<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="宣宗皇帝御制诗,宣宗皇帝御制诗[标点本],宣宗御制诗全文在线阅读,宣宗御制诗全文在线下载,大玄古籍书库">
<meta name="description" content="明宣宗皇帝所做。有赐少保兼太子少傅户部尚书夏元吉、过史馆、花朝诗、重阳歌、招隐歌。(有序)、城楼春望、上林春色、春雪歌。(有序)、祖德诗。(有序)、赏菊诗、除夕玉楼春、猗兰操、山水图歌。(有序)、玉簪花赋。(有序)、西山晴雪诗。(有序)、脱布衫带小梁州、万岁山丹桂秋芳歌、梧桐秋雨吟、苑中早春诗、喜雪歌。(有序)、重阳诗。(有序)、幸史馆、早朝、上林冬暖、四景、赐太医院使徐升拱、赠太医院使徐升拱还乡诗、赐少傅2部尚书兼谨身殿大学士杨荣、绿竹引、赐会昌伯孙忠还乡诗。(有序)。等篇。这些诗歌有的吟咏宫室苑囿的四">
<title>宣宗御制诗_朱瞻基_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">宣宗御制诗</span> <br/>
          作者： <span class="inputVal" id="bkauthor">朱瞻基</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]13287</span> <br/>
          说明： <span class="inputVal" id="bkdec">明宣宗皇帝所做。有赐少保兼太子少傅户部尚书夏元吉、过史馆、花朝诗、重阳歌、招隐歌 (有序)、城楼春望、上林春色、春雪歌 (有序)、祖德诗 (有序)、赏菊诗、除夕玉楼春、猗兰操、山水图歌 (有序)、玉簪花赋 (有序)、西山晴雪诗 (有序)、脱布衫带小梁州、万岁山丹桂秋芳歌、梧桐秋雨吟、苑中早春诗、喜雪歌 (有序)、重阳诗 (有序)、幸史馆、早朝、上林冬暖、四景、赐太医院使徐升拱、赠太医院使徐升拱还乡诗、赐少傅2部尚书兼谨身殿大学士杨荣、绿竹引、赐会昌伯孙忠还乡诗 (有序) 等篇。这些诗歌有的吟咏宫室苑囿的四时美景,有的诗及序则记述某件人事的因由、始末。这些诗每篇之前均注有日期,可作为读史的参考,也是了解宣宗皇帝本人的第一手材料。是书收在 《纪录汇编》 卷8,1937年 《丛书集成丛编》将是书收入,与 《沧浪櫂歌》、《娑罗馆逸稿》 两书合订一册出版。</span> <br/>
          封面： <span class="inputVal" id="bkimg">Z_20201.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]宣宗御制诗
[book_author]朱瞻基
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]13287
[book_dec]明宣宗皇帝所做。有赐少保兼太子少傅户部尚书夏元吉、过史馆、花朝诗、重阳歌、招隐歌 (有序)、城楼春望、上林春色、春雪歌 (有序)、祖德诗 (有序)、赏菊诗、除夕玉楼春、猗兰操、山水图歌 (有序)、玉簪花赋 (有序)、西山晴雪诗 (有序)、脱布衫带小梁州、万岁山丹桂秋芳歌、梧桐秋雨吟、苑中早春诗、喜雪歌 (有序)、重阳诗 (有序)、幸史馆、早朝、上林冬暖、四景、赐太医院使徐升拱、赠太医院使徐升拱还乡诗、赐少傅2部尚书兼谨身殿大学士杨荣、绿竹引、赐会昌伯孙忠还乡诗 (有序) 等篇。这些诗歌有的吟咏宫室苑囿的四时美景,有的诗及序则记述某件人事的因由、始末。这些诗每篇之前均注有日期,可作为读史的参考,也是了解宣宗皇帝本人的第一手材料。是书收在 《纪录汇编》 卷8,1937年 《丛书集成丛编》将是书收入,与 《沧浪櫂歌》、《娑罗馆逸稿》 两书合订一册出版。
[book_img]Z_20201.jpg


[book_title]宣宗皇帝御制诗
宣德二
宣德
天佑皇明启治平年年南极耿元精笃生申甫扶鸿运定看昌龄过广成
右赐少保兼太子少傅户部尚书夏元吉
宣德二年四月
过史馆
花朝诗
重阳歌
招隐歌有序
城楼春望
上林春色
喜雪歌有序
恭述　祖德诗有序
赏菊诗
除夕玉楼春
猗兰操
山水图歌有序
玉簪花赋有序
西山晴雪诗有序
万岁山丹桂秋芳歌
梧桐秋雨吟
苑中早春诗
喜雪歌有序
重阳诗有序
幸史馆
早朝
上林冬暖
四景
赐太医院使徐升拱
赠太医院使徐升拱还乡诗
赐少傅工部尚书兼谨身殿大学士杨荣
绿竹引
赐会昌伯孙忠还乡诗有序
○过史馆
荡荡尧光四表巍巍舜德重华　祖考万年垂纪乾坤六合为家
宣德四年十月十五日
○花朝诗
五云精护蓬莱岛瑞气纷纷动瑶草凭高一揽六合间万象澄明春意好葱葱佳气蔼山河大地无尘海不波松篁桧柏翠浩荡紫杏丹桃繁绮罗燕语莺啼浦新听鱼跃鸢飞总天性轻车骏马穪年芳处处壶浆乐游咏斯时三农皆举趾东阡南陌鸡鸣起丁男把耒妇女馌齐力欲教田畯喜况值新年风雨时百榖丰穰真可期边陲民谧物生遂嘉与臣庶同欢嬉翠殿彤台白昼长花绕龙池春水香瑶筝齐唱锦瑟和郁金酒泛红玉觞花辰广延深似海君臣遭遇实千载岂但遗情共令臣一致华勋待元凯圣王制礼崇时令自昔明良恊恭敬阳春德泽生光辉延伫嘉猷辅仁政
右赐行在兵部尚书张本
宣德二年二月十五日
○重阳歌
初霜授衣鸿鴈南飞长河水清直见底云净四山开翠微转盻韶华属重九风落梧桐到杨柳家家欢聚赏佳辰弹筝击鼓传芳酒时菊纷开五色奇紫蔓香压珊瑚枝摘萸把菊各相况长共今年今日期深居九重重民事乐民之乐同民意却忆去年此日秋正高左仗黄钺右白旄东廵边陲斩逆虏束缚丑■〈娄页〉如猿猱搜剔巢穴无遁逃倒搀银河洗腥臊成武功班师旅六军意气凯歌盈路只今戢戈橐矢天下宁纤尘不惊八极清况值年丰百榖成西登琼岛一长睡胸襟宇宙同高明世传觞菊令人寿太液应当酿为酒满泛黄花作酎上奉　圣母齐天万万年下饮臣民共攸久
右赐礼部尚书胡濙
宣德四年九月初九日
○招隐歌有序
朕惟贤者制治之具肆即位以来屡诏有司举德行才智之士将与共图治道然林泉巗谷必有远引而不轻出者朕夙夜念之不能已已夫枉已求售非志士之本心而洁身独善岂圣贤之中道故尝作招隐之歌欲使幽远之贤皆明朕志庶几憣然有奋起者盖昔人尝赋招隐矣彼其所激欲与俱去遯世遗人一巳之私朕之所怀天下之公题虽同而志则异观者亦亮于志焉耳卿等为国臣人之忠其必有以勉副斯意勿徒视为空言可也
吾观天地化育功四序五行分任之轩辕尧舜致熙皞亦有六相兼皋夔君臣师济自往古大厦岂是一木为况予凉薄资九五丞大宝四海之广兆姓繁侧席仁贤翼王道长林大泽高丘巨壑岂无怀抱才德者萧散幽间乐其乐叩舷清溪弄绿水结巢云松招白鹤云松苍苍白鹤飞翠罗摇曳春风时朝镵黄独夕茹紫芝放歌考盘什吟咏梁甫词如玉在璞韬其辉天之生才将有为岂使独善而无施彼不轻施吾当致之屡下求贤诏明珠宁无遗中夜有怀起待旦劳心咨求忘日宴嗟尔贤人何乐空谷有莘憣然起畎亩傅巗何尝终版筑磻溪白首还鹰扬卧龙亦复兴南阳旱岁人间望霖雨大川利涉需舟航嗟尔贤人无徘徊石泉麋鹿非尔伍风云天路为尔开脱却　芙荷衣挂在青崖隈翻翻并驾蒲轮来黄金如山筑高台待尔为咏薹与莱毋为令我怅望思难裁
宣德六年二月十五日
○城楼春望
风和云淡春三月楼头参差雨作晴隔水飞花随舞蝶夹堤杨柳带流莺偶因闲暇怡天趣总为融和畅物情宇宙无穷生意在山川满目照人清
○上林春色
山际云开晓色林间鸟弄春音物意皆含春意天心允合吾心
宣德六年二月初二日
○喜雪歌有序
腊后五日之夜大雪待旦而霁盖丰年之祥也因作喜雪之歌与羣臣同乐之已命光禄赐晏其悉醉而归歌曰
一冬晴明人不厌腊月雪飞尤所喜从古农□重三曰来年有秋预可拟今年春初始雪雨已见农穰连遐迩况当嘉平越五日遇雪相欢讵能已昨夜风从广莫来号空卷地初停雷斯须慢慢糤玉屑千树万树梅花开大地平铺皆一色光辉未数璚瑶白西山苍翠不可寻但见凌虗耸银壁冯高四顾真奇观日上扶桑朝不寒乾坤萃和作祥瑞满目忻愉增意气昔人劳农享腊维此时更说来年丰有期村村腰鼓聚晏饮庶几时平今见之嗟予菲德居九五爕理功能寄承辅举觞乐相拜　天庥永念皇天与　皇祖
○恭述　祖德诗有序
昔者胡元之季　上天厌之眷求圣德俾作民主我　仁祖皇帝有纯粹之性诚一之德蕴至仁而弗矜笃大义而不衒体正而养和履醇而抱洁循乎自然安乎大顺盖动与天游静与道俱易所谓大人鲁论所谓至德者也用集　天命大开厥祥笃生我　太祖皇帝其仁如天其智如神道冠百王德侔五帝迅扫六合绥宁万邦正天纪立人极诗书礼乐之华典章法度之盛超越隆古矣　皇祖太宗皇帝以大德承大统神武赫着圣仁弘施近悦远来内安外服茂勋鸿烈允光于前　皇考仁宗皇帝丕宣大犹恢彰美化仁恩惠泽益广益深是以普天之下莫不尊亲同心爱戴至于今日顾予菲薄克遂丞继揆度所自厥有民微实由　仁祖皇帝原本之隆肆　太祖皇帝开创之大而我　皇祖　皇考德以恢廓而维持之万世之业所由定也　列圣之德与　天维一谨序述为诗九章以诏后世诗曰
上天信崇高临下明以赫元季政昏乱　帝用厌夷狄眷求令德宗亲乃善庆积巍然启其祥疆宇俾开辟
【 一章】 　恭惟我　仁祖躬备大圣德天性禀纯粹温恭而允塞笃志在仁义兼亦贵稼穑宝玉之所藏山川被光泽
【 二章】 　维时属遘屯畎亩足自适进退与道俱玉德怀贞白　皇天鉴昭晣宝命所由锡笃生　太祖圣配天立人极
【 三章】 　海内如鼎沸土壤分割柝苍生靡怙恃俛伏毙毒螫仗剑起濠梁奉　天拯焚溺再驾定东南一举下西北
【 四章】 　旷哉六合内腥秽悉荡涤三光复宣朗五典重修饬远齐尧舜功近过汤武绩遂令普天下休养乐生息
【 五章】 　太宗削奸回维绕奠　宗祏圣文既炳焕神武尤赫奕贤才进登用乘德各修职庶邦承覆载贡献来九译
【 六章】 　昭考抚盈成至仁弘隐恻民安视如伤恭已临万国继志与述事夙夜怀兢惕　皇风益清穆王道弥正直
【 七章】 　正本所自隆　仁宗实启廸祥源深且广天派四洋溢　圣神诏传序茂衍万世历造商本玄王兴周美后稷
【 八章】 　兹予嗣鸿业时几谨申敕　四圣赫在天攸久贻法式保佑赖深眷负荷愧绵力稽首臣咏歌庶民示无斁
【 九章】
宣德六年十一月初一日
大清朝紫微腰间胜龙双宝剑秋水光晶寒舍潋滟　啸风呼霆作霖雨屡注仙瓢苏下土功成剑用归希夷玄天至道本无为眼前民患忍坐视恤人一体天之兹旦来谢别何匆匆骑鹤径度江东之江东之江东龙盘虎踞五云表钟翠　接三茅峰茅家兄弟青冥上白日骖鸾定相访还来赤松子亦有安期生上朝南极受昌星好山好水清且明西方出金桃南斗斟云液长生有曲舞且歌年过广成千二百
宣德七年二月二十六日
○赏菊诗
座上满斟绿酒鬓边斜插黄花可咲龙山胜会何如阆苑僊家
右赐都指挥马麟
宣德八年九月初日
○除夕玉楼春
迎新送旧今宵好爆竹声中春意到彤楼紫殿瑞烟高御柳官桃方信早　屠苏酒畔谁年少守岁笙歌欢彻晓明朝明旦庆三元坐待玉壶更漏报
宣德　年
○猗兰操
昔孔子自卫反鲁隐居谷中见兰之茂与众草为伍自伤不逢而托为此操予虑在野之贤有未出者故拟作焉兰生幽谷兮晔晔其芳贤人在野兮其道光光嗟兰茂兮众草为伍于乎贤兮汝其予辅
宣德七年正月二十日
○山水图歌有序
长春真人刘渊然事　太祖皇帝　太宗皇帝　仁宗皇帝以至于朕凡历四朝阐玄元之妙着感通之功摅恭秉　诚老而逾笃今已耄年忠存闲佚辞归南京朕重其去也因取孔子　仁智寿乐之旨援笔作山水图赐之而题诗其端以寓所以睠厚于老成意云
东华之东湛明景彩霞环绕蓬莱境琼芝瑶草春不穷丹光夜动黄金鼎渊然老僊崆峒客万里回来此栖息手持如意青芙蓉两脸潮红头白雪头上琢玉冠身中雪绣衣朝朝飞神驭炁起汗漫直上天香早折僊桂枝笔花五彩开凤池蓬莱之上直奎壁近侍九重天咫尺永乐　圣人临御初鞠躬稽首陈嘉谟　仁宗监国文华殿左右谋猷共群彦朕承大宝君万方相与共理资贤良倾心写成任旧老而卿引疾先还卿五历星霜复相见霜鬓萧萧秋满面是时朝旭光升紫殿明相对清言良慰情留之累月未尽意归心又欲东南征太液清泠涵碧藻杨柳芙容相映好鳬鹥鸂■〈涑鸟〉弄澄波紫雾红云拂璚岛芳肴在俎酒在壶公歌鹿鸣续白驹君臣大义是所重心须廷阙身江湖鴈荡峰高清不极中有谢公旧游迹采芝斲苓苓可长年应在天南忆天北
宣德八年六月十一日
○玉簪花赋有序
庭阶多玉簪暑雨作霁金飙生凉其花盛开不兢于春阳之时而秀拔于早秋之候洁白妍丽异于群卉翫而嘉之乃为之赋
春阳萃和万类萌蘖众卉争妍千葩兢发岂若玉簪之翘翘独后羣芳而秀拔于时少皥司令金气应节翠叶纷敷素蕋未折忽微雨之沾洒涤初秋之余热乃粲然而盛开伟光营之纷揭方其海旭乍升旸光昭晣湛若铅华明如佩玦冰姿素淡霜容皎洁翩粉蝶兮欲迷何缁尘兮可涅及夫羲和停轮皓月行空繁影在地旖旎玲珑如霓旌兮下降类云彩兮迭重承夜光兮色犹晦涵湛露兮香逾浓违頳紫兮纷华抱奇尚兮贞白谢东风兮不兢怀秋素兮自得呜呼尚高之士恬退之节林逋西湖之滨元亮东篱之侧葢以联芳而并洁也
宣德八年七月十五日
○西山晴雪诗有序
宣德壬子冬十一月癸未夜天气微和瑞雪再降不亟不徐达旦而霁人咸以为丰年之兆予情忻悦登凤阁望西山但见羣玉千里一色因制词以识喜云
脱布衫带小梁州
喜看这山与云齐喜看这雪正晴时喜看这天花绚彩喜看这玉龙献瑞　喜雪后微云四散飞凤城外总是玉屏围遥接太行西明晃晃无边际但见那松郁耸琼枝与蓬莱阆苑同光霁与龙楼凤阁联辉湛西湖宝鉴中浸太液冰壶里满望似瑶台玉垒境界冠华夷
○万岁山丹桂秋芳歌
秋涵太液玻瓈碧倒影空明秋一色梧桐杨柳欲迎霜红敛芙容澹不芳万岁山前万桂树耸特凌虗出烟雾连蜷夭娇胜虬龙翠葢苍帷蔼纷布开花又如黄金缀栗攒珠泛晨露云消六合澄无际但觉天风满天地夜中晏坐广寒宫俯视河山邈人世举酒酹姮娥今宵玉鉴何嵯峨白兔捣灵乐何为长倚桂树柯酒虗可望不可诘惟是鼻端不断芬芳多蕙兰琐琐焉足道艾纳芸晖亦非宝总不如僊种月中来玉露金风共清好北辰近饶蓬莱岛银河光气通琼沼应是飙车羽轮降天地真香信先传下云表
宣德九年初一日
○梧桐秋雨吟
秋风如梧桐复听萧雨滴历银床夜向东阑璚簟凉生巳无暑雨声不续当前墀涓涓洗净珊瑚枝琤然一夜暗瓢坠阴虫步砌鸣声悲流光如水赴东海春去秋来迭相代草木荣枯各有时谁谓秾华可长在春天百物应始妍秋气凝肃材乃坚只今此木巳堪用庙制乐焉能
宣德五年八月初一日
○苑中早春诗
淡沲东风微雨来苑中亭馆净尘埃不教柳下将黄伞自爱阶前步紫苔双燕近帘娇共语百花临水兢先开也知天意回春早却笑当年羯鼓催
宣德八年六月十一日
○喜雪歌有序
朕承天序位羣臣万姓之上夙夜劳心以生命为虑仰荷　天地　祖宗之佑下资文武之臣恊赞燮理之助及兹一阳将复六出呈祥葢来岁丰稔之兆遂作喜雪之歌与羣臣共乐之巳敕光禄寺酒馔对此瑞景文宣宜各尽觞歌曰
天气肃肃当岩冬大地凛冽号朔风扶桑曜雪韬瞳眬屏翳一色浮鸿蒙斯须素景摇大空霏花掺叶何丰茸六出巧自造化工覆纩敷缟远迩同缀璚贴璐缘墙墉轻盈宛转穿帘栊千门万户先玲珑积平坎窞增二封冻合沟渎流靡通林沼幻出银芙容遂令松篁失青葱翰飞蠕动寂敛踪万几之暇坐九重岂不自足鲜与醲一念所重存瘝恫荷戈披甲防虏戎况复怀此为忡冲维时预兆年岁丰滋润牟麦消螟螽腾欢溢喜畎亩农　皇皇宝命承　昊穹明明大统绍　祖宗顾惭菲薄怛省躬夙夜兢业持寅恭仰荷　郊庙灵贶隆在庭文武卿与公恊勤匡翼燮理功暨百执事咸奋庸即此宁不均欢悰玉华皎皎心境融光禄眷丰琥珀浓赏瑞满引黄金锺相与共醉乐时雍
宣德四年十一月十五日
○重阳诗有序
重阳节屇霁景澄明正乐太平时也朕念尔羣臣辅翼之功理应同之特赐花糕菊酒复制诗一章以寓期勉之意云
海宇清宁百谷丰重阳佳节万方同摘萸把菊开芳晏尚启群臣弼亮公
○幸史馆
天命余躬抚万方丹心切切慕虞唐退朝史馆咨询处回视文星烂有光
○早朝
晓月流辉照衮衣九重曙色尚熹微禁钟纔起群僊集韶乐初鸣彩凤仪柳外祥飙随雨葢花稍香雾护龙旗鸡鸣美咏传千古谁羡阳春和者稀
○上林冬暖
蓬岛雪融璚液瑶池水泛冰澌晓日初临东阁梅花开遍南枝
○四景
水影虗涵一镜中晴光摇荡暖云红小桃花重初轻雨弱柳丝柔屡舞风
暑雨初过爽气清玉波荡漾画桥平穿帘小燕双双好泛水闲鸥个个轻
新秋凉露湿荷丛不断清香逐晓风满目檂华春意在晚霞澄锦照芙容
池头六出花飞偏池水无波冻欲平一望玻瓈三百顷好山西北玉为屏
○赐太医院使徐升拱
云间秀敏人中英襟怀磊落冰壶清羣书博览析理明青囊金匮尤妍精济人利物心秉诚江南江北驱芳声峩冠博带属老成轺车应召来我京医人医国咸见穪回生起死如通灵抡材特受官品荣苍颜皓首享遐龄锡尔凤诰彰尔能追封云仍尔所生朅来思孝摅衷情恳告祭奠归先茔朔风猎猎征帆轻长江万里烟波平故乡昼锦光荧荧壶觞亲旧欢相迎私恩公义当并行北辕宜早登回程两全忠孝惟在卿竹简千载留清名
宣德二年九月二十八日
○赠太医院使徐升拱还乡诗
太医老卿八十余胷蟠千古岐黄书鬓含白雪面红玉长纡锦绶鸣璚琚光华近侍今二朝政恭和宝功业高五花鸾诰宠先世南望飞云心孔劳归荣遂尔追达情吴郡松江水清冷春风花开景明丽待尔重来朝　阙庭
宣德二年二月十一日
○赐少傅工部尚书兼谨身殿大学士杨荣
武夷巍峩青插天丹山碧水相连延扶舆旁礴之所产往昔奋起多名贤只今维续杨花分汉清白吏有远孙明经荣登苐词垣　皇祖承　天御天下竭职论思靡余暇怀忠秉诚履坚贞临事果达智识明禁中颇牧才卓茕风云骥足千里轻顾余菲德嗣天位旴食宵衣急图治普天之下率土滨安危休戚系一人大厦之兴藉梁柱为邦之资辅弼臣卿事　太祖兼　仁考历年固多身未老方兹倚重传与保士有大抱负尧舜其君民勖哉弼违补阙辅吾人齐昔芳贤辉千春
宣德九年十一月初一日
○绿竹引
蓟门八月雪花浓何事种竹能成丛凤城之阳禁苑东琅玕万树凌青空光摇太液波心月高出三山顶上松祥飙拂拂来天上鸣金戞玉声玲珑蓬莱宫中日如年高柯密叶霏云烟春阳挺秀百花表秋月增辉僊桂边九夏繁阴覆灵囿祥麟瑞鹤相周旋六花凌寒羣卉老清标转觉先光妍轩皇昔时初制律截筒来自昆仑谷江心磻石桃竹杖斩根削皮夸紫玉如何蓬莱宫中竹雨露偏多生意足盘根固节千万年远胜猗猗淇水澳上林花木熙青春灵芝瑞草争芳芬爱此苍苍太古色竹边几度停游轮世云凤凰食竹实又云凤凰栖竹枝凤笙九奏太平曲凤兮凤兮今来仪予将拭目而视之
右赐都督孙忠
宣德四年二月十二日
○赐会昌伯孙忠还乡诗有序
会昌伯孙忠中宫之父也中宫有贤德佐朕之治内及母之教朕既崇忠节秩又推恩其三世中节告归省内展焚之礼于　祖考孝之道特　赐诗以光其行云
秋露如玉金气凉丹桂飘拂天香扬雕鞍绣勒五花马东望山东归故乡纯诚粹美无斁度被服芙容佩宝璐碧桐翠竹映潇洒白石青金惬贞素上承百世之石宗好仁施德善庆崇妥生贤淑位中壶辅我内治光轩龙推原所自锡嘉命五等之爵隆褒封貂玉荣次侯与公其光三业显秩同织金鸾诰五花文亲捧升堂归拜亲手誊黄纸荐丘垄冠衣簠簋纷前陈髫童白叟满道路聚望叹羡咸欣荣光华佳气溢乡里山川草木皆回春人生富贵还家好况是丰年秋获早广延芳酒会亲知敬展寒暄慰耆老不伐不矜行且惇既贵守约贵永存及时勤德在勉励无忝济南兹善门门前北望归来道冰未合须回擢爱亲奉国两不忘令誉兼全忠与孝
宣德四年九月初三日

[book_title]宣宗皇帝御制诗[标点本]
過史館
蕩蕩堯光四表，巍巍舜德重華。
祖考萬年垂統，乾坤六合為家。
花朝詩
五雲晴護蓬萊島，瑞草紛紛動瑤草。
凭高一覽六合間，萬象澄明春意好。
葱葱佳氣藹山河，大地無塵海不波。
松篁檜栢翠浩蕩，紫杏丹桃繁綺羅。
燕語鶯啼滿新聽，魚躍鳶飛總天性。
輕車駿馬趁年芳，處處壺漿樂游詠。
斯時三農皆舉趾，東阡南陌鷄鳴起。
丁男把耒婦女饁，齊力欲教田畯喜。
况值新年風雨時，百穀豐穰真可期。
邊陲寧謐民物遂，嘉與臣庶同懽嬉。
翠殿彤臺白晝長，花繞龍池春水香。
瑤箏齊唱錦瑟和，鬱金酒泛紅玉觴。
花辰廣筵深似海，君臣遭遇實千載。
豈但遺情共令辰，一致華勛待元凱。
聖王制禮崇時令，自昔明良協恭敬。
陽春德澤生光輝，延佇嘉猷輔仁政。 [1]
重陽歌
初霜授衣，鴻雁南飛。
長河水清直見底，雲凈四山開翠微。
轉盻韶華屬重九，風落梧桐到楊柳。
家家歡聚賞佳辰，彈箏擊鼓傳芳酒。
時菊紛開五色奇，紫萸香壓珊瑚枝。
摘萸把菊各相祝，長共年年今日期。
深居九重重民事，樂民之樂同民意。
卻憶去年此日秋正高，左仗黃鉞右白旄，東廵邊陲斬逆虜，束縛醜類如猿猱。
搜剔巢穴無遁逃，倒挽銀河洗腥臊。
成武功，班師旅，六軍意氣，凱歌盈路。
只今戢戈櫜矢天下寧，纖塵不驚八極清，况值年豐百穀成。
西登瓊島一長眺，胸襟宇宙同高明。
世傳觴菊令人壽，太液應當釀為酒。
滿泛黃花作金酧，上奉聖母齊天萬萬年，下飲臣民共悠久。
招隱歌（有序）
招隱歌 （有序）
朕惟賢者致治之具肆，即位以來，屢詔有司舉德行才智之士，將與共圖治道。然林泉巖谷，必有遠引而不輕出者，朕夙夜念之，不能已已。夫枉己求售，非志士之本心；而潔身獨善，豈聖賢之中道？故嘗作招隱之歌，欲使幽遠之賢皆明朕志，庶幾憣然有奮起者。蓋昔人嘗賦招隱矣，彼其所激，欲與俱去遁世遺人一己之私。朕之所懷，天下之公，題雖同而志則異，觀者亦亮予志焉耳。卿等為國重臣，同朕欣戚，宴樂之暇，特示觀之。夫舉賢為國，人臣之忠，其必有以勉副斯意，勿徒視為空言可也。
吾觀天地化育功，四序五行實任之。
軒轅堯舜致熙皞，亦有六相兼臯夔。
君臣共濟自往古，大廈豈是一木為！
況予涼薄資，九五承大寶。
四海之廣兆姓繁，側席仁賢翼王道。
長林大澤，高丘巨壑，豈無懷才抱德者，蕭散幽閑樂其樂。
扣舷清歌弄綠水，結巢雲松招白鶴。
雲松蒼蒼白鶴飛，翠蘿搖曳春風時。
朝镵黃獨，夕茹紫芝，放歌《考槃》什，吟詠《梁甫》詞。
如玉在璞韜其輝，天之生才將有為。
屢下求賢詔，明珠寧無遺？
中夜有懷起待旦，勞心咨求忘日宴。
嗟爾賢人，何樂空谷？
有莘幡然起畎畝，傅巖何嘗終版築。
磻溪白首還鷹揚，臥龍亦復興南陽。
旱歲人間望霖雨，大川利涉需舟航。
嗟爾賢人，無為徘徊！
石泉麋鹿非爾伍，風雨天路為爾開。
脫卻芰荷衣，掛在青澗隈。
翩翩命駕蒲輪來，黃金如山築高臺。
待爾為詠臺與萊，無為令我悵望思難裁。
城樓春望
風和雲淡春三月，樓閣參差雨乍晴。
隔水飛花隨舞蝶，夾堤楊柳帶流鶯。
偶因閑暇怡天趣，總為融和暢物情。
宇宙無窮生意在，山川滿目照人清。
上林春色
山際雲開曉色，林間鳥弄春音。
物意皆含春意，天心允合吾心。
喜雪歌
臘後五日之夜，大雪待旦而霽，蓋豐年之祥也。因作喜雪之歌，與羣臣同樂之。已，命光祿賜宴，其悉醉而歸。歌曰：
一冬晴明人不厭，臘月雪飛尤所喜。
從古農占重三白，來年有秋預可擬。
昨夜長風廣莫來，號空卷地初停雷。
斯須漫漫撒玉屑，千樹萬樹梅花開。
大地平鋪皆一色，光輝未數瓊瑤白。
四山蒼翠不可尋，但見淩空聳銀壁。
憑高四顧真奇觀，日上扶桑朝不寒。
昔人勞農享臘惟此時，更說來年豐有期。
村村腰鼓聚宴飲，庶幾時平今見之。
嗟予菲德臨九五，燮理功能寄丞輔。
舉觴相樂拜天庥，永念皇天與皇祖。
恭述祖德詩（有序）
昔者胡元之季，上天厭之，眷求聖德，俾作民主。我仁祖皇帝，有純粹之性，誠一之德，蘊至仁而弗矜，篤大義而不衒。體正而養和，履醇而抱潔，循乎自然，安乎大順。蓋動與天游，靜與道俱，易所謂「大人」、魯論所謂「至德」者也。用集天命，大開厥祥，篤生我太祖皇帝，其仁如天，其智如神，道冠百王，德侔五帝。汛掃六合，綏寧萬邦，正天紀，立人極，詩書禮樂之華，典章法度之懿，超越隆古矣。皇祖太宗皇帝，以大德承大統，神武赫著，聖人弘施，近悅遠來，內安外服，茂勛鴻烈，允光于前。皇考仁宗皇帝，丕宣大猷，恢彰美化，仁恩惠澤，益廣益深。是以普天之下，莫不尊親，同心愛戴，至于今日。顧予菲薄，克遂承繼，揆度所自，厥有明徵，實由仁祖皇帝原本之隆肆，太祖皇帝開創之大，而我皇祖、皇考得以恢廓而維持之，萬世之業，所由定也。列聖之德，與天為一，謹序述，為詩九章，以詔後世。詩曰：
一
上天信崇高，臨下明以赫。
元季政昏亂，帝用厭夷狄。
眷求令德宗，視乃善慶積。
沛然啟其祥，疆宇俾開闢。
二
恭惟我仁祖，躬備大聖德。
天性稟純粹，溫恭而允塞。
篤志在仁義，兼亦貴稼穡。
寶玉之所藏，山川被光澤。
三
維時屬遘屯，畎畝之自適。
進退與道俱，玉德懷貞白。
皇天鑒昭晰，寶命所繇錫。
篤生太祖聖，配天立人極。
四
海內如鼎沸，土壤分割折。
蒼生靡怙恃，俯伏斃毒螫。
仗劍起濠梁，奉天拯焚溺。
再駕定東南，一舉下西北。
五
曠哉六合內，腥穢悉蕩滌。
三光復宣朗，五典重修飭。
遠齊堯舜功，近過湯武績。
遂令普天下，休養樂生息。
六
太宗削奸回，維統奠宗祐。
聖文既炳煥，神武尤赫奕。
賢才盡登用，秉德各修職。
庶邦承覆載，貢獻來九譯。
七
昭考撫盈成，至仁弘隱惻。
民安視如傷，恭己臨萬國。
繼志與述事，夙夜懷兢惕。
皇風益清穆，皇道彌正直。
八
正本所自隆，仁祖實啟迪。
祥源深且廣，天派肆洋溢。
聖神紹傳序，茂衍萬世歷。
造商本玄王，興周美后稷。
九
茲予嗣鴻業，時幾謹申飭。
四聖赫在天，悠久貽法式。
保佑賴深眷，負荷愧餘力。
稽首陳詠歌，庶用示無斁。
賞菊詩
席上滿斟綠酒，鬢邊斜插黃花。
可笑龍山勝會，何如閬苑仙家。
除夕玉樓春
迎新送舊今宵好，爆竹聲中春已到。
彤樓紫殿瑞煙高，御柳宮桃芳信早。
屠蘇酒畔誰年少，守歲笙歌歡徹曉。
明朝明旦慶三元，坐待玉壺更漏報。
猗蘭操
昔孔子自衛反魯，隱居谷中，見蘭之茂，與眾草為伍，自傷不逢時而托為此操。予慮在野之賢有未出者，故擬作焉。
蘭生幽谷兮曄曄其芳，賢人在野兮其道則光。
嗟蘭之茂兮眾草為伍，於乎賢人兮汝其予輔。
山水圖歌 （有序）
長春真人劉淵然，事太祖皇帝、太宗皇帝、仁宗皇帝，以至于朕，凡歷四朝。闡玄元之妙，著感通之功，攄恭乘誠，老而逾篤。今已耄年，志存閒佚，辭歸南京。朕重其去也，因取孔子仁智壽樂之旨，援筆作山水圖賜之，而題詩其端，以寓所以㒽厚於老成意云。
東華之東湛明景，綵霞環繞蓬萊境。
瓊芝瑤草春不窮，月光夜動黃金鼎。
淵然老仙崆峒客，萬里歸來此棲息。
手持如意青芙蓉，兩臉潮紅頭雪白。
頭上玉琢冠，身中雲繡衣。
朝朝飛神馭炁超汗漫，直上天香早折仙桂枝。
筆化五彩開鳳池，蓬萊之山直奎璧。
近侍九重天咫尺。
永樂聖人臨御初，鞠躬稽首陳嘉謨。
仁宗監國文華殿，左右謨猷共羣彥。
朕承大寶君萬方，相與共理資賢良。
傾心寫誠任舊老，而卿引疾先還鄉。
五歷星霜復相見，霜鬢蕭蕭秋滿面。
是時朝旭光升紫殿明，相對清言良慰情。
留之累月未盡意，歸心又欲東南征。
太液清冷涵碧藻，楊柳芙蓉相映好。
鳧鷖鸂𪄠弄澄波，紫霧紅雲拂璚島。
芳肴在俎酒在壺，公歌鹿鳴續白駒。
君臣大義士所重，心須廷闕身江湖。
雁蕩峰高清不極，中有謝公舊遊迹。
采芝斸苓可長年，應在天南憶天北。
玉簪花賦 （有序）
庭階多玉簪，暑雨乍霽，金飈生凉，其花盛開。不競於春陽之時，而秀拔於早秋之候，潔白妍麗，異於羣卉。翫而嘉之，乃為之賦。
春陽萃和，萬類萌蘖。眾卉爭妍，千葩競發。豈若玉簪之翹翹，獨後羣芳而秀拔。于時少皞司令，金氣應節，翠葉紛敷，素蕋未折。忽微雨之霑灑，滌初秋之餘熱。乃粲然而盛開，偉光瑩之紛揭。方其海旭乍升，暘光昭晰，湛若鉛華，明如珮玦，冰姿素淡，霜容皎潔。翩粉蝶兮欲迷，何緇塵兮可涅。及夫羲和停輪，皓月行空，繁影在地，旖旎玲瓏。如霓旌兮下降，類雲彩兮疊重。承夜光兮色猶晦，涵湛露兮香愈濃。違頳紫兮紛華，抱奇尚兮貞白。謝東風兮不競，懷秋素兮自得。嗚呼！清高之士，恬退之節，林逋西湖之濱，元亮東籬之側，蓋可以聯芳而並潔也。
西山晴雪詞 （有序）
宣德壬子冬十一月癸未夜，天氣微和，瑞雪再降，不亟不徐，達旦而霽，人咸以為豐年之兆。予情忻悅，登鳳闕，望西山，但見羣玉千里一色，因製詞以識喜云。
脫布衫帶小梁州
喜看這山與雲齊，喜看這雪上晴時，喜看這天花絢綵，喜看這玉龍獻瑞。
喜雪後微雲四散飛，鳳城外總是玉屏圍。玉屏圍遙接太行西，明晃晃無邊際。但見那松鬱鬱聳瓊枝，與蓬萊閬苑同光霽，與龍樓鳳閣聯輝。湛西湖寶鑑中，浸太液冰壺裏。滿望似瑤臺玉壘，這境界冠華夷。
萬歲山丹桂秋芳歌
秋涵太液玻璃碧，倒影空明秋一色。
梧桐楊柳欲迎霜，紅斂芙蓉澹不芳。
萬歲山前萬桂樹，聳特凌虛出烟霧。
連捲天嬌騰虬龍，翠蓋蒼帷謁紛布。
開花八月如黃金，綴粟攢珠汎晨露。
雲消六合澄無際，但覺天風滿天地。
夜中宴坐廣寒宮，俯視河山邈人世。
舉酒酧嫦娥，今宵玉鑑何嵯峨。
借問白兔擣靈藥，何為長倚桂樹柯。
清虛可望不可詰，惟是鼻端不斷紛芳多。
蕙蘭瑣瑣為足道，艾納芸暉亦非寶，總不如仙種月中來，玉露金風共清好。
北辰近繞蓬萊島，銀河光氣通瓊沼。
應是飈車羽輸降天真，香信先傳下雲表。
梧桐秋雨吟
秋風入梧桐，復聽蕭蕭雨滴瀝；銀床夜向闌，珍簟凉生已無暑。
雨聲斷續當前墀，涓涓洗凈珊瑚枝。
琤然一葉暗飄墜，陰蟲凄切鳴聲悲。
流光如水赴東海，春去秋來迭相代。
花木榮枯各有時，誰謂穠華可長在？
春天百物應始妍，秋氣凝肅材乃堅。
只今此木已堪用，清廟製樂焉能捐。
苑中早春詩
淡沲東風微雨來，苑中亭館凈塵埃。
不教柳下將黃繖，自受階前步紫苔。
雙燕近簾嬌共語，百花臨水競先開。
也知天意回春早，卻笑當年羯鼓催。
喜雪歌 （有序）
朕承天序，位羣臣萬姓之上，夙夜勞心，以生民為慮，仰荷天地祖宗之祐，下資文武之臣協贊燮理之助。及茲一陽將復，六出呈祥，蓋來歲豐稔之兆，遂作喜雪之歌，與羣臣共樂之。已，勑光祿賜酒饌，對此瑞景，宜各盡觴。歌曰：
天氣肅肅當嚴冬，大地凜冽號朔風。
扶桑曜雪韜瞳矓，屏翳一色浮鴻濛。
斯須素景搖大空，霏花糝葉何豐葺。
六出巧自造化工，覆纊敷縞遠邇同。
綴璚貼璐緣墻墉，輕盈宛轉穿簾櫳。
千門萬戶光玲瓏，積平坎窞增二封。[2]
凍合溝瀆流靡通，林沼幻出銀芙蓉。
遂令松楻失青葱，翰飛蠕動寂斂蹤。
萬幾之暇坐九重，豈不自足鮮與醲。
一念所重存瘝恫，荷戈披甲防虜戎，况復懷此為冲冲。
維時預兆年歲豐，滋潤牟麥消螟螽，騰歡溢喜畎畝農。
皇皇寶命承昊穹，明明大統紹祖宗。
顧慚菲薄但省躬，夙夜競業持寅恭。
仰荷郊廟靈貺隆，在廷文武卿與公，協勤匡翼燮理功。
暨百執事咸奮庸，即此寧不均歡悰。
玉華皎皎心境融，光祿春醴琥珀濃。
賞瑞滿引黃金鐘，相與共醉樂時雍。
重陽詩（有序）
重陽節屆，霽景澄明，正樂太平時也。朕念爾羣臣輔翼之功，理應同之，特賜花糕菊酒，復製詩一章，以寓期勉之意云。
海宇清寧百穀豐，重陽佳節萬方同。
摘萸把菊開芳宴，尚啟羣臣弼亮功。
幸史館
天命余躬撫萬方，丹心切切慕虞唐。
退朝史館咨詢處，回視文星爛有光。
早期
曉月流輝照衮衣，九重曙色尚熹微。
禁鍾纔起羣仙集，韶樂初鳴采鳳儀。
柳外祥飈隨羽蓋，花梢香霧護龍旂。
鶴鳴美詠傳千古，誰羡陽春和者稀。
上林冬煖
蓬島雪融璚液，瑤池水泛冰澌。
曉日初臨東閣，梅花開遍南枝。
四景
水影虛涵一鏡中，晴光搖蕩暖雲紅。
小桃花重初經雨，弱柳絲柔屢舞風。
暑雨初過爽氣清，玉波蕩漾畫橋平。
穿簾小燕雙雙好，泛水閑鷗個個輕。
新秋涼露濕荷叢，不斷清香逐曉風。
滿目秾華春意在，晚霞澄錦照芙蓉。
池頭六出花飛遍，池水無波凍欲平。
一望玻璃三百頃，好山西北玉為屏。
賜太醫院使徐叔拱
雲間秀毓人中英，襟懷磊落冰壺清。
羣書博覽析理明，青囊金匱尤研精。
濟人利物心秉誠，江南江北馳芳聲。
峨冠博帶屬老成，軺車應召來我京。
醫人醫國咸見稱，回生起死如通靈。
掄材特受官品榮，蒼顏皓首延遐齡。
錫爾鳳誥彰爾能，追封仍顯爾所生。
朅來思孝攄衷情，懇告祭奠歸先塋。
朔風獵獵征帆輕，長江萬里烟波平。
故鄉晝錦光熒熒，壺觴親舊歡相迎。
私恩公義當並行，北轅宜早登回程。
兩全忠孝惟在卿，汗簡千載留清名。
贈太醫院使徐叔拱還鄉詩
太醫老卿八十餘，胸蟠千古岐黃書。
鬢含白雪面紅玉，長紆錦絞鳴璚琚。
光華近侍今三朝，致恭保和功業高。
五花鸞誥寵先世，南望飛雲心孔勞。
歸榮遂爾追遠情，吳淞江水清冷冷。
春風花開景明麗，待爾重來朝闕廷。
賜少傅工部尚書兼謹身殿大學士楊榮
武夷巍峨青插天，丹山碧水相連延。
扶輿磅礡之所產，往昔奮起多名賢。
只今繼續揚華芬，漢清白吏有遠孫。
明經策第登詞垣，□□□□□□□。
皇祖承天御天下，職竭論思靡餘暇。
懷忠秉誠履堅貞，臨事果達智識明。
禁中頗牧才卓犖，風雲驥足千里輕。
顧余菲德嗣天位，旰食霄衣急圖治。
普天之下，率士之濱，安危休戚，繫予一人。
大廈之興藉梁柱，[3] 為邦必資輔弼臣。
卿事文祖兼仁考，歷年固多身未老，方茲倚重傳與保。
士有大抱負，堯舜其君民勗哉！[4]
弼違補闕輔吾人，[5]。齊芳昔賢耀千春。
綠竹引
薊門八月霜華濃，何時種竹能成叢。
鳳城之陽禁苑東，瑯玕萬樹淩青空。
光搖太液波心月，高出三山頂上松。
祥飈拂拂來天上，鳴金戛玉聲玲瓏。
蓬萊宮中日如年，高柯密葉霏雲煙。
春陽挺秀百花表，秋月增輝仙桂邊。
九夏繁陰覆靈囿，祥麟瑞鶴相周旋。
六花凝寒群卉老，清標轉覺生光妍。
軒皇昔日初制律，截筒來自昆侖谷。
江心磻石桃竹枝，斬根剝皮誇紫玉。
何如蓬萊宮中竹，雨露偏多生意足。
盤根固節千萬年，遠勝猗猗淇水澳。
上林花木熙青春，靈芝瑞草爭芳芬。
愛此蒼蒼太古色，竹邊幾度停遊輪。
世雲鳳凰食竹實，又云鳳凰棲竹枝。
鳳笙九奏太平曲，鳳兮鳳兮今來儀，
予將拭目而觀之。
賜會昌伯孫忠還鄉詩 （有序）
會昌伯孫忠，中宮之父也。[6]中宮有賢德，佐朕治內，皆父母之教。朕既崇忠爵秩，又推恩其三世。忠謁告歸省母，展榮之禮於祖考，孝之道也。特賜詩以華其行云。
秋露如玉金氣凉，丹桂飄拂揚天香。
雕鞍繡勒五花馬，東望山東歸故鄉。
愛卿純誠美無度，被服芙蓉佩寶璐。
碧梧翠竹映瀟灑，白石清泉愜貞素。
上承百世之碩宗，好仁施德善慶崇。
爰生賢淑位中壺，輔我內政光軒龍。
推原所自錫嘉命，五等之爵隆褒封。
貂玉榮次侯與公，其光三葉顯秩同。
織金鑾誥五花文，親捧升堂歸拜親。
手謄黃紙寫丘壟，冠衣簠簋紛前陳。
髫童白叟滿道路，聚望嘆羡咸欣欣。
榮光佳氣溢鄉里，山川草木皆回春。
人生富貴還家好，况是豐年秋穫早。
廣筵廣酒會親知，敬展寒暄慰耆老。
不伐不矜行且惇，既貴既約貴永存。
及時勤德在勉勵，無忝濟南慈善門。
門前北望歸來道，河冰未合須回櫂。
愛親奉國兩不忘，令譽兼全忠與孝。
1 「延佇嘉猷輔仁政」，「佇」原作「宁」，據叢書集成本改。
2 「積平坎窞增二封」，原無「積」字，據明朱當㴐國朝典故本補。
3 「大廈之興藉梁柱」，「興」原作「典」，據叢書集成本改。
4 「堯舜其君民勗哉」，原無「民」字，據叢書集成本補。
5 「弼違補闕輔吾入」，「入」，明朱當㴐國朝典故本作「仁」
6 「中宮之父也」，「宮」原作「官」，據明朱當㴐國朝典故本改。

        </div>
      </div>
    </div>
  </div>
</div>
<!--update:2025-08-30 10:33:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>