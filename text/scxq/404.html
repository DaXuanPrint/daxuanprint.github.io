<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="天地阴阳交欢大乐赋。残卷,天地阴阳交欢大乐赋全文在线阅读,天地阴阳交欢大乐赋全文在线下载,大玄古籍书库">
<meta name="description" content="敦煌遗书。唐人白行简撰。唐人诗文集未载。敦煌遗书存P2539残卷,首题“天地阴阳交欢大乐赋。白行简撰”,尾残。1914年,叶德辉刊刻于《双梅景闇丛书》,其跋语云:右赋“确是唐人文字,而原抄讹误甚多,无别本可以校改。又末一段文字亦未完,读之令人怏怏不乐也。”“唐宋时此等房中书流传士大夫之口之文,殊不足怪,使道学家见之,必以为诲淫之书,将拉杂烧之,惟恐其不绝于世矣,此类书终以古籍故,吾辈见之,即当为之刊刻。”遂世有刊刻本流传。此赋不见于著录,前人亦未曾言及,故不为后世所知;清光绪二十五年(1899),敦煌鸣沙">
<title>天地阴阳交欢大乐赋_白行简_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">天地阴阳交欢大乐赋</span> <br/>
          作者： <span class="inputVal" id="bkauthor">白行简</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,辞赋,完结</span> <br/>
          字数： <span class="inputVal" id="bknum">[book_length]4112</span> <br/>
          说明： <span class="inputVal" id="bkdec">敦煌遗书。唐人白行简撰。唐人诗文集未载。敦煌遗书存P2539残卷,首题“天地阴阳交欢大乐赋 白行简撰”,尾残。1914年,叶德辉刊刻于《双梅景闇丛书》,其跋语云:右赋“确是唐人文字,而原抄讹误甚多,无别本可以校改。又末一段文字亦未完,读之令人怏怏不乐也。”“唐宋时此等房中书流传士大夫之口之文,殊不足怪,使道学家见之,必以为诲淫之书,将拉杂烧之,惟恐其不绝于世矣,此类书终以古籍故,吾辈见之,即当为之刊刻。”遂世有刊刻本流传。此赋不见于著录,前人亦未曾言及,故不为后世所知;清光绪二十五年(1899),敦煌鸣沙山石窟藏经洞被发现,方重见天日。其写本原件现存法国巴黎国立图书馆(编号伯2539)</span> <br/>
          封面： <span class="inputVal" id="bkimg">Z_20135.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]天地阴阳交欢大乐赋
[book_author]白行简
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,辞赋,完结
[book_length]4112
[book_dec]敦煌遗书。唐人白行简撰。唐人诗文集未载。敦煌遗书存P2539残卷,首题“天地阴阳交欢大乐赋 白行简撰”,尾残。1914年,叶德辉刊刻于《双梅景闇丛书》,其跋语云:右赋“确是唐人文字,而原抄讹误甚多,无别本可以校改。又末一段文字亦未完,读之令人怏怏不乐也。”“唐宋时此等房中书流传士大夫之口之文,殊不足怪,使道学家见之,必以为诲淫之书,将拉杂烧之,惟恐其不绝于世矣,此类书终以古籍故,吾辈见之,即当为之刊刻。”遂世有刊刻本流传。此赋不见于著录,前人亦未曾言及,故不为后世所知;清光绪二十五年(1899),敦煌鸣沙山石窟藏经洞被发现,方重见天日。其写本原件现存法国巴黎国立图书馆(编号伯2539)
[book_img]Z_20135.jpg


[book_title]天地阴阳交欢大乐赋  残卷
夫性命者人之本，嗜欲者人之利。本存利资、莫远乎衣食。既足，莫远乎欢娱。至精，极乎夫妇之道，合乎男女之情。情所知，莫甚交接。（交接者，夫妇行阴阳之道）。其余官爵、功名、实人怀之衰也。夫造构已为群伦之肇，造化之端，天地交接而覆载均。男女交接而阴阳顺。故仲尼称婚姻之大，诗人著《螽斯》之篇，考本寻根，不离此也。遂想男女之志，形貌妍嗤之类，缘情立仪，因像取意，隐伪变机，无不尽有。所难字异名，并随音注。始自童稚之岁，卒乎人事之终。虽则猥谈，理标佳境。具人之所乐，莫乐如此，所以名“大乐赋“。至于俚音号，辄无隐讳焉。唯迎笑于一时□□唯雅素□□□□赋曰：
玄化初开，洪炉耀奇，铄劲成健，镕柔制雌，铸男女之两体，范阴阳之二义，观其男，既禀刚而立矩，女之质，亦叶顺而成规。 夫怀抱之时，总角之始，蛹带米囊，花含玉蕊，忽皮开而头露（男也），俄肉□而突起（女也）。时延岁改，生□□之乌毛（男也）；日往月来，流涓涓之红水（女也）。既而男已羁冠，女当笄年，温润之容似玉，娇差之貌如仙。英威灿烂，绮态婵娟。素水雪净，粉颈花团。睹昂藏之材，已知挺秀；见窈窕之质，渐觉呈妍。 草木芳丽，云水容裔，嫩叶絮花，香风□砌。莺接翼想于男，分寸心为万计。然乃求吉士，部良媒。初六礼以盈止，复百两而爰来。既纳征于两九，娉交礼于同□。 于是，青春之夜，红炜之下，冠缨之际，花绩将御。息已静默，有殊鹦鹉之言；柔情暗通，是念凤凰之卦。而乃出朱雀，揽红□，抬素足，抚玉臀。女握男茎，而女心忒忒；男含女舌，而男意昏昏。方以津液涂抹，上下揩擦。含情仰受，缝微锭而不知；用力前冲，茎突入而如割。观其童开点点，精漏汪汪，六带用拭，承筐侍将。然乃成于夫妇，所谓合乎阴阳。 从兹一度，永无闭固。或高楼月夜，或闲窗早暮，读素女之经，看隐侧之铺，立鄣圆施，倚枕横布。美人仍脱罗裙，解秀裤，颊似花团，腰如束素。情宛转以潜舒，姣眼恒迷而下顾。初变体而折搦，后从头而勃□。或掀脚而过肩，或宣裙而至肚。然更□口嗍舌，碜□高抬。玉jing振怒而头举（男阴），金沟颤慑而唇开（女阴）。屹若孤峰，似嵯峨之挞坎；湛若幽谷，动趋趋（呼役）之鸡台。于是精液流澌，淫水洋溢。女伏枕而□腰，男据床而竣膝，玉jing上下来去，左右揩□。阳峰直入，邂逅于琴弦；阴于斜冲，参差磨于谷实。（《交接经》云：男阴头峰亦曰阴干。又《素女》曰：女人阴深一寸曰琴弦，五寸曰谷实，过谷实则死也。）莫不上挑下刺，侧拗傍揩。臀摇似振，□入如埋。暖滑□□，□□深深，或急抽，或慢□，浅插如婴儿含乳，深刺如冻蛇入窟。扇萁而和核欲吞，冲击而连根尽没。乍浅乍深，再浮现沉。舌入其口，□刺其心，湿达达鸣椤椤，或即据，或即捺，或久浸而淹留，或急抽而滑脱。方以帛子干拭，再内其中。袋□□而乱摆，茎逼过时而深攻。纵婴婴之声，每闻气促，举摇摇之足，时觉香见。然更纵湛上之□。用房中之术，行九浅而一深，待十候而方毕。既恣情而乍徐，亦下顾而看出看入。女乃色变声颤，钗垂髻乱。慢眼而横波入鬓；梳低而半月临肩。男亦弥茫两目，摊垂四肢，精透子宫之内，津流丹穴之池。（《洞玄子》曰：女人阴孔为丹穴池也。）于是玉jing以退，金沟未盖，气力分张，表神散溃（若回）。□精尚湿，傍粘昼袋之间，□汗由多，流下尻门之外，侍女乃进罗帛具香汤，洗拭阴畔，整顾□裆。开花箱而换服，揽宝镜而重妆，方乃正朱履，下银床，含娇调笑，接抚徜徉。当此时之可戏，实同穴之难忘。 更有婉娩姝姬，轻盈爱妾，好细眼长眉，啼□笑脸，皓齿□牡丹之唇，珠耳映芙蓉之颊。行步盈跚，言词宛惬。梳高髻之危峨，曳长裙辉烨。身轻若舞，向月里之琼树，声妙能歌，碎云间之玉叶，回眸干黑，发凤藻之夸花；含嘉舌衔，驻龙媒之喋躞。乃于明窗之下，白昼迁延，裙□尽脱，花钿皆弃。且扶拍以抱坐，渐瞢顾而放眠。含□嗍舌，抬腰束膝。龙婉转，蚕缠绵，眼瞢瞪，只蹁跹。鹰视须深，乃掀脚而细观；鹘床徒窄，方侧卧而斜穿。上下扪摸，纵横把握，姐姐哥哥，交相惹诺。或逼向尻，或含口嗍，既临床而伏挥，又骑肚倒踔。是时也，□□核袋而差为，夏姬掩□而耻作。则有□映素体，□转轻身，□精禁液，吸气咽津。是学道之全性，图保寿以延神。 若乃夫少妻嫩，夫顺妻谦，节候则天和日暖（春也），闺阁则绣户朱帘。莺转林而相对，莺接翼于相兼。罗幌朝卷，炉香幕添，佯羞偃蹇，忍思□□。枕上交头，含朱唇之诧诧；花间接步，握素手之纤纤。其夏也，广院深房，红帏翠帐，笼日影于窗前，透花光于簟上。苕苕水柳，摇翠影于莲池；□□亭葵，散花光于画帐。莫不适意过多窈窕婆娑，含情体动，逍遥姿纵，妆薄衣轻，笑迎欢送。执纨扇而共摇，折花枝而对弄。步砌相偕，登筵乐动，俱□浴，似池沼之鸳鸯共寝匡床，如绣阁之鸾凤。 其秋也，玉簟犹展，朱衾半薰，庭槐□而叶落，池荷茂而花芬。收团扇而闭日，掩芳帐而垂云。弦高凤曲，锦织鸳纹，透帘光而皎毡，散香气之氤氲。此时也，夫怜夫爱，不若奉倩于文君。 其冬也，则暖室香闺，共会共携。披鸳鸯兮帏帐翡翠，枕珊瑚兮镜似颇黎。铺旃毡（毯）而雪敛，展绣被而花低。熏香则雕檀素象，插梳则镂掌红犀。萦凤带之花裙，点翠色之雪篦。□酒同倾，有春光之灼灼；红炉压膝，无寒色之凄凄。颜如半笑，眉似含啼。娇柔之婉娩，翠姣眼之迷低。在一坐之徘徊，何惭往燕，当重衾之缱绻，惟恨鸣鸡。 此夫妇四时之乐也，似桃李之成蹊。 至若夫妇俱老，阴阳枯栲（朽），□空皮而□□，□无力而□□，尚田纵快于心，不虑泄精于脑，信房中之精，实人间之好妙。 若乃皇帝下南面，归西殿，渌服引前，香风后扇。妓女娇迎，宫官拜见。新声欲奏，梨园之乐来庭，菱角初尝，上林之珍入贡。于是阉童严卫，女奴进膳，昭仪起歌，婕妤侍宴。成贵妃于梦龙，幸皇后于飞燕。然乃启鸾帐而选银环，登龙媒而御花颜。慢眼星转，羞眉月弯，侍女前服后助，娇容左倚右攀。献素臀之宛宛，内玉jing而闲闲，三刺两抽，纵武皇之情欲；下迎下接，散天子之髡鬟。乘羊车于宫里，插竹枝于户前。然乃夜御之时，则九女一朝，月满之数，则正后两霄。此乃典修之法参女史彤所标。今则南内西宫，三千其数，逞容者俱来，争宠者相妒。矧夫万人之躯，奉此一人之故。 嗟呼！在室未婚，殊乡异客，是事乘违，时多屈厄。突旅馆而鳏情不寐，处闺房而同心有隔。有□花貌，每恳交欢。睹马上之玉颜，常思匹耦。委禽于庭弊，愿掷果于春陌。念刚肠之欲断，往往癫狂；觉精神之散飞，看看瘦瘠。是即寝食俱废，行止无操，梦中独见，暗处相招。信息稠于百废，顾眄希于一朝。想美质，念纤要（腰），有时暗合，魄散魂销。如女捉色乾贞，恼人肠断。虽同居而会面，且殊门而异馆。候其长夜深天长，闲庭月满，潜来偷窃，焉知畏惮？实此夜之危危，重当时之怛怛。（狗）也不吠（男淫仇偷女也），乃深隐而无声，女也不惊，或仰眠而露□。于时入户兢兢，临床款款。精在阳锋之上，滴滴如流，指刺阴缝之间，□暾似暖，莫不（心）忒忒，意惶惶。轻抬素足，纵揭□裆，抚拍胸前，虑转身如睡觉；摩挲腿上，恐神骇而惊忙。定知处所，安盖相当。未嫁者失声如惊起，已嫁者佯睡而不妨，有婿者诈嗔而受敌，不同者违拒而改常。或有得便而不绝，或有因此而受殃。斯皆花色之间难，岂人事之可量。 或有留（因）事而遇，不施床铺；或墙畔草边，乱花深处。只恐人知，乌论礼度。或铺裙而藉草，或伏地而倚柱。心胆惊飞，精神恐惧，常嗟独自，不逢艳之娘，乃遇人家之婢，一言一笑，因兹而有意，好意身衣绮罗，头簪翡翠。或□鸟青衫，或云鬟绣帐，或十六十七，或十三十四。笑足妖姿，言多巧智。貌若青衣之俞倩，艺比绿珠之类。摩挲乳肚，滑腻之肥浓；掀起衣裳，散氛氲之香气。共此婢之交欢，实娘子之无异。故璞设计而苦求，院咸走趁而无愧。 更有恶者，丑黑短肥，臀高面欹，或口大而□□，或鼻曲而累垂，髻不梳而散乱，衣不敛而离披。或即惊天之笑，吐棒地之词，笑嫫母之美妪，呼敦洽为妖姬。遭宿瘤骂，被无盐期。梁鸿妻见之极哂，许允妇号钟馗。艰难相遇，勉强为之，醋气时闻。气念糟糠之妇，荒□不择，岂恩同于忱席之姬。此是旷绝之火急也，非□□之所宜。 更有金地名贤，□□幼女（师姑是也），各恨孤居，常思于同处。口虽不言，心常暗许。或理桑间大夫，鼎族名儒，求净会舍俗（大僧也）。髡发剃须，汉语胡貌，身长□粗，思心不触于佛法，手持岂忘乎念珠（女也）。或年光盛小，闲情窈窕，不短不长，唯端唯妙，慢眼以菩萨争妍，嫩脸共桃花共笑。 圆圆翠项娈臣断袖于帝室，然有连壁之貌，□珠之年，爱其娇小，或堪怜。三交六入之时或搜获□，百脉四枝之内汝实通室。不然则何似于陵阳君指帝宠于韩嫣。故惠帝侍臣冠□□，载貂蝉，傅脂粉于灵幄，曳罗带于花筵。岂女体之足□，是人性这相沿。 更有山村之人，形貌丑恶，男则峻屹凌兢，女则□□醵削，面屈如匙，颈长似杓，眉毛乃逼侧如阴森，精神则瞢瞪而□□。日日系腰，年年赤脚□以为□倡歌以为乐，攀花摘叶，比翟以开怀。（下缺）。

        </div>
      </div>
    </div>
  </div>
</div>
<!--update:2025-08-30 10:33:06-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>