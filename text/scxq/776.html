<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="檀青引,檀青引全文在线阅读,檀青引全文在线下载,大玄古籍书库">
<meta name="description" content="诗。近代杨圻作。见《江山万里楼诗钞》。为七言古诗。作于光绪二十三年(1897),时作者二十三岁。檀青,蒋姓乐师,善弹筝吹笛,咸丰间在清宫献艺,乐部推为第一。作者光绪二十一年道经扬州,遇檀青,闻其述当年宫中事,后二年,又遇之于青溪花舫,遂作此诗。借蒋檀青之口,叙述咸丰十年(1860)八月,英法联军入侵北京,火烧圆明园,清文宗逃往热河,蒋追随行在,明年文宗崩,蒋乃浪迹江淮间等事,抨击文宗耽于声色,荒废政事。全诗“哀感顽艳,确可以嗣响梅村,康南海题其集曰:‘绝代江山’,不为过也”,“易实甫评曰:‘……目击时艰,">
<title>檀青引_杨圻_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">檀青引</span> <br/>
          作者： <span class="inputVal" id="bkauthor">杨圻</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗歌,完结</span> <br/>
          字数： <span class="inputVal" id="bknum">[book_length]1768</span> <br/>
          说明： <span class="inputVal" id="bkdec">诗。近代杨圻作。见《江山万里楼诗钞》。为七言古诗。作于光绪二十三年(1897),时作者二十三岁。檀青,蒋姓乐师,善弹筝吹笛,咸丰间在清宫献艺,乐部推为第一。作者光绪二十一年道经扬州,遇檀青,闻其述当年宫中事,后二年,又遇之于青溪花舫,遂作此诗。借蒋檀青之口,叙述咸丰十年(1860)八月,英法联军入侵北京,火烧圆明园,清文宗逃往热河,蒋追随行在,明年文宗崩,蒋乃浪迹江淮间等事,抨击文宗耽于声色,荒废政事。全诗“哀感顽艳,确可以嗣响梅村,康南海题其集曰:‘绝代江山’,不为过也”,“易实甫评曰:‘……目击时艰,抚今悼昔,……婉而多讽,与香山有同志焉。’缘情绮靡,其余事矣”(钱仲联《梦苕庵诗话》)。</span> <br/>
          封面： <span class="inputVal" id="bkimg">Z_20507.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]檀青引
[book_author]杨圻
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗歌,完结
[book_length]1768
[book_dec]诗。近代杨圻作。见《江山万里楼诗钞》。为七言古诗。作于光绪二十三年(1897),时作者二十三岁。檀青,蒋姓乐师,善弹筝吹笛,咸丰间在清宫献艺,乐部推为第一。作者光绪二十一年道经扬州,遇檀青,闻其述当年宫中事,后二年,又遇之于青溪花舫,遂作此诗。借蒋檀青之口,叙述咸丰十年(1860)八月,英法联军入侵北京,火烧圆明园,清文宗逃往热河,蒋追随行在,明年文宗崩,蒋乃浪迹江淮间等事,抨击文宗耽于声色,荒废政事。全诗“哀感顽艳,确可以嗣响梅村,康南海题其集曰:‘绝代江山’,不为过也”,“易实甫评曰:‘……目击时艰,抚今悼昔,……婉而多讽,与香山有同志焉。’缘情绮靡,其余事矣”(钱仲联《梦苕庵诗话》)。
[book_img]Z_20507.jpg


[book_title]檀青引
江都三月看瓊花，寶馬香輪十萬家。
一代興亡《天寶曲》，幾分春色玉鉤斜。
玉鉤斜畔春色去，滿川煙草飛花絮。
都是尋常百姓家，欲問迷樓誰知處？
高臺置酒雨溟溟，賀老彈詞不忍聽。
二十五絃無限恨，白頭猶見蔣檀青。
雕欄風暖凝絲竹，筵上驚聞《朝元曲》。
其時雨脚帶春潮，江南 江北千山綠。
朱絃斷續怨滄桑，望帝春心暗斷腸。
欲說先皇先墜淚，千言萬語總心傷。
坐客相看共鳴咽，金徽彈罷愁難絕。
同時傷春事不同，飄零身世何堪說？
家在京師海岱門，少年往事不堪論。
旗亭舊日多名士，北海當年侍至尊。
太行北盡仙園起，靈臺縹緲五雲裏。
年年豹尾幸離宮，百官扈從六宮徙。
萬戶千門魚鑰開，柳煙深淺見蓬萊。
妝樓明鏡雲中落，別殿笙歌畫裏來。
祖宗旰食勤朝政，百年文物乾坤定。
萬方鐘鼓與民間，九重樂事怡天聽。
建康殺氣下江東，百二關河戰火紅。
猿鶴山中啼夜月，漁樵江上哭秋風。
軍書旁午入青鎖，從此先皇近醇酒。
花萼樓前春晝長，芙蓉殿裏清宵久。
三山清月照瑤臺，夾道珠燈擁夜來。
一曲吳歌調鳳琯，後庭玉樹報花開。
臨春結綺新承寵，玉骨輕盈珍珠重。
避面寧教妒尹邢，當筵未許憐張孔。
太液春寒召管絃，官家小宴杏花天。
昭陽宮裏春如海，五鼓初傳燕子箋。
鞓紅照睡繁華重，絕代佳人花扶擁。
南府新聲妒野狐，昇平獨賜龜年俸。
夜半青娥掃落花，深宮月色照羊車。
庸知銅雀春深事，留與詞人賦館娃。
當時海內勤王事，慷慨誓師有曾李。
未見江頭捷騎來，忽聞海畔夷歌起。
避暑溫泉夜氣清，宮花露冷月華明。
驚心一曲《長生殿》，直是漁陽鼙鼓聲。
延秋門外黃昏路，城闕生塵妃嬪去。
穆王從此不重來，馬上天顏頻回顧。
來朝胡騎繞宮牆，凝碧池頭踞御牀。
昨夜採蓮新制曲，月明多處舞衣涼。
太白睒睒欃槍吐，雲房水殿都悽楚。
咸陽不見阿房宮，可憐一炬成焦土。
和戎留守有賢王，八駿西行入大荒。
金粟堆空啼杜宇，蒼梧雲冷泣英皇。
居庸日落離宮暮，北望幽州空煙樹。
初聞哀詔在沙丘，已報新君歸靈武。
鼎湖龍靜使人愁，福海悠悠春水流。
山蝶亂飛芳樹外，野鶯啼滿殿西頭。
梨園寂寞閉煙雨，百草千花愁無主。
漢家仙掌下民間，秦宮寶鏡知何處？
玉泉山下少人行，瓊島春陰水木清。
獨有漁翁斜月裏，隔牆吹笛到天明。
繁華事散堪悲慟，玉輦清遊憶陪從。
明年重過功德坊，梨花落盡柳如夢。
小臣掩面過宮門，犬馬難忘故主恩。
檀板紅牙今落魄，尋常風月最銷魂。
十年血戰動天地，金陵再見真王氣。
南部煙花北地人，天涯那免傷心淚？
武帝旌旗滿九州，湘淮諸將盡封侯。
兩宮日月扶雙輦，萬國車書拜五洲。
獨有開元伶人老，飄泊秦淮鬢霜早。
夜夢簾間唱謝恩，玉階叩首依宮草。
糊口江淮四十年，清明寒食飛花天。
春江酒店青山路，一曲《霓裳》賣一錢。
君問飄零感君意，含情彈出宮中事。
亂後相逢話太平，咸豐舊恨今猶記。
憐爾依稀事兩朝，千秋萬歲恨迢迢。
至今煙月千門鎖，天上人間兩寂寥。

        </div>
      </div>
    </div>
  </div>
</div>
<!--update:2025-08-30 10:34:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>