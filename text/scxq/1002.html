<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="碧云集序,碧云集目録,碧云集卷上,碧云集卷中,碧云集卷下,碧云集全文在线阅读,碧云集全文在线下载,大玄古籍书库">
<meta name="description" content="五代诗别集。3卷。南唐李中撰。前有孟宾于序。为孟宾于任水部郎中时作。序中称李中“缘情入妙,丽则可知,出示全编,备多奇句”。后即举五七言六言奇句数十联,并加评论,如“‘乾坤一夜雨,草木万方春’,此乃王泽所均,春风广扇”。序又称,李中自信其诗“只俦方干处士、贾岛长江。”序末言,《碧云集》收李中诗“五七言兼六言二百篇”。作序时间为“癸酉年八月五日”。癸酉为宋太祖开宝六年(973),时为南唐后主李煜后期,是《碧云集》结集之后,开雕之前。此集为李中官新淦县令时所编,此由孟宾于序及集首目录下所署李中官职可知。卷上,始">
<title>碧云集_李中_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">碧云集</span> <br/>
          作者： <span class="inputVal" id="bkauthor">李中</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,五代,诗集,完结</span> <br/>
          字数： <span class="inputVal" id="bknum">[book_length]20713</span> <br/>
          说明： <span class="inputVal" id="bkdec">五代诗别集。3卷。南唐李中撰。前有孟宾于序。为孟宾于任水部郎中时作。序中称李中“缘情入妙,丽则可知,出示全编,备多奇句”。后即举五七言六言奇句数十联,并加评论,如“‘乾坤一夜雨,草木万方春’,此乃王泽所均,春风广扇”。序又称,李中自信其诗“只俦方干处士、贾岛长江。”序末言,《碧云集》收李中诗“五七言兼六言二百篇”。作序时间为“癸酉年八月五日”。癸酉为宋太祖开宝六年(973),时为南唐后主李煜后期,是《碧云集》结集之后,开雕之前。此集为李中官新淦县令时所编,此由孟宾于序及集首目录下所署李中官职可知。卷上,始于《春日作》,终于《所思六言》,97首。卷中,始于《江馆秋思》,终于《晋陵夏日》,96首。卷下,始于《邮亭早起》,终于《献中书潘舍人》,97首。共290首。与孟宾于所言200篇不同,序中或者为举其成数。全集为近体诗,五七言六言杂错编排,末标明写作时日。《碧云集》见于清代席启寓辑《唐诗百名家全集》。有清康熙四十一年(1702)洞庭席氏琴川书屋刊本;清光绪八年(1882)刊本。</span> <br/>
          封面： <span class="inputVal" id="bkimg">Z_20733.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]碧云集
[book_author]李中
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,五代,诗集,完结
[book_length]20713
[book_dec]五代诗别集。3卷。南唐李中撰。前有孟宾于序。为孟宾于任水部郎中时作。序中称李中“缘情入妙,丽则可知,出示全编,备多奇句”。后即举五七言六言奇句数十联,并加评论,如“‘乾坤一夜雨,草木万方春’,此乃王泽所均,春风广扇”。序又称,李中自信其诗“只俦方干处士、贾岛长江。”序末言,《碧云集》收李中诗“五七言兼六言二百篇”。作序时间为“癸酉年八月五日”。癸酉为宋太祖开宝六年(973),时为南唐后主李煜后期,是《碧云集》结集之后,开雕之前。此集为李中官新淦县令时所编,此由孟宾于序及集首目录下所署李中官职可知。卷上,始于《春日作》,终于《所思六言》,97首。卷中,始于《江馆秋思》,终于《晋陵夏日》,96首。卷下,始于《邮亭早起》,终于《献中书潘舍人》,97首。共290首。与孟宾于所言200篇不同,序中或者为举其成数。全集为近体诗,五七言六言杂错编排,末标明写作时日。《碧云集》见于清代席启寓辑《唐诗百名家全集》。有清康熙四十一年(1702)洞庭席氏琴川书屋刊本;清光绪八年(1882)刊本。
[book_img]Z_20733.jpg


[book_title]碧云集序
朝议郎守尚书水部郎中武骑尉赐紫金鱼袋孟賔于昔者仲尼删三百篇梁太子选十九首厥后㳂朝垂名者不少苦志者弥多入室升堂有其数矣然六义之旨二南之风后来未甚穷日沉沦者怨刺伤多取事者雅颂一贯乱后江南郑都官王贞白用情创意不共辙不同涂俱不及矣今覩淦阳宰陇西李中字有中縁情入妙丽则可知出示全编备多竒句秖如乾坤一夕雨草木万方春此乃王泽所均春风广扇姑苏怀古云歌舞一场梦烟波千古愁因想繁华之日引成兴叹之词书王秀才壁句贫来卖书劔病起忆江湖诗入兴叹时政如何听郑道士琴秋月空山寂淳风一夜生乃景清虚眞风回返徐司徒池亭句扶踈皆竹树冷淡似潇湘心匠所到景致尤殊落花句酷恨西园雨生憎南陌风阻公子欢动旅人■感寒江暮泊寄左偃云烟火人家逺汀洲暮雨寒诗人之作客况凄然秋雨句秋声在梧叶●气逼书帏庐山句谷春攒锦绣石润叠琼琳比兴之言搜罗尤异江行泊句半夜风雷过一天星斗寒恐怖一场虚明彻晚寄刘钧云闲花半落处幽谷未来时得故人消息句梦归残月晓信到落花时肺肠难述怀想可知访龙光谦上人云相留看山雪尽日论风骚见请道之相于望寒山之不舍又七言宿庐山白云峯重道者院句云开碧落星河近月出沧溟丗界秋又海上从事秋旦书怀句千里梦随残月断一声蝉送早秋来又夜泊寄诗友鱼龙不动沉江逺烟雾皆收皎月髙东林寺逺大师句杉桧巳依灵塔老烟霞空鎻影堂深登毗陵青山楼有感句千里呉山青不断一边辽海浸无穷访洞仙宫不遇邵道者句羽客不知何处去洞前花落立多时忆溪居句杜若菰蒲烟雨歇一溪春色属何人又六言句半落铜台月晓乱飘金谷风多客中春思云又听黄鸟緜蛮月断家郷未还春水引将客梦悠悠绕遍关山濳泉句谁当秋霁后独听月明中柴司徒亭前假山句萤影夜濳疑晓起茶烟朝出认云归衆目所观他心不到春暮怀故人句池舘寂寥三月暮落花重叠盖莓苔惜春眷恋不忍扫感物心情无计开赠王道士云槎流海上波涛阔酒满壷中天地春论𤣥酒大羮常徒肯爱述神龙真虎贤者则知公𧴥勤苦值干戈从军之后受命巳来上表中朝乞归故国以同气殁丗二亲在堂弃一宰于淮西获安家于都邑公之忠孝彰矣贤彦称之载佩朱衣犹思丹桂乃为言曰且名随榜上者衆艺逐云髙者稀今之人秖俦方干处士贾岛长江向湏第一者哉公理淦民饮淦水清白著矣歌咏兴焉况今贤为宝以礼示人必当闺籍将书清庭即践愚生于邂逅得遂披承时也素月流天澄江如练对沧州而援笔乏丽藻以当仁以公五七言兼六言三百篇目曰碧云集癸酉年八月五日序

[book_title]碧云集目録
登仕郎守新淦县令知鎭事赐绯鱼袋李　中卷上
春日作　　　　　　　寒江暮泊寄左偃
喜春雨有寄　　　　魏夫人坛
访邵道者不遇　　　寄赠沈彬郎中赠别　　　　　　　　送刘恭游庐山
宿庐山重道者院　　海上从事书怀访蔡处士留题　　　寄庐岳鉴上人书小斋壁　　　　　　怀王道者
桃花　　　　　　　　思旧游有感
送李相公赴昭武　姑苏怀古二首赠史虚白　　　　　　赠蒯亮处士
春夕偶作　　　　　　子规
书王秀才壁　　　　春日途中作
和王去微见寄　　　送孙孔二秀才春日野望怀故人　　游𤣥真观
劔客　　　　　　　　鹤
送沈郎中游庐山　　题庐山逺师影堂庭苇　　　　　　　　寄左偃
山店寄令图上人　　途中问子规春日书怀　　　　　所思代人
春晚过明氏闲居　赠重安寂道者江边吟　　　　　　　献张义方常侍
赠永贞杜翶少府　　献中书韩舎人献徐舎人　　　　　　新秋有感
秋雨　　　　　　　　寄庐山白大师
访龙光智谦上人　　送迁客
柳　　　　　　　　　又
送庐阜僧归山阳　　投所知
寄左偃　　　　　　　游北山洞神宫
寄重道者　　　　　云
徐司徒池亭　　　　赋得江边草
江行夜泊　　　　　　访山叟留题
晚泊寄湓城知友　　秋夕书情
感兴　　　　　　　　舟中望九华山
渔父　　　　　　　　　赠紫极宫刘先生
勉同志　　　　　　　寄刘钧秀才
离亭前思有寄　　　赠上都先业大师思九江旧居三首　　赠东林白大师春晓　　　　　　　　听郑羽人弹琴
秋夕书事寄友人　　秋日途中
秋夜吟寄左偃　　　竹
怀庐岳旧游　　　　依韵酬智谦上人
落花　　　　　　　　题柳
赠谦明上人　　　　　书蔡隐士壁
赠锺尊师游茅山　　访徐长史留题水阁夕阳　　　　　　　　鸂䳵
所思　　　　　　　　　春闺辞二首
腊中作　　　　　　　海城秋日书怀
题柴司徒亭假山　　都下寒食夜作客中春思六言　　　所思六言
卷中
江馆秋思　　　　　　赠朐山杨宰
庐山　　　　　　　　送孙霁书记
听蝉寄孙明府　　　寄刘钧正字赠孙明府　　　　　　赠书记张济貟外
对竹　　　　　　　　送孙明府
经废宅　　　　　　　溪边吟
得故人消息　　　　芳草
江南春　　　　　　　悼亡
春晏寄从弟德润　　赠致仕沈彬郎中忆溪居　　　　　　　登下蔡县楼
下蔡春偶作　　　　再游洞神宫
秋雨二首　　　　　　经古观有感
访蔡处士留题　　　烈祖孝髙挽歌又　　　　　　　　　赠文依上人
秋夕病中作　　　　寄黄鹗秀才
春日书怀　　　　　柴司徒宅牡丹
赠王道者　　　　　春闺辞二首
暮春怀故人　　　　秋日登润州城楼
晚春客次偶吟　　　对雨寄林番明府落花六言　　　　　　燕六言
莺六言　　　　　　　宿山中寺
依韵酬左偃见寄　　春晚招鲁从事和易秀才春日见寄送黄秀才庭竹　　　　　　　　　送戴秀才
病起作　　　　　　　离家
村行　　　　　　　　献乔侍郎
献中书张舎人　　　和郎貟外赴倅职又送赴阙　　　　　书郭判官幽斋壁
石棊局献时宰　　海城秋夕寄怀舎弟和夏侯秀才　　　送夏侯秀才
江南重㑹友人　　　又
捧宣头离下蔡　　●舎弟二首
书情寄诗友　　　　读蜀志
献张拾遗　　　　　献中书汤舎人
太守新剏东亭　　宫词二首
采莲女　　　　　　锺陵春思
赠夏秀才　　　　　夏日书依上人壁
下蔡春暮旅怀　　捧宣头许归侍养途中作　　　　　　都下再㑹友人
登毗陵青山楼　　和陈锐秀才见寄春苔　　　　　　　夏云
书夏秀才幽居壁　红花
秋吟寄陈秘书　　酬王少府见贻暮春寄宋维貟外　题新栽小松
贻绶上人念法华经秋日途中宿韦校书幽居　　和友人秋夕见寄酬髙援秀才见赠　送智雄上人
览友人诗卷　　　　送人南游
晋陵县夏日作　　　夕阳
卷下
邮亭蚤起　　　　　客中寒食
旅馆秋夕　　　　　　宿米处士幽居
维舟秋浦逢故人　代别
悼怀王丧妃　　　　酒醒
送虞道士　　　　　怀旧夜吟寄赵杞
宿临江驿　　　　　途中柳
隔墙花　　　　　　　广陵寒食夜
寄庐山庄隐士　　吉水寄阎侍御送张少府之江隂　锺陵禁烟寄从弟夜泊江渚　　　　　依韵酬华松秀才
贻清溪观王尊师　王昭君
送姚端先辈归寜　江村晚秋作
蛩　　　　　　　　　感秋书事
访庐山归章禅伯　　栖隐洞留题江行值暴夙雨　　　杪秋夕吟怀宋维七夕　　　　　　　　酬阎侍御见寄
清溪逢张秀才　　送阎侍御归阙柴太尉席上作　　　海上春夕寄左偃江次维舟登古寺　　春日招宋维先辈吹笛儿　　　　　　　所思
酬夏侯秀才见寄　和友人喜雪
感事呈所知　　　　送汪涛
言志寄刘钧秀才　访澄上人
经古寺　　　　　　送王道士游东海
贻青阳宰　　　　　哭故主人陈太师
秋江夜泊寄刘钧　和浔阳宰五絶句哭柴郎中　　　　　访章禅老
泊秋浦　　　　　　　闲居言怀
舟次彭泽　　　　　宿锺山知觉院
游茅山二首　　　　鹤
暮春吟怀寄姚端　送图上人归庐山送相里秀才　　　　渔父二首
旅次闻砧　　　　　寄杨先生六言
对酒招陈昭用　　　旅夜闻笛
送绍明上人　　　　再到山阳寻故人不遇
又　　　　　　　　　寄简寂观重道者
思湓浦旧居　　　　感旧寄柴司徒五首
泉　　　　　　　　　题徐五教池亭
遥赋义兴濳泉　　　和毗陵曹纠见寄贻奉长老　　　　　　吉水逢蔡秀才
寄彭仁正字　　　　和彭正字见寄
和柴军使清明书事壬申歳再过庐山留题胡参卿幽居　放鹭鸶
柳絮　　　　　　　　早春
春云　　　　　　　　送姚秀才游毗陵
和鲁●见寄　　　　叙吟二首
梅花　　　　　　　　冬怀寄惟眞大师
献中书潘舎人
碧云集目録终
临安府棚北睦亲坊南陈宅书籍铺印

[book_title]碧云集卷上
登仕郎守新淦县令知镇事赐绯鱼袋李中春日作
和气来无象物情还暗新乾坤一夕雨草木万方春染水烟光媚催花鸟语频髙台旷望处歌咏属诗人
寒江暮泊寄左偃
维舟芦荻岸离恨若为寛烟火人家逺汀洲暮雨寒天涯孤梦去篷底一灯残不是慿骚雅相思写亦难
喜春雨有寄
青春终日雨公子莫思晴任阻西园㑹且观南畒耕最怜滋壠麦不恨湿林鸎父老应相贺丰年兆巳成
魏夫人坛
仙坛遗迹在苔合落花明绛节何年返白云终日生旋新芳草色依旧偃松声欲问希夷事音尘隔上清
访洞神宫邵道者不遇
闲来仙观问希夷云满星坛水满池羽客不知何处去洞前花落立多时云满一作云隔寄赠致仕沈彬郎中
鹤氅换朝服逍遥云水郷有时乗一叶载酒入三湘尘梦年来息诗魔老亦一作更狂莼羮与鲈脍秋兴最冝长冝一作应赠别
行杯酌罢歌声歇不觉前汀月又生自是离人䰟易断落花芳草本无情
送刘恭游庐山兼寄令上人
松桂烟霞蔽梵宫诗流闲去访支公石堂磬断相逢夜五老月生溪影空
宿庐山白云峯重道者院
絶顶松堂喜暂游一宵𤣥论接浮丘云开碧落星河近月出沧溟丗界秋尘里年光何急急梦中强弱自悠悠他时书劔酬恩了愿逐鸾车看十洲
海上从事秋日书怀
悠悠旅宦役尘埃旧业那堪信未回千里梦随残月断一声蝉送早秋来壷倾浊酒终难醉匣鎻青萍乆不开唯有搜吟遣怀抱凉风时复上髙台
访蔡文庆处士留题
幽人栖息处一到涤尘心藓色花隂阔碁声竹迳深篱根眠野鹿池靣戯江禽多谢相留宿开樽拂素琴
寄庐岳鉴上人
岳寺栖瓶锡常人亲亦难病披青衲重晚剃白髭寒烘壁茶烟暗塡沟木叶乾昔年皆礼谒频到碧云端
书小斋壁
其谁肯见㝷冷淡少知音尘土侵闲榻烟波隔故林竹风醒晚醉䆫月伴秋吟道在惟求巳明时岂陆沉
怀王道者
闲思王道者逸格丗难羣何处眠青嶂从来爱白云酒沽应独醉药熟许谁分正作趋名计如何得见君
桃花
秪应红杏是知音灼灼偏冝间竹隂几树半开金谷晓一溪齐绽武陵深艶舒百叶时皆重子熟千年事莫㝷谁歩宋墙明月下好香和影上衣襟
思旧游有感
长忆衘杯处酕醄尚未䦨江南正烟雨楼上恰春寒好树藏莺密平芜彻野寛如今无音信隔波澜
依韵和智谦上人送李相公赴昭武军暂别庙堂上雄藩去豁情秋风生雁渚晚雾湿龙旌吟里过侯服梦中归帝城下车军庶乐千里月华清
姑苏怀古
阖闾兴霸日繁盛复风流歌舞一场梦烟波千古愁樵人归野迳渔笛起扁舟触目牵伤感将行又驻留
又
苏台踪迹在旷望向江濵往事谁堪问连空草自春花疑西子脸涛想伍胥神吟尽情难尽斜阳照路尘
赠史虚白
致主嘉谋尚未伸慨然深志与谁论唤回古意琴开匣陶出眞情酒满樽明月过溪吟钓艇落花堆席睡僧轩九重梦卜时终在莫向深云独闭门
赠蒯亮处士
著得新书义更幽负琴何处不遨游𤣥宫寄宿月华冷羽客伴吟松韵秋满户烟霞思紫阁一帆风雨忆沧洲吾君侧席求贤切未可悬瓢枕碧流
春夕偶作
早是春愁触目生郍堪春夕酒初醒贯珠声罢人归去半落桃花月在庭
子规
暮春滴血一声声花落年年不忍听带月莫啼江畔树酒醒游子在离亭
书王秀才壁
茅舎何寥落门庭长緑芜贫来卖书劔病起忆江湖对枕暮山碧伴吟凉月孤前贤多晚逹莫叹有霜●
春日途中作
干禄趋名者迢迢别故林春风短亭路芳草异郷心雨过江山出莺啼村落深未知将雅道何处谢知音
依韵和蠡泽王去微秀才见寄
咫尺风骚客难谐面继酬相思对烟雨一雁下汀洲花影谁家坞笛声何处楼榰笻朗吟罢搔首独迟留
送孙孔二秀才游庐山
庐山多胜景偏称二君游松迳苍苔合花隂碧涧流倾壷同坐石捜句共登楼莫学天台客逢山即驻留
春日野望怀故人
野外登临望苍苍烟景昏暖风医病草甘雨洗荒村云散天边影潮回岛上痕故人不可见倚杖役吟䰟
游𤣥眞观
闲闲游古观静虑想神仙上景非难度隂功不易全醮坛松作盖丹井藓成钱浩浩红尘里谁来叩自然
劔客
恩雠期必报岂是辄轻生神劔冲霄去为谁平不平
鹤
警露精神异冲天羽翼新千年一归日谁识令威身
送致仕沈彬郎中游茅山
挂却朝冠披鹤氅羽人相伴恣遨游忽因风月思茅岭便挈琴樽上叶舟野寺宿时䰟梦冷海门吟处水云秋华阳洞府年光永莫向仙郷拟驻留
题庐山东寺逺大师影堂
逺公遗迹在东林往事名存动苦吟杉桧巳依灵塔老烟霞空鎻影堂深入帘轻吹催香印落石幽泉杂磬音十八贤人消息断莲池千载月沉沉
庭苇
品格清于竹诗家景最幽从栽向池沼长似在汀洲玩好招溪ctext:栖堪待野鸥影踈当夕照花乱正深秋韵细堪清耳根牢好系舟故溪髙岸上冷淡有谁游
寄左堰
每病风骚路荒凉人莫游惟君还似我成癖未能休舍寐縁孤月忘形为九秋垂名如不朽那恨雪生头
宿山店书怀寄东林令图上人
一宿山前店旅情安可穷猿声郷梦后月影竹牎中南楚征途阔东呉旧业空虎溪莲社客应𥬇此飘蓬
途中闻子规
春残杜宇愁越客思悠悠雨歇孤村里花飞逺水头微风声渐咽髙树血应流因此频回首家山隔几州
春日书怀
千峯雪尽鸟声春永日孤吟野水濵霄汉路●升未得花时空拂满衣尘
所思代人
巫峡云深湘水遥更无消息梦空劳梦回深夜不成寐起立闲庭花月髙
春晚过明氏闲居
寥寥陋巷独扄门自乐清虚不厌贫数局碁中消永日一罇酒里送残春雨催緑藓铺三径风送飞花入四邻羡尔朗吟无外事沧洲何必去垂纶
赠重安寂道者
寒松肌骨鹤心情混俗陶陶隐姓名白发只闻悲短景红尘谁解信长生壷中日月存心近岛外烟霞入梦清每许相亲应计分琴馀常见话蓬瀛
江边吟
风暖汀洲吟兴生逺山如画雨新晴残阳影里水东注芳草烟中人独行闪闪酒帘招醉客深深緑树隐啼莺盘ctext:渔舎忘归去云静髙空月又明
献张义方常侍
雄飞看是逼嵓廊逸思常闻不暂忘公署静眠思水石古屏闲展看潇湘老来酒病虽然减秋杪诗魔更是狂乗兴有时招羽客横琴移月啓茅堂
赠永贞杜翶少府
蓝●竹简佐琴堂县僻人稀觉日长爱静不嫌官况冷苦吟从听𩯫毛苍闲㝷野寺听秋水寄睡僧牎到夕阳骞翥㑹应霄汉去渔竿休更恋沧浪
献中书韩舎人
丹墀朝退后静院即冥搜尽日卷帘坐前峯当槛秋烹茶留野客展画看沧洲见说东林夜㝷常秉烛游
献徐舎人
清名喧四海何止并南金奥学群英伏多才万乗钦秩叅金殿峻歩历紫微深顾问承中旨丝纶演帝心褒雄饶义路贾马避词林下直无他事开门对逺岑轩牎来晚吹池沼歇秋霖藓点生棊石茶烟过竹隂希夷元巳逹躁竞岂能侵羽客闲陪饮诗人伴静吟自慙为滞物多幸辱虚襟此日重遭遇心期出陆沉
新秋有感
门巷凉秋至髙梧一叶惊渐添衾簟爽顿觉梦魂清暗促莲开艶乍催蝉发声雨降炎气减竹引冷烟生戍客添归思行人怯逺程未逢征雁下渐听夜砧鸣张翰思鲈兴班●咏扇情音尘两难问蛩砌月空眀
秋雨
竟日散如丝吟看半掩扉秋声在梧叶润气逼书帏曲涧泉承去危檐燕带归寒蛩悲旅壁乱藓滑渔矶爽欲除幽簟凉须换熟衣踈蓬谁梦断荒径独游稀偏称江湖景不妨鸥鹭飞最怜为瑞处南畒稻苗肥
寄庐山白大师
长忆㝷师处东林寓泊时一秋同看月无夜不论诗泉美茶香异堂深磬韵迟鹿驯眠藓迳猿苦呌霜枝别后音尘隔年来𩯫髪衰趍名方汲汲未果再游期
访龙光智谦上人
忽起㝷师兴穿云不觉劳相留看山雪尽日论风骚竹影揺禅榻茶烟上毳●梦魂曽去否旧国阻波涛
送迁客
危言危行是男儿倚伏相牵岂足悲莫向汀洲时独立悠悠斜日照江蓠
柳
春来无树不青青似共东风别有情闲忆旧居湓水畔数枝烟雨属啼莺
又
最爱青青水国中莫愁门外间花红纎纎无力胜春色撼起啼莺恨晚风
送庐　僧归山阳
山阳旧社终经梦容易言归不可留瓶贮瀑泉离五老锡摇江雨上孤舟鱼行细浪分沙觜雁逆髙风下苇洲遥想枚皐宅边寺不知凉月共谁游
投所知
孤琴尘翳劔慵磨自顾泥蟠欲柰何千里交亲消息断一庭风雨梦魂多题桥未展相如志叩角谁怜寗戚歌唯頼明公怜道在敢携蓑笠钓烟波
寄左偃
萧条陋巷緑苔侵何事君心似我心贫户懒开元爱静病身才起便思吟闲留好鸟庭柯密暗养鸣蛩砌草深况是清朝重文物无愁当路少知音
游北山洞神宫
闷见尘中光景促仙郷来礼紫阳君人居淡寂应难老道在虚无不可闻松桧稳栖三岛鹤楼台闲鎻九霄云羡师向此朝星斗一炷清香午夜焚
思简寂观旧游寄重道者
闲忆当年游物外羽人曾许驻仙郷溪头烘药烟霞暖花下围棊日月长偷摘蟠桃思曼倩化成蝴蝶学蒙庄俗縁未断归浮丗空望林泉意欲狂
云
悠悠离洞壑冉冉上天津捧日终为异从龙自有因髙行四海雨暖拂万山春静与霞相近闲将鹤最亲帝郷归莫问楚殿梦曾频白向封中起碧从诗里新泠容横钓浦轻缕绊蟾轮不滞浓还淡无心卷复伸非烟聊拟议干吕在逡巡㑹作五般色为祥覆紫宸
徐司徒池亭
亭榭跨池塘泓澄入座凉扶踈皆竹栢冷澹似潇湘萍嫰铺波靣苔深鎻岸傍朝回游不猒僧到赏难忘最称收残雨偏冝带夕阳吟堪期谢眺醉好命嵇康奢侈心难及清虚●最长月明垂钓兴何必忆沧浪
赋得江边草
岸春芳草合几处思纒绵向暮江蓠雨初晴杜若烟静冝幽鹭立逺称碧波连送别王孙处萋萋南浦边
江行夜泊
扁舟倦行役寂寂宿江干半夜风雷过一天星斗寒潮平沙觜没霜苦雁声残渔父何踈逸扣船歌未䦨
访山叟留题
䇿杖㝷幽客相携入竹扄野云生晚砌病鹤立秋庭茶美睡心爽琴清尘虑醒轮蹄应少到门巷草青青
江行晚泊寄湓城知友
孤舟相忆乆何处倍关情野渡帆初落秋风蝉一声江浮残照阔云散乱山横渐去湓城逺那堪新月生
秋夕书情
功名未立诚非晚骨肉分飞又入秋枕上不堪残梦断壁蛩䆫月夜悠悠
感兴
渔休渭水兴周日龙起南阳相蜀时不遇文王与先主经天才业拟何为
舟中望九华山
排空苍翠异辍棹看崔嵬一靣雨𥘉歇九峯云正开当时思水石便欲上楼台隐去心难遂吟馀首●回僧休传紫阁屏歇写天台中有忘机者逍遥不可陪
渔父
烟冷暮江濵髙歌散诞身移舟过蓼岸待月正丝纶亦与樵翁约同游酒市春白头云水上不识独醒人
赠上都紫极宫刘日新先生
道德吾君重含眞本去华因知錬神骨何必在烟霞棊散庭花落诗成海月斜瀛洲旧仙侣应许寄丹砂
勉同志
读书与磨劔旦夕但忘疲傥若功名立那愁变化迟尘从侵砚席苔任满庭墀明代搜●切升沉莫问龟
寄刘钧秀才
掩户当春昼知君志在诗闲花半落处幽客未来时野鸟穿莎迳江云过竹篱㑹须明月夜与子水边期
离亭前思有寄
酒醒江亭客纒绵恨别离笙歌筵散后风月夜长时耿耿看灯暗悠悠结梦迟若无骚雅分何计逹相思
赠上都先业大师
●向人前着紫衣虚堂闲倚一条藜虽承雨露居龙阙终忆烟霞梦虎溪睡起晓牎风淅淅病来深院草萋萋有时乗兴㝷师去煑茗同吟到日西
思九江旧居三首
结茅曾在碧江隈多病贫身养拙来雨歇汀洲垂钓去月当门巷访僧回静临䆫下开琴匣闷向床头泼酒醅游宦等闲千里隔空馀魂梦到渔台
门前烟水似潇湘放旷优游兴味长虚阁静眠听逺浪扁舟闲上泛残阳鹤翘碧藓庭除冷竹引清风枕簟凉犬吠踈篱明月上隣翁携酒到茅堂
无机终日狎沙鸥得意髙吟景且幽槛底江流偏称月檐前山朶最冝秋遥村处处吹横笛曲岸家家系小舟别后再游心未遂设屏惟画白苹洲
赠东林白大师六言
虎溪乆驻灵踪禅外诗魔尚浓卷宿吟销永日移床坐对千峯苍苔冷鏁幽径微风闲生古松自说年来老病出门渐觉踈慵
春晓
残烛犹存月尚明几家帏幌梦魂惊星河渐没行人动历历林梢百舌声
听郑羽人弹琴
仙郷景巳清仙子啓琴声秋月空山寂淳风一夜生莎间虫罢响松顶鹤初惊因感浮华丗谁怜太古情
秋夕书事寄友人
信断关河逺相思秋夜深砌蛩声咽咽檐月影沉沉未遂青云志那堪素发侵吟馀成不寐彻曙四邻砧
秋日途中
竹林巳萧索客思正如雠旧业呉江外新蝉楚驿头遥天踈雨过列岫乱云收今夕谁家宿孤吟月色秋
秋夜吟寄左偃
与君诗兴素来狂况入清秋夜景长溪阁共谁看好月莎堦应独听寒蛩卷中新句诚堪喜身外浮名不足忙㑹约●名继前哲任他𤣥髪尽如霜竹
森森移得自山㽵植向空庭野兴长便有好风来枕簟更无闲梦到潇湘●来砌藓经踈雨引下溪禽带夕阳闲约羽人同赏处安排棊局就清凉
怀庐岳旧游寄刘钧因感鉴上人
昔年庐岳闲游日乗兴因㝷物外僧寄宿爱听松叶雨论诗惟对竹䆫灯各拘片禄㝷分别髙谢浮名竟未能一念支公安可见影堂何处暮云凝
依韵酬智谦上人见寄
性拙才非逸同心友亦稀风昏秋病眼霜湿夜吟衣莺谷期犹𧴥兰陔养不违吾师惠佳句胜得楚金归
落花
年年三月暮无计惜残红酷恨西园雨生憎南陌风片随流水逺色逐断霞空怅望丛林下悠悠饮兴穷
题柳
折向离亭畔春光满手生群花岂无艶柔质自多情夹岸笼溪月兼风撼野莺隋堤三月暮飞絮想纵横
赠谦明上人
虽寄上都眠竹寺逸情终忆白云端闲登锺阜林泉晚梦去沃洲风雨寒新试茶经煎有兴旧婴诗病舍终难常闻秋夕多无寐月在髙台独凭栏
书蔡隐士壁
病后霜髭出衡门寂寞中蠧侵书帙损尘覆酒罇空池暗菰蒲雨迳香兰蕙风幽闲巳得趣不见卜穷通
赠锺尊师游茅山
笻杖担琴背俗尘路寻茅岭有谁群仙翁物外应相遇灵药壷中必许分香入肌肤花洞酒冷侵魂梦石床云伊予亦有朝修志异日遨游愿见君
访徐长史留题水阁
君家池阁静一到且淹留坐听蒹葭雨如看岛屿秋杯盘深有兴吟𥬇逈忘忧更爱幽竒处双双下野鸥
夕阳
影未沉山水靣红遥天雨过促征鸿魂销举子不回首闲照槐花驿路中
鸂䳵
流品是鸳鸯飜飞云水郷风髙离极浦烟暝下方塘比鹭行藏别穿荷羽翼香双双浴轻浪谁见在潇湘
所思
离思春来㘦谁能慰寂寥花飞寒食过云重楚山遥耿耿梦徒往悠悠𩯫易凋郍堪对明月独立水边桥
春闺辞二首
卷帘迟日暖睡起思沉沉辽海音尘逺春风旅馆深踈篁留鸟语曲砌转花隂寄语长征客流年不易禁
不得辽阳信春心何以安鸟啼䆫树晓梦断碧烟残緑鉴开还●红顔驻且难相思谁可诉时取旧书看
臈中作
冬至虽云逺浑疑朔漠中劲风吹大野宻雪翳髙空泉冻如顽石人藏类蛰虫豪家应不觉兽炭满炉红
海城秋日书怀寄朐山孙明府
槐柳蝉声起渡头海城孤客思悠悠青云展志知何日皓月牵吟又入秋鉴里渐生潘岳𩯫风前犹着卜商裘鸣琴良宰挥毫士应𥬇蹉𧿶身未酬
题柴司徒亭假山
叠石峩峩象翠微逺山魂梦便应稀从教藓长添峯色好引泉来作瀑飞萤影夜攅疑烧起茶烟朝出认云归知君创得兹幽致公退吟看到落晖
都下寒食夜作
香尘未歇暝烟收满路笙歌事胜游自是离人睡长早千家帘卷月当楼
客中春思六言
又听黄鸟緜蛮目断家郷未还春水引将客梦悠悠绕遍关山
所思六言
门掩残花寂寂帘垂斜月悠悠纵有一庭萱草何曽与我忘忧
碧云集卷上

[book_title]碧云集卷中
江馆秋思因成自勉
江边候馆幽汀岛暝烟收客思虽悲月诗魔又爱秋声名都是幻穷逹未能忧散逸怜渔父波中漾小舟
赠朐山杨宰
讼闲徴赋毕吏散卷帘时听雨入秋竹留僧覆旧棊得诗书落叶煑茗汲寒池化俗功成后烟霄㑹有期
庐山
控压浔阳境崔嵬古及今势雄超地表翠盛接天心湓浦春烟到星湾晚影沉图经冝细览题咏卒难任靖节门遥对㡼公楼俯临参差令积雪隠映见归禽峭拔推𩀱劎清虚数二林白莲池宛在翠辇事难寻天近星河冷龙归洞穴深谷春攅锦绣石润叠琼琳𤣥鹤传仙拜青猿伴客吟泉通九江逺云出几州隂冬有灵汤溢夏无炎暑侵他年如遂隐五老是知音
送孙霁书记赴寿阳辟命
辟命羡君赴其如怆别情酒䦨汀树晚帆展野风生淮静寒烟敛村遥夜火明醉沉朐岭梦吟逹寿春城旧友揺鞭接元戎扫榻迎雪晴莲幕啓云散桂山横王粲从军昼陈琳草檄名知君提徤笔重振此嘉声
听蝉寄朐山孙眀府
忽听新蝉发客情其奈何西风起槐柳故国阻烟波壠笛悲犹少巴猿恨未多不知陶靖节还动此心麽
秋江夜泊寄刘钧正字
闲忆诗人思倍劳维舟清夜泥风骚鱼龙不动澄江逺云雾皆收皎月髙潮满钓舟迷浦屿霜繁野树呌猿猱此时吟苦君知否双𩯫从他有二毛
赠朐山孙明府
县庭无事似山斋满砌青青旋长苔闲抚素琴曹吏散自烹新茗海僧来买将病鹤劳心养移得闲花用意栽几度访君留我醉瓮香皆值酒新开
赠海上书记张济貟外
鹏霄休叹志难伸贫病虽萦道且存阮瑀不能专笔砚嵇康唯要乐琴樽春风满院空欹枕芳草侵堦独闭门劔有尘埃书有蠧昔年心事共谁论
对竹
●穿幽径冲鸣鸟忍踏清隂损翠苔不似闲闲欹枕听秋声如雨入轩来
送朐山孙明府赴寿阳幕府辟命
堪羡元戎虚右席便承纶綍赴金台菊丛憔悴陶濳去莲幕光辉阮瑀来好向樽罍陈妙画定应书檄播雄才预愁别后相思处月入闲䆫逺梦回
经废宅
一梦奢华去不还断墙花发岂堪看玉纎素绠知何处金井梧枯碧甃寒
溪边吟
鸂䳵双飞下碧流蓼花苹穂正含秋茜裙二八采莲去𥬇冲微雨上兰舟
得故人消息
多难分离乆相思每泪垂梦归残月晓信到落花时未必乖良㑹何当有后期那堪楼上望烟水接天涯
芳草
二月正绵绵离情被尔牵四郊𥘉过雨万里正铺烟眷恋残花惹留连醉客眠飘香是杜若最忆楚江边
江南春
千家事胜游景物可忘忧水国楼台晚春郊烟雨收鹧鸪啼竹树杜若媚汀洲永巷歌声逺王孙㑹莫愁
悼亡
巷深芳草细门静緑杨低室迩人何处花残月又西武陵期巳负巫峡梦终迷独立销魂乆双双好鸟啼
春晏寄从弟德润
相思禁烟近楼上动吟䰟水国春寒在人家暮雨昏朱桥通竹树香径匝兰荪安得吾宗㑹髙歌醉一樽
赠致仕沈彬郎中
自言婚嫁毕尘事不关心老去诗魔在春来酒病深山翁期采药海月伴鸣琴多谢维舟处相留接静吟
忆溪居
竹轩临水静无尘别后鳬鷖入梦频杜若菰蒲烟雨歇一溪春色属何人
登下蔡县楼
长涯烟水又含秋吏散时时独上楼信断兰台郷国逺依稀王粲在荆州
下蔡春偶作
旅馆飘飘类断蓬悠悠心绪有谁同一宵风雨花飞后万里郷关梦自通多难不堪容𩯫改沃愁惟怕酒柸空采兰扇枕何时遂洗虑焚香叩上穹
再游洞神宫怀邵羽人有感
重向烟萝省旧游因㝷遗迹想浮丘松头鹤去三清逺坛畔月明千古秋泉落小池清复咽云从髙峤起还收自慙未得冲虚术白发无情渐满头
秋雨
飘洒当穷巷苔深落叶铺送寒来客馆滴梦在庭梧逼砌蛩声断侵䆫烛影孤遥思渔叟兴蓑笠在江湖
又
竟日声萧飒兼风不暂䦨竹䆫秋睡美荻浦夜渔寒地僻苔生易林踈鸟宿难谁知苦吟者坐听一灯残
经古观有感
古观寥寥枕碧溪偶思前事立残晖漆园化蝶名空在柱史犹龙去不归丹井泉枯苔鎻合醮坛松折鹤来稀回头因叹浮生事梦里光隂疾若飞
吉水春暮访蔡文庆处士留题
无事无忧𩯫任苍浊醪闲酌送韶光溟蒙雨过池塘暖狼藉花飞砚席香好古未尝踈典𠕋悬图时要看潇湘恋君清话难留处归路迢迢又夕阳
烈祖孝髙挽歌
谁解叩乾关音容去不还位方尊北极寿忽殒南山鳯辇应难问龙髯不可攀千秋遗恨处云物鎻桥山
又
仙驭归何处苍苍问且难华夷喧道德陵壠葬衣冠御水穿城咽宫花泣露寒九疑消息断空望白云端
赠海上观音院文依上人
烟霞海边寺髙卧出门慵白日少来客清风生古松虚䆫从燕入坏屐任苔封几度陪师话相留到暮锺
秋夕病中作
卧病当秋夕悠悠枕上情不堪抛月色无计避虫声煎药惟忧澁停灯又怕明晓临清鉴里应有白髭生
寄黄鹗秀才
长忆狂游日惜春心恰同预愁花片落不遣酒壷空草软眠难舍莺娇听莫穷如今千里隔搔首对秋风
春日书怀寄朐山孙明府
一作边城客闲门两度春莺花深院雨书劔满床尘紫阁期终负青云道未伸犹怜陶靖节诗酒每相亲
柴司徒宅牡丹
暮春栏槛有佳期公子开顔乍拆时翠幄宻笼莺未识好香难掩蝶先知愿陪妓女争调乐欲赏賔朋预课诗只恐却随云雨去隔年还是动相思
赠王道者
混俗从教𩯫似银丗人无分得相亲槎流海上波涛阔酒满壷中天地春功就不看丹竈火性闲时拂玉琴尘仙家变化谁能测只恐洪崖是此身
春闺辞二首
尘昏菱鉴●修容双脸桃花落尽红玉塞梦归残烛在晓莺牎外啭梧桐
边无音信暗消䰟茜䄂香裙积泪痕海燕归来门半掩悠悠花落又黄昬
暮春怀故人
池馆寂寥三月尽落花重叠盖莓苔惜春眷恋不忍扫感物心情无计开梦断美人沉信息目穿长路倚楼台琅玕绣叚安何得流水浮云共不回
秋日登润州城楼
虚楼一望极封疆积雨晴来野景长水接海门铺逺色稻连京口发秋香鸣蝉历历空相续归鸟翩翩自着行吟罢倚栏深有思清风留我到斜阳
晚春客次偶吟
暂驻征轮野店间悠悠时节又春残落花风急宿酲解芳草雨昬春梦寒慙逐利名头易白欲眠云水志犹难却怜村寺僧相引闲上虚楼共倚栏
对雨寄朐山林番明府
竟日如丝不暂停莎堦闲听滴秋声斜飘虚阁琴书●冷逼幽䆫梦寐清开户只添搜句味看山还阻上楼情遥知公退琴堂静坐对萧骚饮兴生
落花六言
残红引动诗魔怀古牵情奈何半落铜台月晓乱飘金谷风多悠悠旋逐流水片片轻粘短莎谁见长门深鎻黄昏细雨相和
燕六言
豪家五色泥香㗸得营巢太忙喧觉佳人昼梦双双犹在雕梁
莺六言
羽毛特异诸禽出谷堪听好音薄暮欲捿何处雨昬杨柳深深
宿山中寺
寄宿深山寺惟逢老病僧风吹几丗树云暗暮秋灯瞑目忘尘虑谈空入上乗明晨返名路何计恋南能
海上载笔依韵酬左偃见寄
都城分别后海峤梦魂迷吟兴踈烟月边情起鼔鼙戍旗风颭小营柳雾笼低草檄无馀刄难将阮瑀齐
春晚招鲁从事
衮衮利名役常嗟聚㑹稀有心游好景无术驻残晖南陌草争荗西园花乱飞期君举杯酒不醉莫言归
和易秀才春日见寄
每恨多流落吾徒不易亲相逢千里客共醉百花春小槛山当面闲堦柳拂尘何时卜西上明月桂枝新
送黄秀才一
雨馀飞絮乱相别思难任酒罢河桥晚帆开烟水深蟾宫须展志渔艇莫牵心●路从兹逺双鱼信勿沉
庭竹
偶自山僧院移归傍砌栽好风终日起幽鸟有时来筛月牵诗兴笼烟伴酒杯南䆫睡轻起萧飒雨声回
送戴秀才
巳是殊郷客送君重惨然河桥乍分首槐柳正鸣蝉短棹离幽浦孤帆触逺烟清朝重文物变化莫迁延
病起作
闲斋病初起心绪复悠悠开箧群书蠧听蝉满树秋诗魔还渐动药债未能酬为忆前山色扶持上小楼
离家
送别人归春日斜独鞭羸马指天涯月生江上郷心动投宿狼忙近酒家
村行
极目青青壠麦齐野塘波阔下鳬鷖阳乌景暖林桑宻独立闲听戴胜啼
献乔侍郎
位望谁能并当年志巳伸人间传鳯藻天上演龙纶贾马才无敌褒雄誉益臻除姧深系念致主逈忘身諌䟽纵横上危言果敢陈忠贞虽贯丗消长岂由人慷慨辞朝阙迢遥渉路尘千山明夕照孤棹渡长津杜宇声方切江蓠色正新卷舒唯合道喜愠不劳神禅客陪清论渔翁作近邻静吟穷野景狂醉养天眞格论思名士舆情渴直臣九霄思复降比戸意皆忻却入鸳鸾序终承顾问频漏残丹禁晓日暖玉墀春鉴物心如水忧时𩯫若银惟期康庶事永要叙彛伦贵贱知无间孤寒必许亲几多沉滞者拭目望陶钧
献中书张舎人
仙桂从攀后人间播大名飞腾谐素志霄汉是前程持宪威声振司言品秩清帘开春酒醒月上草麻成丹陛凌晨对清云逐歩生照人裴玉莹鉴物宪陂明下直无他事闲游恣逸情林僧开户接溪叟扫苔迎煑茗山房冷垂纶野艇轻神清冝放旷诗苦益纵横馀刄时皆仰嘉谋衆伫行四方观啓沃必竟念孤平
海上和郎戬貟外赴倅职
宋玉逢秋何起悲新恩委寄好开眉班升鸳鹭频经歳任佐龚黄必暂时乍对烟霞吟海峤应思苹蓼梦江湄一朝鳯诏重徵入鹏化那教尺鷃知
又送赴阙
心似白云归帝郷暂停良画别龚黄烟波乍晓浮兰棹魂梦先飞近御香一路伴吟汀草緑几程清思水风凉想应敷对忠言后不放卿云离太阳
书郭判官幽斋壁
不妨公退尚清虚剏得幽斋兴有馀要引好风清户牖旋栽新竹满庭除倾壷待客花开后煑茗留僧月上𥘉更有野情堪爱处石床苔藓似匡庐
石棊局献时宰
得从岳叟诚堪重却献皐䕫事更冝公退啓枰书院静日斜收子竹阴移适情岂待樵柯烂罢局还应屐齿隳预想幽䆫风雨夜一灯闲照覆图时
海城秋夕寄怀舎弟
鸟栖庭树夜悠悠枕上谁知泪暗流千里梦魂迷旧业一城砧杵捣残秋䆫间寂寂灯犹在帘外萧萧雨未休早晚莱衣同著去免悲流落在边州
和夏侯秀才春日见寄
绵蛮黄鸟不堪听触目离愁怕酒醒云散碧山当晚槛雨催青藓匝春庭㝷芳●向桃花坞垂钓空思杜若汀昼梦不成吟有兴挥毫书在枕边幈
送夏侯秀才
江村揺落暮蝉鸣执手临歧动别情古岸相看残照在片帆难驻好风生牵吟一路逢山色醒睡长汀对月明况是清朝至公在预知乔木定迁莺
江南重㑹友人感旧
江南重㑹面聊话十年心共立黄花畔空惊素髪侵斜阳浮逺水归鸟下踈林牵动诗魔处凉风村落砧
又
长江落照天物景似当年忆昔携村酒相将上钓船狂歌红蓼岸惊起白鸥眠今日趍名急临风一黯然
已未歳冬捧宣头离下蔡
诏下如春煦巢南志不违空将感恩泪尽滴冒寒衣覆载元容善形骸果得归无心慙季路负米觐亲闱
哭舎弟二首
鸿雁离群后成行忆日存谁知归故里只得奠吟魂虫蠧书盈箧人稀草拥门从兹长恸后独自奉晨昬
又
浮生多夭枉惟尔最堪悲同气未归日慈亲临老时旧诗传海峤舎弟有诗云梦断海山逺夜长风雨多传至海上新塜抌江湄遗稚呜呜处黄昬绕繐帷书情寄诗友
黙黙谁知我徘徊野水边诗情长若旧吾事更无先芳草人稀地残阳雁过天静思吟友外此意复谁怜
读蜀志
鼎分天地日先主力元微鱼水从相得山河遂有归任贤无间忌报国尽神机草昧争雄者君臣似此稀
献张拾遗
官资清贵近丹墀性格孤髙丗所稀金殿日闻亲鳯扆古幈时展看渔矶酒醒虚阁秋帘卷吟对踈篁夕鸟归献替频陈忠誉播鹏霄万里展雄飞
献中书汤舎人
庆云呈瑞为明时演畅丝纶在紫微銮殿对时亲舜日鲤庭过处着莱衣闲㝷竹寺听啼鸟吟倚江楼恋落晖隔座银屏看是设一门清贵古今稀
海上太守新剏东亭
使君心智杳难同选胜开亭景莫穷髙敞轩䆫迎海月预栽花木待春风静披典籍堪师古醉拥笙歌不碍公满径苔纹踈雨后入檐山色夕阳中偏冝下榻延徐孺最称登门礼孔融事简岂妨频赏玩况当为政有馀功
宫词
门鏁帘垂月影斜翠华咫尺隔天涯香销罗幌不成梦背壁银釭落尽花
又
金波寒透水精帘烧尽沈檀手自添风递笙歌门巳掩翠华何处夜厌厌
采莲女
晚凉含𥬇上兰舟波底红妆影欲浮陌上少年休植足荷香深处不回头
锺陵春思
沉沉楼影月当午冉冉风香花正开芳草迢迢满南陌王孙何处不归来
赠夏秀才
轩车紫陌竞㝷春独掩衡门病起身歩月怕伤三迳藓取琴因拂一床尘明时傥有丹枝分清鉴从他素发新况是青云知己在原思生计莫忧贫
夏日书依上人壁
门外尘飞暑气浓院中萧索似山中最怜煑茗相留处踈竹当轩一榻风
下蔡春暮旅怀
柳过春霖絮乱飞旅中怀抱独恓恓月生淮上云初散家在江南梦去迷发白每慙清鉴啓心孤长怯子规啼拜章为养慈亲急愿向明朝捧紫泥
捧宣头许归侍养
泥书捧处圣恩新许觐庭闱养二亲蝼蚁至微宁足数未知何处荅穹旻
途中作逢旧识闻老亲所患不至加甚烟波渉历指家林欲到家林惧却深得信慈亲疴瘵减当时寛勉采兰心
都下再㑹友人
谁言多难后重㑹喜淹留欲话关河梦先惊𩯫发秋浮云空冉冉逺水自悠悠多谢开青眼携壷共上楼
登毗陵青山楼
髙楼闲上对晴空豁目开襟半日中千里呉山清不断一边辽海浸无穷人生歌𥬇开花露丗界兴亡落叶风吟罢倚栏何限意回头城郭暮烟笼
𣈆陵罢任寓居依韵和陈锐秀才见寄掩门三迳莓苔緑车马谁来陋巷间卧弃琴书公干病𥬇迎风月歩兵闲当秋毎谢蛬清耳渐老多慙酒借顔济物未能伸一术敢于明代爱青山
春苔
春霖催得鎻烟浓竹院莎斋迳小通谁爱落花风味处莫愁门巷衬残红
夏云
如峯形状在西郊未见从龙上泬寥多谢好风吹起后化为甘雨济田苗
书夏秀才幽居壁
永巷苔深户半开床头书劔积尘埃最怜小槛踈篁晚幽鸟双双何处来
红花
红花顔色掩千花任是猩猩血未加染出轻罗莫相贵古人崇俭诫奢华
安福县秋吟寄陈锐秘书
县庭事简得馀功诗兴秋来不可穷卧听寒蛬莎砌月行冲落叶水村风愁髭渐去人前白醉靣犹怜鉴里红苦恨交亲多契阔未知良㑹几时同
新喻县酬王仲华少府见贻
事简开樽有逸情共忻官舎月华清每慙花次河阳景长愧琴无单父声未泰黎元诚旷职纵行谦直是虚名与君尽力行公道敢向昌朝俟陟明
暮春有感寄宋维貟外
杜宇声中老病心此心无计驻光隂西园雨过好花尽南陌人稀芳草深喧梦却嫌莺语老伴吟惟怕月轮沉明年才候东风至结驷期君预去㝷
题吉水县㕔前新栽小松
斸开幽涧藓苔斑移得孤根植砌前影小未遮官舎月翠浓犹带旧山烟群花解𥬇香宁乆衆木虽髙节不坚输我婆娑栏槛内晚风萧飒学幽泉
贻念法华经绶上人
五更初起扫松堂瞑目先焚一炷香念彻莲经谁得见千峯岩外晓苍苍
秋日途中
信歩腾腾野岸边离家都为利名牵踈林一路斜阳里飒飒西风满耳蝉
宿韦校书幽居
溪上髙眠与鹤闲开罇留我待柴关园林月白秋霖歇一夜泉声似故山
依韵和友人秋夕见寄
夕风庭叶落谁见此时情不作关河梦空闻砧杵声㑹须求至理何必叹无成好约髙僧宿同看海月生
吉水作尉酬髙援秀才见赠
佐邑慙无术敢言贫与清风骚谁是主烟月自关情卷箔当山色开䆫就竹声怜君惠嘉句资我欲垂名
送智雄上人
忽起游方念飘然不可留未知携一锡乗兴向何州古岸春云散遥天晚雨收想应重㑹面风月又清秋
览友人卷
新诗开卷处造化竭精英雪霁楚山碧月髙湘水清𥘉吟尘虑息再味古风生自此寰区内喧腾二雅名
送人南游
浪迹天涯去南荒必动情草青虞帝庙云暗夜郎城越鸟惊郷梦蛮风解宿酲早思归故里华发等闲生
●陵县夏日作
事简公庭静开帘暑气中依经煎緑茗入竹就清风至论招禅客忘机忆钓翁晚凉安枕簟海月出墙东
夕阳
影未沉山水靣红遥天雨过促征鸿魂销举子不回首闲照槐花驿路中
碧云集卷中

[book_title]碧云集卷下
邮亭蚤起
邮舎残灯在村林鸡唱频星河吟里晓川陆望中春旧友青云贵殊郷素发新悠悠念行计难更驻征轮
客中寒食
旅次经寒食思郷泪湿巾音书天外断桃李雨中春欲饮都无绪唯吟似有因输他郊郭外多少踏青人
旅馆秋夕
寥寥山馆里独坐酒初醒旧业多年别秋霖一夜听砌蛬声渐息䆫烛影犹停蚤晚无他事休如泛水萍
宿青溪米处士幽居
寄宿溪光里夜凉髙士家养风䆫外竹呌月水中蛙静虑同搜句清神旋煑茶唯忧暁鸡唱尘里事如麻
维舟秋浦逢故人张矩同泊
缷帆清夜碧江濵冉冉凉风动白苹波上正吟新霁月岸头恰见故郷人共惊别后霜侵𩯫互说年来疾逼身且饮一壷销百恨㑹须遭遇识通津
代别
明日鸣鞭天一涯悠悠此夕怯分离红楼有恨金波转翠黛无言玉筯垂浮蚁不能迷逺意回纹从此寄相思花时定是慵开鉴独向春风忍扫眉
悼怀王丧妃
花绽花开事可惊暂来浮丗返蓬瀛楚宫梦断云空在洛浦神归月自明香解返魂成浪语胶能续断是虚名音容寂寞春牢落谁㑹楼中独立情
酒醒
睡觉花隂芳草软不知明月出墙东杯盘狼籍人何处聚散空惊似梦中
送虞道士
烟霞聚散通三岛星斗分明在一壷𥬇说馀杭沽酒去蔡家重要㑹麻姑
怀旧夜吟寄赵杞
长笛声中海月飞桃花零落满庭墀䰟销事去无㝷处酒醒孤吟不寐时萱草岂能忘积恨尺书谁与逹相思悠悠方寸何因解明日江楼望渺弥
宿临江驿
候馆寥寥辍棹过酒醒无柰旅愁何雨昬郊郭行人少苇暗汀洲宿雁多干禄巳悲凋发𩯫结茅终愧负烟萝篇章早晚逢知巳苦志忘形自有魔
途中柳
翠色晴来近长亭路去遥无人折烟缕落日拂溪桥
隔墙花
顔色尤难近馨香不昜通朱门金鎻隔空使怨春风
广陵寒食夜
广陵寒食夜豪贵足佳期紫陌人归后红楼月上时绮罗香未歇丝竹韵犹迟明日踏青兴输他轻薄儿
寄庐山㽵隐士
烟萝拥竹关物外自求安逼枕溪声近当檐岳色寒药苗应自采琴调对谁弹待了浮名后依君共挂冠
吉水寄阎侍御时公调官瀑川何处怀君切令人欲白头偶㝷花外寺独立水边楼不得论休戚何因校献酬吟馀兴难尽风笛起渔舟
送张惟贞少府之江隂
相送烟汀畔酒䦨登小舟离京梅雨歇到邑早蝉秋俗必期康济诗谁㸦唱酬晚凉诸吏散海月入一作上虚楼
锺陵禁烟寄从弟
落絮飞花日又西踏青无侣草萋萋交亲书断竟不到忍听黄昬杜宇啼
夜泊江渚
水郷明月上晴空汀岛香生杜若风不是当年独醒客且沽村酒待渔翁
吉水县依韵酬华松秀才见寄
官况萧条在水村吏归无事好论文枕欹独听残春雨梦去空㝷五老云竹迳每怜和藓歩禽声偏爱隔花闻诗情冷淡知音少独喜江皐得见君
贻庐山清溪观王尊师
霞帔星冠复杖藜积年修錬住灵溪松轩睡觉冷云起石磴坐来春日西采药每㝷岩迳逺弹琴常到月轮低鼎中龙虎功成后海上三山去不迷
王昭君
蛾眉翻自累万里䧟穷边滴泪胡风起寛心汉月圎飞尘长翳日白草自连天谁贡和亲䇿千秋汚简编
送姚端先軰归宁
知君归觐省称意渉通津解缆汀洲晓张帆烟水春牵吟芳草逺贳酒乱花新拜庆庭闱处蟾枝香满身
江村晚秋作
髙秋水村路隔岸见人家好是经霜叶红于带露花临●鱼易得就店酒难賖吟兴胡能尽风清日又斜
蛩
月冷莎庭夜巳深百虫声外有清音诗情正苦无眠处愧尔堦前相伴吟
感秋书事
宦途憔悴雪生头家计相牵未得休红蓼白苹消息断旧溪烟月负渔舟
访庐山归章禅伯
沉沉石室踈锺后寂寂莎池片月明多少学徒求妙法要于言下悟无生
庐山栖隐洞谭先生院留题
坛畔归云冷湿襟拂苔移石坐花隂偶然醒得㽵周梦始觉𤣥门兴味深
江行值瀑风雨
风狂雨暗舟人惧自委神明志不邪投得苇湾波浪息岸头烟火近人家
杪秋夕吟怀寄宋维先辈
江岛穷秋木叶稀月髙何处捣寒衣苦嗟不见登龙客此夜悠悠一梦飞
七夕
星河耿耿正新秋丝竹千家列彩楼可惜穿针方有兴纎纎初月苦难留
吉水作尉时酬阎侍御见寄
谬佐驱鸡任常思赋鵩人时阎公谪官吉州未谐林下约空感病来身鏁迳青苔老铺阶红叶新相思不可见犹喜得书频
清溪逢张惟贞秀才
洞隐红霞外房开碧嶂根昔年同錬句几夜共听猿考古书千卷忘忧酒一樽如今归建业雅道喜重论
送阎侍御归阙
羡君乗紫诏归路指通津鼔棹烟波暖还京雨露新趍朝丹禁晓耸辔九衢春自愧湮沉者随轩未有因
甲子歳罢吉水县过锺陵时暮春维舟江渚谒柴太尉席上作
公侯延驻暂踟●况值风光三月𥘉乱落杯盘花片小静笼池阁柳隂踈舟维南浦程虽阻饮预西园兴有馀却𥬇田家门下客当时容易叹车鱼
海上春夕旅怀寄左偃
柳过清明絮乱飞感时怀旧思凄凄月生楼阁云初散家在汀洲梦去迷发白每慙清鉴啓酒醒长怯子规啼北山髙卧风骚客安得同吟复杖藜
江次维舟登古寺
辍棹因过古梵宫荒凉门径鏁苔茸緑隂满地前朝树清韵含风后殿锺童子纵慵眠坏榻老僧躭话指诸峯吟馀却返来时路回首盘ctext:尚驻笻
春日招宋维先辈
瓮中竹叶今朝熟鉴里桃花昨夜开为报广寒攀桂客莫辞相访共㘅杯
吹笛儿
陇头休听月明中妙竹嘉音际㑹逢见尔樽前吹一曲令人重忆许云封云封开元善笛者所思
解佩当时在洛濵悠悠疑是梦中身自从物外无消息花谢莺啼近十春
吉水县酬夏侯秀才见寄
啓鉴悠悠两𩯫苍病来心绪易凄凉知音不到吟还●鏁印开帘又夕阳
和友人喜雪
臈雪频频降成堆不可除半吟花莫并销瘴药何如谢女诗成处袁安睡起𥘉深迷樵子径冷遍旅人居惹砌催罇爼飘䆫湿簿书最冝楼上望散乱满空虚
感事呈所知
竞爱松筠翠皆怜桃李芳如求济丗广桑柘愿商量
送汪涛
知君别家后不免泪沾襟芳草千里路夕阳孤客心花飞当野渡猿呌在烟岑霄汉知音在何须恨陆沉
言志寄刘钧秀才
童稚亲儒墨时平喜道存酬身指书劔赋命委乾坤秋爽鼓琴兴月清捜句魂与君同此志终待至公论
访澄上人
㝷师来静境神骨觉清凉一饷逢秋雨相留坐竹堂石渠堆败叶莎砌咽寒螿话到南能㫖怡然万虑忘
经古寺
殿宇半隳摧门临野水开云凝何代树草蔽此时台绕塔堆黄叶沿阶积緑苔踟蹰日将暮栖鸟入巢来
送王道士游东海
巨浸常牵梦云游岂觉劳遥空收晚雨虚阁看秋涛必若思三岛应须钓六鳌如通十洲去谁信碧天髙
贻青阳宰
徴赋常登限名山管最多吏闲民讼少时得访烟萝
哭故主人陈太师
十年孤迹寄侯门入室升堂忝厚恩游遍春郊随茜斾饮残秋月待金罇车鱼郑重知难报吐握周旋不可论长恸徘徊逝川上白杨萧飒又黄昬
秋江夜泊寄刘钧
万里江山敛暮烟旅情当此独悠然沙汀月泠帆初卸苇岸风多人未眠巳听渔翁歌别浦更堪边雁过遥天与君共俟酬身了结侣波中寄钓船
和浔阳宰感旧絶句
追感古今情不巳竹轩闲取史书看欲亲往哲无因见空树林风襟䄂寒
又
浔阳物景眞难及练㵼澄江最好看曽上虚楼吟倚槛五峯擎雪照人寒
又
园林春媚千花发烂熳如将画障看惟爱松筠多冷淡青青偏称雪霜寒
又
知君百里鸣琴处公退千山尽日看政化有同风偃草更将馀力拯孤寒
又
昔歳寻芳忻得侣江堤物景尽情看就中吟恋垂杨下撼起啼莺晚吹寒
哭柴郎中
昔歳遭逢在海城曾容孤迹奉双旌洒边不厌笙歌盛花下只愁风雨生棊接山亭松影晚吟陪月槛露华清音尘自此无因问泪洒川波夕照明
访章禅老
比㝷禅客叩禅机澄却心如月在池松下偶然醒一梦却成无语问吾师
泊秋浦
苇岸风髙宿雁惊维舟特地起郷情渔儿隔水吹横笛半夜空江月正明
闲居言怀
未逹难随衆从他俗所憎闲听九秋雨逺忆四明僧病后倦吟𥬇贫来踈友朋寂寥元合道未必是无能
舟次彭泽
飘泛经彭泽扁舟思莫穷无人秋浪晚一岸蓼花风郷里梦渐逺交亲书未通今宵见圎月难坐冷光中
宿锺山知觉院
宿投林下寺中夜觉神清磬罢僧初定山空月又生笼灯吐冷艶嵒树起寒声待晓红尘里依前冒逺程
游茅山
緑藓深迎歩红霞烂满衣洞天应不逺鸾鹤向人飞
又
茅许仙踪在烟霞一境清夷希何许叩松迳月空明
鹤
九皐羽翼下晴空万里心难驻玉笼清露滳时翘藓径白云开处唳松风归当华表千年后怨在瑶琴别操中好共灵龟作俦侣十洲三岛逐仙翁
暮春吟怀寄姚端先辈
无柰诗魔旦夕生更堪芳草满长汀故人还爽花前约新月又生江上亭庄梦断时灯欲烬蜀魂啼处酒初醒何时得见登龙客隔●千山万仭青
送图上人归庐山
莲宫旧隐尘埃外䇿杖临风拂䄂还踏雪独㝷青嶂下听猿重入白云间萧骚红树当门老斑驳苍苔鏁径闲预想松轩夜禅处虎溪圎月照空山
送相里秀才之匡山国子监
气秀情闲杳莫群庐山游去志求文巳能探虎穷骚雅又欲囊萤就典坟目豁乍窥千里浪梦寒初宿五峯云业成早赴春闱约要使嘉名海内闻
渔父
偶向芦花深处行溪光山色晚来晴渔家开户相迎接稚子争窥犬吠声
又
雪𩯫衰髯白布●𥬇携頳鲤换村醪殷勤留我宿溪上钓艇归来明月髙
旅次闻砧
砧杵谁家夜捣衣金风淅淅露微微月中独坐不成寐旧业经年未得归
寄杨先生六言
仙翁别后无信应共烟霞卜隣莫把壷中秘诀轻传尘里游人浮生日月自急上境莺花正春安得一招琴酒与君共泛天津
对酒招陈昭用六言
花开叶落堪悲似水年光暗移身丗都如梦役是非空使神疲良图有分终在所欲无劳妄思幸有一壷清酒且来闲语希夷
旅夜闻笛
长笛起谁家秋凉夜漏賖一声来枕上孤客在天涯木末风微动䆫前月渐斜暗牵诗思苦不独落梅花
送绍明上人之毗陵
忽起毗陵念飘然不可留听蝉离古寺携锡上扁舟月出沙汀冷风髙苇岸秋回期端的否千里路悠悠
再到山阳寻故人不遇
维舟登野岸因访故人居乱后知何处荆榛匝弊庐
又
欲问当年事耕人都不知空馀堤上柳依旧自垂丝
寄庐山简寂观重道者
忆昔采芝庐岳顶清宫常接绛霄人玉书闲展石楼晓瑶瑟醉弹琪树春唯恨仙桃迟结实不忧沧海易成尘似醒一梦归凡丗空向彤霞寄梦频
思湓渚旧居
昔歳曽居湓水头草堂吟啸兴何幽迎僧常踏竹间藓爱月独登溪上楼寒翠入檐岚岫晓冷声萦枕野泉秋从拘宦路无由到昨夜分明梦去游
思朐阳春游感旧寄柴司徒
王孙昔日甚相亲共赏西园正媚春醉卧如絪芳草上觉来花月影笼身
又
烟铺芳草正绵绵藉草传杯似列仙暂辍笙歌且聮句含毫花下破香笺
又
南陌风和舞蝶狂惜春公子恋斜阳髙歌饮罢将回辔衣上花兼百草香
又
春郊饮散暮烟收却引丝篁上翠楼红䄂歌长金荦乱银蟾飞出海东头
又
昔年常接五陵狂洪饮花间数十●别后或惊如梦觉音尘难问水茫茫
泉
潺潺青嶂底来处一何长漱石苔㾗滑侵松鹤梦凉泛花穿竹坞㵼月下莲塘想得归何处天涯助渺茫
题徐五教池亭
名士池塘好尘中景恐无年来养鸥鹭梦不去江湖泉脉通深涧风声起短芦惊鱼跳一作藏藻荇戯蝶上菰蒲泛泛容鱼艇闲闲载酒壷涨㾗山雨过翠积岸苔铺花影沉波底烟光入座隅晓香怜杜若夜浸爱蟾蜍步逸心难厌看吟兴不辜凭君命竒笔为我冩成图
遥赋义兴濳泉
见说灵泉好潺湲兴莫穷谁当秋霁后独听月明中溅石苔花●随流木叶红何当化霖雨济物显殊功
和毗陵纠曹昭用见寄
决狱多馀暇冥搜万象空卷帘踈雨后鏁印夕阳中还往多名士编题尚古风宦途知此味能有几人同
贻毗陵正勤禅院奉长老
随縁驻瓶锡心巳悟无生黙坐烟霞散闲观水月明竹深风倍冷堂逈磬偏清愿作传灯者忘言学净名
舟次吉水逢蔡文庆秀才
别后音尘断相逢又共吟雪霜今日𩯫烟月旧时心舣棹夕阳在听鸿秋色深一罇开口𥬇不必话升沉
新喻县偶寄彭仁正字
经年离象魏孤宦在南荒酒醒公斋冷雨多归梦长志难酬国泽术欠致民康吾子应相𥬇区区道未光
和彭正字喜雪见寄
千门忻应瑞偏称上楼看密洒虚䆫晓狂飘大野寒园深冝竹树一作栢帘卷洽杯盘巳作丰年兆黎民意尽安
海上和柴军使清明书事
清明时节好烟光英杰髙吟兴味长捧日即应还禁衞当春何惜醉朐阳千山过雨难藏翠百卉临风不藉香却是旅人恓屑甚夜来魂梦到家郷
壬申歳承命之任淦阳再过庐山国学感旧寄刘钧明府
三十年前共苦心囊萤曾寄此烟岑读书灯暗嫌云重搜句石平怜藓深各历宦途悲聚散几看时一作流辈或浮沉再来物景还依旧风冷松髙猿狖吟
留题胡参卿秀才幽居
竹●庭除藓色浓道心安逸寂寥中扣门时有栖禅客洒一作漉酒多招采药翁江近好听菱芡雨径香偏爱蕙兰风我慙名宦犹拘束脱屣心情未得同
放鹭鸶
池塘多谢乆淹留长得霜翎放自由好去蒹葭深处宿月明应认旧江秋
柳絮
年年三月暮散乱杂飞花雨过微风起狂飘千万家
早春
一种和风至千花未放妍草心并柳眼长是被恩先
春云
隂去为膏泽晴来媚晓空无心亦无滞舒卷在东风
送姚端秀才游毗陵
毗陵嘉景太湖边才子经游称少年风弄青帘沽酒市月明红䄂采莲船若耶罨画应相似若即溪石在毗陵越岫吴峯尽接连此去髙吟须早返广寒丹桂莫迁延
和朐阳载笔鲁●见寄
燕台多事每开顔相许论交淡薄间饮兴共怜芳草岸吟情同爱夕阳山露浓小迳蛩声咽月冷空庭竹影闲何事此时攀忆甚与君俱是别郷关
叙吟
往哲捜罗妙入神隋珠和璧未为珍而今所得慙难继谬向平生著苦辛
又
成僻成魔二雅中毎逢知己是亨通言之无罪终难厌欲把风骚继古风
梅花
群木方憎雪开花长在先流莺与舞蝶不见许因縁
冬中书怀寄惟眞大师
自别吾师后风骚道甚孤雪霜侵𩯫髪音信隔江湖扰扰悲时丗悠悠役梦途向公期尽节多病怕倾壷贱迹虽慙滞幽情忍使辜诗成天外句碁覆夜中图落壁灯花碎飘䆫雪片麄煑茶烧栗兴早晚复围炉
献中书潘舎人
运叶半千数天锺许国臣鹏霄开羽翼鳯阙演丝纶顾问当清夜从容向紫宸立言成雅诰正意叙彛伦朴素偕前哲馨香越搢绅褒辞光万代优旨重千钧公退谁堪接清闲道是隣丗间身属幻物外意通眞吊往兼春梦文髙赋复新舎人有吊往文春梦赋行于丗也琴弹三峡水屏画十洲春庭冷铺苔色池寒浸月轮竹风来枕簟药气上衣巾茶谱传溪叟棊经受羽人清虚虽得●献替不妨陈杞梓呈材后神仙入侍频孤寒皆有頼中外亦同忻有士曾多难无门得望尘忙忙罹险阻往往耗精神㝷果巢枝愿终全负米身遭逢敦孝治蹇塞值通津最庆清朝禄还沾白发亲甘柔心旣遂虚薄报何因逺宦聮绵历卑栖夙夜勤良时空爱惜末路每悲辛骨立驹犹病顔凋女尚贫而今谐顾遇尺蠖愿求伸碧云集卷下
㤗兴季振冝沧茟氏珍蔵

        </div>
      </div>
    </div>
  </div>
</div>
<!--update:2025-08-30 10:34:55-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>