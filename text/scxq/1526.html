<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="黄庭坚词集,总评,黄庭坚词集全文在线阅读,黄庭坚词集全文在线下载,大玄古籍书库">
<meta name="description" content="在北宋文坛上，黄庭坚的词作别具一格，他喜用典故、俗语、僻字作词，词风直拗，历来受到人们的重视。本书备搜黄庭坚词全部作品及后人的精彩评论，并加以简单的注释，为读者欣赏和研究黄庭坚词提供了很大的方便。_黄庭坚词集_全文在线阅读_黄庭坚词集_全文在线下载_大玄古籍书库">
<title>黄庭坚词集_黄庭坚_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">黄庭坚词集</span> <br/>
          作者： <span class="inputVal" id="bkauthor">黄庭坚</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,完结</span> <br/>
          字数： <span class="inputVal" id="bknum">[book_length]65115</span> <br/>
          说明： <span class="inputVal" id="bkdec">在北宋文坛上，黄庭坚的词作别具一格，他喜用典故、俗语、僻字作词，词风直拗，历来受到人们的重视。本书备搜黄庭坚词全部作品及后人的精彩评论，并加以简单的注释，为读者欣赏和研究黄庭坚词提供了很大的方便。</span> <br/>
          封面： <span class="inputVal" id="bkimg">Z_21257.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]黄庭坚词集
[book_author]黄庭坚
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,完结
[book_length]65115
[book_dec]在北宋文坛上，黄庭坚的词作别具一格，他喜用典故、俗语、僻字作词，词风直拗，历来受到人们的重视。本书备搜黄庭坚词全部作品及后人的精彩评论，并加以简单的注释，为读者欣赏和研究黄庭坚词提供了很大的方便。
[book_img]Z_21257.jpg


[book_title]黄庭坚词集
沁园春
把我身心，为伊烦恼，算天便知。恨一回相见，百方做计，未能偎倚，早觅东西。镜里拈花，水中捉月，觑着无由得近伊。添憔悴，镇花销翠灭，玉瘦香肌。
奴儿又有行期，你去即、无妨我共谁。向眼前常见，心犹未足，怎生禁得，真个分离。地角天涯，我随君去，掘井为盟无改移。君须是，做些儿相度，莫待临时。
◎做计：使计，筹画。
◎镜里看形见不难，水中捉月争拈得。（宋释道原《景德传灯录》）
◎镇：常，久。
◎怎生禁得：怎样耐得。
◎有为者，辟若掘井。（《孟子·尽心上》。掘井为盟，谓情志坚定不移。）
◎相度：了解，考虑。
◆宋陈善《扪虱新话》卷三：“黄鲁直初作艳歌小词，道人法秀谓其以笔墨诲淫，于我法中，当堕泥犁之狱。”故集中艳词多为其年轻时作品。（马兴荣、祝振玉《山谷词校注》）
惜馀欢茶词
四时美景，正年少赏心，频启东阁。芳酒载盈车，喜朋侣簪合。杯觞交飞劝酬献，正酣饮、醉主公陈榻。坐来争奈，玉山未颓，兴寻巫峡。
歌阑旋烧绛蜡。况漏转铜壶，烟断香鸭。犹整醉中花，借纤手重插。相将扶上，金鞍騕褭，碾春焙、愿少延欢洽。未须归去，重寻艳歌，更留时霎。
◎东阁：招贤之所。
◎簪合：连缀、会合。
◎陈蕃为太守，以礼请署官曹。稚不就之，既谒而退。蕃在郡，不接宾客，惟稚来，特设一榻，去则悬之。（《后汉书·徐稚传》）
◎山公曰：“嵇叔夜之为人也，岩岩若孤松之独立；其醉也，傀俄若玉山之将崩。”（南朝刘义庆《世说新语·容止》。玉山，喻人品德仪容优美。）
◎漏转铜壶：指铜壶滴漏以计时。
◎香鸭：指鸭形香炉。
◎騕褭，神马，日行万里。（《史记·司马相如传》集解）
◆此首当作于年轻未第时。张耒《赠无咎以既见君子云胡不喜为韵》诗云：“黄子少年时，风流胜春柳。”词中道“醉主公陈榻”，盖以东汉豫章高士徐稚自比。（马兴荣、祝振玉《山谷词校注》）
水龙吟黔守曹伯达供备生日
早秋明月新圆，汉家戚里生飞将。青骢宝勒，绿沉金锁，曾随天仗。种德江南，宣威西夏，合宫陪享。况当年定计，昭陵与子，勋劳在、诸公上。
千骑风流年少，暂淹留、莫孤清赏。平坡驻马，虚弦落雁，思临虏帐。遍舞摩围，递歌彭水，拂云惊浪。看朱颜绿鬓，封侯万里，写凌烟像。
◎戚里：帝王外戚聚居处。
◎（李）广居右北平，匈奴闻之，号曰“汉之飞将军”。（《史记·李将军列传》）
◎青骢：马之青白色杂毛者。
◎绿沉金锁：以浓绿色漆柄之枪及金锁甲。
◎雨抛金锁甲，苔卧绿沉枪。（唐杜甫《重过何氏五首》）
◎种德：施恩德于人。
◎合宫：相传为黄帝之明堂。
◎昭陵：宋仁宗葬永昭陵，故宋人以昭陵作仁宗的代称。
◎更羸与魏王处京台之下，仰见飞鸟。更羸谓魏王曰：“臣为王引弓虚发而下鸟。”魏王曰：“然则射可至此乎？”更羸曰：“可。”有间，雁从东方来，更羸以虚发而下之。（《战国策·楚策四》）
◎摩围：摩围山，在黔州。黄庭坚贬黔时居摩围阁。
◎绿鬓朱颜，道家装束，长似少年时。（宋晏殊《少年游》）
◎（班）超行诣相者，曰：“祭酒，布衣诸生耳，而当封侯万里之外。”班超在西域三十馀年，封定远侯。（《后汉书·班超传》）
◎凌烟像：唐太宗贞观十七年（643），画开国功臣长孙无忌、杜如晦、魏徵、尉迟敬德等二十四人像于凌烟阁。
◆此首作于绍圣三年丙子（1096）。曹伯达，名谱。供备，即供备库使，宋属西班诸司使。通常无职掌，仅为武臣迁转之阶。见《宋史·职官志》。任渊《山谷年谱》：“山谷初到黔南，曹谱伯达，张诜茂宗为守贰，待之颇厚。”山谷《与大主簿三十三书》：“太守曹供备谱，济阳之侄，通判张诜张景俭，孙公休之妻弟，皆贤雅，相顾如骨肉。”（马兴荣、祝振玉《山谷词校注》）
看花回茶词
夜永兰堂醺饮，半倚颓玉。烂熳坠钿堕履，是醉时风景，花暗残烛。欢意未阑，舞燕歌珠成断续。催茗饮、旋煮寒泉，露井瓶窦响飞瀑。
纤指缓、连环动触，渐泛起、满瓯银粟。香引春风在手，似粤岭闽溪，初采盈掬。暗想当时，探春连云寻篁竹。怎归得，鬓将老，付与杯中绿。
◎烂熳：散乱。
◎银粟：茗花。喻浮在茶水面上的白沫。
◎连云：喻其高。
◎杯中绿：原指酒，此指茶。
◆此首作于中年在外宦游时。（马兴荣、祝振玉《山谷词校注》）
念奴娇
八月十八日同诸生步自永安城楼，过张宽夫园待月。偶有名酒，因以金荷酌众客。客有孙彦立，善吹笛。援笔作乐府长短句，文不加点。
断虹霁雨，净秋空、山染修眉新绿。桂影扶疏，谁便道、今夕清辉不足。万里青天，嫦娥何处，驾此一轮玉。寒光零乱，为谁偏照醽渌。
年少随我追凉，晚寻幽径，绕张园森木。醉倒金荷，家万里、难得尊前相属。老子平生，江南江北，最爱临风笛。孙郎微笑，坐来声喷霜竹。
◎金荷：金制莲叶形杯皿，此为酒杯之美称。
◎日暮数峰青似染。（五代王建《江陵使至汝州》）
◎桂影：神话中月中桂树之影。
◎醽渌：美酒名。
◎忆昔好追凉，故绕池边树。（唐杜甫《羌村三首》之一）
◎一杯相属君当歌。（唐韩愈《八月十五夜赠张功曹》）
◎老子：作者自谓，犹言老夫。
◎孙郎：指善吹笛者孙彦立。
◎坐来，犹云适才或正当其时也。（张相《诗词曲语辞汇释》）
◎篁竹坚而促节，体圆而质坚，皮白如霜粉。大者宜刺船，细者为笛。（南朝戴凯之《竹谱》。霜竹，此指笛。）
◆此首作于元符元年戊寅（1098），时山谷在戎州贬所。永安城楼，乃州治之南城。黄㽦《山谷先生年谱》（以下简称《年谱》）卷二七：“先生有题名云：‘元符始元重九日，同僧在纯，道人唐履，举子蔡相、张溥、子相、侄桓步自无等院，登永安门游息……责授涪州别驾戎州安置黄庭坚鲁直书。’”（马兴荣、祝振玉《山谷词校注》）
◆山谷云：……（按与小序略同）或以为可继东坡赤壁之歌。（宋胡仔《苕溪渔隐丛话·后集》）
◆鲁直在戎州，作乐府曰：“老子平生，江南江北，爱听临风笛。孙郎微笑，坐来声喷霜竹。”予在蜀见其稿，今俗本改“笛”为“曲”以协韵，非也。然亦疑“笛”字太不入韵。及居蜀久，习其语音，乃知泸、戎间谓“笛”为“独”。故鲁直得借用，亦因以戏之也。（宋陆游《老学庵笔记》）
◆鲁直在洛时，歙人祝颀，字有道，因知命以识鲁直，及谪黔中，有道访之，鲁直为书帖云：“凡士大夫胸中，不时时以古今浇之，则俗尘生其间，照镜则面目可憎，对人亦语言无味。”又赠以词，所谓“长杨风桃青骢尾”者也。鲁直八月十七日夜张宽夫园待月有词云：“老子平生，江南江北，最爱临风笛。孙郎微笑，坐来声喷霜竹。”蜀人记“笛”音如“牍”，故用之。尝书一本赠颀，今俗本改“笛”为“曲”，非也。颀藏鲁直文稿三枚，率以速纸百幅为之，改窜甚多。（罗愿《新安志》）
◆（“今夕”句）贴十七夜月。（“共倒”句）风流如昨。（明沈际飞《草堂诗馀四集·正集》）
◆咏月词惟此词与韩子苍词可伯仲，馀皆效颦而已。（明杨慎批点《草堂诗馀》）
昼夜乐
夜深记得临歧语，说花时、归来去。教人每日思量，到处与谁分付？其奈冤家无定据，约云朝、又还雨暮。将泪入鸳衾，总不成行步。
元来也解知思虑，一封书、深相许。情知玉帐堪欢，为向金门进取。直待腰金拖紫后，有夫人、县君相与。争奈会分疏，没嫌伊门路。
◎临歧：来到岔路口。
◎归来去：归来。去，助词。
◎冤家：对情人的昵称。
◎妾在巫山之阳，高丘之阻，旦为朝云，暮为行雨，朝朝暮暮，阳台之下。（战国宋玉《高唐赋序》）
◎行步：走动。此指举止。
◎金马门者，宦者署门也。门傍有铜马，故谓之曰金马门。（《史记·滑稽列传》。后世多用金门代指朝廷，并以此作为士子入仕之典。）
◎腰金拖紫：谓位居高官。金，金印。紫，紫绶。秦汉时为丞相的服制，魏晋以后，光禄大夫亦授金印、紫绶。
◎夫人、县君：妇女封号。
◎伊：我。
逍遥乐
春意渐归芳草，故国佳人，千里信沉音杳。雨润烟光，晚景澄明，极目危阑斜照。梦当年少。对尊前、上客邹枚，小鬟燕赵。共舞雪歌尘，醉里谈笑。
花色枝枝争好，鬓丝年年渐老。如今遇风景，空瘦损、向谁道？东君幸赐与，天幕翠遮红绕。休休，醉乡歧路，华胥蓬岛。
◎野润烟光薄，沙暄日色迟。（唐杜甫《后游》）
◎邹枚：邹阳与枚乘。二人均为西汉梁孝王的座上客。据《史记·邹阳列传》，邹阳与枚乘交游，后邹阳“以谗见禽”，乃从狱中“书奏梁孝王，孝王使人出之，卒为上客”。
◎小鬟燕赵：燕赵美丽的少女。
◎细雨裛残千颗泪，轻寒瘦损一分肌。（宋苏轼《红梅》）
◎东君：司春之神。
◎醉乡：醉中境界。
◎（黄帝）昼寝而梦，游于华胥氏之国。……其国无帅长，自然而已；其民无嗜欲，自然而已。不知乐生，不知恶死，故无夭殇；不知亲己，不知疏物，故无爱憎；不知背逆，不知向顺，故无利害。（《列子·黄帝》。华胥，比喻理想之国。）
◆此首作于中年宦游他乡时。（马兴荣、祝振玉《山谷词校注》）
◆词因春日怀人而作，但于感旧之馀，具超尘之想，可见襟怀旷达。（俞陛云《唐五代两宋词选释》）
雨中花慢送彭文思使君
政乐中和，夷夏宴喜，官梅乍传消息。待新年欢计，断送春色。桃李成阴，甘棠少讼，又移旌戟。念画楼朱阁，风流高会，顿冷谈席。
西州纵有，舞裙歌板，谁共茗邀棋敌。归来未，先沾离袖，管弦催滴。乐事赏心易散，良辰美景难得。会须醉倒，玉山扶起，更倾春碧。
◎喜怒哀乐之未发谓之中，发而皆中节谓之和。……致中和，天地位焉，万物育焉。（《礼记·中庸》）
◎官梅：官府所植之梅。
◎桃李成阴：以桃李实多喻门生或荐士之众。
◎甘棠少讼：《诗经·召南·甘棠》：“蔽芾甘棠，勿翦勿伐，召伯所茇。”郑笺：“召伯听男女之讼，不重烦劳百姓，止舍小棠（树）之下而听断焉。国人被其德、说其化。”后人多以“甘棠”称颂循吏之美政。此借喻彭使君善教化，使民少讼。
◎移旌戟：指调任。
◎西州：古城名，在今南京市。
◎天下良辰美景、赏心乐事，四者难并。（南朝谢灵运《拟魏太子邺中集诗序》）
◎春碧：酒名。
◆此首或作于元祐元年至四年（1086-1089）间。其中“政乐中和，夷夏宴喜”云云，当是作者对“元祐更化”后时局的赞颂。时山谷在秘省兼史局。彭文思，宋费衮《梁谿漫志》卷四：“鲁直之在戎，戎守彭知微每遣吏李珍调护其逆旅之事，无不可人意。”则彭文思或即彭知微。使君，汉以后对州郡长官的尊称。（马兴荣、祝振玉《山谷词校注》）
醉蓬莱
对朝云叆叇，暮雨霏微，翠峰相倚。巫峽高唐，锁楚宫佳丽。画戟移春，靓妆迎马，向一川都会。万里投荒，一身吊影，成何欢意。
尽道黔南，去天尺五，望极神州，万重烟水。尊酒公堂，有中朝佳士。荔颊红深，麝脐香满，醉舞裀歌袂。杜宇催人，声声到晓，不如归是。
◎朝云叆叇，行露未晞。（晋潘尼《逸民》。叆叇：云彩覆日。）
◎昔者楚襄王与宋玉游于云梦之台，望高唐之观。（战国宋玉《高唐赋序》）
◎画戟：彩饰之戟，古兵器，后常作仪设之用。
◎投荒：贬谪、流放至荒远之地。
◎吊影：对影自怜。
◎黔南，即黔州。
◎去天尺五：原指与朝廷相近。此极言地势高峻。
◎神州：此指京都。
◎麝脐：麝香别称。
◎舞裀：供舞蹈用的地毯。
◎杜宇：古蜀帝名杜宇，传说死后化为杜鹃，后人因称杜鹃为杜宇。
◆此首作于绍圣二年乙亥（1095），时山谷在赴黔州贬所途中。（马兴荣、祝振玉《山谷词校注》）
又窜易前词
对朝云叆叇，暮雨霏微，翠峰相倚。巫峡高唐，锁楚宫佳丽。蘸水朱门，半空霜戟，自一川都会。虏酒千杯，夷歌百转，迫人垂泪。
人道黔南，去天尺五，望极神京，万种烟水。悬榻相迎，有风流千骑。荔脸红深，麝脐香满，醉舞裀歌袂。杜宇催人，声声到晓，不如归是。
◎陈蕃为太守，以礼请署官曹。稚不就之，既谒而退。蕃在郡，不接宾客，惟稚来，特设一榻，去则悬之。（《后汉书·徐稚传》）
◆此首作年同前。（马兴荣、祝振玉《山谷词校注》）
满庭芳咏茶
北苑龙团，江南鹰爪，万里名动京关。碾轻罗细，琼蕊暖生烟。一种风流气味，如甘露、不染尘凡。纤纤捧，冰甆莹玉，金缕鹧鸪斑。
相如方病酒，银瓶蟹眼，波怒涛翻。为扶起尊前，醉玉颓山。饮罢风生两腋，醒魂到、明月轮边。归来晚，文君未寢，相对小窗前。
◎北苑在富沙之北，隶建安县，去城二十五里。北苑乃龙焙，每岁造贡茶之处。（宋胡仔《苕溪渔隐丛话·前集》。北苑，古产茶地，在今福建省建瓯县东。）
◎龙团：宋代贡茶名。饼状，上贴有龙纹，故称。
◎鹰爪：嫩茶。因状如鹰爪，故称。
◎碾、罗：均为制茶器具。
◎纤纤：此指柔美之手。
◎金缕：谓茶饼包装之华贵。
◎鹧鸪斑：谓沏茶后碗面呈现之斑点。
◎相如：司马相如。司马相如患有消渴疾，古人以为此乃因酒所致。
◎蟹眼：形容水初沸时所泛起的小气泡。
◎七碗吃不得也，唯觉两腋习习清风生。（唐卢仝《走笔寄孟谏议寄新茶》。风生两腋，对茶效的赞美。）
◎文君：汉临邛大富商卓王孙女卓文君。文君寡居，后与司马相如结婚。见《史记》、《汉书·司马相如传》。
又雪中献呈友人
风力驱寒，云容呈瑞，晓来到处花飞。遍装琼树，春意到南枝。便是渔簑旧画，纶竿重、横玉低垂。今宵里，香闺邃馆，幽赏事偏宜。
风流金马客，歌鬟醉拥，乌帽斜欹。问人间何处，鹏运天池。且共周郎按曲，音微误、首已先回。同心事，丹山路稳，长伴彩鸾归。
◎横玉：玉笛。此泛指笛。
◎邃馆：深邃之房宇。
◎幽赏：谓对幽美景象欣赏不已。
◎金马客：指在朝为官者。
◎北冥有鱼，其名为鲲……化而为鸟，其名为鹏……是鸟也，海运则将徙于南冥，南冥者，天池也。（《庄子·逍遥游》）
◎（周）瑜少精意于音乐，虽三爵之后，其有阙误，瑜必知之，知之必顾，故时人谣曰：“曲有误，周郎顾。”（《三国志·吴志·周瑜传》）
◎丹山：神山。
◎彩鸾归：据唐裴鉶《传奇》，唐大和年间，有书生名文箫者，游钟陵西山，遇一美女，该女有词曰：“若能相伴陟仙坛，应得文箫驾彩鸾。自有绣繻并甲帐，琼台不怕霜雪寒。”文箫后知该女乃仙女吴彩鸾，遂结为夫妇，同归钟陵。此故事后多用作爱情婚姻典故。
又
明眼空青，忘忧萱草，翠玉闲淡梳妆。小来歌舞，长是倚风光。我已逍遥物外，人冤道、别有思量。难忘处，良辰美景，襟袖有馀香。
鸳鸯。头白早，多情易感，红蓼池塘。又须得尊前，席上成双。些子风流罪过，都说与、明月空床。难拘管，朝云暮雨，分付楚襄王。
◎空青：矿石一种，翠绿色，可作绘画颜料，亦可入药明目。此指女子服色。
◎萱草：古人以为萱草可以使人忘忧。古时女子多以此为吉祥服饰。
◎物外：世外，超脱世事之外。
◎些子：少许，一点点。
◎朝云暮雨：比喻男女欢会。典出战国楚宋玉《高唐赋序》：楚襄王与宋玉游云梦之台，望高唐之观。其上有云气变化无穷。玉谓此气为朝云，并对王说，过去先王曾游高唐，怠而昼寝，梦见一妇人，自称是巫山之女，愿侍王枕席，王因幸之。巫山之女临去时说：“妾在巫山之阳，高丘之阻，旦为朝云，暮为行雨，朝朝暮暮，阳台之下。”
又
初绾云鬟，才胜罗绮，便嫌柳巷花街。占春才子，容易托行媒。其奈风流债负，烟花部、不免差排。刘郎恨，桃花片片，流水惹尘埃。
风流贤太守，能笼翠羽，宜醉金钗。且留取垂杨，掩映厅阶。直待朱幡去后，从伊便、窄袜弓鞋。知恩否，朝云暮雨，还向梦中来。
◎柳巷花街：指妓院聚集之处。
◎容易，犹云轻易也，草草也，疏忽也。（张相《诗词曲语辞汇释》）
◎行媒：往来作媒妁的人。
◎其奈：奈何。
◎烟花：妓女。
◎差排：调遣。
◎“刘郎”三句：据《太平御览》引南朝刘义庆《幽明录》，汉明帝永平五年，剡县刘晨、阮肇入天台山，采桃果腹，偶遇仙女，为其所留，半年后归乡。后多用作巧结良缘，旋即分离的典故。
◎翠羽：翠鸟之羽，此喻女子之眉。
◎朱幡：车乘两边红色障泥板。
◎弓鞋：缠足女子之鞋。
又
修水浓青，新条淡绿，翠光交映虚亭。锦鸳霜鹭，荷径拾幽蘋。香浓栏干屈曲，红妆映、薄绮疏棂。风清夜，横塘月满，水净见移星。
堪听。微雨过，媻姗藻荇，琐碎浮萍。便移转胡床，湘簟方屏。练霭鳞云旋满，声不断、檐响风铃。重开宴，瑶池雪沁，山露佛头青。
◎修水在分宁西六十里。其源自郡城东北流六百三十八里至海昏，又东流百二十里入彭蠡湖。以其远，故曰“修水”。（宋祝穆《方舆胜览·隆兴府》）
◎疏棂：栏杆上稀疏的花纹木格。
◎媻姗：盘旋。
◎胡床：一种可以折叠的轻便坐具。由胡地传入，故名。
◎佛头青：和尚削发后发青的头皮。此喻指山顶呈露青色。
◆雕绘富有。（明沈际飞《草堂诗馀四集·续集》）
◆方之少游，灵动不足，严整有馀。（夏敬观《评山谷词》）
水调歌头
瑶草一何碧，春入武陵溪。溪上桃花无数，枝上有黄鹂。我欲穿花寻路，直入白云深处，浩气展虹蜺。只恐花深里，红雾湿人衣。
坐玉石，倚玉枕，拂金徽。谪仙何处，无人伴我白螺杯。我为灵芝仙草，不为绛唇丹脸，长啸亦何为。醉舞下山去，明月逐人归。
《水调歌头》（瑶草一何碧）词意图
◎晋太元中，武陵人捕鱼为业，缘溪行，忘路之远近，忽逢桃花林，夹岸数百步，中无杂树，芳草鲜美，落英缤纷。（晋陶渊明《桃花源记》）
◎山路元无雨，空翠湿人衣。（唐王维《山中》）
◎金徽：金饰之琴徽，以定琴声高低。
◎谪仙：指李白。
◎绛唇丹脸：此喻桃花。
◎暮从碧山下，山月随人归。（唐李白《下终南山过斛斯山人宿置酒》）
◆山谷熙宁三年（1070）26岁时，在叶县尉任上作《漫尉》诗云：“豫章黄鲁直，既拙又狂痴。往在江湖南，渔樵乃其师。腰斧入白云，挥车棹清溪……”此首当是其年轻时所作。（马兴荣、祝振玉《山谷词校注》）
◆起句古，“红露”句媚，“明月”句闲。其馀当耐之。（明沈际飞《草堂诗馀四集·正集》）
◆首二句直是古诗。（明杨慎批点《草堂诗馀》）
◆一往深秀，吐属隽雅绝伦。（清黄苏《蓼园词评》）
又
落日塞垣路，风劲戛貂裘。翩翩数骑闲猎，深入黑山头。极目平沙千里，唯见雕弓白羽，铁面骏骅骝。隐隐望青冢，特地起闲愁。
汉天子，方鼎盛，四百州。玉颜皓齿，深锁三十六宫秋。堂有经纶贤相，边有纵横谋将，不减翠蛾羞。戎虏和乐也，圣主永无忧。
◎戛：刮，敲击。
◎青冢：指汉王昭君墓。相传当地多白草而其墓上草独青。
◎汉天子：此代指北宋皇帝。
◎四百州：北宋天下有州三百馀，此取成数。
◎戎虏：古代对西方和北方少数民族的蔑称。
◆山谷平生未历西北边塞，此首当是元祐间在朝中应时或送行之作。考山谷于元祐元年作《送范德孺知庆州》诗，其中云：“乃翁知国如知兵，塞垣草木识威名。”又本词中云“堂有经纶贤相，边有纵横谋将”，或是山谷在京师秘书省及史局时语。时吕公著为尚书右仆射兼中书侍郎，文彦博以太师平章军国事。元祐五年庚午（1090），西夏人来议分划疆界。事见《续资治通鉴长编》卷三七四至卷四五二。（马兴荣、祝振玉《山谷词校注》）
促拍满路花
往时有人书此词于州东酒肆壁间，爱其词，不能歌也。一十年前，有醉道士歌于广陵市中。群小儿随歌得之，乃知其为《促拍满路花》也。俗子口传，加酿鄙语，政败其好处。山谷老人为录旧文，以告深于义味者。
秋风吹渭水，落叶满长安。黄尘车马道，独清闲。自然炉鼎，虎绕与龙盘。九转丹砂就，《琴心》三叠，蕊宫看舞胎仙。
任万钉宝带貂蝉，富贵欲熏天。黄粱炊未熟，梦惊残。是非海里，直道作人难。袖手江南去，白蘋红蓼，又寻湓浦庐山。
◎秋风吹渭水，落叶满长安。（唐贾岛《江上忆吴处士》）
◎九转丹砂：道家谓炼金丹有一至九转之别，而以九转为最胜。
◎蕊宫，即蕊珠宫，道家所谓神仙宫阙。
◎《琴心》三叠舞胎仙。（宋张君房《云笈七籤·上清黄庭内景经》）
◎万钉宝带：皇帝用以赏赐功臣之物。
◎貂蝉：貂尾与蝉羽为饰之冠。
◎“黄粱”句：唐沈既济《枕中记》写卢生于邯郸客店中遇道者吕翁，生叹其穷困，翁乃授之枕，使入梦，生于梦中历尽荣华富贵。及醒，主人所炊黄粱尚未熟。
◆山谷自崇宁三年（1104）贬至宜州后，始在文中自称“山谷老人”，此词小序中山谷亦以“老人”自谓，则此首或作于其最后两年间。（马兴荣、祝振玉《山谷词校注》）
洞仙歌泸守王补之生日
月中丹桂，自风霜难老。阅尽人间盛衰草。望中秋、才有几日十分圆，霾风雨，云表常如永昼。
不得文章力，白首防秋，谁念云中上功守。正注意得人雄，静扫河西，应难指、五湖归棹。问持节冯唐几时来，看再策勋名，印窠如斗。
◎君初筮仕，以文自挽，翱翔台阁，自以为迟晚，投笔执戈，图万里侯，不得当虏，白首防秋，抚师泸南。（宋黄庭坚《祭王补之安抚文》）
◎防秋：我国历朝每至入秋，边关经常发生战事，朝廷令边防军队特加警戒，称为“防秋”。
◎云中：《史记·张释之冯唐列传》载，冯唐对汉文帝云：“云中守魏尚坐上功首虏差六级，陛下下之吏，削其爵，罚作之。由此言之，陛下虽得廉颇、李牧，弗能用也。臣诚愚，触忌讳，死罪死罪！”文帝说（悦）。是日令冯唐持节赦魏尚，复以为云中守，而拜唐为车骑都尉，主中尉及郡国车士。
◎注意：关注、倚重。
◎河西：也称河右，泛指黄河以西地区。
◎五湖归棹：《国语·越语下》载，越大夫范蠡，佐越王勾践灭吴后，功成身退，泛轻舟于五湖。五湖，古指吴越间湖泊，其说不一。
◎持节冯唐：见前注。
◎策勋名：谓纪功名于策。
◎印窠：印盒，印囊。
◆此首作于绍圣四年丁丑（1097）。王补之，名献可，字补之，山西泽州人。当时以英州刺史知泸州。元符元年迁左骐骥使权发遣梓夔路钤辖管勾泸南沿边安抚使公事。元符二年坐元祐党籍罢职。其生平事迹见《宋史》卷三五七、《宋史翼》卷七、《元祐党人传》卷九。山谷谪黔南时，多蒙王补之眷顾。山谷有《与王泸州书》十七通，其殁后山谷又撰《祭王补之安抚文》，具见《山谷集》。（马兴荣、祝振玉《山谷词校注》）
蓦山溪
山围江暮，天镜开晴絮。斜影过梨花，照文星、老人星聚。清尊一笑，欢甚却成愁，别时襟，馀点点，疑是高唐雨。
无人知处，梦里云归路。回雁晓岸清，雁不来、啼鸦无数。心情老懒，尤物解宜人，春尽也，有南风，好便回帆去。
◎天镜：此指明月。
◎文星即文昌星，也称文曲星。传说为主文运功名的星宿。
◎高唐雨：见前《满庭芳》（明眼空青）注。
◎回雁：即回雁峰，衡阳之南，雁至此不过，遇春而回，故名。
◆此首约作于崇宁三年甲申（1104）。是岁山谷赴宜州贬所，于春天经湖南。词中有“照文星、老人星聚”、“回雁晓岸清”、“心情老懒，尤物解宜人”诸语，当是羁泊湖南宴集时作品。（马兴荣、祝振玉《山谷词校注》）
又赠衡阳妓陈湘
鸳鸯翡翠，小小思珍偶。眉黛敛秋波，尽湖南、山明水秀。俜俜袅袅，恰近十三馀，春未透，花枝瘦，政是愁时候。
寻芳载酒，肯落谁人后。只恐晚归来，绿成阴、青梅如豆。心期得处，每自不随人，长亭柳，君知否，千里犹回首。
◎鸳鸯翡翠：皆相偶厮守之鸟。
◎思：语助辞。
◎娉娉袅袅十三馀，豆蔻梢头二月初。（唐杜牧《赠别》）
◎“寻芳”四句：唐杜牧《叹花》诗：“自恨寻芳到已迟，往年曾见未开时。如今风摆花狼籍，绿叶成阴子满枝。”宋胡仔《苕溪渔隐丛话·后集》卷一五引《丽情集》云：大和末，杜牧自侍御史出佐沈传师宣城幕，雅闻湖州为浙西名郡，风物妍好，且多丽色，往游之。因张水戏，使州人毕观。至暮，见有女年十馀岁，面容姣好，遂相约十年后来郡迎娶。后牧于大中三年移授湖州刺史，已十四年，所约之姝已从人三载而生二子。乃作诗怅别。此事又见《唐阙史》、《太平广记》、《唐诗纪事》、《唐才子传》等书。此用其事，因以戏之。
◎心期：犹心意、心愿。
◎得：亲悦，融洽。
《蓦山溪》（鸳鸯翡翠）词意图
◆此首作于崇宁三年甲申（1104），时山谷在赴宜州贬所途中。衡阳，今属湖南。《舆地纪胜》卷五五《衡州》：“《图经》云：衡阳自隋始为州，以其居衡山之阳，故名。”陈湘，衡阳妓。山谷与其邂逅，颇属意焉。陈湘亦向山谷学书求字，非徒以色事人者。除此首外，山谷另有二词《蓦山溪》（稠花乱蕊）、《阮郎归》（盈盈娇女似罗敷）致陈湘。（马兴荣、祝振玉《山谷词校注》）
◆山谷小词云：“春未透，花枝瘦，正是愁时候。”极为学者所称赏。秦湛尝有小词云：“春透水波明，寒峭花枝瘦。”盖法山谷也。（宋魏庆之《魏庆之词话》）
◆山谷赠小鬟《蓦山溪》词，世多称赏。以予观之：“眉黛压秋波，尽湖南、水明山秀。”“尽”字似工而实不惬。又云：“婷婷袅袅，恰近十三馀。”夫“近”则未及，“馀”则已过，无乃相窒乎？“春未透，花枝瘦。”正谓其尚嫩，如“豆蔻梢头二月初”之意耳。而云“正是愁时候”，不知“愁”字属谁？以为彼愁耶？则未应识愁；以为己愁耶？则何为而愁？又云：“只恐远归来，绿成阴、青梅如豆。”按杜牧之诗，但泛言花已结子而已，今乃指为青梅，限以如豆，理皆不可通也。（金王若虚《滹南诗话》）
◆说美人，随说芳景；说芳景，随说美人。得比体之妙。形容眉目尽矣。有思有愁，未透方瘦，能曲畅少女心情。（明沈际飞《草堂诗馀四集·正集》）
◆少游能曼声以合律，写景极凄惋动人。然形容处，殊无刻肌入骨之言，去韦庄、欧阳炯诸家，尚隔一尘。黄九时出俚语，如“口不能言，心下快活”，可谓伧父之甚。然如“钗罥袖，云堆臂。灯斜明媚眼，汗浃瞢腾醉”，前三语犹可入画，第四语恐顾、陆不能着笔耳。黄又有：“春未透，花枝瘦，正是愁时候。”新俏亦非秦所能作。（清贺裳《皱水轩词筌》）
◆山谷谓好词惟取陡健圆转。……黄山谷云：“春未透，花枝瘦，正是愁时候。”……此则陡健圆转之榜样也。（清沈雄《古今词话》）
◆山谷于词，非其本色，且多作俚语，不止如柳七之猥亵。“春未透，花枝瘦，正是愁时候。”十一字精妙可思，使尽如此，吾无间然。（清先著《词洁》）
◆鸳鸯、翡翠皆同命之鸟，起笔以之为喻。此词乃山谷闲情之赋也。“春未透”三句极为学者称赏。（俞陛云《唐五代两宋词选释》）
又至宜州作寄赠陈湘
稠花乱蕊，到处撩人醉。林下有孤芳，不匆匆、成蹊桃李。今年风雨，莫送断肠红，斜枝倚，风尘里，不带尘风气。
微嗔又喜，约略知春味。江上一帆愁，梦犹寻、歌梁舞地。如今对酒，不似那回时，书谩写，梦来空，只有相思是。
◎李将军悛悛如鄙人，口不能道辞。及死之日，皆为尽哀，彼其忠实心诚信于士大夫也。谚曰：“桃李不言，下自成蹊。”此言虽小，可以谕大也。（《史记·李将军列传》）
◎歌梁舞地：唐王勃《铜雀妓》：“舞席纷何就，歌梁俨未倾。”歌梁谓歌馆之屋梁，此借指。
◆此首作年同前首。宜州，唐置，原为粤州，见《舆地纪胜》卷一二二《广南西路宜州》，治今广西壮族自治区宜州市。（马兴荣、祝振玉《山谷词校注》）
又
山明水秀，尽属诗人道。应是五陵儿，见衰翁、孤吟绝倒。一觞一咏，潇洒寄高闲，松月下，竹风间，试想为襟抱。
玉关遥指，万里天衢杳。笔阵扫秋风，泻珠玑、琅琅皎皎。卧龙智略，三诏佐升平，烟塞事，玉堂心，频把菱花照。
◎五陵儿：长安北有汉代五个皇帝陵墓，附近为汉代豪侠少年聚集之地。
◎绝倒：极为佩服。
◎虽无丝竹管弦之盛，一觞一咏，亦足以畅叙幽情。（晋王羲之《兰亭集序》）
◎玉关：即玉门关，在今甘肃省敦煌县西北，古代为通西域要道。
◎天衢：指京都。
◎笔阵：谓诗文雄健有力如军布阵。
◎卧龙：诸葛亮号卧龙。
◎三诏：指刘备三访诸葛亮。
◎玉堂：翰林院所在地，后作为翰林院的代称。
◎菱花：镜子。
◆此首词中山谷自称“衰翁”，又云“玉关遥指，万里天衢杳”，当是晚年遭贬后与官吏酬唱时的作品。（马兴荣、祝振玉《山谷词校注》）
望远行
勾尉有所眄，为太守所猜。兼此生有所爱，住马湖。马湖出丁香核荔枝，常以遗生，故戏及之。
自见来，虚过却、好时好日。这訑尿黏腻得处煞是律。据眼前言定，也有十分七八。冤我无心除告佛。
管人闲底，且放我快活。便索些别茶只待，又怎不遇偎花映月。且与一班半点，只怕你没丁香核。
◎勾尉：僰道尉勾中卨。
◎猜：怀疑。
◎訑：放肆。
◎：又作得，嘚。语助词。
◆此首作于元符二年己卯（1099），时山谷在戎州。（马兴荣、祝振玉《山谷词校注》）
◆乐府用谚语，诗馀亦多俳体，然未有如此可笑者。訑尿、、等字，即云是当时坊曲优伶之言，而至此俗亵，如何可入风雅乎？且经传讹已久，字画亦差，字数亦未确，愈为无理。涪翁诗固故为聱牙，当时宗尚江西，目为鼻祖，实非大雅正传，此词尤为恶道。（清李调元《雨村词话》）
忆帝京
银烛生花如红豆，占好事、如今有。人醉曲屏深，借宝瑟、轻招手。一阵白蘋风，故灭烛、教相就。
花带雨、冰肌相透。恨啼鸟、辘轳声晓，柳岸微凉吹残酒。断肠人、依旧镜中销瘦。恐那人知后，镇把你来僝僽。
◎“银烛”句：古人以烛灯生花为吉兆。
◎夫风生于地，起于青蘋之末。（战国宋玉《风赋》）
◎玉容寂寞泪阑干，梨花一枝春带雨。（唐白居易《长恨歌》）
◎藐姑射之山，有神人居焉，肌肤若冰雪，绰约若处子。（《庄子·逍遥游》）
◎镇：常也。
又赠弹琵琶妓
薄妆小靥闲情素，抱着琵琶凝伫。慢捻复轻拢，切切如私语。转拨割朱弦，一段惊沙去。
万里嫁、乌孙公主。对易水、明妃不渡。粉泪行行，红颜片片，指下花落狂风雨。借问本师谁，敛拨当胸住。
◎凝伫：谓专注凝神。
◎轻拢慢捻抹复挑，初为《霓裳》后《绿腰》。（唐白居易《琵琶行》）
◎小弦切切如私语。（唐白居易《琵琶行》）
◎乌孙公主：汉武帝以江都王刘建女刘解忧嫁乌孙昆弥（王），称乌孙公主。《宋书·乐志》：“傅玄《琵琶赋》云：‘汉遣乌孙公主嫁昆弥，念其行道思慕，故使工人裁筝、筑为马上之乐，从方俗语曰琵琶，取其易传于外国也。’”
◎本师：此指传授琵琶弹奏技能的人。
◎曲终收拨当心画。（唐白居易《琵琶行》）
◆绍圣四年（1097），山谷在黔州写过两首有关琵琶的《木兰花令》（东君未试雷霆手）、（黄金捍拨春风手），此首或为同时所作。（马兴荣、祝振玉《山谷词校注》）
又黔州张倅生日
鸣鸠乳燕春闲暇，化作绿阴槐夏。寿斝舞红裳，睡鸭飘香麝。醉此洛阳人，佐郡深儒雅。
况坐上、玉麟金马。更莫问、莺老花谢。万里相依，千金为寿，未厌玉烛传清夜。不醉欲言归，笑杀高阳社。
◎睡鸭：铜制香炉，状如睡鸭，故名。
◎“醉此”二句：前句指张诜之籍贯，后句云张诜之官职。
◎（顾）和二岁丧父，总角便有清操，族叔荣雅重之，曰：“此吾家麒麟，兴吾宗者，必此人也。”（《晋书·顾和传》）
◎金马，本汉宫门名，为学士待诏之处，此借指翰林或翰林学士。
◎郦生瞋目案敛叱使者曰：“走！复入言沛公，吾高阳酒徒也，非儒人也。”（《史记·郦生陆贾列传》）
◆此首作于绍圣三年（1096）至四年间。时山谷在黔州贬所。张倅，黔州通判张诜，字茂宗。倅是州郡长官副职的称呼。任渊《山谷年谱》：“山谷初到黔南，曹谱伯达、张诜茂宗为守贰，待之颇厚。山谷《与张叔和书》云：‘某至黔州将一月矣，曹守、张倅相待如骨肉。’又《与杨明叔书》云：‘守、倅皆京洛人。好事尚文，不易得也。’”按，山谷绍圣二年夏至黔，而张诜生日在春天，故写此词当在绍圣三、四年间。（马兴荣、祝振玉《山谷词校注》）
撼庭竹宰太和日吉州城外作
呜咽南楼吹《落梅》，闻鸦树惊飞。梦中相见不多时，隔城今夜也应知。坐久水空碧，山月影沉西。
买个宅儿住着伊，刚不肯相随。如今却被天嗔你，永落鸡群受鸡欺。空恁恶怜伊，风日损花枝。
◎《落梅》：《落梅花》，又名《梅花落》，羌族乐曲名。
◎野田田而虚翠，水湛湛而空碧。（南朝江淹《水上神女赋》）
◎刚，犹偏也；硬也，亦犹云只也。（张相《诗词曲语辞汇释》）
◎空恁：白白如此。
◎映野烟波浮动日，损花风雨寂寥春。（唐薛能《题平湖》）
◆此首作于元丰四年（1081）至六年（1083）间。此时山谷罢北京教官后，改官知吉州太和县。宋王象之《舆地纪胜》卷三一《江南西路》载吉州为“隋置”，宋代“隶江南西道，今领县八，治庐陵”。太和“在（吉州）州南八十里，本汉庐陵县治，后汉改曰西昌，隋并永新、广兴入焉。开皇十一年改曰太和”。（马兴荣、祝振玉《山谷词校注》）
下水船
总领神仙侣，齐到青云岐路。丹禁风微，咫尺谛闻天语。尽荣遇。看即如龙变化，一掷灵梭风雨。
真游处。上苑寻春去，芳草芊芊迎步。几曲笙歌，樱桃艳里欢聚，瑶觞举。回祝尧龄万万，端的君恩难负。
◎神仙：原指得道长生不死者，此谓风采不凡之人。
◎青云：喻高官显位。
◎丹禁：帝王所居的禁城。
◎天语：指帝王诏谕。
◎（陶）侃少时渔于雷泽，网得一织梭，挂于壁。有顷雷雨，身化为龙而去。（《晋书·陶侃传》）
◎上苑：即上林苑，汉武帝建元三年开上林苑，为天子射猎之所。后泛指帝王游赏之园林。
◎芊芊：草木茂盛貌。
◎樱桃艳：指科举时代庆贺进士及第而举行的樱桃宴，始于唐僖宗时。五代王定保《唐摭言·慈恩寺题名游赏赋咏杂纪》：“新进士尤重樱桃宴。乾符四年，永宁刘公第二子覃及第……于是独置是宴，大会公卿。时京国樱桃初出，虽贵达未适口，而覃山积铺席，复和以糖酪者，人享蛮榼一小盎，亦不啻数升。”
◎尧龄：传说尧寿逾百岁，故后世多以“尧龄”祝颂帝王长寿。
◎端的：真的。
◆此首或作于治平四年丁未（1067）。是岁山谷登张唐卿榜第三甲进士第。词中云“樱桃艳里欢聚”云云，当是及第后景况。（马兴荣、祝振玉《山谷词校注》）
归田乐引
暮雨濛阶砌，漏渐移、转添寂寞，点点心如碎。怨你又恋你，恨你，惜你，毕竟教人怎生是。
前欢算未已，奈向如今愁无计。为伊聪俊，销得人憔悴。这里诮睡里，诮睡里梦里心里，一向无言但垂泪。
◎怎生：如何，怎样。
◎奈向：奈何。
◎衣带渐宽终不悔，为伊销得人憔悴。（宋柳永《凤栖梧》）
◎诮：完全，简直。
又
对景还销瘦。被个人、把人调戏，我也心儿有。忆我又唤我，见我，嗔我，天甚教人怎生受。
看承幸厮勾，又是尊前眉峰皱。是人惊怪，冤我忒撋就。拚了又舍了，一定是这回休了，及至相逢又依旧。
◎个人：犹言那人。
◎甚：犹正，真。
◎看承：护持，看待。
◎厮勾：相近、相亲。
◎忒：太过于。
◎撋就：温存。
离亭燕次韵答黎功略见寄
十载尊前谈笑，天禄故人年少。可是陆沉英俊地，看即锁窗批诏。此处忽相逢，潦倒秃翁同调。
西顾郎官湖渺，事看庾楼人小。短艇绝江空怅望，寄得诗来高妙。梦去倚君傍，胡蝶归来清晓。
◎天禄：天禄阁，汉殿阁名。《三辅黄图》下：“天禄阁，藏典籍之所。汉宫殿疏云：‘天禄骐麟阁，萧何造，以藏秘书，处贤才也。’”按，山谷在神宗元丰八年（1085）四月以秘书省校书郎召。哲宗元祐元年（1086）十月除神宗实录检讨官，集贤校理。次年除著作佐郎，至元祐六年（1091）六月丁家艰离任。
◎方且与世违，而心不屑与之俱，是陆沉者也。（《庄子·则阳》）
◎武安侯（田蚡）已罢朝，出止车门，召韩御史大夫（安国）载，怒曰：“与长孺共一老秃翁，何为首鼠两端？”（《史记·魏其武安侯列传》）
◎郎官湖：故址在今湖北省武汉市汉阳。
◎庾楼：即庾公楼，在今江西省九江市，传为晋代庾亮镇江州时所建。按，晋庾亮尝为江、荆、豫州刺史，治武昌，曾与僚吏殷浩、王胡之等登南楼赏月，谈咏竟夕。事见《世说新语·容止》及《晋书》本传。后江州州治移浔阳，好事者遂于此建楼，名为庾公楼。
◎昔者庄周梦为胡蝶，栩栩然胡蝶也，自喻适志与，不知周也。俄然觉，则蘧蘧然周也。（《庄子·齐物论》）
◆此首作于建中靖国元年辛巳（1101），时山谷遇赦放还，在荆南待命。词中忆及十年前在秘书省与黎功略相聚，十年后在湖北汉阳郎官湖畔重逢，旋又别离，故有此作。黎功略，待考。（马兴荣、祝振玉《山谷词校注》）
千秋岁
少游得谪，尝梦中作词云：“醉卧古藤阴下，了不知南北。”竟以元符庚辰，死于藤州光华亭上。崇宁甲申，庭坚窜宜州，道过衡阳，览其遗墨，始追和其《千秋岁》词。
苑边花外，记得同朝退。飞骑轧，鸣珂碎。齐歌云绕扇，赵舞风回带。严鼓断，杯盘狼藉犹相对。
洒泪谁能会，醉卧藤阴盖。人已去，词空在。兔园高宴悄，虎观英游改。重感慨，波涛万顷珠沉海。
◎少游得谪：清秦瀛重编《淮海先生年谱》：“（绍圣元年）春三月……先生坐党籍，改馆阁校勘，出为杭州通判。”又宋李焘《续资治通鉴长编拾补》卷一〇：“四月乙酉……秦观落馆阁校勘，添差监处州茶盐酒税。”绍圣三年，又自处州削秩徙郴州（据《宋史》本传）。四年二月，又诏“郴州编管秦观，移横州编管。”（《续资治通鉴长编·补遗》卷一四）。
◎梦中作词：绍圣二年（1095），秦观在处州作《好事近·梦中作》：“春路雨添花，花动一山春色。行到小溪深处，有黄鹂千百。飞云当面化龙蛇，夭矫转空碧。醉卧古藤阴下，了不知南北。”（马兴荣、祝振玉《山谷词校注》）
◎死于藤州：清秦瀛重编《淮海先生年谱》：元符三年庚辰（1100），“先生遂以七月启行而归，逾月至藤州，尚无恙，因醉卧光化亭，忽索水饮，家人以一盂注水进，先生笑视之而卒。实八月十二日也”。藤州，今广西壮族自治区藤县。（马兴荣、祝振玉《山谷词校注》）
◎庭坚窜宜州：据任渊《山谷年谱》，崇宁二年癸未（1103），“初，山谷在荆州，作承天院塔记，转运判官陈举承执政赵挺之风旨，摘其间数语，以为幸灾谤国，遂除名，编隶宜州。”崇宁三年甲申（1104），“是岁二月，过洞庭，经潭、衡、永、桂等州，五、六月间至宜州贬所。”（马兴荣、祝振玉《山谷词校注》）
◎《千秋岁》词：秦观于绍圣二年（1095）作《千秋岁》词云：“水边沙外，城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。忆昔西池会，鹓鹭同飞盖。携手处，今谁在？日边清梦断，镜里朱颜改。春去也，落红万点愁如海。”（马兴荣、祝振玉《山谷词校注》）
◎苑：指琼林苑。宋乾德二年（964）置，在汴京新郑门外，与金明池相对，为皇帝赐宴新科进士之处。故址在今河南开封县城西。（马兴荣、祝振玉《山谷词校注》）
◎同朝退：一同上朝退朝。哲宗元祐年间，山谷任神宗实录检讨官，迁著作佐郎，加集贤校理，时秦观为秘书省正字兼国史院编修官。（马兴荣、祝振玉《山谷词校注》）
◎鸣珂：贵者之马以玉为饰，行则作响，谓之鸣珂。
◎齐歌：齐国人善歌，因以齐歌指动听之歌。
◎赵舞：赵国女子善舞，因以赵舞指美妙的舞蹈。
◎严鼓：急促的鼓声。宋代汴京有宵禁，以击鼓为号。此即指宵禁之鼓声。
◎兔园：汉梁孝王所筑，又称梁苑、梁园，为游赏与延宾之所。此借指汴京游赏盛地金明池。
◎虎观：指白虎观，汉代宫观。后泛指宫廷讲学处。
◎珠沉海：此指秦观逝世。
◆此首作于崇宁三年甲申（1104）。是岁二月，山谷过洞庭，经潭、衡、永、桂等州，于五、六月间至宜州贬所。词即作于是年二月过衡阳时。（马兴荣、祝振玉《山谷词校注》）
◆先叙同官之乐，后言长别之悲，结句极沉痛。（俞陛云《唐五代两宋词选释》）
又
世间好事，恰恁厮当对。乍夜永，凉天气。雨稀帘外滴，香篆盘中字。长入梦，如今见也分明是。
欢极娇无力，玉软花欹坠。钗罥袖，云堆臂。灯斜明媚瞢，汗浃瞢腾醉。奴奴睡，奴奴睡也奴奴睡。
◎厮，犹相也。（张相《诗词曲语辞汇释》）
◎乍：恰，正也。
◎近世尚奇者作香篆，其文准十二辰，分一百刻，凡然一昼夜已。（宋洪刍《香谱》）
◎瞢腾：同懵腾，谓醉态矇眬迷糊。
◎奴奴：奴婢自称。
◆乐府女人自称只言奴，惟山谷词始有“奴奴睡，奴奴睡也奴奴睡”句。后始用双字，亦犹称人为人人之意。（清李调元《雨村词话》）
江城子忆别
画堂高会酒阑珊。倚阑干，霎时间。千里关山，常恨见伊难。及至而今相见了，依旧似，隔关山。
倩人传语问平安。省愁烦，泪休弹。哭损眼儿，不似旧时单。寻得石榴双叶子，凭寄与，插云鬖。
◆倚阑干，在此味深。不但不似当时，俊矣。（明沈际飞《草堂诗馀四集·续集》）
◆山谷于诗词多失之生硬，而词尤伤雅。其在当时，固以柳七、黄九并称。此词“单”字韵句犹较可，若再一纵笔，便恐去恶道不远。（清先著《词洁》）
又
新来曾被眼奚搐。不甘伏，怎拘束。似梦还真，烦乱损心曲。见面暂时还不见，看不足，惜不足。
不成欢笑不成哭。戏人目，远山蹙。有分看伊，无分共伊宿。一贯一文跷十贯，千不足，万不足。
◎奚搐：戏弄。
◎心曲：内心深处。
◎惜：爱惜，怜悯。
◎（卓）文君姣好，眉色如望远山。（旧题汉刘歆《西京杂记》）
◎（唐）宪宗朝，吴元济、王承宗拒命，经费尽竭。皇甫鎛建议，内外用钱，每缗垫二十，民间垫陌至七十。穆宗即位来，米盐每陌钱垫七八，所在用钱垫不一，诏从风俗所宜。则跷垫之起，自唐皇甫鎛也。今俗谓明除者为跷，暗除者为垫。（宋高承《事物纪原》一〇《布帛杂事·跷垫》）
两同心
巧笑眉颦，行步精神。隐隐似、朝云行雨，弓弓样、罗袜生尘。尊前见，玉槛雕笼，堪爱难亲。
自言家住天津，生小从人。恐舞罢、随风飞去，顾阿母、教窣珠裙。从今去，惟愿银缸，莫照离尊。
◎巧笑倩兮，美目盼兮。（《诗经·卫风·硕人》）
◎行步：走动。
◎朝云行雨：见前《满庭芳》（明眼空青）注。
◎凌波微步，罗袜生尘。（三国魏曹植《洛神赋》）
◎玉槛雕笼：喻处所华贵。
◎天津：指天津桥，古桥名。故址在今河南洛阳市西南。隋大业元年（六〇五）建，以洛水贯都，有天汉津梁气象，故名。
◎阿母：鸨母。
又
一笑千金，越样情深。曾共结、合欢罗带，终愿效、比翼纹禽。许多时，灵利惺惺，蓦地昏沉。
自从官不容针，直至而今。你共人、女边着子，争知我、门里挑心。记携手，小院回廊，月影花阴。
◎合欢罗带：以绣带结成双结叫合欢结或合欢带，示男女情好。
◎惺惺：机灵。
◎官不容针：隐语。意谓私通。
◎女边着子：即“好”字。
◎门里挑心：即“闷”字。
◆山谷“女边着子，门里安心”，鄙俚不堪入诵。如齐梁乐府“雾露隐芙蓉，明灯照空局”，何等蕴藉，乃沿为如此矣乎。（清彭孙遹《金粟词话》）
◆山谷有《两同心》词云：“你共人、女边着子，争知我、门里挑心。”字谜入词始此，乃“好闷”二字也。（清李调元《雨村词话》）
又
秋水遥岑，妆淡情深。尽道教、心坚穿石，更说甚、官不容针。霎时间，雨散云归，无处追寻。
小楼朱阁沉沉，一笑千金。你共人、女边着子，争知我、门里挑心。最难忘，小院回廊，月影花阴。
◎秋水：喻指眼波。
◎遥岑：远山。此指女子之眉。见前《江城子》（新来曾被眼奚搐）注。
◎沉沉：深邃貌。
少年心
对景惹起愁闷，染相思、病成方寸。是阿谁先有意，阿谁薄倖，斗顿恁、少喜多嗔。
合下休传音问，你有我、我无你分。似合欢桃核，真堪人恨。心儿里、有两个人人。
◎方寸：指心。
◎阿谁：犹言何人。
◎薄倖：犹言薄情，负心。
◎斗顿：顿时，突然。
◎合下：即时，当下。
◎人人：对亲昵者之称。
◆温飞卿小诗云：“合欢桃核真堪恨，里许元来别有人。”山谷演之曰：“你有我、我无你分。似合欢桃核，真堪人恨。心儿里、有两个人人。”拙矣。（清贺裳《皱水轩词筌》）
◆他无作者，自是创制。（清秦巘《词系》）
又添字
心里人人，暂不见、霎时难过。天生你要憔悴我。把心头从前鬼，着手摩挲，抖擞了百病销磨。
见说那厮脾鳖热，大不成我便与拆破。待来时鬲上与厮噷则个，温存着且教推磨。
◎见说：犹言听说。
◎噷：亲吻。
◎则个：句末语气助词，同着、者。
◎天旁转如推磨而左行，日月右行，随天左转。（《晋书·天文志上》。推磨：此借指消磨时光。）
◆山谷《少年心》后段词云：“便与拆破。待来时鬲上与厮噷则个，温存着且教推磨。”字字令人粲齿。按，字书无“噷”字。（清李调元《雨村词话》）
青玉案至宜州次韵上酬七兄
烟中一线来时路，极目送、归鸿去。第四《阳关》云不度。山胡新啭，子规言语，正是人愁处。
忧能损性休朝暮，忆我当年醉时句。渡水穿云心已许。暮年光景，小轩南浦，同卷西山雨。
◎归鸿：此借喻北归的黄大临。
◎第四《阳关》：指《阳关曲》（王维《送元二使安西》）中的“劝君更尽一杯酒”句。宋苏轼《仇池笔记》卷上“阳关三叠”云：“旧传《阳关三叠》，今歌者每句再叠而已，若通一首，又是四叠，皆非是。每句三唱，似应三叠，以应三叠，则丛然无复节奏。有文勋者，得古本《阳关》，每句皆再唱，而第一句不叠，乃知唐本三叠如此。乐天诗云：‘相逢且莫推辞醉，听唱《阳关》第四声。’‘劝君更尽一杯酒’，以此验之，若一句再叠，则此句为第五声，今为第四，则一句不叠审矣。”
◎秦青抚节悲歌，声振林木，响遏行云。（《列子·汤问》）
◎山胡：鸟名。
◎子规：即杜鹃鸟。
◎“忆我”句句下原注：“旧诗云：我自只如常日醉，满川风月替人愁。”按“旧诗”即作者《夜发分宁寄杜涧叟》，原诗前两句是：“《阳关》一曲水东流，灯火旌阳一钓舟。”
◎画栋朝飞南浦云，珠帘暮卷西山雨。（唐王勃《滕王阁》诗）
◆此首作于崇宁四年乙酉（1105）。七兄，黄大临，字元明，号寅庵，山谷长兄。按，崇宁三年（1104）十二月二十七日，黄大临自永州来宜州看望山谷。次年二月六日，山谷与诸人饮饯大临于十八里津。（马兴荣、祝振玉《山谷词校注》）
◆贺方回为《青玉案》词，山谷尤爱之，故作小诗以纪其事。及谪宜州，山谷兄元明和以送之云（略）。山谷和云（即此词，略）。（宋吴曾《能改斋漫录》）
◆西山南浦相期暮年，而卒死南服，竟不如志。呜呼，“归去诚可怜，天涯住亦得”。岂非终身谶耶？（明陈霆《渚山堂词话》）
又寅庵解萍实宰作。今附此。
行人欲上来时路，破晓雾、轻寒去。隔叶子规声暗度。十分酒满，舞裀歌袖，沾夜无寻处。
故人近送旌旗暮，但听《阳关》第三句。欲断离肠馀几许。满天星月，看人憔悴，独泪垂如雨。
◎《阳关》第三句：即王维《送元二使安西》诗第三句“劝君更尽一杯酒”。
◆此首作于崇宁四年乙酉（1105）。是年二月，黄大临看望其弟后，由宜州回湖南，或为大临解萍实宰之时。山谷作此首以寄其情。萍实，萍乡之别名。《太平寰宇记》卷一〇九：“楚昭王渡江，获萍实于此，今县北有萍实里、楚王台，因以名县。”（马兴荣、祝振玉《山谷词校注》）
喝火令
见晚情如旧，交疏分已深。舞时歌处动人心。烟水数年魂梦，无处可追寻。
昨夜灯前见，重题《汉上襟》。便愁云雨又难寻。晓也星稀，晓也月西沉。晓也雁行低度，不会寄芳音。
◎秦王跽曰：“先生不幸教寡人乎？”范雎谢曰：“非敢然也。臣闻始时吕尚之遇文王也，身为渔父而钓于渭阳之滨耳，若是者，交疏也。”（《战国策·秦策三》。交疏：交情疏浅；交往不深。）
◎《汉上襟》：唐段成式、温庭筠、余知古有《汉上题襟集》十卷。见《新唐书·艺文志四》，为三人唱和诗集。此借用为题诗。
◎云雨：朝云暮雨。见前《昼夜乐》（夜深记得临歧路）注。
◆此首中云“晚情”、“烟水数年”，当是晚岁羁留他乡时作。（马兴荣、祝振玉《山谷词校注》）
品令送黔守曹伯达供备
败叶霜天晓。渐鼓吹、催行棹。栽成桃李未开，便解银章归报。去取麒麟图画，要及年少。
劝君醉倒。别语怎、醒时道。楚山千里暮云，镇锁离人怀抱。记取江州司马，座中最老。
◎鼓吹：本北方民族乐名，为军中之乐。汉有《朱鹭》等十八曲。多用于典礼、出游、行军等场合。魏晋以后，官宦舟行，亦用鼓吹催行相送。
◎银章：银质印章。
◎麒麟图画：《汉书·苏武传》云：汉宣帝甘露三年，画功臣霍光、张安世、韩增、赵充国、魏相、丙吉、杜延年、刘德、梁丘贺、萧望之、苏武等十一人图像于麒麟阁。
◎座中泣下谁最多，江州司马青衫湿。（唐白居易《琵琶行》）
◆此首作于绍圣三年丙子（1096）。曹伯达，见前《水龙吟》（早秋明月新圆）注。（马兴荣、祝振玉《山谷词校注》）
又茶词
凤舞团团饼。恨分破、教孤令。金渠体净，只轮慢碾，玉尘光莹。汤响松风，早减了、二分酒病。
味浓香永。醉乡路、成佳境。恰如灯下，故人万里，归来对影。口不能言，心下快活自省。
◎凤舞团团饼：指印有凤纹的茶饼。宋徽宗《大观茶论》：“本朝之兴，岁修建溪之贡，龙团凤饼，名冠天下。”参见前《满庭芳》（北苑龙团）注。
◎孤令：孤单，孤独。
◎“金渠”二句：金渠，或指碾茶之槽。只轮，指碾茶之轮。
◎酒嫩倾金液，茶新碾玉尘。（唐白居易《游宝称寺》）
◎蟹眼已过鱼眼生，飕飕欲作松风鸣。（宋苏轼《试院煎茶》）
◎醉乡：见前《逍遥乐》（春意渐浓归芳草）注。
◎自省：自然明白。
◆此首作于元祐年间山谷在史局时。龙凤团茶乃贡品，当在京师才有；又此词末数句显然从苏轼诗（见注）变化而来，而苏轼此诗作于熙宁六年（1073）在杭州通判任上，此时苏、黄尚未相见，故本词作年必在此以后的元祐年间苏、黄游从时。（马兴荣、祝振玉《山谷词校注》）
◆鲁直诸茶词，余谓《品令》一词最佳，能道人所不能言，尤在结尾三四句。（宋胡仔《苕溪渔隐丛话·前集》）
◆诗词虽同一机杼，而词家意象，亦或与诗略有不同。句欲敏，字欲捷，长篇须曲折三致意而气自流贯乃得。近读宋人咏茶词云（即山谷此首，略），真亦可谓妙于声韵者也。（明朱存爵《存馀堂诗话》）
◆东坡见鲁直《赠晁无咎小龙团》诗曰：“黄九恁地，怎得不穷。”我见此词则曰：“彼固乐此，不为疲也。”（明沈际飞《草堂诗馀四集·正集》）
◆黄九时出俚语，如“口不能言，心下快活”，可谓伧父之甚。（清贺裳《皱水轩词筌》）
◆首阕“凤舞”至“玉尘”，言茶之形象也。“汤响”二句，言茶之功用也。二阕味浓。三句言茶之味也。“恰如”以下至末，言茶之性情也。凡着物题，止言其形象则满，止言其味则粗。必言其功用及性情，方有清新刻入处。苕溪称结末三四句，良是。以茶比故人，奇而确。细味过，大有清气往来。（清黄苏《蓼园词评》）
◆贺裳《皱水轩词筌》：“黄九时出俚语，如‘口不能言，心下快活’，可谓伧父之至。”先生批云：“黄是当行，加之刻画。”（清沈曾植《兰阁琐谈手批词话三种》）
渔家傲
予尝戏作诗云：“大葫芦挈小葫芦，恼乱檀那得便沽。每到夜深人静后，小葫芦入大葫芦。”又云：“大葫芦干枯，小葫芦行沽。一往金仙宅，一往黄公垆。有此通大道，无此令人老。不问恶与好，两葫芦俱倒。”或请以此意倚声律作词，使人歌之。为作《渔家傲》。
踏破草鞋参到老，等闲拾得衣中宝。遇酒逢花须一笑。重年少，俗人不用嗔贫道。
是处青旗夸酒好，醉乡路上多芳草。提着葫芦行未到。风落帽，葫芦却缠葫芦倒。
◎“大葫芦”以下五句：此数句出自山谷《葫芦颂》。
◎金仙：即如来。
◎王濬冲（戎）为尚书令，着公服，乘轺车，经黄公酒垆下过，顾谓后车客：“吾昔与嵇叔夜（康）、阮嗣宗（籍）共酣饮此垆。竹林之游，亦预其末。自嵇生夭、阮公亡以来，便为时所羁绁，今日视此虽近，邈若山河。”（南朝刘义庆《世说新语·伤逝》）
◎（孟嘉）后为征西桓温参军，温甚重之。九月九日，温燕龙山，僚佐毕集。时佐吏并着戎服，有风至，吹嘉帽堕落，嘉不之觉。温使左右勿言，欲观其举止。嘉良久如厕，温令取还之，命孙盛作文嘲嘉，着嘉坐处。嘉还见，即答之，其文甚美，四座嗟叹。（《晋书·孟嘉传）》
又
江宁江口阻风，戏效宝宁勇禅师作古《渔家傲》。王环中云，卢山中人，颇欲得之。试思索，始记四篇。
万水千山来此土，本提心印传梁武。对朕者谁浑不顾。成死语，江头暗折长芦渡。
面壁九年看二祖，一花五叶亲分付。只履提归葱岭去。君知否，分明忘却来时路。
◎宝宁勇禅师：即金陵保宁仁勇禅师，临济宗南岳下十二世杨歧方会禅师法嗣。俗姓竺，四明人。曾作述古德《渔家傲》，分咏禅门大德八人。《五灯会元》卷一九有其小传。
◎古《渔家傲》：佛家唱道之辞。宋吴曾《能改斋漫录》卷二《八相太常引》：“京师僧念《梁州》、《八相太常引》、《三皈依》、《柳含烟》等，号‘唐赞’；而南方释子作《渔父》、《拨棹子》、《渔家傲》、《千秋岁》，唱道之辞。盖本《毗奈耶》云：‘王舍城南方，有乐人名臈婆，取菩萨八相，缉为歌曲，令敬信者，闻生欢喜。’”
◎王环中：山谷友人，生平不详。山谷有《赠王环中》诗，见宋史容《山谷外集诗注》。
◎初祖菩提达磨大师者，南天竺香至王第三子也。姓刹帝利，本名菩提多罗，后遇二十七祖般若多罗至本国受王供养，知师密迹，因试令与二兄辨所施法宝，发明心要。既而尊者谓曰：“汝于诸法，已得通量。夫达磨者，通大之义也。宜名达磨。”因改号菩提达磨。祖乃告尊者曰：“我既得法，当往何国而作佛事？愿垂开示。”尊者曰：“汝既得法，未可远游，且止南天。待吾灭后六七十载，当往震旦，设大法药，直接上根。”……祖泛重溟，凡三周寒暑，达于南海，实梁普通七年丙午岁九月二十一日也。广州刺史萧昂具主礼迎接，表闻武帝。帝览奏，遣使齎诏迎请，当大通元年丁未岁也。十月一日至金陵。帝问曰：“朕即位以来，造寺写经，度僧不可胜纪，有何功德？”祖曰：“净无功德。”帝曰：“何以无功德？”祖曰：“此但人天小果，有漏之因，如影随形，虽有非实。”帝曰：“如何是真功德？”祖曰：“净智妙圆，体自空寂，如是功德，不以世求。”帝又问：“如何是圣谛第一义？”祖曰：“廓然无圣。”帝曰：“对朕者谁？”祖曰：“不识。”帝不领悟。祖知机不契，是月十九日，潜回江北。（《景德传灯录》卷三《东土祖师初祖菩提达磨祖师》）
◎十一月二十三日，届于洛阳。当魏孝明帝孝昌三年也，寓止于嵩山少林寺，面壁而坐，终日默然……越九年。（《景德传灯录》卷三《东土祖师初祖菩提达磨祖师》）
◎二祖：即亲传达磨衣钵的慧可，世称东土禅宗二祖。宋释普济《五灯会元》载其本“武牢人也。姓姬氏……自幼志气不群，博涉诗书，尤精玄理”。后改名神光，于嵩山见面壁达磨后，自断左臂，以示坚诚。达磨遂易其名曰慧可，以正法眼藏付之。
◎吾本来此土，传法救迷情。一花开五叶，结果自然成。（《景德传灯录》卷三《东土祖师初祖菩提达磨祖师》。此谓禅宗以初祖达磨为一花，后分别出曹洞、临济、云门、沩仰、法眼五派为五叶。）
◎“只履”句：据《景德传灯录》卷三、《五灯会元》卷一，西魏文帝大统二年（536）十二月二十八日，葬达磨于熊耳山，起塔于定林寺。后三岁，宋云使西域回，遇师于葱岭，见手携只履，翩翩独逝。云问：“师何往？”师曰：“西天去。”云返，奏其事，帝令启圹，内仅存革履一只。葱岭，汉书西域传：“东则接汉，阸以玉门、阳关，西则限以葱岭。”葱岭，其地为今帕米尔高原和昆仑山、喀喇昆仑山脉西部诸山。
◆此首及以下三首均作于元丰三年庚申（1080），是年山谷改官知吉州太和县。秋，山谷自汴京归江南，经江宁（今南京市），旅次尚有《阻风长芦寺》、《金陵》、《阻风铜陵》等诗。（马兴荣、祝振玉《山谷词校注》）
◆鲁直少时，使酒玩世，喜造纤淫之句。法秀道人诫云：“笔墨劝淫，应堕犁舌地狱。”鲁直答曰：“空中语耳！”晚年来亦间作小词，往往借题棒喝，拈示后人，如效宝宁勇禅师《渔家傲》几阕，岂其与《桃叶》、《团扇》斗妖艳耶？（明毛晋《汲古阁刊宋六十家词山谷词跋》）
◆会得此意，直是临去秋波那一转，应许老僧共参也。（清冯金伯《词苑萃编》）
又
三十年来无孔窍，几回得眼还迷照。一见桃花参学了。呈法要，无弦琴上《单于》调。
摘叶寻枝虚半老，拈花特地重年少。今后水云人欲晓。非玄妙，灵云合破桃花笑。
◎福州灵云志勤禅师，本州长谿人也。初在沩山，因见桃花悟道。有偈曰：“三十年来寻剑客，几回叶落又抽枝。自从一见桃花后，直至如今更不疑。”（《景德传灯录》卷一一《福州灵云志勤禅师》）
◎得眼：盲而重见光明。比喻由迷昧而醒悟。
◎法要：佛法之要谛。
◎（陶）渊明不解音律，而蓄无弦琴一张，每酒适，辄抚弄以寄其意。（南朝萧统《陶靖节传》）
◎《单于》：曲调名。
◎摘叶寻枝即不问，如何是直截根源？师曰：“蚊子上铁牛。”（《五灯会元》卷一九《金陵保宁仁勇禅师》。此喻渐悟之法。）
◎世尊在灵山会上，拈花示众。是时众皆默然，唯迦叶尊者破颜微笑。世尊曰：“吾有正法眼藏，涅槃妙心，实相无相，微妙法门，不立文字，教外别传，付嘱摩诃迦叶。”（《五灯会元》卷一《释迦牟尼佛》）
◎水云：原指行脚僧，因其踪迹如行云流水而得名。此指禅僧。
又
忆昔药山生一虎，华亭船上寻人渡。散却夹山拈坐具。呈见处，系驴橛上合头语。
千尺垂丝君看取，离钩三寸无生路。蓦口一桡亲子父。犹回顾，瞎驴丧我儿孙去。
◎药山：山名，在今湖南省常德市北。唐高僧惟俨道场。
◎生一虎：指药山惟俨传法于德诚船子和尚。虎喻其精进勇猛。
◎“华亭”句：《五灯会元》卷五《秀州华亭船子德诚禅师》载，德诚禅师为高僧药山俨禅师法嗣，在药山尽道三十年以后，至华亭洙泾（今属上海市），驾一小舟，接送四方往来者，随缘度日，时人莫知其高蹈，因号船子和尚。
◎夹山：夹山善会，俗姓廖，广州岘亭人，住江苏镇江鹤林寺。创院于澧州夹山。嗣船子德诚禅师法。
◎坐具：僧人用来护衣、护身、护床席卧具的布巾。此指住寺修行。
◎师曰：“一句合头语，万劫系驴橛。”（《五灯会元》卷五《秀州华亭船子德诚禅师》）
◎师又问：“垂丝千尺，意在深潭；离钩三寸，子何不道。”（《五灯会元》卷五《秀州华亭船子德诚禅师》）
◎师与云岩游，山腰间刀响，岩问：“甚么物作声？”师抽刀蓦口作斫势。（《五灯会元》卷五《澧州药山惟俨禅师》。蓦口，蓦然，陡然。）
◎（夹）山拟开口，被师一桡打落水中。（《五灯会元》卷五《秀州华亭船子德诚禅师》。桡，船桨。）
◎（夹）山辞行，频频回顾。（《五灯会元》卷五《秀州华亭船子德诚禅师》）
◎瞎驴：佛教喻最蠢之人。
又
百丈峰头开古镜，马驹踏杀重苏醒。接得古灵心眼净。光炯炯，归来藏在袈裟影。
好个佛堂佛不圣，祖师沉醉犹看镜。却与斩新提祖令。方猛省，无声三昧天皇饼。
◎百丈峰：即百丈山，在今江西南昌市。原名大雄山。唐僧怀海住百丈山，因称百丈怀海禅师。怀海所著《禅门规式》亦称《百丈清规》。
◎马驹踏：《景德传灯录》：“六祖谓南岳曰：‘汝足下出一马驹，踏杀天下人。’厥后江西传法佈于天下，时号‘马祖’。”马驹即指马祖道一，唐高僧，百丈怀海乃其弟子。
◎古灵：指古灵神赞禅师，百丈怀海禅师法嗣。
◎袈裟：梵语，即僧衣。
◎其本师问曰：“汝离吾在外，得何事业？”曰：“并无事业。”遂执役一日，因澡身，命师去垢，师乃拊背曰：“好所佛堂而佛不圣。”（《五灯会元》卷四《古灵神赞禅师》）
◎斩新：即崭新。
◎师告众曰：“汝等诸人，还识无声三昧否？”众曰：“不识。”师曰：“汝等静听，莫别思惟。”众皆侧聆。师俨然顺寂。塔存本山。（《五灯会元》卷四《古灵神赞禅师》）
丑奴儿
得意许多时，长醉赏、月下花枝。暴风急雨年年有，金笼锁定，莺雏燕友，不被鸡欺。
红旆转逶迤，悔无计、千里追随。再来重绾泸南印，而今目下，悽惶怎向，日永春迟。
◎绾：掌握。
◎悽惶：烦恼不安貌。
◎间字静无娱，端坐愁日永。（晋郭璞《夏》）
◆词中有“再来重绾泸南印”句，可知是元符元年（1098）六月至元符三年（1100）谪戎州时期所作。（马兴荣、祝振玉《山谷词校注》）
又
济楚好得些，憔悴损、都是因它。那回得句闲言语，傍人尽道，你管又还，鬼那人唦。
得过口儿嘛，直勾得、风了自家。是即好意也毒害，你还甜杀人了，怎生申报孩儿。
◎济楚：整齐，整洁。
◎憔悴损，此犹云憔悴煞。（张相《诗词曲语辞汇释》）
◎鬼：狡黠。
定风波次高左藏使君韵
万里黔中一漏天，屋居终日似乘船。及至重阳天也霁，催醉，鬼门关近蜀江前。
莫笑老翁犹气岸，君看，几人白发上华颠。戏马台前追两谢，驰射，风情犹拍古人肩。
◎黔中：郡名。治今四川彭水苗族土家族自治县。
◎漏天：喻天雨不止。
◎鬼门关：又名石门关，在今四川奉节县东，两山夹峙如门，故名。
◎气岸：气概高傲。
◎华颠：白头。
◎戏马台在（彭城）县东南二里。项羽所造，戏马于此。宋公九日登戏马台，即此。（《元和郡县志·徐州》）
◎两谢：指南朝著名诗人谢灵运、谢瞻。晋安帝义熙十二年（四一六），刘裕北征，至彭城，九月九日会将佐群僚于戏马台赋诗宴乐，谢灵运、谢瞻均有赋诗。
◎拍古人肩：表示追随古人，欲与古人同游。
◆此首作于绍圣四年丁丑（1097），时山谷在黔南。高左藏，名羽。于本年来黔代曹谱（伯达）为黔州守。左藏，官名，即左藏库使。山谷《与王泸州书》：“前守曹供备已解官去，新守高羽左藏，丹之弟也，老练廉勤，往亦久在场屋，不易得也。虽闲居与郡中不相关，亦托庇焉。”（马兴荣、祝振玉《山谷词校注》）
又
把酒花前欲问溪，问溪何事晚声悲。名利往来人尽老，谁道，溪声今古有休时。
且共玉人斟玉醑，休诉，笙歌一曲黛眉低。情似长溪长不断，君看，水声东去月轮西。
◎休诉：此指莫推辞饮酒。
◆此首作年同前。（马兴荣、祝振玉《山谷词校注》）
又
小院难图云雨期，幽欢浑待赏花时。到得春来君却去，相误，不须言语泪双垂。
密约尊前难嘱付，偷顾，手搓金橘敛双眉。庭榭清风明月媚，须记，归时莫待杏花飞。
又次左藏韵
自断此生休问天，白头波上泛胶船。老去文章无气味，憔悴，不堪驱使菊花前。
闻道使君携将吏，高会，参军吹帽晚风颠。千骑插花秋色暮，归去，翠娥扶入醉时肩。
◎左藏：即高左藏。见前《定风波》（万里黔中一漏天）注。
◎（周）昭王在位五十一年，以德衰南征，及济于汉，楚人恶之，乃以胶船进王。王御船至中流，胶液船解，王及祭公俱没于水中而崩。（晋皇甫谧《帝王世纪》。胶船，用胶黏合的船。后喻指无济于事。）
◎气味：喻意趣或情调。
◎使君：见前《雨中花慢》（政乐中和）注。
◎参军吹帽：见前《渔家傲》（踏破草鞋参到老）注。
◆此首作于绍圣四年丁丑（1097），时山谷在黔州。（马兴荣、祝振玉《山谷词校注》）
又
晚岁监州闻荔枝，赤英垂坠压阑枝。万里来逢芳意歇，愁绝，满盘空忆去年时。
涧草山花光照座，春过，等闲枯李又累累。辜负寒泉浸红皱，销瘦，有人花病损香肌。
◎闻荔枝：据任渊《山谷年谱》：“山谷有戎州锁水磨崖留题云：元符三年五月戊寅，太守刘广之率宾僚来赏锁江荔支。”山谷同年并作有《廖致平送绿荔支王公权送荔支绿酒》诗。
◎赤英：此指荔枝果实。
◎红皱：此指荔枝。
◎香肌：本指女子肌肤。此喻去壳后的荔枝。
◆此首及后首均作于元符三年庚辰（1100）。据任渊《山谷年谱》，是岁五月，山谷复宣德郎，监鄂州在城盐税。词中首句“晚岁监州”，当指此。（马兴荣、祝振玉《山谷词校注》）
又
准拟阶前摘荔枝，今年歇尽去年枝。莫是春光厮料理，无比，譬如痎疟有休时。
碧甃朱阑情不浅，向晚，来年枝上报累累。雨后园林坐清影，苏醒，红裳剥尽看香肌。
◎准拟：定可，打算。
◎厮料理，犹云相帮助也。（张相《诗词曲语辞汇释》）
又
上客休辞酒浅深，素儿歌里细听沉。粉面不须歌扇掩，闲静，一声一字总关心。
花外黄鹂能密语，休诉，有花能得几时斟。画作远山临碧水，明媚，梦为胡蝶去登临。
◎上客：尊贵的客人。
◎太帝使素女鼓五十弦瑟。（《史记·封禅书》。素儿即素女。）
◎休诉：见前《定风波》（把酒花前欲问溪）注。
◎梦为胡蝶：见前《离亭燕》（十载尊前谈笑）注。
又
客有两新鬟善歌者，请作送汤曲，因戏前二物。
歌舞阑珊退晚妆，主人情重更留汤。冠帽斜欹辞醉去，邀定，玉人纤手自磨香。
又得尊前聊笑语，如许，短歌宜舞小红裳。宝马促归朱户闭，人睡，夜来应恨月侵床。
◎新鬟：新的侍女。
◎物：人。
◎如许，犹云这样或如此也。（张相《诗词曲语辞汇释》）
河传
有士大夫家，歌秦少游“瘦杀人，天不管”之曲。以“好”字易“瘦”字，戏为之作。
心情老懒，对歌对舞，犹是当时眼。巧笑靓妆，近我衰容华鬓。似扶着，卖卜算。
思量好个当年见。催酒催更，只怕归期短。饮散灯稀，背锁落花深院。好杀人，天不管。
◎巧笑倩兮，美目盼兮。（《诗经·卫风·硕人》）
◆秦观，字少游。所引曲为所作《河传》：“恨眉醉眼，甚轻轻觑着，神魂迷乱。常记那回，小曲阑干西畔。鬓云鬆，罗袜刬。丁香笑吐娇无限，语软声低，道我何曾惯。云雨未谐，早被东风吹散。瘦杀人，天不管。”按，此词末第二句惟清道光丁酉（1837）王敬之高邮刻《淮海集》中之《淮海词》作“瘦杀人”，其馀各本淮海词均作“闷损人”。（马兴荣、祝振玉《山谷词校注》）
◆万氏《词律》《河传》词末句云：“闷损人，天不管。”山谷和秦尾句云：“好杀人，天不管。”自注云：“因少游词，戏以‘好’字易‘瘦’字。”是秦词应作“瘦杀人”，盖未见山谷词也。然巧拙亦于此一字见之。黄九不敌秦七，亦是一证。（清李调元《雨村词话》）
拨棹子
归去来，归去来，携手旧山归去来。有人共、对月尊罍。横一琴、甚处逍遥不自在。
闲世界，无利害，何必向、世间甘幻爱。与君钓、晚烟寒濑，蒸白鱼稻饭，溪童供笋菜。
◎旧山：故乡，旧居。
◎白鱼：鯈鱼，小而好群游。
蝶恋花
海角芳菲留不住。笔下风生，吹入青云去。仙籍有名天赐与，致君事业安排取。
要识世间平坦路。当使人人，各有安身处。黑发便逢尧舜主，笑人白首耕南亩。
◎仙籍：古代把科举考试及第喻为登仙。因而把及第者的姓名籍贯称为仙籍。
◎致君尧舜上，再使风俗淳。（唐杜甫《奉赠韦左丞丈二十二韵》）
◎南亩：泛指农田。
步蟾宫
虫儿真个恶灵利，恼乱得、道人眼起。醉归来、恰似出桃源，但目断、落花流水。
不如随我归云际，共作个、住山活计。照清溪，匀粉面，插山花，算终胜、风尘滋味。
◎虫儿：对歌伎舞女的昵称。
◎落花流水：形容残春景象。
◎活计：生计。
踏莎行茶词
画鼓催春，蛮歌走饷，火前一焙争春长。低株摘尽到高株，高株别是闽溪样。
碾破春风，香凝午帐，银瓶雪衮翻匙浪。今宵无睡酒醒时，摩围影在秋江上。
◎蛮歌：西南少数民族古称蛮夷，当地所唱民歌称为蛮歌。
◎走饷：往田间送饭。
◎茶之佳品，摘造在社前，其次则火前，谓寒食前也。（宋王观国《学林》）
◎闽溪：即建溪，水名。在今福建闽江北源，周围以产茶闻名。
◎碾破：将茶碾碎。
◎春风：指茶。
◎摩围：见前《水龙吟》（早秋明月新圆）注。
◆此首作于绍圣三年（1096）或四年（1097），时山谷在黔州贬所，寓摩围阁。（马兴荣、祝振玉《山谷词校注》）
又
临水夭桃，倚墙繁李，长杨风掉青骢尾。尊中有酒且酬春，更寻何处无愁地。
明日重来，落花如绮，芭蕉渐展山公启。欲将心事寄天公，教人长寿花前醉。
◎桃之夭夭，灼灼其华。（《诗经·周南·桃夭》）
◎芭蕉不展丁香结，同向春风各自愁。（唐李商隐《代赠二首》其一。此反其意用之。）
◎（山）涛再居选职十有馀年，每一官缺，辄启拟数人，诏旨有所向，然后显奏，随帝意所欲为先……涛所奏甄拔人物，各为题目，时称“山公启事”。（《晋书·山涛传》）
◆此首作于元符三年庚辰（1100），时山谷在戎州。（马兴荣、祝振玉《山谷词校注》）
◆“尊酒酬春”二句，山谷有悟。余亦慨慷。谓“腐语”者，矮人见也。（明沈际飞《草堂诗馀四集·正集》）
◆山谷词每多名理之言，令人惺悟。（明杨慎批点《草堂诗馀》）
◆辞旨浓郁。结二句虽近纤新，而辞旨亦自沉郁有致。（清黄苏《蓼园词评》）
《踏莎行》（临水夭桃）词意图
醉落魄
旧有一曲云：“醉醒醒醉，凭君会取这滋味。浓斟琥珀香浮蚁。一入愁肠，便有阳春意。须将幕席为天地，歌前起舞花前睡。从它兀兀陶陶里。犹胜醒醒，惹得闲憔悴。”此曲亦有佳句，而多斧凿痕，又语高下不甚入律，或传是东坡语，非也。与蜗角虚名、解下痴絛之曲相似，疑是王仲父作。因戏作二篇，呈吴元祥、黄中行，似能厌道二公意中事。
陶陶兀兀，尊前是我华胥国。争名争利休休莫。雪月风花，不醉怎归得。
邯郸一枕谁忧乐，新诗新事困闲适。东山小妓携丝竹。家里乐天，村里谢安石。石曼卿自嘲云：“村里黄繙绰，家中白侍郎。”
◎陶陶兀兀大醉于青冥白昼间，任他上是天下是地。（唐罗隐《芳树》）
◎王仲父：字明之，号逐客。官翰林。有《冠卿集》，不传。
◎吴元祥：眉山人。得意于酒，不问世事，山谷称其为“陶兀居士”，又作《陶兀居士赞》记其行事。
◎黄中行，蜀中奇士，山谷在戎州与之相识。
◎华胥国：寓言中的理想国。见前《逍遥乐》（春意渐归芳草）注。
◎咄，诺，休休休，莫莫莫，伎两虽多性灵恶，赖是长教闲处着。休休休，莫莫莫，一局棋，一炉药，天意时情可料度。白日偏催快活人，黄金虽买堪骑鹤。若曰尔何能，答言耐辱莫。（唐司空图《题休休亭》）
◎邯郸一枕：见前《促拍满路花》（秋风吹渭水）注。
◎东山：山名。在浙江上虞县西南，晋谢安早年隐居于此。
◎乐天：唐代著名诗人白居易，字乐天，晚年居洛阳香山，号香山居士。
◎谢安石：谢安，字安石，晋阳夏人。少有重名，隐居东山，屡召不起。每游赏，必携妓以从。受桓温请为司马，后为尚书仆射，领吏部，加后将军，拜太保，卒赠太傅。
◎石曼卿：石延年，字曼卿，宋城人，官至太子中允。与欧阳修为至交。
◎黄繙绰：一作“黄旛绰”、“黄幡绰”。唐人，擅长参军戏，供奉朝廷，曾讽谏玄宗疼爱其子，勿在马上打球，得玄宗赏识。
◎白侍郎：即白居易，曾官刑部侍郎，故称。
◆此首及以下同调三首，皆作于元符二年己卯（1099）。时山谷在戎州贬所。（马兴荣、祝振玉《山谷词校注》）
又
陶陶兀兀，人生无累何由得。杯中三万六千日。闷损旁观，我但醉落托。
扶头不起还颓玉，日高春睡平生足。谁门可款新篘熟。安乐春泉，玉醴荔枝绿。亲贤宅四酒名。
◎陶陶兀兀：见前首注。
◎百年三万六千日，一日须倾三百杯。（唐李白《襄阳歌》）
◎落托：穷困失意，景况零落。
◎扶头：早晨饮少量淡酒以清醒头脑叫扶头。
◎新篘：篘为漉酒竹器，此代指酒。
◎安乐、春泉、玉醴、荔枝：据句下注，为四种酒名。
又
老夫止酒十五年矣，到戎州，恐为瘴疠所侵，故晨举一杯。不相察者乃强见酌，遂能作病，因复止酒。用前韵作二篇，呈吴元祥。
陶陶兀兀，人生梦里槐安国。教公休醉公但莫。盏倒垂莲，一笑是赢得。
街头酒贱民声乐，寻常行处逢欢适。醉看檐雨森银竹。我欲忧民，渠有二千石。
◎陶陶兀兀：见前首注。
◎止酒十五年：作者四十岁时（1084）过泗州僧伽塔，作《发愿文》，戒酒肉女色。至元符二年己卯（1099），正好十五年。
◎戎州：州名，州治在僰道（今四川宜宾市西南）。
◎槐安国：唐李公佐《南柯太守传》记东平淳于棼梦至大槐安国，国王招为驸马，命为南柯太守。荣耀显赫，极一时之盛。梦觉，寻梦中出入之处，乃宅南槐树下蚁穴。喻人生如梦，富贵无常。
◎画幕灯前细雨，垂莲盏里清歌。（宋周紫芝《西江月》）
◎白雨映寒山，森森似银竹。（唐李白《宿鰕湖诗》）
◎二千石：州郡长官代称。
又
陶陶兀兀，醉乡路远归不得。心情那似当年日。割爱金荷，一碗淡不拓。
异乡薪桂炊香玉，摩挲经笥须知足。明年小麦能秋熟。不管经霜，点尽鬓边绿。
◎陶陶兀兀：见前首注。
◎醉乡：见前《逍遥乐》（春意渐浓归芳草）注。
◎金荷：见前《念奴娇》（断虹霁雨）注。
◎不拓：同不托，即汤面。
◎楚国之食贵于玉，薪贵于桂。（《战国策·楚策三》）
◎经笥：装经书的箱子。
◎沉忧能伤人，绿鬓成霜鬓。（唐李白《怨歌行》）
玉楼春
当涂解印后一日，郡中置酒，呈郭功甫。
凌歊台上青青麦，姑熟堂前馀翰墨。暂分一印管江山，稍为诸公分皂白。
江山依旧云空碧，昨日主人今日客。谁分宾主强惺惺，问取矶头新妇石。
◎当涂解印：崇宁元年（1102）六月初九日，山谷领太平州（今安徽当涂县）事，九日而罢。
◎郭功甫：郭祥正，字功甫，当涂人。少有诗名，梅尧臣称之为太白后身。举进士，支持王安石变法。后以殿中丞致仕，隐居当涂青山。有《青山集》。
◎凌歊台：在城北黄山之颠，宋孝武（刘裕）大明七年，南游登台，建离宫。（宋王象之《舆地纪胜》。故址在今安徽当涂。）
◎姑熟堂在当涂之清和门外，下临姑溪。（宋王象之《舆地纪胜》。在今安徽当涂。）
◎惺惺：见前《两同心》（一笑千金）注。
◎新妇石在当涂县。昔人往楚，累岁不还，其妻登此山望夫，乃化为石。（宋王象之《舆地纪胜》）
◆此首作于崇宁元年壬午（1102）。（马兴荣、祝振玉《山谷词校注》）
又窜易前词
翰林本是神仙谪，落帽风流倾座席。坐中还有赏音人，能岸乌纱倾大白。
江山依旧云横碧，昨日主人今日客。谁分宾主强惺惺，问取矶头新妇石。
◎“翰林”句：见前《水调歌头》（瑶草一何碧）注。
◎“落帽”句：见前《渔家傲》（踏破草鞋参到老）注。
◎岸：推起冠帽，露出额头。
◎大白：大酒杯。
◆此首作年同前首。（马兴荣、祝振玉《山谷词校注》）
又次前韵再呈功甫
青壶乃似壶中谪，万象光辉森宴席。红尘闹处便休休，不是个中无皂白。
歌烦舞倦朱成碧，春草池塘凌谢客。共君商略老生涯，归种玉田秧白石。
◎休休：安闲貌。
◎个中：此中。
◎康乐（谢灵运）每对（谢）惠连，辄得佳语。后在永嘉西堂，思诗竟日不就，寤寐间忽见惠连，即成“池塘生春草”。故常云：“此语有神助，非我语也。”（南朝锺嵘《诗品》引《谢氏家录》。谢客，谢灵运小字客儿，时称谢客。）
◎商略：商量、探讨。
◎杨公伯雍，洛阳县人也，本以侩卖为业。性笃孝，父母亡，葬于无终山，遂家焉。山高八十里，上无水，公汲水，作义浆于坂头，行者皆饮之。三年，有一人就饮，以一斗石子与之，使至高平好地有石处种之，云：“玉当生其中……”语毕不见。乃种其石，数岁，时时往视，见玉子生石上，人莫知也。（晋干宝《搜神记》）
◆此首作年同前首。功甫，即郭功甫，见前《玉楼春》“当涂解印后一日”注。（马兴荣、祝振玉《山谷词校注》）
又
庾元镇四十兄，庭坚四十年翰墨故人。庭坚假守当涂，元镇穷，不出入州县。席上作乐府长句劝酒。
庾郎三九常安乐，使有万钱无处着。徐熙小鸭水边花，明月清风都占却。
朱颜老尽心如昨，万事休休休莫莫。尊前见在不饶人，欧舞梅歌君更酌。欧、梅，当时二妓也。
◎庾杲之，字景行，新野人也。……（官）尚书驾部郎。清贫自业，食唯有韭葅、瀹韭、生韭杂菜，或戏之曰：“谁谓庾郎贫，食鲑常有二十七种。”言三九也。（《南齐书·庾杲之传》）
◎徐熙：五代南唐钟陵人。善写生，常游园圃间，遇景辄留，故传写物态，富有生意。长于画花果虫鸟。
◎朱颜：指青春美好的容貌。
◎咄，诺，休休休，莫莫莫，伎俩虽多性灵恶，赖是长教闲处着。休休休，莫莫莫，一局棋，一炉药，天意时情可料度。白日偏催快活人，黄金虽买堪骑鹤。若曰尔何能，答言耐辱莫。（唐司空图《题休休亭》）
◎见在：犹现在。
◎欧靓腰支柳一涡，大梅催拍小梅歌。舞馀细点梨花雨，奈此当涂风月何。（黄庭坚《太平州二首》其一）
◆事固有幸不幸者，其来已久，卓然自起，足以见称而有托，特无有力者以发明之，则沦落湮没，遂同腐草者，固不少。如苏小、真娘、念奴、阿买辈，不知其人物技能果何如，而偶偕文士一时笔次，夤缘以至不朽，则所谓幸者，讵不谅哉！如欧、梅者，斯又幸之甚者焉。（宋李之仪《跋山谷二词》）
◆此首作于崇宁元年壬午（1101），时山谷在太平州。庾元镇，山谷故友，生平不详。山谷有《道中寄景珍兼简庾元镇》诗云：“传语濠州贤刺史，隔年诗债几时还。因循樽俎疏相见，弃掷光阴只等闲。心在青云故人处，身行红雨乱花间。遥知别后多狂醉，恼杀江南庾子山。”（马兴荣、祝振玉《山谷词校注》）
又用前韵赠郭功甫
少年得意从军乐，晚岁天教闲处着。功名富贵久寒灰，翰墨文章新讳却。
是非不用分今昨，云月孤高公也莫。喜欢为地醉为乡，饮客不来但自酌。
◎冠盖散为烟雾尽，金舆玉座成寒灰。（唐李白《金陵歌送别范宣》）
◎喜欢为地：佛教大乘菩萨十地，第一地即为欢喜地。
◆此首作年同前首。（马兴荣、祝振玉《山谷词校注》）
又
风开冰面鱼纹皱，暖入芳心犀点透。乍看晴日弄柔条，忆得章台人姓柳。
心情老大痴成就，不复淋浪沾翠袖。早梅献笑尚窥龄，小蜜窃香如遗寿。
◎犀点透：旧说以犀为神兽，犀角有白纹，感应灵敏。因以喻心意相通。
◎章台人姓柳：唐韩翃有姬柳氏，安史乱，两人奔散，柳出家为尼。韩为平卢节度使侯希逸书记，使人寄柳诗曰：“章台柳，章台柳，昔日青青今在否？纵使长条似旧垂，亦应攀折他人手。”后柳为番将沙吒利所劫，翃以虞侯许俊以计夺还，重得团圆。事见唐许尧佐《柳氏传》等。
◎献笑：露出笑容。此喻花开。
◎窃香如遗寿：晋贾充女钟情韩寿，武帝以西域所进奇香赐充，充女盗以赠寿，充觉，即以女嫁寿。见南朝刘义庆《世说新语·惑溺》。
◆此首作于绍圣四年丁丑（1097），时山谷在黔南。（马兴荣、祝振玉《山谷词校注》）
◆“寿”字绝。（明卓人月《古今词统》）
又
东君未试雷霆手，洒雪开春春锁透。帝台应点万年枝，穷巷偏欺三径柳。
峰排群玉森相就，中有摩围为领袖。凝香窗下与谁看，一曲琵琶千万寿。
◎东君：司春之神。
◎万年枝，指年代久远的大树。
◎群玉：谓群山覆雪，莹白如玉。
◎摩围：见前《踏莎行》（画鼓催春）注。
◆此首作年同前。（马兴荣、祝振玉《山谷词校注》）
又
新年何许春光漏，小院闲门风日透。酥花入座颇欺梅，雪絮因风全是柳。
使君落笔春词就，应唤歌檀催舞袖。得开眉处且开眉，人世可能金石寿。
◎酥花：此指用有色绢或纸制成的花。
◎谢太傅（安）寒雪日内集，与儿女讲论文义。俄而雪骤，公欣然曰：“白雪纷纷何所似？”兄子胡儿曰：“撒盐空中差可拟。”兄女（谢道蕴）曰：“未若柳絮因风起。”公大笑乐。（南朝刘义庆《世说新语·言语》）
◎使君：当指黔州新守高羽，见前《定风波》（万里黔中一漏天）注。
◎人生非金石，岂能长寿考。（《古诗十九首》）
◆此首作年同前。（马兴荣、祝振玉《山谷词校注》）
又
黄金捍拨春风手，帘幕重重音韵透。梅花破萼便春回，似有黄鹂鸣翠柳。
晓妆未惬梅添就，玉笋捧杯离细袖。会拚千日笑尊前，他日相思空损寿。
◎金捍拨在琵琶面上当弦，或以金涂为饰，所以捍护其拨也。（宋叶廷珪《海录碎事·音乐部·琵琶》）
◎两个黄鹂鸣翠柳。（唐杜甫《绝句》）
◎玉笋：此喻美女之手。
◆此首作年同前。（马兴荣、祝振玉《山谷词校注》）
又
黔中士女游晴昼，花信轻寒罗绮透。争寻穿石道宜男，更买江鱼双贯柳。
《竹枝》歌好移船就，依倚风光垂翠袖。满倾芦酒指摩围，相守与郎如许寿。
◎花信：开花的信息。
◎宜男：祝颂多子之词。
◎摩围：见前《水龙吟》（早秋明月新圆）注。
◎如许：这样，如此。
◆此首作年同前。（马兴荣、祝振玉《山谷词校注》）
又
可怜翡翠随鸡走，学绾双鬟年纪小。见来行待恶怜伊，心性娇痴空解笑。
红蕖照映霜林来，杨柳舞腰风嫋嫋。衾馀枕剩尽相容，只是老人难再少。
◎翡翠：鸟名。
◎娇痴：谓娇小天真，不谙世故。
◎红蕖：荷花。
◎嫋嫋：轻盈柔美貌。
◆此首末句云“只是老人难再少”，当是晚年所作。考山谷崇宁元年（1102）有《好事近》记小妓杨姝弹琴送酒，崇宁三年有赠衡阳妓陈湘词，姑系于此两年中。（马兴荣、祝振玉《山谷词校注》）
虞美人至当涂呈郭功甫
平生本爱江湖住，鸥鹭无人处。江南江北水云连，莫笑醯鸡歌舞、甕中天。
当涂舣棹蒹葭外，赖有宾朋在。此身无路入修门，惭愧诗翁清些、与招魂。
◎醯鸡：小虫名。《庄子·田子方》：“丘之于道也，其犹醯鸡与。”注：“醯鸡者，甕中之蠛蠓。”
◎蒹葭：芦苇。
◎修门：此指都城门。
◎些：语气词，楚人在招魂时用于句末。宋沈括《梦溪笔谈》：“今夔、峡、湖、湘及南北江僚人，凡禁咒句尾皆称‘些’，此乃楚人旧俗。”
◆此首作于崇宁元年壬午（1102），时山谷在太平州。郭功甫，见前《玉楼春》（凌歊台上青青麦）注。（马兴荣、祝振玉《山谷词校注》）
又宜州见梅作
天涯也有江南信，梅破知春近。夜阑风细得香迟，不道晓来开遍、向南枝。
玉台弄粉花应妒，飘到眉心住。平生个里愿杯深，去国十年老尽、少年心。
◎天涯：此指词人所在的宜州贬地。
◎夜阑：夜残，夜将尽时。
◎武帝女寿阳公主人日卧于含章檐下，梅花落公主额上，成五出之花，拂之不去，皇后留之。自后有梅花妆，后人多效之。（《太平御览》引《宋书》）
◎个里：这里，其中。
◎去国十年：指离开汴京十年。按，山谷责授涪州别驾，黔州安置，在宋哲宗绍圣元年（1094）。宋徽宗崇宁二年（1103）被除名，编隶宜州，次年五六月间至宜州贬所，恰已十年，故云。
◆此首作于崇宁四年乙酉（1105）。时山谷在宜州贬所。（马兴荣、祝振玉《山谷词校注》）
◆山谷受谴之日，投床酣卧，人服其德性坚定。此词殊方逐客，重见梅花，仅感叹少年，而绝无怨尤之语。诵其词，可知其人矣。上阕“夜阑风细”二句，殊清婉有致。（俞陛云《唐五代两宋词选释》）
南乡子重九日涪陵作示知命弟
落帽晚风回，又报黄花一番开。扶杖老人心未老，咍哉，谩有才情付与谁。
芳意正徘徊，传语西风且慢吹。明日馀尊还共倒，重来，未必秋香一夜衰。
◎落帽：见前《渔家傲》（踏破草鞋参到老）注。
◎黄花：菊花。
◎咍：嗤笑。
◎自缘今日人心别，未必秋香一夜衰。（唐郑谷《十月菊》）
◆此首作于元符元年戊寅（1098），时山谷避外兄张向嫌移戎州。据任渊《山谷年谱》，绍圣四年丁丑（1097），“其春，知命往见嗣直（山谷从兄黄叔向）于涪州”。涪陵，即涪州，治今四川涪陵市。知命，名叔达，山谷弟。（马兴荣、祝振玉《山谷词校注》）
又
今年重九，知命已向成都。感之，复次前韵。
招唤欲千回，暂得尊前笑口开。万水千山还么去，悠哉，酒向黄花欲醉谁。
顾影且徘徊，立到斜风细雨吹。见我未衰容易去，还来，不道年年即渐衰。
◎么即这么、那么、甚么之么，亦可解为这么、那么、甚么之省文。为指点兼形容之辞，与疑问口气之么字异义。……“万水千山还么去，悠哉。”言万水千山还那么远的去也。（张相《诗词曲语辞汇释》）
◎容易，犹云轻易也；草草也；疏忽也。（张相《诗词曲语辞汇释》）
◆此首作于元符二年己卯（1099），时山谷在戎州。（马兴荣、祝振玉《山谷词校注》）
又
未报贾船回，三径荒锄菊卧开。想得邻舟野笛罢，沾衣，不为涪翁更为谁。
风力嫋萸枝，酒面红鳞惬细吹。莫笑插花和事老，摧颓，却向人间耐盛衰。
◎山谷谪涪州别驾，因自号涪翁。（宋无名氏《爱日斋丛钞》引《复斋漫录》）
◎萸枝：茱萸。
◎摧颓：蹉跎，失意。
◆此首作于山谷谪黔期间（1095-1097），时山谷自号涪翁。（马兴荣、祝振玉《山谷词校注》）
又
黄菊满东篱，与客携壶上翠微。已是有花兼有酒，良期，不用登临恨落晖。
满酌不须辞，莫待无花空折枝。寂寞酒醒人散后，堪悲，节去蜂愁蝶不知。
◎漉酒有巾无黍酿，负他黄菊满东篱。（唐司空图《五十》）
◎江涵秋影雁初飞，与客携壶上翠微。（唐杜牧《九日齐山登高》）
◎有花有酒有笙歌，其奈难逢亲故何。（唐白居易《寄明州于驸马使君三绝句》之一）
◎但将酩酊酬佳节，不用登临恨落晖。（唐杜牧《九日齐山登高》）
◎花开堪折直须折，莫待无花空折枝。（唐杜秋娘《金缕衣》）
◎节去蜂愁蝶不知，晓庭环绕折残枝。（唐郑谷《十月菊》）
又
重阳日寄怀永康彭道微使君，用东坡韵。
卧稻雨馀收，处处游人簇远洲。白发又挨红袖醉，戎州，乱摘黄花插满头。
青眼想风流，画出西楼一㡧秋。却忆去年欢意舞，《梁州》，塞雁西来特地愁。
◎霜降水痕收，浅碧鳞鳞露远洲。酒力渐消风力软，飕飕。破帽多情却恋头。佳节若为酬，但把清尊断送秋。万事到头都是梦，休休。明日黄花蝶也愁。（苏轼《南乡子·重九涵辉楼呈徐君猷》）
◎今夜还先醉，应烦红袖扶。（唐白居易《对酒吟》）
◎（阮）籍又能为青白眼，见礼俗之士，以白眼对之。及嵇喜来吊，籍作白眼，喜不怿而退。喜弟（嵇）康闻之，乃赍酒挟琴造焉，籍大悦，乃见青眼。（《晋书·阮籍传》）
◎㡧：同“帧”。
◎《梁州》：乐曲名。
◆此首作于元符二年己卯（1099），时山谷在戎州。永康，永康军，宋置。见宋王象之《舆地纪胜》卷一五一《成都府路》。治今四川都江堰市。彭道微，戎州守。山谷《与侄朴书》：“初到戎，彭道微作守，甚有亲亲之意。道微既去，刘滋崇仪作守。”（马兴荣、祝振玉《山谷词校注》）
又
重阳日宜州城楼宴集，即席作。
诸将说封侯，短笛长歌独倚楼。万事尽随风雨去，休休，戏马台南金络头。
催酒莫迟留，酒味今秋似去秋。花向老人头上笑，羞羞，白发篸花不解愁。
◎残星数点雁横塞，长笛一声人倚楼。（唐赵嘏《长安秋望》）
◎戏马台：见前《定风波》（万里黔中一漏天）注。
◎年老簪花不自羞，花应笑上老人头。（宋苏轼《吉祥寺赏牡丹》）
◎篸花：即簪花。
◆此首作于崇宁四年乙酉（1105），乃山谷词之绝笔。宜州，见前《蓦山溪》（稠花乱蕊）注。（马兴荣、祝振玉《山谷词校注》）
◆此与东坡云“人老簪花不自羞，花应笑上老人头”，康节云“花见白头人莫笑，白头人见好花多”，自叹自乐，善于处老。（明沈际飞《草堂诗馀四集·别集》）
鹊桥仙次东坡《七夕》韵
八年不见，清都绛阙，望银汉、溶溶漾漾，年年牛女恨风波，算此事、人间天上。
野麋丰草，江鸥远水，老夫唯便疏放。百钱端往问君平，早晚具、归田小舫。
◎乘槎归去，成都何在，万里江沱汉漾。与君各赋一篇诗，留织女、鸳鸯机上。还将旧曲，重赓新韵，须信吾侪天放。人生何处不儿戏，看乞巧、朱楼彩舫。（宋苏轼《鹊桥仙·七夕和苏坚》）
◎八年不见：山谷于绍圣元年甲戌（1094）相遇苏轼于彭蠡江上，至此连首尾正好八年。
◎清都：天帝所居。
◎天河之东有织女，天帝之女也。年年机杼劳役，织成云锦天衣。帝怜其独处，许嫁河西牵牛郎，遂废织纫。天帝怒，责令归河东，唯每年七月七日夜渡河一会。（南朝宗懔《荆楚岁时记》）
◎此由禽鹿少见驯育，则服从教制；长而见羁，则狂顾顿缨，赴汤蹈火，虽饰以金镳，飨以嘉肴，逾思长林而志在丰草也。（晋嵇康《与山巨源绝交书》）
◎海上之人有好沤（鸥）鸟者，每旦之海上，从沤鸟游，沤鸟之至者百住而不止。其父曰：“吾闻沤鸟皆从汝游，汝取来，吾玩之。”明日之海上，沤鸟群舞而不下也。（《列子·黄帝》）
◎疏放：任意，无拘束。
◎（严）君平卜筮于成都市，以为“卜筮者贱业，而可以惠众人。有邪恶非正之问，则依蓍龟为利害。与人子言依于孝，与人弟言依于顺，与人臣言依于忠。各因势导之以善，从吾言者，已过半矣”。裁日阅数人，得百钱足自养，则闭肆下帘而授《老子》。（《汉书·王贡两龚鲍传》）
◎端，犹准也；真也；究也。又犹应也；须也。（张相《诗词曲语辞汇释》）
◎问：馈赠。
◎凭将百钱卜，漂泊问君平。（唐杜甫《公安送李二十九弟晋肃入蜀》）
◆此首作于建中靖国元年辛巳（1101），时山谷在荆南待命。（马兴荣、祝振玉《山谷词校注》）
又席上赋七夕词
朱楼彩舫，浮瓜沉李，报答春风有几。一年尊酒暂时同，别泪作、人间晓雨。
鸳鸯机综，能令侬巧，也待乘槎仙去。若逢海上白头翁，共一访、痴牛騃女。
◎浮甘瓜于清泉，沉朱李于寒水。（三国魏曹丕《与朝歌令吴质书》）
◎旧说云：天河与海通。近世有人居海渚者，年年八月，有浮槎来去，不失期。人有奇志，立飞阁于槎上，多赍粮，乘槎而去。至一处，有城郭状，屋舍甚严，遥望宫中多织妇，见一丈夫牵牛渚次饮之。此人问此是何处，答曰：“君还至蜀郡问严君平则知之。”（晋张华《博物志》）
◎海上白头翁：此指苏轼，时苏轼66岁，已于上年敕复朝奉郎由儋州渡海南还。山谷期待与苏轼相会。
◎痴牛与騃女，不肯勤农桑。徒劳含淫思，旦夕遥相望。（唐卢仝《月蚀》）
◆此首作于建中靖国元年辛巳（1101）。（马兴荣、祝振玉《山谷词校注》）
◆“手扳桥柱豆，泪滴天河满。”未若“晓雨”句蕴藉。（明卓人月《古今词统》）
鹧鸪天
玄真子咏渔父云：“西塞山边白鹭飞，桃花流水鳜鱼肥。青箬笠，绿簑衣，斜风细雨不须归。”东坡尝以《浣溪沙》歌之矣。表弟李如箎云：“以《鹧鸪天》歌之，更叶音律，但少数句耳。”因以玄真子遗事足之。宪宗时，画玄真子像，访之江湖不可得，因令集其歌诗上之。玄真之兄松龄惧玄真放浪而不返也，和答其《渔父》云：“乐在风波钓是闲，草堂松桂已胜攀。太湖水，洞庭山，狂风浪起且须还。”此余续成之意也。
西塞山边白鸟飞，桃花流水鳜鱼肥。朝廷尚觅玄真子，何处如今更有诗。
青箬笠，绿簑衣，斜风细雨不须归。人间底事风波险，一日风波十二时。
◎张志和字子同，婺州金华人。始名龟龄。……著《玄真子》，亦以自号。（《新唐书·张志和传》）
◎李如箎：字季牗。崇德（今浙江嘉兴）人。少游上庠，晚以特科官桐乡丞。
◎（李）德裕顷在内庭，伏睹宪宗皇帝写真求访玄真子《渔歌》，叹不能致。（唐李德裕《玄真子渔歌记》）
《鹧鸪天》（西塞山边白鸟飞）词意图
◎底事：何事。
◆山谷晚年，亦悔前作［按，指《浣溪沙》（新妇矶头眉黛愁）］之未工。……因以宪宗画像求玄真子文章，及玄真之兄松龄劝归之意，足前数句云（即此词，略）。东坡笑曰：“鲁直乃欲平地起风波耶？”（宋吴曾《能改斋漫录》引徐师川云）
◆世上风波不易江上风波，作意可怜。《东坡集》有此词自序云：玄真子尝以《浣溪沙》歌之矣，季如箎言以《鹧鸪天》歌之甚叶音律，但词少声多，因以宪宗访求玄真子文章，及其兄劝归之意足前后数句。未知谁是捉刀人。（明沈际飞《草堂诗馀四集·正集》）
◆即张志和词妆点几句，便是出蓝。末句见破世情语。（明杨慎批点《草堂诗馀》）
◆按山谷生遇坎坷，文字之祸兢于心。将志和原词，每阕添两句，神理迥然大异，便少优游自得之致矣。然亦其遇然也。（清黄苏《蓼园词评》）
◆鲁直檃括子同《渔父词》为《鹧鸪天》，以记西塞山前之胜，见《山谷词》。是真简而文矣。（清沈雄《古今词话》）
又重九日集句
塞雁初来秋影寒，霜林风过叶声干。龙山落帽千年事，我对西风犹整冠。
兰委佩，菊堪餐，人情时事半悲欢。但将酩酊酬佳节，更把茱萸仔细看。
◎龙山落帽：见前《渔家傲》（踏破草鞋参到老）注。
◎扈江离与辟芷兮，纫香兰以为佩。（战国屈原《离骚》）
◎朝饮木兰之坠露兮，夕餐秋菊之落英。（战国屈原《离骚》）
◎但将酩酊酬佳节，不用登临叹落晖。（唐杜牧《九日齐山登高》）
◎明年此会知何处，醉把茱萸仔细看。（唐杜甫《九日蓝田崔氏庄》）
◆此首作于元符二年己卯（1099），时山谷在戎州。集句，谓辑前人诗句以成篇。宋沈括《梦溪笔谈·艺文一》：“荆公始为集句诗，多者至百韵，皆集合前人之句。”按，此首所集之句，因年代久远，今多不传，谨存待查。（马兴荣、祝振玉《山谷词校注》）
又
坐中有眉山隐客史应之和前韵，即席答之。
黄菊枝头生晓寒，人生莫放酒杯干。风前横笛斜吹雨，醉里簪花倒着冠。
身健在，且加餐，舞裙歌板尽情欢。黄花白发相牵挽，付与傍人冷眼看。
◎山季伦（简）为荆州，时出酣畅，人为之歌曰：“山公时一醉，径造高阳池。日暮倒载归，茗艼无所知。复能乘骏马，倒着白接篱。”（南朝刘义庆《世说新语·任诞》）
◎弃捐勿复道，努力加餐饭。（《古诗十九首》）
◆此首作于元符二年己卯（1099）。史应之，名铸，眉山（今属四川省）人。客游于泸、戎间。宋哲宗元符元年六月至三年六月间，山谷在戎州与史应之时相唱和。并作有《史应之赞》，称其“爱酒而滑稽”。（马兴荣、祝振玉《山谷词校注》）
《鹧鸪天》（黄菊枝头生晓寒）词意图
◆横笛簪花，仙仙。（明沈际飞《草堂诗馀四集·正集》）
◆此词全担老杜诗翻出自钞。（明杨慎批点《草堂诗馀》）
◆东坡“破帽多情却恋头”翻龙山事，特新。山谷“风前横笛斜吹雨，醉里簪花倒着冠”，尤用得幻。（清沈谦《东江集钞》）
◆山谷此词颇似稼轩率意之作。（清陈廷焯《放歌集》）
◆菊称其耐寒则有之，曰“破寒”，更写得精神出。曰“斜风吹”、“倒着冠”，则有傲兀不平气在。末二句，尤有牢骚。然自清迥出，骨力不凡。（清黄苏《蓼园词评》）
◆词为重九登高而作，凡二首，皆同韵。前首“冠”字韵云“我对西风犹整冠”，“看”字韵云“更把茱萸仔细看”，不及此押“冠”、“看”二字，风趣殊胜。（俞陛云《唐五代两宋词选释》）
又明日独酌自嘲呈史应之
万事令人心骨寒，故人坟上土新干。淫坊酒肆闲居士，李下何妨也整冠。
金作鼎，玉为餐，老来亦失少时欢。茱萸菊蕊年年事，十日还将九日看。
◎史应之：见前《鹧鸪天》（黄菊枝头生晓寒）注。
◎淫坊酒肆：妓院酒店。
◎君子防未然，不处嫌疑间。瓜田不纳履，李下不整冠。（乐府歌辞《君子行》）
◎玉为餐：古代相传椎玉为屑，日日服食可以延寿。
◆此首作年同前首。（马兴荣、祝振玉《山谷词校注》）
又
紫菊黄花风露寒，平沙戏马雨声干。且看欲尽花经眼，休说弹冠与整冠。
甘酒病，废朝餐，何人得似醉中欢。十年一觉扬州梦，为报时人洗眼看。
◎戏马：驰马取乐。
◎且看欲尽花经眼，莫厌伤多酒入唇。（唐杜甫《曲江二首》）
◎十年一觉扬州梦，赢得青楼薄倖名。（唐杜牧《遣怀》）
◎洗眼：洗清眼目，指仔细观看。
◆此首作年同前首。（马兴荣、祝振玉《山谷词校注》）
又
节去蜂愁蝶不知，晓庭环绕折残枝。自然今日人心别，未必秋香一夜衰。
无闲事，即芳期，菊花须插满头归。宜将酩酊酬佳节，不用登临送落晖。
◎“节去”二句：见前《南乡子》（黄菊满东篱）注。
◎“宜将”二句：见前《南乡子》（黄菊满东篱）注。
又
闻说君家有翠蛾，施朱施粉总嫌多。背人语处藏珠履，戏得羞时整玉梭。
拖远岫，压横波，何时传酒更传歌。为君写就《黄庭》了，不要山阴道士鹅。
◎翠蛾：此指美女。
◎东家之子，增之一分则太长，减之一分则太短。着粉则太白，施朱则太赤。（战国楚宋玉《登徒子好色赋》）
◎玉梭：玉簪之类的发饰。
◎（卓）文君姣好，眉色如望远山。（旧题汉刘歆《西京杂记》。远岫，即远山。）
◎眉连娟以增绕兮，目流睇而横波。（东汉傅毅《舞赋》）
◎（王）羲之爱鹅，山阴有一道士养好鹅，羲之往观焉，意甚悦，因求市之。道士云，为写《道德经》，当举群相赠耳。羲之欣然写毕，笼鹅而归，甚以为乐。其任率如此。（《晋书·王羲之传》）
◆唐李白送《贺宾客归越》诗：“山阴道士如相见，应写《黄庭》换白鹅。”按，《晋书·王羲之传》谓写《道德经》换白鹅，而李白诗谓写《黄庭经》换白鹅，可能当时传闻不同而已。山谷此词亦据李白诗云写《黄庭》。《黄庭》即《黄庭经》，道教经书名。包括《太上黄庭内景经》和《太上黄庭外景经》两种。今传王羲之所书《黄庭经》，为《太上黄庭外景经》。（马兴荣、祝振玉《山谷词校注》）
又
吉祥长老设长松汤，为作。有僧病痂癞，尝死金刚窟。有人见者，教服长松汤，遂复为完人。
汤泛冰甆一坐春，长松林下得灵根。吉祥老子亲拈出，个个教成百岁人。
灯焰焰，酒醺醺，壑源曾未破醒魂。与君更把长生碗，略为清歌驻白云。
◎“有僧病痂癞”以下五句：宋王辟之《渑水燕谈录》卷八：释普明，晚游五台，得风疾，眉发俱堕，百骸腐溃，哀号苦楚，人不忍闻。忽有异人教服长松，告云：“长松，长古松下，取根饵之，皮色如荠苨，长三五寸，味微苦，类人参，清香可爱，无毒，服之益人，兼解诸虫毒。”明采服，不旬日，发复生，颜貌如故。
◎金刚窟：在山西五台山东台楼观谷之左崖，深不可测。三世诸佛供养之具多藏于此。传佛陀波利曾在此被文殊接化。
◎冰甆：洁白如冰的瓷碗。甆，瓷的别体。古人茶碗，以如玉似冰者为贵。
◎壑源：指壑源茶。
◎（秦青）抚节悲歌，声振林木，响遏行云。（《列子·汤问》）
鼓笛令戏咏打揭
酒阑命友闲为戏，打揭儿、非常惬意。各自输赢只赌是。赏罚采、分明须记。
小五出来无事，却跋翻和九底。若要十一花下死，那管十三、不如十二。
◎打揭：古代以双陆为戏具的一种博戏。
◎赌是，黄庭坚《鼓笛令》词：“各自输赢只赌是，赏罚采、分明须记。”意犹云各人自己明白或各自注意。（张相《诗词曲语辞汇释》）
◎“下片”数句：皆云输赢之道，因年久失传，不详待考。
又
宝犀未解心先透，恼杀人、远山微皱。意淡言疏情最厚，枉教作、着作官柳。
小雨勒花时候，抱琵琶、为谁清瘦。翡翠金笼思珍偶，忽拚与、山鸡僝僽。
◎宝犀：犀角。
◎恼杀人：言撩拨煞人。
◎远山：见前《江城子》（新来曾被眼奚搐）注。
◎官柳：官府种植在大道旁的柳树。
◎勒花：阻止开花。宋欧阳修《初春》：“霁色初含柳，馀寒尚勒花。”
◎翡翠：见前《玉楼春》（可怜翡翠随鸡走）注。
◎山鸡：即锦鸡。传说其甚爱自己的羽毛，常照水而舞。
◎僝僽：折磨，烦恼。
又
见来两两宁宁地，眼厮打、过如拳踢。恰得尝些香甜底，苦杀人、遭谁调戏。
腊月望州坡上地，冻着你、影村鬼。你但那些一处睡，烧沙糖、管好滋味。
◎见来：料想，想像。
◎宁宁：宁静，安定。
◎：音义未详，待考。
又
见来便觉情于我，厮守着、新来好过。人道他家有婆婆，与一口、管教磨。
副靖传语木大，鼓儿里、且打一和。更有些儿得处啰，烧沙糖、香药添和。
◎一口：一人。
◎磨：坐立不安貌。
◎副靖：亦作“副净”，传统戏剧中角色名。唐参军戏中叫“参军”，宋杂剧、金院本中称“副净”。
◎木大，呆头呆脑人物。亦为戏剧中角色名。金院本有《呆木大》。
◎一和：一会，一番。
浪淘沙荔枝
忆昔谪巴蛮，荔子亲攀。冰肌照映柘枝冠。日擘轻红三百颗，一味甘寒。
重入鬼门关，也似人间。一双和叶插云鬟。赖得清湘燕玉面，同倚阑干。
◎巴蛮：山谷贬地黔、戎等州，古属巴国。
◎冰肌：喻指去壳荔枝。
◎日啖荔枝三百颗，不辞长作岭南人。（宋苏轼《食荔枝》）
◎鬼门关：见前《定风波》（万里黔中一漏天）注。
◎燕赵多佳人，美者颜如玉。（《古诗十九首》）
◆此首作于建中靖国元年辛巳（1101），是年山谷遇赦北归，三月至峡州，四月至荆南。（马兴荣、祝振玉《山谷词校注》）
留春令
江南一雁横秋水，叹咫尺、断行千里。回纹机上字纵横，欲寄远，凭谁是。
谢客池塘春都未，微微动、短墙桃李。半阴才暖却清寒，是瘦损人天气。
◎窦滔妻苏氏，始平人也。名蕙，字若兰。善属文。滔，苻坚时为秦州刺史，被徙流沙。苏氏思之，织锦为《回文璇玑图》诗以赠滔。宛转循环以读之，词甚悽惋，凡八百四十字。（《晋书·列女传》）
◎谢客池塘：见前《玉楼春》（青壶乃似壶中谪）注。
◎细雨裛残千颗泪，轻寒瘦损一分肌。（宋苏轼《红梅》之二）
南歌子
槐绿低窗暗，榴红照眼明。玉人邀我少留行，无奈一帆烟雨画船轻。
柳叶随歌皱，梨花与泪倾。别时不似见时情，今夜月明江上酒初醒。
◎湿槐仍足绿，沾桃更上红。（北齐刘逖《对雨》）
◎五月榴花照眼明。（唐韩愈《题张十一旅舍三咏》）
◎柳叶：指女子双眉。
◎玉容寂寞泪阑干，梨花一枝春带雨。（唐白居易《长恨歌》）
◆婉而有韵，丽而能雅。（俞陛云《唐五代两宋词选释》）
又
诗有渊明语，歌无《子夜》声。论文思见老弥明，坐想罗浮山下羽衣轻。
何处黔中郡，遥知隔晚晴。雨馀风急断虹横，应梦池塘春草若为情。
◎“诗有”句：苏轼于绍圣二年抵惠州贬所后，作了不少和陶（渊明）诗，计有《和陶归田园居》六首、《和陶读山海经》十三首、《和陶贫士》七首等。
◎《子夜歌》者，晋曲也。晋有女子名子夜，造此声，声过哀苦。（《旧唐书·音乐志》）
◎“论文”句：唐韩愈《石鼎联句诗序》：元和七年十二月四日，衡山道士轩辕弥明与进士刘师服、校书郎侯喜相与赋诗，刘、侯二人见其老，不知其能文也，俱思竭不能续。弥明曰：“此宁为文耶，吾就子所能而作耳，非吾之所学于师而能者也。吾所能者，子皆不足以闻也。”
◎罗浮山：在今广东增城、博罗、河源等县境间。
◎羽衣轻：《汉书·郊祀志上》：“五利将军亦衣羽衣。”颜师古注：“羽衣，以鸟羽为衣，取其神仙飞翔之意也。”后常以道士或神仙所着衣为羽衣。苏轼《和陶读山海经》（其十三）：“携手葛与陶，归哉复归哉。”故此句为山谷谑指苏轼在罗浮山下修炼学仙。
◎黔中郡：见前《定风波》（万里黔中一漏天）注。
◎“应梦”句：见前《玉楼春》（青壶乃似壶中谪）注。
◎若为情，犹云何以为情或难以为情也。（张相《诗词曲语辞汇释》）
◆此首作于绍圣三年丙子（1096），时山谷在黔南贬所。绍圣二年四月，苏轼在惠州贬所，作《桄榔杖寄张文潜一首时初闻黄鲁直迁黔南范淳父九疑也》诗，十二月，又撰《与鲁直书》。考此词中有“诗有渊明语”及“坐想罗浮山下羽衣轻”等句，当为山谷收信后寄怀苏轼之作。（马兴荣、祝振玉《山谷词校注》）
又
东坡过楚州，见净慈法师，作《南歌子》。用其韵，赠郭诗翁二首。
郭大曾名我，刘翁复是谁？入廛能作和锣椎，特地干戈相待使人疑。
秋浦横波眼，春窗远岫眉。普陀岩畔夕阳迟，何似金沙滩上放憨时。
◎楚州：治今江苏淮安市。
◎净慈法师：指杭州净慈寺善本禅师。
◎东坡镇钱塘，无日不在西湖。尝携妓谒大通禅师，师愠形于色。东坡作长短句，令妓歌之曰：“师唱谁家曲，宗风嗣阿谁。借君拍板与门槌，我也逢场作戏莫相疑。溪女方偷眼，山僧莫皱眉。却嫌弥勒下生迟，不见阿婆三五少年时。”（宋胡仔《苕溪渔隐丛话·前集》卷五七引《冷斋夜话》。按，此词本事与此首小序所云地点不合，姑存备考。）
◎郭诗翁：指山谷友人郭祥正。
◎郭大：即郭太（泰），字林宗，东汉太原界休人。博通经典，居家教授，弟子至千人。尝举有道，不就。生平好品题人物，而不为危言覈论。故党锢祸起，太独得免。及卒，蔡邕为撰碑铭。蔡自谓其所撰碑铭，惟于郭太无愧色。
◎刘翁：不详所指，待考。
◎入廛：入民居。
◎圆熟乃是无是无非，无可无否乡愿之徒。此等阿媚取悦，窃富贵，盗名声，无益于国家之盛衰存亡，今所谓“和锣槌”者是也。（宋阳枋《辨惑》）
◎干戈：古武舞。按，以上二句当为禅宗机锋。
◎远岫眉：见前《鹧鸪天》（闻说君家有翠蛾）注。此指远山如眉。
◎释氏书：昔有贤女马郎妇于金沙滩上施一切人淫，凡与交者，永绝其淫。死葬后，一梵僧来云：“求我侣。”掘开乃锁子骨，梵僧以杖挑起，升之而去。（宋叶廷珪《海录碎事》）
◎上堂，拈柱杖曰：“临济小厮儿，未曾当头道着，今日全身放憨也。”（宋释普济《五灯会元》）
◆此首当作于元祐元年丙寅（1086）之后，因该年山谷与东坡始相见并有酬唱。（马兴荣、祝振玉《山谷词校注》）
又
万里沧江月，清波说向谁。顶门须更下金椎，只恐风惊草动又生疑。
金雁斜妆颊，青螺浅画眉。庖丁有底下刀迟，直要人牛无际是休时。
◎顶门：头顶的前部，因其中央有囟门，故称。
◎金雁：女子发饰。
◎青螺：古代妇女用以画眉的颜料。
◎庖丁释刀对曰：“臣之所好者道也，进乎技矣。始臣之解牛之时，所见无非牛者。三年之后，未尝见全牛也。……彼节者有间，而刀刃者无厚；以无厚入有间，恢恢乎其于游刃必有馀地矣，是以十九年而刀刃若新发于硎。虽然，每至于族，吾见其难为，怵然为戒，视为止，行为迟。动刀甚微，謋然已解，如土委地。提刀而立，为之四顾，为之踌躇满志，善刀而藏之。”（《庄子·养生主》）
◆此首作年同前首。（马兴荣、祝振玉《山谷词校注》）
望江东
江水西头隔烟树，望不见、江东路。思量只有梦来去，更不怕、江阑住。
灯前写了书无数，算没个、人传与。直饶寻得雁分付，又还是、秋将暮。
◎阑：阻隔。
◎直饶：即使。
◆较梦不怕险，飞过大江，宛些，活些，幽些。欲不为词，不可得矣。（明沈际飞《草堂诗馀四集·别集》）
◆笔力奇横是山谷独绝处。人只见其用笔之奇倔，不知其一片深情往复不置，缠绵之至也。（清陈廷焯《放歌集》）
◆黄鲁直词，乖僻无理，桀傲不驯。然亦间有佳者，如《望江东》（词略）笔力奇横无匹，中有一片深情往复不置，故佳。（清陈廷焯《白雨斋词话》）
一落索
谁道秋来烟景素，任游人不顾。一番时态一番新，到得意、皆欢慕。
紫萸黄菊繁华处，对风庭月露。愁来即便去寻芳，更作甚、悲秋赋。
◎万里风烟接素秋。（唐杜甫《秋兴》之六）
◎悲哉秋之为气也，萧瑟兮草木摇落而变衰。（战国楚宋玉《九辩》）
西江月
老夫既戒酒不饮，遇宴集，独醒其傍。坐客欲得小词，援笔为赋。
断送一生唯有，破除万事无过。远山微影蘸横波，不饮傍人笑我。
花病等闲瘦恶，春来没个遮阑。杯行到手莫留残，不道月明人散。
◎断送一生惟有酒，寻思百计不如闲。（唐韩愈《遣兴》）
◎杯行到君莫停手，破除万事无过酒。（唐韩愈《赠郑兵曹》）
◎不道：犹云不奈或不堪。
《西江月》（断送一生唯有）词意图
◆此首当与前数首《醉落魄》词为同时期作品。（马兴荣、祝振玉《山谷词校注》）
◆黄词云：“断送一生惟有，破除万事无过。”盖韩诗有云：“断送一生惟有酒”，“破除万事无过酒”。才去一字，遂为切对，而语益峻。又云：“杯行到手更留残，不道月明人散。”谓思相离之忧，则不得不尽。而俗士改为“留连”，遂使两句相失。正如论诗云“一方明月可中庭”，“可”不如“满”也。（宋陈师道《后山诗话》）
◆黄太史《西江月》词云：“断送一生唯有，破除万事无过。”此皆韩退之诗也。太史集之，乃天生一联。陈无己以为切对，而语益峻，盖其服膺如此。（宋袁文《瓮牗闲评》）
◆用昌黎诗两句，每句去下“酒”字，便成绝对。“莫留残”，谓忧其相离，则不得不尽饮。改为“留连”，上下文义俱失。此老戒酒，乃复深于酒。（明沈际飞《草堂诗馀四集·正集》）
◆山谷《西江月》云“断送一生惟有，破除万事无过”，似歇后句。“远山横黛蘸秋波”，不甚联属。“不饮傍人笑我”，亦谓全该。南宋人谓其突兀之句，翻成语病。（清沈雄《古今词话·词品》）
◆“断送一生，破除万事”，涪翁忽作歇后郑五，何哉？（清王士禛《花草蒙拾》）
◆起二句咏酒，而用成句作歇后语，为词中创格。（俞陛云《唐五代两宋词选释》）
又茶词
龙焙头纲春早，谷帘第一泉香。已醺浮蚁嫩鹅黄，想见翻匙雪浪。
兔褐金丝宝碗，松风蟹眼新汤。无因更发次公狂，甘露来从仙掌。
◎龙焙头纲：谓首批运往京都的龙焙茶。
◎龙焙今年绝品，谷帘自古珍泉。（宋苏轼《西江月》。谷帘，泉名，在江西庐山康王谷中。）
◎浮蚁：谓浮于茶面的细沫。
◎鹅黄：谓淡黄茶色。
◎“兔褐”句：指黄黑无光的茶盏。
◎松风：见前《品令》（凤舞团团饼）注。
◎蟹眼：见前《满庭芳》（北苑龙团）注。
◎宽饶字次公，性刚猛。尝在宣帝许后父平恩侯许广汉座上，拒绝广汉敬酒，说：“无多酌我，我乃酒狂。”（《汉书·盖宽饶传》）
◎（汉武帝时）祭太乙，升通天台以俟神灵。上有承露盘，仙人掌擎玉杯，以承云表之露。（《三辅黄图·台榭》引《汉武故事》）
又
崇宁甲申，遇惠洪上人于湘中，洪作长短句见赠云：“大厦吞风吐月，小舟坐水眠空。雾窗春色翠如葱，睡起云涛正拥。往事回头笑处，此生弹指声中。玉笺佳句敏惊鸿，闻道衡阳价重。”次韵酬之。时余方谪宜阳，而洪归分宁龙安。
月侧金盆堕水，雁回醉墨书空。君诗秀色雨园葱，想见衲衣寒拥。
蚁穴梦魂人世，杨花踪迹风中。莫将社燕等秋鸿，处处春山翠重。
◎惠洪上人：惠洪（1071-1128），又名德洪，自称洪觉范，筠州新昌（今江西宜丰）人。俗姓喻（一作彭）。著有《石门文字禅》、《冷斋夜话》等。
◎宜阳：即宜州。见前《蓦山溪》（稠花乱蕊）注。
◎分宁：今江西省修水县。
◎夜阑接软语，落月如金盆。（唐杜甫《赠蜀僧闾丘师兄》）
◎书空：大雁在空中列队飞行，形如“一”和“人”字，故称书空。
◎“蚁穴”句：见前《醉落魄》（陶陶兀兀，人生梦里槐安国）注。
◎社燕：燕子春社来，秋社去，故谓社燕。
◆此首作于崇宁三年甲申（1104）。（马兴荣、祝振玉《山谷词校注》）
◆山谷南迁，与余会于长沙，留碧湘门一月，李子光以官舟借之，为憎疾者腹诽，因携十六口买小舟。余以迫窄为言，山谷笑曰：“烟波万顷，水宿小舟，与大厦千楹醉眠一榻何所异，道人缪矣。”即解牵去。闻留衡阳作诗写字，因作长短句寄之曰（词即小序所引惠洪词，略）。时余方还江南。山谷和其词云云（词如上录，略）。（宋胡仔《苕溪渔隐丛话前集》引《冷斋夜话》）
又
别梦已随流水，泪巾犹裛香泉。相如依旧是癯仙，人在瑶台阆苑。
花雾萦风缥缈，歌珠滴水清圆。娥眉新作十分妍，去马归来便面。
◎癯仙：骨姿清瘦的仙人。
◎瑶台：传说中仙人所居处。
◎阆苑：阆风之苑，传说中仙人所居之地。
◎歌珠：言歌声圆润如珠玉。
◎便面：《汉书·张敞传》：“敞无威仪，时罢朝会，走马过章台街，使御史驱，自以便面拊马。”注：“便面，所以障面，盖扇之类也。不欲见人，以此自障面，则得其便，故曰便面，亦曰屏面。今之沙门所持竹扇，上袤而下圜，即古之便面也。”
又
宋玉短墙东畔，桃源落日西斜。浓妆下着绣帘遮，鼓笛相催清夜。
转眄惊翻长袖，低徊细踏红靴。舞馀犹颤满头花，娇学男儿拜谢。
◎天下之佳人，莫若楚国；楚国之丽者，莫若臣里；臣里之美者，莫若东家之子。然此女登墙窥臣三年，至今未许。（战国宋玉《登徒子好色赋》）
◎低徊：徘徊。
◆子野亦云：“舞彻《梁州》，头上宫花颤未休。”末句妖。（明沈际飞《草堂诗馀四集·别集》）
桃源忆故人
碧天露洗春容净，淡月晓收残晕。花上密烟飘尽，花底莺声嫩。
云归楚峡厌厌困，两点遥山新恨。和泪暗弹红粉，生怕人来问。
◎风吹数蝶乱，露洗百花鲜。（唐郑愔《春怨》）
◎间关莺语花底滑。（唐白居易《琵琶行》）
◎厌厌：同“恹恹”，精神不振貌。
◎遥山：即远山，喻女子眉形。见前《江城子》（新来曾被眼奚搐）注。
◆柔曼。古来才人即方正难犯，作艳词偏深于一切荡子。（明沈际飞《草堂诗馀四集·别集》）
画堂春
摩围小隐枕蛮江，蛛丝闲锁晴窗。水风山影上修廊，不到晚来凉。
相伴蝶穿花径，独飞鸥舞溪光。不因送客下绳床，添火炷炉香。
◎摩围：见前《踏莎行》（画鼓催春）注。
◎小隐：隐居山林。
◎蛮江：此指流经黔州的乌江。
◎不到，犹云不道，不道有不觉义。“不到晚来凉”，犹言不觉晚来凉也。（张相《诗词曲语辞汇释》）
◎绳床：即交椅，也叫胡床。
◆此首作于绍圣三年丙子（1096）或下一年春。（马兴荣、祝振玉《山谷词校注》）
贺圣朝
脱霜披茜初登第，名高得意。樱桃荣宴玉墀游，领群仙行缀。
佳人何事轻相戏，道得之何济。君家声誉古无双，且均平居二。
◎脱霜披茜：谓脱去布衣，换着官服。
◎樱桃荣宴：见前《下水船》（总领神仙侣）注。
◎行缀：队列。
◎“君家”二句：此为佳人相戏之语，谓山谷虽中进士，与黄香相比，仅居其次。《后汉书·文苑传》：黄香，字文彊，江夏安陆人。九岁失母，思慕憔悴，殆不免丧，乡人称其至孝。年十二，太守闻而召之，署门下孝子。博学经典，究精道术，能文章，京师号曰：“天下无双，江夏黄童。”
◆此首或作于治平四年丁未（1067），时山谷登张唐卿榜第三甲进士第。（马兴荣、祝振玉《山谷词校注》）
阮郎归
曾旉文既眄陈湘，歌舞便出其类，学书亦进。来求小楷，作《阮郎归》词付之。
盈盈娇女似罗敷，湘江明月珠。起来绾髻又重梳，弄妆仍学书。
歌调态，舞工夫，湖南都不如。它年未厌白髭须，同舟归五湖。
◎曾旉文：不详，待考。
◎陈湘：衡阳妓。见前《蓦山溪》（鸳鸯翡翠）注。
◎盈盈：美好貌。指人的风姿仪态。
◎罗敷：古代美女。晋崔豹《古今注·音乐》：“秦氏，邯郸人。有女名罗敷，为邑人千乘王仁妻。仁后为越（赵）王家令，罗敷出采桑于陌上，赵王登台见而悦之，因饮酒欲夺焉。罗敷乃弹筝，作《陌上》歌以自明焉。”
◎吴亡后，西施复归范蠡，同泛五湖而去。（《越绝书》）
◆此首作于崇宁三年甲申（1104）。（马兴荣、祝振玉《山谷词校注》）
又效福唐独木桥体作茶词
烹茶留客驻雕鞍，有人愁远山。别郎容易见郎难，月斜窗外山。
归去后，忆前欢，画屏金博山。一杯春露莫留残，与郎扶玉山。
◎福唐独木桥体：清万树《词律》卷四：“黄山谷此词全用‘山’字为韵，辛弃疾作《柳梢青》词全用‘难’字为韵，注云：‘福唐体即独木桥体也。’”并谓：“其源出于《楚辞》，今南北曲亦演之。”
◎别时容易见时难。（南唐李煜《浪淘沙》）
◎金博山：金属香炉。
◎春露：春酒。
◆《寒食对月》：“无家对寒食，有泪如金波。斫却月中桂，清光应更多。仳离放红蕊，想像嚬青蛾。牛女漫愁思，秋期犹渡河。”此杜子美诗也。其法颔联虽不拘对偶，疑非声律，然破题引韵已的对矣；谓之偷春格，言如梅花偷春色而先开也。山谷尝用此法作茶词曰（即此首，略），盖下押四“山”字，上“鞍”、“难”、“欢”、“残”皆有韵，如是乃知其工也。（宋释惠洪《天厨禁脔》）
◆一字自相为韵，出于汤铭盘。而韵上日字亦韵。四韵皆山，前句四韵亦叶盘铭之□。（明沈际飞《草堂诗馀四集·正集》）
◆翻“别时容易见时难”之句，山谷有茶诗云：“曲几蒲团听煎汤，煎成车声绕羊肠。”东坡见之云：“黄九凭地怎得不穷。”（明卓人月《古今词统》）
又茶词
歌停檀板舞停鸾，高阳饮兴阑。兽烟喷尽玉壶干，香分小凤团。
雪浪浅，露花圆，捧瓯春笋寒。绛纱笼下跃金鞍，归时人倚阑。
◎高阳饮兴：见前《忆帝京》（鸣鸠乳燕春闲暇）注。
◎兽烟：兽形熏炉喷出的香烟。
◎小凤团：宋建安贡茶。小片印有凤纹的团茶。
◎春笋：此喻指女子之手。
◆观者叹服此词。八句状八景，音律一同，殊不散乱，人争宝之，刻之琬琰，挂于堂室之间也。（明洪武本《草堂诗馀》引《古今词话》）
◆山谷多茶词，如“馀清搅夜眠”、“兔褐金丝宝碗”、“松风蟹眼新汤”，悉臻妙境，不独此调及《品令》为佳。（明沈际飞《草堂诗馀四集·正集》）
《阮郎归》（歌停檀板舞停鸾）词意图
又茶词
摘山初制小龙团，色和香味全。碾声初断夜将阑，烹时鹤避烟。
消滞思，解尘烦，金瓯雪浪翻。只愁啜罢水流天，馀清搅夜眠。
◎摘山：指采茶。
◎小龙团：见上首注及前《满庭芳》（北苑龙团）注。
◎洁性不可污，为饮涤尘烦。（唐韦应物《喜园中茶生》）
又茶词
黔中桃李可寻芳，摘茶人自忙。月团犀胯斗圆方，研膏入焙香。
青箬裹，绛纱囊，品高闻外江。酒阑传碗舞红裳，都濡春味长。
◎月团：白色团茶。
◎犀胯：銙（通胯）茶，以形同犀角所制带銙（銙为古人附于腰带上的扣版）而得名。
◎焙香：谓焙茶香。
◎茶宜箬叶而畏香药，喜温燥而忌湿冷。故收藏之家，以箬叶封裹入焙中。（宋蔡襄《茶录·茶论·藏茶》）
◎自景祐已后，洪州双井白芽渐盛，近岁制作尤精，囊以红纱。（宋欧阳修《归田录》）
◎外江：旧称长江以南为外江，也称江外。此指黔中郡以外之地。
◎都濡：黔州地名。
◎鹿门病客不归去，酒渴更知春味长。（唐郑谷《峡中尝茶》）
◆此首作于绍圣三年丙子（1096）或下一年春。黔中，见前《定风波》（万里黔中一漏天）注。（马兴荣、祝振玉《山谷词校注》）
又
退红衫子乱蜂儿，衣宽只为伊。为伊去得忒多时，教人直是疑。
长睡晚，理妆迟，愁多懒画眉。夜来算得有归期，灯花则甚知。
◎退红：粉红色。衫子，妇女短上衣，又名半衣。
◎衣带渐宽终不悔，为伊消得人憔悴。（宋柳永《凤栖梧》）
◎懒起画蛾眉，弄妆梳洗迟。（唐温庭筠《菩萨蛮》）
◎灯花：旧时以灯花为喜事预兆。
◎则甚，犹云做甚或为甚。怎字即则甚之切音也。向子諲《浣溪沙》词：“人意天公则甚知？故教小雨作深悲。”（张相《诗词曲语辞汇释》）
又
贫家春到也骚骚，琼浆注小槽。老夫不出长蓬蒿，邻墙开碧桃。
木芍药，品题高，一枝烦剪刀。传杯犹似少年豪，醉红侵雪毛。
◎骚骚：急迫貌。
◎木芍药：牡丹别名。
◎雪毛：此指白发。
◆此首约作于元符二年己卯（1099），时山谷在戎州贬所。山谷五十四岁时始破戒饮酒（见前《醉落魄》），此首云“醉红侵雪毛”，当是开戒后情形。（马兴荣、祝振玉《山谷词校注》）
更漏子咏馀甘汤
庵摩勒，西土果，霜后明珠颗颗。凭玉兔，捣香尘，称为席上珍。
号馀甘，无奈苦，临上马时分付。管回味，却思量，忠言君但尝。
◎馀甘：果实名。青如山李。
◎庵摩勒：梵语āmalaka的音译，义释为无垢果。宋宋祁《益部方物略记》：“黄葩翠叶，圆实而泽，咀久还甘，或号菴勒。右馀甘子，生戎、泸等州山，树大，叶细似槐，实若李而小，咀之，前苦后歆歆有味，故号为馀甘。核有棱，或六或七，解硫黄毒，即《本草》所谓菴摩勒者。”
◎西土果：唐玄奘《大唐西域记》卷八：“阿摩洛迦（庵摩勒之同音异译），印度药果之名也。”
◆此首作于元符三年庚辰（1100），时山谷在戎州，已起复。宋岳珂《桯史》卷一二《味谏轩》：“戎州有蔡次律者，家于近郊，山谷尝过之。延以饮，有小轩极华洁，槛外植馀甘子数株，因乞名焉，题之曰‘味谏’。后王子予以橄榄遗山谷，有诗曰：‘方怀味谏轩中果，忽见金盘橄榄来。想共馀甘有瓜葛，苦中真味晚方回。’时盖徽祖始登极，国论稍还，是以有此句云。”此词当与上引诗作于同时。（马兴荣、祝振玉《山谷词校注》）
又
体妖娆，鬟婀娜，玉甲银筝照座。危柱促，曲声残，王孙带笑看。
休休休，莫莫莫，愁拨个丝中索。了了了，玄玄玄，山僧无碗禅。
◎玉甲：此指美人的指甲。
◎危柱：琴弦柱。
◎休休休，莫莫莫。伎俩虽多性灵恶，赖是长教闲处着。（唐司空图《耐辱居士歌》）
◎了了了时无可了，玄玄玄处亦须呵。（《五灯会元》卷二十《南岳下十五世龙门远禅师法嗣》）
◎无碗禅：其义不明。
清平乐
黄花当户，已觉秋容暮。云梦南州逢笑语，心在歌边舞处。
使君一笑眉开，新晴照酒尊来。且乐尊前见在，休思走马章台。
◎使君：见前《雨中花慢》（政乐中和）注。
◎走马章台：见前《西江月》（别梦已随流水）注。
◆据词中“云梦南州”云云，此首或作于建中靖国元年辛巳（1101），山谷遇赦放还途经荆州时。（马兴荣、祝振玉《山谷词校注》）
又
休推小户，看即风光暮。萸糁菊英浮碗醑，报答风光有处。
几回笑口能开，少年不肯重来。借问牛山系马，今为谁姓池台？
◎犹嫌小户长先醒，不得多时住醉乡。（唐白居易《醉后》）
◎萸糁：以茱萸煮成之饭。
◎尘世难逢开口笑，菊花须插满头归。（唐杜牧《九日齐山登高》）
◎古往今来只如此，牛山何必独沾衣。（唐杜牧《九日齐山登高》）
又
舞鬟娟好，白发黄花帽。醉任旁观嘲潦倒，扶老偏宜年小。
舞回脸玉胸酥，缠头一斛明珠。日日《梁州》《薄媚》，年年金菊茱萸。
◎缠头：古代歌舞艺人表演毕，客以罗锦为赠，称缠头。后来又作为赠送妓女财物的通称。此借用，言赏赉之厚。
◎《梁州》：见前《南乡子》（卧稻雨馀收）注。
◎《薄媚》：唐教坊曲调名。
又示知命
乍晴秋好，黄菊欹乌帽。不见清谈人绝倒，更忆添丁小小。
蜀娘谩点花酥，酒槽空滴真珠。兄弟四人别住，他年同插茱萸。
◎绝倒：佩服之至。《晋书·卫玠传》：“瑯邪王澄有高名，每闻玠言，辄叹息绝倒。故时人为之语曰：‘卫玠谈道，平子绝倒。’”
◎添丁：此指知命之子小牛。
◎天公点酥作梅花，此有腊梅禅老家。（宋苏轼《腊梅》）
◆据任渊《山谷年谱》，绍圣四年丁丑（1097），山谷在黔南。其春，知命往见嗣直于涪州，生一子，名为小牛。词中云“添丁小小”指此。则此首当作于该年或稍后。知命，即其弟黄叔达。（马兴荣、祝振玉《山谷词校注》）
又
春归何处，寂莫无行路。若有人知春去处，唤取归来同住。
春无踪迹谁知，除非问取黄鹂。百啭无人能解，因风吹过蔷薇。
◎百啭：形容鸟声悦耳多变。宋王安石《独卧三首》之二：“百啭黄鹂看不见，海棠无数出墙头。”
◆山谷词云：“春归何处，寂寞无行路。若有人知春去处，唤取归来同住。”王逐客云：“若到江南赶上春，千万和春住。”体山谷语也。（宋胡仔《苕溪渔隐丛话·后集》）
◆何等壮杰。（明卓人月《古今词统》）
◆“赶上”“和春住”，“唤取归来同住”，千古一对情痴，可思而不可解。（明沈际飞《草堂诗馀四集·别集》）
◆山谷云：“春归何处，寂寞无行路。若有人知春去处，唤取归来同住。”通叟云：“若到江南赶上春，千万和春住。”碧山云：“怕此际、春归也过吴中路。君行到处，便快折，河边千条翠柳，为我系春住。”三词同一意，山谷失之笨，通叟失之俗，碧山差胜。（清吴衡照《莲子居词话》）
◆黄山谷《清平乐》（春归何处）词，亦寓言也。（清李佳《左庵词话》）
◆全篇宛转一意，但何以特提出黄鹂呢？冯贽《云仙杂记》卷二引《高隐外书》：“戴顒携黄柑斗酒，人问何之，曰：‘往听黄鹂声。此俗耳针砭，诗肠鼓吹，汝知之乎？’”这里借寓自己身份怀抱，恐亦非泛泛之笔。（俞平伯《唐宋词选释》）
又
冰堂酒好，只恨银杯小。新作金荷工献巧，图要连台拗倒。
《采莲》一曲清歌，急檀催卷金荷。醉里香飘睡鸭，更惊罗袜凌波。
◎承平时，滑州冰堂酒为天下第一。（宋陆游《老学庵笔记》）
◎金荷：见前《念奴娇》（断虹霁雨）注。
◎龙朔年已来，百姓饮酒作令，云：“子母相去离，连台拗倒。”子母者，盏与盘也；连台者，连盘；拗倒，盏也。（唐张鷟《朝野佥载》）
◎香飘睡鸭：见前《忆帝京》（鸣鸠乳燕春闲暇）注。
◎罗袜凌波：见前《两同心》（巧笑眉颦）注。
好事近汤词
歌罢酒阑时，潇洒座中风色。主礼到君须尽，奈宾朋南北。
暂时分散总寻常，难堪久离拆。不似建溪春草，解留连佳客。
◎风色：风神颜色。
◎建溪春草：指建溪春茶。建溪，闽
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:36:10-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>