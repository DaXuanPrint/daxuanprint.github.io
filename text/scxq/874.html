<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●焚香记目录,第一齣~第十齣,第十一齣~第二十齣,第二十一齣~第三十齣,第三十一齣~第四十齣,焚香记全文在线阅读,焚香记全文在线下载,大玄古籍书库">
<meta name="description" content="传奇剧本。明王玉峰著。明吕天成《曲品》以此剧入“下上品”，说：“王魁负桂英，做来甚恳楚。”清梁廷楠《曲话》说：“《焚香记·寄书》折，关目与《荆钗记》大段雷同：金员外潜随来东，孙汝权亦下第留京，一同也;卖登科录人寄书，承局亦寄书，二同也;同归寓所写书，同调开肆中饮酒，同私开书包，同改写休书。无之不同，当是有意剿袭而为之。”近人姚华《菉猗室曲话》说：“此本为王魁翻案而作。”日本青木正儿《中国近世戏曲史》说：此剧“打消背约事实，使之重圆，是虽出于传奇常套，反减杀悲剧之兴味焉。”“此记关目布置、用笔疏密不得其宜，">
<title>焚香记_王玉峰_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">焚香记</span> <br/>
          作者： <span class="inputVal" id="bkauthor">王玉峰</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,戏曲,传奇,完结</span> <br/>
          字数： <span class="inputVal" id="bknum">[book_length]54676</span> <br/>
          说明： <span class="inputVal" id="bkdec">传奇剧本。明王玉峰著。明吕天成《曲品》以此剧入“下上品”，说：“王魁负桂英，做来甚恳楚。”清梁廷楠《曲话》说：“《焚香记·寄书》折，关目与《荆钗记》大段雷同：金员外潜随来东，孙汝权亦下第留京，一同也;卖登科录人寄书，承局亦寄书，二同也;同归寓所写书，同调开肆中饮酒，同私开书包，同改写休书。无之不同，当是有意剿袭而为之。”近人姚华《菉猗室曲话》说：“此本为王魁翻案而作。”日本青木正儿《中国近世戏曲史》说：此剧“打消背约事实，使之重圆，是虽出于传奇常套，反减杀悲剧之兴味焉。”“此记关目布置、用笔疏密不得其宜，宜疏处反冗漫令人倦，宜密处反草草一过，淡然无味。”《王魁负桂英》原为一部著名悲剧，作者为替王魁翻案而改为喜剧，实是点金成铁。关目布置处处捉襟见肘，情节发展落入传奇俗套。</span> <br/>
          封面： <span class="inputVal" id="bkimg">Z_20605.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]焚香记
[book_author]王玉峰
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,戏曲,传奇,完结
[book_length]54676
[book_dec]传奇剧本。明王玉峰著。明吕天成《曲品》以此剧入“下上品”，说：“王魁负桂英，做来甚恳楚。”清梁廷楠《曲话》说：“《焚香记·寄书》折，关目与《荆钗记》大段雷同：金员外潜随来东，孙汝权亦下第留京，一同也;卖登科录人寄书，承局亦寄书，二同也;同归寓所写书，同调开肆中饮酒，同私开书包，同改写休书。无之不同，当是有意剿袭而为之。”近人姚华《菉猗室曲话》说：“此本为王魁翻案而作。”日本青木正儿《中国近世戏曲史》说：此剧“打消背约事实，使之重圆，是虽出于传奇常套，反减杀悲剧之兴味焉。”“此记关目布置、用笔疏密不得其宜，宜疏处反冗漫令人倦，宜密处反草草一过，淡然无味。”《王魁负桂英》原为一部著名悲剧，作者为替王魁翻案而改为喜剧，实是点金成铁。关目布置处处捉襟见肘，情节发展落入传奇俗套。
[book_img]Z_20605.jpg


[book_title]●焚香记目录
第一齣　统略
第二齣　相决
第三齣　闺歎
第四齣　访姻
第五齣　允谐
第六齣　设谋
第七齣　赴试
第八齣　逼嫁
第九齣　离间
第十齣　盟誓
第十一齣　藩篱
第十二齣　饯别
第十三齣　登程
第十四齣　立志
第十五齣　看榜
第十六齣　卜筮
第十七齣　议亲
第十八齣　辞婚
第十九齣　羡德
第二十齣　託寄
第二十一齣　荣饯
第二十二齣　谗书
第二十三齣　赴任
第二十四齣　搆祸
第二十五齣　设宴
第二十六齣　陈情
第二十七齣　明寃
第二十八齣　折证
第二十九齣　辨非
第三十齣　回生
第三十一齣　驱敌
第三十二齣　传笺
第三十三齣　灭冦
第三十四齣　虚报
第三十五齣　雪恨
第三十六齣　军情
第三十七齣　收兵
第三十八齣　往任
第三十九齣　途中
第四十齣　会合

[book_title]第一齣~第十齣
第一齣　统略
【满庭芳】〔末上〕济宁王魁。椿萱早丧。弱冠未结姻亲。赴礼闱不第。羞涩寓莱城。偶配桂英敫氏。新婚后神庙深盟。试神京。鳌头独占。金垒起奸心。
爲夺婚不遂。将家书套写。致桂英自缢亡身。幸神明折证。再得还魂。王魁徐州破贼。闻家难两下虚惊。种谔统兵。莱阳解寇。重会续前盟。
辞婚守义王俊民。
捐生持节敫桂英。
施奸取祸金日富。
全恩救患种将军。
第二齣　相决
【齐天乐】〔生上〕靑春未遂看花志。一剑东风憔悴。碌碌尘途。淹淹归计。每听杜鹃弹泪。危机阨会。歎摧残楚玉。揉碎隋珠。暂栖迟。湖海儘无鱼。莫负旧囊书。
〔鹧鸪天〕笔底烟霞梦未眞。争先惭避曲江尘。桃花三月龙门雨。芳草经年蜗角名。山外雾。陇头云。天涯极目怨东君。丝丝吹作征人泪。谁道春风不世情。小生姓王名魁。本贯济宁人。阀阅名家。箕裘世裔。不幸父母早亡。室家未遂。自愧才非七步。敢效倚马之颦。徒然书上万言。退点潜龙之额。前春应试棘围。争奈命未逢时。淹淹下第。负一鄕之属望。慨四海之无家。可怜我憔悴何归。去留难据。幸赖囊有馀资。只得暂寓莱阳寄迹。且喜此处山明水秀。人物繁华。寻师问友。温习旧业。以爲求科挟策之计。但不知我这囘命运。又复如何。昨闻有个相士姓胡。其术颇高。我欲请他一相。以决姻亲在何处。功名在何年。多少是好。王兴在那裏。〔末〕堂上闻呼唤。堦前听使令。覆官人。有何分付。〔生〕你与我去请那相面的胡先生来。〔末〕一领东人命。忙寻相士家。〔下生〕你看暮春天气。景物堪怜。忽起故鄕之念。
【好事近】〔泣颜囘〕云暗隐重山。凄凄芳草迷天。随身书剑。王孙未卜归年。〔刷子序〕萧然。可奈穷途滋味。辛酸处。进退皆艰。〔普天乐〕极目那靑云路远。这愁城。破除心上。又起眉端。〔淨上末随上淨〕
【水底鱼儿】相法如神。般般看得淸。戴乌纱的是官府。儒冠的是斯文。光头的是和尙。黄冠的是道人。
〔末〕亏你好眼力。此间已是我相公寓所。先生少待。我去通报。相公。胡先生来了。〔生〕请进来。〔淨〕相公拜揖。〔生〕胡先生拜揖。先生请坐。〔淨〕有。〔生〕久闻先生风鑑。未曾识荆。不知先生贵表。〔淨〕小子姓胡名言。贱字乱道。胡乱道就是在下。〔生〕先生取字。如何太谦。〔淨〕不敢。这箇是道其实也。〔生〕小生连年坎坷。欲烦先生看我后来何如。〔淨〕这箇容易。不要说目前的。就是古人。我也看来不差。我看那范丹他体貌丰伟。所以名过北斗。石崇他形容憔悴。所以破甑生尘。〔生〕先生说差了。〔淨〕不差不差。还有好处。我看得那卢■〈木巳〉如傅粉郞。何晏似蓝面鬼。〔生〕一发顚倒了。〔淨〕还有相得妙处。那张良有巍巍事业。所以状似金刚。项羽止煦煦之仁。所以貌如女子。〔生〕先生又差了。那项羽身长八尺。张良乃貌如女子。〔淨〕是是。这便是小子叫做胡乱道。所以名称其实。〔生〕休得取笑。仔细相学生一相。〔淨〕相公。上相在心。其次在形。所以裴晋公貌似饿莩。一贫如洗。而后登台鼎。以其有还带之阴功。东闾子容如泰华。爲相十年。而终至行乞。以其无济人之阴德。所以荣枯在貌。报应在心。相公。人这心田最要好。小子方纔一见相公。就知你是箇好心的人。〔生〕何以见得。〔淨〕不是小子掗佳怀说。小子一见就是知心。相公。你且站正了。〔相介〕相公。你前边这几年。诸事欠顺。亏你过了。〔生〕正是。
【锦缠道】自年来歎飘零。微躯苟延。〔淨〕相公。你父母上早年也见亏。〔生〕髫龀萎椿萱。向诗书苦费鑽硏。〔淨〕婚姻上前几年也该不偶。〔生〕靑春好姻缘。未能偶然。〔淨〕近年也正在匍匐之秋。〔生〕敝征鞍。空怀歧路顚连。〔淨〕上年功名也还欠利。〔生〕功名事。慢熬煎。赴春闱。又徒劳鏖战。风尘滞祖鞭。实不瞒先生说。今日里羞归故苑。先生与我细看一看。这囘枯振藁定何年。〔淨〕
【前腔】问何年是你的时来运旋。你如今到这部位就好了。目下渐开颜。喜红鸾宣朗。将调锦瑟朱絃。卽今该有姻亲之喜。〔生〕小生客居于此。那得姻亲。〔淨〕我只在气色上见得。如萍水效鸾凤。数当偶然。你功名事下科必然高中。试看步云霄。鹗荐鹏骞。只是你中间应有分离之阨。夫妻上。半途艰。恶星临。死生离间。虽然如此。你到底姻缘重合。分鸾镜复圆。你后边功名赫赫。贵不可言。爲将相。奇勋独建。〔生〕先生莫非过誉。〔淨〕焉敢说谎。不多时了。你到三旬之际呵。那时方始信吾言。
〔生〕多承先生指教。这白金一星。聊作谢仪。〔淨〕这箇到不须罢。我看相公后必贵显。如今尙未婚娶。我前日在鸣珂巷中谢公家。他将一女命与我看。这女子到是箇夫人之命。只是他流落风尘。恐相公不屑取他。若肯俯就。就是小子作伐。但不知尊意如何。〔生〕这箇最好。小生寄迹江湖。何暇拣择。若是命分相应。有何不可。明日当造门相浼便了。〔淨〕当得当得。相公。
此处暂栖迟。
姻缘未可知。
与君一夕话。
胜读十年书。
第三齣　闺歎
【五供养】〔旦上〕晓莺催起意盘桓。羞对孤鸾。湘帘春雨涩。楚云漫。憔悴也东君不管。慵梳绾。一丝丝肠断乱萦牵。
寂寂幽闺独掩门。不缘春色怕黄昏。伤心最是三更梦。枝上啼鹃枕上痕。奴家敫氏。小字桂英。出自名家。颇知诗礼。不幸父母双亡。别无兄弟。囊箧萧然。衣棺无措。奴家岂惜微躯。忍将父母暴露。只得央媒卖身津送。却过继在鸣珂巷谢家爲女。不料他是烟花门户。其时惊惶痛切。竟无脱身之计。可怜猛然思起窗下诗书。闺中针指。恍如春梦。好生伤感人也。
【二犯傍粧台】〔傍粧台头〕悄含愁。一春心事付东流。敫桂英勦不断靑楼锁。爹娘呵盼不到白杨丘。
【八声甘州】空闺夜静孤星照。云鬓朝怜双凤头。天那。桂英乃是箇宦家之女。今日呵。〔皂罗袍〕风尘蔽目。烟花作俦。奴家当时若不卖此身。我那爹娘呵。〔傍粧台尾〕眼睁睁白骨倩谁收。
奴家自丧二亲之后。尙在忧制中。理当披麻被髮。争奈奴身已属他人。盖不由己。那谢妈妈终日逼令强作妓女粧束。奴家抵死不从。倘或果欲堕落风尘。有死而已。
【前腔】〔旦〕盈盈交泪掩双眸。揉脂掷粉怨粧楼。不耐烦琵琶调。空嗟歎柏梁舟。我只恁断肠百结悲何满。怎敎做金缕千巾唱莫愁。奴家今日只爲双亲骸骨。以致失身如此。罢罢。我死而无怨。且自坚心耐守。天那。对谁堪诉这缘由。
只爲亲丧卖妾身。
肯将素质污风尘。
十年谁作扬州梦。
不解靑楼薄倖名。
第四齣　访姻
【似娘儿】〔生末上〕书剑久荒凉。阻归鞭且问平康。重重心事增离况。功名未遂。姻缘未偶。恼乱柔肠。
共道逢春未见娃。绿杨浅水冷蒹葭。蓬蒿三径伤无主。肯向平园学种瓜。王魁不幸下第。寄居于此。湖海飘流。丝萝未结。旅邸萧萧。闷怀鬱鬱。如之奈何。正是十年空自貂裘敝。赢得无人不下机。前日那胡先生说道鸣珂巷谢家。有箇女子。姿容殊丽。德性閒淑。只是误落烟花。竟不知他志操如何。又不知小生缘分如何。不免去访他。同走一遭。多少是好。迤逦行来。正是胡先生门首。王兴。去请他出来。〔末叫介淨上〕
【窣地锦裆】区区相貌异乎人。粧出如花粉墨匀。眼前黑白甚分明。可笑时人认不眞。
〔见介生〕先生这尊容是生成的。谓何方纔道出本相来。〔淨〕那裏是生成的。若去了面上这些粧饰。方纔露出本来面目。但时人不识耳。相公呼唤小子。有何话说。〔生〕前日多承指教。谢家姻事。相烦同往。〔淨〕当得当得。请同行。相公。功名身外之事。莫教挫过靑春。〔生〕
【皂罗袍】自歎靑云迢递。鼓湘灵别调。未解吹竽。纵横徒上万言书。龙蛇埋没三千字。〔合〕可惜春来春去。且向花堤柳堤。自有怀中白璧。莫负樽前翠眉。管敎得遂乘龙志。
春色过东家。
行行日未斜。
不妨同缓步。
看遍曲江花。
第五齣　允谐
【西地锦】〔外上〕门巷幽閒芳草。红楼深锁娇姝。等閒谈笑有鸿儒。小可是烟花深处。
家门重生女。非因不好儿。明明心上事。难说与人知。自家姓谢名惠德。祖居莱阳鸣珂巷口。年过半百。至今无嗣。止有老妻小妾三口而已。惠德虽係出身污贱。颇知书礼。似我这样家风。那些箇风月场。正是箇瞒天帐。近来取一义女。年方二八。叫名桂英。谁知他是宦家之女。琴棋书画。针指女工。无所不晓。坚持志节。不肯苟且从人。这也都是他的好处。自古道君子成人之美。我岂肯贪图微利。坏人心术。争奈妈妈朝夕絮聒。逼令接客。桂英死不肯从。如之奈何。我老夫只愿与他招一佳壻。庶几彼志可遂。我亦终身有托。且昨夜梦一人对我说。你明日有贵客登门。与你有瓜葛之分。竟不知梦兆如何。
【宜春令】蹉跎过。鬓巳星。世情疎。门庭又冷。凄凉晚景。囘头顾影没巴柄。再休提阵马兜龙。何处讨平康高兴。我只愿得乘龙佳壻。是吾之幸。〔生淨上〕
【生查子】风物正堪怜。人意方云可。未卜採芝期。且觅阳台路。
〔淨〕王相公。此间已是鸣珂巷了。那一家正是谢公家。只是有一说。那谢公虽是出身微贱。他到亲近斯文。知书达礼。识高见广。就是我莱阳这些斯文朋友。富贵子弟。没箇不与他往来。相见间不可轻慢他。〔生〕晓得。小生自有道理。〔淨〕还有一件。那谢妈妈是爱财的。倘或事有可成。不知可曾备得些相见之礼否。〔生〕这箇。小生倾囊取足聘物。不必挂意。〔淨〕谢公有么。〔外〕是谁。〔淨〕有客相访。〔外〕呀。胡先生。二位请了。〔相见介〕胡先生。前日小女有劳推命。未及拜谢。〔淨〕不敢不敢。令爱好箇贵造。〔外〕请问此位相公。上姓贵表。仙鄕何处。〔生〕
【宜春令】寒家裔。本济宁。讳王魁。表字俊民。〔外〕爲何到此。〔生〕爲之京取应。洛阳花事空如锦。〔外〕敢是不曾高中。〔生〕惭倚马不遇阳春。歎飞蓬羞归故井。〔外〕相公。功名有时。不须烦恼。我看相公一貌非常。后来必登显要。只是如今湖海飘零。岂无父母家室之思。〔生〕懊恨我亲帏梦冷。洞房人静。
〔外〕元来相公上无父母。下无令阃。不知今日辉顾寒庐。有何见谕。〔生〕胡先生晓得。〔淨〕此言我就当面实说。
【前腔】谢公。他爲姻亲事。未称心。前日他请我相面时。是区区偶然道尊。道你呵。有箇螟蛉令爱。他是宦门娇丽幷贞静。那王相公说要相见一见。须见面胜似闻名。谢公。你念好逑。勉依来命。〔与外背说介〕还有一件。看他丰骨。巍科台鼎。后来毕竟。
〔外〕原来如此。但小女自入吾门。并不肯轻易见人。旣然相公高情。又是贵游上客。岂有他辞。实不相瞒。小子夜来一梦。说今日有贵客登门。如今果遇相公。或者是小子之幸。亦未可知。特恐小女立志不凡。不知他意如何。然观他平日藻鑑颇明。若见相公如此才貌。想亦愿奉巾栉。但妈妈不近人情。待我先唤他出来。权把言语挑动他。将机就机。看他意向。再作区处。〔叫介丑上〕
【前腔】家门事。谁解撑。强支持。只靠老身。〔相见衆介外〕妈妈。有客在此。爲何埋三怨四起来。〔丑〕老儿。你尙不知。叵耐女儿乔性。伤残絃管抛脂粉。仗出身是贵戚豪门。只指望凤求鸾聘。须本分。章台金缕。怎窥玉镜。
〔丑〕胡先生。前日有劳。请问此位相公。〔外〕此是济宁王相公。在京应试囘家。寓居于此。今日特来下顾。〔丑〕下顾我家。必有缘故。〔外〕他央胡先生同来。因慕桂英姿容。欲求一见。〔丑〕元来如此。但不知相见之后。尊意若何。〔淨〕这王相公才如董贾。富比陶朱。芳年未配。若得一见。倘果有缘。当奉币帛。先作聘仪。日后相赠。不计其数。全仗妈妈做主。〔丑〕旣然如此。多谢厚情。但我那小女。心性乖劣。不肯向人。爲此终日在家絮烦。且待我唤他出来。丫头。与我请桂英姐出来。〔内应囘介〕身子不快。不出来了。〔丑〕我说道又者起来了。老官人。你的人情大似我。你叫一声。〔外〕桂英。今番有正事与你商议。你可出来。〔内应〕如此便当扶病走一遭。〔丑〕你看你看。可恶也不可恶。〔旦上〕
【薄倖】綉倦针閒。愁低眉锁。一天幽恨。两行凄楚。〔丑又叫介〕快出来罢。〔旦〕每听频呼。好不耐烦移步。那淫奔坞。多少蜂狂蝶乱。毕竟傍谁虚度。
〔旦〕公公妈妈。唤桂英出来。有何话说。〔外〕桂英。那王相公要求一见。故此唤你出来。〔旦〕呀。桂英从来未解识人。今日如何便好轻身就见。〔外〕他是箇读书君子。便与他相见也不妨。〔相见介外与丑背云〕妈妈。那王秀才是箇富家郞。必有钱财。可撺掇桂英嫁了他罢。〔丑〕若有钱财。有何不可。只怕那乔货又要千推万阻。粧模做样起来。〔外〕若说教他嫁人。想无不从。桂英过来。那王秀才是富贵中人。他要娶你。你意下如何。〔旦〕公公妈妈。婚姻之事。非女子所知。若教桂英朝欢暮乐。送旧迎新。必不相从。若求户对门当。齐眉举案。这箇只凭公公妈妈做主。〔外丑〕我儿这箇纔是。胡先生过来。且喜我那女儿。一凭我两口儿做主了。但须整备聘物。择一吉日。方可成亲。〔淨〕聘物不消说。那王相公道来。他在旅邸不能悉备。聊奉白金一百两。少作聘仪。金宝衣饰。自当再补。今日乃是黄道吉日。就成就了亲罢。〔丑〕方纔胡先生所言。老身一一听凭。但成就之后。要依我几件事。〔淨〕那几件。〔丑〕第一件。我一家儿只靠着此女。今旣嫁王相公。那家事都要与我支撑。不可你推我调。第二件。下科大比之年。须要上京取应。求取一官半职。使我两口终身有托。〔生〕这求官是我分内事。〔丑〕第三件。若少有不■〈兀监〉不■〈兀介〉。再寻箇户对门当。不要怪我。〔外〕这箇使不得。〔淨〕不要閒说。趁此吉日良时。就请王相公桂英姐先拜了天地。其馀毕姻之礼。仓卒难备。移在明日也罢。〔生〕
【黄莺儿】三载困浮名。喜今朝。射雀屛。鸾台拟架芙蓉镜。神游五城。光联七星。相逢谩笑临邛行。〔合〕玉如人。春浓似酒。辐辏美前程。〔旦〕
【前腔】草草讶逢迎。侣吹箫。强效颦。恐淹留掷果河阳令。愿靑云早登。白头似新。囘颜羞顾樊笼影。〔合前外〕
【簇御林】你倾城貌配盖世英。似掌中珠。席上珍。桂英。你如今且展眉间恨。王相公。你须再把箕裘振。我夫妻二人呵。毕竟託终身。休言邂逅。忍使负初心。〔丑〕
【前腔】老儿。他是前生债。今世姻。那王相公。忍将心负桂英。有陶朱资产都是他家分。况夫荣贵他封赠。王相公。似咱门也须着巳。莫忍负初心。〔淨〕
【琥珀猫儿坠】幸然良会。似仙子下瑶京。万短千长且莫论。我看他不是负心人。〔合〕须听。还整顿华筵。劝酬合卺。〔衆〕
【前腔】功名莫问。办取醉银筝。今夜人圆月倍明。萍踪骨肉总相亲。〔合前〕
一段姻缘邂逅逢。
顿敎鱼水得相从。
今宵賸把银缸照。
犹恐相逢是梦中。
第六齣　设谋
〔末扮张昌上〕五陵俱废草。金谷已无花。富贵犹閒事。繁华未足夸。自家金员外管家的张昌便是。昨晚员外分付。有甚么心事商量。不免在此伺候。员外来了。〔淨〕
【菊花新】钱山金坞总成虚。秋月春花莫负时。行乐是便宜。羡杀金钗十二。
肥马轻裘得自然。此生拚费买花钱。东君已漏春消息。明月圆时人未圆。自家姓金。名垒。字日富。本贯山东莱阳人也。家中颇有钱财。人都呼爲金大员外。俺想着天下富贵的也没多几箇。止有三人。〔末〕不知那三人。〔淨〕第一箇是陶朱公。第二箇是石季伦。第三箇是王恺。〔末〕第四箇就是员外了。〔淨〕也还少些。俺家虽不及那三人的富贵。心中待要效他的行径。我想将起来。近日有箇贩茶的冯魁。他本是信安王门下行财的班头。到那武林。将一箇■〈行外亢内〉首苏小卿取去了。天下不数他是箇财主。他到有此佳人。我到反不如他。我本处鸣珂巷有箇妓家姓谢。新娶箇女儿唤做敫桂英。此女琴碁书画。女工针指。无所不通。更兼姿色绝伦。却被济宁王魁。入赘在他家了。我意欲将金珠财宝与他那妈妈说。买转他意儿。教他别了那王魁。改嫁与我。那鸨儿只爱钱财。那顾仁义。管教那女儿是我的。张昌。你道如何。〔末〕员外所言有理。只要上紧便好。似员外这等豪富。若无一箇得意佳人。偎红倚翠。终是箇缺典。〔淨〕我儿所言有理。听我说。〔淨〕
【琐窗郞】吾家富比陶朱。独没箇翠倚红偎。想香温玉輭。凤枕鸳帏。谩流涎百种风流滋味。〔合〕看此行再把赤绳繫。敎他撇旧好。纳新配。〔末〕
【前腔】东人有北海文犀。又何难合浦珠。你当今巨室。他绝代娇姿。料应淑女须遇好逑君子。
〔合前淨〕张昌。你与我先到谢家。说我这意儿。我随后央媒妁过来。金银不论多少。只要亲事成便了。虽然如此。我闻此女是聪明特达的。须用言语挑动他方好。〔末〕这箇晓得。
一段姻缘未可知。
用心前去莫踌躇。
不施万丈深潭计。
怎得骊龙颔下珠。
第七齣　赴试
【喜迁莺】〔生上〕貂裘敝早。歎思断白云。梦消芳草。伉俪无聊。功名怎了。两情一样煎熬。
远客悠悠任病身。谁家池上又逢春。明年各自东西去。此地看花是别人。卑人自从寄迹莱阳。倏经三载。争奈异鄕萍梗。囊底萧然。那谢妈朝暮絮聒。不能容身。且喜今年又是大比。待欲上京取应。倘得侥倖。那时囘家。他焉敢欺负我。昨日相约张伯俊到李整冠家订期。同日起程。如何不见来了。〔小生上〕
【前腔】英雄怀抱。每抚剑高歌。仰天长啸。赖契有金兰。朋从四海。整丝纶共钓连鳌。
小生张伯俊。昨蒙王俊民相约。特地到来。此间已是他家了。〔生〕呀。原来是张兄。待之久矣。〔小生〕担阁了。恕罪。〔生〕张兄。我和你同到李兄家相探。就约何日上京。〔小生〕学生正欲如此。就请罢。〔行介〕李兄在家么。〔淨〕是那箇。〔淨〕
【捣练子】年向老。志偏豪。拟脱蓝袍换绿袍。不愁观榜朋侪少。
〔相见介〕二位尊兄。今日下顾。必有佳教。〔生小生〕只爲试期已近。特来相约。择一吉日同行。一则可以相倚。二则可以相资。不知尊兄意下何如。〔淨〕二兄美情。小弟自愧疎朽。连科失意。不足爲齿。若二位高才。必当首擢。旣蒙提挈。愿爲骥尾。〔生小生〕不敢。〔生〕但小生亦爲连年淹滞。竟不知此行又复何如。〔生〕
【普天乐】忆昔洛阳才空年少。未得长门价。千金调。秉鎡基须要乘时。终不负十年劳扰。那閒关处。羊肠道。谩顚连骏步嘶芳草。遇明时麟凤呈祥。岂圣主熊罴无兆。看相将振袂。万里扶摇。〔小生〕
【鴈过声换头】焚膏。埋头自小。磨淬久龙光漫韬。驰驱未得投时好。嗟黄鹄。望靑霄。恋杀人半生铁砚霜毫。那天衢虽杳。藩篱一决终须到。肯株守故园空自老。
〔淨〕二兄。小弟被那儒冠羁误到如今了。〔淨〕
【倾杯序换头】煎熬。三战北。双髩焦。这前程事应难料。浪荡过芳年。荒凉黄卷。扑灭靑灯。那些箇文章腹饱。且落眼前欢笑。这身外功名是生前造。又何苦抛花弃酒枉牢牢。
〔淨〕二位老兄。家下牡丹正开。请到那边一观何如。〔生小生〕多承盛情。这也使得。〔淨请介生小生〕果然好花。〔淨〕二兄不弃。草酌三杯如何。〔生小生〕率尔造拜。岂敢坐扰。〔淨〕说那里话。我和你相知朋友。何必如此拘束。小厮看酒来。〔飮介淨〕
【玉芙蓉】佳怀岂待招。二兄不飮空归呵。被洞口桃花笑。但穷儒愧乏美酒嘉殽。浮生枉作千年计。万事无过一醉消。小弟一言相吿。今朝共赏名花。是诚胜会。没有佳作。何伸雅怀。二兄俱擅诗坛。何不见教一首。以纪盛事。〔生小生〕不敢。但恐菲才。不堪凟听。〔淨〕太谦太谦。王兄先请。〔生〕张兄占了。〔吟诗介〕名园国色两相欢。常得君王带笑看。似解东风无限恨。沉香亭北倚栏干。〔淨云小生云〕好佳作。好佳作。绝妙。绝妙。〔合唱〕阳春调。咏名花转高。肯多让百篇斗酒谪僊豪。
〔淨〕如此佳作。岂不飮一大觥。王兄请酒。〔介生〕
【前腔】玉楼春正饶。玳瑁筵开早。遇良朋美景。敢辞倾倒。李兄好花。试看今日黄和紫。不数当年魏与姚。
〔淨〕如今该张兄作诗了。〔小生〕小弟呈丑了。〔吟介〕长安豪富惜春残。争赏花开紫牡丹。别有玉杯承露冷。谁人肯向月中看。〔淨〕好好。妙妙妙。取大觥来。张兄请了。〔合前小生〕
【前腔】春来花正娇。春去花随老。二兄。想人生一瞬总成虚眇。花开花谢春还到。年去年来岁暗消。
〔生小生〕如今该李兄作诗了。〔淨〕小弟免了罢。〔生小生〕尊兄高才。怎麽说免了。〔淨〕实不敢欺。近来小弟专喜作诗。勉强挨帮在诸名公之列。资他些推敲。盗他些句法。在家终日思想做诗。谁想成了诗癖。若诗癖举发。一连这等十来遭。〔生小生〕敢是一连十来首。〔淨〕是十来首小便频数。连日又被那些求诗的来求得荒。搜索枯了肠。这几句都搜尽了。〔生小生〕说那裏话。还要见教。〔淨〕到底饶我不过。如此乱道了。〔吟介〕枣花生小能成实。桑叶虽柔解吐丝。堪笑牡丹如斗大。不成一子又空枝。〔生小生〕佳作。〔合前生小生〕相扰了。订期何日上京。〔淨〕十五日是好日。就备行李同行罢。〔生小生〕谨领。
今日花前倒玉尊。
功名谩说几时成。
洛阳见说花如锦。
快着行鞭正遇春。
第八齣　逼嫁
【薄媚令】〔旦上〕朝煎暮聒。这光景怎生存活。娘毒害。无门可躱。推挫连枝怎结果。影■〈焭，凡代几〉■〈焭，凡代几〉丧家夫妇。
夫君类浮萍。妾身等风絮。飘泊同淸波。薄命两遭际。奴家自嫁王俊民。囊箧一空。栖迟无计。多感谢公把我夫妻两口。还做好人儿女看待。争奈妈妈厌贫求富。逼令改节。丈夫偶不在家。何等被他凌辱。奴家虽非德耀之门。颇免秋胡之诮。若使弃旧恋新。辜恩负义。宁廿九死。何爱一生。〔旦〕
【驻云飞】懊恨嫥嫫。尺水番成一丈波。谢妈妈。你错认章台路。敫桂英呵。端不做千家货。嗏。他一谜要挑唆。怎支吾。忔稜争据断玉簪。咭叮噹掷得菱花破。〔合〕方信恩多怨亦多。〔丑〕
【前腔】水尽飞鹅。瞥裂丫头不趱窠。贱人。那想萧牆祸。直待砂锅破。嗏。休怪我后姚婆。逞偻儸。把你两箇鸳鸯。一去留一箇。
〔合前丑〕小贱人。你偌大的年纪。如何不依老娘说。我似你这年纪时节。那一箇不来我家吃茶吃酒。将几句甜言美语。化他些钱钞来养家。都像你这般恋着丈夫。不肯兜笼阵马。教我老身如何过。自古道。娼妓门庭。是四下迷魂阵。三重绵裏针。两行眞果泪。一片脱空心。这样法儿。你全然不知也罢。如何昨日金员外家来说。他要将些金银来娶你。他是莱阳第一箇财主。就撇了那王俊民这穷酸。改嫁了他。有何不可。我门户中人。有甚么淸浑。那富的穷了。就撇了穷的。再嫁那富的。偏你这丫头执迷不从。〔旦〕妈妈。那王俊民是读书君子。他日一举成名。自有好处。〔丑〕
【好姐姐】贱人不识些羞耻。没来繇。如鱼似水。无明无夜。咫尺不暂离。好腌臢气。激得我怒从心上起。丫头。我自有箇新条惩治你。〔旦〕
【前腔】听奴一言拜啓。王俊民是风流佳壻。常言道嫁鸡毕竟逐鸡飞。今日裏若还苦逼分鸳侣。宁死在黄泉做怨鬼。
〔丑〕我的儿。我偏不信你。〔打介外〕
【川拨棹】爲甚閒聒絮。你是老年人也怎妄爲。爲何如此。〔丑〕你还恁的说。前日金员外在此说亲。我好意教他嫁了富家郞。那王魁有甚好。苦苦恋着他。这是我爲他的终身。他到挺着我。〔外〕妈妈。这也难道。他是灯儿下结髮夫妻。他是灯儿下结髮夫妻。怎生把初心负亏。〔旦〕公公。这情根你自知。奴家若负了王俊民呵。敎他哭穷途。何处归。〔丑〕
【前腔】那泼贱东西苦执迷。不信娘言。你且三思。王俊民发迹是何日。王俊民发迹是何日。到头来悔之自迟。〔旦〕娘。想黄河淸有期。岂人无得运时。〔外〕
【尾声】妈妈。把这话从头收拾起。讲甚麽閒非閒是。贵贱穷通总未知。
丫头。
这段姻缘不信伊。
今生休想各东西。
假饶染就乾红色。
也被傍人说是非。
第九齣　离间
【谒金门】〔生上〕难凭据。怎唾手等閒名利。满面羞惭因寄旅。又道是受恩深处。〔旦〕谩说鸳俦凤侣。惹起蜂争蝶忌。官人。我万恨千愁只爲你。莫遣成虚费。
〔旦〕官人。花正开连理。风浪当时起。〔生〕娘子。我和你恩爱忍飘零。但功名事怎生。〔旦〕官人。寃苦相遭际。下得成捐弃。〔生〕我只怕枉蹉跎。分离也没奈何。正欲与娘子说知。目今黄榜招贤。我欲上京取应。一则成我终身事业。二来免受妈妈之气。〔旦〕官人说那裏话。昨日又被妈妈逼打一场。要我改志从人。奴家以死自誓。如今官人在家。尙然如此。若不在家。教我怎生分理。却不堕他奸计。〔生〕娘子。你知其一。不知其二。只爲我如今贫贱。他敢欺凌你。纵使我常在家。只似这等模样。到底也捱他不过。倘此行侥倖中选。他那时焉敢欺负你。你之所见。乃一时之情。我乃是远大之计。岁月如流。断难淹滞了。〔旦〕官人。你且听我说。
【忒忒令】与你萍水丝萝相共依。今日呵。飘泊似落花飞絮。那妈妈他恶狠狠厌贫求富。毒心奸计。你若出去了。教我那时呵。愁眉泪眼。看谁面皮。那荆棘裏。芒刺中。早晚怎生存济。〔生〕
【沉醉东风】娘子。这伤心处我非不知。但守蓬蒿。无资身之计。那谢妈呵。他把你恁相欺。他把你恁相欺。只爲我功名淹滞。闪赚得没些把臂。眼见得今日如此。不得不去了。因此上割捨鸾分凤离。恩抛义弃。你须念我衷肠非负伊。
〔旦〕官人。你意儿一定要去了。〔生〕娘子。非我忍心。出乎不得已耳。呀。谢公妈妈都来了。想他又是来促我起程。如何教我还再迟得。〔外丑上〕
【蜡梅花】读书专望名利成。如今正値春闱近。〔相见介〕王姐夫。你莫牵夫妇情。把行囊速整。趁时良日吉便登程。
〔丑〕姐夫。你当初入赘我家。我与你说过的。要依我三桩事儿。你如今在我家。夫妻二人。不蚕而衣。不耕而食。担轻又不得。负重又吃力。常言道。坐食山空。宁出一斗。莫进一口。自从你来了。弄得我家火尽油乾。今日也说读书。明日也说做官。如今试期已近。还不说起身前去。只管耽恋着桂英。朝欢暮乐。只是这般光景。桂英终身守着你不成。〔外〕不要多说。〔生〕妈妈不须絮烦。小生行李早已完备。后日是吉日。就起程了。〔外〕呀。王姐夫。果然后日去了。旣是试期已近。老汉也不敢相留。这求官是一件大事。倘得一举成名。不惟带挈我夫妻二人享用不尽。在你身上显祖荣宗。封妻廕子。所係不小。我看你断然不是箇等閒之辈。〔外〕
【园林好】看你美丰姿堂堂少年。况擅才华滔滔涌泉。此去何愁万选。应唾手中靑钱。应唾手中靑钱。〔丑〕
【江儿水】王姐夫。我只虑福缘浅。你依然命运艰。从前彻后还思算。怕此去功名消息远。我一家儿呵。担淸受冷难消遣。到底恩多成怨。你前年不中。羞归故里。倘今日又似前番。却如何囘到这裏来。那时难返家园。不是老身薄情。我那桂英。毕竟再作箇区处。休怪恩离情断。
〔生〕妈妈。难道小生终身贫困。
【前腔】这阨运终须转。龙鳞定可攀悬。知此去把经纶展。料苍天不负男儿愿。你如今何苦就生机变。试听捷音不远。那时节呵。夫贵妻荣。你岂肯恩离情断。
〔丑〕我只要你是这等。但恐你言不应口。〔旦〕
【五供养】这功名在天。又何必嘲言诮语埋寃。这夫妻之情呵。难论贵与贱。须共苦和甘。妈妈。今日虽要促他上京。不须如此发恼。也索从容宛转。他是箇男子大丈夫。决不爲裙钗留恋。妈妈。今日呵。若非是功名事。难道强分颜。这是分定姻缘。怎生驱遣。
〔丑〕什麽姻缘姻缘。他若不能勾做官。必定难做我家女壻。〔旦〕这也难道。〔外〕妈妈。你如何只管说这样话。〔外〕
【玉交枝】我那女儿你不须多患。这衷情吾自了然。閒言閒语都休管。一心愿你夫壻爲官。王姐夫。你文场努力。休把家挂牵。这夫妻情义。断无他变。〔生〕多谢公公好意。我妻子在家。只怕妈妈难爲他。〔丑〕这箇也保不定。〔外〕还要多说。王姐夫不要听他。他是老妇人心偏性偏。自有我在家。不必情悬意悬。
〔生旦〕多谢公公。〔生旦合〕
【川拨棹】承恩眷。百年姻。望保全。念死生骨肉之间。念死生骨肉之间。这水萍躯千难万难。妈妈。愿从今免罪愆。报恩日在眼前。〔合〕
【尾声】殷勤共把佳期盼。早办取书囊琴剑。明日春风快祖鞭。
〔外〕王姐夫后日起程。还有一杯别酒送行。
莫爲伤春惜别离。
洛阳花事正芳菲。
明朝匹马东风裏。
陌上殷勤赠柳枝。
〔生旦弔场〕官人。你行期准在后日了。奴家有一言相吿。不知官人意下何如。〔生〕娘子但有叮咛。一一从命。〔旦〕官人。我与你偶尔夫妻。相逢萍水。异鄕骨肉。形影相依。从此别后。妾身如断梗飞蓬。虚舟飘瓦。不知你功名成否何如。苦。又不知你心中之事何如。此处有箇海神祠。其神最称灵应。我欲与你明早同到祠中。焚香设誓。各不负心。虽当顚沛流离。九死无二。不知官人意下如何。〔生〕小生岂有他心。敢违尊念。只恐谢妈妈知道。又致猜疑。〔旦〕这箇不妨。只说道祈祝你的功名便了。〔生〕如此却好。明日早去。正是
此心如铁石。
惟有鬼神知。
第十齣　盟誓
〔淨扮判官上〕吾乃勑封鎭海龙王部下一员判官是也。掌记人间善恶。潜施暗裏灾祥。假饶半点亏心。举首难欺三尺。昨日吾王上界奏事。今日想必囘祠。不免唤小鬼出来。整顿威仪。肃淸神案。大王到时。怕有焚香酬愿祈福禳灾者。一一登记。不敢有误。小鬼何在。〔丑扮小鬼上〕小鬼从来广神通。奔腾海岛疾如风。霎时南溟穿北极。须臾蛟室入龙宫。也曾下转巨鳌足。也曾上攀大鹏腹。掉臂鞭驱魍魉车。番身乱捲波涛轴。判官爷有何指挥。〔淨〕大王到来。可在此伺候。〔外扮龙王上〕朝罢遥辞玉陛前。须臾鹤驾下三天。握符整顿风波险。不敢权离海岛间。小圣乃勑封鎭海龙王的便是。上承天子之命。下赖万民之诚。与圣建立一祠。号爲鎭海庙。东瞻渤海。西枕莱阳。南通河济。北望衡山。栋宇巍峨。规模烜赫。堦前凛凛。立一对直殿将军。廊下森森。列两行随班圣衆。呼风唤雨。点差部伍神兵。走土飞沙。祇遣轮流鬼卒。隆千载之香烟。享四方之血食。眞箇威行水府。果然惠普人间。今日三月十五。是我诞辰。判官。小鬼。如有人民到我殿堂祭赛者。听其词旨。一一登记文簿。以凭稽考。报应施行。〔生旦上末持香烛随上〕
【生查子】鸳侣苦分飞。端爲嫥嫫妒。携手拜灵祠。共把衷肠吐。
〔生〕娘子。此间已是海神庙了。请进去。王兴。你在庙门外伺候。〔末应下生〕呀。你看翬飞画栋。地隔红尘。香松起白昼之烟。宝鼎结靑晨之雾。果然好庙宇。好景致。娘子。我和你上前虔诚礼拜则个。〔旦〕官人请。〔拜介同白〕暮雨朝云意正浓。那堪分袂各西东。此生但愿如鱼鸟。入地登天厄亦从。〔起介生〕娘子。我和你敬爇名香。共通盟誓。〔旦〕官人请。〔生〕娘子先请。〔旦跪〕海神爷。奴家姓敫名桂英。年方二十岁。正月十五日子时生。自与王魁结爲夫妇。死生患难。誓不改节。有渝此盟。乞赐勾提。永沉苦海。以谢违夫之罪。〔旦拜〕
【忆多娇】海神爷爷呵。记此盟。念敫桂英自嫁儿夫王俊民。一马一鞍誓死生。〔合〕若负初心。若负初心。仰望尊神降临。
〔生跪〕海神爷。小生姓王名魁。年方二十五岁。九月初三日亥时生。自与桂英结爲夫妇。死生患难。誓不再娶。有渝此盟。乞赐勾提。永堕刀山。以谢负妻之罪。
【前腔】念小生设此盟。自配荆妻敫桂英。生死相依不再婚。
〔合前生〕娘子。两边判官小鬼。与你也吿他一声。可作知证。〔生旦合〕
【鬭黑麻】再吿左右威灵。共鉴此盟。他日呵。若有参商。全凭处分。与我姻缘簿共注名。这两下言词。是百年证明。〔合〕一任分鸾别镜。也随他风浪生。各守坚心。各守坚心。但愿白头似新。
〔生〕娘子。此间有灵笤在此。待我卜问功名之事如何。〔旦〕官人。奴家正有此意。〔生〕王魁此去功名可遂。求个圣笤。〔卜介旦〕是个圣笤。〔生〕途中无阻。讨个阴杯。〔旦〕是个阴杯。〔生〕再卜妻子桂英。小生去后。他在家无灾无难。乞赐一阳保庇。〔旦〕呀。好奇怪。掷下是个阳笤。倒转成个阴杯。这怎麽解。〔生〕娘子。此乃是阴长阳消之兆。虽无大咎。也自宜保重。与你拜了海神爷去罢。〔旦〕海神爷。我儿夫卽日上京应试呵。
【前腔】祐他途路平安。功名早成。〔生〕海神爷。我荆妻在家呵。保他业障潜消。灾氛免侵。〔生旦〕但得皆如意。两情称。始信一点灵犀。诚通海神。〔合前〕
忽忽心如繫。
匆匆日已西。
忙归作行计。
来日卽天涯。
〔衆神弔场外〕叫判官把那王魁桂英方纔设誓情词。一一分明书记着。不可道错。正是
大抵乾坤都一照。
免敎人在暗中行。

[book_title]第十一齣~第二十齣
第十一齣　藩篱
〔末扮堂候官上〕朝廷有道靑春好。门馆无私白昼閒。寂寂公馀惟印吏。一炉香烬昼垂帘。小官乃韩丞相府中堂候官是也。昨日俺丞相闻元昊遣贼官张元等分道犯境。攻掠郡县。着小官去请种将军老爹到府议事。竟不知有何话说。只得在此伺候。道犹未了。丞相爷早到。〔外扮韩琦上〕
【齐天乐】端居朝省心如水。犹恐素餐尸位。臣道难全。君恩未报。自觉此心多愧。艰开辏理。正忧在朝廷。寇在边陲。庙算无凭。长城谁寄谩踌蹰。
苍生未苏息。胡马半乾坤。设在云台上。谁扶黄屋尊。下官姓韩名琦。叨忝功名。历登元宰。愧朽钝之樗材。蒙圣恩之眷重。职司喉舌。义属股肱。惭无补衮之功。恆虑积中之败。正是多凶复多惧。忧国更忧民。近日奈因元昊这贼将张元。攻掠郡县。分道犯境。各处要害。俱已选将勦御去了。独有徐州乃咽喉重地。必得名将一员鎭守。以备不虞。吾想起来。诸将中惟有种谔。他智勇兼全。可当此任。昨日已曾上表保奏他去。早上差官去请他来面议方略。就促他起程。多少是好。叫堂候官。种将军到来。令他进见。〔小生扮种谔上〕
【番卜算】勇略冠当时。建业须知遇。英雄一出玉门关。便是封侯处。
小将种谔便是。昨闻韩丞相保奏鎭守徐州。已有圣旨。今早又差官相请。不知有甚话来。这裏已是府门首。把门官吏有么。〔见末介〕烦通报。种谔见。〔末介〕禀。种爷将军见。〔外〕令进。〔见介小生〕小将种谔拜见。〔外〕请起。〔小生〕小将重蒙丞相吹嘘。得叨鎭守重任。复蒙呼唤。必有见谕。〔外〕吾闻贼将张元乃桀骜之寇。攻掠郡县。官军屡败。徐州係咽喉之地。非汝将略。不能保此一方。故朝廷有此命。军情重务。不宜迟缓。〔小生〕吿丞相。战陈军旅。此武夫之常。披坚执锐。乃臣子之分。旣衔君命。焉敢逗遛。〔外〕这个纔是。你且听我说。
【惜奴娇】四境多虞。国步艰难。仗伊匡持。念取长城之寄。须要尽心殚虑。任还思推毂君恩重。此去进退攻守。皆由乎你了。阃外令。将军制。〔合〕莫暂迟。此是国家藩
篱。所关非细。〔小生〕
【前腔】思之。此行呵。身任安危。统兵权重鎭。滥叨推举。但恐才非千里。咫尺不堪乘驭。〔外〕不必太谦。只要用心防守便了。竭愚衷无复烦公虑。愿捐躯。酬恩惠。〔合前〕
君命莫暂停。
明朝便啓行。
将军不下马。
各自奔前程。
第十二齣　饯别
【鹊桥仙】〔贴扮二姨上〕春事阑珊。心情慵懒。寂寞雨收云散。谩携巵酒向章台。爲挟策仙郞祖饯。
绿杨影裏莺啼老。落花片片沾芳草。叵耐春风不肯休。年年吹去木兰舟。奴家乃谢公家二姨是也。今日王姐夫起身上京取应。家裏安排酒殽。在此与他送行。我看此人必然有贵显之日。我大姐常把恶言恶语将他凌贱。我今日不免将几句好言语劝慰他。多少是好。
【前腔】〔外丑上〕名利关情。去心难挽。打疉起许多嗟歎。〔生旦〕悬知今日不堪留。肠痛处。未离先断。
〔相见介外〕王姐夫今日起程。老汉备一杯淡酒。与姐夫少壮行色。但当以功名爲意。凡事不必挂念。〔送酒介〕王姐夫。这一杯酒。我想你此去呵。
【朝元歌】分违动年。满飮权留恋。不是老汉今日与你相别。只爲功名望专。强把情驱遣。愿你早挂荷衣。稳登金殿。〔贴〕王姐夫。虽则是我家有待慢你处。也不要记怀。那些个百年姻眷。他日荣还。依然骨肉在眼前。莫似外人看。休将閒恨牵。〔合〕此去风霜未免。早晚间举家垂念。举家垂念。
〔丑〕我也送王姐夫一杯酒。你此行呵。
【前腔】满望前程早办。休猜做等閒。我一家儿呵。都赖你周全。若不成名。有何颜面。〔贴〕大妈。你也不可如此。王姐夫呵。难道终身贫贱。他学问渊源。今科拟将僊桂攀。大妈。便使敝裘还。也下不得将他冷眼看。
〔合前丑递酒介旦〕官人。
【前腔】无奈分离一旦。你功名傥万全。也思恩爱有三年。苦只爲鹗荐鹏骞。博得凤愁鸾怨。〔背〕又恐鱼沉鸿断。阻隔云山。衔悲飮泪有万千。我应思你去后难。难捱他熬与煎。〔合前生囘外丑酒介〕
【前腔】那日蒙谐东坦。三年幸有缘。百感媿徒然。妈妈。少待成名。那时报酬恩眷。娘子。不必多吁多歎。恨命薄缘悭。功名恩爱难两全。你莫苦泣孤鸳。行看竝彩鸾。
〔合前〕公公妈妈。卑人就要拜辞前去了。请收拾酒肴罢。〔外〕旣如此。我三人就此别了先进去。你夫妻二人。情不能已。再说几句。
靑靑柳色映长门。
忽听骊驹断客魂。
拟看靑云生白屋。
不堪芳草别王孙。
〔生旦弔场生〕娘子。酒酣轻别恨。酒醒还复滋。绿杨黄鸟啭。芳草紫骝嘶。此时此际难爲别。日落潮平是去时。〔旦〕官人。如萝附长松。将己托枝生。如絃繫玉琴。将己和知音。愿得不相离。附繫有所依。今朝持破镜。会合总难期。官人。奴家昨晚翦下一枝头髮在此。赠与官人。收藏匣中。早晚见此髮。如见奴面。切勿负心也。〔生〕多承娘子这般诚恳。海神之誓可证。何必多疑。〔旦〕官人。你莫道此髮容易翦将下来。
【五更转】我翦下髮。肠俱断。奴家闻得。身体髮肤。受之父母。今日爲君轻毁伤。千丝万丝搅得奴乱。这头髮与官人呵。纔结三年。一朝拆散。念乌云髻。白首情。与你分一半。奴家有白头之时。若这髮呵。相看到老。到老颜不变。看奴此髮。似奴此心。但不知君心似奴家否。〔苦。〕常言道。知人知面不知心。怎能勾翦却君心。试看果如君面。
〔生〕娘子。
【前腔】你衷曲在咱心坎。星星牢记拴。你今日翦下这髮与卑人呵。从头痛苦。爲我生嗟怨。零落鸾钗。羞惭金钿。只爲靑云志。闪得绿鬓疎。红粧减。孤鸳瘦影。瘦影空相盼。卑人若一登科第。卽便囘家。那时宝镜重开。双鬟重挽。
娘子。我和你离情旣割。只得大痛无声。终须去矣。不得相敍了。就此拜别。〔旦〕官人。路上风霜。多多保重。〔拜介生〕
【鹧鸪天】我客路艰辛休挂牵。只是你孤帏淸冷倍堪怜。〔旦〕官人。我兰房寂寞甘心守。只是你风雨萧条客邸难。〔生〕多谢娘子忧心。请了。〔生下旦弔场〕俄分手。意茫然。一囘犹自向郞言。今宵各下残灯泪。剩枕馀衾总不眠。〔下〕
第十三齣　登程
【满庭芳】〔生末上〕花鸟关情。风尘眯眼。异鄕有泪难抛。〔末合唱〕重重离恨。比天上几重高。〔小生淨〕王兄。且暂住马。连步忙追骥尾。好同行竝辔论交。〔丑〕列位老兄那里去的。登途望。这靑衿仗剑。端的是同袍。
列位老兄。敢是上京科举的么。〔衆〕正是。〔丑〕如此却好同行。〔衆〕请了。山色濛濛树色遥。洛阳词客拂征袍。风云万里凭孤剑。尘土三年有敝貂。〔丑问生介〕此位老兄高姓贵表。〔生〕学生姓王。字俊民。〔丑〕此位老兄。〔小生〕学生姓张。字伯俊。〔丑〕此位。〔淨〕学生姓李。字整冠。〔衆〕尊兄高姓贵表。〔丑〕学生姓田。字纳履。〔淨〕呀。怎么尊兄的表字。取得甚跷蹊。到与我学生的有些暗合。请道出处是怎么。〔丑〕学生的表字。不是自己的主意。被人口称熟了。如混名一般。就改不得了。那出处到不好说得。〔衆〕未尝有不可对人言者。〔丑〕我这出处便是不可对人言哩。〔淨〕这个一定。你说了。我也说。〔丑〕我说了。你也说。这等我就说。只是呈丑了。〔衆〕请教。〔丑〕实不相瞒。学生前日一时苟且了。去偸人家的瓜。被看瓜的人撞见了。自觉没意思。只说道我这里纳履。恰不是偸瓜。后来朋友们都晓得了。就呼爲田纳履。〔衆〕元来如此。〔丑〕方纔李兄说道。学生说了。尊兄也说。如今也要说这整冠的出处来。〔淨〕学生不消说了。〔丑〕怎么不消说。〔淨〕学生这出处与尊兄差不多。〔丑〕这个一定要说。〔淨〕虽然如此。还与尊兄差些。尊兄便苟且。学生到不苟且。学生前日一时间思量喫那李子。见一个没人去处。正有一树佳李。我就去取他几个来喫。不像你去偸。〔丑〕无人处去取。还道不是偸。〔淨〕你不晓得。那时没人见。也就罢了。谁想也被人撞见了。学生那时也有些没意思。只得把手去整一整冠。如今人就呼我爲李整冠。〔生小生〕尊兄莫非是取笑。〔淨〕可知道起初还是我在那裏整冠。并不曾偸李。人都疑坏了我。〔丑〕是是。学生起初也在那裏纳履。并不曾偸瓜。人也都疑坏了我。〔生小生〕二兄。却不道瓜田不纳履。李下不整冠。当今之世。爲人最难。疑嫌之际。不可不愼。趱行前去罢了。〔生〕
【八声甘州歌】离家未杳。猛惊心几度。把去程顚倒。云边山水。似浅粧淡抹轻描。举头顒望长安近。囘首愁看故国遥。〔合排歌〕功名重。恩爱抛。鹏程鸳侣两煎熬。行色倦。瘦马骄。斜阳孤剑影萧条。〔小生〕
【前腔】茫茫烟树渺。见水光山色。掩映征袍。听渔歌牧唱。似骊驹声断魂消。还期他日龙门步。消受今朝马足劳。〔合〕功名重。骨肉抛。身忧家念两煎熬。行色倦。瘦马骄。斜阳孤剑影萧条。〔淨〕
【前腔】风霜鬓易凋。着眼前岐路。磨尽英豪。经来历往。一带绿杨芳草。三位尊兄。我只怕命途不属龙头老。剑气空随壮志消。尊兄说那话。〔合〕文场士。须我曹。诗成珠玉在挥毫。行看取夺锦标。归家端不负题桥。〔丑〕
【前腔】行行路转迢。见霞开雾敛。日落山高。前村将近。停装且共今宵。对牀休说论文好。把酒须将离恨浇。〔合前衆〕
【尾声】相逢莫苦伤怀抱。但努力功名及早。不枉间关此一遭。
云物如故鄕。
山川异岐路。
年年未归客。
马上春欲暮。
第十四齣　立志
【金珑璁】〔旦拏衣上〕铅华空减尽。猛然屈指消魂。从去日。计归程。愁深人觉远。况匆匆时序惊心。秋气早。客衣轻。
柳叶疎疎桑叶稀。郞行何处换春衣。生憎池上鵁鶄鸟。偏向人前作对飞。奴家一自儿夫去后。坐想行思。魂驰梦骤。不知他途路上安否如何。不知他到京的光景如何。又不知他科场事业何如。正是心似酒旗终日挂。眼如鱼目不曾乾。我想他别时节是暮春天气。如今又値仲秋了也。我这裏空闺岑寂。已怯新寒。他那裏客邸凄凉。难捱淸冷。昨日闻得李官人上京。已曾修书一封。作诗二绝。今日不免缉理些寒衣。一同附便送去。以慰他旅邸。多少是好。〔旦缝衣介〕
【香罗带】思君客裏身。风霜乍惊。伤怀忍听砧杵声。他有谁早晚敍寒温也。今日寄此衣去呵。须念奴着肉想。贴体情。但不知宽窄。怕无准绳。呀。奴家想得他远。敢是心乱了。他别去呵。未隔三秋也。那肥瘦如何记不眞。
这个也难料他。只是随我这意见做去罢。
【前腔】丈夫。非奴忘你身。只爲纵横乱心。君心恐似绵裏针。奴心似线引无门也。相逢处。总难凭。天那。难道他就心变了。奴家闻得。人须是旧衣贵新。只怕他别有新人也。道奴人旧。衣新也不当新。〔贴上〕
【临江仙】秋色萧条人意惨。容光暗裏凋零。深闺惟有断肠人。愁闻天外雁。望尽陇头云。
〔见介〕呀。桂英姐。〔旦〕二姨娘万福。请坐。〔贴〕我怕你在此寂寞。特来看你一看。你到在这裏做衣服。〔旦〕不瞒二姨说。此时天气将寒。思我丈夫在京。寒衣也不曾带去。故此在这裏整些衣服。写上家书一封。幷诗二绝。见说李官人家有便人去。就央他寄去。〔贴〕如此甚好。你的家书。夫妻间必有情话在内。不好看你的。我久闻你颇通笔砚。不见你佳作。书上之诗。诵与我听如何。〔旦〕待奴家诵与姨娘听。只是不好。〔吟诗介〕上都梳洗逐时宜。料得良人见卽思。早晚归来幽阁内。须教张敞画新眉。第二首云。上国笙歌锦绣鄕。僊郞得意正疎狂。谁知憔悴幽闺客。自觉春衣带繫长。〔贴〕好好。岂不是个诗礼之家出来的。只是一件。你在大妈面前。不要只管想那王姐夫。想不想放在心上便了。〔旦〕这是夫妻之情。瞒他怎么。〔贴〕你还不晓得。我被他絮絮叨叨。教我与你说。要苦逼你改嫁那金垒这厮。幸得金垒见你执意不从。带了许多金银。到别处游荡去了。如今大妈又要你兜笼阵马。别寻个富家郞守他。不知你意下如何。你看这般光景不好。顺了他罢。〔旦〕姨娘。你也这般觑着我。道我是什么样人。
【香柳娘】我是公卿的女儿。我是公卿的女儿。不幸双亲连丧。爲资财。身陷烟花门巷。今日喜得嫁那王俊民。与奴家呵。似蒹葭女萝。似蒹葭女萝。不是路柳与牆花。閒藤与野蔓。誓一鞍一马。誓一鞍一马。若说起这行藏。如刀割心脏。
〔贴〕呀。桂英姐不要烦恼。方纔言语。是我试你。看你立志如何。你旣有此贞节。那个打动得你。那王姐夫目下定然有荣贵之日。
【前腔】似你坚贞可嘉。似你坚贞可嘉。正是女人风范。我那大妈呵。他邪言荡语。可不辱伊门望。我是风尘过客。我是风尘过客。今日呵。怪底倚门粧。羞杀停云唱。你是蕊珠宫丽质。你是蕊珠宫丽质。与姮娥竝肩。早晚僊郞相向。
〔旦〕多谢二姨娘美情。凡事全赖扶持奴家。做个好人。〔贴〕说那裏话。你也要自家保重。
深闺寂寂恨重重。
吹尽梧桐一夜风。
无限心中不平事。
一番淸话又成空。
第十五齣　看榜
〔末扮祇候官上〕爲问当年素服儒。千秋腰下佩金鱼。分明有个朝天路。何事男儿不读书。自家礼部办事的便是。今年大比。三场已毕。主试老爷看卷塡榜。取过进士五百名。择今日开榜。开榜后。就送琼林会宴。着小官在杏园俟候各进士老爷下马通报。呀。前面一班秀士来了。想是看榜的。不免先到杏园去。正是有福之人人伏侍。无福之人伏侍人。〔生〕
【窣地锦裆】靑灯昔日费鑽硏。黄榜今开御墨鲜。纵横礼乐字三千。十九人中最少年。〔小生〕
【水底鱼】累牍连篇。功名岂偶然。半生偃蹇。今朝始透关。今朝始透关。〔淨扮老秀才〕
【前腔】专听胪传。宫花在眼前。科场三十。今始会同年。今始会同年。
列位尊兄。作揖了。〔生小生〕请问老先生。方纔怎么说科场三十。敢是走了几科了。〔淨〕学生走不多。刚刚走了三十科。所以谓之科场三十。〔生小生〕呀。三十科。算将来就有九十年了。老先生是几岁上科举的。〔淨〕三十岁。〔生小生〕呀。古怪。老先生今有一百二十岁了。〔淨〕不敢。学生这靑春。今年纔有七十岁。〔生小生〕七十岁怎么到走了三十科。那五十年在那里。〔淨〕尊兄。你不知道。学生在先走过十科了。〔生小生笑介淨〕学生先母最难生长。在先养九个家兄。都养不大。直到第十个是学生。方纔养大。算将起来。学生是第十科场了的。所以在先母肚中。走过十科了。〔生小生〕休得乱道。怎么父母生育。说个窠字。把畜生比方他。这个是不孝了。〔淨〕尊兄。这个正谓之孝。你还不曾读论语。论语上说道。今之孝者。是谓能养。至于犬马。皆能有养。圣人也是这般说。偏我就是不孝。〔生〕那些个诬圣经。一发不可不可。〔淨〕列位尊兄。今日开榜了。想诸兄都是高中的了。〔生小生〕不敢。昨日草榜上已知侥倖有人报了。但不知果然在第几名。今日张榜。看个分晓。老先生一定在前列了。〔淨〕不敢不敢。得随骥尾也勾了。看一簇人马。想是齎榜来了。〔衆齎榜上末衆唱〕
【前腔】秀士翩翩。纷纷争后先。英雄五百。头名是王状元。头名是王状元。
〔生衆看介生〕学生是第一了。〔淨〕第一名是王魁。〔小生〕学生是第二甲。〔淨〕老夫在三甲了。〔榜下介淨〕状元先生。就是此间王年兄了。有眼不识。请问此位年兄高姓贵表。〔小生〕方纔榜上张奇便是学生。请问老年兄。〔淨〕学生姓方名得中。榜上方得中便是小弟。今日状元及第。赐宴琼林。只待圣旨颁降袍笏。同赴杏园携带携带。〔生〕
【山花子】上林丹桂花开遍。幸然独步高攀。气峥嵘丰姿改观。方辞黄卷靑毡。〔合〕赴琼林。笙歌满前。宫花斜倚乌帽偏。绯袍半軃压锦鞯。身世蓬瀛。天上人间。〔小生〕
【前腔】书生已遂平生愿。从今超脱凡缘。顿胸襟阳春蔼然。家山草木开颜。〔合前淨〕
【前腔】乌纱白髮人争羡。须知铁砚磨穿。喜龙头今属老年。不敢骤马扬鞭。〔合前末扮办事上〕
【前腔】筵开玳瑁琼瑶满。金貂紫绶骈肩。五花丛旌旗蔽天。六街走马齐看。
〔末见衆介〕小的是礼部老爷差来的。请各位老爷卽时冠带。早赴琼林。〔衆〕起去。就来了。〔末下介衆合前〕
独对丹墀策万言。
龙蛇飞动字三千。
一日声名遍天下。
满城桃李属春官。
第十六齣　卜筮
【十二时】〔旦上〕终朝生懊恼。谩自嗟排还到。堆上淹煎。砌成潦倒。喘吁吁气馁形消。未卜死生何兆。
从郞别去长相忆。秋鸿过去无消息。夜夜孤灯掩碧纱。朝朝镜裏凋颜色。捱尽年华鬼病侵。海上眞方医不得。奴家只因儿夫去后。终日忧思。不觉心緖徬徨。精神恍惚。淹淹成病。吉凶死生。竟未可知。奴家幼时曾读周易。颇晓卜筮。不免对天祷吿。占一卦以卜休咎。多少是好。
【二郞神】空闺悄。鎭悬悬心事没倚靠。吉凶无凭专拜祷。爲忧愁思虑。不明不夜煎熬。这疼热在膏肓。难按疗。那行坐处来顚去倒。易中先圣。或吉或凶。明彰报应。秉诚曝掷金钱。细推立卦生爻。
〔卜介〕单单拆。再求外象三爻。〔卜介〕单拆重。呀。上火下泽。是睽卦。睽者乖异也。上九爻动。应在冬后。有非常之灾。又主夫妇分离。有先睽后合之象。料终无事。但不知我儿夫在京安否何如。功名何如。再卜一卦则个。
【前腔】思着千山万水。音稀信杳。踪迹茫茫难揣料。那异鄕水土。怕他难护难调。更不知他呵。得占鳌头可这遭。锦衣归在几时分晓。
易中先圣。王魁功名成否。明彰报应。〔合前卜介〕单重单。再求外象。〔卜介〕又是单重单。呀。是乾卦。二爻发动。词曰。见龙在田。利见大人。此爻主求名必遂。大吉之卦。丈夫功名必然成就了。谢天地。且喜且喜。呀。二姨来了。〔贴〕
【绕地游】花残莺老。谩自伤怀抱。最堪怜闺中年少。
〔见介〕桂英姐。你在此焚香做甚么。〔旦〕奴家只因身子不快。更兼不知丈夫消息。在此占卦。问个吉凶。〔贴〕女子们也晓得占课。岂不是个宦家。只一件。课虽有准。也问不得详细。不如街坊上唤个算命的。把你八字看一看。方见明白。〔旦〕如此甚好。多谢姨娘。转过外厢等看。敢有得来也。〔淨上〕竹板频频在手敲。终朝街上走千遭。两隻皮鞋又没底。半边布袴并无腰。问我小儿尙无母。不知何人生下我。假饶取得一老婆。在家日少出外多。算命算命。〔旦〕姨娘。算命的来了。叫一声。〔贴〕算命先生这裏来。〔淨〕怪哉怪哉。谁人叫我算命。且喜且喜。我来是正月初四日。如今是八月二十四。人人道我好买卖。刚刚今朝发利市。二位娘子。敢是算命。〔贴〕便是。起动先生。〔旦〕姨娘。请妈妈出来。一同算一算到好。妈妈。有个算命先生在这裏。请出来把八字看一看。〔丑〕来了。
【绕地游后】忧心悄悄。门户冷。年华向老。女孩儿又身怯体娇。
〔贴〕大妈。有个算命的在此。桂英欲教他看看流年。〔丑〕这个使得。〔见介丑〕先生是何处。〔淨〕小子是浙江金华府兰谿县。〔丑〕前年有个先生在此算命。也是兰谿人。姓张。〔淨〕兰谿姓张。算命的极多。不知算得如何。〔丑〕他极算得准。〔淨〕这是我嫡亲娘姨。同胞姑表兄弟。〔丑〕这个先生命便算得好。只是行止不好。〔淨〕怎麽不好。〔丑〕前年在我家算命。偸了一把酒壶去。〔淨〕这个又不是了。他与我同姓不同宗。〔丑〕休閒说。你把我女儿八字算一算。〔淨〕请说年月日时。〔旦〕戊子庚申辛亥己亥。〔淨〕且待我排。戊子年。庚申月。辛亥日。己亥时。此命乃伤官之格。争奈六害大重。父母兄弟都没有了。是个害种的命。〔旦〕先生休閒说。仔细推一推。〔淨〕莫怪先生说。这两年咸池进宫。桃花相犯。该落在娼流之门。喜贵人爲主。目下孤辰寡宿相侵。有迷胸掩肚之灾。这个到不打紧。若交秋末冬初。正是白虎丧门临井。大限小限相衝。流孛进宫。岁君入命。着实难过。要死的。〔丑旦贴〕有甚么样灾。〔淨〕这个命到这个时候。有三不见天之病。〔丑旦贴〕怎么三不见天。〔淨〕一不见天是牀褥。二不见天是牢狱。三不见天是棺木。〔旦哭介〕
【啭林莺】苦今遭折挫怎打熬。我一身似梦飘飘。〔丑贴〕桂英。不要啼哭。这推详应否都难料。休嗟歎。不必多焦。且自宽心守着。那些个祸福惟人自召。先生。他恶星交。怎修禳祥解。灾难可潜消。〔淨〕
【前腔】安排八字是天公巧。死生祸福难逃。这渊微命理。我也推详到。他凶星度当秋末冬交。恐修禳难保。可怜红颜命自古多薄。〔丑贴旦〕先生。再相劳。看有何禳解。灾难可潜消。
〔丑贴〕再烦先生细看一看。〔淨〕待我再看。呀。几乎差了。虽然他是该死的命。赖有天德月德相解。天喜天医相救。逢凶化吉。起死囘生。过得此灾。到是个夫人之命。他招的丈夫。到是个贵显之人。只是长他几岁纔好。〔丑〕是长他五岁的。〔淨〕大五岁是二十五岁了。癸未生的。待我轮一轮。呀。是他的夫。只是到那时。也有些灾悔。主夫妻先离后合。你二人都过了这个关。就一生荣贵安稳了。〔丑贴〕但愿如此便好。只是自家要保重便了。〔丑〕有劳先生。再看一命。〔淨〕若是富贵命我便算。若是不好贱命我不算。〔丑〕是好命。〔淨〕说年月日时来。〔丑〕丑年丑月丑日丑时。〔淨〕呀。不是人的命。〔丑〕怎么不是人的命。〔淨〕你方纔说狗年狗月狗日狗时。〔丑〕不要取笑。仔细看来。〔淨〕是男命女命。〔丑〕是女命。〔淨〕是女命。就不停当。正是四丑相冲。无数老公。桃花杂犯。宜入阑中。〔丑〕休管閒事。只看命宫如何。〔淨〕你这命穿绿又穿红。丈夫不到老。到老不和同。〔丑〕财帛宫如何。〔淨〕此命生平歌舞地。一世在娼门。日趁三百贯。夜趁五千文。〔丑〕男女宫如何。〔淨〕女爲千家货。男载万年碑。老来归路日。少个送终儿。〔丑〕田宅宫如何。〔淨〕命坐田宅宫。不愁风雨雪。亏了鳖箕儿。受用无休歇。〔丑〕这老畜生好无礼。我到一声声先生先生。他到反切字语駡我起来。〔淨〕小子不曾说什么。〔丑〕还要赖哩。方纔说道鳖箕儿。鳖箕鳖箕。鳖宾边■〈毛皮〉。把我老娘的东西好批在命书上。〔打淨介旦贴劝介〕这老畜生好好走出去。〔淨〕打得好。打得好。四邻八舍。看花娘打汉子。〔又打淨诨下旦贴〕妈妈。他是江湖上人。口没遮拦。不要恼他。进去罢。
身世浮萍莫认眞。
好将消息付东君。
须信万般都是命。
果然半点不由人。
第十七齣　议亲
【凤凰阁】〔外扮韩琦上〕威名远播。坐致西陲胆破。此身进退繫安危。未许萧曹独步。髯丝垂素。奈儿女婚姻未妥。
腼怀爵禄愧伊周。碌碌功名早白头。半世未先天下乐。两眉常锁庙廊忧。这几日朝廷策士。下官谬司抡选。叨忝文衡。不得稍閒。如今且喜考校定夺。赐进士及第王魁等五百名。赴宴琼林已毕。正値朝省无事。暂假休沐。又想起家事来。我如今年当向暮。尙有一女。及筓未字。非无公卿贵戚来求我。老夫但欲择壻。奈无可意之人。以此迟迟。朝夕萦挂。昨见新状元王魁。才貌兼全。德器淳雅。此人向后必非凡品。况又年少。我略略访他门第。闻他幼孤而贫。多因尙未婚配。我欲招他爲壻。使我女有所托。彼身有所依。极是老夫身上一节快意事。须得个官媒婆去说亲方好。院子那里。〔末〕有。珍珠帘下闻呼唤。白玉阶前听使令。老爷有何台旨。〔外〕你去唤个官媒婆进来。我有话说。〔末介外〕我且在此看书。待他来。〔末唤介丑扮媒婆上〕
【醉太平】我做媒婆。当官最苦。〔末〕有什么苦处。料他赏赐又不多。动不动打差讹。
〔丑〕这等忙时忙月。唤我怎么。〔末〕老爷有一位小姐在家。想必要你说亲。〔丑〕这两日没去头。〔末〕怎么没去头。〔丑〕不信。你看我两袖装满的都是月帖。〔末〕不信有许多。〔丑〕这不当多。袖子裏还装不尽哩。那假髻儿裏头也是年庚。这裤子裆中还有一张大八字。〔末〕怎么一张大八字。〔丑〕六七寸大八字样。这等一张在裏头。〔末〕好囉唕。那些个万绿丛中一点红。〔丑〕你看鞋帮内又藏一大綑生辰。〔末〕好好。羞杀你一勾罗袜步香尘。休要乱道。待我通报老爷。〔进见报介外〕着他进来。〔丑见介外〕媒婆。我有一女。年方一十九岁。尙未许人。今年新状元王魁。我见他靑春年少。想未曾娶妻。意欲招他爲壻。你可到他衙裏。委曲一说。他若未娶。料必相从。若是已娶了。就不可强他。〔丑介外〕院子。可着堂候官与他同去。〔末介外〕媒婆。你听我说。我小姐不是没有贵戚之家来求亲。只是来说的都不中我的意。
【驻马听】阀阅名流。淑女迟归须好逑。不论寒门白屋。只愿才子佳人。作凤侣鸳俦。恐冰人不挽赤人头。那书生无分尾红丝后。〔合〕试看天意人谋。料前生分定。今生辐辏。〔丑末〕
【前腔】金屋琼楼。效託靑鸾把信投。毕竟山连撮合。莲竝瑶池。月应辰勾。这娇娥是殿上掌书俦。那仙郞是天下文章首。〔合前〕
书传靑鸟叶题红。
秦晋殷懃两意通。
伫看门阑多喜色。
定敎女壻近乘龙。
第十八齣　辞婚
【虞美人】〔生上〕冠盖新霑恩命。徽音久绝朱絃。忽听西风逐征鴈。又见飞花啼杜鹃。离愁转万千。
萧条宫舍客天涯。强把离愁寄酒巵。丹凤早膺天子诏。蓴鲈又动异鄕思。思密约。数归期。旧情新敍在何时。欲将绿绮舒心曲。流水高山付与谁。下官且喜鳌头独占。赐宴琼林。蒙圣恩除授徐州之职。虽两字之功名已遂。奈三载之琴瑟尘埋。一壁厢钦限难违。疾当赴任。一壁厢差人去取浑家。以慰久别之思。咳。又愁他娇姿弱质。畏怯风霜。如何是好。正是关河朔鴈声悲处。旅邸羁人肠断时。〔丑末〕
【出队子】侯门求聘。特地来通秦晋盟。婚姻辏合是前生。人事天缘须两成。难遇双双才子佳人。
〔末〕此间已是状元寓所。呀。牌子哥报声。韩丞相府中差官来见。〔淨生见介末〕小官是韩爷府中堂候官。〔生〕这是何人。〔末〕这是官媒婆。〔生〕到此有何话说。〔末〕领丞相爷之命。俺丞相有一位小姐。欲招状元老爷爲壻。故差小官同官媒婆到此说合。〔生〕呀。下官已有早年结髮。乃贫贱糟糠。前不可弃。后不可娶矣。拜复丞相。重违尊意。恕罪恕罪。〔末背对丑〕旣有了夫人。如何是好。〔丑〕这个不要管他。还要与他说纔是。〔末丑〕状元老爷虽然如此。俺老爷是当朝一品。非乏姻亲。但俺小姐德不下于孟光。状元才可超于司马。堪爲佳配。故此俯求。状元卽弃旧盟。以谐新好。未爲过也。〔生〕好差矣。下官虽不才。也决非王允之流。颇识宋弘之义。况我夫妻之情。又不比寻常。你且听我说。
【北新水令】半生陋巷一箪瓢。半生陋巷一箪瓢。歎零丁椿萱丧早。走功名。多困踣。浮踪迹。任流落。旅食萧索。负不得糟糠义。死生约。
〔末丑〕状元老爹。
【南步步娇】这姻亲天上人间少。多少来求亲的。不曾轻许他。量福分应难到。知君是俊髦。因此上路指天台。书传蓬岛。方纔状元老爹说。不负糟糠义。老爹老爹。常言道。富易交。这是人情。何必多执抝。〔生〕
【北折桂令】数年间株守蓬蒿。仗短剑空囊。四海无聊。我那妻呵。水萍逢。遂结红绡。担几多磨折煎熬。不能勾一囘价朝欢暮乐。怎禁那恶摧残利闪名抛。肠断魂消。相见时犹恐担阁。肯忍将艰难中恩爱忘却。
〔末丑〕状元老爹。俺小姐呵。
【南江儿水】金屋春初晓。琼楼月正高。奇葩半吐天香绕。难得又是我家先来说合。瑶琴未鼓相如调。明河已驾仙郞棹。绝胜襄台虚渺。老爹。你想旧爱新姻。必竟是谁村谁俏。〔生〕
【北鴈儿落】徒羡着锦重重春意饶。空说得美甘甘天花落。我这裏影茕茕裙布交。瘦岩岩荆钗貌。虽不比綉幕金雀。早难道閒花草。我前日与他海神庙焚香设誓。誓犹在耳。今日一旦将他辜负呵。是瞒天谎在神前调。断头香在炉内烧。悲号。媒婆。你在丞相跟前呵。把我那衷肠事。须详吿。也难敎惨呵呵将旧芙蓉宝镜敲。
〔末丑〕状元老爹。俺老爷不是小可的。只怕你拒他不得。
【侥侥令】他声华连紫禁。位望近丹霄。掌上威权红日小。况那太山情比天更高。
〔生〕呀。
【收江南】不禁这别离泪搵着。又添上絮叨叨。越越的新愁旧恨两无聊。爲一层绿袍。拆散鸳翠翘。媒婆。我难道竟把夫人抛弃了。我那夫人。今日呵。占鳌头端的续鸾胶。
〔丑〕状元老爹。
【园林好】你爲那筹儿难将爱抛。只怕这些儿难将性乔。休恁是非顚倒。如今一时不从得此亲呵。恐连枝树是祸根苗。追今日。悔来朝。
〔末〕这媒婆不要胡说。状元老爹在上。〔生〕尊官。此亲断不敢从命。
【沽美酒】谩禁持。枉这遭。谩禁持。枉这遭。端不犯再婚条。况这绣褥金屛岂草茅。非福分也难消。那些个恩多义少。蕊珠僊大都休道。扊扅人怎下轻抛。不离侧西厢梦遶。这些时东牀信杳。尊官。我蒙圣恩除授徐州佥判。卽日赴任。就要差人去取我的家眷。我呵。那其间离怀愁抱。冲冲的乱搅。呀。这是肺腑情。非干推託。
〔丑末〕罢罢罢。
【尾声】无情流水空劳扰。冷淡了珠围翠遶。〔生〕我忍恋欢娱弃寂寥。
绣褥金屛眞可夸。
糟糠结髮实堪嗟。
落花有意随流水。
流水无情恋落花。
第十九齣　羡德
【挂眞儿】〔外〕碌碌尘名髩冉冉。闺中女尙阻姻■〈女连〉。曾道冰人。约婚东坦。未审天从人愿。
欲选吾家百世姻。侯门贵戚尙因循。休言红叶题诗偶。且说金屛中目人。老夫只爲女孩儿亲事。已遣官媒婆与堂候官到王状元处说亲。未知成否何如。怎么不见来。〔丑末〕
【粉蝶儿】姻事空言。慢使脣鎗舌剑。
〔丑末见介外〕那王状元亲事如何说。〔丑〕老爷。不要说那亲事起。小媒婆在他跟前。倍了无数小心。说了许多好处。他千推万阻。咬定牙根。只是不成。〔外〕爲何只是不成。〔丑〕他说道。我家自有娇滴滴香喷喷如花似玉这等一个何仙姑。知道你家小姐是长的短的村的俏的。我要娶他。〔末〕休要说谎。〔丑〕我说道。我家的小姐一发如花似玉。像我一般的。他说道。像了你有什么好。我说道。看我的面上。再要怎么样如花。〔外〕唗。休胡说。〔丑〕他还说得不好哩。他说道。像了你也罢。只怕像了那丞相老爷。这嘴又阔。鬚又多。小姐若像了老爷。就是那话儿也不小。这些儿也不少。〔外〕这狗婆子一讪乱道。成不成。我这里不用你了。叫左右与我着实打上四十。赶出去。〔打介诨介〕快赶出。〔丑走介〕什么来头。那些个满头花。一场辣麵。拖地锦。四十皮鞭。〔丑下外〕堂候官。你从实说。那状元爲何不从。〔末〕他说道多蒙你丞相爷不弃微贱。俯就姻亲。敢不从命。只是已有少年结髮贫贱糟糠在家。以此重违恩眷。伏乞恕罪。尙容参谢。〔外〕原来如此。却怎么。〔末〕老爷。他说起之时呵。
【好姐姐】万千愁眉泪眼。道难割忍糟糠贫贱。酸心苦口。闻之倍惨然。非虚诞。只爲恩深义重心难变。恳致殷勤。望免赐愆。
〔外〕堂候官。我说过的。他若已娶。断不可强。
【前腔】旣然有室家燕婉。怎敎他又将恩成怨。况艰难守义。不爲富贵迁。这尤堪羡。梁鸿已毕荆钗愿。忍破菱花泣舞鸾。
堂候官。这亲事到不必提了。但此人。我甚爱他才华德度。他日必是个廊庙之器。只是如今除他徐州佥判。亏了他些。且待后日请他送行。你今日就将我帖子请过了。说道议姻一节。状元旣有了夫人。俺丞相爷断不相强。闻状元任期在卽。明日薄酒。与状元饯行。千万降重。〔末介〕
佳宴开东阁。
东风掩洞房。
长亭明日柳。
折赠状元郞。
第二十齣　託寄
【似娘儿】〔生〕梧阴寂历转栏杆。惨淡风烟秋色阑。离思动鄕关。云外一声孤鴈。
十年磨剑雪霜寒。千里孤城守一官。宦思离情两成癖。不胜衣带沉腰宽。下官幸登高选。佥判徐州。已酬墨帐之劳。一洗敝裘之耻。正欲取我夫人到来。同临任所。不想那韩丞相道我年少无妻。特令官媒来说。要招我爲壻。自家力以糟糠之义恳辞。只恐他又生别议。旋致淹留。只得刻期走马之任。以脱此姻。如今不免修书一封。先到莱阳报喜。请我夫人竟赴徐州任所。却不是好。左右。取纸笔来。〔写书介〕辱爱王魁拜啓。桂姐贤妻夫人粧次。
【一封书】离家后幸安。爲卿卿日挂牵。科场事幸然占魁。名忝状元。除授徐州爲佥判。特请同临莫作难。谢公前。致惓惓。妈妈姨娘可代言。
书已封完。只是我这里没人差使。得个公差人寄去方好。常年有卖登科录的往各处去。想必莱阳也有便人。左右。你看有卖登科录的。唤将进来。〔末应介小生扮卖登科录的上〕
【金钱花】一生命受奔波。奔波。从小惯走江湖。江湖。今年正値卖登科。到莱阳去此经过。怕有人买叫声呵。
〔叫介〕卖登科录。〔末〕你是卖登科录的。俺老爷唤你进来。有话分付你。〔小生〕是那一位老爷。〔末〕今年新状元王老爹。〔小生〕晓得。〔进见介生〕你是卖登科录的。往那一处去。〔小生〕小的往山东。打从莱阳去。〔生〕这个正好。我有家书一封。烦你送去。〔小生〕闻爹是济宁。缘何到送在莱阳去。〔生〕我妻家在莱阳。〔小生〕不知姓甚。在莱阳何处住。〔生〕你听我说。
【懒画眉】封书烦寄莫留连。你竟到鸣珂巷谢家投下。传与谢公。敎他与我夫人开此缄。道匆匆未得锦衣还。只爲徐州不敢违钦限。请我那夫人呵。旦晚之官免意悬。〔小生〕
【前腔】殷勤遥把捷音传。端的是泥金密綵笺。疾忙囘首捉行鞭。星驰愿逐天边鴈。一纸家书抵万钱。
数行心事仗鳞鸿。
云锁愁山千万重。
只恐匆匆说不尽。
行人临发又开封。

[book_title]第二十一齣~第三十齣
第二十一齣　荣饯
【女冠子】〔外上〕风细香飘。淸署尘飞不到。惟满架图书围遶。公馀后。半日乘閒。开尊祖道。爲保障贤劳。寄言谈笑。
老夫前日见新状元才德兼全。吾甚爱他。欲招他爲壻。谁知他已有妻子。却不好强得他。他如今除授了徐州佥判。此人是个天下英才。可爲朝廷得人之庆。以此今日请他饯行。一则表我怜才之意。二来把牧民之事叮咛他一番。多少是好。堂候官。王状元已邀过了么。〔末〕早上已请过了。想必就来了。〔外〕伺候着。〔生上〕
【女冠子】满路花生。踏遍长安官道。相府玳筵开早。
〔末见报外生见外生〕老先生请上。小生有一拜。重荷不鄙寒微。俯垂眷念。旣辜大德。反辱见招。不胜惶惧。〔外〕状元乃瑚琏之器。梁栋之才。我老夫深爲朝廷取士得人之贺。今日之设。聊伸饯意耳。看酒过来。
【画眉序】巵酒酹征轺。缓驾淸风袭芳草。看争瞻露冕。竞起歌谣。双旌引黄鹤翱翔。长剑欹靑城缥缈。此行须慰苍生望。王事莫辞贤劳。〔生〕
【前腔】湖海寄衡茅。幸尔垂纶忽钓鼇。似神登五岳。梦游三岛。衔朝命任重非才。惧庸劣旷官多诮。此行恐负苍生望。王事敢辞勤劳。
〔外〕状元。那徐州非你久居之地。不久必定进擢。
【滴溜子】藩城命。藩城命。暂屈英豪。玉堂选。玉堂选。徐颁丹诏。自是明堂淸庙。琴台飞独鹤。凌风归早。听云外絃歌。声彻九霄。〔生囘酒〕
【前腔】恩光宠。恩光宠。辉生布袍。三生会。三生会。躬逢圣朝。闻誉茫然怀抱。循良愧汉贤。龚黄难效。囘视天墀。云阙影遥。〔外〕
【鲍老催】龙门价高。华堂绮席结绦绡。阳春白雪留凤毛。金茎暖。玉屑香。霞觞倒。随风咳吐珠玑落。纵横点缀琼瑶遶。飘洒处生文藻。
〔生〕日色将晚。小生不敢久坐劳神。就此拜辞了。〔外〕旣如此。老夫不好相留了。〔生谢〕
【双声子】蒙宠召。蒙宠召。揣过分。难图报。承台敎。承台敎。惭驽钝。难全道。〔外〕爲民表。爲民表。属尔曹。属尔曹。愿征科政拙。抚字心劳。〔合〕
【尾声】萧萧车骑淸尘遶。争看使君登道。千里相知未寂寥。
林外鸦鸣落照囘。
仙郞捧檄下层台。
卽看鳬舃朝天近。
驿使无劳远寄梅。
第二十二齣　谗书
【霜天晓角】〔淨扮金垒上〕爲谋姻眷。百计寻方便。争得香温玉软。难禁意马心猿。
不惜千金重。宁辞万里赊。费钱兼费力。只爲那寃家。自家金大员外。只爲那敫桂英结识了王魁。我千方百计与他妈妈说。要挑动他改嫁与我。争奈那乔货抵死不从。日夜思想。无计可施。那王魁前日到京来科举。我潜地随他来。看他动静。他若不中。必无面目再到谢家去了。谁想他中了状元。昨日闻得他寄家书一封。与那卖登科录的。送到谢家。又闻得韩丞相要招他爲壻。这个机会甚好作计较。如今不免到街坊上。寻那卖登科录的。请他到下处来。只说我也要寄家书囘去。那时哄这王魁的家书出来。改写一封。只说他入赘在韩丞相家了。休了桂英。这谢妈妈必然生恼。不容他。必改嫁人。我星夜赶囘去。央媒与他说。他一定嫁我。此计甚妙。怎么寻得着那卖登科录的。〔小生上〕囘首家鄕远。举头客路长。若非名与利。何事苦奔忙。〔淨见介〕小哥是卖登科录的。〔小生〕正是。〔淨〕到那裏去。带着行李走。〔小生〕我到山东莱阳去的。〔淨〕莱阳是我敝县。我正要寄家书一封囘去。若肯与我顺带。自当重谢。〔小生〕这个当得。昨日那新状元王老爹。正寄家书。央我寄去。就与相公顺带。有何不可。不知相公上姓。〔淨〕说起来。我也是个小小里一个有名的财主。我姓金。名垒。字日富。人都称我是金大员外。其实手裏有几个毛钱。〔小生〕太谦太谦。我要赶路。不能久留。员外书在那裏。就与我去罢。〔淨〕书还未曾写。烦小哥同到敝寓去。写起来就是。〔小生同行介淨〕转湾抹角。此间就是。我欲小饭相留。奈下处不便。乾折白银三钱。小哥自到酒肆中一坐。我在这裏写起书来。却不两便。〔小生〕这个使得。但不当相扰。〔淨〕说那里话。这行李暂放在这裏。那酒肆中人杂。〔小生〕这个一定了。〔淨〕小哥那包儿里头有甚么东西。莫非不肯託我。〔小生〕有甚事。止有王状元家书。这个是要紧的。其馀都不打紧。〔小生下淨〕待我解开包来看。呀。这个正是王魁家书。待我拆开。〔念前二十齣生家一封书介〕原来他要接那妻子到徐州上任。并不提韩丞相家求亲一事。教我如何改。改不得。不如通篇都换了罢。只这中状元一节。是少不得的。其馀都不用。
【玉交枝】王魁具柬附投入。投入在那里。有了有了。附投入妻子粧前。不好。怎么称他妻子。如今写休书了。只称他是敫氏罢。这也不好。有了有了。称他是桂姐罢。附投入桂姐粧前。到京身体粗康健。这粗字下得好。不劳再赐萦牵。这再赐两字又好。就有个休他的意思了。幸然一举作状元。那韩丞相招赘爲姻眷。我旣有新婚。难全旧缘。若要改嫁人。任从伊便。
改嫁人。任从伊便。从他改嫁不嫁我更嫁谁。且待我照样封了。原写着此书附至登州莱阳鸣珂巷谢家投下。原包好了。我也写一封囘去与张昌知道。〔写介〕自我到京平安无事云云。此计已成。妙哉妙哉。你可在家小心。火烛仔细。要紧要紧。将西厅嵌八宝螺蛳。结顶黑漆装金细花螺甸。象牙大拔步牀。作急星夜搬粧十二透明楼下。待我囘来成亲。你先与我央媒到谢家说合。切勿迟误。至紧至紧。此书附至莱阳金大员外家张昌开拆。〔小生上〕飮罢三盃酒。来取万金书。〔淨〕小哥来了。书已写完在此。〔小生接书介淨〕就烦小哥收下。这白金二两。聊作路费。〔小生〕员外怎么见赐许多。〔淨〕你请受了。还要相烦。
【玉胞肚】封书乘便。在途中切勿迟延。万望你把我的家书先投下。我极有要紧的事在上。那王状元的书。且迟一日。到我家还有重酬你。状元书慢慢的相传。到吾家暂息劳惓。〔合〕茫茫去鴈白云边。囘首东风总不堪。〔小生〕
【前腔】蒙君厚遣。记叮咛不忘后先。忙投奔尊府息肩。待来朝到谢家庭院。
〔合前小生〕多承厚赐。就此别了。〔下淨〕
只愁带月与披星。
宿水餐风巳惯经。
路上若逢花共酒。
一程莫作两程行。
第二十三齣　赴任
【忆秦娥】〔生末扮王兴同上〕携征旆。春江一派琉璃翠。连云树。他鄕故国。宦情离思。
望入高原思渺茫。春风万木晓苍苍。故山纵有林丘在。惆怅天涯对夕阳。下官自韩丞相约婚不从。反承招飮饯别。倾盖相知。颇见珍重。又蒙给付人夫舟马。送我之任。我前日已曾寄书到莱阳。接取夫人。竟赴徐州相会。不知几时得来。想谢妈妈见了此书。必定不如前日这般看待他了。他若作速起程。则我到徐州。他也可到了也。叫左右。分付水手开船。〔衆介生〕
【金索挂梧桐】轻轻江树移。缓缓帆风起。山动霞飞。过眼天无际。飘溶荇芷繁。遶游鱼。鳬鹭双双掠水低。白云缥缈无亲舍。巫峡参差想凤帏。閒名利。须臾潘鬓怕成丝。〔合〕莫蹉跎花县春辉。须栽徧河阳树。
〔末〕老爹。今日且喜呵。
【前腔】功名愿已如。阀阅声重继。那家鄕宗党。一向不知音问。故国亲知。极目今何处。老爹到任已后呵。那时须及早寄封书。恐爲地下双亲报喜迟。来时已恨貂裘敝。归日休敎夜锦衣。乘遭遇。甘棠定拟政声驰。〔合前生〕
【刘泼帽】楼船箫鼓交龙旆。想赴京时半肩行李。从今一洗当年耻。〔合〕须报补君恩。尽忠荩。安黎庶。〔末〕
【前腔】垂杨落照东风裏。奈枝头数声杜宇。关心总爲牵名利。〔生〕日将晡了。赶到馆驿挽船罢。〔合〕盼不到前途。囘首处。迷烟树。囘首处。迷烟树。
北去淸江綵鷁飞。
苍茫宫殿隔烟霏。
官曹争得多淸暇。
落日题诗满翠微。
第二十四齣　搆祸
【玉楼春】〔旦上〕人寂寂。昼沉沉。眼前无事不伤心。落花啼鸟浑如昨。镜裏朱颜病裏身。都不觉。又经春。思君还怨君。
屈指归期空自数。暗卜无凭。岩岩瘦影伴靑灯。鸟啼知是晓。强起不胜情。奴家只爲儿夫久无音信。展转思量。心情恍惚。神魂飘荡。又被金垒这厮将财物买转那嫥嫫意儿。逼奴改嫁。见奴死不顺从。又逼我兜笼阵马。卖俏倚门。这般所爲。狗彘不若。天那。妇节不可毁。夫义不可忘。妈妈。任你设计施谋。决不随波逐浪。
【越调鬭鹌鹑】雨歇云收。天长地久。月缺花残。风僝雨僽。想我那丈夫。自前春去后。至今杳无音信。他敢恋着路柳牆花。飮閒茶浪酒。莫不是酸子心。蜜鉢口。多虚少实。将没作有。
【紫花儿】怪牙队千般讪嗽。恨柳靑百种搓揉。喜孛老几番搭救。妈妈。你要逼我做娼家事干呵。磨折了轻盈燕体。哽咽的宛转莺喉。休休。则把那弄月吟风一笔勾。拜辞了夜阑珊酒淹衫袖。尪羸体惊惊怯怯。别离情荡荡悠悠。
〔末张昌上〕未解嫦娥意。难通月老情。强将三寸舌。欲结百年姻。自家金大员外掌家的张昌便是。俺员外向日欲取谢家桂英姐爲妻。那桂英姐已自嫁了王魁了。我员外又强逼他。他却抵死不从。如今员外在京。又写书囘来。教我到他家裏去说亲。不知他是何等见识。不免与他走一遭。正是说不说由我。肯不肯由他。此间已是谢家门首。不免叫声。有人么。〔旦〕呀。外面谁叫。是个男子汉声音。不免叫妈妈出来。妈妈。外面有人。〔丑上〕门户冷凄凄。谁人独扣扉。是谁。〔见末介〕呀。张昌哥。到此贵干。〔末〕我员外京中有书囘来说。多多拜上妈妈。桂英姐亲事。务要主张主张。卽日囘来。自当重谢。〔丑〕我孩儿在裏面。你进来自与他说。〔介〕我儿。这是金大员外家张昌哥。那员外又教他来说你亲事。决然嫁了他罢。〔旦〕妈妈。他怎么又来胡缠。〔丑介〕张昌哥。你看我孩儿这般丰姿。莫说做你员外的院君。便是夫人也做得过。〔末〕
【北小桃红】举头儿见了女娇姿。一捻儿腰肢瘦。柳叶眉儿更淸秀。姐姐。何不及早囘头。酸心苦志徒生受。你娘儿却把聘财收。将心自穷究。则不如别效了鸾俦。
〔旦〕张昌哥。我本宦家之女。出于无奈。误落在此。你员外这般爲富不仁。潜地裏与我妈妈财物。待要取我爲妻。教他梦喃喃休想休想。〔末〕姐姐。我员外是个读书君子。就嫁了他。有何不好。〔旦〕你员外是个读书君子。早些早些。
【秃厮儿】金员外他暗裏施谋。〔末〕你家妈妈把聘财都收下了。〔旦〕我娘呵。潜地把聘财收。敫桂英休想将明珠暗投。富家郞。富家郞。枉下了攀花手。俺这裏。俺这裏。海棠枝绿消红皱。请垂钓的哥哥别处下了钩。休恋这一搭儿野水滩头。
〔丑〕贱人。那王魁做了飞禽走兽。你也跟了他去。〔旦〕妈妈。常言道。嫁鸡逐鸡。
【麻郞儿】那些个逐鸡飞。同栖共宿。〔丑〕那王魁死了。你也死了罢。〔旦〕俺情愿孤守。便死在黄泉路相逐。〔丑〕这如今也由你做主不得。〔旦〕俺身虽似无樯没缆舟。早难道随波浪飘流。
〔丑〕你如今待要怎么。〔旦〕
【圣药王】我如今行也守。坐也守。盼归期。一度儿价一登楼。朝也愁。暮也愁。俺记得送他时。一步儿价一囘头。娘。你再休想重匹配燕莺俦。
〔末〕妈妈。你姐姐坚志不从。我且囘家复我员外。再作区处。〔丑〕你待员外囘来。多多上复他。有老身在此。断不由他。教他准备羁縻鸾凤靑丝网。〔末〕蚤办牢络鸳鸯碧玉笼。〔下丑〕桂英。我说与你知道。那金员外有无数金银。爲何不肯嫁他。情愿守着王魁。怎能彀出头的日子。趁你靑春年少。正好做人。只怕后来叶瘦花残。悔之晚矣。〔旦〕
【络丝娘】谢妈妈慈悲。我花残叶瘦。俺则是淸耿耿梅侣松俦。一马一鞍古来有。那裏有一抛一就。
〔丑〕我略施些计儿。不怕你不嫁他。〔旦〕
【东原乐】妈妈休呈丑。谩掩羞。急攘攘迎奸的机彀。空一蹙双眉皱。〔丑〕你若不嫁那金员外。王魁囘来。也不许他完聚。〔旦〕这也难道。我与他呵。是明白夫妻。愁也不愁。空厮耨。他归时怎生价迤逗。
〔丑〕不信你那贱人苦死爲那王魁。如何书也不寄一封与你。〔旦〕妈妈不要慌。早晚想必有书囘来也。〔小生上〕辛勤来路远。已喜到莱阳。此间已是鸣珂巷。不知那一家是谢家。这黑门面裏问声则箇。裏面有人么。借问一声。〔丑〕是那箇。〔小生〕妈妈。借问那一家是谢公家裏。〔丑〕我家便是。爲什么。〔小生〕元来府上就是。贺喜贺喜。〔丑〕贺什么喜。〔小生〕王状元老爷寄家书在此。〔丑〕那箇王状元。〔小生〕新状元王魁。〔丑〕呀。王俊民中了状元。且喜且喜。小哥少待。孩儿贺喜贺喜。你丈夫中了状元。差人寄书在此。〔旦〕有这等事。谢天地。谢天地。待奴家请公公出来。公公有请。我丈夫中了状元。差人寄书在此。〔外〕可喜可喜。正是十年窗下无人问。一举成名天下知。寄书人在那裏。〔见介〕小哥多劳你。那书是王状元与你寄来的。〔小生〕是他亲手与小子的。〔外〕请裏面小饭。〔小生〕小子去程要紧。不必赐饭。〔外〕旣如此。白金一封。聊作相酬。〔小生〕多谢多谢。就此吿去了。迹似天边鸟。身如水上萍。〔下丑〕孩儿。你如今就是夫人了。我早是不曾打你駡你哩。我有甚么小节不到之处。不要记心。〔外〕妈妈。不要閒说。我说他必定是个贵人。你只管欺落他。今日如何。〔丑〕这是我有眼不识。你把书读与我听。〔外〕
【玉交枝】王魁具柬。附投入桂姐粧前。到京身体粗康健。不劳再赐萦牵。幸然一举作状元。韩丞相招赘爲姻眷。〔旦〕怎么说个招赘。〔外〕后边一发跷蹊了。我旣有新姻。难全旧缘。若要改嫁人。任从伊便。
〔旦〕他元来又取了妻子。〔丑诨介旦〕王魁。你负得我好苦。〔倒介丑〕好好。这贱人今日也等王魁。明日也等王魁。今日如何负了你。〔外叫介丑〕老儿不要採他。我与你自进房去。说与二姨知道。〔拖外介〕正是亏心折尽平生福。行短天教一世贫。〔下旦醒介〕
【鬼三台】俺如今空僝僽。无奔投。险些儿向鬼关走。这其间夙寃牵下。到头怎罢手。王魁。你恋新婚。待休便写休。想着那旧恩情。待勾怎的勾。却敎我似鬼如魔。忘前失后。
【煞尾】三年恩爱徒生受。迷天恨九霄云上头。这般硜硜的怨癖怎成灰。争得这寃家在眼前。与他结扭。
我如今这般怨恨呵。怎生与他干休。想前日他与我海神庙焚香设誓。不免明日到海神面前。诉这情由。好生与我勾拏这负心贼。
【尾声】他欺人也索神不祐。王魁。你恶狠狠蛇心佛口。我便到黄泉。也须把你这歹魂儿勾。定与我倒断了前番呪。
王魁那负心贼。〔下〕
第二十五齣　设宴
【菊花新】〔小生扮种将丑扮驿丞随上〕分符衔命下层霄。千里干城拥节旄。孰与汉骠骁。谩说封侯谈笑。
北去卢龙塞草靑。百年宦迹寄浮萍。棘门敢效□儿戏。可汗何时係汉庭。自家姓种名谔。只因元昊僭窃。屡犯中原。蒙韩相国荐委。鎭守淮扬。住札徐州。且喜近来边报暂息。四方无警。争奈本州郡牧久缺。下僚非才。修备除戎。必得大臣协心料理。方可保金汤之固。闻得新除佥判。乃状元王魁。此人有文武全才。打听他今日到任。下官在驿亭中办酒一盃。与他洗尘。叫驿丞。王佥判老爷将到。便可报知。〔下生末衆上〕
【六幺令】人烟扰扰。见江城风物繁饶。今朝已得解金轺。随落照。挽江潮。旌旗隐隐遮前道。旌旗隐隐遮前道。
〔衆挽船介丑报内〕王老爷到了。〔小生〕把我拜帖送下船去。〔丑递生看〕侍教生种谔顿首拜。快道有请。〔小生见介〕学生有一拜。老先生首登鳌选。四海知名。辱下高车。一方延颈。〔生〕老先生名摇华岳。声震轰雷。得覩虎威。不胜雀跃。〔小生〕闻老先生今日下车。学生特设草酌。在此驿亭相候。聊申洗尘之敬。〔生〕旣蒙先赐左顾。又辱厚款。不当不当。〔小生〕不敢。左右。看酒。〔递酒介〕
【锦堂月】酒荐葡萄。筵开罗绮。和风畅人怀抱。共覩春辉。满郡万花争笑。羡一钱操凛淸霜。看五袴阳囘枯稿。〔合〕同倾倒。愿文治伊周。武功方召。〔生〕
【前腔】卑眇。滥佐三刀。惭从五马。樗材有忠难效。顿倚长城。遥天万里烟消。腥风远海气呑鲸。雄声震山容惊艸。〔合前小生〕
【醉翁子】怀保。应胥庆齐瞻民表。暂今日甘棠。看廊庙德敎。听到处絃歌。三尺焦桐双白鹤。〔合〕同倾倒。愿文治伊周。武功方召。〔生〕
【前腔】须晓。仗鈇钺无忧侵扰。羡虎节悬金。龙文归鞘。争道向麟阁丹靑。开国承家列土茅。〔合前小生〕
【侥侥令】飞花流玉斝。洒酒点绯袍。紫陌春融归驯雉。田野遍桑麻。解佩刀。〔生〕
【前腔】知音弹古调。倾盖飮醇醪。不觉玉山还自倒。看落日挂峯头。树影高。
天色已晚。酒多了。谢别。〔小生〕就此一同进城。〔介合〕
【尾声】相逢共是贤东道。从此谩同欢笑。日日湖中公事了。
郊原芳草动旌旗。
一洗芳尘共醉归。
投赠愧无靑玉案。
追陪喜近白云司。
第二十六齣　陈情
〔外扮大王上〕人间私语。天闻若雷。暗室亏心。神目如电。小圣海神的便是。判官何在。〔鬼判上介外〕今日北方有一妇人到庙伸诉寃枉。不许阻当。〔介判〕领法旨。〔旦上〕
【正宫端正好】恨漫漫天无际。王魁这贼。闪赚人无靠无依。我向那海神灵诉出从前誓。勾取那辜恩贼。
奴家被王魁背恩再娶。妈妈逼令改嫁。几乎殴死了也。此恨无由申泄。只得到海神庙把昔日焚香设誓的情由。一一诉吿海神爷。求他做个明证。〔介〕呀。这是海神爷。就把衷情申诉一番。爷爷。奴家姓敫。名桂英。与济宁王魁结爲夫妇。前年上京取应。与他在爷爷面前焚香设誓。誓同生死。若负初心。永堕地狱。如今他得中状元。别娶了韩丞相女爲妻。一旦把奴休了。害得奴家上天无路。入地无门。奴家把前后因由。细诉一番。望爷爷早赐报应那厮。
【滚绣球】他困功名阻归。寄莱阳淹滞。与奴家呵。水萍逢遂谐匹配。从结髮。几年间似水如鱼。我将心儿没尽藏的倾。意儿也满载的痴。谁想他暗藏着拖刀之计。一谜价口是心非。铁铮铮道生同欢笑死同悲。到如今富且易交。贵可易妻。海神爷。你道他薄倖何如。
望大王爷摄取那厮的魂灵来。与奴家折证么。大王爷呀。怎的不採着奴家。〔介〕判官爷。与奴家在大王面前禀复一声。〔介〕小鬼哥。你也知道的。判官不肯与奴家禀复。你与我禀吿一声如何。天那。〔介〕
【叨叨令】这根由天知和地知。他赴科场时。与奴家临别呵。一同价在神前焚香誓。负盟的恰也在刀剑成粉齑。他惨糢糊将心瞒昧。一旦的幸登选魁。就气昂昂忘了貂裘敝。别恋着红粧翠眉。笑吟吟满将糟糠弃。大王爷。他心儿兀的不狠杀人也么哥。大王爷。你赤紧的勾拏那厮。只索与咱两个明明白白的对。
大王爷。你须索知道么。〔介〕呀。怎的不言不语。不与奴家做个主张。大王爷。
【脱布衫】他是好生的忘筌得鱼。明犯着再娶停妻。那日在大王前言犹在耳。大王爷。今日呵。却怎生假粧聋佯没理会。
【小梁州】那厮他欺罔神灵恣己爲。全不怕冥法幽司。大王爷与奴家做个主么。呀。一任咱一拜一悲啼。肝肠碎。怎不解这情辞。判官爷。你与我在大王面前方便一声。判官爷。那日从头至尾盟心事。一一的你恰也都知。判官爷。与奴家方便一声。判官爷。啐。小鬼哥。判官不肯禀。你也是知道的。你可替奴家禀一声。小鬼哥。啐。也都佯不偢。无答对。你看一堂神圣。从早拜吿到如今。都不採着奴家。烦絮得神魂顚倒。心恍恍睡魔催。
苦。海神爷。奴家吿了一日。并不採着奴家。如今天色将晚。待欲囘家。争奈神思困倦。寸步难行。不免在此神爷面前。暂睡片时。起来再吿。正是一觉放开心未稳。梦魂先已到阳台。〔困介外〕鬼判。把那妇人的灵魂摄将过来。〔判〕领法旨。〔介外〕妇人。若知前世因。今生受者是。欲知后世因。今生作者是。敫桂英。你与王魁前世有善恶相关。争奈有阴阳间隔。难以处分。直待你阳寿终时。到我殿下。纔与你明白折证。小鬼。把那妇人扶出殿门。收拾威严。〔扶介〕正是闭门不管窗前月。分付梅花自主张。〔下旦醒介〕奇怪奇怪。方纔略睡一会。分明大王与咱一梦。道阴阳间隔。难以处分。待奴阳寿终时。与奴明白。天那。怎能勾阳寿终时得见大王。呀。我的身子。怎么到在殿门外东廊下。想必是阴空扶出我来。好苦。你看殿门已闭。天已昏黑。教奴归又难行。住又难宿。如何是好。苦。怎生过得这一宵。如今不知几更时分了。
【满庭芳】你听鴈声天际。嘹嘹呖呖耿耿咳凄凄。他那里惨离羣。任孤飞。只是一生一配。又谁知道有人心的。也不念一夜夫妻。他那里绣罗帏成双作对。我这里在泥神庙倚砖枕石。寻思起就里。心窝中疼也不疼。满胸臆气也咳不气。
奴家梦见大王嘱付之言。毕竟是个死。方泄此寃。我想起来。在这个所在。将什么东西寻个死路。呀。有个香罗帕在此。把他做个了身之计罢。苦。
【朝天子】我把那红颜玉姿掩黄沙白骨。霎时间辞人世。这的下场头夫妻恩义。那香罗帕做头敌花蜕蜕香枯脂抛粉堕。王魁呵。我向前行。你也难迴避。哭咱一会。駡他一会。这的是永诀死了咽喉气。
好苦好苦。〔介〕罗帕罗帕。可惜你千丝万缕。织成一段离愁。不知前世甚寃仇。今日将咱了手。袖裏恓惶知否。眼中血泪难收。从今与你两情休。犹在咽喉左右。〔绞介〕王魁。你害得我好苦。〔死介外上〕
【步步娇】只爲一纸谗书至。未审眞和僞。敎人心下疑。致使吾儿不存不济。举步诣灵祠。探取儿详细。
不如意事常八九。可与人言无二三。天道世情多反覆。寃仇恩爱两相担。老汉谢德惠。只因王魁中了状元。寄家书囘来。把桂英休了。我家妈妈抵死逼勒他改嫁那金员外。桂英无计奈何。日夜啼哭。声声要去寻死。今早五更出门。到晚不归。寻觅了一夜。绝无踪迹。想必他去海神庙中祷吿。迷失在那里。也未可知。你看曙色苍苍。鸡声杳杳。这里已是海神庙了。呀。殿门谨闭。人声寂然。不见在此。且待廊下看来。莫非睡倒在这里。〔介〕这是个妇人睡着。想是他了。〔介〕呀。果然是他。桂英桂英。我那儿。起来囘去罢。〔介〕如何能睡得熟。〔介〕原来把罗帕缠死在此。我那儿好苦。待我解下那罗帕来看。〔介〕呀。浑身都冷了。我那儿死得好苦。爲什么来由。
【山坡羊】白茫茫风波平地。杳沉沉灵魂何处。你恨漫漫含寃在九泉。都是你那铁心肠的娘。生擦擦逼你将身弃。我那儿。你好心性痴。这休书又不知是眞的是假的。也须问个是与非。如何不耐些儿气。如今呵一入冥途无路归。我那儿虽不是我亲生的呵。须知。满望终身靠着伊。谁知。今日番敎断送伊。
我那儿。你死在这里。家中又不知道。如何是好。〔介丑上〕自不整衣毛。何须夜夜号。我那桂英不肯依我改嫁那金员外。昨日潜自出门。至今不见归家。今早五更。我那老儿到海神庙去寻他。也不见囘来了。不免我自去寻他囘来。再摆布他一场。我那儿。不要说要你改嫁。要你死一定死还我来。〔介〕这里已是海神庙。谁人在裏头啼啼哭哭。〔见外介丑〕老儿。你爲何啼哭。〔外〕你看。这不是桂英。被你威逼不过。把罗帕缢死在这里了。〔丑〕呀。果然死了。我那儿。你好没分晓。那王魁是什么好人。你把性命也爲他断送了。〔丑〕
【前腔】你眼巴巴指望夫荣妻贵。谁想他呵。恶狠狠一旦忘恩失义。你气冲冲不肯改嫁那富室。急煎煎情愿做无夫鬼。你也休怨谁。明明是他害你。〔外〕是你逼他嫁人。就是你害了他。到说他害你。〔丑〕怎么是我害他。都是他焚香翦髮贤夫壻。我那儿。你若吿阴司非干娘事。也须知。满望终身靠着伊。谁知。今日番敎断送伊。
〔外〕妈妈。如今他死了。衣棺将何措办。〔丑〕他衣服还有几件。那身上穿的好在这里。我见王魁去后。他裏边衣上都打着同心结。金扭扣也有十来付在上。〔外〕不信有许多。〔丑〕你不信。我取几付与你看。〔摸介〕呀。公公。这个丫头是诈死。〔外〕怎么有这等事。〔丑〕你不信。心窝上还是热的。〔外〕有这等事。待我看来。呀。果然还是热的。〔丑〕我得知了。三五个月前。与他算命。说他有两昼夜黄泉之厄。后来还有起死囘生之兆。〔外〕原来如此。宁可信其有。不可信其无。我与你且把他扶在殿后空房中。看守一两日。祷吿神道。寻个医人救他一救。倘有再生之日。也未可知。〔丑〕这个也使得。扶他进去了。待我囘去报与二姨知道。
不是寃家不聚头。
生离死别两悠悠。
三寸气在千般用。
一旦无常万事休。
第二十七齣　明寃
〔鬼判先上外扮大王上〕湛湛靑天不可欺。未曾起意早先知。善恶到头终有报。只争来早与来迟。〔叫判官小鬼介〕今日北方有一阴魂到此诉寃。不许阻当他。〔判〕领法旨。〔旦上〕妾身只爲王魁这厮辜恩负义。把罗帕缠死。我想在生时节。脂脂粉粉。今日黄泉之下。杳杳冥冥。好悽惨杀人也。
【北四边静】虚飘飘神魂茫昧。愁云靉靆。惨雾凄迷。举步难移。暗洒黄泉泪。乱撺的沙堆石砌。这里是海神爷庙裏。我在生时曾与王魁到此设誓来。早来到旧游之地。
你看殿门大开在此。不免到殿下拜伏。申诉一番。〔外〕妇人有何寃枉。到吾殿下。〔旦〕
【耍孩儿】只爲生死寃业相遭际。只爲死生寃业相遭际。忍将心疼从头提起。桂英敫氏吿王魁。〔外〕你是敫桂英。吿王魁什么来。〔旦〕他如今幸尔登高第。一醉琼林忘扊扅。别选豪门配。这的是停妻再娶。乱法胡爲。
〔外〕原来爲婚姻事。这事不是我衙门听理的。不得在此缠扰。堦下阴魂。你可到阎王殿下诉因由。吾神呵。但司海内风涛险。不管人间閒是非。叫小鬼与我扶那妇人出去。〔扶出介旦〕天那。奴家将爲死归地府。要吿大王与我明白此事。如今大王又不准理。却不枉了这一场。爲什么
【五煞】把花容埋尘土。只爲与恶寃家做对垒。如今待悔如何悔。昨宵误听三更梦。今日裏空衔九地悲。那神灵也将人戏。赚咱上高处。掇了梯儿。
【四煞】到如今前怎避。后怎归。船到江心补漏迟。茫茫苦海深无底。王魁那厮我好恨。只愿你前程九万里。恐怕三尺神明不可欺。恢恢天网难容恕。我这里阴阴长夜。孤魂渺渺。王魁。你在阳世。与那新人好逍遥也。又不比更长寂寞。夜短欢娱。
奴家在此空自埋怨一场。这寃苦几时申泄。是爷爷託梦。因此把罗帕缠死。如今他不肯准理。更有谁知此情。到此罢不得了。不免再撞进去。把生前死后之事。细诉一番。他敢是记上来也。〔进介外〕妇人怎么又进来。〔旦〕大王爷听奴细禀。奴家在生时。曾与王魁在大王爷面前焚香设誓来。
【三煞】念生前两誓辞。一桩桩是公案儿。这些恩山怨海关心处。大王爷。则你呵。聪明正直应难昧。我痛苦悲伤诉与谁。奴家在阳世恳吿大王。又是大王託梦与奴家。蒙嘱付梦中语。道是阴司间隔。待俺阳寿终时。
因此奴家把罗帕缠死。来吿大王。若大王爷不肯准理。却不枉了奴家这条性命。〔外〕呀。这妇人因我託梦。自家缠死。特来恳吿我。可怜你有这等贞烈之性。我这里与你剖断个明白。判官。与俺查检簿籍。要见何年月日何人在此焚香设誓。〔判介〕吿大王。查得元丰二年三月十五日有济宁王魁和莱阳敫桂英到殿设誓。如有负心者。甘堕刀山。永沉苦海。〔外〕原来有这一宗公案。那妇人你把王魁负你的情。从头诉说一番。〔旦〕谢大王爷爷。听奴家说来。
【二煞】则我将从头怨恨提。那王魁呵。是济宁人在洛阳下第归。飘零寄迹莱阳地。他呵靑春未遂乘龙志。那时亲央媒氏。到奴家螟蛉父母谢德惠夫妻面前。求纳爲壻。又不是红叶空流御水诗。仗冰人。谐匹配。眼见的百年结髮。不离侧三载相偎。
他与奴家做了三年夫妇。只爲上京应试。临别之时。奴家正怕有今日。故此到大王爷殿下焚香设誓。谁想他到京中了状元呵。
【一煞】凤池得借栖。燕巢忘旧主。身荣又向豪门赘。〔外〕他赘在那家了。〔旦〕他赘在韩丞相家了。奴家被妈妈逼令改嫁金垒。只爲那寃家。抵死不从。我宁甘九死无他志。他忍负三年竟再妻。害得我生巴巴自堕寃业地。〔外〕他入赘在韩丞相家。你那里晓得。〔旦〕大王爷。他近日有书囘来。俺只道喜孜孜万金家信。到是一纸休书。
他书上明写道。到京幸中状元。因韩丞相欲招爲壻。一时强从。教奴自改嫁人去。好苦。〔外〕原来如此。我听汝从头说事因。簿书点检甚分明。王魁负了神前呪。兀的不断送莱阳敫桂英。判官与我速差鬼兵二十名。带领阴妇。一同到王魁跟前。摄收他魂灵到来。与他折证。〔判〕领法旨。〔旦〕谢大王。
【收尾】展开生死门。倒断恩雠会。王魁。量这番有翅也难飞去。少不得与那新人霎时拆了对。
〔旦下外〕判官你可速差鬼兵。随着妇人去。正是
从空伸出拏云手。
提起天罗地网人。
第二十八齣　折证
【遶地游】〔生上〕仁风吹遍。闾巷絃歌满。官衙冷。一庭苔藓。秋风过眼。猛惊心那人不见。怪鳞鸿何事至今杳然。
吏散公馀早闭门。萧萧梧叶乱秋声。兀坐焚香思往事。西风落日不胜情。下官自中榜后。除授此职。到任来。不想尙缺郡守。一郡事都属下官掌理。且喜物阜民安。词淸讼简。焚香晏坐。啜茗观书。诚爲乐事。但我在此安享富贵。竟不知夫人安否何如。前日在京时。卽便写书寄与卖登科录的。到莱阳报喜。就请夫人竟赴徐州任所。但不知此书可曾到否。教我时刻在怀。好闷人也。
【集贤宾】重重离恨难自遣。思量展转凄然。他受苦担辛图美满。别来后。有万千肠断。指望我功成名显。毕竟把佳音频盼。此书若没有差失。想已到多时了。他若见此书呵。料应愁眉展。又怕他生憎去迟来晚。
且住。我想起来。前日虽有书寄去。那卖登科录的人莫非有些差迟。我如今不免再写一封书。差的当人去。方纔不致误事。左右。取纸笔过来。〔末上介〕你自迴避。〔介〕呀。身子如何霎时这般疲倦。一囘也想不起来了。爲甚的神思不安。
【啭林莺】神魂恍惚霜毫软。昏昏没倒没顚。莫非相思搅得愁心乱。想当初誓海盟山。他把香云痛翦。念此情。忍霎时抛闪。闷无言。睁睁望眼。寂寞泪阑干。
〔作惊介〕呀。好没头緖。我想夜来曾得一梦。梦见梨花一枝。纔扳在手。却被一阵狂风。将花吹堕。以后又取起来置在甁中。其花复鲜。不知何兆。〔作倦介〕呀。如何身子一发昏眩起来。莫非是不祥。
【啄木鹂】如病裏。似梦间。〔鬼暗上下〕闹攘攘虚声过耳边。〔惊介〕眼生花惨雾愁霾。乱庭除沙暗风掀。〔介〕无形有影空中见。瞻前忽后魂飘散。〔鬼上下〕呀。满目间非人非兽。〔旦上〕王魁。你负得我好苦。〔生〕呼名姓似妇人言。
〔旦〕王魁这厮。你好负心也。〔生〕你是那个。〔旦〕我是敫桂英。〔生〕我的妻如何这般模样。莫非是鬼。〔旦〕我如今不是你的妻子了。〔生慌介〕
【香柳娘】却怎生蓬头垢面。却怎生蓬头垢面。一簇鬼兵交战。磨牙攘臂争相犯。〔旦〕王魁。还我性命来。〔生〕呀。你果是阴魂负寃。你果是阴魂负寃。因甚赴冥途。一声声将咱怨。〔旦〕你身荣再婚。你身荣再婚。害我把香罗自缠。你这兽心人面。〔生〕
【前腔】听他咬牙关恨言。听他咬牙关恨言。不明不暗。〔旦扯生〕快随我去。〔鬼捉介生〕遮拦不住相牵挽。〔旦〕我要拏你去见海神爷。〔生〕那神灵与我。那神灵与我。有甚干连。到此胡沾染。〔旦〕你在神前罚愿。你在神前罚愿。我拚生诉寃。今日与伊分辨。
〔鬼捉生介〕快走。快走。〔旦扯生〕王魁这厮。好好随我去。教你浑身是口也难言。遍体排牙说不得。〔生倒地介鬼旦下末上〕天有不测风云。人有旦夕祸福。有这等异事。我老爷在书院中閒坐。我在厅后边只见阴风淅淅。杀气腾腾。一阵鬼兵。带着一个妇人。盘盘旋旋。啼啼哭哭。把我老爷锁着。牵出衙门。那时急欲去救他。被黑沙乱滚。不得近前。霎时风息烟消。天朗气淸。不免到书院中一看。呀。老爷原来晕倒在这里。老爷老爷。呀。叫也叫他不醒。牌子们。快来扶老爷进去。〔衆上介〕快扶到裏边卧牀上睡着。一面请医人调治。正是靑龙共白虎同行。吉凶事全然未料。〔下〕
第二十九齣　辨非
〔外上〕小圣鎭海神是也。昨日巡游海岛。不曾坐殿。今日得暇。不免勘取敫氏王魁这设誓情由。判官何在。〔判鬼上〕善恶若无报。乾坤必有私。伏大王。有何法旨。〔外〕昨日差鬼兵带同阴妇敫桂英。勾取王魁阳魂到殿审问。缘何不见到来。〔判看介〕那东方一道寒云。敢是来也。〔鬼带生旦上〕去程如走电。归路似奔涛。阴令应难阻。阳官不可逃。王魁桂英当面。〔生旦介外〕王魁。我查得你困莱阳时。深亏了敫桂英。到京分别时。诚恐两下有负。来吾殿下。焚香设誓。如何纔得中选。竟自重婚韩氏。休了桂英。你这停妻再娶之罪。恰要认来。〔生〕念王魁曾读诗书。颇谙礼义。岂不知结髮之恩不可忘。再娶之条不可犯。当初桂英临别之时。曾焚香以设誓。大王所闻。前日王魁中榜之后。卽修书以报喜。差人可证。若说休妻一事。万死难甘。〔外〕休得胡说。你不曾休妻。寄来的休书是那个写的。从实供来。〔生〕大王。前日王魁寄来的是家书。并不是休书。大王且听禀。
【啄木儿】那日春闱后侥倖时。忙写家书报我妻。道蒙除佥判徐州。请同行悬望如期。〔外〕旣然如此。如何又入赘在韩丞相家了。〔生〕大王。并不曾入赘在他家裏。这话有个缘故。那韩丞相呵。他曾央媒氏来求配。我哀言苦口坚辞拒。那时节并不曾有重婚之事呵。爲甚写休妻一纸书。
〔旦〕大王。不要听他。
【前腔】那亏心汉。负义贼。巧语花言一讪虚。王魁。你书上写道。韩丞相强要求婚。我只得勉赴佳期。〔生〕呀。桂英。那书是谁人寄来的。〔旦〕你还道是谁人。他道是京师人。因卖登科录。王状元明白敎传语。这纸休书难抵讳。
〔外〕王魁。这是怎么说。〔生〕有这等不明白的事。大王。
【三段子】那韩家幼女长和短。我也知他怎的。桂英。这王魁此书眞和假。你也详察是非。怕有奸人蓦地生恶意。乘机就裏施毒计。致使伉俪心离。萧牆祸起。
〔旦〕王魁。你不要强辩。那寄书人明说道。
【前腔】在状元行寓。领缄封。疾忙便驰。竟到莱阳报知。那时我接了书。谢公与妈妈都在。当面前孜孜看的。那日妈妈正逼我改嫁金垒。又见了那休书呵。他一时愤怒增十倍。万千辱駡。敎我难支对。因此上把香罗帕缠死。要与你阴司对理。王魁。你这一封书呵。是勾命公文。寃家案底。
〔外〕我看你两下情词。事有可疑。方纔闻敫桂英有妈妈逼他改嫁金垒之言。莫非此处有些情弊在裏头。这休书若非王魁。必有奸谋。离间他的夫妻。也未可知。判官。与我逐一查那善恶文簿。要见何年月日。有何人套写王魁家书。掇赚他夫妻离间。有无明白。〔判介〕查得元丰二年十一月十六日。据値日功曹来报。有莱阳金垒。欲谋桂英爲妻。设计套换书信。以致夫妻离间。〔外〕原来如此。王魁。果然非你之罪。〔生〕谢大王。那金垒这厮。害我妻的性命好苦。〔旦〕原来奴家错吿了你到阴司。好苦。〔外〕不要啼哭。我与你做主。那金垒爲富不仁。伤残人命。将他阳寿减除二纪。阳司处决报应。仍把他婚姻录内注定。二世鳏居绝嗣。〔判〕领法旨。〔外〕又看得王魁桂英阳寿俱未该尽。况王魁守义。贵不易妻。桂英坚志。死不改节。懿德可嘉。爵禄宜永。与他再世。夫妻完聚。差鬼兵各自送归阳世。王状元。你夫妻二人请起来。〔生旦〕多谢大王再生之恩。〔拜介〕
【归朝欢】奸书递。奸书递。夫妻永离。感尊神冥谐阴配。黄泉杳。黄泉杳。幽魂怎归。感尊神囘生起死。须臾地府寃一洗。轮迴绝胜三生遇。再转阳春照凤帏。
〔外〕叫判官火速差兵。送阳官夫妇二人。还魂去者。〔生旦〕正是。我和你随这鬼兵一路儿去。〔外〕大抵乾坤多一照。免教人在暗中行。〔下生旦〕
堪笑奸谋枉用心。
阴司报应甚分明。
莫言暗室无知见。
须信空中有鬼神。
第三十齣　回生
【霜天晓角】〔外丑上〕长眠梦杳。争得重泉晓。〔丑〕我那桂英的儿。耳畔悲哀知否。你孤魂何处飘摇。
〔外〕妈妈不要烦恼。我那儿敢是有救。多应不死。〔丑〕人也死两日了。还说有救。你也敢是睡着了。〔外〕你不知道。我夜来有一梦。甚是奇怪。梦见海神爷与我说道。你那桂英。我已放他还魂了。但他咽喉气绝。无由接引。近日有个靑牛祖师。常到殿间閒游。明日他来。你可拜求他。自有道理。〔丑〕原来得此一梦。我今早看他的面色。越越的红白了。摸他的胸前。至今温温的。莫非前日算命之言。有些应验。若果有甚么道人来。我与你求他一救。救得他转。也未可知。〔外〕正是正是。妈妈。梦中还有一句话。不好说得。〔丑〕有甚话。〔外〕那海神爷道。都是你那婆子。逼他改嫁。害了他性命。〔丑〕不要諕我。果有这话。公公。你与我说道不干我妈妈事便好。这个不是当耍的。〔外〕妈妈早知害怕。悔不当初。〔丑介〕远远来的是个道人。莫非就是他。〔淨扮靑牛道人上〕炼得身形似鹤形。千株松下一岩经。人来问我无馀事。月在中天水在甁。自家姓葛。号稚川子。在尘世走动。别号靑牛祖师的便是。昨日在蓬莱山閒行。乘风到此。此地有鎭海大王。延我茶话。话间云有个女寃敫桂英屈死在庙。阳寿尙未该尽。求我救他一命。这救生是我本心。有何不可。不免到庙间看一囘。〔介外〕师父拜揖。师父莫非是靑牛祖师。〔淨〕我就是。你如何晓得。〔外丑拜介〕祖师祖师。可怜见我有一小女。名桂英。因有寃屈事。将罗帕缠死在此两日了。面色还是红的。心头还是热的。昨夜梦见神人道。明日有位靑牛祖师来。他便救得。没奈何望祖师神力匡扶。〔淨〕这个容易。他死在那里。〔外丑〕起初原死在这里。恐怕触秽神像。移在后殿。〔淨〕你那老人家差了。大凡暴死的。不可移动他尸骸。恐他魂魄无所归着了。你快去扶在原死的所在来也。〔外丑〕是是。正是如此。〔外丑下抬旦上〕我那儿轻身泛体。全仗祖师救他一命。〔淨〕且不要嚷。待我静静的行针下药。〔步罡介〕拯世扶危体道心。膏肓二竖不须寻。胸中天突气犹在。足下冲阳脉未沉。〔身上按介〕妈妈。你把他头来略扶起些。与他元气三口。〔丑〕是有了。〔淨〕再把他口儿张开些。〔介〕塡药饵。按金针。涌泉一穴最功深。须知八法施神妙。起死囘生値万金。〔介〕醒醒。〔旦歎气介丑〕好了好了。我那儿甦醒甦醒。〔旦〕我那官人。〔外丑〕我那儿。我在这里。〔旦〕妈妈。〔丑〕我儿甦醒。〔淨〕不要忙。缓缓扶他起来。〔介外丑〕多感祖师救我女儿。将甚补报大恩。〔淨〕我那望你报来。霎时去也。还乘白鹤归三岛。满驾淸风到九虚。〔下外〕呀。那祖师倏然就不见了。眞是仙人救我的儿。〔丑〕我那亲亲的儿。慢慢捱将起来。再不埋怨你了。〔旦〕我的娘在那里。〔外丑〕我在这里。我那儿。你这两日呵。
【月云高】神魂缥缈。悠悠向谁靠。你含却恓惶泪。沉沉向谁吿。我那儿。昨日呵命乏丝毫。今日事都难料。你缠死之后。那痛苦还知否。怎生受黄泉道。瞑目昏昏这几宵。白日阴阴在何处着。
〔旦〕我死后呵。
【前腔】仓惶顚倒。胡行任荒草。恍忽灵神庙。将衷情哀吿。〔外丑〕哀吿些甚么来。〔旦〕吿那王魁休书一事。海神爷呵。摄取王魁。一一推详到。他竝没重婚娶。是金垒生圈套。那休书都是金垒写的。他家书写道。除授了徐州佥判。请我同到任所。那曾有休书来。谢得海神爷审问明白。放我二人还魂。夫妻长得完聚。〔外丑〕可知道海神爷原来这等有灵。你死了两日。胸前还是温温的。〔旦〕妈妈。这是心不成灰怨未消。生死恩雠苦这遭。
〔外丑〕孩儿。这金垒如何不报应他。〔旦〕我在昏迷中。听见神明决断道。金垒爲富不仁。伤残人命。减寿二纪。阳司处决。注他二世鳏居绝嗣。〔外〕原来这等报应。难消难消。〔丑〕我儿。那海神爷不曾说我甚么来么。〔旦〕也听见他说。妈妈逼奴改嫁金垒一事。因此查得他改书情弊来。〔丑〕孩儿不要吓我。我如今再不要你改嫁人了。
抵事好惊心。
时间命险倾。
药医不死病。
佛度有缘人。

[book_title]第三十一齣~第四十齣
第三十一齣　驱敌
【北点绦脣】〔淨扮张元领兵上〕宝剑风生。绯袍云染。靴尖按踹破天关。怕什么韩和范。
铁骑如云剑气雄。金城千里笑谈空。中原谩说多飞将。谁敢燕然勒汉功。自家姓张。名元。字雷复。乃西夏国一员大将是也。文武兼通。威名远播。拥百万之罴貅。专四方之征伐。论用兵。孙吴当居前列。较攻战。韩彭宜在下风。随他九里山戈戟如麻。止用鎗尖儿拨成血堑。一任八门阵机关似网。只须马足儿蹂作平沙。智不让博浪之张良。勇那数拔山之项羽。振旅长驱。而敌国之兵闻风解甲。攻城掠地。而鎭藩之将面缚开门。眞个是播掀风浪番身去。收拾山河反掌间。近日蒙吾王勅旨。着俺统兵经略南朝郡县。且喜威如破竹。所向无前。争奈徐州守将种谔这厮。招纳叛亡。我家士卒往往去归附了他。如今不免提兵昼夜兼行。乘他无备攻徐州。教他智不及用。勇不能施。一鼓可下。叫军士们整顿器械。连夜向徐州去。〔衆介淨〕你看初冬天气。弓劲马肥。正好征战也呵。
【北混江龙】日高烟淡。倚天长剑影衝寒。声驰沸海。令走摇山。铠砌银纹。恰便是龙驾雨。鍪斜金翅。可兀的虎生翰。气腾腾雾结。阵绕绕云连。黄沙慢起。乌角吹残。鼙鼓掩轰雷。旗纛驱飞电。指日间长驱席捲。凯奏师旋。
军士们。快趱行前去。〔衆应介〕
兵行贵神速。
连宵便拔营。
指挥摧劲敌。
鼓掌破坚城。
第三十二齣　传笺
【一枝花】〔生上〕离魂随梦远。官况缘愁浅。淹淹狂病起。惊抛闪。结髮恩多。险作伤心怨。死生关。几不免。变幻无端。又添上一番缭乱。
巫峡迢迢旧楚宫。至今云雨暗丹枫。浮生尽恋人间乐。惟有襄王忆梦中。下官前日在书院中。忽然神思困倦。只见阴风四起。黑气漫空。一阵鬼兵拥我妻桂英。口内称寃道枉。悲泣之间。不觉眼目生花。晕倒在地。那鬼兵拏我到莱阳海神庙鞫问。道我入赘在韩丞相家。休了桂英。致他把罗帕缠死。赴阴司吿理。幸得海神查检簿籍。却是金垒把我家书改作休书。以致夫妻离散。以此放我两下囘生。再续前缘。有此奇怪之事。差王兴到莱阳看我夫人。果然事体如何。就请他疾忙赴任相会。王兴那里。〔末上〕堂上闻呼唤。堦前听使令。老爷有何分付。〔生〕我自得此奇怪之事。坐卧不安。如今写书一封在此。差你到莱阳问取夫人消息。就请一同谢家亲属到任。不可迟误。〔末介生〕还有一件。我书上虽则写明。还要你对夫人说。
【懒画眉】道是成名巳把喜音传。前日书上就请夫人到徐州任所来。指望会面殷勤在早晚间。如何消息竟茫然。莫非此书呵。被奸人套换生机变。你说因此。如今又差小人来接取夫人。请作速起程去。尙有往是来非欲细言。
待我打发盘缠。你就去罢。〔末介小生扮种谔上〕
【前腔】忽闻胡骑透重关。千里纷腾起堠烟。小校通报。种爷下马。要议军情紧急事。〔报介见介小生〕老先生晓得么。那元昊这厮。无端遣将寇中原。恐靑徐一带横生患。守御须当早戒严。
〔生〕原来如此。元帅如何处置。〔小生〕学生正来请教。那水陆城门。怕有奸细出入。合当谨闭了。〔生〕这个是呀。王兴。你如今又去不得了。〔末介生〕元帅。学生愚见。暂且固守城池。坚壁淸野以待。看他来时。作应变计策。〔小生〕老先生所言有理。但不知是何人领兵。有多少人马。打从那一路来。早上已差探子打听去了。且待他囘报。别作战守之计。〔小旦扮探子上〕
【北鬭鹌鹑】展帜追风。挥鞭度险。掩棘埋荆。则兀的衝昏破暗。闪这所虎窟龙潭。不禁那靴痿鞚软。报报。报事探子囘来也。〔见介小生〕你囘来了。那军情怎么。〔小旦〕自那日领军令呵。大踏步那顾间关。不分远近。赤律律将令难违。一桩桩军情都探。
〔小生生〕你到那一个所在。恰又早来了也。〔小旦〕
【紫花儿序】觑百里漫漫烟起。望一会隐隐尘飞。冈冈的近红日西晖。
〔小生〕那百里外见尘头起。恰近了也。你到这所在。天色将晚。他那里安营了么。〔小旦〕
【金焦叶】我只见闹嚷嚷人撩烟乱。密匝匝千迴万转。一营营鸣铃震铎。一个个埋锅造饭。
〔小生〕那时安营了。你曾潜看他军马多少。器械如何。〔小旦〕
【调笑令】侧身儿的悄行。侧身儿的悄行。暗揣他声息相传。呀。小可的猛将有数十员。大都来雄兵有十馀万。大都来雄兵有十馀万。马咆哮。浑身也挂着铁甲明耀日。戈矛刀剑立如山。戈矛刀剑立如山。赤紧的号令霜严。
〔小生生〕约有十万之衆。你可曾窥他排着阵势。立着那营寨何如。〔小旦〕
【秃厮儿】只见那门旗按四方八面。马步军分布勾连。齐臻臻左厢右厢。前驱后殿。他都甲不解。刀不鞘。弓不鬆弦。杀气漫漫。
〔小生生〕你打听得他主将姓甚名谁。要打从那一路进兵来。〔小旦〕
【圣药皇】都道是张相公不敢把名传。他可猛过项羽力拔山。勇过项羽力拔山。〔小生〕原来是张元这厮。从来军中呼他爲相公。虽则是元昊家一员名将。此人有勇无谋。非吾敌手。你还探得他要攻那一处来。〔小旦〕他敢也冒巉岩。陵戏险。打徐州要路来不远。打徐州要路来不远。望元帅忙守御。紧防闲。
〔小生〕我都晓得。我这里整顿人马。与他交战便了。〔小旦〕
【尾】他那里军驰马骤疾如箭。不移时怕撞过了郊关地面。〔小生〕我自理会得。叫军校。赏他酒米猪肉羊肉。你暂去歇息者。〔小旦介〕俺这里儘残生。落得这一顿饱餐。恰纔好着意用兵机。把三军胆按。
〔下生〕贼势这般猖獗。元帅计将安出。〔小生〕学生正欲请教。久闻老先生有文武之才。若得出一妙计。学生自当效力。〔生〕不敢不敢。若论愚见。元帅可疾忙点起军马。离城二十里立寨拒战。那张元不走。必成擒矣。〔小生〕老先生何以见之。〔生〕吾闻兵法。百里而趋利者蹶上将。且彼千里而来。欲袭我无备。不衔枚出奇。乃从平坦。声息相闻。使我得知其虚实。且早晚兼行。士卒疲困。我往彼客。以逸待劳。万无不胜之理。〔小生〕老先生所见有理。正合愚意。还有一件。那中军旗号一面。上打着老先生的旗号。写道是状元参谋王。不须老先生出兵。只用此虚声耳。〔生〕却爲何来。〔小生〕元昊那厮。最畏服我朝文臣。有智谋韬略。他若望见状元参谋的旗号。先已夺气了。此所谓上战攻心也。〔生〕这个一凭元帅主张。今日就火速进兵。不宜稍迟了。〔小生〕军校传令各将官。一齐到大教场听点。〔衆应介小生〕那厮他
【节节高】无名起寇端。总狼贪。敢行千里轻索战。看挥长剑。斩娄阑。悬可汗。雄兵一一都精练。管敎不放隻轮返。明朝试听凯歌旋。霎时一洗山河怨。〔合〕
【尾声】摧锋陷敌凭神算。任纵横出奇应变。斩将搴旗呼吸间。
白马将军赤锦袍。
双悬櫜鞬臂乌号。
衝锋独斩单于首。
腥血淋漓汚宝刀。
第三十三齣　灭冦
【水底鱼】〔淨扮张元领兵上〕铁骑长驱。雄兵十万馀。鞭梢指处。把徐州四面围。把徐州四面围。
军士们。远远望见人马。连营结寨。打着中军旗号。敢是种谔这厮前来迎敌。杀上前去。
【前腔】鞭梢指处。把徐州四面围。把徐州四面围。〔下小生领兵上〕
【前腔】那贼深入悬兵。如鱼就釜烹。敎他来时有路。归去定无门。归去定无门。军士们。前面人马就是张元这厮。摆开阵势与他交战。〔淨衆上〕鞭梢指处。把徐州四面围。把徐州四面围。〔介淨〕军士们。问他那里。何人领兵。〔介小生衆〕我这里种元帅亲自领兵。还有参谋王状元在中军寨。好好投降罢。〔淨〕那怕你无名小将。白面书生。放马相持。〔战介淨败下小生〕这厮被我杀得胆丧魂飞。衆兵乱窜。都逃遁了。军校。与我再追上去。敎他来时有路。归去定无门。归去定无门。
第三十四齣　虚报
〔丑扮军士求乞上〕一不做。二不休。若要成。做到头。自家爲何道此两句。我乃是徐州城外一个小卒。惯僱与人差使。那城中金大员外。要谋那鸣珂巷谢家的女儿爲妻。那女子已有丈夫了。却是济宁王魁。上科得中状元。在徐州做佥判。见说近日有贼兵举发。围了徐州。未知胜败。那金员外与我钱钞。教我扮作求乞的军士。到他家门首求乞。他家若问我时。只说是徐州杀败的军。近日贼兵围了徐州。王佥判亲自出战。被贼兵杀得片甲不存。王佥判也杀在乱军中了。知他丈夫死了。必然改嫁与金员外。咳。虽然如此。也是阴隲勾当。得了他几贯钱。不得不如此。呀。鸣珂巷还在前面。待我趱步前去。〔下旦上〕
【霜天晓角】惊思幽会。瘦影依然自。垂绝半生云雨。巫山长梦初囘。
死因郞负妾。生悔怨郞非。妾死幸复生。郞魂归不归。奴家那日缢死。自分永归泉世。幸得海神放我还魂。靑牛祖师救了性命。只是无端害我丈夫。也到阴司受苦。若果有此事。想他在徐州做官。那一日必然也有一场大难。天那。只道是他负我。谁想是我负他。如今杳无音信。竟不知下落。好闷人也。〔贴上〕
【前腔】人间最异。生死幽明际。多少寃情屈緖。不明不暗谁知。
〔见介贴〕大姐。你自从前日这场大难。如今容颜尙自这般消瘦。可怜可怜。〔旦〕似奴家这般容颜光景。那有好的时节。今日得生足矣。〔贴〕大姐。莫道是阳间善恶。没有阴司报应。若非海神灵显。几乎屈害了你夫妻两人。〔旦〕这是连我也不信。明明是鬼兵拏我丈夫到阴司对理。他把家书念与我听。说道除授徐州佥判。差人接我。随同到任。此事若果有之。他在徐州做官。如何再不见个音信。〔贴〕想早晚必竟有实信来。你且宁耐。〔旦〕姨娘。我心上好不烦苦也。
【香遍满】思量底事。敎人展转生暗疑。半道如人还似鬼。卜得死相逢。生来依旧离。姨娘。这阴司的事。杳杳冥冥。又谁知眞与虚。我丈夫呵。却也难料他生和死。
〔贴〕大姐。你身子这般模样。省些愁烦罢。我与你且到庭除前閒步一囘。少散闷怀。〔介〕
【前腔】你撇开愁虑。宽心且保多病躯。譬如你前日死了。今日幸然呵。留得残生作道理。你黄泉得再归。这神灵事岂虚。可知道姻缘数未终。必竟有相逢处。
〔丑上〕厨中有冷饭。路上有饥人。〔介〕这鸣珂巷这一家就是谢家了。待我叫一声。求乞求乞。〔贴〕有什么乞儿在外。我与你进去罢。不要採他。〔丑叫介旦〕姨娘。想是我前世不修今受苦。那穷苦的人。布施些他。积些阴德也好。〔贴〕也说得是。我与你同去问他。呀。是个军士打扮。爲何抄化。〔丑〕奶奶。我是徐州军士。近日被贼兵围了徐州。我这里都被他杀败了。小人幸然逃得性命。在这里没有盘缠。没奈何一路求乞囘去。〔旦〕姨娘。听他说什么徐州。陡起我心上事来。莫非就是我丈夫说徐州做佥判的所在。〔贴〕这也未可知。且问他看。〔旦〕那军士。我且问你。徐州是那个在那里做官。〔丑〕徐州没有太守。王佥判老爷在那里掌印。〔旦〕姨娘。佥判姓王。莫非是他。我再问你。那王佥判你晓得是那里人。唤甚么名字。〔丑〕他是济宁人。是前科状元王魁。〔旦〕姨娘。果然是他了。〔贴介旦〕他在那里做官好么。〔丑〕做官好。做官好。可惜这等一个好老爹。只爲要保守城池。领兵亲自督战。却被那贼兵围在中间。乱砍死了。〔旦〕原来我那丈夫又被贼兵杀了。好痛苦也。〔倒介贴〕大姐甦醒。〔介丑〕双手擘开生死路。一身跳出是非门。〔旦醒哭介〕我那丈夫。
【靑哥儿】当初与你在死裏空相会。如今我得重生。你反归泉世。前日是我连累你到阴司呵。还望你孤魂有路归。今番料不得你重生理。我那丈夫。前日你也爲我而身死。今日我岂肯负你而独生。难道我偸生做了负义人。忍敎你做无妻鬼。
〔介贴〕大姐。待我扶你到裏边去。你且不要啼哭。此事虚实。尙未可知。〔旦〕姨娘。我想起来。千休万休。不如死休。奴家也只是寻个自尽罢了。〔贴〕说那里话。
【前腔】迢迢路隔千山水。如何轻信得传来语。大凡事体。不要一时性急了。你不记得前番一纸休书。今日之言呵。又焉知不是恶党生奸计。前日因爲轻信了书。险些死了。幸得神灵救你得再生。如今你又不审详细。又要寻死。恐又把残生枉送也成何济。
待我请公公妈妈出来。说与他知道。教他外边去问个消息。公公妈妈快出来出来。〔外丑上〕入门休问荣枯事。观看容颜便得知。你两人爲何叫得我这般慌张。〔旦哭介外丑〕爲何又在此啼哭。〔旦〕闻说我丈夫被贼兵杀了。〔外丑〕这是那里来的说话。〔旦〕方纔有个求乞的。他是徐州军士。说我丈夫在徐州做佥判。被贼围了城池。亲自领兵督战。杀死在乱军中了。〔外〕有这等事。恐怕没有这话。早上我在县前閒走。闻报事的到县裏去报道。有贼兵攻徐州。被徐州守将杀退了。如今又往别处去。故此行文到各郡县。要修辑武备。保守城池。看起来徐州官兵得胜了。岂有此事。想必是虚传。不要信他。〔旦贴〕原来如此。只愿是虚的便好。〔外〕不要慌。待我再出去细访。便知分晓。〔旦〕多谢公公。就去访问访问。〔外〕我儿。
【罗帐裏坐】我思之。就裏此事公然是虚。那徐州佥判呵。他职非武臣。何故在沙场战死。〔丑〕此事也未可知。我儿。倘他适遭其遇。你好早寻活计。〔旦〕妈妈。他若死了。生也徒然。生不得与他做夫妻。死亦随他做鬼。
〔外〕你且不要啼哭。待我出去寻问消息便了。
莫爲死伤生。
从容且耐心。
万般都是命。
半点不由人。
第三十五齣　雪恨
〔衆败军上〕力尽胡弓软。时乖铁马迟。军如丧家狗。一似落汤鸡。〔淨张元上〕咄。细细叨叨说些什么。〔介〕恨小非君子。无毒不丈夫。自家攻城掠地。所向无前。料那种谔这厮。非吾敌手。领兵迳取徐州。反被他杀败了。军马折了大半。我在军前。见他摆着阵势。有正有奇。如风如雷。他那有这等本事。昨日拏得一个逃窜的。却是徐州人。问他军中事体。原来他那中军旗上。打着参谋状元王。乃是徐州佥判王魁。说道我军到时。种谔只要闭门自守。都是王魁这厮设计出兵。我到被那白面书生这场挠败。细访他家小在莱阳地方。我如今星夜领兵到莱阳。乘其无备。杀进城去。掳了莱阳宝货。杀尽了王魁的家小。方快我意。军士们。听吾号令。〔衆应介淨〕
【四边静】衔枚疾走莱阳地。乘虚出不意。敎他有翅也难飞。无门可逃避。军校。杀进莱阳城时。知道那个是王魁的家小。与我不分眞僞。尽皆杀取。灾祸及池鱼。都来做刀下鬼。
克日到莱阳。
兼程星夜行。
休言败残旅。
堪作报寃兵。
第三十六齣　军情
【菊花新】〔生上〕朔风一夜战尘飞。云暗关河望眼迷。虎帐坐熊罴。气吐羣狐屛息。
千里云开杀气横。剑锋飞电马蹄轻。天山落尽残胡骑。瀚海波澄洗汉兵。且喜张元这厮被俺兵杀得大败。星夜遁去。但不知打从那里去了。今日种总兵收兵进城。待他来时。便知端的。〔小生上〕
【前腔】挥戈随把犬羊驱。囘首何须挽落晖。腥血洒征衣。剑锷尙流杀气。
小校去报。〔介生〕快请。元帅一奋虎威。贼兵丧胆。封疆无恙。苍生帖然。此皆坐享公之福也。〔小生〕此乃圣天子之洪福。老先生之妙算。学生何功之有。还有一件。那贼虽败去。星夜捲甲而行。我徐州一方。虽保无虞。只恐各处郡县。一时无备。被他乘虚攻掠。爲此学生一面行文到各府官。教他严加守御。一面行文到各县官。教他严加守御。一面差哨马。探听贼兵所向。可追则追。当御则御。庶免纵寇之责。〔生〕元帅神算。人不可及。然那贼这一场大败。想必遁归矣。〔小生〕老先生。你不知那张元这厮呵。
【红衲袄】他生得铁铮铮的八尺躯。雄赳赳有万人敌。虽不谙兵家这几行精密机。也恰有莽撞来一团麄胆气。他那勇敢卒尙有五万馀。能战将犹存数十辈。恐他自愧无功。不敢空归也。搪向东来又突西。
〔生〕原来如此。元帅所见有理。〔小生〕不敢。哨探的想必就囘来也。〔丑上〕号令风霆迅。军情不可迟。一心忙似箭。两脚走如飞。〔见介小生〕你囘来了。打听得贼兵往那里去了。〔丑〕那日杀败之后。小的远远随他。不勾百里之地。他那里整顿残兵。衔枚捲甲。昼夜兼程而进。要到莱阳去。乘虚攻破莱阳城。只要杀尽了莱阳百姓。〔生〕如何独要攻莱阳。〔丑〕这个小的不知。但悄悄的闻得他军中几句口号道。剋日到莱阳。兼程昼夜行。休言残败旅。堪作报寃兵。〔生〕报寃兵。莱阳与他有寃雠。〔小生〕便是。只恐莱阳无备。〔生〕怎么好。倘或破了莱阳。怎生是好。〔小生〕老先生。那莱阳不是贵处。怎么大有忧色。〔生〕一言难尽。
【前腔】莱阳县虽非是松菊庐。是我受恩深。瓜葛处。〔小生〕老先生此处有什么瓜葛。〔生〕只爲前科未遂功名志。淹困于斯不得归。此时呵。影茕茕尙未妻。就在此处求婚。喜得姻缘偶然。本城谢家有一女。就入赘在他家了。效蒹葭。谐比翼。学生寒荆爲我受了无数凄楚。自中榜之后。还不曾见面。不知他生死安危也。如今要差人去接他到此相会。又遭此变。苦只苦三月风烟一纸书。
〔小生〕原来如此。不必忧虑。学生荷蒙朝廷勑旨。得以便宜行事。如今贼犯莱阳。虽无老先生尊眷在彼。学生岂敢按兵坐视。况有尊眷。学生亲自提兵。星夜走到莱阳。料然他不及措手。可保无虞。且请宽心。〔生〕若如此。不特学生蒙福。是亦救一方涂炭也。感德感德。还有不识进退之恳。家书一封。欲差小僕王兴到寒家迎取家眷。一同到此。但恐兵戈阻隔。仰赖元帅护持。〔小生〕这个当得。〔生〕王兴那里。〔末上介生〕王兴。你随着种爷军校去。〔背对末云〕你访那金垒这厮。果有套书之事。就禀上种爷。依法处治他。〔末〕晓得。〔小生〕这军机不可迟缓。就此奉别。
西风猎猎阵云高。
侧坐雕鞍胆气豪。
行看横戈衝虏骑。
髑髅飞血溅征袍。
第三十七齣　收兵
【水底鱼】〔淨扮张元领兵上〕雷厉风行。惟闻人马声。敎他不及掩耳。玉石尽皆焚。玉石尽皆焚。
军士们。前面就是莱阳城了。〔内呐喊介〕你看城上呐喊。摆列器械。闭门坚守。一定是走漏了风声。他那里得以预备。呀。后面尘头起处。莫非有救兵到来。军校。疾忙一齐努力攻上城去。
【前腔】敎他不及掩耳。玉石尽皆焚。玉石尽皆焚。〔下小生领兵上〕
【前腔】鼠窜狐奔。公然敢横行。到焰魔天上。我足下快腾云。我足下快腾云。
前面就是张元军马。杀上前去。
【前腔】走到焰魔天上。足下快腾云。足下快腾云。
〔淨衆上〕又是种谔这厮。追我怎么。〔小生〕你这厮无端攻我城池。杀我百姓。我前来拏你。〔淨介小生介战介淨败下小生〕你看那贼杀得片甲不存。张元那厮单骑走了。今番料他无能爲矣。军校就在城外安寨。暂息劳顿。分付城上守城的报与本县知道。方纔乃徐州总鎭种爷。已杀退贼兵。欲进城来。恐骚扰地方。故此在城外安歇。明日就囘兵了。如今开了城门。我有公干。差人进城。不得拦阻。〔衆分付介内应介〕再差精兵二十名。在外营俟候。恐有本县官员相见。止收禀帖。明日见罢。〔衆介〕军校。前日王佥判老爷差王兴在中军。唤他来。〔末上〕顷刻狼烟静。须臾杀气收。王兴叩头。〔小生〕你如今就进城去见了你老爷的夫人。道你老爷就要请家眷。剋日到任。可疾忙收拾行装。我与本县讨夫马。一路上再差精兵护送。但要作速。不可迟留了。〔末〕谢老爷。小的就进去了。
一鼓去渠魁。
莱阳免祸危。
鞭敲金凳响。
齐唱凯歌囘。
第三十八齣　往任
【鹊桥仙】〔旦上〕人亡地远。干戈相向。灾祸重山曡嶂。〔贴上合〕无凭底事正徬徨。又添上愁城千丈。
〔旦〕姨娘。福无双至原非谬。祸不单行总是眞。奴家丈夫凶信。尙未知有无。如今又有贼兵攻城。甚是危急。一家性命。也不可知。这塲苦楚。怎生是好。〔贴〕城中不听得声嚷。人都说不知那一路有救兵来。把贼兵杀退了。公公已出去看来。就打听你丈夫消息。待他囘来。便知分晓。〔旦〕各处干戈撩乱。莫非我丈夫死信是眞的。好苦。
【解三酲】痛伤心夫忧妻难。死生情故国他鄕。我那丈夫呵。倘幸然得保身无恙。又难卜我存亡。他若果然白骨埋荒草。奴家呵。肯生把红颜对晓粧。〔合〕怕俱成枉。绵绵恨。无休不了。地久天长。〔贴〕
【前腔】念离人不堪愁况。更无端祸起萧牆。但愿天敎早晚贼兵散。你儿夫信变爲祥。那时再见太平。你夫妻重会。也未可知。澄淸倘似黄河水。懽会应如绿野堂。
〔合前外上〕
【不是路】兵势张皇。已爲苍生驱虎狼。〔旦贴〕公公囘来了。外边声息如何。〔外〕你且从容取。一家儿喜事有几桩桩。〔旦贴〕有甚喜事。快说快说。〔外〕请妈妈出来一同说。〔旦〕妈妈出来。〔丑上〕睡方酣。爲何耳畔声嚷嚷。〔外〕你们晓得么。城外贼兵尽败亡。〔衆〕可喜可喜。被那个杀败来。〔外〕纔传报。正是徐州鎭守一员将。将贼杀败。幸从天降。
〔衆〕
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:34:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>