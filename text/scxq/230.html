<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="半塘填词定稿书目,《半塘定稿》卷一,《半塘定稿》卷二,跋,附录,半塘定稿全文在线阅读,半塘定稿全文在线下载,大玄古籍书库">
<meta name="description" content="二卷。王鹏运撰。有光绪三十一年(1905)羊城(广州)刻本、光绪三十三年小放下庵刻本、民国二十六年(1937)开明书店《清名家词》本、民国三十七年金陵京华印书馆重刊本、1949年成都薛崇礼堂《清季四家词》本等多种。京华本系其侄孙王序灏、王序宁据羊城刻本重刊,卷首有小像并朱祖谋序、钟德祥光绪三十年序,附录蔡丐因《王鹏运传》及民国三十七年蔡济舒跋。《清季四家词》本,卷首增刊王鹏运自撰《半塘僧鹜传》,卷末增况周颐《半塘老人传》。王鹏运一生词作编为九集:《袖墨集》、《虫秋集》、《味梨集》、《鹜翁集》、《蜩知集》、">
<title>半塘定稿_王鹏运_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">半塘定稿</span> <br/>
          作者： <span class="inputVal" id="bkauthor">王鹏运</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,词集,完结</span> <br/>
          字数： <span class="inputVal" id="bknum">[book_length]21701</span> <br/>
          说明： <span class="inputVal" id="bkdec">二卷。王鹏运撰。有光绪三十一年(1905)羊城(广州)刻本、光绪三十三年小放下庵刻本、民国二十六年(1937)开明书店《清名家词》本、民国三十七年金陵京华印书馆重刊本、1949年成都薛崇礼堂《清季四家词》本等多种。京华本系其侄孙王序灏、王序宁据羊城刻本重刊,卷首有小像并朱祖谋序、钟德祥光绪三十年序,附录蔡丐因《王鹏运传》及民国三十七年蔡济舒跋。《清季四家词》本,卷首增刊王鹏运自撰《半塘僧鹜传》,卷末增况周颐《半塘老人传》。王鹏运一生词作编为九集:《袖墨集》、《虫秋集》、《味梨集》、《鹜翁集》、《蜩知集》、《校梦龛集》、《庚子秋词》、《春蛰吟》、《南潜集》,统名《半塘词稿》。各集有《薇省同声集本》、家刻本、钞本。据谭志峰《王鹏运及其词》列表统计,现存六百三十八首。词人晚年亲自删汰,选出一百三十九首,编为《半塘定稿》,交由朱祖谋校雠并作序,于光绪三十一年刻于羊城。朱氏惜《定稿》“刊落泰甚”,又编《半塘剩稿》刻印行世,收词五十馀首。朱祖谋序云:“半塘词尝刻于京师,为丙、丁、戊三集。今刻于广州者,乃君裒其前后七稿,删汰几半,仅存百许首,自定本也。”“君词于回肠荡气中,仍不掩其独往独来之概。”“君词导源碧山(王沂孙),复历稼轩(辛弃疾)、梦窗(吴文英),以还清真(周邦彦)之浑化,与周止庵(济)氏说契若针芥。”钟德祥序云:“今再读其遗词,幼(窈)眇而沈郁,义隐而指远。”王鹏运各种词集,唯《半塘定稿》流传较广,《虫秋》、《南潜》二集已佚。南京图书馆虽收藏宏富,亦仅《味梨集》等四种。</span> <br/>
          封面： <span class="inputVal" id="bkimg">Z_19961.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]半塘定稿
[book_author]王鹏运
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,词集,完结
[book_length]21701
[book_dec]二卷。王鹏运撰。有光绪三十一年(1905)羊城(广州)刻本、光绪三十三年小放下庵刻本、民国二十六年(1937)开明书店《清名家词》本、民国三十七年金陵京华印书馆重刊本、1949年成都薛崇礼堂《清季四家词》本等多种。京华本系其侄孙王序灏、王序宁据羊城刻本重刊,卷首有小像并朱祖谋序、钟德祥光绪三十年序,附录蔡丐因《王鹏运传》及民国三十七年蔡济舒跋。《清季四家词》本,卷首增刊王鹏运自撰《半塘僧鹜传》,卷末增况周颐《半塘老人传》。王鹏运一生词作编为九集:《袖墨集》、《虫秋集》、《味梨集》、《鹜翁集》、《蜩知集》、《校梦龛集》、《庚子秋词》、《春蛰吟》、《南潜集》,统名《半塘词稿》。各集有《薇省同声集本》、家刻本、钞本。据谭志峰《王鹏运及其词》列表统计,现存六百三十八首。词人晚年亲自删汰,选出一百三十九首,编为《半塘定稿》,交由朱祖谋校雠并作序,于光绪三十一年刻于羊城。朱氏惜《定稿》“刊落泰甚”,又编《半塘剩稿》刻印行世,收词五十馀首。朱祖谋序云:“半塘词尝刻于京师,为丙、丁、戊三集。今刻于广州者,乃君裒其前后七稿,删汰几半,仅存百许首,自定本也。”“君词于回肠荡气中,仍不掩其独往独来之概。”“君词导源碧山(王沂孙),复历稼轩(辛弃疾)、梦窗(吴文英),以还清真(周邦彦)之浑化,与周止庵(济)氏说契若针芥。”钟德祥序云:“今再读其遗词,幼(窈)眇而沈郁,义隐而指远。”王鹏运各种词集,唯《半塘定稿》流传较广,《虫秋》、《南潜》二集已佚。南京图书馆虽收藏宏富,亦仅《味梨集》等四种。
[book_img]Z_19961.jpg


[book_title]半塘填詞定稿書目
卷一
乙稿《袖墨集》令慢七首
《蟲秋集》令慢六首
丙稿《味梨集》令慢二十二首
丁稿《鶩翁集》令慢十九首
戊稿《蜩知集》令慢十六首
卷二
已稿《校夢龕集》令慢二十四首
庚稿《庚子秋詞》令十七首
《春蟄吟》慢十三首
辛稿《南潛集》令慢十五首
凡二卷七稿九集一百三十有九首
半塘詞嘗刻於京師，為丙丁戊三集，今刻於廣州者，乃君裒其前後七稿，刪汰幾半，儘存百許首自定本也。
予校讎既竣，而序之曰：同在人海之中，相遭而為友，相友而又相知，而忽焉以逝者，莫不以為人事之至悲。況乎夙以文字相切劘，共歷患難，及其別離，商訂舊業，言笑若親，而甫接其書，遽聞其死者，此予所由摧傷感欷而不能自已也。始，予在汴梁納交君，相得也，已而從學為詞，愈益親。及庚子之變，歐聯隊入京城，居人或驚散，予與同年劉君伯崇就君以居，三人者，痛世咧枰模細庵且蝗罩拢瑒t發憤叫呼，相對太息，既不得他往，乃約為詞課，拈題刻燭，於喁唱酬，日為之無間。一藝成，賞奇攻瑕，不隱不阿，談諧閒作，心神灑然，若忘其在顛沛靰臲中，而以為友朋文字之至樂也。比年，君客揚州，予來粵東，蹤跡乖阻，書問時月相往還，每有所作，必以寄示。予謂君詞於囘腸蕩氣中仍不掩其獨往獨來之概，君乃大以為知言。今年春，郵寄小象，屬摹卷端，謂令人他日得見此老鬚眉，其風趣如此。方冀易一二歲，予解組北去，從君襄羊山水間，各出所作相質證，此樂正未有艾，未幾而君訃至矣。悲夫！悲夫！君天性和易而多憂戚，若別有不堪者。既任京秩，久而得御史，抗疏言事，直聲震內外，然卒以不得志去位，其遇厄窮，其才未竟厥施，故鬱伊不聊之概，於詞陶寫之。
君詞導源碧山，復歷稼軒、夢窗，以還清眞之渾化，與周止庵氏說契若鍼芥。其必名於後，固無俟予之贅言。而零縑遺墨，燦然如新，逝者不可復作，抑將何以為懷耶。他日伯崇見是編，其感喟又當何如耶。
歸安朱祖謀
頃年，老僕自謫所歸寓家羊石，於是老友古微侍郎督學來此，蓋自京師別去且十年不翅矣。昨甫相見，侍郎則驟語僕曰：給諫王幼霞今客死蘇州，幸得其遺墨，皆手定，將為之刊印以行。僕聞之驚悲，與侍郎同心哀之，遂請其集以歸閱焉，皆曩昔臺閣餘暇時，朋舊文酒宴集搭拍應副，若不越乎流連光景之情文，其為僕所親見吮毫伸紙者泰半也。今再讀其遺詞，幼眇而沉鬱，意隱而指遠，腷臆而若有不可於名言。蓋斯人胸中別有事在，而犖然不能行其志也。與僕同脫，幼霞能稍濡忍，事或未可知。乃決然侘傺以去，甯流落至死，一瞑而不視，豈謂非慷慨扼腕獨立不屑之士也歟。僕今既老醜閒廢，幼霞復彫喪，人間世尚何者堪把玩留戀，況浮漚文字之閒乎。乃吾侍郎獨不間故舊死生之故，為幼霞诌z集之傳而緜邈乎其情，僕為之恨焉動一念矣。侍郎曰：日吾且開雕，然則非君序之不可。於是乎言之，而益增吾悲。
光緒甲辰冬十月南甯鍾德祥
贊曰：不死於病，恐將死於讒匿之口，僧鶩何幸！歸正丘首，達不得志，窮無以自存，又甚哉流落而不偶於噓欷矣！其嚴冷之氣不可傳，而章疏又不欲於自傳，勤以生平劬嗜所謂長短句者，遙託諸侍郎之老友。大哂邢蓿瑐髡邽閴郏^僧鶩好名。侍郎曰否。
乙巳夏南甯鍾德祥識

[book_title]《半塘定稿》卷一
臨桂王鵬運
《袖墨集》　丙戌至乙丑
【掃花游】豐臺菊花零落，同槐盧粹父泥飲叢祠，倚此索和。
彎環十八，是丹鳳城西，賣花邨路。舊遊憶否。又蒼煙偷換，穠春歌舞。好約來遲，一片秋聲在樹。自凝佇。嘆著意訪秋，秋轉無據。
釃酒重弔古。記往日詞人，醉香深塢。遠山翠縷，尚依稀認得，那人眉嫵。倦倚西風，誤卻紅牙舊譜。喚歸去。聽叢祠暮天鐘鼓。
（毛西河姬人曼殊，豐台張氏女也）
【摸魚子】瑟軒前輩閱近作拜新月詞，有句云：釣竿百尺綴珊瑚，不羨麒麟閣上圖。欲取鼇魚斫作膾，問君何處覓沽屠。蓋櫽括詞中語也，倚此奉答。
鎮無聊、一尊相屬。罪言君試聽取。管城食肉都無相，妄意鳳脩麟脯。君且住。問鯖合侯家，勝得齏鹽否。書空自語。歎臣朔常飢，將軍負腹，奇氣向誰吐。
麟閣上，往事不堪細數。算來圖畫難據。高平博陸皆人傑，屬國爾來何許。休起舞。便燕頷、權奇無覓封侯處。歌予和汝。縱掣得金鼇，鳧髦未掃，莫慰此情苦。
【滿庭芳】篝燈夜坐，忽聞清歌，墜懽棖觸，渺兮餘懷也。
風露高寒，蛩螿怨抑，夜闌人倚燈篝。暗塵驚落，何處發清謳。已是潘郎老去，青衫在、鬢減花羞。十年恨，無端棖觸，腸斷舊風流。
風流彈指處，畫中人遠，夢裏春柔。料記曲當時，紅豆還留。倩取窺簾淡月，悲懽事、一例全句。霜華重，丁丁漏水，銀箭咽潛虯。
【秋宵吟】霧雨釀寒，秋光向盡，和鶴公。
冷雲低，敗葉委。又到秋光婪尾。東園畔、記醉綠酬紅，餞春曾幾。思纏緜，意旖旎。撩亂愁絲難理。西風悄、又霧雨冥迷，釀寒如此。
賴有黃花，共晚節、傲霜未已。故人書斷，海客談空，何物能令公喜。安得滄江裏。一葉淩波，深入萬葦。泝空明、弄笛船脣，歌闋明月正在水。
【金縷曲】霜露既至，雲物皆秋，獨弦哀歌，用舒予懷。詞成以示巢隱，曰此秋聲也。為之擊節。
寂寞閒門閉。又天涯、歲華如此，旅懷孤寄。姹燕嬌鶯前日事，依舊空階絡緯。更著甚，管絃清脆。薜荔叢深猿狖嘯，料靈均、應恨歌山鬼。還禁得，幾憔悴。
海山煙樹蒼茫裏。自成連、刺船歸後，果移情未。白眼看天星與月，但見樓臺彈指。問高處、闌幹誰倚。漫遣鈿箏移玉柱，鑄相思、枉負黃金淚。聽嘹亮，雁聲起。
【青山濕遍】八月三日，譙君生朝也。歲月不居，人琴俱往。納蘭容若往制此調，音節淒惋。金梁外史、龍壁山人皆擬之。傷心人同此懷抱矣。
中秋近也，年時棖觸，雙笑行觴。記得木樨香裏，倚青奩、特換明妝。更喁喁、吉語祝蘭房。願年年、花好人同健，醉花陰、不羨鴛鴦。誰信皋橋賃廡，飄零天壤王郎。
任是他生能卜，也難禁得，此際神傷。二十三年斷夢，霜侵鬢、誰念無腸。看依然、兒女拜成行。只不堪、衰草殘陽外，酹棠梨、淚血沾裳。明月無端弓勢，宵來空照流黃。
【臨江仙】己丑除夕
爆竹聲中催改歲，年年此夕殊鄉。天涯兄弟各相望。幾時歸去，談笑醉春觴。
已是向平昏嫁了，名山願好誰償。休從鏡聽卜行藏。春花秋月，流轉任風光。
《蟲秋集》　庚寅至癸巳
【太常引】
畫闌秋氣與雲平。病起怯衣輕。吟思底淒清。聽依約蛩聲雁聲。
甯馨老子，十圍便腹，空洞儘容卿。青眼幾時橫。看山色新來瘦生。
【卜算子】
盼到月輪圓，夜夜期三五。誰信清光欲滿時，偏被纖雲妒。
七十二鴛鴦，交頸花間住。誰信成雙作對飛，賸遣孤鸞舞。
【長亭怨慢】寒夜飲水芝支館，用壁上龍壁山人詞韻索省旃和。
漫商略、愁長宵短。滿目風塵，素襟誰浣。嵗晚冰霜，中年絲竹、意何限。願花長好，爭信我、風懷減。許事不須知，看月與、清尊俱滿。
依黯。認酒痕猶是，早是酒人星散。清寒對影，漫贏得、笑人蘭畹。儘依依、照座銀荷，也羞對、年時心眼。倩簾幙橫枝，長笛夜寒相伴。
【采桑子】
闌干彔曲閒凝佇，日影東廊，月影西廊，一霎寒溫值底忙。
小園貯得春多少，花要生香，葉要生香，那禁東風柳絮狂。
【水龍吟】平生嗜睡成癖，讀《天籟集》睡詞，深有契于予懷者。戲用原韻以誌賞心。
舉頭十丈塵飛，人間何許埋愁地。頹然一笑，玉山自倒，春生夢寐。我已相忘，蕉陰覆鹿，槐根封蟻。歎無情世故，倉皇逐熱，問誰識、於中味。
漫說朝來拄笏，最宜人、西山晴翠。何如一枕，忘機息影，黑甜鄉里。萬事悠悠，百年鼎鼎，付之酣睡。待黃鸝三請，窺園乘興，倩花扶起。
【念奴嬌】登暘臺山絕頂望明陵
登臨縱目，對川原繡錯，如襟接袖。指點十三陵樹影，天壽低迷如阜。一霎滄桑，四山風雨，王氣消沈久。濤生金粟，老松疑作龍吼。
惟有沙草微茫，白狼終古，滾滾邊牆走。野老也知人世換，尚說山靈呵守。平楚蒼涼，亂雲合沓，欲酹無多酒。出山囘望，夕陽猶戀高岫。
《味梨集》　甲午、乙未
【滿江紅】送安曉峰侍御謫戍軍臺
荷到長戈，已禦盡、九關魑魅。尚記得、悲歌請劍，更闌相視。慘澹烽煙邊塞月，蹉跎冰雪孤臣淚。算名成、終竟負初心，如何是。
天難問，憂無已。眞御史，奇男子。只我懷抑塞，愧君欲死。寵辱自關天下計，榮枯休論人間世。願無忘、珍惜百年身，君行矣。
【八聲甘州】送伯愚都護之任烏裏雅蘇臺
是男兒萬里慣長征，臨歧漫淒然。只榆關東去，沙蟲猿鶴，莽莽烽煙。試問今誰健者，慷慨著先鞭。且袖平戎策，乘傳行邊。
老去驚心鼙鼓，歎無多憂樂，換了華顛。儘雄虺瑣瑣，呵壁問蒼天。認參差、神京喬木，願鋒車、歸及中興年。休囘首，算今宵月，猶照居延。
【水龍吟】乙未燕九日作
東風不送春來，如何只送邊聲至。斷雲閣雨，簾櫳似夢，冷清清地。爐火慵溫，唐花欲謝，惱人天氣。更無端清角，乍淒還咽，眞為喚，新愁起。
記得年年燕九，鬧銅街、春聲如沸。香車寶馬，青紅兒女，白雲觀裏。節物驚心，清游誰續，好懷難理。算勝他鐵甲，沖塞墮指，向沙場醉。
【金縷曲】二月十六日紀夢
夢境非耶是。是分明、親承色笑，融融洩洩。晴日房櫳周旋久，左右孺人穉子。恍歷歷、少年情味。懊恨晨鐘催夢轉，擁寒衾、往事零星記。賸點點，行行淚。
不堪衰鬢成翁矣。試囘頭、卌年彈指，悲懽夢裏。難得宵來團圝樂，情話依依在耳。似遠別、悤悤分袂。若是九原仍骨肉，算此身、此日翻如寄。非耶是，問誰會。
【清平樂】次園公韻
百年草草，元髮無多了。負手長空看過鳥，青鏡本無塵到。
逍遙我笑南華，華胥夢裏誰家。好是春風浩浩，吹開吹落千花。
【虞美人】
春衣欲試寒猶重，愁是東風種。閒抛金彈打流鶯，不道天涯蕩子尚關情。
屏山可有人行處，禁得愁如許。拚教花落舞山香，誰向曲中念取惜春陽。
【念奴嬌】星岑為題戴笠圖，殷殷以事功相勖勉。倚調賦謝並致媿辭。
男兒墮地，看風雲咫尺，幾曾心死。也識荒雞聲不惡，無那鬢星星矣。鉛杵生涯，欋椎事業，俯仰猶餘恥。篋中鳴劍，夜深休吐光氣。
堪歎得失雞蟲，百年未滿，寸寸彎強似。坐對畫圖心語口，簑笠諒非難事。邱壑因循，塵埃褦襶，微尚仍虛寄。媿君良厚，拂衣行釣雲水。
【唐多令】四月初九日作
春樹噪昏鴉，春城咽暮笳。正紛紛、紅雨迷花。都是東風來往路。恁囘首，便天涯。
簾幙幾重遮，深深燕子家。莫思量、舊日繁華。紙醉金迷誰會得。已春色，一分差。
【祝英台近】次韻道希感春
倦尋芳，慵對鏡，人倚畫闌暮。燕妒鶯猜，相向甚情緒。落英依舊紛紛，輕陰難乞，枉多事、愁風愁雨。
小園路，試問能幾消凝，流光又輕誤。聯袂留春，春去竟如許。可憐有限芳菲，無邊風月，恁都付、等閒花絮。
【玉漏遲】
望中春草草。殘紅卷盡，舊愁難掃。載酒園林，往日遊情倦了。幾點飄零花絮，作弄得、陰晴多少。歸夢好。宵來猶記，驂鸞親到。
尾長翼短如何，算愁裏聽歌，也傷懷抱。爛迥耆A，誰信春殘恁早。留取花梢日在，休冷落、舊家池沼。吟思悄。此恨鷓鴣能道。
【點絳脣】餞春
拋盡榆錢，依然難買春光駐。餞春無語。腸斷春歸路。
春去能來，人去能來否。長亭暮。亂山無數。只有鵑聲苦。
【南鄉子】
爛醉復奚疑，紅瘦偏憐眾綠肥。聽徧禽言行不得，誰知，坐看春光冉冉歸。
底事有成虧，一曲英皇遠別離。待把長竿浮大澤，依依，雲水微茫意轉迷。
【鶯啼序】子苾示讀同叔問登北固樓用夢窗韻聯句之作，觸我愁思，仍用原韻奉答。
無言畫闌獨凭，黯吟懷似水。緒風悄、換到鵲聲，亂紅飄盡殘蕊。聽幾度、邊笳自咽，鄉心遠逐南雲墜。悵風塵、極目栖栖，總是愁思。
沈醉休辭，浮名過羽，底英雄豎子。盡空外、歸雁聲酸，碧山人遠莫至。恁天涯、登臨吊古，也雲裏、帝城遙指。算長堤、芳草萋萋，解憐幽意。
新詞讀罷，琴築蒼涼，想寤歌獨寐。清嘯對、江山形勝，坐念當日。名士新亭，暗傾鉛淚。飆輪電卷，驚濤夜湧，承平簫鼓渾如夢，望神州、那不傷愁悴。風沙滾滾，因君更觸前遊，驚心短歌聲裏。
長安此日，斗酒重攜，且吟紅寫翠。漫省念、關山漂泊，海水橫飛，怕有城烏，喚人愁起。與君試向，危樓凝睇。綠陰如幙芳事歇，惜流光、誰解新聲倚。從教淚滿青衫，俯仰蒼茫，恨題鳳紙。
【鷓鴣天】偶欲為詞，率成十五字，索解人不得也。
喚取花前金叵羅，醉時了了醒時歌。東風去住無憑準。奈爾雞聲馬影何。
雲慘澹，雨滂沱。金城楊柳自婆娑。不知生意誰矜惜。消得先生老茗柯。
【八聲甘州】芳菲已歇，懽事去心，濁酒孤吟，悽然念遠，不識一聲，河滿視此何如耳。
甚年年花底說春歸，今年倍傷情。倚闌干不語，水分新綠，天蹙遙青。點檢奚囊題句，賸得瘞花銘。消受清和意，簾額塵輕。
愁裏漫聼鶗鴂，算天涯啼徹，都是離聲。悵故人不見，落日自高城。更休逐、孤雲南望，但平林、如薺野煙生。家山遠、寫朱絃恨，誰弔湘靈。
【南鄉子】
斜月半朧明，凍雨晴時淚未晴。倦倚香篝溫別語，愁聼，鸚鵡催人說四更。
此恨拚今生，紅豆無根種不成。數徧屏山多少路，青青，一片煙蕪是去程。
【徵招】過觀音院追悼疇丈，用夢窗九日懷楊守齋韻。
林梢舊灑西州淚，驚隨暗塵飛到。吟思滿蒼煙，恨倚闌人渺。殘僧驚客老。問哀樂、中年多少。冷落招提，夢痕重省，晚鐘催覺。
翻幸弼L游，胡笳怨、不入高山琴調。愁影亂蒹葭，儘長歌攲帽。淩雲書勢好。與誰證酒邊孤抱。料今夜、月落梁空，定斷魂淒照。
【驀山谿】
流雲試雨，潤逼琴絲緩。池館綠陰濃，炫金英、小槐黃綻。營巢燕子，日永哺雛忙。鑪煙定，漏聲遲，涼意生羅扇。
懷人斷句，閒劃闌干徧。不是愛言愁，一囘吟、一程人遠。試燈時候，數過楝花風，曾幾日，又新蟬，此恨凴誰遣。
【齊天樂】薰風南來，殘暑自退，星岑以新作見示，依調奉酬，時六月五日。
鳳樓西北關情地，喁喁酹花私語。聼雨前番，歸雲此夕，已是不禁離緒。荷衣漫與。問雙槳來時，舊逢懽處。比翼鶼鶼，為誰顛倒意如許。
旗亭題句尚在，風流人共說，江上孫處。醉墨空揮，穠春易失，月偃虛堂如霧。淩波路阻。早負卻搴芳，斷腸尊俎。夢影迷離，曉鐘驚覺否。
【一斛珠】
雨饕風虐，寒山如睡何曾覺。黃花輕負重陽約。離恨誰知，人遠鴈難託。
當時心力空抛卻，天涯原在紅闌角。愁濃莫戀邨醪薄。入骨相思，禁得幾囘錯。
【徵招】得夔生白門書卻寄
鴈聲催落空梁月，淒然頓驚離緒。料得據梧吟，鎮沈冥誰語。露荷彫枉渚。更休問、采香儔侶。賴有西山，向人依舊，數峰清苦。
獨酌不成懽，霜風緊、落葉打窗如雨。蕭瑟對江關，憶蘭成詞賦。秣陵秋幾許。定愁滿、古臺煙樹。夜堂悄，有夢從君，化斷雲千縷。
【一叢花】長夜薄病，短夢頻囘，窗月鄰雞，清寒入骨，用東坡“病起”韻。
睡鄉安穩夜如年，燈乳綴花妍。虛堂漏定吟魂悄，枕函靜、思落誰邊。羅幙徘徊，紋疏皎潔，應是月輪圓。
薄寒依約上屏山，塵夢淡於煙。老懷不耐雞聲惡，儘長路、鞭影爭先。為報隣鐘，暫時休打，容我五更眠。
《鶩翁集》　丙申、丁酉
【鵲踏枝】馮正中“鵲踏枝”十四闋，鬱伊惝怳，義兼比興，蒙嗜誦焉。春日端居，依次屬和。憶雲生云：不為無益之事，何以遣有涯之生。三復前言，我懷如揭矣。
落蕊殘陽紅片片。懊恨比隣，盡日流鶯轉。似雪楊花吹又散，東風無力將春限。
慵把香羅裁便面。換到輕衫，懽意垂垂湣＝笊蠝I痕猶隱見，笛聲催按梁州徧。
斜日危闌凝佇久。問訊花枝，可是年時舊。濃睡朝朝如中酒，誰憐夢裏人消瘦。
香閣簾櫳煙閣柳。片霎氤氳，不信尋常有。休遣歌筵回舞袖，好懷珍重春三後。
風蕩春雲羅樣薄。難得輕陰，芳事休閒卻。幾日啼鵑花又落，綠牋莫忘深深約。
老去吟情渾寂寞。細雨檐花，空憶鐙前酌。隔院玉簫聲乍作，眼前何物供哀樂。
漫說目成心便許。無據楊花，風裏頻來去。悵望朱樓難寄語，傷春誰念司勳誤。
枉把遊絲牽弱縷。幾片閒雲，迷卻相思路。鍘ぶ楹煾栉杼帲f懽新恨思量否。
誰遣春韶隨水去。醉倒芳尊，忘卻朝和暮。換盡大堤芳草路，倡條都是相思樹。
蠟燭有心鐙解語。淚盡唇焦，此恨消沈否。坐對東風憐弱絮，萍飄後日知何處。
幾見花飛能上樹，難繫流光，枉費垂楊縷。箏鴈斜飛排錦柱，只伊不解將春去。
漫許心情黏地絮，容易飄颺，那不驚風雨。倚徧闌幹誰與語，思量有恨無人處。
【卜算子】影照小像，倩穎生作圖，先之以詞。
搆景未須奇，要稱蕭間我。邱壑中間謝幼舆，此意平生頗。
湍急倩山攔，峯崱將雲裹。雲淡山虛水自清，終老斯鄉可。
◆邱壑中間謝幼舆：
[宋]吕祖谦《卧游录》：顾长康画谢幼舆在巖石里。人问其所以，顾曰：“谢云，一邱一壑，自谓过之。此子宜置邱壑中。”
【阮郎歸】擬浣花
雛鶯啼去怨春殘，餘香襟袖斑。朱絃辛苦再三彈，心期深訴難。
金鴨冷，黛蛾攢，依依山上山。將離花好自愁簪，由他紅半闌。
【浣谿沙】題丁兵備丈畫馬
苜蓿闌干滿上林，西風殘秣獨沈吟。遺臺何處是黃金。
空闊已無千里志，馳驅枉抱百年心。夕陽山影自蕭森。
【鷓鴣天】
笑裏重簪金步搖，鸚哥學語儘能嬌。祇愁淡月朦朧影，難驗微波上下潮。
牋十色，燭三條，東風從此得愁苗。靈蕤袐記分明在，囘首神峯萬仞高。
【踏莎行】
荷淨波涼，草枯塵細，一年最是秋容易。生憐花鴨儘堪言，橫塘冷煖眞知未。
落寞吟情，刁騷涼吹，耽閒偏識愁滋味。白波浩蕩指鷗天，紅闌那角秋無際。
【減字木蘭花】
婆娑醉舞，呵壁無靈天不語。獨上荒臺，秋色蒼然自遠來。
古人不見，滿目荊榛文字賤。莫莫休休，日鑿終為混沌憂。
【金縷曲】辛峯至自汴梁，出示所作和稼軒詞數十篇，讀之喜不自禁，即用稼軒韻題此索和。辛峯將就鹽官於淮南，以覲事漸留，度嵗離合之感，雖不能無慨於中，而風雪聯牀，歌聲相答，此樂亦平生得未曾有也。
心事從何說。算平生、等閒銷盡，酒漿裘葛。回首麻衣十年恨，淚盡隴山冰雪。暗循徧、絲絲華髮。何物向禽兒女累，負歸雲、夢渺瀧岡月。聼夜雨，共蕭瑟。
暫時攜手還輕別。望江湖、風塵澒洞，星萍離合。一度相逢一囘老，冷語淒然砭骨。且莫對、寒檠愁絕。四海子由眞健者，慣商歌、斫地錚如鐵。霜竹冷，為君裂。
【沁園春】島佛祭詩，豔傳千古。八百年來，未有為詞修祀事者。今年辛峯來京度歲，倡酬之樂，雅擅一時。因于除夕，陳詞以祭，譜此迎神，而以送神之曲屬吾弟焉。
詞汝來前！酹汝一杯，汝敬聽之。念百年歌哭，誰知我者，千秋沆瀣，若有人兮。芒角撐腸，清寒入骨，底事窮人獨坐詩。空中語，問綺情懺否？幾度然疑。
玉梅冷綴莓枝，似笑我、吟魂盪不支。歎春江花月，競傳宮體，楚山雲雨，枉託微詞。畫虎文章，屠龍事業，淒絕商歌入破時。長安陌，聽喧闐簫鼓，良夜何其。
【沁園春】代詞答
詞告主人，釂君一觴，吾言滑稽。歎壯夫有志，雕蟲豈屑，小言無用，芻狗同嗤。搗麝塵香，贈蘭服媚，煙月文章格本低。平生意，便俳優帝畜，臣職奚辭。
無端驚聽還疑，道詞亦、窮人大類詩。笑聲偷花外，何關著作，情移笛裏，聊寄相思。誰遣方心，自成沓舌，翻訝金荃不入時。今而後，倘相從未已，論少卑之。
【滿江紅】郮兒為余卜生壙於譙君墓次，賦此以志。他日當徧徴同人和作，刻之山中，為半塘增一故實。似視螭背豐碑，風味差勝也
笑揖青山，便從此、雲歸也得。試認取、半塘東畔，峯巒闟闢。陶令未開三益徑，扈君早辦千秋宅。更無煩、記莂告山靈，應相識。
碑漫擬，征西勒。冢未近，要離側。只隨宜呼取，酒人詩伯。（與雷酒人及詩人黃香圃墓皆相距不遠。）地下竟償偕隱願，區中何日勞生息。和長吟、神往白楊風，秋蕭瑟。
（漢扈君甎文曰持節使者北宮衛令扈君千秋之宅。建武二十八年五月丙午工李邑作。見《蘆浦筆記·二》）
【摸魚子】以彙刻宋元人詞贈次珊，承賦詞報謝，即用原調酬之。
莽風塵、雅音寥落，孤懷鬱鬱誰語。十年鉛槧殷勤抱，絃外獨尋琴趣。堪歎處，恁拍到、紅牙心事紛如許。低佪弔古。試一酹前修，有靈詞客，知我斷腸否。
文章事，覆瓿代薪朝暮。新聲那辨鐘缶。憐渠抵死耽佳句，語便驚人何補。君念取，底斷譜、零縑留得精神住。停辛佇苦。且醉上金臺，酣歌擊筑，雜遝任風雨。
【齊天樂】讀金陵詩文徵所錄疇丈遺著感賦
一從玉局飛仙去，清琴久塵淒調。落月牽愁，驚濤撼夢，誰訪茂陵遺稿。虛堂夜悄。尚仿佛平生，奮髯悲嘯。莫賦招魂，惹他幽恨到華表。
堂堂忠孝大節，叢殘文字裏，誰證孤抱。郭泰人師，灌夫弟畜，慚負鍼砭多少。元亭夢杳。歎我亦無端，鬢絲衰早。彈淚西風，霜空孤鶴渺。
【祝英臺近】古微見示新作，吟諷不能去口，依韻成此，不足言和也。
袖藏鉤，花覆局，一一墜懽記。箏鴈塵封，慵覓箇人字。是誰玉笛飛聲，星辰昨夜，又容易、夢雲吹起。
憶前事，爭信冷落琴心，相如倦游矣。吹絮拈花，愁多懺無計。早知中酒光陰，困人如此。悔輕到、碧油簾底。
《蜩知集》　戊戌
【臨江仙】枕上得家山二語，漫譜此調，夢生於想，歌也有思，不自知其然而然也。
歌哭無端燕月冷，壯懷銷到今年。斷歌淒咽若為傳。家山春夢裏，生計酒杯前。
茆屋石田荒也得，夢歸猶是家山。南雲囘首落誰邊。擬呵湘水壁，一問左徒天。
【瑞鶴仙】古微移居上斜街，鄰顧俠君小秀野草堂，即查查浦故居也，賦詞徵和。因憶咸同間，吾宗龍壁翁居此，時適得王元章墨梅十二巨幀，遂榜其西齋曰十二洞天梅花書屋，事見龍壁山房庚申集藉廣，古微所未備，並以諗後之志東京夢華者，俾有考焉。
翠深天尺五，認秀野風流，銀灣斜處。閒鷗淡容與。是百年見慣，騷壇旗鼓。春風胥宇。想生香、梅花萬樹。正南窗、煖入橫枝，約略洞天雲古。
凝佇。朋牋舊事，掛笏高情，承平簪組。藤交陰嫵。誰共覓，舊題句。勸先生莫忘，玉壺觴我，準備新詩賞雨。怕窺檐、一角西山，笑人自苦。
【念奴嬌】和仲淵似園小坐用玉田韻
餘寒猶滯，甚槐街喧徧、報晴鐘鼓。芳節三分都過二，闌檻幾家春聚。漁父桃花，王孫芳草，休問年時路。西山今日，高樓心事無數。
那得卻掃如君，不知許事，自適閒中趣。老境閉門思種菜，未要木奴千樹。長劍慵看，酒杯擲下，飛夢滄州去。化爲兩鳥，忘機共狎鷗鷺。
【鷓鴣天】詠燭
百五韶光雨雪頻，輕煙惆悵漢宮春。祇應憔悴西窗底，消受觀書老去身。
花影暗，淚痕新，郢書燕說向誰陳。不知餘蠟堆多少，孤注曾無一擲人。
【浣谿沙】曡韻答次珊
許事人間未要知，杜鵑聲裏日遲遲。低頭臣甫更無詩。
身世相看原蟣蝨，文章何處不駢枝。楚蘭腸斷獨醒時。
萬里長風萬里沙，晚晴消息散餘霞。百年趢趗是生涯。
短鍤未妨行處荷，戒香不放定中斜。且拈新句酹新花。
【西河】燕臺懷古，用美成金陵懷古韻。
遊俠地。河山影事還記。蒼茫風色淡幽州，暗塵四起。夢華誰與說興亡，西山濃翠無際。
劍歌壯，空自倚。西飛白日難繫。參差煙樹隱觚棱，薊門廢壘。斷碑漫酹望諸君，青衫鉛淚如水。
酒酣擊筑訊舊市，是荊高、歌哭鄉里。眼底莫論何世，又盧溝冷月，無言愁對，易水蕭蕭悲風裏。
【水龍吟】分韻賦白芍葯得後字
倚闌獨殿群芳，肯將顔色隨紅瘦。冰壺凝液，玉槃承露，蝶窺蜂逗。壓架酴醿，吹簾柳絮，影迷堦甃。悵彩鸞信渺，月斜煙淡，知甚處，香來驟。
歌舞揚州最好，正春濃、瓊花開後。含顰欲語，將離有恨，粉痕微皺。和露簪餘，嬌分素靨，酥凝纖手。只鬢絲老去，西園寂寞，把韶華負。
【綺寮怨】以疇丈鶴公所書聯吟詞卷，囑叔問作《感舊圖》於後，卷中同人惟瑟公與予尚無恙。而十年久別，萬里相望，嘆逝傷離，不能已已。用美成澀體以寫嗚咽。
莫向黃壚囘首，斷歌催恨生。聼燕語、似惜華年，行吟處、虖綁m凝。東風吹愁不去，空贏得、淚墨懷袖盈。憶舊游、望渺孤雲，人天感、歎息還自驚。
想念素襟共傾。闌干萬里，花前惜別同憑。顧影伶俜。賸華髮、對山青。江關故人無恙，試說與、若為情。今宵酒醒。空梁月落處、愁更明。
【鷓鴣天】讀史偶得，率成二闋。
一、
卅載龍門世共傾，腐儒何意占狂名。武安私第方稱壽，臨賀嚴裝促辦行。
驚割席，憶橫經，天涯明日是春城。上尊未拜官家賜，頭白江湖號更生。
二、
羣彥英英祖國門，向來宏長屬平津。臨歧獨下蒼生淚，八百孤寒媿此君。
傾別酒，促歸輪，壯懷枉自託風雲。劇憐彩鹢乘濤處，親見蓬萊海上塵。
【鷓鴣天】續讀史吟補錄，端午次日作。
屬國歸來重列卿，楊家金穴舊知名。似傳重訂冰山錄，那得長謠穎水清。
仙仗入，篋書傾，空令請劍壯朱生。好奇事盡歸方朔，殿角微聞叩首聲。
【太常引】
綠槐蟬咽午陰趖，殘夢尚婆娑。不是愛婆娑，這幾日、風多雨多。
迎涼散帶，銷憂擊柱，醉醒一行窩。攬鏡意蹉跎。歎白髮、催人幾何。
【塞翁吟】風雨時至，溽熱如炙，綠杉見投新詠，率賦以當報章。昔紫霞翁擇腔，謂此調衰颯，戒人勿作。然邪許相勞與興會飆擧者，聲情自異，得失之故，願與綠杉相尋於絃外也。
萬木酣風處，空際暮色蕭森。暗雨氣，小樓陰。聼高下蟬吟。雷聲忽送千山響，驚破懈[如喑。看一霎、斷雲沈。卷舒本無心。
清琴。商歌歇，苔痕細數，香徑渺、前游重尋。任逐熱、長安褦襶，自高臥、世覓羲皇，散髮抽簪。濃雰未解，望裏懸知，猶鬱疏襟。
【醉花陰】姬人抱賢，嗜誦宋元人小詞。夏夜燈火不可親，偃臥北窗，令囘環循誦，時復入聼，亦迎涼幽致也。
臥聼清吟銷篆縷，抵得紅簫否。香挹素馨微，方麴疏簾，不辨涼生處。
老嬾心情渾漫與，賸訂花間譜。學道未應妨，笑問維摩，可是朝華誤。
【水龍吟】戊戌小除立己亥春夢湘同作
嵗寒禁慣冰霜，隔年翻訝春何早。鍞躏Q處，玉梅香裏，酹春一笑。春遣儂愁，儂將春負，悶懷丁倒。算重城煙景，花明柳媚，原未覺，繁華少。
大塊文章誰假，占春先、翠蛾兒閙。番風無賴，催完芳信，便催人老。金埒游情，玉壺吟思，莫教閒了。看忘情彩勝，盈盈弄影，向釵梁裊。

[book_title]《半塘定稿》卷二
臨桂王鵬運
《校夢龕集》　己亥
【東風第一枝】己亥人日社集四印齋，賦得人日題詩寄草堂。
句占花先，春歸鴈後，消凝嵗事如許。絕憐開寳詩人，感時幾縈別緒。多情梅柳，似解惜、城南幽旅。憶彩牋、迸淚題殘，頓觸亂愁千縷。
醉醒裏、盛年暗度，歌哭外、舊游何處。已拚書劍飄零，老懷倦裁秀句。天間一我，更媿爾、高三十五。只小窗、慵夢橋西，約略嵗朝吟趣。
【清平樂】十四日晨起意有所會，率筆書此，以俟賞音。
花間清坐，坐久渾忘我。好句自來還錯過，斷續幽禽如和。
邈然山水虛深，昭文欲鼓無琴。誰信百年泡幻，等閒一刻千金。
【驀山谿】
塵緣相誤，大錯從何鑄。歸夢碧山遙，水雲空、人閒難住。落梅如雪，拂面作春寒，登廣武、泣新亭，先我傷心許。
雨巾風帽，著酒長安路。老至厭悲歌，炙銀簧、玉鞾寒沍。百年浩蕩，憔悴惜初心，飛鳥外、落霞邊，那是愁來處。
【玉漏遲】百穫亭夜宴有贈
清歌花外裊，卅年綺夢，無端驚覺。影散優曇，那似情塵難掃。棖觸青衫淚點，又雛燕、泥人癡小。新恨悄。渭城還唱，何戡淒調。
幾度顧影臨風，問舊日當歌，是何年少。花落花開，詩裏劉郎輕老。愁訴貞元軼事，只我也、不禁潦倒。休暗惱。明朝鏡霜添了。
【念奴嬌】日望樓春眺有懷仲弓
東風吹面，又等閒春色，三分過二。懽事難期花易老，莫放闌干閒裏。怨極書空，愁來説夢，舊曲還慵理。春雲無恙，林鶯休訴憔悴。
遙指一角飛檐，百年裙屐，盛江家亭子。韋杜風煙天尺五，銷得流光如水。經醉湖山，笑人魚鳥，自惜登臨意。小桃紅綻，嫣然知向誰媚。
【楊柳枝】擬花間
賦裏長楊舊有名，即看眉樣亦傾城。春風輭入朝元閣，莫更思量作雨聲。
飛絮空濛鎖畫樓，年年寒食聼離留。爭信龍池三二月，片風絲雨欲驚秋。
【齊天樂】馬神廟海棠，百年故物也。春事方酣，意古微日吟賞其下，不能無詞，擬此待和。
艷陽初破瓊姬睡，依稀沁園軼事。繡幄圍鴛，簫臺駐鳳，隔斷香紅塵世。繁華夢裏。記別殿承恩，綠章催霽。幾番花風，舊時香色底憔悴。
承平歌舞漫憶，儘燒殘絳燭，密意誰會。海燕移家，仙雲換影，贏得孀娥清淚。殷勤步綺。莫付與鶯鄰，妒春桃李。黃月簾低，倩魂縈倦蕊。
【鳳凰臺上憶吹簫】社集香草亭賦簫
明月依然，玉人何處，畫橋流水參差。記短歌催酒，惜別年時。休問笛家舊譜，寒食近、煙柳絲絲。憐消受、分香手汗，浥潤脣脂。
孤飛。野雲跡渺，還一舸煙波，自和新詞。問嵗寒曡鼓，春夢應迷。何事潛蛟夜舞，歌慷慨、懷古增悲。頻吟弄、夫君未來，要眇誰思。
【三姝媚】四月十四日病起，偶過咫村，囘憶年時吟事甚盛，此時好夢難尋，孤游易感，不知來者之何如今也。賦寄叔問蘇州、叔由蕪湖。
東園花下路。記盟香年時，倦賡零句。病起心情，洗芳林厭聼，夜來風雨。開到將離，春自老、無人爲主。蝶閙蜂喧，遮莫紛紛，總過墻去。
杜宇催人休苦。問廢綠迷津，勸歸何處。花影吹笙，敞畫簾空憶，月明前度。那得流光，將恨與、頽波東注。目斷停雲祆，清琴自語。
【渡江雲】清眞集中諸調，夢窗多擬作，俊茂處能似之，言外絕不相襲。四月十有八日，意有所觸，偶拈是解。
流紅春共遠，夢迷紫曲，風迫海雲飛。近來沽酒伴，除指青旗。那處繫斑騅，黃金鑄淚，記弄珠、江上人囘。懷舊吟、笑持明鏡，流影共徘徊。
天涯。殷勤別緒，只有何戡，黯愁生清渭。囘首憐、蓬萊雲氣，都隔紅埃。東風無奈流鶯老，那更禁、鶗鴂聲催。休采擷、江南紅豆誰栽。
【徵招】夔生自廣陵游鄂，賦詞寄懷卻和。
幾年落拓揚州夢，樊川倦游情味。一笛落梅風，又吟蓬孤倚。江山仍畫裏。祇無那、暮天愁翳。白帢飄零，紅簫岑寂，暗銷英氣。
迢遞。楚天長，懷人處、扁舟舊時曾繫。黃鶴倘歸來，問飛仙醒未。行歌休弔禰。怕塵涴、素襟殘淚。斷雲碧，醉拂闌干，正夜空如水。
【三姝媚】次珊讀唐人息夫人不言賦，有感於外結舌而內結腸，先箝心而後箝口之語，賦詞索和，聊複繼聲，亦盍各之旨也。
蘼蕪春思遠。采芳馨愁貽，黛痕深斂。薄命憐花，倚東風羅袖，淚珠偷泫。瞑入西園，容易又、林禽聲變。那得相思，付與青蘋，自隨蓬轉。
惆悵羅衾捫徧。便夢隔懽期，舊恩還戀。芳意迴環，認鴛機遄郑瑪嗄c緘怨。縷縷絲絲，拚裊盡、香心殘篆。漫想歌翻壁月，臨春夜滿。
【鷓鴣天】向與二三同志為讀史之約，意有所得即以是調紀之，取便吟諷，久而不忘，人事作輟，所為無幾。今年四五月間，久旱酷熱，咄咄閉門，再事丹鉛，漫成此解，並告同志，勿忘前約，為之不已，亦乙部得失之林也。
注籍常通神虎門，書生恩遇本無論。鬼神語祕驚前席，輓輅止な搬釅m。
空折角，笑埋輪，寓言秦鹿底翻新。可憐一舫珊问拢A得班姬苦乞身。
【金縷曲】六月十六夜日望樓對月
此夕眞無價。俯危樓、羅雲四卷，玉檠高掛。袢暑人閒銷欲盡，涼韻未秋先借。又銀漢、沈沈西瀉。凝白闌干塵不到，是天然、愛酒能詩社。令浩渺，最宜夜。
乘風敢擬游仙也。檢塵襟、卅年緇素，暫時陶寫。玉宇瓊樓歸路迥，高處清寒猶怕。莫輕放、花間三雅。狂態姮娥應見慣，倚商歌、漫惜知音寡。看獨鶴，正來下。
【唐多令】
掠鬢練花長，筠棚卷夕涼。晚風輕、煖玉生香。記得酒闌新月上，頻倚醉、近釵梁。
老去不禁狂，通簾泥舊芳。話青樓、殘夢荒唐。知是溫柔知薄倖，好持似、少年場。
【滿江紅】辛峯沒於泰州，七月三日設奠成服，賦此招魂，老懷慘結，墨淚俱枯矣。
淚灑椒漿，誰信道、望風酹爾。試屈指、天涯骨肉，祇今餘幾。一箇那堪今又弱，諸孤藐爾知何似。最傷心、愁病念兄衰，書新至。
對牀約，歸耕計。投老待，君料理。甚無端噩夢，驚人至此。地下倘仍親舍伴，固應勝我悽惶耳。賦招魂、如墨海雲昏，魂來未。
【臨江仙】擬稼軒
暮北朝南忙底許，多時齒冷樵風。先生疏放是天慵。醉鄉閒日月，安穩住無功。
注籍黃齏三百甕，腐儒食料原充。思量無地著窮通。忘機秋水觀，得意大槐宮。
【減字木蘭花】擬樵歌
人生行樂，老子婆娑歌帶索。蒼鶻參軍，竿木逢場底是眞。
壺公知我，獨醒何人眞計左。夢繞雲屏，一桁山如故國青。
【卜算子】擬蕭間
把酒酹黃花，人盡陶彭澤。三徑無資也是歸，此意誰能得。
漫頌北風詩，自媿南邨宅。憑仗秋山為解嘲，明秀森寒碧。
【點絳脣】擬秋巖
莫更憑高，闌珊草色天涯暮。亂山無數，雲意閒如許。
一葉扁舟，夢到尋詩處。愁延佇，斷鴻聲苦，寂寞龍湫雨。
【戀繡衾】擬梅谿
淡蛾山色入畫眞，撲游衫、都是翠痕。寫不盡、幽修意，把詩魂、分付斷雲。
輭紅眯眼長安市，底相看、還似故人。乍憶得、妝臺畔，點吳娘、眉黛暈新。
【浣谿沙】擬梅屋
漸覺新寒上被池，曲屏山亞夢雲敧。團團明月影愁窺。
試展眉圖迷眼纈，暗移裙釵惜腰肢。刀圭難已有情癡。
【阮郎歸】擬清谿
小窗西日透紋紗，飛塵生影花。似聞將雨報林鴉。啼聲清潤些。
風蕩漾，樹夭斜。晴光憎暮霞。臥驚殘溜響檐牙。煖瓶新試茶。
《庚子秋詞》　庚子
【蹋莎行】
彩扇初閒，疏砧催斷。雲山北向征人遠。驚塵莫漫怨飄風，岫眉好試新妝面。
夢境迷離，心期千萬。絲絲縷縷愁難翦。不辭舞袖為君垂，瑣窗雲霧知深湣
【訴衷情】用夢窗韻
水雲如夢阻盟鷗，煙草亂汀洲。寂寥幽意誰會，愁入曲江秋。
空攬鏡，漫登樓。暗吳鉤。青山隱几，烏角尋鄰，臣甫低頭。
【謁金門】
霜信驟。消得驚秋人瘦。昨日紅蓮今日藕。斷腸君信否。
人世悲懽原偶，休怨雨雲翻覆。寳玦珊瑚珍重取，五陵佳氣有。
【南鄉子】
山色落層城。部為塵多減舊青。只有看山前度客，愁生。獨倚高樓眼倦橫。
檐角暮雲停。懷遠傷高淚欲傾。昨夢橫汾西去路，聲聲。塞鴈驚寒不忍聼。
【關河令】
邊聲沈沈鴈共語，作一天愁緒。望極關河，寒深雲欲度。
天涯何限舊侶，枉自戀、樓臺高處。斷夢都忘，衾塵誰念取。
【胡擣練】
年年芳事厭唐花，夢想江梅煙蒳。誰信銅缾冰合，愁對寒雲壓。
老去無味已多時，凍酒和愁頻呷。寄語寒香休怯，好趁元綏臘。
【虞美人】題校夢龕圖
往與漚尹同校夢窗詞成，即擬作圖紀之。今年冬，見王綦畫軸，秋林茆屋，二人清坐，若有所思。笑謂漚尹曰，是吾校夢龕圖也，不可無詞。因拈此調。圖作于萬曆丁酉，乃能為三百年后人傳神寫意，筆墨通靈，誠未易常情測哉。光緒庚子十月記。
檀欒金碧樓臺好，誰打霜花稿。半生心賞不相違，難得劫灰紅處畫圖開。
清愁閒對闌干起，自惜丹鉛意。疏林老屋短檠邊，便是等閒秋色儘堪憐。
【遐方怨】
槐葉落，露槃空。夢怯催妝，夜闌不聞長樂鐘。玉蟾香齧冷西風。恨隨嗚咽水、御溝東。
【鋸解令】
駐雲誰按酒邊詞，翠袖冷、殘醺未喚。新鶯舊燕自家春，底與較、夢長夢短。
隔花淚眼。爛迥攴寂螖唷|皇未必負春人，只蕩得、暗愁一點。
【玉樓春】
好山不入時人眼，每向人家稀處見。濃青一桁撥雲來，沈恨萬端如霧散。
山靈休笑緣終湥饔嫳苋私裎赐怼Ｊ昃l盡素衣塵，雪鬢霜髯塵不染。
【玉樓春】和小山韻
落花風緊紅成陣，睡重不知春遠近。箏絃聲澀鎮慵調，燕語情多羞借問。
屏山苦隔天涯信，咫尺關河千萬恨。樓前芳草遠連天，望眼不隨芳草盡。
閒雲何止催春晚，遮斷望京樓上眼。犀簾有隙漏香多，鮫帕無情盛淚滿。
柔腸已逐鵾絃斷，風外闌干憑不煖。歸來十九醉如泥，禁得良宵更漏短。
不辭沈醉東風裏，笑解金魚能值幾。四條絃語輭於煙，一桁簾痕清似水。
醉調銀甲寒浸指，只有翠尊知客意。酒雲紅暈襯微渦，解向歌塵凝處起。
【定風波】和瞻園韻
愁裏清尊莫放停，笑看伶鍤是歸程。繞樹奇鶬啼不止，曾幾，舊時春色酒邊青。
識字毫端通畫意，審音窌畔得宮聲。活計安排支枕睡，誰醉，生先無夢也無醒。
【山花子】
天外冥鴻不可招，十年心跡負團瓢。老境蒼寒誰慰藉、月輪高。
嬾到冬山惟耐睡，愁呼濁酒等閒澆。賴有梅梢春信逗、兩三椒。
【唐多令】衰草和穗平
難剗是愁根，連天沒燒痕。漫萋萋、囘首青門。陌上銅駝如解語，定相向、怨王孫。
別恨共誰論，憑高空斷魂。更無煩、臘鼓催春。不見潛行悲杜老，曲江上、幾聲吞。
【浪淘沙】自題庚子秋詞後
華髮對山青，客夢零星。嵗寒濡呴慰勞生。斷盡愁腸誰會得，哀鴈聲聲。
心事共疏檠，歌斷誰聼。墨痕和淚漬清冰。留得悲秋殘影在，分付旗亭。
《春蟄吟》　庚子、辛丑
【尉遲杯】次漚尹寄弟韻
和愁凭。檻曲冷、迤邐斜陽影。淒迷一角殘山，心事遙天催暝。飛鴻送響，驚獨客、空堂酒初醒。颭清霜、幾葉宮槐，亂鴉如墨棲定。
誰念舊日神州，看青暗、齊煙九點寒凝。清渭東流無消息，衰淚與、銀缾水迸。長歌斷、悲風自發，正塵黯、銅駝泣露梗。問柴桑、甚日歸來，就荒空憶三徑。
【天香】鹿港香
百合熏薇，千絲裊玉，氤氳小葉初展。翠縷筠筒，炷添螺甲，約略海南春淺。溫黁半袖，渾不數、牟尼珠串。點檢西谿舊製，棖觸玉臺殘怨。
絕憐麝塵擣徧。怕蠻腥、等閒還染。算只翠篝留得，舊情一線。芳訊依然月底，甚泛入槎風似天遠。纖縷縈簾，南雲夢翦。香以施氏製者為上，其封題曰：氤氳奇楠線。
【齊天樂】鴉
城南城北雲如墨，紛紛點空零亂。落日呼羣，驚風墜翼，極目平林恨滿。蕭條嵗晚。是幾度朝昏，玉顔輕換。露泣宮槐，夜寒相與訴幽怨。
新巢安否漫省，繞枝棲未定，珍重霜霰。壞堞軍聲，長天月色，誰識歸飛羽倦。江湖夢遠。記噪影檣竿，舵樓風轉。意緒何堪，白頭搔更短。
【驀山谿】夢中得句，與此解起句適合，因足成之。
和愁帶恨，憑得闌干破。消息問梅魂，料傷春、未應偏我。寒灰心死，猶自撥陰何，堪絕倒，子桑琴，裹飯知誰過。
催年臘鼓，不聼情猶可。吟袖貯寒多，共西山、凍眉深鎖。微茫斗外，愁認帝王州，自酹酒，問東皇，真箇春囘麽。
【金明池】荷花
東華塵土，惟四時芳事差可與娛，三百年來，名流觴詠屢矣。今年夏秋以還，高臺曲池，禾黍彌望，遑問一花一葉哉。春風當來，舊游如夢，閉門蟄處，益復無聊。偶憶屐齒常經，芳事最盛之處，各賦小詞，以寄遐想，蓋步兵之塗既窮，曲江之吟滋戚已。嗟乎，慈仁之松，廉墅之柳，足以堅嵗寒而資美蔭者，既邈不可得，即秋碧春紅，媚茲幽獨，亦復漂搖如此。風月有情，當亦替人於邑也。
環佩臨風，樓臺寫影，咫尺璇源路近。秋色共、湖光無際，疏香背、冷雨暗引。記年年、翠陌籠鞭，是幾度、神往菰蘆深隱。算冷眼雲山，忘機鷗鷺，省識吟邊幽恨。
忽漫飛塵驚掠鬢。怕水佩風襟，舊情難問。芳時換、哀蟬曲破，花夢短、野鴛睡穩。裊空煙、複道垂楊，望太乙仙舟，歸期難準。賸泣露敧槃，飄零鉛淚，悄共銅仙偷搵。
【八犯玉交枝】寄園朱藤
門掩青槐，架攲朱珞，曲徑倩痕低亞。惟有玲瓏檐外月，慣見琴尊瀟灑。尋芳擕酒，最憐才魄銷魂，花前吟事憑誰話。長記采香搴蔓，年年初夏。
惆悵舊日樓臺，翠陰覆處，黯然愁對鴛瓦。問誰信、東風裊娜。也分占、滄州殘畫。儘輸與、梨雲影謝。腥塵不涴紅闌罅。只夢憶繁枝，天池甚日歸來也。
（予舊籍山陰，徐文長天池書屋青藤，聞至今尚存。）
【夢橫塘】野鳧潭蘆花
短碕飛雪，別浦流雲，暮天涼意初覺。野色遙連，暗隔斷、紅香城郭。刻意尋秋，不堪愁鬢，等閒迷著。憶扁舟舊隱，月落潮生，游情倦，風波惡。
江亭記得春歸，正迷離萬綠，雨潤闌角。短笛聲催，愁更說、蹋青前約。最憐是、驚鷗斷鴈，聚影澄潭怨漂泊。付與霜楓，冷紅獨舞，媚西風簾幙。
【淒涼犯】用白石韻
夕陽一抹。風簾靜、清吟不盡蕭索。鈿車寳馬，懽情轉首，恨生清角。傷春夢惡，斷紅沁、殘陽影薄。甚悤悤、珠旛彩勝，障眼總塵漠。
休念開元日，尺五城南，蹋歌聲樂。麝塵濺處，顫鸞龍、寳釵零落。海樣鶯花，俊游事、銅駝記著。只疏梅、月底弄影未負約。
【花犯】用清真韻
渭城西，絲絲倦柳，催人試愁味。雪欺霜綴，休更說腰肢，風外纖麗。玳筵舊日清歌倚，投壺天正喜。尚仿佛、雲屏寒淺添香偎繡被。
梨園至今散如煙，風塵共弔影，驚心彫悴。腸暗斷，凝碧上、管絃淒墜。東風颺、落花似雪，誰更識、龜年愁病裏。算付與、龍鍾雙袖，潸痕清瀉水。
【念奴嬌】二月十二日妙光閣下感賦
沈屯雲亂，倚闌干愁對，春山顔色。芳事無情翻有信，依舊小桃紅坼。鳥語關關，簾痕灧灧，容易繁華擲。樓臺無恙，到來多少塵隔。
漫憶楚客當年，朋牋花底，秀語分寒碧。吹淚庭槐親酹取，此是滄桑曾歷。落日琴聲，遙天蜃氣，新恨誰銷得。迴腸斷盡，隔籬休送殘笛。
【滿江紅】敬書《岳忠武王贈吳將軍寶刀行》墨蹟後
雷雨空堂，驚展卷、龍蛇起陸。瞻拜處、凜然如見，劍光盈軸。灝氣縱橫山欲撼，交情鄭重杯相屬。想夜闌、盾墨灑淋漓，歌還哭。
喑嗚氣，悲涼曲。千萬徧，循環讀。歎王刀可假，何堪重辱。悵望千秋人不見，想尋一轍車還覆。問誰歟、雪涕和哀歌，燕臺筑。
《宝刀歌赠吴将军南行》：
我有一宝刀，深藏未出韬。今朝持赠南征使，紫蜺万丈干青霄。
指海海腾沸，指山山动摇。蛟鳄潜形百怪伏，虎豹战服万鬼号。
时作龙吟似怀恨，咻得尽剿诸天骄。蠢尔蛮蜑弄竿梃，倏聚忽散如群猱。
使君拜命仗此往，红炉炽炭燎氄毛。奏凯归来报天子，云台麟阁高瞧嶢。
噫嘻!平蛮易，自治劳，卒犯市肆，马躏禾苗。
将躭骄侈，士狃贪饕。虚张囚馘，妄邀金貂。
使君一一试此刀，能令四海烽尘消，万姓鼓舞歌唐尧。
【倦尋芳】初夏和漚尹
晚花颺蕊，新漲添痕，芳序輕換。寂寞東園，春事去來誰見。點屐長愁苔徑滑，穿林驚又禽聲變。掩簾櫳，試香心宛轉，暗灰殘篆。
看檻外、沈陰如墨，惻惻生衣，寒意猶戀。漫想薰風，腸斷綠雲天遠。午枕時攲歸夢熟，屏山閒倚吟情倦。話相思，付空梁、調雛雙燕。
【長亭怨慢】和忍盦春盡書懷之作
更休憶、綠陰前度。門巷愔愔，亂愁如據。燕子飛來，舊巢塵涴定淒楚。一襟幽恨，吹不斷、閒風雨。忍淚對流紅，看送到、春潮何處。
無語。望停雲祆，尚戀夕陽高樹。江湖夢影，暗愁逐、春城風絮。訴不盡、似水心情，向鶗鴂、聲中分付。漫囘首西山，腸斷青青眉嫵。
《南潛集》　辛丑至甲辰
【水調歌頭】初至金陵，諸公會飲秦淮，酒邊感興索瞻園蔥石積餘和。
微風轉城曲，涼意乍先秋。不知今夕煙月，何事為人留。欲訪齊梁陳跡，但見珠歌翠舞，鐙火夜光浮。孤嘯倚舷立，釃酒酹沙鷗。
興亡事，醉醒裏，恨悠悠。微茫空外雲氣，直北是神州。為聞青谿蚱蜢，來往撇波雙槳，載得幾多愁。漫灑新亭淚，吟思渺滄洲。
【滿江紅】朱仙鎮謁岳鄂王祠敬賦
風帽塵衫，重拜倒、朱仙祠下。尚仿佛、英靈接處，神遊如乍。往事低徊風雨疾，新愁黯淡江河下。更何堪、雪涕讀題詩，殘碑打。
黃龍指，金牌亞。旌旆影，滄桑話。對蒼煙落日，似聞叱咤。氣讋蛟鼉瀾欲挽，悲生笳鼓民猶社。撫長松、鬱律認南枝，寒濤瀉。
（道光季年，河決開封，擧鎮惟岳祠無恙，壬午扶護南歸，曾夢游祠下。）
【月華清】壬寅中秋
金粟浮香，冰輪碾玉，閒庭風物如畫。弄影婆娑，一笑塵襟都灑。倩西風、丁屬姮娥，休更遣、羅雲縈惹。愁話。憶年時斷夢，醒來還怕。
難忘瑤臺清暇。是佳約延秋，朋牋催砑。把盞懷人，自酹孤光遙夜。試說與、鏡裏悲懽，儘銷得、吟邊陶寫。慵借。問游仙枕畔，彩鸞誰跨。
【念奴嬌】曡韻酬漁公
津梁疲矣，且相從一飽、茆檐不託。輸與閒閒雲意嬾，不似客游輕作。殘霸關河，悲秋時節，對酒渾忘酌。綺懷微倦，滿前新句慵索。
何必憔悴蘭成，江潭賦就，始解傷搖落。官柳垂垂低颭影，能值幾絇絲絡。白髮閒搔，青山長往，萬事風鳴鐸。故人書報，菊花期就前約。
【驀山谿】午發桃源，明日抵清河矣。
東來十驛，漸報郵籤彀。鷺堠嬾於人，定憐客、往還何驟。老懷蕭散，隨分傲霜風，算心事，白鷗知，遲我江湖久。
襟塵歷歷，香凝長安酒。大道直如繩，倚南轅、黯然囘首。不夷不惠，料理著閒身，吳波闊，楚天長，好試扁舟手。
【水調歌頭】淮安舟中
唱我遠遊曲，喚起大魚聼。百年知幾行樂，莫視酒杯輕。記取明朝重九，訪古文游臺畔，黃菊重尋盟。吟嘯霜風裏，破帽恰多情。
弔王孫，淮水曲，酒還傾。叢蘆風過瑟瑟，似作不平鳴。身計正須溫飽，底用登壇開國，一擲徇浮名。試看滄波冷，甌夢不能驚。
【聲聲慢】辛園小憩同旭莊
雜花鋪繡，湶莶靡穑瑧{欄野色浮空。敗柳枯荷，商聲遞入金風。悤悤載花載酒，對閒園、纔識秋容。悄相向，借吳波漲綠，與洗塵紅。
誰唱白銅鞮曲，趁如雲嬌馬，流水西東。橋下龜魚，也應驚到吟筇。風光自延倦客，倚殘曛、閒數疏鐘。海天迴，寄愁心、塞外斷鴻。
【霜葉飛】海上喜唔漚尹，用夢窗韻賦贈。時漚尹持節嶺南，予適有吳趨之行，悤悤聚別，離緒黯然矣。
酒邊孤緒。游情倦、閒雲自戀江樹。槎風欣送故人來，香汎梅根雨。歎冉冉、流光迅羽。殘灰愁憶昆池古。好寄似南枝，嶺上早春囘，莫負玉娥幽素。
囘首秋鬢驚塵，觚棱北望，黯然腸斷愁賦。白頭不擬此重逢，喜入鐙脣語。看驛柳、煙絲颭縷。吳篷先載閒鷗去。賸夢君、滄江上，霓節干雲，使星明處。
【鷓鴣天】登玄墓還元閣用叔問重泊光福里韻
雲意陰晴覆寺橋，秋聲瑟瑟徑蕭蕭。五湖新約尊前訂，十月輕寒畫裏銷。
憑翠檻，數煙橈。一樓人外萬峯高。青山閲盡興亡感，付與松風話市朝。
【齊天樂】泊舟光福，故友許鶴巢郎中鄉里也，感賦此解。
峭帆乍轉橫塘路，湖山頓驚愁眼。雙崦茶煙，四橋松雨，曾記吟邊深綣。梅林弄晚。訪醉墨題香，紫簫聲斷。喚起秋魂，荒荊何處舊池館。
滄波相對欲絕，亂雲擕酒處，愁繫孤纜。臨頓前盟，東華舊侶，誰識塵衫游倦。斜陽淚滿。聼啼鳥花間，故情輕換。怨笛難招，虎山孤鶴遠。翁尚書詩目鶴巢為虎山一鶴
【水龍吟】惠山酌泉
黛眉不點吳娃，淩波獨秀空煙際。疏林霜染，深蹊苔澀，虛堂瀾綺。濺沫跳珠，清聲瀉玉，石鱗荒翠。自憑闌照影，古人不見，閒愁逐，輕鷗起。
一桁竹鑪煙細。臥聼松、箏琶淨洗。孤懷誰識，臨風把琖，低徊問水。斜日游船，古陰秋苑，笙歌催醉。喚銅缾載取，歸來重試，在山泉味。
【洞仙歌】吳江楓老，以雜樹間之，尤鮮麗可玩，舟中讀玉洤詠葉諸詞，即用其韻以誌幽賞。
疏黃敗綠，愛寒林江步。掩映吳楓冷紅舞。炫秋容、最是徑轉帆迴，鴉背閃、點點夕陽明處。
暮山嵐翠斂，持底明妝，認取籠煙幾行樹。老去綺情刪，溝水東西，愁更憶、題瓊殘句。儘艷入、詩心比春花，歎誰識鏖霜，嵗寒良苦。
【念奴嬌】逭暑焦山自然庵，為庵主六公題如此江山圖，用東坡赤壁韻。
雲埋浪打，想髯翁、當日吟邊風物。問訊江山無恙否，目斷巖巖蒼壁。斷續驚濤，聯翩游屐，好句留冰雪。焦仙醒未，為予喚起英傑。
最是棖觸愁心，禪天梵放，雲外清笳發。撲地蒼煙飛不起，海氣浮空明滅。秋色西來，中原北望，天遠青如髮。孤光不改，多情祇有圓月。
【木蘭花慢】歸德訪西陂故址
緯蕭圖畫裏，記親見、草堂幽。甚浴鴨池荒，棲鶯柳老，春淡成秋。汀洲。釣人居處，有平泉、樹石記中收。賸得殘山一角，冷煙低罥閒愁。
悠悠。往事問沙鷗。文采宋黃州。是少日兵戈，承平觴詠，投老菟裘。扁舟。待盟舊隱，悵暮天、無際亂雲流。怕有夷歌夜起，驚心慵聼漁謳。
【浣谿沙】
老去耽游藉息機，四年三度此停騑。巫山仍隔楚雲西。
野驛風高塵漠漠，首春寒重霧霏霏。醉呼濁酒自添衣。

[book_title]跋
有清嘉道以後詞人蔚興溯源，兩宋體格始尊。鶩翁晚出，益昌厥緒。寄幽眇於沈鬱，融情景於比興，奇音振響，卓爾名家。並時彊村先生聯鑣詞苑，同稱劬嗜，嘗共唱喁。猶曰從學五十年來風流未沫，倚聲之士，頌為宗匠。顧所遺作流播未廣，初在京師，僅梓數集，迨謝纓紱居蕪城始，自裒選愜意之作，題曰半塘定稿，尚賴彊村鋟板。身後屢經喪亂，刻本已稀。予與翁家夙附交舊，其從孫序甯世兄好學能文，克纘先業。曩與違難渝州，樂數晨夕，談及翁詞，予輒慫恿重刊。頃既東歸，鉛槧便宜，迺據粵本復校付印。詎矜一家之名作，實存千載之文獻。欣觀竣工，爰跋冊尾。若其氣體之高，聲文之美，與夫導源所自，造詣所經，朱鍾二序備示鍼度。末學譾陋，匪敢妄讚焉。
中華民國三十七年七月後學蔡濟舒敬識

[book_title]附錄
王鵬運傳錄自蔡丏因編清代七百名人傳第五冊
王鵬運，號幼霞，自號半塘老人，晚號鶩翁。臨桂人。同治九年，本省鄉試舉人。十三年，以内閣中書分發到閣行走，旋補授内閣中書。久之，陞内閣侍讀。先後值實錄館，辦大婚慶典，敍勞加三品銜，賞戴花翎。光緒十九年七月，授江西道監察御史，奉命巡視中城，轉掌江西道監察御史，陞禮科給事中，轉禮科掌印給事中。二十二年春，上奉皇太后駐蹕頤和園，鵬運上書曰：竊自今年入春以來，皇上恭奉皇太后駐蹕頤和園，誠以聼政之暇，皇上得以朝夕承歡，而事機之來，皇太后便於隨時訓迪。聖慈聖孝，信兩得也。況御園駐蹕，祖宗本有成憲，如臣檮昧，尚復何言。然毣毣之忱，以爲皇太后園庭駐蹕，順時頤養，以迓祥和，誠天下臣民所至願，若皇上六飛臨駐，揣時度勢，有不得不稍從緩圖者，謹為我皇上敬陳之。自和議既成之後，財匱民離，敵驕國辱，久在聖明洞鋻之中，無俟微臣贅述。恭讀去年四月硃諭，我君臣當艱苦一心，力圖自强之策。至哉王言。今日非力持堅苦之操，難策富强之效。聖言及此，真天下之福也。昔齊頃公敗於鞍，歸而弔死問疾，七年不飲酒食肉，而浭陽之田以歸。夫飲酒食肉，何礙於政。史臣特舉人所至近易忽之處，以狀其日不暇給之忱。是以風聲所樹，不必戰勝攻取，鄰國畏沮之心自生。實效先生，理固相因而至。夫人情不遠，援古可以知今，而環伺綦嚴，返觀能無滋懼。臣非不知我皇上宵衣旰食，在宮在園，同此勵精圖治。然宸衷之痛苦，左右知之，海内臣民不能盡悉也。在廷知之，異域旅人不能盡見也。恐或以溫凊之晨昏，為宸游之逸豫，其何以作四方觀聼之新，杜外人覬覦之漸哉。臣又聞皇上前次囘還，乙夜始入禁門，不獨披星戴月，聖躬無乃過勞，而出警入蹕之謂何。亦非慎重乘輿之道。而今之頤和園，與圓明園情形逈異，其時承平百年，各署入直之廬，百官待漏之所，規模大備，相習忘勞，今則蕪廢已逾三十年一切辦公處所，悉皆草創，俱未繕完。大臣雖僅有憩息之區，小臣之踟躕宮門，露立待旦者，不知凡幾。而綴衣趣馬，先後犇走於風露泥淖之中，更無論矣。體羣臣為九經之一，亦願皇上垂鋻及之也。又近讀邸鈔，立山奉命管理圓明園，皇上兩次還宮，皆至園少坐，外間訛傳，遂疑有修復之舉。臣愚以爲值此時艱，斷不至以有限之金錢，興無益之土木。且借貸業已不貲，更何從得此鉅款。此不足為聖明慮，然臣因之竊有進者。當同治改元之始，御園甫經兵燹，興葺非難，乃竟聼其蕪廢，豈憚勞惜費哉。蓋欲使深宮不暇自逸之心，昭示以薄海内外。是以數年之内，海宇敉平，武功克蕆。前事具在，聖謨孔彰，伏願皇上念時局之艱難，體垂簾之德意，頤和園駐蹕，請暫緩數年。俟富强有基，經營就緒，然後長承色笑，侍養湖山。蓋能先天下之憂而憂，自能後天下之樂而樂，其所謂以天下養者，不且比隆虞帝哉。疏入，上欲加嚴譴，王大臣陳論至再，意稍解。徐曰：朕亦何意督過言官，重聖慈或不懌耳。樞臣以鵬運摺内夾片附奏，略謂鵬運雖冒昧瀆奏，亦忠愛微忱，臣等公同閱看，尚無悖謬字樣，可否籲恩免究，意在聲敍寬典之邀，出自臣下乞請也。疏留中。即日車駕恭詣聖安，面奉懿旨：御史職司言事，余何責焉。王大臣奉諭旨，此後如再有人妄奏嘗試，即將王鵬運一併治罪。著即傳諭知悉。鵬運直諫垣十年，疏數十上，大都關係政要，此尤犖犖大者。二十八年，得請南歸，寓揚州。時艱日亟，憤懣滋甚。三十年春，以省墓道蘇州，病卒，年五十六。鵬運内性悙篤，接物和易，能為晉人清談，閒涉東方滑稽，往往一言雋永，令人三日思不能置。甫通朝籍，即不諧時論，致身言路，敢於抨擊權强，夙不慊於津要。惎之者復百計中傷之，卒坎壈於仕途。才識閎通，不獲竟其用。官内閣侍讀，兩屆京察一等，不記名。給事中試俸期滿，援例截取，奉旨以簡缺道員用，如直省道府簡缺，歸部銓或外補。故事，京曹截取，皆以繁缺用，以簡缺用者，自鵬運始。鵬運微尚蕭遠，書卷而外，嗜金石書畫，亦不為意必。唯精揅詞學，生平悃款抑塞，一寄託乎是。其四印齋所刻詞，自南唐迄元若干家。著有半塘定稿，袖墨蟲秋味梨蜩知等集。

        </div>
      </div>
    </div>
  </div>
</div>
<!--update:2025-08-30 10:32:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>