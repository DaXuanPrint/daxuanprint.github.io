<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="山谷琴趣外篇目录,山谷琴趣外篇卷之一,山谷琴趣外篇卷之二,山谷琴趣外篇卷之三,山谷琴趣外篇全文在线阅读,山谷琴趣外篇全文在线下载,大玄古籍书库">
<meta name="description" content="琴趣外篇是南宋时书商对部分词集的称谓。此书《山谷琴趣外篇》共三卷，内收北宋诗人黄庭坚（字鲁直，号山谷道人）词约90首。黄庭坚主张要以丰富的书本知识作为写诗的基础，主张“词意高胜要从学问中来”（《论作诗文》）。此本应为南宋福建书肆刻本。_山谷琴趣外篇_全文在线阅读_山谷琴趣外篇_全文在线下载_大玄古籍书库">
<title>山谷琴趣外篇_黄庭坚_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">山谷琴趣外篇</span> <br/>
          作者： <span class="inputVal" id="bkauthor">黄庭坚</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,词集,完结</span> <br/>
          字数： <span class="inputVal" id="bknum">[book_length]8495</span> <br/>
          说明： <span class="inputVal" id="bkdec">琴趣外篇是南宋时书商对部分词集的称谓。此书《山谷琴趣外篇》共三卷，内收北宋诗人黄庭坚（字鲁直，号山谷道人）词约90首。黄庭坚主张要以丰富的书本知识作为写诗的基础，主张“词意高胜要从学问中来”（《论作诗文》）。此本应为南宋福建书肆刻本。</span> <br/>
          封面： <span class="inputVal" id="bkimg">Z_20228.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]山谷琴趣外篇
[book_author]黄庭坚
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,词集,完结
[book_length]8495
[book_dec]琴趣外篇是南宋时书商对部分词集的称谓。此书《山谷琴趣外篇》共三卷，内收北宋诗人黄庭坚（字鲁直，号山谷道人）词约90首。黄庭坚主张要以丰富的书本知识作为写诗的基础，主张“词意高胜要从学问中来”（《论作诗文》）。此本应为南宋福建书肆刻本。
[book_img]Z_20228.jpg


[book_title]山谷琴趣外篇目录
南昌黄鲁直庭坚
○卷之一
念奴娇同诸甥待月饮酒赋此
水调歌头游览
水调歌头
满庭芳妓女
满庭芳咏茶
鼓笛谩曹供备生日
洞仙歌王补之生日
雨中花送彭文思
忆帝京宴饮
醉蓬莱
南歌子
蓦山溪
转调丑奴儿
品令送曹供备
踏莎行
踏莎行
定风波
定风波
定风波荔枝
定风波
鹊桥仙七夕
鹊桥仙
阮郎归
阮郎归
更漏子余甘汤
绣带子梅
撼庭竹离别
○卷之二
减字木兰花春
减字木兰花寄张仲谋
减字木兰花登巫山县楼
减字木兰花
减字木兰花和赵文仪
减字木兰花
减字木兰花私情
减字木兰花中秋陪曹伯达玩月
减字木兰花
减字木兰花
减字木兰花黔守席上戏作
减字木兰花
减字木兰花
木栏花令
木栏花令
木栏花令
木栏花令
木栏花令
木栏花令
清平乐
清平乐重九
清平乐同前
清平乐同前
清平乐同前
清平乐饮宴
忆帝京琵琶
忆帝京私情
画堂春
○卷之三
鹧鸪天重九
鹧鸪天重九
鹧鸪天重九
鹧鸪天效李如箎渔父词
醉落魄醉醒戏作
醉落魄
醉落魄
醉落魄
南乡子知命弟去年重九涪陵作此
南乡子今年重九知命巳向成都感之
南乡子
南乡子
南乡子重九寄怀永康彭使君
点绛唇重九寄嗣直弟
谒金门赠知命弟
采桑子赠黄中行
采桑子送彭道微
采桑子
西江月茶
鹧鸪天茶
渔家傲戏效通褝作颂
渔家傲同前
渔家傲同前
渔家傲同前
渔家傲同前
拨掉子退居
诉衷情渔父
浣溪沙同前
菩萨蛮同前
调笑歌效李白长恨歌之句
步蟾宫妓女
南柯子次东坡携妓见法通韵
南柯子
丑奴儿
西江月
山谷琴趣外篇目录

[book_title]山谷琴趣外篇卷之一
南昌黄鲁直庭坚
念奴娇
八月十七日同诸甥待月有客孙彦立者善吹笛有名酒酌之
断虹霁雨净秋空，山染修眉新绿。桂影扶疏，谁便道，今夕清辉不足。万里青天，姮娥何处，驾此一轮玉。寒光零乱，为谁偏照？醽渌
年少，从我追游，晚凉幽径，绕张园森木。共倒金荷家万里，难得尊前相属。老子平生，江南江北，最爱临风曲。孙郎微笑，坐来声喷霜竹。
水调歌头
游览
瑶草一何碧。春入武陵溪。溪上桃花无数。花上有黄鹂。我欲穿花寻路。直入白云深处。浩气展虹霓。秪恐花深里。红露湿人衣。
坐玉石。欹玉枕，拂金徽。谪仙何处。无人伴我白螺杯。我为灵芝仙草。不为朱唇丹脸、长啸亦何为。醉舞下山去。明月逐人归。
又
落日塞垣路，风劲戛貂裘。翩翩数骑闲猎，深入黑山头。极目平沙千里。唯见雕弓白羽。铁面骇骅骝。隐隐望青蒙，特地起闲愁。汉天子方鼎盛四百州。玉颜皓齿。深锁三十六宫秋。堂有经纶贤相，边有纵横谋将，不减翠蛾羞。戎虏和乐也。　圣主永无忧。
满庭芳
妓女
初绾云鬟，才胜罗绮，便嫌柳陌花阶。占春才子，容易托行媒。其奈风情债负，烟花部不免差排。刘郎恨，桃花片片，随水染尘埃。
风流贤太守，能笼翠羽。宜醉金。　且留取垂柳，掩映厅阶。直待朱轓去后，从伊便窄袜弓鞋。知恩否，朝云暮雨，还向梦中来。
又
茶。
北苑春风，方圭圆璧，万里名动京关。碎身粉骨，功合上凌烟。樽俎风流战胜，降春睡、开拓愁边。纤纤捧，研膏溅乳，金缕鹧鸪班。
相如，虽病渴，一觞一咏，宾有群贤。为扶起灯前，醉玉颓山。搜揽胸中万卷，还倾动、三峡词源，归来晚，文君未寝，相对小窗前。
鼓笛慢
曹供备生日
早秋明月新圆。汉家戚里生飞将，青骢宝勒，绿沉金锁，曾瞻天仗。种德江南，宣威西夏，合宫陪享。况当年定计，昭陵与子，勋劳在诸公上。千骑风流年少，暂淹留、莫辜清赏。平坡驻马，虚弦落鴈，思临虏帐徧舞摩围。递歌彭水，拂云惊浪。看朱颜绿鬓，封侯万里写凌烟像，
洞仙歌
王补之生辰
月中丹桂。自风霜难老，阅尽人间盛衰草。望中秋、才有几日，十分圆霾风雨。云表常如永昼。不得文章力，白首防秋。谁念云中上功守。正注意，得人雄。静扫河西，应难纵、五湖归掉。问持节冯唐，几时来看。再策勋名，印窠如斗，
雨中花
送彭文思使君
政乐中和夷夏宴喜，官梅乍传消息，待作新年欢计，断送春色。桃李成阴，甘棠少讼，又移旌戟。念画楼朱阁，风流高会，顿冷谈席。
西州纵有，舞裙歌板，谁共茗邀棋。敌。归来未得，先沾离䄂，管弦催滴，乐事赏心易散，良辰美景难得。会湏醉别巫山，扶起更倾春碧。
忆帝京
宴饮
鸣鸠乳燕，春间暇，化作绿阴槐夏。寿酒舞红裳，睡鸭飘香麝。醉此洛阳人，佐郡深儒雅，况坐上、玉麟金马。更莫问、莺老花谢。万里相依，千金为寿，未厌玉烛传清夜。不醉欲言归，笑杀高阳社。
醉蓬莱
对朝云叆叇，暮雨霏微，乱峰相倚。巫峡高唐锁，楚宫朱翠画戟移春靓妆迎马，向一川都会。万里投荒，一身吊影，成何欢意。
尽道黔南，去天尺五，望极神州，万里烟水。樽酒公堂。有中朝佳士。荔颊红深，麝脐香满。醉舞禋歌袂。杜宇声声。催人到晓。不如归是
南歌子
诗有渊明语，歌无子夜声。论文思见老弥明。坐想罗浮山下、羽衣轻。
何处黔中郡，遥知隔晚晴。雨余风急断虹横。应梦池塘春草、若为情。
蓦山溪
鸳鸯翡翠，小小思珍偶。眉黛敛秋波。尽湖南、山明水秀，娉娉袅袅，恰近十三余，春未透。花枝瘦。正是愁时候。
寻芳载酒，肯落谁人后。秪！恐远归来，绿成阴青梅如豆。心期得处，每自不由人，长亭柳。君知否。千里犹回首。
转调丑奴儿
得意许多时，长醉赏、月影花枝。暴风狂雨年年有。金笼锁定，莺𬸅燕友，不被鸡欺，
红旆转逶迤。悔无计、千里追随。再来应绾泸南印，而今目下，怎向日永春迟。
品令
送曹供备
败叶霜天晓，渐鼓吹催行掉。栽成桃李未开。便解银章归报，去取麒麟图画。要及年少劝公醉倒，别语怎向醒时道。楚山千里，暮云正锁，离人情抱。记取江州司马，坐中最老。
踏莎行
画鼓催春，蛮歌走饷。雨前一焙谁争长。低株摘到高株，株株别是闽溪样。
碾破春风香凝午，怅银瓶、雪衮翻成浪。今宵无睡酒醒时，摩园影在秋江上。
又
临水夭桃，倚墙繁李。长杨风掉青骢尾。樽中有酒且酬春，更寻何处无愁地。明日重来。落花如绮。芭蕉展山公启。欲笺心事寄天公。教人长对花前醉。
定风波
自断此生休问天。白头波上泛孤船。老去文章无气味。憔悴不堪驱使。菊花前。
闻道使君携将吏。高会参军吹帽晚风颠。千骑插花秋色暮。归去。翠娥扶入醉时肩，
又
万里、黔中一漏天。屋居终日似乘船。及至重阳天也霁。催醉。鬼门关外蜀江前。莫笑老翁犹气岸。君看。几人黄菊上华颠。戏马台南追两谢。驰射。风流犹拍古人肩。
又
荔枝。
晚岁监州闻荔枝。赤英垂坠压栏枝。万里来逢芳意歇。愁绝。满盘空忆去年时。
涧草山花光照座。春过。等闲桃李又累累。辜负寒泉浸红皱。销瘦。有人花病损香肌。
又
准拟阶前摘荔枝。今年歇尽去年枝。莫是春光厮料理。无比。譬如痎疟有休时。碧甃朱栏情不浅。何晚。来年枝上报累累。雨后园林坐清影。苏醒。红裳剥尽看香肌。
鹊桥仙
七夕。
八年不见。清都绛阙。望河汉溶溶漾漾。年年牛女恨风波。𢬵此事人间天上。
野糜丰草。江鸥远水。老去唯便疏放。百钱端欲问君平。早晚具归田小舫。
又
朱楼彩舫。浮瓜沉李。报答风光有处。一年樽酒暂时同。别泪作人间晓雨。鸳鸯机综。能令侬巧。也待乘槎仙去。若逢海上白头翁，共一访痴牛𫘤女
阮郎归
黔中桃李可寻芳。摘茶人自忙。月圃犀胯斗圆方。研膏入焙香
青箬裹。绛纱囊品高闻外江。酒阑传盌舞红裳。都余春味长。
又
烹茶留客驻金鞍。月斜窗外山。别郎容易见郎难。有人愁。远山。归去后，忆前欢。画屏金博山。一杯春露莫留残，与郎扶玉山。
更漏子
余甘汤。
庵摩勒，西土果，霜后明珠颗颗凭。玉兔，捣香尘，称为席上珍。
号余甘，争奈苦。临马上时分付。管回味，却思量。忠言君试尝。
绣带子
梅：
小院一枝梅，冲破晓寒开。晚到芳园游戏满，䄂带香回。玉酒覆银杯。尽醉去犹待重来。东邻何事。惊吹怨笛。雪片成堆。
撼庭竹
离别。
呜咽。南楼吹落梅。闻鸦树惊栖。梦中相见不多时。隔城今夜也应知。
坐久水空碧。山月影沉西。买个宅儿住着伊。刚不肯相随。如今果被天嗔作。永落鸡群受鸡欺。空恁可怜伊。风日损花枝。
山谷琴趣外篇卷之一

[book_title]山谷琴趣外篇卷之二
减字木兰花
春
余寒争令，雪共腊梅相照影。昨夜东风，巳出耕牛劝岁功。
阴云幂幂。近觉去天无几尺。休恨春迟，桃李梢头次第知。
又
寄张仲谋。
史君那里，千骑尘中依约是，拂我眉头，无处重寻。庾信愁
山云弥漫，夹道旌旗联复断。万事茫茫，分付登波与烂肠。
又
登巫山县楼。
襄王梦里，草绿烟深何处是？宋玉抬头，暮雨朝云几许愁。
飞花漫漫。不管羁人肠欲断。春水茫茫。欲渡南陵更断赐。
又
巫山古县。老杜淹留情始见。拨闷题诗。千古神交世不知。
云阳台下。更值清明风雨夜。知道愁辛。果是当时作赋人。
又
和赵文仪。
诗翁才刃。曾陷文场貔虎阵。谁敢当哉。况是焚舟决胜来。
三巴春杪。客馆梦回风雨晓。胸次峥嵘。欲共涛头赤甲平。
又
苍崖万仞。下有奔雷千百阵。自古危哉。谁遣西园清么来。
猿啼云杪。破梦一声巫峡晓。苦唤愁生。不是西园作么平。
又
私情。
终宵忘寐。好事如何由尚未。子细沉吟。珠泪盈盈湿䄂襟。
与君别也，愿在郎心莫暂舍。记取盟言。闻早回程却再圆。
又
中秋，奉陪黔阳曹伯达玩月作。
中秋多雨，常是樽罍狼藉去。今夜云开，湏道姮娥得得来。
不知云外，还有清光同此会。笛在层楼，声彻摩围顶上头。
又
中秋无雨，醉送月衔西岭去。笑口湏开，几度中秋见月来。
前年江外，儿女传杯兄弟会。此夜登楼，小谢清吟慰白头。
又
浓云骤雨，巫峡有情来又去。今夜天开，不与姮娥作伴来。
清光无外，白发老人心自会。何处歌楼，贪看冰轮不转头。
又
黔守席上，客有举岑嘉州中秋诗曰云云。戏作。
举头无语，家在月明生处住。拟上摩围，最上峰头试望之。
偏怜络秀，苦淡同甘谁更有。想见牵衣，月到愁边总未知。
又
月中笑语。万里同依光景住。天水相围，相见无因梦见之。
诸儿娟秀，儒学传家渠自有。自作秋衣，渐老先寒人未知。
又
常年夜雨，头白相依无去住。儿女成围，欢笑樽前月照之。
阿连高秀。千万里来忠孝有，岂谓无衣，岁晚先寒要弟知。
木栏花令
风开水面鱼纹皱，暖入草心犀点透。乍看晴日弄柔条，忆得章台人姓柳。
心情老大痴成就，不复淋浪沾翠䄂。早梅献笑尚窥邻，小蜜初来如遗寿。
又
东君未试雷霆手，洒雪开春春锁透。帝台应点万年枝，穷巷偏欺三迳柳。
风𢬵群玉森相就，中有摩围为领䄂。凝香窗下与谁看，一曲琵琶千万寿。
又
新年何许春光漏，小院闭门风日透。酥花入座颇欺梅，雪絮因风全是柳。
使君落笔春词就，应唤歌檀催舞䄂。得开眉处且开眉，人世可能金石寿。
又
黄金捍破春风手，帘幕重重音韵透。梅花破落便春回，似有黄鹂鸣翠柳。
晓妆未惬梅添就，玉笋榛杯离钿䄂。会𢬵千日笑樽前，他日相思空殒寿。
又
黔中士女游晴昼，花信轻寒罗绮透。争寻穿石道宜男，更买江鱼双责柳。
竹枝歌好移船就，依倚风光垂翠䄂。满倾芦酒指摩围，相守与郎如许寿。
又
可怜翡翠随鸡走。学绾双鬟年几小。见来行待恶怜伊，心性娇痴空解笑。
红蕖照映霜林表。杨柳舞腰风袅袅。衾余枕剩尽相容，秪是老人难再少。
清平乐
春归何处，寂寞无行路。若有人知春去处。唤取归来，同住。
春无踪迹谁知。除非问取黄鹂。百啭无人能解。因风飞过蔷薇。
又
黄花当户。巳觉秋容暮。云梦南州逢笑句。心在歌边舞处。
使君一笑眉开。新晴照酒尊来。且乐尊前见在。休思走马章台。
又
休推小户。看即风光暮。萸粉菊英浮绿醑照答。风光有处，
几回笑口能开。少年不肯重来。借问牛山戏马，今为谁姓池台。
又
舞鬟娟好，白发黄花帽。醉任傍观嘲潦倒，扶老偏宜年少。
舞回脸玉胸酥。缠头一斛明珠。日日梁州薄媚，年年金菊茱萸。
又
乍晴秋好，黄菊欹乌帽。不见清谈人绝倒，更忆添丁小小。
蜀娘谩点花酥，酒槽空滴真珠。兄弟四人别住，他年同插茱萸。
又
饮宴。
冰堂酒好，秪恨银杯小。新作金荷工献巧，图要连台拗倒。
采莲一曲清歌，急檀催卷金荷。醉里香飘睡鸭，更惊罗袜，凌波
忆帝京
琵琶。
薄妆小靥闲情素，抱着琵琶凝伫。慢撚复轻拢，切切如私语。转拨割朱弦，一叚惊沙去。万里嫁乌孙公主。易水明妃不渡。泪粉行行，红颜片片。指下花沿江风雨。借问本师谁，敛拨当心住。
又
私情。
银烛生花如红豆。占好事、而今有。醉曲屏深借宝瑟轻招手。一阵白苹风，故灭烛教相就。花带雨、冰肌香透。恨啼乌辘轳声晓。岸柳微凉吹残酒。断肠时至今依旧。镜中销瘦。那人知后。怕夯你来僝僽。
画堂春
东堂西畔有池塘。史君榧几明窗。日西人吏散。东廊蒲苇送轻凉。
翠筦细通嵓溜。小峰重叠山光。近池催置琵琶床。衣带水风香
又
摩围小隐枕蛮江。蛛丝闲琐晴窗。水风山影上修廊。不到晚来凉。
相伴蝶穿花径，独飞鸥舞溪光。不因送客下绳床。添火炷炉香。
山谷琴趣外篇卷之二

[book_title]山谷琴趣外篇卷之三
鹧鸪天
重九。
万事令人心骨寒，故人坟上土新乾。淫坊酒肆狂居士，李下何妨也整冠。
金作鼎，玉为餐，老来亦失少时欢。茱萸菊蕊年年事，十日还将九日看。
又
黄菊枝头生晓寒，人生莫放酒杯乾。风前横笛斜吹雨，醉里簪花倒着冠。
身健在，且加餐，舞裙歌板尽清欢。黄花白发相牵挽，付与时人冷眼看。
又
紫菊黄花风露寒，平沙戏马雨新乾。且看欲尽花经眼，休说弹冠与挂冠。
甘酒病，废朝餐，何乡得似醉乡宽。十年一觉杨州梦，为报时人洗眼看。
又
续成。李如箎云：玄真子渔父语之意。
西塞山边白鹭飞，桃花流水鳜鱼肥。朝庭尚觅玄真子，何处如今更有诗。
青箬笠，绿蓑衣，斜风细雨不湏归。人间底是无波处。一日风波十二时。
醉落魄
醉醒醒醉一曲，词意虽美，而语高下，不甚入律，因戏作二篇。
陶陶兀兀。樽前是我华胥国。争名争利休休莫。雪月风花，不醉怎生得。
邯郸一枕谁忧乐。新诗因事因闲适。东山小妓携丝竹。家里乐天村里谢安石。石曼卿云：村里黄番绰，家中白侍郎。
又
陶陶兀兀，人生无累何由得。杯中三万六千日。闷损旁观，自我解落魄、
扶头不起还颓玉。日高春睡平生足。谁门可款新𫇴熟。安乐春泉，玉醴荔枝醁。
又
陶陶兀兀，人生梦里槐安国。教公休醉。但莫盏倒垂莲一笑是羸得。
街头酒贱民声乐。寻常行处寻欢乐适。醉看檐雨森银竹。我欲忧民渠有二千石。
又
陶陶兀兀。醉乡路远归不得。心情那似当年日，割爱金荷，一碗淡莫托。
异乡新桂炊苍玉，摩挲经笥湏知足。明年细麦能黄熟，不管轻霜，点尽鬓边绿。
南乡子
知命弟去年重九日，在涪陵作此曲。
落帽晚风回，又报黄花一番开。扶杖老人心未老，堪咍，谩有才情付与谁。
芳意正徘徊，传语西风且慢吹。明日余樽还共倒，重来。未必秋香一夜衰。
又
今年重九，知命巳向成都，感之次韵。
招唤，欲千回，暂得尊前笑口开。万水千山还么去，悠哉。酒面黄花欲醉谁。
顾影又徘徊。立到斜风细雨吹。见我未衰容易去，还来。不道年年即渐衰。
又
未报，贾船回。三迳荒锄菊卧开。想得邻舠霜笛罢沾衣。不为涪公更为谁。
风力袅萸枝。酒面红鳞惬细吹。莫笑插花何事老摧颓。却向人间耐盛衰。
又
黄菊满东篱。与客携壶上翠微。巳是有花兼有酒。良期不用登临：恨。落𬑕
满酌不湏辞。莫待无花空折枝。寂寞酒醒人散后，堪悲，节去蜂愁蝶不知。
又
重九寄怀永康彭使君，用彼旧韵。
卧稻雨余收，处处游人簇远洲。白发又扶红䄂醉，戎州乱折黄花插。满头
青眼想风流，画出西楼一帧秋。还把去年欢意舞，梁州，塞鴈西来特地愁。
点绛唇
重九，寄嗣直弟。
浊酒黄花，画檐十日无秋燕。梦中相见，起作南柯观，
镜里朱颜。又减年时半。江山远。登高人健。应问西来鴈。
谒金门
戏赠知命。
山又水。行尽吴头楚尾。兄弟灯前家万里。相看如梦寐。
君似成蹊桃李，入我草堂松桂。莫厌岁寒无气味。余生今巳矣。
采桑子
赠黄中行。
宗盟有妓能歌舞。宜醉樽罍。待约新醅。车上危坡尽。要推。
西邻三弄争秋月，邀𠡠春回。个里声催。铁树枝头花也开。
又
送彭道微。
荔枝滩上留千骑，桃李阴繁，宴寝香残。画戟森森镇八蛮。
永康又得风流守，管领江山，少讼多闲。烟霭楼台舞翠鬟。
又
马湖来舞　初赐笳鼓声繁，贤将开关，威竦西山八诏蛮。
南溪地逐名贤重。深锁群山燕喜公闲。一斛明珠两小鬟。
西江月
茶。
龙焙头纲春早。谷帘第一泉香。巳醺浮蚁嫩鹅黄。想见翻成雪浪。
兔揭金丝宝盌，松风蟹眼新汤。无因更发次公狂，甘露来从仙掌。
鹧鸪天
茶。
汤泛冰瓷一坐春，长松林下得灵根。吉祥老子亲拈出，个个教成百岁人。
灯熖熖，酒醺醺，壑源曾未醒酲魂。与君更把长生盌，聊为清歌驻白云。
渔家傲
戏效通禅作颂。
万水千山来此土，夲提心印传梁武。对朕者谁浑不顾，成死语。江头暗折长芦渡，
面壁九年看二祖。一花五叶亲分付，只履西归匆岭去。君知不，分明，忘却来时路。
又
三十年来无孔窍。几回得眼还迷照。一见桃花参学了，呈法要，无弦琴上弹丁调。
摘叶寻枝虚半老，看花特地重年少。今后水云无欲晓。非玄妙，灵云合被夭桃笑。
又
忆得药山生一虎。华亭船上寻人渡。散却夹山拈坐具。呈见处。系驴撅上合头语。
千尺垂丝君看取，离钩三寸无生路。蓦尸一饶亲子父，犹回顾轴轳载我儿孙去。
又
百丈峰头开古镜，马钩踏破重苏醒。接得古灵心，眼泪光迥迥。归来藏在袈裟影，
好个佛堂佛不圣。老师沉醉犹看镜，却与斩新提祖令。方猛省，无声三昩天皇饼。
又
同前。
踏破草鞋参到了。等闲拾得衣中宝。遇酒逢花湏一笑。长年少。俗人不用嗔贫道。
何处青旗夸酒好。醉乡路上多芳草。提着葫庐犹未倒。风落帽。葫庐却缠葫芦倒。
拨掉子
退居。
归去来。归去来。携手旧山归去来。有人共月对樽罍。横一琴。甚处不逍遥自在。
闲世界。无利害。何必向世间。甘幻爱。与君钓晚烟寒濑。蒸白鱼稻饭。溪童供笋菜。
诉衷情
渔父：
一波才动万波随。蓑笠一钩丝锦鳞。正在深处。千尺也湏垂。
吞又吐。信还疑。上钩迟。水寒江静。满目青山。载月明归。
浣溪沙
新妇滩头眉黛愁。女儿浦口眼波秋。惊鱼错认月沉钩。
青箬笠前无限事。绿蓑衣底一时休。斜风吹雨转船头。
菩萨蛮
渔父：
半烟半雨溪桥畔。渔翁醉着无人唤。疏懒意何长。春风花木香。
江山如有待。此意陶潜解。问我去何之。君行到自知。
调笑歌诗曰
海上神仙字太真。昭阳殿里称人心。犹思一曲霓裳舞，散作中原胡马尘。方士归来说风度，梨花一枝春带雨。分花半钿愁杀人。上皇倚栏独无语。
无语恨如许，方士归时肠断处。梨花一枝春带雨，半钿分　亲付。天长地久相思苦，渺渺鲸波无路
步蟾宫
妓女：
虫儿真个忒灵利。恼乱得、道人眼起。醉归来恰似桃源，但目送落花流水。
何妨随我归云际。共做个、住山活计。照清溪，匀粉面。插山花。也湏胜风尘气味。
南柯子
次东坡携妓见法通韵。
郭太曾名。我刘翁，复见谁。入廛还作和罗槌。特地干戈相待、使人疑。
秋浦横波眼，春窗远岫眉。补陀岩畔夕阳迟。何似金沙滩上放愁时。
又
万里沧江月。波清说向谁。顶门湏更下金槌。秪恐风惊草动又生疑。
金鴈斜妆颊。青娥浅画眉。庖丁有底下刀迟。直要人牛无际是休时。
丑奴儿
此词或者为秦少游所作，而公集中亦载，以是姑两存之。
夜来酒醒清无梦。愁倚栏干。露滴轻寒。雨打芙蓉泪不乾。
佳人别后音尘悄，消痩难𢬵明月无端，巳过红楼十二间。
西江月
断近一生唯有，破除万事无过。远山横黛蘸秋波，不饮傍人笑我。
花病等闲痩弱，春愁没处遮栏。杯行到手莫留残，不道月斜人散。
山谷琴趣外篇卷之三

        </div>
      </div>
    </div>
  </div>
</div>
<!--update:2025-08-30 10:33:23-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>