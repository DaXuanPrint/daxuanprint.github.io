<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="红楼梦百花诗屏,红楼梦百花诗屏全文在线阅读,红楼梦百花诗屏全文在线下载,大玄古籍书库">
<meta name="description" content="《红楼梦百合诗》屏，是清光绪六年（1880）黔西知州曹昌棋（祺）之母在六十二岁时所作。作者从《红楼梦》的人物中，挑选了九十九名妇女和一名男子（贾宝玉）为写作对象，各配一种花名，赋诗一首，题为《红楼梦百合诗》，又名《百花诗屏》，誉称《黔西曹太夫人百花诗屏》。作者以人寓花，以花喻人，亦花亦人，情趣盎然。或写人物性格，或写人物命运，或抒发对人物同情怜爱、厌恶憎恨，有褒有贬、有扬有抑。每首诗都使人物跃然纸上，呼之欲出。…………可贵的是作者不仅精心做诗，而且还亲笔工书，将这一百首诗用蝇头小楷写在长一点三四米、宽零点">
<title>红楼梦百花诗屏_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">红楼梦百花诗屏</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]5001</span> <br/>
          说明： <span class="inputVal" id="bkdec">《红楼梦百合诗》屏，是清光绪六年（1880）黔西知州曹昌棋（祺）之母在六十二岁时所作。作者从《红楼梦》的人物中，挑选了九十九名妇女和一名男子（贾宝玉）为写作对象，各配一种花名，赋诗一首，题为《红楼梦百合诗》，又名《百花诗屏》，誉称《黔西曹太夫人百花诗屏》。作者以人寓花，以花喻人，亦花亦人，情趣盎然。或写人物性格，或写人物命运，或抒发对人物同情怜爱、厌恶憎恨，有褒有贬、有扬有抑。每首诗都使人物跃然纸上，呼之欲出。…………可贵的是作者不仅精心做诗，而且还亲笔工书，将这一百首诗用蝇头小楷写在长一点三四米、宽零点三七米的四幅绢纸上，经装裱成为一堂挂屏。字迹形态端庄，点画结实，行笔精到，绢秀妍美。在距今一百一十年前的封建社会里，黔西有如此才女，真是难得。</span> <br/>
          封面： <span class="inputVal" id="bkimg">Z_20796.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]红楼梦百花诗屏
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]5001
[book_dec]《红楼梦百合诗》屏，是清光绪六年（1880）黔西知州曹昌棋（祺）之母在六十二岁时所作。作者从《红楼梦》的人物中，挑选了九十九名妇女和一名男子（贾宝玉）为写作对象，各配一种花名，赋诗一首，题为《红楼梦百合诗》，又名《百花诗屏》，誉称《黔西曹太夫人百花诗屏》。作者以人寓花，以花喻人，亦花亦人，情趣盎然。或写人物性格，或写人物命运，或抒发对人物同情怜爱、厌恶憎恨，有褒有贬、有扬有抑。每首诗都使人物跃然纸上，呼之欲出。…………可贵的是作者不仅精心做诗，而且还亲笔工书，将这一百首诗用蝇头小楷写在长一点三四米、宽零点三七米的四幅绢纸上，经装裱成为一堂挂屏。字迹形态端庄，点画结实，行笔精到，绢秀妍美。在距今一百一十年前的封建社会里，黔西有如此才女，真是难得。
[book_img]Z_20796.jpg


[book_title]紅樓夢百花詩屏
作者爲清光緒年间黔西知州曹昌棋（祺）之母
賈元妃——牡丹花
富貴榮華第一春，□□總領麗芳辰。瑤台月下無雙品，□快天朝雨露新。
賈 母——萱 花
忘憂萱草茂庭前，天上星精寶□懸。戲彩承歡延歲月，北堂福壽慶長年。
王夫人——荷 花
氣度溫醇德性嘉，身居羅綺質無瑕。群芳譜里誰堪擬，不蔓不枝君子花。
邢夫人——紫荊花
瑣細叢中簇幾枝，堂前相伴媚春。莫言此樹無關系，家運榮枯暗亦隨。
薛姨媽——四照花
葳蕤四出燦高枝，密葉蘢蔥影陸離。玉色微酣光普照，春風秋水總相宜。
林黛玉——蕊珠花
絳珠仙子降瑤池，還淚酬恩事更奇。莫道情情情不了，人□□上總情痴。
薛寶釵——芍藥花
中和正氣郁蔥蘢，霽色溫柔玉貌丰。宜室宜家稱妙品，斡旋可作補天功。
薛寶琴——瓊 花
堆瓊琢玉向君開，獨占花中第一魁。借問人間誰得似，瑤池仙品下蓬萊。
迎 春——迎春花
堪嘆迎春枉命名，春風不遇可憐生。紫菱洲畔重回首，惆悵東君太薄情。
惜 春——優曇花
花號優曇世外香，緇衣色相改紅妝。憐他繡戶朱門女，獨臥青燈古佛傍。
探 春——玫瑰花
有色有□□□□，無□□染並無情。百花隊□□□□，□□□□承顧勛。
李 紈——菊 花
非是濃妝試素妝，清心如水映冰霜。撫衣□□□□誥，的是黃花晚節香。
邢岫煙——山丹花
花似鹿蔥還耐久，葉如芍藥不多深。瓦盆移得貧家種，也有□□□寶簪。
史湘云——海棠花
一枕花茵入夢鄉，等閑惹得蝶蜂忙。風流□□□能畫，香夢沉酣醉海棠。
秦可卿——麗春花
嫩寒鎖夢因風冷，逗得幽香引醉魂。一片彩云容□□，風前誰設護花幡。
鳳 姐——笑靨花
春風滿面□□□，□□□□可畏人。巾幗叢中□□□，□□□□□前身。
□ □——七□□
□□□□□□殊，登仙閣畔曲□□。□□□□□□稱，珍重同堂上□。
巧 姐——蕊 花
七夕生辰巧命名，□□□□□中擎。天中本是璇宮住，□□□□□□聲。
□ □——雞□□
□□□□□□花，離披五色燦□□。□□□□□□眼，爛漫西風仰□□。
佩 鸞——青鸞花
好花恰向□□□，□□青歌醉夜闌。艷影常隨□□□，□□鏡里見雙鸞。
佩 鳳——鳳仙花
澄明玉宇記中秋，夜宴芳園樂唱酬。何處簫聲儀彩鳳，天風吹送韻悠悠。
尤 氏——山茶花
花開深淺應時新，紅紫叢中逐隊頻。榮落無常隨氣候，自成姿色一家春。
尤二姐——虞美人
俏立風前抱恨多，巧逢霽日舊顏和。賺人一瞬陽台夢，辜負春光奈命何。
尤三姐——桃 花
脈脈香魂入夢中，從前艷冶謝東風。情根割斷鴛鴦劍，人面桃花相映紅。
周姨娘——李 花
不要人憐不惹嗔，何妨逐隊步芳塵。朱門紅紫爭濃艷，無色無香亦度春。
趙姨娘——刺蘼花
花非上品無須□，人是卑流擅惡名。鄙態毒□□□厭，刺人荊棘一叢生。
香 菱——菱 花
秋水飄菱殊可憐，那堪重憶舊時蓮。情魔未了詩魔重，憔悴西風弱蔓牽。
平 兒——月季花
芳姿旖旎最宜人，得免鶯啼與燕嗔。信是此花能耐久，紅腮長占四時春。
晴 雯——芙蓉花
芙蓉秋水擅秋妍，弱質難堪霜雪天。黃土壟中雯薄命，紅綃帳里獨無緣。
襲 人——蘭 花
花氣襲人殊眾草，多情豈為小星慚。可憐數載殷勤意，一幽香付玉函。
紫 鵑——杜鵑花
鸚哥解語葵花詩，脈脈幽懷暗暗思。翠袖無端紅淚溼，子規啼處惹情痴。
小 紅——櫻桃花
輕盈丰度態婆娑，點點嫣紅助艷多。巧語關關樊素口，櫻桃花□不差訛。
鴛 鴦——旌節花
娉婷不嫁自全真，縹緲仙姿迥絕塵。侍得瑤池王母駕，羨他清淨女兒身。
麝 月——酴醿花
一枝縞色分明好，三月韶光爛漫開。夜靜露華新浴後，卻疑人佩麝囊來。
琥 珀——壽春花
玉盞盛來琥珀光，春花獻壽奉高堂。莫言侍婢無顏色，也算蓮台一瓣香。
雪 雁——雪球花
花簇團欒號雪球，一枝曾伴玉搔頭。惟憐弱質隨風舞，人去瀟湘不解愁。
侍 書——錦帶花
旖旎風飄態欲飛，草中書帶共芳菲。繽紛霞彩真堪賞，綴錦常應侍錦幃。
司 棋——梔子花
月下花前影自憐，情根斷續兩牽纏。綠陰暗里同心結，不羨人間並蒂蓮。
金 釧——水仙花
落井金簪一語微，無端應識是和非。多情公子銘心久，水畔焚香憶洛妃。
玉 釧——玉簪花
十二釵中似有無，三分顏色映璠瑜。渾然一片天真在，孤負多情記掛奴。
彩 明——金釵花
宮花燦爛標新樣，曉露輕盈試靚妝。雖是淡黃無麗色，釵頭堪助鬢云光。
秋 紋——晚香玉
蓉芙濃艷占秋光，何似瑤華淺淡妝。到得黃昏人靜後，西風庭院玉生香。
同 喜——金盞花
好花吹喜入園來，花葉花枝勝剪裁。同是青衣諸女伴，獨擎金盞為誰開。
同 貴——金燈花
一枝濃艷綻春風，向日金閨伴女紅。最是夜深人靜後，花光燈影兩朦朧。
寶 蟬——蟬 花
依楊傍柳翼鳴頻，每厭長聲聒耳輪。何似花名亦乃爾，令人棄置不相親。
瑞 珠——瑞香花
花品休將貴賤分，會芳園里一枝芬。人間春夢須臾事，縹緲余香散紫云。
傻大姐——無憂花
只知喜笑不知嗔，拾得春囊展笑嚬。稱是兩妖相袒斗，蠢愚心性見天真。
彩 云——囊環花
惜把春光付等閑，泥塗墮落誤芳顏。聊將花譜摹形態，隱約羅囊貯小環。
胡 氏——滿堂花
麗春花後少馨香，殊色偏教引恨長。佳卉乍開新面目，續添嬌艷供華堂。
二丫頭——長樂花
晝出耘田夜績麻，村莊兒女各當家。不施脂粉尋常質，卻是人間長樂花。
四姐兒——珍珠花
珍珠花比珍珠粒，巧制飛鸞配寶鈿。對鏡每將云鬢整，一生常得玉人憐。
金文翔媳婦——馬纓花
花抱芳心不肯開，無端春色惱人來。夸紅贊綠空相羨，浪蝶狂風枉作媒。
入 畫——木筆花
毫端蘊秀寫春風，彩筆天然三兩叢。我欲夢中貽入畫，管教畫巧奪天工。
翡 翠——鳳毛花
翠鳳毛翎扎帚乂，天街會掃碧桃花。等閑脫卻仙姬手，相伴盧生悟枕霞。
抱 琴——龍女花
托根知自異尋常，龍女花應侍女王。五色云中扶鳳輦，滿身猶帶御爐香。
彩 霞——金蓮花
□鬟亦似花□綻，弱質亭亭承顧盼。□□猶憶步□塵，淺印金蓮紅幾瓣。
小蟬兒——石竹花
石竹花非席上珍，也隨芳卉度芳辰。花輕小片如蟬翼，細細縴嬌傍綠茵。
鶯 兒——罌粟花
嬌嬈婢子號金鶯，賦性聰明手技精。織柳編絲芳意巧，故將佳卉匹卿卿。
小鵲兒——金鵲花
雪里梅花照眼明，朔風凜冽妒繁英。枝頭小鳥傳春信，月夜猶聞啾唧聲。
翠 縷——含笑花
緩步尋芳隨意眺，早開花恰陽光照。痴兒強口辨陰陽，花前人與花同笑。
□ □——萬蝶花
□□欄邊蝶□斜，飄揚恰似女兒花。□□異樣真難寫，粉臉含羞可自遮。
女伶文官——紫薇花
不比尋常下品花，曾隨東閣伴文華。太平風日蹁躚舞，翠幙堂前簇紫霞。
女伶藥官——長春花
仙人釆藥繞仙山，覓得靈根喜駐顏。長嘯數聲音嚦嚦，猿啼鶴唳白云間。
女伶芳官——丁香花
乳燕雛鶯語畫檐，愛他聲色兩相兼。馨香雖是黃花品，小樣縴嬌弄舌尖。
女伶藕官——壽丹花
吳姬十五態多般，何似花名是壽丹。記得華堂迎色笑，同誰曾唱萬年歡。
女伶蕊官——玉鈴花
□枝嫩葉含芳蕊，綽約花名似玉鈴。幾度笙歌春□後，晨鐘梵唄夢初醒。
女伶葵官——秋葵花
芳圃連叢色淺深，向陽亦自展葵心。舞衫歌扇秋零落，云散風流何處尋。
女伶艾官——粉團花
粉面分明玉一團，春風庭院笑容觀。歌聲散後梨香冷，蝶影猶疑舞翠槃。
女伶荳官——指甲花
翠袖縴痕一抹紅，何時摘下廣寒宮。日斜曲奏霓裳罷，輕撥絲弦度晚風。
女伶齡官——薔薇花
水月分離遇合乖，朝云暮雨總縈懷。薔薇花是相思樹，無限幽情畫玉釵。
素 雪——素馨花
紅紫當春各斗奇，稻村只有素花宜。金風玉露香飄處，雅淡丰姿襯菊籬。
春燕兒——十姊妹
呢喃乳燕舞春風，姊妹花嬌曉日中。花鳥雙關名恰好，嬌花燕語各連叢。
秋 桐——辛夷花
賦質曾無艷與香，漫思倚勢占秋光。朱顏粉靨寧長好，空向天風開一場。
嬌 杏——杏 花
嫣紅瞥見綠窗前，顧盼丰姿態自妍。名是杏花真有幸，春風一笑是良緣。
蕙 香——蝴蝶花
花時蝴蝶舞翩翩，蝶戀花香意自牽。浪蝶不知花解語，反因解語誤良緣。
□ 橘——繡球花
粉姿澹蕩映東風，繡閣春閑伴女紅。莫把韶光拋擲去，盈盈留影綺窗中。
翠 墨——珠蘭花
不將姿艷逞風流，恰似明珠一串收。正是曉妝勻翠墨，幽香常伴玉搔頭。
丰 兒——凌霄花
亭亭花貌比凌云，清影追隨不自群。相伴玉人庭院里，無聲無臭度朝矄。
墜 兒——滴滴金
斗草相從戲綠陰，垂璫弄影燦黃金。無端拾得蝦須鐲，負卻芳園雨露新。
賴大母——石榴花
春風濃艷自一家，隔牆照眼見繁華。花房結實秋容老，宜子宜孫亦可夸。
王保善家的——老少年
得一蓬風便可收，阿婆無厭苦搜求。請君入甕傍州例，倚勢欺人自取羞。
柳嫂子——龍爪花
花中落落寡無耦，家近章台是姓柳。□任春風去與來，調羹卻自稱能手。
玉柱媳婦——復杯花
花似杯酒乍乾傾，中藏不露量原寬。漫憑復葉能深隱，卻被人醒傍眼看。
周瑞家的——探春花
捧送宮花助艷妝，侍兒手語指西廊。側聞鶯侶相歡笑，知是春嬉午夢香。
林之孝家的——棠棣花
檢點東風花事繁，日暄雨潤共承歡。就中可有甘棠愛，管領群芳亦自尊。
秦顯媳婦——藤蘿花
滿架藤蘿□降英，一時得勢舞輕盈。誰知弱□□□久，扳附東風頃刻榮。
玻 璃——望仙花
瑤池玉女序班聯，不是仙時也是仙。□□花名須着眼，水晶宮里看嬋娟。
多姑娘——夜來花
數漏忽來枕畔香，好風吹上獨眠床。雖然不比巫山女，也算風流夜度娘。
柳五兒——茉莉花
弱柳柔絲午夢長，追隨芳草鬧春光。鮮花得入金盆品，小逞風流覓夜香。
夏金桂——木樨花
淫妒婦人疽附骨，豈堪宜室與宜家。命中富貴何相謬，有負嫦娥月里花。
李紋□——棠棣花
春風結□到仙家，兄弟甘為姊妹花。吐蕊念芳□□事，雙雙簇影綺紋斜。
□老尼——金錢花
□□□□弄計謀，機鋒數語使人憂。□□□有神仙術，賺得佳人作馬牛。
妙 玉——梅 花
玉骨冰肌耐歲寒，暗香□□自槃桓。仙姑欲比梅花潔，孤癖心□□劫難。
智能小尼——夜合花
枝葉隨風□漾吹，朝開夜合各相宜。不須粉蝶□濃艷，自薦春情一小尼。
智善小尼——瓔珞花
百八牟尼入手時，喬妝閉目與垂眉。凡花假托慈云蔭，暫送春風一丑尼。
馬道婆——鷹爪花
鷹目通明鷹爪□，□□陰毒媼心凶。老饕見利如鷹隼，□□奸貪不放松。
李 嬸——瑣瑣花
零零落落燦枝柯，不與春風百卉和。老媼牢騷同一轍，強詞奪理贅言多。
劉姥姥——合歡花
村老積年多閱歷，侯門獻笑結歡心。漫言賺得金銀去，患難扶持報亦深。
宋 媽——萬年歡
名園給送往來頻，遞果傳花近玉人。老媼雖非鶯燕侶，萬年佳卉亦同春。
賈寶玉——百合花
聰明心性自天成，疑是神仙降玉京。幻海茫茫經一轉，多情到底是無情。
光緒庚辰歲七夕前，湘西少青老人六十有二，黔西官舍學書

        </div>
      </div>
    </div>
  </div>
</div>
<!--update:2025-08-30 10:35:03-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>