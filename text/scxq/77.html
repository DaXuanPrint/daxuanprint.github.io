<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="乾嘉诗坛点将录,乾嘉诗坛点将录全文在线阅读,乾嘉诗坛点将录全文在线下载,大玄古籍书库">
<meta name="description" content="清舒位著。作者自序谓“仿东林姓氏之录,为西江宗派之图”。系受明末《东林点将录》的启发,以梁山泊一百零八将排座次的方式来评点清乾隆、嘉庆诗坛的诗人。入录各诗人有小传,大多数下列赞语。因都头领有托塔天王一员属沈德潜,另有额外头领附录黄面佛一员属彭绍升,故点将实一百十员,又因某几员头领下有一作某人的情况,故实际收录诗人又多于一百十人。点将另有及时雨属袁枚、玉麒麟属毕沅、智多星属钱载、入云龙属王昶、小旋风属阮元、大刀属蒋士铨、豹子头属胡天游、霹雳火属赵翼、花和尚属洪亮吉、行者属黄景仁等,作者自点为没羽箭。有光绪三">
<title>乾嘉诗坛点将录_舒位_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">乾嘉诗坛点将录</span> <br/>
          作者： <span class="inputVal" id="bkauthor">舒位</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗论,完结</span> <br/>
          字数： <span class="inputVal" id="bknum">[book_length]11152</span> <br/>
          说明： <span class="inputVal" id="bkdec">清舒位著。作者自序谓“仿东林姓氏之录,为西江宗派之图”。系受明末《东林点将录》的启发,以梁山泊一百零八将排座次的方式来评点清乾隆、嘉庆诗坛的诗人。入录各诗人有小传,大多数下列赞语。因都头领有托塔天王一员属沈德潜,另有额外头领附录黄面佛一员属彭绍升,故点将实一百十员,又因某几员头领下有一作某人的情况,故实际收录诗人又多于一百十人。点将另有及时雨属袁枚、玉麒麟属毕沅、智多星属钱载、入云龙属王昶、小旋风属阮元、大刀属蒋士铨、豹子头属胡天游、霹雳火属赵翼、花和尚属洪亮吉、行者属黄景仁等,作者自点为没羽箭。有光绪三十三年(1907)叶德辉刊宋体字本,另有宣统三年(1911)叶德辉刊行楷体字本,两本略有不同。今有标点整理本,据谢国桢藏金丝玉壶斋随笔稿本中过录舒位原作早期抄本参校两种叶刻本而成,附叶刻本旧序、附考、题词及《东林点将录》,收入1986年中州古籍出版社排印《三百年来诗坛人物评点小传汇录》。</span> <br/>
          封面： <span class="inputVal" id="bkimg">Z_19808.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]乾嘉诗坛点将录
[book_author]舒位
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗论,完结
[book_length]11152
[book_dec]清舒位著。作者自序谓“仿东林姓氏之录,为西江宗派之图”。系受明末《东林点将录》的启发,以梁山泊一百零八将排座次的方式来评点清乾隆、嘉庆诗坛的诗人。入录各诗人有小传,大多数下列赞语。因都头领有托塔天王一员属沈德潜,另有额外头领附录黄面佛一员属彭绍升,故点将实一百十员,又因某几员头领下有一作某人的情况,故实际收录诗人又多于一百十人。点将另有及时雨属袁枚、玉麒麟属毕沅、智多星属钱载、入云龙属王昶、小旋风属阮元、大刀属蒋士铨、豹子头属胡天游、霹雳火属赵翼、花和尚属洪亮吉、行者属黄景仁等,作者自点为没羽箭。有光绪三十三年(1907)叶德辉刊宋体字本,另有宣统三年(1911)叶德辉刊行楷体字本,两本略有不同。今有标点整理本,据谢国桢藏金丝玉壶斋随笔稿本中过录舒位原作早期抄本参校两种叶刻本而成,附叶刻本旧序、附考、题词及《东林点将录》,收入1986年中州古籍出版社排印《三百年来诗坛人物评点小传汇录》。
[book_img]Z_19808.jpg


[book_title]乾嘉诗坛点将录
◎序
夫筆陣千人，必謀元帥，詩城五字，厥有偏師。故登壇而選將才，亦修史而列人表，遂覺星辰可種。借其說於九百虞初，將使風月常新；和其聲於三千雅頌，或蓋棺而論定，或盍簪而勿疑，或廉藺之無猜，或尹邢之不避。爰效東林姓氏之錄，演為西江宗派之圖。嗟呼！雙淚墮南州，叔子不如歌妓；一尊傾北海，中郎何似老兵。此則汝南之評，不遺孟德；元佑之籍，未列歐陽。豈曰以下無譏，實乃於斯為盛，文章千古，玉帛萬重，蓋惟善將將者，始可與言詩也已矣。鐵棒欒廷玉。
◎重刊詩壇點將錄序
聖清乾嘉之世，人文號為極盛。當其時，海宇承平，公卿搢紳，各以壇坫主盟，迭執牛耳。無名人傳有《詩壇點將錄》一書，乃以《水滸》一百八人配合頭領。或肖其性情，或擬其行止，或舉似其詩文經濟，以人人易知者，如沈歸愚之為托塔天王，袁子才之為及時雨，畢秋帆之為玉麒麟。始一展讀，即足令人失笑。今距其時百餘年矣，故書雅記，文獻就湮，諸家詩文集之流傳，固非二三寒畯所能遍閱，而藏書好事者，或不能分別源流，究心掌故。故讀是編而知其月旦之真者蓋寡。余於諸家之書，雖未全睹，然十得八九，可以推求。竊謂是書比擬之工，較明魏奄之東林點將錄，不獨人才有消長之分，抑亦世運有盛衰之別。每慨古今黨禍，皆以小人傾陷君子，清流網盡，國不旋踵而亡，如東漢之黨錮傳，元佑之黨人碑，皆魏奄之前事也已。宏惟我朝，聖神嗣統，天子當陽。康熙、雍正兩朝，文治光華，震鑠今古；乾嘉繼盛，論者謂比隆漢唐。諸文士歌詠太平，涵濡雅化，仿張為主客之圖，句溯鍾嶸詩品之濫觴，斯固詩家得失之林。即較之講學家漢宋詬爭，亦可謂群而不黨之君子矣。夫魏奄點將，據以收拾東林；宣和盜魁，借以討平群寇。今錄附於後，並考《水滸》諸人原始，以待後之人。知其人而尚論之《儒林外史》之迷亂其姓名，《紅樓夢》之隱約其事實，固不如是錄之明白痛快、可以發皇耳目也。光緒丁未八月中秋後十日，長沙葉德輝序
◎乾嘉詩壇點將錄抄訖記後
《點將錄》世無傳本，咸豐戊午，需次吳門吟社契友樊曉埭，尊酒間偶為話及。特抄藏本見贈。據云，舒鐵雲孝廉、陳雲伯大令，當時與二三名下士以遊戲三味，效汝南月旦，取《水滸傳》中一百八人，或揄揚才能，或借喻情性，或由技藝切其人，或因姓氏聯其次，靡不褒溢於貶，亦復毀德於譽。苟能深悉錄中人顛末者，讀之未有不擊節失笑也。猶憶初獲此時，蘇中詩人於辛伯續刻所著《柳隱叢談》，來吳見之，錄中惟通臂猿太倉畢子雲先生耄耋獨存，喜而作詩，郵寄並屬云和韻。旋又假去，錄存—冊。茲抄所錄，不禁感昔時風雅之盛云。
同治己巳長至，子香藍居中。
◎題詞
江湖姓氏記傳聞，高築詞壇領冠軍。猛士詩人雜龍虎，一時吟嘯起風雲。
孰是鸞皇孰野狐，一編評騭尚模糊。試看漢上英雄記，即是江西宗派圖。
△無學居士題（韓崇）
從古文章有霸才，舊家壇坫孰雄恢？相知自應都亭夢，讓爾橫行一世來。
千佛名經是導師，江湖東下衍分支。功成別築麒麟閣，大將麾幢望裏知。
一樣圖憑主客看，休同碑為黨人刊。居然獨擅龍門筆，合傳何妨老與韓。
△寒夜被酒率題三絕句吳香庵主（程庭鷺）
誰司月旦汝南評，草竊居然善將兵。白傅昔曾推教主，劉郎誰敢犯長城？荒唐野史英雄記，標榜詞壇黨籍名。轉恨聲華登鬼籙，輸他黃面證無生。（謂彭尺木）
△癸卯促春古冰道人戲題（釋祖觀即覺阿）
兩朝誇月旦，壇坫耀星辰。聲價名千佛，詞鋒敵萬人。簿休嗤點鬼，榜類演封神。一串牟尼外，遺珠試再掄。
詞場署元帥，豪傑此搜羅。牛鬼蛇神幻，標題藉不磨。千金駿馬死，一卷鯽魚多。鼙鼓興恩際，投壺盡雅歌。
△海上樂道人題（藍居中，字樂人）
清時重品藻，疇似汝南賢。壇坫東南盛，文章遊戲傳。長城壘不壞，大將幟高懸。豪氣儒酸洗，爭看月旦篇。
△天水老人題
從來幽怪爭奇光，好事乃以詭誕彰。鏤肝鉥膽逼神肖，能令鬚髮俱開張。世間何物匪遊戲，那用一一求真妄。漆園傲吏見空色，寓言十九庸何傷。我謂作詩如將將，運用一心神劇王。又謂作詩如作賊，橫絕方能躋險絕。短兵狹巷風蕭颾，信手刀刀俱見血。月黑風高縱所如，笑看驪珠頸前得。乾嘉壇坫盛東南，筆陣雲雷戰氣酣。爛如河朔縱橫甚，固似山東氣勢憨。四千年事浩滾滾，—百八眾齊耽耽。園林歌宴招賓客，江山六代生顏色。驅使今古奔腕下，吹噓俊筆飛煙墨。占盡升平全盛年，而今墓草紛蕭瑟。一代風花逝水流，烽塵澒洞無消息。我輩餘生苦恨遲，感時撫事還追思。猛士疇堪守疆場，詩人猶足張偏師。論文論戰有心法（隨園語），想見颯爽來英姿。風流爭鬥亦雲已，文彩依然跨青紫。後來作者問姓名，嚆矢憑誰繼餘子。荒唐野史陽秋筆，鐵棒公然稱教習。頗有微詞寓褒貶，獨具隻眼看今昔。東林姓氏久消磨，尚說西江宗派嫡。朅來溽暑百無事，城北蕭條尋古寺。偶逢趙叟受迫促，漫以斯編屬題字。我欲題詩淚盈眥，推遷世運內輪駛。朱門酒肉尚如山，領袖無人花月死。沈袁畢趙競淪亡，後起舒陳感自傷。苦將一代芬芳跡，譜入英雄草澤狂。盡卷儒生廢文史，追逐冠蓋紛披猖。策馬何須痛華屋，盈闕由來如轉燭。莫從廊廟論英才，尚許山林親卷軸。君不見黃金十萬卷甲來，八百孤寒抱書哭。
㯉園先生題
◎重刻足本詩壇點將錄敘
《詩壇點將錄》，余幼從先世楹書中見之，當時不知為何物，但聞塾師云是乾嘉兩朝詩人事跡耳。稍長，讀《水滸糾》小說，見諸人綽號皆梁山盜名，意甚駭怪。又久之，得袁枚《隨園詩話》、王昶《湖海詩傳》、洪亮吉《北江詩話》、張維屏《國朝詩人征略》，略得諸人出處交際，始歎其比喻之工。迨公車偕計，過夏都中，每從廠甸搜求國朝詩文集部，於是一朝詩派源流，了然在餘心目。欲求此錄重刻，則久已遺失，不可復見。光緒丁未，從長沙舊書攤購得同治已巳巾箱本，遂付梓人刊行。旋獲傳抄武進莊氏舊藏足本，較余本少訛字，諸人里貫仕跡，亦較余本稍詳，然所缺者猶多。余據吳鼎雯《詞垣考鏡》、李富孫《鶴征後錄》及郡邑詩選、各省志乘、詩人詩文本集、集中碑傳文字補之，而是書遂臻完善。余有詳略及集名異同，則二本可以參觀，不贅補也。前刻附考宋江事，尚有未盡者。如宋張忠文叔夜招安梁山泊榜文云：“有赤身為國，不避凶鋒，拿獲宋江者，賞錢萬萬貫；雙執花紅拿獲李進義者，賞錢百萬貫；雙花紅拿獲關勝、呼延綽、柴進、武松、張清等者，賞錢十萬貫；花紅拿獲董平、李進者，賞錢五萬貫。有差。。王文簡士禎《居易錄》引之云：“今鬥葉子戲有萬萬貫、千萬貫、百萬貫、花紅、遞降等，采用叔夜榜中語也。又傳中方臘賊黨呂師囊，台州仙居人，亦非杜撰。但賊所陷，乃抗、睦、歙、處、衢、婺六州耳。詳《泊宅編》。”據此，則國初時此等小說亦自風行，不僅明季奄黨以此厚誣東林諸公也。夫善善惡惡，人有同心；是是非非，各持一見。人而君子，不妨加以盜蹠之惡名；人而小人，終無益於莽操之美號。故雖遊戲之作，能使讀者於百世之下，想像其生平。斯固月旦之公評，抑亦文苑之別傳矣。近世盜賊橫行，逋逃海外，當軸者循私交之請，往往借詞黨禍，以開幸免之門。不知東漢之黨錮，宋之元佑黨碑，慶元偽學，以及明之東林點將，大抵為小人指目君子而名，初非諸人自立黨幟，以罹禁網。今則二三新進，標舉名義，擾亂紀綱，錄之既非才，散之則煽亂，而欲引為漢宋黨人之比，誠不知當事之持議者何所見而云然。《逸周書》載穆王作史記以自警，曰昔有果氏，好以新易故，新故不和，內爭朋黨，陰事外權，有果以亡。嗟乎！穆王去今遠矣，而諄諄於黨爭之為誡，居今日而追原禍，始有國者，其可輕言變易乎？余於此錄，一再校刊，非徒如龔聖予之圖讚，杜古狂之畫像，取悅一世之耳目。將以遠稽乾嘉文治之根本，諸君子聲氣之應求，俾言治者曉然於黨有君子小人之分，有虛名實禍之異。然則是錄雖小，不幾古今之龜鑒歟！宣統辛亥四月，葉德輝序
◎詩壇都頭領三員
托塔天王沈歸愚（德潛，字確士，長洲人，乾隆己未進士，官至禮部侍郎予告加尚書銜，贈太子太師，諡文愨，著《歸愚文抄》、《竹嘯軒詩抄》）〔讚〕衛武公，文中子，風雅有篇，隋唐無史，然而築黃金台以延士者，財必請自隗始也。吁嗟呼！東溪村，曾頭市。
沈文愨公於康熙中葉猶及見尤西堂先生，故新城王文簡公稱橫山門下尚有詩人，指文愨而言。然其薦舉製科，則在乾隆元年鄉會，通籍則在三年。四年，高宗純皇帝禦書‘詩壇耆碩’四字，賜之詩壇，首列文愨，實遵宸翰之寵題，洵備詞場之定論。
及時雨袁簡齋（枚，字子才，錢塘人，乾隆己未進士，官江寧知縣，著《隨園三十種》。）
非仙非佛，筆劄唇舌，其雨及時，不擇地而施，或膏澤之沾溉，或滂沱而怨谘。
玉麒麟畢秋帆（沅，字湘攻蘅，鎮洋人，自號靈岩山人，乾隆庚辰狀元，官湖廣總督，著《靈岩山人詩集》四十卷。）
智勇功名，天下太平（盧俊義夢中見此四字）。
△掌管詩壇頭領二員
智多星錢籜石（載，字坤一，又號瓠尊，秀水人，乾隆壬申恩科進士，官至禮部左侍郎，著《籜石齋詩文集》。）遠而望之幽修漏，熟而視之瘦透皺，不知者曰老學究。
入雲龍王蘭泉（昶，字德甫，號述庵，清浦人，乾隆十八年進士，官刑部右侍郎，著《春融堂詩文集》）
盛名之下，一戰而霸，湖海詩傳，隨園詩話。
△參讚詩壇頭領—員
神機軍師法梧門（式善，字開文，號時帆，原名運昌，蒙烏吉氏，蒙古正黃旗人，乾隆庚子恩科進士，官侍讀，著《存素堂詩文集》、《清秘述聞》、《槐廳筆記》。）
前有李茶陵，後有王新城，具體而微，應運而興，在師中吉，張吾三軍，其機如此不神之所以神。
△掌管詩壇錢糧頭領—員
小旋風阮芸台（元，字伯元，儀徵人，乾隆己酉進士，官大學士加太傅，諡文達，著《揅經室集》。）
宗廟之事願為小，其旋元吉，其風肆好。
△馬軍總頭領三員
大刀手蔣心餘（士銓，字苔生，號清容，鉛山人，乾隆丁丑進士，官編修，著《忠雅堂詩文集》。）
四十斤者魏朱亥，十萬兵者漢樊噲，巨刃摩天揚，則不如輕裘緩帶。
豹子頭胡稚威（天遊，字雲持，山陰人，雍正癸卯副貢生，乾隆丙辰薦舉鴻博，著《石笥山房集》。）十八武藝俱高強，有時誤入白虎堂。
霹靂火趙甌北（翼，字雲鬆，陽湖人，乾隆辛已恩科探花，官至貴西道，著《甌北集》、《十家詩話》。）
縹以赤雌霹靂。
△馬軍正頭領十四員
雙槍將邵夢餘（帆，字無恙，山陰人，乾隆舉人，四庫議敘知縣，曆任江南知縣，有《鏡西閣詩選》、《曆代宮闈雜詠》。）兒女英雄，天下健者惟董公。
雙鞭蕭子山（掄太，倉州人，貢生，有《樊村草堂詩集》。）堂堂之陣，正正之旗，是孫武子，是傅修期。
沒羽箭舒鐵雲（位，字立人，小字犀禪，大興人，原籍長洲，乾隆戊申預行正恩科舉人，著《瓶水齋集》、《湘靈館雜抄》。）
棄爾弓，折爾矢，高固王翦有如此，似我者拙，學我者死，一朝擊走十五子。
小李廣陳雲伯（文述，字退庵，錢塘人，嘉慶庚申舉人，官江南知縣，有《頤道堂詩集》又《外集》、《補遺》、《戒後詩存》。）
無雙國士飛將軍，孰為前身孰後？昨夜彎弓射猛虎，詰朝視之石飲羽。
金槍手彭甘亭（兆蓀，字湘涵，鎮洋人，諸生，道光初舉孝廉方正不就，有《小謨觴館詩集。》）
鉤鐮槍若是班，連環馬不復還，家藏雁瓴之甲最精妙，竊此者誰？鼓上早。
撲天雕楊蓉裳（芳燦，無錫人，拔貢生，授知縣，官戶部員外郎，著《吟翠軒稿》、《芙蓉山館詩抄》。）鏤金刻玉，落雕都督。
病尉遲孫子瀟（原湘，昭文人，嘉慶乙丑進士，官翰林院庶吉土，著《天真閣集》。）持一鞭，鬥呼延。
青麵獸張船山（問陶，字仲冶，遂寧人，乾隆庚戌進士，官萊州知府，有《船山詩草》。）殿前制使，將門子弟，可惜寶刀，用殺牛二。
美髯公姚春木（椿，字子壽，婁縣人，國學生，有《通藝閣詩稿》。）隨陸無武，絳灌無文，未若髯之絕倫而軼群。
插翅虎查梅史（揆，字伯葵，海寧人，嘉慶甲子舉人，官薊州知州，有《菽原堂集》、《筼穀詩文集》。）虎頭萬里飛食肉，何如朝吸湖光飲山綠。
九紋龍嚴麗生（學淦，丹徒人。嘉慶甲子舉人，有《海雲堂詩集》。）瓦官寺前，少華山上，誰曰翩翩少年，不敵幽燕之老將？
急先鋒周箌雲（為漢，字心渠，浦江人，官湖北縣丞。）長槍大戟，震動一切。
沒遮攔許周生（宗彥，字積卿，德清人，嘉慶己未進士，官兵部主事，著《鑒止水齋文集》十二卷、詩八卷。）結客少年場，春風滿路香。
井木犴翁霽堂（照，字郎夫，初名玉行，字子靜，江陰人，國子監生，乾隆丙辰舉博學鴻詞，有《賜書堂集》。）
青松磊落白鶴瘦，謙謙君子，上應列宿。
△步軍先鋒正頭領二員
花和尚洪稚存（亮吉，字北江，陽湖人，乾隆庚戌榜眼，官編修，著《卷葹閣更生齋詩文集》。）好個莽和尚，忽現菩薩相，六十二斤鐵禪杖。
行者黃仲則（景仁，字漢鏞，武進人，諸生，四庫館議敘主簿，《著兩當軒詩抄》。）
殺人者，打虎武松也。
△步軍衝鋒挑戰正頭領一員
黑旋風王仲瞿（曇，原名良士，秀水人，乾隆壬申恩科舉人，著《煙霞萬古樓集》，善劍術。一日忽無疾卒，後嗣爭產不殮。俄而屍蹶然起，拂然曰：“汝等嗜財如此，致同室操戈，何不念仁親為寶乎？”遂出門棄家，為汗漫遊，不知所終。）
牛而鐵風則黑，突如其來，如學萬人敵。
△步軍衝鋒挑戰副頭領一員
浪子郭頻伽（麟，字祥伯，吳江人，諸生，有《靈芬館集》。）
東京燕，東林錢，合傳之體司馬遷。
△水軍總頭領一員
混江龍姚姬傳（鼐，字夢穀，桐城人。乾隆癸未進士，官刑部郎中，著《惜抱軒文集》十六卷，《文後集》十二卷、《詩集》十卷、《今體詩抄》十六卷。）
家住潯陽江上，欸乃一聲，有時絕唱。
△相士頭領一員
紫髯伯翁覃溪（方綱，字正三，大興人，乾隆壬申恩科進士，官內閣學士，有《複初齋集》。）
滄江夜夜虹貫月，惟有玉蟾蜍清淚滴。
△探信接賓四酒店頭領四員
摸著天盧雅雨（見曾，字抱孫，德州人，康熙辛丑進士，官兩淮鹽運使，有《出塞集》。）
石將軍李味莊（廷敬，字寧圃，滄州人，乾隆乙未科進士，官蘇鬆太兵備道，有《平遠山房集》。）
雲裏金剛曾賓穀（燠，字庶蕃，南城人，乾隆辛丑進士，自號西溪漁隱，官至貴州巡撫，有《賞雨茅屋集》，撰《江西詩征》九十四卷。）
旱地忽律程魚門（晉芳，字蕺園，歙縣人，乾隆辛卯進士，官吏部主事，以校勘四庫書加官編修，著《蕺園詩集》十卷，《近詩》卷、《勉行堂詩集》十卷。）
八百孤寒三大白，豈有冘人難再得。
△管理文報頭領一員
神行太保戴金溪（敦元，開化人，乾隆庚戌恩科進士，諡簡恪，有《簡恪公遺集》。）
一作全謝山（祖望，字紹衣，鄞縣人，乾隆丙辰恩科進士，著《鮚埼亭集》。）
飛行絕跡，其言不出。
△水軍副頭領五員
立地太歲劉芙初（嗣綰．陽湖人，嘉慶戊辰會元，官編修，著《尚絅堂詩集》。）
短命二郎樂蓮裳（鈞，字元淑，臨川人，嘉慶辛酉舉人，有《青芝山館詩集》。）
一作楊六士（夢符，字西躔，號與岑，浙江山陰人，進士，官刑部員外郎。）
活閻羅吳蘭雪（嵩梁，江西東鄉人，嘉慶庚申舉人，由中書官黔西知州，有《香蘇山館詩抄》。）
船火兒呂叔訥（星恒，陽湖人，貢生，官新陽縣訓導，有《白雲草堂詩集》。）
浪裏白條錢竹初（維喬，武進人，乾隆壬午舉人，宮鄞縣知縣，有《竹初詩文集》。）
不平則鳴，如水上之風行。
△馬軍護衛二員
小溫侯高東井（文照，字潤中，武康人，乾隆甲午舉人，有《闠清山房詩抄》。）
賽仁貴陳梅岑（熙，秀水人，國學生議敘，官安徽、河南州判，歷官至郡丞，有《騰嘯軒詩集》。）
△步軍護衛二員
毛頭星袁湘湄（棠，字甘林，吳江人，國學生，嘉慶初舉孝廉方正，有《秋水池塘詩集》。）
一作李墨莊（鼎元，字雨村，綿州人，乾隆癸未進士，官潼商道，著《童山詩集》、《雨村詩話》，輯《涵海》。）
獨火星袁笛生（鴻，字健磐，錢塘人，枚從父。）
一作李鳧塘（驥元，字■其，綿州人，乾隆甲辰進士，編修，官至中允，有《雲棧詩抄》。）
△水軍護衛二員
翻江蜃錢謝庵（枚，一字枚叔，仁和人，嘉慶己未進士，官吏部主事，有《齋心草堂集》。）
出海蛟錢叔美（杜，字東生，錢塘人，嘉慶五年舉人，有《竹醉亭吟稿》。）
△管理軍政頭領一員
鐵麵孔目王鐵夫（芑孫，字念豐，號惕甫，自號楞伽山人，長洲人，乾隆戊申舉人，著《淵雅堂集》。）
斷斷不附和，顧公在座。
△馬軍驃騎舊頭領十員
百勝將孫補山（士毅，字智治，仁和人，乾隆辛巳恩科進士，溢文靖，有《百一山房詩集》。）
一作李鶴峰（因培，晉寧人，乾隆乙丑進士。）
天目將趙璞函（文哲，字損之，上海人，乾隆壬午召試，賜內閣中書，殉難金川，有《弇雅堂娵隅詩抄》。）
一作張少年（熙純，字榮時，上海人，乾隆壬午舉人，賜內閣中書，有《華海堂集》。）
聖水將顧晴沙（光旭，字華陽，無錫人，乾隆十七年進士，官甘源兵備道，有《響泉集》。）
一作錢竹汀（大昕，字曉征，號辛楣，嘉定人，Template:乾隆甲戌進士，著《潛研堂集》。）
神火將孫淵如（星衍，號季逑，陽湖人，乾隆丁未榜眼，官山東督糧道，有《岱南閣平津館叢書》、《雨粟樓詩集》。）
一作吳竹嶼（泰來，字企晉，長洲人，乾隆庚辰進士，賜內閣中書，有《淨名軒硯山堂集》。）
鎮三山吳穀人（錫麒，字聖征，錢塘人，乾隆乙未進士，官祭酒，著有《正味齋集》。）
丑郡馬夢文子（麟，正白旗人，號午堂，一號喜堂，西魯特氏，乾隆乙丑進士，授檢討，官至土部侍郎，有《六穀山人集》。）
火眼狻猊張瘦銅（塤，字商言，吳縣人，乾隆三十年舉人，官內閣中書，有《西征》、《熱河》、《南歸》諸集。）
一作史赤崖（善長，字仲文，一字誦芬，吳江人，諸生，有《秋樹讀書樓遺集》。）
鐵笛仙趙味辛（懷玉，字億孫，武進人，乾隆庚子欽賜舉人，官青州同知，有《亦有生齋集》。
摩雲金翅伊墨卿（秉綬，字組似，寧化人，乾隆己酉進士，官惠州知府，有《留春草堂詩草》。）
赤發鬼查榕巢（禮，字恂叔，號儉堂，宛平人，乾隆十三年由監生為戶部主事，官至湖南巡撫，有《銅鼓書堂集》。）
一作劉鬆嵐（大觀，邱縣人，貢生，官奉天寧州知州，有《玉磬山房詩抄》。）
小邾莒，大齊魯，迭長敦槃，各建旗鼓。
△專治諸病頭領一員
神醫薛一瓢（雪，字生白，吳縣人，著《掃葉山房詩存》六卷、《一瓢詩話》一卷。）
△芒碭山舊頭領三員
混世魔王杭堇浦（世駿，字大宗，仁和人，乾隆丙辰鴻博，官編修，著《道古堂集》。）
八臂哪吒齊次風（召南，字瓊台，號息園，天台人，乾隆丙辰鴻博，禮部侍郎，著《賜硯堂集》。）
飛天大聖鄭炳也（虎文，號誠齋，秀水人，乾隆壬戌進士，授編修，官左讚善，有《吞松閣集》。）
一作王西莊（鳴盛，字風階，號西沚，嘉定人，乾隆甲戍榜眼，官閣學，有《耕養齋集》。）
△登雲山舊頭領二員
出林龍吳竹橋（蔚光，字哲甫，昭文人，乾隆庚子進士，翰林改禮部主事，有《素修堂詩集》。）
一作祝宣臣（維誥，號豫堂，海寧人，Template:乾隆丙辰舉鴻博，戊午舉人，官內閣典籍，有《綠溪詩稿》。）
獨角龍吳巢鬆（慈鶴，字韻皋，吳縣人，嘉慶己巳編修，翰林院侍讀，有《吳侍讀全集》。）
一作祝芷塘（德麟，海寧人，乾隆癸未進士，官御史，有《悅親樓詩集》。）
△宋家莊舊頭領一員
鐵扇子袁香亭（樹，錢塘人，乾隆癸未進士，知縣，官至肇慶知府，有《紅豆村人詩稿》。）
△桃花山舊頭領二員
打虎將朱青湖（彭，字亦篯，錢塘貢生，有《抱山堂詩集》。）
小霸王項金門（墉，錢塘人，貢生，候選州同知，有《春及草堂詩集》。）
△枯樹山舊頭領一員
喪門神宋茗香（大樽，字左彝，仁和人。乾隆丁酉舉人，官助教，著《邗江雜詠》、《學古集）》、《牧牛村舍外集》。）
一作陳東浦（奉茲，德化人，乾隆庚辰進士，官江寧布政使，有《敦拙堂詩集》。）
△清風山舊頭領三員
錦毛虎盛青嶁（錦，字庭堅，吳縣諸生，有《青嶁詩抄》。）
一作徐尚之（書受，武進人，監生，官天台知縣，有《教經堂集》。）
矮腳虎王芥子（太嶽，字基平，定興人，乾隆壬戌進士，授檢討，官雲南布政使，有《青虛山房集》。）
一作王秋塍（複，字敦初，秀水人，監生，官偃師知縣，有《樹萱堂詩集》。）
白面郎君方子雲（正澍，歙縣人，布衣，有《伴香閣詩集》。）
△少華山舊頭領二員
跳澗虎陳古漁（毅，字直方，上元人，有《古愚詩概》。）
白花蛇何南園（士顒，諸生，江都人，著《南園詩集》。）
△後寨頭領三員
一丈青王介人（文潞，太倉人，諸生，有《羲亭詩抄》。）
母大蟲陳筠樵（聲和，字葉宮，昭文人，廩貢生，有《響琴齋詩集》。）
母夜叉沈芷生（清瑞，字吉人，吳縣人，乾隆丁未進士，官知縣，著《群峰集》。）
△飛書走檄頭領二員
聖手書生吳澹川（文溥，嘉興人，諸生，著《南野堂集》。）
玉臂匠陳曼生（鴻壽，字子恭，錢塘人，嘉慶辛酉拔貢，官溧陽知縣，江南海防同知，著《種榆仙館詩抄》。）
△行刑劊子頭領二員
鐵臂膊錢南園（澧，字東注，昆明人，乾隆辛卯恩科進士。）
一作謝薌泉（振定，字一之，湘鄉人，乾隆庚子恩科進士，有《知恥齋詩文集》。）
一枝花尤二娛（維熊，字祖望，長洲人，乾隆己酉拔貢生，官雲南知縣，有《二娛小廬詩抄。）
一作胥燕亭（繩武，鳳台人，貢生，官萍鄉知縣，有《晉普山房詩抄》。）
△步軍協理頭領二十六員
病關索王夢樓（文治，字禹卿，丹徒人，乾隆庚辰探花，官臨安知府，著《夢樓詩集》。）
一作邵二雲（晉涵，字與桐，自號南江，餘姚人，乾隆辛卯恩科會元，官編修。）
拚命三郎毛海客（大瀛，字又萇，寶山人，諸生，官簡州知州，剿賊殉難。）
一作徐朗齋（鑅慶，原名嵩，金匱人，乾隆丙午舉人，官蘄州知州，著《玉山閣集》。）
錦豹子楊荔裳（揆。無錫人，乾隆庚子舉人，由中書官四川布政使，贈太常卿，著《桐花吟館集》。）
一作楊笠湖（潮觀，字閎度，金匱人，乾隆丙辰舉人，官瀘州知州，有《吟風閣詩抄》。）
金錢豹子石琢堂（韞玉，吳縣人，乾隆庚戊恩科狀元，有《獨學廬稿》。）
一作顧立方（敏恒，金匱人，乾隆丁未進士，官蘇州府教授，有《笠舫詩抄》。）
轟天雷侯夷門（嘉璠，臨海人，貢生，上元縣丞。）
一作謝蘊山（啟昆，號蘇潭，南康人，乾隆庚辰進士，授編修，官廣西巡撫，有《樹經堂詩集》。）
神算子蔣藕船（知讓，字師退，鉛山人，士銓次子，召試舉人，官唐縣知縣，有《妙吉祥室詩集》。）
一作潘榕皋（奕雋，字守愚，吳縣人，乾隆三十四年進士，官戶部主事，有《三松堂集》。）
鐵叫子陶篁村（元藻，字鳧亭，會稽人，諸生，有《泊鷗山房集》。）
一作秦小峴（瀛，字淩滄，號邃庵，無錫人，乾隆三十九年舉人，官湖南按察使，有《小峴山人集》。）
玉幡竿汪劍潭（端光，江都人，乾隆三十六年舉人，官廣西府同知，有《沙江》、《晚霞》、《才退》諸集。）
一作鐵梅庵（保，字冶亭，東鄂氏滿洲正黃旗人，乾隆壬辰進士，官山東巡撫，有《惟清堂詩文抄》。）
兩頭蛇徐龍友（夔，長洲人，諸生，著《西堂集》、《淩雪軒詩抄》。）
一作周迂村（準，字欽萊，長洲人，諸生，有《虛室吟稿》。）
雙尾蠍李客山（果，字碩夫，長洲人，布衣，有《石閭集》、《詠歸亭詩抄》。）
一作張粲夫（錦芳，號藥房，順德人，乾隆五十四年進士，官編修。）
小尉遲陳桂堂（廷慶，奉賢人，字兆桐，乾隆辛丑進士，官辰州府知府，有《古華詩抄》。）
一作孫蓮水（韶，江寧人，諸生，著《春雨樓詩略》。）
病大蟲趙艮甫（函，震澤籍，諸生，著《樂潛堂詩文集》、《菊潛庵賸稿》。）
一作蔣立厓（業晉，字紹初，長洲人，乾隆丙子舉人，官漢陽同知，有《立厓詩抄》。）
金眼彪屠琴塢（倬，字孟昭，錢塘人，嘉慶戊辰翰林，官九江知府，著《邪溪漁隱詞》、《是程堂集》。）
一作范瘦生（起風，字紫庭，寶山人，諸生。）
鬼臉兒薛香聞（起鳳，字皆山，吳縣人，乾隆二十五年舉人，有《香聞居士稿》。）
一作楊簣山（之灝，婁縣人，諸生。）
催命判官沙斗初（維杓，長洲人，布衣，有《耕道堂集》。）
一作黎簡民（簡，字二樵，順德人，有《五百四峰草堂詩抄》。）
中箭虎宗芥帆（聖垣，會稽人，乾隆甲午亞元，有《九曲山房詩抄》。）
一作崔幔亭（龍見，永濟人，Template:乾隆二十六年進士，官荊宜施道。）
花項虎嚴道甫（長明，號東有，江寧人，官侍讀，有《秋山紀行詩》、《金闕攀鬆集》、《玉井搴蓮集》。）
一作英夢堂（廉，字計六，漢軍鑲黃旗人，雍正十年舉人，宮至文淵閣大學士，諡文肅，有《夢堂詩抄》。）
沒面目金壽門（農，字冬心，錢塘人，布衣，有《冬心先生集》。）
一作張浦山（庚，號瓜田，秀水人，監生，舉鴻博，有《強恕齋詩集》。）
青眼虎李載園（符青，有《海門詩文集抄》。）
一作鄭楓人（澐，字晴波，儀征人，乾隆二十七年舉人，官浙江糧道，有《玉鉤草堂詩集》。）
笑面虎詹石琴（應甲，字鱗飛，號湘亭，吳縣人，乾隆戊申舉人，官湖北知縣，有《賜綺堂集》。）
一作吳白華（省欽，南彙人，乾隆癸未進士，官左都御史，有《白華詩抄》。）
通臂猿畢子筠（華珍，太倉人，嘉慶丁卯舉人，官浙江知縣。）
一作王載揚（藻，吳江人，號梅沜，監生，乾隆丙辰薦舉博學鴻詞，著《鶯脰湖莊集》。）
操刀鬼汪小海（淮，桐鄉人，有《小海自定詩》—卷。）
一作屈悔翁（複，字見心，蒲城人，有《弱水集》。）
菜園子童二樹（鈺，字二如，改二樹，號璞岩，會稽人，著《竹嘯集》、《抱影廬詩抄》。）
一作金棕亭（兆燕，全椒人，乾隆丙戌進士，官國子監博士，有《棕亭詩抄》。）
小遮攔許青士（乃濟，字作舟，仁和人，嘉慶己巳進士，官太常寺少卿。）
一作沈雲椒（初，字景初，平湖人，乾隆癸未榜眼，歷官至戶部尚書，諡文恪，有《蘭韻堂集》。）
活閃婆林遠峰（鎬，龍岩人，布衣，有《雙樹生詩草》。）
險道神鄭板橋（燮，字克柔，興化人，乾隆丙辰恩科進士，官濰縣知縣，著《板橋詩抄》。）
隱姓埋名頭領四員：金毛犬
白日鼠九尾龜鼓上皂
黃面佛彭尺木（紹升，字允初，長洲人，乾隆己丑進士，有《二林居》、《士觀海》等集。）

        </div>
      </div>
    </div>
  </div>
</div>
<!--update:2025-08-30 10:31:48-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>