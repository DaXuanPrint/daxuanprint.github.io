<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●千金记目录,第一齣~第十齣,第十一齣~第二十齣,第二十一齣~第三十齣,第三十一齣~第四十齣,第四十一齣~第五十齣,千金记全文在线阅读,千金记全文在线下载,大玄古籍书库">
<meta name="description" content="传奇剧本。明沈采著。明吕天成《曲品》以此剧入“能品”，说：“韩信事，佳。写得豪畅。内插用北剧。但事业有余，闺阃处大寥落，且旦是增出。只入虞姬、漂母，亦何不可?”明祁彪佳《远山堂曲品》以此剧入“雅品”，说：“纪楚、汉事甚豪畅，但所演皆英雄本色，闺阁处便觉寂寥。”日本青木正儿《中国近世戏曲史》说：“《千金记》以韩信事迹为主，合入项羽事，而以汉高祖成大业事为背景，大略根据史实，稍为润色，关目错杂之极。……此记虽以韩信为主，然描写项羽处极有力，因之其结构分为两头对立，缺少李笠翁所谓‘一篇之主脑’，此其最短处也。”">
<title>千金记_沈采_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">千金记</span> <br/>
          作者： <span class="inputVal" id="bkauthor">沈采</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,戏曲,传奇,完结</span> <br/>
          字数： <span class="inputVal" id="bknum">[book_length]69447</span> <br/>
          说明： <span class="inputVal" id="bkdec">传奇剧本。明沈采著。明吕天成《曲品》以此剧入“能品”，说：“韩信事，佳。写得豪畅。内插用北剧。但事业有余，闺阃处大寥落，且旦是增出。只入虞姬、漂母，亦何不可?”明祁彪佳《远山堂曲品》以此剧入“雅品”，说：“纪楚、汉事甚豪畅，但所演皆英雄本色，闺阁处便觉寂寥。”日本青木正儿《中国近世戏曲史》说：“《千金记》以韩信事迹为主，合入项羽事，而以汉高祖成大业事为背景，大略根据史实，稍为润色，关目错杂之极。……此记虽以韩信为主，然描写项羽处极有力，因之其结构分为两头对立，缺少李笠翁所谓‘一篇之主脑’，此其最短处也。”此剧是一部以写韩信有关故事为主的历史剧，但对项羽性格的塑造却比较成功。其中《追信》、《别姬》等出，历来传唱不衰。但作品关目芜杂，结构松懈，语言则朴实生动。</span> <br/>
          封面： <span class="inputVal" id="bkimg">Z_19958.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]千金记
[book_author]沈采
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,戏曲,传奇,完结
[book_length]69447
[book_dec]传奇剧本。明沈采著。明吕天成《曲品》以此剧入“能品”，说：“韩信事，佳。写得豪畅。内插用北剧。但事业有余，闺阃处大寥落，且旦是增出。只入虞姬、漂母，亦何不可?”明祁彪佳《远山堂曲品》以此剧入“雅品”，说：“纪楚、汉事甚豪畅，但所演皆英雄本色，闺阁处便觉寂寥。”日本青木正儿《中国近世戏曲史》说：“《千金记》以韩信事迹为主，合入项羽事，而以汉高祖成大业事为背景，大略根据史实，稍为润色，关目错杂之极。……此记虽以韩信为主，然描写项羽处极有力，因之其结构分为两头对立，缺少李笠翁所谓‘一篇之主脑’，此其最短处也。”此剧是一部以写韩信有关故事为主的历史剧，但对项羽性格的塑造却比较成功。其中《追信》、《别姬》等出，历来传唱不衰。但作品关目芜杂，结构松懈，语言则朴实生动。
[book_img]Z_19958.jpg


[book_title]●千金记目录
第一齣　开宗
第二齣　遇仙
第三齣　省女
第四齣　励兵
第五齣　抱怨
第六齣　推食
第七齣　招集
第八齣　受辱
第九齣　宵征
第十齣　投阃
第十一齣　受骗
第十二齣　入关
第十三齣　会宴
第十四齣　夜宴
第十五齣　代谢
第十六齣　思汉
第十七齣　谒相
第十八齣　延烧
第十九齣　坐仓
第二十齣　怀刑
第二十一齣　免死
第二十二齣　北追
第二十三齣　起盗
第二十四齣　漏贼
第二十五齣　保奏
第二十六齣　登拜
第二十七齣　预防
第二十八齣　定谋
第二十九齣　破赵
第三十齣　延访
第三十一齣　救齐
第三十二齣　囊沙
第三十三齣　讹传
第三十四齣　游说
第三十五齣　楚歌
第三十六齣　解散
第三十七齣　别姬
第三十八齣　设伏
第三十九齣　鏖战
第四十齣　问津
第四十一齣　灭项
第四十二齣　佳音
第四十三齣　封王
第四十四齣　饯别
第四十五齣　通报
第四十六齣　游仙
第四十七齣　仰役
第四十八齣　释怨
第四十九齣　报德
第五十齣　荣归

[book_title]第一齣~第十齣
第一齣　开宗
【满庭芳】〔末上〕世态有常有变。英雄能弱能强。从来海水斗难量。运乖金失色。时至铁生光。
休论先期胜负。何须预扣兴亡。高歌一曲解愁肠。柳遮庭院绿。花覆酒樽香。〔问答照常〕
【沁园春】勇士年乖。佳人命薄。淮阴同受凄凉。强秦暴虐。六国併呑亡。四海干戈扰攘。英雄困何处显名扬。遭无赖低头跨下。寄食好悽惶。
使夫妻分别。拆散两鸾凰。投奔西楚。官卑执戟。未露辉光。运至风云际会。逢萧相方得佐明皇。功成就。筑坛拜将。衣锦耀鄕邦。
张子房鸿门谢宴。
萧丞相举荐贤良。
刘沛公筑坛拜将。
楚霸王自刎乌江。
第二齣　遇仙
【高阳台】〔生上〕七尺长躯。千军猛烈。正羣雄角逐之日。拜将封侯。只恐势孤时失。胸中谩有安邦策。万种思量。晓夜头白。倘一朝风云际会。化家爲国。
〔生〕困守淮阴日有馀。心存三略六韬书。方当炎汉兴隆日。正是嬴秦失鹿时。小生姓韩名信。乃韩襄王之裔孙淮阴世胄是也。自愧才兼文武。惭非伊吕之俦。胸有甲兵。颇让孙吴之术。室如悬磬。难堪原宪之贫。地无立锥。敢恹史鱼之苦。只今烽烟四起之时。虎鬭龙争之日。使韩信乘时一出。料必能唾手封侯。只恐命蹇时乖。且自存心守己。正是未能凿井难逢玉。毕竟淘沙始见金。迩日得暇。不免往淮阴城下閒步一迴。〔末外扮仙人执书剑上〕
【沽美酒】恋功名水上鸥。俏芒鞋尘内走。怎如明月淸风随地有。到头来消受。又没些儿女担忧。爲名的名须成就。爲利的利须常受。我呵又何强求苦求。总不如俺不求。呀。笑杀人间铜臭。
杰士稽首。〔生〕二位道者拜揖。二位道者何来。〔外〕小道打从崑崙转来。在此卖张宝剑。〔生〕此位道者。〔末〕小道从弱水而来。在此卖些古书。〔生〕剑是什么剑。〔外〕这是藏心宝剑。〔生〕书是什么书。〔末〕九丘八索。两头除却。〔生〕书剑雄奇。俺这裏不用。〔外〕汉子。你说差矣。自古道。世治用文。世乱用武。爲人不识文武。正所谓马牛而襟裾。岂不闻学成文武艺。货与帝王家。〔生〕道者但知其一。不知其二。小生非不识文武。只是方今之世。学文而非用文之时。学武而无用武之地。小生衣食尙且不足。那有靑蚨买你书剑。〔末〕师父。这汉子也是要用的。只爲缺少靑蚨。〔外〕原来如此。杰士。你看靑蚨乃是臭汚之物。不必说起。你若果用此书剑。我便卽当相赠。〔生〕二位仙长。小生情非故旧。礼未先施。焉敢妄受其赐。吾闻惠非其义。如弃物于沟中。小生虽受淸贫。不以沟壑自处。〔外〕岂不闻宝剑卖与烈士。若用此书剑去后。果有大进之时。我二人自来参谒。何劳后报。你听我道来。〔外〕
【玉芙蓉】英雄起霸图。四海风尘阻。叹当今人民遭荼苦。平时辅治先文佐。乱世功成须武属。〔合〕秦失鹿。看天下共逐。选得高才。那时方表是捷足。
【前腔】〔末〕牙籤几万轴。空贮满图书府。圣贤言无非是锦绣粱肉。先王道德非不可。功烈虽卑取效速。〔合前〕
【前腔】〔生〕靑锋剑可磨。古史书堪读。愧鲰生何能受君诚笃。我韩信呵。倘一朝际会身沾禄。万感难忘当报复。〔合前〕
〔生〕三尺龙泉一卷书。
〔外〕赠君他日好施爲。
〔末〕英雄自古难遭遇。
〔合〕管取功成四海知。
第三齣　省女
【满庭芳】〔旦上〕贫守蜗居。春光易去。小窗缭乱花飞。伤心触目。冷地泪偸垂。
〔旦〕妾本高邮城北住。因地相传姓高氏。娇羞从不出闺门。及筓嫁作韩生妇。亲操井臼贫自给。靑苔四壁厨无烟。红颜命薄古如此。不敢长吁怨上天。奴家嫁与韩生之后。日给家中用度。欲同丈夫囘去探望母亲。因乏盘费。以此延捱日久。正是胸中万斛愁难遣。付与残花逐水流。
【黄莺儿】红紫鬭芳菲。奈风尘六合迷。夫妻贫乏谁来济。韶光迅。心情岂宜。春愁尽付东流水。〔合〕好孤悽。亲操井臼。终日苦支持。
【卜算子】〔小生上〕风烟四起。虎鬭龙争之日。野花不种年年有。烦恼无根日日生。自家韩信小舅是也。我大哥高起被点从军去了。我姐夫韩信。却也要去投军。母亲放姐姐不下。特买小舟相访。呀。这裏是姐夫门首了。不免迳入。姐姐拜揖。〔旦〕兄弟万福。兄弟你那裏来。〔小生〕姐姐。在家裏来。〔旦〕母亲一向好么。〔小生〕母亲也在此。〔旦〕呀。母亲在此。快去请上来。〔母〕骨肉难离。不免买舟访取。
〔旦〕母亲请坐。待孩儿拜见。久别慈颜。悬悬旦夕。望母亲恕孩儿不孝之罪。〔母〕孩儿。久不见你。爲何面带忧容。眉端愁色。却爲何因。〔旦〕母亲。奈我丈夫每日只是攻文习武。衣食艰苦。颇觉失望。以此愁颜不展。〔母〕原来这个缘故。自古道。男无妇家无主。你却要韩官人做些生理。〔旦〕母亲说的是。〔母〕却不道猛将军无刀杀不得人。巧媳妇无米煑不得饭。这等年成。那得本钱学做生理。你如今只得勤工纺绩。用些辛苦。若守得他时运到来。也是你夫妇受用。〔旦〕多谢母亲好言。孩儿敢不从命。〔母〕孩儿听我道来。
【皂罗袍】听取一言规劝。论穷通贵贱。所事由天。虽然眼下受迍邅。男儿果遂平生愿。〔合〕天须留意。人难久淹。剑须藏匣。珠沉在渊。时来一旦花开遍。
【前腔】〔旦〕感得萱亲言善。奈终身贫苦。衣食全悭。〔小舅〕姐姐怎生把姐夫这等埋怨。〔旦〕非将夫壻枉埋怨。贫居恐受人轻贱。〔合前生上〕
【前腔】闻岳母远劳垂念。急趋囘迎接。步履危顚。〔旦〕官人。你囘来了。〔生〕娘子。闻岳母在此。〔旦〕母亲在此。〔生〕岳母拜揖。〔岳母〕贤壻。你囘来了。〔生〕是。二舅也在此。二舅拜揖。失迎了。〔小生〕姐夫拜揖。〔生〕尊舅免礼。冗贫故失覩尊颜。今朝喜得重相见。〔生旦合〕怜枝惜树。寒舍半间。可容留恋。草蔬共餐。亲情肯厌家贫贱。
〔生〕大舅在家裏么。〔舅〕
【前腔】我家兄只爲干戈撩乱。奈家兄被点。远戍去征边。至亲不会动经年。悬悬母子心相恋。
〔合前生〕岳母，我韩信只爲家贫。久失侍奉。今幸得降临。乞留几日。扶持家事。倘有寸进。得沾厚禄。敢忘大恩。〔占〕贤壻。奈我家事所迫。难以久住在此。〔旦〕母亲有意来看我。请母亲且住几日。〔生〕岳母。小壻晓得二舅乃才干之士。不须虑此。〔占〕旣如此。孩儿你先囘去。我在此过了夏。你到秋间来接我。〔小生〕如此谢了姐夫姐姐囘去。〔生旦〕呀。二舅。你旣有心来看我。怎么不住一宿。且待明日囘去。〔占〕孩儿。旣是你姐姐与姐夫留你。今晚回去不及了。你可明日囘去罢。〔小生应介〕
〔生〕子母相逢慰别情。
〔小生〕一团和气笑欣欣。
〔旦〕贫居闹市无人问。
〔合〕富在深山有远亲。
第四齣　励兵
【凤凰阁】〔外扮项梁上〕曾爲楚将。避仇来吴下隐藏。虎狼秦卒战尘扬。四海戈干扰攘。俺不免成羣聚党。〔淨扮项羽上〕
【前腔】过人才量。拔山力兀谁比方。强兵百万我能降。且把盔甲披妆。精神抖搜。伫看那烟尘扫荡。
〔见外介〕兄子请起。〔淨〕王叔不敢。〔外〕兄子请坐。〔淨〕王叔请坐。王叔。剑甲在身。不能施礼。〔外〕兄子。虎鬭龙争正此时。〔淨〕亡秦失鹿我当追。〔外〕从今血染征袍汚。〔淨〕不斩秦关誓不归。〔外〕好。说得有理。〔外〕自家项梁是也。身爲楚将。今号武信君。少年无赖。奋勇杀人。避仇吴下。兄子。谁想亡秦失鹿。天下兴兵。我想智谋有必战之时。英雄无用武之地。方今豪杰并起齐驱。未知鹿死谁手。俺今日统领八千子弟。远渡江东。杀退秦邦。复立楚国。是吾之愿也。兄子意下如何。〔淨〕王叔所言有理。但恐立楚之后。人虽从楚。别有异心。不如精选利兵前去。疾战长驱。势如破竹。数节之后。迎刃而解。然后功归于楚。一统山河岂不爲快。〔外〕兄子所言有理。衆将官过来。〔衆应介〕如今与我通行挂榜。招集义兵。统领八千子弟。远渡江东。杀退秦邦。不留片甲。奏凯囘来。论功陞赏。但有失机者。就在军前处斩。〔淨〕军中不遵令者斩首示衆。〔衆应介〕得令得令。
【驻马听】〔外〕楚业中兴。发号行师衆可听。兄子。你令八千子弟。远渡江东。兵势加增。非徒掠地与攻城。暴秦苛虐吾当整。〔合〕下慰民情。那时管取功多得胜。
【前腔】〔淨〕智勇多能。学剑学书俱未成。待学万人之敌。耿耿长躯。重目瞳形。量过贲育掌中擎。力如乌获能扛鼎。〔合前〕
【前腔】〔衆〕呐喊齐声。击破秦师再举兵。入境秋毫无犯。弔民伐罪。敌破纵横斯张弓矢鼓笳鸣。戚扬干羽军营整。〔合前〕
【前腔】砲发雷轰。唬得征人胆丧魂。且把坚兵列后。军卒中停。马队前行。管敎秦卒不留星。争夸楚国将军令。〔合前〕
〔外〕一战功成再出师。
〔淨〕倒戈秦卒望云霓。
〔末〕旌旗影乱飞云黑。
〔合〕笳鼓声喧落日迟。
第五齣　抱怨
【瑞鹤仙】〔生上看兵书〕贫守淮阴窟。叹布衣褴褛。几时淸白。英雄遭困厄。问苍天何事把人埋没。
荆璞未分传世玉。蛟潭空没夜光珠。历观古往今来事。多少英雄不遇时。小生昨日在淮阴城下。遇见两个道者。赠我宝剑一口。古书一帙。他说道是藏心宝剑。我想起来。这剑乃是伤人之物。藏之于心。有甚好处。且住。我韩信差了。他莫不是仙家。却来藏谜试我。这剑乃是刃也。把刃字藏在心内。却不是个忍耐的忍字。我晓得了。他明明说教我忍耐之意。他说道这书是九丘八索。乃是天经地纬之书。看他何用。他说九丘八索。两头除却。我把这四个字除了两头。看来却是个兵字。敢是兵书。待我展开一看。呀。我韩信几乎差了。果然是一本孙武兵书。正当用武之际。〔作看介〕那孙武说道。兵者是凶具也。不得已而用之。战者危事也。不得已而行之。其阵以正爲奇。以奇爲正。原来这兵法虽是诡道。造次不离乎正。又说道进不得前。退不得后。犄角之势也。心若朝夕。疾若说诱。进退之机也。战有必胜。攻有必取。料敌之智也。看起来这兵法不过是柔能制刚。弱能胜强。以逸待劳。能勇能怯之意。我韩信虽不能文。颇知此理。只是惜乎时不我用。〔生〕
【画眉序】韬略蕴胸中。争奈时乖运不通。守淸贫饭甑屡至尘空。何日得赤手降龙。方表是惊人鸣凤。〔合〕那时显我男儿用。人生自有穷通。
【女冠子】〔旦上〕更深观史成何益。终不如奴家勤纺绩。陡然要望封侯职。全不想未生奇骨。
〔生〕呀。是那个。原来是娘子。你更深夜静。出来何干。〔旦〕更深夜静。灯火尙明。在此做甚么。〔生〕我在此看书。〔旦〕看甚么书。〔生〕兵书。〔旦〕看兵书可济得饥么。〔生〕这个。娘子。看书怎么济得饥。〔旦〕可济得寒么。〔生〕那裏济得寒。〔旦〕旣济不得饥。又济不得寒。看他何用。〔生〕娘子。看他虽济不得饥寒。我这功名富贵。都在这本书上。此乃目前发身要领。不久当有应验。〔旦移灯介〕你自去求取功名富贵。将灯与奴家。〔生〕你拿灯那裏去。〔旦〕绩麻。〔生〕我要看书。〔旦〕我要绩麻。〔旦夺书介〕看甚么书。〔生〕我这古书兵法。你夺去怎么说。
【八声甘州】妇人见浅。絮叨叨全没远大之言。〔旦〕奴家是个妇人家。那晓得远大之言。〔生〕我学成文武。运至我才当显。灯前暂将书剑展。他日须当将相权。〔旦〕官人这般狼狈。便要做将相。敢是你心偏了。〔生〕岂偏。定须逢发迹之年。
【前腔】〔旦〕田园。夫妻消遣。务生涯方得济馁充寒。〔生〕我不得封侯不罢休。〔旦〕你痴心胆大。平白地指望登天。〔生〕你不要小看了我。〔旦〕只怕你功名富贵缘分浅。〔生〕我却不信。〔旦〕家国无成两枉然。眼前。〔生〕我眼前怎么说。〔旦〕怎能勾发迹之年。
【前腔】〔生〕行看。功当致远。想洛阳季子曾受顚连。黑貂裘敝。囘来骨肉欺嫌。他一朝金印腰下悬。陌路如亲不似前。料然。岂难逢发迹之年。
【前腔】〔旦〕讹言。我心中自转。待学吴起铁石心坚。杀妻求将。免不得寃苦靑篇。〔生〕你把言语触伤我么。〔旦〕官人。自古道夫妇琴瑟。兄弟孔怀。奴家怎敢伤触你。〔生〕你伤触我怎么。〔旦〕官人。你后来休道妻不谏。陷阵无过勇者先。〔生〕娘子。再不须你说。我意坚。定须逢发迹之年。
〔生〕男儿有志待时来。
〔旦〕只恐功名未遂怀。
〔生〕万事不由人计较。
〔旦〕一生都是命安排。
〔生〕你旣不容我看书。还我的书来。〔旦〕你还我灯。我还你书。〔生〕灯在此。〔旦拿书介〕你拿书去。〔生〕啐。〔旦〕啐。〔下〕
第六齣　推食
【菊花新】〔漂母上〕蚕事已过期。漂絮爲生计。不愿绮罗衣。预办寒来之计。
穀收蚕又熟。衣足食又足。县官不下鄕。租税无催促。我老身乃淮阴城下一个民妇。从来没个姓名。只因晓得漂絮。人人叫我是漂母。如今蚕事已毕了。不免向淮河边漂些衣絮。预备寒来之计。
【一江风】向河滨。漂絮爲营运。这苦说不尽。叹家贫。子幼愚痴。夫壻先亡殒。家寒命又窘。家寒命又窘。没个亲邻问。只自守闺门训。
呀。远远望见一个人来了。莫不是盗絮的。待我躱在一边。看他怎么。正是要知心腹事。但听口中言。〔并下生上〕
【挂眞儿】自叹鱼龙遭水浅。苍天何故久困男儿。昨日今朝。腹中饥馁。泣洒尽英雄之泪。
〔生〕甑空尘积冷晨炊。文武兼通不疗飢。时运未来君且守。困龙也有上天时。小生只爲家贫。一身狼狈。妻子尙且怨恨。朋友岂得週全。今日且到淮河边钓些鱼。以充飢腹。我想昔日孔子失道之时。尙爲钓弋猎较之事。我韩信只爲飢寒钓鱼。有何不可。罢罢。倘得一朝风云际会。休忘了今日这般遭困苦之时。
【一江风】望河滨。远浪滔滔■〈氵煎〉。洗不尽英雄恨。下丝纶。若钓鳌头。不枉了遭贫困。逢人不忍论。逢人不忍论。心中还自忖。这饥馁难营运。〔占旦上〕
【前腔】是何人。诉出心中忿。〔生〕呀。老母何来。〔占〕汉子。我觑着你多英俊。官人。你爲何因。钓河边俏没独个人来问。官人。你莫怪老身多言。你家居住那村。你家居住那村。姓名毋自隐。〔生〕小生姓韩名信。淮阴人氏。〔占〕老身久闻得淮阴有个韩王孙。敢就是官人么。〔生〕就是小生。〔占〕今始识韩信。
官人。你在此何干。老身却冲撞了。〔生〕小生只爲飢寒。在此钓鱼。〔占〕官人。你敢是不曾喫早饭来。〔生〕不瞒老母说。小生端的没有喫。〔占〕官人。我老身虽不成个人家。倘不弃到我家下。具粗茶饭相待何如。〔生〕如此多感老母之德。〔占〕旣如此。官人就请行。〔生〕老母先行。〔占〕官人请坐。待我叫小儿出来。〔生〕令郞。〔占〕报道凤林客。暂入茅茨中。叫小厮看饭出来。有客在此。
【字字双】〔丑扮小厮上〕听得娘行叫一声。答应。不知堂上有甚人。坐定。我家没有这般人。侥倖。向前施礼问原因。高姓。
〔丑〕娘叫我怎么。〔占〕今日有客在此。你去看饭来。〔丑〕敢是我家亲。〔占〕不是。〔丑〕敢是我家眷。〔占〕也不是。〔丑〕又不是我家亲。又不是我家眷。怎么与他饭喫。〔占〕儿子。我见他在淮河钓鱼。故此留他家来喫饭。〔丑〕这等淸淸白白一个人。叫他喫饭。快快出去。〔占〕畜生。怎么这等。〔丑〕娘。我晓得了。你在河边漂絮。他在河边钓鱼。敢是与娘两个鱼水相投了。留他家来喫饭。〔占〕唗。狗畜生。这等无理。快取饭出来。〔生〕老母吿辞了。〔占〕官人。小厮之言。不要听他。〔生〕多承老母留饭。岂敢有违。只是受人之辱。〔占〕官人看老身之面。〔生〕不敢。〔占〕看饭来。〔丑送饭上〕娘。饭在此。〔占〕官人请饭。〔生〕多承老母厚情。
【一江风】〔生〕可羞人。敎我进退羞难忍。〔占〕官人请饭罢。〔生〕我举筯多劳顿。〔占〕官人请。〔生吐介〕吐还呑。〔丑〕娘。〔占〕怎么。〔丑〕想他一世不曾见饭而。〔占〕唗。官人不要听他。〔生〕深感相留。到此难谦逊。我何年报母恩。何年报母恩。功名难定准。〔占〕不要谢。〔生〕老母。小生倘有荣贵之日呵。愿把千金赠。
【前腔】〔占〕意生嗔。怎把甜言赠。〔生〕小生怎把甜言相赠。〔占〕重报何曾问。听斯因。你是个大丈夫。岂不自耻。我哀念你是个王孙。爲此一饭相留恁。行当自立身。行当自立身。饭何须较论。愿你早把前程奋。
留君一饭意慇懃。
重获千金报母恩。
画虎未成君莫笑。
安排牙爪始惊人。
〔生弔场丑上问生介〕咄。你那裏去。在这裏来。〔生〕呀。小官人怎么说。〔丑〕还我钱来。〔生〕呀。甚么钱。〔丑〕喫了我的饭。不还我的钱。〔生〕这是你老母留我。〔丑〕你手裏甚么东西。〔生〕钓鱼竿。〔丑〕与我罢。〔生〕这是我钓鱼家火。怎么与你。〔丑〕你先喫我家饭来。这东西不与我。打这入娘的。〔生叫介下□上打丑介〕看你这小厮怎么这等无理。我留他喫饭。〔丑〕娘不要打。〔又打丑〕我肚裏也饿了。〔占〕养你这样畜生。〔丑下占〕这畜生这等无状。我见他飢馁。与他一饭。他就嗔怒。正是惟有感恩幷积恨。万年千载不生尘。
第七齣　招集
【金钱花】〔外末丑生同上〕英雄楚国招兵。招兵。虎狼秦卒纵横。纵横。遍张文榜谕通行。〔合〕信义重。赏非轻。文事备。武功成。文事备。武功成。
〔衆〕自家乃武信君麾下头目是也。昨蒙主帅分付。我各府州县一路通行。遍张文榜。招集义兵。只因秦邦无道。倂呑六国。兵连祸结。虐害人民。俺武信君爲主复仇。春秋大义。已曾选下精兵八千。远渡江东。诚恐衆寡难敌。爲此又行出榜。不管军民匠灶。但有文武才能。愿充行伍。刻日定秦。论功行赏。定不虚示。右榜谕衆通知。〔衆〕
【前腔】奇谋智勇多能。多能。须论武力功成。功成。不管军民匠灶丁。〔合前〕
【前腔】先锋主帅亲征。亲征。新充队伍随行。随行。管敎图谋霸业成。〔合前〕
招聚军兵莫待迟。
今朝定计有施爲。
战场争鬭吾必胜。
杀尽他兵我力齐。
第八齣　受辱
【窣地锦】〔淨丑上〕淮阴年少总驯良。尀耐韩生忒性刚。今朝必定到街坊。要使傍人笑一场。要使傍人笑一场。
每日街坊走。终朝酒肆眠。〔淨〕若无花其酒。忍饿学登仙。兄弟。我叫做王一。你叫做王二。〔丑〕大哥。你叫王一。我叫王二。〔淨〕兄弟。我和你今日不要叫王一王二。〔丑〕大哥。叫什么。〔淨〕兄弟改了那名罢。〔丑〕大哥改什么名。〔淨〕我便叫欺村。你便叫别强。〔丑〕大哥。你叫欺村。我叫别强。〔淨〕正是。兄弟。淮阴市上。只是你我两个好汉。〔丑〕大哥。淮阴市上。还有一个好汉。不说你我。〔淨〕兄弟。还有甚么人。〔丑〕还有一个韩信。他家朝无呼鸡之食。夜无喂鼠之粮。只是一身瘦强。〔淨〕兄弟。他怎么瘦强。〔丑〕他每日背着一口宝剑。在街坊上走来走去。不肯屈志于人。今日我和你待他来时。奈何他一场便了。〔淨〕怎么奈何他。〔丑〕待他来时。请他到酒店上去。多逼他几杯酒喫了。教他醉死了就罢。〔淨〕不好。我有一计。等他来时。邀他麵店上去。多买几碗麵与他喫了。就是铁打肚皮。却也涨破了。〔丑〕我和你出钱。他到醉饱死了。〔淨〕怎么好。〔丑〕也罢。大哥。等他来时。我和你捉住他。只说我晓得你是个假好汉。今日要与你比一个手段。要他在我两个跨下鑽过。饶他。他若不鑽。凭我怎么。〔淨〕好计好计。计就月中擒玉兔。谋成日裏捉金乌。兄弟。我和你就去寻他。
【前腔】〔生上〕当今谁肯济饥贫。一饭难忘漂母恩。封侯拜将志能伸。不负从前看顾人。不负从前看顾人。
受得苦中苦。方爲人上人。适蒙漂母相留一饭。反受了一场呕气。如今闻得楚国招贤。遍张文榜。不免向前看取消息。倘有此事。投充一军。暂脱愁怀。多少是好。〔走介淨丑上〕咄。韩信。我见你平昔有志气。有力量。又有武艺高强。今日要与你比一比手段。〔生〕二位老兄。我韩信平昔又不曾与你相识。又无寃仇。如何要与我比手段。〔丑〕韩信。今日与你对口也得。跌一交也得。捉鼻酸也得。〔生〕二位。我平昔与你无仇。怎么与我争鬭。〔淨〕不要閒话。你若捨得性命。把那剑来刺我两个一剑。我两个少不得刺你一刀。你若再不肯。在我两个跨下鑽过去。饶你性命。〔生〕你两个好没来头。怎么是这等。我韩信轻生就死。不爲难事。只是我不肯刺你这等下人。〔丑淨〕唗。我两个是下人。你是上人。不要閒话。快快趱过去。
【剔银灯】〔生〕你爲人全没些见识。〔淨丑〕你的见识在那裏。〔生〕没来由难敎咱刺你。我一身自有屠龙计。〔淨丑〕屠龙计。屠龙计。快在我跨下鑽过去。〔生〕肯轻生与你无徒争死。
【前腔】〔淨〕你平生夸能武艺。到如今敢和咱相比。〔生〕我自去了。〔淨丑〕你那裏去。你贪生怕死成何济。休想我今番饶你。
【前腔】〔生〕叹时乖敎我呑声忍气。〔淨丑〕怯中情笑伊家村鄙。〔生〕你无端耻辱绝仁义。〔淨丑〕我欺你存甚么仁义。强夸能难争豪气。你把头低但说着跨的。枉惹得傍人笑你。〔夺剑介〕
【尾声】〔生〕无端恶气塡胸臆。〔淨丑〕你卖弄甚么英雄武力。却不道双拳四手难敌。
〔淨丑〕快鑽过去。〔生〕我怎么鑽过去。〔淨丑〕我要你鑽过去。〔生〕你旣要我出跨下。还我宝剑来。〔丑〕也罢。也罢。我放这剑在官衆处。凭你自取。〔生〕你且放着。〔淨丑〕淮阴市上大哥。我两个是好汉。那个也是好汉。〔内云〕你两个是好汉。〔生〕罢罢。自古大匠不持斧。大将不鬭手。你两个旣要我鑽过去。抬起足来。〔淨丑〕也罢。我抬起足来。你鑽过去。〔生〕忍羞称勇士。含耻是男儿。〔鑽介下淨丑〕好汉。好汉。〔丑〕人人说韩信是个好汉。今日到在我两个跨下鑽过去。〔淨〕也不是我和你两个人本事。只是那韩信保身爲重。以此忍耐而去了。〔丑〕大哥。他只是假足喫跌了。我和你不如自囘去罢。
不是寃家不肯休。
韩生被我这场羞。
从今牌上标名字。
天下拳师是我头。
〔生弔场〕罢罢。正是命蹇受人欺。时衰鬼弄人。我韩生今日到被那两个恶少年辱了一场。我岂不能杀他。只恐自伤其身。古人云。千金之躯。不可死于盗贼之手。只得忍耐囘去罢。
【锦缠道】〔生〕把英雄都付与淮河水流。髮竖睁双眸。祸来时敎人平白无由。我自志排云气冲斗牛。难道与煞无徒恶少成仇。今日且含羞。我胸中自有森罗甲胄。从龙奋九州。管敎他在车前伏首。记男儿谈笑觅封侯
恶事临身我怎知。
无端跨下被人欺。
淮河尙有澄淸日。
岂可人无得运时。
第九齣　宵征
【菊花新】〔旦上〕凄凉满眼奈人何。叹奴命薄。受尽奔波。夜去明来。夫妇遭折挫。破损衣衫鬓蓬垢。问苍天敎人怎生结果。
久忘梳掠心。香奁暗尘积。叩齿问苍天。际遇知何日。奴家自从嫁与韩生之后。他每日只是攻文习武。不知稼穑。那识经营。一心指望功名。家中只赖奴家纺绩度日。如何是长久之计。〔生上〕
【霜天晓角】逢人羞道。怒气冲云。来不得功名立早。终身困厄蓬蒿。
〔见旦介〕官人。你每常囘来。欢颜悦色。今日囘来。烦恼爲甚。〔生〕娘子。如今狼烟四起。虎鬭龙争。我到街坊上打听楚国招兵文榜消息。倘遇豪杰之主。显我平生之学。不想到淮阴市上。被少年恶徒挫辱了一场。〔叹介〕妻。我今日受了这等耻辱。枉爲大丈夫在世。〔旦〕官人。身不遇时。且自宁奈。〔生〕娘子。我今意欲前去投充一军。倘得身荣。洗却今朝怨恨。不知娘子意下如何。〔旦〕官人。妾闻礼云。男子始生。悬桑弧。繫蓬矢。以射四方。官人旣有安邦之志。奴家不敢相阻。只愁家事萧条。怎生是好。〔生〕娘子。所爲者在我。所虑者在天。机会一失。再不可得。断然要去。娘子不可阻我。
【玉交枝】〔生〕胸中豪气。蕴奇才何尝比试。幸闻得楚国招兵。文共武投归如市。〔旦〕封侯万里丈夫期。扬名四海男儿志。〔合〕甚日得荣归故里。甚日得荣归故里。
【前腔】〔旦〕官人留意。爲功名难容阻滞。只愁眼下饥寒。衣和食怎生区处。〔生〕丝麻夜绩抵晨炊。蚕桑早办充寒计。
〔合前旦〕几时起程。〔生〕军情紧急。就此拜辞。
【忆多娇】〔生〕学已精。须显名。时来一旦辜此生。宝剑横磨要使天下平。〔合〕掩袂伤情。掩袂伤情。满眼滂沱泪倾。
【前腔】〔旦〕君远行。妾转惊。夫妻恩重别离轻。休恋天涯愁闷萦。〔合前〕
【鬭宝蟾】〔生〕非薄倖。你且不须泪零。雪耻图王。韬略有成。我不思身显爵。赠妻荣。怎捨得分飞离鄕别井。〔合〕叮咛。须听牵衣说誓盟。富贵囘来。富贵囘来。休忘此情。
【前腔】〔旦〕难留恋。一旦君今远行。远道风霜。兵戈战争。奴不虑衣食缺。渐经营。君上驱驰跋涉山程水程。〔合前〕
【不是路】〔占上〕听得悲声。想必是从军去远行。〔见介〕贤壻。妻孤另。郞君此去。门户冷淸淸。〔生〕吿娘听。卑人此去成孤另。陪伴还须母子情。〔占〕桑楡景。百年难保身和命。〔生〕敢忘钦敬。敢忘钦敬。
〔占〕贤壻。今日登程。赠人以金。不如赠人以言。
【皂角儿】〔占〕叹郞君匆匆远行。奈家庭乏物相赠。贤壻。我孩儿久去从军。到如今杳没音信。可留心。通一信。汝功名。必唾手。不须愁闷。〔合〕若还荣幸。更须转程。锦衣荣。印悬肘后。斗大黄金。
【前腔】〔旦〕也不愁家业乱零。也不愁镜鸾分影。恐君家此去画虎不成。番做了一场笑哂。论人生。取功名。求富贵。荣宗祖。岂图侥倖。〔合〕前缘分定。何须苦萦。总不如守衡门。虀盐乐道。际会风云。
【尾声】一朝分散鸾凤影。愿此去风尘扫尽。衣锦还鄕把家园重再整。
【哭相思】〔生〕只爲功名远别离。一囘思想一囘悲。岳母。家中有事勤照管。倘得身荣便早归。〔生下〕
【鹧鸪天】〔旦〕情痛切。泪交颐。未知何日返鸳帏。〔占〕关山有路终须到。儿。不比那东流去不囘。
〔占〕夫爲封侯别故鄕。
〔旦〕妾因分散泪千行。
高歌三曡阳关唱。
总使猿闻也断肠。
第十齣　投阃
【神仗儿】〔末扮头目上〕南征北讨。南征北讨。堪除残暴。把江淮尽扫。义兵咸瞻旗纛。分明是会合孟津来到。〔合〕威凛凛。阵云高。威凛凛。阵云高。〔外〕
【前腔】狂秦不道。狂秦不道。六王并勦。阿房役调。万民顚连无吿。衆头目每。吾爲楚国复仇当报。功劳不小。〔合〕威凛凛。阵云高。威凛凛。阵云高。〔外〕头目每。扎了营罢。〔末〕就此扎营。〔丑上〕将相本无种。男儿当自强。呀。扎营在此。长官。〔末〕什么子。〔丑〕我是投军的。〔末〕投军的。〔丑〕是。〔末〕旣是投军的。站着。待我进去啓爷爷知道。〔丑〕起动你长官。〔末〕头目禀事。〔外〕禀甚么事。〔末〕辕门外有一汉子投军。〔淨〕纔好扎得营。就有投军的来了。〔外〕着他进来。〔末〕嗄。〔丑〕长官做什么子。〔末〕着你进来。〔丑〕长官累你。〔进见外介朝上揖丑介朝下揖衆军朝上面丑〕爷爷。小人磕头。〔外〕问他那裏。〔丑〕小人路远。不曾带得人事。〔末〕问你。〔丑〕问米。五钱银子一挑。〔末〕问你仙鄕。〔丑〕线香七釐银子一把。〔末〕问你土居。〔丑〕土硃一两银子一百斤。〔末〕啐。〔丑〕啐的包换。〔末〕爷爷问你家在那裏。〔丑〕小人一生本分。不曾流在那裏。〔末〕问你生在那裏。〔丑〕生在牀面前。〔末〕问你养在那裏。〔丑〕养在马桶裏。〔末〕问你胞胎落在那裏。〔丑〕我娘埋在牀底下。〔淨〕这花根子。我问你是那府那州那县人氏。〔丑〕嗄。原来还是那黑脸老官说得明白。〔衆〕这是爷爷。〔丑〕是爷问人氏。是山东对门。〔淨〕是山西。〔丑〕小人是山西。〔外〕你叫甚么名字。〔丑〕小人叫做张捉狗。〔淨〕这名儿不好。〔外〕这小厮。改了你的名儿罢。〔淨〕叫他什么。〔外〕叫做张捉虎罢。〔丑〕爷爷。小人猫也捉不得的。〔外〕这厮长你威风。〔丑〕谢爷爷。〔外〕你晓得甚么本事。〔丑〕我晓得十八般武艺。〔外〕那十八般。〔丑〕鞭简鎗鑽刀剁。棒厮打排大斧。却还会用弓箭。件件都晓得。〔外〕这厮多了。〔丑〕多了退去几件。〔外〕咄。这厮你口无凭。〔丑〕小人立票存照。〔外〕你且起来使家火。〔丑〕嗄。小人请问爷爷使什么家火。〔外〕使刀。〔丑〕小人使刀。〔外〕怎么使。〔丑〕爷爷。小人使不熟。〔外〕使鎗罢。〔丑〕小人使鎗。〔做科外〕怎么又不使。〔丑〕除了鎗刀。小人都是熟的。〔外〕你说十八般都是熟的。〔丑〕爷爷。只是鎗刀不曾学得。〔外〕你晓得什么。〔丑〕小人晓得耍拳。〔外〕也罢。去耍拳。〔丑打拳介外〕这是什么拳。〔丑〕爷爷。这是猴狲拳。〔外〕叫头目。〔末应介外〕你上了张捉虎的面貌在簿上。〔末应云〕年几岁。那裏人氏。〔丑〕山西人氏。年二十九岁。面花略微鬚。〔末淨丑〕啓爷爷。上了号簿。〔外〕关支器械与他。〔末〕嗄。〔丑〕谢爷爷。〔外〕叫头目。〔末〕嗄。〔外〕就此起兵前去。〔合〕威凛凛。阵云高。威凛凛。阵云高。〔衆下生上〕
【滴溜子】方纔见。方纔见。楚将节旄。行不上。行不上。地生路遥。方纔见一队人马过淮来。不见了。不免再赶上前去。〔做行介〕眼前多般顚倒。甫能做俊豪。愁萦怀抱。可恨今番命运未遭。可恨今番命运未遭。〔生下衆将又上〕
【三棒子】义兵报效。马如龙人如虎彪。旌旗拥导。耀排罗团花战袍。〔生赶上〕追踪阵尾行来到。囘头不顾家鄕杳。仗剑相随。刚得辏巧。
〔丑〕啓爷爷知道。此处左靑龙右白虎之地。正好扎营。〔外〕也罢。分付军校就此扎营。〔丑分付云〕衆军校。就此下营〔外〕叫张捉虎。〔丑〕小人有。〔外〕你查号簿上有多少军了。〔丑看介〕啓爷爷。约有十万军马了。〔外〕兄子。我当初只有八千人马。到如今却有十万之衆。〔淨〕啓王叔。人马多了。〔外〕人马多了。但恐粮草不敷。叫军校。放下了招军旗号罢。〔末〕嗄。〔生上介〕长官。〔丑〕是翦柳的。〔生〕我特来投军的。〔丑〕纔扎起营。就来偸军。〔生〕投军的。〔丑〕头巾到店中去买。〔生〕不是。长官。闻知爷爷在此招军。特来投义军的。〔丑〕你来投军。〔生〕正是。〔丑〕我这裏军完马足。粮草不敷。放下了招军旗。不用了。〔生〕长官。没奈何。可怜我只有来的盘缠。没有囘去的盘缠。怎生说得方便用得我么。〔丑〕你只有来的盘费。囘去的盘费没有了。〔生〕长官。便是。〔丑〕可怜。也罢。我与你禀爷爷。若是用了你。关这十两银子与你。你分一半与我。不是我要你的。只是前面的狗骨头要了我的。我如今要你这狗骨头的。〔生〕长官。若是用了。我关这银子分一半与长官。〔丑〕正是了。待我去禀。〔生〕长官。有累你。〔丑〕不打紧。把门军人啓事。〔外〕什么事。〔丑〕辕门外有一汉子投军。生得长又长。大又大。一貌堂堂。〔外〕你这厮。我已曾分付你。军完马足。下了招军旗。故违军令。绑去斩了。〔丑〕爷爷。添来的福。增来的寿。军中有增无减。〔淨〕王叔。虽是兵完马足。有增无减。且饶他罢。〔外〕旣如此。着他进来。〔丑〕谢爷爷。呸。狗也不养出这狗出来。〔生〕长官。怎么了。〔丑〕我爲你几乎减了一尺。〔生〕长官怎么。〔丑〕我说爷爷新来军啓事。他道怎么说。我说道辕门首有一汉子投军。生得长又长。大又大。一貌堂堂。他就恼起来了。说这厮。我已曾分付你。军完马足。收下招军旗了。你故违军令。叫军校绑去砍了一尺。〔生〕长官。怎么砍了一尺。〔丑〕军伍中最怕说那杀字。只说减了一尺。你说我这等一个人。砍了那一尺。可成个人么。〔生〕长官。多累你了。〔丑〕亏了那黑脸的爷爷。他就跪下去。〔生〕起来。〔丑〕呸。我跪你。学与你看。中间的爷爷说。旣如此。且饶他。几乎我去了一尺。〔生〕长官。可用我么。〔丑〕着你进来。〔生〕起动。却累了长官。〔丑〕进来进来。爷爷。这个就是投军的。〔外〕汉子那裏人氏。姓甚名谁。从头说来。〔生〕
【归朝欢】念韩信。念韩信。淮阴布袍。征伐事平生颇晓。〔外〕爲何到此。〔生〕闻英主。闻英主特来报效。〔外〕你晓得甚么武艺。〔生〕少年学战策。胸中颇晓。〔外淨衆〕旣然韬略能奇妙。军前暂且听施号。汉子。你建立功勳爵位高。〔外〕叫头目。〔丑〕嗄。〔外〕上了那新来的军年貌在号簿上。〔丑〕嗄。过来。〔生〕嗄。〔丑〕你年几岁。那裏人氏。〔生〕淮阴人氏。年二十八岁。身中面赤微鬚。〔丑〕啓爷爷知道。淮阴人氏。身中面赤微鬚。〔外〕叫头目。如今军完马足了。就此起兵前去。连夜破张邯。〔生〕今晚不可进兵。〔外〕进兵便怎么。〔生〕方纔见一阵狂风过去。九星过度。恶曜冲天。今晚进兵。却有差失。〔外〕是那家败。〔生〕爷爷这裏败。他那裏胜。〔外〕唗。这厮长别人志气。灭自己威风。叫军校拿去砍了。〔末〕嗄。〔淨〕且住。王叔不要杀他。今晚若去。果然不利。再做计较。倘收了张邯囘来。把这厮的头砍下来。〔外〕旣如此。且饶他。发他后哨去。〔生下淨〕王叔。想是他晓得些战策的。且留他军前听用罢。〔外〕兄子。他流落焉能将相才。〔淨〕王叔。可怜他远从麾下渡淮来。
当权若不行方便。
如入宝山空手囘。

[book_title]第十一齣~第二十齣
第十一齣　受骗
【遶地游】〔旦上〕藳砧别去。举目谁爲主。妇女身怎生区处。愁怀未舒。怎生得衣食盈馀。见人羞步转踌躇。
自古道上山擒虎易。开口吿人难。奴家自与我丈夫分手之后。衣食之类。止是我一身绩纺爲生。总然织成布疋。又无人卖。今日不免到淮阴市上。易些米粮。以充飢腹。呀。远远望见两个客官来了。奴家且往小路上去便了。〔下〕
【水红花】〔丑淨上〕淮阴市上往交频。煞欺人。生成狼毒。从天分付不忧贫。岂无因。强梁爲本。每日裏无愁无闷。只落得醉薰薰。又何必枉劳心也囉。
〔淨〕兄弟。今日有酒今日醉。〔丑〕明日无钱再理会。〔淨〕兄弟。这两日没有买卖。怎么好。〔丑〕便是。哥哥。怎么好。〔淨〕呀。远远望见一个妇人来了。手中拿着想是一疋布。〔丑〕哥哥。敢是你我造化来了。〔淨〕兄弟。待我叫他一声。〔丑〕哥哥。不要惹他。〔淨〕不妨。娘子。那条路不好走。往这裏来。〔丑〕惶恐惶恐。他不理你。待我去叫他。大娘子。那条路不好走。往这裏来。〔旦〕客长。自古道男子由左。女子山右。客官自行。奴家自行。何劳动问。〔淨〕这娘子好无理。我将好意与你说。顚倒抢白我。你敢是背夫逃走的。拿到官府去。〔旦〕客官且息怒。我是个妇人家。不晓得世事。〔丑〕旣如此。你在那裏住。〔旦〕
【园林好】念妾在淮阴居住。〔淨丑〕旣是淮阴居住。到此何干。〔旦〕苦家贫因遭乱离。〔淨〕莫不是桑间私路。是逃走背夫的。是逃走背夫的。
【川拨棹】〔旦〕君休疑。妾是良家因乏米。〔淨丑〕你丈夫姓甚名谁。你丈夫姓甚名谁。在家中何所爲。〔旦〕韩信夫名世所稀。〔淨丑〕呀。原来是韩大嫂。韩大哥那裏去了自家出来。〔旦〕他指望封侯投楚矣。〔淨丑〕我两人眞个痴迷。我两人眞个痴迷。望娘行休怪取。望娘行休怪取。
〔淨〕原来是韩大嫂。韩兄去投军。我两个赠他二钱银子送行的。遇间冲撞冲撞。〔旦〕多谢二位。有眼不识了。〔淨丑〕请问大娘。如今往那裏。〔旦〕奴家将这布疋。到淮阴市上。易些粮米用度。〔淨〕大嫂恰要仔细。淮阴市上。如今骗子最多。眼前也有在此。〔丑〕大嫂造化。遇见我两个。那骗子看见。不敢来了。〔淨〕正是。兄弟。大嫂。你拿这布来。待我与你去卖。省得别人骗了你的去。〔旦〕多谢客官。自古道。男女授受不亲礼也。待奴家放在地下。客官自取。〔丑〕正是。大嫂。你且站在一边。待我学一个买的卖的与大嫂看。〔淨〕拿布来与我看。〔丑〕不要看。好家机布。〔淨〕多少在这裏。〔丑〕你自托。〔托介〕三八二丈一尺。〔丑〕三八二丈六尺。〔淨〕怎么多了三尺。〔丑〕你怎么少了二尺。〔淨〕二钱六分银子。〔丑〕不肯。〔淨〕二钱七分罢。〔丑〕不肯。〔淨〕不肯拿去了。〔丑拿布下旦扯淨介〕怎么拿了我的布去。你还我的布来。〔淨〕呸。他拿了布去。怎么到扯住了我。我是顶扛的。呸。〔下〕
【江儿水】〔旦悲介〕夫往长安去。生涯苦自持。从来不识淮阴市。天那。不信我这般命苦。不如投入淮河死罢。妾本是贞良裙钗女。反做了横死无嗣鬼。只愁我母亲在家。放他不下。敎我如何存济。囘想萱亲。却有谁人看觑。
【玉交枝】〔占上〕乱离时世。我孤单娘儿靠谁。朝求暮趁无生意。何日得子壻荣归。呀。好似我女孩儿。你爲何到此间。〔旦〕母亲。好苦呵。我中途忽被贼人欺。〔占〕孩儿。你的布疋怎么去了。〔旦〕娘。将奴布疋强夺去。〔占〕原来被人夺去了。好苦。〔旦〕奴家欲要投淮河而死。思想母亲在家。无人侍奉。〔旦占〕怎敎人穷途不悲。怎敎人穷途不悲。
【好姐姐】〔占〕那贼见财起意。将布疋中途夺去。因砖失玉。如何丧此躯。〔合〕宽怀取。归家且自勤生理。总使人欺天不欺。
〔占〕贼人抢夺路途中。
〔旦〕只爲奴家命运穷。
屋漏更遭连夜雨。
行船又被打头风。
第十二齣　入关
【卜算子】〔淨上〕锐气逐云龙。文彩跨呈凤。八千子弟起江东。天下声名重。
吾生实忝圣和贤。舜目重瞳我亦然。想起沛公眞欲恼。不知分量欲侵权。向日楚怀王与诸将约。。先入关者封之爲王。近日怀王不遣我去入关。到遣沛公去了。倘他此去。定了关中。俺到不如他矣。可恼可恼。〔丑上〕正是杀人可恕。情理难容。此间已是项王营门前了。怎么无人在此。〔末上〕虽是军门常锁闭。生客不期何自来。你是那裏。到此何干。〔丑〕你去报说。沛公麾下左司马曹无伤是也。要见大王。〔末〕少待。待我去通报。〔丑〕起动你。〔末〕吿大王知道。〔淨〕怎么说。〔末〕今有沛公麾下左司马曹无伤。有事禀大王。〔淨〕着他进来。〔末〕嗄。着你进来见。〔丑〕大王爷爷。曹无伤磕头。〔淨〕曹无伤。你来怎么说。〔丑〕今来有事啓大王爷爷知道。俺沛公先入关中。将金银珍宝府库米穀仓廪皆已封记。欲往怀王处请功封王。小将特来禀大王知道。〔淨〕原来如此。他要请功封王。〔丑〕是。〔淨〕这也是分所当爲。我晓得了。生受你来。〔丑〕不敢。〔淨〕有劳你。去罢。〔丑〕嗄。要知山下路。但问过来人。〔下淨〕我正在此烦恼。他又有这个消息来。使我越加烦恼起来。可恨可恨。军校。请老亚夫出来。〔末〕嗄。老亚夫。王有请。〔外扮亚夫上〕
【前腔】赫赫气如虹。不忝爲梁栋。沛公气象欲成龙。我朝夕心忧恐。
〔外〕大王。范增参见。〔淨〕亚夫免礼。〔外〕大王。今日着臣来。有何事。〔淨〕亚夫。你知道么。〔外〕老夫不知道。〔淨〕那沛公已定关中。今欲往怀王处请功封王。我一闻此言。不觉怒从心上起。〔外〕这是谁来说。〔淨〕方纔曹无伤来说与我知道。〔外〕原来曹无伤来说。此言实也。那沛公好生无理。〔淨〕他若这等无礼。我进兵前去。除了这厮。方遂我怀。〔外〕大王请息怒。
【泣颜囘】〔淨〕他纔得定关中。更轻狂有意求封。那无知竖子。激得我怒气塡胸。你总使有功。也不应把俺来愚弄。这厮如再无理。待咱每略用机关。管敎他空使英雄。
【前腔】〔外〕他昔日在山东。但贪财好色无穷。他一入关时。秋毫无犯。把故态一扫而空。〔淨〕怎见得他。〔外〕我闻他自入关中。财物无所取。妇女无所幸。其志不小。我将言吿公。休管他做蛇莫弄。他只待云雨风雷。一朝变化成龙。
〔淨〕亚夫。如今怎么好。〔外〕大王。那沛公所志不小。我前日着人观其气象。似龙成五彩。此天子气也。大王。你只宜乘早击之若迟便有养虎伤身之害矣。〔淨〕正是。决在明日。举兵前去杀他便了。
人平而不语。
水平而不流。
竖子太无知。
太平当自举。
第十三齣　会宴
〔生扮陈平上〕项主鹰扬六合尘。鸿门设宴贺亡秦。筵前若听谋臣计。当救沛公出禁门。自家西楚霸王麾下护军陈平是也。吾观项王有勇无谋。天下定然无分。我欲背暗投明。奈无明王。早间领项王之命。今日鸿门会宴。庆贺亡秦。就割鸿沟爲界。此乃亚夫之计。欲害沛公。吾观沛公宽仁重义。眞命世主。少间项王果欲击杀沛公。陈平急救出关。再作道理。前面旗鼓鹰扬。想必是沛公来也。〔小旦扮沛公上〕
【点绦脣】暴秦苛法。吾当除却。与诸侯曾约。先入关兵权天下。〔末扮张良上〕
【前腔】鸿门会宴计定下。吾主须当防备他。
〔末〕主公。张良参拜。〔沛〕军师少礼。看破乾坤密切机。是非相去等毫釐。项王已定鸿门宴。相决雌雄难定期。〔末〕主公。人若好争天必笑。争如明理勿相欺。四时代谢眞消息。智者能言已默知。〔沛〕军师。今日鲁公兄请我鸿门会宴。吾欲不去。你道何如。〔末〕吿主公。志士不忘在沟壑。勇士不忘丧其元。项王今日鸿门会宴。非爲别事。一则道主公先入关。二则道主公封固府库。三则欲害主公。主公若不去。项王必起疑心。去则必中□夫之计。〔沛〕军师何以处之。〔末〕侍臣亲随主公赴宴。内有陈平项伯。与臣交好。将此事托付与二人。去则何妨。须上将保驾。〔沛〕就着樊哙去罢。〔末〕樊先锋何在。〔丑上〕将军闻召命。不俟驾而行。主公唤樊哙着何用。〔沛〕樊哙。你与我带二千人马。在辕门外听取不时之变。〔丑〕得令。领命鸿门外听取。〔下末〕臣计已定。主公请行。〔沛〕你看鎗刀密密。戈戟森森。〔末〕主公。这裏就是。待臣先去相见。〔沛〕军师你去。〔陈平上〕军门紧急。何人在此。呀。军师拜揖。〔末〕护军拜揖。〔陈〕主公曾来否。〔末〕主公已在寨营外了。〔陈〕我陈平欲见主公。望乞军师引进。〔末〕谨领。少待通报。〔陈〕起动。〔末〕主公。护军陈平拜见。〔沛〕军师。他来相见。怎么行礼。〔末〕他来相见。主公要以礼待他。〔沛〕晓得了。请他相见。〔末〕护军请相见。〔陈见沛介〕主公。陈平叩头。〔沛〕护军少礼。久闻护军名扬天下。机深四海。今蒙项王相请。望护军仁力相保。〔陈〕主公乃仁德之君。入关秋毫无犯。苍生无不感仰。眞命主也。项王乃是木猴而冠。不足谋天下矣。今日陈平当救主公之难。欲随主公驾下。〔沛〕若得护军相助。乃天赐奇珍也。〔陈〕主公。今日项王先责主公三罪。望军师以美言解释之。〔末〕谨领指教。
【点绦脣】〔淨上〕计割鸿沟。鸿门设宴。亡秦鹿早已吾收。大业归吾手。
〔陈〕陈平叩头。〔淨〕起去。〔陈〕嗄。〔淨〕烈烈旌旗拂紫烟。森森戈戟耀靑天。鸿门已定三分计。免使黎民受倒悬。自家渡淮而来。且喜天下稍平。皆属吾掌握。尀耐沛公刘邦。曾与我爲兄弟之交。他如今先入函关。将府库金资。皆已封固。不放吾入。好生无理。今日鸿门会宴。此乃老亚夫之计。教我酒席上刺那沛公。我想起来。酒席上擒人。非大丈夫之所爲也。少待看那席间。沛公怎生来见我。陈平那裏。〔陈〕有。〔淨〕陈平。酒席可完么。〔陈〕大王。俱完备了。〔淨〕旣完备了。去请老亚夫来。〔陈〕理会得。老亚夫有请。〔外扮老亚夫上〕
【前腔】汉楚爲仇。吾分设着鸿门酒。用俺机谋。定把乾坤扭。
〔外〕大王。范增参见。〔淨〕亚夫少礼。亚夫请坐。〔外〕臣吿坐了。大王。夜来之计。不可忘了。〔淨〕什么计。〔外〕大王就忘了。〔淨〕我到忘了。〔外〕今日之酒。欲诛沛公。定天下大事。怎么忘了。〔淨〕老亚夫。倘若少间酒醉之时。忘其所事。却怎么。〔外〕臣有一计。大王若是忘了。待老臣把腰间所珮玉玦举一举。就可令人下手。〔淨〕好计好计。你举玉玦。我就知道了。〔外〕臣又有一计。沛公必与张良同来谢罪。此人能言舌辨。大王出其军令。禁止张良不许开言。如开言者剑下诛之。〔淨〕有理有理。〔外〕还有一事啓大王。令丁公雍齿二将。把守鸿门上。许一君一臣进见。不许他多带閒人进来。〔淨分付介〕陈平。〔陈〕臣有。〔淨〕沛公可来到么。〔陈〕那沛公已在关外。待之久矣。大王没有将令。不敢进见。〔淨〕请进来相见。〔陈向末介〕军师进去。不可开言。如开言者。剑下诛之。〔末〕多承指教。〔沛进介衆〕大王有旨。止许一君一臣进见。〔沛末〕一君一臣在此。〔淨〕沛弟请。〔沛〕鲁公兄请。鲁公兄拜揖。〔淨〕沛弟免礼。俯伏的什么人。〔末〕进本的。〔淨〕取上来。〔陈取介淨看介〕臣若开言。恐遭剑下诛。〔淨〕恕卿无罪。〔末〕愿大王千千岁。〔淨〕汝是何人。〔末〕韩国信士张良。〔淨〕且住。亚夫之计。不许他开言。〔陈〕大王。天子无戏言。〔淨〕这也罢了。沛弟。你知有三罪么。〔沛〕小弟不知有何三罪。鲁公兄明讲一番。〔淨〕你把守函关。不放吾入。罪之一也。秦王子婴来降不杀。故放归秦。罪之二也。谨封府库。锁禁宫门。罪之三也。怎么说不知。〔末〕张良啓大王知道。〔淨〕你怎么说。〔末〕二主公有五德于大王。且无三罪。〔淨〕那有什么五德。〔末〕函关者。秦之要路。令人把守。隄防秦党。非阻大王。德之一也。子婴来降不杀。故放归。二主公自知官卑职小。不敢搀越。待大王同决其罪。德之二也。去暴秦诛求法。乃立楚之忠臣。德之三也。今秦百姓皆言。一臣尙然如此恤民。不知爲君怎生宽洪。扬大王之美名。德之四也。禁封府库。牢闭宫门。待大王到来。奉献大王麾下。德之五也。大王休听细人之言。有失兄弟之礼。〔淨〕那裏什么细人。沛弟。就是你手下曹无伤来说。什么细人。〔末〕张良啓大王。那曹无伤因见沛公入了函关。他就要把守函关。二主公见他心下不端。因此执意不允。他故此到大王跟前流谤。〔淨〕张良。你主公不容他。他到我跟前来流谤了么。〔末〕果是流谤之言。〔淨〕罢罢。旣说明了。再不要说了。张良言之的当。沛弟。今日将鸿沟爲界。自界以东。分属楚。自鲁以西。你自取之。你我再不可讲了。不要负了我的盟言。再不与你计较了。〔沛拜谢介〕愿鲁公千岁千岁千千岁。〔淨〕同此同此。〔淨〕陈平。〔陈〕臣有。〔淨〕请老亚夫出来。〔陈〕老亚夫有请。〔外上〕日照辕门挥剑戟。风高虎帐动旌旗。大王。二主公三罪认了么。〔淨〕老亚夫。他没有三罪。反有五德于我。〔外〕没有三罪。反有五德。这是谁说。〔淨〕是张良说。〔外〕待我去。呀。二主公。范增参见。〔沛〕军师亚夫少礼。〔外〕子房拜揖。〔末〕老亚夫拜揖。〔外〕子房。二主公三罪已认了么。〔末〕没有三罪。反有五德。〔外〕子房。怎说没有三罪。反有五德。〔末〕没有三罪。〔外〕子房。沛公不放大王入关。这个是罪了。〔末〕把守函关。隄防秦党。非阻大王。还是德。〔外〕那裏有这话说。大王。张良是。老臣是。〔淨〕还是张良是。你的不是。〔外〕我的到不是。〔淨〕他的是。〔外〕子房。不杀秦子婴。故放还秦。这是个罪了。〔末〕二主公自知官卑职小。不敢搀越。待大王到来同决其罪。这也是德。〔外〕好胡说。大王。他的是。我的是。〔淨〕还是他的是。你的不是。〔外〕他的是。我的到不是。罢了。子房。禁封府库。牢固宫门。这是罪了。再没得讲。〔末〕禁封府库。牢固宫门。待大王来一同献上。〔外〕好胡说。大王。他的是。我的是。〔淨〕他的是。你的不是。〔外〕他的不是。还是我的是。〔淨〕罢。旣讲明了。再不要说了。一言旣出。如白染皂。再不要说了。叫陈平。筵席完备了么。〔陈〕俱已完备了。〔淨〕沛弟请坐。〔沛〕鲁公兄。小弟焉敢。〔末〕张良啓大王。正位还是大王坐。〔淨〕说那裏话。沛弟是客。我是主。主人敬客。〔末〕张良啓大王。二主公是臣。大王是主。那裏臣子到坐在主之上。有乖君臣之礼。有失昆弟之仪。〔陈〕陈平啓大王。二主公是个臣了。缘何坐在大王爷爷上面。从来不信叔孙礼。今日方知天子尊。〔外〕还是二主公坐纔是。〔淨〕我晓得了。你道他做不得天子。不要他坐。陈平言之有理。他是个臣子。怎么到坐在主的上面。还是我坐。〔坐介外起出玦陈〕亚夫起祸了。吾将保驾。〔末〕有先锋在外。我怎么出去。〔陈〕军师。若门上不放。只说沛公取咸阳玉玺。奉献与大王。〔良走衆问介末〕奉二主公命。取咸阳玉玺奉献与大王。〔出介〕樊先锋。主公有难。随我进去保驾。〔丑上〕奈鸿门闭上。怎么好。〔打门介〕拳打丁公。脚踢雍齿。〔门军〕啓大王爷爷。有一壮士。抢入鸿门。〔淨问〕汝是何人。〔丑〕臣是樊哙。〔淨〕到此何干。〔丑〕闻知大王爷爷在此飮酒赴宴。特来讨赏。〔淨〕叫陈平取一斗酒一肩生彘与他喫。〔丑喫介淨〕问那壮士复能飮乎。〔丑〕臣死且不避。巵酒安足辞。〔淨〕爲何说此话。〔丑〕秦有虎狼之心。杀人如不能举。刑人如恐不胜。天下叛之。怀王与诸侯约。曰。先入关者王之。今沛公先破秦入函关。秋毫不敢犯。以待大王。劳苦功高如此。未能受封爵之赏。今听细人之言。欲诛有功之臣。此亡秦之续耳。切爲大王不取焉。〔外〕大王。今日又不在此厮杀。要那带甲将军来何用。可令他辕门外去纔是。〔丑〕老亚夫。有你坐处。没我站处。我主公在此。怎么着我出去。〔淨〕亚夫。沛公居吾右。何况一壮士乎。叫陈平斟酒上来。〔陈〕酒在此。〔外趋语介淨〕不须说了。已讲开了。
【锦堂犯画眉序】〔淨〕设宴割鸿沟。各守边疆免爲仇。〔衆〕初进酒。笑亡秦失鹿。是吾先收。〔衆〕二进酒。盖世勇力拔山丘。图霸业易如唾手。〔衆〕三进酒。〔合〕离鄕久。富贵若不归田亩。如着锦衣黑夜游。
〔外又起玦介末〕张良啓大王。二主公出席谢酒。〔淨〕还早哩。
【前腔】〔沛〕蒙宥。恩德难酬。鸿沟已割。诸侯共约无谬。不食盟言。方显得大王仁厚。〔外〕大王。取大觥来。奉二主公三大觥。大王陪七小杯。凑成十数。〔淨〕亚夫。你絮刮了这半日。那句话儿已晓。陈平取觥。奉敬沛弟三觥。〔沛〕小弟不能飮。〔淨〕说那裏话。今日你不曾用酒。你用三觥。〔外〕二主公能飮的。〔末〕二主公量窄。飮不得大觥。〔淨〕张良说那裏话。沛弟是用得酒的。〔末〕张良啓大王。大王乃沧海之量。二主公乃沟渠之量。还是大王飮大觥。〔淨〕也罢。沛弟三小杯。我就喫三大觥。〔外〕大王。二主公能飮的。〔淨怒介〕老亚夫。你的酒量也不能飮。我喫何碍。怎么苦苦强他。拿来我喫。沛弟三小杯。〔沛〕愧不才量不加胜。〔淨〕请酒。〔沛〕又不敢谦让辞酒。从今后。二国休争鬭。免使黎民作寇仇。
〔淨醉介外〕军中无以爲乐。请舞剑爲乐。项庄将军那裏。〔生扮介〕有。〔外〕项将军。大王仁德之心。不忍杀沛公。此是放虎自害。你可请以舞剑诛了沛公。免其后患也。〔生〕得令。〔外下庄上〕我有一宝剑。出在崑崙西。照人如照面。削铁如削泥。两边霜凛凛。匣内风凄凄。我奉亚夫命。欲把沛公诛。大王。项庄啓事。〔淨〕怎么说。〔庄〕筵前无以爲乐。请以剑舞。〔淨〕你舞么。〔项伯上〕项伯啓事。舞双不舞单。〔庄〕舞单不舞双。〔伯〕舞单不好看。还是舞双。〔庄伯舞介〕
【侥侥令】〔衆〕太阿初出匣。光射斗牛寒。杀气腾腾锋芒吼。唬得沛公的不自由。〔淨醉睡介〕
【前腔】玉山頽倒后。吿免出郊游。这囘得脱金蝉壳。方显得汉张良神计谋。〔良沛同下陈平弔场〕
【尾声】拆破玉龙飞凤友。劈开金锁蛟龙走。空设计谋事不偶。
〔淨醒介〕陈平。〔陈〕臣有。〔淨〕送酒与沛弟。〔陈〕二主公已去了。〔淨〕怎么去了。〔陈〕他不胜盃酌。去了。〔淨〕他怎么不别而就去了。可恼可恼。〔陈〕大王爷请息怒。〔淨〕陈平。他迳自去了。〔陈〕他不能飮。故此去了。〔淨〕好不达礼。好不达礼。
沛公不别迳囘营。
酒量难加力不胜。
亚夫之计吾不允。
怯哉刘沛有何能。
第十四齣　夜宴
〔末上〕百战功先就。谁当第一勳。不学万人敌。难居千岁尊。自家项楚麾下头目是也。若论俺主公。眞个他威名压衆。英武过人。战则有必胜之能。攻则有必取之势。勇能举鼎。比乌获于下风。力可拔山。却共工于末坐。乌骓高驾。紫云缰摇动玉连环。虎帐宏开。锦征袍掩映黄金甲。食前富贵。无非鳞鯆驼峯。寝内奢华。总是红妆满面。崇居高之地。肆安逸之心。履盛满之阶。偎贪饕之志。谋臣曡足。亚夫尤尊。内嬖多人。虞姬独幸。正是功高思有患。乐极恐生悲。今日大王在鸿门宴罢。如今又在内幕中。准备筵席。恐有指挥。只得在此等候。道尤未了。大王早到。
【风入松】〔淨〕咸阳宫阙已成灰。霸业功高趁我爲。衣锦欲东归。这英雄盖世无对。
人本无心求富贵。那堪富贵逼人来。自家兴兵五载。名遂功成。前日我叔父武信君。不听韩信之策。阵乱而亡。我今不免授他爲执戟郞官。待后有功。重行陞赏。军校唤韩信过来。
【前腔】〔生上〕枉有奇才未用。含章且听班随。
大王。韩信叩头。〔淨〕韩信。我叔父武信君。不听你计。阵败而亡了。我如今授你执戟郞官。你权知职事。待后有功。重行陞赏。军校取衣帽与他。〔末〕嗄。衣帽在此了。〔生穿衣介〕多谢大王。〔淨〕韩信。你听我说。
【驻马听】〔淨〕累胜秦朝。叔父当时志已骄。置酒终朝高立。军士惶惶。百姓嗷嗷。君能苦谏似毛焦。如今果败功非小。我授汝郞曹权爲执戟。资次封号。
【前腔】〔生〕武信功高。聚会难禁志气骄。其时臣欲献谋策不用呵。忽被秦兵狂暴。一战而亡。秦没蓬蒿。空追枉悔似徒劳。将来兵计尤疑料。屠戮英豪。杀人不武。宽仁爲妙。
〔淨〕你且去听候罢。〔生〕嗄。埋没英雄汉。权爲执戟郞。〔下淨〕叫军士。分付近侍整治夜宴。〔末〕嗄。〔淨〕请虞美人出来。〔末〕虞夫人。大王有请。〔旦上〕
【西地锦】何幸常沾恩惠。鸾凤偶配山鸡。每日亲陪筵宴。通宵得侍房帏。
〔占小旦〕纤纤玉手。笑把花枝嗅。整顿翩翻舞袖。安排宛转歌讴。〔小旦同占〕偏是良宵。有月有花有酒。〔旦〕大王。虞姬叩头。〔淨〕虞美人少礼。〔小旦占〕紫云碧玉叩头。〔淨〕起去。〔小旦占应介淨〕美人。我与诸将议事。不觉阳乌西坠。玉兔东升。你看好一派夜景。其奈心怀颇闷。请美人出来消遣一会。〔旦递酒介〕
【香柳娘】捧金杯在手。捧金杯在手。向前爲寿。一倾须飮三百斗。要追欢遣愁。要追欢遣愁。取次奏箜篌。慇懃捲红袖。〔合〕暂卸甲解胄。暂卸甲解胄。秉烛夜游。绝胜淸昼。
【前腔】〔淨〕正交欢未休。正交欢未休。〔旦〕大王。紫云碧玉献酒。〔淨〕紫云。碧玉。〔旦〕是。大王。〔淨〕美人。你看红裙进酒。听鹧鸪纔唱眉先皱。〔怒介〕美人。岂区区楚囚。〔旦〕你非是楚囚。〔淨〕美人。你看我偸眼觑吴钩。料他人丧吾手。
〔淨〕美人。取花过来。
【前腔】〔淨〕把花枝当酒筹。把花枝当酒筹。香沾罗袖。〔淨〕着紫云碧玉舞一囘。
介〕舞腰柔似风前柳。且及时献酬。且及时献酬。岁月疾如流。百年一囘首。〔合前〕美人。〔旦〕是。大王。
【前腔】〔淨〕把夜宴且收把夜宴且收。来朝进酒。〔内打鼓介〕听谯楼几点传更漏。〔旦〕大王。新旋来的酒。再吃一杯。〔淨〕美人。新旋来的。我喫不得了。〔旦〕大王。再请一杯。〔淨〕美人。不要喫罢。爱淸宵景幽。爱淸宵景幽。〔旦〕大王。再请一杯。〔淨〕美人。你看。〔看杯介〕碧月照金瓯。银河灿珠斗。〔合前〕且开怀飮酒。且开怀飮酒欢娱良久。不觉玉山頽后。
【浆水令】〔衆〕恁金乌崑崙倦飞。喜银蟾海峤渐离。轻敲檀板翠眉低。酒翻玉液。锦袖淋漓。军中宴又眞奇异。熊罴摆列风云队。相随从。相随从纷纷似蚁。辕门外。辕门外画鼓轰雷。
【尾声】催归一派笙歌沸。胜似洞天福地。来朝再举筵席。〔淨醉介旦占扶下〕
〔淨〕芙蓉帐裏拥娇娥。
〔旦〕玳瑁筵前列绮罗。
遇飮酒时须飮酒。
〔合〕得高歌处且高歌。
第十五齣　代谢
【出队子】〔张良上〕秦亡鹿放。秦亡鹿放。楚汉争锋谁敢当。关中先破我能强。尀耐他人不肯降。使尽心机。恼我寸肠。
吾闻爱牛者必饱其食。图大者不顾其小。自家助汉谋臣张良是也。前早沛公与西楚霸王在鸿门会宴。不想范增三举玉玦。又令项庄拔剑起舞。尝欲杀沛公之意。若非项伯翼蔽。樊哙讽言动。沛公几乎不能脱于虎口。如今幸得已至霸上也。今令吾将白璧一双。献与大王。玉斗一隻。奉与亚夫。此间已是辕门首。待大王出来供献。樊先锋怎么不见来到。〔丑上〕宝刀图雪耻。白璧可相酬。军师。玉宝在此。〔末〕待霸王升帐献上便了。
【前腔】〔淨上〕英雄楚将。英雄楚将。子弟八千远渡江。沛公不念破咸阳。他把府库金珠都隐藏。我却爲晋楚。不较短长。
〔良哙见介〕臣张良樊哙叩头。〔淨〕张良樊哙。你主人。〔末〕在霸上去了。〔淨〕他怎么不别迳自去了。〔末〕大王。俺沛公不胜盃酌。又不能辞。以此遣命张良和樊哙将白璧一双。送与大王麾下。玉斗一隻。奉与亚夫足下。〔淨〕敢是你主公怪我么。〔末〕焉敢怪大王。〔淨〕敢是他疑我。〔末〕怎敢疑大王。〔淨〕他旣不疑我。怎么不别。迳自脱去了。〔末丑〕
【双鸂■〈氵束鸟〉】吿大王须听讲。〔淨〕讲什么。宴鸿门感激难忘。沛公量不胜盃酌。不能谦让。使张良和樊哙到辕门传上。愿大王赦罪。未可听诳。
【前腔】〔淨〕听伊说心中悒怏。料当今惟孤南向。不应自破关来。怎把秦缨爲相。〔末〕大王休听细人之言。〔淨〕我怎听细人之言。都是你沛公的。左司马曹无伤来流谤。因此怒发。心起无状。
【前腔】〔末丑〕吿大王再听讲。宝藏中岂乏微芒。儘恭敬必须虚币。先将达上。〔淨怒介〕我那在乎此物。〔末丑〕转雷霆添喜色把双环留放。免沛公待命。心相悬望。
〔淨〕张良樊哙。旣是你二人到来。我且受了。这玉斗。待亚夫出来。你自奉与他。〔末丑〕是。〔淨〕军校。请老亚夫出来。〔末〕范老亚夫有请。
【点绦脣】〔外〕奋武鹰扬。老当益壮。指挥间开拓边疆。图甚么封侯赏。
大王。范增参见。〔淨〕老亚夫少礼。亚夫请。〔外〕大王坐。〔外〕卓儿上什么东西。〔淨〕这是沛弟遣张良樊哙将白璧一双献与我。玉斗一隻奉与你的。那白璧我念他远来。我收了那玉斗你收了他的。不要负了他的好意。〔外〕大王。你收了他白璧了。〔淨〕是。我收了。你也收了他的罢。〔外〕大王。臣决不敢收他的。〔淨〕怎么。〔外〕大王差矣。这是置虎追玉。以之取少。却怎么收了他的白璧。〔淨〕老亚夫。你怪我受了他白璧了。你明欺我项羽不读书。吾闻仲尼不爲已甚。其交也以道。其接也以礼。是他的好意。遣人送来与我。受之何害。〔外〕大王。不是这等说。比臣随大王至此。指望兴一旅之师。以爲复楚之计。臣观沛公居山东时。贪财好色。无所不爲。今入关来。财物无所取。妇女无所幸。此其志在不小。失而不击。养虎自害。反受白璧。何味重轻。〔淨〕老亚夫。这是天命所归。何足虑此。况曾与他盟誓。以沟爲界。安可负誓。吾闻昔人有七纵七擒之能。我项羽岂不能一纵一擒。甚么轻重。〔外〕罢了。大事已去矣。
【滚绣毬】〔外〕俺本待要斩三关定四方。扫秦灰兴楚王。则这五年间枉费了我精神莽撞。〔淨〕那见费了你精神莽撞。〔外〕怎么不费了我的精神。觑着那沛公的将勇兵强。他破关时胜山东气宇昂昂。我想着他志宽洪不在那弹丸之上。〔淨〕你怎见得。〔外〕他爲甚么不贪财不恋着红妆。这的是能强能弱他到做了千年计。〔淨怒介外〕我觑看你有勇无谋不细商。〔淨〕这都是荒唐之言。〔外〕尙兀自说我荒唐。
小校。张良在那裏。〔小生〕在营门。〔外〕子房拜揖。〔末〕亚夫拜揖。〔外〕昨日好个五德。〔末〕亚夫。不敢。〔外〕二主公在那裏。〔末〕在霸上去了。〔外〕请来相见。〔末〕去了。〔外〕旣讲明了。请来相见。〔末〕亚夫。端的去了。〔外〕樊先锋。〔丑〕老亚夫。〔外〕你主人。〔丑〕在霸上去了。去久了。〔外〕果去了。罢了罢了。这孺子不足与议。有天下者必沛公也。〔淨怒〕你这老贼駡我。〔外〕臣怎敢駡你。〔淨〕你这老贼若駡了我。我就砍了你。你要仔细。你要仔细。
【滚煞尾】〔外〕我范增呵。猛拚一死在沟渠丧。只落得百事无成两鬓霜。立见英雄起汉邦。衆叛亲离谁敢当。不笑秦亡笑楚亡。三杰谋臣似虎狼。食尽兵疲类犬羊。祸到临头烧好香。大厦倾来谁主张。你把盖世英雄都沦丧。那时节瓦解冰消方悔想。
今天下已定。君王当自爲之。乞赐老臣骸骨。归于田亩。〔淨〕你要去自去。我也不留你。〔外〕我也不住。〔淨〕你自去。〔外〕炼成丹药随烟散。磨就连环堕地分。〔外下淨弔场〕你这个老贼走那裏去。我恨不得扑杀这老贼纔好。张良樊哙。〔末丑〕大王有。〔淨〕你看范增这老贼当面辱孤。有这等臣子。〔末〕大王。我那裏没有这样臣子。〔淨〕你去上覆你主人。但若那老贼来。决不可用他。〔末丑〕大王。我那裏决不用他。〔淨〕正是。叫军校。范增这老贼来。再不许相见。〔衆应介淨〕这老贼当面辱我。怎么使得。
〔淨〕范增老贼太无仁。
〔末〕面对谋臣骂朕身。
〔丑〕惟有感恩幷积恨。
〔合〕万年千载不生尘。
第十六齣　思汉
【望远行】〔生扮韩信上〕故鄕千里。不见玉人憔悴。从戍多时。取一将嗟吁难遂。
劳碌悲前事。支离叹此身。我韩信从戍以来。奈武信君项梁。不能听用吾计。以至阵败而亡。今蒙楚霸王授我爲执戟郞。自想官卑职小。不称吾才。言不能从。计不能用。又无举荐之人。进吿于王。如何是好。早间闻得汉王遣军师张良前来谢宴。但不知此人识见若何。不免隐在此间。待他来时。问个分晓。〔丑上〕盟言今古易。和议古今难。足下何处。〔生〕卑末是此间门客。要见军师一面。〔丑〕少待军师就来。〔末上〕要识将军性。须知烈妇心。谋臣轻白璧。节重拒黄金。自家二主公遣我将白璧一双。玉斗一隻。往鸿门谢宴。霸王已受了白璧。不想范增发怒。拔剑把玉斗撞破。不免囘覆主公知道。〔丑〕禀军师。〔末〕怎么说。〔丑〕有一执事要见军师。〔末〕着他进来。〔丑〕军师请相见。〔生见介〕军师拜揖。〔末〕足下何处。〔生〕卑末淮阴韩信。〔末〕原来是韩兄。大胆了。〔生〕不敢。〔末〕久闻足下高名。胸藏将略。内蕴奇谋。爲何事楚以来。绝无名誉。不沾爵禄。退缩如斯。〔生〕吿军师。韩信非高强武艺。过人韬略。更因生不遇时。家无产业。値此兵戈之世。起于草莽之间。未获高明举荐。何以显功立名。传曰。马虽有千里之能。无人则不能自往。〔末〕曾闻足下数献谋策。争奈项王言之而不能听。听之而不能用。惟私己见。不任忠良。观其坑焚秦卒。屠戮咸阳。皆爲残忍之谋。料非足下之计。何必太谦。且吾闻项王夸万夫之能。弃逐良将恃匹夫之勇。不纳忠言。恐先生臣事项王。不能待以心腹。而反蓄之奴隶。切爲先生不取焉。〔生〕虽然如此。吾闻爲人臣者不可以鹰犬自期。安可以饥则随人。饱则颺去乎。〔末〕古人执贽爲臣。将行己之志。今足下谏则不行。言则不听。久居不去。是何道理。〔生〕军师差矣。吾闻谏于其君不用。悻悻然不宿而去。此乃小丈夫所爲。我韩信非不知此。今将去矣。稍濡滞耳。〔末〕吾闻良禽择木而栖。贤臣择主而事。今足下不得见用于楚。当去而去。去非背楚。当行而行。行非弃主。然其所以欲去之故。当爲我陈。〔生〕军师。听小生吿禀。
【祝英台】秉淸锋挥白刃。思要做英雄。〔末〕旣要做英雄。何不择主。〔生〕失偶断鸿。亡队穷猴。何暇选择涯洞。〔末〕项王门下。岂无一人荐举。〔生〕匆匆。我怆忙混入班行。却有谁人来取重。〔末〕足下受谁执事。〔生〕到如今尙授执戟之俸。〔末〕从容。看你艺精通。言慷慨。眞是旧国栋。〔生〕不敢。〔末〕那更体貌倍常。威武过人。却与衆雷同。骁勇。笑他们狡兔奸狐。怎的大才堪用。〔生〕谢军师多把佳言称颂。
【前腔】〔末〕我非颂。可怜你抱负经纶。何处仗精忠。〔生〕我韩信若得见用之时。报国尽忠。赤胆无私。将欲显立奇功。〔末〕韩兄。你志量虽高。只怕你命运未到。遭逢。项主的狡猾猜疑。恐把你前程来送。早脱计终身休受牢笼。
【前腔】〔生〕吾侬。听这般药石之言。铭刻在心胸。问义定还爲。见善须还。我自用心倍奉。〔末〕韩兄。未知你衷曲何如。恐怕你然轻诺重。〔生〕我韩信一言旣出。驷马难追。〔末〕果如是早向辕门与吾侪相共。
〔生〕适蒙军师引进之言。感激不忘。恐我韩信来时。军门难以请见。〔末〕旣如此。就把我手中节旄爲号。来时决不相爽。〔生〕如此。多谢军师。
鸿门邂逅语言回。
他日吾王定显功。
一叶浮萍归大海。
人生何处不相逢。
第十七齣　谒相
【南吕一枝花】〔外扮萧何上〕入关时金银无取。衆将官把府库来争趣。俺只待要收秦图籍。那裏是保天下的兵机。
从来将相本无种。自古男儿当自强。吾乃相国卿萧何是也。昔爲刀笔之流。今居台鼎之职。若非竭忠效劳。何以得汉王宠遇。他把我爲社稷之臣。吾当以养民致贤爲务。前者军师子房。往鸿门谢宴囘来。说有淮阴韩信。臣事项王。不能举用。今辞楚国归汉。使爲连廒典客。愧吾未识此人。子房虽云已见。且待与他议论。看他人抱负如何。
【赎花尾】〔末上〕运际昌期。恰正合风云会。称相从龙虎时。〔生上〕人笑我事楚无功。俺只待要图王有志。
〔末〕此间已是丞相门首。〔生〕是。〔末〕有人么。〔丑〕有。〔末〕此间投帖么。〔丑〕正是这裏。〔末〕你取我帖儿进去。禀说张爷来拜。〔丑〕晓得。禀爷爷。〔外〕怎么说。〔丑〕张爷来拜。〔外〕道有请。〔丑〕嗄。爷爷有请。〔末见介外〕军师请。〔末〕老丞相请。〔外〕军师拜揖。〔末〕老丞相拜揖。〔外〕军师请坐。〔末〕丞相请坐。〔外〕军师何来。〔末〕山人特因韩生参见。望老丞相举用靑目。〔外〕军师。你知人善任。何必大谦。请来相见。〔末〕韩兄。请裏面相见。〔生〕是。〔末〕韩生已来了。〔外〕请。〔生见介〕老丞相请上坐。卑末拜见。〔外〕不劳罢。〔生〕老丞相。卑末何幸。得瞻老丞相威仪。不胜感佩之至。〔外〕吾闻足下事楚不用。复事于汉。遨游二主。优劣何如。〔生〕老丞相明炳机先。洞若观火。已曾熟料。卑末何敢讚言。〔外〕足下直言无隐。不须谦逊。
【宜春令】〔生〕蒙垂问。听禀复。论楚汉难相并途。〔外〕那项王有何不平。〔生〕他千人自废。贤将何尝能甚属。匹夫勇不足知机。妇人仁徒思求富。试看他空图霸业。怎成贤主。
〔外〕韩生。你爲何见他不成贤主。
【前腔】〔生〕关中地。不久居。向彭城须定会期。却放逐义帝。残刻威名炎似火。〔外〕那见他残刻处。〔生〕他坑秦卒三十万之馀。翳邯欣三秦脱去。爲此秦民怨极。尽思亡楚。
〔外〕那汉王怎么就定得天下。
【前腔】〔生〕更其政。可改图。任智勇仇无不诛。割分城邑。封列功臣谁不豫。〔外〕只怕我汉王勇不及楚。〔生〕汉王虽勇悍难如。看入关秋毫无犯。闻此秦民尽欲。望风归附。
【前腔】〔外〕眞才将。名岂虚。听谈论他人怎如。相逢晚矣。相逢晚矣。大器终归吾国主。〔末〕正朝廷用武之秋。仗丞相吹嘘之力。会看明良相合。古今希遇。
〔外〕此间谈论。足见抱负。盛名之下。果无虚士。请足下自当保重。〔生〕卑人生不遇时。彼此弗遂。将欲还归故鄕。老死牖下。〔外〕足下且未可囘去。〔生〕谨领尊命。
〔外〕军门拭目覩英雄。
〔末〕时去时来运未通。
〔生〕今日得君提掇起。
〔合〕免敎人在汚泥中。
第十八齣　延烧
【菊花新】〔小生上〕奉令统领精兵骑。整顿山河之志。
唐虞舜代修文治。楚汉争锋各起兵。日映辕门挥剑戟。风高虎帐动旌旗。吾乃项王麾下头目是也。奉主之命。着俺统领三百火把。劫烧汉家仓廪。不免叫火手过来。分付整治器械火具。火手何在。〔衆应介上〕
【金钱花】忽闻上命差行。差行。火烔火箭随身。随身。仓廒粮米变成尘。火把上。焰腾腾。〔合〕天燥烈。火云奔。
〔衆〕将军有何分付。〔小生〕放火器械完备了么。〔衆〕俱已完备了。〔小生〕旣完备了。听吾号令。〔衆应〕嗄。
【豹子令】〔小生〕火手前来听号令。听号令。莫将鼓打与■〈釒婴〉鸣。与■〈釒婴〉鸣。砲发一声齐放火。违吾号令定施行。〔合〕用谋心。连廒仓烧尽不留星。军无粮草怎兴兵。
【前腔】〔衆〕非是咱们胆气增。胆气增。杀人放火我头名。我头名。火把上头生烈焰。连廒下面起乌云。连廒下面起乌云。〔合前〕
【前腔】〔小生〕楚汉争锋不得宁。不得宁。鸿沟画界各相呑。各相呑。一日无粮尽散矣。军遭饥饿骨伶仃。军遭饥饿骨伶仃。〔合前〕
【前腔】〔衆〕各带乾粮马上呑。马上呑。刀鎗弓矢紧随身。紧随身。若遇汉兵来厮杀。只匡两脚急逃奔。只匡两脚急逃奔。〔合前〕
【前腔】〔衆〕自小生来体健轻。体健轻。翻身狠鬭似猴狲。似猴狲。若遇汉军来赶捉。须臾跳出此关门。须臾跳出此关门。〔合前〕
一点无情火。
能烧万顷薪。
焦头幷烂额。
个个是煨军。
第十九齣　坐仓
〔淨扮老仓官上〕做官莫做小。做树莫做老。官小被人欺。树老风吹倒自家乃是汉家一员仓官是也。怎么斗级一个不见来接我。〔丑上〕惧法朝朝乐。欺公日日忧。老爹作揖了。〔淨〕作揖请坐。〔丑〕老爹请坐。〔淨〕足下是何人。〔丑〕老爹。我是毛圃。〔淨〕毛圃是斗级。〔丑〕是。〔淨〕狗骨头入娘的。你是我管的斗级。怎么对着我坐。欺心的野狗骨头。〔丑〕老爹。且不要恼。〔淨〕怎么不要恼。欺心的野狗骨头。〔丑〕老爹。前日送礼物来。奶奶收了。老爹不知。〔淨〕你几时送什么礼来。〔丑〕前日送来的。奶奶没有对老爹说。〔淨〕我不知道。〔丑〕老爹去问奶奶。〔淨〕你送什么东西。〔丑〕把酥乾。〔淨〕把酥乾。〔丑〕是。〔淨〕我那裏满山都是把酥乾。最好喫。〔丑〕好喫。〔淨〕待我问奶奶。〔丑〕你去问。〔淨〕奶奶。〔内应介〕怎么说。〔淨〕斗级毛圃送把酥乾可有么。〔内云〕有的。我收了。〔淨〕臭歪辣姑。你怎么不与我说。〔内云〕老忘八老狗。你怎么駡我。〔淨〕老贱人。〔丑〕罢。老爹。〔淨〕冲撞冲撞。我不知道。〔丑〕老爹。小人是干事的。〔淨〕你是好人。〔丑〕不敢。〔淨〕如今有个都仓官来查盘。怎么说。〔丑〕老爹。他若来。老爹也要去接他。〔淨〕正是。〔丑〕带什么去。〔淨〕也要具一个手本与他。〔丑〕正是。老爹。〔生扮仓官上〕
【靑玉案】执掌连廒何所贵。岂忍就卑微位。怎如归去家鄕里。争奈岁月虚糜。云泥间阻。转觉添憔悴。
〔生〕志大官须大。位卑身亦卑。我韩信指望求取功名。以遂其志。不想命运乖离。一时不能显达。今日到此知会粮数。怎么管粮官不见来接我。左右。叫那管粮官进来。〔末〕管粮官。〔丑〕管粮官老爹。你进去跪他去。〔淨〕呸。他也是仓官。我也是仓官。我怎么跪他。〔丑〕老爹。职分大小。〔淨〕你不要管。待我进去见他。〔丑〕老爹仔细。〔淨〕不妨。〔见介〕老大人作揖。〔生〕咄。朝廷差我做连廒典仓。官虽相类。职有大小。我也是管得你的。怎么不跪。〔淨〕你也是仓官。我也是仓官。怎么跪你。〔生〕我比你不同。〔淨〕怎么不同。〔生〕这军仓比那民仓不同。明日万军征战。都要行三坐伍。临敌之际。准备乾粮。食在兵先。赏随功后。时刻差误。就该斩罪。可是当耍的。左右打那仓官。〔打淨介〕取廒经簿来看。〔衆报介〕报事报事。禀老爹。连廒仓都被楚军烧了。〔生〕怎么好。〔淨〕怎么好。弄坏了。弄坏了。〔生〕怎么烧了。〔末〕只见黑濛濛烟雾连天。焰腾腾金蛇舞戏。左廒仓。右廒仓。万瓦崩飞。东屯积。西屯积。照天燃炬。米珠儿偪偪礴礴。爆得雪片飞扬。大风儿轰轰烈烈。响得那如雷声势。铁人棒。水戽手。总有何功。麻扎箒。伏将钩。力无用处。可怜万斛珍珠。都化作灰尘满地。〔生〕如今怎么好。〔末〕如今见差军马来拿。想是老爹也在数内。〔生〕钱粮未曾经手。我是知数的。非干我事。〔淨〕长官。你说都仓官。把我来打了二十。如今那裏去。〔衆上〕圣旨拿人。〔生〕长官。自有管封的。我是知数的。〔淨〕你起初说是都仓官。如今说是知数的。〔衆〕我不管你们。都拿去罢。
浑浊不分鲢共鲤。
水淸方见两般鱼。
【棹角儿】〔生弔场〕叹时乖命运顚倒。受磨折苦历多少。想无常看看到了。怎摆脱天罗网罩。上天也入地穴。脇生翅腾云。命儿难保。苦谁知道。如何是好。振天■〈鼓上耳下〉鼓。奋勇扬骁。〔末上扮报事人〕
【前腔】急攘攘特来报知。韩典客恶星拱照。奉圣旨莫怪。吾曹。叫军校听吾施号。且绑着扭手牢拴。无得走了。〔生〕使臣听吿。三朝职事。罪从驱调。
〔生〕使臣大人。我纔管得三朝职事。〔末衆〕不管你有理没理。拿去分说。
押去见滕公。
今朝罪怎容。
指望身荣贵。
谁知一梦中。
第二十齣　怀刑
〔丑扮小军上〕韩信无私助汉朝。方纔三日典连廒。火焚仓廪遭诛戮。王法无私不肯饶。自家高起都总麾下一个军士。那韩信是俺老爹的妹夫。因做连廒典客。不想被楚劫烧了仓廪。问成死罪。今日监曹官滕公监斩他。俺老爹要来见他一面。先着我来打听。呀。远远望见锣鼓喧天。想是他来了。不免去报与老爹知道。一心忙似箭。两脚走如飞。〔丑下〕
【临江仙】〔小生上〕异鄕正好同欢悦。谁料今朝磨灭。
自家乃高起是也。韩信是我妹夫。因做连廒典客。不想被楚军放火劫烧了仓廪。十三个管粮官通问死罪。今上差滕公监斩。如今我欲见他一面。已曾差人打听。怎么不见来囘报。〔丑上〕禀老爹。韩老爹绑来了。报老爹知道。〔小生〕来了么。〔丑〕来了。
【前腔】〔生绑上〕祸到头来。皆是命中该载。〔丑〕韩老爹来了。〔小生〕他今在那裏。〔丑〕在前面。〔小生见生介〕大舅我指望封侯入汉关。〔小生〕诸臣谏说恨漫漫。
〔小生〕妹夫。你如今遭此大不幸。怎么好。〔生〕大舅。这是命中所招。说他怎么。〔衆〕咄。这是个犯死罪的人。你们怎么在此扰攘。〔小生〕长官。他是我的妹夫。我特来看他。望看行伍中分上。方便一时。待我说几句话儿就行了。〔丑〕你快些说话。不要累我们。〔小生〕长官。断不累你们。
【忆多娇】〔小生〕妹夫呵。心惨切。肠似割。亲情骨肉今永诀。妹夫呵。你妻少家贫情难说。〔合〕义断恩绝。义断恩绝。从此韩门祀灭。
【前腔】〔生〕我心性烈。谋计拙。大舅。我今日与你分手之际呵。何由再见亲骨血大舅。你若囘去呵。望保我孤妻冰霜节。〔合前〕
【鬭黑麻】〔小生〕苦最苦天涯生离死别。你身罹天网须臾命决。妹夫。我差人去你家报此信便了。驰讣报与令妻说。收拾你尸骸。早归葬穴。〔合〕黄河水竭。太山皆崩裂。大海爲枯。大海爲枯。老天雨血。
【前腔】〔生〕大舅。我只道英雄定成霸业。谁想飞天羽垂翅折。大舅。你可念我骨肉之情呵。将骸骨可收曡。相送还鄕。我在九泉感激。
〔合前衆〕禀老爹。监曹官来了。〔小生〕大哥。五两白银。奉与大哥。望足下把我妹夫尸骸保全在此。待我囘去。再当酬谢。〔衆谢介小生〕左右。这五两银子与你盘纒。可迳到淮阴城下问韩王孙家。报此信便了。〔丑〕晓得了。〔小生〕我那妹夫呵。正是
万般皆是命。
半点不由人。

[book_title]第二十一齣~第三十齣
第二十一齣　免死
【胜葫芦】〔外上〕奉命监曹施法令。权在手任吾行。但愿赤心报国干戈定。惟愿山河一统汉家兴。
大德不忘有恩之士。刚刀不斩无罪之人。自家汉王麾下监斩官滕公是也。久闻淮阴韩信。但知其名。不见其人。他因做连廒典客。不想被楚军放火。劫烧了仓廪。有失营救。十三人管粮的通问死罪。先把十二人斩讫。那韩信留他审问一番。倘有可出之情。救他一命。叫刽子手。〔衆应介外〕你把十二人斩讫。留下韩信。审问他一番。〔衆〕只将十二名斩讫。独留韩信。带过老爹审问。〔外〕韩信上来。你就是韩信。〔生〕老爹。小人是韩信。〔外〕韩信。
【园林好】特承奉吾王旨命。十三人通该死刑。闻有淮阴韩信。独留汝审其情。独留汝审其情。
【前腔】〔生〕吿公相严威暂停。听韩信一言诉明。〔外〕诉甚么。〔生〕自叹家贫无倚。投汉国远从军。投汉国远从军。
〔外〕你在此投军。何人荐举你。
【前腔】〔生〕感萧相军师荐陞。〔外〕荐陞你做什么官。〔生〕掌连廒仓粮数存。〔外〕掌管几时了。〔生〕纔管得三朝职事。〔外〕原来只管得三朝。这也不爲久矣。〔生〕谁料被楚军焚。谁料被楚军焚。
【前腔】〔外〕听斯言于情可矜。这仓粮非亲手经。我晓得了呵。多应是他人连累。我若把他去了呵。通问死可伤情。通问死可伤情。
〔外〕韩信。你晓得么。律依王法。理顺人情。虽然如此。龟玉毁于椟中。典守者不得辞其责。是你管粮。火焚仓廪。法该问你死罪。怎么饶得你。〔生〕念小人纔管三朝职事。城门失火。殃及池鱼。楚国忘猿。祸延林木。小人本非池鱼林木之罪。老爹。体天自有好生之德。今日岂无救死之权。〔外〕罢罢罢。吾闻善用人者。不以寸朽废栋梁之材。安可以二卵弃干城之将。奈何用武之秋。无辜戮一壮士。可惜了。左右。与我放了。〔放介生〕谢老爹。
【催拍】〔外〕向只道虚传有名。今一见令人可矜。抬起头来。看你相貌峥嵘。相貌峥嵘。面如冠玉。美似陈平。我覩此英雄。岂忍施行。〔合〕脱得去感谢神明。从月下便登程。
【前腔】〔生〕自拚取霎时命倾。转凶曜重逢喜星。苦珠泪盈。苦珠泪盈。运蹇时乖。落堑投坑。谁料今朝。死裏逃生。〔合前〕
【前腔】〔衆〕这武士低头可听吾公相恩德匪轻。倘日后身荣。日后身荣。记取今朝。好事天成。几付霜刀。丧你残生。〔合前〕
【前腔】〔生〕谢公相当权主盟。千斤罪一时洗淸。〔外〕你不要谢。你快去罢了。〔生〕就此潜行。宿水餐风。带月披星。若不逃囘。恐履霜坚冰。
〔合前〕快去罢。快去罢。
三日连廒典客。
谁知罪陷无辜。
须信救人一命。
胜造七级浮屠。
〔外弔场末上〕留人留人。朝廷有旨。萧丞相奏过汉王。独留韩信。〔外〕晓得了。有劳。〔末〕将军不下马。各自奔前程。〔下外〕早是我不曾斩他。倘斩了他。怎生是好。左右。快去追韩信来。〔丑叫介〕韩信韩信。〔生上外〕韩信。萧丞相奏过有旨。独留你一人。〔生〕多谢老丞相。〔外〕快去谢恩。〔并下〕
第二十二齣　北追
【天下乐】〔生上〕功名未遂令人笑。思量起暗裏魂消。辛勤苦尽枉徒劳。终须埋没荒郊草。
〔生〕世上万般皆是命。果然半点不由人。我韩信投楚以来。自爲官卑职小。不称吾才。爲此弃楚投汉。又着我做连廒典官。纔管得三朝职事。被楚军烧了仓廪。同事十二人管仓的都问死罪。若非滕公放免。我韩信几乎一命难逃。又蒙萧丞相举荐我爲治粟都尉。自想起来。瓦罐不离井上破。将军不脱阵中亡。倘或再有过犯。决不饶我了。不如弃此卑职。逃囘家去。见我妻子一面。罢罢。正是命军不该金紫贵。终归林下作閒人。如今月朗风淸。正好行路。诚恐后面又赶来。不免打从山边一路逃出函关。再作区处也。
【金索挂梧桐】风尘古道昏。星月空临照。跋踄崎岖。举足多顚倒。我韩信越行不上了。叹今生命薄。命薄何年好。一事无成。两鬓空垂老。向前途盼望函关到。
〔生〕若得出函关。我就好行了。正是鳌鱼脱却金钩钓。摆尾摇头再不来。
【随事兴】〔外扮萧何上〕朝罢已囘来。衣惹天香在。
事不关心。关心者乱。下官只爲韩信。不知日夜废了多少心机。不想他做连廒典客。又被楚军劫烧了仓廪。十三人管粮官都问了死罪。又是老夫启奏汉王。独饶得韩信。如今在我西书院安下。今日有事。与他商议。书童那裏。〔丑上〕来了。我正好睡。叫我怎么。〔外〕请韩老爹出来讲话。〔丑〕那个韩老爹。〔外〕就是你伏事的。〔丑〕他去了。〔外〕那裏去了。〔丑〕昨晚骑了爷的白马去了。〔外〕怎么不来禀我。〔丑〕爷在朝裏。我在家裏。教我对那个说。〔外〕他去时曾说什么。〔丑〕他在书房中自言自语。说了一囘。留下一个帖儿迳去了。〔外〕罢了罢了。他囘去了。汉天子已定江山失了。快备马来。待我连夜追赶。
【双胜子】〔丑提灯笼外上〕急追去。急追去。跨马扬鞭袅。月色朦胧。程途分晓。〔衆〕禀老爹。那韩信不是强盗。又不是贼。他是个好人。追他怎么。〔外〕你都不晓得。此人却有大将之才。追取此人囘。山河可保。爲国求贤。苦谁知道。〔衆下〕
【双调新水令】〔生上〕恨天涯流落客孤寒。叹英雄谁似俺。半生虚幻。坐下马空踏遍山色雄。背上剑光射的斗牛寒。恨塞满天地之间。云遮断玉砌雕栏。按不住浩然气冲霄汉。
【驻马听】囘首靑山。拍拍离愁满战鞍。举头新雁。呀呀哀怨半天寒。俺指望龙投大海驾天关。谁承望君骑勒马连云栈。觑功名如等閒。堪恨无端四海苍生眼。〔下〕
【双胜子】〔外上〕再追去。再追去。不顾程途杳。〔衆〕老爹。诸将亡者多少不追。怎么独追韩信。〔外〕你听我道来。诸将易得。韩信难讨。可作大将军。鎭国奇宝。世上无双。人间绝少。〔下〕
【川拨棹】〔生上〕干功名千难万难。求荣显两次三番。想前日离了项羽。今日别了炎汉。不觉的皓首苍颜。对着这月朗囘头把剑弹。百忙裏搵不住英雄泪眼。〔内作锣鼓生惊介〕
【双胜子】鎭闻得。鎭闻得。锣鼓喧天闹。可是军中。追吾囉唣。何处可潜踪。身埋芳草。〔衆上〕赶得心忙。刚刚凑巧。
〔外〕叫军校。速速见一骑一人。莫非是韩老爹。赶上赶上。〔生〕是谁。〔外〕韩先生。是我老夫。住了马。
【雁儿落】〔生〕老丞相你将咱不住赶。掩韩信则索把程途盼。〔外〕韩先生。请下马。与你说话。〔生〕老丞相噤声。〔外〕韩先生。怎么教我噤声。〔生〕爲甚么恰相逢便噤声。非是俺不言语将轻慢。
【得胜令】我则怕叉手吿人难。因此上懒下宝雕鞍。〔外〕我奉汉天子的命来请你。〔生〕你说着那汉天子犹心困。〔外〕先生若如此说。你又有投楚之意。〔生〕量着那楚重瞳怎挂眼。乘骏马雕鞍。向落日斜阳岸。伴簑笠纶竿。我只待钓西风渭水寒。钓西风渭水寒。
〔见介外〕先生请下马来。我有话要与你商议。汉天子有用你的好意。先生。你一事无成。往那裏去。〔生〕丞相听我道。
【挂玉钩】〔生〕我怎肯一事无成两鬓斑。〔外〕先生。你与我说。〔生〕旣然你不用俺英雄汉。〔外〕先生爲什么不别而行。连夜而走。〔生〕因此上铁甲将军夜渡关。老丞相。你莫是爲马来将人盼。〔外〕马値得多少。老夫自来。〔生〕你旣不爲马来有甚别公干。〔外〕先生。老夫特来请你转骑。要扶助汉王保江山。〔生〕你着俺扶助江山。保奏得俺挂印登坛。保奏得挂印登坛。
〔外〕先生。这都在老夫身上。先生请囘去。〔生〕是。〔外〕小校。可有船么。〔末〕有个渔翁有船在那裏。〔外〕唤他撑过来。〔叫船介丑扮渔翁上〕来了来了。繫了船。繫了船。请上来。〔生〕小校。多少时分了。〔外〕半夜了。
【七兄弟】〔生〕半夜裏恰囘还。抵多少夕阳归去晚。涧水潺潺。环珮珊珊。冷淸淸夜静水寒。这的是渔翁江上晚。
老丞相。想我来时节。溪涧水浅。如今满了。怎么过去。〔外〕请先生上船来。过去便了。〔生上船介〕
【收江南】脚踏着跳板。手执着竹竿。不住的把船湾。又只见沙鸥惊起芦花岸。见忒楞楞飞过了蓼花滩。似禹门浪激桃花泛。
呀。
【梅花酒】虽然是暮景残。虽然是暮景残。〔外〕先生。好夜景。〔生〕恰夜静更阑。对绿水靑山。正天淡云閒。明滴溜银蟾。出海山。光灿烂玉兔照天关。呀。撑开船。挂起帆。撑开船。挂起帆。俺红尘中受涂炭。恁绿波中觅衣饭。俺乘骏马去登山。恁驾孤舟怯风寒。俺锦征袍怯衣单。恁绿蓑衣不能乾。俺空熬得两鬓斑。一恁把守定水潺潺。俺不能勾紫罗襴。恁空执定钓鱼竿。俺都不到这其间。呀。这是烟波名利大家难。〔上介〕抵多少五更朝外马嘶寒。对着一天星斗跨征鞍。非是我倦谈。这的是算来名利不如閒。〔外〕先生。请乘骑了。〔生〕俺想这男儿受苦遭磨障。恰便似蛟龙未济逢乾旱。尘蒙了战策兵书。消磨了杖剑瑶环。畅道周帐秦营功太晚。似这般涉水登山。休休。可着我便空长叹。〔外〕先生请了。〔生〕谢丞相执手相看。我此一去。你看我赤心报国。辟土开疆。若不用我时。待钓一纶香饵。明月淸风。笑你个能举荐的萧何。你便可再休来赶。
【奈子花】〔外〕先生。刘沛公附耳低言。指日间拜将筑坛。方归私室。正欲接谈。我老夫囘舍去问书童。请韩老爹出来。我要与他说话。书僮囘我韩老爹骑了白马去了。敎我寻不见如冰投炭。想道罢了罢了。韩先生一去。我汉天下已定失矣。老夫朝衣也不卸。急跨雕鞍也。电奔星驰。月下追赶囘还。
【前腔】〔生〕感丞相吹嘘微贱。料韩信福薄缘悭。三朝典客。便遭刑宪。〔外〕先生此一囘去。就要筑坛拜将了。当不得兴刘之念。我老夫决无虚话。〔生〕老丞相言之当也。倘时来运至。一朝荣显。
〔外〕带马过来。请韩老爹上去。〔生〕老丞相。小生倘或囘去。汉王再不能重用。那时老丞相何如处之。〔外〕汉王再不听老夫言。卽时解袍纳印。触金阶而死。〔生〕如此还有一事。〔外〕怎么说。〔生〕子房与小生一角文书在此。〔取书介外〕韩先生。是我老夫与沛公子房三人议定。先发一个兴刘灭楚的文书。先生缘何一向不拿出来。〔生〕将书出来。又道小生干豫老丞相了。〔外〕韩先生。快请到寒家去住几日。就有分晓。请上马。〔生〕老丞相请。
月下相追意甚浓。
勒马扬鞭转蜀中。
只凭一纸兴刘表。
早向辕门奏沛公。
第二十三齣　起盗
【步步娇】〔丑上〕兵甲经年多征战。田野都荒遍。那堪离乱年。子哭儿啼怎生消遣。捱不过这饥寒。无端歹意在心中转。
饱暖思淫慾饥寒起盗心。连年被这秦邦失政。楚国交兵。劫掠民财。各家愁苦。〔叹介〕只有我东邻韩家大娘子。他丈夫虽是投军去了。这娘女两人且是勤俭。织下许多布疋绵絮在家。要做征衣寄与丈夫。我想一般爲人。我家这等无。他家这等有。我如今眼下衣服没得穿。饭没得喫。飢寒所逼。出乎无奈。不免到哥哥家裏去商议。偸他些来用。多少是好。转湾抹角。此间已就是了。哥哥在家么。〔淨上〕是那个等我来了。听得唤一声。慌忙就来到。〔见介丑〕哥哥请了。〔淨〕兄弟请坐。〔丑〕哥哥请坐。〔淨〕兄弟。你那裏来。〔丑〕哥哥。兄弟在家裏来。〔淨〕妈妈。兄弟在此。把这羊杀了。整治下饭。管待兄弟。〔丑〕哥哥快不要杀羊。杀也没用。我有些贱疾。不喫羊肉。不要杀坏了。〔淨〕呀。妈妈。不要杀羊了。买块豆腐煎煎罢。〔丑〕大的忒大。小的忒小。哥哥。豆腐到好长情些。〔淨〕待慢你。〔念佛介丑〕哥哥请坐。〔淨〕兄弟一向买卖如何。〔丑〕不济不济。〔淨〕呢。你这买卖不要去做罢。〔丑〕怎么不要做。〔淨〕什么要紧。被人拿住了。送到官府去。你性命也是难保的。我做哥的如何管你。〔丑〕哥哥没事。我做贼的。便是神仙也拿我不住。〔淨〕难道神仙也做贼。〔丑〕哥哥你不晓得。我做穿窬有些计策。〔淨〕兄弟。穿窬是甚么。〔丑〕这个你还不晓得。明火执杖就爲强盗。我和你挖孔弄就爲小偸。〔淨〕贼也有号的。〔丑〕莫说有号。还有贼经。待我念与你听。〔淨〕做贼有甚么经。〔丑〕怎么没有。是祖上遗下的。〔淨〕你念与我听。〔丑念介〕我做穿窬。有些计策。黑夜行来。逢人不识。初一夜偸了童鸡五双。初二夜偸了母鸡八隻。〔淨〕罢了。母鸡是人家鸡婆。偸他怎的。〔丑〕做贼的偸的上手爲财。管什么鸡公鸡婆。初三夜偸得一担响铜。初四夜偸了几担碗锡。〔淨〕与我几斤。打些家火用么。〔丑〕说便这等说。到不曾带得来。初五夜偸了几担官粮。初六夜偸了几担米麦。初七夜偸了几疋绫罗。初八夜偸了几箱绢帛。初九夜裏有兴头。〔淨〕偸得甚么。〔丑〕单单偸得一甁酒喫。我想起来。夜夜不放空。一直偸到初十。〔淨〕只道你是初出行的。元来是个久惯老贼。〔丑〕哥哥。看上一桩好买卖。特来作成你。〔淨〕什么好买卖。〔丑〕哥哥。不要用本钱的。〔淨〕不用本钱的。敢是掏沟么。〔丑〕不是。〔淨〕沙裏淘金。〔丑〕也不是。〔淨〕是甚么。〔丑〕是一个字的。〔淨〕一个字的是什么样。〔丑〕贼。〔淨〕兄弟。我如今修行。七七八八。上天快了。到叫我去做贼。败坏我的佛性。我不去。我不去。〔丑〕哥哥。你若不去。挫了这桩物件。布也有四五百疋。绵花也有几十担。我特来作成你。你到不肯去。只得再去作成别人罢。〔淨〕兄弟。你且转来。被你说了许多东西。我的贼性又发作了。佛呵。囘罢。暂别一别。容我做了这一遭儿。下次再不干这等事了。兄弟。我问你如今还去偸那一家。〔丑〕东边韩大娘子家裏。〔淨〕不是那韩信家裏么。〔丑〕正是。〔淨〕兄弟。你罢了。〔丑〕怎么。〔淨〕他家没有出息的。他家穷似狗。极出屁来。不偸我和你。便宜了我们。到去偸他。自古道。人望高头。水望低流。我做贼惯偸大来头。韩信家裏这等艰难。灰也不上一担在家。怎么去偸他。〔丑〕哥哥。你不知道。
【月上海棠】他丈夫往年千里从军去。打听他明日要寄征衣。他常日裏辛苦功夫。积趱下布帛绵絮。谩商量语。待等更深时分。盗取何如。
【前腔】〔淨〕半夜裏轻身跳过东牆去。罄把他布帛绵絮偸取。枉敎他受尽嗟吁。须胜我别无活计。〔合前〕
〔丑〕征衣休想寄征夫。
〔淨〕救我饥寒没奈何。
〔丑〕计就月中擒玉兔。
〔合〕谋成日裏捉金乌。
第二十四齣　漏贼
【金珑■〈王怱〉】〔占上〕西风凋万叶。长空北雁南来。天气肃。送寒威。〔旦上〕良人千里外。征衣须是奴裁。难记取称身怀。
〔见介占〕孩儿。你看霜霰作寒威。儿壻戍边疆。〔旦〕征衣裁未成。灯昏翦刀失。经年积得些布帛绵絮。做件征衣。倘有便人。寄与丈夫。未知母亲意下如何。〔占〕孩儿说得有理。
【淘金令】〔旦〕分开布褶。惹起心间事。对寒灯半灭。金翦提将起。欲称他身儿。〔占〕孩儿。知你丈夫身子长短宽窄么。〔旦〕又自思之。恐怕今非昔比。瘦减腰围。〔占〕儿照日前规矩裁便是了。〔旦〕他穿的反成宽样的。〔占〕这裏翦去些。〔旦〕母亲。顺意裁成衣。顺意裁成衣。〔占〕你用心做。不要讨丈夫说。〔旦〕恁伊行说是非。我这几年不曾做与丈夫。肥瘦宽窄却如何凭准呵。忍致奴身冻死无辞。尽将来与郞身上披。〔占〕孩儿。待我合线与你做。〔旦〕把丝线一手穿针可较迟。且谩将裁布帛缕丝。寸尺尽由奴手指。我那丈夫呵。你若见衣时。我诚心可鉴知。万苦千悲。泪点偸垂。丈夫呵。你看时节休认作油荤腻。奴家做衣。更深渐觉困倦。不免同母亲歇息一囘。醒来再做未迟。针指倦无奈睡魔难遣。
〔淨丑上偸衣介〕兄弟。他家在那裏。〔丑〕哥哥。随着我走。这裏是。〔淨〕兄弟。我却不认得他裏面。还是你进去。〔丑〕我进去。你便住在外头。却要仔细。〔鑽穴进介〕偸布偸衣偸酒喫。身冷又冷。肚饥又饥。待我先偏背了他。〔喫介〕待我撒泡尿在裏头。哄他一哄。哥哥。一甁酒在这裏。不要先喫了。〔淨喫酒介〕你到来哄我。待我也哄他一哄。〔鸡叫介丑淨并偸衣下介〕
【金门厚】〔占醒介〕忽听得邻鸡声声唤。起将针线捻。
〔旦〕呀。衣服都那裏去了。〔哭介〕呀。苦。谁将牆壁剜开在此了。天那。原来这衣服被贼偸去了。好苦呵。
【香柳娘】苦千针万缕。苦千针万缕。是奴亲製。剜开牆壁皆偸去。恨贼人太毒。恨贼人太毒。九月送寒衣。敎奴怎区处。叹儿夫命蹇。叹儿夫命蹇。不得受寒衣冻死在边地。
【前腔】〔占〕苦家贫女儿。苦家贫女儿。全没生意。辛勤纺绩供甘旨。做征衣远寄。做征衣远寄。彼此两维持。谁知又遭悔。想何年甚时。想何年甚时。否极泰囘夫荣妻贵。
〔旦〕母亲。征衣都被贼偸去了。丈夫的寒衣没有寄去。怎么好。〔占〕孩儿不须烦恼。只得再勤苦纺绩便了。
〔旦〕夫壻不能囘。
〔占〕征衣枉自裁。
闭门家裏坐。
祸从天上来。
第二十五齣　保奏
【夜游朝】〔外扮萧何上〕参赞调元思补衮。饰戎衣王事多艰。开国成家。兴王定霸。难免鹰扬交战。
兵卒疮痍血未乾。君臣思虑几时安。奇才尙被沙笼护。只说风云际会难。自家乃相国卿萧何是也。吾闻国须多士。将在得人。方今汉楚争锋。雌雄未决。不得推锋破阵之徒。何以成其大事。今有淮阴韩信。此人英雄无敌。韬略过人。老夫每荐用于上。不想任他治粟都尉。又嫌官卑职小。爲此亡去。吾恐失却良将。连夜乘月而行。赶到函关留住。今当启奏汉王。重赏之下。必有勇夫。莫若封爲大将之职。方遂其志。此间已是汉王辕门外。不免迳入。呀。辕门上有两面牌。待我看。军中不遵号令者斩。失机者斩。军人足迹越此者斩。元来这禁约在此。我萧何几乎犯了。旣如此。且在辕门等候军人出来。问禁然后敢入。
【懒画眉】日照旌旗动龙蛇。戈戟森森四面遮。军营肃整尽无譁。〔内鼓响介〕忽听鼓振辕门响。可是军中号令么。
【前腔】〔陈平上〕典护诸军势堪夸。法度严威谁敢差。有违吾令定擒拿。兵权治一须惩百。袅首辕门警戒他。
咄。此间是兵戎利害之处。什么人在辕门外喧嚷。〔外〕下官乃相国卿萧何。有事啓奏。〔平〕元来是老丞相。失瞻了。当职乃护军陈平是也。〔外〕元来是陈护军。失瞻了。〔平〕老丞相。军门紧急。不得参见。有何事啓奏。就此传宣。
【驻云飞】〔外〕谨叩辕门。口奏行宫玉耳闻。秦楚归鸿运。王霸难厮逞。〔平〕老丞相料不有负明君了。〔外〕臣安敢负明君。愈当谨愼。爵位崇高。恩宠兼隆盛。欲进奇才补万人。
〔平〕人言丞相亡去。吾王太息。如失左右手。丞相所去之故必有因。
【前腔】〔外〕事有其因。非是亡归背主恩。文辅忠当奋。武弼谋爲本。〔平〕老丞相文武功绩。衆所共知。〔外〕臣功绩何须论。尙无分寸。爲主求贤。月下追韩信。王业恢弘须此人。
〔平〕诸将亡去数千不追。独追韩信。莫非诈乎。
【前腔】〔外〕蒙问谆谆。诸将易得。若还说那韩信呵。国士无双衆所称。韬略谁能并。贲育难相兢。〔平〕老丞相何以晓得此人。〔外〕臣曾慕此人名。艺高谋胜。弱楚降燕。管取山河定。不比寻常一例轻。
〔平〕如今爲何启奏。
【前腔】〔外〕干渎将军。〔平〕不敢。老丞相请起。〔外〕转乞传言达上听。〔平〕老丞相莫非与韩信有旧。〔外〕自与他无私敬。又不图荣幸。〔平〕老丞相啓奏。封他什么官职。〔外〕臣言重恐相惊。愿祈君命。高筑坛台。拜授黄金印。大将褒封事可成。
〔平〕原来要封他大将军之职。这也不难。〔外〕陈护军。却有一言相吿。吾主素慢简礼。今拜大将如呼小儿。此人所以去也。必欲拜之。择日斋戒。设坛具礼。方可成事。〔平〕旣如此。下官不敢擅专。必须转达吾王。老丞相只在此少待。眼望旌捷旗。耳听好消息。〔下外弔场介〕陈护军中宫请旨去了。下官不免遥拜。
【滴溜子】臣何的。臣何的受君宠荣。臣不胜。臣不胜夙夜战兢。荐贤爲国家先务。臣当就殒生。毋隐情。伏乞依臣所奏准行。
【前腔】〔平上〕相国的。相国的用贤秉衡。吾王的。吾王的夙夜用行。今日筑坛完具。官封大将荣。待诏徵。一一依卿所奏准行。
老丞相贺喜贺喜。吾王勑命。依卿所奏。连夜筑坛具礼。封爲大将之职。诏书随后到来。不必再奏。〔外〕下官就此谢恩。
【下山虎】龙颜龙准。阔略宽仁。大德须承统。天王圣明。臣罪当诛殛。蒙恩护再生。报答心期大业兴。慰彼云霓望也。苏困囘枯疆宇宁。〔合〕早降封侯令。高坛大将登。一着戎衣要使天下平。
【前腔】〔平〕阴邪悉屛。阳德方亨。主善知人用。言行谏听。楚国猴空沐。秦邦鹿未停。仗尔忠良将相能。伐暴除凶怼也。坐见冰消罢战争。〔合前〕
爲国求贤世所稀。
老臣功绩有天知。
不施万丈深潭计。
怎得骊龙项下珠。
第二十六齣　登拜
〔末上〕力拔奔牛敌万人。拳搥猛虎冠三军。功成未得分茅土。专主旛旗守衞人。自家内使周昌是也。昨蒙主上差俺在此打扫将坛。怎么不见韩都尉到来。〔生上〕盖世奇才运未逢。随行编在伍营中。也知未见非熊兆。暂向湘潭作困龙。〔相见介〕韩都尉。将坛且是好了。不知是那个做。〔生〕我想是有功的便做。〔末〕这员大将莫不到是我做。〔生〕你有什么功劳。大将到是你做。〔末〕不知是那一个做。〔生〕管坛的舍人来了。
【金钱花】〔丑上〕昨蒙内旨传颁。传颁。管差军士筑坛。筑坛。勑封官诰锦阑珊。黄金印繫腰间。人人要做高官。人人要做高官。
踏破铁鞋无觅处。得来全不费工夫。自家不是别人。骑将舍人程不识是也。适蒙王上差管筑坛。未知完否。〔生末〕舍人拜揖。〔丑〕周内使韩都尉。将坛完备了么。〔生末〕都完备了。〔丑〕旣完备了。我去看一看来。〔看介〕眞个好。〔末〕舍人。还有好处。〔丑〕怎见得好处。〔末〕带遶流霞白璧。脂涂赤色流丹。绯红紫奕宝雕阑。莹白浑如玉璞。四下裏旌旗匝锦。週围帐幕连山。层层级级上天关。好似灵台汉苑。〔生〕还有好处。〔丑〕还有什么好处。〔生〕花辏团封白玉。台分土迸金沙。凤凰风月战须夸。不教那神仙戏马。社稷鎭风令雨。山河隐雾藏霞。云霄声断楚云遮。胜似杏坛文雅。〔丑〕果然好。周内使。韩都尉。将坛已完了。你説大将是那个做。〔生末〕有功劳的便做。〔丑〕大将到是我做。〔生末〕舍人有何功劳。大将到是你做。〔丑〕韩都尉不要怪我说。你官卑职小。料然没你的分。周内使。你也不要怪我说。虽有守仓出战之功。也不在话下。〔末〕是。〔丑〕韩都尉。你不晓得。周内使便晓得了。〔末〕舍人。晓得什么。〔丑〕阿呀。好少功儿。你听我道。从王起沛。是我一功了。擒拿英布。是我两功了。破关时也是我。三功了。是我也不是我。〔末〕大将定是舍人做了。是便是。你若做不要忘了我衆人。〔丑〕这个不妨。你时常来孝顺我。我便好。不好。着军校拿去砍了。〔生末〕这是看觑我两个好处。〔丑〕我虽是这等。不长远的。取笑取笑。旧时朋友。旧时朋友。〔生末〕圣驾到了。〔丑〕大将无人做。〔末〕官差是我爲。〔生〕禹门三级浪。平地一声雷。〔衆下又同萧何女官捧诏上〕
【神仗儿】〔衆上〕兵机将权。兵机将权。必须训练。谁能擅专。都尉堪充武选。爲向辕门奏臣推荐。蒙圣勑就封贤。蒙圣勑就封贤。
〔女官上〕圣旨已到。跪听宣读。诏曰。朕惟狂秦暴虐。涂炭生民。毒起干戈。云遶寰宇。朕奉行天讨。以顺人情。今杀伐用张。匪大将弗任。兹有相国卿萧何。荐尔臣韩信。素蕴韬略。堪膺重任。特筑高坛。斋戒具礼。拜爲大将军。敕总督王师。四征不停。建功之日。另加赏爵。尔其钦哉。谢恩。〔衆〕万岁万岁万万岁。〔外〕大将请受衣剑印。对坛谢恩。〔生〕老丞相不要误了。敢不是小生。〔外〕大将。诏书乃是金口玉言。岂得有误。
【大叨令】〔生受衣拜介〕宝殿祥云。紫气朦朦。龙德宫。圣明君。氤氲雾霭。桂柏兼靑松。龙楼凤阁。雕梁花栋。此是蓬莱洞。
【园林好】〔外〕老夫呵。向辕门吾曾谏王。封大将伊谁敢当。独举将军才量。眞国士果无双。拜大将正相当。
【前腔】〔生〕悲歌起人都道亡。我亦欲怀归故鄕。深感追留过奬。爲大将恐难当。爲大将恐难当。
〔外〕将军不可过逊了。吾王听纳谏言。特封大将。正当夙夜勤王。以安社稷。若不从命。有违圣旨。〔生〕荷蒙王上褒奬。又蒙丞相提携。敢不竭忠报效。少酬万一。
【赏宫花】〔外〕吾王用人。大将军封汝身。阃外须专征伐。任施行。勇后终当扶我汉。威仪端可鉴王情。
【前腔】〔生〕下情战兢。愧何能受宠荣。朽质难堪重任。恐辜恩。犬马惭无酬圣德。凤麟当以助王兴。
〔外〕元帅旨意。筑新营在十里之外。命老夫送元帅至新营。方纔敢囘骑。〔生〕老丞相。不敢劳动。请囘骑罢。
【大环着】〔衆〕摆鸾旌拥道。摆鸾旌拥道。鼍鼓轰敲。马队纷纭。步卒喧噪。骠骑军营四遶。送出辕门争看。紫泥封五花官诰。齐喝彩拦街欢笑。似万丈龙门高跳。〔合〕声名好。爵位高。看破敌功成。羽书飞报。
【前腔】觑兜鍪晃耀。觑兜鍪晃耀。锦毳征袍。虎节千旌。高牙葺毒。倒把金戈挽掉。遥望威风凛凛。正是当权奇赛飘摇。御戎寇何须增灶。〔合前〕
【合乔松】把秦灰静扫。将勇兵骁。平齐定魏收楚赵。燕境风迷振枯藁。方显谋猷妙。功勳立早。衣绯罗紫绶官品要。山河可保。看靑史丹书姓字标。〔外〕仰瞻天表。沉烟顿消。驰车骤马终宁遶。争夸大将英豪。金鼓闻阗闹。凯奏昇平调。
【越恁好】吾王登大宝。吾王登大宝。臣子佐唐尧。文功武烈。夸伊吕。灭尤巢。除凶雪耻。啣环结草。黄金在腰。锋芒白刃吾当道。安危各秉松筠操。
【尾声】筑坛拜将从来少。跨海擎天思报。赤胆忠心助汉朝。
〔外〕元帅。新营已至。老夫吿别了。〔生〕老丞相。有劳了。
〔外〕官封大将竖奇勳。
〔生〕洗尽淮阴十载贫。
〔生〕画虎未成君莫笑。
〔合〕安排牙爪始惊人。
〔外〕衆将官。新拜的大将卽时就有军令。各要小心。〔衆应介外〕我且问头一名那一员大将。〔衆〕没爲。〔外〕第二名。〔衆〕樊哙。〔外〕衆将官。该守辕门的在这裏守。不该守的送我囘去。〔衆应外下生上〕
【北中吕粉蝶儿】手摘星辰。凭着我手摘星辰。脚平踏禹门潮信。吐虹霓千丈丝纶。整乾坤。淸四海。怎肯敎鱼龙一混。得志也羽扇纶巾。再不去践长途客身难进。
身爲元帅出天恩。权统貔貅百万兵。令出阵前人马伏。躯行阃外鬼神惊。印似斗。剑如银。莲花帐裏定乾坤。英雄此日虽遭遇。忆昔曾经跨下人。昨蒙圣主拜我爲大将。身作邦家柱石。胸藏文武才能。吐气则云霞散彩。出口则雷电争光。一怒须教羣胆丧。九州方见大同风。卽今勑吾统领大兵。下坛之时。立陈一本。衆将皆居要位。若令不从。当如之何。蒙王降旨。明白道来。如朕不在。任尔施行。我见军中傲物气高者多。必须先振军心。纔可行兵。叫曹参。〔杂应介〕有。〔生〕曹参与我传令。一鼓绝埋锅造饭。二鼓绝整身披挂。三鼓绝衆将上坛听点。如有一将不到。斩首辕门示衆。再与我挂两行牌额。听点不到者斩。擅闯营门者斩。闻鼓不进者斩。闻金不退者斩。语笑喧譁者斩。姦人妻女者斩。泄漏军机者斩。交头接耳者斩。无力夺旗者斩。临阵反顾者斩。〔参照前白衆应介生〕擂鼓聚将。〔擂鼓介衆将上生〕衆将。收敛兵器。上前打恭。〔衆打恭介生〕衆将官。当职蒙皇上之恩宠。领兵家之大权。在我者披肝挂胆。在尔者幷力同心。鼓者进。金者退。须加严谨。功者赏。罪者罚。我不食言。汝等可知我的官衔。〔衆应〕不知。〔生〕大汉左丞相天保大将军关外六国都招讨征东破楚神策大元帅。起在一边听点。〔衆应介〕参禀元帅。衆将花名号簿。〔生〕取上来。首将曹参。〔应介〕九江王英布。〔衆应介生〕大将军彭越。〔应介生〕大将陈豨。〔应介生〕大将张耳。〔衆应御差生〕大将周昌。〔应介〕大将卢绾。〔应介〕大将夏侯婴。〔应介〕驸马樊哙。〔应介〕大将闵子其。〔应介〕大将灌婴。〔生御差〕怎么有许多御差。〔衆〕未蒙大将差出造船。〔生〕这也不究了。〔照前叫应介〕魏豹。老将王陵。吕马童。周勃。陆贾。〔又叫〕殷盖。〔衆应不到生〕昨日分付听点。衆将俱到。他如何故违将令。绑来。〔应介殷盖上〕将相本无种。男儿当自强。〔衆〕点名不到。叫绑了你去见元帅。〔盖〕殷盖当面。〔生〕昨日分付听点。衆将俱到。你何故来迟。〔盖〕今日元帅出军。与妻子喫盃离别酒。故此来迟。〔生〕咄。岂不闻受命于君。则忘其亲。将军约法。则忘其家。旣以一身许国。岂有妻子之念乎。叫曹参。推出辕门。斩乞报来。〔曹〕献首级。〔生〕悬挂辕门示衆。〔樊哙〕可恼可恶。韩信这懦夫。与汉家并无折箭之功。就斩了一员大将。〔生〕曹参。是什么人喧哗。〔参〕先锋樊哙。〔生〕你与我绑过来。〔绑介〕樊哙。你何故喧哗。乱我军心。〔哙〕韩信。你无资身之策。乞食于漂母。又无兼人之勇。受辱于跨下。汉王拜你爲将。并无折箭之功。怎么就斩了一员大将。可恼可恼。〔生〕咄。岂不知我居楚不过执戟。事汉不出连廒。昨日与你一殿之臣。今日违吾将令。军门不贷。斩乞报来。〔哙〕韩信。你这饿夫。一介小人。轻觑椒房之亲。你有何德能敢斩我。〔生〕你得做椒房之亲。说我是个小人。尔听着。
【十二月】〔生〕想伊尹曾耕锄困有莘。姜太公他守定丝纶。傅说在岩牆板筑。孔子在陈蔡居贫。你笑我做元戎的是庶人。你是个低头喫肉大将军。只好杀狗处持着刀刃。
〔哙〕你要斩我。须请旨纔斩得我。你怎么斩得我。你怎么斩得我。〔生〕自古拜将一节。古昔轩辕拜封后以灭蚩尤。秦王拜王翦幷呑六国。武王拜太公灭纣兴周。今主公拜韩信只要灭项兴刘。我今日在此。上不知有天。下不知有地。前不知有君。后不知有舍。只听阃外将军令。那待囘朝请旨来。拿去斩了。〔外〕圣旨留樊哙。〔参〕萧何擅闯营门。〔生〕拿萧何砍了。〔外〕有玉匣。〔生〕旣有玉匣请过来。〔外正立介〕圣旨留人。〔信拜介〕愿吾王万岁万万岁。圣上不知留何人。〔外〕圣上有旨。殷盖故违将令。诛得正当。今有樊哙。乃是椒房之亲。可看朕面。且饶他一囘。〔生〕老丞相。此来差了。旣有圣旨。合该先着人通报。我好接旨。又是韩信今日在此点将。若是与项羽交战。还是接旨好。还是交战好。倘有奸细。何以防之。〔外〕是。不敢。〔生〕这旨意不是赦樊哙的。早赦了老丞相的罪了。请囘。〔外〕是。〔生〕叫曹参。萧何是马来的步来的。〔参〕马来的。〔生〕马来的。把马去了四足。把马夫杀了。以代萧何之罪。〔参照前白外〕通报一声。萧何谢罪。〔参禀介生〕不须。明日到军门来见。〔参出囘介外〕好好。汉家当兴。感谢天地。〔生〕叫曹参。带樊哙。〔咄〕狗夫。狗夫。我道你爲何辄敢大胆。原来倚託椒房之亲。你说我没有半枝折箭之功。就把一员大将砍了。不是我夸口。扶汉室江山。刘王社稷。在反掌耳。你道鸿门救驾独亏于汝。汝等旣是鸿门有功。何不请你主公帝居咸阳。拜我韩信何用。圣旨留你死罪。便饶了。活罪怎么饶得。分付军政司重打一百。〔参带下打一百介生〕带过来。我与你三千人马。明修栈道。近前来。〔附耳低语介〕只许你修。不许你完。〔樊哙〕得令。〔下生〕衆将过来听令。〔衆应介〕殷盖来迟。吾以斩首。樊哙喧哗。吾以痛责。王法无亲。各宜遵守。三令五申。七符六诏。虽云兵出有奇。其实兵行诡道。〔衆应介〕
【山花子】〔生〕筑坛拜将君王命。亮诸侯敢违吾令。笑西楚尅日定。秦燕齐赵魏遭迍。令衆将军必须用心。明修栈道须早行。陈仓暗渡须用心。指日鞭敲。奏凯囘程。
令行山岳动。
言出鬼神惊。
一朝权在手。
定把令来行。
第二十七齣　预防
【菊花新】〔外扮赵王上〕男儿生世间。少壮当封侯。战伐有功业。焉能守旧坵。
自家赵王是也。闻知韩信明修栈道。要与我征战。遣先锋去打探。不见囘来。不免唤李猛将军来。分付他带领军马。把守城池。待俺领三军前去与他交战。小校唤李猛将军。〔叫介小生上〕来了。
【前腔】楚汉定雌雄。使我心头涌。
吿大王。有何钧旨。〔外〕那韩信领兵与俺交战。你可统领五千人马。把守城池。待我整备三军。前去擒拿韩信。扫荡他邦。〔小生〕大王请去。城池守护。自有小将在此不妨。
【红绣鞋】〔外〕三军听令遵行。遵行。连忙排阵兴兵。兴兵。人努力。马蹄轻。〔合〕云漠漠。雨纷纷。井陉险。绝粮军。井陉险。绝粮军。
【前腔】〔衆〕先锋主帅亲征。亲征。须论武烈威名。威名。人似虎。马飞腾。〔合前下〕
第二十八齣　定谋
【满庭芳】〔末上〕黄石奇谋。赤松高致。始终惯在心胸。君仇未报。借汉易爲功。
千金散尽复韩仇。不报韩仇死不休。五世相韩原有种。一朝天子未封侯。自家乃张良是也。昨闻丞相举荐韩生。具礼拜爲大将之职。今日约往帅营庆贺。且等待他来。
【前腔】〔外上〕且喜明良际遇。还夸文武攸同。天机动。伫看狼烟扫尽。表我志英雄。
〔见介末〕老丞相拜揖。〔外〕军师拜揖。〔末〕天地人和应四时。孤虚旺相我能知。方当天与人归际。不显功勳未足奇。昨蒙丞相约往帅营。拜访韩元帅。可就此同行。〔外〕请了。转过营门西去。那门正是帅营。〔外末〕进去通报。萧爷张爷在此。〔丑报介〕
【菊花新】〔生上〕金裘骏马趁英豪。显我平生志气高。身不离弓刀。早把君恩酬报。
〔生〕丞相军师请了。〔外末〕元帅请。〔生〕丞相军师拜揖。〔外末〕元帅拜揖。〔生〕老丞相。向日军令严紧。冒渎却休怪休怪。〔外〕正当如此。〔生〕六合风驰虎鬭龙。一身当国斩羣雄。〔外末〕王朝有道生良将。〔生〕全仗吹嘘举荐功。今蒙丞相军师下顾。未审有何委令。〔末〕今日一来拜贺元帅。二来因见世态纷纷。何时可定。秦庭之鹿已失。高才捷足者旁午于四方。汉室之龙于飞。智谋骁勇者纵横于天下。当今之时。欲爲君者不得其臣。欲爲臣者不得其主。今日幸而明良相逢。风云际会。何不大施赤手之功。以图著名汗靑之史。〔生〕军师听禀。膏粱虽美。去病则药石不可不先。礼乐虽文。用武则兵革不可不重。〔外〕今元帅所言虽美。然而士卒云屯。掌生杀者在乎一将。贤臣星聚。持王纲者在乎一人。下官虽忝文职。策谋全赖军师。〔末〕不敢。二位俱不肯做主。野夫一人亦不能兼有所长。吾闻易云。二人同心。其利断金。同心之言。其臭如兰。莫若我三人对天立誓。歃血爲盟。共扶王室何如。〔生〕军师美言。敢不从命。〔外末〕旣如此。就烦元帅麾下军校。取鸡狗血来罚誓。〔生〕叫军校。取歃血盆过来。〔淨丑执盆上〕足健追奔马。声高气亦雄。身轻如过鸟。足快赶飞龙。吿元帅。歃血盆在此。〔生〕五伯当年势迭兴。读书牛角戴锄耕。黄河一带山如砺。惟有盟言不可更。〔外〕盟可和兮不可寒。谁言脣血未能乾。君臣自古盟爲重。鸡血淋漓共一盘。〔生〕军师丞相请。〔末〕丞相元帅请。〔外〕军师元帅请。〔末〕良爲君父复仇。死亦瞑目。若不助汉灭楚者。有如此血。〔外〕何自刀笔登台鼎。吾闻乘人之舟者载人之难。受人之恩者终人之事。若不助汉灭楚者。有如此血。〔生跪介〕韩信家本侧微。辄陞大将。恩深宠渥。若不平定四方以安刘氏者。有如此血。〔衆〕取去。〔淨丑〕湛湛靑天不可欺。纤毫私意鬼神知。谋臣歃血爲盟后。楚汉兴亡事可知。〔淨丑下末〕旣以歃血爲盟。共当拜谢天地。〔合〕
【画眉序】文武两相依。歃血爲盟有天知。爲春王正脉未绝如丝。愿三杰心志和同。一统山河完聚。〔合〕大家戮力勤王事。功成在汗简标题。
〔丑上报事介〕军情事十分紧急。小将不得不报。〔生〕辕门外军报什么事。
【滴溜子】〔丑〕军情事。军情事。特来报知。东南上。东南上。震拥鼓鼙。〔生外末〕旗上写什么字号。〔丑〕远望成安君三字。〔生〕成安君乃是赵国了。〔丑〕先锋下战书侵吾地。〔合〕请大将疾忙临阵指挥。
【前腔】〔生末外〕干戈动。干戈动。四方鬭起。征战事。征战事。出乎不已。上赖吾王洪福。下承阃帅成事有济。〔合前〕
【前腔】〔淨上报事〕白旗报。白旗报。元帅听啓。〔生〕报甚事。〔淨〕齐国的。举兵无礼〔生〕齐国乃小小之邦。怕他怎么。〔淨〕近日连衡楚将。〔生〕原来合着楚兵。未知何人爲将。〔淨〕龙沮逞武威刻战期。
〔合前淨下末外〕元帅。楚国又来。齐国又来。又闻楚兵相合。如此怎好。
【前腔】〔生〕军师的。军师的。不须致疑。相国的。相国的。何必恐虑。待吾略施谋计。管敎赵与齐尽扫除。〔合前〕
【尾声】如雷战鼓惊天地。鼎沸山河能料理。拟望成功奏凯囘。
〔外末〕元帅。歃血盟誓。我三人之心。征伐者。乃一国之计。不知元帅出师。择在何日。〔生〕下官拜将之后。出师之期已有定矣。昨日令人明修栈道。暗度陈仓。迳截赵魏。掩其不备。一鼓而下。那时取赵灭燕。东击齐师。南绝楚粮道。西与吾王会于荥阳。信之愿也。〔外〕军事已早定矣。眞大将之才也。可喜可喜。〔下〕
〔末〕长蛇封豕混枭鸱。
〔外〕尽属元戎一指挥。
百万貔貅听号令。
〔合〕八方黎庶仰旌旗。
第二十九齣　破赵
〔生上〕衆将官。上前听吾号令。〔衆应介〕俺拜将之后。行军调令已有晓喩。将令旣申。不须吾指教。今日出师事疾。尔等戒严明修栈道。明晚大军要暗度陈仓。〔衆〕吿大将军。明修栈道。以爲顺取之势。甚得其便。今暗度陈仓。元帅却爲何。〔生〕咄。你晓得什么。明修栈道者。使各各伺候在彼备战。暗度陈仓者。将燕齐赵魏掠兵战将一鼓而下。正所谓疾雷不及掩耳。预使万军背水爲阵。待吾与彼交战。扎定本营追来。你当奋勇接战。着二千小校。各执旗鼓。伏于赵国之傍。他必空城逐我。汝等遂入其城。拔赵旗插汉旗。那时纔中吾计。不可迟误。事定功成。重行陞赏。〔衆〕得令。〔生〕再传令各营将官。子时祭旗。寅时出军。如违令者枭首。
【水底鱼】〔丑分付介衆〕暗裏藏机。岂无胜赵时。诸军埋伏。佯输便易旗。佯输便易旗。
【前腔】〔赵王衆上〕尀耐韩生。前来激我每。吾今一战杀。敎他不见形。
【前腔】〔衆〕赵国无仁。如何乱起兵。燕齐都败。那怕小邦君。〔赵衆〕云漠漠。雨纷纷。井陉险。绝粮军。
〔赵〕军校。远远望见那尘头起处。莫非是汉家人马。〔丑〕是汉家人马。〔赵〕分付前队人马上前打话。〔丑〕来将何人。〔淨〕天保大元帅六国都招讨征东破楚大将军韩元帅。〔丑〕韩信。你这懦夫。待我去须自与他相持。〔生〕你可就是赵王。有甚本事与俺交战。〔赵〕那个与你鬭口。〔换白马介生下介赵〕我说这懦夫有甚本事。与俺对敌。分付大队人马与我追上前去。〔下韩兵上淨〕太平原是将军定。还许将军定太平。自家乃是韩元帅麾下副将是也。我奉将军令。着俺带领这五千铁骑伏于赵国之旁。战败之后卽入城中。拔赵旗插汉旗。叫军校。〔衆应上〕算定成安君。饶你锦鳞归大海。难脱天罗地网灾。〔下赵衆上〕
【前腔】疾走啣枚。刀鎗要整齐。交锋战鬭。得胜便囘旗。
呀。不好了。怎么城上都是那汉家旗号。又中了那懦夫之计了。叫军校。努力杀进前去。看怎么。
【前腔】〔韩上衆〕呐喊齐声。三军各用心。指挥听令。奋勇那顾身。奋勇那顾身。
〔赵上〕看你这懦夫这等欺心。出马来。〔战介赵输介绑介〕罢了。若听李左车之计。不落与这懦夫之手。〔生〕你这厮有甚本事。敢与我对敌。〔赵〕我也是有本事的。被你这懦夫藏兵易旗哄了。〔生〕军校。绑到军营示衆。〔应介〕得令。
【排歌】〔衆〕背水爲营。藏兵易旗。陈馀赵歇成诛。燕齐不战望风靡。楚汉先期载榇舆。兜鍪晃金鼓齐鸣。三军齐唱凯歌囘。班师日。奏捷时。麒麟阁上姓名题。
〔小军〕禀元帅。到了营门了。〔生〕军校。分付各队伍将官各归营寨歇息。〔丑分付介生〕带那成安君这厮过来。问他恰是愿降愿斩。〔丑上问介赵〕咄。上覆你那懦夫小人。我乃是一邦之主。怎么伏你。你要去就去罢。〔生〕绑出辕门外斩首示衆。〔丑押下介生〕成安君旣斩。快着班师囘去罢。
阎王注定三更死。
定不留伊到四更。
第三十齣　延访
【粉蝶儿】〔生上〕席捲囊收。小邦的尽归吾彀。任从他齐楚绸缪。翦藩篱。除羽翼。渐交分剖。
谦受益。满招损。常闻往圣之格言。贫无谄。富无骄。每记先贤之良训。我韩信未及引兵击赵。出自井陉。不想赵有李左车谏说。赵王自欲请兵绝吾辎重。古云。远道行兵。以食爲重。又云。重赏之下。千军辟易。若使左车之计一行。我韩信几乎入于虎口。安能背水以胜赵军。爲此。令军中有能生擒李左车。赏以千金。官封万户。未知可曾拿得否。〔丑淨上〕有事不敢不报。无事不敢乱传。报声息事将官吿进。吿元帅。李左车已曾拿下了。未有钧旨。不敢送入。〔生〕果然拿了。〔淨丑〕是。拿了。〔生〕不曾伤损他么。〔淨丑〕不曾伤损他。还是囫囵的在那裏。〔生〕快去送进来。〔淨丑〕吿元帅。拿这李左车。不知是要粗凌迟碎凌迟他。〔生〕我自有制度。谁要你问我。〔淨〕吿元帅。李左车是小人拿的。〔生〕都有赏。快送他进来。
【前腔】〔外扮李绑上〕亡虏俘囚。恨成安君不听奇谋。今日国遭亡。身遭难。有谁搭救。
〔小外见跪介生〕呀。我军中好没分晓。怎么把先生绑缚。待小将亲自解缚。〔小外〕起动将军。〔生〕先生请起。〔小外〕小人不敢。〔生〕非也。先生有神谋妙策。信非不知。但以军令从事。故此相犯。恕罪恕罪。先生请坐。〔小外〕小人罪夫。焉敢上坐。〔生〕先生请坐。不必太谦。〔外上坐生〕衆将都退。〔衆应下生〕外者小将行兵。欲出井陉之口。不知先生有何计策。谏说赵王。〔小外〕将军有问。老夫敢不实吿。外者将军涉险远来。势不可敌。吾闻千里馈粮。士有饥色。这井陉之口。止容一人一马。车不得方轨。骑不得成列。兵旣远来。粮食在后。若得请兵三万。沿路截之。深沟高垒。愼勿与战。数日之间。必致危困。此乃老夫不才实有此谏。赵王不从。〔生〕先生之言。高出小生万倍。若使赵王果听斯言。我韩信焉能出此。〔外〕不敢。老夫敢问将军。右傍山陵。左旋水泽。今者背水之阵。以胜赵军。出于何典。〔生〕先生但知兵法九地。不知机变在人。岂不闻陷之死地而后生。置之亡地而后存。且士卒非素所抚循。一旦驱市人以战。苟于生地。溃散奔逃。安能以少击衆。胜赵军乎。〔小外〕此眞将军高见。老夫焉能到此地位。〔生〕不敢。如今小将意欲北攻云中。东伐齐邦。行何计策。方得事全而功倍。〔外〕亡国之士。不可以图存。败军之将。不可以语勇。将军自有高见。卑末何敢僭言。〔生〕吾闻百里奚去虞而虞亡。之秦而秦霸。非愚于虞而智于秦也。用与不用。听与不听耳。〔外〕智者千虑。必有一失。愚者千虑。必有一得。狂夫之言。圣人择焉。将军果然不耻下问。老夫敢献先声后实之说。〔生〕何以谓之先声后实之说。〔外〕将军听禀。今日将军虏魏王豹。诛成安君。威振天下。谁不惊惧。然率连战疲倦之兵。战于燕国坚城之下。战则不得胜。攻则不得取。岂不自损其威。祸生不测。〔生〕若如此。计将安出。〔外〕今爲将军筹策。莫若休兵解甲。鎭抚赵民。然后遣一辩士。奉咫尺之书。燕必听从。嗣后燕齐智勇俱困。教他救济无及矣。〔生〕妙计妙计。我韩信若不请先生谢罪。安得闻此先声后实之计。小将合当拜谢。〔外〕元帅。岂敢。〔生〕
【梁州序】兵骄须覆。机深难破。良将还凭王佐。才非伊吕。安能无事无讹。忆昔舜犹勤问。禹拜昌言。有善须当慕。古来贤达者尙谦和。自满夸能岂丈夫。〔合〕军旅事。吉凶大。看羣雄聚散星旗布。何日得罢干戈。
【前腔】〔小外〕犬犬非主。身甘舂磨。何幸置吾高座。天怜樗朽。分明转祸爲福。将军。且自从容安赵。缓策收齐。府郡皆经过。那时呵。羽书封咫尺射燕都。敢不从风附和我。
〔合前丑上啓事〕只因军令紧。两脚恨难行。吿元帅知道。齐国引兵来得甚急了。〔生〕果然来得急了。〔丑〕是。〔生〕军中仓卒。不得款敍。有慢先生。怎么好。请先生同到阵前。以观其形胜何如。〔外〕将军有令。老夫焉敢不陪。〔生〕旣如此。请。〔外〕请。
〔生〕不将仇报反将恩。
〔外〕方见将军四海心。
〔生〕着意种花花不发。
〔外〕无心插柳柳成阴。

[book_title]第三十一齣~第四十齣
第三十一齣　救齐
【红衲袄】〔淨上〕头戴着铁兜鍪猩网红。身披着金锁铠须弥重。不怕你密森森鎗和戟。不怕你乱纷纷刀与弓。我自有拔山力盖世勇。笑谈间指挥他阵垒空。〔笑介〕可笑那韩信夸能也。他把赵魏燕齐欲併攻。
我欲恕人人不恕。人难容我我难容。自家爲何发此言语。只爲那韩信这厮。自从我故叔武信君渡淮而来。不幸阵亡之后。吾曾授他爲执戟郞官。官虽不大。待后有功。另加赏爵。不意此人性急。弃楚归汉。拜爲大将之职。前日他因先定魏。次卽攻赵。惜乎成安君不信李左车之计。败于背水之阵。此非韩信之能。因吾未曾出师以救二国故也。今欲东击齐王。将欲隘吾归路。绝吾粮道。所谓脣亡则齿寒也。这厮好生无理。军士每那裏。〔末扮小军上〕忽闻呼唤急。未审有何因。吿将军。有何钧旨。〔淨〕军士每传吾号令。务要军伍整齐。旌旗次序。金革分明。次第擂鼓发砲。且待参军出来。再有分付。〔丑扮龙沮上〕
【前腔】斩天关不愁他势逞雄。撼地轴怎当我心无恐。不怕他铜牆高数仞。也不怕他铁城关围几重。俺这裏人如虎马如龙。倒轮鎗撞穿他心与胸。呀。可笑那韩信夸能也。他把赵魏燕齐欲併攻。
大王。龙沮参见。〔淨〕龙沮。你来了。〔丑〕是。小将来了。〔淨〕你知大将韩信么。〔丑〕小将颇知其人。〔淨〕他曾定魏破赵。今又击齐。人都道他大有功于汉。汝等当如之何。莫若助阵以救齐王。爲吾保障可乎。〔丑〕吿大王。不说那韩信。小将到有警戒之心了。说那韩信。何足爲戒。〔淨〕差矣。他有谋略。号爲国士无双。你怎么轻觑他。〔丑〕吿大王。他曾乞食于漂母。无资身之策。受辱于跨下。无兼人之勇。虽有才略满身。岂能当吾一指。〔淨〕原来韩信是个懦夫。何足道哉。将军快要去传军令。急救齐王便了。〔丑〕得令。
【节节高】〔合〕一军振武威。早兴师。汉兵卽日临齐地。伊无理肆妄爲。相轻觑。胸中好运安邦计。从伊尽把城池弃。〔合〕奏凯歌囘。事须期。管敎韩信生擒至。
【前腔】威名四海知。敢相欺利兵坚甲强弓矢。行师至滩水偎。相围住。须臾杀却前军退。举燕击赵成儿戏。〔合前〕
【尾声】行兵发马休迟滞。耳听辕门奏捷书。奋武扬骁救勉齐。
〔淨〕可怜韩信太无知。
〔丑〕敢逼齐疆敌我师。
〔淨〕善恶到头终有报。
〔丑〕只争来早与来迟。
第三十二齣　囊沙
【侥侥令】〔生上〕临淄今已定。重举击齐兵。乘胜长驱如破竹。笑杀那龙沮枉进征。
军校。分付军中万人。各将裙幅爲囊。盛沙一斗。塞住淮水上流。待吾与他交战之际。握起囊沙。截其先后。分兵来战。必斩龙沮。事定功成。重行陞赏。不得违令。〔衆〕领钧旨。
【前腔】〔丑衆上〕同临滩水。汉楚两交兵。但愿援救齐师功多胜。擒取那元凶繫马归。
〔丑〕汉家人马来未曾。〔衆囘介〕来了。〔丑〕追上去。〔下生衆上〕
【耍孩儿】领军兵。领军兵。疾速忙前进。敎他每闻风怕影。手执鎗剑。如龙沮敢来对阵。活捉与生擒。得胜时奏凯囘程。
【前腔】〔丑衆上〕军中命。军中命。疾速就登程。旗鼓分扬全凭号令。战退可囘军。凯歌得胜。〔合〕切莫留停。且把先锋齐整。
军校。远远望见一彪人马。敢是汉家兵来了。且住了。就在此扎营。〔末〕吿将军。汉兵已在澧水上了。〔丑〕来将何人。〔生〕我乃大汉左丞相天保大将军关外六国都招讨征东破楚神策大元帅韩信是也。汝非龙沮乎。〔丑〕你这厮出言夸大。怎敢当我一指之力。你可记乞食于漂母。受辱于跨下么。〔生〕咄。你这厮好生无理。谁与你鬭口。吾问你大将鬭智不鬭力。何必夸勇。〔丑〕你有甚么本事。与俺这裏交锋。〔小军生衆合〕
【哭岐婆】狂言休逞。前来决胜。猥将龙沮敢降吾令。刀鎗乱斩血脂腥。仓忙一战已功成。
【前腔】〔丑淨末〕兼呑衆倂。军无宁静。韩信枉自夸功奔兢。剑锋闪烁电光明。须臾杀退汉家兵。
〔战介生〕军士提起囊沙。〔丑〕不好了。不好了。水来了。后军都湮没了。那前军怎么了。我不好了。〔捉丑绑介生〕龙沮。你这厮有甚本事。与俺交战。〔丑〕我怎么没本事。我龙沮也是有本事的。被你这懦夫囊沙计哄了。〔生〕叫衆将官。如今齐地已定。奏凯班师。军校。将龙沮迎到本营。枭首示衆。〔生〕
【四边静】堪嗟项羽眞无策。令伊救齐国。指望请功劳。如今有何益。〔合〕救人未得。身先死厄。斩首挂营门。谁敎与吾敌。
【前腔】〔丑〕将军妙计人莫测。龙沮眼不识。操斧弄班门遭刑泪空滴。〔合〕仰望宽恤。乞饶死厄。俱已愿投降。从今併一国。
【前腔】〔末外〕笑伊筋骨无多力。轻身犯锋镝。何必自夸能。运军尽渰没。
〔合前生上老人上〕国正天心顺。官淸民自安。请将军驻马。〔生〕咄。是什么人。〔淨〕小人是齐邦父老。因爲齐王虐民害人。不得安生。今将军奉天伐暴。以解倒悬。聊备壶浆相庆。〔生〕生受你远来。军士每收了壶浆。留到大营赏劳。
【朝元歌】〔生衆〕王师旣兴。一举连功胜。齐师旣殒。顿扫烽烟静。此日休兵。凯歌相应奉着吾王勑命。我独战征。干戈扰攘今暂停。笳鼓振天鸣。旌旗耀日明。〔合〕花如锦城。触目处倍增豪兴。倍增豪兴。
【前腔】〔生淨外合〕父老车前引领。军兵远送迎。田不变农耕。居民除夜惊。市无人止行。体道躬行。弔伐虐政。看呻吟。转讴歌欢笑声。西讨又东征。赵平齐又平。
〔合前小军〕吿元帅。大营已到了。〔生〕叫军校。带那龙沮过来。〔衆应介淨外看丑介丑〕唗。你看我怎么。〔外淨上〕禀元帅。却不比我每。他相也是不同的。〔生〕你这厮恰是愿降愿死。〔丑〕你这懦夫。我是一个大将。怎么肯降你这样小人。要杀杀了罢。〔生〕军校。绑去斩讫囘报。〔衆应介丑下衆〕父老远来营中谢恩。〔生〕起去。〔淨外〕不敢。吾闻顺德者昌。逆德者亡。兵出无名。事故不成。故曰。名其爲贼。敌乃不服。项羽爲无道杀其主。天下之贼也。夫仁不以勇。义不以力。宜率三军之衆爲义兵。奉以吿诸侯。乃伐之如何。〔生〕汉王爲义帝发丧。天下共立义帝。分付军中悉皆缟素。〔外〕汉王亲爲义帝发丧。军中悉皆缟素。
〔淨〕将军才略世无双。
〔生〕弔伐行师国尽降。
〔衆〕柳暗驿亭旌斾绿。
〔合〕花街官道锦袍香。
第三十三齣　讹传
【桃源忆故人】〔旦占上〕天涯游子关山阻。辽海音书难渡。何日归来美满。洗却我胸中苦。〔旦〕淸门冷落谁相顾。独自支持门户。
〔见介旦〕母亲万福。〔占〕孩儿免礼。孩儿。日暮苍山远。天寒白屋贫。〔旦〕柴门犬不吠。应是未归人。〔占〕孩儿。我见你这几日眉头不展。面带忧容。爲着甚么来。〔旦〕母亲。孩儿非爲他事。
【二犯傍妆台】自从夫壻往长安。敎我红泪重曡几曾乾。钗横鬓乱无心整。形容瘦损镜鸳。看花负约谁爲侣。翫月登楼愁倚栏。〔合〕晓窗寂静。夜衾枕单。终朝肠断望云山。
【前腔】〔占〕你把芳容收整泪痕班。愁眉分翠放心宽。关河间阻鳞鸿杳。终有日锦衣还。功名自古由天。到今日方知离别难。
〔合前〕你丈夫倘若成就了那功名时呵。
【醉罗
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:32:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>