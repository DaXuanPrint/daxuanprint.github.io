<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="西湖艣唱,江舟欸乃,藤香馆词全文在线阅读,藤香馆词全文在线下载,大玄古籍书库">
<meta name="description" content="词别集。近代薛时雨著。二卷。。凡《西湖橹唱》、《江舟欸乃》各一卷。有同治五。年(1866)刊本，卷首有李肇增、杨叔怿序及作。者自序，卷末有金鸿佺、张景祁、董慎言跋。另。有同治七年刊本，与《藤香馆诗删存》合刊;同。治十年刊本，与《藤香馆诗钞》、《续钞》合刊。通。行本为民国二十六年(1937)开明书店排印陈。乃乾辑《清名家词》本。_藤香馆词_全文在线阅读_藤香馆词_全文在线下载_大玄古籍书库">
<title>藤香馆词_薛时雨_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">藤香馆词</span> <br/>
          作者： <span class="inputVal" id="bkauthor">薛时雨</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,词集,完结</span> <br/>
          字数： <span class="inputVal" id="bknum">[book_length]17916</span> <br/>
          说明： <span class="inputVal" id="bkdec">词别集。近代薛时雨著。二卷。 凡《西湖橹唱》、《江舟欸乃》各一卷。有同治五 年(1866)刊本，卷首有李肇增、杨叔怿序及作 者自序，卷末有金鸿佺、张景祁、董慎言跋。另 有同治七年刊本，与《藤香馆诗删存》合刊;同 治十年刊本，与《藤香馆诗钞》、《续钞》合刊。通 行本为民国二十六年(1937)开明书店排印陈 乃乾辑《清名家词》本。</span> <br/>
          封面： <span class="inputVal" id="bkimg">Z_20915.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]藤香馆词
[book_author]薛时雨
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,词集,完结
[book_length]17916
[book_dec]词别集。近代薛时雨著。二卷。 凡《西湖橹唱》、《江舟欸乃》各一卷。有同治五 年(1866)刊本，卷首有李肇增、杨叔怿序及作 者自序，卷末有金鸿佺、张景祁、董慎言跋。另 有同治七年刊本，与《藤香馆诗删存》合刊;同 治十年刊本，与《藤香馆诗钞》、《续钞》合刊。通 行本为民国二十六年(1937)开明书店排印陈 乃乾辑《清名家词》本。
[book_img]Z_20915.jpg


[book_title]西湖艣唱
全椒薛时雨澍生槜李虚燕垒生录入
水调歌头·吴蓉圃太史同年凤藻招宴吴山道院即席有作
积雨放晴霽，风景倍清研。拓开游览眼界，须上最高巔。多少红楼白塔，一派湖光山色，都落綺筵前。极目远天尽，疋练截江边。联今雨，呼旧雨，共流连。良辰胜境难值，况又主宾贤。峰是吴山第一，人是蓬莱第一，此会续群仙。（座皆癸丑同年，蓉圃為癸丑榜首）起舞倚残醉，自谓我非颠。
百字令·雨中游湖
画图流览，爱龙眠描写，楼臺重叠。纸上湖山亲领略，转惜画工笔拙。柔艣轻摇，浓阴密酿，有地都佳绝。烟嵐如沐，六桥波影遥接。笑我卅载乡园，拳山勺水，到此胸襟阔。绝代果然西子貌，任尔淡妆浓抹。瞑色催人，山灵送客，过眼犹嫌瞥。城闉迴首，眉痕添画新月。
瀟湘夜雨·海昌寓馆逼近海塘潮声汹涌夜常失眠加以连宵风雨倍难成寐枕上倚声
江北波澄，淮南涨浅，生平不惯潮声。海滨风浪太纵横。翻水国、蛟龙吼怒，嘶敌骑、金鼓齐鸣。惊魂处，昔沉永漏，响咽残更。连宵怯听，蕉窗零雨，浙沥交并。累羈人不寐，辗转天明。灯剔烬、瘦红影堕，鸦噪晓、虚白光生。争能似、乡园睡稳，猿鹤伴凄清。
百字令·海昌署中古柏相傅千百年神物屡着灵异尝亲降墨蹟於署之西轩自称古木主人笔势飘洒语亦盘曲可味当事者勒诸碑石胡云次刺史泽沛以搨本见赠并索题词
虬枝耸翠，儼鬢眉耆耈，衣冠太古。密荫遮来官阁遍，长养使君霖雨。丞相祠堂，精忠庙貌，一气同凝聚。神光离合，素笺亲降幽语。细审笔势纵横，翔鸞舞鹤，妙得云烟趣。古帖人间容易觅，珍重赤松儔侣。石蘚鉤摹，铜柯展謁，眼界开如许。麄官惭愧，蚓蛇难续书谱。
减字木兰花·苦雨
困人天气，睡起懨懨无意意。天也心酸，镇日淋漓泪不乾。浓情密绪，恰似飘来千万缕。斜倚窗櫺，翦个红衣人扫晴。
偷声木兰花·新晴
禽声得意喧清昼。一线朝阳窗隙透。风漾帘旌。檐溜犹闻滴沥声。满庭花木增研好。出浴美人眉黛扫。等是羈留。风日融和便减愁。
菩萨鬘·南道宫楼院树阴深静晚卉丛生时一散步
春花落尽都无影。桐阴满罩蕉阴冷。晚艳孕秋芳。纤红发海棠。上清书未读。堕落愁尘俗。偶结道家缘。何人香案仙。
凤凰臺上忆吹簫·晚坐南道宫纳凉弔影凄然感而有作
雨过炎蒸，霉消暑逼，安排葛帔蕉裳。幸室邻荷院，静极生凉。多少阑干倚遍，情脉脉、倦引藤牀。凄清况、灯昏古壁，月转虚廊。荒唐。上清迢递，偏许我尘踪，寄託云房。賸影形相赠，色相全忘。待把关头打破，何时熟、枕畔黄粱。空縈想，叁生幻梦，一瓣心香。
虞美人
兰汤浴罢梳妆懒，宝髻鬆鬆挽。白罗衫子茜纱裙，閒与知心小婢立斜曛。桃枝绿扇摇风细，粉汗香融腻。扇头谁写十叁行，仔细猜他笔画似檀郎。
忆王孙·题画
远山烟靄近山云。水竹叁分屋二分。此景江南画是真。暗伤神。少箇桃源可避秦。
调笑令
调笑。调笑。自詡年华正妙。怪他阿姊情痴，镇日妆楼锁眉。眉锁。眉锁。渐渐新愁到我。
多丽·暑夕思乡
暑天长。客窗愁思茫茫。想招凉、吾庐最好，草堂旧署藤香。一庭花、芳馨徐送，满园竹、热恼俱忘。弱女移尊，娇儿搔背，山妻閒话伴疏狂。问何处、风多便去，角枕自携将。安排定时新瓜果，小佐壶觴。叹今生未修清福，合教驰逐名场。日当天、衣冠苦着，尘满地、僕马纷忙。腰折眉摧，形劳神役，算来无地是清凉。到退食、科头小憩，树色隐残阳。争能似、山中脱略，荇带荷裳。
浣溪纱题桃花扇传奇后
南部烟花赛六朝。江山佳丽美人娇。风流公子此魂消。画戟寧南通旧好，灵旗阁部缔新交。忠魂两地待君招。
一萼红赠月娥
称芳名。是广寒旧队，小謫下瑶京。蛾样犹纤，蟾辉未满，神彩先自光明。曾学过、霓裳法曲，串新声、嚦嚦妒啼鶯。靨笑添涡，眉修露慧，睇转流情。快到团圞时候，愿灵娥珍重，莫堕愁城。豆蔻含香，芙蓉作蕊，烦恼何苦相縈。须记着前身小影，伴青天、碧海耐凄清。留待梯云客至，唤取卿卿。
西江月
弱质自甘憔悴，轻顰浅笑休夸。蛾眉有样在西家。懒学新人描画。翠袖单寒倚竹，红尘多少看花。承恩若要借铅华。蝴蝶今生休化。
瑶臺聚八仙同人湖上赏荷座客有谈秦淮风景者感赋
绕郭红芳。谁比似、西湖六月风光。水天无暑，柔櫓盪处悠扬。叁竺浮嵐笼竹树，六桥软涨狎鸳鸯。儘徜徉。绿荷四面，人在中央。秦淮那便让此，有山温水腻，粉艳脂香。十里珠帘，而今一片沧桑。少年游蹟寄处，猛迴首，烟云劫一场。休惆悵，趁花间酒熟，沉醉鸥乡。
过秦楼六月廿叁夕吴山香社极盛循山小步经月娥家
月影参差，灯辉高下，拂拂衣香不断。莲纤径窄，柳弱风欺，暗倩阿娘扶缓。缘趁夜永人稀，偏是游人，也耽宵翫。借轻罗小扇，遮来羞靨，障来愁面。有几辈、倚竹招凉，挑灯默坐，不把晚妆匀染。房拢寂寂，门巷愔愔，熟客许来消遣。帘外鸚哥唤茶，雪椀冰甌，清谈儘便。道烧香则甚，儂有丹心一点。
百宜娇·茉莉毬
琢玉為花，翦冰成颗，妆罢綵丝穿就。式仿晶圆，影偷月小，鼻端清芬参透。奇葩媚夜，恐暗里、春光微漏。想攒将、碎朵团圞，趁伊含蕊时候。刚好是、风前浴后。偏懒押瑶簪，学貽琼玖。配有莲花，答来梔子，故故芳心挑逗。低悬麝帐，料素艳、今宵生受。到更阑、酒梦醒初，妙香徐嗅。
青玉案
何人背诵閒情赋。暗逗起、閒情绪。綺语翻新惊复妒。禽描鸞凤，卉搴衡杜。种出愁无数。彩云縹渺红楼护。锦字空缄断肠句。青鸟殷勤相探取。魂离神合，目成心许。私共灵修语。
减字木兰花
扬州小杜。枉把惜花新什赋。叶已成阴。孤负寻春一片心。宵凉梦杳。月影苍茫星影小。不怨嫦娥。只怪瑶臺风露多。
望江南·新月
新月上，影恰二分宜。两地情怀凭管领，一分照我一分伊。脉脉此相思。
一叶落
一叶落，凉初觉。彩云旧订银潢约。美人期不来，秋院罗衫薄。罗衫薄。恨向青灯阁。
鹊桥仙·七夕
经年别绪，经秋聚晤。一夕云軿小住。替他牛女预思量，是那箇、银河先渡。娟娟素月，珊珊玉露。註定星期休误。也知判衭在明朝，却自胜、参商两处。
满江红·感事用鄂王韵
虎踞龙蟠，争一霎、繁华消歇。问谁啟、东南门户，火炎冈烈。皖水先期归战舰，秦淮从此无风月。展吟笺、愁谱望江南，音凄切。虚声誚，谁能雪。家国恨，难磨灭。把金樽斟满，玉壶敲缺。斫地歌哀襟溅泪，忧天心赤腔凝血。问何人、遗世独遨游，朝仙闕。
捣练子·萤火
形闪烁，影低微。一日秋风一日稀。莫笑前生真草草，今生还避太阳飞。
明月逐人来·中秋前一夕偕黄孝侯太史同年鈺步月
长空云净，六街人静。扶残醉、良宵共趁。碧虚縹渺，天远清光近。匝地琼瑶双影。秋思谁家，四面红墙掩映。偏今夕、金吾犹禁。玉楼深锁，不放仙郎进。铁笛一声酒醒。
月华清·中秋对月感怀
冷袭吟魂，清围诗境，碧霄尘净如洗。万户笙歌，只我凄凉独自。倚法曲、仙侣虚邀，賡水调、妙才难拟。遥睇。悵高寒宫闕，云中天际。往事蹉跎犹记。算半住风簷，半消客邸。月色年年，看向故园能几。况者番、春梦新牵，更不许秋怀高寄。徒倚。渐更阑漏寂，斗杓斜指。
踏莎行·餘杭道中
苦竹沿溪，青莎贴水。斜阳黯黯遥山翠。一声欸乃送轻舟，行人渐入芦花里。打稻场连，剥棉天霽。桑麻而外无閒地。村居风景旧关心，勾将一片乡思起。
柳梢青·秋柳
絮果难圆，杨枝易老，秋又今年。少妇楼头，征人陌上，依旧缠绵。江南红板桥边。记弱态、依依可怜。过眼繁华，惊心摇落，况更烽烟。
唐多令·夜泊绍兴闻笛
月影碎中流。推篷客思悠。是谁家、人倚高楼。笛里从来增别恨，况永夕、拥孤舟。折柳起边愁。梅花落素秋。一声声、跌宕夷犹。曲罢更阑星在水，听隐约、答渔謳。
南乡子·餘姚舟次
风叶占秋声。凉逼疏篷渐不胜。黯黯水红花谢了，凄清。何处新歌唱采菱。一曲一桥横。宵冷霜揩镜面澄。罢钓渔翁无箇事，閒评。几辈高风似子陵。（道旁有严子陵故里碑）
临江仙·自姚江迴杭内子辈先已抵杭数日喜赋
倦客归来秋颯颯，乡音入耳分明。相逢何暇叙离情。隔江风鹤警，戚里最心縈。且喜双双儿女小，膝前团坐憨生。為耶屈指说行程。烽连瓜步赤，山到虎林青。
金缕曲·偕内子泛湖
霜气澄秋潦。喜空明、水天一色，镜开清晓。酒榼茶篮随意挈，买个船儿小小。恰称我、一家舒啸。湖外烟嵐湖里树，衬楼臺、金碧增奇巧。铃塔影、翳斜照。愁眉到此应都扫。泛中流、櫓声摇曳，大开怀抱。十载齑盐艰苦，共酬尔、溪山画稿。试领略、天然佳妙。俗状尘容须脱尽，有埔仙、冷抱梅花笑。扶残醉，倚归桌。
东风第一枝·乙卯新正叁日孝侯同年招作长夜之饮赋此
岭雪晴融，唐花暖放，咬春筵啟初度。选声宜趁新年，把盏喜联旧雨。多君洒落，早准备、登坛旗鼓。看布成、酒阵森严，蒸作满庭香雾。难得是、摶沙再聚。何况是、岁朝佳序。拨来内翰铜琶，和出杜娘金缕。豪情綺习，争忍令、芳时孤负。笑夜阑、扶醉归来，借尔玉堂莲炬。
一萼红·朱修伯太史同年学勤见余上年赠月娥词属倚原调转赠雪卿為赋此闕
扫蛾眉。看朝天素面，恰与月交辉。皓魄难圆，灵娥已嫁，深夜谁叩朱扉。让青女、嬋娟独擅，落九夭、咳唾尽珠璣。柳絮联因，桃花作靧，梅萼添肥。门掩枇杷花下，有煎茶学士，冷艳相依。姑射肌丰，太真肤腻，清品尘世应稀。却笑我、停舟访戴，（本姓）眩生花、银海倏迷离。為谱阳春一曲，算比红儿。
解珮令·歌筵解嘲
香山歌席，坡仙吟舫，是杭州、宦蹟都佳丽。落拓粗官，敢谬託、风流高致。只难删、少年幽思。春江花月，西陵驄马，问欢场、消魂能几。陶令閒情，也只是、遣愁而已。好春光，半归流水。
浣溪纱·咏江山船八首
江水湾湾漾碧波。山嵐冉冉映青螺。江山如此易情多。江上潮来游客梦，山中云遏美人歌。江山如此奈情何。
旧籍谁编九姓渔。江干供亿累花奴。纷纷花使索花租。生小惯尝风浪险，合家齐傍水云居。朝潮暮汐意何如。
时样梳妆绝可怜。东船西舫鬬嬋娟。春江多少买花钱。手帕行中原是妹，鸳鸯牒上不论年。桐严解说太言詮。
临水花枝分外娇。一江烟月路迢迢。灯红酒碧可怜宵。半面琵琶羞客顾，双声檀板倩郎敲。东君无语暗魂消。
一路珠帘不上鉤。杭州过了是严州。石尤风急打船头。昨夜飘萧留客雨，明朝艰苦上滩舟。有花有酒不须愁。
鸥恋烟波蝶恋香。嘲风弄月度年光。夜深人不隔红墻。薄倖有时嗔杜牧，风流私许嫁王昌。聘钱十万待商量。
桃叶桃根并擅名。双双姊妹总多情。旧欢未了又新盟。舞袖惯飘香拂拂，歌喉不唱泪盈盈。何人花外学调笙。
湖舫江船美并夸。有时湖舫去看花。妒他名胜属西家。苏小芳魂留艳士，越妃遗蹟冷香车。维舟凭弔夕阳斜。
临江仙·闈后偕景剑泉太史其濬泛湖
天上文星湖上落，一湖秋水澄鲜。画船来往夕阳边。波光浓似酒，人影淡於烟。珊树珍奇齐入网，遗珠访到嬋娟。锦袍红袖两蹁躚。泥他金缕曲，酬尔玉堂仙。
南浦·鸳鸯湖
春水长蘼芜。问晚来、鸳鸯并宿何处。打桨趁文禽，沙隄上，惟有浴鳧飞鷺。风光艳丽，湖名也作消魂语。画船缓度。看多少垂杨，绿迷洲诸。渔庄蟹舍排连，又菱角鸡头，乘春培护。此地足幽栖，应容我、他日櫂歌来去。心盟白水，抽身便作烟波侣。东流可泝。待准备吟囊，更题鸚鵡。（鸚鵡湖在郡东）
翠楼吟·烟雨楼
浅溜蜻蜓，深藏鸂鶒，绿波四围縈护。芳辰供眺览，有多少、画船簫鼓。宜烟宜雨。便雨霽烟消，也饶佳趣。倪迂谱。只应郊外，远山添取。（禾城四面无山）日暮。纵目登临，觉此身清旷，予怀欲诉。一官资坐镇，争名胜、荒凉如许。颓垣废础。问大地楼臺，几人搘拄。宴延佇。一湖春水，满天晴絮。
红情·题张玉珊茂才鸣珂红豆花画册次韵
替谁着色。是个人影子，疏疏密密。綺梦叁生，画里秾华似曾识。南园荒凉若许，算往事、红墙空忆。待约略、说起相思，未语泪先湿。小立。玉阶侧。愁绰约仙姿，瘦损风日。凝脂作液，点点唾壶血同碧。千古情苗难断，花落去、阴成犹昔。月影下，劳记着、几声长笛。
一斛珠·王芑亭外史逢辰馈檇李
玉衡天上，歷歷星精偷色相。城荒嘉果留无恙。一捻新红爪，印西施样。梅里奇珍劳远餉。承筐较胜投桃貺。丰姿掩映娇无两。纤核中虚，漫把王戎谤。（竹垞诗纤核乃中虚）
臺城路·题随园图次陈实庵太史元鼎韵
鐘山云冷骚坛寂，亭臺废兴谁主。地拓清凉，天开画稿，点缀夕阳蔬圃。啼猿学语。说往昔鶯花，了无寻处。粉本重摹，箇中幽径孰来去。秋风迴首旧梦，雅游裙屐集，丝竹曾谱。茂苑花阑，秦淮水咽，太息芜城同赋。经年战鼓。间甚日陂塘，再盟鸥鷺。写入吟笺，望江南调苦。
一萼红·题杨眉影夫人画兰遗墨為秦次游中翰光第作
胜愁苗。教秦嘉肠断，香草泣离骚。宝匣尘昏，瑶琴调涩，叁生福分全消。算只有、曇花小幅，是当年、螺子黛亲描。并蒂缘慳，同心影瘦，纫佩香凋。千古才人工怨，覩零縑断素，分外无聊。碧杜缄情，红衡忆远，古芬飞上吟毫。最惆悵、湘君魂窄，一声声、楚些渺难招。争怪潘郎华鬢，逐渐飘萧。
摸鱼儿·陆费春帆中丞瑔饯余於鸳鸯湖并赋长歌赠别未及践和倚此作答
啟离筵，与秋同饯，西园冠盖如綺。岿然又见灵光叟，纱帽隐囊来止。歌自倚。只一种深情，深比鸳湖水。风流老辈。看白发传杯，红腔选韵，不饮也须醉。书生习，自揣难谐时世。一言公最知己。（公赠诗有“前俯后仰羞不為”之句）生平俯仰期无忝，虚誉那争循吏。今去矣。愁满目哀鸿，未了临歧事。（本年禾郡赤旱）苍生有泪。望休沐餘閒，仙因佛果，分惠及桑梓。
百字令·题戚砥斋明经士廉拈花图图中人為北道歌者竹枝声里，记满城蜂蝶，消魂无奈。（旧作《北道竹枝词》有“消魂最是茌平境，花满春城蝶满街”之句）北地胭脂容易冷，賸有笼纱诗在。泪揾青衫，香阑红袖，梦远愁难载。词人老去，画图犹认憨态。遥想驛路车停，黄尘白酒，风月良宵买。天女维摩花现相，学得神仙狡獪。小影真真，华年负负，未了叁生债。凭君作主，瓣香清名供待。
喝火令·舟泊姑苏
柔橹惊残梦，韶华逐逝波。四年重向此经过。一笑虎邱风月，大半属青娥。彩袖香招蝶，新妆黛掩螺。昼船双桨疾於梭。越是叁更，越是冶游多。越是客舟停处，面面起笙歌。
清平乐·花朝
春光一半。风信连番换。陌上香车歌缓缓。客里有人肠断。雏晴穉雨时光。骄花宠柳芬芳。蛱蝶眠香已倦。因风飞落轻航。
昭君怨·露筋祠
甓社湖边风定。繫缆女郎祠近。何处弔吴娃。白莲花。一夕兰摧玉折。千载霜清露洁。门外碧波深。鉴贞心。
南歌子·袁浦观女优
碧玉教歌舞，黄金买艳妆。笑他袍笏学登场。毕竟柳腰莲步太轻颺学士新科第，佳人旧洞房。朝朝比翼作鸳鸯。為问迷离扑朔可相妨。
离亭燕·早发王家营
鞍背船唇滋味。都向此间交递。十载邮亭叁驻马，甘苦自家尝试。残月五更头，旧梦新愁縈系。往日凌云豪气。今日倦游情思。轆辘轮蹄朝复暮，转轂此心真似。迴首望南夭，一片碧云无际。
御街行·入都与淮生仲兄夜话
五年京邸重相聚。未握手，犹縈注。夜阑翦烛话行藏，别久翻无头绪。乡愁旅恨，游踪宦蹟，事事增妻楚。郊祁科第夸同谱。奈中外，殊遭遇。清高毕竟是词曹，太息风尘艰阻。何时摆脱，坡吟潁和，永听联牀雨。
薄倖·出都感怀
栖栖何用。猛过眼、繁华一梦。想刘阮，天台重到，儘有烟云供奉。争向来、楼阁全迷，桃源闭了秦人洞。叹影误杯蛇，宫临磨蝎，一骑长途独拥。经过了，重重劫，仍未脱，尘中羈鞚。等閒思抛却，堂前旧垒，辛勤多少香泥壅。东君情重。算归来燕子，飞飞不离连霎栋。秋风起矣，陌上车尘碾动。
卜算子·秋晚抵嘉禾寓馆
去日柳依依，来日何憔悴。柳色经秋尚减姿，多少行人泪。愁与路同长，病与愁相倚。若问何时带病愁，客路叁千里。
长相思·江干
子时潮，午时潮，午睡朦朧綺梦交。惊心是曩宵。路迢遥，思迢遥，叁折江流经那条。画船平处摇。
误佳期·戊午新正风雪连緜久无春意
几日试灯风起。转瞬灯宵过矣。望春春久不归来，古雪封梅蕊。新岁咬春筵，旧客消寒会。灞桥重续去年诗，醉墨合春意。
生查子·感旧
去年渡江时，风月笙歌舫。桃叶共桃根，两两江头桨。今年渡江时，烟雨迷孤港。花落绿阴浓，人去春潮长。
渔家傲·严子陵钓臺
江绕青山山绕郡，羊裘去后犹留姓。千载严州归管领。真大隐。功名那羡云臺盛。人自清高风自峻，客星彷彿中流映。过客维舟争揽胜。波影净。尘客俗状难相近。
水龙吟·舟泊兰溪
春风十里烟花，珠帘疑到扬州路。鶯鷥燕燕，真真好好，歌歌舞舞。画桨移来，兜娘捧出，綺筵留住。想浓情似酒，欢场如梦，浑忘却、身羈旅。我是江干倦羽。证禪心、早成泥絮。飘萧宦况，浮沉身世，凄凉愁绪。青鸟传言，紫云度曲，几番孤负。向鸥边问讯，沿溪香草，是钟情处。
陌上花·自江山迴旋有富阳之役车年春事尽付江舟矣
春光去矣。江干丝柳，黯将成絮。短堠长亭，总是惯经行处。昨宵鼓打迴帆调，笑别烟波鸥鷺。争芳尘未浣，征衫重着，又匆匆去。记前游梦影，桃花浅笑，半面红妆微妒。转眼东风，已作去年崔护。绿波渺渺，天涯远，肠断隔江云树。问江郎，可有生花词笔。别踪留住。
满庭芳·自富阳迴又有嘉禾之役
东浙题诗，西园饯别，客游如此匆匆。江乡春老，开过楝花风。算起今年花信，一番信、一处尘踪。沙隄上，白鸥笑我，纔别又相逢。鸳湖游宦地，当年父老，留恋情浓。记柳边骑竹，花外扶筇。过眼浮云一瞥，鸿飞去、爪印都空。重寻梦，扁舟繫处，烟雨望潆濛。
摸鱼儿·秀水汪碧巢先生遗照其裔孙铁宋大令世梅得之西江画肆属為补题依图中原题韵
问鸳湖、万株杨柳，飘零几歷寒暑。沧桑劫后云烟幻，零落扇紈衫紵。谁付与。是往日、昇平选胜高歌处。双双董许。看指落天花，书翻祕笈，含睇各无语。灵呵护。楚失依然归楚。神光想像毫楮。南邦黎献留题遍，谁更抗声鐘吕。吟复住。悵画里、蕉栏竹径难寻取。烽连古戍。问甚日烟波，重携琴鹤，续访櫂歌侣。
一萼红·题曹梅庵茂才葬花图
莽无端。把灵根断送，黄土盖红颜。劫转维摩，玄参天女，因果从古难言。纵说县、色空空色，争彩云、一瞬便成烟。世界花花，因缘草草，幽恨绵绵。触我天涯愁绪，算风姨月姊，香火曾联。鵡水同盟，鸳湖同载，埋玉同落江边。（亡妾沈姬与图中人為姻婭皆產平湖而没西江）料泉下、浣纱旧伴，话乡情、形影永相怜。可叹韦皋渐老，重侍无缘。
南浦·陈槐庭大令鐘英以碧草绿波製题各赋一闋余适悼沈姬之亡藉以书痛
烟水衬平芜，转眼来、春光蒨媚如许。一色染青袍，勾挑起、多少客愁离绪。王孙去也，萋萋总是伤心处。长亭遮住。疑化血魂归，一灵常聚。天涯几度登楼，念故国闕河，迷离无路。渺渺逗吟情，何人续、金勒马嘶佳句。暮云千里，凝眸犹恐看朱误。哀思欲诉。伤玉瘗香埋，墓门深护。（碧草）
软翠泛迢迢，是绝佳、春江设色图谱。老我卧烟波，沙隄上、常狎睡鸥拳鷺。拖蓝染黛，无端盪起愁千缕。临流回溯，伤一舸难归，好春虚度。当时送客怀人，惯肠断西洲，魂滑南浦，逝水促华年，新来恨、更比别情酸楚。桃根渺矣，那堪重唤江头渡。可怜弱絮。问甚日成萍，随流飘去。（绿波）
百字令·题钱芝门太守恩檗词稿
军门长揖，羡娄东、佳客翩翩才调。鼓角声中磨盾急，偏尔深情绵貌。弄影郎中，闹春学士，一瓣心香裊。吟情何处，春申江上春老。為亿十载长安，停车载酒，月冷斜街晓。自别红尘来碧海，另有惜花襟抱。杜牧叁生，秋娘一曲，赢得仙云绕。红牙低按，醉歌重续新稿。
凤凰臺上忆吹簫·题许缕薲茂才月下修簫谱图
丁卯桥边，宣平宅畔，宫商一片清幽。有小红低唱，大白狂浮。不管旁人奇妒，消受尽、竹肉风流。推敲久，玉人对面，璧月当头。堪愁。广陵散绝，千万种柔情，也索休休。记酒阑灯灺，雅调新酬。驀地彩云散也，十年梦、一觉扬州。空迴首，秦楼縹渺，旧谱谁修。
误佳期
雨过天清如洗。风定夜凉似水。秋心一缕上眉头，怯把阑干倚。棠是断肠花，豆是相思子。相思也要断人肠，愁对秋棠丽。
一翦梅
何处思量不可怜。清影娟娟。瘦影翩翩。一甌香名一炉烟。淡到无言。浓到无言。万斛閒愁载上船。灯黯离筵。箏咽离弦。酒阑人散奈何天。话又连緜。泪又连緜。
多丽·别西湖五载矣甲子中元节建盂兰盆会于湖上礼佛云林寺循岳坟苏隄而归老葑蔽天湖流如线荒凉景况触目伤心偶忆蜕巖旧词叁复不能自已用原拍韵书感
万燐青。压波烟雾冥冥。好湖山，鞠為茂草，晚鐘咽断南屏。梵王宫、枯杉啼鴂，精忠院、断甃栖萤。柳悴隄荒，梅薪鹤瘞，六桥风月恁凋零。更惨绝，千堆白骨，滞魄永难醒。（近日收买枯骨建万人塚十座於湖上）空携得、一樽浊酒，浇上孤亭。忆当年、诗坛酒社，名流麕集西令。七香车、艳招蛺蝶，百花舫、红引蜻蜓。劫过云飞，人来梦换，万家野哭不堪听。賸几箇、湖乡旧侣，霜鬢各星星。沧桑感，一行泪雨，洒过前汀。
一萼红·徐颂阁殿撰郙以留香仙馆主人小影寄题
古杭州。好鶯花寥落，烟水不胜愁。劫重神伤，形劳吏俗，琼思瑶想都休。驀一朵、彩云飞下，认丰姿、重见杜家秋。影里情悰，尘中物色，纸上灵修。艳说泰娘声价，住江天海市，占尽风流。潮长瞿塘，人归叱利，司勋梦醒从头。借一幅、崔徽图画，寄相思、价要百縑酬。毕竟文姬未赎，幻影浮沤。
齐天乐·络纬用白石蟋蟀韵
欧阳吟罢秋声赋，中庭寂无人语。乙乙徐抽，申申不断，豆叶瓜花多处。轻拢薄诉。恰凉月当篝，好风穿抒。彻夜机关，晓来理就甚丝绪。清宵那堪听雨。更凄凄切切，遥应邻杵。去日如棱，离情似织，泪点纵横无数。迴文寄与。道天上星期，又逢牛女。谱入相思，井阑啼最苦。
减字木兰花
晓鸦啼树。梦里无端逢彼怒。皎皎荧荧。明镜臺前照妾心。尘襟摆脱。粗服乱头甘寂寞。小婢情痴。故故催儂理鬢丝。
蝶恋花
送旧迎新何日了。车马门前，一片红尘绕。旧客含顰新客笑。教儂新旧难分晓。情极魔生欢是恼。私祝东君，容我回头早。祝罢又闻鸚鵡报。帘衣速下郎君到。
菩萨鬘
曲阑倚遍愁心续。郎心更比阑干曲。寒意袭轻衫。郎心寒不寒。秋风吹木叶。叶与林长别。莫漫怨秋风。春花往日红。

[book_title]江舟欸乃
摸鱼儿将去杭州偕丁松生大令丙吴仲英司马恒高呈甫广文人驥谭仲修献沈蒙叔景修两明经宿灵隐寺话别次日登飞来峰遍访唐宋题名经十里松达栖霞謁岳坟过西令桥弔苏小墓泛湖心亭陟孤山放鹤亭小憩遂循雷峰访净慈遗址而归
好湖山、十年临眺，襟怀无此閒散。山灵知我身将隐，故放白云舒卷。途未远。借佛座蒲团，暂把尘缘遣。灯残自翦。听粥鼓斋鱼，声声入破。僧定鹤来伴。晨鐘动，半日浮生留恋。藤萝游蹟重践。烟嵐水黛天然好，惟有劫灰难变。君不见。賸万点寒鸦，占住斜阳院。峰迴路转。看野色苍茫，霜林摇落，似我宦情懒。
齐天乐·行舟将发同人极道西溪交芦庵之胜遂桌小舟往游夜载月而归
胜游都道西湖好，清溪别饶幽致。路曲如环，舟轻似弃，十里芦花无际。波光净洗。衬竹翠枫丹，自然明媚。渺渺伊人，溯回宛在水中沚。名流一觴一咏，碧纱笼好句，游蹟曾寄。（庵為昔贤游憩之所旧奉樊榭老人栗主）学士词章，佛龕灯火，都付颓垣荆祀。我来暮矣。趁酒熟莼香，一舟孤繫。冷月黄昏，盪吟情欲起。
菩萨鬘·芦涇舟中与蒙叔话别时蒙叔将入都
丈夫不洒临歧泪。泪珠偏向临歧坠。有酒不成欢。擎杯强自宽。前程期万里。万里今朝始。莫漫怨今朝。明朝人更遥。
百字令·舟出吴门沈书森太守瑋宝招同潘玉全廉访曾瑋钱芝门太守恩棨宴集桃花坞即言别
春申江冷，甚鶯花烟月，游踪都扫。八咏楼前重聚首，落落红裙乌帽。梦影纔圆，离襟已促，制泪成欢笑。小红大白，坐中何客倾倒。偏我落拓江湖，萧萧瑟瑟，蒲柳惊秋早。十载名场如一梦，心事春婆知道。鼓打迴帆，诗成画壁，綺障真难了。酒阑惆悵，美人名士俱老。
清平乐·晚泊枫桥访寒山寺遗址
夕阳明灭。流水声呜咽。七里鶯花今歇绝。萝径一轮孤月。渔灯红出桥南。江枫摇落何堪。领取寒山风景，一僧补衲茅庵。
金缕曲·丹阳阻风小集云蓝室即席留别风雪天留我。白茫茫、寒江浪卷，几人飞过。地近兰陵多美酒，容得酒星一箇。何况有、鶯娇花亸。末路英雄閒散甚。除寄情、竹肉愁无那。歌一曲，请君和。歌声未了愁眉锁。趁今宵、酒阑烛跋，诉愁犹可。明日明宵当此际，寂寞孤舟独坐。只满目、江枫渔火。鸿雪因缘谁料得，莽无端、綺梦登归柁。儂去也，泪休堕。
摸鱼儿·棠城感旧甲辰北上驻此今二十二年矣
黯神伤、半城灰劫，水光山色如故。龙津桥畔垂杨老，是我旧维舟处。心暗数。记去日元宵，来日刚重午。新腔自度。有碧玉当筵，紫云按拍，过客暂须驻。风流歇，惟有荆榛满路。重来游蹟都误。花天酒地寻常事，太息綺罗尘土。时易暮。问何日东风，绿遍江南树。閒情记取。听浪卷黄芦，凄凄戚戚，彷彿旧歌舞。
水龙吟·大风寒甚舟中闭塞如新妇倚此排闷
凄凉一叶孤舟，客怀已自伤萧瑟。封姨作势，飞扬跋扈，欺人寥寂。惯起潮头，暗牵篷脚，偷来帘隙。笑笼头破帽，多情恋我，争禁得、寒威袭。犹幸耽吟成癖。压归装、縹相青碧。愁多须遣，不吟黄九，便吟秦七。调古词新，狂来闷去，夜灯重剔。听隔江戍鼓，声声点点，和孤吟客。
浪淘沙·夜舟听雪
一夜响萧骚。玉碎珠跳。打篷声急浪花飘。比似芭蕉窗外雨，分外魂消。孤客太无聊。短鬢空搔。一灯明灭映船梢。今夕杭州应有梦，隔住江潮。
南歌子·自椒城迴里途中坠马
髀肉英雄感，盐车壮士悲。老来矍鑠强支持。恰似知章沉醉眼花时。上苑探春疾，军门草檄驰。而今蹀躞复何為。只合灞桥驴背去寻诗。
一萼红·旧宅中阑天竹独存作此赏之
古墙东。见一枝濯濯，摇落不随风。佛国因缘，山家点缀，园林雪后殷红。曾经过、画阑培植，挺孤芳、留待主人翁。艳夺朱樱，珍逾絳蜡，色亚青松。多少名园别馆，叹沧桑过眼，人去粱空。七尺珊瑚，千林锦绣，繁华都付狂蜂。最难得、丹成粒粒，耐冰霜、节与此君同。一任蓬蒿没径，黄月濛濛。
风入松·里中冒雪开车
天公知我酒怀骄。奇冷逼金貂。行装不带苞且物，霎时间、满载琼瑶。衰柳重看絮舞，寒林又见花飘。征车缓缓度溪桥。冻合碾难消。生平饱歷冰霜味，耸吟肩、白战诗鏖。四面山如群玉，我如遗世全乔。
罗敷媚
寒闺料峭芳心警，枕是鸳鸯。被是鸳鸯。宝鸭空薰半面香。天涯游子知何处，舟也风霜。车也风霜。手合寒衣引梦长。
孤影·自二坝渡江至芜湖舟中赏雪
彤云密结。看玉龙战罢，纷蜕鳞甲。狡獪天公，何去何来，神通直恁奇绝。江山一片光明界，应涤尽、人间尘劫。便寓言、瑶岛琼楼，何似水天澄澈。有客扁舟独倚，中流咨眺览，万象空阔。画景诗情，无限愁肠，到此料应消灭。翛然我欲凌风去，盼不到、高寒宫闕。也只合、横笛孤吟，心蹟自盟江雪。
满江红·蟂磯怀古
吴蜀山河，到今日、一般焦士。空赢得、危磯孤耸，浪淘千古。白帝几曾归御輦，赤乌枉自分疆宇。笑仲谋、那便是英雄，豚儿伍。寒潮咽，愁如诉。灵旗占，神如覩。想宝刀金玦，美人英武。玉貌不争甘后宠，贞魂只共湘妃语。痛千秋、江水各分流，刘郎浦。
误佳期·江舟晚眺
欸乃一声风定。瀲艳波平似镜。蒲帆十幅翦江来，界断寒流影。临水晚霞明，隔岸炊烟瞑。新月看看补夕阳，莫悵黄昏近。
浣溪纱·舟泊大孤山
叶叶轻帆卷浪行。江山如画认分明。小姑送我大姑迎。万顷洪涛蒸蠡泽，一星幽火指盆城。天风鼓盪助吟情。
沁园春·岁暮书怀
老矣吾衰，急景残年，言愁欲愁。想寒家鸡酒，团圞白屋；豪家歌舞，跌宕红楼。天阔云低，风饕雪虐，落落关河一敝裘。凄凉甚，只青灯照影，伴我孤舟。封候。壮志都休。须及早、安排返故邱。叹十年讲舍，诗书糟粕；十年宦海，踪跡浮沤。瓜子金黄，桃花綬紫，富贵骄人应自羞。吾何羡，要渔樵作伴，猿鸟同游。
东风第一枝·章门新年
彩焕桃符，声暄竹爆，曈曈日射朱户。兰闺喜溢芳朝，花市袂联姹女。香车扶上，看风里、杨枝如舞。最怜他、血色罗裙，付与九衢尘土。池洗马、艳名自古。桩繫马、旧游记取。临街新绣春灯，隔江罢闻战鼓。韶华恰好，偏十日、九逢风雨。倚绿窗、轻按红牙，补入竹枝词谱。
忆故人·题李芝巖观察祥麟遗照
如此丰神，佛心仙骨文章伯。天教领郡浙西东，山水吟情怯。过眼烟云一瞥。更懒学、北平射猎。花间补读，松下清斋，名香泉洌。宦海茫茫，惟公与我盟冰雪。叁年踪跡又西州，惆悵人琴歇。一瓣心香私爇。好灯宵、风酸雨咽。椶鞋桐帽，老带庄襟，遗徽如接。
洞仙歌·积雨新晴泥融径软眾绿褪甲鼕芳孕胎盎然春意
春来何处，在晴初雨后。芳讯先教逗梅柳。喜冰霜歷尽，大地繁华，原不合、老向客窗廝守。轻衫犹未试，纔着阳和，尚有餘寒袭襟袖。此是好韶光，比似佳人，恰十五、盈盈时候。再过一番风便花朝，问开遍群芳，殿春谁又。
蝶恋花·蝴蝶风箏
金粉描成增绰约。梦里庄生，已遂逍遥乐。不学秦宫花里活。迴翔暂共云霄鹤。一缕香魂笺样薄。也自双飞，也自双双落。深院有人方笑謔。轻轻搭上鞦韆索。
虞美人·美人风箏
红闰翠阁春深矣。飘泊今如此。休将飘泊怨封姨。只是浅深眉样未相宜。筠裁纸翦真儿戏。小小芳魂寄。云中遥见许飞琼。羊角风微无力达瑶京。
薄倖·追悼沈姬
烟波江上。旧曾共、桃根打桨。记王粲、客游无绪，累尔伶仃相向。争兰橈、双载人来，经年不载人同往。叹逝水无情，罡风太恶，人与落花并葬。生就了、聪明性，应悟彻、尘因俗障。梦中傅幽怨，声声诉出，夜臺多少凄凉况。（余至西江沈姬频频见梦音容惨淡若有所苦啟攒果见蚁穴因為改敛载归）一灵无恙。趁归舟、安稳玉簫，重侍韦皋帐。吟成楚些，付与秋坟鬼唱。
水龙吟·奉仲兄灵輀登舟樟姪姪妇郭亡妾沈附载仿竹山效稼轩体招魂
魂兮毋滞章江些。招兮返吾乡些。觥觥星使，黪鸞驾鹤，云中翔些。玉树庭阶，翩翩秀异，冠诸郎些。作家兮中妇，娥娥皎皎，兰闺歇，流黄坠。小星黯无光些。问芳龄、二九刚些。东风狼藉，啼红泣翠，摧肝肠些。春水方生，眾灵杂遝，神旗颺些。扬舲兮击楫，幽明共载，毋相妨些。
南浦·次李肇卿司马韵留别
鸿雪偶然留，证前因、摶沙争可常聚。琴剑一身轻，飘然去、长揖旧时鵷鷺。万缘是幻，泥人只有情难诉。酒怀诗趣。除付与，歌楼小红低谱。年来放浪烟波，惯託兴兰皋，搴芳衡浦。吟草满江湖，伤心事、多在灞桥烟雨。春风杨柳，旗亭又到消魂处。停橈小住。听笛里阳关，涕零无语。
祝英臺近
喜春来，愁客去。画舫繫南浦。身覆藏鉤，忍泪强欢聚。泥他指上鵾弦，离情不管，惯弹到、最消魂处。喑凝注。似曾相识人来，重弹又重诉。过眼烟花，惨惻曲中语。可怜暮雨潇瀟，吴娘憔悴，争怪我、鬢丝如许。
西江月·早发章门
离绪未醒宿酒，吟情重倚孤篷。频年浪跡仗东风。五两竿头微动。来日冰凝霰结，去时柳媚花浓。繁华冷淡任天公。安稳春江一梦。
南乡子·过彭蠡湖风和日暖一波不兴迴忆去冬阻雪时光景顿异
风静浪花平。柔櫓伊哑荡客情。湖外青山湖里树，分明。贪看春光不计程。滔泪旧心惊。雪压孤篷梦未成。转眼寒暄谁作主，难凭。白舫青帘自在行。
金缕曲·舟过彭泽
陶令辞官地。想当年、风尘溷跡，本非初计。千駟万钟都弗屑，何况区区斗米。便从此、先生归矣。人是羲皇时魏晋，除黄花、以外无知已。千载下，懦夫起。折腰我也知无谓。叹年来、曳裾奔走，俗尘难洗。宦海浮沉原有岸，覷得虚名敞屣。买一叶、扁舟来此。只尺柴桑閒吊古，悵茫茫、一片蠡湖水。停征桌，荐芳只。
浣溪纱·舟泊东流
一幅云蓝一叶舟。隔江山色镜中收。夕阳芳草满汀洲。客里鶯花繁似锦，春来情思腻於油。兰橈扶梦驻东流。
一萼红·题朱久香学使花间补读图太匆匆。悔十年读律，万轴付尘封。鹤迓人归，云扶梦住，杜门春扫残红。喜奎壁、星明故国，十叁州、脱剑尽歌风。一代名臣，千秋绝学，都在书丛。犹记鸳湖作宰，看诸生袞袞，门庆登龙。（余宰嘉兴公主讲鸳湖书院）桃李阴成，嫏环祕洩，文光十丈腾虹。最珍重、縹相世业，展生綃、依旧古香浓。应笑鲁论半部，学究冬烘。
水调歌头·皖江阻雨日与朱久香学使兰何小宋方伯璟吴竹庄廉访坤修诗筒往来自题酬唱诗后
繫缆不能发，釃酒酹春江。江间波浪千尺，留客角词场。不向公卿屈膝，翻向公卿鬬捷，老我十分狂。一醉弄柔翰，赢得小奚忙。争迟速，分殿最，共平章。堂堂大将旗鼓，谁屑倒戈降。篷背雨声浙沥，恰与吟声相答，长啸水云乡。敝帚自珍惜，佳话记归艭。
离亭燕·伯兄前数日过皖不及把晤闻逕赴杭州矣
苜蓿一盘瀟洒。投笔先生归也。老至邮亭逢骨肉，世上金绘无价。极目皖公山，只见暮云如画。滚滚大江东下。渺渺片帆高挂。君去我来无十日，慳此水天清话。有约在西湖，记取一樽重把。
诉衷情·邻舟簫声簫声幽咽出邻舟。彷彿忆扬州。多应离绪难遣，故付与、别人愁。江月上，浦云收。夜悠悠。我歌谁和，心在吴天，梦落秦楼。
夭仙子·阻风江村小步
江外风波江里静。插笋牙檣江岸并。昼长人倦不胜愁，酒梦醒。诗情引。短桨扶过芳草径。绿柳阴疏帆阁影。红杏烟笼鶯唤暝。村姑十五背人嬉，波作镜。釵横鬢。私共野蔷花鬬靚。
相见欢
无端挑逗春光。是垂杨。镇日丝丝缕缕搭红墻。睡未足，愁相续，恨春长。宝鸭炉中香烬又添香。
木兰花慢
问春风来处，可经过，几重山。惯偷揭珠帘，轻将离绪，逗入眉弯。机中製成锦字，更无人、重到玉门关。架上鸚哥自语，梁间燕子知还。经年。渐减芳顏。愁不断，泪空潸。想东君恩重，料非薄倖，只是缘慳。妆臺懒匀膏泽，盼书来、重整旧云鬟。难得知心小婢，背人私祝刀环。
昼夜乐·和屯田韵
当年邂逅南楼遇。得几日、团圞聚。可怜一晌欢悰，争敌经年离绪。怨柳啼花朝复暮。又卷起画桥晴絮。妒煞木兰舟，只摇将人去。春情合向春皇诉。记前盟，忍孤负。算来芳草天涯，甚地不留客住。一缕香魂风颺起，待颺到、画船停处。不怕别离多，怕华年虚度。
謁金门
春乍到。先被林鶯知道。百囀声中天渐晓。喜争灵鹊报。梦里不知梦好。醒后却嫌醒早。门外落花呼婢扫。怕看春色老。
八声甘州·荒江晚泊四无人烟春风侵人客况可想
怪东风、不喜放睛光，朝朝酿春阴。把春人滋味，酿成酸苦，都似秋心。百五韶华有限，归桌阁江潯。浪啮船唇急，远梦沉沉。似有夕阳鐘动，在临江古戍，隔浦遥岑。渐荒烟弄瞑，燐火出深林。最凄绝、箇时情况，只孤灯、伴我裹头吟。征人泪，借伊凉调，弹上瑶琴。
鷓鴣天·江中望九华山
不為看山不挂冠，布帆无恙度云关。匡庐九叠都看遍，九子重看画里山。天澹澹，水漫漫。隔江嵐翠袭衣寒。轻舟不住梅根浦，爱向中流数髻鬟。
江神子·繁昌芜湖道中山景明媚目不给赏
大江影里洗螺鬟。度云关，爱烟峦。今夕维舟，只在夕阳湾。醉饮謫仙楼上酒，邀李白，访青山。浓皴淡抹有无间。路弯弯，水潺潺。柔櫓声中，看过又重看。一幅将军金碧画，人不住，惜缘慳。
一丛花
春闺寂寞掩莓苔。次第报花开。折花簪鬢都无绪，倩侍儿、扶上香阶。镜里朱顏，壶中红泪，心事自家猜忍将脂粉付尘埃。无语对良媒。釵盟鈿约今何在，蹙双蛾、慵倚妆臺。待踏杨花，梦魂拘束，怕过谢桥来。（梦魂惯得无拘检又踏杨花过谢桥小山名句似嫌过荡故反其意）
金缕曲·采石磯
采石江边路。截中流、危磯孤耸，大江门户。多少英雄成败事，分付江潮记取。曾听惯、连江鼙鼓。千载战功垂赫赫，常开平、远軼韩擒虎。吞建业，压牛诸。十年群盗纷如鼠。诸葛君、是真名士，手挥白羽。斥堠至今烽火息，依旧青山绿树。供过客、登临怀古。埋骨诗人同不朽，恰长江、坟傍青莲墓。寻往蹟，几倾慕。
水调歌头·二月十五夜大江看月
独饮不成醉，横槊望江天。吟魂飞落天外，无语对嬋娟。万里山河寂静，凄绝嫦娥孤影，偏喜十分圆。鹤唳不知处，縹渺入云烟。人渺渺，春寂寂，夜緜緜。长空如此寥阔，一客倚孤船。过眼风光谁赏，回首钱塘江上，铁笛会群仙。今夕复何夕，香雾袭衣寒。
臺城路·十六夜无月泊荒港中凄凉特甚遥指金陵不远扣舷歌此
廿年不到江南岸，荒溪者般寥落。月黑鴞呜，云阴鬼哭，古寺鐘声遥阁。客怀恁恶。又惻惻、风酸暗生林薄。纵不工愁，箇时也自成离索。依稀一星幽火。石头城下路，寻梦如昨。白社狂名，红楼綺习，画舫秦淮宵泊。惊天鼓角。叹六代鶯花，幻成风鹤。诉尽凄凉，一声声巷柝。
百字令·黄夭荡用东坡赤壁韵
长江千里，到黄天荡口、别开风物。水立云垂天异色，返照江翻石壁。大将楼船，美人桴鼓，千载涛驱雪。中流凭吊，古今有数人杰。记我小住西湖，荒坟拜岳，归桌迟迟发。末路英雄驴背稳，多少壮怀消灭。狱底埋冤，亭边挹翠，生死争毫髪。临江釃酒，江心涌起明月。
琐窗寒·寒食
粥白餳香，芹肥韭嫩，客中清奉。可怜时节，裊裊轻烟颺动。作春寒、东风未休，敝裘一袭多情拥。笑频年宦况，朝朝如此，不离齏瓮。谁共。吟肩耸。正百五韶光，林禽争哢。閒身冷食，也是东皇恩宠。最伤心、芳辰易过，纸钱麦饭虚故垅。待归来，约取邻翁，薄醉寻春梦。
双双燕·和梅溪韵
星移物换，盼昔游门巷，社前春冷。空梁泥落何处，倚楼人并。又是桃开露井。问旧主、萍踪未定。可怜遍地蓬蒿，孤负蹁躚双影。幽径。沾衣雨润。想子弟风流，洒然清俊。穿花掠水，容易夕阳烟暝。把香巢寄稳。莫负了、今年风信。有人海国相思，妆罢画阑自凭。
风入松·舟中读汲古阁刻宋词
风骚遗响正词场。兰蕙採幽芳。青衫红袖才人泪，一声声、费尽柔肠。多少英雄儿女，话来情短情长。酒旗影里又斜阳。何处谱宫商。瓜皮艇子春愁重，倚孤篷、閒爇心香。有井能歌艳曲，无波未减清狂。
换巢鸞凤
林下风流。谢铅华弗御，淡扫眉修。薰香欹被角，拜月挂帘鉤。风扶花片上红楼。彩鸞不来，云天寄愁。春老矣，又消得、隔年人瘦。僝愁。閒恨逗。密绪痴情，往事空迴首。梦稳鸦惊，媒良鴆妒，此错前生铸就。新製齐紈扇盈盈，障尘生怕纤埃受。冰雪心，倚妆臺，一镜孤守。
满庭芳·和东坡韵二首
归去来兮，朝衫脱却，那须带阔冠峨。尘中羈绊，辗转误人多。争似幕天席地，何处好、何处高歌。歌成了，自酬自唱，私淑老东坡。如何还艳羡，山中起蛰，泽畔飞梭。任风驱浪卷，井自无波。问我他年经济，关心在、园卉庭柯。逍遥乐，閒中布置，未雨翦青蓑。
归去来兮，人皆逐逐，那堪我独峨峨。囊中鹤俸，支领本无多。还彀今朝买酒，拍铜斗、慷慨悲歌。渔樵友，相将把臂，同住白云坡。谁何偏爱道，功高虎幄，才艳龙梭。歏驹无留隙，水不停波。任尔文经武纬，收场事、一梦南柯。归来好，沧江醉卧，不脱钓鱼蓑。
唐多令·夜泊龙津桥
残月挂林梢。微风漾画橈。打空城、寂寞春潮。千里怀人空有梦，飞不过、赤栏桥。何处教吹簫。江天入望遥。一声声、戍鼓轻敲。酒醒方知身是客，灯影喑，篆烟消。
长相思·夜泊陈家浅
江水深。湖水深。行尽江湖返故林。江湖鉴此心。夜沈沈。月沈沈。猿啸鴞鸣度远岑。人家烟外寻。
南乡子·故乡小住日与村农閒话殊有古风
絮语半桑麻。小立畦边日又斜。问我朝衫何事脱，无他。爱住乡园学种瓜。今岁好春花。雨足郊原卧水车。可惜荒田耕不了，堪嗟。牛价昂於白鼻騧。
西子妆·忆西湖
罗綺成尘，鶯花过眼，西子可怜憔悴。美人劫后也心寒，倩春山、另描眉翠。芳魂渐起。似月下、归来环珮。到如今，想浓妆淡抹，依然佳丽。句留地。往日游踪，遥指烟中寺。白苏隄上柳枝多，倚东风、為谁凝睇。蹇修去矣。叹春梦、半归流水。问山灵、别后相思知未。
水龙吟·杨花和东坡韵
可怜一片春痕，纷纷都似天花坠。飘茵堕溷，自家不管，管人离思。倦眼愁看，閒情怕惹，枇杷门闭。是箇儂小影，要留他住，又依旧、叁眠起庭院愔愔昼静，悄无人、榆钱青缀。也曾经过，繁华世界，教谁揉碎。荡子寒盟，美人诉怨，有如春水。便浮萍化出，今生已过，酿来生泪。
扫花游·送春和梦窗韵
者番话别，便拂袖尘还，独归烟岛。夙因未了。賸青袍色黯，误寻芳草。万绿如云，可惜花魂瘦小。径幽窈。只流鶯惜春，长祝春好。愁绪借酒扫。又酒病惺忪，泥人昏晓。烟波泛桌。问留春可比，探春人少。阅尽繁华，落得蹇驴破帽。夕阳照。掩重门、故人不到。
减字木兰花·重泊瓜步
江光山色，望里遥天青一抹。终古寒潮，流到扬州廿四桥。一帆轻落，流水声中乡梦阁。黯黯离宫，劫后花开寂寞红。
臺城路·张芝浦太史端卿招集妙相庵赏芍药兼為马雨农学使同年恩溥饯别
钟山树秃臺城圯，南朝更无遗寺。渺矣吴宫，岿然鲁殿，一角楼臺孤峙。阇黎旧址。看古佛低眉，似含铅泪。漫感兴亡，放怀且作习池醉。龙华几逢胜会。眼前冠盖集，佳兴何似。易老鶯花，难联香火，薄暖轻寒天气。繁华逝水。喜梵宇春长，尚留婪尾。只恐将离，促人愁绪起。
风入松·弔秦淮
板桥风景艳当年。花月鬬嬋娟。画船省识青溪路，惯停橈、丁字帘前。十里香尘不断，而今付与颓垣。鶯啼蝶怨晚芳天。何处拾遗鈿。杨花飘落浑无主，一团团、乱扑溪烟。应有白头词客，旧愁弹上新弦。
南歌子·舟泊崑山访玉山草堂遗址
繫缆招清籟，披襟坐夕阳。菱歜嫋嫋出渔庄。犹认西园明月夜飞觴。烟冷蓝田寂，云阴草阁凉。豪华如梦水茫茫。无复芙蓉杨柳满秋江。
望海潮·舟泊黄浦
浪拥江声，云浮海气，奔流直下吴淞。巨壑腾蛟，危楼结蜃，遥天万里空濛。歕薄起鱼龙。念苍茫身世，寄与艨艟。浊酒孤斟，铜弦高唱大江东。八蛮重译来同。算汉家长策，只是和戎。水驛驰轮，楼船激箭，海门百道能通。落日大旗红。叹藩篱久撤，谁靖边烽。聊把黄金买醉，歌舞向西风。
青衫溼·申江感旧
申江水涨胭脂腻，春在箇儂家。琼枝璧月，朝朝暮暮，占尽繁华。彩云一散珠帘放，燕青粉栖鸦。梦中锦瑟，怀中锦字，都是虚花。
解珮令
婷婷嫋嫋言，遮遮掩掩，想云翘、更比云英怯。心有灵犀，嗔小婢、春光偷洩。倚妆楼、自拢雏发。学钞吟稿，爱繙院本，引箜篌、欲弹还歇。生小工愁，怕孤负、可怜时节。鬬丰姿，一鉤新月。
青玉案
流鶯百囀留春住。忍目送、东君去。心字香烧须记取。织成罗帕，绣成金缕。总是缄情处。桃粗李俗羞為伍。傲骨真堪冠儕侣。轻薄男儿今几许。红綃易尽，玉顏难驻。私把年华数。
渔家傲·月夜泊五库
薛淀湖边新雨霽。库公山下孤帆繫。月到夭心天亦喜。风不起。白莲香静鸳鸯睡。浦树江云离绪寄。鶯花过眼如流水。自谱新词传綺思。谁共倚。松陵路尽波无际。
南乡子·六月十八夜呈甫仲修邀至湖上纳凉水阁映残霞。簫鼓迎神笑语譁。破碎湖山重点缀，繁华。灯火宵明卖酒家。薄醉话周遮。清露无声溼臂纱。隄柳暗笼残月影，横斜。自桌轻舟宿藕花。
水龙吟·残暑初退凉月满庭露咽虫嘶秋心碎矣
秋人直凭无聊，玉阶踏碎凉蟾影。愁肠百结，醉中难遣，又逢酒醒。月在青天，风来画阁，露生金井。听蛩吟鹤唳，总关秋思，叵耐得、相如病。容易名场梦冷。纪前因、雪泥空证。元龙豪气，香山宦蹟，樊川游兴。湖海逢迎，鶯花侍从，半生侥倖。想斯人位置，悠悠青史，待何人定。
浣溪纱·十年前谱江山船曲八闕钱塘富春间十七八女郎争引箜篌传唱今秋重至江干雾鬢风鬟都非畴昔亦无能翻旧曲者酒酣耳热情思黯然偶诵旧曲夸客客曰对新人诵旧曲江郎才尽耶遂即席重倚八闕命曰后江山船曲
鼙鼓声阑又管弦，江干无浪复无烟。佳人锦瑟诉华年。小妇苗条中妇艳，新愁掩抑旧愁牵。袭人风露冷娟娟。
刘阮重来往蹟荒。桃花流水两茫茫。双飞不是旧鸳鸯。黯黯青衫题曲客，萧萧白发驾船娘。夕阳影里话沧桑。
青雀黄龙战舰分。而今花月也翻新。金戈铁甲倚红裙。瀟洒更无陶学士，豪华重见党将军。浅斟低唱大江滨。
听水听风伴寂寥。邮亭官妓仿前朝。因缘只在木兰橈。绿树暗藏鸚鵡语，碧梧新结凤凰巢。夜深私授鬱轮袍。
叁折江流曲又湾。美人生长碧波间。閒愁歷劫不曾删。郎意恰如之字水，儂心长对玉皇山。珠帘半卷理云鬟。
轻拨檀槽发曼声。啼眉慵髻不胜情。芳名新换囀春鶯。团扇暗遮人影瘦，轻帆低挂涨痕平。晚凉独自倚红亭。
胜日宾僚爱泛舟。玉簫金管咨遨游。翩翩裙屐儘风流。醉脱金貂偿酒债，狂题歌扇当缠头。神伤只是白江州。
老向花丛自懺痴。西风吹鬢暗成丝。十年影事几人知。新妇磯头空悵望，女儿浦口寄相思。不堪重写衍波词。
清平乐
痴情懺悔。私把脂痕洗秋。冷花枝扶不起。月上迴栏第几。清宵未觉更长。挑灯瀹名焚香。半臂轻棉添着，隔帘似有微霜。

        </div>
      </div>
    </div>
  </div>
</div>
<!--update:2025-08-30 10:35:21-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>