<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="曲论,附录,曲论全文在线阅读,曲论全文在线下载,大玄古籍书库">
<meta name="description" content="明·徐复祚撰。一卷。一名。《三家村曲谈》。复祚。(1560—1630)，原名笃儒，字阳初、讷川，号谟竹、三家村老等。常熟(今属江苏)。人。徐氏有笔记《三家村老委谈》三十六卷。此书即后人从中辑出有关论曲之语、编次而成。其论曲推崇沈璟，但也有自己的主见。强调作曲应发扬元曲的本色当行，以便于舞台演出，而反对雕章琢句，专在词藻的华丽上用功夫。故赞成何元朗对《瑟琶记》的批评意见，而批判王世贞对这一意见的非议，在评论《西厢记》时说：“《西厢》之妙，正在于。《草堂》一梦，似假疑真，情尽而意无穷，何必金榜题名，洞房花烛而">
<title>曲论_徐复祚_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">曲论</span> <br/>
          作者： <span class="inputVal" id="bkauthor">徐复祚</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,曲论,完结</span> <br/>
          字数： <span class="inputVal" id="bknum">[book_length]8360</span> <br/>
          说明： <span class="inputVal" id="bkdec">明·徐复祚撰。一卷。一名 《三家村曲谈》。复祚 (1560—1630)，原名笃儒，字阳初、讷川，号谟竹、三家村老等。常熟(今属江苏) 人。徐氏有笔记《三家村老委谈》三十六卷。此书即后人从中辑出有关论曲之语、编次而成。其论曲推崇沈璟，但也有自己的主见。强调作曲应发扬元曲的本色当行，以便于舞台演出，而反对雕章琢句，专在词藻的华丽上用功夫。故赞成何元朗对《瑟琶记》的批评意见，而批判王世贞对这一意见的非议，在评论《西厢记》时说：“《西厢》之妙，正在于 《草堂》一梦，似假疑真，情尽而意无穷，何必金榜题名，洞房花烛而后乃愉快也?”对于当时戏曲创作上才子佳人题材程式化的创作作风，不无积极的针砭意义。有《古学汇刊》本、《新曲苑》本、《中国古典戏曲论著集成》本。</span> <br/>
          封面： <span class="inputVal" id="bkimg">Z_20402.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]曲论
[book_author]徐复祚
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,曲论,完结
[book_length]8360
[book_dec]明·徐复祚撰。一卷。一名 《三家村曲谈》。复祚 (1560—1630)，原名笃儒，字阳初、讷川，号谟竹、三家村老等。常熟(今属江苏) 人。徐氏有笔记《三家村老委谈》三十六卷。此书即后人从中辑出有关论曲之语、编次而成。其论曲推崇沈璟，但也有自己的主见。强调作曲应发扬元曲的本色当行，以便于舞台演出，而反对雕章琢句，专在词藻的华丽上用功夫。故赞成何元朗对《瑟琶记》的批评意见，而批判王世贞对这一意见的非议，在评论《西厢记》时说：“《西厢》之妙，正在于 《草堂》一梦，似假疑真，情尽而意无穷，何必金榜题名，洞房花烛而后乃愉快也?”对于当时戏曲创作上才子佳人题材程式化的创作作风，不无积极的针砭意义。有《古学汇刊》本、《新曲苑》本、《中国古典戏曲论著集成》本。
[book_img]Z_20402.jpg


[book_title]曲论
或问琵琶，曰，“高明则诚者，温之永嘉人，以《春秋》中元至正乙酉榜，授处州录事，调浙江阃幕都事，转江西行台掾，又转福建行省都事。方国珍聘置幕下，不行。旅寓明州，以词曲自娱，因感刘后村之诗‘死后事非谁管得，满村争唱蔡中郎’之句，乃作《琵琶记》。有王四者，以学闻，则诚与之友善，劝之仕，登第，即弃其妻而赘于不花太师家，则诚恶之，故作此记以讽谏。名之曰《琵琶》者，取其头上四‘王’为王四云尔，元人呼牛为‘不花’，故谓之牛太师，而伯喈曾附董卓，乃以之托名也。高皇帝微时，尝奇此传，及登极，召则诚，以疾辞。使者以传进，上览之，曰，‘《五经》、《四书》，在民间譬诸五谷，不可无，此传乃珍馐之属，俎豆之间亦不可少也。’及卒，陆德旸以诗吊之曰，‘乱离遭世变，出处叹才难。坠地文将丧，忧天寝不安。名题前进士，爵署旧郎官。一代儒林传，真堪入史刊。’又陶南村《说郛》载唐人小说，“牛相国僧孺之子繁与同人蔡生邂逅文字交，寻同举进士，才蔡生，欲以女弟适之。蔡已有妻赵矣，力辞不得。后牛氏与赵处，能卑顺自将。后蔡仕至节度副使。牛同，蔡同，赵同，而牛能卑顺又同，南村又与东嘉同时，会稽、温州又同省，则《琵琶》之作，必是为繁，王四云云，以其有四王而揣摩之也。要之传奇皆是寓言，未有无所为者，正不必求其人与事以实之也。即今《琵琶》之传，岂传其事与人哉，传其词耳。词如《庆寿》之《锦堂月》、《赏月》之《本序》、《剪发》之《香罗带》、吃糠之《孝顺儿》、《写真》之《三仙桥》、《看真》之《太师引》、《赐燕》之《山花子》、《成亲》之《画眉序》，富艳则春花馥郁，目眩神惊，凄楚则啸月孤猿，肠摧肝裂，高华则太华峰头，晴霞结绮，变幻则蜃楼海市，顷刻万态。他如《四朝元》、《雁鱼锦》、《二郎神》等折，委婉笃至，信口说出，略无扭捏，文章至此，真如九天咳唾，非食烟火人所能办矣，然白璧微瑕，岂能尽掩，寻宫数调，东嘉已自拈出，无庸再议，但诗有诗韵，曲有曲韵，诗韵则沈隐侯之四声，自唐至今，学人韵士兢兢守如三尺，罔敢逾越，曲韵则周德清之《中原音韵》，元人无不宗之。曲之不可用诗韵，亦犹诗之不敢用曲韵也。假如今有诗人于此，取上平十三元一韵，以元、轩、冕等字与先韵叶，以昆、温、门、孙等字与真韵叶，以烦、幡、潘、藩等字与寒、删二韵叶，不几笑破人口乎，何至于曲，而独可通融假借也，且不用韵，又奚难作焉，今以东嘉《瑞鹤仙》一阕言之，首句火字，又下和字，歌麻韵也，中间马、化、下三字，家麻韵也，日字，齐微韵也，旨字，支思韵也，也字，车遮韵也，一阕通止八句，而用五韵。假如今人作一律诗而用此五韵，成何格律乎，吟咀在口，堪听乎，不堪听乎，通本不出韵乎，寂寂不可多得，‘飞絮沾衣’外，‘帘幕风柔’止出一韵，末句“谋”字，，‘绿成阴’，‘玳筵开处’，‘思量那日’，四五套而已矣，若其使事，大有谬处，《叨叨令》末句云‘好一似小秦王三跳涧’，《鲍老催》句‘画堂中富贵如金谷’，不应伯喈时已有唐文皇、石季伦也，《赏荷》出内《烧夜香》末句云‘卷起帘儿，明月正上’，明明是夜景矣，何以下《梁州序》云‘昼长人静好清闲，忽被棋声惊昼眠’，又第四阕内‘柳阴中忽噪新蝉，见流萤飞来庭院’，蝉声不应与萤火并出。或人曲护其短，乃曰，‘此通一日而言’。此大不通之论。一日之间，自有定序，从早而午，从午而暮，未有早而倏暮，暮又午也。或又以《赏荷》、《赏月》俱非东嘉作，乃朱教谕增入。朱教谕，吾不知其人，《赏荷》之出其手，有之。《赏荷》之‘楚天过雨’，雄奇艳丽，千古杰作，非东嘉谁能办此，《埽松》而后，粗鄙不足观，岂强弩之末力耶，抑真朱教谕所补耶，真狗尾矣，内有伯喈奔丧《朝元令》四阕，调颇叶，吴江沈先生已辨其非矣。故余以为东嘉之作，断断自《埽松》折止，后俱不似其笔。王弇州一代宗匠，文章之无定品者，经其品题，便可折衷，然于词曲不甚当行。其论《琵琶》也，曰，‘则诚所以冠绝诸剧者，不惟琢句之工，使事之美而已。其体贴人情，委曲必尽，描写物态，仿佛如生，问答之际，了无捏造，所以佳耳。至于腔调微有未谐，譬如见钟、王迹，不得其合处，当精思以求诣，不当执末以议本也。’夫‘作曲先要明腔，后要识谱，切记忌有伤于音律’。此丹丘先生之言也。腔调未谐，音律何在，若谓不当执末以议本，则将抹杀谱板，全取词华而已乎，”
何元郎，良俊，谓施君美《拜月亭》胜于《琵琶》，未为无见。《拜月亭》宫调极明，平仄极叶，自始至终，无一板一析非当行本色语，此非深于是道者不能解也，弇州乃以“无大学问”为一短，不知声律家正不取于弘词博学也，又以“无风情、无稗风教”为二短，不知《拜月》风情本自不乏，而风教当就道学先生讲求，不当责之骚人墨士也。用修之锦心绣肠，果不如白沙鸢飞鱼跃乎，又以“歌演终场不能使人堕泪”为三短，不知酒以合欢，歌演以佐酒，必堕泪以为佳，将《薤歌》、《蒿里》尽侑觞具乎，
《琵琶》、《拜月》而下，《荆钗》以情节关目胜，然纯是倭巷俚语，粗鄙之极，而用韵却严，本色当行，时离时合。
《香囊》以诗语作曲，处处如烟花风柳。如“花边柳边”、“黄昏古驿”、“残星破瞑”、“红入仙桃”等大套，丽语藻句，刺眼夺魄。然愈藻丽，愈远本色。《龙泉记》、《五伦全备》，纯是措大书袋子语，陈腐臭烂，令人呕秽，一蟹不如一蟹矣。
此后作者辈起，坊刻充栋，而佳者绝无。
徐髯仙，霖，《柳仙记》，事见《幽怪录》，词亦古质，然寂寥践浅，斤两不足。谷子敬先已有《度城南柳》，不堪并观。
李伯华，开先，《林冲宝剑记》，“按龙泉”阕亦好，余只平平。《韩信登坛记》，即《千金记》，本元金志甫《追韩信》来，今似追《点将》全用之。
郑虚舟，若庸，，余见其所作《玉玦记》手笔，凡用僻事，往往自为拈出，今在其从侄学训，继学，处。此记极为今学士所赏，佳句故自不乏，如“翠被拥鸡声，梨花月痕冷”等，堪与《香囊》伯仲。《赏荷》、《看潮》二大套，亦佳。独其好填塞故事，未免开饤饾之门，辟堆垛之境，不复知词中本色为何物，是虚舟实为之滥觞矣，乃其用韵，未尝不守德清之约。虚舟尚有《四节记》，不足观已。
张伯起先生，余内子世父也，所作传奇有《红拂》、《窃符》、《虎符》、《扊扅》、《灌园》、《祝发》诸种，而《红拂》最先，本《虬髯客传》而作，惜其增出徐德言合镜一段，遂成两家门，头脑太多。佳曲甚多，骨肉匀称，但用吴音，先天、帘织随口乱押，开闭罔辨，不复知有周韵矣。最可笑者，弇州先生之许《红拂》也，曰，“《红拂》有一佳句，曰‘爱他风雪耐他寒’，不知其为朱希真词也”云云。余一日过伯起斋中。谈次问，“此句用在何处，觅之不得。”伯起笑曰，“王大自看朱希真红拂耳，似未尝看张伯起《红拂》也”相与一笑。近见方刻李卓吾批点《红拂》，大要谓，“红拂一妇人耳，而能物色英雄于尘埃中”。是赞《虬髯传》中红拂耳，亦未尝赞张伯起红拂也。知音之难如此。此外《灌园》亦俊洁，《窃符》亦豪迈，余不甚行。
自此吴江顾大典有《义乳》、《青衫》、《葛衣》等记，皆起流派，操吴音以乱押者，清峭拔处，各自有可观，不必求其本色也。
梅禹金，宣城人，作为《玉合记》，士林争购之，纸为之贵。曾寄余，余读之，不解也。传奇之体，要在使田畯红女闻之而然喜，悚然惧，若徒逞其博洽，使闻者不解为何语，何异对驴而弹琴乎。昔翟资政异喜作才语，虽对使令亦然，有庖者艺颇精，翟每向同官称之。后稍懈，众以嘲翟，翟呼使数之曰，“汝以刀匕微能，数见称赏，而敢疏嫚若此，使众人以责膳夫之罪，还责汝主，于汝安乎，”左右皆匿笑，而庖者竟不解作何语。余谓，若歌《玉合》于筵前台畔，无论田畯红女，即学士大夫，能解作何语者几人哉，徐彦伯为文，以凤阁为“鸥门”，龙门为“虬户”，当时号“涩体”。樊宗师《绛州记》，至不可句读。文章且不可涩，况乐府出于优伶之口，又于当筵之耳，不遑使反，何暇思维，而可涩乎哉，滥觞于虚舟，决堤于禹金，至近日之《箜篌》而滔滔极矣。禹金旋亦自悔，作《长命楼》，自谓，“调归宫矣，韵谐音矣，意不必使老媪都解，而亦不必傲士大夫以所不知。”余尤以为末尽然也，《玉合记榴花泣》第二阕内有句云，“离肠枨触断无些”。自音云，“枨，音橙”。不知所出，亦不能解。一日观山谷诗云，“莫若嚣号惊四邻，推床破面掁触人。”然后知枨当作“掁”，从手，不从木，音撑。掁触，见《涅盘经》，山谷用之诗，已自僻涩，禹金乃用之作曲。然则三藐、三菩提，尽曲料耶，此体最易惊俗眼，亦最坏曲体，必不可学。
《题红》，王伯良，驻德，作——伯良，屠长卿之友——长卿深许可之，谓，“事固奇矣，词亦斐然。》今观其词，使事响于禹金，风格不及伯起，其在季、孟之间乎，独其结构如搏沙，开阖照应，了无线索，每于紧处散缓，是又大不如伯起者也。至其自序《题红》，则曰，“周德清《中原音韵》，元人用之甚严，自《拜月》、《伯喈》始决其藩。传中惟齐微之于支思，先天之于寒山、桓欢，沿习已久，聊复通用，庚青之于真文，廉纤之于先天间借一二字偶用，他韵不敢混用一字。至北调诸曲，不敢借用，以北体更严，存古典刑也。”夫《琵琶》出韵，是诚有之，《拜月》何尝出韵，且二传佳处不学，独学其出韵，此何说也，此何说也，若曰严于北而宽于南，尤属可笑。曲有南北，韵亦有南北乎，袁西野有一《清江引》，专诮不用韵作曲者，云，“沈约近来憔悴损，打不开糊涂阵。五言一小词，四句押三韵。提来到口边头煞力子忍。”
邑人孙梅锡，柚，作《琴心记》，亦有纤句。
王雨舟改北《王允连环记》为南，佳，李日华改北《西厢》为南，不佳，然其《四景记》亦可观。陆天池亦有《南西厢》，亦不佳，《明珠》却绝有丽句，闻非一手所成，乃兄给事粲亦助之，当不谬，其声价当在《玉玦》上。沈涅川《双珠》、《分鞋》，小儿号嗄。
梁伯龙，辰鱼，作《浣沙记》，无论其关目散缓、无骨无筋、全无收摄，即其词亦出口便俗，一过后便不耐再咀，然其所长，亦自有在，不用春秋以后事，不装八宝，不多出韵，平仄甚谐，宫调不失。亦近来词家所难。独一最可笑，而人不知，吴、越之在当时，称王久矣，王则车马、服御、位号、称呼俨然一天子矣，故有郊台，有柴望，夫差、勾践亦偃然不复知有周天王矣，而胥、嚭、种、蠡称曰“主公”，何也，孟子在梁，称惠王曰“王好战”，不闻主公惠王也，在齐称宣王曰“今王发政施仁”，不闻主公宣王也，此何异三家村童子不知厥父称呼，而曰“我家老子”也，陋甚矣，
沈光禄，璟，著作极富，有《双鱼》、《埋剑》、《金钱》、《鸳被》、《义侠》、《红蕖》等十数种，无不当行。《红蕖》词极赡，才极富，然于本色不能不让他作。盖先生严于法，《红蕖》时时为法所拘，遂不复条畅，然自是词家宗匠，不可轻议。至其所著《南曲全谱》、《唱曲当知》，订世人沿袭之非，产俗师扭捏之腔，令作曲者知其所向往，皎然词林指南车也，我辈循之以为式，庶几可不失队耳。
《昙花》、《彩毫》，屠长卿，隆，先生笔，肥肠满脑，莽莽滔滔，有资深逢源之趣，无捉衿露肘之失，然又不得以浓盐、赤酱訾之，惜未守沈先生三章耳。
玉茗堂四传，临川汤若士，显祖，先生作也。其《南柯》、《邯郸》二传，本若士臧晋叔，懋循，先生所作元人弹词来。晋叔既以弹词造其端，复为改正四传以订其讹，若士忠臣哉，晋叔最爱余诸传，逢人便说，且托友人相邀过彼，而余贫老不能往。未几而晋叔物化，负此知己，痛哉，晋叔不闻有所构撰，然其刻元人杂剧多至百种，一一手自删定，功亦不在沈先生下矣。
近日袁晋作为《西楼记》，调唇弄舌，骤听之亦堪解颐，一过而嚼然矣，音韵宫商，当行本色，了不知为何物矣。
《彩霞》出一优师所作，曲虽俚，然间架步骤，亦自可观，较之《西楼》，虽为彼善。此外非复知矣。
若夫散词、小令，则家和璧而人隋珠，未易枚举，试数其人，则周宪王、赵口口王、刘诚意、王威宁、杨邃庵、顾未斋、陈大声、祝希哲、唐伯虎、张伯起、沈青门、王稚钦、李空同、杨用修、王敬夫、康德涵、韩苑洛、金白屿、杨君谦、常明卿、谷继宗、何粹夫、王舜井、王渼陂、王浚川、谢茂秦、陆之裘、陈石亭、何太华、许少华、王辰玉，彼皆海岳英灵，文章巨擘，羽翼大雅，黼黻王猷，正业之外，游戏为此，或滔滔大篇，或寥寥小令，含金跨元，真所谓种种殊别，新新无已矣。
北词，晋叔所刻元人百剧及我朝谷子敬《三度城南柳》、《闹阴司》，贾仲名《度金童玉女》，王子一《刘阮天台》，刘东生《月下老世间配偶》，丹丘先生《燕莺蜂蜨》、《复落娼》、《烟花判》，俱曾一一勘过。
马东篱、张小山自应首冠，而王实甫之《西厢》，直欲超而上之。盖诸公所作，止于四折，而《西厢》则十六折，多寡不同，骨力更陡，此其所以胜也。昔人评者，谓“玉环之出浴华清，绿珠之采莲洛浦”，信不诬也。实甫之传，本于董解元，解元为说唱本，与实甫本可称双璧。实甫《丽春堂》剧，不及《西厢》。
《西厢》后四出，定为关汉卿听补，其笔力回出二手，且雅语、俗语、措大语、白撰语层见叠出，至于“马户”、“尸巾”云云，则真马户尸巾矣，且《西厢》之妙，正在于《草桥》一梦，似假疑真，乍离乍合，情尽而意无穷，何必金榜题名、洞房花烛而后乃愉快也，丹丘评汉卿曰，“观其词语，乃在可上可下之间，盖所以取者，初为杂剧之始，故卓以前列。”则王、关之声价，在当时已自有低昂矣。王弇州取《西厢》“雪浪拍长空”诸语，亦直取其华艳耳，神髓不在是也。语其神，则字字当行，言言本色，可为南北之冠。王渼陂句“望东华人乱拥，紫罗襕老尽英雄”。此《水仙子》也，弇州题作《折桂令》，卤莽可知矣。至于实甫之意，谓元微之通于姑之子而托名张生，是不必核。《三家村老委谈》。

[book_title]附录
国初之制，伶人常戴绿头巾，腰系红褡膊，足穿布毛猪皮靴，不容街中走，止于道旁左右行。乐妇布皂冠，不许金银首饰，身穿皂背子，不许锦绣衣服。
祝希哲，名允明。长洲人。生而右手指枝，因自号“指枝生”。为人好酒、色、六博，不修行检，常傅粉黛，从优伶间度新声。侠少年好慕之，多赍金从游，允明甚洽。
村老曰，“余尝读《四声猿》杂剧，其《渔洋三挝》，有为之作也，意气豪侠，如其为人，诚然杰作，然尚在元人藩篱间，馀三声，《柳翠》犹称彼善，其馀二声及其书、绘，俱可无作。”
衡州太守冯正伯，，名冠，，邑人，少善弹琵琶歌金、元曲，五上公车，未尝挟筴，惟挟《琵琶记》而已。村老曰，“余友秦四麟为博士弟子，亦善歌金、元曲，无论酒间、兴到，辄引曼声，即独处一室，而呜呜不绝口。学使者行部至矣，所挟而人行笥者，惟《琵琶》、《西厢》二传。或规之‘君不虞试耶’，公笑曰，‘吾患曲不善耳，奚患文不佳也，’其风流如此。”村老又曰，昔苏子瞻“无盐”诸咏，李定、舒禀辈指为谤讪朝政，而《咏桧》一诗。王珪直以为不臣，欲服上刑。非宋裕陵神圣，宁有免法。吁，可畏哉，近王弇州作《卮言》，作《别集》，汤临川作《紫箫记》，亦纷纷不免于猪嘴关，乃知古人制作，必藏名山大川，有以也。余小子，何足比数，然亦每以作词见嫉于人。夫余所作者，词曲，金、元小技耳，上之不能博高名，次复不能图显利，拾文人唾弃之馀，供酒间谑浪之具，不过无聊之计，假此以磨岁耳，何关世事，安所□□，而亦烦李定诸人毒吻耶，庚戍成《红梨》后，遂烧却笔砚。既而阅《楚记》，“当肃皇帝幸楚，胡孝思，缵宗，为一律记事，其落句云‘穆天八骏空飞电，湘竹英、皇泪不磨’，刻之石。后以他事坐罢，家居者数载矣。尝朴一贪令王联，其人为户部主事，以不职免，杀人下狱当死，乃指‘穆天’、‘湘竹’为怨望咒诅，奏之。捕下狱，论死。孝思时将八十矣，了不怖惧，取锦衣狱中柱械之类八，为诗记之，名《制狱八景》。众争咎掣其笔曰，‘君正坐诗至此耳，尚何吾伊为，’孝思澹然吟不辍，曰，‘坐诗当死，今不作诗，得免死耶，’人服孝思意气。”因思，死生祸福，不宰之谗慝，亦宁关乎口语，固自有天公主之。乃复理铅椠，为《投梭》——记谢幼舆折齿事，又作《梧桐雨》——记玉环马嵬事，而纷纷复如故、未几，其人死，遂绝无议者。
邑入孙氏又有名孙柚者，亦有才情，常取司马长卿以琴心挑文君事作传奇，名《琴心记》，亦俊逸可喜。„„柚，其〔孙七政，字齐之，〕从子也，与余善，性粗豪，不修曲谨，喜饮，喜摴蒲，居藤溪，箫然一室，无谵石储，而好客不衰。其所著《琴心记》，极有佳句，第头脑太乱，脚色太多。大伤体裁，不便于登场，曲亦时有未叶，以故反不若梁长，名辰鱼，字伯龙，。《浣纱》之传，然较之宣城之嵌宝、拣金，临川之字觋、句鬼，则大有迳庭矣。每欲取而改订之，有志焉，而未逮也。
山东解元王化，发解时年甚少，不矜细行，绸缪二娼，遂不娶。久之，不为人齿，乃挈二娼直抵杭州，藉之为衣食。杭，剧郡也，守日夜迎宾水次，逮夜方归。有子年十七八，日私出衙与娼狎，夜必归，曰，“欲了帅父课程耳。”化令且带题来，为之代作。居逾月，师异其气大进，以呈诸守，曰，“某且愧为师矣，”守索视之，立呼面试。其子既凡，笔又荒落，久不能下一词。诘其来自，势不可隐，具言之。守乃逮化及二娼至。异其状，叩以来历，化请屏人，言曰，“某山东王化，正德八年解元也。”守矍然，骂曰，“畜生何至是，”则曰，“为昵二娼，遂忘羞耻。”守乃立递二娼去，即日新其衣冠，置之师席，令诲其子，不听出入。又一年，赴会试，得第。选为御史，巡监浙江，每赴席当筵，辄狎歌童，或为按拍，其不矜细行卒不改云。村老曰，“此事今有传奇，俚甚，不足观，且以为郡人唐解元子畏事，遂不知有王化。余得之连抑武先生所记，当不谬。”三张，吴人也。长伯起，名□□，□□□□□□□□□季叔贻，名燕翼，。伯起□□□□□□□□□□□□古诗文辞及八法以文征仲□□□□□□出，乃兼有之。每伯起造待诏，未尝不倒屣出迓，把臂促膝，尽尔汝之分。耳恒自喜，以得及伯起，复恨其晚。伯起有《处实堂集》，著述甚富。诗宗老杜、王摩诘，然不求甚似。晚喜为乐府新声。天下之爱伯起新声，甚于古文辞。乐府有《阳春堂六传》，而世听最行者，则《唐李药师红拂记》也。甲子，以《易》荐京兆，试南宫，辄报罢。迨庚辰，以母老，不复应公车辟。然绝足不入公府，虽两台使者，若监司郡邑大夫，旌旄日及门，去，未尝以一刺报也。吴人以此重之。王弇州常称，“伯起才无所不际，聘其靡丽，可以蹈跻六季而鼓吹《三都》，骋其辨，可以走仪、秦役犀首，骋其吊诡，可以与庄、列、邹、慎具宾主。高者醉月露，下者亦不失雄帅烟花。”盖实录云。伯起善度曲，自晨至夕，口呜呜不巳。吴中旧曲师太仓魏良辅，伯起出而一变之，至今宗焉。常与仲郎演《琵琶记》，父为中郎，子赵氏，观者填门，夷然不屑意也。
我吴音宜幼女清歌按拍，故南曲委宛清扬。北音宜将军铁板歌“大江东去”，故北曲硬挺直截。今学士大夫凡为文章、骚、赋、铭、诔、诗、词，所斤斤奉若三尺，不敢一字相假者，非沈约《四声韵》乎，其金、元词曲、传奇、乐府，始宗周德清《中原音韵》，特作词人与歌工集之耳，学士大夫不知也，然二公之韵，大有可商。„„大率吾辈为唐律、绝句，自应用唐韵，为古体，自应用古韵，若夫作曲，则断当从《中原音韵》，一入沈约四声，如前所拈出数处，不但歌者棘喉，听者亦自逆耳。试观元人马、关、王、郑诸公杂剧，有是病否，或曰，“若然，则‘新篁池阁’，当作‘池果’唱乎，恐笑破人口也。”曰，“不然。以阁字轻出，而后收之以果。此在凡入声皆然，不但一阁字，触类可通。此唯吾友秦季公知之，近唯松陵沈平舆，若张伯起，则纯是庚青零丁齿音矣。

        </div>
      </div>
    </div>
  </div>
</div>
<!--update:2025-08-30 10:34:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>