<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="自序,虚斋乐府上,虚斋乐府下,跋,虚斋乐府全文在线阅读,虚斋乐府全文在线下载,大玄古籍书库">
<meta name="description" content="二卷。词别集。宋赵以夫著。以夫号虚斋,因以名集。陶湘《涉园续刻宋金元明本词》有黄丕烈士礼居旧藏《虚斋乐府》上下两卷,词六十七首。前有淳祐九年(1249)赵以夫自序。序谓:“唐以诗鸣者千馀家,词自《花间集》外不多见,而慢词尤不多。我朝太平盛时,柳耆卿、周美成羡为新谱,诸家又增益之,腔调备矣。后之倚其声者,语工则音未必谐,音谐则语未必工,斯其难也。余平时不敢强辑,友朋间相勉属和,随辄弃去。奚子偶于故书中得断稿,又于黄玉泉处传录数十阕,共为一编。余笑曰:文章小技耳,况长短句哉,今老矣,不能为也。”此本末有“临安">
<title>虚斋乐府_赵以夫_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">虚斋乐府</span> <br/>
          作者： <span class="inputVal" id="bkauthor">赵以夫</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,词集,完结</span> <br/>
          字数： <span class="inputVal" id="bknum">[book_length]11026</span> <br/>
          说明： <span class="inputVal" id="bkdec">二卷。词别集。宋赵以夫著。以夫号虚斋,因以名集。陶湘《涉园续刻宋金元明本词》有黄丕烈士礼居旧藏《虚斋乐府》上下两卷,词六十七首。前有淳祐九年(1249)赵以夫自序。序谓:“唐以诗鸣者千馀家,词自《花间集》外不多见,而慢词尤不多。我朝太平盛时,柳耆卿、周美成羡为新谱,诸家又增益之,腔调备矣。后之倚其声者,语工则音未必谐,音谐则语未必工,斯其难也。余平时不敢强辑,友朋间相勉属和,随辄弃去。奚子偶于故书中得断稿,又于黄玉泉处传录数十阕,共为一编。余笑曰:文章小技耳,况长短句哉,今老矣,不能为也。”此本末有“临安府棚北睦亲坊陈解元书籍铺刊行”一行,并有顾广圻跋及黄丕烈二跋。陶湘叙录谓:“南宋行都书籍铺,如二陈、尹氏之属,刻唐宋诗及小种说部为多。一时文士虽孙花翁辈改业为词,而未闻雕版。伯宛所刻石屏、梅屋二家外,独此种耳。”另有紫芝漫钞《宋元名家词》本,侯文灿《名家词集十种》本,江标《宋元名家词》本。丁氏善本书室藏鲍以文点勘明钞本。《全宋词》据陶氏涉园景宋本入录。</span> <br/>
          封面： <span class="inputVal" id="bkimg">Z_20917.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]虚斋乐府
[book_author]赵以夫
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,词集,完结
[book_length]11026
[book_dec]二卷。词别集。宋赵以夫著。以夫号虚斋,因以名集。陶湘《涉园续刻宋金元明本词》有黄丕烈士礼居旧藏《虚斋乐府》上下两卷,词六十七首。前有淳祐九年(1249)赵以夫自序。序谓:“唐以诗鸣者千馀家,词自《花间集》外不多见,而慢词尤不多。我朝太平盛时,柳耆卿、周美成羡为新谱,诸家又增益之,腔调备矣。后之倚其声者,语工则音未必谐,音谐则语未必工,斯其难也。余平时不敢强辑,友朋间相勉属和,随辄弃去。奚子偶于故书中得断稿,又于黄玉泉处传录数十阕,共为一编。余笑曰:文章小技耳,况长短句哉,今老矣,不能为也。”此本末有“临安府棚北睦亲坊陈解元书籍铺刊行”一行,并有顾广圻跋及黄丕烈二跋。陶湘叙录谓:“南宋行都书籍铺,如二陈、尹氏之属,刻唐宋诗及小种说部为多。一时文士虽孙花翁辈改业为词,而未闻雕版。伯宛所刻石屏、梅屋二家外,独此种耳。”另有紫芝漫钞《宋元名家词》本,侯文灿《名家词集十种》本,江标《宋元名家词》本。丁氏善本书室藏鲍以文点勘明钞本。《全宋词》据陶氏涉园景宋本入录。
[book_img]Z_20917.jpg


[book_title]自序
唐以诗鸣者千余家，词自花间集外不多见，而慢词尢不多载。朝太平盛时，柳耆卿、周美成羡为新谱，诸家又增益之，腔调备矣。后之倚其声者，语工则音未必谐，音谐则语未必工，斯其难也。余平时不敢强辑，友朋间相勉属和，随辄弃去。奚子偶于，故书中淂断稿，又于黄玉泉处传录数十阕，共为一编。余笑曰：文章小技耳，况长短句哉，今老矣，不能为也。因书其后，以志吾过。
淳祐已酉中秋，芝山老人。

[book_title]虚斋乐府上
万年欢　　　　　大酺
孤鸾　　　　　　金盏子
天香　　　　　　探春慢三
龙山会三芙蓉月
夜飞鹊　　　　　秋蕊香
角招　　　　　　征招
扬州慢二惜黄花
忆旧慢三烛影摇红
薄媚摘遍　　　　沁园春三
贺新郎六
万年欢
庆元　圣节。
凤历开新。正微和乍转，丽景初晓。五荚蓂舒，光映玉阶瑶草。在在东风语笑。庆此日虹流电绕。鲸波静，翠涌鳌山，嵩呼声动云表。　绛节霓旌缥缈。望珠星灿烂。紫微深窈。琬液香浮。露湿蟠桃犹小。叠叠仙韶九奏。知春到人间多少。蓬莱外若木扶疏。万年枝上长好。
大酺
牡丹：
正绿阴浓，莺声懒。庭院寒轻烟薄。天然花富贵。逞夭红殷紫，叠葩重萼。醉艳酣春。妍姿浥露，翠羽轻明如削。檀心鸦黄嫩。似离情愁绪，万丝交错。更银烛相辉，玉瓶微浸，宛然京洛。　朝来风雨恶。怕僝僽低张青油幕。便好倩佳人插帽。贵客传笺。趁良辰、赏心行乐。四美难并也。湏𢬵醉、莫辞杯酌。被花恼情无着。长笛何处、一笑江头高阁。极目水云漠漠。
孤鸾
梅：
江南春早、问江上寒梅、占春多少、自照疏星冷。秪许春风到。幽香不知甚处。但迢迢满汀烟草。回首谁家竹外。有一枝斜好。　记当年曾共花前笑。念玉雪襟期，有谁知道。唤起罗浮梦，正参横月小凄凉更吹塞管，谩相思鬓华惊老。待觅西湖半曲，对霜天清晓。
金盏子水仙
得水能仙。向汉皋遗佩，碧波涵月，蓝玉暖生烟。称缟袂黄冠，素姿芳洁。亭亭独立风前，照冰壶澄彻。当时事，琴心妙处谁传，顿成愁绝。　六出自天然，更一味清香浑胜雪。西湖秋菊寒泉，似坡老风流，至今人说。殷勤折伴梅边，听玉龙吹裂。丁宁道。百年兄弟，相看晚节。
天香
牡丹：
蜀锦移芳，巫云散彩，天孙剪取相寄。金屋看承，玉台凝盻，尚忆旧家风味。生香绝艳，说不尽天然富贵。脸嫩浑疑看损，肌柔只愁吹起。　花神为谁着意，把韶华、总归姝丽。可是老来心事，不成春思。却羡宫袍仙子。调曲曲、清平似翻水。笑嘱东风，殷勤劝醉。
探春慢
立春：
南国收寒，东郊放暖，条风初回台榭。小燕横闹娥低鬓，根底吴娃夭冶。纤手传生菜，向人道、新春来也。莫湏沉醉樽前，这些风景无价。　长记年年此日，迎着个牛儿，彩鞭羞打。飐飐金幡，星星华发，得似家山闲暇。都把心期事，待问讯柳边花下。箫鼓声中温存，小楼深夜
探春慢
四、明除夜。
屑璐飘寒，镂金献巧，妆成水晶亭榭。飞絮悠扬，散花零乱，绝胜翠娇红冶。粉艳嘻嘻道。尽飞上史君须也。多情莫笑衰翁，旧时梁苑声价。　窗外小梅羞涩。倩羯鼓樽前，慢敲轻打。鲸海停波，鹤谯宾月，赢得残年清暇。心事知谁会。但梦绕越王城下。白玉青丝，且同醉吟春夜
探春慢四
明，次黄玉泉。
宝胜宾春，华灯照夜。穷冬浑然如客。炉熖麟红，杯深翡翠，早减三分寒力。一笑圃栾处，恰喜得雪消风息。苔枝数蕊明珠，恍疑香麝初拆。　懊恨东君无准，甚朝做重阴，暮还晴色。唤燕呼莺，雕花镂叶，机巧可曾。休得静里无穷意，谩看尽纷纷红白。且听新腔，红牙玉纤。低拍
龙山会
南丰登高。
重整登高屐。群玉峰头，万里秋无极。远山青欲滴。新鴈过、缥缈孤云天北。烟入小桥低，水痕退、寒流澄碧。对佳辰，惊心客里，鬓丝堪摘。　风流晋宋诸贤，骑台龙山，俯仰皆陈迹。凭栏看落日。嗟往事、惟有黄花如昔。醉䄂舞西风任教笑。参差凫舄，但回首、东篱久负有谁知得
龙山会
去年九日登南涧无尽阁野涉赋诗
仆与东溪药窗诸友皆和。今年陪元戎游升山。诘朝始克修故事。则向之
龙蛇满壁者易以山水矣。拍栏一笑
游兄几叟分韵得苦字，为歌商调龙山会。
九日无风雨一笑，凭高，浩气横秋宇。群峰青可数。寒城小、一水萦回如缕。西北最关情，谩遥指、东徐南楚。黯销魂，斜阳冉冉，鴈声悲苦。　今朝黄菊依然，重上南楼，草草成欢聚。诗朋休浪赋。旧题处、俯仰已随尘土。莫放酒行疏，清漏短、凉蟾当午。也全胜白衣未至，独醒凝伫。
龙山会
四明重阳泛舟月湖：
佳节明朝九。彩舫凌虚，共醉西风酒。湖光蓝滴透。云浪碎、巧学波纹吹皱。碧落香无边，但玉削千峰寒瘦。留连久。秋容似洗，月华如昼。　回头南楚东徐，暝霭苍烟，处处空刁斗。山公今健否。功名事、付与年时交旧。白发苦欺人，尚堪插、黄花盈首。归去也，东篱好在，觅渊明友。
芙蓉月
黄叶舞碧空，临水处，照眼红苞齐吐。柔情媚态，伫立西风如诉。遥想仙家城阙，十万绿衣童女。云缥缈，玉娉婷，隐隐彩鸾飞舞。　樽前更风度。记天香国色，曾占春暮。依然好在，还伴清霜凉露，一曲栏干敲徧，悄无语，空相顾。残月澹，酒阑时，满城钟鼓
夜飞鹊
七夕和方时父韵：
微云拂斜月，万籁声沉，凉露暗坠桐阴。蛾眉乞得天孙巧，愔愔楼上穿针。佳期鹊相误。到年时此夕，欢浅愁深。人间儿女说风流，直到如今。河汉几曾风浪，因景物牵情，自是人心。长记秋庭往事，钿花剪翠　股分金。道人无著，正萧然、竹枕练衾。梦回时、天淡星稀，闲弄一曲瑶琴。
秋蕊香
木犀：
一夜金风，吹成万粟，枝头，点点明黄。扶疏月殿影，雅澹道家装。阿谁倩、天女散浓香，十分熏透霓裳。徘徊处，玉绳低转，人静天凉。　底事小山幽咏，浑未识清妍，空自情伤。忆佳人、执手诉离湘。招蟾魄、和酒吸秋光。碧云日暮，何妨惆怅，久瑶琴微弄，一曲清商
角招
姜白石制角招、征招二曲，仆赋梅花，
以角招歌之。盖古乐府有大小梅花，
皆角声也。
晓寒薄。苔枝上，剪成万点冰萼。暗香无处著。立马断魂。晴雪篱落。横溪略彴。恨寄驿音书辽邈。梦绕扬州东阁。风流旧日何郎。想依然林壑。离索。引杯自酌。相看冷淡。一笑人如削。水云寒漠漠。底处群仙。飞来霜鹤。芳姿绰约。正月满瑶台珠箔。徙倚栏干寂寞。尽分付许多愁，城头角
征招
雪：
玉壶冻裂琅玕折，骎骎逼人衣袂。暖絮张空，飞失前山横翠。欲低还又起，似妆点、满园春意。记忆当时，剡中情味，一溪云水。　天际。绝行人，高吟处、依俙灞桥邻里。更剪剪梅花，落云阶月地。化工真解事，强勾引老来诗思。楚天暮、驿使不来，怅曲栏独倚
扬州慢
琼花惟扬州后土殿前一本比聚八
仙。大率相类。而不同者有三。琼花大而瓣厚。其色淡黄。聚八仙花小而瓣
薄。其色微青。不同者一也。琼花叶柔
而莹泽。聚八仙叶粗而有芒。不同者
二也。琼花蕊与花平。不结子而香。聚。
八仙蕊低于花，结子而不香。不同者
三也。友人折赠数枝云。移根自鄱阳
之洪氏。感而赋之。其调曰。扬州慢。
十里春风。二分明月，蕊仙飞下琼楼。看冰花剪剪，拥碎玉成毬。想长日云阶伫，立太真肌骨。飞燕风流。敛群芳清丽。精神都付扬州雨。窗数朵，梦惊回天际香浮。似阆苑花神，怜人冷落，骑鹤来游。为问竹西风景，长空澹、烟水悠悠。又黄昏羌管，孤城吹起新愁。
扬州慢
诸贤咏赏琼花之次日，复得牡丹数
枝。方兹溪又以词来索和，遂并为二
花着语：
梁苑吟新，高阳饮散，玉容寂寞妆楼。故人应念我，折赠水晶毬不湏。倩东风说与，吹箫云路，解佩江流。似天涯邂逅相逢，低问东州。　为花更醉，细挼香酒面酥浮。记桥月同看，帘风共笑，仙枕曾游无柰。乍晴还雨江天暮，飞絮悠悠。莫先教偷取春归，满地清愁。
惜黄花
菊。
众芳凋谢，堪爱处，老圃寒花幽野。照眼如画，烂然满地金钱，买断金天无价。古香逸韵似高人，更野服、黄冠潇丽。向霜夜，冷笑暖春，桃李夭冶。襟期问与谁同，记往昔、独自徘徊篱下。采采盈把。此时一叚风流，赖得白衣陶写。而今为米负初心，且细摘、轻浮三雅。沉醉也，梦落故园茅舍。
忆旧游慢
荷花泛东湖，用方时父韵：
爱东湖六月，十里香风，翡翠铺平。误入红云里，似当年太乙，约我寻盟。叶舟荡漾寒碧，分得一襟冰。渐际晚轻阴，修蒲舞绿，倦柳苏青。　娉婷。黯无语，想怨女三千，长自宫庭六六。栏干曲，有玉儿才貌，谁与看承。柔情一点无柰，频付酒杯行。到夜静人归，凉蟾自照鸥鹭汀。
忆旧游慢
望红蕖影里，冉冉斜阳，十里隄平。唤起江湖梦，向沙鸥住处，细说前盟。水乡六月无暑，寒玉散清冰。笑老夫心情，也将醉眼镇为花青。　亭亭，步明镜，似月浸华清，人在秋庭。照夜银河落，想粉香湿露，恩泽初承。十洲缥缈何许，风引彩舟行。尚忆得西施余情袅袅烟水汀。
解语花
东湖赋莲后五日双苞呈瑞，昌化史君持以见遗，因用时父韵。
红香湿月，翠影停云，罗袜尘生步并肩私语知何事，暗遣玉容泣露。闲情最苦。任笑道争妍，似妒倒银河秋夜双星，不到佳期误。　拟把江妃共赋。忆当时携手，烟水深处。明珠溅雨。凝脂滑、洗出一番𫓪素。凭谁说与。莫便化、彩鸾飞去。待玉童、双节来迎，为作芙蓉主。
烛影摇红
乍冷还暄，小春时候今朝转。三分历日二分休，镜里清霜满。云幕低垂不展。矮窗明红麟初暖。老来活计。浊酒三杯。黄庭一卷。　万里关河。朔风吹到边声远。倚楼脉脉数归鸿。谁会愁深浅。最苦山寒日短。但梅花相看岁晚。何人金屋。巧啭歌莺。慢调筝鴈。
薄媚摘遍
重九。登九仙山。和张屴崱
桂香销。梧影瘦，黄菊迷深院。倚西风，看落日长江东去如练。先生底事，有赋飘然。刚道为田园。烛醒何为。持杯自劝未能免。　休把茱萸吟玩，但管年年健。千古事，几凭栏。吾生早九十强半。欢娱终日，富贵何时。一笑醉乡宽。倒载归来，回廊月满。
沁园春
次刘后村
秋入书帏，漏箭初长，熏𬬻未灰。向酒边陶写，韩情杜思，案头料理，汉蠹秦煨。天有高情，世无慧眼，刚道先生是不斋。人都笑。这当行铺席，又不成开。　忘怀。物外徘徊，与鸥鹭同盟两莫猜。似琉璃匣里，光涵牛斗，凤凰台上，声挟风雷。宝汞一钱，冰衔三字，浮利浮名安在哉。太平也，要泥金镂玉，除是公来。
沁园春
自鄞归赋：客问吾年，吾将老矣，今五十三。似北海先生，过之又过，善财童子，参到无参。官路太行，世情沧海，何止嵇康七不堪。归来也，是休官令尹，有发瞿昙。　千岩秀色如蓝。新着个楼儿恰对南。看浮云自在，百般态度，长江无际，一碧虚涵。荔子江珧，莼羹鲈鲙，一曲春风酒半酣。凭栏处，正空流皓月，光满寒潭。
沁园春
次方时父
自笑生来，骨相无奇壬三甲三。觉紫宸班里，都忘故步，维摩室内，添个新参。壮也不如，老之将至，今日将军战岂堪。江湖客，况诗肥贾岛，笔瘦王昙。　纷纷纡紫拖蓝。送水北山人又水南。喜支离得佚，散材可寿，一丘自足，万象中涵。脍炙功名，膏肓富贵，举世黄梁梦正酣。知谁健，且茹芝商岭，饮菊胡潭。
贺新郎
四明，送上官尉归吴
满酌蓬莱酒，最苦是中年作恶，送人时候。一夜朔风吹石裂，惊得梅花也瘦，更衣袂严霜寒透。卷起潮头无丈尺，甚扁舟、拍上三江口。明月冷，载归否。　分携欲折无垂柳。但层楼倚徙，两眉空皱。海阔天高无处问，万事不堪回首。况目断孤鸿去后。玉样松鲈今正美，想子真微笑还招手。且为我，饮三斗。
贺新郎
次刘后村
葵扇秋来贱。阿谁知、初回转暑，又教题徧。不是琵琶知音少，无限如簧巧啭。倩说似、长门休怨。莫把蛾眉与人妒，但疏梅淡月深深院。临宝鉴，欲妆懒。　少时声价倾梁苑。到中年也曾落魄，雾收云卷。待入汉庭金马去，洒笔长江衮衮。好留取、才名久远。过眼荣华俱尘土，听关雎、盈耳离骚婉。歌不足，为嗟叹。
贺新郎
送郑怡山归里，
载酒阳关去。正西湖、连天烟草，满堤晴絮。采翠撷芳游冶处，譍和娇弦艳鼓。看柳外、画舡无数。万顷琉璃浑镜净，陡风波、汹汹鱼龙舞。谈笑里，遽如许。　流觞满引浇离绪。便东西、斜阳立马，绿波前浦。自是莼鲈高兴动，恰值春山杜宇。谩回首、软红香雾。咫尺佳人千里隔，望空江、明月横洲渚。清梦断，恨如缕。
贺新郎
芝山堂下兰开双花瓣外环，两心中
并有同人之义焉。瑞莲嘉禾，歌颂多
矣，此独创见，小词纪之：
草色庭前绿。掩重门、国香伴我，昼帘幽独。无柰薰，风吹绿绮。闲理离骚旧曲。觉鼻观、微闻清馥。可是花相嫌冷淡，碧丛中、炯炯骈双玉相对久，各欢足。　冰姿带露如新沐。想当年、夷齐二子，独清孤竹，千古英雄尘土尽，凛凛西山云木。总付与一樽醽醁。学得汉官娇姊妹，便承恩、贮向黄金屋。终不似，在空谷。
贺新郎
夜来月色可人，兰香满室，再用前调，
碾破长空绿。看银蟾一轮似水，照人清独。缥缈风摇环佩碎，疑是英茎妙曲。忽散作天花芬馥，帝子双双来洞户，炯肌肤、冰雪颜如玉。愁易老，意难足。楚江万顷疏汤沐。想佳人、依然携手，碧云修竹。葱蒨玲珑方寸许，清过千重夏木。速就我、同倾湘醁。追忆兰亭当日事，尽凄凉、也胜卢仝屋。应不到，羡金谷。
贺新郎
次孙花翁乙酉
春事，浑如客。趁新晴、花骢骄俊，纻衫轻窄。腊瓮初倾光欲动，笑把黄甘旋擘。更喜得、酒朋诗敌。陶写襟怀觞咏里，似风流、王谢当年集。忘尔汝，任争席。　疏帘画舫梅妆白。看斜阳、波心镜面，照伊颜色。缥缈笙歌天上谱，一刻千金莫惜。谁信道、高楼占得。柳外　烟人去也，但月钩、冷浸栏竿湿。知过了，几寒食。
汉宫春
次方时父元夕见寄：
投老归来，记踏青隄上，三度逢君。寒窗冷淡活计，明月空樽。红红白白，又一番、春色撩人。谁信道，闲中天地，园林几见成尘。　今夕偶无风雨，便满城、箫鼓来往。纷纷鳌山，宝灯照夜，罗绮千门。珠帘尽卷。看娉婷水上行云。应自笑周郎年日风流。羽扇纶巾。
虚斋乐府上

[book_title]虚斋乐府下
暗香　　　　　疏影
尾犯　　　　　燕春台二
玉烛新　　　　念奴娇三
风流子　　　　二郎神二
木兰花慢　　　满江红
摸鱼儿　　　　水龙吟二
水调歌　　　　双瑞莲
桂枝香二永遇乐
鹊桥仙　　　　虞美人二
荔枝香近　　　西江月
一落索　　　　青玉案
小重山　　　　谒金门
醉蓬莱　　　　凤归云
芰荷香
暗香
为毅斋知院赋。
冰花炯炯。记那回占断。春风鳌顶。独抱寒香。得意西湖酒初醒。为问玉堂富贵。争得似山中深靓。向岁晚竹翠松苍。闲伴一枝冷。　南浦。水万顷。想月湿断矶。云弄疏影。粉英落尽。孤鹤长鸣夜方永。将见青青似豆。又迤逦传黄风景。听报道催去也。再调玉鼎
疏影
为意一侍郎赋。
晴空漠漠，怪雪来底处，飘满篱落。元是花神，管领春风，幽香忽徧林壑。玉仙缓辔江城路，全不羡扬州东阁。似天教、瑶佩琼裾，荐与翠樽冰勺。闻道儿童好语，丰年瑞覆斗，占取红萼。驿使飞驰，羹鼎安排，速趁良辰行乐。联镳一一清都客，也肯把山翁同约。醉归来梦断西窗，怕听丽谯悲角。
尾犯
重九，和刘随如：长啸蹑高寒，回首万山，空翠零乱。渺渺清秋，与斜阳天远。引光禄清吟兴动。忆龙山旧游梦断。𬡒衣初试。破帽多情，自笑霜蓬短。　黄花长好在，一俯仰节物惊换。紫蟹青橙，觅东篱幽伴，感今古，风凄霜冷。想关河烟昏月淡，举杯相属。慇懃更杷茱萸看
燕春台
送徐意一。
绣地残英，画空飞絮，东风又送春归。雨足郊坰，相将翠密成帷。燕莺犹恋芳菲，向枝头叶底依依。留春不住，绿波渺渺，碧草萋萋。　锦帆开晓，彩仗迎薰。峰回路转，月淡天低，红云影里，群仙报道班齐。九奏箫韶，筭人间无此埙箎。步新堤金鼎调羹也，梅子黄时。
燕春台
送郑毅斋入觐：
锦里春回，玉墀天近，东风稳送雕鞯。祖帐移来，光流万斛金莲。十分香月娟娟，照人间一点魁躔。此时新事，飞来双凤，催上甘泉。　寻思京洛，少日芳游，柳遥禁雪。花淡宫烟，鳌山涌翠，通宵脆管繁弦。再见升平，想红云缥缈群仙，看明年金殿传柑宴，衮绣貂蝉。
玉烛新
和方时父并怀孙季蕃
寒宽一鴈落。正万里相思，被渠惊觉。春风字字吹香雪，唤起西湖盟约。当时醉处，仿佛记青楼珠箔。又不是、南国花迟俳徊，酒边慵酌。　家山月色依然，想竹外横枝，玉明冰薄。而今话昨。空对景、怅望美人天角。清尊淡薄。便翠羽、慇懃难托。休品入、三叠琴心，教人瘦却
念奴娇
寒食次卢野涉并怀孙季蕃
重门翠锁。笑侯鲭断绝，又逢寒食。社瓮初开，春浩荡，荠蕨漫山谁摘。榆火传新，柳绵吹老，愁绪空千亿。百花过了，游蜂将次成蜜。　追思共醉西湖，诗朋余几，俯仰成悲恻。月射波心光万丈，犹想当时颜色。黄鹄翩翩，白驹皎皎，莫待山灵勒。金貂蒻笠，问渠还肯相易。
念奴娇
次朱制参送其行：樽前一笑，问梅花消息，几枝开遍。咳唾随风人似玉，寒夜春生酒面。故里天遥，殊乡岁晚，忍对骊驹宴。无情潮汐，可能为我留恋。　目断雪棹烟帆，匆匆轻别，岂是如鸿燕。要趁盘椒供燕喜，舞袖斓斑双旋。屈指重来，扬鞭催去，想在金銮殿。云萍无据，莫辞蘸甲深劝
念奴娇
梅花度曲，被多情勾引，枝枝看徧。暗忆孤山今夜月，疏影横斜镜面。萼绿凌风，云英怯冷，未放瑶池宴。人间蜂蝶，也知无计迷恋。　闻道管领多才，清词好句，泥落空梁燕。好唤蕊珠供彩笔，莫待随风面旋。千岁蟠虬，双栖么凤，咫尺蓬莱殿。湖边春暗，料应日日酬劝
风流子
中秋群贤集于蜗舍，值雨作和刘随如忆昔少年曰吴江上。长啸步垂虹。看飞出玉轮，十分端正，幻成冰壑，一碧澄空。当此际，醉魂游帝所，凉袂飏秋风。桂殿凤笙，妙音何处，莼羹鲈鲙，清兴谁同，　今宵欢娱地，千钧笔模写拟付良工。无柰云沉顾兔，雨挂痴龙。误骚客宿吟，杯仙梦醉，负他佳节，戏我衰翁。毕竟孤光长在，后夜重逢。
二郎神
次方时父送春
一江渌净筭，阅尽燕鸿来去。便系日绳长，修蟾斧妙，教驻韶华未许，白白红红多体态，问底事、东皇无语。但碧草淡烟，落花流水，不堪回伫。晴雨。陡寒乍热，清阴庭户。任诗卷抛荒，棋枰休务，寂寞风帘舞絮。我酌君斟，我词君唱，谁似卿卿萧史。𢬵酩酊、断送春归，恰好听鸠呼妇。
二郎神
次陈唯道。
野塘暗碧。渐点点、翠钿明镜。想昼永珠帘，人闲金屋，时倚妆台照影。睡起阑干凝思处，谩数尽归鸦栖　知。月下莺黄，云边蛾绿，为谁低整。曾。倩鴈传鹊报，心期千定。柰柳絮浮云，桃花流水，长是参差不并。莫怨春归，莫愁柘老，蚕已三眠将醒。肠断句，枉费丹青，漠漠水遥烟迥。
木兰花慢
漳州元夕：
玉梅吹霁雪，觉和气、满南州。更连夕晴光，一番小雨，朝霭全收。人情不知底事，但黄童白叟总追游。驾海千寻彩岫，深空万点星毬。　风流秀色明眸，金莲步度轻柔。任往来燕席，香风引舞，清管随讴。何曾见痴太守，已登车去也，又迟留人。似多情皓月，十分照我当楼。
满江红
牡丹和梁质夫：
倾国精神娇无力，亭亭向谁。还知否，羞沉月姊，妒杀风姨。满地胭脂春欲老，平池翡翠水新肥。秪花王富贵占韶光真绝，奇　香暗动，人未知。翻玉拍，度金衣。任轻红殷紫，对景偏宜。闻道洛阳夸此地，因思京国太平时。向沉香亭北按新词，乘醉归。
摸鱼儿
荷花归耕堂，用时父韵：
古城阴一川新浸，天然尘外幽绝。谁家幻出千机锦，疑是蕊仙云织。环燕席。便纵有万花，此际无颜色。清风两腋。炯玉树森前，碧筒满注：共作醉乡客。长隄路，还忆西湖，景物。游船曾点空碧。当时总负凌云气，俯仰顿成今昔。愁易极。更对景销凝，怅望天西北。归来日夕。但展转无眠，风棂水馆，冷浸五更月。
水龙吟
次周月船：
塞楼吹断梅花晓风瑟瑟添凄咽。关河万里，烟尘四野，眼前都别。击楫功名，椎锋意气，楚人都说。问周郎何日，小乔到手，为君赋，酹江月。　休把愁肠暗结。又相将鲁云书节。锦围放密，金樽任满，歌声莫歇。赢得朝朝，半醒半醉，佯痴佯劣。尽瞢腾深入无何，管甚鬓丝成雪。
水龙吟
次李起翁中秋：
谁家明镜飞空，海天绀碧浮秋霁。西风淡荡，纤云卷尽，小星疑坠。宇宙冰壶，襟怀玉界，飘然仙思。炯灵犀一点，蟾辉万丈，长相射，清清地。　秪有桂华长好，照人间几番荣悴。年年此夕，持杯嚼露，挥毫翻水。宝瑟凄清，玉箫缥缈，佩环声碎。唤谪仙起舞，古今同梦，不知何世。
水调歌
次方时父癸卯五月四日
竞渡，楚乡事，夸胜锦缠头。湖光渌净，转胜雪浪舞潜虬。刚道琉璃宝苑，移作水晶珠阙，鳌顶出中流。一钓惊天地，能动此心不。　活千年，封万户，等虚舟。眇然身世烟水，浩荡一沙鸥。听得长淮风景，唤起离骚往恨，杜若满汀洲。相对老，榕下。五月已先秋。
双瑞莲
千机云锦里，看并蒂新房，骈头芳蕊。清标艳态，两两翠裳霞袂。似是商量心事，倚绿盖、无言相对。天蘸水，彩舟过处，鸳鸯惊起，　缥缈漾影摇香。想刘阮风流，双仙姝丽，闲情不断，犹恋人间欢会。莫待西风吹老，荐玉醴、碧筒𢬵。醉清露底，明月一襟归思。
桂枝香
四明鄞江楼九日
水天一色。正四野秋高，千古愁极。多少黄花密意，付它欢伯。楼前马戏星毬过，又依俙、东徐陈迹。一时豪俊，风流济济，酒朋诗敌。　画不就、江东暮碧。想阅尽千帆，来往潮汐。烟草萋迷，此际为谁心恻。引杯抚剑，凭高处，黯消魂、目断天北。至今人笑新亭坐间，泪珠空滴。
桂枝香
四明中秋：
青霄望极际，万里月明，无点云色。一片冰壶世界水乡先得。年年客里惊秋半，倚西风、鬓华吹白。觅闲无路，相逢且醉，好天凉夕，　听曲曲仙韶促拍。趁画舸飞空雪浪翻激。行乐风流。暗省旧时京国。插空翠𪩘连星麓。但波痕浮动金碧。不如归去。扁舟五湖。钓竿渔笛。
永遇乐
七夕和刘随云。鴈将秋。露萤照夜。凉透窗户。星网珠疏。月奁金小。清绝无点暑。天孙河鼓。东西相望。隐隐光流华渚。妆楼上。青瓜玉果。多少𫘤儿痴女。　金针暗度，蛛丝密结，便有系人心处。经岁离思，霎时欢爱，愁绪空万缕。人间天上，一般情味，枉了锦笺嘱付。又何似，吹笙仙子，跨黄鹤去。
鹊桥仙
富沙七夕，为友人赋
翠销心事：红楼欢宴，深夜沉沉无暑。竹边荷外再相逢，又还是、浮云飞去，　锦笺尚湿，珠香未歇，空惹闲愁千缕。寻思不似鹊桥人，犹自得、一年一度。
虞美人
天凉来傍荷花饮，携手看云锦。城头玉漏已三更，耳畔微闻新鴈。几声声。　兰膏影里春山秀，久立还成皱。酒阑天外月华流，我醉欲眠，卿且去来休。
虞美人
红木犀次谢主簿：
素娥冷淡愁无柰。小作施朱态。霓𥚑霞佩下瑶台。一朵绿云围绕。送春来。　玄霜捣尽丹砂就。𢬵醉长生酒。羡君幽壑狎流年。把住西风长对。广寒仙。
荔支香近
乐府有荔支香调，似因物命题而亡
其词，辄为补赋。
翡翠丛中，万点星毬小。怪得鼻观香清凉馆薰。风透冰盘快剥轻红滑凝水晶皱。风姿姑射仙人正年少。　红尘一骑。曾博妃子笑。休比蒲萄也尽压江瑶倒。诗情放逸。更判琼浆和月釂。细度冰霜新调
西江月
次方蒙斋月夜：
几点垂垂北斗，一床悄悄西风。山河天地点尘空。月殿蟾蜍欲动。　舌本琼浆甘彻，鼻端玉蕊香通。棋边切莫笑衰翁，个里本来空洞。
一落索
牡丹次谢主簿韵：
露沁香肌娇秀，燕脂微透蕊宫。仙子驾祥鸾，被风卷。霞衣皱。　轻剪倩它红袖，簪来盈首。直须沉醉此花前，怕花到明朝廋。
青玉案
荷花赣州巢龟亭为曾提管赋：
水亭横枕荷花浦。觉水面，香来去。亭上佳人云态度。天然娇韵，十分捼就，唱尽黄金缕。　耳边低道清无暑。我欲卿卿卿且住，自笑风情衰几许。一床明月五更残，梦不到阳台路。
小重山
红木犀：次谢先辈韵：
一种分香自月宫，人间清绝处。小山丛。谁将仙米掷虚空。丹砂碎。糁遍碧云中。　好是窦家风。年年秋色里。又香浓。风流全在主人翁。青青鬓。相映脸潮红。
谒金门
梅共雪。着个玉人三绝。醉倒醉乡无宝屑。照人些子月。　催得花王先发。一曲阳春圆滑。疑是嵬坡留锦袜。至今香未歇。
醉蓬莱
寿安晚，郑丞相。
正三边月静，万国年丰，菊多梅小。吐玉擎香，蔼皇都清晓。龙驾徐驱，貂冠夹侍，天也和人笑。紫陌欢谣，如今事事，胜端平好。　玉带垂虹，衮衣华日，秋水精神，臞仙容貌。长对凝旒，不羡商岩老。胸次乾坤，掌中霖雨，造化知多少。便好重将，绛人甲子，数中书考
凤归云
正愁予。可堪去马便𬴂𬴂。拟折一枝、隄上万垂丝。离思无边，离席易散，落日照清漪。苦是禁城催鼓，虚床难寐，梦魂无路归飞。　陡寒还热。急雨随晴。化工无准。将息偏难。更向分携处、立多时。吟鬓凋霜世味。嚼蜡，病骨怯朝衣。我有一壶风月，荔丹芝紫，约君同话心期。
芰荷香
端午和黄玉泉韵
倚晴空，爱湖光潋滟，楼影青红。彩丝金黍，水边还又相逢。怀沙人问，二千年，犹带酸风。骚人洒墨香浓。幽情要眇，雅调惺松。　天上菖蒲五色缕，倩掺掺素手，分入雕钟。新欢往恨，一时付与歌童。斜阳正好且留连。休要匆匆。应湏倒尽郫筒。归鞭笑，指月挂苍龙。
虚斋乐府下
临安府棚前，北睦亲坊南，陈解元书籍铺刊行。

[book_title]跋
右依汲古毛氏抄夲改正。此亦影写者，但每有不审耳。如上卷夜飞鹊云，竹枕𦈌衾玉萹，糸部已收𦈌字。集韵曰：𦈌，绤属。后汉祢衡著𦈌巾髅。萹同于。六书假借亦用疏字，此作练，误矣。他皆准是。其下卷摸鱼儿当于长堤路句换头起，又荔支香近当云凉馆薰风绕以押韵，毛夲讹与此无异，则似宋椠已如是者也。嘉庆丁已七月十九日，顾广圻为
荛圃校于王洗马巷士礼居。此钱遵王述古堂藏书，余得诸碧凤坊顾氏，是影宋写本。近有书友携一夲来，亦系影宋而出于汲古阁毛氏恐二本或有异同，爰倩塾师顾涧苹校此，赖正讹字。竹枕𦈌衾之𦈌字，其最精者也。毛本索直甚昂，因还之。既而思所藏尚有精钞宋元人词，亦出于汲古阁，遂取以复校此本。𦈌字固不误，而摸鱼儿长堤路句换头已校毛氏影写本为是。荔支香近凉馆薰风透，仍不能为绕以押韵，则传讹已久矣。至下卷白白红红多体态，此据毛本改体为多，然重一多字，与文义不合。检精钞本亦作多体字，仍当以体字为是。涧苹属予自记，复书此数语于后。
嘉庆丁已孟秋月下澣五日读，未见书斋主人黄丕烈跋

        </div>
      </div>
    </div>
  </div>
</div>
<!--update:2025-08-30 10:35:21-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>