<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,凡例,总目一,总目二,总目三,总目四,总目五,总目六,总目七,总目八,总目九,总目十,总目十一,总目十二,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四">
<meta name="description" content="九百卷。清圣祖爱新觉罗·玄烨(1654—1722)定。此集为唐代诗歌总集。又称《全唐诗》。系清彭定求、沈三曾、杨中讷、潘从律、汪士鋐、徐树本、车鼎晋、汪绎、查嗣瑮、俞梅等十人,在曹寅组织下奉敕,以季振宜《全唐诗》和胡震亨。《唐音统签》为基础修纂而成。是一部资料相当丰富、搜辑比较完备的唐代诗歌总集。_御定全唐诗_全文在线阅读_御定全唐诗_全文在线下载_大玄古籍书库">
<title>御定全唐诗_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">御定全唐诗</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]3659611</span> <br/>
          说明： <span class="inputVal" id="bkdec">九百卷。清圣祖爱新觉罗·玄烨(1654—1722)定。此集为唐代诗歌总集。又称《全唐诗》。系清彭定求、沈三曾、杨中讷、潘从律、汪士鋐、徐树本、车鼎晋、汪绎、查嗣瑮、俞梅等十人,在曹寅组织下奉敕,以季振宜《全唐诗》和胡震亨 《唐音统签》为基础修纂而成。是一部资料相当丰富、搜辑比较完备的唐代诗歌总集。</span> <br/>
          封面： <span class="inputVal" id="bkimg">Z_19875.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]御定全唐诗
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]3659611
[book_dec]九百卷。清圣祖爱新觉罗·玄烨(1654—1722)定。此集为唐代诗歌总集。又称《全唐诗》。系清彭定求、沈三曾、杨中讷、潘从律、汪士鋐、徐树本、车鼎晋、汪绎、查嗣瑮、俞梅等十人,在曹寅组织下奉敕,以季振宜《全唐诗》和胡震亨 《唐音统签》为基础修纂而成。是一部资料相当丰富、搜辑比较完备的唐代诗歌总集。
[book_img]Z_19875.jpg


[book_title]序
钦定四库全书
御制全唐诗序
诗至唐而衆体悉备亦诸法毕该故称诗者必视唐人为标凖如射之就彀率治器之就规矩焉盖唐当开国之初即用声律取士聚天下才智英杰之彦悉从事於六义之学以为进身之阶则习之者固巳专且勤矣而又堂陛之赓和友朋之赠处与夫登临讌赏之即事感怀劳人迁客之触物寓兴一举而托之於诗虽穷逹殊途悲愉异境而以言乎摅写性情则其致一也夫性情所寄千载同符安有运会之可区别而论次唐人之诗者辄执初盛中晩岐分疆陌而抑扬轩?之过甚此皆後人强为之名非通论也自昔唐人选唐诗有殷璠元结令狐楚姚合数家卷帙未为详备至宋初撰辑英华收録唐篇什极盛然诗以类从仍多脱漏未成一代钜观朕兹发内府所有全唐诗命诸词臣合唐音统籖诸编参互校勘蒐补缺遗略去初盛中晚之名一依时代
分置次第其人有通籍登朝岁月可考者以岁月先後为断无可考者则援据诗中所咏之事与所同时之人系焉得诗四万八千九百余首凡二千二百余人厘为九百卷於是唐三百年诗人之菁华咸采撷荟萃於一编之内亦可云大备矣夫诗盈数万格调各殊溯其学问本原虽悉有师承指授而其精思独悟不屑为苟同者皆能殚其才力所至沿寻风雅以卓然自成其家又其甚者寜为幽僻奇谲杂出於变风变雅之外而絶不致有蹈袭剽窃之弊是则唐人深造极诣之能事也学者问途於此探珠於渊海选才於邓林博收约守而不自失其性情之正则真能善学唐人者矣岂其漫无持择泛求优孟之形似者可以语诗也哉是用制序卷首以示刻全唐诗嘉与来学之旨海内诵习者尚其知朕意焉
康熙四十六年四月十六日

[book_title]凡例
一唐高祖赐秦王诗云圣德合皇天五宿连珠见和风拂世民上下同欢宴见於册府元龟明胡震亨谓唐初无五星联聚之事疑其伪托今删去断自太宗始且一代文章之盛有所自开
一序次首诸帝次后妃次宗室诸王次公主宫嫔略依唐史序例至南唐吴越闽蜀诸国主附诸王之後妃附宫嫔之後
一郊庙乐章及乐府歌诗分载各集者仍彚编一集以存一代乐制
一唐人新乐府虽见郭茂倩乐府诗集但一时纪事所作非当时公私常奏之曲既巳各载本集应删
一无爵里世次可考者另编
一唐人有正集者既自成卷其或诗止数首不能成卷者另编其或虽不成卷而可以相附者如崔涤崔液附崔湜王勔附王勃之类并附入集後
一释道外国名媛仙鬼诗各另编
一联句分载各集未免冗复应另编一集至於柏梁赓和分载诸帝集中不必编入
一填词同謡谚酒令蒙求另编
一唐人世次前後最为冗杂向来别无善本全唐诗及唐音统籖亦多讹谬应以登第之年为主其未曾登第及虽登第而无考者以入仕之年为主处士则以其卒岁为主若更无卒岁可考则就其赠荅唱和之人先後附入其他或同赋一体或同应省试并以类相从不必仍初盛中晩之旧割裂年代前後悬殊
一六朝人诗误收入全唐者如陈昭及沈氏卫敬瑜妻吴兴神女之类并应刋正
一六朝人诗原集误收如吴均妾安所居刘孝胜武陵深行误作曹邺诗薛道衡昔昔盐误作刘长卿诗之类并应刋正
一唐并无其人而考其诗乃六朝人作如杨慎即陈阳慎沈烟即陈沈炯槩删
一唐并无其人而误认题中字为撰人姓氏者如上官仪集中高密公主挽词作高密诗亦有其人姓名在诗题中而误认为撰人者如王维集中慕容承携素馔见过诗作慕容承诗之类槩删
一唐音统签有道家章咒释氏偈颂二十八卷全唐诗所无本非歌诗之流槩删
一诗前小传但略序其人历官始末至於生平大节自有史传不必冗録
一诗集有善本可校者详加校定如善本难觅仍照全唐统签旧本以俟考正
一全唐诗集或分体或分类或编年止缘唐人撰集及宋人校刻体例不一当时缮写悉依所见本集今仍照全唐写本其太冗杂者略为诠次不必更张
一全唐诗集有一诗而互见数集者止於题下注一作某诗若确有考据可以定其为何人之诗若司空图乐府误入崔橹集之类则删彼归此不必互见
一全唐诗有一人一诗而多一二句则入古诗少一二句便入律诗如张说偃松篇之类亦有同此诗而增减一二句并换题者如李白白云歌之类应附注一诗之末不必重出
一集外逸诗或见於他书或传之石刻应旁加搜采次第补入以成全书
凡例
一古词止五七言絶句故柳枝竹枝浪淘沙诸作花间尊前二集皆收入词类但清平调欵乃曲之类止於七絶应兼存以备一体至於七絶之外别有长短句调者应将七絶槩删以省繁复
一词家相传吕岩梧桐影乃当时所作全唐未收既应补入至於他作乃乩师所录传授承讹有不谐调者亦删去
通政使司通政使【臣】曹寅翰林院侍讲【臣】彭定求编修【臣】杨中讷【臣】潘从律【臣】汪士鋐【臣】徐树本【臣】车鼎晋【臣】查嗣瑮庶吉士【臣】俞梅等上言康熙四十四年三月十九日奉
旨颁发全唐诗一部
命【臣】寅刋刻【臣】定求【臣】沈三曾【臣】中讷【臣】从律【臣】士鋐【臣】树本【臣】鼎晋【臣】汪绎【臣】嗣瑮【臣】梅等校对於康熙四十五年十月初一日书成谨装潢成帙进呈
圣览者【臣】寅等诚惶诚恐稽首顿首窃惟讴歌吟咏凡民本以抒情敦厚温柔圣人因之立教四始备於周官五言昉於汉室魏晋六朝渐繁厥制李唐一代兼集其成於时家握隋珠人怀和璧苏张李杜分路扬镳韩孟元刘同工异曲其余专门别集各自名家盘涧闺房尽堪华国传授历於累朝遗轶存於野史但夸其盛莫揽其全兹盖伏遇
皇帝陛下
道迈尧思
性超舜哲
武功定而载戢干戈
文教敷而爰稽典籍每当
万几之暇豫旁通六义之指归发
秘府之珍藏惜斯文之湮弃
特命校讐即颁剞劂一时才藻重荷阐扬百世精灵更
蒙荣造
褒嘉所及风雅同观【臣】等才慙绣虎技媿雕虫西园翰墨忝侍游歌东观铅黄未堪啓发乌焉亥豕因形似而传讹夏五郭公慎阙疑而难补伏愿
乾坤度量寛挂漏之辜编简昭垂增艺文之重【臣】寅等
无任瞻
天仰
圣激切屏营之至谨奉
表随
进以
闻
御定全唐诗
校阅刋刻官
通　政　使　司　通　政　使【臣】曹　寅
校对官
翰　林　院　侍　读【臣】潘从律
翰　林　院　侍　讲【臣】彭定求
右春坊右中允兼翰林院编修【臣】杨中讷左春坊左赞善兼翰林院检讨【臣】沈三曾曰讲官起居注左春坊左中允兼翰林院编修【臣】汪士鋐翰　林　院　编　修【臣】徐树本
翰　林　院　编　修【臣】车鼎晋
翰　林　院　修　撰【臣】汪　绎
翰　林　院　编　修【臣】查嗣瑮
翰　林　院　编　修【臣】俞　梅

[book_title]总目一
钦定四库全书　　　　集部八
御定全唐诗总目一　　　　总集类
太宗【一卷】
高宗
中宗
睿宗【共一卷】
明皇【一卷】
肃宗
德宗
文宗
宣宗
昭宗【共一卷】
文德皇后
则天皇后
徐贤妃
上官昭容
杨贵妃
江妃【共一卷】
章怀太子
韩王元嘉
越王贞
信安王禕【共一卷】
宜芬公主
宋若华
宋若昭
宋若宪
鲍君徽
萧妃【共一卷】
南唐先主李昪
嗣主璟
後主煜
韩王从善
吉王从谦
蜀主王建
後主衍
吴越王钱鏐
後王钱俶
後蜀嗣主孟?
闽王王继鹏【共一卷】
蜀太后徐氏
太妃徐氏【共一卷】
郊庙乐章【七卷】
乐府【一之三】
乐府【四之七】
乐府【八之十】
乐府【十一之十三】
王珪
陈叔达
袁朗
窦威
长孙无忌
顔师古
杜淹【共一卷】
魏徵【一卷】
褚亮【一卷】
于志宁
令狐德棻
封行高
杜正伦
岑文本
刘洎
褚遂良
杨续
刘孝孙
陆敬
沈叔安
何仲宣
赵中虚
杨濬【共一卷】
杨师道【一卷】
许敬宗
李义府【共一卷】
虞世南【一卷】
王绩【一卷】
萧德言
郑世翼
崔信明
孔绍安
谢偃
蔡允恭
杜之松
崔善为
朱仲晦
王宏
朱子奢
张文收
毛明素【共一卷】
陈子良
庾抱
马周
来济
张文恭
薛元超
萧翼
欧阳询
阎立本
张文琮【共一卷】
上官仪【一卷】
卢照邻【二卷】
李百药【一卷】
刘禕之
李敬玄
张大安
元万顷
郭正一
胡元范
任希古
裴守真
杨思玄
王德真
郑义真
萧楚材
薛克构
徐珩
贺遂亮
韩思彦
魏求巳
刘怀一【共一卷】
杜易简
陈元光
许天正
许圉师
赵谦光
郑惟忠
张鷟
李福业
薛眘惑
贺敳【共一卷】
狄仁杰
魏元忠
韦承庆
李怀远
崔日用
宗楚客
苏瓌【共一卷】
张九龄【三卷】
杨炯【一卷】
宋之问【三卷】
崔湜
崔液
崔涤【共一卷】
御定全唐诗总目一

[book_title]总目二
钦定四库全书
御定全唐诗总目二
王勃【二卷　附】王勔
李峤【五卷】
杜审言【一卷】
董思恭
刘允济
邵大震
辛常伯【共一卷】
姚崇
宋璟【共一卷】
苏味道【一卷】
郭震【一卷】
田游岩
王无竞
贾曾
李夔
崔玄童
何鸾
蒋挺【共一卷】
崔融【一卷】
阎朝隐
韦元旦
邵昇
唐远悊【共一卷】
李适【一卷】
刘宪【一卷】
高正臣
崔知贤
席元明
韩仲宣
周彦昭
高球
弓嗣初
高瑾
王茂时
徐皓
长孙正隐
高绍
郎余令
陈嘉言
周彦晖
高峤
刘友贤
周思钧【共一卷】
苏頲【二卷】
姜曦
姜皎
蔡孚
徐晶
张敬忠
史俊【共一卷】
徐彦伯【一卷】
骆宾王【三卷】
武三思
张易之
张昌宗
薛曜
杨敬述
于季子【共一卷】
乔知之
乔侃
乔备【共一卷】
刘希夷【一卷】
陈子昂【二卷】
张说【五卷】
张均
张垍【共一卷】
韦嗣立
魏奉古
崔日知
崔泰之
魏知古【共一卷】
李乂【一卷】
卢藏用
岑羲
薛稷
马怀素【共一卷】
富嘉谟
吴少微
员半千
王适
闾丘均
齐澣
祝钦明
刘知几
胡雄
张齐贤
郑善玉
丘悦【共一卷】
沈佺期【三卷】
赵冬曦
尹□
王琚
阴行先
王熊
梁知微
李伯鱼
杨重玄
朱使欣【共一卷】
张循之
王晙
张柬之
袁恕巳
刘幽求
章玄同
王易从
卢僎
牛凤及【共一卷】
司马逸客
王绍宗
郑遂初
李崇嗣
东方虬
张楚金
房融
吕太一
张紘
郑蜀宾【共一卷】
宋务光
李景伯
李行言
郭利贞
元希声
李澄之
李如璧
洪子舆
宼泚
吴兢【共一卷】
武平一【一卷】
赵彦昭【一卷】
萧至忠
李迥秀
杨廉
韦安石
窦希玠
陆景初
郑南金
李咸
赵彦伯
于经野
卢怀慎【共一卷】
辛替否
王景
毕乾泰
麴瞻
樊忱
孙佺
李从远
周利用
张景源
李恒
张锡
解琬【共一卷】
郑愔【一卷】
源乾曜
徐坚
源光裕【共一卷】
李元紘
裴漼
刘昇
萧嵩
韦抗
李暠
韦述
陆坚
程行谌
褚琇
裴光庭
宇文融
崔沔
崔尚
胡皓【共一卷】
李适之
房琯
李泌
郭子仪【共一卷】
张谔
刘庭琦
郑繇【共一卷】
韩休
许景先
王丘
苏晋
崔禹锡
张嘉贞
卢从愿
袁晖
王光庭
徐知仁
席豫
韩思复
刘晃【共一卷】
贺知章【一卷】
裴耀卿
宋鼎
崔颂
孙翃
徐仁友
苏绾
康庭芝
张宣明
卢崇道【共一卷】
包融
丁仙芝
蔡隐丘
蔡希周
蔡希寂
张潮
张翬
周瑀
谈戭
殷遥
沈如筠
孙处玄
徐延夀
樊晃【共一卷】
李憕
李邕
王湾
史青
王泠然【共一卷】
张子容【一卷】
张旭
贺朝
万齐融
邢巨
张若虚
薛业【共一卷】
孙逖【一卷】
崔国辅【一卷】
崔珪
杨浚
刘晏
袁瓘
李昂
厍狄履温
宼坦
李休烈【共一卷】
李林甫
杨炎
元载
陈希烈
张渐
宋昱【共一卷】
卢象【一卷】
卢鸿一【一卷】
徐安贞
崔翘
梁昇卿
吴巩
陆海
裴士淹
李元操
顾朝阳
陶岘【共一卷】
王维【四卷】
王缙
裴迪
崔兴宗
苑咸
丘为
赵骅【共一卷】
崔颢【一卷】
祖咏【一卷】
李颀【三卷】
綦母潜【一卷】
储光羲【四卷】
王昌龄【四卷】
常建【一卷】
杜頠
李嶷
崔亘
蒋维翰
万楚
范朝
杨顔
王諲
王岳灵
周万【共一卷】
陶翰【一卷】
御定全唐诗总目二

[book_title]总目三
钦定四库全书
御定全唐诗总目三
刘长卿【五卷】
顔真卿【一卷】
李华【一卷】
萧颖士【一卷】
崔曙【一卷】
王翰【一卷】
孟云卿【一卷】
张巡
张拚
贺兰进明
闾丘晓
庾光先
韦丹
萧昕
李希仲
杨志坚【共一卷】
孟浩然【二卷】
李白【一之八】
李白【九之十七】
李白【十八之二十五】
韦应物【十卷】
孟彦深
刘湾
孙昌胤
乔琳
柳浑【共一卷】
张谓【一卷】
岑参【四卷】
沈宇
张鼎
薛奇童
杨谏
张万顷
沈颂
梁鍠【共一卷】
杜俨
赵良器
黄麟
郭向
郭良
王乔
徐九臯
阎寛
李收
程弥纶
屈同仙
豆卢复
荆冬倩
梁洽
郑绍
朱斌
梁德裕
常非月
张良璞
孙欣
王羡门
芮挺章
楼颖
李康成【共一卷】
杨贲
李清
陈季
王邕
庄若讷
魏璀
王
窦冀
鲁收
朱逵
许瑶【共一卷】
包佶【一卷】
李嘉佑【二卷】
包何【一卷】
贾邕
刘舟
长孙铸
房白
元晟
刘太冲
姚发
郑愕
殷少野
邬载【共一卷】
皇甫曾【一卷】
高适【四卷】
李岘
李栖筠
徐浩
薛令之
邹绍先
李穆
冯着
王迥
李晔
敬括【共一卷】
御定全唐诗总目三

[book_title]总目四
钦定四库全书
御定全唐诗总目四
杜甫【一之五】
杜甫【六之九】
杜甫【十之十三】
杜甫【十四之十九】
贾至【一卷】
钱起【四卷】
元结【二卷】
张继【一卷】
韩翃【三卷】
独孤及【二卷】
郎士元【一卷】
皇甫冉【二卷】
刘方平【一卷】
刘太真
袁傪
崔何
王纬
郭澹
高傪
李岑
苏?
袁邕
李纾
于邵【共一卷】
王之涣
阎防
薛据
姚系
令狐峘
滕珦【共一卷】
常衮
褚朝阳【共一卷】
苏源明
郑?
毕耀
韦济
田澄
沈东美
苏涣【共一卷】
刘眘虚【一卷】
息夫牧
宋华
邹象先
韦建
殷寅
柳中庸【共一卷】
崔惠童
崔敏童
苗晋卿
贾躭
赵居贞
萧华
李岑
元友让
蒋洌
蒋涣
段怀然
张偁
陈孙
李峰【共一卷】
沈千运
王季友
于逖
张彪
赵徵明
元季川【共一卷】
秦系【一卷】
任华
魏万
崔宗之
崔成甫
严武
韦迢
郭受【共一卷】
韩滉
窦蒙
张濯
王绰
郑锡
古之奇
李阳冰【共一卷】
严维【一卷】
顾况【四卷】
耿湋【二卷】
戎昱【一卷】
窦叔向
窦常
窦牟
窦羣
窦庠
窦巩【共一卷】
御定全唐诗总目四

[book_title]总目五
钦定四库全书
御定全唐诗总目五
韦元甫
王铤
潘炎
张叔良
吕牧
韦夏卿
綦毋诚
姚伦
于结
郑孺华
张叔卿
房孺复
杨郇伯
陈润
杜诵
郑丹
郑昈
朱长文【共一卷】
戴叔伦【二卷】
张建封
于良史
崔膺
冯宿
陆长源
张衆甫
王武陵
朱宿【共一卷】
卢纶【五卷】
崔琮
李竦
张惟俭
章八元
张莒
史延
韩濬
郑辕
王濯
独孤绶
仲子陵
张佐
丁泽
阎济美
张少博
周彻
高拯
王表
独孤授
王储
周渭【共一卷】
李益【二卷】
李端【三卷】
畅当
畅诸【共一卷】
陆贽
张蒙
常沂
周存
黎逢
张昔
丁位
元友直
杨系
崔绩
张季略
裴达
裴逵
沈迥【共一卷】
杨凭【一卷】
杨凝【一卷】
杨凌【一卷】
司空曙【二卷】
崔峒【一卷】
苗发
吉中孚
夏侯审
王烈
卫象
崔季卿
何兆
奚贾【共一卷】
张南史【一卷】
王建【六卷】
刘商【二卷】
陈翊
刘复
冷朝阳
于尹躬
柳郴
李子卿【共一卷】
朱湾【一卷】
丘丹
贾弇
沈仲昌
谢良辅
鲍防
杜奕
郑槩
陈元初
吕渭
范灯
樊珣
刘蕃【共一卷】
张志和
张松龄
陆羽【共一卷】
郭郧
韦同则
李夷简
李约【共一卷】
于鹄【一卷】
刘长川
郑常
陈存
王观
崔瓘
郑审
朱彬
李彦远
范元凯【共一卷】
刘迥
李幼卿
李深
羊滔
薛戎
谢勮【共一卷】
崔元翰
独孤良器
高崇文
罗珦
皇甫澈
张登
韦执中
邵真
何频瑜
骆浚
罗让【共一卷】
陈京
韦渠牟
窦参
卢羣
韦臯
李愿
王智兴
袁高
崔子向
张署
归登【共一卷】
朱放【一卷】
武元衡【二卷】
李吉甫
郑絪
郑余庆
赵宗儒
柳公绰
张正一
徐放
崔备
萧祜
王良士
独孤实
卢士政
于敖
皇甫镛【共一卷】
顔粲
徐敞
张聿
麴信陵
张正元
王履贞
彭伉
林藻
李观
李绦
崔枢
陆复礼
李正辞
张嗣初
许康佐
许尧佐
李君房
杜羔
车?【共一卷】
权德舆【十卷】
张荐
崔邠
杨於陵
许孟容
冯伉
潘孟阳
武少仪【共一卷】
段文昌
姚向
温会
李敬伯
姚康【共一卷】
羊士谔【一卷】
杨巨源【一卷】
令狐楚【一卷】
裴度【一卷】
韩愈【十卷】
御定全唐诗总目五

[book_title]总目六
钦定四库全书
御定全唐诗总目六
王涯【一卷】
贾棱
刘遵古
李正封
崔立之
郭遵
韦纾
樊阳源
许稷
范传正
豆卢荣
邵偃
柳道伦
陈九流
夏方庆【共一卷】
陈羽【一卷】
欧阳詹【一卷】
柳宗元【四卷】
刘禹锡【一之五】
刘禹锡【六之十二】
张弘靖
韩察
崔恭
陆瀍
胡证
张贾
张文规【共一卷】
张仲素【一卷】
庾承宣
郑澣
张彚
陈通方
李应
陈师穆
李季何
李程
高弁
席夔
李行敏
陈讽
崔护【共一卷】
李翺
皇甫湜
樊宗师
卢储
皇甫松
马异【共一卷】
吕温【二卷】
孟郊【十卷】
张籍【五卷】
卢仝【三卷】
李贺【五卷】
刘乂【一卷】
元稹【一之九】
元稹【十之十九】
元稹【二十之二十八】
御定全唐诗总目六

[book_title]总目七
钦定四库全书
御定全唐诗总目七
白居易【一之五】
白居易【六之十】
白居易【十一之十五】
白居易【十六之二十】
白居易【二十一之二十四】
白居易【二十五之二十九】
白居易【三十之三十四】
白居易【三十五之三十九】
胡杲
吉皎
刘真
郑据
卢真
张浑
韦式
张彤
周元范
繁知一
严休复
卢拱
李谅
刘猛
万彤云
卢贞【共一卷】
王起
王损之
王炎
封孟绅
邵楚苌
郑俞
吴丹
王监
陈昌言
杜元颖
胡直钧
俞简
杨嗣复【共一卷】
杨衡【一卷】
牛僧孺
叶季良
湛贲
薛存诚
裴次元
李宣远
李君何
周弘亮
陈翥
曹着
王公亮
张仲方
崔元亮
徐牧
王播
独孤良弼
沈传师
白行简
裴澄
罗立言
张灿【共一卷】
牟融【一卷】
刘言史【一卷】
长孙佐辅
张碧
张瀛【共一卷】
卢殷
独孤申叔
严公弼
严公贶
庄南杰
李溟
贺兰朋吉
王鲁复
徐希仁【共一卷】
雍裕之【一卷】
段弘古
何元上
宋济
符载
张俨
先汪
李赤
薛□
孙叔向
刘皂
杨厚
裴交泰
李秘
殷尧恭
林杰
郑立之
苏郁
浩虚舟
蔡京
张顶【共一卷】
李逢吉
于頔
卢景亮
李渤
孟简
王仲舒
孙革
汪万於
何儒亮
李宗闵
韦表微【共一卷】
徐凝【一卷】
李德裕【一卷】
熊孺登【一卷】
李涉【一卷】
陆畅【一卷】
柳公权
吴武陵
韦处厚
杨敬之
李虞仲
张又新
封敖
马植
李廓【共一卷】
御定全唐诗总目七

[book_title]总目八
钦定四库全书
御定全唐诗总目八
李绅【四卷】
崔公信
杨虞卿
杨汝士
陈至
赵蕃【共一卷】
鲍溶【三卷】
卢钧
范传质
贾謩
陈彦博
唐扶
陶雍
郭周藩
侯冽
王质
高铢【共一卷】
舒元舆【一卷】
卢宗囘
周匡物
廖有方
皇甫曙
潘存实
陈去疾【共一卷】
张萧远
李播
王季则
纪元臯
吴晃
郑还古
独孤铉
王初
刘轲
朱昼
滕迈
滕倪【共一卷】
殷尧藩【一卷】
沈亚之【一卷】
施肩吾【一卷】
费冠卿
萧建
刘虚白
张复
张胜之【共一卷】
姚合【七卷】
周贺【一卷】
郑巢【一卷】
吕羣
崔涯
郭良骥
王叡
焦郁
崔郊
刘鲁风
柳泌
何希尧
朱冲和
张光朝
梁铉【共一卷】
章孝标【一卷】
蒋防
李虞
裴潾
刘三复
韦瓘
崔郾【共一卷】
孔温业
赵存约
窦洵直
陈标
袁不约
李余
白敏中
李敬方
李囘
常楚老
李甘
平曾
景审【共一卷】
顾非熊【一卷】
张祜【二卷】
杨洵美
长孙翺
卢求
欧阳衮【共一卷】
裴夷直【一卷】
朱庆余【二卷】
王彦威
庾敬休
许玫
厉玄
魏扶
杨汉公
何扶
柴夔
房千里
刘郇伯
李章武
萧仿
柳棠
锺辂【共一卷】
杨发
杨收
杨乘
尹璞【共一卷】
雍陶【一卷】
李远【一卷】
杜牧【八卷】
许浑【十一卷】
李商隐【三卷】
纪唐夫
裴思谦
李衢
李损之
李景
张元宗
李肱
郑史
许瀍
牛丛
陈上美
杨鸿
赵璜
潘咸
薛莹
崔元略
冯涯【共一卷】
喻凫【一卷】
刘得仁【二卷】
权审
邢羣
曹汾
严恽
殷潜之
祝元膺
彭蟾
王枢
张希复
钱可复
张鹭
刘庄物【共一卷】
朱景玄
薛宜僚
郭圆
崔铉
元晦
路贯
郑薰【共一卷】
薛逢【一卷】
御定全唐诗总目八

[book_title]总目九
钦定四库全书
御定全唐诗总目九
赵嘏【二卷】
卢肇【一卷】
丁棱
高退之
孟球
刘耕
裴翻
樊骧
崔轩
蒯希逸
林滋
李宣古
黄颇
张道符
丘上卿
石贯
李潜
孟守
唐思言
戈牢
金厚载
王甚夷【共一卷】
姚鹄【一卷】
项斯【一卷】
马戴【二卷】
易重
孟迟
王铎
郑畋
谭铢
卢嗣立
朱可名
张良器【共一卷】
薛能【四卷】
刘威
李玖
潘唐【共一卷】
裴休
令狐綯
夏侯孜
魏謩
周墀
李景让
郑颢
刘绮庄
张固
刘臯
李质
南卓
李讷
崔元范
杨知至
李明远
萧缜
卢顺之
李善夷
卢溵
赵牧
裴諴【共一卷】
于兴宗
李朋
杨牢
李续
李汶儒
田章
薛蒙
李邺
于瓌
王严
刘暌
李渥
刘潞
卢栯
李体仁【共一卷】
韩琮【一卷】
王传
卢邺
陆肱
崔澹
莫宣卿
封彦卿
李节
韦蟾
卢渥
郭夔
柳珪【共一卷】
郑嵎
崔橹【共一卷】
李羣玉【三卷】
贾岛【四卷】
温庭筠【九卷】
段成式【一卷】
刘驾【一卷】
刘沧【一卷】
李频【三卷】
李郢【一卷】
崔珏【一卷】
曹邺【二卷】
储嗣宗【一卷】
于武陵【一卷】
司马扎【一卷】
徐商
高璩
高湘
崔安潜
裴鉶
刘损
郑愚
霍总
陈琡
裴?余
李嵘
袁郊
张丛
冯衮
郑綮
温庭皓【共一卷】
高骈【一卷】
于濆【一卷】
牛徵
伊璠
萧遘
韦承贻
郑洪业
孙纬
欧阳玭
张演
裴澈
翁绶
潘纬
武瓘
袁皓
公乘亿
王季文
卢骈
王镣
李拯
顾封人
司马都【共一卷】
李昌符【一卷】
汪遵【一卷】
许棠【二卷】
邵谒【一卷】
林寛【一卷】
刘邺
李隲
孙蜀
欧阳澥
陈黯
张孜
郑仁表
赵鸿
童翰卿【共一卷】
皮日休【九卷】
陆龟蒙【十四卷】
御定全唐诗总目九

[book_title]总目十
钦定四库全书
御定全唐诗总目十
张贲
崔潞
李縠
崔璞
魏朴
羊昭业
顾萱
郑璧【共一卷】
司空图【三卷】
周繇【一卷】
聂夷中【一卷】
顾云【一卷】
张乔【二卷】
曹唐【二卷】
来鹄【一卷】
李山甫【一卷】
李咸用【三卷】
胡曾【一卷】
方干【六卷】
罗邺【一卷】
罗隐【十一卷】
罗虬【一卷】
郑损
张禕
卢携
李廷璧
许三畏
卢嗣业
牛峤
郑合
李抟
李克恭
程贺
卢尚卿
顾在熔
翁洮
李屿
郑啓
韩仪
温宪
姚岩杰【共一卷】
高蟾【一卷】
章碣【一卷】
秦韬玉【一卷】
唐彦谦【二卷】
周朴【一卷】
郑谷【四卷】
许彬【一卷】
崔涂【一卷】
韩偓【四卷】
吴融【四卷】
孙偓
陆扆
薛昭纬
陆翺
狄归昌
裴廷裕
李沇
裴贽
卢汝弼【共一卷】
陆希声
李昭象【共一卷】
王驾
王涣
戴司顔
吴仁璧
汪极
张曙
林嵩【共一卷】
杜荀鹤【三卷】
张道古
唐廪
王毂
孙合
褚载
郑准
陈乘【共一卷】
韦庄【六卷】
王贞白【一卷】
张蠙【一卷】
翁承赞【一卷】
黄滔【二卷】
御定全唐诗总目十

[book_title]总目十一
钦定四库全书
御定全唐诗总目十一
殷文圭【一卷】
徐夤【四卷】
钱珝【一卷】
喻坦之【一卷】
崔道融【一卷】
卢延让
裴皥
王希羽
柯崇
刘象
沈顔
杨凝式
李琪
刘崇龟
刘崇鲁
孙定
许昼
薛准
裴谐【共一卷】
曹松【二卷】
苏拯【一卷】
路德延
李旭
崔庸
胡骈
周祚
卢频
刘畋【共一卷】
裴说【一卷】
李洞【三卷】
唐求【一卷】
于邺【一卷】
陆贞洞
刘谷
王祝
王涤
韦氷
李昌邺
王硕
李缟
张绮
高衢
贾驰
赵光远
郑良士
萧项【共一卷】
胡令能
严郾
蒋肱
张迥
张友正
伍唐珪
孙棨
顔荛
张为
马冉
周镛
刘赞
任翻
荆浩
张直
陈光【共一卷】
周昙【二卷】
李九龄【一卷】
胡宿
杜常
滕白
王岩【共一卷】
高力士
王越宾
王良会
骠信
赵叔达
杨奇鲲
布燮
朝衡
长屋
王巨臣
李赞华
成辅端
张隐
朱元
陈璠
捧劔仆【共一卷】
李密
孔德绍
郑頲
刘斌
刘辟
黄巢【共一卷】
罗绍威【以下五代】
罗衮
王熔
邓洵美
李京
许鼎
王易简
朱褒
黄损
张衮
赵光逢【共一卷】
和凝【一卷】
王仁裕【一卷】
冯道
卢文纪
崔居俭
李涛
卢士衡
熊皦
熊皎
赵延夀
高辇
韩昭裔
张仁溥
李瀚
杨昭俭
刘坦
韦遵【共一卷】
宋齐丘
冯延已
韩熙载
李徵古
潘佑
李昉
马致恭
张义方
李建勲【一卷】
孟宾于
廖匡图
廖凝
韦鼎
左偃【共一卷】
陈贶
刘洞
江为
高越【共一卷】
张泌【一卷】
孙鲂
沈彬【共一卷】
伍乔【一卷】
陈陶【二卷】
李中【四卷】
徐铉【六卷】
徐锴
包颖
锺谟
查文徽
马彧
韩定辞
何昌龄
李羽
梁藻
陈沆
李询
韩垂
朱存
陈彦
许坚
王感化
李家明
汤悦
萧彧
孙岘
谢仲宣
锺蒨
乔舜
王沂
陈元裕【共一卷】
孟贯【一卷】
成彦雄【一卷】
周庠
张格
王锴
牛希济
冯?
李浩弼
杨玢
韩昭
杨鼎夫
蒋贻恭
李珣
顾夐
张令问【共一卷】
徐光溥
欧阳炯
刘义度
刘羲叟
詹敦仁
詹琲
幸夤逊
丁元和
张立【共一卷】
刘昭禹
李宏臯
何仲举
徐仲雅
伍彬
杨徽之
王元
廖融
王正已
翁宏
张观
孙光宪
刘章
路洵美
梁震【共一卷】
杨夔
杜建徽
沈韬文
王继勲
刘乙
夏鸿
刘山甫
张昭
顔仁郁
王延彬【共一卷】
谭用之【一卷】
王周【一卷】
刘兼【一卷】
孙元晏【一卷以下无考】
严识玄
何象
张震
丘光庭
武翊黄
李祜
韩屿
李茂复
李曜
吴圆
陆弘休
安錡
油蔚
胡玢
卢汪
胡幽贞
狄涣
韩溉
金昌绪
曾麻几【共一卷】
郑轨
刘戬
杨齐哲
刘夷道
杨希道
王积
郭恭
张烜
张修之
梁献
符子珪
李何
郑鏦
纥干着
李习
顔舒
朱绦
徐璧
徐安期
裴延
陈述
朱琳
谢陶
何赞
解彦融【共一卷】
董初
贺朝清
杨衡
唐暄
李韶
韦鹏翼
安鸿渐
李延陵
秦尚运
张仲谋
冯少吉
殷陶
罗炯
韩雄
苗仲方
陈嶰
张起
陈政
李建业
罗维
殷益
李得
王邵
曹修古
朱子真
严郭
张子明
李谨言
吴烛
张保嗣
潘图
潘佐
李逸
沈麟
安凤
李伦
卢子发
王梦周
孙咸
李澣
钱戭
韦道逊
王揆
王言史【共一卷】
宋雍
戴休珽
卢鉟
赵抟
张安石
蒋吉
周濆【共一卷】
赵起
王瓒
慕容韦
黄文
唐温如
欧阳宾
何敬
杨彝
裴瑶
郑玉
麻温其
韦镒
谢太虚
周岳秀
马逢【共一卷】
萧意
徐之才
张陵
蔡瓌
唐怡
潘求仁
阎德隐
刘元叔
常理
冯待徵
冷朝光
卫万
李章
王沈
王偃
李暇
李播
辛弘智【共一卷】
吉师老
吴商浩
沈祖仙
邵士彦
吴大江
荆叔
萧静
元凛
徐振
张侹
方泽
景池
张鸿
姚揆
王训
张炽
虞羽客
郑渥【共一卷】
崔江
李伉
刘望
易思
赵防
刘廓
姚偓
戴衢
李建枢
谢邈
唐备
方棫
范夜
卢羣玉
杨行敏
张怀
赵湘
杨持
李聪
徐介
李士元【共一卷】
冯道之
徐谦
杨达
杨逵
魏兼恕
贾彦璋
欧阳瑾
李叔卿
熊曜
李宾
唐尧臣
郑缙
吴英秀
陈凝
伊梦昌
郑严
柳曾
牛殳
卫光一
林璠
顔胄【共一卷】
邢象玉
张敬徽
徐玄之
郭汭
权彻
豆卢囘
张南容
沈徽
林琨
吴象之
郑德玄
张轸
蔡文恭
贾宗
唐尧客
朱晦
石召
林珝
卫叶【共一卷】
李季华
王玄
李归唐
朱光弼
顾甄远
魏峦
柳明献
蔡琨
令狐挺
滕潜
夏侯子云
方愚
潘雍
梁陟
朱延
宼埴
冯渚【共一卷】
王约
郭求
郑师贞
石殷士
柴宿
陶拱
刘????
朱华
戴察
孙顾
孙頠
陈璀
裴?
陈祜
吴袐
张复元
穆寂
王景中
邓倚
汤洙
殷琮
朱延龄【共一卷】
郑蕡
裴元
杜周士
乐伸
徐至
纥干讽
朱休
李沛
成?
夏侯楚
胡权
郭邕
张钦敬
叔孙玄观
王季友
南巨川
丁居晦
辛宏
康翊仁
陈中师
管雄甫
邓陟
吕价
苑?
罗泰
崔藩
李勲【共一卷】
赵铎
徐元鼎
严巨川
吕炅
刘公兴
王卓
石倚
叶元良
裴大章
崔宗
郑馥
吴叔达
孟翺
郑昉
袁求贤
孟匡明
李子昂【共一卷】
员南溟
李胄
郑述诚
宋迪
万俟造
钱衆仲
吕敞
郑衮
张公乂
张何
濮阳瓘
王若岩
张随
徐仁嗣
卢征
顾伟
沈鹏
薛少殷
张元正【共一卷】
辛学士
卢尚书
郑仆射
郑中丞
韩常侍
梁补阙
卢尚书
苏广文
任生
任生
吴公
曹生
缪氏子
京兆韦氏子【共一卷】
景龙文馆学士
神龙从臣
天宝时人
僖宗朝北省官
洪州将军
贞元文士
河北士人
元和举子
懿宗朝举子
白衫举子
唐末朝士
西鄙人
太上隐者
黄山隐
婺州山中人
同谷子
崔公佐客
洛中举子
江陵士子
织锦人
吏部选人
建业卜者
天峤游人
骊山游人
衡州舟子
华山老人
终南山翁
吴越失姓名人【共一卷】
无名氏【三卷】
李白【以下联句】
高霁
韦权舆
杜甫
李之芳
崔彧
顔真卿
刘全白
裴循
张荐
吴筠
强蒙
范缙
王纯
魏理
王修甫
顔岘
左辅元
刘?
顔浑
杨德元
韦介
皎然
崔弘
史仲宣
陆羽
权器
陆士修
裴幼清
柳淡
释尘外
顔颛
顔须
顔顼
李?
潘述
杨凭
杨凝
耿湋
乔【失姓】
陆涓
伯成【失姓】
崔万
袁高
皇甫曾
殷佐明
蒋志
李益【共一卷】
皇甫曾
清昼
郑说
崔子向
严维
鲍防
谢良辅
杜奕
李清
刘蕃
谢良弼
郑槩
陈元初
樊珣
丘丹
吕渭
范淹
吴筠
沈仲昌
迥【失姓】
成用
张叔政
贾弇
周颂
李益
广宣
杜羔
韦执中
诸葛觉
贾?
法振
耿湋
王早
辛晃
陆羽
李景俭
吕温
吕恭
武元衡
崔备
裴度
柳公绰
卢放
卢士玫【共一卷】
裴度
刘禹锡
崔羣
贾餗
张籍
行式【失姓】
白居易
李绅
李绦
庾承宣
杨嗣复
王起【共一卷】
韩愈
孟郊
张籍
张彻
李翺
李正封
刘师服
侯喜
轩辕弥明
贾?
高丽使【共一卷】
张祜
杜牧
赵嘏
段成式
张希复
郑符
昇上人【共一卷】
皮日休
陆龟蒙
张贲
嵩起【失姓】
安守范
杨鼎夫
周述
李仁肇【共一卷】
清昼
潘述
汤衡
裴济
王遘
齐翔
李纵
崔子向
郑说
陆士修
李令从
疾【失姓】
澄【失姓】
严伯均
巨川【失姓】
从心【失姓】
杭【失姓】
卢藻
卢幼平
陆羽
李恂
郑述诚
惸【失姓】
崔逵
崔万
韩章
杨泰卿
仲文【失姓】
顾况
郑遨
罗隐之【共一卷】
李日知【以下句】
赵仁奬
郭廷谓
韦青
尉迟匡
何涓
杜伟
申堂构
周愿
第五琦
顔允南
季广琛
陈蜕
卫准
杜鸿渐
李挚
韦绶
冯戡
韩泰
卢并
缪?云
刘敬之
李涛
高元裕
韦澳
王龟
李郁
詹雄
任涛
剧燕
王璘
李蔚
王枳
郑賨
张茔
吴霭
陈咏
蒋密
苻蒙
李景遂
李弘茂
李平
胡元龟
蒋钧
史虚白
夏宝松
赵庆
潘天锡
朱勰
齐镐
黄可
高元矩
陈贶
赵休
庸仁杰
邵拙
毛炳
陈德诚
陈甫
徐融
高若拙
皮光业
屠瓌智
元德昭
林无隐
杨义方
王廷珪
欧阳彬
李尧夫
石文德
戴偃
张迥
锺元章
杨凫
王俊
薛沆
张顗
张林
卢休
陈峤
李范
卞震
林楚材
孟不疑
龎季子
郭思
卢载
郑翺
郑说
史瑜
贺公
米都知
陈秀才
崔李二生
范氏子
临川小吏
韩熙载客
段义宗【共一卷】
无名氏句【一卷】
武后宫人【以下名媛】
开元宫人
天宝宫人
德宗宫人
宣宗宫人
僖宗宫人
李舜弦
李玉箫
金真德
宝历宫人【共一卷】
花蘂夫人【一卷】
杨容华
魏氏
乔氏
七岁女子
林氏
赵氏
郭绍兰
王韫秀
张夫人
王氏
裴淑
赵氏
张氏
薛馧
杨德麟
崔氏
陈玉兰
薛媛
孙氏
张立本女
侯氏
慎氏
薛瑶
王霞卿
窦梁宾
任氏
黄崇嘏
蒋氏
周仲美
张文姬
程长文【共一卷】
柳氏
程洛滨
红绡妓
晁采
崔莺莺
步非烟
崔紫云
姚月华
孟氏
赵氏
李节度姬
崔素娥
鲍家四弦
韩续姬【共一卷】
郎大家宋氏
梁琼
刘云
崔萱
崔仲容
崔公远
张琰
裴羽仙
刘媛
葛鵶儿
刘瑶
廉氏
田娥
刘淑柔
薛琼
赵虚舟
张瑛【一作英】
长孙佐转妻
刘元载妻
刘氏妇
葛氏女
李主簿姬
京兆女子
湘驿女子
若耶溪女子
谁氏女
光【失姓】
威【失姓】
裒【失姓】
越溪杨女
曹文姬【共一卷】
关盼盼
刘采春
太原妓
武昌妓
舞柘枝女
常浩
襄阳妓
王福娘
杨莱儿
楚儿
王苏苏
顔令宾
张窈窕
平康妓
史凤
盛小丛
赵鸾鸾
莲花妓
徐月英
韩襄客【共一卷】
薛涛【一卷】
鱼玄机【一卷】
李冶
元淳
海印【共一卷】
御定全唐诗总目十一

[book_title]总目十二
<集部,总集类,御定全唐诗
钦定四库全书
御定全唐诗总目十二
寒山【一卷以下僧】
拾得
丰干【共一卷】
慧宣
法宣
惠偘
慧净
海顺
道恭
辨才
僧凤
利涉
道会
中寤
义净
宝月
景云
理莹
金地藏
怀素【共一卷】
灵一【一卷】
灵澈
大易
法照
释泚
龎藴【共一卷】
护国
法振【共一卷】
清江【一卷】
无可【二卷】
皎然【七卷】
广宣【一卷】
含曦
善生
韬光
知玄
元孚
栖白
应物
智亮
良乂
常达
僧鸾
神颖
澹交
文秀
怀楚
躭章【共一卷】
子兰【一卷】
可止
云表
归仁
卿云
隐峦
冷然
大愚
怀濬
恒超
净显
修雅
元寂
若虚
文益
无则
谦光【共一卷】
贯休【十二卷】
齐已【一之七】
齐已【八之十】
尚顔
虚中
栖蟾【共一卷】
可朋
昙域
栖一
处默
修睦
无作
清尚
乾康【共一卷】
昙翼
隐求
智远
无闷
尚志
玄宝
怀浦
亚栖
惟审
慕幽
释彪
法轮
尚能
常雅
沧浩
若水
文鉴【共一卷】
慈恩寺沙门
水心寺僧
无名释
南唐僧
吴越僧
唐末僧
神迥
可隆
尔鸟
元础
悟清
契盈
澹然
庭实
知业
云容
元幽
志定
灵准
荆州僧【共一卷】
司马承祯【以下道士】
张氲
司马退之
裴翛然
轩辕弥明
陈寡言
李昇
范尧佐
徐霛府
吴子来【共一卷】
吴筠【一卷】
杜光庭【一卷】
郑遨
虞有贤
程紫霄
舒道纪
彭晓
鱼又玄【共一卷】
吕岩【四卷以下仙】
孙思邈
叶法善
张果
许宣平
成真人
朱子真
申欢
李遐周
赵惠宗
栾清
韩湘
侯道华
裴航
锺离权【共一卷】
马湘
张辞
陆禹臣
李真
殷七七
张令问
吴涵虚
李梦符
沈廷瑞
谭峭
伊用昌
许坚
许碏
张白
段谷
赵自然
李浩
徐钓者
蓝采和【共一卷】
清远道士
春台仙
酒肆布衣
嵩岳诸仙
芙蓉古丈夫
毛女
希道
隐者
广陵道士
黄冠野夫
蜀中酒阁道人
章江书生
萼岭书生
成都醉道士
樵夫
李公佐仆
木客
许大
许学士
紫微孙处士
青城丈人
太乙真君
方壶居士
太白山玄士
邻道场人
无名氏
无名氏
刘道昌
李太玄
曲龙山仙
陈复休
郑冠卿
陈蓬
伊梦昌【共一卷】
张云容【以下女仙】
崔少玄
戚逍遥
卓英英
眉娘
洛川仙女
南溟夫人
云台峰五女仙
吴清妻
上元夫人
慈恩塔院女仙
蜀宫羣仙
织女
嵩山女
青童
观梅女仙
吴彩鸾
王氏女
毛女正美
桃花夫人
王仙仙
杨损
妙女【共一卷】
洞庭龙君【以下神】
龙护老人
冥吏
滕传胤
水府君
李序
水神
辅国将军
太白山神
瀵水神
湘中蛟女
龙女
广利王女
湘妃庙
明月潭龙女
黄陵美人
吴兴神女【共一卷】
慕容垂【以下鬼】
释明解
巴峡鬼
河湄鬼
介胄鬼
李叔霁
窦裕
书生
虎丘山石壁鬼
陆凭
韩弇
尉佗
刘溉
郑琼罗
沈青箱
襄阳旅殡举人
河中鬼
萧微
张省躬
商山三丈夫
郑适
甘露寺鬼
邵谒
石恪
富春沙际鬼
赵【共一卷】
九华山白衣
田达诚借宅鬼
长安中鬼
隔窗鬼
巴陵馆鬼
徐侃
商山客死书生
冢中人
崇圣寺鬼
任彦思家鬼
峡中白衣
张仁宝
崔常侍
李煜
龎德公
朱均
夷陵女郎
孔氏
唐晅妻张氏
韦璜
临淄县主
王氏妇
王丽贞
客户里女子
密陀僧
西施
甄后
沙碛女子
陈宫妃嫔
湘中女子
薛涛
孟蜀妃张太华
安邑坊女
韦检亡姬
苏检妻
宫嫔
金车美人
魏朋妻
刘氏亡妇
故台城妓
无名女鬼
无名鬼
穠华句
张守中句
无名鬼句【共一卷】
浑家门客【以下怪】
长须国驸马
原陵老翁
严含质
李微
维扬空庄四怪
柳藏经
太白山魔
金缶魅
东阳夜怪
田四郎
黑驹
笔精
二斑
白田獭魅
邢君才宅三怪
维扬少年
胡志忠
高侍郎
吕氏宅妖
袁少年
东柯院妖
嵩山小儿
鱼腹丹书
鱼身字
马作人语
孙长史女
石瓮寺镫魅
洛下女郎
袁长官女
真符女
夭桃
青衣春条
明器婢
妙香
庐山女
青萝帐女
白苹洲碧衣女子
新林驿女
白衣女子
凤凰台怪【共一卷】
肃宗【以下梦】
代宗
刘禹锡
邢凤
石季武
王炎
沈亚之
卢献卿
刘景复
郭仁表
国邵南
卢绦
张生
漳郡守
独孤遐叔妻
张生妻
张氏女
病狂人
陈季卿
周延翰
任玠
杜牧
胥偃
曾崇范妻
张孜【共一卷】
高祖【以下谐谑】
睿宗
欧阳询
长孙无忌
裴略
省吏
选人
裴玄智
窦昉
梁宝
释元康
李荣
张元一
杜易简
石抱忠
梁载言
刘行敏
陆子
杨廷玉
中宗朝优人
崔日用
吴人
封抱一
麴崇裕
权龙褒
崔泰之
苏頲
张敬宗
韦铿
邵景
李休烈
石惠泰
黄幡绰
祖咏
王昌龄
张怀庆
贺知章
顾况
史思明【共一卷】
高亭
贺遂涉
赵谦光
孔顒
吕温
张祜
朱冲和
崔涯
李宣古
杜牧
卢肇
韦蟾
严震
章孝标
李绅
杨汝士
柳棠
朱泽
郑光业
郑愚
郑仁表
胡曾
李昌符
孙子多
薛能
皮日休
郑綮
徐彦若
崔立言
韦鹏翼
姚嵘
李日新
柳逢
黎瓘
张保胤
陆岩梦
李都
荆人
冯道幕客
李花开
冯晖
李涛
杨苎萝
冯涓
卢延让
蒋贻恭
李贞白
郫城令
李令
太守
刘炎【共一卷】
甘洽
阎敬爱
李和风
归氏子
张鲁封
李昼
杨鸾
座客
周颛
张鷟
施肩吾
苏芸
包贺
蔡押衙
温庭筠
顾云
孙光宪
商则
罗颖
陈峤
何承裕
李涛
程紫霄
僧法轨【共一卷】
无名氏【一卷】
李兼【以下判】
杜兼
舒元舆
裴諝
李翺
韩滉
皇甫大夫
罗绍威
萧结
王鲁
伶人
张翺
赵武建
宋元素
张干【共一卷】
歌【一卷】
谶记【一卷】
语【一卷】
谚谜【一卷】
謡【一卷】
酒令【一卷】
占辞【一卷】
蒙求【一卷】
褚亮【以下补遗】
陈叔达
王绩
崔善为
许敬宗
卢照邻
宋之问
苏頲
薛曜
李怀远
赵彦伯
乔备
孙逖
卢象
刘长卿
萧颖士
王翰
张鼎
李白
杜甫
皇甫冉
张彪【共一卷】
严维
顾况
耿湋
窦叔向
王季友
刘商
杨巨源
欧阳詹
白居易
杨衡
丘丹
张碧
陈翥
长孙佐辅
窦巩
姚合
李涉
张祜【共一卷】
杜牧
厉玄
赵璜
喻凫
潘咸
刘得仁
薛莹
贾?
庄南杰
薛能
朱景玄
许浑
李频
李郢
于武陵
崔橹
刘绮庄【共一卷】
皮日休
司空图
罗隐
唐彦谦
方干
王驾
杜荀鹤
翁承赞
王贞白
张蠙
卢延让【共一卷】
曹松
李洞
卢士衡
熊皎
孙鲂
刘昭禹
刘乙
姚揆
陈光
杨凝式【共一卷】
卢言
裴諝
任要
韦洪
马乂
张绍
郑露
林披
公孙杲
李夐
畅甫
吴士矩
吴黔
崔融
钱信
胡传美
许宏
文丙
路应
李缜
戴公怀
孟翔
崔耿
宇文鼎
郭密之
扈载
薛光谦
尉迟汾
马令【共一卷】
灵澈
贯休
齐已
可朋
修睦
清豁
吴筠
李冶【共一卷】
明皇帝【以下词】
昭宗皇帝
後唐庄宗
南唐嗣主李璟
後主煜
蜀主王衍
後蜀主孟?【共一卷】
李景伯
沈佺期
裴谈
张说
崔液
李白
元结
张志和
张松龄
韩翃
韦应物
王建
戴叔伦
刘禹锡
白居易
刘长卿
窦弘余
康骈【共一卷】
杜牧
崔怀宝
郑符
段成式
张希复
温庭筠
皇甫松
司空图
韩偓
张曙
锺辐【共一卷】
韦庄
牛峤【共一卷】
毛文锡
和凝
牛希济【共一卷】
薛昭蕴
顾夐
鹿?扆【共一卷】
魏承班
尹鹗
毛熙震【共一卷】
李珣
欧阳炯
欧阳彬【共一卷】
阎选
孙光宪【共一卷】
张泌
冯延已
徐昌图
徐铉【共一卷】
庾传素
刘侍读
许岷
林楚翘
无名氏
杨贵妃
闽后陈氏
柳氏
王丽真女郎
耿玉真【共一卷】
吕岩
伊用昌【共一卷】
御定全唐诗总目十二

[book_title]卷一
<集部,总集类,御定全唐诗
钦定四库全书
御定全唐诗卷一
太宗皇帝
帝姓李氏讳世民神尧次子聪明英武贞观之治庶几成康功德兼隆由汉以来未之有也而锐情经术初建秦邸即开文学馆召名儒十八人为学士既即位殿左置弘文馆悉引内学士番宿更休听朝之间则与讨论典籍杂以文咏或日昃夜艾未尝少怠诗笔草隶卓越前古至於天文秀发沈丽高朗有唐三百年风雅之盛帝实有以啓之焉在位二十四年諡曰文集四十卷馆阁书目诗一卷六十九首今编诗一卷
帝京篇十首【并序】
予以万几之暇游息艺文观列代之皇王考当时之行事轩昊舜禹之上信无间然矣至於秦皇周穆汉武魏明峻宇雕墙穷侈极丽征税殚於宇宙辙迹徧於天下九州无以称其求江海不能赡其
欲覆亡顚沛不亦宜乎予追踪百王之末驰心千载之下慷慨怀古想彼哲人庶以尧舜之风荡秦汉之弊用咸英之曲变烂漫之音求之人情不为难矣故观文教於六经閲武功於七德台榭取其避燥湿金石尚其谐神人皆节之於中和不系之於淫放故沟洫可悦何必江海之滨乎麟阁可翫何必两【一作山】陵之间乎忠良可接何必海上神仙乎丰镐可游何必瑶池之上乎释实求华以人从欲乱於大道君子耻之故述帝京篇以明雅志云尔
秦川雄帝宅函谷壮皇居绮殿千寻起离宫百雉余连甍遥接汉飞观迥凌虚云日隐层阙风烟出绮疏岩廊罢机务崇文聊驻辇玉匣啓龙图金绳披凤【一作鸟】篆韦编断仍【一作方】续缥帙舒还卷对此乃淹留【一作忘忧】攲案观坟典
移步出词林停舆欣武【一作载】宴琱弓写明月骏马疑流电惊雁落虚弦啼猿悲急箭閲赏诚多美於兹乃忘倦鸣笳临乐馆眺听欢芳节急管韵朱弦清【一作长】歌凝白雪彩凤肃来仪【一作下】玄鹤纷成列去兹郑卫声雅音方可悦芳辰追【一作开】逸趣禁苑信多奇桥形通汉上峰势接云危烟霞交隐映花鸟自参差何如肆辙迹万里赏瑶池飞盖去芳园兰桡游翠渚萍【一作梁】间日彩乱荷处香风举桂楫满中川弦歌振长屿岂必【一作独】汾河曲方为欢宴所
落日双阙昏回舆九重暮长烟散【一作引】初碧皎月澄轻素搴幌翫琴书开轩引云雾斜【一作银】汉耿层阁清风揺玉树
欢乐难再逢芳辰良可惜玉酒泛云罍兰殽陈绮席千锺合尧禹百兽谐金石得志重寸隂忘怀轻尺璧建章欢赏夕二八尽妖妍罗绮昭阳殿芬芳瑇瑁筵佩移星正动扇掩月初圆无劳上悬圃即此对神仙以兹游观极悠然独长想披卷【一作襟】览前踪抚躬寻既往望古茅茨约瞻今兰殿广人【一作入】道恶【一作虑】高危虚心戒盈荡
奉天竭诚敬临民思惠养纳善察忠谏明科慎刑赏六五诚难继四三非易仰广待淳化敷方嗣云亭响
饮马长城窟行
塞外悲风切交河氷巳结瀚海百重波隂山千里雪迥戍危烽火层峦引高节悠悠卷斾旌饮马出长城寒沙连骑迹朔吹断边声胡尘清玉塞羌笛韵金钲絶漠干戈戢车徒振原隰都尉反龙堆将军旋马邑扬麾氛雾静纪石功名立荒裔一戎衣灵【一作云】台凯歌入
执契静三边
执契静三边持衡临万姓玉彩辉关烛金华流日镜无为宇宙清有美璇玑正皎佩星连景飘衣云结庆戢武【一作戈】耀七德昇文辉九功烟波澄旧碧尘火息前红霜野韬莲劒关城罢月弓钱缀榆天合新城柳塞空花锁葱岭雪縠尽流沙雾秋驾转兢怀春氷弥轸虑书絶龙庭羽烽休凤穴戍衣宵寝二难食旰餐三惧翦暴兴先废除凶存昔亡圆盖归天壤【一作坏】方舆入地荒孔海池京邑双河沼帝乡循【一作修】躬思励巳抚俗媿时康元首伫盐梅股肱惟辅弼羽贤崆岭四翼圣襄城七浇俗庶反淳替文聊就质巳知隆至道共欢区宇一
正日临朝
条风开献节灰律动初阳百蛮奉遐賮万国朝未央虽无舜禹迹幸欣天地康车轨同八表书文混四方赫奕俨冠盖纷纶盛服章羽旄飞驰道钟鼓震岩【一作修】廊组练辉霞色霜戟耀【一作照】朝光晨宵怀至理终媿抚遐荒幸武功庆善宫【乐府诗题作唐功成庆善乐舞辞一曰九功舞殿庭朝会所奏文舞也新唐书礼乐志曰太宗生於武功之庆善宫贞观六年幸之宴从臣赏赐闾里同汉沛宛帝欢甚赋诗吕才被之管弦名曰功成庆善乐以童儿六十四人冠进德冠紫袴褶长褏漆髻屣履而舞旧书乐志曰庆善乐太宗所造也名九功之舞舞蹈安徐以象文德洽而天下安乐也冬正享燕及国有大庆与七德舞偕奏於庭】
夀丘惟旧迹酆邑乃前基粤予承累圣悬弧亦在兹弱龄逢运改提劒郁匡时指麾八荒定怀柔万国夷梯山咸【一作盛】入款驾海亦来思单于陪武帐日逐卫文?端扆朝四岳无为任百司霜节明秋景轻氷结水湄芸黄徧原隰禾頴积京畿【一作坻】共乐还乡【一作谯】宴欢比大风诗
重幸武功
代马依朔吹惊禽愁昔丛况兹承眷【一作睿】德怀旧感深衷积善忻余庆畅武悦成【一作开神】功垂衣天下治端拱车书同白水廵前迹丹陵幸旧宫列筵欢故老高宴聚新丰驻跸抚田畯囬舆访牧童瑞【一作王】气萦丹阙祥烟散碧空孤屿含霜白遥山带日红於焉欢击筑聊以咏南风
经破薛举战地【义宁元年击举於扶风败之】
昔年怀壮气提戈初仗节心随朗日高志与【一作比】秋霜洁移锋惊电起转战长河决营碎落星沈阵卷横云裂一挥氛沴静再举鲸鲵灭於兹俯旧原属目驻华轩沈沙无故迹减竈有残痕浪霞穿水净峰雾抱【一作拖】莲昏世途亟流易人事殊今昔长想眺前踪抚躬聊自适
过旧宅二首
新丰停翠辇谯邑驻鸣笳园荒一径断苔古【一作台平】半阶斜前池消旧水昔树发今花一朝辞此【一作北】地四海遂为【一作成】家
金舆廵白水玉辇驻新丰纽落藤披架花残菊破丛叶铺【一作铺庭】荒草蔓流竭半池空纫佩兰凋【一作生】径舒圭叶剪桐昔地一蕃内今宅九围中架海波澄镜韬戈器反农八表文同轨无劳歌大风
还陕述怀
慨然抚长劒济世岂邀名星旗纷电举日羽肃天行徧野屯万骑临原驻五营登山麾武节背水纵神兵在昔戎戈动今来宇宙平
入潼关
崤函称地险襟带壮两京霜峰直临道氷河曲绕城古木参差影寒猿断续声冠盖往来合风尘朝夕惊高谈先马度伪晓预鸡鸣弃繻怀远志封泥负壮情别【一作向】有真人气安知名不名
於北平作
翠野驻戎轩卢龙转征斾遥山丽如绮长流萦似带海气百重楼岩松千丈盖【一作三尺大】兹焉可游赏何必襄城外
辽城望月
玄兔月初明澄辉照辽碣映云光暂隐隔树花如缀魄满桂枝圆轮亏镜彩缺临城却影散带晕重围结驻跸俯九都停【一作伫】观妖氛灭
春日登陕州城楼俯眺原野回丹【一作回舟】碧缀烟霞密翠斑红芳菲花柳即目川岫聊以命篇
碧原开雾隰绮岭峻霞城烟峰高下翠日浪浅深明斑红粧橤树圆青压溜荆迹岩劳傅想窥野访莘情【一作清】巨川何以济舟楫伫时英
春日玄武门宴羣臣
韶光开令序淑气动芳年驻辇华林侧高宴柏梁前紫庭文佩【一作树】满丹墀衮绂连九夷造瑶席五狄列琼筵娱宾歌湛露广乐奏钧天清【一作盈】尊浮緑醑雅曲韵朱弦粤余君【一作临】万国还慙抚【一作俯】八埏庶几保贞固虚巳厉求贤
登三台言志
未央初壮汉阿房昔侈秦在危犹骋丽居奢遂役人岂如家四海日宇罄【一作整】朝伦【一作轮】扇天裁户旧砌地翦基新引月擎【一作緐】宵桂飘云逼曙鳞露除光炫玉霜阙映雕银舞接花梁燕歌迎鸟路尘镜池波太液庄苑丽宜春作异甘泉日停非路寝辰念劳慙逸巳居旷返劳神所欣成大厦宏材伫【一作宠临停】渭滨
出猎
楚王云梦泽汉帝长杨宫岂若因农暇閲武出轘嵩三驱陈锐卒七萃列材雄寒野霜氛【一作气】白平原烧火红琱戈夏服箭羽骑緑沈弓怖兽潜幽壑惊禽散翠空长烟晦落景灌木振【一作偃】严风所为除民瘼非是悦林丛
冬狩
烈烈寒风起惨惨飞云浮霜浓凝广隰氷厚结清流金鞍移上苑玉勒骋平畴旌旗四望合罝罗一面求楚踣争兕【一作麑】殪秦亡角【一作解】鹿愁兽忙投密树鸿惊起砾洲骑敛原尘静戈回岭日收心非【一作悲】洛汭逸意在渭滨游禽荒非所乐抚辔更招忧
春日望海
披襟眺沧海凭轼玩春芳积流横地纪【一作轴】疏派引天潢仙气凝三岭和风扇【一作散】八荒拂潮【一作晓】云布色穿浪日舒光照岸花分彩迷云雁断行怀卑运深广持满守灵长有形非易测无源讵可量洪涛经变野翠岛屡成桑之罘思汉帝碣石想秦皇霓裳非本意端拱且图王
临洛水
春蒐驰【一作骋】骏骨总辔俯长河霞处流萦【一作云】锦风前瀁卷罗水花【一作光】翻照树堤兰倒插波岂必汾隂曲秋云发棹歌
望终南山
重峦俯渭水碧嶂插遥天出红扶岭日入翠贮岩烟叠松朝若夜复岫阙疑全对此恬千虑无劳访九仙
元日
高轩暧春色邃阁媚朝光彤庭飞彩斾【一作眊】翠幌曜明璫恭巳临四极垂衣驭八荒霜戟列丹陛丝竹韵长廊穆矣熏风茂康哉帝道昌继文遵後轨循古鉴前王草秀故春色梅艳昔年粧巨川思欲济终以寄舟航
初春登楼即目观作述怀
凭轩俯兰阁眺瞩散灵襟绮峰含翠雾照日蕊红林镂丹霞锦【一作铺】岫残素雪斑岑拂浪堤垂柳娇花鸟续吟连甍岂一拱衆干如千寻明非独材力终藉栋梁深弥怀矜乐志更惧戒盈心媿制劳居逸方规十产金
首春
寒随穷律变春逐鸟声开初风飘带柳晩【一作晓】雪间花梅碧林青旧竹緑沼翠新苔芝田初雁去绮树巧【一作未】莺来
初晴落景
晩霞聊自怡初晴弥可喜日晃【一作光】百花色风动千林翠池鱼跃不同园鸟声还异寄言博通者知予物外志
初夏
一朝春【一作初】夏改隔夜鸟花迁隂阳深浅叶晓夕重轻烟哢莺犹响殿横丝正网天佩高兰影接绶细草纹连碧鳞惊櫂侧玄燕舞檐前何必汾阳处始复有山泉
度秋
夏律昨留灰秋箭今移晷峨嵋岫初出洞庭波渐起桂白发幽岩菊黄开灞涘运流方可叹含毫属微理
仪鸾殿早秋
寒惊蓟门叶秋发小山枝松隂背曰转竹影避风移提壶菊花岸高兴芙蓉池欲知凉气早巢空燕不窥
秋日即目【英华作秋日即事】
爽气浮丹阙秋光澹紫宫衣碎荷疎影花明菊点丛袍轻低草露盖侧舞松风散岫飘云叶迷路飞烟鸿砌冷兰凋佩闺寒树陨桐别鹤栖琴里离猿啼峡中落野飞星箭弦虚半月弓芳菲夕雾起暮色满房栊
山阁晚秋
山亭秋色满岩牖凉风度疎兰尚染烟残菊犹承露古石衣新苔新巢封古树历览情无极咫尺【一作只畏】轮光暮
秋暮言志
朝光浮烧野霜华净碧空结浪氷初镜在迳菊方丛约岭烟深翠分旗霞散红抽思滋泉侧飞想傅岩中巳获千箱庆何以继熏风
喜雪
碧昏朝合雾丹卷暝韬霞结叶繁云色凝璚徧雪华光楼皎若粉映幕集疑沙泛柳飞飞絮粧梅片片花照璧台圆月飘珠箔穿露瑶洁短长阶玉藂高下树映桐珪累白萦峰莲抱素断续气将沈徘徊岁云暮怀珍媿隐德表瑞伫丰年橤间飞禁苑鹤处舞【一作舞处忆】伊川傥咏幽兰曲同懽黄竹篇
秋日斆庾信体【出淳化阁帖】
岭衔宵月桂珠穿晓露丛蝉啼觉树冷萤火不温风花生圆菊橤荷尽戏鱼通晨浦鸣飞雁夕渚集栖鸿飒飒高天吹氛澄下炽空
赋尚书
崇文时驻步东观还停辇辍膳翫三坟晖【本作辉初学记作留】灯披五典【一作日昃翫百篇临灯披五典】寒心覩肉林飞魄看沈湎【一作夏康既逸豫商辛亦流湎】纵情昏主多克己明君鲜灭身资累恶成名由积善既承百王末【一作来】战兢随岁转
咏司马彪续汉志
二仪初创【一作构】象三才乃分位非惟树司牧固亦垂文字緜代更膺期芳图无辍记炎汉承君道英谟纂神器潜龙旣可跃逵【一作术或作株或作罝】兔奚难致前史殚妙词後昆沈雅思书言扬盛迹补阙兴洪志川谷犹旧途郡国开新意梅山未觉朽谷水谁云异车服随名表文物因时置凤戟翼康衢銮舆【一作衡】总柔辔清浊必能澄洪纎幸无弃观仪不失序遵礼方由事政宣竹律和时平玉条备文囿雕奇彩艺门藴深致云飞星共流风扬月兼【一作徐】至类禋遵令典坛壝资良地五胜竟无违百司诚有庇粤予承暇景谈丛引泉【一作衆】秘讨论穷义府看核披经笥大辨良难仰小学终先匮闻道谅知荣含毫孰忘媿
咏风
萧条起关塞揺扬下蓬瀛拂林花乱彩响谷鸟分声披云罗影散泛水织文生劳歌大风曲威加四海清
咏雨
罩云飘远岫喷雨泛长河低飞昏岭腹斜足洒岩阿泫丛珠缔叶起溜镜图【一作圆】波蒙柳添丝密含吹织空罗
咏雪
洁野凝晨曜装墀带夕晖集条分树玉拂浪影泉玑色洒妆台粉花飘绮席衣入扇萦离【一作虚】匣点素皎残机
赋得夏首啓节
北阙三春晩南荣九夏初黄莺弄渐变翠林花落余瀑流还响谷【一作石】猿啼自应虚早荷向心卷长杨就影舒此时欢不极调轸坐相於
赋得白日半【一作傍】西山
红轮不暂驻乌飞岂复停岑霞渐渐落溪隂寸寸生藿叶随光转葵心逐照倾晩烟含树色栖鸟杂流声
置酒坐飞阁
高轩临碧渚飞檐迥架空余花攒镂【一作漏】槛残柳散雕栊【一作宫】岸菊初含橤园棃始带红莫【一作却】虑崐山暗还【一作不】共尽【一作酒】杯中
采芙蓉
结伴戏方【一作芳】塘携手上雕航船移分细浪风散动浮香游莺无定曲惊鳬有乱行莲稀钏声断水广櫂歌长栖乌还密树泛流归建章
赋得樱桃【春字韵】
华林满芳景洛阳徧阳【一作偏宜】春朱顔含远日翠色影长津乔柯啭娇鸟低枝映美人昔作园中实今来【一作为】席上珍
赋得李
玉衡流桂圃成蹊正可寻莺啼密【一作緑】叶外蝶戏脆【一作晩】花心丽景光朝彩轻霞【一作烟】散夕隂暂顾晖【一作奎】章侧还【一作远】眺灵山林
赋得浮桥
岸曲非千里桥斜异七星暂低逢辇度还高值【一作逐】浪惊水揺文鷁动缆转锦花萦远近随轮影轻重应人行
谒幷州大兴国寺诗
回銮游福地极目玩芳晨梵钟交二响法日转双轮宝刹遥承露天花近足春未佩兰犹小无丝柳尚新圆光低月殿碎影乱风筠对此留余想超然离俗尘
咏兴国寺佛殿前幡
拂霞疑电落腾虚状写虹屈伸烟雾里低举白云中纷披乍依迥掣曳或随风念兹轻薄质无翅强揺空
望送魏徵葬
阊阖总金鞍上林移玉辇野郊怆新别河桥非旧饯惨日映峰沈愁云随盖转哀笳时断续悲旌乍舒卷望望情何极浪浪泪空泫无复昔时人芳春共谁遣
伤辽东战亡
凿门初奉律仗战始临戎振鳞方跃浪骋翼正凌风未展六奇术先亏一篑功防身岂乏智殉命有余忠
月晦
晦魄移中律凝暄起丽城罩云朝盖上穿露晓珠呈笑树花分色啼枝鸟合声披襟欢【一作还】眺望极目畅春情
秋日【一作夜】翠微宫
秋光凝翠【一作紫】岭凉吹肃离宫荷疎一盖缺树冷半帷空侧阵移鸿影圆花钉菊丛摅怀俗尘外高眺白云中
初秋夜坐
斜廊连绮阁初月照宵帏塞冷鸿飞疾园秋蝉噪迟露结林疎叶寒轻菊吐滋愁心逢此节长叹独含悲
秋日二首
菊散金风起荷疎玉露圆将秋数行雁离夏几林蝉云凝愁半岭霞碎缬高天还似成都望直见峨【一作蛾】眉前爽气澄兰沼秋风动桂林露凝千片玉菊散一丛金日岫高低影云空点缀隂蓬瀛不可望泉石且娱心
冬宵各为四韵
雕【一作彤】宫静龙漏绮阁宴公侯珠帘烛焰动绣柱月光浮云【一作尘】起将歌发风停与管遒琐除【一作池】任多士端扆竟何忧
冬日临昆明池
石鲸分玉溜劫烬隐平沙柳影氷无叶梅心冻有花寒野凝朝雾霜天散夕霞欢情犹未极落景遽西斜
望雪
冻云宵徧岭素雪晓凝华入牖千重碎迎风一半斜不妆空散粉无树独飘花萦空慙夕照破彩谢晨霞
守岁【一作董思恭诗】
暮景斜芳殿年华丽绮宫寒辞去冬雪暖带入春风阶馥舒梅素盘花卷烛【一作卷烛花】红共欢新故岁迎送一宵中
除夜【一作董思恭诗】
岁隂穷暮纪献节啓新芳冬尽今宵促年开明日长氷消出镜水梅散入风香对此欢终宴倾壶待曙光
咏雨
和气【一作风】吹緑野梅雨洒芳田新【一作细】流添旧涧宿雾足朝烟雁湿行无次花沾色更鲜对此欣登岁披襟弄五弦
赋得含峰云
翠楼含晓雾莲峰带晚云玉叶依岩聚金枝触石分横天结阵影逐吹起罗文非复阳台下空将惑楚君
三层阁上置音声
绮筵移暮景紫阁引宵烟隔栋歌尘合分阶舞影连声流三处管响乱【一作匝】一重弦不似秦楼上吹箫空学仙
远山澄碧雾
残云收翠岭夕雾结长空带袖凝全碧障霞隐半红髣髴分初月飘颻度晓风还因三里处冠盖远相通
赋得花庭雾
兰气巳熏宫新橤半妆丛色含轻重雾香引去来风拂树浓舒碧萦花薄蔽红还当杂行雨髣髴隐遥空
春池柳
年柳变池台隋堤曲直囘逐浪丝【一作分】隂去迎风带影来疎黄一鸟弄半翠几眉开萦雪临春岸参差间早梅
芳兰
春晖开紫【一作禁】苑淑景媚兰场映庭含浅色凝露泫浮光日丽参差影风传【一作和】轻重香会须君子折佩里作芬芳
咏桃【一作董思恭诗】
禁苑春晖【一作光】丽花蹊绮【一作几】树妆缀条深浅色点露参差光向日分千笑迎风共一香如何仙岭侧独秀隐遥芳
赋帘
参差垂玉阙舒卷映兰宫珠光【一作花】揺素月竹影乱清风彩散银鈎上文斜桂户中惟当杂罗绮相与【一作为】媚房栊
咏乌代陈师道
凌晨丽城去薄暮上林栖辞枝枝暂起停树树还低向日终难托迎风讵肯迷只待纤纤手曲里作宵啼
咏饮马
骏骨饮长泾奔流洒络缨细纹连喷聚乱荇绕蹄萦水光鞍上侧马影溜中横翻似天池里腾波龙种生
赋得残菊
阶兰凝曙霜岸菊照晨光露浓曦晩【一作晓】笑风劲浅【一作揺】残香细叶凋轻翠圆花飞碎黄还持【一作将】今岁色复结後年芳
赋秋日悬清光赐房玄龄
秋露凝高掌朝光上翠微参差丽双阙照耀满重闱仙驭随轮转灵乌带影飞临【一作照】波无定彩入隙有圆【一作光】晖还当葵藿志倾叶自相依
琵琶【纪事作董思恭诗】
半月无双影全【一作金】花有四时摧藏千里态掩抑几重悲促节萦红袖清音满翠帷驶弹风响急缓曲钏声迟空余关陇恨因此代相思
宴中山
驱马出辽阳万里转旗常对敌六奇举临戎八阵张斩鲸澄碧海卷雾扫扶桑昔去兰萦翠今来桂染芳云芝浮碎叶氷镜上朝光回首长安道方欢宴柏梁
饯中书侍郎来济【一作宋之问诗非】
暧暧去尘昏灞岸飞飞轻盖指河梁云峰衣结千重叶雪岫花开几树妆【一作芳】深悲黄【一作白】鹤孤舟远独叹青山别路长聊将分袂沾巾泪还用持添离席觞
於太原召侍臣赐宴守岁
四时运灰琯一夕变冬春送寒余雪尽迎岁早梅新
咏烛二首
焰听【一作折或作畏】风来动花开不待春镇下千行泪非是为思人
九龙蟠焰动四照逐花生即此流高殿堪持待【一作代】月明
咏弓【纪事作董思恭诗】
上弦明月半激箭流星远落雁带书惊啼猿应枝转
赋得早雁出云鸣
初秋玉露清早雁出【一作生】空鸣【一作出云鸣】隔云时乱影因风乍含【一作合】声
赋得临池柳
岸曲丝隂聚波移带影疎还将眉里翠来就镜中舒
赋得临池竹
贞条障曲砌翠叶贯【一作负】寒霜拂牖分龙影临池待凤翔
赋得弱柳鸣秋蝉
散影玉阶柳含翠隐鸣蝉微形藏叶里乱响出【一作生】风前
探得李【一作咏李纪事作董思恭诗】
盘根直【一作植】盈【一作瀛】渚交干横倚天舒华光四海卷叶?三川
咏小山
近谷交萦橤遥峰对出莲径细无全磴松小未含烟
赐萧瑀
疾风知劲草板荡识【一作昏日辨】诚臣勇夫安【一作宁】识义智者必怀仁
赐房玄龄
太液仙舟迥西园隐上才未晓征车度鷄鸣关早开
辽东山夜临秋
烟生遥岸隐月落半崖隂连山惊鸟乱隔岫断猿吟赐魏徵诗【魏徵善治酒有名曰醽醁曰翠涛世所未有太宗赐诗曰】
醽醁胜兰生翠涛过玉?千日醉不醒十年味不败【兰生汉武帝百味旨酒玉?隋炀帝酒名也】
两仪殿赋柏梁体【两京记贞观五年太宗破突厥宴突利可汗於两仪殿赋七言诗柏梁体】
絶域降附天下平【帝】八表无事悦圣情【淮安王】云披雾敛天地明【长孙无忌】登封日观禅云亭【房玄龄】太常具礼方告成【萧瑀】
句
雪耻酬百王除凶报千古【本纪云贞观二十年秋帝幸灵州破薛延陀时铁勒诸部遣使相继入贡请置吏北荒悉平帝为五言诗勒石於灵州以序其事今止存此】
昔乘匹马去今驱万乘来【题河中府逍遥楼江邻几志】
近日毛虽暖闻弦心巳惊【咏乌海録碎事】
【玉海云帝赐褚亮诗有隔阔相思之句今无考又翰府名谈云唐庄宗尝引太宗诗句待余心肯日是汝命通时似又出後人附会非帝诗也姑记诸此】
御定全唐诗卷一

[book_title]卷二
钦定四库全书
御定全唐诗卷二
高宗皇帝
帝讳治文皇第九子始封晋王贞观十七年立为皇太子在位三十四年諡曰天皇大帝集八十六卷今失传存诗八首
太子纳妃太平公主出降【咸亨四年太子弘纳妃裵氏有司奏贽用白雁适苑中获之】
龙楼光曙景鲁馆啓朝扉艳日浓妆影低星降婺辉玉庭浮瑞色银牓藻祥徽云转花萦盖霞飘叶缀旗雕轩回翠陌宝驾归丹殿鸣珠佩晓【一作绕】衣镂璧轮开【一作初】扇华冠列绮筵兰醑申芳宴环阶凤乐陈玳席珍羞荐蝶舞袖香新歌分落素尘欢凝欢懿戚庆叶庆初姻暑阑炎气息凉早吹疎频方期六合泰共赏万年春
七夕宴悬圃二首
羽盖飞天汉凤驾越层峦俱叹三秋阻共叙一宵欢璜
亏夜月落靥碎晓星残谁能重操杼纤手濯清澜霓裳转云路凤驾俨【一作临】天潢亏星凋夜靥残月落朝璜促欢今夕促长离别後长轻梭聊驻织掩泪独悲伤
过温汤
温渚停山跸丰郊驻晓旌路曲回轮影岩虚传漏声暖溜惊湍驶寒空碧雾轻林黄疎叶下野白曙霜明眺听良无巳烟霞断续生
九月九日
端居临玉扆初【一作永】律啓金商凤阙澄秋色龙闱引夕凉野净山气敛林疎风露长砌兰亏半影岩桂发全香满盖荷凋翠圆花菊散黄挥鞭争电烈飞羽乱星光柳空穿石碎弦虚侧月张怯猿啼落岫惊雁断分行斜轮低夕景归斾拥通庄
谒慈恩寺题奘法师房【时帝为太子题诗帖之於户见奘法师传旧作太宗诗误】
停轩观福殿游目眺皇畿法轮含日转花盖接云飞翠烟香绮阁丹霞光宝衣幡虹遥合彩定水迥分晖萧然登十地自得会三归
谒大慈恩寺
日宫开万【一作百】仭月殿耸千寻花盖飞团影幡虹曳曲隂绮霞遥笼帐丛珠细网林寥廓烟云表超然物外心
守岁【第六句缺一字】
今宵冬律尽来朝丽景新花余凝地雪条含煖吹分绶吐芽犹嫩氷　巳镂津薄红梅色冷浅緑柳轻春送迎交两节暄寒变一辰
咸亨殿宴近臣诸亲柏梁体【玉海仪凤三年七月丁巳宴近臣诸亲於九成宫之咸亨殿上谓霍王元轨等曰甘雨频降夏麦丰熟秋稼滋荣思与叔等同为此欢因赋七言效柏梁体皇太子霍王相王侍臣竝和】
屏欲除奢政返淳【帝　霍王以下和句亡】
中宗皇帝
帝讳显高宗第七子始封周王仪凤二年徙封英王改名哲永隆元年立为皇太子及即位太后临朝称制废帝为庐陵王神龙元年复辟在位六年諡曰孝和帝於景龙中置修文馆学士盛引词学之臣从侍游讌春幸棃园竝渭水祓除则赐细柳圈辟恶夏宴蒲萄园赐朱樱秋登慈恩浮图献菊花酒称寿冬幸新丰历白鹿观上骊山赐浴汤池给香粉兰泽从行给翔麟马品官黄衣各一帝有所感即赋诗学士皆属和焉集四十卷失传今存诗及聨句诗七首
九月九日幸临渭亭登高得秋字【并序】
陶潜盈把旣浮九醖之欢毕卓持螯须尽一生之兴人题四韵同赋五言其最後成罚之引满
九日正乘秋三杯兴巳周泛桂迎尊满吹花向酒浮长房萸早熟彭泽菊初收何藉龙沙上方得恣淹留【纪事云时景龙三年是宴也韦安石苏瓌诗先成于经野卢怀慎最後成罚酒】
登骊山高顶寓目
四郊秦汉国八水帝王都阊阖【一作闾阎】雄里閈城阙壮规模贯渭称天邑含岐实奥区金门披玉馆因此识皇【一作黄】图【纪事云帝自题序末云人题四韵後罚三杯日暮成者五六人余皆罚酒】
幸秦始皇陵【景龙三年十二月十八日】
眷言君失德骊邑想秦余政烦方改篆愚俗乃焚书阿房久巳灭阁道遂成墟欲厌东南气翻伤掩鲍车
立春日游苑迎春
神臯福地三秦邑玉台金阙九仙家寒光犹恋甘泉树淑景偏临建始花彩蝶黄莺未歌【一作欲】舞梅香柳色巳矜【一作堪】夸迎春正啓流霞席暂嘱曦轮勿遽斜
十月诞辰内殿宴羣臣效柏梁体聨句
润色鸿业寄贤才【帝】叨居右弼媿盐梅【李峤】运筹帷幄荷时来【宗楚客】职掌图籍滥蓬莱【刘宪】两司谬忝谢锺裴【崔湜】礼乐铨管效涓埃【郑愔】陈师振旅清九垓【赵彦昭】欣承顾问侍天杯【李适】衔恩献寿柏梁台【苏頲】黄缣青简奉康哉【卢藏用】鲰生侍从忝王枚【李乂】右掖司言实不才【马怀素】宗伯秩礼【一作祀】天地开【薛稷】帝歌难续仰昭囬【景龙文馆记作谬司考能宸纲该　宋之问】微臣捧日变寒灰【陆景初】远慙班左媿游陪【上官偼伃纪事云帝谓侍臣曰今天下无事朝野多欢欲与卿等词人时赋诗宴乐可识朕意不须惜醉大学士李峤宗楚客等跪奏曰臣等多幸同遇昌期谬以不才策名文馆思励驽朽庶裨河岳既陪天欢不敢不醉此後每游别殿幸离宫驻驆芳苑鸣笳仙禁或戚里宸筵王门卺席无不毕从】
景龙四年正月五日移仗蓬莱宫御大明殿会吐蕃骑马之戏因重为柏梁体聨句
大明御?临万方【帝】顾慙内政翊陶唐【皇后】鸾鸣凤舞向平阳【长宁公主】秦楼鲁馆沐恩光【安乐公主】无心为子辄求郎【太平公主】雄才七步谢陈王【温王重茂】当熊让辇媿前芳【上官昭容】再司铨筦恩可忘【吏部侍郎崔湜】文江学海思济航【着作郎郑愔】万邦考绩臣所详【考功员外郎武平一】着作不休出中肠【着作郎阎朝隐】权豪屏迹肃严霜【御史大夫窦从一】铸鼎开岳造明堂【将作大匠宗晋卿】玉醴由来献寿觞【吐蕃舍人明悉猎　纪事云时上疑窦从一宗晋卿素不属文未即令续二人固请许之吐蕃舍人明悉猎请令授笔与之悉猎云云上大悦赐与衣服】
石淙【太子时作】
三阳本是标灵纪二室由来独擅名霞衣霞锦千般状云峰云岫百重生水炫珠光遇泉客岩悬石镜厌山精永愿乾坤符睿算长居膝下属欢情
睿宗皇帝
帝讳旦高宗第八子中宗母弟封相王景龙四年即皇帝位帝谦恭孝友好学工草隶尤爱文字训诂之书在位三年諡曰大圣贞皇帝诗一首
石淙【相王时作】
奇峰嶾嶙箕山北秀崿岹嶢嵩镇南地首地肺何曾拟天目天台倍觉慙树影蒙茏鄣叠岫波深汹涌落悬潭愿紫宸居得一永欣丹扆御通三【第七句缺一字】
御定全唐诗卷二

[book_title]卷三
钦定四库全书
御定全唐诗卷三
明皇帝
帝讳隆基睿宗第三子始封楚王後为临淄郡王景云元年进封平王立为皇太子英武多能开元之际励精政事海内殷盛旁求宏硕讲道艺文贞观之风一朝复振在位四十五年諡曰明诗一卷
过晋阳宫
缅想封唐处实惟建国初俯察伊晋野仰观乃参虚井邑龙斯跃城池凤翔余林塘犹沛泽台榭宛旧居运革祚中否时迁命兹符顾循承丕构怵惕多忧虞尚恐威不逮复虑化未孚岂徒劳辙迹所期训戎车习俗问黎人亲廵慰里闾永言念成功颂德临康衢长怀经纶日叹息履庭隅艰难安可忘欲去良踟蹰
行次成臯途经先圣擒建德之所缅思功业感而赋诗
有隋政昏虐羣雄巳交争先圣按劒起叱咤风云生饮马河洛竭作气嵩华惊克敌睿图就擒俘帝道亨顾慙嗣宝历恭承天下平幸过翦鲸地感慕神且英
校猎义成喜逢大雪率题九韵以示羣官
弧矢威天下旌旗游近县一面施鸟罗三驱教人战暮云成积雪晓色开行殿皓然原隰同不觉林野变北风勇士马东日华组练触地银麞出连山缟鹿见月兔落高矰星狼下急【一作飞】箭旣欣盈尺兆复忆磻谿便岁丰将遇贤俱荷皇天眷
赐诸州刺史以题座右【开元十六年帝自择廷臣为诸州刺史许景先虢州源光裕郑州寇泚宋州郑温琦邠州袁仁恭杭州崔志亷襄州李昇期邢州郑放定州蒋挺湖州裴观沧州崔诚遂州凡十一人行诏宰相诸王御史以上祖道洛滨盛供具奏太常乐帛舫水嬉赐诗令题座右且给笔纸令自赋焉】
眷言思共理监?【一作古】想维良猗欤此推择声【一作评】绩着周行贤能既俟进黎献实伫康视人当如子爱人亦如伤讲学试诵论阡陌劝耕桑虚誉不可饰清知不可忘求名迹易见安贞德自彰讼狱必以情教民贵有常恤惸且存老抚弱复绥强勉哉各祗命知予眷万方
送忠州太守康【纪事作唐】昭远等
端拱临中枢缅怀共予理不有台阁英孰振循良美分符侯甸内拜手明庭里誓节期饮氷调人方导水嘉声驰九牧惠化光千祀时雨侔昔贤芳猷贯前史伫尔颂中和吾将令卿士
送李邕之任滑台
汉家重东郡宛彼白马津黎庶既蕃殖临之劳近臣远别初首路今行方及春课成应第一良牧尔当仁
端午三殿宴羣臣探得神字【并序】
律中蕤宾献酬之象着火在盛德文明之义燀故以式宴陈诗上和下畅者也朕宵衣旰食辑声教於万方卜战行师总兵钤於四海勤贪日给忧忘心劳闻蝉声而悟物变见槿花而惊候改所赖济济朝廷视成鵷鹭桓桓边塞责办熊罴喜麦秋之有登玩梅夏之无事时雨近霁西郊靃靡而一色炎云作峰南山嵯峨而异势正当召儒雅宴高明广殿肃而清气生列树深而长风至?人尝散热之馔酒正行逃暑之饮庖捐恶鸟俎献肥龟新筒裹练香芦角黍恭俭之仪有序慈惠之意溥洽讽味黄老致息心於真妙抑扬游夏涤烦想於诗书超然玄览自足为乐何止柏枕桃门验方术於经记彩花命缕观问遗於风俗感婆娑於孝女悯枯槁之忠臣而已哉叹节气之循环美君臣之相乐凡百在会咸可赋诗五言纪其日端七韵成其火数岂独汉武之殿盛朝士之连章魏文之台壮辞人之竝作云尔
五月符天数五音调夏钧旧来传五日无事不称神穴枕通灵气长丝续命人四时花竞巧九子糉争新方殿临华节圆宫宴雅臣进对一言重遒文六义陈股肱良足咏风化可还淳
温汤对雪
北风吹同云同云飞白雪白雪乍回散同云【一作北风】何惨烈未见温泉氷宁知火井灭表瑞良在兹庶几可怡悦
登蒲州逍遥楼
长榆息烽火高柳静风尘卜征廵九洛展豫出三秦昔是潜龙地今为上理辰时平乘【一作承】道泰聊赏遇年春黄河分地络【一作脉】飞观接天津一览遗芳翰千载肃如神
经河上公庙
昔闻有耆叟河上独遗荣迹与尘嚣隔心将道德并讵以天地累宁为宠辱惊矫然翔寥廓如何屈坚贞玄玄妙门啓肃肃祠宇清冥漠无先後那能纪【一作记】姓名
过王濬墓
吴国分牛斗晋室命龙骧受任敌巳灭策勲名不彰居美未尽善矜功徒自伤长戟今何在孤坟此路?不观松柏茂空余荆棘塲叹嗟悬劒陇谁识梦刀祥
初入秦川路逢寒食
洛阳【一作川】芳树映天津灞岸【一作上】垂杨窣地新直为经过行处乐不知虚度两京春去年余【一作有】闰今春早曙色和风着花草可怜寒食与清明光辉幷在长安道自从关路【一作内】入秦川争道何人不戏鞭公子途中妨【一作方】蹴踘佳人马上废【一作戏】秋千渭水长桥今欲渡葱葱渐见新丰树远看骊岫入云霄预想汤池起烟雾烟雾氛氲水殿开暂拂香轮归去来今岁清明行巳晩明年寒食更相陪
春台望
暇景属三春高台聊四望目极千里际山川一何壮太华见重岩终南分叠嶂郊原纷绮错参差多异状佳气满通沟迟步入绮楼初莺一一鸣红树归雁双双【一作迟迟】去緑洲太液池中下黄鹤昆明水上映牵牛闻道汉家全盛日别馆离宫趣非一甘泉逶迤亘明光五柞连延接未央周庐徼道纵横转飞阁回轩左右长须念作劳居者逸勿言我【一作身】後焉能恤为想雄豪壮柏梁何如俭陋卑茅室阳乌黯黯向山沈夕鸟喧喧入上林薄暮赏余回步辇还念中人罢百金
过大哥宅探得歌字韵
鲁卫情先重亲贤爱转多冕旒丰暇日乘景暂经过戚里申高宴平台奏雅歌复寻为善乐方验保山河
同玉真公主过大哥山池
地有招贤处人传乐善名鹜池临【一作寻】九逹龙岫对层【一作重】城桂月先秋冷苹风向晩清凤楼遥可见彷佛玉箫声
经邹鲁祭孔子而叹之
夫子何为者栖栖一代中地犹鄹氏邑宅即鲁王宫叹凤嗟身否伤麟怨道穷今看两楹奠当与梦时同惟此温泉是称愈疾岂予独受其福思与兆人共之乘暇廵游乃言其志
桂殿与山连兰汤涌自然隂崖含秀色温谷吐潺湲绩为蠲邪着功因养正宣愿言将亿兆同此共昌延
旋师喜捷【一作平胡】
边服胡尘起长安汉将飞龙蛇开阵法貔虎振军威诈虏脑涂地征夫血染衣今朝书奏入明日凯歌归
过老子庙
仙居怀圣德灵庙肃神心草合人踪断尘浓鸟迹深流沙丹竈没关路紫烟沈独伤千载後空余松柏林
途次陕州
境出三秦外途分二陕中山川入虞虢风俗限西东树古棠隂在耕余让畔空鸣笳从此去行见洛阳宫
野次喜雪
拂曙辟行宫寒臯野望通繁云低远岫飞雪舞长空赋象恒依物萦回屡逐风为知勤恤意先此示年丰
送贺知章归四明【并序】
天宝三年太子宾客贺知章鉴止足之分抗归老之疏解组辞荣志期入道朕以其年在迟暮用循挂冠之事俾遂赤松之游正月五日将归会稽遂饯东路乃命六卿庶尹大夫供帐青门宠行迈也岂惟崇德尚齿抑亦励俗劝人无令二疏独光汉册乃赋诗赠行
遗荣期入道辞老竟抽簪岂不惜贤逹其如高尚心寰中得袐要方外散幽襟独有青门饯羣僚【一作英】怅别深
轩游宫十五夜
行迈离秦国廵方赴洛师路逢三五夜春色暗中期关外长河转宫中淑气迟歌钟对明月不减旧游时
观拔河俗戏【并序】
俗传此戏必致年丰故命北军以求岁稔
壮徒恒贾勇拔拒抵长河欲练英雄志须明胜负多噪齐山岌嶪气作水腾波预期年岁稔先此乐时和
同刘晃喜雨
节变寒初尽时和气巳春繁云先合寸膏雨自依旬飒飒飞平野霏霏静暗尘悬知花叶意朝夕望中新
千秋节赐羣臣镜
铸得千秋镜光生百链金分将赐羣后遇象见清心台上氷华澈窗中月影临更衔长绶【一作寿】带留意感人深
赐道士邓紫阳
太乙三门诀元君六甲符下传金版术上刻玉清书有美探真士囊中得秘书自知【一作兹】三醮後翊我灭残胡
幸蜀西至劒门
劒阁横云峻銮舆出狩囘翠屏千仞合丹嶂五丁开灌木萦旗转仙云拂马来乘时方在德嗟尔勒铭才【肃宗至德二载普安郡守贾深勒石】
答司马承祯上劒镜
宝照含天地神劒合隂阳日月丽光景星斗裁文章写监表容质佩服为身防从兹一赏玩永德保龄长
送赵法师还蜀因名山奠简
道家奠灵简自昔仰神仙真子今将命苍生福可传江山寻故国城郭信依然二室遥相望云囬洞里天【纪事赵法师观宇在今蜀州新津县也】
送道士薛季昌还山
洞府修真客衡阳念旧居将成金阙要愿奉玉清书云路三天近松溪万籁虚犹期传秘诀来往候仙舆
送玄同真人李抱朴谒灊山仙祠
城阙天中近蓬瀛海上遥归期千载鹤春至一来朝采药逢三秀餐霞卧九霄参同如有旨金鼎待君烧
春日出苑游瞩【太子时作一作张说诗】
三阳丽景早芳辰四序佳园物候新梅花百树【一作般】障去路垂柳千条暗囘津鸟飞直为惊风叶鱼没都由怯岸人惟愿圣主南山寿何愁不赏万年春
春晩【一作晓】宴两相及礼官丽正殿学士探得风字【并序】
朕以薄德祗膺历数正天柱之将倾纫地维之巳絶故得承奉宗庙垂拱岩廊居海内之尊处域中之大然後祖述尧典宪章禹绩敦睦九族会同四海犹恐烝黎未乂徭戍未安礼乐之政亏师儒之道丧乃命使者衣绣服行郡县因人所利择其可劳所以便亿兆也乃命将士擐介胄砺矢石审山川之向背应岁月之孤虚所以静边陲也乃命礼官考制度稽典则序文昭武穆享天地神只所以申严洁也乃命学者缮落简缉遗编纂鲁壁之文章缀秦坑之煨烬所以修文教也故能使流寓返枌榆之业戎狄称藩屏之臣神只歆其禋祀庠序阐其经术既家六合时廵两京函秦则委输斯远鼎邑则朝宗所利封畿四塞从来测景之都城阙千门自昔交风之地隂阳代谢日月相推岂可使春色虚捐韶华竝歇乃置旨酒命英贤有文苑之高才有掖垣之良佐举杯称庆何乐如之同吟湛露之篇宜振凌云之藻於时岁在乙丑开元十三年三月二十七日
乾道运无穷恒将人代工隂阳调历象礼乐报玄穹介胄清荒外衣冠佐域中言谈延国辅词赋引文雄野霁伊川緑郊明巩树红冕旒多暇景诗酒会春风
首夏花萼楼观羣臣宴宁王山亭囘楼下又申之以赏乐赋诗【并序】
万物莫不气兆乎上而形视乎下铁石异品云蒸竝湿草木无心春来咸喜故圣人弘道先王法天酒星主献酬之义需卦陈饮食之象近命羣官【一作臣】欣时乐宴尽九春之丽景匝三旬之暇日畅饮桂山櫂歌沁水醇以养德味以平心本将导逹阳和助成长育亦朝廷多庆军国余闲者也前月之晦细风飘雨繁弦中止列席半醉佳辰易失绝兴难追良可惋也今年带闰节候全晩暑气犹清芳草未歇申布雅意复叙初筵披乐善之邸坐忘忧之观东郊跬步南山在目足以缔夏首之新赏补春余之坠欢朕登览上宫俯临长陌畅衆心之怡虞懽归骑之逶迤鼓之以琴瑟侑之以筐篚衢尊意洽场藿思畅赋我有嘉宾之诗奏君臣相悦之乐踟蹰西日吟玩乘风不知衷情之发於翰墨也
今年通闰月入夏展春辉楼下风光【一作花】晩【一作媚】城隅宴赏归九歌扬政要六舞散朝【一作征】衣天喜时相合人和事不违礼中推意厚乐处感心微别赏阳台乐前旬暮雨飞
同二相巳下羣官乐游园宴【二相谓张说宋璟】
撰【一作巽】日岩廊暇需云宴乐初万方朝玉帛千品会簪裾地入南山近城分北斗余池【一作林】塘垂柳密原隰野【一作野杂】花疎帟幕看逾暗歌钟听自虚兴阑归骑转还奏弼违书
集贤书院成送张说上集贤学士赐宴得珍字
广学开书院【一作殿】崇儒引席珍集贤招【一作昭】衮职论道命台臣礼乐沿今古文章革旧新献酬尊俎列宾主位班陈节变云初夏时移气尚春所希光史册千载仰兹晨
王屋山送道士司马承祯还天台
紫府求贤士清谿祖逸人江湖与城阙异迹且殊伦间【一作闻】有幽栖者居然厌俗尘林泉先得性芝【一作松】桂欲调神地道踰稽【一作鸡】岭天台接海滨【一作濒】音徽从此间万古一芳春
早度蒲津关
钟鼓严更曙山河野望通鸣銮下蒲坂飞斾入秦中地险关逾壮天平镇尚雄春来【一作深】津树合月落戍楼空马色分朝景鸡声逐晓风所希常道泰非复【一作俟又作弃】繻同
途经华岳
饬驾去京邑鸣鸾指洛川循【一作修】途经太华回跸暂周旋翠崿留斜影悬岩冒【一作凝】夕烟四方皆石壁五位配金天彷佛看高掌依稀听子先终当铭岁月从此记灵仙
喜雪
日观卜先征时廵顺物情风行未备礼云密遽飘霙委树寒花发萦空落絮轻朝如玉巳会庭似月犹明旣覩肤先合还欣尺有盈登封何以报因此谢功成
幸凤泉汤
西狩观周俗南山历汉宫荐鲜知路近省敛觉年丰隂谷含神爨汤泉养圣功益龄仙井合愈疾醴源通不重鸣岐凤谁矜陈宝雄愿将无限泽沾沐衆心同
南出雀鼠谷答张说【纪事云帝登封泰山南出雀鼠谷张说献诗帝答之仍命羣臣应制】
雷出应【一作膺】乾象风行顺【一作训】国人川途犹在晋车马渐归秦背陕【一作硖】关山险横汾鼓吹频【一作震】草依阳谷变花待北岩春闻有鵷鸾客清词雅调新求音思欲报心迹竟难陈
赐崔日知往潞州
潞国开新府壶关宠旧林妙旌【一作精】循吏德持【一作特】悦庶氓心礼乐中朝贵神明列郡钦扬风非赠扇易俗是张琴藩镇讴謡满【一作洽】行宫雨露深会书丞相策先赐颍川金
为赵法师别造精院过院赋诗【并序】
秋九月听政观风在乎游息退朝之後历西上阳入清虚院则法师所居之地也法师得玄元之法养浩然之气故法此仙家特建真宇紫房对耸緑竹罗生旣亲重其人每经过其地以怡神洗雪进德修业何必斋心累月远在顺风因而赋诗用适其【一作真】意云尔
宗师心物外为道运虚舟不恋岩泉赏来从宫禁游探玄知几岁习静更宜秋烟树辨朝色风湍闻夜流坐朝繁听览寻胜在清幽欲广无为化因兹庶可求
端午【一作端午武成殿宴羣臣】
端午临中夏时清日复长盐梅巳佐鼎麯糵且传觞事古人留迹年深缕积【一作续】长当轩知槿茂向水觉芦香亿兆同归寿羣公共保昌忠贞如不替贻厥後昆芳
春中兴庆宫酺宴【并序】
夫抱器怀才含仁蓄德可以坐而论道者我於是乎辟重门以纳之作扞四方折冲万里可运筹帷幄者我於是乎悬重禄以待之是故外无金革之虞朝有搢绅之盛所以岩廊多暇垂拱无为不言而海外知归不教而寰中自肃元亨之道其在兹乎况乎天地交而万物通隂阳和而四时序所宝者粟所贵者贤故以宵旰为怀黎元在念尽力沟洫不知宫室之巳卑致敬鬼神不知饮食之斯薄往以仲冬建子南至初阳爰诏司存式陈郊祀挹夷夏之诚请答人神之厚睠烟归太乙礼备上玄足以申昭报之情足以极严禋之道然心融万类归雷雨之先春庆洽百僚象云天而高宴岁二月地三秦水泛泛而龙池满日迟迟而凤楼曙青门左右轩庭映梅柳之春紫陌东西帟幕动烟霞之色撞钟伐鼓云起雪飞歌一声而酒一杯舞一曲而人一醉诗以言志思吟湛露之篇乐以忘忧慙运临汾之笔
九逹长安道三阳别馆春还将听朝暇回作豫游晨不战要荒服无刑礼乐新合酺覃土宇欢宴接羣臣玉斝飞千日琼筵荐八珍舞衣云曳影歌扇月开轮伐鼓鱼龙杂撞钟角觝陈曲终酣兴晩须有醉归人
千秋节宴【并序】
令节肇开情兼感庆率题八韵以示羣臣
兰殿千秋节称名【一作君】万寿【一作岁】觞风传率土庆日表继天祥玉宇开花萼宫【一作金】县动会昌衣冠白鹭【一作露】下帟幕翠云长献遗【一作寿】成新俗朝仪入旧章月衔花绶镜露缀彩丝囊处处祠田祖年年宴杖乡深思一德事小获万人康【开元十八年礼部奏请秋社会竝就千秋节先赛白帝报田祖然後坐饮散之故诗云云】
左丞相说右丞相璟太子少傅乾曜同日上官命宴东【一作都】堂赐诗
赤帝收三杰黄轩举二臣由来丞相重分掌国之钧【一作均】我有握中璧双飞席上珍子房推道要仲子讶风神复辍台衡老将为调护人鵷鸾同拜日车骑拥行尘乐聚南宫宴觞连北斗醇俾予成百揆垂【一作端】拱问彝伦
早登太行山中言志
清跸度河阳凝笳上太行火龙明鸟道铁骑绕羊肠白雾埋隂壑丹霞助晓光涧泉含宿冻山木【一作草】带余霜野老茅为屋樵人薜作裳宣风问耆艾敦俗劝耕桑凉德慙先哲徽猷慕昔皇不因今展义何以【一作必】冒垂堂
平胡【并序】
戎羯不?窃我荒服命偏师之俘翦彼应期而咸殄一麾克定告捷相仍爰作是诗聊以言志
杂虏忽猖狂无何敢乱常羽书朝继入烽火夜相望将出凶门勇兵因死地强蒙轮皆突骑按劒尽鹰扬鼓角雄山野龙蛇入战塲流膏润沙漠溅血染锋鋩雾埽清玄塞云开静朔方武功今已立文德媿前王
游兴庆宫作【并序　一作暇日与兄弟同游兴庆宫作】
暇日与兄弟同游兴庆宫登勤政务本及华萼相辉之楼所以观风俗而劝人崇友于而敦睦诗以言志歌以永言情发於衷率题此什
代邸青门右离宫紫陌陲庭如过沛日水若渡江时绮观连鸡岫朱楼接雁池从来敦棣萼今此茂荆枝万叶传余庆千年志不移凭轩聊属目轻辇共追随务本方崇训相辉保羽仪时康俗易渐德薄政难施鼓吹迎飞盖弦歌送羽巵所希覃率土孝弟一同规
送张说廵边
端拱复垂裳长怀御远方股肱申教义戈劒靖要荒命将绥边服雄图出庙堂三台入武帐八座起文昌宝【一作瑶】胄匡韩主华宗辅汉王茂先慙博物平子谢文章尽节恢时佐输诚御寇场三军临朔野驷马即戎行鼔吹威夷狄旌轩溢洛阳云台先着美今日更贻芳
饯王晙廵边
振武威荒服扬文肃远墟金坛申将礼玉节授军符免胄三方外衔刀万里余昔时吴会静今日虏庭虚分阃仍推毂援桴且训车风扬旌斾远雨洗甲兵初坐见台阶谧行闻祆祲除檄来虽插羽箭去亦飞书舟楫功须着盐梅望匪疎不应陈七德欲使化先敷
廵省途次上党旧宫赋【并序】
朕昔在初九佐贰此州未遇扶揺之力空俟海沂之咏洎大横入兆出处斯易一挥宝劒遽履瑶图承历数而顺讴謡着天衣而御区夏嗟乎向时沈默驾四马而朝京师今日逍遥乘六龙而问风俗爰因廵省途次旧居山川宛然人事无间忽其鼎革周游馆宇触目依然虽迹异汉皇而地如丰邑击筑慷慨酌桂【纪事作杯】留连空想大风题兹短什
三千初击浪九万欲抟空天地犹惊否隂阳始遇蒙存贞【一作身】期历试佐贰伫昭融多谢时康理良慙实赖【一作宝劒】功长怀问鼎气夙负拔山雄不学刘琨舞先歌汉祖风英髦既包括豪杰自牢笼人事一朝异讴歌【一作謡】四海同如何昔朱邸今此作离宫雁沼澄澜翠猿岩落照红小山秋【一作余】桂馥长坂旧兰丛即是淹留处乘欢乐未穷
潼关口号
河曲回千里关门限二京所嗟非恃德设险到【一作致】天平
千秋节赐羣臣镜
瑞露垂花绶寒氷澈宝轮对兹台上月聊以庆佳辰续薛令之题壁【本事诗云开元中东宫官僚清淡薛令之题诗自悼有无以谋朝夕何由保岁寒句上幸东宫览之索笔题其?云云令之遂谢病归】
啄木觜距长凤凰羽毛短苦【一作若】嫌松桂寒任逐桑榆煖
送胡真师还西山【真仙通监】
仙客厌人间孤云比性闲话离情未巳烟水万重山
过大哥山池题石壁
澄潭皎镜石崔巍万壑千岩暗绿苔林亭【一作台】自有幽贞趣况复秋深爽气来
题梅妃画真
忆昔娇妃在紫宸铅华不御得天真霜绡虽似当时态争奈娇波不顾人
鶺鴒颂【并序　俯同魏光乘作】
朕之兄弟唯有五人比为方伯岁一朝见虽载崇藩屏而有暌谈笑是以辍牧人而各守京职每听政之後延入宫掖申友于之志咏棠棣之诗邕邕如怡怡如展天伦之爱也秋九月辛酉有鶺鴒千数栖集於麟德殿之庭树竟旬焉飞鸣行揺得在原之趣昆季相乐纵目而观者久之逼之不惧翔集自若朕以为常鸟无所志怀左清道率府长史魏光乘才雄白凤辩壮碧鸡以其宏逹博识召至轩槛预观其事以献其颂夫颂者所以揄扬德业褒赞成功顾循虚昧诚有负矣美其彬蔚俯同颂云
伊我轩宫奇树青葱蔼周庐兮冒霜停雪以茂以悦恣卷舒兮连枝同荣吐緑含英曜春初兮蓐收御节寒露微结气清虚兮桂宫兰殿唯所息宴栖雍渠兮行揺飞鸣急难有情情有余兮顾惟德凉夙夜兢惶慙化疎兮上之所教下之所效实在予兮天伦之性鲁卫分政亲贤居兮爰游爰处爰笑爰语廵庭除兮观此翔禽以悦我心良史书兮
傀儡吟【一作梁鍠咏木老人诗】
刻木牵丝作老翁鸡皮鹤发与真同须臾弄罢寂无事还似人生一梦中【纪事云明皇为李辅国迁於西内曾咏此诗】
句
昔见漳滨卧言将人事违今逢庆诞日犹谓学仙归棠棣花重发鴒原鸟再飞【薛王疾瘳置酒更为初生之欢　见旧唐书】
德比代云布心如晋水清【饯裵寛为太原尹】
【王象之舆地碑记载明皇昭州丹霄驿诗驿前南面架危桥久欲登临畏路遥今日偶然寻得到直从平地上丹霄疑後人妄托附记】
御定全唐诗卷三

[book_title]卷四
<集部,总集类,御定全唐诗
钦定四库全书
御定全唐诗卷四
肃宗皇帝
帝讳亨明皇第三子初名嗣昇封陕王开元十五年更名浚徙封忠王二十三年又更名璵明年立为皇太子二十八年又更名绍天宝三载乃更名亨明皇幸蜀即位於灵武聪明强记属词典丽在位七年諡曰宣诗四首
延英殿玉灵芝诗三章章八句【上元二年七月甲辰延英殿御座上生玉灵芝一茎三花上亲制诗】
玉殿肃肃灵芝煌煌重英发秀连叶分房宗庙之福垂其耿【一作景】光【此章缺二句】
元气产芝明神合德紫微间采白蕣呈色载啓瑞图庶符皇极天心有眷王道惟直
幸生芳本【一作卉】当我扆【一作宸】旒效【一作放】此灵质贲其王猷神惟不爱道亦无求端拱思惟永荷天休
赐棃李泌与诸王聨句【邺侯外传云肃宗尝夜坐召颍信益三王同就地垆食以泌多絶粒帝自烧一棃赐之颍王固求不与请三弟共乞一颗亦不与别命他果赐之王曰先生恩渥如此臣等请聨句以为他日故事　颍王名璬信王名瑝益王史失传】
先生年几许顔色似童儿【颍王】夜抱九仙骨朝披一品衣【信王】不食千锺粟唯餐两颗棃【益王】天生此间气助我化无为【帝】
德宗皇帝
帝讳适代宗长子初封奉节郡王乾元元年进封鲁王八月徙封雍王广德二年立为皇太子善属文尤长於篇什每与学士言诗於浴堂殿夜分不寐三令节御制诗敕羣臣赓和品第优劣四方贡艺者帝多亲试或有乖谬浓点笔抹之称旨即翘足朗吟诧宰相此朕门生无不服帝之藻监焉在位二十五年諡曰孝文集不传今存诗十五首
中和节日宴百僚赐诗【帝移晦日为中和节邺侯家传云夜梦见赐御制中和节诗於金花牋上第二对首忘一字云兹中和节式庆天地春及中和日百寮会曲江亭赐御制诗曰肇兹中和节云云其金花牋上花云皆梦所见者奉诏同用春字】
韶年啓仲序初吉谐良辰肇兹中和节式庆天地春欢酣朝野同生德区宇均云开洒膏露草疏芳河津岁华今载阳东作方肆勤慙非熏风唱曷用慰吾人
中和节赐百官燕集因示所怀
至化恒【一作常】在宥保和兹息人推诚抚诸夏与物长为春仲月风景暖禁城花柳新芳时协金奏赐宴同【一作锡宴周】羣臣丝竹岂云乐忠贤惟所亲庶洽朝野意旷然天地【一作下】均
重阳日赐宴曲江亭赋六韵诗用清字【并序】
朕在位仅将十载实赖忠贤左右克致小康是以择三令节锡兹宴赏俾大夫卿士得同欢洽也夫共其戚者同其休有其初者贵其终咨尔羣寮顺朕不暇乐而能节职思其忧咸若时则庶乎理矣因重阳之会聊示所怀
早衣【一作依】对庭燎躬化勤意诚时此万机暇适与佳节并曲池洁寒流芳菊舒金英乾坤爽气满台殿秋光【一作老】清朝野庆年丰高会多欢声永怀无荒戒良士同斯【一作其】情【因诏曰卿等重阳会宴朕想欢洽欣慰良多情发於中因制诗序令赐卿等一本可中书门下简定文词士三五十人应制同用清字明日内於延英门进来宰臣李泌等虽奉诏简择难於取舍由是百僚皆和上自考其诗以刘大真及李纾等四人为上等鲍防于邵等四人为次等张蒙殷亮等二十三人为下等而李晟马燧李泌三宰相之诗不加考第时贞元四年九月也】
九月十八赐百寮追赏因书所怀
雨霁霜气肃天高云日明繁林巳坠叶寒菊仍舒荣懿此秋节时更延追赏情池台列广宴丝竹传新声至乐非外奬浃欢同中诚庶敦朝野意永使风化清
送徐州张建封还鎭【贞元十三年徐州节度使张建封来朝及命归镇上御制诗以赐之】
牧守寄所重才贤生为时宣风自淮甸授钺膺藩维入觐展遐恋临轩慰来思忠诚在方寸感激陈情词报国尔所向恤人予是资欢宴不尽怀车马当还期谷雨将应候行春犹未迟勿以千里遥而云无已知【於时藩鎭马燧浑瑊刘元佐李抱真等勲宠卓越未有以诗饯独建封获赐】
麟德殿宴百僚
忧勤承圣绪开泰喜时康恭巳临羣后垂衣御八荒务闲春向暮朝罢日犹长紫殿初筵列彤庭广乐张成功归辅弼致理赖忠良共此欢娱事千秋乐未央
元日退朝观军仗归营
献岁视元朔万方咸在庭端旒揖羣后囘辇閲师贞彩仗宿华殿退朝归禁营分行左右出转斾风云生历历趋复道容容映层城勇余矜捷技令肃无喧声眷此戎旅节载嘉良士诚顺时倾宴赏亦以助文经
中和节赐羣臣宴赋七韵【贞元五年初制中和节帝制诗写本赐戴叔伦於容州】
东风变梅柳万彚生春光中和纪月令方与天地长耽乐岂予尚懿兹时景良庶遂亭育恩同致寰海康君臣永终始交泰符隂阳曲沼水新碧华林桃稍芳胜赏信多欢戒之在无荒
三日书怀因示百僚【贞元六年三月庚子百僚宴曲江亭上赋上巳诗一篇赐之】
佳节上元已芳时属暮春流觞想兰亭捧劒得金人风轻水初绿日晴花更新天文信昭囘皇道颇敷陈恭巳每从俭清心常保真戒兹游衍乐书以示羣臣
重阳日中外同欢以诗言志因示羣官【余字韵】
爽节在重九物华新雨余清秋黄叶下菊散金潭初万宝行就稔百工欣所如欢心畅遐迩殊俗同车书至化自敦睦良辰宜宴胥锵锵间丝竹济济罗簪裾此乐匪足耽此诚期永孚
重阳日即事
令节晓澄霁四郊烟霭空天清白露洁菊散黄金丛寡德荷天贶顺时休百工岂怀歌钟乐思为君臣同至化在亭育相成资始终未知康衢咏所仰惟年丰
丰年多庆九日示怀【贞元十八年九月癸亥重阳御制诗赐羣臣】
爽气肃时令早衣闻朔鸿重阳有佳节具物欣年丰皎洁暮潭色芬敷新菊丛芳尊满衢室繁吹凝烟空惠合信吾道保和惟尔同推诚至玄化天下期为公
七月十五日题章敬寺【贞元七年七月癸酉幸章敬寺赋诗九韵皇太子与羣臣毕和题之寺壁】
招提迩皇邑复道连重城法筵会早秋驾言访襌扃尝闻大仙教清净宗无生七物【一作珍】匪吾宝万行先求成名相旣双寂繁华奚所荣金风扇微凉远烟凝翠晶松院静苔色竹房深磬声境幽真虑恬道胜外物轻意适本非说含毫空复情
中春麟德殿会百寮观新乐诗一章章十六句【贞元十四年二月戊午上制中春麟德殿会百寮观新乐诗令太子书示百官序曰朕以中春之首纪为令节听政之暇韵於歌诗象中和之容作中和之舞聊复成篇其诗八韵中书门下谢赐诗请颁示天下编入乐府】
芳岁肇佳节物华当仲春乾坤旣昭泰烟景含氤氲德浅荷玄贶乐成思治【一作思洽】人前庭列钟鼓广殿延羣臣八卦随舞意五音转曲新顾非咸池奏庶协南风熏式宴礼所重浃欢情必均同和谅在兹万国希可亲
九日絶句
禁苑秋来爽气多昆明风动起沧波中流箫鼓诚堪赏讵假横汾发櫂歌
文宗皇帝
帝讳昂穆宗第二子初名涵封江王宝历二年即位?俭儒雅听政之暇博通羣籍顾谓左右曰若不甲夜视事乙夜观书何以为人君每试进士亲裁题目及所司进所试披览吟咏终日忘倦延学士於内庭讨论经义好制五言古调清峻常欲置诗博士李珏言今翰林学士皆能文词且古今篇什足可怡悦圣情乃止又尝与宰相论诗之工拙郑覃曰诗之工者无若三百篇皆国人作之以刺美时政王者采之以观风俗後代词人华而不实无补於事帝甚重其言在位十三年諡曰昭献今存诗七首
暮春喜雨诗【开成元年三月观内人赛雨赋】
风云喜际会雷雨遂流滋荐币虚陈礼动天实精思渐侵九夏节复在三春时霢霂垂朱阙飘颻入緑墀郊垧旣沾足黍稷有丰期百辟同康乐万方伫雍熙
题程修巳竹障【修巳冀州人学周昉画尝画竹障於文思殿帝赐以诗朝士皆奉诏继和】
良工运精思巧极似有神临窗忽覩繁隂合再盼真假殊未分【後二句一作临窗时乍覩繁隂合再明】
宫中题【太和九年李训郑注败後仇士良愈专恣上登临游幸未尝为乐或瞠目独语左右莫敢进问因赋此诗】
辇路生春【一作秋】草上林花发时【一作满枝】凭高何限意无复侍臣知
上巳日赐裵度【裵度拜中书令以疾未任朝谢上巳曲江赐宴羣臣赋诗帝遣中使赐度诗仍赐御札曰朕诗集中要有卿倡和诗故令示此卿疾未差可异日进来御札及门而度薨】
注想待元老识君恨不早我家柱石衰忧来学丘祷
上元日二首
上元高会集羣仙心斋何事欲祈年丹诚傥彻玉帝座且共吾人庆大田
蓂生三五叶初齐上元羽客出桃蹊不爱仙家登真诀愿蒙四海福黔黎
夏日聨句【开成三年夏日与学士聨句时五学士属和帝独谓柳公权词清意足】
人皆苦炎热我爱夏日长【帝】熏风自南来殿阁生微凉【柳公权】
宣宗皇帝
帝讳忱宪宗第十三子初名怡封光王会昌六年立为皇太叔?俭好善虚襟听纳大中之政有贞观风每曲宴与学士倡和公卿出镇多赋诗饯行重科第留心贡举常微行采舆论察知选士之得失其对朝臣必问及第与所试诗赋题主司姓氏苟有科名对者必大喜或佳人物偶不中第必叹息移时常於内自题鄕贡进士李道龙云在位十三年諡曰献文诗六首
百丈山【庚溪诗话帝为光王时为武宗所忌多晦迹为方外游至百丈山作诗云】
大雄真迹枕危峦梵宇层楼耸万般日月每从肩上过山河长在掌中看仙峰不间三春秀灵境何时六月寒更有上方人罕到暮钟朝磬碧云端
吊白居易
缀玉聨珠六十年谁敎冥路作诗仙浮云不系名居易造化无为字乐天童子解吟长恨曲胡儿能唱琵琶篇文章巳满行人耳一度思卿一怆然
幸华严寺
云散晴山几万重烟收春色更冲融帐殿出空登碧汉遐川俯望色蓝笼林光入户低韶景岭气通宵展霁风今日追游何所似莫慙汉武赏汾中
重阳锡宴羣臣【时收复河湟】
款塞旋征骑和戎委庙贤倾心方倚注叶力共安边
题泾县水西寺【一作题嘉兴水西寺】
大殿连云接爽【一作赏】溪钟声还与鼔声齐长安若问江南事说道风光在水西
瀑布聨句【诗史云帝游方外至黄檗与黄檗禅师同观瀑布聨句　佛祖统纪云帝至庐山与香严闲禅师咏时黄檗在海昌诗史误】
千岩万壑不辞劳远看方知出处高【黄檗】溪涧岂能留得住终归大海作波涛【帝】
句
海岳宴咸通【南部新书云宣皇置秦边陲曲有此句後懿皇以咸通建号其先兆也】七载秉钧调四序一方狱市获来苏【大中九年七月甲午崔铉由左仆射为淮南节度帝於太液亭宴饯赐诗有七载秉钧之句儒者荣之】
昭宗皇帝
帝讳晔懿宗第七子初名杰封寿王文德元年立为皇太弟在位十四年帝攻书好文而承广明寇乱之後唐祚日衰遗诗只韵皆其播迁所制也
咏雷句【纪事云天复元年帝为凤翔兵劫幸岐城一日大雷雨牛马震死街西古槐殿东鸱吻立碎帝为诗云】
只解劈牛兼劈树不能诛恶与诛凶【纪事又云帝在日忧不测与皇后内人唯沈饮自寛尝歌云纥于山头冻杀雀何不飞去生处乐此古语帝述之者附记】
御定全唐诗卷四

[book_title]卷五
钦定四库全书
御定全唐诗卷五
文德皇后
太宗后长孙氏河南洛阳人隋左骁卫将军晟之女武德九年立为皇后喜图传视古今善恶以自鉴矜尚礼法常采古妇人事作女则十篇今存诗一首
春游曲
上苑桃【一作杏】花朝日明兰闺艳妾动春情井上新桃偷面色檐边嫩柳学身轻花中来去看舞蝶树上长短听啼莺林下何须远借问出衆风流旧有名
则天皇后
高宗后武氏幷州文水人荆州都督士彠之女永徽六年立为皇后中宗即位称皇太后临朝寻自称皇帝改国号曰周自名曌在位二十二年中宗反正諡则天顺圣皇后有垂拱集百卷金轮集六卷今存诗四十六篇曳鼎歌【万岁通天元年铸九鼎成上各写本州山川物产之象令着作郎贾膺福殿中】
【丞薛昌容凤阁主事李元振司农録事锺绍京等分题左尚令曹元廨画令南北卫士十余万人幷仗内大牛白象曳之自玄武门入后自制蔡州永昌鼎歌见唐会要】
羲农首出轩昊膺期唐虞继踵汤禹乘时天下光宅海内雍熙上玄降鉴方建隆基【中有隆基字开元中姚崇等以啓运休兆请宣付史馆】
唐享昊天乐
第一
太隂凝至化真耀蕴轩仪德迈娥台敞仁高姒幄披扪天遂啓极梦日乃昇曦
第二
瞻紫极望玄穹翘至恳罄深衷听虽远诚必通垂厚泽降云宫
第三
乾仪混成冲邃天道下济高明闓阳晨披紫阙太一晓降黄庭圜坛敢申昭报方璧冀展?情丹襟式敷衷恳玄鉴庶察微诚
第四
巍巍叡业广赫赫圣基隆菲德承先顾祯符萃眇躬铭开武岩侧图荐洛川中微诚讵幽感景命忽昭融有怀慙紫极无以谢玄穹
第五
朝坛雾卷曙岭烟沉爰设筐币式表诚心筵辉丽璧乐畅和音仰惟灵鉴俯察翘襟
第六
昭昭上帝穆穆下临礼崇备物乐奏锵金兰羞委荐桂醑盈斟敢希明德幸罄庄心
第七
尊浮九酝礼备三周陈诚菲奠契福神猷
第八
奠璧郊坛昭大礼锵金拊石表?诚始奏承云娱帝赏复歌调露畅韶英
第九
荷恩承顾托执契恭临抚庙略静边荒天兵曜神武有截资先化无为遵旧矩祯符降昊穹大业光寰宇
第十
肃肃祀典邕邕礼秩三献巳周九成斯毕爰撤其俎载迁其实或升或降惟诚惟质
第十一
礼终肆类乐阕九成仰惟明德敢荐非馨顾慙菲奠久驻云軿瞻荷灵泽悚恋兼盈
第十二
式乾路辟天扉回日驭动云衣登金阙入紫微望仙驾仰恩徽
唐明堂乐章
外办将出
总章陈昔典衢室礼惟神宏规则天地神用叶陶钧负扆三春旦充庭万宇宾顾巳诚虚薄空慙驭【一作亿】兆人
皇帝行
仰膺历数俯顺讴歌远安迩肃俗阜时和化光玉镜讼息金科方兴典礼永戢干戈
皇嗣出入升降
至人光俗大孝通神谦以表性恭惟立身洪规载啓茂典方陈誉隆三善祥开万春
迎送王公
千官肃事万国朝宗载延百辟爰集三宫君臣德合鱼水斯同睿图方永周历长隆
登歌
礼崇宗祀志表严禋笙镛合奏文物惟新敬遵茂典敢择良辰絜诚斯着奠谒方申
配飨
笙镛间玉宇文物昭清辉晬影临芳奠休光下太微孝思期有感明絜庶无违
宫音
履艮包羣望居中冠百灵万方资广运庶品荷财成神功谅匪测盛德实难名藻奠申诚敬恭祀表惟馨
角音
出震位开平秩扇条风乘甲乙龙德盛鸟星出荐珪篚陈诚实
徵音
赫赫离精御炎陆滔滔炽景开隆暑冀延神鉴俯兰尊式表?襟陈桂俎
商音
律中夷则序应收成功宣建武义表惟明爰申礼奠庶展翘诚九秋是式百谷斯盈
羽音
葭律肇啓隆冬苹【一作蕴】藻攸陈飨祭黄锺旣陈玉烛红粒方殷稔岁
唐大飨拜洛乐章【唐书乐志曰则天皇后永昌元年大享拜洛乐礼设用昭和次致和次咸和乘舆初行用九和次拜洛受图用显和登歌用昭和迎俎用敬和酌献用钦和送文舞出迎武舞入用齐和武舞用德和撤俎用禋和辞神用通和送神用归和按乐志又有归和一章亦送神词也】
昭和
九玄眷命三圣基隆奉成先旨明台毕功宗祀展敬冀表深衷永昌帝业式播淳风
致和
神功不测兮运隂阳包藏万宇兮孕八荒天符旣出兮帝业昌愿临明祀兮降祯祥
咸和
坎泽祠容备举坤坛祭典爰申灵睠遥行秘躅嘉贶荐委殊珍肃礼?禋载展翘襟邈志逾殷方期交际悬应【下一句逸】
九和
祗荷坤德钦若乾灵慙惕罔寘兴居匪宁恭崇礼则肃奉仪形惟凭展敬敢荐非馨
拜洛
菲躬承睿顾薄德忝坤仪乾乾遵後命翼翼奉先规抚俗勤虽切还淳化尚亏未能弘至道何以契明只
显和
顾德有慙虚菲明只屡降祯符汜水初呈秘象温洛荐表昌图玄泽流恩载洽丹襟荷渥增愉
昭和
舒云致养合大资生德以恒固功由永贞升歌荐序垂币翘诚虹开玉照凤引金声
敬和
兰俎旣升苹羞可荐金石载设咸英巳变林泽斯总山川是徧敢用敷诚实惟忘倦
齐和
沈潜演贶分三极广大凝祯总万方旣荐羽旌文化啓还呈干戚武威扬
德和
夕惕同【一作司】龙契晨兢当凤扆崇儒习旧规偃伯循先旨絶壤飞冠盖遐区丽山水幸承三圣余忻属千年始
禋和
百礼崇容千官肃事灵降舞【一作无】兆神凝有粹奠亨咸周威仪毕备奏夏登列歌雍撤肆
通和
皇皇灵睠穆穆神心暂动凝质还归积隂功玄枢纽理寂高深衔恩佩德耸志翘襟
归和
言旋云洞兮蹑烟涂永宁中宇兮安下都包涵动植兮顺荣枯长贻宝贶兮赞璇图
归和
调云阕兮神座兴骖云驾兮俨将升腾绦霄兮垂景祜翘丹恳兮荷休徵
唐武氏享先庙乐章
先德谦撝冠昔严规节素超今奉国忠诚每竭承家至孝纯深追崇惧乖尊意显号恐玷徽音旣迫王公屡请方乃俯遂羣心有限无由展敬奠醑每阙亲斟大礼?申典册苹藻敬荐翘襟
早春夜宴
九春开上节千门敞夜扉兰灯吐新焰桂魄朗圆辉送酒惟须满流杯不用稀务使霞浆兴方乘泛洛归
游九龙潭
山窗游玉女涧户对琼峰岩顶翔双凤潭心倒九龙酒中浮竹叶杯上写芙蓉故验家山赏惟有风入松【一作入松风】
赠胡天师【见许旌阳传】
高人叶高志山服往山家迢迢间风月去去隔烟霞碧岫窥玄洞玉竈链丹砂今日星津上延首望灵槎
从驾幸少林寺【并序】
覩先妃营建之所倍切茕衿逾凄远慕聊题即事用述悲怀
陪銮游禁苑侍赏出兰闱云偃攒峰盖霞低插浪旗日宫疏涧户月殿啓岩扉金轮转金地香阁曳香衣铎吟轻吹发幡揺薄雾霏昔遇焚芝火山红连【一作匝】野飞花台无半影莲墖有全辉实赖能仁力攸资善世威慈缘兴福绪於此罄【一作欲】归依风枝不可静泣血竟何追
石淙【即平乐涧】
三山十洞光玄籙玉峤金峦镇紫微均露均霜标胜壤交风交雨列皇畿万仞高岩藏日色千寻幽涧浴云衣且驻欢筵赏仁智琱鞍薄晚杂尘飞
腊日宣诏幸上苑【天授二年腊卿相欲诈称花发请幸上苑有所谋也许之寻疑有异图乃遣使宣诏云云於是凌晨名花布苑羣臣咸服其异后托术以移唐祚此皆妖妄不足信也大凡后之诗文皆元万顷崔融等为之】
明朝游上苑火急报春知花须连夜发莫待晓风吹
如意娘【乐苑曰如意娘商调曲唐则天皇后所作也】
看朱成碧思纷纷顦顇支离为忆君不信比来长下泪开箱验取石榴帬
制袍字赐狄仁杰【狄公家传】
敷政术守清勤升显位励相臣
徐贤妃
妃名惠湖州长城人生五月能言四岁通论语诗八岁自晓属文辞致赡蔚又无淹思太宗召为才人再迁充容常上疏论时政帝善其言优赐之永徽九年赠贤妃诗五首
拟小山篇【唐书本传妃八岁父孝德使拟离骚为小山篇云云孝德大惊知不可掩於是所着遂盛传太宗知之召入宫】
仰幽岩而流盼抚桂枝以凝想将千龄兮此遇荃何为兮独往
长门怨
旧爱柏梁台新宠昭阳殿守分辞芳【一作方】辇含情泣团扇一朝歌舞荣夙昔诗书贱颓恩诚巳矣覆水难重荐
秋风函谷应诏
秋风起函谷劲【一作朔】气动河山偃松千岭上杂雨二陵间低云愁广隰落日惨重关此时飘紫气应验真人还
赋得北方有佳人
由来称独立本自号倾城柳叶眉间发桃花脸上生腕揺金钏响步转玉环鸣纤腰宜宝袜红衫?织成悬知一顾重别觉舞腰轻
进太宗【纪事云长安崇圣寺有贤妃妆殿太宗曾召妃久不至怒之因进是诗】
朝来临镜台妆罢暂裵回千金始一笑一召讵能来上官昭容
昭容名婉儿西台侍郎仪之孙天后时配入掖庭天性韶警善文章年十四后召见自通天以来内掌诰命中宗即位大被信任进拜昭容劝帝侈大书馆增学士员引大臣名儒充选数赐宴赋诗君臣赓和婉儿常代帝及后长寜安乐二主衆篇竝作词旨益新又差第羣臣所赋赐金爵故朝廷靡然成风当时属辞者大抵虽浮艳然皆有可观婉儿力也临淄王兵起被诛开元初裒次其文章诏张说题篇集二十卷今失传存诗三十二篇
奉和圣制立春日侍宴内殿出翦彩花应制
密叶因裁吐新花逐翦舒攀条虽不谬摘橤讵知虚春至由来发秋还未肯疎借问桃将李相乱欲何如九月九日上幸慈恩寺登浮图羣臣上菊花寿酒
帝里重阳节香园万乘来却邪萸入【一作结】佩献寿菊传杯墖类承天涌门疑待佛开睿词悬日月长得仰昭回
彩书怨【一云彩毫怨】
叶下洞庭初思君万里余露浓香被冷月落锦屏虚欲奏江南曲贪封蓟北书书中无别意惟怅久离居
驾幸三会寺应制【景龙二年十月三日】
释子谈经处轩臣刻字留故台遗老识残简圣皇【一作君】求驻跸怀千古开襟望九州四山缘塞合二水夹城流宸翰陪瞻仰天杯接献酬太平词藻盛长愿纪鸿休驾幸新丰温泉宫献诗三首【景龙三年十二月十二日中宗皇帝驾幸新丰温泉宫勅蒲州刺史徐彦伯入仗同学士例因与武平一等献诗上官昭容亦赋絶句三首以献】
三冬季月景龙年万乘观风出灞川遥看电跃龙为马回瞩霜原玉作田
鸾旗掣曳拂空回羽骑骖驔蹑景来隐隐骊山云外耸迢迢御帐日边开
翠幙珠帏敞月营金罍玉斝泛兰英岁岁年年常扈跸长长久久乐昇【一作承】平
游长宁公主流杯池二十五首【长宁公主韦庶人所生下嫁杨眘交皇帝制曰门下特进行右散骑常侍驸马都尉观国公杨眘交分荣戚里藉宠公门?肃着於立身协勤效於从政凤皇楼上宛符琴瑟之欢乌鹊桥边载协松萝之契宜覃茅土式广山河因造第於东都府财几竭又取西京高士亷第左金吾卫废营改为宅作三重楼筑山浚池帝及后数临幸令昭容赋诗羣臣属和】
逐仙赏展幽情踰崐阆迈蓬瀛
游鲁馆陟秦台汚山壁媿琼瓌
檀栾竹影飈?松声不烦歌吹自足娱【一作怡】情
仰循茅宇俯眄乔枝烟霞问讯风月相知
枝条郁郁文质彬彬山林作伴松桂为邻
清波汹涌碧树冥蒙莫怪留步因攀桂丛
莫论圆峤休说方壶何如鲁馆即是仙都
玉环腾远创金埒荷殊荣弗玩珠玑饰仍留仁智情凿山便作室凭树即为楹公输与班尔从此遂韬声登山一长望正遇九春初结驷填街术【一作衎】闾阎满邑居鬬雪梅先吐惊风柳未舒直愁斜日落不畏酒尊虚霁晓气清和披襟赏薜萝玳瑁凝春色琉璃漾水波跂石聊长啸攀松乍短歌除非物外者谁就此经过暂尔游山第淹留惜未归霞【一作水】窗明月满涧户白云飞书引藤为架人将薜作衣此真攀玩所【一作桂府】临晲赏光辉
放旷出烟云萧条自不羣漱流清意府隐几避嚻氛石画妆苔色风梭织水文山室【一作空】何为贵唯余兰桂熏策杖临霞岫危步下霜蹊志逐深山静途随曲涧迷渐觉心神逸俄看云雾低莫怪人题树祗为赏幽栖攀藤招逸客偃桂协幽情水中看树影风里听松声携琴侍叔夜负局访安期不应题石壁为记赏山时泉石多仙趣岩壑写奇形欲知堪悦耳唯听水泠泠岩壑恣登临莹目复怡心风篁类长笛流水当鸣琴嬾步天台路惟登地肺山幽岩仙桂满今日恣情攀暂游仁智所萧然松桂情寄言栖遯客勿复访蓬瀛瀑溜晴疑雨丛篁昼似昏山中真可玩暂请报王孙傍池聊试笔倚石旋题诗豫弹山水调终拟从锺期横铺豹皮褥侧带鹿胎巾借问何为者山中有逸人沁水田园先自多齐城楼观更无过倩语张骞莫辛苦人今从此识天河
参差碧岫耸莲花潺湲緑水莹金沙何须远访三山路人今巳到九仙家
凭高瞰险【一作迥】足怡心菌阁桃源不暇寻余雪依林成玉树残霙点岫即瑶岑
句
势如连璧友心似臭兰人【咏後苑双头牡丹见龙城録】
杨贵妃
妃蒲州永乐人匄籍女官号太真善歌舞邃晓音律智算警颖恩幸无比宫中号娘子天宝初进册贵妃十五载西幸至马嵬缢路祠下有诗一篇
赠张云容舞【云容妃侍儿善为霓裳舞妃从幸绣岭宫时赠此诗】
罗袖动香香不巳红蕖褭褭秋烟里轻云岭上乍揺风嫩柳池边初拂水
江妃
妃名采苹莆田人开元初高力士选归侍明皇大见宠幸善属文自比谢女所居悉植梅花帝因其所好戏名梅妃有诗一首
谢赐珍珠【上在花萼楼封珍珠一斛密赐妃妃不受】
桂叶双眉久不描残妆和泪汚红绡长门尽日无梳洗何必珍珠慰寂寥
御定全唐诗卷五

[book_title]卷六
钦定四库全书
御定全唐诗卷六
章怀太子
太子名贤字明允高宗第六子容止端重甫数岁读书一览辙不忘上元二年立为皇太子尝诏集诸儒张大安等注後汉书武后以明崇俨为盗所杀疑出太子之谋诬构而废之后得政遂遇害诗一首
黄台瓜辞【初武后杀太子弘立贤为太子後贤疑隙寖开不能保全无由敢言乃作是辞命乐工歌之冀后闻而感悟】
种瓜黄台下瓜熟子离离一摘使瓜好再摘使【一作令】瓜稀三摘犹【一作尚】自可摘絶抱蔓归
韩王元嘉
王高祖第十一子少好学聚书至万卷皆以古文字参定同异闺门修整当世称之中宗废居房陵王与越王贞父子谋举兵反正未发而泄为武后所杀有诗一首
奉和同太子监守违恋【高宗为太子也】
乾象开层构离明啓少阳卜征从献吉守器属元良逖矣凌周诵遥哉掩汉庄好士倾南洛多才盛北场地分丹鹫岭途间白云乡储诚?晓夕宸爱积炎凉珠璧连霄汉万物仰重光
越王贞
王太宗第八子善骑射涉文史有吏干为宗室材王垂拱中王与韩王元嘉等谋举兵反正事败仰药卒有诗一首
奉和圣制过温汤
凤辇腾宸驾骊籞次乾游坎德疎温液山隈派暖流寒氛空外拥蒸气沼中浮林凋帷影散云敛盖隂收霜郊畅玄览参差落景遒
信安王禕
信安王禕太宗孙吴王恪次子特封嗣江王开元时徙封信安历兵部尚书朔方节度使坐事除衢州刺史天宝初以太子少师致仕诗一首
石桥【在衢之烂柯山即王质看仙人弈棊处也诗冇贞元二年严绶石刻记　诗内缺二十一字】
别有经行所迥跨重峦侧粤因求瘼余倏想寻真域放
情恣披拂杖策聊　　　　　　　　　　　色乱幡雾中见雁墖云间识薄烟羃远郊遥峯没归翼仙桥危
石架幽洞乘　　　　　　　　　　易测二敎无先後一相平而直冀兹捐俗心永怀依妙力
御定全唐诗卷六

[book_title]卷七
钦定四库全书
御定全唐诗卷七
宜芬公主
公主本豆卢氏女有才色天宝四载奚霫无主安禄山请立其质子而以公主配之上遣中使护送至虚池驿悲愁作诗一首
虚池驿题屏风
出嫁辞乡国由来此别难圣恩愁远道行路泣相看沙塞容顔尽边隅粉黛残妾心何所断他日望长安女学士宋氏若华
贝州宋廷芬之问裔孙也生一男五女男独愚不可敎而五女皆警慧善属文曰若华若昭若伦若宪若荀若昭文尤高且悉禀性贞素不愿归人欲以学名家贞元中竝召入宫帝与侍臣赓和五人者咸预高其风操不以妾侍命之呼学士伦荀先卒自贞元七年秘禁图籍诏若华总领元和末赠河内郡君诗一首
嘲陆畅【云安公主下降畅为傧相才思敏捷应对如流六宫大异之畅吴音以诗嘲焉一云若昭作】
十二层楼倚翠空凤鸾相对立梧桐双成走报监门卫莫使吴歈入汉宫
尚宫宋氏若昭
穆宗拜若昭尚宫嗣若华秩历穆敬文三朝皆呼先生进封梁国夫人诗一首
奉和御制麟德殿宴百僚应制
垂衣临八极肃穆四门通【一作雍】自是无为化非关辅弼【一作相】功修文招隐伏尚武殄妖凶德炳【一作立】韶光炽【一作被】恩沾雨露浓衣冠陪御宴礼乐盛朝宗万寿称觞举【一作日】千年【一作官】信一同
尚宫宋氏若宪
宝历初若昭卒若宪复代司宫籍诗一首
奉和御制麟德殿宴百官【一作若荀诗】
端拱承休命时清荷圣皇四聪闻受谏五服远朝王景媚莺初啭春残日更长命【一作御】筵多济济盛乐复锵锵酆镐谁将敌横汾未可方愿齐山岳寿祉福永无疆鲍氏君徽
鲍君徽字文姬鲍徵君女善诗与尚宫五宋齐名德宗尝召入宫与侍臣赓和赏赉甚厚存诗四首
奉和麟德殿宴百僚应制【一作奉和御制麟德殿宴百僚】
睿泽先寰海功成展武韶戈鋋清外垒文物盛中朝圣祚山河固宸章日月昭玉筵鸾鹄集仙管凤皇调御柳新低緑宫莺乍啭娇愿将亿兆庆千祀奉神尧
关山月
高高秋月明北照辽阳城塞迥光初满风多晕更生征人望乡思战马闻鼙惊朔风悲边草胡沙暗【一作昏】虏营霜凝匣中劒风惫原上旌早晚谒金阙不闻刁斗声
惜花吟
枝上花花下人可怜顔色俱青春昨日看花花灼灼今朝看花花欲落不如尽此花下欢莫待春风总吹却莺歌蝶舞韶光长【一作韶景长又作媚韶光】红炉煮茗松花香妆成罢吟【一作吟罢又作曲罢】恣游後【一作乐】独把芳【一作花】枝归洞房
东亭茶宴
闲朝向晓【一作晩】出帘栊茗宴东亭四望通远眺城池山色里俯聆弦管水声中幽篁引沼新抽翠芳槿低檐欲吐红坐久此中无限兴更怜团扇起清风
萧妃
萧妃武陵郡王伯良妃诗一首
夜梦
昨日梦君归贱妾下鸣机极知意气薄不着去时衣故言如梦里赖得雁书飞
御定全唐诗卷七

[book_title]卷八
钦定四库全书
御定全唐诗卷八
南唐先主李昪
昪字正伦徐州人杨行密养为子以乞徐温初冒姓徐名知诰代温秉政受杨氏禅僭帝位諡烈祖传国三十九年诗一篇
咏灯【诗史云九岁在温家作温閲之叹赏遂不以常儿遇之】
一点分明值万金开时惟怕冷风侵主人若也勤挑拨敢向尊前不尽心
嗣主璟
璟字伯玉烈祖子风度高秀善属文谥元宗诗二首
游後湖赏莲花
蓼花蘸水火不灭水鸟惊鱼银梭投满目荷花千万顷红碧相杂敷清流孙武巳斩吴宫女琉璃池上佳人头【摭遗云识者谓非吉语】
保大五年元日大雪同太弟景遂汪王景逷齐
王景逵进士李建勲中书徐铉勤政殿学士张义方登楼赋
珠帘高卷莫轻遮往往相逢隔岁华春气昨宵飘律管东风今日放梅花素姿好把芳姿掩落势还同舞势斜坐有宾朋尊有酒可怜清味属侬家
句
灵槎思浩荡老鹤倚崆峒【古今诗话璟割江之後迁都豫章每北望忽忽不乐作诗有此句】
苍苔迷古道红叶乱朝霞【庐山百花亭刋石】
栖凤枝梢犹輭弱化龙形状巳依稀【十岁咏新竹】
後主煜
煜字重光南唐元宗子仁孝善属文工书画妙於音律置澄心堂於内苑引文士居其间尝着杂说百篇时人以为可继典论开宝中封陇西公赠吴王集十卷诗一卷失传今存诗十八首
九月十日偶书
晩雨秋隂酒乍醒感时心绪杳难平黄花冷落不成艳红叶飕飀竞鼔声背世返能厌俗态偶缘犹未忘多情自从双鬓斑斑白不学安仁却自惊
秋莺
残莺何事不知秋横过幽林尚独游老舌百般倾耳听深黄一点入烟流栖迟背世同悲鲁浏亮如笙碎在缑莫更留连好归去露华凄冷蓼花愁
病起题山舍壁
山舍初成病乍轻杖藜巾褐称闲情炉开小火深回暖沟引新流几曲声暂约彭涓安朽质终期宗远问无生谁能役役尘中累贪合鱼龙构强名
送邓王二十弟从益牧宣城【後主自为诗序以送之其略云秋山滴翠暮壑澄空爱公此行畅乎遐览】
且维轻舸更迟迟别酒重倾惜解携浩浪侵愁光荡漾乱山凝恨色高低君驰桧楫情何极我凭阑干日向西咫尺烟江几多地不须怀抱重凄凄
渡中江望石城泣下【江表志作吴让皇杨溥诗题作泰州永宁宫】
江南江北旧家乡三十年来梦一场吴苑宫闱今冷落广陵台殿巳荒凉云笼远岫愁千片雨打归舟泪万行兄弟四人三百口不堪闲坐细思量
挽辞【宣城公仲宣後主子小字瑞保年四岁卒母昭惠先病哀苦增剧遂至於殂故後主挽辞并其母子悼之】
珠碎眼前珍花凋世外春未锁心里恨又失掌中身玉笥犹残药香奁巳染尘前哀将後感无泪可沾巾艳质同芳树浮危道略同正悲春落实又苦雨伤丛穠丽今何在飘零事巳空沈沈无问处千载谢东风悼诗【仲宣卒後主哀甚然恐重伤昭惠常默坐饮泣而已因为诗以写志吟咏数四左右为之泣下】
永念难消释孤怀痛自嗟雨深秋寂寞愁引病增加咽絶风前思昏蒙眼上花空王应念我穷子正迷家感怀【後主昭惠后周氏小字娥皇年二十九殂後主哀苦骨立杖而後起每於花朝月夕无不伤怀】
又见桐花发旧枝一楼烟雨暮凄凄凭阑惆怅人谁会不觉澘然泪眼低
层城无复见娇姿佳节纒哀不自持空有当年旧烟月芙蓉城上哭蛾眉
梅花【後主尝与周后移植梅花於瑶光殿之西及花时而后巳殂因成诗见意】
殷勤移植地曲槛小阑边共约重芳日还忧不盛妍阻风开步障乘月漑寒泉谁料花前後蛾眉却不全
又
失却烟花主东君自不知清香更何用犹发去年枝
书灵筵手巾
浮生共顦顇壮岁失婵娟汗手遗香渍痕眉染黛烟书琵琶背【周后通书史善音律尤工琵琶元宗赏其艺取所御琵琶时谓之烧槽者赐焉烧槽即蔡邕焦桐之义或谓焰材而斲之或谓因爇而存之后临殂以琵琶及常臂玉环亲遗後主】
侁自肩如削难胜数缕绦天香留凤尾余煖在檀槽
病中感怀
顦顇年来甚萧条益自伤风威侵病骨雨气咽愁膓夜鼎唯煎药朝髭半染霜前缘竟何似谁与问空王
病中书事
病身坚固道情深宴坐清香思自任月照静居唯捣药门扃幽院只来禽庸医嬾听词何取小婢将行力未禁赖问空门知气味不然烦恼万涂侵
赐宫人庆奴【墨庄漫録云煜常书黄罗扇上至今藏在贵人家】
风情渐老见春羞到处消魂感旧游多谢长条似相识强垂烟态拂人头
题金楼子後【并序】
梁元帝谓王仲宣昔在荆州着书数十篇荆州坏尽焚其书今在者一篇知名之士咸重之见虎一毛不知其斑後西魏破江陵帝亦尽焚其书曰文武之道尽今夜矣何荆州坏焚书二语先後一辙也诗以慨之
牙签万轴裹红绡王粲书同付火烧不是祖龙留面目遗篇那得到今朝【枫窗小牍云此诗同书藏内库今朝误作金朝徽庙恶而抹之後竟如谶入金】
句
迢迢牵牛星杳在河之阳粲粲黄姑女耿耿遥相望【癸辛杂集】　莺狂应有恨蝶舞已无多【落花　老学庵笔记云作此未久亡国】揖让月在手动揺风满怀【咏扇　石林燕语宋太祖尝因曲宴使煜诵其得意诗举此太祖曰好一个翰林学士】　病态如衰弱厌厌向五年【以下律髓注】衰顔一病难牵复晓殿君临颇自羞　冷笑秦皇经远略静怜姬满苦时廵　鬓从今日添新白菊是去年依旧黄【以下翰府名谈】　万古到头归一死醉乡葬地有高原【煜岁暮乘醉书此於牖醒而见之大悔不久谢世】　人生不满百刚作千年画【野客丛谈】　日暎仙云薄秋高天碧深【海録碎事】　乌照始潜辉龙烛便争秉【以下孔帖】　凝珠满露枝　游扬日巳西肃穆寒初至　九重开扇鹄四牖炳灯鱼　羽觞无算酌　倾盌更为寿深巵递酬宾
韩王从善
从善字子师元宗第七子宋改封楚国公诗一首蔷薇诗一首十八韵呈东海侍郎徐铉
绿影覆幽池芳菲四月时管弦朝夕兴组绣百千枝盛引墙看徧高烦架屡移露轻濡彩笔蠭误拂吟髭日照玲珑幔风揺翡翠帷早红飘藓地狂蔓挂蛛丝嫩刺牵衣细新条窣草垂晚香难暂舍娇态自相窥深浅分前後荣华互盛衰尊前留客久月下欲归迟何处繁临砌谁家密暎篱绦罗房灿烂碧玉叶参差分得殷勤种开来远近知晶荧歌袖袂柔弱舞腰支膏麝谁将比庭萱自合嗤匀妆低水监泣泪滴烟画拟凭梁广名宜亚楚姬寄君十八韵思拙媿新奇
吉王从谦
从谦元宗第九子後主母弟也风采峭整动有规诲喜为律诗宋改封鄂国公诗一首
观棊【後主燕闲尝与侍臣奕从谦甫数岁侍侧後主命赋观棊诗】
竹林二君子尽日竟沈吟相对终无语争先各有心恃强斯有失守分固无侵若算机筹处沧沧海未深蜀高祖王建
建字光图许州舞阳人少无赖为忠武军卒稍迁队将杨复光讨黄巢建为都头僖宗使将神策军宿卫文德元年为招讨牙内都指挥使大顺二年检校司徒成都尹节度劒南西川招抚云南八国等使天复三年封蜀王遂并有两川山南西道三峡之地梁旣簒唐僭即帝位卒号高祖诗一首
赠别唐太师道袭
丱岁便将为肘腋二纪何曾离一日更深犹尚立案前敷奏柔和不伤物今朝荣贵慰我心双旌引向重城出褒斜旧地委勲贤从此生灵永泰息
後主衍
衍字化源建之子知学问能为浮艳词为後唐所灭诗五首
幸秦川上梓潼山
乔岩簇冷烟幽径上寒天下瞰峨眉岭上窥华岳巓驱驰非取乐按幸为忧边此去如登陟歌楼路几千
题劒门
缓辔踰双劒行行蹑石棱作千寻壁垒为万祀依凭道德虽无取江山粗可矜回看城阙路云叠树层层
过白卫岭和韩昭
先朝神武力开边画断封疆四五千前望陇山屯劒戟後凭巫峡鎻烽烟轩皇尚自亲平宼嬴政徒劳爱学仙想到隗宫寻胜处正应莺语暮春天
宫词【蜀檮杌云嘉王宗寿每谏诤衍不乐燕会衍命工人李玉箫歌其所撰宫词送宗寿酒宗寿惧祸乃饮佞臣潘在迎曰嘉王闻玉箫即饮请以玉箫赐之衍曰王必不纳其词曰】
辉辉赫赫浮玉云宣华池上月华新月华如水浸宫殿有酒不醉真痴人
醉妆词
者边走那边走只是寻花柳那边走者边走莫厌金杯酒
句
不缘朝阙去好此结茅庐【北梦鎻言云衍俘入秦至劒阁閲山水之美作时人笑之】吴越王钱鏐
鏐字具美临安人唐末以乡兵讨平刘汉宏董昌奄有十三州建
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:33:38-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>