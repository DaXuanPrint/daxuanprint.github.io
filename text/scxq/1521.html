<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="鹤月瑶笙敘,鹤月瑶笙卷之一,鹤月瑶笙卷之二,鹤月瑶笙卷之三,鹤月瑶笙卷之四,鹤月瑶笙全文在线阅读,鹤月瑶笙全文在线下载,大玄古籍书库">
<meta name="description" content="散曲别集。明周履靖著。四卷。卷一“霞外清音”,皆为道词;卷二“闲云逸调”,写幽栖穴隐,闲云野鹤的生活;卷三“鸳湖渔唱”,写渔家水上生活之乐;卷四“梅里樵唱”,写采樵山木之趣,寄托了作者的生活理想,未必皆写实。又每卷十套,多为南曲,间有南北合套者。每套曲后各缀七绝一首。吕天成《曲品》评周履靖:“著述俱侈,吟咏颇饶。放乎葛天、无怀,解乎《南华》、《道德》,”指的当主要是其散曲。此集初收入周履靖编《夷门广牍》丛书,万历间刊本。卢前《饮虹簃所刻曲》收入此本,上海古籍出版社1989年《散曲聚珍》亦收。_鹤月瑶笙_全文在线阅读_鹤月瑶笙_全文在线下载_大玄古籍书库">
<title>鹤月瑶笙_周履靖_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">鹤月瑶笙</span> <br/>
          作者： <span class="inputVal" id="bkauthor">周履靖</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,戏曲,完结</span> <br/>
          字数： <span class="inputVal" id="bknum">[book_length]16522</span> <br/>
          说明： <span class="inputVal" id="bkdec">散曲别集。明周履靖著。四卷。卷一“霞外清音”,皆为道词;卷二“闲云逸调”,写幽栖穴隐,闲云野鹤的生活;卷三“鸳湖渔唱”,写渔家水上生活之乐;卷四“梅里樵唱”,写采樵山木之趣,寄托了作者的生活理想,未必皆写实。又每卷十套,多为南曲,间有南北合套者。每套曲后各缀七绝一首。吕天成《曲品》评周履靖:“著述俱侈,吟咏颇饶。放乎葛天、无怀,解乎《南华》、《道德》,”指的当主要是其散曲。此集初收入周履靖编《夷门广牍》丛书,万历间刊本。卢前《饮虹簃所刻曲》收入此本,上海古籍出版社1989年《散曲聚珍》亦收。</span> <br/>
          封面： <span class="inputVal" id="bkimg">Z_21252.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]鹤月瑶笙
[book_author]周履靖
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,戏曲,完结
[book_length]16522
[book_dec]散曲别集。明周履靖著。四卷。卷一“霞外清音”,皆为道词;卷二“闲云逸调”,写幽栖穴隐,闲云野鹤的生活;卷三“鸳湖渔唱”,写渔家水上生活之乐;卷四“梅里樵唱”,写采樵山木之趣,寄托了作者的生活理想,未必皆写实。又每卷十套,多为南曲,间有南北合套者。每套曲后各缀七绝一首。吕天成《曲品》评周履靖:“著述俱侈,吟咏颇饶。放乎葛天、无怀,解乎《南华》、《道德》,”指的当主要是其散曲。此集初收入周履靖编《夷门广牍》丛书,万历间刊本。卢前《饮虹簃所刻曲》收入此本,上海古籍出版社1989年《散曲聚珍》亦收。
[book_img]Z_21252.jpg


[book_title]鹤月瑶笙敘
曲者闋也。古者有闋而無曲。闋者，樂之一止也。曲者，其聲抑揚婉頓，非若詩可以道致也。然而漢魏之間有紫芝曲、白水曲、綠水曲、江南曲，隋齊之間有大堤曲、烏棲曲，唐有渭城曲，皆隸樂府。其言簡古易盡，非若今之轉喉。按節韻譜而循聲也。今之曲，實北狄戎馬之音，而金元之遺致也。按昔有董生者，寔首其事，而雜劇傳奇往往流藉人間，要以柔綽之風，寫綺靡之語，加深切之，思叢艷麗之詞，使人動魄驚心，摧清飛飛。顧關陝伊洛，其聲壯以厲，有劍拔弩張之勢。吳楚閩粵，其聲嘽以(亻㬅)，有偎香倚玉之懷。夫亦風氣使然也。故自玄丘飛燕，寔始北音凎山候人(厂耘)，肇南調南北之分，其來舊矣。邇自謳咂之家既出，無賴摛藻之士。又罕名儔，遂致媟褻狼戾，豈一可人語。夫飛觴度曲，本人生玅境，而供耳待聽者，又糊濁肝腸，不勝紬繹，良用嘆悼。梅巔道人，放形物外，栖志泉石，方扣至玄于氣聲，契仙蹤於繩響，有時搦管吹花，銜杯坐月，醉極情閒，令一二𩫽童，張顧緩頰，美音調響於松風竹雪之間，會意點頭，徍擊如意，以節之。又若新水初綠，一舠泛，如琴鶴月載，雲山滿前。按栢之聲，隱隱後烟波起矣。余頗留意音樂，苦不能歌喉中壘壘，如貫珠走杴，轍頓嗄，不能出一聲。蓋二生業也，每遇吳兒越媛，當筵侑觴，雖噥唧中，未嘗不為傾聽。然其淒楚煩冤，離思滛况。不覺撲簌淚下，甚有為擲罍而起者。搜神哉，其為聲矣，及聆道人所為曲，則又心愉神怡，浩浩焉，倘倘焉，饑為之飫，寒為之燠。愁為之舒嘯，真有令人癖烟霞、痼泉石，棄遺此天地，不知江山外，更有黃屋者。蓋其為曲也，以溪雲林靄為變態，以野水山橋為景色，以樵斧漁筌為事業，以藥物爐鼎採取交媾為要妙，豈長安路上嗟名嘆利之習。雖其詞之工拙，意之重復，無暇計焉。先生自喜對景即席，轍剖片紙，如掌板大，揮洒自如。若以授歌者，切其為物，多補綴零礫，日滿篋中。余因暇日愛其所藏，詳加校整，分類析屬，而總以鶴月瑤笙名之噫。鶴背如船，(彳候)山似画，子音可興，必調笙和之矣。若其帳𢇹，羔兒橋邊，驢子臭味，焉可強齊也。

[book_title]鶴月瑤笙卷之一
〈《夷門廣牘》一百十卷〉
嘉禾梅墟山人周履靖著
同郡青蓮居士姚弘誼校
霞外清聲十套
洞壑長春
【石榴花】
巉巖深敻幽壑絕塵蹤清世界出堯封碧雲千頃水溶溶有奇葩瑤草爭榮間華陰老翁茹芝英絕粒驂鸞鳳〈合〉謾優游石試幽宮任逍遙吸露餐風
【前腔】
層巒高聲秀色漫浮空懸瀑布掛虬龍見丹谿煙客杖吟笻過蓬萊弱水之東仙源路通羨凌空雲影巃嵸滃〈合前〉
【前腔】
天香風送青㠉列丹峯明月照廣寒宮半空朝露泫簾籠愛山花澗栢叢叢聽玄鶴唳空渾忘却塵世多紛冗〈合前〉
【前腔】
煙霞封洞懸磴跨穹窿陽豔陽景四時同閒消歲月度春風慢徜徉物外無窮瓊枝古松喜二山靄靄祥雲擁〈合前〉
【詩曰】
仙洞瑤臺十二重，瓊葩奇卉雜蒼松。
黃鐘玉律非凡調，與醉蓬萊第幾峯。
神遊蓬島
【二犯江兒水】
靈臺紫府名列在靈臺紫府玄關雲半鏡見仙班赤斧得道山圖整雲裝披霞縠青蛇膽氣麄黑虎護丹爐身居淨土手握乾符鎮日間步天衢遊洛浦乘龍鼎湖一會間乘龍鼎湖茹芝辟穀只落得茹芝辟穀謾回頭觑丹丘倒坐騎驢
【前腔】
星羅雲布俺只見星羅雲布空中奏天鼓見巫山神女洞府麻姑戴霞冠身珮玉屈膝結跏跌手拿如意珠飢㗖松𦛈夢涉華胥有時節憑霄駕來帝所遊遍蓬壺一會間遊遍蓬壺浮江羽渡猛可的浮江羽渡樂逍遙向靈山恭謁大巫
【前腔】
雲霄獨步每日價雲霄獨步神遊到天姥看三山瑤屋七級浮屠望玉宸雲三素丹洞列神爐函開五岳圖玄鶴相呼鸞棲碧梧遙見那丹竈中擒白兔寄跡方壺一會家寄跡方壺恭禪覺悟每日價恭禪覺悟向華陰訪希夷指破迷途
【前腔】
滄溟東注俺只見滄溟東注靈臺只幾許向瀛洲勝嶼笑傲虛頃刻間歸玉宇馭風珮霞裾談玄誦玉樞堪笑凡夫騎驢覔驢怎解得洗凡心從佛祖學坐僧跌雖則是學坐僧跌桃源迷路咫尺間桃源迷路爭似俺謾優游向煙霞日醉屠蘇
【詩曰】
靜養元神跨綵鸞，遨遊五岳日盤桓。
雲霄忽遇浮丘伯，授我壺中九轉丹。
蓬海攖寧
【耍孩兒】丹溪瑤館時登眺碧海長寧蔭赤霄上淸仙境人難到近看白鹿眠瑤草遠聽鶴鳴在九皋皋隨處皆圓嶠眼見的蓬壺深窅遠接靑霄
【四煞】
盻神州靈景高亭麟洲吹鳳蕭遙看靈洞多玄妙蟾宮兔搗千年藥蜃闕虹飛百尺橋隱隱藏丹竈喜的是祥雲裊裊香霧飄飄
【三煞】
結金胎烏兔交斬三尸掃六妖寧神光透玄關竅木金既析東西剖水火相成離坎交玄牝藏真奥這便是先天微妙造化根苗
二煞
曜清輝三峽濤絕塵氛萬慮消含精固髓為樞要肺称白虎藏金奥肝乃青龍産藥苗神鼎靈光照這些是參玄妙道修煉圭刀
一煞
內丹成外怎逃外丹成內怎拋兩邊功案一般造金膏還是金爐煉玉液須將玉鼎調守定玄關竅有時節雲開霧掃道與神超
【詩曰】
曾共王喬靜講玄，月中調鼎煉真鉛。
丹成跨鶴騰三島，瑤海攖寧不記年。
石室談玄
【新水令】
欲超塵劫究玄玄日研窮陰符一卷神丹須九轉運火煉丹田虎踞龍眠虎踞龍眠偃月爐自然光現
【步步嬌】
黃庭內景談一遍妙理分明見先天與後天石室瑤臺常把琅函檢碧落起蒼烟遙看靑鳥悠然見
【折桂令】
遇安期曾究真詮默授玄機立志精堅把那九籥丹經元精大道仔細鑽研放龜蛇滄溟出現牢封地戶滾丹砂透入泥丸
【江兒水】
識破希夷典分開混沌天談經論道心無倦煎烹水火把陰陽辨自然得覩眞人面一顆明珠百煉妙理難得誰把全真義闡
【鴈兒落帶得勝令】
也須知震和坤艮與乾也須知兌與離和坎也須知日月盈虛分為上下弦也須知春夏絻交又早秋冬換也須知木人把住鐵牛牽也須知水中摸月火生蓮脫離塵世隨機變呼吸風雲有後先淸也庅閑俺這裏寸心中自有天
【僥僥令】
時把參同辯閒想谷神篇養氣調真功用𩔰須有日見寒蟾須有日見寒蟾
【收江南】
呀俺只見光燦燦吟臺貝闕遥列着衆神仙啣芝白鹿繞堦前看黄鶴舞翩躚看黄鶴舞翩躚頃刻裏駕雲螭入九天
【園林好】
餌金膏調攝真元煉玉液服食延年笑看閻浮偃蹇任滄海變桑田任滄海變桑田
【沽美酒】
採靈芝紫府前採靈芝紫府前棲石室講真筌上下丹田靜裏傳參透破這根源得意處便忘言生解悟取汞收鉛任波瀾浮沉自然養胎基滅火消煙這道呵誰敢胡言亂傳俺只見玄之又玄呀解不破的怎下功夫煅煉
【詩曰】
巉巗石室太華巔，仙子霞栖拂紫烟。
趺坐静論無始閟，玄中之妙妙中玄。
雲林宴景
【紅衲襖】
俺本是列真行絳闕儔每日價餐烟霞披星斗朝北海暮蒼梧飛靈鷲煑交梨烹火棗勝珍羞向蓬壺日酣三昧酒駕雲螭咫尺八柱遊一任那滄海桑田更變也有什庅常懷千歲憂
【前腔】
瞬息間歷三山遍十洲談笑裏馴虎龍一吟吼驂鸞控鶴早已離塵垢吸露飱風何心公與矦那真閑真樂唯吾有無慮無愁得自由閑看一局棋殘也人世還逢幾度秋
【前腔】
有日裡整雲裝騎鶴上楊州有日裡跨鼎湖乘槎度碧流寄遨遊向丹崖偕幾個蒼髯叟澄性慮向丹田牽一個白体牛看囊中白石能飛走那袖裡靑蛇舞蒯緱若還赴瑤池也宴罷西江月一鈎
【前腔】
俺醒來呵霎時把壺中日月收醉來呵常自把浮雲變蒼狗隱窮岩堪把石室叅同究棲幽壑還將廣成神鼎修飢飱太華千年藕卧聽丹丘白鹿呦笑看碌碌紅塵也一事無成兩髩秋
【詩曰】
雲繞瓊林鶴舞(亠口冖口土)，安期子晉跨鸞來。
盈筵玉饌兼珍果，𨤍醁光浮琥珀杯。
金液還丹
【魔合羅〈卽耍孩兒〉】
飱松食栢煙霞客煉氣凝神把內景諧河車旋轉無妨礙定然有路通仙界誰道無緣結聖胎妙理分明載若還是爐輝光彩現出嬰孩
【四煞】
慎抽添均徃來辨盈虛齊盛衰有無隱𩔰交相代須將金液調鼎鼐好把黄芽趂蘖栽五內須灌溉那時節身心俱㤗神氣和諧
【三煞】
運三關遊九陔審四象辨三才九還七返都無𡧱雞能脫卵神尤在蟬到成形殼自開妙用原無外頓然間光生四大直透三台
【二煞】
羨神樞鸞鳳偕喜丹房雲雨該陰陽配合相依待扶桑海底千流湃華岳山頭百仞𥮶龍虎時時在到其間養成沆瀣玉蕋花開
【一煞】
運丹田貫頂來鎖玄關玉鑰開中央戊己心為宅擒將日月壺中載捉得乾坤鼎內埋一氣歸元海今日裡名留仙冊身上瑤臺
【詩曰】
紫府陰符授廣成，金烏玉兔鼎中烹。
九還七返泥丸轉，金液丹成上玉京。
煉形入妙
【駐馬聽】
閬苑神仙養神工不易傳要識乘龍姹女馭虎金公把露地牛牽點砂取汞術通玄還元返本功須煉〈合〉靜養三田使內中徑路直透泥丸宮殿
【前腔】
乾轉坤旋呼吸陰陽無過愆須向一陽初動九轉功成是得道之年安爐先立地中天超九直上蒼窮遠〈合前〉
【前腔】
一炁先天木汞金鉛用火燃要把龜蛇烏兔藏用存神次第熬煎煉成赤木耨情田鼎中白血時流轉〈合前〉
【前腔】
悟徹玄元蚌腹藏珠機顯然也會無中生有摸月寒潭火裡生蓮從教解得悟三玄須知參透玄機典〈合前〉
【詩曰】
牢栓意馬鎖心猿，靜究乾天與地坤。
煉就坎離成大藥，形超無始即軒轅。
觀化玄元
【黄鶯兒】
學道說長生看氤氳紫氣騰含真葆素祛凡性元精自凝元神自靈遍觀妙理盡是通玄徑〈合〉六根淸一塵不染谷海似波澄
【前腔】
對鶴問金經闡幽微纎悉明當年曾慕旌陽令玄功既行玄暉自生靈光一點安心境〈合〉看丹成九還七返便自先登
【前腔】
常靜亦常明衆人迷我獨醒心同止水明如鏡神遊玉京身飛廣城真詮朗著歸三乘〈合〉瑩然淸明心見性似秋月映蒼溟
【前腔】
藥杵搗雲英煉丹砂玉液精銀(亠口冖口土)石室函名姓觧脱幻形飛騰紫冥凌空身在烟霞境〈合〉謾傳燈寂然坐照心鏡自通靈
【詩曰】
內觀存想悟玄機，姹女嬰兒守玉扉。
湛湛靈臺龍虎伏，黄庭仙子服朱衣。
幽栖牝谷
【集賢賓】
丹丘石牀閒自撫潜聽鶴鹿相呼盡日悠悠同太古樂逍遥寄迹冰壺清虚洞府滿眼是蒼松古木〈合〉山香舞聽一曲花落春塢
【前腔】
飢來漸把白石煑何須焚却枯魚遥看瀛洲知幾許任飄飄紫氣凌虛岩居穴處偏解得其中真趣〈合〉無憂慮喚仙童漫戲蟾蜍
【前腔】
形骸骰盡非自苦無非是悟徹迷途幽壑淒淒甘獨處笑隨那木石同居餐霞飲茹日優游仙陬别墅〈合〉騰空化羽栖牝谷敢效匡廬
【前腔】
枕流漱石堪樂與乘龍控鶴憑虛解脫塵凡誰縛汝踐紅塵似夢斷華胥凝神滌慮看羽化雲(馬忝)風馭〈合〉霞宮月戶任蹁躚醉舞麻姑
【詩曰】
身藏一竅為玄牝，精氣溶和保谷神。
㝝㝝幽棲韓妙理，黄庭絳闕現真人。
覺悟凡迷
【錦堂罩画眉】
學道飱霞神遊着内景堪憐塵事如麻散誕逍遥何妨四海為家且隨時消度年華任悠悠自甘粗糲〈犯〉可誇木汞金鉛化早成就玉粒丹砂
【畫眉籠錦堂】
早種邵平瓜醉後三杯陽羨茶煉元神炁依韓羽化煑香粳炊熟胡麻住山谿淸幽閑雅〈犯〉無牽掛任漂流塵世一似浮槎
【錦堂罩画眉】
堪嘉詩酒生涯夕陽西下坐看幾陣昏鴉那雪水烹茶爭似羊羔泛斚笑區區井底蚔鼃空㨰攘爭雄競霸〈犯〉可誇木汞金鉛早成就玉粒丹砂
【画眉罩錦堂】
雲卧樂棲霞謝却人間榮與華向水中覔火石裡尋砂看爐中鉛汞生花勝宦途髙車駟馬〈犯〉無牽掛任漂流塵世一似浮槎
【醉翁子】
瀟洒羨僻谷窮岩幽雅喜無是無非優游閒暇堪話嘆世事紛紛擺脫風塵錦上花〈合〉真無價這雲心月性妙合南華
【侥侥令】
玉爐藏造化玄室列丹葩虛利浮名都撇下一任俺枕靑山卧水涯
【十二時】
今朝點破全真話看眼底榮華都是假堪笑那忙不了的蟻陣蜂衙
【詩曰】
人生𦁕為利名憂，不惜韶光是水漚。
行樂百年應有限，免教靈府蓄千愁。
鶴月瑤笙一卷終

[book_title]鶴月瑤笙卷之二
嘉禾梅墟山人周履靖著
同郡青蓮居士姚弘誼校
閒雲逸調十套
閒雲流玩
【新水令】
苧村茅舍傍溪橋，碧流環柳堤旋繞，琴書浑落落，松竹更蕭蕭，水遠山遙，水遠山遙，適意時一聲長嘯。
【步步嬌】
春眠不覺天光曉，樹底鶯聲巧，飛花點布袍，載酒携觴，尋芳覔草，景色最，堪描，羨良辰一刻千金少。
【折桂令】
日融融，桃李爭嬌。萬紫千紅奄画。春朝。俺只見燕掠香堤，鶯啼柳底，蝶舞，花紅梢。愛的是海棠妍貌。喜的是楊柳柔條，緩步東郊。携手林阜。看見童爭奇𨷖。草荐春芹，滿泛村醪。
【江兒水】
喬枝叢上苑，青翠吐芳苞，追歡買笑時登眺。吟風弄月，舒懷抱，披襟散髮臨飛嶠。可惜春歸。起早緑慘紅愁。又早榗花爭笑。
【鴈兒落帶過陣陣嬴】
影毶毶舞新篁，翠竹搖，碧亭亭，偃蒼松，虬枝，老興來時，啓南(宀忩)把緑蟻浮。睡來時對，南熏將水絃操。囀黄鸝遷，陰陰夏木喬。飛白鷺，向漠漠水田繞，淸，高。揮羽扇，消炎燠，風騷。待秋來，暑氣消。
【綵旗兒】
風飜，梧葉落，露浥，桂香飄，雲淨江，空，形蕭索，聽，孤鴻聲寂寥。
【收江南】
呀。見南山秋，色呵那氣勢兩。相。高。蛩聲四壁，夜蕭。騷，聽隣家寒砧。頻搗，涼氣滿亭皋。丹楓帶露飄，猛可，的，到冬來冰雪澆。
【園林好】
舊寒衣，呼童熨了。擁紅爐，更長睡少。聽百籟悲吟，廣莫呵凍筆，定推敲，呵凍筆，定推敲。
【沽美酒】帶【太平令】
滿乾坤，雲飄渺。滿乾坤，雲飄渺。看六出梅，梢飂戾漎漎，萬木號，舞冰花，吹萬壑，遍峯巒，一老亂敲(宀忩)睡驚。玄鶴消殘，火遲，眠。小閣，我呵下，了香醪一瓢，煑下了園蔬一䂪呀。又見那隴頭春把，韶光，傳報。
【清江引】
閒雲橅，景多，歡樂再，不上長安，道，壺中天地包，靜，裡，乾坤小，笑，傍人把好風光錯過了。
【詩曰】
巖穴幽栖似避秦，閒雲流玩不知春。
興投野老開山酌，戲逐漁翁釣水濱。
花溪春嘯
【步步嬌】
鶯啼柳陌，天初曉，報道，春光好，枝枝綴錦綃，嫩緑新紅，呈芳闘巧，携酒步芳郊，休添霜髩，催人老。沉醉東風
峭寒生輕入敝袍淡雲流淺依芳草桃與杏滿林皋桃與杏滿林皋揮杯長嘯切莫使花殘鶯老
玉交枝
花溪蘭棹碧烟籠金垂柳條雨添新漲堪漁釣歸來滿泛香醪卧聽鶴唳絕塵囂坐看桃李舒懷抱〈合〉羨關情繁英滿稍最撩人和風滿郊
玉山頹崇巒窈窕望林端新蟾可邀欹枕處澗水滔滔更間關鳥語聲嬌虛亭靜悄謾倦倚南窓寄傲〈合〉蘭麝香縹緲瑞烟消遠樹煙迷嫩緑饒
川撥棹
春起早惜花殘帶絮飄趂芳菲緑野逍遥趂芳菲緑野逍遥步香塵飲玉膏〈合〉醉芳叢舞細腰怕春歸嘆寂寥
尾聲
須知阮籍耽長嘯逸思陵空飛嶠只落得意懶身閒愁更少
詩曰
芬菲桃李媚春喜，岸柳舒金芳草萋。
寂寂茅堂臨碧水，憑欄静裡聽黃鸝。
泉石陶真
醉太平
一人聖哲群工俊傑明時喜得全高節羨當年魏野隱林泉僻谷營茅舍竹爐煑茗燃松葉桑樞蓬戶薜羅遮任夷猶歲月前腔
山淸水潔塵消俗滅栖遲應與性靈洽謾優游秀野嘆浮生秋樹飛黄葉榮華虛牖移殘月閒消歲月酒須賒且怡情短褐
皂羅袍
笑傲竹林蓬舍日臨流觴味雲卧若耶長歌醉裡揮釣車閒情袁渚千江月山光濃淡寒泉凜冽紅芳滿徑緑蕪盈野愛山深地僻無車轍
前腔一徑松蘿陰結羨瓊花霞樹當路相遮甘同木石厭紛奢渾無一點緇塵涅芒鞋竹杖歌隨步陟殘編蠹簡時將檢閱最憐萬徑人蹤滅
香柳娘
羨溪流可啜羨溪流可啜層嵐𡽱嵲冥栖逈與塵寰別謾尋幽餉饁謾尋幽餉饁醉倚夕陽斜殘夢驚蝴蝶聽樵歌聲咽聽樵歌聲咽倦鳥投林烟光遍野
前腔看蟻封戶穴看蟻封戶穴雲迷曠野閒觀枝上鳩巢拙聽啼鶯調舌聽啼鶯調舌囀樹柳藏遮悠悠弄林樾任狂歌輕脫任狂歌輕脫問柳尋花吟風弄月
詩曰
小結茅庵枕碧流，淸泉白石日淹留。
秫田幾畝堪供釀，真樂陶陶狎海鷗。
枕石漱流
二郎神
松筠茂潘岳閒居未白頭笑十二紅衢空迤逗閑遊選勝㝡欣怪石寒流這物外逍遙誰更有真個是明水秀〈合〉謾優游羨無傲爾王矦
前腔
淸修塵寰絶何妨株守愛水石𥻘峋堪枕漱且逍遥歳月自甘猿鶴爲儔嘯倚靑天魍魎愁同唱和山翁溪叟〈合前〉
集賢賔
桑樞蓬戸臨麓藪醉眠高枕何憂耳畔泠泠雲液瀏任散誕誰言可否談空說有向靈溪濯纓盥漱〈合〉心無謬嘆紛華一似浮漚
前腔
勞形案牘徒皓首何如步壑臨流布襪芒鞋甘飯糗欹枕簞烟巒月岫閒消淸晝隨處有詩朋社友〈合前〉
琥珀猫兒墜
白雲深處緑水護田疇枕底鳴泉咽石流何心鼎食苦縈愁〈合〉揮手任虚度浮生此外何求
前腔
漫携筇杖繞徑且優游笑折花枝當酒籌願随東野逞風流〈合前〉
尾聲
淸泉白石長相守草爲衣鹿麋爲友只落得鎮日忘機狎海鷗
詩曰
溪外靑山堪作枕，交加緑樹翳丹丘。
身随鹿豕遊巖穴，礪齒臨磯漱碧流。
丘壑高閒
黄鶯兒
三徑白雲封引流觴曲水通幽禽喚醒華胥夢日移花影重春光入眼濃看遊絲百尺隨風送絶塵蹤門無俗客人有上皇風
前腔
新燕語泥融羨韶華芳景濃閒消時把絲桐弄憑高御風臨流意坐聽郊外樵蘇画欄中微風輕𨔄香氣入簾籠簇玉林
烹新茗煑采葑羡觀魚濠上翁山樵𨓜客閑相共把黄庭内景時披誦謾携筇尋芳追勝幽興日無窮
前腔
吟芳草弄晚風任浮雲擾大空寂無車馬勞迎送喜山深地僻袪塵冗任踈慵巴歌一曲欹枕醉南翁
詩曰
一丘一壑隔塵寰，高卧靑山白日閒。
静究太玄玄妙理，時聞幾度鳥間關。
山林慨古
北㸃絳唇
兔走烏飛流光過隙深山裡把徃事傷悲謾提起興和廢
北混江龍
想巢由遁迹遜國夷齊共採首陽薇幾曽去爭高競下别是論非那裡肯向轅門橫棨戟趍殿陛立丹墀也不願熊帳内把韜略展也不願麟閣上將姓名題俺這裡採山花供餐飯污牛口過前溪扺多少趍權附勢使盡了千般計怎似俺等閒看破一盤棋每日間徜徉雲水笑傲漁磯
北油葫蘆
想着那利鎻名韁佐太微攀驥尾附熊飛整日間向紅塵紫陌溷東西龍拏虎擲参天勢雕墻峻宇連雲際華名播四夷世胄躡高位這些兒愁𣸸白髪成拘繋画餅名似纍卵危
北天下樂
眼見那阿房宫狐兔棲昭陽殿麋鹿匿一霎時蘇臺改作釣鰲磯俺待要誦周詩又傷着黍離翫六朝悲舊事已非幾曾見謝家寶𣗳做千年計
北那叱令
俺不去向齊門抱瑟逞奇俺不去效蘇張誑楚說齊俺不去曳長裾十謁九違只爲那魏山河今已乖漢蕭(壴皮)空流水因此上薄虚名甘效雲棲
北鵲踏枝
頭戴着青笠兒身披着緑蓑衣誰羡那重裀鼎食只愛那煑藿炊梨樂陶陶一枕羲皇睡醉醺醺誰辨路東西
賺尾
虛名如泡影世事若朝曦打破機關能有幾俺不向榮途馳驟無時息說甚麼鵬舉鴻飛圖甚庅勒名鼎(彐粉大)只落得靑泉白石朝夕這的是田游岩的風味陶弘景的知幾誰似俺淸閒瀟灑鼓腹謾遊嬉
詩曰
試觀帝業幾興亡，自是山林日月長。
閑看白雲歸遠岫，興追野叟共徜徉。
雲村寄傲
梁州序
雲村烟閣淸虛瀟洒卜築石林山下方牀松偃新篁翠繞簷牙幾曲溪流映帶檻接漣漪蘿薜當庭掛一塵渾不到寂無譁應試壺中别有家〈合〉身閒雅堪親稼共詩朋酒客同歡耍兼四美樂無涯
前腔
斷崖斜倚危橋獨跨滿徑白雲幽雅虛亭畫永芭蕉緑上窓紗自有萬竿湘玉樹奇葩何事乘肥馬幽然堪寄傲度年華日暮臨風看落霞〈合前〉
前腔
竹爐中旋煑淸茶蘭麝香頻添寶鴨喜雲屏圍繞踈簾高掛但見朝霏霧彩夕散星光好景應無價華亭堪鶴唳茂陵誇靑草池塘獨聽蛙〈合前〉
前腔
任秋冬誰計韶蕐懶無拘那知春夏緫王公貴客于我何加更喜遥峯疊翠蒼樹含言似一幅王維画日移花影動柳藏鴉醉倚南窓興自佳〈合前〉
節節高
沿溪滿徑花繞桑麻相逢野叟調淸話柴門下覽物蕐一壺掛從來真率無虛詐聲名豈羨圖王霸〈合〉高陽栗里有遺風儘拋世事觀遺化
前腔
幽林挺翠茅景堪誇開軒笑傲耽淸暇揮瓊斚泛紫霞多瀟灑牙籤玉軸盈書架林皋結社談風雅〈合前〉
尾聲
優游順適巫山峽好風光有言難話笑看忙忙蜂蝶衙
詩曰
結屋江村絕世氛，前臨流水後憑雲。 幽然寄傲羲皇上，不用淮南招隱文。
解纕嘲弄
粉蝶兒
浮世紛華說不盡浮世紛華甘碌碌争王圖霸氣崢嶸頭角相誇立鵷班馳汗馬競趍聲價怎似俺笑傲烟霞視墳典猶同漁獵
泣顏囘
湖上寄生涯愛肫肫悃愊無蕐簪纓閥閱揔不如坐占鷗沙無窮幽雅任優遊瀟灑無牽掛旣不暮山斗聲名又誰知甲第豪家
上小樓
想當日三矦七貴掩黄沙那五郎四括在誰家曾見他冰山未倒未倒逞着奢蕐文犀腰内壓頭踏馬前誇怎及那山翁怎及那山翁等浮雲冨貴如毫髮讀殘書應無社假含英復咀華學圃還親稼一似那隨流順變阿瞞查
思亞聖
角巾歸里撇烏紗笑紛紛蟻陣蜂衙焚章稅駕羨碧山學士堪嘉風神淸洒解衣纕都付漁樵話愛的是雪月風花怎學得屈曲聱牙
黄龍袞犯
那氣昂昂玩世衿誇勢嵬嵬明堂大廈錦叢叢玉樹庭花意揚揚安車秣馬這的是画戟朱門將相家雖然是垂三組高門閥爭似俺桐帽棕鞋怎比俺釣磯懸榻
撲燈蛾犯
俺這裡碧粼粼横塘一鑑開輕汎汎一葉扁舟駕翠陰陰遠樹迷芳草緑依依蘿薜當庭掛勢洋洋魚穿荇藻忒楞楞鷗鳥戲晴沙謾悠悠天真順適喜孜孜濯纓濯足度浮槎
上小樓犯
樂陶陶嘲風月虛飄飄披叠霞每日間飲着醍醐採着蕨芽煑著胡麻有時節度嶺穿雲有時節度嶺穿雲邀𡩏結社漁樵攀話聽山童把吳歌唱罷
疊字犯
冋冋月如偃瓦暖暖雲開圖画聽呦呦山鹿鳴覷騰騰飛野馬磕磕嶈嶈看飛瀑兒懸掛遠遠望兒童戲耍一程程踏花聲聲喳喳樹杪歸鴉笑咍咍效典衣杜甫醉長沙
尾聲
身閒心静真無價把一片利名心撇下向一個安樂窩中度歲華
詩曰
石鼎方牀楚竹爐，水邊林下卽蓬壺
清風明月堪嘲弄，不羨知章賜鑑湖
醒觀醉夢
玉芙蓉
浮生類轉蓬世事如春夢笑名拘幻體利鎖心胸閑居妄想爲梁棟坐食還期列萬鐘〈合〉貪榮寵求爲上公怎如俺日酕醄沉醉坐春風
前腔
僧敲何寺鍾犬吠誰家塚羨吾儕豈願曳裾大用儻來軒冕一似莊周夢得失須憑塞上翁〈合前〉
刷子序
趍權附勢圖朱戀紫攘袂干用抱瑟投竿争如弄月嘲風從人能夠曳履行歌商頌無榮辱甘守孤蓬〈合〉願優游賭墅東山肯驅馳遠謁文翁
前腔
英雄跨驥乘騘寧甘銅臭貫朽爲榮覔餌尋筌敢慕書名景鍾元龍名節堅持山重笑曹瞞亂世奸雄〈合前〉
尾聲
一鉤名餌徒虛擁何異華胥蝴蝶夢争似忘機學海翁
詩曰
興廢存亡幾度新，年來長做獨惺人。
黄梁焦鹿君知否，誰似林泉寄此身。
烟霞真適
素帶兒
閒庭院謾獨處安然樂歲年幽欄外聽幾陣黄鸝聲囀石瀨瀉鳴泉活水時將活火煎悠然見看花間粉蝶舞翅翩翩
昇平樂
留連槐陰庭院任看心說法滌慮瀓源飡霞飲茹逍遥一似神仙談玄醉中徃徃愛逃禪最喜得無縈無戀杖藜游衍臨風對越笑詠樽前
素帶兒
扶筇過水邊閒遊忘倦烟波上見飛花逐水洄漩烹茶鶴避烟風静雲開山更鮮籠春苑紅霞碧樹晚映晴川
昇平樂
山前花枝欲燃羨紅芳如綺闘巧爭妍藜牀兀坐恍疑身在瑶天悠然醉來窓下枕書眠夢初囘夕陽西轉香消烟篆聽山僧逸客解悟三玄
琥珀貓兒墜
烟蘿繞徑跬步白雲巔踈懶從來性格偏晴窓檢點白雲篇〈合〉無倦俺待學採蕨尋芝訪道偓佺
前腔
月移花影斜掛曲江邊碧樹含烟露未乾尋芳挑却杖頭錢〈合前〉
詩曰
高巖幽壑隱山家，澗外陰陰古木遮。
遁世逍遥栖木石，悠然真適傲烟霞。
鶴月瑶笙二卷終

[book_title]鶴月瑤笙卷之三
嘉禾梅墟山人周履靖著
同郡青蓮居士姚弘誼校
鳶湖漁唱十套
春江煙雨
【八聲甘州歌】
煙波萬里，見溪流圍繞，屈曲東西。臨溪倚岸，閒同鷗鳥忘機。一鈎香餌，絲綸細，半艇孤蓬烟雨霏。〈合〉歌月浦，釣雪磯，浮名虛利若朝曦。峯如黛，野欲迷，不知誰是武陵溪。
【前腔】
綸網日相，持看平川曲岸，沙鳥爭飛。空濛散漫，一天膏雨霏霏。滄江烟浪，蓬帆遠，澤國秋風鱸鱠肥。〈合前〉
【前腔】
雲溪獨釣，歸看敲針稚子，嘯傲隋堤。眠風和月，共山妻画紙為棊。爭名塵土渾無意，放志江湖已不疑。〈合前〉
【前腔】
終朝坐石磯，謾扣舷鼓楫，來往江湄。持竿撒網見，漁燈數點流輝。小笠乍低臨遠岸，短蓑時縱湜灡漪。
【尾聲】
片帆風，一蓑雨，吳歌欸乃過前谿，身遠紅塵沒事非。
【詩曰】
扁舟渺渺泛煙波，春雨霏霏滿綠蓑。
新水連天芳草沒，江南江北亂雲多。
桃浪鰲磯
【石榴花】
風清日麗，花柳鬪鮮研。明媚景，艷陽天，桃花錦綴武陵源。看飛紅，亂綴平川，春波浪暖羨，鯤鲵欲向龍門變。〈合〉俺待把玉餌金鈎寄生涯，錦浪，珠淵。
【前腔】
機閒溪畔，白鳥泛蒼烟。弛魚罟，伴鷗眠，張公志豈在魚鮮。捴不過，適意忘年，波搖錦練漾，芳英點點隨流捲。〈合前〉
【思亞聖】
春波綠荇牽，浥和風桃浪，魚穿磻谿垂釣，枕流漱石。盤旋長歌，扣舷笑，浮名過眼如流電。〈合〉謾垂綸，遠浦晴川任逍遥，醉倚雲眠。
【前腔】
滄江一釣仙，泛艅艎風月，無邊沉流倚岸，聽巴歈欸乃。聲喧鰲磯，游衍看，鳴榔漁火歸舟遠。〈合前〉
【尾聲】
虛華榮辱從來免，笑指滄田更變，釣罷歸來不繫船。
【詩曰】
磯邊千樹柳和桃，雨歇湖頭春水髙。
恍是武陵三月景，亂紅無數逐波濤。
杏村沽酒
【惜奴嬌】
艇泊江頭謾弛竿濯足村徑尋溪友伴侶開樽扣缶觥籌酒泛香浮沉醉殘陽持魚貫柳〈合〉凝眸遙見那杏花村一似淇園靈囿
【前腔】
消憂村釀新篘羨醇醪玉薤開埕香透餘酣漱一醉安辭巵酒優游無慮無愁花塢行歌不禁回首〈合前〉
【闘寶蟾】
溪頭柳漾輕柔向杏村桃塢旋攀花柳為籌便(⿱亚田)連一醉持釣歸舟營求願作醉鄉矦何用爛羊頭〈合〉謾夷猶悄一似釣鰲李白明月為釣
【前腔】
祛愁綠醑盈甌羨機閒鷗鳥典衣貰酒乘流把扁舟不繫流下灘頭清幽年華任去(⿱亚田)貧窮得自由〈合前〉
【錦衣香】
利和名俱參透與和廢休窮究覷富貴榮華堪同稗莠寒燈幾點泊滄洲投竿洛浦撒網靈湫任來來去去棹孤舟飯藜含糗漁釣怡清晝笑傲長流徘徊曲水陶情雲岫
【漿水令】
見江蜃樓臺結就聽靈溪粼粼石漱纖纖明月曲如鈎江風送冷江水浮鷗壑爭流岩競秀飛泉鳴玉多懸溜桐江上桐江上羊裘漫叟渭水畔渭水畔漁釣干周
【尾聲】
爭名奪利吾何有只落得閒消清晝笑碌碌徒懷干戚憂
【詩曰】
住檝村前艤碧波，人家繞徑杏花多。
枝頭百囀鶯聲巧，換酒漁郎貫鯉過。
烟羅休蔭
【園林好】
雲深處閒眠狎鷗蘿蔭下泉飛細流遥望松陰遮岫駒過隙景難留閑歲月度春秋
【江兒水】
碧草迷芳囿垂楊拂石洲柰祝融火騎頻馳驟洪爐大冶難消受緑陰掩映藏靈鷲正是淸和時候罷釣歸林沉醉憩酣淸晝
【五供養】
綸竿在手羨滾濵菰蒲正稠波澄魚躍水樹密鳥聲幽扁舟斜擊隋堤緑柳雲峯迷遠岫古木障淸流看蘿薜高撑松篁聲奏
【玉交枝】
風生渡口緑蓑衣斜披樹頭何須枕簞消長晝自堪枕石漱流持竿撒網忘世憂魚鰕食隨時有坐芳亭滿沼風颼聽林中新蟬噪柳
【川撥棹】
荷香透見池亭雨未妆羨慶波翠盖新抽羨慶波翠盖新抽樂陶陶佳興逎醉眠時蝶夢周愛忘機狎海鷗
【尾聲】
烟溪月壑長相守笑蠻觸何須爭闘怎似俺倦憩蘿陰得自由
【詩曰】
火雲片片欲燒空，維艇烟蘿趂野風。
休蔭碧溪蓑枕月，翻身已覺月升東。
曲岸维舟
【朝元歌】
吳天楚天勝境曾游衍晴川輞川樂地情繾綣水國江鄉身如蓬轉來徃船飛如箭玄沚淸源浮艫駕空真浪仙孤嶼媚中川探巖排碕邊〈合〉維舟曲堰整日共狎鷗(亚田)戀狎鷗(亚田)戀
【前腔】
萬頃江濤如練蒹葭兩岸連翠趂流旋溪畔蘆花沿堤開遍倚岸絲綸時展釣水衝煙從來榮辱無掛牽鼓腹樂堯天空催犬馬年〈合前〉
【前腔】
遥看落霞飛電風吹緑荇牽持釣擊魚筌緑野波平水橫淸淺沙渚瀠洄堪羨江岸風漣披蓑荷笠水底眠莎草剌漁舡投竿魚躍淵〈合前〉
【前腔】
隱隱孤村遥見斜陽藹断烟長嘯扣鳴舷喚子敲針向妻紡線醉卧夕陽西轉釣徹肥鮮囊中儘餘沽酒錢沙際白雲連江鄉去鳥還〈合前〉
【詩曰】
頃渡溪灣日已斜，石橋西畔野人家。
山風送艇前灘去，半艤垂楊在淺沙。
斜陽晒網
【黄鶯兒】
移網掛，江邊，断斜曛，鎖紫烟，共敲鍼，稚子，同游衍。持竿，擊舡。鼓楫，扣舷，浮雲，富貴，非吾願〈合〉向，平川高張網罟時晒夕陽前
前腔
沙嶼水潺湲釣魚磯柳貫鮮機閒謾把絲綸展對江風獨眠愛山花欲然向前村換酒𢬵沉湎〈合前〉
憶多嬌
倚雲眠酒爲年醉後狂歌喜欲顛遥看水鏡寫明蠲〈合〉日落西川日落西川笑將羅網風牽
前腔
雲影連波沁㳙遲日行看錦纜懸卧聽鳴榔驚化眠〈合前〉
詩曰
返棹江干日欲曛，沙頭驚起白鷗群。
鮮鱗足可供宵饌，曬網維舟酒半醺。
蓼渚移燈
懶画眉
踈林幾樹晚烏啼烟鎖江𣾉照落暉扣舷鼓棹宴遊歸蘆渚扁舟擊一盞漁燈映水湄
前腔
吳歌唱罷笑聲嘻漁火籬邊止復移幾間茅屋傍漁磯不逐東流去釣徹人間是與非
前腔
江空云黮蓼風淒緑水澄淸過櫂稀燈光明滅影高低聽隔岸歌聲沸換酒乘流載月歸
前腔
一蓑烟雨過前溪誤入桃源路不迷謾吹漁火煑羹藜撇却蠅頭利一洗塵心萬斛泥
詩曰
風寂秋江宿雨收，漁舟燈火映中流。
夜深應是魚龍伏，蓼渚停橈下釣鉤。
明月投竿
梁州序
澄江淸逈波流千頃音杲明蠲如鏡光榣萬里良宵幾點踈星只見閻浮垂照兔魄生明虛籟都寂静蕋珠宫裡坐下絲綸冋冋流光漉𤤬泓〈合〉釣鰲磯盤飛磴移竿投餌吳江冷玉彩漾流輝映
前腔
𢈔樓光瑩關山含影多少離歡慶澄輝可攬江湖伴我浮生莫笑蓬窓低窄海闊天空無限淸虚境廣寒何處是釣舟橫卧月酣歌酒兩罌〈合前〉
前腔
遶南枝烏鵲飛驚見數點熒光掩映羨姢姢素魄朣朧光滿聽長天孤鴈遠浦寒𧉨凄楚聲悲哽泛乘蜀艇漁燈更覺銀河徹底溝〈合前〉
前腔
待移舟轉過沙汀怕棹破江心玉鏡任南樓宴賞迭奏新聲愁聽敲砧幽巷弄笛寒林捴是凄淸景卧風乘月下學逃名笑雲外靑山不世情〈合前〉
節節高
扁舟一葉輕任飄零夜深露濕靑蓑冷魚川泳宿鳥驚星河耿東山酒伴酣重醒楓江蘋渚寒相並〈合〉罷釣長歌歸去來笑看夢幻如駒影
前腔
庭寒魏鵲驚瑞光呈煙波此夕流漁艇堪觴詠不假名抑奔競江湖風月麋鹿性瓦盆蓬底堪烹茗〈合前〉
尾聲
隂晴明日尤難定想此際更殘漏盡囬首江干雞又鳴
詩曰
一輪玉鑑映波瀾，漫艤扁舟急水灘。
浪静江魚潜緑藻，夜深對月下綸竿。
聽潮夜話
念奴嬌
停橈渡口見碧江如練茫茫烟水澄瀏鼉浪鯨波盡滾滾光瑩月印潭湫糊口綸網生涯飄蓬踪跡幽然甘作雲溪友〈合〉惟願把薄利浮名付與東流
前腔
皓首霜髭蒲柳羨平生晦迹嚴陵脫離塵垢霧鷺雲鴻盡是我適意忘情儕友株守紅蓼灘頭黄蘆堤畔絲綸活計儘消愁〈合前〉
前腔
三？明月光幽只見罷釣江干船橫牛渚幾間茅屋傍蘆洲風露冷聽烏鵲驚飛枝頭那更卧月眠風酕醄酣醉怎堪塵世爲功狗〈合前〉
前腔
淸瘦楓落江寒潮平浪息漁燈明滅幾扁舟風淡蕩一泓碧水如油紅友滿泛金甌從教沉醉何妨一飲盡消憂〈合前〉
古輪台
任去留人生一似贅懸疣貧窮富貴隨天授何分妍醜況不羨公矦鎮日機閑去就澤國江洲甘爲釣叟聽洪濤巨浪勢悠悠談空說有(扌弃)夜深流下溪頭隨波逐浪牽綸投餌坐觀泉溜急水漾沙洲跨靈鷲飛泉懸瀑鳴玉漱
前腔閑遊徘徊瀟洒臨流江風靜見洪瀾迴繞浪飛波秀杯歌棹謳隨處聽鳴榔扣缶也有飯糗羹藜芻豢悅口也有身着羊裘袪紫綬聘徵不就有夜深沉醉紅樓爭王競霸如何撇得氛埃塵垢居世若浮鷗解得其中趣只有漁翁得自由
尾聲
談心事說原由俺自有絲綸在手何必區區萬戶矦
詩曰
長天完色暝村墅，澎湃潮聲落江渚。
江魚鱠玉繞箸肥，開樽蓬底歡相語。
寒江雪笠
【畫眉序】
六出遍雲艫萬里長空盡飛玉羨光凝上苑寒侵林麓棹歌去蓑笠銀鋪扣舷歸滿船滕六〈合〉捕魚換酒回湘浦絕勝漫遊金谷
【前腔】
滿徑白雲鋪小艇迎流棹寒粟羨剡溪王叟乘舟往復尋梅去凍倒騎驢甘貧的破窰辟穀〈合前〉
【前腔】
玉樹影蕭踈水涸江寒魚處陸漫乘舟旋煑山肴野蔌立程門荷笠窮途阻藍關馬蹄篤速〈合前〉
【前腔】
閑翫不相逐謾折魚竿煑溪蔌向瓦盆篷底笑斟〈𨤍〉醁步鰲磯笠掛霜顱坐艎艅短蓑獨速〈合前〉
【滴溜子】
謾說道滄江浪翻雪屋俄頃間宇宙似銀粧粉築嘆吾釣寒江孤獨與衣沽酒貫魚鮮唱幾句巴歈曲兀的我今堪称為酒秃
【鮑老摧】
絲綸轉轂幾點寒燈照水族絕壁磷磷掛飛瀑見鴈眠沙鶩孤飛鷗鳧浴醉看塵世爭鹿荷雪披風魚鱉侶皞皞雍熙時鼓腹
【雙聲子】
把酒漉把酒漉掃心中愁萬斛雙𩬆秃雙𩬆秃倘受魚還失禄江上宿江上宿飛寒玉飛寒玉願株守魚竿何勞秉軸
【尾聲】
江湖風月真不俗釣徹人間榮與辱無慮無愁完事足
【詩曰】
點々寒雲歲暮天，朔風獵々景茫然。
獨憐江上漁蓑冷，釣罷歸來雪滿船。
鶴月瑤笙三卷終

[book_title]鶴月瑤笙卷之四
嘉禾梅墟山人周履靖著
同郡青蓮居士姚弘誼校
梅里樵歌十套
穿雲尋路
【八聲甘州歌】
登山渡嶺，謾持柯運斧，伐木丁丁。幽岩僻徑，磷磷怪石，崢嶸羊腸屈曲。松枝影鳥，道崎嶇，柳線縈，穿雲過帶月行。回頭笑指遠山橫，聞鳥語，聽鹿鳴，凝眸斜望數峯青。
【前腔】
煙開疊嶂，明見青山隱隱。高聳雲屏，懸崖飛磴盤空。接嶺難登，酣歌谷口聲相應。斧插腰間，荷擔行，烟霞性，丘壑情。笑看塵世幾紛更。眠荒徑，卧古藤，雲林時聽斧斤聲。
【前腔】
蒼松洞口任優游，風景笑傲怡情。見楸枰，爭勝爛柯，忘却歸程。束薪時向長安境，濯足苔磯，卧草汀，蒼山靜綠，水平桃雲。担月杖頭輕縈紆，逕路窈冥，遠觀近眺數峯青。
【前腔】
山深烟樹暝，見斷崖際，古木斜撐。霜林風靜，聽數聲，啼鳥嚶嚶。斫薪懶踏紅塵逕，伐木慵將塵事聽。天將暝，日已傾，笑酣濁酒醉還醒。山妻候，稚子迎，荷歸日暮掩柴扃
【詩曰】
岫雲迷路失行蹤，遙望前山疑楚峯。
步陟髙岡雲滿袖，嶺猨携子掛長松。
靑林束翠
【金索掛梧桐】
忘情與世違。寄跡深山裡，荷月，挑雲，塵事何縈擊，雲埋草色，帶烟，霏日映，嵐光輕，瑣碎，擔橫煙樹，新枝脆，旋斫，柔條，做一堆，肩挑矣。穿林，度嶺迤邐，過前溪，任優游，濯足，苔磯。謾笑指山，飛翠。
【前腔】
林深草木肥，日，暖禽聲，碎澗水，潺潺，萬壑峯巒碧斷崖飛瀑噴珠璣雲外樵歌聲漸細猿隨鹿伴無拘繫浥露披風路不迷身如寄遊山翫水適意自忘機休提着閑是閑非只落得齁齁睡
【前腔】
層巒聳翠微石竇泉爲醴托跡山林柯斧爲生計採薪度嶺白雲低荷笠登岩紅日麗近看細草茸堦砌遥望垂楊掃石磯行迤邐臨危負重空翠濕人衣真堪笑區區走馬長堤必竟成何濟
【前腔】
山銜落日輝人在煙霞地老樹蕭踈自覺超塵世因看棋局竟忘歸不覺斧柯皆爛矣𢬵同妻子酕醄醉睡眼模糊猜手枚日晡矣山含逝景鳥背落霞飛看朣朧月照窓西聽小犬村前吠
【詩曰】
雨過春林萬木滋，絳桃翠栢雜松枝。
樵人不管蒼和嫩，坎束歸來欲暮時。
紫壑樵雲
玉交枝
青山如画碧粼粼泉流水涯千峯雨過蒼苔滑嵯峨一片流霞山含霽色柳藏鴉碧樹烟籠羅網掛〈合〉看縈紆幽壑谽谺任遨遊林間石下
前腔
巉岩石跨見藂藂倚樹蒹葭採雲謾把枯楂伐遥聽鳴鵲喳喳飛飚颯颯散睛葩雲破遙岑出圖画〈合前〉
憶多嬌數點鴉幾樹花遠水烟籠月印沙負擔持柯歷歲華度嶺攀槎度嶺攀槎遥看玉樹瓊葩
【前腔】
風景佳歲遐一任星星兩髩華荷擔酣歌踏落花飯煑胡麻飯煑胡麻偏宜吸露餐霞
【詩曰】
丹崖紫壑媚青山，冉冉閒雲出岫間。
王質持柯登絕巘，帶雲樵取老松還。
弛擔觀棋
黄鶯兒
仙客坐苔磯對楸枰敲落輝縱橫謾使千般計爭先決機闘智逞奇應知對面心千里看相持手談神筭一局竟忘歸
前腔
用盡百千機任交攻不可移兩般黑白爭排勢藏謀蓄疑玄通路歧弛肩閑看堯君戲謾斜飛單敲雙鎖一着見安危
簇御林消日月閒共奕息肩薪坐閲棊相逢敵手難廻避設謀决勝隨心起羡思維似蜩蟬羽蜕無語暗藏機
琥珀貓兒墜
東山料敵争羡謝安奇祖納忘憂事可追山樵柯爛尚無知王質你須知一局棋殘人世已非
尾聲
束薪負重行迤邐聽雲外樵歌聲細争奈鳥道崎嶇路欲迷
詩曰
持斧穿林陟磵阿，高岡峻嶺得經過。
偶逢石室仙人奕，持擔觀棋已爛柯。
憩石飲泉
啄木兒
尋幽去芳徑迢花落無人風自掃遍(足㐬)峯蘿蔭垂涼且投柯坐漱瓊瑶登棧捫葛堪舒嘯臨流洗耳淸懷抱笑挹飛泉渴吻消
前腔蒼松繞翠竹交萬木森羅景饒羨猋拂袵披襟向巉巖憇息逍遥碧岑如黛烟籠罩空岩閴寂無人到夢入羅浮懶負樵
三叚子
踈林寂寥倦來時斧斤暫拋靈溪路遥噴珠璣泉飛樹梢㟒嶙屈曲横棧道臨淵坐聽流淙遶見岩畔山花倚風迎笑
滴溜子
青山裏青山裏遠絕塵囂崎嶇路崎嶇路景物蕭條遠聽樵歌聲杳傍水汲淸泉眠芳草度嶺穿林負薪鳥道
尾聲
晚聽鴉鵲簷前噪應是買臣來到看擔月挑雲歸尚早
詩曰
肩松陟嶺路迢迢，夏日炎炎似火燒。
澗畔謾趺苔石上，喜看泉碧飲山瓢。
帶雨鳴柯
步步嬌
岩花摇落東風冷傾刻山光瞑蒙鳩藏樹鳴遠岫㟒嶙黮黮雲遮映濛濛甘霤傾爲採薪荷笠登山巔
醉扶歸
碧蒙茸蔓草迷荒徑濕淋漓靈液澄江凈謾褰裳倚杖撥雲根急鳴柯誰計枝和梗黛烟濃抹色如凝愁隂暗結松蘿影
皂羅袍嵐氣絪縕無定看森森雨足宿鳥飛驚掘雲採月漉(王幼)泓碧嶂丹崖風露冷緑酣紅暎溪橋水平山空岩静松林氣清樵巾濕透還重整
好姐姐
清冷雲横秦嶺看溟濛雨飛芳徑樵雲谷口岩開石鏡明山崖逈行途積潦多泥濘洗盡塵埃萬壑清
香柳娘
聽丁丁斧聲聽丁丁斧聲山鳴谷應雲瀰六合千山暝密廉纎柳營密廉纎柳營白鳥去還鳴雲深悄然静向前山謾行向前山謾行四顧無人不禁淸冷
尾聲
高岡轉過芒鞋騁遥望前路窈冥明日重來豈憚登
詩曰
萬疊浮雲嶺外橫，淋漓嶂雨帶雲生。
飛泉落澗鳴危石，已雜丁丁伐木聲。
賣薪沽酒
【紅錦袍】
俺本是採山人樵子徒每日裡度煙霞誇利斧朝遊山麓潜伐木晚荷荆榛返草廬愛的是鹿爲群鶴爲伍喜的是雲作幙石作餔終朝醉酒酣歌也落得心中一事無
【前腔】
满山中足餱粮卒歳儲因此上覔蒭蕘忘寒暑到秋來弄金風黄葉舞到冬來撒瓊瑤瑞雪鋪春尋碧草來幽谷夏斫靑松緑䕃敷行歌負擔歸家也賣得靑錢換桂醑
前腔
整日間任優游不知榮與枯終日裡向山林忘却朝與暮手持着鋭光芒斤共斧肩横着碧茸茸薪與蕪影蕭蕭戀生涯不辭辛苦樂陶陶儘徜徉教白髩踈只落得老去無羈也閑掃白雲滿地鋪
前腔
也不去走風塵甘自污也不去戴儒冠空稽古冶不去經營貿易爲商賈也不去角力持强振臂呼也不效貪財章武甘折股也不羨紀蹟雲臺書版圖任教自在逍遥也日日山中酒一壺
詩曰
手持利斧出柴扉，冒霧迎風入翠微。
砍得蒼松和老檜，前村換酒醉斜暉。
秋風伐木
宜春令
金風動玉宇涼草萋萋白雲滿牀看紅英落盡籬邊菊綻添幽況月露冷梧葉飄黄曉霜淸莎蟲織紡〈合〉且揮柯伐木林端浩歌蒼莽
前腔
生涯廣事業長滿山中是吾口粮向秋來更喜蟾光皎潔添蕭夾鴈影寒水涸烟蒼螢燄滅天清氣朗〈合前〉
前腔
白蘋嫩紅蓼芳暑全消蟬鳴夕陽聽吟風敗葉蕭蕭幾片成飄蕩大火流斗指西方清商應砧敲幽巷〈合前〉
前腔
心無繫髩欲霜嘆山樵如閒似忙向雲林霧谷崎嶇涉險時來徃玄鳥去叢桂生香潦木盡寒蛩襍響〈合前〉
詩曰
秋到山林萬木凋，嶺頭楓葉帶霜飄。
悲風淅淅侵人面，伐取峯前老榦挑。
披榛踏月
六犯宮詞
長空烟散暮雲妆歛遥見銀河淸淺披榛負棘穿林望斷瑶天金剎靑峯外朱樓白水邊星光燦免影圓遥看映水寫明蠲誰似我執柯伐木心無累誰似我度嶺行歌口浪傳負薪曉日荷歸晚烟恍疑身在淸虛殿夜如年暮雲收盡仙籟寂無喧
前腔
斷崖雲畔碧天如洗〈音筅〉遥看冰輪初轉㳂溪襯步流光踏碎階前擔月穿松徑褰裳浥露㳙山迤邐路顛倒綠陰淡蕩柳拖煙只見那南飛鳥鵲驚還宿只見那喘月吳牛起復眠光含玉宇色侵上玄肩横雲擔如流電望蒼天玉玉繩低轉萬里一輪圓
前腔
青山如画涼颷如箭月色朣朧光滿扶踈桂影亭亭映水澄鮮荷笠歸家急穿林帶月還山風勁山路平笑看人醉㡼樓前怎能似登樓退賊劉琨嘯怎能似牛渚乘舟會謝袁運斤持斧漱石枕泉採薪換酒供宵宴過前川斜横踈影看不足水囘旋
前腔
更闌人倦月明如練晶晶清輝照遠愁看樵子偏嫌伐木顛連斧擔爲生計崎嶇行路艱霜林静玉露㳙前村燈火已無煙怎學得爛柯王子留塵世怎學的佐漢買臣歸故園帶星負重荷月夜還醉酣濁酒眠芳草溢冰盤流輝散彩清影闘嬋娟
【詩曰】
山後山前不定蹤，玄猿白鹿日相從。
披榛歸去天將暝，踏破蒼苔月上松。
寒山荷雪
【好事近】
六出舞長空霎時間填滿提封俄驚百尺斷崖荒草迷蹤聽山中伐木丁丁聲送牝縛取臨危負重匆匆向前村路逈頓教人難辨西東
錦纏道
白茫茫遮斷了雲山幾重模糊了梵王宮俺則見遍乾坤嘯雨嗥風一霎時把藍關道擁那灞橋上浩然驢凍度嶺下危峯遥向那深林荒隴迤邐步匆匆猛可的彤雲鬱蓊嘆淒淒地僻少人蹤
普天樂
戰玉龍翔銀鳳賦梁園歌周詠穿曲徑穿曲徑荷笠迎風杖頭挑古木蒼松西山雲凍聽一聲孤鴈飛過崆峒
古輪臺
嘆嚴冬衡門蓬戶火無功千山疑是銀光瑩聽蕭蕭瑟瑟隨風帶雨粧成瓊樹瑶峯負棘披榛撥雲尋徑關山千里望何窮那更敲窓驚夢把孫康鮫綃透冷映寒窓獨誦程門立遍玉樓起栗霜牙古城空長歌去負薪歸處暮雲重
尾聲
千山寂萬壑空見翠澗瑤溪冰凍爭奈寒樹雲埋路不通
詩曰
朔風昨夜撼區寰，萬壑鋪銀玉作山。
松栢砍完剛满擔，帶瓊歸去路岐難。
鶴月瑤笙四卷終

        </div>
      </div>
    </div>
  </div>
</div>
<!--update:2025-08-30 10:36:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>