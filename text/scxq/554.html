<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,新编《录鬼簿》卷上,新编《录鬼簿》卷下,后序,录鬼簿校注全文在线阅读,录鬼簿校注全文在线下载,大玄古籍书库">
<meta name="description" content="戏剧论著。清王国维(1877—1927)撰。二卷。国维有《王国维遗书》已著录。王氏曾据《录鬼簿》参照他书而成宋元戏曲史及曲录等有关著述。后又将明朱权《太和正音谱》、清钱曾《也是园藏书目》等所录可与此书互证的资料摘出,校勘其他元代戏剧、杂曲流行版本所获资料,笺注其间。从而发现钟氏原本同曹寅等校辑本差异甚大,如曹本全删原本条目下之正名、作者生平后之小令(评语)和贾仲明序。惜王氏未见孟称舜校刻本和天一阁藏明正德间抄本,故校注多有失误。有《王国维公遗书》本(1983年上海古籍书店印行)。_录鬼簿校注_全文在线阅读_录鬼簿校注_全文在线下载_大玄古籍书库">
<title>录鬼簿校注_王国维_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">录鬼簿校注</span> <br/>
          作者： <span class="inputVal" id="bkauthor">王国维</span> <br/>
          朝代： <span class="inputVal" id="bkdate">元代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,曲论,完结</span> <br/>
          字数： <span class="inputVal" id="bknum">[book_length]16622</span> <br/>
          说明： <span class="inputVal" id="bkdec">戏剧论著。清王国维(1877—1927)撰。二卷。国维有《王国维遗书》已著录。王氏曾据《录鬼簿》参照他书而成宋元戏曲史及曲录等有关著述。后又将明朱权《太和正音谱》、清钱曾《也是园藏书目》等所录可与此书互证的资料摘出,校勘其他元代戏剧、杂曲流行版本所获资料,笺注其间。从而发现钟氏原本同曹寅等校辑本差异甚大,如曹本全删原本条目下之正名、作者生平后之小令(评语)和贾仲明序。惜王氏未见孟称舜校刻本和天一阁藏明正德间抄本,故校注多有失误。有《王国维公遗书》本(1983年上海古籍书店印行)。</span> <br/>
          封面： <span class="inputVal" id="bkimg">Z_20285.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]录鬼簿校注
[book_author]王国维
[book_date]元代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,曲论,完结
[book_length]16622
[book_dec]戏剧论著。清王国维(1877—1927)撰。二卷。国维有《王国维遗书》已著录。王氏曾据《录鬼簿》参照他书而成宋元戏曲史及曲录等有关著述。后又将明朱权《太和正音谱》、清钱曾《也是园藏书目》等所录可与此书互证的资料摘出,校勘其他元代戏剧、杂曲流行版本所获资料,笺注其间。从而发现钟氏原本同曹寅等校辑本差异甚大,如曹本全删原本条目下之正名、作者生平后之小令(评语)和贾仲明序。惜王氏未见孟称舜校刻本和天一阁藏明正德间抄本,故校注多有失误。有《王国维公遗书》本(1983年上海古籍书店印行)。
[book_img]Z_20285.jpg


[book_title]序
古汴钟嗣成 编
海宁王国维 校注
贤愚、寿夭、死生、祸福之理，固兼乎气数而言，圣贤未尝不论也。盖阴阳之诎伸，即人鬼之生死。人而知夫生死之道，顺受其正，又岂有岩墙桎梏之厄哉！虽然，人之生斯世也，但以已死者为鬼，而不知未死者亦鬼也。酒罂饭囊，或醉或梦，块然泥土者，则其人与已死之鬼何异？此固未暇论也。其或稍知义理，口发善言，而于学问之道甘于暴弃，临终之后，漠然无闻，则又不若块然之鬼为愈也。予尝见未死之鬼吊已死之鬼，未之思也，特一间耳。独不知天地开辟，亘古及今，自有不死之鬼在。何则？圣贤之君臣、忠孝之士子，小善大功，著在方册者，日月炳焕，山川流峙，及乎千万劫无穷已。是则虽鬼而不鬼者也。余因暇日，缅怀故人，门第卑微，职位不振，高才博识，俱有可录。岁月弥久，湮没无闻，遂传其本末，吊以乐章。复以前乎此者，叙其姓名，述其所作，冀乎初学之士，刻意词章，使冰寒于水，青胜于蓝，则亦幸矣。名之曰《录鬼簿》。嗟乎，余亦鬼也，使已死、未死之鬼作不死之鬼，得以传远，余又何幸焉！若夫高尚之士，性理之学，以为得罪于圣门者，吾党且啖蛤蜊，别与知味者道。
至顺元年龙集庚午月建甲申二十二日辛未，古汴钟嗣成序。

[book_title]新编《录鬼簿》卷上
前辈已死名公，有乐府行于世者：
董解元（大金章宗时人，以其创始，故列诸首。）
太保刘公秉忠
商政叔学士（案学士名道，字正叔，见《元遗山集》三十九卷《千秋录》。）
杜善夫散人（案杜仁杰，字仲梁，又字善夫，济南长清人。）
阎仲章学士（案白兰谷《天籁集》附载僧仲璋《九日述怀·念奴娇》一阕，注云：“仲璋，俗姓阎，法讳志琏，号山泉道人。”）
张子益平章
王和卿学士（案胡元瑞《笔丛》疑和卿即实父，非是。和卿，大名人；实父，大都人也。）
盍志学学士（案《太和正音谱》有阚志学，又有盍西村。）
杨西庵参政（案参政名果，字正卿，蒲阴人，《元史》有传。）
胡紫山宣尉（少凯。 案宣慰名祗遹，《元史》有传。）
卢疏斋学士（处道。 案学士名挚，涿州人。胡元瑞云：“永嘉人。”）
姚牧庵参政（案参政名燧，《元史》有传。）
徐子方宪使（案宪使名琰，字子方，号容斋，又自号汶叟，东平人。至元初，荐为陕西行省郎中官，至翰林学士承旨，谥文献。）
不忽木平章（案平章一名时用，字用臣，《元史》有传。）史中丞
张九元帅（案元帅名弘范。）
荆汉臣参政（案《太和正音谱》作荆干臣。）
陈草庵中丞
张梦符宪使
陈国宾宪使
刘中庵承旨（案承旨名敏中，《元史》有传。）
马彦良都事
赵子昂承旨
阎彦举学士（案学士名复。蒋正子《山房随笔》云：阎子静复至元间翰林学士，后廉访浙西。）
白无咎学士（案学士名贲，白珽子。）
滕玉霄应奉（案应奉名宾，一名斌，黄岗人，或云睢阳人。）
邓玉宾同知
冯海粟待制（案待制名子振，攸州人。）
贯酸斋学士（案学士名小云石海涯，《元史》有传。）
曹光辅学士
张洪范宣慰
方今名公：
郝新庵左丞（案左丞名天挺，字继先。《元史》有传，《太和正音谱》作郝新斋。）
曹以斋尚书（克明。 案尚书名鉴，宛平人。《元史》有传。）
刘时中待制（案杨朝英《阳春白雪》：刘时中，号逋斋，又云古洪刘时中，则南昌人也。元又有二刘时中：一见《世祖本纪》，一见《遂昌杂录》，均非此人。）
萨天锡照磨（案照磨名都剌。）
李溉之学士（案学士名泂，《元史》有传。）
曹子贞学士（案学士名元用，《元史》有传。）
马昂夫总管（案元《草堂诗馀》有九皋司马昂父。）
班恕斋知州（彦功。 案知州名惟志。）
马雪芳府判
王继学中丞（案中丞名士熙，东平人，王构之子。）
右前辈公卿居要路者，皆高才重名，亦于乐府留心。盖文章、政事，一代典型，乃平日之所学，而歌曲、词章，由于和顺积中，英华自然发外。自有乐章以来，得其名者止于此。盖风流蕴藉，自天性中来，若夫村朴鄙陋，固不必论也。
前辈已死名公才人，有所编传奇行于世者：
关汉卿（大都人，太医院尹，号已斋叟。）
《关张双赴西蜀梦》
《董解元醉走柳丝亭》
《丙吉教子立宣帝》
《薄太后走马救周勃》
《太常公主认先皇》
《曹太后死哭刘夫人》
《荒坟梅竹鬼团圆》
《闺怨佳人拜月庭》（案《也是园书目》作《王瑞兰私祷拜月亭》，《太和正音谱》亦作《拜月亭》。）
《风月状元三负心》
《没兴风雪瘸马记》
《金银交钞三告状》
《苏氏造织锦回纹》（原本“造”作“进”，从钞本。）
《介休县敬德降唐》
《升仙桥相如题柱》
《金谷园绿珠坠楼》
《汉匡衡凿壁偷光》
《刘夫人写恨万花堂》（“写恨”原本作“书写”，从钞本。）
《吕蒙正风雪破窑记》
《晏叔元风月鸿鹄天》（案晏叔元，当作“叔原”。）
《钱大尹智宠谢天香》
《姑苏台范蠡进西施》
《开封府萧王勘龙衣》
《杜蕊娘智赏金线池》
《柳花亭李婉复落娼》
《望江亭中秋切鲙旦》
《甲马营降生赵太祖》
《贤孝妇风雪双驾车》
《双提尸冤报汴河冤》
《老女婿金马玉堂春》
《宋上皇御断鸳鸯簿》（“鸳鸯”原本作“姻缘”，从钞本。）
《崔玉箫担水浇花旦》
《晋国公裴度还带》（案《也是园书目》作《山神庙裴度还带》。）
《隋炀帝牵龙舟》
《风雪狄梁公》
《屈勘宣华妃》
《月落江梅怨》
《烟月旧风尘》（案《也是园书目》、《元曲选》均作《赵盼儿风月救风尘》，《太和正音谱》作《救风尘》。）
《管宁割席》
《白衣相高凤漂麦》
《孙康映雪》
《唐明皇哭香囊》
《唐太宗哭魏徵》
《邓夫人哭存孝》
《关大王单刀会》
《温太真玉镜台》
《武则天肉醉王皇后》
《翠华妃对玉钗》（案《太和正音谱》作《对玉钏》。）
《汉元帝哭昭君》
《刘夫人救哑子》
《刘盼盼闹衡州》（案《太和正音谱》作《闹邢州》。）
《吕无双铜瓦记》（“瓦”一作“丸”。）
《风流孔目春衫记》
《萱草堂玉簪记》
《钱大尹鬼报绯衣梦》（案《也是园书目》作《钱大尹智勘绯衣梦》。）
《楚云公主酹江月》
《鲁元公主三啖赦》
《醉娘子三撇嵌》
《诈妮子调风月》
高文秀（东平人，府学，早卒。）
《黑旋风诗酒丽春园》
《黑旋风大闹牡丹园》
《黑旋风敷演刘耍和》
《老郎君养子不及父》
《黑旋风斗鸡会》
《黑旋风穷风月》
《黑旋风乔教学》
《黑旋风双献头》
《黑旋风借尸还魂》
《禹王庙霸王举鼎》
《忠义士班超投笔》
《五凤楼潘安掷果》
《好酒赵元遇上皇》
《木叉行者锁水母》
《豹子尚书谎秀才》
《豹子秀才不当差》
《豹子令史自请俸》（“自”原作“干”，钞本及《太和正音谱》均作“自”。）
《病樊哙打吕青》（案《太和正音谱》作《打吕胥》。《史记·樊哙传》“以吕后女弟吕须为妇”，“须”、“胥”由音同而误，又由“胥”而误为“青”耳。）
《刘先主襄阳会》
《穷秀才双弃瓢》
《烟月门神诉冤》
《须贾谇范睢》
《周瑜谒鲁肃》
《风月害夫人》
《伍子胥弃子走樊城》
《太液池儿女并头莲》
《郑元和风雪打瓦罐》
《醉秀才戒酒论杜康》
《相府门廉颇负荆》
《御史台赵尧辞金》
《志公和尚开哑禅》
《宣帝问张敞画眉》
郑廷玉（彰德人。）
《楚昭王疏者下船》
《齐景公驷马奔阵》（案《太和正音谱》作《驿马奔陈》。）
《采石渡渔父辞剑》
《冷脸刘斌料到底》
《布袋和尚忍字记》
《孟县宰因祸致福》
《风月郎君双教化》
《冤报冤贫儿乍富》
《宋上皇御断金凤钗》
《包待制智勘后庭花》
《吹箫女悔教凤皇儿》
《尉迟公鞭打李道焕》
《子父梦秋夜栾城驿》
《卖儿女没兴王公绰》
《一百二十行贩扬州》
《看钱奴冤家债主》
《奴杀主因福折福》
《曹伯明复勘赃》
《汉高祖哭韩信》
《萧丞相复勘赃》
《孟姜女送寒衣》
《风月七真堂》
《孙恪遇猿》
白仁甫（文举之子，名朴，真定人，号兰谷先生，赠嘉议大夫，掌礼仪院太卿。）
《秋江风月凤皇船》（案《太和正音谱》作《灯月凤皇船》。）
《鸳鸯简墙头马上》（案《元曲选》、《也是园》均作《裴少俊墙头马上》。）
《萧翼智赚兰亭记》
《唐明皇秋夜梧桐雨》
《韩翠苹御水流红叶》
《董秀英花月东墙记》
《祝英台死嫁梁山伯》
《楚庄王夜宴绝缨会》
《苏小小月夜钱塘梦》
《薛琼琼月夜银筝怨》（原本脱一“琼”字，据钞本增。）
《唐明皇游月宫》（案《太和正音谱》作《幸月宫》。）
《汉高祖斩白蛇》
《阎师道赶江》
《泗上亭长》（案《太和正音谱》作《高祖归庄》。）
《崔护谒浆》
庾吉甫（名天锡，大都人。中书省掾，除员外郎，中山府判。）
《隋炀帝江月锦帆舟》
《孟尝君鸡鸣度关》
《会稽山买臣负薪》
《薛昭误入兰昌宫》
《封骘先生骂上元》
《英烈士周处三害》
《杨太真霓裳怨》
《杨太真华清宫》
《常何荐马周》
《裴航遇云英》
《列女青绫台》
《玉女琵琶怨》
《秋夜凌波梦》
《秋月蕊珠宫》
《苏小卿丽春园》（“卿”原本作“春”，从钞本。）
马致远（大都人，号东篱，任江浙行省务官。）
《刘阮误入桃源洞》
《江州司马青衫泪》
《风雪骑驴孟浩然》
《太华山陈抟高卧》
《冻吟诗踏雪寻梅》
《大人先生酒德颂》
《吕太后人彘戚夫人》
《吕洞宾三醉岳阳楼》
《王祖师三度马丹阳》
《孟朝云风雪岁寒亭》
《吕蒙正风雪斋后钟》（“斋”原本作“饭”，从钞本。）
《孤雁汉宫秋》
李文蔚（真定人，江州路瑞昌县尹。）
《汉武帝死哭李夫人》
《蔡逍遥醉写石州慢》（案《太和正音谱》作《蔡萧宗》，当作“萧闲”。）
《卢亭亭担水浇花旦》
《张子房圮桥进履》
《报冤台燕青扑鱼》
《濯锦江鱼雁传情》
《谢安东山高卧》（赵公辅次本，盐咸韵）
《谢玄破苻坚》
《金水题红怨》
《秋夜芭蕉雨》
《风雪推车记》（案《太和正音谱》作《风月推车旦》。）
《燕青射雁》
李直夫（女真人，德兴府住，即蒲察李五。）
《念奴教乐府》
《武元皇帝虎头牌》（案《元曲选》作《便宜行事虎头牌》。）
《颖考叔孝谏庄公》
《邓伯道弃子留侄》
《风月郎君怕媳妇》
《尾生期女渰蓝桥》
《宦门子弟错立身》
《歹斗娘子劝丈夫》
《俏郎君占断风光好》
《谎郎君败坏尽风光好》
《晏叔原风月夕阳楼》
吴昌龄（西京人。）
《唐三藏西天取经》
《张天师夜祭辰钩月》
《浣花女抱石投江》
《那吒太子眼睛记》
《浪子回回赏黄花》
《鬼子母揭钵记》
《月夜走昭君》
《狄青扑马》
《货郎末泥》
王实甫（大都人。）
《东海郡于公高门》
《孝父母明达卖子》
《曹子建七步成章》
《才子佳人拜月亭》（“亭”原本作“庭”，从钞本。）
《韩彩云丝竹芙蓉亭》
《崔莺莺待月西厢记》
《苏小卿月夜贩茶船》（“卿”原本作“郎”，从钞本。）
《四大王歌舞丽春堂》（案《元曲选》作《四丞相歌舞丽春堂》，原本作“台”，从钞本。）
《吕蒙正风雪破窑记》
《赵光普进梅谏》
《诗酒丽春园》
《陆绩怀橘》
《双渠怨》（案都穆《南濠诗话》引此书，作《双蕖怨》。《太和正音谱》作《双题怨》误。）
《娇红记》
武汉臣（济南府人。）
《抱侄携男鲁义姑》
《虎牢关三战吕布》（郑德辉次本。）
《女元帅挂甲朝天》
《曹伯明错勘赃》（次本。）
《穷韩信登坛拜将》
《赵太子创立天子班》
《郑琼娥梅雪玉堂春》
《谢琼双千里关山怨》
《散家财天赐老生儿》
《四哥哥神助》
王仲文（大都人。）
《淮阴县韩信乞食》
《洛阳令董宣强项》
《感天地王祥卧冰》
《七星坛诸葛祭风》
《汉张良辞朝归山》
《齐贤母三教王孙贾》
《诸葛亮秋风五丈原》
《赵太祖夜斩石守信》
《救孝子贤母不认尸》
《孟月梅写恨锦江亭》
李寿卿（太原人，将仕郎，除县丞。“除”原作“徐”，从钞本改。）
《说专诸伍员吹箫》
《月明三度临岐柳》
《船子和尚秋莲梦》
《吕太后定计斩韩信》
《吕太后夜镇鉴湖亭》
《司马昭复夺受禅台》
《鼓盆歌庄子叹骷髅》
《吕太后祭浐水》
《吕无双远波亭》
《辜负吕无双》（与《远波亭》关目同。）
尚仲贤（真定人，江浙行省务官。）
《张生煮海》
《崔护谒浆》（十六曲次本。）
《尉迟恭三夺槊》
《陶渊明归去来辞》（案《太和正音谱》作“归去来兮”。）
《凤皇坡越娘背灯》（“坡”原本作“波”，从钞本。）
《洞庭湖柳毅传书》
《没兴花前秉烛旦》
《武成庙诸葛论功》
《海神庙王魁负桂英》
《汉高祖濯足气英布》
石君宝（平阳人。案“宝”，《正音谱》作“实”。）
《士女秋香怨》
《吕太后醢彭越》
《柳眉儿金钱记》（“记”原作“花”，从钞本改。）
《穷解子红绡驿》
《鲁大夫秋胡戏妻》
《东吴小乔哭周瑜》
《李亚仙诗酒曲江池》
《赵二世醉走雪香亭》
《张天师断岁寒三友》
《诸宫调风月紫云亭》
杨显之（大都人。与汉卿莫逆交，凡有珠玉，与公较之。）
《刘泉进瓜》
《黑旋风乔断案》
《丑驸马射金钱》
《临江驿潇湘夜雨》
《萧县君风雪酷寒亭》（案《元曲远》作《郑孔目风雪酷寒亭》。）
《蒲鲁忽刘屠大拜门》
《大报冤两世辨刘屠》（案《正音谱》作“小刘屠”。）
《借通县跳神师婆旦》
纪天祥（大都人，与李寿卿、郑廷玉同时。《太和正音谱》作“纪君祥”。）
《驴皮记》
《曹伯明错勘赃》
《李元真松阴记》
《赵氏孤儿冤报冤》
《韩湘子三度韩退之》
《信安王断复贩茶船》
于伯渊（平阳人。）
《白门斩吕布》
《吕太后饿刘友》
《丁香回回鬼风月》
《莽和尚复夺珍珠船》（“船”原作“旗”，从钞本；《正音谱》亦作“旗”。）
《尉迟公病立小秦王》
《狄梁公智斩武三思》
戴善甫（真定人，江浙行省务官。）
《伯俞泣杖》
《宫调风月紫云亭》
《关大王三捉红衣怪》
《陶秀宝醉写风光好》（案“宝”当作“实”，《元曲选》作《陶学士醉写风光好》。）
《柳耆卿诗酒玩江楼》
王廷秀（山东益都人，淘金千户。）
《盐客三告状》（案《太和正音谱》“三”作“双”。）
《秦始皇坑儒焚典》
《周亚夫屯细柳营》
《石头和尚草庵歌》
张时起（字才英，东平府学生，居长芦。）
《昭君出塞》
《赛花月秋千记》（六折。案《太和正音谱》作《秋千怨》。）
《霸王垓下别虞姬》
《沈香太子劈华山》
费唐臣（大都人，君祥之子。）
《斩邓通》
《汉丞相韦贤籝金》
《苏子瞻风雪贬黄州》
赵子祥
《崔和担土》
《风月害夫人》（次本。 案《太和正音谱》作“喾夫人”。）
《太祖夜斩石守信》（次本。）
姚守中（洛阳人，牧庵学士侄，平江路吏。）
《汉太守郝廉留钱》（“廉”原作“连”，从钞本改。）
《神武门逢萌挂冠》
《褚遂良扯诏立东宫》
李好古（保定人，或云西平人。）
《张生煮海》
《巨灵劈华岳》
《赵太祖镇凶宅》
赵文殷（彰德人，教坊色长。 案《太和正音谱》作“赵文敬”。）
《渡孟津武王伐纣》
《宦门子弟错立身》（次本。）
《张果老度脱哑观音》
张国宝（大都人，即喜时营教坊勾管。 案《元曲选》、《太和正音谱》均作“张国宾”。）
《汉高祖衣锦还乡》
《薛仁贵衣锦还乡》
《相国寺公孙汗衫记》
红字李二（京兆人，教坊刘耍和婿。）
《病杨雄》
《板踏儿黑旋风》
《折担儿武松打虎》
李郎（刘耍和婿，或云张国宝作。 案《元曲选》、《太和正音谱》均作“花李郎”。）
《 懆判官钉一钉》
《莽张飞大闹相府院》
赵天锡（汴梁人，镇江府判。）
《试汤饼何郎傅粉》
《贾爱卿金钱剪烛》（案《太和正音谱》作《金钗剪烛》。）
梁进之（大都人，警巡院判，除县尹，又除大兴府判，次除知和州，与汉卿世交。）
《赵光普进梅谏》
《东海郡于公高门》（旦本。）
王伯成（涿州人，有《天宝遗事诸宫调》行于世。）
《张骞泛浮槎》
《李太白贬夜郎》
孙仲章（大都人，或云李仲章。）
《卓文君白头吟》
《金章宗断遗留文书》
赵明道（大都人。 案《太和正音谱》作“赵明远”。）
《陶朱公范蠡归湖》
《韩湘子三赴牡丹亭》
赵公辅（平阳人，儒学提举。）
《晋谢安东山高卧》（汴本。）
《栖凤堂倩女离魂》
李子中（大都人，知事除县尹。）
《崔子弑齐君》
《贾充宅韩寿偷香》
李进取（大名人，官医大夫。 案《太和正音谱》作“李取进”。）
《穷解子破伞雨》
《神龙殿栾巴噀酒》
《司马昭复夺受禅台》
岳伯川（济南人，或云镇江人。）
《罗光远梦断杨贵妃》
《吕洞宾度铁拐李岳》
康进之（棣州人，一云陈进之。）
《黑旋风老收心》
《梁山泊黑旋风负荆》
顾仲清（东平人，清泉惕司令。）
《陵母伏剑》
《荥阳城火烧纪信》
石子章（大都人。）
《秦翛然竹坞听琴》
《黄贵娘秋夜竹窗雨》
侯正卿（真定人，号艮斋先生。）
《关盼盼春风燕子楼》
史九散人（真定人，武昌万户。 案《太和正音谱》作“史九敬先”。）
《花间四友庄周梦》
孟汉卿（亳州人。）
《张鼎智勘魔合罗》
李宽甫（大都人。刑部令史，除庐州合淝县尹。）
《汉丞相丙吉问牛喘》
李行甫（绛州人。 案《太和正音谱》、《元曲选》均作“李行道”。）
《包待制智赚灰[襕]（阑）记》
费君祥（大都人，唐臣父。与汉卿交，有《爱女论》行于世。）
《才子佳人菊花会》
江泽民（真定人。 案《太和正音谱》作“汪泽民”，误。）
《糊突包待制》
陈宁甫（大名人。 案《太和正音谱》作“陈定夫”。）
《风月两无功》
陆显之（汴梁人，有《好儿赵正》话本。）
《宋上皇碎冬凌》
狄君厚（平阳人。）
《晋文公火烧介子推》
孔文卿（平阳人。）
《秦太师东窗事犯》（一云，杨驹儿作。）
张寿卿（东平人，浙江省掾吏。）
《谢金莲诗酒红梨花》
刘唐卿（太原人，皮货所提举，在王彦博左丞席上，曾咏“博山铜细袅香风”者。）
《蔡顺摘椹养母》
《李三娘麻地捧印》
彭伯威（保定人。案《太和正音谱》作“彭伯城”。）
《四不知月夜京娘怨》（又云“郭安道作”。）
李时中（大都人，中书省掾，除工部主事。）
《开坛阐教黄粱梦》（第一折马致远，第二折李时中，第三折花李郎学士，第四折红字李二。）
右前辈编撰传奇名公，仅止于此，才难之云，不其然乎？余僻处一隅，闻见浅陋，散在天下，何地无才？盖闻则必达，见则必知，姑叙其姓名于右。其所编撰，余友陆君仲良，得之于兄斋先生吴公，然亦未尽其详。余生也晚，不得预几席之末，不知出处，故不敢作传以吊云。

[book_title]新编《录鬼簿》卷下
方今已亡名公才人，余相知者，为之作传，以《凌波曲》吊之：
宫天挺
天挺，字大用，大名开州人。历学官，除钓台书院山长。为权豪所中，事获辨明，亦不见用。卒于常州。先君与之莫逆交，故余常得侍坐，见其吟咏。文章笔力，人莫能敌。乐章歌曲，特余事耳。
《严子陵钓鱼台》
《会稽山越王尝胆》
《死生交范张鸡黍》
《济饥民汲黯开仓》
《宋仁宗御览托公书》
《宋上皇御赏凤凰楼》
豁然胸次扫尘埃，久矣声名播省台。先生志在乾坤外，敢嫌天地窄。更词章，压倒元、白。凭公（原作“心”，据钞本改） 地，据手策，数当今，无此（原作“比”，据钞本改） 英才。
郑光祖
光祖，字德辉，平阳襄陵人。以儒补杭州路吏。为人方直，不妄与人交，故诸公多鄙之，久则见其情厚，而他人莫之及也。病卒，火葬于西湖之灵芝寺，诸吊送客（原作“各”，据钞本改） 有诗文。公之所作，不待备述，名闻（原作“香”，据钞本改） 天下，声振闺阁。伶伦辈称“郑老先生”，皆知其为德辉也。惜乎！所作贪于俳谐，未免多于斧凿，此又别论焉。
《紫云娘》
《齐景公哭晏婴》
《周亚夫细柳营》
《李太白醉写秦楼月》
《丑齐后无盐破连环》
《陈后主玉树后庭花》
《三落水鬼泛采莲船》
《王太后摔印哭孺子》
《放太甲伊尹扶汤》
《秦赵高指鹿为马》
《 梅香翰林风月》
《醉思乡王粲登楼》
《周公辅成王摄政》
《迷青琐倩女离魂》
《虎牢关三战吕布》（末旦头折次本。）
《谢阿蛮梨园乐府》（案《太和正音谱》作《梁园乐府》。）
《崔怀宝月夜闻筝》
乾坤膏馥润肌肤，锦绣文章满肺腑，笔端写出惊人句。解（原无“解”字，从钞本增）番腾今共古，占词场，老将伏输。翰林风月，梨园乐府，端的是，曾下工夫。
金仁杰
仁杰，字志甫，杭州人。余自幼时闻公之名，未得与之见也。公小试钱谷，给由江浙，遂一见如平生欢，交往二十年如一日。天历元年戊辰冬，授建康崇宁务官。明年己巳正月叙别。三月，其二子护柩来杭，知公气中而卒。呜呼，惜哉！所述虽不骈丽，而其大概，多有可取焉。
《蔡琰还朝》（次本。）
《秦太师东窗事犯》
《周公旦抱子设朝》（喜春来按。）
《萧何月夜追韩信》
《长孙皇后鼎镬谏》
《玉津园智斩韩太师》
《苏东坡夜宴西湖梦》
心交元不问亲疏，契饮那能较有无。谁知一上金陵路，叹亡之，命矣夫！梦西湖，何不归欤？魂来处，返故居，比梅花，想更清癯。
范康
康，字子安，杭州人。明性理，善讲解，能词章，通音律。因王伯成有《李太白贬夜郎》，乃编《杜子美游曲江》，一下笔即新奇，盖天资卓异，人不可及也。
《曲江池杜甫游春》
《陈季卿悟道竹叶舟》
诗题雁塔写秋空，酒满 船棹晚风，诗筹酒令闲吟咏。占文场，第一功，扫千军，笔阵元戎。龙蛇梦，狐兔踪，半生来，弹指声中。
曾瑞
瑞，字瑞卿，大兴人。自北来南，喜江浙人才之多，羡钱塘景物之盛，因而家焉。神采卓异，衣冠整肃，优游于市井，洒然如神仙中人。志不屈物，故不愿仕，自号褐夫。江淮之达者，岁时馈送不绝，遂得以徜徉卒岁。临终之日，诣门吊者以千数。余尝接音容，获承言话，勉励之语，润益良多。善丹青，能隐语；小曲有《诗酒馀音》行于世。
《才子佳人误元宵》
江湖儒士慕高名，市井儿童诵瑞卿，衣冠济楚人钦敬。更心无宠辱惊，乐幽闲，不解趋承。身如在，死若生，想音容，犹见丹青。
沈和
和，字和甫，杭州人。能词翰，善谈谑，天性风流，兼明音律，以南北调合腔，自和甫始。如《潇湘八景》、《欢喜冤家》等曲，极为工巧。后居江州，近年方卒。江西称为“蛮子关汉卿”者是也。
《祈甘雨货郎朱蛇记》
《徐驸马乐昌分镜记》
《郑玉娥燕山逢故人》
《闹法场郭兴阿扬》（原作“何扬”，《太和正音谱》与钞本均作“阿扬”。）
《欢喜冤家》（钞本无。）
五言尝写和陶诗，一曲能传冠柳词，半生书法欺颜字。占风流，独我师。是梨园，南北分司。当时事，子细思，细思量，不似当时。
鲍天祐
天祐，字吉甫，杭州人。初业儒，长事吏。簿书之役，非其志也。跬步之间，惟务搜奇索古而已。故其编撰，多使人感动咏叹。余与之谈论节要，至今得其良法。才高命薄，今犹古也，竟止昆山州吏而卒（“卒”原本作“止”，从钞本）。
《王妙妙死哭秦少游》
《史鱼尸谏卫灵公》
《忠义士班超投笔》
《贪财汉为富不仁》
《摘星楼比干剖腹》
《英雄士杨震辞金》
《汉丞相宋弘不谐》
《孝烈女曹娥泣江》
平生词翰在宫商，两字推敲付锦囊，耸吟肩，有似风魔状。苦劳心，呕断肠，视荣华，总是干忙。谈音律，论教坊，唯先生，占断排场。
陈以仁
以仁，字存甫，杭州人。以家务雍容，不求闻达，日与南北士大夫交游。僮仆辈以茶汤酒果为厌，公未尝有难色。然其名因是而愈重。能博古，善讴歌。其乐章间出一二，俱有骈丽之句。
《锦堂风月》
《十八骑误入长安》
钱塘风物尽飘零，赖有斯人尚老成。为朝元，恐负虚皇命。凤箫寒，鹤梦惊。驾天风，直上蓬瀛。芝堂静，蕙帐清，照虚梁，落月空明。
范居中
居中，字子正，冰壶其号也，杭州人。父玉壶，前辈名儒。假卜术为业，居杭之三元楼前。每岁元夕，必以时事题于纸灯之上，杭人聚观，远近皆知父子之名。公精神秀异，学问该博，尝出大言矜肆，以为笔不停思，文不阁笔。诸公知其有才，不敢难也。善操琴，能书法。其妹亦有文名，大德年间被旨赴都，公亦北行，以才高不见遇，卒于家。有乐府及南北腔行于世。
向、歆传业振家声，羲、献临池播令名。操焦桐，只许知音听。售千金，价未轻，有谁如父子才能？冰如玉，玉似冰，暎壶天，表里澄清。
施惠（一云姓沈）
惠，字君美，杭州人。居吴山城隍庙前，以坐贾为业。公巨目美髯，好谈笑。余尝与赵君卿、陈彦宝（原作“实”，据钞本改） 、颜君常至其家。每承接款，多有高论。诗酒之暇，惟以填词、和曲为事。有《古今砌话》，亦成一集，其好事也如此。
道心清净绝无尘，和气雍容自有春，吴山风月收拾尽。一篇篇，字字新，但思君，赋尽《停云》。三生梦，百岁身，到头来，衰草荒坟。
黄天泽
天泽，字德润，杭州人。和甫沈公同母弟也。风流酝藉，不减其兄。幼年屑就簿书，先在漕司，后居省府，郁郁不得志。昆山听补州吏，又不获用，咄咄书空而已，然亦竟不归而终。公有乐府，播于世人耳目，无贤愚皆称赏焉。
一心似水道为邻，四体如春德润身，风流才调真英俊。轶前车，继后尘，谩苍天，委任斯文。岐山凤，鲁甸鳞，时有亨屯。
沈拱
拱，字拱之，杭州人。天资颖悟，文质彬彬。然惟不能俯仰，故不愿仕。所编乐府最多。以老无后，病无所归，存甫馆于家，不旬日而亡。存甫殡送之，重友谊也。
掀髯得句细推敲，举笔为文善解嘲，天生才艺藏怀抱。奈玉石，相混淆，更多逢，世事 （原作“咬嗃”，据钞本改） ，蜂为市，燕有巢，吊斜阳，缓走西郊。
赵良弼
良弼，字君卿，东平人。总角时，与余同里闬，同发蒙，同师邓善之、曹克明、刘声之三先生，又于省府同笔砚。公经史问难，诗文酬唱，及乐章、小曲，隐语、传奇，无不究竟。所编《梨花雨》，其辞甚丽。后补嘉兴路吏，迁调杭州。天历元年冬，卒于家。公之风流酝藉、开怀待客，人所不及，然亦以此见废。能裁字，善丹青，但以末技，故不备录。
《春夜梨花雨》
闲中袖手刻新词，醉后挥毫写旧诗，两般总是龙蛇字。不风流，难会此，更文才，宿世天资。感夜雨，梨花梦，叹秋风，两鬓丝，住人间，能有多时？
陈无妄
无妄，字彦实，东平人。与余及君卿同舍。性资沈重，事不苟简，以苛刻为务，讦直为忠，与人寡合，人亦难之。公于乐府、隐语，无不用心。补衢州路吏，后迁婺州。升浙东宪吏，调福建道。天历二年三月，以忧卒，其弟彦正殡葬之。乐府甚多，惜乎其不甚传也。
府垣几月露忠肝，宪幕冰霜岂汙（原作“汗”，据钞本改） 颜。薏苡生谗间，甘心愿就闲。转回头，梦入槐安。后会何时再，英灵甚日还？望东南，翘首三山。
廖毅
毅，字弘道，建康人。泰定三年丙寅春，因余友周仲彬与之会，即叙平生欢。时出一二旧作，皆不凡俗，如越调《一点灵光》，借灯为喻。〔仙吕·赚煞〕曰：“因王魁浅情，将桂英薄幸，致令得泼烟花，不重俺俏书生。”发越新鲜，皆非蹈袭。天历二年春抱疾，丧于友人江汉卿家。汉卿与黄焕章买棺具殓，召其亲来，火葬城外寺中。公能书，善行文，不幸早卒（原误作“草率”，据钞本改） 。题伍王庙壁，有〔折桂令〕 一曲，及绝句云（原作“及有绝句”，据钞本改） ：“浩浩凌云志，巍巍报国心。忠魂与潮汐，万古不消沉。”其感慨激烈，徒憎怅怏。噫！天之生物也，裁成辅相，以左右民，奈何如是之偏戾也？人犹有所憾者，良以此夫。
人间未得注金瓯，天上先教记玉楼。恨苍穹，不与斯人寿。未成名，一土丘，叹平生，壮志难酬。朝还暮，春又秋，为思君，泪满鹴裘。
乔吉甫
吉甫，字梦符，太原人。号笙鹤翁，又号惺惺道人。美容仪，能词章，以威严自饬，人敬畏之。居杭州太乙宫前，有《题西湖》〔梧叶儿〕百篇，名公为之序。江湖间四十年，欲刊所作，竟无成事者。至正五年二月，病卒于家。
《怨风月娇云认玉钗》
《杜牧之诗酒扬州梦》
《玉箫女两世姻缘》
《死生交托妻寄子》
《马光祖勘风尘》（案《太和正音谱》作《勘风情》。）
《荆公遣妾》
《唐明皇御断金钱记》
《节妇牌》
《贤孝妇》
《九龙庙》
《燕乐毅黄金台》
平生湖海少知音，几曲宫商大用心，百年光景还争甚？空嬴得，雪鬓侵。跨仙禽，路绕云深。欲挂坟前剑，重听膝上琴，漫携琴，载酒相寻。
睢景臣
景臣，后字景贤。大德七年，公自维扬来杭州，余与之识。自幼读书，以水沃面，双眸红赤，不能远视。心性聪明，酷嗜音律。维扬诸公，俱作《高祖还乡》套数，惟公〔哨遍〕制作新奇，皆出其下。又有〔南吕·一枝花〕《题情》云：“人间燕子楼，被冷鸳鸯锦。酒空鹦鹉盏，钗折凤凰金。”亦为工巧，人所不及也。
《千里投人》
《莺莺牡丹记》
《楚大夫屈原投江》
吟髭撚断为诗魔，醉眼慵开为酒酡。半生才便作三闾，些叹番成《薤露歌》。等闲间，苍鬓成（抄本无“成”字） 皤。功名事，岁月过，又待如何？
吴本世
本世，字中立，为杭州人（“人”字原脱，据钞本补） 。天资明敏，好为词章、隐语、乐府，有《本道斋乐府小稿》，及诗谜数千篇。以贫病不得志而卒，呜呼，惜哉！
语言辩利扫千兵，心性聪明误半生。来芜穷，又染维摩病。想天公，忒世（“世”字原脱，据钞本补） 情，使英雄，遗恨难平。寒泉净，碧藻馨，敢荐幽冥。
周文质
文质，字仲彬。其先建德人，后居杭州，因而家焉（“焉”字原脱，据钞本补） 。体貌清癯，学问该博，资性工巧，文笔新奇。家世儒业，俯就路吏。善丹青，能歌舞，明曲调，谐音律。性尚豪侠，好事敬客。余与之交二十年，未尝跬步离也。元统二年六月，余自吴江回，公已抱病，盛暑中，止以为痈疖之毒，而不经意也。医足踵门，病及五月，而无瞑眩之药。十一月五日，卒于正寝。呜呼，痛（“痛”字原脱，据钞本补） 哉！始余编此集，公及见之，题其名姓于未死鬼之列。尝与论及亡友，未尝不握手痛惋，而公亦中年而殁，则余辈衰老萎惫者，又可（“又可”二字原脱，据钞本补） 以久于人世也欤？噫，往者不可追，来者不可期。已而，已而，此余深有感于公也！
《孙武子教女兵》
《春风杜韦娘》
《持汉节苏武还乡》
《敬新磨戏谏唐庄宗》
丹墀未叩玉楼宣，黄土应埋白骨冤，羊肠曲折云千变。料人生，亦惘然。叹孤坟，落日寒烟。竹下泉声细，梅边月影圆，因思君，歌舞十全。
已死才人不相知者：
胡正臣
正臣，杭州人（“人”字原脱，据钞本补）。 与志甫、存甫及诸公交游。董解元《西厢记》自“吾皇德化”至于终篇，悉能歌之。至于古之乐府、慢词、李霜涯赚令，无不周知。辞世已三十年矣，士大夫想其风流酝藉，尚在目前。其子存善，能继其志。小山《乐府》、仁卿《金缕新声》、瑞卿《诗酒馀音》，至于《群玉丛珠》，裒集诸公所作，编次有伦。及将古本□□，直取潭州易氏印行，元文□读无讹，尽于书坊刊行，亦士林之翘楚也。余尝言之：“人孰无死，死而有子；人孰无子，如胡公之嗣，若敖氏之鬼不馁矣。”
李显卿
显卿，东平人。以父为浙省掾，因居杭焉。自幼粗涉书史，酷嗜隐语，遂通词章。作〔赚煞〕成□□篇，总而计之四百；乐章称是。至正辛巳，以荫父职钱谷官，由台州经庆元会余，别后遂无闻，久之不禄矣。
王思顺
思顺有《题包巾》及《镜儿缕带》等套数。
苏彦文
彦文有《地冷天寒》越调及诸乐府。
屈彦英
彦英，字英甫，编《一百二十行》及《看钱奴》院本等。
李齐贤
齐贤与余同窗友，后不相闻，亦有乐府。
李用之
用之，淞江人。有戏谑乐府极多。
刘宣子
宣子，字叔昭。与余同窗，后不相会，故不知其详。所编乐府甚多。补淮甫宪司书吏卒。
顾廷玉
廷玉，淞江人。有乐府。
俞仁夫
仁夫，杭州人。有乐府。
张以仁
以仁，湖州人。有乐府。
右所录，若以读书万卷，作三场文，占夺巍科，首登甲第者，世不乏人。其或甘心岩壑，乐道守志者，亦多有之。但于学问之余、事务之暇，心机灵变，世法通疏，移宫换羽，搜奇索怪，而以文章为戏玩者，诚绝无而仅有者也。此哀诔之所以不得不作也，观者幸无诮焉。
方今才人相知者，纪其姓名、行实并所编：
黄公望
公望，字子久，乃陆神堂（“堂”原作“童”，据钞本改） 之次弟也，系姑苏琴川子游巷居。髫龀时，螟蛉温州黄氏为嗣，因而姓焉。其父年九旬时方立嗣，见子久乃云：“黄公望子久矣！”先充浙西宪令，以事论经理田粮获直，后在京为权豪所中，改号一峰。原居淞江，以卜术闲居自命（“自命”原作“目今”，据钞本改）。 弃人间事，易姓名为苦行净竖，又号大痴翁。公望之学问，不待文饰。至于天下之事，无所不知，下至薄技小艺，无所不能，长词短曲，落笔即成。人皆师尊之。尤能作画。
吴仁卿
仁卿，字弘道，号克斋先生。历仕府判致仕。有《金缕新声》行于世，亦有所编传奇。
《子房货剑》
《火烧正阳门》
《醉游阿房宫》
《楚大夫屈原投江》
秦简夫
见在都下擅名，近岁来杭回。
《东堂老劝破家子弟》
《天寿太子邢台记》
《玉溪馆》
《义士死赵礼让肥》
《陶贤母剪发待宾》
赵善庆
善庆，字文贤，饶州乐平人。善卜术，任阴阳学正。又别作赵文宝，名孟庆。
《孙武子教女兵》
《唐太宗骊山七德舞》
《醉写满庭芳》
《村学堂》
《烧樊城糜竺收资》
张可久
可久，字小山，庆元人。以路吏转首领官。有乐府盛行于世，又有《吴盐》、《苏堤渔唱》等曲，编于隐语中。
钱霖
霖，字子云，淞江人。弃俗为黄冠，更名抱素，号素庵。类诸公所作，曰《江湖清思集》。其自作乐府，有《醉边馀兴》，词语极工巧。
徐再思
再思，字德可，嘉兴人。好食甘怡，故号甜斋。有乐府行于世。其子善长，颇能继其家声。
顾德润
德润，字君泽，道号九山，淞江人。以杭州路吏，迁平江。自刊《九山乐府》、《诗隐》二集，售于市肆。
曹明善
明善，衢州路吏。甘于自适，今在都下。有乐府，华丽自然，不在小山之下，即赋《长门柳》二词者。
汪勉之
勉之，庆元人，由学官历浙东帅府令史。鲍吉甫所编《曹娥泣江》，公作二折。乐府亦多。
屈子敬
子敬，英甫之侄，与余同窗。有乐府，所编有《田单复齐》等套数。以学官除路教而卒。乐章华丽，不亚于小山。
《田单复齐》
《孟宗哭竹》
《敬德扑马》
《升仙桥相如题柱》
《宋上皇三恨李师师》
高克礼
克礼，字敬德，号秋泉，见任县尹。小曲、乐府，极为工巧，人所不及。
王庸
庸，字守中。历芦花场司令。其制作，清雅不俗，难以形容其妙趣，知音者服其才焉。
萧德祥
德祥，杭州人。以医为业，号复斋。凡古文俱隐括为南曲，街市盛行。又有南曲戏文等。
《四春园》
《小孙屠》
《王翛然断杀狗劝夫》（原本无“然”字，据钞本增。）
《四大王歌舞丽春园》
《包待制三勘蝴蝶梦》
陆登善（一云姓陈。）
登善，字仲良。祖父维扬人，江淮改浙江，其父以典掾来杭，因而家焉。为人沈重简默，能词、能讴，有乐府、隐语。
《开仓籴米》
《张鼎勘头巾》
朱凯
凯，字士凯。自幼孑立不俗，与人寡合。小曲极多，所编《升平乐府》，及隐语《包罗天地》、《谜韵》，皆余作序。
《孟良盗骨殖》
《黄鹤楼》
王晔
晔，字日华，杭州人。体丰肥而善滑稽。能词章、乐府，临风对月之际，所制工巧。有与朱士凯题《双渐小卿问答》，人多称赏。
《卧龙冈》
《双卖华》
《破阴阳八卦桃花女》
王仲元
仲元，杭州人。与余交有年矣，所编《于公高门》等。
《东海郡于公高门》
《袁盎却坐》
《私下三关》
吴朴
朴，字纯卿，平江人。余至姑苏，与公相识。所作工巧，平江之自是者好贬人，故不多出，恐受小人之谤也。
孙子羽
子羽，仪真人。
《杜秋娘月夜紫鸾箫》
张鸣善
鸣善，扬州人。宣慰司令史。
《包待制判断烟花鬼》
《党金莲夜月瑶琴怨》
右当今名公，才调制作，不相上下，盖继乎前辈者，半为地下修文郎矣！其声名藉藉乎当今者，后学之士，可不敛衽而敬慕焉！岁不我与，急为勉旃。虽然，其或词藻虽工，而不欲出示，或妄意穿凿，而亟欲传梓，政犹匿税之物，不经批验者，其何以行之哉？故有名而不录。
方今才人，闻名而不相知者：
高可通
有小曲行于世者极多。
董君瑞
真定翼州人，隐语、乐府，多传于江南。
李邦杰
有隐语、乐府，人多传之。
高安道
有《御史归庄》南吕小曲。
已上有闻者止如此。盖有一乡之士、一国之士、天下之士，名誉昭然者，自乡及国，可及天下矣，故无闻者不及录。
宣统改元，冬十二月小除夕，以明季精钞本对勘一过。国维。
钞本亦有梦觉子跋，与此本同出一源。二本各有佳处。钞本上卷有脱落，然此本下卷已改易体例。字之异同，亦以钞本为长。校勘既竟，并以《太和正音谱》、《元曲选》覆校一过，居然善本矣。除夕又记。
宣统二年八月，复影钞得江阴缪氏藏国初尤贞起手钞本。知此本即从尤钞出，而易其行款，殊非佳刻。若尤钞与明季钞本，则各有佳处，不能相掩也。冬十一月，病眼无聊，记此。

[book_title]后序
文以纪传，曲以吊古，使往者复生，来者力学，《鬼簿》之作，非无用之事也。大梁钟君，名嗣成，字继先，号丑斋，善之邓祭酒、克明曹尚书之高弟。累试于有司，命不克遇。从吏则有司不能辟，亦不屑就。故其胸中耿耿者，借此为喻，实为己而发也。乐府小曲，大篇长什，传之于人，每不遗稿，故未能就编焉。如《冯煖收券》、《诈游云梦》、《钱神论》、《斩陈馀》、《章台柳》、《郑庄公》、《蟠桃会》等，皆在他处按行，故近者不知，人皆易之。君之德业辉光，文行浥润，后辈之士，奚能及焉。噫，后之视今，亦犹今之视昔也。日居月诸，可不勉旃。
至顺元年九月吉日朱士凯序
余僻居慈溪小县，每叹孤陋。侧聆继先钟先生大名久矣，莫遂荆识。丁丑孟秋一日，邂逅于东皋精舍，忽忽东之城。至中秋复回溪上，示予以亲编《录鬼簿》，皆本朝显宦名公词章行于世者，恐后湮没姓名，故编排类集，记其出处才能于其前，度以音律乐章于其后。千万载之下，知其为何人，直欲俾其为不死之鬼也。先生之用心，诚可嘉尚。于其行，遂歌〔湘妃曲〕以赠：
高山流水少人知，几拟黄金铸子期。继先既解其中意，恨相逢，何太迟！示佳篇，古怪新奇。想达士，无他事，录名公，半是鬼，叹人生，不死何归？
慈溪邵元长德善顿首
想开元朝士无多，触目江山，日月如梭。上苑繁华，西湖富贵，总付高歌。麒麟冢，衣冠坎坷；凤凰台，人物蹉跎。生待如何，死待如何？纸上清名，万古难磨。
右〔折桂令〕
周诰题
何人千古风骚，如意珊瑚，弱水鲸鳌。纸上功名，曲中恩怨，话里渔樵。叹雾阁云窗梦杳，想风魂月魄谁招？裹骊珠，泪冷鲛绡；续鹃弦，指冻鸾肢。传芳名，玉兔挥毫；谱遗音，彩凤衔箫。
至正庚子七月八日，西清道士朱经仲义题
余自幼性好抄录书字，虽不端楷，然见一奇书异典，务必求假而录之，虽太寒暑中，亦不惮劳。此本昔见于核庵王老先生处，即就假录焉，藏之书箧，以见前辈之风流雅趣耳。近一友人借去，至于取索，则再四不肯相复。余谓斯行，实非君子之所为，其得罪于圣贤，玷累于德行多矣！第不欲显其姓字耳。今偶得乡人太常陈生藏本，又重录之。假书君子，当以《颜氏家训》为戒，毋学斯人之行也欤。
洪武戊寅岁端阳越三日吴门生识
余雅欲观元人传奇词曲，偶得是帙，中多载其名目，不计妍丑，聊为录之。间有不成语处，几欲辍笔，为所录且半，遂卒业焉。牛溲马浡，医者不弃，亦窃附此义云。
万历甲申阳月甲子梦觉子漫识

        </div>
      </div>
    </div>
  </div>
</div>
<!--update:2025-08-30 10:33:31-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>