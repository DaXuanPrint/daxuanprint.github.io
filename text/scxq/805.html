<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="江蓠槛,江蓠槛全文在线阅读,江蓠槛全文在线下载,大玄古籍书库">
<meta name="description" content="明代杰出诗人、词人陈子龙早期（约25岁-29岁之间）词集，收词五十五首。陈子龙词集有《江蓠槛》与《湘真词存稿》二种。《江蓠槛》词努力回归南唐、五代、北宋婉约词之风格，作品以传统的闺情、离别、伤春、咏物等题材为主。明代词艺衰微约两百年，直到明末陈子龙出现，扭转明词衰微局面，开辟清词中兴局面。在明末以至清初词坛上，陈子龙影响巨大。他既是一个共时性词人群体的首领，也是一个历时性词派的开创者。继起的以“西泠十子”为主体的西泠派，直至王士禛的《衍波词》，彭孙遹的《延露词》，皆可见陈子龙的深广影响。_江蓠槛_全文在线阅读_江蓠槛_全文在线下载_大玄古籍书库">
<title>江蓠槛_陈子龙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">江蓠槛</span> <br/>
          作者： <span class="inputVal" id="bkauthor">陈子龙</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,词集,完结</span> <br/>
          字数： <span class="inputVal" id="bknum">[book_length]4829</span> <br/>
          说明： <span class="inputVal" id="bkdec">明代杰出诗人、词人陈子龙早期（约25岁-29岁之间）词集，收词五十五首。陈子龙词集有《江蓠槛》与《湘真词存稿》二种。《江蓠槛》词努力回归南唐、五代、北宋婉约词之风格，作品以传统的闺情、离别、伤春、咏物等题材为主。明代词艺衰微约两百年，直到明末陈子龙出现，扭转明词衰微局面，开辟清词中兴局面。在明末以至清初词坛上，陈子龙影响巨大。他既是一个共时性词人群体的首领，也是一个历时性词派的开创者。继起的以“西泠十子”为主体的西泠派，直至王士禛的《衍波词》，彭孙遹的《延露词》，皆可见陈子龙的深广影响。</span> <br/>
          封面： <span class="inputVal" id="bkimg">Z_20536.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]江蓠槛
[book_author]陈子龙
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,词集,完结
[book_length]4829
[book_dec]明代杰出诗人、词人陈子龙早期（约25岁-29岁之间）词集，收词五十五首。陈子龙词集有《江蓠槛》与《湘真词存稿》二种。《江蓠槛》词努力回归南唐、五代、北宋婉约词之风格，作品以传统的闺情、离别、伤春、咏物等题材为主。明代词艺衰微约两百年，直到明末陈子龙出现，扭转明词衰微局面，开辟清词中兴局面。在明末以至清初词坛上，陈子龙影响巨大。他既是一个共时性词人群体的首领，也是一个历时性词派的开创者。继起的以“西泠十子”为主体的西泠派，直至王士禛的《衍波词》，彭孙遹的《延露词》，皆可见陈子龙的深广影响。
[book_img]Z_20536.jpg


[book_title]江蓠槛
菩萨蛮（春雨）
廉纤暗锁金塘曲，声声滴碎平芜绿。无语欲摧红，断肠芳草中。
几分消梦影，数点胭脂冷。何处望春归？空林莺暮啼。
南乡子（春风）
却恨艳阳时，妆点蔫红嫁阿谁。一夜轻狂抛掷也，支离，纵有残花不自知。
盼杀到春迟，才到春前少一枝。不敢望人伤薄命，堪悲，明岁开时莫更吹。
蝶恋花（春晓）
才与五更春梦别，半醒帘栊，偷照人清切。检点凤鞋交半折，泪痕落镜红明灭。
枝上流莺啼不绝，故脱馀绵，忍耐寒时节。慵把玉钗轻绾结，恁移花影窗前没。
清平乐（春绣）
绣帘花散，难与东风算。拈得金针丝又乱，尚剩檀心一半。
几回黛蹙双蛾，斜添红缕微波。闲看燕泥欲堕，柳绵吹满轻罗。
浣溪沙（五更）
半枕轻寒泪暗流，愁时如梦梦时愁，角声初到小红楼。
风动残灯摇绣幕，花笼微月淡帘钩，陡然旧恨上心头。
木兰花令（寒食）
愁杀匆匆春去早，又恨恹恹春未了。罗袜痕轻映落花，玉轮碾处眠芳草。
当日香尘归后杳，独立斜阳人自老。不须此地怨东风，天涯何处销魂少。
踏莎行（寄书）
无限心苗，鸾笺半截，写成亲衬胸前折。临行检点泪痕多，重题小字三声咽。
两地魂销，一分难说，也须暗里思清切。归来认取断肠人，开缄应见红文灭。
苏幕遮（清明）
冷风尖，清梦杳。柳荡花飞，总为愁颠倒。钩较断肠无一了，细雨连天，排演黄昏早。
绣原长，青冢小，重问幽泉，可照红裳晓。地下伤春应不老，香魂依旧娇芳草。
锦帐春（画眉）
黛角新调，红潮疑泫。早斜对，菱花半转。压明波，横翠钿，似巫山不远，朝云初卷。
纤甲匀稜，同心细偃。叹此地，悲欢未稳。可浓愁，仍淡扫，问愁来几件，乱他深浅。
木兰花（杨花）
雨初晴，风骤起，漠漠一天云堕水。真似梦，也无愁，撩乱春心何日止。
耐缠绵，空徙倚，此去谁家金屋里。宁荡漾，莫沾泥，为侬留却轻狂矣。
探春令（游丝）
碧天拖逗懒悠悠，长短寻无处。为多情，绕遍闲庭院，牵不住，花飞去。
匆匆烟景催芳树，一缕萦朝暮。可春心断也，何曾断了，荡尽人间路。
眼儿媚（春闺）
袅袅东风软玉屏，闲摘护花铃。自薰罗袖，独寻绣线，懒与丁宁。
无端午梦逡巡起，春事已飘零。只愁又见，柳绵不定，燕语初停。
虞美人（镜）
碧阑囊锦妆台晓，泠泠相对早。剪来方尺小清波，容得许多憔悴暗消磨。
海棠一夜轻红倦，何事教重见？数行珠泪倩他流，莫道无情物也替人愁。
少年游（春情）
满庭清露浸花明，携手月中行。玉枕寒深，冰绡香浅，无计与多情。
奈他先倾离时泪，禁得梦难成。半晌欢娱，几分憔悴，重叠到三更。
渔家傲（春暮）
九十韶光如梦短，染红搓绿随深浅。赚得那人肠欲断，全不管，数声啼鴂风前散。
倚遍玉楼无计款，问春此去谁为伴？明岁芳菲依旧满，君莫算，未来先怕难消遣。
长相思（西湖雨中）
黛眉收，翠鬟流，厌损芳波一段愁，愁时梦未休。
山浮浮，水悠悠，欲问行云何处留？有人天际头。
山花子（雨愁）
销尽胭脂贴画屏，廉纤望断数风铃。再有凄凉何处也，总曾经。
白日卸妆支半枕，黄昏和泪悄中庭，料得满园青草里，雨冥冥。
苏幕遮（咏枕）
晚妆新，罗带绕。才到黄昏，付与愁多少？支尽泪痕天不晓，得傍香云，夜夜金钗小。
绣帏深，银烛杳。残月疏更，有梦何时了？一角无情装叠早，连宵枉惹多情恼。
醉桃源（题画）
朱阑清影下帘时，泠泠修竹低。满园空翠拂人衣，流莺无限啼。
莲叶小，荇花齐，雨余双燕归。红泉一带过桥西，香销午梦微。
满庭芳（和少游送别）
紫燕翻风，青梅带雨，共寻芳草啼痕。明知此会，不得久殷勤。约略别离时候，绿杨外，多少销魂。才提起，泪盈红袖，未说两三分。
纷纷，从去后，瘦憎玉镜，宽损罗裙。念飘零何处，烟水相闻。欲梦故人憔悴，依稀只隔楚山云。无过是，怨花伤柳，一样怕黄昏。
醉红妆（咏萤）
空庭星露暗香消，冷荧荧，烟外飘。一帘凉影点清宵，明还灭，弄花梢。
多情飞上翠云翘，倩他照，晚妆娇。更喜玉纤轻拂下，偏不见，落红绡。
醉花阴（不寐）
几遍闲愁都过了，余得三更少。转觉碧澄澄，玉枕香绡，相对银缸小。
任他憔悴伤怀抱，尚怕邻鸡早。倘有梦来时，辜负多情，一夜天涯绕。
满江红（五日）
槐院深阴，乱花影半钩罗袜。逞鲛绡香透，兰汤脂滑。百草分来红袖满，双蛾飞上湘裙折。更亭亭无语照池塘，愁时节。
伤心事，人难说；芳年恨，经今切。且玉箫金管，画船明月。微雨樽前冰簟冷，轻风扇底莲歌歇。问多情谁似五丝长？同千结。
一剪梅（咏燕）
剪侧轻风翠尾流。雨点梨花，卷上帘钩。叮咛谁语苦匆匆，诉与情人，分得红楼。
垒就新巢自在游。来便伤春，去又悲秋。玉窗重见旧娉婷，前岁多愁，今岁多愁。
谒金门（五月雨）
莺啼处，摇荡一天凉雨。极目平芜人尽去，断虹明碧树。
费得炉烟无数，只有轻寒难度。忽见西楼花影露，弄晴催薄暮。
山花子（夏夜）
静掩珠帘透麝兰，黄昏池阁翠眉残。叶上数声梅子雨，损红颜。
小扇风微云鬓乱，薄罗香衬玉肌寒。折得一枝新浴后，意阑珊。
如梦令（艳体）
红烛逢迎何处？笑倚玉人私语。莫上软金钩，留取水沉浓雾。
难去。难去。门外尺深花雨。
蝶恋花（落叶和舒章）
金井雕栏蛩语歇，独上空阶，簌簌惊罗袜。满院西风人影绝，乱鸦啼断寒枝月。
今夜霜花楼外滑，一曲屏山，遮过灯明灭。几阵纱窗声不辍，梦中又到愁时节。
临江仙（小春）
西风料峭黄花暮，斜阳一角红楼。罗衣添得又还休，银蝉寒指甲，宝鸭暖藏钩。
忽忆软金杯自捧，重携残烛淹留。于今玉漏漫悠悠，不知千里梦，无奈五更愁。
南乡子（冬闺）
花发小屏山，冻彻胭脂暮倚阑。添得金炉人意懒，云鬟，为整犀梳玉手寒。
尽日对红颜。画阁深深半掩关。冰雪满天何去也，眉弯，两脸春风莫放残。
玉楼春（冬别）
满堤衰柳寒塘暮，知有销魂难觅处。北风吹彻断鸿声，江水梦成明月路。
郁金裙系相思缕，霜雪催人真欲去。行云何许太无情，十二峰头留不住。
蝶恋花（偶见）
袅袅花阴罗袜软，无限芳心，初与春消遣。小试娇莺才半啭，海棠枝上东风浅。
一段行云何处剪，掩过雕阑，送影湘裙展。隔着乱红人去远，画楼今夜珠帘卷。
鹊踏枝（除夕舒章以此词见寄因秉烛和之）
金屋珠楼多遍了，试问东风，着意知多少？一种艳阳浑欲扫，飞烟浅破丁香小。
初放柳条明月晓，为写相思，惯绣双双鸟。莫说轻红何处好，催人连夜伤春早。
虞美人（立春）
玉楼昨夜冰壶泻，又是春来也。韶光不与昔年同，只有花枝依旧爱东风。
沉沉芳信初添绣，尚拥余香透。今宵喜短减相思，奈我多愁偏向日长时。
虞美人（梅花）
枝头残雪余寒透，人影花阴瘦。红妆悄立暗消魂，镇日相看无语又黄昏。
香云黯淡疏更歇，惯伴纤纤月。冰心寂寞恐难禁，早被晓风零乱奈春深。
南柯子（春月）
淡淡花梢去，融融翠影流。碧天无际迥含愁，留得一庭清露上帘钩。
风软飞红定，烟深惨绿收。为谁相送海西头，应有玉箫吹断凤凰楼。
望远行（人日）
晓日深沉画阁眠，银剪闲开半圆。小屏风上又新年，绮罗香衬落金钿。
思往事，恨绵绵。怕说梅妆柳烟。裁成华胜寄谁边？一春常是泪花前。
探春令（上元雨）
寒梅香断满帘风，庭院春无主。火微红，明灭纱窗里，知有玉人低语。
年时花月相逢处，隔小桥几许。想今宵独剔，银灯和泪，多了黄昏雨。
南乡子（春寒）
小院雨初残，一半春风绣幕间。强向玉梅花下走，珊珊，飞雪轻狂点翠鬟。
淡月满阑干，添上罗衣扣几番。今夜西楼寒欲透，红颜，黛色平分冻两山。
玉蝴蝶（美人）
才过十三春浅，珠帘开也，一段云轻。愁绝腻香温玉，弱不胜情。渌波泻、月华清晓；红露滴、花睡初醒。理银筝，纤芽半掩，风送流莺。
娉婷，小屏深处，海棠微雨，杨柳新晴。自笑无端，近来憔悴为谁生。假娇憨，戏揉芳草；暗伤感、泪点春冰。且消停，萧郎归矣，莫怨飘零。
醉落魄（春闺风雨）
花娇玉暖，镜台晓拂双蛾展。一天风雨青楼断，斜倚栏干，帘幕重重掩。
红酥轻点樱桃浅，碧纱半挂芙蓉卷。真珠细滴金杯软。几曲屏山，镇日飘香篆。
天仙子（春恨）
古道棠梨寒恻恻，子规满路东风湿。留连好景为谁愁，归潮急，暮云碧。和雨和晴人不识。
北望音书迷故国。一江春水无消息。强将此恨问花枝，乱红积，莺如织，我泪未弹花泪滴。
丑奴儿令（春潮）
红霞绿芷烟波急，欲问西洲，莫寄东游，千里清江一线愁。
落花乱点湘文皱，昨暮琼楼，今日兰舟，为送多情晓夜流。
点绛唇（黄昏）
帘卷斜阳，东风罗带吹芳径。月华初映，人影阑干并。
又怯空房，花下双鬟等。青灯冷，碧纱烟静，半晌愁难定。
惜分飞（新柳）
池上轻阴莺暗度，啼破淡黄烟雾。一种愁难诉，不禁着意东风处。
千缕青青青半吐，染就满溪花露。多是三春误，常教送断行人路。
更漏子（春闺）
愁眉晓，明妆夜，多为海棠欲谢。纱窗下，绣床间，沉吟花信寒。
残红泻，余香惹，撩乱日常时也。门寂寂，意茫茫，凭他双燕忙。
桃源忆故人（南楼雨暮）
小楼极望连平楚，帘卷一帆南浦。试问晚风吹去，狼籍春何处？
相思此路无重数，毕竟天涯几许？莫听娇莺私语，怨尽梨花雨。
蝶恋花（春日）
雨外黄昏花外晓，催得流年，有恨何时了？燕子又来春渐老，乱红相对愁眉扫。
午梦阑珊归梦杳，醒后思量，踏遍闲庭草。几度东风人意恼，深深院落芳心小。
小重山（水阁春月）
曲槛疏帘红袖轻，粉塘烟乍卷，柳初醒。一池潮涨小桥横，微风起，摇荡月华生。
春色满中庭，玉人愁不寐，暗吹笙。碧波流彻夜三更，妆楼影，还照杏花明。
画堂春（雨中杏花）
轻阴池馆水平桥，一番弄雨花梢。微寒著处不胜娇，此际魂销。
忆昔青门堤外，粉香零乱朝朝。玉颜寂寞淡红飘，无计春宵。
浪淘沙（春恨）
阁外晓云生，烟草初醒。一番风雨一番晴，几度销魂还未了，又到清明。
偏是对娉婷，特地飘零。落花春梦两无凭，满眼离愁留不住，悔我多情。
蓦山溪（寒食）
碧云芳草，极目平川绣。翡翠点寒塘，雨霏微、淡黄杨柳。玉轮声断，罗袜印花阴，桃花透，梨花瘦，遍试纤纤手。
去年此日，小苑重回首。晕薄酒阑时，掷春心，暗垂红袖。韶光一样，好梦已天涯，斜阳候，黄昏又，人落东风后。
青玉案（春暮）
青楼恼乱杨花起，能几日，东风里？回首三春浑欲悔，落红如梦，芳郊似海，只有情无底。
华年一掷随流水，留不住，人千里。此际断肠谁可比？离筵催散，小窗惜别，泪眼栏干倚。
武陵春（闺怨）
看尽雕梁双燕子，倦倚绿云松。抛却闲愁入梦中，一半剩眉峰。
强蹙凌波寻蝶路，金缕罥芳丛。杜宇声声和泪红，洒不遍，落花风。
浣溪沙（杨花）
百尺章台撩乱吹，重重帘幕弄春晖，怜他飘泊怨他飞。
淡日滚残花影下，软风轻送玉楼西，天涯心事少人知。

        </div>
      </div>
    </div>
  </div>
</div>
<!--update:2025-08-30 10:34:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>