<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,文信国集杜诗原序,文信国集杜诗,集杜诗標点本,文信公集杜诗全文在线阅读,文信公集杜诗全文在线下载,大玄古籍书库">
<meta name="description" content="一名《文山诗史》，宋文天祥撰。盖被执赴燕后，於狱中所作。前有《自序》，题“岁上章执徐，月祝犁单阏，日上章协洽”。案上章执徐为庚辰岁，当元世祖至元十七年，乃其赴燕之次年。祝犁单阏当为己卯之月，上章协洽为庚未之日，於干支纪次不合。考是年正月癸卯朔，二月内当有三庚日、二未日，必传写者有所错互。至以岁阳岁名纪日，本於吴国山碑中“日惟重光大渊献”语。_文信公集杜诗_全文在线阅读_文信公集杜诗_全文在线下载_大玄古籍书库">
<title>文信公集杜诗_文天祥_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">文信公集杜诗</span> <br/>
          作者： <span class="inputVal" id="bkauthor">文天祥</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]47008</span> <br/>
          说明： <span class="inputVal" id="bkdec">一名《文山诗史》，宋文天祥撰。盖被执赴燕後，於狱中所作。前有《自序》，题“岁上章执徐，月祝犁单阏，日上章协洽”。案上章执徐为庚辰岁，当元世祖至元十七年，乃其赴燕之次年。祝犁单阏当为己卯之月，上章协洽为庚未之日，於干支纪次不合。考是年正月癸卯朔，二月内当有三庚日、二未日，必传写者有所错互。至以岁阳岁名纪日，本於吴国山碑中“日惟重光大渊献”语。</span> <br/>
          封面： <span class="inputVal" id="bkimg">Z_20350.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]文信公集杜诗
[book_author]文天祥
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]47008
[book_dec]一名《文山诗史》，宋文天祥撰。盖被执赴燕後，於狱中所作。前有《自序》，题“岁上章执徐，月祝犁单阏，日上章协洽”。案上章执徐为庚辰岁，当元世祖至元十七年，乃其赴燕之次年。祝犁单阏当为己卯之月，上章协洽为庚未之日，於干支纪次不合。考是年正月癸卯朔，二月内当有三庚日、二未日，必传写者有所错互。至以岁阳岁名纪日，本於吴国山碑中“日惟重光大渊献”语。
[book_img]Z_20350.jpg


[book_title]提要
【臣】等谨按文信公集杜诗四巻一名文山诗史宋文天祥撰盖被执赴燕后于狱中所作前有自序题嵗上章执徐月祝犁单阏日上章协洽案上章执徐为庚辰嵗当元世祖为至元十七年乃其赴燕之次年祝犁单阏为己夘之月上章协洽为庚未之日于干支纪次不合考是年正月癸夘朔二月内当有三庚日二未日必传写者有所错互至以嵗阳嵗名纪日本于吴国山碑中日惟重光大渊献语而并以纪月则独见于此序又序后有跋称壬午元日则天祥授命之嵗也诗凡二百篇皆五言二韵専集杜句而成每篇之首悉有标目次第而题下叙次时事于国家沦丧之由生平阅歴之境及忠臣义士之周旋患难者一一详志其实颠末粲然不愧诗史之目吴之振宋诗选徒以裁割巧言评之其所见抑亦末矣刘定之序称原书序跋中有缺文指元之君臣宋之叛逆缺而不书今皆补之为白字又题姓某履善甫者即指南集中所谓越蠡改陶朱之意按今本序跋并无缺字盖即定之所补而履善甫上已署天祥之名则不知何人増入又定之称分为四巻而今本止一巻殊失原第今仍析为四卷以存其旧焉乾隆四十四年三月恭校上
总纂官【臣】纪昀【臣】陆锡熊【臣】孙士毅
总校官
【臣】陆费墀

[book_title]文信国集杜诗原序
天与人不能两得道与身不能两全古之忠臣义士惟知合乎天而于人有不校也惟知全其道而于身有不恤也故人虽有爱憎之殊身虽有死生之异而天理之昭昭吾道之明明者为不昧夫然后匹夫为天下之师一言为后世之法譬之丽水之金昆吾之剑愈炼愈坚愈试愈利不少变也予尝叹古之人名之重者身多阽危才之长者时多不偶以屈大夫之忠自沉以贾太傅之贤早夭文如韩桞而遭贬斥武如关岳而得竒祸何也盖天欲寿其名故使之危其身所谓天人不两得身道不两全以此宋有天下三百年待士之礼甚厚至其季世死事者不少独丞相信国文公天祥之名最着以其拘幽数年畧不改节卒之从容就义视死如归此则众人之所难者其详已载国史公初在燕狱中不遑他及日惟集杜工部之诗句以写忧国之懐句虽得之少陵义则关乎时事读之未有不凄而怛悼者且少陵在唐有才而不尽用不得已托之吟咏之间所选三百篇之作谓其可配风雅信公独有取焉忠义之在人古今无间若此予晩生后进景仰信公如祥麟威鳯欲见不可得得序公之集幸莫大焉夫信公大节不待诗而见诗亦不待序而传然使后之人因言以得其心因心以知其人则是集也非世之流连光景杂于嘲谑应时人之求述一时之兴者可比而凡为人臣者得是集而观之诚能探索其义惩艾其失以之酬酢万变经纶大经必能审义利之辨识轻重之分人不可以诡随身不可以幸免惟合乎天全乎道此则信公集杜之本心也不然公岂徒为是者哉王伟撰
予少时得宋丞相信国文公指南集读之然闻公在幽囚中有集杜句诗未见也及官词林始见而録得之诗皆古体五言四句凡二百首分为四巻首述其国次述其身次述其友次述其家而终以写本心叹世道者莫如何于人胜天夷猾夏而有待于天胜人夏变夷之必有日也巻目皆公所自分其先公而后私尽已以听天于此亦可以见而俗本或混之今皆为复其初集首有总序又有小序散于章首其后又有防尾序防中有缺文者指元之君臣宋之叛逆缺而不书使知者以意属读今皆补之而为白字者不没公初意也不书纪年者陶靖节削永初之意也姓某履善甫者指南集中所谓范睢变张禄越蠡改陶朱之意也而其事之难有甚于指南之时焉者矣小序之末多曰哀哉者公所以伤其国之亡悯其忠臣义士之同尽恸其家族之殉国而自处其身于死岂待南向再拜引颈受刃之际而后有决志哉呜呼孔子不以仁许人而独以许殷之三臣孤竹之二子予以为若公者文山之隐京口之脱去而不汚矣伯顔拘于江舰范絷于海舟世祖维于燕狱囚而不屈矣仰药于庾岭絶粒于郷郡已而殒首于燕市死而不悔矣兼微箕比干之心而为心者其在公乎若乃是诗之作而岂徒哉麦秀黍离之歌作于其国已亡之后而其身可以不死也懐沙抱石之辞作于其身临絶之际而其国犹未至于亡也身且死矣国已亡矣于是乎有首阳采薇之歌燕狱集杜之作所谓求仁得仁而奚怨者也合伯夷叔齐之言而为之言者不在是诗乎以是心也为是诗也公其可谓仁矣仁者天地之元气古今之人极其在上为日月之明风霆之壮其在下为江湖之所以长流山岳之所以常镇其混然在中为君臣民物之所赖以长治久安而在宋之末世为公之本心在公之死也为是诗有读是诗而不防伤者是岂仁人也哉刘定之撰
予坐幽燕狱中无所为诵杜诗稍习诸所感兴因其五言集为絶句乆之得二百首凡吾意所欲言者子美先为代言之日玩之不置但觉为吾诗忘其为子美诗也乃知子美非能自为诗诗句自是人情性中语烦子美道耳子美于吾隔数百年而其言语为吾用非情性同哉昔人评杜诗为诗史盖其以咏歌之辞寓纪载之实而抑扬褒贬之意灿然于其中虽谓之史可也予所集杜诗自予颠沛以来世变人事槩见于此矣是非有意于为诗者也后之良史尚庻几有考焉岁上章执徐月祝犂单阏日上章协洽文天祥履善甫序
是编作于前年不自意流落余生至今不得死也斯文固存天将谁属呜呼非千载心不足以语此壬午正月元日文天祥书

[book_title]文信国集杜诗
宋　文天祥　撰
社稷第一
三百年宗庙社稷为贾似道一人所破壊哀哉
南极连铜柱【送李晋肃】煌煌太宗业【北征】始谋谁其问【舟中苦热】风雨秋一叶【李光弼】
理宗度宗第二
先皇弓剑逺【送覃二判官】永懐侍芳茵【送汝阳郡王】今朝汉社稷【喜达行在所】为话涕沾巾【送司马入京】
误国权臣第三
似道防邦之政不一而足其覊敌使开边衅则兵连祸结之始也哀哉
苍生倚大臣【送韦中丞】北风破南极【北风】开边一何多【前出塞】至死难塞责【吴侍御江上宅】
泸州大将第四
西南失大将【客居】带甲满天地【送逺】髙人忧祸胎【山寺】感叹亦歔欷【羗村】
襄阳第五
十年杀气盛【北风】百万攻一城【遣懐】贼臣表逆节【往在】胡骑忽纵横【严公武】
荆湖诸戍第六
长啸下荆门【春日梓州登楼】胡行速如鬼【塞芦子】门戸无人持【水槛】社稷堪流涕【西阁】
黄州第七
始谓敌以襄阳船自汉入江后乃知敌之未渡蕲黄已先降故其渡也襄汉蕲黄之船皆在焉
桓桓陈将军【北征】东屯大江北【行官张望】化作虎与豺【夏日叹】楚星南天黑【晚登瀼上堂】
阳罗堡第八
夏贵自阳罗堡之败顺流而下沿江南岸纵兵放火归庐州觧甲当是时其心已无国矣似道建督至江上夏贵不得已出见斩以衅鼓东南再造之机也失此不图社稷为墟哀哉
日色隐孤戍【发秦州】大江声怒号【大雨】朝廷任猛将【又上后园山脚】宿昔恨滔滔【送王砅使南海】
京湖宣阃第九
开庆已未江陵阃帅自上而下奔救鄂渚令朱孙任宣阃乃自鄂渚走还岳阳朱与夏通任长江之责一上而一下使中流荡然敌行无人之境国安得不亡呜呼痛哉
正当艰难时【送樊侍御】岂无济时策【遣兴】连樯荆州船【雨】悠悠囬赤壁【过南岳】
渡江第十
常时江水风波不可狎视敌渡江时水乃镜平岂非天哉
济江元自濶【行次古城】轻船下吴会【逢刘主簿弟】南纪收波澜【衡山县学】吾将罪眞宰【剑门】
鄂州第十一
先时李雷为郡守十月以台论罢至是无正官张宴然以城降金汤重镇正风寒中而去正守当国者独何心哉
鄂渚分云树【过南岳】春城带雨长【入行军六弟宅】惜哉形胜地【懐锦水居止】河岳空金汤【入衡州】
江州第十二
戎马暗天宇【送魏六丈】落日九江流【送李功曹】元恶迷是似【入衡州】化作长黄虬【奉同郭给事】
安庆府第十三
岸转异江湖【过南岳】江水流城郭【春日梓州登楼】鸱鸮志意满【病柏】山鬼独一脚【懐郑司戸】
鲁港之遁第十四
己未鄂渚之战何勇也鲁港之遁何衰也人心已去国事瓦觧当是时须豪杰防起首祸之权奸无救祸之理哀哉
出师亦多门【后出塞】水陆迷畏途【赠郑十八贲】蹭蹬麒麟老【赠射洪李四丈】危樯逐夜乌【过南岳】
建康府第十五
亭亭鳯凰台【鳯凰台】江城孤照日【登牛头山亭】胡来满彤宫【往在】驱马一万疋【北征】
相陈宜中第十六
鲁港败后陈宜中当国首斩殿帅韩震脇迁之议差强人意宜中实无经纶至秋托故遁归及不得已十月再来则国事去矣哀哉
苍生起谢安【宴王使君宅】翠华拥吴岳【壮游】可以一木支【水槛】俯恐坤轴弱【青阳峡】
召张世杰第十七
京师内空赖张世杰一军自荆湖至
诏发西山将【送郭中丞】熊虎亘阡陌【王思礼】笳鼓凝皇情【严公武】佳气向金阙【北征】
镇江之战第十八
张世杰率舟师趍金山约殿帅张彦自常州陆出京口扬州兵出洲三路交进同日用事既而扬州失期先出取败常州竟不出世杰多海舟无风不能动江水平敌以水哨马往来如飞遂以溃败呜呼岂非天哉
海胡舶千艘【送王砯】肉食三十万【昔游】江平不肯流【陪王使君泛江】到今有遗恨【壮游】
将相弃国第十九
丙子正月十八日敌至髙亭山是夜四鼓宜中逃翼日世杰逃
扈圣登黄阁【赠严八阁老】大将赴朝廷【草堂】胡为入云雾【送髙司直】浩荡乘沧溟【桥陵】
京城第二十
当宁防玉座【往在】两宫弃紫防【咏懐】北城悲笳发【夏夜叹】失涕万人挥【送卢十四弟】
京城第二十一
黄屋朔风卷【苏源明】园林杀气平【送郭中丞】宫殿青门隔【送贾阁老】永懐丹鳯城【送覃二判官】
陵寝第二十二
五陵花满眼【别何邕】霜露在草根【阆州东楼】防防子规呌【法镜寺】重是古帝魂【杜鹃】
陵寝第二十三
旄头彗紫防【衡山县学】蚩尤塞寒空【奉先县】愚智心尽死【听杨氏歌】漂荡随髙风【遣兴】
江陵第二十四
髙达荆湖名将已未觧围鄂州贾似道许以建节竟不与而移以与吕文德达怨望久矣至是为京湖制置以城降宣阃不能制城初防朱孙仰药不得死既而亦降焉
闻説江陵府【峡隘】今又降元戎【客居】甲外控鸣镝【王思礼】肩舆强老翁【王十五前阁会】
淮西帅第二十五
夏贵既失长江惟恐督府有成无所逃罪又恐孙虎臣以后进为将有功总统出已上日夜幸其败覆督府既溃归庐州不出朝廷屡诏勤王若罔闻知国亡乃以淮西全境献北为己功焉于是贵年八十余矣老而不死是为贼其贵之谓与
借问大将谁【后出塞】战骨当速朽【前出塞】逆节同所归【咏懐】水花笑白首【送王砅】
扬州第二十六
李庭芝在扬州十余年畏怯无逺谋惟闭门自守无救于国及景炎登极以爲首相乃引兵轻出渡海南归朱焕寻以城献敌哀哉
城峻随天壁【白帝城】胡来但自守【潼关吏】士卒终倒防【王司礼】仰望嗟叹乆【九成宫】
京湖两淮第二十七
东南兵力尽在江北金城汤池国之根本髙以荆州降夏以淮西降李死淮东尽失无复中原之望矣哀哉
荆扬风土暖【秋行官张望】大城铁不如【潼关吏】秦山忽破碎【登慈恩寺塔】流落随丘墟【五盘】
景炎拥立第二十八
予自苏州归阙建议出二王于闽广及敌至二王方出宫苏刘义陆秀夫遇二王于温时陈宜中海船泊清屿门诸人往邀之共图兴复益王始建元帅府及张世杰自定海至同趍三山以五月一日益王登极改元景炎
汉运初中兴【述懐】扶顚待柱石【入衡州】畴能补天漏【寄岑参】登阶捧玉册【行在】
福安府第二十九
崔嵬扶桑日【幽人】濶会沧海潮【桔柏渡】倾都防黄屋【送班司马入京】此意竟萧条【赠韦左丞】
幸海道第三十
自三山登极世杰遣兵战邵武大防人心翕然世杰不为守国计即治海船识者于是知其陋矣至冬闻警即浮海南去天下事是以不可复为哀哉
天王守太白【九成宫】立国自有疆【前出塞】舍此复何之【后游脩觉寺】已具浮海航【壮游】
景炎賔天第三十一
御舟离三山至惠州之甲子门驻焉已而迁宫富塲丁丑冬敌舟来移次仙澳与战得利寻望南去止碙川景炎賔天盖戊寅四月望日也呜呼痛哉
阴风西北来【北征】青海天轩轾【送从弟亚】白水暮东流【新安吏】魂断苍梧帝【李公邕】
祥兴登极第三十二
戊寅四月十七日卫王登极于碙川
浮龙倚长津【别蔡著作】叅错走洲渚【入衡州】苍梧云正愁【登慈恩寺塔】初日翳复吐【法镜寺】
祥兴第三十三
六月世杰自碙川北还至厓山止焉厓山乃海中之山两山相对延袤中一衣带水山口如门世杰以为形胜安之
南游炎海甸【送魏六丈】沃野开天庭【桥陵】真龙竟寂寞【雷】乾坤水上萍【衡州送李大夫】
祥兴第三十四
己夘正月十三日敌舟直造厓山世杰不守山门作一字阵以待之敌入山门作长蛇阵对之二月六日敌乘潮进攻半日而破死溺者数万人哀哉
弧矢暗江海【草堂】百万化为鱼【潼关吏】帝子留遗恨【过南岳】故园莽丘墟【逃难】
祥兴第三十五
世杰于战败后乘雾雨晦防以数舟遁去
朱厓云日髙【遣遇】风浪无晨暮【懐郑司戸】防防翠龙驾【雨】今复在何许【宿清溪驲】
祥兴第三十六
初行朝有船千余艘内大船极多张元帅大小船五百而二百舟失道乆而不至北人乍登舟呕晕执弓矢不支持又水道生踈舟工进退失据使敌初至行朝乘其未集击之蔑不胜矣行朝依山作一字阵幇防不可复动于是不可以攻人而专受攻矣先是行朝以游舟数出得小防北船皆闽浙水手其心莫不欲南向若南船摧锋直前闽浙水手在北舟中必为变则有尽殱之理惜世杰不知合变专守常法呜呼岂非天哉
六龙忽蹉跎【别唐诫】川广不可泝【送汝阳王】东风吹春水【送程録事】乾坤莽回互【懐郑司戸】
祥兴第三十七
幽燕盛用武【昔游】六合已一家【后出塞】眼穿当落日【喜逹行在】沧海有灵查【喜晴】
祥兴第三十八
客从南溟来【客从】黄屋今在否【留别章使君】天髙无消息【幽人】未忍即开口【述懐】
祥兴第三十九
南岳配朱鸟【望岳】地轴为之翻【晦日寻崔戢】皇纲未宜絶【北征】云台谁再论【覧柏中丞官制】
陈宜中第四十
丁丑冬御舟自谢女峡归碙川陈宜中船相失莫知所之
管葛本时须【别张建封】经纶中兴业【古】有志乘鲸鳌【送王砅】南纪阻归檝【李光弼】
张世杰第四十一
世杰得士卒心每言北方不可信故无降志闽之再造实頼其力然其人无逺志拥重兵厚赀惟务逺遁卒以防败哀哉
南国卷云水【舟中苦热】黄金倾有无【遣懐】蛟龙亦狼狈【溪涨】反复乃须防【草堂】
张世杰第四十二
长风驾髙浪【龙门】偃蹇龙虎姿【病柏】萧条犹在否【上水遣懐】寒日出雾迟【早发射洪】
苏刘义第四十三
苏京湖老将虽出吕氏乃心专在王室永嘉推戴实建大功后世杰用事志欝欝不得展其人刚躁不可近然能服义终始不失大节厓山与其子俱得脱亦不知所终
骅骝事天子【送髙司直】龙怒防老湫【送韦评事】鼔枻视青旻【寄薛三郎中】烈风无时休【登慈恩寺塔】
曾渊子第四十四
曾渊子元贬雷州御舟南巡复与政事厓山之败曽欲赴水为苏父子所留同得脱其家竟没敌后还五羊有人见其子雷郎者焉哀哉
子负经济才【别唐诫】欝陶抱长策【贻华阳桞少府】安得万里风【夏夜叹】南图囬羽翮【送严公入朝】
江丞相万里第四十五
先生居饶州敌入城先生投府第中池水死其弟万顷于防事上被执杀死哀哉
星拆台衡地【送苏州李长史】斯文去矣休【送王信州】湖光与天逺【过洞庭】屈注沧江流【奉同郭给事】
赵倅昴发第四十六
敌至池州倅昴发蜀人夫妇自经死
风雷飒万里【大雨】大江动我前【水会渡】青衿一憔悴【衡山县学】名与日月悬【陈拾遗故宅】
将军王安节第四十七
常州败敌生获王安节不屈而死敌谓过江以来武人忠义者惟王安节一人安节乃节度使王坚子也
激烈伤雄才【金华山观】直气横乾坤【别李义】倜傥汗血驹【别张建封】见此忠义门【柏中丞除官制】
李安抚芾第四十八
肯斋先生蜀人寓居衡阳乙亥留梦炎为潭帅梦炎归相始起先生为代先生仓卒运掉城守甚备及城陷先生杀其家人乃自焚死哀哉
杀气吹沅湘【入衡州】髙兴激荆衡【李八判官】城中贤府主【课伐木】千秋万岁名【梦李白】
李制置庭芝第四十九
庭芝得爰立之命引兵至泰州为敌所困泰州孙九卖城庭芝被执诛于扬州市虽无功于国一死为不负国矣
空留玉帐术【送严公】那免白头翁【陪章留后】死者长已矣【石壕吏】淮海生清风【送髙司直】
姜都统才第五十
淮东猛将扬州前后主战皆其人也及泰州破被执敌爱其才勇啖以官爵不肯降骂诸负国者临刑含血以喷骂敌不絶口其英风义烈淮人言之无不伤感惜哉
屹然强寇敌【王思礼】古人重守边【后出塞】惜哉功名忤【薛少保】死亦埀千年【义鹘】
张制置珏第五十一
蜀之健将元与昝万寿齐名昝降张独不降行朝擢授制阃未知得拜命否蜀虽糜碎珏竟不降为左右所卖珏觉而逃遁被囚鎻入北不肯屈后不知如何
气敌万人将【杨监画鹰】独在天一隅【遣懐】向使国不亡【九成宫】功业竟何如【别张建封】
陆枢密秀夫第五十二
字君实文笔英妙自维扬幕入朝京师陷永嘉推戴有力及驻厓山兼宰相凡朝廷事皆秀夫润色纲纪之厓山陷与全家赴水死哀哉
文彩珊瑚钩【奉同郭给事】淑气含公鼎【张九龄】烱烱一心在【严武】天水相与永【渼陂西南台】
勤王第五十三
甲戌冬诏天下勤王予守章贡首应诏意同志者当接踵而奋已而竟无应者予遂以孤军赴阙世事不济殆由于此哀哉
出师亘长云【后出塞】尽驱诣阙下【往在】首唱恢大义【衡山县学】埀之俟来者【苏源明】
苏州第五十四
予领兵赴阙时陈宜中归永嘉留丞相梦炎当国梦炎意不相乐出予以制阃守吴门寻以独松事急陈丞相留丞相陈枢密文龙连书趣还宿卫予不得已行未几姑苏陷哀哉
嵯峨阊门北【壮游】朱旗散广川【饯裴二】控带莽悠悠【送韦评事】惨淡陵风烟【草堂】
拜相第五十五
予自吴门还遣守独松戍余杭丙子正月初二日除知临安府辞不拜引轻兵至阙陈大义不得见十八夜宜中逃次日早予除枢密使午拜丞相枢密使都督诸路军马然事已无及无可奈何矣予不敢当亡国之名惟有危难捐躯而已
我来属时危【九成宫】朝野色枯槁【送长孙侍御】倚君金华省【张九龄】不在相逢早【赠射洪李四丈】
出使第五十六
初宜中防蔽外庭乃遣使北军求议和约见巴延于长安堰已而不如约故敌径至髙亭山要以相见宜中遂逃上下皆莫知其详予既辞相印不拜遂奉成命以议为名在敌营敌强以降予见巴延开陈大义词气慷慨敌颇倾动寻留不遣而丞相吴坚右丞贾余庆同知枢密院谢堂以下竟自纳欵予责巴延留使失信及数敌罪恶以死自誓而一无所及矣痛哉
隔河见胡骑【前出塞】朝进东门营【后出塞】皇皇使臣体【寄崔评事】词气浩纵横【舂陵行】
发京师第五十七
自国都失守应降表及行下省札播告归附皆不敢使予闻知予居敌中欲求速死敌卫守甚严务为涂塞耳目二月八日大臣吴坚贾余庆家铉翁刘岊皆以祈请使为名下船诣北庭敌忽驱予并行予不肯往被其捽迫不得已行至谢村几逃去
东下姑苏台【壮游】挥涕恋行在【北征】苍茫云雾浮【发秦州】风忛倚翠盖【幽人】
去镇江五十八
予至京口北行有日矣予欲引决同行士杜浒曰且遁逃不获死未晩也遂谋走真州时江中皆北船偶物色一空船在敌籍外捐重资约之二月晦日夕一更后予约同行十一人潜出邸挟刃自随不济则自杀幸而安行无虞遂泝而上敌船绵亘江上几不得出三月朔抵真州今而后喜可知也
京口渡江航【送许八拾遗】穷途仗神道【送魏六丈】萧条向水陆【入衡州】云雨白浩浩【送长孙侍御】
至真州第五十九
予至真州登城四望徘感叹守苖再成慷慨有志略闻予言踊跃思奋予即作书报制阃李庭芝及约淮西夏贵又作诸州太守书约以兴复苖守遣人四出导意两日乆与予讲进取方畧使天命在宋是行也中兴之机也一人狐疑事乃大谬惜哉
万里长江边【送髙司直】去国同王粲【通泉驲】青山意不尽【上牛头寺】皇天照嗟叹【舟中苦热】
行淮东第六十
李庭芝闻予至真州以为来説城遣使数十軰来涖杀予苖再成不肯然不得不出予以自白以上巳日绐予出城门闭城不荅予欲赴濠死未防苖遣五十人送行行五十里布刃于野诘问甚乆使一语可疑即为草间血矣其人信予言为之叹惋送至州境夜至扬州西门欲扣城入前却数四四人遁去予与七人走荒野空屋中是日敌万骑自屋后过幸而茍免自是变姓名趍髙邮初五夜行屡迷失道旦敌哨各鸟兽窜伏续去一人杀伤一人又幸喜脱予时日夜在死亡中惊惴危惧饥饿无聊人生逆境有如此者哀哉
客子中夜发【赴奉先县】月照白水山【彭衙行】悲辛但狂顾【懐郑司戸】浩荡前后间【宿清溪驲】
自淮归浙东第六十一
予髙邮道中遇哨得脱行数十里匍匐不能行幸遇村夫雇倩箩擡入郡又有被伤者扶持强行血衣淋漓见者伤惜初七日至郡地分官盘诘甚至称制置司有报文丞相来説城合一路觉察不纳南来人予等既变姓名地分官见有伤者不疑聼下船去沿途歴尽艰险得至泰州城下伏十余日趍通州自下船后哨骑或隔五里或隔十里惊惶连日达通州城反覆诘问数日不纳不得已从地分官吐实语太守杨思复遂得覆防主圃子内大舟中然后以海舟送归浙东船中遇风波屡覆又遇贼追逼数四是行寄一生于万死不复望见天日至永嘉惟存六人
北走惊险艰【彭衙行】十步一囬首【相从行】碧海吹衣裳【又丄后园山脚】挂席上南斗【别章使君】
至福安第六十二
益王以天下兵马都元帅卫王以副元帅建号于永嘉随趍三山开府予四月八日到永嘉则元帅舟去已一日矣亟使副守李珏驿报行府陈丞相即遣人来议拥立事予深賛大议五月一日登极予以观文殿学士侍读召赴行在二十六日至行都即再相然国方草创陈宜中尸其事专制于张世杰予名宰相徒取充位遂不敢拜议出督
握节汉臣囬【郑驸马池台】麻鞋见天子【述懐】感激动四极【严武】壮士泪如雨【听杨氏歌】
福安宰相第六十三
予至通州地分官以制置司文移为説甚作艰阻予不得已吐实以通杨帅守思复乃云谍报许浦有马根寻文丞相甚信予言不直制司予然后得杨守存恤遂导南归及过明州东门有列岸数百艘初不知为敌把隘船也后问之东门道士云是日敌头目见船过问左右曰此何船皆以渔舟对遂得善去呜呼危哉杨守谓予言欲得海船数百艘当约许帅文德拥兵勤王慨然有誓清之志予至永嘉即详报陈丞相不以为信乃遣毛浚之通州而不以告予浚至通州守问予何以无书遂发怒浚几不免浚出而通遂降敌矣惜哉
纷纷防乱际【柏中丞除官制】反覆归圣朝【郑公防】秉钧孰为偶【赠李八判官】扶顚永萧条【李光弼】
南剑州督第六十四
始予至永嘉留一月候命永嘉及台处豪杰皆来自献愿从海道作战守规模予至福安欲还永嘉谋进取庙谟不以为然遂议开督于广广陷乃出南剑开府聚兵财为收复江西计于时幕府选辟皆一时名士宜中既弃临安及三山登极欲倚世杰复浙东西以自洗濯所以阻予永嘉之行后取定海兵败李珏为制阃众方思用予悔已不及惜哉
剑外春天逺【送司马入京】江阁临石面【简严云安】幕府盛才贤【次古城店】意气今谁见【白马】
汀州第六十五
予在剑朝廷严趣之汀十月行十一月至汀州而福安随陷车驾幸海道矣事会之不齐如此哀哉
雷霆走精鋭【送樊侍御】斧钺下青防【送李大夫】江城今夜客【出郭】惨淡飞云汀【薛判官】
梅州第六十六
予至汀汀守可疑汀兵非素所拊循寇兵自贑自剑交至丁丑正月行府遂引兵趍漳州龙岩谋入卫漳潮道阻三月入梅州时麾下颇不循法斩二都统军政一新焉
楼角凌风迥【东楼】孤城隐雾深【野望】万事随转烛【佳人】秋光近青岑【伐木】
贑州第六十七
五月引兵自梅岭出时贑吉兵皆来会六月大防于雩都进攻兴国县返正于是驻屯遣大兵攻贑州又以偏师出吉州贑诸县皆复虏号令惟行于城中吉水永丰万安永新龙泉以次皆复临洪袁瑞莫不响应诣军门请约束者相继兴国黄州新复皆来诣命汀州有伪天子黄从斩首至府上下翕合气势甚盛天若祚宋则是举也幸而一防国事埀成之候也
崆峒杀气黑【壮游】洒血暗郊坰【薛判官】哀笳晓幽咽【留花门】石壁断空青【西阁】
江西第六十八
行府偏师出吉州者战于钟步不利攻贑兵不幸相继而败行府孤立时处置安抚邹防聚兵数万在永丰境行府引兵就之会其军亦溃而敌自后追及不可支虽人谋之不臧殆天意之未顺每一念此气噎欲絶哀哉
东望西江永【弟观】髙义在云台【别张建封】到今用钺地【草堂】霜鸿有余哀【金华山】
江西第六十九
旄头初俶扰【将适江陵】义士皆痛愤【草堂】乾坤空峥嵘【画鹘】向者留遗恨【空灵岸】
复入广第七十
行府败于江西收散兵复入汀寻出会昌入安逺趍循州是冬屯南岭戊寅二月出惠州海丰县驻于丽江浦徧遣使沿海访问车驾六月翠华至厓山行府移船入澳八月进少保信国公职任依旧行府欲赴阙张世杰阻隔于中不果行
东浮沧海漘【薛郎中】南为祝融客【咏懐】漂转混泥沙【柴门】迫此短景急【龙门】
驻惠境第七十一
朱鳯日威埀【北风】罗浮展衰步【咏懐】北风吹蒹葭【秋行官张望】送此齿髪暮【雨】
驻潮第七十二
十月引兵趍潮阳稍平羣盗人心翕然
寒城朝烟淡【吴侍御宅】江沬拥春沙【逺游】羣盗乱豺虎【雷】囬首白日斜【喜晴】
行府之败第七十三
十一月谍报冦大众至漳泉度势不敌移屯将趍海丰为冦骑追及于中道时行已数日不为备仓卒溃散遂被执
送兵五千人【北征】散足尽西靡【种莴苣】留滞一老翁【雨】盖棺事则已【奉先县】
行府之败第七十四
自国难后行府白手起兵展转患难东南防涉万余里事不幸不济然臣子尽心焉尔矣成败天也独奈何哉
翠盖防尘飞【咏懐】仗钺奋忠烈【北征】千秋沧海南【张九龄】事与云水白【王思礼】
南海第七十五
予被执后即服脑子约二两昏乆之竟不能死及至张元帅所众脇之跪拜誓死不屈张遂以客礼见寻置海船中守防甚谨至厓山令作书招张世杰手写诗一首复命末句云人生自古谁无死留取丹心照汗青张不强而止厓山之败亲所目击痛苦酷罸无以胜堪时日夕谋蹈海而防闲不可出矣失此一死困苦至于今日可胜恨哉
开帆驾洪涛【遣遇】血战乾坤赤【送李判官】风雨闻号呼【草堂】流涕洒丹极【别蔡著作】
南海第七十六
南海春天外【送叚功曹】秪应学水仙【舟中】自伤迟暮眼【寓目】为我一澘然【李使君】
至广州第七十七
自厓山至五羊壮哉郡真形胜之国也往年冦平其城收复后不能完整为守国计哀哉吾国之无人乎
南方瘴厉地【雷】白马东北来【白马】长城扫遗堞【李光弼】泪落强徘徊【郑驸马池台】
至南安军第七十八
予四月二十二日离五羊五月四日出梅岭至南安军钥置舟中予不食拟至庐陵得瞑目庶防首丘之义云
短日行梅岭【哭李常侍】天门欝嵯峨【别唐诫】江西万里船【春夜留家】归期无奈何【何将军山林】
过章贡第七十九
崆峒地无轴【送从弟亚】江山云雾昏【别李义】萍漂忍流涕【入行军六弟宅】故里但空存【后出塞】
至吉州第八十
挂防逺色外【雨】缅邈懐旧邱【破船】江水风萧萧【桔柏度】乌啼满城头【发秦州】
吉州第八十一
泊舟沧江岸【课伐木】身轻一鸟过【送蔡师鲁】请为父老歌【羗村】歌长击樽破【屏迹】
吉州第八十二
戚戚去故里【前出塞】我生苦飘零【通泉驲】囬身视绿野【送李校书】但见西岭青【扬旗】
过临江第八十三
自离南安军五日而至庐陵七日过临江八日至丰城予虽不食未见其殆众以饮食交相逼迫予念既过郷州已失初望委命荒濵立节不白且闻暂止金陵郡出坎之会或者有陨自天未可知也遂复饮食勉狥众情初众议以予渐殆欲行无礼掩鼻以灌粥酪至是遂止乃知夷齐之心事由其独处荒山故得行其志耳
独帆如飞鸿【赠苏徯】清江转山急【早发射洪】囬首白云多【何将军山林】山寒夜中泣【龙门镇】
过隆兴第八十四
隆兴自陷没后忠义奋起几于返正屠灭殆尽过而伤之
临江乆徘徊【山寺】再读徐孺碑【张九龄】交游飒向尽【饯裴二端公】到今耆旧悲【病橘】
江行第八十五
畏途随长江【白沙渡】万里沧茫水【忆郑南玼】游子去日长【成都】壮心不肯已【戱赠友】
江行第八十六
江水东流去【陪王侍御宴】浮云终日行【梦李白】别离经死地【郑驸马池台】饮啄媿残生【草堂】
江行第八十七
萧萧白杨路【李邕】死人积如丘【遣兴】大江东流去【成都府】苍山旌斾愁【韦评事】
江行第八十八
连山暗烽燧【送从弟亚】川谷血横流【送樊侍御】挥泪临大江【送韦讽】上有行云愁【遣兴】
江行第八十九
六月六日过隆兴十二日至金陵囚邸八月二十三日渡江北行事会多有可慨尚何言哉
朔风飘胡鴈【遣兴】江城带素月【听杨氏歌】安得覆八溟【客居】滂沱洗吴越【喜雨】
北行第九十
八月二十六日至扬州九月初一日哭母小祥于邳州门外初九日至徐州吊项羽故宫登黄楼读子由赋十二日至沛县县有歌风台十五日至东平府十七日至髙唐州十八日过平原二十日至河间府二十一日至保定府
浮云暮南征【前出塞】我马向北嘶【白沙渡】荆棘暗长原【园官送菜】子规昼夜啼【客居】
北行第九十一
清秋望不极【野望】中原杳茫茫【成都】游子怅寂寥【桔柏渡】下马古战塲【遣兴】
北行第九十二
浮云连海岱【登兖州城楼】寒芜际碣石【昔游】落景惜登临【杜侍御江楼】人烟萧瑟【北征】
北行第九十三
平野入青徐【兖州城楼】桑柘叶如雨【昔游】信美无与适【成都府】沉思情延伫【雨】
北行第九十四
乾坤几反覆【苏侍御涣】乘凌惜俄顷【渼陂西南台】懐古视平芜【遣懐】令人发深省【奉先寺】
北行第九十五
游子无根株【赠李四丈】世梗悲路涩【送程録事】关山雪边看【秋行官张望】愁思胡笳夕【喜达行在所】
至燕城第九十六
十月一日至燕城五日送千戸所枷禁十一月初一日苏枷初九日领赴北庭引问予不跪抗词不屈寻复还狱待死以至今日云
往在西京时【往在】胡星坠燕地【别唐诫】登临意惘然【登惠义寺】千秋一拭泪【酧薛判官】
至燕城第九十七
浩荡想幽冀【夏日叹】行行郡国遥【野望】天寒落万里【遣兴】囬首向风飚【遣遇】
至燕城第九十八
百年不敢料【龙门关】先后无丑好【遣懐】絶境与谁同【送裴二】飘泊南庭老【舟中】
入狱第九十九
阴房鬼火青【玉华宫】白日亦寂寞【昔游】自非旷士懐【登慈恩塔】居人莽牢落【送樊侍御】
入狱第一百
天黑闭春院【大云寺】今如中兎【懐郑司戸】人间夜寥閴【聼许十一诵诗】永日不可暮【夏夜叹】
入狱第一百一
行行见覊束【写懐】斯人独憔悴【梦李白】欲觉闻晨钟【游奉先寺】青灯死分翳【宿凿石浦】
入狱第一百二
劳生共乾坤【写懐】何时有终极【别賛上人】灯影照无睡【大云寺】今夕复何夕【赠卫八处士】
入狱第一百三
眼前列杻械【草堂】熊挂蛇吼【上水遣懐】夜看丰城气【咏懐】朝光入瓮牖【晦日】
入狱第一百四
徘徊虎穴上【寄賛上人】吾道正覊束【观水涨】落日将何如【宴厓下亭】清文动哀玉【别薛判官】
懐旧第一百五
自百五至百九皆懐念故人为王事而没者固多不能尽纪呜呼哀哉自百二十六至百三十八皆师友之际同列之情死生契濶不能自已也
风尘淹白日【寄第五弟】乾坤霾涨海【将适江陵】为我问故人【送髙司直】离别今谁在【懐防上游】
懐旧第一百六
天寒昏无日【石龛】故郷不可思【赤谷】访旧半为鬼【赠卫八处士】惨惨中肠悲【送髙书记】
懐旧第一百七
故园花自发【忆弟】无复故人来【昔游】乱离朋友尽【遣懐】幽佩为谁哀【雨】
懐旧第一百八
故人入我梦【梦李白】相视涕阑干【彭衙行】四海一涂炭【逃难】焉用身独完【埀老别】
懐旧第一百九
中夜懐友朋【宿清溪驲】百年见存没【郑公防】风吹苍江树【雨】寒月照白骨【北征】
金应第一百一十
承信郎路分金应元备笔札使令性刚知义随勤王入京予陷敌左右星散惟应无叛去志在镇江得同脱狼狈淮东备尝艰苦至通州以忧欝病死葬城下哀哉
追随三十载【送顾文学】艰难媿深情【羗村】何处埋尔骨【鹿头山】呼号傍孤城【懐郑司戸】
张云第一百一十一
路钤张云元吉州敢勇将官随阃勤王予既陷敌张云引兵自婺建剑汀归里敌已据吉城云不胜愤七月引所部袭敌于南栅门击杀甚众本为散退之计会天明战渴赴江饮水寻被冲溺死使能少忍当为吾用哀哉
痛愤寄所宣【义鹘】四方服勇决【北征】壮士敛精魂【客居】里巷犹呜咽【赴奉先县】
刘钦贡元第一百一十二
字敬德吉州贡士素有志气好功名上下今古健于议论予开府汀城敬德来宁州就招谕使邹防会敌暴至竟死乱兵中同时死者鞠华叔顔斯立顔起岩皆郡之英俊能为时立事功者天生人才若此曾未施一技速折乃尔哀哉
文章日自负【苏源明】去家死路傍【上后园山脚】高视见覇王【剑门】感子故意长【赠卫八处士】
吕武第一百一十三
环卫官吕武太平人靣旗为军予陷冦应募随从北行其人劲烈靣折人触忌讳不避然忠鲠人皆服之予与同脱镇江行淮东患难中頼以自壮及开府南剑遣其结约江淮道寻阻武间关数千里即予于汀梅挺身冦寨化贼为兵方将率数千人出江西以无礼于士大夫遭横逆死死之日一军为流涕哀哉
疾恶懐刚肠【壮游】世人皆欲杀【不见】魂魄犹正直【南池】囬首肺肝热【铁堂峡】
巩宣使信第一百一十四
团练使都统招谕使巩信荆湖老将沉勇有谋奉朝命引所部随府予自兴国趍永丰敌追在后于东固方石岭下大战信据险坚立不动中数箭死土人之如生寻奏赠清逺军承宣使立庙战所而迄未有以慰忠魂也哀哉
壮士血相视【严公武】斯人已云亡【殿中杨监】哀哀失木狖【吴侍御江上宅】夜深经战塲【北征】
张秘撰汴第一百一十五
秘阁修撰广东提举督府叅谋张汴蜀人尝为二吴客佐荆湖幕习兵事予自贑勤王汴即入幕开督后领袖一府知无不为空坑之败秘撰易军士皂衣伏草中死乱兵后邹处置得其尸棺敛焉哀哉
入幕旌旗动【别魏侍御】挥翰绮绣扬【汝阳王璡】烟雾防玉质【赴奉先县】斯人今则亡【遣兴】
缪朝宗第一百一十六
环卫官知梅州缪朝宗淮人有意气尝为常熟邵氏客从予于平江予归福安自婺间道来相从精练干实孜孜奉公军府器械悉出其手空坑之败自经于山间哀哉
空荒咆熊罴【课伐木】摧残没藜莠【枯防】平生江海心【破船】其人骨已朽【喜晴】
闽三士第一百一十七
督机秘书谢杞督干架阁许由督干架阁李防节闽士之秀皆登科杞太学名士空坑之败不知所终哀哉
俊逸鲍叅军【忆李白】优游谢康乐【石柜阁】豺虎正纵横【乆客】南行道弥恶【青阳峡】
诸幕客第一百一十八
督府架阁吴文焕督遣林栋等皆闽士有干实宣劳幕府空坑之败被执寻遇害哀哉
入幕未展才【赠李八判官】辛苦在道路【送髙司直】回首一茫茫【送李判官】风悲浮云去【遣兴】
赵太监时赏第一百一十九
直宝章阁军器太监督府叅议官江西招讨副使赵时赏宗室有志气首宰旌德以一县抗敌数有功京师陷入闽行朝擢知邵武军以弃城罪去自予开督随府典兵数将偏师以当一面神采明隽议论慷慨空坑之败走之吴溪寻被执于隆兴遇害哀哉
豪杰贵勲业【送殿中杨豊】宗支神尧后【赠李八判官】平生白羽扇【严公武】欝结囬我首【述懐】
刘沐第一百二十
宣教郎督府机宜带行太府寺簿刘沐字渊伯予隣曲朋友从勤王补官予陷渊伯领诸军还及予归国渊伯收部曲赴府会于汀专将一军为督帐亲卫沉实有谋圆机应物凡江西忠义皆渊伯所号召昼夜酬应精力不倦会病剧乍起空坑之败不得脱遇害于隆兴长子同日刑次子贡元死空坑乱兵予收其第三防子亦没于广哀哉
王翰愿卜邻【赠韦左丞】嵇康不得死【遣兴】落月满屋梁【梦李白】悲风为我起【金华山观】
孙第一百二十一
宣教郎带行监官告院知吉州龙泉县孙予长妹夫也予引兵出贑其邑人奉以邑返正寻为亲党所陷遇害于隆兴哀哉
故人有孙宰【彭衙行】义均骨肉地【饯裴二】连为粪土丛【往在】挥手洒哀泪【别张建封】
彭司令震龙第一百二十二
宣教郎带行太社令知吉州永新县彭震龙予次妹夫也性跌宕喜功名起兵随勤王及归郡邑已陷乃结湖南诸峒豪杰谋兴复子出江西即以县返正敌遣军攻之其亲党内应被执遇害于郡城哀哉
堂上会亲戚【送李挍书】可怜马上郎【白马】呻吟更流血【北征】干戈浩茫茫【南池】
萧从事焘夫第一百二十三
从事郎萧焘夫永新县人工诗与字从予山中乆其兄敬夫诗尤豪俊亦尝客吾门焘夫从勤王得官及归賛彭司令收复郷邑规以正道予至兴国诣府白事意气慷慨邑城陷兄弟俱不免哀哉
洒翰银钩连【陈拾遗故宅】翩跹山颠鹤【西阁曝日】惨淡闘龙蛇【喜晴】及兹叹漠【青阳峡】
萧架阁第一百二十四
督干架阁监军萧明哲字元甫吉州贡士性刚毅遇事有胆气明于大节予至汀梅来从督幕及出江西监贑县义兵收复万安县寻复龙泉行府败元甫入野陂连结诸寨拒敌被执死于洪哀哉
诸生旧裋褐【桥陵】张目视冦雠【送韦评事】高义终焉在【送王信州】白骨更何忧【得弟观书】
陈督干第一百二十五
督干监军陈子敬贑人以资力雄郷里旧从予游行府至汀子敬招集义兵置屯皂口以据贑下流以遏敌船往来及行府攻贑子敬行其谋功效甚着行府败举兵黄塘连结山寨不降重兵袭溃不闻所终哀哉
挺身艰难际【送韦评事】虎穴连里闾【课伐木】髙天意凄恻【送韦讽】同尽随丘墟【谒文公上方】
陈少卿第一百二十六
带行太府少卿福建提刑督府叅议官陈龙复泉州老儒号清陂先生丙辰登科沉厚朴茂有前軰风流平生所歴州县皆有清俭著名予开府南剑辟入幕老成重一府寻遣往漳潮计事行府自江南再入广先生聚兵循梅来会后分司潮阳应接诸路四方豪杰翕然响应积粮治兵行府由是趍潮阳及移屯为敌所追袭先生遂不免时年七十三哀哉
卿月升金掌【江陵送马大卿】老气横九州【送韦评事】前軰复谁纪【李公邕】吾道长悠悠【发秦州】
邹处置第一百二十七
兵部侍郎江东西处置副使督府叅賛军事邹防字鳯叔吉水人慷慨有大志以豪侠行台郡间从予勤王补武资至将军景炎换文以寺丞领江西招谕副使聚兵宁都气势甚盛宁都被执变姓名为卜者敌不知其为招讨使也入贑城得脱寻聚兵永丰兴国间行府奏授江西安抚副使统兵数万攻兴国县寻会行府至县返正别军复永丰进授江东西处置副使屯兵永丰境上以乌合一日而溃行府失助于是有空坑之败哀哉
东郊暗长防【吴侍御江上宅】死地脱斯须【将适江陵】庾公兴不浅【张九龄】居然屈壮图【别苏徯】
邹处置第一百二十八
行府再入广奏以公充都督府分司置司永丰兴国间接应江淮敌自隆兴遣大兵攻袭公万死一生备经艰难竟得脱引江西兵入广会行府于潮阳及移屯公为殿事出不虞敌至麾下火急自刭扶入南岭逾十日死是行公所将皆江西头目以取行府为名使行府入江西十万众立办天之未啓中兴也奈何公有子甚俊先卒家人散失无余公尝每谓予欲立富田邹氏子为嗣不果至是絶哀哉
方当节钺用【柏中丞】不返旧征魂【东楼】凄凉余部曲【送郭中丞】发声为尔吞【别李义】
刘监簿第一百二十九
宣教郎带行军器监簿督府机宜刘子俊字民章吾郷之杰也尝领漕贡予开督兴国民章来计事行府败民章收散兵于洞源接应诸郡县寻引军入广道遇敌溃亡未几再招集与邹处置同诣行府会于潮阳越二十日而行府败民章被执莫知所终哀哉
艰难奋长防【潼关吏】髙义薄层云【彭衙行】死为殊方鬼【客堂】三夜频梦君【梦李白】
刘监簿第一百三十
秀气冲星斗【赠李八丈】壮笔过飞泉【赠李十五丈】旧游易磨防【汝阳王】魂伤山寂然【妻子入蜀】
萧资第一百三十一
閤门路钤萧资本书吏也小年给使令稍长通文墨圆机善应事性和厚上下信爱予家先避地入广资于患难中扶持尽力及行府江西之败卫防太夫人全督府印有功后在兵间调和诸将应府中碎务皆其领摄腹心之良也潮阳移屯道遇冦资以病体被害哀哉
主当风云会【病柏】谢尔从者劳【遣兴】感恩义不小【送卢侍御】块独委蓬蒿【送王砅】
杜大卿浒第一百三十二
司农卿广东提举招讨副使督府叅谋官杜浒字贵卿丞相立斋之侄也性刚猛为游侠京师予北行浒愿从镇江之脱浒之力也匍匐淮甸卫防艰虞忠劳备尽呜呼可谓义士
昔没贼中时【送韦评事】中夜间道归【后出塞】辛苦救衰朽【遭田父泥饮】防尔人尽非【北征】
杜大卿浒第一百三十三
浒从予南还佐府南剑寻遣往台温招集兵财福安陷相失浒趍行朝乆之奉朝命至行府值江西之败又与防涉艰难者年余及行府移屯潮阳浒防海舟寻趍厓山与行府遂隔及厓山溃浒幷陷焉予至五羊浒来见病无复人形在敌罗网中无所容力寻闻死焉哀哉
髙随海上查【夜宴】子岂无扁舟【寄薛郎中】白日照执【送樊侍御】埋骨已经秋【破船】
徐榛第一百三十四【诗阙】
正将徐榛温州人其父官湖北榛往省迷失道归行府后生精练以笔札典机密小心可信予被执榛得脱自惠州来五羊愿从北行扶持患难备殚忠欵道病至丰城死焉
林检院琦第一百三十五
宣教郎督机检院林琦闽士予屯余杭时琦结集赭山忠义捍御海道得官及南剑开府琦来外有文采内甚忠实数随患难劳而不怨及行府潮阳之败琦不能脱敌屯惠境逃去寻又被获敌遇之不以礼至建康病死敌自谓琦不肯自爱如于沿道浸水务自残防之类琦可谓不降其志者矣哀哉
时危挹佳士【贻桞少府】惨淡随囬鹘【北征】佯狂真可哀【不见】死泪终盈睫【李光弼】
曾先生第一百三十六
秀峰曾先生鳯予师也太学释褐累迁监丞会京师乱走衢衢寻陷及景炎登极衢添倅萧雷龙首倡返正先生自衢来剑随行府之汀丁丑春以梅州添差通判将行会行府移屯先生挈家避地于汀之郷落六月以病死其子三贵自吉来奔防不能返防幸其一家归至瑞金三贵复病死于道先生妻亦卒惟女在不知所之先生遭值冦难以清文粹德一不施于世流落以死家乃俱防哀哉
江海日凄凉【遣兴】贤圣尽萧索【西阁】西河共风味【衡山县学】顾歩涕横落【郭代公故宅】
邓礼部第一百三十七
光荐字中甫予郡人自敌度岭及广陷避地深山适强冦至妻子儿女等匿暗室冦无睹焚其居十二口同时死中甫随驾厓山除礼部侍郎已卯春除学士院权直未数日敌至厓山溃中甫赴海敌舟防出之张元帅待以客礼与予俱出岭别于建康呜呼中甫祸难之惨不减予而独免北行幸而脱归为管宁为陶潜不亦善乎
南宫吾故人【别唐诫】才名三十年【简郑广文】江城秋日落【赠侍郎四舅】此别意苍然【送韦书记】
家枢密翁第一百三十八
则堂先生家翁蜀名家有学问举动必以礼朝中老成典刑也当国都不守先生佥书枢密见敌持正议左丞相吴坚右丞相贾余庆以省札遍告天下令以城归附先生不押字敌自省中脇以无礼公不为动竟末如之何后以祈请使为名羣诣北庭既至上书申祈请之议忤北庭意留燕邸已而移渔阳又移河间如我朝覊置特官给饮食而已予过河间得一二相见先生风采非复宿昔而忠贞俨然使人望而知敬呜呼其可谓正人矣
出处同世网【郑公防】髙谊迈等伦【别蔡著作】异方惊会面【送韦别驾】慰此贞良臣【寄唐使君】
坟墓第一百三十九
予甲戌春自衡阳宪节归赴贑州省拜坟墓及乙亥五月奔祖母防至门以起复六月望日出从戎事与宗族郷党永诀云
别离已五年【赠苏四】不及祖父茔【又上后园山脚】霜露晚凄凄【出郭】痛哭松风逈【北征】
宗族第一百四十
西江接锦城【送李晋肃】山隂一茅宇【遣兴】宗族忍相遗【送崔都水】乾坤此深阻【宿清溪驲】
母第一百四十一
先母齐魏国太夫人盖自敌难后弟璧奉侍赴惠州弟璋从焉已而之广之循之梅予来梅州母子兄弟始相见既而鱼轩出江西寻复入广夫人游二子间无适无莫虽兵革纷扰处之怡然戊寅行府驻船澳弟璧仍知惠州弟璋复在侍夫人药八月两国之命下时已得疾九月七日寅时薨逝弟璧卜地于惠循之深山间不肖孤已矣未有返葬夫人期不知二弟何时毕此大事身陷万里缧絏中嵗时南望呜咽云
何时太夫人【送李挍书】上天囬哀眷【大雨】墓久狐兎隣【汝阳王】呜呼泪如霰【白马】
舅第一百四十二
予以楚囚过西昌闻舅家杌自是南望孤云每念我母不胜渭阳之情
萱草秋已死【从孙济】岁暮有严霜【北游】落日渭阳情【送卿二翁】涕泪溅我裳【贻华阳桞少府】
妻第一百四十三
丁丑八月十七日空坑之败夫人欧阳氏女桞娘环娘子佛生环之生母顔佛之生母黄并陷失寻闻自隆兴北行惟佛生已死人世祸难有如此者
结髪为妻子【新婚别】仓皇避乱兵【破船】生离与死别【别贺兰铦】囬首泪纵横【示宗文宗武】
二女第一百四十四
床前两小女【北征】各在天一涯【送髙书记】所愧为人父【赴奉先县】风物长年悲【送杨入蜀】
次子第一百四十五
渥洼骐骥児【送李挍书】众中见毛骨【送魏六丈】别来忽三载【四松】残害为异物【北征】
妻子第一百四十六
妻子隔絶久【述懐】飘飖苦埃尘【寄薛郎中】漠漠世间黒【赠蜀僧】性命由他人【懐郑司戸】
妻子第一百四十七
世乱遭飘荡【羗村】飞藿共徘徊【昔游】十口隔风雪【赴奉先县】反畏消息来【述懐】
长妹第一百四十八
予长妹适孙氏不幸孙氏倾覆家没入燕妹奉孙氏生母携子肖翁约翁及一女零丁孤苦客食万里妹虽患难中侍养抚教各尽其所可谓贤矣哀哉
忽闻韦氏妹【元日】零落依草木【佳人】深负鹡鸰诗【得舍弟消息】临风欲痛哭【阆中东楼】
长子第一百四十九
予二子长曰道生姿性可教不幸乱离随家飘泊空坑之败能脱身自全钟爱于太夫人以疾后太夫人六十日死于惠阳郡治中生十三年矣哀哉
大儿聪明到【刘少府山水障】青岁已摧頺【昔游】囬风吹独树【樊侍御】吾宁舍一哀【赴奉先县】
二女第一百五十
予六女长定娘次桞娘次环娘次监娘次奉娘次寿娘丙子定娘寿娘以病死于河源之三角丁丑桞娘环娘陷惟监娘奉娘得存戊寅潮阳之败复死乱兵中哀哉
痴女饥咬我【彭衙行】欝没一悲魂【遣懐】不得收骨肉【佳人】痛哭苍烟根【送樊侍御】
弟第一百五十一
予二弟长璧次璋璋自船澳奉母防趍惠州别璧来五羊别自是骨肉因缘堕寥廓矣
兄弟分离苦【送弟頴】凄凉忆去年【倚杖】何以有羽翼【梦李白】飞去堕尔前【彭衙行】
弟第一百五十二
棣华晴雨好【和宋大少府】风急手足寒【水会渡】百战今谁在【忆弟】覊栖见汝难【寄弟】
弟第一百五十三
沙晩鹡鸰寒【寄弟豊】风吹紫荆树【得弟消息】忍泪独含情【郭中丞】江湖春欲暮【宴胡侍御】
弟第一百五十四
不见江东弟【元日示宗武】急难心惘然【义鹘】念君经世乱【送班司马入京】卧病海云边【所思】
次妹第一百五十五
予次妹自永新归宁不与彭氏之难乱离中随母两国夫人上下自船澳奉防趍惠阳兄妹不复见矣哀哉
天际伤愁别【出郊】江山憔悴人【送孟仓曹】团圆思弟妹【又示两儿】传语故郷春【赠别何邕】
思故郷第一百五十六
自一百五十六至一百六十二共七首皆思故郷懐故山之情予始创文山其间水石竹木萧然有辋川盘谷之趣盖将终焉承平时郷曲賔朋日夕宴聚乐以忘忧真人世之清福今思之非惟平生故人半为尘土而故郷万里并隔世外惟死则魂识归吾故郷耳哀哉
天地西江逺【送崔侍御】无家问死生【忆舍弟】凉风起天末【忆李白】万里故郷情【江楼宴】
第一百五十七
江汉故人少【赠韦賛善别】东西消息稀【忆弟】异花开絶域【游何将军山林】野风吹征衣【别賛上人】
第一百五十八
老夫悲暮年【听杨氏歌】天涯故人少【送弟】每望东南云【遣兴】决眦入归鸟【望岳】
第一百五十九
人生无家别【无家别】亲故伤老丑【述懐】剪纸招我魂【彭衙行】何时一樽酒【忆李白】
第一百六十
春水满南国【遣遇】惨淡故园烟【陈拾遗】三年门巷空【遣兴】永为邻里怜【题江外草堂】
第一百六十一
迢迢万里余【前出塞】絶域谁慰懐【赠李十五丈】我圃日苍翠【雨】囬首望两厓【柴门】
第一百六十二
春日涨云岑【过津口】故园当北斗【月】窈窕桃李花【喜晴】纷披为谁秀【九日寄岑参】
第一百六十三
自一百六十三至一百九十一共二十九首杂然写其本心
陶潜避俗翁【遣兴】厐公竟独往【雨】明明君臣契【牵牛织女】牢落吾安放【郑公防】
第一百六十四
吴楚东南坼【登岳阳楼】风云地一隅【地隅】蹉跎暮容色【重何氏】不敢恨危途【北风】
第一百六十五
风烟吴蜀【柴门】云帆转辽海【后出塞】防乱纷嗷嗷【遣遇】尚愧微躯在【与严二别】
第一百六十六
惊风翻河汉【有懐】鹑首丽泥涂【将适江陵】吾衰将焉托【遣懐】愁絶付摧枯【北风】
第一百六十七
阴风千里来【吴侍御江上宅】惊浪满吴楚【雨】世事两茫茫【赠卫八处士】飘泊欲谁诉【又雨】
第一百六十八
平生方寸心【舟中苦热】誓开防北【后出塞】嵗暮日月疾【写懐】我叹黑头白【酧薛郎中】
第一百六十九
吾今抱何恨【赠别】我无匡复姿【送樊侍御】含笑看吴钩【后出塞】囬首蛟龙池【咏懐】
第一百七十
天长眺东南【郑公防】衰谢多酸辛【汝阳王】丈夫誓许国【前出塞】直笔在史臣【李光弼】
第一百七十一
天衢阴峥嵘【赴奉先县】嵗寒心匪他【送严使君】平生独往愿【立秋后题】零落首阳阿【过宋之问旧庄】
第一百七十二
济时肯杀身【寄唐使君】惨淡苦士志【送樊侍御】百年能几何【别唐诫】终古立忠义【陈拾遗故宅】
第一百七十三
絶域三冬暮【送十七舅】埀老见飘零【送李大夫】林气森喷薄【过郭代公故宅】意钟老柏青【送程録事】
第一百七十四
仰看八尺躯【别张建封】不要县黄金【苏源明】青青岁寒后【枯椶】乃知君子心【张九龄】
第一百七十五
小人困驰骤【九日】后生血气豪【遣懐】世事固堪论【园官送菜】我何随尔曹【飞仙阁】
第一百七十六
天池日蛙黾【张九龄】劳生苦奈何【饯嘉州程都督】聊欲从此逝【送樊侍御】人少豺虎多【别唐诫】
第一百七十七
男儿生世间【后出塞】居然成濩落【赴奉先县】鸾鳯有铩翮【寄唐使君】虹蜺就掌握【扬旗】
第一百七十八
鸾鳯不相待【暇日山园】白鱼困密网【津口】但讶鹿皮翁【遣兴】防任所往【薛少保画鹤】
第一百七十九
威鳯髙其翔【寻崔戢】老鹤万里心【遣兴】脱略谁能驯【薛少保画鹤】兀兀遂至今【赴奉先县】
第一百八十
天寒霜雪繁【赤谷】萧萧北风劲【羗村】髙鸟黄云暮【送殷叅军】斗上捩孤影【义鹘】
第一百八十一
乾坤沸嗷嗷【送王砯】名系朱鸟影【张九龄】寥落寸心违【送何侍御】斯文亦吾病【早发】
第一百八十二
儒冠多误身【赠韦左丞】识子用心苦【阮隐居】斯文忧患余【宿凿石浦】欝欝流年度【雨】
第一百八十三
名贤慎出处【自施州归】志士懐感伤【赠李四丈】犹残数行泪【登牛头山】引古惜兴亡【壮游】
第一百八十四
读书破万巻【赠韦左丞】许身一何愚【赴奉先县】赤骥顿长缨【述古】健儿胜腐儒【草堂】
第一百八十五
萧条四海内【别唐诫】慷慨有余悲【水槛】路逢相识人【前出塞】开懐无愧辞【咏懐】
第一百八十六
髙歌激宇宙【衡山县学】岁晩寸心违【赠韦賛善】忠贞负寃恨【李公邕】奸雄多是非【咏懐】
第一百八十七
丈夫四方志【前出塞】防乱饱经过【寓目】清心听鸣镝【听许十一诵诗】衰老强髙歌【别唐诫】
第一百八十八
茫然阮籍途【早发射洪】益叹身世拙【北征】零落蛟龙匣【李光弼】开视化为血【客从】
第一百八十九
天地有逆顺【崔少府】惘然难乆留【发秦州】当歌欲一放【寻崔戢】河汉声西流【登慈恩塔】
第一百九十
万古一死生【咏懐】谁是长年者【玉华宫】我何良叹嗟【盐井】防褐即长夜【遣兴】
第一百九十一
髙官何足论【佳人】寂寞身后事【梦李白】物理固自然【盐井】愿闻第一义【谒文公上方】
第一百九十二
自一百九十二起至二百泛然为世道感叹
古来遭防乱【西阁曝日】丈夫多英雄【牵牛织女】悠悠委薄俗【入衡州】岂非吾道东【赠苏四】
第一百九十三
蝮蛇暮偃蹇【简崔评事】猛虎慿其威【遣兴】真宰意茫茫【遣兴】六合人烟稀【北风】
第一百九十四
黎民困逆节【晩登瀼上堂】残孽驻艰虞【过南岳】孰云网恢恢【梦李白】自及枭獍徒【草堂】
第一百九十五
眼中万少年【别张建封】得志行所为【送萧使君】白马蹴微雪【遣兴】追随燕蓟儿【王思礼】
第一百九十六
客从何郷来【病柏】挟矢射汉月【留花门】杀身傍权要【三韵三首】门戸有旌节【遣兴】
第一百九十七
关河霜雪清【送逺】故人亦流落【送裴五】夷歌奉玉盘【杨六判官】悲君随燕雀【赠何邕】
第一百九十八
渔阳豪侠地【后出塞】北里富薰天【遣兴】快马金纒辔【送从弟亚】但遇新少年【遣懐】
第一百九十九
南北逃世难【逃难】始闻蕃汉殊【草堂】天下今一家【鹿头山】中原有驱除【留花门】
第二百
茫茫大造间【宿花石戍】髙岸尚为谷【水槛】百川日东流【别賛上人】势阅人代速【三川观水涨】

[book_title]集杜詩標點本
原序（王偉 撰）
天與人不能两得，道與身不能两全，古之忠臣義士，惟知合乎天而於人有不校也，惟知全其道而於身有不恤也，故人雖有愛憎之殊，身雖有死生之異，而天理之昭昭、吾道之明明者，為不昧，夫然後匹夫為天下之師，一言為後世之法。譬之麗水之金、昆吾之劍，愈煉愈堅，愈試愈利，不少變也。予嘗嘆古之人：名之重者，身多阽危；才之長者，時多不偶。以屈大夫之忠自沉，以賈太傅之賢早夭；文如韓、柳而遭貶斥，武如關、岳而得奇禍。何也？盖天欲壽其名，故使之危其身，所謂天人不两得，身道不两全。以此，宋有天下三百年，待士之禮甚厚。至其季世，死事者不少，獨丞相信國文公天祥之名最著，以其拘幽數年，畧不改節，卒之從容就義，視死如歸，此則衆人之所難者，其詳已載國史。公初在燕獄中，不遑他及，日惟集杜工部之詩句，以寫憂國之懷句，雖得之少陵，義則關乎時事，讀之未有不慘悽而怛悼者。且少陵在唐有才而不盡用，不得已託之吟咏之間，所選三百篇之作，謂其可配風雅信，公獨有取焉。忠義之在人，古今無間若此。予晩生後進，景仰信公如祥麟威鳯，欲見不可得。得序公之集，幸莫大焉。夫信公大節不待詩而見，詩亦不待序而傳，然使後之人因言以得其心，因心以知其人，則是集也，非世之流連光景、雜於嘲謔、應時人之求、述一時之興者可比。而凡為人臣者，得是集而觀之，誠能探索其義、懲艾其失，以之酬酢萬變、經綸大經，必能審義利之辨、識輕重之分，人不可以詭隨、身不可以倖免，惟合乎天、全乎道，此則信公集杜之本心也，不然公豈徒為是者哉？
王偉撰
原序（劉定之 撰）
予少時得宋丞相信國文公《指南集》讀之，然聞公在幽囚中有《集杜句詩》，未見也。及官詞林，始見而錄得之。詩皆古體，五言四句，凡二百首，分為四卷：首述其國，次述其身，次述其友，次述其家，而終以寫本心、嘆世道者，莫如何于人勝天、夷猾夏，而有待于天勝人、夏變夷之必有日也。卷目皆公所自分，其先公而後私，盡己以聽天，于此亦可以見。而俗本或混之，今皆為復其初。集首有總序，又有小序散于章首，其後又有跋尾。序、跋中有缺文者，指元之君臣、宋之叛逆，缺而不書，使知者以意属讀，今皆補之而為白字者，不沒公初意也。不書紀年者，陶靖節削永初之意也。姓某履善甫者，《指南集》中所謂范睢變張禄、越蠡改陶朱之意也。而其事之難，有甚于指南之時焉者矣。小序之末多曰「哀哉」者，公所以傷其國之亡、憫其忠臣義士之同盡、慟其家族之殉國、而自處其身于死，豈待南向再拜、引頸受刃之際，而後有决志哉？嗚呼！孔子不以仁許人，而獨以許殷之三臣、孤竹之二子，予以為若公者文山之隱、京口之脱去而不汚矣，伯顔拘于江艦、弘範縶于海舟、世祖維于燕獄囚而不屈矣，仰藥于庾嶺、絶粒于鄉郡、已而殞首于燕市、死而不悔矣，兼微箕、比干之心而為心者，其在公乎？若乃是詩之作，而豈徒哉？《麥秀》、《黍離》之歌作于其國已亡之後，而其身可以不死也；《懷沙》、抱石之辭作于其身臨絶之際，而其國猶未至于亡也。身且死矣，國已亡矣，于是乎有首陽《采薇》之歌，燕獄《集杜》之作，所謂求仁得仁、而奚怨者也。合伯夷、叔齊之言而為之言者，不在是詩乎？以是心也為是詩也，公其可謂仁矣。仁者天地之元氣，古今之人極，其在上為日月之明、風霆之壯，其在下為江湖之所以長流、山嶽之所以常鎮，其混然在中為君臣民物之所賴以長治久安，而在宋之末世為公之本心、在公之死也為是詩。有讀是詩而不䀌傷者，是豈仁人也哉？
劉定之撰
自序
余坐幽燕獄中無所為，誦杜詩，稍習諸所感興，因其五言，集為絕句。久之，得二百首。凡吾意所欲言者，子美先為代言之。日玩之不置，但覺為吾詩，忘其為子美詩也。乃知子美非能自為詩，詩句自是人情性中語，煩子美道耳。子美於吾隔數百年，而其言語為吾用，非情性同哉？昔人評杜詩為詩史，蓋其以詠歌之辭，寓紀載之實，而抑揚褒貶之意，燦然於其中，雖謂之史可也。予所集杜詩，自余顛沛以來，世變人事，概見於此矣。是非有意於為詩者也，後之良史尚庶幾有考焉。歲上章執徐，月祝犁單閼，日上章協洽，文天祥履善甫敘。
〈（是編作於前年，不自意流落餘生，至今不得死也。斯文固存，天將誰屬？嗚呼！非千載心不足以語此。壬午正月元日，文天祥書。）〉
社稷第一
〈（三百年宗廟社稷，為賈似道一人所破壞，哀哉！）〉
南極連銅柱〈（《送李晉肅入蜀》）〉，煌煌太宗業〈（《北征》）〉。始謀誰其間〈（《苦熱呈陽中丞》）〉？風雨秋一葉〈（《故李光弼司徒》）〉。
理宗、度宗第二
先帝弓劍遠〈（《送譚二判官》）〉，永懷侍芳茵〈（《送汝南郡王璡》）〉。今朝漢社稷〈（《喜達行在所》）〉，為話涕沾巾〈（《送司馬入京》）〉。
誤國權臣第三
〈（似道喪邦之政，不一而足，其羈虜使，開邊釁，則兵連禍結之始也。哀哉！）〉
蒼生倚大臣〈（《送韋中丞之晉》）〉，北風破南極〈（《北風》）〉。開邊一何多〈（《前出塞》）〉！至死難塞責〈（《吳侍御江上宅》）〉。
瀘州大將第四
西南失大將〈（《客居》）〉，帶甲滿天地〈（《送遠》）〉。高人憂禍胎〈（《山寺》）〉，感歎亦歔欷〈（《羌村》）〉。
襄陽第五
十年殺氣盛〈（《北風》）〉，百萬攻一城〈（《遣懷》）〉。賊臣表逆節〈（《往在》）〉，胡騎忽縱橫〈（《嚴公武》）〉。
荊湖諸戍第六
長嘯下荊門〈（《春日梓州登樓》）〉，湖行速如鬼〈（《塞蘆子》）〉。門戶無人持〈（《水檻》）〉，社稷堪流涕〈（《西閣呈元三十二》）〉！
黃州第七
〈（始謂虜以襄陽船自漢入江，後乃知虜之未渡，蘄、黃已先降，故其渡也，襄漢蘄黃之船皆在焉。）〉
桓桓陳將軍〈（《北征》）〉，東屯大江北〈（《行官張望》）〉。化作虎與豹〈（《夏日歎》）〉，楚星南天黑〈（《晚登上堂》）〉。
陽羅堡第八
〈（夏貴自陽羅堡之敗，順流而下，沿江南岸縱兵放火，歸廬州，解甲。當是時，其心已無國矣。似道建督至江上，夏貴不得已出見，斬以釁鼓，東南再造之機也。失此不圖，社稷為墟。哀哉！）〉
日色隱孤戍〈（《發秦州》）〉，大江聲怒號〈（《大雨》）〉。朝廷任猛將〈（《又上後園》）〉，宿昔恨滔滔〈（《送王砅便南海》）〉。
京湖宣閫第九
〈（開慶己未，江陵閫帥自上而下，奔救鄂渚，令朱禩孫任宣閫，乃自鄂渚走還岳陽。朱與夏通任長江之責，一上而一下，使中流蕩然，虜安行入無人之境，國安得不亡？嗚呼痛哉！）〉
正當艱難時〈（《送樊侍御漢中》）〉，豈無濟時策〈（《遣興》）〉？
連檣荊州船〈（《雨》）〉，悠悠回赤壁〈（《過南嶽入洞庭》）〉。
渡江第十
〈（常時江水風波，不可狎視；虜渡江時，水乃鏡平，豈非天哉！）〉
濟江元自闊〈（《行次古城泛江》）〉，輕船下吳會〈（《逢劉簿弟》）〉。南紀收波瀾〈（《衡州縣呈陸宰》）〉，吾將罪真宰〈（《劍門》）〉。
鄂州第十一
〈（先時李雷奮為郡守，十月以臺論罷，至是無正官。張宴然以城降，金湯重鎮，正風寒中而去正守，當國者獨何心哉？）〉
鄂渚分雲樹〈（《過南嶽入洞庭》）〉，春城帶雨長〈（《入行軍六第宅》）〉。惜哉形勝地〈（《懷鎮水居》）〉，河嶽空金湯〈（《入衡州》）〉！
江州第十二
戎馬暗天宇〈（《送魏六丈交廣》）〉，落日九江流〈（《送李功曹荊州》）〉。元惡迷是似〈（《入衡州》）〉，化作長黃虯〈（《奉同郭給事》）〉。
安慶府第十三
岸轉異江湖〈（《過南嶽入洞庭》）〉，江水流城郭〈（《春日梓州登樓》）〉。鴟鴞志意滿〈（《病柏》）〉，山鬼獨一腳〈（《懷台州鄭尹》）〉。
魯港之遁第十四
〈（己未鄂渚之戰，何勇也！魯港之遁，何衰也！人心已去，國事瓦解，當是時惟豪傑拔起，首禍之權奸無救禍之理。哀哉！）〉
出師亦多門〈（《後出塞》）〉，水陸迷畏途〈（《贈鄭十八賁》）〉。蹭蹬麒麟老〈（《贈射洪李四丈》）〉，危檣逐夜烏〈（《過南嶽入洞庭》）〉。
建康府第十五
亭亭鳳凰台〈（《鳳凰台》）〉，江城孤照日〈（《登牛頭山亭》）〉。胡來滿彤宮〈（《往在》）〉，驅馬一萬匹〈（《北征》）〉。
相陳宜中第十六
〈（魯港敗後，陳宜中當國，首斬殿帥韓震脅遷之議，差強人意。宜中實無經綸，至秋託故遁歸。及不得已，十月再來，則國事去矣。哀哉！）〉
蒼生起謝安〈（《宴王使君宅》）〉，翠華擁吳嶽〈（《壯遊》）〉。可以一木支〈（《水檻》）〉，俯恐坤軸弱〈（《青陽峽》）〉。
召張世傑第十七
〈（京師內空，賴張世傑一軍自荊湖至。）〉
詔發西山將〈（《送郭中丞》）〉，熊虎亙阡陌〈（《贈王思禮司空》）〉。笳鼓凝皇情〈（《贈左僕射嚴武》）〉，佳氣向金闕〈（《北征》）〉。
鎮江之戰第十八
〈（張世傑率舟師趨金山，約殿帥張彥自常州陸出京口，揚州兵出瓜洲，三路交進，同日用事。既而揚州失期，先出取敗，常州竟不出。世傑多海舟，無風不能動，江水平，虜以水哨馬往來如飛，遂以潰敗。嗚呼！豈非天哉！）〉
海潮舶千艘〈（《送王砅使南海》）〉，肉食三十萬〈（《昔遊》）〉。江平不肯流〈（《陪王使君泛江》）〉，到今有遺恨〈（《壯遊》）〉。
將相棄國第十九
〈（丙子正月十八日，虜至皋亭山。是夜四鼓，宜中逃，翌日，世傑逃。）〉
扈聖登黃閣〈（《贈嚴八閣老》）〉，大將赴朝廷〈（《草堂》）〉。胡為入雲霧〈（《送高司直閬州》）〉？浩蕩乘滄溟〈（《橋陵韻呈縣官》）〉。
京城第二十
當寧陷玉座〈（《往在》）〉，兩宮棄紫薇〈（《詠懷》）〉。北城悲笳發〈（《夏夜歎》）〉，失涕萬人揮〈（《送盧十四弟》）〉。
京城二十一
黃屋朔風卷〈（《故秘監蘇源明》）〉，園林殺氣平〈（《送郭中丞太僕》）〉。宮殿青門隔〈（《送賈閣老出汝》）〉，永懷丹鳳城〈（《送覃二判官》）〉。
陵寢第二十二
五陵花滿眼〈（《別何邕》）〉，霜露在草根〈（《閬州東樓》）〉。冥冥子規叫〈（《法鏡寺》）〉，重是古帝魂〈（《杜鵑》）〉。
陵寢第二十三
旄頭彗紫微〈（《衡州縣呈陸宰》）〉，蚩尤塞寒空〈（《奉先縣永懷》）〉。愚智心盡死〈（《聽何氏歌》）〉，漂蕩隨高風〈（《遣興》）〉。
江陵第二十四
〈（高達，京湖名將。己未解圍鄂州，賈似道許以建節，竟不與，而移以與呂文德。達怨望久矣，至是為京湖制置以城降，宣閫不能制。城初陷，朱祀孫仰藥不得死，既而亦降焉。）〉
聞說江陵府〈（《陝隘》）〉，今又降元戎〈（《客居》）〉。甲外控鳴鏑〈（《贈王司空思禮》）〉，肩輿強老翁〈（《王十五前閣會》）〉。
淮西帥第二十五
〈（夏貴既失長江，惟恐督府有成，無所逃罪；又恐孫虎臣以後進為將有功，總統出己上，日夜幸其敗覆。督府既潰歸廬州，竟不出，朝廷屢詔勤王，若罔聞知。國亡，乃以淮西全境獻北為己功焉。於是貴年八十餘矣，老而不死是為賊，其貴之謂歟！）〉
借問大將誰〈（《後出塞》）〉？戰骨當速朽〈（《前出塞》）〉。逆節同所歸〈（《詠懷》）〉，水花笑白首〈（《送王砅使南海》）〉。
揚州第二十六
〈（李庭芝在揚州十餘年，畏怯無遠謀，惟閉門自守，無救於國。及景炎登極，以為首相，乃引兵輕出，渡海南歸。朱煥尋以城獻虜。哀哉！）〉
城峻隨天壁〈（《白帝城》）〉，明來但自守〈（《潼關史》）〉。士卒終倒戟〈（《贈王司空思禮》）〉，仰望嗟歎久〈（《九成宮》）〉！
京湖兩淮第二十七
〈（東南兵力，盡在江北，金城湯池，國之根本。高以荊州降，夏以淮西降，李死，淮東盡失，無復中原之望矣！哀哉！）〉
荊揚風土暖〈（《秋行官張望》）〉，大城鐵不如〈（《潼關吏》）〉。泰山忽破碎〈（《登慈恩塔》）〉，流落隨丘墟〈（《五盤》）〉。
景炎擁立第二十八
〈（予自蘇州歸闕，建議出二王於閩廣。及虜至，二王方出宮，蘇劉義、陸秀夫遇二王於溫。時陳宜中海船泊清嶴門，諸人往邀之，共圖興復。益王始建元帥，及張世傑自定海至，同趨三山。以五月一日，益王登極，改元景炎。）〉
漢運初中興〈（《述懷》）〉，扶顛待柱石〈（《入衡州》）〉。疇能補天漏〈（《寄岑參》）〉？登階捧玉冊〈（《往在》）〉。
福安府第二十九
崔嵬扶桑日〈（《幽人》）〉，闊會滄海潮〈（《桔柏渡》）〉。傾都看黃屋〈（《送班司馬入京》）〉，此意竟蕭條〈（《贈韋左丞》）〉。
幸海道第三十
〈（自三山登極，世傑遣兵戰邵武，大捷，人心翕然。世傑不為守國計，即治海船，識者於是知其陋矣。至冬聞警，即浮海南去，天下事是以不可復為。哀哉！）〉
天王守太白〈（《九成宮》）〉，立國自有疆〈（《前出塞》）〉。舍此復何之〈（《後遊修覺寺》）〉？已具浮海航〈（《壯遊》）〉。
景炎賓天第三十一
〈（御舟離三山，至惠州之甲子門駐焉。已而遷宮富場。丁丑冬，虜舟來，移次仙澳，與戰得利。尋望南去，止川，景炎賓天，蓋戊寅四月望日也。嗚呼，痛哉！）〉
陰風西北來〈（《北征》）〉，青海天軒輊〈（《送從第亞》）〉。白水暮東流〈（《新安吏》）〉，魂斷蒼梧帝〈（《贈秘書監李邕》）〉。
祥興登極第三十二
〈（戊寅四月十七日，衛王登極於川。）〉
浮龍倚長津〈（《別蔡十四著作》）〉，參錯走洲渚〈（《入衡州》）〉。蒼梧雲正愁〈（《登慈恩塔》）〉，初日翳復吐〈（《法鏡寺》）〉。
祥興第三十三
〈（六月，世傑自川北還，至崖山止焉。厓山乃海中之山，兩山相對，延袤中一衣帶水，山口如門。世傑以為形勝，安之。）〉
南遊炎海甸〈（《送魏六丈》）〉，沃野開天庭〈（《橋陵韻呈縣官》）〉。真龍竟寂寞〈（《雷》）〉，乾坤水上萍〈（《衡州送李大夫》）〉。
祥興第三十四
〈（己卯正月十三日，虜舟直造厓山，世傑不守山門，作一字陣以待之。虜入山門，作長蛇陣對之。二月六日，虜乘潮進攻，半日而破，死溺者數萬人。哀哉！）〉
弧矢暗江海〈（《草堂》）〉，百萬化為魚〈（《潼關吏》）〉。帝子留遺恨〈（《過南嶽入洞庭》）〉，故園莽丘墟〈（《逃難》）〉。
祥興第三十五
〈（世傑於戰敗後，乘霧雨晦冥，以數舟遁去。）〉
朱厓雲日高〈（《遣過》）〉，風浪無晨暮〈（《懷台州鄭司戶》）〉。冥冥翠龍駕〈（《雨》）〉，今復在何許〈（《宿清溪驛》）〉？
祥興第三十六
〈（初，行朝有船千餘艘，內大船極多。張元帥大小船五百，而二百舟失道，久而不至。北人乍登舟，嘔暈，執弓矢不支持。又，水道生疏，舟工進退失據。使虜初至行朝，乘其未集，擊之，蔑不勝矣。行朝依山作一字陣，幫縛不可復動，於是不可以攻人，而專受攻矣。先是，行朝以遊舟數出，得小捷。他船皆閩浙水手，其心莫不欲南。向若南船摧鋒直前，閩浙水手在北舟中，必為變，則有盡殲之理。惜世傑不知合變，專守法，嗚呼！豈非天哉！）〉
六龍忽蹉跎〈（《別唐十五誡》）〉，川廣不可溯〈（《送汝陽王璡》）〉。東風吹春水〈（《送程錄事》）〉，乾坤莽回互〈（《懷台州鄭司戶》）〉。
祥興第三十七
幽燕盛用武〈（《昔遊》）〉，六合已一家〈（《後出塞》）〉。眼穿當落日〈（《喜達行在》）〉，滄海有靈查〈（《喜晴》）〉。
祥興第三十八
客從南溟來〈（《客從》）〉，黃屋今在否〈（《留別張使君》）〉？天高無消息〈（《幽人》）〉，未忍即開口〈（《述懷》）〉。
祥興第三十九
南嶽配朱鳥〈（《望北》）〉，地軸為之翻〈（《晦日尋崔戢》）〉。皇綱未為絕〈（《北征》）〉，雲台誰再論〈（《覽柏中丞官制》）〉？
陳宜中第四十
〈（丁丑冬，御舟自謝女峽歸川，陳宜中船相失，莫知所之。）〉
管葛本時須〈（《別張十二建封》）〉，經綸中興業〈（《述古》）〉。有志乘鯨鼇〈（《送王砅使南海》）〉，南紀阻歸楫〈（《贈李光弼》）〉。
張世傑第四十一
〈（世傑得士卒云，每言北方不可信，故無降志。閩之再造，實賴其力。然其人無遠志，擁重兵厚資，惟務遠遁，卒以喪敗。哀哉！）〉
南國卷雲水〈（《舟中苦熱》）〉，黃金傾有無〈（《遣懷》）〉。蛟龍亦狼狽〈（《溪漲》）〉，反反復乃須臾〈（《草堂》）〉。
張世傑第四十二
長風駕高浪〈（《龍門》）〉，偃蹇龍虎姿〈（《病柏》）〉。蕭條猶在否〈（《止水遣懷》）〉？寒日出霧遲〈（《早發射洪》）〉。
蘇劉義第四十三
〈（蘇，京湖老將。雖出呂氏，乃心專在王室，永嘉推戴，實建大功。後世傑用事，志鬱鬱不得展。其人剛躁不可近，然能服義，終始不失大節。厓山與其子俱得脫，亦不知所終。）〉
驊騮事天子〈（《送高司直》）〉，龍怒拔老湫〈（《送韋十六評事》）〉。鼓枻視青旻〈（《寄薛三郎中》）〉，烈風無時休〈（《登慈恩塔》）〉。
曾淵子第四十四
〈（曾淵子，元貶雷州，御舟南巡，復與政事。厓山之敗，曾欲赴水，為蘇父子所留，同得脫。其家竟沒虜。後還五羊，有人見其子雷郎者焉。哀哉！）〉
子負經濟才〈（《別唐十五》）〉，鬱陶抱長策〈（《貽華陽柳少府》）〉。安得萬里風〈（《夏夜歎》）〉，南圖回羽翮〈（《送嚴公入朝》）〉？
江丞相萬里第四十五
〈（先生居饒州，虜入城，先生投府第中池水死。其弟萬頃，於廳事上被執殺死。哀哉！）〉
星折臺衡地〈（《送蘇州李長史》）〉，斯文去矣休〈（《送王信州厓北》）〉！
湖光與天遠〈（《過洞庭》）〉，屈注滄江流〈（《奉同郭給事》）〉。
趙倅昂發第四十六
〈（虜至池州，倅昂發蜀人，夫婦自經死。）〉
風雷颯萬里〈（《大雨》）〉，大江動我前〈（《水會渡》）〉。青衿一憔悴〈（《衡州縣學》）〉，名與日月懸〈（《陳拾遺故宅》）〉。
將軍王安節第四十七
〈（常州敗，虜生獲王安節，不屈而死。虜謂：過江以來，武人忠義者，惟王安節一人。安節乃節度使王堅子也。）〉
激烈傷雄才〈（《金華山觀》）〉，直氣橫乾坤〈（《別李義》）〉。 惆悵汙血駒〈（《別張建封》）〉，見此忠孝門〈（《柏中丞降官制》）〉。
李安撫芾第四十八
〈（肯齋先生，蜀人，寓居衡陽。乙亥留夢炎為潭帥；夢炎歸相，始起先生為代。先生倉卒運掉城守甚備。及城陷，先生殺其家人，乃自焚死。哀哉！）〉
殺氣吹沅湘〈（《入衡州》）〉，高興激荆衡〈（《李八判官》）〉。
城中賢府主〈（《課伐木》）〉，千秋萬歳名〈（《夢李白》）〉。
李制置庭芝第四十九
〈（庭芝得爰立之命，引兵至泰州，為虜所困。泰州孫九賣城，庭芝被執，誅於揚州市。雖無功於國，一死為不負國矣。）〉
空留玉帳衛〈（《送嚴公》）〉，那免白頭翁〈（《陪章留後》）〉。
死者長已矣〈（《石壕吏》）〉，淮海生清風〈（《送高司直》）〉。
姜都統才第五十
〈（淮東猛将，揚州前後主戰皆其人也。及泰州破，被執，虜愛其才勇，啖以官爵，不肯降，罵諸負國者，臨刑含血以噴，罵虜不絶口，其英風義烈，淮人言之無不傷歎。惜哉！）〉
屹然強冠敵〈（《贈王司空》）〉，古人重守邊〈（《後岀塞》）〉。
惜哉功名忤〈（《薛大保》）〉，死亦垂千年〈（《義鶻》）〉。
張制置珏第五十一
〈（蜀之健将，元與昝萬壽齊名。昝降，張獨不降，行朝擢授制閫，未知得拜命否？蜀雖糜碎，珏竟不降，為左右所賣，珏覺而逃遁，被囚鎖入北，不肯屈，後不知如何？）〉
氣敵萬人将〈（《楊監畫鷹》）〉，獨在天一隅〈（《遣懷》）〉。
向使國不忙〈（《九成宮》）〉，功業竟何如〈（《别張建封》）〉。
陸樞密秀夫第五十二
〈（字君實，文筆英妙，自維揚幕入朝。京師陷，永嘉推戴有力；及駐厓山，兼宰相，凡朝廷事，皆秀夫潤色綱紀之。厓山陷，與全家赴水死。哀哉！）〉
文彩珊瑚鈎〈（《奉同郭給事》）〉，淑氣含公鼎〈（《張九齡》）〉。
烱烱一心在〈（《嚴武》）〉，天水相與永〈（《渼陜西南臺》）〉。
勤王第五十三
〈（甲戌冬，詔天下勤王，予守章貢，首應詔，意同志者當接踵而奮，已而竟無應者。予遂以孤軍赴闕，世事不濟，殆由於此。哀哉！）〉
出師亘長雲〈（《後岀塞》）〉，盡驅詣闕下〈（《往在》）〉。
首唱恢大義〈（《衡州縣學》）〉，垂之俟來者〈（《蘇源明》）〉。
蘇州第五十四
〈（予領兵赴闕時，陳宜中歸永嘉，留丞相夢炎當國。夢炎意不相樂，岀予以制閫，守吳門。尋以獨松事急，陳丞相、留丞相、陳樞密文龍連書趣还宿衛，予不得已行。未㡬，姑蘇陷。哀哉！）〉
嵯峨閶門北〈（《北遊》）〉，朱旗散廣川〈（《餞裴二端》）〉。
控帶莽悠悠〈（《送韋十六評事》）〉，惨淡陵風煙〈（《草堂》）〉。
拜相第五十五
〈（予自吳門還，遣守獨松，戍餘杭。丙子正月初二日，除知臨安府，辞不拜，引輕兵至闕，陳大義，不得見。十八夜，宜中逃。次日早，予除樞密使；午拜丞相、樞密使、都督諸路軍馬。然事已無及，無可奈何矣。予不敢當亡國之名，請有危難捐軀而已。）〉
我來屬時危〈（《九成宮》）〉，朝野色枯槁〈（《送長孫待御》）〉。
倚君金華省〈（《張九齡》）〉，不在相逢早〈（《贈射洪李四丈》）〉。
岀使第五十六
〈（初，宜中蒙蔽外庭，如遣使北軍求議和約，見伯顔於長安堰，已而不如約。故虜徑至高亭山，要以相見，宜中遂逃。上下皆莫知其詳。予既辞相印不拜，遂奉上命，以議和為名，在虜营，虜強以降。余見伯顔，開陳大義，詞氣慷慨，虜頗傾動，尋留不遣。而丞相吳堅、右丞賈餘慶、同知樞密院謝堂以下，竟自納款。余責伯顔留使失信，及数虜罪惡，以死自誓，而一無所及矣。痛哉！）〉
隔河見胡騎〈（《前岀塞》）〉，朝進東門营〈（《後出塞》）〉。
皇皇使臣體〈（《寄崔部事》）〉，詞氣浩縱横〈（《春陵行》）〉。
發京師第五十七
〈（自國都失守，應降表及行下省札播告歸附皆不敢使余聞知。予居虜中，欲求速死，虜衛守甚嚴，務為塗塞耳目。二月八日，大臣吳堅、賈餘慶、家鉉翁、刘岊皆以祈請使為名下船詣北庭，虜忽驅余並行。余不肯往，被其捽迫，不得已行。至謝村，㡬逃去。）〉
東下姑蘇臺〈（《壮遊》）〉，揮涕戀行在〈（《北征》）〉。
蒼茫雲霧浮〈（《發秦州》）〉，風帆倚翠盖〈（《凼人》）〉。
去鎮江第五十八
〈（余至京口，北行有日矣。余欲引决，同行士杜滸曰：「且逃。逃不獲，死未晚也。」遂謀走真州。時江中皆北船，偶物色一空船在虜籍外，捐重貲約之。二月晦日夕一更後，予約同行十一人潜岀邸，挾刃自随，不濟則自殺。幸而安行無虞，遂泝流而上。虜船綿亘江上，㡬不得出。三月朔抵真州，今而後喜可知也。）〉
京口渡江航〈（《送許八十遺》）〉，窮途仗神道〈（《送魏六丈》）〉。
蕭條向水陸〈（《入衡州》）〉，雲雨白浩浩〈（《送長孫侍御》）〉。
至真州第五十九
〈（余至真州，登城四望，徘徊感歎。守苗再成慷慨有志畧，聞余言，踴躍思奮。余即作書報制閫李庭芝及約淮西夏貴，又作諸州太守書，約以興復。苗守遣人四岀導意。两日久，與余講進取方畧，使天命再宋。是行也，中興之機也。一人狐疑，事乃大繆。惜哉！）〉
萬里長江邊〈（《送高司直》）〉，去國同王𥺤〈（《蓬泉驛》）〉。
青山意不盡〈（《上牛頭寺》）〉，皇天照嗟嘆〈（《舟中苦熱》）〉。
行淮東第六十
〈（李庭芝聞余至真州，以為來說城，遣使数十輩來涖殺予。苗再成不肯，然不得不岀予以自白。以上巳日紿余岀城門，閉城不答。余欲赴濠死。未㡬，苗遣五十人送行。行五十里，布刃於野，詰問甚久。使一語可疑，即為草間血矣。其人信余言，為之歎惋，送至州境。夜至揚州西門，欲扣城入，前却數四。四人逃去，余與七人走荒野空屋中。是日，虜萬騎自屋後過，幸而苟免。自是變姓名，趨高郵。初五，夜行屡迷失道。旦虜哨，各鳥獸竄伏。縳去一人，殺傷一人，又幸喜脫余。時日夜在死亡中，驚惴危懼，飢餓無聊，人生逆境有如此者。哀哉！）〉
客子中夜發〈（《赴奉先縣》）〉，月照白水山〈（《彭衙行》）〉。
悲辛但狂頋〈（《懷鄭十八戶處》）〉，浩蕩前後間〈（《清溪》）〉。
自淮歸浙東第六十一
〈（余高郵道中遇哨得脫，行数十里，匍匐不能行。幸遇村夫，雇倩籮擡入郡。又有被傷者，扶持強行，血衣淋漓，見者傷惜。初七日，至郡，地分官盤詰甚至，稱制置司有報「文丞相來說城」，合一路覺察，不納南來人。余等既變姓名，地分官見有傷者，不疑，聽下船去。沿途歴盡艱險，得至泰州城下。伏十餘日，趍通州。自下船後，哨騎或隔五里，或隔十里，驚惶連日。逹通州城，反覆詰問，數日不納。不得已，從地分官吐實語。太守楊思復遂得覆䕶，主圃子，内大舟中，然後以海舟送歸浙東。船中遇風波，屡覆，又遇賊追逼数四。是行寄一生於萬死，不復望見天日。至永嘉，惟存六人。）〉
北走驚險難〈（《彭衙行》）〉，十步一回首〈（《相從歌》）〉。
碧海吹衣裳〈（《又上後園山脚》）〉，掛席上南斗〈（《别張使君》）〉。
至福安第六十二
〈（益王以天下兵馬都元帥、衞王以副元帥建號於永嘉，随趍三山開府。予四月八日到永嘉，則元帥舟去已一月矣。亟使副守李珏驛報行府，陳丞相即遣人來議擁立事，余深贊大議。五月一日，登極，予以觀文殿學士侍讀，召赴行在。二十六日至行都，即再相。然國方草創，陳宜中尸其事，專制於張世傑，余名宰相，徒取充位，遂不敢拜，議岀督。）〉
握節漢臣回〈（《鄭駙馬》）〉，麻鞋見天子〈（《述懷》）〉。
感激動四極〈（《嚴武》）〉，壮士淚如雨〈（《聽楊氏歌》）〉。
福安宰相第六十三
〈（余至通州，地分官以制置司文移為說，甚作難阻。余不得已，吐實以通楊帥守思復，乃云諜報「許浦有馬根尋文丞相」，甚信余言，不直制司。予然後得楊守存恤，遂遵南歸。及過明州東門，有列岸数百艘，初不知為虜把隘船也；後問之東門道士，云是目虜頭目，見船過，聞左右曰「此何船？」皆以漁舟對，遂得善去。嗚呼危哉！楊守為余言「欲得海船数百艘，當約許帥文德擁兵勤王」，慨然有誓清之志。予至永嘉，即詳報陳丞相，不以為信，乃遣毛浚之通州，而不以告余。浚至通州守問予何以無書，遂發怒，浚㡬不免。浚岀，而通遂降虜矣。惜哉！）〉
紛然喪亂際〈（《柏中允制》）〉，反覆歸聖朝〈（《鄭䖍》）〉。
秉鈞孰為偶〈（《贈李八判官》）〉，扶顛永蕭條〈（《李光弼》）〉。
南劍州督第六十四
〈（始余至永嘉，留一月候命。永嘉及台、處豪傑皆來自獻，願從海道作戰守規模。予至福安，欲还永嘉謀進取，廟謨不以為然，遂議開督于廣。廣陷，乃出南劍開府，聚兵財為收復江西計。于時，幕府選辟皆一時名士。宜中既棄臨安，及三山登極，欲倚世傑復浙東西以自洗濯，所以阻予永嘉之行。後取定海兵敗，李珏為制閫，衆方思用予，悔已不及，惜哉。）〉
劍外春天逺〈（《送班司馬入京》）〉，江閣鄰石面〈（《蕳嚴雲》）〉。
幕府盛才賢〈（《次古城店》）〉，意氣今誰見〈（《白馬》）〉。
汀州第六十五
〈（予在劍，朝廷嚴趣之汀。十月行，十一月至汀州，而福安随陷，車駕幸海道矣。事會之不齊如此，哀哉！）〉
雷霆走精銳〈（《送樊侍御》）〉，斧鉞下青冥〈（《送李大夫》）〉。
江城今夜客〈（《出郭》）〉，惨淡飛雲汀〈（《薛判官》）〉。
梅州第六十六
〈（予至汀，汀守[1]可疑，汀兵非素所拊循，寇兵自贛、自劍交至。丁丑正月，行府遂引兵趨漳州、龍巖，謀入衛漳、潮，道阻。三月入梅州，時麾下頗不循法，斬二都統，軍政一新焉。）〉
楼角凌風逈〈（《東楼》）〉，孤城隱霧深〈（《野望》）〉。
萬事随轉燭〈（《佳人》）〉，秋光近青岑〈（《伐木》）〉。
贛州第六十七
〈（五月引兵自梅出嶺時，贛吉兵皆來。會六月大捷於雩都，進攻興國縣，縣返正。於是，駐屯遣大兵攻贛州，又以偏師岀吉州。贛諸縣皆復，虜號令惟行於城中。吉水、永豐、萬安、永新、龍泉以次皆復，臨、洪、袁、瑞莫不響應，詣軍門請約束者相継。興國、黄州新復，皆來請命。汀州有偽天子黃從，斬首至府，上下翕合，氣勢甚盛，天若祚宋，則是舉也。幸而一捷，國事垂成之候也。）〉
崆峒殺氣黑〈（《壮遊》）〉，灑血暗郊垌〈（《薛判官》）〉。
哀笳曉幽咽〈（《留花門》）〉，石壁断空青〈（《西閣》）〉。
江西第六十八
〈（行府偏師岀吉州者，戰于鍾步，不利；攻贛兵不幸相継而敗。行府孤立，時處置安撫鄒㵯聚兵数萬在永豐境，行府引兵就之；會其軍亦潰，而虜自後追及不可支，雖人謀之不臧，殆天意之未順，每一念此，氣殪欲絶。哀哉！）〉
東望西江永〈（《第觀》）〉，高義在雲臺〈（《建封》）〉。
到今用鉞地〈（《草堂》）〉，霜鴻有餘哀〈（《金華山》）〉。
江西第六十九
旄頭初俶優〈（《将適江陵》）〉，義士皆痛憤〈（《草堂》）〉。
乾坤空峥嵘〈（《畫鶻》）〉，嚮者留遺恨〈（《空靈岸》）〉。
復入廣第七十
〈（行府敗於江西，收散兵復入汀，尋岀會昌，入安逺，趨循州，是冬屯南嶺。戊寅二月，岀惠州海豐縣，駐於麗江涌，遍遣使沿海訪問車駕。六月，翠華至厓山，行府移船澳。八月，進少保信國公，職任依舊。行府欲赴闕，張世傑阻隔於中，不果行。）〉
東浮滄海漘〈（《薛郎中》）〉，南為祝融客〈（《詠懷》）〉。
漂轉混泥沙〈（《柴門》）〉，迫此短景急〈（《龍門》）〉。
駐惠境第七十一
朱鳯日威垂〈（《北風》）〉，羅浮展衰步〈（《詠懷》）〉。
北風吹蒹葭〈（《秋行官張望》）〉，送此齒髮暮〈（《雨》）〉。
駐潮陽第七十二
〈（十月引兵趋潮陽，稍平羣盗，人心翕然。）〉
寒城朝煙淡〈（《吳侍御宅》）〉，江沫擁春沙〈（《逺遊》）〉。
群盗亂射虎〈（《雷》）〉，回首白日斜〈（《熹晴》）〉。
同府之敗第七十三
〈（十一月，諜報虜大衆至漳泉。度势不敵，移屯将趋海豐，為虜騎追及於中道。時行已数日，不為備，倉卒潰散，遂被執。）〉
送兵五千人〈（《北征》）〉，散足盡两靡〈（《種萵苣》）〉。
留滯一老翁〈（《雨》）〉，盖棺事則已〈（《奉先縣》）〉。
行府之敗第七十四
〈（自國難後，行府白手起兵，展轉患難，東南跋涉萬餘里，事不幸不濟，然臣子盡心焉爾矣，成敗天也，獨奈何哉！）〉
翠盖蒙塵飛〈（《詠懷》）〉，仗鉞奮忠烈〈（《北征》）〉。
千秋滄海南〈（《張九齡》）〉，事與雲水白〈（《王思禮》）〉。
南海第七十五
〈（今被執後，即服腦子約二两，昏眩久之，竟不能死。及至張元帥所，衆脅之跪拜，誓死不屈。張遂以客禮見。尋置海船中，守䕶甚謹。至厓山，令作書招張世傑。手寫詩一首復命，末句云：「人生自古誰無死，留取丹心照汗青」，張不強而止。厓山之敗，親所目撃，痛苦酷罰，無以勝堪。時日夕謀陷海，而防閉不可出矣。失此一死，困苦至於今日，可勝恨哉。）〉
開帆駕洪濤〈（《遣遇》）〉，血戰乾坤赤〈（《送李判官》）〉。
風雨聞號呼〈（《草堂》）〉，流涕灑丹極〈（《别蔡著作》）〉。
南海第七十六
南海春天外〈（《送叚功曹》）〉，秪應學水仙〈（《舟中》）〉。
自傷遅暮眼〈（《寓目》）〉，為我一澘然〈（《李使君》）〉。
至廣州第七十七
〈（自厓山至五羊，壮哉！郡真形勝之國也。往年虜平其城，收復後不能完整為守，國計哀哉，吾國之無人乎？）〉
南方瘴癘地〈（《雷》）〉，白馬東北來〈（《白馬》）〉。
長城掃遺堞〈（《李弼》）〉，涙落強徘徊〈（《鄭附馬楼臺》）〉。
至南安軍第七十八
〈（予四月二十二日離五羊；五月四日岀梅嶺，至南安軍，錀置舟中。予不食，擬至虜陵得瞑日，庶㡬首丘之義云。）〉
短日行梅嶺〈（《哭李常侍》）〉，天門欝嵯峨〈（《别唐誡》）〉。
江西萬里船〈（《春夜留宴》）〉，歸期無奈何〈（《何将軍山林》）〉。
過章貢第七十九
崆峒地無軸〈（《送從弟亞》）〉，江山雲霧昏〈（《别李茂》）〉。
萍漂忍流涕〈（《入行軍六弟宅》）〉，故里但空存〈（《後岀塞》）〉。
至吉州第八十
掛颿逺色外〈（《雨》）〉，緬邈懷舊丘〈（《破船》）〉。
江水風蕭蕭〈（《桔柏渡》）〉，烏啼滿城頭〈（《發秦州》）〉。
吉州第八十一
泊舟滄江岸〈（《課伐木》）〉，身輕一鳥過〈（《送蔡師魯》）〉。
請為父老歌〈（《羗村》）〉，歌長撃樽破〈（《屏跡》）〉。
吉州第八十二
戚戚去故里〈（《前岀塞》）〉，我生苦飄零〈（《通泉驛》）〉。
回身視綠野〈（《送李校書》）〉，伹見西嶺青〈（《揚旗》）〉。
過臨江第八十三
〈（自離南安軍，五日而至廬陵，七日過臨江，八日至豐城。余雖不食，未見其殆。衆以飲食交相逼迫，予念既過鄕州，已失初望，委命荒濱，立節不白，且聞暫止金陵郡，岀坎之會，或者有隕自天未可知也，遂復飮食，勉狥衆情。初衆議以予漸殆，欲行無禮，掩鼻以灌粥酪，至是遂止，乃知夷齊之心事，由其獨處荒山，故得行其志耳。）〉
獨帆如飛鳴〈（《贈蘇傒》）〉，清江轉山急〈（《早發射洪》）〉。
回首白雲多〈（《何将軍山林》）〉，山寒夜中泣〈（《龍門鎮》）〉。
過隆興第八十四
〈（隆興自陷沒後，忠義奮起，㡬於返正，屠㓕殆盡，過而傷之。）〉
臨江久徘徊〈（《山寺》）〉，再讀徐孺碑〈（《張九齡》）〉。
交遊颯向盡〈（《餞裴二端公》）〉，到今耆舊悲〈（《病橘》）〉。
江行第八十五
畏途随長江〈（《白沙渡》）〉，萬里滄茫水〈（《憶鄭南玭》）〉。
遊子去日長〈（《成都》）〉，壮心不肯已〈（《戯贈友》）〉。
江行第八十六
江水東流去〈（《陪王侍御宴》）〉，浮雲終日行〈（《夢李白》）〉。
别離經死地〈（《鄭附馬池》）〉，飮啄愧殘生〈（《草堂》）〉。
江行第八十七
蕭蕭白揚路〈（《李邕》）〉，死人積如丘〈（《遣興》）〉。
大江東流去〈（《成都》）〉，蒼山旌斾愁〈（《韋評事》）〉。
江行第八十八
連山暗烽燧〈（《送從第亞》）〉，川谷血横流〈（《送樊侍御》）〉。
揮泪臨大江〈（《送韋諷》）〉，上有行雲愁〈（《遣興》）〉。
江行第八十九
〈（六月六日過隆興。十二日至金陵，囚邸。八月二十三日渡江北行。事會多有可慨，尚何言哉？）〉
朔風飄胡雁〈（《遣興》）〉，江城帶素月〈（《聽楊氏歌》）〉。
安得覆八𬈑〈（《客居》）〉，滂泥洗吳越〈（《喜雨》）〉。
北行第九十
〈（八月二十六日至揚州。九月初一日，哭母小祥於邳門外。初九日，至徐州弔項羽故宮地，登黄楼臺，讀子由賦。十二日至沛縣，縣有歌風臺。十五日至東平府。十七日至高唐州。十八日過平原。二十日至河間府。二十一日至保定府。）〉
浮雲暮南征〈（《前出塞》）〉，我馬向比嘶〈（《日沙渡》）〉。
荆棘暗長原〈（《園官送莱》）〉，子規晝夜啼〈（《客居》）〉。
北行第九十一
清秋望不極〈（《野望》）〉，中原杳茫茫〈（《成都》）〉。
游子悵寂寥〈（《桔柏渡》）〉，下馬古戰場〈（《遣興》）〉。
北行第九十二
浮雲連海岱〈（《兖州城楼》）〉，寒蕪際碣石〈（《昔遊》）〉。
落景惜登臨〈（《杜侍御江楼》）〉，人煙渺蕭瑟〈（《北征》）〉。
北行第九十三
平野入青徐〈（《兖州城楼》）〉，桑柘葉如雨〈（《昔遊》）〉。
信美無所適〈（《成都》）〉，沉思情延佇〈（《雨》）〉。
北行第九十四
乾坤㡬反覆〈（《蘇侍御渙》）〉，乘凌惜俄頃〈（《渼陂西南臺》）〉。
懷古視平蕪〈（《遣懷》）〉，令人發深省〈（《奉先寺》）〉。
北行第九十五
游子無根株〈（《贈李四文》）〉，世梗悲路澀〈（《送程錄事》）〉。
關山雪邊看〈（《秋行官張望》）〉，愁思胡笳夕〈（《喜逹行在所》）〉。
至燕城第九十六
〈（十月一日至燕城。越五日，送千戶所枷禁。十一月初一日，蘇枷。初九日，領赴北庭引問。余不跪，抗詞不屈。尋復還獄待死，以至今日云。）〉
往在西京時〈（《往在》）〉，胡星墜燕地〈（《别唐誠》）〉。
登臨意惘然〈（《登惠義》）〉，千秋一拭涙〈（《酧薛判官》）〉。
至燕城第九十七
浩蕩想幽冀〈（《夏日歎》）〉，行行郡國遥〈（《野望》）〉。
天寒落萬里〈（《遣興》）〉，回首向風颷。
至燕城第九十八
百年不敢料〈（《龍門閣》）〉，先後無醜好〈（《遣興》）〉。
絶境與誰同〈（《送裴二》）〉，飄泊南庭老〈（《舟中》）〉。
入獄第九十九
陰房鬼火青〈（《玉華宮》）〉，白日亦寂寞〈（《昔遊》）〉。
自非曠士懷〈（《登慈恩塔》）〉，居人莽牢落〈（《送樊侍御》）〉。
入獄第一百
天黑閉春院〈（《大雲寺》）〉，今如罝中兔〈（《懷鄭司戶》）〉。
人間夜寥閴〈（《夜聽許十誦許》）〉，永日不可暮〈（《夏夜歎》）〉。
入獄第一百一
行行見羈束〈（《寫懷》）〉，斯人獨憔悴〈（《夢李白》）〉。
欲覺聞晨鍾〈（《遊奉先寺》）〉，青燈死分翳〈（《宿鑿石浦》）〉。
入獄第百二
劳生共乾坤〈（《寫懷》）〉，何時有終極〈（《别贊上人》）〉。
燈影照無睡〈（《大雲寺》）〉，今夕復何夕〈（《贈衛公處士》）〉。
入獄第一百三
眼前列杻械〈（《草堂》）〉，熊掛玄蛇吼〈（《上水遣懷》）〉。
夜看豐城氣〈（《詠懷》）〉，朝光入甕牗〈（《晦月》）〉。
入獄第一百四
徘徊虎穴上〈（《寄贊上人》）〉，吾道正羈束〈（《觀水漲》）〉。
落日将何如〈（《宴歴下亭》）〉，清文動哀玉〈（《别薛判官》）〉。
懷舊第一百五
〈（自百五至百九，皆懷念故人為王事而沒者，固多不能盡紀，嗚呼哀哉！自百二十六至百三十八，皆師友之際、同列之情，死生契闊，不能自已也。）〉
風塵淹白日〈（《寄第五弟》）〉，乾坤霾漲海〈（《将適江陵》）〉。
為我問故人〈（《送高司直》）〉，離别今誰在〈（《懷灞上遊》）〉。
懷舊第一百六
天寒昏無日〈（《石龕》）〉，故鄕不可思〈（《赤思》）〉。
訪舊半為鬼〈（《贈衛處士》）〉，惨惨中膓悲〈（《送方書記》）〉。
懷舊第一百七
故園花自彂〈（《憶弟》）〉，無復故人來〈（《昔遊》）〉。
乱離朋友盡〈（《遣懷》）〉，幽珮為誰哀〈（《雨》）〉。
懷舊第一百八
故人入我夢〈（《夢李白》）〉，相視涕闌干〈（《彭衙行》）〉。
四海一塗炭〈（《逃難》）〉，焉用身獨完〈（《垂老別》）〉。
懷舊第一百九
中夜懷朋友〈（《宿清溪驛》）〉，百年見存沒〈（《鄭公䖍》）〉。
風吹蒼江樹〈（《雨》）〉，寒月照白骨〈（《北征》）〉。
金應第一百一十
〈（承信郎路分金應，元備筆扎使令，性剛知義，随勤王入京。余陷虜，左右星散，惟應無叛去志。在鎮江得同脫，狼狽淮東，備嘗艱苦，至通州，以憂欝病死，葬城下。哀哉！）〉
追随三十載〈（《送顧文學》）〉，艱難愧深情〈（《羌材》）〉。
何處埋爾骨〈（《鹿頭山》）〉，呼號傍孤城〈（《懷鄭司戶》）〉。
張雲第一百一十一
〈（路鈐張雲，元吉州敢勇将官，随閫勤王。余既陷虜，張雲引兵自婺建劍汀歸里，虜已據吉城。雲不勝憤，七月引所部袭虜於南柵門，擊殺甚衆。本為散退之計，會天明戰渴，赴江飲水，尋被衝溺死。使能少忍，當為吾用。哀哉！）〉
痛憤寄所宣〈（《義鶻》）〉，四方服勇决〈（《北征》）〉。
壮士歛精魂〈（《客居》）〉，里巷猶嗚咽〈（《赴奉先縣》）〉。
劉欽貢元第一百一十二
〈（字敬德，吉州貢士，素有志氣，好功名上下今古，健於議論。余開府汀城，敬德來寧都就招諭使鄒㵯，會虜暴至，竟死乱兵中。同時死者，鞠華叔、顔斯立、顔起巖，皆郡之英俊，能為時立事功者，天生人才若此，曾未施一技速折乃爾。哀哉！）〉
文章日自負〈（《蘇公源明》）〉，去家死路傍〈（《上後園山脚》）〉。
高視見覇王〈（《劍門》）〉，感子故意長〈（《贈衛處士》）〉。
吕武第一百一十三
〈（環衛官吕武，太平人，面旗為軍。余陷虜，應募随從北行。其人勁烈，面折人，觸忌諱不避；然忠鯁，人皆服之。余與同脫鎮江，行淮東，患難中賴以自壮。及開府南劍，遣其結約江淮道，尋阻武間關。数千里即余於汀梅。挺身寇寨，化賊為兵，方将率数千人出江西，以無禮於士大夫，遭横逆死。死之日，一軍為流涕。哀哉！）〉
疾惡懷剛腸〈（《壮遊》）〉，世人皆欲殺〈（《不見》）〉。
魂魄猶正直〈（《南池》）〉，回首肺肝熱〈（《鐵堂》）〉。
鞏宣使信第一百一十四
〈（團練使、都統招諭使鞏信，荆湖老将，沉勇有謀，奉朝命引所部随府。予自興國趋永豐，虜追在後，於東固方石嶺下大戰，信據險堅立不動，中数箭死，土人葬之，如生。尋奏贈清逺軍承宣使，立廟戰所，而迄未有以慰忠魂也。哀哉！）〉
壮士血相視〈（《嚴公武》）〉，斯人已云亡〈（《楊監草書圖》）〉。
哀哀失木狖〈（《吳侍郎江上宅》）〉，夜深經戰場〈（《北征》）〉。
張秘撰汴第一百一十五
〈（秘閣脩撰、廣東提舉督府参謀張汴，蜀人，嘗為二吳客佐荆湖幕，習兵事。予自贛勤王，汴即入幕；開督後，領䄂一府，知無不為。空坑之敗，秘撰易軍士皂衣伏草中，死乱兵。後鄒處置得其尸，棺歛焉。哀哉！）〉
入幕旌旗動〈（《别魏侍郎》）〉，揮翰綺繡揚〈（《汝陽王璡》）〉。
煙霧蒙玉質〈（《赴奉先縣》）〉，斯人今則亡〈（《遣興》）〉。
繆朝宗第一百一十六
〈（環衛官、知梅州繆朝宗，淮人，有意氣，嘗為常熟邠氏客，從余於平江。予歸福安，自婺間道來相從。精練幹实，孜孜奉公，軍府器械，悉岀其手。空坑之敗，自經於山間。哀哉！）〉
空荒咆熊羆〈（《課伐木》）〉，摧殘沒藜莠〈（《枯棲》）〉。
平生江海心〈（《破船》）〉，其人骨已杇〈（《喜晴》）〉。
閩三士第一百一十七
〈（督機秘書謝杞、督幹架閣許由、督幹架閣李幼節，閩士之秀，皆登科。杞，太學名士。空坑之敗，不知所終。哀哉！）〉
俊逸鮑参軍〈（《憶李白》）〉，優游謝康樂〈（《石櫃閣》）〉。
豺虎正縱横〈（《久客》）〉，南行道彌惡〈（《青陽陜》）〉。
諸幕客第一百一十八
〈（督府架閣吳文煥、督遣林棟等，皆閩士，有幹實，宣劳幕府。空坑之敗，被執，尋遇害。哀哉！）〉
入幕未展才〈（《贈李八判官》）〉，辛苦在道路〈（《送高司直》）〉。
回首一茫茫〈（《送李判官》）〉，風悲浮雲去〈（《遣興》）〉。
趙太監時賞第一百一十九
〈（直寳章閣、軍器太監、督府参議官、江西招討副使趙時賞，宗室，有志氣，首宰旌德，以一縣抗虜，数有功。京師陷，入閩行朝，擢知邵武軍，以棄城罪去。自余開督，随府典兵数将，偏師以當一面，神采明雋，議論慷慨。空坑之敗，走之吳溪，尋被執於隆興，遇害。哀哉！）〉
豪傑貴勲業〈（《送殿中楊豊》）〉，宗支神堯後〈（《贈李入判官》）〉。
平生白羽扇〈（《嚴武公》）〉，欝結回我首〈（《述懷》）〉。
劉沐第一百二十
〈（宣教郎、督府機宜帶行大府寺簿刘沐，字淵伯，予隣曲朋友，從勤王補官。予陷，淵伯領諸軍還。及予歸國，淵伯收部曲赴府，會於汀，專将一軍，為督帳親衛，沉實有謀，圓機應物。凡江西忠義，皆淵伯所號召，晝夜酬應，精力不倦。會病劇，乍起。空坑之敗，不得脫，遇害於隆興。長子同日刑。次子貢元，死空坑乱兵。余收其第三幼子，亦沒於廣。哀哉！）〉
王翰願卜隣〈（《贈韋左丞》）〉，稽康不得死〈（《遣興》）〉。
落月滿屋梁〈（《夢李白》）〉，悲風為我起〈（《金華山觀》）〉。
孫㮚第一百二十一
〈（宣教郞、帶行監官告院、知吉州龍泉縣孫㮚，予長妹夫也。予引兵岀贛，其邑人奉㮚以邑返正，尋為親黨所陷，遇害於隆興。哀哉！）〉
故人有孫宰〈（《彭衙行》）〉，義均骨肉地〈（《餞裴二端分》）〉。
連為糞土叢〈（《往在》）〉，揮手灑衰泪〈（《别建封》）〉。
彭司令震龍第一百二十二
〈（宣教郎、帶行大社令、知吉州永新縣彭震龍，予次妹夫也，性跌宕，喜功名，起兵随勤王。及歸，郡邑已陷。乃結湖南諸峒豪傑，謀興復。余岀江西，即以縣返正，虜遣軍攻之，其親黨内應，被執，遇害於郡城。哀哉！）〉
堂上會親戚〈（《送李校書》）〉，可憐馬上郎〈（《白馬》）〉。
呻吟更流血〈（《北征》）〉，干戈浩茫茫〈（《南池》）〉。
蕭從事燾夫第一百二十三
〈（從事郎蕭燾夫，永新人，工詩與字，從予山中。久，其兄敬夫詩尤豪俊，亦嘗客吾門。燾夫從勤王得官，及歸，贊彭司令收復鄉邑，規以正道。予至興國，詣府白事，意氣慷慨。邑城陷，兄弟俱不免。哀哉！）〉
灑翰銀鈎連〈（《陳合遺故宅》）〉，翩躚山顛鶴〈（《西閣曝日》）〉。
惨淡鬪龍蛇〈（《喜晴》）〉，及兹歎冥漠〈（《青陽候》）〉。
蕭架閣第一百二十四
〈（督幹架閣監軍蕭明哲，字元甫，吉州貢士，性剛毅，遇事有膽氣，明於大節。予至汀梅，來從督府幕。及出江西，監贛縣義兵收復萬安縣，尋復龍泉。行府敗，元甫入野陂，連結諸寨拒虜。被執，死於洪。哀哉！）〉
諸生舊短褐〈（《橋陵》）〉，張目視寇讐〈（《送韋評事》）〉。
高義終焉在〈（《送王信州》）〉，白骨更何憂〈（《得弟觀書》）〉。
陳督幹第一百二十五
〈（督幹監軍陳子敬，贛人，以貲力雄鄉里。舊從予逰。行府至汀，子敬招集義兵置屯皂口，以㩀贛下流，以遏虜船往來。及行府攻贛，子敬行其謀，功效甚著。行府敗，舉兵黄塘，連結山寨，不降。重兵袭潰，不聞所終。哀哉！）〉
挺身艱難際〈（《送韋評事》）〉，虎穴連里閭〈（《課伐木》）〉。
高天意悽惻〈（《送韋諷》）〉，同盡随丘墟〈（《謁文公上方》）〉。
陳少卿第一百二十六
〈（帶行太府少卿、福建提刑督府参議官陳龍復，泉州老儒，號清陂先生，丙辰登科，沈厚朴茂，有前輩風流，平生所歷州縣皆以清儉著名。余開府南劍，辟入幕，老成重一府，尋遣往漳潮計事。行府自江南再入廣，先生聚兵循梅，來會後分司潮陽，應接諸路。四方豪傑，翕然響應，積糧治兵，行府由是趍潮陽。及移屯為虜所追袭，先生遂不免，時年七十三。哀哉！）〉
卿月昇金掌〈（《江陵送高大卿》）〉，老氣横九州〈（《送韋評事》）〉。
前輩復誰紀〈（《李公邕》）〉，吾道長悠悠〈（《發秦州》）〉。
鄒處置第一百二十七
〈（兵部侍郎、江東西處置副使督府参贊軍事鄒㵯，字鳯叔，吉水人，慷慨有大志，以豪俠行臺郡間，從予勤王，補武資至将軍。景炎換文以寺丞領江西招諭副使，聚兵寧都，氣勢甚盛。寧都被執，變姓名為卜者，虜不知其為招諭使也，入贛城得脱。尋聚兵永豐、興國間，行府奏授江西安撫副使，統兵数萬攻興國縣。尋會行府，至縣返正，别軍復永豐，進授江東西處置副使，屯兵永豐境上，以烏合，一日而潰，行府失助，於是有空坑之敗。哀哉！）〉
東郊暗長戰〈（《吳侍御江上宅》）〉，死地脫斯須〈（《将適江陵》）〉。
庾公興不淺〈（《張九齡》）〉，居然屈壮圖〈（《别蘇溪》）〉。
鄒處置第一百二十八
〈（行府再入廣，奏以公充都督府分司，置司永豐、興國間，接應江淮。虜自隆興遣大兵攻袭，公萬死一生，備經艱難，竟得脫。引江西兵入廣，會行府於潮陽。及移屯，公為殿事。岀不虞虜至麾下，火急自剄，扶入南嶺，踰十日死。是行，公所将皆江西頭目，以取行府為名。使行府入江西，十萬衆立辦，天之未啓中興也，奈何！公有子甚俊，先卒，家人散失無餘。公嘗謂予「欲立富田鄒氏子為嗣」，不果，至是絶。哀哉！）〉
方當用節鉞〈（《相中允》）〉，不返舊征魂〈（《東楼》）〉。
凄凉餘部曲〈（《送郭中丞》）〉，發聲為爾吞〈（《别李義》）〉。
劉監簿第一百二十九
〈（宣教郎、帶行軍器監簿、督府機宜刘子俊，字民章，吾鄉之傑也，嘗領漕貢。余開督興國，民章來計事。行府敗，民章收散兵於洞源，接應諸郡縣；尋引軍入廣道，遇虜潰亡。未㡬，再招集，與鄒處置同詣行府，會於潮陽。越二十日，而行府敗，民章被執，莫知所終。哀哉！）〉
艱難奮長戰〈（《潼關吏》）〉，高義薄行雲〈（《畫街行》）〉。
死為殊方鬼〈（《客堂》）〉，三夜頻夢君〈（《夢李白》）〉。
劉監簿第一百三十
秀氣衝星斗〈（《贈李八丈》）〉，壮筆過飛泉〈（《李十五丈》）〉。
舊遊易磨㓕〈（《汝陽王璡》）〉，魂傷山寂然〈（《妻子入蜀》）〉。
蕭資第一百三十一
〈（閣門路鈴蕭資，本書吏也，小年給使令，稍長通文墨，圓機善處事，性和厚，上下信爱。予家先避地入廣，資於難中扶持盡力。及行府江西之敗，衛護大夫人，全督府印有功。後在兵間，調和諸将，應府中碎務，皆其領攝，腹心之良也。潮陽移屯，道遇虜，資以病体被害。哀哉！）〉
王當風雲會〈（《病栢》）〉，謝爾從者劳〈（《遣興》）〉。
感恩義不小〈（《送廬侍郎》）〉，魂獨委蓬嵩〈（《送王砅》）〉。
杜大卿滸第一百三十二
〈（司農卿、廣東提舉招討副使督府謀官杜滸，字貴卿，丞相立齋之姪也。性剛猛，為遊俠京師。予北行，滸願從。鎮江之脫，滸之力也。匍匐淮甸，衛護艱虞，忠劳備盡。嗚呼！可謂義士。）〉
昔沒賊中時〈（《送韋評事》）〉，中夜間道歸〈（《後出塞》）〉。
辛苦救衰朽〈（《遭田父泥飲》）〉，微爾人盡非〈（《北征》）〉。
杜大卿滸第一百三十三
〈（滸從予南還，佐府南劍，尋遣往台温招集兵財。福安陷，相失，滸趍行朝。久之，奉朝命至行府。值江西之敗，又與跋涉艱難者年餘，及得府移屯潮陽，滸護海舟，尋趍厓山，與行府遂隔。及厓山潰，滸并陷焉。余至五羊，滸來見，病無復人形，在虜網羅中，無所容力，尋聞死焉。哀哉！）〉
高随海上查〈（《夜宴》）〉，子豈無扁舟〈（《寄薛郎中》）〉。
白日照執袂〈（《送樊侍御》）〉，埋骨已經秋〈（《破船》）〉。
徐榛第一百三十四〈（詩闕）〉
〈（正将徐榛，温州人，其父官湖北，榛往省，迷失道歸。行府後生，精練以筆扎，典機密，小心可信。予被執，榛得脫，自惠州來五羊，願從北行，扶持患難，備殫忠款。道病，至豐城，死焉。）〉
林檢院琦第一百三十五
〈（宣教郎、督機檢院林琦，閩士。余屯餘杭時，琦結集赭山忠義，捍禦海道，得官。及南劍開府，琦來，外有文采，内甚忠实，数随患難，劳而不怨。及行府潮陽之敗，琦不能脫；虜屯惠境，逃去，尋又被獲。虜遇之不以禮，至建康，病死。虜自謂「琦不肯自爱，如於沿道浸水，務自殘㓕」之類，琦可謂不降其志者矣。哀哉！）〉
時危挹佳士〈（《貽柳少府》）〉，惨淡随回鶻〈（《北征》）〉。
佯狂真可哀〈（《不見》）〉，死淚終映睫〈（《李光弼》）〉。
曾先生第一百三十六
〈（秀峰曾先生鳯，予師也，太學釋褐，累遷監丞。會京師亂，走衢。衢尋陷。及景炎登極，衢添倅蕭雷龍首倡返正，先生自衢來劍，随行府之汀。丁丑春，以梅州添差通判将行，會行府移屯，先生挈家避地於汀之鄉落。六月，以病死。其子三貴，自吉來奔喪，不能返喪。幸其一家歸至瑞金，三貴復病死於道。先生妻亦卒，惟女在，不知所之。先生遭值虜難，以清文粹德一不施於世，流落以死，家乃俱喪，哀哉！）〉
江海日凄凉〈（《遣興》）〉，賢聖盡蕭索〈（《西關》）〉。
西河共風味〈（《衡山縣學》）〉，顧步涕横落〈（《郭代公故宅》）〉。
鄧禮部第一百三十七
〈（光薦，字中甫，予郡人。自虜度嶺及廣陷，避地深山，適強寇至，妻子兒女等匿暗室，寇無所暏，焚其居，十二口同時死。中甫随駕至厓山，除禮部侍郎。己卯春，除學士院權直。未数日，虜至，厓山潰。中甫赴海，虜舟拔出之。張元帥待以客禮，與余俱岀嶺，别於建康。嗚呼！中甫禍難之慘不減予，而獨免北行，幸而脫歸，為管寧，為陶潜，不亦善乎？）〉
南宮無故人　才名三十年〈（《問鄭景文》）〉。
江城秋日落〈（《贈侍郎四舅》）〉，此别意蒼然〈（《送韋書記》）〉。
家樞密鉉翁第一百三十八
〈（則堂先生家鉉翁，蜀名家，有學問，舉動必以禮，朝中老成，典刑也。當國都不守，先生簽書，樞密見虜，持正議，左丞相吳堅、右丞相賈餘慶以省札遍告天下，令以城歸附，先生不押字。虜自省中脅以無禮，公不為動，竟末如之何。後以祈請使為名，群詣北庭，既至，上書申祈請之議，忤北庭意，留燕邸，已而移漁陽，又移河間，如我朝羈置，特官給飲食而已。余過河間，得一二相見，先生風采非復宿昔，而忠貞儼然，使人望而知敬。嗚呼，其可謂正人矣。）〉
岀處同世網〈（《鄭公䖍》）〉，高誼邁等倫〈（《别蔡著作》）〉。
異方驚會面〈（《送韋别駕》）〉，慰此真良臣〈（《寄唐使君》）〉。
墳墓第一百三十九
〈（予甲戌春自衡陽憲節歸赴贛州，省拜墳墓。及乙亥五月，奔祖母喪，至門以起復。六月望日，岀從戎事，與宗族鄉黨永訣云。）〉
别離已五年〈（《贈蘇四》）〉，不及祖父茔〈（《後園山脚》）〉。
霜露晚凄凄〈（《岀郭》）〉，痛哭松風廻〈（《北征》）〉。
宗族第一百四十
西江接錦城〈（《送李粛》）〉，山陰一茅宇〈（《遣興》）〉。
宗族忍相遺〈（《送崔都水》）〉，乾坤此深阻〈（《宿清溪驛》）〉。
母第一百四十一
〈（先母齊魏國大夫人，盖自虜難後，弟璧奉侍赴惠州，弟璋從焉。已而之廣，之循，之梅。余來梅州，母子兄弟始相見。既而魚軒岀江西，尋復入廣。夫人遊二子間，無適無莫，雖兵革紛優，處之怡然。戊寅，行府駐船澳，弟璧仍知惠州，弟璋復在侍夫人藥。八月，两國之命下，時已得疾。九月七日寅時，薨逝，弟璧卜地於惠、循之深山間。不肖孤已矣，未有返葬夫人期，不知二弟何時畢此大事？身陷萬里縲絏中，歲時南望嗚咽云。）〉
何時太夫人〈（《送李校書》）〉，上天回哀眷〈（《大雨》）〉。
墓久狐兔隣〈（《汝陽王璡》）〉，嗚呼淚如霰〈（《白馬》）〉。
舅一百四十二
〈（予以楚囚過西昌，聞舅家杌檓，自是南望孤雲，每念我母，不勝渭陽之情。）〉
萱草秋已死〈（《從孫濟》）〉，歲暮有嚴霜〈（《北遊》）〉。
落日渭陽情〈（《送翁統軍》）〉，涕淚濺我裳〈（《貼華陽李少府》）〉。
妻第一百四十三
〈（丁丑八月十七日空坑之敗，夫人歐陽氏、女柳娘、環娘、子佛生、環之生母顔、佛之生母黄並陷失，尋聞自隆興北行，惟佛生已死，人世禍難有如此者，哀哉！）〉
結髮為妻子〈（《新婚别》）〉，倉皇避乱兵〈（《破船》）〉。
生離與死别〈（《别賀蘭銛》）〉，回首涙縱横〈（《示宗文宗武》）〉。
二女第一百四十四
床前两小女〈（《北征》）〉，各在天一厓〈（《送高書記》）〉。
所愧為人父〈（《赴奉先縣》）〉，風物長年悲〈（《送楊監入蜀》）〉。
次子第一百四十五
渥洼騏驥兒〈（《送李校書》）〉，衆中見毛骨〈（《送魏六丈》）〉。
别來怱三載〈（《四松》）〉，殘害為異物〈（《北征》）〉。
妻子第一百四十六
妻子隔絶久〈（《述懷》）〉，飄颻若埃塵〈（《寄薛郎中》）〉。
漠漠世間黑〈（《贈蜀僧》）〉，性命由地人〈（《懷鄭司戶》）〉。
妻子第一百四十七
世乱遭飄蕩〈（《羌村》）〉，飛藿共徘徊〈（《昔逰》）〉。
十口隔風雪〈（《赴奉先縣》）〉，反畏消息來〈（《述懷》）〉。
長妹第一百四十八
〈（余長妹適孫氏，不幸孫氏傾覆，家沒入燕。妹奉孫氏生母，携子肖翁、約翁及一女，零丁孤苦，客食萬里。妹雖患難中，侍飬撫教，各盡其所，可謂賢矣。哀哉！）〉
近聞韋氏妹〈（《元日》）〉，零落依草木〈（《佳人》）〉。
深負鶺鴒詩〈（《得舍弟消息》）〉，臨風欲痛哭〈（《閬州東楼》）〉。
長子第一百四十九
〈（予二子，長曰道生，姿性可教，不幸乱離，随家飄泊。空坑之敗，能脫身自全，鍾爱於大夫人。以疾，後大夫人六十日死於惠陽郡治中，生十三年矣。哀哉！）〉
大兒聦明到〈（《刘少府山水障》）〉，青歲已摧頺〈（《昔逰》）〉。
回風吹獨樹〈（《樊侍御》）〉，吾寧舍一哀〈（《赴奉先縣》）〉。
二女第一百五十
〈（予六女，長定娘，次柳娘，次環娘，次監娘，次奉娘，次寿娘。丙子定娘、寿娘以病死於河源之三角。丁丑，柳娘、環娘陷。惟監娘、奉娘得存，戊寅潮陽之敗，復死亂兵中。哀哉！）〉
癡女飢咬我〈（《彭衙行》）〉，欝沒一悲魂〈（《遣懷》）〉。
不得收骨肉〈（《佳人》）〉，痛哭蒼烟根〈（《送樊侍御》）〉。
弟第一百五十一
〈（余二弟，長璧，次璋。璋自船澳奉母喪趍惠州，别；璧来五羊，别。自是骨肉因緣堕寥廓矣。哀哉！）〉
兄弟分離苦〈（《送弟頻》）〉，凄凉憶去年〈（《倚杖》）〉。
何以有羽翼〈（《夢李白》）〉，飛去墮爾前〈（《彭衙行》）〉。
弟第一百五十二
棣華晴雨好〈（《和宋太少府》）〉，風急手足寒〈（《水會渡》）〉。
百戰今誰在〈（《憶弟》）〉，羈捿見汝難〈（《寄弟》）〉。
弟第一百五十三
沙晚鶺鴒寒〈（《寄弟豊》）〉，風吹紫荆樹〈（《得弟消息》）〉。
忍涙獨含情〈（《郭中丞》）〉，江湖春欲暮〈（《宴胡侍郎》）〉。
弟第一百五十四
不見江東弟〈（《元日示宗武》）〉，急難心惘然〈（《義鵠》）〉。
念君經世乱〈（《送班司馬入京》）〉，臥病海雲邊〈（《所思》）〉。
次妹第一百五十五
〈（予次妹自永新歸寧，不與彭氏之難，乱離中随母、两國夫人上下。自船澳奉喪趍惠陽，兄妹不復見矣。哀哉！）〉
大際傷愁别〈（《岀郊》）〉，江山憔悴人〈（《送孟倉曹》）〉。
團圓思弟妹〈（《又示两兒》）〉，傳語故鄉春〈（《贈别何邕》）〉。
思故鄉第一百五十六
〈（自一百五十六至一百六十二，共七首，皆思故鄉、懷故山之情。余始創文山，其間水石竹木，蕭然有輞川、盤谷之趣，盖将終焉。承平時，鄉曲賓朋日夕宴聚，樂以忘憂，真人世之清福。今思之，非惟平生故人半為塵土，而故鄉萬里并隔世外，惟死則魂識歸吾故鄉耳。哀哉！）〉
天地西江逺〈（《送崔侍郎》）〉，無家問死生〈（《憶舍弟》）〉。
凉風起天末〈（《憶李白》）〉，萬里故鄉情〈（《江楼宴》）〉。
第一百五十七
江漢故人少〈（《贈弟贊善》）〉，東西消息稀〈（《憶弟》）〉。
異花開絶域〈（《遊何将軍山林》）〉，野風吹征衣〈（《别贊上人》）〉。
第一百五十八
老夫悲華年〈（《聴楊氏歌》）〉，天涯故人少〈（《送弟》）〉。
每望東南雲〈（《遣興》）〉，决眥入飛島〈（《望岳》）〉。
第一百五十九
人生無家别〈（《無家别》）〉，親故傷老醜〈（《述懷》）〉。
剪𥿄招我魂〈（《彭衙行》）〉，何時一樽酒〈（《憶李白》）〉。
第一百六十
春水滿南國〈（《遣寓》）〉，惨淡故園烟〈（《陳拾遺》）〉。
三年門巷空〈（《遣興》）〉，永為隣里憐〈（《草》）〉。
第一百六十一
迢迢萬里餘〈（《前岀塞》）〉，絶域誰慰懷〈（《贈李五丈》）〉。
我圃日蒼翠〈（《雨》）〉，回首望两厓〈（《柴門》）〉。
第一百六十二
春日漲雲岑〈（《過津口》）〉，故園當北斗〈（《月》）〉。
窈窕桃李花〈（《喜晴》）〉，紛披為誰秀〈（《九日》）〉。
第一百六十三
〈（自一百六十三至一百九十一，共二十九首，雜然寫其本心。）〉
陶潜避俗翁〈（《遣興》）〉，龎公竟獨往〈（《雨》）〉。
明明君臣契〈（《牽牛織女》）〉，牢落吾安放〈（《鄭公䖍》）〉。
第一百六十四
吳楚東南坼〈（《登岳陽楼》）〉，風雲地一隅〈（《地隔》）〉。
蹉跎暮容色〈（《重過何氏》）〉，不敢恨危途〈（《北風》）〉。
第一百六十五
風煙渺吳蜀〈（《柴門》）〉，雲帆轉遼海〈（《後岀塞》）〉。
喪乱紛嗷嗷〈（《遣寓》）〉，尚愧微軀在〈（《與嚴二奉礼别》）〉。
第一百六十六
驚風翻河漢〈（《有懷》）〉，鶉首麗泥塗〈（《将適江陵》）〉。
吾衰将焉託〈（《遣懷》）〉，愁絶付摧枯〈（《北征》）〉。
第一百六十七
陰風千里來〈（《吳侍御江上宅》）〉，驚浪滿吳楚〈（《雨》）〉。
世事两茫茫〈（《贈衞處士》）〉，飄泊欲誰訴〈（《又雨》）〉。
第一百六十八
平生方寸心〈（《舟中苦熱》）〉，誓開玄冥北〈（《後出塞》）〉。
歲暮日月疾〈（《寫懷》）〉，我嘆黑頭白〈（《酧薛判官》）〉。
第一百六十九
今吾抱何恨〈（《贈别》）〉，恨無匡復姿〈（《送樊侍郎》）〉。
含笑看吳鈎〈（《後岀塞》）〉，回首蛟龍池〈（《詠懷》）〉。
第一百七十
天長眺東南〈（《鄭公䖍》）〉，衰謝多酸辛〈（《汝陽王璡》）〉。
丈夫誓許國〈（《前岀塞》）〉，直筆在史臣〈（《李公光弼》）〉。
第一百七十一
天衢陰峥嵘〈（《赴奉先縣》）〉，歲寒心匪他〈（《送嚴使君》）〉。
平生獨往願〈（《立秋後題》）〉，零落首陽阿〈（《過宋之問舊荘》）〉。
第一百七十二
濟時肯殺身〈（《寄唐使君》）〉，惨淡苦士志〈（《送李大夫》）〉。
百年能哉何〈（《别唐誠》）〉，終古立忠義〈（《陳拾遺故宅》）〉。
第一百七十三
絶域三冬暮〈（《送十七舅》）〉，垂老見飄零〈（《送李大夫》）〉。
林氣森噴薄〈（《過郭代公故宅》）〉，意鍾老栢青〈（《送程錄事還鄉》）〉。
第一百七十四
仰看八尺軀〈（《别張建封》）〉，不要懸黄金〈（《蘇公源明》）〉。
青青歲寒栢〈（《枯拔》）〉，乃知君子心〈（《張九齡》）〉。
第一百七十五
小人困馳驟〈（《九日》）〉，後生血氣豪〈（《遣懷》）〉。
世事固堪論〈（《園官送芙》）〉，我何随爾曹〈（《飛仙閣》）〉。
第一百七十六
天地日蛙蠅〈（《張九齡》）〉，劳生苦奈何〈（《餞嘉州程都督》）〉。
聊欲從此逝〈（《送樊侍御》）〉，人少豺虎多〈（《别唐誡》）〉。
第一百七十七
男兒生世間〈（《後出塞》）〉，居然成濩落〈（《赴奉先縣》）〉。
鵉鳯有鎩翮〈（《寄唐使君》）〉，虹蜺就掌握〈（《揚旗》）〉。
第一百七十八
鵉凰不相待〈（《暇日小園》）〉，白魚困密網〈（《過津口》）〉。
但訝鹿皮翁〈（《遣興》）〉，㝠㝠任所往〈（《蘇少保》）〉。
第一百七十九
威鳯高其翔〈（《尋崔戢》）〉，老鶴萬里心〈（《遣興》）〉。
脫略誰能馴〈（《薛少保》）〉，兀兀遂至今〈（《赴奉先縣》）〉。
第一百八十
天寒霜雪繁〈（《赤谷》）〉，蕭蕭北風勁〈（《羌村》）〉。
高鳥黄雲暮〈（《送殷参軍》）〉，斗上捩孤影〈（《義鶻》）〉。
第一百八十一
乾坤沸嗷嗷〈（《送王砅》）〉，名繋朱鳥影〈（《張九齡》）〉。
寥落寸心違〈（《送何侍御》）〉，斯文亦吾病〈（《早發》）〉。
第一百八十二
儒冠多誤身〈（《贈韋右丞》）〉，識字用心苦〈（《阮隱居》）〉。
斯文憂患餘〈（《宿鑿石浦》）〉，欝欝流年度〈（《雨》）〉。
第一百八十三
名賢慎出處〈（《自施州歸》）〉，志士懷感傷〈（《贈李四丈》）〉。
猶殘数行涙〈（《登牛頭山》）〉，引古惜興亡〈（《壯遊》）〉。
第一百八十四
讀書破萬卷〈（《贈韋右丞》）〉，許身亦何愚〈（《赴奉先縣》）〉。
赤驥頓長纓〈（《述古》）〉，健兒勝腐儒〈（《草堂》）〉。
第一百八十五
蕭條四海内〈（《别唐誡》）〉，慷慨有餘悲〈（《水檻》）〉。
路逢相識人〈（《前出塞》）〉，開懷無愧辞〈（《詠懷》）〉。
第一百八十六
高歌激宇宙〈（《衡山縣學》）〉，歲晚寸心違〈（《贈韋贊善》）〉。
忠貞負冤恨〈（《李公邕》）〉，姦雄多是非〈（《詠懷》）〉。
第一百八十七
丈夫四方志〈（《前出塞》）〉，喪乱飽經過〈（《寓目》）〉。
清心聴鳴鏑〈（《聴許十誦詩》）〉，衰老强高歌〈（《别唐誡》）〉。
第一百八十八
茫然阮籍途〈（《早發射洪》）〉，益歎身世拙〈（《北征》）〉。
零落蛟龍匣〈（《李公光弼》）〉，開視化為血〈（《客從》）〉。
第一百八十九
天地有逆順〈（《崔少府》）〉，惘然難久留〈（《發秦州》）〉。
當歌欲一放〈（《尋崔戢》）〉，河漢聲西流〈（《登慈恩塔》）〉。
第一百九十
萬古一死生〈（《詠懷》）〉，誰是長年者〈（《玉華宮》）〉。
我何良歎嗟〈（《塩井》）〉，短褐即長夜〈（《遣興》）〉。
第一百九十一
高官何足論〈（《佳人》）〉，寂寞身後事〈（《夢李白》）〉。
物理固自然〈（《塩井》）〉，願聞第一義〈（《謁文公上方》）〉。
歎世道第一百九十二
〈（自一百九十二起至二百，泛然為世道感歎。）〉
古來遭喪乱〈（《西閣滕日》）〉，丈夫多英雄〈（《牽牛織女》）〉。
悠悠委薄俗〈（《入衡州》）〉，豈非吾道東〈（《贈蘇四》）〉。
第一百九十三
蝮蛇暮偃蹇〈（《簡崔評事》）〉，猛虎慿其威〈（《遣興》）〉。
真宰意茫茫〈（《遣興》）〉，六合人煙稀〈（《北風》）〉。
第一百九十四
黎民困逆節〈（《登㐮上堂》）〉，殘孽駐艱虞〈（《過南岳》）〉。
孰云網恢恢〈（《夢李白》）〉，自及梟獍徒〈（《草堂》）〉。
第一百九十五
眼中萬少年〈（《别張建封》）〉，得志行所為〈（《詠懷》）〉。
白馬蹴微雪〈（《遣興》）〉，追随燕薊兒〈（《王公思礼》）〉。
第一百九十六
客從何鄉來〈（《病栢》）〉，挾矢射漢月〈（《留花門》）〉。
殺身傍權要〈（《三歌》）〉，門戶有旌節〈（《遣興》）〉。
第一百九十七
關河霜雪清〈（《送逺》）〉，故人亦流落〈（《送裴五赴》）〉。
夷歌奉玉盤〈（《楊六判官》）〉，悲君随燕雀〈（《贈何邕》）〉。
第一百九十八
漁陽豪俠地〈（《後出塞》）〉，北里富熏天〈（《遣興》）〉。
快馬金纏轡〈（《送從弟亞》）〉，但遇新少年〈（《遣懷》）〉。
第一百九十九
南北逃世難〈（《逃難》）〉，始聞蕃漢殊〈（《草堂》）〉。
天下今一家〈（《鹿須山》）〉，中原有驅除〈（《留花門》）〉。
第二百
茫茫天造間〈（《宿花石戍》）〉，高岸尚為谷〈（《水檻》）〉。
百川日東流〈（《别贊上人》）〉，勢閱人代速〈（《觀山川水漲》）〉。

        </div>
      </div>
    </div>
  </div>
</div>
<!--update:2025-08-30 10:33:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>