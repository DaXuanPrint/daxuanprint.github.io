<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="◎。卷一　编年诗（起玄宗开元十七年，讫天宝八载秋）,◎。卷二　编年诗（起天宝八载冬，讫肃宗至德二载春）,◎。卷三　编年诗（起至德二载夏，讫代宗宝应元年）,岑参集全文在线阅读,岑参集全文在线下载,大玄古籍书库">
<meta name="description" content="岑参与高适齐名，均唐代卓有成就的边塞诗人，所著瑰奇峭拔、雄壮俊逸，尤以七言歌行雄视千古。_岑参集_全文在线阅读_岑参集_全文在线下载_大玄古籍书库">
<title>岑参集_岑参_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">岑参集</span> <br/>
          作者： <span class="inputVal" id="bkauthor">岑参</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]22312</span> <br/>
          说明： <span class="inputVal" id="bkdec">岑参与高适齐名，均唐代卓有成就的边塞诗人，所著瑰奇峭拔、雄壮俊逸，尤以七言歌行雄视千古。</span> <br/>
          封面： <span class="inputVal" id="bkimg">Z_20233.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]岑参集
[book_author]岑参
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]22312
[book_dec]岑参与高适齐名，均唐代卓有成就的边塞诗人，所著瑰奇峭拔、雄壮俊逸，尤以七言歌行雄视千古。
[book_img]Z_20233.jpg


[book_title]◎ 卷一　编年诗（起玄宗开元十七年，讫天宝八载秋）
丘中春卧寄王子（页一）
作者十五岁至二十岁之间“隐于嵩阳”（〈感旧赋〉序）时所作。
田中开白堂，林下闭玄关。卷迹人方处，无心云自闲。竹深喧暮鸟，花缺露春山。胜事那能说，王孙去未还。
南溪别业（页二）
本诗底本不载，仅载于《全唐诗》，又重见《全唐诗》卷二五八蒋冽诗中。
结宇依青嶂，开轩对翠畴。树交花两色，溪合水重流。竹径春来扫，兰樽夜不收，逍遥自得意，鼓腹醉中游。
寻巩县南李处士别居（页三）
早年居嵩山时作。
先生近南郭，茅屋临东川。桑叶隐村户，芦花映钓船。有时著书暇，尽日窗中眠。且喜闾井近，灌田同一泉。
自潘陵尖还少室居止秋夕凭眺（页三）
早年居嵩山少室时作。
草堂近少室，夜静闻风松。月出潘陵尖，照见十六峰。九月山叶赤，溪云淡秋容。火点伊阳村，烟深嵩角钟。尚子不可见，蒋生难再逢。胜惬止自知，佳趣为谁浓？昨诣山僧期，上到天坛东。向下望雷雨，云间见回龙。久与人群疏，转爱丘壑中。心淡水木会，兴幽鱼鸟通。稀微了自释，出处乃不同。况本无宦情，誓将依道风。　　寻少室张山人闻与偃师周明府同入都（页五）
早年居少室时作。
中峰炼金客，昨日游人间。叶县凫共去，葛坡龙暂还。春云凑深水，秋雨悬空山。寂寞清溪上，空余丹灶闲。
宿东溪怀王屋李隐者（页六）
山店不凿井，百家同一泉。晚来南村黑，雨气和人烟。霜畦吐寒菜，沙雁噪河田。隐者不可见，天坛飞鸟边。　　巩北秋兴寄崔明允（页七）
作者作此诗时犹隐于少室。
白露披梧桐，玄蝉昼夜号。秋风万里动，日暮黄云高。君子佐休明，小人事蓬蒿。所适在鱼鸟，乌能徇锥刀？孤舟向广武，一鸟归城皋。胜概日相与，思君心郁陶。
缑山西峰草堂字（页八）
玩诗意，作者早年居少室时曾一度移居缑山，此时即在缑山时作。
结庐对中岳，青翠常在门。遂耽水木兴，尽作渔樵言。顷来阙章句，但欲闲心魂。日色隐空谷，蝉声喧暮村。曩闻道士语，偶见清净源。隐几阅吹叶，乘秋眺归根。独游念求仲，开径招王孙。片雨下南涧，孤峰出东原。栖迟虑益澹，脱略道弥敦。野霭晴拂枕，客帆遥入轩。尚平今何在，此意谁与论？伫立云去尽，苍苍月开园。
还东山洛上作（页一○）
作者二十岁至三十岁之间“出入二郡”（〈感旧赋〉序），往返于京洛间，此诗即作于其时。
春流急不浅，归（木曳）去何迟？愁客叶舟里，夕阳花水时。云晴开螮蝀，桌发起鸬鹚。莫道东山远，衡门在梦思。
东归晚次潼关怀古（页一一）　　“出入二郡”期间所作。
暮春别乡树，晚景低津楼。伯夷在首阳，欲往无轻舟。遂登关城望，下见洪河流。自从巨灵开，流尽千万秋。行行潘生赋，赫赫曹公谋。川上多往事，凄凉满空洲。　　戏题关门（页一三）　　“出入二郡”期间所作。　　来亦一布衣，去亦一布衣，羞见关城吏，还从旧道归。
浐水东店送唐子归嵩阳（页一三）
“出入二郡”期间所作。
野店临官路，重城压御堤。山开灞水北，雨过杜陵西。归梦秋能作，乡书醉懒题。桥回忽不见，征马尚闻嘶。
宿华阴东郭客舍忆阎防（页一四）　　“出入二郡”期间由京师长安归嵩山少室途中作。　　次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。久从园庐别，岁与朋知辞。旧壑兰杜晚，归轩今已迟。
夜过磐豆隔河望永乐寄闺中效齐梁体（页一五）
“出入二郡”期间所作。玩诗意，时作者似新婚未久。
盈盈一水隔，寂寂二更初。波上思罗袜，鱼边忆素书。月如眉已画，云似鬓新梳。春物知人意，桃花笑索居。
晚过磐石寺礼郑和尚（页一六）　　“出入二郡”期间所作。
暂诣高僧话，来寻野寺孤。岸花藏水碓，溪竹映风炉。顶上巢新鹊，衣中带旧珠。谈禅未得去，辍桌且踟蹰。
题永乐韦少府厅壁（页一七）
“出入二郡”期间所作。
大河南郭外，终日气昏昏。白鸟下公府，青山当县门。故人是邑尉，过客驻征轩。不惮烟波阔，思君一笑言。　　函谷关歌送刘评事使关西（页一八）
疑“出入二郡”期间所作。
君不见，函谷关，崩城毁壁至今在；树根草蔓遮古道，空谷千年长不改。寂寞无人空旧山，圣朝无事不须关。白马公孙何处去，青牛老子更不还。帮苔白骨空满地，月与股时长相似。野花不省见行人，山鸟何曾识关吏。故人方乘使者车，吾知郭丹却不如。请君时忆关外客，行到关西多致书。
题观楼（页一九）
疑“出入二郡”期间所作。
荒楼荒井闭空山，关令乘云去不还。羽盖霓旌何处在，空余药臼向人间。
登古邺城（页二一）
开元二十七年（七三九，二十五岁）春，岑参自长安往游河朔（黄河以北），本诗即此行经古邺城时所作。
下马登邺城，城空复何见？东风吹野火，暮入飞云殿。城隅南对望陵台，漳水东流不复回。武帝宫中人去尽，年年春色为谁来？　　邯郸客舍歌（页二二）
往游河朔，由古邺城西北行抵邯郸时作。
客从长安来，驱马邯郸道。伤心丛台下，一旦生蔓草。客舍门临漳水边，垂杨下系钓鱼船。邯郸女儿夜沽酒，对客挑灯夸数钱。酩酊醉时月正午，一曲狂歌垆上眠。
冀州客舍酒酣贻王绮寄题南楼（页二二）
往游河朔抵冀州时作。原注：时王子应制举欲西上。
夫子傲常调，诏书下征求；知君欲谒帝，秣马趋西周。逸足何骎骎，美声实风流；富学赡清词，下笔不能休。君家一何盛，赫奕难为俦；伯父四五人，同时为诸侯。忆作始相值，值君客贝丘；相看复乘兴，携手到冀州。前日在南县，与君上北楼；野旷不见山，白日落草头。客舍梨花繁，深花隐鸣鸠；南怜新酒熟，有女弹箜篌。醉后或狂歌，酒醒满离忧；主人不相识，此地难掩留。吾庐终南下，堪与王孙游；何当肯相寻，沣上一孤舟。
题井陉双溪李道士所居（页二四）　　往游河朔抵井陉时作。
五粒松花酒，双溪道士家。唯求缩却地，乡路莫教赊。
暮秋山行（页二五）
诗当作于开元、天宝年间；细玩诗意，疑是游河朔途中所作。
疲马卧长（土皮），夕阳下通津。山风吹空林，飒飒如有人。苍旻霁凉雨，石路无飞尘。千念集暮节，万籁悲萧辰。鶗鴃昨夜鸣，蕙草色已陈。况在远行客，自然多苦辛。
临河客舍呈狄明府兄留题县南楼（页二六）　　开元二十七年（七三九，二十五岁）冬自河朔归长安途经黎阳县时所作。
黎阳城南雪正飞，黎阳渡头人未归。河边酒家堪寄宿，主人小女能缝衣。故人高卧黎阳县，一别三年不相见。邑中雨雪偏着时，隔河东郡人遥羡。邺都唯见古时丘，漳水还如旧日流。城上望乡应不见，朝来好是懒登楼！
题新乡王釜厅壁（页二八）
自河朔归长安途中作。　　怜君守一尉，家计复清贫。禄米常不足，俸钱供与人。城头苏门树，陌上黎阳尘。不是旧相识，声同心自亲。
春寻河阳闻处士别业（页二八）
疑往游河朔途中或由河朔归长安途中所作。
风暖日暾暾，黄鹂飞近村。花明潘子县，柳暗陶公门。药（木宛）摇山影，鱼竿带水痕。南桥车马客，何事苦喧喧？
送郭乂杂言（页二九）
开元二十八年（七四○，二十六岁）春作于长安。
地上青草出，经冬方始归。博陵无近信，犹未换春衣。怜汝不忍别，送汝上酒楼。初行莫早发，且宿灞桥头。功名须及早，岁月莫虚掷。早年已工诗，近日兼注易。何时过东洛，早晚渡盟津。朝歌城边柳亸地，邯郸道上花扑人。去年四月初，我正在河朔。曾上君家县北楼，楼上分明见恒岳。中山明府待君来，须计行程及早回。到家速觅长安使，待汝书封我自开。
送王大昌龄赴江陵（页三一）
开元二十八年（七四○，二十六岁）冬，王谪官江宁县丞，岑参在长安置酒送别而作此诗。
对酒寂不语，怅然悲送君；明时未得用，白首徒攻文。泽国从一官，沧波几千里；群公满天阙，独去过淮水。旧家富春渚，尝忆卧江楼；自闻君欲行，频望南徐州。穷巷独闭门，寒灯静深屋；北风吹微雪，抱被肯同居。君行到京口，正是桃花时；舟中饶孤兴，湖上多新诗。潜虬且深蟠，黄鹤飞未晚；惜君青云器，努力加餐饭。
送崔全被放归都觐省（页三三）
天宝元年（七四二，二十八岁）以前作于长安。
夫子不自炫，世人知者稀。来倾阮氏酒，去着老莱衣。渭北草新出，关东花欲飞。楚王犹自惑，宋玉且将归。　　送薛彦伟擢第东都觐省（页三四）
天宝元年（七四二，二十八岁）以前作于长安。此篇与上两篇语句多雷同，疑写作时间相去不远。
时辈似君稀，青春战胜归。名登郄诜第，身着老莱衣。称意人皆羡，还家马若飞。一枝谁不折，棣萼独相辉。
送蒲秀才擢第归蜀（页三五）　　此篇与上两篇语句多雷同，疑写作时间相去不远。
去马疾若飞，看君战胜归。新登郄诜第，更着老莱衣。汉水行人少，巴山客舍稀。向南风候暖，腊月见春晖。
送许子擢第归江宁拜亲因寄王大昌龄（页三六）
作于天宝元年（七四二，二十八岁）六月。
建业控京口，金陵款沧溟。君家临秦淮，傍对石头城。十年自勤学，一鼓游上京。青春登甲科，动地闻香名。解榻皆五侯，结交尽群英。六月槐花飞，忽思莼菜羹。跨马出国门，丹阳返柴荆。楚云引归帆，淮水浮客程。到家拜亲时，入门有光荣。乡人尽来贺，置酒相邀迎。闲眺北顾楼，醉眠湖上亭。月从海门出，照见茅山青。昔为帝王州，今幸天地平。五朝变人世，千载空江声。玄元告灵符，丹洞获其铭。皇帝受玉册，群臣罗天庭。喜气薄太阳，祥光彻窅冥。奔走朝万国，崩腾集百灵。王兄尚谪宦，吕见秋云生。孤城带后湖，心与湖水清。一县无诤辞，有时开道经。黄鹤垂两翅，徘徊但悲鸣。相思不可见，空望牛女星。　　宿关西客舍寄东山严许二山人时天宝初七月初三日在内学见有高道举征（页四○）　　天宝元年（七四二，二十八岁）七月自长安东行途中作。
云宋关西雨，风传渭北秋。孤灯然客梦，寒杵捣乡愁。滩上思严子，山中忆许由。苍生今有望，飞诏下林丘。
醉题匡城周少府厅壁（页四一）
天宝元年（七四二，二十八岁）八月东行抵匡城时作。
妇姑城南风雨秋，妇姑城中人独愁。愁云遮却望乡处，数日不上西南楼。故人薄暮公事闲，玉壶美酒琥珀殷。颍阳秋草今黄尽，醉卧君家仪未还。　　至大梁却寄匡城主人（页四二）
天宝元年（七四二，二十八岁）八月东行抵大梁时作。
一从弃鱼钓，十载干明王。无由谒天阶，却欲归沧浪。仲秋至东郡，遂见天雨霜。昨夜梦故山，蕙草色已黄。平明辞铁丘，薄暮游大梁。仲秋萧条景，拔刺飞鹅鸧。四郊阴气闭，万里无晶光。长风吹白茅，野火烧枯桑。故人南燕吏，籍籍名更香。聊以玉壶赠，置之君子堂。
偃师东与韩樽同诣景云晖上人即事（页四三）
天宝元年（七四二，二十八岁）秋由大梁归颍阳途中作。
山阴老僧解《楞伽》，颍阳归客远相过。烟深草湿昨夜雨，雨后秋风渡漕河。空山终日尘事少，平郊远见行人小。尚书碛上黄昏钟，别驾渡头一归鸟。
郊行寄杜位（页四四）
疑亦天宝元年（七四二，二十八岁）秋归颍阳途中作。
崷崒空城烟，凄清寒山景。秋风引归梦，昨夜到汝颍。近寺闻钟声，映陂见树影。所思何由见，东北徒引领。
秋夜宿仙游寺南凉堂呈谦道人（页四五）
疑为天宝三载（七四四，三十岁）出仕前隐居终南山时所作。
太乙连太白，两山知几重。路盘石门窄，匹马行才通。日西到山寺，林下逢支公。昨夜山北时，星星闻此钟。秦女去已久，仙台在中峰。箫声不可闻，此地留遗踪。石潭积黛色，每岁投金龙。乱流争迅湍，喷薄如雷风。夜来闻清磬，月出苍山空。空山满清光，水树相玲珑。回廊映密竹，秋殿隐深松。灯影落前溪，夜宿水声中。爱此林峦好，结宇向溪东。相识唯山僧，怜家一钓翁。林晚粟初拆，枝寒梨已红。物幽兴易惬，事胜趣弥浓。愿谢区中缘，永依金人宫。寄报乘辇客，簪裾尔何容！　　携琴酒寻阎防崇济寺所居僧院得浓字（页四七）　　疑天宝三载（七四四，三十岁）登第前作于长安。　　相访但寻钟，门寒古殿松。弹琴醒暮酒，卷幔引诸峰。事惬林中语，人幽物外踪。吾庐幸相近，兹地兴偏农。　　还高冠潭口留别舍弟（页四八）
作于天宝三载（七四四，三十岁）登第前。
昨日山有信，祇今耕种时。遥传杜陵叟，怪我还山迟。独向潭上钓，无人林下期。东溪忆汝处，闲卧对鸬鹚。
终南云际精舍寻法澄上人不遇归高冠东潭石淙望秦岭微雨作贻友人（页四九）
作于天宝三载（七四四，三十岁）出仕前隐居高冠时。
昨夜云际宿，旦从西峰回。不见林中僧，微雨潭上来。诸峰皆青翠，秦岭独不开。石鼓有时鸣，秦王安在哉？东南云开处，突兀狝猴台。崖口悬瀑流，半空白皑皑。喷壁四时雨，傍村终日雷。北瞻长安道，日夕多尘埃。若访张仲蔚，衡门满蒿莱。
题云际南峰眼上人读经堂（页五一）　　作于天宝三载（七四四，三十岁）出仕前隐居高冠时。原注：眼公不下此堂十五年矣。　　结宇题三藏，焚香老一峰。云间独坐卧，祇是对杉松。　　沣头送蒋侯（页五一）
疑为登第前隐居终南山时所作。
君住沣水北，我家沣水西。两村辨乔木，五里闻鸣鸡。饮酒溪雨过，弹棋山越低。徒开蒋生迳，尔去谁相携？
秋思（页五二）
那知芳岁晚，坐见寒叶堕。吾不如腐草，翻飞作萤火。
初授官题高冠草堂（页五二）
天宝三载（七四四，三十岁）岑参应试及第，授为右内率府兵曹参军，诗即作于授职后不久。　　三十始一命，宦情都欲阑。自怜无旧业，不敢耻微官。涧水吞樵路，山花醉药栏。祇缘五斗米，孤负一渔竿。
高冠谷口招郑鄠（页五四）
似初授官离高冠后回访故人郑鄠之作。　　谷口来相访，空斋不见君。涧花然暮雨，潭树暖春云。门径稀人迹，檐峰下鹿群。衣裳与枕席，山霭碧氛氲。
因假归白阁西草堂（页五四）
初授官后作。
雷声傍太白，雨在八九峰。东望白阁云，半入紫阁松。胜概纷满目，衡门趣弥浓。幸有数亩田，得延二仲踪。早闻达士语，偶语心相通。误徇一微官，还山愧尘容。钓竿不复把，野碓无人舂。惆怅飞鸟尽，南溪闻夜钟。　　喜韩樽相过（页五六）
疑初授官后作。
三月灞陵春已老，故人相逢耐醉倒。瓮头春酒黄花脂，禄米只充沽酒资。长安城中足年少，独共韩喉开口笑。桃花点地红斑斑，有酒留君且莫还。与君兄弟日携手，世上虚名好是闲。　　送裴校书从大夫淄川郡觐省（页五六）
天宝四载（七四五，三十一岁）夏作于长安。
尚书东出守，爱子向青州。一路通关树，孤城近海楼。怀中江橘熟，倚处戟门秋。更奉轻轩去，知君无客愁。　　登千福寺楚金产师法华院多宝塔（页五八）
约作于天宝四载（七四五，三十一岁）。　　多宝灭已久，莲华付吾师。宝塔凌太虚，忽如涌出时。数年功不成，一志坚自持。明主亲梦见，世人今始知。千家献黄金，万匠磨琉璃。既空秦山木，亦罄天府眦。焚香如云屯，幡盖珊珊垂。窸窣神绕护，众魔不敢窥。作礼（者见）灵境，焚香方证疑。庶割区中缘，脱身恒在兹。
骊姬墓下作（页六○）
疑天宝五（七四六，三十二岁）、六载（七四七，三十三岁）间游绛州、晋州时作。原注：夷吾、重耳墓隔河相去十三里。
骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。峨眉山月落，蝉鬓野云愁。欲吊二公子，横汾无轻舟。
题平阳郡汾桥边柳树（页六二）　　疑天宝五（七四六，三十二岁）、六载（七四七，三十三岁）间游绛州、晋州时作。　　原注：参曾居此郡八、九年。此地曾居住，今来宛似归。可怜汾上柳，相见也依依。
宿蒲关东店忆杜陵别业（页六二）　　自绛、晋归长安途中所作。
关门锁归路，一夜梦还家。月落河上晚，遥闻春树鸦。长安二月归正好，杜陵树边纯是花。　　入蒲关先寄秦中故人（页六三）
自绛、晋归长安途中所作。
秦山数点似青黛，渭水一条如白练。京师故人不可见，寄将两眼看飞燕。
杨固店（页六三）
凯察天宝三载（七四四，三十岁）后作者历年行事，作于天宝五、六载之可能性最大。
客舍梨叶赤，邻家闻捣衣。夜来常有梦，坠泪缘思归。洛水行欲尽，缑山看渐微。长安祇千里，何事信音稀！
敬酬杜华淇上见赠兼呈熊曜（页六四）
约天宝五、六载间游淇上时作。
杜侯实才子，盛名不可及，祇曾效一官，今已年四十。是君同时者，已有尚书郎，怜君独未遇，淹泊在他乡。我从京师来，到此喜相见，共论穷途事，不觉泪满面！忆昨癸未岁，吾兄自江东，得君江湖诗，骨气凌谢公。熊生尉淇上，开馆常待客，喜我二人来，欢笑复朝夕。县楼压春岸，戴胜鸣花枝，吾徒在舟中，纵酒兼弹棋。三月犹未还，客愁满春草，赖蒙瑶华赠，讽咏慰怀抱。
胡笳歌送颜真卿使赴河陇（页六六）　　天宝七载（七四八，三十四岁）作，时颜真卿出使河陇，岑参在长安作此诗赠别。
君不闻胡笳声最悲，紫髯绿眼胡人吹。吹之一曲犹未了，愁煞楼兰征戍儿。凉秋八月萧关道，北风吹断天山草。昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻！
送宇文南金放后归太原寓居因呈太原郝主簿（页六七）
约天宝元年（七四二，二十八岁）至八载（七四九，三十五岁）间居长安时作。　　归去不得意，北京关路赊。却投晋山老，愁见汾阴花。翻作灞陵客，怜君丞相家。夜眠旅舍雨，晓辞春城鸦。送君系马青门口，胡姬垆头劝君酒。为问太原贤主人，春来更有新诗否？
渔父（页六八）
此诗《河岳英灵集》选入，疑为早期之作。诗题《河岳英灵集》作“观钓翁”。
扁舟沧浪叟，心与沧浪清。不自道乡里，无人知姓名。朝从滩上饭，暮向芦中宿。歌竟还复歌，手持一竿竹。竿头钓丝长丈余，鼓（木世）乘流无定居。世人那得识深意，此翁取适非取鱼。
送郑甚归东京汜水别业分得闲字（页六九）
天宝年间作于长安。　　客舍见春草，忽闻思旧山。看君灞陵去，匹马成皋还。对酒风与雪，向家河复关。因悲宦游子，终岁无时闲。　　送费子归武昌（页七○）　　当作于天宝八载（七四九，三十五岁）以前。
汉阳归客悲秋草，旅舍叶飞愁不扫；秋来倍忆武昌鱼，梦者只在巴陵道。曾随上将过祁连，离家十年恒在边；剑锋可惜虚用尽，马蹄无事今已穿。知君开馆常爱客，樗蒲百金每一掷；平生有钱将与人，江上故园空四壁。吾观费子毛骨奇，广眉大口仍赤髭；看君失路尚如此，人生贵贱那得知！高秋八月归南楚，东门一壶聊出祖；路指凤凰山北云，衣沾鹦鹉洲边雨。莫叹蹉跎白发新，应须守道勿羞贫；男儿何必恋妻子，莫向江村老却人。

[book_title]◎ 卷二　编年诗（起天宝八载冬，讫肃宗至德二载春）
初过陇山途中呈宇文判官（页七三）
天宝八载（七四九，三十五岁）赴安西途中作。　　一驿过一驿，驿骑如星流，平明发咸阳，暮到陇山头。陇水不可听，呜咽令人愁。沙尘扑马汗，雾露凝貂裘，西来谁家子，自道新封侯。前月发安西，路上无停留，都护犹未到，来时在西州。十日过沙碛，终朝风不休，马走碎石中，四蹄皆血流。万里奉王事，一身无所求，也知塞垣苦，岂为妻子谋！山口月欲出，光照关城楼，溪流与松风，静夜相飕飕。别家赖归梦，山塞多离忧，与子且携手，不愁前路修。
经陇头分水（页七五）
天宝八载（七四九，三十五岁）赴安西途中作。　　陇水何年有，潺潺逼路傍？东西流不歇，曾断几人肠！
西过渭州见渭水思秦川（页七五）
此诗为（天宝八载，七四九，三十五岁）离京西行途中所作。
渭水东流去，何时到雍州？凭添两行泪，寄向故国流。　　过燕支寄杜位（页七五）　　天宝八载（七四九，三十五岁）赴安西途中作。
燕支山西酒泉道，北风吹沙卷白草；长安遥在日光边，忆君不见令人老。
过酒泉忆杜陵别业（页七六）　　天宝八载（七四九，三十五岁）赴安西途中作。
昨夜宿祁连，今朝过酒泉。黄沙西际海，白草北连天。愁里难消日，归期尚隔年。阳关万里梦，知处杜陵田。
逢入京使（页七七）　　此诗为（天宝八载，七四九，三十五岁）离京西行途中所作。
故园东望路漫漫，双袖龙钟泪不干。马上相逢无纸笔，凭君传语报平安。　　炖煌太守后庭歌（页七七）
赴安西途经炖煌时作。
炖煌太守才且贤，郡中无事高枕眠。太守到来山出泉，黄沙碛里人种田。炖煌耆旧鬓皓然，愿留太守更五年。城头月出星满天，曲房置酒张锦筵。美人红妆色正鲜，侧垂高髻插金钿。醉坐藏钩红烛前，不知钩在若个边。为君手把珊瑚鞭，射得半段黄金钱。此中乐事亦已偏。
经火山（页七九）　　赴安西途中作。　　火山今始见，突兀蒲昌东。赤焰烧虏云，炎氛蒸塞空。不知阴阳炭，何独燃此中？我来严冬时，山下多炎风，人马尽汗流，孰知造化功！
银山碛西馆（页七九）
赴安西途中作。
银山峡口风似箭，铁门关西月如练。双双愁泪沾马毛，飒飒胡沙迸人面。丈夫三十不富贵，安能终日守笔砚！
题铁门关楼（页八○）　　赴安西途中作。
铁关天西涯，极目少行客。关门一小吏，终日对石壁。桥跨千仞危，路盘两崖窄。试登西楼望，一望头欲白。
宿铁关西馆（页八一）
赴安西途中作。
马汗踏成泥，朝驰几万蹄。雪中行地角，火处宿天倪。塞迥心常怯，乡遥梦亦迷。那知故园月，也到铁关西。
碛中作（页八二）
赴安西途中作。
走马西来欲到天，辞家见月两回圆。今夜不知何处宿？平沙万里绝人烟！
岁暮碛外寄元撝（页八二）
赴安西途中作。
西风传戍鼓，南望见前军。沙碛人愁月，山城犬吠云。襒家逢逼岁，出塞独离群。发到阳关白，书今远报君。　　过碛（页八三）
天宝八载（七四九，三十五岁）初至安西时作。
黄沙碛里客行迷，四望云天直下低。为言地尽天还尽，行到安西更向西。
碛西头送李判官入京（页八三）　　初至安西时作。
一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。
忆长安曲二章寄庞榷（页八四）
似为居安西时作。
东望望长安，正值日初出；长安不可见，喜见长安日。长安在何处？只在马蹄下。明日归长安，为君急走马。
安西馆中思长安（页八四）
天宝九载（七五○，三十六岁）作于安西。
家在日出处，朝来喜东风；风从帝乡来，不异家信通。绝域地欲尽，孤城天遂穷。弥年但走马，终日随飘蓬。寂寞不得意，辛勤方在公。胡尘净古塞，兵气屯边空。乡路眇天外，归期如梦中。遥凭长房术，为缩天山东。
早发焉耆怀终南别业（页八五）
天宝九载（七五○，三十六岁）秋作于安西。　　晓笛引乡泪，秋冰鸣马蹄。一身虏云外，万里胡天西。终日见征战，连年闻鼓声。故山在何处，昨日梦清溪。　　寄宇文判官（页八六）　　天宝九载（七五○，三十六岁）作于安西。
西行殊未已，东望何时还？终日风与雪，连天沙复山。二年领公事，两度过阳关。相忆不可见，别来头已斑！
题苜蓿峰寄家人（页八六）
任职安西期间作，时为天宝九载（七五○，三十六岁）或十载（七五一，三十七岁）初春。
苜蓿峰边逢立春，胡芦河上泪沾巾。闺中只是空思想，不见沙场愁杀人！
赠酒泉韩太守（页八七）
天宝十载（七五一，三十七岁）自安西东归途中作。
太守有能政，遥闻如古人。俸钱尽供客，家计亦清贫。酒泉西望玉关道，千山万碛皆白草。辞君走马归长安，思君倏忽令人老。
登凉州尹台寺（页八八）　　天宝十载（七五一，三十七岁）春作于武威。原注：是沮渠蒙尹夫人台。
胡地三月半，梨花今始开。因从老僧饭，更上夫人台。清唱云不去，弹弦风飒来。应须一倒载，还似山公回。
戏问花门酒家翁（页八九）
天宝十载（七五一，三十七岁）春作于武威。
老人七十仍沽酒，千壶百瓮花门口。道傍榆荚仍似钱，摘来沽酒君肯否？
武威春暮闻宇文判官西使还已到晋昌（页八九）
天宝十载（七五一，三十七岁）春在武威作。
片云过城头，黄鹂上戍楼。塞花飘客泪，边柳挂乡愁。白发悲明镜，青春换敝裘。军从万里使，闻已到瓜州。
河西春暮忆秦中（页九○）
天宝十载（七五一，三十七岁）春在武威作。　　渭北春已老，河西人未归。边城细草出，客馆梨花飞。别后乡梦数，昨来家信稀。凉州三月半，犹未脱寒衣。
武威送刘单判官赴安西行营便呈高开府（页九一）　　此诗天宝十载（七五一，三十七岁）五月作于武威。
热海亘铁门，火山赫金方。白草磨天涯，胡沙莽茫茫。夫子佐戎幕，其锋利如霜。中岁学兵符，不能守文章。功业须及时，立身有行藏。男儿感忠义，万里忘越乡。孟夏边候迟，胡国草木长。马疾过飞鸟，天穷超夕阳。都护新出师，五月发军装。甲兵二百万，错落黄金光。扬旗拂昆仑，伐鼓震蒲昌。太白引官军，天威临大荒。西望云似蛇，戎夷知丧亡。浑驱大宛马，系取楼兰王。曾到交河城，风土断人肠。塞驿远如点，边烽互相望。赤亭多飘风，鼓怒不可当。有时无人行，沙石乱飘扬。夜静天萧条，鬼哭夹道旁。地上多髑髅，皆是古战场。置酒高馆夕，边城月苍苍。军中宰肥羊，堂上罗羽觞。红泪金烛盘，娇歌艳新妆。望君仰青冥，短翮难可翔。苍然西郊道，握手何慨慷！
武威送刘判官赴碛西行军（页九四）
此诗天宝十载（七五一，三十七岁）五月作于武威。
火山五月人行少，看君马去疾如鸟。都护行营太白西，角声一动胡天晓。
送李副使赴碛西官军（页九五）　　天宝十载（七五一，三十七岁）六月作于武威。
火山六月应更热，赤亭道口行人绝。知君惯度祁连城，岂能愁见轮台月？脱鞍暂入酒家垆，送君万里西击胡。功名祇向马上取，真是英雄一丈夫！　　送韦侍御先归京得宽字（页九六）　　天宝十载（七五一，三十七岁）夏作于武威。
闻欲朝龙阙，应须拂豸冠。风霜随马去，炎暑为君寒。客泪题书落，乡愁对酒宽。先凭报亲友，后月到长安。　　临洮客舍留别祁四（页九七）
天宝十载（七五一，三十七岁）自武威归长安途中作。
无事向边外，至今仍不归。三年绝乡信，六月未春衣。客舍洮水聒，孤城胡雁飞。心知君别后，开口笑应稀。
临洮龙兴寺玄上人院同咏青木香丛（页九七）
天宝十载（七五一，三十七岁）自武威归长安途中作。　　移根自远方，种得在僧房。六月花新吐，三春叶已长。抽茎高锡杖，引影到绳床。只为能除病，倾心向药王。
送魏四落第还乡（页九八）
此诗最晚当作于〈送魏升卿擢第归东都因怀魏校书陆浑乔潭〉（页一二六）诗的前一年，姑系于天宝十一载（七五二，三十八岁）。
东归不称意，客舍戴胜鸣。腊酒饮未尽，春衫缝已成。长安柳枝春欲来，洛阳梨花在前开。魏侯池管今尚在，犹有太师歌舞台。君家盛德岂徒然，时人注意在吾贤。莫令别后无佳句，祇向垆头空醉眠。
送薛播擢第归江东（页九九）
天宝十一载（七五二，三十八岁）作于长安。
归去新战胜，盛名人共闻。乡连渭川树，家近条山云。夫子能好学，圣朝全用文。弟兄负世誉，词赋超人群。雨气醒别酒，城阴低暮昏。遥知出关后，更有一终军。
与高适薛据同登慈恩寺浮图（页一○一）
天宝十一载（七五二，三十八岁）秋作于长安。
塔势如涌出，孤高耸天宫。登临出世界，磴道盘虚空。突兀压神州，峥嵘如鬼工。四角碍白日，七曾摩苍穹。下窥指高鸟，俯听闻惊风。连山若波涛，奔凑似朝东。青槐挟驰道，宫馆何玲珑。秋色从西来，苍然满关中。五陵北原上，万古青濛濛。净理了可悟，胜因夙所宗。誓将挂冠去，觉道资无穷。
题李士曹厅壁画度雨云歌（页一○三）
天宝十一载（七五二，三十八岁）岑参与高适同在长安，本诗即是时所作。
似出栋梁里，如和风雨飞。掾曹有时不敢归，谓言雨过湿人衣。
送李翥游江外（页一○四）
天宝十一载（七五二，三十八岁）秋末作于长安。
相识应十载，见君只一官。家贫禄尚薄，霜降一仍单。惆怅秋草死，萧条芳岁阑。且寻沧洲路，遥指吴云端。匹马关塞远，孤舟江海宽。夜眠楚烟湿，晓饭湖山寒。砧净红鲙落，袖香朱橘团。帆前见禹庙，枕底闻严滩。便获赏心趣，岂歌行路难。青门须醉别，少为解征鞍。
送张郎中赴陇右觐省卿公（页一○五）
当为天宝十一载（七五二，三十八岁）十二月或十二载（七五三，三十九岁）初于长安作。原注：时张卿公亦充节度留后。　　中郎凤一毛，世上独贤豪。弱冠已银印，出身惟宝刀。还家卿月迥，度陇将星高。幕下多相识，边书醉懒操。
送颜平原并序（页一○七）
天宝十二载（七五三，三十九岁）夏作于长安。原序：十二年春，有诏补尚书十数公为郡守，上亲赋诗，觞群公，宴于蓬莱前殿，仍锡以缯帛，宠饯加等。参美颜公是行，为宠别章句。
天子念黎庶，诏书换诸侯。仙郎授剖符，华省辍分忧。置酒会前殿，赐钱若山丘。天章降三光，圣泽该九州。吾兄镇河朔，拜命宣皇猷。驷马辞国门，一星东北流。夏云照银印，暑雨随行辀。赤笔仍存箧，鑪香惹衣裘。此地邻东溟，孤城带沧洲。海风掣金戟，导吏呼鸣驺。郊原北连燕，剽劫风未休。鱼盐隘里巷，桑柘盈田畴。为郡岂淹旬，政成应未秋。易俗去猛虎，化人似驯鸥。苍生已望君，黄霸宁久留
送祁乐归河东（页一一一）
此诗当作于天宝十一（七五二，三十八岁）、二（七五三，三十九岁）间。
祁乐后来秀，挺身出河东。往年诣骊山，献赋温泉宫。天子不召见，挥鞭遂从戎。前月还长安，囊中金已空。有时忽乘兴，画出江上峰。床头苍梧云，帘下天台松。忽如高堂上，飒飒生清风。五月火云屯，气烧天地红。鸟且不敢飞，子行如转蓬。少华与首阳，隔河势争雄。新月河上出，清光满关中。置酒灞亭别，高歌披心胸。君到故山时，为谢五老翁。
梁园歌送河南王说判官（页一一三）
此诗当作于天宝十三载（七五四，四十岁）岑参赴北庭前居长安之时。
君不见梁孝王修竹园，颓墙隐辚势仍存；娇娥曼脸成蔓草，罗帷珠帘空竹根。大梁一旦人代改，秋月春风不相待；池中几度雁新来，洲上千年鹤应在（原注：梁园中有雁池、鹤洲）。梁园二月梨花飞，却似梁王雪下时；当时置酒延枚叟，肯料平台狐兔走！万事翻覆如浮云，昔人空在今人口。单父古来称宓生，祇今为政有吾兄（原注：家兄时宰单父）。輶轩若过梁园道，应傍琴台闻政声。　　送楚丘曲少府赴官（页一一六）
此诗当作于天宝十三载（七五四，四十岁）岑参赴北庭前居长安之时。
青袍美少年，黄绶一神仙。微子城东面，梁王苑北边。桃花色似马，榆荚小于钱。单父闻相近，家书早为传。
终南双峰草堂作（页一一七）
天宝十载（七五一，三十七岁）岑参自边地归京后，尝僻居终南，渡过了二、三年半官半隐的生活，本诗即作于此时。
敛迹归山田，息心谢时辈。昼还草堂卧，但觉双峰对。兴来恣佳游，事惬符胜概。著书高窗下，日夕见城内。曩为世人误，遂负平生爱。久与林壑辞，及来松杉大。偶兹精庐近，数预名僧会。有时逐樵渔，尽日不冠带。崖口上新月，石门破苍霭。色向群木深，光摇一潭碎。缅怀郑生谷，颇忆严子濑。胜事犹可道，斯人邈千载。
太一石鳖崖口潭旧庐招王学士（页一一九）　　天宝十二载（七五三，三十九岁）作于长安。
骤雨鸣淅沥，飕飗溪谷寒。碧潭千余尺，下见蛟龙蟠。石门吞众流，绝岸呀层峦。幽趣倏万变，奇观非一端。偶逐干禄徒，十年皆小官。抱板寻旧圃，弊庐临迅湍。君子满清朝，小人思挂冠。酿酒漉松子，引泉通竹竿。何必濯沧浪，不能钓严滩。此地可遗老，劝君来考槃。
题华严寺环公禅房（页一二○）
天宝十二载（七五三，三十九岁）作于长安。
寺南几十峰，峰翠晴可掬。朝从老僧饭，昨日崖口宿。锡仗倚枯松，绳床映深竹。东溪草堂路，来往行自熟。生事在云山，谁能复羁束？
终南东溪口作（页一二一）
天宝十二载（七五三，三十九岁）作于长安。
溪水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。
青门割送东台张判官（页一二一）
疑此诗当作于安史乱前岑参居长安时，姑系于天宝十二（七五三，三十九岁）载。
青门金锁平旦开，城头日出使车回。青门柳枝正堪折，路傍一日几人别。东出青门路不穷，驿楼官树灞陵东。花扑征衣看似绣，云随去马色疑骢。胡姬酒垆日未午，丝绳玉缸酒如乳。灞头落花没马蹄，昨夜微雨化成泥。黄鹂翅湿飞屡低，关东尺书醉览题。须臾望君不可见，扬鞭飞鞚疾于箭。借问使乎何时来？莫作东飞伯劳西飞燕！
赵少尹南亭送郑侍御归东台得长字（页一二三）
疑此诗当作于安史乱前岑参居长安时，姑系于天宝十二（七五三，三十九岁）载。
红亭酒瓮香，白面绣衣郎。砌冷虫喧坐，帘疏月到床。钟催离思急，弦逐醉歌长。关树应皆落，随君满路霜。
春梦（页一二四）
此诗写作年代不详，因载《河岳英灵集》，当为天宝十二载（七五三，三十九岁）以前所作。《文苑英华》题作“春夜所思”。
洞房昨夜春风起，遥忆美人湘江水。枕上片时春梦中，行尽江南数千里。　　蜀葵花歌（页一二五）
此诗写作年代不详，因载《河岳英灵集》，当为天宝十二载（七五三，三十九岁）以前所作。昨日一花开，今日一花开。今日花正好，昨日花已老。人生不得恒少年，莫惜床头估酒钱。请君有钱向酒家，君不见，蜀葵花。　　送魏升卿擢第归东都因怀魏校书陆浑乔潭（页一二六）
约作于天宝十二载（七五三，三十九岁）秋。　　井上桐叶雨，灞亭卷秋风。故人适战胜，匹马归山东。问君今年三十几，能使香名满人耳？君不见三峰直上五千仞，见君文章亦如此。如君兄弟天下稀，雄辞健笔皆若飞。将军金印亸紫绶，御史铁冠重绣衣。乔生作尉别来久，因君为问平安否？魏侯校理复何如，前日人来不得书。陆浑山水佳可赏，蓬阁闲时亦应往。自料青云未有期，谁知白发偏能长。垆头青丝白玉瓶，别时相顾酒如倾。摇鞭举袂惚不见，千树万树空蝉鸣。
首春渭西郊行呈蓝田张主簿（页一二八）　　据“愁窥白发羞微禄”之语，姑系于天宝十一载（七五二，三十八岁）至十三载（七五四，四十岁）居长安时。
回风度雨渭城西，细草新花踏作泥。秦女峰头雪未尽，胡公陂上日初低。愁窥白发羞微禄，悔别青山忆旧溪。闻道辋川多胜事，玉壶春酒正堪携。
送宇文舍人出宰元城分得阳字（页一二九）
约作于天宝十一载（七五二，三十八岁）至十三载（七五四，四十岁）居长安时。
双凫出未央，千里过河阳。马带新行色，衣闻旧御香。县花迎墨绶，关柳拂铜章。别后能为政，相思淇水长。
崔驸马山池重送宇文明府分得苗字（页一三○）　　约作于天宝十一载（七五二，三十八岁）至十三载（七五四，四十岁）居长安时。
竹里过红桥，花间藉绿苗。池凉醒别酒，山翠拂行镳。凤去妆楼闭，凫飞叶县遥。不逢秦女在，何处听吹箫？
送严维下第还江东（页一三一）　　此诗最晚应作于天宝十三载（七五四，四十岁）春。　　勿叹今不第，似君殊未迟。且归沧洲去，相送青门时。望鸟指乡远，问人愁路疑。敝裘沾暮雪，归棹带流澌。严子滩复在，谢公文可追。江皋如有信，莫不寄新诗？
春日醴泉杜明府承恩五品汴席上赋诗（页一三二）
作于天宝十三载（七五四，四十岁）春。
凫舄旧称仙，鸿私降自天。青袍移草色，朱绶夺花然。邑里雷仍震，台中星欲悬。吾兄此栖棘，因得贺初筵。
醴泉东溪送程皓元镜微入蜀得寒字（页一三四）　　作于天宝十三载（七五四，四十岁）春。　　蜀郡路漫漫，梁州过七盘。二人来信宿，一县醉衣冠。溪逼春衫冷，林交宴席寒。西南如噀酒，遥向雨中看。
夏初醴泉南楼送太康颜少府（页一三五）
作于天宝十三载（七五四，四十岁）夏初。　　何地堪相饯？南楼出万家。可怜高处送，远见故人车。野野果新成子，庭槐欲作花。爱君兄弟好，书向颍中夸。　　南楼送卫凭分得归字（页一三五）
作于天宝十三载（七五四，四十岁）夏初。
近县多过客，似君诚亦稀。南楼取凉好，便送故人归。鸟鸟向望中灭，雨侵晴处飞。应须乘月去，且为解征衣。
与鄠县群官泛渼陂（页一三六）
作于天宝十三载（七五四，四十岁）。
万顷浸天色，千寻穷地根。舟移城入树，岸阔水浮村。闲闲鹭惊箫管，潜虬傍酒樽。暝来呼小吏，列火俨归轩。
与鄠县源少府泛舟渼陂得人字（页一三七）
作于天宝十三载（七五四，四十岁）。
载酒入天色，水凉难醉人。清摇县郭动，碧洗云山新。吹吹笛惊白鹭，垂竿跳紫鳞。怜君公事后，陂上日娱宾。
送王伯伦应制授正字归（页一三八）
此诗当作于天宝十三载（七五四，四十岁）赴北庭之前居居长安时。
当年最称意，数子不如君。战胜时偏许，名高人共闻。半半天城北雨，斜日灞西云。科斗皆成字，无令错古文。
送人赴安西（页一三九）
天宝十三年（七五四，四十岁）赴北庭之前作于长安。　　上马带胡钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。
饯王崟判官赴襄阳道（页一三九）
疑天宝十三载（七五四，四十岁）赴北庭之前作于长安。
故人汉阳使，走马向南荆。不厌楚山路，祇怜襄水清。津头习氏宅，江上夫人城。夜入橘花宿，朝穿桐叶行。害群应自慑，持法固须平。暂得青门醉，斜光速去程。
赴北庭度陇思家（页一四一）
天宝十三载（七五四，四十岁）赴北庭途中作。
西向轮台万里余，也知乡信日应疏；陇山鹦鹉能言语，为报家人数寄书。　　发临淘将赴北庭留别得飞字（页一四二）
天宝十三载（七五四，四十岁）赴北庭途中作。
闻说轮台路，连年见雪飞。春风不曾到，汉使亦应稀。白草通疏勒，青山过武威。勤王敢道远，私向梦中归。
临洮泛舟赵仙舟自北庭罢使还京得城字（页一四三）
天宝十三载（七五四，四十岁）赴北庭途中作。
白发轮台使，边功竟不成。云沙万里地，孤负一书生。池上风回舫，桥西雨过城。醉眠乡梦罢，东望羡归程。　　题金城临河驿楼（页一四三）
天宝十三载（七五四，四十岁）赴北庭途中作。　　古戍依重险，高楼见五凉。山根盘驿道，河水浸城墙。庭树巢鹦鹉，园花隐麝香。忽如江浦上，忆作捕鱼郎。
凉州馆中与诸判官夜集（页一四四）
天宝十三载（七五四，四十岁）赴北庭途经武威时作。
弯弯月出挂城头，城头月出照凉州。凉州七里十万家，胡人半解弹琵琶。琵琶一曲肠堪断，风萧萧兮夜漫漫。河西幕中多故人，故人别来三五春。花门楼前见秋草，岂能贫贱相看老。一生大笑能几回，斗酒相逢须醉倒。
日没贺延碛作（页一四五）　　天宝十三载（七四五，四十岁）赴北庭途中作。　　沙上见日出，沙上见日没，悔向万里来，功名是何物！
轮台歌奉送封大夫出师西征（页一四五）
天宝十三（七五四，四十岁）或十四（七五五，四十一岁）九月作于轮台。
轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉兵屯在轮台北。上将拥麾西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风疾雪片阔，沙口石冻马蹄脱。亚相勤王甘辛苦，誓将报主静边尘。古来青史谁不见，今见功名胜古人。
走马川行奉送出师西征（页一四八）
天宝十三（七五四，四十岁）或十四（七五五，四十一岁）九月作于轮台。
君不见走马川行雪海边，平沙莽莽黄入天！轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带血汉气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。
北庭西郊候封大夫受降回军献上（页一四九）
此诗与〈轮台歌〉、〈走马川行〉同述一事，一作于出师时，一作于回师时。
胡地苜蓿美，轮台征马肥；大夫讨匈奴，前月西出师。甲兵未得战，降虏来如归；橐驼何连连，穹帐亦累累。阴山烽火灭，剑水羽书稀；却笑霍嫖姚，区区徒尔为！西郊候中军，平沙悬落晖。驿马从西来，双节夹路驰；喜鹊捧金印，蛟龙盘画旗。如公未四十，富贵能及时；直上排青云，傍看疾若飞。前年斩楼兰，去岁平月支；天子日殊宠，朝廷方见推。何幸一书生，忽蒙国士知；侧身佐戎幕，敛衽事边陲。自逐定远侯，亦着短后衣；近来能走马，不弱并州儿。
使交河郡郡在火山脚其地苦热无雨雪献封大夫（页一五二）
作于天宝十三载（七五四，四十岁）或十四载（七五五，四十一岁）秋。　　奉使按胡俗，平明发轮台。暮投交河城，火山赤崔嵬。九月尚流汗，炎风吹沙埃。何事阴阳工，不遣雨雪来？吾君方忧边，分阃大资材。昨者新破胡，安西兵马回。铁关控天涯，万里何辽哉。烟尘不敢飞，白草空皑皑。军中日无事，醉舞倾金罍。汉代李将军，微功今可（口台）！
献封大夫破播仙凯歌六章（页一五三）
天宝十三载（七五四，四十岁）或十四载（七五五，四十一岁）秋冬之际作于北庭。
汉将承恩西破戎，捷书先奏未央宫。天子预开麟阁待，祇今谁数贰师功！官军西出过楼兰，营幕傍临月窟寒。蒲海晓霜凝马尾，葱山夜雪扑旌竿。鸣笳叠鼓拥回军，破国平番昔未闻。丈夫鹊印摇边月，大将龙旗掣海云。日落辕门鼓角鸣，千群面缚出蕃城。洗兵鱼海云迎阵，秣马龙堆月照营。蕃军遥见汉家营，满谷连山遍哭声。万箭千刀一夜杀，平明流血浸空城。暮雨旌旗湿未干，胡烟白草日光寒。昨夜将军连晓战，蕃军只见马空鞍。
北庭作（页一五五）
天宝十四载（七五五，四十一岁）春作于北庭。
雁塞通盐泽，龙堆接醋沟。孤城天北畔，绝域海西头。秋雪春仍下，朝风夜不休。可知年四十，犹自未封侯！
轮台即事（页一五六）　　作于天宝十四载（七五五，四十一岁）春。
轮台风物异，地是古单于。三月无青草，千家尽白榆。蕃书文字别，胡俗语音殊。愁见流沙北，天西海一隅。
北庭贻宗学士道别（页一五七）
天宝十四载（七五五，四十一岁）四月作于北庭。
万事不可料，叹君在军中。读书破万卷，何事来从戎？曾逐李轻车，西征出太蒙。荷戈月窟外，擐甲昆仑东。两度皆破胡，朝庭轻战功。十年祇一命，万里如飘蓬。容鬓老胡尘，衣裘脆边风。忽来轮台下，相见披心胸。饮酒对春草，弹棋闻夜钟。今且还龟兹，臂上悬角弓。平沙向旅馆，匹马随飞鸿。孤城倚大碛，海气迎边空。四月犹自寒，天山雪濛濛。君有贤主将，何谓泣途穷？时来整六翮，一举凌苍穹。
陪封大夫宴瀚海亭纳凉得时字（页一五九）
天宝十四载（七五五，四十一岁）夏作于北庭。　　细管杂青丝，千杯倒接蓠。军中乘兴出，海上纳凉时。日没鸟飞疾，山高云过迟。吾从大夫后，归路拥旌旗。
登北庭北楼呈幕中诸公（页一五九）
天宝十四载（七五五，四十一岁）六月作于北庭。
尝读西域传，汉家得轮台。古塞千年空，阴山独崔嵬。二庭近西海，六月秋风来。日暮上北楼，杀气凝不开。大荒无鸟飞，但见白龙（土追）。旧国眇天末，归心日悠哉。上将新破胡，西郊绝烟埃。边城寂无事，抚剑空徘徊。幸得趋幕中，托身侧群才。早知安边计，未尽平生怀。
灭胡曲（页一六一）　　天宝十四载（七五五，四十一岁）六月作于北庭。
都护新灭胡，士马气亦粗。萧条虏尘净，突兀天山孤。　　奉陪封大夫宴得征字时封公兼鸿胪卿（页一六一）
天宝十四载（七五五，四十一岁）作于北庭。
西边虏尽平，何处更专征？幕下人无事，军中政已成。座参殊俗语，乐杂异方声。醉里东楼月，偏能照列卿。
敬酬李判官使院即事见呈（页一六二）
天宝十四载（七五五，四十一岁）作于北庭。
公府日无事，吾徒只是闲。草根侵柱础，苔色上门关。饮砚时见鸟，卷帘对晴山。新诗吟未足，作夜梦东还。
使院中新哉柏树子呈李十五栖筠（页一六二）　　天宝十四载（七五五，四十一岁）作于北庭。
爱尔青青色，移根此地来。不曾台上种，留向碛中栽。脆叶欺门柳，狂花笑院梅。不须愁岁晚，霜露岂能摧！
白雪歌送武判官归京（页一六三）
约作于天宝十四载（七五五，四十一岁）。　　北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，孤裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。
奉陪封大夫九日登高（页一六四）
天宝十四载（七五五，四十一岁）秋作于北庭。
九日黄花酒，登高会昔闻。霜威逐亚相，杀气傍中军。横笛惊征雁，娇歌落塞云。边头幸无事，醉舞荷吾君。
玉门关盖将军歌（页一六五）
疑天宝十四载（七五五，四十一岁）行役经玉门关时所作。
盖将军，真丈夫，行年三十执金吾，身长七尺颇有须。玉门关前迥且孤，黄沙万里百草枯，南邻犬戎北接胡。将军到来备不虞，五千甲兵胆力粗，军中无事但欢娱。暖屋绣帘红地炉，织成壁衣花氍（俞毛）。灯前侍婢泻玉壶，金铛乱点野酡酥。紫绂金章左右趋，问着只是仓头奴。美人一双闲且都，朱唇翠眉映明（目卢）。清歌一曲世所无，今日喜闻〈凤将雏〉。可怜绝胜秦罗敷，使君五马谩踟蹰。野曹绣窠紫罗襦，红牙镂马对樗蒱。玉盘纤手撒作卢，众中夸道不曾输。枥上昂昂皆骏驹，桃花叱拨价最殊。骑将猎向城南隅，腊日射杀千年狐。我来塞外按边储，为君取醉酒剩沽。醉争酒盏相喧呼，忽忆咸阳旧酒徒。　　玉关寄长安李主簿（页一六八）
疑天宝十四载（七五五，四十一岁）行役经玉门关时所作。
东去长安万里余，故人何惜一行书？玉关西望堪肠断，况复明朝是岁除。
天山雪歌送萧治归京（页一六八）
居北庭时作。
天山雪云常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边鸟飞绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别？惟有青青松树枝。
热海行送崔侍御还京（页一六九）
居北庭期间作。
侧闻阴山胡儿语，西头热海水如煮。海上众鸟不敢飞，中有鲤鱼长且肥（原注：海中有赤鲤）。岸旁青草常不歇，空中白雪遥旋灭。蒸沙烁石燃虏云，沸浪炎波煎汉月。阴火潜烧天地炉，何事偏烘西一隅？势吞月窟侵太白，气连赤（土反）通单于。送君一醉天山郭，正见夕阳海边落。柏台霜威寒逼人，热海炎气为之薄。
送崔子还京（页一七一）
作于西州。
匹马西从天外归，扬鞭只共鸟争飞。送君九月交河北，雪里题诗泪满衣。　　火山云歌送别（页一七一）
任职北庭期间作。　　火山突兀赤亭口，火山五月火云厚。火云满山凝未开，飞鸟千里不敢来。平明乍逐胡风断，薄暮浑随塞雨回。缭绕斜吞铁关树，氛氲半掩交河戍。迢迢征路火山东，山上孤云随马去。
胡歌（页一七二）
大约为任职北庭期间所作。　　黑姓番王貂鼠裘，葡萄宫锦醉缠头。关西老将能苦战，七十行兵仍未休。
赵将军歌（页一七三）
任职北庭期间所作。
九月天山风似刀，城南猎马缩寒毛。将军纵博场场胜，赌得单于貂鼠袍。
送李别将摄伊吾令充使赴武威便寄崔员外（页一七三）
居北庭期间作。
词赋满书囊，胡为在战场。行间脱宝剑，邑里挂铜章。马疾行千里，凫飞向五凉。遥知竹林下，星使对星郎。
送张都尉东归本诗当为天宝十五载（七五六）春作于北庭。
原注：时封大夫初得罪。白羽绿弓弦，年年只在边。还家剑锋尽，出塞马蹄穿。逐虏西逾海，平胡北到天。封侯应不远，燕颔岂徒然。
送四镇薛侍御东归（页一七五）　　本诗当为天宝十五载（七五六）春作于北庭。
相送泪沾衣，天涯独未归。将军初得罪，门客复何依。梦去湖山阔，书停陇雁稀。园林幸接近，一为到柴扉。　　与独孤渐道别长句兼呈严八侍御（页一七六）　　作于天宝十五载（七五六，四十二四岁）春。　　轮台客舍春草满，颍阳归客肠堪断。穷荒绝漠鸟不飞，万碛千山梦犹懒。怜君白面一书生，读书千卷未成名。五侯贵门脚不到，数亩山田身自耕。兴来浪迹无远近，及至辞家忆乡进。无事垂鞭信马头，西南几欲穷天尽。奉使三年独未归，边头词客旧来稀。借问君来得几日，到家不觉换春衣。高斋清昼卷罗幕，纱帽接蘺慵不着。中酒朝眠日色高，弹棋夜半灯花落。冰片高堆金错盘，满堂凛凛五月寒。桂林葡萄新吐蔓，武城刺蜜未可餐。军中置酒夜挝鼓，锦筵红烛月未午。花门将军善胡歌，叶河蕃王能汉语。知尔园林压渭滨，夫人堂上泣红裙。鱼龙川北盘溪雨，鸟鼠山西洮水云。台中严公厚于我，别后新诗满人口。自怜弃置天西头，因君为问相思否？
优钵罗花歌并序（页一七九）
天宝十五载（七五六，四十二岁）作于北庭。
参尝读佛经，闻有优钵罗花，目所未见。天宝景身岁，参忝大理评事，摄监察御史，领伊西北庭支度副使。自公多暇，乃于府庭内栽树种药，为山凿池，婆娑乎其间，足以寄傲。交河小吏有献此花者，云得之于天山之南。其状异于众草，势巃嵸如冠弁；嶷然上耸，生不傍引；攒花中拆，骈叶外包；异香腾风，秀色媚景。因赏而叹曰：“尔不生于中土，僻在遐裔，使牡丹价重，芙蓉誉高，惜哉！”夫天地无私，阴阳无备，各遂其生，自物厥性，岂以偏地而不生乎？岂以无人而不芳乎？适此花不遭小吏，终委诸山谷，亦何异怀才之士，未会明主，摈于林薮耶？因感而为歌。歌曰：
白山南，赤山北，其间有花人不识，绿茎碧叶好颜色。叶六瓣，花九房，夜掩朝开多异香，何不生彼中国兮生西方？移根在庭，媚我公堂。耻与众草之为伍，何亭亭而读芳！何不为人之所赏兮，深山穷谷委严霜。吾窃悲阳关道路长，曾不得献于君王。　　首秋轮台（页一八二）
至德元载（七五六，四十二岁）秋作于轮台。
异域阴山外，孤城雪海边。秋来唯有雁，夏尽不闻蝉。雨拂毡墙湿，风摇毳幕膻。轮台万里地，无事历三年。
送郭司马赴伊吾郡请示李明府至德元载（七五六，四十二岁）秋作于北庭。原注：郭子是赵节度同好。
安西美少年，脱剑御弓弦。不倚将军势，皆称司马贤。秋山城北面，古治郡东边。江上舟中月，遥思李郭仙。
醉里送裴子赴镇西（页一八四）　　此诗当为至德元载（七五六，四十二岁）至二载（七五七，四十三岁）东归前作于北庭。
醉后未能别，醒时方送君。看君走马去，直上天山云。
田使君美人如莲花舞北旋歌似作于出塞、入塞途中，具体时间未详，姑系于此。原注：此曲北出北同城。
如莲花，舞北旋，世人有眼应未见。高堂满地红氍（俞毛），试武一曲天下无。此曲胡人传入汉，诸客见之惊且叹。曼脸娇娥纤复秾，清罗金缕花葱茏。回裙转袖若飞雪，左旋右旋生旋风。琵琶横笛和未匝，花门山头黄云合。忽作出塞入塞声，白草胡沙含飒飒。翻身入破如有神，前见后见回回新。始知诸曲不可比，采莲落梅徒聒耳。世人学舞祇是舞，姿态岂能得如此！

[book_title]◎ 卷三　编年诗（起至德二载夏，讫代宗宝应元年）
行军二首（页一八九）
至德二载（七五七，四十三岁）二月，肃宗从灵武至凤翔。六月，岑参由杜甫、裴荐等举荐，任右补阙，此诗即作于授职后。原注：时扈从在凤翔。
其一（页一八九）
吾窃悲此生，四十幸未老。一朝逢世乱，终日不自保。胡兵夺长安，宫殿生野草。伤心武陵树，不见二京道。我皇在行军，兵马日浩浩。胡雏尚未灭，诸将恳征讨。昨闻咸阳败，杀戮尽如扫。积尸若丘山，流血涨丰镐。干戈碍乡国，豺狼满城堡。村落皆无人，萧条空桑枣。儒生有长策，无处豁怀抱。块然伤时人，举首哭苍昊！
其二（页一九一）
早知逢世乱，少小谩读书。悔不学弯弓，向东射狂胡！偶从谏官列，谬向丹墀趋。未能匡吾君，虚作一丈夫。抚剑伤世路，哀歌泣郎图。功业今已迟，览镜悲白须。平生抱忠义，不敢私微躯。
凤翔府行军送程使君赴成州（页一九一）
作于至德二载（七五七，四十三岁）秋。程侯新出守，好日发行军。拜命时人羡，能官圣主闻。江楼黑塞雨，山郭冷秋云。竹马诸童子，朝朝待使君。
宿岐州北郭严给事别业（页一九二）
作于至德二载（七五七，四十三岁）秋。
郭外山色暝，主人林馆秋。疏钟入卧内，片月到床头。遥夜惜已半，清言殊未休。君虽在青琐，心不忘沧洲。
行军九日思长安故园（页一九三）
至德二载（七五七，四十三岁）秋作于凤翔。是年九月唐军收复长安。原注：时未收长安。
强欲登高去，无人送酒来。遥怜故园菊，应傍战场开！
送王著作赴淮西幕作（页一九四）　　至德二载（七五七，四十三岁）秋作于凤翔。
燕子与伯劳，一西复一东。天空信寥廓，翔集何时同。知己怅难遇，良朋非易逢。怜君心相亲，与我家又通。言笑日无度，书札凡几封！湛湛万顷陂，森森千丈松。不知有机巧，无事干心胸。满堂皆酒徒，岂复羡王公。早年抱将略，累岁依幕中。昨者从淮西，归来奏边功。承恩长乐殿，醉出光明宫。逆旅悲寒蝉，客梦惊飞鸿。发家见春草，却去闻秋风。月色冷楚城，淮光透霜空。各自务功业，当须激深衷。别后能相思，何嗟山万重。　　行军雪后月夜宴王卿家得初字（页一九六）
至德二载（七五七，四十三岁）初冬作于凤翔。　　子夜雪华余，卿家月影初。酒香薰枕席，炉气暖轩除。晚岁宦情薄，行军欢宴疏。相逢剩取醉，身外尽空虚。　　奉和中书贾至舍人早朝大明宫（页一九六）
作于干元元年（七五八，四十四岁）春末，时岑参在长安任右补阙。
鸡鸣紫陌曙光寒，莺啭皇州春色阑。金阙晓钟开万户，玉阶仙仗拥千官。花迎剑佩星初落，柳拂旌旗露未干。独有凤凰池上客，阳春一曲和皆难。
西掖即事（页一九八）
作于干元元年（七五八，四十四岁）春末，时岑参在长安任右补阙。
西掖重云开曙辉，北山疏雨点朝衣。千门柳色连青琐，三殿花香入紫微。平明端笏陪鹓列，薄暮垂鞭信马归。官拙自悲头白尽，不如岩下偃荆扉。
寄左省杜拾遗（页一九九）　　作于干元元年（七五八，四十四岁）春末，时岑参在长安任右补阙。
联步趋丹陛，分曹限紫微。晓随天仗入，暮惹御香归。白发悲花落，青云羡鸟飞。圣朝无阙事，自觉谏书稀。
送人归江宁（页二○○）　　江宁与丹阳相距不远，诗中“吾兄应借问”云云，盖就况居丹阳而言，然则此诗当作于至德年间或稍后，姑系于干元元年（七五八，四十四岁）。
触客忆乡信，向家湖水长。住愁春草绿，去喜桂枝香。海月迎归楚，江云引到乡。吾兄应借问，为报鬓毛霜。　　送扬州王司马（页二○一）
此诗当作于至德年间或稍后，姑系于干元元年（七五八，四十四岁）。
君家旧淮水，水上到扬州。海树青官舍，江云黑郡楼。东南随去马，人吏待行舟。为报吾兄道，如今已白头。
送许拾遗恩归江宁拜亲（页二○二）
干元元年（七五八，四十四岁）春夏间作于长安。　　诏书下青琐，驷马还吴洲。东帛仍赐衣，恩波涨沧流。微禄将及亲，向家非远游。看君五斗米，不谢万户侯。适出西掖垣，如到南徐州。归心望海日，乡梦登江楼。大江盘金陵，诸山横石头。枫树隐茅屋，橘林系渔舟。种药疏故畦，钓鱼垂旧钩。对月京口夕，观涛海门秋。天子怜谏官，论事不可休。早来丹墀下，高驾无淹留。
怀叶县关操姚扩韩涉李叔齐（页二○三）
乾元初作。
数子皆故人，一时吏宛叶。经年总不见，书札徒满箧。斜日半空庭，旋风走梨叶。去君千里地，言笑何时接！　　过缑山王处士黑石谷隐居（页二○四）
此诗当作于至德二载（七五七，四十三岁）十月至干元二年（七五九，四十五岁）九月之间。
旧居缑山下，偏识缑山云。处士久不还，见云如见君。别来逾十秋，兵马日纷纷。青溪开战场，黑谷屯行军。遂令巢由辈，远逐麋鹿群。独有南涧水，潺潺如昔闻。
送刘郎将归河东同用边字（页二○五）　　疑作于干元元年（七五八，四十四岁）九月至干元二年（七五九，四十五岁）四月之间。
借问虎贲将，从军凡几年？杀人宝剑缺，走马貂裘穿。山雨醒别酒，关云迎渡船。谢君贤主将，岂忘轮台边。

        </div>
      </div>
    </div>
  </div>
</div>
<!--update:2025-08-30 10:33:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>