<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="味雪诗存,味雪诗存全文在线阅读,味雪诗存全文在线下载,大玄古籍书库">
<meta name="description" content="味雪诗存，清朝陈钟秀（临谭东路梨园村人，生于1800左右，1876年卒）所作之诗集，原四卷，现仅存第三卷。。又有部分佚文出现于《洮州厅志•卷十五•艺文下•诗》与《临潭县志稿•第五册•艺文志》，共244首。_味雪诗存_全文在线阅读_味雪诗存_全文在线下载_大玄古籍书库">
<title>味雪诗存_陈钟秀_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">味雪诗存</span> <br/>
          作者： <span class="inputVal" id="bkauthor">陈钟秀</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,诗集,完结</span> <br/>
          字数： <span class="inputVal" id="bknum">[book_length]11275</span> <br/>
          说明： <span class="inputVal" id="bkdec">味雪诗存，清朝陈钟秀（临谭东路梨园村人，生于1800左右，1876年卒）所作之诗集，原四卷，现仅存第三卷 。又有部分佚文出现于《洮州厅志•卷十五•艺文下•诗》与《临潭县志稿•第五册•艺文志》，共244首。</span> <br/>
          封面： <span class="inputVal" id="bkimg">Z_20043.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]味雪诗存
[book_author]陈钟秀
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,诗集,完结
[book_length]11275
[book_dec]味雪诗存，清朝陈钟秀（临谭东路梨园村人，生于1800左右，1876年卒）所作之诗集，原四卷，现仅存第三卷 。又有部分佚文出现于《洮州厅志•卷十五•艺文下•诗》与《临潭县志稿•第五册•艺文志》，共244首。
[book_img]Z_20043.jpg


[book_title]味雪诗存
序
陳輝山先生，歸道山久矣。 其存心之正，束身之嚴，語言之溫和，志行之高潔，數十年後，猶令人想見其丰采，常往來於胸中，而不能釋。 先生少時，於書無所不讀，發為文章，皆有根底。書法精婉閒雅，猶入吳興之門。其為詩也，一本於敦厚溫柔，無慷慨激昂之態。 蓋採取之精，醞釀之熟，故能如此。向使功名大就，出其所學，與玉堂諸公，頡頑上下，以潤色皇，豈不足以建功業而昭汗青!乃值同治兵燹之秋，奔走他鄉，寄棲異地，僅以岷州學正聊為一試，而先生已老矣，鉅不惜哉!辛丑(1901)秋，先生之孫昌齊以所遺《味雪詩存四卷》來請序於昌。 披閱數遍，覺沉鬱蒼涼之慨，纏綿悲惻之思，與夫憂時念亂之深衷，並流露於行間字裡，言之不足，又長言之，蓋時實為之，雖作者亦不知其至是也。 昔杜少陵秦州雜詠、陸放翁劍南詩集，皆當亂離之後，避地依人，以自寫其所遇。 故和平溫柔之意寡，而出憂痛憤之言多，先生之意亦猶是也。 愛敘數語俾書簡端，以公同好，知無當於先生之萬一，亦聊以志昌景仰之微意云爾。
自序
餘不善詩而愛吟詩，每有所作，輒存之箧中，歷年既久，所積逾多。 然生平無所惜，憂所作之詩，率句俚而調俗，故不敢出以示人。 同治丙寅(1866)十月，邑匪陷城，餘家餘口，僅以身免，而所有一切，蕩然無存。 雖所作之詩，不下六、七百首，迄無隻字矣。 越明年，攜眷逃難岷陽，境益困，身益窮。 每至無所聊賴之際，輒吟詠以遣之。 然亦旋作旋棄，且多系愁苦之音。 即間有所存，亦意重句复，因無心掇拾。 今歲訓嘛兒番一二村童，工課無幾，暇日無可消遣，因取近年所存之詩，並先數十年有能記憶者，錄而編之。 前後年次，概難悉考，遂分類成集，藏之篋中，聊以志一生心血之所在。 倘他日吾家後嗣有能繼書香者，俾得知餘生平際遇之厄暨嗜好之事，悉於是乎在焉。 詩敢云乎哉！
洮陽八景（八首）
洮陽八景，相沿已久，而題目每多不一。 且更有荒廢無可考稽者，如鶴城繞日，不過城東之一空堡耳;黑嶺喬松，今亦砍伐無存。 是二景均無足取。 況洮之北八十里有蓮花山，氣吞隴渭，勢壓河湟，是洮邑一大現也。 其次則舊洮之石窯山，亦復景緻清奇，乃當時作八景者竟不編入，而使平平無奇之荒丘廢壘得以濫廁乎其間，是亦山林之有幸有不幸。 因妄似「蓮峰金頂」、「石洞懸乳」二題以易之。 至加西平墓碑，原不可沒，而「碑銘旭邑」四字亦復欠雅，擬改為「西平半碑」，餘俱仍舊。 爰各題一絕，以俟知者之采錄焉。〉
《洮水流珠》
萬斛明珠涌浪頭，晶莹争赴水東流。 珍奇难入俗人眼，拋向洪波不肯收。
《朵山玉笋》
亭亭玉笋上撑天，砥柱窮荒不計年。 想是娛皇來補漏，一根忘插亂峰巔。
《石門金鎖》
誰劈石門踞上游，邊陳萬古作襟喉。 任他縱有千金鎖，難禁洗河日夜流。
《冶海冰圖》 茫茫冶海水平堤，萬狀冰圖望眼迷。 知是龍官多妙手，故教呈出待人題。
《雪橫疊山》 疊山南望白無邊，雪積邏蜂遠接天。 盡可為霖能濟旱，春風吹化是何年？
《西平豐碑》
弔古荒原落照睛，豐碑高聳署西平。 孤墳千古忠魂香，剩有春風野鳥鳴。
《蓮峰金頂》
萬朵蓮花萬古秋，輝煌金頂亂雲頭。 高峰信與諸天近，定有霞光射鬥牛。
《石洞懸乳》
敲金戛玉響玲瓏，滴出芬芳味不同。 此是先天真玉液，烹茶我欲坐松風。
春郊晚望
笛聲吹出暮煙籠，楊柳依依送晚風。
卻羨牧童歸去好，倒騎牛背夕陽中。
除夕守歲
銀燭光騰爐火然，金雞聽唱五更天。
莫醉今夜殷勤守，半是來年半去年。
元宵竹枝詞(四首)
臨街鬲子敞重樓，少婦觀燈不解愁。
妾處最高郎最下，叫郎一步一抬头。
笑語風前蘭射香，家家門外坐新娘。
偶然行過一回首，個是濃妝個淡妝。
月色高高掛玉輪，六街煙火鬧新春。
怪他年少無愁婦，不看花燈只看人。
元宵三夜鬧芳辰，處處觀燈約比鄰。
郎白喜明依喜暗，無燈容易散閒人。
洗州竹枝詞（五首）
禾家終年只一收，但逢秋旱始無憂。
夕陽明滅腰鐮影，半是男兒半女流。
不出蠶絲不種棉，褐皮遮體自年年。
冬寒夏暖何曾易，真個洗州是極邊。
囗囗加餐夜得眼，驕陽六月亦蕭然。
絲毫不受蚊蟲苦，最極便宜是夏天。
牛馬喧騰百貨饒，每旬交易不須招。
斜陽市散人歸去，流水荒煙剩板橋。
荒城僻在亂山隈，孤陋難教眼界開。
秋早春遲長夏冷，最難防是風雨來。
九日遇雨
填胸滿股盡牢騷，誰許今朝醉濁醪？
天意似知人意苦，故教風雨阻登高。
七夕(二首)
經歲相逢此夜才，又因送巧費徘徊。
可知多巧多牽繞，翻悔從前沒巧來。
經年一度此歡娛，準擬今宵興不孤。
卻怪深閨小兒女，誤他多少好功夫。
桃花源
無數桃花放滿溪，避秦人住夕陽西。
魚郎不肯探消息，煙水何曾把路迷。
咏史(二首)
馬見遺恨怨三郎，古墓蕭條送夕陽。
一世恩情終不得，長生私語太荒唐。
誰將玉貌靖胡塵，萬里風沙淚滿巾。
寄語君王休愛惜，六宮都是畫中人。
戲友重婚三首
再到天台何足論，今宵真個又銷魂。
風流莫向人前說，恐惹劉郎怨黃昏。
可否新歡憶舊歡，繡帷深處夜漫漫。
仙原亦是人間世，何似漁郎再到難？
妝罷低聲悄問郎，新人強是舊人強？
一樹桃花嬌嫩甚，莫教風雨太癲狂。
寄室弟口外書
玉關西尖路漫漫，欲寄一函下筆難。
三載斷腸人已失，花箋猶說是平安
塞下曲
誓擒仇虜報君王，百戰歸來血裹瘡。
手殺匈奴三十萬，賀蘭山下月如霜。
秋風衰草路茫茫，血戰歸來落日黃。
欲報君恩深似海，此身何惜在沙場。
感舊
光流猶記廿年前，嬌語多情最我憐。
今油湘逢重問訊，半窗風雨感華顛。
喜雨(二首）
猛聞春夜雨婆娑，敵得黃金萬兩多。
明日登高閒眺望，定應綠遍隴頭禾。
爭把甘霖祈彼蒼，果教膏雨潤農桑。
天恩到底深無際，沾被三農總不忙。
小樓深夜夢初回，一枕瀟瀟細雨來。
窗外野桃三兩樹，管教明日一齊開。
其二
東風吹絮亂飄揚，此是春來第一場。
天意似催耕種早，今年農比去年忙。
新年詞(四首)
聲聲爆竹焰沖天，驚起幽人坐不眠。
曙色穿窗天漸曉，滿城聽響霸王鞭。
衣冠簇簇過新年，豐樂家家賀曉天。
真個昇平多韻事，春聯貼滿大門前。
一年春到一年新，歲稔邊城樂意真。
才出東郊西舍去，街頭忙煞拜年人。
瞳瞳曉日滿春暉，吩咐兒童早啟扉。
門外忽聞多笑語，鄰家扶得醉人歸。
城南醉歸
載酒城南共訪朋，興酣渾忘雨如繩。
不愁醉後歸途晚，小市人家盡上燈。
迎春
迎向東郊又一回，春來恰似故人來。
入門笑視窗前硯，池水冰花已盡開。
送春
一度春歸一斷腸，花殘鶯老恨茫茫。
朝來擬向東君問，到底何鄉是故鄉?
東風不忍聽歌驪，人到衰年怕別離。
迢遞漫愁兵火阻，殷勤莫遣酒杯遲。
再來未必我常在，此去定知君亦悲。
慣悵龍鍾難遠送，須憐不似少年時。
綠暗紅深花亂飛，歡欣無處不芳菲。
也知筵好終須散，可惜春來卻又歸。
有路定隨芳草遠，無家誰念客情微。
傷心怕看黃昏近，已報窗前是落暉。
謙謙風雨五更寒，寂寂山窗睡未安。
好景偏教春去易，離情唯有老來難。
花飛香散人多醉，樹老陰多蔭自寬。
留得相思空在抱，日長誰與慰愁煩。
生喜逢春怕送春，無歸況我是窮人。
風塵枉說家山近，煙雨長留花柳新。
祖餞愧無杯在手，君行空有淚沾巾。
龍鍾倘不填溝壑，好待繁華慰我貧。
送秋
送罷春光又送秋，一年兩度動憂愁。
淒涼更比前番苦，那得樽前不悵調。
祭灶
再拜東廚一瓣香，雲車風馬漫徜徉。
三旬九食尋常事，莫把貧苦告上蒼。
雨後途中西望
長天雨過水平隄，匹馬前途夕照低。
行到高原一回首，家山遙在白雲西。
風箏
鳳翥鶯翔勢不群，清音直欲九天聞。
升沈全仗東風力，一得吹噓便入雲。
落花二首
園花落盡殘深紅，太息春來樂事空。
吹墮泥途渾不惜，看來最忍是東風。
花落滿地問誰收，兒女多情淚慾流。
惟有東風知愛惜，吹來复掛樹梢頭。
題《友竹山房詩集》(二首)
家在南閩仕極邊，一官一集競流傳。
不曾身向春風坐，恨我遲生二十年。
風流才俊有誰齊，萬里山川入品題。
怪底買囊盛不起，行踪曾到玉關西。
九日雨中
淒風冷雨滿重陽，情緒無聊晚更涼。
記得去年晴景好，萬峰高處醉壺觴。
九月初八夜枕上口古
西風一枕頓生涼，籬下寒花想正芳。
夜半怕聞風送雨，登高明日是重陽。
偶成
邊城一雨便生涼，就裡寒暄費主張
昨夜夢中風料峭，有人曉起勸添裳
小樓閒對日徐徐，落魄歸來願竟虛。
堪笑殘年慵不得，生涯依舊是教書。
題袁玉堂《出成詩話》
輕裝萬里赴軍台，葡酒不嫌飲滿杯。
伊水風沙瀚海月，定教攜入玉關來。
題《松花庵詩集》
一官蹭蹬滯瀟湘，解組歸來興倍狂。
酒醉詩成無個事，松花如雨落斜陽。
記夢(二首)
餘往往夢中得句，而醒輒忘之。 茲又得「高掛片帆」、「翻塵覆海」兩斷句，恐其複忘，因於枕上足成之。〉
滄溟東望水浮空，百丈洪濤萬里風。
高掛片帆入瀛島，此身常在若花中。
石火光中偶寄身，此生非假亦非真。
翻塵覆海尋常事，誰識蓬萊日月新？
悼亡(二首)
柴門兩板守清貧，憶惜於歸正妙春。
我是孤兒卿失估，一雙同是可憐人。
親炊藜藿勸加餐，百事萦心肯自寬。
傷心豈獨憐兒幼，貧賬夫妻死別難。
四時閏詞(四首)
陌頭楊柳亂垂絲，春睡覺來懶畫眉。
記得郎行曾有約，滿隄芳草是歸時。
湘簾風動卷微波，適體輕衫著碧羅。
小婢偷翻雙袖看，淚痕卻比汗痕多。
梧桐小院月黃昏，抱杵歸來自掩門。
聽說鄰家前有信，將軍猶未破鳥孫。
離情無奈夜漫漫，姊妹圍爐笑語歡。
繡閣尚風雪冷囗，那堪萬里寄衣單。
七夕
寄語雙星莫怨籲，年年此夜兩情娛。
世間鰥寡知多少，可有今宵一會無？
莫把離情笑女牛，人間天上試相籌。
百年縱有能偕老，不及雙星萬萬秋。
凡事都從巧裡成，須知多巧每多驚。
何如守拙安吾分，無憂無患過一生。
秋來一會永為期，惹相深閨每怨遲。
我比天孫差有幸，縱經患難不相離。
節候驚心每悵然，淒涼今夜更誰憐;
而今半是分離客，知道相逢定幾年?
遷拙原來屬性成，何須貪巧苦相爭。
痴心願乞天河水，灑向人間洗甲兵。
曹操疑塚(二首)
欺心豈止不為臣，埋骨當年亦欠真。
到底負人人負己，竟無寸土葬君身。
漳河側畔塚如邱，七二疑團頗費謀。
？爭似定軍山路，孤墳三尺壯千秋。
（?為原文缺字，作者並未補上。）
題畫(三首)
雲蜂綠渺水灣環，有個村莊囗囗囗。
囗慾攜家避烽火，眼前無此好溪山。
峰巒佳處愛盤桓，載酒登臨興未陳。
一自煙塵離亂後，雲山只好畫中看。
山無煙瘴水無波，老巒林泉裂已皤。
莫笑野人門巷僻，一生從不識干戈。
春日寫懷
東風落日滿塵埃，禁閉孤城久不開。
我望太平如望歲，恨無消息共春來。
元夕(二首)
元宵無處不張燈，笙鼓年年響沸騰。
何似淒涼今夜裡，閉門寒餓恨難勝。
亂離何處不心傷，況是今宵更斷腸。
簫鼓寂寥星斗淡，空餘月明照滄桑。
野狐橋
白浪翻銀響怒雷，行人不敢首重回。
驚心我是浦逃客，誤聽風驅萬馬來。
途次楊花橋
野橋落日少人行，旅信謠傳過客驚。
時事年來多變改，不愁逢賊怕逢兵。
清明(二首)
東風吹斷紙前煙，掃墓歸來雪後天。
野際無人春色冷，可憐蕭瑟是去年。
連年兵火抱長愁，拜罷荒阡淚滿流。
料得慈魂也淒槍，諸孫寒餓兒白頭。
清明時節恨茫茫，思到無家倍斷腸。
安得紙錢共杯酒，親登邱隴拜斜陽。
處處風灰風紙錢，傷心怕見柳含煙。
今生已斷鄉路路，拜掃無由到墓田。
欲拜先茔道路長，獨含雙淚恨茫茫。
慈親地下曾知否，衰老兒今在故鄉。
春光又向故園回，想到慈親淚暗摧。
況是清明爭拜掃，定知日日望兒來。
西望家山滿目愁，清明無處訴離憂。
衷懷欲向春波寄，只恨洮河不倒流。
燈下寄大兒書(三首)
一紙音書寄汝知，憐渠兄妹每神馳。
歸來莫戀他鄉好，別淚休教兩地垂。
分離日日望歸來，寄汝音書手自裁。
多少愁懷說不盡，幾番封固幾番開。
鄭重燈前手自裁，滿腔心事淚重重。
得書即便歸來早，莫又遲遲歲及冬。
雨中即景
黑雲翻墨雨翻盆，爭訝晴窗晝水昏。
風捲雷聲天外去，依然紅日照山村。
遠山多處雨如煙，剛到前峰卻又旋。
屬與西風莫吹散，好教膏澤溥荒田。
題巢棲草堂(四首)
綠樹當窗翠欲迷，何人曾此借巢棲。
知渠雅有飛騰志，肯向風塵眉久低。
知否新枝異舊枝，棲身從此免奔馳。
綠蔭地滿烽煙隔，投老何須怨別高。
幾淨窗明淨不器，幽棲恰好比鷦鷯。
緣今不是高塞日，莫趁秋風上碧霄。
草堂咫尺近公堂，滿地落花一徑長。
夢覺午窗人不到，好教高臥學羲皇。
杏花
不負東風二月天，村前村後各爭妍。
開花且謾誇君早，知否寒梅已佔先。
漫成
青眼寥寥何處逢，暮年離亂作書傭。
殘羹莫漫嫌遲冷，猶勝閣黎飯後鐘。
紅杏陰濃子滿枝，訟庭晝靜夕陽遲。
閒窗一枕高眠處，忘卻年來是亂離。
公庭深處靜無嘩，午睡覺來日未斜。
夢境依稀猶記得，半歸書館半歸家。
贈王蘭亭茂才(四首)
文字因緣到處真，才經知面便相親。
那堪身是無家客，漂泊誰叫素願伸。
書記生涯水可憐，垂青常說主人賢。
知君雅有班生志，肯使毛錐誤少年。
烽煙處處是兵戈，亂世相逢感慨多。
君正年少我垂老，一般歲月等消磨。
百里他鄉少送迎，頻勞枉顧甚多情。
知君飽飲西江水，肯分餘滴到殘生。
寒食
風色淒涼甚去年，他鄉興味益蕭然。
廚中久已無薪火，不獨今朝是禁煙。
就館州署
依舊生涯托硯田，舌耕從此望豐年。
詩書萬卷成灰燼，回首家山恨又牽。
書館即事
無多功課有餘閒，吟興衰年尚未刪。
詠到流離腸欲斷，半窗斜日一房山。
巢棲恰好比高枝，夏冷難教睡起遲。
課裡曉窗無個事，杏花香里寫新詩。
岷陽送春(三首)
春來春去亦尋常，惟有愁人更斷腸。
我自送君誰送我，空懷歸思滿斜陽。
鳥聲花影兩依依，聽唱彌歌滿落暉。
似我離懷空自抱，家山只好夢中歸。
送君莫漫起長嗟，獨對離樽興轉賒。
豈是他鄉真個好，縱然歸去也無家。
岷陽八景
《岷山積翠》
翠滴層巒夕照橫，淺深濃淡看分明。
千秋縱有荊關筆，未必能教畫得成。
《洗水流珠》
河聲日夜響平川，水面明珠顆顆圓。
此寶看來人世少，得逢青鑑是何年？
《城南古刹》
琳宮梵宇構何年，古樹森森上接天。
曲院無僧花落盡，長留金碧鎖寒煙。
《疊冰長橋》
長橋百尺等飛虹，垂向綠陰春樹中。
來往不叫民病涉，任他波痕吼長風。
《東坡晚照》
朝陽不及夕陽紅，多少峰巒晚照中。
樵唱一聲飛鳥盡，山鐘搖出暮煙寵。
《北岸溫泉》
未許寒泉一例論，春波流出水常溫。
澄清自是源頭活，濯盡浮塵不少渾。
《西嶺晴雲》
彩雲西向嶺頭橫，天宇高空萬里晴。
依山不是為霖懶，五色祥扶日月明。
《南峰積雪》
積雪峰頭幾處殘，送來霽色滿地寒。
東風會待吹成雨，潤遍春郊萬頃田。
題畫牡丹(三首)
貌出名花朵朵新，色香獨占十分春。
須知富貴尋常事，莫仗東風便傲人。
療倒無由到玉堂，青衫何處染天香？
題詩博得名花笑，也算能增筆墨光。
筆底繁華紙上春，興來爛漫寫天真。
裝成好向床頭掛，恰似朝朝對美人。
接大兒書
流離均是在他鄉，骨肉誰憐各一方。
前月音書才寄到，開封那忍淚千行。
夏夜聞警
報來賊又到眠陽，半夜相嘩勢欲狂。
嘆息此生真運阨，故鄉受困又他鄉。
送劉來青歸故里
君今日去我無歸，送別臨歧酒一杯。
安得身如雙翼鳥，隨君西向故園飛。
此去鄉關莫再來，干戈滿地孰憐才？
送君自恨貧如洗，難得臨別酒一杯。
數月相依一日離，君心自喜我心悽。
故園親友如相問，為道新添兩鬢絲。
無家已作他鄉遊，看到君歸淚欲流。
落日滿山飛鳥散，空教老眼望洮州。
牡丹
一朵花開一朵香，惱渠國色亂人腸。
衰年種得東籬菊，不愛濃妝愛淡妝。
望遠
歸來難定是何時，雨際燈前最爾思。
須念老人情緒苦，莫教衰眼淚長垂。
孤孀此後竟誰依，況是他鄉尚未歸。
昨夜夢中親見汝，覺來風雨滿窗扉。
苦雨
晴日蜜寥雨日多，炎天好景半銷磨。
丁東不住簷前水，惱殺愁人鬢欲幡。
淒涼無伴坐長天，獨對青山悶欲眠。
新草鋪階苔滿地，恨他風雨多纏綿。
雨中郊望
禽聲蠣蠣水冷冷，繞郭煙嵐雨乍經。
落日芳郊閒極目，碧天無際暮山青。
夏日觀雲
峭壁嶙峋落日股，千峰萬餐回難攀。
問他五嶽常遊客，可否人向有此山?
望里奇峰不一班，雲程有路問誰攀?
胸中丘壑從今滿，懶看人向萬仞山。
苦熱
矮屋三間暑氣揚，炎天無計可招涼。
夜來更覺難消受，兒女荊妻共一床。
蔽體終年只一袍，宵眠猶自覆兒曹。
重重補級披來暖，偏是難禁暑氣豪。
秋信
寒暄此日竟誰親，投老他鄉自守貧。
卻是風聲知冷暖，先將秋信報愁人。
物換星移歲又遷，商聲驚報早窗前。
秋來更比春來好，消受新涼永夜眠。
秋思
他鄉豐槍故鄉同，觸動離懷恨不窮。
幾度欲歸歸未果，空教歸思滿秋風。
西風蕭瑟響窗紗，偏是無家倍憶家。
腸斷故園灰燼後，秋高何處問桑麻?
一家兒女各東西，望里關山正鼓鼙。
我自念渠渠念我，空教兩地費酸悽。
感事
民居灰燼土田荒，愁聽行人說故鄉。
五十年年渾似夢，不堪歸去問滄桑。
題蘭泉張竹菴戴月荷鋤小照
晨興長趁月斜圓，荷得鋤頭不卸肩。
要使兒孫知此義，傳家事業在耕田。
歷盡風塵晚歲歸，五泉山下有柴扉。
胡麻種罷攜鋤返，一路行歌伴月輝。
貌自清蒼影自孤，科頭芒履步踟躕。
多因厭見兵戈苦，歸鄉田間去草蕪。
只鋤非種不鋤花，日日歸來月半斜。
就裡閒情君自寄，何曾真個是農家。
瞻君風貌仰君賢，步履逍遙態欲仙。
似我衰年逢世亂，更從何處問田園。
書館題壁
浪游無計去無家，鄉夢覺來日又斜。
滿院秋光人不到，一編周易度年華。
歲暮雜感
落魄岷陽近一年，締袍何處受人憐。
故園灰燼干戈滿，歸信從今益查然。
飄流無地恨茫茫，每到思歸暗自傷。
夢裡不知離緒苦，冬來夜夜在家鄉。
暮年落拓作書傭，此事何曾是素驚。
差勝去年山寺裡，破爐殘火對寒松。
懸帖軍書日夜忙，臨門星火促輸糧。
脂膏竭盡間閻力，一矢何曾及夜郎。
焦土惟餘劫火紅，克城誰意一城空。
傷心萬戶歸無計，猶說將軍破賊功。
岷陽祭灶
滿屋灰生滿目愁，焚香欲拜淚先流。
飄零眷口淒涼夜，料得神明也悵惆。
朝天仙旆去明層，風馬重來歲又新。
奏善通明須恕我，一家今是亂離人。
破屋風搖燈半明，淒涼今夜倍含情。
遭逢亂世都如此，莫向天庭訴不平。
記得當年值此宵，滿廚兒女話喧囂。
可憐今夜他鄉里，一盞寒燈伴寂寥。
除日
律轉星回歲叉終，匆忙無處不相同。
天公也惜年將近，照出斜陽色倍紅。
正月初三日口佔
春正拜墓月初三，往來行人郭北南。
西望先塋衰草遍，傷心何日理歸驂？
孤城灰燼實堪哀，繞過田荒盡草萊。
拜墓今朝新歲裡，誰家墳上子孫來？
感懷
殘燈破屋度今宵，漂泊何人慰寂寥。
小女不知情緒苦，頻言新歲是來朝。
荊妻含淚兒抱愁，骨肉分離協遠遊。
無計遣懷偏不寐，破床伏枕數更籌。
避亂誰賒酒一樽，晨興何事趨朝暾。
高眠盡日無人訪，惟有春光早到門。
迎春用舊作韵
誰醉今朝酒一杯，去年春色又重來。
離情別緒深如許，憑仗東風一掃開。
元宵
記別清輝已隔年，春來初見一回圓。
離情只有君相照，肯為無燈便早眠。
滿城燈火樂融融，曾記今宵興不窮。
一炬只留焦土在，劫灰冷落月明中。
萬灶煙痕鬱不開，中天月上幾徘徊。
將軍莫戀今宵宴，好奪崑崙唱凱回。
輝煌燈月映銀河，流寓他鄉客思多。
安得吟情如往日，樽前重唱竹枝歌。
七夕後一日雨中作
昨夜相逢話未傾，朝來忽又動離情
涔涔雨淚渾難斷，灑向人間作雨聲。
小雨培情聽斷腸，空窗鎮日響淋浪。
可知牛女分離淚，拭卻千行更萬行。
戲賦七絕以慰無聊
呢喃小語話晴暉，欲結新巢近銹幃。
卻怪春來門盡掩，銜泥空自往來飛。
樹多誰肯借棲?，落日東風任鳥啼。
豈是飛騰教有待，高賽看與白雲齊。
藉節蟠根歲月多，莫嫌生意近婆娑。
垂青如遇良工賞，肯使名材老薛蘿。
泥途無計去凌雲，只得浮沉與眾同。
會見春來風雨好，肯甘常臥一池中。
天譴飄零不自由，落紅幾片赴東流。
憐看誰是多情種，收取殘英到樹頭。
良桐百尺舊嶙峋，樵採無端委作薪。
縱使焦餘神韻在，作琴惜少賞音人。
雞皮鶴髮坐花陰，門閉春深誰見尋。
知否青樓年少日，也曾一笑博千金。
寵倦色衰暗自傷，長門誰個慰淒涼。
阿嬌不是當年樣，老醜難教金屋藏。
(?為原文缺字)
中秋雨中
年年此夜月明中，杯酒談心樂事同。
何似今宵離亂後，獨含雙淚哭途窮。
難得當頭月又圓，幾人今夜醉華筵。
可憐我是無家客，獨對孤燈也忘眠。
連宵淫雨太滂沱，惹得離愁夜更多。
明月似憐人意苦，不教今夕現澄波。
幾家歡樂幾家愁，試問嫦娥知道不?
念我淒涼今夜裡，一家含淚過中秋。
借書
借書渾似借錢難，慷慨無人只自嘆。
可惜青箱藏萬卷，頓遭劫火恨漫漫。
亡書久似憶良朋，此語拈來倍感增。
昨夜客窗岑寂甚，獨聽寒雨對孤燈。
客寓即事
破屋三間全漏雨，孤燈一盞半搖風。
何人吟此蒼涼句，恰似今宵客寓中。
寒夜客來茶當酒，我今無酒亦無茶。
孤燈破屋風窗下，對話離驚到月斜。
閑興
兩三間屋兩三童，消遣光陰一卷中。
課裡曉窗無個事，坐聽簷鳥話東風。
聽雨感懷
萬點千聲響夜閒，水添波浪枕添寒。
曉來懶向簷前望，愁見飛花片片殘。
閒愁客思苦相索，輾轉終宵睡未成。
況復撩人窗外雨，又添多少別離情。
奔走歸來喜暫停，頻年患難作同經。
傷心卻恨今宵雨，一枕淒涼獨自聽。
聲聲滴滴滿簷牙，骨肉分離我自嗟。
不識今宵風雨裡，同深愁思更誰家？
落花
落紅無那委風塵，太息流光又暮春。
恰似英雄悲失路，能垂青眼是何人?
春日即景
深山隱隱響春雷，催送濃雲過嶺來。
底事全無霖雨意，漫天遮日竟空回。
即景感懷
小樓深處掛疏窗，滿抱愁懷未肯降。
美汝呢喃樑上燕，飛來飛去總雙雙。
題桃柳爭艷便面
桃爭濃艷柳爭妍，古取春光雨霽天。
知是誰家雙燕子，飛啼常在晚風前。
桃紅柳綠競芳菲，雨霽園林正午暉。
燕子也知春色好，故翹雙翅往來飛。
秋閨思
萬戶砧聲曉夜忙，白狼河畔又新霜。
知他恐惹傷心淚，不寄音書到故鄉。
秋晴
田家最樂是秋成，枷板村村打晚晴。
地僻不知兒女警，好同兒女過餘生。
送燕
來時春半去秋分，壘舊巢空悵晚曛。
多少離愁開不得，呢喃誰復慰殷勤？
小語喃喃日幾回，欲歸猶自意徘徊。
關心為護梁間壘，依舊春分待汝來。
我自無歸送汝歸，屋樑從此剩斜暉。
春分切莫旁家去，好認愁人門戶飛。
此後晨窗曉夢迴，有誰軟語話簷限。
殷勤為訂明年約，莫使春來爾不來。
傷菊
底事匆匆冒雨開，霜晨月夕定相陪。
眼前總有尋芳客，肯向東籬物色來。
不向春風斗早妍，雨晴爭媚夕陽鮮。
憐伊空有凌霜格，可奈秋光已暮天。
不怕秋涼不避霜，生成傲骨邁群芳。
垂青難得時人賞，孤負東籬晚節香。
老圃荒涼落照斜，憐渠不覺為渠嗟。
秋香雖好年光晚，空向霜傲眾葩ㄨ。
中秋感懷
昨歲今宵月似銀，他鄉猶共話艱辛。
清光此夜渾如舊，無復當時慰藉人。
寄孟筠年秦州書
一封書信寄秦州，兩地相思共早秋。
就裡苦衷應遠諒，莫教蚊負抱長愁。
秋感
透骨西風陣陣寒，客窗午後怯衣單。
人間已覺秋難禦，似汝夜台爭得安。
借寓
行踪無定類飄蓬，書劍歸來舊業空。
我欲棲身依廣廈，眼前誰是杜陵翁?
落魄歸來剩一身，好教從此避烽塵。
逃亡我自非張儉，奇禍何從到故人。
敢雲寄院學梁鴻，聊借三椽避雨風。
眷口無多家具少，破書數卷一衰翁。
我如君瑞借西廂，聊備人情紙一張。
儻許慈雲分庇護，好從初地看滄桑。
辛末七月重赴岷陽舊寓
春花零落杏無踪，滿院秋光夕照封。
惟有窗前數竿竹，綠陰卻比去時濃。
贈竹
寓中舊竹數，年來蹂躪幾盡。 今春三月，忽筍抽箭拔，似有生機。 子四月假歸時，綠葉扶蘇，居然成竹而尚欠蒙密也。 距相別兩月而青算綠得迥異向時，一似古豪士身經挫折而奮然振作，有重立一番驚人事業之象。 不禁有感於中，為作四絕以贈之，以博解人一噱。〉
英姿高節本嶙峋，密葉層層綠更新。
從此倘教烽縫遠，定知不負後來春。
漫言我是重來客，卻喜君為舊主人。
相對何須嗟契闊，可知聚散總前因。
已分別君不見君，何期重睹節凌雲。
平安好向西風報，同難交情愈十分。
松梅同結歲寒盟，懶與春花爭艷名。
倘得龍鍾能健在，要來聽ㄨ好風聲。
詠長城
千古江山棋一抨，秦皇偏安起長城。
金埔萬里雄中外，盡是百姓血築成。
別竹
頗愛窗前竹數竿，朝朝與我報平安。
未知今後窗前月，更與何人相對看。
鳴秋風韻久相親，聽向籬邊日幾巡。
豈真無情輕棄汝，奈緣衰老怕煙塵。
浩然歸志本難平，離恨偏教對汝萦。
此後客窗秋月夜，是誰來聽好風聲？
虛心直節有誰同，更愛清音送晚風。
明歲春雷驚筍出，好添新箭遍牆東。
傷洮州
不見千戈二百年，忽教城市滿腥膻。
防邊自古推岩色，曠野於今剩土田。
白骨何人收道路，青山無主鎖寒煙。
傷心萬戶歸誰屋，猶說將軍唱凱旋。
立春即事
飢餓豈天意，流離殊可憐。
何人收白骨，積恨滿黃泉。
冰到春來洋，家難亂後全。
繪圖無鄭俠，含淚寫詩篇。
春日登城野望
縱目城頭望，春光極可哀。
亂山殘雪在，晴日陣雲開。
野曠田無主，村荒鳥不來。
傷心何處說，欲下复徘徊。
除夜
飄零身已老，歲盡在他鄉。
八口人三處，孤燈淚兩行。
顏從愁裡老，夜向客中長。
欲睡還警覺，鄰家爆竹忙。
臨潭懷古
孤城萬仞扼邊限，訪古西來雨乍收。
三尺孤墳悲馬鬣，千年遺跡吊牛頭。
豐碑半沒荒苔滿，故紙空存歲月修。
試上高原閒極目，亂山落日古洮州。
周又溪太老師崇祀名宦
特恩頒自九重天，霜露靈祠薦豆邊。
忽憶鬚眉千載上，曾親杖履十年前。
居官自信存心好，有弟遙傳娛老賢。
聞道蘭垣崇祀典，喜深不覺淚雙懸。
喜曹荩臣軍帥至兆州
將星昨夜照洮濱，伐叛今朝果是真。
早久定憐苗望雨，困蘇恰似草逢春。
連營鼓角軍聲壯，沿路壺漿眾願伸。
指日元兇看授首，邊方從此靖烽塵。
聞大軍收復洮城
海內連年望止戈，妖氛一夕靖洮河。
投誠未必真知罪，失計從來是議和。
半世光網如夢幻，一年風雨到秋多。
故園此日蓬蒿滿、腸斷無心聽凱歌。

        </div>
      </div>
    </div>
  </div>
</div>
<!--update:2025-08-30 10:32:50-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>