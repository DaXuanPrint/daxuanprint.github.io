<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●运甓记目录,第一齣~第十齣,第十一齣~第二十齣,第二十一齣~第三十齣,第三十一齣~第四十齣,运甓记全文在线阅读,运甓记全文在线下载,大玄古籍书库">
<meta name="description" content="传奇剧本。明邱瑞吾作。《传奇汇考标目》增订本著录。二卷四十出。叙晋朝陶侃故事。谓侃初授武冈县令，时有陈敏、杜弢等先后作乱，陶侃一一平定，官封东乡郡侯。因受钱凤、王敦谗谮，迁为广州刺史。在州无事，侃朝运百甓于中庭，暮则运入内室，借以劳形。不久，王敦叛乱，陶侃起兵勤王，平定叛乱。继而苏峻又起逆兵，陶侃率兵前往，射杀苏峻。朝廷授侃官太尉，封长沙郡王。侃与妻子团圆，喜庆结局。有明末汲古阁原刻本、《六十种曲》本。_运甓记_全文在线阅读_运甓记_全文在线下载_大玄古籍书库">
<title>运甓记_邱瑞吾_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">运甓记</span> <br/>
          作者： <span class="inputVal" id="bkauthor">邱瑞吾</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">诗词戏曲,戏曲,传奇,完结</span> <br/>
          字数： <span class="inputVal" id="bknum">[book_length]64908</span> <br/>
          说明： <span class="inputVal" id="bkdec">传奇剧本。明邱瑞吾作。《传奇汇考标目》增订本著录。二卷四十出。叙晋朝陶侃故事。谓侃初授武冈县令，时有陈敏、杜弢等先后作乱，陶侃一一平定，官封东乡郡侯。因受钱凤、王敦谗谮，迁为广州刺史。在州无事，侃朝运百甓于中庭，暮则运入内室，借以劳形。不久，王敦叛乱，陶侃起兵勤王，平定叛乱。继而苏峻又起逆兵，陶侃率兵前往，射杀苏峻。朝廷授侃官太尉，封长沙郡王。侃与妻子团圆，喜庆结局。有明末汲古阁原刻本、《六十种曲》本。</span> <br/>
          封面： <span class="inputVal" id="bkimg">Z_21058.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]运甓记
[book_author]邱瑞吾
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]诗词戏曲,戏曲,传奇,完结
[book_length]64908
[book_dec]传奇剧本。明邱瑞吾作。《传奇汇考标目》增订本著录。二卷四十出。叙晋朝陶侃故事。谓侃初授武冈县令，时有陈敏、杜弢等先后作乱，陶侃一一平定，官封东乡郡侯。因受钱凤、王敦谗谮，迁为广州刺史。在州无事，侃朝运百甓于中庭，暮则运入内室，借以劳形。不久，王敦叛乱，陶侃起兵勤王，平定叛乱。继而苏峻又起逆兵，陶侃率兵前往，射杀苏峻。朝廷授侃官太尉，封长沙郡王。侃与妻子团圆，喜庆结局。有明末汲古阁原刻本、《六十种曲》本。
[book_img]Z_21058.jpg


[book_title]●运甓记目录
第一齣　家门始末
第二齣　翦髮延宾
第三齣　琅琊就鎭
第四齣　辞亲赴任
第五齣　陈敏造逆
第六齣　缄报平安
第七齣　帅阃宾贤
第八齣　嗔鮓封还
第九齣　弃官就辟
第十齣　姑病求医
第十一齣　翦逆闻丧
第十二齣　诸贤渡江
第十三齣　牛眠指穴
第十四齣　卜居求安
第十五齣　藩府贺正
第十六齣　权门灯宴
第十七齣　问卜决疑
第十八齣　杜弢定计
第十九齣　新亭洒泣
第二十齣　平蛮奏凯
第二十一齣　广州运甓
第二十二齣　太眞绝裾
第二十三齣　折翼著梦
第二十四齣　手板击凤
第二十五齣　纫衣被贼
第二十六齣　移鎭石头
第二十七齣　闻叛勤王
第二十八齣　梦日环营
第二十九齣　斩凤赎罪
第三十齣　觖望招兵
第三十一齣　惜阴投具
第三十二齣　苏峻倡乱
第三十三齣　挥麈驱车
第三十四齣　发兵助温
第三十五齣　父子死节
第三十六齣　太眞借饟
第三十七齣　彭李脔峻
第三十八齣　蒋山致奠
第三十九齣　庐山会合
第四十齣　官诰荣封

[book_title]第一齣~第十齣
第一齣　家门始末
【齐天乐】〔副末开场〕画堂今日歌金缕。座集貂蝉簪组。酒进霞觞。屛开云母。次第装今演古。徧观乐府。尽丽曲妖词。宣淫导颇。过眼生憎。细追寻风化终无补。
暂且移宫换羽。劝君休觑做等閒俦伍。宛转莺喉。轻敲象板。诉出忠良肺腑。循腔按谱。渐引入陶陶醉鄕深处。潦倒金尊。畅飮娱宾主。〔问答照常〕
【沁园春】陶母辛勤。太尉忠义。未遇时翦髮命结贤豪。蚶鮓嗔封。牛眠指葬。范逵特荐显东朝。羣英会。新亭洒泣。鏖战树奇标。
心忉。钱凤谗挠。广南移鎭受波涛。晨昏运甓。梦飞折翼。惜阴投具。肃振参寮。太眞绝裾。同心戮力。逆峻旋擒靑史昭。功成后。官封太尉。八鎭拥旌旄。
湛夫人翦髮延宾。
范孝廉荐贤爲国。
温都督义激绝裾。
陶太尉忠成运甓。
第二齣　翦髮延宾
【瑞鹤仙】〔生儒服扮陶侃上〕弧矢怀樽俎。叹铜驼荆棘。干戈旁午。英雄困尘土。奈生计萧疎。功名艰阻。忠谋未吐。甚日遘云龙风虎。把頽纲重振。图形台阁。勒铭钟簴。
〔鹧鸪天〕落落西江一布衣。未能仗剑对公车。内承孟母三迁教。腹饱陈平六出奇。悲往事。叹居诸。腰金衣紫待何时。男儿未遂封侯愿。空负堂堂七尺躯。小生姓陶。名侃。表字士行。本贯豫章鄱阳人也。家徒四壁。学足三冬。少失椿庭。悲旣深于陟■〈山巳〉。长随蘐室。惭莫慰其倚闾。所喜荆妻龚氏。井臼躬操。可寄苹蘩之託。孩儿陶洪。诗书勤习。堪承弓冶之传。朝来寒气侵人。雪花飞坠。虽无长物以尽冬温。权且承颜而趋晨省。不免往母亲处问寝一番。多少是好。呀。道犹未了。母亲早到。
【夜行船】〔老旦扮陶母上〕茹蘖餐冰今已老。嗟一子尙困蓬蒿。绩紝躬亲。诗书勤敎。终日繫萦怀抱。
【前腔】〔旦上〕盥漱鸡鸣爲妇道。〔小旦扮陶洪上〕儘追随重庆斑袍。〔末扮陶旺〕三白沾衣。六花飞絮。〔合〕且把晓炊怡老。
〔见介老旦〕三十馀年丧藁砧。茅簷草舍景萧然。终宵纺绩供家食。尽日丝麻待客筵。老身湛氏。丈夫陶丹。壮岁无儿。取备小星之列。暮龄得子。欣瞻老蚌之珠。自从他弃世以来。家业中微。田园渐废。朝餐苜蓿。宁甘藿食之贫。夜烛靑藜。敢愧熊丸之教。近日闻得晋室顚危。中原板荡。此正豪杰奋勇之秋。英雄用武之日。孩儿。你须结纳贤豪。广延声誉。倘得鹊起。庶可蠖伸。也不枉了做娘的一番教育。〔生〕谨遵母亲严命。
【黄莺儿】〔老旦〕孩儿。你韬略蕴孙吴。吐长虹气亘舒。须乘时早献甘泉赋。文参庙谟。武堪枕戈。鹰扬四海把声名播。〔合〕绾铜符。韩彭寇邓。谈笑树鸿图。
【前腔】〔生〕母亲我壮志贯天弧。挽乌号胆气麤。肤功拟奏悲无路。〔旦〕婆婆。他才珍抱瑜〔小旦〕爹爹。你藏器待沽。〔生旦小旦合〕终须有日登枢府。〔合前〕
【金珑璁】〔小生扮范逵上〕德星光灿户。今朝喜遂登龙。〔丑扮银鹿随上〕蒙瑞雪。溼骄骢。
〔小生〕小生范逵是也。久慕士行高名。今朝特来相访。迤逦行来。此间已是他门首了。银鹿。快些投刺通报。〔丑传末报介生〕呀。母亲。豫章范公路冒雪相访。见在门外。〔老旦〕孩儿。佳客到门。况又雪天。他旣不惜访戴之车。你岂可不下悬徐之榻。〔生〕母亲。只是囊空羞涩。爲之奈何。〔老旦〕你且出去接他。我自有理会便了。〔生小生见介小生〕陶兄。久怀慕蔺。未遂斗瞻。今幸识荆。顿开茅塞。〔生〕范兄。闻风景仰。望切紫芝。冒雪先施。光生白屋。〔拜介〕
【黄莺儿】〔小生〕你衝斗蔚丰姿。贯春雷名久知。如鵾鹏未展凌霄翅。荆山片璵。沧海寸珠。煇煌定作王家器。〔生叹介小生〕免嗟吁。扶摇直上。端的是男儿。
【前腔】〔生〕范兄。你彩翮奋天池。论鲰生一布衣。无端月旦蒙推誉。薰莸臭殊。雄雌路岐。须臾感订金兰契。我岂敢嗟吁。因风欲奋。端的是男儿。
〔小生〕领教已久。小生就此吿别。〔生〕呀。范兄说那裏话。承兄远顾。况又雪色蒙茸。小弟聊备杯酒。爲兄解寒。只是荒斋简亵。万勿督过便了。陶旺。快取酒殽出来。〔末〕就船买得鱼偏美。隔岸沽来酒倍佳。酒殽在此。
【梁州序】〔小生〕冰花呈瑞。飞灰衝素。见四野同云密布。竹篱茅舍。霎时变作琼铺。不觉光摇银海。冻合玉楼。此际寒威播。翔空鸾鹤也缀庭柯。古往今来题咏多。〔合〕欣下榻摅情愫。胜笙歌鼎沸喧朱户。当此景卽蓬壶。
【前腔】〔生〕山谿云暗。柴扉冰垜。彷彿琼螭盐虎。祥徵六出。八荒胥庆时和。分明是蝶遗粉翼。鹤坠霜毛。管取来春富。丰年宜瑞也不宜多。争奈长安贫者何。〔合〕蒙枉顾摅情愫。愧笙歌缭绕环朱户。当此景怯冰壶。
【前腔】〔小生〕歎洛阳倾■〈土已〉榛芜。痛圣驾蒙尘骄虏。恨金瓯莫固。宝鼎谁扶。遥想那微臣遭诟。庶女含寃。上感皇天怒。今日也想必如此。餐毡北海也表臣摹。今日忠良还有么。〔合〕欣下榻摅情愫。胜笙歌鼎沸喧朱户。当此景卽蓬壶。
【前腔】〔生〕旣王家骨肉残诛。憾寮寀沐猴狂舞。谁搜罗岩穴。甄拔熊罴。暗想那阖门高卧。披氅閒行。多少英雄苦。太阿顚倒也竟如何。忠义如今半隐钓屠。〔合〕蒙枉顾摅情愫。愧笙歌缭绕环朱户。当此景怯冰壶。
〔小生起介〕银鹿。你把马喂好了么。〔丑诨介〕这样雪中。那里有料。方纔一条褥子。喫得乾乾淨淨。〔小生〕怎么说。〔丑〕方纔承陶老安人把牀上一条新荐。剉来喂了。〔小生〕有这样事。世间有此贤母。难得难得。〔丑〕哎。相公。还有一件。不好说得。〔小生〕怎么。〔丑〕你道是酒殽那裏来的。那老安人见相公在此。无可措置。翦自己头髮。把陶旺换来的。〔小生惊介〕阿呀。非是母不生是子。〔转身介〕陶兄。
【节节高】〔小生〕高情海内无。听奚奴。方纔小价说。你北堂截髮供榛脯。世上有此贤德之母。小弟旣忝与仁兄倾盖交欢。敢请令堂一见。〔生〕陶旺。你可扶老安人出来。说范相公要见。〔老旦出见介小生〕眞贤母。弃髮肤。供吾哺。今宵幸把芳仪覩。共姜孟母眞堪附。〔老旦〕小儿荷蒙宠临。老妾不胜感戴。区区髮缕。何足道哉。〔生〕母亲先请进去罢。〔小生合〕明朝早入豫章城。游扬缓颊传当路。
【前腔】〔生〕淸宵愧简疎。听铜壶。丽谯漏下将三鼓。情偏伙。雪满垆。灯花堕。愿君暂息蒲团卧。晨兴再把衷情吐。〔合前〕
【尾】光阴瞬息如驹过。〔生〕盼前程音信杳无。〔小生〕竚看徵书下九衢。
〔小生〕邂逅班荆结故知。
〔生〕荒斋岑寂意何如。
〔小生〕正是与君一夕话。
果然胜读十年书。
第三齣　琅琊就鎭
【夜游朝】〔小生扮琅琊王上〕玉叶金枝瓜瓞永。封靑社海岱称雄。皇路多艰阋牆频搆。愧拥节旄南控。
胙土东藩列翰屛。惭无雅誉动公卿。今朝复滥专征节。葛藟还思庇本根。自家琅琅王睿是也。裔本华宗。名高瑞牒。翦桐蒙戏。分服边陲。训梓承华。驰情殿阙。争奈国步艰危。乘舆迁播。河间东海。长沙成都。喋血禁庭。推刃同气。孤方扈跸。虑介覆车。以故微服潜归。退守旧服。所谓知己不辱。从权远祸。幸蒙圣上不加督过。反封我爲安东大将军都督扬州诸军事。持节鎭守建康。宠遇可谓厚矣。只是德緜才薄。无以酬答主眷。爲之奈何。且待王靑州与王司马兄弟到来。商议起程便了。
【前腔】〔淨扮王敦上〕腹饱韬钤承上宠。专征讨远护黄龙。赳赳熊威。桓桓虎略。绝世兵权称重
【前腔】〔外扮军司马王导上〕识闇才庸羞贾董。参帷幄兼赞王躬。契合堂帘。欢同鱼水。何必诵诗规讽。
〔见介淨〕少小豪雄扈六飞。今朝仗节鎭名畿。〔外〕国门卤簿森戈戟。专望龙孙驾凤舆。〔淨〕下官王敦是也。〔外〕下官王导是也。蒙琅琊王收我二人。置之幕府。今日吾王奉诏南迁。须索扈跸。此间已是辕门了。不免迳入。大王。王敦王导参见。〔小生〕二位大夫少礼。二位大夫。孤家钦承朝命。渡淮开阃。颛候到来。商议起程。但是任大责重。如何是好。〔外〕呀。殿下。芬超棣萼。德美珪璋。词丽小山。不数淮南好学。胸罗武库。堪齐子建才华。总帅攸承。匡扶实赖。何乃自谦。今日黄道吉辰。就请殿下升驾。〔衆将官见介小生〕今日旣是吉辰。就此起程前去。
【普天乐】虎符悬。龙旌捧。紫泥鲜。瑶图巩。轻帆送。轻帆送靑雀黄龙。鎭雄图石垒金墉。〔合〕呀。听钲鼙喧鬨。旌旗映日红。似凭虚御风。千里千里直抵江东。
【北朝天子】历彭城吕梁。过锺吾古塘。听涛声汹汹如雷壮。牙樯锦缆。挽龙舟两厢。驾淸波。乘轻浪。马军儿几行。步军儿几行。济济锵。济锵济济锵。一队队刀鎗明晃。刀鎗明晃。蔽津涯如屛幛。蔽津涯如屛幛。
【普天乐】棣花荣。君恩宠。荳萁燃。干戈动。萧牆内。萧牆内。骨肉交攻。挟皇舆披棘蒙茸。
〔合前小生〕前面是那裏地方了。〔衆〕前面是宝应地方了。〔小生〕分付衆军校。将战船把大船帮定。方好过湖。〔衆应介〕
【北朝天子】涉汶淮淼茫。际甓湖射阳。想汉沉白马在波心放。艨艟巨舰。护馀皇直上。沸笙歌。声嘹喨。文鸳儿几双。白鹭儿三两。隐隐颺。隐颺隐隐颺。一对对往汀洲相傍。汀洲相傍。玩景物神情畅。玩景物神情畅。
〔衆禀〕禀大王爷。前面是扬州督府了。〔小生〕叫衆将官传令。城中一应官员。俱赴建康相见。大舟不必停泊了。〔衆应介〕
【普天乐】树牙旗。维扬重。建麾旄。军容动。扬舲下。扬舲下。顷刻江淙。见金鳌独涌华峯。〔合前〕
【北朝天子】望天连水光。见山横波荡。正江心后浪催前浪。石头雄踞。聚貔貅虎狼。喜今朝。归櫜韔。看琅琊渺茫。想洛阳悒怏。慨慨慷。慨慷慨慨慷。振皇灵把中原反掌。凯旋歌齐声唱。凯旋歌齐声唱。
〔衆禀介〕禀大王爷。已到建康了。请大王爷升驾。〔小生外作登岸介〕
【普天乐】凤凰台。浮云拱。燕子矶。烟峦涌。忙开涖。忙开涖。虎帐团营。坐王家十乘元戎。〔合前〕
〔小生〕建牙开纛鎭东吴。
〔外〕佐策堂堂禆庙谟。
〔衆〕亲扶日毂还天阙。
方表璇源烈丈夫。
第四齣　辞亲赴任
【薄倖】〔生上〕兔走咸池。乌飞暘谷。恨命逢阳九。运遭百六。谁知唾手功名。毕竟空成蕉鹿。怎能彀策身廊庙。顿使甘霖随化毂。
暑往寒来春复秋。朝经暮史蕴纡筹。英雄未奋凌霄翮。空望南冠泣楚囚。小生席珍待聘。藏器须时。争奈尘埋。未逢鑑识。譬之剑沉丰狱。骥伏盐车。前日偶遇一相者。说我左手中指有竖理。当爲三公。贵不可言。那时节我以针刺之。见血洒壁上。果然成一公字。人皆诧以爲奇。我想起来。今日这般寒苦。怎能个到那田地。咳。正所谓臣老而帝好少。命奈之何。卖浆而天値寒。时不我与。好生伤感人也。〔丑扮老人持帖上〕日日奉公差。两脚都奔坏。图裏有申头。便是好买卖。迤逦行来。此间已是陶家门首。待我咳嗽一声。〔嗽介〕门上有人么。〔末〕那个。〔丑〕我乃本县坊长。县主老爷特地差来宅上报喜。〔末〕本县差坊长下帖报喜。〔生〕这妮子见我忧闷。故意调谎。〔末〕果然在外。男女怎么敢谎。〔生〕旣如此。快请进来。〔见介〕大人贺喜。〔生〕有何喜事。〔丑〕大人还不知道。方今寇盗凭陵。朝廷下诏徵贤。本县将大人名字。申报上司。见除武冈县令。早间报到。县主老爷特差小子到宅传达喜信。不日有了文凭。就送冠带来了。多多拜上。还要面贺。〔生〕原来如此。请坐吿茶。〔丑〕不敢。小子就此吿别。〔生〕这等有劳了。陶旺。取囘帖与他。〔末〕一子受皇恩。全家食天禄。帖在此。〔生〕坊长。多多拜上大爷。我还要自来亲谢。〔丑〕嗄。谨传公相命。囘覆俺恩官。〔下生〕陶旺。请老安人出来。〔老旦旦小旦同上〕
【出队子】〔老旦〕皇恩舃奕。闻报令人心意怿。儒冠今喜进贤易。韦布一朝承黼黻。台鼎勳名。锥囊脱蹟。
孩儿。闻得你上司荐辟。除授官职。这也是祖宗有灵。家门有幸。可喜可喜。〔生〕全赖母亲教育之恩。
【女冠子】〔生〕谆谆慈命课昕夕。继晷焚膏。断机丸墨。筐笈饶经籍。鞬橐馀韬戟。今日裏步毛生捧君檄。喜孜孜北堂中把愁颜顿释。
【滴滴金】〔旦〕文鸾綵凤谐琴瑟。燕于飞鹣比翼。而今幸沐君王泽。相公。怕忘了糟糠室。心中暗忆。顷刻间把钗分镜拆。奈蔗景亲年。提起柔肠寸织。
【画眉序】〔小旦〕严亲受禄食。北阙丝纶耀蓬荜。喜屠垣游刃。得批窾郄。烹鲜奏卓鲁勤劳。买犊比朝歌剸剧。〔合〕竚看保障绥怀远。谩道凤鸾栖棘。〔衆扮赉文凭冠服上老旦旦小旦下〕
【啄木儿】〔衆〕抱文凭传袍笏。向寒门尘埃物色。呀。此间是陶家门首了。不免迳入。〔生更服谢阙介〕草莽微臣蒙宠溢。难报效圣明德。盗息潢池责方塞。政溥甘棠民甫戢。三载瓜期觐京国。愿巩固皇图垂拱极。
陶旺。分付安排茶饭。管待来人。就请太奶奶出来。〔末领衆下老旦旦小旦复上生〕母亲请上。待孩儿拜谢。
【三段子】恩深抚恤。谢萱闱勤手泽。夫人。下官也有一拜。情深爱密。谢鸳帏襄朝夕。〔小旦〕爹爹请上。孩儿也有一拜。〔生〕孩儿。你把芸编蠹帙。细鑽硏莫辞辛力。陶旺。你把行囊疾忙收拾。早晚双凫飞楚邑。
【鬭双鸡】〔杂扮接官人上〕长沙路。长沙路。关山遥历。鄱阳县。鄱阳县。今朝始及。画鷁遄飞江碛。翘首看深林故宅。顷刻间传达上迎新文檄。
〔衆见介磕头介〕太爷分付。本处缺官。盗贼猖獗。禀老爷。速请上任。〔生〕知道了。陶旺。你带领各役。点检行李下船。待我拜别了太夫人。就此起程。〔末衆下老旦旦小旦复上〕
【忆多娇】〔生拜别介〕母亲。我膺琐秩。心耿悒。符分百里轻去膝。你景逼桑楡教我情怎释。〔合〕路岐南北。岐路南北。千里迢迢远适。
【前腔】〔老旦〕孩儿。你蒙主职。须努力。臣忠子孝难两得。莫爲我年高生悲戚。〔合前〕
【鬭黑麻】夫人。我暂卸却斑衣去钤楚邑。定省晨昏何由侍侧。你循妇道还与我兼子职。寒劝加衣。飢频进食。〔合〕征舠已集。拜辞偸泪滴。只爲鸡肋功名。鸡肋功名把北堂杳隔。
【前腔】〔旦〕相公。我做媳妇承姑会须竭力。你做丈夫居官岂容旷职。〔小旦〕爹爹离别去叫我魂绕膝。权假花封。矢忠报国。〔合前〕
〔生〕孤身远别赴昭阳。
〔老旦〕莫把閒心恋故鄕。
〔旦小旦〕今朝两下轻离合。
〔合〕一种愁牵万里长。
母亲请进罢。〔老旦旦先下小旦〕孩儿还送爹爹一程。〔生〕我儿也不消送了。〔生弔场末衆上生〕叫左右。人夫都齐备了么。〔衆〕都齐备了。专候老爷开船。
【朝元歌】江城楚城。路远长流亘。山程水程。风急征帆迅你看鸿蹲洲渚。鹭宿沙汀。浪裏浮沉鸥影。摇拽心惊。翩翩此舟一羽轻。浩荡浸云根。烟岚没远村。〔合〕浪恬波静。指日到武冈之任。武冈之任。
【前腔】囘首家鄕隐隐。山峦列翠屛。碧水练如澄。见石壁巉岩。苍林掩映。浴日吞天胜景。野渡舟横。两两渔翁晒网晴。江汉忆神京。潇湘恋白云。〔扮馹丞上〕长沙馹馹丞接老爷。〔末〕起去。〔吏〕礼房吏请到任日期。〔生〕分付他明日月忌。后日上任了。〔合〕浪恬波静。早已到武冈之任。武冈之任。〔唱下〕
第五齣　陈敏造逆
【贺圣朝】〔淨扮陈敏上〕天假舆图倾覆。英雄得肆奇谋。手持三尺定神州。大业唾归吾手。
三十年前学六韬。英名常得誉时髦。机乘国难披金甲。乱集亡徒弄宝刀。臂硬尙嫌弓力软。眼明犹识阵云高。何时得遂龙飞愿。不负西江一世豪。自家陈敏是也。出身馀汗。起家孝廉。铁马金戈。素志欲踏平社稷。龙韬豹略。几番思搅乱乾坤。虽蒙荐举。职授金吾。只是大受未膺。岂甘小就。吾想将起来。识时务者方爲俊杰。侯王将相。宁有种乎。目今晋室。强宗屠戮。胡马奔腾。主势孤危。自顾不暇。纵尔问鼎称雄。谁敢兴师鞠旅。况且奋臂一呼。豪杰四起。不若趁此机会。干图大事。据有一方。不受节制。正所谓江东虽小。亦足以王。怎奈司马睿受命远来。鎭守建业。我那时只索闭门坚拒。不放入城。一时浅见。放他进来。眞是六州铁铸不成这个错字。虽其人孱弱。不足爲忧。然一穴岂容两虎。一方岂建二旄。吾意欲遣孩儿陈恢。远狥许昌。以爲迁都之计。且待他出来。商议便了。
【前腔】〔丑上〕头上朱缨贯斗。腰间紫电横秋。图王定霸御龙楼。肯落他人之后。
天助龙兴产异材。森森剑戟拥门楣。深谋渊邃藏江海。逸气纵横掣电雷。父王。孩儿陈恢见。〔淨〕孩儿少礼。孩儿。吾剑飞淸海。望锺岭以龙蟠。弓挂天山。挟石城而虎踞。自谓雄图已就。大业可成。长江以南。尽归掌握。前日司马睿孤军远来。只宜峻拒。一时见错。许他入城。虽其人柔懦。不足爲忧。然卧榻之侧。岂容鼾睡。倘有举动。必成掣肘。吾意欲拨兵一枝与你。攻陷许昌。上之则窃窥荆沔。可以图成。次之藉以顿甲休兵。自保营窟。你的意下何如。〔丑〕父王所见甚妙。〔淨〕孩儿。你听我道来。
【宜春令】我年华迈。髮鬓秋。论人生谁长黑头。衮衣黄纛。生平自许探怀袖。蜂屯聚虎将熊兵。龙窟据天长地久。〔合〕且长驱直擣荆湘。一统金瓯。
【前腔】〔丑〕我谋猷勇。胆气优。幸遭逢生居孟侯。月弓星剑。千囘不弱蛟龙鬭。指顾间雾罩云笼。呼吸处风飞电走。
〔合前淨〕大丈夫不能流芳百世。亦当遗臭万年。吾儿。今日黄道吉日。就此起兵前去罢。〔丑〕谨领父王严命。叫大小三军听我号令。铠仗要鲜明。戈剑要犀利。弓矢要长劲。火器要齐备。凡遇行舟。顺风扬帆。逆风列寨。前后瞻顾。左右翼蔽。如有参差不齐者斩。两军相敌。须火器在前。弓弩居后。有进一尺。无退一寸。临阵退后者斩。夜晚安营。须寻宽港岸。有平阳随地栅守。四噪巡逻。谨防游卒。违令失机者斩。今日黄道。卽便起程。务要先下许昌。次平汉沔。事成之日。论功爵赏。休得违令。〔衆〕得令。〔丑别淨行介〕
【豹子令】百万貔貅咸猛吼。咸猛吼。艨艟战舸锁江流。锁江流。王气东南天数偶。须知马鼎属吾收。属吾收。管敎一举。一举定荆州。定荆州。〔下〕
第六齣　缄报平安
〔末上〕桃李无言花满城。印文生藓讼庭淸。雨馀绿野人耕乐。月照花阴犬卧宁。自家乃陶老爷衙内陶旺是也。俺老爷彩笔生花。淸标贯玉。民安事集。锦裁百里春风。政暇心閒。琴弄一帘昼日。眞个是试牛刀于鸡割。令名不数桐鄕。旋骥足于蚁封。政绩谁夸单父。只是因老夫人在家。日夕挂念。前日欲差我囘去问安。连日又因邻县文书到来。说有峒贼搅扰。因此修筑城池。戒严铃柝。是以稽迟。昨日闻已平静。早晚囘衙。想就修书差我囘去也。正是壶觞调笑平民讼。桮桊怀忧念母劬。道犹未了。老爷囘衙了。
【高阳台序】〔生上〕紫苑羁身。都梁滞迹。晨昏甘旨多缺。梦遶亲闱。怅望白云愁结。桑楡蔗景应难久。徒歎息望门心切。何时得彩衣重舞。寸心方惬。
【前腔】功名休论工拙。谩倩凭双鲤。暂把孝心传达。水远山遥。丰稔灾祲良别。全记取挥毫片楮。博慈颜一时欢悦。泪盈盈万千情緖。画描难竭。
花县啣泥一载馀。晨昏徒自忆皋鱼。悲瞻客路三千远。痛念人生七十稀。腰下望悬苏季印。箧中空冷老莱衣。归期未卜添惆怅。题起高堂泪溼裾。下官涖任以来。又经一载。官常碌碌。惟知殉国身轻。亲舍迢迢。空忆报刘日短。君亲本是一道。筮仕者岂可不顾其家。忠孝固难两全。居官者宁容遽忘其母。前日欲差陶旺囘去。探候母亲消息。因有贼警。是以稍迟。今日且喜閒暇。不免修书一封。打发他去便了。陶旺。取纸笔过来。〔末〕洗砚鱼呑墨。烹茶鹤避烟。文房四宝在此。
【高阳台】〔生〕蚕茧纔舒。狼毫轻揭。暌违两字先列。寸剜柔肠。满纸泪珠流血。心热。蜗角蝇头羁绊也。辞亲舍宦途劳涉。细思量辞刘徐庶。孝心堪悦。
【前腔】〔末〕听说。老爹。你化洽江濆。民歌召杜。休把宦情灰灭。年老萱闱。料贤母自能承値。非别。你兰台画省方发轫。行看取五花封秩。况亲奉明廷檄旨。岂你自相轻撇。
【前腔】〔生〕差迭。慈寿弥高。风前烛影。忍使爱疎情嗛。中馈虽供。争奈我梦魂飞越。你亲达。道孤身去膝经年久。一日裏肠迴九折。望伊家殷勤细语。不妨饶舌。
陶旺。你对老夫人说。我在此一淸如水。无物可寄。止有蚶鮓一甁。聊供一餐甘旨。衙裏无人。你就请大相公同上来。须早去早囘。〔末〕理会得。
【前腔】拜别。谩离官衙。暂辞主侧。遥望故鄕遮绝。宿水餐风。敢畏征途蹀躞。〔生〕谆切。你鱼书急递高堂也。把征骖卽时转拨。休劳我心旌无定。感怀增衋。
【尾声】〔合〕临风含泪添悲咽。翘望你佳音早掇。但愿亲安心始悦。
〔生〕北堂一别又经春。
〔末〕千里长途杳信音。
〔合〕欲见无由空引睇。
缄书和泪寄江鳞。
第七齣　帅阃宾贤
【凤凰阁】〔外上戎服扮刘弘〕官居楚帅。七泽三湘襟带。怀时寤寐栋梁材。无奈鸿冥增慨。后车徒载。甚日得买骏金台。
〔满江红〕雄控荆州。占江北江南第一。须信道蛟龙云雨。英雄窟宅。羽书鸣镝警常闻。扬鞭静折愁无策。叹从来草泽只闻名。难相识。置兔隐。谷驹逸。遯革坚。渐仪式。奈愁肠寸剜。倩谁分力。汉家衞霍已难寻。战国孙吴犹未得。谩从今一点在心头。空成忆。自家荆州刺史刘弘是也。三尺靑萍。素负斩邪之志。一腔赤胆。每怀报国之忠。只是将倾大厦。非一木能支。胥溺神州。岂隻手可援。如之奈何。徧观部下从事。皆碌碌庸流。琐琐凡辈。一遇分行郡县。便思骚扰地方。故吾每逢兴发。只以书付守相。以故上下相安。人心感悦。所谓一纸书贤于十部从事。这也不在话下。目今海内多故。缺少将才。前日行文各处徵聘。爲何还不见到来。倘一旦有急。如何是好。正是拊髀思颇牧。那得终军爲请缨。
【玉井莲】〔小生扮范逵淨扮贾儒上〕纁帛招徕。咫尺辕门冠盖。
〔小生〕小生豫章范逵是也。〔淨〕小生襄阳贾儒是也。吾辈俱蒙刘公辟召。且喜已到帅府门首。不免着他通报。咄。门上长官。我们是你老爷辟召来的。烦你通报。〔报介外〕道有请。〔见介小生〕大人请上。待逵等参拜。〔外〕路上辛苦。不消拜罢。叫左右看坐。〔吿坐介外〕二位以隋珠卞璧之珍。擅绣虎雕龙之技。武能戡乱。文足经邦。辱不鄙夷。光生莲幕。此老夫之幸也。〔小生淨〕呀。老大人蕴济世安民之具。控云梦荆沔之雄。缓带轻裘。绰能制胜。投壶雅咏。不废奉公。自足纾纬于褰裳。何必取材于袜线。幸承宠召。实玷枚求。〔外〕叫左右。快备便饭。与二位尊相洗尘。
【驻马听】〔外把盏介〕二位。你壁竖风裁。盖世眞儒卧草莱。分明是珠沉沧海。玉韫荆山。剑秽黄埃。奇韬远略运灵台。长狐封豕谁无赖。鱼水和谐。喜今朝税驾。使我不胜欣戴。
【前腔】〔小生淨〕樗栎庸材。深荷玄纁类卜枚。眞个是碔砆眩玉。鱼目疑珠。驽骥相猜。处囊露颖冀今来。纾筹补衮终何待。倒屣开怀。喜今朝瞻范。使我不胜顒戴。
〔小生〕老大人。小生还有一言拜禀。大人今日此举。正是九九见收。以逵爲招士之隗。但范逵沟中朽断。邓野挛株。无能栋梁淸庙。待斵工师。惟有荐贤一念。可以少报万一。逵之鄕里。有鄱阳陶侃。他胸藏万斛珠玑。笔洒九天雨露。志适箪瓢。劲节超尘独迈。忠弥宇宙。英姿绝世无双。用之将帅。必能扶弱鼎于安澜。委以一方。定可起疲民于袵席。眞命世之奇材。匡时之伟彦。愿祈物色。以助朝廷。
【前腔】〔外〕听说颜开。今日欣闻命世才。忙把安车远聘。筐篚将诚。玉帛爲媒。只怕他隐鳞卜筑友伊莱。藏珍屠保甘恬退。盼望萦怀。倘得他从聘。使我不胜钦戴。〔扮探子上〕
【赚】报报报。贼势轰雷。舟楫横江蔽两涯。〔外〕他那里打什么旗号呢。〔探〕道陈恢。〔外〕他那里有多少人马呢。〔探〕他雄兵十万塞川来。〔外〕敢不是贼兵。〔探〕谩疑猜。沿途掳掠爲民害。已过浔阳近广梅。声惊骇。望老爷疾忙遣将牢防备。莫敎躭待。莫敎躭待。
〔外〕晓得了。赏他一■〈缶呈〉酒。一羫羊。免他三个月差去。〔探下外〕范先生。原来陈敏这厮无知造逆。适承见教陶公。他旣係文武全才。必能驱驰国难。目今江夏缺守。老夫一面保奏。就举他爲江夏太守。烦足下爲老夫賷书一函。持节一道。白金十斤。彩币四对。连夜促他就道。千万千万。〔小生〕谨领台旨。〔淨〕贾儒有言拜禀。儒闻陶侃与陈敏同郡。又係同举。倘彼重维桑之谊。怀共事之情。则江夏必非吾有。是荆州无东门矣。大人迺谬信一人之言。而轻弃数百里之郡。窃谓大人不取也。〔小生〕贾斯文。吾闻申胥绝交。抱泣秦庭。吴起杀妻。求爲齐将。爲天下者家且不顾。足下以区区扮楡之迹。而疑高贤大良。不亦鄙乎。〔外〕不必多言。老夫自有定见。〔小生〕近闻陶兄现任武冈县令。用违其才。此去长沙。路又不远。范逵常奉领徵聘礼仪。竟到他任所便了。
【前腔】〔小生〕五马蒙推。他报国摅忠已有阶。分明是蛟龙得水。鵰鹗乘风。桃李逢栽。他封鲸扫■〈豸契〉绰安排。分猷保障身名泰。涂炭爲灾。若得他经济。使我不胜欢戴。
〔小生〕南山玄豹久藏名。
〔外〕一遇曹丘便化腾。
〔淨〕正是应时还得见。
〔合〕果然胜似岳阳金。
第八齣　嗔鮓封还
【谒金门】〔老旦上老旦〕庭院静。簷外落花铺径。游子黔中初製锦。顿敎劳梦寝。〔旦〕淡扫蛾眉无晕。堪叹镜鸾分影。〔小旦〕思念严亲悲路迥。愧温衾扇枕。
〔卜算子〕〔老旦〕百里宰花城。别去经年永。独倚门闾尽日看。信没些影儿。〔旦〕翘首盼行云。暗把金钱问。〔小旦〕日日簷前鹊噪声。试过俱无准。〔老旦〕媳妇。自从你丈夫去后。不觉已是一年。怎么再没有一个信囘。不知近来官况如何。使我不胜怀想。〔旦〕婆婆不必愁烦。昨夜银缸结蕊。今朝蛛喜当门。想必早晚有个信到也。
【桂枝香】〔老旦〕莫不是簿书丛褧。莫不是萑苻多警。空瞻雁过衡阳。并没鱼投鄕井。这情事未明。这情事未明。鹊声休听。灯花难准。细沉吟。心随江水流千里。眼望家书抵万金。
【前腔】〔旦小旦〕我想他望云遥省。临风怀耿。多只爲案牍劳形。因此上稽迟芳讯。这情怀可矜。这情怀可矜。他孝同曾闵。怎肯把心如蚱蜢。婆婆。你免沉吟。他晨昏都被儒冠误。我朝夕须操井臼勤。
【不是路】〔末怀书持鮓上〕一别冈城。跋涉程途已两旬。我身劳顿。今朝喜得到门庭。〔小旦〕是何人。〔末〕是小人囘来了。〔小旦〕原来是陶旺。〔末〕间关千里传家信。春燕还将旧垒寻。〔小旦〕快进去。老夫人在堂上。正在那里烦恼。〔末〕将衣整急投堂上休迟等。〔小旦〕婆婆。母亲。陶旺囘来了。〔合〕不胜欢庆。不胜欢庆。
〔末〕老夫人。夫人。陶旺磕头。〔老旦〕陶旺。老爷一向好么。〔末〕老夫人听禀。
【前腔】老爹呵。政简刑淸。尽日公堂抚宓琴。台如镜。月明无犬吠花村。他爲功名。白云亲舍常思忖。匏繫无能慰倚门。敎传禀。一瓶蚶鮓聊供进。〔老旦怒介〕呀。这东西从那裏来的。〔末〕这是武冈士仪。〔老旦〕唗。怕不晓得是士仪。一羽一鳞皆上天生命。一丝一粟。亦下民膏脂。岂不闻裴宽瘗鹿。羊续悬鱼的故事乎。哎。转令心闷。转令心闷。
【掉角儿】想儿曹未谙官箴。轻冒入苞苴行迳。全不思秋月冰壶。枉费我朝提暮训。指望他畏四知。来三异。飮投钱。骑留犊。彻底澄淸。〔合〕完瑜蒙磷。白璧点蝇。传与他急须谨守。莫汚廉名。
【前腔】〔旦〕陶旺。你对老爹说。论居官须忠愼淸勤。论立政须仁慈详敏。论禔躬须持谦戒盈。论抚衆须哀矜怜悯。若得他赋两岐。歌五袴。诵神君。称召父。方显贤能。
〔合前末〕老夫人请息怒。小人还有一言上禀。老爹临行时分付小人说。衙裏无人。就请大相公一同上来。〔小旦〕呀。婆婆在上。孙儿一来年幼。难涉路途。二来婆婆在堂。无人侍养。虽则母亲在侧。足奉寒暄。但日逐薪水之类。俱取办在外。恐孙儿一去。早晚不便。因此不好去得。〔老旦〕咳。说那裏话来。你庭趋久缺。诗礼之教罔闻。就养旣虚。左右之方安在。休辞路迥。当听父言。况家中无事。妇姑儘可相依。一应薪水。所费不多。邻居王妈妈颇是贤慧。我时常劳他一买便了。不必挂怀。〔小旦〕哎。父召旣不可违。祖命又不敢逆。只是放母亲不下。如何是好。〔作悲介老旦〕我儿不要啼哭。媳妇。你快同孙儿进去收拾行李。就把些见成茶饭与陶旺喫。待我写书打发他去便了。
【解三酲】叹衰龄把儿严训。敎儿图远大功名。比似今初出仕时就把淸操溷。又安望报最循良姓字馨。儿。你只道临羹不食思归遗。反教我见鮓生嗔泪暗零。〔合〕还思省。那些个悬鱼羊续。不愧廉平。
【前腔】你何不学贪泉忍渴宣尼圣。何不学合浦还珠汉孟生。何不学拔葵守介公仪相。何不学拾李还邻宋就卿。儿。你难道肥甘适口非关节。又谁知腊毒招尤反损名。
〔合前旦小旦末同上老旦〕行李都收拾了么。〔末〕收拾完备了。〔老旦〕旣如此。你收了这书与鮓。送还老爹。说下次再不可以官物汚我。〔末〕嗄。〔旦〕陶旺。大相公从来不曾出门。你路上须要小心照管哩。〔末〕理会得。〔旦〕我儿过来。别了婆婆去罢。
【尾犯序】〔小旦别介〕闻召赴椿庭。欲尽子情敢违亲命。黄口微躯。怎禁劳攘风尘。悲哽。最苦是祖闱年老。最苦是萱堂受辛。生离别。肝肠刺断。血染泪珠倾。
【前腔】〔老旦〕泣别叹伶仃。缝线难堪更含饴怎忍。我姑妇相依。况値高年迈龄。伤情。指望你兰荪绕护。到如今桥梓飘零。思量起。龙锺泪眼。犹自溼沾襟。
【前腔】〔旦〕夫去镜鸾分。弱冠娇儿又将远途劳顿。浪迹萍踪。何年音信相闻。思省。他那裏膝前有子。我这裏举目无亲。空惆怅。相思两处。一样泪盈盈。
【前腔】〔末〕大相公。画鷁泊长亭。你急别慈闱早乘潮汛。辞家就父。何必惜别丁宁。天幸。但愿得程途安稳。但愿得衙舍速登。情到处。不堪囘首。分付与东君。
大相公。稍子等候多时了。快请行罢。
【鹧鸪天】〔合〕骨肉团圞一旦分。万千心事向谁论。当初只叹儿离母。今日重添祖忆孙。〔小旦末先下〕空望断。楚江云。征途冉冉梦魂惊。正是临岐不敢高声哭。只恐哀猿不忍闻。〔老旦旦下〕
第九齣　弃官就辟
【一翦梅】〔小生〕细柳啣书聘故人。辞别荆城。渐近冈城。〔丑捧行李上〕弓旌玉帛远相迎。历尽风尘。始见芳尘。
〔忆秦娥〕〔小生〕云漠漠。斜阳古道西风恶。西风恶。胭脂满地。丹枫零落。征车渺渺穿林薄。路迷迷路增离索。增离索。楚溪山水。碧湘楼阁。下官奉新城公命。来聘陶士行。跋涉辛勤。不辞劳勩。且喜已到长沙地方。相去宝庆不远。小校快些趱行。〔丑〕范老爹。那陶老爹不过一个县官。我们爷怎么这样敬他哩。〔小生〕你不晓得。昔者侯嬴国士。溷迹夷门。衞靑大将。厕身奴隶。故信陵不惮虚左之迎。汉武终有专征之命。那陶老爹若遇当时。早已封侯拜将去了。岂但区区宰此一县。天色将昏。快些行走罢。〔下〕
【菊花新】〔生上〕一官寥落误儒绅。枘凿方圆迕世情。直道不容人。宁弃朝簪归隐。
亲舍遥瞻宦况轻。一腔心事向谁论。傲骨自怜违俗好。刚肠谁与世浮沉。宁同直道甘三黜。肯学依阿笑独醒。莫爲南冠能絷我。琵琶别抱过知音。下官自从前日打发陶旺囘家。悬望陇音。比日爲岁。近日诣府。谒见吕公。尀耐他一味糊涂。惟爱趋奉。直道不容。如水投石。吾想将起来。枳棘非鸾凤所栖。百里岂大贤自命。与其媕婀娬媚。强颜事人。孰若远举高飞。投簪解绶。且待陶旺到来。收拾囘去。再作道理。
【前腔】〔小旦末上〕远承亲命诣花城。囘首家山魂梦惊。〔末〕跋涉已经旬。喜到公庭展觐。
大相公。这是私衙门首了。就请进去罢。〔见介小旦〕爹爹。久违严范。日夕萦怀。今喜鲤趋。不胜雀跃。〔生〕孩儿。婆婆好么。〔小旦〕婆婆且喜平安。一向因爹爹家信辽绝。倚门凝望。近日爹爹差陶旺囘来。婆婆见之甚喜。后来看书见鮓。辄复大怒。今已修书令陶旺齎囘在此。〔生〕咳。母亲。吾岂不知一介不取。古人高义。前日因鱼梁监税。偶然觅得鲜蚶。聊以製鮓相遗。不谓反遭艴怒。是吾之过也。且收拾过罢。孩儿。你且把家中事情。试说一番。
【画眉笼锦堂】〔小旦〕椿驾自南征。骨肉分离悬画省。喜婆婆康胜。日倚柴门。九江鲤几费垂纶。三秋雁空劳延颈。〔合〕蒙缄信。忽覩鮓生嗔。遣儿增闷。
【锦堂观画眉】〔生〕咳。追省。宦迳崎岖。亲闱冷落。终朝屈膝公门。狐媚蝇营。一点耻心难冺。我投绂冕且乐槃阿。守坊表别图结靷。〔合〕陶旺。你今朝谩把归装整。免我泥涂尘溷。
【一翦梅】〔小生丑上〕渡水登山已及旬。税驾长亭。投刺邮亭。剩云残月满江津。咫尺龙门。蒲伏侯门。
且喜已到县门首了。小校快通报。〔报见介生〕殊方又喜故人来。〔小生〕重鎭还须济世才。〔丑〕莫使偏裨终日待。〔末〕须教旌节卽时囘。〔小旦〕行辞巴邑啼莺合。〔小生〕远下荆门去鷁催。〔合〕管取功成封宠帅。一生怀抱顿教开。〔生〕范兄。小弟谫才。迺蒙刘帅远贶。仁丈枉临。宠渥极矣。何以堪之。〔小生〕陶兄济世闳才。何必多逊。〔生〕陶旺。快取酒与范老爹烹风。〔小生〕
【黄莺穿皂袍】陶兄。小弟呵。自那日冒雪候高门。遘丰标礼意勤。欢情款洽萦方寸。那刘公呵。招徕孔殷。小弟呵。迂疎滥承。那时节小弟思想。惟有荐贤。可以爲报。因此上遂将陈孺相推引。蒙那刘公呵。不以小弟之言爲谬。把旌书远锡。金帛洊登。正遣小弟来聘兄。适报陈敏叛兵远来。他说江夏守缺。就檄兄爲江夏郡守。征勦此贼。一面已保奏朝廷去了。旄头倾注。五马骤膺。还有一件。那时有一襄阳贾儒。与小弟同辟召的。他说吾兄与陈敏同鄕同举。倘然一有异志。则荆州无东门矣。幸蒙刘公不纳。决意令小弟促兄卽日登途。他谗言不入眞堪敬。
【皂袍罩黄莺】〔生〕咳。范兄。谩道公寮能谮。想穷通出处。默宰玄冥。我辞亲薄禄到冈城。只爲郡侯拗执把归鞭整。今日适承兄命。天凑其便。但刘公虽蒙倾盖神交。然恐投杼三至。小弟到彼。只索遣洪儿入侍。内释主帅之疑。外谢旁人之谮。却不两全。〔小生〕如此恰好。〔合〕急登程。许昌戎马。翘首望君临。
〔生〕旣然如此。连夜起程去罢。
【新水令】一钩新月照征轮。盼程途转添愁闷。虑攀辕借寇多。怕卧辙追何紧。丙夜潜行。丙夜潜行。顾不得霜裘冷。
【步步娇】〔衆扮百姓上〕听说君侯中宵遁。敎我无投奔。兼程速趱行。断紖牵衣。遮道求旋轸。小的们衆百姓哀恳拜留爷爷。〔生〕我在地方也没有什么好处。这样时势。也顾不得你衆百姓了。〔衆〕一定要求爷爷转去。〔生〕罢了。我有军情重务。星夜赴任。不能强留。你们囘去罢。〔衆〕轩车不暂停。须学那送刘父老将钱赠。
老爷旣不肯留。求老爷脱靴。以贻去后之思。〔生〕这也罢了。〔衆〕武冈县百姓送爷爷。〔生〕去罢。〔衆应下〕
【折桂令】〔生〕谢人民城郭远腾。车马粼粼。江水澄澄。经几座短迳长亭。阅几处野店疎林。跃金鞭骢马蹄轻。跨玉勒丝缰鞚紧。日暖风晴。看那飞鸟依人。急忙投江夏军营。
【江儿水】〔小生〕陶兄。你今日辞民社听柝铃。行看三箭天山定。你须驰营单骑昭恩信。扬威免胄跨精劲。赫赫先声制胜。谈笑功成。唾手干戈平静。
【雁儿落】〔生〕我想那泼陈恢如井底蛙。量着那莽陈敏今该尽。看这些衆狂徒如狐兔羣。觑着的漫江楫似涂中泞。赤紧地焰腾腾。我把那精忠奋。不由他不骨碌碌拜车尘。若是他抗颜行。羞投顺。管敎取弃兜鍪。就绑擒。行也么军。保荆湘如城稳。若得个澄也么淸。奏铙钲军声振。
【侥侥令】〔小旦〕骨肉东西意惨零。甚日得数归程。莫道寒江深千丈。想我意中愁兀自深。
【收江南】〔生〕呀。我今日际兵戈抢攘呵。那顾得远家庭不记得太公置俎汉高嗔。不记得拘囚伏剑嘱王陵。说甚麽倚门泪零。端的是臣忠子孝怎双成。
【园林好】〔末丑〕只愿伊把妖氛扫平。那愁他长门怨深。看方隅宁静。须早把信传频。须早把信传频。
【沽美酒】〔生〕我吐闳襟。吸长鲸。挥短剑。斩痴豶。气挽天河洗甲兵。战铠上锦花明。熢燧息。将星荧。楚方城辕门争胜。六军中人人称庆。我呵方图得功成誉成。扬亲显亲。呀。那时节显你个举荐的萧何勳等。
【淸江引】〔衆〕行行渐欣临帅阃。且把征车顿。忙参上将营。速赴藩侯鎭。指日裏靖狼烟歌得胜。
〔小生〕且喜已到帅府门首了。陶兄少待。俟小弟进去禀复。然后请见。
【点绦脣】〔外〕羽檄遥徵。骠姚远聘。军声警。引领弓旌。何日旄头烱。
昨夜江南吼贼风。帐中惊起紫髯翁。平明不待全师出。连把金鞭打铁骢。〔衆〕衆将官叩头。〔外〕起去。〔小生见介外〕呀。范参军囘了。那陶公可来么。〔小生〕已在辕门。因无将令。不敢擅入。〔外〕快道有请。〔见介生〕陶侃一介愚蒙。荷承翦拂。三生深庆。九死何辞。〔外〕足下九秋雕鹗。千里神驹。借控湖藩。福延苍赤。看坐的。
【马蹄花】〔外〕士行。英儁如君。器量才华四海闻。今日一见呵。公路。足见你品题不谬。推毂无差。果然抡擢惟精。分明是莘耕傅筑久藏形。灌坛老令需文聘。谅平生尙友元勳。喜于今丰采亲承。
【前腔】〔生〕深愧鲰生。外望眞如瓿底蝇。才惭管葛。文谢机云。武逊韩彭。多蒙老大人呵。一朝嘘植树熊旌。只怕才疎覆餗羞公命。〔小生〕说那裏话。陶兄。管擒孽兔妖狐庶安澜涂炭生灵。
〔生〕陶侃还有一言奉禀。陶侃起自草莱。素无根蔕。虽蒙程本倾盖之知。恐堕乐羊盈箧之谤。侃有弱子。愿侍左右。倘得假舐犊之情。却挠虎之忌。实出万幸。见在戟门。伏惟麾入。〔外〕呀。士行差矣。吾闻匹夫之交。尙不负心。岂有堂堂丈夫。而甘爲贼党者乎。老夫决无他疑。士行万勿过虑。但令公子旣承远来。快请进来相见。
【前腔】〔小旦见介〕白面书生。愿备侯门宿衞兵。朝陈刁斗。昼拥戈矛。夜宿团营。古来遣质虑寒盟。今朝入侍消阴谮。待家君拜节平妖。那时见报国忠贞。
〔外〕好一位令郞。眞个是将门之子。就拜爲麾下参军。倂力报效便了。叫左右。取冠带过来。〔小旦更衣同生拜谢介外〕
【前腔】士行。你是名将忠臣。肯负皇家与叛盟。令公子呵。龙驹汗血。麟角凤毛。跨灶文孙。令参帷幄佐奇勳。何必屈留阃帐如周郑。竚移时武偃文修。管取你梓茂桥荣。
闻陈恢已偪许昌。地方有事。不好留得。就请莅任罢。
〔生〕出硎新锋破陆梁。
〔小生〕今朝方喜得忠良。
〔外〕功成拟听鞭金镫。
〔小旦〕奏凯声歌上玉堂。
第十齣　姑病求医
〔旦上〕〔玉楼春〕鞦韆庭院重帘暮。寂寞春閒扃绣户。牆头红杏雨馀花。门外绿杨风后絮。朝云信断知何处。应作巫山春梦去。紫骝认得旧游踪。嘶过画桥东畔路。奴家李氏。少嫁陶郞。奉姑湛氏。缾罍常罄。甘伉俪以如饴。羡炊亲调。事尊姑而匪懈。迩来丈夫幸叨民社。远离慈闱。孩儿随侍椿庭。顿违母腹。只因婆婆年老。不堪跋涉崎岖。以此留我在家。侍养晨昏蔬水。向来仰靠天地。蔗景且是平安。近日陡遇风寒。一疾甚爲狼狈。呻吟牀褥。眩晕昏迷。汤水不沾。飮食不进。倘或有些差池。教我隻身女流。如何佈摆。夜来央邻居王妈妈。去请太医张先生诊脉。讨个吉凶消息。怎么这早晚还不见来。
【一江风】盼仙郞久把双熊树。悄没个音书寄。奈衰姑病染膏肓。汤药凭谁取。囊无半点馀。囊无半点馀。晨昏苦怎支。我那丈夫嗄。你如今不能尽三釜之养。后日呵。纵三牲五鼎成何济。
奴家方纔煎得一口粥汤在此。不免扶婆婆出来。劝他喫些。再作道理。〔下扶老旦上介〕
【前腔】〔老旦〕对寒檠独抱沉痾。睡展转添憔悴。病垂危便扁鹊卢医。怕也难调治。鳞鸿信久稀。鳞鸿信久稀。敎娘怎倚闾。恐残躯不久归泉世。
〔旦〕婆婆不要烦恼。方纔奴家煑得些粥在这裏。请■〈门外坐内〉呷一口儿。昨晚奴家央王妈妈去请太医。想必就来也。〔老旦〕哎。媳妇。我多应不济事了。胸膈饱闷。教我怎喫得下。
【字字双】〔淨〕先生本事十分奇。〔丑〕道地。〔淨〕家传积祖是良医。〔丑〕不济。〔淨〕药箱寃鬼哭啼啼。〔丑〕讨替。〔淨〕谁家该死又来催。〔丑〕放屁。
张先生。你来得恰好。我间壁陶老夫人有病。他家应门无五尺之童。那夫人特央我来叫你一看。〔淨〕唗。请字不直得下一个。说叫。可恶。不去。〔丑〕又来作怪。你不去。我另请。〔淨扯介〕哎。这个王妈妈又来。适纔取笑。我随你去便了。〔丑〕转湾抹角。此间就是。张先生。你且站住在此。待我先进去说一声着。〔见介〕呀。老夫人夫人万福。老夫人。你朝来病势如何。〔老旦〕王妈妈。十分沉重。多应不济事了。只是生受了你。〔旦〕王妈妈。那张先生可曾请得么。〔丑〕已在门外了。〔旦〕这等快请他进来。趁婆婆■〈门外坐内〉在此。〔丑唤进介淨〕老夫人拜揖。〔丑〕阿呀。有病的人囘不得礼。〔淨〕夫人拜揖。〔作背立诊脉介丑〕张先生。这是什么模样。〔淨〕你不晓得。左心小肠肝胆肾。右肺大肠脾胃命。女人反是背看之。这是难经脉诀裏的。难道我到错了。〔丑〕不要胡说。〔淨作转诊介〕
【锁南枝】论脉理眞罕希。偏坠小肠疝气追。阳脱与阴虚。白浊加疳疰。谨房事。怕梦遗。那夫人请迴避。
〔丑〕啐。老强盗昏了。一个老夫人。到说了男子病。〔淨〕哎。是我错了。方纔一个人家去。看过了脉。想着他的药。一时间就信口说了出来。待我再看。〔又诊介〕今番是了。
【前腔】这症候实可疑。胎前产后恶露迷。月水久壅淤。行经忒宣利。沙淋败。白带遗。若再牵延恐难愈。
〔丑〕啐。一个老人家。又说了后生家的病。〔淨〕咳。又是我不是了。方纔手便诊老夫人的脉。眼却看小夫人的脸。故此说错了。今番待我细看。嗄。老夫人的贵恙。原是七情上起的。暮年血枯。又时常忧鬱。感成这个症候。如今只是开鬱导气。补中调理。自然渐渐轻减。怀抱一开。飮食自进。待学生囘到舍下。就送药过来。〔丑〕张先生不要又差了。〔淨〕自然不差。王妈妈。小子就此吿别了。〔旦〕王妈妈。烦你说声。多多简慢。少停取药。望仔细点检。若医好了。写书到任所去。还要重重来谢。〔丑传介〕多谢。〔下丑〕老夫人。你令郞老爹又不在宅。凡事自当保重。有福之人。自然天祐。不要愁苦。老身暂别。早晚再来看你。〔旦〕呀。王妈妈且住。方纔说张先生处讨药。争奈没些钱钞。我头上止剩得这根簪儿。烦你拿去一当。将几钱去取药。剩来就烦你与我买些蔬菜。以供婆婆饘粥。多番动劳你。另日一总相酬罢。〔丑〕阿呀。自古道千钱买邻。八百买舍。老身忝在里中。自然当得代劳。说那里话。我去就来。正是贫无达士将金赠。病有閒人说药方。〔下老旦〕媳妇。我坐了这囘。身子疲倦。你扶我进去罢。
苦遇乱离衰世。
更逢灾病相侵。
正是福无双至。
果然祸不单行。

[book_title]第十一齣~第二十齣
第十一齣　翦逆闻丧
【天下乐】〔生上〕玉节遥承鎭武昌。妖魑远遁过浔阳。〔小旦〕夜来刁斗鸣声寂。祗听铜壶淸漏长。
爹爹。拜揖。〔生〕孩儿。初赐鱼书墨未乾。迩人欢洽远人安。朝驱旌斾行新令。夜见星辰忆旧官。梅萼横阶铃阁煖。雪峯当户戟枝寒。喜逢江上鲸波息。好把封章达御前。孩儿。陈恢那厮习于水战。明欺许昌无备。故此远涉。我想用官船击官贼。有何不可。连日被我将江上运船。一齐收拾。与他相持。扬帆纵火。建瓴而下。那厮屡战屡北。拔垒宵遁。且喜刁斗不鸣。民皆安堵。我已一面申报刘节使那边去了。只是一件。前日因时势乱离。恐防兵燹。故下马之日。卽便打发陶旺囘家。不知婆婆幷汝母向来举止何如。好生挂怀。
【金络索】〔生〕麟符莅远方。乌哺违慈养。遥想家庭姑妇相偎傍。知他饥与荒。意彷徨。三釜安能到北堂。不能勾身生两翅飞鄕邑。只落得泪晕双眸泣旻苍。我停云望。别离滋味少曾尝。甚日得退食羔羊。称祝霞觞。绕膝成欢畅。
【前腔】〔小旦〕爹爹。别来岁月长。两下相惆怅。记得临行执手难厮放。高堂鬓巳霜。痛悲伤。慈孝儿孙泪满裳。只图个数行露布酬君贶。反阻却几点星稀省母傍。空凝望。几番魂梦扰昏黄。到不如田舍儿郞。温饱时常。骨肉都无恙。
【哭相思】〔末〕堂北蘐花霜殒丧。叹繐幕成虚幌。奈游子他鄕空悒怏。今日裏怎说向。
迤逦行来。此间已是江夏府门首了。且住。我方纔路上闻得老爷得胜囘衙。十分欢喜。我如今进去。怎么就好把这凶信去惊他。且慢慢支吾。待他閒暇之时。将机就计。等他自家省着便了。〔做进见介生〕呀。陶旺。怎么你又来了。老夫人好么。〔末作迟疑介〕好。〔生〕家裏没有什么事么。〔末〕没有。〔生〕旣没事。你爲什么又来。〔末不应生〕看他意思谎张。语言迟慢。必有缘故。嗄。我晓得了。
【红衲袄】莫不是乱兵戈骚故鄕。〔末〕不是。〔生〕莫不是爲荒歉无馀饷。〔末〕不是。〔生〕莫不是老夫人呵。怕我轻师玩寇把天家荡。〔末〕不是。〔生〕莫不是夫人呵。虑参军身孱胆小履不得戎行。〔末〕也不是。〔生〕莫不是道咱两个廨宇凄凉。或被那败残兵把讹言流诳。〔末〕一发不是了。〔生〕这等我今番猜着了。多管是伊家得罪高堂也。喞喞哝哝来诉短长。
【前腔】〔末〕也不是弄潢池跳陆梁。也不是歌云汉倾家藏。老爷呵。是穰苴孙武无多让。参军呵。是弱冠终军谁敢当。你两个桥梓传芳。也没甚谗言厮谤。〔生〕这等爲什么。〔末〕端只爲桮桊冷落庭帏也。不惮星驰远寄将。
〔生惊介〕我我老老老夫人死了。我那娘嗄。〔倒地介小旦〕爹爹甦醒。〔末〕老爷甦醒。〔生哭醒介〕
【前腔】我那母亲嗄。我只指望守三刀姓字香。只指望捧五花把亲心鬯。思量你勤■〈纟辟〉绩将饔飱相。思量你翦螺云佐客觞。你怒供鮓把我官箴创。我捧鱼书不能勾进含粻。我那娘嗄。敎我啣悲痛杀皋鱼也。风木空瞻泪万行。
【前腔】〔小旦〕爹爹。你须是解朝簪卸绣裳。你须是弃麟符辞虎帐。你须是戴残星急把归帆颺。你须是还旧里忙将苫凷尝。痛蓼莪冯灵衬相伤。歌薤露把泉台卜葬。那时节茹荼罔极方酬也。不枉诗书代义方。
〔生〕陶旺。老夫人死几时了。〔末〕小人到家。老夫人已去世了。一应衣衾棺椁。都亏夫人勉强支持。特差小人星夜来报讣。〔生〕你快同小老爹进去收拾行囊。连夜奔丧囘去。〔末小旦下〕
【小桃红】〔生〕半生鸠哺。一旦乌伤。难见我的慈亲面也。及早离官舍。洒泣办归航。眞个祸从天降。一心要建功名佐朝廷安宗社也。又谁知那日相违到做了千载恨。今日裏泣血终天空敎哭断肠。
【下山虎】〔小旦末上同行介〕云山缥缈。烟水沧茫。满眼凄凉景。敎人怎不痛伤。可怜我祖帏长夜。可怜我母子参商。心急偏嫌去路长。听棹歌声唱。把惨意愁容倍慨慷。两下添惆怅。此恨怎偿。除非是梦裏相逢又觉魂渺茫。
【蛮牌令】〔生〕我母亲呵。我恨不得追泉壤。我恨不得殉棺■〈巾啬〉。一点哀衷难撇漾。纵金椁岂能偿。须刻木晨昏奉养。更倚庐攀柏恓惶。〔小旦〕对秋风满眼凄凉。忆当年坐膝扶牀。
【尾声】〔合〕人生梦泡都虚谎。鱼轩何日再相将。只落得羽翣空惊送北邙。
〔生〕柏舟高节动芳名。
〔小旦〕绦帐淸风重缙绅。
〔末〕若论慈亲人共有。
古来贤母不多闻。
第十二齣　诸贤渡江
【满庭芳】〔小生扮温峤上〕豺虎劘牙。鵷鸾铩翮。胸怀技痒难禁。洛阳江左。望处总关情。徒有一腔忠义。恨无由济弱扶倾。〔外扮甘卓上〕君门远。冯歌卞泣。泪向暗中零。〔末扮卞壼上〕朝纲何日靖。愿封鲵京观。不负平生。〔丑扮苏峻上〕黄金横带。铁胄彯缨。〔合〕同期取旂常竹帛。翊佐圣明君。
〔见介丑〕动问尊兄高姓。〔小生〕小生姓温。名峤。〔丑〕原来是太眞。久闻。此位老兄高姓。〔末〕小生姓卞。名壼。〔丑〕望之兄。久仰。好。盛名之下无虚士。这位。〔外〕小生姓甘。名卓。〔丑〕这样大甘蔗。到得一分一根。〔小生〕休得取笑。请问老兄尊姓。〔丑〕在下就是苏峻。请问列位尊兄。今日何往。〔小生〕苏兄。目今朝政阽危。羣凶乘衅。鶺鴒剸刃。中原蛇豕。荐窥上国。刘渊僭号幽州。成雄称帝西蜀。以故祖士雅击楫中流。刘越石枕戈待旦。小生辈虽无远略。愿执鞭弭。况今琅琊王尊礼贤豪。王茂弘吐哺下士。愚意欲远渡江东。求参幕府。倘得试铅刀于一割。或能扶九鼎于寸丝。也未见得。〔丑笑介〕有这等事。天下智谋之士。所见略同。原来如此。挈带一挈带何如。〔小生〕就请同行。〔行介〕此间已是彭城地方了。还从水路去便些。〔淨扮船户唱吴歌上〕我劝世人没要学撑船。撑子船来弗得閒。縴板麻绳是我个伙计。簑衣篛帽是我个本钱。早晨头擦辣辣个浓霜说弗得个冷。夜头来溼搭搭个■〈舟平〉■〈舟基〉拿来当蓆眠。撞着子个虎伤样个埠头扣除得我介尽情了绝意。揽着子个老江湖个主顾算计得我介刻骨样尖酸。残盘汁水也无得落放。来迟去慢有多伙埋寃。我仔细思量着甚来由淘个样兀勃气来走个样还魂路了。一生一世衣身本分也到底弗连牵。咦。着见扯二。黄金白在岸上。两日棺材以介阿弥利。倘若马哈喇儾四撮俏就兴。哎。列位相公往那裏去的。〔衆〕我们往建康去的。〔诨讲价介〕旣如此。就请下船来。
【甘州歌】〔小生〕牙樯画艇。正彭城南下。直指金陵。云山遮映。看风帆来往缤纷。城留云梦英雄往。墓表留侯遗蹟存。桃花浪。竹箭倾。流经积石下龙门。图名利。甘远征。今宵且宿吕梁津。
【前腔】〔末〕山阳堞雉新。忆枚皋旧宅。壮志嶙峋。干将摩厉。把王家社稷澄淸。钓鱼台下千金重。漂母祠前一饭轻。湖光滟。山色明。中流浪稳榜声停。临风卧。带月行。前村灯火识安平。
【前腔】〔丑〕长亭傍水濆。见碧霞祠裏。笑语轻盈。游人如蚁。对春光偏恼离魂。迷楼百尺空凝眼。烈庙三楹惜露筋。思鄕远。愁路贫。隔花啼鸟唤声频。红轮坠。皓月明。舣舟拚醉广陵城。
【前腔】〔外〕雄藩铁瓮名。论江南形胜。此地峥嵘。洪流泻影。想英雄破浪飞腾。金山寺下■〈氵〈雨上品下〉〉泉古。浮玉峯边鸥鹭蹲。渔舟宿。商舶停。妙高台上笑声闻。怀忠胆。抱赤心。梦魂劳绕五云深。
【尾声】〔合〕盼神京行将近。石头高踞大江滨。管取明朝达帅庭。
〔小生〕见说贤王好用才。
〔末〕远从靑蓟渡淮来。
〔淨〕长江自古名天堑。
〔外〕莫谓东南王气衰。
第十三齣　牛眠指穴
〔小丑扮牧童山歌上〕山外靑山楼外楼。牧童庄外去看牛。我也弗图个爲官作相。我也弗图个拜将封侯。我也弗图个田园千顷。覊奴使婢。我也弗图个腰缠十万。跨鹤扬州。我也弗学得个斯文相公。摇摇摆摆。动辄便铺排个前朝后代风月烟花故事。我也弗抵得个过江子弟。哩哩囉囉。提起便扯条个今时板凳插科打诨情由。我也弗曾到街头市面。看见歇个提侾扮戏。听介几句曲尾。鎭日在田头地畔。跟随歇个担秧斫稻。学得两隻歌头。朝晨头黄霜霜个样老米饭便鳖介几碗。夜头来辣矁矁个样淡白酒便都介一瓯。闷来时捉子管短笛。■〈扌丬〉来黄牛背上响介一响。兴来时骗子个■〈髟上告下〉■〈髟上厘下〉。困倒靑草地上抽介一抽。若论我个本事。搭子三兄四弟。以会顚三槊两。钉钉捉七。以会鬭牌买快。虎跳觔兜。以会摸盲盲。鑽■〈氵罔〉子。以会杨六使。打蒲毬。若论我个受用。逢子一年四季。以有茅针乌堵。雀梅蚕豆。以有毛桃鲜笋。野菱芋头。以有炒田螺。闸簖蟹。以有烧黄蟮。煑泥鳅。若论我个人品。再陪子个摸鱼公樵柴汉耕田老派我倈着末。若论我个景致。凭渠个戴文进谢樗仙沉石田也画我侬打头。〔唱〕并无妻孥牵挂。并无儿女担忧。并无官粮激括。并无私债来诌这般淸福难消受。〔歌〕仔细思量。凭渠爲官做客多惊吓。争似我骑牛得自由。今日出来。果然还早。个星胡狲还弗见到。且挪个牛来缚在树上。困一忽再做计较。〔睡介〕
【玉井莲】〔外扮伽蓝上〕贤母堪钦。指点佳城金井。
善哉善哉。人间私语。天闻若雷。暗室亏心。神目如电。小圣乃彭泽县石壁寺伽蓝土地是也。今有鄱阳陶丹妾湛氏。一贫彻骨。二鬴常空。仗针黹以谋生。待绩麻而举火。翦髮剉荐。遂成孺子高名。还鮓遗书。虑玷居官淸节。其子陶侃。赤胆擎天。丹衷捧日。后来擒贼平蛮。翦凶除叛。屡立奇功。洊膺封券。八州移鎭。二世显荣。今因慈丧在殡。遍觅福地。上帝鉴侃忠诚。兼欲厚庇其母。特令小圣化村老以指迷涂。借牛眠而彰吉兆。且喜他家牛正在此。叫小鬼快牵他到前冈去。〔小鬼舞下外〕正是大抵乾坤都一照。免教人在暗中行。〔外下更衣复上丑寻牛扯外讨介〕
【前腔】〔生上〕慈官在殡。尀耐坟茔未定。
这小厮爲何在此喧嚷。〔丑〕老爷。这个老儿偸了我家的牛。拿他到县裏去。〔生〕唗。胡说。〔外〕大人。老汉住在前村。偶然信步到此。适因尊价嚷闹。有失迴避。望乞恕罪。不敢斗胆请问大人。你眉头不展。面带忧容。意必有属。却是爲何。〔生〕咳。老丈。一言难尽。下官严君背弃。庭训无闻。老母提携。甄陶实赖。下官今日荣叨簪绂。得遂宦游。喜窃斗升。可伸禄养。不意桮桊飮痛。风木含悲。悔未李密陈情。徒恨仲由负米。久停浅土。未入夜台。思歌薤露之章。未探靑乌之吉。故此忧闷。〔外〕原来如此。大人。老汉虽係村农。颇谙地理。此间前冈有块好地。来龙去脉。靠岭朝山。种种合格。乃大富贵之地前日有一个郭璞先生。打从此处经过。说此地葬者。位极人臣。世出二千石。今老汉就陪大人前往一看何如。〔生〕如此多感。
【一封书】〔外〕峯峦翠蔼然。地局天星相配全。金瓯坞裏悬。欲卜佳城在此间。背案朝山欣对拱。白虎靑龙两不偏。呀。奇怪。那佳穴裏边。却好有一牛眠在此。不知可是府上的。〔丑看介〕快活正是。〔外〕记牛眠。定吉阡。葬后君家福荫绵。
〔外暗下生〕呀。好古恠。这老儿我见他仪容苍雅。言语淸奇。心裏道他不是凡人。今果忽然不见。想是天怜我寻求劳苦。特托他来点化。也未见得。且到前边认定穴向。然后择日造葬便了。
【前腔】山形果秀圆。屈曲周迴水更湾。黄牛■〈山奥〉底眠。笔鼓旗鎗堂局完。八卦五行均合格。运案龙砂不爽纤。谢神天。指吉阡。从此吾家福荫绵。
谢天地。谢天地。
〔生〕爲寻窀穸葬慈闱。
神指牛眠报吉墟。
正是踏破铁鞋无觅处。
得来全不费工夫。
牧童。快牵牛囘去罢。〔生下丑弔场笑介〕我眼裏从弗曾见世上有个样奇事。个个老老会隐身法个。好好裏一隻牛。弄子我个多伙路来。方纔指点一番。忽然又不见了。虽然是介说。正是爲善自有天报。举头三尺神明。阴地得从心地。功名起自孝名。天色已晚。不免原唱一个吴歌囘去罢。〔唱介〕月出东方日落西。劝君没要作非爲。弗信但看牛眠地。皇天报应弗差移。〔下〕
第十四齣　卜居求安
【似娘儿】〔生上〕终日卜菟裘。幸伏牛天锡神坵。〔旦〕丰碑谩把灵輀覆。〔小旦〕亲闱服阕。君恩浩荡。更兼国难绸缪。
〔生〕翦髮宾筵盛。还书母训严。〔旦〕谓宜膺白首。忽去作靑山。〔小旦〕大梦归蝴蝶。啼魂泣杜鹃。〔合〕哀歌行欲绝。丹旐两班班。〔生〕我那母亲。素甘澹泊。安习勤劳。我指望三事登朝。五花被宠。不想朝露先零。顿使暮云增慨。盖棺已久。繐幕空悬。属纩卒闻。泉台杳隔。倚庐三载。惊鹤弔以飞来。觅地经年。赖牛眠而定葬。罔极已酬于万一。致身犹缺于在三。下官意欲趋仕东朝。争奈故园抢攘。若挈家远赴。仍恐袵戈席甲。反添跋涉爲劳。如单骑独行。又怕井废庐荒。内顾抛离不忍。夫人。孩儿。吾已差陶旺到庐江地方僦房迁住。下官就近渡江。不但鄕土幽僻。可以乐业安居。卽使早晚思归。亦能旦发夕至。我昨日分付收拾行李。可曾完备了么。〔旦小旦〕完备多时了。〔生〕今日天色晴和。孩儿。门外看有好船。顾隻就起程。只是母亲坟墓。放不下些。
【排歌】〔生〕蠡泽迁居。龙舒远投。一朝辞别瑕丘。只怕鹿眠荒圃草夷犹。鸦噪残阳败叶留。波纹皱。水箭流。身世如同不繫舟。家鄕远。客路悠。时平方望大刀头。
【前腔】〔旦〕故国轻离。从夫远游。何年复覩松楸。且是好月。蟾宫移下水晶楼。云物凄凉拂曙流。樯风紧。缆锦遒。吴■〈舟周〉想已过傍州。歌欸乃。刺浪沤。莫敎人抱扊扅愁。
【前腔】〔小旦〕苫凷方辞。缑装斾油。行看爲国分忧。逐龙今赴合肥游。爹爹。你翔凤还驱到石头。摅长策。运祕谋。潭潭相府待薪槱。肤功奏。夙志酬。长安市上唱鸣驺。
【前腔】〔末上介〕僦寓濡须。凝眸远舟。呀。老爷。夫人。到了。已寻鹊垒居鸠。村篱卜筑景偏幽。绝类桃源可避仇。山当户。树遶沟。淸江一曲抱村流。篱堪竹。畦可耰。隔林鸡犬杂居稠。
【尾声】今朝且把浮踪逗。明日乘传上帝舟。管取明廷壮远猷。
〔生〕涛翻鹭羽连天白。
〔旦〕山曡屛峦带树靑。
〔小旦〕身寄客鄕浑似梦。
〔末〕万重波裏一浮萍。
第十五齣　藩府贺正
【点绦脣】〔小丑扮堂候官上〕凤曆颁春。龙躔啓正。银河耿。济济官寮。抃祝昇平庆。
煌煌星斗映楼台。漠漠祥烟雉尾开。爆竹一声催腊去。屠苏几琖送春来。山呼殿陛云霞动。风转旗章鸟兽回。但愿圣朝无敕政。辕门枹鼓寂啣枚。自家乃大丞相扬州都督琅琊府中一个堂候官是也。往来朱邸。奔走彤墀。典藩府之礼仪。传相门之号令。今日乃元会正旦。岁当更始。节届履端。岁当更始。层层佳气护银潢。节届履端。朵朵卿云笼画戟。香浮五木。兔苑颂椒花。不数那献赋的邹枚。句句声齐广乐。药荐七松。辛盘盛柏酒。不比那设醴的楚国。人人色醉仙桃。如今天色将明。殿下将次升殿拜阙。文武官寮。相率来朝贺节。只索在此祗候。呀。道犹未了。王司徒已到。
【混江龙】〔外〕寮参鹤禁。谩道是分猷赞化冠臣邻。今日价祥开农正。斗指东寅。仙官嵩祝呼千岁。禁苑筵开荐五辛。但愿得薄海内庆丰亨。营门外息戈争。称磐石。表宗臣。开邸阁。友嘉宾。门迎朱履三千客。户纳貔貅百万兵。九重返斾。万国咸宁。
自家王导是也。官拜司徒。职参机务。且喜殿下言听计从。好贤纳谏。敦河间之礼乐。富子建之文章。罗四海之英贤。参朮尽归药笼。收一时之豪杰。桃李悉植门牆。如刘隗刁协纪瞻陈頵顾荣贺循庾亮陶侃卞壼周访辈。率皆延之馆舍。谁嗟弹铗无鱼。用当其才。咸愿处囊脱颖。掾称百六。名震寰区。今日百官贺岁。下官身居辅导。谊先羣僚。只索先来伺候。呀。你看衆文武也相继来了。
【宝鼎儿】〔淨〕海邦虚节鎭。随从征讨。身如萍梗。下官原任靑州刺史王敦是也。〔外〕哥哥拜揖。〔淨〕兄弟已先在此了。〔生〕追旧日分符江夏。〔末〕欣一旦叨承记阃。〔生〕小生原任江夏太守陶侃是也。〔末〕小生幕府从事卞壶是也。〔丑小旦〕幸喜诸贤齐彙进。稍展同升忠荩。〔丑〕小生内史苏峻是也。〔小旦〕小生参军庾亮是也。〔衆合〕列位大人请了。愿再造乾坤。世跻寿域。人登台鼎。
〔衆〕司徒大人拜揖。〔外〕列位先生皆人文冠冕。僚寀领袖。幸逢萃聚。喜値泰初。岂但王室增辉。抑且宗枝藉色。望祈戮力。共振国威。〔衆〕皆赖司徒大人主持。生等愿效犬马。呀。主公升殿了。
【贺圣朝】〔小生〕南藩三载羁臣。今朝又遇王春。周公相洛愧非伦。羞称赳赳干城。
荏苒江南已数春。年华如驶愧无成。乘舆远播何时复。宗庙丘墟甚日新。但喜槱薪能得士。待看驱策佐明廷。整服且将西阙拜。遥祈新政永康宁。快排香案。
【锦堂月】玉烛调元。金花簪胜。朝来运逢熙盛。遥祝皇躬。愿千祥百福骈臻。淑气转五位重登。条风啓八方丰稔。〔合〕齐祝庆。看取宝籙绵绵。玉牒森森。
〔外淨〕臣王敦王导参见。愿大王千岁千岁。〔衆〕臣陶侃卞壼苏峻庾亮参见。愿大王千岁千岁。
【前腔】〔合〕欣逢。橘干敷荣。瑶山耸秀。堪称国栋维城。臣等呵。怕空负罏■〈缶垂〉。不堪待罪驰骋。惟愿取海晏河淸。常快遘臣良君圣。
〔合前小生〕今日且喜英贤毕集。聊取椒觞。愿同欢赏。〔衆把盏介〕
【前腔】满飮。柏叶频斟。椒花曡献。堆盘红缕茵蔯。百戏莲盆。彷彿三春花景。绿杨枝綵燕新裁。白兽樽屠苏香酝。〔合前〕
【前腔】欢罄。放雀怀仁。献鸠施惠。翠管银钩辉映。经史争谭。偏怪侍中席盛。迎年餽粉荔丝鸡。听响卜梨花炮信。〔合前〕
【醉翁子】〔小生〕长恨。这国耻总笔书难罄。誓薪胆焦劳。莫贪欢庆。〔外〕勉黾。愿勠力王家。把宗社人民返故京。〔合〕相庆处。愿武偃文修。秣马休兵。
【前腔】〔淨〕忠恳。要奋迅名扬边郡把胡尘汛扫。二君仇靖。〔衆〕非佞。定仗剑长驱。伊洛荆扬尽处宁。
〔合前末〕早间各鎭贺笺。礼当裁答。恐稽来使。壼请先辞。到记室去。紫宸拜赐鸣双笏。皂盖颁春佩左符。〔先下〕
【侥侥令】招摇东指震。太簇律重新。看取万国衣冠承正朔。见百福呈祥祝受成。
【前腔】颜牵红玉醉。袖惹御香芬。但愿岁岁年年常侍宴。共沐浴皇仁亿万春。
【尾声】贤王四海声名振。愿永远把南都守鎭。常覩雍熙贺太平。
〔小生〕但愿边庭无警战。
閒集梁园作小诗。
〔合〕共助至尊歌喜事。
年年春日试春衣。
第十六齣　权门灯宴
〔末扮院子上〕天碧银河欲下来。月华如水浸楼台。谁将万斛金莲子。撒向皇都五夜开。自家乃王都督府中一个院子是也。今日乃元宵佳节。你看灯迷鹤市。綵结鳌山。鸡上靑莲。兰麝香中花万簇。龙啣玉树。绮罗丛裏焰千株。高的高。下的下。灿灿荧荧。十里灯毬明似昼。来的来。去的去。挨挨挤挤。六街车马涌如潮。这壁厢吹的吹。擂的擂。厌厌夜飮。集珠履三千。那壁厢歌的歌。舞的舞。处处宵灯。照金钗十二。金吾放夜。一更交至二更。三更交至四更。暗尘随马去。妓皆穠李骋馀装。玉漏停催。东街跑到西街。南街跑到北街。明月逐人来。歌尽落梅仍别调。正是谁家见月能閒坐。何处闻灯不看来。休提那街市上的繁华。且说俺画堂中的富贵。重簷下挂的是玻瓈灯。玳瑁灯。琥珀灯。眞珠灯。约有百千来盏。恍疑鱼枕春裁。两边傍列的是云母屛。料丝屛。夹纱屛。羊皮屛。何止二三十架。却讶蓬壶夜坐。喫的是猩脣凤腊。鹤脯鸾羞。谁数上方馔品。斟的是琼浆玉液。葡萄桑落。休夸中禁醍醐。庭墀内摆列着伶官乐部。齐齐整整。咿咿哑哑。响协钧天。珠帘内准备着美女歌儿。颤颤巍巍。嬝嬝婷婷。神游洞府。果然天上神仙宅。不比人间宰相家。今日俺老爷不请外客。颛待司徒爷家宴。一应閒人。不许放入。呀。远远望见钱凤那厮。又来闯酒喫了。不免躱在此间。听他说些甚么。
【仙灯近】〔丑〕步入侯门。喜遇盛开灯宴。
自家乃钱凤是也。小子生来伶俐。惯会说谎搊趣。出外狐假虎威。进门掇臀捧屁。论才学那晓得者也之乎。问行藏不顾那廉耻礼义。顺我的便褒奬他上了三十三天。忤我的便排陷他落在十八层地。刀山剑树。死后不怕阎罗。咋舌搬脣。生前且撞太岁。今日王府中大开灯宴。不知爲什么不来请我。不免掗个相知。方纔门上被我一哄。撞了进来。这桩买卖。想是到手了。〔末上介〕呀。钱老爹那裏来。〔丑〕阿呀。老夫闻得你家设宴。特来奉陪。〔末〕咦。钱老爹。今日爷是请司徒爷家宴。分付一应外人不许通报。你还达些时务。不要连累我们。请囘。改日来罢。〔丑跪介〕老太没奈何。作承一作承。我在老爷门下。又比别的不同。万乞笑留。老爷一定不恼。〔末〕老爷出来了。
【贺圣朝】〔淨〕三五良宵光灿。今朝特建灯筵。弟酬兄劝两盘桓。看火树银花开遍。
春风来海上。明月在江头。灯火家家市。笙歌处处楼。吾荆扬都督大将军王处仲是也。隼旟虎帐。拥百万貔貅。铁铠金戈。辖三千熊虎。权倾海内。势压江东。昔与兄弟茂弘。同随丞相渡淮。弟裁机务。吾掌兵权。所喜言听计从。信任勿贰。特封我爲荆扬都督大将军。吾想昔称三窟。今见二难矣。第明日欲往荆州。今日聊具杯酒。与兄弟话别。一则叙吾手足之情。二来藉他表裏之势。叫当直的。司徒爷到来。疾忙通报。〔末〕嗄。晓得。禀爷。钱凤在外边。不知可要放他进来。〔淨〕别的不许他进来。钱凤是我的心腹。放他进来罢。〔末〕嗄。钱老爹。请你进来。〔丑〕大都督。钱凤见。〔淨〕世仪。你今日爲何晓得我开宴呢。〔丑〕钱凤方纔在外边看灯。偶见府门大开。闻知摆宴。恐有驱使。特来效劳。〔淨〕我对你说。我今出鎭荆州。远离藩幕。司徒爷密居左右。凡事仗他周旋。倘或有贝锦之谗。俱赖他囘天之力。况兼他做人古执。不肯通变。若有差错。内举不避。我今日开宴叙别。一来爲手足之情。二来叮宁他大事。仔细想他官拜司徒。年过四十。尙还无子。我有两个歌姬。一个唤做文鸾。一个唤做彩凤。姿容盖世。歌舞绝伦。吾意欲饰此二姝。少间酒后。便送与他。不惟可衍其后嗣。且得此二人从旁怂慂。亦可以得其内应。你的意下如何。〔丑〕大人所见甚妙。只是闻得司徒夫人家法甚严。恐怕不容。〔淨笑介〕吾已筹之熟矣。前曾差人于司徒宅旁。筑下别室。拨两房下小随去伏侍。不容他知道便了。〔丑〕一发绝妙。
【前腔】〔外〕侍罢传柑佳宴。驱车且向街廛。相辉棣萼景怡然。拚酩酊月斜方散。
十万人家火烛光。门门开处见红妆。歌钟喧夜铜壶暗。罗绮盈阶尘土香。今日吾兄大都督请我赏灯。不免拨忙。少赴片时。〔衆〕禀爷。已到都督府门首了。〔外〕快通报。〔末报介〕禀爷。司徒爷到了。〔淨丑迎介外〕哥哥。荷蒙宠招。理宜早趋筵末。奈大丞相修传柑故事。侍飮半晌。故此来迟。望勿见罪。〔淨〕兄弟。今日不爲别事。我明日欲往荆州。一别又得几载相会。故此聊借灯下。以敍离悰耳。叫左右起乐。〔送酒介〕兄弟。吾虽是兄。你还是客。今日还该你坐。〔外〕呀。哥哥差矣。人有五伦。缺一不可。长幼之节。如之何其废之。还是哥哥坐。〔淨〕世仪。还该是那个坐。〔丑〕还该都督坐。〔淨〕贤弟。这等屈坐了。〔外〕不敢。〔丑〕钱凤吿坐了。〔淨〕住了乐。
【山花子】〔外〕哥哥。你旌旄拥鎭荆扬远。东南半壁擎天。掌兵权威扬巨藩。指日奠靖中原。〔合〕喜灯辉明月皎然。星桥火树光烛天。银筝象管绕玳筵。趁此良宵剧飮开颜。
【前腔】〔淨〕兄弟。你阴阳燮理台垣显。定敎旦奭齐肩。喜隆平玉烛调元。八荒预庆丰年。〔合前〕
【前腔】〔丑〕二位大人。望先开府威名擅。司徒位列仙班。贺埙箎同调齐贤。何胜忭舞华筵。〔合前〕
【前腔】〔淨外〕几年分辔昭阳殿。今宵话别灯前。叹飞鸿顷刻殊辕。何时再续重欢。
〔合前衆随意锣鼓唱上淨〕你是承应的么。我这裏不请外客。帘下自有家乐。不消伺候。去罢。〔唱下淨〕传话后堂。唤女乐们出来。〔旦小旦〕文鸾彩凤磕头。〔外〕起来。〔衆〕女乐们磕头。〔外〕起去。〔淨〕文鸾彩凤。你拣新上的曲儿唱一曲。敬司徒爷酒。〔旦进酒介〕
【北二犯江儿水】六街灯火。正喧塡六街灯火。星桥迴铁锁。且及时行乐。选伎徵歌。绕梁音行云度。婉娈映绫波。娇姿压宝螺。声缠锦荔响彻银河。莫蹉跎把良宵来虚过。埙唱箎和。讨得个埙唱箎和。王家良佐。好一对王家良佐。急钉鼕漏声中滴下铜壶。
〔淨〕再唤文鸾舞一囘。彩凤敬司徒爷酒。〔旦舞介〕
【前腔】〔小旦〕光生瑶圃。好煇煌光生瑶圃。再添香当夜午。且更衣炫彩飘舞香罗。奏霓裳偕仙侣。嘹呖管絃和。翩翻襟袂多。机上缭紽。锦裏穿梭。这妖娆却赛过优施伍。酩酊屠苏。拚沉醉酩酊屠苏。琼楼画鼓。慢相传琼楼画鼓。叹光阴把人生忙裏奔波。
〔外〕哥哥。舞羞飞燕。歌赛雪儿。愧无红锦缠头。权奉白金便面。叫左右。快取银十两。送二姬买脂粉。〔淨〕你二人过来谢了司徒爷赏。〔磕头介〕再取大觥奉酒。〔送酒介外微醉淨〕茂弘。这两个美人颇生得聪俊。且从幼是我抚养。原非风尘下贱。古人云。不孝有三。无后爲大。今吾弟壮年无嗣。吾意欲将此二人。奉充下陈。俾荐枕席。尊意若何。〔外〕哥哥。子嗣有无。自有定数。况君子不夺人之好。奈何敢攘兄之有乎。〔淨〕哎。说那裏话。一言旣出。宁有悔理。本该今夜就赠同归。只是送到家中。怕不稳便。吾已差人料理别业。在于宅左。来朝拨两房下小。竟送到新筑居住便了。兄弟之间。万勿见外。〔外〕如此。多谢哥哥。〔淨〕叫左右。再旋热酒来。兄弟。同往灯下一步何如。你二姬随来送酒。
【滴溜子】〔衆〕鳌山上。鳌山上花灯万盏。绮筵内。绮筵内歌舞闹喧。天遣嫦娥随伴。管取种蓝田。双屿并献。佳气充闾。门庭欢忭。
【双声子】今宵宴。今宵宴。论富贵眞堪羡。天公念。天公念。论兄弟情还恋。〔旦小旦〕蒙恩眷。蒙恩眷。归别院。归别院。愿倾尊北海。寿比南山。
【红绣鞋】〔合〕双娥年少蹁跹。蹁跹。司徒车马迴旋。迴旋。绮席散。乐声阗。翻翠仗。耀金鞯。歌舜日。乐尧天。歌舜日。乐尧天。
【尾声】鲁阳戈何须返。岁岁年年此夜欢。但愿四海昇平玉曆绵。
欢娱休问夜如何。
灯夕良宵能几何。
遇飮酒时须飮酒。
得高歌处且高歌。
〔丑〕都督爷。钱凤吿别了。〔淨〕多慢。〔丑〕不敢。〔下淨〕文鸾彩凤。你二人今日是我家的人。明日是司徒爷的尊宠了。司徒爷他爲人正直。比我不同。凡百须要小心在意。还有一件。我重重托你。我在外边。一时无人来往。倘或有人在司徒爷面前背我。你二人须要善言解劝。也不枉我数载养育之恩。今日相赠之意。〔旦小旦〕晓得。〔淨〕正是千金买妓教歌舞。送与他人乐少年。〔下〕
第十七齣　问卜决疑
【菊花新】〔外扮郭璞上〕博通词赋足馀生。久溷尘氛眼未靑。偶尔受奇经。且守垂帘市隐。
易阐阴阳道果微。静中探索自能知。交重生尅须兼察。悔吝亨屯总不虚。八卦暗藏天地奥。六爻蒐尽鬼神机。若能诚信来占验。管尔前途定不迷。老夫姓郭。名璞。字景纯。平阳闻喜人也。幼通经术。已能窥豹之斑。长好辞章。复冒彫虫之誉。争奈运途多蹇。且知时事日非。遂借卜筮以藏身。假易书而显技。决疑辨惑。肯多让季主君平。指吉谭凶。不数那京房管辂。夜来卜卦直日。见三传贵人临应。怕有佳客到来。叫鹤童点茶扫门伺候。〔丑扮双髻道童应同下〕
【前腔】〔生小生末丑同上〕同叨升斗列朝绅。奈皇路崎岖尽棘榛。底事总无凭。试向支机扣问。
〔见介〕列位大人请了。夜来相约往郭景纯肆中问卜。请卽同去何如。〔行介〕前程暗如漆。非卜不能测。转过帝王家。来到神仙宅。〔丑上诨报外出相见介衆〕久怀芝宇。式遂荆瞻。〔外〕幸遘龙光。曷胜雀跃。请问列位大人尊姓。〔生〕小生陶侃是也。〔小生〕小生温峤是也。〔末〕小生卞壼是也。〔丑〕小生苏峻是也。〔外〕呀。列位大人皆靑云贵客。黄阁钜卿。老夫耄矣。无能爲也。连镳左投。有何见谕。〔衆〕老先生。生辈并立江东。均参幕府。但权臣柄国。姦佞当朝。胡骑猖狂。中原无主。一腔热血。无以自效。特来请教一番。以决休咎耳。〔外〕嗄。原来如此。列位大人请坐。
【驻马飞】〔外〕易学闳深。羲画文爻义果精。词象先天定。占变随时应。嗏。祸福岂无凭。吉凶有准。若问终身呵。一卦可管三十年休咎。内卦管十年。外卦管十年。支卦又管十年。休咎终身一卦能包尽。还有六亲六神乘旺休衝。俱可推验。变动还须论五行。
那一位大人先卜。请祷吿来。〔衆逊介生祷外卜介〕拆交拆单拆拆。陶大人好好。这是大富贵之卦。〔生〕怎见得。〔外〕方纔大人卜的是雷地豫卦。彖云。豫利建侯行师。况兼卦书有云。杀値空亡。汉主脱平城之难。贵逢生旺。苏秦受六国之封。如今贵人禄马俱逢生旺。异日必以战绩封侯。贺喜贺喜。〔生〕怕不能勾到此。〔外〕还有一件。第二爻朱雀文书发动。目下就有除授。你听我道来。
【前腔】坤震相丞。豫卦成名吉兆生。师旅须肩任。侯建终当应。嗏。禄马又同临。贵人有庆。苏季当年六国皆归印。胙土分茅带砺盟。
〔外〕如今那一位大人来卜。〔逊介小生祷外卜介〕拆重拆交拆交。呀。温大人。此卦与陶大人相同。也主大富贵之象。〔小生〕那有此理。〔外〕呀。温大人。此卦爲地水师卦。彖辞云。师贞丈人吉。且卦书亦云。官星佩印居玉堂。乃食禄之人。贵刃加刑控宝马。必提兵之将。请问大人贵庚。〔小生〕丁巳。〔外〕大人贵庚丁巳。今日又是甲午。今师卦二四上三爻发动。丁以亥爲贵。人未爲羊刃。又且甲与巳合。午与未合。贵人羊刃将星三刑同见。定主将帅之职。你听我道。
【前腔】地水师形。畜衆容民义颇明。三锡师中命。开国承家庆。嗏。羊刃又加刑。贵人相并。阃外提兵历战须敎胜。百万貔貅统六军。
卞大人请。〔末祷外卜介〕单交重交拆交。卞大人。休怪老夫说。此卦虽主富贵。后有险阻。〔末〕呀。老先生差矣。君子问灾不问福。大丈夫不能垂芳竹帛。腼颜立于天地之间。祇虚生耳。爲臣死忠。爲子死孝。分之当然。何必顾忌。〔外〕这等老夫敢斗胆直讲。此卦乃地火明夷。四爻乱动。彖云。明夷利艰贞。其初爻云。明夷于飞。垂其翼。君子于行。三日不食。有攸往。主人有言。五爻云。箕子之明夷。利贞。又卦书有云。世逢鬼合。文王在羑里之时。身与世同。箕子去朝鲜之日。况兼命逢死绝。最嫌杀忌当头。鬼入墓鄕。尤怕身爻溅血。水土■〈人上丙下〉人见卯爲死气。水见丑爲杀忌。日辰又与动爻伤尅身命。主有死亡之祸。你听我道。
【前腔】用晦而明。箕子文王艰利贞。杀忌临身命。濒险须敎愼。嗏。官禄总荣膺。后屯蒙愠。羑里羁囚海外封夷郡。只怕你兵刃临身家不宁。
大人。得罪了。如今苏大人请。〔丑祷外卜介〕拆拆拆拆拆重。呀。苏大人。此卦一发不利。〔丑怒打下衆劝介外〕列位大人。人之贤愚。可爲霄壤。方纔卞大人卜卦不吉。老夫直言莽撞。说了许多利害。不曾发恼。那苏大人。老夫方纔开口。就打将起来。我看他鸱目枭吻。面有反相。卦又不吉。后来必主叛逆受戮。列位大人宜谨避之。〔生〕请问他方纔卜的何卦。〔外〕方纔卜的是剥卦。彖云。不利有攸往。况兼卦书又有云。破才破贵。李广到老不侯。合杀合刑。韩信晚年受戮。如今年月日三传尽合刑杀。必戮无疑。列位大人。你听我道。
【前腔】坤艮交成。剥卦从来不利人。牀剥肤遭病。用罔还生衅。嗏。刑杀又皆兴。三传合应。韩信当年戮市难逃遁。且面带凶形主叛徵。
〔生〕多承指教。吾等无以爲敬。聊奉白金一两。少资薪水。〔外〕多谢列位大人。〔衆〕就此吿别。
〔生〕邂逅垂帘一指迷。
〔小生〕吉凶悔吝孰差池。
〔末〕从今识破羲文祕。
〔外〕一卦能明半世机。
第十八齣　杜弢定计
【一枝花】〔淨扮杜弢〕腥羶羁弱主。海内英雄起。我兴兵鱼腹也据全楚。〔丑扮王贡率衆上〕睥睨神州。一统归疆寓。更溪峒兵堪倚。〔合〕誓定中原。图成大业。方显男儿志。
〔淨〕盖世豪雄胆气粗。气呑云梦控荆湖。虎踞隐林窥大宝。蜂屯三澨觊鸿图。〔丑〕主帅。我雄兵肆掠骚城郭。猛将齐驱袭国都。〔合〕须教晋鹿归吾槛。方显人间大丈夫。〔淨〕自家杜弢是也。家居七泽。隐渔猎以爲生。勇恃千斤。集枭狐而作伴。楼船百艘。尽从湖裏觅生涯。头目千人。俱向林中求活计。不必掘山煑海。自然利尽鱼盐。何须宿水餐风。天赐富饶商贾。以故不阶尺土。粟儘可支十年。无藉寸兵。威却覃行一省。副帅。吾想罾鱼一唱。秦民袒臂归陈。斩蛇再呼。楚卒倾心属汉。目今晋家天子。靑衣行酒。眞僕隶之不如。执盖虏庭。谓体统今安在。诸鎭帅徒怀忠荩。未闻加匈奴一矢。琅琊王虽是贤明。不敢窥左江半步。终不然这个花锦世界。就是那刘渊的了。吾闻昔人有云。鹬蚌相持。渔人得利。吾意欲卽日起兵。你的意下如何。〔丑〕主帅。尝闻行兵之道。贵在万全。方今刘太尉虎视中朝。陶荆州鹰扬内地。祖刺史雄鎭豫章。智谋之士。鳞集江东。倘彼五合六聚。鞠旅陈师。则一队孤军。岂堪腹背受敌。依贡之意。且按兵汉沔。勾引溪蛮。令彼先行侵掠。然后裏应外合。譬夏日之溃春冰。疾风之捲秋箨。事成则我专其利。有变则彼分其辜。岂不美哉。〔淨〕好计好计。只是五溪深邃。蛮酋性黠。必得能言舌辩之士。多赍金帛。欣以厚利。诱之兴兵方好。争奈没人去得。〔丑〕主帅。贡闻溪峒之内。奇珍异宝。地产颇多。前日劫到商舶。多是文犀琥珀。玳瑁沉檀。皆其地土所饶。不爲稀罕。还觅三吴绫锦。燕赵罽羢。玩好稀奇。珍羞异品。以悦其心。庶得其力。如无辩士。贡愿自行。主帅以爲何如。〔淨〕如此却好。分付寨内收拾珍玩。卽便点选头目。明日绝早起程。
【琐窗郞】〔淨〕笑晋家锺簴将移。统强兵疾扫除。召兵蛮峒。幷力长驱。管敎脇从爲吾指臂。〔合〕试看取中原一统大事济。传帝禅受神器。
【前腔】〔丑〕捧琛缡入峒欢输。仗蛮威拒六师。诱他掳掠。逼衆流离。吾军深入。庶几无虑。〔合前〕
【前腔】〔衆〕喜主帅威赛熊罴。况将军贾勇馀。溪蛮助势。如獯鬻攻岐。纵晋多骁勇。也须迴避。〔合前〕
〔淨〕猎猎旌旂拂汉江。
〔丑〕纍纍珍賮动蛮方。
〔衆〕全凭舌战求多助。
竚看当阳建大邦。
第十九齣　新亭洒泣
【念奴娇】〔外上〕重阳美景。忆龙沙千骑。鼓笳声竞。〔生〕无奈潢池多寇警。庙算何由制胜。〔小生〕戏马台高。〔末〕伏龙山峻。〔合〕帽落都无兴。且新亭纵步。聊续前贤风韵。
〔木兰花谩〕〔外〕西风凛烈。登高本爲酬佳节。〔生〕国步多艰。老去悲秋强自宽。〔小生〕擎杯酌酒。追思往事空搔首。〔末〕举目神州。便是黄花也带愁。〔外〕下官王导是也。〔生〕下官陶侃是也。〔小生〕下官周顗是也。〔末〕下官卞壼是也。今日重阳佳节。虽无菊飮萸囊。相携问节。权共登高远眺。免笑山灵。列位大人。同往新亭一步何如。〔行介〕
【本序】〔外〕苍茫万里。想干戈聚处。几年宗社遭惊。刁斗遥传。蔽野见壁垒旌旗相映。那更执盖前驱。靑衣行酒。华夷倒置岂堪闻。〔合〕须办取谋王断国。正气重伸。
【前腔】〔生〕遥省。陆海波澄。见东南淼渺。炊桂餐珠难忍。万壑千村。何处有灶突行人踪影。还悯。哀雁蜚鸿。牂羊羵首。胔骸满路痛伤情。〔合前〕
【前腔】〔末〕孤愤。古庙狐鸣。中林獍逸。啸呼庚癸逼神京。萑内都是。带甲抛锄爲逞。料应。荒葛罥涂。泽葵依井。穷民无吿聚成羣。〔合前〕
【前腔】〔小生〕悲哽。妖蜮含沙。祥麟化鹤。爪牙耆旧惜凋零。凝望处。四郊风景犹存。堪病。春燕巢林。秋宫落叶。江河举目泣沾襟。〔合前周泣衆亦泣介〕
【古轮台】苦酸辛。糖猊铠甲虮还生。屠龙事业愁难称。政衰民困。看满把茱萸。翻做一天愁闷。弔古论今。何时能尽。对秋光空染得泪盈盈。胸塡鬱愤。急煎煎髮竖眦横。剖肝析胆。捐躯糜骨。共矢孤贞。臣节岂难能。精忠奋。裹尸马革树威灵。
【前腔】閒评。赋蛇政虎纵横。君侧有社鼠城狐。丛神交竞。屈抑忠贤。袖手樊笼徒恨。也有枕戈待旦。戎帷怕寝。也有中流击楫志澄淸。遭时不幸。闻鸡起舞兴堪乘。〔外〕列位大人。遭此时艰。须当共扶王室。克复神州纔是。乃作楚囚对泣是何道理。相看挥涕。何如戮力。把山河复靖。胡马避长城。铭钟鼎。腥羶秽扫一时平。
〔探子上〕报报报。沔贼杜弢。势甚猖獗。今又勾引武陵溪蛮。杀过来了。各位老爷听禀。
【五供养】那杜弢呵。他湖湘据梗。收集亡徒。掳掠商民。今水兵过十万。贼势太凭陵。况把蛮酋勾引。扰军州人民窜奔。烽烟迷四野。不久薄神京。顾速整王师。用意收擒。〔外〕晓得了。出去伺侯领赏。〔探〕速整王师。用意收擒。
〔下外〕士行。闻得当时擒勦陈敏。如摧枯拉朽。明日啓过大丞相。勑足下以原官移鎭沔口。扫除此贼。庶不负方纔洒泣之意。〔生〕只恐强弩之末。衝风之簑。不能有济耳。〔衆〕陶兄说那裏话。吾辈洗耳听捷。顒望凯还。再图欢聚耳。
【馀文】边烽急节钺膺。料此去皇灵丕振。指日班师喜气生。
〔外〕斜阳雁影弄馀晖。
〔小生〕此日登临共惨悽。
〔生〕全祈汉沔行歌凯。
〔末〕牛山何必泪沾衣。
第二十齣　平蛮奏凯
【水底鱼儿】〔丑扮溪蛮上〕密箐深谿。天生窟穴奇。一声长啸。霹雳振天低。霹雳振天低。
玉匣销龙鳞甲冷。金铃繫鹘羽毛寒。皂雕拥出花当背。白马骑来月在鞍。喒家五陵溪蛮主的便是。餐风卧月。佩剑带刀。见花开爲岁月。那知冬夏春秋。倚膂力爲雄雌。谁识君臣上下。山中歌唱。搭对者便效鸾凰。野裏鬭争。怯弱者降爲奴婢。夜郞南诏。是我比邻。石砫酉阳。作吾藩蔽。出的是麸金琥珀。石绿丹砂。件件皆遐方异宝。用的是■〈竘〉酱异马。班布■〈毛曡〉氇。种种尽土产殊珍。马伏波曾深驱入峒。怎能损我秋毫。诸葛亮冒暑渡泸。何尝夺我寸土。近日闻得汉家天下。归于魏晋。刘石姚李。各帝一方。喒家想西夷北狄。并立爲王。偏我南邦。不能进取晋家尺寸。方怀觊觎之心。近有杜弢。起兵沔阳。欲图大业。前日差手下副将王贡。到喒这裏进献。要喒并驱入掠。乘此机会。出去骚扰一番。掳些金帛子女囘来。洒乐一洒乐。却不是好。不免叫小番们出来分付一番。一齐杀将过去。小番那裏。〔衆上打手介〕小番。昨日中朝王贡。约喒打草。喒这裏趁此温和天气。一齐杀入境去。
【前腔】〔合〕擂鼓摇旗。弓刀要整齐。长驱深入。莫敎退后迟。莫敎退后迟。〔下丑扮王贡领衆上〕
【前腔】晋鹿奔驰。争雄定霸时。〔合〕扬威荆沔。管敎社稷移。管敎社稷移。
自家王贡是也。奉俺主帅之命。出约峒蛮。同寇荆湘。裏应外合。杀向江东。南面称孤。继晋大统。争奈陶侃这厮足智多谋。十分骁勇。连战失利。如何是好。暂且顿军。俟蛮兵到来。夹攻便了。〔合前下〕
【降黄龙】〔生〕玉节金貂膺重任。移棨戟莅荆门。赫赫龙骧。眈眈虎视。不负持麾出鎭。
昨夜旄头耀斗魁。今朝上将诘戎师。臂挽彫弓神落雁。腰横宝剑勇诛螭。三千罴虎如云拥。百队旌旗掣电随。试看纍囚争献馘。遐方讋服贺唐虞。可怪杜弢这厮荒林鬼燐。野薮孼狐。逞螳臂以当车。不知自量。奋蛙足而跳树。轻贾狂凶。犯顺抗旌。不轨犯法。虽然勾引蛮兵。大举入寇。吾想此辈鼠窃狗偸。岂有深谋远计。连日被我战败。力屈计穷。坚壁不出。今日先统大兵。击退蛮贼。杜弢那厮不战自擒矣。叫大小三军。快拔营前去。
【玉芙蓉】〔生〕双熊节斧陈。五马輶轩盛。看舒猿服虎。勇冠三军。堂堂正变高八阵。慴慴蛮俘效七擒。〔合〕威风凛。神惊鬼惊。看顷刻间盪平妖寇繫长缨。
【前腔】〔衆〕前军钲鼓鸣。后队弓刀整。喜风驱席卷。万灶云屯。翩翩映日扬六纛。烈烈轰雷壮五兵。〔合前遇蛮兵杀三阵退介〕
【前腔】〔生衆〕挥戈瘴雨晴。仗剑蛮烟淨。看槃瓠匿迹。魍魉潜形。铭镌铜柱功追汉。溪逐桃花忆避秦。〔合前又遇杜弢王贡混杀绑住介〕
【前腔】〔生衆〕天兵压境临。小丑空巢穽。幸身膏齐斧。俘献王庭。深悔那扬鬐鼓鬣游红釜。斩木褰旗聚绿林。〔合前〕
〔生〕远提一旅振皇灵。
江汉羣氛屈指淸。
狐鼠尽从林落窜。
人民帖席庆安宁。

[book_title]第二十一齣~第三十齣
第二十一齣　广州运甓
【破齐阵引】〔生上〕百越风淸鱼袋。五羊日暖流苏。玉篆苔封。金汤燧息。且喜黎民安堵。谗逢巷伯同飘梗。景换羲和类掷梭。头颅暗裏皤。
〔古风〕久知老将至。不谓便见侵。今年宜未衰。稍已来相寻。齿疎髮就种。奔走力不任。嗟此可奈何。能无伤我心。年光如弄丸。荏苒扶桑沉。所以古贤圣。皇皇习勩勤。文王歌日昃。大禹惜寸阴。鸡鸣起爲善。虞舜有馀馨。哲人俱已往。芳名留至今。人生非孔颜。片晷当若金。逸豫灭厥德。晏安堕荒淫。纡朱食君禄。何当旷官箴。鞍马日以远。髀肉消还生。愿言苦筋骨。千载俟知音。下官自平杜弢。杀退溪蛮。荷蒙圣恩。除授江陵都督。官封东鄕郡侯。争奈功高见忌。勳大蒙谗。钱凤兴百计之诬。王敦加三褫之辱。亲往陈辩。竟被拘留。左迁我爲广州刺史。下车之日。王机猖獗。张昌狰■〈犭寗〉。且喜迩来俱就扑灭。海氛由是不扬。部民因而帖席。只是国难未平。关河迢递。家鄕在念。摈弃堪嗟。怎能勾得还朝的日子。吾闻古之贤将。超距军中。今世钜卿。起舞夜半。是皆以怠惰荒宁爲惧。勤励不息自强。下官方欲戮力中原。削平僭乱。倘此一躯孱骨。过于优逸。躭娱日久。仓卒奚堪。今喜衙斋偶有空閒百甓。儘可劳形。不免把他日则运之于中庭。夜则运之于内室。率以爲常。亦足自惕。〔运甓介〕
【风云会四朝元】我军威宣播。风云叱吒呼。叹捷书飞奏。贝锦谗贾。功绩成间阻。谩交南远窜。谩交南远窜。教我绿鬓颜暌。黄耳音疎。目断君门。心悬国步。空把年华负。嗏。我展转自踌躇。思患防危。肯把形骸惰。我把那甓呵。朝搬戺外铺。夜运归堂户。勤渠历碌。朝朝暮暮。肯敎虚度。肯敎虚度。
【前腔】鬚眉非故。容颜不似初。奈崦嵫渐近。桑景将徂。对镜添愁苦。把韶光暗数。把韶光暗数。便逐电追星。弃杖挥戈。披铠攀鞍。弯弧负弩。时短成何补。嗏。日望赐环符。引领长安。不见君心悟。朝端豺虎多。边圉枭鸱伙。把我身羁瀚海。凄凄楚楚。空筹帷幙。空筹帷幙。
【前腔】轻舒猿臂。阶前运甓瓿。怕甂瓯隄坏。瓮甃防颇。衰頽怎与扶。念王事靡盬。念王事靡盬。便做道幷日勤劳。怎能勾顷刻支吾。虽说是选事非臣。却不道职归分土。因此上我把刀头数。嗏。何日得载膺符。北讨南征。取次把英声贾。扬威杀贼奴。奋勇擒骄虏。其间就裏。轰轰烈烈。光昭竹素。光昭竹素。
【前腔】豺狼当路。含沙沫吐乌。爲功高见妬。勳重罹侮。播弃炎荒土。恨奸雄跋扈。恨奸雄跋扈。莫不是要拥鎭要君。向阙称戈。贼害忠良。恣行狂蛊。故把我相摧挫。嗏。造罪怎遮糊。便做道天网能逃。怎免得神诃怒。贻羞万载馀。恶名九州布。我热心冷眼。昏昏闷闷。把伊瞧破。把伊瞧破。
白日每不归。
靑阳时暮矣。
皇皇我何求。
运甓衙斋裏。
第二十二齣　太眞绝裾
【十二时】〔小生上〕生死见交情。总是个人生义分。贤主遭凶。忠魂幽愤。腑肺忧萦。欲叩天扃。快惬九京齎恨。
英雄无故遭残灭。一腔寃抑和谁说。须将疏奏达天庭。要把忠良雠恨雪。下官温峤是也。前在三河。致身刘帅。厕居幕下。猥蒙特达之知。奉使江南。复辱延誉之雅。以故下官得拜官散骑。列爵东朝。提携之德旣殷。感激之心倍切。近闻他世子刘羣。爲段末柸所得。末柸欲袭匹磾劫世子。请太尉内应。蜡书远达。逻骑缉擒。遂使胡将激怒。太尉寃死。吾想刘公受任朔方。乃心帝室。胜吉甫之薄伐。类李牧之备边。那段匹磾虽怀匡济之心。不过羌胡之种。纵使中原戮力。何当督将擅诛。下官与刘公谊忝幕僚。分属臣主。忍闻异变。坐视不言。使公饮恨重泉。有负知己。存亡易心。焉用彼相。曾闻智伯以索地见诛。豫让尙且不忘国士之报。彭越以谋逆被醢。栾布犹有哭泣收葬之忠。况我越石死于忠义。自古道。一死一生。乃见交情。不免向灯下草就表章。前往建康。奏达天听便了。〔灯下草表介〕
【锦缠道】忆当年荷深知幸攀辕致身。使褐士步靑云。闻讣伤情。他姦谋赚害贞臣。那些个蒙灰漆。毁形容。见识友朋。早难道献督亢效武荆卿。封疏达王庭。辨白那故人的孤忠耿耿。怒髮裂眦睛。搦寸管敷敶难尽。听牀头萧竦响靑萍。
【前腔】我想那刘越石呵。他本待要奋雄威把胡尘扫淸。数载鎭长城。到如今。使朔河桴鼓稀鸣。甫能勾承侯建。列台阶。竹帛嶙峋。又谁知泼无徒将元胤留扃。骨肉苦飘零。那段末柸呵。勒他把书儿请兴兵内应。机泄事无成。那段匹磾呵。顿敎他心中发忿。霎时间把牢笼计定恣狂狺。
【前腔】痛忠魂遇强梁无辜雉经。血化碧入幽冥。那黄鬚奴呵。便戮力王朝。怎许把督帅嚣凌。如今去排丹阙。伏靑蒲。控明紫宸。拚一个仗吴钩剚刃仇膺。激得我性如焚。则这热腔儿要把贤侯报称。相逢倍眼睁。肯顾那事机利钝。却不道飞扬侠骨烈名馨。
【前腔】听残更漏声沉星稀斗横。喔喔晓鸡鸣。忙治缑装。抱封章早达王京。休得要惊慈寝。漏风声。致他倚门。若得那寃哀雪早办归程。褒卹贲贞珉。将他一灵儿把恩纶遥赠。芳名万载芬。方显得旧僚忠荩。怎做得括囊无咎负知音。
天色渐明。草表已完。不免收拾行李。往建康去罢。
【十二时】〔老旦〕晨起扣书扃。问何事终宵不寝。你官守虽膺。言责未任。且藏器需时闭口安身。休得晓晓招衅。
〔生〕母亲。孩儿拜揖。〔老旦〕咳。国乱须韬晦。时危要识几。容容多后福。谔谔虑生非。旷俎应遭诟。侵庖必受讥。问儿因甚事。终夜独欷歔。老身崔氏。我的孩儿。自你父亲死后。我苦守到今。闻以善养。不闻禄养。如今虽蒙刘公荐剡。薄沾寸禄。无甚烦难职守。母子儘足相依。你夜来通宵不寐。喃喃自语。不知却爲何来。必定有个缘故。〔小生〕吿覆母亲知道。那刘太尉识孩儿于稠人之中。拔之寮寀之上。咨以笺表。延誉江南。今日之官。皆其所赐。昨日闻报。说他世子刘羣。爲段末柸所得。那末柸意图反噬。强世子出书。请太尉内应。却被逻卒所获。献之匹磾。太尉不知。被他赚去。逼令自缢。这一腔热血。半世忠怀。竟死于鲜卑之手。身亡家破。骨肉乖离。孩儿以此愤愤不平。夜来草就表章。欲诣建康。先行扣阙。爲刘公雪不白之寃。然后往磔贼奴。爲天下大复仇之义。诚恐母亲萦挂。故此不敢奉闻。今蒙垂问。却也瞒不得了。〔老旦〕呀。孩儿差矣。自古道闭口深藏舌。安身处处牢。你官非谏诤。职谢台司。往日虽爲幕宾。今日已居朝列。倘若上表鸣寃。轻犯贼锋。窃恐飞蛾投火。无复完理。还是不去的是。〔小生〕呀。母亲。古人有云。士爲知己者死。女爲悦己者容。若首鼠模稜。负恩不报。汗颜人世者。非夫矣。孩儿一定要去。母亲听禀。
【榴花泣】人生涉世。恩怨要分明。甘断脰。愿刳心。我那刘公呵。谁知倏忽没羌军。旄头夜殒。白日黯成昏。我啣恩抱恨。便齑骸粉骨眸甘瞑。痛枕戈待旦心勤。舞鸡鸣底事劳魂。
孩儿就此拜别母亲。〔老旦〕孩儿。只是不去的是。
【前腔】忠良已死。负屈有谁伸。你怀国士。誓轻生。竟不念孤单老母鬓星星。存心太忍。急主便遗亲。捐身投穽。总无凭须把衷肠审。怕答主恩未学程婴。弃母慈先类王陵。
〔小生〕母亲。
【渔家灯】思量起故主恩情。不由人不怒髮冲缨。段末柸。你便做道一点忠丹。怎坏我万里长城。我眞心要把葵忱罄。怎顾得萱闱衰冷。〔合〕慈亲不必泪零。能报德方成孝名。
【前腔】今日裏拜别登程。须有日仗剑归庭。〔老旦〕我儿不要去好。〔小生〕母亲。又何须聒噪丁宁。这忠肠转石难更。儿今巳定趋朝兴。便刎下头来也断然不允。〔合前老旦扯衣截裾介小生〕
【尾声】臣忠子孝难兼尽。从今号肺石排阍。顾不得绝裾人嘲温太眞。
玄象中台折。
皇家上将薨。
一封陈玉阙。
三寸对金城。
第二十三齣　折翼著梦
【卜算子】〔生上〕一枕熟黄粱。插翅排天阙。飞过八门遭盾辞。左脇嗟翀折。
〔如梦令〕长夜黑甜安枕。梦入华胥神境。觉后不胜情。恍惚吉凶难定。毕竟。毕竟。■〈人上丙下〉卜方知眞信。下官因连日羽书络绎。宵旦无眠。昨偶小閒。暂成熟寐。梦生八翼飞而上天。见天门九重。而登其八。惟一门不得入。阍者以杖击吾坠下。折吾左翼。觉来脇下犹觉微疼。未审主何凶吉。吾想觉有八徵。梦有六候。一曰正梦。二曰噩梦。三曰思梦。四曰寤梦。五曰喜梦。六曰惧梦。故恭嘿武丁。旁求版筑。开周西伯。后载屠佣。孔子梦见姬公。只爲志存变鲁。庄周梦成蝴蝶。皆因性乐逍遥。叫当直的。〔末〕有。〔生〕外边有详梦的。唤一个进来。〔末〕嗄。〔生〕正是梦裏常言梦。如今觉后知。不知今是梦。更有觉来时。〔并下〕
【水底鱼儿】〔丑上〕卜卦排星。观梅幷演禽。书符解梦。啓口妙如神。
自家乃柳神仙是也。家居闹市。伎习杂流。三寸舌练就脱空。一张嘴打成骗局。排八字那晓得运度星辰。顚课钱谁知这休囚旺废。书符呪也不惯禹步神罡。说禳解便派他猪羊退祟。遇富贵就奉承个恭喜恭喜。见寒酸便抹■〈扌杀〉他不济不济。昨日街上有人盘我。我就信口诳他几句。说起卦伏羲文王是我家师。问禳梦黄帝周公是我前辈。鬼谷子这是我学卜的同窗。张道陵是我作法的徒弟。眞本事并无半分。靠天地哄过一世。今日早间坐到这个时候。并无一个主顾。与我发市。正是阎罗王做生意。鬼也没得上门哩。〔末〕方辞亚父营。来到君平宅。柳先生在家么。〔丑〕那个。〔末〕是我。〔相见诨介〕我是太爷那裏唤你圆梦。〔丑又诨介〕长官。不知爷有何梦。先请教一声。〔末〕我那裏知道。你到那裏自有分晓。〔丑〕不是。大凡事体。问个明白。方好对答。答应官府。可是当耍的。〔末〕梦寐之事。甚是渺茫。你到那裏。只奉承他几句便了。〔丑〕岂有此理。大抵人之梦寐通乎天地。达乎物类。凭乎喜怒。应乎节气。故饥则梦取。饱则梦与。虚则梦飞。实则梦溺。阴盛梦水。阳盛梦火。枕带而寝则梦蛇。飞鸟衔髮则梦举。将阴梦火。将疾梦食。梦棺得官。梦粪得才。梦飮酒者旦而有忧。梦歌舞者旦而哭泣。齐桓公梦见二竖。我就说他病入膏肓。孔夫子梦奠两楹。我就断他身登鬼录。丁固梦松生腹上。我许他十八岁爲公。王濬梦多益一刀。我断他必益州刺史。是以黄帝著占梦之经。周公有解梦之集。熟明此理。祸福无差。〔末〕柳先生。你方纔说这许多。我且问你。许多高寿。得见这些古人。〔丑〕呀长官。这是他梦裏来央我圆。我就梦裏与他圆去的。正是梦裏行人事。觉来思梦前。梦情参不透。故把梦来圆。〔末〕不要閒讲。快同去罢。〔下生上〕
【卜算子】宵梦恐非宜。展转怀萦虑。宣召史人来解疑。祸福无犹豫。
〔末〕禀爷。详梦人唤到了。〔生〕着他进来。〔丑〕详梦人磕爷头。〔生〕起来。我且问你。本州夜来梦身生八翼。飞而上天。见天门有九。飞过其八。惟一门不得入。被阍人以杖击吾坠下。折吾左翼。觉来脇下犹疼。未审主何凶吉。你可仔细推来。〔丑走思介〕老爷贺喜。〔生〕怎么。〔丑〕老爷听禀。
【啄木儿】良宵静。梦寐生。幻状还从天巧定。报恩台贵兆奇徵。岂同他怪异劳形。老爷。你向云端鼓翼把天门近。世间有几个州和郡。管取金印纍纍跨八城。
〔生〕还是怎么样解呢。〔丑〕嗄。老爷。天有九门。地有九郡。身生八翼。这是际会风云之兆。飞过八门。定主历鎭八州。一门未入。只这一州未归掌握。杖击折翼。这是美中不足。明明报老爷止可作折臂三公。若过此一门。则贵不可言矣。〔生〕怕到不得此地。〔丑〕这个小人怎敢谬解。他日应来。自有分晓。〔生〕叫左右。分付库上把五钱银子赏他。〔丑〕谢老爷。〔下生〕
【前腔】豺狼横。狐鼠纷。奈食寡兵微虑欹倾。倘果得折翼三公。也图他靑史标名。我从今须识人由命。输忠竭力把臣箴谨。只怕倾厦难将一木撑。
〔生〕世传梦凶偏得吉。
神物戏人良有旨。
〔末〕旣寤茫然失所遭。
人境晦明秋色裏。
第二十四齣　手板击凤
【西地锦】〔小生上〕尀耐奸雄跋扈。僞将心事抛他。谬爲恭敬权趋附。待时入室操戈。
流落荆扬数载馀。满怀忠谠向谁舒。谩随从事穿铃阁。几向奸雄效密机。匿怨足恭非本意。投明弃暗直徯时。今朝幸脱絛笼去。会看云阳树隼旟。下官温峤是也。前蒙刘越石延誉江南。今承王处仲收归湘汉。效陈平之祕计。进亚夫之忠谋。以我僞心。取彼眞悦。只是他权倾南国。势压中朝。因朝廷处之外藩。蓄邪谋阴图不轨。况兼钱凤那厮。妖狐九尾。毒虺两头。託心腹以容奸。时下井中之石。鼓齿牙而害善。常操室内之戈。虑含沐猴之砂。强营狡兔之窟。遂假意与他结纳。谬加赞扬。说他精神满腹。凤闻深喜。以此他两个俱落我之彀中。近日因丹阳尹阙。下官谓京尹咽喉之地。公宜自选。那钱凤就极口相荐。我故假意推辞。敦复不允。只是一件。此身在近。可以日夕侦探。惑乱其心。倘今远去。能保处仲之眷顾不衰。世仪之讚言不发。今日之与我者。不因而夺我乎。蒙他治酒相饯。少间席上。不免再做个缱绻之情。使彼终不我疑。以保万全。却不是好。正是情知不是伴。事急且相随。〔下末上〕昨夜银河转斗杓。今朝东阁賸相邀。阳关三曡歌骊曲。别泪千行滴雀桡。鸿雁那堪愁裏去。云山况是望中遥。此行后会知何日。颛待春光寄柳条。自家王都督府中院子是也。今日俺老爷与温爷饯行。你看筵陈兔首。帘捲虾鬚。金狮口内喷烟。阖室祥光纷缭绕。宝鸭头中飘篆。满堂瑞蔼散氤氲。水晶盘盛的是炰凤烹龙。画几殽馨兰麝。鹦鹉杯倾的是鹅黄鸭绿。玉壶酒滴珍珠。几般杂剧戏傞俄。一派笙歌声嘹喨。高谈霏玉屑。喃喃执手话临岐。上座集金貂。济济开襟嗟去马。正是乐莫乐兮心相知。悲莫悲兮远别离。道犹未了。老爷早到。
【疎影】〔淨〕马蹄笃速。备离筵供张。少展心曲。〔丑〕数载交欢。一朝远别。愁怀耿耿堪掬。都督大人。钱凤见。〔淨〕世仪少礼。太眞可曾到么。〔丑〕想卽刻就到了。〔小生〕樗材幸沐推京兆。怅来会几时重卜。〔报介见介合〕记取今日华堂。痛把银尊相逐。
〔淨〕太眞。握手出都门。驾言适京邑。〔小生〕岂不怀故知。惆怅关河隔。〔丑〕丽日坐高楼。淸觞讌华室。〔淨〕流光倏忽过。后会杳难卽。〔小生〕念结路方遥。岁阴野无色。〔丑〕单车君就道。隻影我还泣。〔合〕把酒一相酬。泪落满衣溼。〔淨〕太眞。几载相知。有同胶漆。一朝轻别。顿类参商。徒以丹阳近辅。藉公保障。故不容不割肺腑厚谊。以副心膂重託。幸坚北固之防。毋使我有东顾之虑。万万。〔小生〕温峤一介草茅。远投麾下。重蒙明公俯加翦拂。譬之曲木见採于班门。溲渤备收于药笼。诚不世之奇遭。三生之罕遘。今日复蒙不次委以重任。温峤敢不务竭袜线之才。第恐有辜锁钥之寄。只是一件。远离幕属。杳隔音徽。不无暌别之哀。有触拊心之痛耳。所喜世仪英英伟识。落落襟怀。遇事多机。不怕盘根错节。临谋足智。可称闳览博闻。信幕府之元僚。台台之羽翼。臭味相投。差足少慰耳。〔丑〕呀太眞兄。以栋梁之材。抱干城之略。今日此举。不过鼓屠刀于小试。定当奏鸿业于方来。许久倚参戎。昔时承提诲。今日分袂。忽忽若有所失。足下反加浮誉。使凤益增愧赧。〔淨〕叫左右。快将酒来。〔淨敬酒介〕
【画眉序】春光展新绿。玳瑁筵开对晴旭。唱阳关三曡。酒倾金谷味相投臭并芝兰。心毋遐音悭金玉。〔合〕这囘执手相分去。何日旧欢重续。
【前腔】〔丑〕小弟借花献佛。也敬温兄一杯。擎杯献■〈酉灵〉醁。看杨柳依依拂华屋。怅别离无限。情随舻舳。荡心旌转类飞蓬。啼泪血汪同流烛。〔合前〕
【前腔】〔小生〕都督。我频年受膏沐。今日分辞往丹渎。惧才疎力薄。有孤覆育。历征尘身去江南。念恩波心悬汉北。〔合前〕
【前腔】世仪。寅恭义深笃。倚玉蒹葭散香馥。感曹丘延誉。情深骨肉。从今去泣别离亭。须有日恩酬推毂。
〔合前淨〕太眞。可怜今夜别。动是隔年期。须开怀畅饮。以罄生平之欢。或猜谜行令。伐鼓投壶。忘分谑呼。以永今夕。〔小生〕都督。我等斯文相聚。何必效俗角胜。当如金谷故事。刻烛赋诗。违者依律奉罚何如。〔淨〕这个到好。〔丑〕温兄。何谓金谷故事。〔小生〕三十六巨觥。七十二小杯。这爲金谷故事。〔丑〕阿呀呀。喫这许多。〔淨〕这等以何爲题。〔小生〕但凭大人。〔淨〕今日虽是春明。适来却有寒意。就把分别爲题。寒字爲韵。各占一绝何如。〔小生丑〕谨遵台命。〔淨〕太眞先起。〔小生〕不敢。还是大人。〔淨〕这等占了。〔吟介〕莫道湘江离别难。舟船明日望长安。金尊漫飮留君醉。春夜风来体觉寒。〔丑〕妙妙妙。奉敬一杯。如今该太眞了。〔小生〕适纔都督之诗。淸新俊逸。可方庾鲍。温峤何敢续貂。〔淨〕七步之才。说那裏话。〔小生〕弄斧班门。望勿嘲笑。〔吟介〕幕中留飮任情欢。银烛金炉夜不寒。爲问别馀何日会。靑山明月梦中看。〔淨〕好好。〔丑〕靑山明月梦中看。把会期说远了。罚罚罚。罚一大觥。〔敬介小生〕如今轮到足下了。〔丑〕有。〔作吟介小生〕烛痕将尽。迟则奉罚了也。〔丑又吟介小生〕烛期已过。快取大觥过来。〔丑〕不要。有了。〔小生〕喫了再吟。〔丑〕哎。吟了受罚。〔淨〕且待他吟看。〔丑〕渭城朝雨浥轻尘。〔小生〕呀。走了韵了。〔丑〕偏有你吟的是。爲何我吟的便说走了韵。〔又吟介〕客舍靑靑柳色新。劝君更尽一杯酒。西出阳关无故人。〔淨〕不惟不是韵。又是旧诗。斟酒送钱老爹。这酒还要太眞监完。〔丑做喫几大杯不能飮介〕太眞。小弟其实喫不得了。〔小生打板丑怒介小生〕钱凤。汝是何人。温太眞行酒。而敢不飮乎。〔丑怒〕温峤。你纔得进步。辄敢无礼。我在都督门下。出入数年。不过呼我老钱。称我世仪。你与我不过班行寮寀。奈何直呼以名。可恶可恶。我断然不喫这酒。〔小生〕你敢不喫。〔丑〕我不喫便怎么。〔小生佯怒以手板击凤帻落地丑怒欲殴介淨〕今日之飮。本图欢会。使酒駡坐。岂欲作当今之灌夫耶。世仪。敢是酒多了。叫左右。先送钱老爹囘去罢。正是酒逢知己千锺少。话不投机半句多。〔丑先下小生谢罪介〕
【滴溜子】谩说道官京尹宠邻甸服。细追思此去岂吾意欲。怕谗口将人汚恧。可惜当筵笑语喧。翻做临岐哭。愿洞鉴微忱。休敎被螫毒。
夜深酒殢。就此吿辞。今夜灯前醉浊醪。明朝江上舞轻桡。〔淨〕愿祈努力收三辅。莫待秋霜染鬓毛。〔别介淨〕叫左右。收了筵席罢。〔小生复入淨〕太眞有何见教。复转来了。〔小生〕大人。温峤此行。未审何时复觐台光。眷恋徘徊。足不能前。故复排闼一晤耳。〔哭介〕
【鲍老催】我泪珠乱扑。侯门一出难再复。乘风彩鷁相迸促。别龙光。离熊帏。辞鸾屋。何如返诏还初服。周旋院宇相徵逐。不负了恩情郁。
〔淨〕太眞。昔汉高委萧何以关中。光武託寇恂以河内。我因丹阳重地。故以相烦。非故远君也。万勿效儿女子悲啼。凡事好生留意。〔小生〕义不能辞。小生只得隐忍吿别了。〔下淨笑介〕吾日夜欲图大举。虑丹阳阻塞咽喉。缓急不便。每每怀忧。今观温峤依依复入。不忍言别。自是多情。宁肯负我。从今可高枕无虞。吾好快活。好快活。〔小生又上淨〕呀。太眞。爲何又来。〔小生〕峤思都督左右。密谋忠吿。无一可人。况踽踽独行。峤身荣辱未卜。奈何以眼前一命之荣。而负知己数载之遇。愿祈改命。泥辙都门。实峤万幸。〔淨〕哎太眞。还是去的是。你的忠心。吾已倍感。倘虑远违。不久我再作处分。大丈夫意气相期。岂肯以远近爲念。纵足下去我断不以离我而生疎逖之嫌。万勿见讶。〔淨亦泪介〕
【双声子】行还复。行还复。足见你怀忠吿。眉频蹙。眉频蹙。好敎我添踯躅。两意笃。两意笃。人如玉。人如玉。你趦趄进退。搅人肠腹。
【尾声】〔合〕徘徊马首辞轩纛。盼踪迹天南地北。望把音书勤寄嘱。
长江路永何极。
明日孤舟解维。
鸟向平芜远近。
人随流水东西。
第二十五齣　纫衣被贼
【淸江引】〔丑上〕今朝赌钱多蹭蹬。输尽无投奔。妻子苦埋寃。肚饿身寒冷。算将来去摸丢儿再翻本。
自家张游花是也。说酒宕眼笑眉花。逢赌场欢天喜地。赢来时呼么喝六。闹裏夺尊。输来时跌脚槌胸。呀声歎气。大碗酒。大块肉。遇见便倒。不顾老婆典了布裩。或掷色。或扯牌。撞着就鑽。那管身上脱了破絮。赌十场九遭说赢。到头来一文不聚。今朝塌脚连盆。足足掷了十七八个猪窝。不住把我输断脊筋。还去寻那下场头的活计。自家有个结义兄弟李偸儿。住在前村。连日因赌兴太高。不得工夫看他。今日输得极了。不免到他处商个计策。寻些活路。再作道理。〔行介〕兄弟在家么。
【前腔】〔小丑〕算来做贼眞末等。贫困须含忍。若还做出来。官法难逃遁。我如今入空门改前非求个身安稳。
我乃李偸儿的便是。从小身子轻鬆。更且乖巧伶俐。日裏寻探根踪。夜间就便行事。一根铁尺是条护身龙。一把铁撬是个摇钱树。凭他铜牆铁壁。掘开如润破纸窗。任渠大屋高楼。跑上如飞履平地。撇白翦绺。当做顽皮。走脊飞簷。视同儿戏。纵然他巧匿深藏。进门去取之若寄。如今及早囘头。儘可过那半世。若然不识机关。犯出来定要刺臂。南无阿弥陀佛。南无阿弥陀佛。〔又叫介小丑〕是那个。〔丑〕兄弟。是我。〔小丑〕阿呀。阿哥从那裏来。〔丑〕特来看你。〔小丑〕阿哥。多时不见。一向起居如何。〔丑〕兄弟。不要说起。特来求救于孙将军。〔小丑〕爲何。〔丑〕兄弟。俗谚说个。钱会说话。米会摆铎。若无两样。便做一丢。今日非别。只爲赌钱输极了。特来投你。要寻些买卖翻本。〔小丑〕阿呀。阿弥陀佛。我一向看经念佛。这桩道路。久不做了。〔丑〕兄弟。人来求主。鸟来投林。平昔结交弟兄。只爲要急难相救。怎么就见外我。〔小丑〕阿哥。非我作难。自古道瓦罐不离井上破。如今天幸不做出来。粗移挪盖。过得日子便罢休。这遭一定不成了。〔丑〕兄弟。没奈何搭救一搭救。〔作跪杀鸡介小丑〕你旣一向不到舍下。况今又苦苦相求。怎么是好。罢罢罢。南无观世音菩萨。我李偸儿好歹只做这一次儿。下次若再做。天诛地灭。手上生个大疔疮。〔丑〕兄弟。是便是这等说。我和你还到那裏去。〔小丑〕阿哥。我前日各村抄化斋粮。我见那陶刺史家住得十分幽僻。那老爷不在家裏。只有一个家人。又随了公子出去。那奶奶一个在家。况兼前后无邻。门户浅薄。我一向有他的心。不曾动手。同你一去如何。〔丑〕好个念佛的人哩。只是他家穷。不好。〔小丑〕啐。这样不在行的。常言道官久自富。穷做穷。得的东西还勾我和你受用。倘若寻了一个硬挣主顾。弄出来怎么好。〔丑〕如此我和你就去。〔下旦〕
【忆秦娥】夫遭逐。敎人昼夜萦心曲。萦心曲。夜长无寐。且缝寒服。
〔古诗〕秋夜长。殊未央。月白露冷澄淸光。层城绮阁遥相望。川无梁。北风受节南雁翔。崇兰委质时菊芳。鸣环曳履出长廊。爲君秋夜擣衣裳。纤罗对凤凰。丹绮双鸳鸯。调砧乱杵思自伤。征夫万里在他鄕。鹤关音信断。龙门道路长君自天一方。寒衣徒自香。奴家李氏。自从丈夫一去。鸾孤凤隻。雁杳鱼沉。闻得他两平广贼。累立战功。奈王都督每怀妬忌之心。不无暗伤之计。我朝夕在念。意欲差陶旺到任所一探消息。怎奈关河迢递。兵燹断途。好生纳闷。前日着孩儿同陶旺往建康打探。不知怎么还不见囘。正是和针呑却线。繫人肠肚刺人心。如此夜静无眠。不免把冬衣整顿一番。少待路通。着人寄去则个。
【二郞神】郞别后。叹分飞把双蛾频皱。看弹指韶光如箭骤。天涯游子。何年得覩鸣驺。爲甚么音书徒落后。好敎我泪沾红袖。〔合〕空僝僽。总梦裏相逢。觉后添愁。
【前腔】淸秋。蛩吟壁窦鸿鸣宵候。孤寂孱骸多病疚。缝衣寒夜。凭谁寄与他收。相公。你指望成名列五侯。翻冷落求凰箜奏。〔合前〕
【转林莺】征衣午夜亲翦就。几番慢阁幷州。怕身裁难定肥和瘦。把针儿和线频抽。我沉吟良久。何日裏方同聚首。〔合〕思悠悠。情牵两地。离恨倩谁收。
【前腔】停针试把香爇兽。更挑残一点灯篝。你几年抛闪情偏逗。看天河遥隔牵牛。遥传钟漏。将钱卜归期近否。
〔合前〕寒衣已完。夜复过半。不免收拾进去睡罢。正是秋霜欲下手先知。灯底裁缝翦刀冷。〔下丑小丑同上偸介旦上惊介〕阿呀。怎么好。怎么好。门都大开。昨夜做的衣服。放在桌上。与一应家伙。通被贼偸去了。天那。〔哭介〕
【琥珀猫儿坠】才郞去后。家计已如鸠。怎奈穿窬复肆偸。空劳缝製御寒裘。〔合〕啾啾。眞个是雨遭屋漏。风打船头。
【前腔】孩儿南去。望断倚闾眸。绝塞音书尙未收。先落得甑破瓶空无一留。〔合前〕
【尾声】凄其胠箧空搔首。这情怀和谁分剖。那些个偕老齐眉叶好逑。
正是
几年游子隔天涯。
况复穿窬罄室家。
红颜妇人多薄命。
莫怨东风空自嗟。
第二十六齣　移鎭石头
【锁柳烟】〔淨上〕细柳移营。石头迁鎭。丹阙紫宸相近。早晚密窥机衅。暗裏藏阄。要把山河重整。
独跨荆湘拥重权。十年不调兴萧然。黄旗直指凭周阙。靑雀东飞出汉川。鳞甲未成君莫笑。头颅渐变我心寒。会看身薄云霄上。四海讴歌玉帛传。自家王敦。因想旧日家世靑齐。任且狃于三窟。鎭居荆楚。权复拥于一方。揽朝廷威福之枢。专各鎭征讨之柄。当时颇颇自谓据着要津。以故见者人人股慄。争奈疎因地远。宠以间移。北望长沙。谯丞有犬牙之制。南瞻吴会。刘刁爲心腹之忧。进退棘心。举动掣肘。尀耐尀耐。屡屡欲相机乘衅。碍祖士雅在豫章。所以不敢轻动。如今他已物故。以下不足爲忧。只是一件。朝廷近日把戴渊都督荆豫。刘隗都督靑徐。虽以讨贼爲名。实则与我犄角。况河南一带。吾取之荆棘之中。彼厝之袵席之上。情理委实难容。我如今上疏建康。罪状刁协。张皇六师。廓淸城社。若朝廷顺我。我原退守藩封。若道半句不从。我便危及宗社。只是一件。陶士行因我褫其侯爵。劣转广州。未免有忿恚之心。必将兴释憾之举。前已差魏又领着一彪人马。危困长沙。使司马丞仓皇不能自顾。陶士行沮绝未得远来。此亦制越一奇也。叫那左右传下号令。分付大小三军。一齐班师到建康去。〔衆〕得令。
【惜奴娇】威控蛮荆。拔营东去。远指石头城。旌旗颺江上晚峯相映。看微风吹送征■〈舟周〉。双双如画。途中美景。波心。看衔尾舳舻形。好似雁字列云成阵。
【鬭宝蟾】迟明。画鷁纵横。便投鞭江底。儘成沟塍。更蛟龙潜迹。浪滚无影。得意虎贲皆勇猛。熊旅尽英明。细沉吟。管取六师齐渡。功多得胜。
【锦衣香】彩纛翻银。戈炳铁胄明。彫弓劲。远离江陵。湘流将尽。艨艟齐薄武昌城。又见那矶头采石触目堪惊。望锺山将近。扢挣挣一腔怒迸。顾不得羸藩角有亏德盛。顺流鼓檝。齐驱迭进。
【浆水令】忒楞楞牙樯画艇。朴咚咚羯鼓兵钲。今宵已到秣陵城。看朝廷九庙震惊。休顾惜臣寮分。还须要把朝纲整。忠和佞。忠和佞。别陈天听。除君侧。除君侧。不枉东征。
【尾声】翦刁刘心欢庆。旁揽太阿国柄。从此威权远近钦。
【滴溜子】〔外率百官上〕辞丹阙。辞丹阙纔离凤城。投帅阃。投帅阃急传龙悃。则说道程途劳顿。特颁上相麻将忠怀赠。复勑羣臣稽首虔哀请。
此间已是石头城了。列位大人请。〔衆〕还是司徒先请。〔进见介门报〕朝命下。〔淨跪介〕圣旨已到。跪听宣读。诏曰。朕以寡昧。幸列藩屛。遭家不靖。缪膺大统。尔都督王敦。周旋行阵。扈从龙飞。著有勤劳。受符出鎭。顷念朝端弗靖。城社凭依。复矢精忠。统兵入衞。使禁地肃淸。朕心嘉悦。是用进尔爲大丞相都督中外诸军录尙书事。仍命尔司徒导及百官以下远迎郊次。慰劳三军。昭朕至意。谢恩。〔淨〕万岁万岁万万岁。将圣旨请在一边。〔衆见介〕列位皆公卿领袖。文武班头。看坐。〔衆〕丞相在上。不敢坐。〔淨〕说那裏话。还是坐了好讲。兄弟。我因刁刘窃柄。浊乱朝廷。提兵远来。未免惊驾。不识此举中外以爲何如。〔外不应戴应〕丞相此举。见形者谓之造逆。体谅者谓之公忠。〔淨笑介〕好个体谅者谓之公忠。卿可谓能言舌战。兄弟。我明日合该面谒圣上。陛辞而去纔是。但吾拥兵在此。恐起猜疑。且吾自爲计。亦防他衅。我明日不得入朝了。你与我好生转达。但戴周二公并负重名。暂留辕门。还有话讲。其馀都请囘罢。〔衆〕嗄。小官等就此吿别。〔淨〕兄弟。你还坐一坐去。〔外〕复命要紧。也就别了。〔淨〕请了。
〔衆〕虔奉纶音叩帅庭。
〔淨〕宠膺相命冠朝绅。
〔外〕今朝手足纔相会。
伯劳飞燕又离分。
第二十七齣　闻叛勤王
【行香子】〔生上〕远塞粗安。邸报喧传。骇狂狙舞槊长安。丹阳筹战。淝水图先。我拥精兵。须会合。靖烽烟。
帝城万里杳征人。梦忆王居泪满襟。岭海城头空有月。交南砦裏别般春。羽书罕接忘兴废。邸报稀闻似太平。见说逆敦倡桀骜。急提孤旅赴神京。下官自平杜弢。被钱凤妬谮。王敦忌功。将我左迁广州。天各一方。地悬万里。经文纬武。虽无鼠雀狐豕之虞。孽子孤臣。却有廊庙江湖之感。昨接邸报。见王敦罪状。刘刁勤兵讨贼。又闻温太眞极陈逆衅。郗道徽还军请讨。吾想他两个。一则久侍幕僚。属以咽喉之任。一则垂情桑梓。荐居台辅之司。然且心忧军国。义绝友朋。况我前遭沮谪。已开并立之仇。兹遇无将。应有勤王之责。不免唤集僚佐。誓戒军旅。往建康走遭则个。叫左右传下号令。分付各营将官听点。〔衆上〕衆将官叩头。〔生〕起去。〔衆〕嗄。〔生〕衆将官。吾闻君父之仇。不共戴天。乱贼之党。力能则讨。故田常谋弑。孔子尙有沐浴之朝。董卓废立。诸侯并兴合从之旅。孔子异国大夫。列侯汉末郡守。旣无讨贼之权。又乏兵车之衞。犹然汲汲皇皇。席不暇暖。今王敦以本朝逆臣。下官又叨军旅重寄。岂可坐视一方。按兵不举。快齐集三军。兼程应援。以尽臣子之情。衆将官俱要听我号令。〔点介〕水军头领彭世。〔外〕有。〔生〕听我分付。
【好事近】你战舰树旌帆。万艘舳舻须选。水犀十万。人人出没深渊。游泳几年。今朝要把勳名建。摇兰桨鼍隐波宫。舞桂檝龙潜海殿。
〔外〕得令。〔生〕马军头领李千。〔末〕有。〔生〕听我分付。
【前腔】廐马久调闲。千骑龙媒须选。滚尘逐电。人人跃水踰山。控驭几年。今朝要把勳名建。披玉勒云锦成羣。饰金韀月光匹练。
〔末〕得令。〔生〕步军头领袭登。〔小丑〕有。〔生〕听我分付。
【前腔】组练倍精严。奋击苍头须选。攻城掠阵。人人贾勇争先。你操练几年。今朝要把勳名建。衽金革虎豹同威。仗刀兵貔貅齐健。
〔小丑〕得令。〔生〕军粮督护殷羡。〔小旦〕有。〔生〕听我分付。
【前腔】军以食爲天。万斛刍粮须輓。木牛流马。先年故事堪传。你度支几年。今朝要把勳名建。士宿饱倍激死绥。马坚肥转加捷战。
〔小旦〕得令。〔生〕号令已齐。明日到大教场中排列。祭吿军牙六纛之神。卽便行师。如有违令者。军法从事。决不尔贷。〔衆〕得令。
【尾声】〔合〕五羊誓戒军容显。明日裏急驾征帆。协力锄姦奏凯旋。
东粤符膺数载馀。
远提虎旅赴京畿。
誓擒奸宄昭王法。
不枉修途缮义师。
第二十八齣　梦日环营
【窣地锦裆】〔淨上〕重扬虎旅薄京营。怎奈时乖病见侵。靑囊祕术总无灵。且坚壁台城候体平。
花正芳时遭雨打。日当昼处被云侵。不如意事常八九。病龙应自沮飞腾。自家官居上相。荣承衮冕之华。统挕军州。势压鼇图之贵。阳名入觐。阴索禅文。借武仲据防求后之馀谋。祖操莽废君篡位之故智。奈何精神耗于计术。心力竭于图维遂致身遭病疚。祟入膏肓。腠理之疾难调。轩岐之业未奏。秦越人空投药剂。薛夜来枉费神鍼。然恐军中侦探。或生懈弛之心。阃外谍闻。致起反戈之变。以此僞云痊可。勉强扶病视师。朝来调度过劳。顿觉身子疲倦。不免少睡片时。多少是好。〔作睡介小生扮晋主微服率衆上〕
【玉胞肚】潜身出幸。绕敦巢周围候巡。觑奸雄坚闭军营。想应他束手成擒。我入朝指日诘戎兵。把逆贼尸膏衅鼓钲。
【前腔】〔衆〕鸾舆跸警。御六飞亲巡叛营。仗皇灵一怒民安。藉臣邻肆伐威■〈忄夌〉。这厮不知分量逆龙鳞。譬似投火飞蛾命必倾。
〔下淨惊起四顾介〕咦。
【窣地锦裆】呻吟病体梦还醒。忽见红日曈曈照满营。莫不是将登日毂兆先徵。且住。只怕大驾亲来觇壁屯。
叫左右。快请钱老爹来。〔丑上〕
【前腔】多年帷幄列簪绅。颛候主帅龙飞我望国勳。他连朝病势渐加增。想是福极灾来悔暂侵。
大丞相。钱凤参见。〔淨〕起来。〔丑〕丞相。朝来病体如何。〔淨〕世仪。病势有增无减。争奈没个好医。昨日分付寻那郭璞问卜。可曾寻得么。〔丑〕已着人去唤了。〔淨〕世仪。还有一件。我方纔身子困顿。假寐片时。梦见赤日环绕军营。莫不是黄鬚鲜卑儿到此。你快与我统领一彪人马趱上。倘或果然是他。要入营中。逼他禅位。这上门买卖。却不好做。〔丑〕领台命。〔下卒〕郭璞唤到了。〔淨〕着他进来。〔外〕大丞相。郭璞参见。〔淨〕景纯少礼。〔外〕丞相。我郭璞困守衡茅。遗荣轩冕。垂帘卖卜。效汉世之君平。拂筴解疑。学楚江之詹尹。身虽溷居廛市。心实远游山林。理乱付之不闻。荣辱等于度外。固不能枕流漱石。友麋鹿而侣鱼鰕。然亦抱瓮灌园。揖淸风而邀明月。明公文高三事。武冠六州。雌伏雄飞。势旣杳隔。江湖廊庙。趣复不同。况郭璞识陋管窥。素未闲于军旅。才疎蠡测。更不熟于祯符。率尔宣召山民。第恐有汚政府。〔淨〕我非爲别事。自从姑熟发兵。身子顿觉微恙。闻景纯善筮。烦布一卦。以决休咎。〔外卜介〕呀。此卦大是不利。易云。师出以律否臧凶。师出无名。事固不成。若依此卦。明公当及早收兵。倘背时起事。祸必不久。〔淨〕唗。你狂口胡言。谤我大事。你旣云善筮。可曾晓得自家的命数么。〔外〕老夫久知命尽今日了。〔淨〕我若不杀你。不准你的数。叫左右。快绑出去斫了。〔绑介外〕咳。处仲处仲。
【北油葫芦】想当初你兄弟相依侍帝庭。专征伐侵国柄。旌旂烈烈气稜稜。把君王威福凭伊逞。官僚进退凭伊命。那裏管忠良的屈不伸。奸佞的夤缘进。这时节太阿倒执无人问。尽道是王马共乾坤。
〔淨〕老贼。我那时节南征北讨。也有许多功业。况兼一门朱紫。并称三窟。那曾见亏负朝廷来。〔外〕
【天下乐】那些个三窟当年拥盛名。伶也么仃。异国飘零。他两个排牆压死捐躯命。你灶炀烟蔽日明。狐凭城恣火薰。每日价煽君权将朝纲紊。
〔淨〕老贼。我何曾紊乱朝纲。只是朝廷也不该疎我疑我。〔外〕咳。那圣天子呵。何曾要疎你疑你。
【那吒令】只爲你跋扈的难摆开。把威权暂分。桀骜的难动摇。把兵符弃鎭。贪婪的难翦除。把荆扬远狥。眼前钉顷刻消。身底坐须臾稳。方保得安宁。
【鹊踏枝】谁道你嗔疎逖弄刀兵。离紫塞犯神京。可怜那王气金陵。霎时间祸起兵争。无辜的把忠良陷阱。痛戴渊和周顗他两个一时倾。
〔淨〕这两个自作孼不可活。你管他怎么。〔外〕
【寄生草】你兵权重爵位尊。到如今将兵南指来轻作衅。全不顾臭名万载难羞忍。全不顾英雄四射难逃遁。你只图载高居重享鸿名。我道你临头祸到无头逩。
〔淨〕叫左右。快推出斩了。〔外〕
【么篇】我身遭蹇命合迍。分明是京房善易蒙顚困。分明是蔡邕饱学戕身命。分明公明神卜罹锋刃。我如今呵一灵含笑入丹丘。眼见你三魂被楚归尘坌。
〔衆推外下丑〕天下有这样奇事。果然是宫车远来。亲率数骑。绕营环视而去。钱凤极力追赶。奈少迟半刻。被他入城去了。〔淨〕想必他的气数还未该绝。故梦见红日绕营。世仪。郭璞那老贼。方纔着他布衍一卦。被他数黑论黄。肆无忌惮。说了许多不吉之语。我一时不愤。将他杀了。〔丑〕杀得他好。杀得他好。丞相。这老贼隐居卜筮。谁知原以卜筮杀身。
【北赚煞尾】正是凶吉本无凭。祸福皆由命。念郭璞埋名卜隐。他哆口今朝还血刃。丞相。你奋英雄把社稷危倾。我勤忠荩敢惮劳辛。做你个擎天驾海臣。图一个功勳。那怕人讥哂。丞相。但愿你退灾星。早备黄袍去坐锦墩。
〔丑〕几年卖卜立佳名。
〔淨〕今日胡言犯极刑。
〔合〕世上万般皆是命。
果然半点不由人。
第二十九齣　斩凤赎罪
〔丑上〕天有不测风云。人有旦夕祸福。自家追随王处仲这几年。专一承颜顺旨。阿谀逢迎。终日劝他行事。指望他做个皇帝。我就是开国元勳。谁想人有千算。天只一算。弄得事体七八停当。竟呜呼了。如今走了猢狲。叫我将甚么弄。他又没有儿子。将从子王应。矫诏拜爲武衞将军。争奈这个东西。人不压衆。貌不惊人。又是个抱不上树的猢狲。我前日曾与沉充面约。便宜行事。相倚爲乱。不料沉充昨夜又被吴濡杀了。单单剩得老钱。孤身无助。独力难成。况兼平日口嘴尖酸。人多怪我。倘或帐下也有不肖之徒。要把我做个齐颈公起来。这个东道怎么做得。好生晕闷。不免假寐片时。再作理会。〔末扮力士持剑上〕
【缕缕金】乘黑夜入辕门。搜寻踪迹处跃靑萍。此是他卧所。急忙趋进。管敎妖蜮化爲尘。隄防莫容遁。
哎。你看这贼不知死活。还睡在这裏。待我叫他一声。老钱。老钱。钱世仪。〔丑惊介〕呀。周光。你爲何到此。〔末〕特来与你借件东西。〔丑〕有的只管奉承。〔末〕怎么没有。〔丑作看介〕什么弓箭或衣甲。〔末〕都不是。要借你喫饭家火。〔丑慌跪介〕阿呀。周爷爷。周老爹。前日你的不用也是都督主意。与我钱凤无干。望乞饶我狗命。〔末〕钱凤。你平昔英雄那裏去了。〔丑〕呀。周老爹。前日都督在的日子。我是大王。你是小鬼。如今你拏了这件东西。我是小鬼。你是锺馗。望乞别寻头主。免劳下顾。〔末扯介丑〕四邻地方杀人介。救命也。〔丑奔向台下退缩躱介〕我如今做个请公入瓮。〔末向卓下取首级介〕阎王注定三更死。定不留人到四更。
【前腔】雠贼首已成擒。机乘天未晓出营门。前往陶温寨。将他贡进。借功赎罪恳容情。今朝祸根淨。今朝祸根淨。〔下〕
第三十齣　觖望招兵
【临江仙】〔丑上〕衞国功名成画饼。思量暗裏生嗔。妬功罔上太无情。吁天云路远。空自惜惺惺。
入援功勳仗列侯。历阳沦落未蒙收。数奇李广情偏苦。功大淮阴志未酬。腰下靑萍空泽畔。鬓边白髮已盈头。何时请剑除奸佞。始雪胸怀肮髒羞。下官自从王敦再叛。与陶士行温太眞等戮力勤王。翼戴晋室将谓功埓力均。报同赏一。如何彼皆地居重鎭。官加都督。独我老苏。位不过内史。郡不过历阳。把我偌大功劳。撇在脑后了。自古道杀人可恕。情理难容。兴言及斯。不觉髮竖眦裂。这场大恨。何日可解。兀的不闷杀我也。
【五更转】忆逆敦颛兵柄。弄君权历数春。一朝解去。解去生惭愤。他鄙薄荆扬。栖迟州郡。负君恩倡逆变胎生衅。谯王殉难。周戴遭锋刃。国祚衰微。几遭顚困。
【前腔】幸各鎭怀忠荩。共兴师讨不臣。他移屯姑孰。姑孰图侥倖。朝廷呵。反把他拜相封侯。露牙张吻。念区区受厚禄愿捐躯命。戮力勤王。也图个扬名姓。又谁知贼亮当朝。把我绩归灰烬。
尝闻钟不撞不鸣。士不激不奋。当此天下汹汹。人情思乱。岂无鹰扬将佐。藏形草泽之中。虓阚英雄。伏迹戍囚之列。可与共图大业。互相肇造洪基。如古武臣张耳之流。英绦韩彭之杰。特患无以招聚之耳。我如今幸喜兵粮有馀。只是人材不足。不免收养死士。招纳亡命。潜谋大举。有何不可。且待兄弟出来。与他商议召募便了。
【临江仙】〔淨上〕七尺长躯雄盖世。胸藏胆智多能。怡怡兄弟控三军。阵云迷四野。将宿朗千营。
〔西江月〕臂挽千斤琱弩。腰悬三尺干将。一声霹雳震天荒。那管长江吼浪。叱吒山川改色。喑呜剑戟生霜。威风凛凛阵堂堂。气盖凌云无上。自家苏逸是也。闻哥哥上堂。不免入见则个。〔见介丑〕兄弟。我因主少国疑。权奸窃柄。人心解散。乱在旦夕。况今兵精粮足。意欲收养死士。招纳亡命。以图大举。你的意下如何。〔逸〕哥哥。弟闻嬴秦失鹿。刘项争逐。王莽窃据。豪杰四起。今庾亮旣擅王莽之权。吾兄就行沛公之事。正所谓顺天者昌。识时者胜。幸速图之。毋失机会。〔丑〕兄弟。我一应召募事体。都托在你身上。〔淨〕是。叫小校。快竖招兵旗出去。〔末〕自家名唤管商。一生本事高强。身谙一十八般武艺。手弄三十六路花鎗。探丸弄剑。赛过越客。穿杨百步。由基无双。向在芦苇行劫。今朝偶过历阳。见扯招兵旗号。特来投谒戎行。且莫说军前报效。先诓他一分衣粮。此间正是辕门首。不免再等几人。一同进去。〔小丑〕小子叫做任护。一生性格懒惰。使鎗便觉眼花。射箭那曾到垜。临阵好似倒窟拔蛇。收军浑如沿山走兔。分赏赐要佔头功。领钱粮不时冒破。若然问我的手段何如。直良姜像个泥塑。今朝帅府投军。骗个头目做做。后来这些狗娘养的我的儿唉。任你踢鎗弄杆。武艺无双。先进寺门。还是我大。写单挂号。银子三钱五钱。拜见收伍。靑蚨千个百个。若然坏法查明。这桩买卖由他摆佈。正是生杀虽是人爲。吉凶自有天数。呀。夜眠淸早起。又有早行人。方纔扯得招军旗起来。又有一个汉子在这裏了。不免上前相见。同他进去。〔见介诨介门上报介淨〕你两个是投军的么。〔应〕投军的。〔淨〕叫什么名字。〔末〕小人管商。〔小丑〕小人任护。〔淨〕有什么本事。〔末〕小人鎗使梨花铁杆。刀抡偃月钢叉。射鵰落雁箭惊鸿。谁比参停纵送。步类翱翔飞兔。骑如夭矫游龙。若还上阵显威风。那怕貔貅万衆。〔淨〕起来使家火。〔使介〕这汉子果然有些本事。发军政司上了面貌。军前听用。任护过来。你晓得什么本事。〔小丑〕老爷。若论本事。说不尽这许多。武足齐驱衞霍。文能并辔孙吴。胆包天地赛荆轲。蒯彻舌难及我。晨起饱餐饝饝。夜来满飮醍醐。从来嘴硬骨头酥。出阵汪汪汨堕。〔淨〕胡说。起来使家火。〔使介〕一发不济。赶出去。〔小丑〕老爷。小的来时有路。去却无门。望老爷方便。〔淨〕也罢。方纔扯起旗号。若不用你。阻塞了来路。你可会写字么。〔小丑〕苏黄米蔡虞褚锺王。那一家不会。〔淨〕唗。又来夸口。旣会写字。也与他上了名字。发去抄写册籍。
【剗锹儿】〔丑〕英雄独占湖中地。畜藏招纳尽熊罴。军声一时沸。欢腾塞陴。〔合〕名期鼎彛。功镌带砺。阴养负嵎。需时敌忾。
【前腔】〔淨〕识时俊杰能逢几。弓藏鸟尽祸常罹。马失急收辔。骀衔免危。〔合前〕
【前腔】〔末〕九丘八索罗胸肺。长弓劲弩插腰围。从敎战功厉。天空鸟飞。〔合前〕
【前腔】〔小丑〕苏黄米蔡随君意。篆眞隶草任敎书。毛锥谩铺敍。威权怎如。
〔合前淨丑〕叫左右。下了招军旗罢。〔衆应介〕
〔丑〕燕雀安知鸿鹄志。
〔淨〕侯王将相在人爲。
〔末〕阴求壮士屯麾下。
定拟鸿勳四海知。
〔小丑弔场〕好快活。好快活。我因会写这几个歪字。反佔这许多便宜。正是塞翁失马。是祸是福。比下有馀。将上不足。明日等这些不识字的狗娘养的来寻我上号。诈断他的脊筋便了。〔下〕

[book_title]第三十一齣~第四十齣
【临江一翦梅】〔外扮彭世末扮李千小丑扮袭登小旦扮殷羡同儒服上〕四境烽烟今暂妥。偸閒且出郊郭。戎衣尽卸跨鸣驹。步入亭阿。须罄欢娱。
〔浣溪纱〕江上游人逐画船。泼堤春水望垂天。绿杨楼外动征帆。处世难逢开口笑。六么催拍盏频传。人生莫放酒盃乾。〔见介外〕吾辈寅集辕门。共居壁垒。谊敦倚玉。情切同舟。一向南征北讨。鞍马勤劳。苦无片晷。以图眺览。今喜王敦已平。主帅移鎭荆州。刁斗之声已息。桑土之谋暂宽。趁此天气晴和。不免同上濯缨亭游玩片时。却不是好。正是白日莫閒过。靑春不再来。乘时须玩赏。莫待老来催。〔行介〕
【剔银灯】喜吾侪连镳江左。更幸値声稀枹鼓。携尊谩向亭皋坐。切莫负丸飞乌兔。江沱。还堪赏么。寻乐处方爲丈夫。〔飮介〕
【前腔】把金瓯频斟白堕。捧雕盘羞陈果脯。瓮乾谩向靑帘货。乐陶陶开怀倾吐。醍醐。还须有么。拚酩酊方爲丈夫。
〔外〕李兄。小弟一生喫不得闷酒。还寻件戏具消遣便好。叫牢子。左近有什么下酒的家火。寻两副
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:35:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>