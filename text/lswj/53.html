<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,后序,附录,两溪文集全文在线阅读,两溪文集全文在线下载,大玄古籍书库">
<meta name="description" content="二十四卷。明刘球(1392―1443)撰。刘球,字求乐,更字廷振,江西安福人。永乐十九年(1421)进士。授礼部主事,因胡滢荐侍经筵,改为翰林侍讲。正统初,王振欲征麓川,刘球力谏,忤王振,逮系诏狱,为王振党羽马顺在狱中支解死。景泰初,追赠翰林学士,谥忠愍。此集共二十四卷,皆为杂文。系刘球殁后二十八年,其子广东布政司参政刘钺所编,前有彭时、刘定之序,于成化六年。(1470)。刊刻。人评:“刘球性格刚烈,其文却多和平温雅,殊不类其为人。然细味其词旨,亦大都光明磊落,无依阿L之态,可谓君子之文。虽残章断简,犹当">
<title>两溪文集_刘球_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">两溪文集</span> <br/>
          作者： <span class="inputVal" id="bkauthor">刘球</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]200923</span> <br/>
          说明： <span class="inputVal" id="bkdec">二十四卷。明刘球(1392―1443)撰。刘球,字求乐,更字廷振,江西安福人。永乐十九年(1421)进士。授礼部主事,因胡滢荐侍经筵,改为翰林侍讲。正统初,王振欲征麓川,刘球力谏,忤王振,逮系诏狱,为王振党羽马顺在狱中支解死。景泰初,追赠翰林学士,谥忠愍。此集共二十四卷,皆为杂文。系刘球殁后二十八年,其子广东布政司参政刘钺所编,前有彭时、刘定之序,于成化六年 (1470) 刊刻。人评:“刘球性格刚烈,其文却多和平温雅,殊不类其为人。然细味其词旨,亦大都光明磊落,无依阿L之态,可谓君子之文。虽残章断简,犹当宝贵。” 成化十六年(1480)刘钺又续刻 《两溪先生诗集》四卷,乾隆三十三年 (1758)安成刘氏将文集,诗集合并为一,付梓刊行。凡二十八卷。此集四库已存目。</span> <br/>
          封面： <span class="inputVal" id="bkimg">Z_18242.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]两溪文集
[book_author]刘球
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]200923
[book_dec]二十四卷。明刘球(1392―1443)撰。刘球,字求乐,更字廷振,江西安福人。永乐十九年(1421)进士。授礼部主事,因胡滢荐侍经筵,改为翰林侍讲。正统初,王振欲征麓川,刘球力谏,忤王振,逮系诏狱,为王振党羽马顺在狱中支解死。景泰初,追赠翰林学士,谥忠愍。此集共二十四卷,皆为杂文。系刘球殁后二十八年,其子广东布政司参政刘钺所编,前有彭时、刘定之序,于成化六年 (1470) 刊刻。人评:“刘球性格刚烈,其文却多和平温雅,殊不类其为人。然细味其词旨,亦大都光明磊落,无依阿L之态,可谓君子之文。虽残章断简,犹当宝贵。” 成化十六年(1480)刘钺又续刻 《两溪先生诗集》四卷,乾隆三十三年 (1758)安成刘氏将文集,诗集合并为一,付梓刊行。凡二十八卷。此集四库已存目。
[book_img]Z_18242.jpg


[book_title]提要
钦定四库全书
集部六
两溪文集
别集类五
明
提要
臣等谨案两溪文集二十四卷明刘球撰球字求乐更字廷振安福人永乐辛丑进士授礼部主事以杨士奇荐入侍经筵改侍讲後忤王振下诏狱为振党马顺所杀景泰初赠翰林学士忠愍事迹具明史本传是编皆所作杂文球没後二十八年其子广东布政司参政钺所编彭时刘定之皆为之序当王振盛时侯伯公卿惴惴然趋风恐後而球以一文弱词臣仗大义以与之抗至支解惨死屹不少挠沈德符野获编记其见害之後犹为厉於马顺家是其刚毅之气亘生死而不可磨灭今观其文乃多和平温雅殊不类其为人其殆义理之勇非气质用事者欤然味其词旨大都光明磊落无依阿L葜态所谓君子之文也虽残章断简犹当宝贵况全集裒然具存固宜亟为采h以风厉名教者矣
乾隆四十六年十月恭校上
总纂官 （臣）纪昀 （臣）陆锡熊 （臣）孙士毅
总校官 （臣）陆费墀

[book_title]原序
●两G文集原序
自昔学圣贤之学者先道德而後文辞盖文辞艺也道德实也笃其实而艺者书之必有以辅世明教然後为文之至实不足而工於言言虽工非至文也彼无其实而强言者窃窃然以靡丽为能以艰怪僻为古务悦人之耳目而无一言几乎道是不惟无补於世且有害焉奚足以为文哉以是观之其文传不传概可见矣吾安成赠翰林学士忠愍刘公讳球字求乐世为簪缨望族自少力学博极t书存心制行率由正道以春秋举永乐辛丑进士拜仪曹主事居官勤积学不怠遂膺荐入侍英皇经筵预修宣庙实录书成进翰林侍讲其在翰林虽以文学为职而忠君爱国悯民忧世之志尤逞沙⑹枋事规切时政忤权奸下狱直词劲气之死不屈天下闻而壮之不u数年言益验事益彰闻朝廷嘉其忠乃有赠谥祠祀之典此公始终之概也迹公平生其志於道德者乎而於修辞亦苦心极力期与古之工文者并盖无所不用其诚者也观其应世之文有典有则粹然一出乎正皆足以扶世道而重名教谓非有德之言可乎其视古人岂多让哉公没後二十有八年其子广东参政钺J江副使D相与类集公文锓梓以传属时序之时於公为後进鄙言何足以重公然公亦何待予言以为重惟公之文步趋圣贤之途根本道德之实严整雅洁无一浮靡s诞语若此者自足以取重於世加之死於忠谏其精神耿耿乎天地间凌厉山岳荡摩日月与寒暑俱运而无穷其所以增重斯文者有在人将视为商敦周鼎而宝重之虽微予言可必传於世无疑也鲁穆叔论死而不朽先立德次立言於窆之不朽其在是矣况有二肖子益克振励功名为之後哉二子俱第进士入翰林为庶吉士累转至今职名位方进而未已皆有光於家学者也因其请辞不获命敬书此於篇端庶观者有考焉成化六年岁次庚寅夏五月朔赐进士及第资政大夫太子少保吏部尚书兼文渊阁大学士知制诰同知经筵事国史总裁里生彭时序
两G者故翰林学士忠愍刘公存日所自号公先世家安成茨G继徙邑葛G自号不忘其先孝也正统初予筮仕翰林公被杨文贞公荐自春官属来预经筵史o事宣庙实录成改侍讲是时在院以文鸣者吉郡最多公居其间金舂玉应鲸铿鳌答光前伟後为二三元老宗工所重然公之文非徒文也盖有本焉公文奚本乎公家世学春秋以之掇巍科蹑仕背项相望春秋明经世大法凛凛岩岩若晁凝泰华峙公於其学尤为深造夫文不本经学非文也公之文本经学且有源委经学奚本乎予视公僚长而公冢嗣今广东参政仗德予同榜为翰林庶吉士予交公父子间闻公议论正大动以古圣贤为归以子孝臣忠为荣此其素心也心以学经经以为文其本深矣观两G文集者其宜以是求公焉集若干卷其文甚富然刘集制科策胡铨集沮和疏与斯集雷震章乃奥之孕月也犀尖之通天也罪之者其在是乎知之者其在是乎具眼者先焉抑公终以是蒙主知恤於身後铨殆不得拟天顺复登宸极公冢嗣洎季子J江宪副仗和并进可见曩昔咎公非英宗皇帝意也终知公之忠也公字求乐别字廷振今祀於郡忠节祠云赐进士及第通议大夫礼部左侍郎兼翰林学士经筵官国史副总裁知制诰永新刘定之序

[book_title]卷一
●钦定四库全书
两G文集卷一
（明）刘球 撰
○讲章
尚书
帝曰咨四岳有能典朕三礼佥曰伯夷帝曰俞咨伯汝作秩宗夙夜惟寅直哉惟清
这是尚书舜典纪载帝舜即位後命官典礼的事咨是访问四岳是官名三礼是祀天神享人鬼祭地只三件的礼帝舜访问四岳如今t臣中谁能掌我三礼的事佥曰伯夷佥是\人共说伯夷是人名四岳与在朝\臣都说伯夷这个人可典三礼帝曰俞咨伯汝作秩宗俞是应答他说的是秩宗便是典三礼的官如今太常寺卿帝舜说\人所荐的是遂命伯夷做秩宗又告诫伯夷说夙夜惟寅直哉惟清夙夜是早夜寅是畏敬直是心无私曲清是洁凡晃物j所A帝舜说感格神明只在存心心若不知敬畏稍有些私曲便为物jA染怎麽感格得神明伯夷尔当自早至常存敬畏的心端端正正无一毫私曲则心上自然清洁不容那物jA染这等呵方可感格得神明臣闻帝王主典天地百神故朝廷之礼惟祭祀为重然必有官专掌其事此所谓秩宗是已帝舜咨问四岳任之伯夷可谓审矣而其告诫之际拳拳以寅为说欲其持敬存心於平日而後可以感格神明帝舜在位五十年郊则天神格庙则人鬼享固其大德足以祈天永命亦必伯夷有以相成之也书曰惟天无亲克敬惟亲又曰鬼神无常享享於克诚祭祀是国家的重事伏惟圣明留意
人心惟危道心惟微惟精惟一允执厥中无稽之言勿弗询之谋勿庸
这是大禹谟篇史臣记帝舜将传位与禹先告以治天下的道理这几句是帝王治道源头最切要的说话如何是人心惟危道心惟微这心字从人知觉上说其发於私欲上的便是人心其发於天理上的便是道心如眼里要看着好色耳里要着好声音口里要吃着好滋味身体要得闲散自便此皆从人欲上发来这个心易私而难公故危殆而不安这便是人心惟危若遇色於道理不当看的不看声音於道理不当的不滋味於道理不当吃的不吃身体於正事当为的不肯闲散怠惰了此皆从天理上发来的这个心难明而易昧故微妙而难见这便是道心惟微如何是惟精惟一允执厥中这是说能於人心道心两件中间明白审察知得那个是人心那个是道心这便是惟精既审察得明白了却把道心常常做定主宰人心都道心使唤不妄想不妄为这便是惟一这等呵一动一静一云一为处置天下的事都合道理自无过的也无不及的这便是允执厥中舜把这道理告禹着他存养此心以为治的根本又恐禹於言处事上或不当不免有过有不及处所以又与说言处事的道理如何是无稽之言勿弗询之谋勿庸舜的意思说凡治天下古先圣人都有成法人的言语是考究古人的才可若是出一人私见无所考究不可轻[他这便是无稽之言勿又说人君所行的事要合得天下人心人的所谋出於\人公心才可用若出於一人见识不咨於\谋不可轻[用他这便是弗询之谋勿庸精以审之一以守之则心里所存的都合道理言不轻谋不轻用则外面所行的都合道理自内及外都无差失天下岂有不治这是帝舜告禹的深意臣谨按允执厥中这一言尧以命舜至舜亦以命禹又加之以此三言所言虽多於尧其道不出乎中之一字後来成汤懋昭大德建中於民武王访道於箕子有曰皇建其有极极便是这中唐虞三代盛时天下国家长治久安皆由人君处心行事合乎中道後世人君处心行事不由中道所以功效不及前古盛时为人君的诚能讲学以求中之理力行以求中之实则二帝三王之治可复伏惟皇明留意
厥贡羽毛齿革惟金三品~干栝囗马瞥e丹惟三邦}贡厥名包匦菁茅厥篚玄c玑组九江纳大龟
这是尚书禹贡篇纪载荆州所贡的方物贡是下面的人贡献其物於上那时禹受舜命平水土成功乃命九州各以其物来贡荆州是今湖广地方所贡最多其言厥贡是说荆州其所该贡的何者是荆州该贡的羽毛齿革羽是鸟羽毛是兽毛可做旌旄齿是象齿革是犀兕的皮可做车甲惟金三品是那金银铜三样的金可做器用~干是~木可为弓干栝与柏都是木可为栋宇砥砺都是磨石e是做箭镞的石丹是丹砂可做药的这等都是该贡的惟三邦底贡厥名是竹之坚者是木之直者都做得箭荆地皆有之特令三邦致贡其有名者包匦菁茅包是裹匦是匣菁茅是苞山所产的三脊茅祭祀时用以缩酒特重之故包裹於匦厥篚玄c玑组篚是筐篚玄c是绦色的币玑是珠类组是绶类也重之故盛以篚这几件也是荆州该贡的九江纳大龟九江即今之洞庭大龟是国之守龟其大一尺二寸不可常有偶於九江得之则使之纳於上以自别於常贡臣谨按禹贡所载九州贡的方物皆出其土之山川风气所宜产而非取诸远方珍奇皆切於国之服食器械所宜用而非资其私已玩好故民岁供之而无不足国日用之而常有余於这上见得圣人有公天下的心节用爱民的意所以成有虞之治而足为万世法後来周成王时西域贡獒周公作旅獒以陈於王以为明王不贵异物贱用物犬马非其土性不畜珍禽奇兽不畜於国周公辅成王制周礼以开太平立九贡之法致邦国之用亦惟取足於国无损於民皆有禹贡之遗意是以成周之治比隆有虞及周之衰齐桓公仗义以尊王责楚不贡包茅而楚服罪率诸侯修职贡而诸侯官受方物周室赖焉以尊其法虽久犹足维持其国贡赋是国家不可无的然必取之有常用之有节而後可以福国经久伏惟圣明留意
王庸作书以诰曰以台正於四方台恐德弗类兹故弗言恭默思道梦帝赉予良弼其代予言乃审厥象俾以形旁求於天下说筑傅岩之野惟肖
这是商书说命上篇史臣记高宗得傅说的事傅说是个有德行的人高宗得之以为相史臣推原其始谓之王庸作书以诰曰王便是指高宗言庸字解做用字作书是高宗作那告t臣之书高宗因t臣谏他免丧之後不言语所以作书告与他以已不言语的意思如何说以台正於四方台恐德弗类兹故弗言台字唤做我字正是表正的意思类字唤作似字高宗告t臣说道以我嗣位为天子表正那四方诸侯百姓我恐怕自已的德不似那前人明哲因这上不敢轻易发言恐言不中理时误了天下的事如何说恭默思道梦帝赉予良弼其代予言恭是恭敬的意思默是渊默的意思思是思虑道是治天下的道理帝是上帝赉是赐与的意思予字也唤做我字高宗又说道我虽不言语然此心常常恭敬渊默去思量那治天下的道理这个诚意感动上帝所以梦寐中见帝把一个贤良辅弼的臣赐与我使这个人来代我出那言语去宣布政教如何是乃审厥象俾以形旁求於天下说筑傅岩之野惟肖审字解做详字象是绘画那梦中人的形象说便是傅说傅岩是传说所居之地肖字也唤做似字高宗因梦见上帝赐已良弼却去详审那梦中人的形象绘画出来使人把这形象糖笾天下惟有傅说筑居在傅岩之野他的形象却与那梦中人的形象相似高宗因此得之臣惟高宗之得傅说实自其恭默思道一念诚心与天无间是以精神感格形诸梦寐来之岩穴又尊之甚至任之甚专所以能复成汤之业於既衰之余其後文王造周亦常思贤因卜猎至渭遇见吕望即载以归尊之为师其信任之也似高宗之任傅说遂成兴周之功这等看来自古圣王能得贤佐以辅成其治者皆本诸身先有致贤之诚而後能尽任贤之道所以功业如此其盛也昔汉儒王褒作圣主得贤臣颂有曰必有圣智之君而後有贤明之臣又曰人君勤於求贤而逸於得人莫非此意伏惟皇上以高宗文王之心为心信任仁贤以隆至治斯世斯民不胜幸甚
惟后非贤不V惟贤非后不食其尔克绍乃辟於先王永绥民说拜稽首曰敢对扬天子之休命
这是商书说命下篇高宗命傅说与傅说E高宗的言语如何说惟后非贤不V惟贤非后不食古人称君谓之后贤是贤臣V字解作治字食是食禄高宗告傅说以为人君当与贤臣共治天位共食天禄然君臣之遭遇甚难有圣智之君非遇辅理之臣则虽有天位亦不得与之共治有贤良之臣非遇养贤之君则虽有天禄亦不得与之共食所以说惟后非贤不又惟贤非后不食如何又说其尔克绍乃辟於先王永绥民尔是指傅说克是望其必能之辞绍是继续的意思乃辟是高宗自称之辞先王是成汤永绥民是永安其人民高宗既告傅说以君臣遭遇之难又谓傅说必能匡辅已以继绍成汤之美永安天下之民使已之德亦如成汤之懋昭大德使已之治亦如成汤之建中於民这是责望傅说的意思所以说其尔克绍乃辟於先王永绥民傅说闻高宗是命即下拜稽首以敬受之且曰敢对扬天子之休命敢是自信的意思对是对以已扬是扬於\休命即是高宗命说的言语傅说因高宗言其必能辅成已德以继绍成汤即自信以为天子有这等休美之命固当对答於已以成其美又当播扬於\以彰其善是有自任的意思所以说敢对扬天子之休命臣惟君臣相遇如高宗之於傅说岂不诚为难哉盖商之先王莫圣於成汤商之先臣莫良於伊尹成汤伊尹固难得矣而傅说尝告高宗曰协於先王成德监於先王成宪盖欲以成汤之德望於高宗高宗亦命傅说曰罔俾阿衡专美有商盖欲以伊尹之功望於傅说至是高宗谓傅说克绍乃辟於先王则是欲傅说辅之为成汤傅说E以敢对扬休命亦自任其能为高宗之伊尹其後高宗为商令主傅说为商贤佐果无愧於成汤伊尹得非其君臣平昔期望勉励之所致与大抵说命三篇皆高宗求道於傅说之言傅说纳诲於高宗之意至此篇终犹拳拳以道相期盖其中无非圣学之所存治道所自出诚帝王之所当讲也伏惟皇上留意是书以广圣学以隆治规天下幸甚
六三德一曰正直二曰刚克三曰柔克平康正直强弗友刚克燮友柔克沈潜刚克高明柔克
这是周书洪范篇内第六畴言人君V用三德以纳民俗於皇极的意思六是其畴之数居第六三德便是下面一曰正直二曰刚克三曰柔克这三件正是无偏邪直是无私曲这便是三德中第一德克字解做治字刚克是以刚健之道治之这便是三德中第二德柔克是以柔顺之道治之这便是三德中第三德曰正直曰刚克曰柔克以见人君治天下威福予夺抑扬进退各有用这三句是总说三德之目下面平康正直强弗友刚克燮友柔克沈潜刚克高明柔克这几句是详说三德之用如何是平康正直平康是平安无事的意思人君当平安无事之世则用正直之道以治之无事矫拂所谓无为而治这便是平康正直如何是强弗友刚克燮友柔克强是强梗的意思弗友是弗顺的意思人君当强梗弗顺之世则用刚健之道以治之盖以刚克刚必去其习俗之暴以归於中燮是柔和的意思友是委顺的意思人君当柔和友顺之世则用柔顺之道以治之盖以柔克柔必去其习俗之懦以归於中这便是强弗友刚克燮友柔克如何是沈潜刚克高明柔克沈潜是深沈潜退不及中道的人人君於沈潜不及中道的人则以刚健之道治之盖以刚克柔必去其气禀之不及以就於中高明是高亢明爽过乎中道的人人君於高明过乎中道的人则以柔顺之道治之盖以柔克刚必抑其气禀之太过以就於中这便是沈潜刚克高明柔克正直用於平康刚克用於强弗友沈潜柔克用於燮友高明是正直之用一刚柔之用四正直不言克盖顺其性质之美故其功易刚柔言克盖救其气习之偏故其功难圣人抚世O物三德V用阳以舒之以a之执其两端用其中於民其所以纳天下民俗於皇极者可谓尽矣臣谨考之箕子陈洪范九畴於皇极之後而继之以三德盖皇极所以体其常三德所以尽其变人君治天下当以三德为皇极之用以适轻重之宜下文有曰惟辟作威惟辟作福惟辟玉食臣无有作福作威玉食又以威福玉食三者为人君所操以用夫三德者也人君能操此三者则予夺抑扬之权皆自已出而三德有以尽乎皇极之用矣若假於臣下则权势下移纪纲紊乱何以操纵三德以尽皇极之用哉此箕子之告武王实万世人君为治之法伏惟皇上体念箕子之言建皇极於中以尽三德之用以总威福之权天下幸甚
其惟王位在德元小民乃惟刑用於天下越王显上下勤恤其曰我受天命丕若有夏历年式勿替有殷历年欲王以小民受天永命
这是周书召诰篇召公欲成王修德恤民以永天命的言语王即成王元字解作首字刑是取法之意召公意思说德虽是人所同得的道理然王位在天下之上其德必首出天下而为德元则小民乃得仪刑效法而用德於天下民既用德则王之德愈见昭明显着光被四表不可掩矣所以说其惟王位在德元小民乃惟刑用於天下越王显上下是君臣其曰是期望之辞召公意思又说民虽至微而关天下为至大君臣之间乃同德一心以勤劳忧恤其民而期望说道我周受天命为天子其丕大如有夏历年四百之永式用勿替有殷历年六百之永意在兼夏殷二代之历年者无他故也盖惟欲王忧恤康济其饥寒劳苦鳏寡孤独不得其养之小民以这个爱恤小民之心感召天眷庶几有周受天永命以长享福祚保其富贵於无穷所以说上下勤恤其曰我受天命丕若有夏历年式勿替有殷历年欲王以小民受天永命盖以小民即勤恤之实而受天永命即历年之实也臣惟人君之受天命必本於得民心而得民心又在於修厥德德有以及民则民心归於下而天眷隆於上矣故召公因洛邑既成成王始政作是书以告之既以诚小民为祈天命之本又以疾敬德为P小民之本拳拳欲成王用德以恤民因民以祈天其为国家悠久长远之虑何其至哉成王信用其言於顾命有曰嗣守文武大训无敢昏逾而用德之意勤矣於周官有曰以佑乃辟永康兆民而爱民之意笃矣所以受天永命不但享有百年之拗寥缥渫醪仿宀还曰历年七百其後乃过其数而至八百六十余年之久召公用德恤民以永天命之言卒有明验是则人君欲祈天永命惟尽心於用德恤民二者而有余矣伏惟皇上体召公致告之言考成王已验之效益崇厥德用恤小民以隆圣揿锻蚰暌悦喙祚於无疆天下幸甚
天惟纯佑命则商实百姓王人罔不秉德明恤小臣屏侯甸矧咸奔走惟兹惟德称用V厥辟故一人有事於四方若卜筮罔不是孚
这是周书君]篇周公因召公欲告老故作是书举商得贤辅治之效以明其不可去的意思佑是助实是虚实之实屏是藩屏之屏周公承上章伊尹伊陟臣扈巫咸巫贤甘盘六臣能辅君以格天因说道上天佑助有商其命纯一不杂乃多生贤才以实其国使不致空虚其在京师则自百官之着姓以至王人之微者莫不秉持德行明致忧恤其在四方则自百执事之小臣以至藩屏侯甸之大官莫不争先奔走以趋事壳诜材谕獯笮≈臣无非贤者所以说惟天纯佑命则商实百姓王人罔不秉德明恤小臣屏侯甸矧咸奔走称是举V厥辟是治其君之事一人是君周公意思又说惟天纯佑商国而实以贤才如此故其君用人惟德是举而贤才之进亦惟德是持用能治理其君之事不至废坠所以其君一有会盟征伐之事於天下则天下之民从其命令其号召有如龟之卜如蓍之筮莫不尊而信之不敢违背所以说惟兹惟德称用V厥辟故一人有事於四方若卜筮罔不是孚周公盖以商之得贤致治者皆大臣辅君格天之力况成王幼冲岂可无辅相之臣是召公决不可退也臣惟天之佑助人君莫大於生贤以辅成其治人君之得天佑又在大臣辅之以尽感格之道故周公尘偕痰锰齑坑右灾孪筒胖\治化之孚为召公告所以勉留召公之意至深切焉他日周公之诗有曰思皇多士生此王国召公之诗亦曰蔼蔼多士维君子使又见周室多贤以成治化足以比隆於商而成王用二公辅相以感格上天佑命之纯殆与有商诸君无以异也伏惟皇上取法商周贤圣之君以隆天佑以致多贤以成治化天下幸甚
古之人f惟有夏乃有室大竞吁俊尊上帝f知忱恂於九德之行乃敢告教厥后曰拜手稽首后矣曰宅乃事宅乃牧宅乃兹惟后矣谋面用丕训德则乃宅人兹乃三宅无义民
这是周书立政篇周公戒成王以用贤为政之道此一节是说有夏之君能用贤而其臣又能勉之以任贤的言语f是蹈而行之吁俊是招求贤俊周公因上文说常伯常任人是左右辅政的美职人君能忧恤而慎择之者少至此说古之人能f行忧恤此职之道惟有夏之君为然有夏之君当王室盛大强竞之时务招求贤俊以尊事上帝可谓能f行此道矣所以说古之人f惟有夏乃有室大竞吁俊尊上帝f知是蹈而知之忱恂是诚以信之九德是V陶谟所陈之九德后是君宅是安而处之事是任事之公卿即常任牧是牧民之长即常伯是守法之有司即人谋面是谋人之面貌训是解做顺字周公又说有夏之臣蹈知忱恂於九德之行乃敢告教其君而拜手稽首以致其尊君之意说道能宅任常伯常任人三职使之德称而位安如此然後能尽为君之道若徒谋之面貌以为其人大顺於德乃宅而任之如此则三宅之任如何得有贤而好义之人所以说f知忱恂於九德之行乃敢告教厥后曰拜手稽首后矣曰宅乃事宅乃牧宅乃兹惟后矣谋面用丕训德则乃宅人兹乃三宅无义民臣惟人君图治当以用贤为急人臣事君当以进贤为忠故有夏之君既能吁俊尊帝其臣犹以择任三宅为言君臣之间可谓交尽其道矣周公举以为成王告亦惟欲其任贤以辅成於治也尝因是考之舜辟四门以来天下之贤矣益犹戒以用贤勿贰汤既立贤无方矣仲虺犹劝以佑贤辅德显忠遂良是则唐虞三代君臣未有不以选贤任官为事所以治化之盛非後世所及伏惟皇上体古圣君之心从古圣臣之言进用天下之贤图臻雍熙之治斯世斯民幸甚
春秋
元年春王正月
这是春秋一书之首纪年月以明王道的书法春秋是鲁国史书之名孔子生於鲁因周室东迁王法浸坏三纲九畴日沦以灸吮氏鞴史始於隐公终於哀公褒贬二百四十二年之行事而寓一王之法於其间无非欲存天理正人心尊王而抑伯内修而外攘命有德以劝善诛有罪以惩恶推明二帝三王之道以为万世人君治天下之大法孟子所谓春秋天子之事者是也如何书元年元是大始的意思在天之元即在人之仁元年是隐公即位之一年谓之元年者所以明人君之用也大哉乾元万物资始是天之用至哉坤元万物资生是地之用人君与天地参故即位之初便当体天地一元之德发政施仁为人民社I之主故谓一年为元年这便是春秋书元年的意思如何书春王正月春是四时之首万物以之而生王是周之天子当时天子皆称王正月是周正建子之月加春於王之上者以天时正於上天子必钦而承之然後能统天下见天人之理合为一也加王於正月之上者以正朔出於王诸侯必尊而奉之然後能理其国见天下之统归於一也这便是春秋书春王正月的意思臣谨按春秋之法莫先於明王道而王道之原实出於天天道顺而後王道为可行故孔子於一书之首书元年书春王正月见人君当体元居正以奉天道而正王道汉儒董仲舒推广其义有曰谓一为元者视大始而欲正本也春秋深探其本必自贵者始故为人君者正心以正朝廷正朝廷以正百官正百官以正万民正万民以正四方四方正远近莫不壹於正而无邪气干其间是以阳调而风雨时t生和而万物殖诸福之物莫不毕至而王道终矣此是说春秋欲人君体元之意又曰按春秋之文求王道之端得之於正次王王次春春者天之所为正者王之所为人君欲有所为宜求端於天之道此是说春秋欲人君居正之意为人君者诚以体元为职居正为要则圣经大法可举而措诸政治天下生民皆得蒙其福矣伏惟皇上取法春秋体元居正以仁育t生以统理万国天下幸甚
十有三年春齐侯宋人陈人蔡人邾人会於北杏
这是鲁庄公十三年齐桓公创伯的事齐侯是齐桓公宋人是宋桓公陈人是陈宣公蔡人是蔡哀侯邾人是邾仪父会是相会以结好北杏是齐地齐本太公之後为周诸侯国在山东周既东迁号令不行於天下列国无所统属齐僖公遂有小伯之志春秋之初盟於石门盟於瓦屋皆欲树立党与以自尊大然历襄公之世诸侯犹未宗齐至桓公即位得管仲为相欲仗尊周室伐山戎安中国这等大义为名以匡合诸侯使皆尊已为盟主故於鲁庄公十三年春因宋万为逆宋国未乃会诸侯於北杏以平之实欲因此以为开创伯业之谋於是宋陈蔡邾四国之君翕然惟桓公之命是从桓公亦肆然立於诸侯之上而为之主自是会盟征伐之政一主於齐其後宋襄公晋文公楚庄王秦穆公又皆踵齐之迹迭为盟主原其所自皆由北杏之会始孔子作春秋意谓先王制法礼乐征伐皆自天子出诸侯不敢擅其权必九命作伯然後得专征今桓公未尝受命於王四国果何所据而私相推戴以为盟主使天子大权一旦而归於齐是无王也故四国之君皆贬称人诛其首乱以正王法然当是时上无明王下无方伯诸侯有能合列国以尊王室免民於左G也不得不与之故齐侯书爵所以与之诛四国者圣人扶持王道之本心其法出於正也与齐桓者圣人忧虑世道不得已之意其事出於权也臣惟北杏未会之前天下惟知有王既会之後天下始知有伯则是会其王伯兴衰之机与盖王伯之相去也为甚远王者之心诚一无伪其所施为皆大公至正犹天地之化不见形迹自然泽及万物二帝三王用是道以治天下故功烈极其大伯者则尚夸诈急功利无诚心直道待人惟假仁义之名以济其利欲之私五伯用是道以驾诸侯故功烈为甚卑王道固不可与伯政同语伯政之兴实足为王道之害故春秋於北杏之会首责四国之戴伯者圣人欲尊王道以抑伯功也孟子有曰尧舜性之也汤武身之也五伯假之也又曰五伯三王之罪人也又曰伯者之民O虞如也王者之民如也皆明於王伯之辨深得春秋之旨春秋以後人君为治近古者莫过於汉然犹杂伯不纯乎王道所以不能兴复唐虞三代之盛由是观之春秋拳拳於尊王抑伯者诚欲垂後法以开万世太平也伏惟皇上深体春秋之意笃行王道抑黜伯功陋五伯之迹复二帝三王之治天下幸甚
九月戊辰诸侯盟於葵丘
这是鲁僖公九年齐桓公合诸侯以明王禁的事诸侯是齐桓公与鲁宋卫郑许曹六国之君盟是誓於神明以结约信葵丘是宋地今在河南睢州桓公主伯因葵丘罢会宰周公还朝i与诸侯盟於其地示以五命之禁其初命意思说有不孝顺父母的当诛戮之树立嫡长子为世子不可以爱子更[之宠妾卑贱不可使为正妻以乱夫妇之伦再命意思说贤良之人当尊礼之有才能之人当养育之以表彰其有德三命意思说民年老者当敬重之孤幼者当慈爱之四方宾客行旅至者当优待之四命意思说为士者不可使世袭祖父官职恐其未必皆贤百官\职当求贤才以任之不可使人兼摄恐其废事取士必在得人不可滥举不肖大夫有罪当请於天子以正典刑不可擅自杀之五命意思说不可曲为堤防壅泉激水以病邻国邻国凶荒来告籴以赈饥不可闭遏不发封建国邑当告於天子不可自专其权凡此五命之词皆王朝大禁天下所当共守桓公能举以约束诸侯翼戴王室故但束牲读书不待刑牲歃血而人皆喻其志伯者功业未有若此之盛者孔子作春秋所以再书葵丘以深美之然桓盟不日至是而书日又以其盛而将衰故谨之也臣谨按五伯之功桓公为盛桓公之盟葵丘为盛诚以其能明五禁以正率人非其他之盟所可比也然葵丘未盟之先伯业日新月进既盟之後伯业日替月衰则是盟得非其盛之极而衰之端与其故何也盖伯者不能存久而不息之诚守满而不溢之戒但假仁义之名以济其利欲之私故欲之未遂则勤力劳心不敢自怠欲之既遂则志满气骄不复有为此其所以盛於前而衰於後也圣人於是盟既美其盛又谨其衰以垂法戒於後世盖欲治国平天下者慎终逾始保全盛业於不衰伏惟皇上因伯功之盛而监其衰取春秋之法以致其谨始终此心则始终此治天下幸甚
四书
道千乘之国敬事而信节用而爱人使民以时
此章是论语第一篇孔子说治国的道理道字解做治字千乘之国是孔子时诸侯之国其地可出兵车千乘的孔子说那千乘之国其人民也不少为之君者必敬事而信节用而爱人使民以时然後治得这个国如何是敬事而信敬是小心严谨的意思信是诚实不欺的意思人君於事苟不小心严谨必至了故遇着事时须要此心专一在这事上如捧那圭玉持那盈满一般不敢有一毫惰慢苟且务处得这事十分停当不致了这便是敬既敬於事又要取信於民若与民无信时民便疑了故下政令时务须端端确确坚如金石验如昼夜不可少有欺诈以致朝令夕改赏的必赏罚的必罚终始如一这便是信如何是节用而爱人节是节俭不奢侈用是用度爱是慈爱人是百姓人君虽极富贵然不可纵耳目之欲为奢侈之事以縻费了钱粮重困了民力须制用有节使宫室舆马衣服饮食一切日用之物悉从俭约不至太过也不至不及这便是节用自已既节俭了又当爱恤百姓盖百姓是国家的根本百姓安则国家安岂可不爱恤他须常加怜悯常加抚养凡有科徵差发务须轻省使他饥的得食寒的得衣老的少的无一个不得其所这便是爱人如何说使民以时使是役使时是农闲时月国家如有造作要役使百姓时必念着百姓每春来要耕夏来要耘秋来要收这等时月都不要役使他恐妨了他农功必待冬月农事毕时百姓每都闲暇了然後使他这便是使民以时盖敬信节用爱人使民以时这五件都是为治的道理孔子因当时诸侯不能行之所以说治千乘之国须是尽此五件然後国可得治何况天子以万乘之尊四海之广岂得不尽其道天子尽得此道时则天下平治又非千乘之国可比这等看来此五件乃天子诸侯通行之道万世不可易的臣谨按论语一书论说治道自这一章始盖此五者乃治国之要为政之本人君能尽得此道的则上下相亲天下国家无有不治不能尽得此道的则上下相离天下国家怎麽得治自古帝王莫圣於尧舜而尧舜之时黎民於变万邦咸宁只为他能尽这五件所以天下大治这五件虽是不可缺一然必以敬为本敬是一心的主宰一心敬则万事理如尧之钦明钦便是敬舜之恭已恭也是敬这敬字是帝王的大德成始成终的道理伏惟皇上行此五者本之於敬以兴尧舜之治天下幸甚
乐民之乐者民亦乐其乐忧民之忧者民亦忧其忧乐以天下忧以天下然而不王者未之有也
这是孟子梁惠王篇孟子告齐宣王与民同忧乐的言语如何是乐民之乐者民亦乐其乐乐是欢喜的意思如饱食衣安家乐业这等都是百姓每所乐的人君心里能喜乐那百姓有这等乐的不生事去扰害他使他长得有这乐则百姓心里自然感悟亦尝喜乐国家安宁人君心上快活长得享其太平之乐这便是乐民之乐者民亦乐其乐如何是忧民之忧者民亦忧其忧忧是愁闷的意思如饥寒困苦不得安生这等都是百姓每所忧的人君心里能忧愁那百姓有这等的忧常常减其税粮省其差役使他不至有这等的忧则百姓心里也自然忧念国家常恐有敌国外患人君心上不得安乐而思尽忠克酪员於国这便是忧民之忧者民亦忧其忧下面又说乐以天下忧以天下然而不王者未之有也这也是上面的意思说人君能与百姓同乐则所乐者非自家一已的乐却是乐天下之乐人君能与百姓同忧则所忧者非自家一已的忧却是忧天下之忧这等呵四海虽广兆民虽\莫不欢欣归戴亲爱之便如赤子之爱父母拱卫之便如手足之卫头目天下岂有不治国家岂有不安所以说然而不王者未之有也臣惟君之与民其分虽殊其体则一君能以民之心为心则民亦以君之心为心孟子所以极言人君当与其民同忧乐以晓告齐王下文又引晏子对景公之言以为古者人君於民春省耕而补不足秋省a而助不给反覆申说君民一体之意至深切矣惜乎齐王终不能用然按大学平天下章有曰民之所好好之民之所恶恶之此之谓民之父母也是说人君当以民心为已心的道理这等看来孟子此言诚为君国子民的要道伏惟皇上推而用之以保养生民天下幸甚
是故诚者天之道也思诚者人之道也至诚而不动者未之有也不诚未有能动者也
这是孟子离娄篇孟子说诚身之道足以感动人的言语诚是真实无伪的理天与人所同有的惟圣人自能全得这个理\人必待思勉然後能全之所以孟子说诚者天之道也思诚者人之道也如何是诚者天之道诚者是指圣人而言天道是天理之自然天无不实寒便实寒暑便实暑皆出於自然都不待用力圣人之德浑然天理仁便真个是仁义便真个是义凡理之在已者不待思勉而自无不实是即天道之自然所以说诚者天之道也如何是思诚者人之道思诚是指那未至於圣人者而言人道是人伦日用所当然如孝於父母弟於兄长皆是当然之则未至於圣者於仁有未实则思用力以实其仁於义有未实则思用力以实其义凡理之在我者皆欲操存省察以实之是亦人道之当然所以说思诚者人之道也下面又说至诚而不动者未之有也不诚未有能动者也这又是推广那诚身的效验而言至是至极的意思动是感动人的意思孟子以为这个诚是天下公共的理不以物我而有间人能推极此诚使自己的身心都无一毫不实未有不能感动得人如事亲则亲悦取友则友信事君则君用使民则民从以至於动天地感鬼神无所感而不应都从那至诚上来这便是至诚而不动者未之有也若自己的身有不诚所言所行皆出虚伪这等呵内外远近俱不相信怎麽感动得人故又说不诚未有能动者也臣惟天地人物之分虽有万殊然其为理不过一诚而已此诚在天则为元亨利贞赋之於人则为仁义礼智人能全体此诚於身则至诚之德近足以化人物大足以配天地孟子因上文诚身之意而推言诚之为道其说盖本诸子思之中庸中庸自二十章首举诚身之端至二十二章则言惟天下至诚能尽其性与尽人物之性至於赞化育参天地三十二章复言天下至诚能经纶大经立大本知化育推极至诚功效各至於盛而其功实自诚身始这等看来此诚之体要虽至约然其功用之大举天下无以加之伏惟皇上留意诚身之学以全至诚之德以化臣民以配天地天下幸甚
郊社之礼所以事上帝也宗庙之礼所以祀乎其先也明乎郊社之礼E尝之义治国其如示诸掌乎
这是中庸第十九章子思因孔子说祭祀之礼与治国的道理无间故引此以明中庸之道如何说郊社之礼所以事上帝也郊是祭天处社是祭地处上帝是昊天上帝古者天子设郊坛於国之南用H犊以祀上帝设社坛於国之北用太牢以祀后土这是郊社之礼所以事上帝也言上帝则后土在其中矣如何说宗庙之礼所以祀乎其先也宗庙是祖宗之庙先即是先祖古者天子为七庙以奉祖先神位常陈设宗器设其裳衣荐其时食以祭之这是宗庙之礼所以祀乎其先也既说郊社宗庙之礼所以事上帝先祖矣何以又说明乎郊社之礼E尝之义治国其如示诸掌乎明是明Q的意思郊社之礼便是上面事上帝后土的礼E是天子宗庙中大祭以追祭其始祖所自出之帝而以始祖配之尝是秋祭四时皆祭举一以见其余耳治国是治理其国人民示字与顾视的视同掌是手孔子意思说事神治民本同一理能明Q得这个郊社之礼E尝之义则知事神之道在於精白一心不可有毫私^於其间把这个心去整理那国家凡政令之出务合至公刑赏之行必求至当这等则欲国家之理人民之安譬犹以己之目视己之手其势甚明且易所以说道治国其如示诸掌乎臣惟神明之分虽殊然事神之礼实本此心之敬治民之道亦本此心之敬致是敬以事神则郊焉天神格庙焉人鬼享无祭不受其福致是敬以治民则施於国而国治施於天下而天下平无往不有其功事神治民之道夫何间然之有哉孔子言武王周公之孝因推其所制祭祀之礼至於治国如视诸掌中庸之道尽於是矣然礼有曰惟圣人为能飨帝惟孝子为能飨亲这等看来非圣德与帝配则不足以明郊社之礼非孝德与天通亦不足以明E尝之义如此尚敢望其国治之易哉盖必圣人有飨帝之德格亲之孝然後事神之道明而治国之效为易臻也伏惟皇上隆圣孝之德以明事神之道以宏至治之功天下幸甚
仲尼祖述尧舜宪章文武上律天时下袭水土
这是中庸三十章子思说孔子法帝王天地以全中庸之道的言语仲尼是孔子的字孔子如何祖述尧舜祖述是远宗其道圣人之道至尧舜而大明如尧之克明峻德以亲九族而黎民於变舜之重华e帝慎徽五典五典克从此其所以为人道之极孔子宗之如删书必以二典为始论治则法其执中之传这等便是祖述尧舜如何宪章文武宪章是近守其法三王之法至文武而大备如文王缉熙敬止而有丕显之谟武王建其有极而有丕承之烈此其所以为王法之至孔子守之如学礼则有从周之言序诗必本周南之化这等便是宪章文武如何是上律天时律是效法的意思天时是春夏秋冬四时寒往则暑来暑往则寒来皆有自然之运孔子法之如赞易以明阳之妙作春秋必备四时之书以至迅雷风烈之必变显晦屈伸之适宜所以为圣之时者这都是上律天时如何下袭水土袭是因袭的意思水土是东西南北之四方高者为山岳卑者为川泽皆有一定之理孔子因之如序禹贡述职方居鲁而逢掖居宋而章甫以至行藏用舍随寓而安所谓安土敦乎仁者这都是下袭水土大抵尧舜之道文武之法一中庸也孔子祖述而宪章之则中庸之道在帝王者有以兼於孔子矣天时之运水土之理亦一中庸也孔子上律而下袭之则中庸之道在天地者有以兼於孔子矣孔子以生知安行之资又能追师帝王取法天地尽作圣之功全中庸之道所以其圣愈圣子思作中庸既历序帝王治天下国家之道天地覆载生成之德於前至此则以孔子之学兼乎帝王天地之道而言下文又谓其譬如天地之无不持载无不覆帱譬如四时之错行日月之代明以见中庸之道至孔子而能集大成以为天下後世则孟子亦曰自生民以来未有盛於孔子由是观之孔子於中庸有以贯乎帝王天地而为一矣此其所以为万世帝王师也伏惟皇上循孔子作圣之规取帝王天地为法以尽中庸之道以开万世太平诚天下臣庶之所赖也
通监
以汲黯为主爵都尉
这是通监纲目纪汉武帝任用汲黯的事汲黯是汉朝的直臣主爵都尉是掌列侯的官汲黯始为谒者武帝以东粤相攻使往视之不至而还说越人相攻乃其俗耳何足辱天子之使又使往视河内失火还说民间失火不足忧也臣见河南水旱民或父子相食因矫制发粟赈之请伏其罪武帝贤而宥之迁东海太守病卧岁余郡中大治因召为主爵都尉其治务引大体而好直谏时帝方招文学言欲行仁义黯说陛下内多j而外施仁义奈何欲效唐虞之治帝怒退谓左右说甚矣汲黯之戆也t臣因以责黯黯说天子置公卿辅弼之臣岂令阿谀顺旨陷主於不义耶纵自爱身奈辱朝廷何後严助为黯告病帝问汲黯何如人对曰使黯任职居官无以u人至辅幼主守成招之不来麾之不去虽勇如孟贲夏育亦不能夺帝曰然古有社稷臣至如黯近之矣朱子於通监纲目备书其事见汲黯为臣能尽忠极谏武帝能容其直而称其贤惜不能其多欲之言以克去私欲实行仁义使治化比隆於唐虞臣惟理欲不两胜犹水火不相容尧舜之心浑然天理~无私欲故仁义之施内外如一而治化为至隆武帝不能以理胜欲徒假仁义之名欲兴唐虞之治宜乎其不效後之人君欲兴古治必先遏人欲存天理使内外一於仁义而後可所以先儒胡寅读史管见有曰汲黯多欲之言非惟中武帝之病凡为人君莫不然其所谓欲或酒或色或货利或宫室或游畋或狗马或博奕或词艺图书以为文或抚剑疾视以为武或辟土服远以为功或耽佛好M以为高虽欲有大小皆足以变移志虑荒废治理欲行仁义而无本不足以感人心而正民德故人君莫大於修身修身莫先於寡欲欲诚不行则心虚而善入气平而理胜动无非理事无不善唐虞之治不越此矣是则寡欲以修身者实人君之首务为治之根本也伏望皇上取尧舜之无欲为法以武帝之多欲为戒力行仁义务隆治化则唐虞之盛可复见於今日实天下国家万万年太平之福也
诏问贤良文学民所疾苦
这是通监纲目纪汉昭帝时问贤良文学以民所不便的事贤良文学是郡国所举来有德行学问的人如今进士一般民所疾苦是说当时政事足为民患的汉自武帝穷奢极侈奚ス家以致用度不足乃用桑弘羊等置盐酒盐均输官尽牢笼天下货物与民争利以足国用遂致民废职业公私俱困昭帝即位霍光辅政始元六年春因谏大夫杜延年奏说年岁比不登流民未尽还宜修文帝节俭和之政以顺天心悦民意乃诏有司进郡国所举来举良文学之士问以民所疾苦与教化之要皆对说治人之道在抑末利而开仁义今郡国置盐酒盐均输官欲与天下争利是以百姓就本者寡逐末者多愿悉罢之示以节俭然後教化可兴风俗可移桑弘羊难之以为此国家制外国安边足用之本不可废贤良文学遂极言国家兴利深为民病必示以仁义而後有益於民弘羊屡难之而其议愈切卒不能屈是秋遂罢榷酤官以从贤良文学之议盖自武帝末年海内虚耗户口减半霍光深知时务之要故内则轻徭薄赋外则与匈奴和亲由是百姓充实稍复文景之业实自诏问贤良文学以民所疾苦之举发其端也故朱子於纲目特书其事以见武帝兴利病民之政至此始渐革矣臣惟利虽人情之所同欲然人君能行仁义则民化之而兴让之风虽不求利而自无不利若孜孜於利以开民争夺之端则求利未得而害已随之故尧舜抵璧於山投珠於渊成汤不殖货利武王散鹿太之财发钜桥之粟皆不近利欲示以无贪而长其让之风成其仁义之化也孟子告齐梁之君皆曰何必曰利亦有仁义而已矣莫非此意武帝不知仁义之为利而徒欲以利为利乃任桑弘羊等设均输之法欲尽收天下之利归之於国遂致民间疲困公储亦亏使非昭帝之时能因贤良文学之议稍革其弊则汉室之危当不待於新莽居摄之日矣甚矣兴利之臣足以祸人之国也伏惟皇上制用以恭俭为本示民以仁义为先则国用自足民生自遂而教化可兴诚斯世斯民之幸也
九年夏四月诏司_刺史岁考长吏殿最以闻
这是通监纲目书汉明帝督司_刺史考课长吏的事汉时司_校尉掌举察京师百官及畿内长吏得失刺史如即今方面官一般掌举察所部畿外郡县长吏得失长吏是郡守县令等官殿是官不称职的最是有治行的明帝永平九年夏四月诏司_刺史岁上墨绶长吏视事三岁以上治状尤异者各一人与计偕上及尤不治者亦以闻是盖明帝励精图治恐内外有司贤否混淆优劣莫辨无由加赏罚以示劝惩故诏司_刺史各考所部长吏历任三年而自守洁莅政勤敏治绩尤着者岁举一人令与计吏偕上京师以赏其或贪浊庸昧废职怠事尤无治绩者亦以名闻以俟黜罚朱子特书其事於纲目见明帝能严考校长吏殿最之令有足为後世法也臣惟致治之道莫切於考察有司课绩之殿最而行赏罚也苟课最不蒙赏则善者无所劝课殿不蒙罚则不善者无以惩如此而欲天下之治不可得矣故考绩黜陟之法肇自有虞而大备於成周周制冢宰岁终令百官府各正其治受其会其政以诏王废置三岁则大计t吏之治而诛赏之明帝诏司_刺史岁考长吏殿最得虞周考课之遗意也故永平之治为东汉之首称然考校有司殿最亦在乎任得其人也故有虞以禹宅百揆而庶绩咸熙成周以周公位冢宰而大明黜陟今在内则吏部都察院在外则布政司按察司皆是考校有司之职若所任得贤以明於殿最之课公其赏罚之施则百官有司自然各修其职矣天下岂有不治乎伏惟皇上体虞周立法之意选忠良之臣任考校之职使殿最别於至明赏罚出於至公则官称其职民蒙其惠天下万幸
冬十月晋加羊祜征南大将军
这是通监纲目书晋武帝任将谋伐吴的事羊祜是晋贤将初武帝有灭吴之志使祜都督荆州镇襄阳祜绥怀远近甚得江汉人心与吴人开布大信降者欲去皆之减省逻卒垦田八百余顷始至无百日之粮其後有十年之积及西陵之拔吴主孙皓志遂张大不修德政祜乃专务修德以怀吴人每交兵刻日方战不为掩袭之计将帅有欲进谲计者辄饮以醇酒使不得言军行吴境刈谷为粮皆计所侵送绢偿之游猎常止晋地所得禽兽或为吴人所伤者皆送还之吴边人遂皆悦服至是武帝加祜征南大将军祜遂疏请伐吴因举克蜀之事为言意谓江淮之险不如剑阁孙皓之暴过於刘禅吴人之困甚於巴蜀而晋兵力盛於往时不於此际平一四海而更阻兵相守使天下困於征戍经历盛衰不可长久也若引梁益之兵水陆俱下荆楚之\进临江陵平南豫州直指夏口徐扬青兖并会秣陵以一隅之吴当天下之\势分形散所备皆急一处伤坏则上下震荡虽有智者不能为吴谋矣帝深纳之贾充荀之徒皆以为不可惟杜预张华赞成其计後祜病入朝帝遣张华问策祜曰孙皓暴虐已甚今可不战而克若皓没而更立令主虽有百万之\长江不可窥也帝欲使祜卧护诸将祜曰取吴不必臣行但平吴之後当劳圣虑耳未几晋遂大举平吴克敌成功皆如祜算朱子於纲目备书其事以见武帝任得其将羊祜谋出於忠有足取也臣惟人君任将贵在得人将得其人则以守必固以战必胜以攻必取上下不扰而事有成功矣故舜命伯禹征苗而文德以敷武王用吕望伐纣而鹰扬是奋成王命周公东征而三罪斯得宣王命尹吉甫北征而N狁遂逐是皆任将之得人也晋武加羊祜征南大将军卒成伐吴之谋亦可谓将得其人焉朱子书之纲目以人君任将当慎於择人也伏惟皇上体古帝王命将之意选任忠贤俾总六师以戒不虞以翊至治天下幸甚
初定均田租庸调法
这是通监纲目纪唐高祖制民田产及平赋役的法均田是均平其田亩租是田租庸是身役钱调是宅地钱高祖既平天下首定均田之法丁中之民给田一顷笃疾者减十之六寡妻妾减七皆以十之二为世业八为口分租则每丁岁入粟二石调则绫绢J布随其地之所宜而输之庸则岁役民二旬不役则收其佣日三尺有事而加役旬有五日免其调三旬租调俱免水旱虫霜为灾什损四以上免租损六以上免调损七以上课调俱免凡民赀业分九等百户为里五里为乡四家为邻四邻为保在城邑者为坊在田野者为村食禄之家无得与民争利工商杂类不与士伍男女始生为黄四岁为小十六为中二十为丁六十为老岁造计赈三年造户籍其养民之政理民之法始为精密故朱子於纲目备书其事以见唐治之万目举也臣谨按国非民不立民非食不生为人君者必有以制民之产而薄其税a轻其徭役使各安其所然後民食足而礼义为可兴故夏后氏五十而贡殷人七十而助周人百亩而彻皆什取其一所以民有恒产而有恒心以成熙之治唐之均田租庸调法虽不足比隆三代井田之制然业民有道处民有法故宋儒范祖禹曰自井田废而贫富不均後世有能制民之产使养生丧死无憾者惟唐之法其庶几焉然为治者惟能省力役薄税a务本抑末尚俭去奢占田有限困穷有养使贫者足以自立富者不得兼之则均天下之本也是诚为治所当务当今所宜行伏惟皇上法三代养民之意体宋儒均天下之言使地得其平民安其所则先王之治为可复矣
两G文集卷一

[book_title]卷二
●钦定四库全书
两G文集卷二
（明）刘球 撰
○奏疏
请罢麓川之征奏
臣闻王者之师不逞忿於一决必虑胜於万全所以无败事而有成功也今者中外大臣议欲益兵十二万於云南边境以俟麓川残寇思任发来降乃罢否则攻之臣窃以为是则徒欲逞忿而非万全之虑也向者大兵两蹴寇境皆不得大逞而还者盖以其地僻远阻山跨谷道途M塞又有瘴毒之患中土之士被甲持杖负粮荷刍越数千里而至彼疲困不堪饮食不充水土不习疾病荐生又骤与敌遇故未交锋而刚猛敢L之气十已消其七八兼以将帅不和行师失律所以无功诚非兵少所致也今虽益兵然彼险远如故分道以进则山广而援不接并力以攻则地隘而\莫容是皆兵法所忌况寇以逸待劳窥测形势得便则出抗王师失利则遁入G谷岂不坐老我师若但宿兵境上以待其降尤为不可夫兵凶器未宜轻动语曰军旅之後必有凶年谓其以愁苦之气伤阳之和必致水旱虫m之灾其为虑也如此况可轻动以尝之乎若暴露十二万\於万里之外以冀小丑之降是轻动兵以尝寇也又兵法有曰千里馈粮士有饥色是言粮饷不可不预备也今致云南之米於金齿每石须费数石民苦运输军多缺食若复益兵则运愈苦而食愈缺安保士之无饥色耶故臣谓其徒欲骋忿而非万全虑也春秋之法重内轻外三王之道不困中国以事荒远故汉文帝弃尉佗寇边之怨先帝释黎利叛逆之诛率用是道以致中国宁而四裔安其所臣窃以麓川本南诏蛮徼之区来归不足为国利背去不足为国耻何足与较胜负哉虽弘天地之心置之度外不为失也必欲惩之则宜忍一决之忿以图万全之策选用良将辅以能干文臣如赵充国屯田以降叛羌故事因云南见操之兵或益以附近万余分屯边沿地方厚其粮赏给以农用之物务使兵民相安以耕以守仍通好於木邦车里诸夷以为外援俟寇出没即加剿攘倘其服辜则以礼纳或终不悛则三二年後粮积有余士卒熟其向道别议大举仍诏云南郡县及各土官使明知圣意欲暂息兵休民将图後举是虽不能速於成功亦必不致败事伏望皇上悯臣愚昧察臣所言如果无害於事有益於国可便於民则请罢益兵之议行屯田之令仍人司选将命官各务得人授用给赏必存至公毋应故事而已
雷震奉天殿鸱吻奏请修省疏
臣谨按春秋而知君心之所感天心之所应有如响之E声影之随形而国家成败兴亡莫不系之董子所谓国家失道天乃先出灾害以谴告之不知自省又出怪异以警惧之此天心仁爱人君欲止其乱也人君遇天戒岂得不严於修省哉昔者桑b生朝大戊修政而殷道兴雉g於鼎武丁正德而殷邦靖旱魃为虐宣王修行而王化行皆能修省以奉天故天灾之降不为其国害反为其国福也昨者雷震奉天殿鸱吻皇上素服辍朝下罪已之诏出省躬之言令t臣各修厥职修省之意至矣固足以E天心而弭灾异矣臣窃以为今日修省之所当先者其事有十其一勤圣学以正心德自古圣哲之君动与天合而雨阳寒暑无不时若以能专志问学於一切无益之事悉屏不御所以私欲尽去天理昭着心得其正而天不违之中庸所谓致中和天地位万物育者是也臣愿皇上以古圣哲之心为心视朝之暇御经筵之日多居宫苑之时少所谓无益之事悉置意外惟数进儒臣讲求至理笃尽精一之功推极修齐治平之道使学问功至理欲判然则圣心正而天心无不顺矣其二亲政务以总权纲夫政自已出则权不下移故太祖太宗每早朝罢及午二朝必进大臣於顺门或便殿亲与裁决庶政或事有疑则召掌机务之臣商确之而自折其衷所以权归於上皇上临御九年事体日熟愿守二圣之成规复亲决之故事庶几权纲有归而政惟一矣其三别贤否以亲正士诸葛孔明曰亲贤臣远小人此先汉所以兴隆也故愿治之君无不乐有正人君子为之亲信以赞其治而益其明惟分别之不可不精今内外之臣不能无贤不肖之分惟皇上察之於已询之於人果贤而可亲也则亲之果不肖而当远也即远之则君子日进小人日退矣其四选礼臣以隆祀典今之太常即古之秩宗必得寅清端重明习礼典儒臣为之然後可交於神明故舜命伯夷伯夷犹让於夔龙诚以是职不易称也今太常卿与少卿久缺未选无乃享祀之礼有乖宜选儒臣为之庶祀典克修其五严考核以督吏治自三代以下省方之礼废而郡县之吏不敢肆田野之民得其安者以数遣衣采访等使e行郡县以察吏得失问民疾苦也洪武永乐间亦尝行之近年多付此任於布按二司及e按御史其所考察徒文具尔以故吏无善政民多失业至於军卫之臣为害尤酷诚宜选择公明干廷臣分行天下自三司郡守而下无分文武官吏俱得考察其果奸墨无状具实黜退若有能仁恕治行过人亦具奏乞旌异庶人有劝惩而吏治修举其六慎刑罚以彰宪典古者人君不亲刑狱而悉付之理官书所谓予曰辟尔惟勿辟予曰宥尔惟勿宥惟厥中盖恐F喜怒有所轻重於其间以致刑失其中也近者法司所上狱状有奉戎技踔匚轻加轻为重者法司既不敢执奏至於讯囚之际又多有所观望以求希合圣意是以不能无枉臣窃以为一切刑狱宜从法司所拟设有不当调问得情则罪其原问之官其运砖纳米赎罪等例亦非古法且使贪者得以幸免而者蒙辜宜令法司今後文武之臣除犯公罪许赎外其余俱依律问拟则刑罚中而宪典彰矣其七罢营作以苏人劳夫土木之功不息则天地之和有乖故春秋於营筑之事悉书以示戒者为此也今京师营作之兴已五六年虽不烦民而皆役军然军亦国家赤子须之御暴而赴L岂宜独役而不加恤况各衙门皆已更新宜罢其工庶人力得苏其八逋负以悯民穷周礼荒政十二薄征其一也近者各处报水旱荒灾乞减租税而有司多不准减或准亦徒事虚文使民不得受其实惠以致穷困流徙者日益多宜令户部遇有报荒即与勘实量减其租仍思所以安养流民使不失业庶民穷有济其九息兵威以重民命夫兵凶器动必伤人不可轻举汉高帝以武定天下非不善兵然被匈奴白登之挫终不报怨以兵兴必伤人也如麓川连岁用兵死者十七八军赀爵赏不可胜计今疮痍未瘳又遣定西侯蒋贵总之以从缅甸受其所拘首寇思任发借使彼言果信得寇以归不过献诸廷磔诸市枭诸逵道而已然彼挟以为功必求与木邦分有麓川地不与则致怨与之则两夷土地人民各增其半其势坐大将不可制是灭一麓川生二麓川也设有蹉跌则兵争无已死者必多臣见皇上每h死囚多悯之而免令充军仁心若此真足与天地好生之心合矣今欲生得一失地之窜寇而驱十余万无罪之人以就死地岂不有乖於好生之仁哉况寇子思机发在麓川已尝遣人来贡非无悔过祈免之意若染冈恫王骥遣人往谕缅甸不烦动\生致此寇只斩寇首来献即与厚赏仍令思机发尽削四面之地分与各寨新附之蛮掌之许以小职使仍居麓川则兵不用而此方可自宁息臣以为宜召还蒋贵并止四川湖广贵州之兵用全数万生灵之命其十修武备以防外患大易有曰思患而预防之盖能防患於前斯可无患於後今北边比年入贡然遣来之人岁增无减其包藏祸心诚所难察一旦率彼乌合之\长驱入寇为患也深不可不预防之莫若於今闲暇之时数遣给事中御史於在京及沿边督操备务使借工各及服役私家军士悉就训练仍公武举之令以求良将定召募之法以来武勇广屯田之规收中盐之利以厚储蓄庶武备无缺而外患有防凡此十者皆今日之急务所以感上天之昭格致太平之福庆者意诚在此臣不揣愚陋昧死以言伏惟圣明裁之
堤备京师水患奏
臣谨题为水患事正统五年六月十四夜雨不甚骤而宣武街以东水潦为患有如去年淹没民舍溺死人民盖去年宣武街西边河水决开堤岸漫流冲过街东东西二水会合因此泛滥为害後因给事中鲍辉建言虽尝筑塞然一时仓卒不甚坚固以故今年复决重为民患今天雨时作官民之家辄遑遑忧惧臣实目G之窃以京师之地生灵所聚四方万国所瞻宜常疏涤水道修筑堤岸以防壅决不宜有横流{溺之患使人不获宁处往往转徙以致地方空闲奸人得以为盗如蒙准言乞裙げ苛坎军夫即时筑塞见决河岸务在坚固无使水复东漫仍会多官计议於宣武桥西等处量开减水河以疏通宣武街西河水及城中诸水使不壅滞为患并募官民军匠人等於空闲街面住坐以壮观京师庶不致地方空废奸盗窃发诚为便利谨题请旨
请拯畿内水荒疏
臣谨奏为救荒事比因北直_地方水荒岁歉钦蒙遣佥都御史等官张纯等往赈饥民皇上救荒之意至深切矣臣窃以救荒急务有三谨开具条疏以闻
一募客商以来南方之米今年北地虽荒江南多稔若出榜於沿途及山东河南湖广南直_市井去处晓谕客商装载米粮赴直泊张家湾通州等处预差干京官将法司_罚银两及沿河所收船料钞贯待米船至日照依时价与之两平收籴以广赈济其客商有能仗义自愿出米助济者米至二百石以上照依义民事例赐\劝复其身役其米悉付佥都御史张纯等从公分给缺食之家务使人皆得食不致饥饿如商船急难便至先借沿河在官之米尽足赈济俟商船盛至却将所籴之米以偿借用之数仍令各⒑檎⒐亟蛩在添力先■〈走赞〉米船前来其米船料钞自榜文到日为始至明年六月止俱各免收则米商自至赈济有给
一劝耕农以为足食之计各处民困饥窘或四出求食不暇耕种或乏种子牛具无力耕种今东作将兴若不及时劝耕欲望田谷有秋不可得矣宜令有司赈济之外仍督饥民归田耕种五谷无牛具种子者贷与官钱助其买用待年谷丰登如数还官务使民皆力业土无不毛庶几秋成有望不致再饥
一汰僧道以省游食之费各府州县僧道已有定额比者或名行脚或托关领度牒萃至京师非挂名寺观即寄住民间黄冠缁服布满街市究其所学无益於国原其所食皆出於农且今饥馑之年使数口之家添食一人即有不足况容此徒不下千万聚食京师耗民食不可胜计宜令礼部移文锦衣卫五城兵马司清理在京僧道除各寺观有籍额者不动外如是挂名及寄住民间者悉令赴部供报其有度牒与无度牒而不应关给者俱各勒还本土如查文册应给度牒者即时给与如例勒还仍令各府州县有度牒僧道每人止许存留年幼有戒行者一人习业继领度牒余悉罢归为农以除游食之害
请留知县何澄奏
臣谨奏为保留官员事臣等俱系江西吉安府安福县人有本县知县何澄先因佥都御史王翔考欠繁行在吏部奏蒙另除知县潘怿更替本官卟砍嫉忍逯得何澄慈祥静外若无为内有区画本县人来京者莫不言其处事公当能体下情爱民如子不生事扰人又尝筑寅陂等陂浚凿渠道灌注民田二十余里蜜湖等湖被人侵占皆追复之以均灌民田为民兴利似此者不一民皆心服讼者自息顽者自化在任仅二年虽远乡山谷惯避差徭之民亦乐服役被其责罚皆无怨恶及其解任将行民赠路费悉却不受父老累千百人送之皆涕泣如失父母行至吉安河下本县里老民人易雅望施仲温等一千余人告蒙江西按察司副使焦宏仍留本官呦厥鹗卤鹞定夺近闻布政司又行移文催促本官赴部臣等闻之自以本县素为烦剧然自前至今未有县官得民心如何澄者若被考去则民失所望如蒙准奏乞壤舨咳粤艉纬戊侗鞠毓苁乱晕棵裥那沂乖督官员闻本官以守已爱民得复其职皆知所劝庶有益於风化谨具奏闻
两G文集卷二

[book_title]卷三
●钦定四库全书
两G文集卷三
（明）刘球 撰
○赋颂
至日早朝赋
维宣德纪年之五载逮玄冥司令之中旬羲和咴於北陆招e指子於初昏玉g之灰乃动黄钟之候维新开万物之大始转一气於洪钧幸会N平之运於今日宜致履长之庆於紫宸焉故诗则灵台是定礼则鸿胪斯宰仪物则内外毕备执事则大小恪戒莫不齐沐宵兴敬恭以待是日也及东方之未曙仰明星之犹光车尘纷兮以起途烛灿兮交张玉漏之滴沥望廷燎之辉煌九门辟兮既廓三鼓发而有镗填两掖以竞进鸣双佩兮铿锵陛卫罗以万队卤簿设其两傍合之则为耦离之则成行牙旗羽盖龙文凤章玉节金凿殳矛戈扬\不能名美不能方少焉日钯舛跻云缥缈兮下幂浮佳气於帘栊灿祥光於金碧飞鸟隼兮垂翔凝晁兮融液炉烟起而香风飘廷鞭响而t嚣寂阍象端厥容止仗马不敢喘息然後起瑶扃来警跸鸿钟銮舆出高明衮衣之日月远G天位之飞龙黼後设而断必自乎睿思冕旒前垂而明不掩於重瞳无动声色笃恭其容俨然帝舜之正位乎南面无异周武之垂拱乎九重其臣则王公侯伯貂蝉眩帻玉带悬牙朱衣袭锡卿大夫士降至百职济济跄跄莫不盛饰冠以品分班以次设东文西武鸳排鹄植服声教者有远夷凛尊亲者遍t貊诗书所未道其名汉唐所不宾之国皆奉玉帛而远来亦幸观光乎其侧於是绦帻鸡人长鸣东庑伶官发音金石琴瑟箫管交宣迭声洋洋乎盈耳节铿铿乎有序礼官唱赞登降拜俯进退启跪或跃或舞咸中乎仪罔愆於素诸方匦进之辞既退万口嵩呼之声齐举喜动乎天声震乎寰宇迨乎大礼既成祥庆荐臻荷天子之有命赐\臣休暇於浃辰宴币既颁恩礼复勤凡有生之\庶莫不愿戴於一人且夫冬之为节自古所尚岂但鲁史备云物之书周官重圜丘之享盖其在易卦则为复而复之为义取乎消而阳长阳长则君子道泰之渐消则小人道否之象上必体此而思君子之道当崇下必体此而思小人之道不足仗上下同情是则是惩务使邪枉不得胜乎正直谗慝不得妨乎贤能则天下可纳之仁义之域功德可齐乎唐虞之称皇图於焉而巩固福物自是而骈增
畜鹰赋
惟鹰之为鸟有号曰{鸠锺炎精以为武德禀金气而多伐谋习学则时乃夏祭鸟而天以秋威以时养翎以日修非其类不与非其林不休此羽族之雄杰百鸟所不得俦也是以有炳其文不一其色竦膺而昂博胫而健翮尾以合卢为贵目若点漆之黑喙曲於酋矛趾利於铁棘望远兮若愁胡立屹兮若置石高举则飘然凌乎九重之霄汉下视则廓然见乎万里之山川倏然闽越忽焉幽燕岳灵不能障川谷不能延其奋扬也有尚父之勇其捕逐也有子产之贤其数飞也乎学者之功其以小制大也兼总乎御史之权故百兽望之而迹敛\禽触之则躯捐岂其情之好杀盖亦天使其然也一旦应明诏沽善价贮雕@覆黄足纡碧丝之绦以为常首冠缋韦之帻而少谢脱风霜於渤手滨濡雨露於阙廷之下顾玩叹赏徘徊圣驾i命鹰坊宁厥攸舍处之温凉之室栖乎丹朱之架肥鲜饱於岁月食息时於昼夜幸遇比乘轩之鹤不殊亲爱虽入怀之鹞莫跨使其才不~伦则是宠也亦何由而迓哉迨乎闭蛰届候冬狩及期万乘雷动亿骑云随则臂以金吾之卫士乘以内H之骁骓左右乎紫鸾之驾後先乎翠凤之旗入泱漭之野以较猎临奔逐之时而脱a是宜竭所能厥翅与西旅之獒戮力东海之豹合势大搏彼熊狸小殪此兔雉献获虞人奏功舆次以羞大庖以实宾器以为乾豆祖庙是事思勘於万一求以免乎素餐之愧则於恩为不孤於德为无负苟饥则惟人是依饱则高飞而远去则虽有矫矫之翰善攫之距较名而考实曾鸱{之不如若厄困而赖济於人为臣而叨食於主蒙其施当怀其报可不鉴视於鹰乎
龙驹赋（有序）
马之为瑞盖自羲轩虞夏以来世有之矣今皇上愦蟊ζ吣晟轿饕粤驹来献其体虽原於马育其灵实类於龙骧诚国家之瑞也皇上乃下明德之音却\臣之贺又得春秋不书祥书不宝异物之义盖因皇上之谦抑而益见是驹之出有以开天下治平於无穷焉臣虽愚昧幸际昌期谨献龙驹赋一首以昭美事於万一赋曰
惟皇上之临御措区宇於至平i气和之感召致龙驹之诞生其蜒之毓秀抑星房之构精产彼山河表里之郡进於日月光华之廷雄奇则体乾象之刚骏逸则孕坤牝之贞盖世所罕有之奇瑞乃天所仅降之休徵也观其象肤牛尾虬骼麟角耳批竹而竦立目夹镜而双明顶攒花兮若玉蹄翻霜兮胜琼妙姿体之殊~伟鳞Q之纵横盖槿徊焕嗪醴猜碇为形矣至其动合矩度鸣谐律节驯不待习驰不假策触焉而不惊秣焉而後食势矫矫焉斯臧性循循兮无癖顺乎人情尽其物则又宛然其有君子之德矣若乃拥金鞍骄玉勒出t则万骑皆空骋驾则千里一息朝发步於九馗夕周游乎八极纷红尘兮後起赤汗兮交滴风迈而星驰霆驱而电掣又岂寻常之足可以拟其才力哉是以陋渥洼之所产鄙大宛之所归虽周苑之八骏不足当其美岂燕台之千金所能充其赀高视往古独步当时市不得鬻人不能私奚必遇伯乐颂菟苟後知其骏称其奇耶脱闾阎登天圉出逢时育得所蒙雨露之沾濡依天日之妪煦亦何幸乎生之不凡而出遭圣主圣主奇之以示\庶\庶遑遑争先快G莫不曰吁昔庖牺得负图之骏而书契造轩辕乘服皂之驹而百度举乘黄出而舜德光飞菟至而禹绩序则此龙驹之出也又岂不足况我皇明之休誉哉请竭愚诚薄致庆语皇上曰蚴刮骞仁於百姓宁夷狄服而礼义兴是乃有国之上瑞又奚必祥此一物之灵於是有拜手稽首而歌之者曰元气混兮育龙驹质不t兮志槭饪珧[兮凌PB倏幽冀兮忽荆吴谁所致兮皇德敷继而有赓於其列者曰龙驹至四海肃百谷稔百姓足龙驹至九夷服皇图巩皇风穆龙驹至万物育天之贶国之福歌竟而祥飕四至瑞云烛天百工相与舞於廷陛之下同声以祝圣揿锻蚰
琼岛观灯赋（有序）
皇上临御之六祀四海归於至治百祥应於丰年i於琼岛张灯以庆元夕以奉圣母之欢下及t臣皆赐荣宴四夷百姓亦得预观圣恩溥及如天\情欣戴无已莫不愿圣抻肴赵峦其悠长皇图与天地同其广大况臣叨禄春官过承宠遇惭无勘ㄖ勤敢竭奉扬之语谨为元夕观灯赋一首以进赋曰
皇风之清穆囿寰宇以皆春来玉帛於万国同车书於八夤乐年谷之屡穗致祥庆之骈臻气与形和俗由化醇抚元夕之既届实物华之肇新用张灯以娱节而必琼岛之是因焉是岛也奠重城滨太液境玄玄势奕奕殿则有仁智介福延庆之嘉号宫则体广寒金露玉虹之令式方壶瀛洲之景俨乎相沿白虎青龙之洞杳乎交辟历万年之佳树穷九土之怪石莫不献奇其中罗列其侧是诚大内之美观历朝之胜迹也於是高跨其o巅卑循其水泽象六鳌以驾山因五方而为色结彩垂旒抹金缀碧点瑶灯其数万亿皆因物以赋形而各妙极其饰也盖飞则雉e鸢鹭鸳鸯I杂然羽族惟木是凭走则符猱若羝若ot分队别随山而升潜则虾龟蛙蟹巨鲤修鲸扬G动甲惟水是萦巨而日月细而列星羽衣道侣缁服神僧类莫悉辨\莫能名各一其色各肖其形皆曲尽匠石之巧妙而夺乎天地之功能也迨乎西下金乌东升玉纺嗣司@大然列炬爆竹雷鸣烛龙电骛须臾而万火毕张倏忽而四山高布绽菡以连城缀银花之满树彩云焕兮垂层空珠宿森兮拥前路春拍拍兮回光天胧胧兮欲曙走火骑而人皆辟易翔烟花而物皆舞笙歌发而百穹阶黟椒锵露\乐斯举宛然太乙之降临俨若青阳之回驭於是髦榱逼粲窕面以宫阙临以辇辂岂但以至治之功既成嘉好之节难遇而欲於万几之暇少快一时之G哉盖因时和奉母后进珍羞上春酒以愉慈容以介眉蘧“日之诚而养以四海之所有将训天下以孝是即成周之绥庆於文母也上自公辅下逮庶官皆赐以假皆与其观饮以觞醑食以盘餐以劳其勤与乐其安将劝天下以忠是即卷阿之君臣同欢也弛卫禁发扃钥使\庶百姓蛮夷部落皆得G其光辉增其欣跃而幸生遇时逢目G圣作将广天下之爱是即灵台之与民同乐也举斯心加之广土流是德溢乎寰穹则人将恭为子职士皆励於臣功家服礼义之化乡敦仁厚之风平平肃肃雍雍跻圣龄於万亿熙鸿业於无穷
景星赋（有序）
臣闻人以德感天以祥应此理之自然古今之所同也近G景星见西北天门之上稽之载籍谓必四气和而天子孝德治功与天同大而後景星出惟昔黄帝尧舜之世有是祥焉洪惟皇上内笃至孝之德外宏至治之功合气化於太和与天心而e一是以天出景星以彰皇上之功德以兆国家亿万年隆平之庆也天人感应之理为甚昭矣臣目G旷世所无之祥不可无词以奉扬於万一谨拜手稽首而献赋曰
癸丑之秋闰月初旬有星丽天光彩~伦明日而客有问於国之老人曰畴昔之夜瑞霭sA瞻彼星象高丽天门皎若监之出匣K如月之满轮辉映乎七曜势拱乎三垣烛龙不敢以张炬奎画未足为有文囿率土兮不夜耀普天兮若晨人皆知其为景星矣而莫悉其瑞之所由臻焉惟子傅前闻习旧史明天道究人纪格事物之至微知休徵之自始幸开愚之愤发愚之悱告之以瑞应之由使明知夫天人相与之理国老曰大哉瑞应远且有徵盖必世有盛治而後天有景星昔者三皇之道莫p於轩辕而是星有摄提之见五帝之德莫盛於尧舜而是星有翼房之呈爰考瑞图之所载旁搜占书之所称谓必四气合至和之极天子笃至孝之诚贤能尽任使之道海内有自弥声制作合乎天意法令顺乎人情德至八表高与天并斯天垂眷而景星昭明焉今天下广大天子圣睿体元居正法天出治四序顺行二仪由位炳玉烛之辉煌穹亭毒之功遂四气可谓和而无l矣内奉慈闱之养上虔祖庙之祀数问候以承欢善继志而述事其孝也可谓极其至矣崇锡命用\已用之贤歌招隐以来未用之士则任使务在得人而贤能皆乐於仕矣颁e抚之条而人乐其业下恤之诏而家蒙其利则四海之内无不欢且慰矣乐由阳成礼由制声律克谐典章焕p则制作可谓合乎天意矣禁必公行法无私置爵人所好刑人所忌则法令有以顺乎民志矣德化之周洽仁恩之溥施穷寰宇之广而毕濡若元气之流而无滞则德至於八表而与上天为无异矣故能动太虚感重玄嘉祥集景星悬莹然璧拱灿然珠连溥八埏而朗照倍五纬以昭宣使符皇道之瑞复流辉於今日而应帝德之祥不专美於昔年播皇风之浩浩开皇庆之绵绵感之也自人应之也在天天人之际夫何间然客曰瑞应若此复何加焉国老曰今天子笃烈之心茂无涯量昨进t臣示以天象曰臻兹庆祥赖尔辅相尚悉乃心燮调寅亮毋谓绩着而可惰毋谓效成而可放尚慎弼予昭E天贶苟德不加修而职随以旷虽有嘉徵亦奚足仗t臣皆再拜稽首而言曰陛下盛德召此祯祥顾予臣僚之力万无有於锱铢愿毖厥终一如其初用迓百休用恢鸿谟虽臣才之不逮敢不孳孳思效其愚於是上下交懋化育宏敷岂以得瑞应为已足而谓政可不必图与客乃喜曰问一得四既闻天人之相与又闻上有诫下之训下有讽上之语欲经纶乎斯世使比隆乎三五亦何幸乎生逢其辰而事得其主哉国老曰虽然吾且有诗四章以形容乎景星之盛瑞而歌咏乎圣朝之雍熙举以授子共祝国禧客闻而跃曰盛哉斯诗尽乎华封三事之祝详乎虞廷赓歌之词足以流皇朝之德美而赞皇庆於穷期请播之朝野使人人得而颂之其一章曰景星辉兮天西北晃六合兮周万国夜如旦兮昭瑞色谁所召兮圣皇德其二章曰景星灿兮天门上溥天下兮毕融朗皇德茂兮天所贶兆时雍兮显有象其三章曰G景星兮\忻忭天子恭兮饬臣献各共职兮E天眷庆大来兮国永奠其四章曰仰景星兮物焕遂肃百僚兮钦圣制熙洪猷兮迈百世皇蘼≠馔蛞谒
瑞应麒麟赋（有序）
天启皇明亿万年景运皇上以至仁盛德缵四圣之绪为天下生民主当亨嘉之期肆即阼以来笃任硕辅简擢庶寮省去冗务侈费以仁育万方迄今四载内安外服西阿台之\北来瓦剌之使东南番夷职贡骈臻榜葛剌国复航万里海道来献麒麟诸方物夫麟仁兽也必王者有德而後至今也出自远国献至阙廷非天贶有德之明验欤惟成周盛时越裳氏来献瑞雉成王周公受而益修厥德遂隆庆祚於无穷皇上召兹嘉瑞而承之以德国家盛大悠久之庆宜隆於周也臣`职词垣何幸身亲G之爰竭愚能为麒麟赋以进其词曰
大钧之造物兮为毛t者三百有六独麟之为形兮卓不类乎其族等膺臆於凤鸾兮象体貌於鹿耸昂昂之狼额兮立亭亭之骥足蔚文彩之缤纷兮俨容止之雍肃其为音也中律兮虽有角也不触动则惟义是由兮静则惟仁是育为四灵之称首兮亦百兽之所伏肆称德於礼兮且咏歌於诗诚非常之灵贶兮实间世之祯祺觌之也不偶兮得之也尤奇盖天之秘其祥兮必E德而归之维皇德之高厚兮上配穹昊克承天眷兮嗣履大宝远效法於神祖兮近继志於圣考缉熙於圣学兮频询德於耋老允庶士之是任兮溥赤子之皆保既文教之覃敷兮乃武艺之继计德迈於从前兮功且垂於以後囿t生於太和兮跻一世於熙故致此灵物兮出彼海隅纷远夷之不敢有兮谓此中国之祥符从之以方物兮载之以穹舻海若跄以恳圪夥绮翔以启途倏发迹於西洋兮忽至止於蓟都廓阊阖之既辟兮熙晨光之欲曙Pp献於大廷兮屡惠顾於当宁六龙为之咝兮百辟欣而快G瑞彩溢乎神州兮颂声遍乎寰宇豁宸量之广大兮与化育而同流G祥麟之在囿兮如瑞雉之於周岂侈夫休徵之来兮而忘於吾德之修将愈笃於敬兮用昭E於天庥惟宅心之翼翼兮宜集庆之优优巩皇图之万亿兮与周德而匹休
拟万国咸宁颂（有序）
易曰万国咸宁盖言圣人在上与乾元配德而万物莫不安其所也伏G皇明自太祖开业垂统太宗仁宗继宏功德益远益隆传至皇帝陛下尤勤於任贤急於劝职以恢鸿图以致环海内外悉V悉和旁洽百夷遐荒莫不宾来易所谓万国咸宁诚惟今日为然也然昔周之盛其臣皆能歌颂其休列之经集传之无穷臣虽愚不肖然幸生太平之世故敢竭无用之才为万国咸宁颂一首思坎ナ⒚漓锻蛞黄浯试
於维皇明显有天位尊无以加圣以继圣爰自神祖戡涤乱秽总挈乾纲峻命顾系赫赫文宗绍绪都冀朝贡道均乐谐礼制穰穰秩秩仁考覃惠博赉广封缓刑省税三后委庆于明天子天子临御惟贤思致i诏曰咨百尔卿士各恭i职殚尔攸思用左右朕成先後志穹爵令秩予加尔赐卿士曰俞陛下智睿武而有文而能毅体乾宅中先圣是类体我t臣不遗钜细敢不夙夜求称所畀惟上克任惟下弗贰明良交自阶任屐肴驶之流风行水渍义令之昭日临月闵L无伏慝举无遗坠故自郊畿徂边暨鄙大郡小邑错若置四民百姓辐辏鳞萃女务蚕织男勤树艺服温食饱长慈少悌外户长开夜犬不吠施及海隅穷陬遐裔凿齿雕题衣卉服■〈iY〉色不一方名不尽记各从厥译各修厥贽山梯而来川航而至奉词称藩俯伏廷陛普天率土靡有遗弃均濡化育均陶和气国不殊风家不异议人无弗安物得自遂易曰咸宁惟今为尔殷周莫u汉唐敢臻兹大康从古不易维皇明德累积有自高昭宏容与天相似天眷皇明时雨时霁旱雹不兴祥l清B凡厥所覆靡不康济维皇明功世集弗替深厚广远足以配地地为皇明效灵兴利百谷岁登百川无l凡厥所载靡不底V维皇明泽世克溥施洋溢盛大无人不被人服皇明如指从臂咸乐其乐咸事其事凡厥有生各得其止是宜皇明久安长治是宜皇上禄毕p愚臣何幸生此明世稽首陈词雅颂是次
瑞雪颂（有序）
宣德五年冬多霁十有二月戊寅驾南狩还明夕大雨雪中外浊旎噬夏酥莆诗以昭E天贶臣因考春秋书六月雨以为僖公忧勤格天所致洪惟皇上绍统绥民事天无失致天眷鉴祥庆每臻故兹隆冬瑞雪且降销毒l於既尽兆丰稔於将来盖与六月之雨同一感通之妙应也臣躬G奇祥不自揆其词语鄙陋辄为颂一首以进颂曰
明明圣皇嘉谟令德足绍先皇居中建极国无遐迩罔不视则物无钜细咸濡厥泽人以和应天以和格惟是年冬雪不降白驾南狩还曰维明夕不风不霰地乃积雪万象同辉六合一色京畿千里皎若锦躲雁鼐胖赜ㄈ粲袷瓮廷丹陛铺琼堆璧垢不得飞u不容匿旦日俄霁同云涣释林灿瑶蕊泽流玉液丰年有徵l气潜涤戴白垂髫同情e怿拜手贺曰瑞雪其硕利我来牟宜我黍稷我何忧虞伏腊衣食致此休徵我皇之力圣皇让曰予心惕惕悯尔\庶劬弗遑息顺理燮调尚赖百职天之降祥岂专予绩乃发为诗昭天令锡中外欣传口诵心忆於维圣皇秉心渊塞尊事上天莫敢或咎煊镁炝俨晃ュ氤哂风风从欲雨雨得甘露祥云凡所欲获莫不顺应丝毫弗忒宜兹雪瑞昭垂典策臣愿圣皇永有万国臣愿圣皇弈晖蛞谙榍熘来源源不息
黄鹦鹉颂（有序）
宣德七年春西土有以黄鹦鹉进者钦蒙皇上赐与t臣观之臣切惟鹦鹉能人言而黄乃土德以能人言之禽而禀此土德之正色不类其t性复慧於物则国家土地之愈大皇上弈曛无疆莫不有其兆矣臣躬承恩遇目G殊祥用竭芜陋之才为黄鹦鹉颂一首以献其词曰
於昭圣皇诞绥厥宇至和所昭百祥来聚i者西陲献瑞鹦鹉不类其t不v其羽厥色为黄於德属土得气之正盖天所赋朱喙苍尾绦趾碧距目灿n珠衣眩金缕质不凡庸貌甚容与好其音声能人言语信巧且都益辩而悟脱迹山林致身囿Z栖以雕笼纡以柔组令言则言令舞则舞惟人所使莫之敢忤朝之公卿大夫士庶共承恩命拜观廷庑莫不曰吁睹所未睹瑞物之来岂无其故惟我圣皇克文克武敬事帝祗只承考祖以临其民民皆顺序以育乎物物各得所治隆化洽超越曩古天用贶祥以笃厥祜威凤之仪白雉之举同符e应昭德宏溥愚臣献词是愿是慕皇庆骈臻皇图永固皇上万年为生灵主
两G文集卷三

[book_title]卷四
●钦定四库全书
两G文集卷四
（明）刘球 撰
○记
谒少陵杜先生草堂记
至是方固欲询是方之俗亦不可不求是方先贤往哲之流光遗润以博其见闻增益其所未逮故登西山而想伯夷之风临湘流而诵屈原之赋过殷墟而绎箕子之畴必将有得于心至使命於蜀则少陵杜先生草堂不可无其迹游迹草堂亦岂无所得哉盖先生之文辞冠於唐超越于六朝两汉卓然成一家於三百篇之後凡习为诗者皆知其然至其处溷世能不A其行隳其高其清类伯夷无日不怀其君忧於国其忠类屈原闵人穷伦圮汲汲欲拯而叙之以复古初其虑世类箕子有是道而未遇知当朝复更世变未及施诸用穷亦至矣惟其穷故其道施于文者愈光成都浣花溪草堂其守道固穷之地也距先生六百余年而幸造焉求其所谓万里桥百花潭雪峰锦里之胜⒐淘诙先生不可作无由观道德而聆教诲然徘徊沧浪之彖缌至竹之间阅景物而诵其诗玩其雅澹之音而得其类伯夷者亦足以劝已沉潜其忧愤感激之词而得其类屈原者亦足以隆君敬探其陈古讽今之意而得其类箕子者亦足以资民治一行而三得者谒草堂之谓也草堂作於唐者毁於唐复於宋元者毁於宋元今茅茨如旧而益以享室s亭门庑垣藩者昔献王王蜀兴其废而大于前也时谒草堂者永康侯合肥徐公安兵部侍郎钱塘柴公车也陪谒者行人司行人闽南杨永钦天监五官挈壶正屯留申九士人祥符齐钦也欲往谒而尼以事者工部郎中广德谈信也谒退而记于石者礼部主事安成刘球也
张忠定公画像记
古之君子身没而烈与光岳俱存者其浩然之气足致乎远也善养是气如乖崖先生张忠定公盖尤古人中名之着者乎公之贤於人者非有所外倚也能不动心而已夫名人所欲争也魁士举以先有德而不居公之心岂名可动乎色人所好也纳二处子劝怀归者以娶而不御公之心岂色可动乎仓卒之变人所难处也遇\乱卒拥拜嵩呼亦下马望京师呼拜以息其公之心岂仓卒之变可动乎推其志之所操精神之所存虽坚如层城不足言固\如三军不足言勇钜如九鼎不足言重故身遏蜀乱廷抑丁谓之奸略无一毫难色者心有定而浩然充极其体者为之也气足有为故其政之严者恕平者果敏者详惠者信无施不宜亦其作於心者不能害之尔公於淳化咸平中两治蜀蜀人始而畏之中而安之终而思之及闻其没也拥其像哭之又为祠祀之久而不衰岂惟蜀哉至今天下有志于古之士犹皆仰其风公之光及後世而不淼梅瞧浜迫徽咚致欤公濮州人讳咏字复之仕至工部尚书其事迹具史其传诵在士大夫球素慕公为人及使蜀谒公与秦守李旰菏匚奈趟合为三公庙者退得公像于公同姓生谏不知为公家藏本耶抑其授蜀人者耶然考公手{及赵翰林孟\拜观书足信为当时所传遂命工书善绘者临摹上石期与世之景先哲者共观仰焉i记而系以诗曰於粲我公宣烈于世有定者心无馁者气惟心克一厥气是充施德德茂施业业崇既文而武亦严而循推来i往如公几人公立朝廷谀敛迹公来蜀方坐殄乱略蜀人怀公如怀考妣汉秦二守罔克专美愿被余休四海一词树兹穷誉公我师我秩蜀礼拜公寝堂载考厥像玄冠褐裳翼翼有容晔晔有{浩然气象越世想见欲f来观爰抻谑系之以辞永昭令德
游玉泉记
玉泉之游非佚游也词林诸寮欲为编修萧君孟勤尽一日之观以壮其荣归之行也适上已之辰编修与俭安简主静邀孟勤会予与修撰中规检讨廷器偕行以编修元玉未至候久之意其必有所妨遂发骑从西城出行六七里犹皆以缺元玉为念俄於广源闸见二骑立水北乃元玉得武臣导从别径至为之大喜沿流行十数里抵西湖湖中蒲荇郁郁皆春禽鸟虾鱼飞K自得湖上草木方萌拆而奇峰秀嶂蔚然翠黛交辉水畴亦有耕者且行且观尽湖东涯至昭应庙下马s松嘞鲁霾璞啖之北行渡青龙桥有老人年八十余家桥西迎入奉蜜汤因即其地置酒各尽数酌西折而达大功德寺寺前有古台三久不屋矣而廉隅尚整相传为金元主幸故所谓护圣寺时更衣处也寺门内有碑穹然i宣宗皇帝御制始建今寺文\聚观之僧右觉义雪峰率徒来候且导入殿阁门庑皆极壮丽肃至方丈具素膳为礼甚恭既别之玉泉泉涌出池中而注之湖其清可掬其温可濯其甘可饮其上有亭可风乃环池取水以自洁升坐亭上柔风四来余垢尽涤僧复茗来献茗毕张具余七人以次酌孟勤孟勤酬亦如之\复相酬因取诗来游来歌以矢其音八字为韵分以赋诗虽无流觞曲水然临清序坐以觞以咏怀亦甚畅自玉泉遵湖西涯行一里余将折而南归遥望灵应观栋宇隐隐出树林中皆欲造焉独孟勤引骑行不顾\皆挽之辞曰吾醉矣姑留此再游以相乐也即为之罢归途过普光寺僧t然出迎亦不能为之留至城门已阖半扉抵家夕矣因坐而思京畿之盛在西湖西湖之盛在玉泉湖之作本于泉而为利于畿内也有自来矣自唐失驭是方遂为战`之j五代以後中更辽金南北隔~者将百年矣孰敢一投足其间以E其胜耶元虽一天下而士大夫得为玉泉游者犹未几人今其山川景物乃得数蒙衣冠骈集而宠临者不偶然也圣朝之赐也虽然予前六年尝为是游当时o阁同行者十人今为孟勤往则向十人中独予一人与焉余皆不在职矣岂惟予哉诸君游亦出於再而亦多非故侣则吾侪之足迹得再及於玉泉之境者亦不偶也斯文之幸也合二不偶而揆之其大小虽异其有感于予心一尔已而诸君h所赋诗且嘱予记因述其实而附以所感期与诸君无忘是游焉
苍山隐处记
以时会经以年攻高吟缓酌而笑语从容则隐於苍山者其为乐益无穷也夫山以苍名岂徒取於色之苍然而已哉盖苍之为言仓也物成而藏之於其中者仓之谓也隐君虑周密而行慎重在少壮时尝有为於世有声称於人中以事连走京师而夷险备涉今既老而思前日之迹有若浮沤之在波游尘之飘风漠然靡有所定乃归隐於苍山可谓得藏之道矣彼世之能进而不能退者闻隐君之风得毋愧於已动於心而思有所藏哉隐君名高字同升为彭族之长球彭氏出也且尝授举业于其所砺子贯故得记其隐处云
黔江县学记
蜀川多僻县黔又僻之尤者界在重庆东南万山中道崖石披草莱行数日始可达其南接施乡施古夜郎之境皆夷獠所居故黔之民半夷元宋以前虽郡县之犹未建学立教官皇明疆天下并其地於彭水置黔江千户所于故县西北二十里寻复县治于所城之西而学庙则建於城内黔之有学自兹始民蒙圣德翕然欲革其故习以即新亦有学成而仕者矣以不时遭良有司作起之故学政多弛而学地为强暴所侵千户孙文徙置於县治东北惟文庙占地爽垲为屋崇坚其他学舍在庙之东皆下湿而卑隘积为雨潦所沈圯縻脑发础而欹柱师生讲诵游息举不得其所正统元年春吾安成谢君谦牧由进士擢为其邑令听政之暇数与诸生讲艺学宫常悯其陋而欲更之越二年政得其理民安其惠与诸生谋以学地易庙南射圃先建明伦堂次则二斋次则门廊廪库次则师生之舍庖之所未数月悉告事成由是学与庙前後相属其规模宏丽有加於昔数倍明年谢君会朝京师奏缺学官请择硕儒为之使诸生得有所从以肄业其中且属予记夫儒者之政必欲以教化为先教化行而民知所向则强者不得恃其横狡者不得逞其奸诈者不得肆其欺愚者不得不求通懦者不得不立志ヂ字疚可叙风俗之漓为可敦教化之移人也不亦远哉不先於教化而徒峻法严禁以威其民是未得乎为政之道也昔范忠宣公令襄城大兴学校而择贤以教之又亲劝诱焉民被其化以兴於善也既多其後公之功名德业满天下其发迹盖亦自襄始襄犹中土易化之地非若黔之僻在边鄙而为教之难也谢君乃能兴学立教如此其勤其知以忠宣之心为心者乎意其化之所渐必有人能佩诗书服仁义兴起於幽远之乡以出而与中州衣冠礼义之士并驾于正直之途齐声于圣明之世君之发闻进阶亦必始於此特记诸学壁为黔子弟劝且见君之为政能不失所先云
春草图记
画草数百千本或翳崇坂或被夷陆或沿清湍皆若得其生生之性遂其长育之天而无枯槁零悴之色是盖河南参政孙元贞先生为礼部郎中时所蓄春草图也其草之芽者茁条者抽叶者方荣葩者已秀蔓引者绵延而丛翳者菌覆萋萋芊芊竞芳而骋媚于楮翰之间E指顾之下四时之草盖莫不有而独谓之春草者以万物之生始於春春者天地之仁候也礼部于古为春官体天地生物之仁以出政者春官之职也先生恐按汗俜步袒之赞其施典章之议其设莫非仁政之流行其必观於是图有以探夫天地生物之仁也今之於河南则位尊於礼部而政不可不仁於礼部苟汴洛伊颍百郡县之民家被春阳德泽以相安于无冻馁之地则是图也不但有功于礼部而且有功于河南矣先生饶之德兴人由进士官礼部二十余年而有文以尚书洁庵胡公荐而为河南人不知先生者观於是图亦可知其自处约而处物仁矣予复记以为之赠
西庄记
得闲爽垲之所而饰以栋宇门垣庭径之制使尼山拱其後清溪经其前其他冈阜源泉杂然列其左右树林蔬圃良田深池错置其傍此邓君汝述之营其庄为甚美也邓之先自传芳隐君以瓜畲之族蕃而地隘徙居清陂四传至汝述复隘清陂而有西庄之营以是庄在清陂之西仅五里故名以西又曰西之为言栖也宜吾节之栖迟莫是庄若吾是以名焉滨州彭学正怀美里人也为予道乡故隐居之乐于京师必及西庄且谓汝述之营是庄也有善道者三置其故庐以广族人之居而别创业以开家异于乡人兄弟阋墙以相争也有让之道焉虽徙而不出其乡得以奉先人之坟墓便宗族之往来异于乡人之远游而忘其亲索居而离其t也有孝之道焉安居以为常优游而自得忧不维其心谗莫指其迹异于乡人之营营于外逐逐于利以自辱其身而累其德也有狷介之道焉余谓汝述既得美庄又有三善道苟行之而有终充之以弘其德流其泽以及其後人也深且远安知西庄之後不蕃于清陂瓜畲欤怀美曰固未可量也然汝述尝请记是庄矣愿无靳焉庶乎其後人知是庄之所自始遂不辞而记之
遂贞堂记
吴钜室居洞庭山者多取山水景物之胜名其庐独金氏之堂以遂贞名者士大夫表其母周氏之节与其子公晋之善养也修撰施君宗铭与金氏有姻邻之好尝以公晋谒予退而与予言周归金未数年年仅二十其良人客死于京公晋犹未脱襁有劝之易节者周辄拒之惟劳心早夜自力衣食存其嬴余无非欲资训育以成其子之德公晋既长内勤稼圃外游江湖入不遑息出不忘归无非欲丰于养以康其母之怀今周年垂六十公晋亦几四十岁时升堂甘旨前罗杯酌序进爱其色承敬有礼将婉愉交臻忧思槠涟然自得其乐此遂贞之名所自立也予谓贞者女妇之恒德古今人之所同尚也易曰从一而终礼曰一与之齐终身不改诗曰之死矢靡他是皆贞妇之道也世之贤于妇者既失所天则惟贞节是守岂特养有令子而後志不迁然有善哭其夫以无可倚之子遂抱痛以自沉如杞梁之妻苦亦甚焉又有子能笃尽孝道而母不安其室如卫之七子徒兴凯风之怨欲遂其贞可得乎然则母子得相亲爱于嫠居之下孤遗之余如周氏克免梁妻之苦公晋不必为七子之怨其为乐也不为不至矣其堂以遂贞名也亦宜矣修撰曰诚如斯言也他日公晋闻之来请书予二人之言归堂中以为其母抻枰云涫伦阄世教也故不辞而书之堂在洞庭东山之阳云
逸斋记
永丰伍崇勉作居县城之东俯其前则恩江流碧顾其後则o叠翠虽迩XT而廛嚣不来虽远林壑而竹树森v不失其为幽人处士之居也崇勉朝游暮息其中习古篆籀之法无所事乎他因名之曰逸斋誓欲终身栖迟乎此人劝之仕则曰吾诸父为之矣吾弟又为之矣吾何用逐其迹耶终不一出及闻天子御经筵日进儒臣讲求古圣贤之道思复唐虞三代之治乃幡然曰吾幸沐清化为太平民独可不求勘ㄓ谕蛞缓跫从霉抛法书无逸一篇以进冀圣心永永弗倦以措天下於久安上嘉其意命礼部试用之崇勉复曰非吾志也恳乞罢归以终逸斋之乐或谓崇勉欲自逸而冀其上之无逸何言之背其行耶予素知崇勉因为辩之曰隐居之士与有国家者势位不同故其逸与无逸不能不相背也彼优游世外心无所累迹无所维宠辱所不及毁誉所不知分固宜於逸非逸则将驰骛于外矣逸其隐者之高行欤故孔子独称伯夷之徒为逸民而世之富贵利达者不与焉尊居人上则庶政之理乱百官之黜陟四海之安危莫不之分所不宜逸逸则败事而隳职矣逸其有国家者之凶德欤故周公戒成王以无逸而不在其位者不必与焉然则崇勉之以逸处已而以无逸望上者能安於守身而忠於为国也岂可谓其言与行背耶或人不能难已而崇勉来别予行因述所言以遗之俾归而书之斋壁
南思堂记
予家食时族人希敏为言交址之叛也其妇翁彭友直以古费典史持郡牒抚谕叛寇着绩新安主簿未数月病没没时归道已梗其子威因费民之怀之也藁葬费之杜社寺後意及寇平发以归未几交址境土悉为寇陷威伏围城中久之赖朝廷宏天地之德宥寇罪寇亦惧诛悉遣中国人之留其境者归威在遣中逼迫就道顾势不得归亲丧以属其亲所娶交址妇使r所生子丑奴长而告之遂行抵家言于其兄诚诚恸其亲体魄寄葬万里外竟遭兵尘流离斩然限为异域不得复通道路往而收以附先茔哀号攀慕之情弗克胜乃名堂于所居之西十里曰南思兄弟五人朝夕引领南向必穷神于海滨天涯而後已托希敏来请记值予赴京期迫未复之其後诚数至京每至辄三四诣予请不倦予念其悲深而意笃不可以不记夫交址壤地远在禹服之外其得与失固不足为中国重轻然先朝既平其乱而郡县之矣使为牧守者能训耕赋徭渐以礼义之教如锡光之励于致理彼将率\来归必不乐於叛既而四野多垒使为元帅者能出奇设备仗天威以讨逆如马伏波之良於用兵彼将授首不暇亦不难於平其叛皆不能然以致中国冠带之士委骨荒徼不得归葬故土故予於友直不能不为之悲也况其子乎虽然当时吾邑仕交址者三人有欧阳典史坚者与友直俱授牒抚寇为寇所执死炎火中有谢县丞子方者与威同道归威亲见其舟碎海中举家八人溺水死皆不得葬独友直葬得地且有所托视彼二子为犹愈也诚兄弟之悲於此其亦可少慰乎
棠溪王氏先祠记
棠溪南於书台八十里王氏家棠u百年祠则王氏为柳城贰尹名斐字如献所作贰尹既作祠祀其曾大父仁甫大父维新父九龄y以从大父成都教授静观从子临桂教谕文振与凡仁甫所出子孙矣勤勤属予记问其经始之意则曰自吾兄弟而上至吾曾祖凡四世惟吾一人存自吾子若孙而下至吾兄弟子若孙凡数十人惟吾一人长祀先之责萃於吾身祠故不得不自吾作也问其所祀何为不及高祖则曰吾族居棠自曾祖始非继高祖之宗也故不敢祀问其栖神之宇致孝申虔之仪物何如则曰为屋四楹重门周垣固其外韬椟龛帘饰其内享祀时举牲醴称家丰俭设大率皆以朱氏家礼为也嗟乎贰尹之作是祠其得报本之道欤人非祖不生祖者身之所本也本之於人大矣可不知所报哉没报之以祭犹生报之以养也是以先王制礼Q乎诸侯大夫士皆得庙祀其先祭义亦曰筑为宫室设为宗祧以别亲E远迩教民反本复始不忘其所由生所以使人知报本也其後礼教衰庙制废世家祀礼苟焉无定规愚下之流遂至倾赀以礼浮屠老子冀为其先资福冥昧中惑亦甚矣是岂报本之意哉其弊盖自礼教不兴所致也至紫阳朱子述家礼首定祠堂之制为上下通行之则有先王教民报本之遗意焉皇朝崇礼以化天下朱氏之礼遂盛行由是大夫士家稍克有祠为奉先之所贰尹由国学生治柳城有绩效当迁秩恳乞谢事归故乡能推是礼以敬事其先予故谓其得报本之道焉王氏子孙周旋祠下G礼文之盛景世德之光仁孝之心固随以兴岂得不思前人创祠之意而嗣报之乎宜文于石以昭是祠之作不惟足以隆先祀抑又有以开其後也
思全记
有老成人姓宋名瑭字茂英会稽日铸人也代父兄役京师以能医见重於公卿贵人得免夫坚之荷勤劳之供又得上名於朝将有向用之路矣而其心无日不在故乡故常以思全自号或问之曰世之君子得君而事之则思所以全其忠得民而理之则思所以全其惠得道而行之则思所以全其名凡所欲全者皆有其道不知子之所欲全者道安在耶茂英曰吾之所欲全者岂无故哉吾宋氏自f功府君开家垂庆积十五世至先君月杵翁生瑭兄弟六人而二亲继下世先兄茂衡自戎行中用荐拔擢上林监h事谢官归田里以没瑭服其役十六年年垂七十矣幸诸弟之在乡者无故虽先世所遗土田庐舍及丹崖青壁五松听泉槐西梅东诸书院多弃失颓圯然青山白云残书破砚尚有存者苟得以衰老之身生还其间相率子弟理而复之以乐余年用保首领没葬於先茔之次其为全也孰大哉此吾所以日夜思之不能忘也若子之所谓全者则非吾之所得与焉或又曰子之所思得孔子全而归之之谓乎吾无容议也他日茂英得代归有日矣以E或人之言为予诵之且请予记予以人受其体於亲以生百骸五性无一不具能保而全之以不为亲辱斯所谓孝茂英足迹久於外而念虑切於乡者无非欲复先业以保全其亲之遗体孝斯在矣卒於迟暮之岁而得南还之期十数年思全之念於是亦可以自慰也因备h其言以\其孝
友竹轩记
竹人所同爱也爱而友之其工部侍郎周公之嗣子仁俊欤仁俊莳竹於庐陵之山前积有年多至万竿i临以轩而名之曰友竹顷荷国恩表其发廪赈荒之义来京谒谢道遇考功主事夏仲昭得其墨竹一帙又佳或E而垂或老而劲或嫩而舒或箨未解或与石俱其为状也不齐然与其轩之所临者无不类焉仁俊常取以自随曰吾今而後行藏作息庶乎得与吾友偕矣间出示予且告其托交於竹之故为甚详予间与客诵之客曰庐陵名贤多天下侍郎公门客皆才良犹未足充仁俊之交欤顾乃友於植物耶予曰子未闻友之道乎友也者友其德也德之所在即友之所在请语子以竹之为德其咳痨逗汗也小大相附若子之弗违其亲然故以孝名其承眷护於唐苑也根盘而丛密若兄弟之相亲然故以义名其发秀於淇澳也既美且盛若有文貌而又固於节故诗人以君子拟之仁俊亲具庆而又显贵欲祗顺容止以供子职取於孝竹有得焉兄弟竞爽欲隆爱而笃敬以极同气之欢取之义竹有得焉其才与志俱超乎等夷欲讲学自修以外文其业而内美其行取诸君子之竹有得焉则凡森森而立猗猗而盛者莫非仁俊益友也何可谓植物不足与友耶客曰是非愚所及也仁俊闻予与客之言谓深契其心遂谒予赋周雅巧言之四章乞记其事故记之
槐文会记
翰林学士李公有圃林在都城西隅完金故城之下正统五年八月公因广东佥事彭君毓敬来考绩约予暨编修吴君与俭以暇日俱往游焉至期公肩舆先发其子艮邀其同门友五人偕往比至圃舍公见诸生仪观并雅又与其子游欲以文字课其所能而励其所未至圃傍有张老人者探知其意即具几席肃迎至家公顾其庭有古槐二株皆大数围柯叶繁盛垂茂密指谓诸生曰兹非尔曹踏槐之兆耶乃布席坐其下课以四书讲义予三人继至则诸生文已就篇公复命佥宪发经论策题使备三j之作诸生得题又欣然构思予三人侍公行圃中一周还坐槐以临之老人亦时出茗以助诸生之勤逮日过午公遂设筵觞予三人以诸生执笔不得离次分筵就之而杯酌通行上下交欢诸生且饮且思未卒宴而卷已毕呈惟艮一人习书经而文最先公意其有宿构更其题至是亦成合诸卷而程之皆蔚然有章而不谬於理公喜且之曰由是而进不已何患文不中时选学不与古期耶其勉毋懈诸生亦皆自快如得意j屋中然私相语曰今日之会盛会也不可以无述因各赋诗一篇明日以呈公冠其题曰槐文会予惟古之学者所以进业易而成才速者何也为老成长德者\掖之有其方激励之有其术无一会聚之间而非讲学较能课德劝善之地是以当世之士皆深于道而文蔼如也去古远而士大夫之会非酗於酒即云云於势利文何有哉公为是会秤程诗书义理之文于宴游之际得古人作起後学之道矣诸生岂得不承公意以力於学耶学於中而显荣之声誉盛大之事业将自至然後知是会有功於诸生也不少因笔其始末以为斯文他日美谈
滁溪山水间记
有山自武功东来至邑城之西二十里横为叠嶂出嶂下又数里o耸谷回盘为夷坂水萦之流者数折而後去其前有岭曰金船洞曰桃花潭曰紫石溪曰泸溪溪上有泸南处士书台其後有灵湫能出云发雨其四面诸o耸者笔立横者屏张其傍水畴陆壤皆良於树艺然未有人能知其胜而择以为居者永乐中今翰林侍读李公时勉以庶吉士乡居时与其里戴隐君诚辩及其兄前督府断事诚问游至其地徘徊久之同声叹曰是诚山水佳处不可弃而不居乃营书舍其中以其环列皆山而山依於水有似乎滁也因名曰滁溪及侍读官于朝滁遂归于诚辩於是刳剔A淖以燥壤厥中为堂髻菹芑乒大书山水间于楣以肃宾客厥西为塾棂豁几明图书庋列以尊师儒训f子姓厥东为轩饬以名画面以层台深池奇花异石以悦心目蔬畦林各适土宜水杵池渔足逸人劳跨山为墉滨水设扃广庭修径益邃益清遂使山溪增胜云树连禽鱼交乐湍籁谐声环滁佳境又皆其家兄弟所宅无日不相与叙天伦为文会其间由是滁中山水之乐尽有於戴氏矣嗟夫山水之胜固出於天之所造地之所成亦待夫人之好乐而品题之然後胜愈胜而名可传之无穷是故滁之为郡非不古也必欧阳子至而後酿泉之甘琅琊丰山之秀得临之以亭台文之以词翰使天下後世晓然同知其胜今吾邑之滁始名于翰林终归于诚辩安知其山水之胜他日不与滁郡并称于世乎为戴氏後人其积累以r之姑记其⒁约其得名所由始焉
崇顺堂记
顺则昌不顺则亡古今人莫不以为然也或问之予曰今有人焉l殖务蓄而靳於厚其亲之养好争欲得而慢其长弗克恭专私其产以穷饿其兄弟之遗孤子而弗恤由是其财贿日以增其土地日以广其势力又足眩惑其乡之人以致其相尊慕使拘拘以顺行何能致如此之丰哉抑有人焉不有其身而惟亲之是奉不私其家而惟长之是从薄于自取以厚其兄弟之遗孤子由是其赀日以销而产日以削又无势力以要人之尊慕使为不顺或者不至其约也则将由於顺乎由於不顺乎余曰尔何见之不宏且远也夫行之顺不顺而其人之贤不肖固可知矣况天道好还顺焉未尝不E之以顺不顺焉未尝不E之以不顺顺不顺之报不啻如种之必获也不啻如卜之必应也不啻如薰莸之必有其臭也是故以蒯z之不父其父而有辄也为之子以楚虔之贼其兄之嗣而有司马弃疾为之弟以孟惠叔之善事其诸父而有蔑也为之从子然则宗祀之绵蹙家声之振坠又莫不乎人为之顺不顺焉何可以一时之丰约非其顺而是其不顺哉问者赧然改容跃然起而谢曰鄙人寡识言出而乎道幸正之君子亦庶几其知从於顺而违其不顺矣里有慕上之俊姓刘字徽育早岁失怙养其母甚孝尊事其季兄徽贤也不敢违思总率其t从子弟皆归於德让礼度之内以光其先以昌其家以流泽其後人因名其聚处之堂曰崇顺常从予学闻其E或人之辞也曰斯言也足以发吾名堂之意愿记之屏间使吾族人朝夕诵而知顺之当崇不顺之当去余於刘氏以姻连而亲若族兄弟因嘉徽育之能顺于家而笃信予之言也故不辞而记之
水云轩记
余既奉恩命来荣其乡里得时省先庐墓于茨山泸水之间友人刘君汉广宾之厥考子瞻水云轩中从容言曰为轩与水云友者先人也持靖节名能文辞而与先人善者莫q游若也学q游之学与吾又最善者子也善吾先人者尝记是轩矣善於吾者独可嘿乎辞不可嗣为之记夫穿地以走者水浮空而游扬者云然水之气积而云生之云与水固相因矣方其静时s而为渊a而在山监涵而练澈o奇而秀出肖乎隐者之无为宜隐者乐之及其动而蔽塞六合流通江河鼓风雷下雨泽K鱼龙而走舟桴沃槁壤而苏枯ㄓ秩羰苏咧能泽乎物故仕者乐之若子瞻之脱迹州尘市{之下退与水云相交接於山溪间而世之荣名利禄介然不得入於其中殆所谓隐者矣至於寄身水云间以穷经力学为工用世显亲为志将起而与天下业同而艺合者争先骋快於较胜负之j如汉广非志於仕者乎隐者既与水云同一无为志於仕者又将与水云同施其利泽则水云之趣尽得於刘氏父子矣刘氏之轩世名以水云亦宜矣然子瞻之友水云其愿已遂其迹已陈其咏歌於士大夫已备将增多其能思出与水云同惠泽乎物在汉广正宜勉之余不得久於家日夕往来水云之侧与汉广讲经议时务谨识其壁以r之出而握手青云之上
续圃记
客有见主人名圃於龙溪而仍其先人之旧曰圃因问曰世之为圃者蔬欲其早茹欲其早实木欲其早材凡所生植之物莫不欲其早荣而早遂何子之圃再世一以名主人曰吾之圃不蔬不不产夫木不宜於他生植之物所植者惟菊夫菊之茂盛不易其为花又最後当春融物畅葩者夸其妍叶者侈其媚卉者竞其芳纷纷然出以争时光邀物赏而菊乃a华匿美隐然不见其可好逮凛秋气肃向之夸妍侈媚而竞芳者皆凋没靡余菊始出其花献其美增辉乎就荒之径照耀乎傲霜之篱视\物之早荣而先萎者孰得孰失比於人也亦然方其少时达者掀轰其声富者动荡於利莫不振竦一时骇人闻於遐迩其性迟钝不欲速者方沉晦却避无能闻於世犹\物荣华于春而菊独无可爱也继而年与力俱衰向之掀轰动荡于声利者皆影灭响息独性迟钝不欲速者遗形骸于穹壤留暮景于桑榆得倍食於土之利岂不犹\物零悴於秋而菊犹占其芳欤今吾之圃既多菊而吾与吾先人在世又皆久於时之人故再名是圃以焉客乃歌曰t芳息兮菊乃花仁者拶庥刖胀葩主人和之曰不拶舛鄄|菊後花兮与钝者耦客去主人戒厥子为余诵其客主之辞请为续圃记予曰是足记圃矣主人姓曹名庭桂客之姓名不可详或曰予同举萧君不敏庭桂子琏从之业进士云
两G文集卷四

[book_title]卷五
●钦定四库全书
两G文集卷五
（明）刘球 撰
○记
成都县学增修文庙记
凡为郡县必有学学必有庙以祀夫子自皇明一天下其制已然增益润色至永乐宣德中虽武卫夷荒亦诏置学i郡县之制而成都学庙圯弗治日削其址入十二姓卫丁家乖厥制矣宣德七年春教谕郑永安始率诸生诣使司具以其状告且曰今不复无以杜後侵布政甄公参议李公驹手明日谒宪司告如使司使刘公洵副使朱公与言佥事顾公侃允之又明日诣都司告如宪司都指挥佥事前兵部侍郎张公信允之三司t执政遂会御史李公议复所侵不若悉求其所与更之既得所召十二姓谕之曰惟尔侵先圣庙地大不顺姑释弗尔经购兹美宅为尔家易尔所居以广先圣祠尔子若孙亦永利十二姓得美宅乐输其有而去之益地倍其旧者六i俾知县童文a材度址命吉属工悉撤其旧而新之不七月庙成不五月重门两庑成不三月肖像成涂甓之工丹漆藻缋之饰各以次毕扩规制倍其旧者十学官诸生周旋其间顾昔也如彼隘今也如此宏昔也如彼陋今也如此丽上乐於教下竞於学咸希永厥传夫二帝三王之迹远而天下知笃ヂ字乩裥偶利而贵义贤正直而否v邪者夫子明道之功也夫子之道兼二帝三王之道行之万世无弊然常与治化为升降两汉唐宋皆V安百数十年人趋诗书礼乐之化恐弗先则大牢D享封号祀壤加其道炳如也秦晋宋齐梁陈隋五季不一二传而干戈相寻x之祸接踵其礼夫子者亦阙然无闻今列圣崇儒术t执政由儒入仕推儒化陶育全蜀之民使皆知德而兴行用彰圣明之治宏吾夫子之道泰i其时也而尤一心於成都学庙之广者以成都为蜀首县成都之学庙崇人知修夫子之道去邪说则环蜀百郡县将风闻而震起盖臂运不患其指不应故用心必自成都始昔汉尊孔氏其臣文翁先广其化於蜀迄今犹为美谈t执政克宣上德如文翁宜载诸石以增蜀故事是举也御史蒋公彦俊袁公郎中谈公信後至都督同知徐公甫副使阮公存参议彭公谦石公坚佥事茅公惟扬自外归皆有力焉用附书之
礼部藏器及书记
宣德六年夏五月行在礼部成上命臣某用六月戊申t僚属入闶虑锲咴挛煲赐凡宜用之器恩莫大焉某既饬僚属惟勤惟恭图效万一之报复第所赐器为百六十二号别刻礼部公用四字其置诸堂颁诸属司用昭圣天子殊贶已而南京礼部复祈所藏古今书百十二部t二千八百本以新部咸惧其无所稽也遂籍器之号书之目用传示久远复命工镂石如籍之所载树堂之俾永永不磨因题其下曰器可代用也不可私于家也书可公E阅也不可掩为一人之有也书离器敝可谋合而修之也不可慢而弗顾与虽顾而弗思复其旧也是盖某之所存心冀自今而後九官礼部者咸有是心庶上不没朝廷盛德下亦为礼部光焉
菊庄记
垦地一区植佳菊数百本限以崇藩面以邃轩邻以清b带以翠筠槿磺宄鑫岚哺Ｎ鞒侵外是为楚山鲍先生菊庄也先生以召命去是庄而复归也命球以记夫菊为花殿\芳而不避寒露凛霜之摧抑有似遗士退寮不当时居要路者之违\独高故凡不当时居要路者莫不好之其以好菊名天下闻後世又莫陶元亮若元亮之弃彭泽令去种菊柴桑里又似乎先生今日之不失菊庄则先生归而望就荒之径抚犹存之花岂无归去来兮之欢如元亮之怡然自得其怀耶呼长挈幼以溉以耘以游以玩以悦其心怀遣其俗虑岂无忘忧违世之咏如元亮之终不以一毫自外来者隳其高耶揽其芳而薰其馥端巾屹坐以弹琴而读书则风以次来月以时至岂不自拟於羲农上人如元亮之下视今古耶虽然先生尝由士科出典袁瑞C吉四郡教屡司文监德与齿并为时所尊又有肖子列春官侍庭砌进退交能致其养亦何慕效於元亮哉惟其出处与元亮相似故其所好之物不能不似逮见菊庄之居室衣冠山川景物与柴桑并列之丹青形之诗歌而传之远久矣但不知为郡县者亦有好贤乐义能如白衣送酒以与先生共酬重九之节共倾倒东篱之下否然先生善教人邑之升俊造者多其弟子士之相传h者多其文章其造菊庄讯业而考则者必无日无之又未知元亮之庐彼时亦有其人耶球尝从先生游今当试用愿就正於有道不能不以先生之弃去为惜然有子若弟暨其朋徒家居而业未卒者多放而失所归又不能不以得先生归而裁之为幸也特记菊庄以与先生别何时足迹乡园尚当就菊庄采花酌酒以为先生
贞尢眉
妇行以贞为良而福则以尬先昔者七子之母不康其室而凯风之怨兴弗贞故也V鱼之亲早世而风木之悲苦弗薰室舱昵奕缏陵萧氏母刘氏二十而哭夫七十而在世嫠居四十余年而惟子是从则思敬兄弟可免夫七子之怨V鱼之悲宜乎名堂以荣其贞介其拗缕淝旆钇浒惨菜季闯Ｖ辆┦η箸粕鹣壬诗文颂其母节矣今复因监察御史王君体艮求余记余列春官表贞节而恤高年以励风化乃所职也其可以记辞因为之记其堂在郡城之南堂之中有酒可以为抻姓湫咧嘉犊梢晕养有怡声婉容爱情敬色可以致其欢有逸老怡神之具可以节其倦有药物可以去其疾而叱谇之语悖逆骄慢之形无有焉故不待树萱而忧可忘不待负粟百里而养可尽不待服斑衣为儿啼常欣欣然有喜为子者既乐有贤母为母者亦乐有令子子母相乐而世之为人母为人子者亦可劝於慈劝於孝矣特记以表之
致爱堂记
治堂于宜兴之廨内而名之曰致爱是为邑宰永嘉章君惟诚奉母之所也惟诚受天子命宰宜兴之明年C以明而剔利以勤而兴民用服其政信其令乃迎其母於斯堂以便於起居之候欢愉之承饮膳之侍服用之供疾病药物之调非但荣之以官食之以禄去其忧怀之思而已则惟诚之爱其母也亦尽矣堂之以致爱名也宜矣今年夏其邑学生孙侗贡京师诵惟诚之德于所交兵部主事王君守正礼部主事潘君有贞以属余记余以为人皆有此爱之理而亲尤爱之所当先也不及其亲而能及民者爱之悖其施也及其亲而不及於民者爱施之偏也悖且偏皆未尽乎爱之道必推爱亲之心以及於民而後爱之理得今惟诚得候其母之起居矣岂不思其民皆欲其亲之安乎得承其母之欢愉矣岂不思其民皆欲其亲之乐乎得侍其母之饮膳矣岂不思其民皆欲其亲之有养乎得供其母之服用矣岂不思其民皆欲其亲之不寒乎得亲其母之药物矣岂不思其民皆欲去其亲之疾病乎由是下慈祥之政流恺悌之泽使民皆兴於孝而仁风厚俗日以茂则爱不独及其亲而有以及其邑人之亲矣宜兴之民岂不有赖哉他日循良声着而穹官大任有所归则爱之施益广又不独及其邑人之亲而将及于大\人之亲焉诗曰孝子不匮永锡尔类其是之谓欤盖惟诚之为人孝且恕予故推极事亲之意以记其堂以广其所爱以期望之於未涯焉
清乐轩记
饰栋宇于金陵都会之区甲第之内而置文学之具其中树花卉其前以迎送风月于无穷是为驸马都尉沐公某清乐轩也夫幽远之士脱迹尘俗栖迟林壑与泉石为侣云霞鱼鸟相追逐其为乐也清矣然多得之幽人处士殆非贵戚宦游所能有今沐公以黔昭靖王能子太傅黔国公名弟尚太宗文皇帝公主为今皇上所亲之臣富贵优於人臣风采想於天下岂若彼幽远之士徒乐其一丘壑之清哉惟三垂无烽烟之警海宇澄澈而民物各得其安跻治化以底于清公所乐也不系虑于货入之无有宠遇之得失所欲施于家者顺所欲尽於国者忠慎操履以极其清公所乐也使人皆诵其德而称其善闻其馨而仰其光扬名誉以极其清公所乐也是以日游斯轩以弹琴而读书挥毫而赋诗取德礼以为佩服结缙绅以为朋曹远以采乎古之道近以弃~乎世浊游心乎高明之境尚何一毫愧怍乎a仰之间哉则鲜纨重锦之被体而公未始以为华t珍异玩之杂前而公未始以为美惟清化洽於时清节立於已清名垂於世乃其志所在而心所悦焉其为乐也固与幽人处士之所得者异亦岂彼溺志於利达者所得而与哉盖所谓富贵不能淫乐善而不倦者公有之也公既得缙绅先生诗文形容其清乐矣余辱与公素善复记于诸作之後焉
上田旧业记
安福四境之田多良其上游将百里为田尤良旱无槁壤涝无{稼蝗蝻螟不为灾其播种之时芸耨之力虽等於他境而谷粟之登视他境则常丰厚而完好故其地以上田名上田去武功又近灵山所拱仙泉所会故草木秀焉禽鱼聚焉人谓其景物之良殆与其田称着姓李氏世家焉尝闻邑之老人曰李氏自宋迄元专有其土之利逾三百年遭元季之乱弃之徙乡之恰田国家治平既久李氏有贤隐君始用其父遗命复家上田作居西於故址一里许由是连阡累陌移为他族所有者今则复为其家树艺之地如昔者之资用有余矣高门广径为榛莽所塞者今则复有宾客往来以笃交会如昔日之衣冠相望矣其山水景物之趣为樵童牧监所狎视而弃委者今皆效奇於窗户之下献秀于指顾之间足可复乎昔者游观之乐矣然李氏能复其旧物于海田变故之余者岂偶然哉自非其先世累德之深後人继志之善不足以致此予曰理固然也然闻李氏之先儒其业其以儒术决科取仕者累累有人不知今日文雅风流尚如昔日之盛否老人曰见其诸子皆秀朗嗜学隐君又急於择师以训之意必有能出而袭书香续宦谱者试少待之予退而叹曰礼所谓不忘本书所谓率乃祖攸行者隐君之谓欤其贤於人也远矣後数年隐君遣其中子尚来京请为上田旧业记问其家则益盛矣问其兄弟所学则多有成矣老人之言於是乎验遂书以复其请隐君名操字志节云
清白轩记
为之先者其道良於垂後法为之後者其志笃於守先训所谓善有余庆而世济厥美者予於杨氏清白轩见之矣夫太尉公自处公尝却暮夜之金而约子孙蔬食步行不得为富贵态人劝之遗以赀产则曰使後世称为清白吏子孙足矣其为法於後也不已良乎今县尹君怀忠出太尉公後千有余年不知几迁而家吾邑之横砻犹辟一轩面以碧山临以清池荫以修篁茂树名之曰清白以为藏修之所示不忘乎先也及君起家升太学擢尹景陵有民社之寄矣凡饮食衣服所以自奉之具悉未有加於其初惟常忧民之不给而不愿已之有余清白之操始终一致其景先德之志盖不为不笃矣嗟乎士君子之立身处世其道固当清且白也岂为其後有所承先有所开而後为之哉惟仕而甘为污墨之行者恒孳孳于货贿之入土田居室之广珍宝之聚希富与贵长有於家以为其子孙百世不贫之计卒不获戾于身则贻祸其子孙或者幸而免之则所以孳孳而得之者亦将如蜃气之过目曾未几而悉丧焉然後见杨氏清白世守而不失足为士君子之景慕而乐闻也故为之记使杨氏後人无忘其世守且为世之仕而无者警
义储记
吟溪陈氏庐陵望族也有喜为善之士曰谦字让者隐君致广之子知国府事子将之孙也当乙卯岁俭尝出私廪二千斛助有司赈其乡民朝廷义之下褥阂煅让以是感激为义益励以向所发二千斛者不过一时之惠未足施久复出千斛储之乡岁以贷人而不收其息来请予记其言曰储以义名者示其为乡人所共利非一家所可私也其计则主于谦之家者虑有侵挠之弊也其管龠暨量则附人以掌之者欲其有所司也乡人岁乏而仰贷者百数十家大率欲视其所乏之缓急而高下其贷凶丧疾病者有加恒产足以周岁计者不得与也其偿也斛加三升以为耗死徙不能偿者取储下田租以补之使无失其常数约乡人贷不过五月偿不过八月过八月不入者罚其息斛二斗乡人信之其入未有过八月者谦自以为是法也可为吾乡人永利虑後人不能如吾志而坏之愿记以为之戒因问其族人何以不得沾是利则曰储为乡人之贫者设不敢以待吾族若吾族人有贫不给者则别有储以资之并其息本不收焉予以让是举有厚之道三能不自有其利而举以利其乡人有不私已之心也散a以时经画有制无非欲周不足而不以继有余有矜贫之意也不以待其乡人者待其族人而别资之不外其所亲也其为事也有次第其施惠也可悠久岂苟然为名而不求者之比哉世之富人巨室厚积聚不以惠其乡里之贫人则亦已矣又从而K削其锱铢之利以益其栋宇器玩之饰车服之光华使之不能自存而心犹未之厌视让之所为则其存心厚不厚何如哉为陈氏子弟者宜守其家法至于久而不易慎毋惑志于彼也若人之善不善而子孙隆替系之是固必然之理奚待予言
黄州广惠堂记
黄为滨江富郡遭旱涝饥馑之余民不得其理也久矣舒城钱君志学以大理评事用荐为之守而救荒有备训u有时征a有度制用有节由是冻饿者温饱大新黉舍留意经艺之讲以嘉人之能矜人之未至由是游侠者皆弦诵C虽宿而必剔奸无隐而不发由是武断者不得为民病未三年而野夫田叟以至州县之吏莫不服其化诵其贤部使者累累称其治行为郡守中最教授尹行逊先生因名其退休之堂曰广惠且致书其所交刘球曰太守所以致理效得人誉如此其速者有所由来也洪武永乐间太守之先君时用尝为郡之黄梅令能施公平仁恕之政以惠其民民怀其德至于久而不衰太守之至也能取县令君之政增损而润色之以施於郡由是一州七县之民德太守之德犹黄梅人德令尹君之德焉以故其效易臻而誉易起也因一邑之民安其政以推而达之於一郡而一郡之民无不安之太守之所以广其先君之惠也不亦至哉传曰善继人之志太守有焉故敢以广惠名其堂不可无文以彰之予太守同年友也愿为之记夫为守令而能有德惠及民者皆吏之循也然古之循守莫过於龚黄未闻有父开之於前古之循令莫过於卓鲁未闻有子继之于後今钱氏则父为循令子为循守又先後相继仕于黄之一郡其父子之世美也久而愈光矣黄之人民世蒙钱氏之惠亦岂偶然之故哉宜记其事以为黄之美谈於无穷
正心堂记
治退休之堂于常熟县署之侧而名以正心者其丞分宜李君子也子之言曰昔杨文节公之丞零陵也张忠献公勉以诚意正心之说文节退而名其斋曰诚以奉教命零陵人卒赖之其贤名盛业亦因以显当朝垂休至今吾虽愚不知学然素慕焉故敢拾其遗留所谓正心者以名斯堂将朝夕是顾以谋其政而惠乎常熟之人幸苟有所益亦二公遗泽所被也予闻而嘉之及其来京也问之曰闻子以正心名堂於常熟有诸夫心学未可以小言也大学之为目有八而正心修齐治平之本岂丞一邑所能尽其用哉吾为子举其⒖珊踝曰固愿有所闻焉遂告之曰以方寸之微而能主乎一身管辖乎百理O酢经纶乎万事者人心也心未始有不正其不正者所禀危之所欲倾之耳是故不待正而自正者圣人之心也反之於正而正者君子之心也昧然随其正不正而不知所择者\人之心也陷之以邪慝梏之以巧伪恶其正而乐其不正者小人之心也圣人不易及小人不可为惟拔乎\人之t则可成乎君子之德至於君子则希圣之途坦如矣其功惟在於正心正心之功岂难且远哉惟博於穷其理使具於吾心者无一而不明约於诚其意使发於吾心者无一而不则是心也静而不偏动而无过不及之谬身得其所修矣虽施之家推之国达之天下且无不可理一邑乃其余事耳子能勉之何患前人不可及乎子廉曰知所教矣请书而归以置诸屏遂书之
止庵记
丰城游君世温以进士起家授兵部武选主事改重庆通判复调荆州丁外艰服除来京浩然有退休之志因以止庵自号人问其欲止之故则曰和之仕也无非欲致其亲荣也曩在武选荣亲之命可指期而得矣不幸为非辜所累致有重庆之迁犹自以为可树立以慰吾亲意故益勤於政弗敢怠复其民之流者五万累其敢死寇将百焉部使者欲上其功会郡守缺耆耋连疏请以和为郡守竟以事阻调荆州方欲有为而吾亲讣已至和之不得荣其亲生前非命也耶命不和与固可止也况和年未耄而疾痛之在身者不时作若犹仆仆仕途於义不已乖耶义弗宜於行亦可止也故和足迹虽至京师而精神念虑在於田野之间山林之下非一日矣此其所以有止庵之号焉人遂以世温无复有意仕进矣独其同年友刘球曰今世极隆平四方英杰莫不欲致身以科溆枚显其名世温岂无是心耶人之止也不过顺於命适於义暂焉假息而已耳使其道与时逢则起而再仕也又岂不可乎盖尝观易之艮止也而其为卦後乎震而先乎渐震主动而渐主进动为之前而进为之後何也诚以物之止也虽因动之极而亦有进之兆也世温历仕中外十有余年其动也不为不极矣宜乎有今日之止也止而德益修誉益起又安知他日无进用之期哉世温幸无因其止也而遂止焉吾知其进有可必矣世温闻而喜曰得吾心也予故书以与之别
敬慎轩记
袁之南吉之北其山G之最秀者防里也里中旧族世有阀衣冠者欧阳氏也欧阳氏以文学才行翘出其夷等者俊质也俊质所居花卉秀内图书连庋律已有箴肃客有位凡俗人损友与非礼之物举不得入乎其中者敬慎轩也夫名轩以敬慎岂徒以耸人之听观哉盖将游焉息焉专致其功以为理心检身之则且心专於一之谓敬而慎则敬之所由存也礼曰毋不敬而言礼者以慎节文为礼之教敬固不能不资於慎大学曰慎独曰慎德而言大学者以敬为成始成终慎亦不能外於敬敬慎之道一而有志於学者皆欲致力焉存养於闲居独处省察於言行交际惟恐其出於理而入於欲出于正而入于邪不敢以一息之顷一事之细而离外之则敬慎之功至而高可以探圣域次亦不失为有德之君子然敬慎岂可以声求而色取哉盖必有其焉俊质通古今之学袭故家文献之规藏修於一轩之内而知名袁吉二郡间盖必有敬慎之矣其家子弟又皆嗜学笃行不敢放佚其亦敬慎之化有以及之欤予於欧阳氏世通家故不辞而为之记云
湖东翰墨记
总记序箴跋并五七言诗为一帙题其面曰湖东翰墨是为邑庠友张行汝r辑厥祖景初厥考澧陵司训如旭厥兄汝轮与平昔所得士大夫文辞也汝r间以示予请记予观周隐君景昌所论陶渊明读书台而知景初笃於好古观刘司训尚敬杨徵君嗣庆吴府教孟勤胡翰林光大所称颂夫书冈芸者而知如旭之学专力乎其本观张中书昌龄述贫乐而知汝轮能处分不外慕观周佥宪子治发挥自得斋之意而知汝r尚信而行将无不达及诵诸名贤咏歌其绘画水陆动植之物又知张氏世尚清洒有高趣则是帙固足为其家文献之徵也盖自古贤哲齿没而迹沦肉与骨相继以朽独其名在世不亡者所赖乎翰墨相传殆非富贵势力所得预也是知翰墨为重富贵势力为轻矣然世之人往往重富贵势力而轻翰墨甘於身死而名不闻亦何其不知所择哉若汝r之辑是帙以遗其後可谓能轻世人之所重不以其所宜重者轻矣故为记之
郭氏静轩记
葛陂之东西郭犹陈留之南北阮或以富甲于乡或以学鸣于时举其族为庐陵望则交有济也其以西郭之殷思兼东郭之所有如南窗翁之光风固可尚矣至是其子宜英以出粟助赈感蒙玺书旌异之恩谒谢墀下退即乡先进着其静轩之文谒予请曰某幸二亲皆年u中尬揄θ活蚁讣艺晨夕奉养其责备於某身故不敢以仕为意然父母爱子无不欲其学以是辟兹轩外弛嚣喧内置百书籍取其余稍事诵习以规分寸之益因名以静盖取孔明所谓学须静也之意但未得进为之方故年已迈而功无成愿有以教之使得归而识诸壁间以自励予既嘉其言益重翁有能子克绍其富不忘学之志足可大其家也得不推明圣贤义理之学以助其进哉夫静之为说不一其未尝不一礼曰人生而静者性之初也孔子曰静而后能安学之进也周茂叔曰定之以中正仁义而主静者道之立也性之初也虽至静而凿於形气既汨之後非学无以复之道之立也虽主静而昧于私欲未去之前非学无以明之学也者复性明道之具也其功初不外乎静焉故孔明戒子必欲其静以成学意固有在宜英师其意以名轩可谓有志於学矣其为学也果欲致力於性道乎致力性道者圣贤之事求其说则在诗书求其途则在仁义求其行之所先必自亲始故事亲则推之於长而敬存焉达之於君而忠尽焉施之於友而信立焉凡有所为无不得其正者也其端惟在于学其学必本乎静静之所致宏矣哉宜英归而充极其义以深其学以隆其孝以全其性道之天则圣贤之域即此而在岂待求之远哉幸加勉焉予将翘首以望道德之光
乔林清趣记
逸者路君业读书尚友不荣於仕进庐於泸水之上背孤山之得乔林焉耸拂天苍邃迷野v历代年摧雪冻而其苍然者不衰又有激湍峻岭丹白石流峙起伏以环其左右而嘉葩异卉科娑骋秀争妍而竞美者狼籍无算因曰乔林清趣而语人曰乔林之趣吾得之吾能言之盖纡紫腰金罗侍从于庙堂与天子宣力治百姓贵吾之欲也而赋命贱故不敢希乘肥衣轻连壤地于阡陌与公卿抗衡立当时富吾之欲也而赋命薄故不能有彼二者既不可得故偃息於乔林间负阻僻以自遂探旷寂以息喧任E散以适情并舌力而u通士庶而友圭窦土阶客至则焚香啜茗披清风抹皓月弹一局相与校古评今诗书而讲道德及时明境闲四顾无聊则束韦蹑屦陟■〈山赞〉袂钣陌乱允吧街ザ采野蔌与云霞相追逐G鸥野鹤共往还执热则s繁以自濯触污则掬清流以涤洁遇樵唱农谈则相与量晴测雨占旱涝以卜凶稔昕而作晡而息叫嚣不入耳忧敛患心毁誉不饶舌刑赏不加躬饥餐倦卧行吟坐诵无往而不自得故尝_庭柯为执戟耳林籁为歌钟锦绣蓝缕甘旨藜藿以视彼之逐逐於荣耀之途汨汨於利诱之_者其忧乐劳逸为何如哉此乔林之趣所以得之於吾而能言之也时两G刘球解褐归田里待用闻其言也愀然不怿然汗出以惶已而改然叹曰乐终身之散者不愿乎九锡之加贪一枕之安者将忘乎千金之赠非其故自为异也志不同也遂次第其言为乔林清趣记
竹溪清处记
去书台南将半舍有竹森如有水迂如有周垣叠宇列其中也整如是为竹溪清处乃友人管谷厚所居也盖其泽润根深波澄而影映荡日光以上层竿洗涤烦埃於既尽则竹得溪而益清也密筱覆流积翠拂砥涂潦消於根底庀於助其潺之声则溪得竹而益清也至其轩豁几张画展在壁书床棋局错置左右宾有容主有礼坐于垂之下面洄流以厣竦勇撬兴凳书则清响足以助其吟笑翠华足以涤其俗态又不知竹溪遭人而清欤人得竹溪而清欤且清者违乎浊之称人之所难致也故伯夷以道清严光周党以节清晋时士大夫以言清皆见异於人皆得流名于後世谷厚欲取竹溪之清以自附於古清者之俦固能违外世浊不依徇乎流俗矣况有子能力学思显其亲则其名岂不足传哉余尝造竹溪得其清处故为之记
石G新隐记
石溪在邑上游三十里其石错布溪中昂若柱立蹲若龟伏钜若息舟细若列莫不随溪消长以为隐显滨溪多芳洲稼壤连山奥谷是盖天遗佳境以俟乎人也有达时变之士吴与粟氏宅XT间不乐交接之烦图得闲旷之区以自息遂受石溪于前真定守芹寓彭先生之胤乃列宇其上辟扃饰径以阒杂植茂树森篁以周环之於是f岩磊落布在中流者皆得献其奇湍激`喧波洄相荡皆得杂乎吟诵之声虾鱼I鹭出没窍穴涛浪之间者皆得与人同其乐幽葩异卉封苔漾藻杂然生於水陆者皆得以悦人情皓月柔风光霞暝霭之往来无穷者皆得以发人之妙思商帆鱼艇欣以归儒冠士屦乐以游则石溪因居与粟而胜益增美益彰矣使与粟之负器藏道果如石之重溪之深坚所守而洁所行果如石之磨不磷溪之淆不浊基德衍庆以贻其後之人也果如石之磐以固溪之流不息则其有石溪又岂不足砥其操濯其行哉昔者辋川名显於摩诘德秀道就於陆浑地之与人交相赞也余於是既庆与粟之得石溪且庆石溪之遭与粟焉遂为之记
两G文集卷五

[book_title]卷六
●钦定四库全书
两G文集卷六
（明）刘球 撰
○记
安福县重修城隍庙记
今天下有司得兼致祀事不为z惟先圣贤山川社稷与城隍之神尔然社稷山川皆位乎坛岁不过再享其巍然正席而庙处月朔望须上致虔则惟城隍与先圣贤为然夫先圣贤教尊万世通四海城隍灵显当时及一区为道有常典所被有广狭然先圣贤垂教无非欲人归善去不善而城隍能祸福善不善惟其均欲善世均有益於国家均有积於生民故得并加礼欤圣朝秩祀典诰命我安福县城隍为显佑伯於爵既崇于号嘉庙故在县治之西百步完而复圯久弗逮修覆压墁穿雨风不蔽垣堕径通人畜趋便庭枝剪而无禁祠器迁靡有常祀事修不以时神不康处人莫I其患永乐中前兵马指挥天台赵敏学林来知县事能任去败就完为已责劬躬连岁材庀有嬴力量无乃进耆耋俾敦营工惟厥中寝无易旧贯其後为灵室其前为参廊又其前为阁门其东西为庑咸以更新覆墁坚而风雨却于外垣扃固而人畜不得道其中槐柏树庭而日茂设庙以不迁牲醴以时而上荐神用顾享无作瘥札而人以邑里歌曰昔公未来神往祠颓致我民灾今公莅政神乃有定民蒙庆我愿我公主此庙宫靡有攸终永绥我耆童盖公尝新学宫大先圣贤庙然後勤兹土起民颂于序无失有足书者初庙之坏故碑徙于势家毁灭文字畏不敢处纳之学宫学宫不有复入於庙人以为神威所回至是耆耋请砥以刻诰命并庙兴替之由球故得专笔书之
砀山县孔子庙记
皇上嗣有天下之明年选任风纪之臣分督郡邑学政及其陛辞悉授忍跗湔务之所急者俾之行之建饰学庙i其一端也厥後四年砀山县学孔子庙以成功告庙为一室其崇以寻计者四其广以丈计者五其邃以尺计者三十有奇堂斋门庑之展庐庖廪舍之廓莫不称之其址夷其材硕其构浑坚其绘郁然其规制则皆壮丽於初然官不伤於费民不知其劳自非志惟壹出谋与佥谐何足以及此哉至是知县事衡水杜钊课最当迁以民乞留得增秩还官来请予记因问倡斯役者为谁则曰初监察御史庐陵彭侯祖期督学至邑陋其故宇命更而大之营筑之工以故兴焉又问宰斯役者为谁则曰前知县事刘伯吉受侯命经始之继而督厥工备厥用以克有终者钊暨县丞刘全典史周文中预有力又问赞襄斯役者为谁则曰以侯命勤勤相商以必其完且美者前教谕李孟玉与今教谕张观训导徐胧抢笛捎枞会嶂任风纪者克率t职奉戎家跃偈乱余捣虻涝谔斓丶渫蚴烙桃蝗找踩嗡沟漓抖帝三王之後者孔子一人耳四教所以立六经所以明百王之法所以备孰非孔子之功欤此其所以世为天下师也後世之人君有志於昭德以兴复古治必诏郡邑隆其祀隆其祀者尊其道也尊斯道而後民知所从焉故其庙虽大而人不以侈也皇上绍统即留心於此欲尊斯道以熙鸿业也至矣内外大小之臣又克副成上德如砀山焉岂非斯道之幸欤砀之诸生诵其诗书习其礼乐敏而为达材粹而为成德得志而为朝家用也则发所蕴上可措斯世於唐虞下可等事功於伊周未得志而巷处也亦足以仁其家善其乡里之俗安往不得斯道哉因题诸石以为诸生励
御马图记
_达尊刘君原振蓄宋李伯时所临韩干御马图马凡二匹其■〈马岸〉而`者势起顾欲奔其色b者立而驯服马者四人有执策而前御者有尾束而从者有持鞍傍立欲驾者有辔而助其势者其上有苏公子瞻为十咏歌以表出之其次黄公庭坚又其次滕公玉霄皆践其韵以e赞之马与人尚完玉霄手墨亦未渝庭坚手墨灭字二十一其不可推而知者十四子瞻手墨灭字二十五其不可推而知者十七原振恐其久而愈灭也属余改h而补完之余以孔子尝悼史无阙文故其为春秋书夏五纪子伯之类悉据旧史而不加益盖示後世不可以亿测乱古真也矧余至昧讵敢妄希前闻人奥思擅附会其亡缺故违圣经大训哉是用缺其所不可知而h其所可知为之记而归焉则是图虽越年久更人ED愈\终不失为二三贤手题矣原振为邑望家上世有举进士显宋元朝者图其故物云
家弟畴藏先世遗翰记
昔我刘氏遭宋失命而中微赖太史公文章名天下聱愚先生师尊诸郡庠学正公教行南楚县令公名荐自兰台兄弟一时并起复以我刘氏显盛元时当时游宦四方其书翰往复固多至今载之家籍犹不少而手笔之存则无几焉独吾家弟畴家克藏太史公所遗聱愚先生三书一言其官京师之安一报其将辞翰林归提举江西儒学之任一谕其守沔阳民苦乐之状及聱愚先生於常州路学学正公於武昌州学所和太史公举子诗各一篇凡五纸徼幸出於兵尘毁烬之中不丧失於奔走o夺之余犹可想见前人之相友让俱宦达而精於词翰也其为宝於吾刘氏虽兑戈和弓夏后氏之璜封父之繁弱有不得易惟畴为聱愚先生曾玄孙厥祖广东佥宪学行俱高厥考逊o处士不毁故业故能世宝此纸以俟畴出而表章之也畴既第其先後为卷将请题於士大夫以吾志绍先烈者宜记之嗟乎世之所尚乎旧德之家者非以其土田之广金帛之富室宇之丽也以其翰墨有传也然翰墨之传岂徒取以为侈耀人之具哉正欲使後之人G其传而思其德以自振起不坠落其家声耳况畴已学於邑庠尤宜时展是卷玩其言意之交笃也必思忧勤自励以和其室求如前人之兄睦其弟弟尊其兄焉想其宦况之并佳也必思问学不怠以发其身求如前人之名副其称其名焉G其词翰之俱妙也必思日孜孜以精其业求如前人之学自中发外愈久而愈光焉则於家为顺孙立於人人之中为君子传之後嗣亦犹前人之烈足以起慕於今日则宝此纸也不为无益矣若身不加修学不务进徒持此於人曰吾家文献足徵则非所以与吾共承先志之意矣畴其勉之哉戒之哉
愚懒斋记
性夫痴而弗去身夫惰以为康心既丧其慧事罔遂其功此愚懒之谓而人咸否是德莫愿居也有隐君子庐陵王氏仲乃取以名其斋予从而问曰子能根究道底味索经腴博物知言达时酌务解人之纷破人之误处能明临浊不A此诚可谓智未足为愚也矧赀雄其里壤连其村心不免劳口无~言内绥其室外膺其门来宾交友长子课孙生计既广食口益繁方营营之靡暇岂懒者之所能今名是斋乃黜智勤进愚懒岂未知其为之是而名之非欤抑虚置其名以匿德美示谦道欤将见其名之不韪恐身有之欲常目焉以自警欤不然则名之所选何义欤仲曰子知愚懒之短未知愚懒之长彼世之逐逐於物者孰不欲骋其聪而作其明敝其力而困其神以希上於人而慕於人也然名出而毁已随功立而咎且至故智囊之赤晁族衡石程书之乱秦政是盖智而未知抑以愚勤而不能节以懒也岂愚懒皆无益於人哉余遂改容谢曰子之愚非不移之愚非好自用之愚非直与诈之愚也其庄周所谓大智而愚其老聃所谓盛德而愚其孔子所谓不可及之愚耶若夫懒者又其愚之佐也余诚有所不知请原君之意属君之辞假笔以记之
伍氏伦乐堂记
有能笃ヂ字道不怠者皆足以仁其家善其後为君子之所称道也予岂得不以是望於伍氏哉伍氏之才而美者曰仰峻故隐君仲舒肖子也母孺人既耷兄振海与弟述伦而下五人皆无恙其兄弟之子与已子十数人又多秀朗仰峻尝作堂于所居鸽湖之麓上思奉其母兄之欢下欲极其子弟之爱名则未之有也今年春其子谅因事来京以请於予予既名之伦乐矣又从而记之夫ヂ字道在天为经在人为纪其为品也虽有五其所当亲则莫先於骨肉能亲其骨肉之亲则其乐也为何如哉世之人往往溺於私爱货利之F蔽於祸福之趋避而忘其所亲丧其所乐也多矣惟孝友君子不然其心惟知亲於其亲以乐其乐而已虽黄金万镒而得失不足与较也虽白刃咫尺而死生不足为忧也又岂以一毫自外至者间其心之至爱哉自非孝友之至则不足以语此孝友之德至则和顺之气敷而泽之及其家人子姓自不能不远吾於伍氏盖尝有以验其然矣初仰峻世父伯宏事亲得其子胫畹芪霾悉任自择然後从而收其所弃遗者後第进士擢丞沛县来休于家以後母弟陷诬使者逮之不能得将械其母诣京以复命即走告於亲故欲代行人谕以行必不能免於祸则曰岂可使祸及老母而已独安乎不若行以死孝为愈也卒往代之竟终於行迹其孝友之虽汉孔褒之行未之过也今三世而其家愈昌科名宦业有光於前得非孝友之报乎仰峻兄弟父子当平居无事之时能日为乐斯堂以叙其天然之伦固足尚矣抑能笃孝与友以如其世父耶能守其世父家法不坏则气和感召又将绵其家庆於无穷特记以致予期望之意
大洲书舍记
有大洲横据邑城东北广袤若干里泸湛二水夹之流而蒙冈北华诸山峙其後先环四面皆处民游商覆庐载艇所居泊而伟材宦达恒产其上则是洲固一邑之胜处也有隐君子谢氏尚哲中洲而居其子谦牧质美而学勤跻贤科可计日待矣尚哲欲大其成营书舍其居之偏俾加学焉故窗虚户敞几席鲜洁林木荫其後檐花石杂其前荣尘嚣槠练缭麓卫磋貌恢其在环城负郭间者其舍之清闲足以神而一志也帙连牍累连床而芳苷咂渫际橹富足以资E诵也冠裳列坐言终日而不烦文酒叙会饮而不至乱者其经师学友时集其中足以发问而析疑也然则谢氏书舍又一洲之胜欤夫昔人有登匡庐入紫阁岭韬踪长白山以力学者其志盖自己立初非出其父兄而皆能就其业名其地于世今谦牧既常志昔人之志矣又乐有贤父兄之\掖其藏修于是洲苟诗书之膏泽日饱於咀嚼礼义之锷卒利於磨砻将见其业愈广而道愈充不惟昔人之武可追虽是洲山川亦将与匡庐紫阁长白齐其高比其深也请记诸壁以俟之
玉垒书舍记
界乎蕃汉秦蜀之交其县曰文距县舍余有石山穹窿而起其色白泽莹若玉然故曰玉垒跨山之巅有关高出云表曰仙关汉武之通西南夷也於以取道孔明之定秦陇也於以置防邓艾之入蜀也於以设栈然则西陲之地利其在文文之胜⑵湓谟窭蒽Ｒ蛴窭葜胜创为书舍而荫以茂树临以清流以亲鱼鸟以屏尘嚣无事乎雕梁镂节之华藻绘之饰惟经传子史兵法刑名之书象纬山川之图是贮是积而名之曰玉垒书舍者张瑾廷玉讲学之所也张本文之故族世长其土之民在元时为镇帅皇明一天下镇帅之後有名贵者以\来归授文县军民守御千户所百户以忠敢死逆寇锋弟文才以平寇功千户传职其子斌即廷玉世父父兄也廷玉虽生介胄中而笃嗜文学当边境无虞之秋辄与宗戚子弟缙绅名儒去城市而即书舍以讨论乎典籍讲求乎义理虽穷日夜而心未之厌俄而月连黎牙诸番为我民患镇守重臣欲发兵之廷玉以为魏绦和戎而晋鄙安王恢开边衅而中国困敌虽强盛尚可修和何以为遂白守臣亲率宗族姻旧百余人裹粮赀冒险远以抵番境喻以祸福故不烦寸兵之血一镞之遗而诸番纳E修贡恐後副都御史陈公上其功廷玉诣京授所镇抚职而还自以其能入~域抚异类以得蒙显赏者皆由书舍讲明道义之功激发之也不可无文以记之户部主事汪君清夫廷玉姻家也以其意来请夫为武弁子弟者贵乎有学识也学识既优然後可建~世之勋成迈t之业是以古之名将有说礼乐而敦诗书者君子知其必有济焉况有书舍_其学识于平素如廷玉宜乎其能宣威德于万里塞外使反面之仇转而为向化之氓也书舍之有助於廷玉不少矣苟进不已则欲树丰功着伟烈与古名将美而争辉也何难哉故特记以为他日显融徵
刘氏两墅记
安城北鄙景物莫胜于智溪溪别流西上半里有小丘屹立水涯卧丘上下磊磊皆巨石古木馍石隙凡数十株其叶似柳其干似樟其青翠贯四时不改人不得其名因其所似呼为柳樟世传溪上故姓彭氏昔有显者於异域得其本以归植之今观远近山谷俱无是木其来自异域无疑也刘氏旧墅面是丘又有崇山拱焉茂林翳焉良田清池环相属焉其地固为胜也循溪南行二三里横度长坂坂尽为丰溪刘氏别墅在焉其地虽不若旧墅有小丘之奇名花异木秀乎其前然村境豁开远峰层出溪流汪注人烟稠匝则又旧墅之所无者盖亦不为不胜也予彭出也又尝读书其旧墅有土田邻其别墅故少时数得过从刘氏与孔庭伟经父子相接E其两墅之胜亦熟矣自叨禄京师来故乡之迹阔如也尝假使节一过之辙造智溪拜母党望两墅青山烟树已在目中为王程所g不得置足其间而此心缺然倏忽八九年孔庭父子继即世每一念之未尝不及其两墅至是伟经之子资智送其季父从役京师予以其父祖故特加礼之因问而知其与兄某弟某分居两墅奉其母养甚乐且两墅之栋宇园林尚不减於初于是益羡故人有能子孙足可承其世业不至陨落也已而资智来请文记两墅予固辞之而其请不已又岂得不以笃尽所承之道勉之哉夫乡之人徒汲汲以富於货强於力为足承其先人之业而不知诗书者润身之膏泽也孝友者正家之绳也信让者悦乡闾之脍炙也能是三者则於先业不惟足承且将大有光焉资智兄弟其此是务则不必汲汲於货力之营自足为父祖光而增两墅之胜于弥隆矣姑勉之以此俟他日谢事南归尚当造两墅以观其胜之所增也何似
李氏祠堂记
李氏徙居洪洞自让翁始作小宗祠于所居之旁者让翁之孙工部主事彦甫之子荆门学正彦安之侄求正也求正之作是祠则又其兄求益之志焉祠之为楹若干周垣峻固重门深密庖库器物巨细毕备以至谒告荐享之节登降拜俯之仪又皆遵式古制尊祖之意盖已至矣犹虑无文载其上世所从来则不足以传信而昭远乃遣其子洪来京请之也甚勤因摭李氏出高阳氏才子庭坚後至周柱下史耳以知礼名三传至秦御史大夫昙皆为大官昙後家陇西久之而西平王晟赫然以武功显唐世王子宪观察江西观察之子游剌宜春子孙即官为家历十二世始徙吉水之谷平谷平初祖唐遗後有美德故其胤在宋时有弟兄早孤而并庐亲墓感召气和致木有连理之瑞自後连世业儒其志古学名能文者累累焉出以侍经幄职禁署至有父第进士子举童子同宴朝堂蒙恩辍珠帘以间其坐者故至今吉郡称世族之家未尝不及谷平焉让翁距唐二十世以谷平地隘不足为容而洪洞山G秀美可居故徙家焉今垂百年而人谓他日洪洞之盛当与昔日谷平埒者盖卜於求正兄弟所建祠堂有以知其然也祠堂者秩礼之地世德之所由昭敬其先以开其後为道莫良於此不有祠堂以示敬而欲子孙悉绍先美盖亦难矣朱氏礼曰君子将营居室先立祠堂莫非此意而世之巨室往往忽而不为求正兄弟能力为之可谓得敬先开後之道矣为其祠下子孙岁时修其A尝序其昭穆岂可不思求正之用心哉苟思其所用心而人敦孝义家尚睦肃使人子弟举得其所而不失其欢则谷平昔日之气和萃於洪洞矣亲师炙友服勤问学使人入其闾而所闻者莫非弦诵之声所相揖者莫非章甫缝掖之士则谷平昔日之儒风兴于洪洞矣待时而出以擢贤科以历华要使事业光于当时功名垂於後世则谷平昔日之宦迹又将显於洪洞矣家声因以大风俗因以美是祠之有益於其族也其可以小言哉因识诸石庶後之E者有所兴起云
李氏爱日堂记
正统七年春予滥典会试文衡祁阳李友闻以缺末j文字落焉遂欲留京以从予问业予既惜奇器未入所采中又嘉其不予怨而乐与予游非不自是而惟善是师者不足及此故受之而不拒今年友闻为予言其二亲年u五十矣曩家食时尝以爱日名堂为致养之所晨夕以得奉起居侍饮食候寒燠之节为欢自偕计入京不得复即斯堂以奉其养岁矣而屺岵之诗无日不诵诸口而感於怀今欲归以一致定省之私又念名未成而志莫遂默无一辞可为二大人悦愿先生有以教之使得少尽为子之道於万一予又重其能不遗其亲不可无言以为之告乃复之曰子能躬夫名堂之义即可以悦其亲矣凡今人之生上拚咭嘞∫忧乙灾扪灾为年八十历日不过二万八千八百及其长而後知事亲则年已过半为日不过万四五千是子之得奉其亲为日甚不多也岂得不爱而惜之乎故愉乐意於是日必惟恐是日易过不敢顷刻不尽心焉此古之孝子所以爱亲而必及於日亦犹孔子所谓喜惧於知父母之年也子之名堂也果慕乎古人之孝耶昔之所养今之所思亦欲如古人之爱日耶虽然古之为亲爱日者非止於养而已也其求道之心汲汲焉无非欲亲G其德成於犹存之日其行道之心遑遑焉无非欲亲见其身显於未亡之前所以学必时习而名欲早扬此诚爱日之大者岂口体之养可及哉子之於道必朝思求焉夕思行焉冀为其亲荣也不後时则爱日之诚至而名堂之义不虚矣悦亲之道何以加此友闻拜曰先生教之矣敢不祗奉以求尽乎其道哉愿书其语以归而诸壁庶日有所感发云故为书之
杨氏重庆堂记
鄞大姓杨氏之堂以重庆名者何荣四亲之藓ヂ字乐也杨本慈湖先生之裔家鄞之江心里六世矣世守诗礼惟善是宝其乡之人艰于食者多仰其赈匮於财者多仰其贷有急难者多仰其援济莫不称之曰好善之家焉今杨氏後人有名字诚之者以明经领正统辛酉乡荐矣而祖孟辉年七十有四祖母方氏年七十有三父灏年五十有一母张氏年五十有二皆在堂无恙与其弟寅人皆有子而克尽孝一门之内四世相亲晨夕问安则孙随子後岁时称拊蚋甘套忧扳怡愉愉甚得其滓怨势涮糜兄厍熘名上春官不偶将抱其能归而以图後举属礼部员外郎王君仕华来请记夫重庆之乐固人情所愿得而亦古今所难致者焉盖有仁贤之子孙而父祖之蘅几ゴ固不得有是乐也有蘅贾父祖而子孙之仁贤未至亦不得有是乐也父祖薅子孙贤以克有是乐者岂非天福其家乎天之所以福之者又莫非善积之厚所致也杨氏家鄞以来世累有善至父祖而俱有弥年克享至养以全盛乐者岂非天福善人之明验哉易曰积善之家必有余庆杨氏足以当之矣虽然能益学增业以崇其出身之阶则欲隆其庆而显其亲也又当有道因记而复期之以远大云
橘井记
有能拯人於危厄之中而不有其功者皆足为有德善人也吾於橘井而信其然夫棘其柯而包其森然探南者皆橘也掘深出泉窟焉烫煜抡呓跃也橘井之名何独擅于苏氏哉世谓昔者l隐郴之高秀峰逆知其境之人将病疫於是凿井植橘而神之以其法其後病者取井泉橘叶而服之累累皆兴然未尝归功於ll亦不自收以为已功l之能仙吾不得而知也然以橘井活人使不|阏於瘥札又不有其功其德善之高於人也远矣诸暨医学官马仕勉慕l之橘井能去人病因取以为号每至京师辄僦舍通衢置百药物其中人以疾病求之理即欣然从而诊其脉以察其病所自始与其攻所宜先而授之药服其药者疾无不愈由是京师之人求药者日填其门公卿贵人之家仆马迎送之者络绎于道虽大内亦尝召而用之其道不为不行矣然於人未曾有德色及察其退居故土出游外方所施_而所获约皆若在京然仕勉之能l吾亦不得而知也然其以药之活人也庶几乎橘井焉其诚有慕l之德善者欤不然何以有橘井之号也大抵士患不古慕耳慕乎古者必有以超乎今而志与古人相追逐矣是故氏慕舜而仁与舜期孟氏慕孔而圣与孔亚司马氏慕蔺而召与蔺齐仕勉之橘井所以慕乎l也慕l不已将日累善蓄德以冀及之德善冀乎l安知他日不l耶故特记橘井以为其力德善之助焉马氏山人父祖而上皆名能医故郡邑医学之官多出其家云
怡轩记
灌溪刘氏有居南郭能笃友爱曰惟懋号怡轩者上杭教谕金铉之兄也金铉将之上杭请予记怡轩以致意其兄予谓之曰怡之为言q也能q睦于兄弟然後孔子所谓怡怡者有以体诸已不知金铉之兄所以睦于金铉者果何如而有怡轩之号耶金铉曰贵兄弟二人皆为父母所爱吾兄又能广父母爱子之心以爱贵自贵游邑庠来每有家事辄力为之不以烦贵曰恐其心为外挠不及进於学也每得布帛以为衣辄自择其恶者而推其善者与贵曰致身士大夫行衣服不可不称也贵每有师友馈遗之需辄白父母厚给之曰不可使有不足也由是感激贵亦恒恐恭敬之心有未至无以E吾兄之爱已故常相欢无忤色吾父母以是亦顺焉及贵偕计上春官得教职以趋蜀其道途之费又皆吾兄所V发不待贵一劳心而悉备贵在官十余年吾兄既善养亲又常教育吾子如已子使吾父母长得仔牟槐匾怨笤谠斗饺膘冻夕侍左右为念者皆吾兄之所赐此怡轩之号所自始也予於是知惟懋之为兄者得其道焉夫兄之与弟生则气同亲则天合始也未尝不相睦其不睦者间於货利之私也移于妻子之爱也甚而阋墙不已则狱讼兴焉干戈之谋动焉何莫而非出於私爱之间移之欤能睦其弟如怡轩庶乎可以免此矣虽然古者兄弟相睦深且至则自家而乡皆化之福足以及其後世惟懋尚力於此毋怠焉他日予归故乡造南郭而里俗归于仁即其庐而和声相应视其庭甓不凡之器森立可爱然後有以验其兄弟相睦之至焉先记怡轩为之兆
希贤斋记
有笃行敏学举进士于乡曰周贵显氏结书舍于尼山之麓名之曰希贤斋请余记未就而贵显已即世予慕古解剑之谊为追记之夫学不可不志于古志于古而弗古逮亦不失为古人之徒贵显之言曰古之人有程朱者易道明也学易而不程朱希非学也有韩柳者文之最也为文而不韩柳希非学也李杜二王诗之工书之法也诗不希李杜书不希二王非学也故吾於易则穷入画象玩极辞占常如G程朱于占毕间于文与诗则大而经营其篇章细而陶链其句读常如会韩柳李杜于制作之余于书则凡点画之布置体象之构结常如承接二王之辞於笔端虽身之而罔怠虽室之窭而罔惑日悯悯焉望古人而不能及故又名是斋以自焉吁务学若贵显亦可谓能志於古矣使不短其年安知其不与古之人相上下齐声哉惜乎其年不永而志有负也然贵显虽没而其心领夫程朱之奥妙契夫韩柳李杜二王之心法皆已传之其徒收h于卿大夫延誉于交识流惠泽於後之人是犹有不可没者在世使其初不以古自期则虽奁涿能富贵其家亦将与槁木胥腐灭烬俱寒何能遗此於身後哉既不有彼而有此则贵显之志亦不甚负矣贵显交予十九年凡余言外理行不叶于度贵显皆能规之贵显有失予亦不容自默故予上春官贵显别至涕下贵显既弃世又岂堪予之戚为之记示不忘贵显云
周氏复姓记
能不忘其所生如恢永又岂不足嘉耶恢永之先姓周世为福之闽县人至元间有大椿者来为安福州学正以没子庆源娶州袁氏生子仲温而庆源没仲温三岁随母适氏鞠子继父新源因蒙姓恢永仲温子也与弟裕及子若侄七八人思复姓周或谓之曰周虽故姓然久去乡土无宗族可亲为负郭巨族宗人子弟甚盛可借其助以为子孙久安计柰何舍强宗以自孤其势弱其家声也恢永曰吾岂薄氏不欲宗之耶盖惧吾周氏之弗祀也幸脱周姓至吾身仅二世所传闻者犹在不及吾身而复之则後子孙知宗而不知有周矣其为不孝孰甚焉吾所以汲汲于复姓者求免夫不孝之罪也势之强弱何足较哉或人服其言他日恢永来京图仕进为予诵其言且请文以张之夫姓者生也古者因生以受姓非姓无以别其所由生生生相承历千百世不可易散之四方不得混者托姓以表之也姓可紊乎姓之不可紊犹松之不可称为柏桃之不可称为李禾麻菽麦不可称为稂莠蓬蒿也岂惟姓哉族亦不可紊也郭崇韬望汾阳之墓而拜杜正伦慕杜固之谱而欲通皆为士论所谬者以紊厥族也族姓紊则势不得不祖人之祖祖人之祖必自~其祖之祀矣是岂仁孝子孙所忍为哉恢永之决于复姓盖知祖其祖矣岂不足为周氏仁孝子孙欤特记其事以示其後人且使附势慕利以紊族姓者有所愧而知改焉
两G文集卷六

[book_title]卷七
●钦定四库全书
两G文集卷七
（明）刘球 撰
○序
送宋进士南归序
世皆以为穷经而得进士则问学之功至而无庸加矣予则未之然也昔者圣人作经以教世盖欲人知天地之所以大气化之所以行日月星辰山岳河海之所以布列於上下人之所以为人君臣父子兄弟夫妇朋友之所以为道礼乐刑政之所以为教伏羲神农黄帝尧舜禹汤文武齐桓晋文之所以为皇帝王伯V夔稷契伊傅周召管夷吾狐偃之俦之所以为臣鸟兽虫鱼草木之所以为物不穷乎经则无以达其理处其事决其疑必穷乎经而後理无微而不可达事无难而不可处疑无大而不可决体之於内则道明而行立达之于其上则君可匡而圣推之于其下则民可措之安俗可移之厚是故穷经欲以善乎已就乎物大乎其事业岂徒以取进士而已哉後之君民者思得穷经之士以佐其治也然後设为是科以来之而贤人君子欲有为于时者常假其途出焉及其弊也为师者之教徒以得进士为期为弟子者之学徒欲举进士而止於是有剽掇记h已陈之言以希逢合乎主司之意侥幸其捷则弃之若筌蹄漠然不复经于意人遂以为学至於得进士可以已矣殊不知莅官发政方资于经无穷焉讵可以得进士而遂废其经哉世之为政者令多乖而行多谬盖不知求治之端於经以致然也不有杰特之士起而一去其弊不几乎圣经道塞使为邪说者得藉口以自张欤予故於宋琏进士之归不能不拳拳焉琏尝受春秋於予今且以春秋第进士蒙待用之命而还矣予望其能益讨求经世大法于二百四十二年笔削间以待他日出而措之政不但以得进士为足而遂弃其业也故为是说以祝之
送陈主事还乡展祭序
推封赠之恩而荣省祭之命此皇朝劝忠\孝之盛典也然必官於朝三年不失职而後与焉永丰陈君渊潜为主事刑部既得追赠其亲又得归而展燎黄之祭於其阡君虽慈祥慎重不好施张然始也由儒服捧乡书而来今之归也J衣拥从辉映里闾使道路之顾望而叹息者不能不曰读书为儒而超达显耀乃至於此哉又不能不曰使其行不清而法有枉亦何能蒙天子之宠光哉又不能不曰为父母而有此贤才子亦何其幸哉则所谓忠与孝者兼有矣然此但乡人所称道非士君子之期待之也盖士君子期待于君者以其年方富才与识俱优必能感今日之荣遇以激昂濯砺其他日之名节使功有以昭於国泽有以润乎远迩德光有以及于二庙三庙芳声美迹有以列之金石传之简策而照耀乎无穷上以广其忠下以大其孝不但荣於一归见慕于一乡而已君素有高志远量亦必不以其乡人之所称道者为自足而必以士君子之所期待者自勉焉君行郡人之官京师者咸赠以诗谓球与君同习於属词比事之教又同荐于乡俾为之序故不自忖其辞之谬敬书以光其装
送苏州岳指挥致仕序
壮而拥甲兵冒矢石争胜于战`之j以立能功取显爵老而违荣去势甘恬退於家以康其怀终其余岁如姑苏岳信指挥之进退以时岂非武臣中之达於道者哉且天之於物也春以温而生夏以燠而长秋以凉而成冬以寒而藏四时之相迁代也各专其分故生长之功不待秋冬荣成藏之功不必夏春遂其道则然也其在人也亦然勤动於少壮之日而休逸於衰暮之年立名於志未遂之时而退身于功已成之後非能为於始而不能为於终也亦其道之然也岳君始以骁杰之才奋敢决有为之志从太宗文皇帝征讨有战绩赏爵至指挥同知出略~域得平寇进爵指挥使奉诏去掌苏州卫事今年七十诣京师举其从子贵以自代天子许之於是京师贵人与之素共事者有饯以酒而问之曰公既置官守归休姑苏名胜之地日E长洲太湖包山之雅以寻范蠡之游迹味张季鹰所思之鲈乐且有余矣亦复有意于出奇宣力少输报恐劳於国家哉君曰乐固所欲劳则付之吾从子又曰慕其乐而置其劳者非吾之情也诚以老不可复壮也然则君之於道果何惑焉君行郎中陈君遵道主事刘君铉咸属文赠之因序其出处与问答之辞以华其行李云
送太常少卿魏先生赴任序
举一人而大\人莫不悦之非徒悦之又将加学立行以慕效之举人之公岂不大有益于理化哉宣德七年春天子图得贤以弼熙鸿业诏柄政事大臣举所知公卿难其人者久复锡以内制招隐之歌猗兰之操欲速得贤也公卿犹难其人复降让髁呔僦非公卿退而会举十六人以应诏会稽魏先生仲房与其列而独以文学称明日命下十五人皆外补藩贰宪副之缺独先生一人拜南京太常少卿以典郊庙百神祀事赞襄礼乐果殊擢也於是士无分先後进识面未识面者莫不欣然以为t公卿举得其人如先生真可以称圣天子之求也先生之为人贤而守道不惑真能不负於明公卿之所举也士生今之世患无先生之德之能无患荣名厚禄之不至也其望先生之风而兴起焉者不知几人矣盖先生行持介节学通古今才足以任事而建功由贤能兴司松之上海训典诸藩文衡迁博士太常为员外郎于考功所至德光昭於上下清誉盈於人耳故其被明荐膺显用也公道彰焉舆情惬焉士风有所劝焉如此也先生辙将南素辱其忠告善道者咸追饯之都门外酒行有歌以导其饮曰山河佳丽兮壮哉旧京魏侯之去兮位列清卿典兹三礼兮惟寅惟清云开日舒兮吾道之明临别不饮兮何以畅其朋情有赓于其列曰接衽裾彤庭曙兮洵美魏侯岂不怀其旧故兮顾彼容台位不可久虚兮酒既饮矣驾翩翩其去兮先生乃饮而\皆谆蛭角蚩墒橐允镀浔鹎蛞蛐蚱涫露书之以就教焉
送张巨川还故乡序
守官京师有禄以食其家之人有胥徒氓_以执使令之役无大不堪之烦也然不能无故乡之思为富室居故乡有美庐畴园池以安以养有山林以供薪牧有粟帛货泉以供无穷之需无甚不足之求也然常慕为京师之游此吾之心所以日往来於泸水之上书台西北而蓟都金台之地亦不能不有巨川之迹焉巨川姓张氏承其先人业于书台之杨梅G而蓄产益富日用有资其弟兄又睦而能事其子从又知以通经应举为业其家岁为乡之赋税长去年冬巨川举其所给公牒来京以告其事之完得G上国之光四方人物衣冠之会而将归其慕游京师之怀固已遂矣而吾方叨职礼闱道故乡之期愈未有涯然欲托巨川致意乡族之人宜安乃分治乃生训其子弟和其邻里姻戚以守其先人之坟茔永其先人之家声无为不义以败其身以奚テ浼揖薮ü槎见其弟兄子从亲戚交游亦必能告以京师之盛圣天子元良百官有司执法严且明岂无天道好还之戒遗子孙以安之劝哉苟吾他日归而见故乡人富有礼贫不失其所尊卑有序取予有让必自巨川归而化之也盖巨川为人爽朗通于道而达于时故敢以移乡俗之薄而还於厚者望于其归非但吾之望之也时大理万寺副资中礼部鲍主事时博察院王侍御体艮皆故乡人在京师者皆以是望於巨川而属予书之
送张玄子诗序
张玄子名应道字处机始为道士於邑之修真观永乐间选入大晖为乐舞生宣德三年来游金台五年复归大晖为住持道士得士大夫送行诗既富复托予文序之昔唐元和时有张道士者抱古今学具文武才能来京师上书言朝廷治职贡不如法者三皆不得其报失意而归于时士大夫多赠以诗昌黎韩子为之序至今人以为道家美谈玄子既与同姓亦有其学与才欤如有其才与学今天下统一九夷八蛮执贽都下H属不~无待其以贡不如法者为言苟有所言则今天子智睿方欲询刍荛以恢益鸿猷亦未必不报之则其归也非不得意而士大夫犹赠以诗予文虽非韩子比而亦为之序者以玄子出绣林旧家美质性能习於乐精於五声十二律相生相应之说施於音适清浊高下轻重疾徐之宜锵锵乎其善鸣也夫乐本吾儒六艺之一可以养人情而成就其道德自世教不立儒者多不通其学虽通其学亦不能精其说而玄子乃得其精而善鸣之所谓礼失而获诸野固不可无诗与文以张其能况其徒桑素荣何守玄请之不倦哉桑何又谓其师能究极玄文始来京谒长春真人语及玄教大见奇重言於所司故有住持大晖之举则玄子亦其法中之贤者欤其果能出入幽明陟降上下则非予所能知亦非予之敢知也姑以是说华其归云
送连江令刘君复任序
禄三年而考其绩古今通制也然有通才令行又岂待考其绩而後见哉庐陵刘君仲戬为连江令来考绩于天官拜命於天子之廷以还于职夫使地方百里之民服其令而不敢犯勤於赴役而不怠急於供赋而恐缓弊必革而功必取可谓能令矣或不得以循称率其民也以身处其民也有道抚字劳而不知其为利刑罚简而不见其所为可谓循令矣而或未可以能名然世之所尚者能也士大夫之所取者循也能谐於世好复满於士大夫公论者必能且循兼有之也予虽不知仲戬书於天官者行绩几何第于几等其善与最果优于人否然知其能声循誉必着於闽越之境焉盖仲戬尝罢余姚令退食於家克恭其兄训其子弟仁其家之人厚其所亲所交区画其家规也有条经纪其生事也有方生养遂而和气交应为远近人所称道而比闾族党莫不取以为法可谓善为其家矣推为家之道以施於政以闫涿裼制癫豢傻醚能之名哉传曰居家理故治可移於官未有能理其家不能施於官者仲戬去而广其循能之政以润泽夫连江之民民亦何其幸哉虽然今明诏屡下以考察有司之贤不肖而陟降之恐超迁之命将及仲戬连江之民殆不得专其润泽而将均被乎大方之民姑序以速其行
送梁大尹赴祥符序
宿迁梁子英调尹祥符礼科给事中赵君子端礼部主事贾君文奎祥符人也诣予求文赠之盖祥符为开封首邑开封又河南首郡藩臬重臣柄河南政事者位所临焉朝之卿大夫士与凡将命之人有事於河南者必先及之焉邑之属於河南者八十余而人民之\未有过之者焉租税之出繇役之供未有能厚之而先之者焉讼狱之听决凡百需用之酬给未尝有加之者焉苟尹失其人而能趋藩臬重臣之命不慢奉行将朝命者之令靡有违不为其民所怨恶而税役之催督无愆於期讼狱之听明而凡百需用之酬给且捷盖亦鲜矣故司官人者每艰其选必求得人焉而後任之子英以俊伟之器超迈之识始典抚县吏卓然着能声用荐知齐东又得民誉今去内艰来京而有祥符之调盖不待其发於政施於事人已知其必能不怠于藩臬重臣之命敏於顺奉行将朝命者之令免夫民之怨恶而不愆其税役之期明於讼狱之听而捷於凡百需用之酬给矣虽然此其才之能也有行焉君子之取人也先其行而後其才苟敬以养心谦以处身慎以制事以砥名则行修於内才辅於外固足取于君子之清论而美官优陟且将加焉子英之为才也既富能茂於行以立其本则君子必有取焉而超迁之期且将不日而至姑序以期之
送布政陈公赴江西序
江西天下雄藩也天子虑不得人i其政则无由宣其化下其惠拯其民之穷虚其布政之位待贤且能者积有年矣於是以授咸陈公孟几除目出而吾江西人士官於朝者无大小无不心相喜其十三郡六十九邑之正长僚佐暨胥役之徒述职在京者无贵贱无不交相庆其黧老壮倪食於其土者又莫不早夜引领以衅淅锤枪自守而处乎物也公素蕴厚而施於政也熟始由进士擢监察御史用荐陕西按察使咸克举宪纲以肃t职每言事朝廷辄下其法于天下贤声能闻诵於下而彻於上有自来矣今秩满九载故能有是陟而得吾江西人望如此其重也公自京师以即任大夫士有执其手而告之曰非公之守固而政醇固无足受明天子知以膺兹重命也又曰闵闵下人所以瞻俟於公者无非欲蠲其患以底于康也又曰公果不易其初志不色好正议而心惑于佞士用克承天子命以大敷民惠也公诺曰敢不日孳孳以求称上选副厥人望哉又曰未至而励宦成而怠某岂为是哉t大夫士用是益知公将大有绩於斯行咸为诗壮之礼部主事鲍君时博其先咸人於公旧同乡自其尊府先生宦于江西遂为江西安福人与予同邑又同官礼部属为之序予交游鲍氏父子间耳公清德素稔故不敢以浅塞辞而敬序之
送伍司训赴东昌序
道天下必错用天下之才而後公无私也然在昔者以经术名家而跻显仕有功业施之当时载之策书传至于今不息则北方之士常多于江之南其在後世以明经起身科目而文章政事足以名世垂後希踪前列则南方之士又倍蓰于江以北岂北方之气化已盛于前而南方之人文方阐於今欤抑其师之为教子弟之为学有得其术不得其术欤不然何人才之出昔盛于北今盛於南欤圣天子欲均而平之公卿大臣又从而弼就之於是定科额限南北之士为十六四之取又多官南士之第副榜者於北欲其教导北方之士以南方为学之术盖得损益就中之道公天下之心也天子公卿之经纶斯世何其周哉吾江右之吉南方学者之渊林也有负秀质尚志而不t者曰伍庸字省中少游县庠通易学能敷畅其词捧贤能书来试于礼部列名副榜授东昌司训是盖吾南方好学而欲行之者也然必体天子公卿欲均天下之意举其平昔闻于师友蕴诸心怀者以泽润东昌之子弟使皆笃志于诗书游心于理趣以广其才以致用于世以复其前世之旧则吾南方之教固有以行於北矣况东昌为郡密迩邹鲁之区木铎弦诵之遗声犹可想念省中亦思之以培益其所未至欤果能取之于已以为他日超用之具则北方之化又岂无所资於吾南方之人哉诗所谓小子有造吾于东昌子弟有望书所谓惟醚О胗植荒懿恢乱庥谑≈兄往焉凡吾邑人仕于京者咸酌省中酒而勉之已力谓吾与省中之僦舍邻而朝夕尤密俾赠之序云
古愚先生诗集序
古今以诗名家者不一如古愚先生之诗得非韩子所谓穷苦之辞易好者欤先生始仕得都府断事司稽礼随失之谪云中而还安福益攻为诗肆力吟咏间十余年诗名盛着用荐於京不苟合复抵云中还自索居田野至旅游道途困抑於人情世故凡所感於心者皆於诗见之遇人有求焉亦不吝为之赋积而至十卷G五百余篇大抵皆罢官之後穷不得意时所作故自名其稿曰惯穷其意盖为是也夫太阿之器藏之匣中掩伏於地下不得时出为世用则精光气往往上烛霄汉或为灵怪以世惊人终不埋没以与寻常什物等何也潇吨姓弑胤⒂谕庖蚕壬其不为世用之太阿欤怀蓄有余不得施於事业以羽仪朝廷泽润天下则不能不发其精於诗使其得彼必不暇为此惟其视此重而视彼轻故无彼而有此也先生没其子难悉置百事惟类是集以刻梓尝贻书属予校之予未及报而刻本已出其亟于观成书也如此固足为先生能子矣至是来请序不敢不副其意先生姓戴名审字诚问云
送锺韶音还永丰诗序
锺为吾吉永丰着姓韶音锺氏老成人修撰弘彰从父也弘彰由进士及第历任史职入侍经筵有年矣韶音犹从有司役来输里布京师或谓韶音有从子贵仕清朝乃不能庇之使间关远涉于W暮之年何也韶音曰吾从子虽贵然吾籍在民伍中输租税以奉上民之职也吾从是役盖思修其职求不负为太平民也岂从子不吾庇也虽然吾至京赖有从子将迎奉顺以笃亲长之意慰其行役a旅之怀已不觉身去故乡远在千万里外也况辱缙绅贵游以吾从子之故容接而礼遇之奉为尊客使得从容以观京国之光E金台之胜⒐吨晔匾慧钟趾巫阋缘么诵拗爸外盖不为无获也由是人知韶音之来出其意也非有所使于人也继而弘彰固请于朝得归省其亲遂侍韶音而南赋诗送韶音行者属序于余夫举天下之人莫不各有其职能修而举之不自隳焉则自处安於上下不获戾其为人也不亦贤乎韶音韦布之士能修其职贤可知矣弘彰在馆阁亦孜孜早夜惟职是奉抑其父兄长者平昔身教有所感发之欤於此又见韶音之贤有以及其从子也使世之为公卿大夫至百执事皆能恭职如锺氏又岂有官之患食君之禄而废其事之失哉故特表而白之以为世劝若其归途所遇田园所乐则已形於诸君之歌咏故不及之
送张孟初还句容诗序
昔者汉都于洛长安故老念其上不西顾咸兴慨惜班孟坚因作两都赋盛称洛邑之美逾于长安以谕其意至今垂之策书昭汉德于无极圣明D建北京以均四方朝贡之道为宇内久安长治之图诚万世无疆之鸿业而南土之人思日月之光远常引领以望乘舆之复南盖犹汉之西人不欲其上之东也惜时无班氏赋两京以谕之岂得不因张孟初氏南还而举其万一与之言欤夫南京固江南之都会北京又天下之都会故自大宝定于北而九域之生灵V安四夷之职贡交至率土愿戴而乐归不啻星拱辰而水朝宗卒无一人不得其所况南土习知故俗安守恒法士而勤学修行则爵禄之必归农而服田力穑则赋役不加厚百工商贾各事其事则入於私而输公者无所损益于旧所以享夫太平之福遂其室家之安者自若乘舆虽北犹南也岂在目G龙旗周旋清道然後为有倚赖耶孟初幸以是致意其故老焉孟初南京负郭旧家以从弟谏擢进士北京请於其亲来视之未几且南两京胜⒁言谄淠恳庸楸啬艽镂嵫
送编修龚君南归诗序
世之君子能悦其亲於闲居之地者则不得致有爵禄之荣能显其亲於宦达之途者或不得身奉甘旨之养荣与养兼得如翰林编修龚君台鼎岂非能事其亲者乎台鼎少侍其亲习春秋学成而出以宣德庚戌进士第二人擢今官恭职三年荷宠命封其尊府编修母孺人得请以归致其荣矣复官未几而定省之思常往来於怀方慨其归之未可得已而恤诏下词臣得还家待召用者八人台鼎与焉又自喜其得复候起居视寒燠食饮之节于庭户下可免夫南北暌离之念也即治装行予故谓其事亲能兼得夫荣与养也虽然此特其私情之遂尔有公论存焉今明主在上乐于亲贤如台鼎之问学博深足以备顾问陈善道侍从中岂可缺其人耶二三元老居庙廊欲张文学以饰治平如台鼎之词翰优长足以事校秉载笔纂述中岂可缺其人耶士君子聚处京师多欲得贤达为知己如台鼎之性温雅而行端恪足与论道而辅德交友中岂可缺其人耶是皆公论之不可掩也岂私情所能胜之乎吾故知其必不为大\所释行当复其位以事其事不得久遂其私於家也台鼎为少师杨公邑人公既命吾侪作诗且自序以华其归矣而寮q之情尚不容已复为诗俾予序以益之故为道其私情之遂於前而公论之不可负於後也如此
送杨千户袭职还安福序
圣朝优遇武臣不轻~其官无大故败伦之节虽得罪罢斥远方没而子孙皆得追袭其职为武臣者其可不知报乎故杨胫偌ㄏ千户之职於其先君罢没之後复得守御安福学士李先生欲其知报也饯以酒而谓之曰子之家失其官守已十年朝廷不忘旧劳复与子职恩殊至矣不可不修德竭能绥厥士卒以尽报恐道盖朝廷托士卒于武臣非为之利也欲其养而训之以备不虞之用也受是托者诚能怀之以德处之以正教之以时不为暴刻不仁之政以需于货而挠其生使部伍之间贫者有给怯者有武知者知方艺精而器利俟有徵发则相率赴敌不为退避畏缩之计则于所托为不负矣何患乎声名之不起功业之不立哉不知世之为武臣者皆能是耶子以妙龄伟器备尝艰难于久抑之下得复爵禄于已~之余所谓生於忧患者殆非\武臣比矣可不早夜惕励思不负所托以图报亢跷粽呷慈备形墓不念其先之罪用为大夫增修敬德以怀其下卒收获狄之功复有冀邑却氏遂大于晋子其之吾将望子为安福之冀缺也仲绩再拜谢曰胨洳晃湮畔壬命不敢不时编修吴公节刘夏官信彭主事贯戴主事相国子生周训刘希阳及予二三子弟在侧咸嘉仲绩能拜善言谓予宜书为之赠遂书之
送张佥宪复任序
正统六年夏福建按察佥宪张君居彦奏课为风宪最将还视厥职与之游者以其兄居杰为江西参政素厚於予予与佥宪又尝识面来徵文为之赠义不容辞夫兄弟之竞爽于家齐名于仕途不但人情所同愿天下所欣G而已有以关乎气运之盛为国家多贤之祥焉故二陈作于颍而汉史以光两苏出于眉而宋德以盛此令兄弟所以足为世荣也方今圣治尚文而佥宪兄弟俱由科目起家为儒官一则屡以荐至方岳一则特膺拔居臬司所以宣布德化为长育A庶之春阳者其兄任之所以振作风纪为严肃有司之秋霜者其弟任之以一家同气之亲分柄二大方德刑之政而皆有明敏之才卓异之绩诵於人之口溢于人之耳甚为公卿大臣所敬重殆将以二张之名称于圣朝如汉之陈宋之苏乎兹亦不为不伟矣岂其尊府给事中德如太丘教如老泉有以开其子欤将天欲祚斯文而庆泽有以锺于其家欤其为圣朝多贤之徵一也虽然善始者贵乎善终责名者必先责故盛德君子未尝以宦成而怠于检身必躬乎仁义然後用以范乎物而昭乎世所以然者诚知有终之为贵非不足以收名也佥宪往而惟终是图惟是务以自力乎盛德之事则望与位将日隆不连双璧于庙廊之上不已也因序以相待焉
送佥宪陈君复任云南诗序
云南按察佥宪陈君汝衡以课最还职予既赋诗三章赠之矣同年诸君皆为赋之兵部主事舒君守中复集为卷来属予序予以云南今日之务莫急于安定其民也盖自麓川逆命敌忾之师每出则云南之人赴战`者委其生给转输者废其业出馈遗者殚其赀备送迎者穷其力耄倪相率惟军旅之是从者无不冀寇之平而家之得其康也今渠魁未而羞琛之使不至是方之人思息其肩不能得则恒恐恐焉虑其无以自存矣不抚而安之可乎君至官岂得不与二三方面大臣谋其所以安之之道哉民得其安而仰事俯育无不赡然後训之以武激之以义则无战不克无功不成欲麓川残孽于掌握中也何难哉春秋之法制外者先治内服远者必自迩正以此也君有奇伟才通古今学常以济时爱国为心始为御史数历边陲所至克除民患以肃清境土所谓安民制寇之道已晓然於胸中矣予犹恳恳以是为之言者何耶初王师之再南也予恐云南之民有弗克堪建议以为屡动大\以涉险远而不得寇徒为民病无益也莫若止选精于近边使分屯要害以厚储蓄以勤训练以相声援得便则合势出奇以乘寇虚不得便则通使环境诸夷以掣寇肘或时为陈祸福以无塞其向化之路则不必劳天下之力竭公私之费而寇可坐平矣是予之素怀惟在于安民制寇而已惜其位不尊言不信而计不得施今师既班君幸审择愚衷之所布者于民有益于国无损于寇有可平之势请而施之未也君将以为何如
送贵州参政严君赴任序
自荐举之令行而侍御之臣超授方面之任不少矣独钱塘严君敬夫拜贵州布政司参政人无识不识者莫不以为举得其人而任当其职焉君果何为而能有是誉哉其由进士擢为御史也不问居京师按郡邑e历边徼举克振肃风纪祛剔民C使良者悦而无良者惧赫然着绩于中外而称能于远迩已足为人所重矣去年王师南向君又不避险远以从征伐其士伍之无饷道之不~君预有力焉比班师也上功状者失h其名故文僚武将俱被峻陟厚赉而君独不与人以君宜自陈其劳庶朝廷知之必有所处也君曰仗国法以佐军事讨寇攘乃吾职所当为设因将士之力俘馘其渠魁郡县其境土全师而归犹不敢贪以为功况元凶未殄边境未得免咎戾亦已幸矣又敢掩为己功以要爵赏非惟欺国亦恐为小丑所笑竟嘿不言其谦退不伐劳也如此然不u月而贵州之命下不得于彼而得之此亦可以见国论之公爵禄不待人希而自至也谓之举得其人而任当其职不亦宜乎虽然施政于贵州也有要不可不为君告故因其寮之请而述之今天下藩臬之司皆备厥官而贵州独省其半何也以其民稀而杂夷非有艰剧之务重繁之役官不必备亦足致其理也朝廷闵念是方之民不欲扰之意甚至矣居其位以施其政者可不深体是意思去苛烦务从简易以与其民休息使穷陬荒服之境均得沾被德泽乎君之往也吾知上德无不宣矣吾知下民有所赖矣吾知其声名之起功业之着又将自兹始矣因举以相告焉
送大名郡守李君复任序
皇上嗣大宝之初安邑李君公载自监察御史膺荐大名知府翰林修撰刘君仲方大名人也自矜其郡得贤守以语人曰乡之人其有所赖以得康其居乐其业免夫穷苦垫隘之忧欤未有牧守得人而民不受其福者或谓之曰人之为才也不齐明于执法者或短於长民着称於内任者或失名于外任故有谋获于野而不获于邑才优于赵魏老而不足於滕薛大夫李君虽举职於宪台安保其必能有效於郡事耶修撰曰君吾同年进士也吾知之为详其为御史时I奸之政每施于爱物之余仁厚之意常存于刑狱之下可谓严而恕温而有理者也移之于郡何患其弗绩欤或人不能难李君守大名三年政成而民安之循良静之誉蔼然溢其郡而达乎京师修撰之言于是乎验及君来京以课最奏当复官与之交者来请文赠其行予於君亦有同年之好故既举其不负修撰所称者为之喜矣又岂得不道古贤之事以致予期望之私于其间耶昔狄梁公治大名不但有德惠以及于其民又克自树使功施于国道光於时芳流于後世卓为唐之名臣今之大名犹古之大名也君益砥名濯节以梁公之业自期则亦今之梁公矣书曰罔俾阿衡专美有商君亦岂可使梁公专其美于大名也此则予之望于君也君其以为何如
送刘编修归省诗序
编修刘君主静得请归故乡省其尊府石潭先生予因忆前二十年主静从先生受学于吾邑之南当时年未及纪已能诵说五经百家言先生犹日督诲之必欲其进为硕儒君子焉其教子也盖亦勤矣後十数年主静挟其所有以试于乡大夫遂得与计偕以魁礼闱第甲科列职编苑卓然为时名流先生之教子也于是乎效矣已而朝廷嘉主静学绩之优推恩其亲遂爵先生为文林郎翰林编修又赐楮币V主静归为先生奁浣套右膊晃不获其报矣虽然先生早以易学魁乡荐即退居家以德礼自度淑英俊自毓γ富贵举不足入于心其所以茹道毓德贻其子庆者深且厚岂今日所获可尽其所素积耶主静自去田里登台阁未尝以宦成身显而辍其业其所以修行树名为其亲荣者远且大岂今日所至可满其所素望耶予以故知其父子间休声之着盛福之归由今以往益不可涯也盖尝观古之人父子俱以贤称者非齿列於清署即继踵于要途而皆有美政善行故得并名当世也若隐显之迹异而德行之积于躬文章之昭于时也同一揆则惟眉山苏氏为然故至今天下人诵其父子之贤不~口先生平昔重其在已而轻其在人者盖有老泉之风矣主静其可不承其志而以轼辙之事业自期哉苟他日德行文章匹休昔贤则人将谓父子贤名不以隐显间者昔有眉山之三苏今有禾川之二刘焉主静亦不可以此自让也予故因其乡旧之请特序以相
送山西布政使石公赴任诗序
正统七年秋八月大理少卿于公e抚还疏言山西缺布政使时按察江西副使邺郡石公上绩在京大臣佥谓兹缺者莫公宜上命公往或者以为方岳之寄与司风纪不同司风纪则职於激扬百僚之清浊居方岳则\万有司之事无不之公自侍御进职为宪副者再为宪使者一皆居风纪之职于激浊扬清则诚优矣转迁而不离乎风纪之司则诚宜矣乃遽付以有司之事而诸边方其心必不乐焉士大夫则曰全才之士无任而不胜无施而不绩张释之收名於公车未尝不惬望于廷尉宋广平着绩於棘寺未尝不称贤于政府以公之洁已如暧袢饰锶绱貉糁蛲魅昙喾⒓槿缟衩髌湔直而明敏求诸人人中翱速逼裼心苡诖硕不能彼哉且一举而进三级亦殊擢也夫何不乐之有已而察公之心果欣然遂相与赋诗壮其行予复念吾江西十数年来墨吏鼠伏武断之徒不敢鸱张民得免夫暴横之挠而士气随以增者以有公在宪司也今乃夺而移诸山西彼方之民固得沾其惠矣其如吾江西之民失所倚赖何虽然官久则迁古今通制也吾江西岂得久专公惠哉宜乎其有今日之焉今日之亦岂非其他日登台省位廊庙之渐耶因序以为吾江西惜而为公庆
送国子司业赵先生序
仕宦而得循恩典以归荣其乡致孝其亲者固人情之所欣幸也然有不得于初而得于後如国子司业赵先生其为欣幸又岂常情之可拟哉先生自论秀起家历教四邑召入翰林为待诏不一年而今职上嘉其能用追爵其先人先生拜命即欲燎黄于阡当时总国学之政者多不惬\望百弊交作善人志士皆失所归其能持清白之操端方之行有训迪之方无阿比之私翕然为人所宗向者独先生一人故其以展祭为请也六o诸生皆曰不可士大夫亦曰不可朝廷果不许之已而前之G学政者亦自引去上命翰林学士李公去为祭酒先生以贤遇贤由是得以展其所怀行其所志以商确夫为教之具成人之方故未几而国学之政缺者有所补废者有所更乱者有所理坠者有所兴百度焕然一新先生亦得少息其肩焉故复疏乞偿其夙昔之愿于是六o诸生曰可士大夫亦曰可朝廷且许之焉然则先生始焉不得归者固\人之情也今焉得归者亦\人之情也其为欣幸也岂可以例之常者而论哉虽然F楠杞梓所以能成栋梁者非出一木工之力也[m琪所以卒为瓒者必经\玉人之手也况国学为天下英俊所萃之地岂一贤之精神所能裁成其器琢就其材哉必资良佐赞襄之美以致其功焉先生之归也其可溺桑梓之故F亲旧之情而久违官守使一贤独当夫司成之任哉卒祀事而早顾王程者盖自诸生以达乎朝廷所共欲也先生幸无久淹其迹于故乡焉
两G文集卷七

[book_title]卷八
●钦定四库全书
两G文集卷八
（明）刘球 撰
○序
送章瑾还会稽序
冠带举人章瑾侍郎寅庵能子也天子嘉侍郎绩追锡其考妣祖考妣爵号侍郎恭职守不得躬展燎黄之礼于其乡请以瑾代往诏许之有请言於予以为瑾规者予与侍郎共礼部政视瑾犹子弟苟勿德则无以为同僚光规之宜也始予奉上命拔t举人中词翰之最者二十四人俾冠带食训导禄卒业国子监必其为进士後科瑾乐弃州学正之选而就焉苟弗加其学则无以应上旨规之宜也今士大夫家子弟秀朗聪察能自立如瑾者叭送其有父风将立业当朝扬声光後世者大小无不然苟弗大成其才则无以塞\望规之宜也规之而有此三宜又岂得以不暇辞哉遂进瑾而告曰惟克自抑则道增惟不貌恭而心傲也则诚存尔其慎兹德以亲其宗族乡党斯称尔尊府怀予亦与有庆瑾曰敢不恳恳焉惟信让之务崇哉又曰业恒长于修而荒于弃尔其毋外惑以旷于学求必得其志于文闱斯不孤明天子德瑾曰敢以有所往而或怠于诗书之诵哉又曰器不贵于小就尔其博所求厚所蕴扩其才以为大斯不负人所期待瑾曰虽不慧敢不竭愚力以求其至哉于是与瑾交者不但荣瑾能代其亲致宠命以光於乡且荣瑾能受予规以进厥德长厥学而大厥才将遂其美于未涯焉皆请书以为瑾贶使瑾得早夜是顾以自励
送王太守赴云南序
由御史而郡守岁不知几人矣独吾王君贵庄之守云南也人皆以为宜焉夫云南边郡也族而居者非k即獠其人夷也首次工以为礼刻木结绳以相交易其俗异吾中州也去御史于中州而往守边郡抚夷人异俗何宜之有盖君为人谨端静茂于材而粹于学其政平其令信往守边郡必能去■〈辶羊〉而克郴异而为同居中州则无足尽其能大其事业人以为宜不亦信乎昔汉之边蜀犹今日之边云南也自文翁至而蜀之为郡遂与中州齿则云南之人易椎结为衣冠释甲兵而弦诵又将自吾王君之为政始矣球故作诗道其所宜以壮君之行诗曰脱彼骢兮驾五骢君之适兮南诏之陲顾中土既绥辑兮悯遐方不可以独遗故天子之有命兮付君往厘觞君清酤兮道君于迈山川虽邈兮黎獠有待化左衽为逢掖兮维其时风调日丽兮勿缓其驰秀禾瑞麦兮将毓彼徼如徕增秩兮不日有诏
送太仆少卿郑君赴任序
凡为天下不可不蕃息於马盖军师行伍非马不行Lm猕狩非马不利出警入跸非马莫驾送往迎来非马莫给马之为用大矣皇明统万国设太仆之职总马政马皆出于官而资牧于民今六七十年牝马Q驹生生愈\而闾井之间无非牧马之家昔周之十二闲汉之三十六苑唐之八坊四十监莫有盛于今日民于是不能不患其刍牧之不逮矣然则太仆少卿郑君复言闳斡诔其可不务足其民以广其马哉盖马固国所资也民尤国之本也民不足则马不可得而独蕃马不息则民不可得而独富书曰民惟邦本本固邦偏重於马而不恤其民不可也礼曰问国君之富则数马以对徒有其民而不\多于其马亦不可也民既遂而後马益增斯为两得其道焉郑君四明人由进士擢主事员外郎郎中皆属礼部在职二十余年始有今陟其于治体盖闻之熟矣故予与侍郎章公以民与马举不失养望於其行焉苟江淮以南由是家不窘于衣食人得其所乐其业惟恐国马失养而休秣风字必以时使骏毛骥足日益而月盛然後见其效之增职之称予二人之怀固足慰明天子亦岂不以用得其人为乐哉郑君往也尚尽心焉
赠行人刘焕章序
有干霄连抱之杞梓自当出於朴芍林入于匠氏之家以资大厦之构而为济川之具也士之抱负奇能又岂沉迹于庸\人之中不卓然起而为世用哉予与行人刘文焕章非有夙昔之好也宣德中予有蜀之役吾徒锺诚九思者典教荣县来谒予公o予意其诸生中必有佳士不可不知因问其请业问学以习为文词谁最勤九思以焕章对又问其心之所存志之所向言行之所出谁最良九思复以焕章对又问其才识高迈可以任事而建功谁为优九思仍以焕章对予已心存而意许之矣後二年焕章果第进士冠带见予京师观其外则俨然其容庄也叩其中则充乎其本厚也方信九思所称不诬矣士有抱负于已者果不能掩诸外矣已而焕章擢今职其同年秦观属予文以劝之予以焕章存之久则其施于政也必优奚待劝为虽然愿祝之意不可不申也自古行人以使四方为职其出也必承上德以宣之於下其入也必询下情以达之於上皇华之所遣四牡之所劳其意笃且尽矣今之命官也固无异於古然居是职而能扬令誉如古之人则超迁拔擢又有加於古焉焕章勉乎哉予将侧耳以聆令誉之起注目以望华秩美任之归焉
送方同知致仕序
谢事於荣耀之途退身于闲之野如同知州事方年仲先生遭朝廷无事圣天子优老劝士之笃得请而归可谓仕而有终矣兵部主事项君文曜乃谓先生归而泽之及於人也当_于在官之时予问之日先生既置官守去权势与世日益远接人日益稀尚何泽之能及人哉项君曰先生之学博极t书而邃于春秋永乐初以春秋举进士擢官行人迁交址平原令进秩佐沧蓟滁三州奔走宦途三十余年未尝得与学者周旋函丈间而吾郡之士探其绪余犹足以擅声文j今退休於家外无逢迎征科之事以劳其形内无荣辱得失之患以累其心学者得亲其面聆其诲言决其疑难以陶成其德性造就其术业嗣相传授以至於无穷其泽流之远岂令一邑佐一州之可拟哉予谓古者致仕而去有悬车以为荣者有散金以为达者有结社以为乐者虽所志不同其足为天下後世之所慕效一也况得与故乡子弟谈经讲艺究极圣人笔削深意以明夫王伯之辨黜乎功利之私归乎道义之正者为时儒宗如先生所为之有益于名教其为天下後世之人所慕效当何如也谓其泽之及人也_不其然欤已而项君来请文赠先生行予以向之所言足以为先生赠遂书以复之先生名旭家严之淳安项君其邑人也
章处士挽诗序
挽诗古所有也挽诗之序古所未有也有之盖自近世始以近世既有而为之序之固无害于古况有可序之道如吾静庵章处士乎处士以世宦家遗孤子卓然有立志卒经纪其家至富且大恒念其亲不逮养每履春雨秋霜必严享荐之礼凡笾豆之供爵之饰常身亲之未有使人代虽旁亲故垄亦常以亲之故而敬祀之可谓孝不忘其亲矣自少尊事其兄依依不忍私藏而异业施及其子犹共爨而食无间言故堂有怡愉之名而数百指之家欢声常满可谓悌能逮其幼矣爱其子择师教之必期於成以演其先代诗书之泽使不坠其家声可谓慈不忘乎其先矣又尝推其孝弟慈爱之道以训率夫乡之人人多服而化之闻其言也无不加敬自非有德之士能是乎故其殁也人思其德而悲其不可复见则相与为诗以拟乎古者虞殡绋讴薤露蒿里之遗音洋洋乎如此其盛岂可无言以序哉虽予与处士未稔然先予为主事礼部者其父日孜也後予为主事礼部者其子陬也日孜以明经举陬以进士出身皆有名于时者予观诸寮q间已知处士之德有开于前有传于後矣又岂得不为之序哉处士台之黄岩人讳屿字子良静庵其号云
礼部司务马君考满序
沉旰公为礼部尚书天子亲信而优遇之故於行在建礼部视百官府为最先诏入阏之朝公进t属于堂戒之曰今天子眷念礼部殊深予适与诸君共事于兹盖非偶然之遇也苟思弗竭职弗恭其奚以答上宠昭上德美哉诸君其与予同怀日孜孜以图报称惟可持已可容\公可致明勤不怠可济事而有功允兹是f则政可良诸君将显有令誉予亦或免于愆\皆诺曰敢不惟公诲言是服是诵求无`厥官哉退则推公意以谈嫫湎氯艘讯会稽章公来佐为礼部二公一心以经纶其政不二年而滞者宣纷者理缺者完废者举过者以损不及者以增焕然礼文备而治具张人皆慎於行化及胥徒执役之人莫不有耻世之言治者以礼部为首称士大夫授官迁秩以得礼部为美选吏于礼部者虽有优陟美任皆顾恋不忍弃去于时马君志善职司务得考察诸司人士之勤惰吏事之得失文牒之出入迟疾礼部政成化行之效马君未尝无赞画弼成之功今以秩满赴天官超擢有期矣昔唐董太师陇西公功光朝廷而幕下士孟叔度赞辅为有力其後孟亦声望当时未始不借重陇西焉从事贤公卿之门能易着闻易起自古然也吾知马君他日功名不在人下者以其今日出得其门占之也马君此去而历显爵尚守其清节雅操如在礼部时则其远大又可涯哉
送主事余君省祭序
主事余君天祥奉恩归省其母安人祭其先君赠主事时礼部庶僚在官者十三人相率饮以酒馈以赆赠以诗退余为序夫仕而为僚则旦夕相接也出入相随也职任相守也忧乐功罪无不适均也古人谓同僚之好有兄弟之义不亦信乎然或势以接之货以交之诈以待之刻以处之不骄肆矜恣以争其能施其劳则必怠惰佚乐而不恤其职之隳者皆非君子僚也盖必接之以礼而不倚于势尚之以而不交于货待之以信而不诈处之有容而不刻不矜能伐劳而惟谦以自持虑有以隳其职而惟勤惟慎以相勉然後为君子僚焉夫君子之僚则居必欲固其交行必欲厚其别达则相推久则不遗而非君子僚者何足以语此哉天祥以四明世家彦由科目起而擢今职其为人详静而不暴于气其处物平易而不矫于情其官礼部也适当外国使命烦剧之余而与同列交未尝有忤色其同列诸君亦皆厚德君子交于天祥又无不尽其欢其为僚也可谓得其为君子者而去非君子者矣宜乎诸君于天祥之行皆秤诨骋惨蛐蚴有三人姓字于篇使他日有与天祥俱超迁而去礼部也尚不忘今日同僚之交叙别之意郎中则鄞江郑君复言德兴孙君原贞严陵宋君原仁员外郎则欧_冯君钦训万载易君时中主事则巴渝丘君用宾清江陈君处善五台马君之龙东阳沈君孝祥湘江袁君孟章横阳陈君重文丰城甘君宗华及球求乐也
送陈君止善还临江序
临江江右善郡也昔余季祖容窗先生为其郡h事有德惠及于人人怀之不忘至其後世子弟有道临者临之父老辄相礼之曰吾先h事某之後也不可弃遇之不异其亲戚故旧盖可见其风俗之厚也往年余复与其郡陈君处善同赴春闱同列进士第同奉恩旨待擢用来家又同陟于朝同官于礼部先後十余年交愈久而情愈笃未尝见其有相背弃色尚不失其郡之忠厚风今年复得其兄止善则恳乎其情之相孚也乎其言之相入也蔼乎其交接之有让也所谓忠厚之风犹可想见止善来京师见其弟之宦日达名日显事业日有就相与序其亲亲之意且数月矣今将归临以乐其安闲之乐予虽守官辇毂之下不得一举趾于临访其父老以求先h事政绩之所在遗爱留思之所存然此心不能不因处善之故而逐夫止善之归迹以往来乎清江之上玉笥金川之间焉止善归而亲桑梓抚松菊之余必日与其父老相接于言笑相子谧鹳抟嗌心艿烙柚怀否如能道之而临之父老又能而守其忠厚之风不余弃则余他日归故乡尚当泊舟于临借留数日以尽夫平昔之所愿托止善先致意焉惟时同僚诸君皆俎ヵ酒饮止善于公署之侧而赠以诗谓余于临有旧而交于止善最深不可无文故敢自序其慕临之怀以与止善别追
送郑少卿先生致仕序
今世士大夫年满七十得去官以息于家者不少也吾侪于四明郑先生复言之去何独不能置诸怀哉先生由进士历为礼部主事员外郎郎中先後二十余年吾侪之官礼部皆出其後而常以先进之礼事之不敢慢先生见吾侪之恭已也亦自贬损未尝以後进易之又不吝于\掖其进故凡与先生接于礼部者无不相好而相德及先生迁太仆少卿位高而地浸远吾侪犹常思与先生时一见面资丽泽之益以笃所谓耐久交继而郎中马君之龙与先生尤厚者谓先生谢事而去且逾时矣欲从而饯之不可及为之怅然者久之夫既倦于仕以老为请天子悯其耳目精神之衰不欲拘以职劳以政而赐之老是皆古之礼人之情也先生之去固不为不宜独吾侪私念以为不得复与先生周旋仕途辱赐规切使吾之b者有所明戾者有所正如在礼部之日故于心不能不恋恋焉不知先生置身山鄞水间日与其乡人宾客相嬉游于闲安之地酒壶琴咏之侧言笑维时动止皆乐亦复有心于幽蓟以北念忆其故旧僚友乎否周公谓故旧无大故则不弃孔子以为久要不忘平生之言球也故敢述诸僚之意为文以赠而以周公孔子之道日望于先生意先生不吾侪弃且忘焉
庆刘隐君薜┦序
宣德八年秋刑部主事刘君广衡念其从父良英隐君明岁甲寅跻六秩孟春二十有八日乃其生辰也而已不得捧觞阶庭之下以为弈饲笫看蠓蚴若干首将遗归致贺恳属予序之夫年以十二支配十干参错相承数至六十而一周人生而年周其数则益尊矣故礼谓六十杖于乡而乡饮酒则六十者坐而其豆三盖其齿之尊也孔子六十而耳顺蘧伯玉六十而化其德之尊也今隐君年既六十则其起居出入自是而可以指使矣其周旋里巷间自是而可以杖矣其乡之饮也自是可坐而受三豆之飨矣然此特尊其齿也而有德焉所谓耳顺与化虽未易及然闻其居已也忠以谅而遇物也平而惠末为不有德焉德与齿优而家又殷又有贤子令孙宗族姻邻以娱其生辰于春和之时景物畅茂之旦其乐为何如哉广衡虽不得拜奁洳嗳挥惺看蠓蛩套Ｖ词以j耀其耳目则亦足以赞其薅助其乐也隐君由今以往益茂于德以增其齿则期颐之薮将有焉而士大夫颂祝之词又以广衡之故洋洋乎来于万安之邑横街之里特序以肇其端云
送礼部员外沈君还南京序
圣天子德加海外间遣中贵人旨资糠大舶穹舻道海洋抵暹罗阿丹瓜哇满刺加古里苏门天方真腊锡兰山诸国收其所谓麒麟福鹿狮虎象犀诸异兽驼鸡■〈宾鸟〉d墩铎莺哥诸珍禽金砂珠香翠贝齿角与凡彼产所有此蓄所无之奇货以入中国以为苑囿之府库之藏器玩服饰之用使远方之人亦得因是以修其敬于朝廷然必冒风潮涉险阻数岁而後至至则礼部预请择属官之能且勤者会中使御史给事中往莅苏浙闽广诸海上督t有司集\工备百器物资用以候其泊而封其舶籍其物之多寡轻重而归之京师重其事也故滨海郡邑每悉其民力殚其地之财恐恐焉惟侧耳于礼部官之号召以为进退出纳其事盖柄于礼部也苟礼部官失人则必至调度无章以隳国家之事必至于役用无纪以重其民之忧故礼部每难于得其人而官礼部者亦恒难于副是选宣德癸丑当其期时南北京礼部行者十二人独钱塘沈君孟以祠祭员外郎为\所推得专其事于闽海之上君盖尝为司务兵刑二部勤名德闻洋溢两京间于斯烦理斯剧也不啻若利刃之於盘错焉不啻若坚舟高帆之欲飞扬于洪波之中焉宜乎为\所推以即有往而不辞也至是果先十一人来复命于庭及其归也礼部庶僚谓张君之行劳以华君之归装莫良于文词遂不弃球之固劣辄授以简球故备其事以为君贶云
送林^省亲序
世之为妇翁者莫不乐于得佳子僖栽銎涿爬恢喜其为子僬咭嗄不幸于遭贤妇翁以造其器业之成苟妇翁贤矣而不得佳子僭虺肆之望失子偌岩佣不得贤妇翁则倚玉之荣莫遂是故昵宥玉润自古以为难而晏元献所以惬意于富郑公之选王懿恪欧文忠公不能不增重于薛简肃公之门翁与倬忝榔癫晃人情所快哉武进林^今礼部尚书胡公僖补以弘厚有容之德_达无遗之学由名进士历官京师三十余年为腹心于朝廷流膏泽于天下天下慕义之士有不愿赠千金封万户而愿G公之风采被公之容接也不啻若旱m待润于时雨其见重于人如此^得为之僖嗪涡以斋^为世族旧家子弟伟容质而和于声气内笃于孝悌外不为纷华侈靡之慕佻谲之习惟思读书以穷理亲师友以进其能故公乐于僦使^能日勤其所进月不忘其所守以增其学之所未至而不丧其行之所已能则高科之取显仕之跻清节令名之着自不容已所以成夫公之乐也讵可涯哉盖公之盛德广业已不在古人下为之僬咂窨刹灰怨胖人自待乎^积学于公之o也有年今将省母与兄于南京球特举傥滩⒚乐说以庆且期之若其奉慈以隆婉愉之色念天显以笃友恭之意则出其天性已然而闻教命于胡公也不为不稔奚容球之谆谆哉
送主事袁君还桐庐序
宣德九年春袁君孟章乞致礼部主事政还桐庐或留之曰今天子遇文武臣甚优t公卿处人正而有容百官有司公且明天下之士方急于仕进其老于位者尚顾恋不能去子居礼部职清而政简年未及于衰何求去之早不少待耶袁君曰人之所向固有异彼之利於仕者其才足以任事其疾病未入于体宜乎其能勇于进也今吾无任事之才而体有不可去之疾苟不去其位以待贤者非仁也其老于仕而不能去者或内无子弟以供其劳外无土田以给其养不得不以官为家也今吾子六人而孙倍之又有土田足以给衣食赡伏腊苟不及吾之生而还非智也况吾乡为汉处士严子陵u钓之地遗庙故迹至今犹存E其云山之苍翠临其滩濑之幽清尚可以侣禽鱼朋烟月以乐吾之余年此吾之心所以日在于富春之侧桐江之上而必欲脱驾于荣耀之途也于是人皆知袁君归意浩乎不可挽及其行也同僚诸君皆觞酒文明门外以与君饯酒行而歌曰春山嵯峨兮桐水萦迂袁君归去兮有坦其途翼子杖孙兮爰田爰渔夜永寝安兮尚有梦于南宫之署无袁君遂酌酒以为诸君谢且复歌曰南宫清兮卉木皆春诸公留兮政以日新云之停兮幸无忘我故人e之南兮尚冀夫好音之来频歌酣饮彻袁君已引辔欲去球因探诸公之意书其词以为袁君行李贶
送广文李先生归袁州序
仕宦以得归老其乡为乐而古今人鲜与有焉夫迹乎外也久更历乎世故也既厌一旦得去修途还故壤交接其邻里亲戚以终其年人情孰不乐哉然有得其官禄而或弈曛不足不得与有其乐也即有其抟踊蛐胁唤嘁灾掳苊窜身不得与有其乐也虽无不洁之行矣或顾位而怀禄不能脱然自引去亦不得与有其乐也故凡致仕之途而士大夫皓首缨冠优游里巷间者古今无几人焉此吾侪于乐陵教谕李先生仲鼎之归袁也岂得不羡其乐哉先生今年满七十盖有其抟永官三十余年而无盛赀其为行也不为不洁矣迹虽宦途而心则久於袁山秀水五台三峡之中位禄又不足维其怀矣今而得息驱驰啸傲风尘之外与松菊为偶以忧喜利害不入其念虑为安其乐复何如哉然先生始也由科目起司巴东澧州训而後迁乐陵所至子弟皆有造就与人交恳恳乎以德相磋磨又达于事变不b于政体吾知其归而不独得其乐于已也袁之子弟有志於学者必乐于及门而请业袁之长老素有德者必乐于得其邻袁之为郡县而欲勤于民者必乐於有所就而问其政其乐又岂不有以及乎人哉予辱爱于先生也厚故敢道其乐以为g诗赠行者倡云
哀朱员外诗序
宣德八年秋礼部员外郎朱荩臣道暹罗使出岭表还及西江以疾没明年讣至京而欷[感之声满耳哀其不幸失此良友者朝之士大夫也其备赙祭会哭其门哀其不幸失此贤僚者礼部t曹也于会哭中其一人蹙涕泣尤甚哀其失此同年者球也荩臣云间上海人讳忠为人尚谦和内无h刻诡险之怀外稔于世故人属以事虽万一不可犹将委旋而就之故与人多偶无忤容则士大夫交游中不可无荩臣也岂得不哀之哉其在礼部绰着勤闻凡有边徼之役人皆难于行荩臣辄任以为已责常北走朔汉南历瘴海未尝有劳色每公暇辄往来同列间评今较古以相规切则吾礼部寮u中不可无荩臣也又岂得不哀之哉况球与荩臣俱以永乐辛丑进士承太宗文皇帝优旨卒学于家後十年先後入为主事礼部又三年荩臣员外时居礼部不下三十人独荩臣与球以同年之故得朝夕相接思e赞仪典以球之愚薇芍吹眉容于人不斥~于人者多荩臣调护之力也则球于同年中不可无荩臣也又岂得不哀之哉惟其哀之故不能无词以发之词之悲者情之戚也情有浅深而其词之发也有缓有切此哀荩臣之诗所以和之在士大夫倡之在礼部而序之在球也
悼尹处士诗序
故乡集凤尹处士仲刚殁二十七年矣其乡之人遇其子信宜教谕行逊京师犹悲仲刚之殁不已而为诗以悼之是诚何故哉盖仲刚存时故乡风俗犹厚爱其亲以及其遗孤子而成就之如仲刚之孝者甚\也自仲刚殁而有零落其亲之遗孤子者矣仁其子必求儒师以训育之如仲刚之慈者甚\也自仲刚殁而有以邪说道其子者矣与兄弟析产而不专其利不择其良如仲刚之友爱者甚\也自仲刚殁而有以争处其兄弟者矣济人之危周人之不给如仲刚之好施者甚\也自仲刚殁而有利人之危不给而取其货业者矣喜士大夫往来其门以穷觞咏之欢如仲刚之善交接者甚\也自仲刚殁而有遇士大夫勿宾而所宾非士大夫者矣嗟乎仲刚之殁未三十年而乡俗一变至此苟不有以挽而橹恐莫知其所极也故人皆悲仲刚之殁者亦所以悲其乡俗之变也不忍殁仲刚而作诗以悼之者犹有望於乡之後进能卓立奋起以求其孝如仲刚慈如仲刚友让如仲刚好施善交接如仲刚庶其俗之流于薄者犹可敦而厚之以如仲刚未殁时焉故其词之苦者怜悲者思伤者愤颂者有所劝读之不可不省诗凡若干首用球序之云
送王望轮还连岭序
连岭吾乡胜处也其山有吟o其水有吟源其间多果林蔬圃鱼池樵谷其人非儒则农其俗去古淳厚之风犹未远望轮家其地与予季父清乐先生居O而交善予少时从季父学其後望轮兄子善广复从予学予又素爱连岭景致之佳物产之富人情俗尚之美故足迹尝喜至其境望轮又乐善好读书能不厌予往来之勤以故得相亲厚甚至也其後善广捧乡书出为顺义教谕予忝职礼部而季父且捐o连岭之境无迹者数年予与望轮不相见亦久矣去年秋望轮来视善广顺义且访予京师青灯对席相与论道旧故因连岭之景物可好而人生聚会不可常不能不感伤怀抱今望轮复有连岭之归余尚縻禄顾荣未之去握手都门不能无眷眷之怀不知望轮之归优游连岭山水间偕其长老其子弟相亲而相乐亦尚置余於思念中否然余以菲才浅学仕於有道之朝而无绩可建于连岭宜有退游之日望轮尚为之致意夫北山之灵幸毋截其来辕则初盟往迹尚得与望轮临高涉清以寻之望轮以为何如望轮姓王宋名臣泸溪先生之胄自处谦和与人无是非得失较其情坦如也从善广游者刘生玉瓒请文赠之故特序以平昔之情云
送刑部侍郎段君复任南京序
南京刑部掌部政侍郎段君某来奏绩于廷天子锡之嘉议大夫命俾归而终厥政两京之人无不荣之昔周盛时成王锡命君陈理东都首曰惟尔令德孝恭孝言顺于家恭言敬于官帷君陈有是德故能膺厥命今国家与周齐盛而段君由名进士读书翰林擢为主事为员外郎为郎中刑部能明於刑而刑罚之施无不中荐为参政山东又汲汲於宣上德拯民穷而民皆悦之誉之由山东进为侍郎户部迁刑部任愈重心愈慎而惠之及於人也愈广其愎僖部晌焦б佑殖⒛钇湎染不逮养养其母夫人也益虔苟不亲候其起居服食安否即不得其欢容则心歉然若有失致其母亦康于有子之能顺其志虽老而神完体无恙今年八十余犹克手绵丝以资君之岁时室中常欣欣如也其居家也可谓孝矣君之孝与恭既不减于君陈宜能如君陈之昭受厥命以分理都会之地惟君陈受命于政未施之日君则受命于绩已着之余其先後不同而天子复推恩赠君之父祖以君之官而封其母为太淑人不知成王当时亦常推恩及于君陈之亲否然成王之命又曰辟以止辟乃辟其心盖期于无刑也君陈能广是心卒致刑措而囹圄空今天子每下恤刑之诏戒任刑者毋枉人于法好生之心即成王欲无刑之心也君尚当如君陈体在上之心移易其风俗臻夫刑措之效以不负明天子之宠命焉
送刘昆阳致仕还乡诗序
自优老诏下而吾安福之士大夫致官家居者後先相属今刘昆阳归则又添一人焉名僚宿宦骈处近郭远郊闾巷之间往往有贵游之迹冠带缙绅相望于水涯林下斯亦盛矣不知诸贤岁从乡大夫饮酒读法之余亦复时为衣冠文酒之会以论道先王之法当朝之典故与其平昔履历措政之详使其子弟见闻有所广志意有所感发欤诚有之则昆阳君必与其列邑中子弟又得熟闻南夷之俗与其有司奉国法以变化开导之方有以知朝廷德化所及为至广蛮夷向慕中华必至于无极是又未为无益也设无之则倡为是会必自昆阳君之归始盖其家世有衣冠在宋时有仕至昭州太守曰志叔者尝致官归而有惠泽及其乡人人多德之至昆阳君复以才优用荐擢安顺州同知未几调昆阳年满有绩效当进官竟以老请遂得休致之命可谓能守先世家法矣其弟若侄又竞爽而并秀足任使令亦自有科目起为教官能世其宦业者一时宗族既\且富谢事休于家而有族人子弟可恃赖以扶其衰而资其老如昆阳君者通邑中莫之或先球固知其为文酒之会有则必与焉无则能倡焉盖验于此而有以测乎彼也昆阳君字存有家邑之灌溪其归也学士李先生以久要之雅首赋诗以赠之同邑之士多赋之而球为之序
赠检校序
君守贞蜀之巴渝人游太学十余年学通才茂先生师长皆重其为人六堂诸生莫不欲与交朝之公卿大夫多知其名人或劝之曰子之学既优矣苟借援于当道有势力之人则穹官要职不难致也守贞曰进身有道出仕有时屈已以邀荣于人岂丈夫哉于是人多道守贞之贤今年夏守贞始得进于有司擢户部检校人复为之惜曰以子之才而不得大受其职是枉其人而用之也守贞曰吾体貌不如人吾才不能高于人得一官京师幸矣尚敢以所受者小为有司咎哉于是人益道守贞之贤盖世之巧於宦者有不待甘~c申占毕於太学之久已能出而践历华要者矣然不由其道则人或不贤之而独贤守贞之能不亟于仕不卑其官是则士君子之公论犹明士君子之公论明则朝廷之公道可张朝廷之公道张则抱才德而隐于卑僚伏于人之下者将有超迁拔擢之期地官之幕岂足久淹守贞骥足哉虽然澡行■〈氵龠〉节者来华誉之暌苍霾乓婺苷呲煜允酥阶也守贞其务行节之修求才能之进庶乎为好进贤者之所收采焉苟缘人以为贤遂自贤焉而於行能无所加则虽有好进贤之人犹将弃之欲望去下位就高爵不亦难哉余寮友丘君用宾请文为守贞赠余与守贞交有素复因用宾之请为文以彰其所已能而勉其所未尽焉
送萧主事南归诗序
吾邑人仕于朝者後先相望其进与退未有如萧相廷器之敏也廷器以宣德乙卯领乡荐明年第进士又三年擢为主事刑部又五年以病乞归即得俞允之命九年之间去就之迹历历如此顾予忝名科甲十有七年始得朝列迄今又十四年尝欲一展丘墓以与亲戚故旧少叙契N之私终不得命视廷器之进退无阻其利与钝为何如耶抑人之行藏有命存焉殆非人为所能必耶虽然予于廷器之归既不能无所惜亦不得不为之喜焉何也吾侪去故乡侨居京师常得安其所处忘其所思者赖有故乡数人出入同朝缓急相顾淑慝相训规如家人宗族之相睦于内相庇于外以慰其羁旅之怀壮其远游之志也若廷器尤其中之伟然者今以病去则减吾一同好人矣得不惜耶然人之病常生于忧思愈于安乐增于劬慵跤谙幸萃⑵骷鹊檬头虬鸽怪劳免夫讼决狱之扰归而二亲康强子弟顺适展家庆以乐天伦之余非适意于琴书即陶情于泉石忧劳远而安乐日臻则体疾固有可释之道不可不为之喜也且今着令以疾退而获愈者即还其职则廷器之去当有复来之期吾侪所惜殆将转而为喜耶廷器病间尚加学修行以图进焉毋以索居为安而遂怠也故特序赠行之诗以为复会期
送任主事归省诗序
从仕于至治之朝荣亲于具庆之日如吾任君敬让之归也不亦快哉盖仕不遭治朝未足以为快也仕于治朝而亲不及见未足以为快也亲及见其仕而荣恩不至未足以为快也昔者孔子耻贫贱于有道之邦而以显父母为孝之终殆谓是欤敬让自宣德初擢冬官缮部主事逢时清和四海之内V安言语不通之国悉臣悉附凡百造作城筑之工悉罢不举朝廷方隆推恩之典开归省之途而敬让二亲既膺显封且又得归以问其安慰其离别之思虽季子之道洛相如之使蜀其声华赫奕固有余未有能以其亲显于生前如吾敬让今日之快者然敬让之养于内有素而行于外不苟又岂以一荣其亲为已足而志以满退怠随骄生若彼浅器狭量者比哉盖欲事业大於当时声名流于後世以显其亲于无穷是乃敬让之所志而人亦以是望于敬让焉敬让与予同为西江人同时举进士又同官于朝故士大夫与敬让游者皆赠以诗予独为之序
两G文集卷八

[book_title]卷九
●钦定四库全书
两G文集卷九
（明）刘球 撰
○序
戊午冬至宴会诗序
置酒於西长安直庐主为迎长之会者景陵太尹杨君怀忠也夫按节为会i吾乡人居京师者相与叙其情行其礼宣其和乐以忘其故土之思也何为而主之太尹耶太尹吾乡老成人也去京师五六年来课其绩得复与吾曹聚首于久别f思之余而适当长至欲因是会以论道故情是以主之也於是前期涤器至期张具厥酒既旨厥ニ管柏蚀邮率仑实厮嗲逦薏豢扇艘庹咭讯客与子弟十数人褒衣束带接踵及门尊者席于堂卑者席于外席于堂者指使席于外者顺旨此言彼应交得其欢是日旦暮欲辍未能i继以烛莫不尽醉而後归故事会必分韵赋诗以文其敬至是以太尹之故无分少长无不喜而赋之是以长章短篇所以咏歌其怀而形容其乐又皆洋洋焉各极其能夫兰亭之会也因行酒以促诗金谷之宴也托赋诗以劝酒而吾曹今日之乐则不必诗劝而酒自醉不待酒促而诗自成古所谓文字饮者其庶几乎不可无述以示将来故敬序此於卷端
送汀州吴通判复任序
蘅兰之聚秀也香必远钟磬之合鸣也声必洪仕於寮u之间皆端人美士则其政之修於官惠之下於民声誉之闻於当时也讵可以小量哉吾知通判汀州府事餮粑饩孔璧课最还官将大有就者以有陆君尚实知其府事也吴君为人详雅而端重貌甚和而其中井然有区别虽无所忤於物而亦未尝苟合於物可谓君子人也其在陆君亦然陆君方欲树名立节於世吴君未尝无是心焉二君尝同上春官策大廷为主事京师皆称贤于士大夫吴君判汀有年遇陆君至既悉其民情习俗之美恶与其政之便不便者为之告矣今其还也陆君又岂得不举其所欲设施者与之商确其可否哉吾意其郡之事有可利於民者陆君曰宜为吴君亦曰宜为必将推而行之使民皆蒙其福有不利於民者吴君曰不宜为陆君亦曰不宜为必将革而罢之使民不被其害夫如是又何患乎事业声名之不远且大哉吾与二君亦同年也故敢以是望之苟相竞於恃势相比於取利相附和以为民病又何足取哉吾意二君必无是也因编修赖君世隆倡为诗赠吴君行特序以为之告且致意於陆君焉
送郭司训赴松滋诗序
淦之儒者郭用祥领松滋儒学训导荐待选于京不以其学为已足来问春秋于予未几而得其新者倍乎其旧i幡然欲辞所荐别由进士之科出身以跻显荣来质其可否於予予谓之曰子之志则高矣子之所学诚足举进士为邦家光矣虽然教导之职亦未为不尊且重也世之举进士为达官贵人者虽位在人上其出言足以耸人其施德行惠足以结人心故道益光而誉不难起然其始也孰不游於职教导者之门而兴耶职教导於t有司之下者虽秩卑而势不炎内无以遂其欲为之志外无以展其有用之才功业不得以茂建声名不得以远施然道存於已而足为达官贵人之模范是则达官贵人莫非职教导者门生弟子也以达官贵人为之门生弟子则其职不为不尊而道不为不行矣昔者胡安定先生未尝起科目居要路柄国家之政也然孙刘钱范诸贤炙其教诲薰其道德出而为名公卿相与推其所传之道以润泽乎民者後先相属天下之人蒙其利施教之功岂不博於为政之功乎子毋卑其职而有所外慕也其勤力尽心修其教以施诸人必将有达官贵人出子之门以推子之道达之於天下安定之功殆将归子也子其之用祥闻予言也欣然以喜决然有松滋之赴与之交者皆为诗赠之用予言弁其端
送刘司训原洁赴舒城诗序
君子何仕为最乐乎曰莫大于任师道以作兴贤才也孟氏以得英才而教育之为君子三乐之一而地大民\不与焉以是推之则为师之乐虽加之以九命食之以万锺有不足以易者盖为师之乐得于内九命万锺至自外自外至者讵足易其在内之乐哉然今之有志於进士之举者往往蹙额于师儒之擢何耶彼盖不知乐其所乐也吾於原洁之司训舒城也安得不举其所乐以告之哉夫为儒者而得升师位其心既无政事之繁利害之虑矣又道在已而章甫逢掖之士莫不从之以讲求夫诗书六艺之旨质问夫义理之疑使已之所明者得推以觉乎人人之所蔽者得从而决诸已业于是乎有传德于是乎能进其为乐於已何以加焉苟已无可师之道则其为师也名而已实则未也人之师之也貌而已心则未也何能有其乐哉故君子之为师也必求尽其道为师之道岂诚难哉孔子曰温故而知新可以为师矣师道之存固不外乎进学之功进学而不已者何患不得其所乐哉原洁治春秋有年学勤而志专秀外而实中固足以为人之师舒城之士多瑰伟而嗜学必喜于得吾原洁为之师其师弟子相得自不能不乐矣吾犹欲原洁加温故知新之学者盖将必其为有道之师以乐夫君子之乐也原洁吾邑人姓刘名清云
送刘教谕赴中牟诗序
朝廷拳拳於学校之兴认艹甲ǘ狡涫氯年而天下教官以惰职罢者亦多於是诏选两监诸生学优者补之有司奉命惟谨进而试之於廷然後因其高下而授以教谕训导之职吾邑刘君自祯以第高等得河南中牟教谕将行吾邑人在朝者各赋诗赠之谓予宜序因忆永乐中予始入邑庠为弟子员尝约二三同志力学於讲堂之东偏朝夕更相饬励以期于成自祯与焉迄今二十余年i始授斯职其出也不为不缓矣其讲学以求夫道也不为不久矣其所蕴蓄于中也亦深且厚矣去教一邑譬犹泻万顷之陂灌百亩之地不患其不浃洽也虽然职教导以为人之师表者当有德以为之本也夫岂智谋诈力所可任哉身有其德而後训之以礼义课之以诗书绳之以条范虽素不率乎教者犹当乐从况中牟介在中土昔者鲁恭为令能以德化民民大服之虽童子且有仁心以至昆虫鸟兽亦为之动今学官之司教化也专於令立其门者又身皆士服口皆儒言苟务德以感之则其应也必速于童子易于昆虫鸟兽自祯行矣尚念朝廷急於兴贤之意必先於德以感其化而尽其职吾将翘首以望今之中牟为古之中牟也勿徒诿曰典教之势与为令不同
送大名郡守李君考绩序
安邑李君公载守大名六年将再上绩于朝元城教谕关誉以太守素持清白他物不足为之赠可赠者惟文词耳然文词非其相知居馆阁者为之亦不足为太守重乃走人京师请之予予以昔者太守课最复官时尝因士大夫请而历序其所以致郡政之理得民心之怀者为之赠矣迄今三年其德之及民也益厚其民之怀之也益深而予之文则未尝有加於初也何足以序其绩而张大其美也虽然太守予同年友也同年之情岂得而不道哉前二十三年四方抱负奇器之士战艺春闱者以数千计独吾侪二百人得进对大廷登名黄甲以归荣其乡是岂偶然之遇哉及蒙召命先後拜官于朝不过四五十人而太守以克振风纪称能御史于京师固足为同年光矣积十余年向之四五十人用荐超外职者不过十数辈而太守以克勤抚字称良有司于畿内又足为同年光矣今数年来向之超迁外职者累累进而与闻国政总揽台纲如太守之绩日以茂名日以起必不久淹于外而将柄用于内其为同年光也尚可涯哉予虽钝拙不足与有为然G诸君之卓立如是显融如是亦足自庆而举以夸于\曰吾榜中有人太守岂得不有以副之耶故因教谕请而先为致其愿望之私俟其至而尚当与之握手论道之
赠监察御史邝君序
朝廷重御史之职始也着令必择士之由儒出身者为之自是而胥徒杂艺不与也今天子改元之初始诏在任御史举常历官链事者为之自是而初仕者不与也未几又诏三品以上达官举所知有才行者为之自是而才行不闻于达官者不与也立法愈详而授人是职愈不轻则仕而得御史也不亦难哉及为御史而进无补於国家之缺退不能激扬百官有司清浊论事可否以造民之福遏民之患者皆为不举职而黜逐之期随以至其或幸而免夫国之明宪亦不免为士大夫公论所贬则仕而为御史也尤难焉是以君子不惟患御史之难得而尤患御史之难为苟当其任则常a而念之进而力行之以求称乎其职然後得以良御史称而超擢恒在百职事之先南海邝君某以乡郡之誉受知刑部侍郎陈君得荐名于朝擢山东道监察御史盖能得人之所难得矣君尝为崇仁丞而崇仁之民被其惠从事礼部而官礼部者悦焉验诸已试之效而知其将来之事业当不在人下又岂不能为人所难哉虽然矜持严饬以立名於志大未得之时而诡随自肆以变其初于宦成之後世之仕者往往有之昔者黄着绩於治郡矣及陟相位而名实损焉阳城以道名天下矣既司谏议而不免为韩子所论是二贤者尚有此失邝君于此得不谨哉古人有言保初节易保末节难正谓此也故序以冀君之不於末而变其初云
送李养和归故乡序
吾邑多善俗始焉或有不善其俗者矣自吾邑人官京师者\而贤必相推行必相励名必相游扬有所失必相掩喜必相庆忧必相慰疾病患难必相扶持良时休日必为文酒之会以相欢其相处也有礼其相接也有恩而货利则无所争焉于是人皆谓吾邑人交会於京师也有善俗焉其不善之声则不在京师而在于故乡夫故乡之嗜德通才甚多何故其俗尚有未善欤抑无其实而传之者过欤故因养和归而欲致问夫乡之人於交游间果能推人之贤励人之行游扬人之名掩人之失庆其喜而慰其忧扶持其疾病患难亦时有文酒以相欢如吾\人在京师有礼以相处有恩以相接而无货利以相争则其俗固无不善也所谓不善盖传之者过欤苟有所未善则宜询在京师者相交接之道于养和以去其所不善而取其善者焉盖养和为学士古李先生元子先生忠直着朝廷声名满天下天下士大夫仰其德行慕其文章莫不愿与之交而先生平昔所亲且厚未有先於吾同乡之人者吾\人亦无一举动不视则命于先生凡吾邑人得善交名京师者以有先生为之倡率也养和负清粹之资服义方之训得先生与吾\人相交接之道于耳目间也既详且稔又素为故乡人所器重故敢以易其乡俗之不善而为善者望于其归苟他日闻乡之人长遇少如先生之不薄於吾\人少事长如吾\人之恭于先生则养和居乡亦岂无惠泽及於人哉养和行吾邑人在京师皆赠以诗予为之序云
送鲍时默南归序
鲍时默前吉安府学教授楚山先生之子今仪部主事时_之弟时_久在京师时默来省居数月为之新其庐之敝者为美易其骑之蹇者为骏增益物用之缺者为完好复慨然曰视二亲寝兴服食节待某躬尚可久淹于外耶即治装就道盖凡有官者之子弟苟不知学则不纵情肆体以为惰慢之习即妄嗜穷欲而崇侈靡之风不商财货殖而为市井之m即挟权负势而有州府之迹不徼怜取媚以结游侠之交即务争尚a以逞血气之忿小以累其父兄之德大以速其父兄于祸戾隳其家声者往往皆尔时默既无是过又能远来经纪其兄之家悌也今思归以终其二亲之养孝也孝与悌人之大行也时默兼思尽之是虽其质美而性然亦岂非尊府先生教命之所致哉先生以经学为远近人所师法所谓孝弟之道盖得之深而言之详时默常熟于见闻而蕴于心怀矣宜其行弗惑也吾与鲍氏居同邑於时博官同寮亦有弟若子将望其能如时默之勤勤于其兄与亲时默归而尚取是道履之于内而不怠推之于外而愈光使之将取以为法焉非惟吾之子弟取以为法使凡有官者之子弟举将取以为法则时默之兴孝弟也益广矣若徒善其始而不足於其终人亦何所法焉时默行且念之
赠龚礼和序
吾江右地介荆吴闽越间而山水秀于天下故其风气锺于人而为粹良英伟不凡之士恒多于天下苟其人得明于周公仲尼之道者为之师以开其蒙指其归则进而为名才为达士也亦必易于天下其以文章兴起於贤能之科布列于内外大小之职也又常倍蓰于天下至其德望之重功烈之弘足以为国家之荣生民之赖後世之所传诵者亦常先于天下其或望周公仲尼之道不得其门以入而周旋于外攻於老氏浮屠之法以尽其聪明用其心志卒各就其能深于其术足以为其徒之总帅者亦不後于天下盖同得于山川清秀之气以为质故其学虽有异而其成功俱无难也上饶江右名郡也有姓龚字礼和者饶之芗溪人少有志於周公仲尼之道不得其师于是入龙虎山为道士受老氏法以能驱使风雷拘逐鬼魅致有中使驰传之召来京师授道U左至灵夫以礼和之才敏捷而志超异使其始也得周公仲尼之徒为之依归以服乎诗书礼乐之教道乎ヂ兹沼弥常则其列于士大夫之林光功业于远大也何难哉惜乎未遇其人而所遇者老氏之徒也学老氏之徒而不难於以其法显名当朝者由其出於江右得山川清秀之气以为之质也余江右人故从交游之请为文以致其喜焉
送常州莫太守序
常州太守莫君子朴广之桂林人也由主事郎中着能声工部宣德五年天子诏大臣举京官有治行者补郡守之缺得九人焉皆赐之玺书使驰驿赴任以郡守得奉玺书驰驿赴任自九人始而莫君与焉後三年天下群有司述职来京上皆原其罪而还之独宴召太守七人赐以御制招隐歌上林春色诗石刻本莫君又与焉已而於七人中留二人焉赐以复任道路费莫君又与焉非常之恩三下及人愈少而莫君三得之其荷蒙宠遇盖不为不厚矣礼部尚书胡公常州人也既荣其郡守得蒙宠遇之厚且虑其政不得其道则不足以昭宠光使其郡之人官于朝者往告之曰天子之加厚於太守者非徒然也将以古之循吏期望于太守也古循吏之为政也有道其所奉者法而已其所循者理而已必推仁恩以下其民使民家有养而人不失其业隆学校之教以端其本而厚其俗不好为聪明以惑其视如是而已若猛于赋役急于刑罚侈于用度则其为吏也未足以为循矣太守归其择古循吏之道以惠夫常之民以求称夫天子之望焉既告之矣犹恐其言之未详也乃使属吏刘球书以赠之
送刘郎中赴南京礼部序
崇仁刘君子恕由永乐甲申进士为主事工刑二部迄今三十年始以秩满迁南京礼部精缮郎中同寅诸君不鄙球之愚无能使为文赠之球以昔宋天子在汴而洛京之政为最简士大夫居洛而年高有文学者甚多又遭天下太平之盛文潞公於是合十三人为耆英会于资圣院之堂又与司马郎中旦等为同甲会其後司马温公又与数公为真率会皆绘像为图有诗歌以传之当时垂美谈於後世至今人犹诵而慕之今乘舆在北而南京之政犹昔者洛京之简士大夫居南京而年高有文学者又不减於洛之多今天下太平视宋时为尤盛不知诸君子之在南京尚能合其年齿同尊之人为耆英会而序坐以年相与乐其衰暮之怀否亦能与其生同年之人为同甲会而序坐以月相与乐其同生于世而同得久在于世否复能倡其德同道比之人为真率会约酒食之数不得过五以乐其自然之乐否如有是三会则刘君之去也又增其一人矣盖今世士大夫官在京师无有年过七十者而刘君年且六十有余更历世故也为多所谓耆英会者可与也其间岂无与之同年而生同乐其久在于世者哉所谓同甲会者可与也其为人又恬静不事作为不务矜夸矫饰不慕人之荣华耻已之淡薄所谓真率会者可与也既得与其会固有能绘其像而为图者矣亦岂无诗以歌其美文其乐而传之无穷哉球虽年方壮力未及于衰奔走辇毂之下供其为少者劳之役i所宜也然使诸君子果有是会则其迹虽北而心未必不向望于南慕一齿名其末纵不能得犹当侧耳金台之次俟其宴会之什来而为之诵之以播扬今天下太平之盛诸君子闲暇之乐特因刘君往而告之诸君子焉
送邓尔辅南还序
凡困而不能早达於志者皆可以发其愤而大其所就也故易曰困亨谓虽处困而有亨通之道则困乃君子忧患疑虑之时增德广业之机也昔者舜困于孝伊尹管夷吾困於士曾子舆困于学孟氏困於辨苏秦张仪困於游秦穆汉高困于战韩欧困於举进士卒皆成大业遂大名困岂无所益于人哉外族子弟从吾游者邓尔辅秀于质而l于学自吾去乡来京师观政仪曹遂p司主事员皆从之以读书为文自新其业今年大比以怀柔县学生战艺京闱人皆望其捷也竟弗遂意束书告归以卒业其不遂所举也盖亦困矣苟困而能愤愤而不已必将苦於心思以扩其器量劳于耳目以长其聪明戒於佚游以穷其诗书息于外慕以博其理趣使学充于内而文日彰于外则高科大魁尚可待而俊采华誉之发于身而扬于人也其谁得而夺之安知一举之困不为其他日远大造端乎苟愤不发志不固则不外慕而迁业必将因循怠惰以终於无成虽困何益哉盖嘉m秀稼困於岁旱能灌以人力则穰穰乎有秋不然则必槁矣故凡遇夫困者皆不可不懋也吾意归而能自懋焉则必反困而为亨矣冀其家之尊且长者皆能处於困而必亨之地故为序以励志以为其家之尊且长者告焉
送礼部郎中陈君赴任诗序
吾邑陈君会鼎以行在礼部主客主事秩满擢南京礼部祠祭郎中人谓祠祭之署清於主客南京之事简于行在皆喜会鼎之迁得其所焉况予与会鼎仕同官居同舍出入相逐忧乐相维其相亲睦如家人兄弟者将十年能不为之喜哉虽然忠告之言不可不进于垂别之际也故既与乡人故旧酌之酒而赠以诗复退而告之曰仕而得美地固人情之所欲也然君子之树名立节岂皆藉乎是哉版筑之兴良弼分弥出干城管库之举才士其地非皆美也由能自修之所致也苟得美地而其行之不足扬其学不加进欲望其名誉之起得乎是故君子居其位无冗浊之事有闲暇之期则必留心诗书以博其见闻广其志趋使政体明於已而资於仕也为无穷然後业日增而名可大语曰仕而优则学政谓是也祠祭之职既易为又以链达之才而居之譬犹巧匠操斧於杞梓之肆良御执辔于康庄之途固不待劳於力苦於心而绩自多然而为学力行之功亦宜有加以为收名进阶之地不可以其职之易为而安且怠无复有志於进也传所谓宴安G毒者可不取以为戒哉会鼎在主客克勤其职尝奉使命南历象邦西极酒泉中遍乎梁宋许洛之墟所至有声称既倦于行适有祠祭之任可谓劳而後逸者也闻予言欣然而喜惕然而惧汲汲欲予书以为之警因合其所得士大夫赠行诗为一卷而书所言弁其端云
送修撰杨先生致仕还闽中序
正统三年秋七月翰林修撰杨先生薹蚯肜瞎槊鲋谐廷论道代言之臣以至百职庶士皆挽而留之不可得则相与顾视咨嗟以惜其去夫七十而致仕者礼也谓功成名遂身退为天之道者李聃也能知止足不至於殆辱者疏广受也先生之归得乎礼合乎二贤之志矣人亦何乃惜之如此其\哉盖先生有德行文学能明於治体练于世故始也居下僚先帝赐招隐之歌于一二元臣以求贤而後得之即之编苑皇上以其纂述国史有劳绩也复进其秩则先生诚可谓当世贤者矣使其在朝则居高位者固得就焉以诹询善道赞成国家之治功居卑位者亦得时相亲焉以讯疑而辨惑增益乎已之所未能于世不为无补也今也退居田里身闲散之地自乐则有矣尚何有及于人哉故不能不以其去为惜也虽然先生典其乡邑之教二十余年而後官于朝其间俊秀之才奇杰特之器不问从游与未从游者莫不仰其德光思沐其教以开其蒙决其z造就其德器有如f之思饮饥之思食也久矣则闻先生之归也又安得不欣喜其有所依归哉先生既失於此而得之彼其将何以副彼之喜而慰此之惜也诗曰毋金玉尔音而有遐心此\人之所愿于先生也又曰成人有德小子有造非其乡子弟之资之者乎先生必能两尽之焉今之为诗以赠先生行者皆其典文衡时所得门生也以球父子皆出先生门特俾之序球因道夫此之所惜彼之所喜者以见先生之去就皆有关於人望如此云
送福建参议耿君赴任序
方面之寄为至重皇上每深注意焉今年夏诏榜其名于朝之西序犹以为不得常目及之复诏榜于文华殿之东西壁文华上朝夕与侍臣论道之地至亲且密士而列名于其间亦不为不荣矣然乘舆出而目其名也必将询察其人之贤不肖焉入而目其名也亦将询察其人之贤不肖焉则是非于是乎明而赏罚黜陟之政不可以不举列名於此者又得而不慎哉能自慎焉以恭其职斯不负乎朝廷贵重方面之意而可长有其荣矣和州耿君淑静以刑部郎中秩满福建布政司参议其得列名亲密之地自兹始矣君由胄监出而擢主事郎中历官二十余年皆在刑部其才识之明敏政事之练达见誉于同列知名於当道已非一日岂不能慎以修其职哉虽然上之德意不可不申告之也夫位至方面则环数千里之民皆在其使令之下必得其人然後民可安其生乐其业老者有养少者有教无饥寒之色`争愁叹之声以动朝廷之念虑不然则民苦之朝廷亦不得不忧此皇上之汲汲以得贤方面为心者所以为民也非自为也君其体是心何患贤名不入於圣哉昔唐太宗尝h刺史名于屏风当时民富足而天下号为小康或者以此为太宗甄别刺史之效今之方面固非昔之刺史比而皇上欲别其贤不肖严于太宗予知太平之兆在今日矣请于耿君之行卜之
送邹翰林还吉水诗序
有惜离怅别之意必托文词以发之此吾词林寮u中故事也况於待诏良中以疾而归乎良中庶子邹先生肖子也先生官词林二十余年德行文章举足为世表今之与良中别者皆进於先生之後而景先生之余烈为已久固当有词以致意于良中之行也予尝辱先生之教而知良中最深又可嘿无所言哉夫去纷扰即闲安不以事物自外来者维其心困败其体固君子神却疾之道然当明世而道不行于时泽不被诸物名不称于世亦君子之所恶焉是故长卿理f于茂陵子厚药痞于愚溪而忧世立名之志未尝不存诸心形诸声古人之不忘心乎世也如此良中年方富其为疾也尚可理而去之朝廷虽从其请而假以休养之命然其才质之美非可久抑於无事之地殆必有徵诏之期进用之日亦岂可有忘世之心乎当因其闲暇加学而进德使有诸已者日益笃无诸已者日益增以求资乎他日之所施於无穷不可溺乎山溪田里之乐而遂忘於进也良中行矣吾侪尚日引领辇毂之下以望冠盖之复来幸无安於独处果於离t而语人曰顾瞻玉堂如在天上送
按察使郭公赴福建序
凡内外切要之职有缺必诏公卿举贤以补之实皇朝令典也是岁之秋所举者十九人上特选其能者十四人授以方面重任芜胡郭君懋明其首选也得拜福建按察使士大夫皆快之而欲期以古昔贤监司之政乃告之曰位列监司则一方之人举将从而观其言动以为趋向进退苟不自重则t有司无所取则而民失所望矣君亦岂得不慎乎已以正乎人使远近得蒙其利如鲜于子骏之为福星于一路乎又曰福为滨海钜藩其民富其去京师也远以故郡县之吏得肆其墨以为民病所以救其弊者惟贤监司是赖君亦岂得不急於祛其C如马亮之免民于w乎又曰今天子睿圣凡百职事有才溢其位政优于职尚不吝於拔擢况监司之重尤所注意於\劝者苟有所树则股肱之司可不次而至君亦岂得不茂乃绩着乃称如吕居简之屡迁其秩乎郭公为人平端重在内台为都御史者一为监察御史者再而喜愠未尝见其言面可谓有君子长者之风故闻斯言也欣然诺曰某虽不德敢不承命而以古之人自期待哉又曰苟在官政有所失而不自知也犹乞远致诲言以匡其不逮士大夫以郭公既受其言又欲有所闻其进盖未可涯也遂相与赋诗以赠之余於郭君有同年之好特书所言以申作者之意云
复朴藁序
备诸体之文名之曰复朴藁者蜀府长史泰和刘仲珩先生所为文章也余使蜀时获G之已若干卷後数年先生之子蘩见余京师言其又增至若干卷且请序之予惟邃古之世风而人尚质当时未之有文其为道也朴而已自皇帝王伯之迭兴然後道阳也有易记言事也有书吟咏性情也有诗公天下之是非也有春秋行敬而宣和也有礼与乐六经既作而文已着然所载者无非民生日用彝伦之道犹朴如也先秦两汉去古未远文虽不足以经然其气犹浑厚有古之遗风焉逮晋以降世俗日偷人惟俪偶是攻古朴之意荡然矣唐有天下三百年能汲汲作起斯文以救积世之弊者一韩子耳其文虽足以振古亦岂能遏五季之衰使不转而袭六朝之谬欤宋兴百余年然後欧阳子出而韩氏之言尊周程张朱数子作而六经之道明由是天下之为文者得其宗自宋迄今作者固多能追迹乎古者殆未几人而先生其一焉盖古之文所以高于今者以其道高於今而文随之也必由其道而後能其文韩子所谓学古道则兼通其词是也先生笃实君子自少举明经为儒学师历官至藩国首臣凡内之所存外之所施无非古道故其发为文也华而有其实变而归乎正词浩瀚而其本深以沉乎与古作者逼得非古之遗朴乎後之诵斯藁者当知先生能身古道以为之本也不但其词之高而已
送山东参政洪公赴任序
正统三年冬十有二月上用少师泰和杨公荐擢刑部员外郎洪君本立为山东布政司参政吾侪以少师之荐也得其人洪君之擢也当其职虽无所请犹当有言以致其欣喜况与洪君有寮u之好者请文为之赠也甚勤予岂得不言哉夫大臣为国其事莫忠于荐贤庶僚谨职其志莫荣於膺荐然为上者之知人为难而为下者之遇知於人亦难彼强於外者或柔于中仁其色者或暴其行短于逢迎之才者或优于静之德此知人之所以难也爱憎任情而是非昧焉毁誉异口而黑白乱焉其不以正直有检者为狂妄则以樾安坏抡呶恭谨此遇知于人所以亦难也非为上者有素知之明而荐之为下者有可荐之实而膺之又岂能免夫人之非议哉洪君广之高州人由进士起而掌刑罚者十数年详密而不刻简重而有文闲于吏政而不改儒素之风於守已而未尝有矜人之意人尝荐其能于朝矣诏特留之以待用则其贤也未为无实其见知于少师也不可谓不素故是荐也不问识不识者莫不谓宜吁使世之荐人者皆如少师之得洪君则公论岂有不惬百官有司岂有不得人哉此吾侪所以深为之喜也虽然参政之位非副郎之比君之往也尚加慎焉以无懈于其初则少师之明益彰而君之超进也又将有地吾侪之喜岂有穷耶
送彭教谕赴四会诗序
违悔吝之境即亨嘉之途固人情之所快也然是二者未尝不相倚伏焉观于易之否泰有以知之矣夫内阳外之谓否否者君子悔吝之象积而至于上九衰而阳德振于是复有倾否之喜则否之极者泰之兆也阳内外之谓泰泰者君子亨嘉之象积而至于上六阳微而遂张于是有城复于隍之吝则泰之极者否之兆也否泰之相往来也理固如此惟君子处泰常存艰贞之心遇否能不忘乎苞桑之戒故能常泰而不至于否予於彭璧毓高之去垣曲适四会也岂得不以处泰远否之道望之哉垣曲在太行之西俗陋而知学者白晕岚哺Ｈ耸又不啻若~域也毓高以天台训导免丧来京为有司所抑移训其地与亲故不通音问有年今以秩满四会教谕四会为广之饶邑其诵诗书以取科第者先後相踵士风之振殆不减于吾乡其地之去吾乡又近毓高之往既得取便拜其亲见其宗族故人又得与其弟子日优游于道德文学之中可谓去否而即夫泰矣其可不知处泰远否之道哉毓高今广东佥宪毓敬之弟也佥宪平昔视富贵利诱澹若外物之无与於已故自脱艰险以跻华要未尝移易其所志於泰否之道盖知之明而处之不惑矣毓高尝从其兄授易今复官其兄之部下惟慎所履以毋忘其凡之教则於处泰远否也何难哉予於其行也既告之矣又为赠行诗序以申之焉
涟川李氏族谱序
涟川之有李自大观始大观之先庐陵朋川人六世祖公溥始徙安福荆山至大观复徙涟川尝谱荆山朋川之族传至其曾孙刑科给事中原缙犹毯跎ｈ髦思以予其祖乡人也属序其谱夫李氏之族於吾乡也\矣然家声莫振于朋川尝闻大父老人称其家当宋元时不独科名宦业甚盛其经明德茂之士着为文章往往与百家之书并行於世故子弟多好学里中弦诵之声旦暮不~冠章甫而服缝掖者相望於途宛然江右望族也今虽少衰他族犹有所慕者迹其开家y始则肇自大观十五世祖三经处士元膺一人耳元膺实西平王子陇西公宪之冢孙王之武功忠烈固足荫其後人处士又能首勤儒业以承之宜其子孙独盛也大观至涟亦尝业儒以训後故未几世而给事中与其从父卫经历学初俱由儒科入仕其故家流风犹存盖不忝为朋川之後矣使其後人能继之而不怠充之以尽其余则涟川衣冠文物之盛安知不为湖南之朋川耶盖儒道之足以大人家也譬犹渊泉之水焉注之愈远则其来愈洽而其泽愈广非若池潢行潦之倏盈而忽竭也虽然亦在乎为之前者有以浚其源继之後者有以达其流然後能臻其大焉予见李氏浚其源于前也深矣特序其谱以望将来者能达其流于未涯焉
两G文集卷九

[book_title]卷十
●钦定四库全书
两G文集卷十
（明）刘球 撰
○序
送河南按察使包侯复任诗序
河南连有水旱蝗m之灾而细民艰食阻饥之情隐得以上达虽孱之余者不至有无告之患朝廷救荒赈乏之仁恩得以下流而横狡之尤者不得为壅滞之病则按察使包侯不为无功於其间焉故其以课最复官而歌诗赠之者皆美其克举宪政以康其民有益于国而贤于世之人也予则以侯之为人可追踪乎古非止贤于今世之人而已盖尝闻侯之一二善行于修撰邵君宏誉而有以知其然矣邵君之言曰侯为御史时有同寮杨御史者蜀人也往使云南以无家人在京道寄白金数十两托侯贮以俟其归後杨死于道其家不知寄金之故侯乃谋以归之遇其乡故官京师者即以告焉卒归金于其家侯之镇辽东也其乡人胡文善为验封郎中缄一书置侯笥中语侯家人以俟侯归而发之不数日自沉于井以死侯归发书皆托其家之言持书哭诣其家则妻子俱无惟一女甫十岁遂收以归长育教诲如已女及笄择俚昧技易蛹粗无凭吒钭田以嫁之嗟乎范文正归死友之金吴文肃嫁故人之女至今人以为义事如侯所为殆不下於二贤矣予故谓其非止贤于今世之人而已也虽然二贤以公天下为心岂义于一事而已哉其为上也知有国而不知有身其为下也知有民而不知有家故范氏之言曰处江湖之远则忧其君居庙堂之上则忧其民正谓此也亦何所适而非义乎故能高其功业于当朝大其声名于後世也侯能广是心以效忠于国尽力于民又何患古贤之不可及哉因序是诗以祝望焉侯浙之金华人怀德其名云
送河南参政孙侯复任诗序
上课绩京师岁不知几千百人及河南参政孙侯至而京师士大夫自礼部以达百司莫不冀其留天子左右辅治赞化以泽润天下不欲释而归之河南使一方之人偏蒙其惠河南七府十二州八十八县之民又莫不欲其亟还会府增修德政以绥而字之惟恐其久於京师而不来使失其所庇赖夫奏课非满九年之期则无分殿最举得复官此着令也何故于孙侯则冀其留京师者如此乎切欲其还河南者如此其亟欤盖其为人自处洁白与物和为政平易又有学问文章以润色之尝官礼部为主事郎中克佐其长秩典礼以文治平今居河南三年数陈封事以业其民之流者累万计又欲课耕蚕设学校推先王之政以富且教之以至河防之固兵籍之清吏C之祛凡可以除民害为民利者莫不尽心以故来京师则河南人皆待之归河南则京师人欲留之诗曰在彼无恶在此无酒浜钪谓欤球于侯有同寅之旧用作诗以赠其去且祝其来焉
送刘先生赴四川参政序
仪制刘先生以四川左参政荐将行议者以先生为吾吉老成人由进士历官禁林郎署三十年优于学而闲于政自元老列卿而下莫不知其贤天子尝命之署礼部事有荐之为布政使者特诏留之以备急切之用其为时望也有自来矣必升诸庙廊以赞治化之出使其惠均天下然後有以惬舆情出参藩政其任非不崇且重然去朝廷既远蜀又在西南万里外涉百险而後达天下欲均其惠不可得也是岂舆情所快哉先生则曰吾久居京师其者挫而壮者衰矣得佐政方岳则志或可施而事或可为其称吾意一也且老母年几期颐得从便道过家拜堂下亦足少仄淝橐晕坷氡鹬思其称吾意二也吾尝董事至蜀其民多信服之至今山谷间犹有父老能记其名识其面者往而抚之则令必易行政必易效其称吾意三也官至三品食禄倍于其前又有此三称意自吾分而揣之已荷恩遇出于望外矣尚何敢当议者所称欤夫先生之言固有长者之风议者之词亦出公天下之意可谓彼此俱至矣然先生道有诸身而贤名着于上下者固在其辍朝行出以历外任俟有理效可称然後进之廊庙以当股肱之寄所谓将欲亲之必姑远之朝廷之处先生其意岂在是欤球盖有以知先生之意虽称於一时而议者之望亦将有副于他日因闽县尹伍君遵宪有请特序其故以为先生赠先生字孟铎伍君幼尝从游及第进士有官命往来京师而师弟子之情犹蔼如也於此亦可验先生之德矣
乐平虞氏家范序
数口之家理之无其法犹将有争竞不齐之患况欲义聚一族至于久而不析岂可无法以齐之乎此乐平虞氏家范所由作也虞氏之义聚本竹轩隐君之志後分而复合则其子良佐克佐其孙谏兄弟也义聚家范作始于良往而演益编校之则其子讷与谦也范之为条百五十二凡尊尊字卑睦族之道冠婚丧祭之仪居官礼宾经财供赋防患周急之节靡不悉备齐家之法尽於此矣欲绳其子姓使归于义固不可无此矣在昔以义聚尤着称于世而蒙旌异于朝家不过三姓焉耳九世同居者张合食七百人者陈不分异十数世而食口以千计者郑是三姓者非有法守何能然然张氏所持惟一忍陈氏所训仅数事惟郑氏有家规百六十条以维持其家约束其子孙极精且详则其世数修于张食口\于陈由宋迄今孝友相承衣冠文物甚盛卓然称为天下第一家所以致此者得非家规之力耶虞氏家范大抵参酌家规而损益之以为其家一定不易之制故尤精详使其後人能身服而世守之则于和闺门厚サ涿嗉仪烀婪缁又何难匹休郑氏耶然守是范以义其门也岂无其道哉苟父子兄弟之间同以至公为心不为一毫私利所间则是范之行也固易不然虽有是范将安施耶传曰徒法不能以自行此之谓也因序以为虞氏後人劝
送金华刘通判复任诗序
朝廷之任人也难於得恬退之士君子之历官也难於遇清明之时士恬退则得失非所患时清明则用舍无不公二者俱至岂不诚为难哉吾友金华通判刘嘉秀其以恬退而遭遇夫时者欤盖自荐举之法行而列庶位者一为当道所知则取尊官迁美任不啻于拾芥折枝之易嘉秀来京课绩不投足于达官贵人之门则亦已矣又自陈其材薄亲老乞授教职以自便自通判而视教职其位之崇卑秩之厚薄固槿徊毁耙幽擞辞此以居彼是岂利于富贵者之所能为哉会有诏旨省涤庶官中外执事之臣以冗退者累千百嘉秀自谓必得遂其所愿欲i复有金华之命朝廷岂不以其才足以为治而长民非典教之职所能尽欤不然何独留之而不释也愚尝以为唐虞之世无遗贤两汉而下有巧宦其所以然者何哉盖古盛时为上者明于知人为下者耻於幸进故贤者得以尽用而无遗及世浸衰上无甄别之监下习奔竞之风故宦者轻冒而多巧今嘉秀辞之既敏朝廷留之益固其犹有古之风欤嘉秀以翰林庶吉士出判郡事三年不以妻子随不与流辈伍介之操绰有声称故其留也人皆喜公论之存而古道有可复之端然而美其所施之政以文其所守之操求无负於朝廷留之之意嘉秀於此亦不可以不力因序以告之
南楼宴会诗序
南楼在北京皇城之南牖户皆南向故以南名清流赖君德拮院擦质言士擢为编修尝构斯楼庋古图书公退辄从而之以博其所学非素厚者不与造焉至是以纂述稍暇约同o之士饮其上酒ヌ~果多自其乡来甚奇且旨杯酌既举则薰风徐至时雨轻洒俄而云收雨止檐月浸白虽密迩朝市而尘喧净涤虽无山溪云水之临而襟抱自清虽当盛夏之时而爽若秋至是以坐者交欢饮者益进因取好风能自至明月不须期之句分韵赋诗以写其怀其为乐也裕乎有余得非斯楼有以助成之欤虽然世亦岂无崇台杰阁盛供具而妙歌舞得风月之先於斯楼者乎至於宾主皆文学缙绅之流笑谈觞咏之间必先於德义崇於礼让着之文章以乐其清乐则斯楼所有而彼所无也惟吾侪与赖君皆由儒服先後升朝以共事於禁署故得退而相与往还以乐其私也如此则是乐也又皆斯文契合之所致欤匪徒借助於斯楼而已为诗二十首探韵而赋之者客也倚韵而和之者赖君也受\命而序之者球也
送吴氏二子南归诗序
吴氏二子者翰林编修与俭兄子咨与其子远也与俭在翰林走书命二子奉其母孺人来就养二子恭命而至与俭修职侍膳之余辄进二子授以春秋心学二子既闻其教亦於进虽盛寒暑而窗几之间书声不辍迄今二年文与义通仪观声气亦雅于旧缙绅大夫见而问之莫不羡吴氏之有子与俭亦自喜二子能如其志诲之益切已而其母荷褒封之命有故园之思与俭以守官不得侍行复命二子奉以归且俾卒业于家吾爱二子之好学而欲其大有所成也乃酌而告之曰义理之载於书也无穷博而求之则其端倪愈广而莫究深而造之则其底蕴益远而难窥君子必孳孳日夜以尽心所学至于久而不怠然後得于心也硕以邃施为德业发为文章莫不俊伟光明苟勤其始而惰其终不务乎内而慕乎外吾未见其有成也子兄弟领父叔之教不为无所得矣虽然此其已至者也有未至者焉不可不求其益也故乡多耆德达才归而师且友之以讲求乎精微之蕴而加之以不自己之功则他日所就必将倍蓰于今日孔子曰譬如为山未成一篑止吾止也譬如平地虽覆一篑进吾往也子其进而毋止焉吾将望子为士林之乔岳矣可不懋哉故事邑子弟省其父兄京师归者同列中必有诗致其赠勉之意至是亦然因h吾言为诗序
送江编修还蜀诗序
蜀川江君世用为翰林编修三年蒙恩赐归其家待召用或谓世用以伟之资服其先君参议公义方之训益之以通都大方达人君子薰陶之功故其藏于中也博而有本尝第进士宣德中遭先帝注意求贤亲试t进士于便殿选其最者八人入翰林为庶吉士赐以袭衣给之居第从人使得从容进学世用八人中杰特者也後四年复合先後科进士试之选其最者二十八人拟诸二十八宿俾进学如初世用又二十八人中杰特者也今皇上即祚思用先朝所遗才俊于二十八人拔其最者十二人授以翰林七品职世用又十二人中杰特者也三大选拔皆朝廷盛事世用皆与焉其进用之期宜日益至今遽远归岂不有以沮其进欤予曰是归也岂非世用向进之地欤今世士学所以不古功业亦随以卑者以其幼则縻功於举业之习壮而局迹于宦途之游不得尽心所学以与古追也苟仕而得归家林以肆力於诗书而深有得一旦起而位崇重则其所就必将高与古期非时流所能及矣吾故知世用他日之进必自今日之归始盖尝验於其家祖文通而有以知其然矣文通仕而归田里即闭门却扫以力於学後复仕而文章政事卓然冠当时至於封侯拜相功光前史则归而加学以大有所成其江氏家法欤世用能嗣而守之不患不为今之文通矣其进也又孰得而沮之哉或者之论遂息而同o之士皆为诗赠之用予为序因书为世用告
送侍读尹先生南归诗序
谷有芝则卉物以馥林有凤则羽族自驯乡有君子则士俗不患其不美君子其人中芝凤欤是故王通居龙门而河滨之人好学阳城隐中条而晋鄙之人善良君子之善变其俗如此予岂得不以复其郡之故习望於侍读尹先生之归哉吾吉以文献名天下久矣今时学者多逐末其文与气浸弱於初岂其弘才硕士悉出以仕于时内无老成人为之矜式以作起之欤不然青原文水之锺秀自若何来者之不如昔也尹先生吉之君子也尝魁乡荐名甲科列官词苑沐清光二十余年三迁而至今职其学有原委其教有成规其家居时从之游者已\及官禁署四方学者犹多负箧踵门常闭而S之不可得故每一兴贤其门生辄有与者今也去官守以即闲安郡人子弟必喜以为得所师近者将往而亲炙焉远者将慕而私淑焉先生亦必乐于出其所有以造就之意夫邑里之间衣冠相望弦诵之声不辍翻然有以复其文献之旧当自先生之归始虽然天子之命先生固曰还家备召用也非许其休致也水滨林下岂先生骥足久逸之地耶行当应命而来以展步于九达之逵也弟子之及门受业固不可缓先生之为人解惑亦不可不早否则徵书卒下师弟子间必有彼此相失之慨焉予既有诗赠先生行矣因给事中刘君益中书舍人宋君怀有请复序以并告夫郡人子弟
送张孟敬还赤水诗序
有佳子弟能力问学以振起其家声者必赖其父兄之贤以佐其进而资其成也古所谓乐有贤父兄者岂徒为不肖子弟言之哉虽佳子弟亦然也吾故有以知张氏之必昌焉张本句容旧族因戍以家贵州赤水今五六十年来子姓兄弟盛於故乡犹合爨无间言卓为戎行中钜室其最秀者曰谏始游蜀府长史刘仲珩先生门予典丧礼蜀邦甚无事长史进谏于予予得与之讲礼经窜改文字间G其尊翁伯安甫勉之进学书数纸词皆端雅有儒者风询而知其平昔心公而行笃自守将而下莫不宾之边臣朝使道其地而不获其一见必不乐也其见重于人如此又能倾赀以给谏之就学予已知谏有贤父矣其後谏领_荐上春官後期复从予卒所业其从兄孟敬奉父伯命来视之则谏已第进士兄弟相顾甚欢予见孟敬礼恭而言顺举止进退莫不有节且能笃友爱以谋足其弟之所未备者甚周且致又有以知谏之有贤兄也父兄俱贤则其子弟之进德立名有所资矣又何患其道之未成家之弗昌哉吾尝观于大林之木矣美材丛植其中必有干霄而连抱者出焉何也其庇荫之者\而滋养之有素也人之有赖於父兄也亦然予固知谏之所就非止於进士殆将显当时名後世盖以其父兄俱贤卜之矣孟敬居京师数月将归为其父伯喜与谏游者皆赋诗赠之予知其父子兄弟之贤有素特为之序
送陈编修归省诗序
士之有文学富而才美者未尝不荣於官近侍其有爵命k轩冕者又未尝不荣于归故乡故登瀛之举自昔所重昼锦之喻至今流传二者为世所荣有自来矣如吾安简今日之归岂不又为荣之至欤夫策进士之高等者入翰林而锡廷臣之举职者归以致其推恩之命固圣朝令典也然士大夫有望玉署之崇严而不得一从事其间者虽从事其间或历年之久而不得以请归者得请而归或其亲已不得目G其盛者是皆未足以为荣之至也安简自儒服捧乡书而来策为进士第二人擢翰林编修仅三年荷朝廷推恩加其父母荣爵美号复得请归以致其命且为其大父欢昭重庆於家庭播宠光於闾里其为荣也何其至哉孔子曰君使臣以礼臣事君以忠今朝廷之遇安简其礼不为不厚矣安简将思何以科渲液跷嵯缰医诿天下盖以在昔诸贤处心至公略不为一毫邪私矫诡所惑故其事君也笃尽乃心以能收名於当世垂休于後来而以吾郡显至于今安简归而谒其祠按其载籍询其于乡之长老则于忠君之道自当有得特序以其衷焉安简姓陈名文家庐陵之大历云
送侍讲邢君南归诗序
君子之进退也有道岂\人所能测识耶侍讲邢君之还濡须以待召用也人或谓君家富且殷宦游十数年归而母安人尚无恙兄弟子侄同居者千指惟其意之所向无不从居东阡南陌有阀阅衣冠者非其亲戚即其故旧可与往来以相欢名园别墅远近相望而芝岭巢湖山水佳处莫非其宴游之地吟咏之资其为乐也当不减季真居监湖乐天在龙门矣岂复有心当世眷念夫宦途之人哉予以此为\人之见也非知吾邢君者也永乐中屡策进士江北之士占名第一者惟君一人太宗皇帝得之喜以丹书其名于榜首前此第进士未有丹书其名者至君始有之当时以为奇遇後君官翰林再修国史俱蒙加赉进秩以优赏之朝廷之遇君也不为不厚君之抱负渊宏茂硕犹未尽输于国今之归也且有後命非若彼休致者得以终於离t而~世也他日召命及门君且就道矣故乡之乐岂足久维其心哉已而会诸交游觞君为赋白驹之三章君曰也敢过於优游而决于遁世耶因复以假乐之卒章在会者皆曰不解位以其民者君与吾侪共之耶於是人皆知吾侪与君有恋恋不释之情也故乡之乐不足为君淹也玉堂金马行且有君迹也学士大夫作诗赠君者又皆此意予故不揆浅薄谨从侍读孙君曰恭修撰邵君弘誉之属而叙其端
送检讨何君诗序
今年夏天子以旱涝之相仍悯A庶之重困诏廷臣省躬修政并省厥寮于是庶官以剩员去者甚\其中能不改容兴叹经营觊觎于复职之命无几人焉惟翰林去者八人无一人无喜色何耶是八人者皆君子也君子烛於理而安於分有以知礼义耻之在已者为至重势位利禄之自外得者为至轻能不以其所轻而易其所重者故於去留之际超然不以介于意况侍从之臣为上所优遇特令家居以待召用非若\有司去则当改选於吏部也其心岂得不喜也检讨何君孟焕又八人中喜去之尤者也先是孟焕荷朝廷推恩封其尊府以其官即请还家致其荣未蒙所允然其归之怀未尝不日往来於舜水龙泉之间至是忽有是命譬如待渡巨川之上欲往无由而适遇舟棹之来其为喜也岂得不倍於人哉孟焕行矣陟岵之思可指期而释矣甘旨之养愉色婉容之娱可朝夕施于其亲矣虽然君子之厚于亲者未尝敢忘其君也古所谓求忠臣於孝子之门非以是欤吾以故知召命既下孟焕之喜於趋朝当不减于今日之喜于还乡也孟焕奉欢之余尚力德加学以恢弘其他日事君之器焉户科给事中舒君孟焕邑人也倡交游之士作诗送其行且属予序孟焕举进士时予官礼部因得与接其後同预史事又同官翰林相雅非一日义不容辞故序之如此云
送尚宝少卿袁公致仕还_诗序
正统四年秋七月尚宝少卿袁公忠彻疏于朝曰臣起四明布衣因先臣太常少卿廷玉获侍太宗皇帝于潜邸伏G龙之灵异逆知神器之必归已而果靖大难奄有寰区父子以是屡承眷注臣自中书舍人积官至今职叨荣禁署三十余年历事列圣咸辱不见弃掷今年六十有四聪明日以去筋力日以衰虽欲强自支持以夸赴Ｖ报然任事服勤不逮少壮时远矣如蒙矜悯俾得生还故里则臣受赐为无穷感恩必至瞑目而後已上留之不能得i允其请士大夫甚为公荣设供帐都门外以厚其饯能为诗者皆赋之翰林修撰邵君宏誉复命工画者绘写其事且h所得诗合为一卷属予序诸首其在昔人致事以去而饯送之荣足为史氏所张皆未有过於汉之二疏唐之贺季真二三君子而已然二疏之去虽有人能图画其事流传以至于今而诗则未闻有赋季真之去虽有诗为之赠而画又未之有作今公行李既有士大夫之诗又有工画者为之图可谓能兼有疏贺二家之有矣画犹未足多也惟公以诗名家今又益之以此其归也与乡人故旧倘佯岭之麓鄞水之涯席白云而荫乔树时斯卷必有高怀远思形诸篇什以咏歌夫太平之盛颂其退休之乐源源其无已也亦复留心都下念其未去之人数惠一章以道其故情否诚辱不吝所惠则吾侪当珍而重之以为奇玩慎毋以出处迹殊而契阔不以及吾侪尚日翘首以望嘉贶之来也
送河南佥宪欧阳君赴任序
朝廷增置风纪之职以督学政三年河南佥宪欧阳广哲首以其绩来奏得纪最以复官其部下诸生第进士在京者十数人诣予请曰吾曹以藐焉布褐之子一旦得受冠冕以立于朝是皆佥宪公作育造就之所致也今幸一见面顾他物无足为赠其可赠者惟文尔故敢以请又曰河南虽连饥馑以佥宪公能汤郡县谕慰其人开导其善心以故士不废学人皆乐业如平时其为惠也莫大焉非文则无以张之又曰先生佥宪公郡人也文宜为愿勿有所却嗟乎欧阳公今世之笃於行邃于学工于辞者也岂予文能为之重哉虽然久交素愿之私积於心者不可以不道也始予与君同以春秋之学策进士永乐中当时皆有志于文斯世及君以吏部主事膺荐赴河南所事虽不离于文予犹惜其不得留内廷以备顾问掌纪载俾予得有资以济其愚无能然无力以挽之徒眷眷于怀而已今君于河南i能得其人之感恩诵德如此以是占之则其德泽之洽被于汴洛伊颍间殆不可涯後来之俊闻风而起者又将盛于今日君虽去此而能大有功於彼矣其德业之茂岂予所得与哉然而今世仕者苟有文行着称公卿大臣必将置诸天子左右以辅成德器如君之贤岂宜久於外耶势当有以慰予所惜而遂其所愿河南之士将不得独专其惠也因序以待之
送山东佥事薛君赴任序
余在o阁闻侍讲仪先生诵薛佥宪德温之贤於稠人中曰薛君督诸郡邑学政甚有方能作其士气使惰者勤懦者奋愤悱者有所发其惠之及山东子弟已多山东子弟薰其德以进而为名材出而登仕版也不为少克勤厥职如薛君岂不诚贤乎哉余从而佐之曰薛君吾同年友也吾知其贤为有素其为人也静谦约而积学不倦可谓士林中君子也其为御史也深达宪体所至而人服之累陈封事皆切于理道有益于风化可谓台宪中君子也今居山东而宪职之举不减於御史时又岂非方面中君子欤宜乎其造就後学之有此效也士大夫以故而皆贤薛君薛君来京课最当复官御史阎君肃孙君睿请予言以赠之予以增宪臣以督学者圣朝令典天子公卿欲推唐虞三代之德化以文其治平故有是举不可不与薛君论之夫古圣人立教未尝专于文艺必以德行为之本也舜命契敷五教而文艺不与周大司徒以三物教万民则置六艺于德行之後孔子亦谓行有余力则以学文皆不以文而先於行也而今世为师者之教惟事于文为弟子者之学坝捎谛幸喽篮卧毡赜幸匀テ浔锥後古道可复薛君於山东果能使其师弟子事于文而不遗其行乎苟有青兖海岱之境弦诵之声比屋而孝悌礼让之风蔼然以兴则不问而知薛君能广德意以美其士俗其为士大夫之所贤愈不容已矣薛君以为何如
中秋宴会诗序
宣德四年秋八月霖雨既霁天廓风清余乃会客赏中秋节于西朝房时李检讨克述奉旨将南归刘教谕金铉秩满自蜀至国子生周志谟刘自省来自故_王教谕忠佐将之杞刘教谕自祯将之中牟皆在会列尊俎具陈醴馔序进予欲与客为欢客乃从容於故旧之序礼文之讲虽数易令而饮皆不尽量必俟月出东方然後探韵赋诗各引觞以期于醉而无一人至乱失仪者可谓乐而有节矣夫君子之相与未尝不托宴会以叙其情然其会也岂徒以盛馔为尚沉酗为悦而已哉所贵有礼以相接有忠告善道以相规使人见德而皆勉於善也故乐宾如伐木则求友之意笃好主如鹿鸣则周行之示切欲并受福如宾之初筵则伐德之戒严古之君子崇德于宴会间也如此今余与客虽齿有少长达有後先去就离合有远近之不齐然皆去乡土暂聚辇毂之下得为是会以共一夕之欢固非偶然诚宜以德为之表顾予德薄无嘉言行可益于客为是会重惟恃诸客动有礼存言与道不悖非惟能使是会不索寞其所以进予于德也盖不少亦庶几乎有周雅宴会之遗意欤因集h所赋诗得十四篇其十篇皆客所赋又四篇则予及子弟为之复序其端以彰是会之有德
赠永平郡守李侯考满序
宣德中朝廷屡诏举贤当时大臣以初严举主之令不可犯率连数人共举一人以塞责独都御史熊公於南京一疏举十人上皆用为郡守海李君文定由进士起为工部主事进刑部郎中皆有能声以故在十人之列擢守永平今秩满六年当上课京师卢龙指挥使李君本正与之姓同而意气相得遣人诣予请曰永平界在畿甸而边临朔漠之域内廷将命之臣外蕃献琛之使无日不往来道路其送迎常不暇而供亿为甚烦非通才敏识练于事而勤于职者为之守欲望理效盛臻民心悦服不可得矣帷今郡守下车以来公不废于事私不纵于奸政令得其平刑罚无不中虽吾武卫之士亦皆蒙其惠而安其土况其所莅之民孰不怀德畏威以相安於抚字之下欤有贤郡守若此则於课绩之际不可无文以彰其美故敢以请幸勿有所辞予信其言而知郡守奏课必为天下最矣又服熊公有知人之明足以验荐举之法有益于世不可废也虽然大林之木垂荫愈广则柯叶愈茂广渊之水流泽愈远则波涛愈深君子能成事业于远大垂声名於悠久者必其志不满于既得之後功克勤于垂成之余非若小丈夫然愿遂而量已盈也今郡守之绩着于往者已茂矣使其政不怠于初立心制行益励于後则贤名愈着必有人能明於知人如熊公以跻而置诸廊庙之上岂但久利於一郡而已哉因序以待之
钱塘陈氏族谱序
谱为族而作族有谱然後本支可究昭穆可明戚疏可别亲亲之意於斯乎存岂以世代不得远叙而废于作谱耶此监察御史陈君志浩所以拳拳於此而弗置也陈本中州士族宋时从高宗南渡占籍钱塘之丰里世以官爵尊里中遭乱宗族散尽谱随以亡自高祖以上世次竟不可究御史心尝悯焉乃悉曾祖以下宗派而谱之且以示予曰自吾之身上高祖为世仅四旁达吾三从兄弟为服犹未尽於五然已不得其名而书之矣今复不书其名之可得者以传子孙安知後人有欲求其名而书之亦将如吾今日有不可得者耶此吾谱所以作也然谱者谱其也敢有一毫夸附于其间哉先生吾同榜中职为文者愿一序之庶几E者知吾谱意焉以予观于斯谱岂惟亲亲之意至而足以系其族人之心哉盖近乎淳古之风而可矫夫流俗之伪焉何也缺高祖以上世次而不可有所增益以诬其先则世有追名汉太公上世於唐时比者视此能不悔其妄哉自再从之亲而h之不敢扳附名宗右族以欺其後则世有因贵盛求与赵郡诸李叙昭穆比者视此能不愧其谬哉其于世教为有补不独有功其族人而已也况御史席其父龙溪监税彦良遗庆由进士尹零陵能惠其民用超今职其平昔自树以贻其子孙谋者多於是谱陈氏殆将为钱塘蕃盛之宗欤後之人其力於德以承之
送桂岩先生南还诗序
君子之进而仕者岂恶穷居耻卑服求其身之利达而已哉盖欲立有为之地发抱负之奇以达乎其志也及其退而休者岂薄荣名轻富禄求其身之闲安而己哉盖欲顾止足之义励耻之风以明乎其节也志行於强仕之余节全於赐老之日如桂岩杨先生惟效其进退岂不合乎君子之道哉先生始以进士蒙恩特授河南按察副使以风厉失官用荐擢监察御史按事云南福建久之调松江推官虽迹有升降而势不能无崇卑远近之殊然所至必欲勤职务严禁令以张国法而兴民利不欲随俗上下以取容而希誉夫岂世之夸毗而L者所可伦哉今年力未衰而决意求去期与乡邦倦游退处之士穷山水之趣寻烟霞泉石之盟于文江之上以乐其余年其欲退之速亦足使当时患得患失怀禄而固位者忸怩而心愧怍予故谓其进退合于君子之道焉先生戒行修撰邵君德昭以士大夫赠别诗来索予序惟杨氏之先多闻人而文节公于吾家孝节贡君为同门谦亨h事于吾家太史公为同年二贤之退休于家也与吾先世数有文词往复以笃绸缪之好虽予出然幸接先生清步于朝于其归也固不能嘿先生即田里亦能有作为予寄否苟彼此不弃则於先好其有继云
送刘断事赴福建都司序
皇朝法古建制於方州置都帅之府以当一面之寄而所任皆武功之臣不可无文吏以辅之此经历断事之司所由致也有二司以掌其吏牍理其刑名故武臣不必劳心于会计竭智於讯谳而所部之内事不至于愆期狱不至於淹抑政务自得其理帅府所资于二司不轻而重益明矣为二司者岂可不率其职以分任夫帅府之事哉宜阳刘君制宜由国学生筮仕为浙江都司经历u年以家艰去官至是免丧改受福建都司断事夫二司虽皆帅府之所不可无然经历所司之地又非断事比也盖断事理官狱情之枉直刑罚之重轻人命之生死莫不系之尤为帅府所重之司夫岂可以忽而不慎哉昔欧阳崇公为郡理官尝夜烛灯治死狱文状而屡废以叹家人问之则曰我求其生而不得尔求其生而不得则死者与我皆无恨也矧求而有得耶以其求而有得则知不求而死者有恨也古人之用刑也如此其慎後其子文忠公以藐焉遗孤起为宋之辅臣而文章道德卓为百世师得非慎刑之报欤制宜於讼决狱之际能如古人之加慎焉使刑必中而人不至於冤则忠恕之意存于刑罚之中矣岂但足以增重于帅府收名于当朝而已哉殆见庆流後胤德光昭於无穷也予与制宜素雅又重以海北c课提举张君洪范为之请故特为文而举崇公慎刑之意以期望之
送海北c课提举张君赴任序
予家居时闻张畴洪范以习书翘然自拔于分宜诸生中往往於两邑世族家见其所作大字颇雄壮而心爱之意其他日必能成书名後官京师遇洪范膺贡而来询而知其书法有所宗益加重焉及其中礼部考将赴南监待次以出身也从而谓之曰今天下善书者悉萃辇毂下子若自陈其所习乞就能者以卒业可北留矣洪范如其语作数百字随疏以进果得留北监未几且预写诰之选由是书法益进而四方踵门来求者无虚日岁满当受职予谓其必入中书以掌丝纶之出然後不枉其所能已而乃有北海c课提举之擢提c之秩固优于中书然所理者泉货所司者簿书未若中书密迩阙廷得优游翰墨之域有足尽吾洪范之能也虽然君子抱有奇器能不以自外至者间而毁之则无仕而不可无往而不自得矣故西溪c税不足贬范文正之盛德衡州c仓乃足起刘忠肃之清誉盖素心高明者虽居污地而道愈光也以洪范之学力至而志识高海北c课岂得掩其书法之精哉况古六书之法皆出心画心画得其正则岂直书法出于正而已哉施诸天下无不出於正而下可着称于簿书之末高可致大用成伟烈于燮调弼亮之余精可赞至理于枢密之地心画之为用也博哉故自古名能书者未尝不优于政事而擅乎休名也洪范因其能以求诸心而发于政则其所至岂有极哉故因乡故之请序以为其远大张本云
两G文集卷十

[book_title]卷十一
●钦定四库全书
两G文集卷十一
（明）刘球 撰
○序
送佥宪王先生还诸暨序
在易艮之彖曰动静不失其时其道光明王先生孟坚之出处其有合乎斯义欤先生尝以翰林修撰谢病退居诸暨山水间恬然不复有意于世用及朝廷欲布维新之化用大臣荐擢为江西按察佥事俾奉型督十三郡六十九邑儒学之政乃幡然就徵不复为田里顾按诸学三年德与政行俗由化改来京上其绩又脱然请老以归略不为名位系其出其处无适不与时宜其道岂不光乎然其贤名之为世望也重丽泽之入人心也深故中外之人尚有不乐其去而欲其留者其在翰林诸君则曰先生德行文章高与古期年未甚耄才力犹足有为既不欲久暴道途任e按之劳则可复留於翰林以备上顾问为士大夫典型何故求去之速使人无从观仪而咨善道耶在江西子弟则曰吾■〈尚阝〉之士被公之教服公之令方思勤于进学励于修业幸其作育之久薰陶之至则所造就不患不倍於初何不少留以终所惠使吾侪得有所成耶惟先生决出处之分於心也有素终不可F舆情而或移於是翰林诸君赋诗赠其行也连篇相属以道其别怀致其不忍释之意既详且尽俾球序之球江西人也因并述其子弟感德愿留之情如此或者先生优游物外事着述之余展是卷读之因忆翰林尚不忘吾江西焉
送礼部左侍郎吴公致仕南还序
仁宗皇帝御极初吏部循资给事中三人为按察司佥事陛辞之日诏以三人可大用不宜置诸E远即日命下俱拜在京三品官今礼部左侍郎政和吴公三人中尤贤者特拜刑部右侍郎公由进士给事内廷十余年明敏之才清慎之行素为仁庙所知故有是拜在刑部益茂厥德皇上嗣大宝遂礼部丁家艰去官终丧入觐以年逾七十抗疏请老上特允之行在礼部尚书沉旰公侍郎武城王公将率厥属往送之以球尝吏于礼部俾序其事夫仕宦而得引年谢去固君子知足之道亦国家优老之礼也然忠臣念国不以去位而或忘明君信贤不以赐休而遂已故祁奚老矣为社稷虑即乘驿入言董仲舒赐归矣国有大议则遣使就而问之君臣相与之情岂以进退远近而有间哉今时清士大夫方荣於进用公年虽至而精神未衰乃脱然谢高官辞厚禄乞退身田野以卒余齿朝廷加重老成人不欲使之劬躬夙夜忧耻而虑殆故F所请以成其恬退之节所谓知足而优老者两尽之矣然宇内之士以公受先朝拔擢恩出非常勘ㄖ心必不以老而少息咸欲其为今之祁氏而愿朝廷以仲舒待之球因序以为公告冀公之迹虽南而心常北也
送孙侍读归省诗序
自上御经筵侍讲之臣欲省其亲者皆严于奉职不敢请请亦必至再三而後得命独吾丰城孙君曰恭念二亲衰暮而兄方伯莅政西广弟郡博掌教京学俱不在侧奉朝夕之欢疏乞归省辞恳切而意深至上特悯之不复询于有司即命之行人皆快焉且谓孙君其亦善荣於亲者乎及第为编修时荷恩封其尊府国子先生以其官母为孺人矣及进修撰尝得请归为二亲抟咏褡侍读复得膺是命以归在官十余年三迁其秩而得三称其庆于家非善於荣亲者能之乎君子则曰此特世俗所荣耳在于孙君必不以此为至而将取其大者焉君明于儒者之道行义高于今人文章追乎前古其志固欲有为于今而期至于古也使世不大用儒则已用则君必与之况已列侍从之职乎一推而进之必将举儒道以康济天下光泽朝廷恢宏其事业矣资是以荣其亲不有大於其所尝得者乎虽然未有致大不自小也盖尝观易之渐矣其象鸿之进自干以至於逵然後有羽仪之用者必以其升之有渐也然则荣之小者其亦大之渐乎故知孙君将致大荣於其亲亦必兆於今日之归幸益其道以r之寮友重君行者皆赠以诗俾予为序予因抑其荣于\人者而申其荣于君子者以期君进且悦其亲於无穷焉
华林胡氏族谱序
胡氏家洪之华林千余年而徙沉暾甙胫予在礼部时大宗伯示以沉昶鬃曰林支子W仕唐为常州刺史始W四世至宋太子少师文恭公宿宿从子吏部尚书宗愈累传至宗伯世系为甚详今於兵部主事舒君敬所遇华林後人彦志之子一清G其合沉曛谱於华林者盖自刘宋太子左卫率壮侯藩始藩後二十四世唐御史韶有子五人W其一也兄弟各居名郡独冢兄膳部员外郎c以宗子留华林三传至国子监簿仲尧以义门名天下其子用之第进士再传至刑部尚书直儒直儒之後八世至淮西提干文昌即彦志六世祖也其间此昭彼穆大宗支派莫不悉着明於宗伯所示者远矣盖彦志父子尝与宗伯参合较订无所遗失故其尤详如此虽然质之於史犹有当辩者史谓仲尧弟克顺仕至都官员外郎三司户部判官而谱没之且系宗愈於华林派下亦与史异果谱得其欤谱云直儒为尚书建炎间能遏伪归正有勤王功氏族书亦取其诗矣则史当有传乃逸其名非史之失欤史称仲尧弟光禄丞仲容以弟之子用讷後试校书郎谱直以讷为其兄子无後仲容之说又以用之为容子亦与谱不合是皆史之伪也谱必有据至谓壮侯孝友忠良仲良兄弟义聚而有养贤赈乏之德文恭脱万人於溺卓然为时名贤则史与谱有若瑁之相合亦足验德善之有其不容自掩也两宗胄裔久而益振得非本於此乎宗伯孜孜於泽被斯世彦志父子笃行不倦可谓能增德益善绵先世庆以遗其後人矣予知胡氏将来必有亢厥宗者特序其谱以r之宗伯名踝衷唇嗫加谄赘怯胙逯疚二十世兄弟云
送艾主事侍亲序
艾君凤翔吾吉名能文之士也予游邑庠时累累闻部使者道其构思之敏琢辞之精榉峭列所可及已心慕之永乐甲午乡试始与接言面见其所作遂信向所闻者不虚也有其也後七年同策进士京师G其临文之际一写千百言皆纵横踊跃迭出新奇视向之所见者又大有迳庭矣已而分散不相接者十余年及再抵京则君已擢工部主事其所掌非营筑造作之工即会计出纳之事东驰西骛略无休日间一相遇不过叙别怀论时务而已未尝敢及文章事非但为其不暇闻亦恐其不乐闻也及其秩满待陟明于吏部颇无外事因造其所索其近得诗与文若干篇皆气雄杰而味深长屹然老成态度度越其初为甚远然後知其居纷浊之司任烦剧之政而能不废文学也方欲资之以损予之过补予之缺君且以母老得请而归侍养矣予虽不能得君之助然知其文必将大有进焉何也奉亲之余无官守以维之无行役以劳之无是非利害以挠之又得肆志诗书游身山水景物之间以博其趣适其性情则其文入於高妙也可必矣虽然文者道德之着也道德於中则文不期高而自高矣昔吾吉以文鸣天下范後世莫过於欧阳子其始也亦惟於慈侍之下隆道德以为之本耳故苏氏序其文曰着礼乐仁义之以合乎大道正谓是也君有母侍似欧阳子矣尚弘於道崇於德以培植其本予想望其能追欧阳氏之武为吉郡将来光也不可不副予怀
送福建c运使马君赴任序
正统五年夏吏部以福建c运使缺与大臣议推庶僚才行之堪任者得都给事中二人郎中二人具以名进惟上所选而擢之所谓郎中则五台马君之龙也特中上选即日命下或谓马君自国监生擢主事郎中皆在礼部寅清之职垂二十年骤令掌c法居钱货之司任簿计之烦恐非所安予谓吾尝官礼部与马君为同僚又相交最久知之不为不深其为人也温厚而有理沉毅而不刻其遇事也明决敢为虽大而不惊精察审处虽小而不忽其为大臣之所推天子之所选以G一方之c利公且宜因往贺之与论运司之弊所当去福所当造者君皆剖析有条处置有方足以信予之所言退而有请予言赠者予何敢爱其言而不为之道哉c之为利虽甚博然运司不得人则其利不失於官即失於民不失於民即失于商逋负累积而徵之无其法侵渔百姓而禁之无其术官必失其利矣卤出愈缓而赋入愈急亭户愈少而岁课愈繁民必失其利矣非挠於权势以先後其所支之期即F于货赂而高下其所分之j商必失其利矣利失于官则所积愈少而所资愈不给利失于民则贫者\而负税益多利失于商则无以取信于人而入粟塞下者益寡其足为国家之患一也马君行矣尚勤所职以求均其利使官有余而民无不足商亦不至於困则其为当时之贤运使也无忝矣其不负大臣所推天子所选也必矣因序以致其期望之意如此
送曾司训赴弋阳序
督江西儒学佥宪王公孟坚尝举吾吉明经之士足以为人师表者七人以补郡县教官之缺上诏试其文学果优皆授以司训之职泰和曾庠蒙训其一也得弋阳司训命下之日予以弋阳子弟才器之成也可期而蒙训声名之大亦必自此始也盖蒙训之为质也美而曾氏诸贤为翰林庶吉士者其先君也今为侍讲学士者其季父也吉士君有学问文章未及用世而没其贻休委庆於蒙训也固未涯学士先生为天下之大魁负儒林之重望动足为世法文足与古期其所以面命口授於蒙训也尤详且切蒙训筮仕便地有名教之寄矣岂不能推其平昔得於家庭者以淑诸人以成其亲长之德哉予故以为弋阳子弟得所师而蒙训之跻显荣有其兆也譬之水焉其所由来也有本则流而为川z而为渊非但可资灌溉走舟楫而已逮天之欲雨也其气辄凭云雾上升霄汉下其润泽于九土以滋育乎万物其为功也莫大焉蒙训则诚有本之水矣予尚望其升霄汉为甘霖以苏万物也施教雨以滋一邑岂足尽其能耶蒙训尚博于诗书以F其源深乎仁义以大其流修乎礼敬以固其防俟时之至而发之则泽之及物弘也可必矣蒙训将行贵溪胡司训如瞻与之同举来请文赠之予因述其素所望於蒙训者以塞责云
送礼部司务明君还大同祭祖序
正统五年秋礼部司务明君得请而归展先墓其寮陈君来属予言赠之予为主事礼部时明君由国监生擢今职相交接未几而予将有大同之役君谓人曰大同吾乡也先人坟墓在焉安得一从是役以致吾桑梓之恭扫其蓬y之秽耶予闻而即言於尚书胡公固让之行距今甫六年而君又得援例以归专修祀享之礼官未九年而足迹已再彻乡土展其孝思其荣且幸为何如且大同为古云中之地远接雁门逼近塞外昔汉隆时数为匈奴所蹂躏迨唐中叶寇复纵横其间历宋三百年其民未尝一入中国版图况六朝五代云扰鼎沸之祸接迹以兴当此之时其地士大夫欲一O翔轩冕进观上国之光身被中华礼义之化且不可及况得宦於清朝数还其乡以申其孝而致其荣如君今日者耶则君之得往来乡国後先增庆者皆朝廷控御有方之力四方无事太平之徵也又可不知其所自耶苟知所自则勘ㄖ念自不容已而优美任之及之也可期君试待之君名礼字敬之其出身也由科目其为人也刚果而疏达可谓穷经而能致用者也归抵其乡尚即楼烦故城顾盼匈奴出没之道考求李牧魏尚战守之迹退为守边之臣告曰古之良於为将者安不忘危故能保有万全之功慎勿以边尘灭息而怠於事也予留心于此也久矣特因君归一陈之以为大同久安计
送王教授赴福州儒学序
往岁华亭王汝善先生以淳安教谕课绩京师与翰林诸君会饮进士周u所侍讲洪君宗器言於座曰先生笃学善教人吾淳安学者蒙其作育以出而魁乡荐第进士凡若干人今当迁秩为教授吾邑不得专其惠矣予闻而欲得之教于吉侍讲陈君叔刚又欲得之教于福州然皆无夤缘以致之先生遂有处州之任今先生丧既祥复至京则陈君已谢世独予守官如初吾吉又缺教官洪君又为侍郎吏部意其必能探予初意以先生为吾吉惠矣除目下乃转先生福州予虽惜其不得於吉为子弟矜式而深喜其得於彼有足慰吾陈君於九原也已而兵部主事项君文曜来请文为赠予又岂得辞哉夫师弟子之相遇也其犹工之於材欤大林之材虽足充栋梁造舟车必遇良工师然後有以成其器良工师虽善引绳墨藿锔不得大林之材则亦无以施其巧福为八闽首郡地大而民富逢掖缙绅之儒相望出弦诵之声不辍于野固产英杰之大林也先生道欲古期教思身率又有疏达之才足以佐成其德於内备举其学政於外其真造就後学之良工师欤其往也诚能广礼义之训为之绳墨严学校之规为之斧斤使狂者有所裁狷者知所进懦者有所立惰者知所劝则福州子弟必将感激而兴起不为名材不成伟器不自已也向者礼部策大廷吾吉与福之士往往相後先由今以往吾吉之士其将退避後尘以让彼出一头地欤何也以先生往教其郡卜之也先生其亦自勉以副人望焉
送吴知州赴任序
教与治之名不同而同欲推已道以匡人之入於善也举诗书礼乐之训仁义道德之说以开人之蒙去人之惑使其气质随以变而才器有所成教固足以善夫人矣详於德刑之施明於政令之布督民以职业劝民以孝弟使颠连者有所赖以为养暴横者有所畏而不敢肆淳良者有所恃以自安治又足以善乎人焉然今之典教者虽有治人之才而或无由展为治者虽有教人之术而或无由施得为民牧於师表之余如吴君方振其治教将并着於世乎方振尝由乡贡士起为教谕荆山继以丧故改香河两邑学者服其化而兴於德成於业也不少其教既有以及於人矣年满当迁秩用知者荐擢知广西宾州事治之下於民也又当自兹始焉或者乃以宾为边夷之郡毒瘴之乡方振儒者非所宜居予则以为善治边郡莫儒者若也九真昔在汉世人惟射猎是习罔知农作骆越之民又无男女之辩其俗固夷於今之宾矣任延以时名儒守之能归民於农教以嫁娶之礼由是民食足而ヂ仔鸱缬晁称浣谡勿莶晃害岭表之习俗风气幡然与中国并佳儒者之善变夫风俗也如此方振往而平心以处之善其道以理之自足为宾之任延岂可谓儒者不宜於居彼耶方振吾江右新喻人刑部主事方大之兄也士大夫与其弟交者来属予文赠其行予因其教之有成而知其治之必效故敢以任延之绩望之方振亦不可不自
送从弟县尹赴莆田诗序
朝廷重县尹之职以廷臣举任不得人诏用进士为之吏部於进士中得十七人以应诏弟n求素其一也蒙恩擢尹莆田吾既为之喜亦不能不为之惧盖闽之有莆犹吾江右之有吉其文风之盛贤人君子之多素名天下固为海滨儒邑也n尝从吾学其平昔得於耳目以蓄诸怀思皆儒者事以儒者治儒邑必可少行其志以验其所言者可见诸事为非但能资诵说而己故不能不为之喜然其邑大而附於兴化郡城郡之为邑者三而赋税之出力役之征送迎往来之费则其邑当彼二邑常十八九其政烦而弊巨也称是又为当道剧邑也n之出仕也新以新仕而憔缫毓洞胫貌坏闷湎蚍奖亟获于上下以重吾之不德惧岂能忘于怀耶虽然守官家法在於处已之以洁闶轮以勤待物之以平而其要又皆本於诚也诚以洁已则心清而见益明诚以勤事则政举而绩益茂诚于平物则令行而民益亲能是三者则邑虽剧理之已有余况于儒道有合又何患其化之不流而效之不臻也n往而力於此则欲免吾之惧而益吾之喜势不难矣因作诗以之诗曰致身七品阶作宰百里邑既为国保障亦系民休戚所以圣明朝孜孜选贤德筮仕拜兹命固当竭所力况彼莆阳地附在郡城侧儒风古所称吏政今殊剧填门狱讼来盈几公文积刀笔肆为奸鹑衣苦乏食到官亦何措以成理化绩君子立当道所守贵清白闶麓掠泄σ嘣谇诟ハ⑵揭滓粤倜褡晕蘩朐股持此二三规已无虚诈饰上可E君恩下能拯民溺家声信不隳华要岂难陟方春气和至雪净河晔筒幻鹿送醭趟思在行役斯须骨肉亲屈指川原隔别离夺恩爱歌咏道衷臆服此苟无忘庶几古贤迹
送礼部侍郎陈公致仕还东莞序
上嗣大宝之七年礼部左侍郎陈公拜疏乞谢事士大夫以公自儒师擢知滁州有惠政秩满当迁因民之请扬州守而还抚滁至今滁人称牧守之贤必以公为最继宪使於蜀肃清风纪之余数进儒生讲学着书以作起士气至今蜀人称监司之贤必以公为最及自南京通政使兼国子祭酒转而至礼部位日益尊而德日益光以故人称南京大臣之贤又必以公为最凡历内外大小之职既以贤称最又年未髦视精神未甚衰尚可少留阙下以辅圣德以正雅俗以为天下望未可以遽退也然公欲退之志已决虽欲留之不可强其留矣於是赐老命下而礼部诸曹以尚书胡公意来属予文为之赠予自弱冠闻乡先生遁游杨子道公之贤而心慕之逮今二十余年数欲一承教诲以少损其愚无能而公已行矣於心尤不能不拳拳虽然逾岭而南名才显宦世出不少其间政事文章俱盛则前三百余年独一余襄公称贤於宋又前三百余年独一张文献公称贤於唐f二贤之美於圣明之朝得非公耶然二贤皆老於宦途欲一退身岭海间日与乡人旧故往还南陌东阡追寻少时嬉游之迹以乐其W暮之年皆不能得公独得之则公虽出二公之後而有以享其福之全矣因序以见其不留於此为足惜而得二贤所未得者为足庆也
赠武库员外郎程君序
浮梁程君惟贤冯君至诚皆予同年友也冯君自县尹用荐入为监察御史而程君以南京行人补秩行在遂有兵部武库副郎之陟冯君以同年在翰林独予一人来徵文以为程君贶予因念昔吾同年之盛聚则满都下散则毯Ｄ谄湟馄之相得声望之相高有如春木向荣蔼然日盛於一日时吾三人未及与焉十数年来升沉去就存没之迹异而感慨於是乎兴则又不啻秋叶就悴萧然日稀于一日而吾三人始相合焉不得逐迹於方盛之时而得聚首于既衰之後兹亦不为不难矣文岂庸辞耶夫君子抱才器以仕於清朝幸被上擢使其位日以进禄日以增则所履不可不加慎于事不可不加勤於绩不可不加懋盖蒙恩既优必思所以尽其报称之意者君子之心所当然也今副郎之位高於行人其等已五而分禄之入倍之恩意之加不为不优矣程君可不益慎所履益勤所事益懋乃绩以图报称於无穷哉昔韩魏公历官愈高则自检愈严而奉职愈恭或劝以功名如此可少自休无亲细事公曰已惮於劳则人必受弊且禄已厚而不事事於心不安其事业所以高於人勋绩于以着於国贤名所以施之於悠远者非以是欤程君幸以古贤之心为心则其所以为吾同年光也必有加於前日而盛于今日焉
送郑太守复任波序
朝廷欲施泽於下非贤郡守无由宣其意A庶欲徼福於上非贤郡守无由达其情由郡守而上虽有方岳之臣而其位尊尊则其势不得与下接由郡守而下虽有县邑之吏而其位卑卑则其分不得与上亲处乎二者之间深为上下之情所共属者惟郡守为然故汉世称郡守为吏民之本而大小百职不与焉为郡守而能不负\情之所属是岂不足为贤乎郑侯希玉由翰林庶吉士擢刑部主事有能声用知者荐为四明郡守其禁令之所出德刑之所施无一而非益国字民之美政尝以内艰去官五邑之民皇皇焉如婴儿之失慈母恳乞其还故仅襄事而夺哀之诏下亦足验其为下情所属殆不异於寇恂之守颍川也至是上六载之绩於京师而丘浦念方切於怀因乞归致展祭之私朝廷以专城之寄不可虚未允所请故方奏最而复官之期已g又足验其为上情所属虽杜诗不得去南阳不是过也今而即郡则望益隆治益新绩益茂矣虽然必有以悉其民之所病与其所愿欲彻诸宸聪以除而遂之使太平之清化得沾被乎阻江极海之区然後於上下之所素属者可以不负而为今世之寇杜也何忝哉太守行士大夫有属予文赠之者予以郑为三山望姓其诸父昆弟皆起儒科官中外所谓文者其家世业也予文奚足增其重哉而属者必欲得之因序其所以得於民而不释於国者以励其治效之有终焉
送惠州通判郑君复任序
失意於不虞之中而收名於久抑之後予於同年友莆田郑君季述来课绩也有以知其然焉宣德初君为刑部主事天子以廷臣有荒於酒者思有以惩之遣人密询其情以闻遣者不达上意欲致其详惟以庶寮不在官者当之时君以病在告已月余又素不能酒而名其间再三求白不得免遂有通判惠州之调是岂其道所宜得而分所当然耶无乃咎至自外也然君去刑部已十年故寮宿契犹有在者咸谓其处心平而易决狱详而恕非有沈湎惰职之状斥而置诸岭以南则为善者无所恃为不善者无所惩非所以为移易风俗必引而复之然後有以惬\怀则公论犹明於内也其在惠州以慈祥勤慎为藩臬大臣所器重每有难均之政久滞之狱辄委之理民亦素服其令不敢欺以故事多}绩上下之人交诵其贤且谓其来也必留京师以泽於天下岂得久为其郡所专也则公论又明於外也内外之公论俱明岂不足为君脱去悔吝以即亨嘉之兆欤君之奏最还也尚茂厥德以熙厥政以永厥誉不自懈焉以待之凡为同年者莫不以是望焉予特序以致其意
送胡太守复任南昌序
南昌太守胡君本惠捧永乐庚子乡书时已与予友及游太学又与江陵王君伯宣交其後予在礼部伯宣入翰林胡君以户部主事着绩员外郎数与吾二人相往来以笃旧日之好已而胡君用荐擢守南昌吾亦继伯宣入翰林望其治法之修於官惠泽之下於民声誉之隆於世也不谋而同久而往往遇部使者自江西来问其列郡之治孰优必曰无逋赋淹狱藏奸积C者惟南昌问其四境之民孰安必曰无愁叹之声冻馁憔悴之色者惟南昌问其郡守孰贤必曰和而有守而有为不为赫赫之威之行而人自服其令仰其德者帷南昌吾二人以是喜胡君之为政也有古循吏之风足不负其知已所望矣今胡君上课京师与吾侪握手交欢如故吾侪又窃冀其奏最复官当有以新厥政然政之所务莫大於尊贤尊贤者化民之本移风易俗之首务也南昌之在汉时贤者固未盛出自陈蕃为守能尊其郡之贤者徐a常设一榻以待之无徐子之德者不与焉感激其民皆化于善自是大江以西高风清节之士接踵而起其道德文儒又相颉颃乎其後遂使其地名为忠节文献之邦流至于今而益盛尊贤之效其远若此可不务哉胡君归而求其郡人之贤者加礼焉则民将自劝于善俗将自归于厚又岂不足为今世之陈蕃欤君於民尚尽心焉同一南昌毋使彼独擅名乎其间
赠古评事序
今天下仕者亦\矣其由明经出学校者亿万人中仅千人焉虽明经出学校矣其得出身进士之科者千人中仅百人焉虽出身进士矣其得蒙上选为庶吉士翰林以尽读中秘书充其所有而後出者百人中不十数人焉则由庶吉士出而受职者视进士为已少视出学校者为尤少又岂发迹於他途者所可累数而等较哉至于愎傩惺缕溆伤途由学校由进士起者力或有余而由庶吉士出者才或不足然则政绩理效之着又不系乎所出之地之高而惟视其人之所以自立何如耶则为庶吉士者尤不可不勉以求无负其出翰林也太原古镛宗器以明经第进士为庶吉士翰林久而有大理评事之擢与之交者来属予文赠之予以评事之职所以平乎诸司刑狱之不平而致其平也以吾宗器居之则昔焉博诸秘籍徵诸缙绅大夫辩诸其友以得其大中至正之道於己者今则可举以为轻重刑罚之权衡使谳讯之下伪者得其情枉者得其直平反有道而刑之所施无不中矣所谓勉於自立求无负其出翰林者在宗器必能之也或者乃谓宗器之儒术则优矣未见其理狱之明也予谓孔曾仲由非儒者欤仲由於狱可片言以折之其果於理狱也如此曾子告狱官曰如得其情则哀矜勿喜其仁於理狱也如此孔子之讼则曰必也使无讼乎其圣于理狱也如此宗器学其学也有素於狱而能得其果存其仁而希乎圣则圣贤之事业可期国家生民尚有所赖何可谓优於儒者不能明於狱也哉或人不能难因书以为宗器远大期
送兵科给事中刘君致仕南归诗序
今天下士大夫置官而巷处者固多吾吉玄思堂刘氏其又盛乎哉前六年翰林修撰显仁年仅五十已谢病而归矣今兵科给事中文缜年未六十又得请老以归焉给事君修撰从子也二贤并起科目并从游缙绅间修撰君在北京以文章显当世而遂退给事君掌南京工科转兵科复得展其政事之才竭其献替之职翘然为人所尊重秩满九年当有不次之擢亦果於求去略不以利禄累其怀得非有慕於其叔父之高风耶修撰君居田里尝合宗族作先祠於故居为岁时会祭之所亦必有意待其从子之归给事君既脱宦途又岂不能奉其叔父优游田社抚乔木之余想清门之故事以时叙其伦乐哉盖知其念木本水源之至笃桑梓恭敬之余又能表率其族人使长者笃慈爱幼者循孝弟仁其子弟者必先於教恭其父兄者必勤於学富者不忮而贫者有养礼让兴而诗书之声足以消其忿争不平之气如是则二贤虽去官守退居闲安之地而有益於其族也甚大乡里之俗亦将化归于厚焉何往而无惠泽以及人哉尝考古贤叔侄得并着称於休致之後者莫过汉之二疏今二贤退休之迹去疏氏不甚远矣能力行以善其俗如疏氏又岂不足为今世二疏耶予因序交游赠行之诗为给事君告且致意於修撰君欲其居乡必以古道自励或予他日幸获退休之命当从玄思堂观仪而考法焉
送何太守复任诗序
能广上之德意以拯下之人穷此有司之良而为政之惠者也沉旰喂彦泽之守袁也其得是道欤宣德乙卯江南之民苦饥天子深悯焉屡诏有司发粟以赈之而有司多怠其事不思所以恭上命遂致泽壅而不流民困而弗恤上下俱负所望独袁州不然时予有事于蜀还道见湖广之民饭草木死者相枕籍长沙尤甚袁与长沙O也入其境则民饥饿之色愁吟之声视长沙己减其十七八而炊烟蔽野农v交途人相安於室又非长沙所能有因怪二郡之地相错何故人事若此其异欤询诸父老知公之奉诏赈饥也能尽心焉量时之缓急以为先後视民之有无以为损益又能劝民之富者出粟以赡贫人非若\有司之果於慢厥职也故能济乎其民不至如他郡之穷且急焉此盖公之惠政一端然予所耳闻而目G者因是而知袁人被公之惠必优乎有余焉盖公由宾贤起而历官中外三十余年熟於理而详於事所谓广德意以拯人穷者i其心所素存推是而从政何施而无惠民之欤予故知其惠之及於袁人多也昔者子产之养民也惠孔子谓其有君子之道焉公之治袁也其亦君子之道欤不然何以民受其惠之多也公来京师考绩最而归缙绅之士皆为诗以赠之予复序以道其能惠袁人之意亦使袁人德公於无穷焉
叙喜赠李给事中
荣名美任加乎身者人情所最喜也然喜於一己孰若喜於国中而及乎天下耶庆锺其家则一家之人喜之光贲其乡则一乡之人喜之功施於国而及於天下则自家而及於天下无不喜之德之及人有远近而喜亦随之者其势然也予知李震用初之喜深於已溢于家洽於乡进而不已殆将遍於国中而达於天下何也以予尝为之喜占之也予筮仕礼部时用初大父侍郎公属为用初择师予以修撰刘君麟应报焉公即遣用初受易其门已而用初学业有成予既为之喜及公即世尚书沉旰公以公之故言于朝h用初为国学生俾予送之从国子先生学未几用初领乡荐第进士予又为之喜及予在翰林用初来为庶吉士相接为尤数相知为尤深今其擢工科给事中行义达道自兹始矣予岂得不为之喜耶予既为之喜则其父兄子弟为之喜於内比闾族■〈尚阝〉为之喜于外为可知也然以用初之贤居侍臣之列有言责之寄凡百官司所为之或谬所掌之或缺皆得举以为上陈而置诸法使其职举而志行则大小之臣必思善其政朝廷必将蒙其福A庶必将被其泽其为喜也可涯哉欲致是喜不难也在慎所履竭所能以F所务而已殆非色厉而内荏者所能与子思子曰君子之道然而日章其是之谓欤用初其之予因乡贡士郑韶之请特序所喜为之贺而亦有以为之期焉
送刘给事中兄弟荣归序
为故家旧族而科甲之名宦游之迹相承而弗替亦岂偶然之故哉自非世泽深厚家庆有余不足以得此予於吉水刘氏而益信其然刘氏世业诗书有潜德洪武中宗平先生以易经领乡荐积官至翰林检讨其嗜学其好士至老不衰人称之为其家斯立焉宣德中检讨之子崇益又以易经第进士擢兵科给事中其才质粹然而词气容色称之人谓其家原父焉正统初给事中之弟崇观又以易经魁乡榜第进士其才敏而志不凡人谓其家贡父焉父子兄弟继起科目仕清朝皆有贤称于士大夫间亦足验其世泽家庆所从来也远矣今给事中与进士又皆得请以奉其母归故乡展先君之墓其荣且幸为何如哉虽然是皆至自外者也有当尽诸已者焉澡雪其行砥砺其节施之於乡必使德义着礼让兴动辄足以为人法措之於官必使道与政行功随事立动辄有以为国利是则尽已之事君子之所当为穹爵美职不与焉而穹爵美职之加乎其躬也未始不资以为之本惟令兄弟其之予兴凤之肯殪队械乐世也久矣故因进士欧阳某请而复申之文词间云
两G文集卷十一

[book_title]卷十二
●钦定四库全书
两G文集卷十二
（明）刘球 撰
○序
送彭佥宪复任广东诗序
奉玺书陆道万山~徼水航钜海触蛮烟瘴雨之毒风涛之险蛟鼍F虎之怒终岁弗遑处为朝廷播教条宣德意欲使穷荒之地化为衣冠文墨之乡习尚礼义之俗而不自顾其身劳而家不足如佥宪彭君毓敬之勤於督学政广东卒着茂绩於当时收美名於中外岂不足为宪臣中之翘楚者欤故其课最还官也上特勉以恭i职公卿大夫莫不壮其行学士古李先生又率乡人子弟歌诗以赠之兹亦盛矣球窃以先君与其先君编修公有莫逆之好常相与以为人生无如教子乐故球与君年幼时二大人争出贽币逆良先生授以经独君得前侍御退山胡先生为依归领易学之传甚早球则失所从最後始遇胡先生以得与君同捧乡书先後第进士俱以他官相继入翰林未几君且膺荐外台有风纪之任得展所学以惠及人致声称赫然如此足不负编修公之教矣球虽不似然幸托世契之久其可无辞以纪其成而期其将来之显大欤故特序而系以诗曰海波汹涌兮山途d人视为险兮君履为夷思广文教兮穷极幽远晨驰夕骛兮弗遑有偃蛮荒夷徼兮诵声连屋椎结卉裳兮i冠i服嗟古之人兮化闽者衮君劳倍之兮其绩与有善及人兮人岂君忘令名之归兮先德之光课最其列兮允惬舆论车言迈兮毋淹毋缓俾慎厥终兮天子之命君往肃将兮用迓休庆
送姚千户还赤水诗序
赤水卫_贵州而士卒月米则仰给於蜀蜀之有司率因循苟且不定为之所使出给有常惟月待赤水遣官上军数贵州转而至蜀会计合焉始以公牒定其米之所在使往取之奸吏遂得夤缘以邀贿必满所欲然後得便地否则定於僻远之邑或与以陈腐不堪食之储虽有给米之名而士卒多不得其用以故困惫无聊致有转徙于外以求食者卫将亦不得尽禁之今年春千户姚质尚斌持军数至蜀问米所在蜀吏停阁以邀贿如故尚斌百方譬之不能得即置而退曰与其垂首下气於小吏胥以求一时之便孰若公言於朝乞定米所以为一卫经久之利哉乃白之卫将即浮舟道万里至京具陈前弊且言卫边夷境必有宿廪乃可御暴若食不足则军日疲而城不可守矣上可其奏诏有司以永之米月给之永去赤水为程不三日士卒取米甚便且利自非尚斌勇决恳请不足得此士大夫义之於其行也赋诗赠焉属予为序予尝前史见古奇伟士往往能为人所不能为以致功业盛大光明施之久远而不灭心窃慕之又每叹当世少遇其人今观尚斌为黩吏所激毅然发愤以言人所未言使数十年积弊一旦扫尽而利及於人无穷岂不足为当世奇伟之士哉孔子曰见义不为无勇也尚斌其勇於为义者欤不然何其英敏奋发若是也使其於他义皆能为之若此其勇以守而守必固策战而战必捷建勋立名而勋名无不成其与古之奇伟士何间哉予因进士张谏道其事而甚壮其为人复着之文以勉其为义不惑焉
送蔡教谕赴嘉兴序
选国子监生文学优者补官员缺此圣朝求贤广教之令典也至是有司会考诸生得中选者三百人锺观为首蔡澄次之进于翰林覆考焉予与侍读陈君汝同卷而苦其佳者难得久之汝同曰吾得一卷矣以示予予诵而谓曰诚佳也已而予复得一卷以示陈君陈君亦曰诚佳也遂第陈君所得者为首予所得者次之发其糊名则首蔡澄次即锺观盖二人之学本优于\故再考而再居前列而非他人所能先之於此亦可以验抱负奇器者自不埋没于甄别之下而吾侪任事亦幸不b其是非之公也澄字宗句容人蒙恩擢嘉兴教谕朝士大夫与之交者来求文赠其行予虽与之未尝识面然知其丽泽必将及乎嘉兴子弟者因考其文而有以测其然也盖为人师之道譬犹梓匠焉其规矩之良者欲求其物之方也则从而方欲求其物之圆也则从而圆其故何也以取方员之法良于已也宗之文既足为儒学中良规矩矣欲其学者归於方员夫何难哉然此特其文尔尚有本焉求乎仁义之道修其孝弟忠信之行潜心乎诗书之所载是则本也本之树其中也深则文之着於外也不患不高教之施於人也不患不广矣宗尚固其本以表率其学者殆将为今世有道之师其泽之所及岂有穷耶因叙以之
叙交送侍读陈君行
交朋友之道在人为至切而亦至难尽也故因侍读陈君归省其亲也特着其说於赠行诗後焉夫士大夫之相交岂徒为饮食之接货财之通而已哉盖将资以辅其德匡其不逮游扬其声誉也为士大夫而不能善其所交可乎易有金兰之喻诗有伐木之歌说春秋者有同志之言古之圣贤推明其训欲人之笃於交际也审矣然人之m向不同强者多自高固者多自是忌者怨人在已上怠者悦人不已知故其交也常离离则不易合有能相尚以德相下以礼不相弃背於暌离之後而常顾恤于患难穷厄之中则其交也固厚矣其或内不相德外不相能纷然诋訾以相倾其为交也不亦薄乎惟君子於人也必去其薄以从其厚然後彼此之情孚而交道为可尽也吾陈君文学行能皆卓乎在人上矣而与人交则自处之卑而未尝有卑人之心自讼其过而未尝招人之过谦乎有君子之风非得所谓厚之道乎今之歌诗为君赠者皆其平昔所厚之人故道其归之荣而愿其来之速若出一口是亦厚之道也球与君为同年交垂二十年为同朝交垂十年为同o交亦四三年日益久而迹益亲辱君之相厚弥至而所资於君也未涯孔子曰不知其人视其友盖其友贤则其人之贤从可知也球虽不德幸交於君矣冀君之德业日以茂而贤名有光於天下使世之不知球者见其与贤者交亦不谓其无能焉则球之资君也岂可涯哉君闽人叔刚其字云
诸生分别诗序
圣天子在位之十九年既赐球等进士出身又还之家俾读书俟选用球自荷恩命来於外事多不省理惟僻居之西隅罗百书籍日呻吟占毕其中明年受家严君教曰学不徒欲善已贵有以及物也汝成名来乡里而教不及沾於物何所及哉彼姻旧子弟有来学者宜不问其俸入有无一供给其舍榻饮膳之需以\诱其成材可也由是四方来讲经质疑义者相继其始终在门请业则有彭贯刘菁李时欧阳武刘温良奇桂胜暨从弟n从子监十人焉又明年冬球以徵命下行色日促弗暇及讲学事诸生失所仗将告去十人者i取韩文公人之能为人由腹有诗书之句分韵赋诗交赠其别且相戒以无废所学来请球叙夫球以肤学凉德道不中藏材无能为世用徒服儒服从士大夫後然进之朝既遭蒙圣天子不恒之宠眷退之家又乐有贤父兄箴规资给怂使成人处乎塾又得与诸生朝游夕泳以讲求圣贤之道诵歌文明之盛人生为乐孰有过於是哉然当其时亦不自知其乐之为乐及将分去觉後会之难得然後知向之所乐为可乐既知之又无从而得之矣虽然诸生之去也诚能不以索居而惰进不矜小就以害于成不为势怵货诱以丧心而惑志不为外艺徙业时切而日磋之月琢而岁磨之以O翔乎诗书之林府睥睨乎仁义之室堂相与t出而鸣盛于一时流德光於後世则岂但足以乐球心於既去之後哉虽家严君诲球之美意与圣天子归球之殊恩皆有E而不孤矣其懋之哉其懋之哉
赴科十咏後序
予友伍君士元与计偕赴礼闱期试于天子之廷为进士球既次第进士恩荣之盛为十题分邑之贤士夫业为诗者歌以导之又求工画者图其状以华之又请文於侍御胡公以张大之且饮而告曰进士科於今莫重焉凡今之出而仕者有以贤良举有以胥史进有以胄监发身然举于贤良者困於使令之给进以胥史者困於案牍之供发身胄监者困于铨次之待岁月之停率不得即授一官享有禄位预其政与事独进士无是烦焉举於乡而升之部选於部而登之廷亲策以试之异巾服以别之赐宴饮以乐之领登科之h以显之官之以其品食之以其禄朝释褐而暮辄与朝之贵士齿此所以重乎进士也而监生材吏人不与是荣焉使能砻其节行发达其所藏蓄以坷挽豆加惠利其民垂芳声昭美烈於其身後诚有光於进士超出监生材吏人之等伦矣苟庸碌以无为b浊之不齿尸其位以妨乎贤C其政而疾於\顾监生材吏人之不逮岂不为进士玷哉伍君世宦之後气高而材富学久而业精今往而就是科也必将为进士荣不为玷矣球也不敢不告士元於是辍饮受辞遂书以为十咏後序
送山西布政使王公复任序
山西布政使王公着贤名士大夫间彰彰矣至是上课京师予始得与叙殷勤接言论因道及夫西鄙之事公为之言昔强敌之侵凌也四境之民苦於转输三军之士疲於战守大小文武之臣非劳於筹画即困于供亿朝廷之命使无一日不奔走於其途吾曹虽欲暂辍职务来赴课绩之期不可得也今幸天祚圣明边境平复干戈可以不事边庭无举烽传箭之虞民得力於田兵得撤其戍文武之臣俱得息其肩朝廷之使至者岁不几人吾曹是以有今日之来也虽然慢政於闲暇者古人所戒虑患於未然者君子之所用心讵敢谓敌势衰而弛其边防忘其守备以贻後来之忧哉故吾曹虽迹京师而心未尝不在白登紫塞之墟焉予闻其言而益重其贤已而有来请文为公还官行李贶者嗟乎公之忧外患之弗靖也岂不欲捐身以勤事耶公之喜外患之中殄也岂不欲与\以相安耶公之虑外患之复至也岂不欲为久安长治之计耶其心之贤於人也远矣其归而能推是心以宣德化以拯人穷则表里山河之民必将厚蒙其惠朝廷亦将倚以为一方之重矣其功烈之成岂在古之贤方伯下哉公名纲字存纪筠之上高人由进士历御史参议用荐今职其政事之素良者必本於其问学之优也予故敢以古贤之事望之云
中秋燕会诗序
居京师而乐文酒之会为吾乡故为然会而遇有远来之客则是会也为尤乐焉辛酉之岁阳朔万县尹季丙以课绩至顺义王广文善广以终丧至适近中秋之期编修与俭谓广文其内兄也县尹其同年友也会不可不主其家至日酒筵盛张\宾毕集编修言於座曰今日之会得二远客在列於乡故中大有光焉饮不可不尽量县尹复曰霁自赴阳朔不得相侍宴会於今六年然在官遇佳时令节未尝不忆旧游而增感慨今幸得侍兹会敢不饮耶广文继之曰昔元在顺义距京师甚迩数得先生长者宴会之诗诵之辄健羡而起慕况得亲侍座隅醉亦不敢辞也吾侪於是更酬迭劝非谈当时之务即讲说诗书论道德义以导饮而助坠史苍谙者无不醉醉亦不至愆礼而失德i循故事分韵赋诗诗成而属余序嗟乎中秋之为节也最佳故昔人之赏之也乐皆至焉观涛于广陵者其思远登高於天柱者其抱豁升坐於南楼者其兴清t游旅宴於华阳之仙宫者其咏雅大合乐於南都者其情适所向不同而同有其乐同得垂名於久远今是会也远者至而近者愉尊者倡而卑者和不观广陵之涛而足远其思不登天柱之高而足豁其抱不坐南楼而足清其兴不宴游仙宫而足雅其咏不大合乐而足适其情其为乐也亦至矣其名之垂不垂於後也何足较哉特序其事于诸作之首以识其乐云
送刘通判赴真定序
圣天子虑生民之未遂欲仁泽之溥施既遴选郡守赐玺书而励以致理之效矣至是复於府州县各增置其佐一员使专抚其民之未安其所未遂其业者於是咸刘君彦宾得以其能考第于天官而有通判真定之擢与彦宾交游在京师者莫不荣之求文於予赠其行夫民之欲转移流徙而之乎他所者皆非其情必有不得已也使其身不至冻馁家不乏于仰事俯育之需货利土地不为强横之收则得其所养之道虽诱之以甘言V之以厚利使之迁而去其乡吾知其不可得也苟冻馁之不能免仰事俯育之不赡而强横之侵渔又日至而未厌则不得其所养之道虽系之以严刑制之以重法使之安居而不去其乡吾亦知其不可得也盖乐其土而重于迁者凡民之情莫不然也能顺其民之情而养之又岂患其涣散不归於理哉彦宾以练达之才卓越不凡之志由明经捧乡书来游胄监其抱蓄乎中也有源则发而出之外也必弘远而无穷今往而抚乎真定之民政犹发余波以润乎槁苗未有不克济者然必顺而养之使其民不待其禁令而自不欲去其土然後见其化之流政之美而於皇上求才图理之盛意为不负矣予故因其交游之请为序以勉其治之成焉
送抚州太守王君复任序
为政莫效於得民怀而世之良於为政者果皆得民之怀乎彼明於令之下详於法之立可以新民听未可以得民怀也发奸伏之如神折讼狱之甚敏可以使民畏未可以得民怀也功以劝之利以动之梗则锄之C则剔之可以致民服未可以得民怀也怀其民也有道惟正乎已以率之平其法以约之不烦於事以挠其生不为奇s之行以惑其m向使之安其业兴於德让而无冻馁之色愁吟之声惠日及於民而不自为德则民必怀之不忘矣昔班孟坚传循吏曰所居民富所去民思殆谓是欤故吾於抚州太守王公日初之来考绩也知其必有以得民之怀焉初公由进士擢令吾邑其政绰有古循吏风其後改令他邑历官大理去吾邑二十余年昔时濡惠之民O角者苍然矣苍然者垂白矣犹能谈公之惠德诵公之遗爱不置况今於抚奉玺书之重以下惠其民有年矣岂得其怀不如吾邑哉意必有秀麦之|阳春之喻兴於三市五邑间矣然公之才之德岂抚一郡能尽所展哉其进而列诸天子左右使惠加於大\功施於天下亦且有期吾恐抚之民怀之於他日将犹吾邑之民怀之於今日也故其归也士大夫皆为诗予复为文以赠公行以祝公终惠其民以语抚之民未可久专公之惠
送河南参政王公致仕序
河南参政王公来京师欲谢事而去翰林侍读学士李先生即其馆而留之曰公年甫六十精神筋力未衰竭久链之才摅有余之忠为明天子奠一方惠泽元元乃其时也何急於置荣禄离交游以求自佚计欤参政公曰吾自捧乡书升太学擢典郡教为礼部郎参两藩政事蒙国恩三十余年不为不荣矣今仕久而志倦苟不去位以待贤岂知止足之谓哉以故决意于投老蒙冈泸水间不能为知己留也明日遂白吏部不数日而赐老之命下先生乃会同邑之士饯以酒且赋诗以赠之命在会者皆赋之命球序之球惟杨巨源致国子司业孔君严致尚书左丞其去一也昌黎子留君严再而无所赠赠巨源以文而不留今参政公之去也与二人类先生留之不得则赠以诗兼韩子厚二人之意何哉诚以参政公之留则上之德化待以宣下之人穷待以拯犹君严若留而人有所赖也去则乡人之老者得其所与游壮而少者得有所观德而问学士之客其土者有所主吏其土者有所宾犹巨源去而乡里增重也盖进有益於国退可法於乡者参政公有焉亦先生素所望之球因推先生之意以其不可留也为大\惜而以其勇於去也为吾乡人贺
骆氏溪园嘉q倡和诗序
骆氏暨阳世族也有隐君则民守诗书家训不忘子五人又肖其德隐君园其所居之北作亭其中日往游焉s焉封焉植焉I焉灌焉非徒觊其畦蔬之佳林果之硕以资其日之所用而已盖将於此窥夫天时之所以运地利之所以成物情之所以遂人事之所以安以博其问学之趣适其性情之乐故即其景而为题者十有六咏之以诗者连篇G而名之曰溪园嘉遁传至京师士大夫属而和之盈帙监察御史邵君宏誉其郡人也以序丐予夫欲广园池以适其宴安之怀盘游之乐者不独山溪之幽人处士为然虽王公贵人亦多不能忘情乎此焉然古今称园林之胜未有过於石崇之金谷李德裕之平泉庄者而君子或不之取独许子春之南园见称於欧阳子之文甚至岂南园胜於金谷平泉哉特以金谷平泉侈富丽於亭台花木间而德不足南园笃孝友之道於游观之外而侈丽非所尚以故人皆轻彼而重此也予虽未造隐君以E溪园之胜然闻其子孙甚盛而家庭甚肃所为诗又皆和平雅重无激诡之音意其必能黜金谷平泉之侈丽而笃南园之孝友矣和者之诗其将与欧阳子之文同垂不泯欤予亦何幸有辞其间哉
送梁经历赴邵武序
予後出未及亲炙侍读泊庵梁先生然闻先进长者道其平生t行笃乎有古尚德君子风睹其文又浩瀚铿杰然足以追古作而垂世教常慕其贤而思接其後人以观其遗德距今未二三年始遇叔蒙以贤良举叔车以进士举叔济以才行卓异举三人皆先生子也一时兄弟接迹仕途知名京师於斯信乎贤者之有後也今叔蒙擢邵武经历交游之士谓予宜赠以言予以守官行已之法叔蒙得於先生身教言命详矣何待予言然予於叔蒙亦不能默夫承世德之光而起者其发闻也固易亦宜有以自立而後乐道人之善者得有所藉其口春秋虽书公孙会之出以重其为子臧之後然使会无可书之善圣人亦何从而书之哉是以君子不可不自立也叔蒙之於邵武所事有其长所莅有其民所理有其事其可不思所以自立哉盖正身以表乎人使人有以见其德加学以资乎政使政有以由乎道君子之自立也莫先乎此叔蒙能致力焉则人必谓邵武有贤佐先生有贤子矣何患乎仕不达而功不显哉杞梓之余e复茂苟培植之不已则其为材也当不减於初叔蒙幸加培植之功予有待其为栋梁而资廊庙也姑序以祝之
送陆汀州序
正统二年春礼部尚书胡公以主客陆主事尚之行能荐于朝天子用为汀州知府为之寮者欲华其行以文乃以属予昔唐贞元时有陆先生鹫咭造舨吭蓖饫晌宰臣所荐出刺于歙当时人皆V咨涕⑽狡洳坏比ド与鹜姓其先必本於一人也祠部与主客皆司典礼而主事员外又皆郎官之佐也尚书之荐无异於宰臣之荐也歙与汀皆江南富郡其镶地邻也知府之与刺史名殊而官一也何尚之行独不闻人有V咨涕⒅声色如鹫咭岂以昔之与今其时与势有所不同耶方唐之衰也方镇拥兵权戎马之迹交於四境国家多故苟有抱奇负器之士则人皆望其在朝廷以扶植国本不愿其有外任所以急内而缓外也今天下惟一四方无烽戍之虞甲兵之扰国家恬安天子公卿惟患有司失人将无以绥吾民使不至於寒饿愁叹恒汲汲於得贤以任之士苟被荐举以出而守一郡抚有数十万家之民则人莫不以为荣所以缓内而急外也以故鹬去也大为\所惜而尚之蒙拔擢不淹抑於郎署也尤为\所幸焉虽然鹬为人也能是是而非非以舍已之矜从人之善其入为祠部也京师之人造焉者填门悉拒而不内其贤若此其为歙也必有美治善化以惠泽其民无疑矣尚实至汀能守其家法以字其民则汀之民固有所赖亦何忝乎与鹜姓而同其出处哉尚名徵松之华亭人其始举进士也与予同年云
送镏判官赴定州诗序
永新与吾安福壤连而习俗一故二邑士夫宦於外者其志之所在行之所履事功之所立未尝不交相而争相先也况镏君易直以通才敏识游太学十余年盖与吾徒还往密而相磋磨之尤久者今而出判定州以掌马政则其内之所操外之所施当不在t有司下然无言以赠之又将何以尽吾乡邑旧故之情哉此诸公所以有诗予所以有序以附其行李焉夫国家之设有司所以为民也然虑掌庶事者势不逮於典国马之牧力不天抖焦赋之输或有以为吾民病也又各设官以司之欲求民之安也至矣及其弊也典牧者惟欲其马息之蕃而不念其民之困督输者惟患其赋入之不急而不恤其民之贫致理庶事者亦曰吾惟事吾之事耳彼牧与赋则各有所掌何与於吾哉官之署一出政之门二三民之心一而趋事之途不下十如是而欲其民之父子相亲兄弟相聚不可得也於设官之意岂不负哉必也若正若佐均之以为民皆国之民也阒不可以偏重事皆国之事也视之不可以独轻使事体归一而令出不二然後民得其安而于设官初意不负焉易直之恐办抖ㄒ灿韫讨其有余能矣然必e其寮公视其政求如朝廷设官初意以其民则不惟定之士民有赖亦吾乡故人所愿望焉
送江西布政使张侯赴任序
江西右布政使缺二年矣至是公卿大臣佥举监察御史张侯文昌为之布政之位高於御史九等自御史超是职前此未之有也至侯始有之不待循名较迹已知其行检之清淑器识之宏伟治法之精练卓然有以高其等夷槌鍪辣硪硬蝗缓我约重於庙廊受知於宸极而特蒙此无前之拔擢哉然士君子抱负所有遭逢其时致有无前之拔擢者必欲殚其智力大其设施以茂建无前之功业然後足以副\望E上恩以不负举主之力於推毂也侯之往也得不大有所为哉予既幸其故土之得贤牧伯而交游之士又以赠行之文为属则於所当为者不得不举其万一为告也夫江西之人沾沐圣治之余又赖有方面之臣克顺抚之故文墨之俗久而犹存然百执事不能无鄙暴无浪浊于其间必思有以退之然後风益励小大之政利於民者或未行其行者或非民所便必思举而革之然後至理益臻鄙远之民贫者或失养流者或未归以致田多芜而岁或俭必思绥而业之使邦本益固怀挟才艺欲出而仕者或遏於所司其仗义守节者或旌别之未及必思作而起之使俗化益美武断之徒侵渔之未餍必思锄而击之使民C远屏此皆为之所当先者侯诚留意於此而又从容以尽其余则德化必赖以盛宣所谓无前之功业固可得而建矣吾江西之民蒙其仁也尚可既哉昔鲜于子骏牧东京当时以一路福星称之今之为福星江西者其在侯欤侯与子骏皆蜀之良皆由科目兴故敢以之望之
送佥都御史张侯复任南京诗序
南京佥都御史张侯志忠既上其绩于墀下退而疏言两淮之民有饥色而有司以甓山阳运道收其佣者累钜万非民所堪臣见官所弃甓山积于济南还漕舟H属于途若因还舟顺载弃甓山阳可苏两淮民困上既允之其同榜之士刘球窃喜其一言中旨而利及於人为甚溥检讨王君伯宣复为球言侯为监察御史南京时尝按宪司所上狱状有十数人罪不至死而所司坐以死者即抱状白于都堂请出之都堂以狱成难更为嫌侯固争曰避嫌以杀非辜不德也卒脱其人于死其守制家居也悯乡民厄於岁俭不能自存出所束银带易粟以赈之由是感激富人不敢闭籴以要利人赖以生者\其能理狱之w拯人之穷也有自来矣岂止一事足利於民而已哉球益有以知其道济於物将无穷焉何也先正有曰一命之士苟存心於爱物於人必有所济况立都堂之位身之所处为已尊势之所及为可远固非一命之比而能笃于爱物如此苟充极是心岂不足隆国家之庆广生民之福为世道之所赖哉以故知其济物必将无穷也侯之行李将南也王君复以词林诸君赠行之诗来属球序夫侯素以爱物为心请广所爱之道以为之告盖爱者仁之施也而仁之要在於公无私焉是故见善而必举之者非欲其附已也将励天下之人使同归于善见恶而必去之者非恶其害已也将遏天下之人使不入于恶是则仁人公无私之心公卿大臣今日之所当务况激扬浊清又宪纲之所素存侯归而思仁其身公其好恶以举其所职则其爱所及必溥天下之仰其泽其有涯哉
送宪副胡君赴广西诗序
广西与福建皆极中土之南其民之良顽俗之美恶施政宣化之难易盖不待辩已章章然明且白矣仕而乐於得福建不乐於得广西者人情皆然自非有志之士其孰能免於此哉故会稽胡君宗愚以福建按察副使去丧调广西人皆意其有不怿之色此往彼顾之怀独士君子知胡君者以为天下无不可化之俗而俗化之移也待乎人苟得人焉以临乎民上则不美之地可变而为美安知广西不可为福建耶始也福建之文物固未足与中国埒及常衮观察其地设乡校以诲之见民能诵书作文词者辄与为宾主之礼\掖劝进靡不有方渐濡之久而後其人风流儒雅道德功业卓然有以雄天下其作而起之盖自衮始胡君负才能有文学知名于内台也有年苟至广西能如常衮之尽心焉以化其民使G峒之间蛮烟瘴雾之下持戈矢者皆i锄言侏离者皆弦诵习椎结者皆冠缨利争夺者皆礼让则他日广西之文物当如今日之福建矣胡君之得广西岂非其建功立名之地欤夫何不乐之有已而G胡君果欣然自得跃然就道略无一毫不快于心不惟有以超乎人之意表且欲化成其俗以求副乎士君子之论焉翰林修撰陈君叔刚壮其志而属交游赋诗以赠之属予序之余三人同年友也故不惭以浅陋之词冠於雅颂之首
送查大夫致仕还龙潭诗序
在彭蠡之浦匡庐之麓有龙潭地灵而水盛树林丛茂雾霭蠡世谓斯潭也有龙常升降其间故以龙名潭之上为世姓查氏所居查之彦曰济时将致礼部郎中事而归其子儇D尚书胡公能子也为籍所得缙绅送行诗若千篇属球为序球因喻以龙之为德焉夫至灵变莫测龙也方其见而与时逢也则能乘风云行雨泽施其用以济夫物於无穷及其潜而与时违也则必处渊渎韬神光守其德以自养而不外盖无往不得乎道焉故易取其象于乾以明君子之出处进退当如龙焉必动与道适然後当其可也查大夫负过人之才德由贤科起而历官郎署佐掌邦礼三十余年凡典章之秩仪文之施莫不宜乎今而不谬乎古使人称其习於礼而修於职其进也固能见诸用矣今也年力衰而仕进之心倦乃疏于朝乞归田里虽爵禄荣於前轩裳圭组乘於後举不足移其退休之念岂非笃守其德而不失乎自守之道哉昔李伯阳为周守藏史能明于礼以施诸世及脱驾而西则托方外之说事着述以自晦其迹故孔子谓其犹龙焉球於查大夫之归也又岂得不借此以为喻哉若夫林泉之下待其归室家有庆子弟有教乡人故旧有所观德则籍中之诗咏详矣奚庸言
瓜畲邓氏族谱序
安成多大族而瓜畲之邓最盛盖自梅魁翁开业垂荫以来非惟发科登仕连世有人其以人庶而地不足为容析居横石金G下店汉江横店斗塘清陂安田枫林凡十数派所至未三四传则又以地之小而谋他析者不可以数计其生之蕃也他族翱速鼻儆诘耸掀渥迦耸苯谙盱胫会间得与焉一日有诵其族之盛而问於球曰昔何以致此今何以处此球曰致族之盛在德处族之盛亦在德而非势力智计财贿所能为\皆曰德何如斯可以致其盛而处其盛球因告之曰财无私而事无专如某之为子能顺其亲诲必领而行必後如某之为少能恭其长闵其稚弱而不欺如某之尊能慈其卑养其不才以成其才如某之贤而不弃其不肖分其余以给其空乏如某之富能济其贫以得其道而扶持其不得道者使不为人所困厄如某之达能顾其穷念其父之不及见而抚其遗孤子如某之生不忘乎死诚如是是谓有德德积之厚则其嗣续蕃而族各得所矣言讫而其族之长德温顾谓其t子弟曰斯言也可书之谱为吾宗人世世劝球辞以姑俟他日已而德温甫即世球尝自咎当时不能亟於顺承以至终於无地以复长者之命後十余年其宗弟晋初甫年七十有三矣其谱至京属球序之球因得追书昔者之言于其端云
送教谕萧先生赴长洲诗序
泰和多贤者而萧氏又世有人焉予少时闻山东盐运副使鹏举措政平而自守固动足为居官者楷法心已贤之後於京师G翰林编修孟勤文章德行足追乎古而发闻於今则又贤之今复于编修所得长洲教谕彦清则仪观美於外问学优于中有足为後学表帅者又岂得不贤之哉盖彦清为运副之孙编修之从子能自进修以肖其祖肖其诸父者也予得之而益信萧氏多贤焉及其行也饮而告之曰世之所以重赖于贤者非谓其能取诸道以自善也为其能推善已之道以善乎人也苟贤於已矣而教不施于外泽不能及其徒则其善也独而已矣岂所谓兼善之道哉子之於长洲也其必取夫闻於尔祖受於尔诸父而怀蓄於尔之心思者以加诸彼之子弟使得遵轨度蒙润泽以进其德以成其才然後善及於人也广而人之仰其教也无穷矣彦清曰敢不思早夜罄厥能以为长洲子弟规哉予既得彦清入其言复不揣固陋辄书於歌诗赠行者先彦清名栾由乡贡进士试礼部以乙榜奏名授斯职云
两G文集卷十二

[book_title]卷十三
《四库全书　两G文集》　下　（明）刘球 撰
●钦定四库全书
两G文集卷十三
（明）刘球 撰
○序
送河南参议宋君赴任序
荆山之玉必遇卞和而後可别於凡石以重於连城夫玉与石其理之精粗异其体质之温润燥不伦人皆得而别之奚待卞氏哉盖玉之为璞也侪於石而石有IQ者似之非遇明於知玉者往往混而莫之辩是故魏人获尺璧以为怪物怖而弃诸野宋人得燕石深藏什袭以为至宝彼岂贱玉而贵石哉昧於不知孰为玉与石也惟卞氏知玉之尤者凡玉之经其目入其椟者皆瓒之才国家之宝故见重於人长价於市而IQ不得与焉吁世岂无美玉哉不遇卞氏而弃为怪物以宝燕石者多矣其得遇卞氏者不亦幸乎礼部尚书胡公知人之卞和也去年举仪制郎中孙君原贞为河南参政人皆曰宜今年举精膳郎中宋君景仁为河南参议人皆曰宜孙君之为人贤也宋君严之淳安人自刑部主事转吏部而礼部其负才之渊茂履行之端确处心之公而无私皆与孙君埒其为人又贤也故胡公举之而人皆宜之夫天子所以委腹心於公卿大臣者望其能进贤以辅治而宣化也然贤者多退逊宁屈下位累迹t\人之中不求人之知而不肖者惟恐其不暴白使时无明公卿则不肖者进而贤者退矣必赖公卿之明而能择之而後贤不肖辩如也二君之得彻名天子拔於郎曹之列膺乎方岳之重者其亦幸遇胡公欤二君举而官於礼部者既以为荣复以为劝且属予文赠宋君并致意孙君欲其竭志均力佐理河南之民使咸蒙圣化以求不负胡公之明
送彭谦进士赴天官序
皇帝御天下之明年欣舨空儆糜览旨壮浇士庐陵彭君终吉在召列将行友人王仲求倡为诗赠之请球序其端夫通一经能习为文辞拔出郡县齐民之列为儒生以应试於方岳则一郡县人自以莫及焉而慕之拔出一方儒生之列为举人以会试於春官则一方人自以莫及焉而慕之拔出天下举人之列以策进士於天子之廷则天下人自以莫及焉而慕之所进益高则不及之者益\而慕之者益远举进士岂易言哉然为进士而有官弗克称其官有民弗克理其民守日移而行日迷闻日隳则远而天下近而一方又近而一郡一邑之人举失所慕举将心谬而舌诛之其致毁也亦备可不慎哉终吉以多识敏才见慕於郡县於一方於天下矣又得退而修之家以涵濡其所已得增益其所未能今当出而仕於时显於用其功业必弘远卓异足不负远近人所共慕矣球与终吉同升方岳而先後第进士行当骈首铨曹接武阙廷之下笃昔人所谓青云交不可不致忠告之私以为歌诗道行者先
送礼部侍郎王公致事还武城诗序
七十而致仕礼也亦有不得谢者何耶有义存焉礼亦不可得拘矣礼所以守乎道之常可去而不去非礼也义所以适乎事之变不可去而去非义也故召公闻周公之喻而遂留石蜡必定其君而後老古之君子所以不敢辞劳贪逸於国有事之时而常谢荣乐退於世既平之後者何也审於去就之节适乎迟速之宜以求合乎礼与义也往岁礼部侍郎武城王公以年满七十请老不得而留焉迄今三载然後果於去而不可挽其去就迟速岂不合於古人之道哉方其初请之时上嗣大宝之日浅而西陲之干戈未息北敌之气焰方炎中外多故佐大宗伯以赞大猷商确庶政为国家久安计也虽年已至岂忍遽释而去以求自闲安哉故不得命而不敢固请视义之重於礼也今上春秋日以富万几日以亲西北晏安中外实为无事百官有司各修其职大臣之所荷负於是乎少轻矣公知其有可老之期遂决意於去虽有厚禄盛位岂足系维其心少淹其迹哉所以必请而行於礼既得而义亦尽矣始也为义而留留而天下之人不谓其固宠终也据礼而去去而天下之人不谓其独洁球故谓公於去就迟速之际得古之道焉虽然公自早岁从胄监出尹大邑佥宪司事转冬官正副郎出参藩司政然後礼部历官四十余年朝之公卿大臣非其故寮即其夙契设祖都门外岂无分弃之惜耶况吾侪以友其子检讨玉故数辱公爱尤不能无恋恋之怀有是怀而无诗以发之将何以达於公哉此赠公之诗所由作也作者二十一人咸谓球宜为序故不惭以芜谬之词冠於诸作云
送王绍肇武归醮序
外惑者迁业内务者成效此俗人智士所由分也盖士之始学也罗列诗书朋厥辈行以遐L而幽讨博辩而竞识昼不足则夜以继之虽穷居寂寥而不较无非欲并驱往哲榷誉当时也顷焉t分外处凡荣华易好之物乐骄佚燕游之人可以悦其视听分裂其聪明者杂然四至使其心一动志一胶必将毁业以慕之改其辙而趋之久而不归则陷於流俗人矣有能专心壹志使在彼者不得易吾之所固愿妨吾之所素习则功日收业日就岂得不为智士哉然在彼者易向在此者易违故世之出此而入彼者比比皆是宜乎智士恒少而俗人恒多也夫子夏圣门高弟也犹曰入闻夫子之道而乐出见纷华盛丽而悦使子夏遂悦其所悦而不复乐其所乐亦将与流俗人同居惟其能不以所悦者易所乐故终以文学名科而能不去索居之贫也後之学者可不慎哉王绍肇武从余授春秋能通大义将归受父兄之命以有室余惧其惑於外也故为是说以晓之虽绍之父兄皆贤而善教必不致绍之外惑然防微杜渐春秋法也不可不预言之使早自辩於是与绍同游者十人分韵赋诗以系其下
路氏重修族谱序
自轩辕支子封路始有路姓其後临淮守温舒言中宣帝旨得载名西汉书而路姓始着又其後兵部侍郎衮四传至尚书冀国公嗣恭生散骑常侍应世家平阳世有忠勋隋唐朝得载名唐世系表而路姓大显有弟於常侍曰恕官跻御史大夫其子随宦寓汴之开封祥符邑北城子孙屡为大官能不隳平阳之家声凡十世至文林以明经举宋仕元终安福州云子孙遂居州东後徙其西下塘而分湖溪分蒜坑咸业儒志宦有汴之遗响焉其六世曰诚明始辑h旧闻推本先系用谱其族以其基德自平阳也遂题曰平阳路氏谱又二世曰世昂重加参订以补其未备於是路氏一姓自平阳而汴自汴而安福其宗支秩然不紊文物炳然有光矣昔在春秋时杞夏裔也宋商之枝也皆先代之後皆作周家之宾而杞屡降称子位列庶邦之下宋尊称公位跻侯伯之首圣人何卑杞而尊宋哉诚以杞自弱以灭夏之文献宋尚能存商之祀事故圣人特加抑扬其间使後於华宗哲祖者有所惩劝以自树立而不坠落下风也其拳拳务成厥谱如世昂祖孙思述平阳汴之遗德以作起其後之人殆得惩劝之意於春秋乎且路族之翘楚者曰世清其俊而才者曰世白於余为内外兄弟而世清季子璧又从余课进士业方勤余故知路姓之显将复乎阳汴之旧也用序其谱以待之
墨庄刘氏重修族谱序
余少习春秋窥宋集贤学士临江荻斜刘公是先生所为意林权衡已慕其有功於经及读宋史见其与弟中书舍人暨子秘书监奉世俱以文章理行显於仁英二宗朝称三刘於天下又慕其有光於国後观地理志并世族书具载其祖赠户部尚书式以工部郎聚书千卷因夫人陈氏授诸子为墨庄致乃考主客郎中立之兄弟五人俱得第为美官泽及其父子兄弟而益大其後四世孙除又笃修前业以重墨庄之旧生子二人继登第其季清之守袁州且以道学名又慕其德之世积於家焉常思其人不可见思即其地见其後之人求其墨庄遗址问其家累善至今凡几世所聚书仅存其残缺者几卷能味其余脂剩馥而兴起者先後几人其文物衣冠有如前日之盛否亦有父子兄弟并与计偕履华耀尚能持其清节不弃毁否其流光遗润及其乡之人有能道吾圣人之道不陷於邪说否则有志未遂间以图传太史容窗翁文集之故得交淦水北刘君自贞辱道其上世自荻而分集贤学士即其先也故其为书楼亦欲如墨庄故事且以谱来干序因穷其始末推本其世系考其派别甚白且悉不待即其地尽识其後人已可知其善累於家也源源不替有书楼以代墨庄而所谓千卷者尽更其旧而为新咀嚼其脂馥而作兴者又将骈起而辈出今日之文物衣冠殆不减昔日之盛将见父鸣而子和兄倡而弟随以并登要路守清节以不渝家法者接踵而来虽未见其乡之人不知其道未道吾圣人之道然余波所渐必皆知邪说之不可入矣球於是谱而益慕刘氏之愈远而愈昌固不待球之序已足以昭前开後矣而自贞乃请之勤勤不倦其亦知球之最慕其先德之久欤故球虽愚不似亦不得以序辞焉谱谓其刘来自吾安成今按吾刘氏谱亦有荻之派但其刘祖汉元王交吾祖定王发岂当时记载之伪亦後好事者附为其说欤姑置是以俟考焉
宴会诗序
吾邑人宴会於京师也有善俗之道三而矜行能荣名爵侈富商利之事弗与焉其三善俗之道何哉自乡人亲故仕於朝者重时节邀饮不得人致而家赴於是每节定以一人为之主\皆从而会焉以共一日之饮无忘其平昔之欢则乡好笃而旧故不至遗矣其会也少必恭长尊必礼卑蔼然彼此之情交相达则礼让兴而傲慢之习可革矣凡会必有法言以相规巽语以相掖使人得以自省其过而勉进於善不至内蔽之深外行之缺则忠告有闻而德义之乐m矣有是善俗之道三又必相与赋诗以咏歌其事纪载其乐将垂之无穷文物於是乎昭焉故是会也作之三年以国哀而停焉停之三年而後复焉复至於今又五年矣其人之离合官之转迁不一矣而终无厌辍之期外方异邑之人尝窃慕而复叹其不可效於此亦可验吾邑人之睦而习俗之不薄也编修吴君与俭尝白於祭酒李先生辑h其诗自壬子除夕始至甲寅冬凡二十二会作诗者三十三人诗总三百一十八首分为二卷而复会之作不在是列噫不为不盛矣岂吾同好之士幸得托名至於久远而已哉其未会者得而诵之亦必有观感之心作起之志也吴君之有功於乡会间岂可以小言哉特序以嘉其意
黄田八景诗序
地之遇其人人之名其地皆若有所待也极县之北有黄田焉其山蜿而盘而起皆列翠於其四面有水中其两山而行迂徐恬洁贯四时而长清山之木多松松下有迳樵人往还扣檐相和而歌声闻旦暮■〈辶鸟〉溪皆丛竹昏夜渔火照Ｆ浼浯砣裘餍遣嫉叵上有旧墩桥通驿道驿改桥颓而故址余砌犹在其山溪会处有钜石断如锯画分置道左右世传昔有二仙争道为前至者推石蔽其路後至者奋剑断石而路复通每冬雪霁其峰之特峻者冻白弥旬若玉柱L立天表崖有洞风时从之出则声鸣若雷是皆奇胜可观然自天开地辟未尝见好於人能名於世必待杰特有文之士彭氏庸质庄於其间往顾来瞻列为八景而後时之能诗者歌咏兴焉夫染G更名於子厚而八愚之诗作姑熟经游於太白而十咏之诵传皆地之遇得其人而後名也今黄田之景幸遇庸质又岂不足发人之歌咏昭人之耳目以与染G姑熟同垂之无穷哉余故序以张之其八景之名一曰t山列翠二曰一水清流三曰松樵迳四曰竹里渔灯五曰残桥古道六曰断石仙踪七曰雪峰玉立八曰风洞雷鸣
徐教授云壑幽居图诗序
游宦於四方能不忘其旧所居者知礼乐人也姑熟徐君民彝少袭父祖业居其邑之青山乐其地胜而幽闲夷旷有云霞林壑居室田园之可游息耕食也扁之曰云壑幽居以穷经探道其间学成贡之京师掌教於南皮升教於袁之郡庠驱驰宦辙思居云壑不可复得因图其状於卷以自随所至於莅教之余辄拂几横卷以想其云物之所寓林壑之所止居室之所在田园之所有O烟里社之所聚竹树花卉禽鱼之所生植飞K盖不必浮长江泊采石登临吴山楚水之交而其云壑之景物人情悉可接之目融会之心胸恍然不知身在他乡有官守之系也夫礼不忘其本乐乐其所自生若徐君之怀旧居念旧德非达於礼而明於乐者能之乎盖不可以无赞善之词以彰其休也余故序以发作者之兴
甘氏祠堂侑享嘏福诗序
祠堂非古制也然专一室处高曾祖祢神位按时日合t昭穆进谒其报本之虔犹庶几古者家有庙之意盖紫阳朱子因时宜参酌以古制约为贵贱通行之礼诚後世所当讲也今二百余年士大夫之家能知而好之者鲜能好而行之者尤鲜余士服时常举斯礼於家矣然位次不能不狃於时之尚中衣冠器物不能不因仍於时之所服用享祀之期仪文度数之设施不能不趋於时之便视朱子家礼犹未悉合焉独丰城甘君孟进建祠堂其庐之东所制则惟家礼是可谓好古能行人所未行者矣惜余未举踵其两阶间观其位次之定询其衣冠器物之用考其春秋行事之节果皆遵家礼不依拘乎时否欤然意其次昭穆以尚中竭乎报本之虔必本之家礼亦无异乎余家所施也况其子瑛与余同主事礼部又同有志於述旧典以尊祀乎先不宜无词乎缙绅记述之末特为侑享嘏福诗五章使其奠爵受胙之际得有所诵焉甘氏系出丹阳其先有仕宋至司空者食邑丰城至今庙享其邑之骊塘司空之後有为宪副为州守为县尹学官者孟进之宗也世居其邑进贤坊今祠堂在焉诗曰
於嘉兹土肇造明宇内廓其楹外环其堵啻渌刹灾茉馔モ猩筘赎阳开牖达户爰洁爰修事尔列祖列祖显显世泽世演司空垂裕宪副贻戬绍熙迓休郡守县尹承之不替播之益缅穆穆昭昭永享祀典祀典有秩维时卜吉既涤豆笾斯实醴齐牲肴厥香孔庸致孝思孝思克一是瞻是俟来祖考于室祖考既位曰尔孝嗣克毖克劬肃将祀事锡尔永年食兹土利允康其居无圯于志\多孙子世愈昌而炽庶哉孙子既明且伟靡忒于仪克穷于理l诗悦书芥拾青紫k冠长裾世济厥美剑水滔滔流庆源不已
王处士K德卷序
世人诵太史公之言曰闾巷之人砥行立名非附青云之志恶能施於後世遂谓士穷於下苟不为达官贵人所h将无自而名於後其能名於後者必达官贵人表白而张大之也愚则以为士患德有所未立善有所未臻耳何患无名乎後哉苟累迹庸\人之中而无德善可称将何以藉口於达官贵人以能永其传闻欤盖必有过人之行而爵禄未之加焉事业未及施焉以至没身不遂则彼达官贵人苟有文章而乐道人之善者必将哀之且有言焉以述其所有而悲其所不幸使後世知而慕之不至於沦落无闻此太史公所以传伯夷悲许由而悼渊皆出於忠厚之至君子之心也是宜处士昂霄之潜德有卷愚亦不得不因刑部主事功载之请而为之序焉昂霄素负奇气有识量为学务大义急践履而不事章句其於孝也至而生之者荣於有子其於弟也笃而长之者乐於有少其於友爱也切而弟之者安於有兄其自幼至壮未尝计家之有无惟知力此孝弟友爱之道而已其平居命其族训育其徒与乡人故旧言亦无非举此孝弟友爱之道盖有志於善世厉俗者矣惜其未沾一命以没则达官贵人岂得默无一言及之哉是以|行之词悼亡之什乎联篇洋洋乎盈耳所以诵说乎昂霄之德者既工且至则昂霄没而名可称於後矣昂霄讳俅吉水富溪人姓王氏功载其从弟云
双峰先生文集序
有令德其中者不能不文於外文者宣播其德之具也不有其德而曰文足以追古作名後世非诬即谬皆不足与言文也有追古名後之文浩乎与江河同其流乎与云汉争其辉铿乎与金石抗其音者皆非末沿外袭所能为必有德焉为之本德有大小而文之浅深高下随之故曰有德者必有言此双峰舒先生国辅之文所以垂至於今不忘也先生靖安人举进士宋淳熙间历官郡邑以於处已公於理物为晦庵朱夫子所嘉晦庵当世大贤也先生能不见~於大贤而为大贤所嘉其亦大贤之徒欤为大贤之徒者必有德之士也先生之文传至十世孙守中凡九卷合表笺疏诗赋记序之文二百二十九篇盖不局於时格而一出於已之新意是以奇正迭出而浑深俊逸之气象相生蔼然有德者之言也守中余同榜进士今为主事刑部文学政事大类其祖将重入是文於梓又见有德者之有後宜序以明之
送戴先生归梅溪诗序
梅溪永新山水佳处也戴先生本敬罢官於衡将归而寻泉石之旧好定鱼鸟之新盟於是溪之滨人谓先生年未老力未衰所抱负而施於外者未及尽乎其中之所有何不与世委曲以留连仕途少增其事业乃果於投闲寂寞之地将何所用其能耶球闻而语之曰先生之志固有在也夫君子之进而居得其位食得其禄出有舆马仆_以代其行执其役入有裒衣巍冠以尊其瞻视汲汲乎上者惟患吾忠不得效汲汲乎下者惟患吾泽未之流汲汲乎四方者惟患吾之功业有未着声名有未扬日夕弗遑以求其意之遂道之行此遭乎时者之所事也先生始也由进士起而职郡教相藩国同知郡事未尝不志乎此矣然时不可必其得焉君子之退而优游物外左经右史前亲戚而後游徒日以穷夫天地之所以自始人物之所以生先圣贤之所以为教近则口授之於人远则手笔之於书将推其道以淑乎其後以传之无穷此不遭乎时者之所事也先生今也乃得归而事之况其事有可得而必乎若夫以得失为患知进而不知退必将遵行险之途e乞怜之尾侥幸以苟得阿徇以取容耻丧而奔竞之风成此小人鄙夫之事君子之所耻先生岂为是哉人以是皆知先生於进退之际确乎其有道裕乎其自得矣缙绅之士作诗赠先生归者遂用其言为之先云
端午宴会诗序
吾邑人居京师而时节有会者常事也宣德乙卯春以国有丧罢之及再祥也而後复焉是岁端午会者十有五人而主治具者余也虽敝庐不广又无远方珍奇之味与夫华丽之观丝管之奏然牖户夙涤薰风时来馐随宜蒲觞角黍又应时荐亦足以亓罱谧肪苫嶂高踪况在会诸君尊者有容卑者有敬动以礼节故不必严禁申教而自息言以文宣故不必谑谐z笑而欢意自洽酒以令行故不必强酬酷劝而\宾自醉又继之以吟咏使人各得畅其怀尤足以笃乡好厚彝伦美风俗昭国家之闲暇而吾徒得优游以自适也顾其为乐不亦至哉窃思余自庚戌之岁入京至明年冬始有乡会当时预者十余人又明年增至十四人又明年至二十人未几会罢而预者亦或迁或调或归或没及今复会则坐中能言向时事者不过五六人焉耳虽学士古李先生风采如故犹以子丧未预而後至者乃倍其旧焉夫以数年之内而一邑之人升沉聚散若此况历年之久哉昔人所谓a仰之间已为陈迹不能不以之兴怀者信乎其然矣又安知他日不有人焉思今日之会如吾侪之不能忘情於向日乎因h诸君所赋并序以文非徒以夸今日之乐亦将以系後来之思
送王邦英赴景陵丞序
邑彦士王邦英之擢丞景陵也来问余莅民之道因告之曰凡受命官其土者无小大皆谓之民牧盖将使之牧其民不至於失所养也为天子命官以为民牧者岂得不尽所职乎借使受人之委以牧其马牛犹当食其所食除其所害使其生长而蕃息焉食之不时也害之不除也生息之不蕃也固失其所以为牧之职况又有所攘焉以拔其Q角竭其乳酪以病且瘠之则将何以逃其咎今也为天子牧斯民而不知修其职又冒焉攘其所有以触夫不可逃之咎而不知愧者皆非所谓良牧也其良於为牧者必於此乎惧以恭其职不敢有所攘焉以取其咎则令闻优秩必将归之或有秩不加乎其良而咎不及乎其不良者非道之常也出於时世之异也君子道常不道异故吾之望子也以其良而不以其不良焉邦英退以诵之其兄监察御史醴艮谓余宜书所言为邦英警且余忆邦英始也从余问举业学通而文赡一游场屋不得志连谒试於有司而有司连辞焉怀抱其有留连江淮汴泗间以求遇夫知己而终不遇退修其业於家郡守知其贤而荐之遂有今擢可谓伸於久屈而用於既足者也其为人牧也必良其於令闻优秩也必将有得然後见其学之行吾言之信也遂书以贻之
送d州学正林惟盛序
余居京师友天下贤俊多矣而执礼之恭莫惟盛最惟盛游太学师缙绅先生多矣而相好之笃莫余先故旬朔见面相与辩疑而质难往往夜分不倦至有庆事及不安节欣戚亦尝同之是岂他人之为师友者比哉今年惟盛战艺春闱余`考较之列意其必在进士选中惟盛亦尝以是自期矣乃竟列名副榜之首去进士特一间焉余甚为之惜而惟盛略无怨色於此亦可见吾师友间所守者正所顺者命所信者公无私耳岂苟焉相比附欲徼一时之幸者所能预哉已而惟盛得d州学正将行来问其所以为教之方因语之曰子之学於余者非春秋乎春秋大义以公天下为主其是非之所以辩功罪之所以定予夺之所以施名分之所以正莫非大公之道焉圣人用是以匡天下後世之人心也远矣学是经者可不以至公为心哉子与余之心均无所私於春闱也庶几不昧乎春秋之为训矣今子往而克广是道以淑乎已以推而矜式其徒则d为三稣子之乡其习俗尚古其山川之秀锺於人者当以时发安知其间无瑰杰奇伟之士出而与子遇耶遇则不但余之授於子者可行於彼而已子之令闻当因以起美秩当随以至所谓行仁义而自无不利者余诚有望於子也子慎无怠惟盛曰敬受教愿书以识不忘故为书之惟盛姓林洪之新建宦家子其尊府贰令君退休有年惟盛盖能守其家法云
送方侍御序
量能而授官者朝廷之首务今昔之通典也而今时御史之职独难於得人始以吏部选用监生进士之有才质者为之久之而贤不肖均焉乃罢而用大臣举已仕者试御史事六月然後考而任之其贤不肖又均焉复罢而听吏部杂选待选官试而考之如大臣所举者然後任之其贤不肖又均焉得人之难如此於是都御史言进士监生所学者经所明者理所养者为有素既不任之以筮仕之初宜选其仕为中外七品以下官而治行着者考试如初而任之上俞其言命下而首与是选者永福方员茂规也方君以宣德癸丑进士为行人三年行以茂闻绩以最称故得与选擢监察御史广西道使其行绩未着着而非进士亦不得与焉其得御史盖亦不为不难矣嗟乎世之为御史者孰不欲胜其任哉然而任克胜者卒不多焉何也其刚猛之有余者或仁恕之不足执守之素固者或风力之不逮明敏之足称者或自矜之大过恭谨之不肆者或大体之不谙是皆失於一偏而不得乎道之中也欲胜其任可得乎刚而能恕执而有为明而不自矜谨而识大体余惟方君是望盖与新定御史之选自方君始始而得人则继其後者不患不得人矣故因其交游有请特序以为之贺而亦有以为之期焉
送彭教谕赴长乐序
宜章地里距吾安福不甚远其邑人官吾邑而政与民安德及民远泽入民深莫前大尹邝公若焉公去吾邑三十余年而後司训彭先生友谅至邑之父兄思公不可复见得见先生犹见公然莫不喜而为其子弟曰先生昔贤大尹邑人也必能去尔之昏昏进尔於明明宜善服其教无违焉其子弟由是奋於自修勇於进学争欲从其门以出身不数年而生徒之数倍厥初其与计偕者益\焉先生以故大收善教之名而大尹公之德泽亦因以增辉而益润於吾邑也至是先生以年满课最长乐教谕兵部左侍郎邝公大尹公哲子也以余出其先公治下遣人来徵文为先生赠余岂得辞哉夫仕於今之世而得上谈尧舜禹汤文武周孔之道以广圣朝之化以开後学之蒙以文当世之俗惟师儒之职为然故职师儒者不必劳於吏牍之亲酷於刑具之用而佐理之功常倍於百有司然亦岂无其道哉行谊之修日勤而不怠如诗所谓成人有德者师之道也问学之进日增而不已如孔子所谓温故知新者师之道也师道既立则不患其教之不效矣先生由宾兴起家训成都转而至吾邑而吾邑之士随与其教之已效也如此今长乐又为产贤育才之地士之抱艺能以冠乡选魁廷对者屡屡有人欲教之效於彼也不难矣虽然师道之在已者不可以不尽也能尽其道而後可以为人之模范成人之德器焉不然将何以资人之求哉况世之由师儒进而立要路超而为达官者以能尽其道也先生之於师道克尽焉则长乐虽士大夫渊薮岂足淹其足哉显用之期行当至矣因序以赞先生之进
送李教谕致仕南归诗序
黄梅教谕李士安先生课最在京不谋於交游不考诸蓍龟不自计其年数之未逮脱然坚以老为请吾安福之士闻而欲留之则赐归命下而势不可得留矣然犹拳拳不忍其去者何耶先生上世本吾邑东清陂人自曾祖以来避地广东再徙而家苍梧则地之去吾邑也数千里自始迄今垂百年其声闻之不相及也久矣至先生出而仕四方遇吾邑人无分贵贱贤不肖无不礼之至京师必求吾侪邸舍而造焉以叙契N道殷勤讯问其宗族坟墓安否何如及去而守职於外则起居之问平安之报又常累累而至其厚於吾邑人也虽亲骨肉不逾焉今先生归老苍梧即其少时之所居出其宦途之所得以师表其乡作式於後学其为乐也固有余矣吾侪欲复与之接一面交一言共一觞酌之欢可得耶故於其行而情有所不能释焉因各赋诗以道之余复念吾邑中故俗散於外境而子孙袭其余泽以至盛且大者不少也能厚其祖之邑人如先生者曾几人哉先生之所以厚吾邑人者念其祖也念其祖者仁厚之道也笃於仁厚之道者必思继其祖之志而不忍委其故物余以是知清陂之烟霞泉石殆将为先生所有焉余家茨G之上去清陂不甚远青山乔木东西相望他日幸有归期则与先生携琴载酒往来其间乐闲暇而颂清平意必有日特序以为後会张本
送周修N还乡祭祖序
皇朝策士迄今二十科而两浙学者与大魁之擢自四明之张信後有今永嘉周君中规其人焉中规之擢魁也又当圣天子改元之初年则其出也岂偶然哉盖必有以锺夫浙东最秀之气而关夫天地极盛之运也不然何以生当其地出当其时欤士大夫於此岂得不以润色大猷培植名教为吾斯文光者属望之哉今年春君同考礼部会试以勤於事致疾因欲解职而去余数以士大夫之所属望者勉留之未几而疾且瘳虽欲去而义有不得去者矣於是以朝廷尝推恩荣其二亲而燎黄之典尚缺修举乃乞归展丘乒得请而行其同榜之士徵余文为之贶余以其所生之地与所出之时而揆之因有以知君将得以大行其志大收其名而大成其事业於斯时矣虽然君亦不可不增乎其能笃乎其行以待之焉夫骐骥之驹空冀北之t而出适遇燕人千金之购以得售而登天闲人莫不期其鸣和銮驾大辂驰骋乎清道之间矣然而终老槽枥之下卒不得追望属车之後尘者何耶调习未至而蹄啮之性尚亏其循良之德也君其登天闲之骐骥矣苟致力於仁义留心於诗书以尽调习之功焉其何患乎不中大仆之选而居六飞之列哉幸勉於自进以求副乎士大夫之望焉
送金吾右卫彭指挥赴南京序
南京金吾右卫指挥佥事彭君欲引年谢事遣其嗣子名铸字大用者诣阙以求代大用得代命而南侍读周君属余文以贶之余谓侍读君文章名天下如欲为大用贶则取之於已绰有余奚庸余属哉侍读君谓彭氏上世虽由武功累官至今职然大用父子雅好文学尤喜与缙绅之士游凡两京名能文者莫不有作而得吾所作为尤多顾其箧笥中不可缺吾子作以故为之请之余虽欲让而义有所不可让者矣夫世之k武弁以树勋名者多迂文章而弗尚其仗文德以辅治平者又鄙武事而弗为彭氏以世武之家而庭多士大夫之迹词苑之英华又悉为其所有非其志尚乎此心乐乎此则又何足以臻此哉虽然文以致理为先武以止戈为义其道在於济时康为国家治安计者一也是以古之贤士建大名成大业卓然为世宗臣者必德备文武而身兼将相之任焉况今圣朝方崇文化以升世於大猷未尝不重武举以防患於未兆所谓文事而武备者诚宸虑之所素存也大用往践乃职而克上体朝廷之盛意下以古贤自期待使文武之道全尽於已则欲树勋立名以克大其父祖之烈岂无其地哉因序以为之俟其有成而复为之颂焉
送义乌刘贰尹复仕诗序
义乌往岁缺贰尹民以其丞能字已t然疏请尹之而吏部已选进士刘同补其缺矣竟却所请及同至而见丞之佐县果有余能民之戴丞也果出至愿即自奏乞以丞代已尹兹邑庶不违民望虽吏部执先言复却之然士大夫莫不以此多同之能让而嘉丞能得上下人之心皆足为贤也至是丞以三载课最还官与之厚者取唐相权德舆赠崔丞五字诗二句分韵赋诗赠其行兵部郎中龚君永吉尤德於丞来徵余序因问丞常行何异政乃能得人之心推诚向慕如此耶龚君次第为之言以故知其素有伟才敏识及佐县政又能敷德惠明威信以绥理其民且尝条其职所宜行而未得行者凡十数事以陈於朝无非欲\忠良表孝节以善其俗重师儒之职修庠序之教以作起其士气严考较黜陟之令以励廉耻平赋徭广赈贷以闵人穷防奸禁盗以除民害皆有益於国足利於民故一邑之中无问居其下与上者交欲推而尹之士大夫贤之於前而歌咏之於後也非溢美矣虽然专其名者不可无其实善其始者不可怠其终贤哉丞乎必实与名副终与始一然後绩愈茂而人之誉愈远内外显要之位将有待焉一尹之得不得何足较哉丞刘姓杰名仁杰其字饶之乐平人其发身也以文学才行云
两G文集卷十三

[book_title]卷十四
●钦定四库全书
两G文集卷十四
（明）刘球 撰
○序
会稽八景序（并诗）
会稽为浙望郡而山水佳於天下其南十余里有禹穴在龙瑞宫之侧世谓禹藏书其中司马迁尝慕而探焉至今烟霞覆护深密说老氏者复指为阳明洞天其东南二十五里有山蔚然蓊茂树而蔼繁云者会稽山也其名自禹始越勾践北於吴而栖焉卒以余兵克吴其东北九十里有山屹立海岸曰夏盖者雄峙峻~以禹之驻驿名也山之下潮汐之声远闻若雷其东南十三里耸奇叠翠曰斋台者勾践尝弥以事祷焉每日将旦则曙光浠杂吃跺谴私陨街尤佳者也其间未尝无水焉其东八十里有江名娥者汉曹B之女死孝所也每夕阳沉深影映古祠残刻过者为之感慨其环城之四面为镜湖周百余里当春融水溢之际波光浩渺鱼鸟交泳而苹藻漾v又其最胜者明皇赐贺知章休老处也其西南三十里为兰亭虽修禊流觞旷久不举而激湍之水茂林之竹具在右军遗风尚可想者其东南七十里为剡溪王子猷之忆戴逵也雪夜棹焉今复接迩龙门若耶之胜好古者多慕游之此水之尤佳者也其间未尝无山焉凡山水之尤佳者八皆古人之迹而後世名之矣今礼部侍郎章公复以其周旋所居无远百里者而斋台之麓又有先垄在焉遂合而列之为八景属名能诗者赋之夫公由进士入翰林擢吏部主事郎中而後为礼部足迹久於宦途惠泽加於海内声名达於外藩天子方欲资焉以熙至治则进思恐彝怂夹奁渲耙允餮当时而流德芳於後世乃所宜也何塘粢馄涔氏缟剿哉盖章氏世居会稽及公而家愈大凡立庭暾呓匀缧焕捡脊鹬佳其子瑾复第进士以接武清庙得非山水之秀锺於其家也久而益盛乎昔陈秦公父子锺阆之秀而兴则阆o锦屏南岩龙爪滩紫微捧砚诸亭俱得着名文字间今会稽之章犹阆之陈也岂可使其山水蔽於一方而不文之以词哉宜乎公之不能忘怀其间而山水之遭公为有幸也球尝吏於礼部辱公之教为多特序而系之以诗曰
烟霞覆深穴兹景何辽通灵彻两仪吐瑞成五色明烛方外晨暝归岩底夕藏书今有无百世传禹迹
两G文集卷十四

[book_title]卷十五
●钦定四库全书
两G文集卷十五
（明）刘球 撰
○书
上东里杨先生书
球学E识浅生四十余年於世故犹未甚链独於事先一事不敢不尽心窃念先世有合族之祠於邑西汤村经兵燹丧之先祖遂徙邑北葛洲先君思复旧祠不可将营於徙居之东球以进士去家时先君指谓之曰得吉即成之成则记必请之东里杨先生先生德行足以表当时文章足以名後世祠不记於先生不足以传久也又曰同郡诸先正以忠节闻天下者吾家籍中皆有其文杨先生令名盛业当不在诸先正下必求得其记然後终吾志不幸球行未达京而先君讣至归服丧既祥与诸父昆弟谋如先君志成之祠成已七年球之叨禄礼部亦四年而记尚未之请是固球兄弟不恭先命之辜然亦未为无所待也今先君荷朝廷推恩将有赠命之及家兄复走戒球无易先君命必求记於先生者数矣故敢踵门来请先生幸无却焉若祠堂中大小礼节则惟朱子家礼是其间亦有宜於古而不宜於今者势固不能必其皆合又不可不就有道而正之惟先生博古今之学达时势之宜球又辱以乡郡之故承赐教诲为多欲求正乎礼而不即先生门则无可适矣先生幸无塞其欲求正之意盖家礼缘古道尚右故次高曾祖祢神位皆自右而达左今世以中为尚以左为尊故祠堂神位之列皆尚中而尊左其不合者一也家礼祭始祖於冬祭先祖於春祭祢於秋已谓冬至之祭似僭矣况今国家无此三祭而居下者有之非礼也因皆罢之而所致者惟时祭焉其不合者二也家礼时祭皆於先月下旬卜用祭月三旬吉日今国家时享定於孟月朔故四时有事於祠堂亦欲用仲月朔以省卜日之繁其不合者三也凡祠堂所祀之主惟忌日焚黄等祭t主所不当与则独迁本主祭於正寝若四时t主皆与之祭则不迁止於祠堂行事家礼则凡事皆迁主於寝其不合者四也在昔旧祠通一族共之今远不能宗惟自一世而下至五大房始开之祖及其後有德望爵位显闻於人有光於族者各以昭穆合为一图藏之祠堂岁正月初约宗族展而祭之上以存旧规下以亲族属而家礼未有是祭其不合者五也凡此五不合者乞定其可不可而去取之其可取者愿附之记庶後之人永永守之使有识者终不得指摘其非则先生於寒门大有德其或有观感而起者犹将利其泽润於无穷焉若其世家居里则别状以呈乞采撰焉
奉侍读李先生书
後进之士必得先达之贤者\掖诱拔之於其上则业可茂而声可弘先达之贤者必得後进之士奉承演播之於其下则道愈光而流愈远是故欧公欲避子瞻之路南纪卒表昌黎之文使达於前者榷其美而不顾其後进於後者榷其美而不顾乎前则情日离而交日坏其为过均也球无高材异能以自见乎世偶一第即沉落下里因循二三年来不间外内\戚皆恶其迂要之达而在官者恶其卑贱其未达而巷处者恶其出已前经生学友恶其教不与时俱省径当道之有势力能轻重人者恶其不委蜿逢合其意市井里巷之人恶其不与之游故壹置诸齿舌之外无复有能心存而言及之者矧阁下为时长德历职要地朝廷无日无其迹天下无处无其名忠谏足以光载籍文章足以淑来学诚今先达之贤者也视球之不才无聊为大\人所同恶~者正如大仓中粒意必不复记忆世有其人矣近闻人来京师犹辱赐问且怪其书久不至何大君子之於球独不类乎时之人也岂犹以球为可教欲\掖诱拔以进之於善耶抑将使之奉承演播以广其善耶夫球之糜薇扇问学未广於诗书聪明日损於耳目已不当承蒙大君子之念恋不忘矣况可与之进善而广其善哉虽然使世有能进人之善已如韩欧之用心则亦必有广其善者如南纪子瞻其人出焉谨献近作十首冀详察幸幸
与孙参政书
比诏大臣举贤补春官亚卿佥举执事仆窃自喜承教有日竟以事阻莫遂所期然执事之贤名自是益着朝廷之知执事自是益深安知所期终弗遂也幸慎所履以俟之仆固未能一日忘乎斯也敝邑刘修N麟应执事同年其为人其问学皆执事所知今致仕家居仆常惜其未老而休无以展其所欲起而致诸有用之地又无其力来岁乡试得缘辟命以司文衡亦足为斯文光执事曩在仪曹每举会试考官必汲汲然引翰林诸前辈退休者为之况修N其知己乎量必尽心故敢以言采纳幸甚
与王廉使书
仆性至愚又好任情肆论不能委婉以逢合世好其见弃~於时之显贵人宜也乃辱足下问及之又赐之诸家法帖使得窥古人心画以自进於古学足下之待其同年也何其厚哉仆於同年虽不能为德然闻其有异政善行辄乐道之及其所为有未尽善亦不能不为之言之比者陕右多虞而供亿之民退得康其私进则急於赴公安然自得人以为由掌宪事者能严於下禁信於致罚以剔其宿CI其元奸故民得以遂其情足下奉天子命察一方未u一年而得人誉如此可谓措置有方而托付已效矣仆固得藉口以夸同年中之有人足下亦何患无进秩超用之地哉虽然刑罚之施自古圣贤未尝不以为重而欲人之慎之也舜典曰惟刑之恤哉吕刑曰刑罚之疑有赦鲁论曰如得其情则哀矜而勿喜无不欲人存仁恕之意於诛流捶击之下今陕右百郡邑之刑柄操於足下之手鞫谳之际岂可不以仁恕为心哉仆辱爱厚故敢进其一得之愚於左右苟陕右之人得蒙仁恕之泽则见足下之於同年不独厚之且能用其言矣幸加察焉
唁彭太尹罢官书
别来闻有沛之役者再历年而三致无恙问矣然其中之郁郁者无早夜不问居t处独恒不能以自置何其念之久而悼之勤哉盖以足下之蓄材不为不富濯行不为不洁纳交不为不广擅声不为不早然犹排抑若此厄塞若此则後有志於励足下之风声持足下之节⒄哂纸高何智见仗何法守以能不见忌於人而免咎戾乎其身哉此仆所以念之久而悼之勤者不但为足下发亦有以自发也虽然士君子之处身立世能不类乎庸\人者非有所顾藉於外在有诸中而已苟中之所藏者实则进而显诸用固可以发其身而惠利乎民退而晦其迹亦可以立言垂教以晓乎世以淑诸其徒而作式於将来是故子长系而史遂成仲淹归而教大阐使二公皆得其志皆能行其道於当年以崇高其位而光泽其身家则功名事业不在时之名公辅下可必矣然求能业着述身教导使後之操载笔者不外其O篱而世之秉钧衡者皆出其门下又可得乎二公宁有此而无彼此其所以高於人而取重於後世也足下昔之所志与夫今之所屈似彷佛乎子长仲淹者矣苟力而为之不改道而进之尚何患後之所就不为子长仲淹哉然世之欲为子长仲淹者甚\而卒不能为者岂皆富贵之哉盖又穷厄移之患难沮之也以足下自见之明自守之固自进之力必不以得失之自外至者为其身之屈伸与其心之欣戚以阻其进以害其成故敢竭已进言以污听左右俟行李入京道寓地借一日之留得少尽其笔所未备者愿赐察之
槊肺淌甯甘
亲来拜家书及诗自侄妇以下皆以叔父叔母尊候万福为庆蒙叔父喻及钺第进士入翰林实为荣幸虽然尝观王文正公戒兄子举进士书有曰吾常以大盛为惧古之人不荣其子弟之达也如此侄又安敢以儿子辈一遇为荣幸哉但得其朝夕相近为安耳余无足快者复汤村祠堂虽甚佳但彼中诸族无有力人能主其事者恐志大无成徒为人笑必有人能主之乃可不然莫若求数十亩田於杨梅因故址新本亭为岁时会族省祭之所甚便且易急与长兄诸弟族人商确以必其成先後寄上赐银五十余两托长兄买田以给族子弟为学之费未审就否叔父其区画之南塘本可居叔父营之实宜但须移田便地为久安计耳侄年来三分已白其二须亦有一二茎白者旧病寒疝亦时或举发数欲乞身期与叔父兄弟共田间之乐特以史事未毕经筵方开未可遽有自便图然此心未尝一日忘之所奉绢及通监纲目必至清乐叔墓文待n达时自求今但详一行状以为他日谒铭之地耳n之学不免徇外为人叔父须督其进毋令他日悔之虽畴亦然蒜坑诸弟回亟安存之以笃至亲余不能悉干E尊严不具备
E汝耘弟书
别去u月书来谢弗E弟之尊其兄者固宜为然使弟克和其家务勤为学不砻幌仁拦馑涫呷闾类ㄐ忠噔怡其乐若弟家弗协谐学靡务进於先德有忝则珍鼎陈前钟设左右兄亦不能乐也兄之南还诚今昔所希遇自谓弟之旷於业者必可以律而成今一年来中外离离比在京之岁无甚远恐徵命日夕下无以承厥先而惠厥後每居闲处独记忆西堂灯火风雪鸡鸣与吾弟相讲如畴昔夜者久不得再岂弟之弃欤亦兄之辜也同舟之丁宁贻书之切责对床之告诫惟恐其不出人前兄之矜悯於其弟盖无往不极其情矣更长夜静高枕寒窗百感之俱寂旦气之初凝弟於时也亦可念其兄之用心而思有以副答其万一则前人幸甚後人幸甚一时诸父兄幸甚若徒诿曰有命是与其兄故为矛盾也残腊之会明春之期当力践之毋诱於私利毋牵於佚乐毋安於小成以馁其志以枉其材以虚其岁倘不拒兄之命敏厥修罔自怠於进必期於成他岁宾贤使人曰某有弟某在列用是以尊其兄为荣多矣又奚在饮食哉道家者流素不为兄所信爱亦未尝业为其文为是来请已大谬矣因并复之均采择是幸
与焦宪副书
来者皆言执事按吉能悯吾安福人控诉还其已退知县何澄且将上其得民心无可退之状於朝闻者皆议执事是举谓风宪尚有敢言不附势君子风化为有赖焉今更数月而章不上达论者疑执事必有所畏避寝其事独一二同年力辩执事素刚明临事有断不肯j婀依随必无所畏避且留澄之事远近人已闻之势不可寝彼必欲审之详而後发耳何用疑为退而思之亦恐执事为义不力则仆辈之争反为公议所短不可以不白夫廉察有司之贤不肖而去留之者风宪职也为风宪而欲急於存贤有司去其不肖者非徒曰欲使所部之民蒙其福不被其毒而已盖将使t有司之贤者有所劝不肖者有所惩风化之所由也有一贤有司而人欲去之为风宪者又不能仗义以存之则贤者闻之必曰彼以贤而见黜我亦何所恃哉将不乐意於为善矣不肖者闻之必曰彼以贤而见黜我又何所畏哉将无所忌惮以为不善矣风化必至於坏为风宪者将何以避其责哉如澄者其秩不过七品其所宰不过百里其去与留何足为人轻重哉然闻吾邑人诵其慈祥之政无异词又闻其就考时文意实不在人下但自让其才不堪任以故见退及代为县者至即出宿於外人赠以财悉却不取又闻乡民父老送至於河累百千人相望数十里莫不咨嗟泣下如失父母仆虽与之未相接不知其人器宇仪观何似然因其所闻以想其人之处心立行则诚贤也贤而不得康其职窃恐时之贤者惧而不肖者得志风化移而为不美也仆虽不当风宪而心常愤忿不平意澄至京而铨曹或贬其秩则将言其事於朝以明澄之抑万一得罪所不避也已而闻执事有此义举私幸风宪得人可以免仆之越职而言也今乃迁延至此岂执事之心果有所畏避者不过以澄之退倡於侍郎赵公和於都御史王公二公当道有权力人其势不可忤然不知二公之志未尝不欲扶植风化今必悔其始也所为之误矣得执事一举以盖其愆二公必将以为德又何必畏避以隳其义以废其职以士论之纷纷哉仆所以言之切者非为澄也盖欲成就执事之义也执事幸听而用之必言於朝以正其事使天下後世知圣朝有举职之风宪无枉弃黜之贤有司不亦美哉慎无谓其逆耳而不用昔阳城为谏官若有所避而不言韩退之作诤臣论以讽之城遂翻然改行正色立朝论陆贽之贤斥裴延龄之奸天下义之至今声誉不朽执事其慕阳子之风勉成义事垂美名於无穷幸甚
与徐教授书
夫好与人之进以汲汲於\就来学者君子乐劝善之心也今之居师位能以君子乐劝善之心为心又未有先於阁下焉仆虽越处旁郡未及觌一面聆一音接一殷勤然阁下之教声已满其耳阁下之风采无日不想慕於怀诚以家诸父沐教爱之惟多而道盛德之不已也仆私以为虽未承教受命犹当推所识之欲举进士者使出阁下之门以助成阁下乐劝善之心亦後辈事先生之礼所当然也况辱教命於家诸父音问间者甚勤尚敢隐其人不为阁下言之哉故尝因家诸父进二三子於阁下左右果辱不见鄙弃即遣人来取其家状又不意若王生达者欧阳生琏者俱为有势柄者夺去幸别得其人以报严命其明於经而工於文如王生浩者今河南参政之弟尝应试於往岁未偶而人皆以为屈又如前胡进士之子冲者刘侍御之子文者皆以经学师闾里擅能文声亦有年盖各得其家之传又尝亲於仆者愿皆进而教之上其名於贵府以总试之必能中主司之选副阁下之望而称仆之所举也昔有盈尺之宝弃掷道侧掩其光於涂壤中则与瓦砾无异一旦俯而拾之於卞和之手列之於t玉之笥则G者不能释其手售者为之倍其价盖以收得其人之所致也今二三子得由阁下之门以出岂不犹遗宝之遭卞氏哉冀亮纳之
与王主事书
球混迹流俗中不能出就问学於世之达士长德以求去其不如人而增其愈於人者其不足与进於善人人已觇测之矣阁下独不以庸劣见待每进而语之以六书法\掖後学之意甚盛故每居穷处独必时取古法帖临摸三五过愿效其颦於万一然穷神於点画之习则贻憾於体象之乖作意於神彩之精则未免於法度之越是以希其工而益见其拙求其精而愈滋其惑抑资品凡下有所拘而不能大有成耶将古法峻~非近功所能入与後之人所能到耶不然何其效之难收而志之易懈也阁下曩官京师会天下之名能书者合手於翰墨之林争妍於笔札之府其於锺王之笔法欧虞柳之家学必深得其奥妙而未语诸人者故敢洁已进问觊悉所能以教导之夫适国而未底乎郊关望岳而仅即夫■〈山稹滇惺撬渫者自懈其罪而导焉者亦不得有其功也所望不远其地不鄙其人不t其教时加警觉庶免其自懈之罪以收夫导之之功幸甚
贡鲍先生简
久缺问安之敬负愧良深然尊况之佳未尝不察以自忻慰但未审先生鉴此忱否贤郎再膺荐擢出贰方岳何其快哉先生G此荣庆於迟暮之年於心不能不乐虽然以道自高用享盛福於未涯实维其时城府之迹意必稀N盖得乎已者复何所愿於人哉球业不加修徒役役以文字为人忙甚非古人为已之学也先生将何以教之使不谬於道幸甚
答万大尹书
今年二月二十五日郭方来致足下去年正月廿日书情词恳委於故旧可谓能不遗矣视\人以达之先後位之上下时之得失而厚薄其所交者越朔殊辙矣然犹谓其E於仆足下亦何自逊之过欤仆虽越在丘然赖天子明圣贤公卿有容凡同进之人皆职清要足下复留内阁预笔削二十三年言事以为後代耳目虽远不及面犹且诚欢诚愿每欲达其庆幸私情於足下之左右限於制守不得以时遣去足下乃谓仆必待其先施而後报焉是以\人望仆非以君子之道望於仆也夫君子之於友也患已未先施不患人不先施仆虽愚无能亦幸闻此矣复敢徼先施於知已者哉仆自去足下来过莫闻之耳善莫责於躬问学莫激昂其志t疑\难莫释之心鄙吝莫去之怀抱凡施诸行而措诸词者莫指摘其是与非忽忽度日自惮少年之易去暮景之倏来然後思昔焉与足下共处之有益惟足下出当时而居得地有二翰林以为归有三进士以同处有同乡异邑诸官京师者以共往来相长相推宜其术业日以精志意日以遂矣然而慎思为以立其敬重言答以厚其信先交接以崇其让公好憎以昭其义明与取以励其廉时显晦以通其变是六者足下亦宜自力以树名今之世而追迹乎古贤达人之途无若仆之惑志迷道卒於无成也编着有暇辱数惠诲以去其所不似幸甚胡侍御久无亲子弟在侧日夕顾念惟衡监与足下一二友生是赖尚力为之亮察不宣
E士元书
前承诲帖索所为文观之值有邑南之行应命弗即近归察其疵谬尤甚宜不敢左右陈然足下去喧慕寂日加意贡举业将惟文是聚用摘猎其所寡以培益其所多期与四方士争锋於笔阵下故不暇计其人之凡异与其辞之工拙例用收采及於淹抑者流於用心勤矣又谁敢禁而不发哉虽然文主乎理理载於书而应乎心心罔玩其书则理罔由明理未明则文罔克工韩子所谓必有诸其中者是也以足下之聪明天与见闻日增诚欲其文之合於时而高於时则莫若究极其理理不外在唯平其心以求之於经加之以孔曾思孟之书与夫百子史之说循环而诵之早夜以思之不中止不疾成不为外物夺章榷句得之使片辞只字皆由中出则其来也必源源乎有本滔滔乎不竭矣尚何患其不合於时而不高於时哉果能是则视凡今之谬戾者殆将覆瓿其何能少留於心目间欤尚加察焉
答彭检讨书
仆去京师来家不为人所尊重每见弃~於交游阁下不谓其无聊远赐之书并诗於故旧情莫厚矣况又谓其能学古且欲其出而仕於时又何其\之深而招引之有其术哉虽然仆自少读古人书见古人之立心操行与古人之行事甚有志乎古之道今年三十有三卒无一言行彷佛乎古者非古道之不可为於今也才质之不古逮问学之不古倍故岁已往而德未增志欲怠而道不及见阁下犹以古学见推盖亦见其外而不见其中闻其声而未察其实也且古之仕者非慕乎爵命之贵谷禄之富也所欲行於时者道所欲流於外而润乎民者德与泽故不必乎资格之循仆既乏古人之道德而欲外资格冒然以自进则非但不足以追古且将获戾於今矣若今世仕者先富贵而後道德故不能脱念虑於升斗间以自濯砺求与古君子并立而齐驱固非仆之所愿为然有副公望职词林立然为时名献如阁下之拔出t伦人人谓其迹可蹑乎古道可行之今芳可流之後矣犹自谓其縻於升斗不若仆之能进於古不知庸碌固滞如仆之所为又何足取於人而何足用於世哉无乃阁下许人之大过而许已之不逮责人之甚缓而责已之甚急欤阁下谓仆既第进士不宜违\独洁以散人自目其所以责之者甚当而爱之者诚切矣虽然仆之待上命两G间也言责无所归官守不相及似无所絷而无所干矣然犹恐其心梏於物而身或役於外故又托号於散人以屏内累以解外非有意於潜名逸迹以自遂也但不当用於交际间以起阁下之问敢不谨受教命而庆责善之得所托哉书来数月诵一过而意一新使人搁笔不敢复者久今幸有所遣去觊察之不宣
答欧阳隐君谢训子书
球群居庸\人间按厦鞫多疾病岁月於易迈问学落落於难成又不幸挫志於先君之见遗弃斩焉衰x中於诗书何暇心游而目照之哉内外学经子弟慕其声不察其实群然愿推以为师是犹求聋z以决壅蔽就跛刖以习趋走卒致其闻之不广步之不前也况世登科而人好学如欧阳氏一族又邑南之望也亦辱遣子就业其门辞避再三终不拜弃释之命方恐荆山之琳琅奚レ蹲竟ぶ手华阳之J奔蹶於庸驭之车发汗怀惭正未有已i辱惠之以F辞贶之以厚币加之以盘如欲重其惶惧然虽贤父兄欲诱掖其子弟之进不自顾爱其所费而取之者得无虚蒙人之赐欤制中不及绘辞以复聊此以代面不宣
两G文集卷十五

[book_title]卷十六
●钦定四库全书
两G文集卷十六
（明）刘球 撰
○书
与临清彭广文书
君子之所资於友者为其能规已过而进之於寡过之地盖不在乎酒食之接殷勤钱帛之相交易势位之相附倚也故得其友则迷者可以觉其悟薄者可以敦其厚友之助於人不浅矣然知已之遇也为难遇知已而欲同出处无进退远近之分异也尤难仆所与荐於乡者百九十五人惟足下一人最知己策於庭者二百人惟万君资中一人最知己以四百人之相接而知己之称最者不过一二三人遇知己之难也信矣况足下与资中履仕途蒙禄赐擅华誉举先於仆而学宏於仆犹未足较论近者仆之去故乡也幸与足下并舟而来意得早夜会语以求去其过矣不谓中道相失竟乖隔以迄於今不及见及抵京遇资中辱与同舍而居同携持以出入甚咨踽蛞獗啬苋テ涔矣又不谓其有南京大理之迁是岂吾三人所欲相弃远哉盖必有莫之为而为之也为知已而欲无进退远近之分异尚可得乎然而规过之望又不可以进退远近之分异而自息也仆居此内无茂德殊行奇能卓见以为人所重外无美容貌辩言语以骇人之观听次无乡曲之誉以致人之慕望又不善委曲迁就趋走承顺以悦人之面固不待加之官授之职已自知其无可好於人无能有为於世矣然犹有望於知己者之能指其过而教导之使不获戾於当时不见弃~於先生长者是诚愚心日夜所切切也惟足下居临清去京师为不远凡仆之所为或妄言有所不经行有所不洁皆不越旬已闻於足下之耳矣幸悉是教庶几知而改之以无负平昔之知己也故因资中便敬致意左右愿详采焉
与学士李先生书
奉违数月缅想展墓之余动有礼则使乡里後进见德而聆规皆竞於进善耻於为非移其习俗之不美以复为美必自先生今日之归始也夫何幸哉虽然主上之眷念有在大夫士之瞻恋未已入京之装不可不蚤趣也少师东里先生请老不允亦有展墓之命为球言其抵家必得与先生相见球故不敢不达其归也有中使与偕量必速行先生造焉诚不宜缓倘并舟而北尤为球所乐闻而深愿也奉教有期不敢多布乞照亮不宣
唁伍司训下第书
仆北来路闻足下赴春试得次选乞俟後试不获命将职教於外遂置百思为一念之甚有所不喜及抵京适足下有桂之往时仆人事生E又遭谗毁之口後先摧沮以不得从容笑论丰厚饩赠而心小有所喜足下既去仆亦人事稍通谗毁之口稍减复为熟念而远图之则大有所可喜其不喜者以足下自龆冠绩学邑庠又退而潜习之家进而博求之胄监历年久更师说不为不多藏之膺腑也充实施之翰策也汹涌而铿得进士宜如指掌拾芥乃仅列其次於足下之才诚有所枉志诚有所孤矣且使後之学者得藉口曰取进士不在乎学之高也有命也不然则学如某何故竟不得耶必将生其慕外侥幸之心故甚为之不喜也其小喜者以桂僻在山谷间其子弟学不经於师也久矣以足下往任其教举吾礼义之说以移易其暴慢鄙诈之气使知读书以穷理为文以取仕正犹饥之得食渴之得饮亦可以行其志下其惠矣况其地与吾郡邻可通其往来之道以诱其乡之子弟使益向学慕问则交有所成是亦有可喜也其大喜者见今世由教官有学识超迁为大夫为朝士者累累有之其与仆同上春官而得教职後复擢内任已领告身归荣其父母者亦自不少而仆犹未脱迹铨司徒循资格日逐逐乎人之後是虽自缘家累蹉跌於进亦终不如彼擅声之敏也向使足下得进士快所欲而归则或满其志怠其学而名不足拟於教官也必然矣苟志不满学不怠亦家大於仆累多於仆安知不如仆之得第十年犹未有一职之居哉今既不为进士而为教官则志必奋於成学必勇於进又无家累以相及仆知朝士大夫之位有待其来为甚速或者司人物之进退於冥冥中者欲相足下之早达且使後进之人知大官高位不但进士可为也教官有学亦可为也其为喜也不亦大乎虽然窒欲者固学之防闲也澡行者收名之甓也足下幸毋以为居位徼邑尊为人师而欲可纵行可污以荒於学以隳其名使好称人之善显人之能者论列有所不敢及此又仆之所愿望焉近同好中多谓足下自失意来遂不崇於交接仆虽未G其状然居今之世交接有不至则不但善能无由彰且t毁\恶皆将归之足下慎毋效彼龌龊之徒甘受人毁恶而不辞也仆恃亲且旧故敢言之恕其狂直幸甚
与王断士书
仆不奉教命之日虽久然闻南藩贵人自国公以下皆能礼贤其以学高政优尤为其所礼者莫执事若仆固有以知执事虽越在千万里外必常恃此坦怀自得忘其旅之思下其抑郁不平之气以肆志於诗书文字间矣已而连辱赐诗复有诗赐诸後进皆句法清新思味深长卓然欲追古作仆益知执事适意於滇地之山川景物其乐殆不减於京师虽然殊方之乐岂足久淹执事之迹耶盖执事未去京师时贤名虽闻於下犹未盛达於上也自南迁以来昔之居下位好臧否人者多跻显官颇能持公论畏清议不苟徇时好使其不举贤则已举则必先执事盖其人未得志时每与仆论执事之贤必甚怜其远掷而痛恨当道者不一引手以挽而回之岂其身当其任乃不急於矫彼之非以践彼之言耶顾仆之力虽不足伸执事之抑然知执事之抑不日当伸者卜於知己之居当道也昔王阳结绶贡禹弹冠谊固当然执事亦岂得久安於殊方哉迁迹量有期尚为时自重
奉侍御胡先生书
球不执经席下十年而违言面又四年其间先生道德之光事业之茂恩遇之隆与球之沉踪晦迹俱不及言惟q游所遗文未有集不可以不E先生之听挂先生之怀也窃惟文章之名世已难文章之垂世尤难其始也L猎於诗书牢笼於心腑役用其精魄敷张之翰策莫不欲高轧一代之雄卓为万世之冠然工者恒寡腐者恒多粹者难求疵者尽是卒不能皆好於人皆流於时故曰名世难也辞既工而不腐矣理皆粹而靡疵矣浩瀚乎编简之穰洋溢乎耳目之广然缵述之於内无贤子孙流传发达之於外无其徒与良知己则其光微响寂将覆瓿之是用与死骨而俱化故曰垂世难也然则名世之责在已垂世之托在人在已者可自致托於人则有得焉不得焉今裒括q游之文与诗不下五百余首似多工而粹可好於人而流於世则名世之责固自致矣惜其家无有人能缵述之为之徒者又未知所好以不能流传而发达之有知所好欲流传发达之如球者又学不明於已词不达於外名不重於人无足受其垂世之托若学明足以定去取词达足以发隐微名重足以息是非且见礼於q游也甚厚而德於q游也素深通邑中莫先生与侍读李先生若则其垂世之托非二先生是赖而谁赖昔文中子上策隋文皇朝不报去立言开教河汾间至今名显天下世谓由房魏诸人官显在朝有以张大之不知房魏辈皆出其门欤抑但取其道私淑艾者欤将特相知同好而後人遂假借之以取重欤然能以文中显一也迹q游之文与其教诲人者虽未知其能文中否然清洁其行屡徵而不赴屡试而不仕比文中之不得志而後隐亦有间矣况相知在朝亦不减文中然世无其人已五更岁而易名之法犹未议於私识葬之文犹未入於石二先生皆宜图之庶後来者知先进人於所交游不以存没而厚薄其情则不胜幸甚
与刘修N书
往年足下官内禁多闲暇之日仆方历职礼部欲常会晤以论学讲道不可得今幸获内迁亦颇无事使足下尚留京得时相往还则其为乐何如也足下乃先引去顾当时同游在京者惟仆一人其无聊赖殆甚於初每退食燕处遇美风日未尝不为足下翘首而南望不知足下置身田里养有寿亲诲有能子传业有其徒无适不安亦复有心於辇毂之下尚怀其未归之人否仆数言之当道欲致足下来京一相见而愿不可遂然足下昔与共事如曹员外邢侍御者近复有命预内事而不辍外政又各举其一子在官习所业意此事复举则足下当不得久逸林下仆之所以悬悬於足下者亦或有可卜之期也贤郎才思妙不可当约以规矩古人之地不难到幸加勉焉余不能悉
慰万侍御丧母书
承谕球以哭令先安人讣痛不能堪已解任归使人为之戚然悲以慨至谓无复有意人世则球以资中之哀为已甚矣苟不有以之亦何足以称知己耶资中之哀而不取其平昔所哀有过於资中者以譬之未见其能之也球与资中生同年第进士又同年欲寿其亲之心未尝不同也然球得乡举之明年先母见弃後十年以进士被召即途先君讣至及官於朝荷上推恩褒封其亲二大人已不得生被荣命徒增哀感而已如资中由史官三转其职至御史二亲皆目G其荣而身荷褒封之命又得请归奉酒上寿以极其欢所谓荣父母於生前者球不能及资中之万一资中今日之哀以後於球二十五年以球之不得尽孝其亲方之资中不啻秦越相远资中於此亦可少自矣况尊府署正公在堂又岂可为哀痛以伤其怀耶球故以资中所谓无意人世为已甚也传曰毁不灭性又曰无以死伤生自古仁人孝子丧亲而不敢为已甚之哀也久矣资中又岂得不以此自耶途修冻阻他物不能远致聊奉俸米在原贯半月之给以充赙惟亮而纳之幸甚
慰欧阳佥事书
仆窃谓足下居得肆於文学出得美其政事略无内顾之忧者以寿母令兄综理其家有余裕也向别未几闻於临清道中哭寿母讣又哭令兄讣二尊长连相弃背不遗哀恸之情能不切於中乎仆亦不能不为知己伤怀失色也虽然足下尝为朝廷所选往督河南诸郡县子弟进业德望在士大夫间不为不重向用之期殆不可涯襄事之下宜损忧思颇事着作庶他日复即官政得有所持以惠於人昔朱文公家礼一书多成於丧次古之大贤不忍过为毁伤以废其业於此亦可验矣足下岂得以哀戚之故久弃简札耶仆尝以此为周侍读劝矣今又以劝足下二公郡中贤者其志素期於古故敢及此在他人则非所预也冀亮察之
慰罗侍御丧母书
仆与足下别七年相越千万里起居不通问者自别去迄今及闻先夫人遐逝心惕然以动容色改然而无欢矧为之子者哉然终天之痛固情难免灭性之戒尤礼所严足下诚宜以是自也且孝如足下荣养以逮於生前宠赠必随其身後於亲复何憾焉视仆之累进累退欲显其亲而未能者已远其视庸\人之倏生忽没莫知以其亲显者为尤远足下又可不以此自哉故因舍弟来布此愚恳幸赐察不宣
与李检讨书
去月末本院请召足下赖世隆江渊何u珙五人还职命已俞允拟移文令各驰驿赴京更不遣人相促俾得与家眷俱行亦甚便也然语有之君命召不俟驾行矣是趋召命於理宜急足下岂可少迟行色以自越於礼耶昔者足下既去官後而勤慎介直之名盛彻於先生长者之耳先生长者皆惜其去而势不得遽还之然欲还之之意藏诸心发诸口再历暑寒始有今日之命则是命之下自足下一人以及其余也足下又可不早趋官以副斯文望耶且仆与足下别来聪明浸损志虑浸衰平昔心知道契之人不遂云亡即复散去人事如此往往伤怀故每旦造朝视职之外辄闭门高坐足迹稀所往言论稀所发每日引领以图面之接暌离之慰衷曲之布未有甚於足下者足下亦不可不为之速来也甫及凉秋即令男钺引骑都门以相待切不可更後是期数遣书取舍侄辈来倘得附骥尤为至愿郡学古今科贡题名碑冀各打一通并h彭进士士奇所N忠节传及诸世族谱所载名贤事并携至此以备采摭幸勿忘之余待面悉不宣
与刘惟恭书
古所谓重同年者非但重其年之同也重其志同业同与其进身之阶同也矧仆与足下其生也同郡其学也同经其既第而来荣於乡也同荷恩旨岂直同志同业同其进身之阶而已是盖同年中相知宜甚密者也然而地不百里而足迹不一履其庭别已有年而声闻不一接於耳何同年而不相接如此其E哉惟足下出得地而居当途有贤士大夫以相交游其讲论足以广其学识其推拔足以隆其声称此同年中之特达者也仆滞迹一乡为贤士大夫所弃外口欲言而无可语者以发志有惑而无相知者以解此同年中之无聊者自其无聊而望其特达故虽相知之甚密而相接之甚E然徵命已下足下与仆例应赴召京师听选用若不谓其无聊俾得同载以往同旅以游则同年之好情虽不得尽之於乡又岂不得尽之於官哉故因家兄来聊此以润行色希加察之是幸
与刘宪伟书
人自应试来者皆诵足下之文必在高选不意竟黜落於主司之不明凡相知莫不以为惜足下自处能无不平於中哉虽然人之困厄摧败乃其进学修业之基也故易於困之象曰困君子以致命遂志则君子之得天命而成已志以大有声於时皆由困以发其愤增益其所未至未可以幸而得也是以昌黎连蹇卒为儒宗梁灏垂白乃为选首此皆伸於久屈之中捷於屡败之後况今吴节亦三试不偶而後解魁归焉使其列於前榜又何能魁於今科哉则足下今日之小失意又安知不为他日大得意开先欤愿勿以介怀即弃置家事归学肄业以为斯文主路璧入学惟足下是赖幸即置之班末勿使有货力者夺其所余待面悉不具
与桂广文书
古今人莫不慎其所出出得地则道光而誉流出不得地则能多亦望下尝观之通馗大市材百美矣货百奇矣然鬻不在名工之家f不在巨贾之肆人亦贱之弗价也虽有贫涎啥弗睨也物之重轻且系其所出地之得失况经生学士将售其素於国家可不择其出身之地於邃文长德之门以取重於当时哉惟先生往哲之渊源耸t儒之山斗兹岁大比挟材美而角出门下者云合雷鸣固不借一外之人以夸多四方然有抱所能欲借其门而出如刘生文者宜可与其进焉生之家世业儒在洪武间有名履节者举进士科擢侍御史迁交趾南以殁生即其遗孤子也自髫Y时收育教娶於其父执友今李翰林时勉先生长而能自世其事业所谓生忧患者也故其於志奋於学敏於行不污於交际略无乖伪而亦慎择所与若於文则未敢必其能第是科与否然以方前所第士亦或有可几及者惟不获由先生之门以出故曰悯悯焉若材之待鬻於名工若货之希售於巨贾而愿弗自遂焉球与相知素且尝受教於先生故敢以其名进若不塞其向上之心遂收h以上之明有司也惟命若犹以为外而外之亦惟命谨俟一言以进退之幸加察焉
与胡医士书
仆居京师十二年於布衣中得君子交者惟足下一人焉然前十一年知足下者以其不汲汲於名不营营於利不妄易其行与言有儒者风而已至今年因长儿之病又有以知足下医学之良焉方其病势之张也或以为宜汗汗则体之烦者静而病自外散或以为当下下则腹之满者而病自内消惟足下以为病在表里之间非下与汗所能愈必以温中之药和解之而後可不然则愈不愈未可知仆以为然已而果效非良於医者能之乎仆尝以为医之药人病也自有其理理之得者无不效其不效者理之失也世之良为医者惟理是究而庸者往往昧焉与之反故於病不能无安危之分岂惟医哉用武亦然沛公顺乎人情而项羽逆之其成败所以异也治水亦然禹因其性以导之而崇伯之其通塞所以异也理天下国家亦然尧舜文武行其所无事而秦政乃为苛法以扰之其治乱所以异也足下於医其足为用武之沛公治水之禹理天下国家之尧舜文武乎不然何所施辄效而\医不能及耶不腆仪物聊致谢臆幸勿讶其菲而见S也直禁中有暇乞时过临示以调养之方幸甚
与胡显融书
昨於东阁G江西乡贡h有显融名而不知其为谁俄而周侍读先生指曰此即高徒忱更名也予遂不胜其喜所喜者岂徒以主司所选能不遗落尝从予游之士哉盖以足下不接予之论议十有二年矣其以族大家富外为势所g内为利所诱以挠其志而夺其所旧闻者为状殆不一矣乃能以其所有与十三郡之士较优劣场屋卒获荐名六十五人之列非专心於学肆力於文脱然不为世故家累所迁不足以及此予所以为之喜也特倍於他从游者焉以予占之知其诸父昆弟之喜必又甚也而况亲得之者乎虽然天下之道载诸书也o悉备矣求之愈勤则得之愈广而足资吾德业文章之进於无穷怠而不求将并其已得者而失之况敢望其有新得哉足下与荐乡闱固足喜矣慎勿以此而或怠尚加功於书使道益明於已而德业文章随以进则偕计而来不但甲科贵仕可指期而取虽古贤人君子之事业不难到也其为予之喜也又岂今日之比哉昔范忠宣出胡安定之门而他日功业过之予道不加修不足为足下之安定而足下志高才俊不可不勉为忠宣也故特致此以相贺亦所以相焉见应显遂贞幸亦致此意
与孙参政手简
承惠十诗词工而意到使人读而念夙昔之游起别离之思自不容已以是知先生位益高而识益远不独政优於官泽润於民虽文章亦有以加於旧矣敬羡敬羡仆冗於事弗克以时奉和然欲奉和之心未尝一日忘也俟他日寄去旬宣之余必有高兴幸时惠一篇以开荒塞毋谓奉承不速而遂~其教也冯太守状铭甫就而仲宾之讣已至使人感感不已虽尝一致薄祭然其子幼兄弟又不更垂其不可没者无非朋友责也先生尚图之虞氏家范至今未脱稿又辱寄惠饶纱二疋欲辞不得须待来春方可偿此意i知游词林不如居礼部之优也余不敢悉惟鉴察不宣
与胡推官手简
别後寄去行卷想达但未审足下何时到官意民被其惠狱得其理当不少矣近询人自岳来者多不能道足下起居岂彼皆未知足下心胸者耶抑足下特立自处不求人之知耶虽然事在公而已公则人已何间焉足下於事惟处心公则廉声能闻将自至京师仆日侧耳以俟焉他不敢及亮之幸甚
两G文集卷十六

[book_title]卷十七
●钦定四库全书
两G文集卷十七
（明）刘球 撰
○说谕论
说圃
尝圃於秽谷之中以食诸从游者其地硗也粪之以倍而後饶其m芜也S之旦旦而後治其亢而易燥也沃之以荷水而後洳其致力也甚劬其为事也未易然倍得美茹以分之家以惠其邻之馑者未尝病其不足也已而得易圃於居之西偏不待粪之而饶不必日S之而治不假荷水之沃而自洳於力无费於事无难然一岁至馑者数常仰给之O家犹未见其有余何不得地而有其利得地而不有其利欤诚以人为有勤惰功施有E密以致其然也人之为学其亦犹是乎居吾之下而其学也突然出吾上居吾之上而其学也坠然在吾下其何由而上下於吾哉功用之上下於吾也故学不以其年之长少不必其质之美恶不以其进之先後劳加於人则加於人力後於人则後於人能自进焉则日进欲自退焉则日退苟无忌其难无易其易加之以勤持之以久则愚不肖未有不可为智与贤若其难则置之易则慢之勤则各施久则生厌虽智且贤未必不为愚不肖之归故有志立於未遂之前亦有功隳於垂成之日书曰圣罔念作狂狂克念作圣其是之谓乎有庐陵名家子王达应显学於予三年而不去功专而志不外若可望其有成也未知他日异处果能如今日之忧勤不怠与否故借圃为说以警励之使知日a焉以求取其所以为贤智而去其所以为愚不肖者焉达之家有曰绍肇武者其诸父也龄妙而质美亦从予学将以是说并告之使其相与e懋焉
说水
有志於学者曰胡忱氏以庐陵望家子越百里来从余游将怀其所得东归请言以励进其方来之学余因指水喻之曰子试观夫水之为水也发自涓勺以流而为溪会而为川汪洋而为海细而虾螺蚌无不育钜而蛟虬鲲鳌无不容水必至於海然後就其大焉人苟事於学则拔出齐民之列而为士充极其所有而为贤不假於思勉自中乎道而为圣事业文章以之而着天下国家以之而均学不至於圣贤则未能以造其极夫学必以圣贤自期犹水之以海为归欲昼夜而少息焉可乎然水焉而不至於海学焉而不至於圣贤是非学与水之罪也必有人为壅遏之使其中道而息也苟无所息之於中道而水不止於海学不至於圣贤吾未之信也惟水之与学大相似焉故孔子兴在川之叹孟子发观澜之喻彼圣贤谆谆以称於水者无非欲学者取水以为法也其拘拘以词章为习而不通於性道者譬犹沼b之水不可以行远也其孳孳以记诵为事而不探其根本者譬犹途潦之水不可以持久也其或乱於支离穿凿之说而失其归者譬犹抟激之水不得其润下之性也是皆辞而外之可也其必笃之孝弟以浚其源博之诗书以广其流亲诸师友以大其澜然後得为学之道焉子之归也毋汨於货利毋没於游嬉毋溺於傲惰以自窒其源遏其流小其澜则圣贤之渊海不难到矣其功惟在於不自息焉忱既以其说为切於已且愿诵之不忘故书之卷使归而时得展览以自勤於学
王氏子名说
王氏子者刑部主事功载仲子也功载既更其名曰贯矣复属予教之值予有职务之不得与贯从容讲业而辩是非也因广功载命名之意以为贯告盖欲进贯於圣贤之道焉夫道之所本者一而已然其流行散着於太虚间则二气之运三光之明四时之行万物之生人之所以灵君臣父子夫妇长幼朋友之所以序服食宫室器皿之所以为用诗书六艺之所以为文揖让进退之所以为礼无钜细无隐显无远近无非是道之所寓学焉而能博极其理於\万事物之表以约而达其本之一犹百川之会於海万蹊之聚於国是之谓贯也学已至於贯则德成而道立矣大哉贯之为义乎在昔游孔子之门墙而欲升其堂以造其室者非无其人也而得闻一贯以无疑於应唯间者独一曾子耳虽e悟如子贡其识也非不多矣然能闻之而不能悟之焉虽贤如七十子其肖也非不速矣然得学之而不得闻之焉向非曾子之问学功至亦岂得而与於此哉贯固未可以易言也今尔父之命子以是名也盖将责子以圣贤之学而期子为圣贤之徒子亦岂得不尽心於学以求称其名哉必朝求而暮习焉日益而月累焉以体是道於践履之余思惟之内使人皆谓其实之符於名不谓其名之无其实然後有以副尔父之望也子勉之无怠贯既拜予言且请书以为终身诵遂书之
曾生名字说
曾生吾吉之泰和人蜀府典仪鲁庵翁子质伟而嗜学尝为蜀献王所重其名曰着典仪命之也其字曰知微献王命之也生从余游余欲广其君父之意以进生於道因语之曰子亦知尔君父命子之意耶吾明语子夫人具天地之理以立於天地间其始也固善有不善者欲挠之也理欲交於中故形之於色闻之於声播之於事业其善不善皆着而不能掩然其着之端必自其方寸之间一念之发始则至微也君子知其着也自微始必思用力於其微是以内省之欲频慎独之欲力所以遏其不善而存其善於至微之中功有加而志不惑由是施之於言也为嘉言发之於行也为令行措之於事业也为良事业无着而不善者谨微之功至也然则欲善其着岂得不究极其微哉故欲尔之着善德於外者尔父名子之意也惧尔之忽其微於内者尔君字子之意也父以慈训君以严戒仁义之道也子能顾名思着以承父训因字察微以奉君戒忠孝莫大焉苟蒙其名而不务其实玩其字而不求其义则无以成尔德且孤尔君父之命尚慎於斯生既唯吾言且请书以为其名字说
内省说
省者察之详也省之自内则所察不在乎外不为乎人而有益於已矣且人之心不趋於义即趋於利不入於善即入於恶其可不加省乎其义利之趋也善恶之入也皆自其一念之发又可不省之自内乎是故见不忠信人也必内省之不使已亦有是不忠信焉见不孝弟人也必内省之不使已亦有是不孝弟焉见凡外其道昧其理不顾其言行之人也必内省之不使已亦有是外道昧理不顾言行之失焉孔子曰见不贤而内自省此之谓也省之熟而内无恶於志外无忧惧於人则可与入圣贤之域矣昔者游孔子之门而得传其道者惟一曾子耳以曾子能日省其身也夫曾子年最少质最鲁使其省之未至又何能卓出三千之t以自列於七十二子之首哉今之人省身不能如曾子而道则欲希乎孔子譬犹欲游身於千里之外而不知发足於跬步之间庭户之下宜乎其终不能到也吾友庐陵王肇允生於尚德之家游於缙绅之林志高而行笃尝名其斋曰内省盖知求孔子之道当自曾子省身之功始矣或者乃曰圣莫大於孔子贤莫大於曾子孔子曾子之道岂易至哉余曰不然为人而不以古圣贤自期是自卑其志自小其身自枉度其生也或人不能难遂书是说归之肇允使益励焉
文会说
与人朋不能无会会而以文V会之有益於道教也文者士君子所凭以探夫道之具不讲求其文而能通乎道者未之有焉故古之会者味诗书过於盘甘讲辩胜於杯啜无不致意於文後之会者重盘而轻诗书先杯啜而後讲辩於文若无与焉是以古之见道也易後之见道也难古之为君子也\後之为君子也寡夫孔子大圣人也犹以学不讲为忧则孔子固尝会其朋以文矣子思大贤人也犹以辩弗明为弗措则子思亦尝会其朋以文矣後之人不圣於孔子不贤於子思而以为学不必讲也辩不必明也文何用会为以故卒不能深於孔子子思之道而曰孔子之圣天圣之子思之贤天贤之非後之人所能到又何自暴弃之甚哉彼老佛氏其说不根也其术不神也然为其徒者能游迹千里之外周履四海之中日会其朋相与参详而讲道之以自根其说以神其术故卒有以惑世而流於世为吾孔子子思徒者莫不欲外而排之矣然取交不能如彼之远慕道不能如彼之笃讲学不能如彼之勤乃徒托之言曰老者吾师辟之也佛者吾师辟之也彼之道行岂吾道之幸哉致为老佛者亦然起而反之曰孔子师吾之师也子思道吾之道也吾何外於彼哉朝夕转相诋訾卒靡有所胜呜呼若不时会其朋讲其学明其辩昭其道於文使世之人晓然知彼之说不若吾之正知彼之道不若吾之常皆欲去彼而归此则彼不庸外而自外矣不必排而自排矣又何用纷纷然与之竞是非笔舌间哉嗟夫文不恒於会而欲望吾道之扬邪说之遏难矣有戴氏之彦曰敏志一而学勤好交而不怠尝字其讲学之斋曰文会而属余言余於敏交久且厚故为是说以相勉焉
南岐瘿者说
南岐在秦蜀山谷中其水甘而不良凡饮之者辄病瘿故其地之民无分大姓小家子男妇女老人後生无一人无瘿者彼既安於常故而莫丑之亦莫思所以去之及见外方人至则t小子妇人聚观而笑之曰异哉尔之颈也焦而不吾类焉外方人曰尔之累然凸出於颈者瘿病之也不求善药去尔病反以吾颈为焦耶笑者曰吾祖然也吾父然也吾家之人然也吾乡之人然也乌用去乎哉终莫知其为丑焉夫世之人纷然以货利病其心而不念其背於道外於义犹瘿者不自觉於失其形矣及见正人君子言不能相入辄t起而攻之曰尔何迂也非吾类也噫是何异瘿者笑世人为焦颈哉
养树说
岂不见夫大林深谷所产之树乎其土辟而旷故其根之行乎中也舒而不枉其樵牧之剪食不至故其柯叶之发荣於外也畅茂而无不遂则生生之理完而暑寒雨露之及也皆得施其功而成其为连抱之材资於匠石之用为可必矣其在人烟纷杂之区虽有佳木萌蘖其间而斧斤加焉牛羊造焉马足车轮又从而往来焉凡所以戕其性而夭折其生者日且至欲望其材之美可得乎士之於学犹地之於树也必退迹乎寂寥之野置身於安闲之庐使耳目之所接者无非诗书心志之所向者无非理道则内养固而外诱之来也无由入由是以窥夫贤哲之阃奥追其文躅希其事业端不失其途矣舍是不居而游乎通都大市交接夫贵游公子以为讲学之徒僦居而旅食以为进学之所则心方K而事物之欲已间之功欲加而佚乐之朋已挠之如是而欲收其效不亦难哉同郡西昌仕族欧阳氏有才子曰广渤质伟而志高从其妇翁太常博士杨希淳游京师学非无所得也犹弗康其所将归乡以毕业而大其所成与之交者皆赠以诗余独为养树之说以勉之广渤归见其兄考工主事广哲余同榜中深於学者也幸以是说与质其可否焉
听其自然说
凡出於天而不可移於人者皆所谓自然之分也惟其分系於天不於人故人有厌贫贱而不可以力去慕富贵而不可以幸取何莫非出於自然者为之哉必a焉听之於天付之於自然而後可故居易以俟命者子思之言也子思固欲人之听其自然|寿不贰者孟子之言也孟子亦欲人之听其自然况听之者祥不听之者殃听之为君子不听之为小人岂得而不听之哉昔伊尹起於耕傅说起於版筑而相殷太公起於渔钓而封齐皆听其自然也虞公贪以丧其国知伯贪以丧其家不知听其自然也听其自然之道当何如哉盖贫贱穷厄矣则思求吾志守吾道不可有出位之思富贵利达矣则思处之以义文之以礼不可有矜已骄人之色如是而已兵马指挥何君廷用故都督某之子指挥使祯之叔父其未遇知当时也则力耕稼而乐闲安富贵不足维其心及其联姻王国受爵命於朝廷而其自处也犹退然若未遇时所谓听其自然者盖庶几矣如其未也尤不可不致力焉故因其有听其自然之号特为说以劝之
说舟
余尝观舟於江湖之上矣其水盛而风烈波涛之势汹涌鼋鼍蛟鱼出没远近山川为之震荡昼日为之昏黑彼t小艇方港收岸泊之不暇所谓钜舰穹舻者且欲高其牙樯张其帆席当中流冒白浪以上下乎其间万斛中藏不见其为重千里倏至不觉其为远盖其物大而具备故虽涉江涛之险而恬若无事又功百倍於t小艇焉使其在恬风之潴止水之渊虽有载重致远之能且无所施其与\小艇何辨焉士君子负才美不能得名於僻壤小邑而能得名於大方亦何异於舟哉友人罗君勉学工部侍郎寅庵先生从子也以归安丞得代来京中外人皆荐之限於常格不得拔调江夏丞江夏湖广首邑当水陆四达之冲朝使蕃物往来无虚日势逼而政琐以烦人无乐於官其邑者犹风涛险阻而群小艇皆畏缩不敢前也罗君有学问文章而才能优於已识量高於世犹钜舰穹舻之为物大而其具备也往丞剧邑虽喧嚣交集其耳疑难充塞其胸必能无动於怀犹舟之犯险浪而若履安流也事必敏於为效必果於收犹舟之行愈速而至愈远也政令之施事业之就必将异於人而优於人犹舟大而功倍也虽然罗君犹当端其心以为之舵树其节以为之樯察於世故以高下其帆席体乎人情以缓急其T索然後能有济也不然将危於t小艇焉尚敢望其功之成哉交游之士皆赠罗君以诗余独举舟以喻之
马谕送王善广赴春闱
有售马於幽冀之都者乐其多不自限其数但遇项而Q足而蹄梁而可鞍者辄就其驵而商之输其值以致之故虽有骐骥之材超轶~尘之足且混於庸马之t与驽骀比数德焉不外称能焉不外见步焉无能骋孰知其为良马哉有改其道而售焉者限其数不侈其多壮者顾之疲者去之骏者收之驽者斥之於是所谓骐骏者皆出乎群而入其笼络之内脱乎伏以就於驾驭之场德可称而能可见步可骋人皆道其马之良焉士之於时也亦然方举科之未有定员也士纷然以记诵为尚以剽裂陈腐为工以乘时希合主司之意为奇而高才硕学杂进其中何见其素能之卓~得之外以藏之中者弘博而深厚哉犹售马之多而不见其良也逮科额定而上之所取也为甚严下之所贡也不敢泛由是负过人之才有积中之学者皆e出乎士囊之表而骈入乎雄彀之中犹良马之自见於市也从吾游者王元善广立志笃而务乎学也勤蓄材实而措之文也雅昔举於乡而解名杂未尽见其能舒其志今贡於礼部而科额始定宜得展其所厚如其所素愿矣故於其行举马为谕以赠之
论志送周蒙南归
士之於学也孰为先曰莫先於志志者心之致成事立效之端也苟志有定而不迁则事无为而不遂行无适而不达志於王则王志於伯则伯志於君子则君子志於小人也亦然无一事业而不随其志之大焉而大小焉而小志之所存事业之所由以立也昔人以为有志者事竟成其言岂予欺哉从事於学而志之所向也未定或学焉或辍焉而曰吾之於事业也不患其无成非自昧於已即外以诬於人皆不足与言志也古所谓有志之士者其平居也固自得及骤与物遇虽雷霆之震不足惊渊谷之临不足惧庙廊之升不足骄茅土之加不足侈威武之摧不足慑穷饿之厄不足悯是何也其志素定而利害不能迁之也是以三军之帅可夺而志不可夺也诵诗书六艺之文以学夫圣贤之道所事则善矣其为志则未也盖能不为邪说外诱所夺以由乎其途而造乎其域几人哉彼力於百亩之稼而为农逐於什一之利而为商专一艺之能而为工其为事也贱矣然皆有以致其效者能不迁其志也使慕圣贤之道者能如农商工之民固守其志而不迁何患乎无其效哉故古之善观人者不於其所为惟於其所志勇如子路夫子称其果矣必使之言志仁如渊夫子称其贤矣亦使之言志则当时弟子及门而夫子不观其志者耙庸燮渲驹蚱淙酥贤不肖从可知也君子之於志也可不慎持之哉周蒙敬熙服i翁修N君之训而得厥祖职方先生之传已名为儒矣又往来京师请益缙绅间且尝及余余见其志之所向不小矣於其归着是论以遗之盖将进之於贤人君子之地以成其父祖之德也蒙游郡庠见胡生忱罗生智皆尝问予业者幸亦告以慎厥志焉
两G文集卷十七

[book_title]卷十八
●钦定四库全书
两G文集卷十八
（明）刘球 撰
○箴铭赞
书室箴
有巢其庐贮百斯书庐吾足寄书吾道器哲士韪人咸此发身业茂茂望与旷而旷彼昏之罹舍斯取斯所以君子慎卒u始所以君子不极不止
彭氏敬训堂箴
人之弗克肖其父祖者莫大於慢视其训而弗守也恭守父祖之训如毓义兄弟岂不足为彭氏肖子孙欤况有敬训之堂以昭示於将来又欲後之人世肖其先而不坠也予故箴以致其曰明明彝训哲祖之诒i考式传为家之规谓尔处者孝友是为而尔仕者清白是持或不然者庸俗之归惟令兄弟只奏弗违游宦宦达宝家家肥i斯堂之肇建欲先训之远垂於後子孙世守在兹钦承无替庶永昌期
好问轩铭
生民有初均秉厥彝有达者道中坦且夷志随气荡人百斯岐跬步既F千里异驰匪询匪诹孰觉孰知卓惟古哲善弗自以知裕在人思歉在已博访敏求务即厥止忘其多舜察於迩故不违仁且大其智彼昏罔念i妄自尊终甘弃暴胡恤人言听既藐藐诲惟谆谆曷决其瞀i厚其X故哲愈昭而昏遂昏岂道之异言闻不闻洵美王君早克自艾知尊其尊弗是其是上师先古下朋斯士刍荛之询梁肉同嗜t疑外屏万善中萃辟此义门希全天畀君子之归小人之弃作铭其轩以淑斯世
槐书屋铭
古者三公之位面槐故王晋公手树三槐於庭卒兆其子魏文正公位宰相为三公天下荣之称为三槐王家自是凡姓王者其庭莫不有槐焉又槐为花时士方急於应举因谓应举之岁为槐秋又谓赴举为踏槐故凡举进士者莫不忙於槐之黄焉则槐之名重於世也久矣友人王君荩居负郭湛溪有槐几株槐边屋几间贮书几百卷每读书其中则柔条蔽户重堆几啼禽噪蝉助答弦诵可以消俗浊进清明以游神於简牍探测乎圣贤之阃因题曰槐书屋盖未知王君将以其槐兆为三公欤抑以之相促其赴举之期欤如以之兆为三公则固其家故事矣以之促其赴举之期则又君今日所当务也然赴举仕之始也三公仕之终也欲极其终必自其始则促赴举之槐即为兆三公之槐也君姑壅其D以加其学俟其花而出其身又安知他日荣名盛位不可希冀其前之人哉余始与君同游邑庠今将别去故敢序而为之铭铭曰
有槐结v兮有书连屋涤除浊俗兮清在目槐之芳兮三公之祥槐之黄兮举子之忙孰知举子兮三公之所自始於维王氏兮世传厥美我为铭兮牖户风清惟王氏之後人兮宜日孜孜以望其成
复善堂铭
莫贵於人善其天爵所不善者非性之恶为禀所拘为欲之凿何以复之曰效先觉惟先觉人学至德成渊监洞烛厥善之明规循矩蹈厥善之行我其孳孳希与之并取彼之知以开我蔽取彼之能以勤我事移禀遏欲全我良贵庶几斯善克复攸畀\人惑惑斯善以亡卓彼郭氏取以名堂三叶相承烨有余光苟诣其极圣贤同乡
敏求斋铭
凡天下之物皆可求求之不敏未见其获也况古之道得之足以智其生不得不免为凡人其可置而不求求而不敏哉且圣於百代之上尊为亿世之师者孔子也孔子之道盖亦敏而求之於古焉故其思也不寝其学也不厌其愤发於已也忘於食其师之於人也无常其於经读之而三~编又何其求之敏欤今之人望孔子之门墙不得入者盖不知其求道於古知求之古又不能如孔子之敏也乡达尊王君仲求得孔子敏求之说以名其斋盖有志乎古之道者矣苟能如孔子之不寝焉以思之不厌倦焉以学之不暇食焉以自愤之惟得其人焉而即师之於经而三~其编以读之则求之也诚敏矣又何患古之道不可得之今哉盖王氏为庐陵闻姓出其家者多秀而文而君又能求古道思与古之人相颉颃其去乎凡俗人已远矣其子绍从余游以君之辞来请铭故特序而铭之铭曰　我瞻古人越世同心宜尔君子求古自今谓鲁大圣言必可谌动息是顾早夜惟钦居食弗择简牍日临穷大尽细致远诣深芥视千驷珍宝寸存心诣古有铭其中以儆以箴
复朴斋铭
有笃古先生名其斋曰复朴\人异之君子慕焉彼异之者必以朴之为道宜於古不宜於今先生居今之世而欲复古之朴将隳栋宇之制去镂节缋楹之饰而为橹巢营窟乎将屏文绣绮e之华而为卉褐乎将舍五味六和珍羞膏梁之美而为捭腥燔黍之食乎将弃爵俎豆钟管磬而为杯饮块暮踅易楷法为科斗之画洗章句之烦若书契之初乎如是以求朴徒见其用意苦而无益於今之世盖欲以其末窥先生而未知其本也君子则谓先生所复之朴有在焉非谓是也夫混然大一体万化而迹於万化之表者天之大朴也寂然大中与形气俱生而不为形气所汨没者人所得於天之朴也天不坏其为朴也亦不坏惟智者凿之巧者践之伪者文之贪者昧之不能不奚テ淦尤酥朴丧则天之朴亦不可得而完矣故道日A政日弊俗日趋於漓者丧其朴故也有志於古之道者必求复之而後道之污者可隆政之弊者可理俗之漓者可变而为厚先生忠信之质优学问之功至能孳孳焉求复其固有之朴则朴之赋於天者将全於已推之以隆其道理其政而厚其俗也何难哉故闻先生作而翕然慕之者知先生所敦者本也非末也先生名r字仲珩量洪而德尊官至蜀府长史上佐国治内理家政皆有古君子风球与先生同姓同为吉郡人而慕先生有志於复古故特铭其斋曰　元命^穆大朴在天暨赋之物人得其全惟人初生笃实无文其朴未散其性则然末习靡靡遂丧厥朴道夷者险风者薄谁斯复斯曰有先觉惟此先觉惟朴是求爰辟其斋以藏以修祛彼C巧复我鸿畴a华就实黜诡敦愫\人所异君子所慕恂恂谔谔为王室辅由家达国政随化淳弗息庶几古人敬而铭之来者其循
徐氏白云山寿藏铭
白云为乐平石砚望山营寿藏是山之阳者其里世家徐姓炀名文光其字松间老人其号也老人为广东转运使庚之裔古山教谕之曾孙桂轩隐君之子素嗜学从进士叶宗敬受业而无仕进意惟欲行其所得之书於家永乐中桂轩被诬当徙边老人与弟文职争告县官求代之县遣文职行老人卒能归之以其道兄弟遂合如初居父母丧率阖室致哀出宿治葬悉遵朱氏礼同产至鳃服亲同居者五百余指而主之有家法故内外肃雍无间言择子与侄性敏者V遣从良师受经必敦敦勉之至学成受官犹贻书戒以毋隳职以孤上恩抚其弟之遗孤子特厚於他子族人贫不能葬其亲者为具仪物以葬之乡人构争来质成老人辄谕以礼义人亦无不化焉宗戚子弟从之学即欣然倾写所有以造就之其t居之行如此又雅好诗所作多尚理致关世教而其配严氏暨诸弟俱下世而四子七孙及诸从子足以承家而顺志仲子碧复领乡荐授杞县司训教谕老人亦甚慰焉於是因白云山水之佳营寿藏以为终计以某年月日告成时老人年七十有一矣乃命从子考城司训润状其事来请予铭夫藏之为言藏藏以寿名欲其久也先事而为之非达於理者不能也古之预为寿藏者图先贤与已之像设为宾主其间不知白云寿藏可有是图否然白云有龙冈面其前砚溪月湖润其下寿山新顶天马诸峰拱掖乎左右其为景也蔚然甚胜不知古人寿藏亦有是景否至若达於生必有终之理不以凶事介於怀必先期而为之以俟乎命焉则古贤与老人同是心也因铭以着其意铭曰　奠斯藏者地兮帱斯藏者天也盘旋以锺秀於无穷兮美哉山与川也维君子之达观兮预卜此而将归其全也人皆冀乎迟迟其封兮使享有永年也非徒欲其安且固兮以隆世庆於绵绵也
戴隐君诚辨画像赞
貌古且闲时衣时冠日从容乎山水之间乐宾戚之往还取觞咏以为欢殆不觉其白苍非古逸民亦孰得而与之班欤
胡处士画像赞
国之逸民乡之善士其在斯人庶几无愧方其少时笃事乎亲及其长也兼睦宗姻q而能亨鳏不再偶惟周人急不靳所有积善尊师训厥子孙忠简家风宛然犹存花竹禽鱼以悦情性岩乐之名於斯为称年余八为况益殊今也远矣有像在图时衣时冠足表令德俨乎容仪卓为世式顾瞻起敬想望风神其最者谁馆甥史臣
张琦佥宪画像赞
其容肃如其神冲如其所锺者汾晋之秀其所学者姬孔之书擅科名於一代振风纪於两都遂因内朝之荐而有外台之趋方其一道振肃百C毕祛以琴鹤自随临水竹之居从容步履乐及公余此丹青之所状诚不失於锱铢矣至其运经济顾廉隅力足以任天下之大事智足以赞国家之谟惟有识者知其然殆非丹青所能图也噫湖西岭北岂足久淹其迹而廊庙之上将待其议纪法而秉钧枢也耶
周侍读画像赞
其质也如良玉之粹然其容也如乔岳之安然其气象也如春阳之蔼然况济之以才美充之以学识文之以词翰符之以实德是以人见其擅香誉於棘闱迩清光於木天着弘功於载笔赞鸿猷於讲筵志与时行秩随次迁也皆谓其能续故家之宦谱为当代之名贤矣抑孰知其急於济时也有六一之忠贞善於为政也有平园之简易敢为直言也有澹庵之蹇谔笃於制行也有诚斋之介厉若付之以重任跻之於要地亦何功不至何业不遂哉於戏天之生斯人於吾忠节之邦也岂无意耶殆将使之踵芳迹於前贤而垂鸿名於後世也
益庵赞
益庵者黔江大尹谢君自号也大尹名牧字谦牧其平生於修行力学为政之际常怀不自满足之心能不失其名与字之义其志盖欲有所得也所以有益庵之号焉学士大夫为之推明其义既详且尽球复为之赞以\其成焉赞曰
书戒满损易示盈虚皆明所益兆自谦卑彼海居下百流是归彼地既旷生物故滋谦谦之积诚益之基求益之道岂不在兹抑抑谢尹为行素奇於学有本於政有为终不外伐惟谦是持亦不自足惟人是咨爰察厥行则欲古追日进於善自忘所私爰察厥学则中孜孜日明於理自不蓄疑爰察厥政则绩就熙日宣德化旁洽百夷谦之为效远且有辉名庵以益孰不曰宜敢藉墨卿赞之以词
何太守画像赞
丰而颀伟乎其姿盖知其所负之奇庄而慈俨乎其仪盖知其操之有持b而齐洁乎其裳衣盖知其才足以有为故入而辅百揆以甄别才俊出而守一郡以抚字民黎爵愈崇而业愈茂又何往而不得其宜哉
龙赞
不凡厥质克神厥踪陟降天渊鼓扇雷风与乾元而为象赞化育以成功噫是岂豢於人而後食转运於有力者而後免其穷也耶
周凤员外画像赞
其貌也苍然其性也天然其形诸外也俨然其诸内也渊然故能致善誉享有年早历乎将命之司膺乎副郎之迁亦可见圣朝之得人吾同榜中之多贤也
蜀府长史复朴刘先生像赞
其姿也丰其气也充其容也恭人见其丰矣而不知其德厚於已人见其充矣而不知其学诣乎理人见其恭矣而不知其才足以辅治及其为名教师而教大行为王国辅而国有典刑然後知其着也有所本其实也过於名噫兹非所谓复朴先生耶
黄司训讲学图赞
兴宁黄添华由宾贡起为马湖司训时侍讲席受经业有成以出仕者若白侍御圭胡侍御监魏进士正殷贰尹祥郑司训嵩张贰守麟王检校应先暨其子上蔡司训敬也後教蓬莱以没诸生念遗诲之在耳而往迹已成陈遂绘斯图以寓江汉秋阳之思敬复奉以求予赞予嘉是图有厚之道也故不辞而为之赞曰
自古善俗在立师道师得其人士斯有造卓卓先生秀外实中足为人师以开世蒙邈彼蜀徼民俗夷鄙自分教来士气奋起侍函丈者肃雍有仪饫闻德礼博极书诗疑随辨析业以序就各抱所得荐履荣要教铎既东梁木云摧济济多贤不胜其哀爰托绘像以存往迹聊寓遐思亦昭余泽九原不作遗教在焉教虽在焉亦何逮焉我瞻是图起敬起爱继之以辞用表嘉会
两G文集卷十八

[book_title]卷十九
●钦定四库全书
两G文集卷十九
（明）刘球 撰
○题跋
青紫联辉图识
画菜二根杂青与紫十数叶盖云间朱君荩臣以进士游闽时其故交所赠之图不画他花木而画菜者盖欲以甘淡泊勉之也其题曰青紫联辉者盖欲以取青紫期之也交游之意盖亦周矣後荩臣还京拜礼部主事员外郎清节见重於人人功名日就於远大可谓能副其交游勉而期之之意矣荩臣以予同年又同官尝手是图请识之予未施翰而荩臣遽没然荩臣虽没而其请识之念则未没也请识之念未没予固不可偃然没之而不为之识予不没荩臣而为识斯图以归其子又岂能无悬剑之悲哉吁
跋宋赐杨忠襄公家田後
宋杨忠襄公九世孙尚炳来京师示予以绍兴五年尚书省下吉州赐其家食田公牒而忠襄公死节与宋朝劝恤恩礼大略可见当建炎末金人陷建康守郡者皆降独通判杨公义不屈敌胁之以威不屈诱之以富贵不屈卒厉声骂敌以激其怒而死之其为忠也烈矣高宗中兴赠公为朝奉大夫谥为忠襄庙以祀之收其二子而h之又诏有司给田二百亩食其家其报之也何其厚哉夫忠固臣子所当尽而朝廷劝忠之礼亦不可不厚焉宋能厚之故自绍兴至德佑百有余年偏处江南一隅浸削之地以控金元数十百郡强勇之\而人心不去虽大社已屋而抗敌死节之臣犹奋然连衽而起或者以为此皆朝廷厚於劝忠之礼有以感激其然也不亦信乎然则有国家而不知劝忠义以励臣节固不可也是牒迄今将三百年尚不失为杨氏子孙旧物亦可见忠臣之家世有人矣故谨跋而归之尚炳云
跋志G彭氏所存泸溪先生十帖後
右泸溪王先生与其子僦鞠彭将仕家十帖垂二百年余传守者家没入官丧焉又数十年其族之长同升殚计力购归之家时会宾客观之且欲付其子若孙世藏之於袷瓜壬多遗其偌椅锊则亦湮於变故移於他姓必不能流传以迨今矣使同升不知重先生手笔则亦视如地芥弃如弁髦必不能宝有之如昔矣是则遗亲爱如先生斯可以有传嗣先守如同升斯可谓无忝余以彭氏外孙觌盛美而溉余波者久请书此以为之殿云
跋李信丰手札後
天球赤刀之陈於周庙宝玉大弓之纪於鲁史皆所以尊先传而昭示来修也况书翰通朋游之情而先人手泽之在其可不加重哉观彭氏罔便存留李公行简所与其家贰郡公手翰於海田变迁之余则可谓知所重矣盖李公为春秋会通而其教与江河同其流行死信丰而其节与泰华比其崇高世之人得其遗墨犹知重而藏之况贰郡公之生也与之同乡学也与之同经其第进士也与之同年其宦游四方也与之同欲砥名而濯行则其来翰又可不重於彭氏之後人哉初二公皆笃师友好於吾家大史公兄弟则其手翰之来吾家也必富今皆砻晃抟哦镭璞隳艽娲酥皆蚱湎挽度擞制癫辉对展拾掀淠┒归之
跋戴氏所传宋元名贤翰墨後
仆展是卷观知h府判所得诚斋父子书知戴氏有宋名笔诵庐南所得圭斋赞知戴氏有元名笔及观古愚与其子去伐得二少师及诸学士题其卷尾又见今代名笔多有於戴氏於此不独有以信其家世有贤者能与士大夫相游处亦可考见三朝名贤词翰芳华照ｌ夺嵯纫
书倪县宰瑞麦卷
沉昴呔叔大宰仙居之明年麦有一茎两穗之瑞产其郊耄老以为倪君惠政所致相与进而贺之邑之士夫又从而咏歌之翰林侍讲杜君宗谧又为之序之来请予题夫邑有瑞麦固足验其宰之仁爱洽於民和气动於物矣然以倪君之贤为政未几已获兹应又岂得不举昔贤之事以之欤陈述古先生之宰仙居也常教其民厚彝伦事文学贫难相救婚丧相助无为盗窃赌博争讼欺夺之事必以让人敬老为先由是礼义之化行仁厚之俗兴远近遂以仙居为有道之邑今其教条具在倪君履其位抚其邑之民亦能追想昔贤流风思取其教以教其\否能取以教其\则闾井之间殆见人有德而家有礼岁有丰穰之乐无寒饿之忧而颂声随以起其为瑞也甚美且钜岂但麦穗两岐而已哉倪君幸力於此他日伟明效之可书者当不一而足瑞麦之卷特其兆耳因书其末以俟之
书王绍怀先卷端
从游王绍服其先君敏求翁之丧既练乃葺名儒贵士所遗其先君书翰诗篇若干纸次序为卷时展诵以致其哀慕於怀请余名之余以绍於是卷因其人而怀其先君之所交观其所诵之善而怀其先君之所履详其所言之事而怀其先君之所为则不必趋庭下侍膝前而其先君之高风雅度常在於心目矣用名曰怀先卷且问之曰先君没而可怀者岂独是乎绍曰不惟是也有大者焉先君临~时呼绍兄弟至前不及家诸事但目绍曰绍尔既就师攻举业宜惟勤惟一以勉就尔学毋以吾弃遗尔之故堕厥志又顾谓诸兄弟曰尔兄弟其\辅绍志如吾存时使绍终有成吾虽没泉下又奚憾其咸忆吾言勿忘是命也无日月无时刻不往来绍怀余曰是诚重於卷所葺者尤宜怀焉务力学以副之则庶几其不委之地绍请书之遂并其事书其卷端以励绍之进云
书范先生候官藁後
昔吾清江范德机先生以诗鸣元盛所谓候官藁者乃其佐闽幕时所作总五七言诗不越五十七篇已可见其用思之清苦制辞之婉正类事之切实足以形容山川之胜物景之美吏政之得失民风士气之好恶况窥其全藁哉宜乎其与虞杨揭二三先生并称贤当时也自泰定迄今百有余年度兵燹而复G文明之盛其手笔犹幸存之友人刘大彰家自非其精神流布浩然有不可没而又托得其人亦何能如此其久於世哉夫时之人遇古名画者图一山临一水描状一卉一木一鸟兽虫鱼辄购之以厚利珍之若至宝然徒能资玩好而无益於已之修岂若此藁诵之则足以博见闻习而得之则可以发吟咏悦性情较彼之能资玩好者大不侔矣惟大彰则贱彼而贵此则其贤於世之人也不既远哉余故乐为书其後以归之
书龙云刘氏仍辉楼卷後
洪熙改元之初球奉嗣天子召命将入京有龙云刘氏齐贤手仍辉楼卷来需题观之不无感焉盖龙云距吾茨G不半舍初其家有擢绍圣词科官吏院进摄翰林学士曰m文最工也而与吾秘书府君襟连而谊合有举嘉定进士累赞军机拜澧州守曰凤骥政最优也而与吾家中郎巢林同举於乡节干方舟同策於廷有荫授至融州守死义靖江曰子荐节最高也而吾家签判书台哭之有诗大史容窗为之立传则吾两家之刘在宋元时固耦德而齐声矣自海田变易而茨G之族落莫如吾家多徙之四方其未徙皆滨江野处弗自康其故地故昔者寝兴之处今皆禾麦生矣昔者衣冠往来之道今皆蛇蚁所宅有狐分迹矣昔者观游弦诵之区今皆荒茅q竹而鼯魑魅日夕相叫啸矣独龙云诸刘昭前光继往躅如齐贤父子世有其人而大栋连宗穹垣广庭园池玩好之美花竹之富丽俱不改昔人之旧簪绂之华儒人学士之来会以发诗书之声序时节游之乐又不减昔人之盛故仍辉之楼不能不起颂於士大夫呜呼岂龙云之後人皆贤而吾茨G之後人皆不似欤抑茨G之O风里俗不若龙云之仁且厚欤将山川风气之所锺独绵延於龙云而短遏於茨G欤吾虽有上命不敢逗遛其乡然尝谋之父商之兄与弟欲於茨G求数亩田葺数椽居期与齐贤父子相交接以寻昔者之好扫吾先墓使如齐贤之先墓而刍牧不敢犯碑砌完以固长吾子弟使与齐贤之子弟时得相会以文相切磋以进学又不知齐贤能怂之欤否欤故书此於卷末以问之
书龙云刘氏潜光集
潜光之集何集也盖刘氏後人惧澧融二史君之节义隐与夫龙云先生之文德弗着而聚诸贤所为文辞一大帙以暴白其休也吾吉之士尽忠於有宋者固多方宋德之浸殷能发渊源之学倡古文辞风励士类以兴三百年崇文之治如吾欧阳子者天下一人而已而周益公序龙云集曰庐陵自欧阳子殁龙云公卓出其後而文足继之是则簸欧之波澜於已息之余者亦一龙云公也暨宋运之既去而能奋干戈之武鞠躬尽瘁与国俱亡以收十五庙养士之功如吾文信国者天下一人而已而其与二史君书撼破涔明英烈非所敢及而二君果皆先之以死节是淬文之忠芒於未之日者V二史君也後欧阳子而出者其文同先文信国而死者其节一然欧也首四忠一节之称万口诵其文於无已文也都四忠一节之美百世仰其风而莫及而刘氏二三先正之文与节一则仅着之文苑而颁行之议已缺一则仅收之死节传而庙祀之命竟寝呜呼吉之郡一也其人之文章节操无大相远也而名有显不显者岂其时有幸不幸欤然而不幸之中岂无幸者存彼士大夫之载笔有在交友之绪论可采为之後者可不掇拾纂辑以昭先德以淑来世哉故斯集不可不存也斯集存而见刘氏一门有欧公之学有文公之烈可以五四忠可以两一节一族之光乃一邑之光一邑之光乃一郡之光也一郡之光乃天下之光後世之光也尚何潜之有然集斯集者谁融史君五世孙士培也续斯集者谁士培之嗣为章也余二村之刘素相望而余又受知於为章故书此於末云
书东菜黄氏训辞後
慈其子者不可无教而孝於亲者不可不守其教今观东菜黄氏训辞而见慈孝之道存焉方少保公以工部尚书往抚交址也为此训辞授其子琮而首以潜心向学谨身修行为言其下事条虽多然大要不出此两言之外盖学不至则无以明其道故必潜心於内以自进於学行不积则无以成其德故必谨身於外以自立其行是皆为巳之功君子之事也而公以是训子可谓笃於慈也矣琮佩服是训十余年且求发明其义於缙绅间也甚切非孝於尊其亲之命能是乎昔之人有不教以义方而欲纳诸邪者固异乎公之存心亦有诵父之简不忘者琮亦何愧於彼哉虽然公自蚤岁入仕即知以名与节自励今年愈增而位愈崇清白之操未尝少损而忠猷德业着於朝廷加於海内施於边陲动足以为世法非优於学行不及此士之闻其风者犹皆起慕况为之子乎然则力学笃行求世其美琮亦不可不懋也易所谓鹤鸣子和者吾冀黄氏有焉特书其後以待之
书赵氏潜德卷後
大尹赵侯学成之德政在吾安福固多而崇重儒道一事尤为伟焉盖庙学大於前士气增於後者莫非其力也及侯没京师独少子智在侧t_弱之谋市恶棺a侯而焚焉以便其归而利其赀予与户部照磨康旭明翰林修撰刘显仁闻而念侯素有功於斯文间不可使其殁而遭此毒即冒风埃走智所问曰闻子欲以先君之柩焚之有诸曰然因语之曰礼敝帷不弃为埋马也马犹存敝帷以埋之而况亲耶乃忍残之灰烬中先君之赀装足以归其柩也子何俭之若是耶设归而寿母令兄以不能念亲之体魄责子其将何词以自解也智恸哭曰是岂孤所欲哉t_之谋孤亦不能制也倘徼执事之福得奉柩归非惟先君有赖虽孤不孝之罪亦得少雪焉予退而呼其_之颇解事者责之曰尔曹自窭人起至富室者果谁力耶纵故尹之德可孤独不思後尹至而将尔咎耶何不尽忠故尹收美名以为他日亲事後尹之地耶皆唯唯智以故得更美棺制服发丧以归吾侪亦备赙荐诔以佐成之然则侯之得成礼以葬於吾邑者皆平昔崇儒重士之报也而世之居官者每欲E~士大夫而昵比奴_人岂不谬其所择哉因述侯之事附其潜德卷後使人知士大夫不负人其负人者必奴_之徒也
书华川王氏宝翰卷後
杂长短诗帐痔跋尾若干首皆故待制赠翰林学士谥忠文王公之子国学博士仲缙於蜀邦得献王所赐手翰也王数以此加惠王氏者岂为他哉盖以忠文公仗节死使命夷荒无忝为圣朝荩臣国博走畏途归父体魄故土无忝为世家肖子不假文墨宠异而嘉进之何以\忠而劝孝欤所以下教於王氏不厌其多如此也王氏始也藏其真迹甚秘属长史郑楷临为似本以便展遭事变来真迹丧而似本幸存予尝拜G於其後人^手不惟见王尚贤之意笃亦有以知王氏忠孝余庆施诸久远为有光且王於篇中有谓善为贻谋无作名门羞者尤足为王氏後人至训^其可不懋哉
题莲社图後
予在礼部时得观马和之所临莲社图於主客郎中王君士睿所爱其笔迹不减於李龙眠至描写十八人同游匡庐山水间而陶谢二公肩舆骑盖相望道途又妙极其趣固不待辨已知其为渊明造焉而出灵运慕焉而入之况矣当时莲社得名士大夫往还之迹亦何盛哉今王君方谢事有渊明归去之高矣不知松江之上复有人能结社而招之倾盖而遇之可以彷佛图中风流意态否
题分水方氏族谱
纪善方君迪自卫邸调辅伊藩将与予别乃手其续修方氏族谱属题其端受而其叙述方氏之所从来也远矣至其分水一派自鼻祖子宅迄於纪善之子凡十五世其间宗不遗乎支昭不紊於穆E不间於戚盛不弃乎衰秩然伦谊明而尊祖亲族之道於是乎尽纪善之用心可谓至矣虽然予於此又有以知分水之後人必将盛大而悠远焉何也以皆山之植德深至而终老寂寞之滨县尹之为政平恕纪善之为性淳美皆未跻显荣之地其积累既厚而自食其报甚薄岂非天欲啬之将以昌其後之人耶易曰积善之家必有余庆予观斯谱足以知方氏後人将享其先世余庆於未涯也特书以俟之
题欧阳氏所藏春洲残卷
卷一幅经丧乱脱其首末文字仅存揭文安公虞文靖公欧阳文公暨一时阁老台儒所为春洲诗二十余首皆润於辞而精於翰读而讯诸前辈人然後知其为宜阳孙春洲先生作也孙氏微而是卷沦落民间世家欧阳氏以文公裔与孙氏有瓜葛哀其残缺收之三传至俊质且表饰如其初予三即其家三出观之寻缄书附之来请题余少游里序见有书裹纸厚且固有字数十皆苍奇可好惟接挂壁之飞猱渺翻天之云涛二句成诵心悦之未知其何人笔也他日於旧家弃籍中拾一履格其纸与字类向之书裹但存远游而赋离骚一句其傍日月下有眉山苏轼书於六字合二纸方知其为东坡所书松醪赋而不可复完因慨昔贤手书不多见於世者非皆灰烬於燹灾也盖多毁裂於顽夫愚妇所不能知与知而不能好也故书仅存其半仪礼但有十七篇乐经至於无传皆由是患则是卷得不为书裹履格者其幸遇欧阳氏能知而好之欤若欧阳亦可为世有贤子孙矣故敬题其端而归之
高宗召傅说图识
宣德中余以礼部主事使蜀未返而有经筵之举郎中孙君原贞为之喜令国学生吴某为高宗召傅说图以贶之余自揆庸劣卑鄙学不得其道能不足於国於古圣贤人之事何足希觊於万一哉固让不敢受孙君作色曰我所以为此者笃同僚之好耳志不忘於古人也在子安用让为余亦徐念古之人有为周公辅成王图以劝人之忠者岂其人果能周公欤亦有为老子出关图以祝人之寿者岂其人果能老子欤特爱之深者期望之过耳非谓其人必能此而後授以此图也孙君爱余之深故有此贶义不可S遂受而藏之已而孙君有河南参政之擢与余不相接者数年间阅是图则怀忆故旧之情辄不能胜因出以求题於名公卿并识其始末以示不忘孙君之意且使後人知是图所自至欤
纪李丞殓其县长事
呜呼去古远而人多趋势与利以相与寮友之交能不坏於平时已鲜况能全於倏合忽没之後如李纹仲之於伍冕士元耶仲九江德化人举贤良方正擢温之乐清丞未几士元以桂东司训用荐来为其邑令仲佐之未数日以事适旁县士元方勤於政晨出愎座决事忽头目眩四体俱不仁急呼侍_扶以退未及舍身已不能举就榻卒不能言俄而遂~在侧无亲故人惟二僮奴遽临变皆仓皇莫知所措仲闻讣驰归抚士元柒哭且哭且顾寮吏问棺`备否皆曰备矣仲往视之乃恶棺敝衣衾叹曰以乐清之大吾侪俸有余独忍俭其县长之殓乎即易以美棺鲜衣衾按礼具小大殓法将殓之又念其既殓则子孙欲复窥其面无由矣乃命画工传其容而後殓焉殓毕则设位率僚吏朝夕临召匠作丧舆计其水陆道里费遣能_四人随二僮护丧牒前途诸县给舆夫以归榇发之日令民素服执绋送於郭门外民感其化争出钱帛为之赙所过市巷皆设缟具香烛约数十家一致奠闻者莫不嗟异则士元没而殓不至於草草葬得y其先茔者仲之力也仲与士元接未久乃能经纪其後事如此其备孔子所谓朋友死无所归曰於我殡仲有焉予非素知仲者然与士元同乡又最善悲其殁而闻其有赖於贤寮以克厚其殓归其丧不能不慰於心且其事足以励交道薄俗使人不忍没其善因书以为世劝
书万里朝天图後
西蜀距京师万里地险而途多阻处其境者得一造天子之廷辄自以为荣且幸其亲故之赠行也亦多喜为万里朝天之图以荣之是图盖蜀人赠成都护卫千户缪廷礼之子纯来京代职也又益以蜀府教授徐振昌之文与士大夫之诗所以描写其行役之劳形容其观国之盛既无不至固足为纯荣矣虽然丈夫之仕於时也务求尽其大者焉以纯之年方富志方壮才质不下於人又承父爵以位乎千人之上其树立也不为无地矣诚知竭能壳谑寡业着於藩邦勇略闻於朝廷则被天子之惠顾其阶而进之辇毂之下也可指期而待又岂独荣於今日一来而已哉然其所以大其成也未必不自今日之来始於其归特书於图後以期之
书王员外使蜀卷後
正统初今礼部员外郎王君士华以主事致册封之命於蜀予及士大夫多赠以诗及其还也蜀之能诗者又步余韵为之赠多而至於盈卷帙盖予尝使蜀蜀人既熟其面故见其诗辄喜步韵以赠君是亦忠厚之至也然予留连龟城锦水间半年未有人能赋诗赠之者君至彼逾月i能得诗如此其多於此亦可见其为人之贤非予所能及矣况君自蜀还未四三年而远历东广近涉郊畿今复有荆湖之役所以广其见闻舒其怀抱着其劳绩既绰有余而所得之诗又多於旧予则守官禁林不得复有所出虽遇作者亦无从起其兴发其词又可见其不如君也远矣虽然君尚之功名事业当日益盛诗足云哉然非诗则无以形容其实诗亦不可无也君所得诗盖自蜀始故特识使蜀一卷以後来者发端
两G文集卷十九

[book_title]卷二十
●钦定四库全书
两G文集卷二十
（明）刘球 撰
○哀词
张博士哀词
国子博士张先生子仪临江新淦人上世多隐德至先生笃好学问古今书无不读最深於春秋初授是经胡行简先生门者八人皆得时誉号春秋八彦先生其一也惟先生心平恕而论迟确於亲仁於友信於货利无苟有於人艰危穷急乐拯施於事有断制盖其得之春秋也深以博故施之外也端方而无回枉焉洪武中举进士掌教闽之莆田蜀之成都广之潮州当时一邑两郡以春秋登进士第为显官者皆增其旧先生之教也其後由潮州教授入为博士国子监天下学春秋来为监学生者又多师先生是以其教行四方其徒塞要道其文重当时而见\於亲藩人冀其优陟未艾也岂谓其遽捐馆哉球少慕先生之春秋希一见以损其所未知而增其所知又私恨先生迹不常於乡永乐十八年赴试礼部道南京见先生僦舍甚欢明年窃第南来先生邀饯之酒且以文辞华其归别去不二年而先生讣已至呜呼以平昔相慕之深相接之E而遽至於永弃此人情所甚痛者固不待属己当有词发其哀况其子教谕魁乡贡士勉属之久乎故不揆陋序其情而为词以哀之曰
因物觇化兮无来不逝斯哲云迈兮胡然深喟嗟麟之经兮独哜其u质之以陶兮行之以励既发佳誉兮复得高举位虽未满兮教则遐被游从森森兮大夫卿士生歉大荣兮殁垂永惠余夙有慕兮蒙决纷理晦显道殊兮进则多阻往来京师兮再辱倒屣笑谈食饮兮无论年齿承诲孔硕兮托交自始虽有暌离兮心则密迩曾未再O兮讣倏在耳道里辽越兮徒切翘企吾道之穷兮抑时之否依归孰在兮盲z孰西日可系兮东流可止嗟嗟斯恸兮何日有已
佥都御史张君鹏举哀词
呜呼予於张君鹏举之没也岂得而不哀哉君蜀人也与予同举永乐辛丑进士又同有志於古道君为监察御史予为主事宣德癸丑春同入礼闱督试得朝夕相与接殷勤商确所事凡君之所欲为无不中予意予之所言君亦未尝不是焉闶掠邢驹虺ひ鞫逃礁迭倡和不~口当时吾二人相去不远其同年之情固笃也其後君迁大理卿转佥都御史爵位日以隆声名日以大天下之人无不仰其泽予虽去礼部入馆阁而名与实俱沉落无闻予二人之相去也始远而其同年之情则彼此犹未忘於怀今君且奄然弃予以没予之哀君也又岂容已哉昔龙虎榜没一欧阳詹则韩昌黎有词以哀之者哀同年之凋丧也虽君之功名过於詹予之文不足以继昌黎然今之同年何异古之同年哉故予之哀君亦不能无词也其词曰
西日可回兮东流可止嗟我同年兮溘然逝矣昔相期望兮与古人比今想形声兮一生一死昔相亲厚兮为日能几今一诀别兮万古亿T昔相更和兮大篇娓娓今歌祖道兮薤露蒿里蜀天蒙云兮蜀川流驶盖棺西归兮悲风四起愁心泪目兮伤哉知已墓草不宿兮此情不已
故工部侍郎罗公哀词
工部侍郎罗公之即世也朝廷有|学士大夫有志有碑太史有传所以纪其出处大节和家勤职之清行仗命慑边疆土宁边之远略仁怀细民之异政颂歌太平之殊能极详且悉自足传信於世播休光於无穷矣然球於公不能无所哀悼於其私焉始球第进士公为侍讲翰林辱以先大父与其家弘文学士复仁莫逆之故特亲礼之及球滥禄礼部公数有事於外i以教诲其子属球球亦不敢不为之尽心继而幸逐公迹入翰林公且谢事行矣因约诸寮饥於其馆公甚为之欢且语球以会面当有期岂意分去u年而讣遽至哉然则感公相遇之厚於昔而哀不复见於今者予之私也心有所哀虽无所属犹当有辞以发之况其从子孝感令勉学属之勤耶此哀公之词所以作也公吉水人汝敬其字寅庵其号云辞曰
文山嵯峨兮等公之勋文水浩瀚兮等公之文维文之着兮玉署金门维勋之积兮穷荒塞垣出入均劳兮垂三十春税驾修途兮遽即九原逝迹易远兮故情难谖眷此春树兮瞻彼暮云悠悠我哀兮与日俱臻匪词之托兮中构曷伸
杨处士哀词
邑有笃善处士姓杨字道存性嗜恬安不为浮靡习隐居不仕惟德是务积凡其行之所履言之所出喜怒之所施精神念虑之所用皆有德存焉故见路途之贫者恤之饥者食之死者瘗之病涉者舟以济之又燔贷券归人之遗失子德之及也远矣今处士墓已宿草其子景陵县尹怀忠求表q处士之德於士大夫曰某幸食有禄念先君不逮养不胜其哀故敢以发其幽光勤诸交游球亦不幸既孤而叨礼部职闻其言不能不动心犹闻谈虎而其尝伤者蹙额特甚也故为词发县尹之哀以哀处士亦自哀予之无所怙焉其词曰
累善与德兮人蒙其惠既康且寿兮萧然长逝流此庆泽兮裕厥良嗣扬休清代兮宰彼邑治奉顺容色兮匪无荣丽致养朝夕兮匪无甘日月不待兮徒增涕泗发厥幽K兮托之文字念予有亲兮亦蚤见弃履霜濡露兮同悲共喟穹岳可池兮洪海可地吁嗟此怀兮邈无垠埃
王朴叟哀词
吉水之富溪有乐善君子姓王讳实字好信封承德郎刑部主事自号朴叟者署刑部员外郎主事佐之父也年七十二以正统五年正月二十五日卒缙绅大夫为之铭其葬表其墓|其行为诗以悼其亡使主事公平昔仁於家信於乡义於周恤贫乏之德善然暴白於世伟然足以垂示乎後矣予奚庸措词其间也虽然员外实予交之所最厚者厚其人则於其人之亲不能不加爱焉故予於主事公之存也尝有诗以祝其寿歌其世德所以致予之爱也亦已至矣於其没也哀伤之情又岂容己耶情之至者词之所由发也发於词所以泄下之哀也其词曰
富溪荣回兮富水汤汤彼美君子兮逝往何方招之不来兮日远月长宗戚有故兮孰扶孰匡乡士是非兮孰从否臧细人空乏兮孰V以粮徒使令子兮泪满衰裳岂无仕禄兮养不待将岂无加命兮莫志荣光为之交故兮宁不悲伤翘首云山兮穷富之阳逝水可尽兮余哀莫忘继之以词兮爰写衷肠
萧先生哀词
萧先生讳愚字不敏庐陵曲山人其先有仕宋为仁化令曰耕道出身进士也由是子孙世业儒先生少与弟时中共受诗於其父乐存皆笃志勤学时中既捷乡荐魁廷对入翰林为修N先生以事亲故不可往有闲暇辄游心风雅颂间得其要妙以发为应举取士之文赡博而沈着简洁而明畅源源乎其出无竭後进习诗经者争师慕之先生亦善开导剔厥疵谬示以向方其教始行於安福其後他郡邑之士交执戟其门有远不得亲炙则取其文私淑艾焉每大比登鹿鸣之会必有其徒先生亦尝荐名永乐甲午乡书後七年会试礼部以修N有典文衡之命辞疾归学者从焉益\余始接先生言面今监察御史王体艮宅已而前监察御史尹有规约予同先生赴乡试他日进士谢谦牧奉先生过予余亦从今光禄署正万资中造先生又同上礼部尹万王谢余友也四人皆从先生学故余亦尝以师道尊先生先生为人笃实简静有诗人忠厚余风尤孝於亲友於弟慈其弟之遗孤子犹已子与人交必信其言行可谓君子人也余与先生不相见者十年今年春遭其子维桢进士京师询先生喜其无恙不数月先生讣至不胜余悲维祯将归治先生葬请铭於学士李先生请哀词於余铭足以垂先生不朽矣词则非余所能而情不可嘿发不可嘿之情於词盖不自知其不能也词曰
传经绩学兮善述父事弗显厥躬兮为养与祭况收荣名兮乐有难弟宁施教诲兮惠彼秀异出其门墙兮咸决科第吁嗟先生兮师道攸寄胡年未耄兮奄然以逝经术将用兮伏生云弃弟子尊显兮河汾去世自古皆然兮抑谁所致余於先生兮久要素契乡书同捧兮春官同诣先生佩兮余所交际迹相往复兮笃道与义别去十年兮适遭贤嗣讯安则喜兮聆讣则悲翘首南云兮伤怀陨涕哀之以词兮爰泄余思
礼部侍郎章公哀词
哀而发之於词者哀之深也然昌黎之哀行周南丰之哀老泉东坡之哀宪仲非以其生不偶於时即以其没不永其年故皆有词以着其不幸若礼部侍郎章公则由贤科累爵至三品受知於列圣播休闻於四海有肖子趾美而兴既老而即世朝廷优加恤典缙绅钜公表q其盛德伟烈足垂之无穷可谓生有荣而没无所憾矣岂复有不幸之可哀耶特球始为主事礼部也公自吏部郎跻秩而来每燕见辱不以属吏鄙下之必与为斯文礼其後球去礼部壳诠莞蠊益礼而亲之又不以其去而见E今球尚系名礼部而公已不可见顾清署以想风采岂无感怆之怀形诸声耶此哀公之词所以不容己也其词曰
容台兮巍巍条风发兮春始归桃与李兮盛芳菲怅独望兮旦复夕公不复见兮使予心戚昔公莅事兮有典有仪今公云逝兮杳何之昔公进退兮愉愉自得今公不来兮徒想其迹羌灵兮难久攀爰俎芳肴兮藉以肆予奠兮何所蓟之郊兮潞之渚浩浩洪流兮漫漫长路魂无忘兮故乡土乡之土兮会稽郁树x兮镜水之湄瞻宁宇兮伊迩公之归兮安所止渺予怀兮曷已
赠文林郎监察御史张公诔
慈溪张氏有尚德之士适安甫讳贤良卒十余年以子楷克举监察御史职蒙恩赠文林郎监察御史余以为古之有德而无其爵者卒纵不得於太常亦得於其友播之於文辞适安甫之德行积诸躬德教行於家德泽及其後之人又得美赠於朝廷矣易名之法既未之议其可无辞以载之欤予尝备员礼部累士大夫德善为文以哀之其故职也故敢私为之诔附告於焚黄之次以永其传诔曰
泰山徂来厥木惟茂上与霄干下连谷覆洪河待航峻宇资构其末之硕由本之厚惟昔弓正胙姓为张世有君子为家国光七叶侍汉三相奉唐弘功盛烈汗简辉煌族於延陵厥祚益长逮宋德衰居始弗康徙至慈溪载蕃载昌累善锺庆爰及好古非德弗为非义弗取舍已之赢济人之窭好古玄孙为适安甫惟适安甫赋质秀朗志以静宁才由学广博极群书研穷易象理物精粗阳消长洞见於心百无一爽出其所有作为歌诗取适乎已鸣盛於时钜章短咏悉雅於词昵逵窠喔哂古追笃孝与友以施家政阖门千指既安且定克绳以礼毕归於正藏无私货积有余庆化其里人亦兴於行授经其子俾大家声棘闱战艺躏轹群英遂名乡书向荣匪善厥教曷底於成年及知非疾竟不起家失所尊士失所倚哀悼之声伤怀悲耳日徂月迈墓草宿翳赠秩兰台实缘子贵恩命殊加荣非不至惟未称德昭荐嘉友生之辜亦何由避燎黄有期爰累行懿式旌以词附之祝史敬告厥灵且诏来世
罗处士哀词
有乐为善处士姓罗字克庸没而状其行於翰林周编修功叙铭其墓於少保金公吟咏其生平所可悼者於时士大夫矣其子奎又欲予为词以哀之故谨序其凡可哀者实以词系其後处士本庐陵望家世以赀税雄其里遘时厣ブ处士方少其父留外且久独奉厥母经营不敢怠至复其旧昌其家i道水陆数千里迎其父归遂具庆字赂手挤钣挚巳熟兜苣漓蹲逡隼朱侗隹驮蛐凶胖家矣素仇恶而喜闻人善拯人之穷x济人之急难增直以偿人之售产者则惠沾其乡矣其总乡赋之输人甚服其公虽山谷之民惯逋负者亦相戒以输不可後期事率先毕有寇犯其里处士约\却走之且设伏俟其再至寇果中伏就擒杀旁境连陷寇锋处士方赞官兵讨平之人多赖焉则其能施於用矣夫着之於家有其行沾之乡有其惠施之用有其能非善有诸躬者未足及此惟善有诸躬则虽久生於世人固莫不愿之人赖其久生於世而殁焉是岂可不哀哉且昌黎哀欧阳生哀其有志而早没也南丰哀苏允明哀其有文而终没也则善有诸躬而没如处士亦不得不哀之也其哀之之词曰
笃孝与友兮耀厥先也彼O有匮兮俟其怜也里户夜起兮寇之平也善之所存兮人望其永有年也胡辞世以遐往兮徒招呼而不还也岂其可好於人兮未可好於天也抑苍苍之蒙漠兮而殃之降施有偏也若曰非然兮又谁为之然也所惑者命兮所伤者贤也人不可及兮德可传也日月可久兮情不可也
彭处士哀词
吾侪居京师念故乡前辈人出言行事有君子长者风可慕效者不几人而彭处士士节首在其中冀得时一相见讯吾祖父时事以益其所未知乃有道其谢世者能不悲哉处士本安福华秀人後徙庐陵而亲戚土田皆在吾安福又为吾先人之执友故岁有事於吾乡必过吾家吾为进士时亦尝造焉处士笃信好善与人无怨恶惟喜论江乡姓族其先孰以德兴孰以宦显孰以赀力雄孰以杂技贱役起孰以微而後振孰以大而致隳孰能始终不失其世守皆历历有据使人听之终日不倦无非欲人知劝戒以自进於善也其於势利则恬无所事焉人或负其贷不入其田之利虽越数年终不出憾言人亦惭而归之常教子孙存忠厚谦约无取憎於人故三子皆贤诸孙甚盛人谓其後来之泽未涯故有志於善其後者皆取为法及其没也莫不惜之处士之世系行履详於翰林修N周君功叙之铭其墓矣吾复哀之以词者欲以泄吾之悲而道吾乡之所惜也其词曰
彼月既晨兮此日复夕念兹故老兮曷其有极如闻其音兮不见其色审而求之兮知不可得其言维嘉兮其行可见范厥子孙兮有典有式乡重其平兮人怀其泽欲聆清诲兮用广我识胡迹未南兮而讣已北我之所悲兮\之所惜哀之以词兮永昭令德
杜长者哀词
天台杜长者讣至京予既吊其子侍讲宗谧矣又伤天弗褚懦ふ呤故朗所矜式焉或问长者名氏官阶予曰仲威其名希恭其字翰林编修文林郎其官阶也又问何以称长者曰德厚於已而尊於人故以长者称又问其为德何如曰闻诸侍讲以知其贯时尝涉远以赴父难若不知有其身然及长不忍其兄被诬也代之下狱以求辨果白其事而还悯其女兄家贫无所资遂割其产以业之至於周人之急未始有吝容人有忿争得其一言解之即不留怨尝受县委核乡田之芜者克尽至公於上下俱无负因旱祷雨於神神亦应焉其德之在已也不已厚乎其锺庆厥子而享有荣养显封也不亦宜乎其名长者不已称乎或人曰德如是而没何可无词以哀之曰固将哀之以辞也因为词曰
与人^^兮孰知德欤身没则朽兮奚足惜欤凡见惜於人兮岂缘货与力欤将德性之全兮抑德行之素积欤设非此之故兮将何辨夫淑与慝欤於惟长者兮孝与弟俱乡邑永赖兮神人交孚为德孔臧兮受福有余倏焉去世兮孰不发吁其光晔昱兮其馨其人可念兮邈无已日聊寓诸词兮庶泄予之抑郁
龚处士哀词
苏之山有杰达处士姓龚讳贤字思齐得年四十八而没京师士大夫皆哀之士大夫皆哀之者以处士事母孝与姻族睦处家人父子兹缫财淅砑矣械揽晌人法今不得而见矣可哀也处士尝掌其乡赋之入能不横取於人又善解其纷周其耕a婚葬之不给使无鬻孥转徙之患人多德之今无由而仰其惠矣可哀也处士素尚文雅与士君子遇未尝弗宾馆其塾者必时望之士士林中有赖焉今无其人可哀也予与处士虽未面然处士尝遣其子乡贡士理来京从予问春秋以取进士予因理而知处士之善及予司会试理在试列而不干以私予亦无所私於理盖欲以君子之道处理使自树立以为处士荣理竟不得进士而得卒业胄监予复以邃理学高理之科名为处士他日荣也有地不意处士不少待其成而没则予之哀处士又岂\人得与哉哀之之深不能无词以泄之昔韩昌黎哀欧阳生哀其子以慰其父也予哀处士哀其父将以励其子也所致殊而所以泄其哀於词一也其哀之之词曰
克和其家兮行之淑也为乡所德兮惠之沃也流辉士林兮誉之馥也遣子来京兮干仕禄也第科阶仕兮期可卜也胡不少r兮遂所欲也乃未颁白兮遽瞑目也何善有余兮寿不足也讣之北来兮悲风木也歌哀悼兮声相属也意恸词苦兮予所独也水之东逝兮不西复也心惟伊人兮往复续也
两G文集卷二十

[book_title]卷二十一
●钦定四库全书
两G文集卷二十一
（明）刘球 撰
○祭文
祭曾学士文
呜呼先生生而为吾庐陵幸矣没其为吾庐陵之不幸耶呜呼伤哉渊弘玉润容污匿瑕喜不甚着怒不暴加先生之德量汪然而莫窥其涯矣穷博探要造诣幽遐施为词章益丽而葩先生之文章粹然而成一家矣历试艺j如金出沙卒占大魁发闻豪奢先生之卓冠乎科目而人皆仰其光华矣时和景明朋良宾嘉弹瀹茗酌酒对花先生之高怀雅度脱然欲友风月而侣烟霞矣是以垂眷顾於三圣耸望瞻於华夏官五转而不出乎词翰之林职两兼而所重乎宫尹之亚使其才德之尽用岁年之少假则吾庐陵忠节之名不得专美於有宋之朝而青原之山白鹭之渚将复增光辉於今天之下吾庐陵之有先生譬犹珠之出合浦而清澄之渊潢污之水莫不倍其声价也呜呼伤哉锺是邦之间气辅世之良才况际此文明之运而日就乎大用之时乃萦疾而弗起倏与世而永违使天子为之深恻朝之百辟皆相吊而[欷虽荷少宗伯之赠命厚祭葬之恩私然青原白鹭於是乎失色而影响寂寥乎忠节之祠则吾庐陵之无先生譬犹良木摧而刻山之节昼藻之z将谁为之维持呜呼伤哉吾侪後先生而出各叨一职於京师自今而往虽欲亲接先生之言笑G先生之容仪知不可乎复得能不擦涕而发其无穷之思哉故特致此清酌之奠而侑之以芜陋之词外以为斯世斯文悼内以为吾庐陵悲
祭大师文敏杨公文
皇朝更化率土归仁赞襄调燮惟二三臣於维我公实居其一方资e亮岂应遽失惟公英灵海岳所锺其才渊茂其气冲融邃学远识卓出人表起自贤科荐历华要逮永乐初天子用儒跻公禁密俾翊庙谟内绥四方外偷形牡挛涔Χ嗑赞画三圣绍统旧故不忘委公心腹壹体先皇公亦钦承罔敢懈境律坪牖笃尽i职故掌纶垂四十年信着载笔道光讲筵台鼎是司钧枢是寄斯文之福既盛且备昨公拜疏恳布心衷乞归闽越致桑梓恭上曰卿往毋滞乡土速来弼予庸熙厥绪公曰君命臣其肃将岂意还渚怪轨逗忌咸匚公辍视朝政恤典有加昭答忠敬缙绅元老悲不可涯百职庶士亦多伤怀况吾侪辈追念畴昔托在下风岂忘盛德载上公堂G遗衣冠求公不得泪下心酸酒随肴进情以词载以慰公灵亦发予慨
祭蹇尚宝文
呜呼子以不凡之器~秀之姿为少师之肖子荷仁庙之恩私擢丞尚宝卒学庭闱遭皇上之睿圣措天下於雍熙人皆望子位将优陟业且宏施如伊陟之象贤以敷殷德如吕汲之世美以笃周禧胡年未满於二纪而身竟陨於疾羸夫以少师为臣领袖为国蓍龟勋猷着於一代闻望达於四方是宜克昌其胤乃遽哭子於垂暮之时以子之美谐世好愿与心随荷不常之宠眷守一定之家规宜跻显耀於未艾乃奄然而止於斯则苍苍之处物杳乎不可得而知也然彼景星庆云之流辉於穹昊醴泉甘露之苛殪兜匚其为物也非不瑞矣而人不可得久窥且如子之好学伯鱼之闻诗其为人也非不贤矣亦皆与世而蚤违然世之瑞其物而贤其人也自若又岂以其易化也而短之况寿夭皆出於数定而死生不可以力为亦付於理之自然而逝者又奚足追吾侪位事於春官而素德於少师G吾子之蚤世不能不伤其怀思故酌之以酒而侑之以辞聊以泄吾之郁郁亦以慰少师之深悲
祭周修撰时简文
呜呼天之於吾时简也果有意耶无意耶如无意也则其由徒步而奋起科目以冷职而超居要地濡毫则慰惬圣恩腰金则屡膺宠赐顾问惟频铨擢不次四海有其声名庶寮耸其瞻视其所以遭遇乎时者皆谁之所致耶若有意也则宜少永其龄以显其位胡官未及於满考年甫u於强仕乃婴疾而弗瘳竟捐馆而长逝虽有亲兮失所养虽有子兮安所倚所以夭折其寿者又谁之所使耶则时简之倏荣而忽没者将何从而窥其所自也赖恩赙之有加且贵介之足恃榇兮将发湟∫≠饽现阜苍谂蟛苣不增喟况同乡郡心敷道契能勿恸於一悲以少见乎平生之义灵其罔昧歆此薄祭
祭洪主事乃父养素先生文
呜呼事有可得之势而无必得之期盖不知其为谁之罪故余侪於先生之永往也不能不恸为之惋慨当圣皇理世於至平每推恩以竭人之亲爱凡有子以官於朝则其亲之取封爵也如拾地芥以先生之优於学而厚於德乃韬其光而养其晦卒贻显庆於哲子以掇贤科於明代由礼官之清寮为选部之要u恩荣可推期以及亲而先生竟至於不逮岂赋命之有定抑司造之或昧然自古贤者之享大荣未必其亲之具在故欧阳子之表泷冈亦云非敢後而有待今先生虽捐馆舍而赠命将不日而加赉余侪与令子有同仕之好亦素想望乎先生之风裁爰陈辞而致赙惟灵鉴之是丐
祭叔清乐先生文
呜呼哀哉球自别叔父入京以来未尝不思G面而聆声音今年夏乃闻叔父之疾而忧之然犹日望夫平复之音来也及秋得少弟书谓叔父已於三月弃宗族矣呜呼哀哉岂知前日之思遂成悲耶前岁之别遂成永诀耶吾宗族方睦天何故不见顾恤而夺吾叔父如此其速耶叔父之德未尽所施叔父之学将欲有所传是宜享有弥年岂谓未及下寿而竟至大故耶叔父之费词竭能以教诲球者无非欲其不陨前人声光也今球幸仕於朝以有禄而叔父不及与共食叔父之勤勤属其子於球者无非欲其继踵而兴也今有子向学以觊睨乎文闱而叔父不及见其荣叔父之始终训育球之兄弟子从不怠者无不欲其皆效於顺皆贤於人也今若长若少莫不知尊叔父以为庭曛鞫叔父不少待以共享其庆呜呼哀哉连峰崔嵬葛水萦D念江山之尚在而欲聚t从列盘餐举杯酒以为叔父欢横几而吟烛灯而诵考古而咨今以尽叔父胸中之所有盖不可复得矣南望云天不胜其悲惟当洁所守广所业以无忘叔父之训戒子从兄弟使加学立名以遂叔父之志和其兄弟子从以彰叔父之德於无穷叔父有灵尚克相之
祭谕德黎先生文
呜呼士之盛德实资朋友交匪其人口是心否嗟我黎君心直如口起自贤科列职风纪分符出守边州万里入拜东寮宸眷伊迩宣德之季吾侪与君共操载笔金匮文寻侍讲筵究极典坟偶得休暇即事游历老佛之宫名山胜迹感慨留题视今犹昔眷怀桑梓昼锦南还祖饯都门俱好容以赠以处悉告忠言瞻望来期再u寒暑拟联清班效忠明主岂意讣音来自乡土呜呼君耶今已何之出有佳游我莫君随入有旨酒君不我期缅想遗灵清江之灞≈玛缫请夹窗思悠悠我悲何日是既
祭员外郎退齐周先生文
呜呼乡有君子厥俗用休国有君子政教斯流嗟嗟先生君子之俦於国於乡施德优优历仕途於今三纪典教教兴牧民民理道尊胄监直着藩邸迁秩郎曹誉随政起已致厥仕人犹仰止居处家庭孝友是笃义聚千指雍雍肃肃藏无私货养有公禄化及乡人亦尚睦昔汉礼臣有万石君於国仁矣所乏者文开唐义门曰张公艺居乡义矣未闻爵位仁而有文义而且贵於维先生兼有是年几上寿i与世违终非不令人亦何悲为乡与国失所羽仪况球进夙慕盛德获与贤郎联班东壁缔好维新托交自昔倏闻来讣悲怀惨色寓忱以赙诔行以辞敢因行李远致灵帷既为世惜亦写我私
祭刘典史弥文
呜呼弥今已何之天之於子岂独昧为何骥其足而蹇其驰子之问学旁搜博识孔壁藏书尤深造诣伏案穷年专心苦思为德行既柔且嘉恬不人较忿莫已加发为文章沉浸芬葩人皆谓子显用有期幸与计偕战艺春闱与时不逢知己者稀遣教遐陬不赴而归迁职王门顾醴不置拂袖以行咎亦莫避寻蒙圣宥谪典县史南走象郡西驰蜀鄙突则无黔迹则屡徙邑长之荐出朋情论非不公事亦何成徒益我曷致子荣忽来远讣始疑非的厚藏未施宜寿之锡载询载察言者不易乃知彼苍夺此有德眷怀夙昔有泪沾襟累行陈词爰写我心魂之归兮泸水嘉林幸莫我弃来格来歆
祭退山胡先生文
呜呼先生始勤占毕开世瞀z谓取青紫易如拾芥文章直欲韩欧希事业期与范富配夙昔所志何其大哉已而登名黄甲进学西清归隆孝养於北堂入k法冠於上京宪纪振於炎荒风裁动於辽城遂沾恩命光贲先茔方壮而仕也何其荣哉及夫抽华簪置贵爵脱游迹於市朝寻故步於丘壑有子足任使令有徒以从问学伏有资起居无恶节优游何其乐哉柰何以七之年当无事之时竟终旅寓遗士林悲果人之所致抑天之所为哉呜呼而今而後虽欲侍函丈资丽泽发我天明辟我茅塞以如少时何可得哉缅朔南之相距念窀穸之莫临敢遥驰於尺楮以薄展其寸忱灵其我歆哉不我歆哉
祭曾学士文
呜呼公之即世也其何憾为擢第而为大魁名足远施历官而亚内相位不卑享年而近六寿已如斯然自朝廷以达勋戚莫不加恤缙绅大夫又皆为之[欷而涕⒎蛉四不有死公独何为而获兹盖其文章卓欲古追敛而就实放而出奇咸与道适用昌厥辞譬若洪流巨浸沉深而浩瀚漠不可以涯窥天胡不吊而遽夺此润色圣治之绘耶至其为德毅不苟随外虽方严内实坦夷惟正是由无所回欺譬若桓圭珙璧缜密而温润莹莫见其为疵天亦何故不遗此表正士俗之羽仪耶故尚贤者为之惜怀德者为之悲况予之生也同郡出也同时幸接余光於禁密数陪清论於燕私公有所述必予示予有所缺赖公规世予知者莫公若其德公之者非予而谁朝欣欣以共游夕嘿嘿而永违公之弃予也岂所欲予之念公也曷有穷期顾日月之易迈想言面之不遗谨陈词而致奠聊发予痛以冀公知呜呼哀哉
祭邓资允文
呜呼没不于家堂而于旅寓殓不在妻子而在亲知此人生之所甚痛古今之所同悲嗟吾资允胡遽如斯命实所致咎将归谁吾与资允邂逅京国昨日欣欣以喜今独哀哀而戚昨日腹心交布今则幽明悬隔二十余年亲爱之情乃遽分弃於一夕吾又岂能不内伤於怀外失其色况家人骨肉各天一方抱终天之恨将何日而忘棺`既备礼仪薄将爰徙榇於别舍俟乘便以还乡奠一觞以致告魂彷佛其在旁毋留滞於燕台蓟北其遄返乎邓林南阳
祭李养和文
呜呼养和其忍遽捐斯世以遗尊府学士之悲以发吾交游之叹耶夫行欲谦庄言无巧伪如养和之守庭训也惟严安已分也不肆温温肃肃称为学士之主器矣学士之累德贻谋愈久愈至人谓养和当世厥美食报罔既何年方壮而竟至永弃耶昔也养和驰驱行李往来於京忧学士之忠贞未白险难未平情恋恋而不去心忡忡而靡宁尝欲力恭子职笃尽孝诚矣今学士望加宇内信着朝廷恩以时被禄以优增养和乃不少待以仰其荣耶家在江之南讣来蓟之北学士既不堪其怀词林亦为之失色况吾侪远在京师而素同乡邑念死别而生离益容凄而心恻幸养和有子可象其贤有弟可踵其迹犹足学士之忧思而慰吾侪之惋惜瞻云山兮遥遥感气序兮流迁诔以词兮将以赙聊以伸吾中构之
祭给事中宋琏文
伤哉殷徵今何在乎子固未忍舍予而长逝也予亦岂能吞声忍泪不为子一恸乎嗟天之於子也何独能秀其质富其才速其仕而不能永其年乎始子之从予游者将益所业以显名当时为其亲荣也今已名甲科职黄门荣可及其亲矣子亦何为而不少待乎予每愿子之道达而能行余之所授者於世也今道已达而悲随之余之所愿者可得遂乎子年三十有三余年四十有五何故少者没而长者存乎余今而後复欲与子往来寓舍以辨析疑义优游德礼求如畴昔之欢尚可得乎有酒在杯有肴在俎余将酌子於行子亦岂得余弃乎
祭王参政文
呜呼王公逝矣弗留凡我姻旧莫再与游公量渊洪孰窥其宥才茂硕足以辅世历仕清时三十余年绩优郎署望重旬宣况有子从趾美科目环立庭阶森如兰玉往岁之秋公谢事还吾侪载酒祖饯郊关汉之二疏唐之少尹同荣配休始终道尽人皆谓公宜享遐龄使乡子弟永有典刑胡即家林未逾旬月弗疾弗羸奄然以没平安未至哀讣已来追念平生陨涕伤怀怅望南云遥陈薄奠灵其不昧鉴此缱绻
祭杨博士文
呜呼希淳逝矣不还人谁不没何独尔怜\人逐逐子守益坚贫亦不恶势亦不援苟有公论宜秩优迁i属太常仅历三年\人云云子默无言外若痴讷内则静专果仁者寿宜龄之延胡年方富而疾弗痊\人昧昧子学精研求古之道欲穷简编假以年岁宜术有传i得游徒而遽弃捐岂子之生分所宜然抑司化者处物之偏然居清署职称非愆郊庙仪典克究克宣迹虽去世人犹称贤况予与子邑迩乡连或联科甲或出後先今子不见予心戚焉陈辞奠赙用表中灵其随榇归妥旧阡
祭王正谘先生文
呜呼先生之行笃与古期先生之学足为世师与时不逢宁藏弗市小人所疑君子曰是自古贤达不利於行辄依山水以陶其情子真谷口德秀陆浑邺城幽佳足与同伦予从薄宦驱走南北既倦於游方怀栖息期与先生笑傲林丘何不我待溘然冥游翘首南天缄书荐诔我奠一觞我思万里邺水之上有槐先生远矣清风满林
祭欧阳司训文
呜呼子学孜孜岂不足收名科第耶乃一捧乡书而屡不偶於春闱曾未少遂其志耶子才谅硕岂不足致身显贵耶何仅司潮阳之训而未及大其试耶子性温静岂不足久生於世耶何年未强仕而遽与世弃耶岂天赋於子有余而福乎子有未至耶不然则子之生何蹇而年复止於是耶徒使寡妻孤子诸父昆弟衔哀抱恸将何以自慰耶况吾侪知子也久宁不为子[欷而涕泪耶榇之归兮葬犹未耶魂之来兮安故地耶匪缄词而致奠将何以泄吾之哀思耶灵之英爽兮知不知此意耶
阁中祭杨编修父文
自古肖子克大家声恒因慈父佑其成嗟尔处士栖迟闾里累善毓德以遗厥子厥子不凡遭时之明魁荐甲科擢任西清曰荷兹命匪予能事实皆家严贻庆所致禄养已及恩封可期宜享弥年以益繁禧胡未及期讣遄在耳罔极之恸遂自今始荣先弗逮人所共伤况我馆阁谊重悼亡赙以将诚辞以达意灵其鉴格罔我遐弃
祭欧阳处士文
呜呼有德者寿君无心亏暴谲者夭君则祥慈胡年方富卒殒疾痿天鉴实公乃爽厥施鸟_兽吼徒切余悲顾予与君通家有自昔在宋元耦作对峙声应列科辉三史余不类德叨荣窃第君材渊硕益弘所志藏膏敛泽思以溥惠称贤中表驰誉遐迩迹虽背驰道不殊轨指予冢男曰此可妻非以其私先好是继先君归窆风雨晦冥君祭之路不即其庭明岁之秋我侍家兄踵门来谢君出笑迎E言娓娓毕出中诚信宿告归仆马且具君苦为留我不可住谓今而後交得惠顾君未及来我不果去岁复更新倏有来讣余走哭位君已就茔入门侧耳如聆其声即席而视如G其形求君失君惨何堪胜玉树既摧葭苇曷恃幸天惠君哲兄令子列门贤从璧连珠累虽云远而余则是倚唇齿相附曷其有已醴馔具陈君其降只有如不信惟视斯诔
五月五日祭刘知州行忠文
凡约为友谊合情通视没犹在何有异同苟随势变岂君子风顾我与君同出遂术君守南诏我叨末第会朝在京市酒日醉失恃君悲赐归我荣俱脱厥系来笃里情青山孤骑往送来迎下文边州君复往理道便来家我奉诏起雨骤炎天江喧洚水君持肴酒饯我舟中解其离闷期以恐移裎绞潜鸩灰辉俜瓯叱疚捶⒙瞄匆阎廖沂庇猩ノ醋呖尬蛔燃染图按节来祭在昔贾傅恭吊湘流异世相感况在朋俦蒲觞角黍荐此时羞
祭表兄彭处士墓文
永乐中兄持赀客蜀吾始就簿名往来乡国不得与吾兄交言笑笃亲爱者二十余年然念吾母不逮养思厚母族必思与吾兄相安相乐於智溪之上如吾母未亡时故每致书吾兄辄道是意兄之归终无期吾之思终无已恨无夤缘而西以挽吾兄之行李俱东而少慰其所思去年秋适有使蜀之命意得与吾兄一握手以下其心十余年悬悬者及抵蜀求於客次得兄之子谓兄谢世有年矣呜呼昔也存而不及来今也来而不及见智溪之归终不得与吾兄偕矣吾之所思遂成悲戚矣今欲归兄体魄於乡姑先归兄之子以为兄之宗祀奉大邑嗔种瘴异乡而智溪之青山白云尚在惟兄之灵无忘故土尚往归焉告礼薄而情哀惟灵其鉴之
祭刘宪副文
呜呼厚莫厚於乡郡之交悲莫悲於死生之际况吾侪之於君又斯文之夙契君立风纪之司余忝礼仪之职顾风采之不奉仅星霜之再易幸使途之经寓地意必得道其故情何足迹之踵门遽易欢笑而为哭声君容可想君柩在室呼君不起余涕盈臆念握手之不复惟薄奠之是行倘灵其余鉴尚不忘乎平生
祭李隐君时魁文
乡有耆德俗习用臧嗟嗟隐君仪范於乡匪身独贤兄弟俱良孟氏家居高尚其节季氏宦成为当朝杰廊庙之资缙绅之列隐君笃义处孟季间上恭厥兄有好容下友於弟虑其多赜梦抟觳剖潮赝旨视远如近善终逾始令名外驰士论归美既隆寿考益大家声闾阎之间重倚老成胡不\遗永淑後生吾侪讣闻不忘旧德远置生刍东阳之侧灵其不昧聿来歆格
祭欧阳宅姊孺人文
呜呼惟我同产女男七人敬爱之至江乡莫伦遽失其一如雁破t哀恸之切夫岂可言嗟嗟我姊寡於青春虽幸有子孤自娠姊今行年几及六旬子亦长大怀抱有孙脱去逆境得际顺辰宜享遐福作姆族姻况诸弟昆尤笃亲亲惟我远离其情亦均曩使蜀还道经姊门上堂展拜言色欣欣别来桑梓岁复八新屡乞归省慰姊殷勤虽诏未允其心常存胡愿未遂而讣遽闻骨肉至戚生死殊分殓弗亲`葬弗临窀怅望南天伤心惨魂遥遣弱子荐此诔文庶其悲愤下彻九原
祭洪侍郎母太安人许氏文
於维淑灵夙秉贞懿克配君子享有禄贵毓德含仁笃生伟嗣侃侃伟嗣才与行并自乡达国焯着能声曰匪慈母曷卒厥成侃侃伟嗣发身科第历官清朝至亚卿位曰由慈母积庆所致侃侃伟嗣惟职是共而家日裕少长肃雍曰赖慈母以主乎中玺韧贫髌今十载鸾诰加封屈指可待未臻盛荣已遽永迈讣自南来云黯风凄虽蒙国恤莫罄孝思况我侪辈素景内仪欣届七欲寿以诗倏闻变故易庆为悲遥遥川陆致奠以辞灵其罔昧薄鉴我私
祭陈学士妻宜人曾氏文
惟灵淑德顺行令仪秀质女于茂族懿范是率作嫔夫子允宜厥室肃肃夫子惟德思明既大其家益隆厥声曰惟灵兮克辅其成肃肃夫子学充文润为天下魁躏轹豪俊曰惟灵兮夙劝其进肃肃夫子道以时行竭能壳谒局颇谕ピ晃┝橘庖嘤胗腥俅偷谝跃游封有诰宜及夫子并欢偕老鞠子何迟捐世何早子侪科夫子倡之否则同郡闻变交悲灵其昭格薄赙在兹
祭丘员外母太安人文
惟灵淑於为女顺於为妇爱而能教慈於为母三从罔昧遐福弥增况有伟嗣夙由宾兴以能以勤赞秩礼典曰微母训曷膺兹选迁秩既崇推恩有命曰幸有母与享厥庆我为其僚来使蜀方愿拜其母i情之常足未踵门讣遽在耳容凄心恻弥月弗已言归道便荐此涧芹礼虽云菲灵鉴其勤
两G文集卷二十一

[book_title]卷二十二
●钦定四库全书
两G文集卷二十二
（明）刘球 撰
○行状
q游杨先生行状
先生殁世有年其常教导母族子刘球幸第进士始克图永先生之不可殁者於其所交显人闻士遂悉所见闻徵诸长老谨状其行曰先生讳胤字嗣庆姓杨氏其上世由关西来家吉安以忠襄文节二公显为令族有凫肚虼釉祖大史容窗公曰监字莹之攻经澡行为元四门馆生辞太子伴读顺皇帝朝即先生乃考也惟先生生长大史公家目仪则耳诲言既稔且饫又自知力学问不问五经四书百家言悉能口诵心忆树植其中有根柢故施之文有序跋说百二十记五十一传赞二十二祭文哀词行状墓志二十五书表四十二居室器用之铭事物杂着九十总三百六十篇无一词剽掇前人陈说深弘而重密类其为德诗有凤台前後集四卷澹溪近藁二卷皆出入汉魏六朝唐宋诸名家体随事寄讽咏气浑厚而词雍雅类乎其情尤善真行草书能融会历世之法成一家体每札数百千字出奇万状皆端谨遒媚适清重之宜类其仪貌时同邑谢先生士复名能诗黎阳端木先生孝思工为书人谓先生之能不在其下独於文追乎古洪武中以故人甥孙见翰林宋学士濂答禄修N与权中书陶参政中立礼部朱尚书梦炎於京师出其作读之大见称与交赞其有退之子美遗声由是中外人皆重其名士多慕其为学勋臣贵戚争致其迹於门遂为宾师都督何公家明年吉安侯陆公嗣子贽以高皇帝驸马亲执弟子礼复主陆公一日朝t驸马上异贽举止应对不凡问其所师先生以是得召见赐食陆公後见先生弗宾先生语人曰昔汉武不冠不见汲黯楚王不设醴不能处穆生而侯亵冠服见我心易我也我不可以久此即去之家无何宣德侯金公礼聘至处其塾又一年而去当其时朝廷进人惟急四方诵诗读书之士朝}藜而夕荐鼎者尽是以先生之行能卓~使一屑就则华名可采穹官不难致乃终引去故有司连以孝廉楷书举於乡廷臣闽南杨子春上隆知州同里刘子恭交以文学荐之朝皆不赴江西使房公安参政张公某交走书币辟为南昌郡学弟子师去来半岁卒不受官命归其後朝廷尝以纂修起先生议以祠林美职居之竟上书礼部乞自遂时为礼部者知先生为言之朝以得归终身不入一毫富贵其心先生为人方严简重有雅度而无诡言z态於古圣贤言行能心慕而身行之居龙云溪上为田取足其家需不谋他生理而家庭内外岁时为乐bb为草堂户牖虚敞卉花竹树环匝日陶情其中洒然襟抱超出人世外每诵论语乡党篇曰吾教自有养生术安用偃仰吐纳为哉故常节饮食时动息戒忿j以是神宁守固虽隆寒盛暑无事炉扇比老髯漆黑视听完气无馁惫少事二亲以诚孝称乡里遭丧能执礼不建释老事念其兄宅滁不可归间往省之不怠导学者先操履而後诵习与人交弥久而弥笃念死友悼远姻必为词以寄其哀有南州集h故交之作并其人始末欲传之梓士论韪之先生素有高行未尝少下志於时之权力人与不知己者坐终日不一言及遇知己则为道古今竟夕无倦故甚见重於人士有夸雄一时自以人莫已轧及侍先生侧辄气失汗下凛凛惟恐越其度文武臣官是邑者每燕见必专坐先生其上自三司使而下按是邑者多问先生起居或求其见时诸亲藩重礼文儒蜀为最闻先生贤欲以四川试官致其一见不可赐之养老书及土宜物先生早嗜游历凡名山川无不到到亦稀与人接故号q游後以其不利於仕也作钝夫传又自号钝夫永乐十八年庚子以疾终於家得年七十三娶邓氏偕老有妇德一子惟N先先生殁一女馆里士贺彦於室蚤寡内外孙男四人呜呼学如先生可以通古而探道也文如先生可以世而范後也去就如先生可以为尚志之劝也出处如先生可以为竞名之戒也况孝敬以本之忠信以实之内养以充之外望以副之虽陶潜复生亦必尚其节徐a不死犹将同其风用敢备书以为|德行而议易名法者张本云
故奉直大夫兵部职方员外郎周先生行状
先生周姓讳鸣字岐凤以字行家吉水之泥田世以儒宦显至宋季有讳应龙号州者为时儒宗其子京孙直宝谟阁上言诋贾似道奸邪知事不济弃官去直阁之子厚号亦山以经术教训乡里先生曾祖也祖闻孙以元至正辛巳乡贡进士荐入史馆修宋辽金史上书请以宋为正统时不能用即辍史事去为鳌溪真文书院山长考讳观号彬彬赠奉直大夫兵部职方员外郎妣李氏赠宜人先生性敏悟襟怀豁达言论侃侃如也才识尤高迈过人其先世赀产素饶遭元乱丧之而故额尚存皇朝龙兴有司按故额颁役彬彬甫孑立不能堪而产益削先生年十四五即勤於干父蛊早夜无少休不数年家复其初人皆贺彬彬甫之有子洪武甲戌以经明行修荐为桐城儒学训导桐城学校废弛生徒多不知学先生严立教条讲道劝课有方诸生喜得师亦勤於学自是决科跻仕者相继皆曰非周先生之教不及此也丁外艰服除擢即墨主簿以明敏详密为藩司所重遣同御史佥事往登州谳强盗狱盗七十人而称屈者四十五人御史执不与辨先生察其人皆以宿怨为盗所诬指从容以其故为御史佥事言且历举前代贤臣以辨w狱得名者譬晓之御史感悟四十五人遂得不死会兵兴赋即墨军需铁七十余万先生具奏地滨海隅铁非所产而府库积铁尚多请出以资军用庶苏民力所司又令即墨民输豆军前准其岁入来数已而复徵其米而令以钞偿豆直先生复奏民无信不立今民既输豆又徵其米是无信於民也请从初令以信於民且连奏便民十余事朝廷皆纳其言诏报曰可坐累下会赦免民留之不得相率送至於淮皆涕泣而别永乐甲申徵授国子监学正明年大宗皇帝幸大学赐学官筵宴袭衣先生与焉未几上以汉王失德由辅导不得人诏选端直之士为之辅遂擢先生汉府纪善先生亦慨然以辅成王德为己任时王府有从征军三千人不隶籍兵部又据有诸卫草场纵下人於外攘民物所为不法类此者先生辄具谏王虽面从而心忌之且王素蓄不臣之心虽开宝贤堂名为延问t臣之所实欲招致匪人以经营夺嫡计先生心知之作宝贤堂箴累千言寓规讽之意其中冀格其非心王益忌之会驾北巡王拥重兵出入威震中外先生言王宜抑兵威退守藩臣之礼无疑心遂激王怒明日令守卫官无故诟先生先生不堪其辱以白王王令质於仪卫司已而独送先生於朝下锦衣卫狱欲置以重辟时仁宗皇帝以皇太子监国询知先生以数谏王得罪非有他故降为长州儒学教谕到官与诸生讲学不倦每大比诸藩交聘为考官岁辛卯之福建甲午之浙江丁酉之福建所取士多得人秩满国子博士至南京召见於文华殿慰谕甚至且曰他日当大用卿其遇知仁庙如此丁继母忧服除用荐兵部职方员外郎时方清理军籍职方事冗人谓先生儒者必不胜其烦及事至剖决无滞人始服其能三载考最赐诰命授奉直大夫追赠其考妣归燎黄於阡寻复官宣德乙卯乞致仕後四年以疾终正寝先生素孝友十岁居母丧哀毁如成人筮仕桐城即迎其父就养父卒奉柩归至小孤遭风舟将覆扶柩号哭誓与俱沉风随以定抚育二幼弟冠婚必尽礼合三从兄弟子侄为一爨闺门近千指服食资用皆有定规家法严整内外无私蓄着家范十数条令子孙世守之族子弟性敏者悉令学经\进之亦甚至故其族以经术取仕禄者多於他族其族人有没宦途不能归丧者必经纪而归之尤急於济人厄清江艾时春之官宁海道被寇伤病疮痍不能起赀装殆尽先生遭之为留旬余求药理之愈解装V之而行艾终身德之先生幼从季父子霖族兄仲容受书旁及他经传学有源委发为文浩瀚而沉实下笔累百言立就然皆根极底里无浮薄之疵自号退斋其文有退斋稿六十卷藏于家别着尚书通义春秋纂要授学者先生生元至正甲辰十月六日终大明正统戊午四月五日享年七十五娶彭氏赠宜人继王氏封宜人俱有妇德子男三人长勉次叙字功叙以永乐戊戌进士官翰林累至侍读次广女二人前兵科给事中金昭伯庐州儒学训导彭埙其僖菜锬衅呷嗣苫粮促阃伯咸恒女三人曾孙男二人女二人初先生疾作功叙在官得其兄书即陈乞归省朝廷以宣宗皇帝实U垂成功叙职在纂修理不宜去及实U进呈功叙思归志益切而先生讣且至功叙将归卜是年月日即其里锦o山王宜人之兆合葬焉谓宜有状谒诸大人君子以图其不朽而哀戚不忍文乃以属球球因具述先生历官行事之实庶几立言君子有所采摭谨状
故封翰林编修文林郎孙先生行状
先生讳贞字宗正号竹轩姓孙氏其先江左人唐兴元中有处士讳者来丰城卒葬其邑同造里敷山子孙家焉其後有讳行琰者仕南唐为仓监贻书节度使马希萼以息兵弊民赖之苏子孙居敷山者盛至百余家代有闻人六世孙发宋元佑进士仕至永丰县令永丰九世至先生曾祖实则虽隐不仕而德益高祖佑卿鞠於母姨之夫李仁杰居县北化鹏坊至父仲明皆因李姓逮先生始复之先生幼■嶷长益e异有司选充县学生教谕泰和刘子彦深器重之授以毛氏诗又从乡先辈朱学士备万黄进士德润游盖有造诣洪武辛未贡京师为国子生中癸酉科乡试明年以副榜举人教授绍兴太祖高皇帝进诸教授陛前谕以掌教之道且命吏部h其名以俟擢用先生是时年富气壮然有志副上旨到官务振教规事惟公正是由有施御史者按郡甚严私於给传徐氏子以充增广生寻令升於廪膳之列先生曰此子非由乡里推选得名增广已出非分何得食廪且诸生中有学问胜之者犹未食廪不可全废公论御史气为沮郡官皆从旁私语先生曰姑许之退可改行不宜面执先生曰君子与人以信焉有今日许之而明日可改乎御史知不可屈遂罢作育诸生成绩焯着一日遇相者言其将有忧至即动心求归省行次南昌果闻父丧哀毁u礼服阕调汉阳汉阳诸生与乡举者素鲜先生教之尤力後三年当大比赴试者十二人不偶者惟一人通判张某介然有守尝坐事都察院狱以无钱贿狱吏为所抑诸恶所及事白复官人谓其必易所守张卒持廉自若会诏下教授得荐贤先生即以张应诏按察佥事贫无以之官复资之行秩满国子助教又满转博士从七品禄时国监官杰然着贤称不过四五人先生实其中尤贤者甚见礼於祭酒颐庵胡公司业古崖吴公并遣子受业其门辨事监生以故不在官所司移文来问状六馆纷然莫所知属有经旬不得报者先生遂作类姓簿备h诸生姓名籍贯班次以姓为别欲求其人於姓下稽之即得人以为便遂为定法明年解署拜让授修职佐郎宣德初乞归省时母太孺人年已八十先生亦六十余始有退休之志明年还官又明年秩满上行在请老益坚遂以子曰恭官翰林封翰林编修文林郎致仕自是谢~人事朝夕侍亲侧非有国庆及乡饮礼足不至县门湖广诸藩聘典乡试文衡皆不赴丁太孺人忧筑馆居敷山之下乡弟子来学者稍受之而却其贫者俸後三年祁门迎养又二年重庆迎养皆乐赴之自重庆归时年已七十一愈无意世事课诸孙之余惟日与二三故老饮酒谈笑而已恒言人生寿至八九十固福也然或苦疾病何福之云吾年至此尽足矣得一夕如睡梦中恬然而逝良快良快果以不病而卒卒前三日点检平昔所许人诗文悉成而还之明日杖策观涨江浒归过故人话旧如平素是夕遂不起时正统五年五月二日也先生存心端谨自奉俭约作事必虑始终故历官三十余年夷坦如一所至必迎其亲就养最善教子官太学时合其燕居之所闭诸子其上亲授以经初欲五子各专一经寻以长子有桑梓之托取外甥邬在恭以足之其後诸子皆有成邬亦第进士为御史训率诸子有官者尤严曰良为御史同居成贤街每夕归必问以今日治何狱其间有所伸雪否曰良必悉以对拟罪有不当辄切责之欲其改拟人谓他人为御史惟一上官独曰良有两上官其一指先生也曰恭在翰林分月俸以致养卒不入升斗为已费寄奉所得上赐银帛亦不发封而还之且报以书曰我口体肥恒足近得所寄物可自留以养廉自今勿更致也诸子官外京者未尝从之需一物盖惧有以其贪以故其子守官逾谨遇族党亲故素厚未尝以险夷贫富致异与人交虽势隆不附穷急不弃为国子生时与同郡卢渊同舍湘夏原吉同写武臣诰教绍兴时与李太守庆相善後渊至侍郎原吉庆尚书先生未尝一造其门为助教时与黄博士彦清连居因熟其从子金兰後彦清以奸党没家金兰为贵池典史坐累至京失所归先生馆之三年有不足辄周之同乡杨伯震为长庐运副得罪自狱出病毁不成形舁至先生门欲托寓旁舍惧其病有染相唆家人固却之露卧街祠下先生归闻之曰人各有命病何足患亟命移入病卒以愈其义於交故间也多类此先生本有经世理民之才终身局於儒官不得施间吐一二以开其子其子推而行之无不效故识者谓其子之有政声为民望者多得於先生云嗜学尤笃自幼至老体无不安日即留意诗书五经俱明而邃於诗春秋尤好聚书坊市无卖者辄手自抄h积至浩穰则建楼贮之以便览诵故学益充硕发为诗文平易近事情不务奇刻有竹轩集若干卷藏於家先生生洪武丙午九月十六日历春秋七十有五娶揭氏文安公族孙女封孺人子长曰温次曰良由重庆知府广西布政使次曰恭由翰林编修积官至侍读次曰俭举丰城县训导至京卒次曰让由祁门教谕应天府教授女长适县学生范f次适熊仕恭孙男十五绳县学生缜约维绥绰纲纪纯绅给缘■〈i里〉绪绩女十曾孙男二女五先生未卒前数月寄书曰恭言其得Z疾已就差而四体尚未宁曰恭恳乞归省得命行至南昌哭先生讣如昔者先生哭其亲焉是亦岂非数耶诸孤卜用是年月日遵遗命葬先生敷山先茔侧曰恭诣京具列行实属球次序之将以请铭於当朝大手笔球辱爱其父子间最久义不得辞因次序之如前云
戴先生行状
先生讳审字诚问号古愚戴之先丹阳人二十三世祖叔伦仕唐为御史出刺抚州子孙因家金溪八世至利华仕唐为招讨使镇安福因家邑之郭村宋兴招讨六世孙刑部员外郎之邵以军功显七世孙潭州通判特立九世孙梧州太守重熙十世孙临川宰养正俱由进士起家临川曾孙端仕元为澧川学正学正生有原有原生常州教授起潜无子先生常州弟有原仲子後於常州自幼有志复家声致力诗书弗倦洪武中由邑庠生贡礼部为中都国监生擢五军都督府断事官左司稽礼克勤厥事未几是官革先生亦以事谪戍大同得代归故乡卜宅山水佳处日以亲兄弟课子姓着文章为乐无复仕进意洪熙中诏廷臣举贤今翰林学士李公前监察御史胡公皆其故人李公欲举之胡公曰诚问风宪才也某举之为宜遂上其名先生寄诗二公有谷口烟霞拨不开之句以誓不赴乃为徵命所g入京吏部会大臣於朝策以事竟罢不对复如大同广灵王闻其贤数召见不能得及其归也赐之手札曰先生南还亦复有梦到云中否盖念之至也又二年卒於家先生性刚介襟怀清洒不与流俗偶所居必盛植花竹列图书以自刂杖站沧稀与人接所接必亲故与儒林中有节概人遇武断之徒未尝假以词色其足迹所造必名门故族彼倔起之家未尝得其一过与人论议侃侃以正自持见所知有过辄面责之於义事尤能勇为岁壬午里中横相保聚谋作乱首o富室路氏执其父子以尝之先生谓诸兄弟曰横恶至此不早为计吾属将不免莫若纳诸富室因救路氏以除之遂会诸富室至横所脱路氏破其乱谋旬日远近盗起杀人者相继独环里晏然故人舒伯庸年老而外内多事惧其子幼不能树以属先生未几伯庸死先生收育其子且妻以女别置田宅以居之舒氏遂不落莫其志节素出人表又工为诗在邑庠时已有作及罢官归邑中长老杨徵君嗣庆谢隐君士复皆以诗雄一时其教人有法大要欲洗时俗之陋以习先朝雅音士大夫翕然宗之先生往来二家得其说遂弃故习惟新是务故其诗善变俚言浅语为清新之句使景与事会意随词达多中人情得唐张藉王建体每出一篇学者辄相传诵不置口先生以其诗因穷而工也名其藁曰惯穷集其子难类而编之得十卷以入於梓先生殁宣德辛亥九月二十六日历春秋六十有六配杨氏先殁子男三曰难曰位曰瓴挂剽陨早世女四人孙男七人女八人曾孙男一人先生素睦於弟诚辨尝相期以殁同穴及诚辨殁卜於邑北镇安乡江浦原葬有日矣先生继谢世诸孤遂如二父志以其年十月二十九日合葬焉後九年难至京图表q先生之德於缙绅大夫属状於球球弱冠时先生来候先君因语球曰邑西旧家昔惟下村与子汤村及吾郭村是三族者世簪绂互有文章以相述德至今谚为三村世家者以此其勉加学以无忘先好他日球侍先君如戴氏先生语之如初今先生不及见矣其夙昔丁宁於球者岂徒然哉故尝为其配杨孺人状矣况敢辞状先生行耶因述其所见闻如右谨状
故翰林侍讲学士奉训大夫曾公行状
公姓曾讳鹤龄字延年一字延之其先有仕唐为光州团练使曰庆者再传至构避五季乱自金陵徙江西因家泰和六传至宋彭泽令安定清川丞安中监察御史安强兄弟俱起甲科而族益显彭泽九世至元瑞金教谕约生九韶仕洪武中以弛利便民罢黄蓬湖官归而教行于乡其子赠翰林修N伯高尤邃於学举贤良校官皆不就曰吾上世连仕不达而有德於民食其报者在吾子乎吾何以仕为即公之考也母太安人胡氏梦星坠卧内感而生公公少异常儿及受学家庭不烦督责自力於业既冠与其兄椿龄以书经同领永乐乙酉乡荐明年会试留养未行其兄遂第进士为庶吉士翰林以没仰事俯育之责萃公一身继遭父丧内外斩然无足赖者又以闾右龃临弗克康厥居积学之余稍出所有授徒以自给久而从焉者\贽入益不赀i营故业邑城之西为久安计诸子颇长足事事遂辞太安人赴永乐辛丑会试时今少师庐陵杨公司文衡务先典实之作以洗浮腐之弊喜公诸篇悉优多梓行之至今评程文者以是科为最廷对居第一擢翰林修撰洪熙乙已受确庠父母妻宣德改元奉命如南岳及舜神农二陵修祀事宣德庚戌同考礼部会试修太宗仁宗实U成受白金绮币之赐进秩为翰林侍读明年乞归省道闻太安人讣哀毁终丧复官预修宣宗实U正统戊午书成受赐如初进秩为翰林侍讲学士寻授奉直大夫是秋考顺天府乡试初试之夕j屋火试卷亦有残缺者有司惧罪不敢以更试为言惟欲请葺j屋以终後两试公曰必更试然後百弊涤至公着不然虽无所私亦招外谤朝廷何惜一日之费以成此盛举哉有司具二说以进命下悉如公言\皆慑服得士亦审尝自谓吾齿未甚艾而精神觉已衰吾生其不久乎一夕课其子忘倦明旦造朝与同列言笑自若退而得疾未半昼没盖正统辛酉三月二十一日也馆阁中大为之恸上闻遣礼部左侍郎王公致祭自公卿至肫莨蟪冀恢碌礻缥耪吣不悼惜公生洪武癸亥四月十八日历春秋五十九配陈氏封安人子男五序廉应庶庾序由进士起家为行人司行人廉乙卯贡士女适里士胡仲v严时孙男八孙女四惟公中怀坦直略无一毫Q■〈广外戏内〉矫枉而处事遇物井然有理起居休如也事亲孝於家极雍睦训育其兄遗孤子庠自至有室卒成伟器致有弋阳司训之荐嫁庠女兄弟二人如已女寡姊孤甥无不席其庇尝分上赐金买田以给先祀积俸余以周族人之贫者亲故亦多蒙其惠与人交初若难合久而益亲所知为达官立当道者不少每燕见必以公天下期之未尝及於私教学者欲其必先本领毋徒徇外欲速以自小其志故经其指引者无分达未达俱有儒者风其文有诗歌词赋颂赞累千篇传记序说半之行状墓铭碑|杂文三百皆出新意得古法无所袭於外而有益於道德仁义之说为多可谓没而有不可没者矣公就殡之三月序致使命自南夷至将奉柩归故乡用某年月日葬其邑某乡某山之原以公同榜士独球一人在翰林又素相厚来请状以为谒铭图不朽之地义不可辞因述其世出事行如此庶立言君子有所考焉
故绍兴知府冯君钦训行状
冯之先本宋太子太师赠司徒文简公京之族世家武昌有隐君曰海翁累德弗用生广西路同知良卿同知生元威顺王参谋N之参谋生赠承德郎礼部主事筠窗先生伯淳筠窗甫十岁随参谋避乱永丰秋田而失怙以故人遗孤子鞠於其里刘真叔冒刘姓长徙邑之龙潭娶杨氏生钦训及钦训贵得追爵其亲始复冯姓钦训初名智安後於礼部进事状仁宗皇帝更其名曰敏少传东里杨先生遂字以钦训勉之遵上命也钦训童时筠窗用荐入钦天监演历携钦训从丁季恒先生受诗京师丁爱其秀朗谓筠窗曰贤郎资品~伦吾当贺公有子公亦当贺吾得其徒永乐辛卯战艺京闱果捷明年会试中教官选不就请卒业太学遂第永乐乙未进士尝驰命往赈河南岁饥所发廪必先贫无告者而後富人故民均有食而道无殍者擢行在兵部武选主事求续武臣爰南京以便侍亲疾终父丧入朝会有北攘之师遣钦训督大名府军资赴边军法供事後期者斩而给事中授钦训期狭时仁庙摄国政储宫旦朝百官钦训奏曰臣当督军资大名而给事中与臣期狭请更之t给事中合势劾钦训惰不事事请诸法人皆危之钦训从容曰请以臣共事者比某往某郡其地不远於臣某督某资其数少於臣而得期皆多臣一月非给事中私彼即欲害臣也命下所司更其期事已仁庙登极给事中多被黜或谓事始於劾钦训钦训改礼部仪制主事居母丧及祥复官仪制未几尚书洁庵胡公荐为仪制员外郎阈德癸丑会试防察谨而大得舒其志钦训久官仪制於典故悉究悉闲既优於职荐饰厥廨树嘉木奇卉其间洒然清趣可掬日与其寮以相乐常以广教化兴礼仪为仪制责间因论事白於尚书请进武卫子弟於学校由是行伍中皆弦诵又欲罢郡县学限名之禁以广生徒辑国初以来定诸礼仪节类为编帙请颁行之使人得以循习未就擢绍兴知府初下车即召吏民耆老喻以祸福言使革故弊以即新逾月以疾没民相吊以为失良守争致赙以归其柩故乡其得民心如此使为政久下泽其民也深则民之服化当何如钦训生洪武己已六月二十三日没宣德甲寅七月十九日得年四十有六娶喻氏封安人生子皆不育以兄子蜥崤一人在室钦训美姿容有文学虽星官方技百家书悉能通之为诗数百篇多关世教言古今人出处必极其详兄弟五人笃於友恭尝时过武昌得偕其弟信安展先茔与族人序昭穆心欣然曰吾平生愿且酬矣与人交施必欲先人属以事务尽心为之居官阏克勤克慎盖奋然有志於自立者也以故名满缙绅当道间人意其必柄用郎官郡守未足尽其能副其所望及讣至皆重惜之况球以同郡旧故与钦训以志行相尚於仪制当时号为知已寮其伤怀痛心又岂\人可预哉特述其行蕲世之名能文君子采掇以垂其幽光於无穷庶不负知已云
翰林侍读承直郎陈公行状
陈之先光州固始人唐末之乱有讳檄者从王审知入闽官闽至大尉其子令熔居闽之大义令图居侯官之古灵令图为宋直学士襄曾祖令熔之後有讳■〈王岂〉者仕宋至显谟阁侍制归师闽郡其後有四十三府君讳某者仕至副使副使再传至生钰钰生周字仲昌封文林郎四川道监察御史其配林氏封孺人有子四人长即君也君讳振字叔刚以字行号N斋自幼端重不与t童狎稍长课诗有奇句从武冈训导刘九畴受春秋由邑庠生领永乐甲午乡荐上春官不偶退即闭户研穷经传子史深有造诣遂第辛丑进士例得依亲以广学乃就谕德林尚默先生问古文法先生作原文贻之归则旁搜远讨其功倍於肄举业时其学与文遂并进宣德丙午召至京擢四川道监察御史会修两朝实U膺荐预纂修之列以课最推恩封其父母妻实U成受袭衣白金文绮之赐翰林修N时以他官预纂修者数人独君得留翰林\以为荣君亦早夜孳孳图报称非有疾痛不安节无一日不在官於职务尤克勤恭以底绩同列中或有他故以其职事托之亦无不尽心公退辄坐静室读书为学不倦非其分内事未尝预人以故多贤之先生长者咸器焉丁母忧去官庐墓侧哀毁逾礼终丧复故职正统丙辰同考礼部会试上将御经筵慎选儒臣充讲官君在选列进讲之初受银钞表里之赐纂修宣庙实U成翰林侍读受赐加於初闻其父病疽疏乞归省既得命而有产子之喜北俗子未满月忌出室或劝之缓发君曰自闻家君病来食不知味寝不安席得请以归恨不一蹴至膝下岂以俗忌滞吾行耶即日就道抵家而亲已愈父子兄弟相聚甚欢明年将上京沾狂惑之病服药少瘥遭父丧而疾盛作以正统五年二月二十三日卒历春秋四十有七君性温雅操履尤洁白出言行事皆有思忖不苟且至为文章亦然谦退雍睦见人有过辄盖覆之人亦未有言其过者尤善事亲在京师珍味药品寄奉不~侍家庭婉愉之下多诤言友爱其弟杪枨扑伢剖庸面⒚弥寡者虽E犹戚与人交务存忠厚中书舍人陈思孝自狱出囊萧然而父子相继没君为经纪其丧归故乡甚周备纂修时催事者颇无状同列皆恶之欲於稠人中发其贪鄙事君曰若然则彼不但无所容且当得罪然人将以公为何如人事遂已未几其人病且死同列皆曰非陈君谏则人必谓吾侪速彼之死也其善弥人`多类此遇良时日吾为文酒之会与所交序饮赋诗以相乐襟怀洒如也娶林氏浙江参议季之女封孺人贤而生子皆死尝劝君别娶为嗣续计君未允孺人为娶同姓女送至京生二子长曰炜次曰俱幼女适松阳周彦达之子林孺人出也君在翰林以同年故与今吏部侍郎洪公侍讲学士曾公及予交最厚故其讣至予三人更相吊以失知已方欲图其不朽而其弟遣人来告葬期在今年月日葬之乡曰某里曰某原曰某具世系行事属予为状属洪公碣铭属曾公督成之义皆不得辞予因N次所知以备立言君子采摭云
两G文集卷二十二

[book_title]卷二十三
●钦定四库金书
两G文集卷二十三
（明）刘球 撰
○墓铭墓表
工科给事中宋琏墓志铭
正统元年冬十月庚午工科给事中宋琏卒於北京明时坊其弟麟走以告余余往哭且营其殓具於一二交游以殓之久而悲不已人或谓余过於戚者因语之曰昔琏闻余言春秋心法在推圣人笔削深意端已而经世伸道而遏邪即喜以为得所从余见琏貌恭而气和求传心要法以体之为德行之为行也又敏且笃发於文词多新奇而辩博亦喜以为托於後者不失人今琏且死矣余岂得而不戚耶因铭以雪予中之戚琏字殷徵其先家吉水洪洞五世祖必大始徙新淦槎陂曾祖观礼祖v野先生贯从祖刑部郎中一之父完子皆以明经为通儒琏得其传又_诸师友间甫冠为乡子弟师且教且学既有得去谒其初师张教授万选嘉兴留试浙江遂得上春官第进士荷恩以归广所学复召至京试论策词赋居优等改翰林庶吉士擢工科给事中u年卒得年三十有三琏居家悦其二亲甚至及得禄即欲迎以致养其母至而琏疾已作犹强支持以安其怀疾既革谓麟曰有生必有死不足惜也独不克终二大人养为可恨耳吾弟当勉力为孝子闻者怜之其在工科尤慎密尝验岁进弓弓工欲循故事致馈遗以免罚琏却之而罚亦省同寮意其有所私琏不与辩久而事白人服其有容其弟彪弟麟弟凤皆得琏训励於学娶龙氏生男长曰桂馥次曰桂郁女三人俱幼其葬以某年月日葬之乡曰某原曰某铭曰
琏之生也吾何幸乎为之前琏之亡也吾谁托乎为之後以吾之不德也固不足以有传而子之贤也又何故而不寿昔夫子道虽隆而德虽盛犹不能不恸渊之哭而执伯牛於牖则吾之於子也抑又何咎还紫淦兮得丘首藏铭玄室兮将е不朽
故贵州宣慰司儒学训导王公墓志铭
有_闻君子姓王讳d字子r号山晖盖乡之习於礼而能文者故其平居也球尝欲亲之及其既没也球即走哭位哭之今其子道以状来请铭其葬虽欲辞又岂得辞之哉惟王氏本周灵王世子晋之後至晋尚书令述少子处之始徙蜀之邺城其後有十八府君某仕唐为御史中丞复徙安福之北亦以邺城名其地中丞九世生份举进士宋乾道间授f功郎提举湖南儒学提举四世生士才士才生应龙号仁山仁山生禄号逸斋皆以赀雄其里公以逸斋少子嗣於父之从兄试巡检福为性敏慧O若已成人既脱元乱还乡里即思就学以不陨先世业虽有室犹宿於斋人称为王氏佳子弟故前进士欧阳贞为其字说有为席上珍鸣珂帝庭之期间以户大役稠出应公家剧务涉危难者数而患皆不及身盖由其学之固识之明卒转危为安洪武中相知以贤良荐之朝徵命再下乃起时朝廷方选有德望耆儒为武学司训育勋旧贵戚子弟吏部张尚书试公文学优最中武学选人不炎是职莫乐为公独曰以文德砺武臣子诚吾所愿即就职喻以忠义之方次及文教务使狠者驯傲者下自爱其身者知亲上死长习骑射者事诗书时梅谢二驸马总提学务优加礼貌丐徐魏公大书宏文二字於其馆以褒赏之岁庚辰八月朔承天门灾诏百官直言公上封事数条多中旨永乐改元大集名儒於文渊阁纂修大典公以翰林解学士缙荐预其列分校後晋五代史总裁姚少师广孝每称道其从事勤敏蒙赉为多应制赋塔影诗同列逊以不及书进以绩授贵州儒学司训公在馆阁与金学士幼孜曾学士づ硇拮汝器林修撰环吴中允均虞侍御永茂董司业子卓富阳丞欧阳习贡士郭猷往来最密故其行也诸公皆为诗饯之公亦略无怜别色及至贵生徒半夷人其非夷者多染於夷俗公力变以中华礼义之习未几而服饰渐更揖让有规甚得都帅镇远候顾某重因建文昌阁於学旁公为文华之遂擅能文声南诏间自是诸司所卫庆贺表笺以得公N为快收其礼币至富汝南王归自京道命公为谢婚表秉笔立就王称善加赏在职闻後母丧来家及祥会休老诏下遂优游林泉十余岁以宣德四年五月殁殁前一日犹能课诸孙诗对至殁时辞色不乱公生元至正二年四月历春秋八十有五配李氏广西宣慰司都事性之女继室曾氏出邑东名族子曰道曰进皆初室生女适里士彭庸质继室生孙男某孙女五曾孙某公恒言好满骄盈君子所戒故座间常揭欹器图以自警又言五经四书乃圣学之渊源义理之根底修齐治平之道所从出故无日不致力焉与内外人言谆谆以守分顺命为劝其兄弟析产不立券约不为多寡好恶较忧念其兄戍西凉不已每形之诗咏视家人子姓疾病患难早夜不倦又尝解人纷救人死命给饥嫠之食却横卒之挠是非人之言行中道不中道故殁而人尤怀之公葬在是年月日葬之乡曰清化里曰某原曰某铭曰
惟公之先兮宗周显晋安成开业兮邺水流庆昭祖令考兮时仕时隐集美於公兮能与德并未用则修兮再聘则进O翔编苑兮昭承恩命奉扬教铎兮外内服训闻虽遐发兮位实匪称有未施兮泽将後荫宜公孙子兮人伟代盛刻此铭辞兮畴曰弗信
故龙处士墓志铭
处士少时得美田宅其邑饶田因家之饶田僻在山谷间学士贵人游迹所不到虽有淳民秀子弟未尝得闻穷经为学之说所读书不过求识姓名记数目而已於义理文字皆莫之省处士病焉生子稍长名一室曰饶田书舍聘大方硕儒授经其中饶之长老以其土素不产贤才计非教诲所能就相与讪笑而沮之处士坚不为惑益厚礼师以督诸子进学不怠後数年其子骏以易经领乡荐饶人始知为学必有效及骏赴春闱中次选授河源儒学训导冠带过家拜处士远近有闻望人多踵门来贺郡守县令而下莫不加敬处士自是益尊重饶人荣之为父兄者欲贤其子弟则曰不可不授以经为子弟者思荣其父兄则曰不可不明经教思尽而学思励闾巷之内翕然文风随以兴实处士倡起之也处士讳志海字彦方号静乐其上世自吉城背徙上高举子江号紫浒龙氏族大宦显有三十五府君者生子六人竞丧兄弟遭乱四徙誓逢水则止故第四弟曰奇四者徙万载多江奇四之後数世至千五生仲一仲一生德贞处士大父也父荣辉母刘氏俱好施与处士事亲孝洪武中有司选举茂才皆以亲故辞不赴居丧哀戚u於礼与兄弟族人睦而有让既徙饶田悉以多江分产归其处者不兼有之其为家不恤劳不侈费收其土利以资日给常有羡余以惠人每岁歉贫人谒贷仰赈者填门亲戚O里多德之娶王氏继张氏王氏生子曰刚早世张氏生子长曰骧幼即骏女适彭氏孙男五人翔AL■〈曾羽〉翘处士生至正丁酉享年七十九宣德乙卯正月十一日卒张氏少处士四岁享年六十五以永乐甲辰十二月日先处士卒处士卒之明年骏自河源闻讣以十二月某日扶柩合葬其乡大园之原遂庐墓侧朝夕攀墓号泣不忍去终丧入京诣予请曰曩骏遭丧苦忧愦未及丐士大夫铭以掩诸幽传信於後至今歉於怀愿先生追述之幸有所刻以纳诸圹中庶几终骏事会命下擢骏翰林孔目与予接益密而请益勤不获辞而铭之曰
富也者得其土之利寿也者或赋命所致惟崇师教用淑厥子化及其乡同归文轨气昏者明俗陋者美呜呼处士为德远矣呜呼处士虽死弗死大园之阡负山带水伉俪相亲永固於此
故富阳县丞欧阳府君墓志铭
惟欧阳氏自博士高仕汉为经师率更令询仕唐为字师参知政事修承旨玄仕宋元为文师故世以望姓称天下承旨本袁之分宜防里人其族在宋有为登仕郎曰化龙生子文寿至孙弘仁俱为防里富室弘仁生永和监税唯字吾贯号一斋与贤配萧氏皆乐为善惧为不善惠及其乡人是生府君府君讳习字遵学美资质负才不凡接於人言貌详温可念自号其室为悦斋聚书至数千卷日览无怠名其地景山水为清门十咏绘为图求名公卿题颂盈帙出干父蛊~公家役皆识机变有条度袁太守闻其能辟为掾辞弗获强就年满从事都察院因与馆阁诸儒交善永乐初吴中允仲平荐入文渊阁预纂修大典书成赐冠带归省亲再赴吏部擢富阳县丞至则兴除利弊使奸墨蹙额郁抑者舒其气得疾没於任其寮属吏氓皆走哭尽哀争出赀帛为a具且谋固丹戒所任_归其榇於家府君前在京日以亲为念乞归侍不得命复乞归省乃得命其归时二亲具在t孙子森列阖门欢甚府君凡入其里必下乘居家不为厉声严色每夜定必扶床话良久早省必询今日所欲为预造二亲椁甓必手操犊为之泥家人请代府君曰事父母当自致其力何以代为思有远离不得久侍膝下候食饮寒节莫竭为子情乃徒跣步拜七日至武功灵山祈免亲疾恙且愿损已龄以益亲寿词极恳切闻者嗟异及官富阳不以妻子随不为华衣盛御不与寮采`酒食而没也箧无蓄钱留帛费皆仰人办人益信其无贪心嗟夫世之人有与其亲角能商利至逆色甚而服轻饱甘以自悦而冻馁其亲不顾其疾痛加以恐喝怒詈若不欲其久在世苟有官则恃以为贾货利具日肆攘刻无厌始也室磬悬一旦遂计则聚珍物奇器满家宅壤随欲广求以富其子孙而不虑身冒刑辟a人怨是盖与{獍奚分而其人顾自以为能岂非皆府君罪人乎以府君为行若是使遇郭林宗则茅容不得独称孝使遇黄霸则许丞不得独为廉况其才称为大夫尊官卒不得为有以生未遇相知之当道也向使当道知府君则岂止丞一邑名一方而已哉然使府君见知当道得高位蒙显称如时之巧宦人而行不逮必不能永名誉满公论以如其身没之後故君子宁取之此不取之彼焉府君生元至正庚子三月十八日殁永乐甲午三月六日得年五十有五配王氏有妇德子男长曰茂次曰N女长僭泰次倥碚孙男九铭钧钲铎镛铉监银钊孙女二人其榇自富阳来时二亲尚无恙命以其年月日葬府君於其乡之同睦後以为不利复以某年月日改葬其里之某山又五年茂以书来请於球曰树先府君墓幸有石不得亲而能文者铭惧不足信後世惟令先君知先府君素深令子钺又为先府君孙女偎谓亲而能文者赖有君则铭先府君墓非君不可球故不得以愚无能辞谨状为之铭铭曰
於昭府君世德是循子於家而乐极其亲丞於邑而惠下其民幸今之世见古之人其蓄也厚其施也小以当道者甚\而知德者甚少赖其有後殁以不朽况自古廉吏皆有传孝行无不书苟载笔之克采则斯铭也信而非誉
处士刘公墓碣铭
刘氏本汉长沙定王子安成思侯苍之裔至宋宣抚使穆始居安福梅林宣抚生刺史仲奇刺史三世生赠评事英而梅林族益大评事四世生某某生琳琳生辉远辉远生处士处士讳孚字伯宇别号一贞为人端谨务黜时靡崇儒素早涉江湖晚置身田里所至皆如其意所为事咸近道其奉二亲始终无越理故乡长老训子弟以孝必曰当取刘某为法其教育子姓有方处姻族乡党无矫情与人交必信故乡里评人物必曰慈厚莫如刘公家常居美药以便人需而无利入之较粟贷贫人恒不急其偿里木工以是德之俟其完宇也率其t情佣以偿所贷处士谓其知报与其佣之直如他工人益仰之洪武中有讼连在狱者迁咎於处士人谓处士必反之处士竟付之命不与较处士晚语诸子曰吾无厚业遗汝然有遗利在物世称为善必有後汝姑待之又曰吾自幼谨畏恐伤先人遗体今且耄矣所谓全而归者或庶几乎年七十有一以疾终於寝时洪熙元年九月廿七日娶王氏克配其德人皆推其为贤助子长嘉谟次嘉善次嘉静嘉谟嗜学善导人嘉善先处士殁女适胡适李适倪适高适王皆名孙男曰贤曰明曰允曰某孙女七人葬y邑之麻塘先茔後三年嘉谟惧处士不在世已久其可教世遗後者浸没泯无传遂请状其行於进士王君让因丐墓碣之铭於球球与处士俱胄于思侯为同宗又尝与处士从子德庆州训导嘉言共学相继捧乡书每过处士遇之必甚礼夫以同宗而遇之甚礼故不得辞而为之铭曰
邈哉刘氏世有显荣王于长沙侯于安成梅林徙居罔坠厥声有硕其德时惟处士仁洽于家惠沾其里敦薄廉顽化成自始惟善是累无人不怀葬虽已久德报无涯勒铭墓碣以俟其来
易隐君愚叟墓志铭
隐君讳监字本诚号愚叟贵州布政使时中伯兄也使君少为邑庠弟子员未冠而孤愚叟绍父志督其勤於诗书也虽数弗厌V其游学亲师友之费也虽多弗吝自任其劳使得专力於学也虽久弗衰使君以故益自愤发勇於进不数年遂第进士荐历中外美官愚叟又屡贻书勉其勤乃事慎乃守以无隳所职使君亦克祗奉弗敢违卒收令名至大授邑大夫因名其所居堂曰华萼国老词臣美之以文甚盛其兄弟之贤名遂彰彰於人耳目至是使君上计京师道哭愚叟讣数月犹有悲色i持翰林孔目龙君执毅所为状诣予请铭其葬盖自角弓赋而兄弟之不令者多矣有能笃爱懿亲如愚叟固不可使其德善硌晌薮况予与使君尝共事春官於义何可辞也维易氏世家袁之宜春至兴国司户仁则始徙万载之坞溪司户後数世至俊俊生谷珍隐君之曾祖也父子谦赠礼部员外郎母龙氏赠宜人俱有德隐君伟仪质不妄言笑虽尚俭朴而冠服未尝不整饰始入学已有成人志及长博涉书史尤好为诗居父丧戚胜於礼养母甚得其欢心爱其仲弟本吾若爱使君然本吾即世训育其幼孤子经不啻已子时邑宦家率挟势干有司以私愚叟独约子侄非赴公家役足迹不得至邑门见族人子弟必道以礼义使归於善或孤贫不能自遂者即长育婚嫁之处姻邻旧故一以诚U为心执毅未入翰林时遭亲丧庐墓隐君数往视之退辄称其孝不~口其乐\掖游扬人之善也率若是失冢子缙而得庶子绅尝致书使君曰精力比来日衰甚恐不得与吾弟复相见有子甫二岁惟吾弟长成之以为宗祀托足矣明年竟以疾卒盖正统辛酉八月某日也享年六十有三娶辛氏某县丞敬惟之女也子男二长即缙次即绅女二龙遂章林洪其僖财湓嵩谀衬暝氯赵嶂乡曰某里曰某原曰某铭曰
维易之先家宜阳世德世累庆源长徙之万载奕叶芳笃生愚叟才且良韫其至美韬其光训育弱弟升庙廊独以德善称於乡与晋伯华宋伯康清名万古相颉颃今也已矣德不忘刻铭墓石垂无疆
故文林郎舒君墓志铭
正统七年春正月天下t有司朝集京师诏於其中选有廉闻理效称为御史者以名闻司其事者精选严试之得十二人以应诏定海知县舒君恺政其一也逮历刑以授御史之命下而恺政病且卒是岂不足悲耶恺政讳谟饶之乐平人其先自宋兵部尚书安公赐葬其邑子孙因家焉传至乡贡士德彰而文物甚盛贡士五传至弥坚生载容恺政之大父也父素文号朴庵博学善教人尝举明经以亲老辞乡族子弟皆师之恺政始受书家庭一再过即成诵人呼为奇童长补邑弟子员朴庵甫数以绍熙先绪勉之恺政亦欲承父志掌教林伯予先生每嘉之曰异日驰声j屋者必舒生也果以礼经登永乐辛丑进士第蒙恩得归积学为亲荣宣德初召至京擢知杞县事丁父忧服除调旌德县丁祖母忧服除遂调定海所至以课耕桑新学舍恤孤穷理w剔C为首务常曰政非简易不足致民亲故法令之出悉去烦苛从平恕民亦安之每以忧去民辄欲上疏留焉必固止之而後已定海尤鄙远且压於兵镇前为县者多为所制以不得有为恺政一处以正彼遂服焉不敢挠其施於官者然也性至孝友侍祖父母侧笃爱敬以悦其心居丧哀与礼俱至仁其幼弟厚於其子欲敦族谊以为家谱以示初本於一人其施於家者然也自家而官苟有余力即事问学以究极义理之趣故其文虽博赡而深有底学者得其余绪犹足取高科为名士而其自视常歉若不足其积诸身者又然也故其中御史选也大夫君子皆以得人为庆及其没也又重为之惜其生在洪武乙亥至是历春秋四十有八娶朱氏出邑名族子男四人曰杞曰回曰仪曰栓女一人适同邑程氏恺政没时惟弟训在侧其故人工部郎中周君既佐其弟训经纪其丧归乐平将以是岁某月y葬其先茔复状其行授训来请予铭予於恺政为同年讵可辞耶铭曰
有蓄於躬有施於家以移於民宜安弗风纪之选孰不曰嘉未任而亡其命也耶自古有此亦奚惋嗟惟未忘者在世尚多铭以载之其永弗磨
故安隐彭处士墓志铭
吾邑安隐彭处士以疾殁成都之三年其孤善将奉柩归葬其乡砻上适余至蜀来谒铭余昔在乡处士在蜀念老成人渐少致书处士历举乡人齿与若而没者若干人姓名曰此皆尊文之故人亲戚而皆没世者老促之也老而没者势然也客外虽乐非老所也又曰虽日利万钱独不念令妻顺子孙日引领西望惧不得尽其孝将有不可释之憾耶无非欲动处士使急归处士读书亦涕泣欲东今卒於蜀遭其丧铭其葬能无悲乎处士讳辅字子安父汝楫季父道英皆隐居高年能身谦约以率人子弟化之皆习礼文不肆恣即其乡见恂恂伟仪观者不待道姓名已知为彭氏子弟处士尤其子弟中卓拔者性沉静言不u其行始终由其父叔道不改乡人重之犹重其父叔然未尝刻暴取人财而家富於旧哭其兄弟而仁其孤子女无不至宾有文学技能之士久益恭故胡进士理安萧隐君光宇皆人望也多馆M其家游闽浙归营别业其里将老焉会里有横讼惧祸及遂客蜀自是其族亦多故因忘归然蜀之大都小邑名山穷徼多有其迹贵人大家多知其名稗贩贫氓多仰其贷老佛氏之家多得其施故始也赀钜万终无赢处士之惠虽不终於乡而有及於蜀耶处士生元至正甲午没宣德壬子享年七十九娶刘氏德与之称一子善也孙男二人长曰本蚤世次曰道其葬在某年月日葬之乡曰顺安原曰砻上铭曰
蜀之来也谁使之故乡之不归也谁絷之没不於故乡而於蜀也谁为之去乎蜀故乡是复爰即丘首兮斯瞑目嗟砻之下兮砻之上永利厥葬庆泽未涯後嗣是仰
欧阳钲墓志铭
欧阳钲袁之分宜防里人其先与宋参知政事兖文忠公修元翰林承旨楚文公玄同祖曾大父永和监税唯大父富阳丞习皆厚长者父N倜傥有器重虽早没人多怀之钲以富室遗爱子内惟其母李氏是主外则唯唯顺其从父兄命不能违力孝悌外无所施於已无所取予於人其为人则无恶也闻朝廷下巡抚使郡邑察民之奸枉贼厥良者绳以法钲心喜以为已可免矣故闾右素负不良声者皆惧而遁之四方钲则恬然家居无所往里有负其先人贷息者构不情之词诬之钲巽薏槐骒堆杂锸戮共话琢屑槊裰幸杂辛芍役道没三河时年二十有四乃宣德六年九月十八日也娶王氏继室彭氏生子一人未满岁钲之逮来也无有力人供其道途食饮费适余官在京为经营之颇力然知其抑而不能直之及其没也思直其抑非文词无足用心者遂收其骨附其姻邓应宣归卜某年月日葬之其乡某山之原因为之铭以直其抑於冥昧中苟其後人不陨落庶知钲之没非抑於人也抑於命也其铭曰
谓恶宜蒙殃兮子则且朴也谓善宜寿考兮子则未为恶也今乃奄然以至於此兮非必人之尤命之薄也欲舒槁骨之忿兮将铭词之是托也使为善者果有後兮庶知其孽非自作也
殇侄监葬志
监余仲兄赘於李氏出也聪明有志生六岁失所恃鞠於外祖母曾氏曾早寡而纵爱监甚先君惧而归监使就塾终不循於规余第进士来家先君以训监命余余尝亟监之成稍不法即加楚监终无怨色如是者五年遂尽脱去旧习而进於新事父母诸父孝且悌遇弟妹甚友诵四书春秋能达大旨课诗字往往中度吐辞任事鲜失节中外人咸谓监将有成今年复来学u月去家以病没时宣德二年二月廿七日为年十有八呜呼余同母兄弟五人生子惟监长监亲从兄弟七人为学莫监先尊於监者日待监以息其肩卑於监者日望监以长其志监可没乎不可没乎盖不可没者人之情也其没者命也情其如命何监没时仲兄方客外其後母伍氏哀不能止余兄弟遂葬监於其里之虚山监其永康兹土无动无怖
孺人孙氏墓志铭
行人司行人张谏孟弼哭其母孺人讣急欲归赴葬且以父兄之命来请铭予自成都与谏遇即喜以为得佳士後谏魁乡举来京主予家及第进士擢今职必欲买居与予邻予与谏虽师友而情逾骨肉虽不以父兄之命来请亦当铭其母葬况以之耶孺人讳某字某姓孙氏世家句容与同邑张氏素以阀相高有张杰士曰谷宾与孺人之父国善相得甚谷宾子伯安与孺人在时二家已相约曰幸生男女当为婚姻生来十岁谷宾以诉其弟之w不胜死之而家亦没伯安以没丁随母与兄戍崇山稍长奉母兄命还乡请婚孙氏父母谓孺人曰张氏落寞至此今来请婚不许则负约许之则不堪汝之弃外罹穷苦孺人曰穷苦命也约不可负遂具嫁装遣孺人从伯安即军中而母兄继没孺人恒以事姑不逮事其诸姑与姒氏如其姑未几伯安代戍徙赤水姒氏悉以内事付孺人孺人克躬俭勤佐伯安经营其家十数年称富室军中伯安虽在边犹守父母训聚宗族数百指为一爨又雅好客贵人闻士造其门者无虚日孺人内肃家政外给宾馈无不克尽道至辅伯安礼师以训子侄尤力永乐中何教授邦宁谪会川道留其家久之将别去令其子入谢内主孺人不自当以推尊姒氏时姒氏病已不能举孺人预置楮币若干锭其卧内使以V之教授意非久病妇人能此察而知为孺人所处深重其家有礼义遂许伯安授其子礼学谏之业明经自兹始孺人晚病风常以谏不可见为念谏亦数求归省无由得而讣已至呜呼孺人亦可谓妇党中之贤者矣岂可多得哉曰谨曰赞曰谏曰谘皆其子也长适嗣千户姚幼适士人姚广其女也曰某曰某其孙也洪武辛亥五月七日其生辰也正统壬戌八月二日其没辰也是年月日其葬辰也堡曰某屯曰某原曰某其葬所也铭曰
淑於为女兮欲安於命以成父约良於为妇兮克和其家以恭夫子之托慈於为母兮爱而有教以广其子学嗟嗟孺人闺门师表嗟嗟孺人没有可道琢辞墓石为来者告
刘母张氏孺人墓志铭
昔在永乐中外族诸母有属其幼孤子於球曰是子不幸早失怙犹幸其诸外兄能学善教人之有汝可附托以去其愚不肖苟万一能使其有知必不汝忘且吾虽老死地下犹将感汝汝其终诲之球受命与其子居寂味淡於里之仙坛日授以其所知明年以有春官赴辍教又明年得进士归其子欲再就学卒以家多事妨业然其出言行事颇有儒者风足悦其母和其兄弟子侄取重其乡之人母子以是为德念球久而不衰及母没其子欲循古礼执丧治葬且请於球曰先母之以孤相托无非欲造就孤使知古道以不坠先人家声孤虽自暴弃不能顺承母志使生不及见其成然亲没而有文辞以张其善垂其名於久远亦古道之一端也幸赐之铭以传世庶几先母愿教孤之志不尽负焉因按母讳淑柔姓张氏以处士成女继室於葛溪刘隐君彦良其归刘氏时彦良已有男五人女二人母皆爱护之如已子女致其子女亦尊事之如生母以是称贤於内外生子二人长从球学曰菁次曰武二女长适郭幼适彭孙男共十八人其生以吴元年正月一日殁以宣德四年七月十八日葬以五年正月四日葬在其乡同亭里佳山铭曰
是为刘母张氏之墓山回水互永福其胤祚
孺人欧阳氏墓志铭
有谦和君子阮彰宪夫丧其耦於正统元年八月二十二日卜以後四年十一月某日葬先期遣子昱来致其辞曰彰妻欧阳氏没顾所亲之能文者惟君最请举一二行实丐铭其藏其未出室时父母甚爱之为慎择其偃会嵋怨檎谜弥先自曾祖讳弘道去庐陵来家安福下プ婊涫空安父南阳经历讳仲相父讳仲素三世所抚惟彰一人彰娶未几复失怙以藐焉遗孤内无宗族可赖外有重役远输之劳怨家之睚眦恒■〈I，木代扌〉杌不自安所以佐之经纪其私使有赢余以得给公上I外外侮不至坠落先人家声者妻与有力也老母孀居垂三十年见彰常留膝下不敢有远出则曰媳妇能顺吾志备吾养慰吾忧思不烦尔念故彰有出不在侧而母未尝不乐者以妻能代其养也诸子女稍长教育嫁娶之所需姻故家吉凶庆吊之费虽繁且数皆随用而足不至有仓卒未备之患者以妻能预有所存以待之也吾里笆雷逅姆较秃酪允轮灵萃吾家醴宴之设不待彰指使自各适宜居常不以怒容厉声加其下人而\自肃内庭之事无不理其可称道类此者多幸着其㈧妒则死地下者且相德况其後子孙乎嗟乎君子之所以能承先开後以昌大其家者固自其身之德始然亦往往有资於贤内子佐成之焉若欧阳孺人可谓贤而能佐成君子之德者矣况昱予子僖灿柚其贤有素岂得不为铭耶孺人讳玉真其先自分宜防里徙安福之城背袒楚方仕至陕西行省员外郎父仲昭隐居为乡曲所信重孺人生洪武甲子六月八日年十八归阮氏後三十五年没没时年五十三生男五人长廉次昱次渊早世次氪瘟遗四人长适王大林次适李播稷次适欧阳显彬次适郭恒孙男五人麒麟次某次某次某孙女三人葬在其乡东冈之原铭曰
处於室兮爱锺父母归有家兮作君子耦所尊者尊所幼者幼身虽没矣行不可朽琢石X词昭е久
故节妇章氏墓志铭
节妇章氏者进贤傅敏声之妻也守节二十余年以宣德辛亥十二月二十二日卒其子鼎将卜吉以葬而妻徐氏以哭姑病不能起谓鼎曰吾不忍弃吾姑死幸葬我於姑侧即瞑目地下无憾矣已而亦卒是为某年月日也鼎遂卜明年月日同葬其里株山之阳托其姻监察御史陈君世用来请铭予以章之节不可硇熘孝亦足称故未之辞节妇讳如玉本唐御史鄂之裔元提领仁德之曾孙女父仕澄早世母戴氏教育有方为选僭槐氐没伦遄拥苤佳者归之惟傅氏以宋侍郎钦之後有讳伟者举进土为锺陵令数传至商杰号筑野生子旦号碧溪皆邑名士敏声碧溪子也尤美资质有远志故特傺山诟竟楦凳厦羯已孤节妇劝之加学以世其先业阃内之事不以烦焉敏声学有进知名於臬司用辟为掾寻以疾卒节妇时年二十恸不能堪虽终丧犹黎面去首饰或劝之曰年少不改适人将无以终身节妇曰以一人之身而更二夫宁死不忍为也且吾夫母老子幼仰事俯育之责萃吾一身何忍舍此而他适愿勿复言而劝者不已节妇竟斥之孀居孝养惟谨得其姑欢心不减敏声存时及其没也a殡葬祭无缺礼者鼎既长择师教之且戒之曰尔家世所业者诗书尔以孤弱子不致力於此将何以立鼎敬受命而益隆於养尝构堂而之曰奉贞求默斋包先生记以为承欢之所节妇亦有以自慰乃以疾卒享年四十有八子一人即鼎也徐氏讳某亦出其乡世族性柔淑贞静如其姑甚为姑所锺爱凡起居言动亦惟其姑之命是顺不敢违故垂没犹以得从其姑为安享年二十五子一人曰辅女二人皆幼二妇之没虽先後不同时然以节孝之名为其宗族乡闾所悼惜悲怜一也铭曰
箕谇兮内教弛彼柏舟兮谁复拟惟傅氏兮有二美姑嫠居兮志不徙媳哭姑兮与俱死株之阳兮佳山水合而葬之安所止表节与孝托铭|有不知者观於此
故大仆寺丞郭君墓表
正统八年正月二十六日陕西行太仆寺丞郭君晟卒於静海舟中其未卒前半月致书京师告所知曰晟以年满赴京急欲一面以释数年瞻恋之怀值冻不得进感痰喘疾弥留u月未知所怀终可释否惟执事念之吾侪书恻然欲谋善医往药之而冻且解意其行李当至以得少尽其拳拳未几其子瑞衰x踵门以丧告岂得不发予哀耶君讳晟字道昌以字行吉之安福人为质秀朗极尚整饰所至居室庭径器物无不雅於观其为子弟也父兄莫不能之及为父兄则子弟莫敢违其教理家之法森如也虽志杰特不能少挫於人然与人交无不善尤笃好客士大夫过其门辄具盛コ雒泪d与酌酌必尽欢每张筵招客有不至至而不尽量饮君辄不乐虽家人子弟亦不得宁故饮其家者莫不醉自郡庠生升大学擢大理评事北京大仆丞所进益高而好客之意益盛乡郡士赴春闱者恒主其家君必盛为之礼人多德之或宾\费大而家给不足往往出所爱银器鬻钱以足之而礼意自若客亦莫知其故其见重於人多以此夫好客虽交道之事然周公作诗已有乾f以愆之语则三代盛时民且有以吝於饩客获罪者况後世耶此陈遵之投辖孔北海之樽酒不空所以为世美谈使世之人皆好客彼固不得专是名也然则好客如君岂今世所稀哉虽古人中亦不易得矣人岂得不重之耶君以严於共职忤当道遂有陕西之迁陕西大仆之署在平凉邻边苦寒之地君挈妻子行万里抵其所四顾无一相知可语者寂寥殊甚京师故旧遇人道平凉者辄令问焉韩王都平凉见自京师来者皆重君其国戚出君故邑者亦郭姓以故特加礼焉平居数馈而宴之出入则遣人送迎之有不安节则药物皆自其府出又数命驾往视之其礼敬君犹君之於客故在职九年心常自慰且得忘其旅之情者皆王所赐也及卒缙绅文字有非金帛可购者皆不待请而为之作以暴白其行於世自非遗厚在人何足得此君生洪武辛酉历春秋六十有三考贵宗赠大理评事妣王氏赠孺人妻王氏封孺人子瑞女三人瑞将奉柩归以是年月日葬其邑某乡某里某原祭酒李公既具其历官行事铭诸幽矣君子复谓君之仕为人所重迁不至於无聊没有以垂不朽者皆平生好客之报也予以为然用详其事揭诸墓石庶览者有所劝云
故武德将军成都护卫千户黄府君墓表
宣德九年三月二日成都左护卫千户黄府君卒明年正月四日其配宜人徐氏又卒卜以其年四月八日合葬於华阳县安养乡之原其孤嗣千户钺以予方使蜀其子u实为王国所选以待予者以予必能表其先德来请曰先人窆有日矣於法得建六尺之碑墓道以为不朽图今砻厥石已中法幸得执事赐文以之其为不朽也孰加焉且钺父子得奉睿教以亲执事者皆先大人遗荫所及也图先人不朽必於执事亦岂无所择哉愿勿有所辞予嘉其意而亟复使命未克副焉後三年u来京师致父命如初而请益勤予亦追念旧故不可辞府君讳谦字克让世为黄之罗田人祖某父某连没元季之乱府君以幼孤子负才有志为其季父万户仁所爱洪武初仁死战阵无胤嗣府君以故被h为金吾卫舍人从西平侯沐公克普定平云南拔乌蒙捣大理以功授虎贲卫左所镇抚北定元都出塞外复着劳积选护蜀献王之国成都护卫镇抚奉职慎勤鞫谳明恕人用信服献王谓其能举为左所正千户秩正五品爵至武德将军而御士有恩与僚属无忤色上下安之永乐中请老以钺代优游散地十余年得年七十九而卒宜人出江右名族女德妇行足为闺门中表率府君历仕五十余年未尝妄取於人而家用恒有余者以宜人相助有方也宜人之生少府君一岁而得年如府君子男五人长即钺次锐次铉次铠次镛女一人适千户张福孙男七人长即u次r次琳次珍次琪次琮次玮孙女三人长适指挥佥事赵暌次适仪宾李亮为继室次适指挥佥事夏顺府君虽身坚起家通显然有善以泽其躬有劳以益於国有惠利以沾被其下人又得贤配以佐成其道可谓武臣中有德君子也其子若孙之蕃且盛不亦宜乎用表诸石使他日过者知其为有德者之墓焉
两G文集卷二十三

[book_title]卷二十四
●钦定四库全书
两G文集卷二十四
（明）刘球 撰
○传
悠然先生传
先生讳仕}字伯贞姓刘氏其先本汉长沙定王子安成思侯之裔由儒科历仕唐宋元朝为吉之安福望姓世家汤村有赠秘书监上骑都尉万安郡伯曰圣功生子四人竞伟其仲\与其兄沔阳太守闻弟武昌学正石门令闰俱以春秋应举\独不偶退广着述为吉袁诸学宾先生乃其子也先生蚤受诸父教能游举j遭红巾乱安福为t据有先生以元故臣不奉号t将屠其家母张夫人度难全率t女妇自沉茨潭以死独先生械至t所讯曰尔何恃而不我从先生知t首先吏於沔阳公也应曰吾前沔阳守某诸子也岂汝从耶t竟释之避地邑南社洲故姓镏氏舍以女遂家焉天下既定於皇明先生以门地自负为倔强者所忌而致诸役卒见辱於邑少令张禧益奋於学字其斋曰悠然游徒日\称之曰悠然先生洪武十五年诏举贤良先生受礼币入朝上策以求贤图治以安生民之道即时条对其大要曰安民在於图治图治在於得贤贤才者致治安民之具也然取人之际自古为难取之以貌则美其容者或内行之未立考之以文则饱於学者或才用之不足辨之以识则达於务者或心术之多乖察之以言则佞於词者或力行之未逮收之以望则隆其誉者或实德之尤病以是五者进人且曰不然况今郡县进人皆外是五者惟求庸碌之流医巫工卜之子以塞一时之责不虞後日之弊如是而欲望至治之兴生民之安其将能乎臣愚以为任一人第\人之优劣於会考之中莫若任\人别一人之臧否於分察之际自今学校岁贡生员宜令学官审其朋徒郡县覆之学官其果经明行修然後升之礼部有司岁举人才宜令县令审之乡里郡守覆之县令其果行艺淑精然後进之吏部其学官所贡有司所举每得人则每h以为绩每失人则每纪以为过绩多来考者有陟过多来考者有降又厚禄赏以励其廉正信刑罚以惊其奸墨则内外官举得其人人皆称其职治不图美而美民不待安而安野无遗贤万邦咸宁不在唐虞而在今日矣上是其言欲置诸近侍会朝有增设风宪分察郡邑之议先生遂授广东按察司佥事分察琼之诸县琼在广海外新内附其地远其民夷其习谲先生德以绥之刑以威之u年而奸尽发抑尽伸负逋输役愁吟笑歌嬴皆巾服操戈挟弩者且佩诗书大得民愿先是分司莅琼琼人辄致水土稀奇物为贽受则喜以为不忌已不受则惧而进毒蛊先生一出诚心喻却终不为害琼山少令即前在安福辱先生者谒见大惭怖先生遇之如他令令退语人曰君子德量诚非庸见所能窥已而朝议省是职以巡察他郡者坐法贬凡巡察者秩先生以是落为长沙河泊使寻改东`河泊道发愤种疾遭风掩舟以没其同官张仕祥在侧乞於官葬之鸦矶时洪武二十三年六月得年五十八先生平生不务外饰故为文与诗皆据事实去浮词有悠然集十卷传家其冢嗣勤为诗大类其调度次次逊次恭举不移其业逊之子畴又嗣业春秋游邑庠人谓先生所未尽施其後必大赞曰余读悠然集而知族祖学积之深故辞发之粹其出而遭治主以敷献其中之所有宜哉使得亲左右日被顾问必能治赞化大有功於时乃升尺落寻卒愤■〈忄厄〉道亡不能不增重才者然嗣志有其人或者润可施之後焉
拙隐翁传
翁姓彭字原世为安福历头人少从诸父明初先生受理学业未卒而家多故持赀装客外十五年足履宇内名都邑过半目历古闻人遗迹所至必周名在江湖间既远且着乃归理土田以老其亲哭其子丧厥视遂宅别宇畜童奴婢供耕炊以自养量岁入之丰歉以厚薄其服食故不待外求而恒足人非其姻与好诗书率理道者莫与接接则服饰礼遇皆如能视时居闲自状其行传之後因别号拙隐翁翁之言曰天之赋能於人也不齐若位与禄则称其能而差授之故随其能之大小而上下其位与禄者天之道也苟位与禄浮於其能者天必致厥罚是以君子有辞尊而就卑辞富而就贫者遵若天也遵若天或可去其不能致其能焉夫拙者能不足於已也能不足於已而隐居弗仕则於分安於天为不违吾诚乐而取之且吾少时尝侧观夫t贵富人矣有身未没而家丧者焉有没无子其妻妾改从人者焉有子孙庸不能立转徙之他所者焉有子孙以不道陷刑而宅遂易主者焉有祸莫测其至而祀遂除者焉凡若此者不少岂皆无误谬得之耶抑能不足而位禄过之故见罚於天也吾每悲之惧蹈其辙焉夫好富贵而疾贫穷者吾无异於人而能不逮人故宁衣布}藜而文绣梁肉弗敢顾宁舍茨藩棘而绘宇穹垣弗敢居欲以守吾分养吾拙於吾心无戚戚焉又曰能者食於人无能者食人居能无能之间者於人无取与而自食焉是诚拙而隐者之事吾悦从之无惑焉余闻其言复察其行非伪也诚履之有素也於是叹曰介者有辨而不随此其介者与知耻者於人无苟得此其知耻者欤顺乎命者穷与达付之自然此其顺於命者欤夫顺於命而知耻且介非志德者不能也且其言足为世之无能而富贵者警故为之传以自恐焉
吟源钓者传
出安福之连岭有源焉其流i而石触其声铿铿锵锵若人吟咏然前闻人王泸溪先生名之曰吟源有乐於钓者由庐陵来家之计壤之入足衣食其家也无外营焉惟喜读书以求会其理趣於文辞不尚习焉早鳏不再偶日饮酒不问多少辄醉既醉辄卧卧起辄扶杖行歌渔父沧浪之词若与吟源相倡和然因自号吟源钓者然未尝见其得鱼焉人有谓曰夫钓必矶洄流棹广渊利其h而美其饵然後鱼可得今子之钓也水浅而清h与饵又弗具宜其鱼之不可得钓者曰予岂若彼\渔夫哉予岂汲汲於鱼者哉夫人之心必有所系然後慕不外故系之以牧者臧也系之以奕者商皓也系之以卜者君平也系之以樵者被裘公也彼岂有所欲为而欲之哉亦惟假於彼以定其心耳予岂不能为世用而心欲有事焉特假於钓以系之使心不逐慕於彼富贵利达而常安其中鱼之得不得何足较哉i歌曰放轻纶兮漾清流不欲饵兮何用h心所安兮百不忧鱼兮鱼兮何心於必求人莫之知君子以其有张志和之高且谓世之钓利禄者果能如其无贪心则污墨之患息矣钓者姓彭字景岳在庐陵为望家居吾安福复得隐所焉
医者王以斌传
居杂技可侪入士大夫家者莫医若有姓王字以斌世传其业家庐陵弗甚着能称自斌父有和以游艺来理吾二亲疾俱积遂擅能医名安福至斌而人益信用之凡贵人大姓家莫不有斌迹市里童孺皆知斌名疾疠非斌医不信服斌药不问伤风患寒病热湿凡百疾害不竭命脉者皆可愈他医a手无敢争斌利人问斌何能使其药之神也对曰斌非能神其药也能识药之能不谬用之耳夫药之品不下万亿而其能祖其品又加倍焉要必审其疾之须凉焉而命诸凉须燥焉而命诸燥须宣焉补焉而命诸宣与补须薰烈瞑眩焉而命诸薰烈瞑眩皆无丝忒毫爽矣又当类其异同而分合焉权其重轻而加损焉时其生熟而炼制焉则於疾攻之为有力去之为甚易苟或知之不尽其能使之不中於症炼之不得其度佐之不以其伦凉焉而燠用之毒焉而良杂之则於疾也无以攻之而反助之无由去之而益滋之故用药之际不可以不审也问者喜曰是则医之任药其犹拱秩者之任人乎其始也必察其才之优劣内而宜为公卿大夫也而公卿大夫之宜为上中下士也而上中下士之外而宜为藩宪也而藩宪之宜为府州县也而府州县之宜为子司百执事也而子司百执事之而又严於大小考以别其殿最公於左右迁以为之劝沮则试之政而政理授之法而法举何异良医师於药察之精用之当而病日消欤苟甄别之无其监任使之不以其器小才而大授焉尊德而卑役焉徒泛滥於簿稽之凭而因仍於资格之据则政圯法竞我斐Ｒ绞於药识之未尽用之失宜而病日以长欤斌谢曰得之哉他日斌过余诵之余嘉其言咸中道合为传觊业医职诠注者见而知所趋避
左衡监传
左衡监讳璇安福金田人幼世父祖业为儒求春秋经世法於邑庠者二十余年学通行立连以所能试乡闱不得举间推以诲人人有被其泽者後由岁贡升国学家贫无所资惟携一童俾佣栉於市以取给僦舍仅容榻服食澹如也然常闭户读书赋诗攻楷法若甚安焉无所营於外也故学益进居京师八年擢知海盐县在官衣服饮食如在国学时惟汲汲於兴民利祛民患民之良者无不相贺以为得明宰其无良者仇之卒以惩奸致诬来京师疏以自白既得白而病没旅寓得年五十一初衡监同里有刘侃友伦者少衡监四岁亦志於儒与衡监同侍前侍御退山胡先生其资性慧於衡监而虑谋不逮其见闻不多於衡监而文敏焉其为人则皆雍雍肃肃谦约坦易可好不可恶也故并称善其乡衡监在邑庠挽友伦与俱故二人者出入必随言论无不合功名事业皆期於成也及衡监不得举而友伦得之人谓衡监必不乐衡监曰吾与友伦共学友伦之举也我预有荣矣即请於有司旌其闾为经营其上春官道路费尤力时诸应举者始焉莫不倾心决腹自比於亲骨肉之相得一旦挫不得举则视举者若夺其有辄出怨言以相睚眦如仇雠有遂~而不与交者独衡监於友伦欣然若此故君子不多友伦之举而多衡监能无u疾焉其後友伦下第没京师人多悲之然莫衡监甚及衡监没人悲之痛於友伦焉友伦无子衡监一子曰继周呜呼古云作善降之百祥又曰天道无亲惟善是与若衡监友伦得非所谓善人耶皆连蹇不遂客死千万里之外天之於善人乃如是耶然古之人有圣如伯夷死於饿贤如渊死於夭天道固有不齐也今百世之下称伯夷渊之仁无异辞者以有君子公论施於文字间能寿其名信其所传使不与彼之不德而富贵者俱至砻鹞尬庞套悴固斓浪不及於万一不然则为善者不惧必怠皆以善为不足为为之无益於已之存亡也故传衡监且及友伦见二人之善虽未食报当年然可称之後世名於无穷庶几为善者不惑焉
蒋仲良处士传
钱塘蒋仲良处士没杭人为予言仲良性质确虽家XT而言态脱然不为市井习惟好教子尝曰闻世士大夫居能文其言行儒其家出能取贵爵以显当时名後世者皆自明经始择天下之儒以为发身之资者未有先於经也惜吾少未之学老而思之无及矣吾子忠其承吾志以业之毋他慕焉忠欣然奉命遂令补弟子员郡庠从先生长者受易去则厚V给俾隆事师礼归则勤勤晓告以励其进戒其惰早夜闻忠呻占毕则忧以喜食以旨色词气无不良否则无乐也病怯谓忠曰医言疾不可愈恐一日脉~阻汝成成亦吾不及见忠泣而解之退益力於学宣德乙卯忠得举仲良曰可以少慰矣明年第进士仲良曰吾平生愿遂矣即死地下何憾後数月竟不起初仲良之命忠也与之班者多非之曰经岂易为哉世有皓首诵之而不达者业子以经不若他艺易效盍改命之仲良执不惑及忠学通名遂仲良未尝有矜语而非者见之辄垂首汗面退而怨其无良子又言仲良平居自奉泊以约有余赀以周姻O之乏者始与其弟仲明睦仲明没嫁其遗孤女尽礼其笃行为人称者多类此余闻而心嘉之他日G京师士大夫为仲良状行铭墓而哀以辞往往与杭人之言合因详着焉
赞曰春秋传以人生O不就师为父之罪则古之为父者未始不以教子问学为已责汉语且云遗子黄金满k不如教以一经犹知金不重於教也仲良志於教忠不顾人之非之有古之道焉卒致忠以经术名当世岂直k金之遗哉彼非之者见而愧焉庶几知悔矣然归怨其子不已乎
翰林柴广敬传
柴广敬讳钦会稽余姚人祖用中父伯玉皆早世母陶氏踵其姑迹力守节以不陨柴氏家声广敬九岁孤然得所仰给以就师问业不隳心於他技杂巧者母之力也年十二三时为诗文往往有长成人调度乡前进器重之皆谓伯玉有子柴氏将复振矣寻入邑学为弟子员学友见其端重无裉与辨疑义V能言人所未言皆自喜以为交得人永乐癸未捧乡书明年上春官第进士时太宗文皇帝初御极拳拳於作兴儒术文士选进士中e异之尤者二十八人象天之列宿使为庶吉士翰林欲其尽读天下书必如古闻人之能以文名当世广敬在列益感激奋励务进其学穷日夜而书不~声累积之厚故施诸文也质而华汪洋而沉着不蹈袭陈腐而欲追古人辙迹尤善为赋每出一篇辄玩味人口会朝廷纂修大典徵天下遗书备采摭广敬进言其师国学典簿赵智订声音文字通可收h遂奉命驰传即其家取之既至京师与纂修职分修礼乐音韵书日进退馆阁劳心思於考索编着缙绅皆闵其勤盖其平生刻苦清励出於天性然也卒以劬悴致疾殁殁时年三十六乃永乐丙戌七月十日也京师士大夫不问交不交者莫不惜之为之友皆曰不幸失此笃孝义友也或曰闻广敬儿时无一饮食敢先於其亲长顺母夫人志无远近无不得其欢垂~时犹拊床曰恨不及终吾老母养又嘱其子曰尔归其善事祖母则诚孝矣未知其义也其友曰赵典簿先生以学官没岭表其子夭死无後广敬为经纪其葬及在翰林又状其行恳词尽礼乞表其墓於学士解先生近世师友义薄独广敬能而厚之非笃於义者能是欤或人叹曰伤哉天何丧斯人之速使不得久为世范以振起乎流俗哉广敬娶虞氏生子曰蘅曰药广敬没十余年其从子兰举进士为中书舍人吏部主事能缵其绪业云
赞曰语云死生有命富贵在天不亦信乎当朝廷以追古文学期望二十八人之时广敬以粹然之资涤混以清辟邪以正汲汲乎行义之立不但其学淹贯而文铿锵润泽足为俦辈推让而已其後天下治与文洽则自二十八人出而任方岳执朝政列侍从之职者皆卓然为时名臣以广敬之厚抱负乃不及任一官粗试诸用而早没使其不没至今所施必不在人下然则广敬抱负厚於人而寿不长於人功名事业不如人者岂非系於命欤系於天欤
归田老人传
老人杨姓季安名怀忠其字也年u六十得致景陵县事还故庐又号归田老人焉老人少负才气遇乡豪右亢亢不能下人亦甚重之既自邑庠升国学刮磋涤磨十数年砣皇其故态而所负者乃裕於初始擢景陵时前为是宰者率污昧不能自树遇上司人至辄赋民财贿以为自免计由是人以景陵为货区动辄必有所需焉邑巨猾复相附结为民扰老人知其故即不偕妻孥往惟以弱仆自随至则日用饮食悉从俭约公私无毫取於民上司人至虽百取之无所得则目之曰冷水杨巨猾之肆恶不悛者悉绳以法不少贷则又目之曰面杨老人益坚所执不少变其郡佐之尤贪者恶其妨已以计构之巡抚使事下宪司掌宪事者直老人而黜郡佐老人遂得大行其志以洗邑之故弊督民士劝农讲学邑俗女许嫁者必厚索其夫家聘赀而後遣故贫人男女往往年四五十而婚不得成老人下令限贫民婚嫁仪物各有定数不得过厚其许嫁女之年过二十无故不行者罪其父兄不O年贫民久不得成之婚毕以千计老人闵其邑土滨湖多水患令民以闲暇筑为坚防通其水道使外有所I内有所泄由是旱涝有备民得康居以收渔稼之利其为民福类是者\故在职七年民无贫富者皆怀之部使者至辄以贤大尹称焉少师庐陵杨公於人重许可亦於他人文字中称其廉正不阿人意其进用有日矣既而老人以病连疏於朝乞谢事命下藩臬验之民恐其去而失所字也t走二司乞留焉竟不得行明年上计京师坚以病告知已以当进秩勉其留老人以为虽得高官有厚禄无能减其病也恳恳以不堪职为言遂得解而归归时囊罄然道路之费悉取之家故庐在安福横砻有美田园亭池足自适有佳子侄十数人足承其志老人归而游息觞咏其间为乐尚可涯哉
两G刘球赞曰尝观前史道古贤者为令能子其民而民亦莫不父母之切慕其人不可复见及见老人为景陵甚得民怀意其庶几古贤令之烈焉其洁身而去略不以仕禄为心虽古恬退君子又何尚哉世之人进无能为而退又不勇者闻老人之风亦可汗而动心也
钝生传
有困於为学号钝生者锺姓诚名字九思世为庐陵儒族遭世变落其家声生孤於襁褓中年几母兄惑於推星命者言托生其姻家免夭阏姻家以贾贩处生年十八犹未得就学生客江湖以不识字为人慢挫心不平甚私诉其母母曰我之过也即归生就师学自是穷日夜虽寒严暑酷无非学时t游独居皆其学处遇人势逼货压面慢舌侮益奋於学承人诱掖\进必思加学见人能高而宦通辄慕而励於学舒夷愉怿穷悴惚贡愁镣锒学不辍遇事急遽临难颠蹶而学必在念如是者六七年更三师犹不自足持书去游沔汉间遇博识厚藏之士辄下拜问业辨惑每有得永乐癸卯秋寓试湖广遂偕计吏上春官不得志归勤於学六年再往得荣县教谕国史藩文奎先生尝言可与善交际可与托患难可与退强暴者生也或知生而未详者曰生恭其人貌与心一与人言温温恳恳不巧不暴人皆悦之於交际固善矣然优於德而劣於能患难之托强暴之退吾未见其可也藩先生曰生之初师病疠馆下也馆人皆避之独生留侍药不去比死治a葬益尽心其後师解积高坐学士缙党在系亲故不敢近生为经纪其途费尤勤遂连下狱苦刑罚而色不怨以故为赠都御史胡敬方先生授之经岂患难不可托哉生之赴春官也道宿遇t寇至\甚恐生从容语寇曰吾辈皆赴试京师余物无所顾所资者书幸存之寇因L谢置其所取而去岂强暴不能退哉或人曰患难可托仁之施也强暴可退义之所感也生之学i有以增其能欤教一邑未足尽其施也殆将大於用焉生长余一岁其失意春官归也冒风雪走百余里诣余讲春秋执弟子礼甚虔余授人\矣未有笃好如生者生之性不慧於人就学又於人而功遂轶於人者其志奋其力勤也世之人有困於孤安於不竞不知苦心力学以自拔者固愧於生亦有八岁上学十岁就外传中画不进以至老死无闻者尤愧於生至有恃父兄富贵自暴弃不学甘心於毁衣冠以伍m_者又大愧於生若生之自树振诚所谓生於忧患者也为之传使世之务强於学者有所劝焉
萧节妇传
萧节妇者安福杨溪刘氏女赤谷萧懋广之妻也刘为其里名家萧本宋大师魏国公燧之族世有阀节妇归萧时年十八後三年生子绍芳仅数月懋广以疾没节妇誓必抚子以奉萧氏祀不他适未几家大疫绍芳病几死节妇抱之哭以祷於神曰未亡人不敢即从夫子於地下者以有是儿可鞠以为夫子後嗣托也设神欲毙之则未亡人何忍独活以重夫子憾於九原耶幸舍是儿移罪谴於未亡人之身则诚所甘心不敢避闻者悲之绍芳亦随瘳节妇抚育教戒之无不尽心绍芳方克自立而遭非辜并妻周氏俱没官死其遗孤子暹甫六岁升甫四岁节妇又皆抚教之如绍芳焉初节妇哭懋广时其家兄弟已析爨而幼弟妹四人犹鞠於节妇後懋坚以不任公家役破产节妇曰役者同籍人所共岂可以负弟一人即割已田以资之感激诸弟复共爨内事无大小惟节妇主之节妇益勤织作督孳畜助理其家至充裕其夫之弟妹侄赖以婚者七人嫁者五人葬者八人内外莫不贤之今节妇年逾七十暹兄弟俱能力家尝作贞寿堂以奉其养得学士大夫诗文颂其德也甚详节妇平昔忧悲困苦之怀亦稍自慰焉两G刘球曰世称妇人不再醮惟共女事以宁其夫家刘氏盖有矣况闻其妯娌间有阮氏者其宗兄子羽妻也有欧阳氏者其再从弟习敬妻也皆年未二十哭其夫而守志之坚不下刘氏吾乡贞节之妇素多而萧氏一门兄弟之妻有三人焉则又盛矣使遇良有司能旌德善以励俗则表以为三节之门也何忝哉惜其未遇而三节已没其二今存而其事可考者惟刘氏一人因具诸篇以为世之孀妇劝
两G文集卷二十四

[book_title]後序
●後序
僚友广东参政安成刘公仗德以其尊府忠愍两G先生平生所为文锲梓以传世先生盖余试礼部时同考官也宿德厚望已为天下所欣慕继而死忠又赫然为天下所景仰孔子曰有德者必有言有言者不必有德仁者必有勇勇者不必有仁今观先生之文皆自其胸中浩然之气发而为忠义正大之词丰缛而不失之泛简约而不失之略寄至味於平澹寓ov於高古视彼夸澄奘荡笱晕薜闭咿舌聪鋈佬藕跤械抡弑赜醒匀收弑赜杏乱诱痰乱杂辔先生所取士又尝为言刻板既成谓不可无一言谨论列如此若夫先生之平生履历出处大节则有彭刘两阁老之文在益足以信後传远生末学母庸赘为成化庚寅冬十月朔旦正统壬戌进士正奉大夫广东左布政使江浦张u谨题
天理之在人心与二气五行同运而不息也诚能明而体之蓄而发之为德业为文章必光明浑厚并日星之照临河岳之流峙矣岂浮夸险怪者可同耶此余於忠愍刘公文集有见焉公文若干卷厥子仗德仗和已锓诸梓播传於世世之人仰其德而诵其文者固若睹日星而瞻河岳信其传之悠久也独夷考其迹而於公之身用舍存亡之际有感盖公宣德间主事仪部正统初东里杨先生荐之入讲经筵预修国史当时百职并举民生用遂海宇V安而先生蘅剂钪兆铀锩善淝焯煜赂咂浞绺Ｖ及於家国也大矣逮公以直言时政死权奸之手寰中无耻之徒竞致通显未几兵戈四起民受荼毒奸臣害公者卒戮於兵宗族俱就夷灭祸之及於身家者亦大矣似公有以祸福之公非能祸福人也公之身天理所存也荐之者惠迪故吉也害之者从逆故凶也愚既幸诵公之文又幸托处乡郡辱交仗德兄弟而知公用舍存亡之迹为详故敢书此於卷末并系区区所感云时成化庚寅冬十月朔赐进士出身奉议大夫广东按察司佥事奉忍岫窖д乡生新喻胡荣谨识
附录：
刘球两溪集二十四卷（字求乐更字廷振安福人翰林院侍讲以忤王振矫旨下狱死景泰初赠学士愍）（四库全书?史部?目录类?经籍之属?千顷堂书目卷十八）
刘球字求乐安福人永乐进士授礼部主事胡跫鍪叹筵与修宣宗实h改翰林侍讲正统六年王振欲立威边陲用王骥征麓川球抗疏力谏章下兵部谓已有成命不用球言八年四月雷震奉天殿球应诏上言所宜先者十事初球言麓川事振固已衔之钦天监正彭德[者球乡人也素为振腹心倚势为奸公卿多趋谒球~不与通德[恨之遂摘疏中揽权语谓振曰此指公耳振益怒逮下诏狱属指挥马顺杀球深夜顺携一小校持刀至球所球方卧起立大呼太祖太宗颈断体犹植遂支解瘗之狱户下後其子钺求得一臂裹裙以殓球死数年土木之难作振被杀朝士立击顺毙之德[自土木遁还下狱论斩景帝怜球忠赠翰林学士忠愍球二子长钺次D皆笃学痛父冤遂~意仕进躬耕养母球得恤兄弟乃出应举先後成进士钺广东参政D云南按察使（白志）
按忠愍所着有两溪集忠愍死事状详见罗念庵集中（四库全书?史部?地理类?都会郡县之属?江西通志卷七十七）
侍讲忠愍刘公言行h　　杨　　（明）徐 撰
（四库全书?史部?传记类?总录之属?明名臣琬琰续录卷五）
刘球字求乐江西安福人进士历任永乐正统间官至侍讲以直言忤权奸死锦衣狱年五十二赠学士忠愍
君奉二亲必极其欢心居丧哀毁兄弟五人友爱甚笃事伯兄尤谨同居合食始终无间言从弟n为莆田知县奉夏布一疋即日封还贻书戒之曰力守清白以光前人此非所望于贤弟者除礼部仪制主事取前後条例为一帙于是礼仪制度一检阅之顷可尽得之尝奉使掌蜀府丧礼王厚馈之坚S不受其在经筵拳拳于开导启f凡考校编纂之事尤克尽心为人厚议论慷慨不为阿比之习平居忧时之心恒切（并李时勉撰墓志）
正统八年夏四月雷震奉天殿■〈氏鸟〉吻诏求直言时宦官王振专恣士夫侧目先生上疏论及谓权不可下移振怒欲嫁祸无由适修N董U自求为太常卿下锦衣狱而先生所言有谓太常卿必得儒者卫使马顺迎合振意诬先生与U朋奸亦下狱竟死焉（门人彭撰传）
正统八年公上疏言十事疏有讦诋权臣语遂为仇挤以死呜呼自古以来士鲜全节如公者天地间盖不多见是盖天与之以全节足以为人臣之大防立万世之人纪矣（薛u书遗翰後）
时在院以文鸣者吉郡最多公居其间金春玉应鲸铿鳌答光前伟後为二三元老宗工所重公议论坚正以古贤哲为归以子孝臣忠为荣此其素心也心以学经经以为文其本深矣观两G文集者其宜以是求公焉集若干其文甚富然刘集制科策胡铨集沮和疏斯集雷震章奥之孕月也犀尖之通天也罪之者其在是乎知之者其在是乎具眼者先焉（刘定之撰两G集序）
正统中忠愍安成刘公以死事为天下恸虽贩夫妇子亦皆知公之为烈也公职论思居讲读地谓权不可下移盖朝夕纳诲以辅台德启乃心沃朕心非若泄治史鱼之忠侈然拗倍不以自婴其祸者比天下事固有忽然出于不可测者而公当之也（庄■〈日上永下〉撰忠愍事序）
于惟忠臣词林之英沈思力学好义勇行太阿倒持执命腐刑乞戒履霜勿致坚瓴皇勖赡涯讼斩倾褒赠官阶节惠易名凛凛大节万世犹生（彭韶撰赞）
刘球
刘球字求乐江西安福人也永乐十九年进士擢礼部仪制主事正统初诏求文学之士尚书胡跻郧蚣鲈ば扌庙实h成改翰林侍讲京师大水民饥具奏便宜时北人数求贡球深以为忧麓川不靖王振方议大举伐边球上言请罢兵屯田以招降之而专意西北八年夏四月雷震奉天殿鸱吻诏求言时麓川再叛再发兵讨之球陈言十事其一言宜亲政务权不可下移振览之大怒适编修董U自求为太常卿下诏狱而球所陈亦言太常卿必得儒者乃传会球为U画此谋球殊不知也遂於陛前矍蛉ゲ⑾掠振使指挥马顺夜杀球临刑不知所坐大呼曰死当诉太祖太宗皇帝遂死狱中二子铁钺号哭求频靡槐酃樵嶂照裰世不仕皆举进士有名景泰初赠球翰林学士忠愍球议论慷慨忧时恒切卒以直言取奇祸天下w之所着有两G集
论曰烈士F名岂刘公之谓耶卒之王振马顺族灭身灰受祸尤烈方其得志自以为上蒙下蔽杀一谏臣不啻蝼蚁孰知其祸人家国至此极也（四库全书?史部?传记类?总录之属?今献备遗卷十七）
刘球
球字求乐更字廷振安福人永乐辛丑进士授礼部主事改翰林侍讲以忤王振矫旨下狱死景泰初赠翰林学士谥忠愍有两溪集（李时远云忠愍金舂玉映如月p天犀人共宝之）（四库全书?集部?总集类?明诗综卷二十一）
刘忠愍公祠堂记　　（明）倪谦 撰
（四库全书?集部?别集类?倪文僖集卷十五）
人臣负经国济时之学者必有长虑却顾之见存爱君忧国之心者必有忠言谠论之陈幸而其言得行则足以防涓流之微杜履霜之渐而祸患消弭国家宁谧不幸其言不用而身以危其言卒验而治以紊此忠义之士所以痛哭而流涕也翰林院侍讲安成刘公球字求乐其学邃於春秋登永乐辛丑进士第授礼部仪制主事文行卓然为学者所宗少师东里杨公尚书沉旰公雅相敬重正统初荐入翰林预修宣庙实h书成授前职入侍经筵有沃之益岁癸亥殿庭有雷震之异公上疏条陈时政得失凡十事以进言皆剀切最要者欲上总揽乾纲不使权移於下敌\乘衅宜为御遏之谋疏入用事中c见之虑见削夺深以为恨日夜聚议必欲杀公以钳言者之口寻假他事下公锦衣卫狱嗾司刑者加以非法公竟死狱中自是缙绅丧气言路声塞权c益无忌惮专恣日甚司刑者怙势作威薰炙可畏公乃於其家附其子以为厉逾六年己巳秋敌果犯顺权c挟上北e大臣恳留不听六师出境遂以失律误国死於乱兵司刑者亦为廷臣捶死於朝朝野称快公之言至是验矣若公之心一出忠爱知有後患恒为国忧故披沥肝胆恳恳为朝廷言之冀以感悟上心收权立政思患预防以兴太平之业使用其言固国家之幸也卒扼於权c言废身危徒使其言中若蓍蔡夫岂独公之不幸也哉朝廷念公以忠谏没追赠为翰林学士赐忠愍遣官谕祭于家复命有司肖像於郡之忠节祠足以慰公之灵矣然未有特祠祭公者公之子广东参政钺浙江副使D乃市地邑治北构堂三楹龛於中以奉神主翼以祭库表以崇门室于後居子孙以奉祀事以至斋庖之舍咸具焉郡侯许公邑侯唐公继至皆给材助金以相其成祠始于成化戊子冬十一月而明年春三月乃讫工钺以书抵京属谦记其事于石用垂不朽夫表扬忠义以树风教守令之职也不敢以芜陋辞谨为之记系之以诗曰人臣事君其道曰忠苟利於国不有厥躬侃侃刘公有学有操横经讲筵引君当道天忽示变为戒孔昭宜修德政其自消谟远猷乃具入告犯讳触奸祸机是蹈谓公必毙我柄斯专岂意假手毙尤烈焉泰山鸿毛等於一死磔鼠踣麟快彼惜此帝念忠谠曰我良臣恤以渥典幽愤以伸爰配乡贤五忠一节爰作斯祠式专对越公归来只顾兹A尝公神在天千载耿光我作此诗永歌公德子子孙孙承祀无忒
刘忠愍公死事状　　（明）罗洪先 撰
（四库全书?集部?别集类?念庵文集卷十三）
乡人锦衣指挥彭德清往来王振门下颇用事诸公卿率趋谒而公独不为礼彭御之会公上疏彭欲假以相报乃激振曰刘某疏中权不下移之言暗指公也振既大怒而公疏中尝言太常不可用道士宜以进士处之未几编修董U自陈愿为太常少卿振因诬公与U同谋故先以言为U地并逮下狱已而嗾锦衣卫使马顺以计杀公顺是时掌卫事一日五更携一小校惟监门入公与董U同卧小校前持公公知有变大呼曰太祖太宗之灵在天汝何得擅杀我小校持刀断颈流血被体屹立不动顺走前举足踢倒因曰如此无礼遂支解之裹以蒲包埋卫後空处董从旁匿其血裙数日密归公家家人始知公死乃以血裙为榇归葬小校失其姓名本卢氏人与耿公九畴为乡O耿素爱其年少俊美因与往来後久不至甚讶之一日见耿耿视其貌羸黄不类惜之曰得无有他疾乎何羸至是小校吐实且曰顺先一夕密语某曰今夜有事汝当早来至期令怀刃相随迫於势不敢不行比闻刘公为忠臣是某无故作逆天理事死有余罪特来别公且谢误爱耳因恸哭悔恨不自已未几果卒耿与广信佥都御史高公明尝言之高语永丰锺恭愍子知县启启以语东廓先生而洪先读先行人如墉手记公下狱在正统八年六月十二日至二十一日而变作二十三日家人始得闻之又二日乃敢发丧当是时亲朋无相吊者u月而归此事固秘莫得其详公家讳祭自二十一日後连三举盖亦疑之不知实二十一日也先行人手记日载晴雨诸细碎此事甚大且经目击其必审不谬且数往哭其家无所嫌畏土木之难甘心陨首岂朝夕之故哉始锺公复与公同馆相厚善封事实约与偕疏成为妻所窥泣劝乃止明日公如其家锺他往妻大骂曰汝自干事何得累及他人乎公惊走且叹曰锺固谋及妻孥耶遂独举未数日锺病死妻亟悔之每号辄曰早知若是曷与刘侍讲公同死耶其子同年尚a习闻之比长疑以相问母告故同怀忿恨常欲申父志比後谏易储杖死入祀郡中忠节祠与公同日迎主且坐云

[book_title]附录
附录：
刘球两溪集二十四卷（字求乐更字廷振安福人翰林院侍讲以忤王振矫旨下狱死景泰初赠学士愍）（四库全书?史部?目录类?经籍之属?千顷堂书目卷十八）
刘球字求乐安福人永乐进士授礼部主事胡跫鍪叹筵与修宣宗实h改翰林侍讲正统六年王振欲立威边陲用王骥征麓川球抗疏力谏章下兵部谓已有成命不用球言八年四月雷震奉天殿球应诏上言所宜先者十事初球言麓川事振固已衔之钦天监正彭德[者球乡人也素为振腹心倚势为奸公卿多趋谒球~不与通德[恨之遂摘疏中揽权语谓振曰此指公耳振益怒逮下诏狱属指挥马顺杀球深夜顺携一小校持刀至球所球方卧起立大呼太祖太宗颈断体犹植遂支解瘗之狱户下後其子钺求得一臂裹裙以殓球死数年土木之难作振被杀朝士立击顺毙之德[自土木遁还下狱论斩景帝怜球忠赠翰林学士忠愍球二子长钺次D皆笃学痛父冤遂~意仕进躬耕养母球得恤兄弟乃出应举先後成进士钺广东参政D云南按察使（白志）
按忠愍所着有两溪集忠愍死事状详见罗念庵集中（四库全书?史部?地理类?都会郡县之属?江西通志卷七十七）
侍讲忠愍刘公言行h　　杨　　（明）徐 撰
（四库全书?史部?传记类?总录之属?明名臣琬琰续录卷五）
刘球字求乐江西安福人进士历任永乐正统间官至侍讲以直言忤权奸死锦衣狱年五十二赠学士忠愍
君奉二亲必极其欢心居丧哀毁兄弟五人友爱甚笃事伯兄尤谨同居合食始终无间言从弟n为莆田知县奉夏布一疋即日封还贻书戒之曰力守清白以光前人此非所望于贤弟者除礼部仪制主事取前後条例为一帙于是礼仪制度一检阅之顷可尽得之尝奉使掌蜀府丧礼王厚馈之坚S不受其在经筵拳拳于开导启f凡考校编纂之事尤克尽心为人厚议论慷慨不为阿比之习平居忧时之心恒切（并李时勉撰墓志）
正统八年夏四月雷震奉天殿■〈氏鸟〉吻诏求直言时宦官王振专恣士夫侧目先生上疏论及谓权不可下移振怒欲嫁祸无由适修N董U自求为太常卿下锦衣狱而先生所言有谓太常卿必得儒者卫使马顺迎合振意诬先生与U朋奸亦下狱竟死焉（门人彭撰传）
正统八年公上疏言十事疏有讦诋权臣语遂为仇挤以死呜呼自古以来士鲜全节如公者天地间盖不多见是盖天与之以全节足以为人臣之大防立万世之人纪矣（薛u书遗翰後）
时在院以文鸣者吉郡最多公居其间金春玉应鲸铿鳌答光前伟後为二三元老宗工所重公议论坚正以古贤哲为归以子孝臣忠为荣此其素心也心以学经经以为文其本深矣观两G文集者其宜以是求公焉集若干其文甚富然刘集制科策胡铨集沮和疏斯集雷震章奥之孕月也犀尖之通天也罪之者其在是乎知之者其在是乎具眼者先焉（刘定之撰两G集序）
正统中忠愍安成刘公以死事为天下恸虽贩夫妇子亦皆知公之为烈也公职论思居讲读地谓权不可下移盖朝夕纳诲以辅台德启乃心沃朕心非若泄治史鱼之忠侈然拗倍不以自婴其祸者比天下事固有忽然出于不可测者而公当之也（庄■〈日上永下〉撰忠愍事序）
于惟忠臣词林之英沈思力学好义勇行太阿倒持执命腐刑乞戒履霜勿致坚瓴皇勖赡涯讼斩倾褒赠官阶节惠易名凛凛大节万世犹生（彭韶撰赞）
刘球
刘球字求乐江西安福人也永乐十九年进士擢礼部仪制主事正统初诏求文学之士尚书胡跻郧蚣鲈ば扌庙实h成改翰林侍讲京师大水民饥具奏便宜时北人数求贡球深以为忧麓川不靖王振方议大举伐边球上言请罢兵屯田以招降之而专意西北八年夏四月雷震奉天殿鸱吻诏求言时麓川再叛再发兵讨之球陈言十事其一言宜亲政务权不可下移振览之大怒适编修董U自求为太常卿下诏狱而球所陈亦言太常卿必得儒者乃传会球为U画此谋球殊不知也遂於陛前矍蛉ゲ⑾掠振使指挥马顺夜杀球临刑不知所坐大呼曰死当诉太祖太宗皇帝遂死狱中二子铁钺号哭求频靡槐酃樵嶂照裰世不仕皆举进士有名景泰初赠球翰林学士忠愍球议论慷慨忧时恒切卒以直言取奇祸天下w之所着有两G集
论曰烈士F名岂刘公之谓耶卒之王振马顺族灭身灰受祸尤烈方其得志自以为上蒙下蔽杀一谏臣不啻蝼蚁孰知其祸人家国至此极也（四库全书?史部?传记类?总录之属?今献备遗卷十七）
刘球
球字求乐更字廷振安福人永乐辛丑进士授礼部主事改翰林侍讲以忤王振矫旨下狱死景泰初赠翰林学士谥忠愍有两溪集（李时远云忠愍金舂玉映如月p天犀人共宝之）（四库全书?集部?总集类?明诗综卷二十一）
刘忠愍公祠堂记　　（明）倪谦 撰
（四库全书?集部?别集类?倪文僖集卷十五）
人臣负经国济时之学者必有长虑却顾之见存爱君忧国之心者必有忠言谠论之陈幸而其言得行则足以防涓流之微杜履霜之渐而祸患消弭国家宁谧不幸其言不用而身以危其言卒验而治以紊此忠义之士所以痛哭而流涕也翰林院侍讲安成刘公球字求乐其学邃於春秋登永乐辛丑进士第授礼部仪制主事文行卓然为学者所宗少师东里杨公尚书沉旰公雅相敬重正统初荐入翰林预修宣庙实h书成授前职入侍经筵有沃之益岁癸亥殿庭有雷震之异公上疏条陈时政得失凡十事以进言皆剀切最要者欲上总揽乾纲不使权移於下敌\乘衅宜为御遏之谋疏入用事中c见之虑见削夺深以为恨日夜聚议必欲杀公以钳言者之口寻假他事下公锦衣卫狱嗾司刑者加以非法公竟死狱中自是缙绅丧气言路声塞权c益无忌惮专恣日甚司刑者怙势作威薰炙可畏公乃於其家附其子以为厉逾六年己巳秋敌果犯顺权c挟上北e大臣恳留不听六师出境遂以失律误国死於乱兵司刑者亦为廷臣捶死於朝朝野称快公之言至是验矣若公之心一出忠爱知有後患恒为国忧故披沥肝胆恳恳为朝廷言之冀以感悟上心收权立政思患预防以兴太平之业使用其言固国家之幸也卒扼於权c言废身危徒使其言中若蓍蔡夫岂独公之不幸也哉朝廷念公以忠谏没追赠为翰林学士赐忠愍遣官谕祭于家复命有司肖像於郡之忠节祠足以慰公之灵矣然未有特祠祭公者公之子广东参政钺浙江副使D乃市地邑治北构堂三楹龛於中以奉神主翼以祭库表以崇门室于後居子孙以奉祀事以至斋庖之舍咸具焉郡侯许公邑侯唐公继至皆给材助金以相其成祠始于成化戊子冬十一月而明年春三月乃讫工钺以书抵京属谦记其事于石用垂不朽夫表扬忠义以树风教守令之职也不敢以芜陋辞谨为之记系之以诗曰人臣事君其道曰忠苟利於国不有厥躬侃侃刘公有学有操横经讲筵引君当道天忽示变为戒孔昭宜修德政其自消谟远猷乃具入告犯讳触奸祸机是蹈谓公必毙我柄斯专岂意假手毙尤烈焉泰山鸿毛等於一死磔鼠踣麟快彼惜此帝念忠谠曰我良臣恤以渥典幽愤以伸爰配乡贤五忠一节爰作斯祠式专对越公归来只顾兹A尝公神在天千载耿光我作此诗永歌公德子子孙孙承祀无忒
刘忠愍公死事状　　（明）罗洪先 撰
（四库全书?集部?别集类?念庵文集卷十三）
乡人锦衣指挥彭德清往来王振门下颇用事诸公卿率趋谒而公独不为礼彭御之会公上疏彭欲假以相报乃激振曰刘某疏中权不下移之言暗指公也振既大怒而公疏中尝言太常不可用道士宜以进士处之未几编修董U自陈愿为太常少卿振因诬公与U同谋故先以言为U地并逮下狱已而嗾锦衣卫使马顺以计杀公顺是时掌卫事一日五更携一小校惟监门入公与董U同卧小校前持公公知有变大呼曰太祖太宗之灵在天汝何得擅杀我小校持刀断颈流血被体屹立不动顺走前举足踢倒因曰如此无礼遂支解之裹以蒲包埋卫後空处董从旁匿其血裙数日密归公家家人始知公死乃以血裙为榇归葬小校失其姓名本卢氏人与耿公九畴为乡O耿素爱其年少俊美因与往来後久不至甚讶之一日见耿耿视其貌羸黄不类惜之曰得无有他疾乎何羸至是小校吐实且曰顺先一夕密语某曰今夜有事汝当早来至期令怀刃相随迫於势不敢不行比闻刘公为忠臣是某无故作逆天理事死有余罪特来别公且谢误爱耳因恸哭悔恨不自已未几果卒耿与广信佥都御史高公明尝言之高语永丰锺恭愍子知县启启以语东廓先生而洪先读先行人如墉手记公下狱在正统八年六月十二日至二十一日而变作二十三日家人始得闻之又二日乃敢发丧当是时亲朋无相吊者u月而归此事固秘莫得其详公家讳祭自二十一日後连三举盖亦疑之不知实二十一日也先行人手记日载晴雨诸细碎此事甚大且经目击其必审不谬且数往哭其家无所嫌畏土木之难甘心陨首岂朝夕之故哉始锺公复与公同馆相厚善封事实约与偕疏成为妻所窥泣劝乃止明日公如其家锺他往妻大骂曰汝自干事何得累及他人乎公惊走且叹曰锺固谋及妻孥耶遂独举未数日锺病死妻亟悔之每号辄曰早知若是曷与刘侍讲公同死耶其子同年尚a习闻之比长疑以相问母告故同怀忿恨常欲申父志比後谏易储杖死入祀郡中忠节祠与公同日迎主且坐云
［明］（公元一三九二年至一四四三年）字求乐，更字廷振，安福人。生于明太祖洪武二十五年，卒于英宗正统八年，年五十二岁。永乐十九年，（公元一四二一年）第进士。以杨寓荐，入侍经筵；历翰林侍讲。正统初，王振欲征麓川，球抗疏力谏；复应如力规时政。振大怒，逮下诏狱，嘱指挥马顺支解死。景泰初，谥忠愍。球文多和平温雅，撰有两溪文集二十四卷。

        </div>
      </div>
    </div>
  </div>
</div>
<!--update:2025-08-29 17:51:29-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>