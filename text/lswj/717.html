<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="耶穌圣教三字经,真理撮要,真道入门问答,红侏儒传,上帝真理,復生之道,勿攻教论,杨格非传教文选全文在线阅读,杨格非传教文选全文在线下载,大玄古籍书库">
<meta name="description" content="杨格非，。英国基督教新教伦敦会传教士。又名笃信。生于威尔士。曾在贝德福德神学院学习。1855年被按立为牧师。同年即清咸丰五年来中国。在上海从事传教活动。1860年获准进入太平天国占领的苏州和南京,企图以基督教义影响太平天国的政策。1861年到武汉开教,创立圣教书会。后深入湖北、四川、陕西、湖南诸省传教,设立福音堂百余所,被称为“华中宣教之父”。曾用中文翻译《新约》和部分《旧约》。1899年(光绪二十五年)在汉口创办博学书院。曾获爱丁堡大学神学博士学位。主要著作有《对中国的期望》、《中国的呼声》等。_杨格非传教文选_全文在线阅读_杨格非传教文选_全文在线下载_大玄古籍书库">
<title>杨格非传教文选_杨格非_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">杨格非传教文选</span> <br/>
          作者： <span class="inputVal" id="bkauthor">杨格非</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]38776</span> <br/>
          说明： <span class="inputVal" id="bkdec">杨格非， 英国基督教新教伦敦会传教士。又名笃信。生于威尔士。曾在贝德福德神学院学习。1855年被按立为牧师。同年即清咸丰五年来中国。在上海从事传教活动。1860年获准进入太平天国占领的苏州和南京,企图以基督教义影响太平天国的政策。1861年到武汉开教,创立圣教书会。后深入湖北、四川、陕西、湖南诸省传教,设立福音堂百余所,被称为“华中宣教之父”。曾用中文翻译《新约》和部分《旧约》。1899年(光绪二十五年)在汉口创办博学书院。曾获爱丁堡大学神学博士学位。主要著作有《对中国的期望》、《中国的呼声》等。</span> <br/>
          封面： <span class="inputVal" id="bkimg">Z_18906.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]杨格非传教文选
[book_author]杨格非
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,文集,完结
[book_length]38776
[book_dec]杨格非， 英国基督教新教伦敦会传教士。又名笃信。生于威尔士。曾在贝德福德神学院学习。1855年被按立为牧师。同年即清咸丰五年来中国。在上海从事传教活动。1860年获准进入太平天国占领的苏州和南京,企图以基督教义影响太平天国的政策。1861年到武汉开教,创立圣教书会。后深入湖北、四川、陕西、湖南诸省传教,设立福音堂百余所,被称为“华中宣教之父”。曾用中文翻译《新约》和部分《旧约》。1899年(光绪二十五年)在汉口创办博学书院。曾获爱丁堡大学神学博士学位。主要著作有《对中国的期望》、《中国的呼声》等。
[book_img]Z_18906.jpg


[book_title]耶穌聖教三字經
西歷一千八百八十年　楊格非著
耶穌聖教三字經
光緒六年歲次庚辰　漢口聖教書局印發
一　獨一上帝
造我者　即上帝　帝是誰　聽仔細
天與地　人與物　皆上帝　親造出
論上帝　本無形　止獨一　是真神
全知能　全聖義　全仁善　無變易
無始終　大本源　為天地　萬物先
居天堂　顯榮愛　然其體　無不在
有萬物　由上帝　此真道　當知悉
二　封神之謬
廟中佛　菩薩們　同玉皇　千萬神
人心想　人手出　非主宰　惟土木
彼偶像　盡虛空　敬拜他　毫無用
釋迦佛　是凡夫　其本國　即天竺
諸菩薩　佛徒弟　稱為神　大悖理
張玉帝　後漢人　徽宗時　封為神
聞太師　為雷祖　東嶽帝　黃飛虎
趙玄壇　生紂時　劉長生　為祖師
此一類　生是人　到死後　只是魂
人封神　風俗敗　最虛空　最邪壞
對彼等　徒然求　無權能　害與救
人該敬　乃上帝　無有二　是真理
看此章　當去假　敬上帝　福無涯
三　萬有真原
造萬物　帝創首　乃從無　而造有
清氣天　濁氣地　未造時　無二氣
此二氣　與五行　非自有　帝造成
無造有　實神妙　除上帝　無能造
造天地　萬物全　大功成　只六天
第七天　做何事　為安息　傳於世
安息日　人該守　乃教規　垂永久
敬天地　非所宜　敬上帝　乃合理
天覆我　地載我　為我用　祭不可
譬天地　像房屋　譬上帝　像父母
拜房屋　禮不應　敬父母　分內情
錯認天　為上帝　乃大謬　最可惜
人多云　盤古氏　分天地　首御世
此等話　毫無據　乃是人　捏造語
昔孔子　刪古書　其定斷　自唐虞
故四書　及五經　皆不載　盤古名
因三皇　茫無稽　司馬遷　概不題
況盤古　三皇前　更虛幻　不須言
即一草　即一木　天下人　做不出
況天地　實大哉　豈盤古　能分開
爾當知　帝能力　手創造　天與地
統世界　萬千數　只成帝　一國度
四　聖賢敬帝
此上帝　古人知　常敬拜　略言之
類上帝　虞舜行　昭受帝　夏禹訓
皇上帝　惟降衷　成湯言　理最通
有上帝　湯王畏　敢不正　夏桀罪
周文王　或陟降　在上帝　左右旁
佑下民　作君師　相上帝　武王詞
郊社禮　事上帝　孔聖言　非無意
孟子言　人雖惡　能齋浴　祀帝可
此類語　說不盡　惜世人　心不明
錯認佛　菩薩們　天與地　玉皇等
為上帝　為主宰　瀆真主　實可哀
勸爾眾　速醒悟　免上帝　動義怒
一同來　心意虔　敬上帝　莫迷眩
五　人之本原
亞當男　夏娃女　普天下　人始祖
人之體　兩位分　一肉身　一靈魂
是何物　做人身　上帝用　土造成
人之魂　乃靈物　亦上帝　所特賦
為氣物　人之身　有形像　有死生
身死後　魂不亡　罰地獄　賞天堂
有三魂　乃虛語　止一魂　是真理
主造人　象己像　性維善　心維良
人始祖　住埃田　華園內　樂無邊
後在園　被逐去　是誰逐　乃上帝
為何事　受此刑　因犯罪　違帝命
誰第一　犯帝法　祖亞當　與夏娃
接亞當　做子孫　眾心內　有惡根
天下人　皆一類　無一箇　不犯罪
六　神鬼之別
世人外　有天使　為帝用　成帝旨
眾天使　帝造成　乃靈物　無肉身
得救人　受其助　奉帝命　常照顧
聖書中　所言鬼　非他物　魔一類
諸邪魔　初造時　未犯法　亦天使
因犯法　被帝趕　離高天　惡萬端
專誘人　背上主　拜偶像　陷諸苦
論邪魔　終被逐　受永刑　下地獄
稱邪魔　聖書云　即鬼首　爾當明
真上帝　不敬拜　真救主　不依賴
行世間　諸邪事　即稱為　魔鬼子
到死後　此等人　下地獄　受沉淪
邪魔來　迷惑人　靠己力　敵不勝
靠主功　求天父　賜聖神　能救護
七　歌頌上主
大主宰　造天地　造萬物　俱齊備
大功能　無既極　該讚美　永不息
晝有日　光滿天　夜有月　照無邊
日月外　有眾星　皆帝造　德難名
陸地上　有五穀　同花草　同樹木
海中有　諸水族　皆上帝　造之物
林間鳥　無數隻　帝給他　常有吃
有走獸　有昆蟲　天父養　惠無窮
人之靈　稟於帝　應萬事　具眾理
上帝佑　世間人　貴與賤　總不論
每日裏　有口糧　有房屋　同衣裳
格外顯　慈愛心　遣耶穌　救萬民
故我等　該同聲　讚其名　感宏恩
八　救世真主
主耶穌　上帝子　從天降　來救世
非西方　聖與賢　共帝父　同榮耀
帝一體　分三位　主耶穌　位第二
此三位　是何稱　曰父子　曰聖神
子為誰　即耶穌　有稱道　稱基督
降生後　成為人　有肉身　有靈魂
帝性有　人性足　合二性　成救主
我救主　無罪愆　意言行　善俱全
耶穌來　救法成　生猶太　伯利恒
母為誰　馬利亞　乃童女　初未嫁
馬利亞　感於神　生耶穌　事果真
主死處　是何地　小山名　格挖利
釘十架　苦難當　恩至大　永不忘
葬墳內　止三日　便復生　勝死勢
復生後　往何方　四十日　升天堂
主耶穌　來救世　用何法　成此事
一傳道　一立表　一代贖　為至要
用真道　化人心　遵教者　百福臨
凡言行　做榜樣　使人心　有定向
歷諸艱　死十架　贖眾罪　功至大
若赦罪　必先贖　贖人罪　乃耶穌
爾眾人　貧與富　必悔改　信救主
信救主　意當曉　認定他　為師表
為主宰　為救主　愛其教　為其徒
至悔改　知己惡　憂己罪　改己過
望救者　必知道　信與悔　為最要
信主者　必得救　天堂福　享永久
九　聖神感化
人心邪　何能正　無別法　靠聖神
在上帝　一體內　聖神是　第三位
其功用　化人善　並安慰　並照亮
使人知　己有罪　助人能　痛改悔
耶穌云　不重生　必不進　天國門
此重生　如何講　復人善　活天良
去舊染　為新人　聖神力　人不能
有聖神　滿於心　其德慧　日加增
信德堅　迷惑滅　忠事主　成聖潔
靠主名　求天父　方能得　聖神助
十　福音聖教
上帝道　稱何名　垂永久　號福音
上帝道　要人知　莫大恩　主降世
信主道　萬福臨　因此故　稱福音
聖教會　主所立　保天道　傳地極
此聖會　助信徒　共為善　離邪俗
教中禮　有二端　一領洗　一聖餐
領洗意　知有罪　靠聖神　除污穢
且領洗　亦表明　與耶穌　做門人
聖餐禮　主設定　表明他　代捐命
食餅子　還飲酒　記主血　為我流
入教者　要守分　新舊約　勤講論
常禱告　守禮拜　此三條　守勿懈
耶穌徒　怎樣人　每日裏　守五倫
五倫外　敬天父　悔己罪　信耶穌
眾善德　守勿移　諸邪惡　要脫離
嫖與賭　鴉片煙　必遠開　各一邊
信主者　有所禁　凡虛事　切莫行
祭祖先　拜死尸　拜靈位　燒錢紙
擇吉日　畫符張　並扶乩　請陰陽
並測字　並起課　並相面　並命學
此一類　盡空虛　我聖教　必嚴拒
十一　去假歸真
帝造人　意當知　要世人　行實事
實事何　敬上帝　愛眾人　如愛己
守五常　盡五倫　天下人　大本分
供祖先　祭墳塚　是大錯　真無用
春秋祀　紙錢燒　飛作灰　盡徒勞
魂若吃　一年內　祭不多　皆凍餒
若要錢　紙何用　焚成灰　近戲弄
人死後　便歸陰　無食用　等事情
到親死　祭已遲　盡孝養　在生時
親若死　力要盡　按本分　厚葬塋
墳常修　訓勿違　記親恩　聖教規
十二　詳論禱告
凡禱告　有四意　首讚美　父上帝
次感謝　帝恩惠　第三件　認己罪
求應許　乃第四　凡禱告　要誠實
求何事　求赦宥　求佑護　求援救
為己身　為家內　為本國　為教會
凡百事　求皆可　父上帝　肯聽我
凡禱告　有四樣　禱告者　請細想
心禱一　隱禱次　私禱三　公禱四
再言明　心禱義　總不拘　在何地
偶然間　有心思　不便跪　難言之
非明說　心暗禱　心內求　為最好
隱禱告　密室裏　獨自求　心靜一
私禱告　領家人　男與女　老幼們
每早晚　同禱籲　是聖徒　常規矩
看聖書　或一章　或數節　短不妨
同讚美　同祈求　早不行　晚必有
公禱告　教友們　同心意　拜上神
禮拜日　在會堂　或聚禱　在別方
需用物　從何至　皆帝恩　所賞賜
有用物　該知恩　常禱告　要虔誠
靠誰名　來禱告　靠耶穌　大中保
敬上帝　必禱告　若不然　虛進教
十三　審判善惡
審判主　非閻君　列十殿　都虛名
審判主　耶穌是　天下人　俱必至
照萬民　意言行　受審判　有一定
私審時　魂歸陰　帝台前　審分明
升天堂　是善人　落地獄　皆惡魂
無六道　無輪迴　止兩處　魂所歸
公審日　天地末　天下人　身再活
身與魂　各相合　聽主審　別善惡
復活事　載聖經　理最妙　爾宜明
復活事　憑據真　主死後　三日生
復活體　與今身　有分別　難並論
今身體　無榮光　是血氣　易朽亡
復活體　榮光有　乃神靈　強不朽
身譬種　埋於土　必化後　始發出
其發生　新形狀　與種子　便兩樣
雖新形　異舊體　卻是出　原種裏
身與魂　再相合　既合後　便發落
善升天　享永生　惡受苦　終沉淪
多謝主　使我明　此真理　存於心
真理明　該感激　熱心腸　事上帝
十四　聖教經典
人立教　俱有經　耶穌教　書何名
名聖書　由上帝　與世書　大有異
各教書　皆由人　用意想　作而成
此聖書　帝默示　猶太人　傳於世
一新約　一舊約　分兩部　意相合
此舊約　諸聖賢　感於神　寫書編
書大旨　記上主　造天地　及人物
並始祖　犯大罪　受帝罰　累後輩
降洪水　滅世界　救挪亞　緜支派
猶太人　帝選拔　為聖民　授律法
並應許　主降世　猶太國　千年事
更外有　多聖詩　多預言　出先知
至新約　其大旨　記耶穌　降於世
在世間　親立表　行奇事　傳真道
後釘死　十字架　贖人罪　正天法
死三日　便復活　四十日　歸帝座
其使徒　傳道理　立教會　在各地
此聖書　從天至　乃表明　上帝旨
有權柄　能定下　人本分　毫不差
有智慧　解人疑　有道理　化人迷
生死理　善惡報　讀此書　便知道
身與魂　分別出　論天堂　論地獄
救魂法　論得細　此書外　無實據
至寶貴　此書籍　萬國人　所當習
譯方言　二百處　廣流行　二約書
十五　略引聖經
有亞當　在太初　乃天下　人始祖
有夏娃　亞當婦　天下人　始祖母
有該隱　惡無理　殺亞伯　乃其弟
為何殺　因其弟　悅帝心　起妒忌
用洪水　滅生物　是何人　得救出
有挪亞　與其妻　其三子　及三媳
子何名　閃含是　並雅弗　傳宗支
亞伯蘭　猶太祖　事上帝　信最篤
二世祖　名以撒　蒙帝愛　守帝法
以色列　即雅各　是別名　載舊約
十二子　分支派　猶太國　傳宗代
有摩西　溫柔極　領猶太　出埃及
西奈山　傳帝命　十條誡　授百姓
有大闢　在看羊　被上帝　施恩光
立為王　管大業　使治理　以色列
大闢子　所羅門　彼生性　最聰明
救世者　即耶穌　虛己榮　降下土
到光緒　六年間　千八百　八十年
開先路　乃約翰　施洗禮　在約但
主耶穌　親領洗　既為人　當盡禮
十二人　從耶穌　面受教　稱使徒
奉主旨　傳福音　招萬眾　學而信
有愛徒　名約翰　傳真理　熱心腸
有彼得　不認主　後知悔　心痛苦
賣耶穌　名猶大　其貪心　最可怕
後痛悔　不該賣　退回銀　三十塊
賣主血　罪莫比　銀退回　便自縊
釘耶穌　十架上　猶太人　惡非常
不認主　來救世　反厭惡　害至死
後來受　上帝刑　滅其國　散其民
此重刑　主先言　猶太人　今可憐
散四方　無寸土　失本國　真苦楚
主全能　不自救　諸苦難　甘心受
因要成　救世法　願替死　德無涯
主不死　眾人魂　無指望　永沉淪
猶太人　本不知　殺害主　逞己私
獲大罪　心意凶　凡不信　罪與同
十六　警醒幼童
小子們　本不一　好不好　兩等的
惡小子　無敬心　輕上帝　逆雙親
或咒罵　或騙人　說謊話　無不能
此等人　誰不惡　第一是　上帝怒
活在世　無真福　死必受　地獄苦
地獄裏　惡人處　與惡鬼　一同住
好小子　信救主　敬上帝　孝父母
不論是　何罪惡　心惱恨　不肯作
好小子　若身亡　到何處　即天堂
天堂上　號明宮　多光亮　福無窮
有上帝　有耶穌　有天使　有聖徒
到天堂　心暢歡　無罪惡　無苦難
到天堂　永不離　享真福　與天齊
十七　孩兒唱歌其一
天上樂　我要享　與天使　願同樣
頭上冠　榮莫比　彈金琴　在手裏
救主前　必站立　甚清潔　無責備
主功大　無限量　我永遠　要歌唱
在天堂　淚不流　勞與苦　不再有
在那裏　不悲傷　驚恐消　嚇呼忘
在主前　享安逸　人世間　無可比
與聖徒　有千萬　心和合　同聲讚
我自知　罪孽多　謝耶穌　赦免我
多孩子　在於天　已得着　大榮顯
我離世　求帝恩　差天使　接我魂
穩抱我　歸救主　在天堂　享永福
十八　孩兒唱歌其二
主愛我　真不錯　有聖書　告訴我
小子們　他牧養　我雖弱　他強壯
主愛我　捨他命　將我罪　洗乾淨
天堂門　替我開　使小子　可進來
主愛我　無止息　蒙愛者　永不離
在白日　領我走　在夜間　還看守
主愛我　愛永遠　到離世　定保全
我在世　誠愛他　必死後　歸他家
十九　主禱告文
我父在天　願爾名聖　爾國臨格　爾旨得成
在地若天　所需之糧　今日賜我　我免人債
求免我債　俾勿我試　救我出惡　因國權榮
皆爾所有　世世無窮　亞孟〈此二字即心願的意思〉
二十　孩兒早禱
全能上帝　萬民之父　造化天地　萬物之主
你榮最大　你恩無窮　我甚願意　頌揚你名
回想昨夜　蒙父照顧　無災無害　今早起來
身子爽快　心裏平安　萬難報答　感謝不盡
敬求天父　將我需用　今日賜我　所切求者
乃赦我罪　並賜聖神　感化我心　使我今天
順從主命　凡百事情　不得犯罪　不再做惡
更求推恩　賜我親友　及天下人　同得此福
我所祈求　靠主功勞　望天父准　亞孟
二十一　孩兒晚禱
全智全能　全仁全善　我父上帝　謝你宏恩
使我在世　多活一日　並且賞賜　所需飲食
我父仁慈　無有窮盡　造天覆我　造地載我
日月照我　萬物養我　又差耶穌　降生於世
救我脫罪　而得永生　此恩此德　大無可比
感激之至　如今我想　從早到晚　必有罪過
大而且多　懇求天父　看救主功　施恩抹掉
又求保佑　我們全家　一夜平安　俱免災難
明天起來　有熱心腸　服事我主　更求我父
賞賜聖神　居我心內　感化照亮　日日領我
從善去惡　直到離世　望我救主　接我靈魂
歸於天堂　享受永福　求父保佑　牧師教師
四方教友　皆有熱心　服事上主　有好榜樣
感動教外　彼此相愛　同行天路　又求上帝
感化眾人　使彼同心　歸服真道　信主得救
我所祈求　靠救主功　望天父准　亞孟
二十二　食時禱告
多謝上帝　因為此時　賜我有食　懇求賜我
天上飯糧　養我靈魂　既蒙厚賞　更求使我
記恩不忘　自今以後　格外用心　遵從真道
服事上帝　又求賞賜　天下眾人　皆有食用
最要緊的　乃是賞賜　他們同我　共靠主功
得受聖神　在世同做　上帝選民　死後同享
天堂永福　亞孟
二十三　上帝十誡
余而外不可別有上帝○毋雕偶像而跪拜之○毋妄稱上帝之名○看守安息日○敬爾父母○毋殺人○毋行淫○毋攘竊○毋妄證○毋貪婪

[book_title]真理撮要
西曆一千八百八十二年　歲次壬午　漢口聖教書局印發
西方人到中國來、有兩等、一等是客商、稅完出入、貨通有無、一等是傳教者、爲最緊要之事也、常有人問、爲何要來傳教、謹答數語於後、我等非奉本國皇王官民之命而來、乃在昔救主耶穌升天時、恩諭其徒云、爾往普天下傳福音、故爲其徒者、不敢不傳也、傳道者、無貪名圖利之心、只要人皆認上帝爲大根本而歸服之、耶穌爲救世主、而信賴之、改邪俗、惡心化而爲善、靈魂得救歸天、傳教者之意如是而已、其所傳之道、非由人意而出、乃上帝默示、救主聖訓、極其奧妙也、或言我中國旣有三教足矣、何必來傳此教、噫、彼三教能改俗化惡而救靈魂乎、佛道乃人所造之教、其言天堂地獄贖罪等事甚多、皆爲荒誤、一無可憑、孔子但言人道、修身齊家之類、無關贖罪及死後等情、聖人亦人耳、於上帝道之蘊奧、多有不知、此非輕慢聖賢之語、中外俱有聖人、彼等能教人、乃上帝恩賜其聰明、其所有之善言、人當喜納、然聖賢等輩皆人也、究非全智全能之主宰也、其教難免缺誤、三教大略如此、要無缺誤、必須上帝教人、耶穌卽上帝也、自天降世、以眞光照人、捨己贖眾、其立教也、無偏無缺、無謬無弊、其道全善、爲舉世人民當信之道、信者皆能改過遷善、得永遠眞福、故我聖教中人、必以此道傳於萬方、吾主耶穌旣肯離高天之上、來此邪惡之世救人、信主者體其仁愛之心、雖只萬分之一、總不以離本國至中國爲難事也、世皆知推己及人爲美德、豈救主門人反坐視危亡、而吝教耶、看下六條、庶明要道、
一、耶穌教、論根本、世不曉然於根本者多也、以爲天地陰陽、化生萬物、問陰陽何來、從太極來、太極從無極生、問太極無極何也、不知也、因不知陰陽曰太極、不知太極曰無極、兩係空名、實則不知而已、彼老氏有云、道可道、非常道、名可名、非常名、亦顯認自不明根本爲何也、或云、蒼天爲主宰、吁、蒼天非受造之物乎、清氣天、濁氣地、皆必有肇造之者、又云、天爲父、地爲母、此說愈離、又或以理爲根本、不知理無計度、無造作、無情意、何得謂萬物本之而生、眾論紛騰、愈論愈遠、總之恃己之聰明、終莫能探本、惟我福音、紀之詳實、云有獨一無二永生上帝、乃造化之主、天地人物、皆其所造、其爲神也、全智全能、無形像、無終始、無變易、保佑萬靈、扶持萬類、生死富貴、服其管下、至仁慈至公義、萬物萬福萬善之大根本、天下人所共當敬拜者也、此上帝實非俗奉張玉帝玄天協天等、彼皆人也、稱之爲神、爲天老爺、爲上帝、誤也、褻此眞上帝之至也、至佛菩薩、乃西方印度人、神仙、乃中國人、拜之祭之、悖甚、况對人手所造之偶像、而禮敬之、更屬荒唐、言之可恥、以眞理總論、未造天地以前、只有一永生上帝、用大命而創造萬有、實爲萬有之眞原、故人有求、當求此上帝、有得、當謝此上帝、感其恩、畏其法、順其命、此之謂知本、否則媚神諂鬼、淫祀紛紛、妄稱上帝之名、不知而作、妄也、知而不改、惡也、明知故犯、難逃地獄永刑、聞此語、於心安乎、得無所懼乎、吾教所論大根本如此、諸君子、請一再思之、
二、論罪、據福音書云、舉世皆罪人、聖賢亦不免、罪有二、一、內心不正、一、外行不端、罪從心出者、病入膏肓矣、故易惡難善、若有人眞能做好人、當知非恃其本心、乃恃上帝之神感化而成也、請用心自思、再遍看世人、恃己力而果能善者誰乎、可知此道爲極實、有人云、人心本善、從心能臻善境、此空言也、無取證於世所見之中、亦莫騐於各人心之內、吾教所傳之道、先使天下人知己心邪惡有罪、總當加悔改、知己無力遷善、總當誠求上帝感化、譬之病人、自覺有病、未能自救、延醫服藥、始望身安也、
三、論贖罪法、福音眞理言人皆有罪、有罪當受惡報、極重極不能逃之惡報、卽地獄永刑耳、我等皆是罪人、皆應受苦、若無贖罪之法、罪不得免、惟聖經有云、上帝愛世、使其子降生、代人受苦、死於十字架上、以贖人罪、使信而悔改者得救也、人皆無力自救、專靠此贖罪之法以救之、上帝惟一、一體涵三、此三位稱爲聖父、聖子、聖神、主耶穌乃三位一體中之第二位聖子降世、有二性、一、上帝性、一、人性、合二性而成救主、白卑虛己、誕降爲人、至今光緒八年、已一千八百八十二年矣、主在世訓人、爲人之表率、且在自身顯明上帝給人看、其最要而不可少者、卽被釘十字架、以贖普天下之罪人也、死後旣葬、三日復活、歷四十日升天、萬權執掌、主在天、亦辦救人之事、賴之者、罪得赦免、心化爲善、復親上帝、蒙恩獲福、故主云、就我者、我不之棄、非我則末由就天父上帝、他教之理、有如此之詳且備者歟、故耶穌教爲無雙寡二、救人之正教、非但中國無、卽合宇宙而無之、或云、上帝不罪悔改之人、何必要代贖之法、噫、犯國法者、雖痛自悔改、未能免刑、况犯天法乎、悔改固不可少、惟恃悔改、未能免罪也、又云、將功贖罪、恃積累之功德、以贖己愆、豈不可乎、答、何昧昧若此、人於上帝前有功乎、本分不能守、分外之功從何有、罪惡叢積、斷不能自贖己罪、世人皆然、又云、延僧道超度亡靈、乃中國所尚之通俗、噫、此眞夢中之語也、犯國法、恃經懺不能救、謂經懺可救犯天法之人乎、又云、自身敬拜神佛、亦可免苦、曰、此皆已死之古人、或懸空捏造而出、同非永生上帝、敬之拜之非功、且有大罪、總之人皆有罪、若恃己身、無功可贖、無法可救、此理彰彰矣、福音中贖罪之法、乃上帝救人之法、甚願諸君、速卽醒悟、悔改而信賴之、以求上帝看耶穌之大功、赦爾等之重罪也、
四、論重生、此理於福音講之最悉、重生者何、重活各人之良心、而使之爲新人、世皆有罪、心邪惡、要知悔改、必靠三位一體之第三位聖神、照亮感化纔能、世之因苦而悔改者有人、悔苦耳、非悔罪也、覺己心惡而生愧悔、知己不行善而行惡處甚多、因此懷憂、日求痛改、此皆感於聖神者也、且以全心全意愛上帝、篤信耶穌、愛人如己、爲切己之道而力行之、非受重生之恩者、斷不能如此、願受重生之恩者、必求上帝賞賜、恃己能無用也、譬病人、靠己莫救、靠醫始痊、惡、心之病也、上帝賜聖神住我心、復活我天良、除去我邪念、治心病之良醫也、且人離上帝、如樹離根、花果從何而有哉、汁不通於全樹、枯可立待矣、上帝乃善德之根、通之則成德、離之則敗德、未有離上帝、不雖生而猶死者也、世所謂教者、亦有此眞切語乎、今之勸善之書不少、半借神訓以立言、實非神訓也、且非對病發藥語、諄諄教人、改惡爲善、人不知惡當改善當爲乎、知善而不肯爲、視善無趣味、知惡而不肯改、視惡有趣味、非此世之人心乎、好德不如好色、今古有同然者、要誠心行善、必樂善、要樂善、必改心味、改正心味、必靠聖神、再則臆造天堂地獄諸說、望人知勉、使人知懼、噫、莫說其言皆無憑據、卽爲有據、無救靈之眞道以貫穿之、何益之有、等而下之、又以世之富厚利澤、多子多孫、引人入勝、不但言多不應、實且啟人貪念、欲復活其良心、反更害其良心矣、總之不受聖神感化而爲善人者、妄論也、惡心未死、惡行難更、卽外雖有善行、而內實無善心、欺人或可、欺上帝必不能、國法風俗、亦不能正人心、視爲有用者、在外非在內、使人懼刑辱而已矣、善樹自然結善果、自然二字最要、非上帝感動其心、不得到此地步、儒書云、修身必先正心、正心必先誠意、此皆靠自己工夫、以爲意誠則心正、不知誠意工夫最難、斷不能徒靠己力、且意從心出、如水從源出也、心不正、意能誠乎、我主耶穌云、人不以水以聖神而生、不能進上帝國、斯言最爲切實、欲正其心者、必靠聖神感化也、
五、論死後、福音言死後受報之事亦甚明、世若無死、人不得死、死可不論矣、奈人孰無死、生必有死、死可不論乎、譬有遠行、必先問程途、及預備一切、以免行路受虧、於事無益、多有未安也、死亦然、離陽世、入陰間、此路不得不由、爲禍爲福、最有相關、以眞理論、生前大不比死後、生前暫時而已、死後則永無盡期、陰間有二處、一明宮、光亮潔淨之地、曰、天堂、一暗府、昏黑哀慘之地、曰、地獄、生前身魂合爲一體、到死則分、人一次死後、身葬於土、魂至救主臺前、受私審、善有善報、惡有惡報、聽福音、而悔改信主者、不沉淪、必得永生、賴耶穌贖罪之功也、人死實無再世投胎、六道輪廻、諸謬說、且私審外、復有公審、經云、時將來、凡在墓中者、聞耶穌聲而出、此卽指天地末日、天下人肉身再活、各與己魂合而爲一、至主前受公審、經又云、當主耶穌顯榮耀之時、偕諸天使而至、集萬民於其前、而區別之、惡者入永刑、善者得永生、此亦指公審而言也、由是觀之、將有一日、天下人皆必見耶穌而受其審判、或賞或罰、能不懼乎、至未知生、焉知死、二句却有語病、旣爲人、當知生、更當知死、兩在必明、生死之於人、亦大矣哉、而要緊關頭、莫過於死、儒言魂散、釋言度亡、暗謬之言也、身死魂還在、雖不在陽間、實在陰間、或享福、或受苦、必生前聽習眞道、信賴耶穌、改過遷善、早爲預備、到死心裏平安、死後歸於天堂、並無疑懼、如保羅云、我甚願去世、與耶穌偕處爲更美、略論死後之事如此、
六、論生前、在生前教人慰人之道、備載福音聖書、他書賴人之才學識而成、但人知能有限、才學無多、其立言必有不詳明處、且人心皆邪暗有病、己病不能醫、謂能醫人乎、吾耶穌聖教、道載聖書、乃無不知、無不能、全聖全善、獨一大主宰上帝默示之書也、能化善破迷、包括萬端、掃除一切、奉此經、而盡生前之道、可稱有教之人、卽如儒教以五倫爲重、美則美矣、然眾理多所未備、卽云備矣、儒書無法以助之行、有勸人之名、無救人之實也、譬不知上帝乃萬王之王、萬君之君、爲世人之天父、捨此大君父而不事、而欲盡五倫得乎、敬上帝爲敦本、盡五倫、及修種種善德、乃敬上帝之果耳、本之則無、果將焉附、聖書又有安慰人之道、人處危困窮愁之際、其心能受安慰、大福也、他教並無安慰人心之實理、若有慰人之言、係捏造而出、無關痛癢、人心究竟不安、如苦乃天罰、樂乃神佑、積善餘慶、不善餘殃等語、是也、吾所傳之福音則異是、云上帝爲吾人之天父、敬信救主者、卽天父之愛子愛女也、萬事服其管下、保羅云、然我賴愛我者、故勝諸事而有餘、又云、皆不能絕我於上帝之愛矣、故我信主、享福心安、受苦亦心安、因知上帝非以苦難恨而害我、乃以苦難愛而煉我也、順逆皆非無故而來、有上帝主之、在其管下、無凶日凶事、萬事紛來、無一不使愛上帝者獲益也、又耶穌示聽道者曰、凡勞苦負重者就我、我賜爾安、我温柔謙遜、負我軛而學我、則爾心獲安、此實言也、我等信主者之心、覺隨地隨時、主與我同在、而受平安焉、而且福音使人大有指望、非世之虛華、乃天上之永生永福也、信主者、覺世爲客寓、歸天如返里、知世苦暫、天福永、經云、有一永福之地、在彼之人不老不死、無罪戾、無落淚、無分離、凶惡之人不能入、盜賊之輩不能至、上帝榮光如日朗照、永無黑夜、諸如此類、甚足以慰信者之心、亦能勉我等聽帝命、守己分、耐萬苦、勤走天路、至終不變、以求得救至寶之靈魂、他教有用、可與此教並稱歟、
以上六條、皆言教之大略、欲精進眞道者請至各處耶穌教講堂內、學習考問可也、至於聖書、傳教之士、周遊列國、必講必頒、請勿以他教經典視之、上帝大恩訓誡人、安慰人、是書備之矣、西學天文、地理、格物之書甚多、雖各有其用、却皆人意所撰、何可等於聖經、故傳教者、獨以新約舊約爲重、翻譯各國文字、各地鄉談、使人易知易學、同獲福於無窮、願異乎我教之友、及凡驕傲者、無知者、見聖書、聽福音、未可妄出謗言、自取其戾、謹先爲之一告也、

[book_title]真道入門問答
西歷一千八百八十二年　楊格非著
真道入門問答
歲次壬午　漢口聖教書局發
真道問答
獨一上帝一
問、真道爲何、
答、上帝之道也、
問、上帝爲誰、
答、造化管理天地人物之主也、
問、上帝非天乎、
答、非也、天乃上帝所造、上帝者、天之主宰也、
問、上帝非理乎、
答、非也、上帝乃神、理從上帝出、無計度、無造作、無情意、何得爲上帝、
問、上帝有幾、
答、上帝只一、一體涵三、聖父、聖子、聖神、其位雖三、其實一性、一體、 一志、一德、一權、一榮、位雖三、體則一也、
問、上帝有形像否、
答、上帝至神無形、
問、上帝旣無形像、何知有上帝而敬之、
答、見其所造之天地人物、便知有上帝、如見水便知有源、見木便知有本、見屋宇便知有工匠、人不見上帝、乃因上帝是神、
問、上帝如何而有、
答、自有永有、無根做萬物之根、無源做萬物之源、
問、上帝有何變易否、
答、無有、其生、其智、其能、其聖、其義、其仁、其真旣皆無限量、無始終、自然永不變易、
問、上帝在何處、
答、無所不在、萬物有、乃因上帝造化、萬物存、乃因上帝扶持、上帝之意流寓萬物、是爲物理、
問、說上帝在天何意、
答、論其體、無所不在、論最發顯其榮其恩處、就是天也、〈天字對地獄言、善人死後所歸之處、〉
問、上帝之知能、聖義、仁善如何、
答、無所不知、無所不能、全聖、全義、全仁、全善、
問、稱上帝何意、
答、上、至尊無上、帝、主宰也、指上帝乃萬王之王、萬君之君、萬有之主也、
問、上帝別有何稱、
答、上帝之稱不一、有稱耶和華、天父、天主、真神、實只一大造主宰也、
問、稱耶和華何意、
答、希伯來語、意卽自有而有、無始無終也、
問、稱天父何意、
答、指上帝爲人之根本、而且指上帝愛人、如父之愛子、無一人不靠上帝而有、靠上帝養、蒙上帝愛、故稱之爲父、天父對世父而言、明其乃至高至大至尊也、
問、稱天主何意、
答、意與稱上帝同、天、指至高至大言、主、主宰也、
問、稱真神何意、
答、因上帝之體、純靈無像、故稱爲神、奈世人妄敬人鬼爲神、僞指偶像爲神、所以特加分別、尊稱上帝爲真神也、
俗奉之神二
問、五帝、玉帝、元天、協天、紫微、雷祖等、是上帝否、
答、非也、此是人所臆造、或爲上者所封、或爲彼教自封、稱之爲上帝、乃妄稱上帝之名、
問、一切神明神道如何、
答、俗所敬拜之神明神道、若非旣死之古人、便是從人心想出、
問、何以知其中有旣死之古人、
答、姜太公稱百神之祖、豈非因人云彼封過多神乎、而且人常云、玉帝是張儀、真武是劉長生、雷祖是聞太師、東嶽大帝是黃飛虎、協天大帝是關公、似此一類、豈非旣死之人乎、
問、封人作上帝、作神之風俗如何、
答、最虛空、最蠢拙、最邪惡、實皆妄稱上帝之名、罪莫大焉、
問、佛祖豈非天上之大主宰乎、
答、非也、只是一凡人、〈佛祖卽釋迦牟尼、生於天竺、卽今之印度、爲大英屬國、所生之時、約在耶穌前六百年、〉
問、從古以來有幾位佛、
答、只一個釋迦牟尼、此外皆是憑空捏造之物、
問、佛之一字何意、
答、非上帝之稱也、佛書云、佛者覺也、明覺也、謂迷則眾生、覺則是佛、
問、釋迦牟尼、究竟明覺否、
答、不知上帝之道理、如何能明覺、彼雖願自爲正人、且教人以正、惜未聞大道、同入迷途、
問、菩薩爲誰、
答、釋迦牟尼之學生、
問、人以菩薩爲天上操權之神、是否、
答、非也、亦只是人、佛書云、菩薩、學道者之通稱、
問、信真道之人、可敬拜廟宇中佛、菩薩、玉皇、一切神明神道乎、
答、總不拜、
問、爲何、
答、萬國九州當敬拜之神、只一永生上帝、如此虛浮偶像、皆人憑空捏造之物、敬之拜之無益、而且大得罪於天上主宰、
天地萬物三
問、創造天地萬物爲誰、
答、上帝、上帝乃萬有真原、造物大主、
問、上帝如何創造萬物、
答、用其至大命令、從無造出有也、
問、清氣爲天、濁氣爲地、此二氣、非永遠所有者乎、
答、非也、此二氣與凡有之元質、無非上帝所造、
問、從無造有、除上帝、別有能造者乎、
答、無有、人無現成之料、不能成一物也、
問、相傳盤古氏、鑿開天地之言、如何、
答、此荒唐無稽之言也、
問、上帝造萬物何故、
答、顯明自己榮耀、使被造者有福、
問、上帝創造萬物、幾日成功、
答、六日、〈此六日未必都似今之十二時爲一日也、〉
問、第七日做何事、
答、安息、而以是日爲聖日也、
問、管理天地萬物爲誰、
答、卽此獨一永生上帝、
問、一上帝足管天上、地下、海中各物否、
答、請思此上帝、乃無所不知、無所不能、無所不在之神、非人可比、再思萬物旣皆上帝所造、管有何難、生萬物不煩其力、存萬物不見其勞也、
問、上帝爲先、或天地爲先、
答、屋在後、匠在先、天地是上帝所造、自然上帝爲先也、
問、天地爲大、或上帝爲大、
答、天地乃受造之物、上帝是造化之主、且天地大、從上帝來、旣知天地大、當知上帝大、况天地、氣也、氣之輕清上浮者爲天、氣之重濁下凝者爲地、上帝是神、非氣也、天地何可比、
問、天地當祭拜否、
答、天地皆上帝所造之物、可用不可拜、拜之則逆命、只當敬拜一上帝而已、
問、有何譬喻以明此意否、
答、天地譬房屋、上帝譬父母、孩子不當敬拜房屋、當敬拜父母也、敬天地如敬房屋、敬上帝如敬父母、
問、人爲何敬拜天地爲神、
答、因忘記無形無像、造化萬物之主上帝、而錯以有形有像、受造之物、當爲主宰爲神也、
問、此罪大不大、
答、大罪也、行此事而且無用、
世人神鬼四
問、人爲誰造、
答、上帝也、人以天爲父、地爲母、迷悞也、
問、人之始祖爲誰、
答、男名亞當、女名夏娃、〈上帝造人、一男一女、非一男二女、亦非一女二男、故聖教無娶妾之理、有子無子、皆上帝之命也、至於休妻非犯奸淫不可休也、耶穌云、夫婦二人乃是一體、上帝所配合者、人不可分開、看馬太十九章、〉
問、人體分幾位、
答、二位、一肉身、一靈魂、
問、人身以何物而成、
答、上帝以地土造之、
問、人魂從何而來、
答、亦從上帝造給人、
問、一人有三魂否、
答、無有、一人只一魂、
問、人身同人魂、有何分別、
答、人身、氣物也、有形像也、人魂、神物也、無形像也、人死、身歸於土、魂至上帝臺前受審判、
問、聖書所言之天使爲誰、
答、上帝所造之使神也、
問、彼等有肉身、同人一樣否、
答、不同、其體無形像、非氣物、乃神物也、
問、天使所行何事、
答、敬事上帝、聽其使喚、照看得救之人、
問、天使可敬拜否、
答、不可、天使與人、同爲上帝造、同爲上帝用、當敬拜者、只一上帝也、
問、聖書所言之鬼爲誰、
答、邪神也、與俗傳人死爲鬼之言不同、
問、鬼從何有、
答、亦上帝造也、
問、上帝造彼之時、卽邪神否、
答、非也、造彼等之時、乃爲天使、皆奉事上帝、惜因犯上帝法、逆上帝命、被趕逐、離天上、變爲邪神也、
問、邪神行事如何、
答、誘人背上主、拜偶像、陷於一切罪惡之中、
問、鬼首何稱、
答、魔鬼也、又稱爲撒但、撒但、希伯來語、譯卽敵者、彼爲上帝與人之敵、故有此稱、
問、不敬上帝、不信救主、行諸邪惡之人、何稱、
答、稱爲魔鬼之子也、
問、鬼可祭乎、
答、萬萬不可、祭之、實招其來加害也、禍福之權在上帝手、祭鬼非但無益、且有大罪大害、
罪惡原本五
問、始祖受造之後、居於何處、
答、埃田之華園、
問、其性如何、
答、其性本善也、
問、上帝命始祖如何、
答、上帝戒之云、園中諸果可食、只有別善惡之果不可食、
問、上帝爲何如此命彼、
答、試其忠信悅服否、
問、始祖聽命否、
答、不聽、
問、何故、
答、因被魔鬼所迷、魔鬼先誘夏娃、食禁樹之果、夏娃食後、又給其夫、與之同食、
問、此後如何、
答、被上帝逐出華園、罰其一生受苦、終必有死、且累及世代後人、皆有苦有死、
問、只此食果、有何大罪、
答、食果本是小事、違命實是大事、
問、犯罪之後、其性如何、
答、變爲惡也、〈一犯罪、卽智昏、情戾、志偏矣、〉
問、世人皆亞當夏娃之後代否、
答、皆其後代、上帝造人萬族本於一脈、
問、其性善不善、
答、不善、〈人性有智、有情、有志、能全在良心管下、各得其位、發皆中節、無往不合上帝之命矣、此之謂性善、惜哉、亞當夏娃之後代無此人也、人皆覺爲惡易、爲善難、非性不善之憑據乎、〉
問、人皆有罪否、
答、旣爲亞當之後代、惡性相傳、無一人不犯罪、
問、罪分幾等、
答、兩等、一、原罪、一、本罪也、原罪、乃始祖所遺之惡根、本罪、乃各人本身所自犯之罪也、
問、世人何能自知有罪、
答、觀上帝之誡命、察自己之身心、便知罪大且多也、
問、何爲上帝之誡命、
答、新舊約聖書、皆上帝之誡命也、
問、聖書中所言之十誡如何、
答、上帝云、余而外、不可別有上帝、　勿拜偶像、　勿妄稱上帝之名、　當守安息日、　孝順父母、　勿殺人、　勿奸淫、　勿偷竊、　勿妄証、　勿貪婪、
問、按此法、人對上帝當如何、
答、當全心全意愛上帝、
問、對父母如何、
答、孝順父母、
問、對眾人如何、
答、愛人如己、
問、以上帝之誡評論人、人皆有罪否、
答、心思、言語、品行、皆有罪、
問、何爲心思之罪、
答、心不正、不敬畏上帝、驕傲、强暴、悖逆、嫉妒、貪謀、縱慾等、此心思之罪也、
問、何爲言語之罪、
答、妄稱上帝之名、褻瀆耶穌、譏刺聖教、亂發惡誓、咒詛譭謗、謊言淫詞等、此言語之罪也、
問、何爲品行之罪、
答、拜偶像、祀亡魂、貪酒食、吸鴉片、姦淫、爭鬬、誑騙、賭博、盜竊、及損人利己等事、此品行之罪也、
問、人有罪、當受何刑、
答、當受罰於身體及靈魂也、生前不平安、死後歸地獄、
問、地獄是何處、
答、惡人與惡鬼受苦之處也、
問、罪人要免地獄苦、享天堂福、靠自己之功勞能否、
答、不能、在上帝前、人皆有罪無功、
問、吃素、念經、放生、惜字等、何如、
答、非功勞也、虛浮之事、絲毫無益、
問、如此靠誰則能得救、
答、耶穌基督也、
救主耶穌六
問、耶穌爲誰、
答、上帝之子、救世之主也、
問、上帝之體如何、
答、三位一體、聖父、聖子、聖神也、
問、耶穌是三位之中第幾位、
答、第二位、聖子也、
問、耶穌二字何意、
答、救世者、因其降生爲人、以救世人、故稱耶穌、
問、基督二字何意、
答、傅油之意、乃猶太封先知、祭司、君王職任之禮、〈耶穌基督、乃上帝所封爲救主也、〉
問、耶穌是人否、
答、真是人、有肉身有靈魂、與眾人同、
問、如此、耶穌有二性否、
答、有上帝之性、有人之性、此二性、合而成一救世主也、
問、何以知耶穌爲上帝之子、有上帝之性、
答、聽其所言、觀其所爲、及其所行異跡、並己身由死復活、而知也、〈異跡、卽耶穌用一言語、而使啞能言、瞽能見、聾能聽、癩能潔、跛能行、百病能治、死者復活、趕鬼救人等是、其行異跡有二意、一、憐憫人、一、顯其有上帝之能、証其爲上帝之子、耶穌未死之時、豫告其徒曰、我死三日必復活、後果騐也、〉
問、耶穌爲人、事事與眾人同否、
答、以體論、主有肉身靈魂與眾人同、以罪惡論、人皆有罪、主耶穌全善無罪也、
問、耶穌生長何處、
答、生於猶太國、猶大省、伯利恒邑、長於加利利省、拿撒勒地、
問、耶穌何時降生、
答、是上帝所定之時、到如今光緒八年、有一千八百八十二年矣、
問、耶穌如何降生、
答、耶穌至尊至貴、其降生、乃非常之事、異於世人之生也、
問、其母爲誰、
答、馬利亞、〈看馬太福音第一章、並路加一章二章、〉
問、信耶穌者、可拜求馬利亞否、
答、不可、馬利亞雖萬女中之有福者、然彼亦世人、不可拜求也、〈聖書云、上帝惟一、有上帝、有世人、其間中保亦惟一、基督耶穌卽其人也、〉
問、耶穌有生身之父否、
答、無有、馬利亞乃童女、受聖神感動而孕、
問、耶穌有養身之父否、
答、有、約瑟也、約瑟只爲養身之父而已、
問、耶穌未降生以前、在何處、
答、與天父同在、〈看約翰福音第一章、腓立比第二章、〉
問、耶穌在世爲人、有幾年、
答、約三十三年、
問、耶穌傳道、行異跡有幾年、
答、三年多、
問、耶穌乃西方聖人、與中國孔子相同否、
答、非也、孔子只是人、耶穌是上帝、天下聖人、皆其所造、耶穌乃造化之主、聖人只能勸教人、不能救贖人、耶穌乃獨一救主、
問、猶太人愛耶穌否、
答、不愛者多、反恨而加害、
問、何故、
答、因耶穌善而彼等惡也、又因耶穌來、不像彼等所指望之救主、
問、彼等指望如何、
答、指望主來、爲大皇帝、得勝仇敵、振興猶太國、
問、耶穌來之形狀如何、
答、溫柔謙卑、以真道照人、舍己以贖人罪、與世間爲皇帝者大不同、所以猶太人、不肯信耶穌爲當來之救主、
問、彼等如何待耶穌、
答、不聽其教、不恭敬、而辱沒怨恨、終至釘死於十字架、
問、耶穌死於何處、
答、猶太國京城外、格爾挖利山、〈京城名耶路撒冷、〉
問、耶穌旣爲上帝之子、彼等何能害死於十字架、
答、雖彼等極惡、立意謀害耶穌、然耶穌因要成功救人之法、故甘心舍身代人受死、〈看約翰十章十七八節、〉
問、死後葬否、
答、葬於墓中、
問、如何知耶穌死、非强勉、乃甘願也、
答、看其死而復活便知、
問、幾日復活、
答、第三日、
問、復活之後、與人有來往否、
答、復活之後、與其徒來往有四十日、多以真理訓之、有一次、五百餘人同時見主、
問、耶穌在世、有多少門徒、
答、門徒不少、最親近者有十二、稱使徒、
問、耶穌升天以前、對其徒有何吩咐、
答、吩咐彼等往普天下傳福音、招萬民爲徒、以父子聖神之名施洗、
問、耶穌應許彼等如何、
答、許之云、我常與爾同在、直到天地末日、
問、此後如何、
答、復活後、四十日、在門徒眼前白晝升天、
問、從何處升天、
答、橄欖山、〈離京城約三里遠、〉
問、耶穌今在何處、
答、在天、
問、耶穌還要來否、
答、到世界末日、必要來審判萬民、
問、耶穌在世、如何成救世之事、
答、一、在自身把上帝顯給人看、使人能與天父復親、以興其德、一、以上帝真道傳人、世皆黑暗、要救人、必以天上之光照亮之、一、以其德行作人榜樣、使人遵從、一、以其受難、代人受死、要贖人罪、而使之免沉淪也、
問、耶穌受苦、如何能贖世人之罪、
答、人皆有罪、當受永刑、耶穌乃上帝獨生之子、至尊至貴、願代受苦、上帝因其代行之功、代受之苦、願赦人罪、而賜永生、
問、耶穌死於十字架、信耶穌者宜造十字架而拜之否、
答、萬萬不可、十字架、只橫竪兩木而已、信主者宜懷耶穌代贖之至愛、而敬拜之、拜十字架、違上帝之命也、〈看十誡第二條、〉
問、耶穌在天、如何成救世之事、
答、耶穌升天、坐聖父右、爲人中保、代人禱告、賜聖神感化人心、並管理萬物、以保其所愛之民、
問、人當行何事、方能得救、
答、悔改而信救主也、
聖神用功七
問、聖神爲誰、
答、上帝三位一體之中、第三位也、
問、聖神別有何稱、
答、上帝之神、耶穌之神、保惠師等稱、
問、其功用如何、
答、照亮人、安慰人、感動人、使人知罪、助人改惡遷善、信救主而得救靈魂也、
問、耶穌云、人不重生、不能進上帝國、此重生何意、
答、重生者、復人之善性、活人之天良、去其舊染之污、而爲新人、此皆聖神之力也、
問、傳道者要聖神否、
答、聖神乃真理之神、傳真理者、必要聖神在心、指點、照亮、感化、方能傳得清白、且出言有權柄、有力量、有效驗、
問、聽道者、要聖神否、
答、聽真理者、亦要聖神感化、方聽得清白、知己有罪、而痛恨之、思改正改善、覺道之旨味、而投服也、
問、信道而入教者要聖神否、
答、必要聖神、若聖神時時刻刻充滿於心、方能智慧德行日有所增、信德堅固、不受迷惑、熱心事主、成爲聖潔、
問、如何能得聖神、時時刻刻充滿於心、
答、必要信愛耶穌、堅守耶穌之誡、常在耶穌裏面、〈看約翰十四章十五節、又十五章四節、〉
問、人靠己力、能改惡爲善、成爲聖潔否、
答、萬萬不能、必靠聖神洗其心、正其心也、
問、如何能得聖神、
答、必靠耶穌之名、而求天父、方得之也、〈耶穌云、爾等雖不善、尚知以善物給子、何况天父、不將聖神賜求之者乎、〉
問、總言上帝之道如何、
答、總言有一真上帝、此一上帝、有三位一體、父子聖神也、萬物皆賴之而有、萬福皆自彼而來、萬罪皆靠其贖而免、萬德倚之而興、罪人能得救、全恃上帝之恩、毫不能恃己之力也、人之功夫、乃感受上帝恩、悔改而信救主耶穌、然要誠心改悔、篤信耶穌、必得聖神感化方能、
問、上帝之道稱爲何名、
答、福音、福音之道、乃教人知上帝大恩、憐憫罪人、遣耶穌降世贖罪、賜聖神感化人心、使聽此音而信者、必免沉淪而享永福也、故稱福音、
主聖教會八
問、聖教會爲何、
答、耶穌所立之教會也、
問、教會何用、
答、有保上帝之道、傳上帝之道、使信徒彼此相助爲善之用、
問、入教何意、
答、有離開邪惡之世俗、受洗禮、顯己爲耶穌門徒等意、
問、耶穌教會有何禮、
答、有二、洗禮、聖餐、〈聖餐、又名主餐、聖晚餐、〉
問、何爲洗禮、
答、以父子聖神之名、用水施於入教者之身、是也、
問、領洗何意、
答、有指我乃罪人、心藏污穢、今靠天父施恩、耶穌贖罪之功、得聖神潔淨我心、成爲聖徒之意、且顯明我歸服上帝三位一體之名、
問、只受水之洗禮、不被聖神洗淨其心、有益否、
答、無益、空有聖徒之名而已、
問、領洗之人當行何事、
答、盡心爲善、盡力助會、恒守禮拜、及一切教規、永不悖道、無佛老虛文、如戒葷腥、變服飾之類、
問、領洗之人、看吃齋把素如何、
答、吃葷不是罪過、吃素不是功勞、物皆可食、食之時、謝上帝恩爲要、〈孔子膾不厭細、孟子云七十非肉不飽、由此觀之、聖賢皆不以吃葷爲罪過、〉
問、領洗之人、要改行業否、
答、並不要改行業、若所作之營生正道、顯出上帝之榮耀、儘可仍舊去做、獨不可作虛假之事、騙人錢財、如星卜風水等、更不可作邪污之事、害人德行、如嫖賭鴉片煙等、萬不可藉教會以謀衣食也、
問、領洗之人、每日所做之事、如何能顯出上帝之榮耀、
答、當比他人越發殷勤、越發誠心、大小事情、皆要依耶穌之命令、不拘行何事、必要照耶穌之榜樣、
問、耶穌之榜樣如何、
答、用仁愛之心待眾人、做兒子最孝順、做朋友最忠信、教愚蠢之人最忍耐、待仇敵最寬恕、事上主最熱心、言行最溫和、凡事皆順從天父之旨意、
問、領洗者何人、
答、誠信耶穌之人、或男或女、皆可領洗、
問、信耶穌者、當勸其家人、及親族友隣來信主入教否、
答、極應當、若不勸、非忠於事主者也、終必爲主所責、
問、何以爲聖餐、
答、耶穌親設之禮、食餅飲酒、要記其釘死十字架上、代人捐軀流血之愛、〈各人食餅一小片、飲酒一點、只記耶穌之愛、與赴席者不同、〉
問、擘餅何意、
答、指耶穌之身、爲我等受傷、
問、酒指何意、
答、指耶穌寶血、爲我等流出、
問、聖餐食飲者當如何、
答、必先自審、不負主身主血、到堂、心虔意定、專念救主、無東瞻西望、越位亂規等事、
問、聖餐如何而食、
答、食聖餐者、必篤信耶穌、痛悔前罪、或一月一回、或七日一回、與近處教友、如兄如弟、同食同飲、記主之恩、終身不忘也、
問、耶穌教有獻祭之事否、
答、無有、耶穌已經獻自己之身體、爲完全之祭物、若再獻祭、不但無用、且是藐視主身、
聖徒本分九
問、耶穌之徒何稱、
答、稱爲聖徒、聖乃聖潔之意、耶穌門徒當去舊從新、離一切惡俗、而成聖潔之人、故稱聖徒、
問、聖徒有何常守之本分、
答、看聖書、禱告、謹守禮拜、最要而不可少之本分也、
問、聖書是何、
答、上帝之書也、
問、何爲上帝之書、
答、爲上帝默示之聖書也、
問、聖書何名、
答、舊約全書、新約全書、
問、舊約從何而有、
答、舊約乃耶穌未降世以前、猶太先知受聖神默示而作、
問、新約從何而有、
答、新約乃耶穌旣降世以後、其徒受聖神默示而作、
問、聖書與他教之書同否、
答、大不相同、他教書、皆由人之意想而成、聖書乃上帝默示、
問、上帝救人之道、全在聖書乎、
答、是也、無可增、無可減、全備在於聖書、
問、聖教之人、當看此書如何、
答、當奉爲上帝至寶之書、每日揣摩、終身遵行、
問、聖書如何讀法、
答、當用心細究其理、求上帝賜以聖神開導我心、得明真理、
問、不識字之人當如何、
答、當細心聽書、亦可專心學字、以便自己能看也、〈教中往往有老人與婦女、因看重聖書而學字者、教友皆當如是也、〉
問、聖書教人如何、
答、除五倫當守以外、又教人敬上帝、信主耶穌、悔改而得救也、
問、敬上帝何意、
答、信愛上帝、懼怕上帝、遵從上帝之命也、
問、信耶穌何意、
答、認其乃上帝之子、爲我先生、爲我主宰、爲我救主、羨慕其教訓、喜聽其命令、托賴其功勞、皆包在內、
問、悔改何意、
答、憂傷我罪、而痛改我過也、要真悔改、必知一切罪惡、乃干犯上帝、而逆其誡命也、
問、人性皆爲惡易、爲善難、何能如此悔改、
答、必禱告上帝、求賜聖神感化我心便可、
問、禱告何意、
答、禱告所包者廣、有讚美上帝之名、有感謝上帝之恩、有認自己之罪、有求應許之事、
問、何事可求、
答、求赦、求佑、求救、爲己、爲家、爲國、爲聖教會、皆可求上帝也、
問、禱告分幾樣、
答、四樣、默禱、隱禱、私禱、公禱、
問、何爲默禱、
答、不拘何處、有心願與上帝接談、不便跪下、又不便出言、只在心內暗祈禱也、
問、何爲隱禱、
答、或於密室、或於靜處、獨自祈求也、最少一日早晚兩次、有時候當更多、
問、何爲私禱、
答、領家中男女老幼同求、言及信徒常守之規矩、早晚必團聚一家人、共看聖書、或一章、或數節、讚美而祈禱、早上若不便、晚上必要行、
問、何爲公禱、
答、在會堂、或別處、與眾友同心而禱也、
問、何時公禱告、
答、每禮拜日、一日兩三次不定、此必行之規也、還有別日、教友常約聚會禱告、亦是美事、
問、此數樣禱告、聖徒皆當行否、
答、必要行、真門徒行之、毫無勉强、皆出於自然也、
問、行有何益、
答、除有求必應之外、禱告乃人與上帝言談、心與上帝之心相交、若誠實而行、必大有感通、大得神化、
問、禱告有一定之地方否、
答、隨地可禱、上帝旣無所不在、不但在會堂、就是家裏、街上、床上、有人之處、無人之處、皆可禱也、
問、禱告有一定之時候否、
答、隨時可禱、但凡有憂愁之事、有喜樂之事、當格外祈求謝恩、而且常禱告、不可懈怠爲要、
問、禱告有一定之禮貌否、
答、無有、只穿隨身之衣裳、跪下最好、恭敬站立、俯伏在地亦可以、
問、禱告時候、用香燭紙錁等物否、
答、必不用、耶穌云、上帝是神、當以心神與誠實拜之、
問、凡禱告要靠何名、
答、靠我等中保耶穌之名、
問、爲何要靠耶穌之名、
答、人皆有罪、無中保、不敢到上帝面前祈禱也、
問、如何知靠耶穌名禱告、天父肯聽、
答、耶穌許其門徒云、靠我之名、不拘向天父求何物、父必賜給、且其徒有求必應之據甚多、
問、凡禱告要用何心、
答、信心、誠心、懇切之心、〈看馬可十一章二十四節、馬太七章八節十一節、路加十八章一節至八節、〉
問、用此心而求、一定賜給否、
答、若所求者合上帝之旨、必賜給我、〈聖徒所切求者、真福永福、與世人所求名利等福不同、看約翰一書五章十四節、〉
問、守禮拜何意、
答、七日之中、有一日、名爲禮拜日、耶穌門徒、不拘在何地、到此一日、安息一切世事、在家看書、談道、私禱、到堂、聚會唱詩、虔誠公禱、聽講福音、如此養心培德、預備天堂之永福也、〈房虛星昴四日、皆禮拜日、〉
問、安息日、卽今之禮拜日否、
答、非也、安息日、卽七日之中第七日、乃猶太人守之、所記者、乃上帝創造萬物之大功、禮拜日、卽七日之中第一日、又名爲主日、乃耶穌門徒守之、所記者、乃主復活、及其成就贖罪更大之功也、
問、耶穌未降生以前、當守安息日否、
答、當守、昔猶太人到此一日、舉國同守之、
問、耶穌旣復活以後、當守何日、
答、主日也、
問、信耶穌者、必守禮拜否、
答、必守、是各人之本分、亦各人之大福也、
問、有何福、
答、如此聚會恭敬上帝、聖書更明、信德更堅、德行更興、非大有福乎、
問、入教者、不勤守禮拜、如何、
答、此等人悖上帝之命、進教亦是枉然、
問、有人云、心敬上帝、在家做禮拜可也、何必聚會、此言如何、
答、此只推諉之言也、信救主、愛教友、願興旺教會、而不歡喜聚會做禮拜、必無若是之人也、
問、教友獨居鄉下、遠離會堂、逢禮拜日如何、
答、當記此日乃主日、在家看聖書、讚美禱告、自己作禮拜可也、至若有二三教友、住居一處、必當聚會、共作禮拜、
問、無堂何能聚會、
答、聚於教友之家最好也、〈看羅馬十六章四節、便知在教友家中、聚會之教會亦有、〉
問、敬上帝、信耶穌、守聖徒之本分、究有何益、
答、生前爲上帝之子女、受上帝之保佑、心裏平安、被聖神感化、能作好人、死後還有大大指望、
聖徒指望十
問、信主者有何指望、
答、死後靈魂歸天、享永遠之福、亦有肉身復活之指望、
問、人皆有死、死之日如何、
答、人到死日、靈魂與肉身分開、
問、肉身如何、
答、必要朽壞、化爲塵土、
問、靈魂如何、
答、歸於陰間、受報應、
問、陰間有建屋、耕種、嫁娶、買賣等事乎、
答、此在陽間之事、陰間全無、
問、轉世投胎之事有否、
答、斷斷無有、此荒謬之言、從佛教而來、決不可信、
問、陰間有幾處、
答、兩處、一天堂、一地獄、〈與佛道等教所言天堂地獄大不相同、〉
問、何爲天堂、
答、明宮、光亮、潔淨、全福、全善之地也、
問、天堂有罪惡、有苦難否、
答、無罪惡、無苦難、
問、居天堂者爲誰、
答、乃聖父、聖子、聖神、卽三位一體之上帝、及萬萬千千天使、萬萬千千聖善之人也、
問、信主者、何時得升天堂、
答、死之日、魂升於天、等眾人復活之日、其身亦復活升天堂矣、
問、信主者在天堂、所行何事、所享何福、
答、其所行者、讚美服事上帝、與耶穌共享真福、安樂無窮、
問、天地末日、人身真要復活否、
答、真要復活、
問、誰得復活、
答、萬世萬國之善人惡人、皆得復活也、
問、人身旣已歸土、何能復活、
答、上帝全能、起初旣能造人、末日使人復活、亦不以爲難、
問、人身復活之事、有憑據否、
答、聖書言明此理、並且耶穌死後三日復活、爲至大之憑據、〈看約翰五章二十九節、哥林多前書十五章、〉
問、信耶穌者、其復活之體、與如今之體、有何分別、
答、大有分別、生前之體、乃血氣、無榮光、且衰弱易朽、復活之體、乃神靈、有榮光、且强壯不朽、總而言之、信耶穌者、其復活之體、必同耶穌復活之體一樣、亦不死亡、亦不痛苦、乃永遠在天堂享福、
問、有何譬喻、可明此意否、
答、有、譬旣死之身體像種子、必先化而後發生、其發生之形狀、與種子不同、究從本種子所出也、
問、有審判之事否、
答、有、
問、審判主爲誰、
答、耶穌也、〈閻王、判官等事、皆是憑空捏造、〉
問、審判何意、
答、就是耶穌按公義問人之善惡、而賞以福、或罰以苦、
問、審判在於何日、
答、有二日、一、死日、名爲私審、一、天地末日、名爲公審、
問、何爲私審、
答、各人身死、其魂到救主臺前受審問、善者升天堂、惡者落地獄、
問、何爲公審、
答、天地末日、天下人肉身必復活、各與靈魂相合、共至主前受審判、
問、善人到耶穌前如何、
答、善人歡然而來、如孝子在慈父前也、
問、惡人到耶穌前如何、
答、惡人戰戰兢兢而來、如罪人在刑官前也、
問、人皆有罪無功、何能指望穩立主前、聽其審判、
答、欲得此福、不靠人功人財、惟靠上帝之恩、救主之功、聖神之感化而得也、
禁行虛事十一
問、信主者、有不可行之虛事否、
答、有、祭祀祖先、拜死尸、拜靈位、燒錢化紙、及擇日、畫符、扶乩、算命、測字、起課、相面、看風水等、皆不可行之虛事也、
問、祭祖先、何不可行、
答、祭、原是敬上帝之禮、上帝親設此禮、不得妄加於人、祭禮有二、一、贖罪之祭、一、酬恩之祭、贖罪之祭、卽耶穌未降生以前之人、得罪上帝、應受死刑、上帝憐之、命其宰牛羊等物獻祭、以代其受死、實卽顯人有罪、而預先表明後日救主必降生、代人贖罪之意、酬恩之祭、以五穀百果獻祭、乃表明地上所產之物、皆賴上帝生成、人得食之、乃沾上帝之恩、故以穀果獻上帝、不忘本也、凡此二者、乃獻祭之緣由、世人不明此意、祭天地、祭神佛、錯矣、又祭祖先、大錯之錯、而且無用、
問、上帝要食祭物乎、
答、非也、上帝設此禮、欲人知己有罪、不流血罪不得赦、並使人知上帝乃萬物之本、而常感其恩也、
問、祭祖先、何以無用、
答、人死、身歸於土、魂在陰間、不能來享所祭之物也、牲酒餚饌、堆滿案桌、只是飽生人肚腹、而於死者毫無用處也、若祖先要食、何獨奉近祖、不奉遠祖、豈遠祖當飢渴而死乎、且一年只食有數次、若真要食、豈不將祖先皆餓死乎、
問、若無祭祖先之事、何能慎終追遠、非丟棄祖先乎、
答、不然、慎終者祖先臨終之時、後人當盡心扶持、以助其善終、終後又當盡力預備棺椁、以葬其遺骸、此慎終二字之正義也、追遠者、卽追念祖先之恩情、而不可忘、又遵守其所遺之善訓、而不敢忽、墳墓有損卽修、此追遠之實義也、祭之、不但得罪上帝、亦是枉然、
問、有人云、祭祖先、非望其來食、但盡後人一片誠心而已、此言如何、
答、此虛事也、要盡誠心、當行實事、〈記其恩、守其訓、修其墓、實事也、祭祖先、虛事也、不望其來食而祭之、尤爲虛事、〉
問、祭祖先、乃古人所傳、今人所重、何不可行乎、
答、古所傳、今所重者、未必全善、擇其善者而從之、其不善者而改之、凡義所當爲、雖無人爲、我亦宜勉爲之、若非善事、雖人人皆爲、我亦當速改、而且勸人改也、祭祖先、乃虛假之事、悖上帝命、萬不可行也、
問、不拜死尸、及靈位、何故、
答、祖先死後、靈魂一離肉身、卽到上帝臺前受審判、其尸身無知無覺矣、至於靈位、只是一呆物、拜之何益、
問、拜一切聖賢牌位可乎、
答、不可、彼等皆上帝所造之人、並非當敬拜之神、其德其智、皆從上帝來、聽其好教訓、效其好榜樣、乃真敬之也、若建祠堂、立牌位、而祭拜之、是虛假無用、且大得罪上帝、
問、不燒錢化紙何故、
答、人生在世、有肉身、肉身乃有形之體、得用有形之物、故要銀錢、爲買衣食器用、以保養之、人死之後、肉身歸土、靈魂乃無形之體、不得用有形之衣食、旣不衣不食、要銀錢何用乎、若說要銀錢用、當奉真銀真錢、爲何用紙灰而哄之、紙乃竹料所成、旣燒之後、乃無用之灰、何得變爲真銀真錢耶、再者燒紙藉以表孝、但名爲表孝、實爲求福、大抵皆爲求其保佑後人、長命富貴而已、當知長命富貴在上帝、不在燒錢化紙祭祖先也、
問、不擇日何故、
答、日子本無吉凶之分、在此日行善、卽是吉日、在此日行惡、卽是凶日、禍福無不在上帝之手、與日子何干乎、〈敬信救主者卽天父之愛子、享福心安、受苦亦心安、知上帝以苦難煉我也、順逆皆非無故而來、有上帝主之、無凶日凶事、萬事紛來、無一不使愛上帝者得益也、〉
問、不畫符、扶乩、何故、
答、此假託神仙所傳、假託神仙之語、實無其事、一味騙人、信耶穌者斷不可行、
問、不算命、測字、起課、何故、
答、皆是哄人騙人之事、生死富貴、窮通壽夭、乃上帝安排、世人不能推測而知、且行此等虛事、不但自欺自哄、白費許多銀錢、並惹明人君子耻笑、
問、不相面何故、
答、觀人之像、只能驗當時之窮富、或勞或逸、或壯或弱、不能知其後來、富貴貧賤、與有子無子也、若相人之身體、長短寬窄、眉毛耳髮之高低、就可定其終身之禍福、此乃謊談之極、
問、不看風水何故、
答、造屋、只看地方之高下、水之遠近、風之大小、若基地過低、恐受水浸、若水太遠、用水必難、設有不測之火災、難以滅火、若風太大、恐房屋受傷、若過於避風、夏時必熱、恐人生病、此乃房屋之正經風水也、葬墳只選高燥之地、避風遠水之區、地乾燥、則棺木難朽、避風則樹木免折、避水則免淹坍之患、如是、則免子孫之憂、此乃墳地風水之正義也、若造屋葬地、必先請地理先生來、看風水、定方向、然後纔敢興工、不然、就怕家裏有災難、或怕後人不興旺、此皆術士之糊言、博學者洞知其僞久矣、愚人聽之信之、誠爲可惜、
問、以上種種虛事、旣皆悖上帝命、而且無用、還有何害、
答、有、妄費銀錢無數矣、〈雖一人所費無幾、一國積之、則成巨萬、如每年爆竹費若干萬、紙錠費若干萬、香燭費若干萬、中等之家、每年費用此項錢、約十餘金、窮者數金、富者數十金百金不等、以中等之家、費用十金計之、中國人號稱三萬萬、積之當成幾萬萬耶、又每年唱戲賽會、打醮念經、彈唱歌舞等費、不下千萬、僧道巫祝、廟宇菴堂、寺觀等費、不下千萬、以此數萬萬有用之財、耗之無用之地、國何得不窮哉、無故養此若干萬優人、若干萬相士、若干萬星士、若干萬風水、若干萬男巫女巫、若干萬廟祝、卜卦、擇日、若干萬僧尼、道士、何爲乎、此皆食人之粟、衣人之帛、用人之財、而有害於人者也、若以此項銀錢濟貧苦、醫疾病、設義塾、印善書、修道路、助國用等事、皆是實在有益、今只把銀錢浪費、人鬼皆用不着、真可惜之至矣、〉
主訓其徒禱告式
吾父在天、願爾名聖、爾國臨格、爾旨得成、在地若天、所需之糧、今日賜我、我免人負、求免我負、俾勿我試、拯我出惡、以國權榮、皆爾所有、爰及世世、亞門、〈此二字卽心願之意、〉
早上禱告式
無所不能之上帝、造化天地萬物之主也、日夜賜我大恩、感謝不盡、因有天父夜裏照顧我、所以我今早起來、身子爽快、心裏平安、求天父上帝、將今日所需之物給我、第一賜聖神感化光照我心、使我今日不犯罪作惡、且求天父上帝、赦免我罪、從今以後、助我能心悅誠服、凡事照主的法度而行、我所祈求、惟賴救主之功、望天父准、亞門、
晚上禱告式
天父上帝、如今聽福音道理、曉得我是犯罪作惡之人、日日有不當說、不當做、不當想之處、最不好、就是心邪不正、種種罪惡、應受重刑、又曉得我無功贖罪、故靠自己不能免死後永刑、深謝天父哀憐世人、賜耶穌降生、死於十字架上、救贖我等罪人、今求天父看救主之功、赦我萬罪、救我靈魂、賜聖神正我心、洗去我所有惡念、助我誠實悔改、使我出死入生、謹守聖教規矩、常常行善、不敢爲惡、死後引我歸天、永享真福、又求上帝之恩、賜我親友、並天下眾人、同來信主耶穌、得救至寶之靈魂、免受沉淪之苦、又求上帝賜我本國平安、無刀兵瘟疫、水旱盜賊苦難、人皆樂業、災退福臨、並使君民、一齊肯信真道、入教而爲耶穌聖徒、更求恩佑我四方教友、各得每日需用之物、最要者感化彼等、同得基督之心、結成善果、榮耀上帝、爲外教人之榜樣、懇求天父、幫助牧師教師門徒等、同心合力、傳揚救道、使教會日興、得救者日多、我日間所享之福、皆是蒙你天父之大恩、感激不盡、我今日所犯之罪、求父赦免、又求今夜庇佑我與全家之人、不遇災害、明日早起、使我更加熱心事主、恐夜間要我離世、惟望上帝救我靈魂、歸天享永遠之福、求我父上帝、看救主之功勞、准我禱告、亞門、
食飯禱告式
多謝上帝、賜我有食、養我之肉身、求父將天上之飯糧、多多賜我、又求賜天下人皆有食用、最要者乃賜人人與我、同靠耶穌大功、共受聖神之感化、得救至寶之靈魂、亞門、
以上禱告文式、乃欲學者知禱告之大旨、非必按字按句如是而禱也、所不可少者、被感於聖神之禱言、各因其時、其地、其事、從心所出、不拘長短可耳、
聖徒信經
我信上帝全能之父、造化天地之主、我信其獨生子、我主耶穌基督、爲聖神感動童女馬利亞所生、在於本丟彼拉多手下遇難、被釘十字架、死而葬、降於陰間、第三日從死復活、後升天、坐於上帝全能父之右、將來必從彼處降臨、審判活人死人、我信聖神、我信聖公會、我信聖徒相通、我信赦罪之恩、我信身死將來復活、我信永生、亞門、

[book_title]紅侏儒傳
西歷一千八百九十九年
紅侏儒傳
光緒二十五年歲次己亥　漢鎮英漢書舘鉛版印
紅侏儒傳　大英楊格非譯　金陵沈子星書
第一段論紅侏儒及其所居之洞
中國自古以來、傳載之事甚多、未知亦有紅侏儒傳否、惟此紅侏儒、余自西至東、皆得遇之、在西方、其生平之爲人、知之最悉、試畧述之於後、華人觀此、可知彼紅侏儒者、非但在外國有、中國亦有之矣、其性情舉動、未嘗不同、凡侏儒之中、言及亂事害人、無有能比紅侏儒者也、異哉、彼之軀幹甚小、長不滿數寸、總之我未見如此其小之侏儒也、此伶俐侏儒、居於奇巧洞中、洞黑而低、象牙爲門、門外又有門、閉之甚固、然雖有兩重門、實難禁其不出也、無銅工能作鎖鎖之、大盜鎖於監中、猛獸鎖於欄內、可也、然此侏儒、閂鎖皆不能閂之鎖之也、人見小物、常言曰、此小物、何能爲、譬小兒行不義、其家人或寬之曰、彼乃小兒也、並有讚其靈巧者、孰知此兒雖小、能累全家不安、其家人寬之者、正阻其進修、而終身陷於不義矣、吸鴉片者始吸一口、寬之者曰、只一口耳、無傷也、孰知此一口不至於千萬口不止、困苦終身、死於道路、小兒偷數文銅錢、寬之者曰、止數文耳、何必小題大作乎、怒之可也、孰知小時偷針、大時偷金、爲盜爲賊、身首莫保矣、至於紅侏儒、多有寬之者曰、此小物、懼之何爲、然我視之、其爲害也、天下無有可與之比者、惟有一王能勝之、俟詳論之於後、
第二段論紅侏儒之役使
紀紅侏儒之奇異甚繁、最奇異者、其身總不離其洞、有時微露面於象牙門外、但一露而卽藏耳、彼雖不在外遊行、而服其役使者、不止千萬、皆如兵士必聽將令也、一息之間、能成羣逐隊遣之、無一敢逆者、其所遣之役使、各穿無形之戎衣、無人能見之捫之也、役使者多有手持毒矢利刃、極傷人之物、中其害者痛苦難醫、有時紅侏儒、啟洞門、出大隊、各持火器、焚害衆屋、延燒一城、有時使一國被毀、有時羣盜自其洞中潛出、陰劫人之寶物而盡之、不論居上位者、在下位者、無一能脫於其手、而不爲其所害焉、卽聖賢之輩遇之、紅侏儒必力排而痛詆之、雖英傑之士遇之、紅侏儒能狂噬之、若柔弱之婦孺遇之、紅侏儒亦必煩惱之、而逐之遠去、去猶不安、因紅侏儒逐之之力、有加無已也、此侏儒誠可畏可避之物也、
第三段論紅侏儒在某村所行如何
若欲將紅侏儒害人之事、一一論之、我畢生言之不盡、卽與彭祖同壽、而日日不言他事、惟以此侏儒爲言、亦有所不能盡者也、今以彼在某村之行事畧言之、在此村、無一屋不受其煩惱、亦無一屋不爲其歎息、有云朋友因之相離、有云仇敵因之並起、有云某家因之傾敗、有云某人因之心裂、在此村中有一農民、棲身白屋、妻賢子孝、惜此一家爲紅侏儒所苦、無一日之安、農民開口卽云、妻不賢、子不孝、其在家也皆愁容、其出門也惟俯首、視其形狀、必云彼爲舉國中第一可憐者、怨恨之言、不絕於口、或言天色不佳、收穀無望、究之年年所收之穀盈倉、或言我於今年難免飢餓而死、究之身肥體胖、終日飽餐、其僕人無一能悅其心者、遇之卽怒云、我未見如此無用之物、故其僕一來卽去、皆不能常留也、此亦紅侏儒驚之使行也、至農民所養之犬、亦被紅侏儒驚成呆物、主喚之、無搖尾乞憐之狀、乃探其首、夾其尾而來也、○村中有一子、父亡母在、其幼時丰姿俊秀、人皆悅之、有富戶某、愛而送入學塾使學焉、村鄰皆言其富貴利達之門徑闢矣、若無紅侏儒作弄、此門徑實闢矣、惜此子有短處、卽不能敵紅侏儒、每每利口慢人、致富戶被侮而棄之、一息之間、其門徑塞矣、後遊京師、得一美館、氣象日興、人皆曰妙矣、此子今當小心、後必居高位、擁厚貲、操大權、理庶務者也、未幾返里、兩袖清風而已、無人任之以事、不得已而浮海謀生、孀母獨居、傷如之何、問何由而致此、則曰紅侏儒所害也、○村中有木工、娶一士人之女爲妻、琴瑟調和、居於淨室、小圃之中、有玫瑰茉莉金銀等花、以供賞望、自朝至夕、喜樂滿心、木工終日嘯歌自得、惜哉、若無紅侏儒播弄、料終身亦有此樂也、不久、紅侏儒遣兵士、挾毒矢利刃、傷其夫婦之和好、而常形反目焉、夫忌妻、妻疑夫、夫每晚歇工歸屋、必有鬥口等情、木工昔則夫婦笑談一室、今則不然、飯罷卽入酒館、痛飲忘歸、其嘯歌不復聞矣、其妻子憂悶填胸矣、其屋之修潔不復如前矣、其圃之花草凋謝堪傷矣、總之、小天堂變而爲活地獄矣、似此興衰懸殊、皆紅侏儒所致也、○村中有二老友、極稱知己、有言必相商、有事必相助、有善必相勸、有惡必相戒、行坐不離、兩無所隱、並毫無所疑也、紅侏儒觀二老之交好如此、其心大有未安、遂定計離間之、妄言此之非於彼前、妄言彼之非於此前、日造無根之言、而搬弄是非、二老不覺交相疑忌、而漸皆疏遠矣、○村中亦有二姓本和好、後因田土之事、小有不和、二姓不欲結訟、彼此平心論事、央請四鄰公議之、事將清結、紅侏儒至矣、於此前論彼不公、於彼前論此不義、如此刁唆、擾亂衆心、二姓之訟不免、且久遠成仇矣、紅侏儒於此小村、施其權能、大率如此、其時而罵詈多端、以激人之忿怒、時而謠諑四起、以敗人之聲名、時而厲語使人生懼、時而婉詞誘人爲非、殃世害民、千變萬化、何能盡述也、○觀上所言、必有人云、紅侏儒爲物、旣如此之小、其爲害如此之烈、村中人何不同心協力以滅之、想彼農民、以火燒多黃蜂之窩矣、何不以火炬焚紅侏儒之洞乎、孀婦之子、膽力過人、何不持杖擊服紅侏儒及其役使乎、木工亦非不智之人、何不將板與釘封閉其洞門、令其役使永不得出乎、村衆何皆袖手乎、恐以上之言、言過其實乎、曰、所言皆實、若農民等有心欲拒之亦善、但惜其無此心也、何以無此心、乃世間一大奇事也、我隨地遇此紅侏儒、其爲害皆同、人不拒之之心、亦無大異、譬此村中有老人論及紅侏儒、惟曰、聽之避之可也、憶我自幼至今、常見之於村中、亦聽祖父云、代代相傳皆見之、皆無法以處之、村中智者云、古今來多有智謀之士、設多方以治之、皆爲無用、紅侏儒之性情舉動如初也、或將賄賂以賄之、或行諂媚以媚之、或用譏諷以諷之、亦皆爲無用、彼惟居於洞中一笑而已、安然伺機乘勢、遣其役使害人如故也、更可奇者、雖人人被其害、然多有喜與之交、而仗其能力、以成己之奸謀者、總之欲治服紅侏儒、人皆束手、幸有一法、於下段論之、
第四段論紅侏儒在村中如何被治服
前云有一王能勝紅侏儒、紅侏儒雖極其可畏、究爲此王之僕、惟王命是聽、不得自主、故其所言所行之刁惡、人雖罪之、彼實出於無法、推其原、罪在此王也、諸役使各持其毒矢利刃、出洞傷人、實皆王命也、不論晝夜、紅侏儒必時時候王旨、無旨不能行一事也、○一日、村中老人在鄰村、忽見一奇書、購之歸、書中妙語甚多、老人每日揣摩、大增智慧、超出羣流、村中人常來學問、亦化愚爲智矣、此老人不但增智、而且增德、以愛人之心爲心、雖不富厚、究其濟施、村中無一人能及之、觀書又得一妙理、乃常有喜樂於懷也、四鄉之中、亦無人似彼之春光滿面、怡然自得也、日將此書展視之、忽見其中有紅侏儒之事、喜極矣、曰、今而知紅侏儒矣、彼之王我亦知之矣、彼不過一小奴才耳、所言所行、無一非其王之命也、若別立一善良智慧溫厚之王、則紅侏儒亦可變矣、害人而爲益人矣、然紅侏儒之王、其上更有一王、乃上主也、故欲廢舊王、立新王、必求上主方可、老人一面開示村衆、一面懇求上主、除一村之害、村中之人、漸明漸化、老人觀此形勢、曰、紅侏儒爲害之日滿矣、此言大慰衆心、農民聞之、改愁爲喜、妻與子奇其變而無憂矣、卽其犬見之、亦搖其尾而前躍、不似昔探首夾尾矣、木工聞之、歸與妻言、一啟口而知其有變、聲音和愛、與未被紅侏儒所害以前無異也、乃告其妻曰、據老人所言、可畏之紅侏儒、今而後不復可畏矣、余聞之、搖首而笑、老人惟曰勿笑、後必知之、其妻聞其言、觀其貌、不覺淚落、夫執其手問之曰、哭何爲、妻曰、求夫恕我、已往不咎、蒙上主恩助、此後我二人皆不畏紅侏儒矣、老人所云後必知之之言應矣、未久、孀婦亦知老人之言有驗、一日接其子一函、觀之云、善哉、善哉、吾之子悔罪一至於此乎、在家之時、與人多忤、毫不認罪、此書句句皆痛悔前非、異哉、孀母觀至書尾云、煩告富戶、兒在外常記其恩、終身不忘、且昔時兒多侮慢恩人之言、代求寬赦爲要、母觀此語、喜極矣、村衆莫不皆然、民心爲之一變、越數日、有示諭懸於大樹之上、人爭視之、彼老人來、衆請宣讀、老人加眼鏡於目、而讀之云、王詔曰、凡我臣民、在此多年、爲此紅侏儒所害、其暴虐殘害敗壞等惡、言之不盡、今降詔爾衆知之、自後不准紅侏儒加害於人矣、此外又通諭紅侏儒與其役使、一體遵依、並設法使之同心服旨、特此布告、咸使聞知、老人讀畢、則曰、降伏紅侏儒之日至矣、衆曰、善哉、王實能降伏之、乃村中之大幸也、老人曰、王無不能、言訖而去、當衆聽詔之時、王之使臣、捧詔而入紅侏儒之洞、紅侏儒接讀之云、王命紅侏儒、今而後率其所屬、非善語俱不得言、非善事俱不得行、毒矢利刃、皆必斷之、火器火炬、皆必毀之、永不准其再用矣、王又遣使臣駐守此洞、助其遵旨而行、萬勿逆命可也、紅侏儒惟王詔是聽、傷人之器、除之淨盡、無一存者、可畏之紅侏儒、此後絕無可畏、非但無可畏、且大有可誇之處、刁惡化爲良善、其役使不分晝夜、出其洞、非害人以爲事、乃助慰救濟人以爲事也、平安之氣象、復見於此村、木工之嘯歌復作矣、其屋之修潔如初矣、小圃之花草敷榮矣、農民之僕人戀主不去矣、孀婦之子、歸以奉母、富戶如前厚待矣、二老冰釋前嫌矣、因田致訟者復和矣、前之活地獄、今化爲小天堂矣、木工至晚無事、喜與老人共話、時逢春夜、步至老人之屋、曰、叟前云、後必將紅侏儒及其王之事告我、今請言之可乎、老人答云、可、將所得之奇書取出、木工視之、而知其爲新舊約聖經也、曰、此乃聖經、我亦有之、何不知紅侏儒之事、並降伏紅侏儒之法耶、老人曰、爾當知之、但有此書乃一事、讀此書又一事、細玩此書又一事也、有而讀、讀而細玩、若不求上主光照其心、感化其心、終不能明達也、老人一面答言、一面展閱聖經、至雅各第三章、指示木工曰、請讀之、木工讀聖經云、舌爲小體、而能誇大、薪甚多、微火可然、舌卽火、其惡大於世界、舌在百體之中、能玷污全身、亦能燃輪轉之萬物、其火乃由地獄而燃也、各類之走獸、飛禽、昆蟲、鱗介、皆可制、亦已被人制、惟舌、人莫能制、乃不可制之惡物、滿有殺人之毒者、云云、老人曰、爾觀此、可知紅侏儒、卽舌也、其役使、卽言語也、然彼有一王較之甚強、觀馬太十二章三十四節、又十五章十八節可知、耶穌云、口所言者、乃由心所滿也、又云、惟出口者、乃由心而起、如是言之、紅侏儒之王、實卽心也、心正而善、舌所言自無邪惡、心和而愛、舌所言自無忿憎、啟口皆仁厚純良、聖潔恩澤矣、舌有罪惡、因心先有罪惡、故欲別立一王、卽改換其心、而使成一新心、誰能改之、曰惟上主、聖經以西結三十六章二十六節、上主告其民云、我以新心賜爾、必將爾頑梗之性去之、使爾有柔和易化之心、亦必將我之神賦爾、使爾遵我之法度、而守我之律例也、最難改者此心耳、非人力所能爲、但人所不能、上主無不能、懇求之、必皆允准、觀詩篇五十一篇十節便知、大闢王切求上主云、上帝乎、求爾爲我造潔淨之心、使我心志重新堅定、一百四十一篇三節、大闢又求上帝云、上帝乎、求爾使我謹守我口、謹防我唇、老人引經旣畢、告木工曰、我等亦當效大闢、常求上主云、使我心潔而正、守口以防所出之言、木工聞之、切言曰、此亦我心之所願也、著此書者亦切言之曰、此亦我心之所願也、且深望閱此書者、同有是心、同有是言也、言語無愆者、是爲德備之人、能約束其全身矣、此乃聖經所載之言、至真至要、各宜細玩也、
首段云、未知中國亦有紅侏儒傳否、彼紅侏儒、中外皆有、其性情舉動亦皆同、後閱雜典一則、附錄之以供衆覽、唐太宗問許敬宗曰、朕觀羣臣之中、惟卿最賢、人有議其非者何也、敬宗對曰、春雨如膏、農民喜其潤澤、行者惡其淋漓、秋月如鏡、佳人喜其玩賞、盜賊惡其輝光、天地之大、人猶憾焉、而況於人乎、臣無肥羊美酒以調衆口是非、且是非不可聽、聽之不可說、君聽臣遭戮、父聽子遭撲、夫婦聽之離、朋友聽之別、親戚聽之疏、鄉鄰聽之絕、人生七尺軀、常憑三寸舌、舌上有龍泉、殺人不見血、太宗曰、卿言甚善、朕當識焉、
余向在西國、見一袖珍小本、言紅侏儒之事、乃馬皆璧先生所著、意婉而深、詞腴而正、一再讀之、發人猛省不少、壬午桂秋、譯以中國文字、其間或芟其冗煩、或潤以華藻、推陳出新、翻波助瀾、是脫胎於原本、非按字謹譯也、閱是編者、謂之譯可、謂之著可、謂之半譯半著亦無不可、總之不問是譯是著、吾人於一話一言、切宜慎之、　　楊格非跋
紅侏儒傳中所言之上主、卽上帝也、因其論上帝處甚畧、恐人輕易讀過、不知敬畏而崇拜之也、故特續上帝真理一篇於後、使此大道顯明、人欲改一切邪惡、必賴上主之力而始能、非但紅侏儒賴上主以制服之也、人所當知者、上帝真理耳、請細玩此篇可也、
上帝真理
言及上帝之道、人多不知上帝爲誰、此大可惜事也、民不認君、子不認父、可惜矣、究不若世人不認上帝、爲更可惜也、論上帝真理、上帝卽創造天地人物之大主宰、無所不知、無所不能、無所不在、無始終、無變易之神、上帝無根出而爲萬物之根、無本生而爲萬物之本、無源起而爲萬物之源、或問、萬物賴上帝而有、上帝何所賴而有耶、曰、上帝旣爲萬物之根之本之源、必無所賴而有、乃自有永有者也、若有所賴、則與萬物同、而非上帝矣、又問、上帝旣無形無像、何以知有上帝乎、曰、觀萬物卽知、譬如我見些小巧物、知必有巧手做成、見古今妙文、知必有文士著作、見屋宇、知必有工匠建蓋、見鐘表、知必有鐘表之工人製造、今仰觀日月星辰麗乎天、措置恰當、運行有常、美大可觀、俯察山川草木、秀色宜人、菜蔬穀菓、食之有餘、鳥獸蟲魚、用之不盡、此外有人、人有身有魂、人之身、官骸備具、各極其巧、各適其用、人之魂、乃一身之主、具衆理而應萬事、有如此之天地人物、豈偶然哉、豈無全知全能全仁全善之大造主、經營之、建立之、賦畀之哉、○查儒書所載、可見中土古人、亦知有上帝、尊爲大主宰、而敬拜之、如虞舜肆類于上帝、夏禹言昭受上帝、成湯曰、惟皇上帝、降衷于下民、又曰、予畏上帝、不敢不正、詩云、文王陟降、在帝左右、武王曰、天佑下民、作之君、作之師、惟其克相上帝、孔子曰、郊社之禮、所以事上帝也、孟子曰、雖有惡人、齋戒沐浴、則可以祀上帝、類如此語、指不勝屈、惜後人離此真上帝、愈離愈遠、至今幾不知有上帝矣、人旣忘上帝、則妄認佛及菩薩及玉皇等爲上帝、或認天地爲上帝、或云上帝止是一條理、人所妄認爲上帝者、旣如此之多、故宣傳真理者、必一一破其迷誤也、○佛非上帝也、佛書所言之佛甚多、有釋迦牟尼佛、阿彌陀佛、及彌勒佛、燃燈佛等名、佛教出自天竺國、〈卽今印度爲大英屬國〉前代在天竺國、實有釋迦牟尼、自生至今、約二千五百年、其餘諸佛、皆假捏名號、絕無其人、佛之一字、非上帝之稱也、佛書云、佛者覺也、明覺也、謂迷則衆生、覺則是佛、釋迦牟尼、人也、其爲人、不顧天倫之樂、出家爲師、其爲師之意、乃欲救世、然其所言之道、則大錯也、由此觀之、何可認佛爲上帝乎、○菩薩亦印度語、佛書云、菩薩、學道者之通稱也、菩薩非天上操權之神、亦只是人、或云、佛之一字、明而教也、菩薩二字、問而學也、是呼之爲菩薩、猶呼之爲學生而已、孔門顏曾閔冉、人不認爲上帝爲神、認釋迦牟尼之學生爲上帝爲神、是何意乎、非大悖理乎、○世俗所最重者、曰玉皇、以爲卽天上至尊之上帝也、究之玉皇、人也、乃古張姓、一羽士耳、至宋徽宗、因方士林靈素之說、始封之爲玉皇上帝、則所封實由方士蠱惑耳、漢魏以前、並無玉皇二字、孔孟之書皆不載、至徽宗時、始行冊封、則未封玉皇之先、三才其誰主宰乎、國尚不可一日無君、若三才無主、不早見乾坤顛倒、寒暑紊亂乎、且萬物必有造之者、造之卽主宰之也、若誤認一羽士爲上帝、妄塑而奉之、何異於指途人以爲君父耶、若戴途人以爲君父、則叛逆忘本、罪不可逃矣、況妄認一古人爲上帝乎、中國所敬之上帝、所敬之神不一、如玉皇協天元天真武等、然此等上帝此等神、非自有永有之主、乃受人封號而成者、如張儀爲玉帝、劉長生爲真武、聞太師爲雷祖、黃飛虎爲東嶽大帝、關公爲協天大帝、是也、此等事往往有之、若其人爲非常之人、必羣起而崇敬之、如華陀之醫、關公之忠、張儀之慧、爲當時所推重、後世祀之爲神、不久、人君又從而封之、人民敬拜而媚之、然封人爲神爲上帝之俗、最愚拙、最邪惡、有其名、無其實也、人至卑也、受造之物也、上帝至尊也、造化之主也、以至卑之人、封爲至尊之上帝、何變亂一至於此耶、言及五帝、玉帝、元天、協天、紫微、雷祖、並俗所拜之諸神、若非旣死之古人、必爲人所臆造、或爲君上所封、或爲釋道二教所設、稱之爲上帝爲神、而祭拜之、是自欺實甚也、且上帝二字、尊榮無匹、何可妄加諸人、似此侮慢高天真主、竊其名而犯其誡、罪曷可逭耶、一國惟一主、設一國有兩主、國必不寗、況有兩上帝乎、或云、上帝惟一、治理天地人物、必賴百神以佐之、如國君無諸臣輔翌、則國不治、曰、此不明道者之言、以上帝比人、始有此妄論、國君雖爲一國之尊、究之人也、才識有限、故必百官匡輔、設國君亦無所不知、無所不能、無所不在、何用羣臣相助爲理哉、上帝則不然、全知全能、隨處皆在、天上所有之天使、世上所有之人、同爲上帝造、才能同爲上帝賦、實皆上帝僕、然非上帝所不可少者、蒙帝恩、服帝役而已、由此觀之、人當認一上帝爲主宰也、有求、求此一上帝、有得、謝此一上帝、見萬物之榮光、必恭敬而頌美此一上帝也、中國久忘上帝而不事、因不知萬物從上帝而有、賴上帝而存、故妄以天地爲神、以天地所有之物爲神、如火神、水神、風神、雨神、門神、竈神等、是也、又有拜古人、求福免禍、信之不疑者、而不知禍福皆上帝主之、與彼古人何與哉、今勸觀此篇者、盡棄所有之木石金土所雕塑、及紙繪之僞像、而恆敬一上帝而已矣

[book_title]上帝真理
言及上帝之道、人多不知上帝爲誰、此大可惜事也、民不認君、子不認父、可惜矣、究不若世人不認上帝、爲更可惜也、論上帝真理、上帝卽創造天地人物之大主宰、無所不知、無所不能、無所不在、無始終、無變易之神、上帝無根出而爲萬物之根、無本生而爲萬物之本、無源起而爲萬物之源、或問、萬物賴上帝而有、上帝何所賴而有耶、曰、上帝旣爲萬物之根之本之源、必無所賴而有、乃自有永有者也、若有所賴、則與萬物同、而非上帝矣、又問、上帝旣無形無像、何以知有上帝乎、曰、觀萬物卽知、譬如我見些小巧物、知必有巧手做成、見古今妙文、知必有文士著作、見屋宇、知必有工匠建蓋、見鐘表、知必有鐘表之工人製造、今仰觀日月星辰麗乎天、措置恰當、運行有常、美大可觀、俯察山川草木、秀色宜人、菜蔬穀菓、食之有餘、鳥獸蟲魚、用之不盡、此外有人、人有身有魂、人之身、官骸備具、各極其巧、各適其用、人之魂、乃一身之主、具衆理而應萬事、有如此之天地人物、豈偶然哉、豈無全知全能全仁全善之大造主、經營之、建立之、賦畀之哉、○查儒書所載、可見中土古人、亦知有上帝、尊爲大主宰、而敬拜之、如虞舜肆類于上帝、夏禹言昭受上帝、成湯曰、惟皇上帝、降衷于下民、又曰、予畏上帝、不敢不正、詩云、文王陟降、在帝左右、武王曰、天佑下民、作之君、作之師、惟其克相上帝、孔子曰、郊社之禮、所以事上帝也、孟子曰、雖有惡人、齋戒沐浴、則可以祀上帝、類如此語、指不勝屈、惜後人離此真上帝、愈離愈遠、至今幾不知有上帝矣、人旣忘上帝、則妄認佛及菩薩及玉皇等爲上帝、或認天地爲上帝、或云上帝止是一條理、人所妄認爲上帝者、旣如此之多、故宣傳真理者、必一一破其迷誤也、○佛非上帝也、佛書所言之佛甚多、有釋迦牟尼佛、阿彌陀佛、及彌勒佛、燃燈佛等名、佛教出自天竺國、〈卽今印度爲大英屬國〉前代在天竺國、實有釋迦牟尼、自生至今、約二千五百年、其餘諸佛、皆假捏名號、絕無其人、佛之一字、非上帝之稱也、佛書云、佛者覺也、明覺也、謂迷則衆生、覺則是佛、釋迦牟尼、人也、其爲人、不顧天倫之樂、出家爲師、其爲師之意、乃欲救世、然其所言之道、則大錯也、由此觀之、何可認佛爲上帝乎、○菩薩亦印度語、佛書云、菩薩、學道者之通稱也、菩薩非天上操權之神、亦只是人、或云、佛之一字、明而教也、菩薩二字、問而學也、是呼之爲菩薩、猶呼之爲學生而已、孔門顏曾閔冉、人不認爲上帝爲神、認釋迦牟尼之學生爲上帝爲神、是何意乎、非大悖理乎、○世俗所最重者、曰玉皇、以爲卽天上至尊之上帝也、究之玉皇、人也、乃古張姓、一羽士耳、至宋徽宗、因方士林靈素之說、始封之爲玉皇上帝、則所封實由方士蠱惑耳、漢魏以前、並無玉皇二字、孔孟之書皆不載、至徽宗時、始行冊封、則未封玉皇之先、三才其誰主宰乎、國尚不可一日無君、若三才無主、不早見乾坤顛倒、寒暑紊亂乎、且萬物必有造之者、造之卽主宰之也、若誤認一羽士爲上帝、妄塑而奉之、何異於指途人以爲君父耶、若戴途人以爲君父、則叛逆忘本、罪不可逃矣、況妄認一古人爲上帝乎、中國所敬之上帝、所敬之神不一、如玉皇協天元天真武等、然此等上帝此等神、非自有永有之主、乃受人封號而成者、如張儀爲玉帝、劉長生爲真武、聞太師爲雷祖、黃飛虎爲東嶽大帝、關公爲協天大帝、是也、此等事往往有之、若其人爲非常之人、必羣起而崇敬之、如華陀之醫、關公之忠、張儀之慧、爲當時所推重、後世祀之爲神、不久、人君又從而封之、人民敬拜而媚之、然封人爲神爲上帝之俗、最愚拙、最邪惡、有其名、無其實也、人至卑也、受造之物也、上帝至尊也、造化之主也、以至卑之人、封爲至尊之上帝、何變亂一至於此耶、言及五帝、玉帝、元天、協天、紫微、雷祖、並俗所拜之諸神、若非旣死之古人、必爲人所臆造、或爲君上所封、或爲釋道二教所設、稱之爲上帝爲神、而祭拜之、是自欺實甚也、且上帝二字、尊榮無匹、何可妄加諸人、似此侮慢高天真主、竊其名而犯其誡、罪曷可逭耶、一國惟一主、設一國有兩主、國必不寗、況有兩上帝乎、或云、上帝惟一、治理天地人物、必賴百神以佐之、如國君無諸臣輔翌、則國不治、曰、此不明道者之言、以上帝比人、始有此妄論、國君雖爲一國之尊、究之人也、才識有限、故必百官匡輔、設國君亦無所不知、無所不能、無所不在、何用羣臣相助爲理哉、上帝則不然、全知全能、隨處皆在、天上所有之天使、世上所有之人、同爲上帝造、才能同爲上帝賦、實皆上帝僕、然非上帝所不可少者、蒙帝恩、服帝役而已、由此觀之、人當認一上帝爲主宰也、有求、求此一上帝、有得、謝此一上帝、見萬物之榮光、必恭敬而頌美此一上帝也、中國久忘上帝而不事、因不知萬物從上帝而有、賴上帝而存、故妄以天地爲神、以天地所有之物爲神、如火神、水神、風神、雨神、門神、竈神等、是也、又有拜古人、求福免禍、信之不疑者、而不知禍福皆上帝主之、與彼古人何與哉、今勸觀此篇者、盡棄所有之木石金土所雕塑、及紙繪之僞像、而恆敬一上帝而已矣、

[book_title]復生之道
光緒三十一年乙巳歲　漢口聖教書局印發
復生之道　官話
西歷一千九百零五年　漢鎮英漢書舘鉛版印
復生之道　楊格非著
人都有肉身有靈魂、人生乃肉身靈魂合而爲一、人死乃肉身靈魂彼此相離、肉身朽化、靈魂還在、然而人身雖死、後必復生、與靈魂再合而爲一、照生前所行的受報應、人在世上、身與魂同行善惡、在復生的時候、就當同受賞罰、這是公公平平的理、復生的事、並不是失魂再返、也不是轉世投胎、乃是天地末日、凡在墳墓裏的、聽見耶穌的聲音、都必出來、身魂再合、同受耶穌的審判、這叫作公審判、人死的時候、靈魂必到上帝臺前、各照着自己的善惡、或受賞或受罰、這叫作私審判、這私審判、乃是各人在上帝臺前、獨立被審、到了末日公審判就不然、那日、萬世的人民、必要聚集、同受審判、天上的天使、地獄的魔鬼、也都來受審判、那時候、主耶穌必在上天下地、陰陽兩間所有的生靈前、將他的大公無私顯明出來、問、復生之道、有憑據麼、答、有、一、復生的理、都記在聖經上、主耶穌說、時候將到、凡在墓中的、都必聽見上帝子〈上帝子就是耶穌〉的聲音、就出來了、行善的復活得永生、行惡的復活受罪、使徒保羅說、血氣之體、不能得上帝之國、可朽壞的、不能得永不朽壞的、我現在把奧妙告訴你們、我們不是都要睡、〈睡就是死的意思〉但是都必變化、就在一霎時、一轉眼之間、號筒末次吹響的時候、因爲號筒必響、死人復活、永不可壞、並且我們必變化了、這可壞的、將要加以不壞、這可死的、將要加以不死、可壞的旣加以不壞、可死的旣加以不死、那時、經書上所說得了大勝、死被消滅的話、就應驗了、這一類的話、記在聖經上甚多、一、耶穌自己的身體復生爲憑據、主耶穌還沒有死的時候、曾說、我死必復生、主後來死在十字架上、葬在墳墓裏、過了三日、果然復生、若沒有復生之理、主耶穌就不得復生了、然而主耶穌復生的事、是有憑有據的、主耶穌旣復生、萬不可說沒有死而復生的理、一、耶穌救人、是救全人、人因有罪而死、耶穌全代贖、要得勝死亡、拯救全人、救魂不救身、乃是半救半不救、主耶穌不像這樣、所以必使人的身體從死復生、並且主耶穌有全能、人的身體、是主用土造成的、能用土造人、也必能使入土的死人、從死裏復活、主耶穌又有全知、人的身體、無論葬在何處、主必知道、到了末日、主必使他復生、問、人的身體、有的在土中朽爛、有的被水火毀壞、有的被猛獸吞吃、都歸於無有、怎能復生呢、答、無論何物、雖有變化、卻沒有滅沒、如同柴炭、經火焚燒、不是滅沒、只是變化、歸於原質、並且人身之內、有不能朽的、雖然外體朽化、裏面不可朽的還在、後必爲復生的根基、到了末日、主必使他復活、那已經死了的身體、譬如種子、種子必須朽化、然後纔生、若將一粒種子放在几案上、這種子决不能發生、必種在地下、使外面朽化、裏面就自然發芽、問、復生的身、與我的本身、是一是二、答、試看這穀、是從種子出的、不得說所生的穀、與本種不是一、人身本有不滅的質、復生的身、是從這質而出的、所以復生的身、與我的本身、不是有二身、問、復生之身、是甚麼形狀、答、這是難得詳細說出的、不過是曉得那復生的身、與我的本身有不同之處、譬如種穀的、將一子粒種在田裏、所生的穗、與這一粒的形狀、大不相同、復生的身、也是這樣、復生的身、勝過本身萬萬倍、本身乃是血氣之體、沒有榮光、並且易衰易朽、復生的身、乃是神靈之體、大有榮光、並且强壯不朽、與永不死的魂相稱、天上的福、乃是永福、是不能朽的福、可朽的身、必不能享不朽的福、所以復生的身、與今世所有的身、本雖是一、形卻不同、問、復生之理、極其深妙、有甚麼物理可以顯明這理麼、答、有、譬如蠶蟲、蠶繭旣成、蠶就不動、似乎是死、後來復生、身化爲蛾、前後大不相同、前爲爬蟲、後爲飛蟲、前食桑葉、後飲清露、這豈不是死而復生麼、蛾的形體、與蠶的形體、不但是不同、也是更美、再者、冬天禾稼草木、一齊枯槁、似乎是死、到了春天、就都復生、穀的種子、落在地上、若不化了、仍是一粒、若是化了、就結出許多的實來、棉的種子、也是這樣、由此觀之、人都是靠這復生的理、得衣得食、推到萬物、沒有不顯明這復生的大理、上帝旣能使蠶化爲蛾、豈不能使人血氣之體、從死復生、化爲神靈之體麼、這理是最真實、最奧妙的、人必潛心玩想、纔能畧解、畧解之後、自然覺得大有意味、越發明白、就必越發相信了、○經上說、上帝已經定了一日、要用他所設立的人、按公義審判天下、並且使他從死裏復活、賜萬民有可信的證據、所立的人就是耶穌、或有人問、經上說上帝審判人、又說耶穌審判人、這是怎樣的呢、答、上帝惟一、一體之中有三位、稱爲聖父聖子聖神、耶穌就是第二位聖子、三位一體的上帝、將審判的大權、託付第二位聖子耶穌、所以說上帝審判人、或說耶穌審判人、都是可以的、問、俗傳冥府有十殿閻王、人死之後、都受閻王的審判、這話是的不是的、答、不是的、這些話都是憑空捏造的、毫無憑據、審判主就是耶穌、主耶穌必按着人身所行、口所說、心所想的邪正、或賞或罰、善有善報、惡有惡報、這是自然之理、人人所應當知道的、然而人的見識有限、只曉得現世的報應、不曉得死後的賞罰、這甚可惜、人壽幾何、肉身必死、葬在墳墓、然而肉身雖死、靈魂不死、人都曉得土必歸土、氣必歸氣、可惜有許多的人不曉得靈魂歸於何處、又不曉得天地末日、萬人的肉身也必復生、各與靈魂再合、同到主的臺前、受主的審判、或享天堂的永福、或受地獄的永苦、按真道而論、陽間只是試驗人的地方、死後乃是真受報應的時候、從古至今、有極凶極惡的人、盡天年、保首領、平平安安去世、也有循規蹈矩的人、終身窮困、大遭刑辟而死、富貴的豈都是善人麼、貧賤的豈都是惡人麼、盜跖壽高、顏回短命、這是人都知道的、若只有陽間的報應、沒有陰間的報應、豈不是天道不公麼、然而天道沒有不公的、身前的福苦不久、身後的福苦最深、僥倖得世上的福氣、這福氣必不足靠、意外遇世上的艱苦、這艱苦也不足憂、悅上帝的心、服上帝的命、這是最要緊的事、惡人在福中、乃是可怕的境界、善人在苦中、乃是可樂的遭逢、崎嶇險阻、乃是今世的路、來世的路、極其平直、信主的人、都知道將來實有清平的一日、所以在患難之中、必不怨天恨人、也不疑惑報應或有差錯、問、耶穌怎樣曉得人的中藏、並人所行的一切暗事、答、耶穌無所不知、或明或暗、或藏在內心、或顯出外面、耶穌無不知道、末日一到、主必將世人分爲善惡兩途、照着他們的行爲報應他們、善的就是恭敬上帝、倚靠耶穌的功勞、悔罪改過的人、這等人不定罪、耶穌必認他們爲自己的選民、將天上永遠的福氣、賞賜他們、惡的、就是不恭敬上帝、不信靠耶穌、不知悔改的人、這等人是魔鬼之徒、必與魔鬼共受沉淪的苦、奉勸諸君、切不可聽信佛道二教、破獄度靈、並輪迴等說、這一類的話、不但是無憑無據、也是迷惑人心、與人大有損的、更勸速速的悔改、丟棄各種罪惡、離暗就光、真心靠主耶穌、得爲上帝的選民、如此、到主顯現的時候、可以坦然無懼、主降臨的時候、在主面前、可以沒有慚愧、這是我所切望的、

[book_title]勿攻教論
光緒三十二年丙午歲　漢口聖教書局印發
勿攻教論　文理
西歷一千九百零六年　漢鎮英漢書舘鉛版印
子夏曰、四海之內、皆兄弟也、張子曰、民吾胞也、朱子註之曰、人爲同類而最貴焉、故曰同胞、則其視之也、皆如己之兄弟矣、此言甚善、合上帝之真道也、夫旣爲同胞、卽當一視同仁、己立立人、己達達人、何分中外哉、塞於兩間者道也、而至要者莫如救人救靈之道、卽所傳之耶穌道是也、西人旅居中國、播揚此道、無非篤同胞之愛、遠離本國、險歷重洋、置生死於度外、凡以爲振興人國、及俾衆脫罪而得永生也、然不知者、或疑傳道之人、懷有私念、與土地人民、多有不便、噫、此過慮也、傳教者非獨在中國一方、固總五大洲皆有之、耶穌升天時、令其徒傳其道於天下、故至今爲其徒者、分布各洲、勸人信從、非奉王命官遣、亦非自行其意、及有貪名圖利之心、乃選自大會而遣之者也、傳教者無世職、傳教及牧養會衆、治理會務、卽其職耳、乃人不之察、竟造言以謗之、如闢邪實錄等書、以西教爲邪教、以傳教習教者爲匪人、致有剖心挖眼毒井姦淫等語、故散謠言、令聞之者、與真道爲敵、如此誣陷、西國未之或聞也、皆反乎耶穌教而言也、按此教、上帝爲造化之主、獨一之天父、萬國萬民皆其赤子、凡爲人者、當盡心盡意、敬之愛之、爲子者、當敬事父母、爲父母者、當以真道教養子女、爲夫婦、當一夫一婦、清潔相愛、終身相助、爲民者、當服在上位之人、在上者、當以理馭衆、爲主者、當寬以待人、無鬻人爲奴之事、爲僕者、當忠心事主、不論兄弟朋友等衆、皆當彼此相信、愛之如己、凡爲我敵者愛之、以我之善、勝彼之惡、凡言行當以仁義誠爲要、若以上之德、不由於中、非此教之訓也、自天子以至於庶人、若同奉此教而遵其訓、則天下一家、無欺無詐、共享昇平之福矣、余讀南皮張香帥所著勸學篇非攻教一章、而知其有關於我教也、於是選擇數語、附錄於後、甚願廣行各處、俾觀者咸能自悟、得悉耶穌之教、斷無殘忍非爲之事、不復誤聽謠傳也、余於此有厚望焉、　　楊格非著

        </div>
      </div>
    </div>
  </div>
</div>
<!--update:2025-08-30 10:27:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>