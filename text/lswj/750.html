<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="桂苑笔耕集序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,附崔致远别载遗文,桂苑笔耕集全文在线阅读,桂苑笔耕集全文在线下载,大玄古籍书库">
<meta name="description" content="新罗(今朝鲜)人崔致远撰,共二十卷。系作者在入唐留学、进士及第后调任宣州溧水县尉以及后来被诸道行营都统高骈辟为都统巡官期间所撰写的诗、赋、表状文告等公私之作。此书今存,是我们研究唐代历史的重要资料。《新唐书・艺文志》著录《崔致远四六》一卷,又《桂苑笔耕》二十卷,《四六》已佚。今存《桂苑笔耕集》二十卷,系清道光年间由域外重新引入,有数种传抄本,《四部丛刊》则据无锡孙氏藏高丽刻本影印。_桂苑笔耕集_全文在线阅读_桂苑笔耕集_全文在线下载_大玄古籍书库">
<title>桂苑笔耕集_崔致远_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">桂苑笔耕集</span> <br/>
          作者： <span class="inputVal" id="bkauthor">崔致远</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]112036</span> <br/>
          说明： <span class="inputVal" id="bkdec">新罗(今朝鲜)人崔致远撰,共二十卷。系作者在入唐留学、进士及第后调任宣州溧水县尉以及后来被诸道行营都统高骈辟为都统巡官期间所撰写的诗、赋、表状文告等公私之作。此书今存,是我们研究唐代历史的重要资料。《新唐书・艺文志》著录《崔致远四六》一卷,又《桂苑笔耕》二十卷,《四六》已佚。今存《桂苑笔耕集》二十卷,系清道光年间由域外重新引入,有数种传抄本,《四部丛刊》则据无锡孙氏藏高丽刻本影印。</span> <br/>
          封面： <span class="inputVal" id="bkimg">Z_18939.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]桂苑笔耕集
[book_author]崔致远
[book_date]唐代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]112036
[book_dec]新罗(今朝鲜)人崔致远撰,共二十卷。系作者在入唐留学、进士及第后调任宣州溧水县尉以及后来被诸道行营都统高骈辟为都统巡官期间所撰写的诗、赋、表状文告等公私之作。此书今存,是我们研究唐代历史的重要资料。《新唐书・艺文志》著录《崔致远四六》一卷,又《桂苑笔耕》二十卷,《四六》已佚。今存《桂苑笔耕集》二十卷,系清道光年间由域外重新引入,有数种传抄本,《四部丛刊》则据无锡孙氏藏高丽刻本影印。
[book_img]Z_18939.jpg


[book_title]桂苑笔耕集序
序一
韩・洪]周 撰
记有之曰：“酒醴之美，而玄酒明水之尚，贵五味之本也。黼黻文绣之美，疏布之尚，反女功之始也。”古之君子，必重其本始如此。吾东方之有文章，而能著书传后者，自孤云崔公始；吾东方之士北学于中国，而以文声天下者，亦自崔公始。崔公之书传于后者，唯《桂苑笔耕》与《中山覆篑》集二部。是二书者，亦吾东方文章之本始也。吾东方以文为，至我朝益焕以融，家燕许而户曹刘；以诗若文成集者，无虑充栋宇矣。而顾，鲜有知崔公之书者。余尝见近代人所撰东国书目，有载《中山覆篑集》者，遍求之终不可得。唯《桂苑笔耕》二十卷，为吾家先世旧藏。自童幼时，知珍而玩之，然间以语人，虽博雅能文而好古者，亦皆言未曾见。然则是书也，几乎绝矣！使是书不行于东方，是玄酒不设于太室，而疏布不幂于牺也，岂所以民不忘本哉？世或谓公文皆骈俪四六，殊不类古作者。公之入中国，在唐懿僖之际，中国之文，方专事骈俪。风会所趋，固有不得而免者。然观公所为辞，往往多华而不浮。如檄黄巢一篇，气劲意直，绝不以雕镂为工。至其诗平易近雅，尤非唐人所可及。是盖以明水疏布之质，而兼有乎酒醴黼黻之美者，岂不弥可珍哉。公在中国，取科第入军府，亦已声施当时矣。而一朝去之如脱屣，及归东方，跻翰苑，贰兵部，以至阿{阿{者。新罗太官，其显用方未已也。而顾又自放于山林寂寞之滨，以终老其身而不悔，盖度其时之皆不可有为也。士君子立身蹈道，莫有大乎出处之际；出处而不失其时，非贤者不能也。贤者之作，固不可使其无传，况其文杰然如彼，而又为东国文章之本始者哉。湖南观察使徐公准平，即余所称博雅能文而好古者也；闻余蓄是书，亟取而校之，捐其俸，以活字，得数十百本，用广其传，曰：“不可使是书绝于东国也。”呜呼！不忘本始，民厚也；表章贤人，劝民善也。徐公之用心也如此，其所以为政于湖南者亦可知已。役完，徐公属余曰：“子实传是书，今不可以靳一言。”余辞不能得。若崔公之迹行本末与是书之可备考证者，徐公之序详之矣，余无所复赘云。
甲午九月，大匡辅国崇禄大夫议政府左议政丰山洪]周序。〔注：] shì 〕
序二
韩・徐有榘 撰
《桂苑笔耕集》二十卷，新罗孤云崔公在唐淮南幕府时，公私应酬之作；而东还之后，手编表进于朝者也。公名致远，字海夫，孤云其号也；湖南之沃沟人，幼颖慧绝伦。年十二，从商舶入中原，十八举进士第 ；久之，调溧水县尉，任满而罢。时值黄巢之乱，诸道行营都统高骈开府淮南，辟公为都统巡官，凡表状文告，皆出公手。其“讨黄巢檄”，天下传诵，奏除殿中侍御史，赐绯鱼袋。后四年，充国信使东归，事宪康王、定康王，为翰林学士、兵部侍，出为武城太守。真圣时，挈家入江阳郡伽山以终焉，葬在湖西之鸿山。或谓公羽化者，妄也。夫以海隅偏壤之产，而弱龄北学，取科宦如拾芥，终以文章鸣一世。同时宾贡之流，莫之或先，岂不诚豪杰之士哉。若其居幕数载，知高骈之不足有为，吕用之诸葛殷等之诞妄必败，超然引去。去三年而淮南乱作，则又有似乎知几明哲之君子。其人与文，要之可传不可泯者也。据进表，是集之外，复有今体赋一卷，今体诗一卷，杂诗赋一卷，《中山覆篑集》五卷，《唐艺文志》则称《桂苑笔耕》二十卷，文集三十卷，而他皆不传。唯是集屡经锓印，板刻旧佚本亦绝罕。癸巳秋，余按察湖南，巡到武城，谒公书院，裴徊乎“石龟流觞台”之间，a仰遗躅，有余焉。会渊泉洪公以是集寄曰：“此近千年不绝如线之文献耳，子其无流通古书之思乎？”余如获拱璧，惧其愈远而愈佚也。亟加证校，用聚珍字摆印，分藏诸泰仁县之武城书院、陕川郡之伽寺。嗟乎！名酝之坊，必题杜康；良剑之锷，必标欧冶。为其不忘本始也。我东方诗文集之~今传者，不得不以是集为开山鼻祖，是亦东方艺苑之本始也，庸讵可一任其销沉残灭而不之图哉。东还后著作，散逸无传，唯有梵宫祠墓之间，披林薮剔苔藓，可得十数篇，汇附原集剞劂寿传，余窃有志而未遑云。按史称中和二年正月，王铎代高骈为诸道行营都统，五月加高骈侍中，罢盐铁转运使，骈失兵柄，复解利权。攘袂大，上表自诉，言辞不逊，上命郑畋草诏切责之。今考集中，有谢加侍中表，巽辞引咎而已，无一语激忿勃谩。又有《谢赐宣慰表》云：“仰睹纶音，深嘉秕政，以为师徒辑睦，黎庶安宁。”其假借慰奖也。若是之殷挚，史所谓草诏切责者，无乃非当时实录也欤。又按中和纪年，止于四年，而公进表年月，系以中和六年；盖公以中和四年十月浮海，翌年春始抵国，又翌年编进是集。而前一年之改元光启，容或未闻知也。
岁在阏逢敦中元，达城徐有榘书于湖南布政司之观风轩中。〔注：榘 jǔ 〕
序录
韩・崔致远 撰
淮南入本国兼送诏书等使，前都统巡官、承务O、侍御史、内供奉赐紫金鱼袋，臣崔致远进所著杂诗赋及表奏集二十八卷，具录如后。
私试今体赋五首一卷，五言、七言、今体诗共一百首一卷。
杂诗赋共三十首一卷。
中山覆篑集一部五卷。
桂苑笔耕集一部二十卷。
右臣自年十二离家西泛。当乘桴之际，亡父诚之曰：“十年不第进士，则勿谓吾儿，吾亦不谓有儿。往矣勤哉，无隳乃力。”臣佩服严训，不敢弭忘，悬刺无遑，冀谐养志，实得人百之已千之。观光六年，金名榜尾，此时讽咏情性，寓物名篇，曰赋曰诗，几溢箱箧。但以童子篆刻，壮夫所惭，及忝得鱼，皆为弃物。寻以浪迹东都，笔作饭囊，遂有赋五首、诗一百首，杂诗赋三十首，共成三篇。尔后调授宣州溧水县尉，禄厚官闲，饱食终日，仕优则学，免掷寸阴。公私所为，有集五卷。益盛为山之志，爰标《覆篑》之名，地号中山，遂冠其首。及罢微秩，从职淮南，蒙高侍中专委笔砚，军书幅至，竭力抵当，四年用心，万有余首。然淘之汰之，十无一二，敢比披沙见宝，粗胜毁瓦画墁，遂勒成《桂苑集》二十卷。臣适当乱离，寓食戎幕，所谓于是、粥于是，辄以笔耕为目。仍以王诏之语，前事可凭，虽则伛偻言归，有惭凫雀，既垦既耨，用破情田，自惜微劳，冀达圣鉴。其诗赋表状等集二十八卷，随状奉进。谨进。
中和六年正月日，前都统巡官、承务O、侍御史内供奉、赐紫金鱼袋臣崔致远状奏。

[book_title]卷一
◇贺改年号表
臣某言：今月某日，得进奏院状报，奉十一日宣下，改广明元年为中和元年者。展义龟城，易名凤纪，美号既新于历象，欢声遍振于寰区。臣某诚\诚跃，顿首顿首。臣谨案《王制》云：“天子西巡狩，命典礼考时月，定日同律。”然则三秋启候，万乘省方，金郊兴肃杀之风，玉垒应巡游之地，遂遵规于举正，爰降命于改元。且《大戴礼》曰：“中也者，天下之大本；和也者，天下之达道。”致中和，天地位焉，万物育焉。故汉益州剌史王襄，俾蜀词人王J作中和乐职宣布之诗，以歌君德，耆旧传扬。况及圣朝，曾编新乐，举二月恬和之节，播八风调畅之音，永验休谭，实谐昌运。伏惟圣神聪睿仁哲明孝皇帝陛下纂承宝位，丕阐皇猷，将务格苗，暂劳避狄。风始行于地上，《易》象可征；日再耀于天中，休祯斯在。是以纪年有裕，悬法无亏。帝业中兴，则远超于前汉、后汉；物情允洽，则近继于元和、太和。足可使蠢植昭苏，华夷悦服，掩神雀黄龙之瑞，应河清海宴之期。则彼蕞尔叛徒，骚然啸聚，偶纵烟尘之患，即归原野之诛，伫回西幸之仪，便举东封之礼。臣今者既获成师以出，必能仗义而行，迹泛戈船，心驰剑阁，冀陈戎捷，永贺尧年。临楚水以魂飞，朝天可待；望秦云而目极，捧日为期。未获荣列朝班，称庆行在，无任\跃战惧屏营之至。谨奉表陈贺以闻，臣某诚欢诚喜、顿首顿首。谨言。
◇贺通和南蛮表
臣某言：臣得进奏院状报，入南蛮通和使刘光裕等回云南通和，兼进献国信、金银、器物、匹段、香药、马等者。天威远振，星使遄归，化外痴内黠之徒，竭奉贽献琛之礼，德既超于万古，恩已洽于四夷。臣某诚欣诚忭、顿首顿首。伏以圣主卜征，既以用和为贵；远人从化，自知犯义不祥。是得事尚从权，德资含垢，言皆答响，礼不违经。且南蛮尝怀异谋，久稔边患，数年猾夏，独亏控北之诚；列镇征兵，骤动征南之役。则乘虚可虑，怙乱难防。今者凤口衔书，才飞远地；狼心感德，永顺皇风。有以见皇帝陛下法古为君，视人如子，以藏疾匿瑕为妙策，以玩兵黩武为良箴，能昭利害之乡，不失羁縻之道。遂使要服修贡，宝旅归仁，适当多事之秋，已见太平之兆。则彼骠信实狗封之族，尚革昏迷；贼巢乃蚁聚之群，何难扑灭？伫聆大捷，永贺中兴。必可驱尧舜而殿禹汤，苑五岳而池四海，盛矣美矣，念兹在兹。臣顷者御寇交州，董戎蜀郡，先则展马援讨除之势，后乃设随何说谕之机。仰托皇威，粗申将略；喜当今日，免负初心。限守藩条，不获称庆行在，无任贺圣恋恩欣跃屏营之至。谨奉表陈贺以闻，臣某诚\诚跃、顿首顿首。谨言。
◇贺建王除魏博表
臣某言：臣得进奏院状报，二月二十二日恩除建王可开府仪同三司兼太保充魏博节度使者。维城茂德，列土殊劳，逮分阃外之忧，实表寰中之庆。臣某诚欢诚喜、顿首顿首。臣闻周歌麟趾，汉譬犬牙，固须地处亲贤，方得天垂宠寄。伏以建王修善为乐，居高不危，好书而既擅多才，献表而肯惭求试。今以邺称上镇，魏有大名，将资磐石之宗，遂锡分圭之宠。岂独漳滨之俗，远荷恩威，永令海内之人，皆歌德业。臣限守藩镇，不获称庆行在，无任踊跃屏营之至。谨奉表陈贺以闻，臣某诚欣诚跃、顿首顿首。谨言。
◇贺封公主表
臣某言：臣得进奏院状报，奉去年十月十四日敕旨，皇帝第十一妹封遂宁公主，长女封唐兴公主，次女封永平公主，待收复京阙，备礼册命者。芳舒玉叶，龙袭金根，郁佳气于高天，振欢声于率土。臣某诚欣诚忭、顿首顿首。伏以遂宁公主德资元吉，考祥于归妹之占；唐兴公主、永平公主誉洽肃雍，禀庆于降嫔之典。伴嫦娥于独月，分婺女于双星，秀发青春，光浮碧落。伏惟皇帝陛下齐家理国，恭己敬亲，流凤之殊恩，举鸾闺之美命，犹以暂劳仙跸，未复皇都，留具礼于宫闱，待成功于干羽，捧日而荣滋九族，钦风而喜播四方。臣限守藩条，不获陪位称庆行在，无任\蹈耸踊之至。谨奉表陈贺以闻，臣某诚喜诚跃、顿首顿首。谨言。
◇贺杀戮黄巢徒伴表
臣某言：臣得进奏院状报，北路军前定难军节度使拓跋思恭、保大军节度使东方逵等奏，宜君县南杀戮逆贼黄巢徒伴二万余人，生擒三千人并贼将者。又凰翔节度使李昌言奏，探知京中贼徒溃散，六月十三日皇帝御宣政殿，排仗受宰臣及百僚贺礼毕者。睿谋远叶，戎捷遄陈，开雉扇而俨皇威，举鸾旌而恭列辟，天浮喜气，地匝欢声。臣某诚喜诚忭、顿首顿首。伏以逆贼黄巢啸聚凶狂，偷生晷刻，养Χ惟日不足，恃暴而谓天可欺，敢驱蝼蚁之群，累拒熊罴之众。孽唯自作，罪欲何逃？拓跋思恭、东方逵等身居重位，手握雄师，气吞蠢彼之徒，志解赫斯之怒，齐驱于六步七步，果}于左之右之。战于野而腾威，戎难伏莽；拘诸原而聘勇，势若焚枯。不唯剥面舂喉，乃得连头S劲。况李昌言镇于岐下，伺彼京中，识虞潭鹰集之祥，辩师旷鸟声之乐，遂飞吉语，远达宸聪，伫看大戮之期，克践中兴之运。伏惟圣神聪睿仁哲明孝皇帝陛下财成三极，敦叙九畴。出震位而临人，方瞻尧日；幸坤维而罪己，更阐舜风。暂劳遵养之师，遥委仁贤之将，既诛逆党，爱列贺班。濯锦江边已，睹霞舒采仗；苍龙阙下，即聆雷振銮音。永清四海之波，遍漉九天之泽。臣谬操a钺，尚点鼓鼙，未唱凯歌，唯知\舞。顾彭野之久妨道路，怒发虽冲；望秦原而将灭烟尘，愁眉已展。臣限拘守镇，不获称庆行在，无任欣\耸踊屏营之至。谨奉表陈贺以闻，臣某诚欢诚跃、顿首顿首。谨言。
◇贺处斩草贼阡能表
臣某言：得进奏院状报，西川都将高仁厚部领兵马收捉草贼阡能，已于十月十八日并处置讫。二十一日圣驾出罗城北楼，宣慰回戈将士，各赐优赏放归本营者。远耀日旗，高张天网，枭帅已归于大戮，鸿图永耀于中兴。臣某诚欢诚忭、顿首顿首。臣伏以草贼阡能迹陷迷津，心辜圣泽，短狐稔射人之毒，瘛狗喧吠主之声。高仁厚逐恶志雄，擒奸气勇，仰资睿略，静}凶徒，伏惟皇帝陛下有罪必诛，无思不服，歌采薇而遣卒，念破竹之成功，亲降如纶之言，遍安被练之卒。妖氛息而绵山益翠，喜气浮而锦水先春，自此远振军声，深摧寇党，覆顽巢而在即，回法驾以何遥。臣方事专征，先聆吉语，限拘藩镇，不获称庆行在，无任踊跃屏营之至。谨奉表陈贺以闻，臣某诚欢诚喜、顿首顿首。谨言。
◇贺收复京阙表
臣某言：蔬得河中节度使王重荣牒报，四月十日，当道与雁门节度使李克用及都监杨复光下诸都马军，齐入京城，与贼交战，约杀却贼步军一万余人，其马军贼便走出城，往东南路去。其贼军家口钱帛，并皆遗下，黄巢亦未知存亡。其逃遁贼徒，寻差兵马追奔，并己收复京阙讫者。天威耀武，月捷传声，望宸阶而初奏凯歌，举区宇而咸增\舞。臣某诚喜诚跃、顿首顿首。臣窃窥曩代，旁采前经，静理邦家，必须以杀止杀；保安社稷，固在虽休勿休。是故不得已而用兵，无所私而煦物。伏惟皇帝陛下纂临宝位，丕阐宏图，萜四溟而不见扬波，安九野而皆能偃草。而乃逆贼黄巢暗遵邪径，深入祸门，久腾吠噪之声，敢恣穿窬之便，秽黩宫阙，淹延岁时，偷安暂戏于鼎中，戮暴难逃于机上。今者风行睿略，雨集王师，杨复光任在信臣，李克用名为勇将，各思报效，竞奋骁雄，齐心而覆灭枭巢，戮力而克收凤里。贼巢拒轮不暇，乱辙潜奔，干戈则雹散风飞，金帛则填街塞巷，更展追游之势，必擒稔恶之徒。自此日月重光，烟尘永息。唯望宸游之返驾，伫观盛礼于登封。臣职忝董戎，功惭徇难。虽手无重柄，数年亏奋击之能；而耳得嘉声，远地倍欢呼之切。臣限拘藩镇，不获称贺行在，无任手舞足蹈、庆\屏营之至。谨奉表陈贺以闻，臣某诚喜诚跃、顿首顿首。谨言。
◇贺杀黄巢表
臣某言：臣得武宁节度使时溥状报：逆贼黄巢、尚让分队，并在东北界；于六月十五日，行营都将李师悦、陈景瑜等于莱芜县北大灭群凶。至十七日，遂被贼将伪仆射林言枭斩黄巢首级，并将徒伴降部下都将李惟政、田球等讫，其黄巢函首已送行在者。圣日重耀，狂氛暗销，戎捷超于古今，欢声振于夷夏。臣某诚\诚跃、顿首顿首。臣伏以岁有四时，则秋行肃杀之令；武有七德，则兵贵禁戢之能。是故岁以无相夺而克成，兵所不得已而方用。自革结绳之政，皆劳祝纲之仁。贼巢食土怀顽，含沙稔毒，深犯天纪，广致地灾，九州则半致侵凌，三辅则久经秽黩，擢发而既难数罪，舂喉而只待惩奸。今者穷寇回心，元凶授首，杀伤老少，归附居多。有征无战之言，实符王道；以静待劳之势，深叶军机。伏惟皇帝陛下运启中兴，功资下武，睹天鉴而实为大警，听风谣而非止少康，永当销干戈之锋，便可铸耒耜之器。况乃西山八国，数年饱巡幸之恩；东岳百神，终日渴登封之礼。伫迎云驭，俯纳岩音。臣密迩寇戎，抚安疆境，不暇争锋而进，实防代俎之讥，惭亏犬马之劳，喜睹鲸鲵之戮，手舞足蹈，魂飞胆扬。臣限守藩条，不获奔走称贺行在，无任庆\兢越之至。谨奉表陈贺以闻，臣某诚欢诚喜、顿首顿首。谨言。
◇贺降德音表
臣某言：臣得进奏院状报，司天台奏，六月十六日夜太阴亏。伏奉六月二十三日德音，应三川管内见禁囚徒等，宜委所在长吏五日内疏理决遣，其京畿四面暴露骸骨，宜委诸镇切准前后敕旨，差人收拾埋瘗者。望舒匿影，曲赦流恩，化洽泣辜，义资掩骼，振欢声于蜀垒，荡妖氛于秦川。臣某诚忭诚跃、顿首顿首。臣伏以日能顺晷而照临，不失其所；月以顺时而盈缺，则维其常。况当q叶初凋，桂轮自减。兵销下土，非石麟暗斗于东陵；谪见上天，致玉兔暂亏于西汜。既同君子之过，乃轸圣人之忧。伏惟圣神聪睿仁哲明孝皇帝陛下光阐睿图，保宁区宇，仁能及远，德以胜妖。爰当展义之辰，克举眚灾之典。慈伤庾死，牢囚免滞认风霜；义贯幽魂，道皆沾于雨露。可使涪水耀千年之色，巴山呼万岁之声，道能继于垂衣，法无妨于委辔，伫h巡幸，仰贺登封。臣限守戒藩，不获称贺行在，无任\跃屏营之至。谨奉表陈贺以闻，臣某诚欢诚喜、顿首顿首。谨言。
◇贺回驾日不许进歌乐表
臣某言：臣得进奏院状报，伏审敕旨回驾日，应沿路州县切不得辄进歌乐及屠杀者。声除饰喜，味减荐珍，远遵罪已之言，深播好生之德，凡于蠢动，孰不欢呼？臣某诚忭诚跃、顿首顿首。伏惟皇帝陛下日月运行，雷雨作解，体尧舜之理能咸若，法禹汤之兴必勃焉，退庭舞而撤宫悬，恶衣服而菲饮食。一慈二俭，守玄祖之格言；沐雨栉风，禀太宗之丕训。今则冕旒东顾，a西移。师乙收心，无以逞铿之曲；庖丁敛手，何由挫觳觫之形。义感六牲，恩加万姓。则乃蜀山力士，既无烦役之虞；汉水老人，岂有深讥之事？帝业永资于下武，物情皆庆于中兴。臣方拥戎旃，阻随仙跸，遥思盛礼，空驰拱北之诚；愿报深恩，但励镇南之志。无任忭跃屏营之至。谨奉表陈贺以闻，臣某诚欢诚喜、顿首顿首。谨言。

[book_title]卷二
◇谢加太尉表
臣某言：今月某日，宣慰使供奉官严遵美至，奉宣圣旨，慰谕臣及将校等，并赐臣敕书手诏各一封，加臣检校太尉依前充淮南节度使兼东面都统者。
仰窥凤诏，谓对龙颜，宠荣极而何力负山，战灼深而自容无地。臣某诚忭诚感顿首顿首。臣伏以大司马之威权，百官所仰；上将军之法令，十道皆遵。岂唯整戢五兵，实在谐和七政，况当今日，宜属全材。如臣者，德乏润身，智亏周物，于儒则笔惭五色，在武则剑敌一夫，但以荷宠天庭，分忧水国。拥旄重寄，荣冠绝于一时；仗钺专征，冀折冲于万里。幸逢圣鉴，得尽忠诚。
今者己率雄师，将诛巨猾。征旗指路，远趋尧日之光；战舰凌波，方托舜风之力。岂期王人远降，帝命俄临，奖其外镇之微劳，授以上司之剧任，未著缁衣之美，旋叨锦被之荣。况乃兼制利权，广润军食，瑞节不移于南兖，兵符亦绾于东陲。将何异能，胜此宠寄。谨当冰为夕饭，蘖作朝飧，褰帷则面抚丞黎，建旆则身先士卒。群寇既o毛而起，偶恣张；诸侯必马首是瞻，共成翦灭。唯力斯视，何心自安，必也临乱忘身，见危致命，仰解焦劳之念，粗申式遏之功。臣既当下濑屯师，伫欲中流设誓。枕雕戈而辍寐，迹寄辕门；瞻帝座以驰诚，魂飞辇路。未获称谢行在，无任感恩恋圣荣忭战惧之至。谨因宣慰使严遵美回，附表陈谢以闻。臣某诚感诚惧顿首顿首。谨言。
◇谢示南蛮通和事宜表
臣某言：二月二十六日，宣慰使供奉官李从孟至，伏奉敕旨，入鹤拓使胄嗣王龟年、x门使刘光裕等回，得骠信表并国信，兼布燮扬奇肱与西川节度使书，皆备述情诚，无不顺命。其表及书白并答信物数，并今录往。此事首末，自卿良谋者。
远降王言，深窥使节，跪阅上天之旨，坐知外域之心，宠饰逾涯，忧惶若厉。臣某诚忭跃顿首顿首。臣才非问代，智不济时，但以每镇穷边，粗安荒服，免使饱飞饥附，欲令前倨后恭。顷者忝守成都，冀申远略，遂凭释子，善谕蒙王，仰禀天威，得扬风教，永戢干戈之患，俾陈玉帛之仪。虽群议沸腾，竞f铄金之口；而宸衷断，早推匪石之心。是以暂事西巡，或虞南叛。爰遣维城贵胄，直x近臣。回圣德以降尊，远传玄化；译讹言而献款，备写真诚。既令抱义戴仁，果见奉琛执贽。此皆陛下威德，臣何力之有焉！而乃谓臣有先见之能，知未来之事，设和蛮之良策，备幸蜀之严城，俯录勤劳，迥垂称奖。睹雕题之章奏，书轨既同；息猾夏之猜嫌，梯航相接。验南琛之赎咎，知北极之纾忧。虽云五利有余，取希茂赏；唯愿四方无事，永赞昌期。臣限守藩条，不获称谢行在，无任欣跃感戴兢惕之至。谨因供奉官李从孟回，附表陈谢以闻。臣某诚惶诚恐顿首顿首。谨言。
◇谢立西川筑城碑表
臣某言：伏奉十一月六日敕旨，以臣在任西川节度使日，创筑罗城，昨因有敕嘉奖，方进所赐碑词，今己付所司镌写建立者。
一片石文，龟初戴立；九重天语，凤已衔来。雕铭莫继于色丝，宠饰遽超于华衮。仰窥恩奖，俯抱忧惶。臣某诚感诚惧顿首顿首。顷者幸梦三刀，久临益部；遥提一剑，得挫蒙兵。但以其玉垒可称，金城未设，山口则空吞蛮，水头则斜枕。含溪抱谷之形，虽云天险；比屋连甍之势，实类野居。臣是以运度筹谋，斟量板筑，尽从人欲，果致子来。遂得役兴而草偃川中，诚感而土生石上，长围于三十六里，高镇于百千万年，不愧铁名，可将锥试。隼墉乌堞，俨若N飞；锦浪绵峰，迥然装饰。遂蒙陛下辱褒称之重，许刊勒之荣，以为事实可观，足得词华不朽。臣虽遇泥封激赏，岂将油素矜夸，非敢彰谦，所期避谤。今者伏遇皇帝陛下远巡胜概，亲览微功，征旧赐之碑词，命新镌之笔迹，永使卓立琴台之境，平欺剑阁之铭。且杜元凯之岘亭，无非自f；阮德规之齐国，尽是众成。谩传身后之虚名，岂睹目前之盛事。曷若彩毫见奖，翠琰斯刊，因成下土之功，终应上天之意，得逢今日，别振孤风。向非陛下录善恩深，酬劳德厚，则何以未有出师之业，篆刻叨荣；曾无兴学之规，传扬窃美。臣限拘镇守，不获称谢行在，无任感戴欣跃战惧之至。谨奉表陈谢以闻。臣某诚惶诚恐顿首顿首。谨言。
◇谢赐御制真赞表
臣某言：二月二十六日，宣慰使供奉官李从孟至，伏奉敕旨，已令于大慈寺御真院写朕真并扈从宰臣等真，列卿仪貌，俱会此堂。今先寄卿真轴，并朕亲制赞述赐卿，冀表显恩，式章异礼者。
银降使，玉简传词，受宣而顶踵光辉，拜赐而神魂惊越。臣某诚感诚惧顿首顿首。臣志钦渭诀，业炼圯书。敢凭涓滴之劳，自安宠寄；愿扫氛雾之患，永竭忠诚。遂在先朝，便从戎役。南征北伐，岂暇宁居；东镇西藩，累叨重任。遇陛下龙飞之后，委微臣隼击之能。蜀国防蛮，则粗申远略；楚宫捍寇，则偶遂良机。旋令移节于海门，复许建牙于淮甸，是以常拘戎阃，未觐宸阶，唯披天上之诏书，信睹日中之王字，空增恋阙，莫遂归期。顷者虔托仁祠，写留么质，岂致去思于旧镇，唯惭取笑于空门。伏遇陛下展义陈诗，停銮驻跸，遂征绘事，俾写圣容。其于侍从之臣，宜居左右；岂料孱微之质，得润丹青。愧无燕颔之姿，永侍龙颜之侧。况蒙宸襟顾瞩，御笔赞扬，高题而素壁争辉，卓立而浮埃不染，然后远飞宠诏，特遣贵臣。乍捧彩笺，骤窃游扬之誉；初开宝轴，深惊刻画之恩。窥看而形影自惭，感激而肺肠何极！昔汉朝中兴，圣帝下念功臣，列形像于禁宫，载勋名于史笔，虽令赞述，不自称扬。岂如陛下暂事巡游，迥垂奖饰，别降丝纶之命，亲编锦绣之词。俾臣位挂于凤凰池中，名超于麒麟阁上，遐寻故实，独荷殊荣，有何出众之能，见此非常之宠。所谓千年嘉遇，尤代美谭。唯当志励风霜，永验松筠之不改；身沾雨露，免忧蒲柳之先衰。臣限守藩条，不获称谢行在，无任感恩恋圣荣跃兢惧之至。谨因供奉官李从孟迥，附表陈谢以闻。臣某诚惶诚恐顿首顿首。谨言。
◇谢御札衣襟并国信表
臣某言：二月二十六日，宣慰使李从孟至，伏蒙圣恩别赐臣御札衣襟，并御服衫一领、龙脑香一金合、金l花散碗一口、金花银}一只者。
□窥神笔，恩袭御衣，仙香气扑于鼻根，宝器光腾于眼界，仰宠锡，俯积忧兢。臣某诚感诚惧顿首顿首。臣每念业绍弓裘，任叨斧钺，誓倾忠节，终报圣朝。去年亲率骁雄，愿歼凶丑，旋承纶旨，已驻舟师。既惭叩v之言，徒切枕戈之望。岂期貂冠传命，龙衮裁书，辱宣尼一字之褒，过光武十行之诏。加以粉分御笥，香满雕奁，花镌乃丽水之珍，雪□透任山之器，捧玩而实惊寮吏，缄藏而永耀子孙。虽有幸逢时，辉荣骤集；而无功受赏，愧耻难居。徒荷鸿私，何申豹略。身依楚水，未陈告捷之书；目断蜀天，但洒感恩之泪。臣限守藩镇，不获称谢行在，无任荷戴激切荣忭兢惧之至。谨因供奉官李从孟回，附表陈谢以闻。臣某诚惶诚恐顿首顿首。谨言。
◇谢就加侍中表
臣某言：臣伏奉去年十一月十一日恩制，加授臣侍中，依前淮南节度使阶勋封并如故，仍加食实封一百户者。
有命自天，处身无地，感深以泣，宠极而惊。臣诚忭诚惧顿首顿首。伏以黜陟分科，圣君至教；行藏守道，达士良规。虑受爵以斯亡，在持盈而不殆。臣自提榷`，便遇兵戈，郡邑为征战之场，山海足逋逃之薮，既难聚利，莫遂成功。况乃权有他门，刃无余地，动见越庖代俎，无非避柱触楹，遂亏漕n之程，仅坏铜盐之法。伏蒙皇帝陛下俯详直道，不置严诛，选用良才，改移重务。而乃察臣在公之节，念臣恋主之诚，重委将坛，更增封邑，恕乏一时之秀，许攀七叶之荣，唯虑惭卿，或讥窃位。然臣今所以自贺者，三朝独立，七镇荣迁，每当拜爵王庭，不省谢恩私室，以兹励已，永免愧人。谨当激发壮图，歼夷穷寇，粗息四方之患，仰宽万乘之忧。臣限守藩条，不获称谢行在，感恩战灼屏营之至。谨奉表陈谢以闻。臣某诚惭诚惧顿首顿首。谨言。
◇谢赐宣慰兼加侍中实封表
臣某言：六月十六日，供奉官刘叔齐至，奉宣圣旨，慰谕臣及将校，并赐臣敕书手诏各一封、官告一通，就加臣侍中，仍加食实封一百户余如故者。自天降命，无地安身，启凤诏而魂惊，对貂冠而股栗，臣某诚感诚惧顿首顿首。臣早因薄效，每忝殊荣，勤王而素乏实勤，受爵而但多虚受，负山寡力，临谷戒心。况自戎马生郊，阵蛇出穴，妖氛蔽阙，法驾省方，臣久镇雄藩，尝提重柄，一无成绩，两拜宠章。前者以上将军为大司马，今则兼纳言之任，加真食之荣，累年亏横草之功，终日抱伐檀之耻。且《易》曰：“或锡Q带，终朝三褫之。”《诗》云：“受爵不让，至于已斯亡。”遍览格言，是惩贪禄，不能报国，苟欲荣家，臣实何心，有t于目。但遇王人远降，圣泽傍流，仰赌纶音，深嘉秕政，以为师徒辑睦，黎庶安宁，俯念忠诚，特行懋赏。臣也方寸之地可倚，咫尺之颜不违，岂敢矫俗陈情，饰词让爵，难效一辞而退，唯期三命益恭，既除劳力于利权，终愿励心于阃寄。臣伏限守藩，不获奔赴行在称谢，无任感恩恋圣战汗屏营之至。谨附供奉官刘叔齐奉表陈谢以闻，臣某诚惶诚恋顿首顿首。谨言。
◇请巡幸江淮表
臣某言：伏以舜伐有苗，修德而终能率服；汤征自葛，行恩而竞望来苏，斯皆今古之美谭，实乃帝王之盛事。固敢R天负责，向日裁诚，仰陈利害之端，冀副华夷之望，不量狂瞽，远黩圣聪，臣某诚惶诚惧顿首顿首。
臣闻日月以运行为德，永丽于天；江河以委输是期，必朝于海。上能昭其煦育，下方遂于通流，况乃天灾非人力能除，地分有兵戎不志，将献永安之兆，辄陈可复之词。伏自寇陷上京，兵征外镇，猛锐始从于鹤列，旋致徒归；顽凶尚固于蚁封，难成尽殪。臣岂唯投袂，实至冲冠，昨率舟师，暂屯江次，必欲朝离楚岸，暮及汉滨，旗张商岭之风，剑拂秦川之雾。愿言薄伐，冀效微劳。寻蒙陛下远许分忧，不令离任，臣进退惟命，始终无亏，宁招旷职之讥，敢涉争功之责。又缘淮海乍息烟尘，忽若去兵，必当致寇。则乃江南沃壤，尽成蚕食之资；淮北强邻，暗展鲸吞之势。舆赋既无所倚，军须将必屡空。是以仰奉敕书，已班师旅，四境之赤眉归伏，八州之黔首谧宁。遍布皇恩，粗申将略，然而关中纵敌，阃外偷安，既乖踊跃以身先，每切忸怩于颜厚。伏惟皇帝陛下省方展义，驻跸经时。龟城壮丽之形，金汤虽固；凤辇巡游之费，桂玉可虞。况旧谓西川富强，祗因北路商旅，托其茶利，赡彼军储。今则诸道发表章则半戴始回，征贡献则经年未达，实缘道路辽椋兼值干戈阻艰，值剽掠者斯多，至行朝者甚少。加以僦雇所费，耗蠹不轻，每当水运陆般，只可率钟致石，以此征税则渐成抗弊，军兵则未遂饫饶，伏虑扈从实繁，宴犒仍广，尽搜资于三蜀，难济用于百司，苟兴旰食之忧，实慊庶寮之望。又以蜀川僻居邛棘，k人密迩蛮戎，虺毒潜吹，兽心难测。傥或乘虚犯境，率众渡泸。六军之熊豹腾威，纵能制敌，八诏之豺狼作暴，不免喧惊。事可酌于将来，祸须防于未兆。
伏惟陛下览臣忠恳，察臣直言，暂回西幸之仪，更举南巡之礼，使处处息后予之怨，人人安恋主之心，天下幸甚，天下幸甚！且如远狩河阳，伪游云梦，将兴霸王，俯顺权宜。况江淮为富庶之乡，吴楚乃繁华之地。陛下九年理国，四海为家，岂比周之东迁，非拟晋之南渡。贼巢凶狂久聚，秽黩难除，纵便收城，未宜回驾。岂如杨都粤壤，桂苑名区，四夷之宾易朝天，九牧之贡无虚月。伏乞陛下俯h凤，略泛龙舟，必想山灵卷三峡之风，水伯寝九江之浪，遐寻禹迹，允叶尧巡。昔也日耀锦川，天不倾于西北；今则风行泽国，地无缺于东南。然后发使清宫，举章司隶，振盛仪于归阙，告休绩于登封。臣虽识昧变通，而志勤匡济，敢凭草奏，辄贡管窥。无任恋圣感恩战越屏营之至。谨奉表陈请以闻，臣某诚惶诚惧顿首顿首，谨言。
◇请巡幸江淮第二表
臣某言：闻圣人能以天下为一家，以中国为一人者，必阐于其义，达于其患，然后能为之。臣遂自前年，继陈短识，请移车驾，巡幸江淮，计资于避险就安，事叶于暂劳永乐。未回圣鉴，再献瞽言，臣某诚惭诚惧顿首顿首。
臣尚阻擒奸，敢言伐善，然但愿愚夫之一得，难迫贤者之三思。臣顷镇成都，偶谐远虑，克符天意，亟就土功，别营雉堞之雄规，永壮龟城之峻境。爰凭释子，善诱蒙王，果悛倔强之愆，便付怀柔之信，皆资帝力，能肃物心。伏遇陛下远耀珠旗，高临玉垒，乐降丝纶之旨，深嘉毫发之劳，谓臣有先见之机，念臣以至诚所感。仰衔睿奖，倍激忠诚。然则当年已往之功，粗成筹画；今日未来之事，窃有管窥。苟或缄辞，则为负德，不辞鼎镬，辄贡e荛。臣近者俯察时情，仰瞻乾象；荆州道路，群寇将侵，蜀国封疆，微灾似起。傥或未收凤阙，尚驻銮舆，忽有妖氛，潜兴近境，必恐乌合蚕食之徒占据江陵，把断峡路，则列镇贡赋，无计流通，行在诏书，亦难传降。若见东西阻绝，固当遐迩动摇。
伏惟陛下断自宸衷，斥其横议。念江淮之进献，远涉多虞；察蛮之奸凶，乘虚可惧。早移仙跸，直幸杨都，灭星辰交错之灾，叶日月运行之理。则乃九州斧钺，讨戎而齐愿风驱；四海梯航，奉贽而必能云集。盛矣美矣，念兹在兹。且逆贼黄巢，久黩皇居，多成秽迹，直到w收之后，须劳缮葺之功，更俟二三年之间，可兴千万世之业，虑不先定，事难速成。伏乞陛下览竭节之言，阐随时之义，俯从衷恳，暂事宸游，天下幸甚，天下幸甚！臣粗识古今，略详利害，自非激以为智，岂敢知而且不言。谨奉表陈请以闻。臣某诚惶诚惧顿首顿首。谨言。
◇让官请致仕表
臣某言：臣伏以圣君御宇，必先塞彼门；良士省躬，唯虑妨其贤路。苟速官谤，是辜主恩。况臣关中无定难之勋，阃外乏分忧之效，强欲晏安宠禄，其如玷浼刑章，永言量力而行，固在奉身以退，既知无隐，宁避有辞。臣某诚惭诚惧顿首顿首。臣少励琢磨，晚师擒纵，不以一经介意，粗于三略留心，愿绍家勋，免亏堂构。先皇帝念臣孤直，试以诸难，出分大将之威权，坐受上卿之爵秩，故得内禀聿修之训，外伸式遏之能。北扫虏庭，则胡雏不敢南牧；南清獠海，则蛮谍无由北窥。及觐彤墀，暂司缇骑。俄属齐郊聚孽，钜野兴师，臣也不才，谬膺斯任。伏遇皇帝陛下纂临宸极，警谕戎藩，举旌钺以分劳，听鼓鼙而轸念，谓臣有戢兵之奇略，察臣立降寇之微劳，遂令位假中台，名编外相，梦想既通于凤沼，威棱益峻于龙旌。其后泸水波惊，蜀山雾暗，久念雕题之患，遍流黔首之灾，又蒙命臣曰俞，为帅于彼，爰遵薄伐，得解倒悬。岂敢贪天之功，愿铭钟鼎；只能因地之利，别建沟隍。
伏蒙陛下俯奖忠诚，特行懋赏，开国授周司徒之贵，立家绍汉丞相之荣。臣此时早诫持盈，辄思请老，必愿告休锦里，退隐罗浮。不料垅上耕夫，尽解揭竿斩木；草间恶子，竟敢谋蚁聚蜂飞。当荆门失守之时，乃楚塞宿兵之际。忝趋戎旆，兼绾牢盘，oa而未能报恩，驱驰而何敢言病。或m磨牙于原野，或鲸鲵喷毒于江湖，寻提招讨之权，求抚句吴之俗，远凭睿略，深挫群凶。洎解印海门，建牙淮甸。上将军之剧任，首冠列藩；大司马之雄资，先沾宥礼。揣顶踵而偏濡雨露，扼咽喉而莫效涓埃。且自黄寇凭陵，翠华巡狩。仰天戮力，窃尝服王导之言；终日痛心，何止洒袁安之泪。
及至成军已出，又缘奉诏却h，行藏虽顺于纶词，进退实惭于物论。遂见时溥兴北林戎役，周宝致南邻责言，一每虑于俱焚，金亦忧于众铄。幸蒙陛下涵之以海量，葜以天光，如见肺肠，得保首领。然臣也，先轸以直言逞志，曹植以深过责躬。则二年忝都统之名，不能诛奸戮暴；四载主铜盐之务，不能富国赡军。是以兵权则屡见改移，利柄则变为分割。凡此辱君之命，莫非职臣之由。臣犹自知，况在陛下，擢发而既难数罪，乞骸而唯愿辞荣。
今者大憝奔逃，上京克复，氛即当殄灭，寰区永见廓清。臣有忝登坛，无能报国，行当暮齿，居亦胡颜。兼以顷镇蛮陬，久栖瘴岭，蒙犯其妖烟毒雾，}除其封豕长蛇，当年而靡惮勤劬，晚岁而皆成疾疹。不将筋力为礼，既载前经；苟或身心自雠，难逃后患。虽思强饭，实愧素餐。广陵为楚泽上游，i府乃汉朝大任，以臣衰老，当此重难，必恐终无所成，遂希不可则止。伏惟皇帝陛下知人为哲，多士以宁，选英才而代处是邦，俾微臣而退居散地。斗於菟之逃富，固是忠贞；王内史之辞官，诚非矫饰。幸遇舜风无外，汉日再中，陛下既已除旰食之忧，微臣亦希免夜行不息。臣无任望恩恋圣恳迫兢灼之至。谨奉表陈请以闻，臣某诚感诚惧顿首顿首。谨言。

[book_title]卷三
◇谢诏状
右臣伏奉四月十日诏旨，黄巢凶逆，秽黩宫城，罪恶贯盈，人神共怒。寻东兵合势，翦灭元凶，想副朕怀，已遵道路，伫闻克复，永耀功名者。十行天语，万里星飞，捧窥而壮胆初惊，跪读而愁眉顿豁。窃以黄巢祸心斯极，根力既衰，肉已太_，果败将落，暂起烟尘之患，则归原野之诛。臣每当永夜枕戈，早愿中流叩楫，自启行十乘，已屯驻五旬。伏缘江路多虞，风波未便，暂淹行色，用候良时，非致役于迁延，但兴怀于矍铄。今则仰睹凤衔之诏，况乘隼击之秋，俯励军谋，仰遵睿算，即冀朝离江北，暮到汉南，长驱背水之师，永破滔天之孽。率奋义感恩之众，气已凌云；殄藏奸匿暴之徒，势如沃雪。伏惟陛下岁巡备礼，时迈傅歌，将示罪于三危，乃宣威于七德。臣远承奖谕，誓尽勤劳，身暂寄于戈船，心每驰于剑阁。唯愿西都献捷，早申收复之微功；东岳告成，得睹登封之盛事。臣无任感激兢惧之至，谨奉状陈谢以闻。谨奏。
◇谢诏示权令郑相充都统状
右臣伏奉去年九月九日诏旨，卿曾间道献章，诸镇飞檄，便欲长驱甲马，亲议专征，未即便来，须权制置，遂命郑畋等分为京城四面都指挥诸道师徒，虑卿偶未委知，故兹诏示者。
伏以《书》曰：“无偏无党，王化乃兴”，《诗》云“不识不知，帝谋是禀”，况兵当伐叛，事合从权，牙齿去年先因淮北侵疆，后值江南阻路，久屯师旅，未遂战征。陛下妙选群才，近分重寄，郑畋等莫不身先貔武，手运豹韬，既当怒发争冲，固谓贼胸可L。仰酬睿奖，竟励忠诚。臣也远镇临戎，强邻结憾，唯惭旷职，岂望成功。伏蒙陛下尚念勤劳，曲垂慰谕，G上天之慈意，解外地这深忧。既许将军，独举柳营之令；终期叛卒，必归竹町之诛。臣限守戎藩，不获称谢行在，无任感激战惧之至。谨奉状陈谢以闻。谨奏。
◇谢宣慰状
右宣慰使供奉官李从孟至，伏奉去年九月九日敕书手诏，兼宣恩旨，慰谕臣及将士等者。伏以感恩效命，武士常规；仗顺摧凶，元戎素分。贼巢偶乘奸便，尚逭严诛，臣愿脍彼逆鳞，脔其邪胆，扫重氛于魏阙，迎法驾于蜀都。是以去年据马援之鞍，敢矜独勇；杖辛毗之钺，亲率诸军。久在江干，再承天旨，不令离任，遂已班师。岂料伏蒙陛下念及老臣，抚兹众卒，特迂星使，远降泥封。纶传万乘之言，纤微不间；纩彼百夫之体，慰暖皆均。欢呼而声已振雷，感泣而泪将成雨，唯期励节，共愿报恩。臣限守藩条，不获称谢行在，臣无任感戴荣忭战惧之至。谨因供奉官李从孟回，奉状陈谢以闻。谨奏。
◇谢诏奖饰进奏状
进奏院递到恩赐手诏一封。
右臣伏奉诏旨，以臣先□供军应接使骆潜等进奉银事，特赐奖饰者。伏以收功示赏，乃圣主之异恩；寓物输诚，固藩臣之常事。但属敌滋邻境，寇阻道途，运纲而既阙之先登，贽礼而仅侔锡贡，早成□滞，况涉拔，是以虽凭孱水之珍，难逭T山之罪。岂料鸿毛比价，方申恳悃之心；凤口衔书，远降褒称之旨。感激而怀荣为惧，揣修而报德何期？臣限守藩条，不获称谢行在，无任荷恩恋圣屏营之至。谨奉状陈谢以闻。谨奏。
◇谢诏示徐州事宜状
右臣先奉诏旨，据时溥奏，卿本道羌兵侵境杀伤，令务止遏者。臣遂具时溥诬谤事由申奏，伏奉二月二十五日诏旨，今则寇孽不日剿除，藩方务息争竞，所宜和叶，各保封疆者。
臣伏以天德既高，侧管者固难窥测；日恩至广，戴盆者自阻照临。是以远竭愚诚，动违圣虑，时溥既衔睿奖，得纵兵威，早成熊据之谋，更展鲸吞之势，累兴师旅，来犯封疆，焚郭邑于山阳，掠资财于淮上。臣遂令捍御，略挫凶狂，而乃时溥奸计已成根株，巧言颇有枝叶，不思已过，敢惑宸聪。今者再奉丝纶，仰遵徽g，唯期宽则得众，粗可和而不同。臣分阃无功，戢兵为务，至于草寇，犹许归降，况是邻藩，岂谋侵扰？彼无此诈，此无彼虞。臣限拘镇守，不获称谢行在，无任感激屏营之至。谨奉状陈谢以闻。谨奏。
◇谢诏上升地墨敕状
右臣伏奉诏旨，去春权降诏命，许诸道承制除官，已两度降敕止绝，自今后凡有要甄奖者，并于急递奏闻，不得更议承制者。臣伏以汉朝邓禹，始启门；魏室曹瞒，敢专重柄。欲敦于自家刑国，所惜者唯器与名。伏遇陛下远事宸游，虑防爵赏，遂降无私之泽，遍资诸道之权。不料人人而竞弄笔端，处处而皆夸墨敕。长蛇封豕，犹匿暴于神州；狗尾羊头，已成群于列镇。臣前年虽奉诏旨，未欲施行，却缘亲率军兵，远期征讨，此时久屯南浦，将泛西江，忽被镇海节度使周宝欲惑军情，潜施巧计，便以无功将吏，悉皆超授官荣。臣所领士卒既多，将校不少，彼安坐者犹为甄奖，此远行者岂免怨嗟，递口声传，从头愤激，臣若不依周宝，必恐事生，遂准诏书得行军赏，已曾一一具事由申奏讫。自奉前年十一月一日敕旨，仰遵成命，静守常规。至于近日所招贼徒，只与往时先赐官告，曾无僭越，岂可隐藏。今者外将忠诚，永当无二；大君善教，已至再三。泣告而天何未聆，居怀而地谓可入。臣限拘藩镇，不获称谢行在，无任战越屏营之至。谨奉状陈谢以闻。谨奏。
◇谢郄公甫充监军手诏状
伏奉某月日敕书手诏各一封。
右新授当道监军郄公甫四月十日到，伏蒙圣恩赐臣敕书手诏，兼慰喻臣及将校等。九天降诏，万里宣恩，柳营之列将欢呼，桂苑之群寮感泣。伏以郄公甫素怀材略，久抚军戎，汉南之职业可观，江北之物情获赖，既见宽能得众，必令师克在和。臣仰窥五色之书，俯慰三行之士，喜气高侵于畏日，欢声远振于薰风。臣与将校等，无任感恩激切荣忭并营之至。谨奉状陈谢以闻。谨奏。
◇谢除钟传充江西观察使状
右臣先奏请授钟传江西观察使，其高茂卿乞别除廉镇。伏奉七月五日诏旨允许，特赐奖饰者。天从素望，风递仙音，既谐举善之诚，实叶分忧之寄。伏以钟传比从属郡，来援府城，抚绥而使洽众情，御备而能成远略。高茂卿既多梗阻，不免徊翔，固难掉鞅而旋，岂许垂橐而入。臣以戒之在斗，事可从权，遂具奏论，辄陈利害。不料一言之善，遽得动天；终令二将之才，皆荣列土。钟陵江徼，铜柱海隅，政成而必有可观，恩重而各得其所。臣限拘镇守，不获称谢行在，无任感激兢灼之至。谨奉状陈谢以闻。谨奏。
◇谢就加侍中兼实封状
右臣得进奏院状报，伏奉某月日恩制，加授臣侍中，余并如故，仍加食实封一百户者。九重降命，万里传声，侧聆而踊跃忘疲，内揣而征怔忪失措。伏以纳言进秩，颁邑赏功，固须德望镇时，仍有勋劳济物，然后方可谓君无虚授，臣无虚受。如臣者，谬提旄钺，免坠弓裘，空有志于四方，竟无能于一割。况自群凶o结，战陈蛇奔，狂鳞久戏于鼎中，圣驾远巡于剑外。臣也动不能}烟尘之患，静不能赡山海之资，遂蒙改易兵权，分张榷课。虽值盘根错节，其如有斧无柯，安邦之计策何成，富国之机谋莫就。唯甘黜爵，以警慢官。岂期陛下恩洽无偏，义深宥过，特超众例，许陟高资。印标石鹊之祥，早惭不次；冠耸金貂之饰，愈觉非宜。况叨真食之荣，实愧素餐之咎。但属狼星未灭，鲸浪犹翻，方期抗旆以专征，不敢悬车而请老。谨当训兵是务，殄寇为期，粗甲武弁之威，仰报Y门之赏。臣限守藩镇，不获称谢行在，无任感恩恋圣战汗屏营之至。谨奉状陈谢以闻。谨奏。
◇谢秦彦等正授刺史状
新授和州刺史秦彦。新授滁州刺史许汀
右件官，臣先奏请，各授管内刺史。今月某日得进奏院状报，伏奉某月日敕旨允许者。九天降宠，两地分荣，G降将之怀恩，喜元戎之获请。伏以秦彦等比者为枭为獍，维虺维蛇，久流螫蠹之灾，未有诛锄之便。臣偶令招谕，旋自归投，遂假分符，皆能守节。诚宜奖劝，辄具奏论。今者圣泽濡枯，皇风荡垢，才掷黄巾之饰，许登皂盖之资。秦彦等既荷新恩，永除旧恶，必也出荣建隼，入效悬鱼，学其守土之规，赎彼滔天之罪。臣限拘藩镇，不获称谢行在，无任忭戴兢灼之至。谨奉状陈谢以闻。谨奏。

[book_title]卷四
◇奉请从事官状
营田判官将仕郎、殿中侍御史、内供奉、赐绯鱼袋宋绚。
右件官，相门传庆，词苑成名，退居安东郭之贫，就养奉《南陔》之咏。自参戎幕，备见良筹，佐理而星霜屡迁，清勤而风雨不改。久裨重任，敢觊殊荣。伏请转宫改章服，依前充职。
摄盐铁巡官、朝议郎、守京兆府咸阳县尉、柱国高彦休。
右前件官，训禀儒宗，才兼吏术。王畿结绶，早见勤劳；宾席曳裾，颇多婉画。望宪台之清秩，助榷`莞之重权。伏请转官，依前充职。
以前件状如前。伏以臣子之所以立身者，以孝以忠，慎终如始，若遂荣亲之望，必勤事主之诚。且如择邻卜居，断织励学，至于成立，色养无亏，能报慈母之恩，则宋绚有焉。又如教以义方，退而学礼，至千仕宦，力行有规，能遵严父之训，则彦休有焉。臣是以久籍谟猷，仍嘉德行，事堪励俗，志切荐贤。伏惟皇帝陛下恩流域中，孝理天下，特回睿奖，许假宾□，冀令修己从知，尽以敬亲务本。干黩宸，无任兢惶。谨录奏闻，伏听敕旨。
◇奏请僧宏鼎驻管内僧正状
右件僧，迹洗四流，心拘八政，演法于有缘之众，致功于无□之言。伏自翠华远省于风谣，丹诏屡征于月捷，凶渠未灭，锐旅犹勤。弘鼎常令僧三十人，昼夜转念功德，张开觉道，教化阖城，所愿早覆枭巢，便回鸾驾。虽不关于至理，实自发于精诚。兼缘当道属郡既多，仁祠不少，若无纲领，难肃缁流。伏乞圣慈俯详所请，许充当道管内僧正，仍赐紫衣。所冀身挂金[，逞养鹰之隽气；手持玉柄，制醉象之狂徒。谨缘奏闻，伏听敕旨。
◇谢许宏鼎充僧正状
右件僧，臣先具状申奏，请充当道管内僧正，仍赐紫衣，伏奉敕旨依允者。伏以弘鼎久勤转念，辄具荐论，能资十地之因，遽荷九天之宠。元戎获请，喜三教之并行；法侣欢呼，惊一佛之或出。唯冀永持功德，上报慈悲，苟不能荡火宅之余灾，则何以称水田之华服。必可潜燃慧炬，助灭妖氛。臣限守藩条，不获陈谢行在，无任感戴兢灼之至。谨奉状陈谢以闻。谨奏。
◇谢除侄男琼授彭州九陇县令状
前守京兆府县尉高琼。
右件官，是臣侄男，今得进奏院状报，伏蒙敕旨除授彭州九陇县令，仍赐绯鱼袋者。伏以高琼早乏艺能，忝从禄仕，佐理未闲于吏道，列官已陟于王畿。昨者背秦岭而脱烟尘，面蜀川而就云日，虽有心于葵藿，且无托于萍蓬。岂料不由荐论，便赐超擢。才抛黄绶，遽沽墨绶之荣，始佩铜章，又窃银章之贵。况乃餮羰粢兀益部名区，正当巡幸之邦，实谓来苏之地。岂伊残劣，能此胜当。臣也必令行慎履冰，坐勤饮水，勉追芳于花县，无致辱于竹林。臣限守戎藩，不获称谢天庭，无任感恩战惧之至。谨奉状陈谢以闻。谨奏。
◇谢弟窃俪绵州刺史状
绵州刺史高恰
右件官，是臣堂弟。今得进奏院状报，奉某月某日恩制，除授金吾将军。被军州官众状举留，续准敕旨，依前授绵州刺史者。恩资凤，喜集]原，形影光辉，精魂震越。伏以高窃绱玉章模免坠箕裘，既悬报主之诚，得习牧人之术。昨者忝膺宠寄，粗举政条。银水金山，曾无自润；带牛佩犊，或有可观。振家声廉慎之名，致乡俗举留之请，况乃秩假帝之喉舌，官登王之爪牙，仕宦既荣，分忧又重，且脖刈岳，更慎抚绥，辜署剑之恩，以谢拥辕之众。臣亦申教诲，俾赎贪叨，俱在朝之盛仪；虽惭前哲，各为郡之清誉，可畏后生。共资绰绰之诗，冀播优优之政。臣限拘藩镇，不获称谢行在，无任感恩忭跃之至。谨奉状陈谢。谨奏。
◇谢侄男宏约改名济除授杨州大都府左司马状
朝散大夫前行润州上元县令柱国高弘约。
右件官，是臣侄男，先具奏请除授杨州司马，并请改名济，伏奉敕旨依允者。九天渥泽，万里途程，沐恩命于尧阶，泛光辉于阮巷，负山既重，临谷何安。臣以高济早列官常，颇闻吏术。建业字人之政，曾有微功；惟扬典午之资，必希薄授。始陈上请，骤窃殊荣，济也誉虽让于王，名不惭于程昱。圣君如父，照临实表于无偏；犹子比儿，训励必遵于匪懈。俾申勤效，少赎贪叨。臣限守藩条，不获称谢行在，无任感恩激切兢灼之至。谨奉状陈谢以闻。谨奏。
◇奏请侄男劬转官状
前鄂州都团练副使、朝议郎、检校祠部郎、中兼侍御史、柱国、赐绯鱼袋高劬。〉
右件官，是臣亲侄男，粗详吏术，早忝官裳，始佐理于江阳，旋从知于寒壤，实得片以折狱，未尝枉道而事人。遂荷宠荣，已登班列，寻叨命服，久y廉车，方当寇盗喧惊，亦有筹谋施展。加以每遵家法，愿报国恩，宗族称孝悌之名，僚友许温恭之行。臣是以辄思内举，敢具上陈。引以进之，守《戴礼》之深义；惟善所举，凭鲁书之美谭。伏乞圣慈，俯鉴忠恳，特赐除授峡内刺史。劬也必能励心从政，常铭马援之言；竭力分忧，不负谢安之举。干黩宸，无任兢惶，谨录奏闻，伏听敕旨。
◇奏荐归顺军孙端状
归顺军都知兵马使、银青光禄大夫、检校国子祭酒兼左武卫将军御史、中丞上柱国孙端。
右件官，巢鸟知风，园葵向日，能投善教，永戢奸图。既悛抗斧之心，可在执殳之列。仰希甄奖，辄具奏论，伏乞圣慈特授一官，勒在军前驱使，冀率感恩之众，永除稔恶之徒。谨录奏闻，伏听敕旨。
◇奏李楷已下参军县尉等状
以前件状如前，伏以臣当府淮海奥区，州县多事，永言属吏，实籍得人。每忧舆赋阙悬，渐难责办，若俟铨衡注拟，恐失举贤。前件官等，皆为君子儒，有古人志。学优则仕，既知禄在其中；见善若惊，不愧艺成而下。可以参臣军事，可以代臣邑僚，试假缺员，颇彰殊效。况抱斑衣之乐，冀攀黄绶之荣，伏乞圣慈，允臣所请。干冒宸鉴，无任兢惶。谨录奏闻，伏听敕旨。
◇奏杨行敏知庐州军州事状
右臣伏以武士所先，惟忠与勇，忠勇兼著，行敏有之。自假郡符，□能勤理，锐旅有争先之志，齐m无背怨之词。盖乃训炼齐戎，抚绥周室，在于巡属，实越辈流。累具奏论，请赐正授。伏虑道T艰阻，未达宸聪，每籍干能，再陈荐举，永言成绩，可使颁条。伏乞圣慈特赐允许。干黩宸鉴，无任兢惶。谨录奏闻，伏听敕旨。

[book_title]卷五
◇奏诱降黄巢下贼将成令状
草贼英杰巢下擘队贼将成令徒伴四万人马军七千骑。
右件贼徒，元受黄巢指使，占据潼关，寻自擘队奔逃，所在烧劫，就中蕲黄管内，最甚伤残。臣伏以肃齐王者之师，必期无战；遵奉圣君之德，可恕有瑕。暂缓讨除，先加告谕。臣昨者专差押衙丁威，赍委曲深入招诱，果愿归降，兼乞委任郡符，展效忠节。其成令，臣当时补充军前押衙，兼给功名检校国子祭酒兼御史中丞官告一通，权知楚州军州事。以今月二十三日，部领手下兵士，到楚州倒戈讫。伏缘楚州与徐州涟水对岸，今春曾被寇戎骤来攻劫，虽频讨逐，未尽诛擒。况涟水贼徒，久蓄奸谋，潜行侦谍，常排战舰，欺视孤城，再欲奔冲，终为患害。臣以此特将此郡权授令，既以投信义而来，必得破顽凶之窟。臣久临戎事，素习军谋，以为先则惠而后则诛，兵家所贵；远者怀而近者悦，帝道方兴。上窥含垢之恩，下察慕膻之志。不劳寸刃，唯假尺书，成令遂革野心，能从天意。叛徒四万，尽为乐业之齐人；精骑七千，皆作输忠之烈士。既当恕罪，倍见感恩，蜂飞之小寇旋销，o结之元凶可殄。斯乃陛下祝除三网，舞耀两阶，信既洽于豚鱼，化能移于枭獍。善师不阵，敢矜止杀之权；至道无私，但仰好生之德。其成令下愿在军门及放散人数，请续具申奏。谨录奏闻。谨奏。
◇奏招降福建道草贼状
福建道溪洞草贼何稀⒄叛佣酢㈣炽さ韧桨楣踩送蛉恕
右件贼徒，自去年冬侵劫信州界内。臣以其道途阻阔，溪洞险艰，若欲讨除，恐为劳役，遂于今年二月内，差节度衙推诸葛成充东面招谕使判官，便赍委曲职牒，招诱其贼首何系热人。虽行匪有师，而卜能从吉，一时应响，三窟除奸，才当言下归投，兼乞军前展效。臣□□委曲补职名，追赴军前，俾申忠节。臣伏以小人兴叛，所迷者贪竞之心；上帝垂恩，所恶者杀伤之事。终能耀德，固可弭兵，与其继献捷书，曷若尽收降款。是以远飞折简，便倒群戈，尘不假于曳柴，风自行于偃草。溪头洞口，免污烟霞；闽岭鄱江，豁通道路。况乃各期后效，尽愿前驱，能令八万余人，永不二三其意。有以见陛下皇威天覆，玄德日新，四郊之烟垒将销，万国之梯航竞集。则乃军中士卒，安身而永别战场；宇内生灵，携手而齐登寿域。臣无任歌咏屏营之至。其何系认虏怪懊愿随臣征行及放散人数，请续具申奏。谨录奏闻。谨奏。
◇秦侄男劭华州失守请行军令状
具衔高劭。
右臣伏以偾军之将，礼所兴讥，大义灭亲，传曾垂训，将肃安危之本，必严赏罚之科。窃自巨猾增骄，王师致讨，臣堂侄男劭，比在河中司录，得受李□都指挥，领昭义之甲兵，收华州之城邑，稍申鹰犬之力，暂挫枭狼之声。已蒙特降殊恩，俯旌微效，服荣金紫，位忝星郎。始离蒲坂之具寮，遽假莲峰之通守，诚合率忠励勇，馘丑摧凶，禀进尺退寸之规，决万死一生之计，终申诚节，仰报宠光。昨者狂孽并来，疲兵再战，既绝安西之救，难申逐北之威。然而不能润草T原，永忘荀活，抑使靡旗乱辙，旋见脱归。致诸道之星分，纵奸徒之雾结。职此之过，罪无所逃。岂可当二峰保守之时，遽沾宠赏；及一阵奔亡之后，得免诛夷。国有常刑，军无贷法，惩一劝百，念兹在兹。伏乞圣恩，特行严典，徇于藩镇，警彼师徒。所冀国章，永能巡于社稷；微臣家法，亦不昧于神祗。干冒宸聪，无任责躬泣血战越之至。谨奉状陈请以闻。谨奏。
◇奏论天征军任从海等衣粮状
天征军都将任从海及节级军将并官健总二百八十七人。
右臣得都将任从海及节级状称，自赴征行，已逾五载，累曾沿海袭贼，上江防虞。去年军都放回本道，从海等且在当府，愿随行营者。各得家信，知四川已停衣粮。伏缘从海等皆是贫寒，更无营业，彼处父母亲属，便须委壑填沟，请具奏论，乞还衣粮者。
谨按《史记》释云：天子车驾所至，则人臣为侥幸。赐人爵有极数，或赐田租之半，故因谓之幸也。伏以任从海等万里从戎，五年于役，不辞艰险，愿尽勤劳。今者身在东吴，职居西蜀，此方苦于羁旅，彼已停其衣粮。远路音书，难写征人之恨；贫家亲戚，先怀饿殍之忧。伏遇陛下暂幸龟城，未回龙阙。三川草木，别有光荣；万户A黎，永能苏息。而任从海等久离本镇，不睹殊恩，望雨露之均沾，恨烟波之迥隔。固堪伤悯，辄具奏论。伏乞圣慈允臣所请，特令本道却给全粮，所冀凤驾巡游，士卒皆知其有幸；鸿慈煦育，君亲必表于无私。谨具录奏闻，伏听敕旨。
◇奏论抽发兵士状
当道先准诏旨，抽庐、寿、滁、和等州兵马共二万人，仍委监军使押领赴军前者。臣当时已各帖诸州，令排比点检。次又得进奏院状报，近奉诏旨，更于诸州催促兵士者。
右臣伏以兵惟饰怒，虽尚勇于战征；师克在和，固推诚于辑睦。苟非得众，何以成功？臣当管庐州与和州旧有雠嫌，至今疑忌，唯谋以怨报怨，未遂知和而和。孙端新授滁州，又与秦彦有隙。既是滁、和接境，动有他虞；若于光、蔡会军，必酬旧憾。事非便稳，理合奏论。臣自得招降，多方控驭，粗能禁戢，免有动摇。如令各出兵戈，必恐自相鱼肉。辄陈利害，冀慎始终。谨录奏闻，伏听敕旨。
◇奏请叛将鹿晏弘授兴元节度使状
右当道贺正子将许令琮等，今月日回得状，称三月五日，陈许军溃散，节级鹿晏弘领兵马二万余人，打破金、洋等州，突入兴元府坐。节度使牛裕四日夜领随从人并家累约二千余人，奔投龙州西山谷者。伏以天未悔祸，地多受灾，既当易动难安，非可惩一劝百。鹿晏弘早驱散卒，广集叛夫，始聆焚劫东都，旋见奔冲西路。本道节度使周岌累令招谕，终不归降。岂兴破浪之风，但炽燎原之火。今者逆党则鲸吞盛府，元戎则鼠窜危途，爪距已成，根株难}。傥或未恕乱常之咎，别兴伐叛之师，即恐终成一秦，固应不利三蜀。且列藩贡献，诸道表章，得达刀州，皆由剑路。况乃凤城已复，銮辂将旋。纵令雕鹗在天，能摧狡窟；若更豺狼当道，必碍行宫。峡路虽通，水程多虑，不唯险阻，实且遐遥。兼至上江，皆为贼境，唯忧进献，莫膀通流。臣久窃宠光，深怀惊愤，远详事意，辄具奏陈。伏乞圣慈霁雷霆之威，回雨露之泽，速飞宽大之诏，特委抚绥之权。鹿晏弘免致惊，便当豹变，必当克已，永务安人。圣主含宏，既宥其穷斯滥矣；奸臣警悟，亦免于尤而效之。谨录奏闻，伏听敕旨。
◇进金银器物状
金器、银器
右臣伏以烟尘向息，道路犹虞，每惭仗钺之荣，多旷献琛之礼。得申远贡，唯有轻赉。前件金器、银器等，质变披沙，形分铸砾，虽愧易盈之用，且资虚受之功。固敢竭航波梯t之心，助麟趾马蹄之瑞。贡金三品，空陈任土之宜；望阙九重，未遂朝天之愿。感恩何极，恋圣徒勤。今差押衙王虔随状奉进。谨进。
◇进漆器状
当道造成乾符六年供进漆器一万五千九百三十五事。
右件漆器，作非氵13巧，用得质良，冀资尚俭之规，早就惟新之制，虽有惭于琼玉，或可代于琉瓶。伏缘道路多虞，星霜屡换，器贡难通于万里，纲行遂滞于三年，既失及时，唯忧虚月。臣今差押衙银青光禄大夫检校太子宾客兼御史中丞上柱国辛从实押领，随状奉进。谨进。
◇进御衣段状
当道先兼盐铁使织造中和四年已前御衣罗折造布并绫锦等。除先进纳外，续织造九千六百七十八段，谨具如后物色。
右臣久权`货，素乏筹谋，多亏山海之资，莫报云天之泽。前件御衣并绫锦绮等，薄惭蝉翼，轻愧鸿毛，然而舒张则冻雪交光，迭积则余霞斗彩。既成功于凤杼，希入用于龙衣。俭德弥彰，致美宜光于黻冕；皇恩远烛，输诚必鉴于丝毫。其匹段物等，臣谨差某官某押领，随状奉进。谨进。
◇进绫绢锦绮等状
进奉绫绢锦绮银等一十万匹段两。谨具色目如后物色。
右臣伏以兵戈充炽，郡邑凋残，仰思御辇巡游，唯恨赋舆悬阙。况乃当道巡属之内，招降颇多，皆请占留，将充供赡。贵息寇戎之患，难丰进献之仪。前件绫绢锦绮等，虽制自鸳机，而价惭鲛室，樾话瞬现号，劣登三品之名。只将申任土之宜，岂足备补天之用。轻微既甚，陨越何安？其匹段物色，谨差节度散兵马使王审球等押领，随状奉进。谨进。

[book_title]卷六
◇贺入蛮使回状
右臣得进奏院状报，入南蛮通和使刘光裕等回，云南通和，兼进献国信、金银器物、匹段、香药、信马等。汉使传诏，则星回象林；蒙王奉琛，则云集龙阙。能举羁縻之术，果悛倔强之心。若非圣上德叶弃瑕，化敷柔远，则何以感L耳镂身之众，启隳肝沥胆之诚。彼越雉呈祥，未为盛观；旅獒入贡，徒见良箴。曷若正在艰时，能安犷俗。使云南酋长，再遵奉贽之仪；天下贤良，免献征蛮之策。斯皆相公魏绛陈利，王商振威，已今六诏归投，即使八清谧。某比者南寻铜柱，西镇剑关，曾施上将之谋，免辱大君之命。今则远聆盛事，倍切欢心，陈贺末由，无任欣忭云云。
◇贺杀黄巢贼徒状
右臣得进奏院状报，定难军拓跋相公、保大军东方逵尚书奏，于宜君县南杀戮贼徒，并生擒贼将。又凤翔李相公奏，探知京中贼徒溃散，六月十三日，圣上御宣政殿排仗受贺者。
窃以逆贼黄巢，稔恶既多，就刑非久，敢驱乌合之众，屡拒鹰扬之师。拓跋相公、东方尚书或力微裔孙，或曼倩余庆，皆申秘略，共弭凶徒，能顺天诛，遂陈月捷。军名定难，雅称关张之声；县号宜君，克符尧舜之德。是以圣上高临紫极，远耀皇威。睹百辟之欢呼，雷惊蜀国；想六师之勇战，电扫秦川。即当静灭氛霾，永见均施渥泽，此皆相公调鼎中之味，运堂上之兵，右援⒍得功，左执律而至献，勋功相继，称庆何穷。某久阻淮夷，尚淹海徼，远聆捷语，但切欢声。然必愿剑拂狼星，旗迎圣日，终继张飞之拒后，不惭聂叔之致师。限守戎藩，末由陈贺，下情无任踊跃之至。谨奉状陈贺，谨录状上。
◇贺收复京城状
右臣得河中节度使王司空牒报，四月十日，当道与雁门节度使李仆射及都监杨骠骑下诸道马军齐入京城，与贼军交战，约杀贼步军一万余人。其马军贼便走出城，黄巢亦未知存亡。其逃遁贼徒，寻差兵马追奔，并已收复京阙讫者。
伏以逆贼黄巢，藏奸匿暴，恶积祸盈，久于辇下偷生，固是槛中待死。杨骠骑受圣君之重寄，李仆射传飞将之雄名，既无虑于二心，果有成于一力。想其霜锋电击，月羽风驱，压雀卵之威高，燎鸿毛之势猛，遂使贼巢困不能斗，乱无所归。虽为漏网之鳞，已是伤弓之翼，则期加显戮，永扫群凶。加以熊据六宫，豕Y九陌，今兹克复，免致焚烧。伫望翠华，便归丹阙，稍豁上天之怒，实除下土之灾。此皆相公静运庙谋，远扬戎略，既叶一匡之妙道，北极何忧；将流万古之美谈，东封可俟。某登坛有忝，仗钺无功，远听欢声，始除惭色。限拘守镇，陈贺末由，下情无任\跃之至。谨录状上。
◇贺月蚀德音状
右伏见六月二十六日德音，以太阴薄蚀，曲赦三川管内囚徒，及委诸镇收拾埋瘗京畿四面暴露骸骨者。伏以金精隐耀，玉垂仁，答天诫以震惊，省风谣而钦恤，圜扉宥罪，扫慧销冤。近鄙北齐，号御囚而肆虐；远遵西伯，葬枯骨以施恩。蜀山之草木先春，秦甸之烟尘永息。此皆相公功成燮理，道洽变通，助日月之光辉，振云雷之号令，八方翘首，万汇欢心。某迹系戎旃，心驰台室，阻随班列，莫遂欢呼，下情无任\跃之至。谨奉状陈贺，谨录状上。
◇贺内宴仍给百官料钱状
右得进奏院状报，七月一日，于内殿宴百官，仍令度支各给三个月料钱。并奉敕旨，回驾之日，应沿路州县，切不得辄进歌乐及屠杀者。伏以圣上继周匡业，避狄兴忧，自幸成都，弥资俭德，守玄元之三宝，达舜帝之四聪。彻彼珍肴，挂其素服，言唯罪已，事不劳人。今日已复上京，将回大驾。致伯梁之高宴，尽醉千钟；鄙炼布之乏财，均颁九府。然后继飞纶翰，仍命绣衣，制郡邑之严科，节道途之浮费，既施令于好生恶杀，亦停欢于八列九成。王化斯行，物情皆泰。此皆相公手携多士，躬贺圣君，鸳行赋在镐之章，凤藻咏济汾之乐。一时盛事，万代美谈。某限守藩条，阻攀仙仗，心驰蜀栈，目断尧樽，下情无任\跃之至。谨奉状陈贺，谨录状上。
◇请降诏旨指喻两浙状
右先准浙西周相公牒，杭州与浙东兵士斗敌，某遂具事由申奏，请降诏书，速令戢敛。伏奉二月二十日诏旨，已诏两浙务在叶和者。某当时备录王言，各移公牒讫，兼先差人赍书牒与刘汉宏尚书，诘彼起戎之本，谕其继好之规。今得回书，其言不让，唯称周相公与董昌，苟恃宠荣，妄行威福，虐侵近境，阻载通津。况有不同国之雠嫌，又失无蕴年之誓约，必想见豺而战，犹能首鼠幸生。已决加兵，终期释憾。然则此无和气，彼有斗心，尝胆者结怨既深，抉眼者遗言可验。必恐以吴与越，终当有越无吴，实所谓夫差之麋鹿兴讥，范蠡之鼋鼍得便。唯忧黎庶，枉见杀伤，辄再具状奏陈，请更飞诏止遏。某徒圆凿方枘，避柱触楹，累陈高凤之词，莫解子都之怒。且雠因手足，疾在腹心，久练师徒，决期战伐，则也卫丝转乱，郑蔓难除，三人是仇，百姓何罪？伏惟相公赞成睿略，施展庙谋，俾陈两武之事端，唯仰一言之恩庇。谨录状上。
◇谢加侍中兼实封状
右得进奏院状报，伏奉十一月十一日恩制，加授侍中，仍加食实封一百户者。伏以某材输美箭，业绍良弓，早勤式遏之规，敢怠聿修之训。遂得一分戎阃，七换师坛，提汉法之重权，陟秦官之极品。恩荣独盛，绩效何申？况自虿尾之徒，猬毛而起，神州倾陷，御辇巡游，不能踊跃用兵，有类迁延之役。虽进退惟命，不敢争功，而行藏相时，岂无怀愧？而又铸山煮海，瓜剖豆分，莫成赡国之权，徒窃经邦之位。唯甘废弃，永见沈沦，敢期渥泽之无私，俯念涓埃之有效，许登玉署，高戴金，仍忝真封，式加懋赏。且如讲能夺席，谏切引裾，方升鸾渚之荣，俾称凤池之望，岂伊孱劣，所可贪叨。此皆相公仰赞万机，俯安九牧，无使怨乎不以，能令可者与之。唯当三命益恭，一辞无退，入则抚安疆圉，出则誓扫氛，伫成灭寇之功，冀赎旷官之责。戎镇有限，不获陈谢，下情无任感恩兢惧之至。谨奉状陈谢，谨录状上。
◇谢落诸道盐铁使加侍中兼实封状
右某伏奉去年十二月下一日恩制，加授侍中，余并如故，仍加食实封一百户，落诸道盐铁使者。伏以君亲委任，固能舍短从长；臣子忘勤，唯愿从微至著。某一司榷课，六换暄凉，正逢多事之秋，莫展牢笼之用。况自频更统帅，别致租庸，既当狐让千皮，实见羊分九牧。赡军富国，固绝筹谋；熬海F山，几隳条贯。今者圣上恕其不逮，察以无私，将汉法之重权，委儒流之妙术。岂料更留宸虑，犹念戎勋，许登负玺之班资，不替拥旄之宠寄，尚假极品，重增实封。当主忧臣辱之时，若斯荣盛；审福过灾生之理，何以遑安？此皆相公曲庇庸虚，全忘僭忝，俾息躬于负重，当锐志于专征。宁无淬砺之功，仰答陶钧之赐，此外以荣为惧，至末如初。下情无任感戴兢惕之至。谨奉状陈谢云云。
◇谢弟窃俪绵州状
右件官是某堂弟。今得进奏院状报，奉某月某日恩制，除金吾将军。被本州官吏众状举留，续准敕旨，依前充绵州刺史。某尝读《后汉书》，见寇恂为颍川守，后拜金吾，从上经过颖川，郡人遮道，愿借寇君，仍留一年，以慰百姓。此实国家殊宠，郡邑美谭，万代以来，一人而已。谁知盛事，得属鄙宗。安贫恤孤，颖川之政化虽乏；出官入仕，子翼之官资略同。感深而喜作悲端，效浅而荣为惧本。伏以高谴窒欣羰酰忝荷君恩，分忧而地压剑关，理俗而尘销铃阁。今者才升缇骑，却拥朱轮，谓施抚辑之能，特徇众多之请。此皆相公爱忘其短，仁及于微，仰赞帝俞，俯从群愿。某唯知提训，俾慎揣摩，同驱轼下之熊，但期静理；虽睹堂前之燕，免恨分飞。限守戎藩，末由陈谢云云。
◇请转官从事状
某官薛砺。
右件官，闵损登科，良由德行；陈琳从职，实假词华。林幽而转识芝兰，木落而方知松桂，深敦操尚，夙著干能，远叨分阃之荣，唯籍运筹之妙。伏请转官，仍改章服，转充观察判官。
某官郑m。
右件官，早登上第，久佐大藩，能修捡慎之规，每助抚绥之政，宾筵所重，健笔为先。伏请转官，仍赐章服，转充节度掌书记。
某官顾云。
前件官，东筠孕美，南桂抽芳，曳谢眺之长裾，从卫青之军幕。五l皮之为重，岂谓虚谭；百鸷鸟之不如，方知实事。良资妙画，其屐壮图。伏请转官，仍赐章服，充观察支使。
以前件状如前。伏以某远率舟师，誓除国贼，征帆则云挂行色，战鼓则雷含杀声，留务既繁，良筹是托。或倚幕中之婉婉，或求马上之翩翩，辄具荐论，仰希甄奖，不拘月限，别觊天恩。伏惟相公庇护戎藩，激扬宾席，稍超常例，特受清资，略假润于丹青，许分荣于朱紫。所冀元戎十乘，速成讨罚之功；越府三才，各得施张之处。已具状申奏讫云云。

[book_title]卷七
◇滑州都统王令公
伏见制书，伏承荣加内史之任，暂执元戎之权。往镇雄藩，誓歼穷寇，伫复宫阙，则归庙堂，九重之倚赖如山，八表之欢呼动地。而况令公志勤捧日，力赡补天，三秉台衡，两分戎律，入则建萧何之功业，出则振黄霸之恩威。此皆群议称扬，不假拙辞赞咏。今者圣上以叛徒乘便，尚敢张，诸道征师，互相逗挠，蠢彼之奸凶未弭，赫斯之愤怒良深，遂辍股肱，远资心膂。l敖宰楚，设前茅后劲之规；管仲相齐，致九合一匡之誉。是以荣转西台左相，请为东道主人，儒武全材，古今罕遇。伏想近承睿略，严令诸侯。诚知白马封疆，幸而获赖；必料苍鹅群党，困不能飞。即当立}枭巢，去迎銮驾，海晏而永兴龙德，池清而再睹凤仪。凡在含灵，皆增系望。某静思奋击，动见悔尤，四邻多是异心，十道竟谁同力？今所以自贺者，得逢知已，亲总贞师，巧唇无所构之端，壮胆有可倾之处。唯冀遥禀大将军之命，用励骁雄；仰凭真宰相之威，永除妖孽。末由陈贺，下情不任欣慰瞻攀虔祝云云。
◇第二
伏睹制书，伏承荣膺宠命，正镇雄藩，伏惟感慰。窃以动惟佐圣，静乃优贤。百谷垂成，则暂停霖雨；八向泰，则贵息兵戈。讵劳有道之人，久练不祥之器，群情既郁，帝命斯行。令公独竭忠诚，克扶厄运。当六师扈从，司南之制度无亏；及十乘启行，逐北之威棱有裕。但属王事靡W，人心不同。祖豫州志在誓江，伫申壮节；萧相国力谋佐汉，或致游词。今以小寇必歼，大臣于役，虑失华夷之望，倍兴宵旰之忧。遂乃凤纸传恩，远离西蜀；蜂旗卷影，却到南燕。指踪既禀于成谋，搏噬伫看于众旅，坐驱十道，卧理百城，显为出入之宠荣，保就始终之勋业。某夙衔深奖，继奉好音，览古人贺满之言，睹君子持盈之节，忭慰攀恋，不任下情。伏惟云云。
◇第三
伏承旌幢已到镇上讫，伏惟感慰。令公手倾霖雨，身耀福星。三入庙堂，已超仲父；一匡寰宇，更属何人？昨者十乘启行，九重轸虑，以为萤不劳海灌，卵何假山摧，遂请元臣，却临重镇。今则徐回龙节，静抚雄师，下车而恩泽均沾，举扇而仁风广振，南燕受赐，北极纾忧。某早荷奖知，倍增欣慰云云。
◇郑畋相公
伏见二月六日制书，伏承相公正居宏父，光弼圣君，兼总兰台，再调梅鼎。凡云远者近者，莫不舞之蹈之。伏以相公硕德茂勋，雄才奥学，播在四方之口，饫于万乘之心，固绝赞扬，但增瞻仰。况自关中聚寇，岐下屯兵，率先诸侯，累展奇略。是以才趋凤辇，便陟鸾台。远涉山川，行就九天之宠；克平水土，坐升百日之荣。竹宫既托于清规，芸馆更归于雅望。则乃孙叔敖之慎守，愈贵愈恭；胡伯始之累迁，有伦有要。永凭上德，伫贺中兴，使仲父执鞭，侯捧辔，驱蠢动入华胥之域，格蛮夷归虞舜之风。某早沐深知，远聆殊拜，末由陈贺，忭耸倍深云云。
◇第二
伏承太保相公累陈章表，恳让钧衡，暂辍任于股肱，果优贤于羽翼。缁衣缵美，青绶加荣，守难进易退之规，叶居安虑危之道，莫不宸钦瞩，|绅咏歌。而况相公比者统冠甸侯，深攻国贼，唱义声而飞羽檄，管爵赏而练甲兵，方驱破浪之风，伫灭燎原之火。而乃腹心有疾，牙爪无功，何君子之见欺，实小人之难养。然而灾为福始，小往大来，再秉洪钧，远安仙跸，调鼎中之实味，运堂上之奇谋，决胜汉筹，弭灾魏阙，皆凭萧丞相指踪之力，岂假鲍尚书统集之兵，咸推第一之功，能赞登三之业。今则奉身有裕，正足无亏，将寻疏傅之高踪，乃访留侯之故事。用黄石公之妙略，蔚为帝师；从赤松子之胜游，别作仙侣。虽云独乐，其奈众情。氛噎余妖，方愿静销于天下；陶F重望，岂宜久滞于山中。必计才返鸾旌，请归凤阙，永使蜩螗罢噪，仍令鹿马分形。深荷眷私，况联亲懿，依攀祷望，可鉴远诚。拜贺末由，悚恋增切云云。
◇史馆萧遘相公
昨睹制书，恭承高辞大计，正陟中台，兼升史馆之荣，实副儒门之望。窃以册书所重，笔削为难，别成一代之楷模，檠诎偻踔规矩，是得宸衷妙选，朝列具瞻。而况相公真君子儒，老成人德，允百揆，显赞万机。今者邦计既丰，国经斯整。东西台之极位，历无遗；左右史之直言，裁成有赖。莫不勋华表德，游夏缄词，能施补衮之功，备载垂衣之化。必使褒真贬伪，彰发传之体有三；激浊扬清，励事君之心无二。古今盛美，遐迩钦依。某远守藩维，忝资陶冶，每慎六条之理，敢希一字之褒。忭跃既多，启陈无及，伏惟俯赐念察。
◇度支裴彻相公
伏睹除书，伏承相公再履台席，荣均赋舆，凡在生灵，莫非欣跃。某今之所贺者，真以天上之福，与大国之幸，不欲更牵俗礼，强饰繁词。然而欢心有余，祝史无愧，敢陈赞咏，冀豁恳诚。伏以相公德袭清通，道资恭俭，历游华贯，高陟台衡，当圣群巡幸之初，见贤相燮谐之业。而乃_原陷难，凤阁辞荣，暂屈迹于外藩，寻秉权于大计。今者在将悔祸，日待升平，果请英才，却归旧位，蹑周司马统兵之秩，骋晋尚书较运之谋。四方所传，一意相贺。某每惭薄伎，偏荷殊私，再逢调鼎之期，实切弹冠之望。末由陈贺，但增攀恋，耸忭之至云云。
◇租庸王徽相公
伏睹制书，伏承荣膺宠命，伏惟感慰。伏以万乘巡游，最难留事，百官毗倚，允属持纲。况当返驾之时，尤重清宫之礼，膺兹宠寄，实在贤能。司空相公静抱长材，动施余刃。报主安人之业，早冠鼎司；束奸芟弊之名，已谐舆论。今者\鸠命氏，鹰隼扬威，内清辇毂之尘，外肃关畿之地。圣君新命，永托中庸；司隶旧章，伫观大礼。某忝承眷奖，欣忭实深云云。
◇前太原郑从谠尚书
得河中王相国书报，伏承相公荣膺宠命，将赴京国，伏惟感慰。伏以宸游既远，居守是难，须倚元臣，方安圣虑。是故昔汉帝曰：“吾与仆射何异？”则知重寄，别表显恩。而况相公岳立儒宗，川流相业，顷辞凤阁，远耀龙旌。郭呈拘胖乡，广沽恩化；周举移书之地，遍活疲羸。肃军令于貔貅，振兵威于N狁。求安边境，胡雏不敢南侵；遽值妖氛，周驭久劳西狩。今以玉京虽复，銮辂未回，辍戎略于藩垣，托繁机于宫阙。必计中和乐职，已继雅音；司隶旧章，即兴盛礼。然后重调梅鼎，永对q阶，赞成天下之春，固是彀中之事。凡云品汇，莫不欣欢。某早忝恩知，倍}忭慰，末由陈贺，但切依攀云云。
◇礼部夏侯潭侍郎
伏承荣膺宠命，伏惟感慰。侍郎泰初朗鉴，日月虽逾，孝若美资，风尘莫染。儒室别开其户牖，相门必继其弓裘。是以始于宪府宣威，便见仪曹主贡，履历而皆遵仙路，操持而永振贞风。柏列朝霜，昨日揖登台御史；桂开夜月，今朝选入室生徒。采珠而蓬岛待空，搜玉而蓝峰寡色，副天下正人之J望，息场中艺士之屈声。某早沐眷私，不任欣忭云云。
◇吏部裴瓒尚书
伏承荣膺宠命，伏惟感慰。窃以勋华圣代，唯务举能；郭泰贤流，共推取实。用舍既归于重柄，古今皆托于长材，人望所谐，主恩斯在。尚书情E宦路，性悦道风，月高而霜鹤数声，云卷而莲峰万仞，早知厄运，久避嚣氛。洋川之瑞草仙花，几牵蝶梦；阆苑之朝岚暮霭，深润豹姿。然而陶钧难住于山中，涂炭待平于天下，遂辞肥q，来谒宸游，果登铨管之司，允洽簪缨之望。昔年掌贡，搜海岳以皆空；今日抡材，酌淄渑而不混。清通所莅，淆乱必除，历居六郡之峻资，终补三台之缺位，远祈迩祷，匪夕伊朝。某早仰仙标，遥钦懿范，忭慰瞻望，不任下情云云。
◇第二
伏以礼称选士，实资秀孝之科；书贵知人，允属铨衡之职。君命既将历试，物情固得佥谐。而况侍郎云鹤性情，天骥行止。F窗近日，高批帝语于笔端；绛帐生风，妙选群才于门下。洎湖湘察俗，e洛尹都，便宜入秉化权，坐匡圣略。直以手能持满，心切避荣，唯求勇退之谋，久阻急征之诏，万乘梦思于隐雾，四方渴望于为霖。今者移黜陟之司，托清通之鉴，何假山涛之密启，能遵李重之良箴。永期泾渭分流，必使轮辕适用。某每思玉昆金季，皆辱眷知；松茂竹苞，深敦交契。祷祝瞻恋，并同众诚。伏惟云云。
◇宣歙裴虔余尚书
伏承荣奉征诏，将赴阙庭，伏惟感庆兼极。今者妖氛向息，圣运重兴。诸葛亮之用兵，已非急务；叔孙通之制礼，方籍贤才。以尚书望积皋夔，政成宛句。三年察俗，以仁义为先；四境怀恩，俾寇戎之戢。是得傅岩结梦，宣室飞书。黎庶倾心，莫遂攀辕之恳；君王耸耳，待听曳履之声。况乃亲侍安舆，荣趋帝辇，伫聆调鼎，永使建病Ｆ穸拦刂V安，实为天下幸甚。某久邻仁境，深饱德风，忭慰瞻攀，不任诚恳云云。
◇第二
特垂手笔荣函，兼示陈情表藁，捧寻无荆欣贺有余。且近者时风仅讹，孝道多缺，事亲则薄，奉己为先，只将奔竞荣身，不以违离介意。今睹尚书远辞征诏，恳致奏章。叙向来为国分忧，不矜茂绩；请从此于家就养，实禀格言。况尚书若赴行朝，必登相位，而乃不亲梅鼎，愿奉板舆，是逃台衮之荣，唯恋斑衣之乐。永使李密之表，万古齐名；仍令束之诗，千秋长价。有以见聿修令问，横励时流，岂唯上德之美谭，实乃中兴之盛事。拜贺末由，但切攀依之至云云。
◇盐铁李都相公
伏承荣膺宠命，兼掌漕运，伏惟感慰。伏以铸山熬海，既标富国之权；紫帐皂b，固是安邦之彦。况从多事，谅托全才。相公中庸日彰，大任天降，舟楫暂妨于援溺，栋梁必俟于扶危。今者三年礼成，万乘恩至，假途端揆，正位司元，凭孔仅之智谋，继齐桓之霸业，必也广施奇计，遍致丰资，答上帝之殊恩，振中兴之盛事。凡云品汇，孰不欣欢。某每惭糠秕居前，久阻盐梅入用。主张多失，固难称老成人；交代叨荣，无以告新令尹。忭慰兢惕，不任下情，拜贺末由，攀恋空切云云。
◇第二
每辱荣缄，即垂虚誉。周齐名于乐广，固是怀惭；韩非接传于老聃，实为过望。荷戴增切，兢惶益深。伏以相公宋剑倚天，鲁戈驻日，再居重任，大洽群情。必计海若倾心，广润煎熬之利；山灵效力，助成F铸之功。便令流马飞牛，终得逾千越万，国用则立期饶羡，庙谟则坐致升平。勤王之诚，在我而已。伏惟遵护，用慰祷祠，其他下诚，已具前状云云。
◇卢绍给事
近睹除书，恭承贤兄左丞荣膺宠命，伏惟感慰。窃以国有司直，野无遗贤，盖前代之所难，实我朝之独盛。况乃上可以j弹八座，下可以整肃百官，永言其才，固属全德。贤兄左丞中庸处厚，大雅含清，柱晴空而岳顶无云，莹秋色而潭心有月，是得历游华贯，辉绰令猷。顷遇分忧，暂作甘棠太守；寻聆征诏，请为仙桂主人。此时也欢声则风振儒林，喜气则云铺笔阵，有口皆贺，无心不归。蓬岛灵珠，想离颔下；荆山瑞玉，待入掌中。而属莺谷藏春，凤城陷寇，不见孔门盛事，唯伤魏阙余灾。今者远从行朝，久临宪府，既蹑清资于侍极，荣升重位于肃机，传咸之畏慎无亏，郑晋之矜庄有裕，正当今日，必继芳尘。给事避地经时，陟岗劳念，今聆美拜，稍慰远思。然每于绛帐驰心，共怀遗恨；须到洪钧入手，方洽群情。高接雁行，伫迎凤诏，虔祷瞻恋，无以披陈云云。
◇壁州郑凝绩尚书
伏承自小司马假大宗伯出刺始宁，伏惟庆慰。窃以进有致君之志，共托阿衡；仕无择禄之言，常聆季路。绰然遗范，宛若合符。尚书玉树一枝，金山万仞，雅望全腾于八海，华资缓步于五云。汉丞相之传经，永光儒室；周司徒之善职，固属高门。况乃于国于家，曰忠曰孝。比者黄巾犯阙，翠辇省方，尚书暂别鲤庭，远趋凤，高提梦笔，仰赞宸猷，禀大圣之指归，立中朝之张本，此实为人臣之忠于国也。今以圣主优贤，严君逊位，尚书固辞武部，峻陟仪曹，荣挂莱衣，俾歌廉F，毛义之喜难自己，胡威之清必众知。又为人子之孝于家也。莫不事标双美，誉冠一时。今彼郡而昔彼州，岂能较盛；出传舍而入官舍，未足齐荣。伫见风扇扬名，云屏隔位。隼高建，免劳《陟岵》之诗；龙鼎待调，即展济川之业。某早衔眷奖，常切祷祠，拜贺未期，瞻攀无极云云。
◇泗州郑庾常侍
伏承已到贵镇上讫，伏惟感慰。昔郑弘为临淮太守，熊初架轼，鹿乃挟b，既传一郡之政声，终陟三公之宠秩，果符瑞应，永振美谭。今则常侍族茂山东，威临泗上。实继巨君之芳迹，足分圣主之远忧。况乃沛师戢兵，淮民复业，悬一城之爱日，振四境之和风，群情允请，新命非远。某近封斯接，殊眷先垂，忭慰瞻攀，但切诚抱云云。
◇湖州杜孺休常侍
昨睹除书，伏承荣膺宠命，再理吴兴，伏惟感慰。常侍比临水，大振袁风，适聆高握新兰，又见重分旧竹，实谓政声日洽，人欲天从。征黄太守之书，却随凤去；借寇使君之众，迎得春来。自此烟封茗畦，月挂O渚，不咏洞庭归客，即吟金谷主人，再乐三年，终苏一境，然后入居青F，坐演紫泥，福庶品而既多，掌陶钧而不晚。某早衔殊眷，忭慰实深，拜贺末由，瞻驰倍切云云。

[book_title]卷八
◇泗州于涛常侍
常待荣戴貂冠，远驱熊轼，能施善政，遍恤疲氓，暂牧雄州，已安乐国。斯乃郑巨君之甘雨，再润淮边；卜子夏之儒风，重兴泗上。况属彭门叛乱，仍当汴路艰难，独守危城，终摧敌垒，果成茂绩，实验全才。且群师悦挟纩之心，邻孽缩吞舟之口，仁者有勇，信非虚谭。某昨奉诏书，许令军赏，设爵而唯凭帝命，举贤而实契私诚。今则宠换银，威兼铁柱，敬申厚礼，用报殊功，楚岸风声，处处而既传灭寇；隋堤柳色，年年而只望行春。拜贺未期，瞻思颇切，某公牒同封送上云云。
◇西川陈敬u相公
伏睹除书，伏承相公以祝鸠之荣，兼大貂之贵，礼登八命，宠冠三台，伏惟感庆兼极。伏以掌邦教之司，无人则阙；负国玺之任，有德始居。昔丁固休征，终叶生松之梦；戴凭奥学，曾标夺席之名。然十八年而既居后时，五十重而何益于事？曷若相公雄临玉垒，荣奉金盥。昔也坐振风谣，作一方之慈父；今乃立迎天宠，为万乘之主人。使西夷免怨于后子，南诏永知于恋圣，是以秩归凤阙，化洽龟城，蹑高踪于黄闼紫扉，耀伟质于朱衣皓带，岂独一时之盛事，实为万代之美谭。某早沐眷知，不任欣忭云云。
◇徐州时溥司空
窃以誓于晋乘，则重其执贽往来；讽以楚词，则愧彼随波上下。永言有义有礼，唯在知和而和。况乃仁境接邦之彦兮，善邻存国之宝也，始终相契，今古何殊。去春特辱长笺，兼贻厚币，使者乃和门上校，贶之以华栈大宛。引夏殷罪已之言，铺陈数幅；举邾鲁息民之义，抚绥近封。有以见真男子之用心，古诸侯之行事，其于景仰，岂可弭忘。今遣专人，聊驰微信，匪足为报，永以为好，伏惟照察。
◇第二
司空利器倚天，忠诚贯日，授律而举无遗策，训戎而动有成功。昨者穷寇惊奔，锐师薄伐，审麟史追逃之势，展豹篇决胜之机，静}群凶，暗枭戎首。范丹县侧，雷威腾肃杀之声；季氏山边，天罚示告成之庆。久留盛绩，终属雄才。所谓有非常之人，然后有非常之事，绛灌亦一时俊杰，关张非累世勋庸，镂姓名于金鼎玉钟，饰仪形于云台烟阁，永言尽美，孰敢争先？某幸接德邻，深遵义路，每增欣贺，固异等伦云云。
◇第三
特辱长笺，俯传大捷，诱贼将而暗除枭帅，}群凶而遍戢豺声，夫何壮哉！诚可畏也。且黄巢谓逃天得计，乃揆日偷生，书罪则竹乏南山，流恶则浪干东海。逞暴于锯牙钩爪，挺灾于金阙玉京，烟氛所侵，涂炭皆匝。诸道递相逗挠，别自张，驱兵而未暇搴旗，丧律而先聆返旆。养奸既久，玩寇何安？若非司空以当春滋雨露之恩，则坐迎龙节；及初夏顺雷霆之怒，则立展豹韬。遂得才发锐师，果歼穷寇，刷国家之积愤，弭州县之余殃。所谓三年不飞，终当一战而霸。况可饮头而快意，何须擢发以论辜？有以见报圣天子之恩，固须待举真将军之令。幸联仁境，先听好音，欣忭钦瞩，翰墨何寄云云。
◇诸葛爽相公
伏承亲提师旅，远赴战征，跋履山川，蒙犯霜露，不审近日尊体何似？急景凋年，寒威肃物。令行麾下，尽忘皲瘃之伤；望峻寰中，将救疮痍之患。必有百灵荐祉，七萃成功，远扬s元帅之高名，近继郭汾阳之雄略。则销氛，遍活A黎，有心之徒，引领而望。伏惟每加保重，早副祷祈，远诚所望云云。
◇第二
访聆贼巢自逃商岭，久逼许田，蔡师相连，狂锋尚炽，当使以道途远隔，行止难知，未施掎鹿之能，但养斩蛟之勇。伏承相公麾八阵，深运《六韬》，将静扫其群凶，已齐驱其锐旅。既见三冬擐甲，即致殊功；方知五月渡泸，诚为易事。诸道固当高枕，圣君便可回銮。而未测鲸奔，须防兽搏，凡居戎阃，合审军机。辄遣专人，远侦贼势，幸垂示及，冀助讨除。伏惟照鉴，谨状。
◇湖南闵顼尚书
亲故前河西朱大夫到，远垂书示，深荷眷私。兼将尚书书《弄马图》及贵府祥瑞事迹相示，阅览忘倦，欣仰有余。且武艺所称，历朝可数，楚夸彻札，鲁炫蒙轮，弯三百斤之长弓，尝传《汉史》：掉八十斤之双戟，亦著《魏书》。然而唯守一隅，莫能四达，长于射而短于御，力甚壮而心甚怯。永言戎伎，难遇全才。今者尚书术继白猿，名高赤兔，既占万人之敌，真为一代之雄。虽居仗钺之荣，不忘据鞍之勇，爰征粉绘，妙写风仪。遍览左旋右抽，唯知目骇神耸，彼系绳逞捷，运甓服勤，实谓区区琐琐者尔。况乃梦符捧日，政洽观风，花竹呈祥，果验中兴之运；龟龙荐感，皆标上瑞之姿。若非望重行春，歌喧来暮，则何以三军效勇，永谐钦化之名；七郡怀恩，尽表殊常之应。必期渥泽，继入潇湘，此则但睹其电击云飞，鹰瞵鹗视。每劳企想，无以喻言。唯望慎举政条，仰酬宠寄，方值四郊多垒，实凭万里长城。其他中心藏之，永以为好，幸垂谅察云云。
◇幽州李可举大王
不审自履初夏，尊体动止何如？伏想赵盾日威，雄临北塞；袁宏风化，遥助南薰。固当九郡怀恩，百灵荐祉。符提白玉，俨标万里之长城；台筑黄金，遍启四方之贤路。岂止应挂丝之梦，自然超衣锦之荣。伏惟精慎寝兴，别迎宠册，永扶昌运，大洽群情。今遣诸葛果卿，假以邮巡修聘，既愧未成好币，又虑或失良材。无限远诚，各具别状云云。
◇第二
云龙在想，风马异区，末由倾盖之诚，空切著鞭之望。虽传鳞翼，莫写肺肝。况某俯顾家门，忝同里\，每咏维桑之什，即怀乔木之恩。幸蒙侍中大王不贱家丘，深知国产，曲垂厚奖，频辱好音。然则苟能知心，何假会面，以斯佩荷，可鉴依攀。今缘国患未除，邻仇不戢，甚欲慎言结舌，其如愤气填胸？略假笺毫，具陈事实，恃惠子之知我，望明王之鉴贤。伏惟恩私，远察诚素云云。
◇第三
伏以蜂蚁巢窠，犹能稔恶；熊罴队伍，未见摧凶。在于义士忠臣，莫不痛心疾首。某盖谓去年奉诏，遂于近境旋师，然今若终不自行，必恐竟无所就。已从中夏，遍阅大军，待}淮戎，即登汴道。但以指其百胜，决此一行，人不异心，事希同力。侍中大王族荣周姓，爵贵汉封，固多报国之诚，常贮安邦之术，见兹祸难，忍不忧勤？某既事征行，辄申控告，伏望差借兵士，助平寇戎，得贵藩精骑五千，胜诸道羸师十万，伫收京阙，克在旬时。亦已先具奏陈，所贵免成专辄。申包胥之告急，与此虽殊；赵充国之请行，于今可试。幸垂亮察，必赐允从。不敢独擅茂勋，所冀均分重赏，忠诚之切，实在于斯。伏惟永存始终，早示可否，未间J望，可想眷翘云云。
◇第四
别奉荣缄，远搜古籍，其于降叹，无以喻陈。且近者列土诸侯，盈庭多士，唯以宦涂锐志，少于儒术留心。而乃侍中大王博古通今，去华取实。燕碣石之接土，已继芳踪；汉维城之好书，远符仁旨。是以访遗编于汲冢，寻坠简于鲁宫。然则荆轲易水之歌，徒聆壮气；召伯甘棠之咏，虚播政声。岂若博采圣人之书，用光君伯甘棠之咏，虚播政声。岂若博采圣人之书，用光君子之道，但怀钻仰，敢觊切磋。况某久拥戎旃，难亲讲席，耽读阙五千卷之数，藏贮无三十车之多。自奉指踪，愿申诚恳，遍令列肆，广集异书，冀资日益之功，宁惮风咏之过。必可征名东观，承乏西斋。伏惟俯赐鉴察云云。
◇滑州王令公
某蒙恩忝官，不任感惧。某粗传堂构，谬荷国恩，然而术略素贫，勋劳甚浅，早分相印，累陟师坛，每遇福过灾生，曾为材微任重。一自四郊多垒，万乘蒙尘，未施毫发之功，深负咽喉之寄。羊皮狐腋，空思赵简子之言；瓦釜黄钟，宁免楚大夫之叹。既难展用，唯愿退闲。方欲沥血拜章，奉身请老；岂料更随众例，亦忝殊荣。遽登常伯之高资，复益实封之异宠，伐檀可惧，横草何申？伏缘递路不通，制书未到，先垂荣问，过辱奖词，既聆天上之音，不愧月中之梦。末由陈谢，但切兢惶云云。
◇盐铁李都相公
某蒙恩忝官，不任感惧。伏以纳言峻秩，真食殊荣，有扶持社稷之功，有燮理阴阳之术，方居正位，允洽群情。如某德乏润身，智惭周物，况逢多事，未展壮图，动无效于启行，静有能于卧理。加以久司莞货，实寡筹谋，既亏于富国赡军，深愧于木牛流马。唯甘黜削，永遂优闲。岂料圣泽无偏，戎藩有忝。b飞画鹿，昔年而莫见休征；冠耸丰貂，今日而愈惭非据。仍加班邑，何报圣朝？此皆仆射每赐保持，得荣交代，唯期励节，共愿匡时。陈谢末由，依攀益切云云。
◇第二
窃以世途易变，时事难言，泛泛如水中自安，滔滔者天下皆是。虽董卓已燃巨腹，众切欢呼；而桓彝若有忠魂，潜应恸哭。每窥师律，空激壮图。今则大驾未旋，外藩多难，获利者唯谋润屋，握兵者谁解清宫？当道虽乏供须，但勤贡献，愿早回于御辇，难空倚于赋舆。割占所因，指炙乖冢必希朗鉴，深察鄙诚。其他即遣专人，冀具后状云云。
◇龙州裴岘尚书
远劳专介，特枉华缄。发函睹不灭之踪，满幅示相忧之旨，其于佩惠，何以寄言。且国步犹艰，天心难测，忠直者韬声戢影，奸邪者鼓舌簸唇。彼既一时，此须三黜，唯当竭节，岂足兴言。尚书偶值危时，暂淹雅望，将期历试，无限卑栖。宠辱若惊，周柱史非无意也；行藏自保，鲁司寇有是言乎？多谢故人，勉报圣主。分忧救瘼，为政非轻；志操不亏，恩荣斯在。伏惟谅察云云。
◇西川柳常侍
某顷镇龟城，别营雉堞，盖符天意，得就土功。今者幸遇巡游，谓申绩效，久留御辇，俾立丰碑，杜元凯方愧勋名，李玄盛敢言德政？虽忝当功受赏，其如见宠若惊。常侍直道而行，乐人之善，远垂华翰，过辱奖词。以永传不朽之谭，先见未来之事，可使美掩蜀都之赋，高齐剑阁之铭。荷戴兢惭，无以指喻，伏惟照察云云。
◇史馆萧遘相公
某日无劳效，天降宠光，虽雨露常均，不辞润物，而丘山渐重，莫遂安身。况蒙相公察以独立，圣朝勤行直道，迥垂芘D，免使湮沉。既辟洪炉，辱陶F之厚赐；仍挥彩笔，烦刻画之妍词。以为动有成功，前无强敌，抚宁淮甸，静戢烟尘，继陈任土之仪，远沥望云之恳。遂使荣升画室，特解牢盆；更增班邑之恩，尚将统兵之位。仰窥华翰，俯揣凡材，未能息多垒之灾，何以窃长城之誉，唯期激励，少报生成。拜赐未前，怀仁益切云云。
◇三相公
某蒙恩忝官，不任感惧。伏以风后古官，是圣代弼谐所重；国侨美赏，非贤才负荷固难。必也挺秀儒林，钩深学海，方可夺席占五十重之誉，享秩称二千石之荣。如某任重咽喉，功微毫发，早提兵柄，不能静}寇戎；久握利权，无以广资经费。虽进退每从于帝命，而否臧实愧于军谋。以兹责躬，无所逃罪，但愿罢归林薮，绝望云霄。岂料宸襟，犹伤坠履。自上安下，方惭画鹿之幡；居高饮清，忽戴附蝉之冕。解烦难于平准，增宠禄于实封，此皆相公启导睿慈，庇安戎律。使贞金炼火，免销耗于毒烟；直木摧霜，更敷荣于圣日。唯当亲驱锐旅，遍讨群凶，冀成破竹之功，少赎伐檀之劾。末由陈谢，悚惕增深云云。
◇翰林侯<曾羽>学士
某材略素贫，勋劳甚薄，谬蒙睿渥，累陟华资。今者拜以古官，加之真食，伏蒙学士亲奉宸眷，过垂奖词。烦郭璞之彩毫，荣胜轩冕；使夷吾之琐器，顿异斗筲。遭逢实契于百生，铭镂岂唯于一字。但冀仰凭笔阵，更炼戎韬。充国壮心，早遂征行之望；无盐陋质，免惭刻画之恩。荷戴兢惶，不任诚恳，末由拜赐，但切依攀云云。

[book_title]卷九
◇都统王令公
近者专驰贺状，伏计已览卑诚，久绝来音，但多景恋。令公始终陶冶，表里经纶，王商能止于讹言，谢万暂提其劲卒，夺穷寇奸凶之魄，活疲m震慑之魂。行既顺天，捷当克日。某比承诏旨，久缓师期，今伏见令公命许君亲，身先将校，幸叶弹冠之望。倍警投袂之心。已阅全师，既离弊镇，虽自称岸上之虎，或谓当仁；而不畏水中之龙，实归重德，唯期助役，非敢贪功。欲取来月上旬，决谋进退，直冲宋野，先会梁园。谨遣专人咨探行李，辄觊回信，聊纾远怀。伏惟恩私，深赐鉴察云云。
◇第二
累专寓状，粗得输诚，继奉荣缄，益铭殊眷。不审近日尊体何似？夏星没火，秋g飘灰，伫妖气之雪销，想军声之雷振。伏计振振君子之德，仡仡勇夫之诚，足可凭有庆之威，誓无哗之众。功期一举，势必万全。谢太傅之智谋，预知大捷；鲍参军之歌咏，唯伫中兴。伏惟慎保节宣，用谐时望。某常衔曩顾，史捧温言，朝祷暮祈，可量卑恳云云。
◇第三
某自承令公亲率锐师，伫歼穷寇，便谋训炼，欲赴战征，愿折豺牙，仰瞻马首。履山川而犯霜露，久决心期；擐甲胄而峙糗粮，早成力办。不料徐戎忽聚，费誓犹陈，未豁征途，难通馈辇，以此早申诚恳，但切忧惶。伏想万夫争弩之先，八表望建橐之令，伫见龙归魏阙，却迎凤舞荀池。虽居喙息行，尽解口祈心祷。某早窥伟量，遥禀壮图，仰视旄头，渐觅奔藏之处；俯看屐齿，唯怀断折之虞。恭俟捷音，专申贺礼，未前祝望，不暇启陈云云。
◇浙西周宝司空
昨奉缄翰，兼寄示书碑样，眷私既深，披阅无倦，其于荣忭，无以喻陈。某每念久握兵戎，累移节制，虽缵弓裘之业，未扬钟鼎之勋。况乃来暮歌稀，行春化拙，岂期睿奖，特采微劳，许标不朽之规，远降非常之宠。至如仲尼儒术，始流芳于沂水之湄；元凯战功，方挂美于岘山之顶。愚实何效，遂叨此荣。司空念切忧忘，事谐响应，猥垂恩力，妙选书工，所谓知臣者莫若圣君，成我者固须良友。有始有卒，念兹在兹，彼虽未起雕镌，此已先深铭镂。今者干戈务壅，笔砚事疏。不及别请他人，敬遵来命；唯望早成刊勒，实赖奖怜。其碑词同封呈上云云。
◇第二
录温者，包藏异谋，玷污玄化，蝼蝈暂成聚窟，鸱枭实欲同巢。诚谓天高可欺，不知日远能照，果彰罪迹，遂举刑书。既绝虑于窃a，俾成规于用钺，言堪自贺，事必相传。岂料司空染五色毫，飞一函纸，微美词于鲁史，辱虚誉于刘笺。列土除凶，不负国章在手；临风拜赐，其如戎律拘身。未启素诚，但铭殊贶。
◇第三
扬示诏书，仰窥圣旨，伫攀高躅，倍激壮怀。司空寄绾吴门，瞰悬魏阙，况奉臣哉之命，必兴王者之师。但希水簇舟舡，幸遵旧俗；山堆戈甲，早振雄威。副大君旰食之勤，慰下走朝饥之望。某祗看风信，便泛江程。五两翩翻，解指朝天之路；三军踊跃，待申破竹之功。许接后尘，远示行日，傥可从心所欲，必希携手同行。王导有言，无作楚囚相对；刘琨养勇，以诛逆虏为期。事可荣今，功何让古？既衔帝语，勿老师徒，愿因江汉之征，得遂潇湘之遇云云。
◇第四
伏以山岳降灵，尹吉甫之全德；风雷奋气，窦世宁之异祥。况乃景值新秋，时当圣代，间生英杰，高建勋庸。伏惟相公名可掩瑜，志堪夺璧。魏公子春霆振响，有物皆惊；晋大夫冬日流辉，无人不爱。深蕴安刘之业，终成佐汉之谋。今则又庆生辰，永资景福。出握元戎之柄，既播嘉声；入持宰相之权，即迎急诏。祷祝攀恋，不任下情，有少续寿之仪，谨具别状寄献云云。
◇第五
专使押衙傅逊至，启阅华缄，奉承珍贶，光辉夺目，荷戴铭心。况承已奉尧言，永除回恐。继好息民之义，远耀麟经；输忠报主之诚，频传雁讯。喜气连铺于两岸，嘉声遍振于四邻，敬仰成规，深敦曩契。唯愿内防蝎谮，外息狐疑，必期戮力于公家，不敢欺心于暗室。伏惟深赐云云。
◇宣歙裴虔余尚书
今月十六日，裴校书至，伏蒙深追曩顾，迥黜违言，损之以荣笺，辱之以好币。情敦刻画，无非誉过之词；事系琢磨，宛是爱忘之眷。既多受赐，永切衔知。不审自履闰秋，尊体何似？伏想蝉噪暮景，鹤叫晴空，楼下长溪，阅政声而不息；窗中远岫，引诗思以无穷。伏惟侍膳之余，公退之暇，精加保爱，伫俟宠征。某早愿攀嵇，近蒙善郑，深祝瞻望，岂任下情云云。
◇第二
去年因景氏子，有小人言，谗诬之事多兴，g沓之词不少，动成忌器，久阻亲仁。昨以戎首既摧，祸胎自剖，遂修旧好，聊达微诚。伏蒙尚书特请嘉宾，远赍厚币，俾息四方之笑，永通两地之欢。捧嘉贶而增荣，窥雅言而窃忭，况对莲池之客，实逢桂苑之仙。自此句渚清波，已能流恶；隋河远派，亦得洗瑕。炼多而既识金精，烧罢而共知玉冷。伏惟仁鉴俯察愚衷云云。
◇第三
当司宣歙院被浙西越局侵权，差官夺务，以强自恃，谓暴无伤，仰计通仁，备详深弊。今者鹾务却仍旧贯，已有诏书。浙西虽近宋聋，固殊鲁瘠，只解租庸副职，尚提招讨兵符，宜惭已往之非，用结将来之好。窃知犹寻乱辙，愈弄雄权，再署周正，罔思唐令。宣歙院上违圣旨，下阻群情，实亏臣子之诚，岂逭鬼神之怒，既失用和为贵，唯知长恶不悛。伏望尚书洞察事情，俾全理体。虽知秦镜，固无遗鉴之虞；或恐齐竽，犹有滥吹之诮。能摧狡妄，远托威严，亦虑官吏惊疑，必望深加抚恤。幸甚。
◇壁州郑凝绩尚书
贤尊相公不闲庸虚，早垂眷顾，每念攀鸿之恳，频传系雁之书，动皆陶侃之手踪，曾非陈遵之口占。宝玩而字终不灭，何翅三年；辉荣而恩有所从，倍贤十部。况与尚书顷依凤里，已觏龙章，清谈深仰于阿戎，异礼得攀于侯昱。高山仰止，何日忘之。今者远辱荣缄，过垂虚誉，永言忭荷，但务镌铭云云。
◇第二
某素无材术，谬荷宠章。顷握兵权，方举上将军之令；爰沾睿渥，叨承大司马之荣。仰睹凤书，深惭豹略。此时未审尚书蹑八花砖之影，缀五色笔之词，刻画恩深，游扬意重，不获早由感激，远谢褒称。又奉华缄，方知丽藻，虽早荣纸贵，固无愧于士安；而每想笔乾，实有惭于玄照。既多阙礼，何赎深辜？伏惟眷私，赐恕察云云。
◇太保相公郑畋
自承相公大郎再持庙g，大庇藩条，况蒙特假陶钧，正归榷`。虽则鲁为长府，仍旧贯之言行；其如晋阅被庐，作新军之意切。未能措手，寻见移权，凡所阻艰，自能审度。远垂批示，倍荷恩私，如愚者焉，所获多矣。敢速官谤，有负亲知，伏惟鉴察。谨状。
◇护军郄公甫将军
某用舍行藏，唯遵帝命，始终去就，冀洽群情，仰酬万乘之知，岂计一朝之忿。昨者继窥天旨，更励冰心，遂令专介传书，愿得近邻释憾。周相公似能遵禀，免致悔尤，既知遽瑗之非，必息廉颇之怒。一带水永除多梗，九重天实鉴忠诚。自此日聆鸡犬之音，风识马牛之性，往来无壅，彼此相成。斯皆将军远赞睿慈，旁均和气，共成美事，但荷深仁。特辱芳缄，过垂虚誉，铭戴惭惕，岂任下情。
◇第二
特垂宠示，过辱奖词，窃知将校官寮，三军百姓，共陈众状，请发奏章。以为烟尘自起于四郊，涂炭遍加于九野，唯有斗牛之境，稍无戎马之灾。此实地分所招，天心见庇，盖A黎之福也，何功力之有焉。岂料将军过听众词，助成美事，欲烦录奏，特赐传言。然以拙政而诱群情，以虚言而千圣鉴，固为不可，实所难当。伏祈终寝奏论，俾速官谤，便同受赐，非敢矫言，伏惟允察云云。
◇第三
特辱华缄，猥传吉语，初惊善谑，终荷深仁。某每省庸虚，过沾宠寄，未能报主，岂至封王。虽汉代诸侯，亦流恩于异姓；而周书列爵，须示赏于殊勋。曾无剖竹之声，讵有分茅之望？既非实誉，必恐虚传，但惭眷私，未敢陈谢云云。
◇前左省卫增常侍
忽奉荣缄，特垂善谑，宣父则钦遵三益，老君则唯赠一言，仰衔成我之恩，但抱起予之叹。自常侍远劳仙骑，俯顾弊藩，窃承久陟道途，倦垂轩盖，恋德而被云尚阻，怀诚而启露未期。每忆笑谈，莫胜饥渴。某也早以勤行至道，唯希翊赞圣朝。张良正遇于汉恩，敢言绝迹；范蠡未除其越耻，讵欲逃名。非求八百岁以成春，但读五千言而励节。幸无大故，且恕小瑕，方愿惠然肯来，岂将率尔而对云云。
◇泗州于涛尚书
蠢彼徐戎，聚兹余烬，敢侵贵境，再逞奸谋，只应来就诛夷，固可立期扑灭。况尚书德超定国，威跨栗。妙略防危，实知孺子可教；强邻结憾，是表忠臣不和。去年既振雄威，今日更资茂绩。此已微驱众旅，救援仁封，永言牙爪之勤，须托指踪之妙。愿谐群望，暂屈长才，辄敢请充都指挥使，仰俟一呼之命，同成九拒之功。冀耀兵权，早婵艿常得脱齐桓之耻，唯凭却e之贤。伏惟眷私，深赐照察。
◇第二
昨者窃聆有拔城之议，遂申忠告，冀保远图。伏奉回缄，得窥深旨。且徐戎肆虐，固非楚子之能；泗俗怀忠，不比萧人之怯。欲谋自溃，何谓克终。虽云有虑于防川，岂可潜思于坐井。某近奉诏旨，颇促军期，即得经过贵州，便可}除寇垒。未见殷轮之苦，且更勉旃；其于泼釜之言，已承命也。他具前状，此不繁陈云云。

[book_title]卷十
◇魏博韩简侍中
一自黄巾北侵，翠辇西幸，蝗无避境，蚁已坏堤，内抚宫阙之灾，外结藩维之耻。诸葛爽者豕食难饱，豺声易骄，却蹑迷途，敢凌贵圉。侍中手驱虎队，心阅豹韬，一阵才施，三城遂复。雄功始建，册命俄临，永为壮士之盛谈，别作诸侯之美事。某昨欲剖巢熏穴，久为淬甲励兵，及出师徒，又蒙诏旨，且令利权山海，镇压江淮，一弭国仇，先资邦赋。然其奈夜眠军幕，霜横枕上之戈；晓挂戎衣，雷吼匣中之剑。终愿亲扬勇略，静灭凶徒，伏惟鉴察。
◇鄂州崔绍大夫
远蒙仁私，特示表藁，其于叹仰，无以喻陈。某夙练戎韬，愿裨王略，不愧于管天锥地，犹勤于撮壤导涓。遂敢累贡忠诚，冀回圣鉴，傥或六龙下峡，岂同五马渡江。中朝之礼乐无亏，下武之功猷斯在。果蒙大夫惠于宗族，赞以表章，过垂华衮之褒。益睹彩毫之妙。古诗云：“不惜歌者苦，但伤知音稀。”今日知音，幸遇之矣。然荣示中媲茂弘之德业，齐越石之机谋，自顾琐才，何当虚誉？今则王导清望，已推于首座相公；刘琨至诚，亦付于襄阳仆射。必期英鉴，永察愚衷云云。
◇考功蒋泳郎中
特劳专介，忽辱荣缄，过垂轩冕之褒，永置巾箱之宝，实惭彼已，岂敢当仁。郎中学士暂避艰时，偶劳侨迹，今者官清司绩，职峻集仙。麟趾殿中，久侍骖鸾之客；螭头阶上，则亲吐凤之才。岂唯举四善之精详，盖必备九重之顾问。铺陈组绣，演畅丝纶，则也虞夏商周之书，重行圣代；萧曹魏邴之位，更属何人？讵可守三径之寂寥，虑千山之险阻。许垂访别，专冀祗迎，伏惟眷私，幸赐鉴察。
◇前泗州郑廉常侍
窃以寇戎未殄，士卒多骄，凡曰郡侯，实难政理。纵得上和下睦，犹为朝是夕非。况福乃傥来，祸惟不测，但无惭于屋漏，亦何累于国恩。然而常侍盖切奉公，匪疏抚士，虽云惊扰，终免侵伤，有以见为政无私，当仁有裕。伏承已离泗水，始及淮山，捧阅来缄，智往咎，其于瞻仰，胡可弭忘？然则郡守悬鱼，既继古人之节；塞翁丧马，可宽达士之怀云云。
◇新罗探候使朴仁范员外
忽奉公状，备睹忠诚，慰惬钦依，但增衷抱。员外芳含鸡树，秀禀鳌山，来登天上之金牌，桂分高影；去陟日边之粉署，兰吐余香。今者仰恋圣朝，远衔王命，捧琛执贽，栈险航深，能献款于表章，欲致诚于官守。虽无奉使，难在此时，九州之侯伯倾心，万国之臣僚沮色。幸来弊镇，得接清规。况奉贵国大王，特致书信相问。将成美事，不惜直言。傥员外止到淮迹却归海徼，纵得上陈有理，其如外议难防，无念东还，决为西笑。圣主方深倚望，贤王伫荷宠荣，道路亦通，舟舡无壅，勿移素志，勉赴远行。峡中寇戎或聚或散，此亦专令防援，秘应免致惊忧。且过郁蒸，可谋征迈，馆中有阙，幸垂示之。所来探候事，已令录表申奏，敬惟鉴察。
◇萧遘相公
某累贡靖章，请议巡幸，忠诚屡罄，宸眷未回。冀保始终，再陈利害，匪望河阳之狩，愿迎汾水之游。窃以诸道赋舆，皆遵峡路，多是{亻既}五致一，盖已万水千山，后纲不继前纲，所贡不如所费。况近者西从蜀国，南至荆门，似有微灾，恐遗巨患。忽若草冠侵据，江陵阻艰，则榛梗既多，苞茅莫入，或更蛮戎伺K，必令越`劳兵。避柱触楹，防微可诫；行舟坠剑，执滞固难。某以孝子不谀其亲，忠臣不谄其主，遂陈狂瞽，远黩圣聪。唯望略泛龙舟，暂迁凤里，庶使九州修贡，不愆任土之宜；四海归仁，尽遂朝天之望。且贼巢凶狂聚众，秽黩经时，纵能早覆妖巢，岂可使回法驾。淮南乃寰中裕富，阃外名高，喻以金瓯，永无缺；比于玉垒，实异繁华。
伏惟相公居注意之朝，处沃心之位。周成王之卜洛，始托姬公；晋元帝之渡江，终资仲父。早申决议，仰赞宸衷，能成可久之规，益表无私之德。某顷在西川制置，及于南诏通和，虽为先察于微，岂欲骤称其伐。但缘相公皆垂目验，不敢面欺，则今日荆蜀灾星，未能退舍；吴楚福地，实可迁都。事归从权，化资垂拱，永致一家之理，必输万里之诚。某言不近诬，志唯远虑，非夺日官之业，冀垂天子之恩。幸望国侨，无讥裨灶。谨已具表陈请讫，伏惟云云。
◇第二
伏以物忌太盛，器满必倾，自古有言，至今为诫。苟或不能知止，但欲贪荣，则有折鼎足之虞，炊剑头之险。某每念遭逢圣运，绍续旧勋，北定羌戎，南征蛮蜒，东降齐盗，西建蜀城，高提三尺之权，粗展四方之志。然自烟尘聚孽，原野宿兵。曾无敦阅之全材，先叨统帅；讵有纵横之令策，兼领利权。而乃不能首唱义声，身先锐旅，戮奔鲸于海泽，逐a犬于秦关，遽及火炽祠篝，尘惊御辇，远聆巡幸，便议征行。但以每当誓众之时，即奉止军之诏，虽自始终励节，其如进退失图，华元兴城者之讴，子产致国人之谤。乃有浙侯构K，沛将加兵，三年已来，二憾不释，蜩螗竞噪，蚌鹬相讥，厚诬而巧弄舌端，显奏而乱摇心曲，求刺舡而不暇，想投杼以难逃。伏赖相公照以秦台，调之伊鼎，察邾公之逯２，解晋帝之疑石苞，免挂刑章，尚縻宠秩。既蒙明洗，诚合淬磨，更修克己之心，永竭勤王之力。直以松筠不改，虽自保于坚贞；蒲柳先秋，遽已伤于衰暮。筋骸渐惫，志气潜摧，纵欲自强，终忧不逮。
今者幸遇上京已复，大驾则回，麟斗龙吟，固息兴妖之虑；放牛归马，实迎偃武之期。某也既在清时，诚为弃物；况萦沉痼，深负壮图。揽镜无l，投簪是念。岂慕祈奚请老，尚处冗员；唯思范蠡爱闲，得行素意。乞解所职，自卜为宜。伏惟相公选士惟贤，退人以礼，俯矜羸劣，特赐允从。虽惭未遂报恩，免更久为尸禄。仰干陶冶，敬托笺毫，始知调急声哀，唯愧词穷理尽。伏惟俯赐恩鉴。
◇田军容
某惭无术略，久窃宠荣，提汉法之重权，陟秦官之极品，莫申展效，何赎贪叨。况自寇盗奔侵，京都陷覆，久守咽喉之寄，不成毫发之功。虽兵柄既多，固难措手；而君恩未报，实切t颜。况乃室怒潜兴，邻仇竞起，陆逊徒称其佳吏，崔暹终撼于痴人，显奏相诬，多言可畏。幸蒙军容推心庇护，极力保持，虽遭贝锦之词，免陷识罗之罪。祗合以恋轩思幄，荣蹇磨铅，毕命为期，在公无倦。但缘摄生罕妙，从役久勤，齿发既衰，精神亦耗。少私寡欲，敢言君子者乎；多病爱闲，方谓古人是也。智力不可强进，宠章不可滥行，实觉妨贤，只宜求退。
今者肃清凤阙，扑灭枭巢，橐弓矢以销兵，永除戎备；垂衣裳而致理，广任贤才。如某者，寒灰罢燃，眢井谁顾。往岁之南征北伐，虽忝当仁；此时之尸禄素餐，逾惭非据。既失行驱十乘，岂能卧护六军。辄贡表章，恳辞爵位。伏惟军容察以有犯无隐之义，难进易退之规，仰赞帝俞，俯从愚愿。敢有胁肩谄笑，固无没齿怨言，幸逢四海之升平，愿指一丘而养老。干黩清德，兢惕实深，伏惟云云。
◇都统王令公贺冬
伏以律管潜吹，星躔改候；观台望瑞，云物呈祥。伏惟令公每布祥云，常悬爱日。三军弩，挟楚纩以忘寒；五夜枕戈，拥孙衾而达曙。必资景福，早建殊功，雅当肃杀之时，便遂计除之势。四方耸耳，伫聆大捷之音；万众倾心，永致中兴之运。某末由陈贺，但切祷祈。
◇浙西周宝司空
伏以礼庆履长，传标视朔，夷夏契混同之运，乾坤叶交泰之期。伏惟司空相公浙水流恩，吴山变俗。既睹赵衰之日，永洽物情；愿亲傅说之星，早环帝座。未由拜贺，但切祷祈云云。
◇前宣歙裴虔余尚书
伏以礼称迎日，传载书云，当寰中贺圣之辰，是水外寝兵之际。宜陈善祝，仰荐殊祥。伏惟尚书政报褰帷，庆资温席，己捧征黄之诏，固谐梦说之期。人仰板舆，羡老莱之荣养；帝留金鼎，待伊尹之来调。某虽戎律拘身，而清规在想，末由拜贺，但切祷祈。
◇幽州李可举太保
碾玉排方腰带壹条并金鱼袋壹枚、金花银合盛重一百六十两。
右件腰带，体资廉润，功就琢磨，虽惭鄂坂之金，稍胜延陵之缟。璋比德，宜亲佩剑之腰；霜雪呈华，愿近生松之腹。动则金章跃鲤，静乃宝匣盘龙，既当屈以求伸，唯望服之无尽＝髯寄献，远表依攀，伏惟恩私，特垂检纳。
银结条灯笼一枚（承灯盏白盛荷叶一，漆木匣盛，金铜锁B并全）。
金花平脱银装砚台一具（垂钠香囊五枚，漆木匣盛，金铜锁B全具）。
金花平脱银装砚匣并砚几一具（银砚水瓶等四事，砚几在第二匣内）。
右伏以持异物而奉异人，尝聆斯语；览远书而愧远客，亦验古诗。志常切于攀鸿，事不惭于献鹄，每逢珍玩，则系恳诚。前件灯笼、砚台等，铸铄成功，披砂润色，运巧而灵丝缀藻，标奇而霞蕊雕华，高悬谓云盖凌风，遥视疑露盘含日。龙膏豹髓，偏宜卜夜于欢筵；凤笔鹅笺，亦可依仁于末席。加以谢囊分挂，孔砚深藏，虚心而只待含香，蕴器而终能处默。是敢征美言于举烛，寄微慊于濡毫。伏惟无思宋殿葛笼，僻敦俭约；或逞张池草圣，许近恩辉。必可远耀九光，深滋五色。隔飞蛾而救物，仁化弥彰；研含麝以传书，德馨增馥。非无所采，粗有可观，必望眷私，俯垂容纳，幸甚云云。
金花陷银拓裹合大小共三具。
银接头红牙匙箸一十对。
犀l子四只，已上大合内盛。银装茶碗四只（在中合内盛）。
犀碟子二十片，在小合内，盛金花银脚螺杯一只。
右件匙h、犀合、茶碗、螺杯等，虽愧金盘，粗胜棘匕。钿玫瑰之表异，固让魏铭；咏玳瑁之标奇，敢征潘赋。所贵者，烟排翠点，霞染纤条。掌握增荣，不虑刘使君见失；指踪任意，或希柳御史自携。况乃水族殊姿，天成雅器，永免蜘蛛寄迹，能将鹦鹉齐名。稍谓珍奇，远思寄献。伏惟静筹帷幄，许接。对郭隗于高台，深倾露液；遣甘需于仙阙，胜醉霞浆。伏惟恩私，特赐检纳，幸甚云云。
织成红锦缴壁两条。暖子锦三匹。
被锦两匹。西川罗夹缬二十匹。
真红地绢夹缬八十匹。
右件缴壁、锦、缬等，龟城传样，凤杼成功，张广幅而宛见虹舒，迭彩缯而免惭鲛织。虽五十里之夸步障，则难可争光；而四十匹之制戎衣，则或堪入用。亦冀备会稽守昼行之服，换平津侯夜寐之衾。不咎轻微，特垂容纳，干浼斯甚，兢惭实多云云。
《安南开海路图》一面。
《西川罗城图》一面，并八幅紫绫绿。
右窃以事畏人知，功惭自f。孟侧奔殿，终著美于鲁论；郄至骤称，果兴讥于晋乘。妍蚩可鉴，今古何殊。顷者铜柱南标，金墉西建，开八百里之险路，则云将驱石，雷师劈山；筑四十里之新城，则水神渗泉，地媪供土。盖乃感忠诚于上鉴，标壮观于外藩，敢言简在帝心，实匪率由人力。今则八蛮归化，万乘省方，既能有备无虞，亦所当仁不让。去年尝传雅旨，欲览微功，乃征于墨妙笔精，遍写彼长途峻垒，宛如缩地，不止移山。远遣寄呈，略希展阅。必谓桂阳卫飒，诚琐琐焉；亦知蜀国张仪，是区区者。恃深眷而不拘小节，激壮图而无讶大言。伏惟云云。
◇徐泗时司空
物色。
右伏经缟带衣，鲁史乃先其所出；投桃报李，周诗用表于相知。永言沼b之毛，岂让琅\之宝，盖防阙礼，只贵申诚。前件物等，虽曰土宜，亦由波及，实惭华丽，况至拔。难把八行，尽写传心之语；唯凭一介，聊陈藉手之仪。伏惟眷私，特赐检纳云云。
◇田令孜军容送器物
右窃以气宋聪，道途尚梗，久乖专信，略达微诚，每忧于远莫致之，不敢以多为贵者。前件器物，货非难得，器实易盈，虽惭B铣之名，愿接之列，辄将寄献，远表依攀。伏望无挂意于四知，幸流恩于一诺，特垂容纳云云。
◇振武赫连铎尚书谢马狗
右特蒙眷知，远有惠赍，无庾亮的颅之害，有陆机黄耳之能，敢谓备于左牵右牵，实为酬于执勒执绁。宁唯致远，况解防奸。既驱荣之有期，固指踪而无失。仰承重贶，倍荷殊私，未有报酬，益多愧悚，伏惟云云。
◇幽州李可举大王
青毡帐一口、金铜装铰具。
右伏蒙恩私，特赐惠赉，委之专介，卫以壮夫，遥陟危途，得张官舍。不假栋梁交k，能令户牖全开，出观则一朵莲峰，入玩则千重锦浪，加以顶标晓日，额展晨霞，静吟而筠箔摇风，俯视而地衣铺雪，舒卷皆成其壮观，行藏永佩于深仁，莫不炫沙漠之奇模，骇江淮之众听。卧龙窃誉，固当高枕无忧；虏豹成功，必可运筹决胜。唯期克捷，全赖庇庥，荷戴所深，启陈何及。伏惟云云。

[book_title]卷十一
◇檄黄巢书
广明二年七月八日，诸道都统检校太尉高某告黄巢：
夫守正修常曰道，临危制变曰权；智者成之于顺时，愚者败之于逆理。然则虽百年系命，生死难期，而万事主心，是非可辨。今我以王师则有征无战，军政则先惠后诛，将期克复上京，固且敷陈大信。敬承善论，用戢奸谋。且汝素是遐氓，骤为偷小Ｅ家虺耸疲辄敢乱常，遂乃包藏祸心，窃弄神器，侵凌城阙，秽黩宫闱，既当罪极滔天，必见败深涂地。
噫！唐虞已降，苗扈弗宾，无良无赖之徒，不义不忠之辈，尔曹所作，何代而无？远则有刘曜、王敦，觊觎晋室；近则有禄山、朱，吠噪皇家。彼皆或手握强兵，或身居重任，叱吒则雷奔电走，喧呼则雾塞烟横，然犹暂逞奸图，终歼丑类。日轮阔辗，岂纵妖氛；天网高悬，必除凶族。况汝出自闾阎之末，起于垅亩之间，以焚劫为良谟，以杀伤为急务，有大愆可以擢发，无小善可以赎身。不唯天下之人，皆思显戮；抑亦地中之鬼，已议阴诛。纵饶假气游魂，早合亡神夺魄。凡为人事，莫若自知，吾不妄言，汝须审听。
比者我国家德深含垢，恩重弃瑕，授尔节旄，寄尔方镇，尔犹自扬鸩毒，不敛枭声，动则啮人，行唯吠主。乃至身负玄化，兵缠紫微，公侯则奔窜危途，警跸则巡游远地。不能早归德义，但养顽凶，斯则圣上于汝有赦罪之恩，汝则于国有辜恩之罪，必当死亡无日，何不畏惧于天。况周鼎非发问之端，汉宫岂偷安之所，不知尔意，终欲奚为？汝不听乎《道德经》云：“飘风不终朝，骤雨不终日，天地尚不能久，而况于人乎？”又不听乎《春秋》传曰：“天之假助不善，非祚之也，厚其凶恶而降之罚。”今汝藏奸匿暴，恶积祸盈，危以自安，迷而不复。所谓燕巢幕上，漫恣骞飞；鱼戏鼎中，即看u烂。我缉熙雄略，纠合诸军，猛将云飞，勇士雨集。高旌大旆，围将楚塞之风；战舰楼舡，塞断吴江之浪。陶太尉锐于破敌，杨司空严可称神，旁眺八维，横行万里。既谓广张烈火，k彼鸿毛；何殊高举泰山，压具鸟卵。即日金神御节，水伯迎师，商风助肃杀之威，晨露涤昏烦之气，波涛既息，道路即通。当解缆于石头，孙权后殿；伫落帆于岘首，杜预前驱。收复京都，克期旬朔。
但以好生恶杀，上帝深仁；屈法申恩，大朝令典。讨官贼者不怀私忿，谕迷途者固在直言，飞吾折简之词，解尔倒悬之急。汝其无成胶柱，早学见机，善自为谋，过而能改。若愿分茅列土，开国承家，免身首之横分，得功名之卓立，无取信于面友，可传荣于耳孙。此非儿女子所知，实乃大丈夫之事。早须相报，无用见疑。我命戴皇天，信资白水，必须言发响应，不可恩多怨深。或若狂走所牵，酣眠未寤，犹将拒辙，固欲守株。则乃批熊拉豹之师，一麾扑灭；乌合鸱张之众，四散分飞。身为齐斧之膏，骨作戎车之粉，妻儿被戮，宗族见诛，想当燃腹之时，必恐噬脐不及。尔须酌量进退，分别否臧，与其叛而灭亡，曷若顺而荣贵。但所望者，必能致之。勉寻壮士之规，立期豹变；无执愚夫之虑，坐守狐疑。某告。
◇招赵璋书
都统太尉驰问赵璋：古人有言曰：“大厦成而燕雀相贺，汤沐具而虮虱相t。”审其贺之与吊，由彼依之与违。且尔同恶相成，异谋斯k，遽为犯顺，尚收偷安。今我水陆征军，天人助信，久审风云之会，远扬雷电之威，即当行展豹韬，立擒枭帅，克取城阙，静i烟尘。想计尔曹，具知吾意。但以先春而后秋者天之道，重赏而轻罚者君之恩，遂乃驰吾咫尺之书，问尔方寸之事。
尔等依凭大憝，猾乱中朝，罪已贯盈，理须诛剪。然若黄巢狠性能改，雄心自新，望其国封，建彼家社，勋业可超今迈古，恩荣可付子传孙。必为致之，速相报也。如或螗螂努臂，m磨牙，辄欲拒张，必当扑灭。尔须审详至理，劝诱元凶。欲令天下知名，早申忠节；奈何草间求活，终作叛徒。况居成算之中，即在覆巢之下，死生有命，祸福无门，唯审是非，可知成败。所谓燕雀相贺，虮虱相t，实在于知与不知，顺与不顺。良时易失，嘉会难逢，生为有害之人，死作无知之鬼，深可耻也，深可痛也！勉惟去就，早副指踪。悉之。
◇告报诸道会兵书
中和二年五月十二日，具衔某谨告某州府节度使：逆贼黄巢，自乱天常，亟移得律，纵使擢其贾发，诘罪难穷；未能舂彼狄喉，稔奸斯极。神诛可俟，鬼怪何凭？而敢鸱张凤城，熊据龙阙。至于五尺童子，犹欲请缨；况在四方诸侯，忍为投袂。偶属朝廷密施广画，先倚甸侯，不劳十道征驱，必谓一麾荡定。岂料军令虽殊于儿戏，将名莫验于童谣，未暇搴旗，旋聆反旆，遂使犬犹狂吠，猿不惊号，徒招玩寇之讥，孰擅弭兵之誉。圣上暂飞日驭，亲省风谣。荫⑿卸鳎睿虑则虽劳罪己；慕膻结望，群情则却怨后予。然而自幸龟城，久停銮辂，秦云远隔，蜀柳再芳。每兴霜露之怀，圣情可想；未灭烟尘之患，臣节何安？
某去年羽檄先驰，牙璋后举，唱义声于遐迩，养勇气于偏裨。于是广征陶侃之舡，久握辛毗之钺，画o齐飞于雪浪，樯乌高转于烟空。必欲帆张晓风，旗侵夜月，才离楚岸，便到汉江，直驱背水之师，永破滔天之孽。而乃未施豹略，频降凤书，已知诸道进军，不许远藩离任。诏旨云：“为朕全吴越之地，遣朕无东南之忧。”是以再阅纶音，遂回组甲，盖乃仰遵帝命，固非敢缓师期。
今则万里专征，谁能奋翼；三年纵敌，尚许磨牙。贼巢虽戏鼎中，已居机上。掘尾狗子，辄曾发狂；断头将军，难可释怒。某幸忝握兵之要，固当仗义而行。近奉诏条，遍征戎旅，一呼巡属，四集骁雄，不唯被练三千，实有控弦十万。已取今月十八日，部领兵士，发离本镇，必得直趋汴道，径入潼关，立i枭巢，去迎銮驾，引舜风之无外，睹汉日之再中。况都统王令公暗运智机，别操戎柄，已提劲卒，即屐奇功，足可相应军谋，共兴王略。诸道自从贼盛，皆峻官荣。况为食土之毛，尽思效命；矧乃荷天之宠，岂合安身？且大丈夫之在世也壮气难申。良时易失，苟或美事让他人之手，殊恩负圣主之心，则莫测肺肝，何施面目？固应各勤训练，同愿诛锄，瞻帝辇而魂飞，拥戎轩而眦裂。早看行色，勿怀儿女之悲；须把战勋，永作子孙之福。谨告。
◇告报诸道征促纲运书
谨告某州节度使：夫忠于国者，无以家为。是故汉代微臣，有倾产助边之请；魏朝烈士，有举宗陈力之言。况乃边寄荣身，兵符在手，遇大朝之多难，见上宰之董戎，而不能役致泛舟，令行挈畚，使战士犹多饥色，将军未献捷书，但忝分忧，实为忍耻。某昨从中夏，再集大军，不惭素饱之名，已誓无哗之众。仍差都押衙韩汶，先赍金帛百万匹，救接都统令公军前。既装运舡，将扣飞楫，言遵汴道，径指圃田，必值徐戎，来侵淮口，扼断河路，攻围郡城。近者又拥凶徒，直冲近境，敢凭o结，欲恣鲸吞。当道既见阻艰，暂须停驻，遂乃拣征骁勇，往讨顽凶。伫静封疆，便登道路，必可豁通纲运，广备供输。行称东道主人，非无意也，立斩南阳太守，窃有志焉。诸道久荷深恩，各居重任，纵以家门宝货，犹合赡军；况将州县赋舆，岂宜壅利？其宣武、忠武、天平、昭义、泰宁、平卢、河阳等道，尽发雄师，咸从统命，其依馈运，各已通流。其浙东、浙西、宣州、江西、鄂州、荆南、湖南、岭南、福建等道，今欲逾年，未聆发运，若由水路，须入汴河，如此稽留，何因济集？必计杜畿美化，遍得人心；任峻奇谋，兼施兵力。速请同勤馈辇，继发网舡，齐至都统军前，早期收复京阙。其徐州实为国蠹，岂止邻雠，盖以天暂容奸，地犹聚慝。昔为庞勋叛乱，早合潴宫；昨因时溥猖狂，更宜涂地。偶属朝廷未诛大憝，不问小瑕，贵悦军情，骤加爵赏，而乃时溥罔遵诏旨，尚构奸谋，去年曾犯淮山，今夏又侵泗水，乃作黄巢外应，久妨诸道进军。先须i当路之豺狼，后可殄坏堤之蝼蚁。冀使隋皇新路，杨柳含春；无令汉祖旧乡，荆榛扑地。凡承宠寄，共察忠诚。谨告。
◇答浙西周司空书
某白：忽览来示，惊愤雨深，是何见事之乖，如此发言之过。且赵公约者，背军逃走，行怙追擒，遽投迹于贵藩，遂偷生于逋薮。今则异端斯构，细作为名，若能怀上士之心，岂可信下人之口，谭何容易，事不酌量。来示云：“位极上公，权尊都统，别兴异见，遽起他谋，以何悔尤，欲为烧劫。”此乃稍殊雅责，仅涉秽词。鼠尚有皮，盖讥无礼；驷难及舌，亦诫慎言。岂是不为虐兮，诚非所可道也。
司空晚岁，纵不以学识为长；从事隽才，亦合以智谋相赞。虚成饭，难望和羹，未谕是非，须陈本末，具标五信，无贮一疑。且此三世立功，无非报国；四方出镇，曾不安家。身持将相之权，手握恩威之柄，岂独抚淮边之俗，终期安海内之人。方切缉绥，何言侵伐？其可信而不合疑者一也。况今黄巾尚炽，翠辇未归，方驱貔虎之师，欲破豺狼之窟。远离弊镇，深托善邻，临危而犹冀依凭，守静而更除损害。其可信而不合疑者二也。司空早联中外，永保初终，言既馥于芝兰，操弥贞于松桂。曾无衅隙，每有音书，偏深鲁卫之情，永绝张陈之事。其可信而不合疑者三也。浙西始为交代，未得多时，陶公之官柳谁移，召伯之遗棠不让。至于贼垒，犹将信义招降；况是旧藩，岂以兵戎侵逼。其可信而不合疑者四也。昨自师过江浦，令肃雪霜，军门则击柝夜严，行路则衔枚昼静。岂有任从海则登舫，赵公约则隔帘，通报既不难为，指麾又何易得？直至上流嘉客，不瑕接迎；是何下等健儿，敢来亲近。其可信而不合疑者五也。粗申大较，可察中心，何乃凭叛卒之谗词，失贤人之事体。以此陈奏圣主，以此传告诸侯，非我无辞，是谁有过？细审来旨，莫测贵怀。为当老耄所侵，末年多变；为复狂迷偶作，忠节遽乖。
夫耳不辨五声曰聋，目不分五采曰昧。司空久当重寄，已谓元臣，因何妄发莠言，或似自怀蓬性。不知彭宠，此时有按剑之疑；却恐廉颇，他日无负荆之处。噫！将帅则空荣列土，君王则尚远蒙尘，更无匡复之诚，唯有猜嫌之事，祗隔一条水脉，便兴万种风言。必计心虚，遂成口实。大凡献酬以礼，来往为书，理失其中，事生非小，且须审谛，勿恣豪强。于此难尽私诚，其他备载公牒，无遗后悔，并弃前功。某白。
◇答江西王尚书书
十二月六日，某白：阁下远损长书，深贻善谕，一览而发皇耳目，再窥而惊越神却魂。是何词彩之彬彬，能致言端之恳恳，既知约我以礼，方信起予者商。况乃事征于h里圣人，道媲于首阳义士，切磋虽至，刻画何胜，敬佩良箴，专铭鄙抱，然虑虚声易应，真宝难知，弄唇吻以铄金，众皆妙手；拭瞳眸而辨玉，多是清盲。苟非原始要终，则必唱予和汝，是以略陈梗概用察根源。匪欲广援古今，所希暂晓左右，仅同伐善，岂免兴惭，君其审之，仆所望也。
仆与浙帅周司空，早于凤里相识，亦为_原往还，接载笑载言之时，展如兄如弟之分。况作建交代，真为结绶相知，既睦比邻，罢扃外户。江南江北，祗斗行春，三楚三吴，尽喧来暮。方谓凭我友岁寒之节，解吾君宵旰之忧，岂料苍鸟高飞，翠华远狩。仆以久叨重寄，便决专征，偶缘兵力未加，人心尚慑，遂于春首，先发羽书，仍请都统判官顾云协律，议共成之事，谋相见之期。固非阅被庐之军，微夹谷之会，实欲亲谋歃血，方写痛心，若能接济师徒，粗得振扬声势。而乃周司空却自弃同即异，不能舍短从长，忽疑惑于渑池，谓矜夸于践土，便见戒严城壁，阻塞津途，构猜嫌而信有小人，遗故旧而曾无大过。仆虽逢彼怒，但守吾真。及至中夏出军，外方多事，冀安弊镇，旁倚近邻，又令幕客过江，请为都统副使。岂f弓旗之礼，邀辟元戎；祗凭a钺之威，抚绥近境。周司空确乎阻意，莞尔兴讥，不从固请之言，自惜有余之刃，频移曩顾，但积沉猜。见此初屯下濑之师，未设中流之誓，犹淹水道，久候天风，军声既振于四邻，人意自防于两岸。
偶有背军官健赵公约者，走投浙西，钓以巧言，构为细作，便移长牒，妄说异端。其书云：“位极上公，权尊都统，别兴异见，遽起他谋，以何悔尤，欲为烧劫。”仆以赵襄子之忍辱，念兹在兹；蔺相如之慎微，有始有卒。遂驰书牒，具述事情。闻司空尚发怨言，自怀怍色，与宣护景虔贞、徐帅时溥者，暗资积衅，相应密谋，各兴梗路之兵戈，遍告沿江之郡邑，以至练成战阵，锁断征途。仆若不辞险阻之虞，必致杀伤之患，坐甲而未期破竹，回车而用待负荆。寻属继奉丝纶，不令离镇，遂驱组练，却已班师。虽云帝命期遵，实乃邻兵所阻。
彼宣州者，亦有所因。春初寇犯黟州，势侵旬水。况值前廉己去，新帅未来，既无御捍之权，恐落奸凶之便。遂差押衙冯绶，暂令安抚郡城，盖缘曾奉诏书，特许便宜从事。凡于制置，得以指麾。景虔贞常侍菽粟不分，兰莸莫辨，谓言专辄，遽有侵凌，杀害军人，劫掠财物。冯绶几临死所，劣得生还。自此隋国怨兴，谢城信绝，将投彼鼠，其如有碍之时；欲偾于豚，又是无端之事。且为含忍，未及通和，必知横被织罗，巧成贝锦，传之于远，谁曰不然。噫！滔滔者天下皆同，君子所耻；泛泛如水中自乐，壮夫不为。但问事之若何，则知曲之在彼。
今则特垂教督，益验奖怜，自缘有理可申，岂便无辞以对，固非饰过，不敢凭虚。庄生不云乎，其智适足以知人之过，而不知其所以过，若非辱殷勤之旨，何以息睚眦之词？仆也不能嫉恶如仇，唯以用和为贵，但以贤愚共惑，本末未彰，复书而不觉词繁，比事而弱惭理短。身修三省，勉寻曾子之规；心敬一言，永荷伯阳之惠。幸垂鉴志，某顿首。
◇答徐州时溥书
六月十六日，某白仆射足下：特辱长牒，仍移公牒，细详来旨，颇涉多端。有同戏以前言，无乃惊于众听，难倚兵强力壮，其如作伪心劳。且泗水旧隶仁封，新标使额，固非郡守专辄，盖是朝廷指挥。为在顷年，独全忠节，遂编名于防御，永传赏于骁雄。近者久结邻仇，盖遵国典，独行直道，固守危城，尝胆争先，断头非苦，此亦古人云“宁为忠鬼，不作叛臣”之义也。况于尚书有定国恩威，有栗武勇，自安疲俗，甚洽群情。每将勾践单醪，均沾无党；不独臧洪薄粥，分啜有余。固当散三年之储，充一日之费，寡能敌众，安可待劳，岂比于筑室反耕，杜门却扫者哉！
忽睹来示云“泗州独阻淮河，自牢城垒，使四方多阻，诸道莫通。而又每于朝廷，妄为讪谤。今有城中将校，潜来计图，请少振兵戎，即便期开泰”者。大凡人事，莫若知知。足下去年忍隽不禁，求荣颇切，暂奋横行之气，果成顺守之权。是以累受国恩，远膺藩寄，岂可尊身忽物，是己非人，偏致嫌于蔺生，终归过于季氏。其于淮河久阻，道路不通，皆因贵府出兵，不是泗滨为梗。是非可辨，远近所聆。去岁夏初，早蒙侵伐，呼蚁军于涟水，拒虎旅于淮山。此缘将援亲仁，难逃善战；爰谋薄伐，用救倒悬。君异荀吴，莫振受降之誉；仆惭吕布，有亏解斗之言。泗州以实奏陈，岂为谤；仆也虽惭知己，尝敢荐贤。亦曾录诏寄呈，必合垂情见悉。谁料既u望始，翻起衅端，甲兵继兴，疆场频骇。
所云“泗州城中将校，频来计图”，此乃巧饰虚词，遍行长牒，尽知谲A，孰肯诡随。朝迁以足下身处雄城，刃多余地，委推纲运，冀济权宜。但自戢敛兵车，必得通流馈辇，今则却云“奉朝廷意旨”，收徐泗封疆，广出师徒，难穷事意，必若足下训戎勇锐，报主忠勤，何不亲总全军，往歼巨憝，早立非常之效，以酬不次之恩。而乃知仆再次西征，即谋北渡，便侵泗境，来犯淮迹负国家之宠荣，构州县之患害。幸其贼势，阻此师期，未谕雅怀，何辜圣奖？言但繁于枝叶，事莫究于根源。
来示又云“此皆庐州海州，皆为背叛，累来投款，不遣措词”者。强谓恩情形于书札，颜虽不厚，心且何安？彼东海、庐江，偶聚奸恶。异端斯起，既非郑有人焉；同气相求，尽是跖之徒也。足下己居重任，不徇危谋，自守诏条，何烦饰说？仆累将军食，频救临淮，为分顺逆之踪，令保始终之志，实以泗州曾非杞子之无礼，亦类展禽之有词，每当告急告穷，唯以行仁行义。
唯望足下暂息余怒，深量远图，且先报国之诚，无急伐邻之役。兼睹诏书奖谕，请与忠武协和，足见睿情，俾销微憾，在于臣子，合更慎思，求将安抚氓黎，速自追回士卒。苟或上负君命，下违物情，隔碍征途，侵凌近境，则亦难辞借一，用试当千，必见伤禽易惊，困兽犹斗，悔须防后，险已居前。矧乃泗州以抱节为命，贵镇以玩兵为务，泗州则唯遵王化，贵镇则虚构牒词。以较否臧，可知曲直。是敢远申忠告，冀绝后诬，正当圣主蒙尘，未除祸难；何忍诸侯列土，更起兵戎。猛发忠言，懒为谄笑，勉思大体，勿暴小瑕。必因此日所箴，却得后时见谢，幸从诚信，无损功名。某官顿首。
◇答襄阳郄将军书
中和二年七月四日，具衔高某谨复书于将军阁下：某侧窥前史，尝慕古贤。赠人以至言，则老聃垂诫；成我者良友，则管仲知恩。但恨季俗讹，芳规仅丧，岂期今日，得睹余风。将军唯恐掩瑜，欲令磨玷，特劳彩翰，远辱长笺。初寻归美之奖词，汗惊浃背；后览扶危之箴谕，泪迸沾颐。既乃粲然可观，焉敢率尔而对？辄凭毫素，仰疏血诚，科冀恩私，略垂采览，幸甚幸甚！
某自去年春，知寇侵秦甸，帝幸蜀川，欲会兵于大梁，遂传檄于外镇。练成军伍，选定行期，便被武宁，忽兴戎役，先侵泗境，后犯淮迹声言则狼顾旧封，实意则鲸吞弊镇，长驱猛阵，直犯近疆。是以分遣偏裨，果歼凶丑，及当中夏，乃出大军。既知其北路阻艰，遂决于西征利涉。寻奉诏旨云：“卿手下甲兵数少，眼前防虑处多，但保淮南之封疆，协和浙右之师旅，为朕全吴越之地，遣朕无东南之忧。言其垂功，固亦不朽。”某以兵机固难自滞，君命有所不从，已事征行，必期进发，占风选日，只欲奋飞。又奉七月十一日诏旨云：“诸道师徒，四面攻讨，计度收克，旦夕可期。卿宜式遏寇戎，馈辇粟帛，何必离任，则是勤王。或恐余孽遁逃，最要先事布置。”以此再承纶旨，遂驻舟师，唯广利权，宜供戎费。殊不知进退唯命，始终无亏，却被近镇谗诬，圣朝猜虑。食if之良肉，何敢望焉？绊骐骥之骏蹄，无能为也。遂使忠诚未展，睿奖难期，非敢自辜海内之人心，但养淮边之兵力。询之于理，良有所因。
将军以泗州旧属彭门，谓某妄为占护，必虑未详狡计，或援浮词。且徐州昨自张，更无戢敛，威权既盛，暴虐转深。见某自五月初再谋征讨，已排劲卒，欲援令公，兼差都押衙韩汶，先赍一百万贯，救济都统军前，尽载舟船，将临道路，又兴兵甲，来扰疆陲，把断淮河，蔟成寨栅。是以行计犹阻，群情莫安，细察徐州所为，是作黄巢外应。不然，则何以每见当军临发，即将凶党奔冲？又乃执称泗滨，阻绝汴路。且临淮则城孤气寡，劣保疲羸；彭门则地险兵强，恐行狂悖。以兹斟酌，可见端倪。况无诸道纲船，曾过泗州本路，今则皆因此寇，却滞诸纲，近则浙东、浙西，远则容府、广府，并未聆馈运，何济急难？
某见簇楚师，俾诛余孽，一则遵行诏旨，救援邻封；二则得静长淮，欲登征路；固非贪泗民之租税，排徐师之兵戎，盖分曲直之端，将保初终之节。泗州二年闭垒，一境绝烟，织妇停梭，耕夫释耒。满城军食，犹仰给于弊藩；阖郡赋舆，固难征于疲俗。将军谓某藉其地利，构此邻雠，细阅来言，难知深意。泗州不独咸通之际，得振雄声；曾于天实之中，亦遵直道。况于涛尚书政条既举，武略兼精，收百姓之欢心，得三军之死力。将军便令弃而不问，理复如何？徐州实有大愆，固非小患，若将助虐，岂谓输忠？
某今所俟者，戮当道之豺狼，奋乘秋之雕鹗，星言夙迈，电击专征，必与王令公腹心见知，首尾相应，齐驱蛇阵，豁展豹韬，克复上京，奉迎大驾，亦不敢负秣陵之节度，争强弩之功名。所冀得继前劳，自防后患。使蔺相如之谦德，不损雄威；费无极之谗徒，皆归显戮。舍此之外，余无所云。敬佩良箴，岂离愚抱，伏惟鉴察。某再拜。
◇淅西周宝司空书
昨奉公牒云，当道临淮叛卒，过江来投，集众广场，已受降讫。三复来示，言难不酬。且降之为名，其理甚大，虞舜之七旬苗格，晋侯之三日原归，此皆以于纪乱常，起兵动众，缓之则稔成患害，急之则横致杀伤，遂假小慈，终施大信，能敷德化，俾革奸凶。若有偶聚萑蒲，散为榛梗者，共须扑灭，勿使晏安。今相公幸此邻灾，乐其军祸，莫能嫉恶，翻欲惠奸，恐乖杖钺之威，虚f倒戈之捷。且如去年陈儒徒伴，唐突贵镇封疆，仅有六万余人，宣州曰告危急。此时相公何不招谕，致令侵凌，却见琐琐顽凶，即自勤勤诱引。莫测高旨，实辜众心。《传》不云乎，召□外盗；《书》不云乎，为逋逃主。稍详至理，无信虚词。昔汉朝匈奴叛党来附，景帝便欲与之封。周亚夫曰：“彼背其主而见赏，何以责人臣之节？以小喻大，可量事情。”况临淮一郡，早从淝上行营，及淮边战敌，每有优赏，曾无偏颇，自是临财则竞起贪心，遇贼则皆无斗志，旋为逗挠，犹与矜宽。昨又请换都头，已依众请，殊不知犬易兴于狂，豕难制于喧Y，未尽诛擒，便谋奔窜，幸且未离近境，固合同塞奸源，在此既已不忠，于彼亦应非利。石祁子所云：“天下之恶一也，恶于宋而保于我，保之何补？”其在兹乎！
况凡邻府事宜，一彼一此，互相救援，同致安宁。是以前年六月中，贵镇有天平、潞府元从兵士，背叛奔逃，数仅百人，为患非小。遂蒙移牒，请为追擒。当使差都将梁楚、部领马军所在讨袭，并各帖管内诸州，令差精兵，同力捕逐。寻即诸镇及东塘游奕使相次收获三十八人，才见擒来，便令押送。续得梁楚状报，到濠州界赶及残孽，杀得三十余人，其余漏网之徒，尽以伤弓而走。所生擒之凶党，皆就戮于贵藩。能致彼之快心，实赖此之劳力。今则却见临淮叛卒，特向沿江招呼，便称受降，仍□补职，累牒咨请，不送过江。L慝何多，养奸斯甚，敢言以怨报德，实恐在安忘危。《诗》云：“投我以木瓜，报之以琼琚。匪报也，永以为好。”此乃《国风》遗训，昭晰可观。相公通仁，略赐详度，无自贾天下之戮笑也。其他已具回牒，伏惟俯赐昭察。
◇浙西护军焦将军书
昨有临淮背叛兵士，咏擒不尽，奔迸过江。便蒙贵镇相公特许归降，遍加补署，兼移公牒，颇构虚词。既乖七纵之谋，谁谓三驱之礼，盖是幸灾乐祸，固非抚士安人，自古受降之为义也。叛而伐之，服而舍之，忠信能敷，德刑乃就。或以贼数则动盈千万，奸谋则难测二三，若欲战争，恐多伤杀，或吹笳感动，或书箭招呼，免致膏锋，俾从肉袒。其或蕞尔凶狡，率在叛离，兔奔冈而终必自颠，鼠失穴而欲将安往？在于接境，合与同擒。不料豁开叛J之门，深作逋逃之薮。慰安蝼蚁，虽欲好生；训练熊罴，有何用处？才招稔恶之辈，遽f受降之名，蕴豹韬而略不施驰张，对龙节而恐须惭愧。
鲁史云：“晋楚设誓，无相加戎，同恤灾危，备救凶患。若有害楚，则晋伐之；在晋，楚亦如之。交贽往来，道路无壅，谋其不协，而讨不庭。”此则古时敌国，犹保话言；今日善邻，岂伤师律？况晋楚则各在远地，扬润则只隔长江，曾无交恶之端，岂有相欺之事。实惊众听，甚爽远图。已无蚕女争桑，永安两境；宜效农夫去草，静i本根。伏惟将军远护兵符，共成王事，必不欲和之如响，知而不言，唯望稍致良箴，终除巨弊，永使必诚必信，谁云莫往莫来，此既无g沓以背憎，彼亦免忸怩于颜厚，幸垂采听，特惠终始，伏惟云云。

[book_title]卷十二
◇滁州许臀曲（以下委曲）
报许停旱米矗知妻刘氏将从征讨，愿效勤劳，嘉尚之怀，谕言不及。吾尝览《后魏书》，见杨大眼者，武伎绝伦，战功居最。其妻潘氏，颇善骑射，至于攻战游猎之际，潘亦戎装齐镳并驱。及至远营，同坐幕下，对诸寮佐，笑言自得。大眼时指诸人曰：“此潘将军也。”吾思见若人，为日已久，不期今夕，得举妙才，此亦可谓刘将军矣。想鼓鼙方振，琴瑟相随，既在同心，可知竭力，教战则必欺孙武，解围则可假陈平。勉致殊功，即行懋赏。悉之，不具云云。
◇昭义成U
报成U大夫：鲁史云“臣一主二。”《汉书》曰“一心可以事百君。”则知下有离心，盖为上无全德。侄孙仆射夙亏家训，骤荷国恩，累忝藩方，曾微绩效，每于抚俗，略下随时，恩威岂得并行，宽猛无由相济。况近关西之贼窟，持山北之兵权，战伐既劳，缉绥莫至，固知军情溃散，物议喧张。大夫名既超伦，事能从众，息貔貅之愤怒，慰黎庶之疲羸。实谓有三隽才，谁云犯五不韪，古之所有，今也何疑。远遣专人，迎取家口，傥或行程龃龉，且令彼处婆娑。如能断送出来，便与支持发遣。一p坠屦，犹能牵念旧之心；百口孤孀，何忍见含愁之色？必应慰暖，免至饥寒，倚望所多，谕言无及。彼但勤修政理，伫荷宠荣，不令外盗侵凌，必见大君委寄。冬寒，慎为将息，节级各与安存。悉之。
◇庐江县令李清
报李令：昔有桓荣祖者，少曾学武。或曰：“何不学书？”答云：“上马构槊，下马谈经，方可谓不负饮食矣。若无自全之伎，何异于犬羊乎？”昨见所申，众情可奖。昔也一百里之疲俗，托在神君；今则十八砦之义兵，请为军帅。若非宽将猛济，惠与威行，则何以jD怀仁，各能遂性；熊罴聚党，尽得降心。姑抛堂上之琴，便握匣中之剑，所谓文一变而至于武者也。况李令族联天派，名比水源，才机为一代之雄，心术是万人之敌，足得以指麾锐卒，扫荡叛徒，不惟除郡邑之灾，亦可定国家之难。然而军务既常独理，职衔须有可称，未见所求，固难抑致。为复愿兼知戎役，却守县曹，为复欲改辙从知，乘机立事。察斯二者，决取一途，专期奏论，早与飞报。且如班超投笔，蒯恩舍c，当池蛟得水之秋，有天骥追风之便。古诗云：“宁为百夫长，羞作一书生。”信知倜傥之人，懒守低葜节，勉成勋业，永荷宠光。戎务方殷，善自将息，诸寨将士，各与慰问。悉之。
◇淮口镇李质
报李质：览所申状，慰惬良多。李再兴未革狼心，敦张蜂目，构称虚事，违负本军，初凭逐寇之名，却设起戎之计。赖质深怀智策，善审兵机，一唱义声，四围逆党，状疾风之扫危叶，如烈火之k飞蓬。再兴将见诛夷，果当慑窜。然既是伤弓之物，必为衅鼓之资。兼知质男裕，黄口上儿，血气未定，偶亏严父之训，以涉叛夫之谋。质又徇公绝私，舍曲取直，爱而知恶，义以灭亲，削其舐犊之言，遵彼烹枭之理。若非忠勇，何得如斯？古语有之：“蝮蛇在手，则壮士断其节。”是乃忍小痛而除大患也。况石F传芳于鲁史，日载美于《汉书》，故事斯存，令名不朽，足以见质有大丈夫之气，有真君子之心，权兵而动必成功，镇境而静能守节。前劳后效，日就月将，固当荣盛可期，勿以滞淹为恨。勉安军旅，善保勋名，以古况今，惟吾知汝。悉之。
◇光州李罕之
报李罕之：成S有言：“彼丈夫也，我丈夫也。”然则成功立节，不独古人；仗顺输忠，正当今日。近奉敕书手诏，无非激励众心，兼除王令公充都统，西门军容充都监，此乃藩镇功亏，朝廷计尽，遂将大任，专付老儒，虽漫传声，必难济事。此去年齐驱猛锐，将扫顽凶，寻奉丝纶，俾安淮海。诏书云：“为朕全吴越之地，遣朕无东南之忧。”遂乃旋师，不敢违命，然则审详物议，参酌军期，关中有执斧之徒，阃外无枕戈之志。谁能竭力，实可痛心；吾若不行，众将焉往？今欲直趋汴路，便入潼关，伫复凤城，奉迎銮驾，永使流传万代，终能肃静四方。罕之己处分忧，久为养勇，必欲拣精练锐，以期伐叛摧凶。今录敕书手诏白寄往，仰窥圣旨，必励忠诚，便决征行，共图富贵。时不可失，吾子勉之。故此告知，速宜飞报。悉之。
◇楚寿两州防秋回戈将士
报王承间等：久劳防戍，又役战征，知得远归，良多慰惬。《诗》称束楚，不免怨思；《传》载及瓜，亦尝愤恚。古之难事，今见忠诚。况承问限过三年，训齐一旅，值国家之多难，息乡井之怀归。言下忘身，军前效命，遂得永别伍符之列，高登八座之荣。固知实勤，岂虑虚掷。且往年被练而去，今日衣锦而回。孙权努力之言，已成显验；王昶宝身之诫，更慎操持。深秋远行，善自将息，节级将士，遍与安存。遣此不具。
◇归顺军孙端
报孙端将军：自从归投，久处闲散，想多郁悒，不暂弭忘。但以端职秩已高，官资须称，使司累具奏荐，朝廷则有指挥。且仰安抚师徒，伫迎恩命，古人贵其晚达，君子诫其速成。王化既无偏无颇，宠章必尽善尽美，勉期顺守，勿念躁求。秋晚其凉，切慎将息，节级遍与慰问。悉之。
◇楚州张雄
报张雄中丞：得状，知己点练兵士，兼请出军西去，讨逆贼徒。愤气勃兴，忠词恳切，览之嘉叹，深置于怀。且每值寇戎，稍侵疆圉，雄必心腾勇略，首唱义声。去年己建殊功，今日又申丹请，不辞危于马革，愿展用于豹韬，实谓起予者雄，始可与言兵已矣。则帝委之以郡侯，吾待之以国土，永扬茂绩，固在良时。然彼州司事力犹困，未可便谋征役，且宜更候指挥，兵士各与慰安。秋深，善自将息，驰此不具。
◇楚州张义府
报张义府：得状，兼送罚钱，引咎自责，足验用心。古语有之：人谁无过？过而能改，善莫大焉。馈饩之义，《春秋》所重，在于属部，岂可外交？勿为饥则附人，别欲申于知己，将灭白圭之玷，遂以金作赎刑。细览来词，似怀他虑，肤受之澹固不行焉。但慎始终，永图富贵。悉之。
◇滁州许
报许停河镌唬骸氨食可去，无信不立。”则知守信之道，乃是立身之本欤！苟若坏隳，自为颠覆。访知近日浙西周相公，频差上元镇使马暨，专赍书曲，兼将金银，送到和州，说诱秦彦，令归浙岸，许授川。信使继来，事情甚细，则未知秦彦终欲如何。且浙西素乏勋劳，骤沾恩宠，谓得长久，遽为骄矜，殊不知人尽指楹，鬼多瞰室，恶既天稔，道唯日亡。今更阻绝我通津，动摇我属郡，已乖众议，可见前途。以椭蹦厩а埃精金百炼，固无忧于邪曲，终不改于贞刚。况乃邦媛相随，家肥是保，永除异虑，必享同荣。或恐未审浙西所为，先此告示，悉之。
◇寿州张翱
报张翱：知已部领兵士，将赴令公军前，言念远征，倍所加念。且杖钺者比诱阃外，分者略满寰中，而乃顾家产为远图，i国仇为闲事，唯矜肉食，孰肯身先？今则翱首唱义声，躬提锐卒，骋大丈夫之志气，副上宰相之指踪。况知素蕴机谋，久施训炼，伫伸壮节，必树奇功。当五马离乡，远境之芳声独振；及六龙归阙，前程之变化难量。暂此苦辛，善为将理。今附衣段、银器、茶药等往，到宜检领。春寒，慎为行李，将士倍与慰安，驰此不具云云。
◇庐州杨行敏
报杨行敏：使至得状，送《芝草图》一轴，览之嘉叹，喜有余怀。且草木之祥异也，虽自天成，皆因地秀，物有所应，吾何以堪。行敏始假郡符，已彰瑞谍，天其诫尔，尔宜慎之。况乡号千年，村名谷禄，足验一百年之寿，与二千石之资，固保前程之富贵矣。将酬美贶，更励忠诚，非吝奖词，虑骄锐志，悉之。夏热，切好将息。使回，附此不具云云。
◇和州秦彦
报秦彦尚书：使至得状，兼送羊五百口。勤诚斯展，其数实繁，所谓尔羊来思，我爱其礼。况彦虽荣建隼，能效悬鱼，远传廉慎之名，深举抚绥之政。而乃特申恳悃，倍所叹嘉，既无虑于触藩，勉致功于荷。使回，附此不具。
◇卢传
报卢传：殿中监裴尚书将到洪州武宁县人吏百姓及僧道等状，举论传前后战敌贼徒、保全县邑功绩一十五件。细览事实，慰惬满怀。《传》不云乎：“公侯子孙，必复其始传。”能资余庆，无怠聿修，自值危时，便扬壮节，一呼义旅，四讨凶徒，兄弟二人，义声俱唱，遂得疲m获赖，廉使见知。始提百里之权，寻假六条之寄，忠诚所至，宠命非遥。勉慎始终，稳图富贵，所希荐举，必不弭忘。悉之。
◇戴卢
报戴卢：殿中监裴尚书经过彼县日，得百姓僧道等状，举论卢自乾符五年主镇兼知县事课绩一十三件，事皆摭实，情切举能，词理灿然，良增慰惬。卢竭诚报国，倾产忘家，纠集义军，训齐宗族，抚宁羸瘵，捕袭寇戎，六年于兹，一邑获赖。有功不伐，唯善是从，遂领县曹，永安乡党。古者田称续命，邑号义兴，求之于卢，未足多也。既增嘉叹，不忘荐论，勉保忠诚，终邀美命。悉之。
◇光州王绪
报王绪：天不容奸，人唯助顺，苟违至理，必乱常刑。知绪昨因颜璋久藏祸心，果致众怒，璋既诛戮，绪乃奔逃。何不束手戎场，投身义域，而敢更谋啸聚，尚恣喧张。自招相鼠之讥，莫识牵羊之礼。未知尔意，终欲奚为。此乃先惠后诛，武经所重；好生恶杀，王化斯行。豁开诱善之门，俾蹑归仁之路，遂加诲谕，试问端倪，速仰割捐本情，指陈他望，待详来状，即与指麾。《礼》云“志不可满。”《传》曰“恶不可长。”绪之今日，其意若何，勿驱齐m，枉入罪网。秋冷，切好将息，节级各与慰问。悉之。
◇楚州营田判官綦毋O
报綦毋评事：夫欲均调兵食，固须妙选公才，供亿既多，料量非易。评事自匡郡政，甚洽物情，割而案无滞词，淬磨而笔有余刃。今委兼判顺国军粮料，举牒同封寄往。孔圣犹为委吏，萧何亦作功曹，唯托干能，无辞猥屑，欲令小人怀惠，伫看君子劳心。悉之。
◇郓州耿元审
报耿元审：古来名将，多是耿家，恭、贾、秉、m，徽音相继，永言苗裔，固赡机谋。元审虽名异双声，而志能独立，伫申忠勇，别r恩荣。况逢危难之秋，实建勋名之日，勉存终始，慎守行藏。其他并令樊谷面述。今寄衣一副、乌觜茶二b，到宜一一领之。秋凉，切好将息。悉之。
◇海陵镇高霸
报高霸：得进奏院状报，知转授右散骑常侍。永言欣惬，霈然满怀。昔周盘龙破虏有功，继沾爵赏，齐世祖戏之曰：“卿替貂蝉，何如兜鍪？”对曰：“此貂蝉乃自兜鍪中出耳。”当时以为名对，前史标之美谈。今此官荣，实彰君宠，唯在专勤戍遏，固守边陲，更俟大来，永扬忠节。知之。
◇淮口李质
报李质：得进奏院状报，知质转授右卫大将军。且自数年君恩溥洽，官荣职赏，可谓均沾。然而成功可为，受爵无愧者，屈指而数，能复几人？唯质久戍淮迹远防寇孽，勤劳最至，品秩尚卑。今授大将军之名，乃满烈丈夫之望。更宜慎守，无虑湮沉，慰惬叹嘉，不离怀抱，遣此不具云云。

[book_title]卷十三
◇行墨敕授散骑常侍牒词（以下行墨敕牒）
敕淮南节度盐铁转运等使、东面都统兼指挥京西京北神策诸道、节度兵马制置等使牒：某官乙。右可检校右散骑常侍，余如故，如将军须言员外置同正员。
牒：准今年二月九日诏，应诸州有功剌史及大将军等如要劝奖者，从监察御史至常侍，便可墨敕授讫，分折闻奏者。大君降命，元帅从权，但云能立勤劳，特许先申奖劝。汉祖则手无\印，不阻论功；武侯则心若悬衡，必能举职。用示军中之赏，式资阙下之恩。前件官夙蕴壮图，久从戎事，将救奔沈之患，固凭擒纵之能。桓荣祖之驰名，不唯马；周盘龙之受爵，允称貂冠。事须准诏，授检校右散骑常侍，仍具申奏，并牒知者。故牒云云。
◇授盱眙镇将邹唐兼御史中丞
广明二年六月十二日，使兼都统检校太尉、平章事、燕国公牒：准诏云云。将军分阃，大夫出疆，可专未请之权，况奉已成之命，高懋懋赏，用报奇功。前件官术继白猿，名齐赤兔，夙归信义，备察忠良。虽迁柱下之官，尚慊军中之望，宜升专席，更励枕戈。尔其心保清廉，好对映淮之月；力夸骁锐，无惭破浪之风。事须准诏行墨敕授御史中丞。
◇受楚州剌史张雄将军
牒：准诏云云。见功必赏，汉高祖之殊恩；承制无疑，邓司空之故事。前件官，材标落落，韵禀铮铮，自假使符，已扬政绩，理股肱之名郡，登耳目之高官，信义相从，功名愈振。伫擅外台之寄，宜升大树之资。尔其益励忠规，仰衔成命，用副刘宏之善举，无嗟李广之难封。事须准诏行墨敕，转授右武卫将军员外置同政。
◇授高霸权知江州军州事
牒：准诏应诸州剌史。如有军功，卿量加爵赏，如有罪犯，卿宜书罚，别差人知州具状申奏者。大元帅之权，既资成命；古诸侯之任，宜选良才。前件官，蛟跃池中，虎蹲岸上，用军以义，守节唯忠，不辞白刃之危，累挫黄巾之众。或短兵斗勇，或圆阵呈寄，动有所成，往无不利。今以九江阙牧，一郡思春，将活疲m，固凭干吏。尔其遏强抚弱，削弊蠲苛。无登庾亮之楼，空知玩月；好把袁宏之扇，且学扬风。稍展政声，伫沾恩命。事须准诏行墨敕，差知江州军州事，仍具事由申奏，并牒知者。
◇许推蘖跏戏馀沓强ぞ
牒：奉处分。古者官至大夫，室称命妇，遂有从夫之贵，乃为处世之荣。而况静则能慎内言，动则克从外役，躬擐甲胄，志凌雪霜，功名既异于常流，封拜岂拘于成命？以滁州剌史许推蘖跏希英才天授，贞节日彰，平欺后魏将军，洛阳失行；仰慕圣朝公主，司竹兴兵。一昨专命良夫，讨除叛卒，遽陈丹赤，固愿同征。手驱组练之群，远攻城垒；身脱绮罗之色，久犯氛埃。四德有余，六韬可试，岂独家之肥也，实谓邦之媛兮。夫既冠其银铛，妇宜荣于石。岂可使松标峻影，早致凌云；萝抱柔姿，犹嗟委地。先行茂赏，用报前功，军中之命爵策勋，与人从欲；天上之锦笺钿轴，待凤衔来。事须准诏行墨敕封彭城郡君，仍表次录奏，并牒知者。
◇请节度判官李绾大夫充副使（以下举牒）
牒：大夫天芝禀秀，霜桂含贞。蔚尔芳猷，每见用和为贵；凛然直气，终能嫉恶如雠。信知贤良，实救凋弊。顷者再握一同之政，曾标三异之名，既发县花，伫分郡竹，而乃鲲鹏自滞，羔雁相从，钜鹿卑栖，剑川远役，察俗而唯资婉画，犒师而不乏丰储，果得入奏玉墀，出悬金印。洎某暂临江陆，旋镇海门，永言移节之难，咸假运筹之妙。一来淮甸，四换星霜。判官德以润身，固为已任，恩能济物，不欲人知，莅事实繁，在公匪懈，笔直而吏多畏色，鞭轻而狱绝冤声，见君子之尽心，实古人之用意。十二年之弘益，久而弥芳；千万里之追从，永以为好。虽将徐榻别致，犹恐燕台未高。今已假小秩宗，兼大司宪，不迁职位，何称官荣？幸屈迹于副车，冀扬威于戎幕。陈宠宣诏条无失，尝赖功曹；吕虔致郡俗永安，亦凭别驾。若言今日，彼在下风。事须请摄节度副使，表次录奏。
◇请副使李大夫知留后
牒：大夫剑横天外，珠媚水中，雄棱则仰决浮云，温润则旁无枯草。深藏利器，久佐远藩。每施婉婉之谋，共化蚩蚩之俗，五镇相倚，一纪于兹。尝于折狱按刑，唯遵直道；纵至旬休节假，不离公门。敢言知己之难，实荷成人之美。今已三年玩寇，尚恣张；十道征师，递相逼挠。若不专征a钺，何因倒载干戈，遂驱养勇之锋，伫破稔奸之窟。代行拙政，留托长才，慰八郡之疲羸，察四邻之稹Ｒ硎乖宏黎庶，粗识咏歌；无令陶侃宾僚，只耽闲戏。数年卧理，今日出行，皆资裨助之功，聿保始终之惠。事须请知观察留后。
◇请高彦休少付充盐铁巡官
牒：少府学麟成角，词凤传毛，偶轻桂客之游，暂乐梅仙之曲。鹤唳而月龙寒野，万里清音；鹏飞而云簸长天，九霄高躅。幸联宗党，得接徽猷，敢兴念于维驹，无见辞于绊骥，稍假纵横之术，终匡斡运之权。虽惭燕国之金台，愿接谢家之玉树，同姓必亲于异姓，今人何让于古人。事须请摄盐铁巡官，表次录奏。
◇请泗州于涛尚书充都指挥使
牒：尚书洞究儒经，旁探武纬，指清途于万里，牧远群于三年。看隼飞，b待鹿挟，慰疲m以仁政，捍寇盗以智谋，克归合浦之珍，曾散曲堤之众。今者徐戎遗烬，敢恣侵凌；楚卒精锋，伫期埽荡。终免致包胥之哭，况非夺晋鄙之军。但以鹰犬呈功，熊罴就列，须侯指挥之命，仍申抟噬之能。实托威权，远希统摄。俾瞻马首，皆知进退之宜；永灭枭声，用审否臧之律。事须充都指挥使。其应援诸郡及宁淮、盱眙、淮阴等三镇将士，悉受指挥。
◇王ざ斯摄右司马
牒：端公乌衣茂族，鹤氅清流，早列官荣，颇精吏术。口中金石，常聆直韵之高；手下铜盐，曾展长才之妙。事既同于外举，理无愧于旁求。今则秩挂方书，职参典午，虽云承乏，且欲试能。宪府威，他日见豺狼慑伏；郡庭闲散，此时乐鱼鸟留连。事须差摄右司马。
◇右司马王ざ斯摄盐铁出使巡官
牒：奉处分，且榷`之设也，本资戎事，将赡军须，既当薄伐之期，实藉均输之利，能成重务，固选良才。端公韵振维山，庆流淮水，静处五常之域，勤寻六义之门，每览缘情，备知守节，继委当仁之任，皆传干吏之名，已为历试诸难，可谓多能鄙事。今以仰裨国用，旁济兵储，权课方殷，句稽匪易，官居典午，既已优闲，志在推公，抚辞冗屑。伫縻幕职，立展筹谋。虽见王，长寄心于方外；何妨裴楷，暂劳力于俗中。事须请摄盐铁出使巡官，句勘当司钱物。
◇前邵州录事参军顾玄夫摄桐城县令
牒：前件官，善水无壅，谦山自高，腹饱诗书，口含锋刃，厚利唯勤于耕道，闲情素懒于钓名。为疏奔竞之门，尚处卑栖之地，既能洁己，何惜爱人？州主簿之提纲，昔尝留意；邑大夫之制锦，今可呈功。永言不惮勤劳，方谓克承阙乏，稍念时危而慎守，勿云俗弊而难除。一门多咏雪之才，众推余庆；百里渴象雷之理，勉振政声。事须差摄舒州桐城县令。
◇海陵县令郑杞
牒：奉处分，字人之政，为吏所难，欲俟三年有成，固须一日必葺。永言委任，实藉贤能。前件官深于诗，敏于行，不近刘舆脂腻，唯资谢F膏腴。累假一同，备彰三善，眷彼东吴之近境，实为南兖之奥区。昔也承乏多欢，去思犹在，今可以举旧令尹之政，修真君子之诚。均调政刑，遍慰黎庶，展骥终希于得路，割鸡无惮于发硎。行乎敬哉，勿隳乃力。事须请摄海陵县令。
◇前宣州当涂县令王翱摄杨子县令
牒：奉处分，宰字之术，若驱群鸡，缓之则散，急之则乱。此言虽小，其理其中，知者非难，行之不易。况乃隋城近邑，楚岸通津，螟蝗则久待消除。jD则每思养育。前件官相门积庆，儒室推贤，早登廉孝之科，尝历句稽之任。虽栖下位，不坠令名，果逢连帅之知，再假字人之秩。雉谁忍捕，鹊自停喧，陶潜之腰腹□，孔奋之膏腴下润。今以杨子一同繁剧，四达要冲，每当使命交驰，实托宰僚勤干，遂重责成之寄，况逢多事之秋。而乃有令患风，请告逾月，若言考秩，亦合替移，固选长才，俾修阙政。其在上瞻夏日，下视春冰，宜无惮于徒劳，伫有成于历试。苟有经年沈醉，必亏莅事之能；如将终夕清谈，亦失相时之理。勉于二说，慎自三思。事须差摄杨子县令。
◇柳孝让摄滁州清流县令
牒：奉处分，今世之奖邑大夫也，多以河阳花、彭泽柳为美事，永言至理，我则不然。唯某在其视人如伤，洁己以仕，能怀冰蘖之操，回掩花柳之名，实难其才，得副吾意。前件官展禽苗裔，言偃政能，曾宰济阴，克安属邑，久依江徼，静守穷居，数年而虽甚食贫，直道而未尝改节。今将历试，俾假缺员，无兴喧鹊之讥，勉致驱鸡之术。事须差摄滁州清流县令。
◇前浙西馆驿巡官乡贡三传张咸又摄山阳县丞
牒：奉处分，前件官族资鹊印，业练麟经，未躬壮图，尝从碎职，既简牍之事，宁辞州县之劳。习传之体有三，能详正义；在公之心无二，宜慎尔官。往矣敬哉，赏罚斯在。事须差摄山阳县丞。
◇前婺州金华县尉李涵摄天长县尉
牒：奉处分，夫县尉之设也，其官虽卑，其务甚重，动则推详滞狱，静则慰抚疲m，是以佐僚能惮其直声，宰尹亦怀其畏色。永言至理，实系长才。前件官性习五常，身资一命，尝佐金华剧邑，颇传玉洁高名。久见退修，诚思进取，俾助养j之政，且升化鲔之资。其在蘖作朝{，冰为夕饮，高悬曹棒，静和宓琴，誉能息于鹊喧，势必登于鸿渐云云。
◇前颍上县主簿郑绶摄盛唐县丞（舅韦缄评事荐）
牒：奉处分，凡城一邑，皆列六曹，虽云具体而微，岂可从心所欲。况县丞之佐理也。令长惮其纠摘，猾吏禀其规程，苟能自强，何患不立？前件官康成求己，季智奉公，曾申颍上之勤劳，遂见渭阳之论举。桓谭贰政，且宜肃彼奸豪；殷浩吟诗无用伤其贫贱。事须差摄寿州盛唐县丞。
◇诸葛殷知榷酒务
牒：奉处分，榷酤之权，起于汉代；会计之利，著在周经。既当预备阙悬，难可不从改作，将成重务，固选良才。前件官隐豹含章，卧龙兴庆，洁己则隋珠无h，在公则庖刃有余。昨分孔仅之重司，已成历试；今蹑鲁匡之良策；何惮专勤。无辞郑驿之卑栖，早致卓炉之余利，能资美禄，必赡雄师，所期百姓无哗，非阻三军告醉。事须差摄馆驿巡官，专知榷酒务。
◇李昭望充奉国巡官
牒：奉处分，昔孔子诫伯鱼学曰：“其先祖不足称，其族姓不足道，然而大以流声后裔者，岂非学之所致乎？”若然，则先祖之与族姓也，不唯时世所荣，亦乃圣人所重。前件官|绅上品，结绶中朝，方袭芸香，遽飘蓬迹；远逃虎口，犹绊骥蹄。今以一言为贤，三代可数，岂但渭阳之族，坐振重名；漂流淮徼之居，来求碎职。遂兹响应，用试才能，既知各有司存，唯在聿修厥德。事须补充楚州营田奉国巡官。
◇柴岩充洪泽雨塘巡官楚州营田
牒：奉处分，三农就稔，一溉推功，苟非决降雨之渠，何以致如云之稼？俾无隳堕，固藉专勤。前件官壮志不渝，公才可任，承乏而善参军事，慎终而益见吏能。今以洪泽近封，雨塘美号，征小喻大，升高自卑。尔其静勖冰心，潜窥水脉，勉禀龚黄之令，远继田曹；无惭郑白之名，有亏地利。高悬赏罚，用试否臧。事须差充楚州营田院洪泽雨塘专知官。
◇许权摄观察衙推充洪泽巡官
牒：奉处分，抚俗所先，劝农为最，是以郑浑则夺其猎具，温峤则请置田曹。仰顺天时，俯征日力，俾督耕夫之业，须凭干吏之才。前件官历试已多，忠勤可奖，令尹之功成制锦，督邮之政克提纲。但承阙乏之时，皆有缉绥之誉。今以山阳沃壤，淮畔奥区，地占三巡，田逾万顷，非乏决渠为雨，尚亏多稼如云。盖为编m，不勤功于；纵当稔岁，皆失利于稻粱。知尔奉公，劝民务本，若使i而不辍，必期敏则有功，委以农时，假之使职，永言从政，实司与权。无取润于膏腴，苟徇私于毫发，勉施乃力，广谕众心。事须差摄观察衙推充洪泽巡官，兼都巡勘指挥奉国谢阳等巡务者。
◇王ざ斯知丹阳监事
牒：前件官蹈冰守节，饮水安贫，静吟而箧有新诗，寂坐而门无杂客。卓尔君子，宛然古人。今以将济军须，诚资吏术，少辍琢磨之业，俾专鼓铸之权。想夷甫之不言，无亏祖德；思仲宣之未遇，勉俟官荣。事须差知丹阳监事。
◇臧戎盐城监事
牒：奉处分，若官无直道，则利有多门，凡历任于牢盆，或咸资于润屋，而乃就此繁剧，守其洁廉，心珠则不惹脂膏，智刃则能分髋髀。尝聆斯语，罕睹其人。前件官，雅淡装怀，清勤绾务，尝握由拳之榷课，唯遵止足之规模。休替未遥，功劳可验，更资历试，必济重艰。展才于近盐之乡，守节于作卤之地。不须对雪，空中吟谢朗之诗；只在熬波，言下见张融之赋。事须补充权粜使巡官知盐城监事。
◇赵词摄和州剌史
牒：奉处分，昔张绪子充，少好游猎，右臂鹰，左牵犬。绪见而谓曰：“一身两役，无乃劳乎？”充跪答曰：“丈夫三十而立，今二十九矣，请至来岁。”绪曰：“过而能改，颜氏子焉。”其后折节修身，终为贤达，则古之豪俊，今可规模。前件官，脱迹迷途，投身义路，永除惑志，可奖悛容。既能资父事君，是得居官理务，俾参上佐，用试忠诚。况当□荣之时好，纵安居之乐词，其勉输后效，善补前愆，己销九族之忧，无起一朝之忿。事须差摄和州剌史。

[book_title]卷十四
◇淮口镇将李质充沿淮应接使
牒：奉处分，用兵之难，择利而动，不论远者近者，须赖犄之角之，在安思危，有备无患。前件官，名超广利，勇继雄飞，自提外戍之军，每审中权之要。彼徐寇以屡侵吾圉，莫戢其锋，急之则鼠窜彭墟，缓之则豕Y楚岸。遂征众旅，俾i群凶，岂从援溺之权，将助焚枯之势。尔其指呼顺命，擒纵成功。终令入海之波，偏能流恶；乃使映淮之月，早见洗兵。茂赏高悬，良时倏往，勉思委寄，勿负利终。事须差充沿淮都应接使，便仰量出兵士，讨除贼徒。
◇淮阴镇将陈季连充沿淮应接副使
牒：前件官，勇于战贼，乐在从军，操戈而只待舂喉，发箭而曾无旷目。自居远戍，久练雄兵，每聆捍蔽之劳，能息奔冲之患。今则未歼彭孽，犹役楚军，将资痴上尾之权，是成蛇阵；固藉爪牙之利，共展豹韬。尔其迹脱伍符，身居贰职，专防险道，伫静长淮，虽云回绕之川，未是萦纡之地。坐思前哲，犹传胯下之踪；立取奇功，好豁胸中之气。勉期竭节，实谓逢时。事须差充沿淮都应接副使，便仰量出兵士，讨除贼徒。
◇宋再雄差充水军都知兵马使
牒：奉处分，舟楫施利，干戈骋威，自古为难，在今所急，固托纵横之略，始成捍蔽之功。前件官，学剑有成，弯弧自许，嚼彘而当年逞俊，曳牛而是处争雄。高列军门，深遵义路；久居江戍，妙练舟师。今以泗上流灾，淮中聚冠，既犯观风之境，颇昏映月之流。尔其总握雄兵，远张秘第，陆歼蛇豕，水截蛟螭，早令贼垒皆平，永使惊波不起。用官物而讨官贼，吾不为难；探虎穴而得虎雏，尔当自浴Ｊ滦氩畛渌军都知兵马使，部领诸兵马，讨除淮内贼徒。
◇苏聿补衙前虞候
牒：奉处分，古之有言，以小谕大，则祁奚之请老也。既当问嗣，能自举亲，情不涉于阿私，事何妨于委用。前件官早从使役，久习武才。父也暮年，既思休退；子之壮气，可代勤劳。且令职在于早趋，乃欲功归于历试，无爽聿修之训，勉成负荷之规。事须补充衙前虞候。
◇曹威转补散兵马使
牒：前件官勇而好礼，勤以从戎。比者逞陈众之言词，传郭维之讯问，果驱险浪，皆赴顺风。寻值沛戎，来侵楚壤，首登鹤列，深挫豺牙，摩垒而每能率先，殷轮而不欲言病，忠诚励己，壮节惊人。今则郡守论功，材官受赏，俾升峻级，用报前功。事须转补散兵马使。
◇许褪诼州剌史
牒：奉处分，良二千石，古难其人，属郡之中，吾有所试，勤修静理，今得人焉。前件官自举六条，已逾四载，邑无吠犬，境绝飞蝗。外令邱井V安，内致闺门肃睦，政声则有口者歌咏，仁誉则无翼而奋飞。远达宸聪，果殊宠，美秩已题于龙剑，雄威愈振于隼，既销滁水之灾，来作庐江之福。分忧救瘼，能谐圣主之心；红旆碧幢，岂落他人之手。事须准敕授庐州剌史。
◇孙端权知舒州军州事
牒：奉处分，昔李弼有言，大丈夫生世，须履锋刃以取功名，安可碌碌依阶求仕。是乃蓄志能壮，谋身克成，夕脱羔裘，朝驱熊轼，不惭往哲，其在兹乎？前件官族继兴公，术传武子，能扬俊气，久练雄师，常安仡仡之徒，果就循循之诱。今则委之郡政，试以公才，既逢豹变之秋，善守龙舒之境。为邦致理，必见三年有成；向国输忠，勉令百姓无患。即迎帝赏，更峻官荣。事须差权知舒州军州事。
◇朱{补讨击使（纳助军钱，遂加职赏）
牒：奉处分，汉有卜式者，输家财助军费，遂乃出自牧羊竖子，终为司宪大夫，忠诚所施，其利甚博。前件官，石非硌硌，铁实铮铮，知义重而财轻，遂忘家而报国。天龙地马，不藏私室之中；尺籍伍符，可列军门之下。俾升峻级，以讽顽氓，既有赖于金多，无自惊于铜臭。事须补充讨击使。
◇郝定补衙前兵马使（能手射七十步）
牒：奉处分，弧矢之利，武艺所先，号猿而永播嘉声，落雁而能传妙技。况乃只凭五指，能代六钧，岂唯迈古超今，可谓神功圣术。前件官早攻手射，善应心机，不弯三百斤弓，能发七十步箭。纪昌若见，必想|弦；吕布相逢，固惭捻Q。既抱非常之伎，伫成可久之功，换滑台之旧资，陟隋苑之高级。事须补充衙前兵马使。
◇客将歌舒兼充乐营使
牒：前件官，动彰毅勇，静保谦冲，早成学剑之功，不坠为裘之业，颇经历试，无怠聿修。久委宾司，既见与言之可使；俾兼乐职，必期饰喜之克谐。尔其有礼为先，无荒是诫，迎送于燕台郑驿，指踪于回雪遏云。勿使英贤，或发养疴之诮；须令艳丽，先缄笑L之声。事须兼充乐营使。
◇王处顺充盐城镇使
牒：奉处分，夫藩镇之为制也，中屯锐师，外列诸戍，用备腹心之患，固凭爪牙之勤。前件官，深蕴壮图，挺生勇气。姜维若在，未占雄儿；焦度相逢，应饶健物。每展报恩之节，累申伐叛之功。眷彼盐城，居于海岸，苟或一同失理，实为四远多虞。遂征处顺之名，俾守防奸之任。尔其效勇夫之重闭，致危俗之安居。暂固封疆，无念及瓜之限；但逢寇孽，勉扬破竹之声。事须补充盐城镇使。
◇张晏充庐州军催阵使
牒：奉处分，师克在和，兵贵在速，若许缓其善阵，诚为挫彼奇锋，用之则行，时不可失。前件官，志能传略，名可止啼，待逢盘错之难，愿展纵横之术。今则舒犹叛楚，卫已伐邢，雨虽润于兴师，云未销于结阵。遂使鱼丽猛势，阻埽氛埃；蚁聚顽徒，敢安窟穴。尔其驱之以马，训之以豹篇，事唯托于一麾，功必成于百胜。将迎军赏，伫送捷书。事须差充庐州军前催阵使。
◇归顺军补衙前兵马使
牒：奉处分，前件官身荣豹饰，志习龙韬，奋心于击鼓其镗，骋力于挟b以走。早归信义，无惮勤劳，去正寇，据属城，兵微诸郡，共歼微孽，各誓前驱。既遵令于牙璋，宜陟名于甲骑，聊迁职秩，用报军功。尔其勿替忠诚，更邀上赏。事须补充衙前兵马使。
◇安再荣管临淮都
牒：奉处分，西魏王罴率众拒寇，乃杖白梃，大呼而诟曰：“老罴当道卧，獾子那得过？”敌见威勇，果自惊奔。则知猛将之名，以夺叛徒之魄。前件官，夙精韬略，历试机谋，尝犯重围，决成独战，实可谓神出鬼没，岂唯□左旋右抽。今之武力虽衰，壮心益励，临事而犹能强饭，即戎而宁欲素餐。蠢彼顽凶，骚然侵扰，虽征众旅，未建奇功。眷彼临淮，处于要地，其在训之以三令，激之以一呼，审详于彼竭我盈，成就于先难后获。老骥免嗟于伏枥，无令驽马争先；秋鹰既遂于下x，勿使妖狐得便。事须差管临淮都。
◇吕用之兼管山阳都知兵马使
牒：奉处分，仲尼云：“宽则得众，信则人任焉。”尝聆斯语，今见其人。前件官，庆袭玉璜，业精金版，遵直道而利有攸往，奉公家而知无不为。是以晋作新军，权资处右；齐行勇爵，众许居先。乃裨察俗之规，动叶安民之策，遂得晨羊能饮，夜犬停喧，永除奸滥之源，深得抚绥之道。今以属城多难，散卒无依，穷猿既切于投林，飞鸟犹思于择木。群情所附，戎略可嘉，俾安其瞀瞀然来，实倚其多多益办，无辞两役，用展长才。事须兼充山阳军都知兵马使。
◇獬豸都将
牒：奉处分，凡标军额，须警众心，如指喻之非宜，则训齐而何在。况乃均沾好爵，其荷殊恩，迹虽限于柳营，秩尽异于柏署，宜加一等，俾异三行。前件官，壮气挺生，忠诚卓立，弩则前无强敌，荷戈则动有成功，累建戎勋，遂沾爵赏。今以狼星未灭，鲸浪犹翻，将申戮暴之能，用示触邪之号。尔其勉思一角，永息二心，伫销封豕之灾，勿失神羊之性。事须补充獬豸军都知兵马使。
◇宿松县令李敏之充招讨都知兵马使
牒：奉处分，昔来护者，立性卓危初读《诗》至“击鼓其镗，踊跃用兵，羔裘豹饰，孔武有力”，乃舍书欢曰：“夫人在世，固当如是，会因灭贼，以取功名，安能区区专事笔砚！”其后果申壮志，累建殊勋，则知奇才所为，何代不有。前件官，精详吏道，旁习戎机。假百里之威，则疲m获赖；作万夫之长，则义旅知归。遂得县道肃清，邻藩倚赖，欲破蕲春之狡窟，遥分江夏之兵权，罢从役于驱难，伫承乏于建隼。聊加职赏，俾振军声。是乃丈夫雄飞，君子豹变，勉驱甲骑，远应羽书。既设援于他邦，必保安于吾圉。事须补充节度衙前兵马使，兼充西南招讨都知兵马使。
◇张雄充白沙镇将
牒：奉处分，升高自卑，君子所以励素志；辞大就小，古人所以传令名。但能守节不亏，固在相时而动。前件官，密怀义勇，深贮谦和，颁条而政有嘉声，驭众而军无愠色。今以新恩未降，锐旅何安，眷彼古津，实为要路，是成镇务，乃在江迹既居使府之要冲，宜假公才而管辖。况兼场课，可瞻军须。且卷豹韬，其义斩蛟之勇；伫迎凰诏，别迟建隼之荣。事须差权句当白沙镇务，兼知场司公事。
◇安再荣充行营都指挥使
牒：奉处分，昔曹公为乐府歌云：“老骥伏枥，志在千里。烈士暮年，壮心未已。”今犹古也，我得人焉。前件官百战成功，一麾出守，曾安海俗，永振风声，而乃不求更握虎符，唯愿终申豹略，岂觉老之将至，每俟用之则行。今以大憝未歼，外方多难，诸藩命将，无非竹简探名；远道征师，或是葵邱代戍。苟亏忠勇，何荡妖凶，遂付重权，伫观奇策。其在身先行伍，顾指军兵，勉扬矍铄之名，无致迁延之役。时不可失，往矣敬哉！事须差充行营都指挥使，赴寿州西面备御，讨逐黄巢徒党者。
◇徐莓充榷酒务专知
牒：奉处分，前件官发迹戎行，研心吏道，忠勤所至，干济可观。今则举汉代之权宜，搜杜康之利润，赡吾军用，藉尔公才，既非若处先登，无与会从人皆醉。事须差句当天长县榷酒务。
◇柳孝谦知白沙场榷酒务
牒：奉处分，前件官直道立身，公途励志，学已窥室家之富，任曾致州县之劳。今以备食三行，搜资六物，岂使弊归于下，只令利在其中。勉禀条章，早申绩效，俾不欺于酿具，无自陷于醉乡。事须差知白沙场榷酒务。
◇行营都虞候
牒：奉处分，前件官勇而好礼，敏则有功，膂力甚强，腹心可委。今以齐驱劲卒，俾i群凶，尔其纠摘行间，防虞境外，宜拘小节，善事上官，勿谓忠贞，有乖辑睦，能成勤效，不吝甄酬。事须补充行营都虞候。
◇曹鹏知行在进奏补充节度押衙
牒：奉处分，藩侯所任，邸吏为先，能传万里之音，不坠九霄之命，固凭干济，方付重难。前件官鲁刿长材，魏仁雄族，虽处干戈之列，早闲刀笔之能。遂使远赴行朝，专司递务。G六龙之仙跸，每审巡游；传九凤之王言，曾无阻滞。以兹历试，深可奖酬。今已秩亚宪卿，官升典午，身得趋于辇路，职未称于辕门。俾假牙璋，遥分甲骑，慎达上天之旨，以安外地之心。尔能竭诚，吾不吝赏。事须改补摄节度押衙，依前知行在进奏。
◇朱祝大夫起复
牒：奉处分，事繁金革，礼夺苴麻，鲁公制之于前，晋侯行之于后。盖乃从权顺变，是为移孝就忠，苟不忘家，将何报国？前件官方从戎役，每藉公才，遽钟风树之悲，永违霜槿之养，能勤泣血，唯惧夺情。然以群寇未歼，列藩多事，确执三年之爱，仰辜万乘之恩。况承敕命指挥，已许军前驱使，出如纶之睿旨，既俟成功；衣夫锦之格言，岂同前哲。时异事异，念兹在兹，扬名显亲，竭力从命。孝之终也，往矣敬哉。事须牒举起复，差往五岭已来类会军前公事。
◇上都昊天观（声赞大德赐紫谢遵符充淮南管内威仪指挥诸宫观制置）
牒：大德真璞混成，灵源广润，淘俗态于心水，莹仙姿于面冰。蓬岛神仙，应待衔杯之乐；茅家兄弟，敢攀执袂之游。犹思救苦于寰中，尚阻追欢于物外。属以阵蛇出穴，戎马生郊，每勤斋敬之心，深假护持之力。达圣聪而有谓，施醮礼以无亏。今则秦岭烟昏，难寻四老；楚淮月皎，幸伴八公。但以桂苑繁华，杨都壮丽，既见星坛月殿，处处荒摧；难期鹤驾霓旌，时时降会。欲设精严之备，须资扬统之权。白马将军，方役大朝之元帅；青牛道士，暂充下界之仙官。比年既遂于攀留，他日必同于轻举。事须请充淮南管内威仪，兼指挥诸宫观庄田等务。

[book_title]卷十五
◇应天节斋词三首（以下斋词）
道士某乙言：伏以圣人降生，王者嘉应，包天地之大德，启日月之殊祥。是以电绕虹流，克符龙质；握乾披震，允叶龟书。伏惟圣神聪睿仁哲明孝皇帝紫府真宗，丹陵宝命，孝理而勤修一德，化成而胥悦万方。偶以犬吠尧威，熊惊汉御，犹轸泣辜之念，暂劳展义之行。今者风振南薰，方任长赢之节；星瞻北斗，乃当诞庆之辰。莫不山灵供万岁之欢声，河伯献千年之瑞色，仰资圣寿，敢设仙斋。广成子之微言，既传众妙；华封人之善祝，实系群诚。伏愿德乃日新，祸当天悔，暂兴时雨，遍洗妖氛，高整鸾旗，早回凤辇。然后搜济汾之咏，撰封岱之仪，传芳于玉叶金枝，积庆于天长地久。使蛮戎率服，蠢植咸苏，仰沐华胥之风，齐登仁寿之域。普天率土，永贺升平。
◇又
道士某乙言：伏以父天母地，帝道所以为尊；贯月绕星，灵符于是乎在。况G一人有庆，固知万寿无疆。伏惟皇帝陛下龙握丕图，凤资圣纪，播休声于里社，标盛礼于高C。今者风调舜琴，日缓羲辔，历草舒芳于八叶，丹陵降瑞于千龄，谨设仙斋，仰陈善祝。伏愿尘销九野，波息四溟，早回西幸之仪，便举东封之礼。一千年之休运，高建武功；三十世之昌期，倍延福祚。允谐大定，永贺中兴。
◇又
伏以濑乡白鹿，既挂仙踪；函谷紫云，果资王气。积庆于天长地久，传华于圣子神孙，耀玉京而我李长春，演金录而庄椿永茂。伏惟皇帝陛下三无禀德，万有覃恩，叶感星梦日之祥，掩四乳八眉之瑞。上天降圣，爰乘解愠之风；列土修斋，况值宴阴之月。伏愿峒山顺轨，汾水回銮，迎万岁之岩音，归九重之天阙。享七百年之休运，寰宇中兴；守五千字之格言，兵戈大定。仰祈玄鉴，永护皇居。
◇上元黄录斋词
年月朔，启请如科仪。伏以有德不德，无名可名，自施倏忽之功，莫究希微之旨。是以紫府乃修心可到，玄关非用力能开。臣志慕真风，躬行正道。但以汉良前h，犹劳战伐之谋；越蠡扁舟，未遂优闲之望。既荣人爵，须报主恩，誓歼无赖之徒，久练不祥之器。动拘俗役，虑犯玄科。今则节已及于上元，灾未销于下界，谨修常醮，仰贡微诚。所愿枭覆顽巢，凤回仙驾，帝座与三台永耀，王畿与九牧皆安，雷惊而蛰户全开，风埽而妖氛静息，俾臣灵根日茂，至业天成。虎符提阃外之权，终安泽国；虹节指壶中之境，得认家山。臣无任虔肃祷祠恳悃之至。谨辞。
◇中元斋词
年月朔，启请如科仪。伏以道本强名，固绝琢磨之理；身为大患，深惊宠辱之机。能审自然而然，必知无可不可。是以雕辞赞美，则乖妙旨于混成；矫志求真，则爽奇功于积学。冀标玉籍，在守金科。臣才谢半千，虽惭贤路；心凝正一，早扣玄关。斋诚于八节三元，炼志于龙缄凤蕴。但属鲸翻逆浪，蜮喷毒沙，数年兴蠹螫之灾，万姓抱疮痍之苦。三尺剑高提在手，须救危时；六铢衣轻挂于身，未谐夙愿。今谨因中元素节，大庆良辰，依宝坛而醮设常仪，企仙阙而拜申精恳。伏愿真风荡涤，玄泽滂流，吾君享万岁于岩音，贤相耀六符于渭诀。询舜弦之美化，永复昌期；漏汤网之凶徒，咸归显戮。然后戴发含齿，鳞潜羽翔，不知日用之功，各遂天成之乐。俾臣代勋善继，真位高迁，留形于烟阁云台，纵赏于芝田蕙圃。铸金追想，终荣圣主之恩；叱石闲游，得效仙人之术。傥非过望，敢不精修。臣某无任祈恩谢过虔祷恳悃之至。谨辞。
◇下元斋词
年月日，启请如科仪。伏以教资妙用，无为而无不为；道在勤行，不厌是以不厌。苟得捧持三宝，必能极护万灵，须凭善建之根株，始睹混成之阃阈。故曰：大丈夫处其厚而不处其薄，居其实而不居其华者也。臣虽尘役拘身，而云装挂志，大成是望，上达为期。每依郭璞诗中，精调玉石；愿向葛洪传上，得寄一名。所以仰钦象帝之先，岂在他人之后？听烂柯翁之说，则倍惜光阴；览《抱朴子》之言，则不亏忠信。但以卑栖俗累，深握兵符，政刑之得失难调，赏罚之重轻易忒，暗推愆咎，莫补精修。况叨真位之荣，恐负玄科之责，是以三元八节，显醮遥祠，唯期致力于九层，未曾妨功于一篑。今则天吏扣应钟之候，冰官揽玄辔之时，月数就盈，日辰在望，仰投灵地，敬设宝坛，备仪于琳几琼盘，注想于金台银阙，冀感通于良夕，能济技于危时。伏乞太上三尊，十方众圣，曲垂玄鉴，俾遂丹诚，早回翠辇于长安，复振皇风于正始，秉陶钧者永谐德化，仗节钺者共戢兵戎，波涛静寝于四溟，氛雾豁开于九野，树下有推功之将，草间无求活之徒。至于翔翼跃鳞，行喙息，偕登仁寿之域，不蹑昏迷之途。使臣深结道缘，遥申斋愿，望三清于通路，资一溉于良田。此时枕越石之戈，暂妨高卧；他日把浮邱之袂，岂讶后来。臣某无任沥恳投辞虔祷惶切之至。谨辞。
◇又
年月日，启请如科仪。臣伏以测管窥天，虽乖旷望，挥戈驻日，盖感精诚。苟为山之力不亏，则至海之期何远，仰玄门之善闭，遵妙道以勤行。但以为子为臣，曰忠曰孝，既增荣于国禄，愿无忝于家勋。手握玉符，且救寰中之难；志栖金录，唯思象外之游。每虑政失务三，法亏画一，虽慎抚绥于南兖，尚多愆咎于北酆。况当剪寇为期，弭兵未暇，今则月就盈数，日临下元，遥仿真仪，敬陈斋法，俨星坛而稽首，想风驭以驰魂。伏乞太上三尊，十方众圣，玄慈见荫，良愿克谐，翠华早耀于秦云，皇祚永兴于汉日，百官多庆，八裔同欢，寇戎则销燧象之灾，幽滞则假烛龙之照。然后使臣世官贞吉，道业滋成，遗荣待泛于五湖，企想潜通于三岛。作人间之都尉，蒯训无心；拜天上之侍郎，沈羲有望。唯愿在家必达，终能直道而行，臣无任祈恩忏罪虔切惶恐之至。谨辞。
◇上元斋词
年月日，启主如科仪。臣仰察玄经，乃见道资众甫；俯稽圣典，则知神应至诚。是以早详病病之言，每励贤贤之行。五音五色，实除耳目之娱；六甲六丁，潜致爪牙之役。愿蹑轻飞之路，常敲众妙之门。但属戎马生郊，陈蛇奔穴，无苟免而临难，不得已而用兵。盖报主恩，虑亏臣节，只誓显诛寇孽，宁知暗积愆殃，虽军律克申，而真科是惧。今以日延和景，月满初元，遇吸新吐故之辰，忏喙腐吞腥之罪，俨陈醮礼，敬荐斋诚，灯耀九光，烬焚百和。寂寥尘外，幡幢静设于星坛；仿佛云中，环佩似传乎风驭。冀销妖，仰告威灵，伏乞大降玄慈，下从丹恳，万乘永资于万寿，百官皆荷于百祥，战场则荆棘丛生，农壤则麦禾花茂，凡云蠢动，尽获昭苏。然后俾臣援溺功成，奉身以退，冲灵道遂，鼓腹而游，饱琼蕊之f粮，就瑶台之蹊径。遇圯上者终谐素志，自有前踪；入壶中者益感专心，宁无后望。既殊捕影，敢惮劳形，臣无任悔过祈恩虔切惶恐之至。谨辞。
◇中元斋词
启请如科仪。域中之四大难名，字之曰道；物外之三清在想，心以为斋。岂图滋福于一身，唯愿洽恩于万汇。臣生逢圣日，志慕真风，宁贪久视之门，有觊轻飞之路。但以行先不殆，德贵有余，每虔一气以存思，非止三元而展敬。今则云摧火影，风戛金声，当中元积庆之辰，谨修常醮；以下界罹灾之事，仰告玄慈。一昨夏景既阑，秋成甚迩，而乃旷野则飞羊敛翅，深泉则黑G藏鳞，嗷嗷之黔庶何依，烈烈之苍穹莫诉。虽近沾美泽，而尚慊农郊。伏乞太上三尊，十方众圣，下从精恳，大庇生灵，使风雨常调，烟尘永息，兴圣祚于千秋万岁，振欢声于四海九州。然后俾臣功名则与国同休，道业则在家必达。水中泛泛，谢时态之浇浮；云外飘飘，逐仙踪而骞翥。既探珠而有望，宁种玉以无因，臣不任祈恩救灾恳祷虔惕之至。谨辞。
◇下元斋词
启请如科仪。伏以混成至道，本在勤行；众妙玄门，唯资善闭。故曰修之身则其德乃贵，修之国则其德有余，既能事小功多，可谓暂劳永逸。臣虽手提金钺，而心寄瑶台，飘飘然自有良期，扰扰者谁知积学？是以三元致敬，一气存思。伫天上之鸡声，潜悬素望；待海中之鹤信，每沥丹诚。终冀用之则行，岂言深不可识。今者谨赍薄礼，仰黩玄慈，所愿转茂灵根，渐抛俗界，饵崦嵫之奇草，饮沆瀣之仙浆。汉代淮王，终遂仙游之乐；周时柱史，何妨吏隐之名。苟保天成，奚言日损，景仰于其中有象，原知于此外无求。臣无任投辞恳迫虔祷兢越之至。谨辞。
◇黄录斋词
启请如科仪。臣身拘俗网，志仰真筌。虽窈窈冥冥，至道则无形可扣；而勤勤恳恳，精心则有感必通。是以每励焚修，敢安晷刻，所冀学海而终归巨海，好龙而不惧真龙，岂贪轻举之名，但效勤行之旨。然以早分相印，久握兵符，当扶危静乱之秋，有戮暴诛奸之役，伏虑政条失所，刑律乖宜，愆违暗积于玄司，殃咎难逃于黑籍。今则景销木德，节启火威，稽首昊天，叩心灵地，R而谨陈薄奠，祷祠而仰献微诚。伏乞太上三尊，十方众圣，俯矜丹慊，深降洪慈，使电灭千灾，云兴百福，永资玄荫，渐茂灵根。埽阃外之烟尘，早成勋业；玩壶中之日月，免役梦思。臣无任悔过祈恩恳迫惶恐之至。或辞。
◇禳火斋词
年月日，启请如科仪。于紫极宫内，修建洞渊妙斋，三日四夜，转经行道，为禳当府火灾，祈恩投辞，上诣虚无元始天尊。伏以波荡四溟，尘昏九野，遂见绵区匝字，未能灭消氛。臣虽志悦道风，而身沾睿泽，早托山河之誓，久临淮海之封，每慎抚绥，不遑宁息，粗安一境，已涉五年，斋诚仰贡于上玄，妖气愿销于下界。岂料天心悔祸，必俟时期，地分罹殃，难逃历数，方当暮月，始起融风。遽兴郑国之灾，难施校唤救成都之急，谁e酒杯？所燃既多，俱焚是虑，众力犹勤于撤屋，群心免骇于燎原。今则每念伤人，唯知罪己，仰投灵宇，敬醮宝坛。祓禳敢煊谒慕迹宁拘古礼；祈祷远瞻于三岛，但献精诚。伏乞太上三尊，十方众圣，曲流玄泽，大挫阳精，使回禄知非，祝融请罪。闾阎扑地，皆除火宅之灾；道路生风，永作水乡之福。A黎乐业，师旅怀安，构阴谋者自就消亡，归善化者各资荣泰，齐登寿域，仰望仙乡。臣无任归罪乞恩虔祷恳迫惶恐之至。谨辞。
◇天王院斋词
唐中和二年太岁壬寅正月望日，具衔某敬请僧某乙，设斋于法云寺天王院，谨白言舍利佛大慈大悲观音菩萨：伏以欲界将倾，魔军竞起，九野尘昏于劫烬，四溟波荡于狂飙。诸侯志慕于宋公，星无三徙；圣主德齐于汉帝，日未再中。不知天养鸱枭，地容螟c，力斗之群凶得便，义征之众旅摧威。某也手握兵符，心抱将略，欲展焚枯之力，愿成拯溺之功。是以景仰三归，勤行十善，深凭护念，敢启邀迎。宇内疮痍，略假医王之术；世间疲瘵，遍希慈父之恩。今则幸遇初元，精修美供，春露洒琉璃之境，晓风吹U葡之香。想其舍卫城中，长老尽携弟子；水精宫里，天王便作主人。伏愿舍利佛大慈大悲观世音菩萨，教既东流，迹能西降，远救阎浮之地，暂离兜率之天。问疾语言，不竞维摩之时；称名功德，可逃罗刹之灾。唯愿共泛慈航，齐挥智剑，寝惊涛于苦海，埽妖气于昏衢。则乃慧灯照天帝之心，法鼓破波臣之胆。静销诸恶，暂开方便之门；广庇众生，无惜慈悲之室。谨疏。
◇为故昭义仆射斋词二首
中和二年七月二十三日，为故昭义侄孙仆射及二孙子敬设斋于法云寺，聊凭法疏，用写悲词。以昭义侄孙幼蕴壮图，长居重任，不埽一室，有志四方。手运豹韬，既是吾家之事；身持龙节，累沾圣代之恩。至于越海征蛮，对河分陕，立战功于遐徼，传理化于近藩。慎守诏条，能谐物议，遂移上党，实委外权。寻属戎马生郊，阵蛇出穴，遽聆寇孽直犯京华，频兴伐叛之师，稍急训戎之令。上将则虽期徇难，欲竭忠诚；小人则多是幸灾，潜兴狡计。叛徒忽至，横祸斯侵。弘演纳肝，其谁能继；酆舒伤目，所不忍言。噫！道则日彰，志惟天夺，征旌永卷，飞黼祭矗言念雕零，莫胜悲恸。但以推寻佛理，抑割俗情，既知前世因缘，粗解此时冤痛。况乃父立忠节，子扬孝名，古贤所称，今我何恨。俾资冥福，敬设妙斋，所愿慧炬照迷，慈航援溺，早推诚于贯日，终致乐于生天。子子孙孙，永绝怨雠之本；生生世世，常逢安泰之期。谨疏。
◇又
中和二年七月二十七日，某官某乙奉太尉处分，为故昭义仆射于法云寺设三百僧斋，并写《金光明经》五部、《法华经》一部，永充供养。盖聆佛修慧力，普济群迷；人发信心，终成善愿。苟得影从至教，必能响答虔诚。伏以昭义仆射夙振雄图，继分重寄。将军投袂，练兵而方切专征；天子翦衣，飞诏而唯凭妙略。伫建彀中之勋业，忽罹意外之灾殃，不t昊天，夺我良胤。今则敬投莲宇，虔设桑门，仍□贝叶之真踪，仰奉《法华》之妙义，伏愿乘兹功德，解彼冤雠。灾星昔照于豫州，已推定分；慧日今悬于觉路，永绝良缘。谨疏。

[book_title]卷十六
◇祭五方文
年月日，具衔某谨以清酌庶羞量币之奠，敢昭告于五方神之灵。《传》不云乎：五行之官，是谓五官，封为上公，祀为贵神，社稷五祀，是尊是奉：木正曰句芒，火正曰祝融，金正曰蓐收，水正曰玄冥，土正曰后土。是以《礼》云：”共公氏之霸九州也，其子曰后土，能平九州，故祀以为社。然则神主顺天，灵功莫测；诸侯列土，祀典宜行。惟夫人实统阴祗，广含坤德，身为万物之母，首冠五方之君，职奉轩皇，功标□社，殷汤罢改迁之议，汉武陈祠祭之诚。是知神鉴则无偏无颇，物情则以享以祀。昔平九土，既能疏决江河；今处五方，岂不庇安淮海。灵其调和于金木水火，驱役于风雨雪霜，使春夏秋冬，永息灾殃之气；东西南北，静除氛之源。牢币具陈，庶羞甚洁，致敬不亏于中C，施恩幸满于大藩。唯候丰穰，冀申报赛。尚飨。
◇筑羊马城祭土地文
年月日，具衔某以兵戎未息，御备是勤，乃命修筑羊马城，遂遣某官某乙告于土地之神曰：夫城郭之设，邑居所凭，陋之则狡者或□，美之则寡能固守。况今豺声竞发，虺毒遍吹。易动难安，何处能为乐境；暂劳永泰，此时须建良功。遂乃揣高卑，议远近，便令百堵皆作，终可三旬而成，征名于伏枥触楹，接势于长云断岸，不假龟行之迹，岂须龙见之期。众既叶心，事无费力。神其德惟博载，道实流谦，勿辞板筑之喧，勉致金汤之固。使云锹雷杵，远振欢声；乌堞隼墉，高标壮观。北吞淮月，南吸江烟，平欺铁瓮之名，回压金瓯之记。有备无患，神其听之。
◇祭楚州阵亡将士
尔等尺籍从军，寸心报国。羔裘武饰，既以力称；马革雄图，早将身许。爰有徐孽，来侵楚封，舂喉之壮气未申，失手之冤声遽起。始见荷戈就列，翻为复矢成行，然而功其可称，死且不朽。有狼s之君子，无羊斟之小人。昔时之重义轻生，不求苟活；今日之名存身丧，岂贮遗悲。魂其有知，各歆薄酹。
◇寒食祭阵亡将士
呜呼！生也有涯，古今所叹；名之不朽，忠义为先。尔等弩劳身，蒙轮逞力，奋气于熊罴之列，忘形于鹅鹳之前，能衍勇于干戈，固免惭于床第。今也野草绿色，林莺好音。杳杳逝川，空流恨而无极；累累荒冢，谁验魂之有知？我所念兮旧功劳，我所伤兮好时节。俾陈薄酹，用慰冥游，共谋抗贼于杜回，无效怀归于温序。能成壮志，是谓阴功。
◇移浙西陈司徒庙书
滔滔逝水，幽显虽殊；凛凛雄风，古今何让。苟或同心立事，必能异代论交。司徒壮节奇功，备载外孙之碣；灵恩显验，高传太伯之乡。谭扬而不假再三，征引而难穷万一。今则冀动玄鉴，直书素诚，既当可举而行，固在不言而信。且此誓除国难，齐命舟师，将泛西江，即离北岸。练铺一水，指疆界以虽分；黛列千山，望威灵而如在。今于敝境，巳立严祠，敬迓来仪，乃酬前愿，幸移玉趾，无恋石头。桂楫兰樯，早决迁居之计；鸾丝凤管，伫申迎奉之仪。况乃近境无虞，芳筵不绝，但得祸氵13福善，何妨舍旧从新。北渚烟花，休起别离之恨；东塘风月，好追歌舞之欢。必能依统帅指挥，永可振司徒勋业。特差专介，用启至诚。昔之青骨标奇，已谓阴阳不测；今也赤眉稔恶，岂宜征战无功？将申烈烈之威，实假冥冥之助。所冀八公山上，遍设雄师；五里雾中，能呈异术。则必阴子春之破贼，吴大帝之封王，其立功名，若合符契，无误会稽之军备，有惭即墨之神谋。早详j祭之言，永副里仁之义。某白。
◇手札
风烟虽迩，云雾难披，景仰灵威，遥申诚愿。今已静搜胜地，高创寿宫，永可安居，谨令咨迓，便请挈家速至，专当埽席相迎。且铁瓮城低，金陵地狭，能施百福，无滞一方。此欲剑拂妖星，旗迎圣日，必期大捷，永致中兴。幸其来助阴兵，共成王事，目极东流之雪浪，心驰北顾之烟峰，神兮移来哀江南。某曰。
◇西州罗城图记
西州罗城，四仞高，三寻阔，周三十三里，乃今淮海太守燕公所筑也。粤若梁州别壤，蜀国雄都，内跨犍，外联蛮，左临百濮，右挟六戎，咽喉之控引实繁，唇齿之辅依难保。自昔鳖灵流异，龟迹标奇，藩篱始建其一城，扃~犹亏于四郭，莒子则既忘重闭，卫人则唯虑徙居。蠢彼狗封，恣其狼戾，每至草干k道，浪缩泸河，则必椎横侵，拨群驱队，编m慑窜，巷哭街号。戎兵以拔旆为中权，府尹以闭关为上策，稔成氛，积有岁时。洎乾符初，偶绝羁縻，大兴叛奂，白虎之狂灾渐炽，黄龙之旧约难寻，兵力莫申，帝心有寄。以公庆传渭梦，业练圮书，交趾铭勋，则永威八诏，郓城报政，则不待三年。属蛮寇加嚣，王师告老，遂飞急诏，请救倒悬。由是自东徂西，以昼继夜。走单车于外境，岂烦龚遂献书；受戎辂于中涂，莫掩晋侯称伯（公郓行次咸阳，除授西川节制）。遥衔睿略，倏达成都。于时骠信屯兵，逼郊遂而才逾一舍；黔黎失业，焚里闾而何啻万家。彼则举国而济师，此则阖城而受弊。外炽昆冈之焰，e酒无能；内枯疏勒之源，指梅何益。莫非枕倚墙壁，谁堪擐执甲兵。公至止之日，豁启城扉。若开笼槛，威振而宁劳利器；邪胆皆摧，化行而如嗅新香。惊魂尽返，蛮王以锯耳饱聆其异略，镂肤畏挂于严诛，叭还鄣缇謇祝H尔乌飞鱼散。公寻令选锐，暂使追逃，乘其垂翅之时，展我燎毛之势，数俘莫记，执馘居多。尔后因阅地图，得搜天险，是猿养窝之窟，为豺狼伺隙之蹊。乃令一y雄关，一标巨防，（修防峡关，置平夷镇，蛮贼要路，固守无虞。）危堞则凭峦助峻，长沟则道涧资深，宛成善闭之机，实扼间行之径。丸泥可固，断知无得而逾；火罢惊，坐见不争而胜。仍寻水道，别建河营。（大渡河侧置防河营。）远方猾夏之徒，难谋航苇；均发戍申之卒，免咏流薪。疆陲永保于覆盂，廛\唯矜于列鼎。卿云邦彦，闲吟搜吐凤之词；卓郑乡豪，静坐贮蹲鸱之利。公以寝处戎阃，梦想扁舟，将申远虑于穷，岂立空言为不朽。乃曰：“彼峦之习也外痴内黠，朝四暮三。虽庄叔此时，功已成于长狄；而季孙他日，忧必在于颛臾。讵可虚号锦城，尚无罗郭。守民之制，非我而谁？”启抱而神钦至诚，飞章而帝允丹请。时有宾寮进难，将校献疑，皆云：“公孙述跃马雄临，非无意也；诸葛亮卧龙崛起，亦有志焉。但以曩筑子城，犹资客土，九月方就，百代所难（蜀□无土，昔张仪筑子城，辇土于学射山，日役往返，九载后始成）。况今将兴廓落之基，恐致迁延之诮。”公曰：“术□先定，事当速成，必能终简天心，岂谓虚穿地脉。”于是郡侯奔告，邑尹乐从，乃使揣高卑，议远迩，虑材用，量事期，采时候于鲁书，佚规模于周令。引长江而背で担夏禹惭能；对高t而划高墉，秦皇失色。矧乃命五丁而啸侣，运六甲以驱神，天吴则水于寒泉，地媪则变沙为美土（蜀地穿未盈尺，泉源涨起，至是土出沙中，城源如旧）。实谓百灵幽赞，万姓悦随，锸聚云浓，杵腾雷响。不见烈风氵13雨，又令簋饱觞酣，登登百只竞欢呼，屹屹而便如涌出。百堵皆作三旬而成，然后郢匠劳功，素材变质，优人展妙，W壤凝华，攒空而烽橹高排，架险而A耸起。横分八尺，结雕甍而彩凤联飞；槛彻四隅，拥绣堞而晴虹直挂。罩一川之佳景，笼万户之欢声。远而望焉，则巍巍峨峨，若云中之迭嶂，锦霞e雾，隐映乎其上；迫而察也，则赫赫JJ，想海畔之仙山，金台银阙，jd乎其间。始自庀徒，终于解役，不假朽缗于官税，无资剖粒于军租（筑板所费钱一百五十六万贯，米一十九万石，皆由智计，不假上供）皆聚羡财，俨成壮观。遂使蛮酋褫魄，宾旅归心，不敢言摩垒而旋，无因致入郛之役。爰征绘事，仰贡九重，旋降纶言，过褒一字，宣睿旨于翰林才子，缀妍辞于黄绢外孙（《筑成碑》，今租庸王相公承旨撰词）。公虽迎金凤衔书，未议石龟戴版，盖乃谦冲自牧，耻其功伐骤称。及苍鸟高飞，翠华远狩，俨仙游于玉垒，安圣虑于金墉(一作锦城)，故得亲览宏规，益钦忠节，特传瑶检，征进碑词。遂命雕镌，永扬威烈，实万古未聆之事，乃四方无比之荣。美矣哉！龙以云兴，鱼因水乐，谁不仰公智周物表，事照机先，凡施权谋，若合符契，在昔全蜀未城也，天留盛绩，日待英才。所谓有非常之人，然后有非常之事，有非常之事，然后有非常之功，是以非常者，固非常人之所觊也。致远虽丘堂睹奥，师冕何知，而秦国敛贤，由余不弃，谨成实录，敢记殊庸。所冀四海梯航，阅雄图而稽颡；九州旄钺，望法驾而安心。中和三年龙集癸卯八月二十五日记。
〔注〕“锦霞e雾”：“e hú”，用细纱织成的皱状丝织物。
◇补安南录异图记
交趾四封，图经详矣。然而管多生獠，境迩诸蕃，略采俚谭，用标方志。安南之为府也，巡属一十二郡（峰、O、演、爱、陆、长、郡、谅、武定、武安、苏茂、虞林），羁縻五十八州。府城东至南溟，四百余里，有山横亘，千里而遥，邃穴深岩，为獠窟宅，蛮之众，六种星居，邻诸蕃二十一区，管生獠二十一辈。水之西南，则通A婆、大食之国；陆之西北，则接女国、乌蛮之路。曾无亭堠，莫审T程，履者计日指期，沈浮者占风定信。二十一国，鸡犬传声，服食所宜，大较相类。管内生獠，多号山蹄，或被发镂身，或穿胸凿齿，诡音嘲｛口哲｝，奸态睢盱。其中尤异者，卧使头飞，饮于鼻受，豹皮裹体，龟壳蔽形，捣木絮而为裘（獠子多衣木皮，熟捣有如纤纩），编竹而作翅，生养则夫妻代豢，长成则父子争雄。纵时有传译可通，亦俗无桑蚕之业，唯织杂彩狭布，多披短襟交衫。或有不缝而衣，不粒而食，死丧无服，嫁娶不媒，战有排刀，病无药饵，固恃险阻，各称酋豪。
远自汉朝，迄于隋季，荐兴边患，颇役遐征。马将军标柱归时，寸分地界；总管倒碑过后，略静海隅。洎咸通初，骠信丛郑元戎丧律，鸱啸于@鸢之地，豕Y于束马之T，摧凶欲快于喉，拯溺唯思于援手。先帝以今淮海太尉燕公宣威大漠，政洽上都（时公防御秦城，i平丑虏，才归辇下，出镇安南），乃请出镇龙编，立身豹略，i雕题而卵碎，活黔首以肌丰，复壁垒于一麾，拔封疆于万里，有蠹皆削，无冤不伸（朱道古稔奸于外，杜存凌恣虐于内，皆为安南巨患，公乃诛灭无遗。故褚令公遂良窜殁日南，子孙雕零，公特表洗雪）。然后使电母雷公，凿外域朝天之路；山灵水若，偃大洋沃日之波（安南经，乍口，天威神功所开，播在远迩）。遂得绝蛮谍之北窥，纡汉军之南戍。乃凤传征诏，o泛归程。至于洞獠海蛮，莫不醉恩饱义，远投圣阙，请建生祠。则知善政所行，殊方可诱，既见马如羊而不敢，纵令蚁若象而何虞，足以验四夷之时或不宾，九牧之任不得所也。
有柔远军从事吴降，尝集是图，名曰《录异》，叙云：久观遐蕃，目击殊形，手题本事，然则信以传信，斯焉取斯。□阅前词，退而叹曰：愚之所以为异者，其诸异乎人之所异。曰六合之内，何物则弃。至如鼠肉万b，虾须一丈，既知南北所产，永释古今之疑。则彼兽性群分，鸟声类聚，诚不足异也。顷太尉燕公受三顾恩，用六奇计，使犷悍归服，边陲晏然。今圣上省方，蒙王献款，不敢弄吠尧之口，永能除猾夏之心，皆由燕公收交州，镇蜀郡，威振于奔魑走魅，功成于金垒汤池。所谓蕴先见之能，察未来之事，呼吸而阴阳不测，指踪而神鬼交驰，实为天工，人其代之，斯实可为异矣。聊补所阙，敢贻将来。翠华幸蜀三载也。
◇求化修大云寺疏
大云寺募缘求化重修建瓦木工价等。详夫教列为三，佛居其一。其如妙旨则暗裨玄化，微言则广谕凡流，开张劝善之门，解摘执迷之网。然则欲使众心归敬，须令像设庄严，有感必通，无求不应，恳情田而种福，游法海而消殃，不可思议，于是乎在。当州城西大云寺，虽临楚甸，实压蜀冈，旧创仁祠，高标兑位。雨洗烟窗之色，万朵前山；风敲月砌之声，千株古木。在一郡乃偏为胜境，于四时则最称芳辰。至如春水绿波，杂花生树，都人士女，以遨以游，不劳听法之缘，自得消忧之所。则与城东禅智寺，双肩对耸，两耳齐张，夹炀帝之遗宫，拥淮王之仙宅，壮兹乐土，倚彼福田。前年偶值飞蝗，未能避境，旋忧聚蚁，或欲毁塌。故护军特进以将隔妖气，忽兴猛焰，遂使琉璃之界，翻成煨烬之余。虽菩萨焚身，固为常事，而萏住足，尽失安居。可惜祗园，便同隙地。今幸遇太尉将驱众旅，伫灭群凶，既逃过去之灾，或补未来之福。欲安盛符，许葺精庐，欲使炉续朝香，钟迎夜梵，树宿猕猴之友，林栖鹦鹉之王。盖寻贞观之中，曾传帝语；岂效太清之末，酷信伽谭。所愿广运慈航，徐捶法鼓，深资功德，静i妖魔，百官荣从于鸾旌，万乘遄归于象阙。次愿太尉廓清寰宇，高坐庙堂。演伽叶之真宗，龙堪比德；举儒童之善教，麟不失时。克兴上古之风，永致大同之化。凡于载发含齿，鳞潜羽翔，皆荷慈悲，尽能解脱。但以一毛可拔，先求信义之心；百足不僵，须赖扶持之力。既难独办，固托众缘，无吝羡财，合资洪福。富者不仁之说，自古所讥；积而能散之规，于今河诫。谨疏。
◇求化修诸道观疏
紫极宫重修城下诸宫观，求化瓦木等价。伏以苦县诞灵，神州演法，真性乃圣朝之祖，强名为至道之宗。玉叶金柯，耀芳阴于万代；瑶函琼笈，传妙旨于四方。遂得斋醮有归，科仪无坠；神宫灵宇，宛写诸天；秘殿精坛，严修胜地。当州东吴丽俗，南兖雄藩，鲍参军则赋f精妍，扬执戟则箴夸天矫。而乃至道少勤行者，玄门无善闭之。味澹口中，动成大笑；义深目外，谁信上升。福庭则草没尘侵，仙室则雨倾风坏。况值枭声竞噪，虺毒强吹；到处星飞，但见羽书之急；经年雾集，唯聆甲骑之劳。俗既喧惊，教增寂默，未有葺修之暇，非无舍施之缘。
今幸遇太尉德继犹龙，道深有象，黄石公之妙诀，雅称帝师；赤松子之胜游，伫迎仙友。是故出则以六奇制敌，入则以九转服勤，静除阃外之烟尘，闲对壶中之日月，三元遵敬，一气精修。果见真位高迁，殊祥荐降，彩云片片，飞来楚岫之风；玄鹤双双，唳向隋宫之月。又乃前年则江寇南逼，去岁则淮戎北侵，蚁皆恃于成群，蛇欲矜于结阵。伏赖太尉雄威坐振，众孽奔亡，四邻戴信于桓公，八郡感恩于邵父，睹耕农之蔽野，听歌吹之沸天。古人有言：为可为于可为之时，则可。其城下宫观，今欲旋集良工，增修旧址。拟金室银堂之制，处处腾光；俾得冠月帔之徒，人人洁迹。微功若就，良愿克伸，龙图早耀于中兴，虎旅永摧其大盗。次愿太尉运筹佐汉，迥掩张良，拊棹游湖，静追范蠡，石留马迹，台挂凤音。蓬岛花开，春醉而闲乘白鹿；芝田雨过，晓耕而长任青牛。罢吟小桂之篇，独迈大椿之寿，然后仰从翔翼，俯至潜鳞，凡曰含虚，悉能蒙福。但以所修宫观，荒摧既久，经费甚多，无因独办资粮，唯仰众成功德。迦谭之难舍能舍，犹见乐输；道教之自然而然，幸无轻诺。谨疏。

[book_title]卷十七
◇初投献太尉启
某启：伏以岳之高与海之深，物所归而人所仰，回拔千仞常平吞百川，其如t擎天，波澜蘸日，豁四方之眼，醒万族之魂，是宇内之所歌谣，匪毫端之能赞咏。伏惟司徒相公独抱神略，一匡圣朝，誉洽于良哉康哉，名标于可久可大。龚黄德政，则郡民有遗爱之碑；韩白功勋，则国史有直书之笔。况某劣同窥豹，浅比倾螺，难将篆刻之词，辄颂陶F之业。但以间生贤哲，年当五百之期；广集英豪，客满三千之数。既纳之似水，则来者如云。斯乃司徒相公镜于心而宽兮绰兮，秤于事而无偏无党，网罗隽彦，笼罩骁雄，于儒则沈谢呈才，于武则关张效力。遂使弓旌招隐士，岩谷为之一空；介胄降叛夫，烟尘为之四息。岂独分忧于阃外，实惟称庆于寰中。莫不信齐于春夏秋冬，恩播于东西南北，但日月照临之所，是风雷变化之时。然则尼父堂中，亦有他乡之子；孟尝门下，宁无远地之人。片善可称，前贤不让，永能执大邦之政，岂欲遗小国之宾。以敢写微衷，轻投朗鉴。某新罗人也，身也贱，性也愚，才不雄，学不赡，虽形骸则鄙，年齿未衰，自十二始别鸡林，至二十得迁莺谷，方接青衿之侣，旋从黄绶之官。既忝登龙，敢言绊骥，今者乍离一尉，欲应三篇，更愿进修，且谋退缩，独依林薮，再阅丘坟。课日攻诗，虞讷之诋诃无避；积年著赋，陆机之哂笑何惭。俟其敦阅致功，琢磨成器。求鱼道在，垂竿而不挂曲钩；射鹄心专，捻Q而冀衔后镞。端操劲节，伫望良时。窃见万物投诚，八向德，不谒相公实阅，不谒相公德门者，词人之所怀惭，群议之所发诮。某固敢隳肝沥胆，进牍抽毫，不避严诛，辄申素恳。谨录所业习篇章五轴，兼陈情七言长句诗一百篇，斋沐上献。冒犯尊威，不任战惧之至。谨启。
◇再献启
某启：某今月五日，谨以所学篇章五通，贡于宾次。虽惭献豕，辄觊攀龙，修客路以心摧，望仁风以目断。乍睹秦云之态，或似美人；细看燕石之姿，恐为弃物。伏蒙司徒相公光逾爱日，煦及寒灰，念以远别海隅，久沉江徼，特垂丰饩，俾济朝饥。自惊樗栎之材，已荷稻梁之惠。虽龟鱼投水，骤喜命苏；而蚤虱负山，深忧力败。且某也兔丝虽络，蛛网自营。万计寻思，不如学也；百年勤苦，犹恐失之。所以未竞宦途，但遵儒道，筮仕而懒趋尘土，卜居而贪忆林泉。人间之要路通津，眼无开处；物外之青山绿水，萝有归时。所愿更淬铅刀，终求铁印；敛迹而I藏学薮，安身而跌宕词林。尝诵古诗，还符此意，云：“志士惜日短，愁人知夜长。”某既怀志士之勤，又抱愁人之苦，聊凭毫牍，敢述肺肝。且如蹋壁冥搜，杜门寂坐，席冷而窗风摆雪，笔乾而砚水成冰，欲为尼父之绝编，无奈羲和之促辔，即可知指万卷之经史，恨三冬之景光。及其冻枕伤神，孤灯伴影，寒漏则滴残别泪，遥砧则捣破羁心，空劳宁戚之悲歌，莫继陆机之安寝，亦可想贮千端之郁邑，过五夜之寂寥。然则志士之勤也既如彼，愁人之苦也又如此。况某家遥日域，路隔天池，投客舍而方甚死仇，指何门而欲安生计。唯虑道之将废，岂言人不易知。不敢以陋质凡姿，觐相公清严之德；不敢以片言只字，希相公采录之恩。所望者，或以其万里地远来，十余年苦学，稍垂恻悯，得济困穷。则必坚背水之心，终为勇士；决移山之志，不让愚公。伏以某译殊方之语言，学圣代之章句，舞态则难为短袖，辩词则未比长裾。舌无三寸之能，空缄壮气；肠有九回之恳，但恋深恩。干浼尊严，下情无任感戴兢惶涕泗之至。谨启。
◇谢生料启
某启：某昨日伏蒙仁慈，再赐生料，恩垂望外，喜集愁中，安贫而已赡晨炊，感德而惟知宿饱。遂使范家釜甑，免恨长闲；颜巷箪瓢，倍加其乐。伏以某虽杨曾穿叶，而蓬且断根。空把利锥，冀遇大贤之鉴；岂将长铗，先兴下客之歌。一昨辄贡芜音，累尘尊听，窥德宇而燕虽相贺，望威风而蠲恐退飞。岂料司空相公俯念海人，久为尘吏，特垂记录，继赐沾濡。生前之沟壑无虞，饥寒虽济；头上之邱山渐重，负戴难胜。依投而既类穷猿，展效而愿同病雀，下情无任云云。
◇献诗启
某启：某窃览同年顾云校书献相公长启一首、短歌十篇，学派则鲸喷海涛，词锋则剑倚云汉，备为赞颂，永可流传。如某者，迹自外方，艺唯下品。虽儒宫慕善，每尝窥颜冉之墙；而笔阵争雄，未得摩曹刘之垒。但以幸游乐国，获睹仁风，久贮恳诚，冀伸歌咏。辄献《纪德绝句》诗三十首，谨封如别。定王拙舞，适足自嫌；嫫母浓妆，转为人笑。不足赞扬休烈，翻忧浼黜尊威。然圣人以激劝诚深，不间五乡童子；学者以揣摩志切，皆投鬼谷先生。伏惟特恕荒芜，俯垂采览，所冀趋仁化于江北，终得传美谭于海东。唐突藻鉴，下情无任战栗之至。谨启。
◇七言纪德诗三十首谨献师徒相公
兵机
惟将志业练春秋，早蓄雄心i国雠。二十年来天下事，汉皇高枕倚留侯。
笔法
见说书窗暂卧龙，神传妙诀助奇锋。也知外国人争学，惟恨无因乞手踪。
〔作者原注〕南朝萧子云善书，百济使人求手踪，以为国宝。
性箴
波澄性海见深源，理究希夷辟道门。词翰好传双美迹，何须更写五千言。
雪咏
五色毫编六出花，三冬吟彻四方夸。始知绝句胜联句，从此芳名掩谢家。
射雕
能将一箭落双雕，万里胡尘当日销。永使威名振沙漠，犬戎无复吠唐尧。
安化
班笔由来不暗投，旋驱熊隼待封侯。郡名安化能宣化，更指河湟地欲收。
练兵
陇水声秋塞草闲，霍将军暂入长安。太平天子怜才略，曾请陈兵尽日看。
溪
刻石书踪妙入神，一窥览一新。况能早遂王师业，桃李终成万代春。
〔作者原注〕伏G相公《溪》诗云：“及到王师身已老，不知辛苦
为何人。”又《经虢县》诗云：“手栽桃李十余春，今日经过重建勋。”
射虎
钜牙钩爪碍王程，一箭摧班四海惊。白额前驱姜胆碎，方知破石是虚声。
秦城
远提龙剑镇龙庭，外户从兹永罢扃。扫尽边尘更无事，暮天寒角醉吟听。
生祠
古来难化是蛮夷，交趾何人得去思。万代圣朝青史上，独传溪峒立生祠。
射鞭
休说戟枝非易中，莫言杨叶是难穿。须看立节沙场上，永得安边为射鞭。
安南
西戎始定南蛮起，都护能摧骠信威。万里封疆万户口，一麾风雨尽收归。
天威径
凿断龙门犹劳身，擘分华岳徒称神。如何劈开海山道，坐令八国争来宾。
蹩诰
济物能造化心，驱山偃海立功深。安南真得安南界，从此蛮兵不敢侵。
收城碑
功业已标征北赋，威名初建镇南碑。终知不朽齐铜柱，况是儒宗缀色丝。
〔作者原注〕碑今度支裴仆射撰词。
执金吾
一阵风雷定八蛮，来趋云陛悦天。王孙仕宦多荣贵，心榭锞不暂闲。
天平
海岱烟尘匝i城，遥挥一剑落偾馈Ｕ髌觳欢降旗尽，永使天平地亦平。
钓鱼亭
锦筵花下飞W^，罗袖风前唱p。占得仙家诗酒兴，闲吟烟月忆蓬壶。
〔作者原注〕伏G相公《在郓州》诗云：“酒满金船花满枝，双娥
齐唱鹧鸪词。”又《钓鱼亭》诗云：“水急鱼难钓，风吹柳易低。”
相印
早说休徵应佩刀，台星光接将星高。欲迎霖雨归龙I，看灭妖氛展豹w。
西川
远持龙旆活龟城，威慑蒙王永罢兵。应笑璋e杯酒，雨师风伯自归行。
平蛮
邛峡关东蛮尘绝，平夷镇扼蛮地裂。又筑罗城变锦城，蛮兵永灭功不灭。
筑城
一心能感众心齐，铁瓮高吞剑阁低。多上散花楼上望，江山供尽好诗题。
荆南
虎吼龙J出峡来，福星才照阵云开。遥思屈宋忠魂在，应向风前奠一杯。
漕运
济川已展橹垡担煮海终成富国功。能与吾君缓宵旰，樽市募扑姆酵ā
浙西
九江贼胆望风摧，万户愁眉向日开。楚舞吴歌一何乐，相逢相贺相公来。
降寇
唯将德化欲销兵，长笑长平恣意坑。更想太丘行小惠，何如言下济群生。
淮南
八郡荣超陶太尉，三边静掩霍嫖姚。玉皇终日留金鼎，应待淮王手自调。
〔作者原注〕剑南、荆南、淮南，乃天下名镇，相公累移节制。西
戎、南蛮、东鄙贼起，相公皆自讨除。
朝上清
齐心不倦自朝真，岂樾尴捎济人。天上香风吹楚泽，江南江北镇成春。
陈情
俗眼难窥冰雪姿，终朝共咏小山词。此身依托同鸡犬，他日N天莫弃遗。
〔七言纪德诗三十首结束〕
◇谢职状
右某今月二十五日伏奉公牒，特赐署充馆驿巡官者。恩降台阶，光生旅舍，承命而吟魂乍慑，叨荣而病骨能苏。攀依有心，荷戴无力。伏以某栎生旷野，莠托荒田，岂惟良匠不窥，抑亦农人见弃。风欹弱植，难举势于凌云；尘织纤茎，但怀愁于委地。昨者不惭狷者，辄效狂生，累贡巴词，仰渎秦鉴。伏惟司徒相公念某来从异域，远寓乐郊，俯爱似龙，不嫌非凤，拔衰英于粪上，搜滞刃于狱中，许厕嘉宾，仍沽厚俸。神仙见顾，稍亲郭隗之台；驽蹇何施，得主郑庄之驿。况乃念子襟之志业，辱华衮之褒词。刻画恩深，已能长价；琢磨志切，终愿成功。修身则饮水怀冰，炼思则吟烟啸露。唯当励节，以谓报恩。谨诣衙门，祗候陈谢，下情无任感激彷徨荣惧之至。谨状。
◇谢借宅状
右某昨日客司奉传处分，借赐官宅安下者。仰聆尊旨，俯省庸才，既荣投迹之有门，唯恨杀身之无路。伏以某自趋龙旆，免泣牛衣，职俸非轻，书粮颇赡。尝读《鲁论语》曰：“学而优则仕，仕而优则学。”是以望东开之x，永誓依仁；坐北面之窗，惟期肄业。非敢隐居而不嫁，只将直道而自媒。今者幸寓乐郊，况栖静室，簦衷虿焕蜕嬖叮簟瓢则永遂安贫。岂谓爱闲，诚堪养勇。三年就学，非□慕蔺之心；一日成功，愿满依刘之志。下情无任感恩激切兢惕之至。谨诣衙门，只候陈谢。谨状。
◇出师后告辞状
右某伏念来从异域，托在德门。昔曾名列桂科，未知称意；今忝职居莲府，始觉荣身。恩既厚于稻粱，迹能安于萍梗，日增学植，月瞻书粮。岂期市骏之金，傍沾驽蹇；惟愧封侯之印，未效祯祥。今者属以大憝逋诛，中朝多难，顷烦豹略，伫灭豺声。伏惟太尉相公身耀福星，均临庶类，手倾霖雨，遍洗妖氛，远命舟师，重兴国祚，华夷则望风竞\，蠢植则克日当苏。若某者，空有肺肠，方重祷祝，恨无羽翼，一遂奋飞，望龙节以魂销，窥虎威而股栗。虽则熊罴之力，共喜安人；其如犬马之心，常增恋主。下情无任攀依激切涕泣之至。谨状。
◇谢令从军状
右某适见客司奉传处分，令借舟船随从行李者。深恩既降，壮气潜伸，励心而愿效驱驰，感德而难胜踊跃。伏以某尘中走吏，海外腐儒，五能非自济之资，一割无可施之处。惟增慷慨，已分沉沦。岂无投笔之心，时应未偶；空有请缨之志，力且难成。谁谓忽被殊私，不遣贱迹，许随旌旆，借赐舟航。蹇足无堪，敢望维驹之念。么资何幸，遽叨泛o之荣。况当泣路之时，永荷济川之赐，下情无任感戴欣跃兢惕之至。谨状。
◇谢借舫子状
客司奉传处分，借赐舫子安下者。某方脱穷鳞，得攀画o，自惭迹在尘吏，忽讶身为水仙。则彼甘宁割锦缆而呈奢，顾恺毁布帆而无恙，岂若荣栖德宇，又泛仙舟，风波无失所之忧，烟月有搜吟之暇。况清流满望，暑气销威，每当定志安神，则乃铭肌刻骨。谨课七言长句诗一首，斋沐上献。干渎台阶，下情无任荷戴兢惕之至。谨状。
◇谢许奏荐状
右某昨日见衙前兵马使旷师礼奉传处分，特赐慰问，兼许奏荐，令自修状本来者，俯惭蓬迹，仰听兰言，喜忭而身轻欲飞，兢惶而心战难遏。何者？某职叨郑驿，已谓极荣；名达尧阶，实为过望。凭何展效，佩此恩光。况乃明鉴冰开，英才雾集，所宜倒屣则先迎王粲，筑台则次接剧辛。如某者，辍耕海上之田，来泣尘中之路，虽云游学，尚未成功。岂料勤劳莫副于指踪，将念已全于卵翼。许令伐善，将使警愚。每思郄子之骤称，深惭速谤；欲效黄公之多让，又恐失时。冀缉拙词，仰遵严命。南宫适之问宣父，实有所归；东方朔之对汉皇，宁辞自责。既忝风雷之变化，伫期雨露之沾濡。下情无任感戴荣忭兢灼之至。谨奉状陈谢。谨状。

[book_title]卷十八
◇贺破淮口贼状
右某昨日窃聆淮口镇状报，今月八日，诸军合势杀戮狂贼已尽者。伏以徐州贼党，偶因啸聚，敢恣喧张。鸱枭同巢，势必不久；虮虱相t，生能几何？犹怀拒辙之心，未有返辕之意。伏赖太尉相公雄声远振，妙略潜施，谋安四方，决胜千里，遂使淮山乐境，长承虎豹之威；泗水孤城，免作鲸鲵之饵。功著于暂劳永息，计资于彼竭我盈。小盗旋除，中兴可望，三军之勇气方振，百姓之惊魂再苏。但仰恩威，咸增\跃。谨只候陈贺。谨状。
◇贺高司马除官状
某启：伏承司马二十五郎荣膺宠命，伏惟感慰。伏以汉朝美仕，称太傅、少傅之荣；晋代高流，夸大阮、小阮之誉。然而但欲脱身于利禄，无非纵志于歌吟，于臣则亏报主之诚，为子则失荣亲之节。岂期太尉相公重言天应，美命风行，遂令司马二十五郎挂彩衣，披朱绂，动高堂之喜色，振德字之嘉声。佐理多闲，蔼余芳于玉树；连官独贵，掩前哲于竹林。某每愧小儒，忝栖大厦，睹鲲鹏之逸势，贮燕雀之欢心。下情无任\跃之至。谨奉启陈贺，谨启。
◇谢职状
右某志虽求己，艺不及人，伏蒙太尉相公仁慈，肉被摧骸，翼成卵，难饰片言只字，粗伸感德怀恩。今则苟贮血诚，敢凭毫素，先甘鼎镬，仰黩旌幢。谨具长书咨陈，下情无任战灼之至。伏惟特宽罪诛，俯赐念察。谨状。
◇长启
某启：某伏以短绠不可以汲深，顽锋不可以滞，是故不能者止，周任有言，自宜量力而行，岂可从心所欲。某东海一布衣也。顷者万里辞家，十年观国，本望止于榜尾科第江淮一县令耳。前年冬罢离末尉，望应宏词，计决居山，暂为隐退，学期至海，更自琢磨。俱缘禄俸无余，书粮不济，辄携勃帚，来扫膺门。岂料太尉相公回垂奖怜，便署职秩，迹趋郑驿，身寓陶窗，免忧东郭之贫，但养北宫之勇。去年中夏，伏遇出师，忽赐招呼，猥加驱荣，许随龙旆，久倚o舟。每恨布鼓音凡，铅刀器钝，纵倾肝胆，莫副指踪。遽蒙念以慕善依仁，特赐奏荐，重言天应，忝获超升。若非九重倚赖于功名，十道遵承于法令，则其恩命，亦岂肯许？某自江外一上县尉，便授内殿宪秩，又兼章绂，且见圣朝簪裾@赫子弟，出身入仕二三十年，犹挂蓝袍，未趋莲幕者多矣，况如某异域之士乎！昔有一日九迁，无以及斯荣盛。某尝读《鲁论》，见仲尼使漆雕开仕，对曰：“仕进之道，未能究习。”善其深志，夫子致悦。某虽惭不敏，窃有慕焉。
昨蒙恩慈，特赐转职，寻已具状陈让，兼纳所赐公牒。伏奉批诲，即有敕命，但请收之。某既蒙未允至诚，固且仰遵严旨，立愧形影，坐惊神魂。每当夜对寒G，晓窥清镜，感激而颐横涕雨，忧惶而背浃汗浆。虽荣摆脱于风尘，倍赧污渎于门馆。伏以太尉相公雄名峻望，硕德茂勋，不惟云覆九州，抑亦风扬万国。寓目倾耳，仰为指南，儒武所归，一人而已。是以诸道景附，马首是瞻。其如都统巡官，须选人材称职，外塞四方之望，内资十乘之威。若今某尘玷恩知，尸素餐位，但恐买戎狄之笑，沽史传之讥。昔汉朝金日，常在武帝左右，帝欲别加宠遇，日辞曰：“臣外国人，且使匈奴轻汉。”某今日之请，实在于兹。诸厅郎官，早陈公议，盖以贱无妨贵，欲令夷不乱华。
某伏自前年得在门下，更无知识，惟谒诸厅，幕中垂情，幸而获宥。窃聆太尉相公去年夏于东塘顾问某之时，诸郎官同力荐扬，和之如响，遂沾厚遇，遽窃殊荣。昨者继陈谠言，不徇尊旨，实乃惜太尉相公之名望，存淮南藩府之规仪，事体不亏，裨赞斯在。冬末面奉处分，欲使别开院宇。虽承恩诺，转切忧怀。何者？六韬曰：“人才大小，犹如斗也，不可盛石，满则弃矣。”故孔子云；“孟公绰为赵魏老则优，不可以为滕薛大夫。”今者甘严诛，辄倾真恳，乞解所职，以弭官谤可也。伏惟太尉相公特赐允从，令得其所，傥蒙未垂摈弃，犹许依栖，则望或别补冗员，或薄支虚给。一枝数粒，可养羽毛；斗水尺波，得安耆鬣。固非矫饰廉让为名，实愿揣量分涯，免成负累恩德。《春秋传》曰：“齐侯使敬仲为卿，辞曰：羁旅之臣，免于罪戾，施于负担，所获多矣。敢辱高位，请以死告，使为工正，不失令名。”故事昭彰，卑诚悃希守道而得无陛矣，登门而免见之。但愿药臼留恩，终有凌云之望；蓍簪挂念，永无委地之愁。干冒台威，下情无任恳迫忧兢之至。谨启。
◇谢加料钱状
右某今日某官奉传处分，每月加给料钱二十贯者。某厚沾职俸，过赡书粮，羝羊之角且不羸，鼹鼠之腹能易满，惟忧福盛，难报恩深。岂料笔端乏白凤之词，日无可效；囊底获青蚨之术，月有所增。但怀临谷之心，恐败负山之力。惟愿除供陋巷之食，分济远乡之亲，同感厚恩，永传遐俗，或成浮费，必速幽诛。下情无任荷戴兢惶涕泣之至。
◇谢衣段状
某启：伏蒙恩慈，赐及生衣段一十匹者。伏以风虽解愠，日可畏威，始当蒸郁之时，忝受鲜华之赐。敢效八公之侣，欲炫六铢；但随百姓之欢，同欢五F。况乃某幸趋台陛，荣托德门，实资千载之遭逢，每济四时之服饰。愍念而情逾父母，称扬而礼异宾僚。今者轻e衫材，细练制，俾趋俭幕，许曳邹裾。虽恩耀远人，足呈妍于鲛室；而名惭奇士，甘致剌于鹈梁。下情无任感戴之至，
〔注〕“e hú”：用细纱织成的皱状丝织物。如：e衫(薄纱的单衣)；e纹(即绉纱的皱状纹。往往用来比喻水波纹)；绮罗绫e。
◇谢借示法云寺天王记状
某启：昨日伏蒙恩慈，借示《修法云寺天王碑》。彩毫乍阅，俗眼初醒，惟惭铁印之庸流，忽睹银钩之妙迹。既成国宝，岂许家藏？窃聆将勒贞碑，始挥神笔，风停减暑，天酒呈祥。固知垂露之踪，便成甘露；况假崩云之势，永耀法云。宜乎琬琰之词，镇彼琉璃之地，共传嘉瑞，远振芳声。然则隋炀帝之故都，永为宝窟；谢将军之旧宅，终作福田。下情我任捧读祈祷荣惧之至。其碑谨专咨纳。谨状。
◇谢示延和阁记碑状
某启：昨日观察衙推邵宗奉传处分，赐及《延和阁记》碑本一轴者。跪展真踪，仰窥臣节，对银钩而手舞足蹈，望玉辇而魂飞胆扬。伏以太尉力赡补天，心勤捧日，遂启迁都之议，伫聆徙跸之期。恭候宸游，俨成壮观。但以寻章摘句，素非吴主之心，进牍抽毫，惟在陈王之命。爰令幕客，谨撰碑词。支使侍御丘门颜回，蝠帐卢植，能挥真笔，妙写尊襟，叙三年望幸之丹诚，则鼓传众听；述一片勤王之忠节，则镜照群述。实乃酣饫德馨，备陈事实，永使奇功秘略，皆令陋古荣今。太尉相公志切迎銮，喜胜览檄，既赞美于凌云百尺，将掩能于入木八分。遂乃亲染彩毫，俾镌翠琰，随手而龙蛇旋活，迎锋而剑戟交横。画玉点珠，岂可比《兰亭》醉本；撇云挑雾，只宜示蓬岛真仙。谁料末儒，亦叨殊贶，辄敢觊觎将顾，是知诱谕孱庸。何则？名题桂宫，迹隶莲府，虽忝一时之有遇，实无万代之可称。
今者支使侍御以好善心，得稽古力，骋真才子之藻思，辱大丞相之笔踪，推为宾席殊荣，别是儒家盛事。则彼郭隗受黄金厚礼，虞卿沾白璧深恩，强欲比方，却成浼渎。然则四方舐墨含笔之士也，莫不竞效颦眉之态，潜希唾口之恩，仰修修然，勤VV尔。如某者，学海至海，虽云有心；执柯伐柯，犹恐伤手。持弊帚而徒增健羡，遇神锥而便欲投降。惟愿读五千卷之书，庶几入室；把十九年之刃，无愧发硎。每睹仙书，更敦壮志，稍希异阙党童子，何敢望儒林丈人。其所赐碑，惟慎捧持，敢矜披阅，待过天池之外，遍刳日域之中。杨彼骊龙贪下之珠，永当减价；巨鳌头上之客，必欲偷看。下情无任宝玩师仰之至。
◇谢改职状
右某伏蒙仁恩，特赐公牒，改署馆驿巡官，令随旌旆西去者。虽命重难荷，而身轻欲飞，称心怀捧檄之荣，满口咏从军之乐。惟惭幽劣，有辱奖怜，感恩而既识海深，举步而但忧冰薄。况无孙搴之精骑，自比颜峻之小儿，将何以剖析事机，游扬德业。然所愿者，得睹龙飞玉剑，豹掣牙旗，风雷振大捷之声，日月照中兴之运，则某也有望于一言长价，或为天上之人；万里从知，免作池中之物。行惟踊跃，坐则祷祠，下情无任荣忭兢灼之至。谨斋沐只候陈谢。
◇谢探请料钱状
某启：某顷者西笑倾怀，南音著操，蓬飞万里，迷玉京之要路通津；桂折一名，作金榜之悬疣附赘。乃是常常之事，徒云远远而来，海隅未觉于荣家，江徼况劳于佐邑。由是咏《南陔》而引咎，望东道以知归。伏蒙太尉念扫德门，许迁代舍。濡毫染牍，深惭雪苑之清才；顶豸腰鱼，遽忝霜台之峻秩。传天上披衷之命，荣日边垂白之亲。以定理父见知，则实同陈隼；以远人多幸，则不让汉貂。虽乖就养无方，久想宗族称孝。然而烟波阻绝，难申负米之心；风雨凄凉，空洒梁山之泣。既疏温清，又阙旨甘，但切责躬，敢言养志。况又无乡使，难附家书，惟吟《陟岵》之诗，莫遇渡溟之信。今有本国使船过海，某欲买茶药寄附家信。伏缘蹄涔易渴，沟壑难盈，不避严诛，更陈穷恳。伏惟太尉念以依门馆次三千客，别庭闱已十八年，既免行佣，有希反哺，特赐探给三个月料钱。所冀禄遂及亲，远分光于异域；志能求己，永投迹于仙乡。干渎台阶，下情伏增感泣兢悸恳迫之至。其请钱状，别具上呈云云。
◇与恩门裴秀才求事启
某伏念身托德门，光生异域。虽池蛟得雨，无沉埋末路之忧；而海燕含泥，有点污画梁之罪。迹贱而兢惶倍切，恩深而展效何期？岂合更写卑诚，仰尘尊听，但以事非获已，情或可哀，不辞a钺之诛，冀满斗筲之望。伏缘某昨聆座主侍郎主铨东洛，道路不通，且在襄州，行李极困。早欲发遣专使，切缘力未副心，今有诸兄弟裴V，远将穷恳相告，辄具别状，干渎台阶，下情无任战灼之至。
◇前湖南观察巡官裴V启
右件人，是某座主侍郎再从弟，某去乾符三年冬到湖南起居座主侍郎之时，见于诸院，弟兄中偏所记念。自数年继遭剽劫，生计荡尽，骨肉凋零，久在江南。近投当府，愿披情恳，泣告尊慈，驻留多时，不幸疾苦，遂且扶持发去，云欲迳往襄阳，迎接侍郎。今得书云：“行至滁州，前去未得，道途既阻，沟壑是虞。况孤孀三十余口，更无产业，未卜定居。”伏缘某家寄日边，路逾天外，杳无来信，固绝他图，既无雨土以分耕，宁有尺波而假润，是以不量僭越，辄具荐论。命悬沸鼎之中，目断台阶之下，非不知捋虎须之险，非不知探龙颔之难，但缘既忝门生，岂论宾贡。鸳鸾之与蝼蚁，感恩皆同；多士之与远人，报德何异？伏乞太尉相公念以程穷计尽，悯其柱促声哀，特赐于庐寿管内场院或堰埭中补署散职，所冀月有俸入，使获安家。裴V即自到襄州，令弟q仰副驱策。不度涯分，浼渎尊严，下情无任感泣兢惧之至。
◇献生日物状
某启：伏以降迹仙山，为行恩于俗界；挺神维岳，期定乱于危时。是以杞梓材长，松椿寿永，名字已标于金录，兵符暂理于玉钤。伏惟太尉相公员峤禀灵，尼邱诞质，大任天降，中庸日彰。四夷识倾胆之门，远栖仁荫；万姓归返魂之域，尽饱德馨。况今秦甸停氛，镐京聚孽，息虎旅奔沉之患，望豹篇擒纵之机。暂施决胜之谋，永致升平之运，则必坐宁环海，后当去会瑶池。五色轻云，镇随行止；千年素鹤，竞效驱驰。独保长生，却登真位，调鼎佐玉皇之命，衔杯听金母之歌。自此汉室公卿，仰羡而空知望断；仙家朋友，相逢而不讶来迟。某居近鳌峰，遇深骥坂，每睹张良之术，惟吟郭璞之诗。喜对今辰，敢陈善祝。龟蛇病骨，叨承救活之恩；鸡犬痴心，窃有奋飞之望。下情无任虔祷依攀欣忭之至。辄以海东药物，轻黩尊严，谨具别幅，伏惟俯赐念察。谨状。
◇又状
某启：某聆天降贤人，济天下之人也，是以材合地宝，性契天和，高辟德门，深匡帝室。伏惟太尉相公汉师仙格，鲁圣儒机，推心于三代之英，炼气于五行之秀。今者正融韶景，共庆诞辰，四方饱开阁之恩，万族献称觞之恳。伏惟龙韬暂展，静卷妖氛，凤辇遄归，永兴清运。然后诫白石生之妙术，从赤松子之胜游。鳌头擎五色之云，久劳西望；豹尾指二京之路，暂事北征。伫扬灭寇之勋，便举朝真之礼。某栖身大厦，祝寿中春，下情无任祷祠歌咏欣跃之至。谨具别状，辄申微诚，伏惟恩慈俯赐念察。谨状。
・物状
〈海东人形参一躯，银装龛子盛。〉
〈海东实心琴一张，紫绫袋盛。〉
右伏以庆资五福，瑞降三清，中春方盛于香风，上德乃生于迟日。凡荷奖延之赐，合申献贺之仪。前件人参并琴等，形禀天成，韵含风雅，具体而既非假貌，全材而免有虚声。况皆采近仙峰，携来远地，傥许成功于药臼，必愿捐躯；如能入用于蓬壶，可知实腹。诚惭菲薄，冀续延长，尘黩尊严，倍增战灼。伏惟俯赐容纳，下情幸甚。
・《蓬莱山图》一面
右伏以重阳煦景，仙界降真，虽长生标金录之名，而众恳祝玉书之寿。前件图，千堆翠锦，一朵青莲。雪涛蹙出于墨池，鲸喷可骇；云峤涌生于笔海，鳌戴何轻。不愧琐微，辄将陈献，望卧龙而股栗，随贺燕以魂飞。伏惟略鉴心诚，俯赐容纳，所冀近台座而永安寰海，展仙斋而便对家山，许沾一顾之荣，预报三清之信。轻黩视听，下情无任祷祝歌谣兢灼之至。
・人参三斤。天麻一斤
右伏以昴宿垂芒，尼丘降瑞，始及中和之节，爰当大庆之辰，仰沐尊慈，合申卑礼。前件药物采从日域，来涉天池，虽征三桠五叶之名，惭无异质；而过万水千山之险，贵有余香。不揆轻微，辄将陈献，所冀海人之药，或同野老之芹。伏惟特恕严诛，俯容情恳，续灵寿则后天而老，驻仙颜而与日长新。下情无任祷祝忻跃兢惕之至。谨状。
◇端午节送物状
〈织成鞍幞一条。〉
右伏以晏阴将定，令节俄临，遇天地之仁时，睹江淮之乐境。伏惟太尉应五百年景运，用八千岁为春，仰赞熏风，高扬畏日，不假渡泸之役，自成匡汉之谋。某忝在末寮，合成微礼。前件鞍幞鸳机呈妙，兽锦成华，当憩影于追风，或资光于照地。伏愿鞍也助百福永安之庆，幞也表四方率服之诚。干渎尊严，下情无任祷祝兢惶恳激之至，伏惟俯赐容纳。谨状。
◇雪扇一柄
右伏以星火扬辉，云峰耸影，遇陈太过飨遥祠之节，效华封人祝仙寿之诚。前件扇细糁飞绵，轻铺冻练，虽假丹青之迹，实含洁白之姿。裁规则不学齐纨，空夸圆月；委质则愿依孙阁，得振仁风。谨献台阶，无任悚栗，伏惟俯赐容纳，百生荣幸。谨状。
◇谢新茶状
右某今日中军使俞公楚奉传处分，送前件茶芽者。伏以蜀冈养秀，隋苑腾芳，始兴采撷之功，方就精华之味，所宜烹绿乳于金鼎，泛香膏于玉瓯。若非静揖禅翁，即是闲邀羽客，岂期仙贶，猥及凡儒。不假梅林，自能愈渴；免求萱草，始得忘忧。下情无任感恩惶惧激切之至，谨奉状陈谢。谨状。
◇谢樱桃状
右中军使俞公楚奉传处分，伏蒙赐及前件樱桃者。伏以三春之下，始阅群芳；百果之中，独夸先达。缀仙露而堪教凤食，被德风而肯许莺含，遂令摘自乔枝，分其美实，岂期末品，亦荷深恩。捧持而色夺楚萍，咽於味欺苏橘，何必贮赤瑛盘上，最宜对白玉樽前。勺排万颗之珠，不惟眼饱；似服一丸之药，便觉身轻。下情伏增感戴之至，谨奉状陈谢。谨状。
◇谢冬至料状
右伏蒙仁恩，特赐前件节料者。伏以某忝栖德宇，不愧异乡。万里沧波，虽恨绝东来之信；三冬爱日，且欢迎南至之辰。岂料尊慈，别垂厚赐，玉粒既资于同颖，霜华乃出于两岐，不劳大嚼之言，却怀中圣之虑。莫识酬恩报德，惟知饱食醉吟，下情无任兢种至。谨状。
◇谢寒食节料状
右伏蒙仁慈，特赐前件节料米、面、羊、酒等者。伏以□人举令，回禄沮威，正吟化俗之仁风，又对顺时之甘雨，仰沾丰饩，遇赡新炊。况乃蚁慕芳膻，蛆浮清酝。捧恩光而饱饫，岂止三朝；玩春色而醺酣，可期千日。只知歌咏，何报陶钧，下情无任感戴之至，谨奉状陈谢。谨状。
◇谢社日酒肉状
右伏蒙恩慈，特赐前件酒肉等者。伏以候燕应期，句龙受祀，一半之韶光欲老，千般之旅思相攻。只知吟乐国之春，岂料捧仙家之赐。陵分甘脆，淮减香x，想田夫醉舞之场，起海客狂歌之兴。敢效陈平壮志，便发大言；惟寻徐邈前踪，略判中圣。其肉并酒，谨跪领讫，下情无任感戴之至。谨状。
◇谢匹段状
〈绯罗、紫绫、紫天净纱、紫平纱、黄平纱、黄绫、黄绢、熟绵绫F段。
右伏蒙仁恩，特赐前件匹段。霞舒凤缕，雪迭鲛绡，猥分绛帐之余，俾换褐袍之饰。不学王尼巧说，遽叨卢志殊荣，惟惭蝼蚁之姿，不称蜉蝣之什。但愿励食蘖饮冰之节，报披朱拖紫之恩，下情无任感戴兢惕涕泣之至，谨奉状陈谢。谨状。

[book_title]卷十九
◇上座主尚书别纸
不审近日尊体寝膳何似？道惟涤虑，德以润身，致五福之并臻，迎百灵之所荐。伏惟节宣无爽，时望有归。某窃窥曩史之传芳，备载达僚之晦迹，疏太傅登其祖帐，驻涉沽名；陶朱公泛彼柏舟，未忘邀利。岂若尚书中庸守志，大隐存神，表独见之能，察未萌之事，遂得高扬素节，夙避危时。到处烟尘，不污指鸿之目；终年云水，能怡梦蝶之心。然而宸鉴屡回，物情犹郁。欲作山中宰相，其如天下苍生？即期大驾还京，必赴上台虚位。斯乃万乘瞻瞩，四方祷祈。某海燕含泥，忝栖云屋；池蛟得雨，早脱尘T。感恩自比于五乡，仰德但思于阙里。惟愿泥沙贱质，永资陶冶，深恩卑情，不任攀恋虔祝涕泣之至。谨状。
◇贺除吏部侍郎别纸
某启：伏承荣膺宠命，伏惟感慰。张司空之一匡西晋，则藻鉴无伦；谢太傅之忽起东山，则A黎是念。苟欲幽栖悦志，独处忘怀，缄辉而耻耀秦台，蕴味而懒调殷鼎。则乃智者仁者，止传乐山水之名；贤才俊才，尽失脱尘泥之望。群情久郁，美命遂行。今者侍郎静揖岩扉，高提铨管，万族仰清通之誉，一时进寒素之徒，致使关中之寇孽灾消，海内之英雄道泰。近又窃聆风议，仰顺天心，必谓文司，再归重德。然则任贤得地，既叶五百年之期；好学趋门，必盈七十子之数。继集仙游于蓬岛，盛传儒礼于杏坛。既搜虹玉骊珠，皆成国宝；伫见台鸾阁凤，永作家禽。某伏思万里无依，久劳漂荡，十年有遇，幸遂奋飞，异乡荣垂白之亲，达路忝披朱之饰。昔名士为李公御者，喜忭犹多；今远人称尼父生徒，光辉无比。陈至恳而喙输三尺，望深仁而肠结九回，下情无任\贺踊跃感激之至。伏惟俯赐念察，谨状。
◇贺除礼部尚书别纸
伏承天恩，荣膺宠命，伏惟感慰。昔子贡曰：“夫子之文章，可得而闻，夫子之言性与天道，不可得而闻也。”然则至于四科弟子，窥测尚难，况是万里远人，钻仰何及？固不效尤于篆刻，请益于琢磨，强搜类骛之词，是黩犹龙之德。今者远聆美命，俯切欢心。望峻中台，回冠鸳鹭之列；恩深大厦，空倾燕雀之诚。伏惟舍念云泉，拯民涂炭，辅弼契千年之运，奸雄避七日之诛。某迹忝诸生，身拘y职，末由陈贺，下情无任\跃兢惶祷祝之至。伏惟俯赐念察，谨状。
◇济源别纸
不审近日尊体何似？伏想孟津别壤，W水清源，风晴而欹枕泉声，云晓而卷帘山色，既见境含秀丽，固当道脱冲和。伏惟每慎寝兴，早归燮理，显验月中之梦，赞成天下之春。卑情无任攀恋祷祝之至。谨状。
◇迎楚州行李别纸二首
不审近日处涉长淮，尊体寝膳何似？伏以源滋桐柏，浪接蓬莱，虽渐临郁燠之期，而宛对清虚之境，开乐镜而真同月映，泛膺舟而况值风调，谁言避地之行，实叶济川之业。伏惟缓飞仙棹，静运真筌，庶纳休祯，每加遵护，卑情恳望。谨状。
◇又
某启：今月某日，专使至，伏蒙恩慈，特降尊诲，跪读欣忭，不任下情。伏审尚书远赴天庭，将遵水道，整兰桡而思郭泰，指桂苑而访刘安，睹神仙则楚俗皆惊，闻雅颂则鲁儒相贺。况某材实惭于矢，迹尝列于蓬壶，为倚德门，获栖候府。今者伫迎鹤驾，即觐龙章，既知天幸遭逢，惟切日深踊跃。且曾皙陈浴沂之志，只见虚谈；仲由悦浮海之言，终非实事。辄以管窥莛击，真为古陋今荣，卑情无任攀恋欣忭兢惕之至云云。
◇五月一日别纸
某启：伏以黄雀风高，苍龙星耀，弄雨而梅虽应夏，铺烟而麦已惊秋。时定晏阴，□资全德。伏惟尚书处身无躁，深守礼经，视履考祥，雅符易道，恬澹则老聃让美，清虚则周怀惭，冰光长泛于玉壶，岂须独映；天意久留其金鼎，惟望亲调。方当o泛仙舟，必见凤衔睿笔，入康帝室，永福寰区，下情无任虔祷郁恋激切之至。谨状。
◇谢降顾状
某启：某未遂山栖，尚从尘役，所居官舍，深在军营，虽异衡门，实同陋巷。既乏君章之兰菊，可袭馨香；空余仲蔚之蓬蒿，偏资寂寞。春日则蝶牵昼梦，秋风则蛩助夜吟，以此为娱，无他所觊。今者方经离乱，再获起居，但喜攀父母之恩，却惭下儿女之泪。况某叨荣秦爵，就学汉仪，姜维之胆气虽粗，邓艾之口词甚讷。惟深感激，莫备启陈。伏蒙尚书念以远方，察其独立，俯怜素志，每煦温颜，听及阶及席之言，伫铭骨铭肌之恳。早来又蒙降三清之仙驾，顾一亩之穷居，方惭随入室之贤，岂料忝式庐之念。非所敢望，将何自安？莫不恩光远耀于殊乡，卑迹永超于末路，揣庸贱则华夷有隔，较辉荣则古今无伦。数年乖豹隐之期，常低俗眼；此日睹凤仪之后，豁展愁眉。下情无任感戴欣忭兢惕之至。谨祗候起居陈谢。谨状。
◇与金部郎中别纸二首
不审近日尊体寝膳何似？既明且哲，则《诗》美贤人；视履考祥，则《易》称君子。既乐持盈之道，固安养素之机。况属迟日载阳，光风遍煦。燕歌莺舞，深资酌桂之欢；智水仁山，静悦据梧之兴。伏惟永资景福，早副急征，掷玄赏于烟霞，济苍生于涂炭。群情祷望，天下幸甚。谨状。
◇又
某启：某仰审格言，侧窥性行。人能弘道，贤臣以致尧舜为先；世实须才，俊士以效巢由是耻。古者只传于方策，今也共仰于德门。伏惟郎中大雅含清，中庸处厚，既以高名肃物，能将全德镇时，柱晴空而岳顶无云，莹秋色而潭心有月。比者兰抛粉闼，竹领朱N，出分天于之忧，来慰海人之望。况彼郡也，户吞越水，窗列吴山。得袁宏举扇之风，灵涛宿怒；使谢运枉帆之路，钓渚含春。及其五F传歌，百钱流誉，寻迎睿渥，遥陟华资。怀宝令名，谁发迷邦之问；司珍正位，伫成匡国之谋。而乃得之若惊，直百不倨，选胜于岩轩涧户，贪欢于酒赋琴歌，久聆万乘虚怀，忍见四方失望。今者枭声向息，凤纪重兴。晋傅长才，待示指南之制；魏牟积变，伫申拱北之诚。入觐q阶，坐调梅鼎，岂止应月中之梦，必期成天下之春。然则致尧舜之大猷，永匡宸；效巢由之小节，不介尊襟。某远卖鲛绡，惭非重价；仰趋马帐，忝预生徒。下情无任攀恋祷祝兢惕之至云云。
◇与客将书
某腐芥无依，断蓬自役，长走而未离尘土，独行而转困路歧。昨者远抱危诚，专趋朗鉴，竽声恐滥，琴调空悲。伏蒙将军念某来自异乡，勤于儒道，曲垂提挈，得遂献投。指喻情深，师冕不为瞽者；奖知言重，卞和免作罪人。荒浅何堪，辉荣已极。但以某无媒进取，有志退居，以诗篇为养性之资，以书卷为立身之本。却缘虽曾食禄，未免忧贫，赵囊则到处长空，范断则何时暂热？况乃家遥四郡，路隔十洲，穷愁则终夜煎熬，远信则经年阻绝。时情冷澹，俗态浇讹，买笑金则易求，读书粮则难致。天高莫问，日暮何归？始知学者之心，须托至公之力。今幸遇相公山包海纳，雨润风行。有片言可奖者，称誉出群；有小技可呈者，随材入用。是以无一物不归美化，无一夫不荷深恩。然则举中国之人，咸承煦育；岂可令外方之士，独见弃遗。某不揆庸才，敢投清德，岂料将军许垂拯拔，每赐吹嘘。他人之得丧荣枯，皆推命分；小子之升沉进退，只在恩私。傥或特假重言，终荣贱质，惟托针能入线，则同锥得处囊。某已倚宦途，粗谙吏道，如能驱策，未必I藏，终当富见室家，岂惮职荣州县。实以流年易迈，壮气难申，惟望庇庥，得期变化。所冀燕栖云屋，永无巢幕之危；鹤出尘笼，稍识乘轩之便。今欲专修启事，再献相公，少申感谢之怀，预写辞违之恳。未知可否，先取指麾。且某也，姜维之胆气虽粗，邓艾之口辞甚讷，纵申拜谒，难具启陈。聊托笺毫，代披肝膈，未能患己，先切求仁。将军之心若镜焉，无幽不察；小子之身犹箭也，惟命是从。干浼既频，惭惶益切，伏惟终始，俯赐念察。谨状。
◇谢宋绚侍御书
伏蒙殊造，俯念称居，借赐官车，得离旅馆，簦笈则免劳自负，箪瓢则各识所安，如承命驾之恩，但励抹轮之志。今者卜邻甚静，学殖可成，惟扃袁粲之门，不扫陈蕃之室。虽乘机立事，输他附势之荣；而守道安贫，赢得爱闲之乐。既谐素志，但感深恩，伏惟终始，俯赐念察。谨状。
◇答裴拙庶子书
某远离海岛，旅宦江皋，比者暂愿退居，稍期肄业，来投乐国，冀济穷涂。本望少赡山资，便谐谷隐，伏蒙太尉念以雀有多病，鹤自远来，特署职名，俾趋恩化。寻缘狂花有失，腐芥无依，转知山鹿野麋，惟宜退缩；永谓鸿俦鹄侣，不合攀瞻。况乃器比斗筲之人，身随刀笔之吏，旅舍既拘于雉堞，闲门可设其雀罗。自前年伏承庶子暂阻朝天，偶来避地，便欲托金牌之幸会，叙玉季之奖怜，专候起居，愿搜诚恳。荩虑迹贱而动多悔吝，才微而易见弃捐，强自微攀旧恩，是为玷浼清德，以此I藏形影，绵历岁时，虽知提帚有门，惟恐负荆无路。岂料庶子恕以未陈祢刺，先降刘笺，阅温言而楚纩覆身，捧华翰而隋珠耀掌。兼蒙贤弟起居未移曩顾，远赐荣缄，不遗异域之人，特辱同年之字。金膏珠粉，既垂摩拂之恩；骥尾龙髯，重有依攀之望。莫不驽骀长价，翎S生光，不惟夸炫于亲朋，实所辉荣于远俗。谨当占筮撰日，斋沐拜尘，隳肝而尽沥卑诚，擢发而少逃厚责。其他所奉尊旨，谨具别状启陈云云。
◇谢高秘书示长歌书
伏蒙特飞荣诲，宠示长歌。玉海金山，难测高深之本；北方南国，徒观美丽之姿。赞咏无阶，师资有路。但如青莲居士，惟夸散诞之词；白石山人，只骋荒唐之作。但以风月琴樽为胜概，不以君臣礼乐为宏规，遂使千年万年所流传，皆嗟《大雅》《小雅》之沦弊。今睹四十三叔行出人表，言成世资，弄才子之笔端，写忠臣之襟抱。在今行古，既为儒室之宗，忧国如家，固是德门之事。天有耳而必当悔祸，云无心而亦可销兵，一言自此兴危邦，六义于斯归正道。则所谓陈平宰社，尔曹何知；邓艾画营，其志不小。永言他日，足验前程。某畏影虽迷，偷光匪懈，既知阅宝，直若发蒙。惟愿将鹏举篇章，传于异域；岂独以伯鱼对答，夸向同声。下情但增感戴钦仰嗟叹之至，续专祗候陈谢。
◇谢李g书
某启：某今月十日，得祗候见太尉。渤史缦，蓬莱路通，惭非席上之珍，谬作壶中之客。伏蒙温颜见煦，陋质增荣。凤翼龙鳞，终容攀附；痴鹰钝犬，特许指呼。勉其检慎之心，谕以奖怜之意。此皆副使不遣薄艺，累发重言。始当独卧北窗，如蛙跳井；岂料荣趋东阁，似鹤乘轩。风云既识于因依，冰谷不遑于安处，感深惟泣，诚止无言。伏缘既忝从军，难为乞假，不获祗候陈谢。
◇谢元郎中书
某启：伏蒙太尉恩慈，特赐转职，不任欢庆。某玄兔微儒，焦螟琐质，早因慕善，偶获成名，尔后客路多愁，侯门寡援，麻衣始染于蓝色，竹简寻摧其桂香。伏自去年刺谒燕台，职叨郑驿，皆蒙郎中推心奖念，假力荐扬，使孤根无委地之虞，短翮有凌云之望。今者忽忝非常之遇，深惭不称之讥，虽乐从军，敢安尸禄。且`披隼翼，已觉非宜；鸡处鹤群，固当自责。时日已具状辞让，以此未敢祗候陈谢。伏蒙恩私，特降荣诲，奉读欣忭，不任下情。
◇谢周繁秀才以小山集见示
昨日早谒玄成，晚归弊止，觉户游之发光彩，闻几案之散馨香，遂因惊讯仆夫，果得捧承留示。温辞一幅，粲然受益之规；雅什九篇，蔚矣患多之思。莫不振纪纲于六义，饰冠冕于七言，既崇大雅之基，实播中和之响。伏以诸从事鸿俦鹄侣，凤翥鸾翔，集桂苑之名都，占莲池之雅望。二十三官即先辈备观周乐，深阅楚材，各陈赞咏之词，能展纵横之作。笔皆实录，机不虚张。始窥八首之前，只谓卫多君子；终览九华之后，方知鲁出圣人。某今所以祷望者，翠辇早遇东巡，日环免劳西献。二十三官百步穿叶，一飞冲天，娥则迎入桂宫，王母则引归蓬岛。然后辍胜游于御气，展长策于济时，来登郭隗之台，坐弄陈琳之笔。则乃今朝丽藻，已掩八仙公之名；他日宾筵，必盈七才子之数。见邱门之请祷，待陈榻之解悬。某便欲衔璧乞降，抠衣请益。但以志勤词战，唯将筑室反耕；道拙世涂，仅类杜门却扫。未获面申感谢，谨专修状启陈云云。
◇与寿州张常侍书
当今圣天子在上，贤丞相在下，然而宿德令望而推者，惟我上公暨滑台中令两地而已。初常侍静芟前弊，权握使符，我上公以理状闻，请为真守，帝惟曰“俞”。后常侍抚安郡俗，振肃兵威，大元帅以雄才荐，请贰前驱，帝亦惟曰“俞”。是得弄印分荣，剖符行化，逾月报政，尽活疲m，实谓寿之人永居寿域矣。则乃常侍遇贤丞相之知，入圣天子之用，乃武乃文，多才多艺，固以播在四海，某岂敢一二而谈咏也。今所祷愿者，碧幢红旆，高引前途，相幕将坛，别张胜地，谓予不信，神之听之。
◇贺楚州张义府尚书
国家自兵兴已来，爵赏既多，官荣甚峻，然而常恐授受之未能宜称，尽善尽美，固当有待。今则尚书以累世勋望，以数年战功，始假使符，旋迎真命。某将趋清德，获听好音，欣忭之来，雀跃而已。则非独喜尚书展龚黄之美政，实乃贺圣天子之得良二千石也。伏惟云云。
◇与假牧书
伏以近日辱尚书题，言矜赞祝，苟非全德，多是愧辞。某执性近愚，处身斯直，以目所睹，以耳所聆，方敢咏歌，固无谄笑。某自达仁境，如归故乡。见百姓之安，则知三军之乐也；见乡闾之泰，则知郡邑之肃也。若非常侍宽猛相济，恩威并行，则何以至村落之居，室家相庆，自近及远，嬉嬉然喜遇慈父。然则政成一境，名达九重，即计冠耸丰貂，翻建隼，荣膺真拜，大洽群情。某每听讴谣，深增祷祝，伏惟照察。谨状。

[book_title]卷二十
◇谢许归觐启
某启：早来员外郎君奉传尊旨，伏蒙恩慈，念以某久别庭闱，许令归觐者。仰衔金诺，虔佩玉音，虽寻海岛以荣归，古今无比；且望烟波而感泣，去住难安。伏缘某自年十二离家，今已二九载矣。百生天幸，获托德门，骤忝官荣，仍叨命服，一身遭遇，万里光辉。是以远亲稍慰于倚门，游子倍荣于得路。惟仰赵衰之冬日，深暖旅怀；岂吟张翰之秋风，遽率归思。且缘辞乡岁久，泛海程遥，住伤乌鸟之情，去怀犬马之恋。惟愿暂谋东返，迎侍西来，仰托仁风，永安卑迹。今即将期理棹，但切恋轩，下情无任感戴兢灼涕泣之至。谨奉启陈谢云云。
◇谢行装钱状
伏蒙仁恩，特赐钱二百贯，又令办行装者，谨依处分捧领讫。伏以某学亏力行，事过心期。燕觜衔泥，玷污常惭于广厦；鳌头\岳，低莅当苡诹钩。每慎行藏，深规躁静，岂谓谦而受益，或希屈以求伸。今者果逢尊慈，令将远命，荣归故国，免挈空囊。比陆生南说之橐装，倍多辉焕；异孔氏东还之辎重，岂虑焚烧。且彼虞卿自璧，郭隗黄金，徒欲耀名，终非济事。曷若念其就养，愍以食贫，减二十日之堂封，济数千里之家信，累载莫申其旁苦，一朝顿赡于旨甘。宁亲而既佩银章，倍荣衣锦；恋德而但垂珠泪，愿效卖绡。下情无任感恩荣忭涕恋兢惕之至云云。
◇谢再送月料钱状
某启，昨日军资库送到馆驿巡官八月料钱。伏缘某将命远方，已奉公牒，暂离候馆，即指归程，既蒙别赐行装，岂令□□职俸。□难领受，遂便送还，不知库司具状申上□伏奉□□者笔飞云凤，显示深恩，缗跃天龙，仰资厚□，□遂还家之望，实惊润屋之言。远地贱微，虽有惭于□□；故乡亲识，必致敬于金多。通神则益验鲁褒，执癖则□□□□。伏以尊卑礼隔，辞让无由，谨依处分跪领讫，下情无任感恩恋德激切徘徊兢灼之至云云。
◇谢赐弟栖远钱状
某启：某堂弟栖远，比将家信，迎接东归，遂假新罗国入淮海使录事职名，获诣雄藩，将归故国。昨者伏蒙仁恩，特赐钱三十贯者。伏以崔栖远远涉烟波，大遭风浪，仅存微命，惟有空身。虽志切no，窃慕在原之义；而誉惭骐骥，难期得路之秋。衔芦而但喜联行，泛梗而免虞失所。今者某已荣奉使，得遂宁亲。货泉沾润之名，实称子母；归路光荣之事，皆属善人。下情无任感恩欣跃兢惕之至。
◇上太尉别纸五首
某启：昨以乡使金仁圭员外已临去路，尚阙归舟，恳求同行，仰候尊旨。伏蒙恩造，俯允卑诚，今则共别淮城，齐登海舰，虽惭李郭之誉，免涉胡越之言。远路无虞，不假琴高之术；巨川能济，惟怀傅说之恩。下情无任感恋之至云云。
◇又
某启：伏奉手笔批诲，一行人并善将息稳风涛者。俯顾微流，仰窥尊念，望淮海则陟遐自迩，指风波则视险如夷。遍洒温言，尽叨恩于挟纩；□敷至恳，愿无愧于卖绡。下情无任感激攀恋兢灼之至云云。
◇又
伏奉尊诲，药袋子悬于船头，不畏风浪，慎勿开之者。仰挂青囊，远逾碧海，必使天吴息浪，水伯迎风，既无他虑于葭津，可访仙游于蓬岛。惟愿往来无滞，患孝克全，万里安流，永□济川之力；百年苦节，不欺临谷之心。下情无任感戴兢灼之至。
◇又
某舟船行李，自到乳山，旬日候风，已及冬节，海师进难，恳请驻留。某方忝荣身，惟忧辱命。乘风破浪，既输宗悫之言；长楫短篙，实涉惠施之说。虽仰资恩煦，不惮险艰，然正值惊波，难逾巨壑。今则已依曲浦，暂下飞庐，结茅茨以庇身，糁藜藿而充腹。候过残腊，决撰行期。若及春日载阳，必无终风且暴，便当直帆，得遂荣归。谨具别状咨申，伏惟云云。
◇又
某启：自叨指使，惟欲奋飞，必期不让秋鹰，便能截海；岂料翻成跛鳖，尚类曳泥。虽慎三思而行，且乖一举之隽，既劳淹久，合具启陈。某尝读《国语》，见海鸟爰居，止于鲁东门之外。展禽曰：“今兹海有灾乎？夫广川之鸟兽，常知而避其灾。”是岁也，海多大风，冬暖。伏见今年自十月之交，至于周正月，略无v发，倍觉温燠，必恐鲁修滥祠，豳改成诗。静思汉祖之兴歌，大风可惧；遥想田横之窜迹，绝岛难依。遂于登州，近浦止泊，笼鹄无失，藩羊自安。惟愿时然后行，必当利有攸往，泛艘而不滞，指渤识非遥。冀申专对之能，早遂再来之望。伏惟云云。
◇祭f山神文
维年月日，新罗国入淮南使检校仓部员外郎守翰林郎赐绯银鱼袋金仁圭、淮南入新罗兼送国信等使前都统巡官承务郎殿中侍御史内供奉赐绯鱼袋崔致远等，谨以清酌牲牢之奠，敬□悬于f山大王之灵。窃以昔辨方圆，始分清浊，融作江海，结为山岳，石戴土而土戴石，小者x而大者C，然而罕有威神，静无棱角，与堆阜而相接，见邱陵之可学。惟灵磊磊落落，高临鲵壑，ff岩岩，俯压鲸潭；上则为云雾萦缠之骨，下则为波涛激射之窟；朝则迎金乌而前出，夜则送银蟾而后没。是以峻德能彰乎东夏西夷，玄功不假乎南倏北忽，则彼织女之机倚河汉，秦帝之桥架溟渤，徒炫其名，莫劳我形。每谓蕴藏其片玉，岂惟厕列于双琼，遂使往来者虔度英灵，祈祷者尽写精诚，既苹蘩之可荐，信黍稷之非馨。
今者仁圭等久衔远命，致远也始奉殷聘，喜归舟之既同，伫游辔之能并，不患胡越之意殊，宁惭李郭之名盛。去岁初冬，及东牟东，属以沧流尚远，玄律将穷，浪形｛勹盍(音è)｝而o难浮舰，风响Tq鹄恐辞笼，遂舣刳木，聊安断蓬。一昨虽迎端月，犹惧俊风，延颈而待逢候燕，回眸而送尽归鸿，方期利涉，龟从筮叶，直指鸡林，轻浮芥叶。岂输驰马之号，愿较秋鹰之捷，远诣灵峰，难寻寿宫，但睹其青莲倒蘸于巨浸，碧螺高柱于晴空，仰威灵之耸尘外，想影响之飘云中。于是洁馈，择肥x，酒醴斯，牲淮址幔谨赍薄礼，取觊阴功。
伏惟大王，潜施呼q，密降指踪，使波神拱手，川后敛容，楚师之南风且竞，郑伯之东道豁通。照水镜之心，既分妍丑；擘土囊之口，无杂雌雄。则可朝穿汗漫，暮截鸿鳎去采石华，必同谢运；行吟肉脯，免效张融。加以某临川自审，登木增懔，忆昔雪作夜光，冰为夕饮，几年独励于鼓箧，今日方期于扇枕，将问荆州之绢，忝披会稽之锦，见宠若惊，心如捧盈。虽智有不逮，而时然后行，况赍御笔，虑滞王程，今则裹装既饰，俨有行色，玩淑景以歌吟，泛安流于瞬息，惟托大王之风，早归君子之国，俾传帝命，无旷神职。尚飨！
◇诗三十首
陈情上太尉诗
海内谁怜海外人，问津何处是通津。本求食禄非求利，只为荣亲不为身。
客路离愁江上雨，故园归梦日边春。济川幸遇恩波广，愿濯凡缨十载尘。
奉和座主尚书避难过维扬宠示绝句三首
其一
年年荆棘侵儒苑，处处烟尘满战场。岂料今朝觐宣父，豁开凡眼睹文章。
其二
乱时无事不悲伤，鸾凤高飞出帝乡。应念浴沂诸弟子，每逢春色耿离肠。
其三
济川终望拯湮沉，喜捧清词浣俗襟。唯恨吟归沧海去，泣珠何计报恩深。
归燕吟献太尉
秋去春来能守信，暖风凉雨饱相谙。再依大厦须知许，久污雕梁却自惭。
深避鹰D投海岛，羡他鸳鸯戏江潭。只将品名齐黄雀，独让衔环意未甘。
酬杨赡秀才送别
海槎虽定隔年，衣锦还乡愧不才。暂别芜城当叶落，远寻蓬岛趁花开。
谷莺遥想高飞去，辽豕宁惭再献来。好把壮心谋后会，广陵风月待衔杯。
〔原诗句中加注〕“谷莺遥想高飞去”：时杨生有随行之计。
行次山阳续蒙太尉寄赐衣段令充归觐续寿信物谨以诗谢
自古虽夸昼锦行，长卿翁子占虚名。既传国信兼家信，不独家荣国亦荣。
万里始成归去计，一心先算却来程。望中遥想深恩处，三朵仙山目畔横。
留别女道士
每恨尘中厄宦T，数年深喜识麻姑。临行为与真心说，海水何时得尽枯？
酬进士杨赡送别
海山遥望晓烟浓，百幅帆张万里风。悲莫悲兮儿女事，不须怊别离中。
楚州张尚书水郭相迎因以诗谢
楚天萧瑟碧云秋，隼高飞访叶舟。万里乘槎从此去，预愁魂断谢公楼。
酬吴峦秀才惜别二绝句
其一
荣禄危时未及亲，莫嗟歧路暂劳身。今朝远别无他语，一片心须不愧人。
其二
残日塞鸿高AA，暮烟汀树远依依。此时回首情何恨，天际孤帆@浪飞。
咏景十首
中和甲辰，季冬十月，奉使东泛，泊舟于大珠山下。凡所入目，命为篇名。啸月吟风，贮成十首，寄高员外。
石峰
f痪顶欲摩天，海日初开一朵莲。势削不容凡树木，格高唯惹好云烟。
点苏寒影新雪，戛玉清音喷细泉。静想蓬莱只如此，应当月夜会群仙。
潮浪
骤雪翻霜千万重，往来弦望b前踪。见君终日能怀信，惭我趋时尽放慵。
石壁战声飞霹Z，云峰倒影撼芙蓉。因思宗獬し缬铮壮气横生忆卧龙。
沙汀
远看还似雪花飞，弱质由来不自持。聚散只凭潮浪簸，高低况被海风吹。
烟笼静练人行绝，日射凝霜鹤步迟。别恨满怀吟到夜，那堪又值月圆时。
野烧
望中旌旆忽缤纷，疑是横行出塞军。猛焰燎空欺落日，狂烟遮野截归云。
莫嫌牛马皆妨牧，须喜狐狸尽丧群。只恐风驱上山去，虚教玉石一时焚。
杜鹃
石罅根危叶易乾，风霜偏觉见摧残。已饶野菊夸秋艳，应羡岩松保岁寒。
可惜含芳临碧海，谁能移植到朱栏。与凡草木还殊品，只恐樵夫一例看。
海鸥
慢随花浪飘飘然，轻摆毛衣真水仙。出没自由尘外境，往来□□洞中天。
稻粱滋味好不识，风月性灵深可怜。想得漆园蝴蝶梦，只应如我对君眠。
山顶危石
万古天成胜琢磨，高高顶上立青螺。永无飞溜侵凌得，唯有闲云拨触多。
峻影每先迎海日，危形长恐坠潮波。纵饶蕴玉谁回顾，举世谋身笑卞和。
石上矮松
不材终得老烟霞，涧底何如在海涯。日引暮阴齐岛树，风敲夜子落潮沙。
自能盘石根长固，岂恨凌云路尚赊。莫讶低无所愧，栋趴叭腙逃ぜ摇
红叶树
白云r畔立仙姝，一簇烟萝倚画图。丽色也知於世有，闲情长得似君无。
宿妆含露疑垂泣，醉态迎风欲待扶。吟对寒林却惆，山中犹自辨荣枯。
石上流泉
琴曲虽夸妙手弹，远输云底响珊珊。静无纤垢侵金镜，时有轻\触玉盘。
呜咽张良言未用，潺孙楚枕应寒。寻思堪惜清泠色，流入沧溟便一般。
〔咏景十首结束〕
和友人除夜见寄
与君相见且歌吟，莫恨流年挫壮心。幸得东风已迎路，好花时节到鸡林。
东风
知尔新从海外来，晓窗吟坐思难裁。堪怜时复撼书幌，似报故园花欲开。
海边春望
鸥分飞高复低，远汀幽草欲萋萋。此时千里万里意，目极暮云翻自迷。
春晓闲望
山面鲈品缒丈，岸头顽雪日欺销。独吟光景情何限，犹赖沙鸥伴寂寥。
海边闲步
潮波静退步登沙，落日山头簇暮霞。春色不应长恼我，看看即醉故园花。
将归海东f山春望
目极烟波浩渺间，晓乌飞处认乡关。旅愁从此休凋鬓，行色偏能助破。
浪蹙沙头花扑岸，云妆石顶叶笼山。寄言来往|夷子，谁把千金解买闲。
和金员外赠f山清上人
海畔云C倚碧螺，远离尘土称僧家。劝君休问芭蕉喻，看取春风撼浪花。
题海门兰若柳
广陵城畔别蛾眉，岂料相逢在海涯。只恐观音菩萨惜，临行不敢折纤枝。
◇进诗赋表状等集状
右臣自年十二离家西泛。当乘桴之际，亡父诚之曰：“十年不第进士，则勿谓吾儿，吾亦不谓有儿。往矣勤哉，无隳乃力。”臣佩服严训，不敢弭忘，悬刺无遑，冀谐养志，实得人百之已千之。观光六年，金名榜尾，此时讽咏情性，寓物名篇，曰赋曰诗，几溢箱箧。但以童子篆刻，壮夫所惭，及忝得鱼，皆为弃物。寻以浪迹东都，笔作饭囊，遂有赋五首、诗一百首，杂诗赋三十首，共成三篇。尔后调授宣州溧水县尉，禄厚官闲，饱食终日，仕优则学，免掷寸阴。公私所为，有集五卷。益盛为山之志，爰标《覆篑》之名，地号中山，遂冠其首。及罢微秩，从职淮南，蒙高侍中专委笔砚，军书幅至，竭力抵当，四年用心，万有余首。然淘之汰之，十无一二，敢比披沙见宝，粗胜毁瓦画墁，遂勒成《桂苑集》二十卷。臣适当乱离，寓食戎幕，所谓于是、粥于是，辄以笔耕为目。仍以王诏之语，前事可凭，虽则伛偻言归，有惭凫雀，既垦既耨，用破情田，自惜微劳，冀达圣鉴。其诗赋表状等集二十八卷，随状奉进。谨进。

[book_title]附崔致远别载遗文
◇上太师侍中状
伏闻东海之外有三国，其名马韩、弁韩、辰韩，马韩则高勾丽，弁韩则百济，辰韩则新罗也。高勾丽、百济全盛之时，强兵百万，南侵吴越，北挠幽燕、齐鲁，为中国巨蠹。隋皇失驭，由于征辽。贞观中，我太宗皇帝亲统六师渡海，恭行天罚，高勾丽畏威请和，文皇受降回跸。我武烈大王请以犬马之诚，助定一方之难，入唐朝谒，自此而始。后以高勾丽、百济踵前造恶，武烈入朝，请为乡道。至高宗皇帝显庆五年，敕苏定方统十道强兵，楼船万只，大破百济，乃于其地置扶余都督府，招辑遣氓，莅以汉官。以臭味不同，屡闻离叛，遂徙其人于河南。总章元年，命英公李奁聘吖蠢觯置安东都督府。至仪凤三年，徙其人于河南、陇右。高勾丽残孽类聚，北依太白山下，国号为渤海。开元二十年，怨恨天朝，将兵掩袭登州，杀剌史韦俊。于是明皇帝大怒，命内使高品何行成、太仆卿金思兰，发兵过海攻讨，仍就加我王金某为正太尉持节充宁海军事鸡林州大都督。以冬深雪厚，蕃汉苦寒，敕命回军。至今三百余年，一方无事，沧海晏然，此乃我武烈大王之功也。今某儒门末学，海外凡材，谬奉表章，来朝乐土，凡有诚恳，礼合披陈。伏见元和十二年，本国王子金张廉风飘至明州下岸，浙东某官发送入京。中和二年，入朝使金直谅为叛臣作乱，道路不通，遂于楚州下岸，逦迤至扬州，得知圣驾幸蜀，高太尉并都头张俭监押送至西川，已前事例分明。伏乞太师侍中俯降台恩，特赐水陆胜牒，令所在供给舟船熟食，及长行驴马草料，并差军半监送至驾前。幸甚！
（见于《东国通鉴》）
◇有唐新罗国故知异山双溪寺教谥真鉴禅师碑铭（并序）
夫道不远人，人无异国，是以东人之子，为释为儒，必也西浮大洋，重译从学，命寄刳木，心悬宝洲，虚往实归，先难后获，亦犹采玉者不惮昆邶之峻，探珠者不辞骊壑之深，遂得慧炬则光融五乘，嘉肴则味饫六藉，竞使千门入善，能令一国兴仁。而学者或谓身毒与阙里之设教也，分流异体，圆凿方枘，互相矛J，守滞一隅。尝试论之，说诗者不以文害辞，不以辞害志，《礼》所谓言岂一端而已，夫各有所当。故庐峰慧远著论，谓如来之与周孔，发致虽殊，所归一揆，体极不兼应者，物不能兼受故也。沈约有云：“孔发其端，释穷其致。”真可谓识其大者，始可与言至道矣。至若佛语心法，玄之又玄，名不可名，说无可说，虽云得月，指或坐忘，终类系风，影难行捕。然陟遐自迩，取譬何伤。且尼父谓门弟子曰：“予欲无言，天何言哉！”则彼净名之默对文殊，善逝之密传迦叶，不劳鼓舌，能叶印心，言天不言，舍此奚适，而得远传妙道，广耀吾乡，岂异人乎，禅师是也。
禅师法讳慧昭，俗姓崔氏，其先汉族，冠荩山东，隋师征辽，多设骊貊，有降志而为遐m者。爰及圣唐，囊括四郡，今为全州金马人也。父曰昌元，在家有出家之行。母顾氏，尝书假寐，梦一梵僧谓之曰：“吾显为阿弥之子。”因以琉璃罂为寄，未几娠禅师焉。生而不啼，乃夙挺销声息言之胜牙也。既龀从戏，必焚叶为香，采花为供，或西向危坐，移晷未尝动容。是知善本固百千劫前所栽植，非可而及者。自OU弁，志切反哺，跬步不忘，而家无斗储，又无尺壤可盗天时者，口腹之养，惟力是视。乃禅贩哺隅，为赡滑甘之业，手非劳于结网，心己契于忘筌，能丰啜菽之资，允叶采兰之咏。
暨钟丶，负土成坟，乃曰：“鞠育之恩，聊将力报，希微之旨，盍以心求，吾岂匏瓜，壮龄滞迹。”遂于贞元廿年，诣岁贡使，求为榜人，寓足西泛，多能鄙事，视险如夷，挥楫慈航，超截苦海。及达彼岸，告国使曰：“人各有志，请从此辞。”遂行至沧州，谒神鉴大师。投体方半，大师怡然曰：“戏别匪遥，喜再相遇。”远令削染，顿受印契，若火沾燥艾，水注卑然。徒中相谓曰：“东方圣人，于此复见。”禅师形儿黯然，众不名而目为黑头陀，斯则探元处默，真为漆瓶子道人后身，岂比夫邑中之黔，能慰众心而已哉！永可与赤须青眼，以色相显示矣。元和五年，受具于嵩山少林寺琉璃坛，则圣善前梦，宛若合符。既莹戒珠，复归横海，闻一知十，苯张蓝青，虽止水澄心，而断云浪迹。粤有乡僧道义，先访道于华夏，邂逅适愿，西南得朋，四远参寻，证佛知见。义公前归故国，禅师即入终南。登万仞之峰，饵松实而止观，寂寂者三年。后出紫阁，当四达之道，织芒侄广施，惮惮者又三年。
于是苦行既己修，他方亦已游，虽曰观空，岂能忘本，乃于大和四年来归。大觉上乘，昭我仁域，兴德大王飞凤笔迎劳曰：“道义禅师谝压橹梗上人继至，为二菩萨，昔闻黑衣之杰，今见缕褐之英，弥夭慈威，举国欣赖，寡人行当以东鸡林之境，成吉祥之宅也。”始憩锡于尚州露岳长柏寺，医门多病，来者如云。方丈虽宽，物情自隘，遂步至康州知异山，有数于菟哮吼前导，避危从垣，不殊俞骑，从者无所怖畏，豢犬如也。则与善无畏三藏结夏灵山，猛兽前路，果入山穴，见牟尼立像，宛同事迹。彼竺昙猷之扣睡虎头令听经，亦未专于僧史也。因于花开谷故三法和尚兰若遗基，纂修堂宇，俨若化成。
洎开成三年，愍哀大王骤登宝位，深托玄慈，降玺书，馈斋费，而别求见愿。禅师曰：“在勤修善政，何用愿为。”使复于王，闻之愧悟。以禅师色空双泯，定慧俱圆，降使赐号为慧昭，昭字避圣祖庙讳易之也，仍贯籍于大皇龙寺。征诣京邑，星使往复者交辔于路，而岳立不移其志。昔僧稠拒元魏之三召，云在山行道，不爽大通，栖幽养高，异代同趣。居数年，请益者稻麻成列，殆无锥地，遂历铨奇境，得南岭之辘，爽屺居最，经始禅庐，却倚霞岑，俯压云涧，清眼界者，隔江远岳；爽耳根者，迸石飞湍。至如春溪花，夏径松，秋壑月，冬峤雪，四时变态，万象交光，百籁和吟，干岩竞秀。尝游西土者，至止咸愕，视为远公东林，移归海表，莲花世界，非凡想可拟，壶中别有天地，则信也，架竹引流，环阶四注。始用玉泉为榜，屈指法胤，则禅师乃曹艮芍玄孙，是用建六祖影堂，彩饰粉墉，广资诱经，所谓悦众生故绮错绘众像者也。
大中四年正月九日诘旦，告门人曰：“万法皆空，吾将行矣，一心为本，汝等勉之，无以塔藏形，无以铭纪迹。”言竟坐灭，报年七十有七，积夏四十一。于时天无纤云，风云H起，虎狼号咽，杉栝变限。俄而紫云翳空，空中有弹旨声，会葬者无不入耳，则《梁史》戴褚侍中翔尝沙门为母疾祈福，闻空中弹指，圣感冥应，岂诬也哉！凡志于道者，寄声相吊，未亡情者，衔悲以泣，天下痛悼，断可知矣。灵函幽隧，预使备具。弟子法谅等号奉色身，不逾日而窆于东峰之冢，遵遗命也。
禅师性不散朴，言不由机，服暖R，食甘糠，茅菽杂糅，蔬佐无二，贵达时至，曾不异馔。门人以}腹进难，则曰：“有心至此，虽粝何害。”尊卑耋稚，接之如一。每有王人乘ㄞ传命，遥祈法力，则曰：“凡居王土而戴佛日者，孰不倾心获念，为君贮福，亦何必远污纶言于枯木朽株。传乘之饥不得，渴不得饮，吁可念也。”或有以胡香为赠者，则以瓦载糖灰，不为丸而x之，曰：“吾不识是何臭，虔心而已。”愎有以汉茗为供者，则以新爨石釜，不为屑而煮之，曰：“吾不识是何味，濡腹而已。”守真忤俗，皆此类也。雅善梵呗，金玉其音，侧调飞声，爽快哀婉，能使诸天欢喜，永于远地流传。学者满堂，诲之不倦，至今东国习鱼山之妙者，竞知掩鼻效玉泉余响，岂非以声闻度之之化乎！
禅师泥洹当文圣大王之朝，上恻仟襟，将宠净谥，及闻遗戒，愧而寝之。越三纪，门人以陵谷为虑，扣不朽之缘于慕法弟子内供奉一吉千扬音方崇文台郑询一，断金为心，勒石是请。献康大王恢弘至化，钦仰真宗，追谥真鉴禅师大空灵塔，仍许篆刻，以永终誉。懿乎！日出D谷，无幽不烛，海岸植香，久而弥芳。或曰：“禅师垂不铭不塔之戒，而降及西河之徒，不能确奉先志，求之欤，抑与之欤？适足为白之玷。”嘻，非之者亦非也。不近名而名彰，盖定力之余报，与其灰灭电绝，曷若为可为于可为之时，使声振大千之界。
而龟未戴石，龙遽升天，今上继兴，埙篪相应，义谐付嘱，善者从之。以邻岳招提有玉泉之号，为名所累，众耳致惑，将俾弃同即异，则宜舍旧从新，使视其寺之所枕倚，则以门临复涧为对，乃锡题为双溪焉。申命下臣曰：“师以行显，汝以文进，宜为铭。”致远拜手曰：“唯唯。”退而思之，顷捕名中州，嚼腴咀隽于章句间，未能尽醉衢，唯愧深I泥L。况法离文字，无地措言，苟或言之，北辕适郢，第以国主之外护，门人之大愿，非文字不能昭昭乎群目，遂敢身从两役，力效五能。虽石或凭焉，可惭可惧；而道强名也，何是何非。掘笔藏锋，则臣岂敢，重宣前义，谨札铭云：
杜口禅那，归心佛陀。根熟菩萨，弘之靡它。猛深虎窟，远泛鲸波。去传秘印，来化斯罗。寻幽选胜，卜筑岩磴。水月澄怀，云泉寄兴。山与性寂，谷与梵应。触境无v，息机是磴。道替五朝，威摧众妖。默垂慈荫，显拒嘉招。海自飘荡，山河动摇。无思无虑，匪斫匪雕。食不兼味，服不必备。风雨如晦，始终一致。慧柯方秀，法栋俄坠。洞壑凄凉，烟萝憔悴。人亡道存，终不可谖。上士陈愿，大君流恩。灯传海裔，塔耸云根。天衣佛石，永耀松门。
（见《孤云文集》二）
◇有唐新罗国故两朝国师教谥大朗慧和尚白月葆光之塔碑铭（并序）
帝唐v注：即僖宗皇帝也wB乱，以武功易元，以文德之年畅月v注：畅月，即十一月w月缺之七日，日蘸咸池v注：蘸，古潜字。咸，日入处也w，时海东两朝国师禅和尚盥浴己，趺坐示灭。国中人如丧左右目，矧门下诸弟子乎！呜呼！应东身者八十九春，服西戒者六十五夏，去世三日，倚绳座俨然，面如生。门人询V等，号奉遗体，假B禅室中。上闻之震悼，使驶吊以书，赙以谷，所以资净供而瞻元福。
越二年，攻石封层冢，声闻玉京，菩萨戒弟子武州都督苏判镒、执事侍郎宽柔、贝江都护威雄、全州别驾英雄，皆王孙也，维城辅君德，险道赖师恩，何必出家，然后入室。遂与门人昭元大德释通贤、四天王寺上座释慎符议曰：“师云亡，君为恸，奈何吾侪忍灰心木舌，邮缘饰在贰之义乎？”乃白黑相应，请赠谥暨铭塔。教曰：“可。”旋命王孙夏官正卿禹，召桂菀行人侍御史崔致远至蓬莱宫，因得并琪树，上瑶墀，跽俟命珠箔外。上曰：“故圣住大师，真一佛出世，昔文考康王咸师事，福国家为日久。余始克缵承，愿继余先志，而天不遗，益用悼厥心。余以有大行者授大名，故追谥曰大朗慧，塔曰白月葆光。”乃尝西宦，丝染锦归，顾文考选国子命学之，康王视国士礼待之，若宜铭国师以报之。谢曰：“主臣殿下恕粟饶浮鲺，桂饱余馨，俾报德以文，固多天幸。第大师于有为浇世，演无为秘宗，小臣以有限幺才，纪无限景行，弱辕载重，短绠汲深，其或石有异言，龟无善愿，决叵使山辉川媚，反赢得林惭涧愧，请笔路斯避。”上曰：“好让也，盖吾国风，善则善己，然苟不能是，恶用黄金榜为，尔勉之。”遽出书一编，大如椽者，俾中涓授受，乃门人弟子所献状也。复惟之西学也，彼此俱为之，而为师者何人，为役者何人，岂心学者高，口学者劳耶？故古之君子慎所学，抑心学者立德，口学得立言，则彼德也，或凭言而可称；是言也，或倚德而不朽。可称则心能远示乎来者，不朽则口亦无惭乎昔人，为可为于可为之时，复焉敢胶让乎篆刻。始绎如椽状，则见大师西游东返之岁年，禀戒悟禅之因缘，公卿守宰之归仰，像殿影堂之开创，故翰林郎金立之所撰《圣住寺碑》，叙之详矣；为佛为孙之德化，为君为师之声价，镇俗降魔之威力，鹏显鹤归之动息，赠太傅献康大王亲制《深妙寺碑》，录之备矣。顾腐儒之今作也，止宜标我师就般涅盘之期，与吾君崇荻缕胖号而已。口将手议役，将自适具适，这有上足e求趣齑臼，语及斯意；则曰：立之原先立之久矣，尚阙数十年遗美；大傅王神笔所纪□，盖显示殊遇云尔。吾子口嚼古贤书，面饮今君命，耳饫国师行，目醉门生状，宜广记而备言，殆贻厥可长，俾之原始要终，脱西笑者或袖之，脱西人笑则幸甚。吾敢求益，子无惮烦。狂奴态余率尔应曰：“仆编苫者，师买菜乎？”遂绊猿心，强摇兔翰。意得《西汉书・留侯传》尻云：“良所与上从容言天下事甚众。”非天下所以存亡故不著，则大师时顺闲事迹，荦荦者星繁，非所以警后学亦不书，自许窥一斑于班史然。
于是乎管述曰：光盛且实，而有晖八之质者，莫均乎晓日；气和且融，而有孚万物之功者，莫溥乎春风。惟俊风与旭日，俱东方自出也，则天钟斯二余庆，岁降于一灵性，俾挺生君子国，特立梵王家者，我大师其人也。法号无染，于圆觉祖师为十世孙。俗姓金氏，以武烈大王为八代祖。大父周川，品真骨，位韩粲，高曾出入皆将相，户知之，父范清族，降真骨一等曰得难，（国有五品曰圣言，贵姓之难得而曰真骨，曰得难，头品数多马贵。《文赋》云：“或求易而得难。”从言六犹命致九，其四五品不足言）晚节追踪赵文业。母华氏，魂交睹修臂，天垂受万殳花，因有娠，几逾时，申梦胡道人，自称法藏，授十护充胎教，过期而诞大师。阿孩（方言谓儿，与华无异）时行坐必掌合趺对，至与群儿戏，画墁聚沙，必摸样像塔，而不忍一日违膝下。九岁始鼓箧，目所览，口必诵，人称曰海东神童。跨一星终，有隘九流意入道。先白母，母念已前梦，泣曰：“37（注：音意，应诺）。”后谒父，父悔已晚悟，喜曰：“善。”遂零染雪山五色石寺，口精尝药，力锐补天。有法性禅师，尝扣i伽门于中夏者。大师师事数年，谒魑捩菀拧Ｐ蕴驹唬骸把缸泱VV，后发前至，吾于子验之。吾S矣，无余勇可贾于子矣，如子者宜西也。”大师曰：“惟夜绳易惑，空缕难分，鱼非缘木可求，免非过株可待。故师所教，已所悟，互有所长，苟珠火斯来，则蚌燧可弃。凡志于道者，何常师之有。”寻移去，问骠诃健于浮石山释灯大德，曰：“敌三十夫，蓝茜沮本色，顾坳杯之譬日，东面而望，不见西墙，彼岸不遥，何必怀土。”遽出山，并海西泛之缘。
会国使归瑞节象魏下，托足而西。及大洋中，风涛H颠怒，巨坏人，不可复振。大师与心友道亮，跨只板，恣业风通星。半月余，飘至剑山岛，[R巴]行之J上，怅然甚久，曰：“鱼腹中幸得脱身，龙颔下庶几搀手，我心匪石，其退转乎？”洎长庆初，朝正王子昕舣舟唐恩浦，请寓载，许焉。既达之罘山辘，顾先难后易，土捐海若曰：“战风珍重，鲸浪好魔。行至大兴城南山至相寺，遇说杂花者，犹在浮石时。有一□颜耆年言提之曰：“远欲取诸物，孰与认而佛。”大师舌底大悟，自是置翰墨，游历佛光寺，问道如满。满佩江西印，为香山白尚书乐天空门友者，而应对有惭色，曰：“吾阅人多矣，罕有如是新罗子。他日中国失禅，将问之东夷耶？”去谒麻谷宝澈和尚，服勤无所择，人所难，已民易，众目曰禅门庾黔晏异行。澈公贤苦节，尝一日告之曰：“昔吾师马和尚诀我曰：‘春fvf，音委。花荣也，亦通花。w繁，秋实寡，攀道树者所悲吒。今授若印，异日徒中有奇功可封者封之，无使\复云。东流之说，荩出钩谶，则彼日出处，善男子根殆熟矣。若若得东人可目语者畎道之，俾惠水丕冒于海隅，为德非浅。’师言在耳，吾善若徕，今印焉，俾冠禅侯于东土，往钦哉！则我当年作江西大儿，后世为海东大父，其无惭先师矣乎！”居无何，□师化去，墨巾离首，乃曰：“筏既舍矣，舟何系焉！”自尔浪游，gg然势不可遏，志不可夺。于渡汾水，登崞山，迹之古必寻，僧之真必诣，凡所止舍，远人烟火，要在安其危，甘具苦，役四体为奴虏，奉一心为君主，就是中颛以视笃癃、恤孤独为已任。至祁寒酷暑，且烦，或皲瘃侵，曾无倦容。耳名者不觉遥礼，嚣作东方大菩萨，其三十余年行事也其如是。
会昌五年来归，帝命也。国人相庆曰：“连城璧复还，天实为之，地有幸也。”自是请益者，所至稻麻矣。入王城省母，社大欢喜曰：“顾吾畴昔梦，乃非优昙之一显耶？愿度来世，吾不复挠倚门之念也。”已矣乃北行，拟回选终焉之所。会王子昕悬车为山中宰相，邂逅适愿，谓曰：“师与吾俱祖龙树乙粲，则师内外为龙树令孙，真瞠若不可及者。百沧海外蹑萧湘故事，则亲旧缘固不浅。有一寺在熊川州坤隅，是吾祖临海公（祖讳仁问，唐酬伐狂风貊功，封为临海郡公）受封之所。间f烬流灾，金田半灰，匪慈哲孰能兴灭继绝，可强为朽夫住持乎？”大师答曰：“有缘则住。”大中初始就届，且[饰之。俄而道大行，寺大成，繇是四远问津辈，视千里犹跬步，其<攵>不亿，实繁有徒。大师犹钟待扣而镜忘罢，至者靡不以慧兜计淠浚法喜娱其腹，诱惮惮之躅，变蚩蚩之俗。文圣大王聆其运为，莫非裨王化，甚08v注：音哥，法也，楷也w之，飞手教优劳，且多大师答山相之四言，易寺榜为圣住，仍编录大兴轮寺。大师酬使者曰：“寺以圣住为名，招提固所为荣。至宠庸僧，滥吹高藉，实避风斯媲，而隐雾可惭矣。”时宪安大王与檀越季舒发韩魏昕为南北相（各居其宫，犹左右相），遥展摄齐礼，贽以茗F，使无虚月。至使名东国士流，不识大师门为一世著，得礼足者，退必曰：面谒倍百乎耳闻，口未出而心已入，抑有猴虎而冠者，亦熄其，Y其，而亿奔驰善道。暨宪王嗣立，赐书乞言。大师答曰：“周丰K鲁公之语，有旨哉，著在《礼经》，请铭座侧。”逮赠太师先大王即位，钦重如先朝志，而日加厚焉，最所施为，必驰问然后举。咸通十二年秋，飞鹄头书以传召，曰：“山林何亲，城邰何疏？”大师谓生徒曰：“遽命伯宗，深惭远公，然道之将行也，时乎不可失。念付嘱故，吾其往矣。”H尔至毂下，及见先大王，冕服拜为师，君夫人、世子、既大弟相国（追奉尊谥惠成大王），群公子公孙环仰如一，一如古伽蓝缋璧面，写出西方诸国长侍勃ヌ样式。上曰：“弟子不佞小好属文。尝览刘勰《文心》，有语云：‘滞有守无，徒锐偏解，欲诣真源，其般若之绝境。’则境之绝者，或可闻乎？”大师对曰：“境既绝矣，理无矣，斯印也，默行尔。”上曰：“寡人固请少进。”爰命徒中铮铮者，更手撞系，舂容尽声，剖滞祛烦，若商飙之划阴霭然。于是上大喜，懊见大师晚，曰：“恭已南面，司南南宗，舜何人哉，余何人也。”既出，卿相延迓，与谋不暇，士庶趋承，欲去不能。自是国人皆认衣珠，邻叟罢窥庑玉焉。俄苦樊@v注：樊@养鸟之具，比王宫w中，即亡去。上知不可强，乃降芝检，以尚州深妙寺不远京，请禅那别馆。辞不获，往居之。一日必葺，俨若化城。乾符三年春，先大王不预，命近侍曰：“亟迎我大医王来。”使至，大师曰：“山僧足及王门，一之谓甚，知我者谓圣住为无住，不知我者谓无染为有染乎！然顾与吾君有香火因缘，忉利之行有期矣，盍就一诀。”复步至王居，凤药言，施箴戒，觉中愈，举国异之。既逾月，献康大王居翌室，泣命王孙勋荣谕旨曰：“孤幼遭闵凶，未能知政，致君奉佛，c济海人，与独善其身，不同言也。幸大师无远适，所居唯所择。”对曰：“古之师则六籍在，今之辅则三卿在。老山僧何为者，坐蝗蠹桂玉哉，就有三言，庸可留献，曰能官人。”翌日，挈山装鸟逝。自尔骑置传讯，影缀岩溪，遽人知往抵圣住，即皆雀跃，丛手易辔。虑滞王程尺寸地，由是骑常侍伦伍，得急宣为轻举。乾符帝锡命之岁，今国内舌杪有可道者，贡兴利除害荣，别用蛮笺书，言荷天宠有所自，因垂益国之问。大师因出何尚之献替宋文帝心声为对，太傅王览谓介弟南宫相曰：“三畏比三归，五常均五戒，能践王道，至矣哉，吾与是符佛心。大师之言，汝宜场！敝泻臀麽髦年秋，上谓侍人曰：“国有大宝珠，毕世椟而藏之，其可耶？”曰：“不可。不若时一出，俾醒万户眼，醉四邻心。”曰：“我有末尼上珍，匿曜在嵩严山，脱辟秘藏，宜照透三千界，何十二乘足之道哉！我文考恳迎，尝再显矣。昔ガ侯讥汉王拜大将，召小儿，不能致商于四老人以此。今闻天子蒙尘，趋令奔问官守，勤王加厚，归佛居先，将邀师必叶外议，吾岂敢倚其一慢其二哉！”乃重其使卑其辞征之。大师云：“孤云出岫，宁有心哉，有缘乎大王之风，无固乃上士之道。”遂来见，见如先朝礼。礼之加，焯然可屈指者：面供馔，一也；手传香，二也；三礼者三，三也；秉鹊尾炉，缔生生世世缘，四也；加法称曰广宗，五也；翌日命振鹭趋风树雁列贺，六也；教国中磋磨六义者赋送归之什，在家弟子王孙苏判镒荣首唱敛成轴，侍读翰林才子朴邕为引而赠行，七也；申命掌次，张净室要叙别，八也；临告别求妙语，乃从者举真要，有若询又圆藏虚源元影四禅中得清净者，绪抽其慧表纤旨，注意无怠，泼心有余。上甚悦，贪菰唬骸拔粑目嘉舍瑟之贤，今寡人忝避席之子，继体得崆峒之请，服膺开混沌之原，则彼渭滨老翁，真钓名者，圮上孺子，荩履迹焉，虽为王者师，徒弄三寸舌也。曷若吾师语，密传一片心乎！”奉以周旋，不敢失坠。太傅王雅善华言金玉音不患众咻聒，而能出口成俪，语如宿构云。大师既退，且往应王孙苏判镒共言数返，即叹曰：“昔人主有有远体而无远神者，而吾君备；人臣有公才而无公望者，而吾子全。国其庶乎，宜好德自爱。”及归谢绝，于是遣轩，标放生场界，则鸟兽悦，纽银钩扎圣住寺题，则龙蛇活。
盛事毕矣，昌期忽兮。定康大王莅阼，两朝宠遇师而行之，使缁素重使迎之，辞以老且病。太尉大王流恩表海，仰德高山，嗣位九旬，驰讯十返。俄闻{既月}v注：音期，通也w腰之苦，遽命国医往为之。至则请苦状，大师微破颜曰：“老病耳，无烦治。”縻飧二时，必闻钟后进，其徒忧食力亏，阴戒掌⒄哐裘芑鳎乃自牖而命撤。将化，命旁侍敬还训于介众曰：“已过中寿，难逃大期，我侬远游，尔曹好住，沟若画一，守而勿失，古之史尚如是，今之禅宜勉旃。”告语裁罢，e然而化。大师性恭谨，语不伤和气。《礼》所云中退然言呐呐然者乎！黉侣必目以禅，师接宾客，未尝殊敬乎尊卑，故满室慈悲，A徒悦随，五日为期，俾来求者质疑。谕生徒则曰：“心虽是身主，身要作心师，患不尔思，道岂远而？设是田舍儿，能摆脱尘羁，我驰则必驰矣。道师教父，宁有种乎？”又曰：“彼所啜不济我渴，彼所啖不救我馁，盍怒力自饮且食。或谓教禅为无同，吾未见其宗，语本伙颐，非吾所知。”大较同弗与异弗非，晏坐息机，斯近缕褐被者欤！其言显而顺，其旨奥而信，故能使寻相为无相，首寄生虫勤而行之，不见有岐中之岐。始壮及衰，自贬为基，食不异粮，衣不均服，凡所营葺，役先众人。每言：“祖师尝踏泥，吾岂暂安栖。”至⑺负薪或躬亲，且曰：“山为我为尘，安我得安身。”其克已励物皆是类。大师少读儒家书，余味在唇吻，故酬对多韵语。门弟子名可名者，廑二千人，索居而称会道场者，曰僧亮、曰普慎、曰询V、曰心光。诸孙诜诜，厥众济实，可谓马祖毓龙子，东海掩西河焉。
论曰：麟史不云乎：“公侯之子孙，必复其始。”则昔武烈大王为乙粲时，为屠貊乞师计，将真德女君命，陛觐昭陵皇帝面陈，愿奉正朔，易服章。天子嘉许，庭赐华装，受位特进。一日召诸番王子宴，大置酒堆宝货，俾恣备所欲。王乃杯觞则礼以防乱，缯彩则智以获多。洎辞出，文皇目送而叹曰国器。及其行也，以御制并书《温汤》《晋祠》二碑，暨御撰《晋书》一部赍之。时蓬阁写是书，裁竟二本，上一锡储君，一为我赐。复命华资官祖道清门外，则宠之优，礼之厚，设聋盲乎智者，亦足骇耳目。自兹吾士一变至于鲁。八世之后，大师西学而东化，加一变至于道，则莫之与京，舍我谁谓？伟矣哉！先祖平二敌国，俾人变外饰，大师降六魔贼，俾人修内德。故得千乘主两朝拜起，四方民万里奔趋，动必颐使之，静无腹非者，庸讵非应半千而显大千者欤！复其始之说，亦何慊乎哉！彼文成侯为师汉祖，大夸封万户位列侯，为韩相子孙之极则<亻曲>v注：音穹，小貌w矣。假学仙有终始，果能白日上升去，于中止得为鹤背上一幻躯尔，又焉G我大师拔俗于始，济众于中，洁己于终矣乎！美盛德之形容，古尚乎颂，偈颂类也，扣寂为铭。其词曰：
其一
可道为常道，如穿草上露。即佛为真佛，如揽水中月。
道常得佛真，海东金上人。本枝根圣骨，瑞莲资报身。
五百年择地，十三岁离尘。杂花引鹏路，U木浮鲸津。
其二
观光尧日下，巨筏悉能舍。先达皆叹云，苦行无及者。
沙之复汰之，东流是天假。心朱莹麻谷，目镜烛桃野。
其三
既得凤来仪，众翼争追随。试觑龙变化，凡情那测知。
仁方示方便，圣住强住持。松门遍挂锡，岩径难容锥。
其四
我非待三顾，我非迎七步。时行则且行，为缘付嘱故。
二王拜下风，一国滋甘露。鹤出洞天秋，云归海山暮。
其五
来贵乎叶龙，去高乎冥鸿。渡水巢父，入谷超朗公。
一从归岛外，三返游壶中。群迷漫臧否，至极何异同。
其六
是道澹无味，然须强饮食。他酌不吾醉，他飧不吾饱。
诫众黜心何，糠名复秕利。劝俗饰身何，甲仁复胄义。
其七
汲引无弃遗，其实天人师。昔在世间时，举国成琉璃。
自寂灭归后，触地生蒺藜。泥洹一何早，今古所共悲。
其八
L石复刊石，藏形且显迹。鹄塔点青山，龟碑撑翠壁。
是岂向来心，徒劳文字。欲使后知今，犹如今视昔。
其九
君恩千载深，师化万代钦。谁持有柯斧，谁倚无弦琴？
禅境虽没守，客尘宁复侵。鸡峰待弥勒，将在东鸡林。
（见《孤云先生文集》二）
◇大唐新罗国故凤岩山寺教谥智证大师寂照之塔碑铭（并序）
叙曰：五常分位，配动方者曰仁心；三教立名，显净城者曰佛。仁心即佛，佛目能仁，则也道郁夷柔顺性源，达迦卫慈悲教诲，实犹石投水，雨聚沙然。矧东诸侯之外守者，莫我大也。而地灵既好生为本，风俗亦交让为先，熙熙太平之春，隐隐上古之化。加以姓参释种，遍头居寐锦之尊；语袭梵音，禅舌足多罗之密。是乃天彰西顾，海引东流，宜君子之乡，染地王之道，日日深又日深矣。且自鲁纪陨星，汉征梦月，像迹则百川含月，德音则万籁号风，或缉懿缣缃，或镌花琬琰，故滥觞雒宅，悬镜秦宫，之事迹。昭昭焉如揭合璧，苟非三尺喙，五色毫，焉能措辞其间，驾说于后。就以国观国，考从乡至乡，则风传沙峻而来，波及海隅之始。昔当东表鼎峙之秋，有百济苏涂之仪，若甘泉金人之祀，厥后两晋昙始，始之貊，如摄腾，东入句骊，阿度度于我，如康会南行，时乃梁菩萨帝反同泰一春，我法兴王制律条八载也。亦既海岸植与乐之根，日乡耀憎长之宝，天融善愿，地耸胜因。爰有中贵捐躯，上仙剔发，e西学，罗汉东游，因尔混沌能开闲，娑婆遍化，莫不选山川胜概，穷土木奇功，藻宴坐之宫，烛修行之路，信心泉涌，慧力风扬，果使漂杵蠲灾，楗橐腾庆。昔之蕞尔三国，今也壮哉一家。雁剥云排，将无隙地；鲸桴雷振，不连诸天。渐染有余，幽求不尽Ｆ浣讨兴也，毗婆娑先至，则四郡驱四谛之轮；摩诃衍后来，则一国耀一乘之镜。然能义龙云跃，律虎风腾，汹光学海之波涛，蔚戒林之柯叶，道咸融乎无外，情或涉乎有中。抑止水停渊，高山佩旭者，荩有之矣，世未之知。洎长庆初，有僧道义西泛，睹西堂之奥，智光侔智藏而还，智始语元契者。荩缚猿心护奔北之短，矜`翼诮图南之高，既醉于诵言，竞嗤为魔语。是用韬光庑下，敛迹壶中，罢恩东海东，终遁北山北。岂大《易》之无闷，《中庸》之不悔者邪！然秀冬岭，芳定林，蚁慕者弥山，雁化者出谷，道不可废，时然后行。
及兴德大王纂戎，宣康太子监抚，去邪医国，乐善肥家。有洪陟大师，亦西堂正心，来南岳休足。冕陈顺风之请，龙楼庆开雾之期，显示密传，朝凡暮圣，变大量蔚也，兴且勃焉。试觑较其宗趣，则修乎修没修，证乎证没证，其静也山立，其动也谷应，无为之益，不争而胜。于是乎东人于寸地虚矣，能以众利利海外，不言其拨早，大矣哉！氽后觞骞河，筌融道，无念尔祖，实繁有徒，或剑化延津，或珠还合浦，为巨擘者，可屈指焉。西化则静众无相、常山慧觉，禅谱益州金，镇州金者是也；东归则前所叙北山义、南岳陟，而降太安彻、国师慧目，育智力门，双溪昭、新兴彦、涌岩体、珠丘休、双峰云、孤于山日，两朝国师圣住染，为菩提宗，德之厚为父众生，道之尊为师主者，古所谓逃名名我随，遁声声我追者。故皆化被恒沙，迹传丰石，有令兄弟，宜尔子孙。俾定林标秀于鸡林，梵水安流于鲽水矣。别有不户不牖而见大道，不山不海而得上宝，恬然息意，澹乎忘味，彼岸也不行而至，此土也不严而治，七贤孰取譬，十住难定位者，贤鸡山智证大师其人也。
始大成也发蒙于梵体大德，禀具于琼仪律师，终上达也，探元于慧隐严君，受默于杨孚今于，法允唐四祖为五世父，东渐于海，溯游数之双峰，子法朗，孙慎行，曾孙遵范，玄孙慧隐，来孙大师也。朗大师从大医之大证。按杜中书正伦纂铭叙云：“远方奇士，异域高人，无惮道，来至珍所。”则掬宝归止，非师而谁？盖知者不言，复戏于密，能探秘藏，惟行大师。然时不利兮，道未亨也，乃浮干海，闻于天。肃宗皇帝宠贻天什曰：“龙儿渡海不凭筏，凤子冲虚无认月。”师以山狂妄鸟海龙二句为对，有深旨哉！东还三传至大师，毕万之后，于斯验矣。
其世缘则王都人，金姓子，号道宪，字智诜。父赞环，母伊氏。长庆甲辰，岁现于世。中和壬寅，历归于寂，宴坐了四十三夏，归全也五十九年。其俱体则身仞余，面尺所，仪状魁岸，语言雄亮，真所谓威而不猛者。始孕洎灭，奇踪秘说，神出鬼没，笔不可纪。今撮其感应耸人耳者六异，操履惊人心者六是，而分表之。
初，母梦一巨人告曰：“仆昔胜见佛，季世为桑门，以嗔恚故，久堕龙报，报既既矣，当为法孙，故托妙缘，愿宏慈化。”因有娠几四百日，灌佛之旦诞焉。事验蟒亭，梦符像室，使佩韦者益试，拥毳者精修，降生之异一也。
生数夕，不踩椋彀之则啼欲嗄，H有道人过门，诲曰：“欲儿无飞，忍绝荤腥。”母从之，竟无恙。使乳育者加慎，肉飨者怀惭，宿习之异二也。
九岁丧父，殆毁灭。有追福僧怜之，谕曰：“幻躯易灭，壮志难成，昔佛报恩，有大方便，子勉之。”因感悟辍哭，白所生请归道。母慈其幼，复念保家无主，确不许。耳逾城故事，则亡去，就学浮石山。忽一日心惊，坐屡迁，俄闻倚闾成疾，遽归省而病随愈。时人方之阮孝绪。居无何，染沉疴，谒医无效，枚卜之，佥曰：“宜名隶大神。”母追惟曩梦，试覆以方袍而泣，誓言斯疾若起，乞佛为子。信宿果大瘳，仰悟慈念，终成素志。使舐犊者割爱，饮蛇者释疑，孝感之异三也。
至十七受具，始就坛，觉袖中光熠熠然，探之得一珠。岂有心而求，乃无胫而至，真《六度经》所喻矣。使饥呼者自饱，醉偃者能醒，励心之异四也。
坐雨竟将它适，夜梦遍吉菩萨，抚顶提耳曰：“昔行难行，行之必威，形开瘁然，默篆肌骨。”自是不复服缯絮焉，修线之须所，必用麻楮，不穿鞑履，矧羽毛茵余用乎！使R者开眼，衣虫者厚颜，律身之异五也。
自绮年饱老成之德，加莹戒珠。可畏者竞相从求益，大师拒之曰：“人之大患，好为人师，强欲惠不惠，其如摸不模何？况浮芥海乡，自济未暇，无影逐，为必笑之态。”后山行，有樵叟假碍前路曰：“先觉觉后觉，何须空壳。”就之则无见焉。爰愧且悟，不阻来求。森竹苇于溪蓝山水石寺，俄卜筑他所，曰：“不系为怀，能迁是贵。”使占毕者三省，营巢者九思，垂训之异六也。
赠太师景文大王心融斩教，面渴轮工，遥深尔思，觊俾我则，乃寓书曰：“伊尹大道，宋纤小见，以儒辟释，自迩陟远，甸邑岩居，颇有佳所，木可择矣，无惜凤仪。”妙选近侍中可人鹄陵昆孙金立言为使。既传教己，因摄齐焉。答曰：“修身化人，舍静奚趣，乌能之命，善为我辞。幸许安涂中，无令在汶上。”上闻之，益珍重。自是誉四飞于无翼，众一变于不言。咸通五年冬，端仪长翁主未亡人，为称当来佛是归，敬谓下生，厚资上供，以邑司所领贤溪山安乐寺，富有泉石之美，请为猿鹤主人。乃告其徒曰：“山号贤溪，地殊愚谷，寺名安乐，僧盍住持。”从之徙焉，居则化矣，使乐山者益静，择地者慎思，行藏之是一焉。
他日告门人曰：“故韩粲金公嶷勋度我为僧，报公以佛。”乃铸丈六元金像，传之以铣。爰用镇仁宇，导冥路，使市恩者日笃，偿义者凤从，知报恩之是二焉。
至八年丁亥，檀越翁主使茹金等，持伽蓝南亩，暨臧获本藉授之，为坏袍传舍，俾永永不易。大师因念言：“王女资法喜，尚如是矣；佛孙味禅悦，岂徒然哉！我家匪贫，亲党皆殁，与落路行人之手，宁充门弟子之腹。”遂于乾符六年，舍庄十二区、田五百结隶寺焉，饭孰讥囊，粥能铭鼎，民天是赖，佛土可期。虽曰我田，且居□王土，始质疑说王孙，韩粲继宗、执事侍郎金元八咸熙，及正法次统释元亮，声九皋，应千里，赠大傅献康大王<加心>而允之。其年九月，教南川郡统僧训弼标墅画生场。斯皆外佐君臣益地，内资父母生天，使续命者兴会仁，赏歌者悛过，檀舍之是三焉。
有居乾惠地者曰沈忠，闻大师刃余定慧，鉴透乾坤，志确昙兰，术精安禀，礼足已白言：“弟子有乘地，在曦阳山腹，凤岩龙谷，境骇横目，幸构禅宫。”徐答曰：“吾未能分身，恶用是？”忠请交固，加以山灵有甲骑，为前驺之异，乃锡挺樵蹊而相历焉。且见山屏四冽，则鸾翅掀云，水带百围，则虬腰偃石，即愕且曰：“昔日获是地也，庸非天乎！不为青衲之居，其作黄巾之窟。”遂率先于众，防后为基，起瓦檐四柱以压之，铸铁像二躯以卫之。至中和辛丑年，教遣前安轮寺僧统俊恭、司正史裴聿文，标定疆域，仍赐榜为凤岩焉。及大师化往数年，有山m为野寇者，始敢拒轮，终能食蘖，得非深□定水，预泼魔山之巨力欤！使折臂者标义，掘尾者制狂，开发之是四焉。
大傅大王以花风扫弊，慧海濡枯，素钦灵育之名，渴听法深之论。乃注心鸡足，洒翰鹄头，以征之曰：“外护小缘，念逾三际，内修大慧，幸许一来。”大师感动琅亟，言及胜因通世，同尘率土，怀玉出山，辔织迎途。至憩足于禅院寺，锡安信宿，引问心于月池宫。时属纤萝不风，温树方夜，适睹金波之影，端临玉沼之心。大师俯而觊，仰而告曰：“是即是，余无所言。”上洗然忻契，曰：“金仙花目，所传风流，固协于此。”遂拜为忘言师。及出，俾荩臣荩譬旨，幸宜小停。答曰：“谓牛戴牛，所直无几；以鸟养鸟，为惠不赀。请从此辞，枉之则折。”上闻之喟然，以韵语叹曰：“挽既不留，空门邓侯。师是支鹤，吾非赵鸥。”乃命十戒弟子宣教。省副使冯恕行投送归山。使待兔者离株，羡鱼者学网，出处之是五焉。
在世行无远近夷险，未尝代劳以蹄角。及还山，冰雪梗跋涉，乃以揲挡接吖行，谢使者曰：“是岂非井大春所云人车耶？为顾英君所不须，矧形毁者乎？然命既至矣，受之。为济苦具。”及移徉于汝，乐练若，杖锡不能起，始乘之。使病病者了空，贤贤者离执，用舍之是六焉。
至冬杪既望之二日，趺坐晤言之际，泊然无常。呜呼！星回上天，月落大海，终风吼谷，则声咽虎溪，积雪摧松，则色侔鹤树。物感斯极，人悲可量，信而假殡于贤溪，期而迁窆于曦野。太傅王驰医问疾，降Q营斋，不暇无偏无颇，能谐有始有终，特教菩萨戒弟子建功乡令金立言慰勉诸孤，赐谥智证，塔号寂照，仍许勒石，俾录状闻。
门人性蠲、敏休、杨孚、继徽等，咸得凤尾声者，敛陈迹以献。至乙巳岁，有国民媒儒道，嫁帝乡，而名持轮中，职攀柱下者，曰崔致远，捧汉后龙缄，赉淮王鹄币，虽惭凤举，颇类鹤归。上命信臣清慎陶竹杨，授门人状，锡手教曰：“缕褐东师，始悲西化；乡衣西使，深喜东还。不朽之为，有缘而至，无吝外孙之作，将酬，大师之德。”臣也虽东箭非才，而南冠多幸，方思运斧，遽值号弓。况复国重佛书，家藏僧史，法碣相望，禅原先最多，遍鉴色丝，试探锦公布，则见无去无来之说，竞抱半量；不生不灭之谈，动论车载。曾无鲁史新意，不用周公旧章。是知石不能言，益道之云远，惟懊师之去早，臣归来迟，ψ致壑じ媲耙颍逍遥义不闻真诀，每忧伤手，莫悟申拳。叹时则露往霜来，遽凋愁鬓；谈道则天高地厚，仅腐顽毫。将谐汗漫之游，始述崆峒之美。有门人爽英，来趣受辛，金口是资，石心弥固，忍逾刮骨，求甚刻身，影伴八冬，言资三复，抑六异六是之属辞无愧，贾勇有余者，实乃大师内荡六魔，外除六蔽，行苞六度，坐证六通故也。事譬采花，文难消藁，遂同榛勿剪，有惭糠z在前，迹追兰殿之游，谁不仰月池佳对；偈效柏梁之作，庶几腾日哉高谭。其词曰：
麟圣依仁乃据德，鹿仙知白能守黑。二教从称天下式，螺髻真人难确力。
十万里外镜西域，一千年后烛东国。鸡林地在鳌山侧，儒仙自古多奇特。
可怜羲仲不旷职，更迎佛日辨空色。教门从此分阶x，言路因之理沟洫。
身依兔窟心难息，足蹑羊歧眼还惑。法海安流真叵测，心传眼诀苞真极。
得之得类罔象得，默之默异寒蝉默。北山义与南岳陟，垂鹄翅与展鹏翼。
海外时来道难抑，远派禅河无拥塞。蓬托麻中能自直，珠探衣内体傍。
湛若贤溪善知识，十二因缘匪虚饰。何用攀c兼拊p，何用砥笔及含墨。
彼既远学来匍匐，我能静坐降魔贼。莫抱意树误栽埴，莫把情田枉稼穑。
莫抱恒沙论万亿，莫抱闲云定南北。德馨四远闻U卜，惠化一方安社稷。
面奉天花飘缕62，心凭水月呈禅拭。嗣佳绵谁入棘，腐儒玄杖惭`埴。
迹耀宝幢名可勒，才输锦颂文难织。嚣腹欲饫禅悦食，来向山中看篆刻。
（见《孤云先生文集》三）

        </div>
      </div>
    </div>
  </div>
</div>
<!--update:2025-08-29 17:56:54-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>