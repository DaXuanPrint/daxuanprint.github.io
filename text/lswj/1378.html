<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="骆賔王文集序,唐书列传,骆賔王文集卷第一,骆賔王文集卷第二,骆賔王文集卷第三,骆賔王文集卷第五,骆賔王文集卷第六,骆賔王文集卷第七,骆賔王文集卷第八,骆賔王文集卷第九,骆賔王文集卷第十,骆宾王文集全文在线阅读,骆宾王文集全文在线下载,大玄古籍书库">
<meta name="description" content="别集。唐骆宾王撰。中宗朝,郄云卿奉敕搜访骆宾王诗,所集即当时之遗漏,得10卷。凡赋1卷,诗4卷,表、启各1卷,杂著3卷。今有影印明刻本。清陈熙晋撰《骆临海集笺注》10卷,颇精审翔实。有中华书局校勘本。清嘉庆二十一年石研斋秦恩复校重雕宋蜀本附有元和顾广圻撰《考异》1卷。有中华书局影印本。宾王诗悲郁激切。_骆宾王文集_全文在线阅读_骆宾王文集_全文在线下载_大玄古籍书库">
<title>骆宾王文集_骆宾王_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">骆宾王文集</span> <br/>
          作者： <span class="inputVal" id="bkauthor">骆宾王</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]29691</span> <br/>
          说明： <span class="inputVal" id="bkdec">别集。唐骆宾王撰。中宗朝,郄云卿奉敕搜访骆宾王诗,所集即当时之遗漏,得10卷。凡赋1卷,诗4卷,表、启各1卷,杂著3卷。今有影印明刻本。清陈熙晋撰《骆临海集笺注》10卷,颇精审翔实。有中华书局校勘本。清嘉庆二十一年石研斋秦恩复校重雕宋蜀本附有元和顾广圻撰《考异》1卷。有中华书局影印本。宾王诗悲郁激切。</span> <br/>
          封面： <span class="inputVal" id="bkimg">Z_19567.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]骆宾王文集
[book_author]骆宾王
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]29691
[book_dec]别集。唐骆宾王撰。中宗朝,郄云卿奉敕搜访骆宾王诗,所集即当时之遗漏,得10卷。凡赋1卷,诗4卷,表、启各1卷,杂著3卷。今有影印明刻本。清陈熙晋撰《骆临海集笺注》10卷,颇精审翔实。有中华书局校勘本。清嘉庆二十一年石研斋秦恩复校重雕宋蜀本附有元和顾广圻撰《考异》1卷。有中华书局影印本。宾王诗悲郁激切。
[book_img]Z_19567.jpg


[book_title]骆賔王文集序
鲁国郗云卿
骆賔王婺州义乌人也年七歳能属文髙宗朝与卢照隣杨烱王勃文词齐名海内称焉号为四杰亦云卢骆杨王四才子仕至侍御史后以天后即位频贡章䟽讽諌因斯得罪贬授临海丞文明中与嗣业于广陵共谋起义兵事旣不捷因致逃遁遂致文集悉皆散失后中宗朝降勑搜访賔王诗笔令云卿集焉所载者即当时之遗漏凡十卷此集并是家藏者亦足传诸好事

[book_title]唐书列传
骆賔王义乌人七嵗能赋诗𥘉为道王府属甞使自言所能賔王不荅历武功主簿武后时数上䟽言事下除临海丞鞅鞅不得志弃官去徐敬业乱署賔王为府属为敬业传檄天下斥武后罪后读但嘻𥬇至一柸之圡未乾六尺之孤安在矍然曰谁为之或以賔王对后曰宰相安得失此人敬业败賔王亡命不知所之中宗诏求其文得数百篇他日崔融与张说评勃等曰勃文章宏放非常人所及烱照隣可以企之说曰不然盈川文如县河酌之不竭优于卢而不减王耻居后信然愧在前谦也开元中说与徐坚论近世文章说曰李峤崔翮薛稷宋之问之文如良金美玉无施不可富嘉谟如孤峯絶岸壁立万仭浓云郁兴震雷俱发诚可畏也若施于廊庙骇矣阎朝隐如丽服靓妆燕歌赵舞观者忘疲若类之风雅则罪人矣坚问今世柰何说曰韩休之文如大羹元酒有典则薄滋味许景先如丰肌腻理虽秾华可爱而乏风骨张九龄如轻缣素练实济时用而窘边幅王翰如琼桮玉斚虽烂然可珍而多玷缺坚谓笃论云列传毕

[book_title]骆賔王文集卷第一
赋颂
萤火赋　　　　荡子从军赋
灵泉颂
萤火赋并序
余猥以朙时久遭幽絷见一叶之巳落知四运之将终凄然客之为心宓悲哉秋之为气也光隂无㡬时事如何太块是劳生之机小智非周身之防嗟宓绨袍匪旧白首如新谁朙公冶之非孰辨臧仓之诉是用中宵而作达旦不暝覩兹流萤之自朙哀此覆盆之难照夫类同而心异者龙蹲归而宋树伐质殊而声合者鱼形出而吴石鸣茍有㑹于精灵夫何患于异类况乘时而变合气而生虽造化之不殊亦昆蚑之一物应节不愆信也与物不竞仁也逢昏不昧智也避日不朙义也临危不惧勇也事有㳂情而动兴因物而多怀感而赋之聊以自广云尔伊玄功之播气有丹鸟之赋𧰼顺隂阳而亭毒资变化而含养每寒濳而暑至若知来而藏徃旣发挥以外融亦含光而内朗若夫小暑南収大火西流林塘改夏云物迎秋忽凌虚而赴远乍排丛而出幽均火齐之宵映如夜光之暗投逝将归而未返忽欲去而中留入槐榆而熖发若改燧而环周绕堂皇而影泛疑秉烛以嬉逰点缀悬珠之网隐映落星之楼乍灭乍兴或聚或散居无定所习无常玩曵影周流飘光零乱泛艶宓池沼徘徊宓林岸状大井之沉荧似明珠之出汉値冲飈之不烈逢淫雨而逾焕照灼兮若湛卢之夜飞灼烁兮像招揺之夕烂与庭燎而相炫然重隂于巳昏共爝火而齐息避太阳于始旦尔其光不周物明足自资偶仙䑕而伺夜对飞蛾之赴嬉类君子之有道入暗室而不欺同至人之无迹怀明义以应时处幽不昧居照斯晦随隐显而动息候昏明而进退委性命兮幽玄任物理兮推迁化腐木而含彩集枯草而藏烟不食𤍠以苟进毎和光而曲全岂如熔金而自烁宁学膏火之相煎陋蝉蜩之习蜕怵蝼蚁之慕膻匪伤蜉蝣之夕不羡龟鹤之年枪榆飞而控地抟扶起而垂天虽小大之殊品岂逍遥之异筌夫何化之斯化无使然而自然若乃有来斯通无徃不至排朱门而独远升青云而自致匪偷光于邻壁宁假辉于阳燧终狥已以致能靡因人而成事物有感而情动迹或均而心异响必应之于同声道固求之于同类始未朙于趋舍庸讵识其指意子尚不知鱼之为乐吾又安知萤之利髙明兮有融迁变兮无穷牛哀倐而化虎羽泉忽兮生熊血三年而藏碧䰟一变而成虹知战场之有磷牾𡨚狱之为虫彼翾飞之质弱尚矫翼之凌空何微生之多踬独宛颈以触龙异璧光之照庑同剑影之理丰觊道迷而可复庻幽鉴而或通览光华而自照顾形影以相吊感秋夕以殷忧戁宵行以熠耀熠耀飞兮绝复连殷忧积兮朙旦煎见流光之不息怆惊魂之屡●如过隟之巳来同奔电兮忽焉傥馀光之可照庻寒灰之重然荡子从军赋
胡兵十万起妖氛汉骑三千扫障云隐隐地中鸣战皷迢迢天上出将军边沙远离风尘气塞草长萎霜露文荡子辛苦十年行囬首关山万里情远天横剑气边地聚笳声铁骑朝常警铜焦夜不鸣抗左贤而列阵比右校以䟽营沧浪积冻连蒲海雨雪凝寒遍桞城若乃地分玄徼路指青波边城暖气从来少关塞寒云本自多𫿞风懔懔将军树苦雾苍苍太史河旣拔距而从军且●麾而挑战征斾凌沙漠●衣犯霜霰楼船一举争沸腾●火四连相隐见戈文耿耿悬落星马足駸駸拥飞电终取俊而先鸣岂论功而后殿征夫行乐践榆溪倡妇㗸怨坐空闺蘼芜旧曲终难赠芍药新诗岂易题池前怯对鸳鸯伴庭际羞㸔桃李蹊花有情而独𥬇鸟无情而●啼荡子别来年月久贱妾空闺更难守鳯凰楼上罢吹箫鹦鹉林中临劝酒同道书来一雁飞此时纎怨下鸣机裁鸳帖夜被薫麝染春衣屏风宛转莲花帐牕月朎胧翡翠帷个日新妆如复罢秪应含𥬇待君归
灵泉颂并序三首
闻夫玄功幽赞灵心以有德是亲至道冥符笃行以通仁为本若乃天经地义色养叶于因心夏清冬温爱敬弘于锡类下建六幽之奥上洞三光之精不有至诚孰云斯感有广平宋思礼字过庭皇朝永州刺史昉之嫡孙户部员外頣之长子㓜丁偏罚早丧慈亲永怀鞠养之恩长增思慕之痛弱不好弄长而能贤趋庭闻诗礼之风永宗勖曽闵之行事后毋徐以至孝闻北靣兴悲泣髙堂而咎已东游下位欢㣲禄以逮亲调露二年来佐百里俯就微班之列将由返哺之情敬立身其若斯于从政宓何远时歳亢旱金石行销环近川源始将烟绝浚井皆为汤谷通波尽化汚池太夫人在迟暮之年有温劳之疾非滥浆不可以适口非源泉不可以蠲疴色养旣𧇊忧煌靡诉俄而㕔阶之下忽清泉而自生因䟽导其源遂流注不竭味甘若醴气泠如氷此邑城控剡山地连禹穴基址多石岗阜无津爰自兴建已来曾㣲穿汲之利非精诚贯于有道纯志浃于无私孰能治冥贶以通幽导灵泉而致养者也㫺汉臣忠烈穷井飞于一言姜妇孝思潜波移于七里静惟陈迹彼亦何人萧县尉桞晃耿介之士也道外则金兰若胶●清异则轩冕犹埃尘片善可嘉朝闻甘于夕死一诺犹重黄金贱于白圭以为执友素交岂禄利轻肥之谓也赏音逹礼非钟皷玉帛之云宓所耻者殁而无称所贵者存宓不朽徒怀羙志未遇良材某出赞荒隅途经胜壤三秋客恨长怀宋玉之悲一靣交欢暂雪桓潭之涕覩斯水之清泚感若人之精诚见贤思齐仰圭璋而有地挥毫兴颂镂琬琰之无慙乃作颂曰粤若稽古厥初生民其谁不孝独我难伦义不存道仁不遗亲爱敬尽力孝悌通神顽我恩极因心感至冥契动天甘泉涌地冷冷无竭蒸蒸不匮曾是我思永锡尔类爰有芳人景行劳尘事谐则感通洽斯亲孝为礼主名是实賔傥斯文之不坠知盛德之有邻
骆賔王文集卷第一

[book_title]骆賔王文集卷第二
杂诗
逰德州赠髙四　　紫云观赠道士赠宋五之问　　　浮查
在狱咏蝉　　　　代郭氏荅卢照邻
代赠道士李荣
夏日逰德州赠髙四并序夫在心为志发言为诗诗有不得尽言言有不得尽意仆少𧴥不覊长逾虚诞读书颇存渉猎学剑不待穷工进不能矫翰龙云退不能栖神豹雾抚修诸已深●劳生而太夫人在堂义须捧檄固仰长安而就日赴帝鄕以望云虽阙三冬而书劳十上嗟宓入门自媚谓相谓言致使君门隔于九重中堂远于千里旣而交非得兎路是亡羊幸堂敬上弊卢朅来𥘉服遂得载披玉禁欵洽金兰倾意气于一言缔风期于千祀虽交因气合资得意以敦交道契言忘少寄言而筌道是以轻投木李以代踈𢊆章句繁芜心神愧恧庻雅韵竚辱报章则觊连星开龙文于剑匣素辉𧇊月频骊颔于珠胎云尔日观邻全赵星临俯旧吴隔津开巨䆮稽阜鎭名都紫云浮剑匣青山孕宝符封疆恢覇道问𪔂竞雄图神光包四大皇威震八区风烟通地轴星𧰼正天枢天枢限南北地轴殊鄕国辟门通舜賔比屋封尧德言谢垂钓隐来叅𧴥𪔂职天子不见知群公谁相识未展从东骏空戢图南翼时命欲何言抚膺长叹息将如何逰人意气多白云梁山曲寒风易水歌泣魏伤吴起思赵切廉颇凄断韩王剑生死翟公罗罗罹翟公意剑𧴥韩王气骄饵去易论忌途良可畏夙昔怀江海平生混泾渭千载契风云一言忘贱贵去去访林泉空谷有遗贤言投爵里刺来泛野人船缔交君赠缟投分我忘筌成风郢匠斵流水伯牙弦牙弦忘道术漳濵恣闲逸聊安张蔚庐讵扫陈蕃室虚室狎招寻敬爱混浮沉一诺黄金信三复白圭心霜松贞雅节月桂朗冲襟灵䑓万顷浚学府九流深谈玄朙毁璧拾紫陋嬴金鹭涛开碧海凤彩缀词林林虚星华映水澈霞光净霞水两分红川源四望通雾卷天山静烟销太史空乌声流向薄蝶影乱芳丛桺隂仾椠水荷气上薫风风月芳菲节物华纷可悦将欢促席赏●尔又归别积水带吴门通波连禹穴赠言锥欲尽机心庻应絶潘岳本自闲梁鸿不因𤍠一飘欣狎道三月聊栖拙隐金华狎道访仙查放旷愚公谷消散野人家一倾南山豆五色东陵瓜野衣裁薜叶山酒酌藤花白云离望逺青溪隐路賖僮忆幽岩桂犹冀折踈　于紫云观赠道士并序余鄕国一辞江山万里㫺年离别还同塞北之鳬今日归来即似辽东之鹤先生情均得兎忘筌之契巳深路是亡羊分岐之恨逾切不题短什何汰𠂻襟宓
碧落澄秋景玄门啓𥌓关人疑列御至客似令威还羽葢徒欣仰云车未可攀只应倾玉醴时许寄頽顔
在江南赠宋五之问
井路𩀱源浚阳侯九●长沦波通地穴委输下归塘别岛笼朝蜃连洲拥夕涨韫珠成积●譲璧动浮光浮光疑折水积●踈圆沚玉轮㴠地开劒匣连星起风烟标逈秀英灵信多羙怀德践遗芳端操慙谋已谬观光牵迹
强恓惶揆拙迷三雀劳生昧两忘弹随空欢𥬇献楚自多伤一朝殊黙语千里●炎凉炎凉㡬迁●川陆疲臻凑积水架吴涛连山横楚岫风月虽殊㫺星河犹是旧姑苏望南浦邯郸通北阡北阡平生亲南浦别离津潇湘一超忽洞庭多苦辛秋江无绿芷寒汀有白苹采之将何遗故人漳水濵漳濵已辽远江潭永旋返为听短歌行当想长洲苑露金薫蒭岸风佩揺兰坂蝉鸣稻叶秋雁起芦花晚晚秋云日朙亭臯风雾清独𧴥平生气空牵揺落情占星非聚德梦月讵悬名寂寥伤楚奏凄断泣秦声秦声怀旧里楚奏悲无巳郢路少丛台丛台富竒士温辉凌爱日壮气惊寒水一顾重风云三冬足文史文史盛纷纶京济多风尘犹轻五车冨未重一嚢贫李仙非易托苏鬼曲难因不惜劳歌尽谁为聴阳春
浮查并序
逰日川上观一浮查泛泛然若木偶之乗流迷不知其所适也观其根柢盘屈枝干扶踈大则有栋梁舟艥之利小则有轮辕榱桷之用非夫禀乹坤之秀气含宇宙之淳精孰能𧴥凌云槩日之■姿抱积雪挂霜之骨肉使怀材幽薮藏頴重岩絶望于岩廊之荣遗形于斤斧之患固可垂䕃万畞悬映九霄与建木较其短长将大椿齐其年夀者而委根险岸托质畏途上为疾风冲飈所摧残下为奔涛迅浪所激射基由壤括势以地危岂盛衰之理系乎时封礼之道存乎我一坠泉谷万里飘沦与波浮沉随时逝止虽殷仲文叹生意已尽孔宣父知朽质难雕然而遇良工逢仙客牛玑可托玉璜之路非遥匠石先谈万乘之●何远故材与不用时也悲夫然知万物之相应感者亦奚必同声同气而巳哉感而赋诗贻诸同疾云尔
昔𧴥千年质髙临九仭峯贞心凌晩桂劲节掩寒松忽値风飈折坐为波浪冲推残空有恨拥肿遂无庸渤海三千里泥沙㡬万重似舟飘不定如梗泛何从仙客终难托良工岂易逢徒怀万乗●谁为一先容
在狱咏蝉并序
余禁所禁垣西是灋㕔事也有古槐数株马虽生意可知同殷仲文之古𣗳𦗟松在卽周邵伯之甘棠毎至夕照伭隂秋蝉踈引发声幽息有切常闻岂人心异于●时将ctext:响悲于前聴嗟呼声以动容德以𧰼贤故洁其身也禀君子逹人之髙行蜕其皮也有仙都羽化之灵姿候时而来顺隂阳之数应节为变审藏用之机有目斯开不以道昏而昧其视有翼自薄不以俗厚而易其真吟乔𣗳之㣲风韵资天纵饮髙秋之坠露清畏人知仆失路艰虞遭时徽纒不哀伤而自恕未揺落而先衰闻蟪蛄之■声悟平仄之已奏见螳蜋之抱影怯危机之未安感而缀诗贻诸知已庻情㳂物应哀弱羽之飘零道寄人知悯馀声之寂寞非谓文●取代幽忧云尔西陆蝉声唱南冠客思侵般堪玄髩影来对白头吟露重飞难进风多响易沉无人信髙洁谁为表予心
艶情代郭氏荅卢照邻
迢迢芊路望芝田𦕈𦕈函关恨蜀川归云已落涪江外还雁应过洛水纒洛水𠊓连帝城侧帝宅层甍垂凤翼铜驼路上柳千条金谷园中花㡬色桺叶园花处处新洛阳桃李应芳春妾向𩀱流窥石镜君住三川守玉人此时离别那堪道此日空●对芳沼芳沼徒逰比目鱼幽径还生㧞心草流风逥雪傥便奸骥子鱼文实可怜掷果河阳君有分货酒成都妾亦然莫言贫贱无人重莫言冨贵应湏种绿珠犹得石崇怜飞燕曽经汉皇宠良人何处醉纵横●如循黙守空名倒提新缣成慊慊翻将故劒作平平离前吉梦成兰兆别后啼㾗上竹生别日分明相约束巳取冝家成诫勖当时拟弄掌中珠岂谓先推庭际玉悲鸣五里无人问膓断三声谁为续思君欲坐望夫䑓端居●聴将鶵曲沉沉落日向山低檐前归燕并头栖抱𦞃当牕𦗟夕兎侧耳空房听晚鷄舞蝶临阶秪自舞啼鸟逢人亦𦔳啼独坐伤孤枕春来悲更甚峨眉山上月如眉濯锦江中霞似锦锦字廽文欲赠君劒璧层峯自糺纷平江淼淼分青浦长路悠悠间白云也知京洛多佳丽也知山岫遥𧇊蔽无那短封即踈索不在长情守期契传闻织女对牵牛相望重阳隔浅深谁分迢迢经两歳谁能脉脉待三秋情知唾井终无理情知覆水也难收不复下山能借问更向卢家字莫愁
代女道士王灵妃赠道士李荣
玄都五府风尘絶碧海三山波浪深桃实千年非易待桒田一变已难㝷别有仙居对三市金阙银宫相向起台前镜里伴仙娥楼上箫声随凤史凤楼迢逓絶尘埃鸎时物色正徘徊灵芝紫检参差长仙桂丹花重叠开𩀱童绰约时逰陟三鸟聮翩报消息尽言真侣出遨逰传道风光无限极轻花委砌惹裙香残月窥牕觇黄色个时无数并妖妍个里无穷㧾可怜别有衆中称黜帝天上人间少流例洛濵仙驾啓遥源淮浦灵津符逺筮自言少小慕幽玄只言容易得神仙佩中邀勒经时序箫里㝷思复㡬年㝷思许事真情变二八容华识少选漫道焼丹止七飞空传化石曾三转寄语天上弄机人寄语河边值查客乍可怱怱共百年谁遥遥期七夕想知人意自相㝷果得深心共一心一心一意无穷巳投●投胶非足拟只将羞澁当风流持此相怜保终始相怜相念倍相亲一生一代一𩀱人不投丹心比玄石惟将浊水况清尘只言柱下●期信好欲将心学松蕣不能京兆画娥眉翻向成都骋驺引青牛紫气度灵关尺素赩鳞去不还连苔上砌无穷绿修竹临坛㡬处班笥时空●难独守此日别离那可久梅花如雪柳如●年去年来不自持𥘉言别在寒偏在何悞春来春更思春时物色无端绪𩀱枕孤眠谁分许分念娇鸎一种啼生憎燕子千般语朝云旭日照青楼迟晖丽色满皇州落花泛泛浮灵沼垂桞长长拂御沟御沟大道多竒赏侯客妖容逓来徃挑骑车花铁作钱香轮䳱水珠为网香轮寳骑竞繁华可怜今夜宿倡家鹦鹉杯中浮竹叶凤凰琴●落梅花许軰多情偏送欵为问春花㡬时满千囬鸟信说衆诸百过鸎啼说长短长短衆诸判不㝷千囬百过浪开心何曾举意西邻玉未肯●情南陌金南陌西邻成自保迁辔归期湏及早为想三春狎斜路莫辞九折卭开道假令白里似长安肯使青牛学劒端苹风入驭来应易竹杖成龙去不难龙飈去去无消息鸾镜朝朝减容色君心不记下山人妾欲空期上林翼上林三月鸿欲稀华表千年鹤来归不分淹●乗路待祗应●取挂轮飞
骆賔王文集卷第二

[book_title]骆賔王文集卷第三
杂诗
春霁早行　　　　秋日山行
晚度天山　　　　晚泊河曲
晚泊蒲类　　　　晚渡黄河
早发淮口　　　　渡瓜歩●
逺使海曲　　　　晚泊江镇
早发诸曁　　　　途中有怀
晚憇田家　　　　宿山庄
出石门　　　　　至分陜
至汾水戍　　　　过张子平墓
北眺春陵　　　望鄊夕泛
久客临海　　　逰兊部逢孔君
西京守歳　　　海曲书情以下皆阙军中行路难　　邉城落日
蓬莱镇　　　　在军登城楼
宿温城望军营　白云抱幽日
秋日卧病　　　题七级
春云处处生　　早秋出塞
春霁早行
年华开早律霁色荡芳晨城阙千门晓山河四望春御沟通太液戚里对平津宝瑟调中妇金罍引上賔𠟵谈推曼倩惊坐揖陈遵意气一言合风期万里亲自惟安●道守拙忌因人谈●非先木图荣异后薪揶揄慙路鬼憔悴被功臣玄草终疲汉乌裘㡬滞秦生涯无嵗月岐路有风尘还嗟太行道处处白头新
秋日山行简梁大官
来马陟层阜廽首睇山川攅峯街宿雾叠献架寒烟百重含翠色一道落飞泉香吹分岩桂鲜云抱石莲地偏心易逺致黙体逾玄得性灵逰刄忘言巳弃筌弹冠劳巧拙结绶倦牵纒不如从四皓丘中鸣一弦
晚渡天山有怀京邑
忽上天山路依然想物华云疑上苑叶雪似御沟花行叹戎麾远坐令衣带賖交河浮绝塞弱水浸流沙旅思徒漂梗归期未及瓜宁知心断绝夜夜泣胡笳
晚泊河曲
三秋倦行役千里泛归潮通波竹箭水轻舸木兰桡金堤连曲岸贝阙影浮桥水净千年近星飞五老遥叠花开宿浪浮叶下凉飈蒲荷踈晚的津柳渍寒条恓惶劳梗泛凄断倦蓬飘仙查不可托河上独长謡
晚泊蒲类
二庭归望断万里客心愁山路犹南属河源自北流晚风连朔气新月照边秋竈火通军壁烽烟上戍楼龙庭但苦战燕颔㑹封侯莫作兰山下空令汉国羞
晚渡黄河
千里㝷归路一苇乱平原通波连马颊迸水急龙门照日荣光浑惊风瑞浪飜棹唱临风断樵讴入听喧岸逈秋霞落潭深夕雾繁谁看逝川上日暮他鄊䰟
早发淮口望盱眙
养蒙分四渎习坎奠三荆徙帝●馀地封王表旧城岸昏㴠蜃气潮满应鸡声洲逈连沙静川虚积溜明一朝从捧檄千里倦悬旌背流桐拍逺逗浦木兰轻小山迷𨼆路大块切劳生唯有𧴥心在独映寒潭清
渡瓜歩𣲖
捧檄辞幽径鸣桹下贵洲惊涛疑跃马积气似连牛月逈黄沙净风急夜江秋不学浮云影他鄊空滞流
逺使海曲春夜多怀
长啸三秋晚端居百虑盈未安蝴蝶梦●切鲁禽情别岛连寰海离魂断戍城流星疑伴使徂月似依营怀禄宁期逺牵时匪狥名难虞行巳逺时迹自相惊
晚泊江镇
四运移隂律三翼泛阳侯荷香销晚夏菊气入新秋夜乌喧粉堞宿雁下芦洲海雾笼边徼江风绕戍楼转蓬惊别渚●名谢蚁丘还嗟帝鄊逺空望白云浮
早发诸曁
征夫怀逺路夙驾上危峦薄烟横绝巘轻冻澁廽湍野雾连空暗山风入曙寒帝城临㶚涘禹穴枕江干橘性行应化蓬心去不安独掩穷途泪长歌行路难
途中有怀
睠然怀楚奏怅戾背秦关涸鳞惊照辙坠羽怯虚弯素服三川化乌裘十上还莫言无皓齿时俗薄朱顔
晚憇田家
转蓬劳逺役披薜下田家山形类九析水势急三巴悬梁接断岸澁路拥崩查雾嵓沦暁魄风淑涨寒沙心迹一朝舛关山万里賖龙章徒表越闽俗本非华旅行悲泛梗离赠断踈麻唯有寒潭菊独似故园花
𪧐山庄
金陵一超忽玉烛㡬还周露积吴台草风入郢门楸林虚𪧐断雾磴险挂悬流拾青非汉䇿缁化类秦裘牵迹犹多蹇劳生未寡尤独此他鄊夣空山明月秋
出石门
层岩逺接天绝岭上栖烟松低轻盖●藤细弱鈎悬石明如桂镜苔分似列钱暂䇿为龙杖何䖏得神仙
至分陜
陜西关胜壌邵南分沃畴列树巢维鹊平渚下雎鸠憇棠疑忽剪曵葛似攀樛至今王化美非独在𨺚周
至汾水戍
行役忽离忧复此怆分流溅石𢌞湍咽萦丛曲涧幽隂崖常结晦宿莾竟含秋况乃霜晨早寒风入戍楼
过张子平墓
西鄂该通理南擅德音玉巵浮藻丽铜浑积思深忽怀今日昔非复昔时今日徃丰碑阁风来古木吟唯叹穷泉下终欝羡鱼心北眺春陵
惣辔疲宵迈駈马倦晨兴旣出封泥谷还过避雨陵山明行照上溪宿宻云蒸登髙徒欲赋词殚独抚膺
望鄕夕泛
归懐到不安促榜犯风澜落宿含楼近浮月带江寒喜逐行前志忧从望里寛今夜南枝鹊应无绕树难
久客临海有怀
天涯非日观地岊望星楼练光揺乱马劔气上连牛草湿姑苏夕叶下洞庭秋欲知凄断意江上歩安流
逰兖部逢孔君自卫来欣然相遇若旧逰人自卫反客背隔淮来倾盖金兰合忘筌玉叶开繁花明日柳踈蕋落风梅将期重交态时尉不然灰
西京守歳
闲居寡言宴独坐惨风尘忽见严冬尽方知列宿春夜将寒色去年共晓光新耿耿他鄊夕无由展旧亲
海曲书情
薄逰倦千里劳生𧴥百年未能查上汉讵肯剑逰燕○军中行路难
君不见玉门尘色暗边庭铜鞮杂虏㓂长城天子按劒徴馀勇将军受脤事横行七德龙韬开玉帐千里鼍皷叠金钲隂山苦雾埋髙垒河孤月照连营连营去去无穷极拥斾遥遥过强国阵云朝结晦天山寒沙夕涨迷踈勒龙鳞水上开鱼贯马首山前振鹏翼长驱万里讋祈连分麾三命武功宣百发乌号遥醉桞七尺龙文廽照莲春来秋去移灰管兰闺桞市芳尘断雁门●逓尺书稀鸳被相思𩀱带缓行路难誓合氛祲静臯兰但使封侯龙頟贵讵随中妇凤楼寒○边城落日
紫塞流沙北黄图㶚水东一朝辞爼豆万里逐沙蓬候月恒持满㝷源屡凿空野昏邉气合烽逈戍烟通膂力风尘倦疆●嵗月穷河流控积石山路逺崆峒壮志凌苍兕精神贯白虹君恩如可报龙劔有雌雄
在军登城楼
城上风威险江中水气寒戎衣何日定歌舞入长安○宿温城望军营
虏地寒胶折边城夜析闻兵符关帝阙天䇿动将军塞静胡笳彻沙明楚练分风旗翻翼影霜劔转龙文白羽摓如月青山断若云烟踈疑卷幔尘㓕似销氛披笔怀班业临戎想顾勲是应雪汉耻持此报明君
早秋出塞寄东䑓祥政学士
促笃逾三水长駈望五原天街分斗极地理接楼烦溪月明关陇胡云聚塞垣山川殊物候风壌异凉温戍古秋尘合沙寒宿雾繁昔余迷学歩披迹忝词源
骆賔王文集卷第三

[book_title]骆賔王文集卷第五
杂诗
伤祝何王明府　咏怀古意
咏怀　　　　　　●夜有怀
乆戍邉城　　　　幽絷书情
寒夜独坐　　　　宪䑓出絷寒夜有怀
月夜有怀　　　　叙寄员半千
忆蜀地佳人　　　送郭少府
饯骆四　　　　　送宋五之问
过任䖏士书斋　尘灰
秋晨　　　　　　秋云
秋蝉　　　　　　秋露
秋月　　　　　　秋水
秋萤　　　　　　秋菊
秋雁　　　　　　咏照
咏尘　　　　　　咏水
挑灯杖　　　　　咏雪
咏雁　　　　　　掉歌行
王昭君　　　　　玩𥘉月咏鹅
伤祝阿王明府并序
夫心之悲矣非开春秋之气声之哀也岂移金石之音何则事感则万绪兴端情应则百忧交ctext:是以宣尼旧舘流襟动激楚之悲孟甞高台承㫸下闻琴之泪祝阿王明府繁德丹穴袭𠮷黄裳灵基峙金阙之峯层源瀬玉轮之坂旣而鸿飞渐陆将骋平与之龙鹤鸣在隂爰绊朝歌之𩦸乃当名县阚月德贯陈星岂徒●切梦琼掩沉连石嗟宓轮销桂魄骊珠毁贝𨵗之前斗散紫氛龙劔没延平之水某昔承嘉惠曲荷㤙光●连啸歌从容风月抚心陈迹泣血涟如然者始终者万物之大归生死者百年之常分虽则知理之可有而未䁱情之可无聊缀悲歌敢贻同好诸君或缔交三益列宰一司或叶契筌蹄投心胶●如比肩于千里●伤魂于九原旣切芝焚弥深●叹盍言四始同赋七哀庻兰室流薫袭遗芳而化徳故蓬心深拙效庸音于起予触目多怀周增流动
洛川眞气上重泉恵政融含章光后列经武嗣前雄契与良难騐生涯怨易穷翔鳬犹在履狎雉尚驯童钱满荒阶绿尘浮虚帐红夏馀将宿草秋近未惊蓬烟晦泉门夕日逺夜台空谁堪孤陇外独听白杨风
咏怀古意上裴侍郎
三十二馀罢𩯫是潘安仁四十九仍入年非朱买臣纵横愁系越坎𡒄倦逰秦出笼穷短翮委辙涸枯鳞不沾用弹铗欲谁申天子未駈䇿歳月㡬沉沦轻生长慷慨效死独殷勤徒歌易水客空老渭川人一得视边塞万里可苦辛劔匣胡霜影弓开汉月轮金方动秋色鐡骑相风尘为国坚诚欵●躯志贱贫勒功思比宪决畧暗欺陈若不犯霜雪虚掷玉京春咏怀
少年识事浅不知交道难一言芬若桂四海臭如兰寳劔思存楚金锤许报韩虚心徒有托循迹谅无端太息关山险于嗟歳月䦨忘机殊㑹俗守拙异怀安阮籍空长啸刘琨独未●十歩庭若敛三月陇月团槐踈非尽意松晚夜凌寒悲调弦中急穷愁醉里寛莫将流水引空向俗人弹边夜有怀
汉地行逾逺燕山去不穷空荒犹筑怨砀毁尚铭功古戍烟尘满邉庭人事空夜开明陇月愁塞急胡风倚伏良难定荣枯岂易通旅䰟劳泛梗离恨断征蓬苏武封犹薄崔駰官不工惟馀北叟意欲寄南飞鸿
久戍邉城有怀京邑
扰扰风尘地遑遑名利途盈虚一易舛心迹两难俱弱龄小山志宁期大丈夫九微光贵玉千仞忽弹珠棘寺㳺三礼蓬山簉八儒怀铅慙后进投笔顾前駈北走引通赵西之似化胡锦车朝促候刁斗夜传呼战士青●络将军黄石符连星入寳劔半月上雕弧拜井开踈勒鸣桴动宻须●机习短蔗祅祲静长榆季月炎𥘉尽邉亭草早枯层隂笼古木穷色变寒芜海鹤声潦唳城乌尾毕逋葭䌓秋引色桂满夕输●行役风霜久鄕园梦想孤㶚池遥夏国秦海望阳纡沙塞三千里京城十二衢●构连凤阙槐路拟鸿都璧殿规宸象金堤法斗枢云浮西北盖月照东南隅寳帐垂连理银床转鹿卢广筵●上丰馔引中厨漏缓金徒箭娇繁玉如壼秋涛飞喻马春水泛仙艣意气风云合言忘道术趍共矜名巳㤗讵肯沬相濡有志慙雕朽无庸类散樗开山斩超忽形倦叹艰虞结网空知羡图荣岂自诬忘情同塞马比德类駣驹陇阪肝肠絶阳开亭陇迂迷䰟惊落雁离恨㫁飞鳬春去容华尽年来歳月无边愁伤郢调鄕思绕吴歈河气通中国山途限外区相思若可寄沐泮有衘芦○幽絷书情通简知已
㫺歳逢阳历观光贲楚材穴疑丹凤起●似白驹来一命沦骄饵三缄愼祸胎不言劳倚㐲忽此遘邅逥𩣭马刑章峻苍鹰狱吏猜争缣非易辩疑璧果难裁摖拙慙周端忧滞夏台生涯一㓕裂岐路㡬徘徊青陆芳春动黄沙旅思催圆扉长寂寂踈●尚恢恢入穽先揺尾迷津正●腮覆盆徒望日蛰户未惊雷霜歇兰犹败风多木屡摧地幽𧖟室闭门静雀罗开自悯秦𡨚痛谁怜楚奏哀汉阳穷鸟客梁甫卧龙才有气还衢斗无时㑹凿坏莫言韩长作不然灰寒夜独坐逰子多怀简知巳
故鄊眇千里离忧积万端鹑服长悲碎蜗庐未●安冨鈎徒有想贫铗为谁弹桞秋风叶脆荷晚露文团晚金薫岸菊馀佩下幽兰伐木伤心易维乗归去难独有孤明月时照客庭寒宪䑓出絷寒夜有怀
独坐怀明发苦未安自应迷北叟谁肯问南冠生死交情异殷忧歳序䦨空馀朝夕鸟相伴夜啼寒
月夜有怀简诸同病
闲庭落景尽踈帘夜月通山灵响似应水净望如空栖枝犹绕鹊遵渚未来鸿可叹高楼妇悲想杳难终
叙寄员半千
薄䆠三河道自𧴥十馀年不应惊若厉秪为●如弦坐历山川险吁嗟陵谷迁长吟空抱𦞃短翮讵冲天䰟归沧海上望断白云前钓名劳拾紫𨼆迹自谈玄不学多能圣徒思鸿室仙斯志良难巳此道岂徒然嗟为刀笔吏耻从绳墨牵岐路情虽狎人伦地本偏长揖谢时事独徃访林泉寄言二三子生死不来旋
忆蜀地佳人
东西吴蜀关山逺鱼来雁去两难闻莫恠常有千行泪只为阳䑓一片云
送郭少府探得忧字
开筵抗徳水辍棹舣仙舟贝阙桃花浪龙门竹箭流当歌凄别曲对酒泣离忧还望青门外空见白云浮
饯骆四得锺字
平生何以乐斗酒夜相逢曲中惊别绪醉里失愁容星月悬秋汉风香入曙锺明月临沟水青山㡬万重甲矛驱入良宵秉烛逰人追竹林㑹酒献菊花秋霜吹飘无巳星河漫不流重嗟●赏地翻召别离忧
送宋五之问得凉字
愿言逰泗水支离去二漳道术君所笃筌蹄余自忘雪威侵竹冷秋爽带池欲验离襟切岐路在他鄕
冬日过故人任䖏士书斋
神交尚没浮虚室罢逰兰网积牕文乱苔深●迹残雪明书帐冷水静墨池寒独此琴䑓上流水为谁弹
尘●
洛川流雅韵秦道擅苛威听歌梁上动应律管中飞光飘神女袜影落羽人衣愿言心未翳终兾效轻㣲
秋晨同淄州毛司马秋九咏
紫陌炎气歇青苹晚吹浮乱竹揺踈影萦池织细流飘香曵舞䄂带泛妆楼不分君恩絶纨扇曲中秋
秋云
南陆铜浑改西郊玉蕋轻泛揺光动临　瑞色明盖隂连凤阙阵影翼龙城谁知时不遇空伤流滞情
秋蝉
九秋行已暮一枝聊暂安隐榆非諌楚噪桞异悲潘分形妆薄鬂镂影饰危冠自怜踈影断寒林夕吹寒
秋露
玉关凉气早金塘秋气归泛掌光逾静添花滴尚微变霜疑晓液承月委圆辉别有吴䑓上应湿楚臣衣
秋月
云披玉绳净月满镜轮圆裛露珠晖冷凌霜桂影寒漏彩令踈薄浮光𣻌急澜西南徒自赏南飞终未安
秋水
贝阙寒流彻玉轮秋浪清图云锦色净冩月练花明泛曲鵾弦动随轩凤辖惊唯当御沟上凄断送归情
秋萤
玉虬分静夜金萤照晚凉含辉月带火怯●霜散彩萦虚牖飘花绕洞房下帷如不倦当解惜馀光
秋菊
擢秀三秋晚开芳十歩中分黄俱𥬇日含翠共揺风碎影含流动浮香隔岸通金翘徒可泛玉斚竟谁同
秋雁
聮翩辞海曲遥曵●江干阵去金河冷书归王塞寒带月凌空易迷烟逗浦难何当同顾影刷羽泛清澜
咏照
冩月无芳桂照月有花菱不持光谢水翻将影学氷
挑灯杖
禀质非贪𤍠焦心岂惮熬终知不自●何处用脂膏
咏水
列名通地纪踈●合天津波随月色净态逐桃花春照霞如隐石映柳若沉鳞终当挹上善属意淡交人
咏雁
唼藻苍梧逺㗸芦紫塞长雾深迷晚景风急断秋行阵照通宵月书封㡬夜霜无复能鸣分空知愧稻梁龙云玉叶上鹤雪瑞花新影乱铜乌吹光销玉马津含辉明素篆隐迹表祥轮幽兰不可俪徒自绕阳春
咏尘
凌波起罗袜含风染素衣别有知音调闻歌应自飞
掉歌行
冩月图黄罢凌波拾翠通镜花揺芰日衣麝入荷风叶落舟难荡莲踈浦易空凤媒羞自托鸳翼恨难穷秋帐灯光翠倡楼粉色红相思无别曲并在棹歌中
王昭君
敛容辞豹尾缄怨度龙鳞金钿朙汉月玉筯染胡尘古镜菱花暗愁眉柳叶颦唯有清笳曲时闻芳树春
玩𥘉月
忌满光恒缺乗昏影暂流自能眀似镜何用曲如鈎
咏鹅杂言时年七嵗
鹅鹅曲项向天歌白毛浮绿水红掌拨青波
骆賔王文集卷第五

[book_title]骆賔王文集卷第六
表啓
为请陪封禅表　　和道士闺情诗啓上吏部侍郎啓　　上司列太常伯啓上李少常啓　　　上兖州啓
上兖州崔长史啓　上齐州张司马啓为齐州父老请陪封禅表
臣闻元天列𧰼紫宫通北极之尊大帝凝图玄猷畅东巡之礼是知道　宅旣辑玉于云䑓业绍禋宗必𡍼金于日观云云陛下乗乹握纪纂三统之重光御辩登枢应千龄之累洽故得河浮五更啔赤文于帝期海荐四神奉月书于王㑹瑞开三眷祥洽五云旣而缉德章之旧文招时雍之故事非烟翼軷移玉辇于梁隂若月乗轮秘锦绳于岱巘臣等职均刍狗隂谢桒榆幸属尧镜多辉照馀光于连石轩图广耀追盛礼于摐金然而邹鲁旧邦临淄遗俗俱穆二周之化咸称一变之风境接青畴俯职𫉬麟之野山开翠屺斜连辩马之峯岂可使稷山遗氓顿隔陪封之礼淹中故老独奉告成之仪是用就日披丹仰璧轮而三舎望云抒素呌天阍于九重傥允㣲诚许陪大礼则梦琼馀息仰仙阙以腾●就木残魂逰岱宗而载跃
和道士闺情诗啓
賔王啓学士袁庆奉宣教㫖垂示闺情诗并序跪发珠韬㐲膺玉札类西秦之镜照彻心灵同指南之车导发迷悞切惟诗之兴作兆基遂古唐歌虞咏始载典谟商颂周雅方陈金石其后言志縁情二京斯甚含毫沥思魏𣈆弥繁布在缣简差可啇畧李都尉鸳鸯之辞纒绵巧妙班婕妤霜雪之句发越清廽平子桂林理在文外伯喈翠鸟意尽行间河朔词人王刘为称首洛阳才子潘左为先●若乃子建之牢笼群彦士衡之籍甚当时并文苑之羽仪诗人之龟鉴爰逮江左讴谣不辍非有神骨仙才专事玄风道意顔谢特挺戕罚兴丽自兹以降声律稍精其间㳂改莫能正本天纵朙睿卓尔不羣听斯声鄙师㳙之作闻古乐𥬇文侯之睡以封鲁之才追自卫之迹弘兹雅奏抑披●哇澄五际之源救四始之弊固可以用之邦国厚此人伦俯屈髙调聊同下里思然入巧文随手变侯调慙其曼声延斗愧其新曲走以不敏谬䝉提及谨申奉和轻以上呈未近咏歌伏深悚恧谨啓上吏部侍郎帝京篇啓
賔王啓昨引注目垂索鄙文拜首惊魂承㤙累息楚翬丹质在荆南以多慙辽豕白头望河东而载恧某散材易朽蟠木难容虽少好读书无谢髙凤而老不暁事有类杨雄徒以易𧰼六爻幽质适乎政本诗人五际比兴在乎国风故体物成章必冩情于小雅登髙能赋岂图荣于大夫葢欲乐道遗荣从心所好非敢希声刻鹤●誉雕虫至若质丑行以自媒衒庸音于茍进固立身之岐路行巳之外篇矣君侯藴朙略以佐时虚灵䑓以照物观梁父之曲识卧龙于孔明听康衢之歌得饭牛于寗戚是用异人翘首俊又归诚猥以疵贱之姿缪辱请通之盼虽仲由之瑟终閟响于丘门而宋玉之谣谠均音于郢路敢忘下里轻冐上呈庶导起予陈●啇之四始恐吾㡬子効然朙于一言拜首増暂忧心如醉谨啓
上司列太常伯啓
侧闻鲁泽祥麟希委质于宣父吴坂逸𩦸寔长鸣于孙阳是则所贵在乎见知所屈伸乎知已故雕其璞峄山有半死之桐赏其声柯亭无永枯之竹伏惟朙常伯公仪天耸构横九霄而拓基浸地门源控四纪而䟽●自赤文荐祉曲阜分帝子之灵紫气浮仙凾谷诱真人之秀本枝百代君子万年道叶神交黄石授帝师之畧德由天纵白云隆王辅之精峯秀学山列三坟而仰止澜清笔海委九流以朝宗登小鲁之岩辨练光于曵马临大吴之国识宝气于连牛垂秋实于谈丛绚春花于词苑辨河飞箭激牛翻白马之津文江散珠圆波漱骊龙之穴是用德茂麟趾削桐叶以分圭道暖鹤池映排花而曵●旣而揆●皇鍳忠简帝心奉职春宫烁离光于青殿代工天府朙台耀于紫宸综理玄风𤓖谐元气含晖礼乐皎爱日以流光毓彩文章映德星而开照君乃识度宏逺●宇䟽通明允笃诚盛业𨺚于厚土恵和忠肃玄功格于上天则伊陟谢其缉熈巫咸慙其保乂举才应●与士无私水镜澄花炫金波于灵府氷壼彻鍳朗玉烛于神机则邓攸莫际其澜卢敏罕窥其术故使妍媸各安其分轻重不失其●五教克敷百揆时叙折冲千里鲁连谈𥬇之功师表一时郭泰人伦之度加以分庭让士虚席礼贤片善经心揖仲宣于𥙊席一言合道接然朙于郑堦某蓬庐布衣乗枢韦带自弱龄植操本谢声名中年誓心不期闻逹上则执鞭为仕王庭希于禄之荣次则捧檄入官私室庶代耕之禄愿然而忠不闻于十室学无专于一经退异譱藏进殊巧䆠抟羊角而高翥浩若无津附𩦸尾以上驰邈焉难托实欲投竿垂饵晦幽迹于渭濵抱瓮灌园絶心机于汉渚幸属乹坤与观乌兎光华嵩山动万歳之声德水应千年之色虽无为光宅欣预比屋之封而有道贱贫耻作归田之赋于是独来瓮牖利见金门指帝鄊以望云赴长安而就日美芹之愿徒有献于至尊蟠本之姿谁为容于左右朙公唯㡬成务论道经邦一顾之隆骀足逾于仙鹿片言之事鱼目轶于●虵庻望顾兎罗箕动薫风于舜海从龙●础霈甘泽于尭云则脍馀之鱼希振鳞于吴水膳后之豕翻化龟于鲁津拜伏阶墀増其氷谷谨啓上李少常啓
賔王啓●惟隂阳作炭化一气以陶甄天地为炉混万物为刍狗然则璧轮均照或流景于莱城玉烛平分独翔寒于黍谷是污隆迭袭荣悴相循得气者繁滋失时者零落㐲以君侯䟽乹激●龙门开竹箭之波镇地横基鹄趐峙莲花之岭曜重晖于若月烦叠彩于非烟至若端动赤光著元勲于东汉烽惊紫塞宣武功于北征奕叶龙文蝉聮龟组德由天纵白星䧏王辅之精道叶神交黄石授帝师之畧故得三千运北击舜海以逰鳞九万图南望尭云而矫翰折冲千里鲁连谈𥬇之功师表一时郭泰人伦之度于是九重衘●照星影于宸维四逹埋轮振霜威于●右加以分庭让士虗坐礼贤片譱必甄揖虞翻于东箭一言可纪许顾荣以南金賔王蟠木朽株散雩贱质墙面难用灰心易然退无毛薛之交进乏金张之援块然独居十载于兹矣然而日夜相代𥬇沟壑之非遥贫病交浸思薜萝而可托欲乗幽控寂连绮季于青山乐道凄眞从鲁连于沧海幸属舜门广阔汉币交驰遂得伫啸髙丘应箕文而动韵聆吟大野浮艮轴以流隂将恐在藻纎鳞终寡登龙之望栖楼弱羽徒抑抟鹏之髙所觊曲建㤙光资馀●于东里袭承导引托轻梦于南樛抚巳多慙循躬増惧谨啓
上兖州啓
侧闻未遇孙●塩车无絶轮之迹时逢和氏荆山有连城之珍岂若听清音于㸑馀则枯桐发响收夜光于玄璧则恠石腾辉在物犹然况于含识者矣伏惟朙使君凤穴振仪龙门摽峻琼雕岳立表秀千云霞焕霜霏澄虚鍳物旣而代工天府忠简帝心拥熊轼而抚百城建隼旟而临千里坐棠敷恵㤙纒去思剖竹垂仁式歌来暮清凝夜烛化警晨乌外朂九农内弘五教导之以礼乐齐之以刑书约法遵寛设蒲鞭之耻立言惟信控竹马之期甘雨随车云低轻重之葢珠还合浦波含逺近之星至如卧里称难坐啸匪易披裳问疾乗爱景以字人蹇帷广听穆薫风而扇物严霜秋降叶隼击而防小人零露春濡饰羔旌而礼君子于是仁必有勇义不忍欺美誉郁于三齐芳猷腾于千古若乃清规逺镜皎月色于灵䑓玄鍳虚凝穆松风于智府研机千箧探赜九流缛翠蕚于词林綷鲜花于笔苑文江翻浪织玉敛以韬霞学海惊澜缀珠鳞于濯锦加以悬榻待士拥篲礼贤汲引志疲●题不倦怀级味道之客望范围之骏奔兼包流畧之夫窥义园以遐集求小善于毫芥顾正礼于二龙振幽滞于沙泥许明公于一𩦸賔王淹中故俗体朴厚之弘规稷下遗毗陶礼义之馀化颇逰简素以阅缣缃毎蟋蟀凄吟映素雪于书帐莎鷄振羽截碧蒲于翰池旣而学异怀蛟才非梦鸟价不齐于南汉芳不重于东山幸属日月光华云霞纷郁方结羡鱼之网将諈扣角之词●短翮于枪榆希髙摽之馀拂濯纎鳞于㳙滳望鸿浪之㣲沾所兾顾盼曲流剪拂增价则铅刀起一割之用跛鳖致千里之行是知●混吹于齐竽滥飞声于郢路拘鷄山而自恧顾辽豖以多慙轻触威顔不遑流汗谨啓上兖州崔长史啓
侧闻酆城戢耀骇电之辉俄剖沙丘跪迹蹑云之辔载驰然则激瑞侵星佩潜蛟于壮武腾镳历块骋●骏于咸阳且煦辙波鳞侧羡鳌潭跃觞笼云翼局望鹏鱼之迅是以齐郊夕唱牛歌掞白水之词汉境朝趍车候惊拂尘之思伏惟公腾澜浴景浚灵●以含珠擢干捎云翊岩而耸桂崇基叠秀匡覇道于周盟茂绪聮辉賛文塲于汉戚伟龙章之秀质腾孔雀之俊年叶凤彩于英姿辨蟾精于目灵䑓宏逺骋霄练于霜潭𠕋府幽深绚朝虹于璧渚心波湛汉泳魄难于黄陂情岳千天韫风云于稽巘龙津共济竟欣登御之车芜室钦贤必拥澄清之辔郁文条而擢彩藻逸藩花晔词峯而衒价光浮卫玉然则昆溪旣琢必见山川之精树羽巳悬行嗣云韶之响是以佐龟隂而演化务肃百城辅麟壤以宣风恩覃千里徽猷克著逾盛德于休徴声绩聿宣轶英规于恭祖佩吕刀而邵美已賛褰帷之逰屈宠𩦸而未伸将骋仁风之驾加以侧阶引彦鉴宗子之㣲言倒屣延賔辨王生之雅量故使圆流之下探照乗于长波髙岫之巅剖连城于幽石賔王瓶筲小●鹪蚊末品斜带峄桐戢晞阳之导徳傍邻汶蓧暮贯时之劲●以容𦞃一丘曲阜之飘●切枕肱五畞成都之璧巳劳担石猒于糟糠𧴥薪疲于短●然则少奉过庭之训长趍克已之方弋志书林咀风骚于七畧耘情义圃●图籍于九流洒恵渥于羊陂屡泛文通之麦峻曲岸于鸎谷时遗公叔之冠虽不能纵逸韵于霜皐唳野致九天之响而颇亦蓄芬于露薄埀薫有十歩之芳而乃恧迹鲁鸿非荆山之抵鹊簉名韩犬叹稽阜之横梁方今玉管𨇠秋金风动●吴宫归乙望隂岫以依迟素林返雁候阳潮而低举籝金味道之子侔纁帛以弹冠眉玉含毫之人望弓旌而翘足●不揆于庸识輙轻拟于阳庭所异恩波时流咳唾傥能分其斗水济濡沫之枯鳞恵以馀光照孀栖之寒女得使伏沥驽蹇希骐𩦸而●足则指躯匪恡碎首无辞虽复投报杨金君子以之贻诫效试魏草小人之所怀恩轻渎威严深惧履尾载尘听览迫其蹈氷谨啓上齐州张司马啓
某啓昔者薛邑闻歌揖冯谖于弹铗夷门命驾顾侯羸于抱关何则志合风云戴笠钧乎乗马情谐道术忘筌贵乎得鱼是以挹兰言于㫁金交蓬心于匪石庻清音黙听赏流水于牙弦奴思通神叶成风于郢匠㐲惟公流源白水浸地轴以轮波纂庆黄轩感星精而诞命缀珠华于七曜聮玉叶于五云至夫神石摛祥灵钧表贶千年驭鹤振仙气于帝鄕七叶珥貂袭荣光于戚里因以纷纶国谍昭晰家声洎乎鹿走周原辅秦图而兴覇蛇分沛泽翼唐运以开基皇帝王之玉●金声慱望侯之兰薫桂馥羽仪百代掩梁窦以霞褰锺𪔂一时●袁杨而岳立故得重规逺镜湛月路以流清茂祉遐铺驾云门而擢秀公飞英凤穴藻五色以凝华頴耀龙泉㴠九重而毓●风情䟽朗霜明月湛之姿气骨端严雪白水清之槩若乃性符神授道擅生知挫三端于情峯朝九流于学海慱闻强记辨晋国之黄熊将圣多能识吴门之白马言泉漱逈惊瀑布以飞澜文江澹清含擢锦而翻浪欝枢市以增茂穆兰室以流芳于是翔鳝应符观光上国飞龙成卦利见大人抟羊角以垂天展𩦸足而腾景翼贰藩邸巴敬祖之清廉光賛外䑓陈君囬之亮●推公平而折狱杰䑕谢其严明拥端慤而化蛇慙其智勇加以清规日举湛虚照于氷壼玄鉴露凝朗机心于水镜谦光自牧恭巳爱人片善必甄揖虞翻于东箭一言可纪许顾荣于南金某抱疾支离材灼臃肿进不能握兰分竹绾银黄于云䑓退不能絶粒茹芝錬金丹于地肺而出没风尘之内沦漂名利之间㳺无毛薛之交仕乏金张之援块然独处者一纪于兹矣然而日夜相代恐沟壑以非遥穷病交侵思薜萝之可托常愿处幽栖寂追夏黄于商山乐道栖真从鲁连于沧海岂徒语黙易爽心迹难逃从桥之恨逾深攀桂之情徒结是用绝心乹没躭阅丘坟谒子持于南荆访康成于北海西逰梁益仰司马王杨之风东入临淄慕淳于管晏之智瞻言前古从欲思齐俯惟当今空劳怀㓨不意云浮础●霜落锺鸣揖郭秦于灵舟有道斯在赏●于檄爼盛徳犹存虽调清歌诚寡和于郢路而庸容滥吹●混秦于齐竽轻课撮嚢榆杨盛徳庻金波离旱零陆之石自飞瑶光建寅箫丘之火暂𤍠学慙麟角得类鸿毛愧汗如浆忧心若厉
骆賔王文集卷第六

[book_title]骆賔王文集卷第七
书啓
上廉使啓　　　上瑕丘韦朙府啓上郭赞府啓　　上梁朙府啓
上裴侍郎书　　与程将军书
荅员半千书　　与父老亲情书二首上廉使啓
賔王啓毎读书见古人𧴥米之情捧檄之操未甞不废书辍卷流涕伤心何则情蓄于中事符则感形潜于内迹应斯通而恱帝力以栖䰟情欣养素仰皇华而畅息敢用披丹㐲惟公源控玉轮激神涛而㴠地基䟽金阙架飞岊以韬云泊宓鹿走周原覇燕图于即墨蛇分沛泽封汉爵于笔城福禄锺攸公侯必复炳灵丹穴袭𠮷黄裳若乃峯学山列三坟而仰止澜清笔海委九流以朝宗登小鲁之山辨练光于乱马临大吴之国识宝气于连牛垂秋实于翰林绚春花于文苑清规湛秀照月旦而雕谈素论凝玄开夜光于妙辨旣业成麟角引茅茹而弹冠道映鸳池绚桃花而曵绶揆●皇鉴忠简帝心奉职春宫摽离光于青殿代工天府明台耀于𬗋宸故得龙浡垂光戢两星而开照鹤益浮影翼五云以连隂其大块流行小人馀庆幸河神入●映日榆以流祥江使𧴥图泛青莲而荐兆薫风广扇圣日●辉进不能髙议云台谈社稷之上务退不能销形地肺揖箕頴之馀芳而出没风尘湮沦名利十年无棣万里惟枽旣而日逺长安出蓬门而西笑云飘吴㑹遥松浦以南浮兾鹿迹于丘中绝汉机于俗网承欢𦞃下驭潘舆以家园不悟地络遐张维白驹于空谷天罗廻布弋黄鹤于髙云愿巳驽铅并从媒衒力农贱事未免东臯之劳反哺私情●切南陔之咏少希愿复辄希应诚虽噬脐思归空ctext:倚庐之望而啮臂未仕非图髙盖之荣明公资孝履忠恕巳及物惟机成务论道经邦庻得愿兎离星动清风于舜海从龙●础霈甘雨于尧云则白羽书生自铭于食稻黄裳童子将赛徳于飡花拜首𢌞遑倾心霡霂谨啓
上瑕丘韦明府啓
侧闻触龙戢翮𧴥垂天而局影伏橛覊啼望绝尘而跪足故以逰莲遇绁悟宋玉于婴罗在藻迷波愿家庄于煦辙是以临卭遣妇寄束緼于齐邻邯郸下客效䖏嚢于赵相伏惟明府公缔比琼峯灵岳蔽丹霄之景图基珠淄神流沃清汉之波玉札飞文综宏词于楚传金籝缉艺味雅道于扶阳孕兰畹于生姿沣㶚踵髙门之应産铜溪而冩锷荆蓝资𧰼徳之祯㓜辨羝羊演飞龙之秘䇿夙谈孔雀对家禽之丽词赤野浮炫价之光珠胎莹色丹穴悟来仪之迅风姿含彩灵襟转璧绚逸照于兰池神府惊苹韵清音于桂浦谈丛散馥韫馀气于九兰笔海流涛骇洪波于八水■绾铜麟甸制锦鳬郊化浃下车恩孚●辔徳声含咏仁风飘十地之雄道化徧謡恵露洒三天之渥狎中牟之驯雉岂惧骁媒惊重衆之瑞鸾非开照舞虽则尘飞范甑垂银有结绶之华而乃调理宻弦烹鷄屈㴠牛之量加以招携白屋劝诱青襟遂使漱流逸客望𩦸足以云蒸栖苾遗才欵龙门而雾㑹某纬萧末品拾艾幽人寓迹雩坛挹危直之秘说托根磬渚戢战胜以良图幸以奉训趍庭束情由于理窟从师𧴥笈私情识于书林至于九流百代颇忽其异端万卷五车亦研其奥旨将●优㳺三乐𧴥杖以终年栖迟一丘鸣弦而卒歳谅以糟糠不赡甘㫖之养屡空簟食无资朝夕之欢宁展是以折南阳之捧檄拟毛义之清尘思鲁国之执鞭蹈孔丘之馀志属以𧖟秋应节雁序戒时飈金将露玉供清桞黛与荷缃渐歇寔含毫振藻之际离经析理之期不揆雕朽之材●异迁乔之路辍期泛爱轻用自媒傥荆璞无见致疑夜光不逢按劔则沉骸九死终望衘珠殒首三泉徒希结草载尘清瞩局外影慙冐凟威𫿞循心内骇谨啓
上郭賛府啓
侧闻承枢啸谷韵清瀬于惊苹震徳升乹靉玄枝而布族虽涸鳞濡沬怀ctext:望于鲸波而决羽枪榆颇思迁于鸎𣗳㐲惟公琼基叠秀积珠构于三龙玉翰惊薫晔瑶林于八桂仙飞有道荣河泛髙尚之舟徳验通神灵䇿动幽明之境産𫆀溪而濯质霜镡朗丰匣之资孕锺岭而飞华红玉绚荆岩之气松秋表劲翊頳霞而挿极菊晚池芳㴠清露而泫沼鉴悬龙镜朗逸照于咸阳韵入鳬锺惊洪音于长乐心源泛藻控鳌壑以朝宗情岳披茅掩昆岑而作镇恵牛曜辨惊荀鹤于谈丛●凤摛文咏邹龙于笔海故佐铜章于强渚侧扇文鳐之风戒墨绶于铜郊赞诱祥鸾之化弹挥单父弼清韵于稽琴化俾中牟翊驯翠于潘雉加以延賔置驿接士轼庐采㧞刍微连钦贤于司马提奬幽滞駃耴俊于淳于某瓮牖轻生席门贱品幸以叅名比屋税康衢以自娱预迹耦耕欣日出而知作又以家传素业弋书林而骋志少奉庭闱践文囿以渔䰟至于赤练青缃颇侧探其奥㫖竹书石记亦幽求其●源虽未能呌彻帝阍声驰宰府而颇亦见推里閈誉浃鄊闾方今银箭纒秋金壼应节吮墨翘长期簉迹于一枝味道弹冠望横经于重席不量庸脉●兾●庭伏乞㤙波暂垂廻盻傥使陈●逸调下探柯亭之筱㑹稽隂徳傍眷馀溪之𥙊则廻眸之报不独著于前龟清亮之音谁专称于徃笛虽沧溟逺誓永不愧于牛涔而嵩岱洪㤙终曽酬于蚁蛭轻喧视听忧讋唯深猥渎阶庭兢惶交某谨啓
上梁明府啓
某啓昔者闻歌薛邑赏弹铗于冯谖伫驾夷门揖抱关于侯子岂惟成风之斵妙思通神流水之弦清音入听况夫志合者蓬心可采情谐者兰味宁忘伏惟公仪天峙构鲁基控射牛之峯浸地开源惊涛䟽钓鳌之浦至夫封侯庙食掩金许以霞褰三主十公●袁●而岳立于是功超振鹜位典烹鲜水镜澄澜照翔鸾之舞影冷琴动操叶驯雉之雅音旣而感徳有邻佐皇华而抚俗君子不●扈輶轩以观风某蒲石●●声鄕●转不叶十室无专一经攀𩦸逸而无由仰鹏飞而自失公顾盻成饰咳唾为恩庻微●于江波兾求免于邻烛使幽禽迁木侣丹山于帝梧鸣石在川应黄锺于仙管敢布心也讵能望焉谨啓
上吏部裴侍郎书
四月一日武功县主薄骆賔王谨再拜奉书裴公执事易曰书不尽言言不尽意然则理存乎𧰼非书无以逹其微词𨼆乎情非言无以筌其㫖㒒诚鄙人也颇览前事毎读古书见髙堂九仭曽参𧴥北向之悲积粟万锺季路起南逰之叹未尝不废书辍卷流涕沾衣何者情蓄于哀事符则感形潜于内迹应斯通是布腹心沥肝胆庻大雅含弘之量矜小人悃欵之诚惟君侯察焉宾王一艺罕称十年不调进寡金张之援退无毛薛之逰亦何尝献䇿干时髙谈王覇衒材●巳历诋公卿不汲汲于荣名不戚戚于卑位葢养亲之故也岂谋身之道哉不图君侯忽垂过听礼以弓招之恩任以书记之事拟人则多慙阮瑀入幕则髙谢郄超昔聂政荆卿刺客之流也田光豫譲列士之分也咸以势利相倾意气相许尚且●躯燕赵甘死齐韩今君侯无求于下官见接以国士正当陪麾后殿奉节前驱贾馀勇以求荣效轻生而报施所以逡巡于成命踌躇于从事者徒以夙遭不造㓜丁闵凶老母在堂常婴羸恙粝糗无甘旨之膳松檟阙迁厝之姿抚躳存亡何心天地故●食梦想噬指之恋徒深嵗时蒸甞崩心之痛罔极若㒒者固名中一罪人耳何面目以奉三军之事乎况属天伦之丧●逾七月违𦞃下之养忽至三年而凶服之制将终哀疚之情未泄兴言永慕举目増伤失怨于中者哀声可以应木石感于情者至性可以通神明故徐元直寸心以求辞李令伯陈情以穷欣上以弃兴王之佐命下以全奉亲之笃诚而蜀主不以为非晋君待之逾厚此二者岂贪贫贱恶荣华厌万乘之交甘匹夫之辱也葢有不得巳者哉傥有乹没为心脂韦成性舍慈亲之色养许明主以驱驰内忘顾复之私外存傅㑹之眷薄骨肉厚荣宠苟背㤙而自效则君侯何以处之且义士期乎真夫忠臣出乎孝子旣不能推心以奉母亦焉能死节以事人假物议之无嫌实吾斯之未信也流沙一去绝塞千里子怆入塞之䰟母切倚闾之望就令欢以卒歳仰南薫之不赀而使忧能伤人迫西山而何㡬君侯深情锡类道叶天经明恕待人慈心应物傥矜犬马之㣲愿悯乌鸟之私情寛其𧴥恩遂其终养则穷䰟有望老母知归賔王死罪再拜
与程将军书
昨见武郎将僃陈将军之言恩出非常谈过其实恭闻嘉恵深用慙惶君侯怀管乐之材当卫霍之任丰功厚利盛徳在人送徃事君元勲葢俗智足以兴皇业道足以济苍生尚且屈公侯之尊伸●库之士若下㒒者天地无一用刍狗耳粤自旌贲之辰即逢圣明之历材不经务不能成佐命之功智不通时不能包周身之防加以天资木强不能屈节权门地隔蓬心不能买名时议常愿为仁由巳䘮我于吾见机可以绝机无用之为有用随时任其舒卷与物同其波流者矣其于木也班娄无措其鈎绳其于驾也良乐无施其衘䇿不悟圣朝发明●之制君侯缉雍熈之道曲垂提奨广借㳺谈猥以樗栎之姿忝预贤良之荐当今鸿渐冨学麟阁多英非㳺夏不可以升堂非夔牙不可以击节傥使片言失徳事●区中匹夫●议语流天下进乖得贤之举退贻薄徳之讥恐不肖之躯为髙明之累耳必能一眄増价九术光登燕昭为市骏之资郭隗居礼贤之始则当效驽铅之用饰固陋之心陶铸尭舜之典谟宪章文武之道徳上以完三才之能事下以通万物之幽情勿使将词翰为行巳外篇文章是立身岐路耳又何足道哉言而不慙者将恵子之知我也所恨禁门清切造别无縁官守牵纒风期有限某尚辞满倘泛孤舟万里烟波举目有江山之恨百龄心事劳生无晷刻之欢嗟乎流水不穷浮云自逺沾襟此别把袂何时待以平生之私忘其贵贱之礼荅员半千书
张评事至辱恵书及诗把玩无厌暂如有叙上言离恨下朂交情笃以猛风乹苏之谈弥以骤雨湿薪之喻虽闻义则徙道存于起予而拟人失伦事均乎玩物借如诚说葢足下之不知言倘或𠟵谈岂吾人之所仰望夫鲲之为鱼也●碧波泳沧流沉鳃于渤海之中掉尾乎风涛之下而濠鱼井鲋自以为可得而齐焉鹏之为鸟也刷毛羽恣饮啄戢翼于天地之间宛颈乎江海之畔而𩀱鳬乗雁自以为可得而䙝焉及其化羽垂天●风九万振鳞横海击水三千寜岂借翰于枪榆假力于在藻资江海㳙流之水待掘堁●尘之风哉故张子房之逹人也击水抟风之适焉朱买臣之屈士也戢翼沉之致焉足下雅得古人之致不乏先贤之道自守庄筌无婴魏网亦寜不知在藻枪榆之力非撃水●风之𦔳哉而词㫖殷勤深所未谕盍言尔志岂若是乎夫人间百年物理千变名利宠辱之情立矣忧憎毁誉之迹生焉其有道在则尊德成而上幽贞为虚白之室静黙为太玄之门知轩冕是倘来悟荣华非力致茍斯道不堕亦何患乎无成而欲图侥幸于●重之交养声誉于衆多之口斯所以杨朱徘徊于岐路阮籍●●于穷途嗟乎露徃霜来嵗寒不待山髙河广离㑹无时桂树寒花公文去而忘返松岩春草王孙游乎不归去矣𧴥生逺离隔矣音尘不嗣情其劳矣长途空谷静躁殊矣恵存好我无宻尔音与慱昌父老书
月日骆賔王致书于慱昌父老等承并无恙幸甚幸甚云雨俄别风壤异鄕春渚青山载劳延想秋天白露㡬变光隂古人之别易㑹难不其然也目解携襟䄂十五年交臂存亡略无半在张学士溘从朝露辟闾公焂掩夜䑓故吏门人多游蒿里𦒿年宿徳但见松丘呜呼泉壌殊途幽明永隔人理危促天道奚言感今怀旧不●涕之无从也过䧨不●藏舟难固追惟逰者浮生㡬何哀縁物兴事因情感虽蒙庄一指殆先●于劳生秦天三号讵忘情于●化㣲其泣矣尚何云哉又闻移县就乐安故成廨宇邑居咸徒其地里閈阡陌徒有其名荒径三秋蔓草滋于旧舘頽墉四望棋木多于故人嗟乎仙鹤来归辽东之城郭犹是灵乌代谢汉南之陵谷巳非昔吾先君出宰斯邑清芬虽逺遗爱犹存延首城池何心天地虽则山河四望是称无棣之谑松桺千秋有切惟桒之里故毎怀𪧐昔尚想经过于役不遑愿言徒拥今昔成有戚东戸无为野老清谈怡然自得田家浊酒乐以忘忧故可洽赏当年相●卒嵗寜复恵存旧好追思昔逰所恨跂予望之经途宻迩伫中衢而空𨋎巾下泽而莫因风月虚心形●神徃山川在目室迩人遐以此怀劳增其叹息情不遗书何尽言意
与亲情书
风壤一殊山河万里或平生未辰或暌索累年存没寂寥𠮷凶阻絶无由聚●毎积凄凉近縁之官佐任海曲便还故里兾叙宗盟徒有𫠦怀未毕斯愿不意逺劳折简辱逮湮沦虽未叙言慙如披面晚夏炎●并想履冝某𥘉至鄊闾言㝷旧友𦒿年者化为异物少壮者咸为老翁山川不改旧时丘陇多为陈迹感今怀古抚存悼亡不觉涕之无从也询问子侄彼亦凋零永言伤情増以悲动虽死生之分同尽此途而存亡之情岂能无恨终期展接以申濶怀耴此月二十日栖桐成礼事过之后始可得行祗叙尚賖倾系何极各愿●朂逺无所诠
骆賔王文集卷第七

[book_title]骆賔王文集卷第八
序䇿
李长史宅宴序　　王司马楼宴序冐雨寻菊序　　　　楚国寺宴序
饯宋二之诗序　　窦六郎宅宴序送阎五序　　　　　饯尹大陆道士序二首
送益府叅军序　　饯麴录事序
饯李八诗序　　　杨州㸔竞渡序与群公宴　　　　　对䇿文三道
秋日于益州李长史宅序
天以五岳栖真直𦕈青溪之上六爻与遯寂寞沧海之濵斯并激俗矫时独善之风自逺怀材韬价兼济之道未弘长史公玄牝凝神虚舟应物得丧𩀱遣巢由与许史同归竉辱两存廊庙与山林齐致乘展𩦸之馀睱俯沉犀以开筵曲浦澄漪似对任棠之水茅亭兴洽如归山简之池如以秋水盈襟寒郊满望洲渚肃而兼葭变风露凝而荷芰踈忘怀在真俗之中得性出形骸之外虽四子讲徳巳颂美于中和而五除陈诗未形言于大雅受命虗䛕题其序云弁侧山頽自有琴歌●客操瓢染翰非山水𦔳人盍各赋诗式治乐事云尔
饯宋五之丰城诗序
黯然销䰟者岂非生离之恨欤帝里天津槐衢分黒龙之水巴陵地道枫江连白马之明亲友徘徊缔欢言于促𦞃故人樽酒淹离涕于交頥于时挽吹吟桐疑奏离别之曲轻秋入麦似惊揺落之情白日将頽青山行暮想姑苏之地夕露沾衣望吴㑹之郊断风飘葢嗟乎岐路是他鄕之恨沟水非明日之欢玉斗临吴太阿之气可识金陵背楚小子之路行遥盍各赋诗式昭离绪
𥘉秋于窦六郎宅宴序
六郎道合采葵啸悬鹑而契赏诸君情谐伐木仰登龙以缔欢于时一叶惊寒下陈柯而卷翠百花凝照淡虚牖以披红旣而俱欣得兎之情共掩亡羊之泪物我𩀱致匪名席以言兰心口两齐混污𨺚而酌桂虽忘筌戴翌与交态于霛䑓而搦管操●叶神心于胜气盍陈六义诗赋一言即事凝毫成者先唱云尔
秋夜送阎五还●州序
阎五官言返维乘修逢●金𨹧之地李六郎交深投●开筵浮白玉之樽于时壁彩澄虗漏轻先于云叶圭隂散逈揺碎影于风梧虽桂醑兰缸定浅●于一夕而青山黄鹤将惆怅于九秋谓勒四言俱伸五际
秋日饯尹大徃京序
尹大官三冬悬畅●兰台而拾青薛六郎四海情深飞桂樽而举白于时兎𫟍东上龙火西流劔彩沉波碎楚莲于秋水金辉照岸秀陶菊于寒堤旣切送归之情弥ctext:穷途之感重以清江带地问吴㑹于星津白云在天望长安于日路人之情也能不悲乎虽道术相望叶神交于灵府而风烟悲隔贵申心于翰林请振词锋用开笔海人为四韵用慰九秋
秋日饯陆道士陈文林序
陆道士将㳺西辅通庄●浮气之关陈文林言返东吴修途走落星之浦于是维舟锦水藉兰若以开筵绁骑金堤泛橊花于祖道于时赤烟沉节青女司辰霜雁㗸芦举賔行而候气寒蝉噪桞带凉亭以含情加以山接太行耸羊肠而飞葢河通少海䟽马颊以开澜登髙切送归之情临水感逝川之叹旣而嗟别路之难驻惜离樽之百倾虽●园筌蹄巳忘然于道术而维阳风雨贵杼情于咏歌各赋一言同为四韵庻㡬别后用畅离忧云尔
𥘉春邪岭送益府叅军序
分首三春送君千里青山向日非旧国之春秋翠斚清罇是他鄊之杯酒况复圭峯南望切登髙之情渭水北流动临川之叹于时寒光将歇春景未华残雪飘花犹开六出轻氷㴠镜未解三川晨风𨋎孙楚之情岐路下杨朱之泪虽再言再𥬇赏凤月于离前一咏一吟寄心期于别后诗言志也可不云宓
秋日饯録麴事使西州序
麴録事务切皇华指轮䑓而鳯举群公等情敦素赏临别舘而鳬分促樽酒而邀帷望山川而起恨干时露团龙湿云敛雁天落叶响而庭树寒残花踈而兰皋脱闻秋声之乱水巳怆分沟对零雨之飘风倍伤岐路五日之●未淹兰藉之娱二屋之辉行照䓤河之境凊飊朗月我则相思陇水秦川君方鸣咽行歌不驻●惊班马之嘶赠言可申聊振飞鱼之藻人探一字四韵四篇
饯李八骑曹诗序
夫人生百龄从𦞃是忘言之契丈夫四海交頥非赠别之资然而想山川之●遥送归将逺惜嵗华之不待行乐无时是用辍征骖以少●敝离亭而多睱山芳袭吹坐疑兰室之中水树仓春宛似枫江之上加以御沟新溜近入离弦賔舘馀花遥摧别酒旣而荣波东注㶚岸髙登渌蚁倾而髙宴终金马落而离言促虽相思有赠终结想于华滋而素赏无暌盍申情于丽藻人为四韵各赋一言
杨州㸔竟渡序
夏日江干驾言临眺于时桂舟始泛兰棹𥘉逰皷吹咽江山耀绪蔽云日㛹姢舞䄂向渌水以金低飘扬歌声聴清风而更逺是以眼波𥬇脸艶出浦之轻莲映渚娥眉丽穿波之半月靓妆旧饰此日憎竒弦管相摧兹辰特妙能使洛川廻雪犹赋陈思巫岭行云专称宋玉凢诸同好请各赋诗
秋日与群公宴序
昔挂瓢隐舜蹈箕山而不归临组逃齐戋沧波而长徃咸用潜心物外摈影丘中岂若拟迹小山陶心大隐叶仲长之怡性偶潘岳之栖闲群公或道洽忘筌契金兰而贵旧或情深倾葢披玉叶以交新于时玉女司秋金乌返照烟含碧筱结虚影于鳞枝风起青苹动波文于异态庭榴剖实击虚彩以成珠岸石澄澜泛清漪而散锦旣而誓敦交道俱忘白首之情欵尔连襟共挹青田之酒不有佳叶何以摅情共引文江同开笔海
对䇿文三道
问岱岳逰䰟入佳城而恒化●州羽客竦鹤辔而轻举虽则备于缣素昭晣可观求诸耳目虚无罕验弃杖成龙有异虞翻之㫖衘㤙结草寜符宗伐之言二者何从尔其●攉
对遐观素论𦕈觌玄风惟鬼惟仙难䆒难测至夫滕公长徃佳城开白日之徴洪涯不归曽丘控紫云之盖或崇成苍狗自是赵王之神道叶赤龙爰通陆安之治玉垒变长弘之血金关化浮丘之灵固能日覩桒田来作西王之使䰟逰万里还为北帝之臣然而将圣生邹本忘情于语恠多材封鲁亦黙论于通仙治平大义巳乖斯文将坠于是八儒三墨之道异𨋎分驰九流百家之文殊途竟爽语仙则有无交战语鬼则虚实相纷使结草抗军爰乖宗岱之论化竹㳺水有异虞翻之言然而慱访绵书𬗟㝷曩册徇其浮说徒有奔竞之谈求诸至言抑匪经通之㫖何则髙明瞰室巳著六爻之文太虚㳺形式编三洞之籙故齐君出猎遇豕啼于贝丘周嗣登仙浮鹤轩于洛浦况乎于宝硕徳巳缉捜神之书刘向通儒非无列仙之传斯皆实録谅匪虗谈谨对
问士农工啇四氓各业废一不可耴譬五材而阙里致言鄙于学稼●园起论爰称绝巧岂先圣垂文义有优劣将随方设教理或变通者㦲尔其敷陈用啔前惑
对出震登皇垂衣裳而驭籙乘乹践帝顺舒惨而字珉莫不列九土以开●因四人而安业故农为政本两汉举力田之勤财用聚人九市列惟金之利陟龙门而就日入仕弹冠斵蝉翼以成风追工运斧成用因人成事随利济时葢五帝通规三王荗范然则泣麟上圣训三千以领徒梦蝶幽人抟九万以齐物欲使丘门志学折以问农之言汉渚绝机杼以灌园之巧斯乃变通权教趍舍适冝当今海内人安天下乐业仕植旧徳农服先畴自可孙弘献书以待公车之制王丹载酒时慰田家之劳谨对
问四十强仕七十悬车著在格言存诸甲令然则顔驷韫价殆子白首和尊播美始自龆年欲使滋泉之彦必臻洛阳之才无舍则堤防或爽襟带徒施其道如何伫闻嘉荅
对●闻大人有作乂伫良材真士狥名理赉明主是知君必待士士必待君故使飞在龙天荀勖代良平之荣巨鱼纵壑元后得唐虞之后然则否泰或爽材运难并嵗渐县车尚牧淄源之豕年甫志学且珥汉庭之貂是知因籍时来和君播玄貂之俊当其未遇顔生致白首之勤语其古今稽之运㑹虽则人事抑亦大时当今乘六御天得一居帝翘车猎彦束帛旌贤故当枉幽人罢韬真于文豹青莲江使自裂兆于非熊岂止洛阳之才来仪汉国滋泉之■降止周朝而巳哉某谈谢二龙识迷三豕徒以钻木轻熖仰升扶而曜晖化草馀光对含桂而炫彩廽遑如矢俯仰多慙谨对
骆賔王文集卷第八

[book_title]骆賔王文集卷第九
杂著
帝京篇　　　　畴昔篇杂言
姚州道破逆贼柳诺设弄杨䖍露布又披设蒙俭露布
帝京篇
山河千里国城阙九重门不覩皇居壮安知天子尊皇居帝里崤凾谷鹑野龙山侯甸服五纬连影集星𨇠八水分流横地轴秦塞重关一百二汉家离宫三十六桂殿隂岑对玉楼椒房窈窕连金屋三条九陌丽城隈万户千门年旦开●道斜通鳷鹊观交衢●指鳯凰䑓劔履南宫入●缨北阙来声朙冠寰宇文物象昭囬鈎陈肃兰所璧沼浮槐市铜羽应风廻金茎承露起校文天禄阁习战昆明水朱邸抗平䑓黄扇通戚里平䑓戚里带崇墉酌金馔玉待鸣锺小堂缟帐三千万大道青楼十二重宝盖雕鞍金络马兰窓绣柱玉盘龙骑柱旋题彩璧映锵金呜玉王侯盛王侯贵人多近臣朝逰北里暮南邻陆贾分金将宴喜陈遵投辖正●賔赵季经过宻箫朱交结亲丹鳯朱城白日暮青牛网幰红尘度狭客珠弹埀杨道倡妇银鈎采薪路倡家桃李自芳菲京华逰侠盛轻肥延年女弟𩀱飞入罗敷使君千骑归同心结缕带连理织成衣春朝桂樽樽百味秋夜兰灯灯九微翠幌珠帘不独映清歌寳瑟自相依且论二十八年全宁知四十九年非古来荣利若浮云人生倚伏信难分始见田窦相移夺俄闻卫霍有功勲未猒金陵气先开石椁文朱门无复张公子洒亭谁畏李将军相顾百龄昔有待居然万化咸应改桂枝芳气巳消之柏梁髙宴今何在莫矜一旦擅豪华自言千载长骄奢倐忽抟风生羽翼湏●失浪委泥沙黄鹤徒巢桂青门遂种瓜黄金销铄素丝变一贵一贱交情见红顔宿昔白头新脱粟布衣轻故人故人有湮沦新知无意气灰死韩安国罗伤翟廷尉巳矣哉归去来马卿辞蜀多文藻杨雄仕汉乏良媒三冬自矜成足用十年不调㡬邅廽汲黯薪逾积孙弘阁未开谁惜长沙傅独𧴥洛阳才
畴昔篇杂言
少年重英侠弱嵗贱衣冠旣记寰中赏方承𦞃下欢遨游㶚陵曲风月落城端且知无玉馔谁肯逐金丸金丸玉馔盛䌓华自言轻侮季伦家五覇争驰千里马三条竞惊七香车掩映飞轩乗落照参差歩阵引朝霞池中旧水绕悬镜屋里新妆不譲花意气风云倐如昨嵗月春秋屡廽薄上苑频经桞絮飞中园几畨梅花落当时门客今何在畴昔交逰巳踈索莫见憔悴损容仪㑹得髙秋云雾廓淹●坐帝鄊无事积炎凉一朝披短●六载奉长廊赋文慙㫺马执㦸募前●挥戈出武帐落笔入文昌文昌隐隐皇城里由来奕奕多才子潘陆词锋骆驿飞张曹翰苑纵横起卿相未曽识王侯宁见拟徒劳倦𧴥薪何处逢知已判将运命赋穷途从来竒舛任西东不臂永弃同刍狗且复飘飘类重蓬客𩯫年年异春花嵗嵗同荣亲未尽礼徇主欲申功脂车秣马辞郷国萦辔西南使卭●玉垒铜梁不易攀地角天涯映难测鸎啭蝉吟有悲望鸿来雁度无音息阳关积雾万里昏劔阁连山千里色蜀路何悠悠岷峯阻且修𢌞肠随九折迸泪连𩀱流寒光千里暮露气三江秋长途看束马平水且沉牛华阳旧地摽神制石镜娥眉真秀丽诸葛才雄巳号龙公孙跃马轻称帝五丁卓荦多竒力四士英灵用文艺云气横开八阵形侨影遥分七里势川平烟雾开逰戏锦城隈墉髙龟望出水净雁文𢌞㝷妺入酒肆访客上琴䑓不识金貂重偏惜玉山頽他郷苒苒消年月帝里沉沉恨城阙不见猿声𦔳客啼唯闻旅思将花发我家迸逓関山里関山迢迢不可越故园梅桞尚有馀春来勿使芳菲歇解粗欲言归执●怆多违北梁俱握手南浦共沾衣别情伤去益离念借光辉梢夘有何托木落有南飞平屋春来酒应熟相将园阁望青溪且用藤盂泛黄菊十年不调为贫贱百日屡●随倚㐲秪为湏求𧴥郭田使我再于州郡禄百年鬰鬰少腾●万里迢迢入镜川涘江沸潮冲白浪淮海长波接逺天丛竹凝朝露起溟烟頼有邉城月常伴客旌悬东南美箭古称㑹名都隐𨋎三江外涂山执玉应昌期曲水开襟重文㑹仙镝流音鸣鹤岭寳剑分辉落蛟瀬未看白马对芦刍且觉浮云似车盖江南节序多文酒屡经过共踏春江曲俱唱采菱歌舟移疑入镜棹举若乗波风光无限极归檝碍池荷眺听烟霞正流盻即从王事归舻转芝田花发屡徘徊金谷德明重逰衍登髙南适嗤梁ctext:慿轼西征想潘椽岸开华岳●疑莲水激龙门急如箭人事谢光隂俄遭霜露侵偷存七尺影分役九泉深穷途行泣玉愤路未藏金茹茶徒有欢怀橘独伤心年来嵗去成销铄懐抱心期渐寥落挂冠裂冕巳辞荣南畞东皐事耕凿賔阶客院常踈散蓬径柴扉终寂寞自有林泉堪𨼆栖何必山中事丘壑我住清门外家临素滻滨遥瞻丹凤阁斜望黒龙津荒衢通猎骑穷巷抵樵轮时有桃源客来访竹林人昨夜琴声奏悲调旭旦含颦不成𥬇果乘骢马发ctext:书复道郎官禀纶诰冶长非罪曽缧绁长孺然灰也经溺髙门有閤不图封峻笔无闻●敷妙适离京兆谤还从御府弹炎威资夏景平曲况秋翰画地终难入书空自不安吹毛未可待摇尾且求飡丈夫坎𡒄多愁疾契阔迍邅尽今日愼罚寜慿两造辞𫿞科直挂三章律邹衍衘悲冲燕狱李斯枹怨拘秦格不应白发软成●直为黄纱暗如●紫禁终难呌朱门不易排惊䰟闻叶落危𩲸逐轮埋霜威遥有励雪枉更无阶含𡨚欲谁道饮气独居怀忽闻驿使发关东传道大波万里通涸辙去鳞先逰海幽禽释网便翔空舜泽尭曦方有极谗言巧佞谠无穷谁能躅迹依三辅㑹就商山访四翁
姚州道破逆贼桞诺设弄杨䖍露布尚书兵部臣闻扎极列象六合奉天子之尊南面乘乹一统成圣人之表是知衣裳所㑹义有辑于殊邻霜露所由诚无育于异类故𡍼山万国诛后至者防风丹浦一戎缓前禽者就日然则利ctext:矢以威天下法雷霆以震域中四时得焉天道不能去煞五兵备矣皇业所以胜残虽切救焚茍顺时以济物㤙深祝网不𫉬巳而用兵伏惟皇帝陛下登翠嬀以握名宪紫微而正象女功不幸混太始以凝神至道无图伫华胥而得夣阐文教以清诸夏崇武功以制九夷环海十洲通波太液之水邓林万里交影甘泉之树反踵穿胷之域袭冠带以来王竒眩儋耳之酋奉正朔而请吏逆贼蒙俭和舎等浮竹遗㣧沉木馀苗邑殊礼义之鄊人习贪残之性日者皇明广烛帝道遐融颇亦削左袵而被朝衣解椎䯻而升华冕而𧲣狼有性枭獍难驯遂敢乱我天常变九𨺚而背诞𧴥其地险携七部以稽诛搔乱边疆冦攘州郡是用三门投律长驰无战之师五月渡泸深入不毛之地去月二十日军次三朏仑镇前后捕得生口知守捉山差傍山连结十部蛮有徒五万衆此山即南中巨傍也岗峦千里西通大荒之郊溪谷万重南极炎洲之境耸乔林而挣月隂灵有假道之摽㧞崇岩以隐天阳乌廽无翼之地峯危束马路絶悬车贼踞临代之形垂建钣之势徴风召雨猬起蜂飞驱杂种以挺灾封●十里肆沉黎而作孽雄虺九头臣以为制敌以权柔逺者理成于徳教伐叛以义决胜者不在于干戈于是广布朝㤙恭宣帝泽申之以安抚暁之以存亡信重蛮ctext:无𧴥黄龙之约赏𨺚汉爵不逾白马之盟地接周駹词屡弹于喻蜀俗通盘声不辍于吠尭臣遣左二军子緫●宁逺将军前守右骁尉井陉县开国男刘玄暐等衘枚逺袭卷甲前駈偃危斾而设潜兵疑从天落乗间道而掩不备若出地中又遣右二军子総管明威将军行左武卫翊府郎将髙奴弗率左武衞天水府折冲都尉张仁操等陟南山之南冲其要害之路又遣左一军子捴●前右金吾卫翊府郎将孙仁感率府左果毅都尉王文雅等凌北山之北絶其飞之途贼首领●䖍桞诺设弄诺览期等振螳蜋之力拒辙当轮纵蚊蚋之群弥山满谷刘惠基髙奴弗孙仁感等并忠勤克著智畧逺闻识明君之重恩轻生有地提太阿之神劒视死无时弯ctext:而凶党土崩举刀而妖徒瓦解虽危苕沸鼎未穷枭首之诛救死扶伤独致拆骸之㸑二十日臣遣副捴管兼安抚副史定远将军前左骁冲府中郎将令孤智通率右武卫良将壮府左果毅都尉韩恵徳等拥𧴀豹之雄顺天机而左转遣副捴管兼安抚使守银州刺史李大志率前左卫静福府果毅都尉陈弘义等率犀象之卒乗地轴以右𢌞又遣行军司马守嶲州都督府长史梁侍辟率守金吾卫冝昌府果毅都尉阎文成等捴投石㧞距之材蹈中权而抚其背又遣前守右威卫龙西府果毅都尉康●买等胜跃截歕金之骑犯前茅而扼其喉臣率守卫清官府左果毅许怀秀等横玉弩以髙临㧿金钲而直进玄云结阵影宻西郊赤堇挥锋气南斗授以稽天沧溟为之晦色兵交刄接鸟散鱼惊自卯及申追奔逐北斩首千馀级转战三十里激流膏而为泉似变苌弘之血委乱骸而挤壑若泛鳖灵之尸旣而照尽髙春云昏乙夜贼乃收集馀衆保㩀重岩臣度彼逰䰟虑其宵道彼三军齐进四面合围二十三日乗鱼烂之危啓地形之阵●麾誓衆杖节训兵一皷先登赏必悬于芳饵九攻失律罪无赦于严诛五部材雄三河侠少或生居燕地尤工即墨之围或家本秦人早习昆明之战叱咤则江山摇荡慷慨则林壑飞腾举鹏力以●威耀犀渠而贾勇登气祲同夏景之溃春水灭迹扫尘若霜风之卷秋箨战逾百里时历三朝前后生擒四千馀人斩首五千馀级桞诺设弄杨䖍等殒元行阵悬首旌门蒙俭和舎等委衆奔驰脱身挺险虽复刑以止杀丁壮咸伏于诛夷礼不重伤班白必存于寛宥昔魏臣赋蜀徒闻蒟酱之竒汉使开卭●通竹杖之利岂若膺紫泥而吊伐指●徼以临戎一战而猛𫉬巳擒再举而哀牢授首斯并皇威逺畅庙略遐宣奉玄猷以配天徒知帝力掩望舆而阐地岂曰臣功不胜庆快之至谨奉露布以闻
又破设蒙俭露布
臣闻七纬经天星墟分张翼之野八弦纪地炎洲限建水之鄕西距大■秦杂金行而孕气南通交趾枕铜柱以为邻俗带白狼人习贪残之性河渝赤虺川多风雨之妖水积炎光山㴠毒露竹浮三节肇兴外域之源木化九𨺚颇为中国之患年将千祀代历百王郑纯之化不追猛𫉬之风逾扇故三年疲衆徒闻定笮之讥五月出师未息渡泸之后然则大人拯物上圣乗期法乹坤以握枢体刚柔而建极知仁义不能禁暴设刑纲以胜残知揖譲不可济时用干戈而静乱伏惟皇帝陛下禅螭戴玉拓地轴以登皇道契●䋲掩天弦而践帝玄云入户纂灵瑞于丹陵縁错升坛荐祯图于翠渚垂衣裳以朝万国崇玉帛而礼百神昭俭防奢露䑓惜中人之産宣风布政明堂法上帝之宫致群生于太和登品物于仁夀四神致雪五老飞星君囿祥麟乐班文于仙卉文林鸣鳯韵归昌于帝梧四隩同文五风异色配林万里●䟽苑囿之基曽城九重未出池隍之域六合临照之地侯月归琛大垆覆载之间占风纳賮蠢兹蛮貊敢乱天常横赤熛以䟽壃背朱提而设险石林万仞岩邑千里望泰阜以相倾崤陵失四塞之阻对梁山而错峙劔门成一篑之峯自谓絶壤遐荒中外足以迷声教慿休𧴥固江山可以●灵诛不知王弩垂芸汹水无九婴之沴瑶阶舞鐡洞庭有三苗之墟臣等谬以教材忝专分阃自白招乘候顺秋帝以●旌绛节临边通夜郎而解辫自云开嶲穴斾转卭川峻岐折坂之危尽忘襟带倾池漏江之固曽葛藩篱唯逆贼设蒙俭等未革狼心仍怀豕突陆梁放命旅拒偷安城接祠鷄竟无希于政旦山多神鹿终未息于择音臣以大帝宣威有征无战明王仗顺先徳后刑加圣泽于中孚缓天诛于大过庻南薫解愠仰云阙以翔䰟东徤变音扣辕门而顿颡而祝禽踈网徒阙三面之恩毒虺挻祅逾肆九头之暴乃鸠集馀衆蚁结凶徒儋耳摧䯻之渠千里露合凿齿雕题之孽一呼云屯凌石箘以开营拒岩椒而峻叠崇蛮刼汉若登藏寳之山絶壑慿宵似瞰封泥之谷以去月十七日运营布阵踞险●兵东西三十里马歩二十万聚蚊蚋而成响声若雷霆纵虵豕以为群气稽宇宙臣遣中节将令●智通等拥拔山超海之雄当其歩阵遣银州刺史李大志等駈龠景腾雷之骑承其马军遣嶲州刺史行军司马梁大辟等领劲卒一千絶其飞走之路遣临源府果毅都尉马仁静等勒精兵九百断其潜伏之军臣率行军长史韩馀庆等贲霜戈而直进指云阵以长駈庻令輙馘七擒将士挟雷公之怒伏尸百死蛮夷识天子之威于是三畧训兵五申誓衆先登䧟敌无遗大树之功后拒乱行必致曲梁之罚楚人三戸蜀郡五丁气拥玄云精贯白日喑鸣则乹坤摇荡呼吸则林壑沸腾列旗影以云舒似长虹之东指横劔锋而电转疑大火之西流刄接兵交洞胷逹腹自辰逾午鱼烂土崩沸残息于胃峯更切守脾之哭积圆颅于重阜殆成京观之封唯贼师夸干未悟倾巢之兆敢懐拒辙之心独率马军平川转闘惊乱起六合为之䆮光杀气相稽四溟由是变色副捴管李大志忠惟狥国义则亡躯临危而𧴥节逾明制敌而神机独逺丹诚自守虽九死其如归白刄交前岂三军之可夺投袂则祅徒雾■搴旗而凶党山崩于是乗利追奔因机深入困兽犹鬬如战廪君之䰟穷鸟尚飞如惊杜宇之𩲸斩甲卒七千馀级𫉬装马五千馀匹僵尸蔽野临赤坂而非道流血洒途视丹徼以何逺酋领和含等并计穷力屈面縳君门寛其万死之诛弘以再生之路唯蒙俭脱身挺险𧴥命穷山顾巢穴而靡依●晷漏而何㡬况妖徒革面徼外非复他人部落离心舟中皆为敌国瞻言枭首指日可期凡在归降随事招抚与之更始复其故业首丘怀恋疑临旧国之墟安堵识家以入新丰之邑然后班师水振旅禺山建鸿勲于武功畅玄猷于文教庻荒ctext:袭中原之礼边壃息外户之虞华封祝尧兆皇基于千载夷歌颂汉羙王泽于三章岂与夫天帝前星广赐秦公之册坤元益地遥开王母之图盖亦有云曽何足纪斯并玄谋广运庙畧遐覃一戎而荒裔肃清一皷而边隅㡳定岂臣等提戈擐甲克全百胜之功杖节●麾能通九变之䇿谒藁街而献旅大帝成规闻杕杜之劳旋小臣何力不胜发快之至谨遣行军司马梁大辟奉露布以闻
骆賔王文集卷第九

[book_title]骆賔王文集卷第十
杂著
代李敬业檄　　　应诰
自叙状　　　　　𥙊赵郎将文
乐大夫挽词五首丹阳刺史挽词代李敬业以武后临朝移诸郡县檄僞周武氏者人非温●地实寒㣲昔充太宗下陈曽以更衣入侍洎乎晩节●乱春宫宻隐先帝之私隂图后房之嬖入门见疾娥眉不肯譲人掩●攻谗孤媚偏能惑主䧟元后于翬翟致吾君于聚尘加以虺蝪为心豺狼成性近狎邪佞残害忠良杀姊屠兄弑君鸩母人神之所共嫉天地之所不容犹复包藏祸心窥●神●君之爱子幽在别宫城之宗盟委之重任呜呼霍子孟之不作朱虚侯之巳亡燕啄皇孙知汉祚之将尽龙漦帝后识夏庭之●衰敬业皇旧臣公侯冡子奉先君之成业荷本朝之厚㤙宋微子之兴悲良有以也袁君山之流涕岂徒然哉是以气愤风云志安社禝因天下之失望顺宇内之推心爰举义旗以清妖孽南连百越北尽三河鐡骑成群玉轴相接海陵红粟仓储之积靡穷江浦黄旗匡复之功何逺班声动而北风起劔气冲而星斗平喑呜则山岳崩頽叱咤则风云变色以斯制敌何敌不摧以斯图功何功不克公等或居汉地或叶周亲或膺重寄于话言或受顾命于宣室言犹在耳忠岂忘心一枉之圡未乾六尺之孤安在傥能转祸为福送徃事君共立勤王之师无废大君之命凡诸爵赏同指山河若或眷恋穷城徘徊岐路坐昧先几之兆必贻后至之诛请㸔今日之域中竟是谁家之天下
应诰
余以三㐲辰行至七里瀬此地即新安江口也有严子陵鈎矶焉澄潭至清洞彻见底徃徃有群鱼戯迁如水行耳人有钓者试取投之或有浮而不愿者或有贪而輙吞者引竿而举因以𫉬焉其始出也乃掉尾●鬐有若恃力而自勉其少退也则皷鳃濡沫有似屈体而求哀嗟呼势牵于人道穷于我将●以下座而歌冯子又安能中彻而呼庄周哉余乃祝曰猛兽抟也拘于槛穽鸷鸟攫也絷于笼樊素龟霛也被髪河津白龙神也挂鳞𦊨网何不穴䖏而穴䖏何故贪饵而吞钓乎于是放之江流尽其生生之理时同行者顾诰余曰夫至人之䖏世也拟迹而后投隐心而后动终始不易其道悔吝不生其情而吾子沉緍于川登鱼于陆烹之可以习政术羞之可以𦔳庖厨●求之将何图今舍之将何欲余𥬇而应之曰圣人不凝滞扵物智士必推移于时知㡬之谓神食生之谓道殷乙圣也囚于夏孔丘贤也畏于匡且夫明哲之贤尚罹幽忧之患况鳞羽之族能无七鈎之累哉故●吾有心也恐求之不得今吾无心也旣得之而舍求与舍不亦𩀱美乎烹与羞不亦两伤乎况疗饥者半菽可以充腹为政者一言可以兴邦亦奚必因小鲜而后明三异之规剿大命而后兾一食之饱擒而不杀可谓仁乎𫉬而不飨可谓㢘乎且夫垂竿而为事者太公之遗术也形生磻溪之石兆应滋水之瓉夫如是者将以钓川𫆀将以钓国𫆀然后知古善钓者其惟太公乎又有妙于此者其惟文王乎夫文王制六合为鈎悬西履为饵筮之于清庙投之于巨川一引而𫉬太公再举而登尚父由是观之蹲㑹稽而沉辖者鲍肆之徒也踞沧海而𧴥鳌者渔父之事也斯亦𦕈小者之所习安知大夫之所为哉
自叙状
某官某谨再拜言伏奉恩旨令通状自叙所能某本江东布衣人也幸属大炉与观合璧光辉易上农叨兹下秩于今三年矣然而进不能谈社稷之务立事寰中退不能扫丞相之门买名天下徒以黄离元𠮷白贲幽与沭少海之波澜照重光之丽景虽任能尚齿载弘进善之规而观过知人异降自媒之㫖是用披诚历恳以舒愚𠂻若乃忘大易之谦光矜小人之丑行弹冠入仕解●登朝饰懐禄之心效当年之用莫不狥名飬利励朽磨铅自谓身𧴥管乐之资志懐周邵之业若斯人者何胜道哉而修誉察能听言观行舍直而择士㳂虚谈以取材将恐有其语而无其人得其名而丧其实故曰知人不易人不易知抑又闻之知臣莫若君知子莫若父诚能简材试𠟵考绩求功观其所由察其所以临大节而不可夺处至公而不可干兾斯言之无●于从政乎何有若乃脂韦其迹乾没其心说巳之长言身之善ctext:容冐进贪禄要君上以紊国家之大猷下以渎与介之髙节此凶人以为耻况𠮷士之为荣乎所以令衒其能斯不奉令谨状
𥙊赵郎将文为李义作
姚州道大㧾●李义𥙊赵郎将之灵惟灵降精辰象委质昌期弃笔文塲早狥封侯之志彯缨武帐坐升戎●之荣属滇浦挺妖昆明习战应星文而动将奉天罚以●威不能引妙算于西●叶神谋于九变致令王师失律凶狡慿●嶲穴南临同五溪之深入即関不阻类𩀱崤之不归亭候多虞故有𧴥于明代春秋责帅岂无慙于幽途夫任贤与能明君之事也陈力就列忠臣之义也虽见危授命固诚节之有馀临难●机何智谋之不足鸣呼哀哉某猥以散材谋专分阃途经夷落路践戎塲停疲●于九原悲来有地痛遗骸于四野泣下无从暂辗征旅之勤爰崇掩骼之义庻幽灵有托梧丘息入梦之䰟壮士不还薤歌起送终之曲鸣呼九眞边徼万里长安城危䟽勒山峧臯兰因原为陇即壤成棺夕隂仪而平芜晦秋风急而荒戍寒哀哉异域幽埏但有新栽松柏他鄕古木非复旧邑粉榆感平生其若斯聊申絮酒傥聦明之不昧或荐箪醪
乐大夫挽辞五首
可叹浮生促吁嗟此路难丘林一起恨言𥬇几将●萧索郊埏晚荒凉井径寒谁当门下客独见有任安
蒿里谁家地松门何代丘百年三万日一别㡬千秋返照寒无影穷泉冻不流居然同物化何䖏欲藏舟
昔去梅笳发今来薤露稀彤驺朝帝阙丹旐背王畿城郭犹疑是原陵稍觉非九年如可作千载与谁归
一旦先朝菌千秋掩夜台青乌新兆去白马故人来草露当春泣松风向夕哀寜知荒陇外吊鹤自徘徊
忽见泉台路犹疑氷镜悬何如开白日非复覩青天华表迎千嵗幽扃送百年独嗟流水引长掩伯牙弦
丹阳刺史挽词三首
百龄嗟倐忽一旦附山河丹桂销巳尽青松哀更多薫风虑听曲薤露反或歌自有藏舟处谁怜𨻶驷过
恻怆恒山羽留连棣蕚篇佳城非旧日京兆即新阡城郭三千嵗金陵㡬万年唯馀松柏陇朝夕起寒烟
短歌三献曲长夜九泉台此室玄扃掩何年白日开荒郊踈古木寒隧积陈荄独此伤心地松声薄暮来
骆賔王文集卷第十终

        </div>
      </div>
    </div>
  </div>
</div>
<!--update:2025-08-30 10:30:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>