<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,文定集全文在线阅读,文定集全文在线下载,大玄古籍书库">
<meta name="description" content="诗文别集。南宋汪应辰撰。二十四卷。应辰,字圣锡,初名洋,信州玉山(今属江西)人。学称玉山先生。本农家子,绍兴五年进士第一,高宗为改此名。官至吏部尚书兼翰林院学士、侍读。卒谥文定。政治上因主战与秦桧不和,为政多革时弊,少从吕本中,胡安国、张九成诸家学,又与吕祖谦、张蛳嗌,文章学问具有渊源,表侄朱熹颇引以为重。著有《石林燕语辨》。原有集五十卷,世久无传,明程敏政于文渊阁得旧本,摘抄其要,编为廷试策一卷、奏议二卷、内制一卷、杂文八卷,余散佚。嘉靖中,乡人夏浚列刻时,又附遗事、志传等二卷。清乾隆朝,四库馆臣据《">
<title>文定集_汪应辰_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">文定集</span> <br/>
          作者： <span class="inputVal" id="bkauthor">汪应辰</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]139422</span> <br/>
          说明： <span class="inputVal" id="bkdec">诗文别集。南宋汪应辰撰。二十四卷。应辰,字圣锡,初名洋,信州玉山(今属江西)人。学称玉山先生。本农家子,绍兴五年进士第一,高宗为改此名。官至吏部尚书兼翰林院学士、侍读。卒谥文定。政治上因主战与秦桧不和,为政多革时弊,少从吕本中,胡安国、张九成诸家学,又与吕祖谦、张蛳嗌,文章学问具有渊源,表侄朱熹颇引以为重。著有《石林燕语辨》。原有集五十卷,世久无传,明程敏政于文渊阁得旧本,摘抄其要,编为廷试策一卷、奏议二卷、内制一卷、杂文八卷,余散佚。嘉靖中,乡人夏浚列刻时,又附遗事、志传等二卷。清乾隆朝,四库馆臣据《永乐大典》所载与程本互相比较,删重补缺,诠次为二十四卷,虽仅得原书之半,然其精华略备于是。应辰平生不喜为文,以为不宜敝精神,然每作辄过人,代笔制诰,温雅典实。有《四库全书》本,《武英殿聚珍版丛书》武英殿木活字本。另有《武英殿聚珍版丛书》福建刻本、广雅书局刊本,《丛书集成初编》本,附清陆心源辑目、傅以礼录《拾遗》一卷。今人栾贵明据现残存《永乐大典》又辑得十条,见《四库辑本别集拾遗》,可补以上诸本之缺漏。</span> <br/>
          封面： <span class="inputVal" id="bkimg">Z_18789.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]文定集
[book_author]汪应辰
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]139422
[book_dec]诗文别集。南宋汪应辰撰。二十四卷。应辰,字圣锡,初名洋,信州玉山(今属江西)人。学称玉山先生。本农家子,绍兴五年进士第一,高宗为改此名。官至吏部尚书兼翰林院学士、侍读。卒谥文定。政治上因主战与秦桧不和,为政多革时弊,少从吕本中,胡安国、张九成诸家学,又与吕祖谦、张蛳嗌,文章学问具有渊源,表侄朱熹颇引以为重。著有《石林燕语辨》。原有集五十卷,世久无传,明程敏政于文渊阁得旧本,摘抄其要,编为廷试策一卷、奏议二卷、内制一卷、杂文八卷,余散佚。嘉靖中,乡人夏浚列刻时,又附遗事、志传等二卷。清乾隆朝,四库馆臣据《永乐大典》所载与程本互相比较,删重补缺,诠次为二十四卷,虽仅得原书之半,然其精华略备于是。应辰平生不喜为文,以为不宜敝精神,然每作辄过人,代笔制诰,温雅典实。有《四库全书》本,《武英殿聚珍版丛书》武英殿木活字本。另有《武英殿聚珍版丛书》福建刻本、广雅书局刊本,《丛书集成初编》本,附清陆心源辑目、傅以礼录《拾遗》一卷。今人栾贵明据现残存《永乐大典》又辑得十条,见《四库辑本别集拾遗》,可补以上诸本之缺漏。
[book_img]Z_18789.jpg


[book_title]目录
钦定四库全书　　　　　集部四
文定集目h　　　　　　别集类三【宋】
卷一
奏议三首
卷二
奏议三首
卷三
奏议三首
卷四
奏议十首
卷五
奏议八首
卷六
状十九首
表八首
卷七
策论二首
卷八
制九十二首
卷九
序八首
记七首
说一首
铭二首
卷十
题跋二十七首
卷十一
题跋二十二首
卷十二
题跋二十首
卷十三
书十八首
卷十四
书十八首
卷十五
书三十一首
卷十六
书十九首
卷十七
十九首
卷十八
三十首
卷十九
六十六首
卷二十
祝文九首
祭文七首
志铭二首
卷二十一
志铭三首
卷二十二
志铭四首
卷二十三
志铭五首
卷二十四
五言古诗八首
七言古诗一首
七言律诗十一首
七言律诗十二首
五言~句三首
七言~句十四首
【臣】等谨案文定集一名玉山集宋汪应辰撰应辰字圣锡信州玉山人初名洋绍兴五年登进士第一高宗特改名初授镇东军佥判後官至敷文阁学士四川制置使知成都府事具宋史本传应辰少从喻樗张九成吕本中胡安国诸人游後与吕祖谦张蛳嗌朴谥熳从表叔恒相与商?往返其授敷文阁待制也举朱子以自代契分尤深故其学问具有渊源又官秘书省正字时以上书迕秦桧外建州通判困顿州郡者凡十七年史称其直言无隐于吴芾王十朋陈良翰诸人中最骨鲠立身亦具有本末宋史艺文志载其集凡五十卷明初已罕流传弘治中程敏政于内阁得其本以卷帙繁重不能尽h乃摘抄其要编廷试策十卷奏议二卷内制一卷杂文八卷嘉靖间其乡人夏浚刻之又附以遗事志传等文凡二卷今世所行皆从程本传h不见完帙者已二三百年今考永乐大典所载程本不载者几十
【姚广孝等所据之本u敏政所见之内阁本而敏政取便抄h所采太狭故奏议长篇多所缺遗谨以浙江所购本与永乐大典参互比较除其重复增所未备勒为二十四卷虽未能复五十卷之旧而业已得其大半精华亦约略具是矣乾隆四十五年十月恭校上总纂官纪昀
陆　　锡　　　熊孙士　毅总　校官　陆费墀
文】
【定　集　目　　h　臣】
之四五盖

[book_title]卷一
钦定四库全书
文定集卷一
宋　汪应辰　撰
奏议
轮对论和议异议疏【绍兴八年五月】
臣伏见日者敌使在庭中外汹汹朝廷之上号令纷然内则患和议之不谐外则患异议之不息臣虽E远有以见圣意之勤止也然臣私忧过计窃谓和议不谐非所患和议既谐矣而因循无备之可畏异议不息非所患异议既息矣而上下相蒙之可畏正孟轲所谓入则无法家拂士出则无敌国外患之时也议者往往以今日和议决不可成其成也或不能久臣独以为不然昔秦之谋楚也固尝与之地借之兵而结为兄弟又为婚姻矣然则今日所谓还我梓宫归我母兄复我舆地者安知其不然也及秦之谋齐也与齐通和凡四十余年未尝交兵又安知今日和好之成不如是之久耶至若谓敌人有悔过效顺之意则臣虽至愚不敢以为信也臣闻王伦之行未尝一诣其庭是必有诡谋密计而畏吾使者之或能觇之也是岂能洞然无疑于我哉又闻敌之迁而北也竭取财物尽驱其丁壮而往下至鸡豚狗彘靡有遗者是岂能有爱于我而不取哉是岂诚有悔过效顺之意哉夫非诚有悔过效顺之意而x然以与我和是何故也陛下诚能以此思忧以此思危则将不遑L食而谋之矣臣谓敌使既去所宜申戒执事交修庶政饬边吏厚为守备今乃肆赦中外厚赏士卒J赏帅臣动色相贺以为休兵息民自此始矣纵一朝遂忘积年之耻独不思异时意外之患乎此臣所以言因循无备之可畏也方廷朝患异议者之不已也大则窜逐小则罢黜至有一言迎合则不次擢用是以小人窥见间隙轻躁者阿谀以希宠畏懦者循默以自固浅谋者遂谓无事而忠臣正士乃无以自立于t小之间今者事少定陛下必以出于独断益轻天下之士矣夫事是而专之犹却\谋况其非乎导人使谏犹恐不至况拒之乎子思言于卫侯曰君之国事将日非矣君出言自以为是而卿大夫莫敢矫其非卿大夫出言自以为是而士庶人莫敢矫其非如此则善安从出孟子曰之声音色拒人于千里之外则谗谄面谀之人至矣与谗谄面谀之人居国欲治可得乎此臣所以言上下相蒙之可畏也臣愿陛下痛心尝胆以图中兴勿谓和好之可以无虞而思患豫防常若敌人之至勿恃独断之可以成务而虚已从\常恐下情之不尽也兢兢业业以承天心德日新万邦惟怀臣且亲见于圣世何至以中国之大为雠人役哉取进止【案宋史本传云疏奏秦桧大不悦出通判建州遂请祠以归】
应诏言弭灾防盗事【绍兴三十一年权吏部侍郎上】
臣愚不肖陛下过意使备侍从方陛下宵衣旰食焦劳图治之时而臣会无片言补助万一窃位素餐死有余罪今者陛下只畏天戒惟怀永图亲发德音赐以清问臣犹不言罪益大矣谨昧死上愚对所谓消弭灾异之术者臣不足以知天然理之所在有可得而见者夫天地与人均一气尔上下流通初无间断故天地之灾祥与人之善恶常往来相应而无穷圣人以人配天地而谓之三才且曰人者天地之心也腹心之于五官宜若不相为用然疾病之作其必积于内者既久然後一旦发见于外善医者察脉观色知其所从来治其内而外症去矣今者淫而过节物被其害是病之发见于外者也岂非腹心之间或有所疾痛而不者乎或有所郁塞而不伸者乎以臣所见此二者今皆有之欲止其疾痛则莫若恤民力欲解其郁塞则莫若通下情何谓恤民力臣闻国之所恃以为本者民也民之所恃以为命者财也取于民者过制则民失其所以为命矣臣窃考之古今财赋所入名色猥\未有如今日之甚者昔汉至武帝始有盐铁榷酤之法唐至德宗始有两税榷茶之法当时议者纷然以为民害後世既已兼而用之矣盖唐之初其取于民者曰租曰庸曰调天宝以後军旅数起凡非法赋敛如急备供军折估宣索进奏之类後皆收入两税以为常赋今之税是也则赋敛之重至于两税极矣不可以有加矣所谓茶税者其初所得仅四十万缗而已亦甚非今日比也今江浙州县财赋名色臣之可得而见者曰经制曰总制曰籴本曰僧道免丁曰州郡剩曰大军月桩曰和买折帛名为不取于民而其实夺民利名为漕司移用而其实责办于州县名为州郡之余而其实不足名为与之以本钱而其实无有陛下试诏有司以此数者校之往昔其所增加又不知几倍也至于州郡空虚诸所诛求又有未易数者如春冬军衣钱昔之出于官库者今则敛之民矣军器物料昔之和市者今则不复与之直矣茶引所以通今则贾用不售亦等级而使之输钱也虽有廉平之吏违冒法禁而不暇恤虽有严明之监司知州县之无可奈何而不复问况又有臣所不能尽见者陛下以此推之则今日之民力盖可知矣夫取于民者如此其多则宜其财聚于上而不可胜用矣而户部之用度乃常患其不足其故何哉此中外之所以疑焉而不得其说也臣窃以为国计之重民事之烦要须通知其本末源流然後可以为之制节唐元和间宰相李吉甫始为国计簿本朝景德皇佑治平元佑皆尝为会计h元丰间又为中书备对今宜依仿其书为绍兴会计h使天下财赋之出入皆可得而?见然後取祖宗之时出入之数以相参较其浮冗之费有溢于旧者必求其所以然之故合\人之议酌时势之宜可罢者罢之可减者减之视其所省者几何然後财赋之所入其害民之甚者可以次第而议矣如经制总制未能遽罢勿拘以一定之额可也如和买折帛未能遽罢裁损其倍取之价可也触类而推不一而足庶几困敝之民犹可以少苏不然则日削月K未知其所终极陛下虽恻怛于上降丁之诏立烦悉之法初无益于民病也昔仁宗皇帝即位之初翰林学士李谘言两边寝兵二十余年而边馈如故他用寝广宜裁损浮冗费以厚敛于是诏近臣同议以景德较天禧计所省得什三其後西夏用兵御史中丞贾昌朝建请度经费省诸不急亦诏近臣议之岁省r钱百万及夏人请盟枢密副使庞籍言陕西用兵以来用度太广请遣使者减省边费仁宗从之所省逾半籍又以近世兵多而不精故国用困竭与中书合议大加简凡省八万余人三司赐粮始有余矣此皆祖宗已行之事也虽然节用以爱民理固然矣此特道其常尔君子安不忘危治不忘乱今名为兵革不用而百姓犹不免于困敝有如兴师十万日费千金其将何以给之乎恭惟太祖皇帝创制内藏当时平定僭伪亲祀郊丘所费巨万皆出于内而民不知真宗皇帝诏近臣作记以述祖宗爱民力之意且谓宰臣曰所贮金帛备军国之用非自奉也特外廷不知耳自是累朝或以师旅或以水旱辄发内库钱以赐三司此亦祖宗已行之事也惟陛下以祖宗之心为心则仁政可得而行矣何谓通下情臣闻言路广然後下情通凡自古明君所以求言纳谏与夫祖宗所以贻谋гＵ弑菹录纫阎之而又躬行之矣臣不敢广引以烦圣听顷者臣下进见陛下每谕以言虽切直或有过当皆能容纳仰见陛下之意惟恐下之有所不尽也既而秦桧用事专权自恣恶天下之议已而陛下得闻之也乃始严刑峻罚以箝天下之口词色之间稍涉疑似进退之际或被顾_辄皆有不测之祸长告讦之俗而亲戚为仇起罗织之狱而道路以目人不自保导谀成风称之者以为圣人尊之者以为恩父凡投匦之章造庭之策不谋而同归美于一德元老至于输当面对者托疾而丐免奏事殿上者皇遽而夙退圣问所及则恐惧而不敢对风旨所至则迁延而不敢行四方馈献毕集于相府而尚方所无有也郡国便宜取禀于三省而九重不之闻也当此之时中外人情为何如哉原桧之所以至此者彼其为说必不自以为拒谏也以为不如是则国论不一君上不尊由今观之岂其然乎陛下奋发英断一新政化天下之人始得拭目引领以瞻天日之光招徕多士不问新旧开纳\论不遗疏远德意至渥也然而士风颓敝非一朝夕非大有以矫正而振起之未易变也奈何议论之臣不能广推圣德明示中外反假秦桧之余术以艰梗言路摧沮士气陛下因星变而求言彼则曰恐奸人以天变为幸也大理少卿论及刑法彼则曰不当言而言是犯分也凡士之献言者固未必其心迹相应也然而有言则受之有善则行之岂必问其他哉今或逆探其隐伏之情或追?其平素之行或指以为好名或目以为好异此等说行虽不必加以刑罚而士止于千里之外矣昔公孙戍谏田文而得宝于外文表而出以劝来者司马光以为文可谓能用谏矣苟其言之善也虽怀诈谖之心犹将用之况尽忠无私以事其上乎然则何必逆探其隐伏之情也裴矩佞于隋而忠于唐司马光以为君恶闻其过则忠化为佞君乐闻直言则佞化为忠然则何必追咎其平素之行也庆历间谏官包拯上言大臣颛政恶才能之士有所开建则议其近名夫t下虽\然有志于国家者甚少其能处心积虑图补于上又困于近名之说是志士仁人终无以施矣则夫指之以为好名者是不欲其为善也君子和而不同小人同而不和故晏婴谓和与同异则夫目之以为好异者是欲其为同也伏望陛下戒权臣欺罔之害而知其说之为邪察今日风俗之弊而思所以救其失览士大夫是非之论而断之以理进用忠谠斥远谀佞使天下知好恶所在则中人以下皆化而为忠矣其或狂妄而不知大体迂阔而不适于用亦置之而已勿轻加以罪也如此则民庶之疾苦臣下之情伪庶政之阙失皆毕陈于陛下之前又孰有郁塞而不伸之叹哉至于防守盗贼之策臣窃以为今日之计内之所以立国外之所以备患虽曰时e江左而规模事体实与六朝不同民心爱戴有死无二立国之势赖以为固此则非六朝之所敢望也边境之上经理防察常若寇至此则六朝之所以自固而今日所未及也六朝之君往往乘时崛起初无积累之业其继承统绪号为中兴者特东晋而已方元帝徙镇建康居月余吴人莫有至者假王导兄弟为之重引顾荣贺循为之先後然人稍归附既而王敦苏峻祖约相继称兵宗社危疑不~如Q重之以桓温父子而国非其国矣恭惟陛下总戎河朔四方闻风云合响应竭B奔走惟恐居後上下有常分中外无异志分阃之重臣握兵之大将尺一号召则朝闻命夕引道是岂东晋所敢望哉然而勉就和好确守信约城郭不修器械不备堠障不立烽燧不设憔悴之民襁负系道而不之纳也闲旷之土莽苍极目而未之耕也使六朝之君而弛备如此不有外虞且有内患将不能以一朝居然则民心之为邦本亦大矣故臣区区前说以恤民力通下情为先务盖所以系斯民之心使之固结而不解也虽然六朝之所以备患又安可忽而不讲哉大抵国于江左必保两淮必据上流然孙氏之吴未尝有淮南尺地也亦仅足以自守魏文兵至瓜步则淮已不守矣而卒不能渡江至于上流之地万一敌据之则鲜有不得志者盖其顺流而下通行无累若高屋建瓴而莫之御也今建业地N营伍相望外论颇以为得其人矣而上流之备有可虑者兵志曰以一氖莫善于厄以十陌倌善于险以千耐蚰善于阻襄阳之地平原广野非有险阻之限所恃者兵而已今兵实不足此其可虑者一也与士卒同甘苦然後可与之同死生今田师中刻剥其下而奴_使之平居无事藉藉嗟怨一旦有急彼能死其长乎此其可虑者二也捉募行旅以补军籍至有断截肢体以求免者人情可见矣其可范使用命乎此其可虑者三也夫贵极富溢而能以立功图报为志此豪杰之士也唐杜牧论用兵之弊以为爵命极矣田宫广矣金绘溢矣子孙官矣焉肯勤于我哉今师中不几于是乎此其可虑者四也李道之于师中故部曲也师中怒其去已予以羸卒而留其家赀夫两不相能而欲望其彼此应援如左右手其可得乎此其可虑者五也凡此数事皆人所共知而窃以为忧者独未闻执事者有所措画岂其知两淮之重而不知上流之为尤重乎陛下诚留意于此使将足以用其兵兵足以为将之用形势相接声气益振至于疆场之事据险要远斥堠遣间谍察奸伪诸如此类皆可以付之其人而听其所为惟是备御大计所当有一定之说者愿陛下密诏诸将悉意条具使议臣参订其可否有未尽者往复诘难然後断自渊衷裁处其当表里相应哿Χ行之非若率尔尝试而侥幸其或成者也昔赵充国上屯田奏宣帝辄下公卿议诸臣初是充国计者什三中什五最後什八于是始诏报从之庆历中经画西事亦诏帅臣议攻守二策以上而裁择焉近世以来举事兴为议论不一政令数改是以玩岁匀掌无所成使其审之于初奠而後发岂复有纷纷之患乎凡臣之所欲言者既已陈其大⒁佣持诚犹有不能自已者敢遂言之今天下所望以为忠义纯正而可以任今日之事者张浚是也而臣窃有疑焉陛下收拾人才孜孜如不及寸长片善惟恐失之有臣如此陛下岂肯置之谪籍耶古人有言曰知臣莫如君非必君而後知臣也盖其左右奉侍朝夕亲近其志趣之所尚才力之所能到所以察之者熟矣非如他人之想望而传说也然则陛下之意其必有超然独览而非天下之所知者矣虽然法正言于蜀先主曰天下有虚名而无实用者许靖是也然天下之人不可户晓宜加崇重以慰远近之望今浚之名不下于靖至于实用之有无惟陛下知之尔使其无也犹当以人望见重况其不止于靖耶夫用一人而用以慰天下之望解天下之疑则虽曰虚名乃所以为实用也且臣闻人恒过然後能改动心忍性然後增益其所不能浚之得罪二十年矣臣不知其所改悟增益者止于陛下昔日之所知耶其亦有未易知耶古之圣人不以已之独智而废\人之论不以人之一眚而掩终身之善每以知人为难者盖在于此惟陛下加察焉臣不胜恳切之至
论军中功赏不实【案原本未注年月据宋史本传奏驳李显忠冒具安丰军功赏在权户部侍郎之前李心传系年要录绍兴三十二年闰二月应辰由权吏部侍郎改权户部侍郎仍兼国子祭酒则是疏为闰二月以前所上】
右臣伏见比者指挥令李显忠开具实立功人保明申三省枢密院取旨推恩今来李显忠保明到安丰军正阳西迎见番贼获捷立功官兵五千二百五人仍各开具合补转官资朝廷不待核实即从其请虽赏不u时固当如此而事失其实人所共疑盖自去冬以来中外之论皆以为将帅拥兵境上敌骑奄至不能一战惟是望风奔避而已如显忠其一也而臣亦有不能不信者诚使官军果能迎遏其锋大败其\掩袭追击至于再三如今来功状所谓然而敌数败则宜退矣纵使其坚忍而未肯退亦不应遂能径进也我师数胜则宜进矣纵使其持重而未欲进亦不应至于遽退也今敌人长驱突入蹂践数郡而我将帅之臣自以为战胜者已弃淮而归南矣此所以中外之论纷然而臣亦不能不信也今乃反以为功列上五千余人率加以不次之赏其可谓之实乎王权亦尝以安丰之捷入报矣自今观之果何如也近日言者论刘光辅之罪如妄冒功赏乃其一事况至于五千余人者乎其他士卒闻之亦将以此而望于其帅帅必不能抑也又如是而推赏也则所谓五千余人者将至于数倍而未止也将帅无所忌惮则益骄士卒无所劝沮则益惰]滥者\则国用益屈民力益困末流之弊将有不可言者此臣所以甚惧也真宗皇帝e幸澶渊契丹通和大将李继隆石保吉葛霸以战功止加阶封内侍文质以射杀敌将自高品迁殿头高品而已富弼以为诸将不能大破敌人卒至和好真宗以是为耻主既耻则将何功焉所以薄其赏也若无功而和则将帅可罪而赏亦不行矣臣窃以为时异事异今固不能尽如祖宗时然爱惜名器甄别功劳则当以祖宗为法从而斟酌损益可也其安丰军功赏望圣慈宣谕三省枢密院更加详酌取旨施行干冒威严臣无任战灼之至
文定集卷一

[book_title]卷二
钦定四库全书
文定集卷二
宋　汪应辰　撰
奏议
应诏陈言兵食事宜【绍兴三十二年五月二日】
臣伏见上天助顺海陵殄灭金主新立畏天之威遣使通和辞甚勤笃陛下方且不自暇逸而豫为防秋之备不自圣贤而博尽t臣之谋天下幸甚盖自今日以来传报不一或以为金主厚能得\者或以为懦弱不立者或以为急于和亲欲复还河南地者或以为彼方厚立赏格以勤战士如唐邓陈蔡之类失而复取其志盖未已者或以为河朔t盗扰其南而契丹之遗种攻其北者昔汉光武初定天下臧宫马武皆以匈奴衰之时不可失光武答以北边尚强而屯田儆备传闻之事常多失实古今通患实在于此要之为国者不当问敌人之盛衰顾吾自治何如尔东晋之季苻坚以百万之师战胜之威长驱八寇自谓投鞭于江足断其流至于淝水之战敌\奔溃首尾不支卒以亡国然则敌人虽盛未足为中国患也晋之谋臣皆欲乘苻氏败亡开拓中原王师一出尽得兖青雍豫之地然而君臣宴安无复顾虑以谢安之肜陀滩患容而道之元显之流出而用事晋之不振皆自此始然则敌人虽衰未必为中国福也臣故曰不当问敌人之盛衰顾吾自治何如尔今诏旨以足食足兵为虑此二者皆自治之要也臣请先言足食之说昔人以为县官当食租衣税然汉文景之盛或赐民田租之半或尽除之或三十税一武帝穷极奢侈有盐铁酒酤之禁昭帝即位一切罢之至于後世或用或否唐至德宗用杨炎之说尽取军兴以来暴敛横赋合而为两税又用张滂之说始有茶禁凡汉唐之所征取榷禁者今皆不能易矣然刘晏号为善榷盐其始至也盐利岁才四十万缗至大历末乃六百余万天下之赋盐利居半宫闱服御军百官禄俸皆仰给焉今止以淮浙计之岁收一千三百四十万贞元八年榷茶岁得四十余万缗今则岁收二百四十万矣世固未有善理财之人也独不知刘晏复生其于今日财利尚能有所增加否乎至于其他所取名色猥\曰经制曰总制曰无额上供曰折帛曰州郡剩曰僧道免丁曰寺观剩曰大军月桩曰瞻军酒息曰籴本总其所得又什倍于两税而不翅也然则今日利入之厚汉唐之时与吾祖宗之盛皆所不及也宜其财聚于上不可胜用矣而大农无经旬之储至于仰贻宵旰之虑此其故何也臣尝以为取之多则宜有余而或以不足取之寡则宜不足而或以有余以文景轻徭薄赋而贯朽粟陈以武帝笼天下之财而用度常不继唐王仲舒观察江西奏罢榷酤钱九十万既三年钱余于库粟余于廪孔杞诙攘肽暇〕他名之税免属州逋负之缗钱二百万而公藏私蓄上下俱足由此观之不在乎取之多而在乎用之有节也今日财赋自其外而言之左藏一岁所出比于绍兴之初其多已增倍矣臣不敢远引前古姑以陛下之初政为率则其间所当裁节者固不少矣仁宗至和中谏官范镇乞明诏中书枢密大臣考求祖宗朝天圣中官吏兵数与天下赋入之数斟酌损益立为条章上下遵守则国用有常而民力有余矣此亦微臣所望于陛下也凡百官有司浮]之费可以参酌旧制一切减省惟是军旅之用日以增广因循久遂为成例一旦更革固亦未易然而赏典之]滥独不可以甄别乎尺籍之伪冒独不可以考核乎此特在陛下指麾之间尔又自用兵以来中外争言使宜往往出于希功徼幸之意如措置营田如结集民兵如招纳归附之类钱粮器械一皆取足于朝廷曾无毫发之效亦莫知其何用也熙间韩绦以大臣宣抚陕西所费十八万缗终无成功\议沸腾以为大咎今所谓十八万缗不知其几矣况其事之初行议者固疑其不可故臣愿朝廷之上有所兴为与\共之使可否之论毕陈于前然後择而从之如汉宣帝使公卿议屯兵利害反覆详尽庶几无轻举妄动之失矣虽然此特言其外者而已至于内府之财则有非外廷所知者周官太宰以九式均节财用有匪颁之式好用之式然则王之用度虽曰不会要不出乎式也太府掌九赋九功之贰受其货贿之入其颁财则以式法授之而式贡之余财则以供玩好之用元丰更定官制以金部左藏案主行内藏之出纳而奉宸库则隶于太府所以示天子至公无内外之异也自绍兴十三年始诏内库不隶户部太府有司辄敢会问与供报者皆坐之中外之人不知所以然者何也疑词异说无所不有臣窃观陛下清心省事仁民爱物一皆出于天性宫掖使令既已不备又从而出之教坊音乐已不听又从而罢之此岂以外物为乐哉比以戎事暴露备边犒师招军市马率从中出此岂以多藏为利哉而臣犹有不能已者窃恐赐予之间或过为丰厚而失于撙节出纳之际或习为纵而失于考察杂色供奉]食无用之人或虽澄汰而未尽也今陛下恭俭于上而左右近习与夫贵戚之家第宅池馆穷极华美田园邸舍连亘阡陌此固不能使人之无疑也夫有不忍人之心斯有不忍人之政有仁心仁闻而民不被其泽者盖有之矣愿陛下推其所为损之又损始自宫掖次及外廷如此则圣德日新人心悦服而实惠及于天下矣先王所不可俭者祭祀也至于当损之时则二簋可用享况于匪颁好用之类乎且臣闻之有国家者未尝不以人心为安危惟我祖宗覆育天下斯民爱戴有陨无二尤见于艰难之时陛下诚以东晋观之国于江左中原分裂变故内起岌岌乎无终日之安所患者王敦也敦既死而苏峻祖约连衡犯顺所患者桓温也温既死而王恭殷仲堪称兵内向所患者孙恩也而卢循徐道覆相继扰乱盖其基本尚浅人心易摇故奸邪得以肆行而无所畏也自建炎以来金人之役甚于东晋然而户口虽或流离而无背叛之志盗贼虽或窃发而无响应之助强悍之将不能以使其下之为非暴虐之敌不能以禁其民之向化此皆祖宗德泽之所固结陛下仁心之所感动相与扶持I蔽以至今日岂曰小补之哉赵简子使尹铎为晋阳令谓曰以为茧丝乎抑为保障乎简子曰保障哉尹铎损其户数既而智伯攻晋阳决水灌之沈^产蛙民无叛志凡今日之所以取诸民者臣已具陈于前矣愿陛下思民心所系之甚重悯方今民力之已竭而求所以赈救惟在节省无益之费使财用充足然後赋a之不得已者可以次第蠲除庶几疲瘵之民得以苏息则其为国家之保障者岂有已哉臣请言足兵之说昔陆贽有言克敌之要在乎将得其人驭将之方在乎操得其柄将非其人者兵虽\不足恃操失其柄者将虽材不为用兵不足恃与无兵同将不为用与无将同固不在益兵以生事加赋以殄人也至和中朝廷招募新兵谏官范镇以为财用不足民力凋敝而又欲募兵是何异欲救火而益以薪流之浊而复挠其源也兵不在\在练之与将何如耳方侬智高寇岭南之後遣将不知几辈遣兵不知几万死亡奔北不可胜纪然狄青所以取胜者番落数百骑耳此兵不在\近事之效也臣以为陆贽范镇之说切中今日之病自讲和以来诸将坐拥重兵初无尺寸之功而高爵厚禄极其富贵安享优佚养成骄惰无复激昂奋励之志兵籍虽多初不习或拘之以为工匠或分以为贾或抑之以为仆之役既虐使之以不当为之事又侵夺其所当得之食行路之人皆知其不可用也已而敌骑奄至曾不一战望风遁逃浃辰之间而两淮之地蹂践几遍方且恬不忌惮恣为P谩列上战功诳惑t急危之际被旨应援乃或游辞诡计顾望不进陛下虽尝取其不用命者治之终未足以震服中外且钧是罪也而罚有轻重人犹不能无词况于或罚之或赏之乎故其免于罪而蒙赏者不知愧怍而反谓朝廷之可欺偃蹇傲睨日以滋甚陛下损金帛以赐士卒适以资其刻剥之计至于怨并兴无以自解乃复奏功第赏超越资级动以数万唐李迤交次髯嗲虢佐以下官凡百五十员宪宗谓裴度曰宄嫌衅婀θ蛔嗲牍多使如李晟浑{又何如哉遂留中不下以此较之今日之事无乃太甚乎方无事时朝廷有所使令率以诏旨行下或为迁延或公肆欺玩或直抗执而不行不知一旦有急能惟命是听以徇国家之难乎四方之人何所观望三军之士何所劝沮虽有貔虎百万将谁用之故臣之所忧不在乎兵之不足而在乎军政之不修也且今中外之兵其老弱强壮不可得而分也其逃匿死亡不可得而见也然则虽欲益兵亦不知其所以益矣诸葛亮出师无功或劝以益兵者亮曰大军在祁山箕谷皆多于贼而反为贼所破者则此病不在兵少也在一人耳今欲减兵省将明罚思过校变通之道于将来若不能然者虽兵多何益自今以後有忠虑于国者但勤攻吾之阙则事可定贼可死功可F足而待矣由此观之亮非徒不肯益兵也又欲减省之盖胜败在将不在兵兵多而]不若少而精也臣愿陛下内自省察以前日之失为在已奋发英断力行大公至正之道而不牵于异说之私赏善罚恶无偏无党示天下以好恶所在使人皆洒心易虑以听陛下所为然後兵籍之多寡人材之高下皆可以按见其实谨其训练之法号令必行等级必明技艺必精心志必一周旋进退将无所不可者矣昔人论兵盖有一可以当十者亦有十不当一者此顾用之何如耳窃闻朝廷方简州县之兵取其半以待不虞之备此诚有不得已者去冬固尝发诸郡弓弩手什之七矣强之使行惊扰狼顾州郡有调发之费室家有离散之怨既至军中大率奴隶使之初不籍以为战`之地也大敌在前何尝得一夫之力且所谓正兵者技止于此况其下者乎而又有甚不便者夫盗贼之作常生于细微州县之兵虽不可施之于大军而追胥讨捕防护乡井盖所以销患于未萌也晋武帝罢州县兵山涛陶璜皆以为不可及永以後盗贼t起州郡不能制此往事之鉴也去冬既取所谓弓弩手者州郡无备则或发诸县尉司弓手以守御城郭县又无备则或抽差编户以代弓手之乏贪猾之吏夤缘为奸无所不至或差或否均被其扰夫天下之事顺人情而行之则如水之就下蛉饲槎行之则有挟山超海之难故圣王之政山者不使居川而渚者不使居中原此非有神奇巧妙也亦曰顺之而已今民之在田里者则拘之于县县之e捕者则执役于州州之守卫者则分隶于诸军岂所以为顺哉议者患州县之空虚也则请各置四隅之官而以其土人为之强宗富室平日挟其财力以武断于乡曲今又假以尺寸之柄公行贿赂明报仇怨有甚于盗贼者朝廷知其不便寻即寝罢盖凡所以开阖动摇至于数四公私烦费骚然不而迄不得其道理者皆起于州郡之无兵也今者诏旨止令选其强壮就各州教则固未必调发也惟陛下精思熟虑于不得已之中有所裁酌使州县不至于无备田里不至于重扰则州县安而朝廷安矣臣仰惟陛下临政愿治于兹有年国宜益富兵宜益强而顾以不足为忧凡在臣子莫不惶恐臣窃以为自古人君当艰难之际其能积微而致着革弊而为治者要必以至诚为本以力行为要不尚虚文专取实效用其人必责以功听其言必验以事使欺伪者有所不敢为而忠臣义士皆得自尽以奉其上则天下无不可为之事矣诗曰秉心塞渊Q牝三千又曰思无邪思马斯徂夫马之蕃息何预于人君之心思盖物无小大苟非以诚心持之则所行之事其施于外也必苟简所用之人其应于上也必灭裂又安能旋至而有效乎今日之事特在陛下加之意而已臣窃观今之风俗大率以欺罔为尚夔路帅臣训练精兵二万及监司核实初无一卒东南铸钱祖宗时岁不下百万缗比来止以四十万为额又尽收天下之铜有司以为可铸三十万则是七十万也去年所纳仅及五万而乃以六万为羡余而献夫以欺罔如此岂不以为罪或又从而赏之亦何惮而不为欺罔乎此风不革则天下之事所以仰劳圣虑者何时而已也臣不胜诚灼溆拗晕┍菹虏蒙庑疑
论敌情当为备海道未可进
臣猥以庸陋待罪近侍无所补报朝夕愧恐今者遇有见闻思欲罄竭不敢频数请对辄具画一奏闻如後臣比者面对伏蒙圣慈谕以近日探报皆不敢信但只沿边严兵为备臣窃叹仰以为圣慈高远非常所及今者复闻金国遣人至盱眙喻吾使者以国有内乱则非特如探报者之道听涂说而已盖自古楚灵王吴夫差齐⊥踅岳兔裼谠抖变生于内今敌人荒淫侈汰暴戾苛虐兼此三君而又有甚焉以天人之理往古之事观之其不免必矣然而有识之士犹有私忧过计者夫不足者示人有余此人情之常也汉高帝使人使匈奴匈奴匿其壮士肥牛马徒见老弱羸畜使者十辈来皆言匈奴易击独奉春君娄敬以为两国相击此宜矜夸见所长今臣往徒见羸h老弱此必欲见短伏奇兵以争利愚以为匈奴不可击也其後卒如奉春言夫差方与晋侯争长于黄池越人乘虚而入其国夫差恶其闻也自刭七人于幕下以~口今敌有内变所以蔽匿避忌惟恐人知而遽自振暴其短于我此殆非人之情意者复如奉春之言乎或以为事已藉藉彼自度其不可掩也故不若以情告我此固或有之窃怪其于所讳言之事何其前後谆复得已而不已也此其可忧者一也使诚如敌人之言国有内变彼能讨伐以平之则其为强盛固未可轻也有如不胜则中国之所当患而豫防者无乃或甚于今日乎此其可忧者二也臣愿陛下懋昭圣德如近日罢教坊出宫人之类增修国政如近日选任大将斥逐人之类兢兢业业长虑却顾务为自治之策不可胜之备不使有毫厘之差U隙之阙虽事变之来靡有终极而吾常有以待之则终于不足虑也仰惟圣策先定皆有成算而臣犹复有言者盖不胜持诚惟陛下幸赦其罪窃闻温州有王宪者自谓习于海道又谓已招诱团结二千余人更乞朝廷应付人船器械欲以直捣登青以臣愚虑未见其可诚如其说于彼固未有甚损而在我初无益也奈何以不赀之费而为无益之举哉熙宁初命宰臣韩绦宣谕陕西所费才十八万缗时论沸腾以为大咎比年以来只以诸州措置海道事论之其所谓十八万缗者不知其几倍也今宪之行又当厚有所费亦无怪乎公私之困乏也且非徒无益而已使敌势尚强则胜负未可知也有如一夫被执必且提掖搜索穷问其所从来是趣其生不肖之心而自我致寇也使敌无能为也山东之地必有起而割据者亦岂肯束手受毙哉又使如前所虑幸而万一无之可以恣其如往而无所滞v然小民之心惟利是视必且肆情极力卤掠蹂躏以充其欲亦岂中原赤子所望于父母者哉臣以事之利害理之是非反复思之无一而可昔孙权时江边诸将多陈便宜有所掩袭权以访顾雍雍曰兵法戒于小利此等所陈欲邀功而为其身非为国也宜加禁制苟不足以耀威损敌所不宜听也吴之与魏固已显为仇敌然犹不肯为掩袭之计况今日之于敌人犹且羁縻不~哉臣以为诸如此类皆不当为所谓王宪者或尚未行犹可及止如以臣言为然伏乞速赐裁处
措置海道咦
臣伏见比者敌人既退海道宜若无可虑者然臣被旨出使职当询?利害以归报于上庶几不虞之戒将来之备或有取焉窃惟兵兴以来三十余年讲?指画防括之计无遗策矣而臣愚犹有疑盖今明州之分屯于海上皆水军也舟楫之于海其所因者风尔顺风而行则瞬息之顷已数百里不然则寸步不能进也彼其所以能来者其得风可知矣我乃i风而迎击之其难易劳逸之势不侔甚矣或以为扼其後而袭之则我之与彼皆顺风也夫均是顺风然彼先而我後彼往而我随亦未见其必可胜也况或者\寡强弱之不敌耶臣以为于舟楫之外能据其便利扼其要害则用力甚省而功倍之有不可同日语者何则敌人之来非大舟不可以浮海非乘潮不可以入港非小舟不可登岸今诚于明之定海选练步兵分列港岸而又多设机械以隔阂敌所从入之路彼虽仅能入港而潮退之後舟为无用矣岸上之兵强弓劲弩拳石火^乘间俱发彼辗转于泥涂之中进则不能前而退则吾以舟师邀之可坐而毙也如有纵之使去虽复入于海亦将安所为哉此万全之计甚[见也夫舍坚而攻瑕以逸而待劳处高而临下此皆用兵之道今专意于水军而岸上乃无一夫持兵而谁何者此岂非有所未尽乎然方国用匮乏而议欲益兵此其势又将有未易行者矣伏见明州水军有选于诸寨土军者有选于本州禁军者有取于诸州弓弩手者其间虽多强壮伉健而海道则往往非其所习也分登舟掀簸仄则悸眩而不能立呕逆而不能食濒海之人类能言之此正可以用之于陆也至于见在海舟以近降指挥则例计之其羡卒不下千人舟之大小自有分量人数过多适足为累而明州弓弩手五百人名为水军其实止就本州教今若于军中通选一千五百人取其可用于陆者以为步兵如此则无益兵之费而水陆之技各尽其长备御之方始得其要矣天下之事必昔人所已行与今人所尝试乃能尽得其利害海道用兵自昔未有着其法者而近年防海道亦未尝一用之也是以因仍旧贯不复他议况舟师在海乃曰备之于陆其言若未易信而理则有可见者伏望圣明裁择幸甚
文定集卷二

[book_title]卷三
钦定四库全书
文定集卷三
宋　汪应辰　撰
奏议
论士大夫敦尚节义【隆兴元年三月】
臣比者进见伏蒙圣谕如何得士大夫敦尚节义臣虽率尔以对卒遽之间未能?极本末又蒙圣谕令臣陈其说者窃以风俗之邪正未尝不系乎人君之取舍所谓邪正者虽曲折万状要不出乎义与利而已君子所知者义也故为人臣则尽心哿Χ无所避直言正论而无所隐凡义之所当为虽死生祸福临之而不顾也小人所知者利也利在君上则惟君上之从外若柔顺而其实危险外若?谨而其实欺谩及其见利则逝见便则夺又何有于君上哉故传曰未有好利而爱其君者未有好义而忘其君者夫邪正之分其明白如此而昔之人主常患不能辨别之者盖顺从则取悦违异则致疑介特则无助阿党则多与廉静则易退巧佞则难远故以同异为爱憎以爱憎为是非而取舍皆失其真矣?惟陛下明智聪察洞见幽隐凡中外t臣其材分高下皆无逃于圣鉴矣然而风俗犹未能变者臣窃谓当今之失在于取人不观其行用人不核其实今但曰是能办事也是能趋时也则其他不必问也夫天下之事以忠信诚U之心行之犹惧不济况付之于无行之人乎欺罔以售其说刻剥以营其私盖将无所不至矣而其益人之国者果何在哉此不观其行之弊也今有言曰某利可兴某功可就往往进之以爵禄予之以事权徐而考之则名实相反绩用不效非特不治其罪而爵禄事权犹之如故而或有加焉此不核其实之弊也夫不观其行则顽钝者无所愧耻不核其实则诞谩者无所忌惮是诽煜轮人使去义而就利其积久其流远将有不可胜言者伏望陛下为久安长治之计思清源端本之道于邪正义利之辨特留圣意\任忠厚正直之士贵其和而不必其同取其大节而不求其备若其浮虚轻躁前後反复者则惩沮而差择之以明示好恶所在行之以必特之以久则公论伸正道明人皆化而为善所得者皆实才所行者皆实事矣何患士风之不美节义之不立也取进止
论讲读官进见希阔【隆兴元年十一月】
臣伏见近日以来讲读之官进见希阔盖自昔人君有所佚豫或不留意经典有所私昵或不亲近儒生今陛下省览庶务不舍昼夜非有所佚豫也延接臣下不间E贱非有所私昵也特以勤劳政事故不遑暇于此耳然臣窃谓六经之典籍祖宗之谟训此乃政事之本也因其有所劝戒而省之于已则可以致日新之益因其有所损益而验之于今则可以得时措之宜汉光武唐太宗皆百战以取天下而与其臣下讲论经理往往夜分乃寐盖必不虚费日力而为无益之举也仁宗皇帝诏双日御经筵而只日亦诏侍臣讲读足以为万世法伏望陛下特留圣念天下幸甚取进止
论总管钤辖与帅守不相统临
臣伏见庆历间西北二边皆已和附而韩琦范仲淹同奏对谓当以和好为权宜战守为实务今敌方请和而陛下长虑却顾益修武备仰见圣明所以思患豫防之意天下幸甚然其施行节目臣愚犹有未Q者反复思之不能自释念欲以愚虑所及冒昧奏陈而臣身在远外则疑于出位官为帅守则嫌于自私欲发复止至于累日仰惟陛下以至公治天下以至诚待t臣而臣蒙恩厚任责重乃复顾避世俗嫌疑有所不尽则非臣子之义矣是以终不敢自默惟陛下幸赐裁赦臣闻立国有体治军有法体不可以不正法不可以不严何谓立国有体夫自朝廷以至郡县其尊贱之势殊矣然而上下相维表里相济如网在纲如臂使指其实一体也一县之\必由于令一郡之\必由于守守之权必归于按察按察之权必归于朝廷以郡县论之令失其职则一县之事废矣守失其职则一郡之事废矣凡在郡县之内者未有非守令之所当治也如此而後有所统壹昔范纯仁知开封府襄邑县县有牧地卫士纵马蹂践民田纯仁执而治之有劾其非法者纯仁词不屈乃诏畿县兼主管牧地既在县境不可以不听于令不然则非所以为县矣唐宪宗时横海节度使乌重胤奏河朔诸镇所以能旅拒朝命六十余年者由诸州县各置镇将收刺史县令之权自作威福向使刺史各得行其职则虽有奸雄如安史必不能以一郡独反也臣所领德棣景三州已举牒各还刺史职事应任州兵p令刺史领之其後河北诸镇惟横海最为顺命夫以天下之大而一县令之微亦必使之正其职此祖宗所以久治也以河朔诸镇而刺史县令皆失其职此唐自中叶以後所以亟乱也惟是熙间朝廷经理西北议者请于河北陕西河东京西等路别置将官专训练士卒知州知县皆不关预司马光言国朝置总管钤辖都监押为将帅之官州县长吏未尝不同管辖盖知州则一州之将知县则一县之将也今为州县长吏而于所部士卒不相统摄将官与长吏抗衡万一有非常之变长吏何以号令其\御奸究哉于是始诏知州知县同行管辖然当时守令所不预者特将官一司尔而钤辖都监之类所隶属如故也其不预将司之事者特守令尔而经略安抚都总管钤辖司所以统摄之职犹在也司马光犹以为难况乎悉以军政付之武将而帅臣守臣不相统临此殆非所以明职守存国体而为永久之制也何谓治军有法夫率土之滨莫非王臣钧是人也岂有异哉而古人之论以为天有十日人有十等自王公以至舆台皂隶皆分定而不可犯贾谊亦谓古者圣王制为等列内有公卿大夫士外有公侯伯子男然後有官师小吏延及庶人等级分明而天子加焉故其尊不可及也若曰莫非王臣也混然一等则岂所以尊天子哉况于兵者聚天下骁勇之徒授之以不可向迩之器而教之以战`杀伐之事其所恃以制御柔服之者以有名分纪律也唐季之政一切姑息上下之分不明士卒不知有偏裨偏裨不知有将帅祸乱继起兵革不息者凡二百余年我太祖皇帝始定军制使以阶级相承毫厘之间不容侵越是以令行禁止中外肃然东征西讨无思不服其贻谋远矣此万世不可易之法也今欲专任将臣益修武备则宜以名分纪律为先而所任以领其事者乃独不用等级既非所以尊朝廷亦非所以率其下矣或者以为今帅守之职初不废也特教之际不相统临其余则自依军制也臣窃以为天下之事无本不立无文不行将教人以父子之义则必制为坐立拜跪之仪将人以兄弟之序则必制为徐行後长之节盖有文具而本未必然者未有荡然无文而以为其本犹在也今既已不相统临矣则所谓军制者其能以独立哉孔子为政以正名为先盖名正则言顺而事成也有其名然後可以责其实今名为不相统临则其实亦从而废矣此皆臣愚之所疑也伏望陛下察臣刍荛之言断自圣意更赐详酌施行
论添差员缺
臣伏见议者欲将已罢员缺复行差置臣虽不尽知其说然反复思之未见其可盖闻古者为官择人後世为人择官夫为人择官固非治世之事未闻为人而设官也祖宗之时建官不多而事无不举元丰改定官制虽号为文物大备然在京职事官不尽除足至绍圣间六曹郎官犹通轮宿直此可见也河北河东陕西二广帅府官属不过主管机宜干当公事各一员亦有无干当公事者至熙间悉罢帅司干当公事既而永兴军帅臣辟置主管机宜神宗皇帝以永兴近里又无边事其主管机宜亦罢以祖宗全盛之天下关中重镇而于帅司一官之辟置其重惜如此固未尝有後来所谓参议官及准备差遣准备差使之类其他帅府止带本路钤辖又未尝有属官也太祖平定天下革藩镇之弊州郡始置通判然小郡往往不置未闻又有添差通判官庆历间诏天下州郡立学後始间有教授如四川五十余州其有授者成都梓夔三郡而已崇间蔡京用事恢崇学校广置师儒以文饰太平犹以郡小或应举人少则令二三州学者聚于一州大观四年复诏所在学生不及五十人者不置教授推此类言之他可知矣今自艰难以来诸路皆置安抚使有参议有主管机宜有干办公事有准备差遣有准备差使一官或三四员诸州添差通判有至三员者州郡生徒仅有二三十人或全无一生徒者而皆置教授太上皇帝圣明更化屡降诏旨固已去其弊之太甚者陛下即位以来博访利病烛见幽隐凡无用]赘之官皆经有司讲?见其决可罢然後罢之无不合于古义当于人心昔汉光武并官省职十置其一费减亿计唐宪宗用李吉甫为相省官八百员省吏千四百员中外之士盖望陛下因今日之已行者推而广之以幸天下如光武宪宗之政窃料圣意必将虑之以审为之以渐有所待而後发奈何又取已罢之]员而复置之乎今之州郡凡百费用盖十倍于承平之时如宫观如岳庙皆无定员如离军使臣如养老军员如归正如归明如审官其所创置员缺未易悉数又有特添差者以此耗C益广窘迫益甚远方州县至有公行科敛于民名为养老添差钱者官吏又或凭藉其名夤缘为奸无所不至掊克如此而官兵请给有三四月或半年不支者今所罢无用]赘之官虽未能大有所益譬如羸弊之人负百斤之重若省其十之一二亦足以少其力至于如前所陈离军养老之类此皆事之不得已而未能免者又足以使天下之人知圣主矜恤之意未尝不在斯民特势有所未行尔若复以前此]员布列州县则是得已而不已殆非所以明陛下圣意于天下也又况比年以来凡诸军]滥多所厘正今于文臣则明知其为]滥而特与之何以使人心服乎岂不亦起侥幸之意乎或以谓方今士之未有差遣者多非如此不足以处之此则臣所谓为人设官者也士之守待堂除与夫体例之当得堂除者臣所不得知然以事理度之似非甚多于非甚多之中其有气力势援者必多于孤寒之士而才能绩效所当必与者又亦有数何至以此之故而更革政令增置员缺欲人人而悦之乎凡臣所陈特其大略窃谓已罢]员无可复置之理伏望圣慈特赐详酌指挥旋行取进止
又
臣辄有危恳上渎天听臣比见议者欲将已罢员缺复行差置曾具子奏论以为无可复置之理今来伏G敕命指挥诸路参议官昨罢员数p复置又指挥通州无为军各复置官一员又指挥依白子所乞复诸州添差厘务通判签判教授属官等缺以处待缺职事官者伏念臣承乏吏部识见偏谬议论轻妄今敕命已下臣于官守之义无所逃罪见今居家待罪不敢赴部任职伏望圣慈察其愚o特赐绌责以明典宪臣无任惶恐俯伏俟命之至取进止
又
所有已罢]员无可复置之理臣前已具奏外今来指挥止令添差一次则是朝廷知其]赘不可复置特出权宜不为定制然臣窃谓权宜之政必甚不得已而後行如近日离军使臣归正归明官之类盖苟以廪禄周之而已故官虽]而未能罢费虽多而未能省非以设官分职为当然也今待缺职事官岂亦有所甚不得已乎内外庶官自朝廷进擢委使之外或堂除或铨选或辟置必取其情愿惟有罪送吏部者乃始直注今待缺职事官岂亦与有罪者比乎臣顷因进对伏见陛下以如何得士人崇尚节义为叹圣训及此实天下之福臣窃谓士风厚薄亦在上之所以X进激厉之者何如贾谊曰人主之待其臣如遇犬焉彼将犬马自为也如遇官徒彼将官徒自为也今所谓在京职事官者盖亦朝廷所尝简拔而稍异于其等夷者也若谓其间有不足以当在京之选则公行汰斥明示好恶举错既当孰不心服今乃不问如何一切示以厌薄之意处之以添差强之以直注使其有识见廉耻其肯强俯首以就升斗之禄苟旦暮之活乎甚非所以待士而厉其节也臣虽愚陋不足以论天下士姑以臣所知者言之如除枢密院编修官朱熹家贫母老粥不给今缺期既到朝廷屡促其供职而踌躇不进使其闻朝廷所以待士者如此其敢来乎又新除太学博士吕祖谦未尝有求于朝廷止欲就吏部射缺而朝廷以其试中宏词特除博士今又可令直注诸州添差教授乎臣所知者如此其不知者宜不少矣然而名为在京职事官而守待远缺有至八九年者此诚前所无有臣尝试令契勘除学官多是选人例皆远缺及司农太府寺主簿亦系远缺外其余者二三年近或不及一年方元佑全盛之时吏部京朝官以上皆使一年以上缺而堂除人有待缺及一年以上者今吏部京朝官使四年缺若堂除亦以此为差其过此者不复差除不过三五年则今之所谓远缺者亦无有矣自不必为此纷更也
文定集卷三
<集部,别集类,南宋建炎至德佑,文定集>

[book_title]卷四
钦定四库全书
文定集卷四
宋　汪应辰　撰
奏议
御问蜀中旱歉画一咦
臣准御前金字牌降到御宝实封子伏蒙圣慈以问蜀中缺雨不甚有妨秋成否倘为旱甚当作如何救济令臣详具闻奏臣遵禀圣训谨具画一如後
一成都府路军惟成都府九县今岁大熟其他虽丰歉不齐互相乘除亦可仅得中熟惟是绵州旱甚田苗不实臣曾问权绵州李蘩何以为计李蘩云本州有常平米一万石钱一万贯若更以钱籴米可以添助赈济伏乞睿照
一诸州通判系主管常平官正是奉行荒政若官不得人虽有钱米未必实惠及民契勘绵州通判邓权以丁父忧去官本路转运司先拟差右朝散大夫王会替邓权吏部尚未放行但王会不甚晓事嗜酒多病难以倚仗窃见左奉议郎王诗详练世务勇于为义顷者萧振为四川制置使王之望为总领诗皆在幕中多所补益又右通直郎云安军使兼知云安县任忠臣清介有守吏事疏通又右宣教郎知成都府双流县史松老精力强敏奉公守法伏望圣慈于此三人内除一员充绵州通判填邓权缺必能举职爱民仰称圣明恤之意如或吏部已差王会即乞将王会别与差遣
一臣伏见利路剑州旱歉又甚于绵州目今米价每石钱引十二三道如武连县已自~市无米臣尝问剑州通判宇文绍奕本州利害绍奕为臣言蜀中诸州如利阆绵梓等处屯驻军马并从官中应付钱粮惟是剑州军马总领所令本州自行和籴夏秋两料粮六万八千余石马料二万六百余石系以人户家业钱均敷总领所支到籴本米每石钱引六道马料每石三道又更高折绢估以目今时值计之民间不得半价至于搬运输纳之费又在其外况剑州夏秋正税不过米麦二万四百余石而和籴乃加数倍如今年民间乏食虽使有钱亦无从得米其剑州近处地名水口系通水路顷年曾于水口置收支今若选委官员以籴本钱就丰熟去处收籴米斛于水口贮积支遣可以减民力瞻给军粮实为两便臣窃谓州县灾伤虽合纳常赋亦当减赋岂可重赋之外更此重困若不及时拯救民何以堪臣已为新除总领查龠详言之若查龠到司之後必有措置伏望圣慈更赐行下总领所相度施行
一契勘县令职在字民剑州梓潼县号为繁剧其知县右宣教郎任劭瞻视不明心力短浅职事旷废臣会问通判宇文绍奕如何本州都不理会绍奕云本州累曾申转运司乞依条以县之繁简令之能否随宜对换转运司久未行下臣窃谓以繁简对换虽古人所常行法令具载然其实不通只如虽是小县事简而知县有能则州郡与百姓皆欲其留若度\人所欲留者而以不能之人代之亦于人情不顺是以所在往往难行伏望圣慈将任劭别与差遣令本路监司公共举辟廉平强敏之吏充梓潼知县一次或于王诗等三人中差一员知梓潼县事亦乞自圣裁
一契勘成都府路水田多山田少又有渠堰灌溉其潼川府路多是山田又无灌溉之利今来秋收微薄米价渐贵民已艰食伏乞睿照
一夔路最为荒瘠号为刀耕火种之地虽遇丰岁民间犹不免食草木根实又非潼川府路之比今岁旱歉如夔州每常米价止是钱引五道左右今已是十道以上内梁山军广安军虽颇丰熟又不通水路止可瞻给本军伏乞睿照
一契勘四川州县曲折不一但得米谷流通价值平和可以接济待得来岁麦熟庶几不为甚害而所在往往患于无钱束手坐视莫知为计欲望圣慈特赐详酌支降度牒五六百道委付官司出卖于丰熟去处收籴米斛却量度多少于荒歉州县出粜拘收价钱听候朝廷指挥发纳如此则既得米斛可以平物价济民食又为朝廷变转得度牒价钱官无所损民被其惠实为利便缘若降度牒到得四川已是三四月之後不能及~今来所请如蒙施行乞指挥于急递中先次行下照会即所委官司可以且将其他官钱支用趁时收籴
一诸州常平司钱米往往州县缺乏那移借兑虽官司点检符移取会止是文具皆非实在之数今欲分委晓事官员体访考覆取具的实见在之数以备赈济伏乞睿照
一臣窃以州县之事全在官得其人其间有尽心职事惠利及民者为朝廷所知则益自勉励其余亦皆向慕所谓有功而见知则悦举善而教不能则劝也臣窃见知果州赵不拙遇事不苟见义必为到官承水旱之後竭力抚字发仓廪以赈之作糜粥以会之治疗其疾病收瘗其死亡每事亲临各有条理在今日州县中未易多得窃恐圣慈所欲知者伏乞睿照
一臣今来所条具止是以见闻所及先次具奏若别有合行事件臣当接续奏禀伏乞睿照右谨具如前取进止【十月十三日奉圣旨令户部于见拘收诸路未卖度牒内给降四百道付汪应辰专充籴本措置赈济不得别将他用余依议】
再奏蜀旱歉
臣先准御前宝封子以蜀中缺雨倘为旱甚当作如何赈济令臣详具闻奏者臣除已遵禀条具外今有续次合奏闻事件谨具画一如後
一成都府路惟绵州旱歉最甚臣前已具奏外今得总领查龠书云绵州屯驻将兵岁支米五万余石系总领所支钱就本州籴买应付今岁诸县荒旱自八月至今~无新米上市官司虽追集牙人及卖米m户多支本钱勒令承买例皆无米可卖往往请钱而去即便走窜上下皇皇无以为计今来总领所措置召募土豪自粜绵州米五万石更不于民间收籴伏乞睿照
一利路惟剑州今岁旱歉最甚臣前已具奏外今得总领查龠书云欲蠲免本州今年民间科籴一料又得利路转运判官王[书云已差官检踏本州灾伤俟见合减放数目即依条施行伏乞睿照所有剑州科籴曲折臣前已详悉具奏今来更不再渎圣听
右臣窃以绵剑两州若免得籴买军粮又依条减放灾伤税租将来更出粜常平米可以接济到麦熟庶几不为甚害臣又契勘得总领所累年败坏之後目今军粮缺乏若以常人处之但应急取办岂暇恤民而杳龠尚未到司乃能于此时随事措置救济百姓其处心行事实为过人臣不敢不具奏知取进止臣窃以唐刘晏理财以养民为先今如查龠所为亦使远方监司守令皆知圣意所在有所劝慕【十一月十一日三省同奉圣旨查龠令学士院降诏\谕】
第三次奏赈济旱歉
臣准尚书省子伏蒙给降度牒四百道付臣专充籴本措置赈济不得别将他用者仰惟陛下轸念困穷俯烛幽隐恻怛之诚特Q之惠远方百姓无不感戴圣恩臣猥以E拙获奉诏旨敢不罄竭以仰称德意万一缘度牒未到已先兑那别色官钱逐急收籴斟量缓急随宜赈济所有体访到诸州丰歉米价低昂及常平义仓见在米斛已别状奏闻外目今诸处米价稍定麦苗甚茂气候颇蚤不过来春之末便有新麦庶几可以接济窃恐圣慈欲知谨具奏闻伏乞睿照取进止
御再问蜀中旱歉
臣准御前金字牌降到御宝实封子伏蒙宣示蜀中今夏缺雨未知秋成之後即今岁事何如民间不知艰食否可具奏来者契勘臣先准御以蜀中倘为旱甚当作如何救济令臣详具奏续准尚书省子三省同奉圣旨给降度牒四百道付臣专充籴本措置赈济不得别将他用臣凡三次具奏所有蜀中丰歉米价低昂及所以救济之策伏计悉已仰彻天听今契勘得旱歉州军成都府路则绵州汉州石泉军利路则剑州潼川府路则渠州果州合州广安军其余虽分数不等未为甚害所有灾伤去处已不住移文所属及时赈济务令实惠及民虽据申到窃恐其间曲折或尚有未尽臣已选差成都府通判何耕往绵州汉州石泉军制置司干办公事程价往剑州制置司准备差使谢中往渠州果州合州广安军令逐一体访饥民数目仍与各州军守贰相度措置内有缺乏钱米去处即从制置司支拨应付今画一条具如後
一臣契勘绵州申到本府及外县共管义仓米三万七百余石前此以守臣未到制置司选差隆州签判李蘩权州事李蘩自去年十月即行赈济抄到缺食人四万五千九百余口既减价粜米其老疾贫乏不能自存者支与食米无衣者给以纸袄【案纸原本讹纸今据说文纸丝滓也从系氏声改正】至十二月初十日知州白麟到任制置司复令李蘩通判绵州劝诱富民或粜米或造饭皆官为主之目今请饭者日二千九百八十九人疾病者给药医治死亡者差僧持课收瘗李蘩又遍往诸县检察措置尤更详悉外县乏米者从本州拨运应付委是得以均济所有总领查龠召募土豪自粜绵州军粮臣前已具奏外总领所近有将绵州合支移剑州税米与免支移仍更不理纳地理脚钱又将先所兑籴绵州义仓米一万石依旧拨与本州通融赈济又将乾道四年正月二月三月每月合起籴本钱一万一千四百余道令每月止先起一半凡此数事于州郡及民间实为利便
一汉州及外县共管义仓米五万五千余石知州刘仪凤竭力赈济与臣书云凡事皆亲自检点纤毫不容作弊除减价粜米外其造饭所给城中日计六千余人德阳县三千五百六十一人什邡县六千二十四人绵竹县一万三千三百九十人又有乡村镇市去县稍远者分委土人就近赈给本州既令各县截用合纳税米又以车乘载米分往诸县盖汉州义仓米数目比他郡最多又有富民相劝率出米者委是可以足
一石泉军三县内神泉龙安两县不熟共抄贫民二千九百二十人日逐以义仓斛斗赈济
一剑州旧以军粮米于民户科籴总领查龠自行措置非惟民间免得科籴又留得米斛在剑州境内先据剑州申赤米每石计钱引十一道半缘住罢科籴之後物价渐减今赤米每石止计七八道左右此可见其效矣又宣抚司委官将梓潼平两县灾伤去处每县约三千户每户三口每口给米一升又以米麦粟豆共五千石应付剑州出粜又本路转运司据两县人户陈诉灾伤凡一千四百五十三状将上件人户合纳秋税并行除放所有除放过米斛却自转运司措置收粜应付支遣又两县有每年依额合解赴转运司省计钱物亦权住催理又宣抚司将两县上三等人户余欠税候麦熟曰带纳并四等五等人户秋税权住催理又制置司已将籴到米五千石从眉州水路搬载前去剑州令专充赈济支用
一果州连岁不熟知州赵不拙到任之初止有省库钱引一百六道仓米三千一石六斗而赵不拙检察欺弊撙约]费于窘乏中措置赈济皆有条理又积得钱引二万道收籴米斛以备缓急此一州可以无虑
一广安军每岁缺军粮米九千三百余石自来于管下三县科人户随税在卖其在市米价每石钱引五道左右官中止支两道又每一石四斗方量得一石制置司已行下本军日下住罢科籴出榜晓示人户仍牒本路转运司从实计算应付支遣庶几省民力近又得本军签判李若愚书以为劝诱赈济不可以威令驱迫不可以产业之簿书为虚实不可令饥民专聚于一处不可使胥徒预其事见今专委乡里忠信之士自知军签判躬率在城倚郭僚属各助钱粮而乡官亦以风谊敦劝大家巨室不拘等第止据见在物力随其高下出备济助若是佃客则使田主自给之余各归其附近屯长寻据本军节次申到赈济次第臣亦令所差委官V钱就广安军渠州合州籴米应付支用缘目今各处米价较之常年不甚增长渠合州亦不缺米但有钱收籴即可济用
一臣窃以周官荒政曰缓刑曰除盗贼盖刑虽当缓而除盗贼则在所急也制置司先访闻广安军渠江县界有强盗结党肆行f掠e捕官司往往与为表里又有形势家为之囊橐者昨来果州捕得两火贼人已行断配其余党尚复出没遂具人数姓名行下广安军委知军措置续据申已捉到正贼七各其余见不住收捕闻日来盗贼亦颇戢敛
一遂府民间虽稍缺食不知他处之甚臣得知府张震书云在城及外县抄到贫乏不能自存之人约二千名或请米或请饭各随其所欲去冬差官V钱于?泸等州收籴可接续粜卖以平价
一臣得夔路检法官李德修书云夔路秋收大约不均总之可及五分粟豆可及七分诸州米价每石止钱引五道上下缘荆湖岁稔米船多上至归州夔州亦是一助又云?州饥民已近四百人乡村窃盗颇\制置司已行下委?州通判赵汝明措置赈济
一绵剑州诸县多有流民将幼小男女遗弃道路缘力弱道远不能到州县请领米饭臣已备条行下绵剑州措置收养赈济务在存活仍牒四路提举常平司疾速依条施行去讫
一四川田土无不种麦今岁气候颇早大麦约三月半间收获小麦须至四月初间方熟
一先准尚书省子备奉圣旨指挥降支度牒四百道专充籴本不得他用缘度牒未到诸州灾伤遇有缺乏臣即以制置司钱米逐急应付他日更不于度牒钱内除破庶几可以留存专充籴本为异时缓急之备右谨具如前取进止臣今来所奏其间有与前奏不同者缘州县事宜逐时不一又有续次体访取会方见的实者其赈济饥民止是各州截月终申到人数此後又须别有增减伏乞睿照
谢御札
臣伏蒙圣慈颁赐宸翰以蜀中秋成如何民间不至艰食否仰惟陛下轸恤百姓而以困穷为先照临四方而以远外为重至诚恻怛咨询下逮虽文王视民如伤武王不泄迩不忘远何以加此臣以愚拙蒙被使令敢不夙夜罄竭仰称德意万一所有灾伤州县及措置赈济次第已别具子奏闻外伏乞睿照
又
臣伏蒙圣慈俯赐宸翰以蜀中旱歉令臣条具所以救济者臣除以别具子奏禀外仰惟陛下端居九重之中明见万里之外至诚恻怛咨询下逮尧舜用心何以加此臣得于此时躬奉圣训布宣德意窃不胜欣忭战栗之至
奉手诏奏边事
臣伏读手诏陛下将亲屈帝尊以劳六军中外臣子孰不感愤思奋有敌忾雪耻之志臣窃观敌人虽以大举为词然如襄阳川陕不过欲扰我边民分我兵力以侥幸万一而已自西和州相继获捷敌即引遁虽诡计或不可知然其大势可见矣今者蜀中人情皆复安帖伏恐圣慈欲知谨具奏禀取进止
奏边事
臣契勘近日累据沿边申报探到北界事宜皆云敌骑已去至平阳府寻却截住复回陕西目今积聚粮草修盖舍声言欲七八月间用兵臣窃料之盖缘地界未定一则敌人未测朝廷之意势须自作堤备二则欲扬此声势指望朝廷蚤降处分其情不过如此愚虑所及不敢不具奏禀取进止
乞蚤差兴元帅臣
臣契勘兴元府见缺帅臣窃以兴元都会地望雄重节制军马镇抚中外边防事宜利害非一而蜀道僻远奏报往复动辄三四月伏望陛下出自圣意蚤赐选择老成详练忠义谋略之臣付以方面庶几上流增重根本强固臣苟有所见不敢不具奏禀取进止
奏已分地界
臣契勘敌人先以地界未定屯兵聚粮外示声势臣近准三省枢密院子备奉四月一日圣旨指挥令四川宣抚制置司行下所属照应旧界施行不得差错臣已遵禀行下外候诸处申到即时照应施行窃闻金人师旅疲敝皆欲休息今来地界既定必自引退伏恐圣慈欲知谨具奏禀取进止
文定集卷四

[book_title]卷五
钦定四库全书
文定集卷五
宋　汪应辰　撰
奏议
论荐举考限疏
臣契勘四川制置使司先举指挥选人磨勘改官许从本司出给公据申吏部施行伏见绍兴三十二年十月九日指挥应在外合举改官亲民任使者以每岁合举员数将一半举已关或实历三考以上人余一半举自历任以来通及六考以上人如违今来考限举官与被举之人并行罢黜虽去官勿原又隆兴元年三月初四日指挥改六考作五考者窃想指挥之意盖恐初官未及三考而夤缘请托多为之备收留举状以待异日磨勘非独长奔竞之风亦以妨寒之路故立此约条以为限格然而其文有烦复而难明其法有拘v而难遵选人於法必实历三考或四考方得关固有三考以上而未关者未有已关而非三考也然则谓之举三考以上人足矣不必更云已关也此臣所谓烦复者也且荐举之法将以取人材考政绩非苟以充数而已今且以一郡论之假令郡守岁合举二人而偶无实历五考以上人可以应格者则将至於阙而不举矣又如有三人焉其二则三考以上而其人材政绩皆当举也其一则五考以上而其人材政绩为不当举也则或将舍其所当举而取其所不当举以就一半之数矣此臣所谓拘v者也伏望圣慈特降指挥应在外合举改官亲民任使者举实历三考以上人更不必以已关及五考以上为拘如此则文理明白简而易从既可以革去初官奔竞之弊而又不失所以取人材考吏绩之本意臣窃见祖宗之时诸路使者荐所部吏未有限数在京台阁及常参官皆任知州通判者虽非所部吏皆得荐其法至也然而选人引见则有特旨京官改转则有定员是以荐举虽多而官不冗也今法益密矣而来者无穷陛下考祖宗之制酌时世之宜而有所损益焉臣辄因职事所及而极言之不胜惶恐俟罪之至取进止
论罢户长改差甲头疏
臣窃以祖宗法令至於今日严密详备所宜奉承遵守而勿失者也比年以来官吏推行或非其人至于事失其宜民受其弊议者不察其故而往往归咎于法偏见率意出奇立异轻议改作苟以求售其说而不究法之本末不顾民之利病纷更紊乱非徒无益而又害之者盖不少矣如近日臣寮有请欲罢催税户长改差甲头此但见户长之害而不思有以救之不知所以害民者在人不在法也民有产业则有常职今免役条令每二百五十家差户长二名以催理民所当纳之赋何复难者然而户长不堪其役而或至于破产者岂有他哉盖物有厚薄役次有久近使县令亲簿书而依公点差则民自无词今吏胥舞弄作弊至有差一户长至於四五而不定者此其害一也税租自有期限追集比校拘留勘罚其害二也官物已纳而不即销簿往往重叠}欠其害三也揽纳人类多与公吏相表里亦有公吏自为之者揽而不纳反以殃及户长其害四也逃亡户~不复倚阁而使户长代纳其害五也形势之户稽慢苟免官司不敢谁何而惟责办于户长其害六也不能检察奸偷撙节冗滥而财赋失陷用度空乏则豫借税租有并催两科者其害七也此七者特其大概耳其他烦扰侵刻岂易悉数使县令得人则为户长者无此害矣苟非其人则虽易置甲头而所以害民者固自若也大抵胥吏常态利于生事以扰民使其循常守旧则无以济其奸贪矣故每朝廷政令之下则p缘假托疑惑上下肆为不靖名曰奉行其实违戾如臣僚所乞以甲头催税一事户部勘当下转运提举司从长相度如经久可行即申请施行盖省部之意本欲博尽中外异同之议而审定其当非便以为可行也而潼州府中江县遂差甲头八百二十六人又以点追不到决杖罪者四百余人支散甲帖其纳钱皆有定数又怀安军金堂县差甲头七百人五日一次比校则是此七百户者奔走道路无虚日其行移晓示皆以被奉朝旨为辞则制置司因人户论诉已行下住罢令候朝廷指挥仍牒四路转运提举司照会外臣窃以户长之法无可更易伏望圣慈明降指挥令州县并依现行条法施行勿复他议仰惟陛下轸念百姓而于监司郡守尤所加意延见质问考察进退此实致治之本也监司得人则属郡治矣郡守得人则属县治矣至于献言之人动欲改立法令其纷纭而无益者可以断自圣意置而勿问真宗皇帝时李沆为相尝谓在相位无功可纪惟中外所陈利害一切报罢之以此少报国尔朝廷防置纤悉备具或固所陈请施行一事即所伤多矣臣窃原沆之意固非尽弃t议也盖变更法令古人所重利未必兴害己先见不已流弊益甚所以杜~其渐识虑远矣若其通达国体切于世务者又岂无一概论哉臣敢因事而极言之不胜战栗之至取进止【奉圣旨依奏令户部行下诸路依此】
论爱民六~疏【乾道五年】
臣窃以为昔大有为于天下之君虽酬酢事变不一而足然皆以畏天爱民为本盖天视自我民视天听自我民听爱民乃所以畏天也未有不得乎天而可以成天下之务亦未有不得乎民而能得乎天也自王者之迹熄战国之君务相倾夺于是孙吴之战伐仪秦之纵横申韩之刑名法术纷起更进天下为之骚然不宁孟子于此时独力持仁义之说以救民济世齐大国也宣王一时贤君也宣王欲辟土地朝秦楚莅中国抚四夷其志亦大矣孟子乃曰以若所为求若所欲尽心力为之後必有灾其所以告宣王则在于反其本养其民焉而已夫以天下并争诈谋奇计之所不能下长戟劲弩之所不能克区区养民之说不几于揖拱而救焚乎故当时例以孟子为迂N而莫之用言既不用则亦莫见其效验然而後之能一天下者汉高祖光武也高祖所任者萧何何之言曰愿大王王汉中养其民以致贤者还定三秦天下可图也光武所任者邓禹禹之言曰方今人思明君如赤子之慕慈母古之兴者在德厚薄不以地大小萧何邓禹之言即孟子之言也世但见高祖光武征伐四克而不知其得天人之心盖在此而不在彼也恭惟陛下宏规远画将以绍复大业底绥四方而于爱养斯民尤致意马发于词令见于政事勤勤恳恳无所不用其至固已合乎天矣臣辄不自揆思所以将顺圣德之万一者其一曰陛下虽有爱民之诚而良法美意推而行之者则在监司郡守今之监司郡守多不实选是以民未必皆被其泽愿陛下精择其人久任其职考核其课而进退之其二曰献言进讣之人类多舍循常而好纷更盖循常之功未必有可见之迹可喜之事而纷更之说听其言则美施于事则悖民受其弊当在于此故昔人谓康济小民率自中详乃视听罔以侧言改厥度也其三曰榷货之利今数倍于前代州县或科a以取办虽未能蠲减不宜有所增加以重困民力其四曰州县民用比承平时不翅十倍岂复更有羡余贪猾之吏往往刻剥进献顷虽禁止未能尽革自今有犯令者陛下必行绌罚以明示好恶其五曰收籴粮储缮修器械之类诸所费用悉宜计其实值给降本钱无使州县于百姓重赋之外复有此等赔累或更p缘肆为奸利其六曰民竭其财力以养兵矣而又欲以民为兵恐其不足以御盗而适以为盗也今虽以籍定若免其教而约束州县毋或非时追集违法率a庶几疲瘵之民得以安业凡臣所陈皆系斯民之休戚为甚切臣之见闻思虑所不及者盖亦不少惟陛下特留圣念使士之诚实之言民之疾苦之状皆得毕陈于前次第而施行之以固邦本以承天意天人协应相与为一则为之而成动之而功将无不可者矣取进止
论钦宗配飨功臣疏
臣准尚书省子太常寺官子钦宗皇帝庙庭配飨臣僚尚虚其位当时官僚罕可称述而以身徇国名节暴着者乃有其人虽其生前官品不应配飨之科然事变非常难拘定制因循九载宜以时定欲望敷奏特降明诏令侍从台谏集议以闻三省同奉圣旨依者臣谨按周礼司敕灿泄φ呙之于王之太常祭于大A盖以其有功特J异之以示劝也本朝一祖七宗皆以宰辅配飨名实俱称人无间言恭惟钦宗皇帝遭时艰难其所图任共政之臣皆未有能称其任者非常之变自古所无今若欲应故事苟令备数必无以厌惬公论上非所以尊宗庙下非所以劝有功诚如太常寺官所言也至於当时死事之臣前後非一建炎以後皆已次第f赠今若欲令配飨钦庙既典故所无万一创行之又当考究本末差次轻重有所取舍尤不可以轻易昔唐文宗武宗宣宗皆无配飨功臣盖配飨之意主于劝功司胝浦而名曰功臣其意可见非宗庙之礼必待此而後备也伏见本朝建阁立名以宝藏御集独太祖英宗两朝既无御集阁亦不建盖虽崇奉祖宗然必审其实必当于理不虚尚文饰以强塞人情而已臣窃谓钦宗配飨功臣无其人则当阙之既合于周礼司胫义又有唐故事又有本朝建阁体例如臣言允当伏乞圣慈特降指挥今更不议取进止
贴黄
臣伏见治平二年诏议濮安懿王典礼元佑八年诏议郊祀寻皆有指挥罢议盖或议或罢惟其事之可否而已伏乞睿照
论金使名犯真宗旧讳疏
臣伏见金国所遣贺正旦副使其名两字系真宗皇帝藩邸旧名窃谓合说谕令其呋セ蛄阶种兄钩埔蛔秩砸莆亩跃痴栈峤袢糁枚不问万一後来或犯宗庙正讳愈更难处不若防微杜渐于今日也取进止
贴黄
契勘金人所遣正使其姓系犯钦宗皇帝嫌名非正名之比伏乞睿照
同诸司请定寺观纳趱剩钱期限疏
臣等今相度上件趱剩钱元降指挥系于次年上半年内起发昨来诸措置不一或趁秋成起催催则有谷价正贱输过其数之费或令四季分纳则有期会迫促非时举贷之患盖缘八州地利所种早晚不同寺观大小事力亦互异有利害难以概行然必俟次年催理则其间或以荡为他用责之于无反致劳扰今欲乞令八州并自秋苗初限日起催各随土俗所宜接续送纳至次年上半年内取足或有情愿自于秋苗前者亦听从便官司不得立限期其自来系纳本色米或折价去处皆依旧例庶几少寺观之力州县亦不至阙误
论勘合钱比旧增重疏【同两运使奏】
右臣等仰惟陛下力行仁政勤恤民隐凡正外议论有以便安元元者未尝不嘉纳听从此尧舜之心也然而事有曲折理有疑似而利害顿殊名实相反者陛下虽有仁心仁闻非特民不被泽而愈更受害此为人臣者宜思所以将顺圣德之美而不可以苟已也伏见乾道二年九月二十四日圣旨依臣僚所奏诸路州县受纳人尸二税等每钞收勘合朱墨钱三十文今欲每贯石匹两以上随数收勘合朱墨钱比旧却减作二十文其下户钱不成百米麦不成斗绢不成尺丝绵不及两者并免收纳庶得优润下户已付户部施行者窃以议者之说以昔之取于民者三十今减为二十昔之畸零今将除之此利谓损利以予民宜陛下之乐从也而其实则大不然者昔之三十盖以钞计今减为二十乃以贯石匹两计且以钱论之或十贯或百贯均是一钞昔日不过纳钱三十已耳今则十贯则当纳二百矣百贯则当纳二贯矣参差不齐~长补短总而计之则其所多取之数盖有数十百倍而不翅者矣谨按人户输纳官物以钱陌取之者曰头子钱以钞旁取之者曰勘合钱此乃两事也头子钱本起于除陌钱盖唐五代不得已之政本朝因循未能尽革然旧法止于一十三钱至绍兴十一年增至四十三钱乾道元年十月又增一十三钱是头子钱昔之十三者今为五十六钱矣所谓勘合钱者初因宣和间讲议司措置令人户从便写钞旁输纳官库谓之合同印记钱前此所未有也至绍兴四年以军兴用度随宜措置改作勘合钱令人户输纳税赋将写到文钞每副收纳勘合钱三十文以此观之是头子钱因贯陌而除勘合钱因钞旁而出其制名之意各自不同今乃不究事因一例增取则并头子勘合之数每贯为七十六钱矣头子钱固已重矣又举勘合钱而增之是一之为甚而再焉者也以钞旁取之而又计其贯陌是名不正而言不顺也以减赋为名而其实增之是以白为黑也取之以数十百倍之多而于不成斗百尺两者蠲之谓之优润是放饭流f而问无齿决也而小民无知藉藉嗟怨但谓有司利于掊a而以虚名欺之岂复知陛下圣意所在齐宣王以羊易牛孟子曰是心足以王矣百姓皆以王为爱也臣固知王之不忍也又曰王无异於百姓之以王为爱也以小易大彼乌知之盖百姓所见者特其外之迹尔宜其知之浅也夫以蜀最僻远而陛下б饧踊菸匏不用其至折估籴本之虚额则屡诏除放白契税钱之积欠则一切蠲免岂有他哉凡以爱民而已惟是建言之臣失于详审使百姓有以轻议有司甚非陛下爱民之意汉文帝除肉刑外有轻刑之名而内实杀人其後更定律令民乃得全活天下之事固有以善为之而失其本指者自昔圣贤所不能免惟知其非而改之不俟终日则德意明白民志自定矣或恐议者谓勘合钱所取微细未足以厉民臣等以为军兴以来百姓赋敛十倍於昔日刻剥K削至此极矣譬如羸弱之人负百斤之物间关远涂不得休息若减其一二犹可少苏或稍增之则辗转疲乏必毙踣而後已一Q之溜久而穿石存亡危急间不容发未可以为无伤而弗去也凡百姓疾苦陛下固已尽知之而臣等犹反复言之者诚不胜持意伏望圣慈俯赐详酌特降指挥其勘合钱令依旧法施行中外幸甚
论左藏南库事
臣伏蒙圣慈亲赐手笔令臣子细开具激赏库现在钱物及诸处每岁供纳数目奏来者臣窃以自置激赏库以来二十有七年其间增损不一费用亦异今且开具绍兴三十一年现在及所入之数可以见其大概者唐宰相李德裕奏请置备边库岁入泉帛皆有名数以度支郎中判之本朝更定官制户部侍郎二人以判左右曹而右曹实主封桩钱物其仅存者疑然终不能易也兵兴以来费用百出封桩钱物其仅存者无几于是户部侍郎不复分职而治其势然也陛下比诏有司以御前激赏库归户部又诏以左藏南库为名遇有军期方得支用所以示天子不私其财与夫备豫不虞之意祖宗之意虽未可复而唐之备边亦不过如是而已窃见近岁如出卖官田官告度牒及进奉银绢虽皆已桩管亦合拨入南库以见其为有司存遇有缺乏及缓急之费须奏请得旨然後可支欲望指挥更赐详酌施行
文定集卷五

[book_title]卷六
钦定四库全书
文定集卷六
宋　汪应辰　撰
状
除敷文阁待制举朱熹自代状
准令诸侍从官受讫三日内举官一员自代者右臣伏G左迪功郎监潭州南岳庙朱熹志尚宏远学识纯正不守章句而以自得本不事华藻而以躬行用尊其所闻充养益厚举以代臣实允公议
授端明殿学士举查龠自代状
右臣伏G某官查龠稽古之学可施于今应变之才皆适于义奉使入蜀跋涉七年随事便民国固本使在要近裨益必多臣所不如举以自代
荐尤袤子
臣窃以人才之难自古所叹国家者所当博访详试以见其可用之实则下无遗才而人皆得效其所长以协济天下之务矣伏见左从事郎江阴军军学教授尤袤学问该洽富于文词议论详明通于世务随牒州县久安下僚臣比者误蒙恩除法当举代辄以其姓名仰塞诏旨又前此蒋芾陈之茂胡沂皆尝举袤自代盖公论所与非独臣知之也而袤貌既不扬性复静退故久之未时用臣谓貌非所以取人而静退之士尤当\进区区报恩之诚不能自已伏望圣慈特赐详察取进止
荐闻人阜民状
臣伏见左迪功郎福州州学教授闻人阜民学博而知要气和而有守福唐学校最盛每春秋补试常不下六七千人奔竞请谒习以成风是非毁誉无所不有而阜民持身谨严守法坚确人既不敢干以私久之亦无间言也士之癃老者安存之敏秀者诱进之偏长片善必加X厉人自爱重益劝于学
荐郑樵状
臣闻舜之所以大圣者以其闻一善言见一善行若决江河沛然莫之能御也恭惟陛下与人善如舜之德凡臣子者宜仰体圣意有所见闻皆以献之于上况臣蒙恩特厚尤不宜以E远自外伏见福州寄居郑樵自少笃学无他嗜好年u七十称道不倦所着六书本义明古人制字之意皆有证援疑者阙之不强说足以辨近世儒者私意穿凿之失又有诗传其考究精密多先儒所未悟推测经旨简易明白伏望圣慈令福州取索缮写投进庶几一经圣鉴必有取焉亦足以慰其记事纂言之勤
荐于r治状
准都进奏院报敕勘会累降指挥令监司守臣保明知县县令治状显着者具名奏闻九月二十四日三省同奉圣旨令吏部行下诸路监司于部内各举三两人不许连衔守臣于属邑各举一二人具姓名保明令中书门下省籍记姓名取旨甄擢者右臣伏见左奉议郎知成都府华阳县主管学事劝农公事于r操心公正遇事敏明县系倚郭当纷华繁剧之会奸猾出没讼牒纷纭C弊最多纪纲难立本官疏通无蔽健决有守吏畏民安政平讼理委是治状显着臣保明诣实谨录奏闻
荐何耕充文章典雅科状
检准绍兴二十六年五月四日节文依臣寮所请以六科荐举内文章典雅科可备制诰节操公正科可备台谏法理该通科可备刑谳节用爱民科可备理财刚方恺悌劳绩着闻科可备监司郡守知几识变智勇~伦科可备将帅应文臣职事官自观文殿大学士至待制并见任将帅每岁须得于科内举三人右臣伏G左承议郎充成都府路转运司干办公事何耕富于学殖蚤以文鸣笔力敏赡词理精确堪充文章典雅科如蒙朝廷擢用後不如所举及犯正入已N臣甘伏朝典不辞今来所举何耕系第一员谨录奏闻
荐蜀中人材子
臣近者上殿伏蒙圣慈问及蜀中郡守窃以比年朝廷所差监司郡守类皆出于选择虽非全才要亦须有一长可取而又明示好恶公行黜陟中人以下亦皆知所勉励惟是远方人才沈伏下寮无以自达于上臣苟有所知不敢隐默伏见左朝散郎通判眉州樊汉广居家孝友当官廉勤可以奉法循理之吏左承议郎通判剑州宇文绍奕好古博雅敏于吏事顷四川总领所蠲除剑州和籴以民力实自绍弈发之既而民间缺食绍弈亲自外县绦猩焦人媸麓胫媒杂刑趵碛曳钜槔尚峦ㄅ谐啥几程价明敏强济可以拨治繁剧抚养凋瘵左奉议郎辟差充四州总领所主管文字于r材力优裕从容治办听狱讼理财赋皆得其要今四川总领所实赖以济右通直郎通判文州任忠臣公有守内行谨饬通晓民事尽心不苟左文林郎新成都府府学教授谢中学问详明操履修洁讲究事务常有捐躯徇国之志左武大夫成都府路副将嘉州驻王价材勇忠朴而谨守法令久历行陈屡立战功前此以不大将所喜自乞离军若付之边郡必能安静此皆臣所熟知者伏望圣慈特赐裁酌取进止
荐张行成子
臣窃以牧养百姓在于郡守郡守之臧否朝廷所当知而在远方者尤不可不知也昔太祖皇帝命钱文敏知泸州谓之曰知泸州郭思济监库郭重迁掊敛不法恃其遐远谓朝廷不知尔至朕鞫之太宗皇帝时殿中丞知荣州李虚已因上表谢恩太宗亲批纸尾有良二千石之J又赐其祖母钱五十万改知遂州有治迹又赐诏X谕虚已卒名臣夫以西蜀僻远之地而郡守之臧否其细微曲折太祖太宗皆知之如此则官吏无不耸惧下情岂有壅蔽治安之效其要在此臣以E拙误蒙委寄之重念欲罄竭驽钝以仰赞圣明万一耳目所及不敢隐默?见左朝请郎知汉州张行成通经博古尤邃于易才高识明临事能断绍兴二十三年王孝忠等谋叛于成都帅臣曹筠闭合不敢出官僚往往逃避行成时都钤辖司干办公事独排闼见筠邀请出厅整兵授甲指画擒捕寻u平定今枢密王刚中作成都续记实载其事不然则事有不可测者其汉州察强敏请谒不行号令严明盗贼屏息豪强退听措置财赋仓库充实凡一境之内修旧起废皆不扰而办臣考其治行参以\论实一路之最今去替止在十月伏望圣慈特赐旌异或召对以考察其人才或令再任以慰民愿或别与迁擢以尽其所长庶几远方官吏皆知圣明在上烛见幽隐莫不精进以承休德其所劝大矣取进止
荐吴子
臣伏见右朝散郎直敷文阁添差四川制置司参议官吴种市院裰乇砝锍鲜邓渖于将门而更历艰苦被服俭素人情物态曲折通晓谨守绳墨安于淡泊言不轻发发必有常有勉励趋赴事功之意虽任将作监丞而累历外任皆未能究其所长其父d精忠义勇克腊僬揭员Ｈ蜀没几三十年蜀人庙祀之如一日所有纸袢翁聿畈我楣僖崖伏望圣慈特除质裰泻先肜逦癫钋以慰蜀人甘棠之思而忠嗟檬杂闷洳派宰约于职业必能奉法循理仰称使令亦使将家子孙有所激劝取进止
荐吴洵充郡守子
臣仰惟陛下б饷袷孪暝窨な乜疾焓杂玫萌多惟是四川去朝廷万里虽有人才未易闻达臣以E谬误蒙委寄之重苟有所知不敢隐默庶几仰赞圣政万一伏见朝散郎前通判永康军吴洵和易而有守沈静而有谋其于民情吏事究极本末推见隐微永康久阙守臣洵兼权军事听断详审事无留滞词讼之至于诸司者比他郡特~少禁约山林以限隔夷人修治渠堰以疏导水利随事措画o悉周密皆有条理若付以一郡必能宣布德意牧养小民伏望圣慈特赐指挥冒渎天听臣无任战栗之至
荐李蘩知邛州子
臣等契勘邛州号繁剧所应办赡军钱物数目浩瀚自知州何极到任之後夙夜竭力稍有伦绪今来何极致仕仅及两月所亏欠逐月合纳钱物已自不少又缘邛州自旧以蒲江井盐于税户处和买绢帛出纳之际弊幸非一本路转运司措置令卖盐买绢皆官自了办方事行之初全在郡守得人约束严明防察周密乃能革去积弊伏见左奉议郎签书隆州判官厅公事李蘩才识明敏洁已爱民向年彭州逋欠赡军缗钱在一路最多转运司差蘩兼权彭州通判解纷决滞政修事举绵州屯驻大军间或侵扰居民制置司差蘩兼权绵州恩信着明军民安静已试之效皆有实状伏望圣慈差李蘩知邛州\见缺庶几民受实惠财赋亦办取进止
荐时紫芝历学子
臣窃以历数之学精通者寡自古治历必得儒学之士与日官通共审定乃能成书盖日官徒能分部运算至于索隐探赜则或非其所及汉更造太初历虽唐都洛下闳各奏其技而司马迁壶遂诸人实总之是非始得坚定今朝廷以乾道新历测验有差别加考正虽责之日官而久无定论臣伏见左朝散郎时紫芝问学淹贯而耽玩数象用意详密着历书五十卷辨析异同推究微隐多先儒所未到士人之明历学者少见其比伏望圣慈令都堂审察如实有可取乞与一在京差遣仍令与太史官议定新历庶几仰称陛下钦崇天道之意取进止
应诏荐将帅辞免权宣抚子
臣伏准御前金字牌递到参知政事魏杞等与臣咨目宣示圣慈训谕事件臣谨具奏禀下项
一臣恭奉圣训以蜀中将帅能否高下朝廷无缘尽知令臣于军中公选材略威望\所推服不必材堪宣抚之人但得可总兴州大军者具职位姓名一二人剡奏者臣伏见捧日天武四厢都指挥使安远军承宣使知阶州吴拱持身谨御\严整家世忠义常以捐躯徇国志而详审沈静事不轻发出入罄名迹益着其父吴d效死百战以保全蜀蜀人怀其恩德所在庙祀而拱又能如此非独士卒乐用百姓亦喜之如隆兴二年金人大入诸将皆出独拱祁山一战之捷人赖以安而或者指怯懦选事亦可见其不然矣又伏见果州团练使阶成西和凤州兵马钤辖御前後军统制节制利州屯驻军马吴胜骁勇忠朴处事平允晓练军政善拊士卒比之吴拱可以次又伏见降授郢州防御使充荆湖北路马步军总管姚仲世将家关辅之人素所信服仲前後立功多在川陕绍兴三十一年原州之战盖恃勇轻敌以致失利然士卒初无间言至今思之其得罪闲废常有感慨发愤刷耻自效之志而沈介湖北京西制置使乞辟仲随行亦以缓急可使此三人者皆臣所知伏乞睿照
一臣恭奉圣训万一吴U果不起令制置司径作得旨一面收取印章权行主管职事申取指挥者臣谨已遵禀外伏念臣才力绵薄制置一司已惧不称比苦目疾职事旷废陈乞宫祠差遣方且qe仰俟恩命今复蒙此宣谕尤非所堪伏望圣慈俯赐矜察择力授任庶几缓急之际不误使令
辞免户部侍郎奏状【绍兴三十二年闰二月】
臣准尚书省子三省同奉圣旨除臣权户部侍郎者闻命震恐不知所措恭惟陛下以国计之重慎择所使而猥以及臣此正臣子奔走磨厉以见于事功而求所以报称之时而臣窃自隐度有所不敢默者伏以国用匮乏民力凋敝至于今日极矣以公私并困而欲均济之策以朝夕不给而欲经久之谋自非宏才赡智离伦~类未有能善其事者如臣愚陋技能无取泉M之事初未之学循常守职犹尔救过不暇今乃责之以其所不能望之以其所甚重苟贪恩命冒昧而处必且以旷败获罪臣何足言实恐累国重念臣顷者自请治郡常蒙听许幸今军旅少息非有前日避事之嫌伏望圣慈收还新命别除臣一外任差遣庶安愚分以叶公言臣无恳到激切之至
再辞免户部侍郎奏状
臣准尚书省子以臣辞免新除权户部侍郎恩命三省同奉圣旨不允者君父之命敢或不从而臣反复思虑义难苟已敢冒万死而终言之窃以户部于今日尤重臣于泉M尤非所长今举所甚重而付之于初不练习通晓之人此古人所谓譬如田猎若未常登车射御则败绩压覆是惧何暇思获者也今方爱惜分阴修举庶政而于所甚重者乃使如臣等辈尝试之迨其职业不修过咎已着然後有所废置则失时误事固已多矣此臣所以震恐失所而不敢苟已也伏望陛下重国计不使任非其人而至于旷废矜悯臣下不使用过其量而至于颠Y特赐指挥检会臣前奏改除一外任差遣臣无任瞻天望圣激切惶惧之至【三月一日三省同奉圣旨依已降指挥不允不得再有陈请】
辞免兼侍讲奏状
臣准尚书省子三省同奉圣旨差臣兼侍讲者闻命震恐不知所措窃惟春秋之作以俟後圣陛下方将推先圣之志措诸事业以幸天下微言要义自得之又使承学之臣诵述所闻庶几或有取焉而臣质性迟钝问学褊陋虽独抱遗经旷日持久讫不能有所发明岂足以参备讲劝仰承顾问伏望圣慈追还新命而简名儒使得预于斯文以称陛下稽古图治之意臣无任激切惶惧之至
辞免四川安抚制置使奏状
右臣准行在入内内侍省降到御前金字牌御宝封送下三省枢密院子奉圣旨除臣敷文阁直学士四川安抚制置使兼知成都府者委寄之重宠秩之优决非绵薄所克负荷震恐失措不知其何以得之臣闻天下之事习之而後能知察之而後能行苟或强所不能`埴索涂冥行冒进必至于仆而後已伏念臣山林书生涉世尤拙质性愚朴动与物忤识见迟钝安在人後奔走州县不过守法令谨期会然犹救过不给况于去朝廷万里之远统四路兵民之寄当今自阃以外未有如此其重者其间应变制宜防微经远殆不容毫厘之差U隙之阙而臣生长江南其于西蜀盖梦寐所不及风声气俗山川形势边鄙曲折将士能否非经历又未常讲究以至朝廷所以置司之意前後累年措画之大计皆莫知其本末昔郑罕虎欲使尹何邑国侨以学而後入政未闻以政学也譬如田猎射御贯则能获禽若未常登车射御则败绩压覆是惧何暇思获今陛下之所委寄其邑也不亦多乎岂可使如臣之不才不习其事尝试之苟以承乏而已也伏望圣慈察臣所陈出于诚实非敢^慢以自取罪戾蚤赐指挥追还成命改畀能者庶几不误国事
再辞免四川安抚制置使奏状
右臣伏蒙圣慈赐到诏书一道以臣辞免新除敷文阁直学士四川安抚制置使兼知成都府恩命不允者冒陈危悃宜即严诛圣恩宏诏旨温厚愧悚交战不知所据惟天幸不可以数得君命不可以久违而臣揆之于心断之于义有终不敢以自欺者窃以人臣之义不择事而安谓其才足以任事也若其才不足以任事而苟以承命恭至于误国辱命则其不忠莫大焉此义之所不敢也况臣叨冒厚恩非\人比念非捐躯无以报塞万一今幸使令此正臣夙夜奔走以自科滏宥壑时其如军旅之事素未之学西南之地又其尝经历而一旦付以统帅之寄譬如借听于聋求道于盲虽欲竭耳目之力而从之愈见其迷谬颠错而已苟?顾避嫌疑贪恋名宠以不能能不以诚实控告君父则他日之罪将有不可胜诛者矣重念臣顷者蒙除权户部侍郎臣以理财之事非其所长虽两具辞免而g于成命黾勉就职俯仰数月讫无可言不免紊烦天听出守外郡臣窃痛自咎恨与其不任职而後去孰若力辞于未就之前况今蜀中去朝廷万里非如辇毂之下有所奏请可以即达苟或任非其人久此旷废岂不轻失事宜数更易岂不重困民力此臣所以再三审度决不敢冒昧而受以重前日之罪也伏望圣慈蚤赐矜允追寝成命臣无任激切战栗之至
表
谢权吏部侍郎表
从清华非历阶之可至铨曹丛剧必游刃之有余曾谓臣愚亦叨帝举伏念臣受材不腆涉世多艰U綮寡闻不适于用单孑独立莫之先仰圣明俯烛幽隐虽或排之云久终然简记之不移乃者方勉就于外除亟召还于中秘踌躇四顾不意自全沐浴三薰复与人齿惟是猗无于他技幸今得预于斯文窃冀从容其间庶几餍饫之益遽蒙误宠超置近班矧黎献之惟帝臣岂其乏使而六官之皆民誉安可非人退省妄庸倍增战栗此盖伏遇皇帝陛下道无私覆仁不遐遗}慎兢兢之万几兼收断断之一介运独化于陶钧之上孰非曲成效薄技于周卫之中何以仰报惟忠义之是守要死生而弗渝
谢户部侍郎表
究财货之源流初非素学迫威之咫尺弗获终辞冒昧而居颠Y是惧伏念臣受才不腆涉世尤\退处乡闾食不供于伏腊出书吏考政每拙于催科心计之非长于自谋而可卜自蒙误宠获备从官乃若理财实今急务曾微管穴之见少效刍荛之忠阙所不知安于无用岂谓地官之乏遽承帝命之严盖量能然後授以官而听言然後试以事今此二者臣无一焉矧以财力不支公私俱困谋无遗而未闻悠久之计日不暇给而未见勤劳之功宜得异材俾胜此任岂无可使乃以及臣兹盖伏遇皇帝陛下以道观能用人惟己永言国计之事太息人材之难以谓象罔得珠或出乎智力之外伯乐相马不在于物色之间故特取臣于蠢愚类非责效于凡近惟是不敏既如前之所陈过此以还又非臣之所及莫知称塞徒切战兢
谢兼侍讲表
民部独员方不遗于余力书筵兼职乃得预于斯文仰圣恩之有加愧凡品之非称伏念臣学虽好古材不逮人占毕呻吟初未离于糟粕望洋叹息U难究于津涯何意误知俾陪劝讲惟兹鲁史裁自仲尼岂无诗书未若见之行事亦有游夏莫能赞于一辞况在後来敢云能读此盖伏遇皇帝陛下刚健笃实缉熙光明独传先圣之心合若符节博询多士之说至于刍荛虽甚无庸亦将有取与人善幸亲见于圣时足兴以言誓益坚于素守
福州到任谢太上表
入备从官出专方面皆公朝之遴选岂绵力之克堪伏念臣起自书生远随计牒在庭多士首蒙擢第之荣去国累年两被赐环之宠无左右游谈之助无期功强近之依独赖圣明俯烛幽隐叨逾过分报效蔑闻昔已免于谴诃今复当于委寄兹盖伏遇光尧奘ヌ上皇帝陛下诚参化育道极高明不自有于成功莫能名于至德凡是飞潜之类孰非长养之余自顾么微若称塞布宣汉诏敢忘三尺之循仰戴尧仁第切万年之祝谢授敷文阁直学士四川安抚制置使表
连率之权非其他比职名之宠不以次迁内省无堪力辞弗获伏念臣来自下土列于近班斗筲之人岂足言于远略老马之智犹可效于外官心虽甚劳课仅自效敢谓圣明之过听复兹委寄之有加以不知兵而尽护于将屯以未阅岁而再升于华序愧惧交战启处靡遑此盖伏遇皇帝陛下居九重之邃而念于远方揽多士之富而曲收于片善察其谨畏谓可使令特捐宠光明示恩意可当一面顾曷称于J扬如履薄晡┎煌于儆戒
谢太上表
帅权特重名宠过优自顾么微岂能负荷伏念臣山林冷族章句鲰生亲蒙赐第之荣遂出在庭之右叨简拔驯致超逾兹者获奉藩条仅逃官谤敢谓J嘉之渥更当委寄之隆人微望轻力小任重殊未知于称塞徒有愧于生成此盖伏遇光尧寿圣太上皇帝陛下道妙难名功高不宰凡曰飞潜之类率皆长养之余独此孤生尤非\比身非敢爱奚辞蜀道之难心岂谓遐自托尧天之大
谢除端明殿学士知平江府表
自昔端明之职尤重选抡于今侍从之臣未尝除授乃缘外补独被优恩伏念臣顷自远方入登近列念遭逢之匪易宜报称之何如三沐而薰窃收还于神观再拜以献庶少效于愚诚而臣灾祸罹疾病交战身其余几奚尺寸之能伸处不遑宁徒朝夕之是惧仰蒙圣鉴俯烛愚衷分符俾在于辅藩进仍超于近列其`冒益以稠重兹盖伏遇皇帝陛下扩大明以照临百官推至仁以曲成万物谓臣才虽不逮固碌碌以无奇察臣志则靡他盖持有义全其出处加以宠光名隶禁庭盖无分于内外心存轩陛敢或替于须臾
平江府谢到任表
一麾出守实在于邦畿五月上官敢拘于俗忌第忧短拙莫副使令伏念臣托势至孤抗尘滋久顷繇蜀道入觐汉庭亲蒙一字之J擢置六卿之长所兼职局皆极清华徒殚千虑之愚蔑效万分之报旷官益甚终日靡宁属申诏之仁俾优恩而补外十万户版图之盛昔尤谓其繁雄五百里甸服之中今实同于冯翊矧施恩之自近念政以何先虽要路之津幸容引去而大邦之屏岂易克当兹盖伏遇皇帝陛下智烛万微道包\有称物平施皆适人材之宜视民如伤尤严郡守之寄岂特曲全其出处盖将期望以循良而臣顷侍清光屡闻睿训轸念民隐洞知下情誓殚抚字之劳仰称圣明之意
文定集卷六
<集部,别集类,南宋建炎至德佑,文定集>

[book_title]卷七
钦定四库全书
文定集卷七
宋　汪应辰　撰
策论
廷试策
臣对臣闻治道不在多言顾力行何如耳行帝道则帝行王道则王行霸道则霸未有力行而不至者也未有不能力行而能至者也今陛下策臣於廷询之以天下之大计曰觊闻治道之要顾臣浅陋何足以奉承大问臣谨以所闻於师者言之窃以为为治之要特在於反求诸己而已盖天下之事未有不本於一人之躬行也天下皆不仁宜不可为也然人君一为仁则天下相率而趋於仁矣天下皆不义宜不可为也然人君一为义则天下相率而趋於义矣故爱人而人不亲则是仁有所未至也能反吾之仁则人自亲矣治人而人不治则是智有所未至也能反吾之智则人自治矣凡行有不得皆反求诸己吾之一身正则天下心悦而诚服若风草之必偃自然之理也故曰治道之要莫先於此者也以修己安百姓为病此尧舜之所以反求诸己也以百姓有过为在予一人此汤武之所以反求诸己也小人怨詈则皇自敬德此高宗中宗祖甲文王之所以反求诸己也古之欲明明德於天下者先治其国欲治其国者先齐其家欲齐其家者先修其身孔子之言治未尝不反求诸己也天下之本在国国之本在家家之本在身孟子之言治又未尝不反求诸己也是道也尧以是传之舜舜以是传之禹禹以是传之汤汤以是传之文武周公文武周公以是传之孔子孔子以是传之孟轲数圣人者达而在上则力行此道以泽天下穷而在下则力行此道以诏万世自孟轲之死始不得其传此微臣所以有望於陛下也今陛下果能反求诸己而力行之则凡所以问於臣者臣虽不言而治道固已举矣不然则臣虽欲言之无益也然而圣策下询则臣之言有不得而默者谨一二而对陛下当见此理之昭然而不复疑矣伏读圣策首慕古先圣王之治若有所仰望而不可企及者臣窃以为圣王之治其则不远陛下反求诸己在先立其志尔陛下聪明神武首出庶物其於天下之事若不足为者但陛下未之为耳夫以金人之入中国莫有当其锋者宜若不可与之较也然去冬警奏闻陛下赫然震怒亲总戎辂号令六师而敌人自遁所以然者以陛下之英断而不惮於勤劳也湖湘之寇弄兵潢池为患久矣陛下委之贤将授以方略不出数月遂能厥渠魁去历年深根固蒂之盗而安千里刀刃之余民所以然者以陛下之明略而长任使也夫以陛下已能之事如此而可见之效又如此此臣所以知陛下之必能复古先圣王之治第恐圣志有未加焉耳臣不知陛下之志将兴衰拨乱行帝王之道耶抑将趋小利急近功为霸者之事耶今圣策乃以正心诚意为言则夫帝王之道陛下固已知之矣曾子曰尊其所闻则高明矣行其所知则光大矣陛下诚能以其所闻所知尊而行之则高明光大孰能御之哉至於措诸事业之间猛文质之宜特其余事而已臣愿陛下立志以为本以帝王之道为可以必至以圣人之言为可以必行法天行健不自懈怠日进一日新而又新则二帝三王之事岂有不可为者哉惟陛下力行之尔伏读圣策以粤自即位九年於此思欲雪父兄之耻而复祖宗之烈夙夜只惧罔敢荒宁施为缪X治效阙然深维其故不惮改作臣以为此则在陛下反求诸己而先自治也昔杜牧论收复山东之策而以自治为上牧之言万世之砭石也今陛下欲雪父兄之耻而复祖宗之烈盍亦先於自治乎草茅之士不知朝廷所以为自治之计者何也昔之人君虽当干戈扰攘之际亦必先择形胜之地以为根本之图故高祖之兴根本关中光武之兴根本河内今也不然譬彼舟流不知所届自维扬而之临安自临安而之建康自建康而之会稽自会稽而再之临安是都邑之迁徙未始有定论也越王之欲伐吴与种蠡协谋凡二十年然後得以逞其志今也不然今日以某人言某人之善而相之而明日又以某人之毁而罢之自艰难以来所置辅相凡几人矣是宰相之废置未始有定论也中间尝用留守兵欲率励t帅复收赵魏矣几渡河而辄罢又尝以宰相都督诸军议遣大将欲涉淮以趋宿泗矣俄而中辍是进取之前却又未始有定论也至於号令之间如所谓前降指挥更不施行之类则於措画政事何其无定论也如所谓以差下人别与差遣之类其於进退人才又何无定论也夫都邑之迁徙宰臣之废置进取之前却政事之措画人才之进退皆国家大事不可易为者而乃纷纷不定如此则陛下所以为自治之计臣窃恐为敌国之所窥也如此而欲雪父兄之耻复祖宗之烈正犹却行而求及前九年之间治效阙然固其宜也今陛下果能翻然奋悟不惮改作则中兴之业殆犹反手之易愿先定大计然後从事毋为此纷错乱而无归宿也凡我之所以自治者无所不至卓然有不可胜之备则为之而成动之而功将无不可者矣又何以治效之不进为忧乎惟陛下力行之尔伏读圣策以真才之未显实惠之未孚冗食之未革为虑臣以为此诚当今之宿弊而其所以治之则在陛下之反求诸己也夫吏道未肃宰相之责也民力未苏郡守县令之责也兵势未强诸将之责也臣窃谓天子之於天下所欲必得所求必至上之所好者玩异则下之人以玩异而献矣上之所好者财利则下之人以财利而献矣盖未有上好之而下违之者也今陛下下铨选之令则诚有意於肃吏道矣严科敛之禁则诚有意於苏民力矣谨拣练之法则诚有意於强兵势矣然而真才之未显则是宰相进贤退不肖有未尽也实惠之未孚则是守令承流宣化有未良也冗食之未革则是二三将臣训兵整旅有未善也夫人君之诏也若声而其下应之也若响苟好恶一萌於方寸虽不形於言词气色之间而下之人逆探其意而迎合之矣今陛下以是三者为宵旰之忧发於诏令而下之人犹不能奉承之无乃陛下诚有所未至耶苟诚未至而徒为空言则虽日下诏书果何补於事哉臣窃见朝廷前日以郡县之吏多非其人乃诏侍从台谏馆阁之臣使各举所知以备其选一时在位之士盖尝以其所知而举之於朝矣而未尝出其姓名而试其用也又尝下诏以今之守令有历任虽多而才非所堪者皆使退从散局当时盖尝略行之矣而今则又复废弃而不举也则是择吏诚有所未至此真才所以未显也数年以来民不堪命虽诏书出於上而虐令阻於下诳以出力自保则调发其丁夫恐以犒设赡军则厚裒其钱谷弓材弩料竹箭皮革日日征求物物取办夤缘奸弊下不聊生乃复下赦文放其租负而律文又以分数为限实不能免苟以欺之则是恤民诚有所未至此实惠所以未孚也今士卒骄惰赏罚不明无所别择一切安养姑息之惟恐一夫变色不悦幸其无故则已矣教习击刺叫噪号呼有如聚戏金鼓旗号白梃小队皆效敌人节制荡然虽其将帅莫敢自保至於冒请月俸虚糜饩廪盖有诡名而请者矣盖有以使臣之名而请者矣盖有借补官资而请者矣朝廷知之莫敢禁止则是治兵诚有所未至此]食所以未革也凡此三者陛下苟能加之以诚心则必有能为陛下任其事者苟诚心未至则在下之人虽欲奉承而行之有不可得矣惟陛下力行之尔伏读圣策且欲考课以核殿最省官以节俸稍屯戍营田以力役平准均输以佐赋入以爵赏之未艾则欲定武功之算以纪律之未明则欲参府卫之制臣以为此皆今之良法而其所以行之则又在陛下之反求诸己也昔唐虞之法则九载而黜陟周官之法则三岁而诛赏而朝无幸位官无旷职是考课固所当先也光武下诏减内外四百余员太宗创制定文武七百余员而国用以足民事亦理则省官又在所当先也二者之法诚足以核殿最而节俸稍矣然臣以为法之必行陛下不可不先正其心术也司马光有言曰考课之法其本在於至公至明而已功状者迹也功明者心也已之心不能治而欲以考人之迹不亦难乎诚以人主一有偏党之心则以愚为智以是为非但徇一已之爱憎不复问其人之贤否而人才於是乎溷淆矣此考课之本所以在於正心术也荀况有言曰省官不如省事省事莫如清心诚以人主嗜好形下皆辐辏而趋之各求自售则名器必自此滥矣此省官之本所以又在于正心术也陛下诚能不以亲E贵贱异其心喜怒哀乐乱其志使邪佞不得以惑之谄谀不得以入之如此则考课省官之法始可得而行矣屯戍营田韩重华常用之矣终足以赡边将之用而省度支之费平准均输桑弘羊常用之矣终能使敛不及民而上用自足则二者之法诚足以力役而佐赋入矣然臣以欲法之必行陛下不可不先明于任使也汉宣帝与赵充国议论疆场之事一时在廷之臣或以是或以非充国以明主可忠言条列利害反覆凡数千言宣帝信任而不疑终获破羌之功而收屯田之利以充国之事观之则营戍屯田在陛下安得不明于任使也唐之刘晏初得渠河之利病乃畏人牵制而移书于朝廷朝廷以其言可行也遂以漕事委之故晏得以尽其才及臣考其行事晏之掌邦计也凡始于广德之二年而终于建中之元年前後十有六年乃始得以成其功以晏之事观之则平准均输在陛下安得不明于任使也陛下诚能L揽人材经略世故取其所长弃其所短久任而责成之则屯戍营田平准均输之法始可得而行矣武功之等在秦则凡一十七级然臣以纪纲先振然後始可得而定其等也昔唐之肃宗当干戈多难之际朝廷之势日以委靡爵赏滥冒莫此甚将军告身才易一醉而已夫所以至此者皆本于纪纲之不振而然也惟上之纪纲日以不振故其下皆有觊觎之心以邀其上而上之人不得而不与此武功所以滥冒也然则今日之事盍亦取监于肃宗而先振其纪纲乎府卫之制在隋则凡十二卫在唐则凡十六卫然臣以亦必纪纲先振然後始可得而参其制也昔唐之明皇承晏安太平之後苟且偷安昧于远图政令日弛法度日隳诸卫之兵以贫弱百姓苦之而张说始献骑之议夫所以至此亦以其纪纲之不振而然也惟其上之人纪纲日以不振废而不举弊而不修此府卫所以败坏也然则今日之事又盍亦取鉴于明皇而先振其纪纲乎凡此数者考之于古验之于今以臣观之莫不可行而其所以行之则在陛下正其心术明于任使而振其纪纲焉耳古人所谓神而明之存乎其人有治人无治法者凡以此也惟陛下力行之尔伏读圣策曰上之欲三辰明四时序灾l不生动植遂性臣愿陛下反求诸己而应天以实可也下之欲风化行习俗厚奸宄不作而中外协心臣愿陛下反求诸己而动民以行可也臣闻之诗曰文王陟降在帝左右书曰面稽天若言圣人之奉天如在其上如在其左右也是以颠沛造次不违于仁出入起居罔有弗钦凡以畏天之威而奉之尔大抵天道虽至高而下虽至远而迩虽至神而明人君一念一虑之失则足以伤天地之和一言一动之善则足以同天地之德善恶之应速于桴鼓臣窃观于今岁之夏甘雨愆候陛下焦心劳思上惧天戒下忧民瘼不忘于食息之间既有膏泽继降不出于旬日之内盖以陛下诚有惨怛之心也古之人所以大过人者无他焉善推其所而已陛下诚能因前日之所已而推今日之所未者扩而充之则天意昭格将保佑宋祚于千万年矣昔孟子以齐宣王有爱牛之心且曰是心足以王矣况陛下如天地之大推此以往其何所不至乎此应天以实之效也惟陛下力行之尔臣闻得十人之心者可以将十人得百人之心者可以将百人得千万人之心者可以将千万人今陛下将大有于天下宜先有以深服天下之心而天下之心亦未易服也刑威不可得而制权势不可得而胁惟人主力于善勤于进德始足以服其心尔昔宣王承厉王之烈小雅尽废四夷交侵而终能复文武之境土者以其所以躬行于上者能服天下之心也故序诗者称之曰侧身修行天下喜于王化复行盖方其侧身修行而天下之人固已胥庆知王化复行矣此民心所以归也光武初入关冯异送之曰当行人所不能者光武于是乎招徕俊又屈己从谏邓禹之徒闻风慕义裹粮而归相与扶持协赞以成再造之业陛下诚能体二君之所使圣德日新昭着天下则民之不幸而陷于强敌将日夕引领而望王师之来苏惟恐其後况吾东南之民安有不协心以陛下用哉惟陛下力行之尔臣窃见陛下临政愿治当宁太息不以臣等愚浅幸赐诱进而以治道问仰慕先圣之成效而追悔前日之失策深思历年之宿弊而欲行昔日之良法而又上欲得皇天之意下欲收黎庶之情圣虑深远规模广大皆非愚臣所能及恭捧问目沈吟久之不知所对周思历算窃以今日之事惟陛下可以他人皆莫能也故因大问之及而辄求所以反求诸己之道诚不敢务多言以上惑圣听臣不知陛下之意将以今日之事责之于谁耶将责之大臣陛下即位以来大臣不不多矣以不贤耶则告廷之命以某有道以某有德陛下何自而得之以贤耶而中兴之功又终无以副陛下之意也陛下亦思大有之意果能无于前王乎苟不然则所谓大臣者虽负经纶之方方且畏惧而避嫌而其不贤者又且持禄而保宠矣是无惑乎治效之蔑闻也将责之台谏陛下即位以来台谏不不多矣以不贤耶则训诰之词以某正直以某謇谔陛下又何自而得之以贤耶而中兴之功又终无以副陛下之意也陛下亦思大有之意果能无于前王乎苟不然则所谓台谏者有怀忠徇国之心方且待信而後谏而其不贤者又且希旨以求进矣是无惑乎治效之蔑闻也抑将望之四方之贤才耶陛下即位以来所以招徕而用之者不不多矣以不贤耶则或得之\论或得之荐举或朝奏而暮召或一岁而九迁陛下又何所见而然也以贤耶而中兴之功又终无以副陛下之意也陛下亦思大有之意果能无于前王乎苟不然则天下之士其贤者方且奉身而求退而不贤者往往旅进而旅退患得而患失阿谀谄佞无所不至矣是无惑乎治效之蔑闻也以此言之今日之事惟在陛下自之而已矣苟能反而求之勤而行之奋然先有以自立则智者愿效其谋勇者乐效其死举天下之大惟陛下所欲将无不可者矣不然则t臣虽有伊吕稷契亦安能陛下计哉此臣所以愿陛下力行反求诸己之道也臣不胜澄┍菹铝羯袷〔焓低蚴牢耷恐休臣谨对
论御戎以自治上策
唐杜牧追咎长庆以来朝廷措置无术复失山东作罪言曰若欲悉使生民无事其要在先去兵不得山东兵不可去是兵杀人无有已也今者上策莫如自治法令制度品式条章果自治乎障戍镇守干戈牛马果自治乎井闾阡陌仓廪财赋果自治乎如不果自治是助敌虐环土三千里植根七十年复有天下阴之助则安可以取故曰上策莫如自治中策莫如取魏最下策浪战臣窃以天下之事变化百出不可以胜穷然自其本求之则一言而足杜牧所谓自治是也苟舍其本而讯其末则虽千万言汔无益也战国之际亦多故矣孙吴之攻战仪秦之纵横奔走旁午天下之骚然时君用之利不偿害孟轲居其间独曰盖亦反其本矣轲之反本则牧之自治之说也物有本末事有终始盖自开国以来至于今未有不自治而能治人者牧之说则虽圣人复起不能易矣而臣犹有疑焉何则自治之外复无他策矣今以自治上策而又有中策下策是未始有定论也是谓其君不能也若轲则不然曰国家闲暇及是时明其政刑虽大国必畏之矣诗云迨天之未阴雨彻彼桑土绸缪牖户今此下民或敢侮予孔子曰此诗者其知道乎能治其国家谁敢侮之今国家闲暇及是时般乐怠敖是自求祸也祸福无不自己求之者夫不能治其国家则已矣岂复更有中策下策者哉臣窃惟今日所以待敌人者曰战曰守曰和然此三者皆末也要当以自治本吾之国家治矣以战则胜以守则固以和则久所谓修其本而末自应不然未知其说也
文定集卷七

[book_title]卷八
钦定四库全书
文定集卷八
宋　汪应辰　撰
制
除虞允文特授枢密使加食邑实封余如故制
朕惟昔人臣之美见於诗雅之传或经营四方告成於上或饮御诸友受祉於朝君臣俱荣中外作V乃眷枢辅克勤王家有能奋庸追继於前哲式序在位宜特隆於宠章左大中大夫知枢密院事仁寿郡开国公食邑二千五百户食实封七百户虞允文学贯道原谋经帝载眇绵作炳识独照于几微酬酢佑神动自谐於节奏出济艰危之会亟收戡定之功致政涂茂昭贤业俾宣使指往拊神隅明师律於蛊敝之余拔人材於隐约之际振威灵於遐徼勿士行枚赋敛於疲氓以为保障岂特戎车之饬实惟邦本之宁兹命遄归协图内治方倚毗于兵柄肆就正於使名载衍爰田并加真食以示褒优之异以明委任之专於戏宥密之严夙夜基命英隽之重精神折冲其益厉於壮猷以弼成於丕业可特授枢密使依前左大中大夫加食邑一千户食实封四百户余如故主者施行
除李显忠特授威武军节度使充左金吾卫上将军食实封如故制
朕运文武之大柄以济时操赏罚之至权以御下念秦伯用孟明之意与冯唐面文帝之言眷乃劲臣久於闲地肆颁新渥靡服旧章随州观察使提举台州崇道观陇西郡开国公食邑四千一百户食实封一千二百户李显忠挺志坚刚禀姿骠生知大义用夏以变夷奏肤公期捐躯而徇国顷者成师以出惟敌是求方志驰於伊吾乃威损於找孛愦隅┑湟匀舆言然而折馘执俘亦云戮力动心忍性抑又累年矧t材之⒄髌褚豁蚨独弃粤若国朝之制凡厥将帅之臣或元戎拥节之行或周卫执金之守昔鲜闻於p授今特出於异恩内以增辇毂之严外以为屏翰之重皆将观政非以假人於戏与人之周庶几得颇牧而能用共武之服尔其继英卫之善兵肇敏戎公对扬休命可特授威武军节度使左金吾卫上将军食实封如故主者施行
边镇节度使制
周之六军隐於南亩及有风尘之警则按籍而起於是以六卿各将一军是则武事不在乎拔距超乘之徒而在乎仁义道德之臣此杜预所以缓带临戎安石所以奕制胜我有明哲授之师律其明听朕命具官某才高当世学通古人试之以剧而才愈出临之以难而智益明雄谋大略信可以将万兵而慑远人矣秦亭当兵车之冲西鄣羌戎提按一道必在能者为之节制夫斧钺在前六纛在後不用命者有显戮用命有厚赏尔其勉哉无隳兵律
显谟阁直学士知潭州荆湖南路安抚使沈介为招到三衙军兵p皆少壮及等不扰而办\谕诏
朕常患今之郡县有所兴为往往骚然烦费而事未必集虽然岂不存乎其人耶卿任分阃之重坚体国之义招致士入备禁旅愿从者听中率者助初不以一毫累民而道路云远糗粮毕具又未尝仰给大农也呜呼兹亦可以观政矣予惟尔嘉之
赐新除枢密使虞允文诰口宣
帷幄之谋方咨於耆词嗷之府俾正於使名其益懋於远图以钦承於休命
虞允文辞免恩命不允批答口宣
延登杰材进冠枢府嘉猷告后方俟於沃心孚号扬庭岂容於反汗
新除枢密使虞允文再辞免恩命乞检行累奏许解机政不允批答
朕居安思危常谨不虞之戒柔远能迩庶几可大之功卿秉国枢机同朕心德乃言可绩率前定於规聿灰鸯缎懈赐庑於威令迨兹入辅示以J崇事权弗移盖因已试之效谋画具在其克成厥终勉副倚毗毋勤训告所请宜不允
尚书右仆射虞允丈再乞解罢机政不允诏
卿名振华夷材经文武方兹注意惟以仰成曾坐席之未温乃抗章而欲去义将安出势岂宜然已明喻於至怀尚陈於前说惟左右之宣力盖将有为非初终之一心何以能济【奏云非不欲宣力左右初终如一】勉安厥位益究乃猷所请宜不允不得更有陈请
知枢密院事四川宣抚使虞允文辞免赴行在乞解罢机政除在外宫观差遣不允诏
眷言四川邈在万里惟汝一德咨裴度而往厘於今三年复念周公之久外肆颁召节m望来朝乃引疾以为辞欲奉身而自佚夫以忠谊徇国功利及民方与时而偕行其何恙之不已倌人夙驾宜毋事於回翔元老壮猷期即闻於入告所请宜不允仍疾速赴行在新除检校少傅保军节度使依前知绍兴军府充两浙东路安抚使加食邑实封史浩辞免恩命乞许仍旧秩改奉外祠不允诏
卿入相初政为甘盘旧学之臣出殿大邦盖禹穴神皋之地岁勤再氓俗浃和肆稽进律之文特举久虚之典而乃谓私养之未便欲力辞而言归惟昔人臣勤於王事不遑将母是用作歌今卿定省庭闱常如一日顾瞻乡党实在四封尚何异於家居其即膺於朕命所请宜不允
观文殿大学士知绍兴府事史浩乞解府事赐一在外宫观差遣不允诏
朕以卿望重弼谐心存孝养尹兹东夏非徒昼锦之荣循彼南陔盖便晨羞之奉胡为来谂欲就退闲而况年谷丰登里闾宁谧耋艾有遨游嬉戏之乐鳏寡无叹息愁恨之声为政若斯养志大矣益思锡类毋复怀归所请宜不允
徽猷阁直学士新除知建宁府凌景夏辞免恩命不允诏
朕以卿厚德宿望岿然一时起於燕闲付以师帅矧纡郡绂休有政声入长六卿实倡九牧令兹寄任何足以辞所请宜不允
徽猷阁直学士新知建宁府凌景夏乞改授一在外宫观差遣不允诏
卿历守剧郡绰有岂弟之声入践禁涂蔚为侍从之表眷予赐履之旧寄以分符之严推平日之政以治民藉本朝之望以重外庶几两得奚必再辞所请宜不允徽猷阁直学士提举江州太平兴国宫凌景夏乞致仕不允诏
卿德齿之尊典刑所寄在昔甘泉之法从实冠t公於今正始之名流殆无几辈退奉祠馆更岁时a仰湖山之间浮游尘垢之表无外累足以自颐奚为抗章复欲谢事其仍旧贯毋有遐心所请宜不允
新除宝文阁学士致仕凌景夏辞免恩命不允诏
朕闵劳卿以官职之事故特进名秩以示贪贤而弗获之意盖古之里居者亦岂自暇佚而已哉惟助成王德显越尹人只辟卿其钦服朕命勉尽此义所请宜不允试给事中兼直学士院兼侍讲陈良佑辞免除吏部侍郎恩命乞守一州或奉外祠不允诏
敷奏以言明试以功尧舜之政朕所法也卿积淹博造诣精远秉风宪记言动出制诰司谏诤平奏事详命令固已尽议论文学之选矣官之卿贰分职帅属以趋事功之实朕又将有考焉勉祗厥服称朕所详试之意所请宜不允
尚书吏部侍郎兼侍讲兼直学士院陈良佑乞畀外祠不允诏
朕惟本朝之盛谏官御史类多以称职久任其辨明是非纠逖邪枉盖不遗余力然未闻一去言路乃切切然顾畏引避而亦无有轻议其後者卿顷在谏省殆将三年而出纳命令铨综人物朕所选用每有加焉今忽以尝任言责欲避仇怨而去是何故耶传曰内省不疚夫何忧何惧卿其安之所请宜不允
试尚书吏部侍郎兼侍讲兼直学士院陈良佑乞许奉祠或州郡差遣不允诏
卿夙以学识简於朕怀发舒谋猷历华要方益观於远业乃祈去於周行已喻至怀犹伸前请仰不愧俯不怍奚虞怨谤之乘言有物行有恒岂复悔尤之积尚体兹义其安尔居所请宜不允
新除参知政事兼同知枢密院事王炎辞免恩命不允诏
卿材猷敏博器蕴渊闳人践枢密甫周岁时任邦家之重知无不为应事物之繁绰有余裕俾进参於i嘏仍兼倚於本兵谓即钦承乃兹逊避昔李德裕之兴唐室而陈执中之相仁宗顾事业之如何岂科第之足问亟膺朕命毋或他疑所请宜不允
新除参知政事兼同知枢密院事王炎乞於所除新命特免一职事不允诏
卿济时之略左右具宜徇国之诚夙夜匪解俾参庶政仍总鸿枢昔康定之纪元从晏殊之建请以共政之臣当同体气凡安边之议皆得预闻惟令兼官盖出此意勉服定命毋庸固辞所请宜不允
参知政事王炎乞只令以旧带端明殿职名充四川宣抚使不允诏
仰惟祖宗一视中外间遣近弼往厘远方初无末世五大在边之嫌盖得周家二公分陕之意朕念蜀万里在天一隅继咨执政之臣以重宣风之任稽故实亦合时宜载嘉许国之忠曾靡惮行之色而乃欲避权宠祈还政机非事实之当然殆谦畏之过甚亟膺成命毋复有言所请宜不允
尚书左仆射陈俊卿乞许解机务不允诏
卿修身齐家允蹈先圣之学持正应变兼有昔人之长调s万机康济t物自任以重必克成厥终惟进陟於宰司盖甫u於期月若乃富强之业未集阳之气未和方当恐惧修省之时正需辅赞弥缝之助胡为自列乃欲告归昔成汤圣人实赖一德孔子为政云三年其尽弼谐之诚益图持久之效所请宜不允
尚书左仆射陈俊卿上表再乞许解机务不允诏
卿朕惟比岁以来大臣数易规模不定何以成政事陛易陵何以严国体谓将久任要在得人朕以卿道义纯全谋谟宏远更\职而名愈重参翊大政而力愈强考卜精咨询咸允乃百僚之冠式图庶绩之熙方沃嘉猷遽祈释位岂习见近事但以轻去为然而未谅朕心盖以往为戒苟纷纭之如故奚经济之可期宜体仰成益勤劢相尚念分阴之惜毋徒屡渎之烦所请宜不允不得再有陈情
试户部尚书曾怀乞除一宫观或外任差遣不允诏
朕与二三大臣讲论治道以精择久任用人之方【御制用人论赐宰执云择不厌精任不厌久】矧国计繁重非他官比如刘晏陈恕盖皆久乃见效今朕之用卿得人矣其益单乃心称朕所以择任之之意毋汲汲於求去也所请宜不允
右朝议大夫曾怀辞免除龙图阁学士知婺州恩命乞一宫观差遣不允诏
久劳暂逸者臣子之至情入从出藩者朝廷之异数进退之无愧宜恩荣之有加卿自周行即司邦计深达变通之术兼明取予之方六年於兹多绩用懋曳履正资於献纳需章屡丐於退闲冠西清严近之班付东道蕃宣之寄裕民足国已晏恕之功宣化承流尚继龚黄之政悉心思报避宠何名
显谟阁直学士知潭州充荆湖南路安抚使沈介乞除一宫观差遣不允诏
卿以正直之德肃V之材尸我一方甫更数月威惠孚洽左右率从胡为抗章乃欲引去委寄之重方兹仰成其体朕怀勉安尔位所请宜不允
显谟阁直学士知潭州充荆湖南路安抚使沈介乞除宫观不允诏
卿以尽护诸将之略而镇拊湖湘以特立累朝之节而表率郡国盖其有本如是固已不令而行期年於兹治效为最而乃陈奏牍力丐奉祠重念远民方依善政其绥厥位毋弃尔成所请宜不允
敷文阁直学士知太平州吴芾辞免除徽猷阁直学士知隆兴府恩命乞检会前奏除一宫观差遣不允诏
昔汉氏得人之盛而以儒者通世务仅三人尔又不皆出於正也不其难乎卿夙蕴儒学力持正论而践扬中外更繁剧T却立解芒刃不钝非特以经术润饰吏事而已属江西之谋帅举阃外而付卿夫以才难如此而卿乃欲退自暇佚其可乎哉所请宜不允
徽猷阁直学士知隆兴府江南西路安抚使吴芾乞许守本官职致仕不允诏
卿呦杞涂望实益劭镇抚方面恩威一新顾欲於未至之年求遂其知止之计意虽甚切义不可从尚体朕怀勉只厥服所请宜不允
蒋芾辞免依典故给月俸之半差破随行干办使臣等恩命不允诏
卿恳避上宰愿持亲丧念难夺於至情已特从於勤请若乃续廪库之奉稍给户庭之使令非独示宠异之优亦以严等杀之辨载在典故合於事宜虽卿素怀损挹之诚不累於物矧今方在闵刂际岂顾其私然此恩章盖存国体勉承眷意毋复固辞所请宜不允
蒋芾再辞免依典故给月俸之半并依格法指挥差破随行使臣等恩命依所乞诏
卿富经济之业冠弼谐之司虽予宁三年盖无贰~而式是百辟宜有优恩考典章始颁诏旨乃勤累奏必欲终辞重X素怀勉从来谂惟眷注之良厚尤叹嘉之靡忘所请宜依
新除端明殿学士签书枢密院事梁克家辞免恩命不允诏
卿学穷浩博识造渊微蚤冠冕於辰髦践扬於禁路出纳惟允密赞邦家之宜从容以和益储公辅之望俾预闻於兵政盖蔽自於朕心庶几殚帷幄之谋亦以验诗书之效毋为谦挹其即钦承所请宜不允
端明殿学士签书枢密院梁克家再乞解罢职任退奉外祠不允诏
卿宏材敏识秉国机政惟事丛任重而夙夜不懈之故以逢雾露之疾神明扶持亦且良已谒告旬日曾何足言卿其节省思虑辅近汤液使遄有喜毋复以引去为辞称朕意焉所请宜不允不得再有陈请
新除敷文阁直学士依前成都潼川府夔州利州路安抚制置使兼知成都府晁公武辞免恩命不允诏
朕惟祖宗时其自待制除守成都者往往进直学士之职以遣之矧卿服在禁涂蔚为宿望任四路兵民之寄积二年镇抚之劳乃今进职盖云晚矣又何辞焉所请宜不允
端明殿学士新除荆南刘珙辞免除资政殿学士恩命只令带见今职名往知荆南不允诏
卿顷位枢府尽心公家见义必为守正不挠朕所未尝忘也荆居上流晋比分陕徒得君重副吾四支惟是端明之职自明道复置讫元丰初无以旧弼为之者卿虽无所增损殆未称朕所以不忘贤德与今兹倚重之意进一等盖循故事初未有殊特褒赏加於卿也又何辞焉所请宜不允
新除户部侍郎杨辞免恩命不允诏
卿入践省寺出拥使节理财之职更几桃咏贰民部益观来效若乃知取予之有道欲军民之俱足能陈此义实获朕心勉务力行毋为退避所请宜不允试吏部侍郎薛良朋乞检会前奏除一在外宫观差遣不允诏
卿绰有文雅富於材猷虽三辅浩繁而一切治理载畴政绩擢禁涂付以铨综之平亦需其献纳之益美成在久岂日月以为功进思尽忠其夙夜而匪懈毋怀故土而有遐心所请宜不允
新知太平州周操辞免除徽猷阁直学士恩命不允诏
卿顷任言责凛有直声登禁涂蔚为宿望勉从便郡之请盖示优贤之意学士之职初非u等法所当得义无可辞所请宜不允
新除吏部侍郎陈弥作辞免恩命不允诏
卿敏识足以察微宏才足以经远夙夜匪懈知无不为今之兵部职分而事简非唐六典之旧矣念未能尽卿所长也爰正贰卿之名俾司铨`之重亟只厥服益究乃猷毋执谦词以稽成命所请宜不允
刘章辞免除礼部侍郎兼侍读恩命不允诏
故旧之义所以厚民风老成之人所以重国体惟兹二者卿实兼之召置贰卿典司三礼卑以自牧虽陈引避之辞直哉惟清其思选任之意所请宜不允
新除资政殿大学士致仕周葵辞免恩命不允诏
士之致其事者朕皆有以宠绥之矧卿德齿之尊辅弼之旧朕所以贵德尚齿与夫优待大臣之意其可已乎体予眷怀只服新命永锡难老使士大夫有所矜式焉所请宜不允
资政殿大学士知宁国军府事钱端礼奏到任已旬月年u耳顺乞复令奉祠退就闲馆不允诏
卿世济忠孝地兼亲贤入参政机盖实行於相事出布德意亦自昔之名藩系民具瞻与国同体宜尽股肱之义益图屏翰之攵乃贡封章力求暇佚矧美成在久岂旬月之足言而克壮其猷正耆贤之是赖勉安尔位毋复他辞所请宜不允
显谟阁学士提举江州太平兴国宫王师心乞致仕不允诏
朕方贵德尚齿肆时耆寿俊往往不敢宁息贲然来思卿宿德雅望而又近在辅郡朕独未之识也虽以养疾之便未能出从吾游其可致为臣而遂已乎所请宜不允
捧日天武四厢都指挥使安远军承宣使吴拱辞免除兼知兴元军府事充利州路安抚使恩命不允诏
朕惟乃父尽力百战以保卫全蜀蜀人德之如甘棠思召公也尔又能服父训不违公忠洁是以士尤乐为之用乃者即其驻军之地付以牧守之重从民之欲因势之便用财之宜庶几建一官而三物成焉往其钦哉毋替朕命所请宜不允
降授安德军承宣使成闵辞免复钺恩命不允诏
卿自奋忠力更险艰间因人言久去近别虽稍远於旧秩犹退奉於祠官属阃寄之是严难人才之匪易不以一眚R大德当念功安得壮士守四方岂若求旧俾建元戎之节往临京口之师非名器之尔私盖事权之宜称其只朕命益乃心所请宜不允
龙神卫四厢都指挥使广州观察使赵撙乞赐收还特转行一官恩命检会近上奏辞许赐自便不允诏
卿总戎於外宣力滋多特颁异恩升畀显秩夫将帅之义一於徇国故在易之巽进退志疑则利武人之贞以治之今卿辞避新命而顾以去就进退为言岂其宜乎其即钦承思所以称所请宜不允
四川安抚制置使兼知成都府晁公武银合夏药敕书
卿外分阃寄邈在坤隅载嘉镇拊之勤方履炎R之候肆颁珍剂以示眷怀
观文殿大学士两浙东路安抚使史浩银合夏药敕书
卿以辅相之崇任蕃宣之重属炎R之未艾念镇拊之良勤式示眷怀特颁珍剂
知枢密院事四川宣抚使虞允文银合夏药敕书
卿趋造於朝尚勤跋涉节宣其气宜谨兴居念方届於炎曦肆特颁於良剂即期入勤以副具瞻
参知政事四川安抚使王炎银合夏药敕书
卿参翊政涂往厘蜀部扪参之艰险复触热之袢延宜有分颁以资卫养
观文殿学士福建安抚使汪澈银合夏药敕书
卿望冠枢庭任分帅阃惟闽山之多暑矧夏令之方炎特颁剂和之良以助节宣之用
资政殿学士荆南路安抚使刘珙银合夏药敕书
眷西枢之旧德镇南纪之上流触热以就涂方下车而开府特颁良剂以示眷怀
御前诸军都统制郭振王友直赵撙陈敏吴拱员琦王琪杨钦御前诸军副都统制张荣郭刚张青郭谌王明银合夏药敕书
卿夙推将略外总师干有嘉守卫之勤方属炎蒸之序特颁良剂以示眷怀
资政殿大学士知宁国府钱端礼银合夏药敕书
卿以政府之崇任名藩之寄方对时之袢郁其加意於节宣爰命疾驰往颁良剂
观文殿大学士两浙东路安抚使史浩资政殿学士知温州王之望资政殿大学士知宁国府钱端礼资政殿学士湖北安抚使刘珙银合腊药敕书
卿义均股肱任重藩屏属冰霜之方凛念夙夜之良勤宜有匪颁以资辅养
四川安抚制置使兼知成都府晁公武银合腊药敕书
卿绥拊西南勤劳夙夜岁华云晏寒气方凝特颁汤液之良往助节宣之用
参知政事四川宣抚使王炎银合腊药敕书
眷吾辅弼抚彼西南道阻且长岁聿其莫特致精良之剂式昭眷注之怀
御前诸军都统制郭振王友直赵撙杨钦吴拱员琦银合腊药敕书
总戎於外宣力为多方此Z寒念其勤闶桨湔浼烈允居哦
御前诸军副都统制张荣郭刚王明张青王承祖秦琪银合腊药敕书
协赞元戎训齐劲旅匪颁之宠沾丐惟均以慰勤劳式昭眷抚
镇江府都统制成闵银合腊药敕书
起从祠馆外总师屯方卜启行属当寒凛特颁珍剂以示眷怀
武锋军都统制陈敏银合腊药敕书
辍从环列外总师屯受命云初祁寒方凛特颁珍剂以示眷怀
正月一日赐金国贺正旦人使入贺毕归驿御筵口宣
三元之庆万物皆春眷乃皇华赐之宴乐其承宠渥以对休嘉
正月三日赐金国贺正旦人使内中酒果口宣
岁律方新春寒尚冽眷言使传留止都邮爰致甘滋俾谐燕b
正月四日赐金国贺正旦人使玉津园射弓弓箭例物口宣
卿等循声而发克谨於容仪承篚是将俾颁於器币岂惟适用盖以旌能
金国贺正旦人使玉津园射弓御筵口宣
卿等新元展庆暇日出游射不主皮盖云和志宴有折俎庸以示慈
金国贺正旦人使玉津园射弓酒果口宣
眷尔新华游於禁Z奠而後发乐且有仪式嘉审固之能往致芳甘之品
玉津园射弓赐酒果口宣
射以观德乐且有仪载惟终日之勤特致上尊之赐仍加果实以助燕私
正月六日赐金国贺正旦人使朝辞归驿御筵口宣
乃眷使华已辞轩陛即其舍馆锡以燕差盖轸念於勤劳俾从容於b乐
又
卿等趋庭告至整驾将行毋疾其驱少留於信宿醉以酒式昭示於惠慈
金使赴阙赐被褥钞锣口宣
寒律云初使华来D念久勤於道路方入造抖加孰贾掳湫以昭眷渥
赐生饩口宣
眷言使节戾止都邮俾致饩牵式昭宠赉庶几饱德亦足忘劳
赐内中酒果口宣二首
修涂滋久授馆云初锡以醇醪副之佳实出於内府时乃异恩
使介之华少留於阙下芳甘之品特出於禁中式致匪颁以昭宠异
赐金国贺正旦人使大银器口宣
春元均庆邻好修和载嘉四牡之勤特赐中金之器兹惟优异其克钦承
大金贺正旦使到阙平江府赐御筵口宣
远会春元来临近甸言念风霜之冽不胜道路之劳特示燕慈以将恩渥
大金贺正旦使到阙赤?赐御筵口宣
使节飞华国函修睦近在郊关之外想多川陆之劳式示燕慈钦承至意
赤?赐金使御筵口宣
使节倭迟亦云勤愣济琶苠橇虑行烙淦浒涫窖缰恩以示劳来之意
赐金国贺正旦人使朝辞讫归驿酒果口宣
卿等入辞法座出憩宾邮念将命之良勤矧就涂之非久加锡予以示眷存
赐金国贺正旦人使叱塘凤茶饼金镀银合口宣
灵卉之英建G所贵兹惟~品非止常珍眷使节之言归庶装之增贲
赤?赐金国贺正旦人使叱逃筵口宣三首
卿等聘仪告毕使节言还出舍於郊将复勤於跋履醉以酒尚少尽於从容
卿等已事而竣兹复只於远役式燕以b宜少驻於近郊尚体眷怀庶亡劳
华正展会信使遄归方临修陆之劳宜有祖筵之盛庸将嘉礼以示至怀
赤?赐金国贺正旦人使酒果口宣
卿等还车言迈甫出宿於近垧饮酒孔偕少留於祖帐复颁芳旨益厚眷存
平江府赐金国贺正旦人使叱逃筵口宣
卿等肃持使节已毕庆仪指燕路以言还至吴门而少陨昙友嗬体眷存
镇江府赐金国贺正旦人使叱逃筵口宣
卿等将命还辕经涂会府属当寒凛亦勤劬爰锡宴私以昭眷渥
盱眙军赐金国贺正旦人使叱逃筵口宣
卿等毕使言归征涂云久兹焉弭节行即渡淮少迟哽恶阊嗬
镇江府赐金国贺会庆节人使银合茶药口宣
诞节甫临使华来聘冒风霜之凄劲涉川路之悠长特致匪颁式昭眷抚
镇江府赐御筵口宣
眷惟使节来会诞辰适济於涛江方少休於候馆往颁燕b庸慰勤荣
赤?赐金使酒果口宣
远勤信节来展庆仪行即扣关俾伸廷劳载颁芳旨以助燕私
赐金使上寿毕归驿御筵口宣
诞辰纪节信使造庭进退周旋见容仪之有恪饮食燕乐示吉庆之惟钧
归驿赐酒果口宣二首
载嘉使介入觐阙庭已?致於庆仪复即安於公馆宜推好赐以表眷怀
诞节均欢使轺修聘俾之授馆行且经旬致芳甘式将眷渥
文定集卷八

[book_title]卷九
钦定四库全书
文定集卷九
宋　汪应辰　撰
序
陈忠肃公文集序
自荆国王文公变更法度後之用事者又托之以济其凶一时忠臣义士尊君忧国相与出力争之不为不多党锢之籍其大⒖杉也然其言不行其身不用亦已矣若乃辨白是非如指诸掌探索隐伏如见其肺肝反复倾尽不遗余力奸臣愤疾磨牙e夺必欲不俱存而後已摧沮撼顿流离倾沛无所不至而气愈壮言愈切则天下一人而已忠肃陈公是也盖公以身任天下之重以万物为吾身而莫知孰为彼此也以死生旦暮而莫知孰为祸福也至大至刚正直之气实与天地相为终始此岂苟然者昔孟子推原杨墨之害以为禽兽食人人将相食夫见微而知着非智者不能也及事之已然则宜夫人而能知之若乃目见其效身被其害浸淫蔓衍偏满天下而犹或不知其所以然者岂非邪说之诬民既久而与之一欤靖康之祸自古所无世徒见其末流之失而异时用事者反得藉口以自解然公方天下全盛边事未萌之时固已有南北分裂之忧是果何所见而言耶学者于此亦可以悚然而悟矣遗书余论所以觉後觉正人心其所系于天下国家者岂曰小补哉
徐耷浼序
古之学者非有意于为文也其于天下之义理讲习之明思索之精积之富熟既已昭晰而无疑从容而自得其发于文字言语也如指白黑如取诸左右如楚人之为楚语齐人之为齐语亦不期然而然矣後之人读其书诵其言见其明白纯粹美善并具而不可几及也则掇拾其遗余摹写其彷佛苦心焦思求所以为之虽或近似而终非是也于是有以文为诸儒倡者则曰文当以仁义诗书本此虽异于世之逐末者然其意则主于为文盖亦未得其本也永丰徐寿卿年少气虽勉焉为世之科举之业而引笔行墨纵横倾注往往自出己意不牵于俗固已有过人者矣而从范阳张先生学日见所未见日闻所未闻谓夫道之可以经世而非私智之凿也言之必可行而非邪说之诬也天人之本一也物我之非有二也方将详说而反约强学而力行以充极其所见闻至于古之学者而後已仅得一第宜黄县佐而不幸死矣其孤居正持寿卿所为文十卷求予为序盖观寿卿之文则可以见其学矣故道古今学者之异而序寿卿之本末如此以授之居正者尚行寿卿之志乎哉
送王公济序
多闻识有智虑可以为难能而君子之道或非所先也河南王公济从事於桂林而应辰得与之交其问学浃洽极本末无所遗忘议论驰骋{{不穷至于居官临事明敏精密盘错必解隐伏必察而o悉无不举也世之称道公济者如此而公济所与余朝夕讲贯惟存心行己求无于道之事窃尝夷考其行以实其言盖其与人交而不欺也受人之德而不忘也犯之而不校也贫至于粥不继而收恤孀遗奉养教诲身执粗衣敝以之率加以弥缝调s于其间无所不至内外无间言而怡怡然忘其贫也余所能言而其所不能言者亦可想见其存心也矣夫趋操出于正则闻识知虑皆一于正矣由是而之焉未始有二也不然则所谓难能者吾未知有无之孰为愈此学者所当辨也公济将之官问应辰所以赠行之言者岂以应辰之相知或异乎\人之知耶士之用心于内非昭昭然以求闻知是以知之者寡应辰特以久相与处之故而有见于一二焉耳非敢以为知也使幸而相与处之日加多则所知有不止于此者今公济之去也涵养充实德义益修有不可知者矣虽然姑言其所知而其不可知者有待于他日之再见焉
送郑允升序
修仁义忠信乐善不倦之天爵以要人爵孟子固已非之矣至汉儒直诵言欲以明经取青紫其陋甚焉吾党郑生家贫急于应举惟是夙夜诵举子试中之文不辍模宄壑鹗几及之姑无望其如汉儒之明经虽诸子历代史亦不暇涉猎之矣其欲速不太甚乎夫舍本业而恃剽窃以为生何可长也学者固不科举计若生之科举计亦\矣绍兴十八年余宜春别乘生适来学中未几告归求言以赠行余所以生惜者如此相别不可以不尽也故直告之如此
送鲍以道序
子游曰君子学道则爱人有地百里固古人之所不敢苟也永嘉鲍以道强学博闻乐善不倦而疾恶如恐不至厄贫而不悯部使者闻之使摄临海县而以道岂贫者哉昔者黄鲁直问政于山阳徐仲车徐仲车曰政之务虑不厌熟则寡过睦僚佐则事举鲁直报之曰大雅之为人远矣立参于前坐倚于衡何日忘之呜呼应辰诵此言久矣以告以道以道曰虑熟寡过则诚所未至睦僚佐则吾固优之夫君子自以为不足而优于天下乐正子政孟子所以不寐也夫仲车之言简以一代文杰而服膺之若此者诚有味其言也惟以道于未至者求所以至之于所优者不怠焉然後知立参于前坐倚于衡何日忘之者不徒一时言之耳临海之民尚有望哉
送赵允明序
洛阳赵允明秀才访仆于山间将行请曰欲以至诚立身大哉斯言非自任以圣贤之重其何能及之虽然世之以诚藉口久矣诸子百家粲如也顾求其成己成物有如圣人所谓者几人抑其言之诡耶行或X耶是未敢易言也试举以问吾子或者曰君子诚心于为善小人诚心于恶者也夫诚矣又为善是诚与善为二也诚矣而至于恶是诚者非天之道也隐于吾心是耶非耶子行矣其繇是而疑疑而思思而得矣
赠徐朝卿序
余故与徐寿卿厚寿卿不幸仅得一第死余念之不能忘也其弟朝卿访余于山间且言生理益落家世传河图书不知其所从来以人之始生岁月按图而考其祸福无不验今将藉此而b口余为再三叹息久乃使试其术以至泛问错取参差不齐而一一皆中异哉子之有是书也朝卿本业儒性静慎无世俗日者多言夸诩之态故术之精确至于如此而不免于萁_也虽然由子之术而论之则既有所系矣挟此以游世使人人皆知通塞之有所系亦庶几季主君平之意乎哉
赠杜术士序
世之推步五行以谈祸福者皆祖李虚中为虚中者其自考必审其自信必确矣然i服药觊幸长生而顾以速死是不知命之有制而欲以力胜也其自考者如此何以考他人之祸福乎其自信者如此何以使人之信乎又况为其徒者乎世人不考其源流随而信之此吾所未喻也今番阳杜君虚中之言者也然何其谈人之祸福历历不少差又有使人不能不少信者夫君子之安命非能逆知其淹速之度要以为非人力所能致故一切任之而已矣彼以夫茫昧恍惚不可致诘之理而尚可以智索则遂谓亦可以力胜也此虚中之所以困欤
记
守正观养二斋记
方耕道谓某曰吾闻诸中书吕公公闻诸其先友曰守至正以待天命观物变以养学术吾退而名所居之二室曰守正曰观养将朝于斯夕于斯从事于斯以毋忘吕公赐也愿子为我记之耕道抗迈之气闺门雍睦之行出处之节其过~人者甚\今无乃视乡所有未足与是非邪正所在有心者所同知也然而以\人之所知而世之君子有不能行平日之所耻一朝有安行而不疑者夫以口耳之学血气之知以当利害之变何止于杯水救舆薪之火也是以纷纭丛挫莫能相尚能于此不能于彼勉强于所易失之于所难或仅能扶持至于末路不复自振要未可以一节定论也子居陋巷簟食瓢饮不改其乐孔子贤之孟子曰禹稷橥道由後世观之能不戚戚乎贫贱而失措于死生之际者有之矣孔孟之言亦阿所好耶意子所谓不改其乐必有不苟然者矣希贤之人所当考也然则士之有为有守而不出于存养之功难矣哉此宜吕公所以有望于耕道而耕道之所以不可已也所谓过~人者将在此而不在彼矣某不肖i者亦幸有闻于吕公惧未之能行今又幸而闻耕道之风庶几取则之不远也抑吾党之士又有从而兴?者焉是以为之记而不敢辞
豹隐堂记
东莱吕君时叙绍兴十五年丞于武义县冬十二月因农之暇日取官之弃材筑堂于厅之西未旬月而成公事之退以与兄弟讲习道义于其间县人有请者曰泽其衣毛以成文章者豹也盖君子豹变盍以豹隐名是堂乎时叙以为然而属某之记所谓君子之文章者何也其惟优游厌饫天下之义理而极其要归存于心而安措于身而宜发英华流为润泽而有不可掩者也非外此而又有所谓文也自孔子之前圣贤之说可知也而未尝有以文与质两立而并言者单襄公曰文去质文去质也而曰文此後世所疑也盖古之遗言如此矣世衰道微乃始有文似而质非者凌杂于君子之间而莫能辨也于是孔子始别白而言之曰文胜质则史质胜文则野文质彬彬然後君子夫质犹文也文犹质也实一而名二又或至偏胜焉者疑非圣人之言盖言之不如是则无以辨彼之不然而明此之非有二也使文与质而果异也则夫敏而好学不耻下问自後世观之是质耶文耶盖圣人之时道之难明辞之烦悉则已如此矣况又至于後世习其名不察其实物我异观体用殊致其亦无足怪也已惟吕氏之学远有端绪粹然一出于正世师表者相继也而时叙兄弟实谨守其所闻凡\言之是非若观火矣持是而往所谓孰能御之者欤故予因斯堂之为是名也而历道学术之所以然以告方来使知吕氏所谓文章者盖如此时叙名大伦治先名大器者其兄也允升名大猷逢吉名大同者其弟也
潜斋记
目之于色也耳之于声也视之而能见之而能闻者谁欤八荒之外数千里之远鬼神之茫昧也耳目之所不及也而思之则得索之则至参列于吾前者又谁欤论至于此非天下至神有不足以名之矣故杨子曰神在所潜而已潜天而天潜地而地此圣贤与\人之所同亦未始有古今之异也然而文章事业邈不相及者吾尝求其故矣三代以上学者以知道先泛观博取而?其终极凡天下之物莫非为吾之资至于浸润厌饫豁然开朗卓然独立而自得诸我则天下之物亦莫非我之用措之于身而安施之于天下国家而宜感格天地发育万物皆自然之符而无待于外者盖有其本矣後世之士有志于学者推寻文义于毫厘之间谨守法度于造次之际亦可谓强学力行矣而知之者实未至也故明于春秋而灾异之说得以惑恬于势利而死生之变得以惊况其下者乎此古今学术之异不可以不辨也建安陈德┪麓饨鹘嘧巫窝梢晕恃事取杨子所谓者名其居之室曰潜而讯其说于仆焉夫所谓神心者犹曰天之高地之厚耳要当知其所以然者孟子曰有四端于我知皆扩而充之若火之始然泉之始Q矣又曰尽其心者知其性也苟知之者未至则安能扩而充之以尽其所以为高明广大者哉故愿于此致意焉居是室也必有非昔之隐几者矣
平政桥记
水自玉山历信州而西州之南有浮桥焉岁月浸久板罅柱脱倾欹动e行者惴惴焉夫徒杠舆梁之不设而民以病涉此其害之可见者至于有其具而不足恃则有不可测知之害此仁人君子之所隐而不可缓者也今奉议郎赵侯汝愚子直自着作佐郎来领州事恻然念之顾以比年费用日增校之异时倍蓰而不啻相左支右吾殆不暇给惟是撙缩浮滥检欺隐铢积寸累久之得钱三百万而嬴于是撤旧桥而一新之广厚坚壮坦如夷涂父老嗟叹前所未尝G者其下流曰下港盖永丰之水北行又西南凑集于此而闽人所从往来之津也旧以舟渡至是收其余材亦创浮梁以易之淳熙元年九月丙申始作六旬而成其市材僦工率为平贾谨视出纳无稽留峻刻之弊民之与官为市役者如私家然自初聚粮以至讫事无一扰干民者春秋常事不尽凡土木之役不时害义固非其常矣至干虽得其时虽当于义亦谨而书之盖以用力重也况能于艰难倾侧之中委曲经画纤悉备至未尝劳民之力而能以革弊除害以春秋之法言之则其于凡例之外变文以示义宜何如顾余不足及此也特记其事而已
昭烈庙记
古圣王之制祭祀也法施于民则祀之以死勤事则祀之以劳定国则祀之能御大则祀之能I大患则祀之此盖不易之さ湟灿裆蕉岳之行祠旧创于普宁寺之西绍兴癸卯相攸卜食得爽垲始辟而壮丽之侑岳秩祝之神莫盛于张王初庙食湖湘迤演江右施及玉山然封爵同而名讳异或者疑焉按唐忠义传张e许远守一州I天下慷慨死难者三十六人史佚王姓名邈无考索後江西宪使方师尹撰弋阳行祠记云曩效官京口观淮弃指亭记论王始末甚有条理乃知王讳拚家于滑之白马安禄山之乱e远提孤军守睢阳筑台募勇士得南霁云将王与厚善同出睢阳乞师贺兰进明不与俱断一指誓信军中为之惊骇出涕偕还且射浮图矢中砖誓破贼必灭进明未几城?王?俱死之梦其家曰吾得请于帝令辅南岳为司h事出乘轻车迅疾如飞掌察人间善恶具以闻而加赏U吾乘此可诛不忠未几进明遇疾如雷之震盖其德也然则王之膺帝令以辅南岳不独表表于三十六人之中而声灵显赫且于千万世之下岂偶然之故哉先是唐开元天宝间王累举进士不第曾有题衡州泗州寺诗一水悠悠百粤通片帆无奈信秋风几程峡浪寒春月尽日江天雨打蓬漂泊渐摇青草外乡关谁念雪园东未知今夜依何处一点渔灯出苇丛其文章有如此者王平生任侠常?举金m以击不平死守睢阳气劲节终始不渝e远之忠义霁云实{叹之霁云之勇壮王实佑助之气节有如此者巢寇m扰衡民乞灵于王寇过耒江遇鬻履者皆巨足询其故曰吾州兵履也俄有寇见伟人高牙大纛跃皆丈余寇L魄S走境赖以安随处祠像号感应太保其威灵有如此者是皆善德于唐也生精忠之臣殁被盛德之庇如潭如邛如柳如g如抚如南安建昌所至灵应庙貌E飞不可缕数赐额昭烈则自政和乙巳始也後南安查仲正等捐金塑像名曰取命案崇奉经年绍兴丁卯仲正梦王坐白马挥金曰祠在江东水绝处香火速移他所否则祸及兹土觉遂识此语是岁春暮远送神像掌涫檀又墼匮亟浒而东卜皆不叶至玉山始得卜寰邑士庶官吏远迓奉安于邑之暖水三山实行岳之佐也淳熙乙未春南安张珉等十三人复办供器来献以备岁时供奉之需自是水旱盗疫无祷不应邦人咸输财戮力立祠于行岳之东边祠之前有泓泉漪洁凡有疾疫谒饮即愈岁遇庚伏民斋戒徼福辞曰收瘟稍茹市荤腥击殴不贷七月二十五日相传为王诞遐迩稚耋蒙恩戴惠者香花箫肩摩踵接阗咽道途以答神庥不但兹邑而已邑令陆翼平遂更名赐福案王自政和至乾道累封八字是为忠靖威显灵佑英济王夫人累封四字是协惠懿泽夫人窃谓古今惟忠义之士一点英气磅礴穹窿生国家柱石死则凛凛在斗牛间王之忠义e拔三十六人知其功史佚其传能无遗憾然弃指之亭碑可考异代之蒸尝不~有非当时诸将所能企及岂非王之名氏史虽不h而褒封庙祀不能不昭盛美以Р恍啻天h之以报其忠耶然则勤事定国御I患王无愧于古圣王之祀典矣兹庙遂成缺记颠末父老俾述其概且以志邦人被福之侈虽然王之英灵利泽固随遇而随着也岂独此邦而已哉因叙大略且作诗使歌之以祀云玉山苍苍兮玉水清神驭来下兮\心倾有秩斯祜兮昭声灵l息妖荡兮福t生五风十雨兮保秋成腹终身兮乐N平输诚牲酒兮荐芳馨伐坎坎兮鸣镛笙神贶无穷兮曲直亨欲报罔极兮e心旌
诸溪桥记
诸溪有桥乃宋绍兴间郡侯秘书林公所建前记备矣然考之图志槠乃从木故老相传溪岸多槠木遂以得名或曰\流之所会也故又称之诸溪桥今且百年矣水芏败过者病焉余一日出郊目击怵然动心退而?其原委则知前人创始未必不经久计者自易木而石盖尝买田以为岁修之备立意固善作法非良i以田租属之广教院主僧去来不常悉以所入资其妄用桥之数圯不顾也计田之入岁米二十五石有奇与其斥为缁徒蚕食之费孰若收其嬴以助吾惠政而况因接崖犹存旧地拨沙取石多有遗材他山可攻功亦易就量其所费\谓得五十余蛔阋园焓驴し角罘ξ蘖σ橐灿谑且云渥夤橛诠俅嫖逯一以赡掌桥道者姑辍已俸千缗助之余则于纲赏库借用焉积其岁之入不数年可以尽偿郡得此租则修旧起废来者不容逭其责矣爰属上饶邑佐游君炳董其事游君精敏而峻洁市材僦工直与时平凡所经营一如私家未尝毫扰民不七旬而告工成桥之址创者一修其半者二衡为尺十有三纵七十有四为栏为楹悉完之费八千二百九十四缗有奇郡所拨之外乃邑大家出是?者争助成之余惧夫郡有修桥之田而後人不之知也又惜夫诸大家有乐施之善而名不彰于後世故刻之石以纪始末找云湫帐细较路皆
桐源书院记
桐源在贵溪县南高氏之族唐时有讳仁者累官至福建观察使自後以诗书显庸者代有其人今国子监学h可仰先生仁七世孙在家未仕时刻苦学问作书院於所居之旁乃收召宗族及乡人之子弟教之因名曰桐源书院可仰出身科第授今职予与先生同郡徵言于予以记书院创立之始夫三代之时党庠术序家塾之教遍天下俊造之士升于国都者必皆自其乡故居于家而孝弟耻之行立仕于时而仁义之政修後世乡闾之教废存者独州郡之学尔今桐源书院高氏特以教其家与一乡子弟有古人闾塾之遗意且书院者读书之处也凡人读书于书院人所共知读书之处人或未尽知也岂徒华居广厦明R净几之谓哉是心即书室也吾能洁修神明之舍以读吾书则论语庸学之四书不在方册在吾丹府之中矣六经子史之旨趣不在篇简在吾灵台之内矣咀其英华饮其膏馥其为用讵有涯哉自古名贤巨儒读书皆在于心故发挥为事业皆本诸是心也今学h先生历官以来好学之心未尝有一日之倦其欲立功立德以图不朽于世亦未必不以古之贤人君子自期也自兹以往高氏子孙读书于书院当以古圣贤心学自勉毋以词章之学自足他日有自此而Q于郡邑上于国学赫然名闻于四方则书院不为徒设矣书以于石碑来者勉焉说
黄玄圭字说
吴郡黄子梦有授之以名者曰玄圭寤而名之请字于余余曰审如是则神之所以贶子者大矣于是字之曰梦锡又从而请其说夫物之在天地间而为人用者谓之五材玉无与焉然而天下莫不贵也夫岂以无用而贵之哉盖其所以用者在此而不在彼也材不足以明之矣斋明盛服于庙于郊于朝廷之上上以感格三神下以照临百官光大之德盛美之容必有以称其美者当是之时孰宜为用哉古之君子务知远者大者动容周旋而天下被其福材不可得而见功不可得而言亦犹是矣若夫笾豆之事出纳之吝圃稼之学盖有所不知此学者之所当择也吾子都其名矣则修其实以充之者其在斯乎
铭
陋室铭
子居陋巷巷则陋矣而颜子则王佐才也陋巷非所以处之柳子居愚GG非愚也因柳子得名则愚G亦非所以名之余也无行谊之储不见比数于前辈世所谓愚陋之士而是室也仅足以容膝其陋矣哉余之处是室也固宜而名之以陋也亦宜虽然扩其所性尊其所知而以希为志不在我乎何人哉希之即是【案是题陋室铭而文系散行又不用韵盖创之格】
端砚铭
应辰以端砚璞遗居中且为之铭曰厚重而坚温润而泽浑然其不雕琢凝然其不反侧惟吾居中宜有斯石
文定集卷九
<集部,别集类,南宋建炎至德佑,文定集>

[book_title]卷十
钦定四库全书
文定集卷十
宋　汪应辰　撰
题跋
跋贞观政要
此书婺州公库所刻板也予顷守婺患此书脱误颇多而无他本可以参板绍兴三十二年八月偶访刘子驹于西湖僧舍出其五世所藏之本乃後唐天成二年国子监板本也互有得失然所是正亦不少疑则阙之以俟他日闲暇寻访善本且参以实h史书庶几可读也时蒙恩除知福唐且有旨促行]g殊甚二十有一日灯下书
书纠缪正俗
右纠缪正俗八卷按扬庭表以稿草才半部秩未终则是书初非定本也每章以朱书标所释字于上然所引论语尚书礼记春秋史记汉书中事则各以朱书书名于前自东观汉记後独标朱书字余不复尔而论语後有毛诗事数章复不标毛诗字不应前後乖刺如此必是属藁之际偶尔标题未遑绪正除史记乃是论作史体制宜如旧外宜改朱书论语字为性与天道尚书为E之者不一礼记取春秋为游汉书为陂宋书为道怜又春秋下皆是左氏传事或词非解经小既欲立言正俗必不以左氏传为春秋也又阡字下止引汉书原陟传别无训说疑有阙文受授字乃是寿字有两音宜改受授为寿以此益知非当时定本顾所是正F谬甚\惜乎不见成书也然而以东门之杨解坊记经意各有所谓不必以为一义古文有又字通三王有乞言读有又字未失也谌谋于野则获自是记一时事恐不缘草创立文谓後学不当因此以草创草野则可而以疑左氏则过矣後世帝女虽不执妇道然立言正俗而曰公主既尊止得云侍奉亦未免为习俗所移也潘岳赋赖前哲以长懋岳必不以懋为勉但拘于声韵易左氏语以牵合懋盖取O盛之意若以为勉励非惟不合左氏亦复不成赋语岳必不然斯则文人相轻或损其真矣殿研二释颇为穿凿按晋书沮渠蒙逊谓刘祥曰汝敢研研然也研研即崛强之貌恐语音变而殿研殿乃殿帅研乃研摩有何交涉而合为一语必欲求其一义则又过矣
第七卷所辨奚斯以予考之其失自笞釉剖甲釉圃徽考甫尝曦尹吉甫矣公子奚斯尝正考甫矣正考甫得商颂于太师非作也奚斯作新庙非作诗也而以与尹吉甫并言之非其实也班固两都赋序云奚斯颂鲁此又承子云之失矣至于王延薏茏咏ㄓ弥不为无所自也
书少?诗集正异
始余得洪州州学所刻少?诗集正异者观之中间多云其说已见卷首或云他卷或云年谱殊不可晓而过进贤偶县大夫言有蜀人蔡伯世重编杜诗亟借之乃得其全书然後知正异者特其书之一节尔不可以孤行也此书诠次先後考索同异亦已勤矣世传杜诗往往不同前辈多兼存之今皆定从某字其自任盖不轻矣诗以气格高妙意义精远主属对之间小有不谐不足以累正气今悉迁就偶对至于古诗亦然若止偶对而已似未能尽古人之意也千金买马鞭百金装刀头言其服用之盛尔故乡归不得地入亚夫营言故乡方用兵尔今悉以他本改作马鞍故园固未知其孰是其说则云若千金买鞭以物直校之非也若故乡营则营亦大矣此等去取非所谓不以辞害意也律诗全篇属对固有此格非尽然也如宓子弹琴邑宰日终军弃]英妙时黄峡峡西船不归赤甲山下行人稀皆律诗第一也今改作年妙人行以就偶对若他本不同定从其一犹不为无据此直以己意所见径行窜定甚矣其自任不轻也正异云考其属对事实当作年妙且英妙者犹少俊云尔不惟无害于事实亦未尝不对也闽中所刻东坡杜诗事实者不知何人假托皆凿空撰造无一语有来处如引王逸少诗云湖上春风舞天棘此其伪谬之一也今乃用此改天棘梦青丝舞青丝政使实有此证犹未可轻改况其不然者乎余谓不若于杜集之後附益以重编年谱各卷叙说目h正异?以存一家之说使E者有考焉可也未可以为定本
跋南溪始泛诗
此昌黎先生诗所谓不烦?削而自合者读者当知之
书韩公五箴
余素不能书同官吕文甫以此纸求字每诵韩文公五箴恨习气不除动辄犯戒至若言箴所谓尤中吾病因书以记过且愿与同志者勉之字之工拙不足道也
跋李抱玉神道碑
按碑云与李光弼同讨史思明加开府仪同三司兼太常卿封栾城县开国公新唐书但云封栾城县公而已碑云转司徒拜左仆射同中书门下平章事兼凤翔陇右节度观察等使公抗表固让至于三四帝顺其请去司徒仆射之职授河西陇右副元帅唐书云进司徒吐蕃入寇帝次陕t盗偏南山五谷间抱玉讨平之即诏抱玉权凤翔陇右节度抱玉恳让司徒故以左仆射同中书门下平章事河西陇右副元帅又让仆射故还为兵部尚书盖碑则司徒仆射并命而抱玉v辞之唐书则先辞司徒故以左仆射同平章事而又辞仆射也
题令狐彰开河碑
令狐彰开府仪同三司元载为集贤殿崇文o大学士修国史彰在滑州有开河之功而唐书二人传皆不载
跋冯宿所为某人碑文
裴度征淮西韩愈冯宿皆在幕府後宿为比部郎中愈论佛骨时宰疑宿草疏出为歙州刺史今观宿此文谀佞虚诞识见浅俗词气卑弱决不能作论佛骨疏时宰之疑其不智甚矣
题改修吴季子庙碑
孟简为浙东观察使以工部侍郎召还初使府得代诏至署留後即行李观察浙西始请留故使交政及简还半道堂牒还之如例乃解盖诏至署留後即行谓使府也故以为请若列郡则自应交政乃解矣故此碑萧定已拜户部侍郎而犹云润州刺史也近岁有类此而疑之着衔者此其例矣
跋刘贡父诗话
诗话指功曹非复汉萧何为杜诗之误按汉高祖纪萧何主吏孟康注曰主吏功曹也孙策谓虞翻曰卿以功曹吾萧何则杜非误矣
记戒石铭
右蜀主孟昶之文也太宗皇帝?其中数语曰尔俸尔禄民膏民脂下民易虐上天难欺圣意至深远也绍兴五年有诏曰近得黄庭坚所书太宗皇帝御制戒石铭恭味旨意是使民于今不忘宋德也因思朕异时所过郡县其戒石多置栏槛饰以花木为守令鲜有知戒石之所谓者可令颁示天下摹勒庭坚所书非独置之坐隅亦以为晨夕之念岂曰小补之哉呜呼勤恤民隐谆谆戒谕圣意至深远也愚恐岁月寝久而莫详戒石铭之所自者故书昶所着全文而识其事云
题宋宣献公帖
仁宗皇帝初即位章献太后同政以孙公]冯公元宋公绶分侍讲读今观此帖虽从容射圃之际太后辄使诸儒赋诗劝戒信乎文王所以圣也
题包孝肃公奏议
包孝肃公奏议分门编类其事之首尾时之先後不可考也如请那移河北兵马凡三章其二在第八卷议兵门其一i在第九卷议边门其不相贯穿如此今考其岁月系于每章之下而记其履历于後若其岁月可见于章中者不复重出与夫不可得而考者不容不阙也庶几读者尚可以寻其大概云如劾罢张方平宋祁三司使而奏议不载岂包氏子孙所不欲以示人者耶本传云知瀛州除放一路所负咭坠使钱十余万仍奏诸州毋得取橐坠使钱遂着令然着令i在庆历七年十一月时未帅高阳也疑传之误
读龙川别志
无垢居士昔与某言读书考古人行事既已信其大节若小疵当阙而勿论盖其间往往有曲折人不能尽知者知欧阳文忠公志王文正公墓言寇准从公求使相事寇公正直闻天下岂问人求官者耶此类慎言之予知斯言之为忠厚未能灼然信受也世尝罪宋子京晏临淄门下士而草晏公罢相制有广营产以殖货多役兵而规利等语太甚读龙川志所书悚然自失轻议前辈而不知其曲折类此者宜不少矣无垢之言于是益信因书以自儆云
题范蜀公集
按蜀公墓志公文集一百卷谏垣集十卷内制集二十卷外制集十卷正书三卷乐书三卷公成都人也某守成都凡三年求公文集虽搜访殆汤凑卟灰欢竟无全书盖公之没距今八十年矣窃意岁月愈久则虽此不全之书亦或未易得也于是以意类次六十二卷曰乐议曰使北h不见于墓志亦恐其初文集中未必载也而乐议或特出于世俗所裒辑今皆存之又以谏疏内制外制正书乐书附之通一百十二卷正书所得止一卷今分为二司马温公论正书其间有云舜无焚廪浚井之事而今之正书无此语岂亦非全书耶
题范太史集
太史范公家所藏书有自翰林词草者自元佑六年七月止绍圣改元其间往往公手笔改定然公元佑四年十一月始为翰林学士不知前此者谁所作也恐或有故今皆存之乐语则得于成都宇文氏所编次纶言集中亦附于卷末
题吕申公集
顷知成都始得正献吕申公集盖散逸之余裒辑补缀非当时全书矣然见所未见亦不为少其杂以他人所作者什三四既而以授公之曾孙金部员外郎企中金部又属其兄子大麟大虬考订X删为二十卷方全盛时士大夫家集之藏未必轻出中更党禁愈益s匿故一旦纷扰遂不复见而此虽残阙不全未易得也金部恻然念之欲以所得锲板庶几广其传焉某方待罪太史论次熙元丰以来公卿大夫事实虽前修盛德盖有不待言论风旨而可知者然而传信п岵豢梢晕拗ぺ求遗书将以补史氏之阙久之无送官者每为之阁笔而叹也使故家子孙皆能如金部用心则其斯文之赖岂不厚哉
读申国春秋
右申国春秋十卷盖所记正献吕公言行编年之书也公方少时天下期以经济之业虽出入四朝人望愈重然位有所局时有所制士君子有遗恨焉元佑改元乃始作相二圣恭已仰成而司马文正同德比义相左右文正久病继以不起公实独当宰枋既而平章军国事虽曰释文昌之任而三省枢密院机务之要皆预焉非特一相所领与夫平章重事而已二府大臣皆公素厚善或所汲引而左右侍从以至谏官御史往往极一时选公论无壅下情毕Q进退人材损益政事诏令数下沛然如流水之源莫之能御于是昔之引领慕望者咏叹淫u以为天下能事毕矣然伊川先生独曰谓公得志尚存而未伸也盖公之任重致远伊川先生之知之异乎人之知之亦书所不能载也因是书以考公之言行又因伊川先生之言以求所谓志存而未伸者则公之所以言所以行可默识而心通矣
题吕子进集
顷从中书舍人吕公居仁游公尝言叔祖待制才高识远徽宗即位初元佑诸公窜逐流落之余盖存者无几独待制与曾子开尤时望所属有欲求官而讯于世所谓紫姑神者神大书云待曾吕作相方发其言虽戏可以见当时人情所向待制闻之有诗云梦寐西山结草庐逝将临水玩游鱼何人见卵求时夜更着闲言问藐姑毗陵张子厚先生蚤登第以侍亲不出仕既终养遂家居元佑间近臣屡荐虽除官亦不就也于待制特厚善待制知睦州子厚追送累日别後寄诗云篱`云鹏各有程暂时相别未忘情恨君不在篷窗底共萧萧夜雨声此诗亦可想见其人待制之孙金部员外出示家集始得拭目偿所愿焉因记所尝闻于集後张先生名举字子厚
读吕荥阳公发明义理酬酢事变二书
世之自谓得道者以前言往行为糟粕刍狗以治天下国家为绪余土苴汔之放弃典刑N略世务至于为西晋之祸或者出而矫之曰吾之道固所以经世也然而天人异观物我殊归高明中庸析为二致迹其行事则私智之凿而已道果如是乎龟山杨先生尝谓荥阳吕公昔在师门实传圣学道隆德尊时先觉今得公之遗书有曰发明义理有曰酬酢事变盖其言虽若有二而道则一也
题吕文靖公事状
右吕文靖公事状公之孙中书舍人本中所论次也文靖相仁宗得君之专行政之久他人莫敢望焉而其辅赞弥缝精微曲折史册有不能尽者此事状所作也晋人谓宰相所职系天下安危宰相之能与否可见凡所谋议于上前者不足道也方仁宗临御仁厚之德清净之政民到于今受其赐贤人君子布满中外累朝赖以为用号令文章焕然一新纪纲法度皆可以持循而勿失四夷和平百姓富实教化孚洽风俗纯厚宰相之~业盖亦不言而喻矣然而世之言伊尹百里奚者孟子特明其不然则是书之作盖亦有不得已焉尔
跋刘丞相送子诗
某生虽而幸得早从先生长者游忠肃公之言行盖亦窃闻一二独未尝见其字画也绍兴癸酉与子驹相聚于桂林所闻加详又得遍家藏手泽以满足平日之愿此纸乃忠肃公居蕲州送学易先生诗也昔杜少陵云贾谊才冠古公书入神湖南清~地万古一酸辛某窃谓此少陵之微辞使人习其读而不知者也夫公之所以为後世叹惜者岂特以其书而已哉
书刘忠肃公事
呜呼谗邪肆行忠贤受祸後之读其事者犹之流涕况其子孙者耶子驹顷为永州狱椽义不与仇人并处投檄引避世或以为太过夫曾子不忍食羊枣必有不能下咽者亦何暇问他人之是非也
跋刘忠肃公陆公奏藁
左奉议郎知曹州济县陆彦卟┪屎醚в庞形脑逑ば墓家其政敏Q堪充不次升擢清要任使元佑六年丞相忠肃刘公守郓而洛阳陆公知曹州济县忠肃荐之朝後六十余年陆公之子庾得其奏藁于忠肃之曾孙芮而刻石焉陆公蚤以才气踔厉杰出王荆公赠诗有英才但未遭文举明主当弃浩然之句及荆公秉政士自疏远贱微以片言一技超取显美甚\而昔所叹惜以为未遇者i独不在选中盖必有不苟合者矣至是忠肃虽荐之然朝廷亦不果用未几时风丕变士之经荆公品题与夫不用于元佑者往往⒔而陆公随牒州县自若也以彼其才而所守如此可谓不负知己益以信忠肃之知人也已
读安枢密行?
余承乏帅蜀苛虐簿亨老出示其大父枢密公行状因得以尽见前辈出处之节顾犹有可疑者如书绍圣四年三月事极E略若有所引避谨按公在政府屡与章丞相异论以观文殿学士出守郡章丞相之党中书舍人蹇序辰言元佑间公尝弃四寨请行绌责诏降为资政殿学士中书舍人叶涛不肯命词翰林学士承旨蔡京复言公尝傅会文彦博司马光今降职轻典也于是落职而涛调知光州窃计作行状时察京用事也昔春秋有讳辞作行状者必居一于此矣然春秋虽鲁讳而沙随之不得见平?之不与盟则书之以为不必讳也微辞虽以辟害至于之时则可以笥谕跬ザ无所忌矣故余特详书之以告其後人徽宗即位公复用一日帝谓谏官江公望曰安近日全拜起不得也江奏曰安方正厚重如山如岳岂可责以筋力臣闻安在西府裁抑侥幸中贵多不乐愿陛下察之此又余所闻而行状所不及者因v书之
书元佑八年补h
此王所论次桐庐方雅川h以见寄余顷在秘馆见所进本与此不同疑复有所增损以示人也如蔡确传言确之治狱于法外求情如王安石之解经于意外求理今此语皆删之矣所记刘莘老云诸公为蔡氏计太皇太后独不为高氏计乎其语甚鄙且意有所谓又记莘老规台臣言文潞公之失以讽动之议者不以王彦霖为直审如此何独彦霖尔盖莘老张芸叟傅钦之梁况之王朋叟韩原伯皆不直也不知皆何所据
跋蔡京乞焚毁元佑时政记奏藁
一朝议论其可传于後世者燔毁无余然公论然不与煨烬而俱化五帝之事千不存一三王之事百不存一何足恨哉
文定集卷十

[book_title]卷十一
钦定四库全书
文定集卷十一
宋　汪应辰　撰
题跋
题司马温公奏议
温公欲以宰相领总计使其後宰相制置三司条例司则公之言略施行然且力争其不可盖以名虽若同实则大异此天下之事疑似几微之际所以不可不察也
题司马温公宾次咨目
司马文正公所以魇颈隹驼卟蝗萦泻馏之私凛凛乎其不可犯宜其不悦者\也然天下之人瞻仰称颂至于今不衰彼其伪为说辞轻畀官职苟以a惠徼誉为心而人终莫之与者岂不异哉诗曰民之秉ず檬擒驳鹿侍煜挛┑驴梢苑人
跋温公与傅献简公帖
孔子许子以行藏而子与子路或出或处必有以相告语也盖出处之际古人所甚重师弟子传授讲习亦无出于此者诗曰翘翘车乘招我以弓岂不欲往畏我友朋非畏其人也畏其义也献简傅公以刚毅正直称天下在熙丰之时虽未甚进用然犹连拜五都既而得请闲局司马温公为之忻慰见于辞翰盖温公所欲致朋友之义者献简已不谋而同宜其喜也观二公所以相与亦异乎世俗之交矣
题申温蜀三公倡和词
吕申公知河阳司马温公范蜀公p驾访之此其临岐倡和词也既去申公榜其所馆礼贤堂云方三公同时法从光y台阁然名未卓然暴白会王安石纷更法度莫不极力争之温公除枢密副使以言不见迄不受命蜀公年六十三矣亦请致仕而归安石大怒既落职又自为制词丑诋之申公自御史中丞出知颍州安石亦改制词加之罪而天下更以荣焉于是翕然仰望之如泰山北斗矣元佑初温公申公对秉钧轴而天下复安蜀公累召不起谓所亲曰吾所欲为者君实皆已为之矣又安用出盖其出处未尝不同者乃如此也乡人求此词因手h以遣之且书其後庶几诵其词想其风流人物或者为之兴起也
题苏东坡帖
欧阳文忠公与子瞻至厚所以称道之者不遗余力而独不及其字画之工至集古h中不取张从申书乃知前辈好尚不同如此又见其许可之不苟也
跋苏东坡与巨济帖
王介字中甫其子W之字彦鲁苏公自黄移汝与彦鲁遇于京口作中甫哀辞有束藁端能废谢鲲之句故此帖问束藁而云致意彦鲁也
题东坡奏文吕二公免拜诏
东坡苏公在翰林草赐文吕二公免拜诏引齐小白锺繇马燧事既又以此三事皆非其类奏乞其辞免盖公于是非可否惟理所在惟心所安不以言出于己而必欲遂其事也公在Y初力论免役之非及元佑欲行差役公复以为难使谋人之国者皆如公用心岂复有瘫沃患哉
跋东坡书
黄幡绰告明皇欲作白打使此官真快人意哉此虽戏语亦见苏公忠愤之气陈无已与苏公书云士于天下事不当怀不平之气彼盖有所见而云耳
题舂陵法帖
此帖内鲁直字多削去姓名盖刻石时苏黄翰墨之禁未解也三卷所收已不多後又散失故往往前後不属人言舒原伯舍人作郡时弃置榛棘间以此散失苏易简之监尚韩丕之纯朴前辈固已有定论也
书张士节字叙
鲁直之以士节字张君也若曰无此节则非士矣其言可谓峻直而精确者也闻之前辈鲁直疏通乐易而其中所守毅然不可夺绍圣初坐史院事所对不少屈于同时史官中得罪最远转徙万里流落累年会徽宗即位召之不即就于还朝诸公中独不复用崇间前之得罪于绍圣元符者特不用而已耳而鲁直以言语触讳独再被闲居谈说名义易耳颠沛之际则已失措或者一更患难不复人色顾i追咎乡之持论以讲学未精若其催沮撼顿至于再三而卒以不悔视死生祸福曾不芥O可信其为信道之笃也张才叔以正直名一时于鲁直独师事焉彼诚有以服其心也士节之子携鲁直所为字叙见过余曰此鲁直日用之余推以予人者非苟空言也因详道所闻于前辈者如此
跋尚公帖
周之士也肆盖上下之交而以公议相与而无所迂屈所以为大道之行今读此帖既见公能以忠言报知己之德又见一时风俗之厚士得申其志也视唐之文士词气凄凄然至愿蒸芝兰以效祥为庭燎以照客者亦可怜哉
跋山谷帖
余所视山谷翰墨大抵诲人必以规矩非特说诗而发也尝有诗示张氏子云莫学今时新进士谈说性命如悬河盖当时学者之弊
题刘陈二公与唐充之帖
刘元城帖云唐令又陈忠肃帖云充之者谓唐充之也充之元符末上书入籍邹道乡吕元明及刘陈二公所知皆以天下士也其学以天人一理内外一致自洒扫应对进退与酬酢佑神皆一事无先後之别行义则Q道矣极高明所以道中庸也尝监苏州酒务郡守劾免居宝应十余年余闻于吕公居仁者如此今刘陈二公所咨嗟叹惜盖其得罪时也岁月久知之者少故特详书之
跋成氏所藏山谷帖
鲁直放逐岭表盖世人掉臂不顾之时也遇祁阳成君立道以医药隐于市?独能橙淮又游昔秦少游谓僧法言能作雪斋从苏太史游昔问可知其为人士虽不可一⒙廴怀删要非碌碌者立道之子出鲁直诸帖见示鲁直字画之妙固当藏之又足以发笙鹊掠诓恍嘁
跋王荆公所书佛偈
荆公赠太傅其制云少学孔孟晚师瞿聃世或以为有所讥然公自谓余幼习孔子长闻佛老之风而悦之则制词盖公志也公所书弥勒偈此特其一尔可见公之于异学其笃好如此
跋王荆公与吕申公书
右王介甫与吕申公书介甫自少气高一世而于申公屈服推重如此然一旦同朝议论少异则诋之惟恐不力况\远之人而欲与之较长短哉观末後一纸无复异时之绸绸矣
题续池阳集
毕渐当章用事尝建请元佑党人所立碑碣宜一切毁壤今观续池阳集二苏二孔鲁直之诗皆载而渐实序之向所建白乃自犯之何耶张丞相天觉在言路尊王介甫而指司马温公奸邪者也及观其作唐质肃公墓志言温公则曰司马公光谓介甫则直曰王安石而已由是观世之议论谬于是非邪正之实者未必心以为是使士大夫心口如一岂复有纷纷之患哉
题林子中集
右林子中集初无卷第今次为十六卷林名希字子中绍圣四年同知枢密院事然绍圣以後章表之类皆不见岂其家不欲以示人耶其在Y丰间呦韫莞笞罹糜殖⒈岢馄渥魉锷偈龃东观~笔序书当时大臣事略不咭今此集所载皆窜定无完篇盖既进用于绍圣则诋元佑誉Y丰故其说屡变也偶得其别本今两存之
题金G吴颐显道文
人所见不同谓元佑改更法度为非犹或可也而平戎赋乃云因于?尹以擅废置非特法度公卿而已此独二蔡二敢是言其他虽绍圣元符用事者亦不敢云尔也险陂以幸遇合为子孙者所宜R恶乃反刻之板卷之卷首若恐人之不知也是独何哉
题蔡绦诉神文
崇观以後世之大体虽可见而其详不得闻矣观此文绦出官才一年遭所生母丧除丧则入馆明年为侍从盖仅二十许岁尔呜呼亦异哉及其流落困危声w吁天所谓不德余以骤壮姑尤余以速老耶
书朱丞相渡江遭变h
建炎三年三月一日中书侍郎朱胜非拜尚书右仆射五日苗傅刘正彦叛尊皇帝为太上皇帝皇子即皇帝位隆佑太后同政制除傅庆远军承宣使御营使司都统制正彦渭州观察使副之六日赦书上太上皇帝徽号曰睿圣仁孝皇帝大赦天下常赦所不原者咸赦除之除傅属官张渠马柔吉王世修p为直龙图阁王钧甫右文殿修撰十日改元明受其诏曰稽日月有临之义合天人合受之公御史中丞郑言近日朝廷差除行遣多出傅正彦之意二人出入都堂殆无虚日外议喧然若上下共由此道国家兴丧未可知也乞严赐戒敕【原注此章尝得旨报行】时礼部侍郎张浚纠合义兵于平江签书枢密院事吕T浩自江宁以兵来会十二日百官始朝睿圣宫十三日诏召吕赴阙除张礼部尚书傅正彦节度使吕张皆不受命诏责张散官郴州安置张又不受命吕张等移檄讨逆二十三日诏访闻有侍从掌兵之官不晓授受本末不计社稷安危轻易以惑人心迁延而违诏命盖指张也已而吕张皆奏乞复辟二十四日诏降睿圣皇帝为皇太弟天下兵马都元帅康王皇帝为皇太侄监国二十五日郑留百官班乞全台上殿乃召郑与殿中侍御史王廷秀同对二人力争其不可又至都堂争之遂寝前诏四月一日复辟三日义兵至临平傅正彦遣兵至战大败乃遁于是诏赐郑曰顷者逆徒作难将臣扇凶胁制朝廷行其幻意大臣a首惟其所为卿适在中司义行正色不室家之计屡陈社稷之言虽文武协规外有勤王之举而忠义奋发亦由守节之臣迨兹还政之初特有枢机之授【原注降此诏时朱犹在相位】今观朱丞相渡江遭变h其秘谋奇计固多世人所不知者然其间大节目往往不见【原注如苗傅及其属差除二十四日诏令及临平战之类】又六日赦书上徽号曰睿圣仁孝皇帝今但云上幸别宫继有旨称睿圣太上皇帝然则赦书谁所定所谓有旨者旨安所自出哉又改元明受乃三月十日而以为十八日又十二日百官始朝睿圣宫今但于幸别宫之下云宰执百官皆从侍卫如仪而已张丞相所上表其略云当今外难未内寇窃起正人主忧劳自任马上求治之时恐太母以柔静之身皇帝以幼冲之质端居深处责任臣寮万一强敌侵凌不肯悔祸则贰百年宗庙社稷之基拱手而遂亡矣臣愚不避万死伏愿太母陛下皇帝陛下特轸宸虑祈谓睿圣念祖宗委托之重思二帝属望之勤不惮勤劳亲ㄒ务居形胜之地求自治之计抑去徽名用柔敌国然後太母陛下皇帝陛下监国于中抚定江右如此则于国家大计似为得之如以臣言然乞行下省司令率文武百寮祈请施行贴黄云臣伏G睿圣皇帝春秋方鼎盛而遽尔退避恐天下四方闻之不无疑惑万一恐生他事更乞睿断详酌施行【原注此表全文见吕丞相勤王记】今渡江遭变h但云张乞主上贬损位号柔服敌情而已既改抑去徽名为贬损位号又表中其他要切之语皆不载盖所谓徽名者乃是时所上睿圣仁孝皇帝之名其与位号不同矣而差误\略如此果何意耶贼徒凶?而冯康国以布衣单骑冒险入城说谕傅?其死生未可知乃谓遣康国者欲成就一官爵耳责张丞相散官郴州安置而止云罢礼部侍郎谓檄书到反正事已成然二十四日诏乃云云如此何也临平之战而以为未尝战`勤王之云天下共诛之而谓事若至此虽诛何益又因说再贬汪黄二相而谓张丞相黄潜善所知且黄虽误国岂不容其知人况是时执政者其与黄同乎异乎窃谓遭变反正事之细微曲折固不一然其本末大⒃蛴胁豢R者是以摭其事实备论之庶几是非有考焉
读喻玉泉绍兴甲寅奏对h
正月初三日樗松兑枢密院子差往行在奏事奉圣旨张松兑喻樗初九日内殿引见樗上殿奏曰臣等随知枢密院事张浚前去措置江上军事敌骑已于十二月二十七日以後节次遁去淮甸今已安静浚遣臣等奏知上曰朕昨遣张浚措置江上虑无遗策江上事宜卿?备知本末故命卿?上殿敌人因甚遁去樗曰敌人实欲长驱江南陛下亲董六师将士奋励初至淮甸首挫其锋我师坚守敌人无隙可乘迟咂１止滩坏貌蝗ゴ私员菹旅硭闵畹萌师致胜之道上曰既全师便与杀获无异樗曰过于杀获上以为然樗又曰敌人爱惜士马不敢轻动向使轻涉大江则无噍类矣上曰长江不可轻渡敌人贪伴欲窥伺苟能坚守必不敢渡兼朝廷今次诸事措置得宜实天诱其衷委用得张浚及得卿等赞助之力樗?曰江上事宜实缘庙廊措置皆中机会臣等初无毫之补上曰迩来措置如是不失机会如张浚江上所行皆与朝廷意合松兑奏曰敌人远遁皆下天威所临臣叔父浚蒙被使令无尺寸之功今待罪于外遣臣奏事臣草茅\贱因望得望清光不胜万幸樗曰臣等有已见具子奏呈上曰好樗读子云臣等闻杜牧有言上策莫如自治下策莫如浪战古今论兵者多矣惟牧为得要也属者敌人深入淮甸陛下亲董六师士气奋励人百其勇皆有吞噬强敌之心而宸虑独得彼之所计者不过胜负而我之所系者乃在存亡顾所以自治者如何尔岂能与之争一旦之利哉卒能不费一镞而坐困强敌此殆汉高帝所谓`智不`力自用兵以来全胜未有如此者也今敌骑既远议者必曰乘胜复山东河北为吊民伐罪之举此固今日之势也然臣?闻之唐史有以以乱易乱终归于乱以治易治其治乃定兵法先不可胜以待敌之可胜今叛豫僭逆不道则诚乱矣民之戴宋则诚可胜矣至所以自治而不可胜者陛下加之意而已愿陛下兢兢业业日谨一日若强敌之未退凡学术之未明则思所以明之邪正之未辨则思所以辨之厚风俗立纲纪修军政持之以至诚行之以不倦所以自治者无不至焉则将帅之臣必能深谋熟虑以成必胜之功天下之事可一举而定矣惟陛下力图之上毕曰好好又问诸将偏可皆有`志樗曰将士皆有a志松兑曰近日诸将各遣轻兵追袭皆有杀获张浚候类聚奏闻上曰时有捷报昨日亦有捷报因曰敌人用兵军士不解甲已二十年自古未有如此而不亡恐一二年间彼有自焚之祸松兑曰浚所遣间牒p擒获招降之人皆言敌\情状敌\实携贰樗曰刘豫自此亦不复能朝夕矣上曰此益不足道刘豫本只是山东一书生初无功劳欲据十州之地岂有此理其?可待也上曰子留下樗即致之榻後上曰江上措置卿等幕府之功多与卿?改合入官擢差遣樗曰臣等初无功劳仰荷圣恩臣?今欲复檎趴４θ∈ブ忌显灰颜僬趴Ｋ谕以事毕咧脸Ｖ菀岳吹群蜷嗽怀嫉燃幢愠雒徘叭ド显磺亿驼趴Ａ钏倮闯廷事一一待张浚商议樗松兑同曰恭领圣训下殿谢讫退
张蜀州出外外舅所书奏对语h盖自甲寅至今且三十年事变百出而丞相魏公云亡将及期矣为之感叹不已顷岁在朝尝因事进言杜牧自治之说虽圣人复起不能易矣然犹有可疑者盖自治之外无他说矣今乃有上策中策下策是未始有定论也是谓其君不能也若孟子则曰能治其国家者谁敢侮之不然则已矣岂复有上策下策哉
文定集卷十一

[book_title]卷十二
钦定四库全书
文定集卷十二
宋　汪应辰　撰
题跋
跋罗宗约试h
士之言行必于其私见之盖无所润饰也韩退之一代儒宗及其示符诗乃夸诩居处服用之盛劝之以学与其他言行~不相似识者疑焉故右文殿修撰罗公作试h所望于其子孙者在于闻道而不为章句之学自非精思力行真如天爵之贵为不可复加者则闺门之言岂能出于此哉宗约年u三十萧然独处纷华盛丽不以汩其中孜孜为道之求至于当官临事纤悉必举隐伏必察无一毫苟且意曰吾道固然非有二也盖其渊源所渐有自来矣
跋谭师直士训
长沙谭公师直应辰未及识之而得其言于刘于驹为详盖笃意于圣人之学专以躬行为本者也今年六十余矣取圣人之言集为士训置之座右以自课厉汲汲焉如恐不及盖其心必有不可已者惟躬行而自知之非口耳可及也
跋陈无已谈丛
右陈无己谈丛六卷从建安游中孚借h窃意或不止也按国史李P仕周朝至翰林学士国初仍旧职俄罢知衡州归为陶谷所U出为彰武军司马六年复归翰林太宗即位以承旨文明殿学士参知政事为同平章事今谈丛记P知开封府会太祖还师独不朝贬道州司马三年徙延州别驾五年召判兵部与国史所载~异因记之俟他日详考应辰书
题节孝先生行状
吾党叶君丙读节孝徐先生行状竦然起可作之叹又欲锓之板以淑诸人诚有味其言也夫先生尝语苏公子瞻曰有功者多矣而独称大禹者以其不矜不伐也有才者多矣而独称周公者以其不骄不吝也苏公受而书之策又尝语黄公鲁直曰为政之道虑不厌熟则寡过睦僚佐则事举鲁直谢之曰立参于前坐倚于衡何日忘之惟先生之言精确简直二公皆盖世之才闻一善言而信受钦服如此是皆可为学者法故附益于行状之末云
书节行王夫人事
包孝肃公冢妇崔氏夫亡子夭娜晃薰槎能誓死不嫁拊养孤弱以立包氏之门元佑十年诏封永嘉郡君表其门闾今观王夫人之节行无于崔矣方宣和间一草一木之异州县辄以闻而独无以夫人节行为言者何哉
跋张右丞送翟中书赴阙诗
右史张公送翟舍人诗其间有云稍出r臆苏疲民又改为吾民又改云况公之意常在民然皆不如初语之胜盖右史时方在籍故语言间其畏忌如此
题张魏公为王詹事作不欺室铭
凡人缘饰于外何所不可至于死生之际气不乱志不变此决非智巧果敢所能强为也丞相魏国公将手足龟龄侍御作不欺室铭词气凛然如曾子之战战兢兢也学道之功岂偶然哉龟龄以刚毅正直称天下方且以不欺铭其室又资诸人以善若不及焉其过人远矣
题张魏公折枢密与刘御史帖
平蛮之功御史初不自言非立功之难不有其功之难也御史既没而其子汲汲然思所以推明父之志者盖父子之间生死之际虽或默或语其趋一也
跋张魏公钓台诗
忠献魏国公纯孝精忠贯通日月充塞天地既以身任天下之重至于可以去而去宜亦与世相忘矣然而持义其根于心者岂能已哉此诗盖公辞相位过严子陵钓台所作玩味其意趣于言语之表想象其风采于翰墨之余庶几得公之心焉
跋张魏公诗
魏公以天下己任举世莫助V志未已此诗其将终二十日前所作虽阔远平澹若将与世相忘而拳拳之志见于言意之表者终不可R也所谓任重道远者欤
题许右丞瀚作陈少阳哀词
尚书右丞许公之人其言也所着[春秋论语列传类皆简要微婉令观陈谏议哀词指摘情伪?极本末词繁而不杀盖忠愤所激孟子所谓予不得已者欤
书吴忠烈遗事
忠烈吴公力I强敌以保全蜀其忠勇谋略夫人而能言之今观其遗事如平籴营田兴水利辟旷土招流民减]员节犒享汲汲焉以爱民体国为意昔充国省繇役之劳冯奉世惜转输之费郭子仪镇河中士卒不劝而耕军有余粮三人皆卓然为汉唐中兴名将盖其用心远矣今复于忠烈公见之公役几三十年蜀人奉尝之如一日其忠诚之所感格惠爱之所固结非偶然也
书王直讲所着教述篇
王公直讲着教述一篇以为学者当高其志至于圣人而後已夫圣孔子不居庸可几乎曰智仁圣义周官以教万民矣既曰教之舍圣人孰为之标故曰羿之教人射必志于的学者亦必志于的危冠侈袂厚自藩饰以别异于民至即古人所以教民者谂之顾疑且畏汔以不果何其不相应也直讲之孙植既以先训锓木流布又属予书其右端因为道古人所以然者庶知夫士之尚志理所当然非以为高而教述所谓高其志者亦流俗趣向厄者云尔
跋李伯时孝经图
汉石建以驯行孝谨为齐相国齐国慕其家行不言而治此所谓居家理故治可移于官也况于圣人乎伯时书此意乃徽g桁杨累累然者何也
跋程枢密答周侍郎书
赣州李先之刚介寡合言语确而于施公相与特厚宣和末尝以书抵公曰受形气于天地父母如圣罂梢晕藓薷亲允嵌十余年间天下事数变士亦竭其知力以应之?其所成能无负于初心者几人也施公文学才不为後人而审于处已恬于自进白首一节全而归之今资政殿学士程公亦以为可无恨者盖其平日心之所存力之所至如赣州者其有以知之矣
跋李先之文
右李公先之文施圣蠹示圣蠹炯局卸公皆从公游为某言公介洁寡与意所不乐者不忍正视其为建昌军某县使客至公辄移病辟之其闻公之名愿见不可得者往往先造其门尝赴郡宴太守顾宫奴私语公揖起席守俟之良久则公已去矣强挽竟不就盖其所自立大抵类此季中又言公为西京学官程正叔先生方里居公一日见且请纳拜伊川曰何也公因请受教伊川乃许後请别伊川曰子行太峻恐不免于世慎之朝廷议复元佑皇后位号公见谏官陈莹中曰此虽美事然复之既易异时变更不难宜使百官集议考正当时所以废绌之因庶几可久莹中明日将论之而麻已降矣遂不果公曰莹中非裂麻手矣使公当此地君子信其必能践言後果有他议而服公之识见也卒于?州季中父彦时为?y白郡具奏乞裒典守不从彦时独衔以闻得赠待制某见圣笪仕闻于季中者圣笤凰聪杂胂戎游从久未尝一言及伊川也慨怀前修不可得见详记所闻尚见公之彷佛云彦时名随季中名叔度
书陶靖节及二苏先生和劝农诗示郑元制
吾乡风俗大抵以贫富为疏戚以躬耕稼为耻今晚出益矣郑元制始而富富而侈侈而贫贫既甚而始悟乃殴诸子使从事农圃抑天将空乏其身使复其本真耶然而贫未必非福也虽然贫而力农特势使然使愈于迷而不复者耳元制其势必复富要当他日常不忘本则可以长处乐矣故书陶靖节二苏先生劝农诗以劝之既躬行之更择可告语者告语之使知今人之所耻昔人之所重庶几可复乎
跋王参政祭蒋从义文
绍兴二十有一年应辰官于桂林而识其邦人蒋公仲虎公尝守容琼二`海濒遐远文法N\卷握之物足富数世而公独守清节终始如一今七十余年居陋巷中仅蔽风雨服食器用简约朴素如韦布之士且未尝以圭黍公事请谒府县余方汩没吏牍间得暇隙即谐公清谈辄移日退未尝不叹服也既而闻诸公之乡人公之皇考从义公虽为武吏而清慎谨厚素为州里所重余虽不及身亲见之然循其流可以知其源矣他日公持王参政所癸从义公之文见示余复以所见于公所闻于公之乡人者附益其後焉昔孟尝守合浦以清着名盖其先三世郡吏皆有节义今蒋氏实相似然盖士之能自拔于流俗者积习传授必有自来非苟能也
跋曼容中复斋记
曼容生于相门而服用仆从如寒素之士容止谦退如不胜衣词气和平如不能言者非特家法之纯质性之厚盖其学问讲习所以省察涵养非一日积也尝受易学于朱公子发取中行独复之义名其所居之斋曰中复而范阳张先生为之记或曰易之道大矣复之六四曰中行独复系辞则曰以从道也而已非其盛也而独有取者何哉曰圣人之言本末贯通体用备具顾所以充之者如何耳孔子曰加我数年五十以学易可以无大过矣而西晋之士更相称许则曰我能成天下之务能通天下之志能不疾而速不行而至盖不必问其如何而知其为妄人也曼容之于易探索玩味终其身而不厌然其所自处如此亦可见其择善固执强学力行不欺不愧皆非苟然者矣
跋石洞霄传
刘歆叙七略以道家为诸子神仙为方技至道家者流有所谓黄帝力牧之书盖非特不以道家为神仙亦不以黄帝为道家也自崔浩请颁寇谦之之说于天下是後道家方技遂合为一以黄帝为道家且不可况又变而为方技乎人情喜异而疑似投其所喜乘其方疑而遂入之又借重于崔浩故黄帝之说其F谬至此又安知後之好事者不以吾徽宗藉口此石洞霄传所为作也玉山汪应辰书
文定集卷十二
<集部,别集类,南宋建炎至德佑,文定集>

[book_title]卷十三
钦定四库全书
文定集卷十三
宋　汪应辰　撰
书
论存留田契税钱与执政书
应辰窃以四川宿兵四十余年赋敛禁榷之利十倍于旧仅能赡给若一有调发横费百出取之于民则民力已竭告之於朝廷则远不及事所以自来总领所常须桩积不下千万余道盖以待不虞之备自比岁两次用师之後桩积钱引所存者才八百余万内添印钱引二百万道已准朝廷指挥对减虚额而白契税钱四百六十余万道内以一百四十万道应副湖广总领所并支买马等钱引九十万道今朝廷指挥又令起五十万道赴湖广总领所而余数发赴左藏南库送纳如此则四川财赋所桩积者止有一百余万缓急之际何以枝梧恐非有备无患本固邦宁之义兼钱引既不出界必须措置轻V只如银每两约六道半左右既出峡不得半价又有津运船脚及管押使臣军兵道路之费然则四川所费失者甚多而朝廷所得者无几闻总领所已具申禀?望钧慈详酌将未起田契税钱特许存留不胜远方幸甚
乞以见任使臣管押马纲与宰执书
应辰契勘所在州郡财赋匮乏然而用度之费有不可已者若乃无益于公家而徒以困敝州郡如此之类所当讲求而措置也?见茶马司令押马殿侍报殿前司差殿侍阙许权差指挥使使臣绍兴七年提举茶马李迨奏如遇马纲拥并阙人管押乞於四路见任兵官或监当官双员去处时暂抽差使唤是年枢密院行下押马使臣须承信郎以上人茶马司申除承节郎以下依本等支破五人衙官请受外除保义郎以上至大使臣若p与支破本等请受显是多费财用欲只支破五人衙官请受绍兴十二年茶马司又奏乞本司遇阙押马使臣于待阙使臣内时暂差权仍于川路诸州支破驿恢沽⑹个月往回程限限满便行住支绍兴十八年户部勘当茶马司所申欲将押马使臣驿灰坏戎破七人衙官绍兴十九年茶马司又申乞不差兵官止于逐路州军见任监当双员去处或指使内抽差相兼管押马纲朝廷皆从之窃详法意所以只差殿侍指使等及虽差保义郎以上而止支破五人衙官请受者盖欲省费也後来令差承信郎以上者盖欲择其人而使之也又添支七人衙官请受者盖欲优其禄而责之也然皆于见任或待阙人内差今则每岁所差不下百四五十员例是无差遣之人或付身不圆而参部不得者或伪冒而不敢到部者或富有财力经营得一名目假纲运以商贩藉官马以负载者是以费虽加多禄虽加厚而不可责以办事或有亏失虽降官示罚亦不甚以为利害也窃谓前此州县官有常员难以辍那比年以来添差小大使臣之类布满中外只成都府自有五十余员如此等类皆是累有劳效朝廷所闵恤而优佚之者履历既多则凡事谙练见有差遣则顾藉稍重又有久在军中知养马利害者有虽或以老病拣汰而其筋力未衰其疾病已愈者有久闲坐食而愿得执役且觊推赏者以四川诸司与六十余州而欲择百四五十员押纲使臣甚易伏望钧慈详酌指挥其管押马纲令于四川见任使臣去替在一年内者通行选差仍于所任州郡内支借请受盖虽不管押马纲而请受亦不可阙也若其请受不及七人衙官者然後计所当增给之数行下元分定州郡贴支如此则既不敢违背前後累降指挥又州郡得以省费而管押马纲之弊亦自此可革矣
小贴子
窃见累降指挥减罢州县]员若依今来所乞即是四川一岁省百四五十员请给之费又免致未尝谙练无所顾藉之徒损坏官马实为利便
请免卖寺观趱剩田书
准行在尚书户部符准都省批下隆兴元年六月十二日敕将福建寺观元剽拨趱剩之田估价出卖事应辰反复思之参以\论窃谓此事既行官中未见其利而百姓先被其害其他州军事理曲折虽未能尽究且以福州言之庶几可以⒓今欲以趱剩钱为准每谓一贯得十贯之直则福州趱剩钱颇管十三万五千九百三十五贯有奇计当价钱一百三十五万余贯窃缘福州依山濒海地民稠风俗穷陋今取会到倚郭侯官闽两县其极等户所谓产钱者不及五贯只如绍兴二十八年常平司出卖没官田产福州共估到价钱十五万七千余贯可谓不多矣至今首尾六年尚且出卖未尽朝廷既有赏格州县官吏孰不乐于趋赏上下督迫非不严峻初者减价二分又减三分又减四分非不优饶然终不能及数可见民力之有限也今前者未尽後复继出借令州县急于奉行不过如前虽欲严立近限而民力不可复加以多少言之其初岁得四五万贯二三年後所得愈少所谓寺院之田既已剽拨入官必无责令依旧输纳趱剩钱之理则是岁失十三万五千有余贯之入也又况田之不同其别有到于九等卖之不售其减至于四分固不可遥估以为一定之价又不可坚执以为不易之令则夫一百三十五万余贯者未必有九十万之获也以一年得四五万贯而所失者十三万五千有余以累年得九十万贯而所失者不知其几千万此所谓于官中未见其利也向者遣使括责将寺院所收租课总数豁除口食之外以其余粮纽计价直起发即不曾将田段剽拨今欲出卖必须将逐处田段各行分拨以某为存留以某为出卖事行之初诸县必且取责寺僧追集耆保供画图帐标立界至令不严则事未必行欲事之行则官员公吏必分散四出监守督责方能办集公吏下乡如虎豹出柙未有不为民害者而官员之中其晓事爱民者能复几人田里之间数月之内未见黑白而先骚然烦费矣至于田之肥瘠地之远近孰为当留孰为当卖利害所在其间计嘱欺隐何所不有治之则不可胜诛不治其弊愈甚狱讼自此?矣出卖不行必有抑勒而使之承卖者苗税不办必有科配而使之纳税者纷纷扰扰未易具陈使其有益于官犹须斟酌事体以爱惜百姓为重况其非有益乎此所谓百姓先被其害也凡此利害皆灼然可见若万一遂行不过期月之间其弊自见势亦必须更改第恐民已被害不若辨之于早也伏望钧慈详审此事所系甚重特赐敷奏亟行寝罢以全国家赋入无穷之利以救一方百姓非意之扰实莫大之幸
小贴子
契勘福建一路不举子之风最甚独福州为不然盖如民家有三男或一人或两人为僧者今僧既无所得食人亦不乐为僧民家生子其无田产者恐其无以养之其有田产者恐其不能碳耙苍蚪不能守其故俗矣岂不为仁政之累契勘诸路出卖度牒惟福建一路为多盖岁纳趱剩钱又视僧徒之增损为多寡若田既出卖则止以见在僧数为定虽有来者亦无所得食矣如此则谁肯出家度牒之数自此日减矣失官中之利此又其一也
又
某伏G朝廷委本路漕司将诸寺观趱剩田产尽行出卖约 可得钱三百万贯某虽非所预然事之利害灼然可见矧任一路之寄趱剩窠名又隶本司其何敢默辄取其不便者数事言之窃见向者遣使剽拨之时止以寺观一岁所入计口给粮之外其余尽谓之趱剩初不曾分田某段给口食某段充趱剩今者出卖旋行纽拨其间高下肥瘠之不同计嘱之弊将纷然而起何可胜言此其不便者一也昨常平司卖官田钱数比今寺观趱剩之数为甚微犹且六年未能尽鬻至或非理科抑邻保分外骚扰民\尚未能办见今不住据入户论诉今所鬻之田其数浩瀚其限g促又非常平官田之比况闽人至贫家无千缗之积一朝责以三百万缗将十年且不可得此其不便者二也本路趱剩钱元计三十四万余贯自後时有丰稔价有低昂随年估直已不及元额尚有二十八万余贯卖田指挥既下寺观更不复耕布自今岁便无二十八万贯之入趱剩之外所失非一若更如卖常平田累岁之间积而较之何止三百万缗此其不便者三也昨来所差使者括责口食之时未放行度牒今度牒既行僧道日增即不曾添给口食寺观亦只于趱剩数内将新盖旧那融赡给其意犹谓既放行度牒朝夕亦须放免趱剩今既~望而寺观元给之数有限其新披度人将顾而之他则免丁钱不可复得此其不便者四也闽中地狭民稠常产有限生齿既滋家有三丁率一人或二人舍俗入寺观所以近来出卖度牒本路比之他处率先办集今寺观穷寂观者愁叹谁肯乡道自是度剩必难发脱免丁钱亦复随失此其所以不便者五也数事之外在州郡则有实封助军大礼经总制盐钱之额岁计既不可阙将取之于民则焦熬之态益甚今日应辰区区管见以谓朝廷不若明降指挥特免寺观出卖趱剩田产多降度牒均之八郡姑以二千道计之为钱六十万缗兼不失二十八万趱剩数遂成九十万缗又添二千人免丁钱比之鬻田累年不能尽其暗有所失不可胜计利害明白伏望朝廷早赐详酌施行
请免豫借坊场钱与宰执书
窃见朝廷以用度不足豫借坊场一界钱此诚有不得已者豪右之家平居无事坐收厚利自当佐公上之急况本是合纳之物特取之有先後尔此不为过当其如坊场未必皆是豪右有借产以充抵当者有贷钱以为本柄者有见败阙无人承买而尚于其人名下理索者有已逃移而令邻坊均抱者兼又有新旧界交加而争讼未~与决未定者有界未满而不愿接续者如此等类未易⒕僬当分别轻重随事措置庶几有不得已之中犹不至于已甚今若但似坊场例皆拘借则贫赢之民无所从出徒费刑罚而官司坊场益以败落自此人以买扑为戒谁敢就者其所损失又不知几何窃谓此令之出将及两月州县奉行急于星火其有力之家何苦以身受徽g楚必无不纳之理至今而犹不纳必其所无从出者若朝廷明降指挥其已纳者日下起发其未纳者更不拘借只是迟以岁月又非捐以予民其于民力省刑禁为利甚博万一未能如此即乞检会绍兴四年浙东提刑名橐申请画降指挥更加详酌早赐行下仍乞令州县以今降指挥多出榜文晓谕民户使猾吏不得夤缘卖弄而民户亦速被实惠所有绍兴四年指挥具h在前伏乞钧察
乞免解发铁钱赴两淮书
窃见近降指挥四川总领所于见管铸到绍兴铁钱内起一百万赴淮东西总领所纳应副行使者两淮曲折虽不能尽知难以遥度惟是四川见今行使钱引全藉见钱为之秤提民间方通贸易自天圣间官置交子务之後禁民私造每界印一百二十五万六千有奇三年一界当满则以新换旧至熙宁五年已兼放新旧两界又自绍圣崇观以来至于今日节次增印通两界共四千三百余万道而铸铁钱场监惟嘉o利三州又以工役薪炭锡铁所费不赀不能常铸其于秤提校之所印钱引百无一二今钱引日增见钱日消则官司给纳民间贸易合零凑数何以相济盖八九百之直须假钱引或四五百之数必以见钱傥见钱日削贸易不成恐虽有钱引民不能用是钱引之法自此坏矣钱引权衡为四川之司命国家所以养赡军兵所以养民视之他路尤重况铸到绍兴钱见管实数闻亦不多目今收拾已自费力仗钱好肉矿y搬运积压损败为甚移之两淮未必可以行使欲乞详酌指挥行下四川总领所除已起发外自余蠲免之
论王历不当与致仕恩泽书
契勘尚书吏部准都省付下抚州奏故右朝奉郎致仕王历家陈乞致仕恩泽者窃见绍兴十五年刘P知潭州兼湖南路安抚王历系宰相妻弟为安抚司干办公事P藉王历为重凿空撰造迎合欺罔称是遣王历入蛮洞中说谕r人退还所侵省地P进职再任历特改京官其实p不曾得尺寸之土而r人自此非时出没恣意作过全永邵武冈界内常有劫掠屠戮之祸e检县尉或行追捕P欲实其欺罔之说反以e尉为生事或对移或取勘居民惴惴不保朝夕监司郡守亦共观望不敢理会八九年间凡近边稍有家业无不被害百姓不堪其苦诣行在下状朝廷始差鄂州统制官李道前去措置大军入洞讨荡方得平静论功推赏约计四千余人其四郡民户被害以至兴师劳费蛮r悉被剿戮皆缘本路帅臣欺罔朝廷冒滥官职之故今来虽不复追治岂可使王历尚以当时所改转积累之官更与致仕恩泽伏望朝廷特赐详酌施行
论赵绣之诈欺受差遣与宰执书
伏见成都府准尚书吏部符谨备录在前伏乞钧照契勘得符内称转运司差赵绣之钱引务差遣及成都府放令本人钱引务供职不当令究治依条施行然转运司所以差注者盖赵绣之见有差遣待阙却作无差遣参选以罔官司也成都府所以放行者以转运司牒令就权也行遣不审两者固有罪矣而赵绣之乃是以诈欺受差遣请俸给之人岂得却置而不问又符内云会到差注窠称即无赵绣之添差钱引文字到部契勘转运司系乾道元年八月初九日差注称已申尚书吏部今来吏部符系乾道三年正月初七日行下岂有将及一年半而申状尚不到部之理若非道路遗坠则必有计会藏匿以掩其诈欺之罪者此亦所当问也远方官吏反覆冒妄事已发露明白而略不谁何动辄如志利之所在孰不欲效其所为此所以其事虽甚微细而不敢不申禀也伏望钧慈特赐详酌指挥
小贴子
契勘四川转运司依绍兴二十八年指挥每季差使臣一员V定差文字赴部仍开委所定差窠阙职位姓名申尚书省其赵绣之定差文字岂得独不到部伏乞钧照
与杨总领论虚额书
伏蒙示三百万道钱引曲折去冬两司申朝廷欲添印以足二百万之数以为存而未用于钱引亦不相妨近总领所示及除放文字鄙意尚有未Q者盖顷年权住催理【五十二万余数】及核实盐酒增羡钱【七十万余数朝廷亦不施行又诸郡多诉所增非实】又不到库钱此三项恐须在虚额之外却看实所除放若干如三百万道钱引未知如何取拨对补前日已具此因依回牒矣窃谓若除放有定论则三百万道钱引或用或否在总领所审订如何尔自当从长也赵总领初议欲以三百万道为十年计仍以移屯军马所省之费贴补对减且云若自此边事宁静亦可足用更看十年後如何然亦以谓此外钱引不可添印也若如赵卿之说似于引法无害又未知曲折果如何区区虽甚欲早定而又于所未Q者不敢不尽也所以尚此待报伏冀台照
又
蒙诲谕不胜悚荷虚额钱其间如权住催理不到库及盐酒增剩之类正欲如今来所示既见此等数目明白则所合除放之数始得其实矣除此三项外今减实库钱二十二万四千八百余道财赋曲折固不尽知到减放过多或恐难继岂敢不念虑及此但元降指挥令尽行除放如用度不足即于添印钱引三百万道通融取拨补用则朝廷之意似不止此前来赵卿议欲以移屯军马所省对减而以添印钱引作十年对补但其所减者未必皆实所以久无定论只添印钱引一项如赵卿之说亦岁可减三十万道于总领所财赋似不妨阙此外既不续印亦于引法无害方州县田里煎熬之时且稍与减十年亦足救目前之急过此以往更看事势如何盐酒增剩钱欲作一名件弃了使後人不复取仰见恤民虑远之意但朝廷指挥已令更不施行若总领所直与弃之既应得朝旨亦自无他日复取之虑不必藉以为虚额也窃见诸郡往往言所增剩非实大抵皆出于所差官观望之意纵使实有法当以增补亏不得出一州之数亦当为败阙之备也
请免追海船修船神福等钱状
契勘福建路沿海州军自绍兴二十九年至三十二年起发当番海船其一行船主梢手等日食起发钱米犒设修船板神福等钱依元降指挥p于经总制寺观趱剩钱常平义仓内支破既明有指挥又已成久例近准户部行下内修船钱平铺板钱神福钱不许支破令逐州拨还目今州郡所在阙乏别无余剩钱可以那拨不免却于船主之家追钱还官与而却取不惟失信又船户远役其家别无优恤更令追取已请用过之钱尤于人情不顺除已具公状申禀外欲望钧慈详酌指挥施行伏取钧旨
荐李焘与宰执书
应辰伏见左朝散郎前潼川府路转运判官李焘笃志学问无他外慕安贫守分不妄取予凡经传历代史书以至本朝典故皆究极本末参考异同归于至当随事论着成书不一皆可以传信п岫又通晓世务明习法令守郡将漕绩效显着前此朝廷尝降召命而焘偶在忧服之中今者从吉在即所有原降省四川制置司已缴纳尚书省外应辰不敢僭易辄有论荐又恐钧慈欲知其人谨此上禀伏乞钧照
列荐何耕于r程价与宰执书
应辰窃以蜀在一隅士之有为有守者往往无以自Q于朝廷辄慕古人报国之义敢举其所知以备采择谨具下项
一左承议郎充成都府路转运司干办公事何耕早岁类试为四川多士之冠既而?养益厚积日富文词敏健议论详明皆可以施用于世随牒远方恬静自守勤于职事练Q精审
一奉议郎知成都府华阳县主管学事劝农公事于r明敏疏通剖决无滞直公平久而如一豪强退听胥吏e服
一右通直郎前签书知资州判官厅公事程价笃志为善当官不苟汲汲于便民利物之事如恐不及凡所措画皆有条理使之疏决逋滞拊循凋瘵必能称职右谨具呈欲望钧慈详酌随其器能特与堂除差遣以示朝廷甄擢人才察见幽隐之意亦以为远方士人之劝伏候钧旨
契勘应辰尝举何耕充文词典雅科又以于r治状显着闻奏近又以于r程价姓名具子上禀今来所与本路监司列荐盖是出于公论不约而同所以不避再三之渎伏乞钧照
荐于r程价充成都通判与宰执书
应辰伏见左奉议郎知成都府华阳县于r明敏公正强立有守比者圣旨指挥令监司守臣保明知县县令治状显着者应辰尝以于r治状闻奏乞赐检照又伏见右通直郎前佥书资州判官厅公事程价气识坚明思虑沈密奉公如已见义必为顷知蜀州江津县革弊拨烦不扰而办继任资州签判兼权州事去诸邑积年横赋补常平累政亏损戢暴禁奸皆有条理
契勘成都府通判任俊臣准敕差知涪州又差下贾仲锷已物故成都大藩事务繁剧伏望钧慈于于r程价两人中差一员通判成都府\任俊臣阙所贵得人协济职事
契勘于r今任已过满所有买仲锷身故成都府巳具申尚书省及吏部皆乞钧照
荐鲜于侃任俊臣充守与执政书
应辰伏见眉州汉州涪州守臣皆见阙民政财赋所系非轻又知州贾价在任四年未得代盖东南士人往往重于入蜀而蜀中仕宦者又以僻在E远无由自通于朝廷应辰敢辄举所知仰备采择更乞钧慈详酌施行谨具下项
一右承议郎知资州鲜于侃聪察敏健喜于立事淹历世务所至有声今知福州王端明顷在蜀中每任以事而侃于办事中不为暴刻如根刷契税合得食钱侃一切不受王端明尝以四科荐又举可任监司郡守近以避本路帅臣亲嫌陈乞宫祠
一右朝奉郎成都府通判任俊臣名臣之後好学有立忠信洁廉表里如一详练世务尽心职事可以为循良之吏右谨具呈伏候钧旨
荐杨概充成都教官与宰执书
应辰窃见左承议郎前邛州教授杨概学问该博知所去取议论详明皆可施用端亮有守不为苟合凡四任蜀中教官士论重之欲望钧慈于成都两教官内以一阙处之非独远方人才以蒙朝廷收录为重亦使多士之地得所矜式不胜幸甚
与宰执书
今具申禀事件下项一应辰恭奉御以蜀中阙雨傥为旱甚当作如何救济令应辰详具闻奏应辰除已遵禀具奏外皆是的实利害不敢有所不尽伏望钧慈特赐详酌施行如或给降度牒即乞于急递中先次行下所委付官司照会庶几度牒未到之间可以那移措置不致失事一伏见夔路最为荒瘠官司多方抚恤今来转运判周升亨已致仕应辰辄以知果州赵不拙治状奏闻伏乞钧慈更赐裁酌右谨具呈伏候钧旨
与邵提举书
契勘催科户长最为难事寻常人户当差役之际不问当否例须词诉比及本州行下属县往复取会迂吡糁椭菹厝死舻靡遭乖德襞尤为百姓之害某自到任以来立式行下诸县各具都保人户物力丁口役次置簿申纳每遇人户争论差役皆令当厅检如所差已当人自无词即令责认如所差人委是不当即追断县吏改正以此稍革卖弄之弊今者使车按临正当夏税催科之初窃料所差户长须有论诉侥幸脱免如事属所至之县取索案籍高明洞照顷刻可了万一事在他县欲望台慈只送本州以凭逐一契勘回申庶免往复取会更乞详酌施行
文定集卷十三

[book_title]卷十四
钦定四库全书
文定集卷十四
宋　汪应辰　撰
书
与周参政
奔走州县窃见百姓之凋敝官司之匮乏未有甚于今日者也诛求督迫方且源源而下其势不能复堪将有未易言者近户部行下以今岁下半年赋限七月内令以其他名色先次兑那起发一半此诚国用窘急有不得已者今州郡数米而炊朝不谋夕岂复有赢余以相通乎如去年大赦堂给所在纷纷有执持郡守有殴系曹掾者若州郡有余积肯使之至此今迫于期会州既无有必责之县县必责之百姓不过科率以取足而贪残者又夤缘以济其奸窃谓此本是户部合得财赋其迟速止数月之间而百姓利害便有死生祸福之分敢望参政校量得失之多寡力救此事以苏民力所以消患于未形者非小补也昔汉高祖征伐于外而萧何抚百姓给馈饷于内孙权与周瑜谋拒曹操而曰已选三万人船粮战具都办自古用兵未有本不先固而望得于侥幸食不先备而责办于仓猝者仰恃知照之厚僭易及此知罪
又
自上饶登州历四月余始抵万州去成都尚一千二百里艰险万状幸而无他已于闰月十五日境上交印俟到成都别具状敌情无厌仰贻宵旰之虑诏旨屡下孰不感动西和州两捷敌即引遁似闻京西亦然要皆非大军虽或间有出没诸将I御甚严可以无患第不知淮上如何窃见前此用兵朝廷与诸将意向情状初不相通各行其志是以每相抵牾经画西事令边臣具攻守二策而禀命于上此其类也所谓不从中覆者盖临机应变难以遥制若乃攻守大计岂当初无定论乎至于说者不一未免有利害之私勇怯之异惟平心虚已无所系累顾望者乃可以灼见实理而断之以至当此中外所望于门下也E拙无取误蒙委寄之重事之所当料理者非一尚须续具陈禀万里之外所恃者参政知照素厚庶几得伸其区区耳若坐视病敝拘文牵俗苟且岁月为自营计则可恐非朝廷所以使令之意也王之奇者才行俱备顷京西制置司差权光化军措画备御数月间井井有条理巳具奏乞以准备差遣处之伏望钧慈特从所请
与吏部陈侍郎
朱元晦在建安相遇问学材识足为远器亦招其来此帅司准备差遣傅p者信州人沿檄归乡不复为来此计近相见云明年正月即乞休致盖其家富厚明年即七十也傅虽差下替人辄欲俟其投下文字作非次阙申乞辟差元晦敢望同凌丈见宰执言之如许得的确方敢申上也与宰执书亦云其详托吏部两侍郎矣切乞留念仍示报曲折幸甚王龟龄胡邦衡刘宾之相继造朝当有卓~切至之论也
又
某乃者拜状伏蒙钧慈赐以答报感荷无量示谕悉已遵禀朱f功熹进修日新殊未可量也不知朝廷有以处之否吕奉议大伦贫甚闲废之久士论惜之如主`财用若期月之阙亦可待也此外如郡y近阙无不可者敢望钧慈特赐矜念前此鼎州甚得士民之誉凌侍郎能言之并乞Р
与宰执
比者辄具状候问门下庶几下情得以上Q岁寒冽恭惟论道余暇天神交相钧候动止万福仰恃平日蒙被知遇之厚敢以私恳冒渎钧听某家世农业其为生之具甚微类皆耕而後食织而後衣者也一乡之内版籍所载未尝有以官为户者至某始得一官其区区之心非特以仰事俯育而已兄弟宗族若内若外所欲以相收相恤者非一皆其义所当为者而某自从仕来其闲居者至于十余年其远适者至于二三千里间者出守婺州才数月尔药伤补败百未一二而大祸仍之屏伏坟墓艰窘万状支缀喘息仅至今日大抵二十五年间所望以相收相恤者其贫者日以困壮者日以老老者往往物故仅有存者每念至此若P刺之在肺腑重以逋责之未解而有过时之负婚嫁之未办而有不及时之忧此皆寝食所不遑安者如蒙钧慈裁赐一外任合入差遣使得黾勉职事上以补报万一而下以遂其私计之如前所陈者不胜幸愿昔唐杜牧以私计g蹙求为刺史以为甚于坠井者求出执热者愿濯且其言曰为刺史则一家骨肉四处皆泰为京官则四处皆困某事势正亦类此干犯威重无任惶惧俟命之至
与赵总领
窃闻调夫馈饷恐或渐及内郡想亦非得已者不知近日边报如何敌人有通和之意理自可信但须待朝廷议定尔若免调发幸甚使司必知其详敢望示报近有论此事者谨h其要切之语上呈恐或有可取也鬻爵今四年前此使司约束不得抑勒科敷今州县乃欲一旦趣办官吏晓事者少散遣弓手杂职辈搪村落凡稍有生业者例皆逮系重以楚未必有所济徒为胥吏辈膏泽之地耳累有来投牒者皆未敢尽行或谓若请于朝易以度牒则不待科敷而可办不过迟数日耳未知使司利害如何顷在福唐尝乞以所降将仕郎绫纸易牒朝廷不惜也偶有所见不敢自外率易言之尚冀台照
又
比者辄以传闻臆度之言转Q台听孔子所谓道听涂说与夫未见色而言者盖方寸怵迫不暇顾虑且恃盛德雅量忧民之忧必有以照其不得已也伏辱诲翰委曲开谕岂胜悚荷蜀道运粮自古难之以汉武帝之威令而发巴蜀万人转粟民至惊恐逃亡以诸葛武侯之才略闭关息民训农积粟治斜谷邸阁作木牛流马可谓谋无遗矣然每出师辄有乏~之患亦可见也今幸敌骑引退民得休息至于长虑却顾为经久之计此诚不可忽者第反复思之诸葛武侯军所从出先有定计然後移粟以就之然犹不能善其後今乃因敌应变其来不测而欲多方以备之其难愈甚矣实未知所所以为策也
与张魏公
违去门下积有年所拳拳此心惟是与天下之人朝夕瞻仰方时艰难大旱之霖雨未足以喻伏承诏书起建康朝野交庆宗社增重恭惟下车开府百神扶相钧候万福大驾e幸相公去国之久爱君之切今兹进见之际诚意感动精神聚会厥孚交如所以开天下之福实在于此会逢其适殆有不偶然者伏乞顺时倍保钧重以对扬休命主上圣德日新今者仆射相公从容沃但言听计从有以仰答天意则陟降左右孰非机会不胜区区仰望门下之诚敢此布禀心之精微盖有言不可及者伏乞钧察
又
仆射相公居守`钥而朝廷隐然增九鼎之重方\情危疑疫疠继作抚绥靖中外蒙益兹者主上顾忧两淮付以经画诏旨一下舆论交庆伏蒙и偷腥饲折仰见忧时悯世之志如周公之夜以继日坐以待旦也窃谓方今国用空虚百姓穷困将无功而已骄兵未战而已敝正当恐惧修省以内修政事之时诚能果断力行积累其政则期月三年之效固亦未晚今者相公节制江淮外治举矣仰惟威誉德望足以振士气安人心其于更革宿弊兴建奇策人既信服事半功倍庶几爱养根本保固藩篱卓然有不可胜之备天下幸甚惟是任事之难自古所叹如种蠡萧曹表里相应然後无一可恨至于进取之举又须量力相时见可而动乃能仰承天意昔者相公当国淮西叛兵盖亦浅事举朝前功尽废盖既未信而又莫助也今日居外尤非昔比事体势力又不同矣诸葛武侯所论六~大⑽奖不可不用而成败则不可必意恐不察者以举事一不当而轻沮大计故丁宁委曲以晓譬之以武侯得政之专而念虑及此盖多惧矣顷读蜀史窃有此论今蒙相公指示故敢忘其僭易辄复上禀未知浅陋之见果能得古人之意否窃禄无补求去未获而诸公以户部繁剧猥使承乏材力短拙朝夕愧恐惟民劳财匮与所以致弊之由不敢不为圣主言之他未知计之所出也相公矜念致厚有以教督其愚甚幸未即前侍伏乞倍保清重对扬休命以为宗社之庆
又
仰惟仆射相公以盛德硕望抚内外民心既安士气复振天下幸甚至于克勤小物夜以继日窃谓宜有所减省以怡神养寿此非独门下士之私情也敌人变态不常相公长虑远画出于万全方且厚固吾圉为不可胜之备或传诸将颇欲乘间伺便时有侵略窃恐无益于今日之大计不足为也东晋之末微弱甚矣犹能近取兖青司豫之地然而果何益哉传闻之言亦未必然相公必有以裁之特恐万一有之故僭易上禀伏乞钧照
又
乃者都下参候蒙与进之意益厚惟绵薄学力不强无能仰称万一至于内自愧恐而求所以称者不敢以顷刻怠也八月之初得请去国奔走道路十月末始到福唐苟无疾苦皆庇贶所及相公去此虽久而斯民爱慕未尝少替惟相公所以致此者敢不黾勉求之以无负平日教诲之重更望时赐警策使得奉以周旋也无由前侍伏乞倍护风采对扬休命以为宗社之庆
与张敬夫
伏承仆射相公再正台席宗社之福中外交庆昔吕正献当国伊川先生以为原明之助为多此亦今日善类所望于敬夫也辄有一事虽已禀知丞相尚有未尽广西之寇久未平定盖所以致寇者非一也说者以为百姓凋弊日甚而官吏贪残无已连年荒歉饿殍满路而州县不肯检放租税官兵俸给数月不支而岁守监司争献羡余其他政事大抵类此百姓跷匏控诉以为良民则坐而待死为贼则生此民之所以从贼也屠将官高居弁执郡守刘长福破高雷化三州此其显然可见者而我之所遣既非良将又非精兵粮又不给官司行移贼皆前知而我初不知贼之动息贼酣饫酒肉而官军尝有饥色所以每出辄败至于死事之後无铢两之报人皆以为战则死退则生此官之所以不能制贼也传闻之言如此未知朝廷所闻如何或谓州县兵将更相蒙蔽帅守监司未必尽知一路之详其所知者又不尽以告于朝廷也今若不究其病弊更张而一洗之则其患岂特如前而已哉近除何直阁知静江自此远方利害之实必能尽以告于朝廷矣何帅之意欲乞朝廷差官兵三千人仍领将官之可委者盖欲示以声势使贼有所畏庶几可以抚定又须应副钱粮如度牒官告之类无穷也广西见阙一漕若得锺世明为之可以协济又须明降指挥以寇盗未息促其之官非独得免稽滞又足示中外以用之之意也帅司旧有参议官近年不除欲得新知峡州吕令问为之若朝廷径除固幸不然当有所请矣望一一禀知丞相也昔侬智高叛初遣杨畋曹修再遣孙沔余靖皆无功至狄青出乃克人皆以为讨贼非书生事而刘原父独以为前此诸人皆有所牵制及青之出僚属得自辟除官吏得自废置财赋得自移用将士得自诛赏此其所以成功也况今日事体种种皆非昔比若朝廷不留意假借责任则虽有能者亦无所施其巧矣
与汉州张知郡
伏蒙颁示先天之书探索隐奥会归于一见所未见幸甚不可言昔之学者或流于术数或溺于虚无此书之传使人知圣人之道皆吾性分日用之事其所以觉後觉多矣且闻吏牍满前高明洞照U窦立解莫不中者盖法如是故非强为也所治者大当又有不可量者矣顷蒙示谕殊荷忠告之意凡蜀中事之稍大者皆已缕悉具奏尚未见行下边上似稍宁息近闻金使来聘也诸有可以振其不逮愿闻之
与待制张提宫舍人
承乏如昨第居民颇苦疾疫竭力救疗幸亦少定渠流通快胜于去年农事可以及时也忽得金字牌令制置司抽差四路厢禁军二千五百人与吴侯正兵相兼使唤可以免差募篙梢之扰咦嘁烟醭缕洳豢晌粗有能益否要之诸公一切受成而议论杂出一东一西但只民被其害无时而已耳家兄在谏省仅月余乞出得江西漕今当到官矣林安宅大谏王伯庠副端告词有若乃矫激以沽名轻躁以触机使听者难于从违非国家之福之语盖有所指也林王业皆求去会怀自度支郎中除权户侍其他缕缕非纸上可完元章未闻来期龟龄书云欲力请奉祠未知能如意否
与王宰
比因还介草率上状兹者辱书诲不胜慰荷仲夏暑雨恭惟王事多暇明神叶相尊候万福窃禄无补日以愧惧不足为故人道也武陵官况当益有可乐凌丈舍人遽易地未知後来如何示谕敢不在念第诸公皆非相识俟有可告语者谨一不忘也其他委令亦幸勿外困于人事无少暇隙姑此布叙殊不逮意惟冀顺时保重前迓休宠
与吕逢吉
吕与叔中庸解圣人有所不知圣人有所不能乃云用者显着而易知不用者微密而难知此谓费而隐易知者易能难知者难能盖易知易能者常道也难知难能者至道也知音者瞽蒙之所及知味者饔人之所及及其至也虽以圣人之知音知味不如师旷易牙之精此圣人有所不知也如此乃是师旷易牙能造乎至道而圣人反不如也见孺子入井皆有怵惕之心呼蹴而与之行道之人皆不屑及其至也充不忍人之心充无受尔汝之实则博施济\尧舜犹病君子之道四孔子自谓未能此圣人有所不能也圣人有所不知语小者也有所不能语大者也引证之意与前有所不知之说两不相干中庸之说一也前以为语小後以为语大不知何所见而云此一章灼然可疑不知与叔何故乃如此说未知左右本亦然否既云易知者易能难知者难能则易知者即易能之事难知者即难能之事又岂当以知为小以能为大乎窃恐非与叔之言也
又
婺卒至伏领赐墨存拊勤勤伏读再三仰颐至意盖不知应辰之不可教将期之使勉焉于斯道者也内省凉薄不可大受徒知感服而已惟其平日所闻于师与夫今日茫茫岐路未知适从者敢因是取正于门下伏惟幸察昔人尝谓能碎千金之璧或失声于破能搏猛虎或变色于蜂虿盖未闻道之心照物不澈是以若是不一也士方平时勉强为善何所不可至于事有出吾念虑之所不及者其不失声而变色几希矣每念至此若芒刺之在胸臆间居常惴惴栗栗犹救过之不给况敢语其他耶顷尝以是请问子韶先生先生曰学莫先乎致知古之正心诚意修身齐家治国以明明德于天下则本于格物自充实之美辉光之大大而化之以至于圣而不可知则本于有诸已之信存其心养其性以事天则本于知性诚其身以悦乎亲以信乎友以获乎上而治其民则本于明善且不知知之亦何以行之哉世所谓善从而善之从而行之虽能终其身焉谓之强学力行则有之而非道也是故好学近乎知而非知也力行近乎仁而非仁也知耻近乎勇而非勇也三者固善矣然使其行矣而不察习矣而不着由之而不知其道则亦\人耳矣惟即吾所学所履而求之而後知夫仁之为仁知之为知勇之为勇则知所以修身所以治人所以事天矣然而孟子曰勿忘也勿助长也忘焉者是不知道之可求忽焉而不知省也助长焉者是急于求道而陷于私意也一有私意与道二矣是故私意之患与忘道同汝辈于求道之际宜以自儆也信师之说循而求之二年于今所恨虽有此志未能沛造次必于是也不知何以免二者之病得一意于斯道乎夫勿忘是也欲勿忘也而求之常近于助长二者之间将何以处之宫使舍人误相期待有意笃之使有成虽知不称不敢不勉愿推日用之余明赐指示以开未悟请得以从事焉困蒙远实独学寡闻古人以为惧况于应辰乎瞻望席下以日为岁急于有闻不暇面见而请焉吐露本末不觉忉忉仰溷台听岂胜悚悚
慰魏邦杰
某顿首再拜恭以先丈承事襟抱疏阔不以膜外易所以自乐者天既畀之贤子矣况平时饮啖步武往往少年所不能及谓且百年以享荣养以为世之修德者劝岂意遽止于此闻者皆为之惊叹而交游闻之重以痛惜而不能已也伏惟孝心纯至当此荼毒攀慕哭踊何以堪胜奈何奈何惟先丈之令德而有邦杰之贤以为之子有吕丈名德之重而实为之计其墓此三者皆足以不朽矣更冀痛自节抑思夫往者之所以不朽在我也不以无益而伤生此实朋游之至望初闻欲归葬于常山意得面慰继闻俯徇邦人恋恋之情遂辍初议日念以尺书道区区虽每与侍郎通问不敢以此等事烦之恐其有所忌讳他又无便遂至今日殊用愧悚钱五千陌漫致奠仪菲薄之甚并冀垂察比闻已遂襄奉不知得地何所吉人所归宜不偶然寓居复在何地区区不胜怀念吕舍人丈遽弃斯世岂胜云亡之痛想左右虽在哀疚中其悲悼之情亦有不能已者已就信州城北十里卜葬诸孤谋往婺州依其二叔父不知曾通问否先丈埋铭乃其~笔矣傥已刻成因便愿求一本且恕干聒也匆遽具疏不尽万一
文定集卷十四

[book_title]卷十五
钦定四库全书
文定集卷十五
宋　汪应辰　撰
书
与朱元晦
近建安附示手诲慰荷无量当暑恭惟尊候万福某碌碌于此日益愧负思见君子且谋所以当如何者此心往来如饥如渴近事复益可虑虽在疏远岂能弭忘张真甫为德不竟然此君实有区区之心孔子称管仲有仁之功若真甫之功实近之示谕当以为戒诚是也罗文语录得之甚幸尚有可疑者谨具别纸他日龟山集刻板并以诸家语录附之不必送延平也罗文语录中有可疑者不居其圣与得无所得形色天性与色即是空恐难作一类语看有事君人者一章顷尝问王文信伯有次第否王丈云前两句有次第後两句难分又问同是一章若如此说则语脉不贯穿王丈云恐如信善美须有次第至于大也圣也神也岂可分优劣正与事君人者一章相似神庙时富公尝荐荆公为翰林学士韩魏公不听按神庙时韩富未尝同朝也【韩魏公罢相荆公乃召】荆公曰绦之相非维意【熙宁七年韩子华再相八年荆公再相】谢为人诚实但聪悟不及先生【常见胡明仲说明道以上蔡太俊敏常抑之玩物丧志之类】O兜共工事【O兜荐共工事偶见于尧典崇山之放恐未必为荐共工也荆公正如此说】道不足以任之故有典典不足以治之故有刑【此语如何】不屈于法度之威【此恐未足以言舜】煮海之事诚非获已令益所入益微然更当思所以救之折张之政固为未远然今日事势岂可同年而语自叶左丞作帅尽以郡中财赋之余献诸朝今为岁额而帅司诸色糜费昔取之郡者皆帅司自办又立定寺院纳官之额盖不如此则不能有余以为献也既而拘定剩钱【锺世明所为】寺院益以穷蹙所立之额又不能如数矣而朝廷发下养老军员拣汰使臣军员动以十百皆昔所无者近年以来方有事于征讨召募调发敷买打造之类符移日至殆不胜其应接也若穷而不变未知竟如何耳
又
某所欲言者甚多初谓秋凉或可再得承教今遂未可卜也殊以怅仰谏省二公论龙大渊会觌未报间却各除知阁仍兼旧职金给事周舍人相继论其不可中批语甚峻二人皆待罪有旨无罪可待刘谏除工侍而张真甫以待制知会稽真甫陈义甚力引富韩公司马温公辞副枢事未知能必行其志否郎官李君朴林栗缘禁中点检小使臣升陟状而二人所荐乃杂流批出诘问既而各展磨勘盖上于细务一一省E如此也
又
见报有旨引见而未报登对之日窃计诚心正论从容献纳所以开寤上意者多矣信来倘得闻一二良幸李愿中先生十月半间见访馆于眉寿堂方说话间忽觉欲仆急扶之问其无所苦否则曰无事无事寻即不省人事舁之就榻则已蜕矣後事皆亲为料理似可无悔建安簿已扶护归乡想闻之必增恻楚也
又
蒙以延平先生铭文见属自顾不腆何足以发明道学之懿所幸元晦论次皆已详备庶几有所证尔福唐久旱奔走祈请殊未沾足朝夕凛凛不知所措奈何奈何有以教督良幸魏公再往淮上其意必有不可得而闻者第合堂同席一东一西不知如此做得否令人念念不已窃闻元晦他日必再到延平倘因而下顾莫大之幸
又
见许下顾朝夕以冀下旬即遣人往也温公答明道帖论横渠事欲附见于龟山集中切望录示魏公与水军统制魏尚复官言者以为不可乃止遣王钱两侍郎抚谕两淮仍措置他无所闻
又
兵级共七人谨遣听使令自此数日以待来临王龙二使还自盱眙力言淮上无备士心不固所以遣宣谕更戍兵又督府方治淮东总领司事而洪总领入对复言督府之失所以令总领每半岁或一岁入奏魏公必以罪去但未知轻重如何耳
又
某舟行至安仁而闻魏公八月二十八日薨背于余干虽道路之人亦相与咨嗟痛惜也前者之约孰谓事乃至此耶
又
某到阙下留旬日两得入对第训谕所及责任甚重殊未知所称塞耳元晦奉祠之请亦尝言之丞相问甚详其意甚迟疑且云如此是弃贤也张建安之行初者堂白皆欣然许可适有减罢员阙指挥诸公以令行之初殊难之遂已此外有干办公事两阙见任人皆堂除临行乞从本司辟差亦既得请但阙在一年之後又未知肯俯就否行止非人所能良以自叹也敌遣使请和朝廷亦欲报之闻海泗皆已撤戍矣自此须稍休息但未知何以善後耳陈丞相判绍兴比弋阳相见足疾如故若出则须过关也
又
伏蒙示谕一字之失仰见忠告之严诚当如此也伊川于锵若止云少年尝从学则无害矣康节之学岂敢轻议所以举和靖者正欲明从游两字太重耳东坡初年力辟禅学如盐官县安国寺大悲阁记省记不分明其中引日知其所亡月无忘其所能之类其後读释氏书见其汗漫而无极从文关西等游又见其辩博不可屈服也始悔其少作于是凡释氏之说尽欲以智虑亿度以文字解说如论成佛难易而引孟子仁义不可胜用子由又有传灯录解【见集中】而子由晚作老子解乃欲和会三家为一此盖气习之弊窃以为无邪心谓其不知道也君欲指其失以示人则如某事某说明其不然可也若⒍言之以与王氏同贬恐?太甚论法者必原其情愿更察之也
又
别德久邈在天末无复讲习之益岂胜勤仰去秋上状并纳所写李先生墓志不知已到否春气清和恭惟尊候万福便中再辱书诲良以慰荷示谕苏氏之学疵病非一然今世人诵习但取其文章之妙而已初不于此求道也则其舛谬抵牾似可置之锵先生高明纯正然谓二程受学恐未能尽范文正公一见横渠奇之授以中庸谓横渠学文正则不可也更乞裁酌李先生墓志写得甚草草其间有谬误处请径为改正也论语集解序益简当所恨不见全书耳蜀士甚盛大率以三苏为师亦止是学其文章步骤至於穷今考古之学则往往阔略未知究竟如何横渠先生之会孙流落在蜀有横渠语录前所未见又文集亦多于私家所传者俟有的便纳去幸为审订也
又
某承乏无补重以目疾C事丐祠未获当再请也种种非纸上可究应求秉政足为治表未知其得伸志否僻远如坐井底报状大率两月余方到炒诵闹沼胁荒芤颜卟樵章明敏时得相见稍慰寥落此外惟王龟龄张真甫通问尔某拜问尊夫人寿履康宁以次眷集均福有所委令愿闻之邵康节子孙大抵不取二程盖私意也邵公济作闻见後录有一段谩录呈不知果是伊川有此帖否又伊川集中论杀薄昭事元晦以为何如
又
丞相云尝作书相招又以堂帖促行盖自得上已手帖後寂无嗣音不知君子之行止如何朝夕勤仰夏暑雨恭惟德履A福元晦当一来似无可疑若既到之後或有未安又在我矣要之自处既尽然後可无愧于道也愿以此道为准不必过为疑虑某E拙最无补犹觊未罪去间或得瞻见子此以展发所欲言耳
又
某奉祠如昨第目昏殊甚稍劳慵椿蛉无所见也又躺斫犟坐卧不安疾病如此未始宁息而离t索居了无进修之益朝夕愧惧西铭通书两书当置之座右以求所未至窃谓体用一原显微无间东西二铭所以相为表里而顷来诸公皆不及东铭何也前蒙示谕于平易处蹉过益见体道之功久而日亲道无远近高卑之异但见有不同尔然方其未至也虽欲便造平易而其势有未能者会子闻一以贯之之说因门人之问而曰忠恕而已矣盖其见得明白行得纯熟如饥食渴饮非有奇异也每念此事非亿度言语所能及尚幸时有以警发其愚陋也陈明仲笃志为善甚不易得其当官诸事想能书中详言之但可叹惜尔
又
某尉尤绻实谀炕枰嫔跻嗔伎嘁残砑难钗木负文定帖甚幸朱公锾见令摹本别寄纳伊川先生文字亦逐旋据检到者送伯恭矣婺州所刊横渠集近方见之前此所得本亦寄他处忌日之变见吕和叔集盖必传之横渠也麈史所谓者更看伯恭报如何敬夫正月间一病甚殆今虽良愈尤当加意调护要须止酒乃善也
又
某兀坐荒山惟日仰瞻奉八月二十八日赐教慰荷无量冬寒恭惟进修有相尊候A福某诸仅如昨虽此闲居略无进道之益每切悚惧思见君子尤不能已也太极说既欲指示人岂免剖析然其理则一而已矣无可疑者上蔡所学精到文词又足以发之每服膺焉来教所谕诚然此学之所以不可已也窃承有修言二书甚渴见也易传後叙传易堂记俟更检讨别拜闻次陈明仲家事初不知闻当作书报之也
与黄冈人
比因还介上状当即呈Q今因妻兄专诣门下复附此纸此间哀苦穷愁寥落之状可问而知不重说也内外食口亦四十人因读信天缘堂记所谓世间宁有一门同日困于无饭者天之所赋自应不阙先生之言端不我欺既以自解复借之以止儿啼而解客嘲也无由瞻见惟乞倍万珍重即还禁涂以慰上论不次
与吕叔潜
某承乏如故第冬春久旱奔走祈请终未见效不胜悚恐也魏公再相虽出独断不知能行其志否种种似未免俯就虽古人有之亦已难矣两月之间p未见其施设必有所甚重者徒令善类叹息瞻仰而已季文竟去亦失于见几不早尔舍人恩泽事仅得季文书魏公欣然以为当还切须及时料理也伯恭今安在两日前作书托韩无咎附便亦只是报此朱元晦到此一月而归其学问精进所养益厚所谓日新而未见其止也恐欲知故及之妻弟与尤延之皆欲来此久未闻近音
与喻玉泉【玉泉在蕲】
前所说王晋老大夫不待按脉而知人病者近得延平守相见论病甚有理蕲州黄梅村中有周先生者异人也江州祁居之尹和靖之高第尝患鼻中时有碎骨出周云乃饮甘棠湖水所中以生姜为末服及一秤则此病自愈已而果然问之云水有破触其骨饮此水为气所薰鼻先闻之所以有此病惟生姜性烈可以入鼻久之乃能荡涤诸秽所以能愈也其他异事甚多更无取于人王晋老亦称之远方乃有此人岂易得哉辟亲之事恐未须忙前日见二公S忘记说邻人闻人删定其子为张晋彦僭平彦留之他日欲送安国往成亲也向说沈洵者今亦为晋彦僖
与张真甫
某承乏无补日怀愧悚仰望超然远引之举如樊笼之羡云霄也马船事前奏尚未下既而骚然烦扰益悔所论之不切比复再论副本谨录呈圣人所谓汝弗能救与是谁之过者其敢逃罪也耶李f新州编管虞参政知建康王瞰春官直学士院程叔Q丁忧涂中想亦自见报也
与何运使
论语集解得以细览不专已见不尚文饰而惟其义理之当尤以叹仰顷承谕及文中子尝见司马温公行状言有文中子补传一卷比方得之谨以录呈其所去取大⒙跃∫哟送馊缭蒲钏乩畹铝旨之类尤为可笑论语于三家必云季康子孟懿子之类必称孔子对曰盖贵贵尊贤其义一也安有身为布衣而于当时之执政而曰素与吾言德林与吾言云云耶
与陈枢密
某E拙无取谬当阃寄之重旷日持久寂无报考膊∏至栌难黾勉恐仇丛聚理必Y力丐奉祠未蒙矜察仰惟枢密知院知照素厚倘得借以余论使某得免于罪戾遂其分愿而去亦所以为国计也幸甚幸甚庙堂登用正臣中外拭目以观举直错枉之政然右府之事亦固有未易为者窃谓如刘宾之龚释之刘子驹纵未还朝岂宜久置闲散朱元晦直谅多闻然已除武学博士今若更除都下一差遣其人必有以报补知遇裨赞盛德冯圆仲之家贫困特甚若得复官致仕庶几不~禄食犹可存活此皆善类所望于门下者前所禀任俊臣已蒙朝廷除知涪州矣盖良吏也
又
递中伏蒙枉赐诲翰仰见存眷之厚至于询访时事委曲周密又见所以任重虑远之意此不独某所当拜而贺也天下幸甚蜀中人才有张行成者顷尝荐之蒙召对除郎中两月引去今知潼州府其学博而尤邃于易其才高而尤长于理财赋毅然有捐躯徇国之志惜乎朝廷用之不尽也然其人老矣不能复远出若就四川有重难职事付之必能称办又有左朝散郎前潼川府路转运判官李焘某近尝以其问学行义具禀必已仰彻钧听如此人者非独蜀人未易多得也蜀中监司郡守阙员除已奏闻外如张待制震正是精力强明之时而退就闲地殊为可惜又有左朝请大夫郭印老成详练恬静有守士论所推重虽年О耸而精力不衰尚可用也财用不足今日之大患窃见朝廷命令更易不常暗所耗失自不为少只以四川论之如乾道元年令宣抚司差兵五千于鄂州防秋到未数日又复发咴所调发往来津遣犒设沿途供亿之费不知几何矣又于总领所取铁钱百万贯欲应副两淮先发十七万船脚之费居其大半寻即罢之近日令制置司抄造钱引纸工料之直约二十三万贯有奇起纲糜费在外今又以无用令罢矣推此类言之若审于出令亦节用爱人之一端也民力困竭矣而建言者每为掊克之请州县匮乏矣而当官者竞为羡余之献皆非治世美事孰若治其本而末自应乎自古南北分争事变非一未闻北人浮海用兵者惟金人独出于此亦是多为岐路以困吾师盖彼视民如土芥初不计其失亡也使其无胶西之败遂能深入亦送死耳凡海船之来必候潮然後能入港易舟然後能登岸诚有强弓劲努乘高据要以待之可使坐毙也若海船不用其所省当以百万计矣武学博士朱熹不知钧慈有以处之否\人之诺诺不若一士之谔谔也伏乞留念某顷在东南所闻蜀中事今既亲见乃知所闻谬误多矣大理陈少卿既亲见又详审其心公平乞详细询之庶得其实盖有非书所能尽者吴宣抚二月二十一日急召其二子知利州绵州者既传其所苦已自安然二子尚未呷我材逞鋈柘挛书此缕缕上禀僭易知罪
答李仲信
某蒙恩兼职翰苑尤非所长方力具辞免也示谕益以愧悚酌古要论舟中得细观议论宏博笔力雄健钦叹无已其间鄙意有所疑者辄其别纸窃谓文章之用不过叙事与明理而已理中有事事中有理然事必得其实理必得其正东坡以言语妙天下而制科文字或未免语焉而不精择焉而不详如贾谊一论谓当先交绦灌使其不忌然後举天下惟吾所欲为安有立谈之间遽为人痛哭者贾生痛哭之时则灌已死绦已之国矣此非其实也先交绦灌而实欲取其权此非其正也致使王荆公得以藉口故区区既窃叹仰又愿审处之必蒙照察也其余三编续奉报
与吕子厚
某方念不获嗣音伏辱书诲慰荷无量正献文集等跋语殊愧不称昔尝闻于紫薇舍人以为伊川祭文最能明正献之心者区区辄述所闻然精微之际未敢谓仅能勿失也и凸厚尤以悚仄匆遽上状不能逮意尚幸裁照
答苏仁仲
某窃惟年德之高而经纬本末足以表式斯世言论风旨足以开益後来顾乃僻在一涯超然物外盖识者所共叹息才难之患今日尤甚时而出之政恐不免耳丙辰时议高识卓见者烛照数计三十余年间效亦弥可睹矣而谈说者云云犹如故况在当时乎听察之间所系大矣益可叹也示谕改奏文字大抵吏文稍涉疑似必取决于朝廷不然虽徒决无益盖例如此此所以不能专其他曲折有尺书所不能尽者殊为愧悚
与李运使
某山居~无外事可以一意观书第目昏日甚殊相妨也又闻颇苦目疾此中年尝患而应辰特甚耳沈存中方每日用白汤沃洗胜于服药不知曾行之否边报竟如何目前未见其可恃以无恐者但幸其无他耳仲秉缴还曾觌词头寻赵舍人归遂行之却不报行也敬夫中批知袁州次日除郑藻仪同文潜殊不晓第恐亦难久也贤良召试辞免文字极得体第恐命再下亦须一出耳幸望审处之垦田之议顷于邸报中见之颇讶其首尾不贯穿今得见全文甚幸а绿眉撬谓发潜德之幽光非可为浅见寡文道也大抵实录乃王钦若主之如澶渊之役p不及寇莱公一字而其自辨处甚悉也永叔原父等文字多奇~处方欲谋一定居之地尽裒集所有藏之他时可录寄也
答刘枢密
и土Τ率笔路翘匾酝宋谏而已尤见所以非苟然者昔韩忠献与司马文正公书云窃闻执事以宗社生灵为念恳辞枢弼必冀感悟上意大忠大义充塞天地横~古今盖世人但知温公辞官之为高而忠献独明其心也比者时事纷纷更见先知之明\益叹仰矣某素辱知照尤不胜拳拳之诚属目昏日甚沃洗数百遍仅能勉强执笔不能详谨乞赐矜察
答梁子辅
伏蒙и臀陆ǘ守曲折窃谓三人夷惠之行不同而孔子皆以仁予之盖本无私心各行其志不足以相非也三仁固更相为谋使夷惠而同时则亦必以心相知矣如进不隐贤必以其道不以三公易其介又自谓直道而事人则其和也岂苟同而已哉孔子之于夷惠固无可无不可然而旅泰山伐颛臾则责由求以不能正救盖有不得已者矣惟发于诚心以敬君爱民为念而不敢有一毫顾恤毁誉计较利害之心以尽人道听天命可也天下之祸固有养成者亦有激成者西汉张禹孔光之流阿附唯诺专其身谋以至大盗移国而莫之谁何此养成者也东汉之君子必欲与小人立敌终于俱伤两败而国随以亡此激成者也然则为君子者岂无中道于其间哉伊川先生尝曰中则正矣正未必中也世盖有正而未必中者不可以其未得中行而谓之不正也正未必中学者所当玩味此语体究此理以常自省察某愚陋衰惰盖惴惴然恐不及者乞赐指教幸甚
答尤延之
蒙喻刘陈二公此皆一时宗师尤难措词顷尝问吕居仁文神宗实录张天祺张横渠传殆非寻常文士所能作吕文云此两传皆是范纯甫自做他人岂易及此天祺传言新法之害当与王安石分受其过横渠言乃考索所至非默识心通今此二公恐亦类此辄以所闻谩录呈上旧见范忠宣王正仲会子开皆云元佑间有朋党之论忠宣辨尤力录欧阳公朋党论以进忠宣奏议言行录皆可考然竟不知何人为党论其论指何事也後得一书曰元佑密疏者有刘器之一章分王安石吕惠卿蔡确之党各具姓名于其下方知忠宣所争者此也器之尽言集亦不载此章元佑密疏李仁甫曾借去录本留史院恐须载并及忠宣所论于传末莹中再作四明尊尧集为悔过之书以寄器之器之答云神宗未尝师安石安石岂足为圣人昔既称道如此今乃置之僭逆悖乱之域是非去取有非鄙拙所能晓者然事君行已苟亦无憾而今而後可以已矣事君行已等语盖亦察其心也又有书与杨中立以为不辞一身之有过愿成来者之无过杨答以贤知过之则道不明不行安能成来者之无过乎因及禹稷呤禄虺龌虼皆当其可耳莹中齿长而答书以先生称扬之复以书辞避莹中云先生指缨闭以救其惑谓缨冠闭户龟山及了翁集其书具载可考也此两段合载于莹中传末视黯无怍欲改作于黯无怍道固如是不由外铄其下欲添两句云视彼汲直如玉而琢
与方叔兴
闻既还蕲春诸况安适大抵学问之道止是揆于心而安稽于古而合措于事而宜所以体究涵养躬行日用要以尽此道而已若家务人事以至应举从仕皆不相妨叔兴用心于内当益有日新之功也赋两篇甚有工处然须广看前辈诸作取其所长尽为我用方能从容中节也有问郑毅夫作赋之法郑云亦在乎熟之而已欧阳公言为文须是看多作多讲论多盖此虽小技亦须功力到乃能精尔
与吕伯恭
首夏清和恭惟勉就吉制哀慕未忘百神协相尊候万福想台移趋觐朝廷亦必循例以旧物招致不知何以处之当豫有定论也伊川文字编次如何向所纳去者有可取否近检得伊川与富韩公之子书又?和靖答十一文书皆录呈横渠集元晦颇以为未尽曾再理会否集後有温公帖偶有吕和叔与明道帖正是答温公所论今亦同往也敬夫虽不得书而闻所苦良已要须止酒为善耳近有以其所论两枢之章而称门人题跋者刻板散布颇亦上闻亦知之否承尉用髡幸娓词∈碌书问难通尔
文定集卷十五
<集部,别集类,南宋建炎至德佑,文定集>

[book_title]卷十六
钦定四库全书
文定集卷十六
宋　汪应辰　撰
书
与汪叔嘉
蒙谕书中大旨某何足以知之第昔尝承师训今仅能守而不失者姑以为报所谓历象五行治水作乐观象作服之制必有提纲振领之道又虑难于考究窃谓天文地理刑名度数在学者皆当考究非特为举业也注疏之中固已详矣间有不同处如东坡介甫尝言之亦不过六七处可以参考若欲极其微妙则古人固有终身知一艺而用之不能无差者若其大⒃虿豢刹恢也如此亦无难于考究矣大抵圣人仰观俯察制礼作乐皆有至?存乎其间不然则是纷纷者赘矣故曰其数可陈也其义难知也昔者孔子观于蜡而曰仁之至义之尽观于乡饮而曰知王道之易易也论郊祀之礼E尝之义而曰治国其犹视诸掌乎吴季札观箫韶之舞而知帝德之广大韩宣子见易象春秋知周公之德周之所以王此岂拘着于刑名度数与文字之间哉是以君子博学详说将以反说约使不知所谓约则所学者特技耳何以为吾儒舜典之命九官与吕刑本不异但注似误以皇帝为尧王介甫专不取注疏于此乃不能正其失窜三m命伯益禹稷皆舜事也而以为尧不知何所据也若其命官先後之次此则偶尔不同不必论也立政所谓九德即w陶所谓也杨子曰羲进重和进黎则羲和非重黎也特进之而已先儒所谓重黎司天地之官羲和四时之官也春夏阳也故进重秋冬也故进黎後世遂以羲和为重黎或谓中庸九经先于修身而尊贤次之此不应不及修身或谓大学引帝典曰克明峻德自明也则是自明其德矣此皆不考帝典大学之意书称尧之德自钦明文思以至格于上下其为修身也至矣故继以克明峻德此正合乎中庸之叙若使上文言尧德如此之盛又云克明吾之德其语可谓丛杂至大学盖谓尧之所以能明峻德者以其自明也由吾之明德故能明人之德所谓以其昭昭使人昭昭自明二字其所发挥最为有力若使大学之意以明峻德为尧之德则何必更下注脚云云乎此可以意晓也又其所引顾天之明命则将何以言之以此而论固灼然矣难壬人之说皆通生乎千载之下虽穷其志思安能合乎圣人要其无悖于义理有补于名教使圣人复起不能易者即经之所在也久去师友之训常惧弃息辄因来问复尔忉忉更望以所疑时见订正幸甚幸甚
答毛季中
某侍下幸无他第日益贫耳奉祠且满矣比作子求再任万一不谐则可索我于枯鱼之肆矣不晓事自应得此不敢不安之也承谕为定居临川之计相望益远柰何柰何或因归乡取道王山切一报我当得一见之幸沈元用甚欲求识此呔由曾少款否吕丈于吾人甚眷眷愿不惜时与之通问子韶处不通书恐亦未然幸更思之交游间稍通显者便与之E则似有意至于世之窥伺亦不足恤利害岂人所能为耶某山居却颇得读书然独学无友离t索居陷于古人之所病终亦勤而无功平时师友盖日夜在念也今皆在数百里外书问且不能数况异时盖簪之乐也以此言之聚散岂偶然哉平时尝斐然有志斯世今穷居循省日久百念已矣但求有以糊口优游卒岁庶为乡曲一无咎无誉之人耳尚望时有以振之使遂此志许子理後曾通书否此间盖阔焉不相闻但闻其至湖南首劾帅司数事使人增气然竟不行也因便至辰州一问季文如何井养原亦有一书同往宣城官况大不佳俸不足用差出每月止一二日在家又职事有非人力所堪办者如旷三十里许无人家而责以捕盗之类是也岳侯比赴棘寺又传已出不详所以再遣使介至金国边鄙其遂少安乎陈文得书云十一月间欲赴惠州不知今行未来书具留此渠亦约欲专人来相问也喻文得休致即往光福居中赴溧水必须同行彦柔敏中禹锡相继去世可为痛惜者范忠宣公赴谪所至中途舟几覆忠宣坠水既上笑谓妻孥曰此岂章子厚为之哉消息盈虚之理固如是也r中千万此後不能记忆草草附问遇便即寄数字以慰寥落至望他惟顺时保重以俟天命耳
答徐知止
某伏退萧寺日以怀念蒸湿欲雨伏惟尊候万福奉教极荷此正吾辈幼而学之壮而欲行之不可以不素讲也乃蒙切磋之益幸甚幸甚天下之事常伤于而无渐弊之在人者固不可以不革然使其有忠信诚U之心则当究弊之所从来虑其始而及其终行之以渐消之以晦而持之以久固未有初不考究但见其于人情不合率然以为非是不俟终日而尽罢之者美则美矣然此出于气而非出于诚心者也先甲三日後甲三日革弊之难如此今人于泛交之间苟见其过犹为之掩覆保全谏之于密况父子君臣之间乎昔章圣皇帝晚年颇崇神仙兴土木及仁宗即位以为天书者天所以锡先帝也不当留在人间而纳之陵中玉清昭应宫有火灾于是更不修缮以答天戒及章宪明肃上仙首诏中外无得言Я笔笔露事之当革固已消于冥冥之际矣此真万世法也故元佑间所更法度皆本先帝之意而为之亦以此也如舜诛四凶事尧舜本一道用四凶非尧之过诛四凶非彰尧之过若使四凶乃是所信任心腹之臣则舜之去之亦必有道矧尧姑试之以职事既绩用不成则诛之此乃成尧之志何过之彰哉愿更思之匆匆上报苟未合不惜见示亦庶乎朋友讲习之乐也乞倍万爱重不宣
上赵丞相【鼎】
某近尝拜状必已上关省览孟秋犹热伏惟纯诚钜德百神相之钧候起居万福得行在书乃闻居兴化之命相公数千里间关而归谓自此稍得休息而蠢蠢之徒犹排报不已风波可畏直道难行一至于此然考之载籍昔之以元胧⒌露见胜t小如此类者何可胜数今日之事不足为异也跋?所以见周公不容所以见孔子是殆天意也顷见相识间议者往往以相公慈溪之居太近某独谓仁人君子存心行已无愧天地至于意外之患则虽智者不能豫为之所欲加之罪亦何适而不可哉相公高识宏度于是非利害之际处之熟矣伏惟坐照消息怡然顺受闻命引道平气逊辞以避方炽之锋有识之士亦将观相公何以处此也恳切而言忘其僭易暑气未艾川路云远更望倍保钧重以慰中外之望
答赵允明
前日将如常山途中遇素所使令者乃知车御还自虎林殊慰久仰方欲为问忽辱近书审承彩戏多暇尊候万福某奉祠穷居幸尔如常他无足道长暑相别忽尔凉冷日月易徂当共惜此暇日庶不虚度也东行所干果何如示谕循规矩之说此实要法然当求其放心收之规矩之中若近世之士胸中营营而姑以糠z束缚其形骸又以欺愚不知道者此则非所敢闻也昔尝与益谦言士固有终身无过行直至临死生不乱然而未可以言道者况其下乎恐吾友求规矩于尺寸之外故复发此他日举似益谦当亦以为然矣使行匆匆上问益加进修追踪古人是望不宣
答张定夫
蒙颁示旧作四篇至言奥旨皆自得之後学之所未闻幸甚幸甚然其间鄙拙之见犹有不能无疑者敢试言之以求教于执事某闻之圣人之教有小学有大学若周官所谓六艺来书所谓胡安定教人以吏事知兵与水利算数等事者小学也若中庸大学之所谓者大学也学无大小之分小学盖所以为大学也孔子曰温故而知新可以为师矣又曰下学上Q知我者其天乎使局于一技而无知新上Q之功则不免于艺成而下致远而泥矣後世学者高谈微妙而阔略名数度越绳墨荡然无所执守枵然不适于用若此者非特不知小学亦非所以为小学也以刑名法术名其家以章句训诂传其徒陋而无法博而寡要若此者非特不知大学亦非所以为小学也以此论者学无大小之分知其一则万事毕否则两失之矣自秦汉而下至二程先生始能发明微言使学者知本末不二体用一源而圣人之书始可得而读其有功于道甚大来教以为荀扬王韩固非其比此可以为允论也而犹谓其道则是也其教人者非也窃谓学者学此教者教此而已不应于道之外又别有以教人也沈?渐渍涣然冰释怡然理顺则虽不责之重禁之切而人自归于善矣彼其诈伪者非也以此治经以此读书以此作文何不可之有彼其自处于卑陋者亦非也胡安定之学晚进不能知其详抑其止于此乎或又有所谓知新上Q之功乎此则未敢以轻论也
答叶南美
所谓文潜性论谓性为善恶混固非矣然彼盖隐之吾心以为诚然而後言者也今之所谓性善者盖尊信孟子而云耳未必心见其诚然也盖求所谓见其诚然者乎谓格物为I格窃恐未安克伐怨欲不行孔子不以为仁此可见矣易颂甚佳则既已超然立言矣而曰欲用此意以学易得非谦损之辞也令似许迂临甚幸今遣人马去然甚愧表率也
答胡明仲
恭以阁学侍郎闻望在人既更进退之际而愈高识与不识孰不慕望矧某受知受教之旧其归向之心岂间久近然以僻居山谷人迹罕至之地朝夕焦焦焉粥不给之是谋其势固不能趋造门下至于咫尺之书亦坐贫与僻左之故无由时致于前乡者附便拜书五年于此矣又不知其果Q否也顾事势龃龉如此与区区之心大不相类谓且得诛~之罪于左右矣比者乡人方删定附示手诲所以存抚教诲之意不啻畴昔感戢之余而昔者妄自隐度恐惧私情涣然冰释幸甚幸甚某闲居八年粝之味艰难险阻之状久已甘之断不敢以此动念惟是学业不见所超使异时幸而得侍未知何以为进见之资耳伏承奉祠既终不复再请盖祖宗以祠禄为悯劳优贤之异数其予之则曰任满赴阙故请者有以为词今使执政侍从之臣而犹家贫仰禄自言兹固大贤之有所不为第恐\人之所不识则以为其意安在旁推曲引将无所不至虽君子之行固不循俗毁誉然固有道虽委蛇而不失为大直者未知台意以为何如苟有所怀不敢不尽且因以求教也僭易死罪某窃闻文定先生所与诸贤往还简牍皆已锲石愿各得一本置之左右阁学侍郎高文伟论其缮写者固不敢妄意得之或有墨本傥使得以拜观不胜厚幸辄恃眷私之旧遂敢及此仰惟先觉固不倦于教也今因僧至衡川属其专持此至门下未即趋侍执笔倍以依仰敢乞顺时倍保台重
答徐汉英
比人叻钍只宥林再三不胜感叹且承涉冬履候如宜少慰瞻仰伏承问墓额但恐李公择事当时传闻未必得其真而後来记忆容有不尽然者不作墓铭不求挽诗可也似不必揭于墓道挽诗如祭文然为之者所以自道其痛惜长违之意本非求而得者虽今人不免于求然吾告人曰不求则是失其实矣司马文正书仪以为墓前立小碑可高二三尺许大书曰某姓某名更不书官此盖圹中已有志文则墓前只须如此今既无志文则墓额稍为文言似未为过孔子题季子墓曰呜呼有吴延陵季子之墓此事始也文潞公题广平先生之墓盖有自来矣後人多认明道为非也但以其人平生行状而节以一言宜令简重切当乃可传信而行远窃惟先文承事心地坦夷无所矜忤好士乐善甚于世人之嗜利可谓长者矣若只云长者徐公之墓则是妥贴而得其实而有德之意亦在其中矣盖若云某姓长者则止是称号若先生府君之类若云长者某人则二字乃是明其德如明道之类是已汉时称重其人多云长者文帝问田叔公知天下长者乎对曰臣何足以知之上曰公长者宜知之叔顿首曰云中守孟舒长者也张释之问文帝周勃何如人上曰长者又问张丞相何如人上复曰长者直不疑之徒史称其长者宣帝以黄霸治行终长者又问龚遂安得长者之言考此则长者二字甚重但世人泛泛言之遂不以为重耳君子固当论其实也更有鄙见若只是姓名如温公书仪则子孙自为也至于称道德行不免假之于人所谓寓言十九亲父不为其子媒非吾罪也人之罪也不知高见以为如何伏惟追慕罔极思所以表见于无穷踔重之又以下问苟有所见不敢不尽其去取之际更在从长必不以为僭也皇恐皇恐加以见闻不多山居无文字检其有抵牾更得教诲之尤幸挽诗不成语言谨录呈公择事如必欲如此吕逢吉乃李氏甥俟他日问之而後从事如何更在и
与信州程尚书
伏以比年以来民方幸于息肩而信州又得如尚书者辱抚之其蒙幸又有加焉而天下靖民横流肆虐戴白之老未始见闻恭惟龙学尚书诚心恻怛惟以利民及物为事方无事时求所以饶裕矜恤之者无所不至况今遭此钜异漂荡垫溺孑遗无几亡者暴露委食于乌鸢存者困乏寄命于俄顷乡下细民所仰食者大则畎亩而畎亩化为G矣次者菽粟而菽粟混为泥沙矣富者方挟所有以幸灾贫者将无所恃而抵禁是以良民惴惴私忧过计恐其害不止水而已然而未闻使州有所赈恤以慰存没之心为之措画建久长之利者窃意属吏徒欲仰夙夜之忧不以实告而如某等辈虽受恩顾之异而自以杜门闲居又不敢僭易而言之也伏见O郡属县有程氏数家者皆以财为长雄乃者漂荡之余止留仓库一所饥民叩门而求之不得于是啸呼发所藏而去诉之县县不能治也时方闻之固已忧邻境有仿而为之者矣兹又闻上饶县石人乡有李氏者闭籴以待贾民持钱造门而不答则恐之曰必不得将自发廪李氏惧而受之某乡有某氏者欲增价以粜民与之商确移时不决有数人远来者不复计所直而从之其不从者患其不与已同也须其出而夺之某闲居不能尽知外事所闻止此二者而已然所以未至如旁郡之甚者盖有惮于尚书之威重也而某氏之事逯县县亦不能治盖往往乌合之人莫知主名虽欲治之不可得已窃恐小民日g于死亡之忧不复顾虑然後什伍为曹乡闾既无如之何官司又不得而治必有甚于今者矣所谓其害将不止于水者也伏望使州察此事理早赐措画度当今可行之宜求古人救灾之政每县专择明察慈惠之吏委之奉行其有便宜许其以法条陈要使上下之情通则民必被其实惠通变于不得不为之时消患于无声无形之内不胜幸甚若只作寻常文字泛泛行下实恐徒为文具而无益也又闻民以灾伤赴逭呱跣\虽未闻指挥窃计使州必且次第施行伏见庚申岁大水为害当时按视蠲租德惠甚渥民间不免有所赔费逮既蠲放之後县中乃令放米及一石者出钱买务酒一石置酒之直自足以输租而向之赔费又在外矣朝廷虚失常赋而民间初不被惠甚可惜也若非豫行约束曾不若不蠲减之为愈也至于受纳之际或非其人往往加倍概量以足入仓之数余者例印虚钞今使某户合纳米二厘以灾伤蠲其半所使受纳非其人则所谓二石米者未尝蠲也夫以百姓之财共公上之用于艰难之际宜若于义未为害也而朝廷犹且有所不忍屈已修睦使民休息以公上之所不忍取者乃举而纳之污吏之家甚可叹也亦望他日特行约束以警贪狡之心少纡66瘵之力其他事之o悉有非所能尽知尚书周爰咨询必有能言之者矣古人有言曰剪爪宜及肤割发宜及体发肤尚无足爱况其他乎又曰救人之难饥不及饥渴饮食犹在所缓则事之所急孰有先于此者乎某不在其位而僭易言之可谓罪矣然思古人救灾之意如此其切况食奉祠无功之禄辱门下异常之眷而坐视民病如此而以避嫌缄默自处可谓有愧于心矣伏惟尚书以邦本国体为心唯恐有所不闻亦必不以僭易赐罪也然而今特已然之害如此阳隔卫碛谐Ｊ夏潦秋旱自古所记今之田亩十存一二使又有他日之忧则民病何时而已修庶政以召和气罄诚意以祈多福以弭祸于未形而起福于将来想已在台念久矣不待刍荛之言也干冒台重下情不胜战栗之至
答张侍郎
比人吡齑徒滩皇じ形砍跛湮抛そ谇蹇诩逃治乓炎嗥蚬檠喂俟讨清口必非久但区区之意以谓须取道城中而归庶几得遂瞻侍以慰释十有五年去德之思且所欲面禀者亦非一二故前日专人拜书已俟详报今乃云廿四日取径路去而某廿六日始奉教已入兰溪界矣参差如此怅怏何已某欲去之计前此屡以禀知不惟才力短拙无补于事其间曲折甚多又以老母前此随家兄在黄州一别七年今年七十有七矣近方正母子之名前此虽有欲养之心将以谁告今身在省闼可以言而不言复何待乎七月未尝欲乞嘉禾偶有都司之命遂复黾勉十月初四明有阙碳诸府以情告诸公皆谓进用在即而乃求补外岂有所疑乎终不见察左府云少待结果了去亦未某云岂敢有此望正使误蒙朝廷除擢却恐去计愈难矣时节因缘未有易于今日者未几四明除人适辛企李赴召除春官遂以东阳为请诸公初相留之意甚勤既而见其决去亦颇不乐然某以是日轮对先生以是日得宫祠又十日而有东阳之除好事者不知本末以为与永嘉相表里至有死党之说又以谓面对不合腾播百端惟是庙堂诸公备知曲折有间焉亦以告之故久乃稍定子集所报得于传闻亦不无所自也某上殿所论以谓祖宗时治狱则有开封府御史台又置纠察刑狱司断狱则有大理寺刑部又置审刑院自元丰改官制大理寺兼治狱事然犹置少卿两员一以治狱一以断刑今则止置少卿一员治狱断刑皆出于一然则狱之有当平反者当责之谁乎又如祖宗时虽有刑部大理与审刑院然每至赦宥必别置详定罪犯一司以侍从馆阁领之刑部大理审刑皆无预焉盖所谓罪犯者议法之初皆更其手今若又使之详定谁肯自以为非乎至于梓益夔利去朝廷远每赦则委转运钤辖司详定而不委提刑亦此意也今刑部昔之议法今之详定皆出一手其能使民不w乎只如故相用事锻链文致皆韩仲通为之今又使仲通改正岂复有是理况又因星变降诏许民庶言事而事干刑部户部者复送本部然则户部之有枉谬谁敢以为言乎是时韩已去矣上大称赏以为切当许以即当施行时已有大理少卿杨揆一员矣又除司农少卿陈章为大理少卿专治狱某又言近降指挥治赃吏尽用祖宗法今时与国初不同国初承五代杀伐之余严刑峻法未能尽革当时州郡多付之武夫至有不识字画而以仆从代书判者至于判司簿尉往往以牙校为之故朝廷亦不复以士类待之至于天下既定选举益清前日之刑寝不复用故范祖禹着唐监以为士自一命以上刑辱不及以为本朝美事然臣之愚非以赃吏为可恤也彼既已冒犯典宪自~士类亦何足以士类待之第恐此刑既用久而滥及于士类尔不必远引只如前日用事之臣意所不乐者往往皆诬以赃罪今之大臣有亲被其害者陛下圣明今已灼见诬枉若使当时尽用祖宗法治之今虽欲改正而复用之岂可得乎此不可以不慎也上云卿所虑甚高远人所莫及然朕当择巨C者治之以儆其余宣谕之语甚多今录其要者某云臣谓赃吏皆当治但此刑不可轻用尔若使监司得其人按治得其实虽停降编窜亦足以惩恶非谓纵奸而不问也上云卿所论甚善当日所对大略如此同舍有闻之者从而缘饰撰造欲相中伤然面对之事主上所知乞出之事宰执所知皆有本末彼亦徒为纷纷尔恐先生欲知其然故此布禀东阳初以赋财足用故请今乃不如所闻未知所以为计所示文字谨当一一遵奉别有委令亦乞不鄙
与刘枢密
某尉酉羲滤ャ捕嗖∧炕杞湃跞找栽鼍缥粗竟如何也元晦改秩奉祠闻必欲力辞决非苟然者矣敬夫必数相见迩来士人颇知为已之学实二公倡之为多斯道为不坠矣刘宪来自临安近事颇能详言之可以得其大概某目昏甚执笔艰苦勉强拜状不能详谨并乞矜察
上陈丞相
惟是卖盐一事顷岁承乏见帅司财用窘g殊甚尝谋于郑少嘉朱元晦陈季若惟元晦以谓宁可作穷知州不可与民争利而少嘉季若则以为可故于三人中从二人之言止是行于城中间有犯者不过量行笞罚虽杖罪亦~少时有不相乐者言于庙堂以谓福唐禁盐徒流无虚日又有民在涂炭之语省部行下尝具申朝廷乞委官体究若果如言者之说乞重行黜罚朝廷知其无他止行下照会而已然闻後来并外邑亦皆分卖地头既广刑罚颇峻每切追悔前日之举殆亦作法于凉者也窃闻仆射相公平简易民自不犯非复前日纷扰之弊皆暗消于冥冥之中窃谓尝如今日可也後之来者人各有心未必能一遵约束则纷扰之害或更甚矣君子之政当为斯民无穷之虑
与喻居中
朱元晦以召命再下诸公迫之方行既对力排和议其他皆人所难言者得武学博士待四年阙然其家贫母老势须再请岳祠也叶干颇有望于丞相得申言之良幸
与吕居仁舍人
某平日未尝学春秋比因考究诸家之说窃谓愿读春秋必先明圣人所以制作之意苟于宗旨有所未明虽有得于片言只字之间终无益也因有疑曰中庸曰非天子不议礼不制度不考文又曰虽有其德苟无其位不敢作礼乐焉虽有其位苟无其德亦不敢作礼乐焉然而作春秋者何也今胡氏之说曰中庸诚有是言也不曰春秋天子之事乎止以一言蔽之而不辩何以作春秋终不足以方来之惑既曰不可矣不敢矣又从而为天子之事则圣人之言行X矣或曰春秋非有所J贬特托行事以明王道而已故曰天子之事夫如是则六经皆明王道也而独于春秋曰知我者其惟春秋罪我者其惟春秋何也吴楚之君爵则公也僭则王也而春秋书曰子此其彰明者不得谓之无所J贬也赏罚不出于时王而圣人自为之可乎此所甚不晓营营于中而未知所决者敢望不倦指教幸甚幸甚至于所谓以夏时冠月以周正纪事极为抵牾周人虽建子必不以十一月为冬正月使其以为冬则是用夏时矣今孔子虽用周正而以十一月为春乃与夏时相悖安得谓之行夏之时乎其说春正月无冰曰今在仲冬之月燠而无冰是以周正月为仲冬矣至其说冬大无麦禾则曰麦熟于夏禾成在秋而书于冬者有司计岁入之多寡然後知仓廪之竭也夫正朔可改而天时一定今所书冬者以为夏时之冬耶则是圣人所用正朔前後自相乖戾以为周时耶则麦不熟于夏禾不成于秋而冬乃纳禾稼涤场圃之时矣不知何以抵牾至此因书及之并乞知察亦以见立言之难也无由侍坐以请所疑临书不胜拳拳
与吕逢吉
比辱吆膊皇じ锌趟潦为害父老皆云未之见闻城中特甚想不无迁徙之劳山居幸而人与屋舍皆无恙数亩之田皆为沮洳矣人情嗷嗷所不忍见若邻境又不止此也魏侍郎之女嫁赵氏者压死于昭庆寺至今寻其遗体不见前日雨後因挥I之际又陷二十余人于藏下可叹可叹每为邻里言虽岁事失望然视他处已为乐土矣不审比辰起居何似伏为万福也家叔既至城适事已结断竟不赴公庭而归荷赐非浅五马得无疑其不来耶果尔更得略说及乃荷示谕子由所作东坡墓志昔见陈齐之云尝见龟山杨丈言及龟山云他只是要道我不是元佑人可谓误用其心所言三段此固害理而其最不可以示後者如云因经筵言时事大臣不悦风言者攻公当时大臣盖吕微仲刘莘老也而以为与台谏交通岂非诬罔卞辈政以此罪微仲诸公天下後世固不之信而子由乃当时执政遂助实其事何以使小人无词耶然观其作颍滨遗老传邪正分明略无咭有不可诬者盖传将付之子孙而志铭刻之石意者恃曲笔以避t小之锋然熟若不作之为愈耶欧阳公作濮议谓范尧夫傅钦之吕献可赵大观皆诬谤英宗以取直名其後章以此书纳之禁中使欧阳公有知当悔怍于地下矣以此文字不可不慎也林旦事固如来教当时攻之者太过尝谓元佑诸公忠直有余而识见不足不知高见以为如何不敢不尽也
又
某连奉手诲仰荷君子眷眷不忘之意非言可谢雨余微凉审承侍外尊候万福感慰之至某冒暑至此得雨幸有生意来日可离此因求一见之幸豫以为喜也安石邪说一至于此今其效弥可睹矣而学者尚未知其然自新制专尚经术四方不知朝廷之意遂谓欲复用安石之学六经新义其价倍贵甚可叹也忠宣公决无他意如平章之言似亦太过但其持论专欲消合党类兼收并用而不知其势亦有未易为者以仆观之君子小人之势决无两立元佑晚年吕微仲逐去刘莘老门下士而引李清臣邓温伯蒲宗孟于从班忠宣公兼收并用之说略施行矣然出而首倡绍述之说者李邓也其流害以迄于今亦可见矣曾子开谓使范公之言行于元佑之时必无绍圣大臣报复之祸然使蔡确不殛死他日复出为恶当不下卞但不当以诗罪之耳虽不殛蔡确以开後例章得志亦肯轻恕诸人乎卞在元佑间或偃息大郡或优游奉祠所以贷之者厚矣略无怀惠悔过之意则知专以优柔待小人者恐非其理也若谓忠宣公有他意此则不可其再相力辩台谏诬罔吐刚茹柔其罢相後又乞元佑党人之罪以至得谪是果何求哉愿更慎言之韩富二公谠论真药石也刘道原苏子由皆疑周官子由以为非周公之全书则可而道原诋之过矣自孟子时固已言诸侯恶其害已皆去其籍矣则後世所传或非全书但在慎择之耳不可尽废以为不然也晁以道力辟王安石因安石之尊孟子也并孟子而非之不亦过乎欧阳公谓系辞非孔子所作前辈多以为不然韩魏公未尝与之言盖护其短也区区所见如此更须面尽人行借纸笔具此作报未间自爱不宣
又
为别近尔已若数月穷山兀坐惟有思乡秋气益清伏惟汲古涵养神相尊候万福某以前此涂中触热日不免饮冷初第觉其快耳归来乃大病终多吐清不能更进饮食两日来稍有生意所谓快心事过必为伤爽口物多终作毒良可以为戒也所欲明道集了翁集并纳去温公日记如录毕亦愿一见闻宣城守别除人不知何故其详并有他闻皆愿闻之许子履毛季中两书辄纳上因便敢烦指挥附行方耕道之弟欲往泉南想须到广教求书某亦欲作潮阳书他日再当奉褚餐醢彩邪说已灼见其非不必多辩东汉之君子节义凛然视死如归固非後世所能及然更当思圣人过犹不及之训复于中道可也盖自党论一兴贤人君子无噍类而当世之士始知其不可往往a首岩谷结舌时事董卓之暴有甚于梁冀王甫曹节侯览宜士君子所切齿也然以黄琬杨彪朝之宿望与之同列而不愧荀爽陈纪韩融时之名士受其聘召而不辞盖有意于保身而济事矣申屠蟠于\人互相标置之时则远引而不言及爽等相继而起蟠又固守而不出前不陷于党祸後不污子贼臣可谓卓然数君子之间矣不知左右以谓如何有以儆发愚蒙者时得闻一二幸甚
又
比人叻罱滩皇じ锌毯杖湛晌贩惟招提清胜尊候万福某碌碌自守幸无其他犹恨未知请见之期尔每得来问不见鄙弃所讲绎者莫非前言往行之要幸甚幸甚邦直元符以後事某初无所考盖意其如此耳其後思之不当如此易言之辱示谕当更加详焉右丞之功焯然与日月争光此固无可议者但许公事因涑水之言人往往信知某顷尝与知识议及以为未论其他世之稍识利害者亦不肯为况许公乎然终不知其详闻之记闻之书乃西京一守陵阉官所传盖温公尝嘱其子孙以勿传也则其所由来固可疑矣又如记赵中令虽报复私怨而不害其为功业岂不奸臣恃功而无忌惮之心乎昔尝见胡德辉言温公日记极有可疑如记富郑公惑一尼之言至愿得为蛆虫食其不洁富公虽所见不同何至此乎而温公平日最推重富公某他如文韩皆不能无讥不应如此记事德辉亦意必後来所增加盖当时王介甫尝奏富弼无见识惑一妖尼之言则德辉所谓後来所增加者安知其不然乎耕道见属二斋记学问肤浅安敢率尔他日自当求教也前日所拜烦附去书一乞指挥早Q之为幸
文定集卷十六

[book_title]卷十七
钦定四库全书
文定集卷十七
宋　汪应辰　撰
启
谢解启
乡里之选宜先老成辈行甚卑乃叨举首初非所敢望以为荣伏念洋【宋史汪应辰本传应辰初名洋及第後以与姓字有语病特赐改应辰此启系谢解时作故尚仍旧名】志大心劳才E学陋焚膏继晷探求圣贤之用心束带远游周览山川之秀气虽王公大人未尝识其面目而先生长者亦多借之齿牙承师问道于庠序之间论世尚友于方册之上笃在自信敢求速成其为士者笑之皆曰子之迂也属盛时之侧席下明诏以搜贤窃羞童子之雕虫请对诸儒而折角视荀扬贾马之作何足道哉有虞夏商周之书皆雅言也固当去彼而取此安敢是古而非今淬砺辞锋垦锄艺圃千万人吾往矣二三子何患焉共惊一介之微豪夺三军之帅自量u分推庇有阶此盖伏遇判府侍郎阀名家璋素望鞫天之日月被千里之江山买犊买牛废翠瓿刂刀采芹采藻一新泮水之衣冠熙然广信之区尽被洙滨之化致兹庸下亦预选抡洋敢不求为可知勉所未至腾文章万大之焰扫笔阵千人之军鲲化为鹏乘北海长风之便豹变则虎脱南山隐雾之纵过此以还未知所措
上虞宣抚
伏以经武斗枢之庭宣风井络之野安危所寄内外惟均注意特隆具瞻胥庆恭惟宣抚枢密知院受才宏博德纯全以孝为~君之忠以仁为救物之勇我战则克盖传心于圣门匪夷所思独取必于天理经画世故调s政几无施不宜有本如是虽举身而远引亟承命以遄归惟蜀僻在一隅惟帝明见万里当宁太息命公往厘靡惮暑行之勤以旰食之虑制胜堂上即坐收于全功拜相军中当复见于盛事益沛为霖之润永扶置器之安应辰疏拙无庸知照有素免于罪戾悉蒙庇冒之恩奉以周旋兹复趋承之幸其为欣忭实倍等夷
与吕经略
愆期有待欲罢不能忽承折简之音已遂交符之幸反初服而自庆称故吏以知归事有从来感无以喻伏念某寒乡晚出薄宦远游数口无饥姑全生于升斗一日必葺惟竭力于簿书既u瓜时尚复匏系邦人见察偶未推挤亲老怀归自难启处不遑假寐如有隐忧天其怜之分乃莅止奉令承教开心见诚虽断断无他独慰藉之良厚彼捷捷欲谮终浸润之不行自惟眇然何以得此而复察私计之曲折闵微踪之滞留使沿公牒之行实遂安舆之奉招延更仆临饯出郊特屈常尊蔑闻往列惟卒伍之凌杂方道涂之阻修三令五申之既严百舍重趼而无倦望故国之乔木初非敢期赖中流之一壶乃克有济方将反命大府谢恩公庭事与愿而相违L且惧而交战谓宜督过益厚拊存有味之言叠拜嘉于翰墨无功之禄并受赐于廪庖室生光涸辙蒙润迄依巨芘以获终更此盖伏遇某官美继八元声冠九牧负宏材而使人也器都贵位而急士之穷不听畸偏之辞自敦特达之义应辰有同孑立谁为先容始末保全纤悉调护筋骨瑟缩固无可用之资肝胆轮锿交秤报之意仰惟远业简在清衷已奏铜柱之功即趋金节之召归可望庶伏谒于道旁大厦既成永依栖于宇下
与广西陈经略
伏审期年报政独推漕最之优十国为连就倚帅符之重惟周邦之咸喜如大厦之既成恭惟某官天畀全能世济其美屹若镇时之望薰然接物之仁探索t言既逢原而自得~酢万变固投刃以皆虚无施不宜有本如是自舒翘于俊域即布武于要津纡郡绶则民有田里之安拥使华则吏有简书之畏因仍旧部进领元戎昔已致于澄清今岂劳于施设应辰抗尘末路托迹後车将有赖于公庥尤不胜其厚幸
与方经略
甫罢郡佐复叨恩除饥寒所驱道路云远惟是甚幸得其所依畴昔诸公之并游从容一顾之特厚志在流水每怀知己之言身如浮云阔趋风之地窃不自意适为此行托美?以息肩闻妙音而忘味事非偶尔天宝畀之某官器采翘明风度凝远\甫以致用追前修而与归推自得之学以及人混混乎盈科而後进挟不赀之材而应物恢恢乎游刃之有余所谓无施而不宜盖其有本者如是帝念岭表地远朝廷特分委于漕权仍就更于帅阃岁华再舆颂四腾明试以功宜有康侯之蕃锡入告乃后更观方叔之壮猷自顾奇穷方欣际会譬诸草木宜以臭味而见存畏此简书庶乎罪戾之或免政恐即膺于召节不容久托于後车瞻仰之诚叙言罔既
与沈安抚
伏念涉道甚E抗尘云久一违册府三奉宫祠受禄无功幸少延于涸辙出门有碍因自锢于荒山方惟菽水之谋宁复诗书之梦兹蒙庙论俾杩ぬ醯冠振衣复收还于旧观扶老携幼窃自比于常人既奉令于属城敢修辞于下吏伏惟某官高文绚发伟论鲜明舒翘扬英名不容于自晦批却导T才每见于p穷不已于行所至可纪阜余财于剧部待明制于清时虽仕路之所荣顾师言之未厌自阃以外有严帅节之雄大江以西尤谓价藩之重勤填拊普洽隆平旬月之间令已修于庭户九河之润福更及于京师凡吏于兹岂胜其幸迹同韩子出意见以无繇心仰弱翁霁威严之是望庶以恩临之故未为罪斥之人依赖之诚叙言罔既
与吴提举
伏审乘传一封来临使事先庚三日寅布诏条民言交欣王命增重伏惟某官天才卓越儒术精详学逢其原以阅\甫文出于已自成一家有猷复见于有为所誉悉符于所试而乃回翔久次之地涕後来之英属结绶于中都且问津于要路顾乐乡闾之便自祈原隰之行远有光华虽式严于临遣周爰咨度宜即奉于论思应辰自为成童则已受教奇穷至此姑为升斗之谋幸会适然又托讨庇其为欣忭岂易敷陈
与吴宣抚
东瓯蕃沃严未能报政西蜀兵民之寄益愧非才尝力贡于忱词终莫回于成命将就讨庇辄修咫尺之书恭惟宣抚少师相公贯日精忠济时英略棠棣之华||继当阃制之雄南山维石岩岩复陟台司之贵应接关辅蔽遮江淮肇敏戎公尽护诸将执讯获丑已摧N狁之锋保胜安边方倚营平之略地虽远而实本根之势身虽外而为社稷之臣是谓功劳而位尊尤宜托重而持力顾惭E拙窃幸依承治法征谋既军旅之未学风声气俗复语言之不通第殚夙夜之寅益谨周旋之奉庶几免戾非复言功归向之诚敷陈罔既
又
祗奉诏旨谬持帅节舟i峡幸险阻之无他入境交符叹拊绥之未易仰止宣威之重隐然制阃之雄庶几蒙休其或免戾恭惟宣抚少师相公精忠许国英略济时地压西南系江淮之根本望隆中外兼将相之威仪不自有于成功方益恢于远略奋张师旅靖强敌之窥边指顾关河慰遗民之思汉既策胗谖冠宜受祉于无穷应辰猥以非才偶兹承乏藜藿不采但见田闾之安风雨攸除实依夏屋之庇其为欣幸罔既敷陈
与总领汪少卿
伏念某技无他长穷有定数蓬山咫尺风引去以难亲木偶东西雨流行而未已虽安蹇薄之分未免饥寒之忧仰蒙上恩至郡寄远道百舍岂重趼之敢辞中流一壶视千金而奚啻矧复廷臣之重久当使指之严昔已赖于保持今仍依于临按兹为幸甚殆匪徒然恭惟某官学识高明才猷敏劭宿望独高于省寺t知皆避其威严属邦计之浩繁纡皇华而典领钱流于地虽称刘晏之功刃发于硎岂识庖丁之妙即登大任乃究远图某无以亢身苟焉窃禄论臭味于草木敢曰宗盟谨期会于簿书庶逃吏责尚祈终惠使得全安倾仰之诚敷陈罔既
与提刑黄察院
叨蒙恩除往佐郡寄属当会府实建外台钦乃攸司曰得亲承于善教芘其所赖势宜特异于他邦窃自兹淮非偶尔某官宏材~\敏识造微舒翘扬英于多士之辰明目张胆于可言之地惟风宪无分于内外而刑章尤赖于平亭特迂使华以惠岭表发硎游刃曾何费于绪余策足要津行即膺于枋任应辰谋不及远仕止为贫中流方仰于一壶百舍敢辞于重趼幸威严之少霁庶罪戾之可逃不逐聋丞或念送迎之费愿师委吏每殚会计之勤依仰之诚敷陈罔既
与知信州程尚书
伏审祗奉中诏出分左符惟信美之肇州本鄱阳之析壤河润九里久已接于余波我独二天今亲承于仁政闻命而喜有心所同恭惟某官冠冕士伦表仪禁路高文大册发为国华核论危言播在人口是以弥年家食有其如苍生之忧一日诏还有既见君子之喜所以致此夫岂偶然方需显庸尽发贤蕴後凋之节要岁寒而始知勇退之心虽急流而莫御敛此余刃施于专城人夸衣锦之荣谁识浮云之志某仰高滋久愿见无阶不独与此邦之人安其田里庶几闻长者之论奉以周旋其为欢娱倍万夷等
与赵经干
伏审既被辟书即奉俞旨辕门增重桂岭有辉伏惟某官蔚以卿材生于公族仁厚皆如麟趾夙着清芬弦歌焉用牛刀亟登最课属南邦之开镇虚右席以招贤锥之处于囊中昔知已其特异罗而致之幕下今岂待于先容姑藉佐戎之谋实为储帅之地某去德云久窃禄于兹特承謦之音更托讨庇其为欣忭岂易敷陈
与福建王运使
伏审祗奉诏音出持漕节先声所暨舆论交欣恭惟某官识造精微学穷浩博文采英华之发自成一家风流清白之传于今五世既上应于列宿宜立登于要津惟中外更迭之文具存近制方始初清明之政尤重远民纡使轺来接闽部伫闻最课益究远猷应辰方领州符正依德庇其为欣忭罔既敷陈
与成都李运使
某官材猷敏劭学识高深明习宪章于残阙之余缘节吏事于倥偬之际宜在登瀛之选乃勤使蜀之行夸弩矢之前驱殆非素志忧樵苏之後?益济多艰伫奏休功进膺异数
与司马运使
某官材猷敏劭学识高明惟阿衡专美有商宜臧孙有後于鲁蓬瀛寓直姑循序进之常襄汉宿师暂倚转输之重伫凝最课即继前休窃承临按于上流当获逢迎于中道
与晁都大
伏审载扬前涿笆⑹钪袢延俯压近郊适孟秋之初吉念去德之云久每i风而实勤将有远行尚少留于顷刻亦既见止庶自慰于f饥欣忭之诚敷陈罔既
与运使察院
伏审肃持漕节临按炎方置邮之命初腾载路之声交庆恭惟某官学贯千载文成一家追前辈以擅j睨要津而策足锋车促召轻辞蜀道之难黼座对扬~出汉庭之右亟跻宪府委使华遂令五岭之区亦幸二天之庇宣圣主丕冒海隅之德运公家如流地上之财即着休功遂膺大任应辰顷在京国获登门墙怅岁月之几何_云泥之相望方且全生于斗水岂期托?于华中棱碇诚敷陈罔既
纳币启
不显亦世仰风流之具存惟好是求忘门地之非偶伏承某官第几女富有家法娴于妇仪而某从弟朝议位长男某甫逮成人之年猥当贶室之重诹辰其吉奉币以前藉之用茅姑致诚于菲薄芘其所赖尚徼福于方将
文定集卷十七

[book_title]卷十八
钦定四库全书
文定集卷十八
宋　汪应辰　撰
启
贺陈左相兼枢密使
伏审对扬休命兼领鸿枢主意方隆具瞻胥庆恭惟某官高明而硕大笃实而疏通格于皇天式是百辟身任安危之寄心忘物我之私密启建储首开万世之福决策御侮坐判\人之疑如丙吉之不言如谢安之无竞志虽切于远引上益坚于仰成惟万几当出于中书迨五季始分于右府虽圣明之有作亦沿革之不常议非佥谐动辄抵牾或宿师而攻守之计不决或奏功而赏罚之令各行人无适从事鲜能济欲救斯敝必惟其人爰咨上公尽总二枋既示君臣之无间亦由左右之具宜方且宣宥密缉熙之劳专发纵指示之略按边郡策益赞汉宣之明披舆地图终归邓禹之画有识所望不谋而同应辰分符海滨引领门下其为欣忭实倍等夷
贺沈左相进书加恩
伏审纪闳休于竹帛趣具奏篇增峻秩于银青继颁涣号邮音旁达舆论交欣恭惟某官奥学造微弘材经远见几万物之表发策\人之先寤主一言帝知人而则哲和茂五利民受赐以到今粤当总揽之辰首冠弼谐之地期年而变庶绩其凝惟我宋肇邦尽革五代八姓因循之敝迨主上复古y追一祖七宗丕显之谟宜有特书大书之传以明前圣後圣之懿王通之序汉七制韩愈之作唐一经孰谓熙朝之郅隆乃容钜典之久缺畴咨上宰总领诸儒发凡皆本于周公折衷取裁于夫子润色祖业既以称我后奉先之诚对扬王休又以致大臣归美之谊赫赫姜任之族姓振振文武之子孙或溯测于渊源或分别其?绪毫发殆无于遗恨网罗几尽于旧闻惟大章实赖于一夔故令闻有光于三代荐之宗庙简在帝心参订故常申加徽数作君臣相悦之乐岂徒事于虚文立邦家太平之基将益观于实效应辰属以补外无由至前瞻颂之诚敷陈罔究
贺吕经略进职
伏审祗奉宠光并增职秩元侯以德怀远明主之赏当功播为美谈耸动t听恭惟某官机神颖迈智虑高明事虽甚难决江河而莫御才无不具自泼味有余纡郡绶则流移之民襁负而来归拥使华则贪猾之吏股弁而引去席郎位之清要总军储之浩烦刃若发硎钱如流地曰咨文武之略往殿东南之隅麾帜之色增明Ⅻ之声不作标柱敢u于约束献琛争效于忠诚惟彼南丹恃其狡穴溪岩重复篁箐蔽遮种类旁连易以啸聚孔道百出难于周防秋蹂稼以为常昼攫金而无惮潦雾交作兵久戍而多伤舟车不通民转输者倍费付之无策迨此累年虽为虺当戒于弗除而弹雀复牵于所重或恫疑虚喝而适足以来其慢或选X畏避而不足以弭其骄爰自教条一新舆诵四洽闻先声而褫魄仰嘉惠以涎谕以民生舍其往过皆委命于下吏愿为氓于一廛侏列拜于辕门骐骥悉输于上G屈其t丑同我太平未尝烦一卒之劳何止活千人之命飞章列上J诏亟颁永为已试之功行有非常之宠应辰去违麾下畏山中莫倍冉冉之趋第极欣欣之喜
贺广东经略方敷文
伏审进直西清作镇南海是为盛选允协佥俞恭惟某官才具淹赅机神e迈批却导T从容皆中于宫商舒翘扬英特达不资于缫藉无忝乃祖克壮其猷简于渊衷授以阃外果报成于善政复申锡于赞书宠数维新事权增重内临镇于百粤外羁属于t蛮帕首FY争望尘于道左卉裳s结皆听命于幕中必且并行恩威明示条教吏有贪泉之耻物无厉气之虞杂五方之民愿藏于市重九译之国来献其琛有以致朝廷之尊然後居公卿之位应辰间关薄宦竭蹶长涂方幸依仁遽承易地侧听t言之庆敢怀一己之私
贺广西漕运使
伏审钦承诏音典领漕计促行之命络绎于道途交贺之声洋溢乎岭海谅戴星而就职即诹日以颁条伏惟某官学识渊微风猷翘爽继平阳相国之烈光太史世家之传发舒智谋显着声绩坐镇上游之会亟登最课之优眷兹桂林象郡之遐付以山国虎符之重酾圣主之泽若决江河笼公家之财不失圭撮益观能事进对殊休应辰久矣仰高幸兹备吏及瓜未代偶沿檄于江东已事当竣即瞻风于E右依归之至竭蹶而趋
贺张枢密
伏审祗奉诏音进登枢府庙堂增重朝野交欣恭惟某官道大而方气刚以直出入中外几四十年反覆是非盖千百变屹乎其中立不倚绰乎其从容有常年高而德愈新身退而名愈白想风采者或意其魁梧而奇伟问起居者皆愿其蘅级康宁世不我忘政将焉往属王明之有作果召节之亟颁汔回雅志之坚以慰具瞻之久今之急务人所共知有一言可以兴邦曰上策莫如自治使还至而有效顾力行之何如惟老成重于典刑而名实加于上下意有所同为无不成解弦更张已陈激切之论置邮传命愿见设施之方幸成千载之逢力救万方之病庶几大节无愧古人应辰方远守于海隅莫进趋于门下其为依仰实倍等夷
贺汪枢密
伏审诞扬明制进长元枢帝眷特隆民瞻胥庆恭惟某官英猷经远宿望冠时执法当朝言底可绩宣威制胜令出惟行越参政几协济国事文武备足左右具宜~域亦知其名在廷无出其右於皇新政方懋远图偃戢干戈仁虽存于兼爱绸缪牖户患犹谨于豫防曰咨元老之猷式固中兴之业以闻望则惟旧以谋猷则具?既茂建于使名复优加于宠数惟太尉之在汉室与相维钧而熙宁之待潞公其命特异参稽往制简自渊衷以示非常之恩以明爰立之意武功七德益恢可大之规说命三篇即正久虚之位趟暮ＪΡ砹t工应辰久托余光欣闻传命方分符于阃外阻望履于幕中
贺凌司谏
光膺制命显直谏垣邮置传闻荐绅胥庆恭惟某官学穷圣奥德冠民ど撇黄谟诮名仁固宜于有勇待时而动果膺圣主之求正学以言不负官名之重兹为序进益示眷知品秩虽殊权实均于宰相谋猷有补泽将下于生民耸听休声益观治效应辰夙蒙异眷方托余光属郡绶之拘縻阻宾庭之旅谒
贺杨总领
伏审亚卿太府总计四川明命既传舆情胥庆恭惟总领少卿风猷凝远气度渊闳前视禁涂不诡终朝之遇俯临远郡自安直道之行惟蜀一方养兵亿计人力已困曾无宿储边隅虽宁愈复增赋诏旨丁宁而惠泽之犹壅文移旁午而议论之未谐必惟高明能定取予兹利权之尽付将政令之一新僚属洗心疲氓引领顾惟E拙素辱照知冀协济于多艰愿敬闻于余教其为欣忭罔既敷陈
贺虞宣抚
伏审某官屈元枢之尊大全蜀之寄自任以重陋昔人昼锦之荣不已于行体圣主宵衣之念藐兹孤宦辱在下风将致属K之恭获谐望履之愿其为欣忭实倍等夷
贺赵安抚
伏审诹辰泰筮开府神皋威望所临舆情胥庆恭惟某官学穷浩博识造精微恢游刃之新硎自谐节奏策要津之高足岂限寻常拥使华独登课最帝城不远借重于保厘天子是毗行入陪于近密应辰夙蒙知眷方托庇休欣忭之诚敷陈罔既
贺福帅曾尚书
伏审光膺明命起镇巨藩方面得人士民胥庆恭惟知府安抚阁学尚书学高儒苑望重汉廷夙崇静退之风久处燕闲之地宸衷简在物论攸归果承纶之J付以帅师之任褰帷入境已增涣于江山颁诏宣风行兴谣于襦F顾兹迂拙蚤荷照知畏山林幸遂依于余芘瞻承眉宇欣将奉于绪言慰忭之私敷宣罔既
贺汪学士
伏审某官奉承大对擢巍科凡在见闻莫不叹羡仰惟世德盖尝参翊于政涂矧复天伦今乃p升于ゼ撞⑽盛事着在舆言既能自致于声名必且远追于风烈而某缪司贡士窃自喜于得人获托宗盟又庶几于蒙润特勤都骑躬致长慰荷之诚敷陈罔遂
贺浙东赵安抚
伏审对明命填拊大藩阃制增雄舆言胥庆恭惟某官宗支毓秀贤路蜚英皇华几逃谒姆阶羁登于二府既资高而望重亦属近而行尊大雅不t宜继疏封之宠徐行後长讫全雅操之坚帝眷J河以东地连魏阙之下命之作牧倚以维城方简注之特隆谅召还之不远应辰备员支郡引领前驱欣忭之诚敷宣罔既
贺赵总领
伏审钦承明诏进陟正卿帝眷加隆舆言胥庆恭惟总领大卿学覃浩博识造渊微年辈俱高岿灵光之独在精明益劭恢游刃之有余惟蜀一隅宿师亿计给馈饷不~粮道操赢赀以佐军兴三年有成孰先于课最九德咸事特峻于班式遄其归可立而待应辰依仁有素闻命载欣方坐困于简书莫进趋于墙纹湮向往罔既敷陈
贺吴宣抚
伏审进升帝傅真启王封典策流传|绅钦耸恭惟某官宏才冠世敏识几神临事制宜沛江河之莫御竭诚徇国凛山岳之不移伟伯季之继兴专西南之重寄遗黎安堵悉蒙再造之仁诸将连城屹有四维之固属颁温诏促观严宸靡惮暑行进承昼接会朝~席见国体之增崇帷幄运筹独渊衷之默契惟高密元功之首惟汾阳异姓之王参酌旧章合为宠数以涣太常之祀以隆岩石之瞻不显其光于斯为盛应辰夙蒙异眷方托余辉引领门墙第切拘縻之叹庇身夏屋庶无陨越之羞欣忭之诚敷陈罔既
又
伏审造朝毕事拥节言还爰择刚辰肇开大府宣威虽旧易地维新恭惟某官识造神明才兼文武不显亦世与伯氏以代兴克壮其猷Rt公而为冠钦承温诏入觐严宸密勿庙谟便蕃天宠谓外御其侮已}定于北戎而我图尔居盖莫如于南郑原隰平衍舟车凑通以填拊于上流以指麾于诸侯制专阃外既益峻于等威地亦关中示不忘于远略增重维坤之望永扶乾道之隆应辰承乏无庸托庇有素俯观远俗方蒙田里之安仰企崇墉第叹简书之畏其为欣忭罔既敷陈
为虞宣抚贺正
伏以夏正三朝虽舆情之胥庆尹躬一德尤百顺之交归民具尔瞻理必有至恭惟某官为时柱石秉国枢机金节煌煌帝咨裴度之重赤舄几几人望周公之还宜茂对时益多受祉一相处内方承册命之严三拮髋笥佬颂声之盛应辰猥以弱植托于大钧岁龠之更望门庭而伊阻其为祷系罔既敷陈
为吴宣抚贺正
伏以时惟行夏岁且发春阳⒔以成三物簇通而生万恭惟某官精忠徇国伟望冠时邓太傅之功名岂专将略郭汾阳之福禄实系邦基履端惟新受祉滋厚永毗兴运普济生民应辰猥以拙E托于庇贶莫预造门之列第增引领之勤祝颂之诚敷陈罔既
又
伏以元善之长物以更新德福之基神其交相恭惟某抚太傅郡王相公忠卫社稷诚通神明冠二十八将之功卓为帝傅履三百六旬之首益迓天休迈方叔之壮猷倍汾阳之书考进膺异数永济生民应辰猥以拙E托于庇贶莫预登门之列第增引之勤瞻颂之诚敷陈罔既
为平江魏丞相贺正
伏以夏正三朝方更新于岁律尹躬一德实茂对于天时恭惟某官厚重而文直方以大入持宰柄密参造化之工出璺条广京师之润履端兹始受祉其多式遄其归永弼乃后益侈魏名之大力扶泰道之亨应辰仰托庇休属拘衰疾x鞠莫修庆谒之恭燕寝清香徒想威容之盛其为瞻颂罔既敷陈
为左右丞相贺正
献岁发春式启亨嘉之会大钧播物实参造化之功时所由昌福斯独厚恭惟某官山河间气社稷元臣【与陈枢密云为时柱石秉国枢机】四序密移孰见燮调之迹三阳⒔自符交泰之期极万目之具瞻祝千龄之未艾应辰甫违省闼出绾郡章莫伸鞠之恭徒切摇旌之念
回诸郡贺正
伏以首四序以为正圣经所重内三阳而成泰贤德其亨恭惟某官学识造微材猷经远出临名郡已凝治最之优茂对熙辰宜协⒄髦庆进膺宠渥以惬公言念修问之未遑辱移书之先及其为感愧罔既敷陈
回余姚赵知县贺正
太簇旋宫谨献岁发春之侯东风应律正赞阳出滞之辰恭惟某官秀出天支学优圣域惟日不足怀为善最乐之诚与时偕行体自强不息之德钦想履端之始倍迎纯嘏之常属系迹于匏瓜阻称觞于椒柏远蒙流问祗服谦光徒深颂咏之私莫叙勤拳之意
为虞宣抚贺冬
伏以太极函三是生万物黄钟初九以统t时令一新舆情胥庆恭惟某官诚贯日月望塞天渊属重华协帝之隆应圣主得贤之盛谟闳远i假和平其往视师式倚晋公之重爰立作相益图商室之宁既顺履于修辰即对扬于明命应辰效官有守进谒无阶欣忭之诚敷陈罔既
代答常平钱舍人贺冬
天地之心见于复物且向荣邦家之基立于贤神其荐祉某官学穷圣域望重士林从容皆中于准绳特达不资于缫藉御于帝所擅讨论润色之功正是国人倚师帅承流之重阳刚长福履具宜即膺图任之求以惬具瞻之望应辰顷缘末第尝附余光疾病侵凌久退休于圣世饥寒转徙复托庇于部封徒与安其田里之民皆有俾尔揸爸祝
为吴宣抚贺冬
伏以土圭测景顺迎化日之长云物书祥豫卜丰年之庆天其发育人以欢欣恭惟某官望隆华夷功在社稷云台审象孰居邓傅之先井络宣威正倚武侯之重宜乘谷旦倍拥蕃禧与国同休俾民受赐应辰方兹托庇莫遂趋风瞻颂之诚敷陈罔既
为监司贺冬
太极函三是生万⒒浦映蹙乓猿率恭惟某官天资特高世美惟肖百城引领皇皇使者之光华三尺持衡井井外台之条理王命因人而增重休声与实而并驰德既协于刚亨福必缘于类至实为吏属仰托公庥畏此简书曾莫倍于进旅俾尔戬谷徒能诵于陈言
为刘侍郎贺冬
伏以五纬连珠起天元之密度一阳袭管迎爱日之初长恭惟某官雅望冠时忠规奕世论思謇谔久膺明主之知卧治雍容茂对舆人之诵宜临修旦倍集殊休应辰庇赖于兹瞻依未几无从进旅陪下客之後尘徒与居民祈使君之难老区区之意言不能殚
呃钪郡贺冬
伏以太极函三是生万物黄钟初九以倡t恭惟某官德履粹和材猷敏劭俯观民俗潜消愁叹之声仰顺天时乐舒长之日益迓朋来之祉以符刚长之祥惟蔫刂相闻辱移书之良厚其为感愧罔既敷陈
文定集卷十八
<集部,别集类,南宋建炎至德佑,文定集>

[book_title]卷十九
钦定四库全书
文定集卷十九
宋　汪应辰　撰
启
答沈总领
服在迩僚蔑闻于报效卑之辅郡仍假于宠名引退而蒙优异之恩负疴而当浩穰之寄皆难称塞方切战兢载瞻使华实总邦计庶几托庇得以蒙休方欲修词遽勤惠问仰谦光之过厚愧迟钝之後时恭惟某官学造高明器?刚实存心恻怛期康济于斯时论正持平独力行于是道践扬滋久闻望日新岂徒萧何给馈之功尤得刘晏养民之意进膺大任益究远猷念造谒以无从徒依仁之是幸其为向往罔既敷陈
答提宫杨朝议
简书之畏莫遂于披承竿牍之勤亦稽于修布曾谓眷存之厚特贻问讯之先恭惟某官才猷渊宏器尚冲雅周旋四郡率多善政之声偃息一廛甫遂高年之乐已释簪裳之累尚桑梓之恭岂云见私足以观德更冀珍育益保揸
答查运使
洄万里跋涉三时盖艰险之备尝殆形神之不属息肩弛担虽疲}之少瘳问俗观风抚绥之未易敢谓眷存之厚特贻问讯之勤无以克承第知愧荷恭惟运使直阁学问纯正识造精微化未澄清暂倚登车之重事虽肯綮岂劳游刃之余已蔼着于休声即进膺于大任顾惟E拙窃幸依凭蒙雾而行自获不言之润同舟以济庶收必至之功
又
向赖均茵之旧方纡揽辔之严庶几蒙成其或免戾未遑修问先辱赐书情文并隆感愧参集恭惟运使直阁躬受异禀学承正传杰然馆阁之中藉甚|绅之誉纳约自牖进尽忠嘉之言舍车而徒退安闲燕之地属元臣之开府启婉画以济时宜遂赞于庙谟乃出持於漕节矧远氓之凋敝复远候之绎骚方临盘错之交尤藉调s之妙岂惟E拙得所依凭念请谒之可期冀兴居之毖护
又
伏审乘传一肃封将漕节先庚三日亟布教条入境之初望风胥庆恭惟运使直阁学传正统躬蹈圣言探索逢原盖显微之无间从容应务固左右以具宜虽使指之更实蜀人之蒙幸顾惟E拙复获依承闻亲戚謦之音孰云远宦从仁义燕闲之乐复如昔时方欲修辞遽勤惠问其为欣荷罔既敷陈
答祝运使
伏审祗奉邮传进持漕节不待赞书之下式遄揽辔之行盖宿师十万之严日需供亿而发P再三之後民久罢劳顾方急于得人岂复拘于常法恭惟某官才猷瞻博德度粹和践扬屡着于贤劳出入益推于久次仕随所遇忘蜀道之登天政}于成俾蛮方之按堵惟兹委寄亦已J优应辰自视拙E实叨雅素乃幸同舟之济庶谐彼岸之登未及修辞先蒙惠问其为感愧罔既敷陈
答周运使
伏审瞻咫尺之威亲承临遣持光明之节出董输将峡良勤褰帷云始条既布舆论交欣恭惟某官学识疏通材猷敏劭从容~酢恢然游刃之余扬历淹哒咳糁卦ㄖ静惟圣主不忘于远俗欲疲氓皆识于上恩姑借重於澄清即进膺于迁擢自惟承乏所幸同寅念请见之无由辱移书之良厚其为愧荷罔既敷陈
答赵运使
伏审寓直瀛洲将漕夔峡远民良幸舆论交欣恭惟某官以敏博之才行仁厚之政属州县水旱相仍之後方仓廪朝夕不继之时赈给困穷拊摩66瘵盗贼远瘟饔陡椿辜瓤巫钪着闻果诏音之J擢爱人利物谅诚心之不移问俗观风惠泽之益广顾惟承乏获同寅特承问讯之勤殊感眷存之渥其为欣荷罔既敷陈
答潼川提刑运使
?审只奉除书持漕节休声云远舆论交欣恭惟某官学识赅通材猷敏劭从容~酢恢然游刃之余历淹哒咳糁卦ㄖ静暂纡使节以惠远方惟此疲氓困于重赋利入已赢于十倍安取厥余诏音虽至于再三未知攸济当按临之甫始已利病之前知切闻绪言欲救宿弊惟诚心之所格终公论之必伸应辰去德十年i风万里岂期甚幸获罪同寅未遑问讯之勤先辱缄题之贶其为感愧罔既敷陈
答赵总领
伏审以其官召亟奉于诏音不俟驾行式?于君命顾惟E拙久获依承三尺拘縻莫陪于出祖一隅留滞徒仰于登仙方欲修辞遽蒙惠问既切违离之叹更增愧荷之诚恭惟某官学识精微才猷宏博老而克壮宿乃弥明总出纳于四川竭勤诚于三载宿师十万平居犹患于阙供发P再三应猝每多于余裕登卿列简在上心式遄其归将益观于远画知与为取当宏济于多艰愿R护于寝饔以对扬于休宠
答观使韦节使
伏审扬于王庭授以峻节兼亲贤之盛选符中外之公言某官美秀而文威仪是力仰绍金Y之学藉甚家声久从琳馆之游超然物表属东朝之有庆眷外氏之多贤择曰设坛特重麾旄之寄比名并牒更增跗萼之荣自惟州县之徒劳所谓云泥之相望不敢辄修于贺问蒙先坠于缄g三命益恭知宠光之未艾多文为富顾疵陋以何堪欣感之诚敷陈罔既
答晁制置
召还万里擢长六卿杜勤归盖特矜于永久积薪居上窃自歉于後来每念叨逾岂胜战栗敢谓眷存之渥特纾诲问之临誉虽过情义岂云薄恭惟某官宏才任重敏识造微御史谏官振直声于多士方伯连帅流惠化于远民肆帝眷之惟新举坤维而尽护虽节以制度前追忠定之规抚而薰然慈仁盖本文元之心法顾惟畴昔尝获瞻承偶逃绌免之科遂记践更之契三年无补既蒙藏疾之私一旦误恩并出嘘枯之论道路云远情文益隆惟感愧之所并岂敷陈之能究
咦芰焱趵芍
伏审进登郎位外总军储始布教条一新观听恭惟某官器能敏裕识虑高明知无不为期竭忠而尊主言}可绩耻\以取荣践扬居多名实兼茂乃眷上流之重方严劲旅之屯陆走水浮转输之费增倍头会箕a66瘵之民未苏窃听平生之言每怀忧世之志将使公私之均济伫观次第之设施益懋远猷亟膺大任方图修问遽辱赐书既怀不敏之惭且见相先之谊其为感佩罔既敷陈
答李提刑
伏审钦奉诏书持宪节先声云及舆论交欣恭惟提刑敷文识虑精明才猷宏博仙李之根远矣世德弥芳常棣之萼|然相门未艾视彼黄合实吾青毡而乃俯就外官坐成遗老郡守监司之寄几汤于四方门生故吏之余或先登于要路矧兹夔峡亦辱使轺庶狱纷纭幸平反之无害疲民凋瘵赖赈恤之有方苟种德之可为岂屈身之足问顾惟鲎揪眯乙莱凶雀赐寅庶几蒙益枉诲音之良厚知眷意之特隆感之怀敷陈罔既
叱烫岵
暌远风度易岁华各在一隅殆将万里心虽无间迹若相忘兹被命以言归幸i风之稍近方图修问遽辱贻书见眷予之不忘审起居之多福恭惟某官才周浩剧识究精微屈伊洛之名家临夷蛮之互市海舶四集益丰财货之源官曹一清无复脂膏之润已被J嘉之渥即膺进擢之优应辰方此丐闲庶几养病无从披晤第切倾驰尘穴所丛敷陈罔既
答勾龙提宫
只奉诏除叨分阃寄惟蜀地实同于济鲁而汉朝继出于渊云究观源流想见人物方愿闻其姓字遽辱贶于书词情文p隆感慰何已恭惟某官材猷敏劭学识疏通践扬久着于贤劳敛退乐从于闲适贤不家食方属于明时士有特招伫闻于休命将遂披瞻之愿更祈寝M之调向往之诚敷陈罔既
咄ㄅ行焯峁
为郎无补久宜L被之行将母有求辄冒分符之寄地当甸服里有仁人方幸亲依遽蒙问讯执谦过厚知乡党之恂恂养志自如审吉祥之止止恭惟某官材猷敏劭学识高明发游刃之新硎自谐节奏策要津之高足岂限期程何佐于藩条复退安于祠馆其室则迩虽未遂于趋风厥木惟乔窃有期于庇赖
答马舍人
奔走远宦经从治邦项背相望问劳之词狎至肴核维旅殷勤之意有加属既领于郡符恍已更于岁龠未遑修问又辱移书益谂眷存之隆且增迟钝之愧审岂弟之多裕固祥福之大来恭惟某官器渊闳风猷凝远崛起蜀道明扬汉廷讲经书之业于禁中裁训诰之文于天下暂兹出守行即召还念请谒之无繇冀寝兴之毖护其为向往罔既敷陈
答程运干
习闻声迹深历岁时敢谓眷勤首纡诲问讲修先世之好曲示过情之J感莫能名无以称恭惟运干学士受材肤敏制行温恭趋而过庭亲承问学之富行不由径益见操修之坚凡士论之所期曰家声之是似顾惟晚进及识前修仰风烈之如存喜典刑之有继未由造请第切倾驰倍觊保绥亟膺进用
答查运判
窃以自昔才难莫如阃外于今任重尤在蜀中岂意空E亦叨寄属柁舟i峡幸险阻之无他入境观风叹抚绥之未易伏辱眷私之旧特迂诲问之勤此盖运使直阁持自收之谦笃相先之义两喜必多溢美顾莫称于J扬久要不忘平生愿继闻于告戒其为感慰罔既敷陈
咧Ｗ丛启
伏审某官条陈大对首魁诸儒凡在见闻莫不称羡三年之科第尚矣而独被主上亲擢者尤荣一日之丈词灿然而素为公论推重者未易兼此全美蔼然休声应辰顷奉诏音俾司贡士方窃得人之喜庶逃不职之愆辱都骑之过存贻长而见宠徒增感慰罔既敷陈
答吴殿撰
伏审某官俯就一麾仅逾三月正已以率下节用而爱人郡吏承风皆有简书之畏疲民受赐复知襦F之温方切依仁遽闻易地奔走投牒皆愿于挽留喧呶盈庭不容于挥却念下情之难壅因上奏以其闻岂期道路之传特辱音题之贶既钦勤腆复见谦冲感之私敷陈罔既
咄跎惺楹乩舨渴汤
仰承帝制摄贰天官私切省循倍增战栗伏念应辰禀生不腆处世多艰顷待尽于松楸俄备员于馆阁摧耗百忧之後不自意全低叨嗍恐中焉能为有所宜汰斥乃尔叨u以非材而领铨曹之繁以不学而参法从之列性既E拙势复羁单冒昧而居颠Y是惧岂谓某官沈潜而乐易笃实而疏通久要不忘平生每致眷怜之意两喜必多溢美更加\引之词念修谢以未遑辱移音于先及其为感愧罔既敷陈
答陈安抚
谬分阃寄岁徒殚夙夜之劳每切渊冰之惧兹蒙赐召得遂终更释重负之千钧稍疲茶望故园之三径渐卜归休初非敢期窃以自幸伏蒙某官笃同寮之契好念远戍之艰勤贶以尺书问其行李虽愧过情之誉敢忘私淑之仁属道路之奔驰幸门墙之密迩即瞻符采敬布腹心欣慰之诚敷陈罔既
吆橹莸税哺
陈力无补敢曰厌安明之庐误恩过优乃使修连帅之职兼程就道卜日交符惟仁人之所居盖民俗之甚厚庶几蒙润遽辱赐书既惭溢美之言且见必恭之义恭惟某官材猷宏远学识高明揽辔登车早着澄清之最轻裘缓带推镇拊之功宜还本朝以究贤业敢祈密护前迓殊休向往之诚敷陈罔既
呒景哺
伏审祗奉诏音镇临边郡申令一下旗帜为之精明欢谣四传市y至于腾贵伏惟安抚观察才猷敏劭识虑疏通践扬兹多忠谨弥着得声梁楚宜克绍于世家率服蛮夷今正需于方略伫闻政绩以称上恩应辰属在邻封实依庇贶未遑贡问先沐移音欣感之诚敷陈罔既
咄醢哺
窃承帅节镇俯边城惟游刃之有余庶同舟而获济未遑修问先辱移书情丈p隆感愧参集恭惟知府安抚中大材猷敏劭气守坚明临繁剧而不辞虽多益办忤贵权而无悔于义必为复用于圣君独断之时历任于戎事方兴之际忠劳尤着夙迹具存乃眷泸川实兼戎索式倚怀柔之略益观悠久之规岂惟拙E得所凭藉尚阻披陈之便更祈寝M之调
又
伏审升华法从作镇雄藩自京邑而拊远方之民以文儒而易武吏之政委寄特重宠光一新触热视师诹辰开府恩威已着观听交欣恭惟某官学识高明才猷敏裕e悟于眇绵之表立则参前从容于肯綮之间发皆中节处艰难而功效愈白治浩穰而风力益强荆居上流晋比分峡爰辍近侍以分顾忧某才焉去德兹乃为邻所幸辅车之相依庶几藜藿之不采方图修问先辱移书感愧之诚敷陈罔既
答张都大
伏审钦承诏音就畀使指总按秦蜀拊绥夷蛮尽操阖辟之权驯致富强之业委寄甚重观瞻一新恭惟都大直阁学富多文才周万事e悟于眇之表立则参前从容于肯綮之间发皆中节奏澄清之最遂膺擢任之优堇茶如饴外通关市之利驷铁孔阜内壮师干之容必且不劳而功成可使所居之官大进登要近益究猷为应辰久矣i风幸将展谒岂独谨簿书之期会庶几闻议论之辞余未及修辞先蒙惠问其为感愧罔既敷陈
又
钦承告命优进职名不获终辞第惭非据窃念某学皆陈腐事每NE久唇班无补圣世可当一面误被于诏除比及三年蔑闻于善最心已疲于太用齿复迫于始衰疾病交侵形神俱敝犹幸黜幽之未及庶几置散之为安既莫遂于私诚乃就更于华序进退失措起居靡皇兹盖某官正始名流老成厚德同舟而济夙幸于依承有味其言每形于\予曲成虚誉驯致误恩更蒙诲问之临尤见眷存之厚其为感愧罔既敷陈
咝都大
钦奉诏音谬分阃寄扪参历井敢惮驱驰之劳临渊履冰未知填拊之策瞻言宿德隐若外台岂徒庇赖之蒙复有交符之幸人惟求旧尚眷记之不遗政必告新庶拙E之有望方图修问先辱赐书情文p隆感愧何似恭惟某官才猷敏劭学识高明风流追配于前修辈行独先于多士户口百万镇荆楚之上流Q牝三千总蛮夷之互市皆第功而居最姑增秩以示J宜还本朝益究贤业将遂参承之愿更祈寝M之调欣仰之诚敷陈罔既
又
伏审祗奉茂恩进升美职重斯文之论N慰远俗之观瞻恭惟某官学识高明才猷宏博更要剧久矣贤劳之多涕後来蔚然明德之旧非特典司于垧牧实惟抚辑于蛮夷最课着闻J章亟下伫还大任益究远猷应辰兹幸依仁方图修问先辱惠音之厚益知秉德之谦欣荷之诚敷陈罔既
答陈都大
伏审进直道山出宣使指在垌之野欲驯致于富强自陕以西俾悉归于按先声所暨舆论交欣内顾拙E独蒙知照藐然孤宦越在一隅岂无他人念孰为于久要莫非王事尤有赖于同寅乃幸依仁遽勤惠问窃承溯洄万里历三时神明相休启处A福恭惟都大直阁器涵刚实学造渊微惟于义以必为故所至而可纪好是正直自处于靖恭范我驰驱不期于诡遇虽稍淹于进用益足见于安恬蜀道惟艰秋阳尚炽将遂披承之愿更祈毖护之宜欣仰之诚敷陈罔既
答夔路范运使
违去使华更月朔审及瓜之既代谓行李之且来拳拳此心日日以俟伏奉手诲如闻足音属袢郁之未苏宜起居之有相恭惟某官家传正学躬受伟才见义必为守职不挠已腾漕最益着贤劳虽锦里逢迎将获亲于余论而锋车趣召谅非久于远方更祈保绥以副倾属
答樊运使
伏审只奉诏音持漕节地连榆社初无叱驭之劳民爱棠阴皆有望尘之快恭惟运使中大清明亮直大惠和久矣践扬之多居然闻望之懿力辞吁召志乐燕闲就乘使华姑为井络之重进衮职终倚樊侯之贤即观之功名前继古之风烈顾惟E拙夙仰耆明倾盖虽新情实均于久要同舟以济幸将托于余光未及修辞先蒙惠问其为感愧罔既敷陈
答范运使
窃承贤哲实董输将仰游刃之有余庶同舟之获济未遑修问先辱移书情文并隆感慰何已伏惟某官炳灵秀气奕世清芬学得纯全之传才周左右之用阅职久蜚声益休尚纡使华以惠远俗矧发P再三之後民力已疲虽算缗百万之多军需仅给方讲求于恤尤有赖于将明益究远猷进膺大任将遂披承之愿更祈寝M之调欣仰之诚敷陈罔既
答马运使
伏审只奉诏音典司漕计矧出守之惟旧而去思之尚新迨兹持节之复来翕然比屋之相贺不劳施设可致澄清恭惟某官体备中和学穷浩博近侍亲承于言动直前屡坑诼鬯挤笠锞微之经纳乎圣听裁成雅奥之训扬于王庭已敛惠于两川犹宣风于一道伫膺大任益究远猷应辰黾勉一司因循浃岁仅同赘附正赖波余敢谓眷勤先贻问讯其为欣荷罔既敷陈
答利路张运使
谬领帅符获同王事于彼原隰徒想于光华畏此简书莫谐于请谒敢谓眷存之厚纡问讯之勤审临按之多余固吉祥之毕集恭惟某官质直而义参和以仁淘尼崂次滴久次肃将使指方转输以备边仰继世家宜孝友之处内尚祈毖护益迓殊休向往之诚敷陈罔既
回江东向运使
伏审只奉诏书出持漕节贤才复用公议少伸恭惟某官器恢闳机神颖迈慷慨于艰危之际义不辞难从容于盘错之前动皆中节间者退藏之云久居然涵养之愈充岂容与世以两忘果为斯民而再起观其所主实为元老之荐扬钦乃攸司已见外台之增重行膺大任益究远猷应辰夙仰高风喜闻新命未遑修问先辱赐书感愧之诚敷陈罔既
咧茉耸
伏审持外台之使节已布条锡内史之赞书始承新渥坦然明白远有光华恭惟运使朝议学识该通才猷敏劭践扬云久左右具宜眷言夔峡之转输择材方急不得汉庭之临遣授任即行申以丝纶之言焕乎原隰之宠不违咫尺岂徒尽臣节之恭罔坠周旋有以称渊衷之厚即观最课前迓殊体应辰获同寅每勤惠问其为愧感莫既敷陈
吆爻略耸
伏审钦奉诏音肃持漕节以御史按郡国示内外之惟均以儒者理货财欲本末之有序上意可见舆论交欣行实始于七闽A入更u于三峡虽徒驭备尝于险阻而神明实相于忠嘉恭惟某官学穷渊源行中绳蚤蜚声于俊域策足于宪台范我驰驱不期于诡遇好是正直自处于靖共恳避要涂出宣明命如蜀部之西僻亦使星之下临远俗有光疲民何幸顾惟E拙夙荷照知庶几承议论之从容岂特谨簿书之期会方图修问遽辱移书欣荷之诚敷陈罔既
答王运使
法当荐士岁有定员敢不尽忠庶几报国岂谓眷存之厚特形逊谢之词虽云私书是协公议恭惟某官心存仁厚体备中和而本之以明正而持之以重消田里之愁叹已着政声拥原隰之光华复登课最即膺大任乃慰公言自顾拙E何能轻重徒增感愧罔既敷陈
又
伏审肃拥漕节按临益州教条一新观听咸喜恭惟某官允迪厥德参和以仁澹若重渊非澄挠之能动恢乎游刃盖裁而有余休声亟着于本朝使辙几环于全蜀洗岷峨之凄怆益懋远猷浮江汉以朝宗即登近列顾惟衰病方幸退闲鼯之径其空既兹穷僻马牛之风不及矧复阻修忽蒙惠问之临特厚尝寮之契其为感愧岂易敷陈
答新严州张y
违P十载音问之阙然尉尤衢幸车从之至止未遑布询先辱移书不忘平生良钦于厚谊既见君子将慰于夙心恭惟某官性资高明器端厚故国乔木共仰世臣之存百川狂澜独传家学之正勉随官牒待璺条即听休声益光前烈岁华遒尽阴气Z寒更冀保绥以符倾系
咝艘登刂县
叨被恩除来丞郡寄诵韩吏部之句地实在于湘南求温处士之庐t已空于冀北方怀风味遽辱音题既荷芬若椒兰之情又知敬止桑梓之义自顾凉薄何以戡承伏惟某官学通圣言名播士类千室之邑谅宰割以何劳九层之台抑阶升之有渐伫闻休命益究远图更冀保绥以符倾祷
答董知县
伏审勉随宦牒来领县章凡在庇庥皆相欣庆恭惟某官富于学殖蔚以文鸣仲舒之黜百家实传素业冉求之宰千室姑踵常涂即听治声遂膺休命顾惟E拙获遂退闲方幸依仁遽蒙惠问其为荷罔既敷陈
哂裆街县
桑梓之邦久依善政萍梗之迹越在远方兹幸言归将谐造请先辱惠音之厚殊钦眷意之勤恭惟某官德履粹和才猷敏劭俯循近制出宰斯民簿书虽繁自得裁之要旱潦相继尤殚抚字之劳即听休声遂膺异数念承之伊迩先引领以载欣
咝挛饨赵知县
佐州于此弛担之初惟十年不见之故人在一苇可杭之比境未遑修问遽沐移音殷勤若接于笑谈俯仰U疑于梦寐伏惟某官处心仁厚持已方如不胜衣孰识王孙之贵可使为宰姑从吏部之铨曲敦雅素之欢弥见智之美其室则迩无因而前瞻咏之勤敷陈奚既
咄蛟刂县
伏承都骑来领县章闻名久之事幸甚伏惟某官以能自奋所至可称位虽未充亦云寄百里之命志必有在不独为三径之资自怜别驾之何功窃冀同舟而获济特纡问候况佩勤诚
呒涡死钪县
伏以暌违既久瞻望益赊阙然嗣音是以负辱书词之甚宠知眷注之不忘欣承起居倍纳休福恭惟知县学士材猷敏劭学识该通淇水风流从来者远常山政事已去而思惟今嘉兴素号剧县户口亿计舟车四通谅惟高才绰有余力即登课最行奉诏J益懋远猷以继前烈应辰守官穷僻与世阔E无复趋承之期第勤向往之望
呱揭踅知县
叨被帝俞出分郡寄虽便私之良幸顾治剧之非长敢谓听闻特贻问询执谦过厚知乡党之恂恂为政多余审吉祥之止止恭惟某官材猷敏赡识虑疏通乘朱轮者十人夙推世阀绾墨绶于百里姑试贤劳已着休声即膺异数尚祈毖护式副倾瞻
吒咧县
拜恩佐郡诹日造官窃企风猷获职治伏惟某官誉推月旦节贯岁寒尚沈下僚虽未究于贤以望此府谅无于前修惟昔试言盖尝接武既岁月之云久亦江湖之相忘岂期于今复适所愿未遑通问先辱移书感之诚叙言罔既
答玉山宰谢荐
备数禁涂尤宜报国投闲祠馆无所效功惟于荐士之定员尚有铨曹之着令庶几塞责乃辱移书只服谦勤第增悚戢恭惟某官家传硕学躬蹈清规出宰斯民已休声之蔼蔚进膺明命岂常制之拘挛更冀保绥即闻J擢
咭舜夯浦县
奔走一官飘浮五岭盖人迹罕至之地亦交情可见之时敢期百舍之遥俯致双函之询唱高风而敦薄发妙语以嘘枯肝胆轮锉肚星钔局感亲戚謦少去国之思欣承抚字之余坐拥休祥之至伏惟某官材猷敏劭学识高明叔度如万顷之陂源流有自冉求为千室之邑两地何劳即庆超迁以伸久屈好黼藻其德愿益励于远猷毋金玉尔音尚不忘于惠教
答关知郡
A入益州倏焉四载仰望册府藐如九霄窃承厌直以西归兹亦罢官而东下邂逅相遇幸获偿于夙心雍容甚都庶复见于今日侧听音之近遽蒙尺牍之临恭惟某官学识造微文章尔雅方问津于要路乃力请于分符虽不敢宁息方从奔走之劳而愿延须臾少奉话言之益其为欣慰罔既敷陈
答吴知郡
伏以帝念边郡诏用儒臣因其别驾之功授以刺史之印效已试去方见见思迨此复来翕然相和恭惟知郡朝议道心恬澹世务该通出其蓄之余发为~酢之妙奏课连最必将益着于治声终更亟还矧已豫颁于召命伫膺大任悉究远猷应辰获同寅庶几蒙益辱书见及荷意良勤
咝南传知郡
伏审只奉诏音就分郡寄瓜时甫及与议交欣恭惟某官元佑辅弼之门靖康忠义之後能济其美有闻于时藐是远方久于随牒其容不改所养可知暂烦一麾以福千里伫凝最课即践要津窃承前驱将压近境方喜披瞻之在即遽蒙问询之良勤感之诚敷陈罔既
咝禄州知郡
伏审只奉诏俞膺郡寄远民幸甚公论宜之伏惟某官持已方处心仁恕兮若朴自忘健羡之心岿然独存益见後凋之节俯就漕台之选聊分越徼之符谅久屈之当伸将大来而莫御应辰方图贡问先辱移书仰谦德之有光抚懦衷而增感
呋州知郡
衣冠之盛昔尝仰i于名门襦F之谣今复稔闻于比境盖欲修辞而未果岂期惠问以相先称誉过情避敢稽于三舍文章溢目重何翅于万金伏惟某官世系高明天资翘爽敏悟于几微之美从容于肯綮之间岭外一麾谅不劳于游刃日边三节行即奉于清光宾闳尚赊岁律云晏敢祈毖护以迓亨喜
答怀安李知郡
伏审只奉诏音进纡郡绂瓜时而往靡辞袢暑之劳谷旦于差即布先庚之令恭惟某官家传绣衮业茂箕裘文采夙成已出诸儒之右材能小试复高别驾之功始以序升乃兹出守矧庭闱之就养复伯仲之连城石君一门孟子三乐其为希有夫岂偶然属叨分阃之严实赖同舟之济移书见及荷意良殷感之私敷陈罔既
答信州唐知府
伏审厌直蓬瀛之秘分符吴楚之交下车云初阖境咸喜恭惟某官学覃浩博辞富英华既声名之甚都复文行之相称好是正直确守家世之传范我驰驱退安郡绂之寄虽少淹于遐躅实少惠于疲氓即听诏音以惬公论应辰衰悴景羁栖异乡窃欣桑梓之邦获被F襦之泽未遑修问先辱赐书慰荷之私敷陈罔既
答信州王知府
伏审钦奉诏音纡郡绂地兼吴楚实当水陆之冲名继赵张咸仰世家之懿恭惟某官材猷闳博识虑高明黄阁调元盖源流之有自朱N共理果风迹之特高眷惟信美之邦复藉惟良之政谅因民之所利必易地以皆然即听休声亟膺异数应辰猥缘乡井获在部封念修敬之未遑辱移书而先及其为欣荷罔既敷陈
答潼川张知府
伏审寓直西清分符东蜀以曲从于恳请故特示于褒优下车云初浃境胥庆伏惟某官得先天康节之学俟後世子云之知其无施而不宜盖有本者如是被召殆行于万里为邦仅及于六旬即当超迁乃复外补介于石故能不终日艮其背所以不失时实斯道之固然抑远民之幸甚顾惟E拙获依承特蒙惠问之勤益见同寅之义其为感罔既敷陈
吡州万司法
邂逅适我愿遽复语离倥?装其怀遂稽致询敢期眷记先辱音题\予之甚隆非虚言之宜得欣承动止倍集吉祥伏惟某官天赋异能家传素业六经成诵昔已号于奇童三尺分司今暂淹于列掾伫闻休命即步亨衢所冀保绥以符倾祷
咝掠髁合刎
疆封相错波所及者君之余官守所拘室则迩而人甚远曲贻惠问仰服谦勤伏惟某官天材特殊世美惟肖一行作吏虽久着于能名再转为丞犹未离于选调猥缘识面之雅误辱赏音之求方自困于泥涂复何能于轩轾其为悚未易敷陈
咄跸刎
?审载脂车辖来佐铜章得见可期为僚甚幸恭以某官生于名阀好是懿文赏以世延姑一行而作吏事非力致仅再转而为丞移书粲然厚意勤止其于感怍未易敷陈
文定集卷十九

[book_title]卷二十
钦定四库全书
文定集卷二十
宋　汪应辰　撰
祝文
车驾诣景灵宫朝献祝香文
孟春
伏愿诚心感格神灵鉴昭春日载阳益广发生之德兆民允殖悉蒙和乐之休
孟夏
伏愿倍迎神贶茂对天休家用平康均庇万方之\物无疵疠悉陶一气之和
孟秋
伏愿高真鉴临诸福\委民之攸暨皆?泳於和平岁以有年永蠲除於疵疠
孟冬
伏愿\真孚佑万福增隆措民物于咸宁浃华夷而均庆
太庙别庙殿宇抽换柱木等毕工告迁神主还殿室祝文
前期奏告
伏以有觉其楹敝宜改作不愆于素旧悉更新将祗奉于神灵复还安于庙室仰祈昭鉴俯谅忱诚
奏安神主奏告
伏以顷命工师载新殿宇揆灵辰而叶吉奉S主以还初仰觊妥安永П佑
修武成王殿宇装塑毕工告迁神像祝文
维师尚父庙食学宫栋宇隳缮修甫毕肆迁像设还复故常
仲春补种昭慈圣献皇后?宫永佑陵?宫奏告表文
伏以增植园林缮修栋宇爰卜仲春之吉式?每岁之常仰觊妥灵俾谐庀役
仲春补种安穆皇后安恭皇后?宫祝文
寝园所寓缮葺以时属此仲春既诹吉日将庀徒之云始俾致告以惟?
祭文
祭张魏公文
呜呼辅相之业必曰格天嗟後世之籍籍角巧力以为贤将导迎于善气必有与天为一者焉於维我公体道之真圣有谟训力行以身念虑精一不已其纯虽在室如见大宾移所以事亲者事上推所以爱已者爱人任重道远白首日新武夫悍卒儿童妇女闻公之名者如仰日星望公之貌者如见父母之人之德发扬普诩绥之斯来其孰能御然而变故百出艰难倍尝拯神器于既倾遏大敌于方张既危之获济亦进退之靡常志虽驰于幽燕迹乃滞于湖湘二十年余再秉枢钧百未施其一二复异说之纷纶盖公之所能者天其所不能者人自古所嗟今复奚云方晏适于林泉谓永绥于蘅己不遗丧此元老应辰自昔出入公门期式瞻于仪表以毕愿于斯文孰谓此来言无复闻既念其私复哀彼民徒反袂而长号泪淋浪而沾巾呜呼哀哉
祭陈相国鲁国文恭公文
惟公禀气之和体道之全浑厚纯粹得于自然端委庙堂如山如渊以公宰物以诚格天仁者之勇德人之言有发必中有待必坚密启建储见几之先决策安边达事之权四方既宁圣主初元公拜稽首丐归丘园归未暖席诏书促还勤劳王家病不复痊当宁震悼涂人涕涟嗟世之人挟数矜智公初无心上益注意嗟世之人敛惠邀誉公初无言人自钦慕生荣死哀夫岂人力一言以蔽惟其盛德应辰拙\公实见之前後荐引始终保持闻公之丧身在西蜀有愧古人不能匍匐痛楚摧伤怛然此心万里致奠公其俯临呜呼哀哉
祭凌尚书文
惟公气质粹美学问纯正充养既厚持守益定视其容貌如不胜衣孰知其勇见义必为听其议论如不出口孰知其直言无所苟谓公为清清而有容谓公为和和而不同人有一善或以自矜公终其身兢兢靡宁蚤以文鸣出类拔萃历守五郡所至称治进冠侍从诚啄赏肆煺骒羲炖宪骐平生百为无一可愧夫岂偶然有本如是年О耸古昔所稀人犹望公胡不期颐矧如蠢愚于世鲜耦公独忘年俾与为友其知以心其爱以德庶几永久得因蒙益今则已矣流涕横臆衰病疲?不能匍匐缄词千里寄此心恻哀哉
祭赵忠简公文
维公两登上宰俱值阽危之时一斥南荒遂为生死之别莫非命也岂有他哉事既定於盖棺恩特容於归骨仅脱鲸波之险获至於斯孰谓马Q之封未知所向昔任P无渍酒之彦而刘峻广~交之书吁嗟此风何独今日念尝游于幕府忍自比於路人奠以告哀言不尽意
祭待制兄文
呜呼念昔兄弟幼小艰苦在乡井间未尝相舍应举得官始出从仕间有离别声问犹继惟是入蜀万里相望尺书往来动辄经岁首尾五年兄再还朝我亦被召似非偶然始拜见兄惊叹良久语音虽存形容非旧虽得团聚未尝笑乐求医之外不暇他语未及期月兄请奉祠饮食稍增意气亦快终朝接应不见疲倦谓言自此身心俱闲庶几休养渐复旧观如何不淑遽闻讣音惟兄平生忠信孝友出於纯诚表里如一立乎本朝知无不言不顾祸福不邀名誉虽有忮心无所致怨虽或异已莫余敢忮凡百君子孰不流涕矧惟手足痛苦奈何身縻於兹欲往未可陟冈望之心焉如割呜呼哀哉
又
於戏兄之云亡于此五月孤嫠无归浮寄异县营奉大事艰苦万状地偶得卜葬遂及期天实矜之初岂敢必念昔与兄同列禁从兄既去国诲言谆谆曰宜退归行复相见谁谓俯仰遂成永诀沥恳叩阍觊得引去庶几送死犹可无憾身非已有事与愿违向风长号孰知我哀呜呼哀哉
祭女四娘子文
维年月日爹爹妈妈以清酌时果庶羞之奠祭于四小娘子之灵自汝云亡于今一月追念痛苦殆无生意汝夫於汝死生之际竭诚尽力汝而有知可以无憾今将举汝之柩归卜葬於明州于义当然毋或惊怖为汝父母事至此此无可奈何惟有抚养汝子望其成立庶能奉汝之祭祀而已呜呼哀哉
铭志
黄公墓志铭
绍兴二十有四年应辰通判静江而黄君克已为帅司僚属前此岭南帅守监司相为敌屡起大狱其僚各为曹朋以相倾轧至是余习未殄也而黄君纯厚静重不见圭角\人方而泊然如不见闻往来诸公间亦莫得而亲E也余窃心重之既而有习於君之家世者曰此其家法有自来矣因为余言其先君子之详余叹曰所谓故家遗俗者此其是也又六年黄君以其先君子行实属余为之铭余固不敢辞也乃考其本末而叙次之曰公讳字进仲殿中丞觉之曾孙朝奉郎孝绰之孙中奉大夫艺之季子也世居建之浦城至朝奉公游东平乐其风土因家焉公与二兄皆登进士第而公则崇宁二年进士也初授济州郓城县主簿丁中奉公忧除服为真定府真定县主簿授邓州南阳县丞丁母忧服除授顺安军司户曹事改宣教郎授袭庆府仙源县丞知真定府真定县庐州合肥县邵州永州主管建州冲佑观台州崇道观又除知筠州以绍兴八年十二月辛未卒於临安旅舍积官至左朝散大夫享年六十有五诸孤以明年三月丁酉葬公于抚州金G县归德乡传禅山之下公自为县佐郡有事不能决率以委公辄办治真定帅遇吏属严甚动即诃斥公以主簿与之论是非不少屈帅亦不敢以他吏待之合淝当兵兴之际州有急一切赋取于民公随事力争有不得已视其等衰而均之吏不得并缘为奸民亦无怨湖南大旱米斗千钱公在永既发官廪赈之又劝富民出粟犹不足给乃请于连帅李丞相愿出诸司封桩粟以续之丞相从之沾丐一路永民至今有遗爱焉盖公之为人虽平居缜密似不能言而剖析吏事精明勇决虽待人和易惟恐伤之而遇事有守权势不能夺也终身小官处之泰然于书无所不读其文以理致为尚有家集十卷娶鱼氏御史中丞周询之孙有贤行封宜人四男子曰正已右通直郎曰克已右通直郎新知洪州南昌县事曰行已右从正郎广东市舶司干办公事曰立己未仕而卒四女子长适右职郎吉州永新县县令王田功次适右朝请郎通判黄州军州事刘符次适右儒林郎通判军事判官聂N又次适右从事郎饶州h事参军孙听孙男四人铭曰
位不充德其施也小行浮於言知者亦少有子似之不改其旧天於善人其报则厚
御史中丞常公墓志铭
御史中丞常公既葬後十有三年其孤裕使其弟以公之世次官封功行来中都泣请于应辰曰孤裕等不天惟先君子以直道事主上尽言无隐名节闻天下不幸先君子无禄即世冢上之木拱矣而隧碑未立兹惟鞯渌叫捻ぱ勺悠湮我叙先君子光烈以信於远而先君子之死为不亡而孤裕等不孝之罪或得以少逭应辰作而曰噫先正犹日月也非恶笔所能缯画追惟风采起敬不忘其辟熙丰之邪说也如辟申商尊元佑之正论也如尊周孔故吕本中行公之词有曰排斥异端回狂澜于既倒维持正论发潜德之幽光而张九成撰公之志有曰言路既开台谏增重异端既黜六经大明世以为名言应辰复何所容其喙请不已应辰闵其诚而且哀曰敢不惟命试掇其尤者识之谨按常氏自鼻祖先相黄帝厥後曰季曰惠曰林曰爽班班见於史传不~至唐而衮相代宗唐末其孙宥仕於蜀世为邛之鹤山人国朝尚书工部侍郎讳元者于公为高祖尚书屯田郎中讳溥者于公为曾祖大中大夫讳某者于公为祖监察御史特赠右谏议大夫累赠光禄大夫讳安民者于公为父光禄在哲宗朝为御史论章如王凤乱汉林甫乱唐论蔡京奸足以惑\辩足以饰非巧足以移夺人主之视听力足以倒天下之是非京比而谗之入元佑党籍贫不能归乃徙於陈公其仲子也讳同字子正生而丰下e悟不t七岁侍光禄公谪滁滁多山水名公卿诗赋记文题刻殆坦一过辄能默诵翰林学士曾公肇时为郡守见而异之曾公尝与客论近世君子小人公前揖曰涑水君子之魁金陵小人之首曾公喜谓光禄曰它日挺挺有父风未可量也十二岁光禄授以六经之学再三覆讲无一字误尤长于周礼六典图其仪物验诸制度不差一日光禄公诏之曰吾老矣汝其务求师乎吾同年有元城刘先生同里有宛丘张先生当世伟人也汝欲学义理当师元城欲学文章当师宛丘于是公两师之二先生高以评目政和八年赐上舍及第靖康初上以大元帅置东南道都总管司差充专管机宜文字建炎二年扈跸南渡除知大宗正丞阒肮阌宜哪暾俑靶性谏苄硕年知柳州又再召三年入见首奏今日之患宰相之权太重将帅之任太专凡六事累千百言悉请更革以强国势除殿中侍御史才十月弹击八十人其间宰相执政四侍从十六郎官寺监官十三监司帅守二十六庶官十五大将六台纲大振中外肃然四年除起居郎中书舍人兼史馆修撰朝廷命令有不允公论者辄言之坐是忤时宰意以集英殿修撰知衢州五年请祠以徽猷阁待制提举江州太平观六年除礼部侍郎七年除御史中丞奏疏凡五十上所论皆小人然所荐赵鼎王庶李弥逊梁汝嘉刘岑张致远胡寅张九成魏M晁谦之陈正同孙道夫徐度朱松张祁黄锾李u闾丘昕施廷臣张绚张戒许忻吴彦章等率又举之口而不笔之书何者退小人公则任怨于已进君子公则归恩于君也八年秦桧向子N请与金和潘良贵请战公虑敌诈和独请善备且奏曰桧自金归受其大帅所传密谕为金地愿陛下察其奸臣尝论其兄梓今又论桧臣与桧初无怨隙独为国事尔上命侍从同议子N坚执讲和之说良贵大叱之交争於上前上惊欲抵良贵罪及公奏事上意子N户侍之除公所荐必助子N也因顾问公乃曰前日以其才可贰版曹而荐之今日之事则不然子N请和而附桧曲在子N良贵请战而忤桧直在良贵上不悦因丐补外以显谟阁直学士知湖州子N良贵俱罢当是时赵鼎在庙堂则奏曰常某良贵诚得罪不宜因子N而出之张致远在给舍则奏曰不应以一子N失二佳士张九成在讲筵则奏曰若以子N之故逐右史又逐中司非所以爱子N在内如黄锾则诒书於公曰无将大车之诗大夫悔将小人也其一章曰无将大车祗自\兮其二章曰维尘冥冥其三章曰维尘t兮以言君子之将小人其初则自取翠家灾虏∩允⒃蚰鼙窝谑共坏霉饷髦道其卒也壅塞而自重其累才则荐之而佞则斥之於中丞乎何悔在外如葛立方则又诒书于公曰昔朱云论张禹罪成帝欲刑之则辛庆忌死争王章直言成帝欲戮之则梅福中救刘毅以晋武比汉桓灵则邹湛广帝意阳城论裴延龄不宜相则张万福揖\称贺数子非有言责犹自奋若是况为圣主耳目之官以古之正臣自任者乎身虽暂退而忠节德义滋进矣盖桧专主和子N专附桧良贵廷叱子N将得罪公先论子N以救良贵及草章论桧而公已罢故诸贤皆惜公之去当时公论其不可掩如此九年促召不就请祠得提举江州太平观贫无立锥地又徙于秀之海盐县精舍居焉历祠禄三任至十三年凡三召又不就桧尝遣其客谓公曰人望所系莫如公愿幡然一出毋持前论当以参知政事处公公语其客曰前日之不附是今日之附非也吾宁老死丘园岂忍上负天子下负所学耶桧益憾十九年十二月十二日以疾薨于海盐之寓舍享年六十积官至左朝议大夫河内郡开国侯食邑一千七百户实封一百户天下学士咸叹惜之二十年十月葬於平江府吴县长山乡金山之原公晚年自号虚闲居士有古律诗表启词疏外制状书序题跋传记碑铭二十卷名曰虚闲集奏议十卷乌台日记三卷多闲h一卷公自六经而下凡子史百氏天文地理阳律吕兵法字书无不通Q虽多事之秋笔不停缀今藏书数千卷大半手泽也又尝亲校柳文创刻于柳校苏子由古史及编宛丘张先生集并X于衢以淑後学其记衢之学必推明孙明复石守道胡翼之李泰伯邵尧夫程正叔之道俾诸生有所矜式湖之郡博士吴元美能以翼之学规迪湖人则力荐于上公前後三典名郡其政必以儒饰皆为立生祠焉公为人凝重端方邃夷鲠亮明而不察直而不讦严而不苛仁以庇民智以利物勇以兴利除害论事人主前不倦如乞减月桩免拆民居等事咸以为便乞减盐法留宿迁县降附等事活人以千万计信乎有德者必有言也初娶太子少师滕公友之女累赠大宁郡夫人後娶大中大夫方公元修之女累封文安郡夫人男八人裕奉议郎新通判武冈军朝散郎新通判湖州奉议郎知江州德化县承奉郎知绍兴府萧山县丞裨承务郎早世N承奉郎新知宣州宁固县丞承奉郎监潭州南岳庙衿承奉郎女二人适苏n方导皆名父之子将通籍孙男十人叔孙御孙季孙F孙昌孙颛孙盈孙汉孙诜孙林孙孙女四人尚幼初公与康与之并邻居与之以里中子弟谒公于湖以养母为请公创一检察御书之员月k缗钱三万俾奉甘旨与之乃不以为养公闻之愀然因探取数月径致其母与之怏怏去而之平江求一妓女于知府事周三畏而通判苏师德公亚僖仓公~与之止而勿与与之望公及二君乃告于桧曰常某死三畏属师德为文祭之有曰奸臣在位公弃而死桧为之震怒命中丞俞尧弼劾三畏镌职命提举浙西茶盐公事王珏鞠师德与其子n于狱且遣吏卒夜围公家似若捕囚辟公夫人与裕等惴息待罪迄无之仅脱虎口然桧犹切齿将r裕等干禄因以罗织裕等终桧之世不敢调桧亡之明年公以左中奉大夫致仕以左通奉大夫追赠之命方继下後以诸子遇恩累赠至特进呜呼向非天佑正人不其殆哉应辰昔备员策府尝因转对及和议曰上下相蒙深为可忧而桧亦以为忤已摈之去国公时为中执法不因晚出嘉其臭味之同繇是受知非一日矣应辰亦以桧亡之明年蒙恩召对累迁至于迩列而裕以发明公之事业见委又来请汲汲桧亡矣可以铭矣铭曰常氏鸿牒代有显人粤黄迨唐二相秉钧委质皇朝再世御史皇极之扶是父是子元佑分察斥与京绍兴执法斥桧奸朋人不敢言而忠而谠岳岳枋臣竟诬以党惟明天子鉴父子忠其亡斯闵其存斯容又子V孙盛德之验人怀死羞公罔遗憾太湖之_长山之山高水深妥灵其间凡百君子仰止嘉则刻诗于碑备太史择
文定集卷二十

[book_title]卷二十一
钦定四库全书
文定集卷二十一
宋　汪应辰　撰
志铭
徽猷阁直学右大中大夫向公墓志铭
绍兴二十有三年三月辛亥徽猷阁直学士右大中大夫致仕河南向公以疾终于家岁七月庚申葬于临江军清江县建安乡之金泽既而公之子以武夷胡宏所状公之行以来请铭某晚进公实屈折行辈与之交凡公平生出处大节类多得于见闻者属未及秉笔而遭罹家难待尽山谷自分已矣既除丧公之子复以为请乃次序而铭之距公之葬盖十年矣公讳子N字伯恭世为开封人丞相文简公之五世孙钦圣宪肃皇后之再从侄也曾祖传范汝州观察使赠太尉惠节妣万年郡主赵氏东海郡君徐氏祖绘太子右赞善大夫赠正奉大夫妣硕人曹氏太硕人李氏考宗明武德大夫妣永国太夫人李氏公生而秀异自幼凛然如成人敏悟强识迥~流辈元符三年以后复辟推恩补假承奉郎明年后崩又以遗恩迁雄州防御推官监滨州盐酒税东南建帅府幕属自朝廷选除公南军节度推官临事不苟数与帅争议可否府中畏服改宣议郎监仪鸾司公耻与阉寺共事乞归吏部改真州司h事权知开封府咸平县豪民马氏倚?犯法狱具上府尹盛章方以圄空觊赏却不受公直以闻诏许自论决章大怒劾公以修学市木不如其直请御宝特勒停久之复官监杭州洞霄宫除淮南江浙荆湖制置发运司主管文字淮南连年旱漕不通有欲浚河与江淮平者内侍主其议无敢可否发运司檄公行视公以为运河高江淮数丈河至江淮凡数百里欲通之使平万万无此理前此有司率三日一闸复作澳以z水故水不乏比年行直Q之法重以应奉往来闭无朝夕复何暇归水乎昔之堰闸往往不存今第修复故迹严其禁约则无患矣所条画尽悉使者用其言漕复通朝廷嘉之迁秩一等召对除淮南转运判官陛辞力论财用所以不足故且言伏见手诏应奉司所费皆从中出语未毕上曰诚不欲费漕公对曰郡县奉行惟恐不及岂知陛下圣意所在因言朱倚应奉为奸至一大石用八百余舟公为欺谩莫敢谁何兵夫不可校虚实一纲所费毋虑数千缗甫及官军支请之期则夺之故其下籍籍嗟怨上曰待委卿觉察公曰微臣E远付以此事则死无日矣上曰朕未尝姑息此辈凡事直以闻即降御笔付公云应奉纲悉从御前给外路不合支继有旨委公专一觉察应奉骚扰违法者公至率以法绳之宜渌睾嵋嗌訇淮上帅守往往挟权贵为重公按治无所避宿亳通海四州饥方移真扬米赈之发运司乃言江淮米贱乞均籴而淮南当四十万斛公力论其欺罔取所在实直以闻于是不悦者益\俄罢去金人逼京师渊圣u位召公将以使军前公曰李邺已屈膝于金人乞先定相见之礼乃可往或谓公不能屈恐误事乃已除京畿转运判官公上言国初运东南粮于京畿初无限量元丰中岁用百三十万石以卸纳稽滞始以百五十万为额崇宁初以六十万入中都始以九十万为额至宣和末得十万而已盖二十余年中两浙漕臣皆权幸姻旧止以入京六十万较殿最而京畿使者不复究其本末故兵食常不足乞自今两浙殿最从京畿覆实是岁十一月终已得七十万其後京城再围诸道兵集率赖其用除右司员外郎详议户房检讨官执政者不咸公度不能从容其间引嫌不就乃以直秘阁为京畿转运副使且诏公相度漕计公言祖宗置发运司经制六路财赋法令周密其为利甚博今转搬废而为直Q诸路盐课之利夺而归榷货籴本钱罢而为羡余公私俱病矣方时艰难旧法未易卒复欲且权宜救急请令发运使副判官三员迭相往来周而复始其一在真州主江湖其一在泗州主淮浙其一在京主交纳理欠在泗州者循例奏计皆从之一日急召对上曰朕昔在东宫闻卿淮南之政今除卿开封尹公皇恐固辞乃以为直龙图阁兼淮南荆湖制置发运副使时京师已戒严帅范夔遣人清野时行掳掠公捕得数十人戮之以闻诏许公以便宜行事今上以康王开大元帅府于河北公以外路动息及所措置事募壮士Q奏于京师复以京师平安及大元帅府行移檄东南八路以安人心诏监守郡守勤王公纠合义士收集溃兵期以入援请元帅移军曹济约诸道同进诏复以金人议和勤王之师勿轻举\疑惑不前公独遣部将金汝翼由鹿邑至大康力战为敌所获敌欲得李刚吴敏徐处仁宗泽及蔡京王黼蔡靖王安中等家属朝廷为之遣使四出公知非王命执留不遣二帝北狩张邦昌僭位邦昌遣人持书至庐州问其家安否公檄郡拘縻其家又遣人以伪诏诣公止兵公以闻大元帅府复遣子澹请于大元帅宜处分军国事来勤王愤怒之兵帅诸将北渡河出敌不意袭之救二帝危急若失机会恐窥伺之徒内连外结未易定也元帅至南都u帝位欲留公自近公以二亲在东南乞补外乃复以为发运副使邦昌以三公平章军国事公乞致仕避之论者谓公在宿州尝差宋良嗣者权钤辖不当夺职与郡未几赏宿州守御之劳良嗣预焉亦迁公一官公辞曰前日以为非则今日不当以为是时宰大怒御史遂言公有不法事按验无一实犹降三官知袭庆府丁开府忧明年夺丧知潭州力辞不获命到官七日会遣戍襄阳\惮行夜半纵火杀人公亟命传呼列炬登城饬持更者一如无事时于是贼所未至按堵不动督厉牙兵斩首数百级比明皆遁急追袭降之三日复遣戍无一敢喘者时建炎己酉也其冬敌骑自邓城南渡掠武昌入江西州县皆望风降还抵长沙境上或谓他州县皆已下敌锋不可当盍避诸公曰是何言之不忠也使向之诸郡有一二能为国家守敌其至此耶而敌骑傅城檄公使降公答书数责之登城誓\激以忠义将士无不殊死战虽杀伤相当而外救不至凡八日城破公率\入子城巷战者二日乃焚敌栅夺门以出军于湘西郡人咸从公以忠义自奋无一降者敌退公上章以失守自劾诏夺职罢免未几朝廷治州县之投降者公之忠节始白赐诏\谕复还职任公乞持余服至于四五不许时孔彦舟者纵兵大掠西阻岭峤不能前鼓噪而下公遣兵淖咧有李冬至者起兵于宜章会将官吴锡提精兵数千无所归公招致之激励讨冬至汔平之有曹成者自江北纵掠入湖南欲u岭公曰若使此辈得逞则湖岭非王土矣当随以计破之乃屯于衡之安仁有兵才数千遣人谕成待以善意给其粮成逡巡不果进公以事势危急请兵于朝请援于邻路者相继也皆不报几百余日贼率\鼓噪直抵屯下公以单骑入其军\皆罗拜公与约毋得劫掠皆听命拥公至道州贼以公不便于己复送公出营公以讨贼不效自劾不报且有召命公力辞复乞持余服从之服除知广州海贼与郡吏交通官府及兵将动息辄先知之公合胥首诘责之能以实告则已不然将不复生出狱矣胥大恐言其情于是尽得盗姓名及所囊橐往来宿食处是後盗发辄得岭海肃然未几以御史有言罢去公遂乞致仕继丁永国忧服除一时善类交章论荐诏落致仕知江州又改江东转运使且召对公奏曰昔汉高祖之取天下其谋先定于汉中蜀先主之复汉祚其谋先定于莘野陛下图中兴之业而初无一定之论是以九年而功未就又曰君子小人之进退否泰安危所系今庙廊之上乃有附逆之人而欲弭外患难矣上嘉\再三进秘阁修撰时江东使者当馈饷大将刘光世张俊军凡军中追求之非法者公随事裁抑会伪齐入寇光世军合淝以乏粮为词请退保公昼夜倍道至合淝光世引兵欲出公直入城按簿书具以见在泉谷与沿路纲运上闻以大义责光世光世乃不复退进击贼破之然以此与光世不e求去诏移两浙路初公卜居临江名曰芗林至是入觐上亲书芗林字赐之进徽猷阁待制为都转运使户部侍郎公所论事益\一日进对上顾问至移时阁门以当进膳欲奏而未敢有摄起居郎者遽出位弹奏公退u待罪又乞致仕诏以为无罪可待而公请不已除徽猷阁直学士知平江府上赐舟亲题曰泛宅时王伦自敌中与其使者偕来公上疏以为御戎之道自古人主不惮屈已与之和亲则有之未闻首足易位者宜却而勿受且乞致仕甚力许之仍赐诏\谕自是归隐凡十有五年积俸钱三百万悉捐入郡学为养士藏书之费自卜葬地後事皆豫备且自草遗奏率人所难言者享年六十有八诏赠右正奉大夫娶范氏宗子博士庵女累封安康郡太夫人男七人洛右朝奉郎澹左承议郎浯右通直郎余早世女七人长适右承议郎刘长福次适右从事郎吴谦次适右宣教郎黄挟次适承务郎陈延世余不育孙男四人士伯士虎皆将仕郎次士彪士叔孙女六人长适进士韩吁次适右迪功郎刘荀次适将仕郎韦相余幼公性至孝承养志必探其微李硕人没乞呓检肴巫佣骷釉友爱诸弟先奏诸侄官然後及孙置义庄以赡宗族贫者笃故旧亲名贤与朋友交尽言无隐周人之急不计其私而自奉甚约其见义必为如恐不及置祸福于度外识虑精远洞见物情盘错之会谈笑剖析皆出人意表兴利除害不计目前为政最严而本于仁恕所致可纪甚多此特着其大者盖自临川王氏以其一家之学同天下立法令设爵禄以诱之天下之士循诵习传以为成说後之用事者持之益坚士稍出意欲自激昂则摧沮摈斥甚则有不可测之祸故家遗老虽有存者世俗往往指笑以为戒风声气习薰灸渐渍大抵以委靡随顺为俗故利在阉寺在权臣在贼盗皆从之有能于此卓然特立更夷险不为利疚势叨屹然自拔于流俗之中者岂非难哉方阉寺用事趋附者惟恐後公以小官与之辨曲直不少屈未几变乱迭起或乃甘心于A伪他亦退缩奔窜为全躯保妻子计公独奋不量力撄其锋盖仅脱死如毛诱呤矣而大臣专权以峻刑箝天下口非曲意阿附鲜有免者公言一不合见几而作超然物外自适其适于是人始服公为不可及也元城刘公安世会谓公必有立于世文定胡公安国谓公气节忠鲠心向国家尊戴君父F公忘私正今日扶持三纲之人也由今观之二公之言益信铭曰
跖之分曰义与利孰匪谷搜乃为利举世靡靡偷安苟活不有君子岂能自拔公以英姿辅之正论惟义所在他无足问方时多艰驰骛其中如水万折必归于东年五十余谢事而归惟介于石故能见几知之固难行亦匪易若公始终盖可无愧我为此诗以示来裔後有考者尚论其世
左奉议郎汪公墓志铭
公讳乔年字房儒信之上饶人公自为儿嬉戏膝下时已能顺适亲意长操行益笃天性敏悟又能刻厉于学在崇宁大观间虽以习一经应试而坦鬯经及诸子历代史记往往浃洽规摹古人作为诗骚盖不专于举子之业至举子之文亦自成一家也会御史陈公师锡来居于信公独知所爱重朝夕敬请陈公为公言前辈出处大节学问文章本末甚悉公益得以考正焉于是郡丞洪公刍监试进士得公之文而大奇之以为非寻常举子所及恨考官拘于尺度仅能勿失而已其赠行之言以为汪子之文独余知之G琳琼琚如也骅骝J如也设不长雄于二千人中犹当霸于一经也或乃指其瑕而舍其瑜议其牝牡骊?而弃其千里何哉然自是试辄不售至绍兴五年始以特奏名进士对策擢为第一历池州建康府饶州教授自左迪功郎用举者再转至左宣教郎又以从国信使出疆转左奉议郎池兵火之余庶事草创时沿江犹未解严戍兵往来类多托宿于学生徒解散学官备员而已先圣庙像摧剥栋宇倾圯公至u白于州而更新之学故有邸舍为富民冒占者数年至是皆考究而簿正之其他所经画甚\廪库充养士至百人实自公始公平居虽食贫而于货钱出纳物价低昂漫不訾省至其当官乃留意于细碎如此其後二郡亦随其UK补葺焉不求新奇也接纳後来训诱不倦四方游学无所归者病则临视疗治死则任其後事以为常其归自饶贫益甚荒郊敝庐k藿塞径或粥不继而独以书册自娱绍兴二十有五年正月乙亥终于家年七十有六公岂弟乐易不以世俗细故O芥其中于人无怨尤虽有以恶声至不校也临事接物一以诚信未尝逆设机械喜宾客每或斥服用为食饮费闻人之过如不闻得人一善则称道不容口少以文字显晚以年德尊而未尝自居退然如不足者故虽耄老而齿不衰耳目聪明亦其德性裕致然也乡里之士方喜公之康强而不意其止此莫不失声叹息或至流涕有文集七十卷曾祖讳惠祖讳济考讳皓赠右承事郎妣陈氏赠孺人其配郑氏赠孺人左宣教郎东之女男七人曰大忠某某女二人长适进士郑键次在室诸孤将以是年月日葬公于开化乡之横山奉公之治命以来请铭惟信之汪氏皆唐末自徽来徙分散广莫可考也公于某有宗党倍年之尊而屈折辈行与之为友临~之音以铭见属某其何敢辞铭曰
呜呼房儒其德之裕a仰一世无怨无恶维心之亨岂曰不遇今其亡矣谁或起之有子七人尚其似之
左朝散大夫直徽猷阁陈公墓志铭
公陈氏讳q字国寿建之建阳人曾祖M赠奉直大夫祖某奉议郎致仕考宾赠右朝请郎妣江氏太宜人太宜人早寡惟一子教之甚严公亦自力于学中建炎二年进士第左从事郎洪州观察推官未赴权建之崇安县丞会金兵入且渡江诸将不能守溃兵有入闽者人情汹汹县令与诸佐官皆避之居民亦惊走公独不动曰此官军也当善待之至犒劳供亿率过其望帖然无敢又移文前路使储峙以俟兵民举安一路赖以无他事建阳弓手王延胜等啸聚烧县舍杀主簿官军数不利使者专委公讨捕公纠合民兵得千余人迎战于麻沙克之贼所掳掠子女数百悉访还其家以功特授左承奉郎公初未历任虽一时守领而遇事已能如此监湖州梅溪通判建康府连帅故执政强明过人寮属受成事惟谨公独不苟从事有未安请问辩析词顺意笃帅每幡然从之公初不语人也大将张公以枢密使视师u建康治战船欲以公提举且曰事毕可转六七官矣公以其间曲折所当议者非一而共事者皆难与语力辞不就张不乐数引他事相镌谯公从容应答略不以介意而张罢兵枋朝廷下有司考核其军中财用主者以委公谓公必不遗余力公平心处之不为己甚张始叹服授福建建安路司辟差参议官未赴丁太宜人忧服除知饶州岁大旱谷贾翔踊民匮于食公精意祷祠竭力赈济时州县不敢言灾异公独尽以实闻所蠲弛租税甚\除广南西路转运判官寻知静江府兼主管广南西路经略安抚司公事静江岁于属县科取秫米以供公库又以逃亡租税均之保伍公至始皆除之宿逋之在民者一不取而廪库皆沛然有余盖公所以理财者有道矣非如世之以掊克取办也召对除直秘阁知潭州兼主管荆湖南路安抚司公事未几改知广州方秦丞相当国事士人在谪籍者虽其亲旧不敢相谁何倾险急进者或窥伺中伤以为奇货公在岭外所调护流人甚厚监司郡守例献羡余亦有黾勉以避祸者公独未尝献也其不为时俗所移类如此召对盖将有所属任公议论复不合广州之除非美意也方待阙间而秦丞相薨诏以公知湖州未至改两浙转运副使公虽苦足疾而治事精明如平时然以久C朝谒不自安得请主管台州崇道观进直徽猷阁以宠之寻起知饶州已而疾益侵再得请以归以绍兴二十八年五月丁卯终于家年六十有二积官至左朝散大夫娶詹氏翁氏张氏皆封宜人五子长照右修职郎英州真阳县主簿奔公丧死于路l右修职郎成都府路钤辖司干办公事次~次源缢镆蝗颂构姿貌魁硕质性庄重于吏事尤精敏牒诉案牍一览u得要领至其细微委曲皆洞见吏不能欺约束坚明未尝以卒伍辈持符至州县而事皆如期其剖决逋滞伸理冤结戢奸革弊所至皆可纪故世卒以吏事称公然公守正持重不以进退得失为意其见义必为为必不可夺使其进而立朝岂苟然已哉公之用于世不尽其才而世之称公者亦不尽也诸孤以三十年三月甲申葬公于建阳之招贤里监原某尝通判静江府事亦时相所不乐者公独相知照l以公行状来请铭义不得辞也铭曰
利不苟就害不苟避时难变化一断于义随所试用到则有声曾不一日立于朝廷才难固然知亦未易我为铭诗以告史氏
文定集卷二十一
<集部,别集类,南宋建炎至德佑,文定集>

[book_title]卷二十二
钦定四库全书
文定集卷二十二
宋　汪应辰　撰
志铭
黄君墓志
公讳某字循圣姓黄氏其先建州浦城人至公之曾祖始居姑苏曾祖讳某承议郎累赠金紫光禄大夫妣信都郡夫人桑氏祖讳彦朝奉大夫赠朝请大夫妣宜人钱氏考讳策左宣教郎直秘阁妣孺人程氏公自幼落不凡直阁公以元符末上书论事系名党籍公自以党人子不复应科举朝夕亲侧所以奉养尽其欢且益得以用力于学审正其是父子间自为知已靖康元年党禁解公始出预荐书至贡部不耦遂弃去盖自绍圣以来用事之臣变论是非无所不至太上皇帝u位首下诏书推明宣仁皇后功德崇奉隆佑皇后尽其爱敬民志定矣而异时权臣诡谋密计其本末曲折世往往不能知也初蔡京作相欲掩蔑元佑政事之善摘元佑日历时政记中语言奏乞类此者悉焚毁公偶得其手书奏藁上之诏付史官京之在翰林也被召草制复元佑皇后位徽宗皇帝谕以哲宗悔悟之意及制出初不如所谕也京意盖有在矣公又得其手书所进圣语副本上之且乞因此辨明诬谤以颁示天下会隆佑皇后遗诏出公论之益力太上感动诏有司讨论合行典册奏告天地宗庙直阁公闻之叹曰伸吾志者此子也绍兴二年丁直阁公忧服除会杨么据湖湘累年丞相张公出视师以公偕行官军遣人往贼所辄被害无敢往者公独度贼势穷蹙自请行贼自惊喜致恭然意尚犹豫公碳其党谕以朝廷好生之意且贺其得为平人\皆欢呼贼首乃随公出降湖湘平奏功授公昌州文学未几以母老乞归养公前後数上书论朝廷恢复中原大计忠愤激切词理条鬯会车驾自建康还临安公以为退守似安而实危进战似危而实安已而金人废刘豫欲得和于我公又以国家于敌无复通好之理使和议出于敌之诚心犹不可听况其诈乎疏各数千言援据明白反复详尽皆不报以右迪功郎监潭州南岳庙丁母忧服除以右修职郎主绍兴府山县簿未赴间改淮西安抚司备差遣又以右文林郎为淮西提刑司干辨公事未几移病归以右宣议郎致仕命未下而公u世矣绍兴二十九年十二月九日也享年五十有九娶葛氏二子曰元振曰元衡皆业进士有声能世其家者也【案此篇有志无铭志文亦似未全】
户部郎中总领彭公墓志铭
公彭氏讳合字子从吉州庐陵人世以孝弟仁厚称于乡里至公而益着以父致仕恩补官初以右迪功郎主临江军清江县簿其临事不苟已有能名丁母忧服除权?州兴国县丞以获盗中率改右宣义郎知?之信丰县?俗健于?讼轻为盗贼信丰其甚者累政鲜以理去公强敏聪察讼至立断皆得其情民e服于是谨保伍之法所条画甚备明示赏罚行之以必盗无所容发亦辄得则又建县学置弟子员稍旌异之以劝其从风俗一变监司帅守交章称荐诏增秩一等且召对赐五品服添差通判?州察奸革弊知无不为寻主管台州崇道观知临江军知永州皆以政绩闻会诏近臣举可为监司有以公言者除提点广西刑狱又移湖南其所停疑伸枉决遣逋滞甚\除尚书户部郎中总领湖广江西京西财赋初止武昌军至是荆南九江皆屯重兵仰给益广公计盈虚信期会不扰而辨且请蠲除逋欠凡百万得疾凡三上章致仕不报以绍兴三十一年二月六日卒于官年六十有九积官至右朝请大夫曾祖讳仲素祖讳士忠赠朝请郎父讳b任朝奉郎赠正议大夫母萧氏赠硕人娶刘氏李氏曾氏黄氏封宜人皆先公卒男四人长楚老右迪功郎先卒次商老右迪功郎监潭州南岳庙次周老右修职郎次汉老右迪功郎特就差宜州思立寨主簿女六人长适进士李孝敏次适右从事郎抚州司理参军萧Q伯次适右儒林郎知静江府兴安县事曾敏恭次适右迪功郎监潭州南岳庙孙积明余在室孙男八人女六人诸孤将以十月辛酉葬公于庐陵县青原山杨桐岭之原书来请铭应辰与公游旧矣知公为详不得而辞也铭曰凡世之才因事乃试盘根错节始见利器就其所能亦或有异以刑立威以刻兴利功无几何害则不啻有如子从所至辨治何以止盗开其善意何以理财有取有施彼计其功我度于义世方用之公则尽瘁归安此丘其尚无愧
延平李先生墓志铭
先生讳侗字愿中姓李氏南剑州剑浦人曾祖干屯田郎中致仕赠金紫光禄大夫妣清源郡太夫人朱氏祖c朝散大夫赠中奉大夫妣永嘉郡太君胡氏咸宁郡太君朱氏父涣朝奉郎赠右朝议大夫妣太恭人饶氏先生幼警悟冠游乡校有声已而闻郡人罗仲素先生得河洛之学于龟山杨文靖公之门遂往学焉受春秋中庸语孟之说不事科举尉由教锝崦┧竹之间自适者余四十年其始学也默坐澄心以验夫喜怒哀乐未发之前气象为何如若是者盖久之而知天下之大本真有在乎是也盖天下之理无不由是而出得其本则凡出于此者虽品节万殊曲折万变莫不该摄洞贯以次融释各有条理如川流脉络之不可乱大而天地之所以高厚细而品⒅所以化育以至经训之微言日用之小物折之于此无一不得其衷焉由是操存益固涵养益熟泛应曲酬发必中节其事亲从兄有人所难能者闺门内外怡愉肃穆若无人声而\事自理与族姻旧故恩意笃厚久而不忘乡党爱敬悍暴化服其接後学答问不倦随其气质诱之各不同而要以反身自得而可以入于圣贤之域尝谓读书者当知其言莫非吾事而u吾身以求之则凡圣贤所至而吾所未至者皆可勉而至矣若直以文字求之悦其词义以资诵说其不为玩物丧志也几希以故未尝为讲解文字而其辩析精微尤谨于毫厘之间以为千里之谬必自此始盖先生资禀劲特气节高迈而充养粹厚无复圭角精纯之气Q于面目色温言厉神定气和语默动静端详闲泰自然之中若有成法异端之学无所入于其中然一闻其说则知其v淫邪遁之所以然者虽超然远引若无意于当世而忧时论事感激动人其语治道必以明天理正人心崇节义厉廉耻为先本末备具可举而行非特崇空言而已娶同郡吴氏子男三人友直左修职郎信州铅山县尉信甫左修职郎建宁府建安县主簿友文未仕女一人早亡孙男四人孙女八人皆幼先生以隆兴元年十月壬申卒于福唐府治之馆舍年七十有一其门人左迪功郎武学博士朱熹元晦状先生之行如此元晦之为人也审于择善严于卫道遗佚贫困而不以外物易其所守之锱铢其师事先生久益不懈以为每一见则所闻必益超~盖其上Q不已日新如此也某守福唐闻先生之言行于元晦为详他日移书屈致先生不余鄙惠然肯临窃庶几闻所未闻焉至之日方坐语忽疾作顷之已不救矣其孤护丧以归将以二年八月庚申葬于所居山之左而以铭见属某于先生虽不获从容扣请以毕其所欲见之志而其慕向之诚非苟然者且元晦之贤某所畏也铭曰学以为己己则安在嗟世之人以外为内挟策读书无异博塞先生之学有原有委端居静虑以究天理是中澹然尘垢不止真积力久道乃在我大本立施无不可世莫之知老于布衣独使一乡化为善良我为铭诗以俟君子有欲求之其考诸此
吏部郎樊茂实墓志铭
茂实樊氏名光远临安钱塘人曾祖文妣娄氏祖用安妣王氏考周赠右朝请郎妣席氏赠安人累世皆隐德不仕至茂实始以儒学显初临川王荆公着三经义字说以同天下之学举世诵习如六经然范阳张先生以为学者贵于自得而躬行可以为天下国家用也今守其穿凿附会之说而修身治人析为两途则何贵于学矣先生以此数见黜于当时之有司贫至粥不给茂实独师事之甚谨冠徒步就太学试以书义对是时文体亦稍变矣而茂实独直指王氏之失力排之切中其要考官奇之置高等是後士人乃益得自致于学绍兴五年茂实试春官为第一遂中进士第调秀州海盐县主簿改常州教授未行召见除秘书省正字秦丞相用事敌人来归河南地茂实因轮对力言所当思患而豫防之者秦丞相始不悦未几敌人叛盟前日异论者益见忌乃出茂实为阆州教授茂实以大母年高而迎养非便得请监潭州南岳庙丁大母忧服除历庐州明州教授秦丞相薨诏除茂实秘书丞方秦丞相时凡以疑忌得罪者往往累赦不复又夺其所当得恩泽茂实得召见言之太上嘉纳诏还恩泽有差而茂实为监察御史茂实在台中所裨枭醵辔醇肝工部员外郎得请知兴化军茂实初未尝历吏事兴化俗号难治生谤起讼长吏鲜以理去茂实曰吾以诚待人他不恤也至简节目通下情先教化而後刑罚狱讼日衰少迁提点福建路刑狱茂实于刑狱尤尽心凡所以要束防察甚备闽多f盗类与州县吏相表里不即获间有在官者吏辄并财主系之以是无敢逭呙实许其径诣司自言而严追捕勘鞫之限盗始有所畏建州两狱充斥茂实至释囚系一百四十有三人朝廷为罢免长吏其他所平反全活甚\徙知严州适诸军遣人募兵皆诱略平民所至骚然人不敢入市茂实具奏其状乃诏诸军皆立额有阙则取旨下诸州寄招其患遂息严每岁买御炉炭其实皆科取于民茂实奏罢之提点浙东路刑狱高丽将入贡茂实极言其甚不便者六事于朝诏u止之今上u位召为吏部郎茂实以足疾辞寻除福建路转运副使不行得请主管台州崇道观以隆兴二年七月卒年六十有三茂实气貌严重语言确不知者以为简也自得罪秦丞相流落几二十年入朝才岁余辄出盖有不悦者而诸公贵人议论士大夫之当召用者未尝不以茂实为称首茂实初无求于人也是以久在外吏部之命盖将用之而茂实不能造朝遂以不起识与不识皆为之流涕也然茂实强学力行更世变操履如一顾念平生无一可愧恨者其志得矣他何言哉有尚书解三卷礼记讲义二卷梅R杂着十卷藏于家娶陈氏算学博士从道之女封安人子男三人扩左修职郎抑左迪功郎饶州浮梁县主簿纸仕郎女一人许嫁将仕郎陆邈孙男七人致尧拱舜赞禹烫老芪浔３晒嫘孙女一人诸孤将以其年十月甲子葬于钱塘县安溪凤泉山之原而移书属某为铭某与茂实皆范阳张先生之门人又同年进士又同为秘书省正字而还朝以至去国亦适相先後道义之契非他人之比者铭其可辞铭曰
举世方纷独尊其所闻更历险夷不倾不欹以终其身以畀其後人
沙县罗宗约墓志铭
宗约罗氏讳博文曾祖安中赠中奉大夫妣恭人邓氏祖畸朝请郎右文殿修撰妣张氏陈氏皆宜人父彦温右从事郎知建宁府瓯宁县事赠右承议郎妣邓氏黄氏皆赠太孺人其先豫章人唐长庆中有为南剑州沙县尉者因家焉五世孙觉始举进士再世而右文公以懿文清德显重于世至宗约复以道学行谊克世其家焉宗约生有异质家人试以盘一无所顾独匍匐取书册之言性理者展玩久之右文公叹异为文以记其事年十余遭瓯宁府君丧哀毁如成人治丧葬必诚必信用右文公奏补官授右迪功郎福州司户参军临事不苟无钜细皆有条理再调静江府观察大使桂管为岭徼以西一都会府事已丛剧而连帅监司亦多委以事宗约皆从容治办时秦氏用事士大夫以忤意窜斥系踵南来宗约悉善遇之至或鬻衣以济其乏改右宣义郎知赣州瑞金县事始至岁歉宗约先事储积而发廪赈赡事皆躬临之其至诚恻怛虽一主于惠爱无所惜而措置纤密精明人亦不能有以欺也县故多盗宗约设方略得首恶数人诸法境内帖然会故丞相魏国张忠献公都督江淮请以为干办公事其募兵和籴皆不扰而济张公再入相宾客例出幕府以宗纳知和州未赴而四川制置使奏辟为参议官宗约详审精密每论事反覆殚尽归于至当而後已尝至兴州劳将士宣抚使以礼致遗为钱三百万宗约不欲受而难于辞还次汉州州方治贡院以五十万助之余悉输制置司公帑横渠张夫子之家避地流落贫不自振宗约访得之为言于帅延至府学蜀士知所劝焉士之游宦蜀土贫不能归者宗约出捐俸钱周之赖以济者甚\累迁承议郎秩满得请主管台州崇道观行至嘉州得疾其同行来问者宗约虽疾病而拱手端坐无惰容盖其持敬如此一日忽曰吾将逝矣然幸大事已竟可无憾遂不起乾道四年四月甲辰也享年五十有三其同行聚而哭之解其装以理丧事则独有书数千卷余金仅足以归其柩而已相与叹嗟以为不可及十有二月壬寅葬于沙县岩地祖茔之旁宗约娶陈氏了斋先生之兄孙女也子男二人曰问曰辟孙男八人女七人皆幼宗约资禀和粹沈静寡欲其处已待人一以诚敬平居怡愉人莫见其喜愠之色闻人之善称慕如不及至其有过则常若有所隐避而不忍言也视人患难困乏如切其身年几三十丧其耦卧渡色一榻萧然惟乐善不倦如嗜欲闻天下之士有一言一行之几乎道至或千里求之其同郡李愿中受业于龟山先生杨文靖公宗约从之游多所发明于是知吾道之尊其自信益坚矣然宗约之为人虽笃意学问而不为文词虽力行善事而不徼名誉虽爱\亲仁而非以为取悦也故世之知宗约者亦鲜矣其孤以枢密院编修朱熹元晦所为行状以来请铭余与元晦盖皆知宗约者铭曰汲汲其求兢兢其持保此无憾全而归之
文定集卷二十二

[book_title]卷二十三
钦定四库全书
文定集卷二十三
宋　汪应辰　撰
志铭
显谟阁学士王公墓志铭
公讳师心字与道世为婺州金华人曾祖惟尧故不仕祖本故赠宣教郎考登承议郎赠特进妣陈氏太原郡夫人公幼敏悟强记而静重如成人未冠游乡校数试艺有声登政和八年进士第授迪功郎海州沭阳县尉时承平久郡县无备河北剧贼宋江者肆行莫之御转掠京东径趋沭阳公独引兵要击于境上败之贼遁去诏改承奉郎监信州I口排岸丁外内艰服除绍兴元年知福州长溪县政事详明民便安之盗起建宁官军由永嘉浮海入闽讨之道长溪供亿百出仓卒间皆不扰而辨宣抚使贤之并以治状闻除太府寺丞寻例罢职事官之待阙者除干办诸司审计司行大理寺丞九年金人以侵疆来归诏签书枢密院事之臣往使陕西宣谕德意辟公干办公事时多谓和好可久公赞画之际力陈敌必渝盟宜蚤为备初大食国遣满亚里入贡而广东市舶司例计置叽凸倮舾p缘侵刻讼久不决诏公同御史往广州u讯狱乃竟除将作少监迁枢密院检详诸房文字右司左司郎中十三年郊祀以为提点一行事务迁权工部侍郎充大金贺生辰使还未几出知袁州公勤于吏事动有绳墨州素匮乏公撙节浮滥检欺隐久之廪库盈溢方秦丞相用事监司郡守类献羡余以希进或谓公盍献诸公笑不答则以贷贫民之逋租者犹沛然有余积也?提举江州太平兴国宫二十三年浙东大旱衢州饥民啸聚虽颇捕获犹未定则起公知州事公以安静民复安堵如故时士大夫往往以告讦为功通判州事汪召锡掎摭宗室令衿语言以为谤讪公闻而劝止之不听令衿谪居汀州且置狱通判迫其行人无敢过门者公独遣人慰安而调护之除知泸州中途改知洪州充江南西路安抚使转运判官张常先笺注前帅张宗元所与张丞相诗言于朝欲并中之狱辞所连逮百余家公随事救庇赖以免者为多会秦丞相薨事亦熄上躬揽权纲一新政事凡昔之无良其挟持附离以逞者次第谴斥于是公独以不倚见知除敷文阁待制知荆南府荆湖北路安抚使湖南凋敝久流逋未复公悉力拊摩户口日增奏言湖南上流重地而兵力单弱顷年茶商弄兵一道骚然乞分鄂渚重兵留屯以示形势从之召为户部侍郎上劳问甚渥且曰卿以不附秦桧故去国久朕知卿未尝忘也公因奏宜塞幸门开言路上语及国用公谓生财不如节用所条陈甚悉又言鄂渚戍兵市马北境宜禁止之以窒边衅鼎澧归峡产茶民私贩入北境利数倍自知X法不复顾藉因自弃为盗由引钱太重贫不能输故抵此乞别创凭由轻立引价开其衣食之门民必悔过改业庶几化诱愚民消弭t盗上然之迁给事中兼详定一司敕令兼侍读迁权吏部尚书进读三朝宝训终篇公奏祖宗创业统所以长虑却顾为子孙万世计甚备熙宁大臣私意改作流毒至今不可不监又奏帝王之于史其要在于观得失究治乱今进读汉书愿摘切于治体者读之诏可公从容进退所以致尽规之义者前後非一恳切详尽上皆嘉纳焉二十八年浙东水灾上忧之以公为显谟阁直学士知绍兴府事兼浙东安抚使至询究疾苦逋责赈乏~民以不流亡显仁皇后宫事毕进显谟阁学士时有献议者持阳家说欲于宫旧禁之外广立四隅以二十里为禁域其间坟墓当徙者殆且干数公具奏言其不便诏遣御史按验获免者七百六十有奇荐献之物旧取于民公谓圣孝通于神明荐献极其诚敬岂宜使民劳费请以上供钱给其直从之和买缯绢以赀产为多寡之差而县各不同会稽偏重尤甚公奏请捐之後亦略如公言三十年知福州充福建路安抚使时敌有渝盟入塞意道路汹汹公早夜忧念至忘寝食条上三事一曰求人材谓任贤使能乃自治之要愿委宿望实才以筹边二曰通下情谓建炎维扬之难起于臣下壅蔽敌压境而不知今当以为戒三曰择将帅谓朝廷宿将军中新进不为无人愿加简拔复移书执政以蜀远缓急不能相应请增重帅臣之权使得以便宜从事又请推行州县巡社法以防盗贼朝廷悉施行之汀州鬻盐峻暴民惊扰啸聚州辄遣兵捕戮复疑平民与关通械系之欲论以重辟h事参军刘师尹争不能得致仕去公移文释其囚荐师尹于朝于是州之守贰皆坐罢而师尹复仕今上隆兴元年提举江州太平兴国宫二年知湖州时水旱之余疾疫大作道相属公为粥以食饿者又遣僚属劝分多所全活乾道元年提举江州太平兴国宫再上章告老乃进左朝奉大夫致仕五年十有二月戊戌薨于里第年七十有三诏赠特进六年十有一月甲申葬于金华惠日乡常乐寺之东原公娶曹氏封淑人六子涣右通直郎前权通判宁国府事?右宣教郎前福建路提举市舶司干办公事挠页惺吕尚铝秸阄髀诽岬阈逃司干办公事出後公之长兄师醇注右迪功郎新监行在太平惠民局淑先亡汾右承务郎三女适仕族孙男七人柄右承务郎楷杞硅鏖衅铀锱十二人曾孙男一人公敦厚裕词气穆然不见喜愠遇事精详必审其可而後发不为表q以求赫赫拊兄之孙如己子族女之贫不能行者皆使之有归虽自奉养俭薄而亲旧困乏皆周之久益不厌退居自号适翁所着诗文章奏藏于家自公仕宦五十余年间世之变故多矣士方随时炎凉而为之俯仰竭其巧力以趋势射利其他一切不暇顾恤也公更夷险出入中外恬静凝重雅有常德表里相副终始如一而从容进退自适其适康宁寿考c为宿望洪范所谓福者殆无憾焉观公之本末其念虑操履所以感应召致夫岂偶然者哉铭曰
恂恂王公率履由衷不矫为异不阿为同在西柄臣欲人同已利诱威胁翕然风靡时方掊克争进羡余公散其积代民逋租时方告讦人莫自坚公独哀矜劝以无然皇明独断纬t邪公以不倚帝庸褒嘉国计之重尔其开阖朕命之严尔其出纳乃侍经席乃长天官乃眷大邦于蕃于宣寒暑贸迁谁能不移中外出入谁能具宜公惟一意秉此常德更事变其仪不忒进退有余寿考且宁归安斯丘始终哀荣天道与善人或疑之视履考祥其观此诗
龙图阁学士王公墓志铭
公讳十朋字龟龄姓王氏温州乐清人曾祖信祖格父辅父以公贵赠左朝散郎母万氏赠硕人其先自钱塘徙至朝散公始业儒有声公少颖悟强记博览为文顷刻数千言事亲尽孝其居乡进止取予必以义後学师尊之入太学多士皆推敬焉太上皇帝躬揽权纲更新政事绍兴二十七年策进士于廷诏对策中有指陈时事鲠亮切直者p置上列无失忠谠无尚谄谀称朕取士之意而考官以公所对进上临定其文以为经学淹通议论纯正可第一及唱名则公也士论翕然称惬诏益严销金铺翠之禁且以交址所贡翠羽焚于通衢实自公发之授左承事郎签书建康军节度判官厅公事又诏王十朋系朕亲擢第一人欲试以民事待远缺可特添差绍兴府签判秩满除秘省校书郎?兼建王府小学教授时北人且背盟朝廷疑之犹未敢诵言为备公因轮对力陈其不可无备者且曰御戎之策莫急于用人用人之要莫先于人望今若内若外士大夫军民咸谓有天资忠义才兼文武可为将相者有长于用兵士卒乐为用可为大帅者或散地或守远郡愿陛下起而用之可以作士气寝敌谋又言三衙管军或久而不代兵柄在手利权财赂又皆入其门且其官至三公枢密所以节制诸将者乃班其下倒置如此其能节制之乎并及诸军承受皇城逻卒之弊其他指陈率人所难言者公之将有言也人皆危之而上特开纳焉既而罢诸军承受逻卒亦加戢更定枢密与管军班次管军亦引去边备益严旧人相继复用自昔人臣论一事或章十数上或合\力争不能吖以一言悟意而事皆次第罢行于是天下仰上之聪明大度虚怀从谏非徒优容之而已然大臣有不乐者公亦数求去除着作佐郎罢其兼职公以求去得迁力辞不许久之除大宗正丞仍待次寻得请主管台州崇道观今上即位除知严州未赴间召对公奏言太上皇帝非耄期倦勤之时而以天下授之陛下贤于尧舜远矣陛下所以仰副太上付托者当何如舜重华协于帝然八元八恺尧未及举而舜举之四凶尧未及去而舜去之今社稷之大安危民生之大休戚人材之大进退朝廷之大刑赏其所当行者宜若舜之所以协于尧而行之以彰太上知子之明以尽陛下继述之道又言今和戎与战守之议未决臣谓或战或守当相时进退而和决不可议也又言右相虚位天下拭目观陛下此举必诸大夫国人皆曰贤然後用之可也不可非其人以失天下望除司封员外郎兼国史院编修官又兼崇政殿说书除国子司业诸生固已迎服矣而公于学校事其细微曲折皆粲然前知所举措无不当人心者会诏百官言事公上疏以为百官进退者大臣之职论思献纳者侍从之职正朝廷纪纲者台谏之职今居其位者往往不举其职宜有以董正之虽然此特人臣之职也而人主有大职事曰任贤曰纳谏曰赏罚其言反覆详尽切于时务上览而嘉之即召公与工部侍郎张阐对便殿从容论天下事甚\请退复留者再赐坐赐酒又赐御书隆兴元年四月除起居舍人改兼侍读公与左史同奏史职之废坏者其一曰起居注h本进呈非古欲勿进其二曰虽侍立而在殿东南隅未尝闻天子德音如二府自有时政记其余臣僚登对欲许令史官侍立其三曰後殿侍立而前殿则否于义无据欲前殿侍立其四曰直前奏事欲不必豫牒合门及候班次皆从之越月除侍御史公素以刚毅正直称天下至是人皆曰真御史矣公益自任以当世之重大抵以定国论正人心为本而去其害治者不屑屑于细故也江淮都督府出师进取宿州敌悉\来争我师退守淮都督张公浚上表自劾公奏曰臣自总角在草茅间闻强敌入中国痛心疾首义不戴天臣素不识张浚闻其天姿忠义誓不与敌俱生实敬慕之顷以馆职轮对首言敌情不测乞用浚等既而敌果大入太上皇帝亲征遣浚知建康府陛下即位因以江淮都督之任委之天下皆以为当臣去冬被召至阙前後进对皆以为恢复大计仰赞圣断又乞陛下勿贰以济大业浚遣二将取灵壁虹县宿州降三大将一月三捷议者皆服陛下任浚为难及王师不利横议I起臣尝奏陛下用兵为祖宗陵寝而举为二百年境土而举为中原吊民伐罪而举与古帝王好大喜功开边生事不同投机而进知难而退益当内修政事俟时而动陛下刚明果断规模固已素定然异论纷纷不肯置浚今浚既待罪臣岂可尚居风宪之职欲望正臣妄言之罪特加窜殛诏以公权吏部侍郎辞不拜乃以集英殿修撰知饶州乾道元年七月移知夔州寻除敷文阁待制三年七月移知湖州未几得请提举江州太平兴国宫才数月起知泉州进直学士又移知台州公以病力辞且乞致仕乃复提举太平兴国宫七年三月除太子詹事召旨敦趣公力疾造朝上特御选德殿而公足弱不能趋召给扶减拜且赐坐又诏权免朝参又遣使以告及金带就赐公三上章乞致仕乃诏以龙图阁学士致仕命下而公薨矣七月丙子也享年六十上闻嗟悼赙恤有加令两J路转运司给葬事公积阶至左朝奉郎封乐清县开国男至是赠左朝散大夫遗戒丧事毋得用佛老教诸孤行之以十有二月丙午葬公于县之左原白阡硕人贾氏有贤行先公二年卒至是合y焉男三人闻诗闻礼皆太学生孟丙早卒公两遇郊祀恩皆奏其弟故二子皆未仕女二人长嫁进士钱万全次许嫁贾梓孙男四人公立朝议论出处大节既如此矣初公以文学先天下人谓其于吏事未必数数然也而自为郡左遇事不苟民有讼久不决多走诸司乞委公虽文书\委公一一不以付吏审核情伪参用经律所与夺人皆厌伏其治郡既以廉洁公正率其下间有为不善者则反复告戒诚意笃至人亦有耻故未尝按吏为文劝导百姓以迁善远罪之意有争讼则晓以义理多退听者故鞭扑罕用事至立断其甚不得已乃推鞫亦不淹系故狱屡空未尝遣官吏至县而人素信服事亦举利有可以予民者予之输租使自操概而用度有节故财亦足月率两诣学宫延见诸生从容诲诱且以询究郡政饶久旱公下车即雨湖久雨伤稼公入境u霁每罢郡士民涕泣遮拥不容去或借留于部使者不得则奔走道路或越境不忍别者泉人闻公丧会哭于开元僧舍又立祠堂以事之近世为政得人心未有如公比者公有梅溪前後集五十卷书春秋论语孟子讲义皆指授学者未成书也公于文专尚理致不为浮虚靡丽之词其论事章疏意之所至展发倾尽无所咭尤条鬯明白盖自汉氏尊用儒术而士或饰诈或阿谀取容至于守节死义能为国重则未必以儒名者世遂以儒相靳若公之学问粹然一出于正谨守而力行之义之所在疾趋径前未尝以利害毫顾避更夷险特立不呤┯谡事左右具宜信乎其有本如是也呜呼此真所谓儒者耶铭曰
汉廷用儒黯独奁踊茨系之谋不敢作谓公孙辈发蒙振落儒岂不用其效奚若孰知其故鼠腊非璞公之节义视黯无怍屹然立朝作世郛郭正色凛凛危言谔谔招之不前麾之不却猛虎在山卫及藜藿出守四郡治行皆卓问胡为然非智之凿圣有谟训守约施博惟其躬行粹美无驳道固如是不由外铄于彼汲直如玉而琢我为铭诗以表儒学人虽云亡尚有榘
柴君墓志铭
左迪功郎复州州学教授柴端义以书抵余曰端义不天生四月而孤叔父实长养教诲之今叔父死矣欲报之德昊天罔极谨状叔父行实授诸执事者惟先生幸而铭之庶几叔父虽死而不朽也余于是取其言次序之君讳渊字益深其先自衢之江山徙信之永丰曾祖观国父震皆不仕君事亲以孝闻抚育孤侄与其子无间闺门之内和乐而肃静乡人亦爱敬之连遭二亲丧足不入私室哭泣几失明盖君所从游多一时名儒讲究经旨以躬行为本故其行如此去丧年u四十u不复应进士举乾道八年二月甲子卒年五十有五娶徐氏男端礼端善端智长女适陈舜邻次适黄仁闻黄氏者先卒孙男女二人诸孤以九年十二月庚申葬君于永丰之宅山铭曰
观端义之于叔父知君之子其兄子也又知君之事亲孝故如此也学而能行夫又奚病虽曰不仕是亦为政枢密院计议钱君嫔夫人吕氏墓志铭
妇人德止于柔顺职止于馈祀为善作仪则以为戒昔之表着内德形于歌咏圣人次之以首国风不过曰能自防能循法度能不失职而已至于高节烈志往往多出于一时之不幸不获已而有见于外虽非人情之可愿而世之君子必且称道而特书之夫以死生之变交争于前陵遽沛乃能审夫所恶有甚于死而患有所不辟此烈丈夫之所难而一妇人或能之则夫君子之所以称道而特书之者岂独为妇道之劝而已哉以余所闻若夫人吕氏其不幸而类此者欤靖康间戎事起所至艰梗夫人偕其家避地来南属渡汉沔而溃兵有以讥禁为名因而卤掠其间无所不至者夫人猝遇之惧不免焉自投于水以誓义不A贼贼相顾骇愕因解去旁舟亦赖以全相与感夫人之义毕力图救竟以得活夫可幸以不死而能必死自处以必死而未必死所为虽失其身而有不顾者以生之可求也而死生果不可以避就其自为计亦惑矣况舍生取义不问其何如者耶观夫人之事愚者足以辨惑懦者足以有立志矣夫人其先东莱人至高祖文靖公三相仁宗始赐第京师曾祖讳公着以司空平章军国事祖讳希纯尝任中书舍人追复宝文阁待制父讳聪问右朝请大夫直秘阁夫人十有八而嫁为右朝奉郎钱受之之妻吕氏仍世相家而钱吕世A也夫人不以贵与故自挟所以承上接下惟谨而天下未定转徙道路数千里崎岖山谷间人不堪其忧钱君流落于下位尝一为枢密院计议官不旬岁而罢自是闲居且十年生理日落而夫人躬服俭勤经纪家事无不自得之色观其所以处生死者如此则贫富通塞之际固其所优者欤累封至安人以绍兴十八年三月二日卒于袁州享年四十九男三人曰箴右迪功郎曰某曰藏女一人孙男曰史以其年四月九日葬于袁之宜春县湖岗里计议君状夫人行事而属铭干余余读之而叹曰此夫世之君子所为称道而特书之者况余与计议君交游之旧而又以见属者乎铭曰
吕氏之盛实始文靖典型之遗女有卓行见危靡他处约何病其死有义其生有命曷观于斯惟命之听
夫人汪氏墓志铭
夫人吾姊也姓汪氏信州玉山人父讳某赠通议大夫母鲁氏追封淑人夫人年十有九嫁同县程昂躬俭服勤人所难堪而夫人安之性质直未尝伪色辞以欺人也盖尝曰吾老且衰欲致家事而自佚矣人亦以为宜飨其报皆未及而以乾道六年九月己丑卒年六十有三子男三人长克勤次克和蚤卒次克成孙男八人女三人其孤将以七年十有二月壬寅葬夫人于玉山之塘田社来请铭呜呼某哭吾兄甫期月而又哭吾姊也孑然此身虽幸而仅存亦何聊哉铭曰
其艰其勤以终其身咨尔後人尚能显其亲
文定集卷二十三

[book_title]卷二十四
钦定四库全书
文定集卷二十四
宋　汪应辰　撰
五言古诗
题郑氏k金堂
子云抱遗经寂寞饥欲死谁家千金郎车马塞闾里如何今世人持此欲胜彼要知圣贤心不为取青紫冷暖自所知吾言聊尔尔
题法海院龙溪亭
微茫云两角屈曲路一Q未容快先睹已叹行百转流溪何从来神物昔尝玩舆梁俨坚牢亭宇复明绚岂惟济病涉更可供息宴信哉善知识作此巧方便茂樾两交盖清风四挥扇q恐境中人却有桑下恋台山不须问此去直如箭何妨酌灵水一洗眼花眩举头未及眸已知梵王殿
和游南岩
南o不藏善逢人说南岩南岩亦何好造化秘此缄烟云印全提松竹色半酣去郭十里赢守戒僧二三乞身满一日幽事亦可探行客问征途居者索辔衔萧条野店烟榫裁掷枕枘罘浅就饴虏环朱味甘受佣作闲人自缚亦何L于时日在房山色染蔚蓝一径盘c青to列空嵌冷泉计涓滴瀹鼎消尘凡端如常德静可警疾步贪镳出云门呤琢烟岚公其吐妙语胜事须指南
借舍人吕丈送大雅东还诗韵奉呈
典刑寄老成师友须渊源今代紫薇公身退道益尊言行无表q卓然中所存云雨自翻覆谁能动毫分洗垢无垢尚或求瘢?嗟我与徐子昔也扫公门相期膏吾车从公毕斯文
暮春
闭门听风雨不知门外春兹长聊散步霁色如相亲日月不吾与花柳随时新悠悠竟何事悚然怀故人
家叔b次暮春韵呈知止秘校
一日复一日山间已暮春人事有怵迫景物无E亲谁知一雨後满目皆怀新风光欠管领付与得闲人
再用前韵
驾言写我忧一览无边春先生方闭户不可得而亲宁逐儿女戏要观物化新不见舞雩下冠者五六人
复次数语呈知止
斯道有张弛如天有冬春雍容贵可久促迫终难亲槁久乃腐流水汲逾新虽云不窥圃乘马复何人【乘马亦用董生事】
七言古诗
尤美轩
f然~壑临招提仰视疑欲干晴霓林峦献状还左右烟云变相随高低少日登高不惮远喘汗X如夏畦却凭轩槛认行处一览不待穷攀跻爱山愿作此轩客饥火驱出仍东西青衫乌?犯尘土梦想春v浮凫s归寻舟刻剑已往扁榜仅能存旧题道人知我若有失更附山房拂硖莘叫朗す刍刮羰焙鲅让钣锢创溪茫茫六合有安宅恍悟十年行路迷甘与山僧为逆旅自使妇姑相勃G暗明通壅悉还汝无所还者吾其栖但L屋上复加屋空费囊中金蹄
五言律诗
送删定闻人丈归嘉禾
漫作中都士柴门每自扃遗经究终始奇字讲声形前辈今无几微言世莫听扁舟转河曲已见故山青
题表上人卷舒轩
高轩聊自娱俯仰称幽居世道有兴废人心随卷舒圆S应有此胶柱合何如愧匪许询辈时来问满虚
陶山书院
陶山读书处景物自天成幽涧菁莪盛高冈彩凤鸣雨余山色秀云净月华明静听寒泉响潺潺洙泗声
挽侍读龙图学士周公
四海声名久中朝德齿优金华方入侍琳馆遽归休全福人皆仰孤风世莫留老成零落尽不独为吾州
挽参政王公
辙迹环吴蜀艰难叹委频秉钧才数月去国竟终身文武才猷远经纶事业新襄阳耆旧传宁复有斯人
挽学士张公
俎豆平生事逢时却论兵幄中多妙画阃外u长城曾未登三府何言梦两楹空余行乐处画像俨如生
挽詹事陈公
给谏皆言责论思本从臣独公w举职临事肯谋身再起名尤重全归迹已陈空嗟古遗直无复见斯人
挽吕舍人二首
连蹇成遗老才闻直禁林是非终不屈进退了无心万事邯郸梦千秋正始音心知公不朽B涕自难禁接物初无间微言独得闻相期深造道不为细论文自有高山仰谁知半路分新阡疑可望目断只愁云
挽宣抚吴郡王二首
节义家传久艰难始见忠一心惟徇国百战竟平戎环列周庐肃官仪道路同细看麟阁上谁得似初终太傅元功首汾阳异姓王恩荣兼二美声迹远相望名载风云会神游水月乡维师空赠典无复见鹰扬七言律诗
雪中梅花
风弄芦帘掩复开闭门一室此徘徊故人难望扁舟至远信谁凭驿使吒R外不知飞霰集坐中只觉暗香来新诗亟报春消息不待天边看斗魁
与谈命郑柯山
柯山落魄一仙翁二十八宿罗胸中学术该通明若监襟期豁Q气如虹醺醺痛饮一楼月落落高谈千古风一本流年无惜示贮之他日验穷通
陈经略生朝四首
喜咏高秋此日生门闾佳气想充盈堂堂体貌千钧重凛凛精神一座倾暂使远民瞻玉帐要知圣主有金城兜牟却作貂蝉去五`难淹宋广平【今五`皆_广右】
妫姓从来莫与京传家初不为金k只今八桂苍苍处倍觉中台两两明南徼不闻刁斗击北辕行见衮衣迎定知天锡公难老端与邦家立太平
a视人寰但一沤应缘来作圣时游英风盖世桂林伯相业传家户牖侯号召u看持玉节姓名已久覆金瓯他时欲记中书考简策应须汗马牛
欲知今岁好生朝召节翩翩下九霄便入三槐新位次空余八桂旧歌谣机神照物宜前列质干参天合後凋他日凌烟图画处方瞳炯炯映金貂
送陈经略二首
英姿卓荦\长兼暂假威名峤南忽报邮音驰尺一即看躔次近魁三照人风采谁居右致主功名在立谈远俗岂知如许事只言无计驻征骖
清明公正复慈祥触眼平生见未尝自幸来依骠骑幕如何又趣舍人装云霄去路日千里萍梗微踪天一方独有此心无远近岁寒犹欲试冰霜
分韵送胡丈归建康
先生高卧武夷o一旦趋朝岂偶然报国自期如日归田曾不待来年怀铅共叹扬雄老鞭马今输祖逖先册府风流久寥落送行始复有诗篇
偶见文子失举後诗次韵以广其志
落落开谈四座惊已应俊气压诸生高山意远难知已白雪词高~和声此道要须齐得丧古人初不为功名芬芳各自随时耳何用临风嗅决明
鹿鸣宴席上诗二首奉送解元诸先辈
从来人物数成都果见英髦入荐书齐鲁风流方演迤渊云文采自纡余姓名u上飞龙榜乡里争迎驷马车圣世取才三尺在但惭无地更吹嘘
嘉宾式燕正炎曦风自南来为解围细听吹笙仍鼓瑟即看结绶却登畿清朝不用V刀布昼日偏宜着锦衣太守自怜推不去栈羊酾酒待还归【刀布还归皆文翁传事】故事鹿鸣宴赋诗所以致劝驾之意如蒙继和不必次韵或五言或七言或一首或二首各从其便庶几得以观志也幸察应辰上闻
五言~句
宜春漫述
本是扶揽退嬖德作官故山应念我薇蕨已阑干
归云堂
浮云本无心人心逐云去更作归云堂云归竟何处
送冲公谒六祖道场
直指岭头路宁论几日?春有消息寄我一枝梅七言~句
宜春士愿朴而虚蒙珥笔之名每欲为邦人一洗之偶笔工傅氏求诗作此
只今头上半儒冠谁肯公庭弄舌端试问毛锥将底用夺标他日万人看【夺标乃宜春先贤故事】
与酒家沈生
有客堂堂空两手无人为借太阿来与君上抉浮云破放出阳光万丈开
送王献可归信州
月旦于今合改评一官谋食百无能君归锦里人应问好个蓝田崔县丞
次汉英教授示和尹少稷韵四首
五车拄腹成何事空受才名二十年一壑生涯长龃龉迩来行李已三迁
渊明心远自无尘岂必山涯与水滨云气日佳飞鸟乐寥寥此意付何人
畴昔持心欲见贤肯容闾巷快争先岂知咫尺隔千里空诵白云长在天【白云长在天吕公遗少稷诗】
G宫夫子日扃门厌听儿曹说怨恩犹念贫交无与乐时流妙语到荒村
池荷
香分净社色专城冠盖如云照乘明晓露抛鼻锲F曳凉风吹月夜经营
琵琶洲
塞外风烟能记否天涯落日自心知眼中景物参差是只欠江州司马诗
蕨初生
一拳打破地皮穿住春风不放拳直待子规啼夜月放开青掌始朝天
牵牛花
叶细枝柔独立难谁人E起傍阑干一朝引上檐楹去不许时人眼下看
送陈德润赴惠州
山行五日到崇安欲往从之尚阻艰闻说惠州天远几时音问落人间
宜春书事
饥寒驱出故山来俗事如麻拨不开问我此行何所得未尝识面有澹台【谓澹台灭明】
题常山孔坞碧照阁
门前尘土暗衣冠池馆无多意已试问主人闲适味冰蚕正自不知寒
帖子词
端午帖子词皇帝合
圣德临尊极民心戴至仁喜逢重午节共祝万年春雨阳皆应节和气满平畴欲识天喜农家麦有秋永日虽祥c风生殿阁凉圣心非独乐均施潭喾焦行盛德基王化密赞成谋授帝图福及万方天所相祛邪何假佩灵符
王业艰难素所知岁单喜见献新丝盘中更进长生缕却记亲蚕茧馆时
万年珍木v成殿阁微凉次第生简静初非拘月令怀冲履正自心清
太上皇帝合端午帖子词
道大光今古功成付圣明超然t物表但见四时行漏转铜壶永风来玉殿清天申佳节近比屋尽欢声外物虽无累诚心每在民薰风能解愠亦足助尧仁金碧丛中翠艾д当午日一朝时君王自进长生缕细剪菖蒲泛玉
弦歌密意寄南风岂易形容长养功地厚天高何以报祝尧惟有寿无穷
飞来峰下水泉清台沼经营不日成胜境自超尘世外何须方士觅蓬瀛
火德方居夏端符帝运亨化工初不宰继照付重明和乐天申节雍容物外身t生蒙长养谁复识尧仁水殿风来细槐庭日度迟圣心无外累动息自随时圣治从来本好生拟销剑戟助农耕此心自与天无间岂待丹缯始辟兵
年年时节近天申喜气欢声逐日新请祝圣人如一口定知德寿万年春
冷泉堂上湖山胜聚景园中草木芳万物欣欣供燕乐自然祥暑变清凉
太上皇后合端午帖子词
周室兴王业尧图授圣人谁知皆内助功德古无伦仁心均动植风化正邦家福庆方N集灵符尚辟邪心境俱清净能令五月凉芬香随处有不待沐兰汤坤元厚德孰能名履正怀冲本至诚自是从容常中道非因欲待晏成
俯视纷华等z糠随时邀乐任嫔嫱宫中`草知多少自有金芝冠\芳
自然长寿又康宁德合无疆万物亨圣主爱亲思尽美更羞仙术助延生
中兴虽帝业内治本功天下供荣养方知福报崇乾坤皆数五日月正符同但仰重离照难名厚载功宝殿名康寿皇心在祝延愿从重五日更万千年阳居大夏方行令已有微次第生细察天时知物理常将儆戒保和平
上古遗书究治终长编通监更参同端居坐照无穷事何用江心百链铜【选德殿记载上语云日读尚书通监】
晋国燔山求介子荆人角黍祀灵均圣君念旧仍从谏千古忠贤气亦伸
文定集卷二十四

        </div>
      </div>
    </div>
  </div>
</div>
<!--update:2025-08-29 17:55:47-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>