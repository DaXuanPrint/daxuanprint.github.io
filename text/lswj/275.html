<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="岁功典第一卷,岁功典第二卷,岁功典第三卷,岁功典第四卷,岁功典第五卷,岁功典第六卷,岁功典第七卷,岁功典第八卷,岁功典第九卷,岁功典第十卷,岁功典第十一卷,岁功典第十二卷,岁功典第十三卷,岁功典第十四卷,岁功典第十五卷,岁功典第十六卷,岁功典第十七卷,岁功典第十八卷,岁功典第十九卷,岁功典第二十卷,岁功典第二十一卷,岁功典第二十二卷,岁功典第二十三卷,岁功典第二十四卷,岁功典第二十五卷,岁功典第二十六卷,岁功典第二十七卷,岁功典第二十八卷,岁功典第二十九卷,岁功典第三十卷,岁功典第三十一卷,岁功典第三十二">
<meta name="description" content="历象汇编是中国古籍中有关气象天文内容的汇编。清康熙时广罗古今群籍有关记载,分门别类比排而成。原系陈梦雷所编,雍正时改由蒋廷锡修撰。收入《古今图书集成》。上海中华书局按康有为藏本于1934年缩小影印。陈梦雷,字则震,号有斋,福建候官人。清代学者。曾编有《盛京通志》、《承德县志》、《海城县志》、《闲止书堂集钞》、《松鹤山房诗文集》等。1701年据诚亲王胤祉颁发的协一堂藏书及家藏的1万多卷图书,分门别类编成一集。雍正登基后,被流放东北,卒于戍所。蒋廷,清康熙举人。常熟人。字扬孙,号西谷。工诗善画。著有《尚书地">
<title>古今图书集成历象汇编岁功典_陈梦雷_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">古今图书集成历象汇编岁功典</span> <br/>
          作者： <span class="inputVal" id="bkauthor">陈梦雷</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,类书,完结</span> <br/>
          字数： <span class="inputVal" id="bknum">[book_length]1637054</span> <br/>
          说明： <span class="inputVal" id="bkdec">历象汇编是中国古籍中有关气象天文内容的汇编。清康熙时广罗古今群籍有关记载,分门别类比排而成。原系陈梦雷所编,雍正时改由蒋廷锡修撰。收入《古今图书集成》。上海中华书局按康有为藏本于1934年缩小影印。陈梦雷,字则震,号有斋,福建候官人。清代学者。曾编有《盛京通志》、《承德县志》、《海城县志》、《闲止书堂集钞》、《松鹤山房诗文集》等。1701年据诚亲王胤祉颁发的协一堂藏书及家藏的1万多卷图书,分门别类编成一集。雍正登基后,被流放东北,卒于戍所。蒋廷,清康熙举人。常熟人。字扬孙,号西谷。工诗善画。著有《尚书地理今释》等书。雍正时奉命重编《古今图书集成》。其第1编即《历象汇编》(其他5编为方舆、明伦、博物、理学、经济)。《岁功典》记季节、月令、寒暑、干支、晨昏、昼夜、节气等,共43部116卷。本汇编资料丰富,类别编排合理。在其中找古今气象或天文的资料,十分方便。有关气候季节等方面的资料,可在《岁功典》中找寻;</span> <br/>
          封面： <span class="inputVal" id="bkimg">Z_18464.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]古今图书集成历象汇编岁功典
[book_author]陈梦雷
[book_date]清代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,类书,完结
[book_length]1637054
[book_dec]历象汇编是中国古籍中有关气象天文内容的汇编。清康熙时广罗古今群籍有关记载,分门别类比排而成。原系陈梦雷所编,雍正时改由蒋廷锡修撰。收入《古今图书集成》。上海中华书局按康有为藏本于1934年缩小影印。陈梦雷,字则震,号有斋,福建候官人。清代学者。曾编有《盛京通志》、《承德县志》、《海城县志》、《闲止书堂集钞》、《松鹤山房诗文集》等。1701年据诚亲王胤祉颁发的协一堂藏书及家藏的1万多卷图书,分门别类编成一集。雍正登基后,被流放东北,卒于戍所。蒋廷,清康熙举人。常熟人。字扬孙,号西谷。工诗善画。著有《尚书地理今释》等书。雍正时奉命重编《古今图书集成》。其第1编即《历象汇编》(其他5编为方舆、明伦、博物、理学、经济)。《岁功典》记季节、月令、寒暑、干支、晨昏、昼夜、节气等,共43部116卷。本汇编资料丰富,类别编排合理。在其中找古今气象或天文的资料,十分方便。有关气候季节等方面的资料,可在《岁功典》中找寻;
[book_img]Z_18464.jpg


[book_title]岁功典第一卷
岁功总部汇考一
上古
天皇氏始制干支之名，以定岁之所在。
按宋《刘恕・外纪》：天皇氏继盘古氏以治，是曰天灵。澹泊无为而俗自化，始制干支之名以定岁之所在。十干曰阏逢，旃蒙，柔兆，疆圉，著雍，屠维，上章，重光，元]，昭阳。十二支曰困敦，赤奋若，摄提格，单阏，执徐，大荒落，敦，协洽，馓玻作噩，阉茂，大渊献。
〈注〉干，干也。其名有十，亦曰十母：甲、乙、丙、丁、戊、己、庚、辛、壬、癸是也。支，枝也。其名一十二，亦曰十二子：子、丑、寅、卯、辰、巳、午、未、申、酉、戌、亥是也。阏逢，甲也；旃蒙，乙也；柔兆，丙也；疆圉，丁也；著雍，戊也；屠维，己也；上章，庚也；重光，辛也；元]，壬也；昭阳，癸也。困敦混沌也。言万物萌混沌于黄泉之下也，子也。赤奋若若顺也。阳气奋迅万物而起，无不若其性也，丑也。摄提格，万物承阳而起。格者，起也。岁在寅正，月出东方为众星之纪。以摄提宿，故名也，寅也。单阏言阳气推万物而起，单尽越止也，卯也。执徐伏蛰之物皆敷舒而出，执蛰徐舒也，辰也。大荒落，万物皆炽盛而大出，霍然落也，巳也。敦，敦盛壮也，言万物盛壮也，午也。协洽言阴阳化生万物和合也，未也。馓惭酝蛭锿滦闱愦怪貌也，申也。作噩言万物皆芒枝起之貌，酉也。阉茂言万物皆蔽冒阉蔽茂冒也，戌也。大渊献渊深也，大献万物于天，深于盖藏也，亥也。〈按：三皇之名，相传不一。或以伏羲、神农、黄帝为三皇，或以继盘古而王之天皇、地皇、人皇别为三皇。年代久远，已无确据。按《刘恕外纪》，言伏羲制甲历，则谓伏羲即天皇之说，庶几近之。但今纲鉴皆于伏羲之前，别纪三皇；而所谓干支，又别有阏逢困敦之名。故今从之于伏羲前，别编天皇氏云〉。
地皇氏始分昼夜，以三十日为一月。
按宋《刘恕・外纪》：地皇氏继天皇以治，爰定三辰，是分昼夜，以三十日为一月。
太昊伏羲氏始作甲历，以定岁时。
按《史记・补三皇本纪》不载。按宋《刘恕・外纪》：伏羲作甲历，定岁时，起于甲寅干支相配，为十二辰，六甲而天道周矣。岁以是纪而年不乱，月以是纪而时不易，昼夜以是纪而人知度，东西南北以是纪而方不惑。
陶唐氏
尧命羲和主历象，以定四时。
按《书经・虞书・尧典》：乃命羲和，钦若昊天历象，日月星辰，敬授人时。
〈蔡传〉乃者继事之辞，羲氏和氏主历象授时之官，若顺也，昊广大之意。历所以纪数之书，象所以观天之器，如下篇玑衡之属是也。日，阳精，一日而绕地一周；月，阴精，一月而与日一会。星二十八宿。众星为经，金木水火土五星为纬，皆是也。辰以日月所会，分周天之度为十二次也。人时谓耕之候，凡民事早晚之所关也。
分命羲仲，宅芬模曰D谷，寅宾，出日，平秩东作。日中，星鸟，以殷仲春。厥民析，鸟兽孳尾。
〈蔡传〉此下四节，言历既成而分职，以颁布且考验之，恐其推步之，或差也。或曰上文所命。盖羲伯和伯，此乃分命其仲叔。未详是否也，宅居也，芬募从砉保芬募嚷哉咭病Ｔ唬D谷者取日出之义。羲仲所居官次之，名盖官，在国都而测候之所，则在于芬亩表之地也。寅，敬也。宾，礼接之，如宾客也。出日，方出之日，盖以春分之旦，朝方出之日而识其初出之景也。平均，秩序作起也。东作，春月，岁功方兴，所当作起之事也。盖以历之节气，早晚均次其先后之宜，以授有司也。日中者，春分之刻，于夏永冬短为适中也。昼夜皆五十刻，举昼以见夜。故曰：日星鸟南方，朱鸟七宿。唐一行推以鹑火为春分，昏之中星也。殷，中也，春分阳之中也。析，分散也，先时冬寒，民聚于T，至是则以民之散处，而验其气之温也。乳化曰孳，交接曰尾，以物之生育而验其气之和也。
申命羲叔，宅南交，平秩南讹，敬致，日永，星火，以正仲夏。厥民因，鸟兽希革。
〈蔡传〉申，重也。南交，南方交趾之地。陈氏曰：南交下当有曰明都三字。讹，化也，谓夏月时物长〈上声〉盛，所当变化之事也。敬致周礼，所谓冬夏致日。盖以夏至之日中，伺日而识其景。如所谓日至之景，尺有五
寸，谓之地中者也。永，长也，日永昼六十刻也。星火东方苍龙七宿。火谓大火。夏至，昏之中星也。正者，夏至阳之极，午为正，阳位也，因析而又析以气，愈热而民愈散处也。希革，鸟兽毛希而革易也。
分命和仲，宅西，曰昧谷。寅饯纳日，平秩西成。宵中星虚，以殷仲秋。厥民夷，鸟兽毛馈
〈蔡传〉西谓西极之地也。曰昧谷者，以日所入而名也。饯，礼送行者之名。纳日，方纳之日也。盖以秋分之莫〈去声〉夕，方纳之日而识其景也。西成，秋月物成之时，所当成就之事也。宵，夜也。宵中者，秋分夜之刻于夏冬为适中也，昼夜亦各五十刻，举夜以见日，故曰宵。星虚，北方元武七宿之虚星。秋分，昏之中星也。亦曰殷者。秋分，阴之中也。夷，平也。暑退而人气平也。毛溃鸟兽毛落更生，润泽鲜好也。
申命和叔，宅朔方，曰幽都。平在朔易，日短，星昴，以正仲冬。厥民T，鸟兽彰。
〈蔡传〉朔方，北荒之地。谓之朔者，朔之为言苏也，万物至此死而复苏，犹月之晦而有朔也。日行至是则沦于地中，万象幽暗，故曰幽都，在察也。朔易，冬月岁事已毕，除旧更新，所当改易之事也。日短，昼四十刻也。星昴，西方白虎七宿之昴宿。冬至，昏之中星也，亦曰正者。冬至，阴之极，子为正阴之位也。T，室之内也，气寒而民聚于内也。彰，鸟兽生X毳细毛以自温也。盖既命羲和造历制器，而又分方与时，使各验其实，以审夫推步之差。圣人之敬天勤民，其谨如是。是以术不违天，而政不失时也。又按：此冬至日在虚昏中昴，今冬至日在斗昏中壁，中星不同者。盖天有三百六十五度四分度之一，岁有三百六十五日四分日之一。天度四分之一而有馀，岁日四分之一而不足。故天度常平运而舒，日道常内转而缩。天渐差而西，岁渐差而东。此岁差之由。唐一行所谓岁差者是也。古历简易未立差法，但随时占候修改，以与天合。至东晋虞喜始以天为天，以岁为岁。乃立差以追其变，约以五十年退一度。何承天以为太过，乃倍其年，而又反不及。至隋刘焯取二家中数七十五年为近之，然亦未为精密也，因附著于此。
帝曰：咨，汝羲暨和。期三百有六旬有六日，以闰月定四时成岁，允百工，庶绩咸熙。
〈蔡传〉咨，嗟也。嗟叹而告之也。暨，及也。期，犹周也。允，信。，治工官，庶众绩功，咸皆熙广也。岁有十二月，月有三十日，三百六十者，一岁之常数也。故日与天会而多五日九百四十分日之二百三十五者，为气盈；月与日会而少五日九百四十分日之五百九十二者，为朔虚。合气盈朔虚而闰生焉。故一岁闰率则十日九百四十分日之八百二十七，三岁一闰则三十有二日九百四十分日之六百单一，五岁再闰则五十四日九百四十分日之三百七十五十。有九岁七闰，则气朔分齐。是为一章也。故三年而不置闰，则春之一月入于夏，而时渐不定矣。子之一月入于丑而岁渐不成矣。，积之之久，至于三失闰，则春皆入夏而时全不定矣。十二失闰子皆入丑，岁全不成矣。其名实乖戾，寒暑反易，农桑庶务，皆失其时。故必以此馀日置闰月于其间，然后四时不差，而岁功得成。以此信治百官而众功皆广也。
夏后氏
夏后氏以建寅为正朔，定岁时节候之宜。
按《史记・夏本纪》不载　按《大戴礼记・夏小正》：正月启蛰，言始发蛰也。雁北乡，先言雁而后言乡者，何也。见雁而后数其乡也。乡者，何也。乡其居也。雁以北方为居。何以谓之为居。生且长焉。尔九月r鸿雁，先言r而后言鸿雁，何也。见r而后数之，则鸿雁也。何不谓南乡也。曰：非其居也，故不谓南乡。记鸿雁之r也，如不记其乡。何也。曰：鸿不必当小正之r者也。雉震椋震也者，鸣也；橐舱撸鼓其翼也。正月必雷，雷不必闻。惟雉为必闻之。何以谓之雷。则雉震橄嗍兑岳住Ｓ阙旄罕。陟，升也。负冰云者，言解蛰也。农纬，厥耒纬束也。束其耒，云尔者用是见君之亦有耒也。初岁祭耒，始用畅也。其用初云尔畅也者，终岁之用祭也，言是月之始用之也。初者，始也。或曰祭韭也。囿，有韭囿也。园之燕者也，时有俊风。俊者，大也。大风，南风也。何大于南风也。曰：合冰必于南风，解冰必于南风，生必于南风，收必于南风。故大之也。寒曰：涤冻涂。涤也者，变也，变而也。冻涂者，冻下而泽上多也。田鼠出田，鼠者，槭笠玻记时也。农率均田，率者，循也。均田者，始除田也。言农夫急除田也。獭祭鱼其必与之献。何也。曰：非其类也，祭也者，得多也。善其祭而后食之。十月豺祭兽，谓之祭，獭祭鱼谓之献。何也。豺祭其类，獭祭非其类，故谓之献。大之也，鹰则为鸠，鹰也者，其杀之时也。鸠也者，非其杀之时也。善变而之仁也。故其言之也。曰：则尽其辞也。鸠为鹰，变而之不仁也。故不尽其辞也。农及雪泽，言雪泽之无高下也。初服于公田，古有公田焉者。古言先服公田而后服其田也。采芸，为庙也。鞠则见，鞠者，何也。星名也。鞠则见者，岁再见尔。初昏参中，盖记时也。云斗柄县在下，言斗柄者，所以著参之中也。柳梯，梯也者，发孚也。梅杏s桃则华。s桃，山桃也。缇，缟也者，莎随也。缇也者，其实也。先言缇而后言缟者，何也。缇先见者也。何以谓之小正，以著名也。鸡粥。粥也者，相粥之时也。或曰妪伏也，粥养也。
二月往i黍禅。禅，单也。初俊羔助，厥母粥。俊也者，大也。粥也者，养也。言大羔能食草木而不食其母也。羊羔非其子而后养之，善养而记之也。或曰忧有煮祭。祭也者，用羔是时也。不足喜乐，喜羔之为生也，而记之与羊牛腹时也。绥，多女，士绥安也。冠子取妇之时也。丁亥万用入学。丁亥者，吉日也。万也者，干戚舞也。入学也者，大学也。谓令时大舍也。祭鲔，祭不必记。记鲔何也。鲔之至有时，美物也。鲔者，鱼之先至者也。而其至有时，谨记其时。荣黄菜色，菜繁田，胡繁田。胡者，繁母也。繁，万勃也。皆豆实也，故记之。昆，小虫抵h。昆者，众也。田魂，螺也者。动也，小虫动也。其先言动而后言虫者，何也。万物是动而后著括，犹推也，h，蚁卵也，为祭醢也，取之则必推之，推之必不取，取必推而不言取。来降燕乃睇燕乙也。降者，下也。言来者何也。莫能见其始出也，故曰来降。言乃睇，何也。睇者，眄也。眄者，视可为室者也。百鸟皆曰巢，穴取与之室，何也。掺泥而就家，人人内也。剥鳝以为鼓也，有鸣仓庚。仓庚者，商庚也。商庚者，长股也。荣芸时有见梯始收，有见梯而后始收，是小正序也，小正之序时也，皆若是也。梯者所为豆实。
三月参则伏。伏者，非忘之辞也，星无时而不见，我有不见之时，故曰伏。云摄桑，桑摄而记之。急桑也，委杨杨则花而后记之。31羊，羊有相还之时，其类31，31然记变尔，或曰31羝也。59则鸣，59，天蝼也。颁冰，颁冰者，分冰以授大夫也。采识，识草也。妾子始蚕，先妾而后子。何也。曰：事有渐也，言自卑事者，始执养宫，事执操也。养，长也。祈麦实，麦实者，五谷之先见者，故急，祈而记之也。越有小旱。越，于也，记是时恒有小旱。田鼠化为。，鹌也。变而之善，故尽其辞也。为鼠，变而之不善，故不尽其辞也。拂桐芭。拂也者，拂也。桐芭之时也，或曰言桐芭始生貌。拂，拂然也。鸣鸠，言始相命也。先鸣而后鸠，何也。鸠者，鸣而后知其鸠也。
四月昴则见初昏，南门正南。门者，星也。岁再见壹正，盖大正所取法也。鸣扎。扎者，宁县也，鸣而后知之，故先鸣而后扎囿。有见杏囿者，山之燕者也。鸣蜮，蜮也者，或曰：屈造之属也。王i莠取荼。荼也者，以为君荐蒋也。莠，幽。越有大旱，记时尔。执陟攻驹。执也者，始执驹也。执驹也者，离之去母也。执而升之，君也。攻驹也者，教之服车，数舍之也。
五月参则见。参也者，牧星也。故尽其辞也。蜉蝣有殷。殷，众也。蜉蝣，殷之时也。蜉蝣者，渠略也。朝生而暮死。称有，何也，有见也。`则鸣`者，百鹩也。鸣者，相命也，其不辜之时也。是善之，故尽其辞也。时有养白养长也。一则在本，一则在末。故其记曰时养白之也。乃瓜。乃者，急瓜之时也。瓜也者，始食瓜也。良蜩鸣，良蜩也者，五采具之，兴，五日翕，望乃伏。其不言生而称兴，何也。不知其生之时，故曰兴。以其兴也，故言之兴五日翕也。望也者，月之望也。而伏云者，不知其死也。故谓之伏。五日也者，十五日也。翕也者，合也。伏也者，入而不见也。启灌蓝蓼。启者，别也，陶而疏之也。灌者，聚生者也，记时也。鸠为鹰。唐蜩鸣。唐蜩鸣者，]也。初昏大火中。大火者，心也。心中，种黍菽糜时也，煮梅为豆实也。蓄兰为沐浴也。菽糜以在经中，又言之时，何也。是食矩关而记之，颁马分夫妇之驹也，将间诸则，或取离驹纳之则。法也。〈字查字典无〉六月初，昏斗柄正在上。五月大火中，六月斗柄正在上，用此见斗柄之不在当心也。盖当依依尾也。煮桃。桃也者，s桃也。s桃也者，山桃也。煮以为豆实也。鹰始挚。始挚而言之何也。讳煞之辞也，故挚云。
七月莠q，苇未莠则不为q。苇莠，然后为q苇。故先言莠。谱诱厮痢Ｕ兀始也。肆，遂也。言其始遂也，其或曰肆杀也。湟潦生苹。湟，下处也，有湟然后有潦，有潦而后有苹。草也爽死。爽也者，犹疏也。苹莠。苹也者，有马帚也。汉案户，汉也。案户也者，直户也，言正南北也。寒蝉鸣。蝉也者，y也。初昏，织女正东乡，时有霖雨灌荼。灌，聚也。荼，q苇之莠，为蒋楮之也。q未秀为I，苇未秀为芦。斗柄县在下，则旦。
八月剥瓜，畜瓜之时也。元校。元也者，黑也。校也者，若绿色。然妇人未嫁者衣之。剥枣。剥也者，取也。粟零。零也者，降也。零而后取之，故不言剥也。丹鸟羞白鸟。丹鸟者，谓丹良也。白鸟者，谓蚊蚋也。其谓之鸟也，重其养者也，有翼者，为鸟。羞也者，进也，不尽食也。辰则伏。辰也，谓星也。伏也者，入而不见也。鹿人从者，从群也。鹿之养也，离群而善而之。离而生，非所知时也。故记从不记离。君子之居幽也，不言。或曰人人从也者，大者于外，小者于内，率之也。为鼠参中，则旦。
九月内火。内火也者，大火。大火也者，心也。r鸿雁。r，往也，主夫出火。主夫也者，主以时纵火也。陟元鸟蛰。陟，升也。元鸟者，燕也。先言陟而后言蛰，何也。陟而后蛰也。能罢貊貉鼬，则大若蛰而荣鞠。鞠，草也。鞠荣而树，麦时之急也。王始裘者，何也。衣裘之时也。辰系于日，雀入于海为蛤。盖有矣，非常入也。
十月豺祭兽。善其祭而后食之也。初昏南门见，南门者，星名也。及此再见矣。黑乌浴者，何也。乌浴也者，飞乍高乍下也。时有养者长也，若曰之长也。元雉入于淮为蜃。蜃者，蒲芦也。织女正北乡则具。织女，星名也。十有一月王狩。狩者，言王之时田冬猎为狩。陈肋革，陈肋革者，省兵甲也。啬人不从。不从者，弗行于时月也。万物不通陨，麋角陨坠也。曰冬至阳气至，始动诸向，生皆蒙蒙符矣。故麋角陨，记时焉尔。
十有二月鸣弋。弋也者，禽也。先言鸣而后言弋者，何也。鸣而后知其弋也。元驹贲。元驹也者，蚁也。贲者，何也。走于地中也。纳卵蒜卵。蒜也者，本如卵者也。纳者何也。纳之君也。虞人入梁。虞人，官也。梁者，主设网罟者也。陨麋角。盖阳气旦曙也，故记之也。
周
武王克商，改用子正，仍以夏时定四时中气，及七十二候，以纪政授时。
按《史记・周本纪》不载。　按《汲冢周书・周月解》：惟一月既南至昏昴毕，见日短极，基践长微，阳动于黄泉，阴惨于万物。是月斗柄建。子始昏北指，阳气亏，草木萌荡，日月俱起于牵牛之初，右回而行。月周天起一次而与日合。宿日行月一次，周天历舍于十有二辰，终则复始，是谓日月权舆。周正岁道数起于时一，而成于十，次一为首。其义则然。凡四时成岁，有春夏秋冬，各有孟仲季以名，十有二月中气以著时应。春三月中气：雨水、春分、谷雨。夏三月中气：小满、夏至、大暑。秋三月中气：处暑、秋分、霜降。冬三月中气：小雪、冬至、大寒。闰无中气，斗指两辰之间。万物春生、夏长、秋收、冬藏。天地之正，四时之极，不易之道。夏数得天，百王所同。其在商汤，用师于夏。除民之灾，顺天革命，改正朔，变服殊号，一文一质，示不相沿。以建丑之月为正易，民之视若天时。大变亦一代之事，亦越我周王致伐于商，改正异械以垂三统。至于敬授民时，巡狩祭享，犹自夏焉。是谓周月以纪于政时训解。立春之日，东风解冻。又五日，蛰虫始振。又五日，鱼上冰。风不解冻，号令不行。蛰虫不振，阴奸阳。鱼不上冰，甲偎讲亍Ｓ晁之日，獭祭鱼。又五日，鸿雁来。又五日，草木萌动。獭不祭鱼，国多盗贼。鸿雁不来，远人不服。草木不萌，动果蔬不熟。惊蛰之日，桃始华。又五日，仓庚鸣。又五日，鹰化为鸠。桃始不华，是谓阳否。仓庚不鸣，臣不〈阙〉主。鹰不化鸠，寇戎数起。春分之日，元鸟至。又五日，雷乃发声。又五日，始电。元鸟不至，妇人不〈阙〉。雷不发声，诸侯〈阙〉。民不始电，君无威震。清明之日，桐始华。又五日，田鼠化为。又五日，虹始见。桐不华，岁有大寒。田鼠不化，国多贪残。虹不见，妇人苞乱。谷雨之日，萍始生。又五日，鸣鸠拂其羽。又五日，戴胜降于桑。萍不生，阴气愤盈。鸣鸠不拂其羽，国不治兵。戴胜不降于桑，政教不中。立夏之日，蝼蝈鸣。又五日，蚯蚓出。又五日，王瓜生。蝼蝈不鸣，水潦淫漫。蚯蚓不出，嬖夺后。王瓜不生，困于百姓。小满之日，苦菜秀。又五日，靡草死。又五日，小暑至。苦菜不秀，贤人潜伏。靡草不死，国纵盗贼。小暑不至，是谓阴慝。芒种之日，螳螂生，又五日，V始鸣。又五日，反舌无声。螳螂不生，是谓阴息。V不始鸣，令奸壅俊７瓷嘤猩，佞人在侧。夏至之日，鹿角解。又五日，蜩始鸣。又五日，半夏生。鹿角不解，兵戈不息。蜩不鸣，贵臣放逸。半夏不生，民多厉疾。小暑之日，温风至。又五日，蟋蟀居壁。又五日，鹰乃学习。温风不至，国无宽教。蟋蟀不居，壁急迫之暴。鹰不学习，不备戎盗。大暑之日，腐草化为萤。又五日，土润溽暑。又五日，大雨时行。腐草不化为萤，谷实鲜落。土润不溽暑，物不应罚。大雨不时行，国无恩泽。立秋之日，凉风至。又五日，白露降。又五日，寒蝉鸣。凉风不至，无严政。白露不降，民多邪病。寒蝉不鸣，人皆力争。处暑之日，鹰乃祭鸟。又五日，天地始肃。又五日，禾乃登。鹰不祭鸟，师旅无功。天地不肃，君臣乃〈阙〉。农不登谷，暖气为灾。白露之日，鸿雁来。又五日，元鸟归。又五日，群鸟养羞。鸿雁不来，远人皆畔。元鸟不归，室家离散。群鸟不养羞，下臣骄慢。秋分之日，雷始收声。又五日，蛰虫培户。又五日，水始涸。雷不始收声，诸侯淫佚。蛰虫不培，户〈阙〉靡有赖。水不始涸，甲虫为害。寒露之日，鸿雁来宾。又五日，爵入大水化为蛤。又五日，菊有黄华。鸿雁不来，小民不服。爵不入大水，失时之极。菊无黄华，土不稼穑。霜降之日，豺乃祭兽。又五日，草木黄落。又五日，蛰虫咸俯。豺不祭兽，爪牙不良。草木不黄落，是为愆阳。蛰虫不咸俯，民多流亡。立冬之日，水始冰。又五日，地始冻。又五日，雉入大水为蜃。水不冰，是谓阴负。地不始冻，咎徵之咎。雉不入大水，国多淫妇。小雪之日，虹藏不见。又五日，天气上腾，地气下降。又五日，闭塞而成冬。虹不藏，妇不专一。天气不上腾、地气不下降，君臣相嫉。不闭塞而成冬，母后淫佚。大雪之日，鹗鸟不鸣。又五日，虎始交。又五日，荔挺生。鹗鸟不鸣，〈原阙二字〉。虎不始交，〈原阙四字〉。荔挺不生，卿士专权。冬至之日，蚯蚓结。又五日，麋角解。又五日，水泉动。蚯蚓不结，君政不行。麋角不解，兵甲不藏。水泉不动，阴不承阳。小寒之日，雁北乡。又五日，鹊始巢。又五日，雉始g。雁不北乡，民不怀主。鹊不始巢，国不宁。雉不始g，国大水。大寒之日，鸡始乳。又五日，鸷鸟厉疾。又五日，水泽腹坚。鸡不始乳，淫女乱男。鸷鸟不厉，国不除兵。水泽不腹坚，言乃不从。
成王定周礼，以天地春夏秋冬命官。凡王之膳羞服御，及朝觐会同祠祀之制，各顺其时。
按《周礼・天官》：小宰之职。一曰天官，其属六十掌邦治。二曰地官，其属六十掌邦教。三曰春官，其属六十掌邦礼。四曰夏官，其属六十掌邦政。五曰秋官，其属六十掌邦刑。六曰冬官，其属六十掌邦事。
〈订义〉陈君举曰：六官各六十。凡三百六十，周天之数也。治官之属六十三，教官之属七十九，礼官之属七十一，政官之属六十有六。小宰皆曰六十，举全数耳。易氏曰：圣人法天建官，天度奇而不齐，圣人亦不如是之拘也。
月终，则以官府之叙，受群吏之要赞，冢宰受岁会。
〈订义〉郑康成曰：主每月之小计也。贾氏曰：月计。曰：要每月之终，使官府致其簿书之要受之。当先尊后卑。故言叙岁计曰会。助冢宰受一岁之计也。
宰夫之职，岁终则令群吏正岁会，月终则令正月要，旬终则令正日。成而以考其治，治不以时，举者以告而诛之。
〈订义〉王昭禹曰：宰夫治官之考其职，掌赞大宰小宰。故岁会月要日成，皆使群吏正之。岁会则使入于大宰，月要则使入于小宰，日成则宰夫受之。治则案所入之计书而考之。
宫正，月终则会其稍食，岁终则会其行事。
〈订义〉贾氏曰：稍食谓宫中官府等月禄。王氏曰：月终会其食为小宰，受其月要故也。岁终会其行事为大宰，受其岁会故也。
春秋以木铎修火禁。
〈订义〉史氏曰：火星三月见于辰，九月伏于戌。修火禁于宫中，必待春秋顺时令也。
宫伯，月终则均秩，岁终则均叙。
〈订义〉王氏曰：秩酒秩膳之类，日月有焉，故月终则均之。劳逸剧易，宜以岁时更焉，故岁终则均之。
以时颁其衣裘。
〈订义〉郑康成曰：颁读曰班。班，布也。衣裘若今赋冬夏
衣。
庖人凡用禽献。春行羔豚膳膏香，夏行KT膳膏臊，秋行犊膳膏腥，冬行鲜羽膳膏膻。岁终则会。惟王及后之膳禽不会。
〈订义〉郑康成曰：用禽献谓煎。和之以献王。史氏曰：羔稚羊豚，稚豕也。方春草生，羔豚美，故用之。K，乾雉也。T，乾鱼也。方夏暑盛，物易腐，故用之。用犊于秋，秋时草物实，犊食之而肥也。用鲜羽于冬，冬时阴气大，鱼潜雁定而肥也。饮食之滋，春膳牛脂曰膏香，夏膳犬脂曰膏臊，秋膳鸡脂曰膏腥，冬膳羊脂曰膏膻。各以其物之所便，而调和之也。夫膳食惟其所嗜而已，必案四时而共之者。一则避其物时之孕育，一则辨其物性之所宜。以是为膳，则养王之形体者至矣。郑康成曰：膳，禽四时所膳。禽献如世子，可以会之。
兽人掌罟田兽，辨其名物。冬献狼，夏献麋，春秋献兽物。
〈订义〉郑康成曰：罟，罔也。以罔搏所当田之兽。贾氏曰：名物者，谓兽皆有名。号物色也。案夏官四时田猎，春用火，夏用车，秋用罗，冬用徒。各有一以为主，无妨四时兼有罔也。郑锷曰：辨其名物，则取其所当取，而无杀胎夭夭之过。随取随得，而无礼物不备之愆。杨谨仲曰：疏谓狼山，兽山，主聚，故狼膏聚而温。麋泽，兽泽主销散，故麋膏散而凉。案月令：仲冬阴极阳生，而麋角解，仲夏阳极阴生，而鹿角解，则知狼阳物，其性自温，故冬献之。麋阴物，其性自凉，故夏献之。非必山主聚泽主销也，岂山物皆温而泽物皆凉耶。
时田则守罟及弊田，令禽注于虞中。
〈订义〉贾氏曰：时田谓四时田猎。郑康成曰：守谓备兽触攫也。弊仆也，仆而田止。郑司农曰：谓春火弊，夏车弊，秋罗弊，冬徒弊。贾氏曰：注谓聚也。
人掌以时为梁。
〈订义〉贾氏曰：取鱼之法，岁有五。月令孟春云獭祭鱼，此时得取一也。季春云荐鲔于寝庙者，二也。鳖，人云秋献龟鱼，三也。王制云：獭祭鱼然后虞人入泽。《梁与孝经纬》云：阴用事，木叶落，獭祭鱼。是十月得取鱼，四也。獭则春冬二时祭鱼也。《潜诗》云：季冬荐鱼，与月令季冬渔人始鱼同，五也。惟夏不取
鳖，人以时u鱼，鳖龟蜃凡狸物。
〈订义〉贾氏曰：言以时者，即下经春献鳖蜃，秋献龟鱼。
郑司农曰：狸物龟鳖之属。
春献鳖蜃，秋献龟鱼。
〈订义〉刘中义曰：春献鳖蜃，用之春也。阳在内，其美可
献，而非生育之时也。秋献龟鱼，用之秋也。伏藏之物，浮泛在外，育生即毕可食矣。
食医掌和王之六食、六饮、六膳、百羞、百酱、八珍上齐。
〈订义〉史氏曰：和之者，调其滋味之宜，通其寒温之候，辨其物性之相忌相使，可以进之也。
凡食齐视春时，羹齐视夏时，酱齐视秋时，饮齐视冬时。
〈订义〉方氏曰：齐与王制，迟速异齐之齐同。食齐则黍稷粱之类，羹齐则雉兔鸡犬之类，酱齐则醢醯齑菹之类，饮齐则水浆醴凉之类。食齐视春，固以温为主，然食养物而生之，亦春之事。羹齐视夏，固以热为主，然羹熟物而化之，亦夏之时也。酱齐视秋，固以凉为主，然酱将物而成之，亦秋之事。饮齐视冬，固以寒为主，然饮润物而清之，亦冬之事。
凡和春多酸，夏多苦，秋多辛，冬多咸，调以滑甘。
〈订义〉易氏曰：春为木，味多酸，以养肝。夏为火，味多苦，以养心。秋为金，味多辛，以养肺。冬为水，味多咸，以养肾脾。土王于四季，故皆调以滑甘。
疾医掌养万民之疾病，四时皆有疠疾。春时有h首疾，夏时有痒疥疾，秋时有疟寒疾，冬时有嗽上气疾。
〈订义〉史氏曰：四时皆有疠气，人感之者，谓之疠疾。夫人之一身，冲和之气弥满四体，一有亏失则内气必消，外邪客气乘之以入而疠焉。如置杯于水，外水得入者，内水亏也。故疾医之职，必先于调养其内气，消X则伤之者众。冬伤于寒，春必为温。夏伤于暑，秋必为疟。寒气蕴伏，春温激之，故热生焉。此疾必先头痛也。暑气蕴伏，秋凉激之，故寒生焉。疟寒者，脾寒也，言此病必先寒至也。热之馀毒客于肌肤而不散，故夏有痒疥之疾。寒之馀毒传于华盖而上升，故冬有嗽上气之疾。
司会以参互。考日成以月要，考月成以岁会，考岁成。
〈订义〉薛氏曰：天下之事，合众数而为目，合众目而为凡。合众凡而为要，合众要以为会。目则日计，谓一日之内钱谷狱讼几何总而结之，曰目。凡则旬计，谓十日之内钱谷狱讼几何总而结之，曰凡。要则月计，以三旬而总之。会则岁计，以十二月而总之。司会以天下官府之职，一日所阒事有数，总其数而计之有目，总十目之数而结之有凡。以凡考目，以目考数，以数考凡，是之谓参。凡与数相考，数与目相考，是之谓互。
掌皮，掌秋敛皮，冬敛革，春献之。
〈订义〉贾氏曰：许氏说文，兽皮治去其毛曰革。秋敛皮者，鸟兽毛乐时。其皮善，故秋敛之。革须治，用功深，故冬敛之。王昭禹曰：春则用皮之事。于是乎姑，故春献之。
染人，掌染丝帛。凡染，春暴练，夏c元，秋染，夏冬献功。
〈订义〉史氏曰：凡染事所以设色于布帛线缕，以供帷幕幄衽席衣服之用。故春云暴练，欲其白而受采。贾氏曰：春阳时，阳气燥，故暴晒之。郑康成曰：c元者，谓始可以染此色。元c者，天地之色以为祭服。石染当及盛暑热润始湛研之。三月而后可用。贾氏曰：夏暑热润之时，以朱湛丹秫易可和释，故夏染c元。郑康成曰：染夏者，染五色谓之夏。夏者，其色以夏狄为饰。禹贡羽畎，夏翟是其总名，其类有六：曰，曰摇，曰，曰甾，曰希，曰蹲。其毛羽五色皆备成章。染者，拟以为浅深之度。是以仿而取名。郑锷曰：秋则气收而不散，五色此时亦皆受采，故染文明之色。贾氏曰：c元与夏，总染至冬功成，并献于王。
地官，大司徒之职，以土圭之法测土深。正日景以求地中，日南则景短多暑，日北则景长多寒，日东则景夕多风，日西则景朝多阴。日至之景尺有五寸，谓之地中。
〈订义〉郑康成曰：土圭所以致四时。日月之景测，犹度也。不知广深，故曰测。郑司农曰：测土深，谓南北东西之深。郑锷曰：凡地之远近里数，侵入则谓
之深。土圭尺有五寸耳，日景于地千里而差一寸，尺有五寸之土圭，则可以探一万五千里。而地与星辰四游升降于三万里之中，故以半三万里之法而测之也。愚尝闻土圭测日之法，于师个载于此冬夏二，至书漏正中，立一表以为中，东西南北各立一表。其取中表，皆以千里为率。其表则各以八尺为度。于表之傍立一尺五寸之土圭焉。日南者，南表也。昼漏正而中表之景已与土圭等。其南方之表，则于表南得一尺四寸之景。不及上圭之长，是其地于日为近南，故其景短。南方偏乎阳则知其地之多暑。日北者，北表也。昼漏正而中表之景已与土圭等。其北方之表，则于表北得一尺六寸之景，有过乎土圭之长，是其地于日为近北，故其景长。北方偏乎阴，则知其地之多寒。日东者，东表也。昼漏正而中表景正矣。东表之景已跌，是其地于日为近东，故昼而得夕时之景也。箕者，东方之宿。箕星好风，则知其地之多风。日西者，西表也。昼漏正而中表景正矣。西表之景犹未中，是其地于日为近西，故昼而得朝时之景也。毕者，西方之宿。毕星好雨，故知其地之多阴。阴虽未必雨，然阴则雨意也。凡此皆偏于一方，非建王国之所也。
天地之所合也，四时之所交也，风雨之所会也，阴阳之所和也。然则百物阜安，乃建王国焉。
〈订义〉王昭禹曰：夫天不足西北，地不足东南。有馀不足，皆非天地之中。惟得天地之中，然后天地于此乎合。土播于四时，所以生长收藏万物。一时之气不至，则偏而为害。惟得天地之中，然后四时于此而交通，风以散之，雨以润之。偏于阳则多风，偏于阴则多雨。惟得天地之中，然后阴阳和而风雨以序而至。独阴不生，独阳不成。阴阳之和不成，则反伤夫形。惟得天地之中，则无愆。阳伏阴，阴阳以调而不乖。合以体言，交以序言，会以时言，和以气言。如此则无乖戾之气，无疵疠之灾。有生者遂有形者，育万物阜安，以之建国。适其所矣。
乡师之职，凡四时之田，前期出田法于州里，简其鼓铎旗物兵器，修其卒伍。
〈订义〉郑锷曰：先王四时之田，因农隙讲事，以教民坐作进退之节。然田亩之民，三时务农，安知讲武之备。鼓铎旗物久而或弊，伍两卒伍久而或废，一旦集之于田，安能无失事之愆。田法虽掌于司马，而预以告民则在乡师。故于未田之前，出以示民，使之简，其已弊者而去之。修其或废者而新之。则鼓铎旗物无不可用之物，伍两卒伍无有或阙之人。
凡四时之徵令有常者，以木铎徇于市朝。
〈订义〉郑康成曰：徵令有常者，谓田狩。及正月命修封疆，二月命雷且发声。郑锷曰：周家，春夏秋冬有L苗A狩之事，皆徵令乡遂之民，而又有公旬。用民之日有属民。读法之日，皆四时之常事。臣民习知而素晓者也。不烦号令之劳，但振木铎以徇之，使闻其所警而自知。
州长，春秋以礼会民，而射于州序。
〈订义〉郑锷曰：先王教民之法，未有不因时以谕其意。射之为艺，用于朝觐宾燕之时。其事为文，用于田猎攻守之时。其事为武，故以春秋教之。春阳用事，所以明其事之为文。秋阴用事，所以明其事之为武。因时而教其艺，易进因以明义。
党正，及四时之孟月，吉日，则属民而读邦法，以纠戒之。
〈订义〉郑康成曰：以四孟月朔日，读法者弥，亲民者教弥数。刘执中曰：正月在州，三时在党。
春秋祭H亦如之。
〈订义〉郑锷曰：一党之中必有H祭。左氏所谓日月星辰之神，则霜雪风雨之不时，于是乎H之。山川之神，则水旱疠疫之不时，于是乎H之。郑康成曰：亦为坛位，如祭社稷云。
族师，各掌其族之戒，令政事月吉，则属民而读邦法，书其孝弟睦姻有学者。
〈订义〉郑康成曰：政事邦政之事，月吉每月朔日也。
春秋祭T亦如之。
〈订义〉郑康成曰：T者，为人物灾害之神也。
闾胥，凡春秋之祭祀，役政丧纪之数，聚众庶既比则读法，书其敬敏任恤者。
〈订义〉郑康成曰：祭祀谓州社党H族T也。役，田役也。政若州射，党饮酒也。丧纪，大丧之事也。
牧人，凡阳祀用U牲毛之，阴祀用黝牲毛之，望祀各以其方之色牲毛之。
〈订义〉史氏曰：凡祀分阴阳者以天地，则天阳而地阴。以日月，则日阳而月阴。以宗庙，则昭阳而穆阴。易氏曰：U者赤色之盛黝者，黑色之微。郑康成曰：望祀五岳四镇四渎也。郑锷曰：各仿其方之色。岂徒东青西白南赤北黑哉。必欲其毛之纯乎。
青白赤黑也。
凡时祀之牲，必用晃铩
〈订义〉黄氏曰：时祀之牲，总结上阳祀阴祀望祀，皆四时所常。祀山川四方百物，包于其中矣。
充人，掌系祭祀之牲唬祀五帝则系于牢。刍之三月，享先王亦如之。
〈订义〉郑康成曰：牢，闲也。必有闲者防禽兽触m，养牛羊曰刍三月，一时节气成。
质人，凡治质剂者，国中一旬，郊二旬，野三旬，都三月，邦国期。期内听，期外不听。
〈订义〉郑康成曰：谓赍契券者，来讼也。以期内来则治之，后期则不治。所以绝民之好讼，且息文书也。郊，远郊也。野，甸稍也。都，小都、大都。
司门，凡岁时之门受其馀。
〈订义〉贾氏曰：四时之祭非一，故云凡。易氏曰：祭门不敢用散，祭祀之牲特受，其共牲之馀者而用之。
鄙师，以时数其众庶，而察其美恶，而诛赏。
〈订义〉郑康成曰：时，四时也。
旅师，凡用粟，春颁而秋敛之。
〈订义〉李景齐曰：颁之以春，则民有以济其乏。而敛之以秋，则粒米狼戾之时，不至于谷贱而伤农。
山虞，春秋之斩木不入禁。
〈订义〉贾氏曰：万民取木，十月入山林。春秋斩木不入禁，斩四野之木可也。虽斩四野，未至于三月，亦不得伐桑柘。故月令季春云：无伐桑柘。
掌染草，掌以春秋敛染草之物。
〈订义〉项氏曰：春秋，草生成之时，故敛染草。待时而颁之，则夏c元，秋染，夏之时。
春官，大宗伯之职，祭五祀。
〈订义〉郑锷曰：中C，土也，季夏祀之。井，水也，冬祀之。门，金也，秋祀之。户，木也，春祀之。灶，火也，夏祀之。
以肆献享先王，以馈食享先王，以祠春享先王，以j夏享先王，以尝秋享先王，以A冬享先王。
〈订义〉郑锷曰：庙祭之序始者，王以玉瓒酌郁鬯献尸是为献。既于是，迎牲而杀，乃行朝践之事。朝践礼毕，乃行馈献之事。则荐以今世之食。以其序推之，则肆馈献也。献，朝践也。，始也。谓之肆者，诗曰：或剥、或亨、或肆、或将。剥者，解牲体。肆者，解而陈之，俎也。始而以求之，中而荐腥，则以神事焉。终而荐熟，则以人养焉。此经乃以肆献为序，何耶。余考郑康成之说，云于逆言之者，与下共文明六享俱然。言肆献，E言馈食著有黍稷互相备。王安石以谓羞其肆而酌献焉。则以享先王其也。犹事生之有享也。羞其熟而馈食焉，则以食享先王，其食也，犹事生之有食也。然以合食为主，未尝无食。E以审E昭穆为主，未尝不。主于敬，食主于爱。二者亦互见祠春、j夏、尝秋、A冬时祭之名也。礼不丰不杀，所以称时有以少为贵者，有以多为贵者。春夏以L苗而奉祭祀，时物方生可献者寡。故春以词为主，夏以乐为主而已。尚词者为物不足，以言词导意也。尚乐者，阳气浸盛，乐由阳来也。此所谓以少为贵也。秋冬以A狩而奉祭祀，百物既登，可献者众，故秋以荐新为主，冬以备物为主焉。尝者，物初成，始可尝。于是而荐新也。A者，物毕，皆可A。于是而备物也。此以多为贵者也。
以宾礼亲邦国，春见曰朝，夏见曰宗，秋见曰觐，冬见曰遇。时见曰会，殷见曰同，时聘曰问，殷\曰视。
〈订义〉郑康成曰：亲谓使之相亲，附宾礼之别有八朝。犹朝也，欲其来之早。宗，尊也，欲其尊王。觐，之言勤也，欲其勤王之事。遇，偶也，欲其若不期偶至。时见者，言无常期。诸侯有不顺服者，王将有征讨之。事则既朝觐，王为坛于国外，合诸侯而命事焉。春秋传曰：有事而会是也，殷犹众也。十二岁如不巡狩，则六服尽朝。朝礼既毕，王亦为坛，合诸侯以命政焉。如王巡狩，殷见四方，四时分来，终岁则遍。　王昭禹曰，时聘殷\。王人所以宾于诸侯，时聘施于时见之后，以恩问之，故时聘曰问。殷\施于殷见之后，以事有所察治，故殷\曰视。
以玉作六器，以礼天地四方。以苍璧礼天，以黄琮礼地，以青圭礼东方，以赤璋礼南方，以白琥礼西方，以元璜礼北方。
〈订义〉郑锷曰：以玉作六器者，所以礼神也。或象其体，或象其用，或象其形，或象其义，皆以礼之而已。礼者，荐于告神之始也。天圆而运乎上，故璧圆以象其体。天之苍苍，其正色也，故璧苍以象其色。色用苍以壮阳，发散之色求之地方而奠乎下，故琮方以象其体。黄者地之中色，故琮黄以象其色。用黄者以极阴之盛色求之。郑康成曰：礼东方以立春，谓苍精之帝，而太昊句芒食焉。圭锐象春物初生。礼南方以立夏，谓赤精之帝，炎帝祝融食焉。半
圭曰璋，象夏物半死。礼西方以立秋，谓白精之帝，少昊蓐收食焉。琥猛象秋严。礼北方以立冬，谓黑精之帝，颛顼元冥食焉。半璧曰璜，象冬闭藏，地上无物，惟天半见。
小宗伯之职，掌四时祭祀之序，事与其礼。
〈订义〉郑锷曰：四时各有祭祀，于祭祀之时又有先后，所当行之事，如卜日而后斋戒，既而后出迎牲之类，皆事之序。于序事之中，又莫不有礼。
司尊彝春祠夏j，用鸡彝，鸟彝皆有舟。
〈订义〉郑锷曰：献必用彝，尊非苟以为盛鬯齐之器而已，各因其时而用之，时不同则器不同，各因时以明义也。鬯必盛以彝，春祠之彝，则饰以鸡。鸡，东方之畜。岁起于东，于时为春也。夏j之彝，则饰以鸟。鸟，凤也。书曰：我则鸣鸟不闻。指鸟为凤，夏为文明而凤具五色，文明之禽也。郑康成曰：皆有舟，皆有。言春夏秋冬及追享朝享有之同。
秋尝冬A，用幸突埔停皆有舟。
〈订义〉郑锷曰：康成读形稼，谓秋者万物[敛之时。禾稼西成，故用幸鸵悦髋┦轮成。黄彝者，画为黄目也。人目未尝黄，龟目则黄气之清明，未有如龟者。故记曰黄者，中也。目者，清明也。言酌于中而清明于外也。冬者，万物归根复命之时。用黄彝，言明于外而欲以观其复。
典瑞土圭，以致四时日月。
〈订义〉郑锷曰：土圭尺有五寸，欲知天时则植之以观春夏秋冬之景。冬至日在牵牛，景长丈有三尺。夏至日在东井，景长尺有五寸。则日之行可知。春分日在娄月上弦于东井，而员于角下弦于牵牛。秋分日在角月上弦于牵牛，而员于娄下弦于东井。则月之行可知，谓之致者。植土圭于此，使景自至于此，则以致乎四时之日月者。
大师，掌六律六同，以合阴阳之声。阳声黄钟、太蔟、姑洗、蕤宾、夷则、无射。阴声大吕、应钟、南吕、函钟、小吕、夹钟。
〈订义〉胡氏曰：律以统气类物，吕以旅阳宣气。黄钟者，中之色为六气之元，始于子，在十一月。二曰太蔟。蔟，奏也，言阳气奏地而达物也，位于寅，在正月。三曰姑洗。洗，洁也。言阳气洗物姑洁之也，位于辰，在三月。四曰蕤宾。蕤，继也。宾，导也。言阳始导阴气使继养物也，位于午，在五月。五曰夷则。则，法也。言阳气正法度而使阴气夷当阳之物也，位于申，在七月。六曰无射。射，厌也，言阳气究物而使阴气毕剥，落之终而复始亡厌已也，位于戌，在九月。吕者一曰大旅。旅，旅也，言阴大吕黄钟宣气而牙物也，位于丑，在十二月。二曰夹钟。言阴夹助太蔟，宣四方之气而出种物也，位于卯，在二月。三曰仲吕。言微阴始起未成著于其中，旅助姑洗宣气济物也，位于巳，在四月。四曰林钟。君也，言阴气受任助蕤宾君主种物，使长大茂盛也，位于未，在六月。五曰南吕。南，任也，言阴气旅助夷则任成万物也，位于酉，在八月。六曰应钟，言阴气应无射该藏万物而杂阳该种也，位于亥，在十月。
a章，掌土鼓，豳a中春，昼击土鼓，吹豳诗以逆暑，中秋夜迎寒亦如之。
〈订义〉易氏曰：民事终始，实关天时之消长，故必先之。以迎寒逆暑，逆如逆女之义，自外而入于内，以我为主，谓阳常居大夏，而主岁功。迎如迎宾之义，自内而出于外，以彼为客，谓阴常居大冬。时出而佐阳，中春为岁阳之中，昼为日阳之中，如是而逆暑，与尧典所谓日中星鸟寅宾出日同意。中秋为岁阴之中，夜为宵阴之中，如是而迎寒，与尧典所谓宵中星虚寅饯纳日同意。万物生于土，反于土，则土者，物之终始也。逆暑迎寒所以皆击土鼓焉。
龟人，凡取龟用秋时，攻龟用春时。各以其物入于龟室。
〈订义〉郑康成曰：秋取龟及万物成也。攻，治也，治龟骨以春，是时乾解不发伤也。贾氏曰：物，色也。郑锷曰：六龟所藏，宜各异室攻其甲矣。各入于室，以
俟异用不可杂也。
占梦，掌其岁时，观天地之会，辨阴阳之气，以日月星辰占六梦之吉凶。
〈订义〉易氏曰：岁，十二岁时，每岁之四时。天地之会，谓建厌之所会。阴阳之气，谓五行生死休王之气。李嘉会曰：假如春时木王，而水以生木而休。火以木王，而相土以木w而死。金以火胜，而囚以日月之岁时，星辰之次舍。参考互验则梦之所占，协于阴阳岁时者吉，背于阴阳岁时者凶，盖可知矣。
甸祝，掌四时之田，表貉之祝号。
〈订义〉杜氏曰：貉读为百尔，所思之百书，亦或为l貉，兵祭也。甸以讲武治兵，故有兵祭。诗曰：是类是l，尔雅曰：师，祭也。郑康成曰：谓田者，习兵之礼，故
亦l祭祷，气势之十百而多获。
大史，正岁年以序事，颁之于官府及都鄙。
〈订义〉贾氏曰：中数曰岁，朔数曰年。一年之内有二十四气。正月立春节，雨水中。至十二月小寒节，大寒中。皆节气在前，中气在后。节气一名朔气，中数一名中气。节气有入前月法；中气无入前月法。中气匝则为岁；朔气匝则为年。假令十二月中气在晦，则闰十二月十六日得后正月立春节，此即朔数。曰：年至后年正月一日得雨水中。此中气匝，此是中数，曰岁。中朔大小不齐，不置闰则中气入后月，须置闰以补之。正之以闰，若今时作历矣。郑锷曰：周以建子为正，而四时之事，有用夏正建寅者，用建寅谓之岁，用建子谓之年。事有用建寅者如正岁，则读法三岁大计，群吏之治之类事。有用建子者如司稼，以年之上下出敛法，丰年则公旬用三日之类。大史正岁与年而次序，其事颁于官府，都鄙使以次举，先后不失其序，如月令所建十二月之事，是亦并与岁而皆正也。
冯相氏，掌十有二岁，十有二月，十有二辰，十日，二十有八星之位，辨其序事以会天位。
〈订义〉王氏详说曰：在天有岁星，在地有太岁。岁星右行，太岁左行。在斗曰星纪，在女曰元枵，在危曰埚ぃ在奎曰降娄，在胃曰大梁，在毕曰实沈，在井曰鹑首，在柳曰鹑火，在轸曰鹑尾，在氐曰寿星，在心曰大火，在箕曰析木。此所谓岁星右行。在寅曰摄提格，在卯曰单阏，在辰曰执徐，在巳曰大荒落，在午曰敦，在未曰协洽，在申曰馓玻在酉曰作噩，在戌曰掩茂，在亥曰大渊献，在子曰困敦，在丑曰赤奋。若此所谓太岁左行。左行者谓自东而南，自南而西，自西而北。右行者谓自北而西，自西而南，自南而东。至于日月之行，犹是也。天道左旋而经星从之，日体右转而岁星从之，故日行北陆为冬，西陆为春，南陆为夏，东陆为秋。然岁星行天，一岁移一辰率，百四十四岁而跳一辰。若再跳则历又改矣。春秋保乾图曰，三百年斗历。改宪者以此。郑锷曰：正月为陬，二月为如，三月为}，四月为余，五月为皋，六月为旦，七月为相，八月为壮，九月为元，十月为阳，十一月为辜，十二月为涂。是谓十二月之位。贾氏曰：十有二月者，谓斗柄月建一辰。十二月而周也。十有二辰者，谓子丑寅卯等。十日谓甲乙丙丁等。二十八星谓东方角亢氐房心尾箕，北方斗牛之等位者。总五者皆有位，处五者皆依四方四面十二辰而见。郑锷曰：岁月辰日星在天之定位，各推其所在，欲人之行事不违，乃辨其先后之序以会之。如春则平秩东作，欲合乎日中星鸟之时。夏则平秩南讹，欲合乎日永星火之时。以至民之析因夷T，国之寅宾寅饯，凡事之叙皆求合乎天，是之谓会尧典之平秩，所以谓之辨秩者。正此所谓辨其序事。
冬夏致日，春秋致月，以辨四时之叙。
〈订义〉王昭禹曰：日为阳而实，故致于长短极之时。月为阴而阙，故致于长短不极之时。郑康成曰：冬至日在牵牛，景丈三尺。夏至日在东井，景尺五寸。此长短之极，极则气至。冬无愆阳，夏无伏阴，春分日在娄，秋分日在角。而月弦于牵牛东井，亦以其景知气至否。陆佃曰：黄道北至东井，南至牵牛，东至角，西至娄。夏至日在东井而北近极，则晷短而表景尺五寸。冬至日在牵牛而南远极，则晷长而表景丈三尺。春分日在娄，秋分日在角，而中于极星，则晷中而表景七尺三寸。夫日阳也，阳用事则日进而北，昼进而长，阳升，故为温为暑。阴用事则日退而南，昼退而短，阴胜，则为凉为寒。若日失节于南，则晷过而长为常寒，失节于北则晷退而短为常燠，此四时致日之法也。月之九行在东西南北，有青白赤黑之道各二，而出于黄道之旁。立春、春分月循行青道，而春分上弦在东井。立冬、冬至北旋黑道。立夏、夏至南从赤道。古之致月不在立而常在二分，不在二分之望而常在弦者，以月入八日与不尽八日，得阴阳之正平故也。然日之与月，阴阳尊卑之辨若君臣然。观君居中而逸，臣旁行而劳，臣近君则威损，远君则势盛。威损与君异，势盛与君同。月远日则光盛，近日则光缺。未望则出西，既望则出东。则日有中道，月有九行之说，盖足信也。郑锷曰：辨字本亦作辩。说者谓见景之至否可以辩，说其晷刻以正闰馀，使四时之叙无有差忒。黄氏曰：夏至日景极长，冬至日景极短，春秋分平日景。平则日亦平致，言长短与平各至其数，四时之气定矣。于是而置闰，所谓以闰月定四时成岁也。
保章氏，以五云之物，辨吉凶水旱，降丰荒之象。
〈订义〉郑康成曰：物色也，视日旁云气之色。郑司农
曰：以二至二分观云色，青为虫，白为丧，赤为兵荒，黑为水，黄为丰。故春秋传曰：凡分至启闭，必书云物，为备故也。
夏官司，掌行火之政，令四时变国火以救时疾。
〈订义〉郑锷曰：火久而不变，则炎赫暴溃阳过乎亢以生疠疾。随四时而更变之，变之之法则钻燧而改之。春取榆柳，夏取枣杏，季夏取桑柘，秋取柞A，冬取槐檀。四时各钻一木，时运而往，火变而新用，诸烹饪之间，使之资以养生，故疾不作。
季春田火，民咸从之。季秋内火，民亦如之。时则施火令。
〈订义〉郑锷曰：东方七宿，心为大火，出于夏之三月，其位在辰。伏于夏之九月，其位在戌。戌为火伏之位，辰为火出之方。古之火正或食于心，或食于B以出内火。其或出或内，皆视天之大火伏见以为节。
易氏曰：施火令，谓施四时变国火之令。
掌畜，岁时贡鸟物。
〈订义〉王氏曰：物与兽同义，翠肾羽翮之属是也。郑锷曰：因时而献新。
趣马，辨四时之居治，以听驭夫。
〈订义〉郑康成曰：居谓牧匏处。贾氏曰：牧拚撸放牧之处，皆有蕹б砸衤怼６月以前、八月以后在厩，二月以后、八月以前在牧，故云四时。郑锷曰：四时所居，自日中而入之后所居者闲厩，日中而出之后所居者牧蕖Ｖ淳怨ヌ刂事则春夏治之，臧仆献马之事则秋冬治之；皆不可以不辨。王昭禹曰，以听驭夫，惟驭夫之所役也。
秋官雍氏，春令为阱N、沟渎之利于民者，秋令塞阱杜N。
〈订义〉郑康成曰：阱穿地为堑，以R禽兽，其或超u则陷焉。世谓之陷阱。N柞鄂也，坚地阱浅，则设柞鄂于其中。郑锷曰：春农就田，禽兽或出而为害，水利或有通塞，则为阱N，为沟渎，皆以是时也。五沟者，五野之中一定之制，不待至春乃为之。此乃里闾之间，春雨水集沟浍皆盈，水去不速，不可不通之也。然阱N设于春可也。秋稼已登，苟或常设禽兽亦无以遂其生，故至秋塞之。此先王爱物之心也。然不言秋塞沟渎者，因利民而为之，则无时而可塞。故也。郑康成曰：秋而杜塞阱N，收刈之时为其陷害人也。
柞氏，掌攻草木及林麓，夏日至令刊阳木而火之，冬日至令剥阴木而水之。若欲其化也，则春秋变其水火。
〈订义〉郑锷曰：木之生于山南者为阳木。夏日至，则阳气之极，又况火之炎阳乎。于是时则刊阳木而火之，彼将不胜乎阳而死矣。生于山北者为阴木。冬日至则阴之极，又况水之凝阴乎。于是时则剥阴木而水之，彼将不胜乎阴而死矣。盖阴阳相济，则冲气以为和，此物之所以生。阴阳偏胜则乖l而为疾，此物之所以死。刊剥者，除草木而空其地，或居民或作室，未必欲为耕种之地。郑康成曰：化，犹生也。郑锷曰：若欲用为耕地，而冀其能化生嘉谷，则于春秋之时，变其冬夏所用之水火。夏用火矣春则水之，冬用水矣秋则火之。前日所用水火，一切反易而变更之，则水火相济而其土和美，自能化生嘉谷也。
S氏，掌杀草。春始生而萌之，夏日至而夷之，秋绳而芟之，冬日至而耜之。若欲其化也，则以水火变之。
〈订义〉郑锷曰：杀草之法其去必有渐，春始生之，初则S其萌，萌而去之，根尚在也，未能不生。夏日至则阳极而热，于时则S而夷之。夷，伤也。盖因盛阳之炎，阳以钩镰迫地伤之也。然夷则但伤之而已，未死也，伤而未死者，犹或能绳，绳与孕同，谓含实也，于其含实而绳育之，时则芟刈而蕴崇之。及冬日已至阴极而冻，于时则以耜而划之，划覆其根冻死于冬，则来春不能萌。然则一年之事也。王昭禹曰：欲其化而为土，则以火烧其所芟夷之本，末又从而加之以水，则其薄于阴阳相l之气而草化为土矣。月令所谓烧S行水也。
蔟氏，掌覆夭鸟之巢，以方书十日之号，十有二辰之号，十有二月之号，十有二岁之号，二十有八星之号。县其巢上则去之。
〈订义〉郑康成曰：方，版也。郑锷曰：蔟虽掌覆巢，有不待覆巢而去之之法。以方板书十日、十二辰、十二月、十二岁、二十八星之号，县其巢上。彼见其号将自去焉。郑康成以为，夭鸟见此王者而去，其详未闻。余尝考之，鹊忌庚，燕避戊己，F逢申日则过街，鹊作巢则避太岁。类从。亦曰，燕识戊己不衔泥，狐潜上伏不越渡阡陌。又曰：狐狼知虚实，虎豹知冲破。然则鸟知避此五者亦或有之。盖夭鸟者，物之妖也。五者之号，天地之正也。正之去妖，理之必
然也。寅月为陬，卯月为如，辰月为}，巳月为余，午月为皋，未月为旦，申月为相，酉月为壮，戌月为元，亥月为阳，子月为辜，丑月为涂。此十二月之号也。岁在寅曰摄提格，卯曰单阏，辰曰执徐，巳曰大荒落，午曰敦，未曰协洽，申曰馓玻酉曰作噩，戌曰阉茂，亥曰大渊献，子曰困敦，丑曰赤奋。若此十二岁之号也。自甲至癸，十日之号也。自子至亥，十二辰之号也。自角亢至翼轸，二十八星之号也。王氏曰：日辰月岁星之神，凡有形气者制焉，故书其号可以胜妖。
大行人，春朝诸侯，而图天下之事。秋觐以比邦国之功。夏宗以陈天下之谟。冬遇以协诸侯之虑。
〈订义〉郑锷曰：王者之于诸侯，当其朝觐宗遇之时，凡天下之事无不与之图，非止春朝则图之。邦国之功无不比，非止秋觐则比之。天下之谟无不使，之陈何止于夏。宗诸侯之虑无不使，之协何止于冬。遇此盖因四时之朝，分四等之名，因时以明义而已。盖一岁之计在于春，春者，始事之时也。故春言图事。谓春为造事之始耳。秋者，物成之时。人之立事自春而图之，积功至秋，亦可以成矣，故秋言比功，谓秋为万物之成耳。夏者，文明之时，谟欲其明显然著于耳目，故取文明之时以陈之。冬者，收藏之时，虑欲其隐，故取收藏之时以协之。谟欲众共知，故言陈。虑恐人人异志，故言协。王者因诸侯之来而屈礼以接之，欲与之经营图回者。如此三时不言诸侯则省文于事，与谟言天下则非一国之事一国之谋，可知至于比功。特言邦国协虑，特言诸侯者，校其功之高下。非合众国比之，何以见其优劣。若夫谋虑，则恐诸侯之心不与天子协。言诸侯者，对天子之言也。
王之所以抚邦国诸侯者，岁遍存，三岁遍\，五岁遍省。
〈订义〉郑康成曰：抚，犹安也。岁者，巡守之，明岁以为始也。存\省者，王使臣于诸侯之礼，所谓f问也。刘执中曰：存问其安否。\视其治效，省察其风俗。
七岁，属象胥，谕言语协。辞命。九岁属瞽史，谕书名听声音。
〈订义〉郑康成曰：属犹聚，自五岁之后遂f，岁遍省。胥，读为。王制曰：五方之民言语不通，嗜欲不同，达其志，通其欲。东方曰寄，南方曰象，西方曰狄、L，北方曰译。此官正为象者，周始有越裳重译而来献，是因通言语之官为象。胥云，谓象之有才智者。辞命，六辞之命。瞽乐师史，大史小史书名书之字也。古曰名聘，礼曰百名以上。刘执中曰：以其象胥属王之象，胥则言语可谕，于其俗辞命可协，于其民，以其瞽史，属王之瞽史。则六书可谕而书名，为先六乐可听而声音为本。
十有一岁，达瑞节，同度量，成牢礼，同数器，法则。
〈订义〉郑康成曰：达同成，皆赍其法式，行至则齐等之也。度，丈尺也。量，豆区釜也。成，平也。郑锷曰：瑞者，所执之玉有璧有圭。节者，所用之节有金有竹。达之使无不通。量有大小，度有长短，同之使无或异享。礼之用牢，或九或七或五，恐其或异成之，使彼此所用各适于平。无有僭u之过数。器者，礼制之所寓名，分之所等合，方氏之所同者也。恐其多寡小大之不齐，于是一之。法则，八法八则也。法则者，王朝所施于邦国都鄙，而匡人之所达者也。恐其久而或废，修者治之也。使器数之，法复归乎正，无有废坏之时。
十有二岁，王巡守殷国。
〈订义〉郑锷曰：至十二岁，王乃巡其所守，变礼易乐者，可以知其畔。革制度者，可以知其逆。或讨或流，于是行焉。若或有故而不巡守，则合天下诸侯皆来朝。王于京师考其制度焉。是谓殷国。殷者，众也。言命众国而皆至也。
小行人，令诸侯春入贡，秋献功，王亲受之。
〈订义〉贾氏曰：贡即大宰九贡。郑康成曰：功，考绩之功。郑锷曰：诸侯每岁有常贡，必以春入，则因四时之始，以供王一岁之用也。诸侯任事有成功，必以秋献，则因万物之成，以明图事之效也。小行人令之使不爽春秋之期而已。
冬官，考工记，天有时以生，有时以杀。草木有时以生，有时以死。石有时以泐。水有时以凝，有时以泽。此天时也。
〈订义〉郑锷曰：天之运也，一为春夏而万物生，一为秋冬而万物死。此生杀之时也，草木之生也。f萌于子，细牙于丑，毕人于戌，该关于亥。此生死之时也。石之解散谓之泐，至坚者莫如石，疑若不能泐矣。然盛暑之气铄石流金，则坚者或至于解散。泽当为释，至柔者莫如水，疑若不能凝矣。然隆冬冱寒，则坚凝而为冰。既坚矣，疑若不能释也，及暖气和
融，则复消释而为水。凡此皆天时使之然也。
轮人为轮。斩三材必以其时。
〈订义〉郑康成曰：三材，所以为毂辐牙者也。郑锷曰：毂辐牙各有所宜之木，而木有在阴者，有在阳者。斩之非时，则在阴者或失之太柔，在阳者或失之太刚。以之为毂辐牙必不胜其任。故取材之道，要当顺时。仲冬斩阳木，仲夏斩阴木，因天时之冬夏，变木材之阴阳，其材必美。
弓人凡为弓，冬析干而春液角，夏治筋，秋合三材，寒奠体，冰析。
〈订义〉赵氏曰：析谓分，析而治之。液谓融，液而渍，如以火养之意。治谓理也，椎杼嚼m是也。冬为万物坚成之时，干欲坚固，故冬析之。春为温和敷荣之时，角欲温而和柔，故春液之。筋欲散而敝熟，故夏治之。夏是万物解缓散蒸之时也。郑康成曰：三材，胶丝漆。陈用之曰：两谓之合，谓所析之干、所液之角、所治之筋，合胶丝漆而为弓焉。赵氏曰：奠读为定。体，六弓往来多少之，体注谓内之檠中。盖檠正弓之器，筋胶至冬寒则坚牢，于此时内之檠中以定体，则后来体不妄动也。漆之也，既定其体矣，又取出而析其漆文，以备方来之用。盖弓有漆所以为受霜露。析是分，析其合，如处合厚处，薄处合环处，必于冰析之。盖冰为寒之极。漆至寒时，则使在弓上亦坚固而不动。上注谓析了又内于檠中，理或然也。不言寒而言冰者，奠则天寒之时皆可析，非结冰极寒之时不可也。
冬析干则易，春液角则合，夏治筋则不烦，秋合三材则合，寒奠体则张不流，冰析则审环，春被弦则一年之事。
〈订义〉郑锷曰：凡木之材至冬则坚凝可治，治于冬则节目易去，其理滑易矣。陈用之曰：角得春而和泽于以液之，则洽而不脆。郑锷曰：筋本挛结不纾，宜缓而治之。夏者，解缓之时，于斯而治之，则筋势慢易不烦乱矣。干角筋治于三时，弓犹未成，必用胶丝漆然后可。合秋者，阴气[敛之时，于是时而用胶丝漆，则合固不可解矣。故合三材宜用秋。
贾氏曰：体既定而后用时，虽张不流移，谓不失
往来之体。陈用之曰：于寒冰之时而析其，则于以审环焉。审谓察之也，环即下文所谓引之如环。释之无失，体如环是也。析则必引之，引之以析其漆之文，于以察其如环与不如环，则弓之美恶即可见矣。自冬析干至析，其功毕矣。至春弦而用之，凡一年之事，以言为之不苟。

[book_title]岁功典第二卷
岁功总部汇考二
汉
宣帝地节三年，丞相魏相请顺月令举政。〈按魏相是年为丞相〉按《汉书・宣帝本纪》不载。　按《魏相传》：相为丞相，数表采易阴阳及明堂月令奏之，曰：臣相幸得备员，奉职
不，不能宣广教化。阴阳未和，灾害未息，咎在臣等。臣闻易曰：天地以顺动，故日月不过，四时不忒；圣王以顺动，故刑罚清而民服。天地变化，必繇阴阳，阴阳之分，以日为纪。日冬夏至，则八风之序立，万物之性成，各有常职，不得相干。东方之神太昊，乘震执规司春；南方之神炎帝，乘离执衡司夏；西方之神少昊，乘兑执矩司秋；北方之神颛顼，乘坎执权司冬；中央之神黄帝，乘坤艮执绳司下土。兹五帝所司，各有时也。东方之卦不可以治西方，南方之卦不可以治北方。春兴兑治则饥，秋兴震治则华，冬兴离治则泄，夏兴坎治则雹。明王谨于尊天，慎于养人，故立羲和之官，以乘四时，节授民事。君动静以道，奉顺阴阳，则日月光明，风雨时节，寒暑调和。三者得叙，则灾害不生，五谷孰，丝麻遂，草木茂，鸟兽蕃，民不夭疾，衣食有馀。若是，则君尊民说，上下亡怨，政教不违，礼让可兴。夫风雨不时，则伤农桑；农桑伤，则民饥寒；饥寒在身，则亡廉耻，寇贼奸宄所繇生也。臣愚以为阴阳者，王事之本，群生之命，自古贤圣未有不繇者也。天子之义，必纯取法天地，而观于先圣。高皇帝所述书天子所服第八曰：大谒者臣章受诏长乐宫，曰：令群臣议天子所服，以安治天下。相国臣何、御史大夫臣昌谨与将军臣陵、太子太傅臣通等议：春夏秋冬天子所服，当法天地之数，中得人和。故自天子王侯有土之君，下及兆民，能法天地，顺四时，以治国家，身亡祸殃，年寿永究，是奉宗庙安天下之大礼也。臣请法之。中谒者赵尧举春，李舜举夏，儿汤举秋，贡禹举冬，四人各职一时。大谒者襄章奏。制曰：可。孝文皇帝时，以二月施恩惠于天下，赐孝弟力田及罢军卒，祠死事者，颇非时节。御史大夫晁错时为太子家令，奏言其状：臣相伏念陛下恩泽甚厚，然而灾气未息，窃恐诏令有未合当时者也。愿陛下选明经通知阴阳者四人，各主一时，时至明言所职，以和阴阳，天下幸甚。相数陈便宜，上纳用焉。
元康三年夏诏。令三辅，毋得以春夏取鸟。
按《汉书・宣帝本纪》：元康三年夏六月，诏曰：前年夏，神爵集雍。今春，五色鸟以万数飞过属县，翱翔而舞，欲集未下。其令三辅毋得以春夏`巢探卵，弹射飞鸟。具为令。
元帝初元三年，诏有司毋犯时禁，举明阴阳灾异者，各三人。
按《汉书・元帝本纪》：初元三年六月，诏：安民之道，本繇阴阳。间者阴阳错谬，风雨不时。朕之不德，庶几群公有敢言朕之过者，今则不然。合苟从，未肯极言，朕甚闵焉。永惟蒸庶之饥寒，远离父母妻子，劳于非农之作，卫于不居之宫，恐非所以佐阴阳之道也。其罢甘泉、建章宫卫，令就农。百官各省费。条奏毋有所讳。有司勉之，毋犯四时之禁。丞相御史举天下明阴阳灾异者各三人。
成帝阳朔二年春，诏公卿务顺四时月令。
按《汉书・成帝本纪》：阳朔二年春，寒。诏曰：昔在帝尧立羲、和之官，命以四时之事，令不失其序。故书云黎民于蕃时雍，明以阴阳为本也。今公卿大夫或不信阴阳，薄而小之，所奏请多违时政。传以不知，周行天下，而欲望阴阳和调，岂不谬哉。其务顺四时月令。〈尚书作变此纪作藩两说并通〉
后汉
明帝永平二年春，诏百僚顺时令，迎气五郊。
按《后汉书・明帝本纪》：永平二年春正月辛未，祀明堂，登灵台。使尚书令持节，诏骠骑将军、三公曰：今令月吉日，宗祀光武皇帝于明堂，以配五帝。礼备法物，乐和八音，咏祉福，舞功德，其班时令，敕群后。事毕，升灵台，望元气，吹时律，观物变。令百僚师尹，其勉修厥职，顺行时令，敬若昊天，以绥兆人。是岁，始迎气于五郊，
章帝建初五年冬，始行月令迎气乐，每月朔旦，有司读令。
按《后汉书・章帝本纪》云云。
〈注〉东观记曰：马防上言，圣人作乐，所以宣气致和，顺阴阳也。臣愚以为可因岁首发太簇，奏雅颂，以迎和气。时以作乐器费多，遂独行十月迎气乐也。
按《礼仪志》：每月朔旦，太史上其月历，有司、侍郎、尚书见读其令，奉行其政，朔前后各二日，皆牵羊酒至社下以祭日。按《祭祀志》：迎时气五郊之兆，自永平中以礼谶，及月令，有五郊。迎气服色，因元始中故事，兆五郊于雒阳四方，中兆在未，坛皆三尺阶无等。立春之日，迎春于东郊，祭青帝句芒，车旗服饰皆青，歌青阳，八佾舞云翘之舞。立夏之日，迎夏于南郊，祭赤帝祝融，车旗服饰皆赤，歌朱明，八佾舞云翘之舞。先立秋十八日，迎黄灵于中兆，祭黄帝后土，车旗服饰皆黄，歌朱明，八佾舞云翘、育命之舞。立秋之日，迎秋于西郊，祭白帝蓐收，车旗服饰皆白，歌西皓，八佾舞育命之舞。立冬之日，迎冬于北郊，祭黑帝元冥，车旗服饰皆黑，歌元冥，八佾舞育命之舞。
〈注〉《皇览》曰：迎礼春夏秋冬之乐，又顺天道。是故距冬至日四十六日，则天子迎春于东堂。距邦八里，堂高八尺，堂阶三等，青税八乘，旗旄尚青，田车载矛，号曰助天生。唱之以角，舞之以羽翟，此迎春之乐也。自春分，数四十六日，则天子迎夏于南堂。距邦七里，堂高七尺，堂阶二等，赤税七乘，旗旄尚赤，田车载戟，号曰助天养。唱之以徵，舞之以鼓12，此迎夏之乐也。自夏至，数四十六日，则天子迎秋于西堂，距邦九里，堂高九尺，堂阶九等，白税九乘，旗旄尚白，田车载兵，号曰助天收。唱之以商，舞之以干戚，此迎秋之乐也。自秋分，数四十六日，则天子迎冬于北堂，距邦六里，堂高六尺，堂阶六等，黑税六乘，旗旄尚黑，田车载甲铁鍪，号曰助天诛。唱之以羽，舞之以干戈，此迎冬之乐也。
按《文献通考》：建初五年，始行十二月迎气乐。立春之日，迎春于东郊，歌青阳，八佾舞云翘之舞。立夏之日，迎夏于南郊，歌朱明，八佾舞云翘之舞。先立秋十八日，迎黄灵于中兆，歌朱明，八佾舞云翘育命之舞。立秋之日，迎秋于西郊，歌西皓，八佾舞育命之舞。立冬之日，迎冬于北郊，歌元冥，八佾舞育命之舞。
灵帝熹平六年，蔡邕请迎气五郊，帝从之。
按《后汉书・灵帝本纪》不载。　按《蔡邕传》：熹平六年七月，邕上封事，曰：臣自在宰府，及备朱衣，迎气五郊，而车驾稀出，四时至敬，屡委有司，虽有解除，犹为疏废。故皇天不悦，显此诸异。谨条七事。一曰：明堂月令，天子以四立及季夏之节，迎五帝于郊，所以导致神气，祈福丰年。书奏，帝乃亲迎气北郊。
魏
明帝景初元年，有司请班宣时令。
按《三国志・明帝本纪》：景初元年春，正月壬辰。有司奏以为魏得地统，宜以建丑之月为正。三月定历改年为孟夏四月。服色尚黄，牺牲用白。戎事乘黑首白马，建大赤之旗。朝会建大白之旗。其春夏秋冬，孟仲季月，虽与正岁不同，至于郊祀迎气，j祠A尝，巡狩L田，分至启闭班宣时令中气，早晚敬授民事，皆以正岁斗建，为历数之序。
晋
晋承魏制，以四时读令。
按《晋书・礼志》：江左以后，未遑修建汉仪。太史每岁上其年历，先立春、立夏、大暑、立秋、立冬尝读五时令，皇帝所服，各随五时之色。帝升御坐，尚书令以下就席位，尚书三公郎以令置案上，奉以入，就席伏读讫，赐酒一卮。魏氏常行其礼。魏明帝景初元年，通事白曰：前后但见读春夏秋冬四时令，至于服黄之时，独阙不读，今不解其故。散骑常侍领太史令高堂隆以为黄于五行，中央土也，王四季各十八日。土生于火，故用事之末服黄，三季则否。其令则随四时，不以五行为令也，是以服黄无令。斯则魏氏不读大暑令也。及晋受命，亦有其制傅。咸云立秋一日，白路光于紫庭，白绯掠谟窠住Ｈ辉蚱淙缏罚皆白也。
成帝咸和六年，有司奏四时读令。
按《晋书・成帝本纪》不载。　按《玉海》云云。
宋
文帝元嘉六年，命三公郎读时令。
按《宋书・文帝本纪》不载。　按《玉海》：元嘉六年，读时令。三公郎读，皇帝临轩，百僚备位。惟世祖世刘协，太宗世谢绛为三公郎，善于其事人主，公卿属目称叹。
梁
武帝天监七年，五郊迎气，祀不用牲。
按《梁书・武帝本纪》不载。　按《隋书・礼仪志》：梁制迎气，以始祖配，牲用特牛一，其仪同南郊。天监七年，尚书左丞司马筠等议，以昆虫未蛰不以火，田鸠化为鹰。W罗方设仲春之月，祀不用牲，止圭壁皮币。斯又事神之道，可以不杀明矣。况今祀天，岂容尚此。请夏初迎气，祭不用牲。帝从之。
北魏
道武帝天兴元年，有司议从土德五郊，以时迎气。
按《魏书・道武帝本纪》：天兴元年，诏百司议定行次。尚书崔元伯等奏从土德，服色尚黄，数用五；未祖辰腊，牺牲用白。五郊迎气，宣赞时令，敬授民时，行夏之正。
明元帝泰常三年，为五精帝，兆于四郊，有司以四时致祭。
按《魏书・明元帝本纪》不载。　按《礼志》：泰常三年，为五精帝，兆于四郊，远近依五行数，各为方坛，四陛埒萌重，通四门，以太等及诸佐随配侑。祭黄帝常以立秋前十八日，馀四帝各以四立之日，牲各用牛一，有司主之。
北齐
北齐以五郊迎气，天子皆御殿，有司读令。
按《隋书・礼仪志》：后齐五郊迎气，为坛各于四郊，又为黄坛于未地。所祀天帝及配帝，五官之神同梁。其玉帛牲各以其方色，其仪与南郊同。帝及后各以夕牲。日之旦，太尉陈币告请其庙，以就配焉。其从祀之官位皆南，陛之东西向。坛上设馔毕，太宰丞设馔于其座亚。献毕，太常少卿乃于其所献，事毕皆撤。又按《志》，后齐立春日，皇帝服通天冠，青介帻，青纱，佩苍玉、青带、青裤、青袜，舄而受朝于太极殿。尚书令等坐定，三公郎中诣席跪读时令。讫，典御酌酒卮，置郎中前，郎中拜，还席伏饮，礼成而出。立夏，季夏，立秋，读令则施御座于中楹，南向。立冬如立春，于西厢，东向。各以其时之色服，仪并如春礼。
北周
高祖保定三年，诏政事皆依月令。
按《周书・高祖本纪》：保定三年二月辛酉，诏曰：二仪创辟，元象著明。三才已备，历数昭列。故书称钦若敬授易序，治历明时。此先代一定之典，百王不易之务。伏惟太祖文皇帝，敬顺昊天，忧劳庶政，历序六家，以阴阳为首。洎予小子，弗克遵行。惟斯不安，夕惕若厉。自顷朝廷权与，事多仓卒，乖和爽序，违失先志。致风雨20时，疾厉屡起，嘉生不遂，万物不长，朕甚伤之。自今举大事、行大政，非军机急速，皆宜依月令，以顺天心。
隋
隋制，天子以四立日，各于其方，近郊迎气而祭。以四仲月，释奠于先圣先师。
按《隋书・礼仪志》：礼，天子每以四立之日，及季夏乘玉辂，建大旗，服大裘，各于其方之近郊，为兆迎其帝而祭之。所谓燔柴于泰坛，扫地而祭者也。春迎灵威仰者，三春之始，万物禀之而生，莫不仰其灵德，服而畏之也。夏迎赤吓者，火色吓，其灵炎至明盛也。秋迎白招拒者，招集拒大也。言秋时集成万物，其功大也。冬迎叶光纪者，叶拾光华，纪法也。言冬时收拾光华之色，伏而藏之皆有法也。中迎含枢纽者，含容也。枢机有阖辟之义，纽者，结也。言土德之帝能含容万物，开阖有时，纽结有法也。然此五帝之号，皆以其德而名焉。梁陈，后齐，后周，及隋制度相循，皆以其时之日，各于其郊迎，而以太之属，五人帝配祭，并以五官三辰七宿，于其方从祀焉。又按《志》，隋五时迎气，青郊，为坛国东春明门外道北，去宫八里，高八尺。赤郊，为坛国南明德门外道西，去宫十三里，高七尺。黄郊，为坛国南安化门外道西，去宫十二里，高七尺。白郊，为坛国西开远门外道南，去宫八里，高九尺。黑郊，为坛宫北十一里，田地高六尺，并广四丈。各以四方立日。黄郊，以季夏土王日祀其方之帝，各配以人帝，以太祖武元帝配五官，及星三辰十宿，亦各依其方。从祀其牲，依方色，各用犊二，星辰加羊豕各一，其仪同南郊。其岳渎镇海，各依五时迎气，日遣使就其所，祭之以太牢。又按《志》：隋制，国子寺每岁以四仲月上丁，释奠于先圣先师。州郡学则以春秋仲月释奠，学生皆乙日试书，景日给假。
唐
太宗贞观二年，祖孝孙请五郊迎气，各以月候。
按《唐书・太宗本纪》不载。　按《唐会要》：武德九年，命祖孝孙考正雅乐。贞观二年六月十日，乐成。孝孙以十二律顺其月，旋相为宫，五郊迎气，各以月候，而奏其音。
贞观　　年，定每岁停刑日。
按《唐书・太宗本纪》不载。　按《刑法志》：贞观中，每岁立春至秋，及大祭祀，致斋朔望上下弦，二十四气雨，及夜未明，假日，断屠日，皆停死刑。
贞观十四年春，命有司读时令。〈附定四时之祭〉按《唐书・太宗本纪》云云。　按《礼乐志》：皇帝御明堂，读时令。孟春，礼部尚书先读令，三日奏读月令，承以宣告。前三日，尚舍设大次于东门外，道北，南向，守宫。设文武侍臣次于其后之左右，设群官次于璧水东之门外，文官在北，武官在南，俱西上。前一日，设御座于青阳左个东向，三品以上及诸司长官座于堂上，文官座于御座东北，南向。武官座于御座之东，北向，俱重行。西上设刑部郎中读令，座于御座东南。北向有案，设文官解剑席于丑陛之左，武官于卯陛之右，皆内向。太乐令展宫县于青阳左个之庭，设举麾位于堂上，寅阶之西北向，其一位于乐县东北，南向。典仪设三品以上，及应升坐者，位于县东。文左武右，俱重行西向。非升坐者，文官四品五品位于县北，六品以下于其东，绝位，俱南向；武官四品五品于县南，六品以下于其东，俱北向，皆重行。西上设坐仪位于县之西北，赞者二人，在东差，退俱南向。奉礼设门外，位各于次前，俱每等异位，重行相向。西上其日陈小驾，皇帝服青纱袍，佩苍玉，乘金路，出宫至于大次。文武五品以上从驾之，官皆就门外位。太乐令工人协律郎、典仪，帅赞者皆先入。群官非升坐者，次入就位。刑部郎中以月令置于案，覆以帕立于武官五品东南，郎中立于案后北，而侍中版奏外。皇帝御舆入，自青龙门升，自寅阶即坐，符宝郎置宝于前，典仪升，立于左个，东北南向。公王以下入，就西而位，典仪曰：再拜。赞者承传，在位者皆再拜。侍中前跪奏称，侍中臣某言：请延公王等升。又侍中称制曰：可。侍中诣左个东北南向，称：诏，延公王等升。典仪传赞者承传，在位者皆再拜。西而位者，各诣其阶，解剑脱舄，升立于座后。刑部郎中引案，进立于卯阶下。侍中跪，奏请读月令。又侍中称制曰：可。刑部郎中再拜，解剑a脱舄取令，升自卯阶诣席，南北向跪，置令于案，立于席后。堂上典仪唱就座，公王以下及刑部郎中并就座。刑部郎中读令，每句一绝，使言声：可了。读讫，堂上典仪唱：可起。王公以下皆起。刑部郎中以令置于案，与群官佩剑纳舄，复于位。典仪曰：再拜。在位者皆再拜。西面位者出。侍中跪奏称，侍中臣某言：礼毕。皇帝降座，御舆出之。便次南北面，位者以次出。自仲春以后，每月各居其位，皆冠通天，服玉之色如其时。若四时之孟月及季夏，土王读五时令于明堂，亦如之。
冬至正月，上辛祈谷。孟夏，雩祀昊天上帝于圜丘。季秋，大享于明堂，腊蜡百神于南郊。春分，朝日于东郊。秋分，夕月于西郊。夏至，祭地o于方丘。孟冬，祭神州地o于北郊。仲春仲秋，上戊祭于太社。立春立夏，季夏之土王。立秋立冬，祀五帝于四郊。孟春、孟夏、孟秋、孟冬，腊享于太庙。孟春吉亥享先农，遂以耕籍。
中宗嗣圣十五年，议明堂，告朔读令之礼。〈即武后圣历三年〉按《唐书・武后本纪》不载。　按《张齐贤传》：圣历初，齐贤为太常奉礼郎。武后诏百官议，告朔于明堂，读时令，
布政事。京官九品以上，四方朝集使，皆列于廷。太常博士辟闾仁曰：经无天子月告朔，惟玉藻天子听朔。南门之外，周太宰正月之吉，布政于邦国都鄙。干宝曰：建子月告朔日也，此玉藻听朔同谊。今元日读时令，合古听朔事，独郑元以秦制月令，有五帝五官，因言听朔必以特牲告时帝及神，以文王武王配，其言非是。月令曰：其帝太昊，其神勾芒，谓宣令告人，使奉时务业，月皆有令，故云非天子月朔以配帝祭也。告朔者，诸侯礼也。春秋既视朔遂登台，元又说人君月告朔于庙，其祭为朝享。鲁自文公始不视朔，明非天子所行。元谓告帝即人帝，神即重黎，五官不言天子拜祭。请罢告朔月祭，以应古礼。齐贤不韪其说，质曰：谷梁氏称，闰月，天子不告朔，它月故告朔矣。左氏言鲁不告闰朔，为弃时政，则诸侯虽闰，告朔矣。周太史颁朔于邦国，玉藻闰月，王居门。是天子虽闰亦告朔。二家去圣不远，载天子诸侯告朔，事显显弗谬，今议者乃以太宰正月之吉，布治邦国，而言天子元日一告朔，殊失其旨。一岁之元，六官自布所职之典。干宝谓：吉为朔，故世人谬吉为告，据谬失经，不得为法。议者又引左氏说：专在诸侯，不知玉藻，与左说正同，而独于天子言，岁首一告，何去取之恣也。又谓：时帝，五人帝也，元于时帝，包天人，故以文武作配，是并告两五帝，为不疑。诸侯受朔，天子藏于庙。天子受朔于天，宜在明堂。故告时帝配祖考。议者曰：天子月告祭颁朔，则诸侯安得藏之，故太宰岁首布一岁事，太史颁之也。是不然，周太史颁朔邦国，是总颁十二朔于诸侯，天子犹月告者，颁官府都鄙也。内外异言之也。礼不可罢。凤阁侍郎王方庆又推言：明堂布政之宫，所以明天气，统万物也。汉儒以明堂太庙为一宗，祀其祖而配上帝，取宗祀曰：清庙正室为太室，向阳为明堂，建学为太学，圜水为辟雍，异名同事，古之制也。天子以正月上辛，总受十二月政于南郊，还藏于祖庙。月取一政班之明堂。诸侯则受于天子，藏之祖庙，月取一政行之于国，王者以其礼告庙，谓之告朔。视月之政，谓之视朔。玉藻元冕而朝日东门之外，听朔南门之外。郑元说明堂在国阳，就其时之堂而听朔焉。卒事宿路寝。今元日通天宫受朝，有司遂读时令，布政古之礼也。《旧说》：天子岁入明堂者，十八大享，一月告朔十二，四时迎气，四巡狩之岁一。今议者，唯许岁首一入，不亦隘乎。陛下幸建明堂，遵用告朔事，若月一听，则近于烦。每孟月视朔，惟制定其礼，臣下不敢专成。均博士吴杨，吾等共言：秦灭学，告朔废，今用四孟月，季夏至明堂，告五时帝堂上，请兼如齐贤。方庆议，不数岁，礼亦废。
元宗开元五年，命史官月奏所行事，及五时读令之仪。
按《唐书・元宗本纪》：开元五年十月甲申，命史官月奏所行事。
按《玉海》：开元定礼，有明堂及太极殿五时读令之仪。冠服佩玉，悉从方色。
开元二十五年，命定迎气读令之制。
按《唐书・元宗本纪》不载。　按《唐会要》：开元二十五年十月一日辛丑，制：自今以后每年立春之日，朕当率公卿亲迎气于东郊。其后夏及秋，常以孟月朔于正殿，读时令，仍令礼官修撰仪注。
开元二十六年，诏韦绦奏读月令。
按《唐书・元宗本纪》不载。　按《玉海》：开元二十六年，诏韦绦每月奏月令一篇，孟月朔日于宣政殿，侧设榻，东向置案，令绦读之。诸司官长悉升殿坐听，岁馀罢之。
天宝五载，诏改时令。
按《唐书・元宗本纪》不载。　按《唐会要》：天宝五载正月二十三日，诏曰：尧命四子，所授惟时。周分六官，曾不系月。其礼记月令，宜改为时令。
德宗贞元六年，令所司宣读时令。
按《唐书・德宗本纪》不载。　按《玉海》：贞元六年二月，制：四孟月迎气之日，令所司宣读时令。
文宗太和八年，中书门下奏读时令。
按《唐书・文宗本纪》不载。　按《玉海》：太和八年六月，中书门下奏：天宝后，盛典久废，请来年正月依旧礼，读时令，命太常撰仪注。
宋
宋不行读令之礼，但以四立及土王日祀五方帝，以四孟及季冬有事于宗庙。
按《宋史・礼志》：岁之大祀三十：正月上辛祈谷，孟夏雩祀，季秋大享明堂，冬至圜丘祭昊天上帝，正月上辛又祀感生帝，四立及土王日祀五方帝，春分朝日，秋分夕月，东西太一，腊日大蜡祭百神，夏至祭皇地o，孟冬祭神州地o，四孟、季冬荐享太庙、后庙，春秋二仲及腊日祭太社、太，二仲九宫贵神。中祀九：仲春祭五龙，立春后丑日祀风师、亥日享先农，季春巳日享先蚕，立夏后申日祀雨师，春秋二仲上丁释奠文宣王、上戊释奠武成王。小祀九：仲春祀马祖，仲夏享先牧，仲秋祭马社，仲冬祭马步，季夏土王日祀中C，立秋后辰日祀灵星，秋分享寿星，立冬后亥日祀司中、司命、司人、司禄，孟冬祭司寒。其诸州奉祀，则五郊迎气日祭岳、镇、海、渎，春秋二仲享先代帝王及周太庙，并如中祀。州县祭社，奠文宣王，祀风雨，并如小祀。凡有大赦，则令诸州祭岳、渎、名山、大川在境内者，及历代帝王、忠臣、烈士载祀典者，仍禁近祠庙咸加祭。有不w定时日者，太卜署预择一季祠祭之日，谓之画日。凡坛谩⑸器、玉帛、馔具、斋戒之制，皆具通礼。后复有高C、大小T神之属，增大祀为四十二焉。其后，神宗诏改定大祀：太一，东以春，西以秋，中以夏冬；增大蜡为四，东西蜡主日配月；太庙月祭朔。而中祀：四望，南北蜡。小祀：以四立祭司命、户、灶、中C、门、厉、行，以藏冰、出冰祭司寒，及月荐新太庙。岁通旧祀凡九十二，惟五享后庙焉。又按《志》，宗庙之礼，每岁以四孟月及季冬，凡五享，朔、望则上食荐新。三年一，以孟冬；五年一E，以孟夏。其y祭，春祀司命及户，夏祀灶，季夏祀中C，秋祀门及厉冬祀行。惟腊享、E则遍祀焉。
仁宗景v三年，定四时荐新之礼。
按《宋史・仁宗本纪》不载。　按《礼志》：景v三年，宗正丞赵良规言通礼著荐新，凡五十馀物，今太庙祭享之外，唯荐冰，其馀荐新之礼，皆寝不行，宜以品物时新所司送，宗正令尚食简择滋味，与新物相宜者，配以荐之。于是礼官宗正条定，逐室时荐以京都新物，略依时训，协用典章。请每岁，春，孟月荐蔬以韭、以菘，配以卵。仲月，荐冰。季月，荐蔬以笋果、以含桃。夏孟月，尝麦配以彘。仲月，荐果以瓜、以来禽。季月，荐果以芡、以菱。秋孟月，尝粟，尝]，配以鸡果，以枣以梨。仲月，尝酒，尝稻，蔬以茭笋。季月，尝豆，尝荞麦。冬孟月，羞以兔果，以栗蔬，以v。仲月，羞以雁，以獐。季月，羞以鱼。凡二十八种所司烹治，自彘以下，令御庙于四时。牙盘食烹馔卜日荐献，一如开宝通礼。
神宗元丰三年，更定祀典时荐之制。
按《宋史・神宗本纪》不载。　按《礼志》：元丰三年十月。详定郊庙奉祀礼文，所言祠j尝A之名。春夏则物未成而祭薄，秋冬则物盛而礼备。今太庙，四时虽有荐新而孟享礼料无祠jA尝之别，伏请春加韭卵，夏加麦鱼，秋加黍豚，冬加稻雁。当馈熟之节荐于神。主其笾豆于常数，之外别加时物之荐，丰约各因其时，以应古礼。从之。
元丰五年，诏岁以四孟月，朝献景灵宫。
按《宋史・神宗本纪》云云。　按《礼志》：元丰五年，帝诣景灵宫朝献，先谒天兴殿，以次行礼，并如四孟仪。诏：自今朝献孟春用十一日，孟夏择日，孟秋用中元日，孟冬用下元日。天子常服行事。
金
海陵天德二年，令有司行荐新之礼。
按《金史・海陵本纪》不载。　按《礼志》：天德二年，命有司议荐新礼，依典礼合用时物，令太常卿行礼。正月鲔明昌，间用牛鱼，无则鲤代。二月雁。三月韭，以卵以葑。四月荐冰。五月笋蒲，羞以含桃。六月彘肉，小麦仁。七月尝雏鸡，以黍羞，以瓜。八月羞以芡，以菱，以栗。九月尝粟与稷，羞以枣，以梨。十月尝麻与稻，羞以兔。十一月羞以麇。十二月羞以鱼从之。〈牛鱼状似鲔鲔之属也〉
世宗大定三年，有司请荐新，附时飨之月。从之。
按《金史・世宗本纪》不载。　按《礼志》：大定三年，有司言：每岁太庙五飨，若复荐新，似涉繁数。拟遇时飨之，月以所荐物附于笾豆荐之，以合古者祭，不欲数之义。制可。
明
太祖洪武元年，建四庙，定以四时。孟月及岁除祭享。按《明会典》：国初，于阙左建四庙，德祖庙居中，懿祖东第一庙，熙祖西第一庙，仁祖东第二庙。庙与主皆南
向。洪武元年定以四时，孟月及岁除凡五飨。
洪武二年，重定时飨。
按《明会典》：洪武二年，重定时飨。春以清明，夏以端午，秋以中元，冬以冬至。惟岁除如旧。
洪武三年，又定时飨。并奉三祖，神主合于祖庙。按《明会典》：三年又定时飨，仍用四孟月。孟春特飨于各庙，各具礼乐。馀时俱奉三祖，神主合飨于德祖之庙。
洪武九年，始改建太庙，并定时飨，合飨之礼。
按《明会典》：洪武九年，始改建太庙，及时飨于正殿。孟春择上旬吉日，孟夏孟秋孟冬俱用朔日。岁暮用除日，俱行合飨之礼。奏德庙乐，罢特飨礼及各庙乐。
成祖永乐年，定节序，宴群臣之礼。
按《明会典》：凡立春，元宵，四月八，端阳，重阳，腊八等节，永乐间俱于奉天门，通赐百官宴，用乐。
世宗嘉靖十年，定太祖特飨，合飨，及大之期。
按《明会典》：嘉靖十年，敕谕礼部，以太祖高皇帝重辟宇宙，肇运开基，四时飨祭压于德祖，不得正南面之位，命祧德祖而奉太祖，神主居寝殿中，一室为不迁之祖，太宗而下，皆以次奉迁。每岁，孟春特飨，夏秋冬合飨。改择季冬中旬大，而以岁除为节祭，归之奉先殿。
嘉靖十四年，更建世室，及四立祭祀之礼。
按《明会典》：嘉靖十四年。更建世室，及昭穆群庙于太庙之左右。以立春日行特飨，礼于各庙。立夏立秋立冬日，行时礼于太庙，奉太祖南向。太宗居东，西向。稍近上，仁宗而下，东西序列相向。季冬大则德祖居中，懿祖、熙祖、仁祖、太祖、以次居于左右，俱南向。太宗而下，如时之序。
嘉靖　　年，定孟春祈谷，夏至方泽，春分朝日，秋分夕月。祭毕，内外官酒饭。
按《明会典》云云。

[book_title]岁功典第三卷
岁功总部汇考三
《易经》《十二月卦》
79≡泰　〈本义〉天地交而二气通，故为泰。正月之卦也。75≡〈大壮〉　〈本义〉四阳盛长，故为大壮。二月之卦也。73≡　〈本义〉决也，阳决阴也，三月之卦也。以五阳去一阴，决之而已。
≡≡乾　〈本义〉决尽则为纯乾，四月之卦。≡76ァ　幢疽濉抵ィ然后一阴可见，而为五月之卦。≡78遁　〈本义〉为卦二阴浸长，阳当退避，故为遁。六月之卦也。
≡79否　〈本义〉否，闭塞也，七月之卦也，正与泰反。7679观　〈本义〉此卦四阴长而二阳消正，为八月之卦。7879剥　〈本义〉五阴在下而方生，一阳在上而将尽，阴盛长而阳消落，九月之卦也。
7979坤　〈本义〉剥尽则为纯坤，十月之卦。7975复　〈本义〉一阳之体始成而来复，故十有一月，其卦为复。
7973临　〈本义〉二阳浸长以逼于阴，故为临。十二月之卦也。
《礼记》《月令》
孟春之月，日在营室，昏参中，旦尾中。
〈陈注〉孟春夏正，建寅之月也。营室在亥埚ぶ次也。昏时，参星在南方之中，旦则尾星在南方之中。疏曰：月令昏明，中星皆大略而言，不与历同，但一月之内有中者，即得载之。二十八宿，星体有广狭，相去有远近。或月节月中之日，昏明之时，前星已过于午，后星未至。正南又星有明暗，见有早晚，所以昏明之星不可正依历法，但举大略耳。〈大全〉严陵方氏曰：中，谓中于南方也，先昏而后旦者，顺阴阳之义也。书于春言星鸟，夏言星火，秋言星虚，冬言星昴。乃与此不同，何也。盖书言分至之所中者，此言昏旦之所中者。彼以时为主，此以月为主，故详略不同。然其见于南方则一也。
其日甲乙。
〈注〉春于四时属木，日之所系，十干循环。独言甲乙者，木之属也，四时皆然。
其帝大，其神句芒。
〈注〉大，伏羲木德之君。句芒，少氏之子，曰重，木官之臣。圣神继天立极生，有功德于民。故后王于春祀之。四时之帝与神皆此义。
其虫鳞，其音角，律中太蔟，其数八，其味酸，其臭膻，其祀户，祭先脾。
〈注〉鳞虫，木之属。五声角为木。单出曰声。杂比曰音。调乐于春，以角为主也。律者，候气之管，以铜为之，或云竹为之，中犹应也。太蔟，寅律，长八寸。阴阳之气距地面各有浅深，故律之长短如其数。律管入地，以葭灰实其端，其月气至则灰飞而管通，是气之应也。天三生木，地八成之，其数八，成数也。通于鼻者谓之臭，臭即气也。在口者谓之味，酸膻皆木之属。户者，人所出入，司之有神，此神是阳气在户之内。春阳气出，故祀之。祭先脾者，木克土也。〈大全〉马氏曰：苍龙，木属也，其类为鳞，故春则其虫鳞。朱鸟，火属也，其类为羽，故夏则其虫羽。人，土属也，其类为裸，故中央则其虫裸。白虎，金属也，其类为毛，故秋则其虫毛。元武，水属也，其类为介，故冬则其虫介。又曰：味生于形，臭生于气。故形成而后有味，气化而后有臭。春以阳中生木，木之成形而曲直，曲直作酸，故其味酸。物以木化，则其气为膻，故其臭膻。秋以阴中生金，金之成形而从革，从革作辛，故其味辛。物以金化则其气为腥，故其臭腥。夏以阳极生火，火之成形而炎上，炎上作苦，故其味苦。物以火化则其气为焦，故其臭焦。冬以阴极生水，水之成形而润下，润下作咸，故其味咸。物以水化则其气为朽，故其臭朽。中央以阴阳之中气生土，土之成形而可以稼穑。稼穑作甘，故其味甘。物以土化则其气为香，故其臭香。土主四时而分王焉。故五味也，而皆以甘为主。五臭也，而皆以香为主。则冲气之为用，如此而已。
东风解冻，蛰虫始振，鱼上冰，獭祭鱼，鸿雁来。
〈注〉此记寅月之候。振，动也。来自南而北也。
天子居青阳左个。
〈注〉青阳左个，注云，太寝东堂北偏。疏云，是明堂北偏。而云太寝者，明堂与太庙太寝制同。北偏者，近北也。四面旁室谓之个。朱子曰：论明堂之制者，非一。窃意当有九室，如井田之制。东之中为青阳，太庙东之南为青阳右个，东之北为青阳左个，南之中为明堂，太庙南之东即东之南为明堂左个，南之西即西之南为明堂右个，西之中为总章，太庙西之南即南之西为总章左个，西之北即北之西为总章右个，北之中为元堂，太庙北之东即东之北为元堂右个，北之西即西之北为元堂左个，中为太庙太室。凡四方之太庙，异方所其左右个，则青阳左个即元堂之右个，青阳右个即明堂之左个，明堂右个即总章之左个，总章之右个乃元堂之左个也。但随其时之方位开门耳。太庙太室则每季十八日天子居正欤，古人制事多用井田，遗意此恐然也。
乘鸾路，驾仓龙，载青纾衣青衣，服仓玉，食麦与羊，其器疏以达。
〈注〉鸾路有虞氏之车，有鸾铃也。春言鸾则夏秋冬皆鸾也。夏云朱，冬云元，则春青秋白，可知仓与苍同。马八尺以上为龙。服玉，冠冕之饰及佩也。麦以金王而生，火王而死，当属金而郑云：属木。兑为羊，当属金而郑云火。畜皆不可晓。疏云：郑本五行传言之，然阴阳多涂不可一定。故今于四时所食及彘尝麦雏尝黍之类，皆略之，以俟知者。疏以达者，春物将贯土而出，故器之刻镂者，使文理粗田，疏直而通达也。
是月也，以立春，先立春三日，太史谒之天子，曰：某日立春，盛德在木，天子乃齐。立春之日，天子亲帅三公，九卿，诸侯，大夫，以迎春于东郊。还反，尝公卿大夫于朝，命相布德和令，行庆施惠，下及兆民，庆赐遂行，毋有不当。
〈注〉谒，告也。春为生，天地生育之盛德，在于木位也。迎春东郊，祭大句芒也。后仿此推之。疏曰：节气有早晚，是月者谓是月之气，不谓是月之日。〈大全〉严陵方氏曰：四立之日，则其气至矣，故天子亲帅其臣以迎之于郊焉，所以导其气之至也。春主寅卯辰，其位居东，故迎之于东郊。夏主巳午未，其位居南，故迎之于南郊。秋主申酉戌，其位居西，故迎之于西郊。冬主亥子丑，其位居北，故迎之于北郊。五行之气独不迎土者，以其居中，非自外至也。唯其自外至，故迎之者，每于郊焉。古者于寒曰：迎。以客阴故也。于暑曰逆，以主阳故也。此则四时皆谓之迎者，盖别而言之，虽有阴阳客主之辨，合而言之，则气皆自外至，主之在我而已，故通谓之迎焉。所谓还反，何也。还言还之自郊，反言反之于朝。主彼言故曰还，主此言故曰反也。古者赏以春夏，刑以秋冬，此则四时皆赏，何也。盖春夏非不刑也，特顺阳义，故以赏为主尔。秋冬非不赏也，特顺阴义，故以刑为主尔。此则喜其气之至，故皆行赏以饰其喜焉。
乃命太史，守典奉法，司天日月星辰之行，宿离不贷，毋失经纪，以初为常。
〈注〉宿，犹止也，离，犹行也。言占候躔次，不可差贷。贷与忒同。经纪者，天文进退迟速之度数也。初者，历家推步之旧法。以此为占候之常也。
是月也，天子乃以元日，祈谷于上帝。乃择元辰，天子亲载耒耜，措之于参保介之御间，帅三公九卿诸侯，大夫，躬耕帝籍。天子三推，三公五推，卿诸侯九推。反执爵于大寝，三公，九卿，诸侯，大夫，皆御，命曰劳酒。
〈注〉元日，上辛也，郊祭天而配以后稷，为祈谷也。元辰郊后吉日也。日以干言，辰以支言，互文也。参，参乘之人。保介，衣甲也，以勇士为车右而衣甲。御者，御车之人。车右及御人皆是参乘，天子在左，御者居中，车右在右以三人，故曰参也。置此耕器于参乘保介及御者之间。天子籍田千亩，收其谷为祭祀之粢盛，故曰帝籍九推之后，庶人终之。反而行燕礼，群臣皆侍。士贱不与耕，故不与劳酒之赐也。
是月也，天气下降，地气上腾，天地和同，草木萌动，正命布农事，命田舍东郊，皆修封疆，审端径术，善相丘陵，阪险，原隰，土地所宜，五谷所殖，以教道民，必躬亲之。田事既饬，先定准直，农乃不惑。
〈注〉田，田也。舍，居也。天子命田居东郊以督耕者，皆使修理其封疆，谓井田之限域也。步道曰径，术与遂同，田之沟洫也。审而端之，使无迂壅。封疆有界限，径术有阔狭，土地有高下，五种有宜否，皆须田躬亲教饬之，以定其准直，则农民无所疑惑也。
是月也，命乐正入学习舞。
〈注〉教学者，以习舞之事。
乃修祭典，命祀山林川泽，牺牲毋用牝。
〈注〉不欲伤其生育。
禁止伐木。
〈注〉以盛德在木也。
毋覆巢，毋杀孩虫，胎夭飞鸟，毋毋卵，毋聚大众，毋置城郭，掩骼埋h。
〈注〉孩虫，虫之稚者。胎，未生者。夭，方生者。飞鸟，初学飞之鸟。，兽子之通称。h，骨之尚有肉者。
是月也，不可以称兵，称兵必天殃。兵戎不起，不可从我始。毋变天之道，毋绝地之理，毋乱人之纪。
〈注〉天地大德曰生。春者，生德之盛时也。兵，凶器。战，危事。不得已而R寇，犹可也。兵自我起，以杀戮之心逆生育之气，是变易天之生道，断绝地之生理，而紊乱生人之纪叙矣。其殃也，宜哉。
孟春行夏令，则雨水不时，草木蚤落，国时有恐。
〈注〉此巳火之气所泄也，言人君于孟春之月而行孟夏之政令，则感召咎C如此，后皆仿此。疏曰：孟月失令，则三时孟月之气乘之。仲月失令，则仲月之气乘之。季月失令，则季月之气乘之。所以然者，以同为孟仲季，气情相通，如其不和，则迭相乘之。
行秋令。
〈注〉谓孟秋之令。
则其民大疫，Y风暴雨总至，藜莠蓬蒿并兴。
〈注〉此申金之气所伤也。《尔雅・扶摇》谓之Y风，谓风之回转也。藜莠蓬蒿并兴者，以生气逆乱，故恶物乘之而茂也。
行冬令。
〈注〉谓孟冬之令。
则水潦为败，雪霜大挚，首种不入。
〈注〉此亥水之气所淫也。挚，伤折也。与挚兽鸷虫之义同。百谷惟稷先种，故云首种。〈大全〉严陵方氏曰：夫十有二月之令，行乎天地之间。人君奉之以成位乎其中也。苟唯当此一月之节而行彼三时之令，则三者之灾以类应焉。是何也，气之所召者然尔。雨水盖仲春之节，以阳气早至，故不时。雨水不时，故草木蚤落，国时有恐，则由盛阳之气所迫故也。凡此皆巳之气乘之。川吴氏曰：亥水属，亥气乘阴，故水潦为败。诸谷稷最先种，春寒伤其种，故不收成。入，谓收成而入于仓廪也。
仲春之月，日在奎，昏弧中，旦建星中。
〈注〉奎宿在戌，降娄之次。疏曰：馀月昏旦中，星皆举二十八宿，此云弧与建星者，以弧星近井，建星近斗。井斗度多星，体广不可的指。故举弧建以定昏旦之中。
其日甲乙，其帝大，其神句芒，其虫鳞，其音角，律中夹钟，其数八，其味酸，其臭膻，其祀户，祭先脾。
〈注〉夹钟卯律长七寸二千一百八十七分寸之千七十五。
始雨水，桃始华，仓庚鸣，鹰化为鸠。
〈注〉此记卯月之候。仓庚，黄鹂也。鸠，布谷也。王制言，鸠化为鹰，秋时也。此言鹰化为鸠，以生育气盛，故鸷鸟感之而变耳。孔氏云：化者反归旧形之谓，故鹰化为鸠，鸠复化为鹰。如田鼠化为，则又化为田鼠。若腐草为萤，雉为蜃，爵为蛤，皆不言化。是不再复本形者也。
天子居青阳太庙，乘鸾路，驾仓龙，载青纾衣青衣，服仓玉，食麦与羊，其器疏以达。
〈注〉青阳太庙，东堂当太室。
是月也，安萌芽，养幼少，存诸孤。
〈注〉生气之可见者，莫先于草木。故首言之安。谓无所摧折之也，存亦安也。
择元日，命民社。
〈注〉令民祭社也。郊特牲，言祭社用甲日，此言择元日，是又择甲日之善者欤。召诰社用戊日。
命有司，省囹圄，去桎梏，毋肆掠，止狱讼。
〈注〉囹，牢也；圄，止也。疏云，周曰圜土，殷曰h里，夏曰钧台。囹圄，秦狱名也。在手曰梏，在足曰桎，皆木械。肆，陈尸也，掠，捶治也。止谓谕使息争也。〈大全〉祭法曰：大夫以下，成群立社曰置社，则民固有社矣。然非天子命之，无敢专祭焉。故择元日而命之也。且社，土示也。方春土发生之时，择元日而祭之，亦祈其土之利，无不善而已。郊特牲，言社日用甲，则此言元日盖甲日也。社日用甲则得其善矣，故谓之元日焉。凡祭社而稷必从之，此止言命民社者，特举重以明轻尔。
是月也，元鸟至。至之日，以太牢祠于高C，天子亲往，后妃帅九嫔御，乃礼天子所御，带以弓~，授以弓矢，于高C之前。
〈注〉元鸟，燕也。燕以施生时，巢人堂宇而生乳。故以
其至为祠。C，祈嗣之候，高C，先C之神也，高者尊之之称，变媒言C，神之也。古有C氏，祓除之祀位，在南郊祀上帝，则亦配祭之，故又谓之郊C。诗：天命元鸟降而生商，但谓简狄以元鸟至之时，祈于郊C而生契，故木其为天所命，若自天而降下耳。郑注乃有堕卵吞孕之事，与生民诗注所言，姜履巨迹而生弃之事，皆怪妄不经削之可也。后妃帅九嫔御者从往而侍奉礼事也。礼天子所御者，祭毕而酌酒以饮，其先所御幸而有娠者，显之以神赐也。~，弓衣也，弓矢者，男子之事也，故以为祥。
是月也，日夜分。
〈注〉昼夜各五十刻。
雷乃发声，始电，蛰虫咸动，启尸始出。
〈注〉谓始穿其穴而出也。
先雷三日。
〈注〉以节气言，在春分前三日。
奋木铎以令兆民曰：雷将发声，有不戒其容止者，生子不备，必有凶灾。
〈注〉容止犹言动静不戒，容止谓房室之事，亵渎天威也。生子不备，谓形体有损缺，凶灾谓父母。
日夜分，则同度量，钧衡石，角斗甬，正权概。
〈注〉丈尺曰度，斗斛曰量，称上曰衡，百二十斤为石，甬，斛也。权，称锤也。概，执以平。量器者，同则齐其长短小大之制，钧则平其轻重之差，角则较其同异，正则矫其欺枉。
是月也，耕者少舍，乃修阖扇。寝庙毕备，毋作大事，以妨农之事。
〈注〉少舍，暂息也，门户之蔽以木，曰阖。以竹苇，曰扇。凡庙前曰庙，后曰寝。寝是衣冠所藏之处。大事谓军旅之事。
是月也，毋竭川泽，毋漉陂池，毋焚山林。
〈注〉漉亦竭也，三者之禁，皆谓伤生意。
天子乃鲜羔开冰，先荐寝庙。
〈注〉古者，日在虚则藏冰。至此仲春则献羔以祭司寒之神。而开冰先荐寝庙者，不敢以人之馀奉神也。
上丁。
〈注〉此月上旬之丁日必用丁者，以先庚三日后甲三日也。
命乐正习舞，释菜，天子乃帅三公，九卿，诸侯，大夫，亲往视之。仲丁，又命乐正入学习乐。
〈注〉乐正，乐官之长也。习舞释菜谓将教习舞者，则先以释菜之礼告先师也。
是月也，祀不用牺牲，用圭璧，更皮币。
〈注〉不用牲谓祈祷小祀耳，如太牢祀。高C乃大典礼，不在此限。稍重者用圭璧，稍轻者则以皮币，更易之也。
仲春行秋令，则其国大水，寒气总至，寇戎来征。
〈注〉酉金之气所伤也。
行冬令，则阳气不胜，麦乃不熟，民多相掠。
〈注〉子水之气所淫也。
行夏令，则国乃大旱，气早来，虫螟为害。
〈注〉午火之气所泄也。螟，食苗心者。〈大全〉严陵方氏曰：多雨，故其国大水也。水之气为寒，故寒气总至。寇戎来征，则感金气而然也。凡此皆酉之气乘之。麦以秋稼，至夏乃穑，仲春则向成矣。而阳气不胜，故麦乃不熟也。民多相掠，则以阳不胜阴故也。凡此皆子之气乘之。行夏令而阳亢，故大旱，大旱故气早来。虫螟则气所生也。且螟食苗心，夏以盛德在火而心属焉。则其为害亦以类而已。故孟夏仲冬之行春令言蝗，仲夏之行春令言。各以类应焉，凡此皆午之气乘之。
季春之月，日在胃，昏七星中，旦牵牛中。
〈注〉胃宿在酉，大梁之次也。七星，二十八宿之星宿也。
其日甲乙，其帝大，其神句芒，其虫鳞，其音角，律中姑洗，其数八其味酸，其臭膻，其祀户，祭先脾。
〈注〉姑洗辰律，长七寸九分寸之一。
桐始华，田鼠化为，虹始见，萍始生。
〈注〉此记辰月之候，鹑之属。〈大全〉马氏曰：田鼠化为，则阴类之慝者迁乎阳而其性和也。萍始生，则以阴物之浮以承阳者也。严陵方氏曰：虹者，天地讧溃之气也，阴干阳所，乃见而出，故又谓之X焉。阳方得中则阴莫能干，至于辰则已过中矣，故为阴所干而虹见也。
天子居青阳右个，乘鸾路，驾仓龙，载青纾衣青衣，服仓玉，食麦与羊，其器疏以达。
〈注〉青阳右个，东堂南偏。
是月也，天子乃荐鞠衣于先帝。
〈注〉鞠衣，衣色如鞠花之黄也。注云：黄桑之服者，色
如鞠尘，象桑叶始生之色也。鞠字一音去六反。先帝先代木德之君，荐此衣于神，坐以祈蚕事。
命舟牧覆舟，五覆五反，乃告舟备具于天子焉。天子始乘舟，荐鲔于寝庙，乃为麦祈实。
〈注〉舟牧，主乘舟之官。五覆五反所以详视其罅漏倾侧之处也。因荐鲔并祈麦实。〈大全〉严陵方氏曰：覆以视表，反以视里，待至尊所乘，不得不防其倾漏故也。覆反必至于五，则至于再至于三，而慎之至也。
是月也，生气方盛，阳气发泄，句者毕出，萌者尽达，不可以内。
〈注〉句，屈生者。萌，直生者。不可以内，言当施散恩惠以顺生道之宣泄，不宜吝啬闭藏也。
天子布德行惠，命有司，发仓廪，赐贫穷，振乏绝，开府库，出币帛，周天下，勉诸侯，聘名士，礼贤者。
〈注〉长无谓之贫穷，暂无谓之乏绝。振，犹救也，周济其不足也。在内则命有司奉行，在外则勉诸侯奉行。皆天子之德惠也。〈大全〉严陵方氏曰：发仓廪所以赐贫穷、振乏绝而已，乏绝未至于贫穷，故于贫穷曰赐之，则所以予之也。于乏绝曰振之，则贷之而已。
是月也，命司空曰：时雨将降，下水上腾，循行国邑，周视原野，修利堤防，道达沟渎，开通道路，毋有障塞。
〈注〉司空掌邦土，此皆其职也。
田猎D罘，罗网毕翳，喂兽之药，毋出九门。
〈注〉D罘，皆捕兽之罟。罗网，皆捕鸟之罟。小网长柄谓之毕，以其似毕星之形故名，用以掩兔也。翳，射者用以自隐也。喂，啖之也，药，毒药也，七物皆不得施用于外，以其逆生道也。路门、应门、雉门、库门、皋门、城门、近郊门、远郊门、关门，凡九门也。
是月也，命野虞毋伐桑柘，鸣鸠拂其羽，戴胜降于桑，具曲植c筐。
〈注〉野虞，主田及山林之官。拂羽飞而翼拍身也。戴胜，织之鸟，一名戴，即头上胜也，此时恒在桑。言降者，重之若自天而下也。曲，薄也，植，槌也。所以架曲与c筐者，c圆而筐方。
后妃齐戒，亲东乡躬桑，禁妇女毋观，省妇使，以劝蚕事。
〈注〉东乡，迎时气也，躬桑，亲自采桑也，禁妇女毋观者，禁止妇女，使不得为容观之饰也。省妇使者，减省其箴线缝制之事也。此二者皆为劝勉之，使尽力于蚕事也。
蚕事既登，分茧，称丝效功，以共郊庙之服，毋有敢惰。
〈注〉登，成也。分茧，分布于众妇之缫者。称丝效功，以多寡为功之上下。
是月也，命工师，令百工，审五库之量，金，铁，皮，革，筋，角，齿，羽，箭，干，脂，胶，丹，漆，毋或不良。
〈注〉工师，百工之长也，五库者，金铁为一库，皮革筋为一库，角齿为一库，羽箭干为一库，脂胶丹漆为一库，视诸物之善恶，皆有旧法，谓之量。一说多寡之数也。审而察之，故云审五库之量也。干者诸器所用之木材也。
百工咸理，监工日号，毋悖于时，毋或作为淫巧，以荡上心。
〈注〉此时百工皆各理治其造作之事。工师监临之，每日号令，必以二事为戒，一是造作器物不得悖逆时序，如为弓必春液角，夏治筋，秋合三材，寒定体之类是也。二是不得为淫过奇巧之器以摇动君心，使生奢侈也。
是月之末，择吉日大合乐，天子乃帅三公，九卿，诸侯，大夫，亲往视之。
〈注〉郑氏曰：其礼亡。〈大全〉马氏曰：凡乐阳声也，春阳中也，大合乐必择阳中之末，则中声之所止也。盖中声以降非和平，君子弗听也。
是月也，乃合累牛腾马，游牝于牧，牺牲驹犊，举书其数。
〈注〉春阳既盛，物皆产育，故合其累系之牛，腾跃之马而游纵之，使牡者就牝者于刍牧之地。欲其孳生之蕃也。若其中牺牲之用者，及马之驹牛之犊，皆书其数者，以备稽校多寡也。
命国难，九门磔攘，以毕春气。
〈注〉难之事，在周官则方相氏掌之。裂牲谓之磔，除祸谓之攘。春者，阴气之终，故磔攘以终，毕厉气也。旧说大陵八星在胃北，主死丧，昴中有大陵积尸之气，气佚则厉鬼随之而行。此月初日，在胃从胃历昴，故驱疫之事当于此时行之也。九门说见上章。〈大全〉严陵方氏曰：难所以难阴慝而驱之，周官方相氏帅百隶而时难，以狂夫为之，则狂疾以阳有馀，唯阳有馀，足以胜阴慝故也。裂牲谓之磔，除祸谓之攘，必于九门，则欲阴慝之出故也。凡此皆虑春气之不得其终也。故曰：以毕春气，此之所难。则
难阴慝之作于春者也。仲秋又难，则难阴慝之作于秋者也。季冬又难，则难阴慝之作于冬者也。独夏不难，则以阳盛之时，阴慝不能作故也。春曰以毕春气者，言毕其功于前也，故于季月。秋于仲月言达者，言达其道于外也。冬曰以送寒气者，以一岁之往，故以送言之，亦行之于季月。不曰冬气而曰寒气者，以时言曰冬，以气言曰寒。而寒则积阴之所成也，一岁阴慝之盛，未有甚于此时者。故木其积阴之气而言之其难，特谓之大，盖所难而驱之者邪气也。达之送之者正气也。曰毕，曰达，曰送。言虽不同，皆不过遂其正气而已。春曰磔攘，冬曰旁磔者，以大难故，旁又磔焉，不特九门故也。秋虽不言，从可知矣。
季春行冬令，则寒气时发，草木皆肃，国有大恐。
〈注〉丑土之气所应也。肃者，枝叶减缩而急栗也。大恐，讹言相惊动也。旧说孟春有恐是火讹，以其行夏令也。此行冬令当致水讹，汉王商尝正之矣。
行夏令，则民多疾疫，时雨不降，山陵不收。
〈注〉未土之气所应也。
行秋令，则天多沉阴，淫雨蚤降，兵革并起。
〈注〉戌土之气所应也。不收谓无所成遂也。〈大全〉严陵方氏曰：冬之气为寒，故寒气时发，草木皆肃，则寒气之所栗故也。国有大恐，则寒气之所制故也。亢阳之气袭于人，故民多疾疫。阳亢而为旱，故时雨不降，山陵之物不收。特言山林，则以高者尤易被旱故也。天多沉阴，则感少阴之气故也。阳为D，阴为雨，故淫雨早降。兵革并起，则金气动故也。
孟夏之月，日在毕，昏翼中，旦婺女中。
〈注〉毕宿在申，实沈之次。
其日丙丁，其帝炎帝。
〈注〉炎帝大庭氏，即神农也，赤精之君。
其神祝融。
〈注〉颛顼氏之子，名黎，火官之臣。
其虫羽，其音徵，律中中吕，其数七，其味苦，其臭焦，其祀灶，祭先肺。
〈注〉羽虫飞鸟之属，徵音属火。中吕，巳律，长六寸万九千六百八十三分寸之万二千九百七十四。地二生火，天七成之。七者，火之成数也。苦焦皆火属，夏祭灶火之养人者也。祭先肺火克金也。蔡邕《独断》曰：灶夏为太阳，其气长养。祀灶之礼，在庙门外之东，先席于门奥，面东设主于灶陉也。
蝼蝈鸣，蚯蚓出，王瓜生，苦菜秀。
〈注〉此记巳月之候。王瓜注云蓖挈，本草作菝葜音，同谓之瓜者，以根之似也。亦可酿酒。朱氏曰：王瓜色赤，感火之色而生，苦菜味苦，感火之味而成。〈大全〉马氏曰：蝼蝈鸣则阴而伏者，乘阳而鸣也。蚯蚓出则阴而屈者，乘阳而伸也。王瓜生，则阳物之可以胜阴邪者也，故其为色赤。苦菜秀，则火炎上，故其为味苦。
天子居明堂左个。
〈注〉太寝南堂东偏。
乘朱路，驾赤骝，载赤纾衣朱衣，服赤玉，食菽与鸡，其器高以粗。
〈注〉骝，马名色浅者。赤，色深者朱。用器高而粗大，象物之盛长也。
是月也，以立夏。先立夏三日，太史谒之天子曰：某日立夏，盛德在火，天子乃齐。立夏之日，天子亲帅三公，九卿，大夫，以迎夏于南郊。还反，行赏，封诸侯，庆赐，遂行，无不欣说。
〈注〉立春言诸侯大夫，而此不言诸侯者，或在或否，不可必同，故略之也。迎夏南郊，祭炎帝祝融也。
乃命乐师，习合礼乐。
〈注〉以将饮酎故也。
命太尉，赞桀俊，遂贤良，举长大，行爵出禄，必当其位。
〈注〉太尉，秦官也。桀俊以才言，赞则引而升之之谓。贤良以德言，遂谓使之得行其志也。长大以力言，王制言执技论力。举谓选而用之也。当其位者，爵必当有德之位，禄必当有功之位也。
是月也，继长增高，毋有坏堕，毋起土功，毋发大众，毋伐大树。
〈注〉长者，继之而使益长。高者，增之而使益高。坏堕则伤已成之气。起土功发大众，皆妨蚕农之事，故禁止之。伐树则伤条达之气，故亦在所禁。一说伐大木谓营宫室。
是月也，天子始。
〈注〉，葛布之细者。
命野虞，出行田原，为天子劳农劝民，毋或失时。
〈注〉失时，谓失农时。
命司徒循行县鄙，命农勉作，毋休于都。
〈注〉勉其兴作于田野之内，禁其休息于都邑之间，皆恐其失农时也。
是月也，驱兽毋害五谷，毋大田猎。〈注〉夏猎曰：苗正为驱兽之害禾苗者耳，与三时之大猎自不同。
农乃登麦，天子乃以彘尝麦，先荐寝庙。
〈注〉登升之于场也。
是月也，聚畜百药，靡草死，麦秋至。
〈注〉聚药为供医事也。靡草，草之枝叶靡细者，阴类，阳盛则死。秋者，百谷成熟之期。此于时虽夏，于麦则秋，故云麦秋也。〈大全〉严陵方氏曰：药之可采者，不必皆在孟夏，则以蕃庑之时，所可采者为多故也。凡物感阳而生者，则而立。感阴而生者，则柔而靡。谓之靡草，则至阴之所生也，故不胜至阳而死。
断薄刑，决小罪，出轻系。
〈注〉刑者，上之所施。罪者，下之所犯。断者，定其轻重而施刑也。决，如决水之决，谓人以小罪相告者，即决遣之，不收系也。其有轻罪而在系者，则直纵出之也。
蚕事毕，后妃献茧，乃收茧税，以桑为均，贵贱长幼如一，以给郊庙之服。
〈注〉后妃献茧，谓后妃受内命妇之献茧也。收茧税者，外命妇养蚕，亦用国北近郊之公桑，近郊之税十一，故亦税其茧十之一，其馀入己而为其夫造祭服。一说再命受服。服者，公家所给，故税其十一者，为给其夫祭服也。受桑多则税茧多，少则税亦少，皆以桑为均齐也。贵谓卿大夫之妻，贱谓士妻，长幼妇之老少也。如一，皆税十一也。郊庙之服天子祭服也。
是月也，天子饮酎，用礼乐。
〈注〉重酿之酒名之曰酎，稠x之义也。春而造，至此始成。用礼乐而饮之，盖盛会也。
孟夏行秋令，则苦雨数来，五谷不滋，四鄙入保。
〈注〉申金之气所泄也。
行冬令，则草木蚤枯，后乃大水，败其城郭。
〈注〉亥水之气所伤也。
行春令，则蝗虫为灾，暴风来格，秀草不实。
〈注〉寅木之气所淫也。以孟夏之月而行孟秋孟冬孟春之令，故感召灾异如此。四鄙，四面边鄙之邑也。保与堡同，小城也。入保，入而依以为安也，格至也。〈大全〉严陵方氏曰：阴气之所召，故苦雨数来。谓之苦，则以极备而为人之所苦故也。与诗所谓甘雨异矣。夫雨固足以滋五谷，然至于苦，则适所以伤之，故言五谷不滋也。又曰感肃杀之气，故草木蚤枯。大水败城郭，则以冬德之所在故也。蝗之为虫，残物之末不伤其本，春则木盛之时也，故行春令则虫之为灾者，特残其末而已。春于方为东，东方生风故暴风来格，秀草不实则以盛于末故也。
仲夏之月，日在东井，昏亢中，旦危中。
〈注〉东井在未，鹑首之次。
其日丙丁，其帝炎帝，其神祝融，其虫羽，其音徵，律中蕤宾，其数七，其味苦，其臭焦，其祀灶，祭先肺。
〈注〉蕤宾，午律，长六寸八十一分寸之二十六。
小暑至，螳螂生，V始鸣，反舌无声。
〈注〉此记午月之候。小暑，暑气未盛也。螳螂，一名[父，一名天马，言其飞捷如马也。V，博劳也。反舌，百舌鸟。凡物，皆禀阴阳之气而成质。其阴类者宜阴时，阳类者宜阳时。得时则兴，背时则废。疏又以反舌为虾蟆，未知是否。〈大全〉严陵方氏曰：螳螂、V，皆阴类也，故或感微阴而生，或感微阴而鸣焉。反舌盖百舌也，以能反覆其舌而为百鸟语，故谓之反舌。然其鸣也，感阳中而发，故感微阴而无声焉。
天子居明堂太庙，乘朱路，驾赤骝，载赤纾衣朱衣，服赤玉，食菽与鸡，其器高以粗。
〈注〉明堂太庙，南堂当太室也。
养壮佼。
〈注〉壮，谓容体硕大者。佼，谓形容佼好者。择此类而养之，亦顺长养之令。
是月也，命乐师修鼗@鼓，均琴瑟管箫，执干戚戈羽，调竽笙簧，饬钟磬。
〈注〉凡十九物皆乐器也。鼗@鼓，三者皆革音。鼗即鼗也，@所以裨助鼓节，琴瑟皆丝音管，箫皆竹音。管如a而小，干戚戈羽皆舞器，干盾戚斧也，竽笙皆竹音，竽三十六簧，笙十三簧。即篪也，长尺四寸。簧笙之舌，盖管中之金薄E也。竽笙三者，皆有簧也。钟金音、磬石音、皆木音。侨缙嵬埃状如伏虎。且院侠种始，以节乐之终。修者理其弊，均者平其声，执者操持习学，调者调和音曲，饬者整齐之也。以将用盛乐雩祀，故谨备之。
命有司为民祈祀山川百源，大雩帝，用盛乐。
〈注〉山者水之源，将欲祷雨，故先祭其本源。三王祭川，先河后海，示重本也。雩者，吁嗟其声以求雨之祭。周礼女巫，凡邦之大灾歌哭而请，亦其义也。帝
者天之主宰。盛乐，即鼗@以下十九物并奏之也。
乃命百县雩祀，百辟卿士有益于民者，以祈谷实。
〈注〉百县畿内之邑也。百辟卿士谓古者上公句龙后稷之类。〈大全〉严陵方氏曰：此言大雩帝，后又言大飨帝，何也。盖雩所以祈也，飨所以报也，祈必于仲夏者，以阴生于午而物成之始也，所以祈物之成而已。报必于季秋者，以阳穷于戌而岁功之终也，所以报岁之功而已。
是月也，农乃登黍，天子乃以雏尝黍，羞以含桃，先荐寝庙。
〈注〉今用登麦谷例移农乃登黍四字，在是月也。之下旧注以内则之，雏为小鸟，此雏为鸡，未详孰是。含桃，樱桃也。
令民毋艾蓝以染。
〈注〉蓝之色青，青者赤之母，刈之亦是伤时气。
毋烧灰。
〈注〉火之灭者为灰，禁之亦为伤火气也。
毋暴布。
〈注〉暴，暴之于日也，布者阴功所成，不可以小功干盛阳也。
门闾毋闭。
〈注〉一则顺时气之宣通，一则使暑气之宣散。
关市毋索。
〈注〉索者，搜索商旅匿税之物，盖当时气盛大之际，人君亦当体之而行宽大之政也。
挺重囚，益其食。
〈注〉挺者，拔出之义，重囚禁系严密，故特加宽假。轻囚则不如是，益其食者，加其养也。
游牝别群，则絷腾驹，班马政。
〈注〉季春游牝于牧，至此妊孕已遂，故不使同群。拘絷腾跃之驹者，止其ym也。班，布也。马政，养马之政令也。周礼圉人圉师所掌。
是月也，日长至，阴阳争，死生分。
〈注〉至犹极也，夏至日长之极，阳尽午中而微阴，眇重渊矣。此阴阳争辨之际也，物之感阳气而方长者生，感阴气而已成者死，此死生分判之际也。
君子齐戒，处必掩身，毋躁，止声色，毋或进，薄滋味，毋致和，节者欲，定心气。
〈注〉齐戒以定其心，掩蔽以防其身，毋或轻躁于举动，毋或御进于声色，薄其调和之滋味，节其诸事之爱欲，凡以定心气而备阴疾也。
百官静，事无刑，以定晏阴之所成。
〈注〉刑，阴事也。举阴事则是助阴抑阳，故百官府刑罚之事皆止，静而不行也。凡天地之气顺则和，竞则逆，故能致灾咎，此阴阳相争之时，故须如此谨备。晏，安也，阴道静，故云晏阴。及其定而至于成则循序而往，不为灾矣。是以未定之前，诸事皆不可忽也。
鹿角解，蝉始鸣，半夏生，木荣。
〈注〉此又言午月之候。解，脱也。〈大全〉严陵方氏曰：鹿好群而相比则阳类也，故夏至感阴生而角解。麋多欲而善迷则阴类也，故冬至感阳生而角解。此所以不同也。半夏生者，盖居夏之半而是药生，于是时故，因以为名。木有别于草，故以木言之，以感微阴而荣，故其华朝荣暮陨。然经或曰秀、或曰华、或曰生、或曰荣，何也。以别于苗则曰秀，以别于实则曰华，以别于死则曰生，以别于枯则曰荣。其言各有所当也。
是月也，毋用火南方。
〈注〉南方火位，又因其位而盛其用，则为微阴之害，故戒之。
可以居高明，可以远眺望，可以升山陵，可以处台榭。
〈注〉凡此皆顺阳明之时。〈大全〉严陵方氏曰：夏为火旺之时，南方火旺之方，于旺之时而又用于旺之方，则其气太盛而害微阴之生，故戒之。居高明，故可以远眺望，欲远眺望，故或升山陵，或处台榭也。山陵则自然高明之所也，台榭则人为高明之所也。顺阳在上，故居处如此。
仲夏行冬令，则雹冻伤谷，道路不通，暴兵来至。
〈注〉子水之气所伤也。
行春令，则五谷晚熟，百时起，其国乃饥。
〈注〉卯木之气所淫也。
行秋令，则草木零落，果实早成，民殃于疫。
〈注〉酉金之气所泄也。，食苗叶之虫也。百者言害稼之虫，非一类。〈大全〉严陵方氏曰：夏行冬令是以阴包阳也，故雹冻伤谷，道路不通则冬为闭塞，暴兵来至则阴贼之感也。春主生，夏行春令则生之日长，生之日长故熟之时晚，食苗叶，春之气盛于末，故虫之为害者特及叶而已。五谷晚熟而又百时起，故其国乃饥也。草木零落与果实早成，皆秋之气候故也。当盛暑之月而感秋气，则相薄
而众成疾。
季夏之月，日在柳，昏火中，旦奎中。
〈注〉柳宿在午，鹑火之次也。
其日丙丁，其帝炎帝，其神祝融，其虫羽，其音徵，律中林钟，其数七，其味苦，其臭焦，其祀灶，祭先肺。
〈注〉林钟，未律，长六寸。
温风始至，蟋蟀居壁，鹰乃学习，腐草为萤。
〈注〉此记未月之候至极也。蟋蟀生于土中，此时羽翼犹未能远飞，但居其穴之壁。至七月则能远飞而在野矣。学习，雏学数飞也。腐草得暑湿之气，故变而为萤。朱氏曰：温风温厚之极，凉风严凝之始，腐草为萤离明之极，故幽类化为明类也。
天子居明堂右个，乘朱路，驾赤骝，载赤纾衣朱衣，服赤玉，食菽与鸡，其器高以粗。
〈注〉明堂右个，南堂西偏也。
命渔师伐蛟，取鼍，登龟，取鼋。
〈注〉蛟言伐以其暴恶，不易攻取也。龟言登尊异之也。鼍鼋言取易而贱之也。
命泽人，纳材苇。
〈注〉蒲苇之属，生于泽中而可为用器，故曰材。泽人，纳之职也，此皆烦细之事，非专一月所为，故不以是月起之。
是月也，命四监，大合百县之秩刍，以养牺牲，令民无不咸出其力，以共皇天上帝，名山大川，四方之神，以祠宗庙社之灵，以为民祈福。
〈注〉四监即周官山虞泽虞林衡川衡之官也。前言百县兼内外而言，此百县乡遂之地也。秩常也，敛此刍为养牺牲之用，各有常数，故云秩刍也。
是月也，命妇官染采，黼黻文章，必以法故，无或差贷，黑黄仓赤，莫不质良，毋敢诈伪。以给郊庙祭祀之服，以为旗章，以别贵贱等给之度。
〈注〉周礼典妇功典染人等皆妇官，此指染人也。白与黑谓之黼，黑与青谓之黻，青与赤谓之文，赤与白谓之章，染造必用旧法故事。毋得有参差贷变皆，欲质正良善也，旗旌缫玻章者画其象以别名位也，详见春官司常。石梁王氏曰：给当为级。
是月也，树木方盛，命虞人，入山行木，毋有斩伐。
〈注〉以其方盛，故也。
不可以兴土功，不可以合诸侯，不可以起兵动众，毋举大事，以摇养气，毋发令而待，以妨神农之事也，水潦盛昌，神农将持功，举大事则有天殃。
〈注〉大事即兴土功、合诸侯、起兵动众之事。摇养气谓动散长养之气也。发令而待谓未及徭役之期而豫发召役之令，使民废己事而待上之会期也。神农，农之神也。季夏属中央土，土神得位用事之时。谓之神农者，土神主成就农事也。东井主水在未，故未月为水潦盛昌之月，此时神农将主持稼穑之功。举大事而伤其功，则是干造化施生之道矣，故有天殃也。
是月也，土润溽暑，大雨时行，烧S行水，利以杀草，如以热汤，可以粪田畴，可以美土疆。
〈注〉溽，湿也。土之气润，故蒸郁而为湿暑。大雨亦以之而时行，皆东井之所主也。除草之法，先芟S之，俟乾则烧之，烧S者烧所S之草也。大雨既行，于所烧之地则草不复生矣。故云利以杀草。时暑日烈，其水之热如汤，草之烧烂者可以为田畴之粪，可以使土疆之美，凡土之磊j难耕者，谓之疆。
季夏行春令，则谷实鲜落。
〈注〉鲜洁而堕落也。
国多风。
〈注〉风因而致疾也。
民乃迁徙。
〈注〉辰土之气所应也。
行秋令，则丘隰水潦，禾稼不熟，乃多女灾。
〈注〉妊孕多败，戌土之气所应也。
行冬令，则风寒不时，鹰隼蚤鸷，四鄙入保。
〈注〉丑土之气所应也。〈大全〉严陵方氏曰：鲜落即庄子所谓草木不待黄而落是也。五气过盛，故实有所不胜。国多风，则与孟夏言暴风来格同义，以多风故人肺受疾而也。民乃迁徙者，以春主发散故也。自下升上曰迁，舍此适彼曰徙。丘隰水潦以金生水故也。曰丘隰以见高下，皆被其害，故禾稼不熟也。种曰稼，敛曰穑，以其不熟，故止言稼。多女灾者，以纯阴之气过盛而反伤之也。因风而后寒，故曰风寒。且异乎隆冬之时无风而寒矣。以当暑而寒，故曰不时。鹰隼善击，必待秋焉。以感疫疠之气，故蚤鸷于夏也。春夏主出，秋冬主入，故四鄙入保。
中央土。
〈注〉土寄旺四时各十八日，共七十二日，除此则木火金水亦各七十二日矣。土于四时无乎不在，故
无定位无，专气而寄旺于辰戌丑未之末，未月在火金之间。又居一岁之中，故特揭中央土一合于此，以成五行之序焉。
其日戊己。
〈注〉戊己十干之中。
其帝黄帝。
〈注〉黄精之君，轩辕氏也。
其神后土。
〈注〉土官之臣，颛顼氏之子黎也。句龙初为后土。后祀以为社，后土官阙，黎虽火官实兼后土也。旧说如此。
其虫裸。
〈注〉人为裸，虫之长。郑氏以为虎豹之属。
其音宫，律中黄钟之宫。
〈注〉宫音属土又为君。故配之中央黄钟，本十一月律。诸律皆有宫音，而黄钟之宫乃八十四调之首。其声最尊而大，馀音皆自此起。如土为木火金水之根本，故以配中央之土。土寄旺于四时，宫音亦冠于十二律，非如十二月以候气言也。
其数五。
〈注〉天五生土，地十成之。四时皆举成数，此独举生数者，四时之物无土不成，而土之成数又积水一火二木三金四以成十也，四者成则土无不成矣。
其味甘，其臭香。
〈注〉甘香皆属土。
其祀中C，祭先心。
〈注〉古者陶复陶穴皆开其上，以漏光明，故雨C之。后因名室中为中C，亦土神也。祭先心者，心居中，君之象又火生土也。《蔡邕・独断》曰：季夏土气始盛，其祀中C，C神在室，祀中C设主于牖下。
天子居太庙太室。
〈注〉中央之室也。
乘大路，驾黄骝，载黄纾衣黄衣，服黄玉，食稷与牛，其器圜以闳。
〈注〉圜者，象土之周匝。四时闳者，宽广之义，象土之容物也。
孟秋之月，日在翼，昏建星中，旦毕中。
〈注〉翼宿在巳，鹑尾之次，建星说见仲春。
其日庚辛，其帝少，其神蓐收，其虫毛，其音商，律中夷则，其数九，其味辛，其臭腥，其祀门，祭先肝。
〈注〉少，白精之君，金天氏也。蓐收，金官之臣，少氏之子该也。夷则，申律，长五寸七百二十九分寸之四百五十一。九，金之成数也。辛腥皆属金。秋，阴气出，故祀门，祭先肝，金克木也。《蔡邕・独断》曰：门秋为少阴，其气收。成祀之于门，祀门之礼北面设主于门左枢。
凉风至，白露降，寒蝉鸣，鹰乃祭鸟，用始行戮。
〈注〉此记申月之候。鹰欲食鸟之时，先杀鸟而不食，似人之食而祭先，代为食之人也。用始行戮，顺时令也。
天子居总章左个。
〈注〉太寝西堂南偏。
乘戎路。
〈注〉兵车也。
驾白骆。
〈注〉白马黑鬣曰骆。
载白纾衣白衣，服白玉，食麻与犬，其器廉以深。
〈注〉廉棱角也，亦矩之，义深则收藏之意。
是月也，以立秋。先立秋三日，太史谒之天子曰：某日立秋，盛德在金，天子乃齐。立秋之日，天子亲帅三公，九卿，诸侯，大夫，以迎秋于西郊。还反，赏军帅武人于朝，天子乃命将帅，选士厉兵，简练桀俊，专任有功，以征不义，诘诛暴慢，以明好恶，顺彼远方。
〈注〉简练，简择而练习之也。专任有功，谓大将有已试之功，乃使之专主其事也。诘者，问其罪。诛者，戮其人。残下，谓之暴。慢上，谓之慢。顺，服也。好恶明则远方顺服。
是月也，命有司，修法制，缮囹圄，具桎梏，禁止奸，慎罪邪，务搏执。
〈注〉缮，治也。奸在人心，故当有以禁止之。邪见于行，故慎以罪之。务，事也。搏，戮也。执，拘也。
命理瞻伤，察创，视折，审断决，狱讼必端平，戮有罪，严断刑。
〈注〉理，治狱之官也。伤者损皮肤，创者损血肉，折者损筋骨也。严者谨重之意，非峻急之谓也。
天地始肃，不可以赢。
〈注〉朱氏曰：阳道常饶，阴道常乏，故赞化者，不可使阴气之赢也。
是月也，农乃登谷，天子尝新，先荐寝庙，命百官始收敛，完堤防，谨壅塞，以备水潦，修宫室，坏垣墙，补城郭。
〈注〉所以为水潦之备者，以月建在酉，酉中有毕星，
好雨也。〈按：八月，月建在酉，孟秋为仲秋之备。故注云〉
是月也，毋以封诸侯，立大官。
〈注〉记者但知赏以春夏，刑以秋冬之义。不知古者尝祭之时，则有出田邑之制。故注谓禁封诸侯及割地，为失其义也。
毋以割地，行大使，出大币。
〈注〉以其违收敛之令也。
孟秋行冬令，则阴气大胜，介虫败谷，戎兵乃来。
〈注〉此亥水之气所泄也。
行春令，则其国乃旱。
〈注〉蟹有食稻者，谓之稻蟹，亦介虫败谷之类。寅中箕星好风，能散云雨，故致旱。
阳气复还，五谷无实。
〈注〉寅木之气所损也。
行夏令，则国多火灾，寒热不节，民多疟疾。
〈注〉巳火之气所伤也。〈大全〉严陵方氏曰：方一阴之时而行重阴之令，故阴气太胜，戎兵乃来，亦以阴太胜而主杀故也。凡以亥之气乘之也，阳亢而阴莫能干，为旱。方阴中之时而行阳中之令，则阳亢矣故旱也。自夏徂秋，则阳往而阴来，以其旱，故阳气复还也。万物敷华于阳，而成实于阴，以阳气复还，故五谷无实。火旺于南方，故行夏令则国多火灾，火之气为热水之气，为寒而此并寒热不节者，盖热极生寒，阴阳之理然也。民多疟疾，则以感寒热之气而被虐故也。
仲秋之月，日在角，昏牵牛中，旦觜中。
〈注〉角在辰，寿星之次也。
其日庚辛，其帝少，其神蓐收，其虫毛，其音商，律中南吕，其数九，其味辛，其臭腥，其祀门，祭先肝。
〈注〉南吕酉律长五寸三分寸之一。
盲风至，鸿雁来，元鸟归，群鸟养羞。
〈注〉此记酉月之候。盲风，疾风也。孟春言鸿雁来，自南而来北也。此言来自北而来南也。仲春言元鸟至，此言归明春来而秋去也。羞者，所美之食。养羞者，藏之以备冬月之养也。
天子居总章太庙，乘戎路，驾白骆，载白纾衣白衣，服白玉，食麻与犬，其器廉以深。
〈注〉总章太庙，西堂当太室也。
是月也，养衰老，授几杖，行糜粥饮食。
〈注〉月至四阴，阴已盛矣。时以阳衰阴盛为秋，人以阳衰阴盛为老。养衰老，顺时令也。几杖所以安其身，饮食所以养其体。行犹赐也，糜即粥也。
乃命司服，筲烈律眩文绣有恒，制有小大，度有长短，衣服有量，必循其故，冠带有常。
〈注〉司，服官名。具饬，条具而饬正之也。上曰衣，下曰裳。衣绘而裳绣，祭服之制也。有恒，有定制也。小大，小则元冕之一章，大则衮冕之九章也。长短谓衣长而裳短也。衣服谓朝服、燕服及他服之当为寒备者也。各有剂量必率循故法，不得更为新异也。冠与带亦各有常制，因造衣并作之。
乃命有司，申严百刑，斩杀必当，毋或枉挠，枉挠不当，反受其殃。
〈注〉刑罚之令，前月已行，此月又申戒之也。枉挠皆屈曲之义，谓不申正理而违法断之以逆理。故必反受殃祸也。
是月也，乃命宰祝，循行牺牲，视全具，按刍豢，瞻肥瘠，察物色，必比类，量大小，视长短，皆中度，五者备当，上帝其飨。
〈注〉宰主牲者，祝告神者，全谓色不杂，具谓体无损也。养牛羊曰刍，养犬豕曰豢。得其养则肥，失其养则瘠。物色或U或黝，阳祀用U牲，阴祀用黝牲。比类者，比附阴阳之类而用之也。小大以体言，长短以角言，皆欲中法度也。所视所案所瞻所察所量五者，悉备而当，于事上帝，且歆飨之矣，况群神乎。
天子乃难，以达秋气，以犬尝麻，先荐寝庙。
〈注〉季春命国难以毕春气。此独言天子难者，此为除过时之阳暑，阳者君象，故诸侯以下不得难也。暑气退则秋之凉气通达，故云以达秋气也。
是月也，可以筑城郭，建都邑，穿窦窖，修锊帧
〈注〉四者皆为敛藏之备，穿地圆曰窦，方曰窖。
乃命有司，趣民收敛，务畜菜，多积聚。
〈注〉孟秋已有收敛之命矣。此又趣之，以时不可缓故也。菜所以助谷之不足，故蓄之为备，多积聚者。凡可为岁备者，无不贮储也。
乃劝种麦，毋或失时，其有失时，行罪无疑。
〈注〉麦所以续旧谷之尽而及新谷之登，尤利于民，故特劝种而罚其惰者。
是月也，日夜分，雷始收声，蛰虫坏户，杀气浸盛，阳气日衰，水始涸。
〈注〉坏益其蛰穴之户，使通明处稍小，至寒甚乃塞之也。水本气之所为，春夏气至故长，秋冬气返
故涸也。
日夜分，则同度量，平权衡，正钧石，角斗甬。
〈注〉此与仲春同。
是月也，易关市，来商旅，纳货贿，以便民事，四方来集，远乡皆至，则财不匮，上无乏用，百事乃遂。
〈注〉朱氏曰：关者货之所入，市者货之所聚，易谓无重征以致其难也。易关市所以来商旅。货谓化之以为利，贿谓有之以为利。来商旅所以纳货贿也。凡此皆以便民用也，四方散而不一，故言来集。远乡邈而在外，故言皆至。此言贡赋职修也。财所以待用，财不匮则无乏用也。用所以作事，无乏用则事皆遂也。
凡举大事，毋逆大数，必顺其时，慎因其类。
〈注〉大事如土功徭役、合诸侯、举兵众之事，皆不可悖阴阳之大数，因犹依也。如庆赏者乃发生之类，刑罚者乃肃杀之类，必顺时令而谨依其类，以行之也。
仲秋行春令，则秋雨不降，草木生荣，国乃有恐。
〈注〉卯木之气所应也，卯中有房心，心为大火，故不雨，且有火讹之惊恐也。
行夏令，则其国乃旱，蛰虫不藏，五谷复生。
〈注〉午火之气所伤也。
行冬令，则风灾数起，收雷先行，草木早死。
〈注〉子水之气所泄也。收雷，收声之雷也。先行，先期而动也。〈大全〉严陵方氏曰：春雨所以生物，秋雨所以成物，曰秋雨不降则雨非不降也。特所降者，非成物之雨尔。以其如此，故草木生荣而不枯死也。国乃有恐，则少阳之所动故也。其国乃旱，则阳亢故也。蛰虫不藏，则阴欲执之而有所不胜故也。五谷复生，则盛阳作之故也。风灾数起，则非以时动故也。雷以阳中发声，阴中收声，收雷先行，则愆于阳故也。雷风不节故草木早死。
季秋之月，日在房，昏虚中，旦柳中。
〈注〉房在卯大火之次也。
其日庚辛，其帝少，其神蓐收，其虫毛，其音商，律中无射，其数九，其味辛，其臭腥，其祀门，祭先肝。
〈注〉无射，戌律，长四寸六千五百六十一分寸之六千五百二十四。
鸿雁来宾，爵入大水为蛤，鞠有黄华，豺乃祭兽戮禽。
〈注〉此记戌月之候。雁以仲秋先至者为主，季秋后至者为宾。如先登者为主人，从之以登者为客也。爵为蛤，飞物化为潜物也。鞠色不一而专言黄者，秋令在金，金自有五色而黄为贵，故鞠色以黄为正也。祭兽者，祭之于天。戮禽者，杀之以食也。禽者，鸟兽之总名，鸟不可曰兽，兽亦可曰禽，故鹦鹉不曰兽，而猩猩通曰禽也。
天子居总章右个，乘戎路，驾白骆，载白纾衣白衣，服白玉，食麻与犬，其器廉以深。
〈注〉总章右个，西堂北偏也。
是月也，申严号令，命百官，贵贱无不务内，以会天地之藏，无有宣出。
〈注〉务内，为专务收敛诸物于内。会，合也，合天地闭藏之令也。宣出则悖时令。
乃命冢宰，农事备收，举五谷之要，藏帝籍之牧于神仓，祗敬必饬。
〈注〉农事备收，百谷皆敛也。要者租赋所入之数，籍田所收归之神仓，将以供粢盛也。祗谓谨其事，敬谓一其心，饬谓致其力也。
是月也，霜始降，则百工休，乃命有司曰：寒气总至，民力不堪，其皆入室。
〈注〉总至凝聚而至也。
上丁，命乐正，入学习吹。
〈注〉吹主乐声而言。
是月也，大飨帝，尝牺牲，告备于天子。
〈注〉仲夏大雩祈也，此月大飨报也，飨尝皆用牺牲。仲秋已视全具，至此则告备而后用焉。
合诸侯制，百县为来岁受朔日，与诸侯所税于民，轻重之法，贡职之数，以远近土地所宜为度，以给郊庙之事，无有所私。
〈注〉石梁王氏曰：合诸侯制百县注云，合诸侯制绝句不可从。刘氏曰：合诸侯者，总命诸侯之国也。制犹敕也。百县，诸侯所统之县也。天子总命诸侯各敕百县为来岁，受朔日与税法贡数各以道路远近土地所宜为度，以给上之事而不可有私也。言郊庙者，举其重也。盖朔日与税贡等事，皆天子总命之诸侯，而诸侯颁之百县使奉行也。旧说秦建亥此月为岁终，故行此数事者得之。或疑是时秦未并天下，未有诸侯百县，此仍是古制。愚按吕不韦相秦十馀年，此时已有必得天下之势，故大集群儒，损益先王之礼而作此书，名曰：春秋。将欲为一代兴王之典礼也。故其间亦多有未见与礼
经合者。又按昭襄王之时，封魏冉穰侯公子市宛侯悝邓侯，则分封诸侯行王者，事久矣。不韦作相时，已灭东周君，六国削甚。秦已得天下大半，故其立制欲如此也。其后徙死，始皇并天下，李斯作相，尽废先王之制，而吕氏春秋亦无用矣。然其书也，亦当时儒生学士有志者所为。犹能彷佛古制，故记礼者有取焉。
是月也，天子乃教于田猎，以习五戎，班马政。
〈注〉教于田猎谓因猎而教之，以战陈之事习用弓矢殳矛戈戟之五兵，班布乘马之政令，其毛色之同异，力之强弱，各以类相从也。
命仆及七驺咸驾，载旌恚授车以级，整设于屏外，司徒|扑，扎面誓之。
〈注〉仆戎仆也，天子马有六种，各一驺主之，并总主六驺者，为七驺也。皆以马驾车，又载析羽之旌，龟蛇之怼＜缺隙授车于乘者，以尊卑为等级，各使正其行列向背，而设于军门之屏外。于是司徒插扑于带，于陈前北而誓戒之。此时六军皆向南而陈也。扑即夏楚二物也。周礼戎仆中大夫二人。
天子乃厉饰，执弓挟矢以猎，命主祀祭禽于四方。
〈注〉天子戎服而严厉其威武之饰，亲用弓矢以杀禽兽，盖奉祭祀之物，当亲杀也。猎竟则命典祀之官取猎地所获之兽祭于郊，以报四方之神。禽者，兽之通名也。
是月也，草木黄落，乃伐薪为炭。
〈注〉备R寒也。
蛰虫咸俯在内，皆其户。
〈注〉俯垂头也，内穴之深处也，塞也。
乃趣狱刑，毋留有罪。
〈注〉刑于罪相得即决之，留而不决亦悖时令也。
收禄秩之不当，俱养之不宜者。
〈注〉收如汉法收印绶之收，谓索之，使还各依本等。禄秩不当谓不应得而恩命滥赐之者也。供养，膳服之具也，贵贱各有宜，用不宜谓侈僭u制者，此亦顺秋令之严肃也。
是月也，天子乃以犬尝稻，先荐寝庙，季秋行夏令，则其国大水。
〈注〉未中东井主之。
冬藏殃散。
〈注〉窦窖之藏为水所侵。
民多鼽嚏。
〈注〉未土之气所应也，鼽者气窒于鼻，嚏者声发于口，皆肺疾，以夏火克金，故病此也。
行冬令，则国多盗贼，边竟不宁，土地分裂。
〈注〉丑土之气所应也。裂，坼也。
行春令，则风来至，民气解惰，师兴不居。
〈注〉辰土之气所应也。不居，不得止息也。〈大全〉严陵方氏曰：水潦盛昌在于季夏，故行夏令则其国大水，大水故冬藏殃败也。金数穷而气窒则为鼽，气行逆而发于声则为嚏，皆肺疾也。肺属金而金生水，反为水所胜，故民受是病焉。取非其有谓之盗，毁则谓之贼，皆至阴之类也。以国多盗贼，故边竟不宁也。土地分裂，则为严凝之气所坼故也。巽为风，而春之气为，故行春令则风来至。然孟夏行春令则曰暴风来格者，彼以正阳之月，而不足以言之故也。此言至而彼言格者，以其暴故与物相抵也。气则解缓，寒则缩栗，以风来至，故民气解惰也。师兴不居，则以少阳作之而动故也。
孟冬之月，日在尾，昏危中，旦七星中。
〈注〉尾在寅，析木之次也，七星见季春。
其日壬癸，其帝颛顼，其神元冥，其虫介，其音羽，律中应钟，其数六，其味咸，其臭朽，其祀行，祭先肾。
〈注〉颛顼，黑精之君。元冥，水官之臣，少氏之子，曰修，曰熙，相代为水官。《左传》云：修及熙为元冥是也。介，甲也，介虫龟为长，水物也。羽音属水，应钟，亥律，长四寸二十七分寸之二十。水成数六，咸朽皆水属，水受恶秽，故有朽腐之气也。行者，道路往来之处，冬阴往而阳来，故祀行也。春夏秋皆祭先所，胜冬当先心，以中央祭心故。但祭所属又以冬主静，不尚克制故也。《蔡邕・独断》曰：行冬为太阴，盛寒为水，祀之于行，在庙门外之西，R壤厚二尺，广五尺，轮四尺，北面设主于R上。
水始冰，地始冻，雉入大水为蜃，虹藏不见。
〈注〉此记亥月之候。蜃蛟属此，亦飞物化潜物也。晋武库中忽有雉g，张华曰：此必蛇化为雉也。开视雉侧果有蛇蜕。类书有言雉与蛇交而生子，子必为S，不皆然也。然则雉之为蜃，理或有之。阴阳气交而为虹，此时阴阳极乎辨，故虹伏。虹非有质而曰藏，亦言其气之下伏耳。
天子居元堂左个。
〈注〉北堂之西偏也。
乘元路，驾铁骊。〈注〉铁色之马。
载元纾衣黑衣。
〈注〉黑深而元浅，如朱深而赤浅也。
服元玉，食黍与彘，其器闳以奄。
〈注〉闳者中宽，奄者上窄。
是月也，以立冬。先立冬三日，太史谒之天子曰：某日立冬，盛德在水，天子乃齐。立冬之日，天子亲帅三公九卿大夫，以迎冬于北郊。还反，赏死事，恤孤寡。
〈注〉死事为国事而死也。孤寡即死事者之妻子。不
言诸侯，与夏同。
是月也，命太史，衅龟k占兆，审卦吉凶。
〈注〉冯氏曰：衅龟k者，杀牲取血而涂龟与蓍筮也。古者器成而衅以血，所以攘却不祥也。占兆者玩龟书之繇文，审卦者审易书之休咎，皆所以豫明其理而待用也。衅龟而占兆，衅k而审卦吉凶，太史之职也。〈大全〉严陵方氏曰：龟以卜而有兆，k以k而有卦，兆有象，故言占卦有数，故言审。
是察阿党，则罪无有掩蔽。
〈注〉狱吏治狱，宁无阿私。必是正而省察之，庶几犯罪者，不至掩蔽其曲直也。
是月也，天子始裘。
〈注〉周礼，季秋献功裘至，此月乃衣之也。
命有司曰：天气上腾，地气下降，天地不通，闭塞而成冬。
〈注〉不交则不通，不通则闭塞。
命百官谨盖藏，命有司循行积聚，无有不敛。
〈注〉申严仲秋积聚之令。
坏城郭，戒门闾，修键闭，慎管a。
〈注〉坏补其缺薄处也，城郭欲其厚实，故言坏门闾，
备R非常，故言戒。键锁须也，闭锁筒也，管a锁匙也，键闭或有破坏，故云修。管a不可妄开，故云慎。固封疆，备边竟，完要塞，谨关梁，塞芯丁
〈注〉要塞，边城要害处也。关，境上门。梁，桥也。芯叮野兽往来之路也。
饬丧纪，辨衣裳，审棺椁之厚薄，茔丘垄之大小，高卑厚薄之度，贵贱之等级。
〈注〉饬丧纪者，饬正丧事之纪律也。即辨衣裳以下诸事，是已上衰下裳以布之精粗为亲疏，故曰辨。亦谓袭敛之衣，数多寡也。棺椁厚薄有贵贱之等。茔有大小，丘垄有高卑，皆不可u越厚薄之度。主礼而言贵贱之等级，主人而言，故总曰审。朱氏曰：丧者人之终，冬者岁之终，故于此时而饬丧纪焉。
是月也，命工师效功，陈祭器，按度程，毋或作为淫巧，以荡上心，必功致为上，物勒工名，以考其诚，功有不当，必行其罪，以穷其情。
〈注〉工师百工之长，效呈也。诸器皆成，独主祭器，祭器尊也。度，法也。程，式也。淫巧指诸器而言。致，读为致，谓功力密致也。一读如字亦通，勒刻也。刻名于器以考工人之诚伪也。行犹治也，穷其情者，究诘其诈伪之情也。
是月也，大饮A。
〈注〉因A祭而与群臣大为燕饮也。旧说A升也。此乃飨礼，升牲体于俎上，谓之房A，未知是否。
天子乃祈来年于天宗，大割祠于公社，及门闾，腊先祖五祀，劳农以休息之。
〈注〉天宗，日月星辰也。割祠，割牲以祭也。社以上公配祭，故云公社。又祭及门闾之神也，腊之言猎以田猎所获之物而祭先祖及五祀之神，故曰腊也。又蔡邕云夏曰：清祀，殷曰嘉平，周曰蜡，秦曰腊。然《左传》言：虞不腊是周亦名腊也。劳农即周礼党正属民饮酒之礼也。
天子乃命将帅讲武，习射御，角力。
〈注〉以仲冬大阅也。
是月也，乃命水虞渔师，收水泉池泽之赋，毋或敢侵削众庶兆民，以为天子取怨于下，其有若此者，行罪无赦。
〈注〉水虞，泽虞也。渔师，渔人也。见周礼，水冬涸，故以冬时收赋。
孟冬行春令，则冻闭不密，地气上泄，民多流亡。
〈注〉寅木之气所泄也。
行夏令，则国多暴风，方冬不寒，蛰虫复出。
〈注〉巳火之气所损也。
行秋令，则雪霜不时，小兵时起，土地侵削。
〈注〉申金之气所淫也。〈大全〉严陵方氏曰：孟春言东风解冻，故此行春令则冻闭不密，地气上泄也。然泄与腾异，以其不密故漏泄而已，未至于腾也。民多流亡，则以春主发散故也。风固四时之所常有也，而暴则阳之所作焉。故行夏令则暴风，若孟夏行春令则暴风来格者，彼以行少阳之令，故来格。而
已此以行盛阳之令，故又至于多也。以盛阳之所作，故方冬不寒也。孟冬非隆冬，故言方而已。夫虫以阴而蛰者也，方冬不寒故蛰虫复出，雪霜不时则寒气迟故也。小兵时起，则金气胜故也。土地侵削，则[敛之所致故也。
仲冬之月，日在斗，昏东辟中，旦轸中。〈辟音壁〉
〈注〉斗在丑星纪之次也。
其日壬癸，其帝颛顼，其神元冥，其虫介，其音羽，律中黄钟，其数六，其味咸，其臭朽，其祀行，祭先肾。
〈注〉黄钟子律长九寸。
冰益壮，地始坼，i旦不鸣，虎始交。
〈注〉此记子月之候。i旦夜鸣，求旦之鸟也。〈大全〉严陵方氏曰：前言水始冰，至此又言冰益壮。前言地始冻，至此又言地始坼。冻甚而土相坼，夜鸣而求旦。故谓之i旦。夫夜鸣则阴类也，然鸣而求旦，则求阳而已。故感微阳之生而不鸣，则以得所求故也。虎阴物而交，则亦感阳之生故也。
天子居元堂太庙，乘元路，驾铁骊，载元纾衣黑衣，服元玉，食黍与彘，其器闳以奄。
〈注〉元堂太庙，北堂当太室也。
饬死事。
〈注〉誓戒六军之士，以战陈当厉，必死之志也。
命有司曰：土事毋作，慎毋发盖，毋发室屋，及起大众，以固而闭。
〈注〉顺闭藏之令，以安伏蛰之性也。固，坚也，而犹其也。周礼仲冬教大阅，此言毋起大众，是诚吕氏之书矣。
地气沮泄，是谓发天地之房，诸蛰则死，民必疾疫，又随以丧，命之曰畅月。
〈注〉沮者，坏散之义，因破坏而宣泄，故云沮泄也。天地之闭固气类，犹房室之安藏人也。若发散天地之所藏，则诸蛰皆死。是干犯阴阳之令，疾疫必为，民灾丧祸随之而见。一说丧读去声，谓民因避疾疫而逃亡也。畅月未详，旧说畅充也。言所以不可发泄者，以此月万物皆充实于内故也。朱氏谓阳久屈而后伸，故云畅月也。未知孰是。
是月也，命奄尹，申宫令，审门闾，谨房室，必重闭，省妇事，毋得淫，虽有贵戚近习，毋有不禁。
〈注〉奄尹，群奄之长也，以其精气奄闭，故名阉人。宫令，宫中之政令也。重闭，内外皆闭也。减省妇人之事务，顺阴静也。淫谓女功之过巧者。贵戚，天子之族姻。近习，其嬖幸者。
乃命大酋，秫稻必齐，曲f必时，湛炽必洁，水泉必香，陶器必良，火齐必得，兼用六物，大酋监之，毋有差贷。
〈注〉大酋，酒官之长也。秫稻，酒材也。必齐，多寡中度也。必时，制造及时也。湛，渍而涤之也。炽，蒸炊也。必洁，无所也。必香，无秽恶之气也。必良，无罅漏之失也。必得，适生熟之宜也。物，事也。六物谓必齐以下六事。差贷，不中法式也。
天子命有司，祈祀四海，大川，名源，渊泽，井泉。
〈注〉冬令方中，水德至盛，故为民祈而祀之也。
是月也，农有不收藏积聚者，马牛畜兽有放佚者，取之不诘。
〈注〉取之不诘，罪在不收敛也。
山林薮泽，有能取蔬食田猎禽兽者，野虞教道之。其有相侵夺者，罪之不赦。
〈注〉罪之不赦，恶其不相共利也。
是月也，日短至，阴阳争，诸生荡。
〈注〉短至，短之极也。阴阳之争与夏至同。诸生者，万物之生机也。荡者，动也。
君子齐戒，处必掩身，身欲宁，去声色，禁嗜欲，安形性，事欲静，以待阴阳之所定。
〈注〉此皆与夏至同，而有谨之至者，彼言止声色，而此言去；彼言节嗜欲，而此言禁。盖仲夏之阴犹微，而此时之阴犹盛。阴微则盛阳未至于甚伤，阴盛则微阳当在于善保故也。
芸始生，荔挺出，蚯蚓结，麋角解，水泉动。
〈注〉此又言子月之候。芸与荔挺皆香草结犹屈也。解，脱也。水者，天一之阳所生，阳生而动，言枯涸者，渐滋发也。十二月惟子午之月皆再记其候者，详于阴阳之萌也。〈大全〉严陵方氏曰：凡物之气，感阴者腥，感阳者香。阳方长矣，故芸始生，荔挺出。蚯蚓结者，以感正阳之气而后出，故微阳虽生而犹结焉。结言形之未解也。
日短至，则伐木取竹箭。
〈注〉阴盛则材成，故伐而取之。大曰竹，小曰箭。
是月也，可以罢官之无事，去器之无用者。
〈注〉官以权宜而设，器以权宜而造，皆暂焉之事。此闭藏休息之时，故可罢去。
涂阙廷门闾，筑囹圄，此以助天地之闭藏也，仲冬行夏令，则其国乃旱。
〈注〉火气乘之应于来年。
氛雾冥冥。
〈注〉亦火气所蒸。
雷乃发声。
〈注〉阴不能固阳也，午火之气所克也。
行秋令，则天时雨汁，瓜瓠不成。
〈注〉雨雪杂下曰汁。
国有大兵。
〈注〉酉金之气所淫也。
行春令，则蝗虫为败，水泉咸竭。
〈注〉卯中大火之所主也。
民多疥疠。
〈注〉卯木之气所泄也。〈大全〉严陵方氏曰：氛雾皆旱气所使，雷乃发声，盛阳薄之故也。以雪杂水，如物之有汁，故谓之雨汁。以行秋令，严凝之气未固故也。瓜瓠不成，则以柔脆为金气所伤故也。国有大兵，则与小兵时起同义。然气有浅深，故于孟冬言小，仲冬言大焉。蝗虫为败，与孟夏言蝗虫为灾同义。灾者祥之对而以气之兆，言败者成之对而以事之迹言。夏为阳故言其气，冬为阴故言其事，亦各以其类也。水泉咸竭，则以感发散之气故也。疥疠则虚阳作之故也。
季冬之月，日在婺女，昏娄中，旦氐中。
〈注〉女在子元，枵之次也。
其日壬癸，其帝颛顼，其神元冥，其虫介，其音羽，律中大吕，其数六，其味咸，其臭朽，其祀行，祭先肾。
〈注〉大吕，丑律，长八寸二百四十三分寸之百四。
雁北乡，鹊始巢，雉g，鸡乳。
〈注〉此记丑月之23。
天子居元堂右个，乘元路，驾铁骊，载元纾衣黑衣，服元玉，食黍与彘，其器闳以奄。
〈注〉元堂右个，北堂东偏也。
命有司，大难旁磔，出土牛，以送寒气。
〈注〉季春惟国家之难，仲秋惟天子之难，此则下及庶人，又以阴气极盛，故云大难也。旁磔谓四方之门皆披磔其牲，以攘除阴气，不但如季春之九门磔攘而已。旧说此月日经虚危，司命二星在虚北，司禄二星在司命北，司危二星在司禄北，司中二星在司危北。此四司者，鬼官之长。又坟四星在危东南，坟墓四司之气能为厉鬼，将来或为灾厉。故难磔以攘除之，事或然也。出犹作也，月建丑，丑为牛，土能制水，故特作土牛，以毕送寒气也。
征鸟厉疾。
〈注〉征鸟鹰隼之属，以其善击故曰征。厉疾者猛厉而迅疾也。
乃毕山川之祀，及帝之大臣，天之神o。
〈注〉帝之大臣谓五帝之佐，句芒祝融之属也。孟冬言祈天宗，此或司中，司命风师雨师之属欤。
是月也，命渔师始渔，天子亲往，乃尝鱼，先荐寝庙。
〈注〉猎而亲杀，为奉祭也。则渔而亲往，亦为荐先欤。
冰方盛，水泽腹坚，命取冰，冰以入。
〈注〉冰之初凝，惟水面而已，至此则彻上下皆凝，故云腹坚。腹犹内也，藏冰正在此时，故命取冰。冰入则阴事之终也。
令告民出五种，命农计耦耕事，修耒耜，具田器。
〈注〉冰入之后，大寒将退，令典农之官告民，出其所藏五谷之种，计度耦耕之事。耦谓二人相偶也，揉木为耒，勰疚耜。今之耜以铁为之。田器C基之属，凡治田所用者也。此皆豫备东作之事，阳事之始也。
命乐师大合吹而罢。
〈注〉郑氏曰：岁将终，与族人大饮作乐于太寝，以缀恩也。王居明堂，礼季冬，命国为酒，以合三族。疏曰：此用礼乐于族人最盛，后年季冬，乃复如此作乐。以一年顿停，故云罢。
乃命四监，收秩薪柴，以共郊庙，及百祀之薪燎。
〈注〉四监说见季夏秩常也，谓有常数也，大而可析者谓之薪，小而束者谓之柴。薪燎，炊爨及夜燎之用也。
是月也，日穷于次，月穷于纪，星回于天，数将几终，岁且更始。
〈注〉日穷于次者，去年季冬。次元枵至此穷尽，还次元枵也。纪，会也。去年季冬月与日相会于元枵，至此穷尽，还复会于元枵也。二十八宿随天而行，每日虽周天一匝，而早晚不同，至此月而复其故处。与去年季冬早晚相似，故云回于天也。几，近也。以去年季冬至今年季冬，三百五十四日，未满三百六十五日不为正终，故云几于终也。岁且更始者，所谓终则有始也。
专而农民，毋有所使。
〈注〉而，汝也。在上者，当专壹汝农之事。毋得徭役使
之也。
天子乃与公卿大夫，共饬国典，论时令，以待来岁之宜。
〈注〉朱氏曰：国典有常，饬之以应来岁之变时，令有序论之以防来岁之差。岁既更始，故事亦有异宜。
乃命太史，次诸侯之列，赋之牺牲，以共皇天上帝社稷之飨。
〈注〉列谓大小之等差也。
乃命同姓之邦，共寝庙之刍豢。
〈注〉人本乎祖，故祖庙之牲，使同姓诸侯供之。
命宰历卿大夫，至于庶民，土田之数，而赋牺牲，以共山林名川之祀。
〈注〉历者序次其多寡之数也。
凡在天下九州之民者，无不咸献其力，以共皇天上帝，社稷寝庙，山林名川之祀。
〈注〉礼有五经，莫重于祭故也。
季冬行秋令，则白露蚤降，介虫为妖，四鄙入保。
〈注〉畏介虫为兵之象也，戌土之气所应。
行春令，则胎夭多伤。
〈注〉胎未生者，夭方生者。
国多固疾。
〈注〉固谓久而不差，辰土之气所应。
命之曰逆。
〈注〉以岁终而行岁始之令也。
行夏令，则水潦败国，时雪不降，冰冻消释。
〈注〉火夺水之令也，未土之气所应。〈大全〉严陵方氏曰：介虫之性辨于物，以敛藏之，气不厚，故反为妖也。四鄙入保，盖畏兵之象，以秋为金故也。疾谓之固，则其疾久而不瘥故也。夫冬者，岁之终。春者岁之始，岁终而行岁始之令，故命之曰逆。水潦盛昌，盖夏之时然也。故行夏令则水潦败国。冬者雪之时，故谓之时雪。时雪不降，冰冻消释，则盛阳乘之故也。新定顾氏曰：月令当取其体天行事之大意，先王亦有至日闭关之事，谓如一岁之内，因天时提撕事务一巡，又且过得几时，到那时节又整一巡。如春行庆赏刑以秋冬，此是因天时整顿大纲，若他时有紧切合，即施行者，亦岂一一待那时方
行。〈按：月令本《吕氏春秋》杂采三代先王之政，莫定其何代，篇中太尉乃秦官，而秦又未之能行。故不入于编年汇考，而汉儒已入之于经，故今附于易卦之后。吕氏本文不过字句一二稍异，故不复重载。但节其季夏音律一篇入于第五卷〉

[book_title]岁功典第四卷
岁功总部汇考四
《尔雅》《释天》
春为苍天，夏为昊天，秋为F天，冬为上天。
〈疏〉此释四时之天名也。
春为青阳，夏为朱明，秋为白藏，冬为元英。四时和谓之玉烛。
〈疏〉此释太平之时，四气和畅以致嘉祥之事也。春之气和则青而温阳，夏之气和则赤而光明，秋之气和则白而收藏，冬之气和则黑而清英。四时和气温润明照，故曰玉烛。
春为发生，夏为长嬴，秋为收成，冬为安宁。
〈注〉此亦四时之别号，尸子皆以为太平祥风。
四时和为通正，谓之景风。
〈注〉所以致景风。
甘雨时降，万物以嘉，谓之醴泉。
〈注〉所以出醴泉。〈疏〉景风即祥风也，甘雨即时雨也。不为万物所苦，故曰甘。若月令苦雨数来，则非甘也。甘雨既以时降，则万物莫不嘉善之也。醴泉者，言四时平畅亦所以使地出。醴泉，味甘如醴也。按《尸子・仁意篇》述太平之事，云烛于玉烛，饮于醴泉，畅于永风。春为青阳，夏为朱明，秋为白藏，冬为元英。四时和正光照，此之谓玉烛。甘雨时降，万物以嘉。高者不少，下者不多，此之谓醴泉。其风春为发生，夏为长嬴，秋为方盛，冬为安静。四气和为通正，此之谓永风。按《援神契》云德及于天，斗极明，日月光，甘露降。德至深泉，黄龙见，醴泉涌，是言王者修德以召和平，则致景风醴泉也。按此经所释，即谓发生等为景风，时雨为醴泉。而郭云所以致景风醴泉者，所以弘通其义也。
太岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在己曰屠维，在庚曰上章，在辛曰重光，在壬曰元]，在癸曰昭阳。太岁在寅曰摄提格，在卯曰单阏，在辰曰执徐，在巳曰大荒落，在午曰敦，在未曰协洽，在申曰馓玻在酉曰作噩，在戌曰阉茂，在亥曰大渊献，在子曰困敦，在丑曰赤奋若。
〈疏〉此别太岁在日在辰之名也，甲至癸为十日，日为阳。寅至丑为十二辰，辰为阴。甲子之岁曰阏逢困敦，乙丑之岁曰旃蒙赤奋若。以此推之，周而复始可知。
载，岁也。夏曰岁，商曰祀，周曰年，唐虞曰载。
〈注〉岁取岁星行一次，祀取四时一终，年取禾一熟，载取物终更始。
月在甲曰毕，在乙曰橘，在丙曰修，在丁曰圉，在戊曰厉，在己曰则，在庚曰窒，在辛曰塞，在壬曰终，在癸曰极。正月为陬，二月为如，三月为}，四月为余，五月为皋，六月为且，七月为相，八月为壮，九月为元，十月为阳，十一月为辜，十二月为涂。
〈注〉皆月之别名，其事义皆所未详通者，故阙而不论。〈疏〉此辨以日配月之名也，假若正月得甲则曰毕陬，二月得乙则曰橘如。周而复始亦可知也。其事义皆所未详通者。按李巡孙炎虽各有其说，皆k虚不经，疑事无质，故阙而不论。
《易乾凿度》《备岁事》
岁三百六十日而天气周，八卦用事，各四十五日而备岁事。
《春秋元命苞》《岁数举》
冬至百八十日，春夏成；夏至百八十日，秋冬成。合为三百六十日，岁数举。
〈注〉举，犹备也。
《孝经・钩命决》《时政》
春政不失五谷f，初夏政不失甘雨时，季夏政不失地无，秋政不失人民昌，冬政不失少疾丧。五政不失百谷稚熟，日月光明。
《素问》《四气调神大论篇》
春三月，此谓发陈。
〈注〉发，启也。陈，故也。春阳上升，发育万物，启故从新，故曰发陈。
天地俱生，万物以荣。
〈注〉天地之气俱主生发，而万物亦以生荣。
夜卧早起，广步于庭。
〈注〉夜卧早起，发生气也。广，宽缓也，所以运动生阳之气。
被发缓形，以使志生。
〈注〉东方风木之气直上巅顶，被发者，疏达肝木之气也。缓，和缓也。举动舒徐以应春和之气。志者，五藏之志也。志意者，所以御精神，收魂魄，适寒温、和喜怒者也。是以四时皆当顺其志焉。
生而勿杀，予而勿夺，赏而勿罚。
〈注〉皆所以养生发之德也，故君子启蛰不杀，方长不折。
此春气之应养生之道也。
〈注〉四时之令，春生夏长，秋收冬藏。此春气所以应养生之道。
逆之则伤肝，夏为寒变，奉长者少。
〈注〉逆谓逆其生发之气也。肝属木，王于春，春生之气逆则伤肝，肝伤则至夏为寒变之病，因奉长者少，故也。盖木伤而不能生火，故于夏月火令之时反变而为寒病。
夏三月，此为蕃秀。
〈注〉蕃，茂也。阳气浮长，故为茂盛而华秀也。
天地气交，万物华实。
〈注〉夏至阴气微上，阳气微下，故为天地气交。阳气施化，阴气结成，成化相合，故万物华实也。
夜卧早起，无厌于日。
〈注〉夜卧早起，养长之气也。无厌于长日，气不宜惰也。
使志无怒，使华英成秀。
〈注〉长夏火土用事，怒则肝气易逆，脾土易伤，故使志无怒而使华英成秀。华者，心之华言神气也。
使气得泄，若所爱在外。
〈注〉夏气浮长，故欲其疏泄。气泄则肤腠宣通时，气疏畅，有若好乐之在外也。
此夏气之应养长之道也。
〈注〉凡此应夏气者，所以养长气之道也。
逆之则伤心，秋为^疟。奉收者少，冬至重病。
〈注〉心属火，王于夏，逆夏长之气则伤心矣。心伤至秋为^疟，因奉收者少故也。盖夏之阳气浮长于外，至秋而收敛于内，夏失其长，秋何以收。至秋时阴气上升，下焦所出之阴，与上焦所逆之阳，阴阳相搏而为寒热之阴疟也。夫阳气发原于下焦，阴藏春生于上，夏长于外，秋收于内，冬藏于下。今夏逆于上，秋无以收。收机有碍则冬无所藏，阳不归原，是根气已损。至冬时寒水当令，无阳热温配，故冬时为病甚危险也。
秋三月，此为容平。
〈注〉容，盛也。万物皆盛实而平定也。
天气以急，地气以明。
〈注〉寒气上升，故天气以急。阳气下降，故地气以明。
早卧早起，与鸡俱兴。
〈注〉鸡鸣早而出埘晏，与鸡俱兴，与春夏之早起少迟，所以养秋收之气也。
使志安宁，以缓秋刑。
〈注〉阳和日退，阴寒日生，故使神志安宁，以避肃杀之气。
收敛神气使秋气平，无外其志使肺气清。
〈注〉皆所以顺秋收之气，而使肺金清净也。
此秋气之应养收之道也。
〈注〉凡此应秋气者，所以养收气之道也。
逆之则伤肺，冬为飧泄，奉藏者少。
〈注〉肺，属金。王于秋，逆秋收之气则伤肺矣。肺伤至冬为飧泄之病，因奉藏者少故也。盖秋收而后冬藏，阳藏于阴，而为中焦釜底之燃，以腐化水谷，秋失其收则奉藏者少，至冬寒水用事，阳气下虚则水谷不化，而为飧泄矣。
冬三月，此为闭藏。
〈注〉万物收藏闭塞而成冬也。
水冰地坼，无扰乎阳。
〈注〉坼，裂也。阳气收藏，故不可烦扰以泄阳气。
早卧晚起，必待日光。〈注〉早卧晚起，顺养闭藏之气。必待日光，避寒邪也。
使志若伏若匿，若有私意，若己有得。
〈注〉若伏若匿，使志无外也。若有私意，若己有得，神气内藏也。夫肾藏志，心藏神，用三若字者，言冬令虽主闭藏而心肾之气时相交合，故曰私者，心有所私得也。
去寒就温，无泄皮肤，使气亟夺。
〈注〉去寒就温，养标阳也。肤腠者，阳气之所主也。夫阳气根于至阴，发于肤表。外不固密则里气亟起以外应，故无泄皮肤之阳，而使急夺其根气也。此言冬令虽主深藏，而标阳更宜固密。
此冬气之应养藏之道也。
〈注〉凡此应冬气者，所以养藏气之道也。
逆之则伤肾，春为痿厥，奉生者少。
〈注〉肾，属水。王于冬，逆冬藏之气则伤肾。肾气伤至春为痿厥之病，因奉生者少，故也。盖肝木生于冬，水主春生之气而养筋，筋失其养则为痿，生气下逆则为厥。
夫四时阴阳者，万物之根本也，所以圣人春夏养阳，秋冬养阴，以从其根。
〈注〉四时阴阳之气，生长收藏化育万物，故为万物之根本。春夏之时阳盛于外而虚于内，秋冬之时阴盛于外而虚于内，故圣人春夏养阳，秋冬养阴，以从其根而培养也。
故与万物浮沉于生长之门。
〈注〉万物有此根而后能生长，圣人知培养其根本，故能与万物同归于生长之门。
逆其根，则伐其本，坏其真矣。
〈注〉根者如树之有根本者，如树之有干。真者如草木之有性命也。逆春气则少阳不生，逆夏气则太阳不长，所谓逆其根矣。逆春气则奉长者少，逆夏气则奉收者少，所谓逆其根则伐其本矣。逆之则灾害生，逆之则死，是谓坏其真矣。
故阴阳四时者，万物之终始也，死生之本也，逆之则灾害生，从之则苛疾不起，是谓得道。道者，圣人行之，愚者佩之。
〈注〉言天地之阴阳四时，化生万物，有始有终，有生有死。如逆之则灾害生，从之则苛疾不起，是谓得阴阳顺逆之道矣。然不能出于死生之数，惟圣人能修行其道，积精全神而使寿敝天地，无有终时。愚者止于佩服而不能修为，是知而不能行者，不可谓得道之圣贤也。
《金匮真言论篇》
所谓得四时之胜者，春胜长夏，长夏胜冬，冬胜夏，夏胜秋，秋胜春，所谓四时之胜也。
〈注〉所谓得四时之胜者，如春时之西南风，长夏之北风，冬之南风，夏之西风，秋之东风。此得四时所胜之气而不为风所触。盖五藏因时而旺，能胜其所不胜也。
《阴阳应象大论篇》
天有四时五行，以生长收藏，以生寒暑燥湿风。
〈注〉天之十干化生地之五行，地之五行上呈天之六气，故在地为水，在天为寒；在地为火，在天为暑；在地为金，在天为燥；在地为土，在天为湿；在地为木，在天为风。天有四时五行之生长收藏，而化生阴阳之六气也。此言天之四时五行成象、成形者，而应乎阴阳也。
《阴阳离合论篇》
生因春，长因夏，收因秋，藏因冬。失常则天地四塞。
〈注〉生长收藏者，地之阴阳也。春夏秋冬者，天之阴阳也。此复言地气之出入，又因天气之四时而为之生长收藏，此天地阴阳离合之常理。失常则天地四时之气皆闭塞矣。
《阴阳别论篇》
四经应四时，十二从应十二月，十二月应十二脉。
〈注〉四经者，春脉弦，夏脉钩，秋脉毛，冬脉石，四时之经脉以应四时之气也。十二从者，手足三阴三阳之气。从手太阴顺行至足厥阴也。应十二月者。手太阴应正月寅，手阳明应二月卯。足阳明应三月辰，足太阴应四月巳。手少阴应五月午，手太阳应六月未。足膀胱应七月申，足少阴应八月酉。手厥阴应九月戌，手少阳应十月亥。足少阳应十一月子，足厥阴应十二月丑。十二脉者，六府六藏之经脉也。三阴三阳之气以应岁之十二月，十二月复应有形之十二也。
《六节藏象论篇》
天有十日，日六竟而周甲。甲六复而终岁，三百六十日法也。
〈注〉此言天以六，六为节而成一岁也。十干主天，故曰天有十日。
三而成天。〈注〉以此三气，三而三之，以成天之六气也。天之六气者，以冬至后得甲子少阳王，复得甲子阳明王，复得甲子太阳王，复得甲子厥阴王，复得甲子少阴王，复得甲子太阴王。所谓天以六六之节以成一岁也。
五日谓之候，三候谓之气，六气谓之时，四时谓之岁，而各从其主治焉。
〈注〉月令曰：立春节，初五日，东风解冻。次五日，蛰虫始振。后五日，鱼上冰。故五日谓之候，候物气之生长变化也。三五十五日而成一气，六气九十日而为一时，四时合二十四气而成一岁，以四时之气而各从其主治焉。
五运相袭，而皆治之终期之日，周而复始，时立气布如环无端，候亦同法。
〈注〉此论五运之主岁也。甲己之岁土运主之，乙庚之岁金运主之，丙辛之岁水运主之，丁壬之岁木运主之，戊癸之岁火运主之，以五行之相生，沿袭而各主一岁，一岁之中所主之气而皆治之。终期年之三百六十日五，岁一周而复始也。时立气布者，一岁之中又分立五运，所主之时而分布五行之气，五气相传而如环无端，其候环转之气亦如五岁沿袭之法同也。
所谓求其至者，气至之时也。谨候其时气可与期，失时反候五治不分，邪僻内生工不能禁也。
〈注〉所谓求其至者，求其四时之气，应至而至之时也。谨候其春夏秋冬之时，则春时之气可期而温。夏时之气可期而热，秋时之气可期而凉，冬时之气可期而寒。失时反候，而五行所主之时气不分，以致邪僻内生，而工不能禁也。
心者生之本，神之变也。其华在面，其充在血，脉为阳中之太阳，通于夏气。
〈注〉心主血中焦，受气取汁化赤而为血，以奉生身莫贵于此，故为生身之本。心藏神而应变万事，故曰神之变也。十二经脉三百六十五络，其气血皆上于面，心主血脉，故其华在面也。在体为脉，故其充在血脉。其类火而位居尊高，故为阳中之太阳而通于夏气，夏主火也。
肺者气之本，魄之处也，其华在毛，其充在皮，为阳中之太阴，通于秋气。
〈注〉肺主气而藏魄，故为气之本魄之处也，肺主皮毛，故华在毛充在皮也，藏真居高而属阴，故为阳中之太阴而通于秋气，秋主肺也。
肾者主蛰，封藏之本，精之处也，其华在发，其充在骨，为阴中之少阴，通于冬气。
〈注〉冬令之时阳气封闭，蛰虫深藏，肾主冬藏故为蛰封藏之本。盖蛰乃生动之物，以比生阳之气。至春一阳初生，而蛰虫复振矣。肾为水藏，受五藏之精液而藏之，故为精之处也。发乃血之馀，血乃精之化，故其华在发。肾主骨，故其充在骨也。肾为阴藏而有坎中之阳，故为阴中之少阴而通于冬气。冬主水也。
肝者罢极之本，魂之居也，其华在爪，其充在筋，以生血气，其味酸，其色苍，此为阳中之少阳，通于春气。
〈注〉动作劳甚，谓之罢。肝主筋，人之运动皆由乎筋力，故为罢极之本。肝藏魂，故为魂之居。爪者筋之馀，故其华在爪，其充在筋。肝属水，位居东方，为发生之始，故以生血气。酸者木之味，苍者木之色，木旺于春，阳气始生，故为阳中之少阳以通于春气。
《诊要经终论篇》
正月二月，天气始方，地气始发，人气在肝。
〈注〉言春者，天气始开，地气始泄，而人气在肝。肝主东方，寅卯木也。夫奇恒之势乃六十首，盖以六十日而气在一藏为首，五藏相通而次序旋转者也。
三月四月，天气正方，地气定发，人气在脾。
〈注〉三月四月，天地之气正盛，而人气在脾，辰巳二月，足太阴阳明之所主也。
五月六月，天气盛，地气高，人气在头。
〈注〉生长之气从地而升，故肝而脾。脾而直上于巅顶也。岁六甲而以五月六月在头者，止论五藏也。故曰奇恒五中，又曰章五中之情。按奇恒之道论五藏之神气，五藏者，三阴之所主也。人气在头者，厥阴与督脉会于巅，与五藏合而为三阴也。三阴之气乃少阳相火所主，相火者即厥阴包络之火也。
七月八月，阴气始杀，人气在肺。
〈注〉始杀者，气始肃杀也。申酉二月属金，而人气在肺。
九月十月，阴气始冰，地气始闭，人气在心。
〈注〉收藏之气从天而降，肺属乾金而主天为心藏之盖，故秋冬之气从肺而心、心而肾也。少阴主冬
令，故先从手少阴而至于足少阴。
十一月十二月，冰复，地气合，人气在肾。
〈注〉冰复者一阳初复也。地气合者，地出之阳，复归于地而与阴合也。肾主冬藏之气，故人气在肾。
《脉要精微论篇》
万物之外，六合之内，天地之变，阴阳之应。彼春之暖为夏之暑，彼秋之忿为冬之怒。四变之动脉与之上下。
〈注〉四时之气，总属寒暑之往来，脉应四时之变亦与阴阳之上下耳。天气包乎万物之外，运转于六合之内。其变动之应，彼春之暖为夏之暑，言阳气从生升而至于盛长也。彼秋之忿为冬之怒，言阴气自清肃而至于凛冽也。此四时阴阳之变动而脉亦与之上下浮沉。
以春应中规，夏应中矩，秋应中衡，冬应中权。
〈注〉此论脉应四时之变也。规者所以为圆之器，春时天气始生，其脉X弱轻虚而滑，如规之圆转而动也。矩者所以为方之器，夏时天气正方，其脉洪大如矩之方正而盛也。秋时天气始降，其脉浮平有如衡之平准也。冬时天气闭藏，其脉沈石有如权之下垂也。
是故冬至四十五日，阳气微上，阴气微下；夏至四十五日，阴气微上，阳气微下。阴阳有时，与脉为期。
〈注〉此言四变之动总属，阴阳之出入，而脉与之上下也。四十五日者，从冬至而至立春，从夏至而至立秋，冬至一阳初生，阳气微上阴气微下，至春而阳气始方，至夏盛长而阴气下藏矣。夏至一阴初生，阴气微上阳气微下，至秋而阴气清凉至冬凛冽而阳气伏藏矣。阴阳升降出入离合有期，而脉亦与之相应。
微妙在脉，不可不察，察之有纪，从阴阳始，始之有经，从五行生，生之有度，四时为宜。
〈注〉承上文而言脉应阴阳四时之微妙，不可不细察焉。纪，纲也。察脉之纲领当从阴阳始，即冬至阳气微上，夏至阴气微上，阴阳上下自有经常之理，然又从五行而生。如春木生夏火，火生长夏土，土生秋金，金生冬水，水生春木。生之有度，而四时为五行相生之宜。
春日浮，如鱼之游在波。
〈注〉鱼在波，虽出而未浮，如春升初出之象。
夏日在肤，泛泛乎万物有馀。
〈注〉在于皮肤，浮在外也。泛泛，充满之象。万物有馀，盛长之极也。
秋日下肤，蛰虫将去。
〈注〉秋气降收，如蛰虫之将去，外而内藏之象。
冬日在骨，蛰虫周密君子居室。
〈注〉冬令闭藏，故脉沉在骨，如蛰虫之封闭，如君子之居室藏而勿出也。
《藏气法时论篇》
肝主春，足厥阴少阳，主治其日甲乙肝苦急，急食甘以缓之。
〈注〉肝主春木之气，足厥阴主乙木，少阳主甲木，二者相为表里而主治其经气。甲为阳木，乙为阴木，在时为春，在日主甲乙。肝主春生怒发之气，故苦于太过之，急宜食甘以缓之。
心主夏，手少阴太阳，主治其日丙丁心苦缓，急食酸以收之。
〈注〉心主夏火之气，手少阴主丁火，太阳主丙火，二者相为表里而主治其经气。丙为阳火，丁为阴火，在时主夏，在日为丙丁。吴氏曰：心以长养为令，志喜而缓，缓则心气散逸，自伤其神矣。急宜食酸以收之。
脾主长夏，足太阴阳明，主治其日戊己脾苦湿，急食苦以燥之。
〈注〉长夏，六月也。谓火土相生之时，足太阴主己土，阳明主戊土，二经相为表里，而主治其经气。戊为阳土，己为阴土，位居中央。脾属阴土，喜燥恶湿。苦乃火味，故宜食苦以燥之。
肺主秋，手太阴阳明，主治其日庚辛肺苦气上逆，急食苦以泄之。
〈注〉肺主秋金之令，手太阴主辛金，阳明主庚金，二经相为表里而主治其经气。庚为阳金，辛为阴金。在时主秋，在日主庚辛。肺主收降之令，故苦气上逆宜食苦以泄之。
肾主冬，足少阴太阳，主治其日壬癸肾苦燥，急食辛以润之，开腠理致津液通气也。
〈注〉肾主冬水之令，足少阴主癸水，太阳主壬水，二经相为表里而主治其经气。壬属阳水，癸属阴水，在时主冬，在日为壬癸。肾者水藏，喜润而恶燥，宜食辛以润之，谓辛能开腠理，使津液行而能通气，故润以上。论五藏之本气而合于四时。五行，五味
也。
《宝命全形论篇》
人能应四时者，天地为之父母。
〈注〉王冰曰：人能应四时，和气而养生者，天地恒畜养之，故为父母。
天有阴阳，人有十二节。
〈注〉《邪客篇》曰：岁有十二月，人有十二节。《生气通天论》曰：夫自古通天者，生之本。本于阴阳天地之间六合之内，其气九州九窍，五藏十二节皆通乎天气。十二节者，手足之十二大节也。盖天有阴阳寒暑以成岁，人有十二节以合手足之三阴三阳，十二经脉以应天之十二月也。
能经天地阴阳之化者，不失四时。知十二节之理者，圣智不能欺也。
〈注〉言能经理天地阴阳之造化者，不失四时之运行。知十二经脉之理而合于天之阴阳，惟圣智者能之又何欺之有。
《八正神明论篇》
八正者，所以候八风之虚邪以时至者也。
〈注〉八正者，八方之正位也。八方之气以时而至，谓之八风。风从其所居之乡来为实风，主生长养万物。如月建在子，风从北方来，冬气之正也。月建在卯，风从东方来，春气之正也。月建在午，风从南方来，夏气之正也。月建在酉，风从西方来，秋气之正也。如春夏之交，风从东南来。夏秋之交，风从西南来。秋冬之交，风从西北来。春冬之交，风从东北来。此四方四维之正气，主生长万物者也。从其冲后来为虚风，伤人者也，主杀主害。冲后来者从冲犯之方而来。如太一居子，风从南方来，火反冲水也。太一居卯，风从西方来，金来犯木也。故以八方之位以候八风之正气，候八节之虚邪。
四时者，所以分春秋冬夏之气，所在以时调之也。
〈注〉四时之气所在，如春气在经脉，夏气在孙络，长夏气在肌肉，秋气在皮肤，冬气在骨髓。又如正月二月人气在肝，三月四月人气在脾，五月六月人气在头，七月八月人气在肺，九月十月人气在心，十一月十二月人气在肾。此皆气之所在，以时而调之也。
《太阴阳明篇》
脾者，土也，治中央。常以四时长四藏，各十八日寄治，不得独主于时也。
〈注〉春夏秋冬，肝心肺肾之所主也。土位中央，灌溉于四藏。是以四季月中各王十八日，是四时之中皆有土气而不独主于时也。五藏之气各王七十二日以成一岁。
《风论篇》
以春甲乙伤于风者为肝风，以夏丙丁伤于风者为心风，以季夏戊己伤于邪者为脾风，以秋庚辛中于邪者为肺风，以冬壬癸中于邪者为肾风。
〈注〉此论风伤五藏之气，而为五藏之风也。夫天之十干化生地之五行，地之五行以生人之五藏，是以人之藏气合天地四时五行十干之气化而各以时受病也。风者虚乡不正之邪风，故曰风曰邪曰伤曰中。盖言不正之风，或伤之轻，或中之重也。
《四时剌逆从论篇》
春者，天气始开，地气始泄。冻解冰释，水行经通，故人气在脉。夏者经满气溢，入孙络受血，皮肤充实，长夏者经络皆盛，内溢肌中。秋者天气始收，腠理闭塞，皮肤引急。冬者盖藏血气在中，内著骨髓，通于五藏。
〈注〉夫经脉为里支，而横者为络。络之别者为孙，是血气之从经脉而外溢于孙络。从孙络而充于皮肤，从皮肤而复内溢于肌中，从肌肉而著于骨髓，通于五藏。是脉气之散于脉外，而复内通于五藏也。夫天为阳，地为阴，阴阳合而血气始生。肾主冬令之水而为生气之原，阳明乃血气所生之府，故曰谷入于胃脉道乃行。水入于经而血乃成，然藉肾中之生气，戊癸合化而后生，此水谷之精微，故天气开地气泄，冻解冰释，水行经通，肾藏之。冬令已得春生之气，而人气始在脉，是人气之通于天也。故曰：春生夏长秋收冬藏，是气之常也。人亦应之，以一日分为四时，朝则为春，日中为夏，日入为秋，夜半为冬。朝则人气始生，日中人气长，夕则人气收，夜半人气在藏，人与天地参也。
《天元纪大论篇》
天以阳生阴长，地以阳杀阴藏。
〈注〉岁半以上，天气主之，是春夏者天之阴阳也。故天以阳生阴长。岁半以下，地气主之，是秋冬者，地之阴阳也，故地以阳杀阴藏。张玉师曰：司天之气主上半岁，在泉之气主下半岁。故曰：岁半以上天气主之，岁半以下地气主之。然司天之气始于地之左，在泉之气本乎天之右，天地之气互相感
召而共主一岁，又非独天主上半岁，而地主下半岁也。
天以六为节，地以五为制。周天气者，六期为一备。终地纪者，五岁为一周。君火以明，相火以位。
〈注〉上下周纪者，天干地支五六相合，凡三十岁为一纪，六十岁为一周也。天以六为节者，以三阴三阳为节度也。地以五为制者，以五行之位为制度也。周天气者，子属少阴君火司天，丑属太阴湿土司天，寅属少阳相火司天，卯属阳明燥金司天，辰属太阳寒水司天，巳属厥阴风木司天。六期为三阴三阳之一备。终地纪者，甲主土运，乙主金运，丙主水运，丁主木运，戊主火运。五岁为五运之一周，是以君火以明而在天，相火以位而在下。盖言地以一火而成五行，天以二火而成六气也。张玉师曰：地之十二支上，应司天之气。天之十干，下合地之五行。
五六相合而七百二十气为一纪，凡三十岁千四百四十气，凡六十岁而为一周，不及太过斯皆见矣。
〈注〉十五日为一气，五运六气相合而主岁。一岁凡二十四气，计七百二十气为一纪。纪，小会也。盖以五六为三十，六五亦为三十，故以三十岁为一会。自甲子而终于癸亥，凡六十岁，为一周。其太过不及之气，于此皆可见矣。
甲己之岁土运统之，乙庚之岁金运统之，丙辛之岁水运统之，丁壬之岁木运统之，戊癸之岁火运统之。
〈注〉运，化运也。甲己合化土，乙庚合化金，丙辛合化水丁壬合化木，戊癸合化火，统者五运相袭而皆治之也。
子午之岁上见少阴，丑未之岁上见太阴，寅申之岁上见少阳，卯酉之岁上见阳明，辰戌之岁上见太阳，巳亥之岁上见厥阴。少阴所谓标也，厥阴所谓终也。
〈注〉子午为少阴君火，君为尊，故以少阴为始，而标见于上。厥阴为阴之尽，故以厥阴为终，阴极而一阳之子又复矣。
《气交变论篇》
木不及，春有鸣条律畅之化，则秋有雾露清凉之政。春有惨⒉性糁胜，则夏有炎暑燔烁之复。其眚东，其藏肝，其病内舍l胁，外在关节。
〈注〉木不及则金当胜之，如春有鸣条律畅之化，则秋有雾露清凉之政。此各守四时之本位，无胜无复气之和者也。如春有惨⒉性糁胜，则夏有炎暑燔烁之复，其眚灾当主于东方，其藏在肝。其病内舍l胁，肝之分也；外在关节，肝主筋也。馀四时同义。
火不及，夏有炳明光显之化，则冬有严肃霜寒之政。夏有惨⒛冽之胜，则不时有埃昏大雨之复。其眚南，其藏心，其病内舍膺胁，外在经络。
〈注〉水不胜火，则火有明显之德化矣。无胜则无复。冬得以章其寒肃之政令矣。不时，四时也。埃昏大雨之复，土复水也。其灾眚当主在南方，其藏为心，其病内舍膺胁，膺胁之内，心之分也；外在经络，心主血脉也。
土不及，四维有埃云润泽之化，则春有鸣条鼓拆之政。四维发振拉飘腾之变，则秋有肃杀霖霪之复。其眚四维，其藏脾，其病内舍心腹，外在肌肉四肢。
〈注〉埃云润泽，土之德化也。鸣条鼓拆，木之政令也。此气之和平无胜复也。振拉飘腾，水淫而胜土也。肃杀霖霪，秋金之复也。土王四时，故曰四维，曰不时。心者胃脘之分，腹者脾土之郛郭也。
金不及，夏有光显郁蒸之令，则冬有严凝整肃之应。夏有炎烁燔燎之变，则秋有冰雹霜雪之复。其眚西，其藏肺，其病内舍膺胁肩背，外在皮毛。
〈注〉光显郁蒸，火之化也。《六元正纪论》曰：少阳所至为火生，终为蒸溽，此德化之常也。膺胸之内，肺之分也，胁内乃云门天府之分，肺脉之所出，肩背肺俞之分，皮毛肺所主也。
水不及，四维有湍润埃云之化，则不时有和风生发之应。四维发埃昏骤注之变，则不时有飘荡振拉之复。其眚北，其藏肾，其病内舍腰脊骨髓，外在溪谷踹膝。
〈注〉水不及，则土胜之。湍润埃云，土之德化也。和风生发，木之和气也。埃昏骤注，土之淫胜也。飘荡振拉，风木之复也。腰脊者，肾之府；骨髓者，肾所主；溪谷者，骨所属；踹膝者，肾脉之所循也。
《六元正纪大论篇》
气用有多少，化洽有盛衰。衰盛多少同其化也。风温春化同，热曛昏火夏化同，胜与复同，燥清烟雾秋化同，云雨昏暝埃长夏化同，寒气霜雪冰冬化同。此天地五运六气之化，更用盛衰之常也。
〈注〉气用有多少者，谓六气之用，有有馀不足也。化洽有盛衰者，谓五运之化，有太过不及也。风热寒
燥者，言阴阳之六气也。春夏秋冬者，言角徵宫商羽主岁而主时也。风温春化同者，厥阴与角运同化也。热曛夏化同者，少阴少阳与徵运同化也。胜与复同者，谓五运之胜与复，气亦与六气之相同也。如清金胜角木其胜气即与阳明同，炎火复秋金其复气，即与少阴少阳同也。此天地五运六气之化，更用盛衰之常。是以有不合也，如风温之多合春化之盛，是气运同其化矣。若六气之少合五运之盛，五运之衰合六气之多，此盛衰更用而不合矣。此节论六气主岁主时之多少，又当审五运主岁主时之盛衰，合而推之斯得气运之微妙。
春气西行，夏气北行，秋气东行，冬气南行。故春气始于下，秋气始于上，夏气始于中，冬气始于标。春气始于左，秋气始于右，冬气始于后，夏气始于前。此四时正化之常，故至高之地冬气常在，至下之地春气常在。
〈注〉春气生于东，故从东而西行。夏气发于南，故从南而北行。秋气始于西，故从西而东行。冬气本于北，故从北而南行。此四时之应四方也。故春气自下而升，秋气从上而降，夏大之气由中而布于四旁，冬藏之气从表而归于内府，左东右西，前离后坎。此四时之有高下左右，乃正化之常也。故至高之地冬气常在，谓收藏之气从高而下、自外而内也。至下之地春气常在，谓生长之气自下而升、从内而外也。此论四时气之迟速，以应五运六气之盛衰。
《至真要大论篇》
岁厥阴在泉，风淫所胜，则地气不明，平野昧，草乃早秀。
〈注〉厥阴在泉，寅申岁也。风淫于下，则尘土飞扬，故地气不明，平野昏昧，草得生气，故早秀。
岁少阴在泉，热淫所胜，则焰浮川泽，阴处反明。
〈注〉少阴在泉，卯酉岁也。少阴君火生于水中，是以焰浮川泽。少阴标阴而本火，故阴处反明。
岁太阴在泉，草乃早荣。湿淫所胜，则埃昏岩谷，黄反见黑。
〈注〉太阴在泉，辰戌岁也。土为草木之所资生，故草乃早荣。黄乃土色，黑乃水色，土胜湿淫，故黄反见黑。
岁少阳在泉，火淫所胜，则焰明郊野。
〈注〉少阳在泉，巳亥岁也。少阳之火，地二所生，故焰明郊野。
岁阳明在泉，燥淫所胜，则W雾清暝。
〈注〉阳明在泉，子午岁也。金气淫于下，则W雾清暝于上矣。
岁太阳在泉，寒淫所胜，则凝肃惨。
〈注〉太阳在泉，丑未岁也。水寒淫胜，故凝肃惨。
厥阴司天，风淫所胜，则太虚埃昏，云物以扰。寒生春气，流水不冰。
〈注〉厥阴司天，巳亥岁也。风淫于上，故太虚埃昏，云物扰乱。寒生于春气，是以流水不冰。
少阴司天，热淫所胜，怫热至火行其政。
〈注〉少阴司天，子午岁也。怫，郁也。盖少阴之火发于阴中，故为怫热。少阴太阳，阴中有阳，阳中有阴，阴阳相从，标本互异。是以火热甚而大雨至，水寒极而运火炎。
太阴司天，湿淫所胜，则沉阴且布，雨变枯槁。
〈注〉太阴司天，丑未岁也。湿淫于上，是以沉阴且布。草木枯槁，得化气之雨而变生。
少阳司天，火淫所胜，则温气流行，金政不平。
〈注〉少阳司天，寅申岁也。火淫所胜，故金政不平。
阳明司天，燥淫所胜，则木乃晚荣，草乃晚生。
〈注〉阳明司天，卯酉岁也。燥金淫胜于上，则木受其制，故草木生荣俱晚。
太阳司天，寒淫所胜，则寒气反至，水且冰。
〈注〉太阳司天，辰戌岁也。寒气反至者，谓太阳为诸阳之首，即君火之阳也。
夫气之生，与其化，衰盛异也。寒暑温凉，盛衰之用，其在四维。故阳之动始于温，盛于暑；阴之动始于清，盛于寒。春夏秋冬，各差其分。故《大要》曰：彼春之暖为夏之暑，彼秋之忿为冬之怒。谨按四维，斥候皆归。其终可见，其始可知。此之谓也。又凡三十度也。
〈注〉夫气之生，生于前之气交，如夏气之生于季春也。气之化，化于后之气交，如春气之流于孟夏也。胜复之气有盛衰，是以有早晏之异也。盖气之盛者，胜于本位以前，所生之三十度。气之衰者流于本位以后，所化之三十度。故不当其位也。如金气衰而胜于春夏之交，则复气亦衰而复于夏秋之交矣。是胜虚而虚后时而至也。此四时之气，前后互交，是以胜复之盛衰随四时之气交，而或前或后也。故曰：盛衰之用，其在四维。又曰：谨按四维，斥
候皆归，其终可见，其始可知。谓胜复之早晏，皆归于四维之斥候。或早而在于始之前三十度，或晏而在于终之后三十度也。
差同正法待时而去也，《脉要》曰：春不沉，夏不弦，冬不涩，秋不数，是谓四塞。
〈注〉此复以脉候而C明气化之交通。故曰：是谓四塞。谓春夏秋冬之气不相交通，则天地四时之气皆闭塞矣。正者，四时之正位也，言脉同四时之正法而前后相交。待时而去者，待终三十度而去也。如春之沉尚属冬之气交，终正月之三十日而春气始独司其令也。春不沉则冬气不交于春，夏不弦则春气不交于夏，秋不数则夏气不交于秋，冬不涩则秋气不交于冬。是四时之气不相交通而闭塞矣。
气至之谓至，气分之谓分，至则气同，分则气异，所谓天地之正纪也。
〈注〉气至谓冬夏之二至，气分谓春秋之二分。此承上文以申明，彼春之暖为夏之暑，彼秋之忿为冬之怒。言二至之时，总属寒暑阴阳之二气。气分之时，则有温凉之不同也。

[book_title]岁功典第五卷
岁功总部汇考五
《管子》《幼官篇》
幼，始也。陈从始辅官齐政之法。
若因夜虚守静人物，人物则皇。
〈注〉言欲候气听声以知吉凶，必因夜虚之时，守其安静，以听候人物，此时人物则皇。暇故吉凶之验，不妄。春演夜虚守静道之枢。气之初，孔神中存，则导生治形之本。政与天一，子半复初合，一岁大候，一日小候，人物之气，贞极苞元静笃作复，失守则剥，得守则皇。天一统五行之元，子夜通一岁之候，虚静物皇，时变道不变，五方异而中夜一也。附解：幼官图作，若因夜虚守静，人物则皇。夜者阴虚之候，君子宴息之时也。人物连用四字，⊥二字衍皇大也。言人君能因虚守静则发之，而治人理物，其功业必盛大也。
五和。
土寄于四季，以一调四合为五和。
时节。
土生数五。土气和，则君顺时节而布政。
君服黄色，味甘味，听宫声。
此土王之时，故服黄。味甘听宫也。然土虽王四季，而正位在六月也。按别本注，用土之物也。
治和气。
土主和故治和气。
用五数饮于黄后之井。
中央井也。
以裸兽之火爨。
裸虫，人为长裸。兽谓浅毛之兽，虎豹之属。
藏温濡。
藏谓包之在心。君之所藏者，温和濡缓，所以助土气。濡古软宇。
行驱养。
谓禽兽之属能为苗害者，时驱逐之。所以养嘉谷也。按行对藏而言谓行之于身也。下仿此。藏内体，行外用，皆顺时节，宣之道也。温濡应土润溽，暑之候驱养致弊。故纳新之化，内滋土，培其元膏；外涤土，助其育养。五官各异，独驱养土与春同。春天阳之生，夏季地阴之生。阳饶阴乏，饶者养舒，乏者养疾从，其盛气也。
坦气修通。
坦，平也。平土政则其气修通。
凡物开静形生，理常至命。
凡土王之时，所生之物，但开通安静则其形自生。既循理之常，则无残尽于所赋之命也。生合阴阳之理，开静动静也。动静因时而形生，自理五官皆然。上位下为万物之命，复命曰：常丹功以归土，为还原。附解：乾坤以静翕裹万物之性命，凡物开静而生，形生而理亦生，五气皆然。土属坤，《易》曰：坤也者，地也。万物皆致养焉。故曰：致役乎坤，坤不靳其力于物，故物常至命。
尊贤授德则帝。
帝者之臣，其实师也。故尊贤授德，则可为帝也。
身仁行义，服忠用信，则王。
服行
审谋章礼，选士利械，则霸。
章明
定生处死，谨贤修伍，则众。
生者，安定之；死者，处置之，敛葬其柩。
信赏审罚，爵材禄能，则强。
有材者，爵之。有能者，禄之。
计凡付终。
岁之成，上计曰：付终。凡，谓都数也。付终，谓财日月既终，付之后人。
务本饬末，则富。明法审数，立常备能，则治。
常谓五常也。备能谓才能之士备有之。
同异分官，则安。
同异之职分官而治。
通之以道，畜之以惠，亲之以仁，养之以义，报之以德，结之以信，接之以礼，和之以乐，期之以事，攻之以官。
攻治当依后作，攻之以言。
发之以力，威之以诚。中央君位帝王霸等系之主术，王a所谓皇建之极。春秩礼，夏定分，秋辨数，冬总。凡四方时政，各有所属，官司共令，是幼官也。幼，初也。初官立政。
一举而上下得终。
谓初会诸侯，上下得终其礼，自此至九举，说九合诸侯之所致。
再举而民无不从，三举而地辟散成。
成谓诸侯自盟要不事于齐。至三会，则诸侯散其成而朝齐。
四举而农佚粟十。
四会之后，徭役减省，故农人佚乐而粟得十全。
五举而务轻金九。
五会之后，兵战既息，事务转轻，而金得九分一以供官也。
六举而e知事变。
e围度也。
七举而外内为用。
外谓诸侯。
八举而胜行威立，九举而帝事成形。
九会之后，威行海内。虽居侯伯，帝王之事，既以成形。
九本搏大，人主之守也。
自九本已下，管子但举其目，或有数在于他篇。但此书多从散逸，无得而知。然九本所以搏击强大，故人主守之。
八分有职，卿相之守也。七官饰胜备威，将军之守也。六纪审密，贤人之守也。五纪不解，庶人之守也。动而无不从，静而无不同。
强动弱必从，强静弱必同。主上下不主强弱。
治乱之本三。卑尊之交四。富贫之终五。盛衰之纪六。安危之机七。强弱之应八。存亡之数九。
按：九本以下，即反上九举。所云举，举政也。上下得终，等政之序也。首辨分次率民，然后足，国则三四五是也。国富而议政，政明而合内外，兵强与固而战胜，于是帝形成矣。故九本系君，关存亡；八分系卿相，胜于朝廷也，关强弱；七官饰备，系将军治内兵结外援，关安危；六纪系贤人，非贤才不足审e事、变帷幄，谋臣司之，得贤昌，失贤亡，关盛衰；五纪系庶人，以上务轻农佚地，辟之守合散成，故关治乱；农食人关尊卑；金关贫富。
练之以散群跏稹
酰犹曹也。凡上之诸数，既已精练，然后散之于众。使醪苁穑著其名以司之。〈跻襞蟆
凡数财署。
数谓国用之数。使财者署。凡，计之凡也。两署州人理则二政。
杀J以聚财。
或因亡国，或因灭家，莫不籍没其财。故曰：杀J以聚财也。
劝勉以选众。
杀J节其财之流，劝勉开其人之涂。不杀无以禁溢荡，不劝无以督群工。
使二分具木。
使上之跏稹⒉剖穑分知其事，各具其名。籍之本则财署，知聚财，跏穑知选众。
发善必审于密，执威必明于中。
发善谓行赏，执威谓行刑。
此居图方中。
此立时之政，管氏别五其图，谓之分图。而上位居中补图。明堂，图也，居图方中，即月令中央土。天子居太庙，大室也。太庙，大室乃明堂之中。居于东方，方外即明堂之青阳左个右个之说也。馀仿此。
春行冬政肃。
肃，寒也。冬气乘之故也。
行秋政雷。
春阳秋阴，阴乘阳故雷。
行夏政阉。
春既阳，夏又阳，阳气猥并，故掩闭也。
十二地气发。
气十二日一代，政因之。春秋凡八，冬夏凡七，通一岁三百六十日。春秋候平气中，冬夏候极气终而始，中气常赢，极气常短。
戒春事。
自此以下，阴阳之数，日辰之名，于时国异政、家殊俗。此但齐独行，不及天下。且经秦焚书，或为煨烬，无得而详焉，阙之以待能者。
十二小卯出耕。
补幼官图，乃当时，因时立政之法也。与吕不韦月令相似，其中言服色、食味、听声、用数，皆与月令吻合。但十二小卯，十二小郢诸说不知何谓。疑是节
气名目，如谷雨、惊蛰之类。
十二天气下赐与，十二义气至修门闾，十二清明发禁。十二始卯合男女，十二中卯，十二下卯，三卯同事。
谓：三卯所用事同。他皆仿此。
八举时节。
木成数八，木气举，君则顺时节布政。
君服青色，味酸味，听角声。
此木王之时，故服青，味酸，听角。
治燥气。
春多风而旱，故治燥气。木润金燥，治燥治湿，取顺时。火阳中阴，水阴中阳，治阳治阴，取反时。春秋刑德合气之中也，冬夏阴阳争，反而后中也。
用八数。
八亦木成数也。
饮于青后之井。
东方井。
以羽兽之火爨。
羽兽，南方朱鸟，用南方之火，故曰：羽兽之火。
藏不忍行驱，养坦气修通。凡物开静形生理。合内空周外。
春主仁，故所藏者不忍之理，合聚于内，出空于外。藏行合时，则气平而修通。故动静形生得理，内空周外，春生气内疏达外也。
强国为圈，弱国为属。
强国所以禁R弱国，弱国圈然也。春以阳刚用事，故强圈而弱属。
动而无不从，静而无不同。
强动弱必从，强静弱必同。
举发以礼时，礼必得。
强国举发，必当以礼时也。礼也必得其宜。
和好不基贵贱，无司事变日至。
邻国和好，不基贵贱之位。无司存如此事变日至。无宁居基渐。
此居于图东方方外，夏行春政风。
春箕宿多风。
行冬政落。
寒气肃杀，故凋落也。
重则雨雹。
其灾重则雨雹水寒所致。
行秋政水。
秋毕，宿多霖雨。
十二小郢至德，十二绝气下，下爵赏十二中郢赐与，十二中绝收聚，十二大暑至，尽善十二中暑，十二小暑终。
夏至生阴，阴为小。冬至生阳，阳为大。言暑终小，言寒终大，阴阳之分也。故与历异，暑先大入小，阴不得离阳也。寒则言至不言小，一生二，二合即一。
三暑同事，七举时节。
火成数七，火气举，君则顺时节而布政。
君服赤色，味苦味。
此火王之时，故服赤，味苦也。别本注，用火之物也，
听羽声。
羽，北方声也。火王之时，不听徵而听羽者，所以抑盛阳春秋之声，与月令合。冬夏与月令反。月令主声，幼官主听声，以调乐顺天地之正。听以养生，反天地之极。天地所以极而复生，水火相救而已。
治阳气用七数。
七亦火之成数。
饮于赤后之井。
南方井也。
以毛兽之火爨。
毛兽，西方白虎。用西方之火，故曰毛兽之火。
藏薄纯。
盛阳之性，失在奢纵。故所藏者，省薄纯素也。
行笃厚。
阳性宽和，故行笃厚。
坦气修通，凡物开静形生理。
物形既生，自然修理而长育。
定府官明名分，而审责于群臣。有司则下不乘上，贱不乘贵，法立数得而无比周之民，则上尊而下卑，远近不乖，此居于图南方方外。
南方岁之中，属离其政主辨。北方岁之周，属坎其政主总，主布周则复始也。
秋行夏政叶。
盛阳气乘之，故卉木生叶。
行春政华。
少阳气乘之，故卉木更生华。
行冬政耗。
盛阴肃杀，故虚耗。
十二期风至，戒秋事，十二小卯薄百爵，十二白露下收聚。十二复理赐与，十二始节赋事。十二始卯合男女，十二中卯，十二下卯，三卯同事九和时节。
金成数九，金气和，君则顺时节而布政。
君服白色，味辛味，听商声。
此金王之时，故服白，味辛，听商。别本注，用金之物也。
治湿气。
秋多霖雨水，故治湿。
用九数。
九亦金之成数。
饮于白后之井。
西方井。
以介虫之火爨。
介虫，北方元武，用北方之火，故曰介虫之火。
藏恭敬。
金性廉洁，故所藏者恭敬也。
行搏锐。
兑金性劲锐，时方肃杀，故曰以劲锐搏击，听以顺杀气也。
坦气修通，凡物开静形生理，间男女之畜。
男女之畜，有内外之异，故须间之。
修乡闾之什伍。
杀气方至，可以出师征伐，故修什伍。
量委积之多寡，定府官之计数，养老弱而勿通。
老少异粮，故其养勿通。
信利周而无私。
申布秋利，既令周遍，无得有私，周当依后作害。
此居于图西方方外，冬行秋政雾。
秋多阴雾。
行夏政雷。
盛阳乘盛阴，故雷。
行春政A泄。
少阳乘阴，故A泄。
十二始寒尽刑，十二小榆赐予，十二中寒收聚，十二中榆大收，十二寒至静，十二大寒之阴，十二大寒终，三寒同事六行时节。
水成数六，水气行，君则顺时节而布政。
君服黑色，味咸味。
此水王之时，故服黑，味咸。别本注，用水之物也。
听徵声。
不听羽而听徵者，亦所以抑盛阳也。
治阴气。
不治则盛，阴太过，太过则治阴气也。
用六数。
亦水之成数。
饮于黑后之井。
北方井也。
以鳞兽之火爨。
鳞兽，东方青龙，用东方之火，故曰鳞兽之火爨养生，故火皆用其生。
藏慈厚。
君人者好生恶杀，故于刑杀之时，藏于慈厚，所以示其不忍也。
行薄纯。
冬物朴素，故行省薄纯俭。冬夏藏行，两反阴阳之交也。
坦气修通，凡物开静形生理，器成于J。
冬行刑之时，故成J器也。
教行于钞。
钞，末也。冬为四时之末，岁之将终。
动静不记，行止无量。
记动静，则行止可量。
戒审四时以别息。
息生也，四时生物各有不同，故须别之。
异出入以两易。
出入既异，又并令无差，故曰两易。
明养生以解固。
固谓护吝也。生既须养，则物不可吝。故曰：解固。
审取予以总之。
又恐所养过时，故审取予之多少，以总统之。
一会诸侯，令曰：非元帝之命，毋有一日之师役。
元帝，北方之帝。齐桓初会，命诸侯不使非时出师。故令曰：若非元帝有命之时，毋得有一日之师役。一日尚不可，况多乎。九会相次从叙北方岁终之政也，月令饬国典，来岁之宜，故举九令详申之。
再会诸侯，令曰：养孤老，食常疾，收孤寡。三会诸侯，令曰：田租百取五。
百分取五分。
市赋百取二，关赋百取一，毋乏耕织之器。四会诸侯，令曰：修道路，偕度量一称数。
偕同也，称斤两也，数多少也。
薮泽以时禁发之。
草木零落然后入山林，獭祭鱼然后修泽梁。
五会诸侯，令曰：修春秋冬夏之常祭食。
常所祭，常所食，各有时物也。
大壤山川之故，祀必以时。六会诸侯，令曰：以尔壤生物共元官。
元官，主礼天之官也。
请四辅。
四辅即三公四辅也，所以助祭行礼。
将以礼上帝。七会诸侯，令曰：官处四体，而无礼者，流之焉莠命。
官处谓处官也。处官位而四体，无礼者谓之莠命，而流放焉。莠命者，谓秽乱教命，若莠之秽苗也。
八会诸侯，令曰：立四义而无议者，尚之于元官，听于三公。
四义者，谓无障谷，无贮粟，无易树子，无以妾为妻。诸侯能顺命而无异议者，则尚之于天子。元官听三公之锡命，尚上也，冬时之终，四义四时。令之行，合义也，官四体，亦是四官四岳。
九会诸侯，令曰：以尔封内之财物，国之所有为币。
为币礼。
九会大命焉。
以上申命，以下习命，受变等应。
出常至。
谓上九会，既出大令，故天下诸侯常至。非此之外则朝聘之数，远近各有差也。谓大命诸侯出，常来朝会之命，即下文是。
千里之外，二千里之内，诸侯三年而朝习命。
因朝而习教命。
二年三卿使四辅。
诸侯三卿使天子四辅，以受节制也。
一年正月朔日，令大夫来修，受命三公。
习所受命于三公。
二千里之外，三千里之内，诸侯五年而会至习命。
因会而至以习命也。
三年名卿请事，二年大夫通吉凶，十年重适入正礼义。
重适，谓承重也。适诸侯之世子也。
五年大夫请受变。
请所变更之教令也。
三千里之外，诸侯世一至。
道路既远，故世一至。
置大夫以为廷安。
其远国大夫，则为置廷馆，每来于此以安之。廷安，塞上之官，如汉都护，取安边廷也。
入共受命焉。
入共国所有，因以受命。
此居于图北方方外。
上五图，治内政典也。下五图，治外军略也。政以皇极为主兵，以中权为钤。四方之政奉于帝德，四部之将制于中行。故图中言神不及事，图外言事，则有司存。
必得文威武官，习，胜之。
善胜敌者，必得文德之威，武艺之官，与之练习，士卒则可以胜之。
务时因，胜之。
时是也，务是因修不逆于理，可以得胜也。时因，因时列事，下时分以时施舍。
终无方胜之。
从始至终，计出无方者胜。
几。
几，察也。
行义，胜之。
庶几行义者，可以胜。
理名实，胜之。
整理名实，不谬妄，可以得胜。
急时分，胜之。
败敌所得之物，应受分者，急分与之，可以得胜。凡分与急时，毋缓不必敌物。
事察伐，胜之。
伐功行赏之事，必察有功，不令无功者妄受。可以得胜。
行备具，胜之。
行师用兵，必备其攻战之具，可以得胜。
原无象，胜之。
奇计若神，无象可原者，胜。
本定独威，胜。
用师之本，定能独威者，胜。
定计财，胜。
计谋财用，先审定者，胜。
定闻知，胜。
闻知敌谋，能审定者，胜。
定选士，胜。精选士卒，能审定者，胜。
定制禄，胜。
制禄与有功，能审定者，胜。
定方用，胜。
异方所用，各有不同，能审定者，胜。
定纶理，胜。
经纶之理，能审定者，胜。
定死生，胜；定成败，胜；定依奇，胜。
所依奇策，能审定者，胜。
定实虚，胜；定盛衰，胜；举机诚要，则敌不量。
发举兵机，诚得其要，则敌不能量也。
用利至诚，则敌不校。
用兵便利，又能至诚，则敌不敢校也。
明名章实，则士死节。
明忠义之名，章功劳之实，士则死节不求苟生。
奇举发不意，则士欢用。
奇谋之举，发彼不意，则士乐为用。
交物。
贸易。
因方，则器械备。
交质之物，因方之有，则器械备具。
因能利备，则求必得。
因彼所能所利而以备之，则所求必得。
执务明本，则士不偷。
执所营之，务明所为之本，则士不苟且。
备具无常，无方应也。
其所备具无有常者，所以应敌无方。
听于钞，故能闻无极。
钞深远也，所听在于深远，故能闻无极理听于钞。以下皆言，将心兵机，微乎神矣。此在师律之上，以无律用律也。虽然可言不可言，言非微矣，况其神。
视于新，故能见未形。
未形者，新事将起。所视者，在新，故见未形也。
思于浚，故能知未始。
未始者，事之深。浚者，所思在深。故知未始。
发于惊，故能至无量。
发举可惊，故敌不能量。
动于昌，故能得其宝。
举动昌盛，故敌惧而输宝也。
立于谋，故能实不可故也。
其所建立，皆用深谋，故常坚实不复衰故。别本注，立谋能有实效，不使衰故也。
器成教守，则不远道里。
器用完成，教令坚守，故欲往则至，不惮道里之远也。
号审教施，则不险山河。
号令审悉，教命施行，则赴汤火而不顾，岂险难于山河也。
博一纯固，则独行而无敌。
德博而一，行纯而固，则仰我如时雨，欢我如椒兰，谁能敌之。
慎号审章，则其攻不待。
慎号令，审旗章，则攻者争先登，岂顾后而相待乎。旷日持久，兵老城下待也。
权与明必胜，则慈者勇。
权谋明略，必能胜敌，则慈仁者犹致勇奋。况恶少哉。
器无方，则愚者智。
器用无方，应卒必备，则愚者习而成智。况不愚乎。
攻不守，则拙者巧。
我攻既妙，彼不能守，则拙者习而成巧。况不拙乎。
数也。
数也当为句。
动慎十号。
兵既数动，必慎十号。九章等，此有数在他篇。
明审九章，饰习十器，善习五官，谨修三官，必设常主，计必先定。
军之主将既必有常军之计谋，亦须先定，
求天下之精材。
精材，可以为军之器用者。
论百工之锐器，器成角，试否臧，收天下之豪杰，有天下之称材。
称材，谓材称其所用也。
说，行若风雨，发如雷电，此居于图方中。
此中图之副也，中图，中军也，大将居之。
旗物尚青。
木用事，故尚青。
兵尚矛。
象春物之芒锐。
刑则交寒害K。
其行刑戮，则于初旦夜尽之交。其时尚寒，主春人不得已而行刑，故离害而K禁。K或为钹K钳械，人足也，恐当作辖K。
器成不守。
器用既成，则敌不能围守也。
经不知。
经法也，用兵之法，敌不能知也。
教习不著。
我之教习，敌不能著，著犹明著。
发不意。
其所举，发出敌不意。
经不知，故莫之能圉。发不意，故莫之能应。莫之能应，故全胜而无害。莫之能圉，故必胜而无敌。四机不明，不过九日而游兵惊军。
四机，即上不守，不知，不著，不意也。
障塞不审，不过八日而外贼得间。
障塞者，所以防守要路也。
由守不慎，不过七日，而内有谗谋。
由守，所由而防守者。
诡禁不修，不过六日，而窃盗者起。
诡禁，所以禁诡常也。
死亡不食，不过四日，而军财在敌。
死亡者，不享食，鬼神必怨怒，故军财在敌。不恤死，无以劝生者之死，故不修。厉祀以恤财，而军亡财，乃在敌。
此居于图东方方外。
此东图之副也，左l右掖，前矛后劲，青龙，白虎，朱雀，元武，兵法、阵法、不外于此。左前主进取胜敌，右后主厚集持守。一阳节，一阴节，通于阴阳则知其所居矣。
旗物尚赤。
火用事故尚赤。
兵尚戟。
象夏物之森耸。
刑则烧交疆郊。
其用刑，则于疆郊，焚烧而交也。
必明其一。
一谓号令不二。
必明其将，必明其政，必明其士，四者备则以治击乱。以成击败。数战，则士疲。数胜，则君骄。骄君使疲民，则国危，至善不战。
用兵之善者，其唯不战乎。
其次一之。
其次善者，虽战而号令一。
大胜者，积众。胜无非义者焉，可以为大胜。
积众，然后可以大胜。所以胜皆大义，故成大胜也。
大胜无不胜也。
无不胜一戎而有天下也，故曰次一之。
此居于图南方方外。
此南图之副也。
旗物尚白。
金用事故尚白。
兵尚剑。
象金性之利也。
刑则绍昧断绝。
其用刑，则继昼之昧断绝，而戮之也。
始乎无端，卒乎无穷。始乎无端，道也。卒乎无穷，德也。道不可量，德不可数。不可量，则众强不能图。不可数，则为诈不敢乡。
乡向同。
两者备施。
两者谓道德也。
动静有功，畜之以道，养之以德。畜之以道，则民和。养之以德，则民合。和合故能习，习故能偕。
偕谓同为，事兵法作和。和合故能谐，故能辑谐。辑以悉，莫之能伤，则习。乃辑声之误，后仿此。
偕习以悉。
悉尽也。
莫之能伤也，此居于图西方方外。
此西图之副也。
旗物尚黑。
水用事故尚黑。
兵尚胁盾。
象时物之闭盾，或署之于胁，故曰胁盾。
刑则游仰灌流。
其用刑，则游兵之所使，仰药死而既乃投之于灌流。
察数而知治，审器而识胜，明谋而适胜，通德而天下定。定宗庙，育男女。
宗庙存，则男女育也。
官四分，则可以立威行德，制法仪，出号令。
择才授官，四面分设。
至善之为兵也，非地是求也，罚人是君也。
至善之兵，不求其地，所以君可罚人。若桀纣之人，比屋可诛也。不仁之君毒人，为人而罚其君，非富天下也。
立义而加之以胜，至威而实之以德，守之而后修，胜心焚海内。
既获敌人之国，顺而守之，然后修其法制，如此则强胜之心可以焚灼于海内。
民之所利立之，所害除之，则民人从。
立利除害，则人从也。
立为六千里之侯，则大人从。
既九会之后，天子加命，立为侯伯，面各三千里，四方相距六千里，大人谓天子三公四辅也。
使国君得其治，则人君从会。
国君谓天下同盟诸侯。
请命于天地，知气和则生物从。
谓：郊祀天地神o，使之合德，则四气和可知，故生物从之。
计缓急之事，则危危而无难。
缓急之事，皆计定，则二者之危无所难。缓急之事，皆有可危之理，故曰：危危。别本注缓急之事，已有定计。虽危其可危，终无所难也。
明于器械之利，则涉难而不变。察于先后之理，则兵出而不困。通于出入之度，则深入而不危。审于动静之务，则功得而无害。著于取与之分，则得地而不执。
谓不吝执。
慎于号令之官，则举事而有功。此居于图北方方外。
此北图之副也。兵法，阴阳之义也。阳节制人，阴节自制，制为不可胜，而待人能胜。故东南言决胜，西北言守胜。合后，合于中军之后也。与前矛两翼异，故言多善尾之务，为中坚之辅。
朱长春评幼官文奇而语丛冗不可解者，名数或别有阙。文可解者，于五方分系，政典事权多驳于理，未见其于时宪确有合也。意撰者，萃集附会，不如月令远矣。
又评五图，五方，五令。按德运行理，摄本治身之精条，为国之绪，夏正之演，吕揽之宗。其原出于周易，犹五帝来先，后天奉若之道，官正之本也。其说要会于法天，法道，清静因应。故管子列于道家，或有本论。惜其事政配属纷杂，不大合耳。
《四时篇》
管子曰：令有时无时，则必视顺天之所以来。五漫漫，六福孰知之哉。惟圣人知四时，不知四时乃失国之基。不知五谷之故，国家乃路。故天曰信明，地曰信圣，四时曰正。其王信明圣，其臣乃正。何以知其王之信明信圣也。曰：慎使能而善听信之，使能之谓明，听信之谓圣。信明圣者，皆受天赏。使不能为付忘也者，皆受天祸。是故上见成事而贵功，则民事接劳而不谋。上见功而贱，则为人下者直，为人上者骄。是故阴阳者，天地之大理也。四时者，阴阳之大经也。刑德者，四时之合也。刑德合于时，则生福；诡则生祸。然则春夏秋冬将何行。东方曰星，其时曰春，其气曰风。风生木与骨，其德喜嬴，而发出节时。其事号令，修除神位，谨祷弊梗，宗正阳，治堤防，耕耘树艺，正津梁，修沟渎，L屋行水，解怨赦罪，通四方。然则柔风甘雨乃至，百姓乃寿，百虫乃蕃。此谓星德。星者，掌发为风。是故春行冬政则雕，行秋政则霜，行夏政则欲。是故春三月，以甲乙之日发五政。一政曰：论幼孤，舍有罪。二政曰：赋爵列，授禄位。三政曰：冻解修沟渎，复亡人。四政曰：端险阻，修封疆，正千伯。五政曰：无杀夭，毋蹇华绝芋。五政：苟时，春雨乃来南方。曰日，其时曰夏，其气曰阳。阳生火，与气，其德施舍修乐，其事号令，赏赐赋爵，授禄顺乡，谨修神祀，量功赏贤，以动阳气。九暑乃至时，雨乃降。五谷百果乃登。此谓日德，中央曰土。土德，实辅四时，入出以风雨，节土益力，土生皮肌肤。其德和平用均，中正无私，实辅四时。春嬴育，夏养长，秋聚收，冬闭藏。大寒乃极，国家乃昌，四方乃服。此谓岁德。日掌赏，赏为暑，岁掌和，和为雨。夏行春政则风，行秋政则水，行冬政则落。是故夏三月，以丙丁之日发五政。一政曰：求有功，发劳力者而举之。二政曰：开久坟，发故屋，辟故以假贷。三政曰：令禁扇去笠，毋，Q免除，急漏田庐。四政曰：求有德，赐布施于民者而赏之。五政曰：令禁D设禽兽，毋杀飞鸟。五政苟时夏雨乃至也。西方曰辰，其时曰秋，其气曰阴。阴生金，与甲，其德忧哀，静正严顺，居不敢淫佚。其事号令，毋使民淫暴，顺旅聚收，量民资以畜聚，赏彼群干，聚彼群材，百物乃收，使民毋怠。所恶其察，所欲必得，我信则克。此谓辰德。辰掌收，收为阴。秋行春政则荣，行夏政则水，行冬政则耗。是故秋三月，以庚辛之日发五政。一政曰：禁博塞，圉小辩。38译跽。二政曰：毋见五兵之刃。三政曰：慎旅农，趣聚收。四政曰：补缺塞坼。五政曰：修墙垣，周门闾。五政苟时，五谷皆入。北方曰月，其时曰冬，其气曰寒。寒生水与血，其德淳越，温怒周密，其事号令，修禁徙民。令静止地乃不泄。断刑致罚，无赦有罪，以符阴气。大寒乃至，甲兵乃强，五谷乃熟，国家乃昌，四方乃备。此谓月德。月掌罚，罚为寒。冬行春政则泄，行夏政则雷，行秋政则旱。是故冬三月，以壬癸之日发五政。一政曰：论孤独，恤长老。二政曰：善顺阴，修神祀，赋爵禄，授备位。三政曰：效会计，毋发山川之藏。四政曰：捕奸遁，得盗贼者有赏。五政曰：禁迁徙，止流民，圉分异。五政苟时，冬事不过，所求必得，所恶必伏。是故春凋，秋荣，冬雷，夏有霜雪，此皆气之贼也。刑德易节失次，则贼气o至。贼气o至，则国多殃。是故圣王务时而寄政焉，作教而寄武，作祀而寄德焉。此三者，圣王所以合于天地之行也。日掌阳，月掌阴，星掌和。阳为德，阴为刑，和为事。是故日食，则失德之国恶之。月食，则失刑之国恶之。彗星见，则失和之国恶之。风与日争明，则失生之国恶之。是故圣王日食则修德，月食则修刑，彗星见则修和，风与日争明则修生。此四者，圣王所以免于天地之诛也。信能行之，五谷蕃息，六畜殖而甲兵强。治积则昌，暴虐积则亡。道生天地，德出贤人。道生德，德生正，正生事。是以圣王治天下，穷则反，终则始。德始于春，长于夏，刑始于秋，流于冬。刑德不失，四时如一，刑德离乡，时乃逆行。作事不成，必有大殃。月有三政，王事必理，以为必长。不中者死，失理者亡。国有四时，固执王事，四守有所，三政执辅。
《五行篇》
昔者，黄帝得蚩尤而明于天道，得大常而察于地利，得奢龙而辩于东方，得祝融而辩于南方，得大封而辩于西方，得后土而辩于北方。黄帝得六相而天地治，神明至。蚩尤明乎天道，故使为当时。大常察乎地利，故使为廪者。奢龙辩乎东方，故使为土师。祝融辩乎南方，故使为司徒。大封辩于西方，故使为司马。后土辩乎北方，故使为李。是故春者，土师也。夏者，司徒也。秋者，司马也。冬者，李也。昔黄帝以其缓急，作五声以政五钟。令其五钟，一曰：青钟大音。二曰：赤钟重心。三曰：黄钟洒光。四曰：景钟昧其明。五曰：黑钟隐其常。五声既调，然后作立五行，以正天时，五官以正人位。人与天调，然后天地之美生。日至，睹甲子木行，御天子出令，命左右士师内御，总别列爵，论贤不肖士吏，赋秘赐赏于四境之内发，故粟以田数出，国衡顺山林，禁民斩木，所以爱草木也。然则冰解而冻释，草木区萌，赎蛰虫卵菱，春辟勿时，苗足本不疠，雏d不夭，40毋傅速亡，伤襁褓，时则不凋，七十二日而毕。睹丙子火行，御天子出令，命行人内御，令掘沟浍津，旧涂发藏，任君赐赏，君子修游驰以发地气出皮币，命行人修春秋之礼于天下，诸侯通天下，遇者兼和，然则天无疾风，草木发奋郁气息，民不疾而荣华蕃，七十二日而毕。睹戊子土行，御天子出令，命左右司徒内御，不诛不贞，农事为敬，大扬惠言，宽刑死缓罪人，出国司徒令，命顺民之功力，以养五谷。君子之静居，而农夫修其功力极，然则天为粤宛，草木养长，五谷蕃实秀大，六畜牺牲，具民足财国富，上下亲，诸侯和，七十二日而毕。睹庚子金行，御天子出令，命祝宗选禽兽之禁，五谷之先熟者而荐之。祖庙与五，祀鬼神飨其气焉。君子食其味焉。然则凉风至，白露下，天子出令，命左右司马衍组甲厉兵，合什为伍，以修于四境之内谀。然告民有事，所以待天地之杀敛也。然则昼炙阳，夕下露，地竞环，五谷邻熟，草木茂实，岁农丰年大茂，七十二日而毕。睹壬子水行，御天子出令，命左右使人内御，御其气足则发而止，其气不足则发19渎盗贼。数ぶ窦伐檀柘，令民出猎，禽兽不释，巨少而杀之。所以贵天地之所闭藏也。然则羽卵者不段，毛胎者不，28妇不销弃，草木根本美，七十二日而毕。
《七臣七主篇》
春无杀伐，无割大陵，裸大衍，伐大木，斩大山，行大火，诛大臣，收谷赋。夏无遏水达名川，塞大谷，动土功，射鸟兽。秋无赦过释罪缓刑。冬无赋爵赏禄，伤伐五谷。故春政不禁，则百长不生。夏政不禁，则五谷不成。秋政不禁，则奸邪不胜。冬政不禁，则地气不藏。四者俱犯，则阴阳不和，风雨不时。大水漂州流邑，大风漂屋折树，火暴焚地鞑荨Ｌ於雷，地冬霆。草木夏落而秋荣，蛰虫不藏，宜死者生，宜蛰者鸣。苴多蟆，山多虫螟，六畜不蕃，民多夭死，国贫法乱，逆气下生。
《禁藏篇》
当春三月，c室咴臁Ｗ觎菀谆穑杼井易水，所以去兹毒也。举春祭，塞久祷，以鱼为牲，以f为酒相召，所以属亲戚也。毋杀畜生，毋拊卵，毋伐木，毋夭英，毋拊竽，所以息百长也。赐鳏寡，振孤独，贷无种，与无赋，所以劝弱民。发五正，赦薄罪，出拘民，解仇雠，所以建时功，施生谷也。夏赏五德，满爵禄，迁官位，礼孝弟，复贤力，所以劝功也。秋行五刑，诛大罪，所以禁淫邪，止盗贼。冬收五藏，最万物，所以内作民也。四时事备，而民功百倍矣。故春仁，夏忠，秋急，冬闭。顺天之时，约地之宜，忠人之和，故风雨时，五谷实，草木美多，六畜蕃息，国富兵强，民材而令行。内无烦扰之政，外无强敌之患也。
《度地篇》
桓公曰：当何时作之。管子曰：春三月，天地乾燥，水纠列之时也。山川涸落，天气下，地气上，万物交通。故事已新，事未起。草木荑，生可食。寒暑调，日夜分。分之后，夜日益短，昼日益长。利以作土功之事，土乃益刚。令甲士作堤大水之旁，大其下，小其上，随水而行。地有不生草者，必为之囊，大者为之堤，小者为之防。夹水四道，禾稼不伤，岁埤增之，树以荆棘，以固其地，杂之以柏杨，以备决水，民得其饶。是谓流膏令下，贫守之往，往而为界，可以毋败。当夏三月，天地气壮，大暑至，万物荣华，利以疾薅杀草秽，使令不欲扰命。曰：不长不利，作土功之事，放农焉。利皆耗十分之五，土功不成。当秋三月，山川百泉涌，降雨下，山水出，海路距，雨露属天地凑汐，利以疾作收敛，毋留一日。把百日J民。毋男女皆行于野，不利作土功之事。濡湿日生，土弱难成，利耗什分之六，土功之事亦不立。当冬三月，天地闭藏，暑雨止，大寒起，万物实熟，利以填塞空S，缮边城，涂郭术，平度量，正权衡，虚牢狱，实X仓。君修乐与神明相望。凡一年之事毕矣。举有功，赏贤，罚有罪，迁有司之吏而第之，不利作土功之事，利耗什分之七，土刚不立，昼日益短，而夜日益长。利以作室，不利以作堂。四时以得，四害皆服。桓公曰：寡人悖不知四害之服，奈何。管仲对曰：冬作土功，发地藏，则夏多暴雨，秋霖不止。春不收枯骨朽脊，伐枯木而去之，则夏旱至矣。夏有大露，原烟噎，下百草，人采食之，伤人。人多疾病而不止，民乃恐殆。君令五官之吏，与三老里、有司、伍长，行里顺之令。五家起火，为温其田，及宫中皆盖井。毋令毒下及食器，将饮伤人。有下虫伤禾稼，凡天害之下也。君子谨避之，故不八九死也。大寒，大暑，大风，大雨，其至不时者，此谓四刑，或遇以死，或遇以生，君子避之，是亦伤人。故吏者，所以教顺也。三老里、有司，伍长者，所以为率也。五者已具，民无愿者，愿其毕也。故常以冬日顺，三老里、有司，伍长，以冬赏罚，使各应其赏，而服其罚。五者不可害，则君之法犯矣。此示民而易见，故民不比也。桓公曰：一年之中，十二月作土功，有时则为之，非其时而败，将何以待之。管仲对曰：常令水官之吏，冬时行堤防可治者，章而上之都，都以春少事作之。已作之后，常案行堤，有毁作。大雨，各葆其所可治者，趣治以徒隶给。大雨，堤防，可衣者，衣之冲水。可据者，据之终岁。以毋败为固，此备之常时，祸何从来。所以然者，独水蒙壤自塞而行者，江河之谓也。岁高其堤，所以不没也。春冬取土于中，秋夏取土于外。浊水入之不能为败。桓公曰：善。
《版法解篇》
版法者，法天地之位，象四时之行，以治天下。四时之行，有寒有暑，圣人法之，故有文有武。天地之位，有前有后，有左有右，圣人法之，以建经纪。春生于左，秋杀于右，夏长于前，冬藏于后。生长之事，文也。收藏之事，武也。是故文事在左，武事在右，圣人法之，以行法令，以治事理。
《山国轨篇》
桓公问于管子曰：不籍而赡国，为之有道乎。管子对曰：轨守其时，有官天财，何求于民。桓公曰：何谓官天财。管子对曰：泰春民之功繇，泰夏民之令之所止，令之所发。泰秋民令之所止，令之所发。泰冬民令之所止，令之所发。此皆民所以时守也。此物之高下之时也，此民之所以相并兼之时也，君守诸四务。桓公曰：何谓四务。管子对曰：泰春民之且所用者，君已廪之矣。泰夏民之且所用者，君已廪之矣。泰秋民之且所用者，君已廪之矣。泰冬民之且所用者，君已廪之矣。泰春功布日春缣衣。夏单衣捍宠累箕，胜k屑若干日之功，用人若干，无赀之家，皆假之械器，胜k屑公衣，功已而归，公衣折券。故力出于民而用出于上。春十日不害耕事，夏十日不害芸事，秋十日不害敛实，冬二十日不害除田。此之谓时作。桓公曰：善。
《轻重乙篇》
桓公问于管子曰：衡有数乎。管子对曰：衡无数也。衡者，使物一高一下，不得常固。桓公曰：然则衡数不可调耶。管子对曰：不可调，调则澄，澄则常，常则高下不贰，高下不贰，则万物不可得而使固。桓公曰：然则何以守时。管子对曰：夫岁有四秋，而分有四时。故曰：农事且作，请以什伍，农夫赋耜铁，此之谓春之秋。大夏且至，丝纩之所作，此之谓夏之秋。而大秋成五谷之所会，此之谓秋之秋。大冬营室中，女事纺绩缉缕之所作也。此之谓冬之秋。故岁有四秋，而分有四时。巳有四者之序，发号出令，物之轻重相什而相伯，故物不得有常固。故曰：衡无数。
《轻重己篇》
清神生心，心生规，规生矩，矩生方，方生正，正生历，历生四时，四时生万物，圣人因而理之道遍矣。以冬日至始，数四十六日，冬尽而春始。天子东出其国四十六里而坛，服青而青，|玉总带玉监朝。诸侯卿大夫列士循于百姓。号曰祭日。牺牲以鱼，发出令曰：生而勿杀，赏而勿罚，罪狱勿断，以待期年。教民樵室钻燧灶泄井，所以寿民也。`耒耨，怀D，又权渠，所以御春夏之事也。必具教民为酒食，所以为孝敬也。民生而无父母，谓之孤子。无妻无子，谓之老鳏。无夫无子谓之老寡。此三人者，皆就官而众可事者，不可事者，食如言而勿遗。多者为功，寡者为罪，是以路无行乞者也。路有行乞者，则相之罪也。天子之春令也。
以冬日至始，数九十二日，谓之春至。天子东出其国九十二里而坛，朝诸侯、卿、大夫、列士，循于百姓，号曰祭星。十日之内，室无处女，路无行人，苟不树艺者谓之贼。人下作之地，上作之天，谓之不服之民，处里为下陈。处师为下，通谓之役。夫三不树而主使之，天子之春令也。
以春日至始，数四十六日，春尽而夏始。天子服黄而静处，朝诸侯、卿、大夫、列士，循于百姓，发号出令曰：毋聚大众，毋行大火，毋断大木，诛大臣，毋斩大山，毋戮大衍，灭三大而国有害也。天子之夏禁也。
以春日至始，数九十二日，谓之夏至，而麦熟。天子祀于太宗，其盛以麦，麦者谷之始也，宗者族之始也。同族者人殊，族者处皆齐大材出。祭王母天子之所以主始而忌讳也。
以夏日至始，数四十六日，夏尽而秋始，而黍熟。天子祀于太祖，其盛以黍，黍者谷之美者也。祖者国之重者也。大功者太祖，小功者小祖，无功者无祖。无功者皆称其位而立沃有功者。观于外祖者，所以功祭也。非所以戚祭也。天子之所以异贵贱而赏有功也。以夏日至始，数九十二日，谓之秋至，秋至而禾熟。天子祀于太唬西出其国百三十八里而坛，服白而白，|玉总带锡，监吹埙篪之风，凿动金石之音，朝诸侯、卿、大夫、列士，循于百姓，号曰祭月。牺牲以彘，发号出令：罚而勿赏，夺而勿予，罪狱诛而勿生，终岁之罪毋有所赦，作衍牛马之实。在野者王，天子之秋计也。以秋日至始，数四十六日，秋尽而冬始。天子服黑，黑而静处，朝诸侯，卿大夫，列士，循于百姓，发号出令曰：毋行大火，毋斩大山，毋塞大水，毋犯天之隆。天子之冬禁也。
以秋日至始，数九十二日，天子北出九十二里而坛，服黑而黑。朝诸侯、卿、大夫、列士，号曰：发繇，趣山人断伐具械器，趣菹人薪q苇，足蓄积，三月之后，皆以其所有，易其所无，谓之大通。三月之蓄，凡在趣耕而不耕，民以不令不耕之害也。宜芸而不芸，百草皆存，民以仅存，不芸之害也。宜而不，风雨将作，五谷以削，士民零落，不之害也。宜藏而不藏，雾气阳，阳宜死者生，宜蛰者鸣，不藏之害也。张耜当弩，铫耨当剑戟，获渠当胁，蓑笠当抹橹。故耕械具则战械备矣。
《吕氏春秋》《季夏纪音律篇》
大圣至理之世，天地之气合而生风。日至则月钟，其风以生十二律。仲冬日短，至则生黄钟，季冬生大吕，孟春生太簇，仲春生夹钟，季春生姑洗，孟夏生仲吕。仲夏日长，至则生蕤宾，季夏生林钟，孟秋生夷则，仲秋生南吕，季秋生无射，孟冬生应钟。天地之风气正，则十二律定矣。黄钟之月，土事无作，慎无发盖以固天闭地，阳气且泄。大吕之月，数将几终岁，且更起而农民无有所使。太簇之月，阳气始生，草木繁动，令农发土，无或失时。夹钟之月，宽裕和平，行德去刑，无或作事，以害群生。姑洗之月，达道通路，沟渎修利，申之此令，嘉气趣至。仲吕之月，无聚大众，巡劝农事，草木方长，无携民心。蕤宾之月，阳气在上，安壮养侠，本朝不静，草木早槁。林钟之月，草木盛满，阴将始刑，无发大事，以将阳气。夷则之月，修法饬刑，选士厉兵，诘诛不义，以怀远方。南吕之月，蛰虫入穴，趣农收聚，无敢懈怠，以多为务。无射之月，疾断有罪，当法勿赦，无留狱讼，以亟以故。应钟之月，阴阳不通，闭而为冬，修别丧纪，审民所终。
《尸子》《八节四时》
伏羲始画八卦、列八节，而化天下。神农氏治天下，立四时之序。
《汉书》《律历志》
黄钟：黄者，中之色，君之服也；钟者，种也。天之中数五，五为声，声上宫，五声莫大焉。地之中数六，六为律，律有形有色，色上黄，五色莫盛焉。故阳气施种于黄泉，孳萌万物，为六气元也。以黄色名元气律者，著宫声也。宫以九唱六，变动不居，周流六虚。始于子，在十一月。大吕：吕，旅也，言阴。大旅助黄钟宣气而牙物也。位于丑，在十二月。太族：族，奏也，言阳气大奏地而达物也。位于寅，在正月。夹钟，言阴夹助太族宣四方之气而出种物也。位于卯，在二月。姑洗：洗，e也，言阳气洗物辜e之也。位于辰，在三月。中吕，言微阴始起，未成著于其中，旅助姑洗宣气齐物也。位于巳，在四月。蕤宾：蕤，继也，宾，导也，言阳始导阴气使继养物也。位于午，在五月。林钟：林，君也，言阴气受任，助蕤宾君主种物使长大盛也。位于未，在六月。夷则：则，法也，言阳气正法度而使阴气夷当伤之物也。位于申，在七月。南吕：南，任也，言阴气旅助夷则任成万物也。位于酉，在八月。亡射：射，厌也，言阳气究物而使阴气毕剥落之，终而复始，亡厌已也。位于戌，在九月。应钟，言阴气应亡射，该藏万物而杂阳阂种也。位于亥，在十月。
〈注〉阂，臧塞也，阴杂阳气，臧塞为万物作种也。
孳萌于子，纽芽于丑，引达于寅，冒茆于卯，振美于辰，已盛于巳，@布于午，昧B于未，申坚于申，留孰于酉，毕入于戌，该阂于亥。出甲于甲，奋轧于乙，明炳于丙，大盛于丁，丰于戊，理纪于己，敛更于庚，悉新于辛，怀任于壬，陈揆于癸。故阴阳之施化，万物之终始，经历于日辰，而变化之情可见矣。
《天文志》
岁星曰东方春木，于人五常仁也，五事貌也。荧惑曰南方夏火，礼也，视也。太白曰西方秋金，义也，言也。辰星曰北方冬水，知也，听也。填星曰中央季夏土，信也，思心也。仁义礼智，以信为主。貌言视听，以心为正。故四星皆失，填星乃为之动。填星所居国，吉。

[book_title]岁功典第六卷
岁功总部汇考六
《淮南子》《天文训》
日行一度，以周于天，日冬至峻狼之山，日移一度，月行百八十二度八分度之五。而夏至牛首之山，反覆三百六十五度四分度之一而成一岁。天一元始，正月建寅，日月俱入营室五度，天一以始建七十六岁，日月复以正月入营室五度无馀分，名曰一纪。凡二十纪一千五百二十岁大终，日月星辰复始甲寅元，日行一度，而岁有奇四分度之一，故四岁而积千四百六十一日而复合，故舍八十岁而复。故曰：子午、卯酉为二绳，丑寅、辰巳、未申、戌亥为四钩。东北为报德之维，西南为背阳之维，东南为常羊之维，西北为号通之维。日冬至则斗北中绳，阴气极，阳气萌，故曰冬至为德。日夏至则斗南中绳，阳气极，阴气萌，故曰夏至为刑。阴气极，则北至北极，下至黄泉，故不可以凿地穿井，万物闭藏，蛰虫首穴，故曰德在室。阳气极，则南至南极，上至朱天，故不可以夷丘上屋，万物蕃息，五谷兆长，故曰德在野。日冬至则水从之，日夏至则火从之，故五月火正而水漏，十一月水正而阴胜。阳气为火，阴气为水。水胜，故夏至湿；火胜，故冬至燥；燥故炭轻，湿故炭重。日冬至，井水盛，盆水溢，羊脱毛，麋角解，鹊始巢，八尺之修，日中而景丈三尺。日夏至而流黄泽，石精出，蝉始鸣，半夏生，蚊虻不食驹犊，鸷鸟不搏黄口，八尺之景，修径尺五寸。景修则阴气胜，景短则阳气胜。阴气胜则为水，阳气胜则为旱。阴阳刑德有七舍。何谓七舍。室、堂、庭、门、巷、术、野。十二月德居室三十日，先日至十五日，后日至十五日，而徙所居各三十日。德在室则刑在野，德在堂则刑在术，德在庭则刑在巷，阴阳相得，则刑德合门。八月、二月，阴阳气均，日夜分平，故曰刑德合门。德南则生，刑南则杀，故曰二月会而万物生，八月会而草木死，两维之间，九十一度十六分度之五而升，日行一度，十五日为一节，以生二十四时之变。斗指子，则冬至，音比黄钟。加十五日指癸，则小寒，音比应钟。加十五日指丑，则大寒，音比无射。加十五日，指报德之维，则越阴在地。故曰：距日冬至四十六日而立春，阳气冻解，音比南吕。加十五日指寅，则雨水，音比夷则。加十五日指甲，则雷惊蛰，音比林钟。加十五日指卯中绳，故曰春分则雷行，音比蕤宾。加十五日指乙，则清明风至，音比仲吕。加十五日指辰，则谷雨，音比姑洗。加十五日指常羊之维，则春分尽，故曰有四十六日而立夏，大风济，音比夹钟。加十五日指巳，则小满，音比太簇。加十五日指丙，则芒种，音比大吕。加十五日指午，则阳气极，故曰有四十六日而夏至，音比黄钟。加十五日指丁，则小暑，音比大吕。加十五日指未，则大暑，音比太簇。加十五日指背阳之维，则夏分尽，故曰有四十六日而立秋，凉风至，音比夹钟。加十五日指申，则处暑，音比姑洗。加十五日指庚，则白露降，音比仲吕。加十五日，指酉，中绳，故曰秋分，雷戒，蛰虫北乡，音比蕤宾。加十五日，指辛，则寒露，音比林钟。加十五日，指戌，则霜降，音比夷则。加十五日，指号通之维，则秋分尽，故曰有四十六日而立冬，草木毕死，音比南吕。加十五日，指亥，则小雪，音比无射。加十五日，指壬，则大雪，音比应钟。加十五日，指子，故曰阳生于子，阴生于午，阳生于子，故十一月日冬至，鹊始加巢，人气钟首。阴生于午，故五月为小刑，荠麦亭历枯，冬生草木必死。斗杓为小岁。正月建寅，月从左行十二辰。咸池为太岁，二月建卯，月从右行，四仲终而复始，大岁迎者，辱背者强。左者衰，右者昌。小岁东南则生，西北则杀。不可迎也，而可背也。不可左也，而可右也。其此之谓也，大时者，咸池也。小时者，月建也。天维建元，常以寅始起，右徙一岁而移十二岁，而大周天，终而复始。淮南元年冬。太一在丙子，冬至甲午，立春丙子，二阴一阳成气二，二阳一阴成气三，合气而为音，合阴而为阳，合阳而为律。故曰五音六律，音自倍而为日，律自倍而为辰，故日十而辰十二，月日行十三度七十六分度之二十六，二十九日九百四十分日之四百九十九而为月，而以十二月为岁，岁有馀十日，九百四十分日之八百二十七，故十九岁而七闰。日冬至子午，夏至卯酉，冬至加三日则夏至之日也。岁迁六日终而复始。壬午冬至甲子受制木，用事火烟青。七十二日丙子受制火，用事火烟赤。七十二日戊子受制土，用事火烟黄。七十二日庚子受制金，用事火烟白。七十二日壬子受制水，用事火烟黑。七十二日而岁终。庚子受制岁，迁六日以数推之。七十岁而复至甲子，甲子受制则行柔惠，挺群禁，开阖扇，通障塞，毋伐木。丙子受制则举贤良，赏有功，立封侯，出货财。戊子受制则养老鳏寡，行鬻，施恩泽。庚子受制则缮墙垣，修城郭，审群禁，饰兵甲，儆百官，诛不法。壬子受制则闭门闾，大搜客，断刑罚，杀当罪，息关梁，禁外徙。甲子气燥浊，丙子气燥阳，戊子气湿浊，庚子气燥寒，壬子气清寒。丙子干甲子，蛰虫早出，故雷早行。戊子干甲子，胎夭卵，鸟虫多伤。庚子干甲子，有兵。壬子干甲子，春有霜。戊子干丙子，霆。庚子干丙子，夷。壬子干丙子，雹。甲子干丙子，地动。庚子干戊子，五谷有殃。壬子干戊子，夏寒雨霜。甲子干戊子，介虫不为。丙子干戊子，大旱，菰封摺Ｈ勺痈筛子，大刚，鱼不为。甲子干庚子，草木再死再生。丙子干庚子，草木复荣。戊子干庚子，岁或存或亡。甲子干壬子，冬乃不藏。丙子干壬子，星坠。戊子干壬子，蛰虫冬出其乡。庚子干壬子，冬雷其乡。季春三月，丰隆乃出，以将其雨。至秋三月，地气下藏，乃收其杀。百虫蛰伏，静居闭户，青女乃出，以降霜雪。行十二时之气，以至于仲春二月之夕，乃收其藏而闭其寒。女夷鼓歌，以司天和，以长百谷、禽兽、草木。孟夏之月，以熟谷禾，雄鸠长鸣，为帝候岁。是故天不发其阴则万物不生，地不发其阳则万物不成。天圆地方，道在中央。日为德，月为刑。月归而万物死，日至而万物生。远山则山气藏，远水则水虫蛰。远木则木叶槁。日，五日不见，失其位也，圣人不与也。日出于D谷，浴于咸池，拂于扶桑，是谓晨明。登于扶桑，爰始将行，是谓F明。至于曲阿，是谓旦明。至于曾泉，是谓蚤食。至于桑野，是谓晏食。至于衡阳，是谓隅中。至于昆吾，是谓正中。至于鸟次，是谓小还。至于悲谷，是谓J时。至于女纪，是谓大还。至于渊虞，是谓高舂。至于连石，是谓下舂。至于悲泉，爰止其女，爰息其马，是谓县车。至于虞渊，是谓黄昏。至于蒙谷，是谓定昏。日入于虞渊之泛，曙于蒙谷之浦，行九州七舍，有五亿万七千三百九里。禹以为朝昼昏夜，夏日至则阴乘阳，是以万物就而死。冬日至则阳乘阴，是以万物仰而生。昼者阳之分，夜者阴之分。是以阳气胜，则日修而夜短。阴气胜，则日短而夜修。帝张四维，运之以斗，月徙一辰，复反其所正。月指寅十二月，指丑一岁而匝，终而复始。指寅，则万物P，律受太簇。太簇者，簇而未出也。指卯，卯则茂茂然，律受夹钟。夹钟者，种始荚也。指辰，辰则振之也，律受姑洗。姑洗者，陈去而新来也。指巳，巳则生已定也，律受仲吕。仲吕者，中充大也。指午，午者，忤也，律受蕤宾。蕤宾者，安而服也。指未，未者，昧也，律受林钟。林钟者，引而止也。指申，申者呻之也。律受夷则。夷则者，易其则也，德已去矣。指酉，酉者，饱也。律受南吕。南吕者，任包大也。指戌，戌者，灭也。律受无射。无射者，入无厌也。指亥，亥者，阂也。律受应钟。应钟者，应其钟也。指子，子者，孳也。律受黄钟。黄钟者，钟已黄也。指丑，丑者，纽也，律受大吕。大吕者，旅旅而去也。其加卯酉则阴阳分，日夜平矣。故曰：规生矩，杀衡长，权藏绳。居中央为四时根。道曰：规始于一，一而不生，故分而为阴阳，阴阳合和而万物生。故曰一生二，二生三，三生万物。
太阴元始，建于甲寅，一终而建甲戌，二终而建甲午，三终而复得甲寅之元。岁徙一辰，立春之后得其辰而迁其所顺，前三后五百事可举。太阴所建，蛰虫首穴而处，鹊巢乡而为户。太阴在寅，朱鸟在卯，勾陈在子，元武在戌，白虎在酉，苍龙在辰。寅为建，卯为除，辰为满，巳为平，主生。午为定，未为执，主陷。申为破，主衡。酉为危，主杓。戌为成，主小德。亥为收，王大德。子为开，主太岁。丑为闭，主太阴。太阴在寅，岁名曰摄提格。其雄为岁星，舍斗牵牛，以十一月与之。晨出东方，东井舆鬼为对。太阴在卯，岁名曰单阏。岁星舍须女虚危，以十二月与之。晨出东方，柳七星张为对，太阴在辰，岁名曰执徐。岁星舍营室东壁，以正月与之。晨出东方，翼轸为对。太阴在巳，岁名曰大荒落。岁星舍奎娄。以二月与之。晨出东方，角亢为对。太阴在午，岁名曰敦。岁星舍胃昴毕，以三月与之。晨出东方，氐房心为对。太阴在未，岁名曰协洽。岁星舍觜`参，以四月与之。晨出东方，尾箕为对。太阴在申，岁名曰馓病Ｋ晷巧岫井舆鬼，以五月与之。晨出东方，斗牵牛为对。太阴在酉，岁名曰作鄂。岁星舍柳七星张，以六月与之。晨出东方，须女虚危为对。太阴在戌，岁名曰阉茂。岁星舍翼轸，以七月与之。晨出东方，营室东壁为对。太阴在亥，岁名曰大渊献。岁星舍角亢，以八月与之。晨出东方奎娄为对。太阴在子，岁名曰困敦。岁星舍氐房心，以九月与之。晨出东方，胃昴毕为对。太阴在丑，岁名曰赤奋。若岁星舍尾箕，以十月与之。晨出东方，觜`参为对。太阴在甲子。刑德合东方，宫常徙所不胜。合四岁而离，离十六岁而复合。所以离者刑不得入中宫而徙于木。太阴所居曰德辰为刑。德刚曰日。倍因柔曰徙，所不胜刑水辰之木。木辰之水，金火立其处。凡徙诸神，朱鸟在太阴前，一钩陈在后，三元武在前，五白虎在后。六虚星乘钩陈而天地袭矣。凡日甲刚乙柔，丙刚丁柔，以至于癸木生于亥，壮于卯，死于未，三辰皆木也。火生于寅，壮于午，死于戌，三辰皆火也。土生于午，壮于戌，死于寅，三辰皆土也。金生于巳，壮于酉，死于丑，三辰皆金也。水生于申，壮于子，死于辰，三辰皆水也。故五胜生一，壮五终九，五九四十五。故神四十五日而一徙。以三应五，八徙而岁终。凡用太阴，左前刑右背德击钩陈之冲。辰以战必胜，以攻必克。欲知天道以日为主。六月当心左周而行，分而为十二月与日相当。天地重袭后，必无殃星。正月建营室，二月建奎娄，三月建胃，四月建毕，五月建东井，六月建张，七月建翼，八月建亢，九月建房，十月建尾，十一月建牵牛，十二月建虚。
太阴治春，则欲行柔惠温凉。太阴治夏，则欲布施宣明。太阴治秋，则欲修备缮兵。太阴治冬，则欲猛毅刚。三岁而改节，六岁而易常。故三岁而一饥，六岁而一衰，十二岁而一康，
《时则训》
孟春之月，招摇指寅，昏参中旦尾中。其位东方，其日甲乙，盛德在木，其虫鳞，其音角律中太簇，其数八，其味酸，其臭膻，其祀户。祭先脾，东风解冻，蛰虫始振苏，鱼上负冰，獭祭鱼，候雁北。天子衣青衣，乘苍龙，服苍玉，建青旗，食麦与羊。服八风水，爨萁燧火。东宫御女青色，衣青采，鼓琴瑟，其兵矛，其畜羊，朝于青阳。左个以出春令，布德施惠，行庆赏，省徭赋。立春之日，天子亲率三公、九卿、大夫以迎岁于东郊。修除祠位，币祷鬼神，牺牲用牡。禁伐木，毋覆巢杀胎夭，毋毋卵毋聚。众置城郭，掩骼hd。孟春行夏令，则风雨不时，草木早落，国有恐。行秋令，则其民大疫，飘风暴雨，总至藜莠，蓬蒿并兴。行冬令，则水潦为败，雨霜大雹，首稼不入。正月官司空，其树杨。仲春之月招摇指卯，昏弧中旦，建星中。其位东方，其日甲乙，其虫鳞，其音角律中夹钟，其数八，其味酸，其臭膻，其祀户，祭先脾，始雨水，桃李始华，]f鸣，鹰化为鸠。天子衣青衣，乘苍龙，服苍玉，建青旗，食麦与羊。服八风水，爨萁燧火。东宫御女青色，衣青采，鼓琴瑟。其兵矛，其畜羊，朝于青阳。太庙命有司省囹圄，去桎梏，毋笞掠，止狱讼，养幼小，存孤独，以通句萌。择元日，令民社是月也。日夜分雷始发声，蛰虫咸动。苏先雷三日，振铎以令于兆民。曰雷且发声有不戒。其容止者，生子不备，必有凶灾。令官市同度量钧衡，石角斗称端权概，毋竭川泽，毋漉陂池，毋焚山林，毋作大事，以妨农功。祭不用牺牲，用圭璧，更皮币。仲春行秋令，则其国大水，寒气总至，寇戎来征。行冬令，则阳气不胜，麦乃不熟，民多相残。行夏令，则其国大旱，暖气早来，虫螟为害。二月官仓，其树杏。季春之月招摇指辰。昏七星中旦，牵牛中，其位东方，其日甲乙，其虫鳞，其音角律中姑洗，其数八，其味酸，其臭膻，其祀户。祭先脾，桐始华，田鼠化为，虹始见，萍始生。天子衣青衣，乘苍龙，服苍玉，建青旗，食麦与羊。服八风水，爨萁燧火。东宫御女青色，衣青采，鼓琴瑟，其兵矛，其畜羊，朝于青阳。右个舟牧覆，舟五覆五反，乃言具于天子。天子焉，始乘舟荐鲔于寝庙，乃为麦祈。实是月也，生气方盛，阳气发泄，句者毕出，萌者尽达，不可以内。天子命有司发锊郑助贫穷，振乏绝，开府库，出币帛。使诸侯聘名士，礼贤者。命司空。时雨将降，下水上腾，循行国邑，周视原野，修利堤防，导通沟渎，达路除道，从国始至境。止田猎，毕弋D，罘罗罔，喂毒之药，毋出九门。乃禁野虞，毋伐桑柘鸣鸠奋其羽，戴降于桑。具朴曲_筐，后妃斋戒东乡，亲桑省妇使劝蚕事。命五库，令百工审金铁、皮革、筋角、箭干、脂胶、丹漆。无有不良，择下旬吉日，大合乐致欢。欣乃合。牛腾马，游牝于牧。令国傩九门磔攘以毕春气。行是月令，甘雨至三旬。季春行冬令，则寒气时发，草木皆肃，国有大恐。行夏令，则民多疾疫，时雨不降，山陵不登。行秋令，则天多沈阴，淫雨早降，兵革并起。三月官乡，其树李。孟夏之月，招摇指巳，昏翼中，旦婺女中。其位南方，其日丙丁，盛德在火，其虫羽，其音徵律中仲吕，其数七，其味苦，其臭焦，其祀灶。祭先肺，蝼蝈鸣，丘P出，王瓜生，苦菜秀。天子衣赤衣，乘赤骝，服赤玉，建赤旗，食菽与鸡。服八风水，爨柘燧火。南宫御女赤色，衣赤采，吹竽笙，其兵戟，其畜鸡，朝于明堂。左个以出夏令。立夏之日，天子亲率三公、九卿、大夫以迎岁于南郊。还乃赏赐封诸侯，修礼乐，飨左右。命太尉赞杰俊，选贤良，举孝弟，行爵出禄，佐天长，养继修，增高无，有隳坏。毋兴土功，毋伐大树，令野虞行田原。劝农事，驱兽畜，勿令害谷。天子以彘尝麦先荐寝庙，聚畜百，药靡草死麦。秋至，决小罪，断薄刑。孟夏行秋令，则苦雨数来，五谷不滋，四邻入保。行冬令，则草木早枯，后乃大水败坏城郭。行春令，则螽为败，暴风来格，秀草不实。四月官田，其树桃。仲夏之月，招摇指午，昏亢中，旦危中。其位南方，其日丙丁，其虫羽，其音徵律中蕤宾，其数七，其味苦，其臭焦，其祀灶。祭先肺，小暑至，螳螂生，V始鸣，反舌无声。天子衣赤衣，乘赤骝，服赤玉，载赤旗，食菽与鸡。服八风水，爨柘燧火。南宫御女赤色，衣赤采，吹竽笙。其兵戟，其畜鸡，朝于明堂太庙。命乐师修鼗鼙、琴瑟、管箫，调竽篪、饰钟、磬执、干戚、戈羽。命有司为民祈祀山川百原大雩帝，用盛乐。天子以雉尝黍羞以含桃，先荐寝庙。禁民无刈蓝以染，毋烧灰，毋暴布门闾，无闭关市，无索挺重囚，益其食，存鳏寡，振死事，游牝别其群。执腾驹班马政。日长至阴阳，争死生分。君子斋戒，慎身无躁。节声色，薄滋味。百官静事无径，以定晏阴之所成。鹿角解，蝉始鸣。半夏生木荣。禁民无发火，可以居高明，远眺望，登丘陵，处台榭。仲夏行冬，令则雹霰伤谷，道路不通，暴兵至。行春令，则五谷不熟，百时起，其国乃饥。行秋令，则草木零落，果实蚤成，民殃于疫。五月官相，其树榆。季夏之月，招摇指未。昏心中，旦奎中。其位中央，其日戊己，盛德在土，其虫嬴，其音宫律中黄钟之宫，其数五，其味甘，其臭香，其祀中C。祭先心，凉风始至，蟋蟀居奥，鹰乃学习，腐草化为O。天子衣苑黄，乘黄骝，服黄玉，建黄旗，食稷与牛。服八风水，爨柘燧火。中宫御女黄色。衣黄采，其兵剑，其畜牛，朝于中宫。乃命渔人伐蛟，取鼍登龟，取鼋，令滂人入材苇。命四监大夫令百县之秩，刍以养牺牲，以共皇天上帝。名山大川，四方之神，宗庙社稷为民祈福。行惠令吊死，问疾存，视长老，行稃鬻，厚席蓐，以送万物归也。命妇官染采黼黻，文章青黄白黑莫不质良，以给宗庙之服。必宣以明是月也。树木方盛，勿敢斩伐。不可以合诸侯起土功，动众兴兵必有天殃。土润溽暑，大雨时行，利以杀草，粪田畴以肥土疆。季夏行春令，则谷实解落，多风，民乃迁徙。行秋令，则丘隰水潦，稼穑不熟，乃多女灾。行冬令，则风寒不时，鹰隼蚤挚，四鄙入保。六月官少内，其树梓。孟秋之月，招摇指申，昏斗中，旦毕中。其位西方，其日庚辛，盛德在金，其虫毛，其音商律中夷则，其数九，其味辛，其臭腥，其祀门。祭先肝，凉风至，白露降，寒蝉鸣，鹰乃祭鸟，用始行戮。天子衣白衣，乘白骆，服白玉，建白旗，食麻与犬。服八风水，爨柘燧火。西宫御女白色，衣白采，撞白钟，其兵戈，其畜狗，朝于总章。左个以出秋令求不孝不悌，戮暴傲悍而罚之以助损气。立秋之日，天子亲率三公、九卿、大夫以迎秋于西郊。还乃赏军。率武人于朝。命将率选卒厉兵，简练杰俊，专任有功，以征不义。诘诛暴，慢顺彼四方。命有司修法制，缮囹圄，禁奸塞邪，审决狱，平词讼。天地始肃，不可以赢。是月农始升谷。天子尝新，先荐寝庙，命百官始收敛，完堤防，谨障塞，以备水潦，修城郭，缮宫室，毋以封侯，立大官行重币，出大使行。是月令凉风至三旬。孟秋行冬令，则阴气大胜，介虫败谷。戎兵乃来。行春令，则其国乃旱，阳气复还，五谷无实。行夏令，则冬多火灾，寒暑不节，民多疟疾。七月官库，其树楝。仲秋之月，招摇指酉，昏牵牛中，旦觜`中。其位西方，其日庚辛，其虫毛，其音商律中南吕，其数九，其味辛，其臭腥，其祀门。祭先肝，凉风至，候雁来，元鸟归，群鸟翔。天子衣白衣，乘白骆，服白玉，建白旗，食麻与犬。服八风水，爨柘燧火。西宫御女白色，衣白采，撞白钟，其兵戈，其畜犬，朝于总章、太庙。命有司申严百刑，斩杀必当，无或枉挠。决狱不当，反受其殃。是月也，养长老，授几杖，行鬻饮食，乃命宰祝行牺牲案刍豢，视肥J全粹，察物色，课比类，量小大，视少长，莫不中度。天子乃傩，以御秋气，以犬尝麻，先荐寝庙。是月可以筑城郭，建都邑，穿窦窖，修锊帧Ｄ嗣有司趣民收敛，畜采多积聚。劝种宿麦，若或失时行罪无疑。是月也，雷始收声，蛰虫培户，杀气浸盛，阳气日衰，水始涸。日夜分，一度量，平权衡，正钧石，角斗称，理关市，来商旅，入货财，以便民事。四方来集，远方皆至。财物不匮，上无乏用，百事乃遂。仲秋行春令，则秋雨不降，草木生荣，国有大恐。行夏令，则其国乃旱，蛰虫不藏，五谷皆复生。行冬令，则风灾数起，收雷先行，草木蚤死。八月官尉，其树柘。季秋之月，招摇指戌，昏虚中，旦柳中，其位西方，其日庚辛，其虫毛，其音商律中无射，其数九，其味辛，其臭腥，其祀门。祭先肝，候雁来，宾雀入，大水为蛤，菊有黄华，豺乃祭兽戮禽。天子衣白衣，乘白骆，服白玉，建白旗，食麻与犬。服八风水，爨柘燧火。西宫御女白色，衣白采，撞白钟，其兵戈，其畜犬，朝于总章右个。命有司申严号令百官贵贱无不务，入以会天地之藏，无有宣出。乃命冢宰农事备收，举五谷之要，藏帝籍之收于神仓。是月也，霜始降，百工休，乃命有司曰：寒气总至，民力不堪，其皆入室。上丁入学习吹大飨，帝尝牺牲。合诸侯，制百县，为来岁受。朔日与诸侯所税于民，轻重之法，贡赋之数，以远近地里所宜为度。乃教于出猎以习五戎。命太仆及七驺咸驾戴荏授车以级，皆正设于屏外。司徒|扑北向以赞之。天子乃厉服广饰，执弓操矢以猎。命主祠祭禽四方。是月，草木黄落，乃伐薪为炭，蛰虫咸a乃趋。狱刑毋留有罪，收禄秩之不当，供养之不宜者，通路除道从境，始至国而后已。是月，天子乃以犬尝麻，先荐寝庙。季秋行夏令，则其国大水，冬藏殃败，民多鼽窒。行冬令，则国多盗贼，边境不宁，土地分裂。行春令，则暖风来至，民气解惰，师旅并兴。九月官候，其树槐。孟冬之月，招摇指亥，昏危中，旦七星中。其位北方，其日壬癸，盛德在水，其虫介，其音羽律中应钟，其数六，其味咸，其臭腐，其祀井。祭先肾，水始冰，地始冻，雉入大，水为蜃虹，藏不见。天子衣黑衣，乘元骊，服元玉，建元旗，食黍与彘。服八风水，爨松燧火。北宫御女黑色，衣黑采，击石磬，其兵铩，其畜彘，朝于元堂左个，以出冬令。命有司修群禁，禁外徙，闭门闾，大搜客，断罚刑，杀当罪。阿上乱法者诛。立冬之日，天子亲率三公、九卿、大夫以迎岁于北郊。还乃赏死事，存孤寡。是月，命太祝祷祀神位，占龟策，审卦兆，以察吉凶。于是天子始裘，命百官谨盖藏。命司徒行积聚，修城郭，警门闾，修楗闭，慎管a，固封玺，修边境，完要塞，绝蹊径，饰丧纪，审棺椁衣衾之厚薄，营丘垄之小大高庳。使贵贱卑尊各有等级。是月也，工师效功陈，祭器案，度呈坚致为上。工事苦慢，作为淫巧，必行其罪。是月也，大饮蒸，天子祈来年于天。宗大祷祭于公社。毕飨先祖，劳农夫以休息之。命将率讲武肄射御，角力劲。乃命水虞渔师收水泉池泽之赋，毋或侵牟。孟冬行春令，则冻闭不密，地气发泄，民多流亡。行夏令，则多暴风，方冬不寒，蛰虫复出。行秋令，则雪霜不时，小兵时起，土地侵削。十月官司马，其树檀。仲冬之月，招摇指子，昏壁中，旦轸中。其位北方，其日壬癸，其虫介，其音羽律中黄钟，其数六，其味咸，其臭腐，其祀井。祭先肾，冰益壮，地始坼，N}不鸣，虎始交。天子衣黑衣，乘铁骊，服元玉，建元旗，食黍与彘。服八风水，爨松燧火。北宫御女黑色，衣黑采，击石磬，其兵铩，其畜彘，朝于元堂太庙。命有司曰：土事无作，无发室居及起大众。是谓发天地之藏，诸蛰则死，民必疾疫。又随以丧，急捕盗贼，诛淫u，诈伪之人，命曰：畅月命奄尹申宫，令审门闾。谨房室，必重闭，省妇事。乃命大酋秫稻必齐，曲f必时，湛熹必洁，水泉必香，陶器必良，火齐必得，无有差忒。天子乃命有司祀四海大川名泽。是月也，农有不收藏，积聚牛马畜兽有放失者，取之不诘。山林薮泽，有能取疏食田猎禽兽者，野虞教导之。其有相侵夺，罪之不赦。是月也，日短至，阴阳争，君子斋戒处。必掩身欲静，去声色，禁嗜欲，宁身体。安形性。是月也，荔挺出芸，始生丘P，结麋角，解水泉。动则伐树木，取竹箭。罢官之无事，器之无用者。涂阙庭门闾，筑囹圄。所以助天地之闭。仲冬行夏令，则其国乃旱，氛雾冥冥，雷乃发声。行秋令，则其时雨水，瓜瓠不成，国有大兵。行春令，则虫螟为败，水泉咸竭，民多疾疠。十一月官都尉，其树枣。季冬之月，招摇指丑，昏娄中，旦氐中。其位北方，其日壬癸，其虫介，其音羽律中大吕，其数六，其味咸，其臭腐，其祀井。祭先肾，雁北乡，鹊加巢，雉g鸡呼卵。天子衣黑衣，乘铁骊，服元玉，建元旗，食麦与彘。服八风水，爨松燧火。北宫御女黑色，衣黑采，击石磬，其兵铩，其畜彘，朝于元堂右个。命有司大傩磔出土牛，命渔师始渔。天子亲往射渔，先荐寝庙。令民出五种，令农计耦耕事，修耒耜，具田器。命乐师大合吹而罢。乃命四监收秩薪，以供寝庙及百祀之薪燎。是月也，日穷于次，月穷于纪。星周于天，岁将更。始令静农，民无有所使。天子乃与公卿大夫饰国典，论时令，以待嗣岁之宜。乃命太史次诸侯之列。赋之牺牲以供皇天上帝社稷之刍享。乃命同姓之国供寝庙之刍豢。卿士大夫至于庶民供山林名川之祀。季冬行秋令，则白露早降。介虫为n，四鄙入保。行春令，则胎夭伤，国多痼疾，命之曰逆。行夏令，则水潦败国，时雪不降，冰冻消释。十二月官狱，其树栎。五位东方之极，自碣石山过朝鲜，贯大人之国。东至日出之次，_木之地，青土树木之野，太。句芒之所司者，万二千里。其令曰：挺群禁，开闭阖，通穷窒，达障塞，行优游，弃怨恶，解役罪，免忧患，休罚刑，开关梁，宣出财，和外怨，抚四方，行柔惠，止刚强。南方之极，自北户孙之外，贯颛顼之国，南至委火炎风之野，赤帝祝融之所，司者万二千里。其令曰：爵有德，赏有功，惠贤良，救饥渴，举力农，赈贫穷，惠孤寡，忧罢疾，出大禄，行大赏，起毁宗，立无后，封建侯，立贤辅。中央之极，自昆东，绝两恒山。日月之所道，江汉之所出。众民之野，五谷之宜，龙门河济相贯，以息壤堙洪水之州。东至于碣石，黄帝后土之所司者，万二千里。其令曰：平而不阿，明而不苛，包裹覆露，无不囊怀。溥泛无私，正静以和。行鬻，养老衰，吊死问疾，以送万物之归。西方之极，自昆绝。流沙沉羽，西至三危之国，石城金室，饮气之民不死之野。少蓐收之所司者，万二千里。其令曰：审用法，诛必罪，备盗贼，禁奸邪，饰群牧，谨贮聚，修城郭，补决窦，塞蹊径，遏沟渎，止流水，雍溪谷，守门闾，陈兵甲，选百官，诛不法。北方之极，自九泽穷。夏晦之极，北至令正之谷，有冻寒，积冰雪，雹霜霰，漂润群水之野。颛顼元冥之所司者，万二千里。其令曰：申群禁，固闭藏，修障塞，缮关梁，禁外徙，断罚刑，杀当罪，闭关闾，大搜客，止交游，禁夜乐，蚤闭晏开，以塞奸人。已得执之必固天节。已几刑，杀无赦。虽有盛尊之亲，断以法度，毋行水，毋发藏，毋释罪。六合，孟春与孟秋为合，仲春与仲秋为合，季春与季秋为合，孟夏与孟冬为合，仲夏与仲冬为合，季夏与季冬为合。孟春始赢，孟秋始缩。仲春始出，仲秋始内。季春大出，季秋大内，孟夏始缓，孟冬始急。仲夏至修，仲冬至短。季夏德毕，季冬刑毕。故正月失政，七月凉风不至。二月失政，八月雷不藏。三月失政，九月霜不降。四月失政，十月不冻。五月失政，十一月蛰虫冬出其乡。六月失政，十二月草木不脱。七月失政，正月大寒不解。八月失政，二月雷不发。九月失政，三月春风不济。十月失政，四月草木不实。十一月失政，五月下雹霜。十二月失政，六月五谷疾狂。春行夏令泄，行秋令水，行冬令肃。夏行春令风，行秋令芜，行冬令格。秋行夏令华，行春令荣，行冬令耗。冬行春令泄，行夏令旱，行秋令雾。制度阴阳，大制有六度。天为绳，地为准，春为规，夏为衡，秋为矩，冬为权。绳者，所以绳万物也。准者，所以准万物也。规者，所以员万物也。衡者，所以平万物也。矩者，所以方万物也。权者，所以权万物也。绳之为度也，直而不争，修而不穷，久而不弊，远而不忘，与天合。德与神合，明所欲则得，所恶则亡。自古及今，不可移匡厥德孔密，广大以容。是故上帝以为物宗准之为度也。平而不险，均而不阿，广大以容，宽裕以和，柔而不刚，锐而不挫，流而不滞，易而不秽，发通而有纪，周密而不泄，准平而不失，万物皆平民。无险谋，怨恶不生。是故上帝以为物平，规之为度也。转而不复，员而不垸，优而不纵，广大以宽感动有理，发通有纪，优优简简。百怨不起，规度不失。生气乃理衡之为度也。缓而不后，平而不怨，施而不德，吊而不责，常平民禄以继不足。勃勃阳阳唯德是行。养长化，育万物，蕃昌以成五谷。以实封疆，其政不失，天地乃明矩之为度也。肃而不悖，刚而不愦，取而无怨，内而无害，威厉而不慑，令行而不废，杀伐既得，仇雠乃克。矩正不失，百诛乃服，权之为度也。急而不赢，杀而不割，充满以实，周密而不泄，败物而弗取，罪杀而不赦，诚信以必坚，悫以固粪，除苛慝不可以曲。故冬正将行。必弱以强，必柔以刚，权正而不失万物，乃藏明堂之制。静而法准，动而法绳，春治以规，秋治以矩，冬治以权，夏治以衡。是故燥湿寒暑以节至，甘雨膏露以时降。
《主术训》
人君上因天时，下尽地财，中用人力。是以群生遂长，五谷蕃殖。教民养育六畜，以时种树，务修田畴，滋植桑麻，肥硗高下，各因其宜。丘陵阪险不生五谷者，以树竹木。春伐枯槁，夏取果z，秋蓄疏食，冬伐薪蒸，以为民资。是故生无乏用，死无转尸。故先王之政，四海之云至而修封疆，蟆鸣燕降而达路除道。阴降百泉则修桥梁，昏张中则务种谷，大火中则种黍菽，虚中则种宿麦，昴中则收敛，畜积伐薪木。所以应时修备，富国利民，实旷。来远者其道备矣。
《春秋繁露》《官制象天篇》
王者制官三公九卿，二十七大夫，八十一元士。凡百二十人，而列臣备矣。吾闻圣王所取，仪金天之大经，三起而成，四转而终，官制亦然者。此其仪与三人而为一选，仪于三月而为一时也。四选而止仪于四时而终也。三公者，王之所以自持也。天以三成之，王以三自持立。成数以为植，而四重之其可以无失矣。备天数以参事，治谨于道之意也。此百二十臣者，皆先王之所与，直道而行也。故天子自参以三公，三公自参以九卿，九卿自参以三大夫，三大夫自参以三士。三人为选者，四重自三之道以治天下。若天之四重自三之时，以终始岁也。一阳而三春，非自三之时。与而天四重之。其数同矣。天有四时，时三月。王者四选，选三臣。是故有孟仲季一时之精也，有上下中一选之精也。三臣而为一选，四选而止，人情尽矣。人之材固有四选，如天之时有四变也。圣人为一选，君子为一选，善人为一选，正人为一选。由此而下者，不足选也。四选之中，各有节也。是故天选四堤，〈一作堪〉十二而人变尽矣。尽人之变合之天，唯圣人者能之。所以立王事也。何谓天之大经，三起而成日，三日而成规，三旬而成月，三月而成时，三时而成功。寒暑与和，三而成物。日月与星，三而成光。天地与人，三而成德。由此观之，三而一成天之大经也。以此为天制，是故礼三让而成一节，官三人而成一选。凡四为一选，三卿为一选，三大夫为一选，三士为一选。凡四选三臣应天之制，比四时之三月也。是故其以三为选，取诸天之经。其以时四为制，取诸天之时。其以十二臣为一条，取诸岁之度。其至十条而止，取之天端。何谓天之端。曰：天有十端，十端止而已。天为一端，地为一端，阴为一端，阳为一端，火为一端，金为一端，木为一端，水为一端，土为一端，人为一端。凡十端而毕，天之数也。天数毕于十。王者，受十端于天而一条。条之毕，每条一端以十二时，如天之每终一岁以十二月也。十者，天之数也。十二者，岁之度也。用岁之度条天之数。十二而天数毕是终。故十岁百用，百二十月条。十端亦用，百二十臣。以率彼之，皆合于天。其率三臣，而成一慎。故八十一元士为二十七慎，以持二十七大夫。二十七大夫为九慎，而持九卿。九卿为三慎，以持三公。三公为一慎，以持天子。天子积四十以为四选，选十慎三臣皆天数也。是故以四选率之，则选三十人，三四十二人，百二十亦天数也。以十端四选，十端积四十慎，慎三臣四，十二百二十人，亦天数也。以三公之劳率之，则公四十人，三四十二，百二十人亦天数也。故散而名之，为百二十臣，选而宾之为十二长。所以名之虽多莫若谓之四选十二长。然而分别率之皆有所合，无不中天数者也。求天数之微，莫若于人。人之身有四肢，每肢有三节，三四十二，十二节相持而形体立矣。天有四时，每一时有三月，三四十二，十二月相受而岁数终矣。官有四选，每一选有三人，三四十二，十二臣相参而事治行矣。以此见天之数，人之形，官之制，相参相得也。人之与天多此类者，皆微忽不可不察也。天地之理分一岁之变以为四时，四时亦为天之四选已。是故春者少阳之选也，夏者太阳之选也，秋者少阴之选也，冬者太阴之选也。四选之中各有孟仲季。是选之中有选，故一岁之中有四时，一时之中有三长，天之节也。人生于天而体天之节，故亦有大小厚薄之节，人之气也。先王因人之气而分其变，以为四选。是故三公之位，圣人之选也。三卿之位，君子之选也。三大夫之位，善人之选也。三士之位，正直之选也。分人之变以为四选，选立三臣如天之分岁之变以为四时。时有三节也，天以四时之选与十二节相和而成就岁。王以四时之选与十二相砥砺而致极。道必极于其所至，然后能得天地之美也。
《阴阳出入上下篇》
天道大数相反之物也。不得俱出阴阳是也。春出阳而入阴，秋出阴而入阳。夏右阳而左阴，冬右阴而左阳。阴出则阳入，阳入则阴出。阴右则阳左，阴左则阳右。是故春俱南，秋俱北，不同道。夏交于前，冬交于后，不同理。并行而不相乱，浇滑而各持分。此之谓天之意而何以从事。天之道初薄大冬，阴阳各从一方来而移于后。阴由东方来西，阳由西方来东。至于中冬之月相遇，北方合而为一。谓之曰：至。别而相去，阴适右，阳适左。适左者，其道顺。适右者，其道逆。逆气左上，顺气右下。故下而上寒。以此见天之冬右阴，而左阳也。上所右，而下所左也。冬月尽而阴阳俱南还，阳南还出于寅，阴南还入于戊。此阴阳所始，出地入地之见处也。至于中春之月，阳在正东，阴在正西，谓之春分。春分者，阴阳相半也。故昼夜均而寒暑平。阴日损而随阳，阳日益而鸿。故为烧热。初得大夏之月，相遇南方合而为一，谓之曰至。别而相去，阳适右，阴适左。适右由下，适左由上。上暑而下寒，以此见天之夏，右阳而左阴也。上其所右，下其所左。夏月尽而阴阳俱北还。阳北还而入于申，阴北还而入于辰。此阴阳之所始，出地入地之见处也。至于中秋之月，阳在正西，阴在正东，谓之秋分。秋分者，阴阳相半也。故昼夜均而寒暑平。阳日损而随阴。阴日益而鸿，故至于季秋而始霜，至于孟冬而始大寒。下雪而物咸成，大寒而物毕藏，天地之功终矣。
《治水五行篇》
日冬至七十二日，木用事，其气燥浊而青。七十二日，火用事，其气惨阳而赤。七十二日，土用事，其气温浊而黄。七十二日，金用事，其气惨淡而白。七十二日，水用事，其气清寒而黑。七十二日复得木，木用事则行柔惠，诞群禁。至于立春，出轻系，去稽留，除桎梏，开闭阖，通障塞，存幼孤，矜寡独，无伐木。火用事则正封疆，循田畴。至于立夏，举贤良，封有德，赏有功，出使四方，无纵火。土用事，则养长老，存幼孤，矜寡独，赐孝悌，施恩泽，无兴土功。金用事，则修城郭，缮墙垣，审群禁，饬甲兵，警百官，诛不法，存长老，无焚金石。水用事，则闭门闾，大搜索，断刑罚，执当罪，饬梁关，禁外徙，毋决池堤。
《五行五事篇》
王者，与臣无礼。貌不肃敬，则木不曲直而夏多暴风。风者，木之气也。其音角也。故应之以暴风。王者言不从则金不从革，而秋多霹雳。霹雳者，金气也。其音商也。故应之以霹雳。王者视不明则火不炎上，而秋多电。电者，火气也。其音徵也，故应之以电。王者听不聪则水不润下，而春夏多暴雨。雨者，水气也。其音羽也。故应之以暴雨。王者，心不能容则稼穑不成，而秋多雷。雷者，土之气也。其音宫也。故应之以雷。
王者能欲则春气得，故肃肃者主春。春阳气微，万物柔易移弱，可化于时。阴气为贼，故王者钦，钦不以议阴事，然后万物遂生，而木曲直也。春行秋政则草木。行冬政则雪，行夏政则杀，春失政则〈有阙文〉。王者能治则义立，义立则秋气得。故义者主秋，秋气始杀。王者行小刑罚，民不犯则礼义成于时。阳气为贼，故王者辅以官牧之事，然后万物成熟。秋草木不荣华。金从革也。秋行春政则华行。夏政则乔行。冬政则落，秋失政则春天风不解，雷不发。
王者能知则知善恶，知善恶则夏气得。故哲者主夏，夏阳气始盛，万物兆长。王者不掩明则道不退塞，而夏至之后大暑隆。万物茂育怀任。王者恐明不知贤，不肖分明白黑于时。寒为贼，故王者辅以赏赐之事，然后夏草木不霜，火炎上也。夏行春政则风，行秋政则水，行冬政则落。夏失政则冬不冻冰，五谷不藏，大寒不解。
王者无失谋，然后冬气得。故谋者主冬。冬阴气始盛，草木必死。王者能闻事审谋，虑之则不侵伐。不侵伐且杀，则死者不恨，生者不怨。冬日至之后，大寒降，万物藏于下于时。暑为贼，故王者辅之以急，断之以事，水润下也。冬行夏政则蒸，行春政则雷，行秋政则旱。冬失政则夏草木不实，霜五谷疾枯。
《白虎通》《八风篇》
风者何谓也。风之为言，萌也。养物成功，所以象八卦阳生于五，极于九。五九四十五日变，变以为风。阴合阳以生风也。距冬至四十五日，条风至。条者，正也。四十五日明庶风至。明庶者，迎众也。四十五日清明风至。清明者，清芒也。四十五日景风至。景，大也。阳气长养。四十五日凉风至。凉，寒也。行阴气也。四十五日昌盍风至，戒收藏也。四十五日不周风至。不周者，不交也，阴阳未合化也。四十五日广莫风至。广莫者，大也，同阳气也。故曰：条风至地暖，明庶风至万物产，清明风至物形乾，景风至棘造实，凉风至黍禾乾，昌盍风至生荠麦，不周风至蛰虫匿，广莫风至则万物伏。是以王者承顺之，条风至则出轻刑解稽留明，庶风至则修封疆理田畴，清明风至出币帛使诸侯，景风至则爵有德封有功，凉风至报地德化四乡，昌盍风至则申象刑饰锊郑不周风至则筑宫室修城郭，广莫风至则断大辟行狱刑。
《博雅》《月冲》
正月不温，七月不凉。二月不风，八月雷不藏。三月风不衰，九月无降霜。四月雷不见，十月蛰虫行。五月阳暑不蒸，十一月不合冻。六月浮云不布，十二月草不丧。七月白露不降，正月有微霜。八月浮云不归，二月雷不行。九月物不凋，三月草木伤。十月流火不定，四月31虫不育。十一月寒不降，五月雨雹。十二月萌类不见，六月五谷不实。
《明・胡氏・易经传注》《说卦》
玉斋胡氏曰：尝因邵子冬至子半之说，推之以卦，分配节候，复为冬至。子之半，颐屯益为小寒。丑之初，震噬嗑随为大寒。丑之半，无妄明夷为立春。寅之初，贲既济家人为雨水。寅之半，丰离革为惊蛰。卯之初，同人临为春分。卯之半，损节中孚为清明。辰之初，归妹睽兑为谷雨。辰之半，履泰为立夏。巳之初，大畜需小畜为小满。巳之半，大壮大有为芒种。午之初至，乾之未交。夏至，午之半焉。此三十二卦皆进，而得夫震离兑乾已生之卦也。ノ夏至，午之半，大过鼎恒为小暑。未之初，巽井蛊为大暑。未之半，升讼为立秋。申之初，困未济解为处暑。申之半，涣坎蒙为白露。酉之初，师遁为秋分。酉之半，咸旅小过为寒露。戌之初，渐蹇艮为霜降。戌之半，谦否为立冬。亥之初，萃晋豫为小雪。亥之半，观比剥为大雪。子之初至，坤之未交。冬至，子之半焉。此三十二卦皆进，而得夫巽坎艮坤未生之卦也。二分二至四立，总为八节，每节各计两卦，如坤复为冬至，无妄明夷为立春。同人临为春分之类是也。其十六气，每气各计三卦，如颐屯益为小寒，至观比剥为大雪之类是也。八节计十六卦，十六气计四十八卦，合之为六十四卦。此以卦配气者然也。

[book_title]岁功典第七卷
岁功总部总论
《易经》《乾卦》
文言曰：元者，善之长也。亨者，嘉之会也。利者，义之和也。贞者，事之干也。
〈本义〉元者，生物之始，天地之德莫先于此。故于时为春，于人则为仁，而众善之长也。亨者，生物之通，物至于此莫不嘉美。故于时为夏，于人则为礼，而众美之会也。利者，生物之遂，物各得宜不相妨害。故于时为秋，于人则为义，而得其分之和。贞者，生物之成，实理具备，随在各足。故于时为冬，于人则为智，而为众事之干。干，木之身，枝叶所依，以立者也。
《豫卦》
彖曰：天地以顺动，故日月不过而四时不忒。
〈程传〉天地之运以其顺动，所以日月之度不过差，四时之行不愆忒。〈大全〉厚斋冯氏曰：日月之行景，长不过南陆，短不过北陆。故分至启闭，不差其序，以顺阴阳之气而动也。
《恒卦》
彖曰：四时变化而能久成。
〈程传〉四时阴阳之气耳，往来变化生成万物，亦以得天，故常久不已。
《革卦》
彖曰：天地革而四时成。
〈程传〉天地阴阳推迁改易而成四时。万物于是生长成终，各得其宜。革，而后四时成也。〈易解〉乾始于坎而终于离，坤始于离而终于坎。乾终而坤革之地。革，天也。阳极生阴，乃为寒。坤终而乾革之天。革，地也。阴极生阳，乃为暑，天地相革，寒暑相成，是亦水火相息也。坎冬离夏，震春兑秋，四时也。故曰：天地革而四时成。
《书经》《舜典》
协时月正日。
〈注〉合四时之气，节月之大小，日之甲乙，使齐一也。〈疏〉《周礼太史》云：正岁年颁，告朔于邦国，则节气晦朔，皆天子颁之世。本云容成作历，大挠作甲子，二人皆黄帝之臣，盖自黄帝以来，始作甲子纪日，每六十日，甲子一周。
《皋陶谟》
百工惟时，抚于五辰，庶绩其凝。
〈蔡传〉五辰，四时也。木火金水旺于四时，而土则寄旺于四季也。
《洪范》
四五纪，一曰岁，二曰月，三曰日，四曰星辰，五曰历数。
〈疏〉五纪者，五事，为天时之经纪也。一曰岁从冬至以及明年冬至为一岁，所以纪四时也。二曰月从朔至晦大月三十日，小月二十九日，所以纪一月也。三曰日从夜半以至明日夜半，周十二辰为一日，所以纪一日也。四曰星辰，星谓二十八宿昏明迭见。辰谓日月别行会于宿度。从子至于亥为十二辰，星以纪节气早晚，辰以纪日月所会处也。五曰历数算日月行道所历，计气朔早晚之数，所以
为一岁之历。凡此五者，皆所以纪天时。故谓之五纪也。五纪不言时者，以岁月气节正而四时亦自正。时随月变，非历所推，故不言时也。
王省惟岁，卿士惟月，师尹惟日。
〈注〉王所省职兼所总群吏，如岁兼四时。卿士各有所掌，如月之有别。众正官之吏分治其职，如日之有岁月。
日月之行，则有冬有夏。
〈蔡传〉日极南至于牵牛则为冬至，极北至于东井则为夏至。南北中东至角西至娄则为春秋分。月立春，春分从青。道立秋，秋分从白。道立冬，冬至从黑。道立夏，夏至从赤。道所谓日月之行，则有冬有夏也。
《礼记》《王制》
天子诸侯宗庙之祭，春曰j，夏曰E，秋曰尝，冬曰A。
〈注〉此盖夏殷之祭名，周则改之。春曰祠，夏曰j，以E为殷祭诗。小雅曰j祠A尝于公先王，此周四时祭宗庙之名。〈疏〉春曰j者，皇氏云j，薄也。春物未成，其祭品鲜薄也。孙炎云j者，新菜可j。夏曰E者，皇氏云E者，次第也。夏时物虽未成，宜依时次第而祭之。秋曰尝者，白虎通云：尝者，新b熟而尝之。冬曰A者。A者，众也。冬之时物成者，众孙炎云A，进也。进，品物也。
庶人春荐韭，夏荐麦，秋荐黍，冬荐稻。韭以卵，麦以鱼，黍以豚，稻以雁。
〈注〉庶人无常牲，取与新物相宜而已。〈疏〉言相宜者，谓四时之间，有此牲b，两物俱有，故云相宜。若牛宜，羊宜黍之属是也。
司会以岁之成质于天子。冢宰齐戒受质，大乐正、大司寇、市三官以其成从质于天子。大司徒、大司马、大司空齐戒受质，百官各以其成质于三官。大司徒、大司马、大司空、以百官之成质于天子。百官齐戒受质，然后休老劳农，成岁事，制国用。
〈疏〉司会以岁之成质于天子。司会总主群官治要，故以一岁治要之成质于天子。质，平也，谓奏上文簿听天子平量之。冢宰齐戒受质者，冢宰是贰王治事，故亦齐戒赞王受群官所平之事，谓共王论定也。大乐正、大司寇、三官以其成从质于天子者，谓此三官各以其当司成要随从。司会平于天子，以周法言之，司会总主群官簿书，则司徒、司马、司空簿书亦司会掌之质于天子，所以下文司徒、司马、司空各质于天子不由司会。惟大乐正、大司寇、三官从司会质于天子者，司会总主治要先质于王。若今时先申帐目，乐正，司寇，司，当司事少即径从司会以质于王，其司徒司马司空总主万民，其事既大，虽司会进其治要仍须各受质。属官亲自质于天子，百官齐戒受质，以司徒司马司空质于天子，天子平断毕，当须报于下，故在下百官齐戒受天子所平之要，然后休老劳农者，即十月蜡祭之时，饮酒劳农也。成岁事者，断定计要一岁，事成乃制来岁之国用，故云制国用也。
《礼运》
五行之动迭，相竭也。五行四时十二月，还相为本也。
〈注〉竭，犹负戴也。言五行运转，更相为始也。〈疏〉物之在人上，谓之负戴。气之过去在上者，其在下者，亦负戴也。春为木王，负戴于水。夏为火王，负戴于木。秋为金王，负戴于火。冬为水王，负戴于金。更相为始，负戴前气也。五行四时十二月，还相为本也。犹若孟春，则建寅之月为诸月之本。仲春，则以建卯之月为诸月之本。是还回迭相为本也。
以阴阳为端。
〈疏〉端，犹首也。用天地为根本，又用阴阳为端首也。犹如剑戟，以近柄处为根本，以锋杪为端首也。圣人制法，左右阴阳。及赏以春夏，刑以秋冬，是法阴阳为端首也。
以四时为柄。
〈疏〉春生夏长，秋敛冬藏，是法四时为柄也。剑戟须柄而用之，圣人为教象，须法四时而通也。
以日星为纪。
〈疏〉纪，纲纪也。日行有次度，星有四方，列宿分部昏明，敬授民时，是法日星为纲纪也。
月以为量。
〈疏〉量，犹分限也。天之运行，每三十日为一月，而圣人制教，亦随人之才分，是法月为教之限量也。
五行以为质。
〈疏〉质，体也。五行循回不停，周而复始。圣人为教亦循还复始，是法五行为体也。
以阴阳为端，故情可睹也。
〈疏〉人情与阴阳相通，今法阴阳为教，故人情无隐，所以可睹见也。
以四时为柄，故事可劝也。〈疏〉生长收藏随时无失，故民不假督励而事自劝成也。
以日星为纪，故事可列也。
〈疏〉列，犹次第也。日中星鸟，敬授民时，无失早晚，故民事有次第也。
月以为量，故功有艺也。
〈疏〉艺，犹才也。十二月限分，犹人才各有所长，圣人随人才而教之，则人竭其才之所长而为功。故云功有艺也。
五行以为质，故事可复也。
〈疏〉五行周而复始，运回无穷为教法，则此事必不绝，故云可复。复，反也。
《郊特牲》
故春E而秋尝。春飨孤子，秋食耆老。
〈疏〉此明飨，E在春，为阳食，尝在秋，为阴也。皇氏云：春是生养之时，故飨孤子取长养之义。秋是成熟之时，故食耆老取老成之义。
《明堂位》
是故夏j秋尝，冬A春社，秋省而遂大蜡，天子之祭也。
〈注〉不言春祠，鲁在东方，王东巡守以春，或阙之省读为，AA，秋田名也。春田祭社，秋田祀p，大蜡岁十二月索鬼神而祭之。
《祭义》
是故君子合诸天道，春E秋尝，霜露既降，君子履之，必有⑩胫心，非其寒之谓也。春雨露既濡，君子履之必有怵惕之心，如将见之。
〈注〉合于天道，因四时之变化，孝子感时念亲则以此祭之也。非其寒之谓，谓⑩爰扳鹛杞晕感时念亲也。
《孔子f居》
天有四时，春秋冬夏，风雨霜露，无非教也。
〈疏〉言天春生夏长，秋杀冬藏，以风以雨，以霜以露，化养于物。圣人则之，事事效法以为教。故云无非教也。
《乡饮酒义》
东方者，春。春之为言蠢也。产万物者，圣也。南方者，夏。夏之为言假也。养之长之假之，仁也。西方者，秋。秋之为言愁也。愁之以时察守义者也。北方者，冬。冬之为言中也。中者藏也。
〈疏〉产万物者，圣也者，圣之言，升也。东方产育万物，故为春。为圣养之长之假之，仁也者。假，大也。谓养育万物，长之使太，亦为仁于五行。春为仁，夏为礼，今春为圣，夏为仁者，春夏皆是生育长养，俱有仁恩之义。故此夏亦为仁也。圣既生物，以生物于春，如通明之圣，故东方为圣也。各以义言之理亦通也。中者藏也者。此言北方主智亦为信也，若以五行言之，则为信。若以其生长收藏言之，则为藏也。
《释名》《释天》
春，蠢也。动而生也。
夏，假也。宽假万物使生长也。
秋，G也。G迫品物使时成也。
冬，终也。物终成也。
四时四方，各一时时期也，物之生死，各应节期而止也。
年进也，进而前也。
岁越也，越故限也。唐虞曰载，载，生物也。殷曰祀，祀，已也。新气升，故气已也。
昏，损也。阳精损灭也。
晨，伸也。旦而日光复伸见也。
《春秋繁露》《阳尊阴卑篇》
天之大数，毕于十旬。旬天地之间，十而毕。举旬生长之功，十而毕。成十者天之数所止也。是故阳气以正月始出于地，生育养长于上，至其功必成矣。而积十月，人亦十月而生，合于天数也。是故十月而成，人亦十月而成，合于天道也。故阳气出于东北，入于西北，发于孟春，毕于孟冬，而物莫不应是阳，始出物亦始出阳，方盛物亦方盛阳，初衰物亦初衰物，随阳而出，入数随阳而终始。三王之正，随阳而更起，以此见之，贵阳而贱阴也。
夫喜怒哀乐之发，与清寒暑其实一贯也。喜气为而当春，怒气为清而当秋，乐气为太阳而当夏，哀气为太阴而当冬。四气者，天与人所同有也，非人所当畜也，故可节而不可止也。节之而顺，止之而乱。人生于天而取化于天，喜气取诸春乐气，取诸夏怒气，取诸秋哀气，取诸冬四气之心也。四肢之各有处，如四时寒暑不可移若肢体。肢体移易其处，谓之壬人。寒暑移易其处，谓之败岁。喜怒移易其处，谓之乱世。明王正喜以当春，正怒以当秋，正乐以当夏，正哀以当冬。上下法此，以取天之道。春气爱，秋气严，夏气乐，冬气哀。爱气以生物，严气以成功，乐气以养生，哀气以丧终，天之志也。是故春气者，天之所以爱而生之。秋气清者，天之所以严而成之。夏气温者，天之所以乐而养之。冬气寒者，天之所以哀而藏之。春主生，夏主养，冬主藏，秋主收。生溉其乐以养，死溉其哀以藏，为人子者也。故四时之比，父子之道，天地之志，君臣之义也。阴阳理人之法也。阴刑气也，阳德气也，阴始于秋，阳始于春。春之为言，犹ひ病Ｇ镏为言，犹湫湫也。ふ撸喜乐之貌也。湫湫者，忧悲之状也。是故春喜，夏乐，秋忧，冬悲。悲死而乐，生以夏养，春以冬丧，秋大人之志也。是故先爱而后严，乐生而哀终，天之常也，而人资。诸天大德而小刑也。
《天辩在人篇》
阴阳之会，一岁再遇于南方者，以中夏。遇于北方者，以中冬。冬，丧物之气也。则其会于是，何如金木水火各奉其所主，以从阴阳。相与一力而并功，其实非独阴阳也。然而阴阳因之以起，助其所主，故少阳因木而起，助春之生也。太阳因火而起，助夏之养也。少阴因金而起，助秋之成也。太阴因水而起，助冬之藏也。阴虽与水并气而合冬，其实不同。故水独有丧而阴不与焉。是以阴阳会于中冬者，非者丧也。春爱志也，夏乐志也，秋严志也，冬哀志也。故爱而有严，乐而有哀，四时之则也。喜怒之祸，哀乐之义，不独在人，亦在于天。而春夏之阳，秋冬之阴，不独在天，亦在于人。人无春气，何以博爱而容众人。无秋气，何以立严而成功。人无夏气，何以盛养而乐生。人无冬气，何以哀死而恤丧。天无喜气，亦何以暖而春生育。天无怒气，亦何以清而秋杀就。天无乐气，亦何以疏阳而夏养长。天无哀气，亦何以激阴而冬闭藏。故曰：天乃有喜怒哀乐之行，人亦有春夏秋冬之气者，合类之谓也。匹夫虽贱，而可以见德刑之用矣。是故阴阳之行，各六月，远近同度而所在异处。阴之行，春居东方，秋居西方，夏居空右，冬居空左。夏居空下，冬居空上，此阴之常处也。阳之行，春居上，冬居下，此阳之常处也。阴终岁四移而阳常居，实非亲阳而疏阴，任德而远刑与。
《天地之行篇》
天地之行，美也。是故春袭葛，夏居密阴，秋避杀，冬风避重漯就其和也。衣欲常漂，食欲常饥，体欲常劳，而无长佚居多也。凡天地之物，乘以其泰而生厌，于其胜而死四时之变是也。故冬之水气，东加于春而木生乘其泰也。春之生西至金而死厌于胜也。生于木者，至金而死。生于金者，至火而死。春之所生而不得过秋，秋之所生不得过夏，天之数也。饮食臭味，每至一时，亦有所胜有所不胜之理，不可不察也。四时不同气，气各有所宜。宜之所在，其物代美，视代美而代养之同时。美者，杂食之，是皆其所宜也。故荠以冬美而芬以夏成，此可以见冬夏之所宜服矣。冬，水气也，荠甘味也。乘于水气而美者，甘胜寒也。荠之为言济与，济，大水也。夏，火气也。芬苦味也。乘于火气而成者，苦胜暑也。天无所言而意以物，物不与群物同时而生死者，必深察之，是天所告人也。故荠成告之甘，芬成告之苦也。君子察物而成告谨，是以至荠不可食之时，而尽远甘物，至芬成就也。天独所代之成者，君子独代之，是冬夏之所宜也。春秋杂物其和，而冬夏代服其宜则当，得天地之美，四时和矣。
《威德所生篇》
天有和，有德，有平，有威，有相受之意，有为政之理，不可不审也。春者，天之和也。夏者，天之德也。秋者，天之平也。冬者，天之威也。天之序必先和，然后发德。必先平，然后发威。可以见不和，不可以发庆赏之德。不平不可以发刑罚之威，又可以见德生于和，威生于平也。不和无德，不平无威，天之道也。起者以此见之矣。我虽有所愉而喜，必先和心，以求其当，然后发庆赏以立其德，虽有所忿而怒，必先平心，以求其政，然后发刑罚以立其威。能常若是者，谓之天德。行天德者，谓之圣人。为人主者，居至德之位，操杀生之势，以变化民，民之从主也。如草木之应四时也。喜怒当寒暑，威德当冬夏。冬夏者，威德之合也。寒暑者，喜怒之偶也。喜怒之有时而当发寒暑，亦有时而当出其理一也。当喜而不喜，犹当暑而不暑，当怒而不怒，犹当寒而不寒也。当德而不德，犹当夏而不夏也，当威而不威，犹当冬而不冬也。喜怒威德之不可以不直处而发也。如寒暑，冬夏之不可不当其时而出也。故谨善恶之端，何以效其然也。春秋采善不遗小，掇恶不遗大，讳而不隐，罪而不忽，以是非正理以褒贬。喜怒之发，威德之处，无不皆中其应。可以参寒暑冬夏之不失其时而已。故曰：圣人配天。
《如天之为篇》
阴阳之气，在上天亦在人。在人者，为好恶喜怒。在天者，为暖清寒暑。出入上下，左右，前后，平行而不止，未尝有所稽留滞郁也。其在人者，亦宜行而无留。若四时之条，条然也，夫喜怒哀乐之止动也，此天之所为人性命者，临其时，致上而欲发，其应亦天应也。与暖清寒暑之至，其时而亦发无异，若留德而待春夏，留刑而待秋冬也。此有顺四时之名实，逆于天地之经。在人者，亦天也。奈何其久留，天气使之郁滞，不得以其正周行也。是故脱天行，b朽寅而秋生麦，告除秽而继乏也。所以成功，继乏以赡人也。天之生有大经也，而所周行者又有害功也。除而杀者，行急皆不待时也。天之志也。而圣人承之以治，是故春修仁而求善，秋修义而求恶，冬修刑而致清，夏修德而致宽，此所以顺天地，体阴阳。然而方求善之时，见恶而不释，方求恶之时，见善亦立行，方致清之时，见大善亦立举之，方致宽之时，见大恶亦立去之，以效天地之。方生之时，有杀也。方杀之时，有生也。是故志意随天地，缓急仿阴阳。然而人事之宜行者，无所郁滞且恕于人，顺于天，天人之道兼举，此谓执其中天非，以春生人，以秋杀人也。当生者曰生，当死者曰死，非杀物之任拟神明，乱世之所起亦博。若是皆因天地之化以成败，物乘阴阳之资以任其所为，故为恶愆人力而功伤名自过也。
《董胶西集》《雨雹对》
元光元年七月，京师雨雹。鲍敞问董仲舒曰：雹何物也。何气而生之。仲舒曰：阴气胁阳气，天地之气。阴阳相半，和气周回，朝夕不息。阳德用事则和气皆阳，建巳之月是也，故谓之正阳之月。阴德用事则和气皆阴，建亥之月是也，故谓之正阴之月。十月阴，虽用事而阴不孤立，此月纯阴疑于无阳，故谓之阳月。诗人所谓日月阳止者也。四月阳，虽用事而阳不独存，此月纯阳疑于无阴，故亦谓之阴月。自十月巳后，阳气始生于地下，渐冉流散，故言息也。阴气转收，故言消也。日夜滋生，遂至四月。纯阳用事自四月已后，阴气始生于天上，渐冉流散，故云息也。阳气转收，故言消也。日夜滋生，遂至十月。纯阴用事二月，八月阴阳正等无多少也。以此推移，无有差慝，运动抑扬，更相动薄则熏蒿R蒸，而风雨云雾雷电雪雹生焉。气上薄为雨，下薄为雾，风其噫也，云其气也。雷其相击之，声也。电其相击之，光也。二气之初，蒸也。若有若无，若实若虚，若方若圆，攒聚相合，其体稍重。故雨乘虚而坠，风多则合速，故雨大而疏。风少则合迟，故雨细而密。其寒月则雨凝于上体，尚轻微，而因风相袭故成雪焉。寒有高下，上暖下寒则上合为大雨，下凝为冰，霰雪是也。雹，霰之流也。阴气暴上，雨则凝结成雹焉。太平之世，则风不鸣条开甲散萌而已，雨不破块润叶津茎而已，雷不惊人号令启发而已，电不眩目宣示光耀而已，雾不塞望浸淫被泊而已，雪不封条凌殄毒害而已。云则五色而为，庆三色而成，露则结味而成甘，结润而成膏，此圣人之在上则阴阳和，风雨时也。政多纰缪则阴阳不调，风发屋，雨溢河，雪至牛目，雹杀驴马，此皆阴阳相荡而为l之妖也。敞曰：四月无阴，十月无阳，何以明阴不孤立，阳不独存邪。仲舒曰：阴阳虽异，而所资一气也。阳用事此则气为阳，阴用事此则气为阴。阴阳之时虽异而二体常存，犹如一鼎之水而未加火纯阴也，加火极热纯阳也。纯阳则无阴气，息火水寒则更阴矣。纯阴则无阳，气加火水热则更阳矣。然则建巳之月，为纯阳不容都无复阴也，但是阳家用事，阳气之极，耳荠麦枯由阴杀也。建亥之月，为纯阴不容都无复阳也，但是阴家用事，阴气之极，耳荠麦始生，由阳升也。其尤者，葶苈死于盛夏，款冬花于严寒。水极阴而有温泉，火至阳而有凉焰。故知阴不得无阳，阳不容都无阴也。敞曰：冬雨必暖，夏雨必凉，何也。曰：冬气多寒，阳气自上跻，故人得其暖而上，蒸成雪矣。夏气多暖，阴气自下升，故人得其凉而上，蒸成雨矣。敞曰：雨既阴阳相蒸，四月纯阳，十月纯阴，斯则无二气相薄则不雨乎。曰：然纯阳纯阴虽在四月十月，但月中之一日耳。敞曰：月中何日。曰：纯阳用事，未夏至一日，纯阴用事，未冬至一日，朔旦夏至冬至，其正气也。敞曰：然则未至一日其不雨乎。曰：然颇有之则妖也，和气之中自生灾l，能使阴阳改节，暖凉失度。敞曰：灾l之气其常存邪。曰：无也，时生耳。犹乎人四支五藏中也。有时及其病也，四支五藏皆病也。敞迁延负墙a揖而退。
《白虎通》《五行篇》
东方者，动方也，万物始动生也。南方者，任养之方，万物怀任也。西方者，迁方也，万物迁落也。北方者，伏方也，万物伏藏也。少阳见寅，寅者，演也。律中太簇律之言率，所以率气令生也。卯者，茂也。律中夹钟衰于辰。辰，震也。律中姑洗其日甲乙者，万物孚甲也。乙者，物蕃屈有节欲出。时为春，春之为言ぁぃ动也，位在东方，其色青，其音角。角者，气动耀也。其帝太，者，大起万物扰也。其神勾芒者，物之始生。其精青龙，芒之为言萌也。阴中阳故太阳见于巳，巳者，物必起律中。仲吕壮盛于午，午，物满长。律中蕤宾衰于未，未，味也。律中林钟其日丙丁者，其物炳明丁者，强也。时之为夏，夏言大也，位在南方，其色赤，其音徵。徵，止也。阳度极也，其帝炎帝者，太阳也。其神祝融，祝融者，属续。其精为鸟，离为鸾。故少阴见于申，申者，身也。律中夷则壮于酉，酉者，老物收敛。律中南吕衰于戌，戌者，灭也。律中无射，无射者，无声也。其日庚辛，庚者，物更也。辛者，阴始成。时为秋，秋之为言愁亡也。其位西方，其色白，其音商，商者，强也。其帝少，少者，少敛也。其神蓐收，蓐收者，缩也。其精白虎，虎之为言搏讨也。故太阴见于亥，亥者，仰也。律中应钟壮于子，子者，孳也。律中黄钟衰于丑，丑者，纽也。律中大吕其日壬癸，壬者，阴始任也。癸者，揆度也。时为冬，冬之为言终也。其位在北方，其音羽。羽之为言，舒言万物始孳。其帝颛顼，颛顼者，寒缩也。其神元冥，元冥者，入冥也。其精元武。掩起离体泉龟蛟珠蛤。土为中宫，其日戊己。戊者，茂也。己，抑屈起。其音宫，宫者，中也。其帝黄帝，其神后土。月令云十一月律谓之黄钟。何中和之色，钟者，动也。言阳气动于黄泉之下，动，养万物也。十二月律谓之大吕。何大，大也。吕者拒也。言阳气欲出阴不许也。吕之为言拒者，旅抑拒难之也。正月律谓之太簇。何太，亦大也。簇者凑也。言万物始大凑地而出也。二月律谓之夹钟。何夹者，孚甲也。言万物孚甲种类分也。三月谓之姑洗。何姑者，故也。洗者，鲜也。言万物皆去故就其新，莫不鲜明也。四月谓之仲吕。何言，阳气极将彼故复中难之也。五月谓之蕤宾。蕤者，下也。宾者，敬也。言阳气上极，阴气始宾敬之也。六月谓之林钟。何林者，众也。万物成熟，种类众多。七月谓之夷则。何夷，伤也。则，法也。言万物始伤，被刑法也。八月谓之南吕。何南者，任也。言阳气尚有任，生荠麦也，故阴拒之也。九月谓之无射。何射者，终也。言万物随阳而终也，当复随阴起，无有终已。十月谓之应钟。何钟，动也。言万物应阳而动下藏也。
《四时篇》
所以名为岁，何岁者，遂也。三百六十六日一周天，万物毕死，故为一岁也。《尚书曰》：期三百有六旬有六日，以闰月定四时成岁。春夏秋冬时者，期也，阴阳消息之期也。四时天异名何天尊，各据其盛者，为名也。春秋物变盛，冬夏气变盛。春曰苍天，夏曰昊天，秋曰F天，冬为上天。《尔雅》曰：一说春为苍天，等是也。四时不随正朔变，何以为四时。据物为名，春当生，冬当终，皆以正为时也。或言岁，或言载，或言年。何言岁者。以纪气物，帝王共之，据日为岁。《春秋》曰：元年正月，十有二月朔。有朔，有晦，知据月断为言年载之，言成也。载成万物，终始言之也。二帝为载三王言年，皆谓窥阉。故《尚书》曰：三载四海，遏密八音，谓二帝也。又曰：谅阴三年，谓三王也。《春秋传》曰：三年之丧，其实二十五月知窥阉日，言夜月，言晦月，言朔日，言朝，何朔之言，苏也。明消更生，故言朔日。昼见夜藏，有朝夕，故言朝也。
《蔡邕・独断》《年岁别名》
三代年岁之别名，唐虞曰载。载，岁也。言一岁莫不覆载，故曰载也。夏曰岁，一曰稔也。商曰祀，周曰年。
《蔡中郎集》《明堂月令论》
《月令篇名》曰：因天时制人事，天子发号施令，祀神受职，每月异礼，故谓之月令。所以顺阴阳，奉四时，效气物，行王政也。成法具备，各从时月，藏之明堂，所以示承祖考神明。明不敢泄，渎之义，故以明堂冠月令。自天地定位有其象，圣帝明君世有绍袭，盖以裁成大业，非一代之事也。易正月之卦曰泰。其经曰：王用享于帝，吉。《孟春令》曰：乃择元日祈b于上帝颛顼。《历衡》曰：天元正月己，巳朔日立春，日月俱起于泰。建宫室，制度月令。孟春之月，日在营室。《尧典》曰：乃命羲和钦，若昊天历象日月星辰，敬授人时。令曰：乃命太史守典奉法，司天日月星辰之行。易曰，不利为寇，利用R寇。令曰：兵戎不起，不可从我始。书曰：岁二月同律，度量衡。《中春令》曰：日夜分则同度量，钧衡石凡此合于大历唐政，其类不可尽，称戴礼夏小。《正传》曰：阴阳生物之后，王事之次则夏之月令也。殷人无文，及周而备文义，所说传衍深远，宜周公之所著也。官号职司，与周官合。周书七十二篇而月令第五十三，古者诸侯朝正于天子，受月令以归而藏诸庙中。天子藏之于明堂，每月告朔，朝庙出而行之。周室既衰，诸侯怠于礼，鲁文公废告朔而朝。仲尼讥之，经曰：闰月不告朔，犹朝于庙剌舍，大礼而徇小仪也。自是告朔遂阙，而徒用其羊。子贡非废其令而请去之。仲尼曰：赐也，尔爱其羊，我爱其礼。庶明王复兴君人者，昭而明之。稽而用之耳，无逆听令，无逆政，所以臻乎。大顺阴阳，和年b丰，太平洽符瑞由此而至矣。秦相吕不韦著书，取月令为纪号。淮南王安亦以取为第四篇，改名曰：时则。故偏见之徒或云月令吕不韦作，或云淮南，皆非也。
《月令问答》
问者曰：子何为著月令说也。予幼读记以为月令，体大经，同不宜，与记书杂录并行而记家记之，又略及前儒特为章句者，皆用其意传，非其本旨，又不知月令。徵验布在诸经：周官、左传、实与礼记通。他议横生纷纷久矣。光和元年，余被谤章罹重罪，徙朔方。内有猃狁敌冲之衅，外有寇盗锋镝之艰，危险凛凛，死亡无日。过被学者闻家就而考之，亦自有所觉悟，庶几颇得事情而讫，未有注记著于文字也。惧颠蹶陨坠无以示后，同于朽腐。窃诚思之书，有阴阳升降，天文历数，事物制度，可假以为本。敦辞托说审求历象其要者，莫大于月令。故遂于忧怖之中昼夜密勿，昧死成之，旁贯五注，参互群书，至及国家律令，制度遂定。历数尽天地三光之情，辞繁多而蔓衍，非所谓理约而达也。道长日短，危殆兢惕，取其心尽而已。故不能复加删省，盖所以探赜辨物。庶几，多识前言往行之流苟便学者，以为可览则余死而不朽也。
问者曰：子说月令多类周官、左传，假无周官左传，月令为无说乎。曰：夫根柢植则枝叶必相从也，月令与周官并为时王政令之记，异文而同体，官名百职皆周官，解月令甲子、沈子，所谓似春秋也。若未太昊、蓐收、勾芒、祝融之属，左传造义立说生名者，同是以用之。
问者曰：既用古文于历数，乃不用三统，用四分，何也。曰：月令所用，参诸历象，非一家之事。传之于世，不晓学者宜以当时所施行。夫密近者，三统已疏阔废弛，故不用也。
问者曰：既不用三统，以惊蛰为孟春，春中雨水为二月，节皆三统法也。独用之何。曰：孟春月令曰蛰虫，始震在正月也。中春始雨水，则雨水二月也。以其令故用之。
问者曰：历云小暑，季夏节也。而今文见于五月，何也。曰：今不以历节言据时始暑而记也。历于大雪、小雪、大寒、小寒、皆去十五日。然则小暑当去大暑十五日，不得及四十五日，不以节言据时暑也。
问者曰：中春令不用牺牲，以圭璧更皮币，不牺牲何也。曰：是月献羔以太牢，祀高C宗庙之祭。以中月安得用牺牲祈者，求之祭也。著令者，豫设水旱、疫疠、当祷祈用牺牲者，是用之助生养传祈。以币代牲，章因于高C之事。乃造说曰：更者，刻木代牲如庙有祧更，此说自欺极矣。经典传记无刻木代牲之说，盖书有转误，三豕渡河之类也。
问者曰：中冬令曰，奄尹申宫令谨门闾。今曰门闱，何也。曰：阉尹者，内官也，主宫室出入宫中。宫中之门曰闱阉。尹之职也。闾里门非阉尹所主，知当作闱也。问者曰：令曰，七驺咸驾，今曰六驺，何也。曰：本官职者，莫正于周官，周官天子马六种，种别有驺，故知六驺。左氏传晋程郑为乘马御六驺属焉，无言七者，知当为六也。
问者曰：令以中秋筑城郭于经传，为非其时。诗曰：定之方中，作于楚宫，定营室也。九月十月之交，西南方中，故传曰：小昏正而裁筑即营室也。昏正者，昏中也。裁筑者裁木而始筑也。今文在前月不合于经传也。问者曰：子说三难皆以日行为本，古论周官礼记说以为但逐恶而已，独安所取之。曰：取之于月令而已。四时通等而夏无难文由日行也春行少阴秋行少阳冬行太阴，阴阳背使，不于其类，故冬春难以助阳，秋难以达阴。至夏节太阳，行太阴，自得其类，无所扶助，独不难取之于是也。
问者曰：反令每行一时，转三旬以应行，三月政也。春行夏令则雨水不时，谓孟夏也。草木早枯，中夏也。国乃有恐，季夏也。今总合为一事，不分别施之于三月，何也。曰：说者见其三旬，不得传注而为之说，有所滞碍不得通矣。孟秋反令行，冬令则草木枯，后乃大水败其城郭，即分为三事。后乃大水在谁后也。城郭为独自坏，非水所为也。《季冬令》曰：行春令则胎夭多伤，民多蛊疾。命之曰：逆即分为三事，行季冬令为不感灾异。但命之曰：逆也，知不得断绝分应一月也。其类皆如此令之，所述略举其尤者也。
问：春食麦羊，夏食菽鸡，秋食麻犬，冬食黍豕之属，但以为时味之宜，不合于五行月令，服食器械之制，皆顺五行者也。说所食独不以五行，不已略乎。曰：盖亦思之矣。几十二辰之禽，五时所食者，必家人所畜丑牛、未羊、戌犬、酉鸡、亥豕而已。其馀龙虎以下，非食也。春木王，木胜土，土王四季，四季之禽，牛属季夏，犬属季秋，故未羊可以为春食也。夏火王，火胜金，故酉鸡可以为夏食也。季夏上王，土胜水，故食豕而食牛。土，五行之尊者。牛，五畜之大者。四行之牲无足以配土德者，故以牛为季夏食也。秋金王，金胜木，寅虎非可食者，犬豕而无角虎属也。故以犬为秋食也。冬水王，水胜火，当食马，而礼不以马为牲，故以其类而食豕也。然则麦为木，菽为金，麻为火，黍为水，各配其牲为食也。虽有此说，而米盐精粹不合于易卦，所为之禽及洪范传五事之畜，近似卜筮之术，故予略之不以为章句，聊以应问见有说而已。
问记曰：三老五更，子独曰五叟。《周礼》曰：八十一御妻，今曰御妾，何也。曰：字误也。叟，长老之称，其字与更相似，书者转误，遂以为更。嫂字女旁，瘦字，从叟。今皆以为更矣。立字法者，不以形声，何得以为字。以嫂瘦推之，知是更为叟也。妻者，齐也。惟一适人称妻，其馀皆妾，位最在下。是以不得言妻云也。
《皇极经世》《观物内篇》
夫昊天之尽物，圣人之尽民，皆有四府焉。昊天之四府者，春夏秋冬之谓也。阴阳升降于其间矣。圣人之四府者，易、书、诗、春秋之谓也。礼乐污隆于其间矣。春为生物之府，夏为长物之府，秋为收物之府，冬为藏物之府。号物之庶谓之万。虽曰万之又万，其庶能出此昊天之四府者乎。易为生民之府，书为长民之府，诗为收民之府，春秋为藏民之府，号民之庶谓之万。虽曰万之又万，其庶能出此圣人之四府者乎。昊天之四府者，时也。圣人之四府者，经也。昊天以时授人，圣人以经法天，天人之事当何如哉。
《考索》《卦候论》
七十二候一年，二十四气一气。有三候：初中末是也。立春正月，节也。东风解冻，蛰虫始振，鱼上冰，此立春之节，气之三候也。雨水正月，中也。獭祭鱼，鸿雁来，草木萌动，此雨水中气之三候也。周二十四气则七十二候备矣。一行曰：七十二候原乎。周公时训月令，虽颇有增益，然先后之次第则同。自魏以来，始载于历，皆依易轨所传，不合经义，今改从古。昔一行讥李淳风专用吕氏春秋。今也有取乎月令七十二候之说，而分配以七十二卦，则月令未可全非也。卦止于六十四，而坎离震兑居四正宫，分主四时。此四卦，每卦六爻，四六二十四。每爻当一气，故此四卦分主四时而不专主于一候也。其馀六十卦则五卦生六候者，中气之末，节气之初，共一卦主之，其馀四候各一卦也。如中气初，候卦为公，中候卦为辟，末候卦为侯。至于节气，初候卦亦为侯，中候卦为大，夫末候卦则为卿也。五卦王六候，六十卦主七十二候也。夫坎离震兑且不专主于一候，而乾坤二卦何以各主一候邪。盖六十卦之中所谓辟者，君也。君主十二月中气也。子复、丑临、寅泰、卯大壮，辰巳乾。午ァ⑽炊荨⑸攴瘛⒂瞎邸⑿绨、亥坤，此十二卦主十二月中气，故乾坤居巳亥之位也。以十二卦分配十二月，孟氏章句也。乾六爻俱为阳，一阳生于子而极于巳，为六阳，故乾居巳位。坤六爻俱为阴，一阴生于午而极于亥，为六阴，故坤居亥位也。一阳生为复，二阳生为临，三阳为泰，四阳为大壮，五阳为，六阳为乾，乾之所生，凡五卦也。一阴生为ィ二阴生为遁，三阴为否，四阴为观，五阴为剥，六阴为坤，坤之所生，凡五卦也。乾坤虽分，主乎一候而十二中气，皆乾坤之所生也。不特此也。六十卦可以配七十二候。一卦六爻当一日六。六三十六以之分配三百六十日可也。京房推六十四卦直日悉，是道也。
《储泳祛疑说》《辩岁本说》
胡汝嘉《岁本论》谓：今夜之子时，即是来日。则今年之子月，当为来年。立论详而易明，引C的而易信，故近世多以十一月为来年。向因先子葬用子月，悉主汝嘉之说，或谓春夏秋冬一岁之叙也。岂有冬而后春之理。帝尧之历象授时亦首春而次夏。夫子谓行夏之时，以其得天道之正也。两说交战于中，深思其故久之，乃得其说。然后决以吾。夫子之言为正，夫每日夜有十二时者，太阳随天之运，而周行于方隅之十二位也。故日到子方则为子时，到午方则为午时。每年之有十二月者，太阳丽天而历于天，轮之十二星次也。是以日次子位，当虚宿之躔度而立春虚，乃子位之正天中之一阳也。天道左旋日，次子而为春之正月，次亥为二月，次戌为三月，左旋而历十二位以定十二月也。地道右旋，故每日之太阳在子位为子时，顺子丑寅卯历十二位而定十二时也。盖太阳每一日顺行十二方隅而为十二时，太阳每一岁逆躔十二星次而为十二月。胡汝嘉不晓历法，故为此论。知天道更新于子，而不知太阳次天轮之子，为更新也。是说也，惟深于星历者知之。
《性理会通》《论四时》
朱子曰：天有春夏秋冬，地有金木水火，人有仁义礼智。皆以四者相为用也。　春为感，夏为应，秋为感，冬为应。若统论春夏为感，秋冬为应，明岁春夏又为感。
只是一个道理界破看。以一岁言之，有春夏秋冬。
以乾言之，有元亨利贞。以一月言之，有晦朔弦望。以一日言之，有旦昼暮夜。　天地只是一个春气，发生之初为春气，长得过便为夏，收敛便为秋，消缩尽便为冬。明年复从春处起，浑然只是一个发生之气。鲁斋许氏曰：长生长春如何。长得春夏秋冬，寒暑代谢，天之道也。如春可长亦不足贵矣。　南北东西是定体，相对春夏秋冬是流行，运用却便相循环，一体一用。
临川吴氏曰：风木，冬春之交，北东之维艮震也。君火，春夏之交，东南之维震巽也。相火正夏之时，正南之方离也。湿土，夏秋之交，南西之维坤兑也。燥金，秋冬之交，西北之维兑乾也。寒水正冬之时，正北之方坎也。此主气之定布者也。地初正气子中而丑中，震也。地后间气丑中而卯中，离也。天前间气卯中而巳中，兑也。天中正气巳中而未中，乾巽也。天后间气未中而酉中，坎也。地前间气酉中而亥中，艮也。地终正气亥中而子中，坤也。此客气之加临者也。主气土居二火之后，客气土行二火之间，终艮，始艮，后天卦位也。始震终坤，先天卦序也。世以岁气起，大寒者，以协后天终，艮始。艮之文然而非也。杨子建以岁气起冬至者，宜契先天始震终坤之义。子午岁之冬至起，燥金而生丑中之寒水。丑未岁之冬至起，寒水而生丑中之风木。寅申岁起风木，卯酉岁起君火，辰戌岁起湿土，巳亥岁起相火。皆肇端于子。半六气相生，循环不穷，岂岁岁间断于传承之际哉。然则终始乎。艮者，可以分主气所居之位，而非可以论客气所行之序也。天地阴阳之运，往过来续木火土金水，始终终始如环，斯循六气相生之序也。岁气起于子中，尽于子中。故曰：冬至子之半，天心无改移。子午之岁始冬至燥金三十日，然后禅于寒水以至相火，日各六十者，五而小雪，以后其日三十复终于燥金。丑未之岁始冬至寒水三十日，然后禅于风木以至燥金，日各六十者，五而小雪，以后其日三十复终于寒水。寅申以下皆然。如是六十年至千万年，气序相生而无间，非小寒之末，无所于授大寒之初，无所于承隔。越一气不相接续，而截自大寒为次年初气之首也。此造化之妙，内经秘而未发启，元子阙而未言。近代杨子建P推而得之。
《稗编》《吴莱夏小正注后序》〈论圣人不能违时〉
夏小正本古书，残缺。近会稽傅松卿颇就大戴礼校雠刊注，刻在会稽学宫。盖昔孔子尝曰：我欲观夏道，是故之杞，杞不足徵也，吾得夏时焉。说者则谓夏时夏小正也。圣人当春秋之世，每告颜渊以王者百世通行之道。首曰：行夏之时，殆取其岁时之正，政事之善也。此岂果谓夏小正之一书哉。周公之时，训吕不韦之月令，类若一本于夏小正而又加详。汉魏以降，尝建读时令之官，凡以夏禹周公之典世宜守之，而不敢有逸故也。后世儒者，若柳宗元辈乃欲举时训月令而尽黜之，且曰：天时之运行有常，而王政之设施者，无常。起居号令，庆赏刑威，惟其所值而即行之，诚不可以非时而暂废。苟不即行而暂废，则天下多滞事矣。予试论之，天之与人一理，与气而已。盖惟理常为主而气之所运，一屈一伸，一开一阖。暑焉，而土山焦烁。寒焉，而川泽凝冱。天下肖翘蠕，根茇浮生之物，无不薰蒸融液周流交灌，而举不得逃焉，理固在是也。圣人之所以为人，每全其理之所赋，而又顺其气以行之，不敢少逆。因时制法，按月布政，春夏阳舒而赏庆行，秋冬阴惨而刑威作。是皆悉本乎。天之一屈一伸，一开一阖，而固非我有作为，于其间万一有逆乎。此而天道遽为之变。一言之发，与某休协。一事之动，与某咎应。春秋洪范家类能言之，而后儒或讥其泥者，此犹向。谓时训月令之可尽黜者也。呜呼，夏禹周公之典，不几于遽逸矣乎。夫夏后氏之政典尝曰：先时者，杀无赦。不及时者，杀无赦。然所谓先时不及时者，岂有他哉。春养孤子，秋食耆老，每事不敢有违其时者，是谓经制。盛夏非行师之期而出师，穷冬非肆眚之日而肆赦，则是一时之所值，有不容不举其事者，是谓权术。自天道而观雷霆、霜雪，一切各以时至者，则理之常。不以其时至者，则气或有以激之。而理则非常圣人之典，亦道其常者而已矣。今而曰：天时之运行，有常。而王政之设施者无常。起居号令，庆赏刑威，惟其所值而即行之。诚不可以非时而暂废，是徒苟用乎，一时之权卫而终不得乎。王者之经制，且夏禹周公之世，因时制法，按月布政，天下亦何尝多滞事哉。为此说者，殆不究乎天人之一致而务欲裂，而二之者也。然而古者圣人之道，每与天地之化相为流通，泊然而神明内居，然而气化外变。是故冬而震雷，夏而造冰，宜若或违于天，而天固不能违之，此不可以一概论也。自惟圣人知其理之若是而必道其常，以垂世立教。阳气一通则钻燧出火，阴气一敛，则筑室藏冰。观其所以弥纶匡赞、节宣调燮于天地阴阳之间者，岂为无所用其心哉。达贤君子治其一身，且顺天地四时之变，调其居处，节其饮食，禁其嗜欲，适其志意。一国之政辟之，治身则又大矣。传不云乎，周岁多燠，秦年多寒，是特昧乎。夏禹周公之典，或流于舒纵迟缓，或陷于严酷刻深，而不自觉焉者也。由此观之，孔子尝有取于夏时者，天时与王政相参。王政得则天道自应。后世儒者乃欲与时训月令而尽黜之，则先圣人不谓其岁时之正，不谓其政令之善哉。呜呼，此亦不得其说矣。
《二十四气论》
或问历二十四气之论。予曰，是言气之行，有序也，而莫不有理存焉。俗有相承误读者，b雨如雨我公田之雨。盖以此时播种，自上而下也。今读为上声，非矣。芒种二字见周礼，种之陇反，芒当音亡，谓种之有芒者，麦也。今读芒为忙，种去声，非矣。处暑如既处之处，处，止也。谓暑气将于此时止也。今读作去声，非矣。每月有节气，有中气，如丑之终，寅之始，则为节，寅之半，则为中。一年四立，即四时。节气二分二至，即四时中气。九十日之气往者，过而来者，续故谓之立，九十日之半故谓之分。夏冬不曰分，而曰至。至有二义，子至巳，六阳。午至亥，六阴。至者介乎巳午亥子之间也。冬至亥阴极，故曰至子。阳于此生，亦曰至夏。至巳阳极，故曰至午。阴于此生，亦曰至。日影短至长至亦然，且以上半年论之。立春正月节雨水正月中。汉律历志，惊蛰在正月中，注今作雨水，盖自秋分水始涸。立冬始冰，冬至水泉动。大寒水泽腹坚，今曰雨水者，先是为露，为霜雪，皆水气凝结以至于寒之极。春则水气流行而又为暑之始也。况天一生水，人物之生皆始于水。春属木，木生于水，今历立春后继以雨水，宜也。卦气正月为泰，天气下降，当为雨水。二月大壮雷在天上，当为惊蛰，今历先雨水而后惊蛰，亦宜也。按国语四时有八风。历独指清明风为三月，节此风属巽，故曰惊蛰者，万物出乎震，震为雷也。清明者，万物齐乎巽，巽为风也。巽曰洁齐，故曰巽。风曰清明，清明有洁齐之义，律历亦明洁之义。b雨三月中自雨水后，土膏脉动，今又雨其b于水也。周礼稻人掌稼下地注：谓以水泽之地种b，即b雨之谓也。汉律历志b雨注：今作清明。以今观之b雨，似迟半月，然风土有不同，人力有迟速，必至此，然后无不种之b也。四月中小满先，儒云小满，后阳一日，生一分，积三十日阳，生三十分而成一画，故为冬至。小满后，阴生亦然。夫四月乾之初谓之满者，コ踬豕，躅坤初，履霜坚冰。嬴喻其小，躅喻其满，霜喻其小，坚冰喻其满，易言于一阴，既生之后。历言于一阴，方萌之初，虑之深，防之豫也。小雪后有大雪，此但有小满无大满，意可知矣。若三月中谷雨，五月中芒种，此二气独指b麦言者。处暑，农乃登b，此曰b雨，农家方种b。冀今年之秋也，b必原其生之始者。b种于春，得水之气成于秋。金克木也，麦必要其成之终者，麦种于秋得金之气成于夏。火克金也，木气柔故b颖垂，金气刚，故麦颖昂此阴阳自然之理也。无b，民何以仰食，无麦，民何以续食。春秋大无麦禾，则书之此也。六月节小暑六月中大暑。不知者，以为夏至后暑巳。盛不当又谓之小殊。不知易曰寒往则暑来，暑往则寒来，寒暑相推而岁成焉。通上半年皆可谓暑，通下半年皆可谓寒。正月暑之始，六月暑之终。七月寒之始，十二月寒之终。而曰小暑大暑者，不过上半年气候之辞尔，阴阳冲和之气不顿息。大暑非骤至于大也，由小而驯至于大也。六月中，暑之极故为大。然则未至于极则犹为小也。大小二字最可见造化消息进退之理矣。复以下半年论之，七月中处暑即如豳风首。七月暑之终，寒之始，大火西流暑气于此乎处也。观处暑二字，便自有豳风。七月意思，八月中白露，九月节寒露。秋属金，金色白。白者，露之色。寒者，露之气。色先白而气始寒，寒固有渐也。九月中，霜降露，寒始结为霜也。立冬后，曰小雪、大雪。寒气始于露，中于霜，终于雪。霜之前为露，露由白而后。寒霜之后为雪，雪由小而至大，皆有渐至，小寒大寒亦犹豳风。一之日v发，二之日栗烈。v发，风寒。故十一月之馀为小寒。栗烈，气寒。故十二月之终为大寒。豳土寒早，故寒气先要之，此不过总结下半年之气候尔。合而言之，上半年主生曰雨，曰雷，曰风，皆生之气。下半年主成曰露，曰霜，曰雪，皆成之气。下半年言天时，不言农。言农莫急，春夏也。先儒言变者，化之渐。化者，变之成。立春雨水后，寒气渐变。至立夏，则寒渐化为暑矣。然曰：小暑大暑其化也，固有渐焉。立秋处暑后，暑气渐变。至立冬，则暑气尽化为寒矣。然曰：小寒大寒其化也，亦有渐焉。《易》曰：知变化之道者，其知神之所为乎。观二十四气可见矣。大学以格物致知为第一义，此亦格物之一端，然不特此也。调元气化玉烛者，知之参赞燮理，岂无小补邪。
《图书编》《论四时气序》
庖牺氏，则河图，画八卦，定五行，配四时。其数曰：一三五七九，阳也。二四六八十，阴也。所谓天一生水，地六成之，在北方，播于冬。天三生木，地八成之，在东方，播于春。天之阳数生之，故冬春之月，卦皆阳爻。〈自复始阳推出阴故寒〉地之阴数成之乃寒，阴之气也。故冬寒而后春渐暖，阴极生阳也。地二生火，天七成之，在南方，播于夏。地四生金，天九成之，在西方，播于秋。地之阴数生之，故夏秋之月，卦皆阴爻。〈自ナ家跬瞥鲅艄嗜取堤熘阳数成之乃热，阳之气也。故夏热而后秋渐凉，阳极生阴也。天五生土，地十成之，土为万物之母，尊居中以配天。代天而生万物，故不名时也。盖五行生成之数，皆含天五之数。故天一得五而六成，天三得五而八成。地二得五而七成，地四得五而九成。天五得五而十成。故土播于四时之间，旺于季月之末，可见矣。得天生者，属阳。地生者，属阴。后天卦位是也。故冬至子之半而阳生，夏至午之半而阴生。以四时详而言之，冬水生春木，春木生夏火，夏火生秋金，秋金生冬水。是以人之五脏，肾水生肝木，肝木生心火，而心与肺金相联，象四时也。脾胃属土，居中纳水谷而肾肝心肺皆资脾胃之气象。土播于四时之间，此人事合天时之造化也。按月令，以季夏属中央，土则四时无不在。故无定位寄居火金之间，火中生土，土中生金，是时酷暑火盛生土之气也。历法以夏至后三庚曰伏，亦此也。〈伏者金伏土之义〉立秋金代火，金畏火w，故曰伏。又以五子纳音统十干五运化气论之。丙辛化水，丙子水旺于北。丁壬化木，壬子木旺于东。戊癸化火，戊子火旺于南。甲己化土，甲子金旺于西。乙庚化金，庚子土居中。庚子纳土，甲乙化土，子居母腹。甲子纳金，乙庚化金，母无正位，合居儿家，从子之道也。此火中生土，土中生金，盖五行质具于地，气行于天。以质言则曰水火木金土，取天地生成之序也。以气言则曰木火土金水，取四时运行之序也。其气即一元之气，行于地中，地受天之气，行于四时之间发生万物。今历家以律吕候气之法，晷刻不差，便是此气从地中透出吁大哉。圣人之作易也与。夫律吕候气之法以见天地之心，造化流行如循环无穷也。
《气候总论》
夫七十二候见于周公之时训。吕不韦载于吕氏春秋，汉儒入于礼记月令，其来远矣。若载之于历，则自后魏始耳。第其禽兽草木多出北方，盖缘汉前诸儒皆产江北，故后之江南虽号宿儒老师，亦难尽通其名义，然多识参考求其实，则庶几得之，斯亦吾儒格致之学所不废乎。愚尝因是而知天地气序推迁之妙矣。盖一岁之间，本一岁之周，流耳一气，分而为二，则有阴阳二倍，而为四，则有四时，三四一十二，则又有十二月十二倍，而为二十四，则有二十四气复三其二十四，而为七十二，则有七十二候。是七十二候者，吾得之于乾坤之策焉。乾之策，三十六而两之，夫固七十二也。坤之策，二十四而三之，亦七十二也。计乾六爻之策，二百一十有六坤六爻之策，一百四十有四通，合乾坤之策，而三百六十日之数尽矣。举乎七十二候之全，而三百六十日之岁周矣。然历书之所记者，候也。而候之所应者，气也。气至而物感则物感而候变。是故天地之气挠万物者，莫疾乎风也。正月而东风解冻者，则天地收敛之气散矣。七月而凉风至者，则天地发舒之气散矣。动万物者，莫疾乎雷也。二月而雷始发声者，阳之中也。八月而雷始收声者，阴之中也。说万物者，莫说乎。泽润万物者，莫润乎水也。六月而土润溽，暑大雨时行者，阴之湿，阳之终也。十一月而水泉动，十二月而水泽腹坚者，阳之动阴之终也。阴阳之气，交而为虹。季春虹始见者，阳胜阴也。孟冬虹藏不见，阴胜阳也。阴阳之气，鸟兽草木得之为先，鹰主杀而秋击，鼠主贪而夜出，而卯辰之月能化鸠。者以卯辰者，阳之壮，阴为阳所化也。雀乳子而春集，雉求雌而朝椋而戌亥之月能为蛤蜃者，以戌亥者阴之极，阳为阴所化也。蛰虫启户者，雷发声之时，与阳俱出也。蛰虫坏户者，雷收声之时，与阴俱入也。孟春而獭祭鱼者，此时鱼逐阳气而上游也。季秋而豺祭兽者，此时兽感阴气而见杀也。春而鸿雁北，元鸟至者，雁自南而来，北燕自北而来，南各乘其阳气之所宜也。秋而鸿雁来，元鸟归者，雁自北而来南，燕自南而来北，各乘其阴气之所宜也。二月而仓庚鸣，四月而蝼蝈鸣者，鸣以阳也。及五月一阴始生，V一鸣而反舌则无声矣。七月而寒蝉鸣者，鸣以阴也，及十一月一阳始生，i}能鸣而感阳则不鸣矣。四月而蚯蚓出者，阴之屈者得阳而伸也。十一月而蚯蚓结者，阳虽生矣，而阴尚屈也。夏至得一阴而鹿角解者，鹿阳兽也。冬至得一阳而麋角解者，麋阴兽也。草木正月而萌动者，阴阳气交而为泰也。九月而黄落者，阴长阳消而为剥也。桃桐华于春者，应阳之盛也。黄菊华于秋者，应阴之盛也。四月而靡草死者，阴不胜于阳也。十一月而荔挺出者，阳初复于阴也。麦得阴之稚也，故金王而生，火王而死，而麦秋在于四月也。禾得阳之稚也，故木王而生，金王而熟，而禾登在于七月也。至于腐草之为萤，则植物之变为动物，无情之变为有情，岂非阳明之极而阴幽之物，亦随之以化哉。大抵阴阳二气无形而默运于内，风雨、露雷、昆虫、草木、有形而改换于外。君子触其景而测其应，则可以寓对时育物之心。因其候而思其义，则可以悟阴阳贞胜之理。由是而知，一岁之间七十二候，即二十四气也。二十四气即一十二月也。一十二月即四时也。四时即二气也。二气即一气之周流也。而乾坤无馀策，历书无馀术矣。

[book_title]岁功典第八卷
岁功总部艺文一
《十二月启》梁・昭明太子《太簇正月》
北斗周天，送元英之故节。东风拂地。启青阳之芳辰。梅花舒两岁之装，柏叶三光之酒，飘u馀雪入箫管以成歌。皎洁清冰对蟾光而写镜。敬想足下神游书帐，性纵琴堂，谈丛发流水之源，笔阵引崩云之势。昔时，文会长思风月之交。今日，言离永叹参商之隔。但某执鞭贱品耕凿庸流，沈形南亩之间，滞迹东皋之上，长怀盛德，聊吐愚衷。谨凭黄耳之传，伫望白云之信。
《夹钟二月》
节应佳辰时登令月，和风拂迥，淑气浮空，走野马于桃源，飞少女于李径。花明丽，月光浮，窦氏之机，鸟U芳园，韵响王乔之管。敬想足下优游泉石，放旷烟霞，寻五柳之先生，琴樽雅兴。谒孤松之君子，鸾凤腾翩。成万世之良规，实百年之令范。但某席户幽人，蓬门下客，三冬勤学，慕方朔之雄才，万卷常披，习郑元之逸气，既而风尘顿隔，仁智并乖，非无衰侣之忧，诚有离群之恨，谨伸数字用写寸诚。
《姑洗三月》
景逼徂春，时临变节，啼莺出谷，争传求友之音。翔蕊飞林，竞散佳人之靥。鱼游碧沼，疑呈远道之书。燕语雕梁，状对幽闺之语。鹤带云而成盖，遥笼大夫之松。虹跨涧以成桥，远现美人之影，对兹节物宁不依然。敬想足下声驰海内，名播云间，持郭璞之毫，鸾词场月，白吞罗含之彩。凤辩囿日。新某山北逸人。墙东隐士，龙门退水望冠冕，以何年o路颓风，想簪缨于几载，既违语默且阻江湖，聊寄八行之书，代申千里之契。
《中吕四月》
节届朱明晷钟，丹陆依依耸盖，俱临帝女之桑，郁郁丹城，并挂陶潜之柳，梅风拂户牖之内，麦气拥宫阙之前。敬想足下，声闻九皋，诗成七步，涵蚌胎于学海，卓尔超群，蕴鹊抵于文山，俨然孤秀。但某穷途异县，岐路他乡，非无阮籍之悲，诚有杨朱之泣。每遇秋风振响，鹑惊子夏之衣。夜月流辉，鹊绕将军之树。既乖连璧之契，终隔断金之情，中心藏之卑，诚至矣。今因去雁聊寄刍荛，如遇回鳞希垂玉翰。
《蕤宾五月》
麦陇移秋，桑律渐暮，莲花水，艳如越女之腮，O叶漂风，影乱秦台之镜，炎风以之扇户。暑气于是盈楼，冻雨洗梅树之中，火云烧桂林之上。敬想足下追凉竹径，托荫松间，弹伯牙之素琴，酌嵇康之绿酒，纵横流水，酩酊颓山。实君子之佳游，乃王孙之雅事，某沈z漳浦，卧病泉山，顿怀刘干之劳，镇抱相如之酷。是知枯荣莫测，生死难量，验风烛之不停，如水泡之易灭，聊申弊札以代，劳人伫观芳，词希垂愈病。
《林钟六月》
三伏渐终，九夏将谢。萤飞腐草，光浮帐里之书。蝉噪繁柯，影入机中之鬓。濯枝迁而潦溢，芳槿茂而发荣，山土焦而流金，海水沸而漂烁。敬想足下藏形月府，遁迹冰床，披庄子之七篇，逍遥物外，玩老聃之两卷，恍惚怀中。但某白社狂人，青缃末学，不从州县之职，聊立松篁之间。时假德以为邻，或借书而取友。三千年之独鹤，暂逐鸡群，九万里之孤鹏，权潜燕侣。既非得意，正可忘言。诸不具伸应俟而会。
《夷则七月》
素商惊辰，白藏届节。金风晓振，偏伤征客之心，玉露夜凝，真泫仙人之掌。桂吐花于小山之上，梨翻叶于大谷之中，故知节物变衰，草木摇落。敬想足下，时称独步，世号无双。万顷澄波，黄叔度之器量，千寻耸干，嵇中散之楷模。但某一介庸才，三隅顽学，怀经问道，不遇披云，负笈寻师，罕逢见日，a仰兴叹，形影自怜，不知龙前，不知龙后。`鹏虽异，风月是同。幸矣，择交希垂影拂。
《南吕八月》
一叹分飞，三秋限隔，遐思盛德，将何以伸。白云断而音信稀，青山暝而江湖远。敬想足下，羽仪胜眷，领袖嘉宾，倾玉醅于风前，弄琼驹于月下。但某登山失路，涉海迷津。闻猿啸而寸寸断肠，听鸟声而双双下泪。当以黄花笑冷，白羽悲秋。既传苏子之书，更陶公之酌。聊因三鸟，略叙二难。面会取书，不能尽述，或叨风念不黜鱼缄。
《无射九月》
宿昔亲朋、平生益友，不谓穷通。有分云雨将乖。既深伐木之声，更问采葵之咏。属以重阳变叙，节景穷秋。霜抱树而拥柯，风拂林而下叶。金堤翠柳，带星而均调，紫塞苍鸿，追风光而结阵。敬想足下，秀标东箭，价重南金。才过吞鸟之声，德迈怀蛟之智。但某衡门贱士，瓮牖微生。既无白马之谈，且乏碧鸡之辩。叹分飞之有处，嗟会面以无期。聊申布服之言，用述并粮之志。
《应钟十月》
节届元灵，钟应阴律。愁云拂岫带枯叶以飘空，翔气浮川映危楼而叠迥。胡风起截耳之冻，赵日兴曝背之思。敬想足下山岳钟神，星辰挺秀，潜明晦迹隐于朝之间，纵法化人不混乡闾之下。某陋巷孤游，穿墙自活，终朝息爨。若孔子之为贫，竟日停炊，如范生之在职。牛衣当被，畏见王章。犊鼻亲操，恐逢犬子。虽此惭贱而不羞贫。绮服有时，此言何述。
《黄钟十一月》
日往月来，灰移火变，暂乖语默，顿隔秦吴。既传苏李之书，更共范张之志。冷风盛而结鼻，寒气切而凝唇。虹入汉而藏形，鹤临桥而送语，彤云垂四面之叶，玉雪开六出之花。敬想足下，世号冰壶，时称武库。命长袂而留客，施大被以招贤，酌醇酒而据切骨之寒，温兽炭而祛透心之冷。某携戈日久，荷戟年深，挥白刃而万定死生，引虹旗而千决成败，退龙剑而却步月下开营，进鲸鼓而横行云前起阵。徒劳斩斫，岂用功勋。诸不具陈，谨伸微意。
《大吕十二月》
分手未遥翘心，且积引领企踵，朝夕不忘眷友，思仁行坐未舍。既属严风极冷，苦雾添寒，冰坚汉地之池，雪积袁安之宅。敬想足下，栖神鹤驾，眷想龙门，披玩之间，愿无捐德。某种瓜贱士，卖饼贫生，入爨灶以扬声，不逢蔡子，驾盐车而显迹，罕遇孙阳，徒怀叩角之心，终想暴腮之患。既为久要，聊吐短章，纸尽墨穷，何能恳露。
《四时赋》江淹
北客长欷，深壁寂思，空床连流，圭窬淹滞，网丝蔽户，青苔绕梁，春华虚艳，秋月徒光。临飞鸟而魂绝，视浮云而意长，测代序而饶感，知四时之足伤。若乃旭日始暖，蕙草可织，园桃红点，流水碧色。思旧都兮心断，怜故人兮无极。至若炎云峰起，芳树未移，泽兰生坂，朱荷出池。忆上国之绮树，想金陵之蕙枝。若夫秋风一至，白露团团，明月生波，萤火迎寒。眷庭中之梧桐，念机上之罗纨。至于冬阴北边，永夜不晓，平芜际海，千里飞鸟，何尝不梦帝城之阡陌。忆故都之台沼，是以轸琴情动，戛瑟涕落。逐长夜而心殒，随白日而形削。故秦人秦声、楚音楚奏、闻歌更泣，见悲已疚。实由魂气怆断外物，非救参四时而皆难，况仆人之末陋也。
《天道运行成岁赋》〈以题为韵〉唐・张贾
稽元气之成岁，察时运于上元。其始也，黄钟之律中。其终也，招摇之星旋。不见而彰，斯强名以称道。无为而化，故易知以成乾。阴阳推以在位，日月贞其所躔，运之而五行不息，成之而四序罔愆。万物被仁咸遂性以生植，圣人取则将设教以昭宣。于以体和而配德，于以奉时而后天。厥惟至化，实资元造。天以默运其时，后以财成其道。形于变化，知否极而受通。著以始终，见物壮而终老。故天道之不紊，必性命之有分，俾阴阳以周环，同圣神而广运。原夫为功不宰，为道永贞，成之以肃杀，煦之以发生。节乃岁经，在一寒而一暑。气为物母，自无名而有名。且居高而济下，谅无迹而能行。天地以和，于焉运泰。德刑既备，然后功成。岂止配五纬而定数，叶三辰而为正。是知天有常规，道有彝制。谐一德以佐主，通四时而辅岁。至仁所感思，歌造化之功，测管以窥宁，究天人之际。
《天道运行成岁赋》〈以题为韵〉潘孟阳
本清阳而左旋，浩浩其天。播二气而仁均亭育，分四序而德溥陶甄。不见为元，乃悠也久也。不言而化，遂行焉生焉。万物得以资始，五材禀以功全。美利有常，则寒暑之候节。著明莫大，则日月之象悬。仰居诸之罔息，知变化之不20。昏明不差于昼夜，次舍互循于轨躔。大无不包，可定于握规投矩。远无不至，可则于持衡执权。于是律中夹钟，辰次太。羽毛振于万族，勾萌达于百草。布交泰于发生，降氤于元造。俾其动植之庶汇，罔不和同于至道。若乃丙丁统日，祝融抚运。扇风气而何物不温，在朽木而何荣不奋。盛既极明时即迁，行当蓐收之整辔。乃夷则之司声。消埃郁于九野，降肃杀于八。候可藏冰，隶人欢胆于北陆。时将纳稼，农人乃望于西成。盖藏冰之节，斯近严凝之气方盈，命之畅月，是曰元英。夫寒暑顺序，则阴阳不争，稽诸天道。虽谓之通正，感于帝德，实彰乎太平。至矣哉。圣人体元于是乎立制，大仪斡运于是乎成岁。惟王者之则哲，谅公士之赞睿，在阳和之陶蒸，庶不遗于淹滞。
《时令论上》柳宗元
吕氏春秋十二纪，汉儒论以为月令，措诸礼以为大法焉。其言有十二月，七十有二候，迎日步气以追寒暑之序，类其物宜而逆为之备，圣人之作也。然而圣人之道不穷，异以为神不引天以为高，利于人，备于事，如斯而已矣。观月令之说，苟以合五事，配五行而施其政令，离圣人之道不亦远乎。凡政令之作，有俟时而行之者，有不俟时而行之者。是故孟春修封疆，端径术相土，宜无聚大众。季春利堤防，达沟渎，止田猎，备蚕器，合牛马，百工无悖于时。孟夏，无起土功，无发大众，劝农勉人。仲夏，班马政，聚百药。季夏，行水杀草粪田畴，美土疆土功，兵事不作。孟秋，纳材苇。仲秋，劝人种麦。季秋，休百工，人皆入室，具衣裘，举五b之要合秩，刍养牺牲，趋人收敛，务蓄菜，伐薪为炭。孟冬筑城郭，穿窦窖，修锊郑谨盖藏劳农以休息之，收水泽之赋。仲冬，伐木取竹箭。季冬，讲武习射御，出五b种，计耦耕，具田器。合诸侯，制百县轻重之法，贡职乏数。斯固俟，时而行之，所谓敬授人时者也。其馀郊庙百祀亦古之遗典，不可以废。诚使古之为政者，非春无以布德，和令行庆，施惠养幼少，省囹圄，赐贫穷，礼贤者。非夏无以赞杰俊，遂贤良，举长大，行爵出禄，断薄刑，决小罪。节嗜欲，静百官。非秋无以选士厉兵，任有功，诛暴慢，明好恶，修法制，养衰老。申严百刑斩杀必当。非冬无以赏死事，恤孤寡，察阿党，易关，来商旅，审门闾，正贵戚。近习罢官之无事者，去器之无用者，则其阙政亦以繁矣。斯固不俟时而行之者也，变天之道，绝地之理，乱人之纪。舍孟春，则可以有事乎，作淫巧，以荡上心。舍季春，则可以为之者乎。夫如是，内不可以纳于君心，外不可以施于人事，勿书之可也。又曰反时令，则有飘风、暴雨、霜雪、水潦、大旱、沈阴、氛雾、寒暖之气，大疫、风、鼽嚏、疟寒、疥疠之疾，螟蝗五谷瓜瓠果实不成，蓬蒿藜莠并兴之异，女灾胎夭伤水火之讹。寇戎来入相掠，兵革并起，道路不通，边境不宁，土地分裂，四鄙入堡，流亡迁徙之变。若是者，特瞽史之语，非出圣人者也。然则夏后周公之典逸矣。
《先王正时令赋》〈以四时渐差置闰以正为韵〉陈昌言
天序运气，王统时纪。钦若是授人之初，履端为步历之始，欲正时而罔忒，非置闰，其何以伊。昔陶唐五帝之世，申明推策之术，表锡落q之异，羲和之职既分，历象之文始备，于其寅亮帝图，式昭天事，其则伊迩。其猷孔嘉，日月运行，故有迟速之异，晦朔循轨，因为大小之差，立分至则，寒暑不忒，积馀日而盈亏匪赊。且正者，王之丕训。时者，天之大信。正得其序则面离而御乾，时失其经则夏雹而冬震。人殃于疫，年不为顺。故时不得不正，岁不得不闰也。昔周礼在鲁，历法可推，官或尸位，闰则迷时。良史为之追正，议士为之兴词。俾夫司历法者，罔或二事，建皇极者于焉。慎思则序不20而事不悖，l可伏而祥可期。我唐百王居盛，九叶伊圣，昧爽无忘乎顺序，动息必繇乎时令。兹岁也，当仲秋而归馀居位也，阖左扉以舒政，化灾为祥，纡忧作庆，南山之寿。闰月而潜弘北户之氓，重译而归正于时。金风半肃，雕云乍敛，野树丹舒，遥峰翠点。燕溟海以驰归，鸿朔漠而方渐。正时之文，存乎往志。舍之，则玉烛不调。得之，则铜仪安次。可以使四夷禀朔之君，万代守文之士，知我正往历，奉天时而置也。
《钻燧改火赋》〈以顺兹四时取彼众木为韵〉王起
乾坤设兮，其仪有二。寒暑运兮，其序有四。圣人则天而顺气，故改火而钻燧。大矣，其功博哉。其利智以济物，时以作事，万人由是资生，六府以之咸遂尔。其始也，命工徒案林麓，选槐檀之树，榆柳之木，斩而取也。期克顺于阴阳，钻而改之，序不20于寒燠。既类，夫求美玉而琢山石，又似乎采明珠而剖蚌腹尔。其钻也，势若旋风，声如骤雨，星彩晨出，萤光夜聚。赫戏郁攸，V炽振怒。青烟生而阳气作，丹鸱⒍炎精吐。影旁射而曜威，气上腾而作苦。冠五行以斯用，审四时而是取。司方守赤，以备乎南北东西。利物济人，用配乎金木水土。则知火之为德，候而为期，火之为用，无以尚兹。辉赫赫而不灭，性烈烈而自驰。其猛也，物则望而畏矣。其炎也，人则寒而附之。岂不以阳气所禀，厚生所资。用于燧人之氏，职于火正之司。及乎日月，其逝春秋，相推取舍有常。必假于人力，新旧迭用。无乖于天时，惟火之用。其则有顺。其初也，钻一木而挺英。其大也，烧万物而为烬。岂止夫田单克燕，孟明伐晋，或焚舟而济河，或k牛而破阵而已哉。今我国家七德聿修，九牧入贡。若以之烁金为鼎，可以备物致用。以之铸金为器，可以安人和众。然则钻燧之始，既已如彼利用之美，又亦如此济乎今古。达乎，遐迩猗欤，火之不可阙也如此。
《时赋》阙名
从龙者云，召风者虎，物之相应时哉。则侣傅岩舍筑，渭浦收纶命。或时偶时，惟道亲时。既行焉，西汉之臣附凤，时之否也。东鲁之父伤麟，时可以谋身，时可以达命。季子谈说宣尼，历聘平津列侯。长卿国命，时废时通。知之则庆，元穹埏埴。时运收成，日月贞辉。时合晦明，大火流兮。《岁律》云：暮春花歇兮，寒露将生。感天时之兴替，矧人事之穷亨。时乏良工，龙泉掩彩。时逢伯乐，骥坂长鸣。借如红树呈色，玉颜含粲，贵当时而则荣，耻后时而贻叹。古之君子，谋于终始，荐之惟贤，士或知己。剌途者棘，垂阴者李。其道可存将来之士。迁乔者莺，待时而鸣。芬庭者兰，候时而荣。《易》曰：时止则止，时行则行。自古而观惟时之大，岂独夫今日之情者也。
《圣人以四时为柄赋》〈以题为韵〉阙名
粤若受天明命，配天启圣。其作则也，必敬敷五教，齐七政，节春夏秋冬之候，顺金木水火土之性。变通无失，表正度以惟平雩。祀有常示帝图之斯盛。始或星分于木，斗建于寅。配其宫于甲乙，而其地于庚辛。莫不合乎序，应乎人。念群生而悉，遂彰盛德，以惟新则，是柄也。非父非子，而天下亲，暨夫候应乎。离音谐于徵，列其位于丙午，制其方于壬子，莫不循厥功。究厥旨，导贞悔之所由，体长嬴之所以。则是柄也。非尧非舜，而天下理至，乃金精储其气，白帝莅其事。有湛露兮，斯降。凉风兮，斯至。是则仰察于天，俯观于地，司肃杀而不忒，悯凋落而无遗。抑是柄也。五帝惟六，三皇复四。又若元律腾辉，伊水德兮膺是，期有积雪兮自尔，有坚冰兮自兹。是则上穷于象，下顺于时。念衣褐之未济，表岁寒之不欺。抑是柄也。两汉非远，二周可追，况复正己，无替虚心，罔差随土，圭而暗测，同灰管以潜知。执阴阳代谢之功，咸归不宰，用日月推迁之候，尽合无为。由是晖映化权，锵洋德柄，契皇明于玉烛，流睿览于金镜。士有随计上京，观光末路，欣有准于时政，贺无疆于圣祚。故寻绎于礼经，因抽毫而是赋。
岁功总部艺文二〈诗词〉
《子夜四时歌》古辞春歌二十首
春风动春心，流目瞩山林，山林多奇采，阳鸟吐清音。绿荑带长路，丹椒重紫荆，流吹出郊外，其欢弄春英。光风流月初，新林锦花舒，情人戏春月，窈窕曳罗裾。妖冶颜荡骀，景色复多媚，温风入南牖，织妇怀春意。碧楼冥初月，罗绮垂新风，含春未及歌，桂酒发清容。杜鹃竹里鸣，梅花落满道，燕女游春月，罗裳曳芳草。朱光照绿苑，丹华粲罗星，那能闺中绣，独无怀春情。鲜云媚朱景，芳风散林花，佳人步春苑，绣带飞纷葩。罗裳迮红袖，玉钗明月，冶游步春露，艳觅同心郎。春林花多媚，春鸟意多哀，春风复多情，吹我罗裳开。新燕弄初调，杜鹃竞晨鸣，画眉忘注口，游步散春情。梅花落已尽，柳花随风散，叹我当春年，无人相要唤。昔别雁集渚，今还燕巢梁，敢辞岁月久，但使逢春阳。春园花就黄，阳池水方渌，酌酒初满杯，调弦始成曲。娉婷扬袖舞，阿那曲身轻，照灼兰光在，容冶春风生。阿那曜姿舞，逶迤唱新歌，翠衣发华洛，回情一见过。明月照桂林，初花锦绣色，谁能不相思，独在机中织。崎岖与时竞，不复自顾虑，春风振荣林，常恐花落去。思见春花月，含笑当道路，逢侬多欲`，可怜持自误。自从别欢后，叹惜不绝响，黄f向春生，苦心随日长。
夏歌二十首
高堂不作壁，招取四面风，吹欢罗裳开，动侬含笑容。反覆华簟上，屏帐了不施，郎君未可前，待我整容仪。开春初无欢，秋冬更增凄，共戏炎暑月，还觉两情谐。春别犹眷恋，夏还情更久，罗帐为谁褰，双枕何时有。叠扇放床上，企想远风来，轻袖拂华妆，窈窕登高台。含桃巳中食，郎赠合欢扇，深感同心意，兰室期相见。田蚕事已毕，思妇犹苦身，当暑理服，持寄与行人。朝登凉台上，夕宿兰池里，乘风采芙蓉，夜夜得莲子。暑盛静无风，夏云薄暮起，携手密叶下，浮瓜沉朱李。郁蒸仲暑月，长啸北湖边，芙蓉始结叶，抛艳未成莲。适见载青幡，三春已复倾，林鹊改初调，林中夏蝉鸣。春桃初发红，惜色恐侬`，朱夏花落去，谁复相寻觅。昔别春风起，今还夏云浮，路遥日月促，非是我淹留。青荷盖渌水，芙蓉葩红鲜，郎见欲采我，我心欲怀莲。四周芙蓉池，朱堂敞无壁，珍簟镂玉床，缱绻任怀适。赫赫盛阳月，无侬不握扇，窈窕瑶台女，冶游戏凉殿。春倾桑叶尽，夏开蚕务毕，昼夜理机丝，知欲早成匹。情知三夏热，今日偏独甚，香巾拂玉席，共郎登楼寝。轻衣不重Z，飙风故不凉，三伏何时过，许侬红粉妆。盛暑非游节，百虑相缠绵，舟芙蓉湖，散思莲子间。
秋歌十五首
风清觉时凉，明月天色高，佳人理寒服，万结砧杵劳。清露凝如玉，凉风中夜发，情人不还卧，冶游步明月。鸿雁搴南去，乳燕指北飞，征人难为思，愿逐秋风归。秋夜凉风起，天高星月明，兰房竞妆饰，绮帐待双情。凉风开窗寝，斜月垂光照，中宵无人语，罗幌有双笑。金风扇素节，玉露凝成霜，登高去来雁，惆怅客心伤。草木不常荣，憔粹为秋霜，今遇泰始世，年逢九春阳。自从别欢来，何日不相思，常恐秋叶零，无复连条时。掘作九州池，尽是大宅里，处处种芙蓉，宛转得莲子。初寒八九月，独缠自络丝，寒衣尚未了，郎唤侬底为。秋爱两两雁，春感双双燕，兰鹰接野鸡，雉落谁当见。仰头看桐树，桐花特可怜，愿天无霜雪，梧子解千年。白露朝夕生，秋风凄长夜，忆郎须寒服，乘月捣白素。秋风入窗里，罗帐起飘r，仰头看明月，寄情千里光。别在三阳初，望还九秋暮，恶见东流水，终年不西顾。
冬歌十六首
渊冰厚三尺，素雪覆千里，我心如松柏，君情复何似。涂涩无人行，冒寒往相觅，若不信侬时，但看雪上迹。寒鸟依高树，枯林鸣悲风，为欢憔粹尽，那得好颜容。夜半冒霜来，见我辄怨唱，怀冰中倚，己寒不蒙亮。蹑履步荒林，萧索悲人情，一唱泰始乐，枯草衔花生。昔别春草绿，今还墀雪盈，谁知相思老，元鬓白发生。寒云浮天凝，积雪冰川波，连山结玉岩，庭振琼柯。炭垆却夜寒，重袍坐叠褥，与郎对华榻，弦歌秉兰烛。天寒岁欲暮，朔风舞飞雪，怀人重衾寝，故有三夏热。冬林叶落尽，逢春已复曜，葵藿生谷底，倾心不蒙照。朔风洒霰雨，绿池莲水结，愿欢攘皓腕，共弄初落雪。严霜白草木，寒风昼夜起，感时为欢叹，霜鬓不可视。白雪停阴冈，丹华耀阳林，何必丝与竹，山水有清音。未尝经辛苦，无故相矜，欲知千里寒，但看井水冰。果欲结金兰，但看松柏林，经霜不堕地，岁寒无异心。适见三阳日，寒蝉已复鸣，感时为欢叹，白发绿鬓生。
《月节折杨柳歌十三首》古辞正月歌
春风尚萧条，去故来如新，苦心非一朝。折杨柳，愁思满腹中，历乱不可数。
二月歌
翩翩鸟入乡，道逄双燕飞，劳君看三阳。折杨柳，寄言语侬欢，寻还不复久。
三月歌
舟临曲池，仰头看春花，杜鹃纬林啼。折杨柳，双下俱徘徊，我与欢共取。
四月歌
芙蓉始怀莲，何处觅同心，俱生世尊前。折杨柳，捻香散名花，志得长相取。
五月歌
菰生四五尺，素身为谁珍，盛年将可惜。折杨柳，作得九子粽，思想劳欢手。
六月歌
三伏热如火，笼窗开北牖，与郎对榻坐。折杨柳，同p贮蜜浆，不用水洗溴。
七月歌
织女游河边，牵牛顾自叹，一会复周年。折杨柳，揽结长命草，同心不相负。
八月歌
迎欢裁衣裳，日月如流水，白露凝庭霜。折杨柳，夜闻捣衣声，窈窕谁家妇。
九月歌
甘菊吐黄花，非无杯觞用，当奈许寒何。折杨柳，授欢罗衣裳，含笑言不取。
十月歌
大树转萧索，天阴不作雨，严霜半夜落。折杨柳，林中与松柏，岁寒不相负。
十一月歌
素雪任风流，树木转枯悴，松柏无所忧。折杨柳，寒衣履薄冰，欢讵知侬否。
十二月歌
天寒岁欲暮，春秋及冬夏，苦心停欲度。折杨柳，沈乱枕席间，缠绵不觉久。
闰月歌
成闰暑与寒，春秋补小月，念子时无f。折杨柳，阴阳推我去，那得有定主。
《四时》晋・顾恺之
春水满四泽，夏云多奇峰，秋月扬明辉，冬岭秀孤松。
《四气》宋・王微
蘅若首春华，梧楸当夏翳。鸣笙起秋风，置酒飞冬雪。
《子夜四时歌》梁・武帝春歌四首
阶上香入怀，庭中花照眼，春心一如此，情来不可限。兰叶始满地，梅花已落枝，持此可怜意，摘以寄心知。朱日光素冰，黄花映白雪，折梅寄佳人，共迎阳春月。花坞蝶双飞，柳堤鸟百舌，不见佳人来，徒劳心断绝。
夏歌四首
江南莲花开，红光照碧水，色同心复同，藕异心无异。闺中花如绣，帘上露如珠，欲知有所思，停织复踟蹰。玉盘著朱李，金杯盛白酒，虽欲持自亲，复恐不甘口。含桃落花日，黄鸟营飞时，君住马已疲，妾去蚕欲饥。
秋歌四首
绣带合欢结，锦衣连理文，怀情入夜月，含笑出朝云。七采紫金柱，九华白玉梁，但歌云不去，含吐有馀香。吹漏未可停，弦断更当续，俱作双丝引，共奏同心曲。当信抱梁期，莫听回风音，镜中两人髻，分明无两心。
冬歌二首
寒闺动黻帐，密筵重锦席，卖眼拂长袖，含笑留上客。一年漏将尽，万里人未归，君志固有在，妾驱乃谁依。
《四时白歌》沈约春白
兰叶参差桃半红，飞芳舞e戏春风。如娇如怨状不同，含笑流眄满堂中。翡翠群飞飞不息，愿在云间长比翼。佩服瑶草驻容色，舜日尧年欢无极。
夏白
朱光灼烁照佳人，含情送意遥相亲，嫣然一转乱心神，非子之故欲谁因。翡翠群飞飞不息，愿在云间长比翼，佩服瑶草驻容色，舜日尧年欢无极。
秋白
白露欲凝草已黄，金g玉柱响洞房，双心一意俱徊翔，吐情寄君君莫忘。翡翠群飞飞不息，愿在云间长比翼，佩服瑶草驻容色，舜日尧年欢无极。
冬白
寒闺昼密罗幌垂，婉容丽色心相知，双去双还誓不移，长袖拂面为君施。翡翠群飞飞不息，愿在云间长比翼，佩服瑶草驻容色，舜日尧年欢无极。
《二月奉教作》唐・李峤
柳陌莺初啭，梅梁燕始归。和风泛紫若，柔露濯青薇。日艳临花影，霞翻入浪晖。乘春重游豫，淹赏玩芳菲。
《三月奉教作》前人
银井桐花发，金堂草色齐。韶光爱日宇，淑气满风蹊。蝶影将花乱，虹文向水低。芳春随意晚，佳赏日无暌。
四月奉教作　　　　　　　　　前人
喧a三春谢，炎钟九夏初。润浮梅雨夕，凉散麦风馀。叶暗庭帏满，花残院锦疏。胜情多赏托，尊酒狎林z。
《五月奉教作》前人
绿树炎氛满，朱楼夏景长。池含冻雨气，山映火云光。果院新樱熟，花庭曙槿芳。欲逃三伏暑，还泛十旬觞。
《六月奉教作》前人
养日暂裴回，畏景尚悠哉。避暑移琴席，追凉〈阙三字〉。竹风依扇动，桂酒溢壶开。劳饵〈阙〉飞雪，自可〈阙三字〉。
《八月奉教作》前人
黄叶秋风起，苍葭晓露团。鹤鸣初警候，雁上欲凌寒。月镜如开匣，云缨似缀冠。清尊对F序，高宴有馀欢。
《九月奉教作》前人
曲池朝下雁，幽砌夕吟蛩。叶径兰芳尽，花潭菊气浓。寒催四序律，霜度九秋钟。还当明月夜，飞盖远相从。
《十月奉教作》前人
白藏初送节，元律始迎冬。林枯黄叶尽，水耗绿池空。霜待临庭月，寒随入牖风。别有欢娱地，歌舞应丝桐。
《十一月奉教作》前人
凝阴结暮序，严气肃长飙。霜犯狐裘夕，寒侵兽火朝。冰深遥架浦，雪冻近封条。平原已从猎，日暮整还镳。
《十二月奉教作》前人
玉烛年行尽，铜史漏犹长。池冷凝宵冻，庭寒积曙霜。兰心未动色，梅馆欲含芳。裴回临岁晚，顾步伫春光。
《子夜四时歌》六首　　　　　　　郭震春歌二首
陌头杨柳枝，已被春风吹。妾心正断绝，君怀那得知。青楼含日光，绿池起风色。赠子同心花，殷勤此何极。
秋歌二首
邀欢空伫立，望美频迥顾。何时复采菱，江中密相遇。辟恶茱萸囊，延年菊花酒。与子结绸缪，丹心此何有。
冬歌二首
北极严气升，南至温风谢。调弦竞短歌，拂枕怜长夜。帷横双翡翠，被卷两鸳鸯。婉态不自得，宛转君王床。
《子夜吴歌》李白
春歌
秦地罗敷女，采桑绿水边。素手青条上，红妆白日鲜。蚕饥妾欲去，五马莫留连。
夏歌
镜湖三百里，菡萏发荷花。五月西施采，人看隘若耶。回舟不待月，归去越王家。
秋歌
长安一片月，万户捣衣声。秋风吹不尽，总是玉关情。何日平胡虏？良人罢远征。
冬歌
明朝驿使发，一夜絮征袍。素手抽针冷，那堪把剪刀。裁缝寄远道，几日到临洮。
《河南府试十二月乐词》〈并闰月〉李贺
正月
上楼迎春新春归，暗黄著柳宫漏迟。薄薄淡霭弄野姿，寒绿幽风生短丝。锦床晓卧玉肌冷，露脸未开对朝暝。官街柳带不堪折，早晚菖蒲胜绾结。
二月
二月饮酒采桑津，宜男草生兰笑人。蒲如交剑风如薰，劳劳胡燕怨酣春。薇帐逗烟生绿尘，金翘峨髻愁暮云。沓飒起舞真珠裙，津头送别唱流水，酒客背寒南山死。
三月
东方风来满眼春，花城柳暗愁杀人。复宫深殿竹风起，新翠舞衿净如水。光风转蕙百馀里，暖雾驱云扑天地。军装宫妓扫蛾浅，摇摇锦旗夹城暖。曲水漂香去不归，梨花落尽成秋苑。
四月
晓凉暮凉树如盖，千山浓绿生云外。依微香雨青氛氲，腻叶蟠花照曲门。金塘闲水摇碧漪，老景沉重无惊飞，堕红残萼暗参差。
五月
雕玉押帘额〈一作上〉，轻e笼虚门井汲。铅华水扇织鸳鸯，纹回雪舞凉殿甘。露洗空绿罗袖从，徊翔香汗沾宝粟。
六月
裁生罗伐湘竹，帔拂疏霜箪秋玉，炎炎红镜东方开。晕如车轮上裴回，啾啾赤帝骑龙来。
七月
星依云渚冷，露滴盘中圆。好花生木末，衰蕙愁空园。夜天如玉砌，池叶极青钱。仅厌舞衫薄，稍知花簟寒。晓风何拂拂，北斗光阑干。
八月
孀〈一作宫〉妾怨夜长，独客梦归家傍檐。虫缉〈一作织〉丝，向壁灯垂花，帘外月光吐，帘内树影斜。悠悠飞露姿，点缀池中荷。
九月
离宫散萤天似水，竹黄池冷芙蓉死。月缀金铺光脉脉，凉苑虚庭空澹白。露花飞飞风草草，翠锦斓斑满层道。鸡人罢唱晓珑璁，鸦啼金井下疏桐。
十月
玉壶银箭稍难倾，G花夜笑凝幽明。碎霜斜舞上罗幕，烛龙两行照飞阁。珠帷怨卧不成眠，金凤刺衣著体寒，长眉对月38弯环。
十一月
宫城团回凛严光，白天碎碎堕琼芳。挝钟高饮千日酒，却天凝寒作君寿。御沟泉合如环素，火井温泉在何处。
十二月
日脚淡光红洒洒，薄霜不销桂枝下。依稀和气排冬严，已就长日辞长夜。
闰月
帝重光年重，时七十二候，迥环推天官，玉g灰剩飞。今岁何长来，岁迟王母移。桃献天子，羲氏和氏迂龙辔。
《四气》雍裕之
春禽犹竞啭，夏木忽交阴。稍觉秋山远，俄惊冬霰深。
《子夜夏秋》二曲　　　　　　　顾非熊
相持薄罗扇，绿树听鸣蜩，君筵呈妙舞，香汗湿鲛绡。银床梧叶下，便觉漏声长，露砌蛩吟切，那怜白r凉。
《燕台》四首　　　　　　　　　李商隐
春
风光冉冉东西陌，几日娇魂寻不得。蜜房羽客类芳心，冶叶倡条遍相识。暖蔼辉迟桃树西，高鬟立共桃鬟齐。雄龙雌凤杳何许，絮乱丝繁天亦迷。醉起微阳若初曙，映帘梦断闻残语。愁将铁网20珊瑚，海阔天翻迷处所。衣带无情有宽窄，春烟自碧秋霜白。研丹擘石天不知，愿得天牢锁冤魄。夹罗委箧单绡起，香肌冷衬bb佩。今日东风自不胜，化作幽光入西海。
夏
前阁雨帘愁不卷，后堂芳树阴阴见。石城景物类黄泉，夜半行郎空柘弹。绫扇唤风阊阖天，轻帷翠幕波渊旋。蜀魂寂寞有伴未，几夜瘴花开木棉。桂宫留影光难取，嫣薰兰破轻轻语。直教银汉堕怀中，未遣星妃镇来去。浊水清波何异源，济河水清黄河浑。安得薄雾起缃裙，手接云Z呼太君。
秋
月浪冲天天宇湿，凉蟾落尽疏星入。云屏不动掩孤梗西楼一夜风筝急。欲织相思花寄远，终日相思却相怨。但闻北斗声回环，不见长河水清浅。金鱼锁断红桂春，古时尘满鸳鸯茵。堪悲小苑作长道，玉树未怜亡国人。瑶琴植爻弄，越罗冷薄金泥重。帘钩鹦鹉夜惊霜，唤起南云绕云梦。双丁丁联尺素，内记湘川相识处。歌唇一世衔雨看，可惜馨香手中故。
冬
天东日出天西下，雌凤孤飞女龙寡。青溪白石不相望，堂中远甚苍梧野。冻壁霜华交隐起，芳根中断香心死。浪乘画舸忆蟾蜍，月娥未必婵娟子。楚管蛮弦愁一概，空城舞罢腰支在。当时欢向掌中销，桃叶桃根双姊妹。破鬟矮堕凌朝寒，白玉燕钗黄金蝉。风车雨马不持去，蜡烛啼红怨天曙。
《子夜四时歌》陆龟蒙春
山连翠羽屏，草接烟华席。望尽南飞燕，佳人断消息。
夏
兰眼抬路斜，莺唇映花老。金龙倾漏尽，玉井敲冰早。
秋
凉汉清寥，衰林怨风雨。愁听络纬唱，似与羁魂语。
冬
南云走冷圭，北籁号空木。年年任霜霰，不减oY绿。
《春》翁洮
漠漠烟花处处通，游人南北思无穷。林间鸟奏笙簧月，野外花含锦绣风。N抱云霞朝凤阙，鱼翻波浪化龙宫。此时谁羡神仙客，车马悠扬九陌中。
《夏》前人
触目皆因长养功，浮生何处问穷通？柳长北阙丝千缕，云簇南山火万笼。大野烟尘飘赫日，高楼帘幕逗薰风。身心已在喧阗处，惟羡沧浪把钓翁。
《秋》前人
宋玉高吟思万重，澄澄寰宇振金风。云开日月浮虚白，木落山川叠碎红。寥雁多宫漏永，河渠烟敛塞天空。侯门处处槐花〈阙〉，献赋何时遇至公。
《冬》前人
寂寂栖心向杳冥，苦吟寒律句偏清。云凝止水鱼龙蛰，雪点遥峰草木荣。迥夜炉翻埃烬色，天河冰辗辘轳声。归飞未得东风力，魂断三山九万程。
《西湖四时》宋・范纯仁
白鹭文鸳鉴里飞，红桥朱阁影参差。疏林密雪皆堪赏，不特寻芳避暑时。
万顷琉璃蹙翠鳞，日迟风暖物华新。千花百草游人路，应谓壶中别有春。
深堂高阁启清风，舟泛荷香柳影中。日月待公逃醉饮，官无拘检是琳宫。
夕阳照水晚登楼，皎月涵波夜泛舟。珍重前贤开展意，中年常愿守闲州。
《四时词》苏轼
春云阴阴雪欲落，东风和冷惊罗幕。渐看远水绿生漪，未放小桃红入萼。佳人瘦尽雪肤肌，眉敛春愁知为谁。深院无人剪刀响，应将白作春衣。
垂柳阴阴日初永，蔗浆酪粉金盘冷。帘额低垂紫燕忙，蜜脾已满黄蜂静。高楼睡起翠眉颦，枕破斜红未肯匀。玉碗半揎云碧袖，楼前知有断肠人。
新愁旧恨眉生绿，粉汗馀香在蕲竹。象床素手熨寒衣，烁烁风灯动华屋。夜香烧罢掩重扃，香雾空髟侣庭。抱琴转轴无人见，门外空闻裂帛声。
霜叶萧萧鸣屋角，黄昏斗觉罗衾薄。夜风摇动镇帷犀，酒醒梦回闻雪落。起来呵手画双鸦，醉脸轻匀衬眼霞。真态生香谁画得，玉奴纤手嗅梅花。
《四时田家词》贺铸
鼓声迎客醉还家，社树团栾日影斜。共喜今年春赛好，缠头红有象生花。
野蔓牵花过短墙，麦秋时节并蚕忙。迎门父老延行客，井汲清甘树荫凉。
鸡声犬吠远相望，社酒登槽唤客尝。晓日晴明陂更阔，风吹荞麦蜜花香。
晚雪漫漫没兔D，满杯豆粥饷邻家。夜长少妇无春织，一点青灯半缉麻。
《四时田园杂兴》二十八首　　　范成大春日
柳花深巷午鸡声，桑叶尖新绿未成。坐睡觉来无一事，满窗晴日看蚕生。
土膏欲动雨频催，万草千花一饷开。舍后荒畦犹绿秀，邻家鞭笋过墙来。
高田二麦接山青，傍水低田绿未耕。桃杏满村春似锦，踏歌椎鼓过清明。
社下烧钱鼓似雷，日斜扶得醉翁回。青枝满地花狼籍，知是儿孙38草来。寒食花枝插满头，茜裙青袂几扁舟。一年一度游山寺，不上灵岩即虎丘。
桑下春蔬绿满畦，菘心青嫩芥台肥。溪头洗择店头卖，日暮裹盐沽酒归。
晚春
紫青莼菜卷荷香，玉雪芹芽拔薤长。自撷溪毛充晚供，短篷风雨宿横塘。
湔裙水满绿O洲，上巳微寒懒出游。薄暮蛙声连晓闹，今年田稻十分秋。〈吴下以上巳蛙鸣则知无水灾〉新绿园林晓气凉，晨炊早出看移秧。百花飘尽桑麻小，夹路风来阿魏香。
茅针香软渐包茸，蓬甘酸半染红。采采归来儿女笑，杖头高挂小筠笼。
雨后山家起较迟，天窗晓色半熹微。老翁欹枕听莺啭，童子开门放燕飞。
海雨江风浪作堆，时新鱼菜逐春回。荻芽抽笋河上，栋子开花石首来。
夏日
二麦俱秋斗百钱，田家唤作小丰年。饼炉饭甑无饥色，接到西风熟稻天。
百沸缲汤雪涌波，缲车嘈杂昝蓑。桑姑盆手交相贺，绵茧无多丝茧多。
昼出耘田夜绩麻，村庄儿女各当家。童孙未解供耕织，也傍桑阴学种瓜。
黄尘行客汗如浆，少住侬家漱井香。借与门前磐石坐，柳阴亭午正风凉。
千顷芙渠放棹嬉，花深迷路晚忘归。家人暗识船行处，时有惊忙小鸭飞。
秋日
朱门巧夕沸欢声，田舍黄昏静掩扃。男解牵牛女能织，不须徼福渡河星。
静看檐蛛结网低，无端妨碍小虫飞。蜻蜓倒挂蜂儿窘，催唤山童为解围。
中秋全景属潜夫，棹入空明看太湖。身外水天银一色，城中有此月明无。
租船满载候开仓，粒粒如珠白似霜。不惜两钟输一斛，尚赢糠饱儿郎。
细捣橙齑买鱼，西风吹上四腮鲈。雪松酥腻千丝缕，除却松江到处无。
冬日
斜日低山片月高，睡馀行乐绕江郊。霜风埽尽千林叶，f倚筇枝数鹳巢。
松节然膏当烛笼，凝烟如墨暗房栊。晚来拭净南窗纸，便觉斜阳一倍红。
放船f看雪山晴，风定奇寒晚更凝。坐听一篙珠玉碎，不知湖面已成冰。
梦扪萄┮钩ぃ地炉煨酒如汤。莫嗔老妇无盘，笑指灰中芋栗香。
黄纸蠲租白纸催，皂衣傍午下乡来。长官头脑冬烘甚，乞汝青钱买酒回。
村巷终年见俗情，邻翁讲礼拜柴荆。长衫布缕如霜雪，云是家机自织成。
《四时词拟徐陵用今体次东坡旧韵》李之仪
红绿枝头自开落，薄日低云天一幕。可堪困绪尚眠蚕，未拟赏心摧破萼。宝环半脱畏侵肌，百刻萦香竟属谁。旋制称身官样窄，慵看架上去年衣。
蜀葵易过红榴永，鳞鳞莹角波纹冷。水光暗透玉枕凉，扇影风摇深院静。无言一向几回颦，品尽幺弦竟不匀。空被梁间偷眼燕，黄蜂元是窃香人。
画图展尽潇湘绿，窈窕新词写啼竹。薄衾笑拂又经年，已报莎鸡入重屋。渐施帘幕作深扃，时看明河步广庭。旋索罗衣防露下，隔墙闻叫侍儿声。
休愿车轮生四角，莫向金尊嫌酒薄。门外风号雁阵低，拥衾同看残灯落。辘轳敲冻惊栖雅，睡红笑引胭脂霞。未拟雕笼问鹦鹉，先投宿酒敌霜花。
《渔父四时歌》周必大
三湘七泽云连水，短棹意行无远迩。江花时傍绿蓑飞，水鸟忽随清唱起。醉从欢呼踏浪儿，鲔可分粳可炊。芳草从教天样远，都无f恨寄萋迷。碧桃几片来何处，试访秦人武陵路。
朝霞沈绮乌鹊惊，钓车徐理O一鸣。夕蟾散金鸥鹭浴，乘流荡桨清江曲。行人亭午汗如流，绿阴浓处p扁舟。丝纶卷尽身无事，日长睡足风飕飕。觉来一觞仍起舞。未信人间有炎暑。
世人只咏江如练，此景何曾眼中见。露零月白人已眠，万顷风光侬自占。莼鲈况复生计优，酒醒还醉馀何求。有时f看飞鸿字，斜倚高竿不掉头。晓来谁误招招渡，一笑夤缘苇间去。
白浪粘天云覆地，津人断渡征人喟。欲矜好手傲风波，故把扁舟恣游戏。雪蓑不博狐白裘，尺寸之肤即休。卖鱼得钱沽美酒，翁媪儿孙交劝酬。田家禾熟疲输送，乐哉篷底华胥梦。
《渔父四时曲》赵汝燧
霁江浮春新水肥，粼粼鸭绿东风微。波心上下舴艋滑，钓车香饵卷落晖。纤鳞{喁锦穿柳，半留卖钱半换酒。烂醉茅檐红杏家，折花簪发把两手。沙岸寻芳青骢嘶，弹丝吹竹挟蛾眉。笑指渔父何寂寞，渔父掉头我自乐。
烟溪流碧浸炎空，涤濯袢蒸蒹葭风。大港小港凉世界，隔堤荷荡香到篷。侬家生长舟一叶，岂识人间半点热。青笠绿蓑山雨来，雨过波平夜撑月。水亭避暑冰玉肌，枕设珊瑚簟琉璃。笑指渔父何辛苦，渔父掉头浑不顾。
新雁衔秋访水涯，分屯洲渚傍芦花。停桡相钓结溪社，来往无嫌同一家。酒酣把笛吹村曲，声曳兰风入山腹。钓竿到手万事轻，孰是孰非孰荣辱。江楼邀月粉黛浓，簧H嘈杂彻桂宫。笑指渔父何冷落，渔父掉头我岂错。
六花坼冻云模糊，钓钩空掷寒无鱼。系舟枯柳归茅舍，拨火煨薪拥地炉。赊邻一}醅N玉，老稚分沾春回谷。重来解围放夜筒，横风打向别港宿。溪馆对雪歌妓围，釜出驼峰酒羔儿。笑指渔父何憔悴，渔父掉头但称醉。
《田居四时》释道潜
原隰春风暖，池塘雁北翔，晓耕云坞润，午饭野芹香。燕子依茅栋，花枝过土墙，东阡与南陌，生事日皇皇。五月梅争熟，村村桑柘稀，茜裙蚕妇瘦，粉翅乳鹅肥。菱蔓滋溪田，藤花锁钓矶，呼儿行采去，亭午候荆扉。刈终吾事，田园日向f，晚香增橘柚，潦水耗汀湾。聚噪栖鸦定，孤吹牧竖还，儿童惊野烧，一片起前山。汨汨防农务，穷冬亦谩劳，茆檐催日午，篱落听鸡号。腊近还移竹，宵f更索，春风归早晚，行见事东皋。
《四序回文》十二首　　　　金宇文虚中
春
短草铺茸绿，残梅照雪稀，暖轻还锦褥，寒峭怯罗衣。翠涟冰绽日，香径晚多花，细笋抽蒲密，长条舞柳斜。折花幽槛小，倾酒绿杯深，蝶舞轻风晓，莺啼老树阴。
夏
翠密围窗竹，青圆点水荷，睡多嫌昼永，醒少得风和。草径迷深绿，莲池浴腻红，早蝉鸣树曲，鲜鲤跃潭东。暴雨随云骤，惊雷隐地平，好风摇透，轻汗挹冰清。
秋
晚日欣帘裕凉风觉袂摇，远吟高兴遣，长醉宿愁销。短苇低残雨，虚舟带晚潮，断鸿归暗浦，疏叶堕寒梢。戚戚蛩吟苦，茫茫水驿孤，日衔山色暮，霜带菊丛枯。
冬
鹘健呼风急，乌啼促景残，窟深宜兔蛰，蒲折荫鱼寒。裂瓦寒霜重，铺窗月影清，灭灯惊好梦，孤枕念深情。秀柏留阴绿，芳梅蘸影斜，溜檐冰结玉，装树雪飞花。
《锦堂四景图》李俊民
春水满四泽
淼淼舒如罗带，鳞鳞绉似e纹。谁道卧龙不起，须臾变化风云。
夏云多奇峰
幸得从龙变态，尚何出岫无心。正苦人间畏日，不思天上为霖。
秋月扬明辉
清光一片如洗，西去娥耐秋。可惜广寒人老，谁将玉斧再修。
冬岭秀孤松
山前倾盖独倚，雪里盘根岁深。千年老鹤相伴，谁似苍髯有心。
《题耕织图奉懿旨撰》元・赵孟\正月
田家重元日，置酒会邻里。大小易新衣，相戒未明起。老翁年已迈，含笑弄孙子。老妪惠且慈，白发被两耳。杯盘且罗列，饮食致甘旨。相呼团栾坐，聊慰衰暮齿。田硗藉人力，粪壤要锄理。新岁不敢f，农事自兹始。
二月
东风吹原野，地冻亦已消。早觉农事动，荷锄过相招。迟迟朝日上，炊烟出林梢。土膏脉既起，良耜利若刀。高低遍翻垦，宿草不待烧。幼妇颇能家，井臼常自操。散灰缘旧俗，门径环周遭。所冀岁有成，殷勤在今朝。
三月
良农知土性，肥瘠有不同。时至万物生，芽f由地中。秉耒向畎亩，忽遍西与东。举家往于田，劳瘁在尔农。春雨及时降，被野何鳌３俗雀鞑贾郑庶望西成功。培根利秋实，仰天望年丰。但使阴阳和，自然仓廪充。
四月
孟夏土加润，苗生无近远。漫漫冒浅陂，MM被长阪。嘉b虽已植，恶草亦滋蔓。君子与小人，并处必为患。朝朝荷锄往，薅耨忘疲倦。旦随鸟雀起，归与牛羊晚。有妇念将饥，过午可无饭。一饱不易得，念此独长叹。
五月
仲夏苦雨乾，二麦先后熟。南风吹陇亩，惠气散清淑。是为农夫庆，所望实其腹。酤酒醉比邻，语笑声满屋。纷然收罢，高廪起相属。有周成王业，后稷播百谷。皇天贻来牟，长世自兹卜。愿言仍岁稔，四海尽蒙福。
六月
当昼耘水田，农夫亦良苦。赤日背欲裂，白汗洒如雨。匍匐行水中，泥淖及腰膂。新苗抽利剑，割肤何痛楚。夫耘妇当@，奔走及亭午。无时暂休息，不得避炎暑。谁怜万民食，粒粒非易取。愿陈知稼穑，无逸传自古。
七月
大火既西流，凉风日凄厉。古人重稼穑，力田在匪懈。郊行省农事，禾黍何旆旆。碾以他山石，玉粒使人爱。大祝须粢盛，一一稽古制。是为五b长，异彼与稗。炊之香且美，可用享上帝。岂惟足食人，一饱有所待。
八月
白露下百草，茎叶日纷委。是时禾黍登，充积遍都鄙。在郊既千庾，入邑复万轨。人言田家乐，此乐谁可比。租赋已输官，所馀足储峙。不然风雪至，冻馁及妻子。优游茅檐下，庶可以卒岁。太平元有象，治世乃如此。
九月
大家饶米面，何啻百室盈。纵复人力多，舂磨常不停。激水转大轮，}碾亦易成。古人有机智，用之可厚生。朝出连百车，暮入还满庭。勾稽数多寡，必假布算精。小人好争利，昼夜心营营。君子贵知足，知足万虑轻。
十月
孟冬农事毕，b粟既已藏。弥望四野空，槁秸亦在场。朝廷政方理，庶事和阴阳。所以频岁登，不忧旱与蝗。置酒燕乡里，尊老列上行。肴羞不厌多，涓岣磁胙颉Ｗ菀穷日夕，为乐殊未央。祷天祝圣人，万年长寿昌。
十一月
农家值丰年，乐事日熙熙。黑黍可酿酒，在牢羊豕肥。东邻有一女，西邻有一儿。儿年十五六，女大亦可笄。财礼不求备，多少取随宜。冬前与冬后，昏嫁利此时。但愿子孙多，门户可扶持。女当力蚕桑，男当力耘耔。
十二月
一日不力作，一日食不足。惨淡岁云暮，风雪入破屋。老农气力衰，伛偻腰背曲。索民事急，昼夜互相续。饭牛欲牛肥，茭槁亦预蓄。蹇驴虽劣弱，挽车致百斛。农家极劳苦，岁岂恒稔熟。能知稼穑艰，天下自蒙福。
右耕
正月
正月新献岁，最先理农器。女工并时兴，蚕室临期治。初阳力未胜，早春尚寒气。窗户当奥密，勿使风雨至。田畴耕耨动，敢不修耒耜。经冬牛力弱，相戒勤饭饲。万事非预备，仓卒恐不易。田家亦良苦，舍此复何计。
二月
仲春冻初解，阳气方满盈。旭日照原野，万物皆欣荣。是时可种桑，插地易抽萌。列树遍阡陌，东西各纵横。岂惟篱落间，采叶惮远行。大哉皇元化，四海无交兵。种桑日巳广，弥望绿云平。匪惟锦绮谋，o以厚民生。
三月
三月蚕始生，纤细如牛毛。婉娈闺中女，素手握金刀。切叶以饲之，拥纸散周遭。庭树鸣黄鸟，发声和且娇。蚕饥当采桑，何暇事游遨。田时人力少，丈夫方种苗。相将挽长条，盈筐不终朝。数口望无寒，敢辞终岁劳。
四月
四月夏气清，蚕大已属眠。高首何昂昂，蛾眉复娟娟。不忧桑叶少，遍野如绿烟。相呼携筐去，迢递立远阡。梯空伐条枚，叶上露未乾。蚕饥当早归，秉心静以专。饬躬修妇事，黾勉当盛年。救忙多女伴，笑语方喧然。
五月
五月夏已半，谷莺先弄晨。老蚕成雪茧，吐丝乱纷纭。伐苇作曲薄，束缚齐榛榛。黄者黄如金，白者白如银。烂然满筐_，爱此颜色新。欣欣举家喜，稍慰经时勤。有客过相问，笑声闻四邻。论功何所归，再拜谢蚕神。
六月
釜下烧柴紫，取茧投釜中。纤纤女儿手，抽丝疾如风。田家五六月，绿树阴相蒙。但闻缲车响，远接村西东。旬日可经绢，弗忧杼轴空。妇人能蚕桑，家道当不穷。更望时雨足，二麦亦稍丰。L酒田家饮，醉倒妪与翁。
七月
七月暑尚炽，长日弄机杼。头蓬不暇梳，挥手汗如雨。嘤嘤时鸟鸣，灼灼红榴吐。何心娱耳目，往来忘伛偻。织为机中素，老幼要纫补。青灯照夜梭，蟋蟀窗外语。辛勤亦何有，身体衣几缕。嫁为田家妇，终岁服劳苦。
八月
池水何洋洋，沤麻水中央。数日庶可取，引过两手长。织绢能几时，织布已复忙。依依小儿女，岁晚叹无裳。布襦不掩胫，念之热中肠。朝缉满一篮，暮缉满一筐。行看机中布，计日渐可量。我衣苟已成，不忧天早霜。
九月
季秋霜露降，凛凛寒气生。是月当授衣，有布织未成。天寒催刀尺，机杼可无营。教女学纺r，举足疾且轻。舍南与舍北，GG闻车声。通都富豪家，华屋贮娉婷。被服杂罗绮，五色相间明。听说贫家女，恻然当动情。
十月
丰年禾黍登，农心稍逸乐。小儿渐长大，终岁荷锄。目不识一字，每念心作恶。东邻方迎师，收拾令上学。后月日南至，相贺因旧俗。为女裁新衣，修短巧量度。龟手事塞向，庶R北风虐。人生真可叹，至老长力作。
十一月
冬至阳来复，草木渐滋萌。君子重其然，吾道自此亨。父母坐堂上，子孙列前荣。再拜称上寿，所愿百福并。人生属明时，四海方太平。民无札瘥者，厚泽敷群情。衣食苟给足，礼义自此生。愿言兴学校，庶几教化成。
十二月
忽忽岁将尽，人事可稍休。寒风吹桑林，日夕声飕飕。墙南地不冻，垦掘为坑沟。斫桑埋其中，明年芽早抽。是月浴蚕种，自古相传流。蚕出易脱壳，丝纩亦倍收。及时不努力，知有来岁不。手冻不足惜，冀免号寒忧。
右织
《拟四季归田乐》张养浩
春
日月底天庙，阳瘅土脉生。习习协风来，JJ众蛰惊。农人服厥亩，薄言事春耕。缺堤流1818，灌木鸣嘤嘤。白扉s青帘，绿野明丹英。蚕妇喜形色，牧竖歌传声。天随野色遥，山与吟怀清。向来悭一际，今者幸四并。徜徉子真谷，万事秋毫轻。
夏
北陆展修晷，薰风荐微凉。麦波浩无津，细路如桥梁。溪光林樾润，雨气桑麻香。舂声破幽寂，人影来微茫。缺垣谁所居，红碧相低昂。翁媪老瓦盆，儿女前捧觞。我行适见之，亦觉心乐康。昔闻太古俗，今历华胥乡。向令早知此，讵使田园荒。迷途谅非远，淑景良未央。于焉遂平昔，孤陋庸何伤。
秋
黄云亘郊野，农力今有功。兹乃民之天，治理根其中。我虽未及粒，已觉饥肠充。田头父老过，击壤今岁丰。自愧无寸积，坐享雍熙风。秋成既如彼，况对菊与枫。气澄天宇高，心寂尘累空。木落山献体，波缩沙留踪。遐兴何悠悠，迅景何ll。俯仰田舍底，或能保初终。
冬
岁晏日南至，场圃靡所劳。告成三务功，盈耳康衢谣。鸦飞岭外陂，虹断林边桥。将期养疏拙，讵厌居寂寥。负暄坐晴檐，煦煦春满袍。对山阅吾书，怀古酌彼醪。此乐天所靳，何幸及草茅。虽非鹿门庞，或庶彭泽陶。为诗写幽尚，刊落华与豪。集以贻知音，怅望心摇摇。
《四诗宫词》萨都剌
御沟涨暖绿潺潺，风细时闻响佩环。芳草宫门金锁闭，柳花帘幕玉钩f。梦回绣枕听黄鸟，困倚雕阑看白鹇。落尽海棠天不管，修眉惭恨锁春山。
日长缝就缕金衣，高柳风轻拂翠眉。f倚小楼题画扇，但闻别院笑弹棋。主家恩爱有时尽，贱妾心情无限思。又向晚凉新浴罢，琵琶自拨断肠词。
宫沟水浅不通潮，凉露瑶街惜翠翘。天晚不闻青玉佩，月明偷弄紫云箫。正宫夜半羊车过，别院秋深鹤驾遥。却把f情望牛女，银河乌鹊早成桥。
悄悄深宫不见人，倚门惟有石麒麟。芙蓉帐冷愁长夜，翡翠帘垂隔小春。天远难通青鸟信，瓦寒欲动白龙鳞。夜深怕有羊车到，自起笼灯照雪尘。
《和东坡四时词》刘诜
燕子轻寒生院落，佳人自孕珊炷弧Ｂネ贩缦付檠罨ǎ帘下日长添绣萼。缬纹酒晕透琼肌，双陆初赢笑问谁。f绾同心当户立，不知花影满春衣。幕波微皱回廊永，酒阑手枕珊瑚冷。槐影横阶午簟凉，榴花满地风帘静。梅酸未试意先颦，倦拂琶琵拨未匀。纨扇半f冰碗冻，翠禽两两下窥人。瓶浸双头莲颗绿，画阑f却青奴竹。微凉半下水晶帘，坐看疏萤度高屋。夜静楼风时动扃，隔墙一叶落虚庭。血色鸳罗裁未就，月明处处起砧声。
烛暗睡轻闻画角，玉盆脂水红冰薄。深屋无风绣幄垂，小瓶一片梅花落。辘轳隔屋转伊哑，云母香猊晕宿霞。报道粤焙雾重，午妆才试翠钿花。
《仆射山人山中四时词》汪珍
春风破寒入幽谷，残雪消时烧痕绿。林花38日媚于
颊，野蕨登盘甘胜肉。南漪新渌晴满湖，春来行乐何处无。一樽我欲就花饮，花下啼禽能劝沽。
草泥聒聒吠蝼蝈，枣花落尽桐阴密。舍南舍北掉缲车，山后山前闻打麦。新篁解箨来薰风，脱巾露坐双鬓蓬。清泉白石足佳处，人世炎炎如甑中。
西风萧萧群木槁，天外秋云净如埽。豆叶半枯鸿雁来，粳稻俱登鸡鹜饱。白云夜下天雨霜，破篱衰草啼寒。芋魁如盎茭白老，床头酒熟浮蛆香。
千林怒号北风恶，阶下纷纷堆败箨。野田日出散牛羊，茅屋天寒喧鸟雀。湿云筛下豆秸灰，谷口梅花开未开。明朝积玉深一丈，高卧f门谁复来。
《四时词》梅赜
萧疏竹树与檐齐，浅淡桃花隔小溪。丝竹已随春梦断，绿阴深处听莺啼。
松下桃笙酒半醒，石根流水碧泠泠。片云将雨窗前过，分得新凉入研屏。
黄叶萧萧独掩关，屏风小幅画江山。酒醒梦入湘云去，不管秋声在树间。
一曲尊前唤翠娥，笑攀琪树玉枝柯。熏笼炽炭氍毹暖，不觉寒威入夜多。
《拟李长吉十二月乐词》吴景奎
正月
曲尘丝拂晴波暖，霁霭空魃蘸矍场：章宫中万玉妃，粉花点额芳霏霏。条风东来初解冻，蝴蝶吹醒花底梦。翠鬟梳罢玉纤寒，Z燕衔春上金凤。
二月
青皇宫中花鸟使，沓翠霏红教莺语。移春槛小度芳华，金犊车轻载歌舞。曲房梦断章台月，东风不解丁香结。钥鱼夜守仓琅根，海棠飞落胭脂雪。
三月
紫箫吹月梨花老，碧云冉冉迷芳草。药栏茧栗怯春寒，翠帐流苏护莺晓。丽人一去音尘杳，泪洒红绡怨青鸟。新蒲细柳自年年，曲江流恨波声小。
四月
轻红流烟香雨足，新槐影转构栏曲。水晶帘箔度薰风，黄吻乌衣语华屋。凉簪堕发初破睡，粉痕浅护修蛾绿。并禽不受雕笼宿，背人飞向荷阴浴。
五月
网轩绿艾悬飞虎，菖蒲花青海榴吐。江娥倚竹弄湘弦，调笑怀沙怨兰杜。南薰生凉纨扇薄，雕俎瑶觞劝郎酌。Z索光浮系臂纱，守宫红映黄金约。
六月
冰山珑璁间瑶席，水拍银盘漱寒碧。象床湘簟含风漪，腻香粉汗沾凝脂。赤帝啾啾火龙老，琪树西风转昏晓。
七月
凤皇枝头一叶飞，碧疏朱缀生凉t，素纨团团恩爱衰，含宫嚼羽吹参差。瑶阶露华沾履綦。星桥月帐愁别离，粉筵欢笑占蛛丝。
八月
O风夕起凉思多，新愁旧恨生浓蛾。云兜鸸返故国，瑶阶络纬鸣寒莎。铜仙泓泓泣零露，银湾漾漾吹凉波。素娥徘徊白鸾舞，广庭老树今如何。
九月
黄金花开香满把，烟草荒台谁戏马。楚云栉栉雁西流，秋色怆人正潇洒。泪花蔌蔌啼新愁，缠弦五色弹箜篌。宝香不茱萸帐，明月空过翡翠楼。
十月
小春一花西月黄，缟衣美人吹暗香。锦衾罗荐晓寒薄，梦中持赠双明。霜花莫洒相思树，愁杀孤栖金凤皇。
十一月
八姨手持抟桑枝，海天冻合青玻璃。琼楼仙人唤滕六，夜入银潢剪瑛f。沉香火锦承尘，叵罗羔酒生春粼。宫沟不寄题红怨，日映五纹添弱线。
十二月
琼芳销歇年华改，青鸟无音隔瑶海。绿绡窗户弄晴曦，柳条迎腊含烟彩。上苑花须连夜开，枝头休剪杨家Z。
闰月
若华煌煌萦日驭，气朔盈虚积馀数。低鬟敛黛拜孀娥，孤负团圆十三度。生物趋功得岁长，山中独厄黄杨树。
《子夜吴声四时歌》张宪
朱雀街头雨，乌衣巷口风。飞来双燕子，不入景阳宫。为问秦淮女，还知玉树空。
湖上水云绿，荷花十里香。咿哑木兰棹，惊起睡鸳鸯。雌雄两分去，不觉断人肠。
白r鸦头袜，红绫锦靴。玉阶零露冷，差折凤仙花。去去荡游子，秋深不念家。瓦上松雪落，镫前夜有声。起持白玉尺，呵手制吴绫。20纫征袍缝，边庭草又青。
《四景宫词》杨维桢
漏痕新长莲花斗，龙池草色连沟柳。忆春还又怯春来，日日春情如酒。小床偷制锦回文，落地针声暗惊手。梦绕梁三白蝶飞，西园鼓子花开后。
金刀落雪瓜如斗，小殿风来水杨柳。凤窠长簟不成眠，窃饮君王千日酒。传宣今夜吹玉笙，十指红蚕捻轻手。三十六竿调未齐，小倚琉璃御屏后。露下金盘湿星斗，池上乌啼千尺柳。秋题未写桐叶笺，春妆尚带桃花酒。十二帘开乞巧楼，小队金针穿好手。长生殿里记恩私，夜半牵牛挂楼后。
黛螺新赐量成斗，画眉日画青青柳。长得君王一笑看，眠文不敢朝酒。盘珠夜制衮龙衣，红冰笋软呵纤手。坐听镫人报晓筹，二十五声寒点后。
《四时词》郭钰
暖云飞扑玉骢归，帘韵惴缇屏ξ。夜坐久怜明月好，细铺花影绣罗衣。
日射嫣红安石榴，波涵空翠木兰舟。美人调笑渡江去，半榻柳风棋不收。
鹤认琪花欲下迟，蓬莱仙客遣催诗。情深写到相思处，秋露芙蓉开满池。
疏林晴旭散啼鸦，高阁珠帘@地遮。为问王孙归也未，玉梅开到北枝花。
《春词》郑奎妻
春风吹花落红雪，杨柳阴浓啼百舌。东家蝴蝶西家飞，前岁樱桃今岁结。Fa蹴罢鬓L，粉汗凝香沁绿纱。侍女亦知心内事，银瓶汲水煮新茶。
《夏词》
芭蕉叶展青鸾尾，萱草花含金凤觜。一双乳燕出雕梁，数点新荷浮绿水。困人天气日长时，针线慵拈午漏迟。起向石榴阴畔立，戏将梅子打莺儿。
《秋词》
铁马声喧风力紧，雪窗梦破鸳鸯枕。玉炉烧麝有馀香罗扇扑萤无定影，洞箫一曲是谁家，河汉西流月半斜要染纤纤红指甲，金盘夜捣凤仙花。
《冬词》
山茶花开梅半吐，风动帘旌雪花舞。金盘冒冷塑狻猊，绣幕围春护鹦鹉。倩人呵笔画双眉，脂水凝寒上脸迟。妆罢扶头重照镜，凤钗斜压瑞香枝。
《四景》明・宣宗
水影虚涵一镜中，晴光摇荡暖云红。小桃花重初经雨，弱柳丝柔屡舞风。
暑雨初过爽气清，玉波荡漾画桥平。穿帘小燕双双好，泛水f鸥个个轻。
新秋凉露湿荷丛，不断清香逐晓风。满目华春意在，晚霞澄锦照芙蓉。
池头六出花飞遍，池水无波冻欲平。一望玻璃三百顷，好山西北玉为屏。
《四景山水》张以宁春
山雨瀑如雪，林寒松未花。遥看飞阁起，知有梵王家。一僧归得晚，云湿满袈裟。
夏
崖断石林合，风高云叶飘。人归雨脚外，高阁望中遥。应是天台路，幽期在石桥。
秋
秋t白云晚，霜林红树多。野桥山郭外，行子暮来过。为问小摇落，江南今若何。
冬
寒月白千峰，林深路绝踪。遥知僧定起，疏响在高松。亦欲剡溪去，其如山海重。
《四时词》胡俨
春风吹帘斜，帘开飞柳花。美人高堂上，见此惜年华。年华容易随春草，一双蛾眉镜中老。
碧水泛回塘，新荷艳晓妆。看花临绮槛，爱此双鸳鸯。鸳鸯宛转迥塘路，相对朝朝还暮暮。
秋露白如玉，梧桐坠寒绿。文犀镇锦帷，红泪销银烛。银烛轻摇翡翠烟，孤影荧荧夜不眠。
叶落深闺静，露零宵鹤警。玉井冻无声，梦回寒夜永。夜永铜龙漏幽咽，小窗斜转梅花月。
《四时词》陆N
满地花阴翡翠凉，半帘红雾水晶香。黄鹂似惜春无主，啼遍宫门不过墙。
柳花台榭汗销香，荷叶池塘趁晚凉。十里翠萍鱼点破，软沙深处见鸳鸯。
架上衣源渌浚手中团扇怯风吹。侍儿不识人心别，还把红盐洒竹枝。
梦断巫山独拥衾，笙歌声迥夜沉沉。无情不似铜龙漏，滴碎长门一片心。
《子夜四时歌》二首　　　　　　李梦阳
共欢桃下嬉，心同性不合。欢爱桃花色，妾愿桃生核。
柳条宛转结，蕉心日夜卷。不是无舒时，待郎手自展。
《子夜四时歌》张时彻
朝朝听鹊报，日日掩重闱，莫踏门前草，留踪待郎归。乍来结女伴，江头去浣纱，问讯郎消息，夜夜灯烛花。女郎宛转歌，轻舟棹碧波，打动明珠碎，团团落青荷。日出望车尘，徘徊至日曛，拾得红茜草，染就石榴裙。凄凄复凄凄，月出光尚微，郎衣犹未绽，何得理侬衣。恻恻复恻恻，桑黄秋露白，持糜不能飧，持麻不能织。夜来风似箭，晨起雪盈床，侯门教歌舞，剪Z38红妆。河水结层冰，疾风吹旷野，嗟尔衣裳单，独宿在车下。
《子夜四时歌》胡汝嘉
黄鸟鸣深林，往来疾于织，非无机杼声，其奈不成匹。湘筠织成箔，瞥眼便相亲，漫将心附郎，别有帘外人。]蛸网朱户，露叶藏暗萤，与君几日别，忽地秋风生。起来不梳头，冒冷弄冰雪，侬手原不寒，郎心为谁热。
《子夜四时歌》沈明臣
东风吹月出，照见妾家楼，荡子从戎去，边霜尚满头。河汉青天转，空房丹鸟飞，汗从郎背拭，香是隔年衣。桂影团团月，芙蓉叶叶霜，捣衣过夜半，几日废流黄。冻折银瓶水，尘枯宝瑟弦，非关妾无梦，妾夜几曾眠。
《子夜四时歌》黄凤翔
枝喧对语莺，堂巢双飞燕。良人一分袂，十载不相见。雪藕丝中断，采莲蒂复双。岂乏琅\簟，含愁倚碧窗。独鹤警露鸣，寒啼彻曙。夜夜砧杵声，征衣寄何处。素霰风逾急，青灯火亦寒。不知羁旅地，形影双与单。
《子夜四时歌》于慎行
朱景带碧楼，新风吹罗幌，谁能怀春情，不发柔弦响。金屋燕初飞，长堤草已绿，春蚕不作茧，思子何由续。何处复无暑，月出湖水边，舟芙蓉里，分明自取莲。含桃初作花，畏恐傍人见，今日食含桃，空条谁复盼。凉风夜中来，白露凝如玉，不敢拭清砧，捣衣乱心曲。露井冻银床，秋风生桐树，任吹桐花飞，莫吹梧子去。万里覆寒云，千林飞素雪，此时为欢愁，心如三伏热。华茵倚熏炉，璇房卷罗幕，惊见雪花飞，谓是杨花落。
《子夜四时歌》冯大受
看花东城隅，闻笑不闻唱。相逢游冶郎，逐逐走如浪。低头羞露娇，惜别转相向。
江畔巧妆鲜，短棹发清b。不愁水湿衣，素手攀莲子。香风正淡荡，罗袂轻轻举。
郎住江水头，妾住江水尾。别恨正悠悠，泪滴梧桐雨。背窗一点灯，帘幕秋风起。
岁晏悲风号，雪花琼楼满。寒枕夜如年，起坐珠帘浴ｂ晖长安道，不知郎近远。
《子夜四时歌》陈荐夫
桑入南园，园中草芊芊。双飞蝴蝶子，戏侬罗裙前。柳枝生池上，柳叶拂池水。欢来树下坐，绿叶自旖旎。月出桂树丛，斗帐望如空。凉风发窗牖，照见欢与侬。北风吹霜雪，肌肤冻欲裂。罗襦空尔馨，独眠那得热。
《子夜四时歌》二首　　　　　　王伯稠
月寒蟋蟀鸣，独向空庭步。金并双梧桐，花上有清露。北风昨夜来，大雪忽三尺。不愁送侬寒，但愁断欢迹。
《子夜四时歌》冯鼎位
红闺妖冶颜，与春相骀荡。山林多奇采，明朝船好放。三伏无盛妆，香巾拭玉面。乘凉见明月，似郎合欢扇。清露凝如玉，明月皎如烛。何处来妙香，吴姬解褂e。暖屋红地垆，四角辟邪香。纤手不知冷，剪Z38新妆。
《四时词》无名氏
门巷清明燕子来，绿杨如雾掩楼台。同游女伴Fa下，更向花间38草回。五色丝针倦绣窠，玉阶新发石榴花。银床冰簟无馀事，尽日南园蛱蝶多。
金井梧桐下玉栏，琵琶弦紧不堪弹。欲将宝镜匀新黛，陨现榱鼻釉绾。
锦幕围香宝兽危，晓妆临镜涩胭脂。绣笼鹦鹉嫌寒重，犹向帘间觅侍儿。
《吴宫四时词》释妙声
柳色暗阊门，霓旌拂晚云，湖边采香罢，就阅水犀军。何处堪销夏，龙舟过洞庭，谁歌采莲曲，江上越山青。金井落梧桐，茱萸绕殿红，君王爱秋色，多在馆娃宫。宫阙夜如何，风飘宛转歌，更阑银烛灭，落月在江波。
《赵千里田家四季图》二首　　　　万金
桃花浪已深，杨柳风犹弱。邻曲欣往来，逢迎劝耕作。健犊不自暇，老农良有托。共醉社日尊，陶然得真乐。蚕事方告成，鸣蜩有新声。插秧雨初遍，治草日不停。杂坐高树阴，解衣午风清。作劳时自逸，孰谓非常情。
《四时歌》媛许景樊春歌
院落深深杏花雨，莺声啼遍辛夷坞。流苏罗幕春尚寒，博山轻飘香一缕。鸾镜晓梳春云长，玉钗宝髻蟠鸳鸯。斜灾亓碧翡翠，金勒雕鞍叹何处。谁家池馆咽笙歌，月照清尊金叵罗。愁人独夜不成寐，鲛绡晓起看红泪。
夏歌
槐阴满地花阴薄，玉簟银床敞朱阁。白r新裁染汗香，轻风洒洒摇罗幕。瑶阶飞尽石榴花，日辗晶帘影欲斜。雕梁昼永午眠重，锦茵扣落钗头凤。额上鹅黄腻晓妆，莺声啼起江南梦。南塘女儿木兰舟，采莲何处归渡头。轻桡漫唱横塘曲，波外夕阳山更绿。
秋歌
纱兴气残宵迥，露滴虚庭玉屏冷。池莲粉落夜有声，井梧叶下秋无影。金壶漏彻生西风，珠帘唧唧鸣寒虫。金刀剪取机上素，玉关梦断罗帷空。缝作衣裳寄远客，兰灯荧荧明暗壁。含啼自草别离难，驿使明朝发南陌。
冬歌
铜壶一夜闻寒枕，纱窗月落鸳鸯锦。乌鸦惊飞辘轳长，楼前倏忽生曙光。侍婢金瓶泻鸣玉，晓帘水涩胭脂香。春山欲描描不得，栏干伫立寒霜白。去年照镜看花柳。琥珀光深倾夜酒。罗帐重重围凤笙，玉容今为相思瘦。青骢一别春复春，金戈铁马瀚海滨。惊沙吹雪冷黑貂，香闺良夜何迢迢。
《渔家傲》〈正月〉宋・欧阳修
正月斗杓初转势，金刀剪Z功夫异，称庆高堂欢幼稚。看柳意，偏从东面春风至。　十四新蟾圆尚未，楼前乍看红灯试，冰散绿池泉细细。鱼欲戏，园林已是花天气。
前调〈二月〉　　　　　　　　前人
二月春耕万杏密，百花次第争先出，惟有海棠梨第一。深浅拂，天生红粉真无匹。　画栋归来巢未失，双双款语怜飞乙，留客醉花迎晓日。金盏溢，却忧风雨飘零疾。
前调〈三月〉　　　　　　　　前人
三月清明天婉娩，晴川祓禊归来晚，况是踏青来处远。犹不倦，Fa别闭深庭院。　更值牡丹开欲遍，酴压架清香散，花底一尊谁解劝。增眷恋，东风向晚无情绊。
前调〈四月〉　　　　　　　　前人
四月园林春去后，深深密幄阴初茂，折得花枝犹在手。香满袖，叶间梅子青如豆。　风雨时时添气候，成行新笋霜筠厚，题就送春诗几首。聊对酒，樱桃色照银盘溜。
前调〈五月〉　　　　　　　　前人
五月榴花妖艳烘，绿杨带雨垂垂重，五色新丝缠角粽。金盘送，生绡画扇蟠双凤。　正是浴兰时节动，菖蒲酒美清尊共，叶里黄鹂时一U。犹，等f惊破纱窗梦。
前调〈六月〉　　　　　　　　前人
六月炎天时霎雨，行云涌出奇峰露，沼上嫩莲腰束素。风兼露，梁王宫阙无烦暑。　畏日亭亭残蕙炷，傍帘乳燕双飞去，碧碗敲冰倾玉处。朝与暮，故人风快凉轻度。
前调〈七月〉　　　　　　　　前人
七月新秋风露早，渚莲尚折庭梧老，是处瓜华时节好。金尊倒，人间Z缕争祈巧。　万叶敲声凉乍到，百虫啼晚烟如埽，箭漏初长天杳沓。人语悄，那堪夜雨催清晓。
前调〈八月〉　　　　　　　　前人
八月秋高风历乱，衰兰败芷红莲岸。皓月十分光正满。清光畔，年年常愿琼筵看。　社近愁看归去燕，江天空阔云容漫，宋玉当时情不浅。成幽怨，乡关千里危肠断。
前调〈九月〉　　　　　　　　前人
九月霜秋秋已尽，烘林败叶红相映。惟有东篱黄菊盛。遗金粉，人家帘幕重阳近。　晓日阴阴晴未定，授衣时节轻寒嫩，新雁一声风又劲。云欲凝，雁来应有吾乡信。
前调〈十月〉　　　　　　　　前人
十月小春梅蕊绽，红楼画阁新妆遍，鸳帐美人贪睡暖。羞起懒，玉壶一夜冰澌满。　楼上四垂帘不卷，天寒山色偏宜远，风急雁行吹字断。红日晚，江天雪意云撩乱。
前调〈十一月〉　　　　　　　前人
子月新阳排寿宴，黄钟应管添宫线，猎猎寒威云不卷。风头转，时看雪霰吹人面。　南至迎长知漏箭，书云纪候冰生研腊，近探春春尚远。f亭院，梅花落尽千千片。
前调〈十二月〉　　　　　　　前人
腊月严凝天地闭，莫嫌台榭无花卉，惟有酒能欺雪意。增豪气，直教耳热笙歌沸。　陇上雕鞍惟数骑，猎围半合新霜里，霜重鼓寒声不起。千人指，马前一雁寒空坠。
《秋夜雨》〈春〉蒋捷
金衣露湿莺喉咽，春情不解分雪。宝筝弦断尽，但万缕，f愁难。　长红小白，谁亭馆过，禁烟弹指芳歇。今夜休要别，且醉宿，缃桃花月。
前调〈夏〉　　　　　　　　　前人
髹车转急风吹咽，冰丝松藕新雪。有人凉满袖。怕汗湿，红绡犹。　三更梦断，敲荷雨细，听来疏点还歇。茉莉标致别，占断了，纱邢阍隆
前调〈秋〉　　　　　　　　　前人
黄云水驿秋笳咽，吹人双鬓如雪。愁多无奈处。漫碎把，寒花轻。　红云转入，香心里夜，渐深人语初歇。此际愁更别，雁落影，西窗残月。
前调〈冬〉　　　　　　　　　前人
红麟不暖瓶笙咽，炉灰一片晴雪。醉无香嗅醒。但手把，新橙f。　更深冻损梅花也听，画堂箫鼓方歇。想是天气别，豫借与，春风三月。
《渔家傲》〈正月〉元・欧阳元功
正月都城寒料峭，除非上苑春光到，元日班行相见了。朝回早，阙前褫帕欢相抱。　汉女姝娥金搭脑，国人姬侍金貂帽，绣毂雕鞍来往闹。f驰骤，拜年直过烧灯后。
前调〈二月〉　　　　　　　　前人
二月都城春动野，引龙灰向银床画，士女城西争买架。看驰马，官家迎佛官兰若。　水暖天鹅纷欲下，鹰房奏猎催车驾，却道海青逢燕怕。才过社，柳林飞放相归罢。
前调〈三月〉　　　　　　　　前人
三月都城游赏竞，宫墙官柳青相映，十一门头车马并。清明近，豪家寒具金盘。　祭留连芳草径，归来风送梨花信，向晚轻寒添酒病。春烟暝，深深院落Fa迥。
前调〈四月〉　　　　　　　　前人
四月都城冰碗冻，含桃初荐瑛盘贡，南寺新开罗汉洞。伊蒲供，杨花满院莺声U。　岁幸上京车驾动，近臣准备銮舆从，健德门前飞玉。争持送，葡萄马乳归银瓮。
前调〈五月〉　　　　　　　　前人
五月都城犹衣W，端阳蒲酒新开腊，月傍西山青一。荷花夹，西湖近岁过苕。　血色金罗轻汗，宫中画扇传油法，雪腕Z丝红玉甲。添香鸭，凉糕时候秋生榻。
前调〈六月〉　　　　　　　　前人
六月都城偏昼永，辘轳声断浮瓜井，海上红楼扇影。河朔饮，碧莲花肺槐芽沈。　绿鬓亲王初守省，乘舆出后严巡警，太液池心波万顷。f芳景，埽宫人户捞渔艇。
前调〈七月〉　　　　　　　　前人
七月都城争乞巧荷，衣旖旎新棚笊，龙袖娇民儿女狡。偏相搅，穿针月下浓妆佼。　碧玉莲房和柄拗，晡时饮酒醒时卯，淋罢麻秸秋雨饱。新凉峭，夜灯叫买鸡头炒。
前调〈八月〉　　　　　　　　前人
八月都城新过雁，西风偏解惊游宦，十载辞家衣线绽。清宵半，家家捣练砧声乱。　等待中秋明月玩，客中只作家中看，秋草墙头萤火烂。疏钟断，中心台畔流河汉。
前调〈九月〉　　　　　　　　前人
九月都城秋日亢，马头白露迎朝爽，曾上西山观苍莽。川原广，千林红叶同春赏。　一本黄花金十镪，富家菊谱签银榜，龙虎台前鼍鼓响。擎仙掌，千官瓜果迎銮仗。
前调〈十月〉　　　　　　　　前人
十月都城家百蓄，霜菘雪韭冰芦菔，炕煤炉香豆熟。燔獐鹿，高昌家赛羊头福。　貂袖豹银鼠q，美人来往毡车续，花户油窗通晓旭。回寒燠，梅花一夜开金屋。
前调〈十月〉　　　　　　　　前人
子月都人居暖阁，吴中雪纸明如垩，锦帐豪家深夜酌。金鸡喔，东家撤宴西家噱。　纤指柔长宫线弱，阳回九九官冰凿，尽道今冬冰不薄。都人乐，官家喜受新年朔。
前调〈十二月〉　　　　　　　前人
腊月都人供暖，宫中障面霜风猎，甲第藏钩环侍妾。红袖压，笑歌声送金蕉叶。　倦客玉堂寒正怯，晓洮金井冰生鬣，冻合灶觚饧一G。吴霜镊，换年懒写宜春帖。
《天净沙》〈a括李贺十二月乐词　正月〉孟P
上楼迎得春归，暗黄著柳依依。弄野轻寒似水，锦床鸳被，梦回初日迟迟。
前调〈二月〉　　　　　　　　前人
劳劳紫燕酣春，逗烟薇帐生尘，蛾髻佳人瘦损。暖云如困，不堪起舞湘裙。
前调〈三月〉　　　　　　　　前人
夹城曲水飘香，埽蛾云髻新妆。落尽梨花欲赏，不胜惆怅，东风萦损柔肠。
前调〈四月〉　　　　　　　　前人
依微香雨青氛，金塘f水生O。数点残芳堕粉，绿莎轻衬，月明空照黄昏。
前调〈五月〉　　　　　　　　前人
铅华水汲青尊，含风细e虚门，舞困腮融汗粉。翠罗香润，鸳鸯扇织回文。
前调〈六月〉　　　　　　　　前人
疏疏拂柳生裁，炎炎红镜初开。暑困天低寡色，火轮飞盖，晖晖日上蓬莱。
前调〈七月〉　　　　　　　　前人
星依云渚溅溅，露零玉液娟娟，宝砌衰兰剪剪。碧天如练，光摇北斗阑干。
前调〈八月〉　　　　　　　　前人
吴姬鬓拥双鸦，玉人梦里归家。风弄虚檐铁马，天高露下，月明丹桂生华。
前调〈九月〉　　　　　　　　前人
鸡鸣晓色珑璁，鸦啼金井梧桐。月坠茎寒露涌，广寒霜重，方池冷悴芙蓉。
前调〈十月〉　　　　　　　　前人
玉壶银箭难倾，红花凝笑幽明，霜翠虚庭月冷。绣帏人静，夜长鸳梦难成。
前调〈十一月〉　　　　　　　前人
高城迥冷严光，白天碎堕琼芳，高饮挝钟日赏。流苏锦帐，琐窗睡煞鸳鸯。
前调〈十二月〉　　　　　　　前人
日光洒洒生红，琼葩碎碎迷空。寒夜漫漫漏永，串销金凤，兽炉香霭春融。
前调〈闰月〉　　　　　　　　前人
七十二候环催，葭灰玉g重飞。莫道光阴似水，羲和迂辔，金鞭懒著龙媒。
《望江南》明・瞿佑
西湖景，春日最宜晴。花底管弦公子宴，水边罗绮丽人行。十里按歌声。
前调　　　　　　　　　　　　前人
西湖景，夏日正堪游。金勒马嘶垂柳岸，红妆人泛采莲舟。惊起水中鸥。
前调　　　　　　　　　　　　前人
西湖景，秋日更宜观。桂子冈峦金粟富，芙蓉洲渚彩云间。爽气满前山。
前调　　　　　　　　　　　　前人
西湖景，冬日转清奇。赏雪楼台评酒价，观梅园圃定春期。共醉太平时。
《甘草子》〈春〉王世贞
春暮密打窗纱，阵阵梨花雨。k匝迸胭脂，绮袖调鹦鹉。　轻软寒相剁，做不痒不疼情绪。倩得张郎画眉妩，任子规凄楚。
前调〈夏〉　　　　　　　　　前人
长夏懒约钗钿，腕素偏幽雅。越r水精凉，楚簟玻璃砑。　如醉如醒朦胧者，忽小弹花影墙下。怕是萧郎故相惹，去问他真假。
前调〈秋〉　　　　　　　　　前人
秋半密约刚逢，天上菱花满。掩面扇纨轻，可体衫罗缓。　丢抹腰红勾双腕，笑指那嫦娥无伴。窃药欺郎行偏短，守广寒空馆。
前调〈冬〉　　　　　　　　　前人
冬尽玉涩鸦寒，落照看看准。别馆闭i儿，为待郎来稳。　晕月旋收霜仍紧，怕去路香踪还认。百计凄皇为他隐，屐齿铺妆粉。

[book_title]岁功典第九卷
岁功总部纪事
《河图・始开图》：伏羲氏仰观天文，俯察地理，始画八卦，定天地之位，分阴阳之数，推列三光，建分八节，以文应瑞，凡二十四，消息祸福，以制吉凶。
《家语・辩物篇》：大昊以龙纪官，〈注〉伏羲以龙马负图之瑞，故以龙纪官。春官为青龙，夏官为赤龙，秋官为白龙，冬官为黑龙，中官为黄龙。
炎帝以火纪官。〈注〉炎帝王天下，以有火德，故以火纪官。春官为东火，夏官为南火，秋官为西火，冬官为北火，中官为中火。
黄帝以云纪官。〈注〉黄帝王天下，以有云瑞，故以云纪官。春官青云氏，夏官缙云氏，秋官白云氏，冬官黑云氏，中官黄云氏。
共工以水纪官。〈注〉其工以诸侯窃保冀方，在神农前，太吴后，自谓水德，故以水纪官。春官为东水，夏官为南水，秋官为西水，冬官为北水，中官为中水。
《尚书大传》：俊V百工相和，而歌卿云，帝唱之，八伯咸进，稽首而和，帝乃载歌曰：日月有常，星辰有行，四时顺经，万姓允诚，于论予乐，配天之灵。
《家语・五帝德篇》：夏后，左准绳，右规矩，履四时，据四海。任皋陶伯益，以赞其治。兴六师以征不庭，四极之民，莫敢不服。
《庄子・让王篇善》卷曰：予立身于宇宙之中。冬日衣皮毛，夏日衣葛，春耕种形足以劳动，秋收敛身足以休食。日出而作，日入而息。逍遥于天地之间，而心意自得。
《拾遗记》：师涓造新曲，有四时之乐。春有离鸿去雁，应O之歌。夏有明晨焦泉之华，流金之调。秋有商风白云，落叶飞蓬之曲。冬有凝河流阴，沈云之操。
《书经・周官》：六年，五服一朝。又六年，王乃时巡，考制度于四岳，诸侯各朝于方岳，大明黜陟。〈蔡传〉五服侯甸男卫。六年，一朝会京师。十二年，壬一巡狩，时巡者，犹舜之四仲巡狩也。
《礼记・王制》：司空执度，度地居民山川沮泽，时四时。〈陈注〉山川沮泽，有燥湿寒暖之不同，以时候其四时，知其气候早晚。使居者不失寒暖之宜也。
乐正顺先王，诗书礼乐以造士。春秋教以礼乐，冬夏教以诗书。
《文王世子》：凡学，世子及学士必时，春夏学干戈，秋冬学羽a，皆于东序。〈陈注〉干戈为武舞，故于阳气发动之时，教之，示有事也。羽a为文舞，故于阴气凝寂之时，教之，示安静也。
春诵夏弦，大师诏之瞽宗。秋学礼，执礼者诏之。冬读书典，书者诏之。礼在瞽宗，书在上庠。
凡学，春官释奠于其先师。秋冬亦如之。
《列子・殷汤篇》：郑师文从师襄，游柱指钩弦，三年不成章。师襄曰：子可以归矣。师文曰：且小，假之以观，其后无几何，复见师襄。师襄曰：子之琴何如。师文曰：得之矣，请尝试之，于是当春而叩商弦，以召南吕，凉风忽至，草木成实。及秋而叩角弦，以激夹钟，温风徐回，草木发荣。当夏而叩羽弦，以召黄钟，霜雪交下，川池暴冱。及冬而叩徵弦，以激蕤宾，阳光炽烈，坚冰立散。将终，命宫而总四弦，则景风翔，庆云浮，甘露降，醴泉涌。《史记・孙叔敖传》：叔敖为楚相，秋冬劝民山采，春夏以水，〈注〉乘多水时而出材竹。
《越绝书》：越王问：阴阳之治，不同力而功成，不同气而物生，愿闻其说。范子曰：阴阳，气不同处，万物生焉。冬三月之时，草木既死，万物各异藏，故阳气避之下，藏伏，壮于内，使阴阳得成功于外。夏三月，盛暑之时，万物遂长，阴气避之下，藏伏，壮于内，然而万物亲而信之，是所谓也。
《说苑・善说篇》：齐宣王出猎于社山，父老相与劳王，王赐田，不租无徭役，父老皆拜。闾丘先生独不拜。王曰：寡人得无有过乎。闾丘先生对曰：大王来游，所以为劳，望得富于大王。王曰：仓廪虽实，以备灾患，无以富。先生对曰：愿大王春秋冬夏振之以时，无烦扰百姓，如是，臣可少得以富焉。今大王幸赐臣田，不租，然则仓廪将虚也。赐臣无徭役，然则官府无使焉。此固非人臣之所敢望也。齐王曰：善，愿请先生为相。
《史记・封禅书》：秦并天下，令祠官常奉名山，大川，鬼神。干是自ヒ远名山五，大川二。曰太室，太室，嵩高也，恒山，泰山，会稽，湘山。水，曰济，曰淮。春以T酒为岁祠，因泮冻秋，涸冻冬，赛祷祠，其牲用牛犊各一，牢具圭币各异。自华以西名山七，名川四，曰：华山，薄山，岳山，岐山，吴岳，鸿冢渎山。水曰：河祠，临晋沔祠，汉中湫渊祠，朝那江水祠。蜀亦春秋泮涸祷，赛如东方名山川，而牲牛犊，牢具圭币各异。
雍四，春以为岁祷，因泮冻秋涸冻冬赛祠。五月尝驹，及四仲之月祠，若月祠，陈宝节来一祠，春夏用U，秋冬用骝，驹四匹，木禺龙栾车一，驷木禺车马一，驷各如其帝色，黄犊羔各四。圭币各有数，皆生瘗埋无俎豆之具。
高祖初，起祷丰榆社，后天下已定，诏御史令丰谨治榆社，常以四时，春以羊彘祠之。
《陈丞相世家》：孝文皇帝问右丞相勃曰：天下一岁，决狱几何。勃谢曰：不知。问：天下一岁，钱谷出入几何。勃又谢不知。于是上亦问左丞相平。平曰：有主者。上曰：苟各有主者，而君所主者，何事也。平谢曰：宰相者，上佐天子，理阴阳顺四时，下育万物之宜，使卿大夫各得任其职焉。
《乐书》：武帝祠太一甘泉，使僮男僮女七十人俱歌，春歌青阳，夏歌朱明，秋歌西，冬歌元冥。
《汉书・食货志》：春，令民毕出在野，冬则毕入于邑。所以顺阴阳，备寇贼，习礼文也。
《郊祀志》：一曰天主祠天齐。二曰地主祠泰山梁父。三曰兵山祠蚩尤。四曰阴主祠三山。五曰阳主祠之罘山。六曰月主祠之莱山。七曰日主祠盛山。八曰四时主祠琅邪。琅邪在荠东北，盖岁之所始。
《龚遂传》：遂为渤海太守，见齐俗奢侈，好末技，不田作，乃躬率以俭约，劝民务农桑。春夏不得不趋田亩，秋冬课收敛。益畜果实菱芡，劳来循行，郡中皆有畜积，吏民皆富实。
《逢夏记》：宣帝时，西怛陀国贡八角玉升，夏以水浇之，则无暑，冬以火迫之，则无寒。
《汉书・元帝本纪》：初元五年，诏罢三服官。〈注〉齐国旧有三服之官，春献冠帻u为首服，纨素为冬服，轻绡为夏服，凡三。
《李寻传》：哀帝初即位，召寻待诏黄门使。侍中卫尉傅喜问寻曰：f者日月，失度星辰，乱行灾异，仍重极言，有所讳。寻对曰：变异之来，各应象而至，谨条陈所闻。《易》曰：县象著明，莫大乎日月。夫日者，众阳之长，光所烛，万里同晷，人君之表也。故日将旦，清风发，群阴伏，君以临朝不牵于色。日初出，炎以阳。君登朝，佞不行。忠直进，不蔽障。日中光。君德盛明。大臣奉公。日将入，专以壹，君就房，有常节，f者日尤不精，光明侵夺失色邪。气珥U数作，本起于晨，相连至昏，其日出后至日中f，差其咎，恐有以守正直言而得罪者，唯陛下执乾刚之德，强志守度，听女谒邪臣之态，诸保阿乳母，甘言悲辞之托勉强，大谊绝，小不忍。良有不得已，可赐以财货，不可私以官位。诚皇天之禁也，日失其光，则星辰放流，阳不能制阴，阴桀得作。f者，太白正昼，经天宜隆德，克躬以执不轨。臣闻月者，众阴之长，销息见伏，百里为品，千里立表，万里连纪，妃后、大臣、诸侯之象也。朔晦，正终始弦为绳墨，望成君德，春夏南，秋冬北。f者，月数以春夏，与日同道，过轩辕，上后受气入太微，帝廷扬光，犯上将近臣，列星皆失色，阴阳俱伤，两不相便，唯陛下亲求贤士，无所恶，以崇社稷，尊本朝。臣闻五星者，五行之精，五帝司命。应王者，号令为之节度，岁星主岁，事为统首，号令所纪。今失度而盛，此君指意欲有所为，未得其节也。辰星主正四时，当效于四仲，四时失序，则辰星作异。今出于岁首之孟，天所以谴告陛下也。政急则出蚤，政缓则出晚，政绝不行，则伏不见而为彗。四孟皆出，为易王命，四季皆出，星家所讳。今幸独出寅孟之月，盖皇天所以笃右陛下也。宜深自改，治国故不可以戚戚，欲速则不达。《经》曰：三载考绩，三考黜陟，加以号令，不顺四时，既往不咎，来事之师也。f者，春三月，治大狱，时贼阴立逆，恐岁小收。季夏举兵法，时寒气应，恐后有霜雹之灾。秋月行封爵，其月土湿奥，恐后有雷雹之变。夫以喜怒赏罚，而不顾时禁，虽有尧舜之心，犹不能致和善。言天者，必有效于人。设上，农夫而欲冬田肉袒深耕，汗出种之。然犹不生者，非人心不至，天时不得也。《易》曰：时止则止，时行则行，动静不失其时，其道光明。《书》曰：敬授民时，故古之王者尊天地，重阴阳，敬四时，严月令，顺之以善政，则和气可立致，犹⒐闹相应也。今朝廷忽于时月之令，诸侍中，尚书，近臣，宜皆令通知月令之意，设群下请事。若陛下出令有谬于时者，当知争之以顺时气。上虽不从寻言，然其语。每有非常，辄问寻，对屡中，迁黄门侍郎。
《元后传》：王莽知太后妇人厌居深宫中，莽欲虞乐以其权，乃令太后四时车驾巡狩四郊，存见孤寡贞妇。春幸茧馆，率皇后、列侯夫人桑遵霸水而祓除。夏游h宿杜之间。秋历东馆，望昆明，集黄山宫。冬飨饮飞羽校猎，上兰，登长平馆，临泾水而览焉。太后所至属县，辄施恩惠，赐民钱帛、牛酒、岁以为常。
《三辅故事》：汉作灵台于城东，常以四孟之月登台而观。
《西京杂记》：汉制，天子夏设羽扇，冬则设缯扇。
《后汉书・律历志》：天子常以日冬夏至，御前殿，合八能之士，陈八音听乐均，度晷景，候钟律，权土灰，放阴阳。冬至，阳气应则乐均，清景长，极黄钟，通土灰，轻而衡仰。夏至，阴气应则乐均，浊景短，极蕤宾，通土灰，重而衡低。进退于先后五日之中，八能各以候状。闻太史封上效则和，否则占。候气之法，为室三重户，闭涂衅必周密，布缇缦室中。以木为案，每律各一，内庳外高，从其方位，加律其上。以葭莩灰，抑其内端，案历而候之。气至者，灰去其为。气所动者，其灰散。人及风所动者，其灰聚殿中候用。玉律十二，惟二至，乃候灵台用竹律，六十候日如其历。
《礼仪志》：自立春，至立夏，尽立秋，郡国上雨泽若少，府郡县各扫除社稷。其旱也，公卿官长以次行，雩礼求雨。闭诸阳衣皂，兴土龙，立土人，舞僮二佾，七日一变如故事。
《祭祀志》：建武二年正月，立高庙于洛阳，四时祀。春以正月，夏以四月，秋以七月，冬以十月及腊。
《章帝本纪》：永平十八年十二月癸巳，有司奏言：孝明皇帝宜尊庙。曰：显宗其四时，E于光武之堂，f祀悉还更衣。〈注〉四时正祭，外有五月尝麦，三伏立秋尝粢盛酎，十月尝稻等，谓之f祀。即各于更衣之殿。司马彪《续汉书》：虞延除细。阳令每至，岁时伏腊，休遣徒系，各使还家，并感其恩应期归。
《古今注》：建初五年，芝出颍川，常以六月中生一叶，五岁五重，春青，夏紫，秋白，冬黑。十月后，黄气出土尺五寸。
《独断》：洛阳诸陵皆以晦望。二十四气伏社腊，及四时上饭。
《魏略》：董遇言，读书常以三馀。或问三馀之义。答曰：冬者，岁之馀。夜者，日之馀。风雨者，时之馀。
晋公卿礼秩品第一者，春赐绢百匹，秋赐绢二百匹。《拾遗记》：石虎为四时浴，室用B石，c为堤岸，或以琥珀为瓶杓。夏则引渠水以为池，池中皆以纱e为囊，盛百杂香渍于水中。严冰之时，作铜屈龙数千枚，各重数十斤，烧如火色，投于水中，则池水恒温，名曰：髁。温池引凤，文锦步障萦蔽，浴所共宫人，宠嬖者，解r服宴戏弥于日夜，名曰：清嬉。浴室浴罢，泄水于宫外，水流之所，名温香渠。渠外之人，争来汲取得升，合以归其家人，莫不怡悦。至石氏破灭，髁犹在邺城。
《邺中记》：石虎御床，辟方丈。冬月施熟锦流苏斗帐，四角安纯金龙头，衔五色流苏，或用青绨光锦，或用绯绨登高文锦，或用紫绨大小锦丝，以房子锦百二十斤白缣里，名为里复帐。四角安纯金银凿，金香炉，以石黑烧集和，名香帐。顶上安金莲花，中悬金薄织成碗囊。春秋但锦帐，表以五色，总为夹帐。夏用纱罗或綦文丹罗，或紫e文为单帐。
《宋书・礼志》：孝武帝大明六年五月，诏立凌室藏冰，有司奏：季冬之月，冰壮之时，凌室长率山虞及舆隶取冰于深山穷谷、涸阴冱寒之处，以纳于凌阴。务令周密无泄，其气先以黑牡黍，祭司寒于凌室之北。仲春之月，春分之日，以黑羔黍，祭司寒启冰室先荐寝庙，二庙。夏祠用鉴盛冰室，一鉴以R温气蝇蚋。三御殿及太官膳羞，并以鉴供冰。自春分立秋，有臣妾丧诏赠秘器。自立夏至立秋，不限称数以周丧事。《王元谟传》：孝武常为元谟作四时诗，曰：堇荼供春膳，粟浆充夏餐，酱调秋菜，白i解冬寒。《隋书・百官志》：诸卿梁初，犹依宋齐，皆无卿名，天监七年，以太常为太常卿，加置宗正卿，以大司农为司农卿，三卿是为春卿。加置太府卿，以少府为少府卿，加置太仆卿，三卿是为夏卿。以卫尉为卫尉卿，廷尉为廷尉卿，将作大匠为大匠卿，三卿是为秋卿。以光禄勋为光禄卿，大鸿胪为鸿胪卿，都水使者为大舟卿，三卿是为冬卿。凡十二卿，皆置丞及功曹主簿。《礼仪志》：梁武帝天监八年，明山宾议曰：周官祀昊天，以大裘祀五帝，亦如之。顷代郊祀之服，皆用衮冕，是以前奏迎气，祀五帝亦服衮冕。愚谓迎气，祀五帝亦宜用大裘，礼俱一。献帝从之。
《音乐志》：梁武帝素善钟律，立为四器，名之为通。每通皆施三弦，一曰元英通，二曰青阳通，三曰朱明通，四曰白藏通。因以通声转，推月气，悉无差违。又制为十二笛，以写通声于是，被以八音，施以七声，莫不和韵。《水经注》：很山县风井山回曲有异势穴。口大如盆，夏则风出，冬则风入。春秋分则静，往人有冬过者，置笠穴中，风吸之。经月还步阳溪，得其笠，则知潜通矣。《魏书・礼志》：熙平元年，崔光表奉诏，定五时朝服，案北京，及迁都以来未有斯，制辄敕礼官详据。崔瓒议周礼及礼记，三冠六冕承用，区分F玉五Z，配饰亦别都无随气，春夏之异唯月令。有青纾赤玉，黑衣，白辂随四时而变。复不列弁冕，改用之元黄。以此而推五时之冠，礼既无文，若求诸正典，难以经C。案司马彪《续汉书・舆服及祭祀志》云：迎气五郊，自永平中，以礼谶并月令迎气，服色因元始故事，兆五郊于洛阳。又云：五郊衣帻各如方色。又《续汉礼仪志》：立春，京都百官皆著青衣，服青帻。秋夏悉如其色，自汉逮于魏晋迎气五郊，用帻从服，改色随气斯制。因循相承不革，冠冕仍旧，未闻有变。今皇魏宪章前代损益，从宜五时之冠。愚谓如汉晋用帻为允。
《良吏传》：裴陀为赵郡太守，迁中军将军，清白任真，不事家产，暑不张盖，寒不衣裘，其贞俭若此。
《隋书・律历志》：后齐参军信都芳，能以管候气，仰观云色。尝与人对语，即指天曰：孟春之气至矣。人往验管而飞灰，已应每月所候，言皆无爽。为轮扇二十四，埋地中以测二十四气，每一气感则一扇自动，他扇并住，与管灰相应，若符契焉。
《食货志》：河清三年，定令。每岁春月，各依乡土，早晚课人农桑。自春及秋，男二十五已上皆布田亩。桑蚕之月，妇女十五已上皆营蚕桑。孟冬刺史听审邦，教之优劣，定殿最之科品人。有力无牛或有牛无力者，须令相便皆得纳种，使地无遗利，人无游手焉。
《通典》：周制四坎坛祭四方，以皿祭祭五岳，以埋沉祭山林川泽。一岁丹四祭，一者谓盈气时，二者郊天时，三者大雩时，四者大蜡时，皆因以祭之。
《南史・扶桑国传》：国王衣色随年改易。甲乙年青，丙丁年赤，戊己年黄，庚辛年白，壬癸年黑。
《隋书・礼仪志》：隋制：季春晦，傩磔牲于宫门及城四门，以禳阴气。秋分前一日，禳阳气。季冬傍磔大傩亦如之。其牲每门各用羝羊及雄鸡一，选E子如后齐，冬八队，二时傩则四队。问事十二人，赤帻衣执皮鞭，工人二十二人，其一人方相氏，黄金四目，蒙熊皮，元衣朱裳。其一人为唱师著皮衣，执棒鼓角各十，有司预备雄鸡羝羊，及酒于宫门为坎。未明，鼓噪以入，方相氏执戈扬J，周呼鼓噪而出，合趣显阳门。分诣诸城门将出，诸祝师执事预副y牲匈，磔之于门，酌酒禳祝举牲，并酒埋之。
《音乐志》：古者人君，食皆用当月之调，以取时律之声，使不失五常之性，调畅四体，令得时气之和。故鲍邺上言：天子食饮必顺四时，有食举乐，所以顺天地，养神明。可作十二月均，感天和气，此则殿庭月调之义也。
《王劭传》：劭以古有钻燧改火之义，表请变火。曰：周官四时变火以救时。疾在晋时有以洛阳火，渡江者代，代事之相续不灭，火色变青。昔师旷食饭，云是劳薪所爨。晋平公使视之，果然车辋。今温酒及炙肉用石炭、柴火、竹火、草火、麻D火、气味各不同。以此推之，新火旧火理应有异，愿于五时取五木以变火，用功甚少，救益方大。上从之。
《唐书・礼乐志》：立春后丑日祀风师。立夏后申日祀雨师。立秋后辰日祀灵星。立冬后亥日祀司中、司命、司人、司禄。季夏土王日祭中C。孟冬祭司寒皆一献。祖孝孙制十二和，一曰豫和以降天神。冬至祀圜丘，上辛祈b，孟夏雩。季秋享明堂。朝日夕月巡狩告于圜丘，燔柴告至。封祀太山类于上帝，皆以圜钟为宫，三奏黄钟为角，太簇为徵，姑洗为羽，各一奏。文舞六成。五郊迎气，黄帝以黄钟为宫，赤帝以函钟为徵，白帝以太簇为商，黑帝以南吕为羽，青帝以姑洗为角，皆文舞六成。
《百官志》：凡工匠以州县为团，五人为火，五火置长一人。四月至七月为长功，二月三月八月九月为中功，十月至正月为短功。
春官、夏官、秋官、冬官、中官、正副各一人，掌司四时，各司其方之变异。冠加一星珠，以应五纬，衣从其方色，元日冬至朔望，朝会大礼，各奏方事而服以朝见。中尚署岁，二月献牙尺寒食、献拢五月献绶带，夏至献雷车，七月献钿针，腊月献口脂，唯笔琴瑟，弦月献金银暨纸，非旨不献。
食官署掌饮膳酒醴。凡四时供送，设食皆颛焉供六品以下。元日寒食，冬至食于家令厨者。
《李适传》：中宗景龙二年。始于修文馆置大学士四员，学士八员，直学士十二员，象四时八节十二月。《百官志》：武后光宅元年，分左右台。左台知百司，监军务。右台察州县，省风俗。寻命左台兼察州县，两台岁再发使八人，春曰风俗，秋曰廉察，以四十八条察州县。
《韦绦传》：初帝诏岁。率公卿迎气东郊至三时，常以孟月读时令于正寝。
《礼乐志》：开元三十年，诏建初启运兴宁永康陵，岁四时八节，所司与陵署具进食。
天宝二年，始以九月朔，荐衣于诸陵。又常以寒食，荐饧粥鸡吕壮怠Ｎ逶挛迦眨荐衣扇。
《元宗本纪》：天宝三载，正月丙申改年为载。
《通鉴》：代宗大历十二年五月，诏定诸州兵皆有常数，其召募给家粮。春冬衣者，谓之官健，差点土人。春夏归农，秋冬追集，给身粮酱菜者，谓之团结。
《翰林志》：兴元元年，敕翰林学士。凡初迁者，中书门下召入院试，试毕，封进。可者，翌日受宣，乃定事，下中书门，下于麟德殿候对。同院赐宴拜恩，讫候就宴，赐给毕，备内诸司供膳饮之物，内园官供使令度支月，给手力资四人，四品以上加一人。每岁内赐春服物三十疋。暑服物三十疋，绵七屯。寒食节料三十疋，酒饴、杏酪粥、屑肉Z。清明火二社蒸I。端午衣一副，金花银器一事，百索一轴，青团镂竹大扇一柄，角粽三服沙蜜。重阳酒糖粉糕。冬至岁酒、兔、野鸡，其馀时果新茗瓜。新历是为经制。
《酉阳杂俎》：焉耆国，元日二月八日婆摩遮，三月野祀，四月十五日游林，五月五日弥勒下生，七月七日祀先祖，九月九日床撒，十月十日，王为厌法，王出首领家，首领骑王马，一日一夜处分王事。十月十四日作乐至岁穷。
《清异录》：高太素隐商山，建六逍遥馆。晴夏晚云，中秋午月，冬日方出，春雪未融，暑簟清风，夜阶急雨。六馆各制一铭。
《丁晋公谈录》：窦侍郎俨善卫数，听声音而知兴废之未兆，同兄仪在翰林，为学士。仪常鄙其诡怪。世宗令陶人应二十四气烧瓦，二十四片各题，识其节气，遂隔帘敲响，令辨之，一无差谬。
《宋央・苗训传》：训子守信，判司天监。淳化二年上言。正月一日为一岁之首，每月八日天帝下巡人世，察善恶。太岁日为岁星之精，人君之象。三元日，上元天官，中元地官，下元水官，各主录人之善恶。又春戊寅，夏甲午，秋戊申，冬甲子，为天赦日，及上庆诞日皆不可以断，极刑事下有司议行。
《礼志》：绍兴十三年初，筑三殿。圣祖居前，宣祖至祖宗诸帝居中殿，元天大圣后与祖宗诸后居后。上元结灯楼，寒食设Fa，七夕设摩11罗帘幕。岁时一易。《元史・天文志》：春秋分，晷影堂，为屋二间。脊开东西横罅以斜通，日晷中有台，随晷影南高北下仰置铜半环，刻天度一百八十以准地上之半天，斜倚锐首铜尺以往来窥运，侧望漏屋晷影，验度数以定春秋二分。
冬夏至，晷影堂，为屋五间。屋下为坎，脊开南北一罅以直通日晷，随罅立壁，附壁悬尺以往来窥运，直望漏屋晷影，以定冬夏二至。
《琅旨恰罚壕盼阳数，古人以二十九日为上九，初九日为中九，十九日为下九。每月下九置酒为妇女之欢，名曰阳会，盖女子阴也。待阳以成，故女子于是夜为藏钩，诸戏以待月明至，有忘寐而达曙者。

[book_title]岁功典第十卷
岁功总部杂录
《易经・乾卦》：夫大人者，与四时，合其序。
《系辞》：日月运行，一寒一暑。
变通配四时。
揲之以四，以象四时。
乾之策二百一十有六，坤之策百四十有四。凡三百有六十，当期之日。
变通莫大乎四时。
寒往则暑来，暑往则寒来。寒暑相推而岁成焉。《诗经・王风・采葛章》：一日不见如三秋兮。〈疏〉年有四时，时皆三月。三秋谓九月也。设言三春三夏，其义亦同。《礼记・曲礼》：凡为人子之礼，冬温而夏酰昏定而晨省。《礼运》：天秉阳垂日星。地秉阴窍于山川。播五行于四时，和而后月生也。是以三五而盈，三五而阙。
夫礼必本于太一，分而为天地，转而为阴阳，变而为四时。
礼器如竹箭之有筠也，如松柏之有心也，二者居天下之大端矣，故贯四时而不改柯易叶。
礼也者，合于天时。
故作大事必顺天时。
《乐记》：春作夏长，仁也。敛收冬藏，义也。
动之以四时。
终始象四时。
古者，天地顺而四时当。
夫歌者，直己而陈德也。动己而天地应焉，四时和焉。《乡饮酒义》：四面之坐象四时也。
三月则成时。
《丧服・四制》：丧有四制，变而从宜，取之四时也。
《公羊》：隐公元年春，王正月传春者何，岁之始也。〈注〉以上系元年在王正月之上，知岁之始也。春者，天地开辟之端，养生之首，法象所出。四时，本名也。昏斗指东方曰春，指南方曰夏，指西方曰秋，指北方曰冬。岁者，总号其成名之称。尚书以闰月定四时，成岁是也。隐公七年秋七月，传春秋，虽无事，首时过则书。春秋编年四时具，然后为年。〈注〉首，始也。时，四时也。过，历也。春以正月为始，夏以四月为始，秋以七月为始，冬以十月为始。历一时，无事则书。其始月明，王者当奉顺四时之正也。
《左传》：隐公五年春，公将如棠观鱼者。臧僖伯谏曰：春L、夏苗、秋A、冬狩，皆于农隙以讲事也。〈注〉L，索也。L索禽兽之不孕者。苗主除禽兽为苗害者。A，杀也，取杀为名，顺阴气也。狩，围守也。冬物毕成，获则取之，无所择也。
桓公五年秋大雩，书不时也。凡祀启蛰而郊，龙见而雩，始杀而尝，闭蛰而A，过则书。〈注〉此发雩祭之例。欲显天时以指事，言凡祀通下三句，天地宗庙之事也。启蛰，夏正建寅之月。祀天南郊，龙见建巳之月。苍龙宿之体，昏见东方，万物始盛，待雨而大。故祭天远为百谷祈膏雨。建酉之月，阴气始杀，嘉谷始熟。故荐尝于宗庙。建亥之月，昆虫闭户，万物皆成，可荐者众。故A祭宗庙卜日。有吉凶过次节，则书以讥慢也。僖公三年春，不雨。夏六月，雨。自十月不雨。至于五月不曰旱，不为灾也。〈注〉周六月，夏四月于播种。五稼无损。
僖公五年春，王正月辛亥，朔日南至，公既视朔，遂登观台以望而书礼也。凡分至启闭必书云物为备，故也。〈注〉分，春秋分。至，冬夏至。启，立春立夏。闭，立秋立冬。古人于此皆望云气而书之，欲察妖祥而预为之备也。
文公元年，闰三月，非礼也。先王之正时也。履端于始，举正于中，归馀于终。履端于始，序则不愆。举正于中，民则不惑。归馀于终，事则不悖。〈注〉历法以十一月甲子朔夜半冬至为历元。其时月日五星皆起于牵牛，初度更无馀分。以此为步占之端。故云履端于始。每岁有二十四气，立春、惊蛰、清明、立夏、芒种、小暑、立秋、白露、寒露、立冬、大雪、小寒，谓之节气。雨水、春分、谷雨、小满、夏至、大暑、处暑、秋分、霜降、小雪、冬至、大寒，谓之中气。每月皆有中气。惟闰月独无中气，闰前之月则中气在晦日。闰后之月则中气在朔日。举中气而正月则置闰不差矣，故云举正于中。置闰之法，以气盈朔虚，而归日月之馀。分周天三百六十五度四分度之一，日之行也。日一度，自今年冬至至明年冬至方一周天，贯计三百六十五日零三个时辰。而一岁十二个月，止有三百六十日，更有五日零三个时辰。无所归著，是为日行之馀分。每岁只均分在二十四气，上所谓气盈者也。月之行也，日十一度十九分度之七，常以百十九日中，强而与日合于朔。是每月又有半日弱。无所归著，是为月行之馀分，故月不满三十日而有大小尽焉。所谓朔虚者也，积日月之馀分，每岁常馀十一日弱，故十九年而置七个闰月。是为一章之数，故云归馀于终。开端不差，故时序无愆。过寒暑不忒，故民心无疑惑。置闰得宜则图为得所，故作事无悖乱。
襄公二十六年，声子通使于晋，还如楚。令尹子木问：晋大夫与楚孰贤。对曰：晋卿不如楚。其大夫则贤，皆卿材也。如杞梓皮革，自楚往也。虽楚有材，晋实用之。闻之善为国者，赏不僭而刑不滥，赏僭则惧及淫人，刑滥则惧及善人。若不幸而过，宁僭无滥，与其失善，宁其利淫。无善人则国从之。古之治民者，劝赏而畏刑，恤民不倦，赏以春夏，刑以秋冬。今楚多淫刑，其大夫逃死于四方，而为之谋主，以害楚国，不可救疗，所谓不能也。〈注〉劝赏，乐行赏也。畏刑，惮用刑也。春夏生长故赏，秋冬肃杀故刑。楚多淫刑，妨贤害国，以成不可治疗之疾，此所谓楚人不能用其材也。
昭公元年，晋侯求医于秦，秦伯使医和视之曰：疾，不可为也。天有六气，阴、阳、风、雨、晦、明也。分为四时，序为五节，过则为。今君不节不时，能无及此乎。〈注〉六气之化分为春温夏热秋凉冬寒之时序，此四时以为五行之节，计一年三百六十五日。春木夏火秋金冬水，各主七十二日。土无定方，分主四季之末各十八日，亦七十二日。受用六气有过度者，则生六疾。昭公四年，大雨雹。季武子问于申丰曰：雹可R乎。对曰：圣人在上无雹，虽有不为古者，日在北陆而藏冰西陆，朝觌而出之。夫冰以风壮而以风出，其藏之也，周共用之也。遍则冬无愆阳，夏无伏阴。春无凄风，秋无苦雨，雷出不震，无霜雹，疠疾不降，民不夭札。昭公七年，晋侯谓伯瑕曰：吾所问日食从矣，可常乎。对曰：不可。六物不同。公曰：何谓六物。对曰：岁时日目星辰是谓也。公曰：多语寡人辰而莫同。何谓辰。对曰：日月之会是谓辰，故以配日。〈注〉多，详也。莫同，言辰以名多也。一岁日月十二会，从子至亥，所会谓之辰，以子丑配甲乙之十干，明非一所也。
昭公十七年秋，郯子来朝，公与之宴。昭子问焉。曰：少氏，鸟名官。何故也。郯子曰：吾祖也，我知之。昔者黄帝氏以云纪，故为云师而云名。炎帝氏以火纪，故为火师而火名。共工氏以水纪，故为水师而水名。太氏以龙纪，故为龙师而龙名。我高祖少挚之立也。凤鸟适至，故纪于鸟为鸟师，而为名。凤鸟氏，历正也。元鸟氏，司分者也。伯赵氏，司至者也。青鸟氏，司启者也。丹鸟氏，司闭者也。〈注〉挚，少名凤鸟知天时，故以名历正之官。元鸟，燕也，以春分来秋分去，故以名主二分之官。伯赵，伯劳也。以夏至鸣冬至止，故以名主二至之官。青鸟，]f也，以立春鸣立夏止，故以名司启之官。丹鸟，鸷雉也，以立秋来立冬去，入大水为蜃。故以名司闭之官。以上分至启闭皆历正之属官。九扈为九农。正扈，民无淫者也。〈注〉春扈X相五土之宜，趣民耕种者。夏扈窃元趣民耘苗者。秋扈窃蓝趣民收敛者。冬扈窃黄趣民盖藏者。棘扈窃丹为巢居鸟者。行扈书为民驱鸟者。宵扈啧啧夜为农驱兽者。桑扈窃脂为蚕驱雀者。老扈趣民收麦。令不得晏起者，以九扈名农正之官。皆以教民事扈止也，所以止民，使不淫放也。
《周语》：单襄公曰：辰角见而雨毕，天根见而水涸，木见而草木节解，驷见而陨霜，火见而清风戒寒。先王之教曰：雨毕而除道，水涸而成梁，草木节解而备藏，陨霜而冬裘具，清风至而修城郭宫室。夏令曰：九月除道，十月成梁，其时儆曰，收而场功，蓝畚保营室之中，土功其始，火之初见。期于司里，此先王所以不用财贿，而广施德于天下也。
王将铸无射，问律于伶州鸠。对曰：六，中之色也，名之曰黄钟。所以宣养六气九德也。〈注〉十一月曰黄钟。六者，天地之中。天有六气，降生五味。天有六母，地有五子，十一而天地毕矣，而六为中。故六律六吕而成天道。黄钟，六律之首，故以六律正色为黄钟之名。重元，正始之义也。六气，阴阳风雨晦明也。九德，水火金木土谷正德利用厚生也。十一月阳伏于下，物始萌，于五声为宫。含元处中，所以遍养六气九德之本。二曰：太簇所以金奏，赞阳出滞也。〈注〉正月曰：太簇，言阳气太簇达于上也。正声为商，故为金奏。所以佐阳发出滞伏也。
三曰：姑洗所以修洁百物，考神纳宾也。〈注〉三月曰姑洗，言阳气养生，洗濯枯秽，改柯易叶也。正声为角，是月至物修洁，故用之宗庙，合致神人用之，享宴可以纳宾也。
四曰：蕤宾，所以安靖神人，献酬交酢也。〈注〉五月曰蕤宾，言阴气为主，委蕤于下。阳气盛长于上，有似于宾主，故可用之宗庙宾客，以安静神人，行酬酢也。五曰：夷则，所以咏歌九则，平民无贰也。〈注〉七月曰夷则，言万物既成可法则也，故可以咏歌。九成之则，成民之志使无疑贰也。
六曰：无射，所以宣布哲人之令德，示民轨仪也。〈注〉九月曰无射，阳气收，藏万物，无射见者。故可遍布前哲之令德，示民道法也。
元f大吕，助宣物也。〈注〉十二月曰大吕。元，一也。阴系于阳以黄钟为主，故曰元。f以阳为首，不名其初，臣归功于上之义也。大吕助，阳宣散物也。天气始于黄钟，萌而赤地，受之于大吕，牙而白成，黄钟之功也。二f夹钟，出四隙之细也。〈注〉二月曰夹钟。隙，f也。夹钟，助阳钟聚也。细也，四隙四时之f气微细者。春为阳中，万物始生，四时之微气皆始于春，春发而出之。三时奉而成之，故夹钟出，四时之微气也。
三f中吕，宣中气也。〈注〉四月曰中吕。阳气起于中，至四月，宣散于外，纯乾用事，阴闭藏于内，所以助阳成功也。
四f林钟，和展百事，俾莫不任，肃纯恪也。〈注〉六月曰林钟。林，众也。言万物众盛也。展，审。俾，使。肃，速。纯，大。恪，敬也。言时务和审百事，无有伪诈，使之莫不任其职事。速其功大，敬其职也。
五f南吕，赞阳秀也。〈注〉八月曰南吕，荣而不实曰秀。南，任也，阴任阳事，助成万物也。
六f应钟，均利器，用俾应复也。〈注〉十月曰应钟，言阴应阳，月事万物，钟聚百嘉，具备时务，均利百官，器用程度，庶品使皆应其礼，复其常也。
《鲁语》：社而赋事，A而献功，男女效绩，愆则有辟，古之制也。〈注〉社，春分祭社也。事，农桑之属也。冬祭曰A。A，而献五谷布帛之功也。
《易川灵图》：阳气出于东北，入于西北，发于孟春，毕于孟冬。
易通卦，验人君。冬至日使八能之士，鼓黄钟之瑟瑟，用槐木，长八尺一寸。夏至日，瑟用桑木，长五尺七寸。〈注〉槐，取气上。桑，取气下也。
王者，必五时迎气者，以示人奉承天道，从时训人之义，故月令于四立，日及季夏土德王日，各迎其王气之神于其郊，其配祭以五人帝。春以太，夏以炎帝，季夏以黄帝，秋以少昊，冬以颛顼。
凡六礼板长尺二寸以应十二月，博四寸以象四时，厚八分以象八节，皆真书。
冬至鼓用马革，圆径八尺一寸。夏至鼓用牛，〈又〉圆径五尺七寸。〈注〉马，坎类。牛，离类。
《尚书》：帝命，期春鸟星昏中，以种稷。夏火星昏中，以种黍菽。
《尚书・考灵曜》：主春者，鸟星昏中可以种稷。主夏者，心星昏中可以种黍。主秋者，虚星昏中可以种麦。主冬者，昴星昏中则入山，可以斩伐、具器械。王者南面而坐，视四星之中者，而知民之缓急，急则不赋力役。地与星辰俱有四游升降。四游者，自立春地与星辰西游，春分西游之极，地虽西极，升降正中。从此渐渐而东，至春末复正。自立夏之后北游，夏至北游之极，地则升降极下，至夏季复正。立秋之后东游，秋分东游之极，地则升降正中，至秋季复正。立冬之后南游，冬至南游之极，地则升降极上，冬季复正。此是地及星辰四游之义也。
《尚书大传》：夏以十三月为正，平旦为朔。殷以十二月为正，鸡鸣为朔。周以十一月为正，夜半为朔。
《诗纪历枢》：阴阳之会，一岁再遇于南方者，以中夏遇于北方者，以中冬。
乐动声仪时。元气者，受气于天，布之于地，以时出入物者也。四时之节，动静各有分职，不得相越，谓调露之乐也。〈注〉调露，调和致甘露也，使物茂长之乐。乐纬坎。主冬至乐用管艮，主立春乐用埙震，主春分乐用鼓巽，主立夏乐用笙离，主夏至乐用弦坤，主立秋乐用磬兑，主秋分乐用钟乾，主立冬乐用，此八方之音。
《本草经》：上药一百二十种，为君主，养命以应天。中药一百二十种，为臣，养性以应人。下药一百二十五种，为佐使，主治病以应地。三品合三百六十五种，法三百六十五度，一度应一日以成一岁。
《古瑞命记》：神农氏论芝云：山川云雨，五行四时。阴阳，书夜之精，以生五色。神芝皆为圣王休祥焉。
《黄帝宅经》：正月土气冲丁未方，二月坤，三月壬亥，四月辛戊，五月乾，六月寅甲，七月癸丑，八月艮，九月丙己，十月辰乙，十一月巽，十二月申庚。
《黄帝兵法》：战38，当从九天之上，击九地之下。春青龙，夏朱雀，秋白虎，冬元武，四神为九天，其衡则九地也。子午经十二时忌：立春，春分脾。立夏，夏至肺。立秋，秋分肝。立冬，冬至心。四季十八日肾。
《周髀算经注》：二至者，寒暑之极。二分者，阴阳之和。四立者，生长收藏之始。是为八节。
四章为一，七十六岁。〈注〉之言齐，同日月之分为一也。一岁之月十二月十九分月之七，通分内子得二百三十五，一岁之日三百六十五日四分日之一。通之得一千四百六十一分，母不同则子不齐，当互乘之以齐。同之者，以日分母四乘月，分得九百四十，即一之月。以月分母十九乘日，分得二万七千七百五十九，即一之日。以日月分母，相乘得七十六，得一之岁。以一岁之月，除月得七十六岁。又以一岁之日除日，亦得七十六矣。岁月馀既终，日分又尽，众残齐合，群数毕满，故谓之。
二十为一遂，遂千五百二十岁。〈注〉遂，竟也。言五行之德一终竟，极日月辰终也。乾凿度曰至德之数。先立金木水火土，五凡各三百四岁，五德运行，日月开辟，甲子为首七十六岁，次得癸卯七十六岁，次壬午七十六岁，次辛酉七十六岁，凡三百四岁，木德也。主春生，次庚子七十六岁，次己卯七十六岁，次戊午七十六岁，次丁酉七十六岁。凡三百四岁，金德也，主秋成。次丙子七十六岁，次乙卯七十六岁，次甲午七十六岁，次癸酉七十六岁。凡三百四岁。火德也，主夏长。次壬子七十六岁，次辛卯七十六岁，次庚午七十六岁，次己酉七十六岁。凡三百四岁。水德也，主冬藏。次戊子七十六岁，次丁卯七十六岁，次丙午七十六岁，次乙酉七十六岁，凡三百四岁。土德也。主致养其德四正子午卯酉而朝四时焉。凡一千五百二十岁，终一纪，复甲子，故谓之遂。
三遂为一首，首四千五百六十岁。〈注〉首，始也，言日月五星终而复始也。《考灵曜》曰：日月首甲子，冬至日月，五星俱起，牵牛初。日月若合璧，五星如联珠，青龙甲寅。摄提格，并四千五百六十岁，积及初。故谓首也。七首为一极，极三万一千九百二十岁，生数皆终，万物复始。〈注〉极，终也。言日月星辰，弦望晦朔，寒暑推移，万物生育，皆复始。故谓之极。
小岁者，十二月为一岁。大岁者，十三月为一岁。日复星为一岁。〈注〉冬至日出在牵牛，从牵牛周牵牛则为一岁。
春分之日，夜分以至。秋分之日，夜分极下，常有日光。秋分之日，夜分以至。春分之日，夜分极下，常无日光。〈注〉春秋分者，昼夜等。春分至秋分，日内近极。故日光照及也，秋分至春分，日外远极，故日光照不及也。《六韬》：将，冬不服裘，夏不操扇，天雨不张幔。盖是谓将礼将不身服礼，无以知士卒寒暑也。
《汲冢周书・武称解》：春违其农，秋伐其穑，夏取其麦，冬寒其衣服。春秋欲舒，冬夏欲亟，武之时也。
《天武解》：伐有四时。一春违其农，二夏食其谷，三秋取其刈，四冬冻其葆。
《小开武解》：九纪一辰以纪日，二宿以纪月，三日以纪德，四月以纪刑。五春以纪生，六夏以纪长，七秋以纪杀，八冬以纪藏，九岁以纪终。时候天视可监，时不失以知吉凶。
《宝典解》：三信。一春生夏长，无私民，乃不迷。二秋落冬杀，有常，政乃盛行。三人治百物，物德其德。是谓信极。《大聚解》：陂沟道路，丛苴丘坟。不可树谷者，树以材木。春发枯槁，夏发叶荣，秋发实蔬，冬发薪蒸。以匡穷困。揖其民力，相更为师，因其土宜，以为民资。此谓仁德。旦闻禹之禁：春三月山林不登斧，以成草木之长。夏三月川泽不入网罟，以成鱼鳖之长。且以并农力，执成男女之功夫。然则有生而不失其宜，万物不失其性，人不失其事，天不失其时，以成万财。万财既成，放此为人，此谓正德。
王若欲求天下民，先设其利而民自至，譬之若冬日之阳，夏日之阴，不召而民自来，此谓归德。
《管子・治国篇》：秋籴以五，春粜以束。〈注〉谓富者，秋时以五籴之至春。出粜便收其束矣，束十疋也。
《宙合篇》：春采生，秋采z，夏处阴，冬处阳。此言圣人之动静开阖，诎信棋θ∮胫，必因于时也。
岁有春秋冬夏，月有上中下旬，日有朝暮，夜有昏晨半星辰，序各有其司，故曰天不一时。
《形势解》：春者，阳气始上，故万物生。夏者，阳气毕上，故万物长。秋者，阴气始下，故万物收。冬者，阴气毕下，故万物藏。故春夏生长，秋冬收藏，四时之节也。
《乘马篇》：阴阳春秋冬夏，阴阳之推移也。时之短长，阴阳之利用也。日夜之易，阴阳之化也。
《禽经》：毛协四时，春则毛弱，夏则稀少而改易，秋则刷理，冬则更生细毛自温。
色合五方，仓鹰之属，以象东方木行，朱鸟之属，以象南方火行，黄鸟之属，应土行以象季夏。白鹭之属，以象西方金行。元鸟之属，以象北方水行。
羽物变化，转于时令。仲春之节，鹰化为鸠。季春之节，田鼠化为。仲秋之节，鸠复化为鹰。季秋之节，雀入大水化为蛤。孟冬之节，雉入大水，化为蜃。《淮南子》曰：鳌化为鹑，鹑化为r，r化为布谷，布谷复为鹞，顺节令以变形也。
《家语・礼运篇》：夫礼之不同，不丰不杀，所以持情而合危也。山者不使居川，渚者不使居原，用水火金木，饮食必时。冬合男女，春颁爵位，必当年。德，皆所顺也。〈注〉合，安礼也。用水渔入泽梁乃溉灌，用火季春出火，季秋纳火也。用金以时采受，以纳铜铁，用木斧斤以时入山林。饮食各随四时之道者也。
《五帝篇》：孔子曰：昔也，丘闻诸老聃曰：天有五行，水火金木土。分时化育，以成万物，其神谓之五帝。〈注〉一岁三百六十日五行，每行主七十二日，化生长育。一岁之功，万物莫不受成五帝，五行之佐生物者。
《五帝德篇》：祭五祀者，所以本事也。〈注〉户灶中C门行也：春户以木，夏灶以火，中C以土，秋门以金，冬行以水，各本其用事之神而祀之。
《文子・道原篇》：老子曰：大丈夫恬然无思，慈晃蘼牵以天为盖，以地为车，以四时为马，以阴阳为御。行乎无路，游乎无怠，出乎无门。
《精诚篇》：老子曰：冬日之阳，夏日之阴，万物归之而莫之使，极自然至精之感，弗召自来，不去而往。窈窈冥冥不知所为者，而功自成。
文子曰：春政不失禾黍滋，夏政不失雨降时，秋政不失民殷昌，冬政不失国家宁康。
《道德篇》：老子曰：因春而生，因秋而杀。所生不德，所杀不怨，则几于道矣。
《上仁篇》：老子曰：天地之气，莫大于和。和者，阴阳调日月分。故万物春分而生，秋分而成。生与成必得和之精，故积阴不生，积阳不化，阴阳交接乃能成和。《上礼篇》：老子曰：察四时孟仲季之序，以立长幼之节，而成官。
《列子・黄帝篇》：阴阳常调，日月常明，四时常若，风雨常均，字育常时，年谷常丰。
《殷汤篇》：荆之南有冥灵者，以五百岁为春，五百岁为秋。上古有大椿者，以八千岁为春，八千岁为秋。朽壤之上有菌芝者，生于朝，死于晦。春夏之月有蠓蚋者，因雨而生，随阳而死。
《庄子大宗师篇》：真人凄然，似秋然，似春喜怒，通四时，与物有宜，而莫知其极。
《说剑篇》：天子之剑，裹以四时，制以五行，论以刑德，开以阴阳，持以春夏，行以秋冬。
《天道篇》：春夏先，秋冬后，四时之序也。
《天运篇》：调理四时，太和万物。四时迭起，万物循生。《知北游篇》：天地有大美而不言，四时有明法而不议，万物有成理而不说。圣人者，原天地之美而达万物之理，是故至人无为，大圣不作。观于天地之谓也，阴阳四时，运行各得其序。万物畜而不知，此之谓本根。可以观于天矣。
《庚桑楚篇》：夫春气发而百草生，正得秋而万宝成。夫春与秋岂无得而然哉。大道已行矣。
尸子谓夏必长而蒜麦枯。谓冬必而竹柏茂。日盛阳宜暑，夏天未必无凉，日极阴宜寒，隆冬未必无暂温也。
《i冠子》：天用四时，地用五行。天子执一以居中央，调以五音，正以六律，纪以度数，宰以刑德。从本至末，第以甲乙，天始于元，地始于朔，四时始于历，故家里用提，扁长用旬，乡师用节，县啬夫用月，郡大夫用气，分所至柱国用六律。里五日报扁，扁十日报乡，乡十五日报县，县三十日报郡，郡四十五日报柱国，柱国六十日以闻天子。天子七十二日遣使，勉有功，罚不知。此所以与天地，总下情，六十日一上闻，上惠，七十二日一下究，此天曲日术也。
《荀子・王制篇》：春耕夏耘秋收冬藏。四者不失时，故五谷不绝而百姓有馀食也。污池渊沼川泽，谨其时禁，故鱼鳖优多而百姓有馀食也。斩伐养长不失其时，故山林不童而百姓有馀材也。
《天论篇》：列星随旋，日月递照，四时代御，阴阳大化，风雨博施，万物各得其和以生，各得其养以成，不见其事，而见其功，夫是之谓神。
《赋篇》：冬日作寒，夏日作暑，广大精神，请归之云。《韩非子・解老篇》：道者，万物之所然也。天得之以高，地得之以藏，维斗得之以成其威，日月得之以恒其光，五常得之以常其位，列星得之以端其行，四时得之以御其变气。
《关尹子・九药篇》：天不能冬莲春菊，是以圣人不违时。《吕氏春秋・孟春纪・去私篇》：四时无私行也，行其德而万物得遂长焉。《仲春纪・情欲篇》：秋早寒则冬必暖，春多雨则夏必旱，天地不能两，而况于人类乎。《季春纪・尽数篇》：天生阴阳寒暑燥湿。四时之化万物之变，莫不为利，莫不为害。〈注〉顺者利时，逆者害时。《仲夏纪・大乐篇》：四时代兴，或暑或寒，或短或长，或柔或刚。万物所出，造于太一，化于阴阳。
《孝行览・义赏篇》：春气至则草木产，秋气至则草木落，产与落或使之，非自然也。
《离俗览・贵信篇》：春之德风，风不信，其华不盛。华不盛，则果实不生。夏之德暑，暑不信，其土不肥。土不肥，则长遂不精。秋之德雨，雨不信，其谷不坚。谷不坚，则五种不成。冬之德寒，寒不信，其地不刚。地不刚，则冻闭不开。天地之大，四时之化，而犹不能以不信成物，又况乎人事。《似顺论・有度篇》：夏不衣裘，非爱裘也。有馀也。冬不用，非爱也，清有馀也。《士容论・上农篇》：后妃率九嫔蚕于郊，桑于公田，是以春秋冬夏皆有麻，丝茧之功以力妇教也。
四时之禁，山不敢伐材下木，泽人不敢灰J缳网，DJ不敢出于门，B罟不敢入于渊泽。非舟虞不敢缘名，为害其时也。
《史记・天官书》：北斗七星所谓旋玑玉衡，以齐七政，杓携龙角衡殷南斗魁枕参，首斗为帝车，运于中央，临制四乡。分阴阳，建四时，均五行，移节度，定诸纪，皆系于斗。〈注〉杓，北斗柄也。龙角，东方。宿携连也。衡，斗之中央。殷，中也。
北方水太阴之精，主冬。日壬癸，刑失者罚，出辰星以其宿命国，是正四时。仲春春分，夕出郊奎娄胃。东五舍为齐，仲夏夏至，夕出郊东井舆鬼柳，东七舍为楚。仲秋秋分，夕出郊角亢氐房，东四舍为汉。仲冬冬至，晨出郊东方，与尾箕斗牵牛俱西为中国。其出入常以辰戌丑未。
五星同色，天下偃兵，百姓宁昌。春风秋雨，冬寒夏暑，动摇常以此。
《太史公自序》：夫阴阳四时八位十二度二十四节，各有教令。〈注〉八位，八卦位也。十二度，十二次也。二十四节，就中气，各有禁忌，谓日月也。
《史记索隐》：岁行一次谓之岁星，十二岁而星一周天。《汉书・律历志》：二十四铢而成两者，二十四气之象也。十六两成斤者，四时乘四方之象也。四百八十两者，六旬行八节之象也。三十斤成钧者，一月之象也。四钧为石者，四时之象也。重百二十斤者，十二月之象也。终于十二辰而复于子，黄钟之象也。千九百二十两者，阴阳之数也。三百八十四爻，五行之象也。四万六千八十铢者，万一千五百二十物历四时之象也。而岁功成就，五权谨矣。
以阴阳言之太阴者。北方，北伏也。阳气伏于下，于时为冬。冬，终也。物终臧乃可称。水润下，知者谋，谋者重，故为权也。太阳者，南方南任也。阳气任养物，于时为夏。夏，假也。物假大乃宣平，火炎上。礼者齐，齐者平，故为衡也。少阴者，西方西迁也。阴气迁落物，于时为秋。秋，24也。物24敛乃成，孰金从革。改，更也。义者成，成者方，故为矩也。少阳者，东方东动也。阳气动物，于时为春。春，蠢也。物蠢生，乃动运，木曲直。仁者生，生者圜，故为规也。中央者，阴阳之内，四六之中，经纬通达，乃能端直，于时为四季土，稼穑蕃息。信者诚，诚者直，故为绳也。五则揆物有轻重，圜方平直，阴阳之义，四方四时之体，五常五行之象，厥法有品，各顺其方而应其行职，在大行鸿胪掌之。
春为阳中，万物以生。秋为阴中，万物以成。
孟仲季迭用事为统首。
经元一以统始，易太极之首也。春秋二以日岁，易两仪之中也。于春每月书王，易三极之统也。于四时虽亡事必书时月，易四象之节也，时月以建分至启闭之分，易八卦之位也。
四时寒暑，无形而运于下。
《董仲舒传》：天道之大者，在阴阳。阳为德，阴为刑。刑主杀而德主生。是故阳常居大，夏而以生育养长为事。阴常居大，冬而积于空虚不用之处。以此见天之任德不任刑也。天使阳出，布施于上，而主岁功。使阴人伏于下而时出佐阳，阳不得阴之助，亦不能独成。岁终阳以成，岁为名，此天意也。
《越绝书》：天下之君，发号施令必顺于四时，四时不正则阴阳不调，寒暑失常。如此则岁恶，五谷不登。圣王施令必审于四时，此至禁也。
《贾谊・新书》：悬弧之礼，义东方之弧以梧。梧者，东方之草。春，木也。其牲以鸡。南方之弧以柳。柳者，南方之草。夏，木也。其牲以狗。中央之弧以桑。桑者，中央之木也。其牲以牛。西方之弧以棘。棘者，西方之草。秋，木也。其牲以羊。北方之弧以枣。枣者，北方之草。冬，木也。其牲以彘。《淮南子・天文训》：四时者，天之吏也。
天有四时，以制十二月。人亦有四肢，以使十二节。天有十二月以制三百六十日，人亦有十二肢以使三百六十节。
天地之袭精为阴阳。阴阳之专精为四时，四时之散精为万物，积阳之热气生火，火气之精者为日，积阴之寒气为水，水气之精者为月，日月之淫为精者为星辰。
辰星正四时。常以二月春分效奎娄，以五月夏至效东井舆鬼，以八月秋分效角亢，以十一月冬至效斗牵牛。
何谓八风。距日冬至四十五日，条风至。条风至四十五日，明庶风至。明庶风至四十五日，清明风至。清明风至四十五日，景风至。景风至四十五日，凉风至。凉风至四十五日，阊阖风至。阊阖风至四十五日，不周风至。不周风至四十五日，广莫风至。
天有四时，以成一岁。因而四之，四四十六。故十六两而为一斤。三月而为一时，三十日为一月，故三十斤为一钧。四时而为一岁，故四钧为一石。
《地形训》：照之以日月，经之以星辰，纪之以四时。《本经训》：春肃秋荣，冬雷夏霜，皆贼气之所生。
四时者，春生、夏长、秋收、冬藏，取予有节，出入有时。开阖张歙不失其叙，喜怒刚柔不离其理。
秉太一者，牢笼天地，弹压山川。含吐阴阳，伸曳四时。纪纲八极，经纬六合。覆灵照导，普泛无私。Q飞蠕动，莫不仰德而生。
《缪称训》：天有四时，人有四用。
《齐俗训》：夫以一世之变，欲以耦化应时，譬犹冬被葛而夏被裘。
《泛论训》：天地之气，莫大于和。和者，阴阳调。日夜分而生物。春分而生，秋分而成。生之与成必得和之精。《兵略训》：将军之心，滔滔如春，如夏，湫x如秋，典凝如冬。因形而与之化，随时而与之移。〈音旷x音辽〉《说林训》：冬冰可折，夏木可结，时难得而易失。
《泰族训》：五帝三王，立明堂之朝，行明堂之令。以调阴阳之气，以和四时之节，以辟疾病之。
天设日月，列星辰，调阴阳，张四时。日以暴之，夜以息之。风以乾之，雨露以濡之。其生物也，莫见其所养而物长。其杀物也，莫见其所丧而物亡。此之谓神明。《春秋繁露・五行对篇》：水为冬，金为秋，土为季夏，火为夏，木为春。春主生，夏主长，季夏主养，秋主收，冬主藏。藏，冬之所成也。
土者，火之子也。五行莫贵于土，土之于四时，无所命者，不与火分功名。木名春，火名夏，金名秋，水名冬，忠臣之义，孝子之行取之土。土者，五行最贵者也。《为人者天地篇》：人之好恶，化天之暖清。人之喜怒，化天之寒暑。人之受命，化天之四时。人生有喜怒哀乐之答，春秋冬夏之类也。喜春之答也，怒秋之答也，乐夏之答也，哀冬之答也。天之副在乎人，人之情性有由天者矣。
天地之数，不能独以寒暑成岁，必有春夏秋冬。《五行之义篇》：木居东方而主春气，火居南方而主夏气，金居西方而主秋气，水居北方而主冬气。是故木主生而金主杀，火主暑而水主寒。使人必以其序，官人必以其能。天之数也，土居中央为之天润。土者，天之股肱也。其德茂美，不可名以一时之事。故五行而四时者，土兼之也。
《王道通篇》：天常以爱利为意，以养为事，春秋冬夏皆其用也。王者亦常以爱利天下为意，以安乐世为事，好恶喜怒而备用也。然而主好恶喜怒，乃天之春夏秋冬也。
《阴阳位篇》：夏出长于上，冬入化于下者，阳也。夏入守虚地于下，冬出守虚位于上者，阴也。阳出实入实，阴出空入空，天之任阳不任阴，好德不好刑，如是也。故阴阳终岁各一出。
《阴阳终始篇》：春夏阳多而阴少，秋冬阳少而阴多，多少无常，未尝不分而相散也。
至春少阳，东出就木，与之俱生。至夏太阳，南出就火，与之俱。此非各就其类，而与之相起。与少阳就木，太阳就火，火不相称，各就其正。此非正其伦与，至于秋时，少阴兴而不得以秋从金，从金而伤火功，虽不得以从金，亦以秋出于西方，a其处而适其事，以成岁功。此非权与，阴之行固常居虚而不得居实，至于冬而止空虚，太阳乃得，北就其类而与水起寒。是故天之道，有伦、有经、有权。
《天道无二篇》：阴与阳，相反之物也。故或出或入，或右或左。春俱南，秋俱北，夏交于前，冬交于后。并行而不同路，交会而各代理。此其文与天之道，有一出一入，一休一伏，其度一也。
阳出而积于夏，任德以岁事也。阴出而积于冬，错刑于空处也。《人副天数篇》：天以终岁之数成人之身，故小节三百六十六，副日数也。大节十二分，副月数也。内有五藏，副五行数也。外有四肢，副四时数也。乍视乍暝，副昼夜也。乍刚乍柔，副冬夏也。乍哀乍乐，副阴阳也。心有计虑，副度数也。行有伦理，副天地也。
《四祭篇》：古者岁四祭。四祭者因四时之所生，孰而祭其先祖父母也。故春曰祠，夏曰j，秋曰尝，冬曰蒸。此言不失其时，以奉祀先祖也。祠者以正月始，食韭也。j者以四月，食麦也。尝者以七月尝，黍稷也。蒸者以十月进，初稻也。此天之经也，地之义也。孝子孝妇，缘天之时，因地之利，已受命而王必先祭天，乃行王事。《祭义篇》：五谷，食物之性也。天之所以为赐人也。宗庙止四时之所成，受赐而荐之。宗庙，敬之性也。于祭之而宜矣，宗庙之祭物之厚，无上也。春上豆实，夏上尊实，秋上杌实，冬上敦实。豆实韭也，春之始所生也。尊实面也，夏之所受初也。杌实黍也，秋之所先成也，敦实稻也，冬之所毕熟也。始生故曰祠，善其可也。夏约故曰j，贵所初j也。先成故曰尝，尝言甘也。毕熟故曰蒸，蒸言众也。奉四时所受于天者，而上之为上祭，贵天赐且尊宗庙也。
《循天之道篇》：天有两和以成二，中岁立其中，用之无穷。是北方之中用，合阴而物始动于下。南方之中用，合阳而养始美于其上。动于下者，不得东方之和，不能生，中春是也。其养于上者，不得西方之和，不能成，中秋是也。
法阴与阳，阳气起于北方，至南方而盛，盛极而合乎阴。阴气起乎中夏，至中冬而盛，盛极而合乎阳，不盛不合，是故十月而俱盛，终岁而乃再合，天地久节以此为常。
阴阳之会，冬合北方而物动于下。夏合南方而物动于上。上下之大动，皆在日至之后，为寒则凝水冽地，为热则焦沙烂石。气之精至于是，故天地之化，春气生而百物皆出，夏气养而百物皆长，秋气杀而百物皆死，冬气收而百物皆藏。
法天者，乃法人之辨天之道。向秋冬而阴来，向春夏而阴去，是故古之人霜降而迎女，冰泮而杀内，与阴居近，与阳远也。
《大戴礼记》：古之为路车也。盖圆以象天，二十八饕韵罅行牵轸方以象地，三十辐以象月。故仰观天文，俯察地理，前视则睹鸾和之声，侧听则观四时之运。《京氏易略》：立春正月，节在寅，坎卦。初六，立秋同用。雨水正月中，在丑，巽卦。初六，处暑同用。惊蛰二月，节在子，震卦。初九，白露同用。春分二月中，在亥，兑卦。九四，秋分同用。清明三月，节在戌，艮卦。六四，寒露同用。谷雨三月中，在酉，离卦。九四，霜降同用。立夏四月，节在申，坎卦。六四，立冬同用。小满四月中，在未，巽卦。六四，小雪同用。芒种五月，节在午，乾宫。九四，大雪同用。夏至五月中，在巳，兑宫。初九，冬至同用。小暑六月，节在辰，艮宫，初六，小寒同用。大暑六月中，在卯，离宫。初九，大寒同用。
《盐铁论・论篇》：江都相董生推言，阴阳四时相继，父生之，子养之。母成之，子藏之。故春生仁，夏长德，秋成义，冬藏礼。此四时之序，圣人之所则也。
天道好生恶杀，好赏恶罚。故使阳居于实而宣德施，阴藏于虚而为阳佐辅。阳刚阴柔，季不能加孟。此天贱冬而贵春。申阳屈阴，故王者南面而听天下，背阴向阳，前德而后刑也。霜雪晚至，五谷犹成，电雾夏陨，万物皆伤。由此观之，严刑以治国，犹任秋冬以成谷也。故法令者，治恶之具也。而非至治之风也。
《泛胜之书》：耕之本在于趣时，和土务粪，泽旱锄。春冻解，地气始通，土一和解。夏至天气始暑，阳气始盛，土复解。夏至后九十日，昼夜分，天地气和，以此时耕田一而当五，名曰膏泽，皆得时功。
秋无雨而耕，绝土气，土坚，名曰脂田。及盛冬耕泄阴气，土枯燥名曰脯田。脯田与脂田皆伤田，二岁不起稼则一岁休之。
凡爱田常以五月耕，六月再耕，七月勿耕，谨摩平以待种时。五月耕一当三，六月耕一当再，若七月耕五不当一。
冬雨雪，止辄以躏之掩地，雪勿使从风飞去，后雪复躏之，则立春保泽，冻虫死，来年宜稼，得时之和，适地之宜，田虽薄恶，亩可收十石。
小豆忌卯，稻麻忌辰，禾忌丙，黍忌丑，秫忌寅未，小麦忌戌，大麦忌子，大豆忌申卯。凡九谷有忌，日种之不忌，则多伤败。
《说苑・辨物篇》：五星：一曰岁星，二曰荧惑，三曰镇星，四曰太白，五曰辰星。偾瑰缲醚始柱矢，蚩尤之旗，皆五星盈缩之所生也。五星之所犯，各以金木水火土为占，春秋冬夏伏见有时，失其常离其时，则为变异，得其时居其常，是谓吉祥。
古者有主四时者。主春者张昏而中，可以种谷，上告于天子，下布之民。主夏者大火昏而中，可以种黍菽，上告于天子，下布之民。主秋者虚昏而中，可以种麦，上告于天子，下布之民。主冬者昴昏而中，可以斩伐田猎盖藏，上告之天子，下布之民。故天子南而视四星之中，知民之缓急，急则不赋籍、不举力役。书曰：敬授民时。诗曰：物其有矣，维其时矣，物之所以有而不绝者，以其动之时也。
《文篇》：大圣至治之世，天地之气合以生风。日至则日行其风，以生十二律。故仲冬短至则生黄钟，季冬生大吕。孟春生太簇，仲春生夹钟，季春生姑洗。孟夏生仲吕，仲夏生蕤宾，季夏生林钟。孟秋生夷则，仲秋生南吕，季秋生无射。孟冬生应钟，天地之风气正，十二律至也。
《通占大象历星经》：六甲，六星在华盖之下，扛星之旁，主分阴阳而配于节候出入。故在帝座旁，所布政教而授农时也。
《吴越春秋》：春种八谷，夏长而养，秋成而聚，冬蓄而藏。《后汉书・律历志》：日周于天一寒一暑，四时备成，万物毕改，摄提迁次，青龙移辰，谓之岁。岁，首至也。月，首朔也。至朔同日谓之章，同在日首谓之，终六旬谓之纪，岁朔又复谓之元。
日行北陆谓之冬，东陆谓之春，南陆谓之夏，西陆谓之秋。
《白虎通・辟雍篇》：明堂上圆下方，八窗四闼，布政之宫，在国之阳。上圆法天，下方法地，八窗象八风，四闼法四时，九室法九州，十二坐法十二月，三十六户法三十六雨，七十二牖法七十二风。
《五祀篇》：祭五祀，所以岁一遍何，顺五行也。故春祭户。户者人所出入，亦春万物始触户而出也。夏祭灶者，火之主，人所以自养也。夏亦火王长养万物。秋祭门，门以闭藏自固也。秋亦万物成熟内备自守也。冬祭井。井者，水之生藏任地中。冬亦水王万物伏藏。六月祭中C，中C者，象土在中央也。六月亦土王也。《巡狩篇》：巡狩所以四时何，当承宗庙，故不u时也。以夏之仲月者，同律度当得其中也。二月八月昼夜分，五月十一月阴阳终。《尚书》曰：二月东巡狩至于岱宗柴，五月南巡狩至于南岳，八月西巡狩至于西岳，十有一月朔巡狩至于北岳，所以五岁巡狩。何为太烦也。过五年为太疏也，因天道时有所生，岁有所成。三岁一闰，天道小备。五岁再闰，天道大备。故五岁一巡狩，三年小备。二伯出述职黜陟，一年物有终始。岁有所成，方伯行国，时有所生，诸侯行邑。
《论衡・雷虚篇》：正月阳动，故正月始雷。五月阳盛，故五月雷迅。秋冬阳衰，故秋冬雷潜。
《祭意篇》：雩之礼，为民祈谷雨。祈谷，实也。春求实，一岁再祀。盖重谷也，春以二月，秋以八月。
《商虫篇》：夫虫之生也，必依温湿，温湿之气常在春夏，秋冬之气寒而乾燥，虫未曾生。
《是应篇》：夫q草之实也，犹豆之有荚也。春夏未生，其生必于秋末，冬月隆寒，霜雪B零，万物皆枯。儒者敢谓q荚，达冬独不死乎。如与万物俱生俱死，荚成而以秋末，是则季秋独察荚，春夏冬三时不得案也。《说文》：卯为春门，万物已出。酉为秋门，万物已入。四民月令，自正月以终季夏，不可伐木，必生蠹虫。或曰：其月无壬子日，以上旬伐之，虽春夏不蠹，犹有剖析开解之害，又犯时令，非急勿伐。十一月伐竹木。独断天子，父事天，母事地，兄事日，姊事月。常以春分朝日于东门之外，示有所尊，训民人事，君之道也。秋分夕月于西门之外，别阴阳之义也。
天子之庙七，诸侯之庙五，皆月祭之。大夫之庙三，四时祭之，士一庙，上士二庙，亦四时祭之。府史以下及庶人皆无庙，四时祭于寝也。
五祀之别名，门。秋为少阴，其气收成。祀之于门户。春为少阳，其气始出生养。祀之于户行。冬为太阴，盛寒为水。祀之于行灶。夏为太阳，其气长养。祀之于灶中C。季夏之月，土气始盛，其祀中C。
春扈氏农正，趣民耕种。夏扈氏农正，趣民芸除。秋扈氏农正，趣民收敛。冬扈氏农正，趣民盖藏。
宗庙所歌，施之别名。思文一章，祀后稷配天之所歌也。噫嘻一章，春夏祈谷于上帝之所歌也。丰年一章，蒸尝秋冬之所歌也。潜一章，季冬荐鱼春献鲔之所歌也。载芟一章，春籍田祈社稷之所歌也。良耜一章，秋报社稷之所歌也。
《旧仪》：三公以下月朝，后省。常以六月朔、十月朔旦朝，后又以盛暑省六月朝，故今独以为正月十月朔朝也。
《月令・章句》：天之道，阴阳各有少太。是生四时，少阳为春，太阳为夏，少阴为秋，太阴为冬。
《徐干・中论》：名之系于实也，犹物之系于时也。生物，春也。吐华，夏也。布叶，秋也。凋零，冬也。成实斯无为而自成者也。《五经通义》：冬至阳动于下，推阴而上之，故寒于上。夏至阴动于下，推阳而上之，故大热于上。故易云：日月运行，一寒一暑。日在牵牛则寒，在东井则暑。牵牛外宿远人，故寒。东井内宿近人，故温也。
《杜预春秋序》：春秋者，鲁史记之名也。记事者，必表年以首。事年有四时，故错举以为所记之名也。
《晋书・天文志》：北斗七星在太微北，七政之枢机，阴阳之元本也。故运乎天中而临制四方，以建四时而均五行也。
《抱朴子・用刑篇》：天地之道不徒纯仁。故青阳阐陶育之和，素秋厉肃杀之威。融风扇则枯瘁摅藻，白露零则繁英零。是以品物阜焉，岁功成焉。
《广譬篇》：明君，赏，犹春雨而无霖淫之失。罚，拟秋霜而无诡时之严。
《郭象翼庄》：圣人之在天下，暖然若阳春之自和，故润泽者不谢。凄乎若秋霜之自降，故凋落者不怨。《宗炳诗序》：恒山风井如瓮，春分后出，秋分后入。《永嘉记》：永嘉有八辈蚕。一曰W珍蚕，三月绩。二曰柘蚕，四月初绩。三曰W蚕，四月绩。四曰爱珍蚕，五月绩。五曰爱蚕，六月末绩。六月寒珍蚕，七月绩。七曰四出蚕，九月初绩。八曰寒蚕，十月绩。凡蚕再熟者，前辈皆谓之珍。
《名医别录》：上品药性亦能遣疾，但势力和厚，不为速攻。岁月常服，必获大益。病既愈矣。命亦兼中天道仁育，故曰应天。一百二十种，谓寅卯辰巳之月。法万物生荣时也，中品药性祛患，为速延龄，为缓人怀性情，故曰应人。一百二十种，谓午未申酉之月，法万物成熟时也，下品药性专主攻击，不可常服，疾愈即止，地体收杀，故曰应地。一百二十五，种谓戌亥子丑之月，法万物枯藏时也。
《三礼义宗》：岁者，依中气一周以为一岁，年者依日月十二会以为一年，中朔大小不齐，故有岁年之异。天子诸侯宫寝之制，若春气三月之中居正寝，退息之时常居东北之寝，三月之末，土王之日，则居中寝。夏之三月则居东南之寝，秋之三月则居西南之寝，冬之三月则居西北之寝。此三时后，土王之日，亦各居中寝，以从时候。
天子九门，法阳九之义，宫门有五，法五行，外门有四，法四时。
大蜡，尽天地四时之神而祭之，其乐亦尽用四时之调。
漏刻经，定太阳出没法，正月出乙入庚方，二八出兔入鸡场，三七发甲入辛地，四六生寅入犬藏，五月生艮归乾上，仲冬出巽入坤方，惟有十与十二月出辰入申，仔细详。
《关氏易传》：乾坤之策义，阴阳三五，每一五而变七十二候，二五而变三十六旬，三五而变二十四气。《齐民要术》：凡秋耕欲深，春夏欲浅。犁欲廉，劳欲再，秋耕28青者为上。魏文侯曰：民春以力耕，夏以镪耘，秋以收敛。
凡春种欲深，宜曳重挞。夏种欲浅，直置自生。〈注〉春风冷生迟，不曳挞则根虚。虽生辄死，夏气热而生速，曳挞遇雨必坚其泽，泽多者，或亦不须挞，必欲挞者，宜须待白背湿，挞令地坚硬。故也。
春伐枯槁，夏取果z，秋蓄蔬食，冬伐薪蒸以为民@。故先王之政，四海之云至而修封疆，虾蟆鸣燕降而通路除道矣。阴降百泉则修桥梁，昏张中则务种谷，大火中则种黍菽，虚中即种宿麦，昴星中则收敛蓄积伐薪木。所以应时修备，富国利民。霜降而树谷，冰泮而求，欲得食则难矣。
崔曰：三月清明节后十日，封生姜。至四月立夏后，蚕大。食芽生可种之，九月藏茈姜Z荷，其岁若温，皆待十月。〈生姜谓之茈姜〉
大小麦皆须五月六月碌兀麦非良地则不须种。八月中戊社前种者为上时，下戊前为中时，八月末九月初为下时。小麦宜下种，八月上戊社前为上时，中戊前为中时，下戊前为下时。正月二月劳而锄之，三月四月锋而更锄。
旱稻用下田，白土胜黑土。凡下田停水处，燥则坚。湿则污泥，不问秋夏，候水尽地白背时，速耕杷劳频烦令熟。二月半种为上时，三月为中时，四月初及半为下时。
二月三月种者为植禾，四月五月种者为稚禾，二月上旬及麻菩杨生种者为上时，三月上旬及清明节桃始花为中时，四月上旬及枣叶生桑花落为下时，岁道宜晚者，五月六月初亦得，春种欲深宜曳重挞，夏种欲浅直置自生。
《刘子・履信篇》：春之德风，风不信则花萼不茂，花萼不茂则发生之德废。夏之德炎，炎不信则卉木不长，卉木不长则长赢之德废。秋之德雨，雨不信则百谷不实，百谷不实则收成之德废。冬之德寒，寒不信则水土不坚，水土不坚则安静之德废。以天地之灵，气候不信，四时犹废。而况于人乎。《赏罚篇》：天以晷数成岁，国以法教为治。晷运于天则时成于地，法动于上则治成于人。晷之运也，先春后秋。法之动也，先赏后罚。是以温风发春，所以动萌华也。寒露降秋，所以陨茂叶也。明赏有德，所以劝善人也。显罚有过，所以禁下奸也。
《文武篇》：盛暑炎蒸必藉凉风，寒交冰结必处温室，夏不御毡，非憎恶之，炎有馀也。冬不卧簟，非怨雠之，凉自足也。不以春日迟迟而毁羔P，秋露洒叶而别笋席。
《诫盈篇》：四时之序，节满即谢。五行之性，功成必退。故阳极而阴降，阴极而阳升。日中则昃，月盈则亏。此天之常道也。
《言苑篇》：阳气主生物，所乐也。阴气主杀物，所憾也。故春葩含日以笑，秋叶泫露如泣。
天无情于生死，则不可以情而憾怨。故暄然而春荣华者不谢，⑷欢秋凋零者不憾。荣凋有命，困遇有期。故春蕊虽茂假朝露而抽翠，秋叶诚危因微风而飘零。
《隋书・音乐志》：姑洗为春，蕤宾为夏，南吕为秋，应钟为冬，是为四时。
《皇览迎气》：四时之乐，唱以角徵商羽。春唱角舞羽翟，夏唱徵舞鼓12，秋唱商舞干戚，冬唱羽舞干戈。《尚书正义》：一岁三百六十五日有馀，分为十二月，有二十四气。一为节气谓月初也，一为中气谓月半也。《毛诗正义》：计春秋漏刻多少正等，而秋言凄凄，春言迟迟者，阴阳之气感人不同。张衡《西京赋》云：人在阳则舒，在阴则惨。然则人遇春暄则四体舒泰，春觉昼景之稍长，谓日行迟缓。故以迟迟言之。及遇秋景，四体褊躁，不见日行急促，唯觉寒气袭人，故以凄凄言之。凄凄是凉，迟迟是暄也。
《春秋正义》序：四时序则玉烛调于上，三才协则宝命昌于下。
《旧唐书・百官志》：门下省起居郎掌起居。注录天子之言，动法度以修记事之史，凡记事之制以事系，日以日系，月以月系，时以时系，年必书。其朔日甲乙以纪历数。
《元女房中经》：王相日，春甲乙，夏丙丁，秋庚辛，冬壬癸。《朝野佥载》：春雨甲子，赤地千里。夏雨甲子，乘船入市。秋雨甲子，禾头生耳。冬雨甲子，牛羊冻死。
《通典》：周制，三载考绩，三考黜陟。其训曰：三岁而小考，其功也，小考者，正职而行事也。九岁而大考，有功也。大考者，黜无职而赏有功也。
《唐国史补》：德宗建中元年，贬御史中丞元令柔，二年贬御史中丞袁高，三年贬御史中丞严郢，四年贬御史中丞杨项。皆四月晦。谈者为异。及元和，擒刘辟、李、吴元济，行大刑者，皆十一月朔，岂偶然哉。
江淮船溯流而上，常待东北风，谓之信风。七八月有上信风。三月有鸟信风。五月有麦信风。
《元包运蓍篇》：混茫既判，天地辟矣。天地既辟，三统分矣。三统既分，四时序矣。四时既序，闰斯生矣。正闰相生，数无穷矣。
《遁甲书》：阳遁九局，阴遁九局。自冬至以后，用阳遁。夏至以后，用阴遁。
《望气经》：四时无言，以寒暑变节。
二分二至必占云气，黄云如覆车，五谷大熟，青云致虫，白云致盗，乌黑云多水，赤云有火。
《续博物志》：正月勿食生葱，三月勿食小蒜，四月勿食大蒜，五月勿食薤，六月七月勿食茱萸，成血痢。八九月勿食姜并肝心肺，十月勿食椒，十一月十二月勿食戴甲之物并脾胃。
《三礼图》：龟以上春灼后左，夏灼前左，秋灼前右，冬灼后右。
《宋史・礼志》：九宫定位，设祭以四孟，随岁改位行棋，谓之飞位。
《皇极经世・观物内篇》：三皇之世如春，五帝之世如夏，三王之世如秋，五霸之世如冬。如春，温如也。如夏，燠如也。如秋，凄如也。如冬，冽如也。
春夏秋冬者，昊天之时也。易书诗春秋者，圣人之经也。天时不差则岁功成矣，圣经不忒则君德成矣。〈注〉天时圣经，其道一也。岁功君德由此而成矣。
元之元，以春行春之时也。元之会，以春行夏之时也。元之运，以春行秋之时也。元之世，以春行冬之时也。会之元，以夏行春之时也。会之会，以夏行夏之时也。会之运，以夏行秋之时也。会之世，以夏行冬之时也。运之元，以秋行春之时也。运之会，以秋行夏之时也。运之运，以秋行秋之时也。运之世，以秋行冬之时也。世之元，以冬行春之时也。世之会，以冬行夏之时也。世之运，以冬行秋之时也。世之世，以冬行冬之时也。〈注〉春夏秋冬，一岁之运其变如此，在天运亦然，不过乎阴阳消长而已。
《观物外篇》：阳爻昼数也。阴爻夜数也。天地相衔，阴阳相交。故书夜相离，刚柔相错。春夏阳也，故昼数多，夜数少。秋冬阴也，故昼数少，夜数多。
夏则日随斗而北，冬则日随斗而南。故天地交而寒暑和，寒暑和而物乃生也。
元者，春也，仁也。春者，时之始。仁者，德之长。时则未盛而德足以长人。故言德而不言时。亨者，夏也，礼也。夏者，时之盛。礼者，德之文。盛则必衰而文不足救之。故言时而不言德。利者，秋也，义也。秋者，时之成。义者，德之方。万物方成而获利，义者不通于利。故言时而不言德也。贞者，冬也，智也。冬者，时之末。智者，德之衰。正则吉，不正则凶。故言德而不言时也。
干者，干之义，阳也。支者，枝之义，阴也。干十而支十二，是阳数中有阴，阴数中有阳也。〈注〉乙丁己辛癸，阳数中有阴也，子寅辰午申戌，阴数中有阳也。
冬至之后为呼，夏至之后为吸，此天地一岁之呼吸也。
《渔樵问答》：渔者谓樵者曰：春为阳始，夏为阳极，秋为阴始，冬为阴极。阳始则温，阳极则热，阴始则凉，阴极则寒。温则生物，热则长物，凉则收物，寒则杀物。皆一气其别而为四焉，其生万物也，亦然。
《邵子》曰：冬至之子，中阴之极。春分之卯，中阳之中。夏至之午，中阳之极。秋分之酉，中阴之中。凡三百六十中。分之则一百八十，此二至二分相去之数也。潜虚行图：馀，终也。天过其度，日之馀也。朔不满气，月之馀也。日不复次，岁之馀也。
日息于夜，月息于晦，鸟兽息于蛰，草木息于根，为此者谁。曰：天地，天地犹有所息，而况于人乎。懒真子录：世言五角六张，此古语也。尝记开元中有人，忘其姓名。献俳文于明皇，其略云：说甚三皇五帝，不如来告三郎。既是千年一遇，且莫五角六张。三郎即明皇也。明皇兄弟六人，一人早亡，故明皇为太子。时号五王宅，宁王薛王明皇兄也，申王岐王明皇弟也，故谓之三郎。五角六张谓五日遇角宿，六日遇张宿。此两日作事多不成。然一年之中不过三四日，绍典癸丑岁只三日。四月五日角，七月二十六日张，十月二十五日角，他皆仿此。
今之僧尼戒牒云：知月黑白大小及结解。夏之制皆五印度之法也。中国以月晦为一月而天竺以月满为一月。唐《西域记》云：月生至满谓之白月，月亏至晦谓之黑月。又其十二月所建各以所直，二十八宿名之如中国建寅之类是也。故夏三月，自四月十六日至五月十五日，谓之额沙茶月，即鬼宿名也。自五月十六日至六月十五日谓之室罗伐月，即柳星名也。自六月十六日至七月十五日谓之婆达罗钵陀月，即翼星名也。黑月或十四日或十五日，月有大小故也。故中国节气与印度递争半月，中国以二十九日为小尽，印度以十四日为小尽，中国之十六日乃印度之初一日也，然结夏之制宜，如西域记用四月十五日乃属道瑟吒月，乃印度四月尽日也，仆因读藏经，故谩录出之。
《云笈七签》：麒麟生于火，游于土。春鸣曰归禾，夏鸣曰扶幼，秋鸣曰养信。
凡服气皆取子后午前者。春气行于经络，夏气行于肌肉，秋气行于皮肤，冬气行于骨髓。
《梦溪笔谈》：子丑至于戌亥谓之十二辰者，一岁。日月十二会于东方苍龙角亢之舍。起于辰，故于所首者名之。
《老学庵笔记》：今人谓后三日为外后日，意其俗语耳。偶读唐逸史裴老传乃有此语。裴，大历中人也，则此语亦久矣。
演繁露旬之外日为远日。
《搜采异闻录》：十五夜为半月，两半月为一月。三月为一时，两时为一行，两行为一季，二年半为一双。此由闰故，以闰月兼本月，此谓月双。非闰双也，以五年再闰为闰双。
历家以雨水为正月中气，惊蛰为二月节，清明为三月节，谷雨为三月中气。而汉世之初仍用秦所用。惊蛰在雨水之前，谷雨在清明之前，至于太初始正之云。
《路史》：五月旱拢人知为暑也，而阴实生之。十月冰霰，人知为寒也，而阳实始之。
《事物纪》：原伏羲初置元日，神农初置腊节，轩辕初置二社，巫咸初置除夕节，周公初置上巳，秦德公初置伏日，晋平公初置中秋，齐景公初置重阳端午，楚怀王初置七夕，秦始皇初置寒食，汉武帝初置三元，东方朔初置人日。
《农书》：正月种麻，二月种粟脂麻，有早晚二种。三月种早麻，四月种豆，五月中旬种晚麻，七夕以后种莱菔菘芥，八月社前即可种麦经，两社即倍收而坚好。如此则种之有次第，所谓顺天之时也。
《云麓漫抄》：释氏智论云：天帝释以大宝镜照四大神洲，察人善恶。正、五、九月照南赡部洲。二、六、十月则照东。三、七、十一月则照西。四、八、十二月则照北。唐太宗崇其教，故正五九月禁食荤，百官不支羊钱，迄今不改。阴阳家袭其说，不知其义。乃曰：臣下属商，本朝以火德，故臣下避之。其法始于唐，唐以土德。岂亦有所避耶。
《西溪丛语》：谢惠连云：漾舟陶嘉月，王褒九怀云，陶嘉月兮总驾。王逸云及吉时也。
《玉海》：郑康成曰：自正月尽四月为岁之朝，自五月尽八月为岁之中，自九月至十二月为岁之夕。
《臆乘左传》：成公九年，云：浃辰之间，楚克其三都，辰指十二辰，自子至亥也。《周礼天官》云：浃日而敛之以甲，至甲为浃日，凡十一日也。
《齐东野语》：俗以每月初五、十四、二十三日为月忌，凡事必避之，其说不经。后见卫道夫云问，前辈云说此三日即河图数之，中宫五数耳，五为君象，故民庶不可用。
《癸辛杂识》：周岁十二月平分四时，或欲以二、三月为春，四、五、六、七月为夏，以八、九月为秋，十、十一、十二并来年正月为冬。何以言之。春生正月物未生，夏暑七月暑未退，秋凉九月与八月同，冬寒正月与十二月同故也。此说但据寒温而言，非谓气候也，亦自有理。余则欲以二三四月为春，五六七月为夏，八九十月为秋，十一十二来年正月为冬。如此始得寒温之正耳。
《蠡海集・天文类》：春之风自下而升上，夏之风横行于空中。即纸鸢以观之，春则能起，交夏则不能起矣。秋之风自上而下降，木叶因之而陨落。冬之风著土而行，是以吼地而生寒也。
《人身类》：人之身随二气以相感。冬之日坎用事，阳在内，喜嗜热物滋其阳也。夏之日离用事，阴在内，喜嗜冷物益其阴也。各从其类耳。
《庶物类》：春之花至残而飘零，得敷畅之气焉。秋之花至残而萎损，得收敛之气焉。
《历数类》：百刻之说，众义纷纷莫有定论。惟一说类优，以为每刻得六十分，百刻共得六千分，散于十二时。该五百分如此，则一时占八刻零二十分，将八刻截作初正，各四刻却将二十分零数分作初。初正初微刻各一十分也。又赵缘督一说，将十二时各分八刻，计刻九十六刻，为大刻。却将馀四刻每刻分作六十分四，刻作二百四十分。每一时中又得二十分为小刻，如此则一时之中得八大刻，复有二十分小刻。截作初，初正初各得一十分为微刻也。其他或以子午二时各得十刻者，或以子午卯酉各得九刻者，或以夜子时得四刻者，皆非也。然夜子时之说，只是在夜半之前，故称夜子正。如冬至为，起历之端而居中气。其前亦系十一月也，是以夜子正在亥时之后，故只有初刻而无正刻，子时却只有正刻而无初刻。其意可见也。
《星术》：天盘十二宫共百岁零六月，因详论数用一二三四五以为水火木金土之生，总为十有五焉。九宫之位纵横皆十五，为生物之大数欤。是则十二宫俱函十五之生数也。以日配之，共成一百八十日，是为半年矣。况天盘不分，男女同用，男数八女数七，共成十五。男迎女送，男子十六精通，女子十四经行，方始成人。
术家又一说：既不用四墓，则五行之中，土气遂绝。土其可绝乎。盖正用四墓尔。春二月木墓未，夏五月火墓戌，秋八月金墓丑，冬十一月水墓辰，乃四行休墓于四季，为德也。是以古今术家兼取用之，况亥月用乙，未月用申，则卯月必用未。不用申无疑矣。
《气候类》：春之气自下而升，故春色先于旷野。秋之气自上而降，故秋色先于高林。
月为阴主乎水，日为阳主乎气。月行至于子午之位则极盛，故潮汐生焉。日行至于子午之位则极盛，故寒暑甚焉。夏为阳夏之日，午为酷暑。冬为阴冬之夜，半为严寒。
春夏之气飞腾，物因之而变化者亦然，青虫化为蝴蝶，水虫化为蜻蜓之类是也。秋冬之气降潜，物因之而变化者亦然，雀入大水为蛤，雉入大水为蜃之类是也。
九天九地之说，盖以气之升降而言。自春分，气升于天，九十日而极，为夏至矣。故曰九天。自秋分气降于地，九十日而极，为冬至矣。故曰九地。是以二至为升降始终之极位。
或问曰：三春九夏之说。又曰：三冬九秋者何。答曰：易于东北为阳，西南为阴。故有三冬三春九秋九夏。三为阳始，九为阳终。始为阳中之阳，终为阳中之阴，故也。仍有三秋之说者，春为阳始，秋为阴始。所以始皆称阳数，至于冬则不称九，夏则不称三也。
三建虽曰：天开于子，地辟于丑，人生于寅。然却但以冬至为一建，小寒为二建，大寒为三建也。何以知其然也。盖造历始于冬至，察天气也。候花信之风，始于小寒，察地气也。辩人身之气，始于大寒，以厥阴为首察人气也。岂非三建之气只在于立春之前也欤。《鬼神类》：或谓神明果有降诞乎。以义起者也。盖推扩则可以通。玉帝生于正月初九日者，阳数始于一而极于九，原始要终也。元帝生于三月三日，一生二二生三，三生万物，水之气，天一至三而始盛也。东岳生于三月二十八日者，天三生木，地八成之。含两仪之气于其中也。二十八日四七也，四七乃少阳位也。九天生于六月二十四日，六为阴数，四六二十四，老阴之策也，老阴变少阳，故应于雷神焉。
《老氏之言》：交梨者，盖梨乃春花秋熟，外苍内白。虽雪梨亦微苍，故曰交梨。有金木交互之义。
鼠璞《月令之书》：自大挠作甲子占斗，所建伶伦。制十二律以节四时之度。尧命羲和敬授人时，分四仲以定中星。析因夷T验之于人。孳尾希革毛彰占之于鸟兽。东作南讹西成朔，易应之于事，终之以允。百工庶绩咸熙。此夏时之所由起。夏小正之书，辞简理明，固巳备月令之体。周以农开国，犹以时令为先务，大概具见七月。
今俗人食三长月素。按释氏智论天帝，释以大宝镜照四大神洲，每月一移，察人善恶。正五九月照南赡部洲，唐人于此三月不行死刑。曰：三长月节镇因戒屠宰，不上官，是以天帝释为可欺也，妄诞可笑。然月令于孟春，言无伤胎卵，毋聚大众。不可称兵于仲夏。言君子斋戒必掩身，毋躁薄滋味，节嗜欲静事。毋刑于季秋，言命众百官无不务内，以会天地之藏，无有宣出，岂时令当然耶。
《清波杂志》：正五九，仕宦者不交印。俗忌牢不可破。初不知为。藩镇开府，犒劳将佐宰，杀物命设，恐伤物命，固然。何独此三月，岂以浮屠氏谓：此九十日为斋素月耶。不经之甚。御肇除擢，无非日下供职，何尝问日辰利不利。或曰历日上所书，黄道假也。君命到门，真黄道也。
《元史历志》：推五行用事，各以四立之节，为春木夏火秋金冬水。首用事日以土王。策减四季中气，各得其季，土始用事日。
《辍耕录》：求节气歌曰：惊蛰五时二刻求，清明十时四刻流，立夏一日三时六，芒种一日九时周，小暑二日二时二，立秋二日七时四，白露三日零六刻，寒露三日六时至，立冬三日十一二，大雪四日四时四，小寒四日九时六，五日三时交新岁。节遇子时加一日，此为捷法君须记。
又一年，约法云：一周年三百六十五日零三时，一月节三十日零五时二刻，半月一气十五日零二时五刻。
《丹铅总录》：钻燧改火，四时而五物焉。朱子谓：夏火太盛，故再取，此意料之言耳。先王取火，法五行也。春行为木，榆柳色青以象木也。木生火，夏行为火，枣杏色赤以象火也。火生土，季夏行为土，桑柘色黄以象土也。土生金，秋行为金，槐檀色白以象金也。金生水，冬行为水，柞A色元以象水也。四时平分而夏乃有二焉，何也。土位在中宫而寄王于四时。季夏者，土之中位，故月令于仲夏之后，列中央土。素问谓之长夏，是其说也。统之则为四时，分之则为五行，五行各七十二日。土分王于四时之末，各分十八日，合之亦七十二日。总五行之七十二日，合三百六十而成一岁也。《杨升庵集》：春夏秋冬，尧典之四时也。曲台礼及唐六典，有五时之衣，则以木火金水分七十二日。土无定位，各寄四时之末十八日，而中位在夏末秋初。素问谓之长夏，周礼改火，季夏取桑柘之火，是五时也。郎仁宝瑛云：春之风自下而升上，纸鸢因之以起。夏之风横行空中，故树杪多风声。秋之风自上而下，木叶因之以陨。冬之风著土而行，是以吼地而生寒。验之良是。按春曰条风，言风所拂津叶润茎，嘘枯吹生。《易》曰：润之以风雨。是风亦有润。《楚辞》：光风转蕙崇兰。谓之光者，草木遇之而有光也。夏之风惟在半空，故树杪有声而暑气不解。至秋凉风至，则自上而下矣。冬之风v发吼地而生寒。谚曰：三九二十七，篱头吹v篥，最有C。
重为春神，曰：勾芒。黎为夏神，曰：祝融。勾龙为中央神，曰：后土。该为秋神，曰：蓐收。修与熙为冬神，曰：元冥。春夏中央秋之神，皆一人。而冬独有二者，盖冬于方为朔，于卦为习坎，于肾有左右，于器有权衡，于物有龟蛇，于色有元黑，则官有修熙宜矣。六壬家甲乙，青龙丙丁，朱雀戊己，勾陈庚辛，白虎壬癸，蛇元武。亦此理也。在易元亨利贞。元大也，亨通也，利宜也，贞正而固也。贞亦两德。太元准易，罔蒙直酋冥以配元亨利贞，而冬亦兼酋冥。
《汲古丛语》：分至启闭，顺四时而成八节也。以其得阴阳之中，谓之分。以其当寒暑之极，谓之至。以其生长，谓之启。以其收藏，谓之闭。然则四孟启闭者，阴阳阖辟之初。二至二分者，阴阳老少之变也。
《偃曝馀谈》：吾乡泖湖金泽寺，傍多b其名，随时各异。四月曰雉尾b，七八月以前曰丝b，秋末冬初曰块b，冬为猪b，又为龟b。
《赏心乐事》：正月岁节，家宴。立春日，春盘。人日，煎饼。会玉照堂赏梅。天街观灯，诸馆赏灯，丛奎x山茶，湖山寻梅，揽月桥看新柳，安f堂扫雪。
二月现乐堂，瑞香。社日，社饭。玉照堂西缃梅，南湖挑菜。玉照堂东红梅，餐霞轩樱桃花，杏花庄杏花。南湖泛舟，群仙绘幅，楼前后拢〈一作楼前打隆电不ネでб恫杌ǎ马塍看花。
三月生朝家宴，曲水流觞，花院月，丹花院，桃柳寒食，郊游苍寒。堂西绯碧桃，满霜亭北棣棠，碧宇观笋，芳草亭观草，38春堂牡丹芍药，宜雨亭千叶海棠，艳香馆林檎，花院紫牡丹，宜雨亭北黄蔷薇，现乐堂大花〈一作大茶〉花，院赏煮酒，瀛峦胜处，山花经寮，38茶群仙绘幅楼芍药。
四月初八日，亦庵早斋，南湖放生，食糕糜，芳草亭38草，芙蓉池新荷，蕊珠洞茶。蘼满霜亭菊花，玉照堂青梅艳，香馆长春花安f。堂紫笑群仙，绘幅楼前玫瑰。餐霞轩樱桃，诗禅堂盘子山丹花，南湖杂花鸥，渚亭五色罂粟花。
五月清夏，堂观鱼听，莺亭摘瓜，安f堂解粽重午节。泛蒲烟波观碧芦。夏至日，鹅脔南湖，萱花绮互，亭火〈一作大〉笑花。水北书院采O，鸥渚亭五色蜀葵。清夏堂杨梅，丛奎x前榴花，艳香馆蜜林檎，摘星轩枇杷。六月现乐，堂南白酒，楼下避暑，苍寒堂后碧莲，碧宇竹林避暑，芙蓉池赏荷花，约斋夏菊清，夏堂新荔枝，霞用食桃。
七月丛奎x前乞巧，餐霞轩五色凤仙花，立秋日，秋叶玉照堂玉簪，西湖荷花，南湖观鱼，应铉斋东葡萄。霞川水荭，珍林剥枣。
八月湖山寻桂，现乐亭秋花，社日糕会众。妙峰山木，犀霞川野菊，绮互亭千叶木犀，浙江观潮。群仙绘幅楼观月。桂隐攀桂，杏花庄鸡冠黄葵。
九月重九登城把萸，把菊亭采菊，苏堤看芙蓉，珍林尝时果，景全轩金橘，芙蓉池三色拒霜，杏花庄N新酒。
十月现乐堂炉，满霜亭蜜橘，烟波观买市，赏小春花。杏花庄挑荠，诗禅堂试香。
十一月摘星轩枇杷花，冬至节，馄饨味空亭，腊梅苍寒堂南，天竺花院水仙。群仙绘幅楼观雪。
十二月绮互亭檀香腊梅，天街阁市。南湖赏雪，安f堂试灯。湖山探梅，花院兰花。瀛峦胜处观雪，二十四夜饧果食。玉照堂看早梅，除夜守岁。
《瓶史月表》：正月花盟主梅花，宝珠茶花，客卿山茶，铁干海棠花，使令瑞香，报春木瓜。
二月花盟主西府海棠，玉兰绯桃花，客卿绣禄ǎ杏花，花使令，宝相花种，田红木，桃李花，月季花，剪春罗，三月花盟主牡丹，滇茶兰花碧桃花，客卿川鹃梨花，木香紫荆花，使令木笔花，蔷薇谢，豹丁香，七姊妹，郁李长春。
四月花盟主芍药，U卜，夜合花，客卿石严，罂粟，玫瑰，花使令刺牡丹，粉团龙爪，垂丝海棠，虞美人，楝树花。五月花盟主石榴，番萱，夹竹桃，花客卿蜀葵，乐阳花。午时红花使令用荔枝，栀子花，火石榴，孩儿菊，一丈红，石竹花。
六月花盟主莲花，玉簪茉莉花，客卿百合，山丹，山矾，水木犀，花使令锦葵，锦灯，笼长，鸡冠，仙人掌，W桐，凤仙花。
七月花盟主紫薇，蕙花，客卿秋海棠，重台，朱槿。花使令波斯菊，水木香，矮鸡冠，向日葵。
八月花盟主丹桂，木犀，芙蓉花，客卿宝头鸡冠，杨妃槿，花使令水红花，剪秋罗，秋牡丹，山查花。
九月花盟主菊花，花客卿月桂花，使令老来红，叶下红。
十月花盟主白宝珠茶，梅花，客卿山茶花，甘菊花，花使令野菊，寒菊，芭蕉花。
十一月花盟主红梅，花客卿杨妃茶花，使令金盏花。十二月花盟主腊梅，独头兰花，客卿茗花，漳茶花，使令枇杷花。
春花小友，茨菰，蓝绵。
夏花小友，菖蒲，紫兰，艾水，葱茴香。
秋花小友，挺翠，金线草，虎茨，观音草。
冬花小友，风兰，天茄，金豆，金柑，金橘。
花历〈花有开落凉燠，不可无历。秘集月令，频与时舛，予更辑之以代。挈壶之位数自记红，谁谓山中无历日也〉。正月蕙兰芳瑞香烈，樱桃始葩，径草绿。望春初，放百花萌动。
二月桃夭，玉兰解，紫荆繁，杏花饰其靥，梨花溶，李能白。
三月蔷薇蔓，木笔书，空棣萼靴|，杨入大水为萍，海棠睡，绣侣洹
四月牡丹主，芍药相，于阶罂粟满，木香上升，杜鹃归，荼j香梦。
五月榴花照眼，萱北乡夜合始交，U葡有香，锦葵开，山丹W。
六月桐花馥，菡萏为莲，茉莉来宾，凌霄结，凤仙降于庭，鸡冠环户。七月葵倾赤玉簪，搔头紫薇浸月，木槿朝荣，蓼花红，菱花乃实。
八月槐花黄，桂香飘，断肠始娇，白O开，金钱夜落，丁香紫。
九月菊有英，芙蓉冷，汉宫秋。老芰荷化为衣，橙橘登山药乳。
十月木叶脱，芳草化为薪苔。枯芦始荻，朝菌歇，花藏不见。
十一月蕉花红，枇杷蕊，松柏秀，蜂蝶蛰。剪Z时行花，信风至。
十二月腊梅坼，茗花发，水仙负冰，梅香绽，山茶灼雪，花六出。
《草花谱》：剪秋罗，花有五种，春夏秋冬，罗以时名也。春夏二罗色黄红不佳。独秋冬红深色美，亦在春时分种。喜肥则茂，又有一种色金黄美甚。
四季花，花小叶细色白。午开子落，自三月开至九月。其枝叶捣汁，可治跌扑。
清f供四时欢：春时晨起，点梅花汤，课奚奴洒扫护。阶苔禺中，取蔷薇露浣手。薰玉蕤香，读赤文绿字书。晌午采笋蕨供胡麻，汲泉试新茗，午后乘款段马执。剪水鞭，携斗酒。双柑往听，黄鹂日晡，坐柳风前。裂五色笺集，锦囊佳句，薄暮绕径，灌花种鱼。
夏时晨起，芰荷为衣，傍花枝吸露润肺。禺中披古图画，展法帖。临池晌午脱巾，石壁据匡，床谈齐谐山海，倦则取左宫枕，烂游华胥国。午后刳椰子杯，浮瓜沉李，捣莲花，饮碧芳酒。日晡浴罢，朱砂温泉，掉小舟垂钓于古藤曲水边，薄暮箨冠，蒲扇立层冈，看火云变现。
秋时晨起，下帷捡牙签，挹露研朱点校。禺中操琴调鹤，玩金石鼎彝。晌午用莲房洗砚，理茶具，拭梧竹。午后戴白接08，著隐士衫，望红树叶落，得句题其上。日晡持蟹螯，鲈酌海川螺，试新酿，醉弄洞箫数声。薄暮倚柴扉，听樵歌牧唱，焚拜月香壅菊。
冬时晨起，饮醇醪，负暄盥栉。禺中置毡褥乌薪，会名士作黑金社。晌午挟k理旧稿，看晷影移，阶濯足。午后携都统笼，向古松悬崖间，敲冰煮建茗。日晡布衣皮帽装，嘶风18策蹇驴，问寒梅消息。薄暮围炉促膝煨芋，魁说无上妙偈，谈剑术。《月令演》：正月天腊，〈岁旦〉油卜。〈人日〉金吾弛夜〈十五〉，耗磨日，〈十六〉买两夜灯，〈十七十八〉补天穿，〈十九〉送穷。〈二十九〉二月献生子，〈朔日〉踏青，〈二日〉芳春节，〈八日〉祭马祖，〈刚日〉治聋酒，〈社日〉扑蝶会。〈十五〉
三月祓禊，〈上巳〉流觞，〈三日〉摸石游，　禁烟，〈寒食〉赐新火，〈清明〉送春。〈下旬〉
四月饮酎〈上旬〉龙华会，〈八日〉菖蒲诞，〈十四〉樱笋厨，〈十五〉结夏浣花潭。〈十九〉
五月地腊，〈五日〉皓露曲，　竹醉，〈十三〉天地合，〈十六〉祓祭，〈夏至〉分龙。〈晦日〉
六月避伏，〈三日〉天贶节，〈六日〉荐麦瓜，〈初伏〉碧筒劝，〈中伏〉竹筱饮，
莲诞。〈二十四〉
七月刘，〈立秋〉曝腹书，〈七日〉鹊桥，〈七夕〉38巧宴，〈八日〉盂兰盆，〈十五〉鬼灯节。〈十八〉
八月五明囊，〈朔日〉围棋局，〈四日〉广陵涛，〈八日〉天灸，〈十日〉梯月，〈十五〉牡丹诞。〈十五〉
九月皇极日，〈五日〉息日，〈七日〉题糕，〈九日〉小重阳，〈十日〉菊花节，御沟红叶。
十月秦岁首，〈朔日〉储谷，　炉会，　小春，　下元，〈十五〉祭司寒。〈亥日〉
十一月悬土炭，〈至前三日〉迎长，〈至前一日〉添宫线，〈至日〉妓围，　黑金社，　天竺至节。〈十六〉
十二月细腰鼓，〈八日〉星回节，〈十六〉祠灶，〈二十四〉送寒，〈下旬〉驱傩，〈岁除〉卖痴呆。〈除夕〉
林下盟徐勉曰：冬日之阴，夏日之阳，良辰美景，负杖蹑履，逍遥自乐，临池观鱼，披林听鸟，浊酒一杯，弹琴一曲，求数刻之乐。庶几居常以待终。
《农说》：农家者，有云冬耕宜早，春耕宜迟。云早其在冬至之前，云迟其在春分之后。冬至前者，地中阳气未生也。春分后者，阳气半于土之上下也。其意皆在阳荣阴卫，欲使微阳之气不泄，求其壮盛而已。诸阳谓自复以至也。复，十一月之卦也。，三月之卦也。十二月为临，正月为泰，二月为大壮。复自坤中来，一阳始生成。位于冬至，至泰而开，开而壮，壮而。四月复全乎乾矣。诸阴谓自ヒ灾涟也。ィ五月之卦也。剥，九月之卦也。六月为遁，七月为否，八月为观。プ郧中来，一阴始生成。位于夏至，至否而塞，塞而观，观而剥，十月复全乎坤矣。
春秋二分昼夜相半，气之平也。春分后，昼渐永，日在地下之刻少。秋分后夜渐永，日在地下之刻多。阴阳消长，系于是矣。
阴阳列于四时，早晚见于节候，岁气系于日星。期三百有六旬有六日也。日穷于次，月离于纪，星回于天，此一岁之终也。日行速而月行迟，故有馀日，而以闰月收之。天行健而日月不能及，故有岁差。而以六十年约之。一岁之中，春而夏，夏而秋，秋而冬，四时顺布也。四时有八节，立春，春分，立夏，夏至，立秋，秋分，立冬，冬至也。冬至以后，阳渐长，立春阳之出也。春分阳之中也。立夏得阳三之二，至夏至而极矣。夏至以后，阴渐长。立秋阴之出也，秋分阴之中也，立冬得阴三之二，至冬至而极矣。尧命羲和，日中星鸟以殷。仲春日永星，火以正。仲夏宵中，星虚以殷。仲秋日短星。昴以正。仲冬不详。其馀者以一中一极，前后测之耳。冬至一阳生，主生主长。夏至一阴生，主杀主成。故曰：生者阳也，成者阴也。含虽未见，其生达。虽未见，其杀而几已在矣。
《海槎馀录》：海南地多燠少寒，木叶冬夏常青，然凋谢则寓于四时。不似中州之有秋冬也。天时亦然。四时晴冽则穿单衣，阴晦则急添单衣几层。谚曰：四时皆是夏，一雨便成秋。
《王氏汇苑》：四时和，谓之通正。
人禀五行，动止有则，四时转续，变于所极。
《日知录》：三正之名，见于甘誓。苏氏以为自舜以前，必有以建子建丑为正者。其来尚矣。微子之命曰：统承先王，其礼物，则知杞用夏正，宋用殷正，若朝觐会同，则用周之正朔。其于本国，自用其先王之正朔也。独是晋为姬姓之国，而用夏正，则不可解。
三正之所以异者，疑古之分国，各有所受。故公刘当夏后之世。而一之日二之日已用建子为纪。晋之用寅，其亦承唐人之旧与。
天之行谓之岁，书以闰月定四时成岁。岁二月，东巡狩是也。人之行谓之年。书维吕命王享国百年。左传季隗曰：我二十五年矣。〈僖公二十三年〉绛县人有与疑年，使之年。师旷曰：七十三年矣。〈襄公三十年〉于是昭公十九年矣。〈襄公三十一年〉史记盖太公之卒百有馀年是也。今人多谓年为岁。
《周礼・太史注中数》曰：岁，朔数曰年。自今年冬至至明年冬至，岁也。自今年正月朔至明年正月朔，年也。古人但曰：年几何不言岁也。自太史公始变之，秦始《皇本纪》曰：年十三岁，今人以岁初之日而增年，古人以岁尽之日而后增之。《史记・仓公传》：臣意，年尽三年，年三十九岁也。
唐朝新格以正五九月为忌月，今人相沿以为不宜。上任考《唐书》：武德二年，正月甲子，诏自今，正月五月九月不得行刑，禁屠杀。诏曰：释典微妙，净业始于慈悲。道教冲虚，至德去其残杀。四时之禁，无伐卵，三驱之化，不取前禽。盖欲敦崇仁惠，蕃衍庶物。立政经邦，咸率兹道。朕祗应灵命，抚遂群生，言念亭育，无忘鉴寐。殷帝去网庶踵，前修齐王，舍牛实符。本志自今以后，每年正月五月九月及每月十斋日并，不得行刑，所在公私，宜断屠杀。　白居易《在杭州》诗曰：仲夏斋戒月，三旬断腥膻。
《云麓漫抄》曰：释氏智论云：天帝释以大宝镜，照四大神洲。每月一移，察人善恶。正五九月照南赡部洲，唐太宗崇其教，故正五九月不食荤，百官不支羊钱，其后因此遂不上官。《菽园杂记》谓：新官上任，应祭告神o，必须宰杀。故忌之也。愚按正五九月不上任，自是五行家言不缘屠宰，其传已久。亦不始于唐时。《南齐书・张融传》：摄祠部仓部，二曹仓曹以正月，俗人所忌。太仓为可开不，融议不宜。拘束小忌。《北齐书・宋景业传》：显祖将受魏禅，或曰阴阳书五月不可入官，犯之终于其位。景业曰：王为天子，无复下期，岂得不终于其位乎。显祖大悦。
《南史・王镇恶传》：镇恶以五月五日生，其祖猛曰：昔孟尝君以恶月生而相齐。是以五月为恶月。
又考《左传》郑厉公复公父定叔之位，使以十月入。曰：良月也，就盈数焉。而颜师古注汉书，李广数奇以为命只不耦。
段会宗传亦足以复雁门之p。应劭曰：p只也。会宗从沛郡下为，雁门又坐法，免为p只不耦也。霍去病传诸宿将常留落不耦。
是则以双月为良，只月为忌。喜耦憎奇，古人已有之矣。
后汉书桓谭传言卜数只偶之类，盖古已有此术。辽史正旦日上于窗间，掷米团得只数，为不利。
《册府元龟》：德宗贞元十五年九月乙巳，诏自今，二月一日九月九日，每节前放开屠一日。
唐人正五九月齐戒，不禁闰月。白居易有《闰九月九日独饮》诗云：自从九月持斋戒，不醉重阳十五年。是闰九月可以饮酒也。
《册府元龟》载：唐开元二十二年十月，敕曰：道家三元，诚有科诫朕，尝精意祷亦久矣，而初未蒙福，念不在兹。今月十四日十五日，是下元斋日，都内人应有屠杀，令河南尹李适之句当总与赎取，其百司诸厨日有肉料亦责数奏来，并百姓间是日并停宰杀渔猎等，兼肉料食。自今以后，两都及天下诸州，每年正月七月十月元日起，十三至十五兼宜禁断。又旧唐书武宗纪会昌四年，春正月乙酉朔，敕斋月断屠，出于释氏，国家创业，犹近梁隋，卿相大臣，或沿兹弊。鼓刀者既获厚利。纠察者，潜受请求。正以万物生植之初，宜断三日，列圣忌断一日，仍准。开元二十二年，敕三元日各断三日，馀月不禁。此则道家之说，乃正七十月而非正五九月。又与武德二年之语不同。
《后汉书・南匈奴传》：匈奴俗岁有三龙祠，常以正月五月九月戊日祭天神，此与三长月同。
古无以一日分为十二时之说。洪范言岁月日不言时。周礼冯相氏掌十有二岁，十有二月，十有二辰，十日二十有八星之位。不言时。屈子自序其生年月日，不及时。吕才禄命书亦止言年月日，不及时。
李虚中以人生年月日所直支干，推人祸福生死。百不失一。初不用时也。自宋而后，乃并其时参合之，谓之八字。见谢肇浙五杂俎　后周苏绰作大诰曰：王省惟岁，卿士惟月，庶尹惟日，御事惟时。
古无所谓时，凡言时若尧典之四时，左氏传之三时，〈桓公六年三时不害〉皆谓春夏秋冬也。故士文伯对晋侯以岁时日月星辰谓之六物。荀子曰：积微月不胜日，时不胜月，岁不胜时，亦谓春夏秋冬也。自汉以下，历法渐密。于是以一日分为十二时，盖不知始于何人。而至今遵用不废。
一日之中，所以分纪其时者，曰日中，曰尽日，曰日昃，见于易。曰东方未明，曰会朝，曰日之方中，曰昏曰夕，曰宵，见于诗。曰昧爽，曰朝，曰日中昃，见于书。曰朝时，曰日中，曰夕时，曰鸡初鸣，曰旦，曰质明，曰大昕，曰晏朝，曰昏，曰日出，曰日侧，曰见日，曰逮日，见于礼。〈尔雅疏日入后二刻半为昏〉曰鸡鸣，曰日中，曰书，曰日下昃，曰日旰，曰日入，曰夜，曰夜中，见于春秋传。曰晁，曰薄暮，曰黄昏，见于楚辞纪。昼则用日。史记项羽纪，项王乃西从萧晨，击汉军而东，至彭城日中，大破汉军。吕后纪八月庚申，旦平阳侯见相国产计事，日晡时遂击产。彭越传，旦日日出十馀人后，后者至日中。淮南王安传，旦受诏，日食时上。汉书五行志，日中时食，从东北过半，晡时复，晡时食，从西北日，下晡时复。武五子昌邑王传，夜漏未尽一刻，以火发书，其日中贺发，晡时至。定陶东方朔传，微行以夜漏下十刻乃出，旦明入山下是也。纪夜则用星。诗之言三星在天，三星在隅，三星在户。春秋传之言降娄中而旦是也。〈周礼司寤氏以星分夜〉不辨星则分言其夜，曰：夜中，曰夜半，曰夜乡，晨是也。分言其夜而不详，于是有五分，其夜言甲乙丙丁戊者。《周礼司寤氏》掌夜时注，夜时谓：夜晚早，若今甲乙至戊。
《颜氏家训》：或问一夜何故五更。答曰：汉魏以来谓为甲夜，乙夜，丙夜，丁夜，戊夜，亦云一更，二更，三更，四更，五更。皆以五为节。所以然者，假令正月建寅斗柄，夕则指寅，晓则指午矣。自寅至午，凡历五辰，冬夏之月。虽复长短参差，然辰间辽阔，盈不至六，缩不至四，进退常在五者之间。更，历也，经也。故曰五更尔。
《汉书・西域传》：杜钦曰：斥候士五分，夜击刁斗自守。《天文志》：本始元年四月壬戌甲夜，地节元年正月，戊午乙夜，六月戊戌甲夜。《三国志・曹爽传》：自甲夜至五鼓，爽乃投刀于地。《晋书・赵王伦传》：期四月三日，丙夜一筹。以鼓声为应，是也。五分其夜而不详。于是有言漏上几刻者。《五行志》：晨漏未尽三刻，有两月重见。又云漏上四刻半乃颇有光。《礼仪志》：夜漏未尽七刻，钟鸣受贺。《东方朔传》：微行以夜漏上十刻，乃出。《王尊传》：漏上十四刻行临到。《外戚传》：昼漏上十刻而崩。又云夜漏上五刻，持儿与舜会，东交掖门，自南北史以上皆然。故《素问》曰：一日一夜五分之。《隋志》曰：书有朔，有禺，有中，有晡，有夕。夜有甲乙丙丁戊，而无十二时之目也。唯历书云：鸡三号卒明，抚十二节卒于丑。而下文却云朔旦冬至正北，又云正北正西正南正东。不直言子酉午卯。汉书五行志言日加辰巳，又言时加未。翼奉传言日加申，又言时加卯。王莽传天文郎按蛴谇埃日时加某，莽旋席随斗柄而坐，而《吴越春秋》亦云：今日甲子时加于已。周髀经亦有加卯，加酉之言。若纪事之文，无用此者。
《南齐书・天文志》始有子时，丑时，亥时。北齐书南阳王绰传有景时，午时，景时者，丙时也。
《左氏传》卜楚丘曰：日之数十，故有十时。而杜元凯注：则以为十二时，虽不立十二支之目，然其曰：夜半者，即今之所谓子也。鸡鸣者，丑也。平旦者，寅也。日出者，卯也。食时者，辰也。禺中者，巳也。日中者，午也。日i者，未也。晡时者，申也。日入者，酉也。黄昏者，戌也。人定者，亥也。一日分为十二，始见于此考之。《史记・天官书》曰：旦至食，食至日i。日i至晡，晡至下晡。下晡至日入。素问藏气法，时论有曰：夜半，曰平旦，曰日出，曰日中，曰日i，曰下晡。
玉冰注以日i为土王，下晡为金王。又有曰：四季者，注云土王。是今人所谓丑辰未戌四时也。
《吴越春秋》：有曰时加日出，时加鸡鸣，时加日i，时加禺中。则此十二名，古有之矣。史记孝景纪五月丙戌，地动，其蚤食时复动。汉书武五子广陵王胥传奏酒至鸡鸣时罢。王莽传以鸡鸣为时。后汉书隗嚣传至昏时遂溃围。齐武王传至食时赐陈溃。耿m传人定时，步果引去。来歙传臣夜人定后，为何人所贼伤。窦武传自旦至食时，兵降略尽。皇甫嵩传夜勒兵，鸡鸣驰赴其陈，战至晡时，大破之。晋书戴洋传永昌元年四月庚辰，禺中时有大风起，自东南折木。宋书符瑞志延康元年九月十日黄昏时，月蚀荧惑，过人定时，荧惑出营室，宿羽林。皆用此十二时。
《淮南子》：日出于D谷，浴于咸池。拂于扶桑，是谓晨明登于扶桑之上，爰始将行。是谓F明至于曲阿，是谓朝明临于曾泉，是谓早食次于桑野，是谓晏食臻于衡阳，是谓禺中对于昆吾，是谓正中靡于鸟次，是谓小迁至于悲谷，是谓晡时回于女纪，是谓大迁经于泉隅，是谓高舂顿于连石，是谓下舂爰止羲和，爰息六螭，是谓悬车薄于虞泉，是谓黄昏渝于蒙谷，是谓定昏。按此自晨明至定昏为十五时。而卜楚丘以为十时。未知今之所谓十二时者。自何人定之也。《素问》中有言：岁甲子者，有言寅时者，皆后人伪撰入之也。
今人谓日多：曰日子。日者初一初二之类是也，子者甲子乙丑之类是也，《周礼职内注》曰：若言某月某日某甲诏书，或言甲或言子一也。文选陈琳檄吴将校部曲文年月朔日子。李周翰注曰：子发檄时也，汉人未有称夜半为子时者，误矣。古人文字年月之下必系以朔，必言朔之第，几日而又系之支干。故曰：朔日子也。如鲁相瑛孔子庙碑云：元嘉三年三月丙子朔廿七日壬寅。又云：永兴元年六月甲辰朔十八日辛酉。史晨孔子庙碑云：建宁二年三月癸卯朔七日己酉。樊毅复华下民租碑云光和二年十二月庚午朔十三日壬午。是也。此日子之称，所自起若史家之文，则有子而无日，春秋是也。然在朔言朔，在晦言晦。而旁死魄哉。生明之文，见于尚书。则有兼日而书者矣。
《后汉书・隗嚣檄文》曰：汉复元年七月己酉朔己巳，不言廿一日。
《宋书・礼志》：年月朔日甲子。尚书令某甲。下此古文移之式也。陈琳檄文但省一甲字耳。
《南史》：刘之遴与张缵等参校古本《汉书》称：永平十六年五月二十一日己酉，郎班固而今本无上书年月日子。《隋书》：袁充上表称：宝历之元改元仁寿，岁月日子还共诞圣之时。
时有十二而但称子，犹之干支有六十，而但称甲子也。
汉人之文，有即朔之日而必重书一日者。广汉太守沈子琚绵竹江堰碑云：熹平五年五月辛酉朔一日辛酉。绥民校尉熊君碑云：建安二十一年十月丙寅。朔一日丙寅此则繁而无用，不若后人之简矣。
岁功总部外编
《轩辕内传》：帝会王母于王屋山，铸镜十二，随月用之。《拾遗记》：少昊帝子与皇娥于海上，以桂枝为表，结薰茅为旌，刻玉为鸠，置于表端，言鸠知四时之候故。《春秋传》曰：司至是也。今之相风，此遗像也。
《列子・周穆王篇》：老成子归，用尹文先生之言，深思三月遂能存亡自在，幡校四时，冬起雷，夏造冰，飞者走，走者飞。终身不著其术，故世莫传焉。
《拾遗记》：洞庭山浮于水上，其下有金堂数百间，玉女居之。四时闻金石丝竹之声，彻于山顶。楚怀王之时，举群才赋诗于水湄。故云潇湘洞庭之乐，听者令人忘老，虽咸池九韶不得比焉。每四仲之节，王常绕山以游，宴举四仲之气，以为乐章。仲春律中夹钟乃作轻风流水之诗，宴于山南。时中蕤宾，乃作皓露秋霜之曲。
《元中记》：南方有炎山焉，在扶南国之东，加营国之北，诸薄国之西。山从四月而火生，十二月火灭，正月二月三月火不然。山上但出云气，而草木生叶，至四月火然，草木叶落，如中国寒时也。
北方有钟山焉，山有石首如人首，左目为日，右目为月，开左目为昼，开右目为夜，开口为春夏，闭口为秋冬。
《云笈七签・明真科》云：正月三月五月七月九月十一月，一岁六斋月能修斋上三，天帝令太一使者除人十苦八道。
《秘言》云：正月三月四月六月七月八月九月十月十一月，此九真斋月。一日十五日二十九日，此月中三斋日。
《琅帧芳牵号星傍一小星，名始影。妇女于夏至夜候而祭之，得好颜色。始影南并肩一星，名g朗。男子于冬至夜候而祭之，得好智慧。

[book_title]岁功典第十一卷
春部汇考
《易经》《说卦传》
万物出乎震。震，东方也。
〈疏〉震是东方之卦。斗柄指东为春。春时，万物出生
也。
《书经》《周官》
宗伯掌邦礼，治神人，和上下。
〈蔡传〉春官，卿，主邦礼。春官于四时之序为长，故其官谓之宗伯。
《诗经》《豳风・七月章》
春日载阳，有鸣仓庚。女执懿筐，遵彼微行。爰求柔桑，春日迟迟，采蘩祁祁。
〈朱注〉载，始也。阳，温和也。迟迟，日长而暄也。
《小雅・出车章》
春日迟迟，卉木萋萋。仓庚喈喈，采蘩祁祁。〈朱注〉卉，草也。萋萋，盛貌。仓庚，黄鹂也。喈喈，声之和也。
《礼记》《曲礼》
国君春田不围泽，大夫不掩群，士不取卵。
〈陈注〉春田，L猎也。
天子当宁而立诸公东面，诸侯西面曰朝。
〈疏〉诸侯春见曰朝。
《王制》
天子诸侯宗庙之祭春，曰j。
〈陈注〉郑氏曰：此盖夏殷之祭名，周则春曰：祠。疏曰j。薄也，春物未成，祭品鲜薄也。
《周礼》《春官》
宗伯。
〈订义〉项氏曰：春官以治教之始，在于礼象。天地之化始于春。　郑锷曰：自舜命伯夷，典三礼，其官曰秩宗。周人因名曰宗伯。说者谓：宗，尊也。伯，长也。天下所宗者，惟宗于礼。此礼所以为尊也。自四方言之东者，岁之始。自四时言之春者，时之始。宗伯于四时之官，独为长，故以伯称之。
大宗伯以祠春，享先王。
〈订义〉郑锷曰：春以词为主。词者，为物不足，以言词道意也。
以宾礼，亲邦国，春见曰朝。
〈订义〉郑康成曰：朝，犹朝也。欲其来之早也。
《秋官》
大行人掌大宾之礼，及大客之仪，以亲诸侯，春朝诸侯，而图天下之事。
〈订义〉郑锷曰：一岁之计在于春。春者，始事之时也。故春言图事，谓春为造事之始耳。
《尔雅》《释天》
春为青阳。
〈疏〉春之气和，则青而温阳。
春为发生。
〈注〉此亦春之别号。
《易飞候》《不周风用事》
春，乾，王不周风，用事人君。当兴边兵，治城郭，行刑断狱讼，缮宫殿。
《易通统图》《东陆》
春，日行东方青道，曰东陆。
《尚书纬》《春帝好生》
春，东方青龙，房位其帝，仁好生，不贼。
《尚书考灵曜》《春行仁政》
春佩苍璧，乘苍马以出游，发令于外。春行仁政，顺天之常，以安国也。
《孝经纬》《春三月节候》
周天七衡六间，曰立春。后十五日，斗指寅为雨水。后十五日，斗指甲为惊蛰。后十五日，斗指卯为春分。后十五日，斗指乙为清明。后十五日，斗指辰为谷雨。
《孝经钩命决》《时政》
春，政不失，五谷f初。
《素问》《四气调神大论篇》
春三月，此谓发陈。
〈注〉发，启也。陈，故也。春阳上升，发育万物，启故从新，故曰发陈。
天地俱生，万物以荣。
〈注〉天地之气，俱主生发，而万物亦以生荣。
夜卧早起，广步于庭。
〈注〉夜卧早起，发生气也。广，宽缓也。所以运动生阳之气。
被发缓形，以使志生。
〈注〉东方风木之气，直上巅顶。被发者，疏达肝木之气也。缓，和缓也。举动舒徐，以应春和之气。志者，五藏之志也。志意者，所以御精神，收魂魄，适寒温和。喜怒者也，是以四时皆当顺其志焉。
生而勿杀，予而勿夺，赏而勿罚。
〈注〉皆所以养生发之德也。故君子启蛰不杀，方长不折。
此春气之应养生之道也。
〈注〉四时之令，春生夏长，秋收冬藏。此春气以应养生之道。
逆之，则伤肝。夏为寒变，奉长者少。
〈注〉逆，谓逆其生发之气也。肝属木，王于春，春生之气逆则伤肝，肝伤则至夏为寒变之病，因奉长者少，故也。盖木伤而不能生火，故于夏月火令之时，反变而为寒病。
《玉机真藏论篇》
黄帝问曰：春脉如弦，何如而弦。岐伯对曰：春脉者，肝也。东方，木也。万物之所以始生也，故其气来X弱，轻虚而滑，端直以长，故曰弦。反此者，病。
〈注〉春弦夏钩秋毛冬石，藏真之神也。此篇言真藏之脉，资生于胃，输禀于脾，合于四时，行于五藏。五藏相通，移皆有次，如璇玑玉衡转而不回者也。如五藏有病，则各传其所胜，至其所不胜则死。有为风寒外乘，亦逆传所胜而死者。有为五志内伤，交相乘传，而死者。有春得肺脉，夏得肾脉，真藏之神为所不胜之气乘之者，皆奇恒之为病也。故曰：奇恒者，言奇病也。所谓奇者，使奇病不得以四时死也。恒者，得以四时死也。是以岐伯对曰：春脉者，肝也。言春时之脉，肝藏主气，而合于东方之木，如万物之始生，故其气来X弱，轻虚而滑，端直以长。盖以藏真之气，而合于四时，非四时之气，而为五藏之顺逆也。
帝曰：何如而反。岐伯曰：其气来实而强，此谓太过，病在外。其气来不实而微，此谓不及，病在中。
〈注〉实而强者，盈实而如循长竿也。不实而微，无端长之体也。言五藏之神气，由中而外，环转不息，如气盛强，乃外出之太过。如气不足，则衰微而在中。太过、不及，皆藏真之气不得其和平，而为病也。
帝曰：春脉太过与不及，其病皆何如。岐伯曰：太过则令人善忘，忽忽眩冒而巅疾。其不及则令人胸痛，引背下则两胁l满。
〈注〉夫五藏之脉，行气于其所生，受气于所生之母。肝行气于心，受气于肾。春脉太过，则气并于上。经曰：气并于上，乱而喜忘，气上盛而与督脉会于巅，故眩冒而巅疾也。《金匮要略》曰：胸痛，引背阳虚而阴弦，故也。盖春木之阳，生于肾。水之阴，阴气虚寒，以致生阳不足，故胸痛引背也。胁l，乃肝肾之部分，生气虚而不能外达，故逆满于中也。
《六节藏象论篇》
肝者，罢极之本，魂之居也。其华在爪，其充在筋，以生血气。其味酸，其色苍，此为阳中之少阳，通于春气。
〈注〉动作劳甚谓之罢。肝主筋，人之运动皆由乎筋力，故为罢极之本。肝藏魂，故为魂之居。爪者，筋之馀。故其华在爪，其充在筋。肝属木，位居东方，为发生之始，故以生血气。酸者，木之味。苍者，木之色。木旺于春，阳气始生。故为阳中之少阳，以通于春气。
《诊要经终论篇》
正月二月，天气始方，地气始发，人气在肝。
〈注〉言春者，天气始开，地气始泄，而人气在肝。肝主东方。寅卯，木也。
《脉要精微论篇》
春日浮，如鱼之游在波。
〈注〉鱼在波，虽出而未浮，如春升初出之象。
《藏气法时论篇》
肝主春。足厥阴，少阳主治。其日甲乙。肝苦急，急食甘以缓之。
〈注〉肝主春木之气，足厥阴主乙木，少阳主甲木。二者相为表里，而主治其经气，甲为阳木，乙为阴木。在时为春，在日主甲乙。肝主春生怒发之气。故苦于太过之急，宜食甘以缓之。
《汲冢周书》《大聚解》
旦闻禹之禁。春三月，山林不登斧，以成草木之长。
《管子》《幼官篇》
春行冬政，肃行秋政，雷行夏政，阉十二地气，发戒春事。十二小卯出耕。十二天气下赐与十二义气。至修门闾。十二清明发禁，十二始卯合男女十二中卯，十二下卯，三卯同事，八举时节。君服青色，味酸味听，角声治燥。气用八数，饮于青后之井，以羽兽之火爨藏。不忍行驱养坦气，修通凡物，开静形生，理合内空。周外强国为圈。弱国为属。动而无不从，静而无不同，举发以礼时，礼必得。和好不基贵贱，无司事变。日至此居于图东方，方外。
《四时篇》
东方曰星，其时曰春。其气曰风。风生木与骨。其德喜嬴，而发出节时。其事号令修除神位，谨祷弊梗宗正，阳治堤防，耕耘树艺，正津梁，修沟渎，L屋行水，解怨赦罪，通四方，然则柔风甘雨乃至，百姓乃寿，百虫乃蕃，此谓星德。星者，掌发为风。是故春行冬政则雕。行秋政则霜，行夏政则欲。是故春三月，以甲乙之日发五政。一政曰论幼孤舍有罪。二政曰赋爵列授禄位。三政曰冻解修沟渎复亡人。四政曰端险阻，修封疆，正千陌。五政曰无杀夭，毋蹇华绝芋。五政苟时，春雨乃来。
按孟仲季三月，分五候，出五政，每政一十八日。参之天时初中末，而以政应之。所谓顺天之所以来合于时，则生福也。非漫叙不次，知者精以治身，绪以治国。
《五行篇》
日至，睹甲子，木行御，天子出令，命左右士师，内御总别，列爵论贤。不肖士吏，赋秘赐赏，于四境之内发。故粟以田数出，国衡顺，山林禁民斩木，所以爱草木也。然则冰解而冻释，草木区萌，赎蛰虫卵，菱春辟勿时，苗足本不疠，雏d不夭，毋傅速，亡伤襁褓，时则不凋，七十二日而毕。
按谓春日既至，睹甲子，用木行御时也。赎，犹去也。卵凫，菱芡也。皆早春而生也。春当耕辟，无得，不及时也。足，犹拥也。春生之苗，当以土拥，其本疠杀也。雏，随母食者。，鹿子也。言夭伤之。若能行上事春，则繁茂而不凋枯也。春当九十日，而今七十二日。而毕者则季月十八日，属土位故也。
睹甲子，木行御，天子不赋，不赐赏，而大斩伐，伤君，危，不杀太子，危家人，夫人死。不然，则长子死。七十二日而毕。
《七臣七主篇》
春无杀伐，无割大陵裸大衍，伐大木，斩大山，行大火，诛大臣，收谷赋，故春政不禁，则百长不生。
《禁藏篇》
当春三月，c室咴欤钻燧易火，杼井易水，所以去兹毒也。举春祭塞久祷以鱼为牲，以蘖为酒，相召所以属亲戚也。毋杀畜生，毋拊卵，毋伐木，毋夭英，毋拊竽，所以息百长也。赐鳏寡、振孤独，贷无种与无赋，所以劝弱民，发五正，赦薄罪，出拘民，解仇雠，所以建时功，施生谷也。
《度地篇》
春三月，天地乾燥，水纠列之时也，山川涸落，天气下，地气上，万物交通。故事己，新事未起。草木荑生可食，寒暑调，日夜分。分之后，夜日益短，书日益长。利以作土功之事。土乃益刚，令甲士作堤大水之旁。大其下，小其上。随水而行，地有不生草者，必为之囊。大者，为之堤。小者，为之防。夹水四道，禾稼不伤。岁埤增之，树以荆棘，以固其地。杂之以柏杨，以备决水。民得其饶，是谓流膏。令下贫守之往往而为界，可以毋败。
《臣乘马篇》
桓公问管子曰：请问乘马。管子对曰：国无储在令。桓公曰：何谓国无储在令。管子对曰：一农之量，壤百亩也。春事二十五日之内。桓公曰：何谓春事二十五日之内。管子对曰：日至六十日而阳冻释。七十日而阴冻释，阴冻释而97稷。百日不97稷，故春事二十五日之内耳也。今君立扶台，五衢之众皆作，君过春而不止，民失其二十五日，则五衢之内，阻弃之地也。起一人之繇，百亩不举。起十人之繇，千亩不举。起百人之繇，万亩不举。起千人之繇，十万亩不举。春巳失二十五日，而尚有起夏作。是春失其地，夏失其苗，秋起繇而无止，此之谓谷地数亡。谷失于时，君之衡藉，而无止民食什伍之谷，则君已藉九矣。有衡求币焉，此盗暴之所以起，刑罚之所以众也。随之以暴，谓之内战。
《轻重己篇》
以冬日至，始数四十六日，冬尽而春始。天子东出其国四十六里，而坛服青，而青|玉，总带玉，监朝诸侯卿大夫列士，循于百姓，号曰祭日。牺牲以鱼发。出令曰生而勿杀，赏而勿罚，罪狱勿断，以待期年。教民樵室钻燧，灶泄井，所以寿民也。`耒耨怀D，又权渠绳，所以御春夏之事也。必具教民为酒食，所以为孝敬也。民生而无父母，谓之孤子，无妻无子谓之老鳏，无夫无子谓之老寡。此三人者，皆就官而众。可事者，不可事者，食如言而勿遗。多者为功，寡者为罪，是以路无行乞者也。路有行乞者，则相之罪也。天子之春令也。
以冬日至始数九十二日，谓之春至。天子东出其国九十二里，而坛朝诸侯卿大夫列士，循于百姓，号曰祭星。十日之内，室无处女，路无行人，苟不树艺者，谓之贼人。下作之地，上作之天，谓之不服之民。处里为下陈，处师为下通，谓之役夫。三不树而主使之。天子之春令也。
《尸子》《春为忠》
春为忠，东方为春。春，动也。是故鸟兽孕宁，草木华生，万物咸遂，忠之至也。
《汉书》《律历志》
少阳者，东方。东，动也。阳气，动物于时为春。春，蠢也。物蠢生，乃动运。
《天文志》
岁星曰：东方春木于人。五常，仁也。五事，貌也。仁亏貌失，逆春令，伤木气，罚见岁星。
《淮南子》《原道训》
春风至则甘雨降，生育万物。羽者，妪伏。毛者，孕育。草木荣华，鸟兽卵胎，莫见其为者，而功既成矣。
《天文训》
东方，木也。其帝太。其佐勾芒，执规而治春。其神为岁星。其兽苍龙，其音角，其日甲乙。
距冬至四十六日而立春，阳气冻解，音比南吕。加十五日，指寅，则雨水，音比夷则。加十五日，指甲，则雷，惊蛰，音比林钟。加十五日，指卯，中绳，故曰春分则雷行，音比蕤宾。加十五日，指乙，则清明，风至，音比仲吕。加十五日，指辰，则谷雨，音比姑洗。
太阴治春，则欲行柔惠温凉。
《时则训》
春行夏令，泄。行秋令，水。行冬令，肃。
《五位》
东方之极，自碣石山过朝鲜，贯大人之国，东至日出之次，_木之地，青土树木之野，太勾芒之所司者万二千里。其令曰：挺群禁，开闭阖，通穷窒，达障塞，行优游，弃怨恶，解役罪，免忧患，休罚刑，开关梁，宣出财，和外怨，抚四方，行柔惠，止刚强。
《主术训》
人君，上因天时，下尽地财，中用人力。丘陵阪险，不生五谷者，以树竹木。春伐枯槁以为民资。
《春秋繁露》《五行逆顺篇》
木者，春生之性，农之本也。劝农事，无夺民时。使民岁不过三日，行什一之税。进经术之士，挺群禁，出轻系，去稽留，除桎梏，开闭阖，通障塞。恩及草木，则树木华美而诸草生。恩及鳞虫，则鱼大为@，鲸不见，群龙下。如人君出入不时。走狗试马，驰骋不反，宫室好淫乐饮酒，沈湎纵恣，不顾政治事，多发役以夺民时。作谋增瑞以夺民财，民病疥，搔温体，足t痛，咎及于木则茂木枯槁。工匠之轮，多伤败。毒水{群，漉陂如鱼，咎虫则鱼不为，群龙深藏，鲸出见。
《五行五事篇》
王者能欲，则春气得，故肃。肃者，主春。春，阳气微，万物柔，易移弱，可化于时。阴气为贼，故王者钦，钦不以议阴事。然后万物遂生，而木曲直也，春行秋政则草木，行冬政则雪，行夏政则杀，春失政则〈有阙文〉。
《大戴礼记》《千乘篇》
司徒典春，以教民之不则时，不若不令。成长幼老，疾孤寡，以时通于四疆。有阖而不通，有烦而不治，则民不乐生，不利衣食。凡民之藏贮，以及山川之神明加于民者。发国功谋，斋戒必敬，会时必节，日历巫祝，执伎以守官俟。命而作祈王年，祷民命，及畜谷。蜚征庶虞。草方春三月，缓施生育，动作百物于时，有事享于皇祖皇考朝孤子八人，以成春事。
《风俗通义》《杀狗磔邑四门》
谨按月令，九门磔禳以毕春气。盖天子之门十有二门。东方三门，生气之门也。不欲使死物见于生门，故独于九门杀犬磔禳。大者金畜，禳者，却也。抑金，使不害春之时所生。令万物遂成。其性火，当受而长之，故曰：以毕春气，功成而退，木行终也。
《晋书》《律历志》
木音角，三分羽益，一以生其数六十四，属木者，以其清浊中人之象也。春气和，则角声调。
《梁元帝纂要》《春时景略》
春曰青阳，亦曰发生、芳春、青春、阳春、三春、九春。风曰阳风、暄风、柔风、惠风。景曰媚景、和景、韶景。时曰良时、嘉时、芳时。辰曰良辰、嘉辰、芳辰。节曰华节、芳节、嘉节、韶节、淑节。草曰弱草、芳草、芳卉。木曰华木、华树、芳林、芳树。林曰茂林。鸟曰阳鸟、时鸟、阳禽、候鸟、时禽、好禽、好鸟。
玉历通政经春令
春当退贪残，进柔良，恤幼孤，赈不足，求隐士。则万物应节而生，随气而长，所谓春令也。
蠡海集二十四番花信风
二十四番花信风者。盖自冬至后，三候为小寒。十二月之节气。月建于丑地之气，辟于丑天之气，会于子日月之运，同在元枵，而临黄钟之位，黄钟为万物之祖。是故十一月天气，运于丑地气，临于子阳律。而施于上古人，所以为造历之端。十二月，天气运于子，地气临于丑，阴吕而应于下古人，所以为候气之端。是以有二十四番花信风之语也。五行始于木，四时始于春。木之发，荣于春，必于水土。水土之交在于丑，随地辟而肇见焉昭矣。析而言之。一月二气六候，自小寒至谷雨，凡四月八气二十四候，每候五日，以一花之风信应之世所异。言曰：始于梅花，终于楝花也。详而言之，小寒之一候梅花，二候山茶，三候水仙。大寒之一候瑞香，二候兰花，三候山矾。立春之一候任春，二候樱桃，三候望春。雨水一候菜花，二候杏花，三候李花。惊蛰一候桃花，二候棣棠，三候蔷薇。春分一候海棠，二候梨花，三候木兰。清明一候桐花，二候麦花，三候柳花。谷雨一候牡丹，二候酴，三候楝花。花竟则立夏矣。
农政全书春气十八候
孟春，立春，节气。首五日，东风解冻。次五日，蛰虫始振。后五日，鱼上冰。次雨水，中气。初五日，獭祭鱼。次五日，雁候北。后五日，草木萌动。次仲春，惊蛰，节气。初五日，桃始华。次五日，仓庚鸣。后五日，鹰化为鸠。次春分，中气。初五日，元鸟至。次五日，雷乃发声。后五日，始电。次季春，清明，节气。初五日，桐始华。次五日，田鼠化为。后五日，虹始见。次谷雨，中气。初五日，萍始生。次五日，鸣鸠拂其羽。后五日，戴胜降于桑。凡此六气一十八候，皆春气正发生之令。
遵生八笺春三月调摄总类
《尚书大传》曰：东方为春。春者，出也。万物之所出也。《淮南子》曰：春为规。规，所以圜万物也，规度不失，万物乃理。《汉律志》曰：少阳，东也。东者，动也。阳气动物于时，为春。故君子当审时气节。宣调摄以卫其生。
正月立春木相，春分木旺，立夏木休，夏至木废，立秋木死，立冬木殁，冬至木胎，言木孕于水之中矣。
修养肝脏法
以春三月，朔旦东面平坐，叩齿三通，闭气九息，吸震宫青气入口，九吞之以补肝虚受损，以享青龙之荣。
正二三月行肝脏导引法
治肝以两手相重，按肩上，徐徐缓捩身，左右各三遍。又可正坐，两手相叉，翻覆向胸三五遍。此能去肝家积聚风邪毒气。不令病作，一春早暮，须念念为之，不可懈惰使一曝十寒，方有成效。
春季摄生消息论
春三月，此谓发陈，天地俱生万物以荣。夜卧早起广步于庭，披发缓行。以使志生。生而勿杀，与而勿夺，赏而勿罚，此养气之应养生之道也。逆则伤肝，肝木味酸。木能胜土。土属脾，主甘。当春之时，食味宜减酸，益甘以养脾气。春阳初升，万物发萌。正二月间，乍寒乍热，高年之人多有宿疾，春气所攻，则精神昏倦，宿病发动，又兼去冬以来拥炉薰衣，啖炙炊梗成积至春。因而发泄，致体热头昏，壅隔涎嗽，四肢倦怠，腰脚无力，皆冬所蓄之疾。常当体候，若稍觉发动，不可便行疏利之药，恐伤脏腑，别生馀疾。惟用消风和气凉膈化痰之剂，或选食治。方中性稍凉，利饮食，调停以治，自然通畅。若无疾状，不可吃药，春日融和，当眺园林亭阁虚厂之处，用摅滞怀以畅生气，不可兀坐以生他郁。饮酒不可过多。人家自造米面团饼多伤脾胃，最难消化，老人切不可以饥腹多食，以快一时之口，致生不测。天气寒暄不一，不可顿去绵衣。老人气弱骨疏体怯，风冷易伤腠里，时备夹衣，遇，易之一重，渐减一重，不可暴去。
刘处士云：春来之病，多自冬至后夜半一阳生，阳气吐，阴气纳，心膈宿热，与阳气相冲，两虎相逢道，必38矣。至于春夏之交，遂使伤寒虚热，时行之患。良由冬月焙火食炙，心膈宿痰，流入四肢之故也。当服祛痰之药以导之，使不为疾。不可令背寒。寒即伤肺令鼻塞、咳嗽。身觉热，甚少去上衣，稍冷，莫强忍，即便加服，肺俞五脏之表，胃俞经络之长，二处不可失寒热之节。谚云：避风如避箭，避色如避乱。加减逐时，衣少餐申后饭是也。
春三月六气十八候，皆正发生之令，毋覆巢杀，毋破卵，毋伐林木。
《千金方》云：春七十二日，省酸增甘，以养脾气。
《金匮要略》云：春不可食肝，为肝旺时，以死气入肝。伤魂也。
《养生论》曰：春三月，每朝梳头一二百下。至夜卧时，用热汤下盐，一撮洗膝下至足方卧，以泄风毒，脚气勿令壅塞。
《云笈七签》曰：春正二月，宜夜卧早起。三月，宜早卧早起。
又曰：春三月，卧宜头向东方，乘生气也。春气温，宜食麦以凉之。不可一于温也。禁吃热物，并焙衣服。
参赞曰：春伤于风夏，必飧泄。
《千金翼方》曰：春甲乙日，忌夫妇容止。
又曰：春夏之交，阴雨卑湿，或饮汤水过多，令患风湿，自汗体重，转侧不能。小便不利，作他治必不救，惟服五苓散，效甚。
春三二月，勿食小蒜。百草、心芽。肝病宜食麻子、豆、李子，禁辛辣。
《元枢经》曰：春冰未泮，衣欲上薄下厚。太薄则伤寒。
春时幽赏孤山月下看梅花
孤山旧趾，逋老种梅三百六十，已废。继种者，今又寥寥尽矣。孙中贵公补植原数，春初玉树参差，冰花错落，琼台倚望，恍坐元圃罗，浮若非黄昏月下。携尊吟赏，则暗香浮动疏影横斜之趣。何能真见实际。
八卦田看菜花
宋之籍田以八卦爻画，沟塍圜布成象。迄今犹然春时，菜花丛开自天真，高岭遥望，黄金作埒，碧玉为畴。江波摇动，恍自河洛图中，分布阴阳爻象，海天空阔，极目杳然，更多象外意念。
虎跑泉试新茶
西湖之泉以虎跑为最，两山之茶以龙井为佳，谷雨前采茶，旋焙时，汲虎跑泉烹享。香清，味洌凉，沁诗脾。每春当高卧山中，沈酣新茗一月。
保叔塔看晓
山翠绕湖，容态百逞，独春朝最佳，或雾截山腰，或霞横树杪，或淡烟隐隐，摇荡晴晖，或峦气浮浮，掩映曙色，峰含旭日，明媚高张，风散溪云，林皋爽朗，更见遥岑，迥抹柔蓝，远岫忽生，湿翠变幻，天呈顷刻万状，奈此景时值酣梦，恐市门未易知也。
西溪楼啖煨笋
西溪竹林最多笋，产极盛，但笋味之美少得其真，每于春中笋抽正肥，就彼竹下，扫叶煨笋，至熟，刀截剥食，竹林清味鲜美，莫比人世俗肠，岂容知此真味。
登东城望桑麦
桑麦之盛惟东郊外最阔，田畴万顷，一望无际，春时，桑林麦陇，高下竞秀。风摇，碧浪层层了。雨过，绿云绕绕。雉g春阳鸠呼，朝雨竹篱茅舍。间以红桃白李燕紫莺黄，寓目色相，自多村家。闲逸之想，令人便忘艳俗。
三塔基看春草
湖中三塔寺基，去湖面浅尺，春时草长平湖，茸茸翠色，浮动波心，浴鹭狎鸥飞舞，惟适望中深惬素心，兀对更快青眼，因思古诗草长平湖白鹭飞之句，其幽赏自得不浅。
初阳台望春树
西湖三而绕山，东为城市，春来树色新丰，登台四眺，浅深青碧色态，间呈高下参差，面面迥出，或苒苒浮烟，或依依带雨，或丛簇山村，或掩映楼阁，或就日向荣，或临水漾碧，幽然会心，自多胸中生意，极目撩人。更驰江云春树之想。
山满楼观柳
苏堤跨虹桥下，东数步为余小筑，数椽当湖南面颜曰山满楼。余每出游，巢居于上，倚栏玩堤，若与檐接堤上柳色，自正月上旬柔弄鹅黄，二月娇拖鸭绿，依依一望，色最撩人。故诗有忽见陌头杨柳之想，又若截雾横烟，隐约万树，欹风障雨，潇洒长堤，爱其分缘影红，终为牵愁惹恨，风流意态尽入楼中，春色萧骚，授我衣袂间矣。三眠舞足，雪滚花飞，上下随风，若絮浮万顷，缭绕歌楼。飘扑僧舍，点点共酒旆。悠扬阵阵，追燕莺飞舞。沾泥逐水，岂特可入诗料，要知色身幻影是即风里杨花，故余墅额题曰浮生燕垒。
苏堤看桃花
六桥桃花，人争艳赏。其幽趣数种，赏，或未尽得也。若桃花妙观其趣有六：其一在晓烟初破，霞彩影红微露，轻匀风姿，潇洒若美人初起，娇怯新妆。其二明月浮花，影笼香雾，色态嫣然，夜容芳润，若美人步月，丰致幽f。其三夕阳在山，红影花艳，酣春力倦，妩媚不胜，若美人微醉，风度羞涩。其四细雨湿花，粉溶红腻，鲜洁华滋，色更嫣润，若美人浴罢，暖艳融酥。其五高烧庭燎，把酒看花，瓣影红绡，争妍弄色，若美人晚妆，容冶波俏。其六花事将阑，残红零落，辞条未脱，半落半留，兼之封家姨无情，高下陡作，使万点残红纷纷飘泊，或扑面撩人，或浮樽沾席，意况萧骚，若美人病怯，铅华销减。六者惟真赏者得之。又若芳草留春，翠P堆锦，我当醉眠席地，放歌味怀，使花片历乱满衣，残香隐隐扑鼻，梦与花神携手，巫阳思逐，彩云飞动幽欢流畅，此乐何幽。
西泠桥玩落花
三月桃花苏堤落瓣，因风荡漾，逐水周流，飘泊孤踪。多在西泠桥畔，堆垒粉销玉碎，香冷红残，片片似对骚人泣别，豪举离尊，当为高唱渭城朝雨。
天然阁上看雨
灵雨霏霏，乍起乍歇。山头烟合，忽掩青螺。树杪云蒸，顿迷翠黛。丝丝飞舞，遥空濯濯，飘摇无际。少焉霞红照水，淡日西斜，峰峦吞吐，断烟林树。零宿雨，残云飞鸟，一望迷茫。水色山光四照，萧爽长啸，倚楼腾歌，浮白信知，变幻不常，阴晴难料世态，云雨翻覆弄人哉。过眼尽是镜华，当著天眼看破。
临水观鱼
古吴茂苑孔里园中，有世居隐士，号曰潇洒张郎。其园中有竹万竿，乔木。盖屋西有绕翠堂，东有芦轩，轩前有一大池，绿杨垂压，桃李间枝，池内有朱鱼数万，名为锦鳞池。至春日晴明，鱼游戏水，五色斑斓，名鱼万状。潇洒张郎题曰：锦鳞伴碧草，水面做文章。
直隶志书〈各省风俗同者不载〉肃宁县
春寒主雨。
江南志书靖江县
自元旦至二三月，居人争赴孤山进香。
浙江志书武义县
龙舟竞渡，俗传以为祭屈原。邑以二月二十七至三月初三止，不知何所指也。38妆男女阗视，亲族相款，民费不赀，且以38胜，往致竞讼。
江西志书武宁县
春，东风，雨。
宁州
春寒多水，春雾晴，春寒极则大雪岩谷间，或可计寻丈，又有时倏晴倏雨，晦明无节。
福建志书惠安县
春有浮气，自东海冉冉而升，则雨从东而西，有东风吹送之。
春部艺文一
春可乐赋　　　　　　　　晋夏侯湛
春可乐兮，乐东作之良时，嘉新田之启莱，悦中畴之发。桑冉冉以奋条，麦遂遂以扬秀。泽苗翳渚，原卉耀阜。春可乐兮，乐崇陆之可娱，登夷冈以回眺，超矫驾乎山隅，缀杂华以为盖，集繁蕤以饰裳。散风衣之馥气，纳戢怀之潜芳，莺交交以弄音，翠QQ以轻翔，招君子以偕乐，携淑人以微行。
阳春赋　　　　　　　　　　　傅元
虚心定乎昏中，龙星正乎春辰。嘉勾芒之统时，宣太之威神。素冰解而泰液洽，元獭祭而雁北征，乾坤s，冲气穆清，幽蛰蠢动，万物乐生，依依杨柳，翩翩浮萍，桃之夭夭，灼灼其荣，繁华煜而耀野，炜芬葩而扬英。鹊营巢于高树，燕衔泥于广庭，睹戴胜之止桑兮，聆布谷之晨鸣。乐仁化之普宴兮，异鹰隼之变形。习习谷风，洋洋绿泉，丹霞横景，文虹竟天。
怀春赋　　　　　　　　　　湛方生
夫荣之感人，犹色象之在镜。事随化而迁回，心无主而虚映。_秋林而情悲，游春泽而心恧。虽四时之平分，何阳节之清淑。日婉变以舒和，气有仁而无肃。雷发响于南山，雨渐泽于四溟。启潜蛰于九泉，收灵蛇于天庭。修虹焕绿于东s，幽涧泮冰而流清。鸿飘翮于归风，燕衔泥而来征。鸟感仁而华性，47W乘化而变声。麦MM而含秀，桑蔼蔼而敷荣。华照灼以烂林叶，婀娜以媚茎。
春游赋　　　　　　　　　　　谢万
青阳司候，勾芒御辰。陈条灌以摧枯，初茎蔚其曜新。]丰叶而为幄，靡翠草而成P。于是远啸良俦，近命嘉宾。奉羽觞而交献，罗丝竹以并陈。咏新服之璀璨，想舞雩之遗尘。抚鸣琴而怀古，登修台而乐春。尔乃碧t增邃，灌木结阴，轻云暧，以幕岫和风，清泠而启衿。
春赋　　　　　　　　　　北周庾信
宜春苑中春已归，披香殿里作春衣，新年鸟声千种啭，二月杨花满路飞。河阳一县并是花，金谷从来满园树。一丛香草足碍人，数尺游丝即横路。开上林而竞入，拥河桥而争渡。出丽华之金屋，下飞燕之兰宫。钗朵多而讶重，髻鬟高而畏风。眉将柳而争绿，面共桃而竞红。影来池里，花落衫中。苔始绿而藏鱼，麦才青而覆雉。吹箫弄玉之台，鸣佩凌波之水。移戚里而家富，入新丰而酒美。石榴聊泛，蒲桃N醅，芙蓉玉碗，莲子金杯。新芽竹笋细核，杨梅绿珠捧琴。至文君送酒来，玉管初调，鸣弦暂抚，阳春渌水之曲，对凤回鸾之舞。更炙笙簧还移筝，柱月入歌扇花承。节鼓协律，都尉射雉，中郎停车，小苑连骑。长杨金鞍始被，柘弓新张拂尘，看马埒分，朋入射堂。马是天池之龙种，带乃荆山之玉梁。艳锦安天鹿，新绫织凤凰。三日曲水向河津，日晚河边多解神。树下流杯客，沙头渡水人。镂薄窄衫袖，穿珠帖领巾。百丈山头日欲斜，三晡未醉莫还家。池中水影悬胜镜，屋里衣香不如花。
春思赋〈有序〉　　　　　　唐王勃
咸亨二年，余旅寓巴蜀，浮游岁序，殷忧明时，坎笆ゴ。九陇县令河东柳太易，英达君子也。仆从游焉，高谈胸怀，颇泄愤懑于时春也。风光依然。古人云：风景未殊，举目有山河之异，不其悲乎。仆不才，耿介之士也。窃禀宇宙独用之心，受天地不平之气，虽弱植一介，穷途千里，未尝下情于公侯，屈色于流俗，凛然以金石自匹，犹不能忘情于春，则知春之所及远矣。春之所感深矣。此仆所以抚穷贱而惜光阴，怀功名而悲岁月也。岂徒幽宫狭路，陌上桑间而已哉。屈平有言：目极千里伤春心，因作春思赋。庶几乎，以极春之所至，析心之去就云尔。
若夫年临九域，韶光四极，解宇宙之严气，起亭皋之春色，况风景兮同序，复江山之异国。感大运之盈虚，见长河之纡直。蜀川风候隔秦川，今年节物异常年。霜前柳叶衔霜翠，雪里梅花犯雪妍。霜前雪里知春早，看柳看梅觉春好。思万里之佳期，忆三秦之远道。澹荡春色，悠扬怀抱。野何树而无花，水何堤而无草。于是仆本浪人，平生自沦，怀书去洛，抱剑辞秦。惜良会之道迈，厌他乡之苦辛。忽逢边候改，遥忆帝乡春。帝乡迢递关河里，神皋欲暮风烟起。黄山半入上林园，元灞斜分曲江水。玉台金阙纷相望，千门万户遥相似。昭阳殿里报春归，未央台上看春晖。水精却挂鸳鸯幔，云母斜开翡翠帏。竞道西园梅色浅，争知北阙柳阴稀。敛态调歌扇回身，正舞衣银蚕吐丝。犹未暖金燕衔泥试学飞。妾本幽闺学歌舞，宁知汉代多巡抚。前年斋祭谒甘泉，今岁笙箫祠后土。桃花万骑喧长薄，兰叶千旗照平浦。见原野之秀芳，忆山河之遂古。长安路狭绕长安，公子春来不厌看。杏叶装金辔蒲萄，镂玉鞍耸盖临平。乐回笳，出上兰，上兰经杜，挥鞭日将暮。白马新临御沟道，青牛近出章台路。章台接建章，垂柳复垂杨。草开驰马埒，花满38鸡场。南邻少妇多妖婉，北里王孙驻行摇ＵЧ智按航诤虺伲预道今年寒食晚。伤紫陌之春度，惜青楼之望远。紫陌青楼照月华，珠帷黼帐七香车。蛾眉画来应几样，蝉鬓梳时半欲斜。恨雕鞍之届晚，痛银箭之更赊。行行避叶，步步看花。自狂夫之荡子，成贱妾之倡家。狂夫去去无穷巳，贱妾春眠春未起。自有兰闺数十重，安知榆塞三千里。榆塞连延玉关侧，云间沈沈不可识。葱山隐隐金河北，雾里苍苍几重色。忽有驿骑出幽井，传道春衣万里程。龙沙春草遍，瀚海春云生。疏勒井泉寒尚竭，燕山烽火夜应明。语道河源路远远，谁知夫婿苦行行。君于塞外多霜露，为想春园起烟雾。游丝生20合欢枝，落花自绕相思树。春望年年绝，幽闺离绪切。春色朝朝异，边庭羽书至。都护新封万里侯，将军稍定三边地。长旆犹衔扫云色，宝刀尚拥干星气。昨夜祁连驿使还，征夫犹住雁门关。君度山川成白首，应知岁序歇红颜。红颜一别同胡越，夫婿连征恨城阙。羌笛横吹陇路风，戎衣直照关山月。春色徒盈望，春悲殊未歇。复闻天子幸关东，驰道烟尘万里红。析羽摇初日，繁笳思晓风。后骑犹分长乐馆，前旌巳映洛阳宫。洛阳宫城纷合沓，离房别殿花初匝。河阳别舍抵长河，丹翰绀蚁嗑过。戚里繁珠翠，中闺盛绮罗。凤移金谷舞，莺引石城歌。向夕天津洛桥暮，争驱紫燕黄牛度。闲居伊水国旧宅，邙山路武子新布。金钱埒季伦，欲偿珊瑚树。复有西墉春务寡，更值南津春望写。入金市而乘羊，出铜街而试马。叶抱露而争密，花牵风而乱下。锦帐萦山，罗帏照野。司空令尹之博物，二陆三张之文雅。新年柏叶之樽，上巳兰英之小４豪床⑹谴海何啻两违秦。忽逢江外客，复忆江南春。罗衣乘北渚，锦袖出东邻。江边少妇无形迹，特怨狂夫事行役。凤凰山上花无数，鹦鹉洲中草如积。春江澹容与，春期无处所。春水春鱼乐，春汀春雁举。君道玉门关，何如金陵渚。为问逐春人，年光几处新。何年春不至，何地不宜春。亦有当春逢远客，亦有当春别故人。风物虽同候，悲欢各异伦。归去来春山，恣f放蕙畹。兰皋行可望，何为悠悠坐惆怅。比来作客住临邛，春风春日自相逢。石镜岩前花屡密，玉轮江上叶频浓。高平灞岸三千里，少道梁山一万重。自有春花煎别思，无劳春镜照愁容。盛年眇眇辞乡国，长路遥遥不可极。形随朗月骤东西，思逐浮云几南北。春蝶参差命俦侣，春莺绵蛮思羽翼。余复何为此，方春长叹息。会当一举绝风尘，翠盖朱轩临上春。朝升玉署调天纪，夕憩金闺奉帝纶。长卿未达终希达，曲逆长贫岂剩贫。年年送春应未尽，一旦逢春自有人。
春赋　　　　　　　　　　　　李邕
肇木德以周仁，启春生而赋质。二仪泰而广运，三正合而元吉。和气蔼兮充宇，光风浏兮被物。岂因时而则舒，亦乐道而奚恤。我圣君大抚万国，肆觐群后，受天之禧，嘉岁之首。文物粲于南宫，兵戈森于北斗。揽百辟以同心，贡千春之遐寿。于是明诏有司，摅求时令。迈惟一之德，究吹万之性。剿土木之庶，功阜稼穑之勤政。畋渔止杀，狴牢复命。至若固阴往闭，蛰户未开，蛇盘地蓄，燕伏岩猜，穴蚁敛翼，冰鱼鼓鳃，蠢蠢宛委，戢戢低徊。迟击蒙兮久矣，耿献岁兮悠哉。谓将死而没代，俄作解而惊雷。廓视听于元壤，脱飞骛于焚莱。瞰青阳以书物，事白日而登台。观乎旬时甫田，宿昔曾薄。惊洪铸之神用，伟元化之工作。卷山河之变衰，置天地之和乐。律何谷而不暄，光何容而不灼。植也知归，动焉咸若。尔乃杨回曲沼，李杂芳园。条烟浓而曳地，花锦缛而当轩。玉颜景照，罗袂风翻。惋良人之愆信，省贱妾而衔恩。蝶栩栩兮梦感，鸟嘤嘤兮思存。戛瑶柱以K瑟，引金卸浮樽。俯侯轩而下泣，贻韶物而何言。借如老军追寇，远使穷河，宵驱鸟逝，野次星罗。冰皑皑而雪下，风飒飒而霜过，迟日一煦，挟纩尝多。遣畴岁之寒栗，袭初节之妍和。千岩为之动色，万壑为之流波。将回辔而秦望，请举手而豳歌，则有第高公族，鼎贵侯家。丹楼13于御道，画阁耸于朝霞。明珠买妾，黄金掷蛙，列行游衍，直视骄奢。跨浮云之宝骑，顿流水之香车。漫平郊而藉草，总上苑而观花。飞鞭蹴鞠，旋舞琵琶。麾戚里之途远，驻长安之日斜。岂知夫东门在野，北渭需沙。散归f之邵父，隐养正之姜牙。趣下里之潦倒，谊乐土之繁华。苟炙背而垂钓，但开田而种瓜。
愁阳春赋　　　　　　　　　　李白
东风归来，见碧草而知春。荡漾惚恍，何垂杨旖旎之愁人。天光清而妍和，海气绿而芳新。Z翠兮阡眠，云飘飘而相鲜。演漾兮夤缘，窥青苔之生泉。缥缈兮翩绵，见游丝之萦烟。魂与此兮俱断，醉风光兮⑷弧Ｈ裟寺に秦声，江猿巴吟，明妃玉塞，楚客枫林。试登高而望远，痛切骨而伤心。春心荡兮如波，春愁乱兮如雪。兼万情之悲欢，兹一感于芳节。若有一人兮湘水滨，隔云霓而见无因。洒别泪于尺波，寄东流于情亲。若使春光可揽而不灭兮，吾欲赠天涯之佳人。
登春台赋〈以晴眺春野气和感深为韵〉陆贽
春发生以煦物，台居高而处明。俯而望焉，舒郁郁之和气。登可乐也，畅怡怡之远情。触类斯感，众芳俱荣。风出谷以天霁，云归山而景晴。a视平皋，傍临远峤。穷汉苑以周览，匝秦城而回眺。林峦彩翠，浮佳气于遥天。宫观参差，丽飞甍于夕照。望莫若兮望远，感何深兮感春。登其台则历阶而至极。应乎律故阴惨而阳伸。令行斯顺，泽布惟均。视虽微而必审，思何远而不亲。懿夫情之诱人，人罔或舍，时之感物，物莫能假。台有春而必望，春何情而不写。条风始至，散灼灼之红桃。谷雨初收，润萋萋之绿野。天何言哉生众汇，人有灵兮感元气。既望春而可乐，亦升高而足贵。赏同沂水，聊舞雩以咏歌。登异观台，宁睹蜡而增欷。周望既极，含情则多。媚迟日之未下，忧轻风之屡过。目眇眇以心远，野悠悠而气和。可以乐芳时之景物，壮皇室之山河。岂比夫羁士登楼而作赋，硕人在轴而为歌者哉。春无物而不滋，台无远而不览。岂老氏之或论，伊潘生之所感。稽其趣时之规远，创意之义深。春非台而何乐，台非春而罔寻。故望春者，惟台是履。登台者，惟春是临。在物之可用，必从时之所任。倘自下而可托，庶升高而至今。
登春台赋〈以晴眺春野气和感深为韵〉张
达万类者，莫尚于和气。郁万类者，莫极于幽情。故登台而豁望，得寓目于春荣。高临乎双阙，迥出乎重城。洞千门而拂曙，披九陌于初晴。云当轩而气润，风溢槛而光清。阴始分而土膏起，阳已动而泉脉生。缥缈九层之端，希微四达之眺。春驭兴而摇裔，兴牵春而窈窕。]f来于东野，鸿雁去于南津。爱烟霞而改旧，嘉草树而含新。思欣欣于丽景，情艳艳于韶春。虽懵阴阳之义，且知天地之仁。我国家道洽众，灵化涵诸夏。吹律岂劳于邹衍，操音宁藉于子野。德被荒遐而有截，泽周品物而无假。因寿域以同归，奚乐郊而独写。是知气之所感者情，情之所和者气。气苟达而内惬，情必洽而外慰。等彼纯绵之温，若享太牢之味。固在极于羡溢，宁止臻于。不然者，太昊之令何荣，老氏之言安贵而已也。春台高兮势峨峨，莺乱啭兮传伐柯。聊登陟兮一过，揽春心兮未和。春台晓兮光淡淡，花竞落兮如II。远凭临兮一览，袅春心兮多感。感因外而重遣，和自中而再寻。任三阳之荣悴，齐万化以浮沉。风何知于虎啸，云何识于龙吟。犹春台之蹈泰，与圣政之同深。
登春台赋〈以晴眺春野气和感深为韵〉苗秀
惟穷愁之伊郁，嗟大块之劳生。登春台而写望，独观化以娱情。熙熙然不知吾之丧我，悠悠尔方悟象之难名。矧夫，见千门之景霁，逢六合之风清。夫何化者之自化，使夫成者之自成。乐以忘归，叹盘游之楚后。极而起恨，痛伤心于屈平。然则春之为气，可以感人。台之为高，可以观徼。总山川以穷览，极宇宙而遐眺。俯瞻魏阙，散嘉气之氤氲。延望天门，登大明之~耀。于时也，三农伊始，百卉皆春，天地相近，雷云解屯。欣太之在震，嘉勾芒之御辰。以斯观乎天倪，乃无所不至。以是观乎王化，亦何远不均。稽乎，登台之意也，寓兴实繁忘情。盖寡独有役于耳目，匪安排于原野。争徇物以矜能，建升高而自下庸。讵知澹乎无为道之所贵。起乎累土，采老氏之元言。歌彼载阳识，诗人之所谓。方发生之道达，属阳和之布气。登台谓何，雅兴逾多。玩韶景而则丽，聆微风而转和。虽黄鸟之可悦，无同人而则那。时来何欢，物至而感。思千里之遐骋，登九层以流览。褰裳未济，徒有望于江湖。藻鉴高悬，且欲呈其肝胆。故其取类也。远寓兴也。深庶鉴登高之赋，无遗入爨之音。
读春令赋　　　　　　　　　　韦缜
首四时曰：春贞百度曰圣。复其度，必圣之元。定其时，惟春之孟。太史先谒，以明在木之文，上公奉仪，乃读行春之令。故汉王之以展礼，晋后奉之以施敬。伊历载之或亏，洎我唐之斯盛。若夫太昊统节，勾芒御辰，历以元而天地更始，气直震而物候维新。皇上乃顺时令，序彝伦。载青旗之容与，服苍玉之U玢。辨色而金貂列位，迎春而玉辂迥轮。爰奉令以进读，遂授时而发春。俯偻前止，精诚上陈。晓色分于丹陛，韶华发于紫宸。遂焕爵以颁秩，乃布德而昭仁。则知臣职不愆，国典靡阙。修阳事而考阴令，祀朝日而享夕月。陈而未读，千门之寒气犹飞。捧而既宣，九有之春辉已发。览读斯竟庆赐，乃行缓政刑于肃杀。遂性命于生荣，习习和风。扇万物而条畅，迟迟丽景。昭八极之文明，陈盛礼于元辰。酌宏谋于往旧，祀为国本。燔柴斯用乎上辛，食惟政先。祈谷必当于太簇，莫不汨之则斯祸，叙之则斯v。所以敕上公之恒典，俾畴人之敬授。穆穆秘殿，明明我皇。体乾道以从事，阅春令而颁方。可谓君奉时而罔失臣，出言而有章，时历克正，宪度克扬。既同文于戎貊，亦暨教于要荒。谅皇家之弘务，将永世而观光。
春愁赋　　　　　　　　　　司空图
芳滟滟兮翠绵绵，泥晨霞兮泊晚烟。郁情条以凝睇，袅愁绪以伤年。群企胥悦，幽栖自怜。胜事而何人忘返，赏心而与我相捐。当其玉律惊春，香风拂曙。晴阳小苑之道，绀霭青门之树。绣毂相追，金羁并骛。携艳冶以争出，指狭邪而共趣。贪壮岁之娱游，惜繁华之易度。岂知低摧上国，寂寞良辰。林幽莺吊，院古苔新。暗想歌钟之会，出随车马之尘。落日归卧，悬琴叹频。孤枕役故园之梦，一宵惊白首之人。江枫暮兮江水渌，荡羁魂兮劳远目。倚兰棹兮雨霏霏，历O洲兮衣馥馥。千古兮此时此地，悯轮忠而见逐。边鸿下兮边草生，拥玉帐兮滞龙城。折柳厌河梁之赠，落梅传戍笛之声。万里兮此时此日，叹积雪之徒征，莫不惨澹伤神，回环萦虑。念郢阙以回首，忆帝乡之归路。虽阳和之暗攻，自眇默而谁诉。于是情驰天末，黛敛闺中。徘徊暖榭，从靡芳丛。燕泥滴滴而檐坏，蛛网迷迷而帐空。怜笙罢典，挑锦停功。怨韶光之虚掷，兴长夜而还同。若斯者，固纷尔多状，浩然莫穷。彼人情之贸迁，系植物之荣悴。何深衷之委郁，谢圜煦于天地。萦心夜焚，凝魄朝醉。同垢衣之莫浣，岂萱枝之可慰。愿昭畅于春台，雪胸襟之滞义。
江南春赋　　　　　　　　　　王
丽日迟迟，江南春兮春已归。分中元之节候，为下国之芳菲。烟]历以堪，悲六朝故地。景葱茏而正媚，二月晴晖。谁谓建业气偏，勾吴地僻。年来而和煦先遍，寒少而萌芽易拆。诚知青律吹南北以无殊争，奈洪流亘东西而是隔。当使兰泽先暖，O洲早晴。薄雾轻笼于钟阜，和风微扇于台城。有地皆秀，无枝不荣。远客堪迷朱雀之航头柳色，离人莫听乌衣之巷里莺声。于时衡岳，雁过吴宫。燕至高低兮梅岭，残白逦迤兮枫林。列翠几多嫩绿，犹开玉树之庭，无限飘红。竞落金莲之地，别有鸥屿。残照渔家晚烟，潮浪渡口，芦笋沙边。野葳蕤而绣合，山明媚以屏连。蝶影争飞，昔日吴娃之径。杨花乱扑，当年桃叶之船。物盛一隅，芳连千里。38暄妍于两岸，恨风霜于积水。幕幕而云低，茂苑谢客吟多。萋萋而草夹，秦淮王孙思起。或有惜嘉节，纵良游，兰桡锦缆以盈水，舞袖歌声而满楼。谁见其晓色东皋，处处农人之苦。夕阳南陌，家家蚕妇之愁。悲夫，艳逸无穷，欢娱有极。齐东昏醉之而失位，陈后主迷之而丧国。今日并为天下春，无江南兮江北。
春赋　　　　　　　　　　　　阙名
春日迟迟，采繁祁祁，玩柔风兮韶景，眷芳节兮嘉时。勾芒兮太，乘震兮执规。遒人道路以徇铎，太师奉职而陈诗。候当振蛰，时将衅龟。或以命乐正而习舞，或以敕狱吏而决辞。尔其举正于中，履端于始。瞻青缰在御，见斗杓之东指。农祥晨正，土膏脉起，望三素之云，饮八风之水。既布令于五时，复伤心于千里。风巳解冻，鱼方上冰。戴胜降桑而翔集，王睢鼓翼以嘤鸣。若夫孔门浴沂之咏，老氏登台之乐。知盛德之在木，见平秩于东作。雨润榆荚，云飞白鹤。既荐鲔以乘舟，亦先雷而奋铎。若乃佩苍璧施，土牛其祀，户其兵矛。至若Z树初颁，含桃始荐，举此青幡，戴之Z燕。s神水以酿酒，用桃花而u面。亦复歌豳诗舞云翘。后妃之r初献，东宫之琴瑟方调。亦云候属青阳，气渐东陆。食以蓬饵，饮之浆粥。进彼柔良，去其桎梏。复闻青鸟司启，元鸟司分。万物孚甲之际，精华结纽之辰。可以论爵赏之序，可以留宽大之恩。东郊方见于朝日，灵台靡忘于书云。既而日巳载阳，时惟献岁。必埋h而掩骼，亦行庆而施惠。祭马祖而祀高C，荐鞠衣而修蚕器。元日祈谷，东郊迎气。女夷鼓歌，土人秉耒。若乃三朔三元，时惟正始。进椒花以献寿，酌白兽以言事。设五木之汤，列五辛之味。戴凭重席而谭经，江夏举衣而告瑞。昼鸡苇索以皆陈，柏酒桃汤而具备。放邯郸之鸠，献胡之米。或悬羊而磔鸡，或献琮而执贽。斯谓上日四时，肇启至其元日。命社以祈农祥，伊句龙之所主，在水土而允臧。汉祖治榆而事著，陈平分肉而道光。实以阴而主杀，岂伐树以斯亡。亦以封土达气，报本返始。或为群姓而立，或以百家共置。尔其寒食之节，禁火藏烟，38鸡蹋鞠，佐以Fa。〈原阙四字〉榆火将然。古有司@之禁，俗有介推之言。故周举之书已布，而魏武之令方传。又有暮春之首，布和之辰，临流高会，禊饮斯陈。过平阳之第，临薄洛之津。集彼张裴，玩兹洧溱。复有蕙肴轻泛，犊车见寻。周公之城洛邑，秦昭之受水心。或执兰而容与，或暴药以沈吟。天渊则坛名积石，华林则堤号千金。丛花绕练以凝望，流莺满枝而啭音。斯并著于时令，故存之于翰林。
春色赋〈以暖日和风春之色也为韵〉宋田锡
芳景晴空，春曦暖融，霁花天之一雨，冷蕙径之来风。宫阙参差，霭朝烟之上。山川明润，森罗迟日之中。总而赋之，春之色也。化工运丹青之笔，真宰以天地为冶。仙家乍至，桃花映武陵之溪。南国未归，杨柳绕潇湘之野。始言乎太簇之辰。书曰王春。北阙引青缰仗，东郊驰苍辂之轮。和气倏来袭，冕旒而尽悦。朝阳既出丽，藻火以交新。迩后革阴迁阳，更寒易暖。暖袭物兮舒释，阳为光兮布满。明霞澹霭，初发色于楼台。清奏雅歌，始均和于律管。言其状也，则明婉而融怡。状其体也，则暄妍而V曦。宫漏昼永，天光日迟。散梨花兮似雪，垂柳线兮如丝。古渡轻波，望孤舟之去矣。平芜落日，惜晴山之远而。大都芳景之妍，物华非一。美梁王之苑囿，阅汉家之宫室。珠阁縻云，金茎烁日。奇树绮错，幽禽锦质。盈空兮嘉气晓浮，映水兮晴云晚密。丹帷翠幄，因藉草以l罗。宝马钿车，遇看花以阗溢。景丽何多，情怡若何。藻锦兮神化之巧，融明兮时气之和。美其近焉，谓汇花而澹柳。赋其远者，怜被山而带河。称含笔以f吟生于艳意，宜倚楼之远望流入横波。唯有多士逢时，观光上国。金榜中太常之第，玉阶谢帝皇之德。柳陌杏园，花骢宝勒。雪袍缀行，桂枝新得。观者如堵，有以见满身春色。
感春赋　　　　　　　　　　　朱熹
触世途之幽险兮，揽余辔其安之。慨埋轮而絷马兮，指故山以为期。仰皇鉴之昭明兮，眷余衷其犹未替。抑重巽于既申兮，徇耕野之初志。自余之既还归兮，毕藏英而发春。潜林庐以静处兮，阒蓬户其无人。披尘编以三复兮，悟往哲之明训。嗒掩卷以忘言兮，纳遐情于方寸。朝吾屣履而歌商兮，夕又赓之以清琴。夫何千载之遥遥兮，乃独有会于余心。忽嘤鸣其悦豫兮，仰庭柯之葱茜。悼芳月之既徂兮，思美人而不见。彼美人之修兮，超独处乎明光。结丹霞以为绶兮，佩明月而为。怅佳辰之不可再兮，怀德音之不可忘。乐吾之乐兮，诚不可以终极。忧子之忧兮，孰知吾心之永伤。
梦游春赋　　　　　　　　　　明袁尊尼
夫何青春之熙荡兮，欣余情以遨游。指丹穴于城隅，巍栖凤之高楼。隐雕阑以朱箔，疏洞户以碧镂。晴露灼其可揽，暖气晶而若浮。尔其征骖乍停，阖扉徐启。花艳艳兮一人，草青青兮千里。字比英兮方新，名取艾兮信美。吐鹦鹉之慧辞，振翡翠之鲜羽。瑶席纷其始设，金尊络其递行。蕙肴蒸兮陆海之珍产，丝吹作兮蓬阆之清声。流盼睐于目击，捭笑语于心倾。金母告余兮好逑，毛公谓余兮定情。于时月方中，夜将半，辞歌侣，谢酒伴。搴璇室之绡帷，拂象床之罗荐。既抱持而喜盈，亦逡巡而辞贱。极缱绻于兹宵，重绸缪于申旦。委微躯兮何言，奉君子兮靡厌。若夫永昼安坐，薄暮经门。孟公之酲未解，北海之筵巳。日何日兮且快饮，夕何夕兮复开尊。则有姬姜递进，秦虢偕临。婺映彩，蕙兰捣摇Ｗff而成列，情耽耽而各伸。骤A弦兮激檀板，理锦筝兮间绮琴。舞结风于阳阿，讴白云于西昆。夕阳下兮秉烛，漏水歇兮逮晨。终德将而静好，谢亵态于嚣喧。尔乃收淫霖，濯鲜景，望别圃而气新，步曲径而目骋。绮罗灼烁兮，分桃李之韶颜。金粉缤纷兮，逐蜂蝶之飞影。芍药采，采以赠。余谓此妍芳之当领，促羽觞以劝酬，纷盘餐之沓并。随坐卧而各适，咨谐谑之机颖。藉绿草以为茵，竟昏酣而度暝。又或开霁阁兮写素，临晴窗兮题扇。亲拂几席，独侍笔砚。点飞墨于绛，飘逸I于素面。促晓妆而屡淹，伫依依而结恋。投清言兮能参，延静赏兮可念。至若新火迎候，上巳届期。遵踏青之遗俗，修祓禊之故仪。度严城以容与，驾香车以逶迤。雨花之高台兮，红妆陟而独眺。丛篁之给园兮，翠星愣共纡。旷临风而舒写，追驰景以旋归。排邃馆而再入，俨高宴之重披。聊假息兮倦思，夜未央兮何其。惟欢之蝉联，猝殚陈而错莫。获一日兮足以极三春之娱，况三月兮曾无间于一夕之乐。顾循省于u忝，徒腼惭于C落。游子经时兮不知其淹久，畸人即次兮靡觉其飘泊。缅余生之何幸，眷有美之难忘。结长思于知己，牵遐想于众芳。凤台迥兮箫韵悠，秦淮淼兮离歌动。恍春光兮何在，怅兹游之如梦。

[book_title]岁功典第十二卷
春部艺文二〈诗〉
《青阳》汉・邹子乐
青阳开动根，D以遂膏润。并爱行毕，逮霆声发荣。岩处倾听枯槁，复产乃成厥命。众庶熙熙，施及夭胎。群生玻唯春之祺。
《杂诗》晋・张协
太昊启东节，春郊礼青o。鹰化日夜分，雷动寒暑离。飞泽洗冬条，浮飙解春澌。采虹缨高云，文虬鸣阴池。冲气扇九垠，苍生衍四垂。时至万宝成，化周天地移。
失题　　　　　　　　　　　　郭璞
青阳畅和气，谷风穆以温。英曜林荟，昆虫咸启门。高台临迅流，四坐列王孙。羽盖停云阴，翠郁映玉樽。
《大道曲》谢尚
谢尚在市中佛国门楼上，弹琵琶作大道曲。
青阳二三月，柳青桃复红。车马不相识，音落黄埃中。
《子夜春歌》二十首　　　　　　无名氏
春风动春心，流目瞩山林。山林多奇，阳鸟吐清音。绿荑带长路，丹椒重紫荆。流吹出郊外，共欢弄春英。光风流月初，新林锦花舒。情人戏春月，窈窕曳罗裾。妖冶颜骀荡，景色复多媚。温风入南牖，织妇怀春意。碧楼冥初月，罗绮垂新风。含春未及歌，桂酒发清容。杜鹃竹里鸣，梅花落满道。燕女游春月，罗裳曳芳草。朱光照绿苑，丹华粲罗星。那能闺中绣，独无怀春情。鲜云媚朱景，芳风散林花。佳人步春苑，绣带飞纷葩。罗裳迮红袖，玉钗明月。冶游步春露，艳觅同心郎。春林花多媚，春鸟意多哀。春风复多情，吹我罗裳开。新燕弄初调，杜鹃竞晨鸣。画眉忘注口，游步散春情。梅花落已尽，柳花随风散。叹我当春年，无人相要唤。昔别雁集渚，今还燕巢梁。敢辞岁月久，但使逢春阳。春园花就黄，阳池水方渌。酌酒初满杯，调弦始成曲。娉婷扬袖舞，阿那曲身轻。照灼兰光在，容冶春风生。阿那曜姿舞，逶迤唱新歌。翠衣发华洛，回情一见过。明月照桂林，初花锦绣色。谁能不相思，独在机中织。崎岖与时竞，不复自顾虑。春风振荣林，常恐华落去。思见春花月，含笑当道路。逢侬多欲`，可怜持自误。自从别欢后，叹惜不绝响。黄檗向春生，苦心随日长。
《悲哉行》宋・谢灵运
萋萋春草生，王孙游有情。差池燕始飞，夭袅桃始荣。灼灼桃悦色，飞飞燕弄声。檐上云结阴，涧下风吹清。幽树虽改观，终始在初生。松茑欢蔓延，透鹦郎萦。眇然游宦子，晤言时未并。鼻感改朔气，眼伤变节荣。髻哑裢饺唬澶漫绝音形。风来不可托，鸟去岂为听。
《春咏》鲍照
节运同可悲，莫若春光甚。和风未及燠，遗凉清且凛。
《春诗》二首　　　　　　　　　齐王俭
_生已匝苑，萍开欲半池。轻风摇杂f，细雨乱丛枝。风光承露照，雾色点兰晖。青荑结翠藻，黄鸟弄春飞。
《春夕》前人
露华方照岁，云彩复经春。虚闺稍叠草，幽帐日凝尘。
《渌水曲》王融
湛露改寒司，交莺变春旭。琼树落晨红，瑶塘水初渌。日霁沙溆明，风泉动华烛。遵渚泛兰觞，乘漪弄清曲。斗酒千金轻，寸阴百年促。何用尽欢娱，王度式如玉。
《春游回文诗》前人
枝分柳塞北，叶暗榆关东。垂条逐絮转，落蕊散花丛。池莲照晓月，幔锦拂朝风。低吹杂纶羽，薄粉艳妆红。离情隔远道，叹结深闺中。
《春思》谢I
茹溪发春水，o山起朝日。兰色望已同，萍际转如一。巢燕声上下，黄鸟弄俦匹。边郊阻游衍，故人盈契阔。梦寐借假簧，思归赖倚瑟。幽念渐郁陶，山楹永为室。
《和徐都曹出新亭渚》前人
宛洛佳遨游，春色满皇州。结轸清郊路，回瞰苍江流。日华川上动，风光草际浮。桃李成蹊径，桑榆荫道周。东都已m载，言归望绿畴。
《阳春歌》檀约
青春献初岁，白日映雕梁。兰萌犹自短，柳叶本能长。已见花红发，复闻花蕊香。乘此试游衍，谁知心独伤。
《春歌》梁武帝
阶上香入怀，庭中花照眼。春心一如此，情来不可限。
《戏作谢惠连体十三韵》简文帝
杂蕊映南庭，庭中光景媚。可怜枝上花，早得春风意。春风复有情，拂幔且开楹。盈盈开碧烟，拂幔复垂莲。偏使红花散，飘扬落眼前。眼前多无况，参差郁相望。珠绳翡翠帷，绮幕芙蓉帐。香烟出窗里，落日斜阶上。日影去迟迟，节华咸在兹。桃花红若点，柳叶乱如丝。丝条转暮光，影落暮阴长。春燕双双舞，春心处处扬。酒满心聊足，萱枝愁不忘。
《春日》同前
年还乐应满，春归思复生。桃含可怜紫，柳发断肠青。落花随燕入，游丝带蝶惊。邯郸歌管地，见许欲留情。
《春日》同前
花开几千叶，水覆数重衣。蝶r萦空舞，燕作同心飞。歌妖弄曲罢，郑女挟琴归。
《春情》同前
蝶黄花紫燕相追，杨低柳合露尘飞。已见垂钩挂绿树，诚知淇水沾罗衣。两童夹车问不已，五马城南犹未归。莺啼春欲驶，无为空掩扉。
《春日想上林》同前
春风本自奇，杨柳最相宜。柳条恒著地，杨花好上吹。处处春心动，常惜光阴移。西京董贤馆，南苑习都池。荇间鱼共乐，桃上鸟相窥。香车云母遥驶马黄金羁。
《春日篇》元帝
春还春节美，春日春风过。春色日日异，春情处处多。处处春芳动，日日春禽变。春意春已繁，春人春不见。不见怀春人，徒望春光新。春愁春自结，春结讵能申。欲道春园趣，复忆春时人。春人意何在，空爽上春期。独念春花落，还似惜春时。
《春日》同前
新莺隐叶啭，新燕向窗飞。柳絮时依酒，梅花任入衣。玉珂随风度，金鞍照日晖。无令春色晚，独望行人归。
《望春》同前
叶浓知柳密，花尽觉梅疏。兰生未可握，蒲小不堪书。
《春思》沈约
杨柳乱如丝，绮罗不自持。春草黄复绿，客心伤此时。青苔已结洧，碧水复盈淇。日华照赵瑟，风色动燕姬。襟前万行泪，故是一相思。
《伤春》前人
弱草半抽黄，轻条未全绿。年芳被禁Z，烟花绕层曲。寒苔卷复舒，冬泉断方续。早花散凝金，初露泫成玉。
《春日寄乡友》王僧孺
旅心已多恨，春至尚离群。翠枝结斜影，绿水散圆文。戏鱼两相顾，游鸟半藏云。何时不悯默，是日最思君。
《春日》庾肩吾
桃红柳絮白，照日复随风。影出朱城外，香归青殿中。水映寄生竹，山横半死桐。颁文知渥重，搦札愧才空。
《春咏》吴均
春从何处来，拂水复惊梅。云障青琐闼，风吹承露台。美人隔千里，罗帏闭不开。无由得共语，空对相思杯。
《春望古意》萧子范
光景斜汉宫，横梁照虹。春情寄柳色，鸟语出梅中。氤氲闺里思，逶迤水上风。落花徒入户，何解妾床空。
《东郊望春酬王建安隽晚游》萧子云
金塘绿泉满，上园梨蕊落。蛱蝶恋残花，黄莺对妖萼。芳菲满郊甸，惠风生兰薄。子家冠盖里，我馆幽栖郭。绿杨垂长溪，便桥限清洛。相去能几许，一水终疏索。
《应教使君春游诗》萧子晖
上林看草色，河桥望日晖。洛阳城闭晚，金鞍横路归。
《春日贻刘孝绰》萧
涧水初流碧，山樱早发红。新禽争弄响，落蕊乱从风。拂筵多软干，映户悉花丛。谁云相去远，垂柳对高桐。
《春游》王筠
丛兰已飞蝶，杨柳半藏鸦。物色相煎荡，微步出东家。既同翡翠翼，复如桃李花。欲以千金笑，回君流水车。
《春日》前人
金堤草非旧，玉池泉已新。风生似羊角，云上若鱼鳞。幽闺多怨思，停织坐娇春。芳华既零落，方作向隅人。
《春郊》虞羲
光风转蕙亩，香雾郁兰津。暄迟蝶弄f，景丽鸟和春。樵歌喧垄暮，渔ぢ医晨。山中芳杜若，依依独思人。
《阳春发和气》费昶
日静班姬门，风轻董贤馆。卷耳缘阶出，反舌登墙唤。蚕女桂枝钩，游童苏合弹。拂袖当留客，相逢莫相难。
《奉和湘东王春日》鲍泉
新莺始新归，新蝶复新飞。新花满新树，新月丽新辉。新光新气早，新望新盈抱。新水新绿浮，新禽新听好。新景自新还，新叶复新攀。新枝虽可结，新愁讵解颜。新思独氛氲，新知不可闻。新扇如新月，新盖学新云。新落连珠泪，新点石榴裙。
《春日》二首　　　　　　　　　闻人茜
愁人试出牖，春色定无穷。参差依网日，澹荡入帘风。落花还绕树，轻飞去隐空。徒令玉著泣，双垂明镜中。高台动春色，清池照日华。绿葵向光转，翠柳逐风斜。林有惊心鸟，园多夺目花。相与咸知节，叹子独离家。人行今不返，何劳空折麻。
《奉和世子春情》甄固
昨晚褰帘望，初逢双燕归。今朝见桃李，不啻数花飞。含愁春欲度，无复寄芳菲。
《春情》陈徐陵
风光今旦动，雪色故年残。薄夜迎新节，当炉却晚寒。奇香分细雾，石炭捣轻纨。竹叶裁衣带，梅花奠酒盘。年芳袖里出，春色黛中安。欲知迷下蔡，先将过上兰。
《春日》前人
岸烟起暮色，岸水带斜晖。径狭横枝度，帘摇惊燕飞。落花承步履，流涧写行衣。何殊九枝盖，薄暮洞庭归。
《春日》江总
水苔宜溜色，山樱助落晖。浴鸟沈还戏，飘花度不归。
《阳春歌》顾野王
春草正芳菲，重楼启曙扉。银鞍侠客至，柘弹宛童归。池前竹叶满，井上桃花飞。蓟门寒未歇，为断流黄机。
《春日临池》北魏・温子升
光风动春树，丹霞起暮阴。嵯峨映连璧，飘u下散金。徒自临濠渚，空复抚鸣琴。莫知流水曲，谁辩游鱼心。
《春词》王德
春花绮绣色，春鸟弦歌声。春风复荡漾，春女亦多情。爱将莺作友，怜傍锦为屏。回头语夫婿，莫负艳阳征。
《春庭晚望》北齐・萧悫
春庭聊纵望，楼台自相隐。窗梅落晚花，池竹开初笋。泉鸣知水急，云来觉山近。不愁花不飞，到畏花飞尽。
《春望》北周・宗懔
日暮春台望，徙倚爱馀光。都尉新移枣，司空始种杨。一枝犹桂馥，十步有兰香。望望无萱草，忘忧竟不忘。
《奉和赵王西京路春旦》庾信
直城龙首抗，横桥天汉分。风乌疑近日，露掌定高云。新渠还入渭，旧鼎更开汾。汉猎熊攀槛，秦田雉失群。宜年动春律，御宿敛寒氛。弄玉迎箫史，东方觅细君。杨柳成歌曲，蒲桃学绣文。鸟鸣还独解，花开先自薰。谁知灞陵下，犹有故将军。
《见游春人》前人
长安有狭斜，金穴盛豪华。连杯劝上马，乱果掷行车。深红莲子艳，细锦凤凰花。那能学e酒，无处似栾巴。
《春望》前人
春望上春台，春窗四面开。落花何假拂，风吹会并来。
《四时白歌东宫春》隋炀帝
洛阳城边朝日晖，天渊池前春燕归。含露桃花开未飞，临风杨柳自依依。小苑花红洛水绿，清歌宛转繁弦促。长袖逶迤动珠玉，千年万岁阳春曲。
《阳春歌》柳62
春鸟一啭有千声，春花一丛千种名。旅人无语坐檐楹，思乡怀土志难平。唯当文共酒，暂与兴相迎。
《枣下何纂纂》二首　　　　　　　王胄
柳黄知节变，草绿识春归。复道含云影，重檐照日晖。御柳长条翠，宫槐细叶开。还得闻春曲，便逐鸟声来。
春日登陕州城楼俯眺，原野回丹，碧缀烟霞，密翠斑红，芳菲花柳，即目川岫，聊以命篇。　唐太宗
碧原开雾隰，绮岭峻霞城。烟峰高下翠，日浪浅深明。斑红妆蕊树，圆青压溜荆。迹岩劳傅想，窥野访莘情。巨川何以济舟楫伫时英。
《春日出苑游瞩》〈太子时作〉明皇
三阳丽景早芳辰，四序佳园物候新。梅花百树障去路，垂柳千条暗回津。鸟飞直为惊风叶，鱼没都由怯岸人。惟愿圣主南山寿，何愁不赏万年春。
《奉和圣制春日望海》杨师道
春山临渤海，征旅辍晨装。回瞰卢龙塞，斜瞻肃慎乡。洪波回地轴，孤屿映云光。落日惊涛上，浮天骇浪长。仙台隐螭驾，水府鼋梁。碣石朝烟灭，之罘归雁翔。北巡非汉后，东幸异秦皇。搴旗〈一作旌〉羽林客，跋距少年场。龙〈一作电〉击驱辽水，鹏飞出带方。将举青丘缴，安访白霓裳。
《春朝f步》前人
休沐乘f豫，清晨步北林。池塘藉芳草，兰芷袭幽衿。雾中分晓日，花里弄春禽。野径香恒满，山阶笋屡侵。何须命轻盖，桃李自成阴。
《尝春酒》王绩
野觞浮郑酌，山酒漉陶巾。但令千日醉，何惜两三春。
于时春也，慨然有江湖之思，寄赠柳九陇。卢照邻
提琴一万里，负书三十年。晨攀偃蹇树，暮宿清冷泉。翔禽鸣我侧，旅兽过我前。无人且无事，独酌还独眠。遥闻彭泽宰，高弄武城弦。形骸寄文墨，意气托神仙。我有壶中要，题为物外篇。将以贻好道，道远莫致旃。相思劳日夜，相望阻风烟。坐惜春华晚，徒令客思悬。水去东南地，气凝西北天。关山悲蜀道，花鸟忆秦川。天子何时问，公卿本亦〈一作不〉怜。自哀还自乐，归薮复归田。海屋银为栋，云车电作鞭。倘遇鸾将鹤，谁论貂与蝉。莱洲频度浅，桃实几成圆。寄言飞凫舄，岁宴同联翩。
《奉和春日池台》元万顷
日影飞花殿，风文积翠池。凤楼通夜敞，虬辇望春移。
《奉和春日》二首　　　　　　　　前人
花轻蕊乱仙人杏，叶密莺喧帝女桑。飞云阁上春应至，明月楼中夜未央。
凤辇迎风乘紫阁，鸾车避日转彤闱。中堂促管淹春望，后殿清歌开夜扉。
《奉和春日幸望春宫》崔日用
东郊芳物正薰馨，素嘿禧p戏绿汀。凤阁斜通平乐观，龙缰北仆春亭。光风摇动兰英紫，淑气依迟柳色青。渭浦明晨修禊事，群公倾贺水心铭。
《春日宴宋主簿山亭得寒字》宋之问
公子正邀欢，林亭春未阑。攀岩践苔易，迷路出花难。窗覆垂杨，阶侵瀑水寒。帝城归路直，留与接g鸾。
《春日芙蓉园侍宴应制》前人
年光竹里遍，春光杏间遥。烟气笼青阁，流文荡画桥。飞花随蝶舞，艳曲伴莺娇。今日陪欢豫，还疑陟紫霄。
《奉和春日幸望春宫》崔
澹荡春光满晓空，逍遥御辇入离宫。山河眺望云天外，台榭参差烟雾中。庭际花飞锦绣合，枝间鸟啭〈一作语〉管弦同。即此欢娱齐镐宴，唯应率舞〈一作土〉乐薰风。
《登城春望》王勃
物外山川近，晴初景霭新。芳郊花柳遍，何处不宜春。
《春日游苑喜雨应诏》李峤
园楼春正归，入苑弄芳菲。密雨迎仙步，低云拂御衣。危花沾易落，度鸟湿难飞。膏泽登千庾，欢情遍九围。
《春日洛阳城侍宴》姚崇
南山开宝历，北渚对芳蹊。的历风梅度，参差露草低。尧樽临上席，舜乐下前溪。任重由来醉，乘酣志转迷。
《春日京中有怀》杜审言
今年游寓独游秦，愁思看春不当春。上林苑里花徒发，细柳营前叶漫新。公子南桥应尽兴，将军西第几留宾。寄语长安风日道，明年春色倍还人。
《奉和春日幸望春宫》阎朝隐
句芒人面两乘龙，道是春神卫九重。Z胜年年逢七日，酴岁岁满千钟。宫梅间雪祥光遍，城柳含烟御气浓。醉到君前情未尽，愿因歌舞自为容。
《奉和圣制春日幸望春宫应制》韦元旦
九重楼阁半山霞，四望韶阳春未赊。待跸妍歌临灞澹留觞艳舞出京华。危竿竞捧中街日，戏马争衔上苑花。景色欢娱长若此，承恩不醉不还家。
《奉和春日幸望春宫》李适
玉辇金舆天上来，花园四望锦屏开。轻丝半拂朱门柳，细缬全披画阁梅。蝶舞飞行飘御席，莺歌度曲绕仙杯。圣词今日光辉满，汉主秋风莫道才。
《奉和春日幸望春宫应制》苏F
东望望春春可怜，更逢晴日柳含烟。宫中下见南山尽，城上平临北斗悬。细草遍承回辇处，轻花微落奉觞前。宸游对此欢无极，鸟U声声入管弦。
《奉和春日游龙门应制》武三思
凤驾临香地，龙舆上翠微。星宫含雨气，月殿抱春辉。碧涧长虹下，雕梁早燕归。云疑浮宝盖，石似拂天衣。露草侵阶长，风花绕席飞。日斜宸赏洽，清吹入重闱。
《奉和春日出苑瞩目应令》张说
禁林艳裔发青阳，春望逍遥出画堂。雨洗亭皋千亩绿，风吹梅李一园香。鹤飞不出随青管，鱼跃翻来入Z航。睿赏欢承天保定，遒文更睹日重光。
《奉和春日幸望春宫应制》岑羲
和风助律应韶年，清跸乘高入望仙。花笑莺歌迎帝
辇，云披日霁俯皇川。南山近压仙楼上，北斗平临御前。一奉恩荣同镐宴，空知率舞听薰弦。
《春日登楼野望》薛稷
凭轩聊一望，春色几芳菲。野外烟初合，楼前花正飞。娇莺弄新响，斜日散馀晖。谁忍孤游客，言念独依依。
《奉和圣制春日幸望春宫应制》马怀素
Z仗雕舆俯碧浔，行春御气发皇心。摇风细柳萦驰道，映日轻花出禁林。遍野园亭开幕，连堤草树狎衣簪。谬参西掖沾尧酒，愿沐南薰解舜琴。
《奉和春日幸望春宫应制》沈缙
芳郊绿野散春晴，复道离宫烟雾生。杨柳千条花欲绽，蒲萄百丈蔓初萦。林香酒气元相入，鸟啭歌声各自成。定是风光牵宿醉，来晨复得幸昆明。
《奉和春日幸望春宫》郑
晨跸凌高转翠旌，春楼望远背朱城。忽排花上游天苑，却坐云边看帝京。百草香心初20蝶，千林嫩叶始藏莺。幸同葵藿倾阳早，愿比盘根应候荣。
《奉和圣制从蓬莱向兴庆阁道中留春雨中春望之作》李~
别馆春还淑气催，三宫路转凤凰台。云飞北阙轻阴散，雨歇南山积翠来。御柳遥随天仗发，林花不待晓风开。已知圣泽深无限，更喜年芳入睿才。
《奉和圣制从蓬莱向兴庆阁道中留春雨中春望之作》王维
渭水自潆秦塞曲，黄山旧绕汉宫斜。銮舆迥出千门柳，阁道回看上苑花。云里帝城双凤阙，雨中春树万人家。为乘阳气行时令，不是宸游玩物华。
《春日与裴迪过新昌里访吕逸人不遇》前人
桃源一向绝风尘，柳市南头访隐沦。到门不敢题凡鸟，看竹何须问主人。城上青山如屋里，东家流水入西邻。闭户著书多岁月，种松皆作老龙鳞。
《春宫曲》王昌龄
昨夜风开露井桃，未央前殿月轮高。平阳歌舞新承宠，帘外春寒赐锦袍。
《西宫春怨》前人
西宫夜静百花香，欲灾榱贝汉蕹ぁＰ北г坪蜕罴月，朦胧树色隐昭阳。
《春女怨》蒋维翰
白玉堂前一树梅，今朝忽见数枝开。儿家门户寻常闭，春色因何入得来。
《春行寄兴》李华
宜阳城下草萋萋，涧水东流复向西。芳树无人花自落，春山一路鸟空啼。
《春日归思》王翰
杨柳青青杏发花，年光误客转思家。不知湖上菱歌女，几个春舟在若耶。
《春晓》孟浩然
春眠不觉晓，处处闻啼鸟。夜来风雨声，花落知多少。
《春思》李白
燕草如碧丝，秦桑低绿枝。当君怀归日，是妾断肠时。春风不相识，何事入罗帏。
《寓言》前人
长安春色归，先入青门道。绿杨不自持，从风欲倾倒。海燕还秦宫，双飞入帘栊。相思不相见，托梦辽城东。
《落日忆山中》前人
雨后烟景绿，晴天散馀霞。东风随春归，发我枝上花。花落时欲暮，见此令人嗟。愿游名山去，学道飞丹砂。
《田家春望》高适
出门无所见，春色满平芜。可叹无知己，高阳一酒徒。
《春宿左省》杜甫
花隐掖垣暮，啾啾栖鸟过。星临万户动，月傍九霄多。不寝听金钥，因风想玉珂。明朝有封事，数问夜如何。
《绝句》二首　　　　　　　　　　前人
迟日江山丽，春风花草香。泥融飞燕子，沙暖睡鸳鸯。江碧鸟逾白，山青花欲然。今春看又过，何日是归年。
《春夜喜雨》前人
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
《春思》二首　　　　　　　　　　贾至
草色青青柳色黄，桃花历乱李花香。东风不为吹愁去，春日偏能惹恨长。
红粉当垆弱柳垂，金花腊酒解酴。笙歌日暮能留客，醉杀长安轻薄儿。《春谷幽居》钱起
黄鸟鸣园柳，新阳改旧阴。春来此幽兴，宛是谢公心。扫径兰芽出，添池山影深。虚名随振鹭，安得久栖林。
《南溪新耕》前人
荷蓑趋南径，戴胜鸣条枚。溪南有馀润，土膏宁厌开。沟塍落花尽，耒耜度云回。谁道耦耕倦，仍兼胜赏催。日长，农有暇，悔不带经来。
《春日宴张舍人宅》郎士元
懒寻芳草径，来接侍臣筵。山色知残雨，墙阴欲暮天。莺归汉宫柳，花隐杜陵烟。地与东邻接，春光醉目前。
《春宴王补阙城东别业》前人
柳陌乍随洲势转，花源忽傍竹阴开。能将瀑水清人境，直取流莺送酒杯。山下古松当绮席，檐前片雨滴春苔。地主同声复同舍，留欢不畏夕阳催。
《春日f居》二首　　　　　　　　秦系
一似桃源隐，将令过客迷。碍冠门柳长，惊梦院莺啼。浇药泉流细，围棋日影低。举家无外事，其爱草萋萋。长谣朝复暝，幽独几人知。老鹤兼雏弄，丛篁带笋移。白云将袖拂，青镜出檐窥。邀取渔家叟，花间把酒卮。
《同李端春望》耿
二毛羁旅尚迷津，万井莺花雨后春。宫阙参差当晚日，山河迤递静纤尘。和风醉里承恩客，芳草归时失意人。南北东西各自去，年年依旧物华新。
《春日早朝应制》窦叔向
紫殿俯千官，春松应合欢。御炉香焰，驰道玉声寒。乳燕翻珠缀，祥乌集露盘。宫花一万树，不敢举头看。
《长安春望》卢纶
东风吹雨过青山，却望千门草色闲。家在梦中何日到，春来江上几人还。川原缭绕浮云外，宫阙参差落照间。谁念为儒逢世难，独将衰鬓客秦关。
《曲江春望》前人
菖蒲翻叶柳交枝，暗上莲舟鸟不知。更到芦花最深处，玉楼金殿影参差。
《春日有怀》前人
桃李风多日欲阴，伯劳飞处落花深。贫居静久难逢信，知隔春山不可寻。
《金部王郎中省中春日见寄》前人
南宫树木晓森森，虽有春光未有阴。鹤侣正疑芳景引，玉人那为簿书沈。山含瑞气偏当日，莺逐轻风不在林。更有阮郎迷路处，万株红树一溪深。
《春日题杜叟山下别业》前人
白鸟群飞山半晴，渚田相接有泉声。园中晓露青丛合，桥上春风绿野明。云影断来峰影出，林花落尽草花生。今朝醉舞同君乐，始信幽人不爱荣。
《春霁花萼楼南闻宫莺》杨凌
祥烟瑞气晓来轻，柳变花开共作晴。黄鸟远啼T鹊观，春风流出凤皇城。
《春日偶作》武元衡
飞花寂寂燕双双，南客衡门对楚江。惆怅管弦何处发，春风吹到读书窗。
《春兴》前人
杨柳阴阴细雨晴，残花落尽见流莺。春风一夜吹乡梦，梦逐春风到洛城。
《长安春游》杨巨源
凤城春报曲江头，上客年年是胜游。日暖云山当广陌，天清丝管在高楼。茏葱树色分仙阁，缥缈花香御沟。桂壁朱门新邸第，汉家恩泽问侯。
《游春词》令狐楚
阊阖春风起，蓬莱雪水消。相将折杨柳，争取最长条。
《游春词》二首　　　　　　　　　王涯
曲江绿柳变烟条，寒谷冰随暖气销。才见春光生绮陌，已闻清乐动云韶。
经过柳陌与桃溪，寻逐春光著处迷。鸟度时时冲柳絮，花繁衮衮压枝低。
《春日退朝》刘禹锡
紫陌夜来雨，南山朝下看。戟枝迎日动，阁影助松寒。瑞气卷绡e，游光浮波澜。御沟新柳色，处处拂归鞍。
《春游曲》三首　　　　　　　　张仲素
烟柳飞轻絮，风榆落小钱。靼倩里，罗绮竞Fa。骋望登香阁，争高下砌台。林间踏青去，席上寄笺来。行乐三春节，林花百和香。当年重意气，先占38鸡场。
《春台晴望》李程
曲台送春目，景物丽新晴。霭霭烟收翠，忻忻木向荣。静看迟日上，f爱野云平。风慢游丝转，天开远水明。登高尘虑息，观徼道心清。更有迁乔意，翩翩出谷莺。
《春台晴望》高弁
层台聊一望，遍赏帝城春。风暖闻啼鸟，冰开见跃鳞。晴山烟外翠，香蕊日边新。已变青门柳，初销紫陌尘。金汤千里国，车骑万方人。此处云霄近，凭高愿致身。
《春从何处来》白行简
欲识春生处，先从木德来。入门潜报柳，度岭暗惊梅。透雪寒光散，消冰水镜开。晓迎郊骑发，夜逐斗杓回。淑气空中变，新声雨后催。偏宜资律吕，应是候阳台。
《春色满皇州》沈亚之
何处春归好，偏宜在雍州。花明夹城道，柳暗曲江头。风软游丝重，光融瑞气浮。38鸡怜短草，乳燕傍高楼。绣毂盈香陌，新泉溢御沟。行看日欲暮，回骑似川流。
《南楼春望》许浑
南楼春一望，云水共昏昏。野店归山路，危桥带郭村。晴烟和草色，夜雨长溪痕。下岸谁家住，残阳半掩门。
《日日》李商隐
日日春光38日光，山城斜路杏花香。几时心绪浑无事，得及游丝百尺长。
《阳春曲》温庭筠
云母空窗晓烟薄香，昏龙气凝晖阁。霏霏雾雨杏花天，帘外春威著罗幕。曲栏伏槛金麒麟，沙苑芳郊连翠茵。厩马何能m芳草，路人不敢随流尘。
《旅游伤春》李昌符
酒醒乡关远，迢迢听漏声。曙分林影外，春尽雨声中。鸟倦江村路，花残野岸风。十年成底事，羸马厌西东。
《春日山庄》韦庄
初岁开韶月，田家喜载阳。晚晴摇水态，迟景荡山光。浦净渔舟远，花飞樵路香。自然成野趣，都使俗情忘。
《武德殿退朝望九衢春色》曹松
玉殿朝初退，天街一看春。南山初过雨，北阙净无尘。夹道夭桃满，连沟御柳新。苏舒同舜泽，熙煦并尧仁。佳气浮轩盖，和风袭|绅。自兹怜万物，同入发生辰。
《春晴》任翻
楚国多春雨，柴门喜晚晴。幽人临水坐，好鸟隔花鸣。野色临空阔，江流接海平。门前到溪路，今夜月分明。
《宫词》花蕊夫人徐氏
春风一面晓妆成，偷折花枝傍水行。却被内监遥觑见，故将红豆打黄莺。
《春居杂兴》宋・王禹
两株桃杏映篱斜，妆点商山副使家。何事春风容不得，和莺吹折数枝花。
《和元舆游春次用其韵》梅尧臣
乘f多远兴，信马与君行。碧树斜通市，清流曲抱城。山花高下色，春鸟短长声。日暮吾庐近，还歌空复情。
《春日》苏轼
鸣鸠乳燕寂无声，日射西窗泼眼明。午醉醒来无一事，只将春睡赏春晴。
《春夜》前人
春宵一刻值千金，花有清香月有阴。歌管楼台声细细，Fa院落夜沉沉。
《春日》晁冲之
阴阴溪曲绿交加，小雨翻萍上浅沙。鹅鸭不知春去尽，争随流水趁桃花。
《春词》李纲
朝来急雨作轻寒，只恐梨花落点残。唤起小童窗外看，玉妃何事泪阑干。
《春日与卓民表陈国器步出北郊》朱松
灼灼桃吐华，濯濯柳垂缕。芳菲挽人出，春力乃如许。嗟予闭门客，佳节过不数。不因可人呼，那得幽步举。客如山阴胜，诗作斜川语。谁言一尊酒，妙处合千古。归来读残书，耿耿霜月苦。空馀流落心，三叹作吾土。
《春日》崔
落日不可尽，丹林紫谷开。明明远色里，历历暝鸦回。
《春事》孙觌
茅栋依林出，松扉傍水斜。浮苍围百叠，乱绿翳三叉。屋破蜗书壁，庭芜鹤印沙。小松供一笑，巳著两三花。
《春日》杨时
春深不见栗留声，百舌时闻自在鸣。独坐移床卧深屋，细看新燕巧经营。
一番微雨一番晴，淡淡春容照眼明。庭外幽花自开落，可怜蜂蝶漫多情。
雨馀残日照窗明，风弄行云点点轻。独荷春风人阒寂，时闻蛛网挂虫声。
《春晴野步》曹勋
春风摇天宇，散策喜徐步。乐与二三子，绿草池塘路。鸠鸣桑柘春，川阔牛羊暮。眷言益妍，更约穷逸趣。
《春江行》前人
浦屿连芳草，夭桃问柳堤。征鸿下天际，游女过前溪。鱼没惊帆影，林疏闻鸟啼。王孙联绣骑，童子解香。吴姬笑留饮，同指画桥西。
《春闺怨》前人
著意绣鸳鸯，双双戏小塘。绣罢无心看，杨花满绣床。
春日偕兄弟侍屏翁，游晋原，分得外字因集句。而成　　　　　　　　　　　　戴炳
春雨晴亦佳，适与赏心会。初日照高林，幽泥化轻埂２运娲悍纾始觉天宇大。牵怀到空山，逍遥白云外。青松夹路生，童童状车盖。清川带华薄，阴壑生虚籁。性达形迹忘，傲然脱官带。薄暮方来归，月老笼青霭。
《春日杂兴》方岳
高下云藏野老家，纵横水漱竹篱斜。勒将春去许多雨，流出山来都是花。白首风烟三径草，清时鼓吹一池蛙。身f不耐f双手，洗甑炊香夜作茶。
南冈北岭对窗扉，看尽朝岚与夕霏。社后未曾闻燕语，雨中谁不惜花飞。山醅约莫几时熟，沙笋轮镆怀呶АＤ怨风光损桃李，荼j芍药又芳菲。
绿阴芳树鸟啼春，与客相携发兴新。半落杏花初过雨，微酸梅子已生仁。每寻诗去必迁坐，稳跨牛归不问津。筋力尚堪蓑笠在，莫欺老子发如银。
《次韵安止春词》郭祥正
寻春行过古城东，春气先从海角通。池草怯霜拳嫩绿，山桃迎日展新红。
一听春声只自悲，山山相应鹧鸪啼。却看花岛寻花处，水上红云数片低。
数行徙倚迎风柳，几树参差照水花。最惜去年梁上燕，会随春色到贫家。
《春行》真桂芳
短帽轻衫步履迟，微暄天气乍晴时。池融嫩碧消残冻，春剪新红缀旧枝。岚翠滴衣堪入画，禽声到耳足供诗。东风苦欲招人醉，频掉桥西卖酒旗。
《春游和胡叔芳韵》前人
春光泼眼明，占胜得新亭。棠醉风扶起，柳眠莺唤醒。非无杯泛绿，安得鬓皆青。且事日为乐，歌声莫暂停。
《贫女吟》〈春〉文天祥
柴门寒自闭，不识赏花心。春笋翠如玉，为人拈绣针。
《行春辞》葛长庚
终日寻春入醉乡，不知何处见春光。风条舞绿水杨柳，雨点飞红山海棠。
绿杨无力暖相依，不管黄莺诉落晖。水被鱼吹成雨点，花为蝶扰逐风飞。
宝马香车正踏青，岂知巳自过清明。燕雏告诉花都落，鸠妇丁宁雨速晴。
《梁园春》元好问
暖入金沟细浪添，津桥杨柳绿纤纤。卖花声动天街远，几处春风揭绣帘。
上苑春浓昼景f，绿云红雪拥三山。宫墙不隔东风断，偷送天香到世间。
楼观沈沈细雨中，出墙花木乱青红。朱门不解藏春色，燕宿莺啼处处通。
《春日即事》元・马祖常
梨花白罢海棠红，谁为韶光次第工。小阁卷帘春事晚，伫看蝴蝶过庭东。
《春日偶成》萨都剌
踏马归来过早春，空阶已见草如茵。东风吹绿青溪柳，马上轻寒不著人。
《春日》陈樵
细雨花阴重，轻烟草色匀。惊禽长避客，娇燕却依人。弦管红楼酒，I蹄紫陌尘。东风竞游赏，因想杏园春。
《春游晚归》叶J
小雨杂烟霏，晴光弄夕晖。蔫红侵酒校空翠润琴徽。风袭吟翁帽，云香野客衣。殷勤花径月，寒影照人归。
《桃园春晓》明・仁宗
曙光犹未分，芳园露华泫。碧桃千万树，鲜妍如锦绚。隔林莺语滑，两两间关啭。掖垣将启扉，漏箭传声远。花底候宫车，更觉东风软。
《阳春曲》同前
迟迟丽日照春空，阵阵芳尘花信风。依依弱柳含娇翠，烂烂夭桃埋浅红。黄莺飞上花间语，似劝游人邀酒侣。醉烧银烛作夜游，瞬息桃花落红雨。
《上林春色》宣宗
山际云开晓色，林间鸟弄春音。物意皆含春意，天心允合吾心。
《春词》秦简王成泳
海棠枝上鹊声乾，罗幕重重护晓寒。初日半林珠露重，脆红无数倚阑干。
《春日白门写怀用高季迪韵》五首　杨基
得归虽喜未忘悲，梦里愁惊在别离。尚短柳如新折后，已残梅似半开时。江雷殷夜虫蛇早，山雨崇朝蛱蝶迟。制取乌纱笼白发，免教春色笑人衰。
柴门斜对曲江头，农具渔罾晚自收。细雨短蓑寒似腊，淡烟新柳暝如秋。鸥能来往缘曾识，莺或丁宁解说愁。回首故交零落尽，更将诗酒与谁游。
绿发无多白发长，谪居还复是他乡。风纫晚佩猗兰弱，雨滴春蔬早韭香。碧柳五株千本菊，黄牛十角一群羊。得f随地为农好，不独长安与洛阳。
远归偏惜窜馀身，多难翻为异姓亲。前度刘郎非故物，当时燕子总西邻。家贫母老难为客，酒薄愁深不醉人。走向津头看春色，绿波芳草却伤神。
绿芜迷渚水漫沙，断岸无舟路转赊。细柳已黄千万缕，小桃初白两三花。烟中晚棹兼鸥远，雨里春旗趁屋斜。野趣莫嫌浑寂寞，近来沙觜有人家。
《浦口逢春忆禁苑旧游》前人
春冰消尽草生齐，细雨香融紫陌泥。花里小楼双燕入，柳边深巷一莺啼。坐临南浦弹流水，步逐东风唱大堤。还忆当年看花伴，锦衣骢马玉门西。
《拟唐长安春望》黄闰
南山晴望郁嵯峨，上路春香御辇过。天近帝城双阙迥，日临仙仗五云多。莺声尽入新丰树，柳色遥分大液波。汉主离宫三十六，楼台处处起笙歌。
《春兴》六首　　　　　　　　　李东阳
柳丝花片满芳洲，长为溪山感旧游。急雨过窗醒短梦，惊风入树搅离愁。归帆欲挂三江水，病脚难登百尺楼。老去不知春兴减，向来一月罢梳头。
高歌曾扣隔江船，楚泛吴游兴渺然。山寺夜钟眠里月，洞庭春水坐中天。翠笼鹦鹉空愁思，碧海鲸鱼几岁年。一语故人三叹息，始知清庙有朱弦。
六年书诏掌泥封，紫阁春深近九重。阶日暖思吟芍药，水风香忆种芙蓉。登台未买千金骏，补衮难成五色龙。身病益愁愁转病，老来归思十分浓。
帝城芳意入春浓，快马轻车处处逢。宫树巧藏莺百啭，苑云深护月千重。愁来拟断杯中物，病起还支石上筇。得似玉堂风月地，少时游赏几从容。
瓮山西望接平坡，匹马双童几度过。十载衣冠朋旧少，五更风雨梦魂多。湖边渔榜惊鸥鸟，树里僧房隐薜萝。飞尽桃花还燕子，一年春事竟如何。
小叠峰峦浅作池，幽堂长是见春迟。风传翠筱声先到，雨换青松叶未知。江上帆樯经几驻，城南第宅已三移。君恩若放山林去，始是云霄得意时。
《和徐德彰春日杂咏》八首　　　　陈完
暖色晴光处处迷，画桥杨柳路东西。千村红乱桃花雨，一夜香生燕子泥。莺舌语双谐作瑟，草根枯半踏成蹊。最难留得芳时在，怪杀枝头杜宇啼。
花摇银壁影幢幢，香霭空髌怂龃啊Ａ艨托≥浩恰恰，可人飞蝶故双双。好山罨画连平野，新水道墩满江。红粉蹋歌溪上女，彩云随处度新腔。
三竿红日晓辉辉，流水平芜燕子飞。芳径露香花锦碎，深山云暖蕨芽肥。乌纱别制笼头帽，白r新裁称体衣。社鼓桑柘外，野翁扶醉蹋歌归。
蹀躞青骢款款骑，浅村深巷柳如丝。土墙茅草低低屋，竹径柴门短短篱。细雨一帘飞燕子，香风十里醉花枝。馆娃溪上春如海，时有人歌白词。
鸥波十里带平沙，茆屋人家柳半遮。柔橹呕哑移画舫，轻雷^辘走香车。泉如燕尾清流拆，草似裙腰白路斜。何处玉钱都化蝶，夜来飞上一林花。
十里香尘暖雾消，绿烟芳草去迢迢。春风春雨花连巷，溪北溪南柳映桥。游女踏青罗袜小，粉郎沉醉玉骢骄。谢家庭院Fa下，会有何人拾翠翘。
胜卖东风富贵春，青衣催坐叠花茵。莺欺皓齿清歌妓，柳妒纤腰学舞人。猩色屏风围孔雀，麝香衾被压麒麟。任教日日如泥醉，不负韶华一度新。
绣户凝香瑞霭浮，日催红影上帘钩。莺捎飞蝶穿花去，水学惊蛇抱石流。绿酒金尊邀醉饮，朱弦银甲按歌讴。若教买得春常在，不用良宵秉烛游。
《春》康海
柳浪青如麦浪，梨花白似梅花。不寒不暖天气，半幽半隐人家。
《春日斋居漫兴》二首　　　　　文徵明
西斋酒醒篆烟残，手汲新泉破月团。芳草池塘春入梦，绿阴帘幕昼生寒。由来中散裁书懒，老去渊明束带难。却笑f缘除未得，每从人觅异书看。
深巷无人昼掩扉，新晴庭院绿阴肥。柳风吹絮河豚上，花雨沾泥海燕飞。残睡未能消卯酒，乍暄聊得试罗衣。春光绿遍江南草，多少王孙怨不归。
《阳春词》王宠
春到江南春可怜，东郊西郭得春先。初飞蛱蝶犹疑梦，忽见梅花各问年。鹦鹉洲边芳草积，凤凰楼下百花然。王孙拾翠争相问，美女寻春总献妍。千金买得飞龙马，八宝装成软玉鞭。啼鸟乱群还自对，游丝争绕暗相牵。勾吴楼阁如天上，别有红妆笑相向。云屏珠箔正昭回，锦树W花次第开。倾国能F神女赋，凌云还有茂陵才。欲移角枕鲛绡帐，先挂冠缨翡翠钗。春色年年归有期，劝君须惜少年时。春去春来人不见，花开花落日相思。昨日朱颜浑似玉，今朝白发已如丝。年年暗受伤春病，不与杨花燕子知。
《春夜》李开先
宝鸭香初泛，铜龙点渐加。睡轻闻雨竹，情重惜风花。无语梁间燕，未啼城上鸦。春宵太寂寞，枕待朝霞。
《春日雪宴》前人
雪宴聚名姬，旋教春雪词。歌喉杂鸟弄，舞态荡蛛丝。乐歇呵纤指，轩明映玉肌。烟花聊寄兴，良友莫相疑。
《吴门春游曲》二首　　　　　　　居节
濠上花深翡翠楼，楼前白月涌江流。香风两岸笙歌合，夜夜烧灯照客舟。
春江花月满春烟，夜夜琵琶宿画船。城上乌啼霜又落，紫檀槽暖不成眠。
《春宫曲》王乐善
杨花风散满池塘，倚槛看来暗自伤。红粉争如风里
絮，化萍犹得傍鸳鸯。
《春怨》谢肇浙
长信多春草，愁中次第生。君王行不到，渐与玉阶平。

[book_title]岁功典第十三卷
春部艺文三〈词〉
《菩萨蛮》唐・温庭筠
宝函铜雀金41，沈香阁上吴山碧。杨柳又如丝，驿桥春雨时。　画楼音信断，芳草江南岸。鸾镜与花枝，此情谁得知。
《定西番》前人
海燕欲飞调羽，萱草绿，杏花红，隔帘栊。　双鬓翠霞金缕，一枝春艳浓楼上，月明三五，琐窗中。
《谒金门》韦庄
春雨足，染就一溪。新绿柳外，飞来双羽玉，弄晴相对浴。　楼外翠帘高轴，倚遍阑干几曲。云淡水平烟树簇，寸心千里目。
《春光好》和凝
O叶软杏花明，画船轻。双浴鸳鸯，出绿汀，棹歌声。春水无风无浪，春天半雨半晴。红粉相随，南浦晚，几含情。
《阮郎归》南唐・李后主
东风吹水日衔山，春来长是f。落花狼籍酒阑珊，笙歌醉梦间。　春睡觉，晚妆残，凭谁整翠鬟留连。光景惜朱颜，黄昏独倚阑。
《清平乐》冯延己
雨晴烟晚，绿水新池满。双燕飞来垂柳院，小阁画帘高卷。　黄昏独倚朱阑，西南新月眉弯。砌下落花风起，罗衣特地春寒。
《蝶恋花》前人
谁道f情抛弃久，每到春来，惆怅还依旧。日日花前常病酒，不辞镜里朱颜瘦。　河畔青芜堤上柳，为问新愁，何事年年有。独立小桥风满袖，平林新月人归后。
前调　　　　　　　　　　　　前人
六曲阑干偎碧树，杨柳风轻，展尽黄金缕。谁把钿筝移玉柱，穿帘燕子双飞去。　满眼游丝兼落絮，红杏开时，一霎清明雨。浓睡觉来莺乱语，惊残好梦无寻处。
《菩萨蛮》前人
娇鬟堆枕钗横凤，溶溶春水杨花梦。红烛泪阑干，翠屏烟浪寒。　锦壶催昼箭，玉佩天涯远。和泪试严妆，落梅飞夜霜。
《菩萨蛮》前蜀・牛峤
舞裙香暖金泥凤，画梁语燕惊残梦。门外柳花飞，玉郎犹未归。　愁匀红粉泪，眉剪春山翠。何处是辽阳，锦屏春昼长。
前调　　　　　　　　　　　　前人
风帘燕舞莺啼柳，妆台约鬓低纤手。钗重髻盘珊，一枝红牡丹。　门前行乐客，白马嘶春色。故故坠金鞭，回头应眼穿。
《玉楼春》〈春睡〉后蜀欧阳炯
日照玉楼花似锦，楼上醉和春色寝。绿杨风送小莺声，残梦不成离玉枕。　堪爱晚来韶景甚，宝柱秦筝方再品。青娥红脸笑来迎，又向海棠花下饮。
《清平乐》前人
春来街砌，春雨如丝细。春地满飘红杏蒂，春燕舞随风势。　春幡细缕春缯，春闺一点春灯。自是春心撩乱，非关春梦无凭。
《阮郎归》前人
南园春半踏青时，风和闻马嘶。青梅如豆柳如丝，日长蝴蝶飞。　花露重，草烟低，人家帘幕垂。秋千慵困解罗衣，画堂双燕归。
《玉楼春》〈春恨〉宋・钱惟演
城上风光莺语乱，城下烟波春拍岸。绿杨芳草几时休，泪眼愁肠先已断。　情怀渐觉成衰晚，鸾镜朱颜惊暗换。昔年多病厌芳樽，今日芳樽惟恐浅。
《踏莎行》晏殊
小径红稀，芳郊绿遍，高台树色阴阴见。春风不解禁杨花，髀移诵腥嗣妗！〈湟恫剌海朱帘隔燕，炉香静逐游丝转。一场愁梦酒醒时，斜阳却照深深院。
《破阵子》前人
燕子来时新社，梨花落后清明。池上碧苔三四点，叶底黄鹂一两声。日长飞絮轻。　巧笑东邻女伴，采桑径里逢迎。疑怪昨宵春梦好，元是今朝38草嬴。笑从双脸生。
《玉楼春》前人
绿杨芳草长亭路，年少抛人容易去。楼头残梦五更钟，花外离愁三月雨。　无情不似多情苦，一寸还成千万缕。天涯地角有穷时，只有相思无尽处。
《玉楼春》贾昌朝
都城水绿嬉游处，仙棹往来人笑语。红随远浪泛桃花，雪散平堤飞柳絮。　东君欲共春归去，一阵狂风和骤雨，碧油红旆锦障泥，斜日画桥芳草路。
《锦缠道》〈春景〉宋祁
燕子呢喃，景色乍长春。昼睹园林，万花如绣。海棠经雨胭脂透，柳展宫眉，翠拂行人首。　向郊原踏青，恣歌携手醉醺醺，尚寻芳问酒，牧童遥指孤村道，杏花深处，那里人家有。
《玉楼春》前人
东城渐觉风光好，谷皱波纹迎客棹。绿杨烟外晓寒轻，红杏枝头春意闹。　浮生常恨欢娱少，肯爱千金轻一笑，为君持酒劝斜阳，且向花间留晚照。
《玉漏迟》前人
杏香消散尽须知，自昔都门春早。燕子来时，绣陌乱铺芳草。蕙圃夭桃过雨，弄笑脸红筛碧沼。深院悄绿杨，巷陌莺声争巧。　早是赋得多情更遇酒临花镇辜欢笑数曲阑千故国谩劳凝眺汉外微云尽处乱峰锁一竿残照问，琅\东风，泪零多少。
《浣溪沙》欧阳修
湖上朱桥响画轮，溶溶春水浸春云。碧琉璃滑净无尘。　当路游丝萦醉客，隔花啼鸟唤行人，日斜归去奈何春。
《渔家傲》王安石
平岸小桥千嶂抱，柔蓝一水萦花草。茅屋数间窗窈窕。尘不到，时时自有春风扫。　午枕觉来闻语鸟，眠似听朝鸡早。忽忆故人今总老，贪梦好，茫茫忘了邯郸道。
《浣溪沙》张先
水满池塘花满枝，乱香深处语黄鹂。东风轻软弄帘帏。　日正长时春梦短，燕交飞处柳烟低，玉窗红子38棋时。
《谢池春慢》〈春兴〉前人
缭墙重院，时闻有啼莺到。绣被掩馀寒，画幕明新晓。朱槛连空阔，飞絮无多少。径沙平池水渺，日长风静，花影f相照。　尘香拂马，逢谢女城南道。秀艳过施粉，多媚生轻笑。38色鲜衣薄，碾玉双蝉小。欢难偶春过了。琵琶流怨，都入相思调。
《燕春台》前人
丽日千门紫，烟双阙琼林。又报春回，殿角风微。当时去燕还来，五侯池馆屏开。探芳菲，走马天街。重帘人语，辚辚车遥远近轻雷。　雕觞霞，滟翠幕，云飞楚。腰舞柳，宫面妆。梅金猊夜，罗衣暗`香煤。洞府人归，笙歌院落，灯火楼台下。蓬莱犹有花上月，清影徘徊。
《西江月》柳永
凤额绣帘高卷，兽I朱户频摇。两竿红日上花梢，春睡厌厌难觉。　好梦狂随风絮，f愁浓胜香胶。不成雨暮与云朝，又是韶光过了。
《西平乐》前人
尽日凭高寓目，脉脉春情绪。佳景清明渐近，时节轻寒乍暖天气，才晴又雨。烟光澹荡，装点平芜，远树暗凝伫。　台榭好莺燕语，正是和风丽日几许。繁红嫩绿，雅称嬉游去，奈阻隔寻芳伴侣。秦楼凤吹，楚台云约，空怅望，在何处。寂寞韶光暗度，可堪向晚村落，声声杜宇。
《38百花》前人
煦色韶光明媚，轻霭低笼芳树。池塘浅蘸烟芜，帘幕f垂飞絮。春困厌厌，抛掷38草工夫。冷落踏青心绪，终日扃朱户。　远恨绵绵，淑景迟迟。难度年少傅粉依前醉眠何处。深院无人，黄昏乍拆Fa，空锁满庭花雨。
《哨遍》苏轼
睡起画堂，银蒜押帘珠，幕云垂地初雨歇。洗出碧罗天，正溶溶，养花天气。一霎暖风，回芳草荥。光浮动卷皱，银塘水方杏，靥匀酥花须吐绣，园林翠红，排比见乳燕，捎蝶过繁枝，忽一线炉香，惹游丝，昼永人f，独立斜阳，晚来情味。　便乘兴，携将佳丽深入，芳菲里拨胡琴语，轻拢慢幼芰胬，看紧约罗裙急趣，檀板霓裳入，破惊鸿，起颦月，临眉醉，霞横脸，歌声悠扬云际，任满头红雨，落花飞坠。渐T鹊楼，西玉蟾低，尚徘徊未尽欢意。君看今古悠悠，浮幻人间世。这些百岁光阴几日，三万六千而已，醉乡路，稳不妨，行但人生，要适情耳。
《如梦令》前人
为向东坡传语，人在画堂深处。别后有谁来，雪压小桥无路，归去，归去，江上一犁春雨。
《蓦山溪》〈春景〉黄庭坚
鸳鸯翡翠，小小思珍偶。眉黛敛秋波，尽湖南山明水
秀。婷婷袅袅，恰似十三馀。春未透，花枝瘦，正是愁时候。　寻芳载酒，肯落谁人后。只恐晚归来，绿成阴青梅如豆。心期得处，每自不出人。长亭柳，君知否，千里犹回首。
《水调歌头》〈春行〉前人
瑶草一何碧，春入武陵溪。溪上桃花无数，枝上有黄鹂。我欲穿花寻路，直入白云深处，浩气展虹霓。o恐花深里，红露湿人衣。　坐白石，玉枕，拂金徽，谪仙何处，无人伴我白螺杯。我为灵芝仙草，不为绛唇丹脸，长啸亦何为。醉舞山下去，明月逐人归。
《如梦令》秦观
门外绿阴千顷，两两黄鹂相应。睡起不胜情，行到碧梧金井，人静、人静，风弄一枝花影。
《眼儿媚》前人
楼上黄昏杏花寒，斜月小阑干。一双燕子，两行归雁，画角声残。　绮窗人在东风里，无语对春f。也应似旧，盈盈秋水，淡淡春山。
《柳梢青》前人
岸草平沙，吴王故苑。柳袅烟斜。雨后寒轻，风前香细，春在梨花。　行人一棹天涯。酒醒处、残阳乱鸦。门外Fa，墙头红粉，深院谁家。
《千秋岁》〈春景〉前人
柳边沙外，城郭春寒退。花影乱莺声碎。飘零疏酒盏离别，宽衣带，人不见，碧云暮合空相对。　忆昔西池、会g鹭同飞盖，携手处，今何在。日边清梦断，镜里朱颜改。春去也，落红万点，愁如海。
《满庭芳》〈春〉前人
晚色云开，春随人意，骤雨才过还晴。高堂芳树，飞燕蹴红英，舞困榆钱自落，Fa外，绿水桥平。东风里，朱门映柳，低按小秦筝。　多情，行乐处，珠钿翠盖，玉辔红缨。渐酒空金}，花困蓬瀛。豆蔻梢头旧恨。十年梦、屈指堪惊。凭栏久、疏帘淡日，寂寞下芜城。
《金明池》〈春游〉前人
琼苑金池，青门紫陌似雪，杨花满路。云日淡天低昼，永过三点两点细雨。好花枝，半出墙头，似怅望芳草、王孙何处。更水绕人家，桥当门巷，燕燕莺莺飞舞。怎得东君，常为主把绿。鬓朱颜一时留住，佳人唱金，衣莫惜才子，倒玉山休诉。况春来倍觉伤心，念故国情多新年愁苦。纵宝马嘶风，红尘拂面也，只寻芳归去。
《洛阳春》陈师道
素手拈花纤，软生香相乱。却须诗力与丹青，恐俗手难成染。　一顾教人微倩，那堪亲见不辞，紫袖拂清尘也，要识春风面。
《忆秦娥》毛滂
醉醉醉，击珊瑚碎花，花先借春光，与酒家。　夜寒我醉谁扶我，应抱瑶琴卧清，清揽月，吟风不用人。
《点绛唇》前人
柏叶春醅，为君竞酌玻璃盏。玉箫牙管，人意如春暖。
发绿长留，不使韶华晚。春无限，碧桃花畔，笑看蓬
莱浅。
《如梦令》晁冲之
门在垂杨影里，楼枕曲江春水。一阵牡丹风，香压满园花气。沈醉、沈醉，不记绿窗先睡。
《永遇乐》解P
凤暖莺娇，露浓花重、天气和煦。院落烟收，垂杨舞困、无奈堆金缕。谁家巧纵，青楼弦管，惹起梦云情绪。忆当时，纹衾粲枕，未尝暂孤鸳侣。　芳菲易老，故人难聚，到此翻成轻误。阆苑仙游，鸾笺纵写，何计传深诉。青山绿水，古今长在，惟有旧欢何处。空嬴得，斜阳暮草，淡烟细雨。
《眼儿媚》王
丝丝杨柳弄轻柔，烟缕织成愁。海棠未雨，梨花先雪，一半春休。　而今往事难重省，归梦绕秦楼。相思只在丁香枝上，豆蔻梢头。
《倦寻芳》前人
露稀向晓，帘幕风轻，小院f昼。翠径莺来，惊下乱红铺绣。倚危栏，登高榭，海棠著雨，胭脂透算。韶华又因循，过了清明时候。　倦游宴风光，满目好景，良辰谁共携手。恨被榆钱买断，两眉长皱。忆得高阳人散后，落花流水仍依旧。这情怀，对东风，尽成消瘦。
《谒金门》秦湛
鸳鸯浦春涨一江，花雨隔岸。数声初过橹，晚风生碧树。　舟子相呼相语，载取暮愁归去。寒食江村芳草路，愁来无著处。
《谒金门》周紫芝
春雨细开尽一番，桃李柳暗。曲阑花满地，日高人睡起。　绿浸小池春水，沙暖鸳鸯双戏。薄更无书一纸，画楼愁独倚。
《生查子》前人
春寒入翠帷，月淡云来去。院落半晴天，风撼梨花树。人醉掩金铺，f倚Fa柱。满眼是相思，无说相思
处。
《浣溪沙》周邦彦
小院f窗春色深，重帘未杂吧蛏颉Ｒ新ノ抻锢硌琴。　远岫出云催薄暮，细风吹雨弄轻阴，梨花欲谢恐难禁。
前调　　　　　　　　　　　　前人
水涨鱼天拍柳桥，云鸠拖雨过江皋。一番春信入东郊。　f碾凤团消短梦，静看燕子垒新巢，又移日影上花梢。
《瑞鹤仙》〈春游〉前人
悄郊原带郭，行路远客去，车尘漠漠。斜阳映山落，敛馀红犹恋，孤城阑角。凌波步弱，过短亭，何用素约。有流莺、劝我重解。绣鞍缓引春酌。　不记归时早暮，上马谁扶，醒眠朱阁。惊飙动幕，扶残醉，绕红药。看西园已是，花深无地，东风何事又恶。任流光过却犹喜，洞天自乐。
《渡江云》前人
晴岚低，楚甸暖。回雁翼阵，势起平沙。骤惊春在眼。借问何时，委曲到山家。涂香晕色盛，粉饰争作妍华。千万丝陌头杨柳，渐渐可藏鸦。　堪嗟清江东注，画舸西流指，长安日下。愁宴阑风翻旗尾，潮溅乌纱。今朝正对初弦，月傍水驿，深舣蒹葭。沈恨处，时时自剔灯花。
《昭君怨》〈春望〉万俟雅言
春到南楼雪尽，惊动灯期花信。小雨一番寒，倚阑干。
莫把阑干长倚，一望几重烟水。何处是京华，暮云
遮。
《惜馀春慢》〈春情〉鲁逸仲
弄月馀花，团风轻絮，露湿池塘春草。莺莺恋友，燕燕将雏，惆怅睡残清晓。还似初相见时携手，旗亭酒香梅小。向登临长，是伤春滋味，泪弹多少。　因甚却轻许，风流终非长久，又说分飞烦恼。罗衣瘦损，绣被香消。那更乱红如扫。门外无穷路岐，天若有情，和天须老。念高唐归梦，凄凉何处，水流云绕。
《点绛唇》赵师侠
漠漠春阴，褪花时候馀寒峭。数声幽鸟，唤起帘晓。
云鬓慵梳，淡拂春山小。情多少，乱萦愁抱，风里垂
杨袅。
《蓦山溪》张震
青梅如豆，断送春归去。小绿间长红，看几处云歌柳舞。偎花识面对，月共论心。携素手，采香游，踏遍西池路。　水边朱户，曾记销魂处。小立背Fa，空怅望娉婷韵度。杨花扑面，香糁一帘风。情脉脉，酒厌厌，回首斜阳暮。
《兰陵王》张元干
灾椴，朝雨轻阴乍阁。阑干外，烟柳弄晴，芳草侵阶映红药。东风如许恶。吹落梢头嫩萼。屏山掩，沉水倦熏，中酒心情怕杯勺。　寻思旧京洛，正年少疏狂，歌笑迷著，障泥油壁轻梳掠。曾驰道同载，上林携手。灯夜初过早共约，又争信飘泊。　寂寞，念行乐。任粉淡衣襟，音断弦索。琼林碧月春如昨。怅别后华表，那回双鹤。相思前事，除梦魂，里暂忘却。
《点绛唇》张抡
何处春来，惠风初自东郊至。柳条花蕊，迤逦争明媚
造化难穷，谁晓幽微理。都来是，自然天地，一点冲
和气。
《忆王孙》陆游
春风楼上柳腰肢，初试花前金缕衣。袅袅娉娉不自持，晓妆迟画得，娥眉胜旧时。
《水龙吟》〈春恨〉陈亮
闹花深处层楼，画帘半远风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。　寂寞凭高念远，向南楼、一声孤雁。金钗38草，青丝勒马，风流云散。罗绶分香，翠绡封泪，几多幽怨。正销魂、又是疏烟，淡月子规声断。
《水调歌头》刘过
春事能几许，密叶著青梅。日高花困海棠，风暖想都开，不惜春衣典尽，只怕春光归去，片片点苍苔，能得几时好，追赏莫徘徊。　雨飘红，风换翠，苦相催，人生行乐，且须痛饮莫辞杯。坐则高谈风月，醉则恣眠芳草，醒后亦佳哉。湖上新亭好，何事不重来。
《海棠春》马庄父
柳腰暗怯花风弱，红映Fa院落归。逐雁儿飞斜，撼珍珠箔。　满林翠叶胭脂萼，不忍频频觑著。护取一庭春，莫弹花间雀。
《阮郎归》严仁
拍堤春水蘸垂杨，水流花片香。弄花k柳小鸳鸯。一双随一双。　帘半裕露新妆，春衫是柳黄。倚阑看处背斜阳，风流暗断肠。
《蓦山溪》〈春情〉易绂
海棠枝上，留得娇莺语。双燕几时来，并飞入东风院宇。梦回芳草，绿遍旧池塘。梨花雪，桃花雨，毕竟春谁主。　东郊拾翠，襟袖沾飞絮。宝马趁雕轮，乱红中香尘满路。十千斗酒，相与买春闲。吴姬唱，秦娥舞，07醉青楼暮。
《好事近》〈春行次韵〉洪咨夔
二十四番风，才见一番花鸟。已自有人春瘦，正远山横峭　蹋青底用十分晴半阴晴方好深院日长睡起又海棠开了
《清平乐》卢祖皋
柳边深院，燕语明如剪。消息无凭听又懒。隔断画屏双扇。　宝杯金缕红牙，醉魂几度儿家。何处一春游荡，梦中犹恨杨花。
《浣溪沙》韩W
芍药酴满院春，门前杨柳媚晴曛。重帘双燕语沈沈。　花映绿娇初日懒，叶栖红小晚烟昏，轻雷不觉送微阴。
《好事近》前人
春色入芳梢，点缀万枝红玉。莫道怕愁贪睡，倚新妆如束。　纷纷桃李太妖娆，相对夜阑烛。记取疏花横处，有暗香飘馥。
《如梦令》吴潜
江上绿杨芳草，想见故园春好。一洞海棠花，昨夜梦魂飞绕。惊晓、惊晓，窗外一声啼鸟。
《选冠子》〈春思〉方千里
柳洒鹅黄，草揉螺黛院。落雨痕才断，蜂须雾湿燕。觜泥融陌上。细风频扇，多少艳景关。心长苦春光疾，如飞箭。对东风、忍负西园清赏，翠深香远。　空暗忆，醉走铜驼，f敲金镫。倦迹素衣，尘染因花瘦，觉为酒情钟。绿鬓几番催变，何况逢迎。向人眉黛供，愁娇波回倩。料相思此际浓，似飞花万点。
《如梦令》吴文英
春在绿窗杨柳。人与流莺俱瘦。眉底暮寒生，帘额时翻波皱。风骤。风骤。花径啼红满袖。
《长相思》欧良
雨如丝，柳如丝，织出春来一段奇，莺梭来往飞。　酒如池，醉如泥，遮莫教人有醒时，雨晴都不知。
《谒金门》李莱老
春意态f却远山，横黛香径。莓苔嗟粉坏，凤靴双38Z。　折得花枝懒戴，犹恋鸳鸯飞盖。旧恨新愁都只在，东风吹柳带。
《念奴娇》〈春情〉媛李清照
萧条庭院，又斜风、细雨重门须闭。宠柳娇花，寒食近、种种恼人天气。险韵诗成，扶头酒醒，别是f滋味。征鸿过尽，万千心事难寄。　楼上几日春寒，帘垂四面玉，阑干慵倚，被冷香销，新梦觉、不许愁人不起。清露晨流，新桐初引多，少游春意，日高烟敛，更看今日晴未。
《鱼游春水》无名氏
秦楼东风里，燕子还来寻旧垒，馀寒犹峭，红日薄侵罗绮。嫩草方抽碧玉茵，媚柳轻@黄金B。莺转上林，鱼游春水。　几曲阑干遍倚，又是一番新桃李。佳人应怪归迟，梅妆泪洗。凤箫声绝沈，孤雁望断，清波无双鲤。云山万重，寸心千里。
《浣溪沙》金・刘仲尹
绣馆人人倦踏青，粉垣深处簸钱声。卖花门巷绿阴轻。　帘幕风柔飞燕燕，池塘花暖语莺莺，有谁知道一春情。
《庆清朝慢》明・文徵明
天朗气清，惠风和畅胜游何。似山阴春光自来，堪恋一刻千金。兰舟初泛画桥，春水一篙。深烟霏处，离离浅草，冉冉遥岑。　且此傍花随柳，柳阴系马花外啭。幽禽扰扰，蜂黏柳絮，蝶绕花心。为问朱衣车马，何如我白发。园林新月上竹枝，风动环佩清音。
《满庭芳》〈春日游支硎天池诸山〉吴子孝
宿雨平沙，轻风野渡，堪怜绿满汀洲。支硎山畔，碧柳映朱楼，水上花枝如锦，飞红碎，散逐轻鸥。晴云暖，鼓笳弦管，来往漾兰舟。　一年，春最好，家家园圃，处处歌讴。向曲岩深谷，鸟语清柔，舆外青山窈窕。天池净、林石偏幽。旁人笑谪仙老矣，犹似旧风流。
《喜迁莺》前人
香雨霁梦云残，携醉上春山。山花应笑客长f，花好恰春阑。　山下溪流曲，曲随意草痕新绿。清歌相劝酒须乾，山色绕朱栏。
《何满子》杨慎
枕梦回春晓，倚栏人在天涯，迢递关山千万里。佳期水渺云赊。记得罗巾别泪，愁看带雨梨花。
《浣溪沙》〈春闷〉王世贞
窗外f丝自在游，隔花山鸟弄@b。一庭芳草怨清幽，　权把束书钩午梦，起沽村酒泼春愁，放教残日过墙头。
春部选句
晋陆机董桃行：和风习习，薄林柔条，布叶垂阴。鸣鸠拂羽相寻，仓庚喈喈弄音，感时悼逝伤心。
齐谢I诗：春心澹容与，挟戈步中林。朝光映红萼，微风吹好音。
梁武帝赋体：草回风以照春，木承云以含化，芳竞飞于阳和，花争开于日夜，乐万类之得所，岂此心之云舍。
简文帝梅花赋：梅花特早，偏能识春。
元帝春赋：洛阳小苑之西，长安大道之东，苔染池而尽绿，桃含山而并红，露沾枝而重叶，网萦花而曳风。江淹诗：雷萌山中草，云煦江上花。流烟漾璇景，轻风泛凌霞。
北周庾信《吹台山铭》：比花依树，登榭要春。
唐元宗诗：草依阳谷变，花待北岩春。〈又〉九达长安道，三阳别馆春。
陈叔达诗：雪花联玉树，冰彩散瑶池。
虞世南诗：竹开霜后翠，梅动雪前香。
上官仪诗：花轻蝶乱仙人杏，叶密莺啼帝女桑。杨炯诗：元律葭灰变，青阳斗柄临。年光摇树色，春气绕兰心。
宋之问诗：风来花自舞，春入鸟能言。〈又〉鸟惊司仆驭，花落侍臣衣。芳树摇春晚，晴云绕座飞。
卢照邻诗：人歌小岁酒，花舞大唐春。〈又〉园圃风烟古，池塘松春。
王勃诗：梅郊落晚英，柳甸惊初叶。〈又〉草绿萦新带，榆青缀古钱。鱼床侵岸水，鸟路入山烟。〈又〉鸟飞村觉曙，鱼戏水知春。〈又〉缀叶归烟晚，乘花落照春。
王沂：竹窗低露叶，梅径起风花。杜审言诗：烟销垂柳弱，雾月浠ㄇ帷
骆宾王诗：叶暗龙宫密，花明鹿苑春。
高正臣诗：柳翠含烟叶，梅芳带雪花。
李峤诗：阶前q候月，楼上雪惊春。〈又〉叶暗青房晚，花明玉井春。
苏F诗：管弦高逐吹，歌舞妙含春。
沈缙谑：相留且待鸡黍熟，夕卧深山萝月春。徐彦伯诗：星转银河夕，花移玉树春。
袁恕己诗：鸟惊疑欲曙，花笑不关春。
孙逖诗：龙衔火树千层艳，鸡踏莲花万树春。
崔国辅诗：云雁楼前晚，霜花酒里春。
王光庭诗：惠风初应律，和气正调梅。
储光羲诗：不惜孤舟去，其如两地春。
岑参诗：柳色供新用，莺花送酒须。
李嘉v诗：湘浦眠销日，桃源醉度春。〈又〉气迎天诏喜，恩发土膏春。
杜甫诗：沙村白雪仍含冻，江县红梅已放春。〈又〉一别星桥夜，三移斗柄春。〈又〉日开红粟腐，寒待翠华春。〈又〉楚宫腊近荆门水，白帝云伦碧海春。〈又〉一片花飞减却春。〈又〉秋风楚竹冷，夜雪巩梅春。
韩诗：玉佩迎初夜，金壶醉老春。
严维诗：柳塘春水漫，花坞夕阳迟。〈又〉柳塘薰昼日，花水溢春渠。
周彻诗：静闻铜史漏，暗识桂宫春。
李端诗：莺飞绮阁曙，花发画堂春。
李子卿诗：色摇野鹤霁，影落凤城春。
武元衡诗：笙歌几处朝天月，罗绮长留蜀国春。张嗣初诗：丽景浮丹阙，晴光拥紫宸。
杨巨源诗：云山九门曙，天地一家春。
韩愈诗：绛阙银河曙，东风右掖春。
刘禹锡诗：，骆驼桥上O风急，鹦鹉杯中箬下春。孟郊诗：一日踏春一百回。〈又〉驱却尘上千重寒，烧出炉中一片春。
滕迈诗：上林荥旧树，太液泛新流。
李贺诗：入水文光动，抽空绿影春。
杜牧诗：高枝百舌犹欺鸟，带叶梨花已送春。
许浑诗：彩槛烛烟光吐日，画屏香雾暖凝春。〈又〉冠盖西园夜，笙歌北里春。
李商隐诗：吟弄东海若，笑倚扶桑春。〈又〉金鱼锁断红桂春。〈又〉承露盘甲帐春。
温庭筠诗：野梅江上晚，堤柳雨中春。
郑谷诗：吟残荔枝雨，咏彻海棠春。
韩诗：歌凝眉际恨，酒发脸边春。吴融诗：醉波疑夺影，娇态欲沈春。
崔涂诗：三声戍角边城暮，万里乡心塞草春。
殷文圭诗：金壶藉草溪亭晚，玉勒看花野寺春。宋范仲淹诗：华林新濯雨，灵沼正涵春。
韩维诗：不踏南溪路，于今五换春。〈又〉来对天地禁Z春。
余靖诗：松溪千盖雨，茶圃一旗春。
苏轼诗：君家庭院得春多。〈又〉绿叶成阴雨洗春。〈又〉仍将对床梦，伴我五更春。
范成大诗：洗兵银汉水，收雪紫坛春。〈又〉西窗回纹机，织遍锦字春。
朱熹诗：杞菊成畦亦自春。
陈造诗：椒酒须分岁，江梅巧借春。
戴复古诗：杏花时节偏饶雨，杨柳门墙易得春。谢翱诗：水生溪榜夕，苔卧野衣春。
张元干诗：坐来江月白，兴在雪篱春。
金吴激诗：瘦梅如玉人，一笑江南春。
赵h诗：照窗疑不夜，著树忽惊春。
周昂诗：气和春浩荡，心静日舒长。
杜仁杰诗：一川花气午，万壑水声春。
刘勋诗：芙蓉城暖东风夜，杨柳楼前笑语春。
元杨奂诗：岸柳犹含冻，溪花欲破春。
袁桷诗：象榻重浓翠幌春。
杨载诗：漏残珠阁晓，香暖玉炉春。
吴莱诗：法酒葡萄熟，天花芍药春。
杨维桢诗：别地梅凝晓，寒江柳孕春。
钱维善诗：雨香宝穑琼田晓，露冷琪花碧涧春。戴良诗：月浮孤艇夜，雨著短蓑春国。
释善住诗：青山古木丘园晚，白鸟苍烟浦溆春。大D诗：鸡豚栗里社，宾客午桥春。
明于慎行诗：色借宫云红近日，香浮仙佩暖宜春。黄居中诗：酒楼邀月人怀楚，茗渚抽烟鸟报春。瞿式耜诗：风篙月桨一江春。
吴骐诗：十重锦帐时时夜，五色鲛绡树树春。
陈宪章诗：相逢山水地，一笑武陵春。

[book_title]岁功典第十四卷
春部纪事
《礼记・郊特牲》：春飨孤子。〈陈注〉孤子，死事者之子。〈大全〉陈氏曰：春为阳，阳则来而主长，故春飨孤子，以助其长，顺阳而已。
内则脍春用葱。〈大全〉方氏曰：葱以气，达为匆。春物方生，宜食性之匆者，故脍用葱以和之。
豚春用韭。〈大全〉方氏曰：韭性温而生能久，温而生，春所宜，故豚用此以和之。
《周礼・天官》：小宰之职，三曰春官，其属六十，掌邦礼。大事则从其长，小事则专达。〈订义〉贾氏曰：春官大司乐，乐官之长。史氏曰：大事虽略，所系则重，故当从长。小事虽烦，所系则轻，故当专达。
庖人凡用禽献春，行羔豚，膳膏香。〈订义〉史氏曰：羔，稚羊。豚，稚豕也。方春草生，羔豚美。故用之春膳。牛脂曰膏香，以其物之所便，而调和之也。
人，春献王鲔。〈订义〉郑康成曰：王鲔，鲔之大者。王氏曰：王，言大也。物之大者，多谓之王。郑锷曰：王鲔则鲔之尤大者。非常时所有。唯春乃献。周颂之潜曰：季冬荐鱼。春献鲔月令于季春。言荐鲔于寝庙，此人，亦言春献王鲔。王者，皆周人之事宗。周在西，鲔鱼非西周之水所有。前辈谓鲔鱼岫居，出河南巩县，至春浮阳，乃入西河至漆沮，上龙门以俟变化，故周人取以献。新献所无也，观其字，从有，谓不常有。
鳖人春献鳖蜃。〈订义〉刘中义曰：春献鳖蜃，用之春也。阳在内，其美可献，而非生育之时也。
食医凡食，齐视春时。〈订义〉贾氏曰：视，犹比也。方氏曰：齐，与王制迟速异齐之齐同，食齐则黍稷，粱之类食。齐视春固以温为主，然食养物而生之，亦春之事。凡和春多酸。〈订义〉易氏曰：春为木，味多酸，以养肝。疾医春时，有h首疾。〈订义〉史氏曰：冬伤于寒，春必为温。寒气蕴伏，春温激之，故热生焉。此疾必先头痛也。掌，皮掌。秋敛皮，冬敛革，春献之。〈订义〉王昭禹曰：春则用皮之事，于是乎，始，故春献之。
染人凡染，春暴练。〈订义〉史氏曰：凡染事，所以设色于布帛线缕，以供帷幕幄衽，席衣服之用。故春云暴练。欲其白而受采。贾氏曰：春阳时，阳气燥，故暴晒之。地官州长，春秋以礼会民，而射于州序。〈订义〉郑锷曰：射之为艺，用于朝觐。宾燕之时，其事为文。以春教之春阳，用事所以明其事之为文。
旅师凡用粟，春颁而秋敛之。〈订义〉易氏曰：春颁者，平颁其兴积。盖凶荒之岁，秋虽不熟，尚有馀积，或可移用。及春作之始，苟非上之人为之，补助则将有救死不赡之患。此先王所以专立春颁之法。汉之春和，议赈贷正，与同意。
春官司尊彝，春祠用鸡彝。〈订义〉郑锷曰：春祠之彝则饰以鸡，鸡东方之畜，岁起于东，于时为春也。王昭禹曰：春者，时之始。而鸡以其司晨而木之属。故用鸡彝。大胥掌学士之版，以待致诸子春入学，舍采合舞。〈订义〉郑康成曰：春始以学士入学宫而学之。贾氏曰：舍即释。采，即菜也。郑锷曰：礼有释，奠有释，菜莫厚于释奠，莫薄于释采。盖释奠则有迎，牲有酌，献有授。舞者，器之礼，所以致恭于先圣。释采则不舞，不授器，不杀牲。但以O蘩蕴藻之类，告虔于先师而已。蓝氏曰：释采，礼之至简者。皆不在多，品贵其诚也。其用有三，每岁春合，舞而行之。《月令》云：仲春命乐，正合舞释菜也。始入学则行之文。王世子云：既受器用币，然后舍菜是也。《学记》云：太学始教，皮弁祭菜，示敬道也。郑康成曰：合舞等其进退，使应节奏。黄氏曰：乐师教舞，羽干旄。皇人未尝合也。大胥春始入学，合而教之。
龟人攻龟，用春时。〈订义〉郑康成曰：攻，治也。治龟骨以春。是时，乾解不发，伤也。郑锷曰：脱其筒，则不能无伤生之害。春则阳，用事而物解。于是时而攻之，其甲坼矣。顺时而取之，可以为钻灼之用。顺时而攻之，又以存不忍之心。
司巫，春招弭，以除疾病。〈订义〉郑康成曰：招，招福也。弭，读为敉字之讹也。敉，安凶祸也。招敉皆有祀衍之礼。刘执中曰：春阳既来，则亦祭，以招吉祥，以弭去邪祟，则疾病可得而除。今之男巫尚有然者。岂古之遗法欤。郑锷曰：冬则日星穷，而岁终。故行堂赠之礼，春则岁事之。初祸福所由始，行招弭之事。
夏官，槁人，春献素。〈订义〉郑锷曰：春，则岁事之始。百工造事亦于是始。故始定其素，则献之，见其功之所自始。校入，春祭马祖执驹。〈订义〉郑锷曰：马未尝有祖。此言马祖者。贾氏谓天驷也。以天文考之，天驷房星也。房为龙马，马之生者。其气实本诸此，则马祖为天驷。可知于春则祭。春者，万物始生之时，驹始生之马，血气未定，不可通淫，顺春祭祖之时则执，而维絷之以有其始生之气。
圉师掌教，圉人养马，春除蓐，衅厩，始牧。〈订义〉郑锷曰：春马出而就牧，厩中虚矣。蓐者，所寝之藉也。久则秽恶而不洁，故因其出而除之，马处于厩，神者主之，衅者以血，所以除不祥，故因其出而衅之。
秋官，雍氏，春令为阱，N沟渎之利于民者。〈订义〉郑康成曰：阱，穿地为堑，以R禽兽，其或超u则陷焉。世谓之陷阱。N，柞鄂也。坚地阱浅，则设柞鄂于其中。郑锷曰：春农就田，禽兽或出，而为害水利，或有通塞则为阱。N为沟渎，皆以是时也。然五沟五涂以通，灌溉之水至。春又为沟渎，何耶。盖五沟者，五野之中，一定之制不待至，春乃为之。此乃闾里之间。春雨水集，沟浍皆盈水，去不速，不可不通之也。
S氏掌杀草，春始生而萌之。〈订义〉郑锷曰：杀草之法，其去必有渐，春始生之初，则S其萌。
小行人掌邦国，宾客之礼，籍以待四方之使者，令诸侯春入贡，王亲受之。〈订义〉贾氏曰：贡，即大宰九贡。郑锷曰：诸侯每岁有常贡，必以春入，则因四时之始。以供王一岁之用也。
冬官，考工记弓人，春液角则合。〈订义〉郑康成曰：合，读为洽。陈用之曰：角得春而和泽，于以液之，则洽而不脆。春被弦，则一年之事。〈订义〉王昭禹曰：被弦于春，候一时之久，而后可用。陈用之曰，自冬析干，至析，其功毕矣。至春被弦而用之。凡一年之事，以言为之不苟。诗正义：周成王太平之时，于春时亲耕，籍田以劝农桑，又祈求社稷，使年丰。
《国语》：宣公夏滥于泗渊，里革断其罟而弃之，曰：古者大寒降土，蛰发水虞。于是乎讲BS取，名鱼登川。禽而尝之寝庙。行诸国人，助宣气也。鸟兽孕水，虫成兽虞。于是乎禁D罗鱼鳖，以为夏槁，助生阜也。〈注〉寒降谓季冬也。土蛰发，谓孟春，蛰始震也。水虞渔师，掌川泽之禁令，名鱼川禽鳖蜃之属。是时阳气起，鱼陟负冰，故取之。以助宣气。兽虞掌鸟兽之禁令，19也。槁乾也。夏不得取，故于此时19刺鱼鳖，以为夏储。《列子・殷汤篇》：郑师文当春而叩，商弦以召南吕，凉风忽至，草木成实。
《天瑞篇》：林类年百岁，底春披裘，拾遗穗于故畦。《说苑》：晋平公春筑台，叔向曰：不可。古者圣王，贵德而务施，缓刑辟而趋民时。今春筑台，是夺民时也。夫德不施，则民不归。刑不缓，则百姓愁。使不归之民，役愁怨之百姓，而又夺其时，是重竭也。夫牧百姓，养育之，而重竭之，岂所以定命安存，而称为人君于后世哉。平公曰：善。乃罢台役。
赵简子春筑台于邯郸，天雨而不息。谓左右曰：可无趋种乎。尹铎对曰：公事急厝种，而悬之台。夫虽欲趋种，不能得也。简子惕然。乃释台罢役。曰：我以台为急，不如民之急也。民以不为台，故知吾之爱也。
《战国策》：宋玉对楚王问：客有歌于郢中者。曰：下里巴人，国中属而和者数千人。其为阳阿薤露，国中属而和者数百人。其为阳春白雪，国中属而和者数十人。《述异记》：燕昭王种长春树，叶如莲花，树身如桂树，花随四时之色，春生碧花，夏生红花，秋生白花，冬生紫花，故号长春树。
《刘向别录》：邹衍居燕，燕有谷，地美而春不生黍稷。衍吹律气，乃至草木乃生，至今名黍谷。
《博物志》：宋国有田夫，常衣R以过冬。暨春东作，自暴于日，不知天下有广厦T室绵纩狐貉。顾其妻曰：负日之暄，人莫知者，以献吾君，将有赏。
《汉书・食货志》：春出民，里胥平旦坐于右塾，邻长坐于左塾，毕，出。然后归。夕亦如之。〈注〉师古曰：门侧之堂曰塾。坐于门侧者，督促劝之。知其早晏，防怠惰也。《娄敬传》：上曰：本言都秦地者，娄敬。娄者，刘也。赐姓刘氏，拜为郎中，号曰奉春君。〈注〉张晏曰：春，岁之始也。以其昔劝都关中，故号奉春。
《叔孙通传》：惠帝出游离宫。通曰：古者有春尝果。今方樱桃熟，可献。愿陛下出。因取樱桃献宗庙。上许之，诸果献，由此兴也。
《文帝本纪》：元年，诏曰：方春和时，草木群生之物，皆有以自乐。而吾百姓鳏寡孤独穷困之人，或阽于死亡而莫之省忧。为民父母，将何如。其议所以振贷之。十五年春，黄龙见于成纪。
《三辅黄图》：柏梁台，武帝元鼎二年春，起此台在长安城中北门内三辅。旧事云：以香柏为梁也。帝尝置酒其上。诏群臣和诗，能七言诗者，乃得上。〈按《汉书・武帝本纪》作元鼎
元年
〉《汉书・武帝本纪》：元封三年春，作角抵戏。三百里内皆
来观。〈注〉文颖曰：名此乐为角抵者，两两相当，角力角技艺射御，故名角抵。盖杂技乐也。
《史记・司马相如传》：相如尝从上至长杨猎，还，过宜春宫奏赋。
《通典》：太始中，诏守相三载一巡，属县必以春，此古者所以述职省俗，宣风展义也。
《汉书・韩延寿传》：延寿入守左冯翊，岁馀，不肯出行县。丞掾以为方春月，可一出，劝耕桑。延寿不得已行县。至高陵，民有昆弟，相与讼田自言。延寿大伤之。曰：咎在冯翊，当先退。是日移病不听事，因入卧传舍，闭x思过。于是两昆弟深自悔。皆自髡肉袒谢。愿以田相移，不敢复争。
《宣帝本纪》：元康三年，诏曰：前年夏，神爵集雍。今春五色鸟以万数，飞过属县，翱翔而舞。欲集未下，其令三辅，得以春夏摘巢探卵，弹射飞鸟。具为令。
《丙吉传》：吉尝出，逢人逐牛，牛喘吐舌。吉止驻，使骑吏问逐牛，行几里矣。掾吏谓丞相失问。吉曰：方春少阳，用事未可太热，恐牛近行用暑，故喘。此时气失节，恐有所伤害也。
《元帝本纪》：建昭五年，诏曰：方春农桑兴，百姓戮力自尽之时也。故是月，劳农劝民，无使后时。今不良之吏覆案小罪，徵召C案，兴不急之事，以妨百姓。使失一时之作，亡终岁之功。公卿其明察申敕之。
《成帝本纪》：鸿嘉元年，诏曰：方春生长时临，遣大夫理等，举三辅三河，弘农冤狱，公卿大夫部刺史明申敕守，相称朕意焉。
《元后传》：王莽知太后妇人，厌居深宫中。莽欲虞乐以其权。乃令太后四时车驾，巡狩四郊，存见孤寡贞妇。春幸茧馆，率皇后列侯夫人桑遵霸水，而祓除。《后汉书・崔S传》：高祖父朝生子舒，舒少子篆。王莽时篆为建新大尹。到官，称疾，不视事。门下掾倪敞谏篆，乃强起班春。
《西京杂记》：茂陵文固阳，本琅琊人，善驯野雉。为媒用以射雉，每以三春之月为茅，障以自翳，用i矢以射之，日连百数。茂陵轻薄者化之。皆以杂宝厕，翳障以青州芦苇为弩矢，轻骑妖服，追随于道路以为欢娱也。
汉旧仪，春桑生，而皇后亲桑于苑中。蚕室养蚕于箔之上，祠以中牢羊豕。今蚕神曰：宛妇人，宇氏公主，凡二神群臣妾从桑，还献于茧观，皆赐从桑者。《吴录》：包咸为吴郡主簿。太守黄君行春，咸留守其郡。郎君缘楼探雀卵，咸责之。曰：春月不宜破卵，升危非子道，杖之二十。
《后汉书・明帝本纪》：永平三年春，正月癸巳，诏曰：朕奉郊祀、登灵台、见史官、正仪度。夫春者，岁之始也。始得其正，则三时有成。比者水旱不节，边人食寡，政失于上，人受其咎。有司其勉顺时气，劝督农桑，去其螟蜮以及蝥贼，详刑，慎罚，明察。单辞夙夜，匪懈以称朕意。《章帝本纪》：建初元年春，诏三州郡国，方春东作，恐人稍受廪，往来烦剧，或妨耕农。其各实，尤贫者计所贷并与之，流人欲归本者，郡县其实禀令足还到，听过止官亭，无雇舍宿，长吏亲躬，无使贫弱遗脱，小吏豪右，得容奸妄。诏书既下，勿得稽留。刺史明加督察。尤无状者。丙寅，诏曰：比年牛多疾疫，垦田减，少谷，价颇贵，人以流亡。方春东作，宜及时务，二千石勉劝农桑，弘致劳来，群公庶尹，各推精诚，专急人事，罪非殊死，须立秋案验有司。明慎选举，进柔良，退贪猾，顺时令，理冤狱，五教在宽，帝典所美，恺悌君子大雅所叹。布告天下，使明知朕意。
元和二年，诏三公曰：方春生养万物莩甲，宜助萌阳以育时物，其令有司，罪非殊死，且勿案验。及吏人条书相告，不得听。受冀以息事宁人，敬奉天气。
《孔僖传》：元和二年春，帝幸东，巡狩。还，过鲁，幸阙里，以太牢祀孔子及七十二弟子，作六代之乐，大会孔氏男子二十以上者六十三人，命儒者讲论。
元和三年春，敕侍御史司空曰：方春所过，无得有所伐杀。车可以引避。引避之W马可辍解，辍解之诗云：敦彼行苇，牛羊勿践。履礼人君，伐一草木不时，谓之不孝。俗知顺人，莫知顺天，其明称朕意。
《陈宠传》：宠奏曰：夫冬至之节，阳气始萌，故十一月诸生荡天以为正，周以为春。十二月，阳气上通，雉g鸡乳，地以为正，殷以为春。十三月阳气已至，天地已交，万物皆出，蛰虫始振，人以为正，夏以为春。
《郑弘传》：弘少为乡啬夫，会稽太守第，五伦行春，见而深奇之，召署督邮。〈注〉太守常以春行所至县，劝人农桑，振救乏绝。
《谢承书》：郑弘迁淮阴太守，行春大旱，随车致雨，白鹿方道，挟毂而行。弘怪问主簿黄国曰：鹿为吉为凶。国拜贺曰：闻三公车N画作鹿明府，必为宰相。
《安帝本纪》：元初六年，诏曰：夫政先京师后诸夏，仲春养幼小存诸孤，季春赐贫穷，赈乏绝，省妇使，表贞女，所以顺阳气，祟生长也。其赐民，尤贫困孤弱单独谷人三斛，贞妇有节义，十斛。甄表门闾，旌显厥行。〈注〉妇使，谓组r之事。
《琴录》：蔡邕性沉厚，雅好琴道。嘉平初入青溪，访鬼谷先生所居。山有五曲：一曲制一弄山之东曲，常有仙人，游故作游春。
《蔡琰别传》：琰在右贤王部伍中，春月感笳音，作诗言志。曰：胡笳动兮边马鸣，孤雁归兮声嘤嘤。
《水经注》：魏武封于邺，为北宫。城东曰建春门。
《魏略》：孟康正始中，出为弘农领典农，校尉郡领吏二百馀人，涉春遣休，常四分遣一。
《晋书・山涛传》：文帝与涛书曰：足下在事，清明雅操，迈时念多所乏，魏帝尝赐景帝春服，帝以赐涛。
《张骏传》：骏于姑臧城南筑城，起谦光殿，画以五色，饰以金玉，穷尽珍巧，殿之四面各起一殿，东曰宜阳青殿，以春三月居之，傍有直省，内官寺署一同方色。《王恭传》：恭美姿仪，人多爱悦，或目之云濯濯如春月柳。
《记事珠》：宗测春游山谷，见奇花异草，则系于带上，归而图其形状，名聚芳图百花带。人多效之。
《元中记》：南方有炎山焉，行人以正月二月三月行，过此山，取山下木以为薪，然之无焰，取其皮，绩之为火，浣布。
《荆州记》：陆凯与范蔚宗友善，自江南寄梅花一枝，诣长安与蔚宗，兼赠诗云：折花逢驿使，寄与陇头人。江南无所有，聊赠一枝春。
《南史・谢惠连传》：惠连能属文，族兄灵运嘉赏之。云：每有篇章对惠连，辄得佳语。尝于永嘉西堂思诗，竟日不就，忽梦见惠连，即得池塘生春草，大以为工。《宋书・礼志》：元嘉十年，太祝令徐闰刺署，典宗庙社稷祠，祀荐。五牲牛羊豕鸡并用雄。其一种市买，由来送雌。窃闻周景王时，宾起见雄鸡，自断其尾。曰：鸡惮牺，不祥。今何以用雌。博士徐道娱等议称，案礼：孟春之月牺牲，无用牝，如此，是春月不用雌耳。秋冬无禁，雄鸡断尾，自可是春月。宜自今改用雄鸡。
《云仙杂记》：戴J春携双柑斗酒，人问：何之。曰：往听黄鹂声，此俗耳，针砭诗肠鼓吹。
《世说》：王东亭作宣武主簿，尝春月与石头兄弟乘马出郊。时彦同游者，连镳俱进。惟东亭一人常在前，觉数十步，诸人莫之解。石头等既疲倦，俄而乘舆回，诸人皆似从官，惟东亭奕奕在前，其悟捷如此。
《梁书・武帝本纪》：普通二年春，亲祠南郊。诏曰：春司御气虔恭报祀，思随乾覆，布诸亭育。凡民有单老孤稚不能自存主者，郡县咸加收养赡，给衣食，每令周足，以终其身。
《南史・王僧孺传》：武帝制春景明志诗五百字，敕沈约以下词人同作，帝以僧孺为工。
《古琴疏》：梁武帝赐张率玉琴一张。琴首金嵌灌木春莺四字。
《烟花记》：陈宫人喜于春林，放柘弹。
《洛阳伽蓝记》：法云寺北有临淮王宅，性爱山林，又重宾客于春，风扇扬花树如锦，晨食南馆，夜游后园，僚u成群，俊民满席，丝恫发响，羽觞流行。诗赋并陈，清言乍起，莫不领其元奥，忘其偏吝焉。是以入室者，谓登仙也。
《妆楼记》：北齐卢士琛妻崔氏，有才学。春日以桃花和雪与儿u面云：取白雪与儿洗面作光悦，取红花与儿洗面作妍华。
《唐书・唐临传》：临为万泉丞，有轻囚久系，方春，农事兴。临悉纵归与之，约囚如期还。
《阎立本传》：太宗与侍臣泛舟春苑池，见异鸟容与波。上悦之，诏坐者赋诗，而召立本侔状。
《百官志》：龙朔二年，改门下坊，曰左春坊，以同姓为之。《地理志》：上元元年，剑南道成都府页生春酒。袁州宜春郡，宜春县，宜春泉，酒入贡。
《教坊记》：高宗晓声律，闻风叶鸟声，皆蹈以应节。尝晨坐，闻莺声，命乐工白明达写之为春莺啭。
《唐书・李适传》：天子飨会游豫，惟宰相及学士得从，春幸梨园并渭水，祓除，则赐细柳圈辟疠。
《卓异记》：武后腊月将游上苑，遗诏曰：明朝游上苑，火速报春知，花须连夜发，莫待晓风吹。
《清异录》：娄师德位贵而性通豁，尤善捧腹大笑。人谓：师德为齿牙春色。
《明皇实录》：开元十七年，侍臣以下燕于春明门外宁王宪之园池，帝御花萼楼邀其回骑，更令坐饮，递舞班，赐有差。
《通鉴》：开元十八年初，令百官于春月旬休，选胜行乐。自宰相至员外郎，凡十二筵，各赐钱五千缗。上或御花萼楼邀其归骑留饮，迭使起舞，尽欢而去。
《唐书・食货志》：开元二十五年，诏屯官叙功，以丰凶为上下镇戍地。可耕者，人给十亩以供粮。方春，屯官循行，谪作不时者。《全芳备俎》：唐明皇时，有献牡丹者，贵妃匀面，口脂手印于花。上诏于仙春馆栽，来岁，花开，上有脂印红迹，帝名为一捻红。
《琅旨恰罚悍锩金者，凤凰颈下有毛，若绶光明，与金无二式，而细软如丝，遇春必落山下。人拾取织为金锦，名凤毛金。明皇时，宫中多以饰衣夜中有光，惟贵妃所赐最多，裁衣为帐，灿若白日。
《开元天宝遗事》：长安侠少每至春时，结朋联党，各置矮马，饰以锦鞯金络，并辔于花树下，往来使仆从执酒皿随之，遇好囿则驻马而饮。
长安春时，盛于游赏，园林树木无闲地。故学士苏F应制云：飞埃结红雾，游盖飘青云。帝览之嘉赏焉，遂以御花亲插F之巾上，时人荣之。
开元末，明皇每至春时旦暮，宴于宫中，使嫔妃辈争插艳花。帝亲捉粉蝶，放之，随蝶所止幸之。后因杨妃专宠，遂不复此戏也。
内庭嫔妃每至春时，各于禁中结伴三人至五人，掷金钱为戏，盖孤闷无所遣也。
杨国忠子弟，恃后族之贵，极于奢侈，每游春之际，以大车结Z帛为楼，载女乐数十人。自私第声乐前引，出游园苑中，长安豪民贵族皆效之。
杨国忠子弟，每春至之时，求名花异卉植于槛中，以板为底，以木为轮，使人牵之，自转所至之处，槛在目前，而便即欢赏。目之为移春槛。
长安贵家子弟，每至春时，游宴供帐于园圃中，随行载以油幕，或遇阴雨以幕覆之，尽欢而归。
长安士女，春时38花，戴插以奇花，多者为胜，皆用千金市名花，植于庭苑中，以备春时之38也。长安进士郑愚、刘参、郭保衡、王冲、张道隐等十数辈不拘礼节，旁若无人。每春时，选妖妓三五人，乘小犊车，诣名园曲沼，藉草裸形，去其巾帽，叫笑喧呼，自谓之颠饮。
都人士女，每至正月半后，各乘车跨马供帐，于园圃，或郊野，为探春之宴。
人谓宋Z为有脚阳春，言所至之处如阳春煦物也。《遵生八笺》：开元，人家春时移各花植槛中，下设轮脚，挽以ZK所至，牵以自随。
天宝间，贵家园林纽红丝为绳，缀金铃于上，有鸟鹊至则掣铃，以惊之。
《承平旧纂》：进士不第者，亲知，供酒肉费，号买春钱。《扬州事迹》：扬州太守圃中有杏花数十，每至烂开，张大宴，一株令一娼倚其傍，立馆，曰争春。
《醉仙图记》：汝阳王Q取云梦石L，泛春渠以蓄酒，作金银，龟鱼浮其中，为酌酒具。
幽f鼓吹，苗帝师困于名场，一年似得，复落第，春景暄妍，策蹇驴出都门，贳酒一壶，藉草而坐，醺醉而寐，久之，既觉有老父坐其旁，因揖叙，以馀杯饮，老父愧谢曰：郎君萦悒耻宁，要知前事耶。苗曰：某应举已久，有一第分乎。曰：大有事，但更问。苗曰：某困于穷，变一郡宁，可及乎。曰：更向上。曰：廉察乎。曰：更向上。苗公乘酒猛问曰：将相乎。曰：更向上。苗公怒，全不信，因肆言曰：将相向上，作天子乎。老父曰：天子真者即不得，假者即得。苗都以为怪诞，揖之而去。后果为将相及德宗，升遐摄，冢宰三日。〈按：苗帝师即苗晋卿。《唐书》本传德宗作元宗〉《杜阳杂编》：李辅国家，藏凤首木，高一尺，雕刻鸾。凤之状形似枯槁，毛羽脱落，不甚尽，虽严凝之时，置诸高堂大厦之中，而和煦之气如二三月，故列名为常春木，纵烈火焚之，终不焦黑焉。
《唐书・德宗本纪》：大历十四年，罢剑南贡生春酒。《公主传》：赵国庄懿公主下嫁魏博节度使田绪，德宗幸望春亭，临饯。
《杜亚傅》：亚拜淮西节度使，方春，南民为竞渡戏，亚欲轻驶，乃髹船底，使篙人衣油Z，衣没水不濡。
《玉尘集》：穆宗每宫中花开，则以重顶帐蒙蔽栏槛，置惜春御史掌之，号曰括春。
《陆龟蒙诗序》：阖闾城北有卖花翁，讨春之士往往造焉。
《唐书・地理志》：元和十五年，镇州常山郡贡春罗。《何易于传》：易于为益昌令，县距州四十里，刺史崔朴常乘春与宾属舟出益昌旁，索民挽，易于身引舟。朴惊问状，易于曰：方春百姓耕且蚕，惟令不事，可任其劳。朴愧，与宾客疾驱去。
《桂苑丛谈》：咸通中，丞相姑臧公移镇淮海，于戏马亭西连玉钩斜道开辟池沼，k葺亭台，芳春九旬都人士女得以游观。初，公k池亭毕，未有名，因名赏心。摭言：进士会宴曲江，卢彖请假不赴，乃雕以丶伺，微服游观，为团司所发，崔沆为主簿录事，判云：深搀席帽，密映毡车。紫陌寻春，便隔同年之面。青云得路，可知异日之心。《云仙杂记》：曲江贵家游赏，则剪百花装成狮子，相送遗狮子，有小连环欲送，则以蜀锦流苏牵之。唱曰：春光且莫去，留与醉人看。
杨恂遇花时，就花下取蕊，粘缀于妇人衣上，微用蜜蜡兼祷浸酒，以快一时之意。
毛重教授于导江。春日，主人宴之，赋散语。曰：虮肝之奉，何堪龙首之攀可望。主人曰：吾劝以陆源鲭，赏以柳绵肝。
曲江春游之家，以脂粉作红Z，竿上成双挑挂，夹杂画带，前引车马。
《蓬窗续录》：曲江宴，唐进士会同年于此。豪客围户争以名花布道上，进士乘马盛服鲜制，推同年俊少者为探花使。白居易诗：春风得意马蹄疾，一日看遍长安花。
《记事珠》：长安士女游春，野步遇名花，则藉草而坐，解裙，四围遮，绕如奕棋，谓之裙幄。
《云仙杂记》：郭元申家贫无食，春月携儿挑野蔬，一日有馀，三日不出。
《清异录》：五位瓶，自同光至开运盛行，以银铜为之，高三尺，围八九寸上下，直如筒样，安嵌盖，其口有微洼处，可以倾酒。春日郊行，家家用之。
刘在国，春深，令宫人38花。凌晨，开后苑，各任采择。少顷，敕还宫，锁花门，膳讫，普集，角胜负于殿中，宦士抱关，宫人出入，皆搜怀袖，置楼罗历，以验姓名，法制甚严，时号花禁。负者，献耍金耍银，买燕。
闽昶，春馀宴后苑，飞红满空。昶曰：弥陀经云雨天，曼陀罗华。此景近似今日。观化工之雨天，三昧宜召六宫，设三昧燕。
李后主每春盛时，梁栋窗壁柱斫灼觯并作隔筒，密插杂花，榜曰锦洞天。
江南后主，同气宜春王从谦，常春日与妃侍游宫中后圃，妃侍睹桃花烂开，意欲折，而条高小黄门，取Z梯献，时从谦王乘骏马击拢乃引至花底，痛采芳菲，顾谓嫔妾曰：吾之绿耳，梯何如。
《图画见闻志》：卫贤事李后主，为内供奉工画人物，台阁有春江钓叟图，上有李后主《渔父》词：一棹春风一叶舟，一纶茧缕一轻钩。花满渚酒，盈瓯万顷，波中得自由。
《东坡集》：吴越王妃每岁春必归临安，王遗书曰：陌上花开，可缓缓归矣。吴人用其语为歌。
《清异录》：周季年，东汉国雪大盛。唱曰：生怕赤真人都来，一夜春后，大宋受命。
《顾渚山记》：顾渚有鸟，如鸲鹆而小苍黄色，至正月二月作声，曰春起也。三月四月作声，曰春去也。采茶人呼为报春鸟。
《长编》：刁约作藏春坞，日游其中。
《辽史・圣宗本纪》：统和五年，幸长春宫，赏花钓鱼，以牡丹遍赐近臣，欢宴累日。
《营卫志》：鸭子河泺，皇帝，正月上旬，起牙帐，约六十日，方至天鹅，未至卓帐。冰上凿冰，取鱼冰泮。乃纵鹰鹘捕鹅雁。晨出暮归，从事弋猎。鸭子河泺，东西二十里，南北三十里，在长春州东北三十五里，四面皆沙埚，多榆柳杏林。皇帝每至，侍御皆服墨绿色衣，各备连锤一柄，鹰食一器，刺鹅锥一枚于泺周围，相去各五七步排立。皇帝冠巾衣时服，系玉束带，于上风望之，有鹅之处，举旗探，骑驰报，远泊鸣鼓，鹅惊腾起，左右围骑皆举帜麾之。五坊擎进海东青、鹘拜授，皇帝放之，鹘擒鹅坠，势力不加，排立近者，举锥刺鹅，取脑以饲鹘，救鹘人，例赏银绢。皇帝得头鹅荐庙。群臣各献酒果举乐，更相酬酢，致贺语，皆插鹅毛于首以为乐，赐从人酒，遍散其毛，弋猎网钓，春尽乃还。
《画墁录》：建隆初春，宴方就次，雨大作，乐舞失容，上色愠。范质乃言曰：今岁二麦必倍收。上喜，动色，命满泛，入夜方罢，莫不沾醉。
《宋史・符彦卿传》：彦卿性不饮酒，颇谦恭下士，对宾客终日谈笑，不及世务，不伐战功。居洛阳七八年，每春月，乘小驷，从家僮一二游僧寺名园，优游自适。《清异录》：比丘无染，游庐山，春雨路滑，忽仆石上。由是洞见本原。士大夫称为泥融觉。
《玉海》：宝元元年，改万春阁为延春阁，在禁中北临后苑，游幸之所也。
宝元二年，诏侍读学士李淑就资善堂，删整三朝宝训，以备来春进读。
《伊洛渊源录》：朱光庭见程明道于汝州。语人曰：在春风中坐了一月。
《懒真子录》：邵康节先生以春天温时乘安车，游于诸公家。诸公欲其来，各置安乐窝一所。先生至，其家无老少妇女良贱咸迓于门迎入窝，争前问劳。
《温公诗话》：先朝春月，多召两府两制三馆于后苑，赏花，钓鱼，赋诗。嘉v末，仁宗复修故事，群臣和御制诗。是日，微阴寒。韩魏公时为首相，诗卒章。云：轻云阁雨迎天仗，寒色留春入寿杯。二十年前曾侍宴，台司今日喜重陪。
《名胜志》：永新县治内有春风亭，宋时元绛为令所建，作诗云：三年到此别无功，种得桃花满县红。此日不能收拾去，一时分付与春风。
《道山清话》：哲宗御讲筵，手折一柏枝玩，程颐为讲官，奏曰：方春，万物发生之时，不可非时毁折。哲宗亟掷于地。
《曲洧旧闻》：范蜀公居许，作长啸。堂前有荼蘼架，春时宴客，花落酒杯中，饮以大白，举坐无遗，谓之飞英会。《冷斋夜话》：崇宁元年元日，司马温公粥罢，昏睡梦中，忽作一诗。既觉，辄能记之。曰：无赖东风试怒号，共乘一叶傲惊涛。不知两岸人皆愕，但觉中流笑语高。三月七日，偶与莹中济湘江。是日大风当断渡，而莹中必欲宿道林，小舟掀舞向浪中。两岸聚观，胆落。而莹中笑声愈高，予绎梦中诗以语莹中。莹中云：此段公案三十年后，大行丛林也。
《渔隐丛话》：蔡繁卿守扬州，春时作万花会，用花十馀万枝。
《洛阳名园记》：门下侍郎安公买于尹氏，其大亭有丛春亭，高亭有先春亭。
《闻见前录》：洛中风俗尚名教，虽公卿家不敢事形势，人随贫富自乐，于货利不急也。岁正月，梅已花。二月，桃李杂花盛。三月，牡丹开于花盛处。作园囿四方，伎艺举集。都人士女载酒争出择园林胜地，上下池台间，引满歌呼，不复问其主人。抵暮，游花市以筠笼卖花，虽贫者亦戴花饮酒相乐。
《侯鲭录》：东坡在昌化尝负大瓢，行歌田亩间，@妇年七十，云：内翰昔日富贵，一场春梦。坡然之。里人呼此妇为春梦婆。
《玉照新志》：绍兴乙卯，张安国为右史。明清与仲信兄郑举善、郭世祯、李大正、李泳多，馆于安国家。春日，诸友同游西湖至普安寺于窗户间，得玉钗半股、青蚨半文。想是游人欢洽所分授，偶遗之者。各赋诗以纪其事，归录。似安国云：我当为诸公考校之。明清云：凄凉宝钿初分际，愁绝清光欲破时。安国云：仲言宜在第一。俯仰今十年矣。
《乾淳岁时记》：禁中赏花非一，先期后苑及修内司分任排办。凡诸苑亭榭花木妆点一新，锦帘绡幕飞梭。绣乱灾烈鹑欤设放器玩盆窠珍禽异物，各务奇丽。起白梅堂赏梅芳，春堂赏杏花，桃源观桃粲，锦堂金林檎，照妆亭海棠，兰亭修禊。至于钟美堂，大花为极盛，堂前三面皆以花石为台，各植名品。台后分植玉兰绣率百株，俨如镂玉，屏堂内左右各列三层雕花，彩槛护以彩色，牡丹画衣间。列碾玉水晶、金壶及大食玻璃、官窑等瓶，各簪奇品，如姚魏御衣黄，照殿红之类几千朵，至于梁栋窗户间，亦以湘筒贮花，鳞次簇插何翅万朵，自中殿妃嫔以至内官，赏赐有差。下至伶官乐部应奉人等亦沾恩赐，谓之随花赏。至暮春则稽古会瀛堂，赏琼花静侣亭、紫笑净香亭，采兰挑笋，则春事已在绿阴芳草间矣。
蒋苑使有小圃，不满二亩而花木，\匝亭榭奇巧。春时，悉以所有书画玩器罗列满前，闹竿花篮之类，悉皆缕丝金玉为之，且立标竿射垛及Fa、梭门、38鸡、蹴鞠诸戏事，以娱游客。衣冠士女至者，招邀杯酒，往往禁烟乃已，谓之放春。
《白獭髓》：开禧初，权臣将用事之日，以所赐南园新城会诸朝士，席间分题，各赋春景，以都城外土物为题。时一朝士姓俞，在座，分得游春黄浪诗。〈都城春间湖边则以泥制黄土偶谓之土宜〉俞即赋曰：两脚稍空欲弄春，一人头上又安人。不知终入儿童手，筋骨翻为陌上尘。薄有所讥，继出知苕，后嘉定戊辰，边警之变果然。〈游春黄胖起于金门地有杏花园游人取其黄土戏捏为人形尔〉
《岳阳风土记》：春社后，遇好天色，往往相继上山，中州人所谓拜扫也，至寒食而止。
《湖湘故事》：湖南马氏，作会春园，开宴，有数联为当时所称云：珠玑影冷偏粘草，兰麝香浓却损花。山色远堆螺黛雨，草梢春戛麝香风。
《元史・丘处机传》：处机登州栖霞人，自号长春子，年十九，为全真。
《元氏掖庭记》：程一宁未得幸时，尝于春夜登翠鸾楼，倚阑弄玉龙之笛，吹一词。云：兰径香销，玉辇踪梨花。不忍负春风，绿窗深锁，无人见，自碾朱砂养守宫。帝忽于月下闻之，问宫人。曰：此何人吹也。有知者对曰：程才人所吹。帝虽知之未召也，及后夜，帝复游此。又闻歌一词，曰：牙床锦被绣，芙蓉金鸭，香销宝帐重。竹叶羊车来，别院何人，空听景阳钟。又继一词。曰：淡月轻寒透碧纱，窗屏睡梦听啼鸦。春风不管愁深浅，日日开门扫落花。又吹惜春词一曲，曰：春光欲去疾如梭，冷落长门苔藓多。懒上妆台脂盖蠹，承恩难比雪儿歌。歌中音语咽塞，情极悲怆。帝因谓宫人曰：闻之使人能不⑩耄深宫中有人愁恨如此，谁得而知。盖不遇者，亦众矣。遂乘金根车至其所。宁见龙炬簇拥，遂趋出，叩头俯伏。帝亲以手扶之，曰：卿非玉笛中自道其意，朕安得至此，忧怀中遣况无地，是以来接其思耳。携手至柏香堂，命宝光天禄厨设开颜宴。进兔丝之膳，翠涛之酒，云仙乐部坊奏鸿韶乐，列朱戚之舞，鸣睢之曲。笑谓宁曰：今夕之夕，情圆气聚，然玉笛，卿之三青也，可封为圆聚侯，自是宠爱日隆，改楼为奉御楼，堂为天怡堂。
《续文献通考》：洪武二十四年，罢造龙团，惟采茶芽以进，其品有四：曰探春，曰先春、次春、紫笋。
《已疟编》：三山门外乐民楼，以春时赐民花酒钱，传杯浪盏得名。
春部杂录
《礼记》：乡饮酒义，东方者，春。春之为言蠢也。产万物者，圣也。
《公羊传》：春者，何。岁之始也。〈注〉系元年，在王正月之上，知岁之始也。春者，天地开辟之端，养生之首，法象所出，四时本名也。
《春秋元命苞》：春者，神明推移，精华结纽。〈注〉神明，犹阴阳也。相推，使物精华结成纽结要也。
《春秋文耀钩》：春，致其时华，实乃荣。
《古三坟》：物象，春。春，主发生物之象也。
《素问・风论篇》：以春甲乙，伤于风者为肝风。
《四时刺逆从论篇》：春者，天气始开，地气始泄，冻解冰释，水行经通，故人气在脉。
《老子・异俗篇》：众人熙熙，若享太牢，如登春台。
《管子・五行篇》：黄帝得奢龙，而辩于东方，故使为土师。春者，土师也。〈注〉土师，即司空也。
《戒篇》：先王之游也，春出，原农事之不本者，谓之游。《师旷占》：春雷初起，其音格格霹雳者，所谓雄雷，旱气也。其鸣依依，音不大霹雳者，谓之雌雷，水气也。春辰巳日雨，蝗虫食禾稼。
《子华子・执中篇》：元武冱阴不能尽，其所以为寒也，必随之以敷荣之气而为春。
《文子・精诚篇》：政失于春，岁星盈缩。春政不失，禾黍滋。《庄子・逍遥游篇》楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋。而彭祖乃今，以久特闻，众人匹之，不亦悲乎。《庚桑楚篇》：春气发而百草生，正得秋而万宝成。夫春与秋岂无得而然哉，天道已行矣。
《外物篇》：春雨日时，草木怒生，铫耨于是乎始修。草木之到植者过半，而不知其然。
《i冠子》：斗柄指东，天下皆春。
《楚辞》：目极千里兮伤春心。〈又〉王孙游兮不归，春草生兮萋萋。〈又〉青春受谢白日昭，春气奋发万物遽。《吕氏春秋・首时篇》：后稷之种必待春，故人虽智而不遇时，无功。
《义赏篇》：春风至，则草木产。
《离俗览》：春之德风。风不信，其华不盛，华不盛则果实不生。
《开春篇》：开春始雷，则蛰虫动矣。时雨降，则草木育矣。《任地篇》：冬至后五旬七日，菖蒲生，乃耕。菖者，百草之先。生者也，于是始耕。
《汉书・郊祀志》：古天子尝以春解祠。祠黄帝，用一枭破镜。〈注〉黄帝，五帝之首也。岁之始也。枭，鸟名，食母。破镜，兽名，食父。黄帝欲绝其类，使百吏祠皆用之，解祠者，谓祠祭以解罪求福。
《董仲舒传》：正次王，王次春。春者，天之所为也。
《魏相传》：东方之神，太。秉震执规以司春。
《贾谊・新书》：悬弧之礼，义东方之弧以梧。梧者，东方之草春木也。
《晁错・新书》：帝王之道，包之如海，养之如春。
《淮南子・m真训》：冻者，假兼衣于春。
《时则训》：春为规。规者，所以员万物也。规之为度也。转而不复，员而不垸，优而不纵，广大以宽，感动有理，发通有纪。优优简简，百怨不起。规度不失，生气乃理。《本经训》：距日冬至四十六日，天含和而未降，地怀气而未扬。阴阳储与呼吸浸潭，包裹风俗斟酌万殊，旁薄众，宜以相呕咐，酝酿而成，育群生。
《缪称训》：春女思，秋士悲，知物化矣。
《春秋繁露・考功名篇》：圣人之为天下，兴利也。其犹春气之生草也。
《官制象天篇》：春者，少阳之选也。
《五行之义篇》：木居东方而主春。
《天辩在人篇》：少阳，因木而起，助春之生也。春，爱志也。
人无春气，何以博爱而容众，天无喜气，亦何以暖而春生育。
《阳尊阴卑篇》：人生而天，而取化于天，喜气取诸春。《阴阳出入上下篇》：春出阳而入阴。
《治水五行篇》：日冬至七十二日，木用事，其气燥浊而青，行柔惠，诞群禁。
《祭义篇》：春上豆实。豆实，韭也，春之始所生也。始生故曰祠善，其可也。
《威德所生篇》：春者，天之和也。
《如天之为篇》：圣人春修仁而求善，方求善之时，见恶而不释。
《神异经》：东方外裔有建春山，其上多柑。
《风角书》：春甲寅日，风高去地三四丈，鸣条以上常从申，上来为大赦期，六十日应。
《汉宫殿疏》：洛阳有万春之门。
《盐铁论》：天道好生恶杀，好赏恶罚，故使阳居于实而宣德施，阴藏于虚而为阳佐辅，阳刚阴柔，季不能加孟。此天贱冬而贵春，申阳而屈阴。故王者南面以临天下，背阴而向阳，前德而后刑也。
《说苑》：管仲曰：吾不能以春风风人，吾穷必矣。
主春者，张昏而中，可以种谷。
《泛胜之书》：栽树，正月为上时，二月为中时，三月为下时，然枣鸡口，槐兔目，桑虾蟆眼，榆负瘤散。其馀杂木，鼠耳虻趋各其时，凡种栽并插，皆用此等形象。《后汉书・百官志》：郡国常以春行所主县，劝民农桑，振救乏绝。
《舆服志注》：车必有鸾，而春独鸾路者，鸾类凤而色青。故以名春路也。
皂衣群吏春服青帻，立夏乃止，助微顺气，尊其方也。《郎传》：方春，东作布德之元，阳气开发，养导万物王者，因天视听，奉顺时气，宜务从宽柔，遵其行令。《白虎通》：天子所以亲射何，助阳气达万物也。春气微弱，恐物有窒塞不能自达者。夫射自内发外，贯坚入刚，象物之生，故以射达之也。
嫁娶以春何。春者，天地交通，万物始生，阴阳交接之时也。
《论衡》：东方主春，春主生物，故祭岁星，求春之福也。四时皆有力于物，独求春者，重本尊始也。
《释名》：春曰苍天，阳气始发，色苍苍也。春，蠢也，动而生也。
《三辅黄图》：骀荡宫，春时，景物骀荡，满宫中也。
《申鉴》：物不能为春，故候天春而生。人则不然，存吾春而已矣。〈注〉存吾春，谓顺养其生气。
《金匮》：春三月，斗星为天关。
《博物志》：远方诸山蜜蜡处，以木为器，中间小孔以蜜蜡涂器内外，令遍，春月，蜂将生育时，捕取三两头，著器中，蜂飞去，寻将伴来。经日，渐益，遂持器归。
《陆机要览》：九花树生南岳，虽经雪凝寒，花心开便落。时人谓之应春花。
《抱朴子・仙药篇》：云母有五色并具，而多青者，名云英。宜以春服之。
《拾遗记》：春皇者，伏羲之别号，以木德称王，故曰春皇。《括地志》：秦宜春宫，在雍州万年县西南三十里，宜春苑在宫之东、杜之南。
《广志》：蜀地有春日瓜，细小，小瓣，宜藏。正月种，三月熟。《纂要》：一日之计在一晨，一年之计在一春。
《述异记》：会稽山夏禹庙中，有梅梁，忽一春而生枝叶。《刘协・新论・履信篇》：春之德风，风不信则花萼不茂，花萼不茂则发生之德废。
《益州记》：南阴平乡东有浮中山，每芳春，游人登赏，谓之迎春。
三礼义宗，五行之官也。木正曰勾芒者，物始生，皆勾屈而芒角，因用为官名也。
东岳所以谓之岱者，代谢之义，阳春用事，除故生新，万物更相生代之道，故岱为名也。
《齐民要术》：崔曰：二三月可种苴麻。
《种桑法》：每亩以黍椹子各三升，合种之。黍桑当俱生，锄之，桑令稀疏调，适黍熟，之。桑生，正与黍高平，因以利镰摩地刈之，曝令燥后，有风调，放火烧之，桑至春生一亩，可食三箔蚕。
《作糟酢法》：用春糟以水和粥破块，经三日，压取清水，汁两石许，著热粟米饭四斗，投之盆，覆密泥二七日，酢熟美酽。
《颜氏家训》：夫学者，犹种树也。春观其华，秋取其实。讲说文章，春之华也。修身利行，秋之实也。
《唐书・地理志》：同州朝邑县，有长春宫。
京兆万年县，有南望春宫。临核西岸，有北望春宫。姚南仲传：王者，必据高，明烛幽隐。先皇所以因龙首而建，望春也。
《唐六典》：两仪殿之左，曰献春门。两仪殿之东，曰万春殿。乾元殿之左，曰春晖门。
《西都杂记》：南北望春亭，在禁苑东南高原之上。《食疗本草》：粳米，赤者，粒大而香新。熟者动气，经年亦发病。惟江南人多收火稻，贮仓，烧去毛，至春舂米，食之，即不发病。宜人温中益气补下元也。
《本草拾遗》：麻子，早春种为春麻子，小而有毒。晚春种为秋麻子，入药最佳。压油可以油物。
蜜蜡所著，皆绝岩石壁，非攀缘所及。惟于山顶以篮舆悬下，遂得。取蜂去，馀蜡在石，有鸟如雀群来啄之殆尽，名曰灵雀。至春蜂归，如旧人亦占护其处，谓之蜜塞。
《曲江春宴录》：虞松方春招客，云：握月担风，且留后日，吞花卧酒，不可过时。
《索隐》：王者，行春令，布德，泽被天下，则上应灵威仰之帝，而天门为之开，以发德化天门，即左右角间也。《茶经》：茗，春采谓之苦茶。
《元和郡县志》：天姥山石壁上有刊字，科斗形，高不可识。春月，樵者闻箫鼓笳吹，声聒耳。
《种树书》：松必用春后社前，带土栽培，百株百活。桃树遇春以刀疏斫之，则穰出而不蛀。
《国史补》：凡进士籍而入选，谓之春闱。
《酉阳杂俎》：熊胆春在首。
《金銮密记》：翰林有龙口渠通内苑，大雨之后必飘诸花蕊，经山而出，有百种香色，名不可尽，春月尤妙。《岭表录异》：新龙等州山田，拣荒平处以锄锹开为町疃，伺春雨，丘中贮水，即先买鲩鱼子，散于田内。一二年后，鱼儿长大，食草根并既尽为熟田，又收鱼利，乃种稻且无稗草，齐民之上术也。
媚草鹤子，草也。蔓生，色浅紫叶形，如飞鹤。春月生双虫，食其叶，越女收养。虫老脱为蝶，带之号媚蝶。《云仙杂记》：蚕退之后，多为乾腊，货之。开元中，春末两市，多白眼蜂如山，市人以此卜丝帛之丰歉。
啸旨流云，古之善啸者，听韩娥之声而写之也。沉浮起伏，若游龙戏春泉，直上万仞，声遏流云。故曰流云。当林塘春照暖日，和风特宜为之。
《开宝本草》：胡桃，春月斫皮，汁沐头至黑。
《寰宇记》：美农台，在汉中府城东，后汉桓宣为汉中守，春月尝登此台以劝农，故曰美农台。
《番禺杂记》：木棉先花后叶，紫赤色，大如碗。二三月间花既谢，蕊为棉。有壳盛之人绩为衣裳。
《茅亭客话》：蜀有蚕市，每年正月至三月，州城及属县循环一十五处。耆旧相传：古蚕丛氏为蜀主。民无定居，随蚕丛所在致市居，此其遗俗也。
《湖湘故事》：罗汉绦。后洞有草蔓，结如带，长丈馀，附木而生，相传谓之罗汉绦。毕田诗云：五百移栖绝洞深，空留辙迹杳难寻。绿丝绦带何人施，长到春来挂满林。
《墨客挥犀》：退之有诗赠同游者：唤起窗全曙，催归日未西。无心花里鸟，更与尽情啼。鲁直曰：余儿时每哦此诗，而了不解其意。自出陕右，吾年五十八矣。时春晚偶忆此诗，方悟唤起催归二禽名也。名不虚设，人故不觉耳。古人于小诗用意精深如此，况其大者乎。盖其学问渊源，有五石六o之旨，催归，子规也。唤起，声如络纬，圆转清亮。偏于春晚鸣江南，谓之春唤。《益部方物略记》：护花鸟，青城峨嵋间，往往有之。至春则啼，其音若云无偷花果，人言。楠，蜀地最宜者。生童，童若幢。盖然枝叶不相碍，树甚端伟叶，经岁不。至春，陈新相换，有花实似母丁香云。
娑罗花生峨嵋山中，类枇杷。数葩合房。春开，叶在表，花在中，或言根不可移，故俗人不得为玩。
石鳖鱼，状似45而小，上春时出石间，庖人取为奇味。
《洛阳牡丹记》：洛人家家有花，而少大树者，盖其不接则不佳。春初时，洛人于寿安山中，坌。栽子，卖城中谓之山篦子。
姚黄，一接头直钱五千。秋时立券买之，至春，见花，乃归其直。
花之木去地五七寸许，截之，乃接以泥封裹，用软土拥之，以m叶作庵子罩之，不令见风日。唯南向留一小户以达气，至春，乃去其覆，此接花之法也。《芍药谱》：扬之人无贵贱，皆喜戴花。开明桥之间，方春之月，拂旦有花市焉。
《宋会要》：西京大内后苑有长春殿。
《桐谱》：植桐者，一无爪爬，二无振摇。至春则荣茂而木。又易于杰干，其新茎可抽五六尺者。迨又至春，则根行而蔓，其发乃尤愈于初春时也。
《程子语录》：春观万物皆有春意。尧夫有诗云：拍拍满怀都是春。
《皇极经世・观物内篇》：春为生物之府。
《温公诗话》：寇莱公诗才思融远，尝为江南春云：波渺渺，柳依依。孤村芳草远，斜日杏花飞。江南春尽离肠断，O满汀洲人未归。为人脍炙。
《云笈七签》：治肝当用嘘，嘘为泻，吸为补。夫肝者，震之气，木之精，其色青，其象如悬匏。肝主魂，其神如龙。化为二玉女玉童，各长七寸。出入干肝脏。肝者，春之用事，常以正月二月三月寅时东向平坐，叩齿三通，闭气九息，吸震宫之青气，三吞之以享青帝之祀，以致二童之馔，木精乘王，则肝欢寡忧。
埤雅，鲔鱼岫居，至春，始出而浮阳，北入河西，上龙门入漆沮，见日而目眩。
熊罴富脂。至春，A痒即登高木自坠，谓之扑A。苏轼《浣溪沙》序：予家近酿酒，名曰万家春。
《东坡诗话》：韩退之诗且可勤买抛青春。《国史补》云：酒有郢之富春乌，程之箬下春，荥阳之土窟春，富平之石冻春，剑南之烧春。杜子美亦云：闻道云安曲米春，才倾一盏便醺人。近世裴作传奇，记裴航事，亦有酒名松醪春。乃知唐人名酒多以春，则抛青春亦必酒名也。
《东坡志林》：余来黄州，闻光黄人二三月皆群聚讴歌。其词固不可解，而其音亦不中律吕，但宛转。其声高下往返如鸡唱尔。与朝堂中所闻鸡人传漏，微有所似，但极鄙野尔。
《遁斋f览》：河朔春时多大风，飞尘撼木数日，一作，二三日方止，以访左右，对曰：不得。是风且无年名，曰吹花擘柳风。草木百谷皆藉之。
崭州黄梅山有鸩，巢于山岩大木中，状类训狐，声如击腰鼓。每春生子，能飞，乃送出山，唯二雌雄独留。《石林诗话》：欧阳文忠公记梅圣俞河豚诗：春洲生荻芽，春岸飞杨花。破题两句已道尽河豚好处，谓河豚出于暮春。食柳絮而肥，殆不然，今浙人食河豚始于上元前，常州江阴最先得，方出时，一尾直千钱，然不多得。二月后日益多，一尾才百钱耳。柳絮时人已不食，谓之斑子。或言其腹中生虫，故恶之。
《避暑录话》：浙东土人率以陂塘养鱼，乘春鱼初生时，取种于江外，长不过半寸，以木桶置水中，细切草为食，如食蚕，谓之鱼苗。一夫可致数千枚，投于陂塘，不三年，长可盈尺。
《橘录》：洞庭柑皮细而味美，熟最早。藏之至来岁之春，其色如丹。乡人谓其种自洞庭山来，故以得名。蜷伲其颗如常橘之半，著子甚繁，春二三月始采之，亦可爱。
塌橘，壮大而褊，其南枝之向阳者，外绿而心甚红，经春，味极甘美，瓣大而多液。其种不常有，特橘之次也。《天彭牡丹记》：牡丹花品著者，有洛阳春、绍兴春、政和春、探春隆
绍兴春者，祥云子花也。色淡泞而花尤富大者，径尺。绍兴中始传。
花之旧栽者，曰祖花，其新接头有一春两春者，花少而富，至三春则花稍多。及成树，花虽益繁，而花叶减矣。
《乐府诗集》：春江花月夜，陈后主所作。张子容《春江花月夜》曲：林花发岸口，气色动江新。此夜江中月，流光花上春。分明石潭里，宜照浣纱人。唐郭元振曰：春江，巴女曲也。
《卧游录》：秦观简邵彦瞻曰：春色遂尔蔼，然草木鱼鸟各有佳意，广陵多登临之美。临风把盏所得，故应不赀。
《锦绣万花谷》：韩子苍守黄州，取春江绿涨葡萄，醅以名新酿酒。有诗云：葡萄酒用春江水，压倒云安曲米春。
《挥麈前录》：高昌佛寺五十馀区，皆唐朝赐额，居民春月多游遨乐于其间。游者，马上持弓矢射诸物，谓之禳灾。
《会稽志》：春蚕多四眠，馀蚕皆三眠。越人谓蚕眠为幼，谓之幼：一幼，二幼，三幼大。
春波桥在会稽县东南五里。贺知章诗云：离别家乡岁月多，近来人事半消磨。惟有门前鉴湖水，春风不改旧时波。故取此名桥。
《玉海》：宜春观在县，武帝造。
隋有和春殿。
唐有望春门。
《癸辛杂识》：春花已半开者，用刀剪下，即插之萝卜上，却以花盆用土种之。时时灌溉，异时花过，则根已生矣。既不伤生意，又可得种，亦奇法。
赵春谷梅亭曰：东风第一贾，秋壑梅亭曰第一春。《蠡海集》：气候，类春之气。自下而升，故春色先于旷野。庶物，类春之花，至残而飘零，得敷畅之气焉。
山家清供。杨诚斋诗云：瓮澄雪水酿春寒，蜜点梅花带露飧。句里略无烟火气，更教独上少陵坛。剥白梅少许，浸雪水，梅花，温酿之，露一宿，取去蜜渍，之可荐酒，较之敲雪煎茶，风味不殊也。春采笋蕨之嫩者，以汤瀹之，取鱼虾同切作块子，用汤泡滚，蒸入熟油酱，研胡椒，拌和，以粉皮乘覆。各合于二盏内，蒸熟名山海兜，或名笋蕨。羹许，梅屋云：趁得山家笋蕨春，借厨烹煮自炊薪。倩谁分我杯羹去，寄与中朝食肉人。
《北苑茶录》：凡茶芽数品，最上曰小芽，如雀舌鹰爪，以其劲直纤挺，故号芽茶，早春极少。
《笋谱》：凡植竹，正月二月引根鞭，必西南而行，负阴就阳也。
笋出温处，如苦竹，长节而薄，可作屋椽。笋则春生，可食。
旋味笋，一名苦蒲笋。福州南，一日程，多生苦竹。春则生笋，乡人煮食，甚苦而且涩，及停久则味还，可食。故曰旋味笋。
《玉蕊辨C》：江南野中有小白花，高数尺，春开，极香。土人呼名`花`玉，名取其白也。
《采兰杂志》：蛱蝶一名春驹。
《武林旧事》：诸色酒名思堂春、皇都春、留都春、十洲春、海岳春、蓬莱春、锦波春、浮玉春、秦淮春、丰和春、e溪春。万象皆春。
《金史・舆服志》：金人从春水之服，则有鹘捕鹅杂花卉之饰。
《元史・祭祀志》：荐新鲔野彘，孟春用之。雁，天鹅，仲春用之。葑韭鸭鸡卵，季春用之。
《澄怀录》：东皋杂录，江南自春至初夏有二十四番风信。吕氏春秋春之德风，风不信，则花不成。
《谈撰》：卉木皆感于春气，而后发生者，以木旺寅卯然也。
《便民图纂》：春间取梅核，埋粪地，待长二三尺许，移栽，其树接桃则实脆。
种桃于暖处，为坑。春间以核埋之，蒂子向上，尖头向下，长二三寸许，和土移种。
种杏。春初种于肥地，候长成小树，来春，和土移栽以生子，树枝接之则实茂。
《农桑通诀》：凡垦辟荒地，春曰燎荒。〈注〉如平原草莱深者，至春，烧荒趁，地气通润，草芽欲发，根D柔脆，易为开垦。
《学圃杂疏》：茭白以秋生吴中，一种春生曰吕公茭。以非时为美。初出时，煮食甜软。
《熙朝乐事》：春日，妇女喜为38草之戏。黄子常绮罗香词云：绡帕藏春，罗裙点露，相约莺花丛里。翠袖拈芳，香沁笋芽，纤指偷摘。遍绿径烟霏，悄攀下画阑。红紫扫花阶，褥展芙蓉，瑶台十二峰。仙子芳园，清昼乍永，亭上吟吟笑语，妒F丽。夺取筹多，嬴得玉瑜珥。凝素靥香粉，添娇映黛眉。淡黄生喜绾，胸带空系，宜男情郎归也未。
《清f供》：春时晨起，点梅花汤，课奚奴洒扫，护阶苔，取荼，蘼露浣手，薰玉蕤香，读赤文绿字书。晌午，采笋蕨，供胡麻，汲泉，试新茗。午后，乘款段马，执剪水鞭，携斗酒双柑，往听黄鹂。日晡，坐柳风前，裂五色笺，集锦囊佳句，薄暮绕径，灌花种鱼。
《瓶史》：月表春花，小友茨菰蓝绵。
《海槎馀录》：佛桑花，枝叶类江南槿树，花类中州芍药，而轻柔过之。开时，当二三月之间，色婀娜可爱。海味。索隐：石53，土名龟脚，又名佛手。蚶皆以象形立名，其肉端有两黑爪。至春月，散开如葩，故郭璞《江赋》云：石应节，而扬葩是也。《书肆说铃》：花信风与寒食雨，前后稍异，寒食雨自冬至起至清明前一日，合七气，得三个月零十五日。花信风，自小寒起至谷雨，合八气，得四个月。每气管十五日。每五日一候，计八气分得二十四候，每候以一花之风信应之。
《田家五行谚》云：春风踏脚报。言易转，方如人传，报不停脚也，一云既吹一日南风，必还一日北风，报答也。二说俱应。
凡春宜和而反寒，必多雨。谚云：春寒多雨水。
《田家杂占》：春甲子，雨。主夏旱六十日。
春甲申，雨。主米暴贵。
茆荡内春初雨，菌生，俗呼为雷蕈。多则主旱，无则主水。
《农家馀话》：凡产茶之地，山南和暖得春气而先发。故芽嫩味全厚。生山北，阴寒。至春深，始萌，叶厚而拳局气味不全，如海南产香之地，相似也。
《农政全书》：种竹，正月一日、二月二日、三月三日皆可。种无不活者，如要不间年出笋，用正月一日、二月二日。
二三月芹作英时，可作菹。
《遵生八笺》：花落为褥翠，草成P醉眠。春日，其乐不浅。《本草》：凡采根物，多以春月采者，谓春初津润。始萌，未冲枝叶，势力淳浓也。
春月移栽各树，宜上半月，前则茂而结实，移栽松柏槐柳桑柘橙橘，各色树皆可。
《本草纲目》：青蒿得春最早，人摘以为蔬，根赤叶香。龙涎出西南海中。是春间群龙所吐涎沫，浮出番，人采得货之，每两千钱。
茶有野生种。生种者，用子。其子大如指，顶正圆，黑色。二月下种一坎，须百颗。乃生一株，盖空壳者多故也。畏水与日，最宜坡地荫处。清明前采者，上谷雨前者次之。
石一名紫。生东南海中，江淹《石赋》云：亦有足翼得，春雨则生花。
杨柳，春初生柔荑，即开黄蕊。至春晚，叶长成后，蕊中细黑子。蕊落而絮出，如白绒。因风而飞入池沼，化为浮萍，黄蕊即花，其子乃絮也。
二三月虾蟆曳肠于水际草上，缠缴如索，日见黑点。渐至春水时，鸣以聒之，则蝌蚪皆出，谓之聒子。所谓虾蟆声抱是矣。
《群芳谱》：柽柳一名雨师，一名长寿仙人柳，即俗所称三春柳也。春前以枝插之，易生。
紫荆一名满条红，丛生，春开紫花，甚细碎，数朵一簇，花罢叶出光，紧微圆。花谢即结荚子。
绣拢木本皱体，叶青，色微带黑而涩。春月开花五瓣，百花成朵，团K如禄ǎ有红白二种。迎春，一名金腰带，丛生，高数尺，方茎厚叶。春前有花如瑞香，花黄色，不结实。
《君山记》：酒香山在君山上，相传每春时，往往闻酒香，寻之莫见其处。
《外国图》：风山之首高三百里，有风穴，方三十里春风自此出。
《耕桑偶记》：青齐间遇春耕，则饲牛以天麻饭，仍用锦缕系于角上。
《馀冬序录》：按古三坟曰：惟天至仁，于草生月，天雨降，河龙马负图，又木王月命臣潜龙氏作甲历，所谓草木月与木王月记其岁之春也。太古未造历，前以草木为记。
《名胜志》：春水出鹤庆府东七里，石朵和石坂中。至春月，水益，盛和盐梅椒末，饮之，可以辟疾。
香泉，在武定府城南三里，泉至春则生香。土人每以二三月间具酒肴祭泉，然后汲之和酒而饮，谓能愈众疾。
新安县西北八十里大步海中，有媚珠池。又八十里有合兰洲，与龙穴洲相比穴，凡雨，有龙出没。其间春晴蜃气结为楼台，城堞人物车马往来之状。
金溪县治后有锦绣谷，以春月花开如绣，故名。定州众春园在华塔寺，宋韩魏公为守时，尝筑台池园囿，仍自为记略。曰：郡北隅潴水为塘，广百亩馀，植柳万株，亭榭花草之盛冠于北陲，总而名之曰众春。良辰佳节，太守与吏民同一日之适游览，其间以通圣时无事之乐。
黄龙洲在延平府城东南，张司空祠前。每春水后，土人视洲沙多寡，占岁丰歉。
馀杭县西有泠溪，取清泠之意，乘舟至此。渺若凌空。每春日，风生，水辄涨数寸。俗传有尹公者，善异术，叱水成潮，因名尹公潮。
《一统志》：回雁峰在衡州，雁至此不过，遇春而回。《西湖志》：杭州寿安坊俗称官巷。宋时谓之花市，亦曰花圃。盖汴京寿安山下，多花园。春时赏宴争华，竞侈锦簇绣围。移都后，以花市比之，故称寿安坊。今两岸多卖花之家，亦其遗俗也。
春部外编
《拾遗记》：周穆王三十六年，东巡大骑之谷，诣春宵宫，集诸方士仙术之要，而螭鹄龙蛇之类奇种，凭空而出。
《剧谈录》：上都安业坊。唐昌观旧有玉蕊花甚繁。每发若瑶林琼树。元和中，春物方盛，车马寻玩者相继，忽一日，有女子年可十七八，乘马，容色婉约，迥出于众下，马以白角扇障面，直造花所，异香芬馥闻于数十步之外。伫立良久，令小仆取花数枝而出，须臾望之，已在半天。馀香不散者，经月馀日。
《幽怪录》：鹦鹉见柳归，舜忽呼曰：阿春看客，忽一青衣乘云而下相见。
《葆光录》：殷七，七尝春游，酒尽，将水咒之，成浓醪。

[book_title]岁功典第十五卷
孟春部汇考
易经
地天泰卦
78≡
〈本义〉泰，通也。天地交而二气通，故为泰。正月之卦也。
书经舜典
辑五瑞，既月乃日。觐四岳，群牧班。瑞于群后。
〈蔡传〉此正月事。
礼记月令
孟春之月，日在营室，昏参中，旦尾中。其日甲乙，其帝太，其神勾芒。
〈陈注〉营室在亥，埚ぶ次也。星有明暗，见有早晚，昏明之星不可正。依历法但举大略耳。甲乙，木之属。伏羲，木德之君。勾芒，少之子。曰：重，木官之臣。圣神继天立，极有功德于民。故后王于春祀之，四时皆此义。
其虫鳞，其音角，律中太蔟。其数八，其味酸，其臭膻，其祀户，祭先脾。
〈陈注〉角为木。单出曰声，杂比曰音。调乐于春，以角为主也。太蔟，寅律。长八寸，天三生木，地八成之。其数八，成数也。酸膻，皆木之属。户者，人所出入司之有神。此神是阳气在户之内。春阳气出，故祀之。祭先脾者，木克土也。独断曰：户，春为少阳，其气始出。生养祀之于户。祀户之礼，南面设主于门内之西。〈大全〉
马氏曰：苍龙，木属也。其类为鳞，曲直作酸，故味酸。物以木化，则其气为膻。
东风解冻，蛰虫始振。鱼上冰，獭祭鱼，鸿雁来。
〈陈注〉此记寅月之候。
天子居。青阳左个，乘鸾路，驾仓龙，载青纾衣青衣，服仓玉，食麦与羊，其器疏以达。
〈陈注〉青阳左个，注云：太寝，东堂北偏也。疏云：是明堂北偏。而云太寝者，明堂与太庙太寝制同。北偏者，近北也。四面旁室谓之个。鸾路有虞氏之车，有鸾铃也。春言鸾，则夏秋冬皆鸾也。夏云朱，冬云元，则春青秋白。可知仓与苍同。马八尺以上为龙。服玉，冠冕之饰及佩也。麦以金王而生，火王而死，当属金。而郑云：属木，兑为羊。当属金。而郑云火畜。疏云本五行传言之，疏以达者。春物将贯土而出，故器之。刻镂者，使文理粗疏直，而通达也。
是月也，以立春先。立春三日，太史谒之，天子曰：某日立春，盛德在木。天子乃齐立春之日。天子亲帅三公九卿诸侯大夫，以迎春于东郊。还反，赏公卿大夫于朝，命相布德和令，行庆施惠，下及兆民。庆赐遂行，有不当。
〈陈注〉疏曰：节气有早晚，是月者，谓是月之气，不谓是月之日也。
乃命太史守典奉法，司天日月星辰之行，宿离不贷，失经纪以初为常。
〈陈注〉初者，历家推步之。旧法以此为占候之常也。
是月也，天子乃以元日祈谷于上帝。乃择元辰，天子亲载耒耜，措之于参保、介之御间，帅三公九卿诸侯大夫躬耕。帝藉天子三推，三公五推，卿诸侯九推，反执爵于太寝，三公九卿诸侯大夫，皆御命曰劳酒。
〈陈注〉元日，上辛也。郊祭天而配，以后稷为祈谷也。元辰，郊后吉日也。参，参乘之人也。燕礼，群臣皆侍。士贱不与耕，故亦不与劳酒之赐。〈大全〉方氏曰：帝藉，藉田也。以其共上帝之粢盛，故曰：帝以其借民力而终之，故曰藉。
是月也，天气下降，地气上腾。天地和同，草木萌动，王命布农事，命田舍东郊，皆修封疆，审端径，术善相，丘陵阪险，原隰土地所宜，五谷所殖以教道民，必躬亲之田事。既饬先定准直农，乃不惑。
〈陈注〉田，田也。舍，居也。天子命田，居东郊以督耕者。步道曰径，术与遂同田之沟洫也。
是月也，命乐正入学习舞，乃修祭典，命祀山林川泽。牺牲用牝，禁止伐木，覆巢，杀孩虫胎夭飞鸟，，毋卵，聚大众，置城郭，掩骼埋h。
〈陈注〉孩虫，虫之稚者。胎，未生。夭，方生。飞鸟，初学飞之鸟。，兽子之通称。h骨，尚有肉者。
是月也，不可以称兵。称兵必天殃。兵戎不起，不可从我始。变天之道，绝地之理，乱人之纪。
〈陈注〉春者，生德之盛时。兵自我起，以杀戮之心，逆生育之气，殃也宜哉。
孟春行夏令，则雨水不时，草木蚤落，国时有恐。
〈陈注〉此已火之气所泄也，言人君于孟春之月，行孟夏之政令，则感召咎C如此。
行秋令则其民大疫，Y风暴雨总至，藜莠蓬蒿并兴。
〈陈注〉谓孟秋之令，此申金之气所伤也。
行冬令则水潦为败，雪霜大挚，首种不入。
〈陈注〉谓孟冬之令，此亥水之气所淫也。挚，伤折也。百谷惟稷先，种故云首种。
尔雅月阳
正月为陬。
〈注〉《离骚》云：摄提贞于孟陬。〈疏〉正月得甲则曰毕陬。得丙则曰修陬。得戊则曰厉陬。得庚则曰窒陬。得壬则曰终陬。此可类推。
易乾凿度三著体成
三微而成著，三著而体成，当此之时，天地交，万物通。
素问诊要经终论篇
正月二月，天气始方，地气始发，人气在肝。
〈注〉春者，天气始开，地气始泄，而人气在肝。肝主东方，寅卯，木也。夫奇恒之势乃六十首。盖以六十日而气在，一藏为首，五藏相通，而次序旋转者也。
黄帝占秋收占
正月二十日为秋收日，晴主秋成，百果蕃茂。
汲冢周书时训解
立春之日，东风解冻。又五日，蛰虫始振。又五日，鱼上冰。风不解冻，号令不行，蛰虫不振，阴奸阳，鱼不上冰。甲胃私藏雨水之日，獭祭鱼。又五日，鸿雁来。又五日，草木萌动，獭不祭鱼，国多盗贼。鸿雁不来，远人不服。草木不萌动，果蔬不熟。
吕氏春秋季夏纪音律篇
太簇之月，阳气始生，草木繁动，令农发上，无或失时。
〈注〉太簇，正月冬至后四十六日，立春故曰阳气始生。
史记律书
条风居东北，主出万物。条之言条治万物而出之。故曰条风。南至于箕。箕者，言万物根棋。故曰箕。正月也，律中泰簇。泰簇者，言万物簇生也，故曰泰簇。其于十二子为寅。寅言万物始生P然也，故曰寅。南至于尾，言万物始生如尾也。南至于心，言万物始生有华心也。南至于房。房者，言万物门户也，至于门则出矣。
历书
昔自在古历建正，作于孟春。
〈注〉索隐曰，案古历者，谓黄帝。调历以前有上元太初历等，皆以建寅为正。谓之孟春也。及颛顼夏禹亦以建寅为正。
天官书
从正月旦比数雨。
〈注〉索隐曰：比音鼻，谓以比数日。以候一岁之雨，以知丰穰也。
率日食一升，至七升而极。
〈注〉孟康曰：月一日雨，民有一升之食。二日雨，民有二升之食。如此至七日。
过之不占。数至十二日，日直其月，占。水旱。为其环城千里内，占。则其为天下候，竟正月。
〈注〉孟康曰：月一日雨，正月水月。三十日，周天历二十八宿，然后可占天下。
月所离列宿，日、风、云，占其国。然必察太岁所在。在金，穰；水，毁；木，饥；火，旱。此其大经也。正月上甲，风从东方，宜蚕。风从西方，若旦黄云，恶。
〈注〉索隐曰：韦昭，云离历也。
汉书律历志
太族，族奏也。言阳气大，奏地而达物也。位于寅，在正月。
淮南子天文训
立春加十五日，斗指寅则雨水，音比夷则。
太簇之数七十二，主正月下，生南吕。
太阴在辰，岁名曰执徐岁，星舍营室东壁，以正月与之晨，出东方，翼轸为对。
时则训
孟春之月，招摇指寅，昏参中，旦尾中，其位东方，其日甲乙，盛德在木。其虫鳞，其音角，律中太簇。其数八，其味酸，其臭膻，其祀户，祭先脾。东风解冻，蛰虫始振，苏鱼上负冰，獭祭鱼，候雁北，天子衣青衣，乘苍龙，服苍玉，建青纾食麦与羊，服八风水，爨萁燧火，东宫御女青色，衣青采，鼓琴瑟，其兵矛，其畜羊，朝于青阳左个，以出春令，布德施，惠行庆赏，省徭赋。立春之日，天子亲率三公九卿大夫以迎岁于东郊，修除祠位，币祷鬼神，牺牲用牡，禁伐木，覆巢，杀胎夭，，卵，聚众，置城郭，掩骼hd。孟春行夏令，则风雨不时，草木早落，国乃有恐。行秋令，则其民大疫。飘风暴雨总至，藜莠蓬蒿并兴。行冬令，则水潦为败，雨霜大雹。首稼不入。正月，官司空其树杨。
六合
孟春与孟秋为合。孟春始嬴。孟秋始缩。故正月失政。七月凉风不至。
大戴礼记夏小正
正月启蛰，言始发蛰也。雁北乡，先言雁而后言乡者，何也。见雁而后数其乡也。乡者，何也。乡，其居也。雁以北方为居，何以谓之为居。生且长焉尔。九月r鸿雁，先言r而后言鸿雁，何也。见r而后数之，则鸿雁也，何不谓南乡也。曰：非其居也，故不谓南乡。记鸿雁之r也，如不记其乡，何也。曰：鸿不必当小。正之r者也，雉震椤Ｕ鹨玻者，鸣也。橐舱撸鼓其翼也。正月必雷，雷不必闻。惟雉为必闻之。何以谓之。雷则雉震椋相识以雷，鱼陟负冰，陟升也。负冰云者，言解蛰也。农纬，厥耒纬束也，束，其耒云尔者。用是见君之亦有耒也。初岁祭耒，始用畅也。其用初，云尔畅也者。终岁之用，祭也。言是月之始用之也。初者，始也。或曰：祭韭也。囿有韭。囿也，园之燕者也。时有俊风，俊者，大也。大风，南风也。何大于南风也。曰：合冰必于南风，解冰必于南风，生必于南风，收必于南风。故大之也。寒曰涤，冻涂，涤也者，变也，变而也。冻涂者，冻下而泽上多也。田鼠出田。鼠者槭笠病＜鞘币玻农率均田。率者，循也。均田者，始除田也。言农夫急除田也。獭祭鱼，其必与之，献何也。曰：非其类也，祭也者，得多也。善其祭而后食之。十月豺祭兽谓之祭。獭祭鱼谓之献，何也。豺祭其类，獭祭非其类。故谓之献大之也。鹰则为鸠。鹰也者，其杀之时也，鸠也者，非其杀之时也。善变而之仁也。故其言之也。曰：则尽其辞也。鸠为鹰，变而之不仁也，故不尽其辞也。农及雪泽，言雪泽之无高下也。初服于公田。古有公田焉者，古言先服公田，而后服其田也。采芸为庙。采也，鞠则见。鞠者，何也。星名也。鞠则见者。岁再见尔初昏参中。盖记时也。云：斗柄县在下。言斗柄者，所以著参之中也。柳，也者，发孚也。梅杏s桃则华。s桃，山桃也。缇缟也者，莎随也。缇也者，其实也。先言缇而后言缟者，何也。缇先见者也，何以谓之小，正以著名也。鸡粥。粥也者，相粥之时也。或曰妪伏也，粥养也。
后汉书礼仪志
正月，上丁祠南郊，礼毕，次北郊，明堂高庙。世祖庙谓之五供。五供毕，以次上陵。西都旧有上陵东都之仪，百官四姓、亲家妇女、公主诸王大夫、外国朝者、侍子郡国计吏、会陵昼漏上水，大鸿胪，设九宾，随立寝殿，前钟鸣谒者，治礼引客，群臣就位如仪。乘舆自东厢下，太常导出，西向拜止。旋升阼阶拜神坐。退坐东厢。西向侍中尚书。陛者，皆神坐。后公卿群臣谒神。坐太官上食，太常乐奏，食举文，始五行之舞。礼乐阕君。臣受赐，食毕。郡国上计吏以次前，当神轩，占其郡谷，价民所疾苦，欲神知其动静，孝子事，亲尽礼，敬爱之心也。周遍如礼，最后亲陵遣计吏，赐之带佩。
正月甲子，若丙子，为吉日。可加元服，仪从冠礼。乘舆初，缁布进贤，次爵弁，次武弁，次通天，以据皆于高祖庙，如礼谒王公以下。初加进贤而已。
正月天郊夕牲，昼漏未尽，十八刻初纳，夜漏未尽。八刻初纳，进熟献。太祝送旋皆就燎位，宰祝，举火，燔柴，火然。天子再拜，兴有司告事毕也。明堂五，郊宗庙太社稷，六宗夕牲。皆以昼漏。十四刻初纳，夜漏未尽。七刻初纳，进熟献送神，还，有司告事毕。六宗燔燎，火大然，有司告事毕。
正月始耕，昼漏上水，初纳执事，告祠。先农已享。耕时，有司请行事，就耕位。天子三公九卿诸侯百官以次耕力田种。各i讫，有司告事毕。是月，令曰：郡国守相皆劝民始耕如仪。诸行出入皆鸣钟，皆作乐。其有灾眚有他故。若请雨止，雨皆不鸣，钟不作乐。
说文寅月
寅，膑也。正月阳气动，去黄泉，欲上出，阴尚。
晋书乐志
正月之辰谓之寅。寅者，津也。谓生物之津涂也。正月之管谓为太簇。簇者，簇也。谓万物随于阳气，太簇而生也。
宋书礼志
孟春之月择上辛。后吉亥日，御乘耕根三，盖车驾苍驷，青缰通天冠青帻，朝服青衮，带佩苍玉，藩王以下至六百石皆衣青。唯三台武卫，不耕不改服。章车驾出，众事如郊庙之仪。车驾至藉田，侍中跪奏，尊降车临坛。大司农跪奏：先农已享，请皇帝亲耕。太史令赞曰：皇帝亲耕，三推三反。于是群臣以次耕，王公五等开国诸侯五推五反。孤卿大夫七推七反，士九推九反。藉田令率其属，耕竟亩洒，种即i礼毕。
齐民要术正月事宜
崔四民。月令曰：农事未起，命成童以上入太学五经。砚冰释，命幼童入小学篇章。命女工趋织布典，馈酿春酒。
梁元帝纂要孟春
正月孟春，亦曰孟阳、孟陬、上春、初春、开春、发春、献春、首春、首岁、初岁、开岁、发岁、献岁、肇岁、芳岁。
玉历通政经春气温柔
正月建寅，律中太簇。鸡雉孳尾，招摇生聚，少阳解冻。其气温柔，逆之则寒。
农政全书孟春事宜
孟春之月，命女工趋织布典，馈酿春酒。　是月教牛，修农具，筑墙园，开沟渠，修蚕室，整屋漏，织蚕箔。　此月栽树为上时，上半月栽者，多结子。南风不可栽。下子、茄、瓜、薏苡、诸般花子、葫芦、匏、
扦插、杨柳、石榴、栀子、
栽种、松、桑、榆、柳、枣、葱、葵、韭、胡、
桃、榛子、松子、杏子、椒、菠菜、麻、牛、蒡子、竹、〈宜初二日〉杂树木、〈宜上日〉木棉花、苦薯、山、药、冬瓜、〈宜初十日〉黄瓜、莴苣生菜、蕈、芋、四
月芥。
接换、梨子、林檎、枣、柿、栗、桃、梅李、
李、〈以上并雨后〉
浇培、石榴、梨子、海棠、栗、枣、柿、梅、
桃、杏、林檎、胡桃、〈以上并下旬〉
收藏，无灰腊糟，蒸腊酒，合小豆酱，
杂事，接诸般花木果树，移诸般花木果树，垄
瓜地、修诸色果木，修接桑树，骟诸色树木，
〈骟与嫁同〉
农事占候
正月，凡春雷和而反寒，必多雨。谚云：春寒多雨水。元宵前后，必有料峭之风。谓之元宵风。　上八日，宜晴。此夜若雨，元宵如之。谚云：上八夜，弗见参星。月半，夜弗见红灯。　雨水后，阴多主，少水，高下，大熟。谚云：正月罂坑好种田。
遵生八笺正月事宜
《周天玉衡六问》曰：大寒后十五日，斗指艮为立春。立，始建也。春气始至，故为之立也。后又十五日，斗指寅为雨水。雨水，中气也。言雪散为水矣。律太簇。簇者，凑也。言万物凑地而出，随阳而生也。玉烛宝典以正月为端月。曰：孟阳曰献岁。
灵宝曰：是月天道南行，作事出行，俱向南吉。
是月一日，修续命斋，勿杀生。初七日，是三会日，宜修延神斋，吉。
《四时纂要》曰：是月四日，寅日。宜拔白。甲子日，拔白。三十日，服并花水，令须发不白。
肘后方曰：正月上寅日，取女青，草末三合，绛囊盛挂帐中，能辟瘟疫。女青，即雀瓢也。
《琐碎录》曰：打春牛时，拾牛身土，泥撒檐下，不生蚰蜒。《居家必用》曰：是月，将三年桃树身上，尖刀画破树皮，直长五七条，比他树结子更多，恐皮紧不长。
是月上辰日，塞鼠穴，可绝鼠。
《珠囊隐诀》曰：正月宜加绵袜以足，则无病。戊辰日，宜炼丹药。
《千金月令》曰：是月宜食粥。有三方，一曰地黄粥以补虚。取地黄，捣汁，候粥半熟以下汁，复用绵包花椒五十粒，生姜一片，同煮粥，熟，去绵包。再下熟羊肾一具，碎切成条，如韭叶大，少加盐，食之。二曰防风粥以去四肢风。取防风一大，分煎汤煮粥。三曰紫苏粥。取紫苏，炒，微黄，香，煎，取汁，作粥。
《云笈七签》曰：正月十日沐浴，令人齿坚。寅日，烧白发，吉。
《述见》曰：是月，每早梳头一二百梳，甚益。
《元枢经》曰：春冰未泮，衣欲上薄下厚，养阳收阴，长生之术也。太薄则伤寒。
《道藏经》曰：欲灭尸虫，春正上甲乙日，视岁星所在，焚香，朝朝礼拜，诚心祝曰：臣愿东方明星君扶我魂，接我魄，使我寿命绵长如松柏，愿臣身中三尸九虫尽消灭，频频行之吉。
正月事忌
正月日时，不宜用寅，犯月建，百事不利。
是月初七日、二十一日，不可交易，裁衣。
是月初，婚忌空床，招不祥。不得已者，以薰笼，置床以厌之。
《千金方》曰：是月食虎豹狸肉，令人伤神损寿。
又曰：不得食生葱蓼子，令人面上起游风，勿食蛰，藏不时之物。
《本草》：是月勿食鼠残伤物，令人生瘘。《心镜》曰：是月节五辛以避厉气。五辛：蒜、葱、韭、薤、姜是也。勿食狸豹等肉。
《摄生论》曰：八日宜沐浴，其日不宜远行。
杨公忌曰：十三日不宜问疾。
正月元日，天腊日。十五日为上元二日，戒夫妇入房。
正月修养法
孟春之月，天地俱生，谓之发阳。天地资始，万物化生。生而勿杀，与而勿夺。君子固密，毋泄真气，卦值泰，生气在。子坐卧，当向北方。
《孙真人摄生论》曰：正月肾气受病，肺脏气微，宜减咸酸，增辛辣味，助肾补肺，安养胃气，勿冒冰冻，勿太温，早起夜卧，以缓形神。
占雨雾
正月朔，雨，春旱人食一升。二日雨，人食二升，以渐而升。五日雨，大熟。五日有雾，伤谷伤民。元日雾，岁必饥。
占草验岁
师旷曰：荠先生，岁甘。葶苈先生，岁苦。藕先生，岁雨。蒺藜先生，岁旱。蓬草先生，岁欲流水。藻先生，岁欲恶。艾叶先生，岁欲病。皆以正月占之。
赏心乐事
正月
岁节家宴，立春日春盘，人日煎饼会、玉照堂
赏梅、天街观灯、诸馆赏灯、丛奎阁山茶、湖
山寻梅、揽月桥看新柳、安闲堂扫雪。
事物原始贺正
《汉书》云：汉高帝十月定秦，遂为岁首。汉以十一月为正月，群臣朝贺，元日庆贺之义始。此按历代正月所尚不同。郑康成《尚书三帛注》云：高阳氏、轩辕氏、有虞氏俱以十一月为正月。高辛氏、少昊金天氏、女娲氏、尧帝俱以十二月为正月。《易》曰：帝出乎震，谓伏羲也。建寅之月，则正月当从太昊伏羲氏始。其夏正建寅为人统，商正建丑为地统，周正建子为天统。孔子曰：行夏之时，至今因之，正本去声。秦始皇讳政，避其讳，故音从征，至今从之。
小年朝
《国朝会要》曰：宋真宗大中祥符元年，诏以正月初三日，天书降为天庆节，休假五日。今称小年朝，始此。
直隶志书〈各省风俗同者不载〉宛平县
正月十九，集白云，观弹射。走马曰耍燕。九二十五日，大啖饼饵，曰填仓。
昌平州
正月八日，俗谓群星下界之辰，间有设香纸以祭者。
丰润县
正月十日，炊面为茧以祈蚕功。是月童子入塾，女辍针工，男出郊外，以试农事。
永平府
猪日祭墓，遍礼群神，交宴亲友少年。自鸡至马，随意f游，或演习弦歌，或番弄博戏。或听说偈唱词，或看}挛璋簟９热丈灾寡，浃炊面为茧，以祈蚕功。越二日而浃辰矣，并晴明无风，则以日卜月而岁大吉。又二日，女辍针名，忌讳是日，或先试灯设席。廿四日，以鼠会亲。是宵燃灯一岁，作耗。故禁火五日曰填仓。农家蒸饭炊糕，五更用灶灰于前院，画地成窖为梯囤形，或撒五谷以砖石压之，为岁丰盈兆。而农出郊矣。雨水节后，占天阴，宜农。
滦州
孟春之月，女辍针工为舁戏。
安肃县
正月十四日，用灰敷地，置谷于中，往来布种，以为多，名曰种田。
肃宁县
正月二十五日，填仓罗灰于院中，名打囤，置诸谷少许于中为丰兆。风占甲子，丰年丙子。旱戊子，蝗虫庚子，乱若逢壬子，水滔滔。只在正月上旬看。
吴桥县
正月二十五，填仓日，农家吃顺风糕。
元氏县
正月十日，俗谓十子日。不动碓}，恐伤岁稼。十二日，妇女出聚门首，谓之躲鼠，不然恐啮衣物。十六日，夜半用杵遍杵宅院，谓之捣虚耗。二十日，用灰画窖置五谷于中，明晨收入仓内，谓之小添仓。二十五日，同上谓之老添仓。是月亲友置酒，酬酢弥月不绝，谓之年酒。
冀州
正月十六日，夜祭灶响卜，名曰问匏神。
枣强县
填仓日，验风自何来，以兆丰歉。
饶阳县
正月一日鸡，二日犬，三日猪，四日羊，五日牛，六日马，七日人，八日谷，其日晴，所主之物育。阴则灾。朔日，疾风盛雨，发屋扬沙，主丝贵蚕败，五谷不成。五日内，东北风皆大熟。月内虹，十月谷贵。雷，弗安。日蚀，谷贱，盗l多。八日观参星，过月西，旱，否则水。雨水日，东风，五谷丰。南风，主春旱。西风，主有水。北风，主麦不成。
邢台县
正月二十五日，祭天仓，用杂粮为团供。
广平府
乡人先于除日上坟茔，焚楮钱，请其先灵于家。供祭至正月上旬之内，则撤供桌，复焚楮钱，送归坟，恐门神阻之，预以香炷涂其目。
延庆州
正月十六日，具酒馔，召少壮者饮食之，谓之扛窖。
山东志书武城县
正月十六日，质明以艾炷灸衣带，谓之灸病。十七日，不燃灯，燃则鼠m衣。
曹县
正月初八日，接星。十三日，赛城隍神，新弁服，有傩事。
平阴县
正月十七日，女红俱停针指，俗谓针刺日。
黄县
正月朔三迎女儿，节婿及甥，登堂，礼拜，设席。十日，姻亲相馈，送酒肴等物，名曰送拾掇。
招远县
正月十七日，俗谓之大人。七日夜，亦不篝灯。
山西志书阳曲县
正月五日，妇女以色纸装男女形。六日，爆黑豆，投水瓮内辟毒，曰爆六甲。八日晚设香灯，作面果饼，祭拜北斗。
盂县
正月女辍针工，或请仙童，跳七娘为戏。
临汾县
正月二十九日祭火星。
洪洞县
正月二十日，请婿女吃煎饼。
太平县
正月五日俗谓月忌。家物不出。二十二日，女不用针。晦夜不张灯，为鼠忌。
夏县
正月二十日，大风则黍大收。小风则黍小收。无风则黍无收，试之屡验。
隰州
正月二十三日，财神会延僧于三皇庙诵经，街巷张灯如元宵间，亦放花火。
永和县
新岁，各村鸣锣击鼓为乐。此村至彼村以油糕酒果款之，明日彼村至此村亦然。贺嫁娶之家，亦用油糕。正月五日，家藏不出。六日，女不用针。七日，炙糖丘，禳瘟。十日，夜不点灯。
黎城县
正月二十日俗曰天仓。庖厨廪庾，悉燃灯照之，有以酒脯祀者，又谓二十五日为大天仓，忌出，喜入，燃灯如前。是月也。薅韭晒，蚕连，修耒耜，烧苜蓿，种菠32，栽树于雨水前后。
平遥县
正月初十日，以面饼置墙根，名曰贺老鼠嫁女。十三日，以米面茶洒屋上。食寒鸦，祈其不害豆田也。十七日，妇作针指，名曰刺蛔蜒。一月内，忌糊纸背。
朔州
正月五日俗称┪濉Ｒ圆手郊糇魅剐，装女子形于五更。送之街头，曰送穷媳妇出门。
马邑县
俗以正月二十日为小天仓，以炭灰罗布地上，作大小圈，曰剜窖。食煮窝以荞面为丸，而空其中，肖窖形也。至二十五日为老天仓，食煎饼，亦荞面为之曰盖窖。
河南志书仪封县
正月十六日早，士女登高阜，灸石人。
陈州
正月十六日，阖郡士民办香诣太昊陵奠。献观者因而为市，抵晚登城。士女往来，周围肩相摩也。
临颍县
正月十六夜灶卜。
林县
正月十六日，士民协亲友，携}提壶，登龙头山，饮酒。尽日而归。
孟津县
正月十六日，逆女吃茶，点灯于河，顺流而下以祈福。男女登原陵，游观。抬辇数十座，朝汉陵。
陕西志书富平县
正月二十日，置面饼屋宇上下，曰补天地。二十三日，少年作百戏状，沿街而行，若狂者然。曰摆社福。又曰过不当。晦日，各以斧斤斫梨枣，冀其实繁。曰：挞枣以火照桑树，谓其无虫，曰燎桑。
商州
正月十五日，有司行乡，饮酒礼，儒学择吉日开学，士民亦送子读书，州择日开操。
同州
正月初九日，灸谷皮于阈以祛灾。十二，夜不然灯，然则鼠m衣。
合阳县
正月二十三日，多祀佛，剪纸人，贴门上，禁不得食米，或禁三数日，惧病疳。
白水县
正月二十三日，倾城中士女，杂踏游二百子庙，祈嗣。是夜，放灯如元宵节。
蒲城县
正月晦日，掷黑豆，驱虫，或用灶灰撒墙下。
岐山县
正月二十日，穿孩女耳。晦夜，断灯，禁语，谓之避鼠嫁。
西乡县
正月十六日，北郊弥陀寺大会，男妇游春，竟日方旋。
平凉府
正月二十三日，不食粟，唯饭面。是月也，群物始交，鸟乃鸣，鱼负冰，柳乃发茸款，冬齑乃花，牡丹迎春始萼。藏冰减裘，农乃粪利器，|梳，绒羊毛，俱可褐，伐柳肄，启冬窖，惰农f卧，乃鲜食裸。
江南志书吴县
正月三日，竞游开元寺。十三日诣吉祥庵，谒扬威侯，俗呼刘猛将。燃巨烛如杯ǎ至半月始灭。
长洲县
正月礼年忏。五日祀五路神，以祈利达。
昆山县
正月初八夕，各家争看参星，以卜旱涝。十四日，以秫谷爆于釜中，名孛娄。又名卜流。人自瀑之以卜一岁之休，咎儿女辈用Z线贯之，簇成花状，插于髻上。
常熟县
正月九日为天日，兴福寺僧斋天邑，人多早起，往观之。
嘉定县
正月四日，设粉饵祀灶，曰接灶。
松江府
正月八日，夜观参星过月西，则多旱，否则多水。又以卜元夕之晴阴，月内虹，十月谷贵。雷弗安。日蚀，谷贱，盗l多。
兴化县
正月十六夜，妇女走三桥祈嗣，印灰于门，以兆秋成。
泰州
正月十六夜，妇人有乞子者，取砖密藏以归。
如皋县
正月新婚者，不空床，恐招不祥。
通州
谷日晴，占有岁。士大夫出郭嬉游。
怀宁县
正月三日，各焚其门，悬纸钱，诫家人，各执业。谚云：烧了挂门纸，各自务生理。
山县
正月七日，用刀斫果树，令多生。
太湖县
正月五日俗呼为牛日。戒家僮，毋得鞭詈牛，且以饭饲之。
徽州府
正月修田畛，端径路。
休宁县
正月上旬宜甲子，主丰。丙子，旱。戊子，虫。庚子，凶。壬子，水。
蒙城县
正月上旬之日，各家女子鸣锣击鼓，邀天仙，问时岁吉凶。
浙江志书杭州府
正月初三日谓之小年朝，仍烧松棚于围炉中。自元旦至三日，皆用赤豆饭并以供神，谓之隔乍饭。初六日，南山法相寺古定光佛诞日，士民争往祷之，有摩佛顶至踵，谓可以得子者。
海宁县
佞佛者，有头八佛、二八佛之会，以正月八日，次以十八日，俱会于附近寺院，而岳庙尤盛。
嘉兴府
正月五日内，田间束刍于木末，r以绯帛。夜击金鼓而焚之，侑以祝词曰：烧田蚕，盖祈年也。
山阴县
正月十四日，用巫人以牲醴祀白虎之神，祭毕。以红绿线钉虎于门上，谓之遣白虎。
嵊县
谷日，天气晴明之夜，仍装童骑佐，以灯爆金鼓迎于城隍庙，县堂及各街道以祈谷，谓之打燥。
兰溪县
正月二十日，邑之下市有仁惠庙，俗传是日为庙神生日。众作鳌山，设斋斛，命僧道诵经庙中，焚香罗拜为祝，及倩优作诸戏，食汤饼而归。
永康县
孟春之月，乡市各分村落，设醮糊纸为船。僧道师巫以铙钹鼓乐，导之沿门撒沙，驱鬼逐祟，送至水次，谓之做消灾。
武义县
正月十四日，有城隍花园等八保会，市人结Z亭香亭，旗鼓于街市，僧道诵经，虔供瓜果。
西安县
孟春祈年于里社。是月也，阳气始发，农家以秫米捣为糍，酿酒市肉，祭田祖先，啬其馀八口，共享祝是年有秋。
龙泉县
孟春行夏令，雨水不时。草木早落，国有恐。行秋令则人民疫。行冬令水潦为害，霜雪大至。
江西志书浮梁县
正月八日，送蚕花帖歌，占岁休咎。二十日，补天穿以祈晴霁。
泸溪县
正月寒，犹烈。上元后，民即东作，三六日宜晴。谚云若问六种熟不熟，只看正月三个六。
万安县
游神在下乡，自正月初三起，将本坊福主康王神，并有儿郎著五色花衣，头戴披巾，执旌旗抬神。每日游于境内，各祠上划船三次，唱凯歌，夜轮值各堂。元宵竟至十五日，将神轿倒抬归庙，名为收设日。众儿郎在庙门筋斗易服而归。十六日各祠堂作送神会，饮酒至晚闭门，名为锣鼓静以兆吉云。　七神38法：在十五都上宏原刘家，祖在外作商，传此法，并有头面，各色器械归家，每年正月装演，用七人俱赤身著五色裤，或用锯在头，或j插在腹。人各用利器刺肉，无血外，装太平故事，一岁不举神，即头面献身，兵器自鸣，致为民患，至今不失。初一二三日，装演故事，并作一毛狗迎，游各山。如一年失例，则地方鸡凫失养。
瑞州府
正月三日，夜深束刍，像人剪Z纸为衣巫，祝咒禳，送河边焚化投水中，其小家执杖鸣锣，鼓欢噪击，逐鬼出门，疑即古傩遗意也。
新昌县
正月前后，多有为傀儡戏，以祀神者，曰酬愿。
万载县
正月三日，晚结草为船，乘载饭团，肉片蔬果，物类盛备鼓吹，导引江流，谓之送穷。
湖广志书崇阳县
正月三日俗谓送祖日。各焚其门，钱开市交易，士大夫家或有至上元者。
德安府
正月多有为唪玉经会者。
石首县
正月十六日，县令率所属，出米市，街至乡约所命十二里。乡耆讲训读律，以化愚顽，并书善恶姓名于约所，以示劝戒，每月俱于是日约讲。
监利县
正月晦日为T聚饮食。每月皆弦望。晦朔以正月。初年时俗重以为节。
宝庆府
正月十七十八有张灯者，谓之买两夜灯。未日夜，芦苣火照井祠中，则百鬼走。
零陵县
正月夜，多鬼鸟度，家家床打户捩狗耳，灭灯烛以禳之。
宁远县
正月立春前，阳气早蒸，薰风时动，桃李遍开。每霜晨，风信寒，不可禁。俗有春寒透骨之说，移花接果宜上旬，多子。
福建志书福州府
岁节之二三日，华门大姓率携家拜扫，虽贫贱市贩亦盛服靓妆，竞出城东西北郊之外，冠盖填塞。故自节内酒亭食肆，凡诸a_之家，垂帷下箔，优游歌笑至开假乃止。晦日称为后九，取五谷，和蔬菜为糜，相馈食之，田家味也。
浦城县
献岁十日后，子弟入乡塾。
将乐县
自元日至七日于含云寺中，开会，少长云集，笙歌盈耳。傩日，在城以十七日，水南以十五日，俱于先一日晚鸣锣遍市巷，彻夜以逐疠疫。至日，剡木为船以送之。
上杭县
正月初六日晚，俗谓灶神朝天回家，各陈酒果以祭。
莆田县
正月二日，自城中及乡村有踏青之游，长少皆衣冠出，游园林山寺。词人墨客，多挈}展席，择胜处吟赏。抵暮乃归，儿童竞采桃李菜花持归，为新年之瑞。名曰踏青草。十六夜，俗人暗摸城门钉，谓之吉兆。
诏安县
海上飓信，正月初四日为接神飓，初九日为玉皇飓，十三日为关帝飓，二十九日为乌狗飓。
海澄县
正月二日，烧香东岳庙，走新亭之古岸，港口之教场头看掷石。先是一日O者角者，当垒敌小石为戏，且进且却，互有趋避。越二日至五日，观者集，人力齐矣。其掷也，都分而蚁阵，阵各有师，师谓石为虎师之御，不多虎胥，棱棱坚若。若二三匿怀中，视石如星飞不动，动则其眦而决，迎其脑而裂。彼僵势负，乃拳石雨下，而蹂毙之。再日复聚，或歌或哭，醉往而死归，不问有司偿理，有司亦切禁之不止也。　元日至元宵，游人日戴面具，要钟馗大和尚，或龟鹤仙犀，夜则然。鱼龙竹马灯，为明妃出塞、东坡泛江故事。金鼓朝喧，丝肉夕奏，并集喜门，式歌且舞以博赏赉。复有闾少年，面粉墨，僧容乞相，憨无赖状，喧笑嬉游，相因阵阵。方言曰：山客烂，是夜妇女必结伴行，过河桥。曰：多寿考，依榕树。曰：走腰疾，带麦穗。曰：岁青春，拔青菜。曰：嫁官人。　是月，城市郊村延僧道，建斋先社，首以红笺帖，上元祈安天官赐福于各家门面，因以敛钱，名为香会。醮毕，迎神，神归，置饮，名为食供。坐次以齿无，贵贱乡人，饮酒馀意哉。
福宁州
春初时，间或有雪发，雷常早，遂成阴霾者，月馀雨而涝矣。
四川志书茂州
正月二日，民家设香烛牲醴，祀和合，利市神及土地，谓之亚祭。五日俗谓五鬼日。凡饮食动用之物，俱于先日晚取出，以足一日之用。其存贮食物，皆以乌炭压之，以为避邪。九日子时分，设香烛拜天地。谓之上九。
邛州
元日至灯夕，各持纸钱标挂先，陇上焚，拜毕。随又各携钱楮焚挂于无主诸墓。此亦推仁鳏寡之意，以及其鬼也，号为祭野鬼坟。
广东志书广州府
正月十九日，插桃枝大蒜于户，以辟恶，俗曰天机籁败。晦日，扫除谓送穷。
新安县
正月初六日晴，人民安。十六日晴，有营生。二十六日晴，有蔬果。
乳源县
正月初三日，妇女以糕饼橘子相馈。初五日，各祀门神焚除夕，张挂门钱。谚云：火烧门神纸，孩童习细业，大人做生理。
长乐县
孟春之月，桃李华春，生菜秀广南，笋生，柳青，而寒衣渐减。
揭阳县
正月四日之夜，各设果酒诸神之前，俗谓迎神下天。五日以后，乡人傩，谓之禳灾。县市亦然。天启间，士民赛扮故事，备极华丽，以迎关帝城隍，遍历街巷，以后每岁皆然。
化州
正月朔后，城郭乡村各为社。会择善歌者，为童子鬼。衣鬼巾，寅夜持铃，合歌奏鼓乐，上下坛场，翱翔缓步谓之跳。元宵仍用道士，化纸马，祈丰乐也。
琼州府
正月初三早，书帖钉赤口，谓之38口。
临高县
人日后，竞设醮抬神，谓之做斋，或抬神。至亲戚家主人亦抬神，以迎道士。请两人相舞，久乃登堂，宾主交唱。黎歌会饮，仍各抬神，作辞送状，男妇竞赛，Fa以能翻转若风车者，为胜。
崖州
正月三日出猎，先用小鸡祭土地，视其骨，以占岁之丰歉。柳子厚诗云：鸡骨占年拜水神。
广西志书隆安县
正月元鸟至，种粟米，草木萌芽，人民采竹，木取苇茅，以备水堰。
云南志书河阳县
正月十六夕，老幼携游，插香道左。相传可以祛疾。
新兴州
正月十三日，州城及普舍城，建醮祝国，祈年禳灾，张社，会十五日毕傩。

[book_title]岁功典第十六卷
孟春部艺文一
上东门铭　　　　　　　　后汉李尤
上东少阳，厥位在寅，条风动物，月值孟春。
太簇正月启　　　　　　梁昭明太子
北斗周天，送元冥之故节。东风拂地，启青阳之芳辰。梅花舒两岁之装，柏叶泛三光之酒。飘u馀雪，入箫管以成歌。皎洁清冰，对蟾光而写镜。敬想足下，神游书帐，性纵琴堂。谈丛发流水之源，笔阵引崩云之势。昔时文会，长思风月之交。今日言离，永叹参商之隔。但某执鞭贱品，耕凿庸流。沈形南亩之间，滞迹东皋之上。长怀盛德，聊吐愚衷。谨凭黄耳之传，伫望白云之信。
初春赋　　　　　　　　　明陈经邦
夫何四序之平，运兮吾独感此。初春，伊幽朔之元冬兮，寒凛凛其切人。羌寂寥而兮，嗟旅恨之难陈。幸阴阳之改序兮，日月忽其移辰。灿招摇之宵光兮，杓巳转而指寅。勾芒一以揽辔兮，柄遂谢夫元冥。欣阳春之归来兮，嘉万象之重新。条风吹柯以发萌兮，蔚震气之东升。铿淙淙以戛玉兮，河乍泮而流声。蛰应候以启坏兮，潜鳞止而负冰。鸿飘飘于紫塞兮，纷呼侣而归征。眺平原之宿莽兮，惊野雉之群鸣。况乃朗鲜之淑景兮，尤先丽乎神京。试瞻上林与禁Z兮，已葱茜其含荥。云霏霏而去殿兮，雪涣涣而融城。水镜开兮泰液盈，波Y兮春光生。横苍龙兮兀翠屏，寒烟尽兮青山明。堤欲舒兮杨柳，洲欲变兮芷O。惟物华之如此兮，爰一豫夫皇情。当兹春之始至兮，帅百辟以郊迎。骖青虬之蜿蜒兮，骋翠驾之J。前蜚廉以启涂兮，后丰隆使奔扈。穆东皇之下临兮，俨女夷之并御。芳菲菲其袭人兮，气煦煦其四布。服集而填兮，欢声喧以载路。方銮和之旋轸兮，太史又告之以协风。讶土脉之愤发兮，占农祥之正中。召阳官以戒事兮，享鬯醴于斋宫。乃祈上帝兮乃祀先农，黛耜躬推兮轩冕胥从。又且开明堂之青阳兮，政有仁而无肃。始乘令以布和兮，亦风而考俗。温诏务以宽大兮，求幽枉之毕瞩。有此渥泽与湛恩兮，觉春晖之倍淑。余既眷良辰以娱志兮，聊逍遥而容与。驰余驾于兰皋兮，弭余节于杜渚。览草木群生，有以自乐兮，忘浮踪之在旅。搴薜荔兮山之阿，采蘅兮江之湄。纫众芳兮自佩，及此日兮迟迟，折瑶华兮盈握。将谁遗兮所思。ジ≡瀑馇Ю铮姑独酌兮金卮。惊遗凉之犹起兮，迟阴谷之回姿。欲歌阳春以召暖兮，恐调迥而和希。怅林红之未灿兮，余将讯东皇与女夷。愿氤氲之益洽兮，普韶景于无私。盈宇内皆春台兮，试乐观万物之熙熙。
早春赋〈有序〉　　　　　　　倪谦
孟春者，四时开辟之端，生育之首。天地交泰，万物亨通。古先哲后政令之所行，罔不因时之宜。故于是月下宽大之书，行庆赐之典，所以体好生之盛德也。肆惟皇上临御之四年为景泰。癸酉时，维初阳盛德在木，皇上既于元旦受万方之朝贺，华夷毕集拜舞，称庆固已，合人心之O戴矣。复于辛日祀上帝于南郊，风尘屏息，瑞日晴丽，又有以致天心之昭格焉。乃者，涤垢掩瑕，行庆施惠，裁成辅相，参赞两间。四海臣民咸遂生育。其法天体德之心，与古先哲后实同一揆。是以和气薰蒸，充塞宇宙，条风应候，惠日暄妍，庶草蕃庑，物无疵疠，鸟兽鱼鳖，罔不咸若。则自天降康，丰年穰穰从可卜矣。臣猥以菲材，职司文翰，伏睹盛美，不胜欣忭，谨拜手稽首而献赋曰。
日临于营室兮，开六合之朗晴。呈山川之秀丽兮，发草木之光荣。散瑞霭之氤氲兮，布和气之澹荡。表盛世之休徵兮，信丰年之气象。惟斯时为何时兮，属勾芒之御辰。斡一元之气机兮，回八荒之早春。眷龙精之戒旦兮，正青阳之司候。摄提指乎孟陬兮，玉律中乎太簇。既配仁于四德兮，复属木于五行。乾坤tL以无垠兮，动植乐育于生成。漏暖信于梅枝兮，见天心之来复。窥韶光于柳眼兮，验百卉之回绿。划残@之已泮兮，增太液之清波。倏积雪之尽融兮，郁琼岛之嵯峨。雁嗷嗷以思归兮，羌呼群于水曲。鸟嘤嘤以将鸣兮，欲迁乔于幽谷。蛰虫闯其启户兮，纷蠕动而Q飞。潜鳞跃以上冰兮，竞鼓鬣而扬G。探上林之桃杏兮，含无穷之芳意。况御苑之蜂蝶兮，亦联翩其游戏。感万物之畅达兮，乘淑气以陶F。想春光之九十兮，塞宇宙之冲融。仰圣皇之御极兮，迈唐虞之盛德。体元而居正兮，茂对时而育物。开明堂以布政兮，居青阳之左个。乘鸾辂而驾苍龙兮，庆赐行而弘播。躬郊坛之祀事兮，格精诚于昊苍。修祖庙之肆享兮，通ZJ于先皇。为万民而祈谷兮，曰农事之当布。悬象魏于观阙兮，谨昭宣乎宪度。施政教以顺序兮，涣号令以维新。运堪奥之妙用兮，法造化之深仁。恩波溢于海宇兮，祥光被乎四表。惠溥及于鳏茕兮，泽旁覃于胎夭。在日月之所照兮，及舟车之所通。具颅圆而趾方兮，孰不涵煦于覆帱之中。顾微臣之肤陋兮，徒窃禄而无补。圣德奚以名言兮，惟颂歌而蹈舞。歌曰震宫初动。时孟阳兮木德惟仁，万汇昌兮惟圣天子。开明堂兮流庆施惠，法天常兮玉烛和调。日舒长兮世跻春台，俗醇庞兮河海清晏。迈唐虞兮四夷宾服，来享王兮小臣作颂。肆揄扬兮伏愿圣寿亿载无疆兮。
孟春部艺文二〈诗词〉
游斜川〈有序〉　　　　　　晋陶潜
辛丑岁正月五日，天气澄和，风物闲美，与二三邻曲同游斜川，临长流，望层城，鲂鲤跃鳞于将夕，水鸥乘和以翻飞。彼南阜者，名实旧矣。不复乃为嗟叹。若夫层城傍无依接，独秀中皋。遥想灵山有爱嘉名，欣对不足率尔。赋诗以记时日。
开岁倏五日，吾生行归休。念之动中怀，及辰为兹游。气和天惟澄，班坐依远流。弱湍驰文鲂，闲谷矫鸣鸥。迥泽散游目，缅然睇层丘。虽微九重秀，顾瞻无匹俦。提壶接宾侣，引满更献酬。未知从今去，当复如此不。中肠纵遥情，忘彼千载忧。且极今朝乐，明日非所求。
代春日行　　　　　　　　　宋鲍照
献岁发，吾将行，春山茂，春日明。园中鸟，多嘉声，梅始发，柳始青。舟舻，齐棹惊，奏采菱，歌鹿鸣。风微起，波微生，弦亦发，酒亦倾。入莲池，折桂枝，芳袖动，芳叶披。两相思，两不知。
初春　　　　　　　　　　　梁沈约
夹道觅阳春，相将共携手。草色犹自腓，林中都未有。无事逐梅花，空教信杨柳。且复共归来，含情寄杯酒。
春初赋得池应教　　　　　陈张正见
遥天收密雨，高阁映奔曦。雪尽青山路，冰消绿水池。春光落云叶，花影发晴枝。琴樽奉终宴，风月岂云疲。
岁首寒望　　　　　　　　北周宗懔
旅骑出平原，钲铙遍野喧。接里开都邑，连车驻小门。稻车回故坞，猎马转新村。古碑空戴石，山龛未上幡。所言春不至，未有桃花源。
早春　　　　　　　　　　　　前人
昨暝春风起，今朝春气来。莺鸣一两啭，花树数重开。散粉成初蝶，剪Z作新梅。游客伤千里，无暇上高台。
首春　　　　　　　　　　　唐太宗
寒随穷律变，春逐鸟声开。初风飘带柳，晓雪间花梅。碧林青旧竹，绿沼翠新苔。芝田初雁去，绮树未莺来。
月晦　　　　　　　　　　　　同前
晦魄移中律，凝暄起丽城。罩云朝盖上，穿露晓珠呈。笑树花分色，啼枝鸟合声。披襟欢眺望，极目畅春情。
早春桂林殿应诏　　　　　　上官仪
步辇出披香，清歌临太液。晓树流莺满，春堤芳草积。风色翻露文，雪华上空碧。花蝶来未已，山光暧将夕。
奉和初春出游应令　　　　　李百药
鸣笳出望苑，飞盖下芝田。水光浮落照，霞彩淡轻烟。柳色迎三月，梅花隔二年。日斜归骑动，馀兴满山川。
奉和春初幸太平公主南庄应制宋之问
青门路接凤凰台，素哄酚瘟骑来。涧草自迎香辇合，岩花应待御筵开。文移北斗成天象，酒递〈一作近〉南山作寿杯。此日侍臣将石去，共欢明主赐金回。
奉和晦日幸昆明池应制　　　　前人
春豫灵池会，沧波帐殿开。舟R石鲸度，槎拂斗牛回。节晦q全落，春迟柳暗催。象溟看浴景，烧劫辨沈灰。镐饮周文乐，汾歌汉武才。不愁明月尽，自有夜珠来。
早春野望　　　　　　　　　　王勃
江旷春潮白，山长晓岫青。他乡临眺极，花鸟映边亭。
和晋陵陆丞早春游望　　　　杜审言
独有宦游人，偏惊物候新。云霞出海曙，梅柳渡江春。淑气催黄鸟，晴光转绿O。忽闻歌古调，归思欲沾巾。
晦日宴游　　　　　　　　　　前人
日晦随q荚，春晴著杏花。解绅宜就水，张幕会连沙。歌管风轻度，池台日半斜。更看金谷骑，争向石崇家。
晦日置酒林亭　　　　　　　高正臣
正月符嘉节，三春玩物华。忘怀寄樽酒，陶性狎山家。柳翠含烟叶，梅芳带雪花。光阴不相借，迟迟落景斜。
晦日宴高氏林亭　　　　　　崔知贤
上月河阳地，芳辰景物华。绵蛮变时鸟，照曜起春霞。柳摇风处色，梅散日前花。淹留洛城晚，歌吹石崇家。
晦日宴高氏林亭　　　　　　　徐皓
绮筵乘暇景，琼醑对年华。门多金埒骑，路引璧人车。O早犹藏叶，梅残正落花。蔼蔼林亭晚，馀兴促〈一作泛〉流霞。
晦日　　　　　　　　　　　　张说
晦日嫌春浅，江浦看湔衣。道傍花欲合，枝上鸟犹稀。共忆浮桥晚，无人不醉归。寄书题此日，雁过洛阳飞。
同赵侍御巴陵早春作　　　　　前人
江上春来早可观，巧将春物妒馀寒。水苔共绕留乌石，花鸟争开38鸭栏。佩胜芳辰日渐暖，然灯美夜月初圆。意随北雁云间去，直待南州蕙草残。
幽州新岁作　　　　　　　　　前人
去岁荆南梅似雪，今春蓟北雪如梅。共知人事何常定，且喜年华去复来。边镇戍歌连夜动，京城燎火彻明开。遥遥西向长安日，愿上南山寿一杯。
早春鱼亭山　　　　　　　　　薛稷
春气动百草，纷荣时断续。白云自高妙，徘徊空山曲。阳林花已红，寒涧苔未绿。伊余息人事，萧寂无营欲。客行虽云远，玩之聊自足。
正朝上左丞相张燕公　　　　杨重元
岁去愁终在，春还命不来。长吁问丞相，东阁几时开。
奉和初春幸太平公主南庄应制赵彦昭
主第岩扃驾鹊桥，天门阊阖降鸾镳。历乱旌旗转云树，参差台榭入烟霄。林间花杂平阳舞，谷里莺和弄玉箫。已陪沁水追欢日，行奉茅山访道朝。
正月闺情　　　　　　　　　　袁晖
正月金闺里，微风绣户间。晓魂〈一作妆〉怜别梦，春思逼啼颜。绕砌梅堪折，当轩树未攀。岁华庭北上，〈一作方若此〉何日度阳关。
长安早春　　　　　　　　　张子容
开国维东井，城池起北辰。咸歌太平日，共乐建寅春。雪尽黄山树，冰开黑水津。草迎金埒马，花伴玉楼人。鸿渐看无数，莺歌听欲频。何当桂枝擢，还及柳条新。
晦日湖塘　　　　　　　　　　孙逖
吉日初成晦，方塘遍是春。落花迎二月，芳树历三旬。公子能留客，巫阳好解神。夜还何虑暗，秉烛向城。
晦日宴高氏林亭同用华字　　　王
上序披林馆，中京视物华。竹窗低露叶，梅径起风花。景落春台雾，池浸旧渚沙。骑游歌吹晚，暮雨泛香车。
新年作　　　　　　　　　　刘长卿
乡心新岁切，天畔独潸然。老至居人下，春归在客先。岭猿同旦暮，江柳共风烟。巳似长沙傅，从今又几年。
晦日陪辛大夫宴南亭　　　　　前人
月晦逢休浣，年光逐宴移。早莺留客醉，春日为人迟。q草全无叶，梅花遍压枝。政f风景好，莫比岘山时。
海盐官舍早春　　　　　　　　前人
小邑沧洲吏，新年白首翁。一官如远客，万事极飘蓬。柳色孤城里，莺声细雨中。羁心早已乱，何事更春风。
早春寄王汉阳　　　　　　　　李白
闻道春还未相识，走傍寒梅访消息。昨夜东风入武阳，陌头杨柳黄金色。碧水浩浩云茫茫，美人不来空断肠。预拂青山一片石，与君连日醉壶觞。
首春渭西郊行呈蓝田张二主簿　岑参
回风度雨渭城西，细草新花踏作泥。秦女峰头雪未尽，胡公陂上日初低。愁窥白发羞微禄，悔别青山忆旧溪。闻道辋川多胜事，玉壶春酒正堪携。
晦日陪侍御泛北池　　　　　　前人
春池满复宽，晦节耐邀欢。月带虾蟆冷，霜随獬豸寒。水云低锦席，岸柳拂金盘。日暮舟中散，都人夹道看。
和程员外春日东郊即事　　　　包何
郎官休浣怜迟日，野老欢娱为有年。几处折花惊蝶梦，数家留叶待蚕眠。藤垂宛地萦朱履，泉迸侵阶浸绿钱。直待闭关朝谒去，莺声不散柳含烟。
正月三日归溪上有作简院内诸公杜甫
野外堂依竹，篱边水向城。蚁浮仍腊味，鸥泛已春声。药许邻人幔书从稚子擎。白头趋幕府，深觉负平生。
晦日呈诸判官　　　　　　　　韩
晦日新晴春自娇，万家攀折渡长桥。年年老向江城守，不觉东风换柳条。
晦日宴游　　　　　　　　　　严维
晦日湔裾俗，春楼致酒时。出山还已醉，谢客旧能诗。溪柳薰晴浅，岩花待闰迟。为邦久无事，比屋自熙熙。
早春　　　　　　　　　　　　畅诸
献岁春犹浅，园林未尽开。雪和新雨落，风带旧寒来。听鸟闻归雁，看花识早梅。生涯知几日，更被一年催。
宫词　　　　　　　　　　　　王建
殿前来日中和节，连夜琼林散舞衣。传报所司分蜡烛，监开金锁放人归。
孟春　　　　　　　　　　　　鲍防
江南孟春天，荇叶大如钱。白雪装梅树，青袍似葑田。
赋得元日和布泽　　　　　　潘孟阳
至德生成泰，咸欢煦育恩。流辉沾万物，布泽在三元。北阙祥云迥，东方嘉气繁。青阳初应律，苍玉正临轩。恩洽因时令，风和比化原。自惭同草木，无以答乾坤。
城东早春　　　　　　　　　杨巨源
诗家清景在新春，绿柳才黄半未匀。若待上林花似锦，出门俱是看花人。
春早呈水部张员外　　　　　　韩愈
天街小雨润如酥，草色遥看近却无。最是一年春好处，绝胜烟柳满皇都。
赋得春风扇微和　　　　　　　张汇
木德生和气，微微入曙风。暗催南向叶，渐翥北归鸿。澹荡侵冰谷，悠扬转蕙丛。拂尘回广路，濑过遥空。暖上烟光际，云移律候中。扶摇如可借，从此戾苍穹。
长安早春　　　　　　　　　　孟郊
旭日朱楼光，东风不起尘。公子醉未起，美人争探春。探春不为桑，探春不为麦。日日出西园，o望花柳色。乃知田家春，不入五侯宅。
和乐天早春见寄　　　　　　　元稹
雨香云淡觉微和，谁送春声入棹歌。萱近北堂穿土早，柳偏东面受风多。湖添水色消残雪，江送潮头涌漫波。同受新年不同赏，无由缩地欲如何。
第三岁日咏春风凭杨员外寄长安柳前人
三日春风已有情，拂人头面稍怜轻。殷勤为报长安柳，莫惜枝条动软声。
溪中早春　　　　　　　　　白居易
南山雪未尽，阴岭留残白。西涧冰已消，春溜含新碧。东风来几日，势动草萌拆。潜知阳和功，一日不虚掷。当此天气暖，来拂溪边石。一坐欲忘归，暮禽声啧啧。蓬蒿隔桑枣，隐映烟火夕。归来问夜餐，家人烹荠麦。
正月三日f行　　　　　　　　前人
黄鹂巷口莺欲语，乌鹊河头冰欲销。绿浪东西南北水，红栏三百九十桥。鸳鸯荡漾双双翅，杨柳交加万万条。借问东风来早晚，只从前日到今朝。
新居早春　　　　　　　　　　前人
静巷无来客，深居不出门。铺沙盖苔面，扫雪拥松根。渐暇宜f步，初晴爱小园。见花都未有，唯觉树枝繁。
曲江早春　　　　　　　　　　前人
曲江柳条渐无力，杏园伯劳初有声。可怜春浅游人少，好傍池边下马行。
长安早春怀江南　　　　　　　许浑
云月有归处，故山清洛南。如何一花发，春梦遍江潭。
春日　　　　　　　　　　　李商隐
欲入卢家白玉堂，新春吹破舞衣裳。蝶衔红蕊蜂衔粉，共助青楼一日忙。
奉和翰林丁侍郎禁署早春晴望刘得仁
御林闻有早莺声，玉槛春香九陌晴。寒著霁云归紫阁，暖浮佳气动皇城。宫池日到冰初解，辇道风吹草欲生。鸳侣此时皆赋味，商山雪在思尤清。
早春　　　　　　　　　　　　刘威
晓来庭户外，草色似依依。一夜东风起，万山春色归。冰消泉脉动，日暖露珠。已酝看花酒，娇莺莫预飞。
早春　　　　　　　　　　　储嗣宗
野树花初发，空山独见时。踟蹰历阳道，乡思满南枝。
赋得春风扇微和　　　　　　公乘亿
丽日催迟景，和风扇早春。暖浮丹凤阙，韶媚黑龙津。澹荡迎仙仗，霏微送尘轮。绿摇宫柳散，红待禁花新。舞席皆回雪，歌筵暗送尘。幸当阳律候，惟愿及佳辰。
早春　　　　　　　　　　　　来鹄
新历才将半纸开，小庭犹聚爆竿灰。偏憎杨柳难钤辖，又惹东风意绪来。
三堂早春　　　　　　　　　　韦庄
独倚危楼四望遥，杏花春陌马蹄骄。池边冰刃暖初落，山上雪棱寒未消。溪送绿波穿郡宅，日移花影度村桥。主人年少多情味，笑换金龟解珥貂。
春日山庄　　　　　　　　　　韦述
初岁开韶月，田家喜载阳。晚晴摇水态，迟景荡山光。浦净渔舟远，花飞樵路香。自然成野趣，都使俗情忘。
早春　　　　　　　　　　　　李中
一种和风至，千花未散妍。草心并柳眼，长是被恩先。
赋早春书事　　　　　　　　　徐铉
苑里芳华早，皇家胜事多。弓声达春气，奕思养天和。暖酒红炉火，浮舟绿水波。雪晴农事起，击壤听赓歌。
赋得新阳改故阴　　　　　　纥干讽
律管才催候，寒郊忽变阴。微和方应节，积惨已辞林。暗觉馀@断，潜惊丽景侵。禁城佳气换，北陆翠烟深。有截知遐布，无私荷照临。韶光如可及，莺谷免幽沈。
宫词二首　　　　　　花蕊夫人徐氏
早春杨柳引长条，倚岸沿堤一面高。称与画船牵锦缆，暖风出Z丝绦。宫花不共外花同，正月长生一半红。供御樱桃看守别，直无鸦鹊到园中。
湖上初春偶作　　　　　　　宋林逋
梅花开尽腊亦尽，晴暖便如寒食天。春色半归湖岸柳，人家多上郭门船。文禽相并映短草，翠潋欲生浮嫩烟。几处酒旗山影下，细风时已弄繁弦。
探春　　　　　　　　　　　　黄庶
雪里犹能醉落梅，好营杯具待春来。东风便试新刀尺，万叶千花一手裁。
正月六日雪霁　　　　　　　　曾巩
雪消山水见精神，满眼东风送早春。明日杏园应烂漫，便须期约看花人。
正月十一日迎驾　　　　　　　前人
锦袍周卫一番新，警跸朝严下紫宸。俗眼望来犹眩日，天颜回处自生春。行齐g鹭常随仗，步稳骅骝不起尘。归路青云喧鼓吹，乐游从此属都人。
山中早春　　　　　　　　　司马光
山木欣欣意，春光次第催。巾望归雁，伏槛听新雷。岩静闻冰拆，巢空喜燕来。涧花从寂寞，亦向草堂开。
新年　　　　　　　　　　　　苏轼
晓雨暗人日，春愁连上元。水生挑菜渚，烟湿落梅村。小市人归尽，孤舟鹤踏翻。犹堪慰寂寞，渔火乱黄昏。
正月二十日往岐亭郡人潘古郭三人送予于女王城东禅庄院　　　　　　　前人
十日春寒不出门，不知江柳已摇村。稍闻泱泱流水谷，尽放青青没烧痕。数亩荒园留我住，半瓶浊酒待君温。去年今日关山路，细雨梅花正断魂。
正月二十一日病后述古邀往城外寻春前人
屋上山禽苦唤人，槛前冰沼忽生鳞。老来厌伴红裙醉，病起空惊白发新。卧听使君鸣鼓角，试呼稚子整冠巾。曲栏幽榭终寒窘，一看郊原浩荡春。
次韵杨褒早春　　　　　　　　前人
穷巷凄凉苦未和，君家庭院得春多。不辞瘦马骑冲雪，来听佳人唱踏莎。破恨径须烦曲f，增年谁复怨羲娥。良辰乐事古难并，白发青衫我亦歌。细雨郊原聊种菜，冷官门户可张罗。放朝三日君恩重，睡美不知身在何。
正月十八日蔡州道上遇雪　　　前人
兰菊有生意，微阳回寸根。方忧集暮雪，复喜迎朝暾。忆我故居室，浮光动南轩。松竹半倾泻，未敷葵与萱。三径瑶草合，一瓶井花温。至今行吟处，尚馀履舄痕。
早春　　　　　　　　　　　　秦观
黄金簌簌满垂杨，尚有春寒到画堂。酒力渐消歌扇怯，入帘飞雪带梅香。
新春　　　　　　　　　　　　张耒
水乡清冷落梅风，正月雪消春信通。昨夜园林新得雨，杏梢争放晓来红。
次韵刘英臣早春见过　　　　王庭圭
池草青青细吐芽，梦回疑到惠连家。东风未暇吹桃李，先发寒梅第一花。
春到村居好　　　　　　　　郑刚中
春到村居好，茅檐日渐长。杯深新酒滑，焙早茶香。
正月二十日出城　　　　　　张九成
春风驱我出，骑马到江头。出门日已暮，独行无献酬。江山多景物，春色满汀洲。隔岸花绕屋，斜阳明戍楼。人家渐成聚，炊烟天际浮。日落雾亦起，群山定在不。江柳故撩人，萦帽不肯休。风流乃如此，一笑忘百忧。随行亦有酒，无地可迟留。聊写我心耳，长歌思悠悠。
入春半月未有梅花德翁有诗再用前韵尤袤
立马黄昏绕曲池，几回踏雪问南枝。不应春到花犹未，定恐寒侵力不支。陇上巳惊传信晚，樽前只想弄妆迟。临风不语空归去，独立无l自咏诗。
正月九日雪霰后大雨　　　　范成大
夜霰三更碎瓦，昼冥一阵翻盆。赖是梅花已过，不然皴玉谁温。
正月十日夜大雷　　　　　　　前人
人言有物司鼓，春到扬桴发声。但要蛰虫启户，何须一许震惊。
早春　　　　　　　　　　　　陆游
西村一抹烟，柳弱小桃妍。要识春风处，先生拄杖前。
丁亥正月新晴晚步　　　　　杨万里
嫩水春来别样光，草芽绿甚却成黄。东风似与行人便，吹尽寒云放夕阳。
正月二日雪　　　　　　　　　前人
雪与新春作伴回，捣霜为片雹为埃。只愁雪虐梅无奈，不道梅花领雪来。
正月五日侍宴集英口号　　　　前人
太极香开万物新，绍熙天子燕群臣。梨园好语君须听，玉历初颁第一春。
早春　　　　　　　　　　　真桂芳
小桃枝上认年华，随分红开一两花。将谓春风只城市，也吹春色到山家。
探春　　　　　　　　　　金赵承元
冰底流泉匹练飞，曲尘著柳不禁吹。杖藜恰到春生处，已有人家插酒纭
新春雪与韩府推　　　　　　　毛麾
春到千门气自嘉，更教飞雪助年华。六街官柳枝枝絮，一夜江梅树树花。况是纵吟多伴侣，直须烂醉作生涯。扫庭迎客东风里，幕府风流有故家。
春早二首　　　　　　　　　段继昌
鱼儿水鸭头绿，野马尘飞羊角风。西崦山家篱落背，杏梢初见一枝红。
断冰消尽荻芽尖，冻垄苏来白荠添。几片野云飞不去，晚风吹作雨纤纤。
探春　　　　　　　　　　　元刘因
道边残雪护颓墙，墙外柔丝露浅黄。春色虽微已堪惜，轻寒休近柳梢傍。
早春　　　　　　　　　　　赵孟\
溪上春无赖，清晨坐小亭。草芽随意绿，柳眼向人青。初日收浓雾，微波乱小星。谁歌采O曲，愁绝不堪听。
汉宫早春曲　　　　　　　　萨都剌
女夷豉吹招摇东，羲和驭日骑苍龙。金环宝胜晓翠浓，梅花飞入寿阳宫。寿阳宫中锁香雾，满面春风吹不去。鞭却灵鳌驾五山，芙蓉夜光阑干。鸡人一唱晓星起，四野天开春万里。
早春　　　　　　　　　　　　赵雍
高灾榱比战コぃ梅花庭院雪飘香。f倚阑干看新柳，不知谁为染鹅黄。
和季文山斋早春二首　　　　钱惟善
方壶元不离人间，倚遍东风十二阑。烟雨楼台春似画，水云窗户画生寒。遥知洗鼎煎荼待，定许敲门借竹看。醉后石桥花烂熳，翠禽啁哳在檐端。
落梅风细小窗寒，石上馀香点点斑。不惜壶觞千日醉，只愁庭馆一春f。涧云生白元非雨，江树排青更有山。携取画图溪上去，鹤声应到梦魂间。
次韵春思　　　　　　　　　赵又隆
冻树回春阳，羁禽竞新U。喧喧人语浮，梢梢春事动。澄心绝芳华，小睡足幽梦。梦觉天宇新，朝光集飞栋。
初春即事　　　　　　　　　张嗣德
东风又到武林城，静里看春各有情。怕说利名多昼睡，爱寻山水每闲行。傍人冷笑营巢燕，求友翻怜出谷莺。世事不穷时易失，翠微深处夕阳明。
豫章早春　　　　　　　　　明杨基
茸茸草色变枯D，簌簌寒梅落径苔。山顶雪惟朝北在，水边风已自东来。不须银管催莺出，便好珠帘为燕开。见说岭南春更早，桃花流水胜天台。
早春呈吴待制　　　　　　　　镏炳
上林春早陌尘香，紫禁觚棱射日光。新绿御河摇柳黛，小红宫树试桃妆。山连晓气蟠龙虎，台枕东流忆凤皇。心折故园幽兴独，寻僧看竹过邻墙。
戊申正月试笔　　　　　　　　徐贲
佳气丽层城，龙河溢晓清。桥缇骑集，巷陌宝车行。柳上春多思，兰心雪有情。风光看更好，底事客愁生。
早春寄乡中友人　　　　　　　钱宰
故园花发春又来，碧桃半拆棠梨开。流莺踏花酒落杯，花飞落酒相萦回。酒酣起舞落日晚，应念长安人未回。江上舟，几时发。拍手醉唱归去来，笑摘花枝簪白发。
早春寄京师白虚室先生　　　　镏绩
帝城佳气接烟霞，草色芊芊紫陌斜。霁雪未消双凤阙，春风先入五侯家。歌钟暗度新丰树，游骑晴骄上苑花。独有扬雄才思逸，应传丽句满京华。
早春曲　　　　　　　　　　　苏平
青楼昨夜东风转，锦帐凝寒觉春浅。垂杨摇绿莺乱啼，袅袅烟花不堪剪。博山吹云龙脑香，铜壶滴漏愁更长。玉颊啼红梦初醒，羞见青鸾镜中影。侬家少年爱游逸，万里轮蹄总无迹。朱颜未衰消息稀，肠断天涯草空碧。
正月十八日甘棠院　　　　　李东阳
上元才过又寻春，红白山花粲粲新。似喜使君初病起，隔栏相向笑迎人。
晦日夜集　　　　　　　　　　薛蕙
晦日归休晚，良游惜后时。却07长夜饮，更赋早春诗。云雾窗中入，星河阁上垂。何须花与月，行乐始相宜。
春园　　　　　　　　　　　　谢榛
水村人寂寂，迟日敞柴关。菜甲春初细，园丁雨后f。沙边来白鸟，柳外出青山。此地多幽意，行歌薄暮还。
正月十六夜毕孟侯至　　　　李应徵
春草忽已绿，春潮寒到门。喜从新雨后，得共故人言。小妇调中馈，残灯续上元。庭梅未摇落，还拟数开尊。
早春长安道上　　　　　　　区大相
双阙丽朝霞，千门竞岁华。苑云微带雪，宫柳半藏鸦。结驷过平乐，扬鞭赴狭斜。春风才几日，先发上林花。
早春　　　　　　　　　　　陈继儒
春风无力柳条斜，新草微分一抹沙。欲向主人借锄插，扫开残雪种梅花。
正月十七夜宴李太保西第　　柳应芳
正元望后宴平津，罗绮初筵人早春。盘马38车才罢夜，残灯剩月尚宜人。梅花落到歌前缓，柳叶开经胜里新。不信金吾仍放禁，归时看取六街尘。
甲寅新春对客作　　　　　　吴梦D
泻尽流@春气温，一溪新涨旧柴门。野僧同住权为寺，水鸟孤飞不出村。瓦鼎o应烹腊雪，藜床最好傍朝暾。过从总在沧江上，安有生平未吐言。
正月十九日漫述　　　　　　　莫止
节名燕九尚留灯，故事元从阙下增。时熊尽随前夜月，馀光犹照几家棚。腊醅熟久樽初剖，园韭香新馔可登。细雨落梅清咏彻，高情应念昔人曾。
早春红于折梅花至偶成〈红于侍儿名〉媛叶小鸾
迟迟帘影映清宵，日照池塘冻欲消。公主梅花先傅额，美人杨柳未垂腰。纱窗绣冷留馀线，绮阁香浓绕画绡。试问侍儿芳草色，阶前曾长翠云条。
清平乐　　　　　　　　南唐冯延己
西园春早，夹径抽新草。冰散漪澜生碧沼，寒在梅花先老。　与君同饮金杯，饮馀相取徘徊，次第小桃将发，轩车莫厌频来。
甘草子　　　　　　　　　　朱寇准
春早柳丝无力，低拂青门道。暖日笼啼鸟，初拆桃花小。　遥望碧天，净如埽曳，一缕轻寒缥缈。堪惜流年对芳草，任玉壶倾倒。
更漏子　　　　　　　　　　　晏殊
春色初来，遍被红芳，千万树流。莺粉蝶38翻飞，恋香枝。　劝君莫惜缕金衣，把酒看花须强饮。明朝后日渐离披，惜芳时。
更漏子　　　　　　　　　　　前人
雪藏梅烟，著柳依约，上春时候。初送雁欲闻莺，绿池波浪生。　探花开，留客醉，忆得去年情味，金盏酒玉炉香，任他红日长。
相思儿令　　　　　　　　　　前人
昨日探春消息，湖上绿波平。无奈绕堤芳草，还向旧痕生。　有酒且醉，瑶觥更何妨。檀板新声谁教，杨柳千丝，就中牵系人情。
好事近　　　　　　　　　　　郑獬
江上探春回，正值早梅时节。两行小槽双凤，按凉州初彻。　谢娘扶下绣帘来，红靴蹋残雪。归去不须银烛，有山头明月。
归去来　　　　　　　　　　　柳永
初过元宵三五，慵困春情绪。灯月阑珊嬉游处，游人尽厌欢聚。　凭仗如花女，持杯谢酒朋诗侣。馀酲更不禁香醑，歌筵舞，且归去。
好事近　　　　　　　　　　李之仪
春到雨初晴，正在小楼时节。柳眼向人微笑，傍阑干堪折。　暮山浓淡锁烟霏，梅杏半明灭。玉心辞沉醉，判归时斜月。
踏莎行　　　　　　　　　　　毛滂
阶影红迟，柳苞黄遍，纤云弄日阴晴半。重帘不宰香横，小花初破春丛浅。　凤绣犹重，鸭炉尚，屏山翠入江南远。醉轻梦短枕间，绿窗窈窕风光转。
洞仙歌〈早春〉　　　　　　李元膺
雪云散尽，放晓晴庭院。杨柳于人便青眼。更风流多致。一点梅心，相映远。约略骨嵝η场！∫荒甏汉么Γ不在浓芳，小艳疏香最娇软。到清明时候，百紫千红花正乱，已失春风一半。早占取、韶光共追游，但莫管春寒，醉红自暖。
庆清朝慢〈春游〉　　　　　　王观
调雨为酥，催冰做水。东风分付，春还何人。便将轻暖点破，残寒结伴踏青去，好平头鞋子，小双鸾烟。郊外望中秀色，如有无间。　晴则个，阴则个，得天，气有许多般。须教撩花拨，柳争要先看。不道吴绫绣袜香，泥斜沁几行斑。东风巧尽收翠绿，吹上眉山。
南歌子〈早春〉　　　　　　赵长卿
春色烘衣暖，宫梅破鼻香。尽驱和气入兰堂，又见轻云微雨下巫阳。　酒带欢情重，醺醺气味长。晚来拂拭，略梳妆，笑指一钩新月上回廊。
好事近　　　　　　　　　　朱敦儒
春雨细如尘，楼外柳丝黄湿。风约绣帘斜去，透窗纱寒碧。　美人慵剪上元灯，弹泪倚瑶瑟。却卜紫姑香火，问辽东消息。
春光好　　　　　　　　　　程垓
春犹浅柳初芽，杏初花。杨柳杏花交映处，有人家。玉窗明暖，烘霞小屏上，水远山斜。昨夜酒多春，睡重莫惊他。
忆秦娥　　　　　　　　　　杨万里
新春早，春前十日春归了。春归了，落梅如雪，野桃红小。　老夫不管春催老，只图烂醉花前倒。花前倒，儿扶归去，醒来窗晓。
眼儿媚　　　　　　　　　　　陈亮
试灯天气又春来，难说是情怀。寂寥聊似，扬州何逊，不为江梅。　扶头酒醒炉香拢心绪未全灰。愁人最是，黄昏前后，烟雨池台。
谒金门　　　　　　　　　　　张辑
花半湿睡起一帘，晴色千里。江南真咫尺，醉中归梦直。　前度兰舟送客，双鲤沉沉消息。楼外垂杨如此碧，问春来几日。
宴清都〈初春〉　　　　　　卢祖皋
春讯飞琼管风日，薄度墙啼鸟声乱。江城次第笙歌，翠合绮罗香暖。溶溶涧绿冰泮，醉梦里年华暗换。料黛眉重锁隋堤，芳心还动梁苑。　新来雁，阔云音鸾。分鉴影，无计重见。啼春细雨笼愁，淡月恁时庭院，离肠未语先断算，犹有凭高望眼，更那堪芳草连天，飞梅弄晚。
谒金门　　　　　　　　　　　韩W
春尚早，春入湖山渐好。人去人来虽未老，酒徒犹恨少。　梅落桃开烟岛，日日更吹香草。一片芳心07醉倒，冷云藏落照。
好事近〈孟春〉　　　　　　　汪莘
风日未全春，又是春来风日。不出方壶门户，见东皇消息。　此时春事苦无多，春意最端的。却被草芽引去，向柳梢收得。
谒金门〈初春〉　　　　　　　黄升
花事浅方费化工，匀染墙角红。梅开未遍，小桃才数点。　人在暮寒庭院，f续茶经香传。酒思如冰诗思懒，雨声帘不浴
柳梢青　　　　　　　　　　元张雨
盼得春来，春寒春困。陡顿无聊。半刻残G。片时春梦，过了元宵。　空山暮暮朝朝，到此际无魂可消。却倚东风，水如衣带，草似裙腰。
清平乐〈早春〉　　　　　　明刘基
春风欲到，小草先知道。黄入新荑颜色好，图遣王孙归早。　兴来策杖微行，杖头布谷初鸣，喜见儿童相报，墙根荠菜先生。
海棠春　　　　　　　　　　　张
探春东郭春犹早，道此际，春光更好。残雪陇头梅，微雨溪边草。　东风十里楼台晓，又领取一番花鸟，欲抱锦琴弹，谁信知音少。
清平乐　　　　　　　　　　吴子孝
春光初到，帘外寒仍峭。一树梅花冰尚绕，开处不禁风袅。　拥炉呵冻挥毫，满斟玉邢沲玻胜似明光侍直，晓霜鹄立螭坳。
桃源忆故人　　　　　　　　　前人
碧堂窈窕春初到，风起晚来寒峭。金字屏围香燎，酒美歌声妙。　赏心佳景人年少，尘世难逢欢笑。揽袖劝停归棹，月向梅花照。
摘红英〈早春〉　　　　　　　李鄂
潮头白，峰头碧，落梅香暗渔翁笠。西风透，东风骤，待得晴明，莺花时候。　莺声涩花枝，寂春来已蜡。看山屐山如旧，春如绣。层楼望处，苍寒红瘦。
孟春部选句
晋曹毗诗：灵春散初泽。
齐王俭诗：露华方照岁，云彩复经春。
梁江淹赋：罗与绮兮娇上春。
北周王褒诗：细柳发新春。
唐太宗诗：韶光开令序，淑气动芳年。
陈叔达诗：金铺照春色，玉律动年华。
骆宾王诗：年华开早律，霁色荡芳晨。城阙千门晓，山河四望春。
李白诗：寒雪梅中尽，春风柳上归。〈又〉绣户香风暖，纱窗曙色新。宫花争笑日，池草暗生春。
张谓诗：北斗回新岁，东园值早春。
杜甫诗：正月喧莺未，兹辰放o初。〈又〉春城回北斗，郢树发南枝。
赵璜诗：正月今朝半，阳台信未回。
贾岛诗：草色几芽春。
温庭筠诗：柳缕吐芽香玉春。
司空图诗：裁红剪翠为新春。
郑谷诗：一枝两枝梅探春。
宋元绛诗：探春先得洛城花。
范成大诗：冷蕊疏枝已作春。
陆游诗：宣和人醉庆元春。
元朱希晦诗：烟色春归杨柳底，雨香红入杏花初。明乔世宁诗：春风才几日，江雁巳春声。

[book_title]岁功典第十七卷
孟春部纪事
《宋书・礼志》：高辛氏以十三月为正，玉以白缯。《书经・引征》：每岁孟春，遒人以木铎，徇于路，〈蔡传〉遒人宣令之官，木铎金口木舌，施政教时，振以警众。
《诗经・豳风・七月章》：三之日于耜，〈朱注〉三之日，夏正月也。豳土晚寒于耜，始修耒耜也。
三之日纳于凌阴，〈朱注〉纳藏也，藏冰所以备暑也，凌阴冰室也，豳土寒多，正月风未解冻，故冰犹可藏也。《周礼・天官》：大宰之职，县治象之法于象魏，使万民观治象，挟日而敛之，〈订义〉郑康成曰：大宰以正月朔日布王治之事，于天下，至正岁，又书而县于象魏，振木铎以徇之，使万民观焉。郑司农曰：象魏，阙也，从甲至甲，谓之挟日。凡十日，王昭禹曰：必至于挟日者，盖近或知之矣。远者，庸有未知焉。观之挟日，则使远近，皆遍知故也。
小宰之职，正岁帅治官之属，而观治象之法，徇以木铎，曰：不用法者，国有常刑，乃退以宫刑，宪禁于王宫，令于百官府，曰：各修乃职，考乃法，待乃事，以听王命。其有不共，则国有大刑。〈订义〉郑康成曰：正岁，谓夏之正月，得四时之正，以出教令者，审也。贾氏曰：大宰以周之正月始和，布之天下。至此，建寅正岁之正月，县于象魏，其小宰亦助大宰，帅治官之属，及万民以观之。吴德方曰：郑康成每以正岁为夏正建寅之月，正月之吉，为周正建子之月，窃以为不然，周以建子为正，凡事皆用本朝正朔，若知有不可行处，依前参用前代正朔，则不必建子可也，经中言岁终，即继之以正岁为建寅，则岁终，非建亥，周家自废其正朔矣。若以岁终为建亥，即始终有接续，无缘住两月也。正月之吉，为周正，一岁之始，无疑事有非朔日可行，故云正岁不拘朔日，亦可愚。案此说谓岁终与正岁，正月相连，不应隔绝固然。参以凌人十二月斩冰，内宰上春献，种中春始蚕与诗，四月维夏，六月徂暑，见于周幽王，仍袭之。后月令次序，十二月行事，见于秦人，未改正朔之初曷，尝不以建寅纪月。其馀，又见大史正岁年，说不可不考。王昭禹曰：垂以治象，使有目者，皆睹。徇以木铎，使有耳者，皆闻。犹有犯焉，宜刑之所取也。常刑，官刑也。小宰掌建邦之宫刑，宪禁于王宫。宪谓表而示之，使之知禁之所在。贾氏曰：凡刑禁皆出秋官，今云宪禁者，与布宪义同，故小宰得秋官，刑禁文书表，而悬之于宫内。王昭禹曰：此王宫中之百官府也，盖百官有治事于王宫者，既宪禁于王宫，又明为告令，使皆知之。
宰夫之职，正岁则以法警戒群吏，令修宫中之职事。书其能者，与其良者，而以告于上。〈订义〉郑司农曰：正岁之正月，以法戒敕群吏。
凌人春始治鉴，凡外内饔之膳，羞鉴焉，凡酒浆之酒醴亦如之。〈订义〉贾氏曰：春谓正月也，郑康成曰：鉴如I，大口，以盛冰，置食物于中，以R温气。春而始治之为。二月，将献羔，而启冰。郑锷曰：春分奎星朝见东方，蛰虫始出时，将用冰，始修饰盛冰之器，以鉴名之者。《左传》曰：美泽可以鉴，谓其光泽也。
内宰岁终，则会内人之稍食，稽其功事，佐后而受献功者，比其小大，与其粗良，而赏罚之会。内宫之财用正岁，均其稍食，施其功事，宪禁令于王之北宫，而纠其守。〈订义〉贾氏曰：正岁建寅之月。王氏曰：稍食岁终，既会之矣，正岁又均焉。功事岁终，既稽之矣，正岁又施焉。
上春诏：王后帅六宫之人，而生r之种，而献之于王。〈订义〉贾氏曰：上春亦谓正岁，以其春事将兴，故云上春。郑康成曰：六宫之人，夫人以下，分居后之六宫者，古者使后宫藏种，以其有传，类蕃孳之祥，必生而献之，示能育之，使不伤败。且以佐王耕事，共E郊也。地官，大司徒之职，岁终则令教官正治，而致事。正岁令于教官，曰：各共尔职修乃事，以听王命，其有不正，则国有常刑。〈订义〉郑锷曰：岁终，周之季冬，今之十月，正岁夏之正月，今之建寅也，岁终令致事，所以终时王之事，正岁听命，则施教，自建寅始也。
小司徒之职，正岁则帅其属，而观教法之象，徇以木铎。曰：不用法者，国有常刑，令群吏宪禁令，修法纠职，以待邦治，〈订义〉王昭禹曰：禁令将使民避行之，宜表揭之，使知宪之，修法则，使各修其所守之法，防亏废也。纠职则使各纠其所治之人，防缓散也。
乡师之职，正岁稽其乡器，比共吉凶，二服，闾共祭器，族共丧器，党共射器，州共宾器，乡共吉凶礼乐之器。〈订义〉郑锷曰：比五家耳，财适足以制吉凶，吊祭之二服，故比集财为之，而一比共用焉。器则未能备也。闾二十五家财，适足以制簋鼎俎之器。故闾集财以为之，而一闾共用焉。族之百家财，适足以制夷\轴之器，故族集财以为之，而一族共用焉。至于射器，则定其位，有物，课其功，有算诏之，有旌节之，有鼓有弓，有矢有侯有布，用财多，故合五百家之财而为之。宾器则六十者，三豆七十者，四豆八十者，五豆九十者，六豆有爵、有、有笙、有瑟，其用尤多，故合二千五百家之财而为之，然后共用也。吉凶礼乐之器，即闾族党州所共者，是已然。必于正岁者，岂非以春秋之祭，T祭H会民，而射于序，索鬼神而饮酒之类，皆用夏人之正故欤。
乡大夫之职，正岁令群吏考法于司徒，以退各宪之于其所治之国。
州长，正岁，则读教法如初，〈订义〉郑康成曰：虽以正月，读之至正岁，复读之。
党正，正岁属民读法，而书其德行道艺。
遂大夫，正岁简稼器，修稼政。〈订义〉郑康成曰：简犹，阅也，稼器耒耜C基之属稼政，孟春之月，令所云皆修，封疆审端径术，善相丘陵、阪险原隰土地所宜，五谷所殖，以教道，民必躬亲之。
春官，天府上春衅宝镇及宝器。〈订义〉郑康成曰：上春孟春衅谓杀牲，以血血之。郑锷曰：凡宝之所在，必有神者主之，故杀牲以衅之，所以禳，却不祥也。然必用上春者，以明守之不失，至岁首，而更新，新之又新，至于无穷欤。
龟人，上春衅龟，〈订义〉郑康成曰：上春者，夏正建寅之月，月令孟冬大史衅龟k相互矣，秦以十月建亥为岁首，则月令秦世之书，亦或欲以岁首衅龟耳。郑锷曰：至宝之物，神，或凭依及上春，则杀牲以血涂之，既以祓其不祥，且以神之也。天府上春衅宝器，及宝镇衅龟必用上春者，亦视为国宝也。
25人，上春相25。〈订义〉郑康成曰：相谓更选择，其蓍蓍龟岁易者与。郑锷曰：上春衅龟，龟可以血涂筮，则但相视其可用者，择去其不可用者，盖天子之蓍九尺，大夫，七尺，士五尺，相而更易其旧。
夏官，牧师，孟春焚牧。〈订义〉郑锷曰：孟春草将生，焚去地之陈根，使发生新芽，则马食而充肥。
训方氏，正岁则布，而训四方，而观新物。〈订义〉郑锷曰：道其政事，与其上下之志，则达其说于王，使王知之诵。其传道非特诵之而已，取其可以为训者，作为戒书，于建寅之月布之，以诵四方，使知其善者，可行恶者可改也。布于正岁，则顺时之始，与之更新矣。又观四方之新物，则因夫一岁之始，察民之所好，时新者如何，道之训之，以俟他时之布。黄氏曰：布而训四方，使述其旧美也。观新物，察风俗之变也。
秋官，小司寇之职。正岁帅其属，而观刑象，令以木铎，曰：不用法者，国有常刑，令群士。〈订义〉李嘉会曰：刑象既布木铎，既徇群士，犹然不见不闻，而不用法者，此常刑之不恕。王昭禹曰：令群士则令于士师，乡士以下，使之禀法故也。与小宰帅其属，观治象，同意。郑锷曰：六十属为众矣，所视以效法者，在吾之群士，使近而群士能率法，不越则彼远，而外者讵，有不恤于刑乎。故先言帅属，乃言令群士也。
士师之职，正岁帅其属，而宪禁令于国及郊野。〈订义〉郑康成曰：去国百里，曰郊，郊外谓之野，郑锷曰：小司寇所宣布者，及四方之远士师，宪其近也。
《管子・首宪篇》：孟春之朝，君自听朝，论爵赏校官，终五日。
《士农工商篇》：正月令农始作服于公田，农耕及雪释耕始焉，芸卒焉。
《小匡篇》：正月之朝，五属大夫复事于公，〈注〉五鄙五属大夫，每岁报政于君。
《风俗通义・太史公记》：秦德公始杀狗磔邑四门，以R蛊灾。今人杀白犬，以血题门户，正月白犬血辟除不祥取，法于此也。
《史记・秦始皇本纪》：始皇以秦昭王四十八年正月，生于邯郸，及生，名为政，姓赵氏。〈注〉徐广曰：一作正。宋忠曰：以正月旦生，故名正。
《容斋三笔》：秦始皇其名曰政，自避其嫌，以正月为一月。
《史记・乐书》：汉家常以正月上辛，祠太乙甘泉以昏时，夜祠到明而终，常有流星经于祠坛上，使僮男僮女七十人，俱歌青阳。
《匈奴传》：岁正月诸长小会单于庭祠。
《汉书・食货志》：孟春之月，群居者，将散行，人振木铎徇于路，以采诗献之太师，比其音律，以闻于天子。《郊祀志》：孟春正月上辛若丁，天子亲合祀天地于南郊，以高帝高后配。
《西京杂记》：戚夫人侍儿贾佩兰，后出为扶风人段儒妻。说在宫内时正月上辰，出池边，盥濯食，蓬饵，以祓妖祥。
《汉书・惠帝本纪》：四年春正月，举民孝弟力田者，复其身。
《史记・文帝本纪》：二年正月，上曰：农，天下之本。其开藉田，朕亲率耕，以给宗庙粢盛。
《汉书・武帝本纪》：元封元年春正月，行幸缑氏，诏曰：亲登嵩高。御史乘属在庙旁，吏卒咸闻，呼万岁者，三登礼，罔不答。其令祠官加增太室祠。
《史记・武帝本纪》：汉改历，以正月为岁首，而色尚黄，官名更印章以五字。因为太初元年。
《汉书・武帝本纪》：天汉元年春正月，行幸甘泉郊泰。《金谷园记》：汉武帝尝以正月杀枭为羹，以赐群臣食之。云使天下之人，知杀绝其恶类也。
《宋书符瑞志》：汉宣帝五凤三年正月，神雀集京师。《汉书・宣帝本纪》：五凤四年春正月，大司农中丞耿寿昌奏，设常平仓以给北边，省转漕。赐爵关内侯。《郊祀志》：上自幸河东，之明年正月，凤皇集q于所集处，得玉宝，起步寿宫。
《匡衡传》：成帝即位，衡上疏曰：诸侯正月朝觐天子，观以礼乐，飨醴乃归。今正月初幸路寝临朝，置酒以飨万方，愿陛下留神动静之节，使群下得望盛德休光，以立基桢，天下幸甚。
《成帝本纪》：阳朔四年春正月，诏曰：洪范八政，以食为首，方东作时。其令二千石，勉劝农桑，出入阡陌，致劳来之。
永始四年正月，行幸甘泉郊泰，神光降集紫殿。《平帝本纪》：元始元年春正月，越裳氏重译献白雉一，黑雉二。诏使三公，以荐宗庙。
元始五年春正月，祭明堂，诸侯王二十八人，列侯百二十人，宗室九百馀人，徵助祭。礼毕，皆益户赐爵及金帛，增秩补，吏各有差。
《汉官仪》：建武三十二年东巡狩，正月二十八日发洛阳宫。
《后汉书・明帝本纪》：永平元年正月，帝率公卿以下，朝于原陵，如元会仪。
永平二年正月辛未，宗祀光武皇帝于明堂，帝及公卿列侯始服冠冕，衣裳玉佩，P屦以行事。礼毕，登灵台，望元气，吹时律，观物变。群僚藩辅、宗室子孙、众郡奉计，百蛮贡职，亦皆陪位。
永平三年正月癸巳，诏曰：夫春者，岁之始也，始得其正，则三时有成。有司其勉顺时气，劝督农桑，详刑慎罚，明察单辞，夙夜匪懈，以称朕意。
《章帝本纪》：建初元年春正月丙寅，诏曰：方春东作，宜及时务。二千石勉劝农桑弘，致劳来。群公、庶尹、各推精诚专急人事。
元和二年春正月，诏三公曰：方春生养万物，孚甲宜助萌阳，以育时物。其令有司罪非殊死，且勿案验。及吏人条书相告，不得听受。冀以息事宁人，敬奉天气，立秋如故。
《宋书・符瑞志》：汉章帝元和三年正月，车驾北巡，以太牢具祠北岳，有神鱼，跃出十数。
《后汉书・陈宠传》：萧何草律，季秋论囚，俱避立春之月。《和帝本纪》：永元三年春正月甲子，皇帝加元服，赐诸侯、王公、将军特进中二千石，列侯、宗室子孙，在京师奉朝请者，黄金将大夫、郎吏、从官帛，赐民爵及粟帛各有差，大T五日。
《安帝本纪》：元初三年正月，东平陆上言木连理。《质帝本纪》：本初元年春正月，诏曰：昔尧命四子以钦天道，鸿范九畴，休咎有象。夫瑞以和降，异因逆感，禁微应大，前圣所重。顷者，州郡轻慢宪防，竞逞残暴，造设科条，陷入无罪。或以喜怒驱逐长吏，恩阿所私，罚枉仇隙。至令守阙诉讼，前后不绝。送故迎新，人离其害，怨气伤和，以致灾眚。书曰：明德慎罚，方春东作，育微敬始。其敕有司罪非殊死，且勿案验，以崇在宽。《晋书・礼志》：魏文帝黄初二年正月乙亥，祀朝日于东郊之外。
黄初七年正月，命中宫蚕于北郊，依周典也。
《魏志・明帝本纪》：青龙元年正月甲申，青龙见郏之摩陂井中。
《晋书・武帝本纪》：泰始二年春正月，遣兼侍中侯史光等持节四方，循省风俗，除禳祝之不在祀典者。泰始五年春正月癸巳，申戒郡国，计吏守相令长，务尽地利，禁游食商贩。
《外纪》：晋惠帝正月，百花未开，令宫人剪五色通草花。王隐《晋书》：慕容上言曰：正月十二日，臣躬征平郭远，假陛下之威，将士竭命，精诚感灵，海为结冰，凌行海中，三百馀里。臣问诸故老，言自立国以来，初无海水冰冻之岁。
《晋书・礼志》：康帝建元元年正月，将北郊，太常顾和表汉咸和中议，别立北郊，同用正月，魏承后汉，正月祭天，以地配时，高堂隆等，以为礼祭天，不以地配，而称周礼，三王之郊一，用夏正。于是从和议。是月辛未，南郊辛巳，北郊，帝皆亲奉。
《南燕录》：慕容德正月渡黎津，流@冰合。邺令韩轨言于德曰：昔光武渡滹沱冰@自合。今大王济河，天桥自成，德乃大悦。
《宋书・符瑞志》：太元十九年正月丁亥，华林园延贤堂西北，李树连理。
《拾遗记》：江东俗称正月二十日为天穿日，以红丝缕系煎饼置屋上，谓之补天漏。相传女娲氏以是日补天故也。
《宋书・文帝本纪》：元嘉二十九年正月甲子，诏曰：今农事行兴，务尽地利，若须田种，随宜给之。
《通典》：宋孝武大明二年正月，有司奏今月六日，南郊舆驾亲奉，至时或雨。遂迁日，有司行事。
《宋书・孝武帝本纪》：大明七年正月癸未，诏曰：春L之礼，著自周令。讲事之语，书于鲁史。今岁稔气荣，中外宁晏，当因农隙葺是旧章。可克日，于元武湖大阅水师，并巡江右讲武校猎。
《梁书・武帝本纪》：天监十六年正月辛未，舆驾亲祀南郊，诏曰：朕当思治，政道未明，昧旦劬劳，亟移星纪。今太御气，勾芒首节，升中就阳，敬克展，务承天休，布兹和泽。尤贫之家，勿收今年三调。其无田业者，所在量宜赋给。若民有产子，即依格优蠲。孤老鳏寡，不能自存，咸加赈恤。班下四方，诸州郡县时理狱讼，勿使冤滞，并若亲览。
《隋书・天文志》：普通元年春正月丙子，日有食之。占曰：日食，阴侵阳，阳不克阴也，为大水。其年七月江淮海溢。
《梁书・武帝本纪》：普通二年正月辛巳，舆驾亲祀南郊，诏曰：春司御气，虔恭报祀，陶匏克诚，苍璧礼备。思随乾覆，布兹亭育。凡民有单老孤稚不能自存主者，郡县咸加收养，赡给衣食。
中大通五年春正月辛卯，舆驾亲祠南郊。先是一日，东南郊令解涤之等，至郊所履行，忽闻空中有异香，三随风至，及将行事奏乐。迎神毕，有神光满坛上，朱紫黄白杂色，食顷方灭。兼太宰武陵王纪等以闻。《北史・李业兴传》：梁武问尚书：正月上日此时何正。业兴对曰：此夏正月。梁武言：何以得知。业兴曰：案尚书中候运衡篇云：日月营始，故知夏正。
《魏书・礼志》：立祖神，常以正月上未，设藉于端门内，祭牲用羊、豕、犬、各一。
文成皇帝即位，三年正月，遣有司诣华岳，修庙立碑，数十人在山上，闻虚中若音声，声中称万岁云。《灵徵志》：太和八年正月，上谷郡惠化寺，醴泉涌。醴泉，水之精也，味甘美。王者修治，则出。
《隋书・礼仪志》：北齐每岁正月上辛后吉亥，祠先农。祭讫，司农进r之种，六宫主之。
后齐正晦舟，皇帝乘舆，鼓吹至行殿，升御坐，乘板舆以与王公，登舟置酒，非预泛者，坐于便幕。
《律历志》：后齐参军信都芳深有巧思，能以管候气，仰观云色。尝与人对语，即指天曰：孟春之气至矣，人往验管，而飞灰巳应。每月所候，言皆无爽。
《荆楚岁时记》：正月夜，多鬼鸟度，家家床打户捩狗耳，灭灯烛以禳之。〈注〉按《元中记》云：此鸟名姑获，一名天地女，一名隐飞鸟，一名夜行游女，好取人女子养之。有小儿之家，即以血点其衣，以为志。故世人名为鬼鸟，荆州弥多，斯言信矣。
正月未日夜，芦苣火照井厕中，则百鬼走。
元日至于月晦，并为T聚饮食，士女泛舟，或临水宴乐。〈注〉按每月皆有弦望晦朔，以正月初年，时俗重以为节也。《玉烛宝典》曰：元日至月晦，今并T食度水，士女悉湔裳酹酒于水湄，以为度厄。今世人唯晦日临河，解除妇人，或湔裙。
正月五日为牛今，五日不杀牛。
《隋书・文帝本纪》：开皇十九年正月戊寅，大射武德殿，宴赐百官。
《礼仪志》：隋制，于国城东北七里通化门外，为风师坛，祀以立春后丑。
《食货志》：高G以人间课输，虽有定分年，常徵纳除注恒多。长吏肆情，文帐出没，复无定簿，难以推校。乃为输籍定样，请遍下诸州。每年正月五日，县令巡人各随便，近五党，三党，共为一团，依样定户上下。帝从之。《老学庵笔记》：唐高祖实录：武德二年正月甲子，下诏曰：释典微妙净业，始于慈悲。道教冲虚至德，去其残暴。况乎四时之禁，毋伐卵，三驱之礼，不取顺从。盖欲敦崇仁惠，蕃衍庶物，立政经邦，咸率斯道。朕o膺灵命，抚遂群生，言念亭育，无忘鉴昧。殷帝去网，庶踵前修，齐玉舍牛，实符本志。自今每年正月、五月、九月，十直日，并不得行刑，所在公私，宜断屠杀。此三长月断屠杀之始也。
《唐会要》：武德九年正月，亲祠太社。丙子诏曰：吉日惟戊亲祠太社，率从百僚，以祈五谷。
《旧唐书・百官志》：凡卫士各立名簿，其三年以来，征防差遣，仍定优劣，为三第。每年正月十日，送本府印记，仍录一道送本卫府。若有差行，上番折冲，府据簿而析之。
《玉海》：唐太宗贞观二年正月二十一日，亲祭先农藉于千亩之甸，秘书郎岑文本献藉田赋。
《旧唐书・礼仪志》：贞观十四年春正月庚子，命有司读春令，诏百官之长，升太极殿，列坐而听之。
《唐书・礼乐志》：太宗将亲耕，给事中孔颖达议曰：礼，天子藉田南郊，诸侯东郊。今帝社乃东坛，未合于古。太宗曰：书称平秩东作，而青辂黛耜顺春气也，五方位少阳，田宜于东郊，乃耕于东郊。
《唐会要》：永徽三年正月二十九日丁亥，亲享先农，躬秉耒耜，率公卿耕于千亩之田。
《唐书・礼乐志》：高宗乾封元年封泰山。是岁正月，天子祀昊天上帝于山下之封祀坛，亲封玉册置石23，聚五色土封之。
《旧唐书・音乐志》：调露二年正月二十一日，则天御洛城南楼，赐宴，太常奏六合还淳舞。
《玉海》：永隆二年正月十日，唐高宗会群臣命妇，合宴宣政殿，太常博士袁利正上疏曰：前殿正寝，非命妇宴会之所。帝从之，改向麟德殿。
《唐诗纪事》：中宗正月晦日幸昆明池，赋诗，群臣应制百馀篇。帐殿前，结Z楼，命上官昭容选一首，为新翻御制曲。从臣悉集其下，须臾纸落如飞，各认其名，而怀之，惟沈宋二诗不下。又移时，一纸飞堕，乃沈诗也。及闻其评云沈诗：落句微臣朽质，羞睹豫章材词气已竭。宋诗云：不愁明月尽，自有夜珠来。犹涉健。举沈，乃伏不敢争。
景龙四年正月五日，蓬莱宫宴吐蕃使。因为柏梁体，时上疑，实从一宗，晋卿素不属文，未即令续，二人固请，许之。吐蕃舍人明悉猎，请令授笔与之，悉猎云：玉醴由来献寿觞。上大悦，赐与衣服。
《唐书・武后本纪》：天授元年以正月为一月，久视元年十月甲寅，复唐，正月大赦。
《唐会要》：天授二年正月二十二日，内出绣袍，赐新除都督刺史，其袍绣山形，绕山勒回。文铭曰：德政推明，职令思平，清慎忠勤，荣进躬亲。
《旧唐书・音乐志》：延载元年正月二十三日，制越古长年乐一曲。
《玉海》：长安二年正月十七日，始置武举。每年准明经进士，例送其制，有长垛马射、步射、平射、筒射，又有马枪，翘关负重，身材之选。
开元十九年正月二十四日，吐番请五经，明皇赐以毛诗、礼记、左传文选于休烈，上言不可。裴光庭曰：西域请诗书，庶使潜陶声教。上曰：善。乃与之。
《唐会要》：开元十九年正月三十日，诏：州县社惟用酒脯。
《玉海》：开元二十三年正月十八日，亲祀先农，降至耕位，侍中执耒，太仆秉辔。上谓左右。曰：帝藉之礼，古则三推。朕今九推，庶九谷之报也。
《唐会要》：门元二十六年正月六日，修望春宫。
正月八日，亲迎气于东郊之青帝坛。
《唐人辇下岁时》记：正月户部奏，大阅天下贡物于都堂，其日放朝，宰相与百官，皆赴户部宴会，一时特盛。开元中曾以大阅一日贡物，赐李林甫，九州任土尽归人臣之家，国史书其事也。
《仙传拾遗》：吐蕃以宝函进唐明皇，曰：请陛下自开，勿令他人知此机密。上问叶法善，法善请令蕃使自开，上从之，蕃使果中函弩死。因授法善银青光禄大夫，法善请松阳宅为观，赐号淳和。御制碑额以荣乡里。正月二十七日，有云鹤百行翔集，瑞云五色覆其居。《旧唐书・礼仪志》：天宝元年正月癸丑，陈王府参军田同秀称，于京永昌街，空中见元元皇帝，传言天下，太平圣寿无疆。仍云：桃林县，故关令尹喜宅，有灵宝符，发使求之，十七日献于含元殿。
《唐会要》：天宝二年正月二十八日，筑神都罗城，号曰金城。
《唐明皇送贺知章归四明诗序》：天宝三年，太子宾客贺知章，正月五日将归，会稽遂饯东路。乃命六卿庶尹大夫供帐青门，宠行迈也。诗：遗荣期入道，辞老竟抽簪。岂不惜贤达，其如高尚心。寰中得秘要，方外散幽襟。独有青门饯，群僚怅别深。
《唐书元宗本纪》：天宝三载正月丙申，改年为载。《唐会要》：天宝五载正月二十三日，诏曰：尧命四子，所受惟时，周分六官，曾不系月。其礼记月令宜改为时令。
天宝六载正月十二日，封四渎号：河为灵源公，济为清源公，江为广源公，淮为长源公。
《翰墨大全》：天宝六载正月十八日，诏重门夜开，以达阳气。
《唐会要》：天宝六载正月二十九日，诏：今阳和布气，蠢物怀生，在于含养必期，遂性其荥阳。仆射陂陈留蓬池，宜断采捕，仍改仆射陂为广仁陂，蓬池为福源池。天宝十载正月二十三日，明皇封东镇沂山为东安公，南镇会稽山为永兴公，西镇吴山为成德公，中镇霍山为应圣公，北镇医巫闾山为广宁公，封东海为广德公，南海为广利公，西海为广润公，北海为广泽公。
《开天遗事》：都人士女每至正月半后，各乘车跨马，供帐于园圃，或郊野中，为探春之宴。
《云仙杂记》：长安风俗，元日以后递饮食，相邀号传座，避暑漫抄。安氏将乱于中原，梁朝志公大师有语曰：两角女子绿衣裳，却背太行邀君王，一止之月必消亡。两角女子，安字。绿者，禄字也。一止正月也，果正月败亡。
《旧唐书・肃宗本纪》：乾元二年正月戊寅有事于藉田，上行九推礼，官奏太过。曰：朕劝农，率下恨不终千亩耳。礼毕，雪盈尺。
《玉海》：唐顺宗正月十二日诞为圣寿节。
《元稹诗序》：永贞二年正月二日，上御丹凤楼，赦天下，予与李公垂庾，顺之f行曲江，不及盛观。诗：春来饶梦慵朝起，不看千官拥御楼，却著f行是忙事，数人同傍曲江头。
《唐会要》：元和二年正月辛卯，郊享献之，次景物澄霁及銮舆就，次则微雪，大驾将动，则又止。翌日御楼，宣赦毕，瑞雪盈尺。
《遵生八笺》：韩文公云：正月乙丑晦，主人使奴星，结柳作车，缚草为船，载糗与粮，三揖穷鬼而送之。〈注〉相传高阳氏子好衣敝食糜，正月晦日巷死。世人于是日作粥，糜，破衣，弃于巷，祝曰送穷鬼。
《唐书・五行志》：宝历元年正月乙卯，流星出北斗枢，星光烛天入浊，占曰：有赦。
《旧唐书・文宗本纪》：故事吴蜀贡新茶，皆于冬中，作法为之，上务恭俭，不欲逆其物性，诏所供新茶，宜于立春后造。
《礼仪志》：会昌二年正月十三日，祀九宫贵神，敕宰相崔琪，摄太尉行事。
《岁华纪丽谱》：咸通十年正月二日，街坊点灯张乐，昼夜喧阗。盖大中承平之馀风。由此言之唐时，放灯不独上元也。
《酉阳杂俎》：北朝妇人常以正月进箕帚，长生花。《续博物志》：清泰小字二十三，盖正月二十三日生也。以是日为千春节，人臣奏对，但云：两旬三日，或数物则云二十二，更过二十四，不敢斥尊也。
《五代史・司天考》：晋司天监马重绩，起唐天宝十四载乙未为上元，用正月雨水为气首。
《清异录》：闽甘露堂前两株茶，郁茂婆娑，宫人呼为清人树，每春初嫔嫱戏，摘新芽，堂中设倾筐会。
《续博物志》：山东风俗，遇正月取五姓女，年十馀岁，共卧一榻，覆之以衾，以箕扇之。良久，如梦寐，或欲刺文绣事，笔砚理管弦，俄顷乃寤，谓之扇天卜以乞巧。《云谷杂记》：太祖潜耀日，与一道士游于阙河，每剧饮烂醉，道士善歌，能引其喉于杳冥之间，作清徵之声，时或闻一二句，曰：金猴虎头四，真龙得其位。诘之则曰醉梦，岂足凭耶。至膺图受命之日，乃是庚申正月初四日也。
《玉海》：乾德二年正月，诏土膏将起，宜课东作之，勤使地无遗利，岁有馀粮。
《宋史・西蜀世家》：孟昶命学士为词题桃符，以其非工，自命笔题云：新年纳馀庆，嘉节号长春。以其年正月十一日降，太祖命吕馀庆知成都，而长春乃圣节名也。
《玉海》：太平兴国三年正月二十八日癸丑，幸迎春苑习射，帝中的者九。
《宋史・五行志》：太平兴国六年正月，瑞安县民张度，解木五片，皆有天下太平字。
《礼志》：太平兴国九年正月六日，幸景龙门外水}，帝临水而坐，召从臣观之，因曰：此水出于山源，清澄甘洁，近河之地，水味皆甘，岂河润所及乎。宋琪等曰：亦犹人性善恶染习致然，帝曰：卿言是也。
《玉海》：雍熙二年正月壬戌，有星出东井，其大倍于金星，至舆鬼没。占云：四表来贡。是岁，占城邛部川蛮西南蕃来贡。
雍熙五年正月十七日，御观耕台，观王公耕。
端拱二年正月，诏兴置方田，命八作，使窦神兴等，往北面兴功，东壁则知定州，张永德西壁则知邢州，米信各兼方田都总管。
淳化三年正月丙辰，舒州言甘露降灵仙观三清阁前柏木。画图来献，上以示近臣，宰相李P等表贺，诏杨亿试舒州进甘露颂。
《宋史・礼志》：淳化四年正月，以南郊礼成，大宴含光殿。《玉海》：至道元年正月丙辰，新作上清宫，成御书，额以金填其字，赐之。车驾临幸，谓近臣曰：造此祠宇，为民祈福。
至道二年正月庚戌，上出次南郊斋宫，诏有司画南郊图三幅，外幅列仪卫，中幅车辂，及导驾官人物，皆长寸馀，又图画圜坛祭器，乐驾警场，青城别为图以纪一时之盛。
《宋史・真宗本纪》：景德二年正月戊寅，取淮楚间踏犁式，颁之河朔。
《礼志》：景德三年十二月，陈彭年言，来年正月三日上辛祈谷，至十日，始立春。按月令春秋传，当在建寅之月，迎春之后，后齐永明元年立春前，郊议者，欲迁日。王俭启云：宋景平元年，元嘉六年，并立春前。郊遂不迁日。然则左氏所记，启蛰而郊，乃三代彝章。王俭所启郊在春前，乃后世变礼，望常以正月，立春之后行上辛祈谷之礼，从之。
大中祥符元年正月，诏应致仕官，并令赴都亭驿，T宴御楼，日合预坐者，亦听。又诏：朝臣巳辞未见，并听赴会，凡赐T，命内诸司使三人主其事，于乾元楼，前露台上设教坊乐，又骈系方车四十乘，上起Z楼者，二分载钧容直开封。复为棚车二十四，每十二乘为之，皆驾以牛，被之锦绣，萦以Z，分载诸军，京畿伎乐。又于中衢，编木为栏，处之徙坊市，邸肆，对列御道，百货骈布，竞以Z幄镂版为饰。上御乾元门，召京邑父老，分番列坐楼下，传旨问安否，赐以衣服茶帛。若五日，则第一日近臣侍坐，特召丞郎给谏，上举觞，教坊乐作。二大车自升平桥而北，又有旱船四挟之以进棚车，由东西街交骛，并往复。日再焉。东距望春门，西连阊阖门，百戏竞作，歌吹腾沸。宗室亲王近列，牧伯、洎旧臣、宗室官为设Z棚于左右廊庑，士庶纵观车骑，填溢欢呼震动。第二日宴群臣，百官于都亭驿，宗室于亲王宫。第三日宴宗室内职于都亭驿，近臣于宰相第。第四日宴百官于都亭驿，宗室于外苑。第五日复宴宗室内职于都亭驿，近臣于外苑。上多作诗，赐令属和，及别为劝酒诗。禁军将校日会于殿前马步军之廨。
诸庆节，古无是也，真宗以后，始有之。大中祥符元年，诏以正月三日，天书降日为天庆节，休假五日。两京诸路州府，军监，前七日建道场，设醮，断屠宰。节日，士庶特令宴乐，京师然灯。
《玉海》：大中祥符四年正月己丑，司天言农丈人星见，主岁丰。
大中祥符五年正月癸酉，命学士晁迥等知贡举。六日甲戌，上作诗赐晁迥等，曰：盛时选士贡闱开，罄宇闻风献艺来。心以权衡求实效，勿令蓬荜有遗才。大中祥符六年正月癸巳朔，五星同色。占曰：天下兵偃。
《宋史・礼志》：真宗大中祥符六年正月二十一日，帝服通天冠，绛纱袍，奉上太上老君，加号册宝。夜漏上五刻，侍史奉天书赴太清宫，升殿，改服衮冕，行朝。谒礼毕，奉册宝于玉匮，缠以金绳，封以金泥。
《玉海》：大中祥符七年正月九日，学士院上应天府瑞云乐章。
正月二十三日，御奉元均庆楼观T，从官与坐，宴父老于楼下。设山车百戏，听民纵观。
大中祥符九年正月癸亥，蜀州献合欢竹图。
天禧元年正月丙寅，韶州献瑞木，文曰：天下太平。正月二十日己未，作喜春雨诗赐学士，以下属和。《宋史・礼志》：仁宗以正月八日为皇太后长宁节，诏定长宁节上寿仪，太后垂帘崇政殿，百官及契丹使，班庭下，宰臣以下进奉上寿，x门使于殿上，帘外立侍，百官再拜，宰臣升殿，跪进酒，帘外内臣跪承以入。宰臣奏曰：长宁节，臣等不胜欢忭，谨上千万岁寿。复降再拜，三称万岁。内臣承旨，宣曰：得公等寿酒，与公等同喜。咸再拜。宰臣升殿，内侍出帘外，跪授虚盏。宰臣跪受降，再拜，舞蹈三，称万岁。内侍承旨，宣群臣升殿，再拜，升，陈进奉物。当殿廷通事舍人称宰臣以下，进奉，客省使殿上，喝进奉。出内谒者，监进第二盏，赐酒三行。侍中奏礼毕，皆再拜，舞蹈。太后还内。百官诣内东门，拜表称贺。其外命妇旧入内者，即入内上寿，不入内者，进表。内侍引内命妇上寿，次引外命妇，如百官仪，次日大宴。
《玉海》：明道二年正月二十五日，大礼，使以制成御耒，耜青箱等奏御。
景v二年正月二十八日，置迩英延义二阁，写尚书无逸篇于屏，是日仁宗御延义阁，召辅臣观之。《宋史・礼志》：英宗以正月三日为寿圣节，礼官奏故事，圣节上寿，亲王枢密于长春殿，宰臣百官于崇德殿，天圣谅皆于崇政殿，于是紫宸上寿，群臣升殿，间饮献一觞而退。又一日赐宴于锡庆院。
《闻见后录》：夔峡之人，岁正月十百为曹，设牲酒于田问，已而众操兵大噪，谓之养。〈去声〉乌鬼。长老言地近乌蛮，战场多与人，为厉用以禳之。
《苏轼诗序》：正月二十六日，偶与客野步，嘉v僧舍东，南野人家，杂花盛开，叩门求观，主人林氏媪出应，白发青裾，少寡，独居三十年矣。感叹之馀，作诗纪之。《楚通志》：正月二十二日，东坡将往岐亭，宿于团风，梦一僧破面流血，若有所诉。至岐亭，过一庙中，有阿罗汉像，左龙右虎，仪制甚古，而面为人所坏，顾之宛如梦中所见，遂载以归，完新而龛之，设于安国寺。《事文类聚》：元v二年正月，东坡在汝阴，堂前梅花大开，月色鲜霁。王夫人曰：春月色胜于秋月色，秋月色令人惨，春月色令人和悦。先生大喜，曰：吾不知子能诗耶，此真诗家语矣。
《闻见近录》：夔峡将至滟堆峡，左岩上有题：圣泉二字，泉上有大石，谓之洞石。而初无泉也，至者，击石大呼，则水自石下出。予尝往焚香，俾舟人击之，舟人呼曰：山神土地，人渴矣。久之不报，一卒无室家，复大呼曰：龙王，龙王，万姓渴矣。随声，水大注。时正月雪寒，其水如汤。或曰：夏则如冰。凡呼者，必以万岁，必以龙王呼之，水于是出矣。
《岳阳风土记》：岳州自元正献岁，邻里以宴饮相庆，至十二日罢，谓其日为云开节。
《宋史・礼志》：政和三年以正月四日，有太祖神御之，州府宫殿，行香为开基节。
政和六年正月七日，御笔：今岁闰馀候晚，犹未春和。晷短，气寒，于宴集，无舒缓之乐。景灵宫朝献，移十四日东宫，十五日西宫。毕，诣上清储祥宫烧香十六日，诣醴泉观等处烧香。上元节移于闰正月十四日为始。
《东京梦华录》：正月一日年节，开封府放关扑三日，士庶自早互相庆贺，坊巷以食物动使果实柴炭之类，歌叫，关扑如马行，潘楼街州东宋门外，州西梁门外，踊路州北，封丘门外，及州南一带，皆结Z棚，铺陈冠梳珠翠，头面衣，著花朵，领抹靴鞋玩好之类，间列舞场，歌馆，车马交驰。向晚贵家妇女纵赏关赌，入场观看，入市店饮宴，惯习成风，不相笑讶。至寒食冬至，三日亦如此。小民虽贫者，亦须新洁衣服，把酒相酬尔。收灯毕，都人争先出城探春，州南则玉津园外，学方池亭榭，玉仙观，转龙湾西去一丈，佛园子。王太尉园奉圣寺前孟景初园、四里桥、望牛冈，剑客庙，自转龙湾东去，陈州门外，园馆尤多，州东宋门外，快活林、勃脐陂独乐，冈砚台、蜘蛛楼、麦家园，虹桥王家园，曹宋门之间，东御苑乾，明崇夏尼寺，州北李驸马园，州西新郑门，大路直过金明池。西道者，院院前皆妓馆，以西宴宾楼有亭榭，曲折池塘，Fa，画舫，酒客税小舟、帐设，游赏相对。祥祺观，直至板桥，有集贤楼，莲花楼，乃之官河东、陕西、五路之别馆，寻常饯送，置酒于此。过板桥，有下松园，王太宰园，杏花冈，金明池，角南去水虎翼巷，水磨下蔡太师园，南洗马桥，西巷内华严，尼寺王小姑酒店，北金水河，两浙尼寺巴娄寺，养种园，四时花木繁盛可观。南去药梁园，童太师园，南去铁佛寺，鸿福寺，东西柏榆村，州北模天坡，角桥至仓王庙，十八寿圣尼寺，孟四翁酒店。州西北元有庶人园，有创台，流杯亭榭，数处放人春赏。大抵都城左近皆是园圃，百里之内，并无阒地次第。春容满野，暖律暄晴，万花争出粉墙，细柳斜笼，绮陌香轮暖辗。芳草如茵，骏骑骄嘶，杏花如绣，莺啼芳树，燕舞晴空。红妆按乐于宝榭层楼，白面行歌近画桥流水。举目则Fa。巧笑触处，则蹴鞠疏狂。寻芳选胜，花絮时坠。金樽折翠簪红，蜂蝶暗随归骑。于是相继清明节矣。《玉海》：绍兴十四年正月二十六日，内出镇圭以奉文。宣王初，有司欲用珉，上曰：崇奉先圣，岂可用假玉。诏以真玉圭降出。
《宋会要》：宋高宗绍兴十五年正月二日，泸南献嘉禾九穗。
《乾淳起居注》：淳熙八年正月初二日未初，雪大下，正是腊前，官家甚喜。令有司，比去年倍数支散贫民，节使吴琚进喜雪水龙吟词。
《宋史・礼志》：理宗以正月五日为天基节。
《挥麈后录》：楚俗，遇元夕第三夜，多以更阑时，微行听人言语，以卜一岁之通塞。
《道山清话》：何斯举作黄绵袄子歌序，正月大雨雪十日不巳，既晴，邻里相呼负日，曰：黄绵袄子出矣。演繁露：达鲁河东，与海接，岁正月方冻，其钩鱼也。王与其母，皆设次冰上，先使人于河上，下十里间以毛网，截鱼，令不得散逸。又从而驱之，其床前预开冰窍四，各有冰眼，中眼透水，旁三眼环之不透，第减令薄，而已薄者，所以候鱼而透者，将以施钩也。鱼之将至，伺者以告，遂于透眼中，用绳钩掷之，无不中者。谓之得头鱼，头鱼既得，遂相与出冰帐，于别帐，作乐上寿。
《溪蛮丛笑》：土俗，岁节数日，野外男女分两朋，各以五色Z囊豆粟，往来抛接，名飞F。
《金史・太祖本纪》：天辅七年正月甲申，诏令：农事将兴，典兵官毋纵军士动扰人民，以废农业。
《熙宗本纪》：天会十四年正月十七日万寿节，齐高丽。夏，遣使来贺。
《世宗本纪》：大定四年正月二十五日辛亥，获头鹅，遣使荐山陵，自是岁以为常。
大定二十年正月，命岁以钱五千贯，造随朝百官节酒及冰烛，药炭，视品秩给之。
《礼志》：明昌五年，为坛于景风门外东南，岁以立春后，丑日祀风师。
《天文志》：兴定五年正月，山东行省、蒙古、纲奏庆云见，命图以进。
《五行志》：元光二年正月十八日辛酉日午，有鹤千馀，翔殿庭，移刻乃去。
《元史・祭祀志》：岁正月十五日，宣政院同中书省，奏请先期。中书奉旨，移文枢密院，八卫拨伞鼓手一百二十人，殿后军甲马五百人，抬舁监坛，汉关羽神轿军及杂用五百人，宣政院所辖宫寺，三百六十，所掌供应佛像坛，而幢幡、宝盖车、鼓头旗，三百六十坛，每坛擎执抬舁二十六人钹鼓，僧一十二人，大都路掌供各色金门大社，一百二十队，教坊司云和署掌大乐，鼓板杖，鼓筚篥，龙笛，琵琶，筝01七色，凡四百人，兴和署掌妓女，杂扮队戏，一百五十人，祥和署掌杂把戏男女一百五十人，仪凤司掌汉人、回回、河西，三色细乐，每色各三队，凡三百二十四人，凡执役者，皆官给铠甲，袍服，器仗，俱以鲜丽整齐为尚，珠玉、金绣、装束奇巧，首尾排列三十馀里，都城士女闾阎聚观。礼部官点视诸色队，仗刑部官巡绰喧闹，枢密院官分守城门，而中书省官一员，总督视之。先二日于西镇国寺，迎太子游四门，舁高塑像，具仪仗入城。十四日帝师率梵僧五百人，于大明殿内建佛事。至十五日，恭请伞盖于御座，奉置宝舆诸仪卫队，仗列于殿前，诸色社直，暨诸坛面列于崇天门外，迎引出宫。至庆寿寺，具素食。食罢，起行。从西宫门外垣，海子南岸，入厚载红门，由东华门，过延春门而西。帝及后妃，公主于五德殿门外，搭金春五殿Z楼而观览焉。及诸队仗社直送金伞，还宫，复恭置御榻上，帝师僧众，作佛事，至十六日罢散。岁以为常，谓之游皇城，或有因事而辍寻，复举行。
正月祀东岳镇海渎，祀官以所在守土官为之。《岁华纪丽谱》：正月二日，太守出东郊，早宴移忠寺。〈旧名碑娄院〉晚宴大慈寺。《清献公记》云：宴罢，妓以新词，送茶，自宋公祁始，盖临邛周之纯，善为歌，词尝作茶词，授妓首，度之以奉公，后因之。
五日五门蚕市，盖蚕丛氏始为之。俗往往呼为蚕丛，太守即门外张宴。
二十三日圣寿寺前蚕市，张公咏始即寺为会，使民鬻，农器，太守先诣寺之都安王祠，奠献，然后就宴，旧出万里桥，登乐俗园亭。今则早宴祥符寺，晚宴信相院。
二十八日，俗传为保寿侯诞日，出笮桥门即侯祠奠拜，次诣净众寺，国杜丞相祠。奠拜毕，事会食，晚宴大智院。
《辍耕录》：至元四年正月，城京师以为天下本。右拥太行，左注沧海，抚中原，正南面枕居庸，奠朔方峙，万岁山浚，太液}玉泉通金水，萦畿带甸负山引河，壮哉。帝居择此天府。
《明会典》：凡每岁正旦节，自初一日为始，文武百官放假五日。
《帝京景物略》：正月十三日，家以小盏一百八枚，夜灯之，遍散井灶、门户、砧石。曰：散灯也。其聚如萤，散如星，正月十六日，妇女著白绫衫，队而宵行，谓无腰腿诸疾。曰：走桥至城，各门手暗触钉，谓男子祥。曰：摸钉。丘真人名处机，字通密，号长春子，金皇统戊辰正月十九日生，都人以正月十九日致浆祠，下游冶，纷沓走马，h博。谓之燕九节。
《北京岁华记》：正月初八九日至十八日，人家用粉糁寒具，相馈遗，遍市鬻之，以五花帚为号。

[book_title]岁功典第十八卷
孟春部杂录
《公羊传・王正月疏》：凡草物皆十三月萌芽，始出而首黑。
王者应以十三月为正，则命以黑瑞。
《易飞候》：正月有偃月，必有嘉王。
《易通卦验》：正月中，猛风至。〈注〉猛风动摇树木，有声者。《春秋・感精符》：月建寅，物生之端，谓之人统，夏以为正。《管子・菁茅谋》：孟春，且至沟渎，阮而不遂，溪谷报上之，水不安于藏，内毁室屋，坏墙垣，外伤田野，残禾稼。故君谨守泉金之谢，物且为之举。
正月之朝，谷始也。
《轻重甲篇》：孟春既至，农事且起，大夫无得缮冢墓，理宫室，立台榭，筑墙垣。北海之众，无得聚庸而煮盐。师旷《占五谷》：正月甲戌日，大风东来，折树者，谷熟甲。寅日大风西北来者，贵。庚寅日，风从西来者，皆贵。《陶朱公书》：雨水后，阴多，主少水，高下大熟。雷多，主人民不安，月蚀，粟贱。虹见，主七月谷贵。
十六日谓之落灯。夜晴，主高低皆熟，东南风，水乡好。西北风，主旱。
正月上旬，称水卜十二月之水旱：初一日起，用一瓦瓶，每朝取水，称之重，则雨多，轻则雨少。初一占正月，初二占二月。馀仿此。
占桑叶贵贱，只看正月上旬，木在一日，则为蚕食一叶，为甚贵。木在九日，则为蚕食九叶，为甚贱。
《尚书》：大传，以正月朝迎日于东郊，所以为万物先，而尊事天也。
《史记・天官书》：摄提格岁，岁阴左行在寅，岁星右转居丑。正月，与斗，牵牛晨出东方，名曰监德。色苍苍有光，其失次。有应见柳，岁早，水。晚，旱。
白帝行德，以正月二十日二十一日，月晕围，常大赦载，谓有太阳也。
《汉书・律历志》：正月乾之九三，万物棣通，族出于寅，八奉而成之仁，以养之义，以行之令，事物各得其理，寅木也，为仁其声，商也。为义，故太簇为人统。〈注〉孟康曰：棣谓通意也。
《淮南子・天文训》：天一元始正月，建寅日月，俱入营室，五度天一，以始建七十六岁，日月复以正月，入营室，五度无馀分，名曰一纪。
斗杓为小岁，正月建寅月，从左行。〈注〉第五至第七，为杓。
《春秋繁露・阳尊阴卑篇》：阳气，以正月始出于地，生育长，养于上。
《四祭篇》：春曰祠。祠者，以正月始食韭也。
《大戴礼记・盛德篇》：古者，天子孟春论吏德行能理功。能德法者，为有德。能行德法者，为有行。能理德法者，为有能。能成德法者，为有功。故论吏而法行，事治而功成。
《诰志篇》：虞夏之历正，建于孟春，于时冰泮发蛰，百草权舆，瑞雉无释，物乃岁。俱生于东，以顺四时。
《博雅》：正月有微霜，八月浮云不归。
《后汉书・郎传》：正月三日至乎九日，三公卦。〈注〉凡卦法，一为元士，二为大夫，三为三公，四为诸侯，五为王位，六为宗庙。音义云：分卦直日之法，爻主一日，即三日九日，并为三公之日也。
正月者，岁之始也，王者，则天之象，因时之序，宜开发德号，爵贤命士，流宽大之泽，垂仁厚之德，顺助元气，含养庶类。
《东方朔占书》：上旬三日得甲，为上岁，四日中岁，五日下岁。月内有甲寅，米贱。
上旬一日得辛，旱二日，小收。三四日主水，麦半收。五六日小旱，七分收。八日岁稔，一云春旱不收。又上旬一日辛，麦收十分。二日禾蚕收。三日四日田蚕全收。五日六日，麻粟麦蚕半收。七日八日早禾麻麦粟少收，丝贵。
上旬一日得卯，主禾十分收。二日低田半收。三四日大水。五日六日半收。七日八日春涝，全收。
上旬一日得辰，雨多。二日风多，先旱半熟，低田全收。七月雨多，麻豆全收。三日雨晴匀。四日收七分。五日岁稔。六日大稔。七日水损田，荞麦收。八日先旱后涝。九日大麦收，仲夏水灾。十日旱，禾半收。十一日五谷不收，冬大雪。十二日冬大雪，五谷收。
上旬一日二日得酉，大丰。三日四日民安。五日至十日，中岁，民不安。十一日十二日，岁大熟。
月内有三子，叶少，蚕多。无三子，则叶多蚕少。
月内有三卯，宜豆。无则早种禾。
《白虎通・五行篇》：正月，律谓之太簇。何太，亦大也。簇者，凑也。言万物始大，凑地而出也。
《三正篇・礼三正记》曰：正朔三而改文质，再而复也。三微者，何谓也，阳气始施黄泉，万物动微而未著也。十一月之时，阳气始养根株，黄泉之下，万物皆赤。赤者，盛阳之气也。故周为天正，色尚赤也。十二月之时，万物始牙而白。白者，阴气。故殷为地正，色尚白也。十三月之时，万物始达，孚甲而出，皆黑，人得加功。故夏为人正，色尚黑。《尚书大传》曰：夏以孟春月为正，殷以季冬月为正，周以仲冬月为正。夏以十三月为正，色尚黑，以平旦为朔。殷以十二月为正，色尚白，以鸡鸣为朔。周以十一月为正，色尚赤，以夜半为朔。不以二月后为正者，万物不齐，莫适所统，故必以三微之月也。《绋冕篇》：谓之收者，十三月之时气，收本举生万物，而达出之，故谓之收。
《士冠经》曰：毋追，夏后氏之道。夏统十三月为正，其饰最大，故曰毋追。毋追者，言其追大也。
《论衡・雷虚篇》：正月阳动，故正月始雷。
《说文》：笙，正月之音，物生，故谓之笙。十三簧象凤之身。《四民月令》：正月地气上腾，土长冒橛陈根可拔，急强土黑垆之田。
正月粪畴，畴麻田也。
正月可种瓜、瓠、葵、芥48、大小葱、蒜、苜蓿及杂蒜亦种。正月可作诸酱、肉酱、清酱。
正月自朔暨晦，可移诸树、竹、漆、桐梓、松柏、杂木，唯有果实者，及望而止，过十五日则果少实。
正月上辛日，扫去韭畦中枯叶。
《独断》：夏以十三月为正，律中太簇。言万物始苏而生，故以为正也。
《帝王世纪》：连山易，其卦以纯艮为首艮，为山，山上山下，是名连山。云气出内于山，夏以十三月为正，人统艮渐正月，故以艮为首。
《三礼义宗》：五行之官木正，曰：勾芒者，物始生，皆勾屈而芒角，因用为官名也。
《魏书・律历志》：次卦正月小过，蒙益渐泰。
《齐民要术》：桑柘熟时，收黑鲁椹，即日以水淘，取子，晒燥，仍畦种，常薅，令净。明年正月移栽之，率五尺一根，其下常峋颍种豆，小豆。栽后二年，慎勿采，沐大如臂许，正月中移之，率十步一树，行欲小掎角，不用正相当，须取栽者。正月二月中，以钩弋压下枝，令著地，条叶生高数寸，仍以燥土壅之。明年正月中截取，而种之。
欲知岁所宜，以布囊盛粟等诸物种平量之，埋阴地。冬至后五十日，发取量之，息最多者，岁所宜也。嫁李法：正月一日，或十五日，以砖著李树岐中，令实繁。
种瓜法：冬天以瓜子数枚，内热牛粪中，冻即拾聚，置之阴地。正月地释，即耕逐场，布之率方，一步下一斗粪耕土覆之，肥茂早熟。
粟米酒惟正月得作，馀月悉不成，用笨曲，不用神曲。粟米皆得作酒，然青谷米最佳。治曲淘米必须细净。以正月一日，日未出前取水，日出即晒曲。至正月十五日，捣曲作末，即浸之。大率曲末一斗，堆量之。水八斗，杀米一石，米平量之。随瓮大小，率以此加，以向满为度。随米多少，皆平分为四分，从初至熟，四炊而已。预前经宿浸米令液，以正月晦日，向暮，炊酿正作耳，不为再馏饭。欲熟时，预前作泥置瓮边熟，即举甑就瓮下之，速以酒杷就瓮中，搅作两三遍，即以盆合瓮口，泥密封，勿令漏气，看有裂处，更泥封。七日一H，皆如初法。四H毕，四七二十八日，酒熟。此酒须用夜，不得白日，四度H者，及初押酒时，皆回身映火，勿使烛明，及度酒熟，便堪饮。
春候地气始通，灵幽境こ叨寸，埋尺，见其二寸。立春后，土块散，上没橛，陈根可拔。此时二十日以后，和气即土刚。以此时耕一而当四，和气去耕四不当一。种苜蓿法：正月烧去枯叶。
作春酒法：治曲欲净，v曲欲细，曝曲欲乾。其法以正月晦日，多收河水，大率一斗曲杀米七斗，用水四斗。种冬瓜，傍墙阴地，作区圆二尺，深五寸，以熟粪及土相和，正月晦日种。既生，以柴木倚墙，令其缘上，旱则浇之。
陆玑诗：疏蒌蒿好生水边。及泽中，正月根芽生，旁茎正白，生食之，香而脆美，其叶可蒸为茹。
《千金月令》：正月宜服桑枝汤，取桑枝如箭干大者，细挫三升，熬，令微黄，以水六升，煎三升，去滓，重汤煎二升，下白蜜三合，黄明胶一两，炙作末，煎成，以不津器贮之。
《六典》：膳部节日食料，有晦日膏糜。
《宋史・乐志》：太簇之律，生气凑达，万物于三统，为人正于四时，为孟春，故元会用之。
《宋景文公笔记》：宦者，宫人言：正月，与上讳同音，故共易为初月。王圭为修起居注颇熟其文，因上言：秦始皇帝，名政，改正，〈音政〉月为端月，以正〈音政〉为正〈音征〉，令乞废正征音，一字不用，遂下两制议，两制共是其请表，去其字。曾公亮疑而问予，予曰：不宜废，且月外尚有射正诗曰：不出正兮，不止正月矣。曾悟，密语相府，罢之。《懒真子录》：仆仕于关中，于士人王毖君求家，见一古物，似玉，长短广狭正如中指，上有四字，非篆非隶，上二字乃正月也，下二字不可认。问之君求，云：前汉刚卯字也，汉人以正月，卯日，作佩之名，其一面，曰：正月刚卯，乃知今人立春，或戴春，胜春。幡，亦古制也。盖刚者强也，卯者，刘也，正月佩之，尊国姓也，与陈汤，所谓强汉者，同义。
《云笈七签》：正月二日，取商陆根三十斤，净洗，粗切，长一寸许，勿令中风，绢囊盛尽，悬屋北六十日，阴燥，为末，以方寸匕水服，旦先食服，八十日见千里，百日登风履云，久服成仙。
《梦溪笔谈》：正月阳气始建兆乎万物，故曰登明。《稿简赘笔》：正月十六日，古谓之耗磨日，张说《耗日饮》诗云：耗磨传兹日，纵横道未宜。但令不忌醉，翻是乐无为。又云：上月今朝减，流传耗磨辰。还将不事事，同醉俗中人。饮酒，如今之社日，此日但谓之耗日，官司不开仓库而已。
《二老堂诗话》杜诗云：元日到人日，未有不阴时。盖此七日之间，须有三两日阴，不必皆晴。疑子美纪实耳。洪兴祖引《东方朔占书》谓：岁后八日，一鸡，二犬，三豕，四羊，五牛，六马，七人，八谷。其日晴，则所主物育，阴则灾。天宝之乱，人物俱灾。故子美云：尔信如此说，谷乃一岁之本，何略之也。
《周益公日记》：正月逢三亥，桑田变成海。是岁，壬辰正月初六丁亥，十八己亥，三十辛亥，岁有年癸巳，正月亦三亥，则立春在逢亥之后，是岁大水。
《齐东野语》：秦始皇讳政，乃呼正月为征月，史记年表作端月。
王羲之父讳正，故每书正月，为初月，或作一月。癸辛杂识种葡萄法：于正月之末，取葡萄嫩枝，长四五尺者，晕小围，令紧。先治地，土松而沃之，以肥种之。止留二节在外。异时，春气发动，众萌竞吐，而土中之节，不能条达，则尽萃花于出土之二节，不二年成。大棚其实大如枣，而且多液，此亦奇法也。
折梅花插盐中，花开酷有肥态，试之良然，已与家仲。乙未正月十四日，舟过钟贾山，大雪探梅，僧院僧出酒相饷，因论前事，僧言以腌豕滚汁热贮瓶，梅却能放叶结子，余始知古人盐梅和羹，故自同调。
《山家清供》：梅落英，净洗，用雪水煮，候白粥熟同煮。杨诚斋诗云：才看腊后得春饶，愁见风前作雪飘。脱蕊收将熬粥吃，落英仍好当香烧。
《王氏谈录》：茶品高而多年者，必稍陈。遇有茶处春初，取新芽，轻炙，杂而烹之，气味复在。
《通考》：正月邀客饮春酒，为履端之会。
正月己丑日，白鸡祀灶宜蚕。种靛：正月中，以布袋盛子，浸之芽出，撒地上，用灰粪覆盖，待放叶，浇水粪，长二寸许分栽。俟叶厚，方割，将叶浸水缸内一昼夜，滤净，每缸内用矿灰八两，以木扒打转，澄清去水，是谓头靛。二靛、三靛，法亦如之。种黄麻：古云十耕萝卜，九耕麻，地宜肥熟，须残年垦，俟冻过，则土酥，至春锄成行垄，正月半前下种，种子取斑黑者为上。
正月夜欲卧，荡热盐汤一盆，从膝下，洗至足，方卧，以通泄风毒脚气，勿令壅滞。
治果木蠹虫：正月削杉木，作钉塞其穴，则虫立死。《便民图纂》：种茄匏、冬瓜、葫芦、黄瓜、菜瓜，正月预先以粪和灰土，或盆，或桶，盛贮，候发热过，以子插灰中，常以水洒之，日间朝日影，夜间收于灶侧暖处，候生，甲时分种于肥地。
正月诸色果木树芽未生之时，于根旁掘土，宽、深，将根截去，留四边乱根，勿动，用土覆盖，筑令坚实，则结果肥大，胜插接者，谓之骟树。
正月取弱柳枝，大如臂，长一尺半，烧下头二三寸，埋之，用杵打实，常以水浇之，必数枝俱生。留三四条，茂者削去枝梢，其枝必茂。或栽插者，长五六尺，亦得。正月修桑，削去枯枝，及低小乱枝，条根旁开掘，用粪土培壅，此月不修理，则叶生迟而薄。
视听抄吴谚曰：正月逢三亥，湖田变成海，谓水大也。壬辰年正月初六日己亥，十八日辛亥，三十日癸亥，是葳大涝，湖田颗粒不收，癸巳正月亦有三亥，然一亥在立春前，是岁无水灾。
《研北杂志》：世谓正月三日为田本命，浙西人谓之夏正三，言夏正之三日，俗以是日称水，以重为上有年，极验。
《丹铅续录》：吴下田家以正月八日夜，立一竿于平地，月初出，有影即量之，据其长短，移于水面，就桥柱画痕记之，梅雨水涨，必到所记之处。
《瓶史月表》：正月花盟主，梅花，宝珠，茶花，客卿，山茶，铁干，海棠花，使令瑞香，报香，木瓜。
《花历》：正月蕙兰芳瑞香烈，樱桃始葩，径草绿，望春初放，百花萌动。
《月令演》：正月天腊〈岁旦〉油卜，〈人日〉金吾弛禁，〈十五〉耗磨日，〈十六〉买两夜灯，〈十七十八〉补天穿，〈十九〉送穷。〈二十九〉《田家五行》：正月十六日喜西南风，为入门风，主低田大熟。
《农政全书》：金樱子取其刺，可却奸。取其花，香味可玩。取其子，可作药，正月插。
五加皮取其干，可作骨，取其刺，可却奸，取其芽，可食。取其根皮作药，作酒，正月插。
山东种薯法：沙地深耕，起土坑，深二尺，用粪和土，各半填入坑中，足践实。正月中畦，种薯苗长，又加土壅之。
《居家必用》：正月丁卯、甲辰、丙辰、丁未、己未、乙酉、丁酉造面酱酒醋吉。上春嫩茶芽每五百钱重，以绿豆一升，去壳，蒸焙山药，十两一处，细磨，别以脑麝各半钱重，入盘同研，约二千杵，罐内密封窨三日后，可以烹点，愈久香味愈佳。
《遵生八笺》：立春后庚子日，宜温蔓菁汁，合家并服，不拘多少，可除瘟疫。
《本草纲目》：神桃是桃实著树经冬不落者，正月采之，中实者良。
苦菜即苦荬也，春初生苗，有赤茎，白茎，二种。卢都子，树高六七尺，其叶微似棠梨，春前生花，朵如丁香，蒂极细倒垂，正月乃敷白花。
灵雀者，小鸟也。一名蜜母，黑色，正月至岩石间，寻求安处，群蜂随之也，南方有之。
白英俗名排风子，正月生苗，白色可食。
韭正月分莳，宜肥壤，数枝一本，则茂而根大。
《岩栖幽事》：戊戌春正三日，夜大雪，余偶戏云：雪者，洗欲戒之龌龊，洒火坑之烦恼，填世路之坎坷，唤夜气之清晓。客曰：此便可作雪赞。
《续文献通考》：黄河自立春后，东风解冻，河边人候水，凡一寸，则夏秋当至一尺。颇为信验，谓之信水。《山居要录》：正月种芋秧，先锄地一遍，以新黄土覆在锄过地上，将芋芽向上密排，种之。用草覆盖，候发三四叶，约四五寸高，于三月间移栽之。
种大葫芦，正月中掘地作坑，方四五尺，深如之实，填油麻豆30及烂草等，一重粪土，一重草，如此四五重，向上一尺馀，著粪土，种十馀颗子，待生后，拣取四茎肥好者，每两茎相著一处，以竹刀子刮去半皮，以物缠之，以牛粪黄泥封之，一如接树法，裹之待相著活，后各除一头。又取此两茎相著，如前法治，待得活后，惟留一茎，四茎合为一本，待著子拣取两个，周正好大者，馀旋除之。如是旧是一斗可容一石也。若须为器，以模盛之，随人所好。
《燕都游览记》：灯市在东华门，王府街东，崇文街西，亘二里许，自正月初八日起，至十八日而罢。
孟春部外编
《蠡海集》：玉帝生于正月初九日者，阳数始于一，而极于九，原始要终也。
《白衣经》：正月八日，南无华严，众意甘露，苦王观世音，菩萨示现。
《佛书》：正月初六日，江州武平南安白花岩，定光佛生。《道书》：正月初四日，太上大道玉晨君，登玉霄琳房，四盼天下有志节远游之心者。
正月三日，北斗翼圣真君降。《三元延寿书》：正月初三日，万神都会。
《云笈七签》：正月九日，朝太素三元君。
《集仙录》：嗣天师张衡，字子平，与妻卢氏，汉灵帝光和二年，正月二十三日，于阳平山白日飞升。
《高僧传》：释道安，常山人，形甚陋。寓襄阳宣法寺，注经乃誓曰：若所注不远，愿见瑞相。夜梦宾头，卢曰：君所注殊合理。至秦建元正月二十七日，有异僧，形亦甚陋，来寺寄宿讲堂。直殿者夜见异僧，从窗出入。安起礼之，问可度脱否。云：至某月日，方可度耳。卒如其言。《史纂左编》：马钰号丹阳子，全真祖师，命钰锁庵，时隆冬风雪四入。庵之所有，惟笔砚、枕席、布衾，草履而已。然形神冲畅，如在春风和气中。正月十一日，锁启，师谓钰曰：从我归去。居昆烟霞洞。
《遵生八笺》：唐有虚耗小鬼，空中窃取人物。终南山进士钟馗，能捉之，以刳其目，劈而啖之，故当正月图之以厌鬼。
《楚通志》：何许陈三女相约入山修真，大中元年正月初五日，雷雨作仙乐，隐隐云雾中遥见三女，忽不知所在，马蹄鞋迹俱留山上。
《广异志》：南方赤帝女，学道得仙，居高阳山桑树上。正月一日，衔柴作巢，至十五日成或作白鹊，或作女人。赤帝焚之，女即升天，因名帝女桑。今人至十五日焚鹊巢，作灰汁，浴蚕子，指丝象此也。
《西溪丛语・灵奇秘要辟兵法》：正月上寅日，禹步取寄生木三咒，曰：喏皋敢告日月震雷，令人无敢见我，我为大帝使者。乃断取五寸，阴乾。百日为簪，二七循头上，居众人中，人不见。
立春部汇考一
周
周
天子以立春日，帅公卿诸侯大夫，迎春于东郊，行布德施惠之令。
按《礼记・月令》：孟春之月，　是月也，以立春先立春三日，大史谒之天子。曰：某日立春，盛德在木，天子乃齐。立春之日，天子亲帅三公九卿、诸侯、大夫以迎春于东郊。还反，赏公卿大夫于朝。命相布德和令，行庆施惠，下及兆民，庆赐遂行，毋有不当。
〈陈注〉迎春东郊，祭太，勾芒也。
后汉
后汉以立春日，京师百官及郡国，皆以青衣迎春于东郊。始施土牛，耕人于门外，下宽大之诏。
按《后汉书・礼仪志》：立春之日，夜漏未尽五刻，京师百官，皆衣青衣，郡国县道官下至斗食，令史皆服青帻，立青幡，施土牛，耕人于门外，以示兆民，至立夏，唯武官不。立春之日，下宽大书曰：制诏三公，方春东作，敬始慎微，动作从之。罪非殊死，且勿案验，皆须麦秋。退贪残，进柔良，下当用者，如故事。
〈注〉献帝起居注曰：建安二十二年二月壬申，诏书绝立春宽缓，诏书不复行。
按《祭祀志》：立春之日，迎春于东郊，祭青帝勾芒。车旗服饰皆青，歌青阳，八佾舞，云翘之舞。及因赐文官太傅司徒以下，缣各有差。
〈注〉《月令章句》曰：东郊去邑八里，因木数也。　皇览曰：距冬至日四十六日，则天子迎春于东堂，距邦八里，堂高八尺，堂阶三等，青税八乘，旗旄尚青，田车载矛，号曰：助天生。唱之以角，舞之以羽，翟此迎春之乐也。
又按志悬邑立春之日，皆青幡帻迎春于东郭外，令一童男冒青巾，衣青衣，先在东郭外野中迎春。至者自野中出，则迎者拜之而还。弗祭三时不迎。
北魏
魏以立春日，遣有司，迎春于东郊。
按《魏书・礼志》：立春之日，遣有司迎春于东郊祭，用酒T枣栗，无牲币。
北齐
北齐以立春日，受朝三公读，令赐酒，有司迎春于东郊。
按《隋书・礼仪志》：后齐立春日，皇帝服通天冠，青介帻，青纱，佩苍玉青带，青裤，青袜舄，而受朝于太极殿，尚书令等坐定，三公郎中诣席，跪读时令，讫典御酌酒卮置郎中前，郎中拜，还席伏饮，礼成而出。　又按志：立春前五日，于州大门外之东，造青牛两头，耕夫犁具，立春有司迎春于东郊，登青幡于青牛之傍焉。
唐
唐以立春日，祀青帝。
按《唐书・礼乐志》：立春祀青帝，以太氏配岁星三辰，在坛下之东北，七宿在西北，勾芒在东南。
元宗开元二十五年，制以立春日，迎春东郊。
按《唐书・元宗本纪》：开元二十五年制，自今后立春之日，朕当率公卿，亲迎春东郊。
肃宗乾元元年立春日，御宣政殿，读时令。
按《唐书・肃宗本纪》：乾元元年十二月二十八日丙寅立春，御宣政殿，令太常卿于休烈读时令。
辽
辽以立春日皇帝御殿进酒，戴胜，始亲执杖鞭土牛，赐百官茶酒。
按《辽史・礼志》：立春仪，皇帝出就内殿，拜先帝，御容北南臣僚，丹墀内合班，再拜，可矮以上，入殿赐坐。帝进，御容酒陪位，并侍立，皆再拜。一进酒，臣僚下殿，左右相向立，皇帝戴幡胜等，第赐幡胜。臣僚簪毕，皇帝于土牛前上香，三奠酒，不拜，教坊动乐，侍仪使跪进Z杖，皇帝鞭土牛，可矮以上，北南臣僚，丹墀内，合班跪左膝，受Z杖，直起再拜，赞各祗候，司辰报春至。鞭土牛三匝，矮鞭止，引节度使以上，上殿撒谷豆，击土牛，撒谷豆许，众夺之。臣僚依位坐，酒两行，春盘入酒三行。毕，行茶，皆起，礼毕。
宋
宋以立春日，祀青帝，及岳渎之神。
按《宋史・礼志》：立春祀青帝，以帝太昊配勾芒，岁星三辰七宿从祀。　又按志立春祀东岳、岱山于兖州，东镇沂山于沂州，东海于莱州，淮渎于唐州。
仁宗景v元年，始颁土牛经于天下。
按《宋史・仁宗本纪》不载。　按《玉海》：景v元年，司天监校土牛经，去其复重，释牛色等四篇，为农事之占。十月己巳，命知制诰，丁度序之，颁天下，其牛色及执策者衣，并以岁月支干，纳音相配。
按《宋向孟土牛经》：释春牛颜色第一，常以岁于为头色，从甲乙丙丁戊己庚辛壬癸为十干，甲乙木其色青，丙丁火其色赤，戊己土其色黄，庚辛金其色白，壬癸水其色黑。馀仿此支，为身色。从子丑寅卯辰巳午未申酉戌亥为十二。支寅卯木其色青，巳午火其色赤，申酉金其色白，子亥水其色黑，辰戌丑未土其色黄。馀皆仿此。纳音为腹，从金木水火土为纳音。金白、木青、水黑、火赤、土黄。以此五色言之立春日。干色为角耳，尾支色为胫，纳音色为蹄。假令甲子岁立春，甲为干，其色青，用青为牛头。子为支，其色黑，黑为身。纳音金，其色白，白为腹。丙寅日，立春丙为干，其色赤，用赤为角耳尾。寅为支，其色青，用青为胫。纳音是火，其色赤，用赤为蹄。　释策牛人衣服第二，以立春日，干为衣色，支为勒帛色，纳音为衬服色。假令戊子日立春，戊为干，当用黄衣。子为支，当用黑，为勒帛。纳音是火，当用赤，为衬服。其策牛人头、屦，鞭策，各随时候之宜是也。用红紫头须之类。　释策牛人前后第三，凡春在岁前，则人在牛后。若春在岁后，则人在牛前。春与岁齐，则人牛并立。假令立春在十二月内，则是春在岁前，即人在牛后。立春在正月内，则是春在岁后，即人在牛前。若立春在岁日同，即是春与岁齐，人牛并立。阳岁人居左，阴岁人居右，寅辰午申戌子为阳岁，卯巳未酉亥丑为阴岁。　释笼头缰索第四，孟年以麻为之，寅申巳亥为孟年。仲年以草为之，子午卯酉为仲年。季年以丝为之，辰戌丑未为季年。凡缰索长七尺二寸，像七十二候。凡秦者，乃牛鼻中环木也，亦名曰：拘拘秦者。牛鼻中木也，以桑柘木为之，即以每年正月中，宫色为之。假令寅申巳亥年，正月中宫二黑，用黑色拘秦。子午卯酉年正月，中宫八白，用白色拘秦。辰戌丑未年正月，中宫五黄，用黄色拘秦。
孝宗淳熙二年冬十二月以立春日，为太上皇帝，行庆寿礼。
按《宋史・孝宗本纪》不载。　按《礼志》：淳熙二年十一月诏太上皇帝圣寿无疆，新岁七十。以十二月十七日立春，行庆寿礼。是日早，文武百僚并簪花，赴文德殿。立班听宣，庆寿赦，宣赦讫，从驾至德寿宫，行庆寿礼，致词曰：皇帝，臣某言，天v君亲，锡兹难老，惟春之吉年，德加新臣，某与群臣等，不胜大庆，谨上千万岁寿。馀与前上寿仪注同。礼毕，从驾官应奉宫禁卫等，并簪花从驾，还内文武百僚，文德殿，拜表称贺。
淳熙十年十二月以太上皇后，新年七十，诏以立春日，行庆贺之礼。
按宋史孝宗本纪不载。　按礼志云云。
明
太祖洪武二十六年定有司进春之仪。
按《明会典》：凡进春，先期数日奏闻。钦天监遣官至顺天府候气。届期，奏进旧仪与见行，微有不同，备列于左。洪武二十六年定，是日早，文武百官各具朝服，于丹墀北向立，应天府官置春案于丹墀中道之东，引礼引府县官就拜位，赞，鞠躬，乐作。四拜平身，乐止，典仪唱进，春引府县官，举春案，乐作，由东阶升，跪置于丹墀中道，俯伏兴平身，乐作，又四拜。礼毕，鸣赞唱排班，引礼引文武官北向立，赞班齐致词。官诣中道之东跪，奏云：新春吉辰，礼当庆贺，赞，鞠躬，乐作，赞，五拜三叩头，讫，乐止。仪礼司奏礼毕。
成祖永乐　年改定鞭春之仪。
按《明会典》：有司鞭春，永乐中，定每岁有司预期塑造春牛并芒神。立春前一日，各官常服舆迎至府州县门外，土牛南向，芒神在东，西向，至日清晨，陈设香烛酒果，各官俱朝服，赞，排班，班齐赞，鞠躬，四拜，兴平身。班首诣前跪，众官皆跪，赞，奠酒三奠。酒讫，赞，俯伏兴复位，又四拜。毕，各官执Z杖，排立于土牛两傍，赞。长官击鼓三声，擂鼓赞，鞭春，各官环击土牛者，三赞礼毕。　又按《会典》：凡每岁立春前期五日，钦天监官面奏差官二员，往顺天府，候气至之日，回监具，呈依书占奏。　又按《会典》：凡立春前期候气官，同顺天府官，赴东直门外，导迎芒神、春牛至府。
神宗万历八年，又定进春之仪。
按《明会典》：万历八年定，先一日，鸿胪寺执事官设春案一张，于皇极殿外，东王门檐下。是日，文武百官各具朝服，侍班执事官先诣中极殿，行礼如常仪。鸿胪寺堂，上官跪奏，请升殿导驾，官前导，教坊司乐作，上御皇极殿，升座，乐止。锦衣卫传鸣鞭，引人序班，引顺天府等官，先就拜位，鸣赞，赞鞠躬，乐作，四拜，兴平身乐止。内赞立于东王门外，赞进春引人序班，引顺天府府尹至东王门外，鸿胪寺堂，上官招呼起案，乐作，抬案，序班举春案至正门外，檐下置定，乐止，引人序班，引府尹至案前立，内赞，随至檐下立，赞跪，鸿胪寺堂上官，传跪，外赞亦赞跪。内赞赞进春，府尹奏臣某等，谨进某年春，又奏皇太后陛下春中宫殿，下春某王殿，下春俱在午门外，伺候请，命司礼监官捧进，请旨承旨毕，内赞赞俯伏鸿胪寺，堂上官传俯伏外赞，亦赞俯伏，乐作，兴平身，乐止，引人序班，将府尹引下鸿胪寺。堂上官招呼起案，抬案，序班举春案，至原处。置定府尹仍入原班立，外赞赞鞠躬，乐作，四拜兴平身，乐止，顺天府等官退下，侍立。对赞赞排班，班齐，文武百官入班，立定，鸣赞赞，跪鸿胪寺。堂上官一员，于丹陛中道，跪致词，云：新春吉辰，礼当庆贺，致毕，起身一躬，由东边门入殿，内侍立鸣赞赞俯伏，乐作，兴五拜，叩头，兴平身，乐止，鸿胪寺堂上官，殿内跪奏，礼毕，传赞礼毕，鸣鞭驾兴百官退，进春乐，与朝贺同。

[book_title]岁功典第十九卷
立春部汇考二
《左传》《青鸟鸣》
郯子对孔子曰：少滴鸟师而鸟名青，鸟氏司启者也。
〈注〉青鸟，]也。〈疏〉立春谓之启，此鸟以立春鸣，故以名官，使之主立春。
《易通卦验》《青气直震》
震，东方也，立春日青气出直震，此正气也。气出右，物半死。气出左，蛟龙出。震气不出则岁中少雷，万物不实，人民疾热。
《条风至》
立春，条风至，冰解，杨柳津。
〈注〉条风者，条达万方之风
《孝经纬》《斗指东北》
大寒后十五日，斗指东北维，为立春。
《孝经・钩命决》《立春事宜》
先立春七日，敕狱吏决词讼。有罪当入，无罪当出。立春，敕门栏无关钥，以迎春之精下。弓载J鼓，示时声动昆虫也。
《乐纬》《立春乐》
艮，主立春，乐用埙。
《汲冢周书》《时训解》
立春之日，东风解冻。东风不解冻，号令不行。
《史记》《天官书》
立春日，四时之卒始也。
〈注〉是去年四时之终，今年之始也。
《汉书》《天文志》
月有九行，立春，东从青道。《淮南子》《天文训》
大寒加十五日，斗指报德之维，则越阴在地。故曰：距日冬至四十六日而立春，阳气冻解，音比南吕。
《时则训》
立春之日，天子亲率三公九卿大夫以迎岁于东郊。修除祠位，币祷鬼神，牺牲用牡。
《主术训》
先王之政，四海之云至而修封疆。
〈注〉立春后，四海出云。
《春秋繁露》《治水五行篇》
立春，出轻系、去稽留、除桎梏、开闭阖、通障塞、存幼孤、矜寡独、无伐木。
《探春历记》《立春占候》
甲子日立春，高乡丰稔，水过岸一尺。
春雨如钱、夏雨调匀、秋雨连绵、冬雨高悬。
丙子日立春，高乡丰稔，水过岸一尺。
春雨多风、夏雨平田、秋雨如玉、冬雨连绵。
戊子日立春，高乡丰稔，水过岸一尺。
春雨连绵、夏雨寸岸、秋风不厚、冬雪难期。
庚子日立春，低处熟，高乡不熟，水悬岸七寸。
春两来迟、夏雨过时、秋雨平岸、冬雨成池。
壬子日立春，高低熟，水平岸。
春雨出鼠、夏雨渐来、秋雨无定、冬雨雪灾。
乙丑日立春，低处稔熟，水悬岸一尺一寸。
春雨虽匀、夏雨无晴、秋雨如金、冬雨沉沉。
丁丑日立春，低乡熟，高乡豆好，水悬岸四尺。
春雨不息、夏雨均匀、秋雨悬望、冬有乾风。
己丑日立夏，低乡熟，水悬岸四尺五寸。
春雨风雹、春雨迟迟、秋雨隔日、冬雨无期。
辛丑日立春高低丰稔，水主平岸。
春雨生虫、夏雨少稀、秋雨霖滴、冬雨风浓。
癸丑日立春，高低皆熟，水主平岸。
春雨连夏、夏雨多风、秋雨天晴、冬雨三春。
丙寅日立春，高低丰稔，水悬岸五寸。
春雨晴阴、夏雨平倾、秋雨微晴、冬雨连春。
戊寅日立春，低田丰稔，水悬岸四尺。
春雨雪风、夏雨田乾、秋雨夏疾、冬雨悬悬。
庚寅日立春，高低熟，水悬岸一尺三寸。
春雨风恶、夏雨雪雹、秋雨如春、冬又雨恶。
壬寅日立春，高低丰稔，水平岸。
春雨到岸、夏雨相倍、秋水浩瀚、冬雪不时。
甲寅日立春，低处丰稔，水悬岸六尺。
春雨多颠、夏雨乾田、秋雨滴沥、冬雨高天。
丁卯日立春，高低熟，水悬岸五寸。
春雨多风、夏雨无迹、秋雨晴复、冬雨高空。
己卯日立春，低乡大熟，高处不熟，水悬岸八尺。
春雨如金、夏雨高天、秋雨苗损、冬雪。
辛卯日立春，高乡熟，水过岸二尺。
春雨连连、夏雨平田、秋雨伤时、冬旱可怜。
癸卯日立春，高处丰稔，水过岸一尺。
春雨无限、夏雨低飞、秋雨无限、冬雨难期。
乙卯日立春，低处丰稔，水平岸。
春风多雪、夏雨连连、秋稔霖霖、冬雨雪倾。
戊辰日立春，高低丰稔，水平岸。
春雨隔日、夏雨连绵、秋雨风雹、冬雨连连。
庚辰日立春，高低大熟，水悬岸九寸。
春雨滴沥、夏雨平岸、秋田又雨、冬水极浓。
壬辰日立春，高处好施工，水过岸一尺二寸。
春雨有风、夏雨流倾、秋雨黄梅、冬雨风恶。
甲辰日立春，高低丰稔，水平平。
春雨霖漓、夏雨相随、秋雨不返、冬雨低微。
丙辰日立春，高低乡熟，水悬岸六尺。
春雨如金、夏雨大作、秋雨风高、冬雨到年。
己巳日立春，低丰稔，高处旱，水悬岸四寸。
春雨过岸、夏雨不多、秋雨多没、冬雪雨多。
辛巳日立春，高处丰稔，水过岸六寸。
春雨调匀、夏雨平倾、秋雨风作、冬雪沉沉。
癸巳日立春，高乡好，水悬岸一尺。
春雨均匀、夏雨低岸、秋雨高天、冬雨微暖。
乙巳日立春，高乡大熟，水平岸。
春雨不时、夏雨平池、秋雨湛溥、冬雪前知。
丁巳日立春，低乡丰稔，水悬岸五尺。
春雨不落、夏雨无多、秋雨无滴、冬雨生波。
庚午日立春，高处丰稔，水悬岸二寸。
春雨平岸、夏雨伤苗、秋雨少吉、冬雪浓霜。
壬午日立春，高低尽熟，水悬岸五寸。
春雨无数、夏雨伤田、秋风少吉、冬雪无形。
甲午日立春，高低丰稔，水平岸。
春雨雪落、夏雨连梅、秋风小雨、冬雨雪疫。
丙午日立春，低田大熟，水悬岸三尺五寸。
春雨人疫、夏雨微微、秋雨淋淋、冬雪难积。
戊午日立春，低处得熟，水悬岸五尺。
春雨不多、夏雨平池、秋雨相连、冬雪寒多。
辛未日立春，高乡少熟，水悬岸一尺三寸。
春雨不至、夏雨颠风、秋雨过岸、冬雪悬悬。
癸未日立春，高低丰稔，水悬岸三寸。
春雨累日、夏雨平塍、秋雨多疾、冬雪连春。
乙未日立春，低乡丰稔，水悬岸一尺五寸。
春雨调匀、夏雨损霖、秋雨雪雹、冬雨如秋。
丁未日立春，高下大熟，水平岸。
春雨多病、夏雨浪滴、秋雨如梅、冬雨雪疫。
己未日立春，高低得熟，水悬岸五寸。
春雨迢遥、夏雨连秋、秋雨微少、冬雨雪少。
壬申日立春，高乡大熟，水悬岸五寸。
春雨均匀、夏雨过田、秋雨暗伤、冬雨高天。
甲申日立春，高乡丰稔，水平岸。
春雨多疫、夏雨平田、秋雨平岸、冬雨乾寒。
丙申日立春，低处得熟，水悬岸四尺。
春雨微微、夏雨风西、秋雨难保、冬雹雪霜。
戊申日立春，高低丰稔，水平岸。
春雨调霖、夏雨过梅、秋雨风水、冬雪成堆。
庚申日立春，低处熟，水悬岸四尺。
春雨中少、夏雨平流、秋雨微微、冬雨风急。
癸酉日立春，高低丰稔，水平岸。
春雨多雷、夏雨平岸、秋雨透岸、冬雨高天。
乙酉日立春，低处熟，水悬岸四尺。
春雨无风、夏雨天阴、秋雨平田、冬雨不息。
丁酉日立春，高低尽熟，水平岸，病多死人。
春雨全无、夏雨过连、秋雨风恶、冬雨少微。
己酉日立春，高低大熟，水平岸。
春雨无风、夏雨到梅、秋雨淋漓、冬雨依依。
辛酉日立春，低处得熟，水悬岸二尺。
春晴少雨、夏雨调泽、秋雨平倾、冬雨雪多。
丙戌日立春，低处丰熟，水悬岸五尺。
春雨高天、夏雨悬悬、秋雨虫损、冬积雪团。
戊戌日立春，高低大熟，水悬岸一尺。
春雨应时、夏雨高危、秋雨风恶、冬雨雪稀。
庚戌日立春，高低尽熟，水过岸一尺。
春雨不风、夏雨鳌⑶镉暾慈蟆⒍雨无踪。
壬戌日立春，高乡丰稔，水过岸。
春雨不时、夏雨平田、秋雨不降、冬雨多连。
甲戌日立春〈以下阙〉
春雨〈以下阙〉
乙亥日立春，高乡熟，水过岸一尺。
春雨连夏、夏雨连秋、秋雨播岸、冬雨灾忧。
丁亥日立春，高乡熟，水过岸一尺。
春雨时作、夏雨风雹、秋雨连绵、冬雪泡冻。
己亥日立春，高处丰稔，水平岸。
春雨人疾、夏雨淋淋、秋雨依依、冬雨雪雹。
辛亥日立春，高乡丰稔，低处{没，水平岸。
春雨低微、夏雨过池、秋雨雪雹、冬雪些儿。
癸亥日立春，高低丰熟，水悬岸一尺。
春雨均匀、夏雨低田、秋雨渐渐、冬暖高天。
《邵真人・经验方》《治喉风闭塞》
腊月一日，取猪胆五枚，用黄连、青黛、薄荷、僵蚕、白矾、朴硝各五钱，装胆内，青纸包。掘地尺，以竹横悬盖定，候立春取出，将药研末蜜收。喉风闭塞，吹少许，神验。
《四时纂要》《神水》
立春日贮水，谓之神水，酿酒不坏。
《辽史》《礼志》
岁时杂仪，立春，妇人进春书，刻青缯为帜，像龙衔之，或为蟾蜍书帜，曰宜春。
《通考》《立春》
立春日，清晨煮白芷、桃皮、青木、香东、向浴吉。
《辍耕录》《推立春歌》
括云：今岁先知来岁春，但隔五日三时辰。谓如今年甲子日，子时立春则明年。合是己巳日卯时立春。
《立春考C》立春
万历三十六年戊申岁，立春正月节历。
以洪武初，钦天监监正元统大统历法推。
推天正冬至
置所求，万历三十六年戊申岁距元至元辛巳岁，积三百二十八年。减一以大统岁，实三百六十五日二十四刻二十五分，乘之得一十一万九千四百三十四日二十九刻七十五分，为中积分。加气应五十五日○六刻，得一十一万九千四百八十九日三十五刻七十五分，为通积分。满旬周去之，馀二十九日三十五刻七十五分为天正冬至分。以法推之，得岁前十一月初四日癸巳辰正二刻冬至。
求立春
置气策一十五日二十一刻八十四分三十七秒五十微三，因之得四十五日六十五刻五十三分一十二秒五十微。加天正冬至分，得七十五日○一刻二十八分一十二秒五十微。其日满旬周去之，馀一十五日○一刻二十八分一十二秒五十微，为立春分。以法推之，得岁前十二月二十一日己卯子正一刻立春。
以元至元辛巳太史令郭守敬授时历法推。
推天正冬至
置所来，万历三十六年戊申岁，距元至元辛巳岁，积三百二十八年。减一以授时消一岁，实三百六十五日二十四刻二十二分。乘之得一十一万九千四百三十四日一十九刻九十四分，为中积分。加气应五十五日○六刻，得一十一万九千四百八十九日二十五刻九十四分，为通积分。满旬周去之，馀二十九日二十五刻九十四分，为天正冬至分。以法推之，得岁前十一月初四日癸巳卯正初刻冬至。
求立春
置授时消一气策一十五日二十一刻八十四分二十五秒三，因之得四十五日六十五刻五十二分七十五秒，加天正冬至日分，得七十四日九十二刻四十六分七十五秒。其日满旬周去之，馀一十四日九十一刻四十六分七十五秒，为立春分。以法推之，得岁前十二月二十日戊寅亥初三刻立春。
以余兰州立六丈表，取冬至前后各四十五日，实测晷景推。
推今时所测天正冬至
余于兰州立六丈表，下识圭刻约戊申岁前丁未岁冬至前后相距各四十五日，测得午景前四十五日九月十八日，戊申景长七丈二尺○九分至后四十四日十二月十九日，丁丑景长七丈二尺五寸四分五后四十五日十二月二十日，戊寅景长七丈一尺六寸六分。以前后相对所距之四十五日，戊申戊寅二景相校，馀四寸三分，为晷差为实。仍以十二月十九日二十日，丁丑戊寅相连二日之景相校，馀八寸八分五，为法。以法除实，得四十八刻五十八分七十五秒。前多后少为减差，于前后相距各四十五日计九十日，凡九千刻内减前减差，馀八千九百五十一刻四十一分二十五秒，折取其中，为四千四百七十五刻七十○分六十秒，加半日五十刻，共为四千五百二十五刻七十○分六十秒。百约为日命起戊申日算，外得四十五日为癸巳，馀以发敛收之为时刻及分，除甲子以前至戊申之十六日，自甲子至癸巳，得二十九日二十五刻七十○分六十秒为冬至分。以法推之，得岁前十一月初四日癸巳卯正初刻冬至。
推今时所测岁实
置余所测万历三十六年戊申岁前冬至日景，推得癸巳日夜半后二十五刻七十○分六十秒，上取元至元十八年辛巳岁前。郭守敬所测日景，推得己未日夜半后六刻，即五十五万六百分之气，应为准。以辛巳距今戊申三百二十七年，共积一十一万九千四百三十四日，加新测到癸巳日夜半后二十五刻七十○分六十秒，内减去元辛巳岁测到己未日夜半后六刻得一十一万九千四百三十四日一十九刻七十○分六十秒为实。以距积三百二十七年而一，得三百六十五日二十四刻二十一分九十秒为今时所测岁实。
求今时所测气策
置今时岁实三百六十五日二十四刻二十一分九十秒。以二十四气而一，得一十五日二十一刻八十四分二十四秒六十微，为今时所测气策。
求今时所测立春
置今时气策一十五日二十一刻八十四分二十四秒六十微三，因之，得四十五日六十五刻五十二分七十三秒八十微。加天正冬至日分，得七十四日九十一刻二十三分三十三秒为立春分。去其旬周，馀一十四日九十一刻二十三分三十三秒为立春分。以法推之，得岁前十二月二十日戊寅亥初三刻立春。
右大统立春分校授时，多九刻八十一分三十七秒五十微。立春后天十刻有奇相隔一日，与天不合。授时校余实测之数，止多二十三分四十二秒。其立春时刻与余合。余与天合乃稍差二十馀分者，则消一未尽畸零之小数耳，不害其为同也。
论曰：孟子云，天之高也，星辰之远也，苟求其故。于岁之日至，可坐而致也。旨哉言乎。夫故之言利也，其天行顺利之故道也。故不难致而难于求，然求亦多术矣。从古羲和道废，日官失职，帝王六历讹于四分。汉人踵之，久假不变。而不知为好事之伪作也。四分之历，天与日齐，以步气朔一，跬步不可行迨。汉末刘洪始觉其误，乃减岁馀立岁差考冬至日，躔在斗二十二度。千古不明之数，自洪始发之。后之历家代各改革。然不数十年而辄先后天不可行者，何则，以岁差之中仍有消长，一机未备也。至元太史郭守敬乃悉其窍焉。观守敬之言曰：上考往古，下验将来，皆距立元为算岁实。上推每百年长一，下算每百年消一，其诸应等数随时推测，不用为元其说至明也。至洪武初，钦天监博士元统则不知测验为何事，而径削去消长，另立准分，以为修改合天，擢为监正。监副李德芳持消长正论，力争之不得，遂从统议。然而统所修改四准则皆授时旧数，接年续之一无所改者也。讹传至今失之益远，畴人沿袭恬不为怪。今余于兰州立六丈之表，视郭太史四丈之高又申丈之半，复从宋周琮取立冬立春去至日远之景，日差长几九寸，尤易分别，以法布之立春时刻，与郭太史消一之历符合。而大统则后天九刻八十馀分，适值子半之交，差天一日矣。夫历从何来，从日躔之在天来也。今仰观天象，立春日躔在戊寅亥初，而钦天监在己卯子正，此可以口舌争乎。且七政壹禀于日躔，日度变而朔转，交及五曜之率皆变。气应一差即诸事皆差，而以之步历无一可者。故守敬曰：天有不齐之运，而历为一定之法。所以既久而不能不差。既差则不可不改。隆庆间监官周相亦曰：今年远数盈岁差，天度失，今不考，所差必甚。皆探本之论也。乃监正张应候等不知，强以为知，方然曰：大统历乃元统依守敬法为之，准验无差必不可改。且诋余为妄议。夫使元统果依守敬，安得有差，统背守敬者也。背守敬而差却以为无差，何不观今日之天其躔形圭景，立春在亥分寸，易辨。一指点间，可与海内亿万人有目所共见者。正孟子所谓：天日之故可求，而可坐致者也。若信如彼言，坚持大统为无差，则余与守敬差耶。若余与守敬差，则天亦差耶。嗟嗟，张寿王不能争邓平，祖冲之不能胜戴法，兴李德芳之是不能排元统之非，张应候之非，力能夺余之是。振古如R匪今，斯今则吾末如之何也已。
阮声和题戊申立春考C后
观察邢公按金城，和以治粟皋兰为属下吏。公著历书成，复出戊申立春考C。一帙示和，和盥诵，窃有请曰：历称千古绝学。自公发之，其精微蕴奥，和固难测。然立春为期实之首，与穷月相禅，受者大统。且差隔日，则监官择日之吉凶不，甲乙颠覆，令人靡所适从乎。公曰：善哉，问可易言之，余订古今历数。言天运不言事应。大统择日，其事应之验与否，我不敢知。第今时所用，上自军国重务，下逮民间日用吉凶趋避，一切禀命于历书。而立春一差，其弊有不可胜言者。如从大统十二月二十一日己卯立春，则己卯为万历三十六年正月节，为除日立前二十日戊寅为三十五年大寒十二月中之终，亦除日为四绝如从郭太史授时历与余测晷所步十二月二十日戊寅立春，则戊寅为三十六年正月节为建日立。前十九日丁丑为三十五年大寒。十二月中之终亦建日为四绝。查钦天监大成历载，十二月戊寅除宜施恩、封拜、宴会、整手足甲、上官立券、交易、扫舍宇，不宜出行。正月戊寅建不宜出行动土。四绝日打上官上梁出行。此大统不易之定法也。而今监历谬，以戊寅之立春正月节为四绝。以戊寅之建日为除日丑月戊寅，宜施恩封拜等吉应，止忌出行乃今建也，而非除也。一期之首日也，而非绝也。正月建寅百事皆忌，而以之施恩、封拜、宴会、整手足甲、立券、交易、扫舍宇，可乎。监历四绝打上官上梁、出行，监官遂皆打去，而不知建日自不宜。上官上梁出行日原不忌出行，而正月之戊寅则不宜出行也。十二月十九日为四绝打上官上梁出行，监历宜祭祀不宜出行。适偶合者则以丑月建日止宜祭祀，馀事皆忌。故偶合而非以四绝之正论打去也。不宁惟是立春一差，则年神方位俱差。监历戊寅日之年神方位，太岁黄幡在未。一黑以至九白子死符小耗，以至壬空授时。与余戊寅日之年神方位，太岁尸鬼金神在申一白以至九紫子大杀官符金神畜官，以至壬空监历非矣。夫余不言事应者也。监历之非即姑置，勿论乃其大者。今去郭太史才三百二十馀年，差十馀刻，犹可言也。若三千年仍旧，则计差千馀刻，中节俱差十馀日。三万年仍旧，则计差十万馀刻，中节俱差千馀日，不可言也。和闻公是语，如梦斯觉，如夜斯昼。乃仰天太息曰：有是哉，从古帝王以钦天授时为首务。今若此谓，冤天负时，何使斯世斯民不用趋避也。则可如用趋避，胡可使昭昭之民蹈昏昏之忌也。况系军国重务乎。和而后乃今始知台司之舛误非小，而我公之有功于天下万世至弘远矣。和不文敬述公明训题其后。
《本草》《春日水》
立春雨水，夫妻各饮一杯。还房当获时有子，神效。立春日贮井水谓之神水，宜浸造诸风脾胃虚损诸丹丸散及药酒，久留不坏。
立春后遇庚子日，温蔓菁汁，合家大小并服之，不限多少，一年可免时疾。
《事物原始》《立春》
《礼记・月令》云：出土牛以示农耕之早晚。其事始于周。时《梦华录》曰：立春日造土牛耕夫，犁具于大门外。黎明，有司以祭先农官吏，鞭牛者三以示劝耕。春神名曰勾芒。立春如在十二月望前，策牛人近前，示农早也。在月晦及正月旦，则在中，示农中也。在正月望前，牛人近后，示农晚也。
《Z花》
《实录》曰：晋惠帝令宫人插五色通草花。汉王符潜夫论已讥花采之费。晋新野君传家以剪花为业，染绢为芙蓉，捻蜡为菱藕，剪梅若生之事。按此则是花朵起于汉，剪Z起于晋矣。岁时记则亡今新花。谢灵运所制，疑Z花也。唐中宗景龙中立春日出剪Z花。又四年正月八日立春，令侍臣迎春，内出剪Z花，人赐一枝。董勋问体，曰人日造花胜，相遗不言立春。则立春赐花自唐中宗始也。今迎春赐春花始于唐也。
《直隶志书》〈各省风俗同者不载〉宛平县
立春前一日，迎春于东郊春场。鼓吹旗帜前导，次田家乐，次勾芒神亭，次春牛台引以耆老师儒。县正佐官而两京兆列仪从其后。次晨鞭土牛，遵古送寒气之意也。是日五鼓，具数小芒神土牛，官生舁献大内。诸宫曰进春。
良乡县
立春前一日，迎于东郊，观土牛，饮春宴，结Z演剧，与民同乐。
霸州
立春前一日，州守率僚属于东郊外，迎土牛勾芒神回州，设春宴。民则观迎春簇春盘，食春饼。
遵化州
立春日，啖饼，食生菜，迎新。
平谷县
迎春日，帖宜春字，茹春饼，取迎新也。
永平府
立春之仪，先日，卢龙县戒东门外官亭，以各色器物选集，优人媚子小伎装剧戏教习，谓之演春。届期，阖城各官往迎，前列戏队，殿以春牛，商工百艺持器奔趋。老稚胥观士女填市，谓之走春。鼓乐交作，优长假冠带过官府豪门，各有赞称韵语，博笑取利，谓之闹春。牛至府堂，次日至时鞭而碎之，随以鼓乐，将别塑小芒神土牛分献上官乡宦，谓之送春。其占土牛与他方同所鞭土，市民争取涂灶涂壁，云去臭虫或以书门曰百事大吉，而荐柏酒、白卜、茹饼以乐之。如在正朔前后旬，则惟豪门者举焉，谓之庆春。州及支县外卫亦如之。
肃宁县
立春日，啖春饼春菜，取红萝卜食之，名曰咬春。立春先二日唤集农夫、巫婆、僧道、优娼等，行选童男饰春女，各铺结Z楼，导芒神至公堂点验，名曰点春。次日各行持具摆列在前，官长师生衣吉服，鼓乐导引，诣东郊，名曰迎春。老稚竞至富贵少年，鲜衣结伴偕往观春。东郊回，将土牛送大门内，届期官吏Z仗环击，名曰鞭春。另制芒神土牛鼓乐送乡绅家，名曰送春。立春日占：先天与后天，何须问神仙。但看立春日，甲乙是丰年。丙丁多主旱，戊己损田园。庚辛人马动，壬癸水连天。
吴桥县
立春前一日，迎春东门外，教场走马作戏，男女咸集，满路花红。饮春酒，食春饼，荐韭咬鲜红莱菔，谓之嚼春。可以顺气醒睡。
南皮县
立春日，以五辛为春盘，面为春饼，谓之尝春。
冀州
立春日，争裂土牛泥以涂灶，曰除蚁夺春仗。以育蚕曰蚕盛。
饶阳县
每岁先期造春牛芒神于东关、东岳庙，立春前一日，各官常服舆迎至县仪门外。土牛南向，芒神在东西向。至日清晨设香烛酒果，各官具朝服，四拜，班首官奠酒者三，复位又四拜。各官执Z仗排立两旁，长官三击鼓毕，偕各官环击土牛三匝而退。　立春东风，草木角口回南风，主有虫灾。胜西风，主大收。田禾北风，主刀兵，春冷。　元旦立春，人民安，蚕麦十倍。
永年县
立春前一日，迎春东郊，士女倾城往观。有司设宴于公堂，呈杂伎小儿钻土牛，曰能稀痘。
山东志书博平县
迎春日，携儿女子未瘢者，取大豆数粒向春牛抛之，谓之撒豆。
高苑县
立春，五鼓鞭春，市民群集，争取土牛名曰抢春。
山西志书临晋县
立春故事，腊月十五日以后，乐户中择黠辨者，假官束带，从以吏役，名曰春官。春吏遇官府豪门、铺面酒肆，辄有赞扬致语，冲口便道索酒食讨喜赏，谓之报春。
解州
立春日，女新适人者，母家归礼焉，曰迎春。至日州人用朱墨笔画牛角及儿童项，名曰打春。
乡宁县
立春先一月，东西分社闹春，至期而罢。
襄垣县
立春日迎春时，民小儿转春牛身上下，以禳儿疹。鞭牛时拾剥土，以禳牛瘟。
陵川县
立春日，各家作春饼、生菜，饮春酒，巫祝绕巷，谓之鸣春。
《河南志书》泌阳县
立春前一日，伶人为甲仗鬼神之状，震金鼓跳叫县堂，遍及士夫家，逐疫颂喜。其七十二行各备绢帛Z楼，随官师士大夫出东郊迎春。
《陕西志书》商州
立春前一日，民间鼓吹贺新春。
《江南志书》长洲县
立春元旦最佳。谚云百年难遇。岁朝春立春曰宜晴暖。谚云：春寒多雨水，春暖百花香。
常熟县
立春日，宜晴暖，寒则主水。
嘉定县
立春日雷，则阳气早泄，复闭乃霁。谚云：春雷日日阴，要晴须见冰。立春后遇火日落雪，则后一百二十日必有疾风骤雨，谓之雪报。
祟明县
迎春日，啖春饼春糖，男妇竞看土牛，争以手摸之，谓占新春造化。
松江府
立春日，树八尺之表，以候日影，短则旱，长则水。十二月立春，主冬。谚云：两春夹一冬，无被烘烘。
淮安府
立春，取春牛泥书门，万事吉。
扬州府
立春，官僚迎春东郊，铺户结办Z亭，优伶前导，又用Z制为船，名曰采莲。以教坊女奏乐其中，近虑扰民，禁革毛女，芒神土牛簪花鼓吹而已。
高邮州
立春先一日，郡官僚迎春东郊，闾里无贵贱少长，集通衢游观，率宴飨娱乐，尽日而罢，谓之迎春宴。
通州
正月立春，太守迎春于东郊，老幼聚观土牛，过则争撒麻麦米豆，以中牛为得岁。相传小儿食之稀痘云。
怀宁县
立春，俗以牛色占岁丰歉水旱，大约取立春日支干纳音。考之，又视芒神占春事早晚春气寒燠，如神赤脚作忙状则春事迟，著鞋作f状则春事早。戴帽作寒状则春，脱帽作状则春寒。谓之拗神。前数日，微贱者装狮子，狮奴引跳之状闹于人宅。旧俗以数人衣朱饰面执戈，蒙皮入室旋绕，大约皆逐疫之意。古大傩之遗也。
徽州府
立春前后五日，莳松栽杂木。
太平府
立春先日为迎春，宅通衢者下薄门肆迓所亲以观。虽严寒，年少者必春衣、把扇、折梅花插帽，为笑乐。
巢县
迎春日搭Z亭，取之三十六行。户行各一亭。乐妇数人靓妆丽饰，间作采莲船。群服往观。县官尉迎春牛芒神，各役随之。东门教场散春花饮酒。百姓于其旁或蹴鞠或戏马，无禁。观者如堵。所谓与民同乐也。
和州
立春日，田家击长秧鼓。
来安县
迎春日，市民为傀儡诸戏，远近竞观。争取春牛土草育鸡雏。
《浙江志书》杭州府
立春前一日，官府迎春于郭外之东方。其所历人家各设香烛楮币，井用五谷抛掷之。是日焚松柴并k炭竟日。
石门县
立春前一夜，邑门外左右围土作塍，分东西塘，纵横皆丈馀。插秧其中以占水旱丰啬，名种春田。甚验。至日鞭春毕，民间争拾牛土，得肉者宜蚕。人家延客则用春饼，盖亦古辛盘遗意。
绍兴府
立春日，用巫祝祷祠，谓之作春，亦曰烧春。
馀姚县
立春前一日，迎春于东郊，装春官充以丐者沿街。贮水俟其过以泼之。淋漓委顿，以为夏雨之徵。布种于县门侧，丰歉水旱，乡人取验。于是旁邑亦有观者。
武义县
立春日，家设酒ヒ约劳辽瘛
浦江县
立春前期一日，县官迎春牛于东山。城中各家sZ舆台阁故事以迎春。争巧竞丽，谓之赛会。四境聚观者以万数。
龙游县
立春，人竞看土牛，集于东华。通驷为之塞道。其盛时社人具Z亭，以黄金结为台阁，珠玉s为人物，人则以五六岁小儿为之，笙歌贯耳。
温州府
立春烧樟叶、燃爆竹、啖栾实、煮茗，以宣达阳气，名曰煨春。
龙泉县
立春日，天阴无风，人安蚕与豆麦十倍收。东风，人民安，果菜熟。南风，六畜安。西风，大耗。北风，水{禾。
《江西志书》浮梁县
立春，民间祀祖先，以春盘辛菜为会。
德兴县
立春，取春牛土置牢内，以兆牲长。
永丰县
立春前一日，邑大夫而下，俱簪花盛服，迎于东郊祖印院之前。亭上设酒J为礼。诸行侩结Z亭饰小儿，扮故实于中。金绯璀灿，态貌各异。集优伶土妓骑而随之，哄入城市。远近观者如堵。以土牛之色卜灾l，以勾芒之装束验寒燠。其声沸腾。翌日邑大夫率僚属祀勾芒鞭土牛。将散，则诸人蜂拥争拾其碎土，执事者解牛革及其肠尾，以鼓吹导送县衙，殊不可解。即日分送小牛于诸士。绅家其夜涂中燃灯举爆，名曰接春。
建昌府
新春，人家以生菜作春盘茹春饼，集亲友，谓之会春。客席谓之春台座。
万安县
新春先一日，厢里现年装扮太平故事。数十台阁迎至东华坛，候县长率各属至。陈设五谷致享于勾芒神土牛前，以迎春气兆丰年。
《湖广志书》荆州府
立春日为拖钩之戏，以鞭作篾缆相20绵亘数里。鸣鼓牵之。按公轮游楚为载舟之戏，退则钩之，进则强之，名曰钩强。遂以钩为戏起此。
衡州府
立春先一日，太守率僚属迎春于城东太平寺。各行户装演故事，曰山子。
耒阳县
迎春看土牛、洒菽稻，名曰消疹。
新田县
立春日，结Z架棚迎春于东郊。峒r十数辈击长腰鼓，吹笙呜呜，团圜亦随舞跳。次日鞭春如制。　立春后遇初破日，禁刀杵声。雷初鸣亦然。
《福建志书》福州府
立春，以蔬饼为节物。
建宁府
立春日禁忌最重，不轻易到人家。
顺昌县
立春先一日，县令祀勾芒于东郊，迎土牛鞭之。人竞取其土为宜年。各家请春酒为节叙。
《四川志书》涪州
立春日，州守祀于勾芒之神。礼毕，以一人善口辩者奔走陈说吉庆语，曰说春。以Z鞭鞭牛碎，将牛首留之库内，以贮丰馀。
《广东志书》新安县
立春晴一日，农夫不用力耕田。立春先一日有雨，则一春皆雨。云雨打春牛皮，有一百日。
曲江县
立春日，老少盈途观春，撒米麻豆于土牛，谓之驱厉迎祥。
南雄府
迎春先一日，五里山迎土牛至郡门。次日鞭牛取土，置猪食槽下，俗云易长而肥。
临高县
立春日，多毕婚嫁，谓之春乱。
立春部总论
《兼明书》
《土牛义》
《礼记・月令》曰：出土牛以示农耕之早晚。不云其牛别加彩色。今州县所造春牛或赤或青或黄或黑，又以杖扣之而便弃者。明曰：古人尚质任土，所宜后代重文更加彩色。而州县不知本意，率意而为。今按《开元礼・新制篇》云：其土牛各随其方。则是王城四门各出土牛，悉用五行之色。天下州县即如分土之义。分土者，天子太社之坛，用五色之土封，东方诸侯则割坛东之青土以白茅包而赐之，令至其国。先立社坛全用青土封，南方诸侯则割赤土，西方则割白土，北方则割黑土。今土牛之色亦宜效彼社坛。或问曰：今地主率官吏以杖打之曰：打春牛何也。答曰：按月令只言示农耕之早晚。不言以杖打之。此谓人之妄作耳。又曰：何谓示农耕之早晚。答曰：以立春为候也。立春在十二月望，即策牛人近前示其农早也。立春在十二月晦及正月朔，即策牛人当中示其农中也。立春正月望，即策牛人近后示其农晚也。又问曰：按月令出土牛在十二月，今立春方出何也。答曰：季冬之月二阳已动，土脉已兴。故用土作牛以彰农事。今立春方出农已自知何用。策牛之人在前在后也。斯自汉朝之失，积习为常。按《汉书》：立春之日，京都百官青衣，立青幡，施土牛耕人于门外。又按《营缮令》：立春前二日，京城及诸州县门外各立土牛耕人，斯皆失其先书示农之义。又问曰：几日而除之。答曰：七日而除，盖欲农人之遍见也。今人打后便除又乖其理焉。

[book_title]岁功典第二十卷
立春部艺文一
立春出土牛赋〈以平秩柬作敬授人时为韵〉唐常惟坚
月周于纪，水次于行，其候凛洌，其气清英。倏岁阴之将尽，复阳春之载萌。知北陆之寒光向敛，喜东郊之暖气先迎。是以候雁思朔，潜鳞或惊。裂金火以取诸助气，策土牛以示乃发生。在弦望而宜早，当晦朔而得平。我皇于焉以设教贤相，由是以持衡，请循其本也。太史告时，有司选吉，冬官蒇事，牛人乃出。将协地纪，克符天秩。约岁时之俭泰，示农耕之迟疾。惟谷是登，惟人是恤。察前后之准，祈仓廪之实。故知丑以牛为用，牛以土为质。合阴阳之妙旨，齐冬夏之秘术。岂比夫作享昊天，为牲茧栗而已哉。于是时，既斯得令，无不通候农祥而取正。引丁壮而就功，我疆我理，自西自东。以兹政行而化洽，宜其人和而年丰。徒观乎彼蛰将启，斯牛是作。正我耒耜，务我耕凿。首巍巍以山耸，角戢戢而林错。制以红縻，饰以丹o，出北陆以送寒，伫西成而取。野人知五亩可树，游子怀二顷负郭。国之有令，罔敢不敬。一人布和，万邦咸庆。恩深草木，泽浸翔泳。考方今之规矩，立振古之龟镜。自得上行下效，纷纷辉映。然后鼎取新，革去旧，惟利是持，惟时是授。自可日给而人足，无乃兵强而国富。曾孙之稼克稔，唐叔之禾乃秀。不忤于物，育利于人。稽乎天文，上列于乾象。究诸地志，下协于坤珍。不独山川其舍，曷云九十其品颉Ｈ缡俏锔魉炱湫裕农不夺其时。仰崇丘之翼翼，登春台而熙熙。相陈力而久矣，愿负重而来，斯永怀种德，冀念兹而在兹。
土牛赋〈以示农耕之早晚为韵〉　陈仲师
服牛是比，合土成美，将千钧之重斯得，而一撮之多有以。虽欲勿用泥蟠之质初分，谁谓尔无块立之形酷似。是月也，采吕氏时令，徵圬人巧指。始辨涂附宁分脉起。诚安愧乎角立，复何劳于肉视。然后遵土训，启人时，戒晓而出，迎春是资。于以审先后之节，有以占疾徐之期。仰白榆之文，惭其皖彼。叶葱现色，则而象之。能首出于泥滓，岂群分于毫。彼刍狗之列，饰文绣以求媚。泥龙之兴，因舞雩而取类。曷若标国典，配田器，比物以作，则顺时以相示。同乎非马，契庄叟之至言。偶彼真龙，殊叶公之绘事。质美埏埴，巧逾覆篑。那虞食角之患，宁假莹蹄之异。俾游刃者讶全之于目，运斤者喜墁之在鼻。且耒耜斯呈，我则正春，扈于农耕，干戈既偃。我则归郊，马于岁晚。将物候自然，谅人情何远。必也绾祺悖亲绀摇６盟剖侵足，尚谓来思。使畜疑之人，犹将屡饭。由是出五种，命三农，乃修故事，于彼穷冬。辟我疆，则厥壤爰度。考尔牧，则其朴凶凇＝褚参锉皇馑剑形分大造，载之以厚地之德，奉之以先天之道。时将敬授，在三推播植之前。物或肇牵，察庶物生成之早。其用则大，其仪可考。故曰：如土委地者，岂必以载牛为宝。
土牛赋　　　　　　　　　　　阙名
维土作稼，维牛配坤。将底法于田赋，故侔形于国门。其听也非喘，其视也非奔。协东风之表庆，俾南亩之司存。戒期于彼，发令于此。知出者之在衢，见观者之如市。三之日可以于耜，四之日可以举趾。稽小大之聿修，标远近而称美。为德不殊，建功能大。思负轭之无亏，岂蹊田之有害。曾是独立，农人咸集。非刍茭之是仰，岂鞭策之云及。U而且角，异鲁国之山川。花以为啼，同汉朝之井邑。若乃择元辰司，上春涂泥，萃丹o陈。牛从绳兮则正，人从物兮惟新。既牵之而不复，亦系之而克驯。其仪可采，其迹难改。奚中立而不倚，若将行而有待。假使越俗多方，武侯专思，或封泥作雨，或刻木成器。五谷以之惟丰，三军以之不匮。徒见机而有作，匪应节而攸利。岂如我以牛为名，以土为质，示之早晚，验播植之舒疾。在天成象，望北陆而分区。在地成形，近东郊而候律。百王传而靡替，九扈司而勿失。等农祥于程度，祈帝籍之充实。
土牛赋　　　　　　　　　　　阙名
土牛所置，惟民是利。将立表以劝农，胜陶冶而为器。相牵之状，或垂象而在天。观出之期，谅成形而在地。所以无刍豢之损，殊死生之类。实大块之所资，岂一撮之所致。故乃用为恒典，蒇其成事。执农政之后先，固策人以相示。观夫出康庄之际，当立春之期。既合土而成象矣，还服箱而似之。诚鞭策而无用，信耒耜之是持。异彼土龙，每因旱而方致。同夫刍狗，表至仁而无私。若非农为国本，曷能敬授人时。原其事始，诚则有以图白。巫以侔形，每葱隙在视。宁同日夕，与群羊而下来。谅在月穷，惟御人之所指。是以先春斯举，农正是供。察之者，觉顺时而行令。观之者，知有事于上农。既惟人而是瞻，岂与骥而同皂。足以符务农之政，足以叶劝人之道。立之于后，讶春事之尚迟。御之于前，悟农功之在早。令出惟行，百姓昭明。既有象而垂则，表得时而亲耕。立以示农，岂忧燧尾之祸。莫由而饭，奚闻扣角之声。事有开而必先，义任重而致远。既遵之而为早，方验之而知晚。非同金锁入寒渚而无踪，有异绀辕行藉田而方垦。夫然则土牛之出，也可以为农政之本。
东郊迎春赋〈以立春之日备礼东郊为韵〉　王起
我皇则铜浑而有伦，应木德之惟新。展东郊之盛礼，出左个而迎春。所以先庚有秩，旧典攸遵。将钦承上帝而敬授于下人者也。于是法驾铿锵，严城翕习。见太史之先谒，知勾芒之已及。都人士女，候彩仗以骏奔。文物声名，拥翠华而鳞集。莫不听王漏而雷动，起灵坛而岳立。于是辟重门、遵九逵、服苍玉、载青旗。草木之萌，必因兹而动矣。原野之蛰，亦自此而启之。展圣容之穆穆，引天步之迟迟。有翼有严，不徐不疾。百辟陪乘，千官扈跸。遵皇衢而却转，度青门而迥出。八銮振响，随解冻之和风。五辂腾辉，映丽天之迟日。东郊之中，肃穆会同。俎豆莘莘而骇目，衣冠楚楚而鞠躬。祥云为之郁霭，佳气为之葱茏。青帝克，必来顾而来飨。元穹广覆，何自西而自东。当是时也，四遐纵观，五服来备。瞻圣皇之回轮，知太昊之整辔。登台者渐乐，击壤者咸遂。莫不荷煦妪于阴阳，感温仁于天地。夫然则行可以不夭，根著可以渐苞。贵逆暑之吹幽，空闻乎德肃于火。殊迎寒于旁磔，何足以礼行于郊。则知和气熙熙，盛容济济。必苍龙之整驾，当青鸟之司启。握金镜而明王道，调玉烛而昭国体。莫不在迎春之盛礼。
东郊迎春赋〈以天子率公侯共行事为韵〉　谢观
元冥之政已息，青帝之令将行。太史先三日以奏，天子率千官以迎。是知齐沐夙兴，虔恭慎。命奉常按东郊以严备，诏金吾肃中禁以警跸。内外相比，上下是率。俄而斗转招摇，日当甲乙。褫元冕于残漏，挂青衣于晓律。翠华忽举，见阊阖之初开。苍龙启行，与朝阳而对出。观夫飞辇辂俨，珠旒万骑而前分，仪仗千乘而后列。公侯出青门之郊，至祈神之地。罗植，珍羞有次。陈灵威于中宫之座，设太昊于配享之位。东向西向，勾芒岁星而对列。左之右之，三辰七宿以相厕。既竭百辟之心，用展一人之事。帝乃玉色，以进磬折，而前求发生之候，不忒祈温和之气。地罔21尽敬于地，冀v于天。一拜而北陆之寒去矣，再拜而东方之风煦然。献酬既已，尊卑备矣。拂祥光于龙颜之上，纳和气于御衣之里。凤诏还阙，金舆反轨。遂举措而凝命载行，随指顾而发生四起。我风有截，郊祀无假于文王。我化无为，律吕不劳于邹子。故乃布德施政，远达幽通，高卑咸沭，贵贱攸同。始振蛰虫，在好生恶杀。遂行庆赐，可灭私徇公。乃得化洽方隅，恩光岐雍。遵古典以立则，授人时而敬用。愿迎乎千春万春，与中外之所共。
春盘赋　　　　　　　　　　欧阳詹
多事佳人，假盘盂而作地，疏绮绣以为珍。丛林具秀，百卉争新。一本一枝叶陶甄之妙致，片花片蕊得造化之穷神。日惟上春，时物将革。柳依门以半绿，草连河而欲碧。室有慈孝，堂居斑白，命闻可续，年知暗惜。研秘思于金闺，同献寿乎，瑶席昭焉，新义哿矣。而明春是敷荣之节，盘当馈荐之名。始曰春兮，受春有未衰之意。终为盘也，进盘有奉养之诚。倘观表以视中庶，无言而见情懿。夫T而不挠类天地之无巧，杂且莫同何才智之多工。庭前梅白，溪畔桃红。指掌而幽深几处，分寸则芳菲几丛。呼q旁临作一园之朝露，依稀拂拭成万树之春风。原其心匠，始窥神谋。创运从众象以遐，览K群形而内蕴。彼有材实，我则以短长小大而模。彼有文华，我则以元黄赤白而晕。故得事随意制，物逐情裁。当筵而珍奇竞集，下手乃芬馨乱开。不然者，欲玩扶疏，期买青山以树。要窥菡萏，待疏绿沼而栽。将以缓悲予之思，将以逞吾人之才。此一作也。察其所由稽，其所据匪。徒为以徒设，谅有裨而有助者也。
东郊迎气赋〈以青陆朝觌阳和启蛰为韵〉　贾M
圣人克崇祀典，大启皇纲。布发生之新令，遵迎气之旧章。于以式绥景福，于以弘开化光。南至生春送固冱之元律，东郊展礼迎煦妪于青阳。于时太史陈词，岁发其木，天子乃警，仙跸纛黄屋。苍龙矫首以虚徐，玉辂启行而肃穆。千官万骑，拱神位于中霄。太勾芒，扇和风于东陆。明德惟馨，苍精降灵。寒色尚留于坛，淑气已生乎杳冥。少阳始来，随初日而其辉未赤，新春乍应，拂大旌而其色弥青。天统则彰，礼容斯觌。乐声动荡于木气，黄道丽彩于苍璧。气先四序，克配于木德震宫。光被八，不逃于金壶玉历。迎之伊何，神人以和。明命既颁于执事，遐迩必闻于赓歌。时也韶景熙熙，仁风习习。日月克符于躔次，草木遂生于原隰。施惠而谷雨垂恩，发号而春雷起蛰。其道孔昭，其律已调。礼展于斯，且殊夫礼月之夕。拜之于晓，有类乎拜日之朝。我后崇五帝之经教，酌三代之典礼，振六乐之锵锵，列千官之济济。八音已陈夫C武，万代既歆于坛陛。夫如是者，惟圣所符，惟天所启。故迎气之祀事，正皇王之大体者矣。
回江丞相送春启　　　　　宋文天祥
春回太簇，开云气于南山。晓醉长沙，酌天浆于北斗。挹注偏提之润，薰蒸统部之和。绿净生香，洪钧转燠。八仙地隔，莫陪左相之杯。太乙风生，赞东皇之席。卷卷谢，草草笺忱。
立春部艺文二〈诗词〉
献春　　　　　　　　晋刘臻妻陈氏
元陆降坎，青逵升震。阴o送寒，阳灵迎春。
春日看梅花　　　　　　　梁简文帝
昨日看梅树，新花已自生。今旦闻春鸟，何啻两三声。冻解池开绿，云开天半晴。游心不应动，为此欲逢迎。
立春日舟元圃　　　　　　陈后主
春光及禁苑，暧日暖源桃。霄烟近漠漠，暗浪远滔滔。石苔侵绿藓，岸草发青袍。回歌逐转楫，浮冰随度刀。遥看柳色嫩，迥望鸟飞高。自得欣为乐，忘意若临濠。
献岁立春风光具美舟元圃各赋六韵同前
寒轻条已翠，春初未啭禽。野雪明岩曲，山花照迥林。苔色随水溜，树影带风沈。沙长见水落，歌遥觉浦深。馀辉斜四户，流风r八音。既此流连席，道欣放旷心。
立春　　　　　　　　　　　　徐陵
风光今旦动，雪色故年残。薄夜迎新节，当炉却晚寒。奇香分细雾，石炭捣轻丸。竹叶裁衣带，梅花奠酒盘。年芳袖里出，春色黛中安。欲知迷下蔡，先将过上兰。
咏春　　　　　　　　　　北周庾信
昨夜鸟声春，惊鸣动四邻。今朝梅树下，定有咏花人。流星浮酒泛，栗绕杯唇。何劳一片雨，唤作阳台神。
青帝歌　　　　　　　　　　　隋书
震方初动，木德惟仁。龙精戒旦，鸟历司春。
立春日游苑迎春　　　　　　唐中宗
神皋福地三秦邑，玉台金阙九仙家。寒光犹恋甘泉树，淑景偏临建始花。Z蝶黄莺未欲舞，梅香柳色已堪F。迎春正启流霞席，暂嘱曦轮勿遽斜。
奉和立春游苑迎春应制　　　崔日用
乘时迎气正v衡，灞貉谭障蛳清。剪绮裁红妙春色，宫梅殿柳识天情。瑶筐Z燕先呈瑞，金缕晨鸡未欲鸣。圣泽阳和宜宴乐，年年捧日向东城。
奉和立春日侍宴内出剪Z花应制宋之问
金阁妆仙杏，琼筵弄绮梅。人间都未识，天上忽先开。蝶绕香丝住，蜂怜艳粉回。今年春色早，应为剪刀催。
奉和立春日侍宴内殿出剪Z花应制李峤
早闻年欲至，剪Z学芳辰。缀绿奇能似，裁红巧逼真。花从箧里发，叶向手中春。不与时光竞，何名天上人。
奉和立春游苑迎春应制　　　韦元旦
灞宄ぐ埠憬日，殷正腊月早迎新。池鱼戏叶仍含冻，宫女裁花已作春。向苑云疑承翠幄，入林风若起青O。年年斗柄东无限，愿挹琼觞寿北辰。
奉和立春游苑迎春应制　　　　李适
金舆玉辇迎嘉节，御苑仙宫待献春。淑气初衔梅色浅，条风半拂柳枝新。天杯庆寿齐南岳，圣藻光辉动北辰。稍觉披香歌吹近，龙骖薄暮下城。
和立春日内出Z花树　　　　　刘宪
禁苑韶年此日归，东郊道上转青纭Ａ色梅芳何处所，风前雪里觅芳菲。开冰池内鱼新跃，剪Z花问燕始飞。欲识王游布阳气，为观天藻竞春辉。
立春日侍宴内出剪Z花应制　　苏F
晓入宜春苑，芳吐禁中。剪刀因裂素，妆粉为开红。彩异惊流雪，香饶点便风。裁成识天意，万物与花同。
和立春日游苑迎春　　　　　卢藏用
天游龙辇驻城，上苑迟光晚更新。瑶台半入黄山路，玉槛旁临元灞津。梅香欲待歌前落，兰气先过酒上春。幸预柏梁称献寿，愿陪千亩及农辰。
奉和春日幸望春宫应制　　　　岑羲
和风助律应韶年，清跸乘高入望仙。花笑莺歌迎帝辇，云披日霁俯皇川。南山近压仙楼上，北斗平临魏阙前。一奉恩荣同镐燕，空如率舞听薰弦。
奉和立春游苑迎春应制　　　马怀素
元a飞灰出洞房，青郊迎气肇初阳。仙舆暂〈一作早〉下宜春苑，御醴行开荐寿觞。映水轻苔犹隐绿，缘堤弱柳未舒黄。唯有裁花饰簪鬓，恒〈一作相〉随圣藻狎年光。
奉和立春游苑迎春　　　　　沈缙
东郊暂转迎春仗，上苑初飞行庆杯。风射蛟冰千片断，气冲鱼钥九关开。林中觅草才生蕙，殿里争花并是梅。歌吹衔恩归路晚，栖乌半下凤城来。
立春日内出剪Z花应制　　　　前人
合殿春应早，开箱Z预知。花迎宸翰发，叶待御筵披。梅讶香全少，桃惊色顿移。轻生承剪拂，长伴万年枝。
奉和立春日内出Z花树　　　武平一
銮辂青缦碌厶ǎ东郊上苑望春来。黄莺未解林间啭，红蕊先从殿里开。画阁条风初变柳，银塘曲水半含苔。欣逢睿藻光韶律，更促霞觞畏景催。
奉和圣制立春日侍宴内殿出剪Z花应制赵彦昭
剪Z迎初候，攀条故写真。花随红意发，叶就绿情新。嫩色惊衔燕，轻香误采人。应为薰风拂，能令芳树春。
和左司张员外自洛使入京逢立春日赠韦侍御及诸公　　　　　　　　　　孙逖
忽睹云间数雁回，更逢山上一花开。河边淑气迎芳草，林下轻风待落梅。秋宪府中高唱入，春卿署里和歌来。共言东阁招贤地，自有西征作赋才。
迎春东郊　　　　　　　　　　张濯
颛顼时初谢，勾芒令复陈。飞灰将应节，宾日已知春。考历明三统，迎祥受万人。衣冠宵执玉，坛早清尘。肃穆来东道，回环拱北辰。仗前花待发，绱α凝新。云敛黄山际，冰开素罕酢Ｊコ多庆赏，希为荐沈沦。
迎春东郊　　　　　　　　　　王绰
玉管潜移律，东郊始报春。銮舆膺宝运，天仗出佳辰。睿泽光时辈，恩辉及物新。虬螭动旌旆，烟景入城。御柳初含色，龙池渐启津。谁怜在阴者，得与蛰虫伸。
立春　　　　　　　　　　　冷朝阳
玉律传佳节，春阳应此辰。土牛呈岁稔，Z燕表年春。腊尽星回次，寒馀月建寅。风光行处好，云物望中新。流水初消冻，潜鱼欲振鳞。梅花将柳色，偏照越乡人。
立春　　　　　　　　　　　　韦庄
青帝东来日驭迟，暖烟轻逐晓风吹。Y袍公子樽前觉，锦帐佳人梦里知。雪圃乍开红菜甲，Z幡新剪绿杨丝。殷勤为作宜春曲，题向花笺贴绣楣。
立春　　　　　　　　　　　　曹松
春日一杯酒，便吟春日诗。木梢寒未觉，地脉先知。鸟啭星沈后，山分雪薄时。宁无剪花手，赠与最芳枝。
宫词　　　　　　　　花蕊夫人徐氏
立春日进内园花，红蕊轻轻嫩浅霞。跪到玉阶犹带露，一时宣赐与宫娃。
立春帖子　　　　　　　　　宋王曾
北陆凝阴尽，千门淑气新。年年金殿里，宝字帖宜春。
江南立春日　　　　　　　　吕夷简
灰律何时应，江春昨夜来。细风先动柳，残雪不藏梅。馀冷迷清管，微和发冻醅。闭门无客到，樽俎为谁开。
闰十二月望日立春禁中作　　　宋郊
闰历先春破腊寒，Z花金胜宠千官。冰从太液池边动，柳向灵和殿里看。瑞气因风生禁仗，暖晖依日上仙盘。须知圣运随生殖，万国年年共此欢。
皇帝x春帖子词　　　　　　司马光
肇履璇玑历，重飞缇室灰。寒随土牛尽，暖应斗车回。
又
鸾路迎长日，农祥正晓天。九垓同燠沐，万物向蕃鲜。
又
盛德方迎木，柔风渐布和。省耕将效驾，击壤已闻歌。
又
候雁来归北，寒鱼涉负冰。相乌风色改，D谷日华升。
次韵文潜立春日绝句　　　　黄庭坚
渺然今日望欧梅，已发皇州首更回。试问淮南风月主，新年桃李为谁开。
立春　　　　　　　　　　　晁冲之
巧胜金花真乐事，堆盘细菜亦宜人。自惭白发嘲吾老，不上谯门看打春。
丙申春帖子　　　　　　　　　廖刚
土牛分尽彩泥香，动地欢声入寿觞。倍觉今年春意好，上元灯火38风光。
又
碧波楼下银塘暖，丽日亭前瑶草新。和气满城催燕乐，风流太守最宜春。
又
暖风渐绿池塘面，和气先薰草木心。欲识春来何处好，曲屏新称画堂深。
又
金裁宝胜翻珠髻，云染华笺贴绣楣。庭户春归何所觉，暖风吹雪下琼枝。
次韵曾守立春席上七绝句〈录五首〉沈与求
泽国春归早，连门竞筑台。夜来风力峭，疏片半飘梅。
又
晓冻穿流急，晨光照火新。四郊和气合，歌吹待班春。
又
日应东风转，春随北斗回。不须邹子律，馀暖到寒D。
又
晓卜农祥正，遥知岁事丰。小桃如有意，欲吐故时红。
又
曲席纷罗绮，中腔度管丝。欢声连万井，一一拥春旗。
立春日雷　　　　　　　　　　朱松
陌上冬乾泣老农，天留甘雨付春工。阿香急试雷霆手，莫放人间有卧龙。
皇帝x春帖子　　　　　　　周必大
日向皇都永，冰从太液融。八荒开寿域，万国转春风。
又
Z胜年年巧，椒盘岁岁新。君王千万寿，长与物华春。
又
暖律催花f，晴晖活柳枝。发生虽有信，造化本无私。
又
紫禁风光早，深仁夺化工。试看澄碧殿，池冻已全融。
又
选德庭前柳，朝来漏泄春。等f施御箭，穿叶捷于神。
鞭春微雨　　　　　　　　　范成大
幡胜丝丝雨，笙歌步步尘。一年新乐事，万里未归人。云薄竟悭雪，酒x先受春。送寒东作近，惭愧耦耕身。
立春日郊行　　　　　　　　　前人
竹拥溪桥麦盖坡，土牛行处亦笙歌。曲尘欲染垂垂柳，醅面初明浅浅波。日满县前春市合，潮平浦口暮帆多。春来不饮兼无句，奈此金幡Z胜何。
庚申立春前一日　　　　　　　朱熹
雪花寒送腊，梅萼暖生春。岁晚江村路，云迷景更新。
铅山立春　　　　　　　　　　前人
雪拥山腰洞口，春回楚尾吴头。欲问闽天何处，明朝岭水南流。
和刘建昌都下立春　　　　　姜特立
i天阙五云飞，日上觚棱晓影移。合殿侍臣颁Z树，谁家纤手送青丝。寒禁粉蕊香犹浅，暖入疏根绿尚迟。从此江山春意动，使君07费几多时。
立春　　　　　　　　　　　　方岳
Z燕双簪翡翠翘，巧裁银胜试春韶。春风已到阑干北，看见娇黄上柳条。
又　　　　　　　　　　　　　前人
池痕吹皱绿粼粼，才见池痕认得春。香沁Z鞭旗脚转，自题兰帖记春新。
立春日装成宜春花　　　　　　前人
青幡碧胜缕金文，柳色梅花逐指新。却笑尚为儿女态，宝刀剪Z强为春。
再和通判直阁立春闻莺韵　　　姚勉
画角声中晓唤春，依城柳眼又精神。试呼腊蚁梅边酌，恰喜朝莺雪底新。幽谷暖融春翠径，上林香动软红尘。燕楼暗想翻新曲，恼破朱樱一点唇。
春朝偶题　　　　　　　　　　张蕴
忙里偷f答物华，一官随分是生涯。春风酒棹湖堤柳，晓月吟鞯辇路花。报喜忽闻枝上鹊，忘机时下屋头鸦。残年钝闷今朝尽，重对菱花拂帽纱。
立春　　　　　　　　　　媛朱淑真
自折梅花插鬓端，韭黄兰茁簇春盘。泼醅酒软浑无力，作恶东风特地寒。
又　　　　　　　　　　　　　前人
停杯不饮待春来。和气先春动六街。生菜乍挑宜员，罗幡旋剪称联钗，休论残腊千重恨，管入新年百事谐。从此对花井对景，尽拘风月入诗怀。
立春日和王翰林　　　　　　元范Z
北斗红云上，西城皓雪边。岁华今若此，宦味故依然。节`荒冬后，寒驱夹日先。楼台通帝极，井落散人烟。登眺临无际，欢娱信有年。客情关外地，农事庾阴田。只有伤弦促，那能效屐穿。几时归栎社，尽日接芳筵。宝鼎升平瑞，金幡淡荡妍。逶迤朱凤集，潇洒白鸥眠。远业嗟何就，高明赖必传。道虽沾世用，意漫逐时迁。顾遇烦频数，欣荣颇倍千。江湖万里兴，烂漫百花前。
立春夜　　　　　　　　　　　虞集
轻雪作春花，飞来入鬓斜。紫貂迎晓雾，绛蜡晕晴霞。书诏频趋阁，思归即借车。几时将稚子，随意踏江沙。
立春日车驾诣南郊　　　　明李东阳
暖香和露绕蓬莱，彩仗迎春晓殿开。北斗旧杓依岁转，南郊佳气隔城来。云行复道龙随辇，雾散仙坛日满台。不似汉家还五，甘泉谁羡校书才。
立春日　　　　　　　　　　　储k
未试春盘且洗觞，吹葭五夜待春光。催花漫剪隋宫Z，赐酒曾沾汉署香。白发银幡聊作戏，青衫竹马自成行。凌晨便有名园兴，独喜乔松不受霜。
立春日赐百官春饼　　　　　申时行
紫宸朝罢听传餐，玉饵琼肴出大官。斋日未成三爵礼，早春先试五辛盘。回风入仗旌旗，融雪当筵匕箸寒。调鼎十年空伴食，君恩一饭报犹难。
丙子立春和尔宗春宴即事　　程嘉燧
归船夜发促春盘，少长随肩各尽欢。花鸟装春迎宿雨，天云酿雪作朝寒。何嫌趋走同儿戏，便许风流比画看。晕碧裁红古来事，醉痕狼籍任阑干。
立春日迟道复不至　　　　　文徵明
东风吹Z燕，晓色动帘旌。迟子不时至，南楼春自生。裁诗供帖子，阁酒听啼莺。白日流云暖，梅花初雪晴。f窗落香烬，残火宿茶铛。败叶鸣阶鳎分明识履声。
迎春日集华光禄斋中　　　　王稚登
椒盘出五辛，下马拂黄尘。千里周南客，明朝汉苑春。草生将去路，花待欲归人。君有陶潜禄，犹胜季子贫。
减字木兰花　　　　　　　　宋苏轼
春牛春仗，无限春风来海上。便与春工，染得桃花似肉红。　春幡春胜，一阵春风吹酒醒。不似天涯，云鹧罨ㄋ蒲┗ā
八声甘州〈历下立春〉　　　晁补之
谓东风定是海东来，海上最春先。乍微阳破腊，梅心已省，柳意都还。雪后南山耸翠，平野欲生烟。记得相逢日，如上林边。　莫叹春光易老，算今年春老，还有明年。叹人生难得，常好是朱颜。有随轩，金钗十二，为醉娇，一曲踏珠筵。功名事，算何如此，花下尊前。
临江仙　　　　　　　　　　　贺铸
巧剪合欢罗胜子，钗头春意翩翩。艳歌浅笑拜嫣然，愿郎宜此酒，行乐驻华年。　未至文园多病客，幽襟⒍峡傲。旧游梦挂碧云边，人归落雁后，思发在花前。
玉楼春　　　　　　　　　　　毛滂
小园半夜东风转，吹皱冰池云母面。晓披阊阖见朝阳，知向碧阶添几线。　嫩烟弄柳晴光暖，残雪禁梅香尚浅。殷勤洗拂旧东君，多少韶华聊借看。
柳梢青〈立春〉　　　　　　赵师侠
节物推移，青阳景变，玉g灰飞。Z仗泥牛，星卵┝，争报春回。　丝金缕玉幡儿，更斜袅，东风应时。宜入新春，人随春好，春与人宜。
小重山　　　　　　　李邴〈一作毛滂〉
谁劝东风腊里来，不知天待雪，恼江梅。东郊寒色尚徘徊，双Z燕，飞傍鬓云堆。　玉冷晓妆台，宜春金缕字，拂香腮。红罗先绣踏青24，春犹浅，花信更须催。
汉宫春〈立春〉　　　　　　辛弃疾
春已归来，看美人头上，袅袅春幡。无端风雨未肯，收尽馀寒。年时燕子，料今宵，梦到西园。浑未办，黄柑荐酒，更传青韭堆盘。　却笑东风从此，便薰梅染柳。更没些f。f时又来镜里，转变朱颜。清愁不断，问何人，会解连环。生怕见，花开花落，朝来塞雁先还。
汉宫春〈上元前一日立春〉　　京镗
暖律初回，又烧灯市井，卖酒楼台。谁将星移万点，月满千街。轻车细马，隘通衢，蹴起尘埃。今岁好，土牛作伴，挽留春色同来。　不是天公省事，要一时壮观，特地安排。何妨Z楼鼓吹，绮席尊。良宵胜景，语邦人，莫惜徘徊。休教我，痴顽不去，年年烂醉金钗。
东风第一枝〈立春日访梅溪雨中同赋〉　高观国
烧色回青，冰痕绽白，娇云先酿酥雨。纵寒不压葭尘，应时已鞭黛土。东君入夜，怕预恼，诗边心绪。意转新，无奈吟魂，醉里已题春句。　香梦醒，几花暗吐，绿睡醒，几枝偷舞。酒醅清惜同斟，菜甲嫩怜细缕。玉纤Z胜，愿岁岁春风相遇。要等得明日新晴，第一待寻芳去。
烛影摇红〈立春日柬高内翰〉　方岳
辇路融晴，宫云逗晓青绫āＣ繁呦闱呔Z仗寒，初信花风到。笑语谁家帘幕，镂冰丝，红纷绿闹。髻横玉燕，鬓颤琼幡，不知能掉。　看见春来，曲尘微涨催兰棹。娇黄拂掠上柔条，等得莺眠觉。引出千花万草。喜傧冉放讨癖。问谁天上，瑶帖初供，玉堂归。
喜迁莺〈立春〉　　　　　　胡浩然
谯楼残月，听画角晓寒，梅花吹彻。瑞日祥云，和风解冻，青帝乍临东阙。暖向土牛箫，鼓天路珠帘高揭。最好是，戴Z幡春胜，钗头双结。　奇绝，开宴处，珠履玳簪，俎豆争罗列。舞袖翩翻，歌喉缥缈，压倒柳腰莺舌。劝我应时纳，祜还把金炉香k。愿岁岁，把一卮春酒长陪佳节。
江月晃重山〈立春〉　　　明张大烈
新剪钗头，Z胜开先。爆竹轰雷，土牛鞭动报春回。椒花宴祝颂紫霞杯。　百舌调歌上柳，群蜂吸气寻梅韶华淑景序中催，知春早，芽茁衬鲜苔。
立春部纪事
《周礼・春官》：大宗伯，以青圭礼东方。〈订义〉郑康成曰：礼东方以立春，谓苍精之帝，太昊勾芒食焉。圭锐象。春物初生。贾氏曰：杂记赞大行云：圭剡上，左右各一寸半，是圭锐也。易氏曰：圭锐而首出，其色以青，象帝出乎震，而物生东方之义也。
《事物纪原》：周公始制立春土牛。
《汉书・谷永传》：立春，遣使者循行风俗，宣布圣德，矜恤孤寡，问民所苦劳。二千石敕劝农桑，毋夺农时。炙毂子录：汉之迎春髻，立春日戴。
《古今注》：建武八年立春，赐束帛，公十五匹，卿十匹。《肘后方》：冬至日取赤雄鸡作腊，至立春日煮食至尽，勿分他人，辟禳瘟疫。
《玉泉记》：立春日取弘农、宜阳、金门、山竹为管，河内葭草为灰，以候阳气。
《四时宝镜》：东晋李鄂，立春日命以芦菔芹为菜盘，相馈贶立春日，春饼生菜号春盘。
《荆楚岁时记》：立春之日，悉剪Z为燕戴之，贴宜春二字，〈注〉按宜春二字，傅咸燕赋有其言矣。赋曰：四时代谢敬逆其始，彼应运于东方。乃设燕以迎至，轻翼之岐岐，若将飞而未起。何夫人之功巧，式仪形之有似。御青书以赞时，著宜春之嘉祉。
《隋书・礼仪志》：隋迎气，青郊为坛，国东春明门外道北，去宫八里，以立春日，祀其方之帝。
孙思邈《千金月令》：唐制立春，赐三宫Z胜各有差，立春日贴宜春字于门。
《景龙文馆记》：正月八日立春，内出Z花赐近臣。武平一应制云：銮辂青旗下帝台，东郊上苑望春来。黄莺未解林间啭，红蕊先从殿里开。画阁条风初变柳，银塘曲水半含苔。欣逢睿藻先韶律，更促霞觞畏景催。是日，中宗手敕批云：平一年虽最少，文甚警新。悦红蕊之先开，讶黄莺之未啭。循环吟咀，赏叹兼怀。今更赐花一枝，以彰其美。所赐学士花，并令插在头上，后所赐者，平一左右交插，因舞蹈拜谢。时，崔日用乘酣饮欲夺平一所赐花。上于帘下见之，谓平一曰：日用何为夺卿花。平一跪奏曰：读书万卷从日用，满口虚张。赐花一枝学平一，终身不获。上及侍臣大笑，因更赐酒一杯，当时叹美。
《杜佑・通典》：立春前，两京及诸州县门外并造土牛、耕人各随方色。
《酉阳杂俎》：立春日，士大夫之家剪纸为小幡，或悬于佳人之首，或缀于花下。又剪为春蝶、春钱、春胜，以戏之。
北朝：妇人立春进春书，以青缯为帜，刻龙像衔之，或为虾蟆。
摭言：安定郡王，立春日，作五辛盘。
《宋史・裴济传》：济知镇州，立春日出土牛以祭酌。奠始毕，有卒挟牛去。济察其举止，知欲为变亟。命擒之，果有窃发者数十人，已劫廛间矣。悉L捕腰斩之，军民肃然。
《儒林公议》：太平兴国戊寅岁，程羽守益都。是时立春，在近县吏纳土牛、偶人于府门外，观者颇众。主者恐为人所损，遂移至厅事之左。少选，程出视事，怪问之。主者以对，程笑曰：农夫牧竖非升厅之物，兆见于此，不祥莫大焉。当时闻之以为过论，至甲午岁，果有村氓叛窃，入据城邑焉。人亦服其理识。
《玉海》：淳化四年正月乙未，大雨雪。上作立春日瑞雪诗三首赐近臣。
《冷斋夜话》：欧公、王禹玉俱在翰苑。立春日当进诗帖子。会温成皇后薨，阁虚不进。有旨亦令进，欧公经营中，禹玉口占便写曰：昔闻海上有三山，烟锁楼台日月f。花似玉容长不老，只应春色胜人间。欧公喜其敏速。禹玉，欧公门生也。而同局，近世盛事。其诗略曰：当年叨入武成宫，曾看挥毫气吐虹。梦寐f思十年事，笑谈今此一樽同。喜君新赐黄金带，顾我今为白发翁。云云。
《清波杂志》：翰林书待诏，请春词，以立春日剪贴于禁中门帐。皇帝x六篇。其一曰：漠然天造与时新，根著浮流一气均。万物不须雕琢巧，正如恭己布深仁。皇后x五篇。其一曰：春衣不用蕙兰薰，领缘无烦刺绣文。曾在蚕宫亲织就，方知缕缕尽辛勤。夫人x四篇。其一曰：圣主终朝勤万几，燕居专事养希夷。千门永昼春岑寂，不用车前插柳枝。春端帖子不特咏景物为观美。欧阳文忠公尝寓规风，其间苏东坡亦然。司马温公自著日录，特书此四诗盖为玉堂之楷式。自政宣以后，第形容太平盛事。语言工丽以相夸，殆若唐人宫词耳。近时杨诚斋廷秀诗，有玉堂著句转春风，诸老从前亦寓忠。谁为君王供帖子，丁宁绮语不须工之句，是亦此意。顷得玉堂集分为八帙，或云：李汉老所编者，亦有皇太子府春端帖子。
《东坡志林》：元丰六年十二月二十七日，天欲明，梦数吏人持纸一幅，其上题云请祭春牛文。予取笔疾书，其上云：三阳既至，庶草将兴，爰出土牛，以戒农事。衣被丹青之好，本出泥涂。成毁须臾之间，谁为喜愠。吏微笑曰：此两句复当有怒者。旁一吏云：不妨，此是唤醒也。
《梦华录》：立春日，自郎官、御史、寺监长贰以上，皆赐春幡胜，以罗为之。宰执、亲王、近臣皆赐金银幡胜，入贺讫，戴归私第。
东坡，立春日亦簪幡胜过子由。诸子侄笑指云：伯伯老人亦簪幡胜耶。
《东京梦华录》：立春前一日，开封府进春牛入禁中鞭春。开封祥符县置春牛于府前，至日绝早，府寮打春如方州仪。府前左右，百姓卖小春牛，往往花装栏坐，上列百戏人物，春幡雪柳，各相献遗。
《乾淳岁时记》：前一日临安府进大春牛，设之福宁殿庭。及驾临幸，内官皆用五色丝Z杖鞭牛。御药院例取牛睛以充眼药，馀属直阁婆〈号管人都行首〉掌管。预造小春牛数十，饰Z幡、雪柳。分送殿阁、巨。各随以金银、钱Z段为酬。是日赐百官春幡胜。宰执、亲王以金，馀以金裹银，及罗帛为之系。文思院造进各垂于悫头之左。入谢后，苑办造春盘，供进及分赐贵邸、宰臣，巨翠缕、红丝、金鸡、玉燕，备极精巧。每盘直万钱。学士院撰进春帖子，帝后、贵妃、夫人诸x各有定式，绛罗金缕华粲可观，临安府亦鞭春开宴。而邸第馈遗，则多效内庭焉。
陆游《岁首书事诗》：卖困儿童起五更。〈自注〉立春未明，相呼卖春困，亦旧俗也。
《武林旧事》：立春日作土牛迎市，以芒神置前。至暮以细花杖打牛，谓之打春。
《游宦纪闻》：三山之俗，立春前一日，出土牛于鼓门之前。若晴明，自晡后达旦倾城出观。巨室或乘轿旋绕。相传云：看牛则一岁利市，三日游贤沙，四日游天宁，六日乌石山之神光寺，西湖之水晶宫，逮暮始散。此皆图志所不载也。
《元史・祭祀志》：立春日祀东海于莱州界，大淮于唐州界，祀官以所在守土官为之。
《熙朝乐事》：立春之仪附郭，两县轮年递办。仁和县于仙林寺，钱塘县于灵芝寺。前期十日，县官督委坊甲整备什物，选集优人、戏子、小妓，装扮社夥，如昭君出塞，学士登瀛，张仙打弹，西施采莲之类种种，变态竞巧争华。教习数日，谓之演春。至日郡守率僚属往迎，前列社夥，殿以春牛，士女纵观，阗塞市街，竞以麻麦、米豆抛打春牛，其优人之长，假以冠带，骑驴叫跃，以吏卒围从谓之街道士。过官府豪门，各有赞扬致语，以献利市，遇褴褛猥汉冲其节级，则褫而杖之。亦有谑浪判语，不敢与较。至府中举燕鞭牛而碎之，随以Z鞭土牛，分送上官、乡达。而民间妇女各以春幡、春胜、镂金、簇Z为燕蝶之属，问遗亲戚，缀之钗头，举酒则缕切粉皮，杂以七种生菜，供奉筵间，盖古人辛盘之遗意焉耳。
《近峰记略》：正德戊寅冬，驾幸扬州，河冰方合。上问何时当解。江彬对曰：立春。然尚有旬馀日也。上曰：春迎之即至耳，焉能候之。命迎春于扬州之东郊，明日百花盛开，河冰流澌，臣民骇观。
《帝京景物略》：东起门外五里为春场。场内春亭。万历癸巳，府尹谢杰建也。故事先春一日，大京兆迎春。旗帜前导，次田家乐，次勾芒神亭，次春牛台，次县正佐耆、老学、师儒，府上下衙、皆骑。丞尹舆官皆衣朱、簪花迎春。自场入于府。是日塑小春牛，芒神以京兆生舁。入朝进皇上。春进中宫，春进皇子。春毕，百官朝服，贺立春候。府县官吏具公服，礼勾芒。各以Z杖鞭牛者三劝耕也。退，各以Z杖赠贻。所知按造牛芒法。日短至辰日，取土水木于岁德之方，木以桑柘身尾高下之度，以岁八节四季日十有二时。踏用府门之扇左右以岁阴阳。牛口张合，尾左右缴，芒立左右，亦以岁阴阳以岁干支纳音之五行三者。色为头身腹色日三者。色为角、耳、尾为膝胫，为蹄色，以日支孟仲季，为笼之索，柳鞭之，结子之麻r丝牛鼻中木。曰：拘脊子。桑柘为之以正月中宫，色为其色也。芒神服色以日支受w者，为之w。所w者，其系色也。岁孟仲季其老壮少也。立春旦前后五日中者，是农忙也。过前农早忙，过后农晚f也。而神并乎，牛前后乎。牛分之以时之卯，后八曰：燠亥。后四曰：寒为罨耳之提。且戴以日，纳音为髻平梳之顶耳。前后为鞋裤，行缠之悬著有无也。田家乐者，二荆笼上著纸，泥鬼判头也。又五六长竿，竿头缚脬如瓜状，见僧则捶。使避匿，不令见牛芒也。又牛台上花绣、衣帽，扮四直功曹立，而儿童瓦石击之者，乐工四人也。考汉郊祀志迎春祭，青帝勾芒青车绶，歌青阳舞云翘立青幡，百官衣皆青。郡国县官下至令史服青帻。今者朱衣。唐制立春日郎官御史长贰以上，赐春罗幡胜，宰臣、亲王、近臣赐金银幡胜。入贺带归私第，民间剪Z为春幡、簪首。今惟元旦日，小民以鬃穿乌金纸，画Z为闹蛾簪之。《燕都游览志》：凡立春日，于午门赐百官春饼。
法天生意：立春日取牛角上土，置户上，宜田。
《馀姚县志》：天启壬戌，春官失期不至。另装一人。已而原装者又至。其秋季寓庸，调繁来祁，逢吉部选来一邑，遂有二令。崇祯戊寅春官仆地，其夏刘今，惟芳不禄，人盖以此奇之。《藜床沈馀》：崇祯元年元旦立春。谚云：百年难遇，岁朝春，适际改元，尤千古奇遇。
《闽部疏》：闽俗迎春日，多陈百戏，盛亭台之饰，坐婴儿高槊上，儿皆惯习饮啖自若，了无怖惧。千夫百骑，绕堂皇而出，唱呼跳舞，劳以历书。
立春部杂录
《左传》：凡分至，启闭必书。云物为备故也。立春为启，立冬为闭。
《国语》：农祥，农正日，月底于天庙，土乃脉发。〈注〉农祥，房星也，晨正谓立春之日。晨中于午也，农事之候，故曰农祥。
《易通卦验》：立春少阳云，出房如积水。
《师旷占》：立春日，雨伤五禾。
《陶朱公养鱼经》：取鲤鱼以立春后，上庚日放之。则生子不相食。
《后汉书・郎传》：立春之后，火卦用事。
《论衡・乱龙篇》：立春东耕为土象，人男女各二，秉耒把锄，或立土牛，顺时应气，示率下也。
《四民月令》：凡立春日食生菜，不过多，取迎新之意而已。及进浆粥，以导和气。
《月令章句》：自危十度，至壁八度，谓之豕韦之次。立春居之，卫之分野。
《陆机要览》：列子御风，常以立春，归乎八荒。是风至则草木发生，去则摇落，谓之离合风。
《隋书・礼仪志》：春迎灵威，仰者，三春之始，万物禀之。而生莫不仰其灵，德服而畏之也。
《周易集解》：成言乎艮。崔憬曰：立春则艮王，万物之所成终、成始也。
《种树书》：立春若是子日，即于茄根上接牡丹花，不出一月即烂漫。
《洛阳花木记》：立春前后，接诸般针刺花。
《桂海花志》：白鹤花如白鹤，立春开。
《祛疑说》：日次子位，当虚宿之躔度，而立春虚乃子位之正，天中之一阳也。天道左旋，日次子而为春之正月。
《易》说：立春气当至，不至则多疾疟。
《李氏刊误》：月令出土牛，以示农耕之早晚，谓于国城之南，立土牛。其言：立春在十二月望，策牛人近前示其农早也。立春在十二月晦，及正月朔，则策牛人当中示其农中也。立春在正月望，策牛人在后，示其农晚也。为国之大计，不失农时，故圣人急于养民，务成东作。今天下州郡，立春日，制一土牛，饰以文彩，即以Z杖鞭之，既而碎之，各持其土，以祈丰稔，不亦乖乎。《便民书》：立春日，东北风，主晴雨。时若东南风，主旱。西北风，主水。
《J仙神隐》：立春天阴无风，民安，蚕麦十倍。东风，吉，人民安，果谷盛。
《田家五行》：春牛占岁事头。黄主熟，又专主菜麦大熟。青主春多瘟，赤主春旱。黑主春水。白主春多风。身色主上乡。蹄色主下乡。
《遵生八笺》：晋于立春日，以萝菔、芹芽为菜盘相馈。唐立春日，春饼生菜号春盘。故苏诗：青蒿黄韭试春盘。荆楚立春日，剪Z为燕，以戴之。故欧阳诗：共喜钗头燕已来。又王沂公帖云：Z燕迎春入鬓飞。
立春日门庭楣上写宜春二字贴之。王诗云：宝字贴宜春。
立春日作五辛盘，以黄柑酿酒，谓之洞庭春色。故苏诗云：辛盘得青韭，腊酒是黄柑。
《续文献通考》：匏艮音也，其风融，其声崇，聚立春之气也。
黄河自立春后，东风解冻。河边人候水，凡一寸则夏秋当至一尺。颇为信验，谓之信水。
立春部外编
《登真隐诀》：太极真人常以立春日日中，会真人于太极宫，刻玉简记仙名。
《云笈七签》：上学之士服日月皇华，金精飞根，黄气之道。当以立春之清朝，煮白芷、桃皮、青木香三种，东向沐浴。
《藏形匿影之术》：当以立春之日平旦入室，向东北角上坐。思紫云郁郁，从东北角上，艮宫中下，覆满一室。冥内外良久，紫云化为九色之兽，如麟之状，在我眼前，因叩齿三十六通。而微祝毕，便九咽止，闭目，云气豁，除便服灵飞玉符。修之一年，形常隐空。
三洞奉道科：立春为建善斋。
立春之节日，更魄于金门之内，耀其光于金门之外，四十五日乃止。
立春之日三素元君上诣天皇大帝。游宴之时，当以其日，沐浴斋戒。清朝入室烧香、行礼，东北向叩齿十二通，仰思紫、绿、白三色之云，东北而回。心念微言，祝毕。仰咽八。气行之八年，三素之云、八舆飞轮迎之，上升帝宸。
《修真入道秘言》：立春日，清朝北望有紫绿白云者，为三元君，三素飞云也。乘八舆之轮，上诣天帝。天子候见，再拜之。唐试进士以立春日，望三素，云诗为题，盖出于此。

[book_title]岁功典第二十一卷
元旦部汇考一
后汉
后汉：天子元旦幸德阳殿，受朝贺，大宴群臣，赐观诸伎乐。
按《后汉书・礼仪志》：每月朔岁首为大朝。受贺其仪。夜漏未尽七刻钟鸣。受贺及贽公侯璧中二千石、二千石羔，千石、六百石雁，四百石以下雉。百官贺正月，二千石以上，上殿称万岁，举觞御坐前。司空奉羹、大司农奉饭，奏食举之乐。百官受赐，宴飨大作乐。其每朔唯十月旦从故事者，高祖定秦之月，元年岁首也。按《礼仪志注》：蔡质汉仪正月旦，天子幸德阳殿，临轩。公卿将大夫百官，各陪朝贺。蛮貊胡羌朝贡毕见。属郡计吏皆陛觐庭燎。宗室诸刘杂会万人以上立西面位定。公纳荐，太官赐食酒，西入东出。既定，上寿计吏中庭北面立太官，上食赐群臣酒食。贡事御史四人执法殿下，虎贲羽林弧弓撮矢陛戟左右，戎头侩峙闱跋蚝螅左右中郎将住东西，羽林虎贲将住东北，五官将住中央。悉坐就，赐作九宾，彻乐。舍利从西方来戏于庭，极乃毕入殿前，激水化为比目鱼跳跃，嗽水作雾障日，毕化成黄龙长八丈，出水游戏于庭。炫耀日光，以两大丝绳系两柱中，头间相去数丈，两倡女对舞行于绳上，对面道逢切肩不倾又蹋鞠出。身藏形于斗中，钟磬并作乐，毕作鱼龙曼延。小黄门吹三通，谒者引公卿群臣以次拜。微行出罢，卑官在前尊官在后。德阳殿周旋容万人，陛高二丈，皆文石作坛，激沼水于殿下。画屋朱梁玉阶，金柱刻镂作宫掖之好。厕以青翡翠一柱，三带韬以赤缇。天子正旦节，会朝百官于此。
安帝永初四年，春正月元会，彻乐。
按《后汉书・安帝本纪》：永初四年春正月元日会彻乐不陈，充庭车。
〈注〉每大朝会必陈乘舆法物车辇于庭，故曰充庭车也。以年饥，故不陈。
顺帝永建四年春正月元旦，诏赦天下。下宽和之令。按《后汉书・顺帝本纪》：永建四年春正月丙寅，诏曰：朕托王公之上，涉道日寡，政失厥中，阴阳气隔，寇盗肆
暴，庶狱弥繁，忧悴永叹，M如疾首。诗云：君子如祉，乱庶遄已。三朝之会，朔旦立春，嘉与海内洗心自新。其赦天下。从甲寅赦令以来，复秩属籍。三年正月已来还赎其阎显。江京等知识婚姻禁锢，一原除之。务崇宽和，敬顺时令，遵典去苛，以称朕意。
晋
武帝咸宁　年定元会之仪。
按《晋书・武帝本纪》不载。　按《礼志》：汉仪有正会礼，正旦夜漏未尽，七刻钟鸣受贺。公侯以下、二千石以上，升殿称万岁。然后作乐宴飨。魏武帝都邺，正会文昌殿，设百华灯。晋受命，武帝定元会仪咸宁注是也。咸宁注，先正一日，有司各宿设夜漏，未尽十刻，群臣集到庭燎起火，上贺起谒报，又贺皇后。还，从云龙东中华门入，诣东x下便坐。漏未尽七刻，百官及受贽郎官以下至计吏皆入立，其次其陛卫者如临轩仪。漏未尽五刻，谒者仆射大鸿胪，各各奏群臣就位定。漏尽，侍中奏外办，皇帝出，钟鼓作，百官皆拜伏。太常导皇帝升御坐。钟鼓止，百官起，大鸿胪跪奏请朝贺。掌礼郎赞，皇帝延王登，大鸿胪跪赞，藩王臣某等奉白璧各一再拜贺。太常报王悉登，谒者引上殿当御坐，皇帝兴，王再拜。皇帝坐，复再拜。跪置璧御坐前，复再拜。成礼讫，谒者引下殿，还故位。掌礼郎赞，皇帝延太尉等于是。公特进匈奴南单于金紫将军，当大鸿胪西中二千石、二千石、千石、六百石，当大行令西皆北面伏，鸿胪跪赞。太尉中二千石等，奉璧皮帛羔雁雉再拜贺。太常赞，皇帝延公等登，掌礼引公至金紫将军上殿，皇帝兴，皆再拜。皇帝坐，又再拜，跪置璧皮帛御坐前，复再拜。成礼讫，谒者引下殿，还故位。公置璧，成礼时，大行令并赞，殿下中二千石以下同。成礼讫，以贽授贽郎，郎以璧帛付诸谒者，羔雁雉付太官。太乐令跪奏雅乐，乐以次作。乘黄令乃出车，皇帝罢入，百官皆坐。昼漏上水六刻，诸蛮夷胡客以次入，皆再拜。讫，坐御入。后三刻又出，钟鼓作。谒者仆射跪奏请，群臣上，谒者引王公二千石上殿，千石六百石停本位。谒者引王诣樽酌寿酒，跪授侍中。侍中跪置御坐前。王还，王自酌，置位前。谒者跪奏藩王臣某等奉觞再拜。上千万岁，四厢乐作，百官再拜。已饮，又再拜。谒者引王等还本位。陛下者传就席，群臣皆跪诺。侍中、中书令、尚书令各于殿上。上寿酒，登歌乐升。太官又行御酒，御酒升阶，太官令跪授侍郎，侍郎跪进御坐前，乃行百官酒。太乐令跪奏，奏登歌三终乃降。太官令跪请具御饭到阶，群臣皆起。太官令持羹跪授，司徒持饭跪授，大司农尚食持案并授持节，持节跪进御坐前。群臣就席，太乐令跪奏，奏食举乐。太官行百官饭案遍。食毕，太乐令跪奏请进乐，乐以次作。鼓吹令又前跪奏请以次进。众妓乃召，诸郡计吏前受敕戒于阶下。宴乐毕，谒者一人跪奏请罢退钟鼓作，群臣北面再拜，出。然则夜漏未尽七刻，谓之晨贺。昼漏上三刻更出，百官奉寿酒，谓之昼会。别置女乐三十人于黄帐外，奏房中之歌。江左多虞，不复晨贺。夜漏未尽十刻，开宣阳门。至平旦，始开殿门。昼漏上五刻，皇帝乃出受贺。皇太子出会者则在三恪下王公上。正旦元会设白兽樽于殿庭，樽盖上施白兽。若有能献直言者，则发此樽饮酒。案：礼白兽樽乃杜举之遗式也，为白兽盖是后代所为示忌惮也。
南齐
齐循宋旧元旦朝会，多仍东晋江左之礼。
按《南齐书・礼志》：汉末蔡邕立汉朝会志竟不就。秦人以十月旦为岁首，汉初习以大飨会。后用夏正飨会，犹未废十月旦会也。东京以后，正旦夜漏未尽七刻，鸣钟受贺。公侯以下执贽来庭，二千石以上升殿称万岁，然后作乐宴飨。张衡赋云：皇舆夙驾，登天光于扶桑，然则虽云夙驾，必辨色而行事矣。魏武都邺，正会文昌殿用汉仪，又设百华灯。后魏文修洛阳宫室，权都许昌，宫殿狭小，元日于城南立毡殿青帷以为门，设乐飨会。后还洛阳，依汉旧事。晋武帝初，更定朝会仪，夜漏未尽十刻，庭燎起火，群臣集傅，元朝会赋云：华灯若乎火树，炽百枝之煌煌。此则因魏仪与庭燎并设也。漏未尽七刻，群臣入白贺。未尽五刻，就本位。至漏尽，皇帝出前殿，百官上贺如汉仪。礼毕，罢入群臣坐，谓之晨贺昼。漏上三刻，更出百官奉寿酒，大飨作乐，谓之昼会。别置女乐三十人于黄帐外。奏房中之歌，江左多虞不复晨贺。夜漏未尽十刻，开宣阳门。至平旦始开殿门。昼漏上五刻，皇帝乃出受贺。宋世至十刻乃受贺。其馀升降拜伏之仪，及置立后妃王公已下，祠祀夕牲，拜授吊祭，皆有仪注，文多不载。
梁
梁元会，损益魏晋之礼。
按《隋书・礼仪志》：梁元会之礼未明，庭燎设文物充庭。台门辟禁卫皆严。有司各从其事，太阶东置白兽樽。群臣及诸蕃客并集，各从其班而拜。侍中奏中严，王公卿尹各执圭璧入拜，侍中乃奏外办。皇帝服衮冕乘舆以出，侍中扶左、常侍扶右、黄门侍郎一人执曲，直华盖从至阶，降舆纳舄，升坐。有司御前施奉圭藉，王公以下至阼阶，脱舄剑升殿席，南奉贽圭璧毕，下殿纳舄佩剑诣本位。主客郎徙圭璧于东厢。帝兴入徙御坐于西壁下，东向设皇太子王公已下位，又奏中严，皇帝服通天冠，升御坐，王公上寿礼。毕，食。食毕，乐伎奏太官进御酒。主书赋黄甘逮二品已上，尚书驺骑引计吏郡国各一人皆跪受诏。侍中读五条诏，计吏每应诺。讫，令陈便宜者，听诣白兽樽，以次还坐。宴乐罢，皇帝乘舆以入。皇太子朝则远游冠服乘金辂卤簿以行。预会则剑履升坐。会讫，先兴。　又按志东宫元会仪注，太子升崇正殿，不欲东西阶，责东宫典仪列，云：太子元会升自西阶，此则相承为谬。请自今东宫大公事。太子升崇正殿并由阼阶。
武帝天监六年，始改元日宴会，东向之礼为南向。更定受玉及乘舆升殿之制。
按《梁书・武帝本纪》不载。　按隋书礼仪志天监六年，诏曰：顷代以来，元日朝毕，次会群臣，则移就西壁下，东向坐求之。古义王者，宴万国唯应南面。何更居东面。于是御座南向，以西方为上皇，太子以下在北壁，坐者悉西边东向。尚书令以下在南方，坐者悉东边西向。旧元日御座东向，酒壶在东壁下。御座既南向，乃诏壶于南阑下。又诏元日受五等贽圭璧，并量付所司周舍。案周礼冢宰大朝觐赞玉币。尚书古之冢宰顷，王者不亲抚玉则不复须冢宰赞助。寻尚书主客曹郎既冢宰隶职。今元日五等奠玉既竟，请以主客郎受郑元注觐礼云。既受之后，出付玉人于外汉时。少府职主圭璧，请主客受玉付少府掌。帝从之。又尚书仆射沈约议正会仪注：御出乘舆至太极殿前，纳舄升阶。寻路寝之设，本是人君居处，不容自敬宫室。案汉氏则乘小车升殿。请自今元正及大公事，御宜乘小舆至太极阶，仍乘板舆升殿。制可。
陈
陈朝会多依梁制令，宫人得隔绮疏而观。
按《隋书・礼仪志》：陈制先元会十日，百官并习仪注，令仆已下悉公服监之。设庭燎街，阙城上殿前皆严兵。百官各设部位而朝，宫人皆于东堂隔绮疏而观。宫门既无籍，外人但绛衣者亦得入观。是日，上事人发白兽樽，自馀亦多依梁礼云。
北魏
高祖太和元年春正月元旦，下诏改元。
按《魏书・高祖本纪》：太和元年春正月乙酉朔，诏曰：朕夙承宝业，惧不堪荷，而天贶具臻，地瑞并应，风和气，天人交协。岂朕冲昧所能致哉，实赖神o七庙降福之助。今三正告初祗感交切，宜因阳始协典革元。其改今号为太和元年。
北齐
北齐以元会日，慰劳郡国计吏，试其优劣，大飨群臣。中宫朝会赐食如外朝礼。
按《隋书・礼仪志》：后齐正日，侍中宣诏慰劳州郡国使。诏牍长一尺三寸，广一尺。雌黄涂饰，上写诏书三。计会日，侍中依仪劳郡国计吏，问刺史太守安不及谷价、麦苗善恶、人间疾苦。又班五条诏书于诸州郡国，使人写以。诏牍一枚长二尺五寸广一尺三寸，亦以雌黄涂饰，上写诏书。正会日，依仪宣示使人归以告刺史二千石。一曰政在正身在爱人。去残贼择良吏主决狱平徭赋。二曰人生在勤，勤则不匮。其劝率田桑，无或烦扰。三曰六极之人务加宽养，必使生有以自救，没有以自给。四曰长吏华浮奉客，以求小誉，逐末舍本，政之所疾，宜谨察之。五曰人事意气干乱，奉公外内溷淆，纲维不设，所宜纠劾。正会日，侍中黄门宣诏，劳诸郡上计。劳讫，付纸遣陈土宜，字有脱误者，呼起席后立。书迹滥劣者，饮墨水一升。文理孟浪无可取者，夺容刀及席。既而本曹郎中考其文迹才辞可取者，录牒吏部简同流外三品。叙元正大飨百官一品已下，流外九品已上，预会一品已下正三品已上，开国公侯伯散品。公侯及特命之官下逮刺史并升殿。从三品已下从九品已上及奉正使人比流官者在阶下，勋品已下端门外。　又按志后齐元日中宫朝会，陈乐皇后衣乘舆，以出于昭阳殿坐定。内外命妇拜。皇后兴，妃主皆跪。皇后坐，妃主皆起。长公主一人前跪拜贺。礼毕，皇后入室，乃移幄坐于西厢。皇后改服狄以出坐定。公主一人上寿。讫，就坐。御酒食赐爵并如外朝会。
隋
隋元会悉如后齐制，又定皇后受贺之礼。
按《隋书・礼仪志》：隋制正旦及冬至，文物充庭，皇帝出西房即御座。皇太子卤簿至显阳门外入贺，复诣皇后御殿拜贺。讫，还宫。皇太子朝讫，群官客使入就位再拜。上公一人诣西阶解剑升贺，降阶带剑复位而拜。有司奏诸州表。群官在位者又拜而出。皇帝入东房，有司奏行事讫，乃出西房坐定。群官入就位，上寿讫，上下俱拜。皇帝举酒，上下舞蹈，三称万岁。皇太子预会，则设坐于御东南西向，群臣上寿。毕，入，解剑以升。会讫，先兴。　又按志隋仪如后齐制，又有皇后受群臣贺礼，则皇后御坐，而内侍受群臣拜以入，承令而出，群臣拜而罢。
唐
元宗开元　年定元旦朝贺之礼。
按《唐书・元宗本纪》不载。　按《礼乐志》：皇帝元正受群臣朝贺。而会前一日，尚舍设御幄于太极殿。有司设群官客使等次于东西朝堂，展县置案陈车舆。又设解剑席于县西北横街之南。文官三品以上位横街之南道。东襄宁侯位三品之下介公@公位于道西。武官三品以上位介公之西少南。文官四品五品位于县东。六品以下位横街之南。又设诸州朝集使位，都督刺史三品以上，位文武官三品之东西。四品以下分方位。文武官当品之下诸州使人又于朝集，使之下诸亲于四品五品之南。设诸蕃方客位三等以上东方南方，在东方朝集使之东西方北方。在西方朝集使之西。每国异位重行北面，四等以下分方位于朝集。使六品之下又设门外位。文官于东朝堂介公@公在西朝堂之前。武官在介公之南。少退每等异位重行诸亲位于文武官四品五品之南。诸州朝集使东方南方位。宗亲之南使人分方于朝集，使之下诸方客东方南方。在东方朝集使之南西方北方。在西方朝集使之南。每国异位重行其日，将士填诸街，勒所部，列黄麾大仗，屯门及陈于殿庭。群官就次，侍中版奏请中严，诸侍卫之官诣x奉迎，吏部兵部主客户部赞。群官客使俱出次，通事舍人各引就朝堂前位，引四品以下及诸亲客等应先置者入就位。侍中版奏外办，皇帝服衮冕，冬至则服通天冠绛纱袍，御舆出自西房，即御座，南向坐。符宝郎奉宝置于前。公王以下及诸客使等以次入就位。典仪曰再拜。赞者承传，在位者皆再拜。上公一人诣西阶席，脱舄跪解剑置于席，升当御座前，北面跪贺，称某官臣某言元正首祚，景福惟新。伏惟开元神武皇帝陛下与天同休。乃降阶诣席，跪佩剑a伏兴纳舄，复位。在位者皆再拜。侍中前承诏降诣，群官东北西面称有制。在位者皆再拜。宣制曰：履新之庆与公等同之。在位者皆再拜，舞蹈，三称万岁，又再拜。初群官将朝，中书侍郎以诸州镇表别为一案，俟于右延明门外。给事中以祥瑞案，俟于左延明门外。侍郎给事中俱就侍臣班。初入，户部以诸州贡物陈于太极门东东西廊。礼部以诸蕃贡物可执者，蕃客执入就位，其馀陈于朝堂前。上公将入门，中书侍郎给事中皆降。各引其案入诣东西阶下立。上公将升贺，中书令黄门侍郎俱降。各立取所奏之文以次升。上公已贺，中书令前跪奏诸方表。黄门侍郎又进跪奏祥瑞俱降。置所奏之文于案。侍郎与给事中引案退至东西阶前。案出初，侍中已宣制。朝集使及蕃客皆再拜。户部尚书进诣阶间，跪奏称：户部尚书臣某言诸州贡物，请付。所司侍中前承制，退称制曰可。礼部尚书以次进诣阶间跪奏称：礼部尚书臣某言诸蕃贡物，请付。所司侍中前承制，退称制曰可。太府帅其属受诸州及诸蕃贡物。出归仁纳义门，执物者随之。典仪曰：再拜。通事舍人以次引北面位者出。侍中前跪奏，称侍中臣某言。礼毕，皇帝降坐，御舆入自东房。侍臣从至x，引东西面位者以次出。蕃客先出，冬至不奏祥瑞，无诸方表，其会则太乐令设登歌于殿上，二舞入，立于县南。尚舍设群官升殿者坐。文官三品以上于御座东南。西向介公@公在御座西南东向。武官三品以上又于其后。朝集使都督刺史蕃客三等以上座如立位。设不升殿者座，各于其位。又设群官解剑席于县之西北横街之南。尚食设寿尊于殿上东序之端，西向。设坫于尊南，加爵一。太官令设升殿者酒尊于东西厢近北。设在庭群官酒尊各于其座之南，皆有坫幂，俱障以帷。吏部兵部户部，主客赞。群官客使俱出次。通事舍人引就朝堂前位，又引非升殿者次入就位。侍中版奏外办，皇帝改服通天冠绛纱袍。御舆出自西房，即御座。典仪一人升就东阶上。通事舍人引公王以下及诸客使，以次入就位。侍中进当御座前北面跪奏，称侍中臣某言，请延诸公王等升。又侍中称制曰：可。侍中诣东阶上西面称制，延公王等升殿上典仪，承传。阶下赞者又承传，在位者皆再拜。应升殿者诣东西阶至解剑席，脱舄解剑，升。上公一人升阶少东西面，立于座后。光禄卿进诣阶间，跪奏称臣某言请赐群臣上寿。侍中称制曰：可。光禄卿退，升诣酒尊所西向立。上公诣酒尊所北面。尚食酌酒一爵授上公。上公受爵，进前，北面授殿中监，殿中监受爵，进置御前。上公退，北面跪称某官臣某等稽首。言元正首祚臣某等不胜大庆，谨上千秋万岁寿。再拜。在位者皆再拜。立于席后侍中前承制，退称敬举公等之觞。在位者又再拜。殿中监取爵奉进，皇帝举酒，在位者皆舞蹈，三称万岁。皇帝举酒讫，殿中监进受虚爵，以授尚食，尚食受爵于坫初。殿中监受虚爵，殿中典仪唱。再拜阶下。赞者承传，在位者皆再拜。上公就座后立。殿中典仪唱，就座阶下赞者承传，俱就座。歌者琴瑟升坐，笙管立阶间。尚食进酒至阶殿上。典仪唱酒至兴阶下。赞者承传，坐者皆a伏起立于席后。殿中监到阶省酒，尚食奉酒进，皇帝举酒。太官令又行群官酒，酒至殿上，典仪唱再拜，阶下赞者承传，在位者皆再拜。|笏受觯殿上。典仪唱就座，阶下赞者承传，皆就座。皇帝举酒，尚食进受虚爵。复于坫觞行三周，尚食进御食。食至阶殿上，典仪唱食至，兴阶下赞者承传，坐者皆起立座后，殿中监到阶省案。尚食品尝食讫，以次进置御前。太官令又行群官案设食讫，殿上典仪唱就坐，阶下赞者承传，皆就坐。皇帝乃饭，上下俱饭。御食毕，仍行酒，遂设庶羞二舞作若赐酒。侍中承诏诣东阶上西面称赐酒。殿上典仪承传，阶下赞者又承传，坐者皆起再拜。立受觯，就席坐饮。立授虚爵，又再拜。就座，酒行十二遍，会毕。殿上典仪唱可起，阶下赞者承传，上下皆起。降阶，佩剑纳舄，复位，位于殿庭者仍立于席后。典仪曰：再拜。赞者承传，在位者皆再拜。若有赐物，侍中前承制，降诣群官，东北西面称：有制。在位者皆再拜。侍中宣制，又再拜。以次出。侍中前跪奏称，侍中臣某言礼毕，皇帝兴御舆入自东房东西面，位者以次出。
辽
辽以元旦受群臣朝贺，仍率群臣诣皇太后行礼。按《辽史・礼志》：正旦朝贺仪，臣僚并诸国使，昧爽入朝奏班齐。皇帝升殿坐，契丹舍人殿上通讫。引契丹臣僚东洞门入。引汉人臣僚并诸国使西洞门入。合班舞蹈，五拜，鞠躬，平身。引亲王东阶上殿栏内褥位a伏跪，自通全御臣某等祝寿。讫伏兴退引东阶下殿复位。舞蹈五拜毕，鞠躬。宣徽使殿上鞠躬，奏臣宣答称有敕。班首以下听制讫再拜鞠躬。宣徽传宣云：履新之庆，与公等同之。舍人赞谢，宣谕拜。舞蹈五拜。赞各祗候分班引出。引班首西阶上殿奏表。目讫，教坊起居贺，十二拜。毕，赞各祗候引契丹汉人臣僚并诸国使东西洞门入，合班再拜。赞进酒引亲王东阶上殿，就栏内褥位|笏，执台盏进酒。讫，退。复褥位置台出笏少前俯跪，自通全御臣某等谨进千万岁寿酒。俯伏兴，退复褥位。与殿下臣僚皆再拜鞠躬。候宣徽使殿上鞠躬，奏臣宣答称有制，亲王以下再拜。如初仪传宣云：饮公等寿酒，与公等内外同庆。舍人赞谢，宣谕如初。赞各祗候亲王|笏。执台殿下臣僚分班。皇帝饮酒，教坊奏乐殿。上下臣僚皆拜称：万岁。赞各祗候乐止，教坊再拜。皇帝卒饮，亲王进受盏复褥，位置台盏出笏揖。臣僚合班引亲王东阶下殿复位鞠躬再拜。赞各祗候分班引出。皇帝起，诣皇太后殿。臣僚并诸国使皆从皇太后升殿。皇帝东方侧坐，引契丹汉人臣僚并诸国使两洞门入班。称贺进酒皆如皇帝之仪。毕，引出教坊入起居进酒亦如之。皇太后宣答称圣旨。契丹班谢，宣宴，上殿就位。立汉人臣僚并诸国使东洞门入，丹墀东方面西鞠躬，舍人鞠躬通文武百僚宰臣某以下，谢宣宴，再拜。出班致词讫，退复位，舞蹈五拜。赞各上殿祗候引。宰臣以下并诸国使副方P朵殿，臣僚西阶上殿就位，立，不应坐。臣僚并于西洞门出，二人监盏教坊再拜。赞各上阶下殿谢宴，如皇太后生辰仪。　又按《乐志》：正月朔日朝贺，用宫悬雅乐。元会用大乐，曲破后用散乐，角抵终之。是夜皇帝宴饮，用国乐。
宋
太祖建隆二年正月朔上诣太后宫门称庆，始受朝贺于崇元殿。
按《宋史・太祖本纪》：建隆二年春正月丙申朔，上诣太后宫门称庆。　按《礼志》：太祖建隆二年正月朔，始受朝贺于崇元殿，服衮冕，设宫悬、侍卫如仪。仗退，群臣诣皇太后宫门奉贺。帝常服御广德殿，群臣上寿，用教坊乐。
乾德四年春，受朝贺。群臣上寿，始用乐歌二舞。
按《宋史・太祖本纪》不载。　按《礼志》：乾德四年于朝元殿贺。毕，常服御大明殿。群臣上寿，始用雅乐登歌二舞，群臣酒五行，罢。
太宗淳化三年春正月朔，命有司定上寿仪。
按《宋史・太宗本纪》不载。　按《礼志》：太宗淳化三年正月朔，命有司约开元礼，定上寿仪，皆以法服行礼。设宫县万、舞、酒三行，罢。
仁宗天圣五年春正月朔，率百官上皇太后寿酒。毕，乃受朝天安殿。
按《宋史・仁宗本纪》：天圣五年春正月壬寅朔初，率百官上皇太后寿于会庆殿，遂御天安殿受朝。　按《礼志》：仁宗天圣四年十二月诏，明年正月朔，先率百官赴会庆殿，上皇太后寿酒。毕，乃受朝天安殿。仍令太常礼院修定仪制。五年正月朔晓，漏未尽三刻，宰臣百官与辽使诸军将校，并常服班会庆殿。内侍请皇太后出殿后幄，鸣鞭升坐。又诣殿后皇帝幄引。皇帝出帝服靴袍于帘内。北向褥位再拜。跪称臣某言：元正启祚，万物惟新，伏惟尊号皇太后陛下。膺时纳祜与天同休。内常侍承旨答曰：履新之祜，与皇帝同之。帝再拜，诣皇太后御坐稍东内。给侍酌酒，授内谒者监进。帝跪进。讫，以盘兴内谒者，监承接之。帝却就褥位跪奏曰：臣某稽首言，元正令节，不胜大庆，谨上千万岁寿。再拜。内常侍宣答曰：恭举皇帝寿酒。帝再拜。执盘侍立，教坊乐止。皇帝受虚盏，还幄。通事舍人引百官横行典仪赞再拜，舞蹈。起居太尉升自西阶称贺。帘外降还位，皆再拜舞蹈。侍中承旨曰：有制。皆再拜。宣曰：履新之吉，与公等同之。皆再拜舞蹈。x门使帘外奏，宰臣某以下进寿酒，皆再拜。太尉升自东阶，翰林使酌御酒盏授，太尉执盏盘跪，进帘外。内谒者监跪接以进。太尉跪奏曰：元正令节，臣等不胜庆忭，谨上千万岁寿。降还位，皆再拜。宣徽使承旨曰：举公等觞。皆再拜。太尉升立帘外。乐止，内谒者监出帘授虚盏。太尉降阶横行，皆再拜舞蹈。宣徽使承旨宣群臣升殿。再拜，升及东西厢坐，酒三行。侍中奏，礼毕。退。枢密使以下迎乘舆于长春殿起居称贺。百官就朝堂易朝服班天安殿朝贺。帝服衮冕受朝。礼官，通事舍人引中书令门下侍郎各于案，取所奏文，诣褥位脱剑舄以次升，分东西立。诸方镇表祥瑞案，先置门外，左右令使绛衣对举。给事中押祥瑞，中书侍郎押表案入，分诣东西阶下对立。既贺，更服通天冠绛纱袍。称觞上寿，止举四爵，乘舆还。内恭谢太后如常礼。
神宗元丰元年，命定元会仪注。
按《宋史・神宗本纪》：元丰元年十一月己丑，命龙图阁直学士宋敏求等，详定正旦御殿仪注。　按《礼志》：神宗元丰元年，诏龙图阁直学士、史馆修撰宋敏求等详定正殿御殿仪注。敏求遂上朝会仪二篇。令式四十篇，诏颁行之。其制元正大朝会，有司设御坐大庆殿东西房。于御坐之左右少北，东西阁于殿后，百官宗室客使次于朝堂之内外五辂。先陈于庭。兵部设黄麾仗于殿之内外，大乐令展宫架之乐于横街南。鼓吹令分置十二案于宫架外。协律郎二人，一位殿上西阶之前楹，一位宫架西北，俱东向。陈舆辇御马于龙墀，伞扇于沙墀，贡物于宫架南，馀则列大庆门外陈布。将士于街，左右金吾、六军诸卫勒所部。列黄麾大仗于门及殿庭。百僚客使等俱入朝。文武常参官朝服陪位。官公服近仗，就陈于阁外。大乐令乐工、协律郎入就位。中书侍郎以诸方镇表案。给事中以祥瑞案俟于大庆门外之左右。诸侍卫官各服其器服辇出至西阁。降辇符宝郎奉宝诣x门，奉迎百官客使陪位官俱入就位。侍中版奏中严，又奏外办，殿上鸣鞭，宫县撞黄钟之钟，右五钟皆应。内侍承旨索扇，扇合帝服通天冠绛纱袍。御舆出，协律郎举麾奏乾安乐，鼓吹振作。帝出自西房，降舆即坐。扇开，殿下鸣鞭。协律郎偃麾，乐止，炉烟升。符宝郎奉宝置御坐前，中书侍郎、给事中押表案祥瑞案入，诣东西阶下对立百官宗室及辽使班分东西以次入。正安乐作，就位乐止。押乐官归本班。起居毕，复案位三师。亲王以下及御史台外正任辽使俱就北向位。典仪赞，在位者皆再拜。起居讫，太尉将升，中书令门下侍郎俱降西阶下立，太尉诣西阶下，解剑脱舄，升殿。中书令门下侍郎各于案，取所奏之文，诣褥位解剑脱舄以次升，分东西立。太尉诣御前北面跪奏：文武百寮，太尉具官臣某等言，元正启祚，万物咸新，伏惟皇帝陛下，应乾纳祜，与天同休。a伏兴，降阶，佩剑纳舄，还位。在位官俱再拜舞蹈，三称万岁，再拜。侍中进当御前承旨退临阶西向称制。宣答曰：履新之庆，与公等同之。赞者曰拜，舞蹈，三称万岁。横行官分班立。中书令门下侍郎升诣御坐前，各奏诸方镇表及祥瑞。讫，户部尚书就承制位，a伏跪奏，诸州贡物，请付所司。礼部尚书奏，诸蕃贡物，如之。司天监奏云物祥瑞，请付史馆。皆如上仪。侍中进当御坐前，奏礼毕，殿上承旨索扇，殿下鸣鞭，宫县撞蕤宾之钟，左五钟皆应。协律郎举麾，宫县奏乾安乐，鼓吹振作。帝降坐御舆，入自东房，扇开，偃麾，乐止。侍郎奏解严，百官退还，次客使陪位官并退。有司设食案，太乐令设登歌。殿上二舞入立于架南。预坐当升殿者位御坐之前。文武相向异位重行，以北为上。非升殿者位于东西廊下。尚食奉御设寿尊于殿东楹少南，设坫于尊南，加爵一。有司设上下群臣酒尊殿下东西厢。侍卫官及执事者各立其位。仗卫仍立，俟上寿百官立班如朝贺仪。侍中版奏中严，外办，闻鸣鞭，索扇，帝服通天冠绛纱袍，御舆出东房。乐作，帝即坐，扇开乐止。赞拜毕，光禄卿诣横街南跪奏，具官臣某言请允群臣上寿兴。侍中承旨，称制：可。少退。舍人曰拜。光禄卿再拜。讫，复位。三师以下就位。赞者曰拜，在位者皆拜舞，三称万岁。太尉升殿诣寿尊所北向，尚食奉御酌，御酒一爵授太尉，|笏执爵诣前跪进帝。执爵太尉出笏a伏兴，少退，跪奏：文武百寮，太尉具官臣某等稽首言，元正首祚，臣等不胜大庆。谨上千万寿。a伏兴，降，复位。赞者曰拜，在位者皆再拜，三称万岁。侍中承旨，退西向宣曰举公等觞。赞者曰拜，在位者皆再拜，三称万岁。北向班分东西序立。太尉自东阶侍立。举第一爵，和安乐作，饮毕乐止。太尉受虚爵，复于坫降阶，三师以下赞拜舞蹈，称万岁如上仪。侍中进奏，侍中具官臣某言请延公王等升殿。俯伏兴，降，复位。侍中承旨退，称有制，赞者曰拜，在位者皆再拜。宣曰：延公王等升殿。赞者曰拜，在位者皆再拜。公王等诣东阶升，立席后。尚食奉御进酒，殿中监省酒以进。帝举第二爵，登歌作甘露之曲。饮讫，殿中监受爵，乐止，群臣升殿就横行位。舍人曰：各赐酒。赞者曰拜，群官皆再拜，三称万岁。舍人曰就坐，太官令行酒，|笏受酒。宫县作正安之乐，文舞入，立宫架北觞行一周。凡行酒讫，并太官令奏巡周。乐止，尚食进食，升阶以次置御坐前。又设群官食讫，太官令奏食遍。太乐丞引盛德升闻之舞，入作三变。止，出。殿中监进第三爵，群官立席后，登歌作瑞木成文之曲。饮讫，乐止。殿中丞受虚爵，舍人曰：就坐，群官皆坐，又行酒作乐，进食如上仪。太乐丞引天下大定之舞作三变。止，出。殿中监进第四爵，登歌奏嘉禾之曲，如第三爵。太官令行酒又一周，乐止。舍人曰可起，百寮皆立席后，侍中进御坐前跪奏：礼毕。a伏兴与群官俱降阶复位。赞者曰拜，皆再拜舞蹈，三称万岁。起，分班立殿上。索扇，扇合，殿下鸣鞭。太乐令撞蕤宾之钟，左右钟皆应。协律郎俯伏举麾。太乐令令奏乾安之乐，鼓吹振作。帝降坐，御舆入自东房，扇开，乐止。侍中奏解严，所司承旨放仗。百寮再拜，相次退。
按《东京梦华录》：正旦大朝会，车驾坐大庆殿。有介俪ご笕怂娜肆⒂诘罱牵谓之镇殿。将军诸国使人入贺。殿庭列法驾仪仗，百官皆冠冕朝服。诸路举人解首亦士服立班。其服二梁冠白袍青缘。诸州进奏吏各执方物入献。诸国使人、大辽大使顶金冠，后檐尖长如大莲叶，服紫窄袍金蹀躞。副使展裹金带如汉服。大使拜则立左足，跪右足，以两手著右肩为一拜。副使拜如汉仪。夏国使副皆金冠，短小样制服，绯窄袍，金蹀躞吊敦，皆叉手展拜。高丽与南番交州使人并如汉仪。回纥皆长髯高鼻，以疋帛13头，散披其服。于阗皆小金花毡笠，金丝战袍束带，并妻男同来，乘骆驼毡兜铜铎入贡。三佛齐皆瘦脊13头，绯衣上织成佛面。又有南蛮五姓番，皆椎髻乌毡并如僧人。礼拜入见，旋赐汉装锦袄之类。更有真腊大理大石等国有时来朝贡。其大辽使人在都亭驿。夏国在都亭西驿。高丽在梁门外安州巷同文馆。回纥于阗在礼宾院。诸番国在瞻云馆或怀远驿。唯大辽高丽就馆赐宴。大辽使人朝见讫。翼日，诣大相国寺烧香。次日，诣南御苑射弓。朝廷旋选能射武臣伴射。就彼赐宴三节，人皆与焉。先列招箭班十馀于垛子前。使人多用弩子射一裹无脚小悫头子锦袄子。辽人踏开弩子舞，旋搭箭过与使人，彼窥得端正止。令使人发牙例本朝。伴射用弓箭，中的则赐闹装银鞍马衣著金银器物有差。伴射得捷，京师市井儿遮路争献口号，观者如堵。翼日，使人朝辞。朝退内前灯山已上Z，其速如神。
哲宗元v八年春正月元，会改立御马于庭。
按《宋史・哲宗本纪》不载。　按《礼志》：元v八年，太常博士陈祥道言：贵人贱马古今所同。故觐礼马在庭而侯氏升堂。致命聘礼马在庭，而宾升堂私觌。今元会仪御马立于龙墀之上，而特进以下立于庭，是不称尊贤才。体群臣之意请改仪注，以御马在庭，于义为允。
徽宗政和　年定皇太子元正受贺之礼。
按《宋史・徽宗本纪》不载。　按《礼志》：皇太子元正冬至，受群臣贺。仪政和新仪前一日。有司于东门外量地之宜。设三公以下文武群官等次，如常仪典仪。设皇太子答拜褥位于阶下南向。又设文武群官版位于门之外。其日，礼直官舍人先引三公以下文武群臣，以次入就位立定。礼直官舍人引左庶子诣皇太子前跪请内严。少顷，又言外备。内侍褰帘皇太子常服出，次左右侍卫如常仪。皇太子降阶，诣南向褥位。典仪曰再拜。赞者承传曰再拜，三公以下皆再拜。皇太子答拜。班首少前称贺云：元正首祚，景福维新。伏惟皇太子殿下与时同休。贺讫，少退，复位。左庶子前承命诣群臣前答云：元正首祚，与公等均庆。典仪曰再拜，班首以下皆再拜。皇太子答拜。讫，礼直官通事舍人引三公以下文武百官以次出。内侍引皇太子升阶还，次降帘侍卫如常仪。少顷，礼直官舍人引知枢密院官以下入就位立定。内侍引皇太子降阶，诣南向褥位。枢密以下参贺如上仪。讫，退。次引师傅保宾客以下入就位。参贺如上仪。师傅保以下以次出。内侍引皇太子升坐。礼直官引文武宫官入就位，重行北向立。典仪曰再拜，在位官皆再拜。左庶子少前跪言：具官某言元正首祚，伏惟皇太子殿下与时同休。a伏兴复位。典仪曰再拜，在位者皆再拜，分东西序立。左庶子少前跪言：礼毕。左右近侍降帘，皇太子降坐，宫官退，左右侍卫以次出。
高宗绍兴十五年春正月，始复御大庆殿受朝贺如仪。
按《宋史・高宗本纪》：绍兴十五年春正月丁未朔，御大庆殿初行大朝会礼。　按《礼志》：绍兴十二年十月，臣僚言窃以元正一岁之首，冬至一阳之复。圣人重之。制为朝贺之礼焉。自上世以来未之有改也。汉高祖以五年即位，而七年受朝于长乐宫。我太祖皇帝以建隆元年即位，受朝于崇元殿。主上临御十有六年，正至朝贺初未，尝讲艰难之际，宜不遑暇。兹者太母还宫，国家大庆，四方来贺，惟其时。欲望自今元正冬至举行朝贺之礼，以明天子之尊。庶几旧典不至废坠。礼部太常寺考定朝会之礼。依国故事，设黄麾大仗车辂法物乐舞等，百寮服朝服再拜。上寿宣王公升殿，间饮三周。诏自来年举行。十一月权礼部侍郎王赏等言朝会之制。正旦冬至及大庆受朝受贺，系御大庆殿其文德紫宸垂拱殿。礼制各有不同。月朔视朝，则御文德殿谓之前殿。正衙仍设黄麾半仗紫宸垂拱皆系侧殿，不设仪仗。元正在近，大庆殿之礼事务至多乞。候来年冬至别行取旨。诏从之。明年x门言依汴京故事。遇行大礼，则冬至及次年正旦朝会皆罢。十四年九月，有司言明年正旦朝会，请权以文德殿为大庆殿。合设黄麾大仗五千二十七人，欲权减三分之一，合设八宝于御座之东西及登歌宫架乐舞，诸州诸蕃贡物，行在致仕官诸路贡士举首并令立班。诏从之。十五年正旦，御大庆殿受朝，文武百官朝贺如仪。
孝宗淳熙八年春正月，御殿引见金使，始率皇后皇太子至德寿宫行朝贺礼。
按《宋史・孝宗本纪》不载。　按辟寒淳熙七年十二月廿八日，南内遣御药井后苑官管押进奉两宫守岁合食、剧金银钱、消夜岁轴、果儿、锦历、钟馗、爆仗、羔儿、法酒、春牛、花朵等，就奏知太上，元日欲先诣宫朝贺，然后还内，引见大金使人。太上不许，传语官家：至日可先引见使人，讫却行到宫礼。正月元日，上坐紫宸殿，引见使人讫，即率皇后皇太子太子妃至德寿宫行朝贺礼，进呈画本，使人面貌姓名及馆伴问答。是岁太上圣寿七十有五，旧岁欲行庆寿礼，太上不许。至是乃密进黄金酒器二千两，上侍太上于椤木堂香阁内说话。宣唤棋待诏并小说人孙奇等十四人下棋两局。各赐银绢供泛索。讫，官家恭请太上太后来就南内排当。初二日早，进膳讫，遣太子到宫恭迎两殿，并只用轿儿，禁卫簇拥入内。官家亲王殿门恭迎，亲扶太上降辇至损斋。进茶讫，至清燕殿看书画玩器。约午初刻，后苑供进酥酒十色熬煮。午正三刻就凌虚阁排当。三盏后，至萼绿华堂看梅。上进银三万两会子十万贯。太上云：宫中无用钱处，不须得。再三奏请，止受三分之一。未初刻，雪大下，正是腊前。太上甚喜，谓官家云：今年正欠些雪，可谓及时，却甚好，但恐长安有冻者。上奏云：已令有司比去岁倍数支散。太上方命提举官于本宫支，犒官，会照朝廷之数，命近侍进酒，宫里上寿。近臣献词云：紫皇高宴，仙台双成戏，击琼苞碎。何人为把银河水，将甲兵都洗玉。乾坤八荒同色，了无尘翳。喜冰消，太液融，T鹊端门，晓班初退，圣主忧民深意，转鸿钧满天。和气太平有象，三宫二圣，万年千岁。双玉杯深，五云楼迥，不妨频醉，看来不似飞花，片片是丰年瑞。太上大喜，赐镀金酒器二百两、细色段疋、复古殿香羔法酒。太后命本宫歌板色歌此曲进酒。太上尽醉。至更深宣轿儿入便门。上亲扶升辇还宫。
淳熙十三年春正月，帝率群臣诣德寿宫行礼。按《宋史・孝宗本纪》：淳熙十三年春正月庚辰朔，率群臣诣德寿宫行庆寿礼，大赦。文武臣僚并理三年磨勘，免贫民丁身钱之半，为一百一十馀万缗。内外诸军犒赐共一百六十万缗。　按《礼志》：淳熙十三年春正月朔，以太上皇帝圣寿八十。帝率群臣诣德寿宫行礼。其仪注恩赦并如淳熙二年典故。
按《乾淳岁时记》：朝廷元日冬至行大朝会仪，则百官冠冕朝服备法驾。设黄麾仗三千三百五十人〈视东京已减三之一〉用太常雅乐宫架登歌。太子上公亲王宰执并赴紫宸殿，立班进酒，上千万岁寿。上公致辞，枢密宣答及诸国使人及诸州入献朝贺，然后奏乐进酒赐宴。此礼不能常行，每岁禁中，止是以三茅钟鸣驾兴，上服悫头玉带靴袍先诣福宁殿。龙墀及圣堂炷香，〈用腊沈脑子〉次至天章阁祖宗神御殿，行酌献礼。次诣东朝奉贺，复回福宁殿。受皇后太子皇子公主贵妃至郡夫人内官，大内已下贺。贺毕，驾始过大庆殿。御史台阁门，分引文武百僚追班称贺。大起居十六拜致辞上寿。枢密宣答：礼毕，放仗。是日，后苑排办御筵于清燕殿。用插食盘架。午后修内司排办晚筵于庆瑞。殿用烟火，进市食，赏灯并如元夕。
金
金以元旦受皇太子及臣僚客使朝贺上寿，赐宴。按《金史・礼志》：元日圣诞上寿仪，皇帝升御座，鸣鞭报时毕，殿前班小起居各复侍立位。舍人引皇太子并臣僚使客合班入至丹墀，舞蹈五拜。平立。x使奏诸道表，自皇太子以下皆再拜。引皇太子升殿褥位|笏捧盏盘进酒。皇帝受置于案，皇太子退复褥位，转盘与执事者，出笏。二x使齐揖入栏子内拜跪致词云：元正启祚，品物咸新。恭惟皇帝陛下与天同休。若圣节则云：万春令节谨上寿卮。伏愿皇帝陛下万岁万岁万万岁。祝毕拜，兴复褥位，同殿下群僚皆再拜。宣徽使称有制，在位者皆再拜。宣答曰：履新上寿与卿等内外同庆。圣节则曰：得卿寿酒与卿等内外同庆。词毕，舞蹈，五拜。齐立。皇太子|笏执盘，臣僚分班，教坊奏乐。皇帝举酒，殿上下侍立臣僚皆再拜。皇太子受虚盏，退立褥位，转盘盏与执事者，出笏，左下殿，乐止，合班在位。臣僚皆再拜，分引与宴官上殿，次引宋国人从至丹墀再拜。不出班奏圣躬万福，再拜。唱有敕赐酒食，又再拜。各祗候平立引左廊立，次引高丽夏人，从如上仪。毕，分引左右廊立御果床入进酒。皇帝饮，则坐宴，侍立臣皆再拜。进酒官接盏还位，坐宴。官再拜，复坐。行酒传宣，立饮讫，再拜，坐。次从人再拜，坐。三盏，致语：揖臣使并从人立诵。口号毕，坐宴，侍立，官皆再拜，坐。次从人再拜，坐。食入七盏，曲将终。揖从人立再拜。毕，引出闻曲。时揖臣使起再拜。下殿果床出至丹墀。合班谢宴，舞蹈五拜，各祗候分引出。
世宗大定二年，定皇太子正旦生日受贺之仪。
按《金史・世宗本纪》不载。　按《礼志》：大定二年，命有司议亲王百官妃主命妇见皇太子礼。有司按唐宋旧仪，拟亲王宗室贺皇太子依册毕受贺礼。然唐礼元正复有降阶见伯叔答，群官再拜之文。又无妃主命妇见太子之礼。稽古令文应致参之官相见，或贵贱殊隔，或长幼亲戚，任从私礼。自今若在东宫候皇太子，便服则当从私礼接见。若三师以下遇皇太子诞日，在御前，则候皇太子先进酒毕，百官望皇太子再拜，班首跪进酒，又再拜。若赐酒，即当殿跪饮毕，又再拜。以为定制。命颁行之。十二月晦，皇太子奏状曰：按礼文，亲王井一品宗室皆北面拜伏，臣但答揖而已。虽曰尊宗子而在长幼叙之间，诚所未安。当时遽蒙颁降，未获谦让。明日元正，有司将举此礼，伏望圣慈，许臣答拜。庶敦亲亲友爱之义。上从其请，命尚书省颁下所司，若皇太子生日则公服左上露台，栏子外先再拜。二x使齐揖入栏子内拜跪。祝毕就拜，兴复位再拜，又再拜。栖台进酒，退，跪。候饮毕，接盏复位，转台与执事者，再拜。宣徽使以酒进。皇帝亲赐酒，接盏稍退，跪。饮毕，宣徽使接盏，复位再拜。复揖入栏子内跪|笏，受赐物。毕，出笏兴复位再拜。退，更衣入殿稍东西向立。皇妃等进劝生日酒。皇太子跪，皇妃等亦跪。饮毕各再拜。群官致贺，则其日质明皆公服集于门外。少詹事奏请内严，又奏外备。典仪引升座，文武宫臣入就庭下，重行北向立。典仪曰：再拜，在位官皆再拜。班首稍前，跪奏：元正首祚。生日则云：庆诞令辰，伏惟皇太子殿下福寿千秋。贺毕复位，典仪曰：再拜。宫臣皆再拜，坐受。分东西序立。次引东宫三师于殿上，三少于殿柱外北向东上立，皇太子诣南向褥位。典仪曰：再拜，师少皆再拜。班首同前称贺，复位。执事者酌酒一卮。班首奉进，乐作。饮讫，乐止。回劝师少毕，各复位。典仪赞，师少再拜，皇太子答拜。师少出，皇太子就坐。次引亲王入栏子内，一品宗室于栏子外，馀宗室序班庭下，拜致贺，进酒如上仪。皇太子答拜毕，就坐。复引随朝三师三公宰执于殿上，三品以上职事官于露阶上，四品以下于庭下。北向每等重行以东为上立。皇太子诣褥位，典仪曰：再拜，上下皆再拜。毕，班首少前致贺，复位。执事者酌酒一卮，班首奉进，乐作，饮毕，乐止。如有进献如常仪。回劝三师三公馀殿上，群官则令执事者以盘行酒。饮毕，典仪曰：再拜，上下皆再拜，乃答拜。引群官以次出。少詹事跪：奏礼毕。自是岁贺为定制。
元
元以元日受群臣朝贺，上寿，赐宴。四品以上于殿，五品以下于门。
按《元史・礼乐志》：元正受朝仪，前期三日习仪于圣寿万安寺，前二日陈设于殿庭。至期大昕侍仪使引导从护尉各服其服入至寝殿前，捧牙牌跪报外办。内侍入奏，出，传制曰：可。侍仪俯伏兴，皇帝出x升辇，鸣鞭三，侍仪使并通事舍人分左右，引擎执护尉劈正斧中行导至大明殿外，劈正斧直正门北向立。导从倒卷序立，惟扇置于。侍仪使导驾时引进，使同内侍官引宫人擎执导从，入至皇后宫庭，捧牙牌跪报外办。内侍入启，出，传旨曰：可。引进使俯伏兴，皇后出x升辇。引进使引导从导至殿东门外，引进使分退押直至垩涂之次。引导从倒卷出，俟两宫升御榻，鸣鞭三，劈正斧退立于露阶东。司晨报时鸡唱。毕，尚引引殿前班皆公服，分左右入日精月华门就起居位，相向立。通班舍人唱曰：左右卫上将军兼殿前都点检，臣某以下起居。尚引唱曰鞠躬，曰平身。引至丹墀拜位，知班报班齐，宣赞唱曰拜，通赞赞曰鞠躬，曰拜，曰兴，曰拜，曰兴，曰都点检稍前，宣赞报曰圣躬万福，通赞赞曰复位，曰拜，曰兴，曰拜，曰兴，曰平身，曰|笏，曰鞠躬，曰三舞蹈，曰跪左膝，三叩头，曰山呼，曰山呼，曰再山呼，曰出笏，曰就拜，曰兴，曰拜，曰兴，曰拜，曰兴，曰平立。宣赞唱曰：各恭事两班点检宣徽将军分左右升殿，宿直以下分立殿前，尚厩分立仗南，管旗分立大明门南楹，俟后妃诸王驸马以次贺献。礼毕，典引引丞相以下皆公服入日精月华门，就起居位，通班唱曰：文武百僚开府仪同三司、录军国重事监修国史右丞相臣某以下起居。典引赞曰：鞠躬，曰平身。引至丹墀拜位，知班报班齐，宣赞唱曰拜，通赞赞曰：鞠躬，曰拜，曰兴，曰拜，曰兴，曰平身，曰|笏，曰鞠躬，曰三舞蹈，曰跪左膝，三叩头，曰山呼，曰山呼，曰再山呼，曰出笏，曰就拜，曰兴，曰拜，曰兴，曰拜，曰兴，曰平身。侍仪使诣丞相前请进酒，双引升殿前，行乐工分左右引登歌者及舞童舞女，以次升殿门外露阶上，登歌之曲各有名，音中本月之律。〈先期仪凤司运谱翰林院撰词肄之〉丞相至宇下褥位立。侍仪使分左右北向立。俟前行色曲将半舞旋列定。通赞唱曰：分班乐作。侍仪使引丞相由南东门入，宣徽使奉随至御榻前，丞相跪，宣徽使立于东南。曲终，丞相祝赞曰：溥天率土祈天地之洪福，同上皇帝皇后亿万岁寿。宣徽使答曰：如所祝。丞相a伏兴退，诣进酒位。尚酝官以觞授丞相，丞相|笏捧觞北面立。宣徽使复位前，行色降舞，旋至露阶上，教坊奏乐。乐舞至第四拍，丞相进酒，皇帝举觞。宣赞唱曰：殿上下侍立。臣僚皆再拜。通赞赞曰：鞠躬，曰拜，曰兴，曰拜，曰兴，曰平身。丞相三进酒毕，以觞授尚酝官，出笏。侍仪使双引自南东门出，复位，乐止。通赞赞曰：合班。礼部官押进奏表章礼物二案至横阶下，宣礼物。舍人进读礼物目至第二重阶，俟进读表章官等〈翰林国史院属官一人〉至宇下齐跪，宣表目。舍人先读中外百司表目，翰林院官读中书省表。毕，皆a伏兴退降第一重阶下立，俟进读礼物。舍人升阶至宇下，跪读礼物目。毕，a伏兴退同降至横阶，随表章西行至右楼下。侍仪仍领之礼物东行至左楼下，太府受之。宣赞唱曰拜，通赞赞曰鞠躬，曰拜，曰兴，曰平身，曰|笏，曰鞠躬，曰三舞蹈，曰跪左膝，三叩头，曰山呼，曰山呼，曰再山呼，曰出笏，曰就拜，曰兴，曰拜，曰兴，曰拜，曰兴，曰平立。僧道耆老外国藩客以次而贺。礼毕，大会诸王宗亲驸马大臣，宴飨殿上。侍仪使引丞相等升殿侍宴。凡大宴，马不过一，羊虽多，必以兽人所献之鲜及脯T。折其数之半，预宴之服。衣服同制，谓之质孙。四品以上赐酒，殿上典引引五品以下赐酒于日精月华二门之下。宴毕，鸣鞭三，侍仪使导驾引进使导后还寝殿如来仪。
明
太祖洪武二十六年，定元正朝贺之礼。
按《明会典》：洪武二十六年，定凡正旦前一日，尚宝司陈御座于奉天殿及宝案于御座之东。又设香案于丹陛之南。教坊司设中和韶乐于殿内之东西北向。其日清晨，锦衣卫陈卤簿仪仗于丹陛及丹墀之东西，设朋扇于殿内。东西列车辂步辇于丹墀，东西相向。鸣鞭四，人左右北向。教坊司陈大乐于丹陛之东西北向，仪礼司设同文玉帛案于丹陛之东，金吾卫设护卫官于殿内及丹陛之东西，陈甲士于午门外、奉天门外及丹墀东西。锦衣卫设将军于奉天门外、丹陛丹墀及奉天门。列旗帜于奉天门外。东西典牧官陈仗马犀象于文武楼南，东西相向。钦天监设司晨郎报时位于内道东近北。立纠仪、御史二人于丹墀北，东西相向。内赞二人于殿内，外赞二人于丹墀北，东西相向。设传制宣表等官位于殿内，东西相向。鼓初严，文武官具朝服齐班于午门外。鼓次严，引礼引百官由左右掖门入，诣丹墀东西北向立。鼓三严，执事官诣华盖殿伺候，内官跪奏，皇帝具衮冕升座，钟声止。仪礼司官跪奏，各执事官行礼赞，五拜。礼毕，赞供事执事官各就位，仪礼司官跪奏，请升殿，驾兴，中和韶乐奏圣安之曲，尚宝官捧宝前行，导驾官前导，扇开帘浴Ｉ斜官置宝于案，乐止，鸣鞭，报时鸡唱晓，对赞唱排班，班齐，赞礼唱：鞠躬，大乐作。赞，四拜，平身，乐止。典仪唱进表，大乐作，给事中二人诣同文案前导引序班举案，由东门入置殿中。乐止，内赞唱宣表目，宣表目官跪宣。讫，俯伏兴唱：宣表。展表官取表，宣表官至帘前，外赞唱，众官皆跪。宣表讫，内外皆唱。俯伏兴，平身。序班即举表案于殿东。外赞唱，众官皆跪。代致词官跪于丹陛中。致词云：具官臣某等兹遇三阳开泰，万物咸新。恭惟皇帝陛下膺乾纳祜，奉天永昌。贺讫，外赞唱，众官皆俯伏，兴，乐作，四拜，兴，平身。乐止。传制官诣御前跪奏，传制俯伏，兴。由东门靠东出至丹陛之东西向立，称有制。赞礼唱跪，百官皆跪。宣制云：履端之庆与卿等同之。赞礼唱：俯伏，典，平身。乐止。赞，|笏，鞠躬，三舞蹈。赞跪唱：山呼。百官拱手加额曰万岁。唱山呼。曰万岁。唱再山呼。曰万万岁。凡呼万岁，乐工军校齐声应之。赞，出笏，俯伏，兴，大乐作。赞，四拜，平身，乐止。仪礼司官跪奏礼毕，中和乐作奏定安之曲。驾兴。尚宝官捧宝导驾官前导至华盖殿。乐止，引礼官引百官以次出。　又按《明会典》：凡正旦日，典官设东宫座于文华殿中。锦衣卫设仪仗于殿外东西。教坊司陈大乐于文华殿内东西北向。府军卫列甲士旗帜于门外，锦衣卫设将军十二人于殿中门外及文华门外，东西相向立。仪礼司官设笺案于殿东门外。设文武官拜位于文华殿门外。设传令宣笺等官位于殿内东西。执事官先行四拜。礼讫，各就位。引礼引各官诣文华门外北向立。仪礼司官启请升座。导引官奉迎东宫具冕服出。乐作，升座，乐止。赞礼唱班，齐鞠躬。乐作，四拜，兴，平身。乐止，唱进笺。给事中前导笺案，由殿东门入置殿中。内赞唱宣笺目。宣讫，俯伏，兴，平身，唱宣笺。外赞唱：跪。展笺官诣案前取笺。宣笺官宣讫，内外皆赞。俯伏，兴，平身。即举案于殿东外，赞唱：众官皆跪。代致词官中道跪致词云：具官臣某等兹遇三阳开泰，万物咸新。敬惟皇太子殿下茂膺景福。贺毕，唱，众官皆a伏，兴，平身。传令官跪启，传令由东门左出，至丹陛东西向立。称有令。赞，众官皆跪。宣令云：履端之节同臻嘉庆。赞，a伏，兴，乐作，四拜，平身，乐止。仪礼司官跪启：礼毕。
世宗嘉靖十六年，更定元旦朝会之仪。
按《明会典》：嘉靖十六年，更定元旦前一日，尚宝司设宝案于奉天殿宝座之东。鸿胪寺设表案二于殿之东中门外。礼部主客司设番国贡方物案八于丹陛之中道左右。钦天监设定时鼓于文楼之上。教坊司设中和韶乐于奉天殿内东西。设大乐于奉天门内东西，俱北向。至期，锦衣卫陈卤簿仪仗千丹陛及丹墀东西。设朋扇于殿内东西。陈车辂步辇于奉天门、丹墀中道北向。金吾等卫列甲士军仗于午门外、奉天门外丹墀东西。旗手卫设金鼓于午门外。列旗帜于奉天门外。御马监设仗马，锦衣卫设驯象于文武楼南，东西相向。钦天监设报时位于丹陛之东。鼓初严，百官具朝服齐班于午门外。鼓次严，引班官引百官并进表人员及四夷人等次第由左右掖门入，诣丹墀序立，钦天监、鸡唱官、司晨一员于文楼下西向、锦衣卫将军六员于殿内之南北向、将军四员于丹陛四隅东西相向。鸣鞭四，人于丹墀中道左右北向，金吾等卫护卫官二十四员于丹陛之南，六员于丹墀之北，俱东西相向，陈设方物。鸿胪寺司宾署丞一员彻方物案。鸿胪寺序班十六员于丹陛中道左右，外赞、鸿胪寺鸣赞等官十二员于丹陛及丹墀东西纠仪御史十二员于丹墀之东西。殿前侍班、锦衣卫、千户六员，光禄寺署官四员，序班二员传呼鸣鞭。锦衣卫百户四员俱于殿中门外，东西相向。导表六科都给事中二员、序班二员于表案。左右掌领侍卫官三员于殿内东西相向。锦衣卫正直指挥一员于帘右东向。百户二员于帘下左右相向。各豫立以俟。鼓三严，执事礼部堂上官，并内赞鸣赞一员陈设表案，并举案序班五员，典仪鸿胪寺司仪署丞一员捧表，礼部仪制司官四员展表，六部都察院通政司大理寺堂上官二员宣表致词。并传制等项。鸿胪寺堂上官五员捧宝。尚宝司官二员导驾六科给事中十员殿内侍班翰林院官四员，中书官四员，纠仪御史四员，序班二员，及各遣祭官俱诣华盖殿外候。上具衮冕升座，钟声止。入序立，遣祭官以次复命。讫，各趋入丹墀班。礼部堂上官跪奏方物并请上位看马。候得旨复位。鸿胪寺卿跪奏，执事官行礼，赞五拜叩头。毕，赞，各供事鸿胪寺卿跪请升殿。驾兴，导驾官前导，尚宝官捧宝前行。中和乐作，奏圣安之曲。上御奉天殿升座。导驾官立于殿内柱下，东西相向。侍班翰林院官立于东导驾官之后。中书官立于西导驾官之后。纠仪御史序班分立于侍班官之下。尚宝官置宝于案，分立于导驾官之上。乐止，鸣鞭，报时鸡唱。讫，外赞唱排班，班齐，鞠躬，大乐作，四拜，兴，平身，乐止。内赞赞进表，大乐作。导表官导表案至殿东中门止。序班举案入置殿中，退立于东西柱下。乐止，赞宣表目。礼部堂上官并宣表目官诣殿中跪宣。毕，各叩头退。赞宣表。展表官取表，同宣表官诣殿中跪。外赞赞跪，众官皆跪。宣。毕，展表官分东西先退，内外皆赞，俯伏，大乐作，兴，平身，乐止。宣表官退序班，举案置殿东。外赞赞跪。众官皆跪。代致词官跪于丹陛中道，致词云：公侯驸马伯文武百官某官臣某等贺。讫，外赞赞俯伏，众官皆俯伏。大乐作，四拜，兴，平身，乐止。传制官诣御前跪奏，传制，俯伏，兴。由东门靠东出至丹陛之东西向立。称有制。外赞赞跪。众官皆跪。宣制宣。讫，外赞赞俯伏，大乐作，兴，平身，乐止。赞|笏，鞠躬，三舞蹈。赞跪唱：山呼。百官拱手加额曰：万岁。唱：山呼。曰：万岁。唱：再山呼。曰：万万岁。赞出笏，俯伏，大乐作，四拜，兴，平身，乐止。鸿胪卿诣御前跪奏：礼毕。鸣鞭，中和乐作，奏定安之曲，驾兴，尚宝官捧宝导驾官前导至华盖殿。乐止，引班官引百官人等以次出。序班彻方物案。所司设黄幄于丹陛上，陈王府及勋臣总兵官外夷所进马匹于丹墀内。礼部并鸿胪寺官立于丹墀东，候上易便服御黄幄甲士。行礼毕，礼部官诣御道中跪奏：御马过，奏毕复位。候马过，诣御道中跪奏：马过毕。驾还宫。

[book_title]岁功典第二十二卷
元旦部汇考二
尚书大传
三朝
正月一日，为岁之朝，月之朝，日之朝。故曰：三朝。亦曰：三始。始犹朝也，亦曰：三朔。夏以平明为朔。殷以鸡鸣为朔。周以半夜为朔。
史记天官书正旦占
凡候岁美恶，谨候岁始。岁始或冬至日，产气始萌。腊明日人众卒岁一会饮食，发阳气。故曰：初岁。正月旦，王者岁首。立春日，四时之卒始也。四始者，候之日而汉魏鲜集。腊明正月旦，决八风。风从南方来，大旱。西南，小旱。西方，有兵。西北，戎菽，为小雨，趣兵。北方，为中岁。东北，为上岁。东方，大水。东南，民有疾疫。岁恶，故八风，各与其冲对。课多者为胜，多胜少，久胜亟，疾胜徐。旦至食为麦。食至日i为稷。至J为黍。J至下J为菽。下J至日入为麻。欲终日有雨、有云、有风、有日，日当其时者，深而多实。无云有风日，当其时，浅而多实。有云风无日，当其时，深而少实。有日，无云，不风，当其时者稼有败。如食顷，小败，熟。五斗米顷，大败。则风复起，有云，其稼复起。各以其时用云色占种其所宜。其雨雪若寒，岁恶。是日光明，听都邑人民之声。声宫，则岁善，吉。商，则有兵。徵，旱。羽，水。角，岁恶。
〈注〉四时卒始，索隐曰：谓立春日是去年四时之终卒，今年之始也。四始候之日，正义曰：谓正月旦岁之始，时之始，日之始，月之始。故云：四始。言以四时之日，候岁吉凶也。魏鲜孟康曰：人姓名作占候者戎菽为。孟康曰：戎菽，胡豆，为成也。
淮南子天文训
以日冬至，数来岁正月朔日五十日者，民食足。不满五十日，日减一斗。有馀日，日益一升。
齐民要术正旦云气
正月朔旦，四面有黄气，其岁大丰。此黄帝用事，土气黄均，四方并熟。有青气杂黄，有螟虫。赤气，大旱。黑气，大水。正朔占岁星上有青气，宜桑。赤气，宜豆。黄气，宜稻。
四民月令椒觞
正月之旦，洁祀祖，进酒降神。毕，子孙各上椒酒于家长。称觞举寿，欣欣如也。
辽史礼志
《岁时杂仪》：正旦，国俗以糯饭和白羊髓为饼丸之若拳。每帐赐四十九枚，戊夜各于帐内窗中掷丸于外。数偶动乐饮宴，数奇令巫十有二人，鸣铃执箭，绕帐歌呼，帐内爆盐炉中，烧地拍鼠。谓之惊鬼。居七日乃出。《国语》谓：正旦为乃捏咿乃正也。捏咿旦也。
辍耕录推正月朔歌
九年二月半便是正月一。只九年中取大小无差失。
〈注〉前九年二月十五日辰即今年正月初一日辰。该九十七个半月三千八百六十日六甲转四十八周。
农政全书嫁树
元日五更鸡鸣时，点火把萆Ｔ婀木等树，则无虫。以刀斧斑驳敲打树身，则结实。此谓之嫁树。是日用尖刀刮破桃树皮。
遵生八笺元日事宜
《灵宝》曰：元日五更，以红枣祭五瘟。毕，合家食之，吉。《山海经》曰：画桃符以厌鬼。
《荆楚岁时记》曰：元日服桃仁汤为五行之精。可以伏百邪。
《月令图经》曰：元日日未出时，朱书赤灵符悬户上。《灵心秘要》曰：元日取鹊巢烧灰，著于厕，以避兵。撒门里，以避盗。
《玉烛宝典》曰：元日作膏粥，以祀门户。正月元旦，迎祀灶神，钉桃符，上书一字，挂钟馗以辟一年之祟。家长率长幼拜天地万神。诣本境土地五谷之神以祈一年之福。或诵经咒。完毕，方礼拜新年。寅时饮屠苏酒马齿苋，以祛一年不正之气。
屠苏酒方
大黄〈一钱〉　　　桔梗　　　　　　川椒〈各一钱五分〉桂心〈一钱八分〉　乌头〈六分炮〉　白术〈一钱八分〉茱萸〈一钱二分〉　防风〈一两〉
以绛囊盛之，悬井中。至元日寅时取起。以酒煎四五沸，饮二三杯，自幼小饮起。
《五行书》曰：元日，用麻子七粒，赤豆七粒，撒井中。辟瘟疫。又云：吞赤小豆七粒，服椒酒一杯，吉。
《岁时杂记》曰：元日，烧苍术，服苍术汤，吉。
《家塾事亲》曰：元日，取小便洗腋气，大效。
《珠囊隐诀》曰：元日，煎五香汤沐浴，令人至老须。黑注曰：乃青木香也，因其一株五根，一茎五花，一枝五叶，一茎五节。故云，又以五香煎之。
又一方云：五香汤法，用兰香、荆芥头、零陵香、白檀木香等分03咀煮汤，沐浴，辟除不祥，可降神灵并治头风。如无兰香以甘松代之。此又一说也。
元日四更时，取葫芦藤煎汤浴小儿，终身不出痘疮。其藤须在八九月收藏。又云，在除夕，葫芦煎汤浴之亦可。
元日，天仓开日，宜学道坐圜。
元日事忌
《梅师方》曰：元日勿食梨，以避离字之义，勿食鲫鱼，头中有虫。
本草元日事宜
元旦，以大麻子三七粒投井水，禳瘟疫。
凡口气臭恶者，正旦含井华水吐弃厕下，数度即瘥也。〈肘后方〉
正旦，取古冢咒悬大门上，一年无疫疾。正月朔旦，以赤小豆二七枚、麻子七枚投井中，辟瘟疫，甚效。
元旦，面东以盖水吞赤小豆三七枚，一年无诸疾。
事物原始元旦
许慎《说文》云：元者，始也。春秋谓一为元。董子曰：人君体元居正。故曰元年元日。
元日画鸡
东方朔《占书》：以正月一日为鸡，二犬、三猪、四羊、五牛、六马、七人、八谷。是日晴明，主是物胜意。王嘉拾遗记曰：尧在位七十年，o支国献重明鸟，状如鸡，或一岁数来，或数岁一来。国人莫不洒扫门户，以望其来。或刻金宝为其状，置户牖间，则鬼类自服。今人于元旦刻画鸡形于户上。盖其遗像也。今人于正旦画鸡于门，贴人于帐，正谓此也。
酌中志略宫中正旦
正月初一日正旦节，自年前腊月二十四日祭灶之后，宫眷内臣俱穿葫芦景补子及蟒衣。
直隶志书〈各省风俗同者不载〉宛平县
正月元旦五鼓时，百官入朝行庆贺礼。民间亦盛服焚香礼天地、祀祖考、拜尊长及姻友。投刺互答曰拜年。比户放爆竹彻昼夜，竿标灯楼揭以松柏枝夜燃之曰点天灯。市井男女以鬃穿乌纸画Z为闹蛾儿簪之。
良乡县
正月元旦，祀神祀先，换新衣、谒官师、拜尊长，亲识往来交拜。候阴晴观日色，以占年岁丰歉，预治肴蔬三日内不煮生、不煎炒、迎喜神贵神。
东安县
正月岁首，祀神祀先亲诣墓所。毕，贺新年、敬尊长，更相贺岁欢饮，隆师、迎女、追节、媚妇贴宜春字。
昌平州
孟春月元旦昧爽，设香烛牲醴祀神o祖先。家人称寿，旦罢市。戚里相贺，三日后遇吉开市。
房山县
正月元旦，预期争F，错丛酒果，可以供数日之用。客至即留，极其款洽。
平谷县
元旦五更初起，灶前先具香烛，谓之接灶。
永平府
元日官府望阙遥贺礼毕，盛服诣公署往来交庆。士民家昧爽，设庭燎k香烛，奠祀真宰祖仍设于堂供献。家人卑幼拜家长，举觞称寿。贵家k丹药户内谓之辟瘟。喧鼓吹于庭院谓之闹厅。炽栗炭于堂中以迎旺气。旦日出占色红晴及西南风收\秫，霞红主丝贵。霜重有雪，主夏秋大旱。云雾，兵动人灾。取除夕所置百种而量较之，出息者丰。启视秸豆而次数之以粒，卜月。润者，其月雨。乾者，其月旱。人饮水，主五谷丹黄，忌之。户前置水则主消灾。所插芝麻秸主门户清吉。诸福咸臻所夙。具肴馔可供三日用，戚里闭门罢市，盛服交贺，甥婿来谒留饮。
安肃县
元旦卜杓以占一岁之丰凶，观东方气色以验一岁之休咎。
新城县
元旦以日出红色占收高粮，霜多占收棉花。
深泽县
元旦门前多立高竿悬轻羽于上，谓之占风。
肃宁县
元旦子时设盛馔同享，各食扁食，名角子，取更岁交子之义。昧爽诣各庙谒神，风从东来夏籴贱。风从南来夏粜贱，主旱。风从西来春夏米贵豆熟。风从北来水灾。风从西南来收\秫。
吴桥县
元旦拜节，贵贱通行。今本县拜节惟婿为甚，有信宿而归者，有数日而归者，有至元宵前后而归者。谚云：有心拜节，寒食不迟。儿童有打核桃者，有击壤者，有傩扮带鬼脸者，戏亦多端，赌赛之风炽不能禁也。歌曰：输嬴带岁几文钱。
天津卫
元旦，亲戚乡里交拜履新，互相设席，名曰吃年茶。
冀州
正旦五更，具牲醴香烛，迎祭神o祭祖先。儿童放纸炮，谓之响岁。亲朋留饮曰贺春。
内丘县
元旦，门设神荼郁垒象剪Z罗，曰迎新岁。
永年县
元日，妇女埋笊篱于厕，十六日取出，糊纸为面著女衣问休咎，以叩头为验，曰戚姑娘，或曰即戚姬也。
曲周县
元旦贺岁，室中禁扫除，五日罢市。士民初见，相揖各道吉祥，小儿女Z服竞击鼓嬉戏。
邯郸县
元旦拜其祖先父母讫，即拜阖族亲友。凡相识俱到门致声，五服之内，面见拜礼皆在本日。远者不拘，至初三日往奠先茔，亦拜贺之意也。
山东志书宁阳县
元旦共食馄饨，号曰填仓。
黄县
元旦五夜，早起明燎，俗名萃ァ２菔抑谢鹕毡傥恋ぁ
山西志书
盂县
元旦夜半，焚草以验四方丰歉。跌蚕椽三声，以示震动丝蚕之意。
万泉县
正旦前夕，士民皆祭其先，先期悬黄纸钱于E旁，夜半祭毕，焚纸酹酒。E旁者亦焚之。酹汤酒或即古祭p之意也。比鸡唱，各悬黄纸于长竿以祀天，曰接天神。又麻竿木炭悬之，曰去瘟疫。
坠叵
正旦，闾巷虽有亲厚者，例不拜。
河南志书陈留县
正月元旦，天井中横木，压以青石，名为压千b。
延津县
元日，邑中士民必令尹先于腊月制桃符，及刷门神无限。比闾皆请官赐以为一年吉兆。有不获者大为失色，谓一年无以厌，不祥。
陈州
元旦设庭燎烧榆柳木根，谓之嗨辍
荥阳县
元日昧爽设祭品、作芦轩、插竹于庭，拜天礼神，燔柏柴傩以逐疫。
孟津县
元日炊面象茧，以祈蚕功。
郏县
元旦五鼓时，门前各插路灯一枝如元宵。
陕西志书富平县
每族遄谧媸世者共为画像，名曰神轴。元日，子孙会拜礼讫。醵金会侧欢饮之，曰节坐。二日，各亲党以面食豚肉相赠，曰拜节。
江南志书江宁县
元旦，秣陵贵家房门贴画雄鸡。
句容县
春正月岁首，长少夙兴祀神o，礼先人遗像，以拜宗族。邻里传果酒。是午即拜墓。插松枝于各门户，取长久青翠意。牧人试其犊。
吴县
元日，通元寺多士庶礼拜观音大士。
长洲县
元旦占候风云。风自东南来，岁大稔。东风次之，东北又次之。西则歉。西北有红云气，则稔。白则歉。谚云：岁朝乌漉秃，高低田稻一齐熟。
昆山县
岁朝，农家取瓦瓶汲净水秤之。以日当月，一日一易水，秤至十二日以评一岁。若此日水重则是月有水，极有效验。
嘉定县
正月元旦，以炒虚豆与人，谓之有投。凑k栗炭于堂中，谓之旺相。插冬青柏枝芝麻萁于檐头，谓之节节高。
松江府
元旦侵晨占风云，云青为虫，白为兵，赤为旱，黑为水，黄为丰年。东北风，大熟。又视天气明暗，有云而暗主丰年。连三日天阴，人民安，蚕麦十倍。连五日雨，亦主大熟。
武进县
元旦，拜祠堂，黎明率子弟群拜于祠。先大宗，次小宗。焚香、上茶、设粉饵，无祭。　拜神，影子先像奉供堂中，事如生礼，设祭奠酒，凡F蔬粉米之属罔不具。每日三饭，凡三日。复卷藏之。　看新历新年，慎出行，无远近必诹吉日，故首视之。　烧城隍庙香、八庙香，俗好祀城隍神，元旦尤甚。早暮，人争趋如堵墙，香烟蔽翳如雾，次及八庙神。八庙者，元帝后稷吴季子汉寿亭侯张睢、阳陈、司徒晏公及五显之神也。五显五行真气无姓名。宋大观中赐庙额曰：灵顺。　吃长寿面、长寿面，无少长皆食，食必自祝。　拜年，拜年投帖，道路纷纷，亲串遇于涂者揖会，于家者拜。至人谷日方止。
放开门爆仗，宋《东京录》：驾前呈百戏。每一出毕作
霹雳一声谓之爆仗。凡御前供奉皆曰仗，故爆亦曰仗也。武邑元旦启户，放爆仗三声，尚金钱为兆，盖置五色纸钱于爆中发之，谓满地踏金钱。满城递响，如崩瓦裂石。　迎喜神，早起，向喜神方立片晌，出行，首必迎之鹤神则谨避阴阳，家除夕预榜于涂。　不扫地，元旦戒不扫地，即扫必向内，勿除垢秽于外。尝见唐书载此事云恐扫去如愿。如愿，吉鬼。　吃糖圆，溲粉洒水转旋之。簸匾之中丸如弹子而差小，和糖煮之，举家咸食，取团圆也。　点家堂香烛，家堂置大门内若悬之空中，祀无定神，大约多不在祀典者。　著新衣裳，无论贵贱俱易新衣冠。儿童衮衮逾以骄人为笑乐，其不能易者浣濯之。　买泥人人鬼脸子，抟土作人物形，工且肖。惟梁溪虞山人多造之。鬼脸子即昔人云面具也。二者儿童争购笑舞。　敲锣鼓，儿童自元日至元宵，手不停锣鼓。击一鼓而群锣周遭之，谓闹元宵。其声以有节者为上，然不必有师受。关店门，元旦至初五店家俱闭户如罢市，然或垂帘箔以判内外，衣香鬓影咄咄逼人。　载松柏枝，剪松柏小枝如花朵，渍以青绿、绕以红丝，微下垂之，如落索，妇人载髻上取益寿。　请年酒，元日至元宵，亲朋酬酢无虚日，街头醉舞如狂者比比。　跳狮子，一人作狮子状，昂首掉尾跳舞门庭，一人作狮蛮，鸣钲唱歌祝嘏词剌剌不休。　不穿针线，女子相戒，竟日不穿针线，于义莫知何指。　把笔，晨起检红笺书岁朝，把笔如意大吉等字粘之座右，能诗者作诗以纪岁华。
无锡县
岁元日，市皆阖户盛服贺年。他邑祝寿者例以其人之生日。锡故事独计一岁之中，合若干家，则列其目而于岁初毕贺云。
靖江县
元旦，亲戚党里肃衣冠交拜履新，并为T聚。
金坛县
元旦天腊节，夙兴男妇各盛服拜天神祖先毕，亲戚贺岁，饮屠苏酒。
高邮州
正旦，男女夙兴绕屋庐皆爆仗震荡。黎明始启户，男女序拜其尊长命诲，且致祝语。
泰州
元旦寅夜即起，诣各庙拜送香纸，道路络绎不绝，姻族椒酒相邀。
如皋县
元旦五鼓起，拜天地、焚天官、赐福牌、拜家堂祖先毕。遍谒亲邻贺新禧。晚，聚男女老幼共坐饮椒柏酒。是日不讨火、不汲水、不扫地。元旦后递相邀饮白孔六帖，所谓传生酒也。
通州
元旦，早起，燔桃柴、设香案、礼天地家神。
怀宁县
元旦交拜于亲属。僚友谓之庆节。彼此要饮，谓之年饭。小儿至人家，遗以蒸饴果，不令空返。又是日不以生米为炊蒸，年前熟饭食之。不倾水于地、不洒扫、不与人钱物、不形怒色于卑幼下人。又清晨听鸟声辨养鸡鹜，谓鹊噪，则鸡孳鸦鸣则鹜蕃也。
巢县
春元旦，罢市燕饮，剪色纸为花，谓之Z胜，悬于户外献岁。三日祭司门之神，焚Z胜，然后开市。
太和县
元旦，男女聚食，谓之填仓。
广德州
元日，视岁吉所向，拈香神庙曰：踏喜。
浙江志书杭州府
元旦，以米团饷众，谓之欢喜团影堂。日夕兼供茶饭，至灯后始罢。签柏枝于柿饼，大橘承之，谓之百事大吉。
乌程县
元旦晚，乡村以长竿束草于上烧之。锣鼓相喧，名庆田蚕。有许天灯者，悬之于竿，久者至三月三日止。
长兴县
元旦，家设楮马香烛及糕果于中堂，名曰接天。
天台县
元旦，夙兴焚香拜天地五祀祖先。然长寿灯、啜五味粥，以祈五福。
永康县
元旦，尊卑长幼以序而拜，曰团拜。拜毕，出大门避三杀及退方。向吉而行百馀步乃返，曰转脚。
江山县
正月元日，贺岁三日乃已。遇晴霁，携}登山览胜。
桐庐县
桐俗，旦日，或置香案，或用桌，预设花烛茶果等物，举家长幼男女，皆夙兴盛服，择吉时开门，化纸，叩拜天地，以祈一岁之祥。名曰烧清钱。
温州府
岁朝初旦，户不分贫富，皆洁衣服，k香烛于庭，祀先毕，序拜尊长，然后出谒亲族邻里，或留饮。自一日至五日，谓之节假。交相展庆，市不贸易。
龙泉县
正月初一日，天色晴明，谷熟，人无病、寇贼息。阴雨，人灾，水涝，花果不实。大雪，谷麦熟，牛马犬羊灾，菜少，人安。雾重，男子瘟，小儿灾。雹，妖贼兴。其日值立春，大忌。甲子雨，赤地千里。
江西志书铅山县
岁首三日不扫除，以为聚财。
永丰县
元旦，出寝门，发爆竹三，谓之接岁。挂楮钱于门左右。
德化县
元日昧旦，择方隅取吉。乡邻投刺交谒，稚子往相赠以果属。乡村戚有新丧，则持楮钱往，谓之烧新香。
瑞州府
元旦，初出门，曰出方。
万载县
元旦贺岁，通三日禁不食腥，厨备必先岁时料理。
湖广志书崇阳县
元旦，乡人听先鸣鹊声，占养鸡鸭。
德安府
元旦，比户以爆竹声角胜，村中人必致糕相饷，俗曰年糕。
江陵县
元日，食胶牙饧。
监利县
元旦，服桃汤，悬苇索。
巴陵县
元旦献岁，邻里饮相庆，十二日罢，谓云开节。
新田县
元旦，天气暗岁，主丰是早，东北风上岁，北风中岁，西北风戎菽成，西风主兵，西南风小旱，南风大旱，东风主水，东南风主疾疫。岁恶其晨听鸟鸣，鸦先鸣，宜鸭。鹊先鸣，宜鸡。
福建志书福州府
元日祈年，五鼓后户无贵贱贫富皆严洁，屋宇设上中下三位，陈列酒食茶汤，焚金银楮钱，冀承灵贶以保遐龄盖。用道家之说谨岁始。　饮屠苏，除日以药剂入绛囊置井中，元旦出之，渍酒东向而饮，自幼至长以为序，可辟瘟疫。盖用华陀与魏武帝方也。是日率食素。绍兴辛亥，程待制迈，以寇盗未平，榜谕郡民先一日禁屠。
建宁府
正旦贺节，有持扇者。
海澄县
正月元旦，无贵贱，姻友投笺互拜，曰拜年。童稚御鲜衣带结金钱个个，曰带岁钱。诣所亲，必出辛盘互欢洽，曰春头彩。士子无远近，入文庙谒先师，视泮水晶光，朝山爽色为一年文昌嘉会。
建宁县
新春，家设春酒会族戚。时市井子弟搬弄游春戏，或朱裳鬼面以为傩。
四川志书长寿县
元旦燃蜡烛九枝于门外，谓之九品烛，敬天地也。
涪州
元日，亲朋拜贺，主人款宾，先设果酒，继用鸡豚杂品会于碗内。每宾一器著酒于中而食之。谓之酴酥。后置酒食，迭相邀饮，曰春酒。
广东志书新安县
正月元旦，暗有雨，谚云乾冬湿年，禾谷满田。
普宁县
元旦，敬礼祖先，具槟榔蒌叶，断甘蔗尺许，供奉牌位前。如此三日。相拜亦各备槟榔蒌叶，以供茶具。
石城县
元旦，风徵早晚稻。上半日无风，早熟。下半日无风，晚熟。
临高县
元旦，妇女争先汲水，以为周年精爽之兆。
云南志书矶胂
元旦，以松毛铺地待客，喜庆亦然。
顺宁府
元旦，郡人多持斋，高年辈诵二氏遗典，咏赞之声沸腾。
元旦部艺文一朝会赋　　　　　　　　　　晋傅元
仰二皇之文象，咏帝德乎上系。考夏后之遗训，综殷周之典制。采秦汉之旧仪，肇元正之嘉会。于是先期戒事，众官允敕，万国咸亨，各以共职。翼翼京邑，巍巍紫极。前三朝之夜，半庭燎晃，以舒光华。灯若乎火树，炽百枝之煌煌。俯而察之，如亢烛龙而照元方。仰而观焉，若披丹霞而鉴九阳。闾阖辟天门开，坐太极之正殿。严嵯峨以崔嵬，嘉广庭之敞丽。美升云之玉阶，相者从容，俟次而入，济济洋洋，肃肃习习。就位重列，面席而立。胪人齐列，宾礼九重。群后德让，海外来同。束帛戋戋，羔雁邕邕。献贽奉璋，人肃其容。是时天子盛服晨兴，坐武帐，凭玉几，正南面而听朝，凭权衡乎砥矢。群司百辟，进阼纳觞。皇恩下降，休气上翔。礼毕飨宴，进止有章。六乐递奏，磬管铿锵，渊渊鼓钟，GG笙簧。搏拊琴瑟，以咏先皇。雅歌内协，颂声外扬。
正会赋　　　　　　　　　　　王沈
伊月正之元吉兮，应三统之中灵。顺天地以交泰，协太蔟之元精。荷介祉于上帝兮，祚圣皇以永贞。华幄映于飞云兮，朱幕张于前庭。曜五旗于东序兮，表雄虹而为旌。备六代之象舞兮，箫韶于九成。元夜以司晨兮，望庭燎之高炀。壮甲士之星罗兮，伟干戚之飘扬。胪人肃其齐列，九宾穆以成行。齐八荒于蕃服兮，咸稽首以来王。
元日献椒花颂　　　　　刘臻妻陈氏
璇穹周回，三朔肇建。青阳散辉，澄景载涣。美哉灵花，爰采爰献。圣容映之，永寿于万。
元日观上公献寿赋〈以题为韵〉　唐王起
岁移木德，春变铜浑。观上公之献寿，表南面之居尊。赞以致诚，俾天长而地久。陈乎盛礼，亦星列而雷奔。所以上增景物，所以下答湛恩。岂徒阅夫济济，而炫彼元元。时也百辟无哗，九宾有秩，玉帛林会，簪裾栉比。声明叶于载阳，天文宜于初吉。于是紫殿昼皇舆出，仰之如天，就之如日。献大君之寿，善颂善祷。觌元老之仪，匪徐匪疾。皤皤元老，首出朝端，仰紫宸而展敬，回黄x而即安，振冠剑之翼翼，曳环佩之珊珊。既进退而有度，亦容止而可观。将奉一人之庆，而为万国之欢。远映珠旒，旁临霜仗。赫赫在下，明明在上。奉觞而进持，盈有俯偻之容。祝寿而旋庆，赐被鸿恩之畅。应千年而莫厚，宅百揆而谁让。祥光郁霭，佳气葱茏。时剡剡以趋履，每兢兢而鞠躬。拱北辰之尊，不异乎台居列宿。献南山之寿，更闻其岳视三公。既而天颜回眷，尧酒毕献，乾坤永固，上下无怨。礼循墙而已退，福如茨而咸劝。则山呼万岁，徒称汉日之祥。天锡九龄，讵比周年之愿。谅羲轩之道洽，实伊容之德建。宜乎景禄克受，赓歌不朽，如冈如陵，可大可久。亦何待华封之祝，然后增尧之寿。
元日观上公献寿赋〈同前韵〉　　阙名
惟皇御历，播一德之景光，统三正之令日。端大裘于正位，酌中灵于休吉。元老伏称于丹墀，大夫建祚于圣术。致君寿日，比华封而祝尧。献酒福廷，与钧天而合律。于时铜龙启曙，文物斯崇。六英铿铿而迭奏，万国锵锵而会同。上方端玉，E俨宸衷。布发生之明命，畅大化于元功。欲以宣景福于遐迩，同介祉于君公。寿献南山，率土愿歌于周雅。位登北极，惟仁亦播乎薰风。既而舞蹈于丹禁之前，再拜奉陶唐之酒。趋云陛以陈词，向炉烟而稽首。升降济济，将宣纳祜之忱。俯仰郑大启如天之寿。进退有则，威仪可观。颂百灵于更始，赞万祀于履端。传喜气而六平以正，布春令而五教在宽。知我后道化无疆，德风吹万。皇猷大启，青阳始建。千秋御历，既同傅氏之词。五采缀觞，有异邯郸之献。庆流华夏，德配乾坤。传呼而珍符毕集，应时而嘉瑞实繁。所以麟凤来祥于圣泽，日月揭光于化元。士有观国之光，赓歌大贶。当元正之令节，仰礼容于仙仗。佩声的。大矣三公之仪，瑞气s，邈乎九天之上。
送董提举楷岁节酒启　　　宋文天祥
条风开献节g玉，更端春酒跻公堂。妆荐祉，皇华六辔，和气九州。辄蠲杜若之清持，向屠苏之末轸。中星转，瞻练鹊之辉绵。上云归为，唤林乌之梦薄。将增恧赐顿知荣。
回诸郡贺年启　　　　　　　　前人
条风开献节，雄律鸣春，戟卫森清。香雌堂丽晓，茨梁介祉，草木生辉。恭惟某官气度，阳明精神。雷动玉珂旧影，光摇白兽之尊。皂盖清尘，彩照苍龙之角，小听歌襦之暖，即来召之温某，坐阅一期，瞻五马回车云近，方怀邛坂之思。化犊日长，尚味海濒之谱。
回诸郡y贺正启　　　　　　　前人
摄提贞孟陬青规，绚Z风流半刺史。朱绂生辉，阳德斯升。元气之会，恭惟某官声名雷动，气度春温。缇轼清尘，色照苍龙之角。玉珂旧影，光摇白兽之尊。小分千里之辰旌，即下十行之卯诏。某坐惊岁始，赞州端。波暖江湖，未趣东西之驾。风和山水，相望南北之楼。
回诸县宰贺正启　　　　　　　前人
摄提贞孟陬，八荒开寿。连城得茂宰，万象皆春。花柳无私，茨梁有庆。某官声名雷动，韵度天和，文艳锦机，光照龙杓之彩。风生玉轸，音谐凤律之阳。舒舒蒲谷之香，进进蓬莱之武。某坐惊甲换，犹喜寅同为秋浦官。孰R春风之舄，送长沙客，相望明月之舟。

[book_title]岁功典第二十三卷
元旦部艺文二〈诗词〉
元会　　　　　　　　　　魏陈思王
汉正会礼正旦，公侯以下升殿称万岁。作乐燕飨。
初岁元祚，吉日惟良，乃为嘉会。宴此高堂，衣裳鲜洁，黼黻元黄，珍膳杂e，充溢圆方。俯视文轩，仰瞻华梁，愿保兹善，千载为常。欢笑尽娱，乐哉未央。皇室荣贵，寿考无疆。
答程晓　　　　　　　　　　晋傅元
奕奕两仪，昭昭太阳。四气代升，三朝受祥。济济群后，峨峨圣皇。元服肇御，配天垂光。伊周作弼，王室惟康。JJ兆民，蠢蠢戎蛮。率土充庭，万国奉蕃。皇泽云行，神化风宣。六合咸熙，遐迩同欢。赫赫明明，天人合和。下罔遗滞，焦朽斯华。矧我良朋，如玉之嘉。穆穆雍雍，兴颂作歌。
又
羲和运玉衡，招摇赋朔旬。嘉庆形三朝，美德扬初春。圣主加元服，万国望威神。伊周敷元化，并世沾天人。洪崖歌山岫，许由嗟水滨。
失题　　　　　　　　　　　　前人
元正始朝享，万国执圭璋。枝灯若火树，庭燎继天光。
正旦大会行礼歌四首　　　　　前人
天鉴有晋，世祚圣皇。时齐七政，朝此万方。钟鼓斯震，九宾备礼。正会在朝，穆穆济济。
煌煌三辰，实丽于天。君后是象，威仪孔虔。
卒礼无愆，莫非迈德。仪刑圣皇，万邦惟则。
上寿酒歌　　　　　　　　　　前人
于赫明明，圣德龙兴。三朝献酒，万寿是膺。敷佑四方，如日之升。自天降祚，元吉有徵。
正旦大会行礼歌　　　　　　　荀勖
于皇元首，群生资始。履端大享，敬御繁祉。肆觐群后，爰及卿士。钦顺则元，允也天子。
王公上寿酒歌　　　　　　　　前人
践元辰延，显融献羽，觞祈令终。我皇寿而隆，我皇茂而嵩。本支奋百世，休祚钟圣躬。
王公上寿酒　　　　　　　　　张华
称元庆，奉圣觞。后皇延遐，祚安乐，抚万方。
食举东西厕乐诗六首　　　　　前人
明明在上，丕显厥繇。翼翼三寿，蕃后惟休，群生渐德。六合承流，三正元辰。朝庆鳞萃，华夏奉职，贡八荒觐。殊类黻冕，充广庭鸣。玉盈朝位。
济济朝位，言观其光。仪序既以，时礼文焕，以彰思皇。享多祜嘉，乐永无央。
九宾在庭，胪赞既通。升瑞奠贽，乃侯乃公，穆穆天尊。隆礼动容。履端承元吉，介福御万邦。
泰始开元，龙升在位。四T同风，燮宁殊类。五韪来备，嘉生以遂。凝庶绩臻大康，申繁祉裔无疆。本支百世，继绪不忘。继绪不忘，休有烈光。永言配命，惟晋之祥。朝元日宾，王庭承宸。极当盛明，衍和乐竭。祗诚仰嘉。惠怀德馨，游淳风泳，淑清协亿。兆同欢荣，建皇极，统天位，运阴阳，御六气。殷群生，成性类。王道浃治，功成人伦。序俗化清虔，明祀祗三灵。崇礼乐，式仪刑。庆元吉，宴三朝。播金石，咏泠箫，奏九夏，舞云韶。迈德音，流英声，八一，六合宁。六合宁，承圣明。王泽洽道，登隆绥函。夏总华戎，齐德教，混殊风。混殊风，康万国。崇夷简，尚敦德，弘王度，远遐则。
正旦大会行礼歌　　　　　　成公绥
穆穆天子，光临万国。多士盈朝，莫非俊德。流化罔极，王猷允塞。嘉会置酒，嘉宾充庭。羽旄曜宸，极钟鼓振。泰清百辟，朝三朝，明仪刑，济济锵锵，玉振金声。
正朝　　　　　　　　　　　　曹毗
灵春散初泽，棼鼻嘌羰妗＜雅酆黾汗剩今载奄复初。软节畅宇宙，和风被八区。
正朝　　　　　　　　　刘和妻王氏
稔冉冥机运，迅矣四节经。太簇应元律，青阳兆初正。
元正　　　　　　　　　傅充妻辛氏
元正启令节，嘉庆肇自兹。咸奏万年觞，小大同悦熙。
同平南弟元日思归　　　　　陈后主
至德掩羲黄，成功迈禹汤。仪刑先四海，来庭盛万方。鸣玉观升降，击石乃铿锵。三春气色早，九疑烟雾长。浮云断更续，轻花落复香。北宫瞻远岫，南服阻遥江。尔言想伊洛，我思属潇湘。
奉和元日　　　　　　　　北齐萧悫
帝宫通夕燎，天门拂曙开。瑞云生宝鼎，荣光上露台。华山不凋叶，宜城万寿杯。遥见飞凫下，悬知叶县来。
正旦蒙赵王赍酒　　　　　北周庾信
正旦辟恶酒，新年长命杯。柏叶随铭至，椒花逐颂来。流星向碗落，浮蚁对春开。成都已e火，蜀使何时回。
奉和从叔光禄衷日早朝　　隋李孝贞
铜浑变春节，玉律动年灰。暧暧城霞旦，隐隐禁门开。众灵辏仙府，百神朝帝台。叶令双凫至，梁王驷马来。戈a映林阙，歌管沸尘埃。保章望瑞气，尚书灭火灾。冠冕多秀士，簪裾饶上才。谁怜张仲蔚，日暮返蒿莱。
元旦　　　　　　　　　　　唐太宗
高轩暧春色，邃阁媚朝光。彤廷飞Z旆，翠幌曜明。恭己临四极，垂衣驭八荒。霜戟列丹陛，丝竹韵长廊。穆矣薰风茂，康哉帝道昌。继文遵后轨，循古鉴前王。草秀故春色，梅艳昔年妆。巨川思欲济，终以寄舟航。
正旦临朝　　　　　　　　　　同前
条风开献节，灰律动初阳。百蛮奉遐赆，万国朝未央。虽无舜禹迹，幸欣天地康。车轨同八表，书文混四方。赫奕俨冠盖，纷纶盛服章。羽旄飞驰道，钟鼓震岩廊。组练辉霞色，霜戟曜朝光。晨宵怀至理，终愧抚遐荒。
元日退朝观军仗归营　　　　　德宗
献岁视元朔，万方咸在庭。端旒揖群后，回辇阅师贞。Z仗宿华殿，退朝归禁营。分行左右出，转旆风云生。历历趋复道，容容映层城。勇馀矜捷技，令肃无喧声。眷此戎旅节，载嘉良士诚。顺时倾宴赏，亦以助文经。
奉和正日临朝　　　　　　　颜师古
七政v衡始，三元宝历新。负延百辟，垂旒御九宾。肃肃皆g鹭，济济盛簪绅。天涯致重译，西域献奇珍。
奉和正日临朝应诏　　　　　　魏徵
百灵侍轩后，万国会涂山。岂如今睿哲，万古独光前。声教溢四海，朝宗引百川。锵洋鸣玉佩，灼烁耀金蝉。淑景辉雕辇，高旌扬翠烟。庭实超王会，广乐盛钧天。既欣东日户，复咏南风篇。愿奉光华庆，从斯亿万年。
奉和正日临朝　　　　　　　岑文本
时雍表昌运，日正叶灵符。德兼三代礼，功包四海图。u沙纷在列，执玉俨相趋。清跸喧辇道，张乐骇天衢。拂U九旗映，仪凤八音殊。佳气浮仙掌，薰风绕帝梧。天文光七政，皇恩被九区。方陪瘗玉礼，珥笔岱山隅。
奉和正日临朝应诏　　　　　杨师道
皇猷被寰宇，端属元辰。九重丽天邑，千门临上春。
奉和元日应制　　　　　　　许敬宗
天正开初节，日观上重轮。百灵滋景祚，万玉庆维新。待旦敷元造，韬旒御紫宸。武帐临光宅，文卫象钩陈。广庭扬九奏，大帛丽三辰。发生同化育，播物体陶钧。霜空腾晓气，霞景莹芳春。德晖覃率土，相贺奉还淳。
奉和献岁宴宫臣　　　　　　虞世南
履端初起节，长苑命高筵。肆夏喧金奏，重润响朱弦。春光催柳色，目彩泛槐烟。微臣同滥吹，谬得仰钧天。
元日述怀　　　　　　　　　卢照邻
筮仕无中秩，归耕有外臣。人歌小岁酒，花舞大唐春。草色迷三径，风光动四邻。愿得长如此，年年物候新。
奉和正日临朝应诏　　　　　李百药
化历昭唐典，承天顺夏正。百灵警轩禁，三辰扬旆旌。充庭富礼乐，高宴齿簪缨。献寿符万岁，移风韵九成。
同韦舍人元旦早朝　　　　　徐彦伯
夕转清壶漏，晨惊长乐钟。逶迤纶禁客，假寐守铜龙。予亦趋三殿，肩随谒九重。繁珂接曙响，华剑比春容。相问韶光歇，弥怜芳意浓。愿言乘日旰，携手即云峰。
正朝摘梅　　　　　　　　　　张说
蜀地寒犹暖，正朝发早梅。偏惊万里客，己复一年来。
元朝　　　　　　　　　　　　前人
元日今岁乐，不谢往年春。知向来心道，谁为昨夜人。
元日恩赐柏叶应制　　　　　　李V
劲节凌冬劲，芳心待岁芳。能令人益寿，非止麝含香。
奉和正旦赐宰臣柏叶应制　　武平一
绿叶迎春绿，寒枝历岁寒。愿持柏叶寿，长奉万年欢。
奉和元日赐群臣柏叶应制　　赵彦昭
器乏雕梁器，材非k厦材。但将千岁叶，常奉万年杯。
乐城岁旦赠孟浩然〈一作王维诗〉　张子容
土地穷瓯越，风光肇建寅。插桃销瘴疠，移竹近阶墀。半是吴风俗，仍为楚岁时。更逢习凿齿，言在汉川湄。
岁日作　　　　　　　　　　刘长卿
建寅回北斗，看历占春风。律变沧江外，年加白发中。春衣试稚子，寿酒劝衰翁。今日阳和发，荣枯岂不同。
田家元日　　　　　　　　　孟浩然
昨夜斗回北，今朝岁起东。我年已强仕，无禄尚忧农。桑野就耕父，荷锄随牧童。田家占气候，共说此年丰。
元日寄诸弟兼呈崔都水　　　韦应物
一从守兹郡，两鬓生素发。新正加我年，故岁去超忽。淮滨益时候，了似中秋月。川谷风景温，城池草木发。高斋属多暇，怊怅临芳物。日月昧还期，念君何时歇。
元日观百僚朝会　　　　　　　包佶
万国贺唐尧，清晨会百寮。花冠萧相府，绣服霍嫖姚。寿色凝丹槛，欢声彻九宵。御炉分兽炭，仙管弄云韶。日照金觞动，风吹玉佩摇。都城献赋者，不得共趋朝。
元日无衣冠入朝寄皇甫拾遗冉从弟补阙纾李嘉v
伏奏随廉使，周行外冗员。白髭空受岁，丹陛不朝天。秉烛千官去，垂帘一室眠。羡君青琐里，并冕入炉烟。
元日早朝　　　　　　　　　　耿
九陌朝臣满，三朝候鼓赊。远珂时接韵，攒炬偶成花。紫贝为高阙，黄龙建大牙。参差万戟合，左右八貂斜。羽扇分朱槛，金炉隔翠华。微风传曙漏，晓日上春霞。环佩声重叠，簪缨服等差。乐和天易感，山固寿无涯。渥泽千年圣，车书四海家。盛明多在位，谁得守蓬麻。
元日早朝呈故省诸公　　　　　卢纶
万戟凌霜布，森森瑞气间。垂衣当晓日，上寿对南山。济济延多士，跹跹舞百蛮。小臣无事谏，空愧伴鸣环。
元日朝回中夜书情寄南宫二故人前人
鸣佩随g鹭，登阶见冕旒。无能裨圣代，何事别沧洲。闲夜贫还醉，浮名老渐羞。凤城春欲晓，郎吏忆同游。
元日望含元殿御扇开合　　　　张莒
万国来朝岁，千年觐圣君。辇迎仙仗出，扇匝御香焚。俯对朝容近，先知曙色分。冕旒开处见，钟鼓合时闻。影动承朝日，花攒似庆云。蒲葵那可比，徒用隔炎氛。
元日早朝　　　　　　　　　　王建
大国礼乐备，万邦朝元正。东方色未动，冠剑门已盈。帝居在蓬莱，肃肃钟漏清。将军领羽林，持戟巡宫城。翠华皆宿陈，雪仗罗天兵。庭燎远煌煌，旗上日月明。圣人龙火衣，寝殿开璇。龙楼横紫烟，宫女天中行。六蕃陪位次，衣服各异形。举头看玉牌，不识宫殿名。左右雉扇开，蹈舞分满庭。朝服带金玉，珊珊相触声。泰阶备雅乐，九奏鸾凤鸣。裴回庆云中，竽磬寒铮铮。三公再献寿，上帝锡永贞。天明告四方，群后保太平。
元日早朝行　　　　　　　　　鲍防
乾元发生春为宗，盛德在木斗建东。东方岁星大明宫，南山喜气摇晴空。望云五等舞万玉，献寿一声出千峰。文昌随彩礼乐正，太平下直旌旗红。师旷应律调黄钟，王良运策调时龙。元冥无事归朔土，青帝放身入朱宫。九韶九变五声里，四方四友一身中。天何言哉乐无穷，广成彭祖为三公。野臣潜随击壤老，日下鼓腹歌可封。
岁日感怀　　　　　　　　　　李约
曙气变东风，蟾壶夜漏穷。新春几人老，旧历四时空。身贱悲添岁，家贫喜过冬。称觞惟有感，欢庆在儿童。
和张秘监阁老献岁过蒋大拾遗因呈两省诸公并见示　　　　　　　　　权德舆
二贤同载笔，久次入新年。焚草淹轻秩，藏书厌旧编。竹风晴翠动，松雪瑞光鲜。庆赐行春令，从兹伫九迁。
元日和布泽　　　　　　　　潘孟阳
至德生成泰，咸欢照育恩。流辉沾万物，布泽在三元。北阙祥云迥，东方嘉气繁。青阳初应律，苍玉正临轩。恩洽因时令，风和比化原。自惭同草木，无以答乾坤。
元日含元殿下立仗丹凤楼门下宣赦相公称贺二首　　　　　　　　　　杨巨源
天垂台耀扫偾梗寿献香山祝圣明。丹凤楼前歌九奏，金鸡竿下鼓千声。衣冠南面薰风动，文字东方喜气生。从此登封资庙略，两河连海一时清。
临轩启扇似云收，率土朝天剧水流。瑞色含春当正殿，香烟捧日在高楼。三朝气早迎恩泽，万岁声长绕冕旒。请问汉家功第一，麒麟阁上识侯。
元日观朝　　　　　　　　　　前人
北极长尊报圣期，周家何用问元龟。天颜入曙千官拜，元日迎春万物知。阊阖迥临黄道正，衣裳高对碧山垂。微臣愿献尧人祝，寿酒年年太液池。
元日呈李逢吉舍人　　　　　　前人
中华文物贺新年，霜仗遥排凤阙前。一片彩霞迎曙日，万条红烛动春天。称觞山色和元气，端冕炉香叠瑞烟。共说正初当圣泽，试过西掖问群贤。
奉和库部卢四兄曹长元日朝回　韩愈
天仗宵严建羽旄，春云送色晓鸡号。金炉香动螭头暗，玉佩声来雉尾高。戎服上趋承北极，儒冠列侍映东曹。太平时节难身遇，郎署何须叹二毛。
元日陪早朝　　　　　　　　欧阳詹
斗柄东回岁又新，邃旒南面挹来宾。和光彷佛楼台晓，休气氛氲天地春。仪a不唯丹穴鸟，称觞半是越裳人。江皋腐草今何幸，亦与星垣拱北辰。
元日乐天见过因举酒为贺　　刘禹锡
渐入有年数，喜逢新岁来。震方天籁动，寅位帝车回。门巷扫残雪，林园惊早梅。与君同甲子，寿酒让先杯。
元日感怀　　　　　　　　　　前人
振蛰春潜至，湘南人未归。身加一日长，心觉去年非。燎火委虚烬，儿童御Z衣。异乡无旧识，车马到门稀。
庾楼岁旦　　　　　　　　　白居易
岁时销旅貌，风景触乡愁。牢落江湖意，新年上庾楼。
苏州元日郡斋感怀寄越州元相公杭州白舍人　　　　　　　　　　　　　李谅
称庆还乡郡吏归，端忧明发俨朝衣。首开三百六旬日，新知四十九年非。当官补拙勤犹虑，游宦量才已息机。举族共资随月俸，一身唯忆故山薇。旧交邂逅封疆近，老牧萧条宴赏稀。书札每来同笑话，篇章时到借光辉。丝纶暂厌分符竹，舟楫初登拥羽旗。未知今日情何似，应与幽人事有违。
元日仗　　　　　　　　　　　张祜
文武千官岁仗兵，万方同轨奏升平。上皇一御含元殿，丹凤门开白日明。
献岁书情　　　　　　　　　裴夷直
白发添双鬓，空宫〈一作过〉又一年。音书鸿不到，梦寐兔空悬。地远星辰侧，天高雨露偏。圣期〈一作朝〉知有感，云海漫相连。
元日观朝　　　　　　　　　　厉元
玉座临新岁，朝盈万国人。火连双阙晓，仗列五门春。瑞雪销鸳瓦，祥光在日轮。天颜不敢视，称庆拜空频。
岁日朝回口号　　　　　　　　杜牧
星河犹在整朝衣，远望天门再拜归。笑向春风初五十，敢言知命且知非。
元日即事　　　　　　　　　　喻凫
敛板贺交亲，称觞讵有巡。年光悲掷旧，景色喜呈新。水柳烟中重，山梅雪后真。不知将白发，何以度青春。
元日楼前观仗二首　　　　　　薛逢
千门曙色锁寒梅，五夜疏钟晓箭催。宝马占堤朝阙去，香车争路进名来。天临玉几班初合，日照金鸡仗欲回。更傍紫微瞻北斗，上林佳气满楼台。
映跞照章ヌǎ漠漠祥云雉扇开。星驻冕旒三殿晓，云翻珠翠六宫来。山呼圣寿烟霞动，风转金章鸟兽回。欲识普恩无远近，万方欢忭一声雷。
元日田家　　　　　　　　　　前人
南村晴望北村梅，树里茅檐晓尽开。蛮}出门儿妇去，乌龙迎路女郎来。相逢但祝新正寿，对举那愁暮景催。长笑士林因宦别，一官轻是十年回。
元日女道士受　　　　　　　贾岛
元日更新夜，斋身称净衣。数星连斗出，万里断云飞。霜下磬声在，月高坛影微。立听师语了，左肘系符归。
元日　　　　　　　　　　　温庭筠
神耀破氛昏，新阳入宴温。绪风调玉吹，端日应铜浑。威凤跄瑶，升龙护璧门。雨D春令煦，裘冕B容尊。
元日作　　　　　　　　　　　李郢
锵锵华驷客，门馆贺新正。野雪江山霁，微风竹树清。芜庭春意晓，残蘖烬烟生。忽忆王孙草，前年在帝京。
元日　　　　　　　　　　　司空图
甲子今重数，生涯只自怜。殷勤元日日，午又明年。
元日　　　　　　　　　　　　方干
晨鸡两遍报更阑，刁斗无声晓漏乾。暖日映山调正气，东风入树舞残寒。轩车欲识人间感，献岁须来帝里看。才酌屠苏定年齿，坐中唯笑鬓毛斑。
岁仗　　　　　　　　　　　　罗邺
玉帛朝元万国来，鸡人晓唱五门开。春排北极迎仙仗，日捧南山入寿杯。歌舜薰风铿剑佩，祝尧嘉气霭楼台。可怜四海车书共，重见萧曹佐汉材。
元日有题　　　　　　　　　崔道融
十载元正酒，相欢意转深。自量麋鹿分，只合在山林。
保大五年元日大雪同太弟景遂汪王景逖齐王景逵进士李建勋中书徐铉勤政殿学士张义方登楼赋　　　　　　　　　李c
珠帘高卷莫轻遮，往往相逢隔岁华。春气昨宵飘律管，东风今日放梅花。素姿好把芳姿掩，落势还同舞势斜。座有宾朋尊有酒，可怜清味属侬家。
观新岁朝贺　　　　　　　　卢延让
龙墀初立仗，鸳鹭列班行。元日燕脂色，朝天桦烛香。表章堆玉案，缯帛满牙床。三百年如此，无因及我唐。
和元宗元日大雪登楼　　　　李建勋
纷纷忽降当元会，著物轻明似月华。狂洒玉墀初散絮，密黏宫树未妨花。迥封双阙千寻峭，冷压南山万仞斜。宁意传来中使出，御题先赐老僧家。
朝元引四首　　　　　　　　　陈陶
帝烛荧煌下九天，蓬莱宫晓玉炉烟。无央鸾凤随金母，来贺薰风一万年。
正殿云开露冕旒，下方珠翠压鳌头。天鸡唱罢南山晓，春色光辉十二楼。
万宇灵祥拥帝居，东华元老荐屠苏。龙池遥望非烟拜，五色o在玉壶。
宝祚河宫一向清，龟鱼天篆益分明。近臣谁献登封草，五岳齐呼万岁声。
元日　　　　　　　　　　　成彦雄
戴星先捧祝尧觞，镜里堪惊两鬓霜。好是灯前偷失笑，屠苏应不得先尝。
元日观郭将军早朝　　　　　释灵澈
欲曙九衢人更多，千条香烛照银河。今朝始见金吾贵，连马纵横避玉珂。
元日　　　　　　　　　　　宋晏殊
三百六旬初一日，四时嘉序太平年。霓裳绛节修真，步武祥云奉九天。
元日　　　　　　　　　　　　前人
屠苏醴酒盈金校郁垒神荼卫紫关。三界上真垂介福，绵绵洪算等南山。
夫人x春帖子词　　　　　　欧阳
元会千官集，新春万物同。测圭知日永，占岁喜时丰。
次韵秦少游王仲至元日立春　　苏轼
省事天公厌两回，新年春日并相催。@勤更卜山阴雪，要与梅花作伴来。
又
己卯嘉辰寿阿同，愿渠无过亦无功。明年春日江湖上，回首觚棱一梦中。
又
词锋唯作楚骚寒，德意还同汉诏宽。好遣秦郎供帖子，尽驱春色入毫端。
元日过丹阳明日立春寄鲁元翰　前人
堆盘红缕细茵c，巧与椒花两38新。竹马异时宁信老，土牛明日莫辞春。西湖弄水犹应早，北寺观灯欲及辰。白发苍颜谁肯记，晓来频嚏为何人。
次韵曾仲锡元日见寄　　　　　前人
萧索东风两鬓华，年年幡胜剪宫花。愁闻塞曲吹芦管，喜见春盘得蓼芽。吾国旧供云泽米，君家新致雪坑茶。燕南异事真堪记，三寸黄柑擘永嘉。
己酉元日　　　　　　　　　　陆游
夜雨解残雪，朝阳开积阴。桃符呵笔写，椒酒过花斟。巷柳飘风早，街泥溅马深。行宫放朝贺，共识慕尧心。
淳熙丙午元日圣上诣东朝庆寿口号杨万里
春色何须羯鼓催，君王元日领春回。牡丹芍药蔷薇朵，都向千官帽上开。
元日　　　　　　　　　　　王十朋
元日年年见，天涯意故长。诗篇示宗武，春色酌瞿唐。白发又新岁，黄柑非故乡。弟兄团拜处，归去愿成行。〈酒名瞿唐春〉
壬寅岁旦景明子渊君玉携酒与诗为寿次韵戴复古
舍我白磁碗，把君金屈卮。判为元日醉，共赋早春诗。冰泮鱼龙起，花开蜂蝶知。为余扶病脚，赖有古藤枝。
岁旦族党会拜　　　　　　　　前人
衣冠拜元日，樽俎对芳辰。上下二百位，尊卑五世人。排门乔木古，照水早梅春。寒事将销歇，风光又一新。
元日　　　　　　　　　　　　前人
献寿椒花泛绿醪，迎祥朱户贴仙桃。彤庭玉殿炉烟起，霭霭卿云瑞日高。
次韵屏翁新元聚拜　　　　　　戴炳
履端来聚拜，和气洽昌辰。繁衍如今日，栽培岂一人。诗书延泽润，忠厚续长春。相祝无多语，年新德又新。
岁旦　　　　　　　　　　　宋伯仁
居间无贺客，早起只如常。桃板随人换，梅花隔岁香。春风回笑语，云气卜丰穰。柏酒何劳劝，心平寿自长。
甲申元日　　　　　　　　　王梦应
上日仍漂寄，尊前客又非。乡心眠听雨，病骨晚添衣。街鼓春将动，帘灯寒未归。梅花经一雪，几片不曾飞。
庚戌元日　　　　　　　　金高士谈
旧日屠苏饮最先，而今追想尚依然。故人对酒且千里，春色惊心又一年。习俗天涯同爆竹，风光塞外只寒烟。残年无复功名望，志在苏君二顷田。
元日　　　　　　　　　　　　秦略
新历从头数，残冬与我违。不知垂老至，但觉拜人稀。汲水泥融井，看书暖入帏。浅情墙外柳，新绿已依依。
次韵正旦会朝　　　　　　　元袁桷
阊阖春回旭日鲜，花光摇曳佩仙仙。金莲漏下催初刻，玉笋班齐祝万年。香拥衮龙开黼座，风回笙鹤舞钧天。朝元法曲谁传得，归醉蓬莱话日边。
元日贺裴都事朝回　　　　　　李材
海上琼楼接五城，人间歌吹近蓬瀛。云移豹尾旌旗暖，日射螭头剑佩明。拜舞尽随仙仗入，退归遥听玉珂鸣。欣欣百草含春意，得傍东君暖处生。
开岁　　　　　　　　　　　　范Z
自违北极向南辰，重见东皇似故人。合席管弦方殿岁，殊乡花柳觉先春。水归楚泽鱼俱化，天覆周郊兽亦仁。薄宦于时无补报，且须康济百年身。
都门元日　　　　　　　　　萨都剌
元日都门瑞气新，层层冠盖羽林陈。云边鹄立千官晓，天上龙飞万国春。宫殿日高腾紫霭，箫韶风细入青F。太平天子恩如海，亦遣椒觞到小臣。
次韵元日朝贺　　　　　　　傅若金
宫漏催朝烛影斜，千官鸣玉动晨鸦。交龙拥日明丹，飞凤随云绕画车。宴罢戴花经苑路，诗成传草到山家。小儒未得随冠冕，遥听钧天隔彩霞。
丁亥元日　　　　　　　　　　张翥
梅花院落雨声中，窗外春寒VV风。腊酒拨醅浮玉蚁，夜灯挑烬落金虫。星环甲纪惊身老，雪解寅朝验岁丰。还喜驿书催上路，寸心长在日华东。
庚辰元旦　　　　　　　　　　王冕
试题春帖纪新年，霭霭青云起砚田。展卷不知山是画，举头恰喜屋如船。梅花雪后开无数，杨柳风前困欲眠。怅望关河无限恨，呼儿沽酒且陶然。
甲午元日感怀　　　　　　　吴文让
春色年年出帝京，河冰未解柳还青。东华正拥如云骑，南国空瞻戴斗星。日月由来双过鸟，乾坤及此一浮萍。愁缘底事浓于酒，起傍梅花步短棂。
旦日试笔并自和二首　　　　　刘诜
炉烟烛影共徘徊，手试春风第一杯。万里星辰环极共，五更鼓角挟春来。凌寒柳意如先动，阅岁梅花不受催。坐久不知天向曙，出门爆竹发惊雷。
老来节意重徘徊，小案犹横隔岁杯。得句定知春未觉，开门喜报客频来。江山万古晴阴老，花柳千林雨露催。郡国升平人自乐，城头画鼓响轻雷。
元日试笔二首　　　　　　　　周砥
金鸭香犹吐，风帘影自飘。轻冰生墨沼，馀雪缀寒条。茅屋行堪赋，山云坐可招。且无轩冕意，随分乐渔樵。萼绿花开未，香醪已满缸。不须嗟往事，且复醉幽窗。采笔云千朵，青霄鹤一双。平生江海兴，渐觉片心降。
己酉新正　　　　　　　　　　叶J
天地风霜尽，乾坤气象和。历添新岁月，春满旧山河。梅柳芳容稚，松篁老态多。屠苏成醉饮，欢笑白云窝。
乙亥元旦试笔　　　　　　　　张雨
自古三朝节，于今一笑看。问年书亥字，献岁出辛盘。黔突多蒸术，红冰剩浴丹。行行追胜事，步步扫春寒。
癸丑元旦　　　　　　　　　明杨基
霏霏元日雪，脉脉人日雨。春来无日不轻阴，薄雾寒云满南浦。常年有雨复新晴，淑气韶光淡绕城。草色未逢金勒马，柳条先映玉楼莺。今年风雨兼冰雪，忘却春幡庆春节。野杏缄愁待酒催，江梅索笑邀人折。谁与观云卜大通，且须祈谷问年丰。相期十二楼前月，剩看花灯万点红。
元日试墨二首　　　　　　　　马治
竹雪寒声泻，山禽好语来。空馀腊月酒，拟访石亭梅。野水宜舟楫，春云费剪裁。从前江海上，今日竟悠哉。白发形归梦，青灯照隔年。远惟诸弟忆，贫幸老人怜。四海孤飞鹤，东湖一顷田。谁能论心迹，出处事皆天。
庚辰元日　　　　　　　　　陶宗仪
授历纪庚辰，开元值丙寅。五更微见雪，两日便迎春。头戴银幡巧，门题彩帖新。屠苏循故事，殿饮老年人。
元日升平词　　　　　　　　　王英
华盖中天近，祥云五夜多。众星环绛阙，一水接银河。花满瀛洲树，香涵太液波。长年逢此日，恩意共春和。
元旦试笔二首　　　　　　　陈献章
六载虚劳供奉恩，白头吾亦两朝臣。闾阎击壤今弘治，简册编年又戊申。日色小薰李昼，风光欲醉乳莺春。庐冈此景谁分付，也到江门不属人。
天上风云庆会时，庙谟争遣草茅知。邻墙旋打娱宾酒，稚子齐歌乐岁诗。老去又逢新岁月，春来更有好花枝。晚风何处江楼笛，吹到东溟月上时。
元旦早朝　　　　　　　　　李东阳
九门深掩禁城春，香雾笼街不动尘。玉帐寒更传虎卫，彤楼晓色听鸡人。帘前乐应红灯起，阶下班随Z仗陈。朝散东华看霁日，午烟晴市一时新。
元日早朝　　　　　　　　　程敏政
宫鸦集曙彩鞭挥，剑佩森森拱太微。日晃御床明绣衮，云回鸾辂见青纭：桦土⒄檀三唱，马监随班控六飞。喜值芳年叨侍从，起居长许近皇闱。
壬寅正旦侍班　　　　　　　　吴宽
炉烟如雾霭彤墀，半启金门复道危。咫尺星辰华盖转，中间日月衮衣垂。普天凤历开寅岁，平旦鸡人报卯时。御座不胜袍笏近，侍臣偏识汉朝仪。
乙亥元日　　　　　　　　　孙一元
元日狂歌倒竹樽，东风昨夜到柴门。生逢盛世忧何事，家在青山道自尊。残雪疏林开旧色，白沙细浪长新痕。春来漫有沧洲兴，文银鸷满钓腧。
元日同谷子延赋　　　　　　高叔嗣
雄都盛宾客，车马争驰骛。芳辰启初年，宴饮多所务。不知灌园身，何为迷方误。郊馆抗空壑，山扉启峻路。良朋平生欢，就我今朝步。城因并舍登，径为穿林度。微阴原上明，片日云中露。青霞照深池，白云停幽树。共贪岁欲新，不厌日旋暮。农田方在兹，君岂数能顾。
元旦赐门神挂屏葫芦等物岁以为常于慎行
节启青阳岁a新，金人十二画为神。韶华自合留天府，御气谁期洽近臣。Z胜仍分仙禁缕，云屏况借汉宫春。却怜寂寞扬雄宅，门巷恩光接紫宸。
己卯正旦和牧翁韵　　　　　程嘉燧
不嫌朱户有蒿蓬，且喜阳和转谷中。人语半空山殿晓，佛香匝地洞门风。酒随天意留青缥，诗与春光38碧红。况值朋来好乘兴，肯因滑限西东。
元旦书事　　　　　　　　　　吴兆
闽中风景丽，元旦百花开。有岸皆萦草，无波不染苔。树光摇粉堞，云彩照金。浓黛新年点，春衣隔岁裁。夜炉藏宿火，晓烛剪残灰。袖里分馀蕙，钗边20落梅。松枝当户插，椒气拂窗来。正好随欢笑，那知客思催。
玉楼春〈元日〉　　　　　　宋毛滂
一年滴尽莲花漏，碧井屠苏沈冻酒。晓寒料峭尚欺人，春态苗条先到柳。　佳人重劝千长寿，柏叶椒花芬翠袖。醉乡深处少相知，祗与东君偏故旧。
玉楼春　　　　　　　　　　杜安世
玉烛光明正旦好，斗柄东回春太早。岭寒犹锁去年梅，江暖新催今岁草。　蜀国熙熙冬令杪，更喜寿阳新梦觉。玉杯齐举乐音谐，遥想金阶天仗晓。
水调歌头〈元日客宁都〉　　赵长卿
离愁晚如织，托酒与消磨。奈何酒薄愁重，越醉越愁多。忍对碧天好夜，皓月流光无际，光影转庭柯。有恨空垂泪，无语但悲歌。　因凝想，从别后，促双蛾。春来底事，辜负紫袖与红靴。速整雕鞍归去，著意浅斟低唱，细看小婆娑。万蕊千花里，一任玉颜酡。
蝶恋花〈元日〉　　　　　　辛弃疾
谁向椒盘簪Z胜，整整韶华，争上春风鬓。往日不堪重记省，为花常把新春恨。　春未来时先借问，晚恨开迟，早又飘零近。今岁花期消息定，只愁风雨无凭准。
木兰花〈元日〉　　　　　　　陆游
三年流落巴山道，破尽青袍尘满帽。身如西渡头云，愁抵瞿塘湖上草。　春花秋月年年好，试戴银幡07醉倒。今朝一岁大家添，不是人间偏我老。
阮郎归〈元日〉　　　　　　吴文英
五更枥马静无声，邻鸡犹怕惊。日华平晓弄春明，暮寒愁翳生。　新岁梦，去年情，残宵半酒醒，春风无定落梅轻，断鸿长短亭。
探芳新〈吴中元日承天寺游人〉前人
九街头正，软尘润酥雪消残溜赏，o园花艳。云阴笼昼，层梯空麝散拥。凌波萦翠袖。叹年端连环转烂漫，游人如绣。　肠断回廊，伫久便写意。溅波传愁蹙，岫渐没飘鸿，空惹f情。春瘦椒杯香乾，醉醒怕西窗。人散后，暮寒深，迟回处，自扳庭柳。
塞垣春〈岁旦〉　　　　　　　前人
漏瑟侵琼，管润鼓。借烘炉藏钩。怯冷画难临。晓邻语莺啭，绿窗细咒。浮梅盏换蜜，炬花心短。梦惊回林鸦，起曲屏春事天远。　迎路柳丝，裙看争拜。东风盈灞桥岸，髻落宝钗寒。恨花胜，迟燕渐。街帘影转，还似新年。过邮亭一相见，南陌又灯火。绣囊尘香浅。
临江仙〈元日醉题〉　　　明王世贞
拨乱屠苏新绿，金花巧胜初裁。东风雨印泥苔，腊随残漏尽，春逐晓痕来。　昨岁贪杯今岁病，病时依旧贪杯。欲填新令雪儿排，小园梅未吐，先报一枝开。
元旦部选句
汉冯衍《显志赋》：开岁发春兮，百卉含英。〈又〉铭：元正上日，百福孔灵。
班固《东都赋》：春王三朝会同，汉京是日也。天子受四海之图籍，膺万国之贡珍，内抚诸夏，外绥百蛮。张衡《东京赋》：孟春元日，群后旁戾，百僚师师于斯胥。洎蕃国奉聘，要荒来贽。
魏程晓赠傅休奕诗：三光飞景，玉衡代迈。龙集甲子，四时成岁。权舆授代，除陈荡秽。元服初嘉，万福来会。赫赫应门，严严朱阙，群后扬扬，庭燎晰晰。晋正会《大享歌》：庆随百礼合，寿与三朝并。
荀勖《食举乐东西厢歌》：封建厥福，骏发其祥，三朝习吉，终然允臧。
庾阐《扬都赋》：岁惟元辰，阴阳代纪，履端归馀，三朝告始，万国鸣銮，有客戾止。
宋谢灵运诗：开春献初岁，白日出悠悠。
鲍照：春日行，献岁发，吾将行，春山茂，春日明。
梁三朝《雅乐歌》：四气新元旦，万寿初今朝。
北齐元会《大享歌》：夏正肇旦，周物充庭。
隋炀帝献岁《宴宫臣》诗：三元建上京，六佾宴丽城。朱庭容卫肃，青天春气明。
唐太宗诗：送寒馀雪尽，迎岁早梅新。
丁仙芝诗：开正献岁酒，千里间庭闱。
韦述诗：初岁开韶月，田家喜载阳。
李华《含元殿赋》：献岁元辰，东风发春，悬法象魏，与人维新。
李嘉v诗：入京当献岁，封事更闻天。
张籍诗：长思岁旦沙堤上，得从鸣珂傍火城。
白居易《元日对酒》诗：三杯蓝尾酒，一G胶牙饧。〈又〉春旦日初出，右晨辉。〈又〉献岁晴和风，景新铜驼街。郭暖无尘。
宋梅尧臣诗：舟中逢献岁，风雨送馀寒。〈又〉屠苏先尚幼，Z胜又宜春。
陈师道诗：度腊不成雪，迎年遽得春。
杨万里诗：夜半梅花添一岁，梦中爆竹报残更。朱熹诗：时当冬候穷，开岁五日强。

[book_title]岁功典第二十四卷
元旦部纪事
《拾遗记》：尧在位七十年，有鸾雏岁岁来集，麒麟游于薮泽，鸱枭逃于绝漠。有祗支之国，献重明之鸟。一名重晴，双睛在目，状如鸡，鸣似凤。时解羽毛，肉翮而飞。能逐搏猛兽虎狼，使妖灾群恶不能为害，饴以琼膏。或一岁数来或数岁不至。国人莫不洒扫门户以望重明之集。其未至之时，国人或刻木，或铸金，为此鸟之状，置于门户之间，则魑魅丑类自然退伏。今人每岁元日，或刻木铸金，或图画为鸡于牖上，盖重睛之遗像也。
《路史》：帝舜命禹正月朔旦受命于神宗。于时八风循道，卿云丛丛，俊V百工，胥和而歌。
《周礼・天官》：太宰，正月之吉始和，布治于邦国都鄙。〈订义〉郑康成曰：正月，周之正月吉谓朔日。刘执中曰：正月之吉阳生、阴伏。其气始和，岁事将兴，而春令行矣。故因其始和而布治焉。〈按周之正月乃夏之十一月因布治系春令姑附载之〉《说苑》：昔齐桓公得管仲隰朋辩其言。说其义正月之朝，令具太牢进之先祖。桓公西面而立，`仲隰朋东面而立。桓公赞曰：自吾得听二子之言，吾目皆明，耳皆聪，不敢独擅。愿荐之先祖。
《管子・首宪篇》：正月之朔，百吏在朝。君乃出令布宪于国，五乡之师、五属大夫皆受宪于太史。
《左传》：晋悼夫人食舆人之城，杞者绛县人，或年长矣，无子，而往与于食。有与疑年，使之。年曰：臣小人也，不知纪年。臣生之岁正月甲子朔，四百有四十丑甲子矣。〈注〉其年正月一日甲子，盖夏正建寅之月周之三月也。
《列子・说符篇》：邯郸之民，以正月之旦献鸠于简子。简子大悦，厚赏之。客问其故。简子曰：正旦放生示有恩也。客曰：民知君之欲放之，竞而捕之，死者众矣。君如欲生之，不若禁民勿捕。捕而放之，恩过不相补矣。简子曰：然。
《墨子秘要》：元日取鹊巢，烧灰著于厕，以避兵。撒门里以避盗贼。
《鬼谷子》：元旦之夕，汛扫，置香灯于灶门，注水满铛，置杓于水。虔礼拜祝，拨杓使旋，随柄所指之方，抱镜出门，密听人言第一句，即是卜者之兆。
《孔丛子》：邯郸民以正月旦，献爵于赵王，而缀以五采。王大悦，申叔以告子顺。子顺曰：正朝放之示有生也。《史记・秦始皇本纪》：始皇以秦昭王四十八年正月生于邯郸，及生名为政姓赵氏〈注〉。徐广曰：一作正。宋忠云以正月旦生，故名正。索隐曰：系本作政又生于赵。故曰赵政。一曰秦与赵同祖以赵城为荣故姓赵氏。正义曰：正音政周正建子之正也。始皇以正月旦生于赵，因为政。后以始皇讳故音正。
《三齐略记》：荥阳有眢井。沛公避项羽逃于井中。时双鸠集井上，人谓在井，羽曰：井有人鸠不集，沛公遂免难，故汉世正旦放鸠。
《通典》：汉至武帝用夏正。百官贺正月。二千石以上，上殿称万岁。举觞御座前，司空奉羹、大司农奉饭，奏食举之乐。百官受赐宴享，大作乐。
汉宣帝修武帝故事。间岁正月一日至河东祠后土。《万岁历》：汉成帝诏：除正旦杀鸡与雀。
《汉官仪》：正旦朝贺，三公奉璧上殿，向御座北面。太常赞曰：皇帝为三公兴，三公伏。皇帝坐，乃前进璧。《后汉书・吴良传》：良初为郡吏。岁旦与掾史入贺门下。掾王望举觞上寿，z称太守功德。良于下坐，勃然进曰：望，佞邪之人，欺z无状，愿勿受其觞。太守敛容而止宴。罢转良为功曹。
《陈禅传》：永宁元年，西南夷掸国王献乐及幻人，能吐火，自支解，易牛马头。明年元会作之于庭。安帝与群臣共观，大奇之。陈禅独离席举手大言曰：昔齐鲁为夹谷之会，齐作侏儒之乐，仲尼诛之。帝王之庭不宜设外国之技。
《陈翔传》：翔为侍御史，正旦朝贺，大将军梁冀威仪不整，翔奏：冀恃贵不敬，请收案罪。时人奇之。
《戴凭传》：凭为侍中，寻拜虎贲中郎将，以侍中兼领之。正旦朝贺，百僚毕会，帝令群臣能说经者更相难诘，义有不通，辄夺其席以益通者。凭遂重坐五十馀席，故京师为之语曰：解经不穷戴侍中。
《典略》：魏明帝使博士马均作司南车，水转百戏。正月朝造巨兽、鱼龙漫衍、弄马倒骑、备如汉西京故事。《晋书・礼志》：岁旦常设苇茭、桃梗、磔鸡于宫及百寺之门。以禳恶气。按汉仪则仲夏设之，有桃印，无磔鸡。及魏明帝大修禳礼。故何晏禳祭，议鸡特牲，供禳衅之事磔鸡宜起于魏印本。汉制所以辅卯金，又宜魏所除也。且未详改仲夏在岁旦之所起耳。
《舆服志》：象车汉卤簿最在前。武帝太康中平吴后，南越献驯象，诏作大车驾之以载黄门。鼓吹数十人，使越人骑之。元正大会驾象入庭。
《三十国春秋》：晋元康九年正月大会。有鸠入御座武帐中，拂司空张华之冠。
《晋书・王浑传》：帝尝访浑元会，问郡国计吏方俗之宜。浑曰：陛下钦明圣哲，光于远近。明诏冲虚，询及刍荛。斯乃周文畴咨之求。仲尼不耻下问也。旧三朝元会，计吏诣轩下。侍中读诏，计吏跪受。臣以诏文相承已久，无他新声。非陛下留心方国之意也。可令中书指宣明诏，问方土异同。贤才秀异，风俗好尚，农桑本务，刑狱得无冤滥，守长得无侵虐。其勤心政化，兴利除害者，授以纸笔尽意陈闻。以明圣指垂心四远，不复因循常辞，且察其答对文义，以观计吏人才之实。又先帝时正会后，东堂见征镇长史、司马、诸王国卿、诸州别驾。今若不能别见，可前诣轩下，使侍中宣问。以审察方国于事为便。帝然之。
《陶侃传》：侃都督荆州时，造船木屑及竹头，悉令举掌之。咸不解所以。后正会积雪始晴，听事前馀雪犹湿。于是以屑布地。其综理微密，皆此类也。
《孟嘉传》：褚裒正旦朝庾亮，亮大会州府人士。裒问亮：闻江州有孟嘉，其人何在。亮曰：在坐，卿但自觅。裒历观指嘉谓亮曰：此君小异，将无是乎。亮欣然而笑。晋咸康起居注：十二月庚子，诏曰：正会日，百官增禄，赐酒，人二升。
《晋书・列女传》：刘臻妻陈氏者，亦聪辩能属文。尝正旦献椒花颂。又撰元日及冬至进见之仪行于世。《风土记》：岳州自元正献岁，邻里以饮宴相庆至十二日罢。谓其日为云开节。
《邺中记》：元日，石虎于殿前设金枝铜灯百二十枝，名金枝华秀。
《裴氏新语》：正旦县官杀羊悬其头于门，又磔鸡以副之。俗说以厌厉气。元以问河南伏君，伏君曰：是月也。土气上升，草木萌动，羊m百草，鸡啄五谷，故磔之以助生气。
《会稽先贤传》：魏朗，字少英，为郡功曹佐。正旦掾吏顾龛披裘以加朝服。朗以裘非臣服，龛不敬。敕卒撤去。龛恚而不听朗，右手鸣鼓左手撤裘。以闻，府君喜朗，遂退龛，以朗代之，朗辞病不就。
《世说》：元帝，正会，引丞相王导登御床，王公固辞，中宗引之弥苦。王公曰：使太阳与万物同晖，臣下何以瞻仰。帝乃止。
《西征记》：太极殿中有铜龙，长三丈。铜樽容三十斛。正旦大会，龙从腹内受酒，口吐之于樽中。
《宋书・礼志》：正旦元会设，白虎樽于殿庭。樽盖上施白虎，若有能献直言者，则发此樽饮酒。案礼记知悼子卒，未葬。平公饮酒，师旷、李调侍鼓钟，杜蒉自外来闻钟声曰：安在。曰：在寝。杜蒉入寝。历阶而升酌曰：旷饮斯。又酌曰：调饮斯。又酌堂上北面坐饮之，降趋而出。平公呼而进之曰：蒉曩者，尔心或开，予是以不与尔言，尔饮旷，何也。曰：子卯不乐，知悼子在堂斯其为子卯也。大矣旷也，太师也，不以诏，是以饮之也。尔饮调，何也。曰：调也，君之亵臣也，为一饮一食，忘君之疾。是以，饮之也，尔饮何也。曰：蒉也，宰夫也，唯刀匕是供，又敢与知防，是以饮也。平公曰：寡人亦有过焉，酌而饮寡人。杜蒉洗而扬觯。公谓侍者曰：如我死，则必无废斯爵至于今。既毕献斯扬觯谓之杜举白虎樽。盖杜举之遗式也。画为虎，疑是后代所加，欲令言者猛如虎，无所忌惮也。
《符瑞志》：大明五年正月元日，花雪降殿庭。时右卫将军谢庄下殿，雪集衣，还白。上以为瑞，于是公卿作花雪诗。
《寿阳记》：赵伯符为豫州刺史。立义楼每至元日，乃于楼上作乐。楼下男女盛饰游观行乐。
《南齐书・世祖本纪》：建元四年十二月己丑，诏曰：缘淮戍将，久处边劳，三元行始，宜沾恩庆。可遣中书舍人宣旨，临会后每岁皆如之。
《东昏侯本纪》：永元三年春正月丙申朔，合朔时加寅漏上八刻。事毕，宫人于阅武堂元会，皇后正位，阉人行仪，帝戎服临视。
《萧颖俅》：上慕俭约，欲铸坏大官。元日，上寿银酒j。尚书令王晏等咸称盛德。萧颖僭唬撼廷盛礼莫过三元。此一器既是旧物不足为侈。帝不悦，后预曲宴银器满席。颖僭唬罕菹拢前欲坏酒j，恐宜移在此器也。帝甚有惭色。《酉阳杂俎》：梁主常遣传诏，童赐群臣岁旦酒、辟恶散、却鬼丸三种。
《梁书・元帝本纪》：大宝元年正月朔，左卫将军王僧辩获橘，三十子共蒂，以献。
《南史・谢举传》：举为太常博士与兄览俱预元会。江淹一见并，相钦挹曰：所谓御二龙于长途者也。
《魏书・太宗本纪》：神瑞五年春正月丙戌朔，自薛林东还至于屋窦城，享劳将士，大T二日，颁禽兽以赐之。《高祖本纪》：太和十一年春正月丁亥朔，诏定乐章，非雅者除之。
《隋书・音乐志》：明帝武成二年正月朔旦，会群臣于紫极殿。始用百戏。宣帝即位，广召杂伎、增修百戏、鱼龙漫衍之伎，常陈殿前。
《荆楚岁时记》：正月一日是三元之日也。春秋谓之端月。鸡鸣而起，先于庭前爆竹，以辟山68恶鬼。〈注〉按神异经云，西方山中有人焉。其长尺馀，一足，性不畏人，犯之则令人寒热，名曰山68。以竹著火中B斡猩，而山68惊惮。元黄经所谓山68鬼也。俗人以为爆竹起于庭燎家，国不应滥于王者。
长幼悉正衣冠以次拜贺，进椒柏酒饮桃汤，进屠苏酒胶牙饧，下五辛盘进敷于散，服却鬼丸。各进一鸡子，造桃板，著户谓之仙木。凡饮酒次第从小起。〈注〉按《四民月令》云：过腊一日谓之小岁。拜贺君亲进椒酒从小起。椒是玉衡星，精服之令人身轻却老。柏是仙药。成公子《安椒花铭》则曰：肇惟岁首。月正元日厥味惟珍，蠲除百疾，是知小岁则用之。汉朝元正则行之。桃者五行之精，厌伏邪气，制百鬼也。董勋云：俗有岁首用椒酒椒花芬香，故采花以贡樽。正月饮酒先小者，以小者得岁先酒贺之，老者失岁故后与酒。周处《风土记》曰：元日造五辛盘。正元日五薰炼形。五辛所以发五藏之气。庄子所谓：春月饮酒茹葱以通五藏也。敷于散出。葛洪炼化篇方用柏子、仁麻、仁细辛乾姜、附子等分为散井华水服之。又方江夏刘次卿以正旦至市，见一书生入市，众鬼悉避。刘问书生曰：子有何术以至于此。书生言我本无术，出之日，家师以一丸药绛囊裹之，令以系臂防恶气耳。于是刘就书生借此药至所，见鬼处，诸鬼悉走。所以世俗行之其方：用武都雄黄丹散二两蜡和，令调如弹丸。正月旦令男左女右带之。周处《风土记》曰：正旦当生，吞鸡子一枚，谓之形。胶牙者盖以使其牢固不动。今北人亦如之。熬麻子大豆兼糖散之。案《炼化篇》云：正月旦，吞鸡子赤豆七枚辟瘟气。又《肘后方》云：旦及七日，吞麻子小豆各二七枚，消疾疫。张仲景方云：岁有恶气，中人不幸便死。取大豆二七枚鸡子、白麻、子酒吞之。然麻豆之设，当起于此。梁有天下不食荤荆，自此不复食鸡子，以从常则。
贴画鸡户上，县苇索于其上，插桃符其旁，百鬼畏之。〈注〉按魏议郎董勋云：今正腊旦，门前作烟火，桃神绞索松柏杀鸡著门户逐疫礼也。《括地图》曰：桃都山有大桃树盘曲三千里。上有金鸡，日照则鸣。下有二神，一名荼一名垒，并执苇索以伺不祥之鬼，得则杀之。应劭《风俗通》曰：黄帝书称，上古之时兄弟二人，曰荼与垒，住度朔山上桃树下。简百鬼妄人，援以苇索，执以食虎。于是县官以腊除夕，饰桃人垂苇索虎画于门，效前事也。
又以钱贯系杖脚，回以投粪扫上，云令如愿。〈注〉按《录异记》云：有商人区明者，过彭泽湖，有车马出，自称青洪君，要明过厚礼之。问何所须，有人教明但乞如愿。及问以此言答。青洪君甚惜如愿，不得已许之，乃其婢也。既而送出。自尔商人或有所求，如愿并为即得。后至正旦，如愿起晚，乃打如愿。如愿走入粪中。商人以杖打粪扫唤如愿，竟不还也。此如愿故事。今北人正月十五日夜，立于粪扫边，令人执杖打粪堆云云，以答假痛意者，亦为如愿故事耳。
《玉烛宝典》：正月之朔是谓正日。躬率妻孥洁祀祖。《古镜记》：隋汾阴侯生，天下奇士也。王度常以师礼事之。临终赠度以古镜曰：持此则百邪远人。度受而宝之。大业九年正月朔，有一胡僧行乞而至度家。弟绩出见之觉其神彩不俗，便邀入室，而为具食。坐语良久，僧谓绩曰：檀越家似有绝世宝镜也。可得见耶。绩曰：法师何以得知之。僧曰：贫道受明录秘术，颇识宝气。檀越宅上每日常有碧光，连日绛气属月。此宝镜气也。贫道见之两年矣。今择良日故欲一观。绩出之僧跪捧欣跃。
《隋书・新罗国传》：每正月旦相贺，王设宴会班赍群官，其日拜日月神。
《通典》：永徽二年，诏元日，令中书令读诸方表。
《旧唐书・岑文本传》：太宗贞观元年元日，临轩宴百寮。文本上三元颂，其词甚美。
《音乐志》：贞观十四年，景云见，河水清，张文收制景云河清歌，名曰宴乐。为诸乐之首。元会第一奏者是也。《册府元龟》：长寿二年元日，大雪，上谓群臣：元日雪，百谷丰，此语有何故实。姚q曰：泛胜之书。雪是五谷精。《通典》：长寿二年，制始令举人献岁元会列于方物前，以备充庭。
《唐诗纪事》：景龙四年正月朔，赐群臣柏树。
《通典》：天宝六载，敕诸道差使贺正表，并取元日随京官例序立，便见。通事舍人奏知其表，直送四方馆，元日仗下后一时同进。
《旧唐书・德宗本纪》：贞元九年春正月庚辰朔，朝贺毕，上赋退朝观仗归营诗。
《唐书・李晟传》：晟治家以严。正岁，崔氏女妇宁让曰：尔有家而姑在堂，妇当治酒食且待宾。客却之不得进。《旧唐书・宪宗本纪》：元和元年正月丁卯朔，御含元殿受贺丹凤楼，大赦改元。
元和二年八月，中书奏先停诸道奏祥瑞，伏以所奏祥瑞皆缘腊享告庙元会奏用。今后诸大瑞随表同奏。中瑞下瑞申有司。其元日奏祥瑞，请依令式。从之。《因话录》：大中七年冬，诏来年正月一日御含元殿受朝贺。赵U时为左补阙，请权御宣政殿，疏曰：伏见去岁之初，权御宣政，从宜之制出自宸衷，事简礼全，人心为便伏。乞且推此例停御含元。奏之。明日，上谓宰臣曰：有谏官疏，来年御含元殿事如何。莫须罢否。宰臣魏公暮奏曰：元年大庆正殿称贺亦是常仪。况当无事之时陛下肆觐百辟。朝廷盛礼不可废阙。上曰：近华州奏光化贼劫。下县又关辅。久无雨雪。皆朕之忧，岂谓之无事。须与他罢。假如权御宣政亦何不可也。宰臣奉诏方欲宣下而日官奏太阳当亏，遂罢之。其后宰相因奏对，以遗补多阙，请更除八人。上曰：谏官但要职业，修举亦岂在多。只如张道符、牛丛、赵U辈三数人足矣。使朕闻所未闻。
《东观奏记》：大中十一年正月一日，上御含元殿受朝。太子太师卢钧，年八十矣，自乐悬之南步而及殿墀，称贺上前，声容朗缓，举朝服之。至十二年元日含元受贺，太子少师柳公权，年亦八十矣。复为百官首，含元殿廷樵丁Ｗ岳中南步至殿下，力已绵惫，称贺之后，上尊号，圣敬文思和武光孝皇帝，公权误曰光武和孝，御史弹出之，罚一季俸料。七十致仕旧典也，公权不能克遵典礼，老而受辱，人多惜之。
《清异录》：咸通后，士风尚于正旦未明佩紫赤囊，中盛人参木香如豆样，时时倾出嚼吞之。至日出乃止，号迎年佩。
《国史补》：宰相礼绝班行，元日，百官已集而宰相方至。珂伞列烛多至数百炬，谓之火城。宰相火城至则众皆灭烛以避之。
《金门岁节记》：洛阳人家正旦，造丝鹅蜡燕粉荔枝。《酉阳杂俎》：龟兹国，元日38牛马驼为戏。七日观胜负，以占一年羊马减耗繁息也。
《辟寒》：李主中保大五年元日，大雪，命太弟以下登楼展宴，咸命赋诗。令中人就私第，赐李建勋继和时建勋。方会中书舍人徐铉勤政、学士张义方于溪亭。即时和进乃诏建勋铉义方同宴。夜艾方散，侍臣皆有诗咏。徐铉为前后序仞集，名手图画书图，尽一时之技真容。高冲古主之侍臣。法部丝竹周文矩主之楼阁宫殿。朱澄主之雪竹寒林。董源主之池沼禽鱼。徐崇嗣主之图成，皆绝笔也。
《玉海》：太祖克泽潞，下维扬，复湖湘，得荆渚，收剑南，取岭表，平江左，武功震曜。开宝九年正月戊寅朔，受朝乾元殿，降王在列知制诰扈。蒙上圣功颂述共事，诏褒之。
《宋史・五行志》：每岁除夕命翰林为词题桃符，正旦置寝门左右。
《苗训传》：训子守信，判司天监。淳化二年，上言正月一日为一岁之首，不可以断极刑事。下有司议行。《玉海》：景德四年正月己亥朔，御朝元殿受朝贺。群臣上寿诸道进表。下诏肆眚。司天言日抱戴佳气覆宫阙。上作元日朝会七言诗，赐近臣，属和。
大中祥符六年正月癸巳朔，五星同色。占曰天下兵偃。
《青箱杂记》：张齐贤相，太宗真宗皆以亮直重厚，称及晚娶薛氏妇。真宗不悦。一旦元会上寿，齐贤已微醺，进止失容，坐是谪安州。其麻曰：仍复酣k杯觞欹倾冠弁。盖为是也。
《玉海》：天圣二年正月壬寅朔，率百官上皇太后寿于会庆殿。是日景云见。
《宋史・仁宗本纪》：庆历五年，曩霄初遣人来贺正旦。《礼志》：宣和元年，蔡京言周官治象于正月之始和。以十二月颁告朔于邦国，皆不在十月后。世以十月者，祖秦朔故也。秦以十月为岁首，故月令以孟冬颁来岁之朔。今不当用，请以季冬颁岁运于天下。诏自今以正月旦进呈宣读。
《续文献通考》：宋宁宗嘉定十五年元日，御大庆殿受山东所献玉宝陈宫，架大乐，奏诗三章：一曰恭膺天命、二曰旧疆来归、三曰永清四海。
《琐碎录》：元日日未出时，小儿不长者，以手攀东墙，勿令人知。
《东京梦华录》：正月一日年节，开封府放关扑三日。士庶自早互相庆贺，坊巷以食物动使果实柴炭之类。歌叫关扑，如马行潘楼街。州东宋门外，州西梁门外踊路，州北封丘门外及州南一带结Z棚铺、陈冠梳珠翠、头面衣著花朵、领抹靴鞋玩好之类间列。舞场歌馆车马交驰向晚。贵家妇女纵赏关赌入场观看、入市店饮宴、惯习成风不相笑讶，至寒食冬至三日亦如此。小民虽贫者亦须新洁衣服，把酒相酬尔。《贵耳集》：李大异为广西宪。庚申年谢历日表云，岁次庚申乃艺祖开基之日，朔临戊子是吾皇诞圣之辰，当年正月一日戊子即茂陵元命。用得亲切，旋召入舍人院。
《宋史・占城国传》：正月一日牵象周行所居之地，然后驱逐出郭，谓之逐邪。
范成大《吴郡志》：俗竞节物，好遨游。岁首即会于佛寺为岁忏。
《潜居录》：巴陵鸦不畏人。除夕妇女各取一只以米果食之。元旦各以五色缕系于鸦颈放之，视其方向卜一岁吉凶。占云鸦子东兴女红，鸦子西喜事临，鸦子南利桑蚕，鸦子北织有息。
《巴陵俗》：元旦梳头先以栉理鸦之羽毛。祝曰：愿我妇女m发髟髟，惟百斯年，似其羽毛。故楚人谓女髻为鸦髻。
《金史・世宗本纪》：正月朔，徐州进芝草十有八茎，真定进嘉禾二本六茎，异亩同颖。
元氏《掖庭记》：元妃静懿皇后旦日受贺，六宫嫔妃以次献庆礼。时南朝宫人亦有选入后庭者，亦以所珍进献，一人献寒光水玉鱼；一人献青芝双虬如意；一人献柳金简翠腕。阑鱼是太真润肺物。如意是六朝宫人所遗。阑又建业景阳宫胭脂井物，后不悦。《成都岁华纪丽谱》：正月元日，郡人晓持小Z幡游安福寺塔。粘之盈柱若鳞，次然，以为厌禳惩咸平之乱也。塔上燃灯梵呗交作。僧徒骈集，太守诣塔前张宴。晚登塔眺望焉。
《明会典》：洪武十六年，令在京文武官吏人等，正旦节钱支与胡椒b两不等。
《熙朝乐事》：正月朔日，官府望阙遥贺礼毕，即盛服诣衙门往来交庆。民间则设奠于祠堂。次拜家长为椒柏之酒以待。亲戚邻里以春饼为上供，k栗炭于堂中，谓之旺相。贴青龙于左壁，谓之行春。插芝麻梗于檐头，谓之节节高。签柏枝于柿饼以大橘承之，谓之百事大吉。自此少年游冶翩翩，徵逐随意所之。演习歌吹，或投琼买快38，九翻牌，舞棍踢鲁说平话。无论昼夜，谓之放魂。至十八日收灯。然后学子攻书，工人返肆，农商各执其业，谓之收魂。
《帝京景物略》：正月元旦五鼓时，不卧而嚏嚏则急起，或不及衣，曰卧嚏者，病也。不卧而语言，或户外呼，则不应，曰呼者，鬼也。夙兴盥漱啖黍糕，曰年年糕。家长少毕拜姻友投笺互拜，曰拜年也。烧香东岳庙，赛放炮仗纸且寸，东之琉璃厂店，西之白塔寺，卖琉璃瓶盛朱鱼，转侧其影。小大俄忽。别有衔而嘘吸者大声，小声唪唪，曰倒掖。气旦至三日，男女于白塔寺绕塔。旦至晦日，家家竿标楼阁松柏枝荫之夜灯之曰天灯。是月也，女妇f手五丸，且掷且拾且承，曰抓子儿。丸用象木银砾为之，竞以轻捷。
《高坡异纂》：毛孔域，福清人。嘉靖乙酉正月朔旦，出贺节于亲友。中途顾见其家楼中有一妇人越窗登楼，脊身坐红被上。心异之，急驰归。召其二子验视，无所见，楼亦扃钥如故。其年子秉铎领乡荐名第十八，明年登进士第。
《帝京景物略》：隆安寺，万历己酉，僧翠林，自蜀来募金修佛殿。殿后堂三楹曰：净土社堂。列龛五十三，结僧徒念佛。岁元旦设果饵享佛，盘千数，名曰千盘会。《藜床沈馀》：崇祯元年元旦立春，谚云：百年难遇岁朝春。适际改元，尤千古罕遇。
《续文献通考》：苗人以元日为把忌，闭门不出。二七而解。
元旦部杂录
《书经・舜典》：月正元日〈注〉月正，正月也。元日，朔日也。《大禹谟》：正月朔旦。
《左传》：履端于始，序则不愆〈疏〉履步也。谓推步历之初始，以为术历之端首。
《易通卦验》：正旦五更，镂五色土于户上，厌不祥。师旷《占五谷贵贱法》：常以正月朔占夏粜，风从南来东来者皆贱。逆此者贵。
《陶朱公书》：元日有雷，禾麦皆吉。有雪，夏秋大旱。日出时有红霞，主丝贵。天晴为上。西北风，主米贵。每月如之。谚云岁朝东北，五禾大熟。壬癸亥子之方谓之水门。其方风来主水。谚云：岁朝西北风，大雨定妨农。西南风主米贵，东南风及南风皆主旱。
《楚辞》：献岁发春兮，汩吾南征。些O齐叶兮，白芷生。《汉书・礼乐志》：七始华始，肃唱和声〈注〉七始，天地人四时之始。华始，万物英华之始也。
《孔光传》：岁之朝曰三朝〈注〉岁之朝、月之朝、日之朝。《鲍宣传》：三始〈注〉正月一日为岁之朝、月之朝、日之朝始犹朝也。
《易林》：更旦初岁，振除祸败，新衣无服，拜受利福。东方朔《占书》：一日得甲子，虫灾桑谷贵，丙子旱，戊子收，庚子虎狼多，壬子绵贵。一日得甲寅，谷畜贵，丙寅油盐贵，戊寅壬寅谷先贵后贱，庚寅谷畜贵。如上旬先得丙寅，雨少，夏至雨多。戊寅秋雨多。壬寅冬雨多。一日得乙卯，荆楚米贵，丁卯周秦米贵，己卯燕赵米贵。辛卯韩魏米贵。癸卯宋鲁米贵。岁首得甲申，五谷收，丙申谷损虫食菜，戊申六畜灾，壬申涝。
《论衡・变动篇》：天官之书，以正月朝，占四方之风。风从南方来者旱。从北方来者湛。东方来者为疫。西方来者为兵。
《四民月令》：正月一日，七十二候之初，三百六旬之始。是谓正日。
梅花酒，元日服之，却老。
《臧荣绪晋书》：履端元日，正始之初。
《风土记》：月正元日，五薰形〈注〉啖五辛盘，所以助发五藏之气也。
王羲之《月仪书》：日往月来，元正首祚，太簇告辰，微阳始布，罄无不宜，和神养素。
《元中记》：今人正朝，作两桃人立门旁，以雄鸡毛置索中，盖遗像也。
《齐民要术》：正月旦，取杨柳枝著户上，百鬼不入家。《荆楚岁时记》：正月一日为鸡，今一日不杀鸡。
《辇下岁时记》：元日，御楼御殿发号施令，庆赐遂行。《酉阳杂俎》：元日，俗好于门上画虎头，书字，谓鬼名，可息疟疠。
《食谱》：阊阖门外有食肆，人呼为张手美家。水产陆贩随需而供，每节则专卖一物。元日元阳脔。
《种树书》：元日天未明，将火把园中，百树上从头用火燎过可免百虫食叶之患。
《司马光・居家杂仪》：卑幼于尊长。正旦六拜尊长，减止则从命。拜毕，男女长幼各为一列，以次共受卑幼拜。《云笈七签・灵宝》曰：正月一日，修续命斋，勿杀生。《梦溪笔谈》：岁首画钟馗于门，不知起自何时。皇v中，金陵发一冢，有石志，乃宋宗悫母郑夫人。宗悫有妹名钟馗，则知钟馗之说亦远矣。
《遁斋闲览》：今人岁首画钟馗辟邪，俗传起于唐明皇。按《唐逸史》：开元中，明皇昼梦一小鬼绕殿奔戏，上前上叱问之，曰：臣乃虚耗也。上怒，欲呼武士，俄见一大鬼顶破帽衣蓝袍系角带朝靴，径捉小鬼。先刳其目，然后擘而啖之。上问曰：尔何人也。云：臣终南山进士钟馗也。武德中应举不捷，羞归故里，触殿阶死，奉旨赐绿袍葬之。感恩发誓，与我王除天下虚耗妖孽之事。言讫梦觉乃召画工吴道子图之。
《石湖诗注》：成都元日滴酥为花，熬芋为柳叶，三夕张灯如上元。
《容斋续笔》：今人元日饮屠苏自小者起，相传已久。唐刘梦得白乐天元日举酒赋诗：刘云：与君同甲子，寿酒让先杯。白云：与君同甲子，岁酒合谁先。
《云麓漫抄》：正月旦日，世俗皆饮屠苏酒，自幼及长。或写作屠苏。《千金方》云：屠苏之名不知何义，按梁宗懔《荆楚岁时记》云：是日，进椒柏酒、饮桃汤、服却鬼丸、敷于散。次第从小起。注云：以过腊日，故崔月令。过腊一日谓之小岁。又曰：小岁则用之。汉朝元正则行之，晋世盖汉尝以十月为岁首也。又云：敷于散即胡洽。方云：许山赤散并有斤两。则知敷于音讹。转而为屠苏小岁。讹而为自小起云。
《见闻录》：元旦拜年，衣冠逐逐，大是可憎，不知起于何时。艾衡山先生一绝真可抚掌也。云：不求见面惟通谒，名刺朝来满敝庐。我亦随人投数纸，世情嫌简不嫌虚。
《通考》：岁旦天色晴明，气候温和，主民安国泰，五谷丰登，人少病，牺牲旺，寇盗息。
凡元日立春，主民人大安。谚云：百年难遇岁朝春。正月朔旦，三阳交泰，万物发生，乃人道报本。反始之时为一岁初祭。是日出神主于祭所拜献。
《研北杂志》：扬子江中沙田，田户每岁旦取一瓿以称水。水重则是年江水大，水轻则水小。岁岁不差。《便民书》：元日，东方有青云，人病，春多雨。白云，八月旱。赤云春旱。黑云春多雨。南方有赤云，夏旱米贵。元日晴和无日色，主有年。日有晕，主小熟。有雷，主一方不宁。有电，人殃。霞气，主虫蝗，蚕少，妇人灾，果蔬盛。有霜，主七月旱，禾苗吉。有雾，主桑贵而民疾。有雪，主夏旱秋水。如未过立春而元日雪，主大有年。
《农桑撮要》：北方庄家，正月元旦夜，束高长草把烧之，名照庭火。伺烧将过，看向何方倒，所向之方，其年必熟。
《续文献通考》：元燕乐分为三队乐。音王队正旦用之。寿星队圣节用之。礼乐队朝贺用之。
《群芳谱》：元日值甲，谷贱。乙，谷贵。丙，四月旱。丁，丝绵贵。戊，米麦鱼盐贵。己，米贵，蚕伤，多风雨。庚，田熟。辛，米平，麦麻贵。壬，绢布豆贵，米麦平。癸，主禾伤多雨。一说元日值戊，主春旱四十五日。
《遵生八笺》：正月朔，忌北风，主人民多病。忌大雾，主多瘟灾。忌雨雹，主多疮疥之疾。忌月内发雷，主人民多殃。七日忌风雨，主民灾。忌行秋令，主多疫。
《道书》：正月一日天中，节会之辰，献寿之日。
《稗史》：道州有舜祠。凡遇正月初吉，山狙群聚于祠旁以千百数，五日而后去。次猿亦如之，三日乃去。土人谓之狙猿朝庙。
《体仁汇编》：五六月，取丝瓜蔓上卷须阴乾，至正月初一日子时，用二两半煎汤。父母只令一人知。温浴小儿身面上下，以去胎毒，永不出痘。
《类占》：正朔之日，天气利润风不鸣条兼有云。迎送出入者，岁美无疾。朔日晚至连三日内无风雨而阴和不见日色者，主一岁大美。
元旦部外编
《神仙传》：栾巴，蜀人，为尚书。正旦大会得酒不饮。向西南e之。有司奏巴不恭。谢曰：臣里失火，以此酒为雨救之。后蜀郡奏元日成都大火，其中东北有大雨至救火，雨中酒气。
《桂阳列仙传》：成武丁，后汉时为临武小吏。邑令遣至州。太守元日宴郡官，使之司酒。忽取酒含而e之。众怪问。答曰：适见临武失火，所以e酒救之。
南康记：昔有卢耽仕州为治中。少学仙术。每夕辄凌空归家，晓则还州。尝赴元会，至晓不及，预朝列化为白鹄至阁前，徊翔欲下。威仪以帚掷之，得一只履，耽惊还就列。内外左右莫不骇异。
《杜阳杂编》：上好神仙不死之术。时有处士伊祁元解缜发童颜。帝礼重之。元解将还东海，亟请于上。上未之许。过宫中刻木作海上三山，Z绘华丽间以珠玉。上因元日与元解观之，指蓬莱曰：若非上仙，无由得及此境。元解笑曰：三岛咫尺谁曰难及。臣虽无能，试为陛下一游以探物象。妍丑即踊体于空中，渐觉微小俄而入于金银阙内。左右连声呼之竟不复有所见。
《法苑珠林》：佛言：正月少阳，用事万神代位，阴阳交精。万物萌生。故正月一日持斋，以助和气。
《道经》：正月一日为天腊。五帝校定生人神气，时限长短，益添年命。其日宜求祷子孕。
《异闻总录》：吕文靖公宅在京师榆林巷，群从数十。遇时节朔望，则昧旦共集于一处，以须尊者之出。文穆公之孙公雅，年十八岁时，当元日谨礼，以卑幼，故起太早。命小妾持笼灯行前，见数人立暗中，奇形异服，颇类世间瘟神。相与语云：待制来，稍稍敛身向壁。妾惊仆，而灯不灭。吕徐掖起之。自携笼行，诸鬼慌窘，悉趋壁而没。是岁一家皆染时疾，惟吕独无他。后终徽猷阁待制。鬼盖先知之矣。
《云笈七签》：上灵元年正月一日，六元合庆，甲子直辰。元始天王与太帝君共乘碧霞流飙辇。上登九元之崖，徘徊洞天，逍遥极元。有青鸟来翔，口衔紫书集于玉轩，奉受记文。
《谈荟》：正月一日，天地神o朝三清。
《白獭髓》：有一朝士尝为相守。有医者，以医药出入门下，颇相善偶。元日夜漏未尽，在客次伺贺，初至已有一客，但见此客时时遣人入厅事询问，报云犹未。医亦不敢询之。如是凡三数次，皆云犹未，继而迨晓辨色矣，客怒骂连声称不孝，上马而去。医亦不询。他日从容与守言之问其状貌，乃其先也。云：适除夜饮酒过多，逮晓方享祀耳。盖夫鬼本阴，唯夜可以来耳。

[book_title]岁功典第二十五卷
人日部汇考
《东方朔占书》《人日》
岁后七日，是日晴，所生之物育。阴则灾。
《荆楚岁时记》《人日》
正月七日为人日。以七种菜为羹，剪Z为人。或镂金箔为人，以贴屏风，亦戴之头鬓，又造华胜以相遗。登高赋诗。
按董勋《问礼俗》曰：正月一日为鸡，二日为狗，三日为猪，四日为羊，五日为牛，六日为马，七日为人，正旦画鸡于门。七日贴人于帐。今一日不杀鸡，二日不杀狗，三日不杀猪，四日不杀羊，五日不杀牛，六日不杀马，七日不刑，亦此义也。古乃磔鸡，今则不杀。荆人于此日向晨，门前呼牛马鸡畜，令来，乃置粟豆于灰，散之宅内。云以招牛马。未知所出。剪Z人者，人入新年，形容改从新也。华胜起于晋代，见贾充李夫人典戒云：像瑞图金胜之形。又取像西王母戴胜也。旧以正旦至七日讳食鸡，故岁首唯食辛菜。又馀日不刻牛马羊狗猪之像，而二日福施人鸡，此则未喻。郭缘生述征记云，寿张县安仁山宋东平王凿山顶为人日，会望处刻铭于壁，文字犹在。老子云众人熙熙，如登春台。楚词云目极千里伤春心。则春日登临，自古为适。但不知七日竟起何代。晋代桓温参军张望，亦有正月七日登高诗，近代以来南北同耳。北人此日食煎饼于庭中，作之云：薰天未知所出。〈按宋东平王述征记X素杂记俱作魏〉
《辽史》《礼志》
岁时杂仪，人日凡正月之日一鸡二狗三豕四羊五牛六马七日为人。其占晴为祥，阴为灾。俗煎饼食于庭中，谓之薰天。
《事物纪原》《人日原始》
东方朔初置人日。
《遵生八笺》《人日》
七日为人是日。日色晴明温，则安泰。若值风雨阴寒气象惨烈，思预防以摄生。
《本草纲目》吞豆祛病
正月七日，新布囊盛赤小豆置井中，三日取出。男吞七枚，女吞二七枚。竟年无病也。
《直隶志书》〈各省风俗同者不载〉良乡县
正月初七人日，携酒登高。
吴桥县
正月初七日，俗谓人七日。民间忌点灯，为鼠娶妇。
广平府
人日点面灯，祭本命星辰。
《山东志书》临邑县
人日之夕，不张灯，为鼠忌。
寿光县
人日树消息，削三寸木片以轴贯之，联以丝车剪Z为络丝娘，悬之高竿。所以验风占岁也。
《山西志书》潞安府
人日送Z胜游宴。
泽州
人日夜初分，各然灯、熟稷米、祀斗祈福。
《河南志书》商丘县
正月七日，俗传阏伯火正生日，男女车马香火集于阏伯台。并郡之火星庙。
《江南志书》常熟县
正月七日为人日，晴则少疾疫。
如皋县
人日，妇女剪Z为人，或为燕雀。相馈遗以为鬓髻之饰。王沂公诗Z燕迎春入鬓飞。
通州
人日，荐辛盘，饮酒赋诗。
怀宁县
七日谓之人日。及暮，群小儿鸣金器放火爆，自室以内达外，咸云逐毛狗。又妇女于是夜迎紫姑，以占众事。又炒豆粟粳米掷之室隅，以饲鼠，谓之炒杂虫。又于此日禁言鼠事。
太湖县
七日谓之人日，以一人执斧伐果木，以一人作求免状曰：今岁必多实。夜取蜡叶炮火中瘟遥相闻，谓驱蜈蚣蛇蚁之类。
宿松县
人日，置酒肴、k楮币，以送祖先。士民各就本业。
含山县
人日，以阴晴占疾病。
《浙江志书》杭州府
人日，贴人于帐，重人也。
归安县
人日，郊外踏青。
淳安县
人日，坊东西两厢迎贺神，设祭丰腆，各坊扮露台，极工巧，以送神归庙。
《江西志书》新建县
人日俗称上七，早食羹汤毕，农事农功商理商业。谚曰：吃了上七羹，大人小子务营生。
万载县
人日，各家具香烛纸马，祀奉神祗，谓之祀七。
《湖广志书》云梦县
人日，采七种菜和米粉食之，曰七宝羹。
江陵县
人日，剪Z为人贴屏风上。董勋曰：像人入新年，形容改从新也。
《四川志书》顺庆府
蜀有乐山，在渠县北，每岁人日，邑人将鼓笛酒食登此娱乐。以祈蚕事。
人日部总论
《缃素杂记》
《人日》
《西清诗话》云：都人刘克者穷该典籍之事，多从之。质尝注杜子美诗，元日到人日，未有不阴时。人知其一，不知其二。唯杜子美与克会耳。起就架上取书示诸客曰：东方朔占书也。岁后八日，一日鸡、二日犬、三日豕、四日羊、五日牛、六日马、七日人、八日谷。其日晴，所主之物育。阴则灾。少陵意谓，天宝离乱，四方云扰。幅裂人物，岁岁俱灾。此岂春秋书王正月意邪。深得古人用心如此。又按宗懔《荆楚岁时记》云：正月七日谓之人日，采七种菜以为羹。剪Z为人或镂剪金箔为人。以贴屏风亦戴之头鬓。求之经典罕有此事。唯魏东平王翕为安仁峰铭云：正月元七厥日为人，策我良驷，陟彼安仁。载在名集。此为C矣。又《北史・魏收传》云：魏帝宴百寮，问：何故名人日。皆莫能知。收曰：晋议郎董勋答问礼俗云：正月一日为鸡、二日为狗、三日为猪、四日为羊、五日为牛、六日为马、七日为人。然东方朔占书有八日为谷。而魏收所引董勋之语，止及于七日，何邪。然安仁峰铭所用亦云七日为人，而宗懔指此为C，盖宗懔又未尝见东方朔占书，而妄为之说也。惟刘克为博学。余尝观沈存中笔谈亦以谓。士人刘克按夔州图经辨乌鬼事甚详，而西清诗话又美其穷该典籍，真奇士也。唐李义山《人日》诗云：文王喻复今朝是，子晋吹笙此日同。舜格有苗旬太远，周称流火月难穷。镂金作胜传荆俗，剪Z为人起晋风。独有道衡诗思苦，离家恨得二年中。
人日部艺文一人日饮酒赋　　　　　　　　宋张耒
岁后七日，其名曰人。爱此嘉名，酌酒欢欣。岂木竹之始和，生庶汇而施仁。又曰：人者，三才之中，将和中之肇布，易严杀之残冬也。乃命妇子，班坐行觞，酌兕相祝。寿考无疆，有否必泰，无穷不通。请观庭下之枯折，霜霰消而敷荣。羽虫感阳而群嬉，况乎云间之飞鸿。于是三酌既醉，喜有所得。安局促而不叹。悟倚伏之无极。
人日部艺文二〈诗词〉正月七日登高侍宴　　　北齐阳休之
广殿丽年晖，上林起春色。风生拂雕辇，云回浮绮翼。
和人日晚景宴昆明池　　　北周庾信
春馀足光景，赵李旧经过。上林柳腰细，新丰酒径多。小船行钓鲤，新盘待摘荷。兰皋徒税驾，何处有凌波。
人日思归　　　　　　　　隋薛道衡
入春才七日，离家已二年。人归落雁后，思发在花前。
人日重宴大明宫恩赐Z缕。人胜应制。
唐崔日用
新年宴乐正东朝，钟鼓铿B大乐调。金屋瑶筐开宝胜，花笺Z笔颂春椒。曲池苔色冰前液，上苑梅香雪里飘。宸极此时飞圣藻，微臣窃忭预闻韶。
奉和人日清晖阁宴群臣遇雪应制宗楚客
窈窕神仙阁，参差云汉间。九重中禁启，七日早春还。太液天为水，蓬莱雪作山。今朝上林树，无处不堪攀。
人日剪Z　　　　　　　　　张九龄
g女矜容色，为花不让春。既争芳意早，谁待物华真。叶作参差发，枝从点缀新。自然无限态，长在艳阳辰。
军中人日登高赠房明府　　　宋之问
幽郊昨夜阴风断，顿觉朝来阳吹暖。泾水桥南柳欲黄，杜陵城北花应满。长安昨晚寄寒衣，短翮登兹一望归。闻道凯旋乘骑入，看君走马见芳菲。
人日侍宴大明宫恩赐Z缕人胜应制李峤
凤城景色已含韶，人日风光倍觉饶。桂吐半轮迎此夜，q开七叶应今朝。鱼猜冰冻行犹涩，莺喜春熙弄欲娇。愧奉登高摇彩翰，欣逢御气上丹霄。
奉和人日清晖阁宴群臣遇雪应制前人
三阳偏胜节，七日最灵辰。行庆传芳蚁，升高缀Z人。阶前q候月，楼上雪惊春。今日衔天造，还疑上汉津。
人日宴大明宫恩赐Z缕人胜应制李适
朱城待凤韶年至，碧殿疏龙淑气来。宝帐金屏人已贴，图花学鸟胜初裁。林香近接宜春苑，山翠遥添献寿杯。向夕凭高风景丽，天文垂曜象昭回。
奉和人日清晖阁宴群臣遇雪应制苏F
楼观空烟里，初年瑞雪过。苑花齐玉树，池面作银河。七日祥图启，千春御赏多。轻飞传Z胜，天上奏薰歌。
人日重宴大明宫恩赐Z缕人胜应制前人
疏龙磴道切昭回，建凤旗门绕帝台。七叶仙q依月吐，千条御柳拂烟开。初年竞贴宜春胜，长命元浮献寿杯。是日皇灵知窃幸，群心就捧大明来。
奉和人日清晖阁宴群臣遇雪应制李V
上日登台赏，中天御辇飞。后庭联舞唱，前席仰恩辉。睿作风云起，农祥雨雪霏。幸陪人胜节，长愿奉垂衣。
人日重宴大明宫恩赐Z缕人胜应制前人
诘旦行春上苑中，凭高却下大明宫。千年执象寰瀛泰，七日为人庆赏隆。Z凤曾N摇瑞雪，铜乌细转入祥风。此时朝野欢无算，此岁云天乐未穷。
人日燕大明宫恩赐Z缕人胜　马怀素
万宇千门平旦开，天容辰象列昭回。三阳候节金为胜，百福迎祥玉作杯。就暖风光偏著柳，辞寒雪影半藏梅。何幸得参词赋职，自怜终乏马卿才。
人日重宴大明宫赐Z缕人胜应制沈缙
拂旦鸡鸣仙卫陈，凭高龙首帝城春。千官黼帐杯前寿，百福香奁胜里人。山鸟初来犹怯啭，林花未发已偷新。天文正应韶光转，设报悬知用此辰。
人日应清晖阁宴群臣遇雪应制赵彦昭
出震乘东陆，凭高御北辰。祥云应早岁，瑞雪候初旬。宫树千花发，阶q七叶新。幸承今日宴，长奉万年春。
人日重宴大明宫恩赐Z缕人胜应制郑
琼殿含光映早轮，玉銮严跸望初晨。池开冻水仙宫丽，树发寒枝禁苑新。佳气徘徊笼细网，残淅沥染轻尘。良时荷泽皆迎胜，穷谷阳犹未春。
人日剪Z　　　　　　　　　徐延寿
闺妇持刀坐，自怜裁剪新。叶催情缀色，花寄手成春。贴燕留妆户，粘鸡待饷人。擎来问夫婿，何处不如真。
人日寄杜二拾遗　　　　　　　高适
人日题诗寄草堂，遥怜故人思故乡。柳条弄色不忍见，梅花满枝空断肠。身在远藩无所预，心怀百忧复千虑。今年人日空相忆，明年人日知何处。一卧东山三十春，岂知书剑老风尘。龙钟还忝二千石，愧尔东西南北人。
人日　　　　　　　　　　　　杜甫
元日到人日，未有不阴时。冰雪莺难至，春寒花较迟。云随白水落，风振紫山悲。蓬鬓稀疏久，无劳比素丝。
又
此日此时人共得，一谈一笑俗相看。樽前柏叶休随酒，胜里金花巧耐寒。佩剑冲星聊暂拔，匣琴流水自须弹。早春重引江湖兴，直道无忧行路难。
人日代客子是日立春　　　　　张继
人日兼春日，长怀复短怀。遥知双Z胜，并在一金钗。
和汴州李相公勉人日喜春　　戴叔伦
年来日日春光好，今日春光好更新。独献菜羹怜应节，遍传金胜喜逢人。烟添柳色看犹浅，鸟踏梅花落已频。东x此时闻一曲，翻令和者不胜春。
人日城南登高　　　　　　　　韩愈
初正候才兆，涉七气已弄。霭霭野浮阳，晖晖水披冻。圣朝身不废，佳节古所用。亲交既许来，子亦可从。盘蔬冬春杂，樽酒清浊共。令徵前事为，觞咏新诗送。扶杖凌圮n，刺船犯枯葑。恋池群鸭回，释峤孤云纵。人生本坦荡，谁使妄倥偬。直指桃李阑，幽寻宁止重。
人日立春　　　　　　　　　　卢仝
春度春归无限春。今朝方始觉成人。从今克己应犹及。愿与梅花俱自新。
人日即事　　　　　　　　　李商隐
文王喻复今朝是，子晋吹笙此日同。舜格有苗旬太远，周称流火月难穷。镂金作胜传荆俗，剪Z为人起晋风。独想道衡诗思苦，离家恨得二年中。
人日　　　　　　　　　　　　林滋
春辉新入碧烟开，芳院初将穆景来。共向花前图瑞胜，试看池上动轻苔。林香半落沾罗幌，蕙色微含近酒杯。闻道宸游方命赏，应随恩赉喜昭回。
人日游蟆颐山　　　　　　　宋陆游
玻璃江上柳如丝，行乐家家要及时。只怪今朝空巷出，使君人日宴蟆颐。
人日出游湖上　　　　　　　杨万里
放闸冷泉亭，抽动一天碧。平地踏雪山，晴空下霹雳。去时数点雨，归时数片雪。雨雪两不多，山路双清绝。旧腊缘多雪，新年未有梅。@勤下天竺，隔水两株开。
人日有怀愚斋张兄纬文　　金元好问
书来聊得慰怀思，清镜平明见白髭。明月高楼燕市酒，梅花人日草堂诗。风光流转何多态，儿女青红又一时。涧底孤松二千尺，殷勤留看岁寒枝。
人日书怀　　　　　　　　　元元淮
丽日池塘冻水消，嫩红娇白见芳苗。郊原雪霁东风软，篱落梅残碧玉。便好踏青穿细草，不妨携酒骤鸣镳。遥怜九曲沙堤畔，多少鹅黄上柳条。
人日立春　　　　　　　　　赵孟\
今年人日与春井，人得春来喜气迎。宫柳风微金镂重，御沟冰泮玉鳞生。阴消已觉馀寒散，阳长争看晓日明。霜鬓Z幡浑不称强，题新句慰羁情。
人日从驾幸南郊梁赞善以诗柬寄因和之明胡俨
紫陌鸡鸣远报晨，百官朝罢出枫宸。龙旗夹道先传警，凤辇春行不动尘。礼乐幸逢全盛日，耕桑俱是太平人。千门万户东风暖，胜里金花剪Z新。
丁未年人日　　　　　　　　　徐贲
人日转寒深，春城澹澹阴。残梅仍故色，啼鸟换新音。历喜逢时看，诗多感物吟。愁来浑是醉，谁道酒能禁。
人日　　　　　　　　　　　　薛蕙
晖晖晴日透帘帷，冉冉和风r鬓丝。野老自倾田舍酒，故人谁寄草堂诗。即看梅柳春含早，预想莺花景不迟。旋鬻园蔬办家，酿剩判酩酊艳阳时。
人日　　　　　　　　　　　沈德孚
挑菜传人日，山村朴未知。雪深添酒券，风横缓灯期。岁事因贫略，春光遇闰迟。梅园纵深闭，宜赏寂寥时。
人日对雪　　　　　　　　　柳应芳
人日逢晴胜，不晴雪亦嘉。当由催剪Z，碎却几梅花。
人日立春林民部宅观妓　　　　吴兆
双节值新年，东风袅妓筵。土牛官鼓迓，彩燕内人传。杏子裁衫薄，梅花点额圆。歌深眉黛蹙，酒重脸红妍。香雾迷窗凤，金屏影柱莲。尚书旧东第，宾客喜重延。
临江仙〈人日〉　　　　　　宋贺铸
巧剪合欢罗胜子，钗头春意翩翩。艳歌浅笑拜嫣然。愿郎宜此酒，行乐驻华年。　未至文园多病客，幽襟凄断堪怜。旧游梦挂碧云边。人归落雁后，思发在花前。
一萼红〈人日〉　　　　　　　姜夔
古城阴有官梅，几许红萼未宜簪。池面冰胶墙腰雪，老云意还又沈沈。翠藤共f穿径竹，渐笑语，惊起卧沙禽。野老林泉，故王台榭，呼唤登临。　南去北来何事，荡湘云楚水，目极伤心。朱户黏鸡，金盘簇燕。空叹时序侵寻。记曾共西楼雅集，想垂柳还袅万丝金。待得归鞍到时，只怕春深。
齐天乐〈三荥人日〉　　　　　陆游
客中随处f消，闷来寻啸。台龙岫路敛春泥，山开翠雾行乐，年年依旧天工。妙手放轻绿，萱芽淡黄杨柳。笑问东君，为人能染鬓丝否。　西州催去近也，帽檐风软。且看市楼沽酒，宛转巴歌，凄凉塞管。携客何妨频奏。征尘暗袖漫禁，得梅花伴人疏瘦。几日东归，画船平放溜。
人日部纪事
《遵生八笺》：刘臻妻陈氏，于人日作人胜，剪Z或镂金为之。
《金陵志》：宋武帝女寿阳公主，人日卧含章殿，檐下梅花落额上成五出，花拂之不去。后人效之，号梅花妆。《寿阳记》：正月七日，宋王登望仙楼，会群臣。父老集于城下，令皆饮一爵，文武千人拜贺上寿。
赵伯符为豫州刺史，立义楼，每至人日，乃于楼上作乐，楼下男女盛饰游观行乐。
《魏书・魏收自序》：武定二年，除正常侍，领兼中书侍郎，仍修史。帝宴百寮，问何故名人日，皆莫能知。收对曰晋议郎董勋答问，礼俗云正月一日为鸡，二日为狗，三日为猪，四日为羊，五日为牛，六日为马，七日为人。时邢邵亦在侧，甚恧焉。
《北齐书・崔01传》：01子瞻为相府中兵参军，转主簿。世宗崩，秘未发丧，显祖命瞻兼相府司马使邺。魏孝静帝以人日登云龙门，其父01侍宴，又敕瞻令近御坐，亦有应诏诗，问邢邵等曰：此诗何如其父。咸云：01博雅弘丽，瞻气调清新，并诗人之冠。宴罢，共嗟赏之，咸云：今日之宴，并为崔瞻父子。
《述征记》：魏东平王翕，七日登寿张县安仁山凿山顶，为会望处刻铭于壁，文字犹在。铭云：正月七日厥日为人，策我良驷，陟彼安仁。
《隋唐嘉话》：薛道衡聘陈为《人日》诗云：入春才七日，离家已二年。南人嗤之曰：是底言谁。谓此人解作诗及云：人归落雁后，思发在花前。乃喜曰：名下固无虚士。《玉烛宝典》：蜀中乡市士女以人日击小鼓，唱竹枝歌，作鸡子卜。
《唐六典》：膳部节日食料，有正月七日煎饼。
《唐会要》：贞观三年正月七日，制破阵乐舞图。吕才教舞，百二十人数日而就。
《嘉话录》：郑公尝出行，以正月七日谒见太宗。太宗劳之曰：卿今日至，可谓人日矣。
《唐会要》：仪凤三年正月七日，于蓝田作凉宫，名万全宫。
《景龙文馆记》：中宗景龙三年正月七日，上御清晖阁，登高遇雪，因赐金Z人胜。令学士赋诗。是日甚欢，宗楚客诗云：窈窕神仙阁，参差云汉间。九重中禁启，七日早春还。太液天为水，蓬莱雪作山。今朝上林树，无处不堪攀。正谓此也。
《唐诗纪事》：景龙四年正月七日，宴大明殿，观打隆！肚逡炻肌罚耗咸仆踅ǚ獠皇段囊眨族子有动植疏，俾吏录之。其载鸽事以传写讹谬，分一字为三，变而为人日鸟矣。建封信之，每人日开筵，必首进此味。
《事物纪原》：太平兴国二年正月初七日，太宗亲试吕蒙正以下，并赐及第。
苏轼诗《题人日》：猎城南会者，十人以身轻。一鸟过枪急，万人呼为韵。
苏辙《踏青》诗序：眉之东门十数里有山，曰蟆颐山。上有亭榭松竹，下临大江。每正月人日，士女相与游嬉，饮酒于其上。谓之踏青。
《东京梦华录》：元宵大内前自岁前冬至后，开封府绞缚山棚，立木正对宣德楼。游人已集御街两廊下。至正月七日灯山上Z金碧相射，锦绣交辉。面北悉结Z山，皆画神仙故事。横列山门，各有Z结。金书大牌曰宣和与民同乐。Z山左右，以Z结佛像跨狮子。用辘轳绞水上灯山尖高处，用木匮贮之，逐时放下如瀑布状。又于左右门上，各以草把缚成戏龙之状，用青幕遮笼。草上密置灯烛数万盏，望之蜿蜒如双龙飞走。
立春剪Z蝶春燕为瑞，人日亦然。
范成大《吴郡志》：淳v九年正月人日，郡守郑霖会三学同舍颜岩等四十二人，序拜于天庆观。礼成，宴于郡之春雨堂。
《宋史・王应麟传》：应麟迁著作郎，守军器少监经筵。值人日，雪。帝问有何故事，应麟以唐李峤、李V等应制诗对，因奏春雪过多，民生饥寒。方寸仁爱，宜谨感召。《图经》：夔州人重诸葛武侯，以人日，倾城出八阵碛上，谓之蹋碛。妇人拾小石之可穿者，以Z索系于钗头，以为一岁之祥。府帅宴于碛上。
《四川嘉定州志》：州有金灯山。山趾有渊，每岁人日，太守于此修油卜故事，谓以油洒水面，观其纹验一岁丰歉。
人日部杂录
《食谱》：张手美家，人日，六一菜。
《纪历撮要》：七日，人晴明，民安，君臣和会。
《遵生八笺》：正月人日，当登山眺远。李充诗曰：命驾升西山，寓目眺原畴。
《四时纂要曰》：初七日为上会日，可设斋醮，大吉。
人日部外编
《桂阳列仙传》：桓帝永寿元年人日，老君驾龙舆，命张道陵乘白鹤，同往成都。玉局说：南北斗经玉床自地而出。
《云笈七签》：正一真人告赵升曰：人身有三魂，一名胎光，太清阳和之气也。生于始青元君圣母之宫，降于正月七日。以木降之日，上诣本宫受事，送人善恶。《二元品戒经》云：正月七日，天地水三官检校之日，可修斋。
正月七日，无为大道，元真立下八品治气要诀，在掌中。
正月七日是三会日，宜修延神斋吉。
《谈荟》：正月七日，北极元天真武上帝，午时下降。

[book_title]岁功典第二十六卷
上元部汇考
《齐民要术》《占阴阳》
《物理论》曰：正月望夜占阴阳。阴长即旱，阳长即水。立表以测其长短，审其水旱。表长二尺，月影长二尺，大旱。二尺五寸至三尺，小旱。三尺五寸至四尺，调适，高下皆熟。四尺五寸至五尺，小水。五尺五寸至六尺，大水。月影所极则正面也。立表中正乃得其定。
《荆楚岁时记》《上元事考》
正月十五日，作豆糜加油膏其上，以祠门户。先以杨枝插门，随杨枝所指，仍以酒脯饮食及豆粥插箸而祭之。
按《续齐谐记》曰：吴县张成，夜起，忽见一妇人立于宅东南角。谓成曰：此地是君家蚕室，我即此地之神。明年正月半，宜作白粥泛膏其上以祭我。当令君蚕桑百倍。言绝而失所在，成如言作膏粥。自此后大得蚕。世人正月半作粥祷之，加肉覆其上，登屋食之，咒曰：登高糜挟鼠脑，欲来不来，待我三蚕老。则是为蚕逐鼠矣。石虎《邺中记》：正月十五日，有登高之会。则登高又非今世而然者也。
其夕，迎紫姑，以卜将来蚕桑，并占众事。
按刘敬叔《异苑》云：紫姑本人家妾，为大妇所妒，正月十五日感激而死。故世人作其形迎之，咒云子胥不在。云是其婿曹夫人已行。云是其姑，小姑可出于厕边，或猪栏边迎之，捉之觉重是神来也。平原孟氏尝以此日迎之。遂穿屋而去。自尔著以败衣盖为此也。《洞览》云：帝喾女将死。云：生平好乐，至正月可以见迎。又其事也俗云：溷厕之间必须静。然后致紫姑杂五行书。厕神名后帝。《异苑》云：陶侃如厕见人，自云后帝，著单衣平上帻，谓侃曰：三年莫说，贵不可言。将后帝之灵，凭此姑而言乎。
《谈苑》《占麻》
禅师惠南尝言：上元一夕晴，麻小熟。两夕晴，麻中熟。三夕晴，麻大熟。若阴雨，麻不登。占亦如此，云绝有验。
《退朝录》《然灯》
上元然镫。或云：沿汉祠太一自昏至昼故事。梁简文帝有列镫赋，陈后主有光壁殿遥咏山镫诗，唐明皇先天中东都设镫，文宗开成中建镫迎三宫太后。是则唐以前岁不常设。本朝太宗时三元不禁夜，上元御乾元门，中元下元御东华门。后罢中元下元二节，而初元游观之盛，冠于前代。
《农政全书》《占候》
上元日晴，春雨少。谚云：上元无雨，多春旱。
《事物原始》《元宵观灯》
《周礼》：有司寤氏掌夜时，以星分夜，以诏夜士夜禁R晨行者、禁宵行者、夜游者按汉制执。金吾杖掌宫外，戒常水火之事。晓暝传呼以禁夜行。惟元夕，金吾放夜前后各一夕。今元宵不禁夜自汉始。朝野佥载。唐睿宗先天二年正月望日夜，于安福门外作灯轮，高二十丈，衣以锦绣，然灯五万盏，竖之如花树。宫女千数衣罗绮曳锦绣耀珠翠。长安少妇千馀人于灯下踏歌。此天子御楼观灯之始。诗云：火树银花合，星桥铁锁开是也。明皇《杂录》曰：上在东都，移仗上阳宫，设蜡炬，连属不绝，结缯Z为灯楼三十间，高百五十尺，垂以珠玉，微风一动，铿然成声。其灯为龙凤虎豹之状，自古至今于此为盛。
《酌中志略》《宫中上元》
正月十五日上元，亦曰元宵。内臣宫眷皆穿灯景补子蟒衣。乾清宫丹墀内，自二十四日起至次年正月十七日止，每日昼间放炮，遇风大，暂止一日半日。其安放鳌山灯扎烟火。凡遇圣驾升座，伺候花炮。圣驾回宫，亦放大花。前导皆内官监职掌。其前导摆对之滚灯，则御用监灯作所备者也。
《直隶志书》〈各省风俗同者不载〉宛平县
正月八日至十六日，商贾于市，集灯花百货珠石，罗绮古今异物，贵贱杂e贸易，曰：灯市。旧在东华门外灯市街。今散置正阳门外、花儿市、菜市、琉璃厂店诸处。惟猪市口南为盛。元宵前后，金吾弛禁，赏灯夜饮，火树银花，星桥铁锁。殆古之遗风。云：民间击太平鼓、跳百索、耍月明和尚。男妇率于是夕，结伴游行亲邻，相过从至城门下，摸钉儿过津梁。曰走桥儿。数日中有以诗词隐语粘于屋壁，令人破其谜，曰商灯。至夜各家以小盏点灯，遍散井灶门户砧石，曰散灯。
良乡县
正月元宵，张灯游文庙，走泮桥食瓜种。元宵放花炮，弛夜禁。十六日，携酒肴往燎石冈绕塔。谚云：走百病。
通州
正月十五日，制元宵果相馈。
昌平州
元宵，通衢及寺庙张灯为乐。自十四日始为试灯。十五日为正灯。十六日为残灯。每夜举放花炬。男女群游，谓之走百病。且以绳跳跃为戏，谓之跳百索。其郊s村落，率编竹为河流九曲之形。谓之黄河灯。老稚嬉游其间，必随湾旋转，否则迷不得出。
永平府
望日上元，官举乡饮，通衢张灯，谓之正灯。官举火树，民放烟火，观或达曙，男女群游，谓走百病。是节，本汉家祀太乙，昏时祀到明。又西域摩瑞u国僧徒俗众集，观佛舍利放光雨花也。故或赛寺观及诸神庙焉。亦有俗子谓：上元，天官赐福之辰。持斋诵经闭户不出者。至次日为残灯，倾城士女出，病妇亦群聚窑下曰：陶灸儿女交错度桥，谓度百厄。或蒸纸裁剪为九条，信手结曰结羊肠占休咎。又有邀厕姑问吉凶焉。又有笤帚姑、箕姑、针姑、苇姑者皆女巫。因走病而诳诞其俗也。或用膏油贮之面盏，十二蒸于釜，依月而验。有积水者主多雨。微湿及乾者雨多，少如之。
新城县
正月十五日，取蜀秸一节劈开，内安十二豆，仍两合夹豆，以线束缚，置水内。十六晨取开，视豆渍浅深，卜十二月水旱。以秸之上端为正月，依次下数之。
静海县
上元，以大馒头为节食。
吴桥县
元宵张灯祭月，烟火杂剧。妇女往南堤圣母庙进香求嗣，夜出观灯。士子拜文庙，花爆灯火彻夜不休。
庆云县
元宵男请五祖教拳棒，女请紫姑卜休咎。
定州
上元日以竹丝制人物故事，花果禽鱼，及以楮剪人马火，以运之名。走马灯系烟火药炮于高棚。自下燃之次达于顶。设灯于塔，望如列星。以油43粉圆为节食。十六日前夕置纸釜中，旦设香案缕而结之。名九女封，以占吉凶。
曲阳县
正月十五日登高。昔隋文帝是日与近臣登高，独元俨辉冢帝驰召之，谓曰：公与外人登高，不若就朕。今犹其遗俗也。
新河县
元宵日结Z张灯。箫鼓喧阗，巷置火树。游人往来观赏。又家蒸黍面。为小灯数百盏燃之。中庭凡灶陉井臼户C阶栏各置一盏，谓之除虚耗。
曲周县
上元前后为元宵。人家再祀天地祖先。村落结山棚提傀儡会酒食，城市街心悬灯或Z笺作联句。巷缚火树银花排灯作天下太平等字，谓之灯山。香车宝马彻夜笙歌，席间张灯，饵粉作丸置汤中，谓之元宵。
保安州
上元前后五日，街市张灯狮火，社夥甚多。谓之38胜。
宣府镇
上元节前后张灯三夜，其像生人物种种不同。委巷通衢珠悬星布若白昼。然或祭赛神庙，则架为鳌山，台阁戏剧，滚灯烟火，奇巧相F。
《山东志书》淄川县
元宵张灯前后凡三夜，俗曰十四主麦。十五主谷。十六主豆。月明风恬者，收登也。临水者多放河灯。
齐东县
元宵沿户张灯饮酒为乐。十四日至十六日初昏时有风则歉，无风则丰，谓之占岁灯。
沾化县
元宵节家悬灯于门，燃灯于天地家庙及各处所。好事者或扎呼台高丈馀，上分内外，悬花红于檐前，以树Z标比。晚灯烛辉煌花炮震烂，台下倾耳者不可胜计。鼓罢发呼如射覆状。一呼百应，得之者金鼓迎上。给花红乐人高歌侑酒三觥而下，喧哗几通宵。
宁阳县
元宵送灯于祖茔。
城武县
正月十五日蒸面茧，前后三夕设面灯，置户牖几榻罂釜间。
曹县
上元张灯，火树银花三日不绝。俗尚雪花灯净白。连四纸剪成，一岁之力，止成一灯。外标雪花，内行连环，细错有三层四层，极其工致。当年惟杨氏灯至七层焉。每逢佳节，户悬此灯，一望皓素缤纷如同雪幕。游人遍历，因占女工焉。又元宵士女过石桥，游烈女寺。城内艮方李光禄赐葬处，翁仲拱列。有疾者，是日往灸石人而游观。士女络绎成队，与省会都下略相似焉。
平阴县
元夜妇人作油盏。视其花卜五谷绵蚕。
登州府
上元，好事者作灯谜于通衢。群聚观之，谓之打独脚虎。
福山县
上元日，明伦堂举乡饮酒。礼尊本地致仕官齿德爵高者为宾，文行兼优，年高退隐者为介乡人。有齿德者举为耆。县正为主，率教官、典史为Q迎宾等。于庠门之外三揖，至阶三让。升堂命生徒读律诰，扬觯鸣钟鼓，乃坐宾于西北，以应秋冬尊严之气。坐主于东南，以应春夏温厚之德。又坐介耆以辅宾。坐Q以辅。主人陈豆酌酒，皆用赞礼者赞之，遂歌鹿鸣三章以侑饮。凡陈豆酌酒赞礼歌诗，皆教官预定生徒以供厥职，而邑俗生徒又致私敬遍酌酒于宾主以下。礼终，宾主朝阙谢恩毕，县正拜送宾等于庠门外。十六日乡村装杂剧祈年。此后农家择母仓日照方向祭牛马王神，饷耕牛，名曰试犁。
招远县
上元，余按刘同人景物略，张灯之始也。汉祀太乙自昏至明。僧史谓：西域腊月晦日名大神变烧灯表佛。汉明因之然腊月也。梁简文有列灯赋。陈后主有山灯诗。亦复未知岁灯何时、月灯何夕也。张灯之始上元，初唐也。睿宗景云二年正月望日，胡人婆陀请燃千灯。帝御安福门纵观。上元三夜灯之始盛唐也。元宗正月十五前后二夜，金吾弛禁，开市燃灯，永为式。上元五夜灯之始北宋也。乾德五年，太祖诏曰：朝廷无事，年谷屡登。上元可增十七十八两夜。上元六夜灯之始南宋也。理宗淳v三年，请预放元宵。自十三日起，巷陌桥道皆编竹张灯。而上元十夜灯则始明太祖初，建南郡盛为Z楼，招徕天下富商，放灯十日。是上元灯节历代有加。竞以繁华为观美而耗蠹物力，成汰俗，不无太甚。余邑僻处负海，放灯三日。街市相对挂Z，绳缀繁灯其下，谓之过街灯。庭中设宴，放筒花。瓶花大小不一，杂以火炮起火，谓之放散花。市肆巷口则居民敛钱，架烟火放之，谓之放大架花。又有好事者陈百戏，鸣锣鼓为节，嬉游竟夜。
《山西志书》洪洞县
元宵作面窝鸡子大者十二，以象十二月，每窝标记某月，用甑蒸之，视水多寡有无，以稽是月水旱和元宵荐先。
潞安府
上元蒸面茧以祀蚕姑，作粘穗以祀谷神。
壶关县
元宵不重灯。
泽州
上元设脯L果醴悬灯于门，旁列炉穑名云人火。火光腾灼，箫鼓喧阗，往来裙屐。丙夜嬉游。十六日，乡城男女拥趋厉坛，以艾灸柏树，谓之走百病。
马邑县
上元张灯于大门外，垒土为台，架炭其上而燃之。间有作烟花火树以供神庙者。武职衙门于是夜举，放火炮，祭火神。
《河南志书》陈州
元宵，闺阁女子有请七姑娘之戏。先取柳木于元旦五更密埋粪中。上元取出，缚木杓为首，以门神纸蒙之著衣服，依人而动，以叩头之数占岁丰凶。
襄城县
元宵吃馄饨汤，谓之团圆茶。相见为礼如元旦之仪。是日母氏迎女归宁。
内乡县
元宵，大家妇女无出游者。
郏县
元宵庆灯节，老幼有病者，各诣石龟灸之。若本地有河桥则相与过桥，无则共攒木板搭数丈高，名曰天桥。男女咸集过之，谓之走百病。
《陕西志书》咸宁县
元宵为粘糕面茧，俗为乞蚕。及元宵圆，以献祖先，馈亲友，惟新亲为盛。佐以衣物酒果、花火灯烛之属，谓之宁灯。贫富有差。
兴平县
元宵，居民各立社会，宰猪羊，设香烛，张鼓乐，或庙或家，以娱神灯火甚盛。游乐达旦。
凤翔县
元宵日，家家请婿并女，谓之吃十五。且送灯送油，谓之添油。
西乡县
元宵三日，闾巷张灯结Z，各陈果}。俟官府游玩称觞上下同乐。
江南志书句容县
元夕，有社会张华灯，宴聚达旦。
苏州府
元宵月明时，建木表于地。长一尺五寸，据表之长而中分之为七寸半者，二月影适及为丰，不及则旱，过则水。
常熟县
上元日，家和米粉为丸，曰接灶。
嘉定县
正月十五日为上元节，先数日卖灯，谓之灯市。灯有楮练罗帛之属，绘缕人物故事，或为花果虫鱼动植之像。好事者或为藏头诗句悬杂物于几，任人商揣曰灯谜亦曰弹壁灯。揣著者其物听其取去。豪家富室则有缭丝、琉璃、鱼、Z珠、明角、羊皮夹、纱麦、丝竹缕、流苏宝带、鳌山诸品。至期则结Z棚于衢巷，悬灯争胜。白日游观，名曰看彩色。夜击锣鼓曰闹元宵。乡村土人以迎土地神，联百千灯笼为身辊，碌莆珠亘街穿巷，导以旌旄，夹以鼓吹，以迎神而祈水泽。农家于望夕，以高炬照田四隅，曰照田蚕。又造面茧，今俗所制正如蚕茧状，蒸之，u内占水旱、卜流年休咎。岁时记谓即厚皮馒头大谬。　俗谓：正月百草俱灵，故于灯时备诸祠卜之戏。然多婢子为之，故于箕帚竹苇之类皆能响卜。　箕姑以筲箕插著，蒙以巾帕请之，至则两手托其胁，能写字能击人，或但舂举以应卜者所叩。　帚姑以敝帚系裙以卜，至则能起卧以占事。　竹姑以小竹剖为两，二人各一著，对抬两端相向如舁舆状，k楮祷之神至则双篾中合相戛为兆。惟人所占，以数多寡为验。或能鼓其中，谓之开花也。苇姑亦同。　针姑以针对穿一线请之，神至则针尾相合为兆，以卜巧拙占吉凶。旧说魏文帝美人薛妃针入神，能暗室剪裁，故后世女子祀之以卜巧。　七姑群女以笊篱偷门神糊，于上画成人面，以柳枝为身，以衣覆之相和以请之，神来即能拜，而扶之则重。或云：唐俗，元宵请戚姑之神。盖汉之戚夫人死于厕，故凡请者诣厕请之。今俗称七姑，音近是也。
紫姑，《显异录》云：紫姑，莱阳人，姓何，名媚，字丽卿。寿
阳李景纳为妾。其妻妒之。正月十五，阴杀之于厕中。天帝悯之，命为厕神。故世人作其形，夜于厕间迎祀，以占众事。俗呼为三姑，又云坑三姑娘。
松江府
元夕，采竹柏结棚于通衢，作灯市，观者嬉游。或至达曙。灯有满园春、众星捧月、鉴装、鳌山走马诸名色皆刻饰。楮帛或琉璃、鱼、竹丝、麦秸、建珠、山东珠为之四周悬带。剪簇Z绘，尤极精丽。一枚有直数十缗者，烟火尤盛。其制以火药实纸卷中，大小数百为一架。植巨木悬之，凡十馀层。层层施机，火至药发，光怪百出，若龙蛇飞走、帘幕灯火、星斗人物、花果之类粲然若神。
武进县
迎春，乡寨前新城张青各湾于上元之夕，缚芦为炬，长丈许，于田间照之，谓之照田财。以卜旱潦，火色白者为水，红者为旱。燃炬以千万计。远近疾徐，疏繁明灭，可四五里，实为奇观。
无锡县
上元夜，断木为薪如其日之数，架而然之于门。佐以爆竹，名曰火炉。其岁，官无张灯之令，则民间自为鱼龙宝盖之属，鸣钲叠鼓众舁之以行。于是少长夜游，崇安寺尤为群聚之地。其妇女亦结队而出，名曰走三桥。梅始花则载酒游惠山。自是迄于初夏，画船红粉、风尘杂沓无辍日焉。
宜兴县
上元，儿童戴鬼面，屈脚振肩而跳，谓之跳鬼。
淮安府
元宵，嫁娶无避忌。
高邮州
元宵，结灯社，出各体灯谜，人聚而测之。谚曰打虎。箫鼓歌谣之声，喧阗彻旦。竟四夕，乃焚灯。
如皋县
元宵，家制米圆，将以黄柑相饷，亦犹昔人传柑遗意。女伴相携出行，争拾云路桥砖归，为得子兆。今更讹至集贤桥，名曰走三桥。
通州
正月十三夜设灯，至十七始罢，谓之落灯。
萧县
上元夜，燃灯于天地祖先，遍散门堂户牖。视灯结花何似，便兆此年丰收何物。乡饮酒礼亦行于此日。敬老乞言尚有古风。
贵池县
上元观灯门，各跨街张灯。群童迎巧灯，扮杂戏。爆竹箫鼓之声，烟火灯谜之戏，彻于闾巷。又有高桥竹马诸戏。元夕诸妇女掷瓦缶以祓不祥。各乡亦有以是夕迎灶者。　逐疫，凡乡落自十三至十六夜，同社者轮迎社神于家，或踹竹马，或肖狮象，或滚碌疲妆神像，扮杂戏，震以锣鼓，和以喧号。群饮毕，返社神于庙。惟兴孝乡逐疫，以黟祁两县人随其所至。为期三月而止。
无为州
正月十五日，作豆糜加油膏其上，以祠门户。
广德州
上元，城南竹马，高四丈许。
《浙江志书》杭州府
正月十五日传为上元诞日。天官赐福之辰。民间多斋素诵经，匍匐至吴山礼拜者，几拥塞不得行。
海宁县
上元，菊花灯最工，独盛于双庙。与元宵鼓繁音急拍，为宁邑三绝之二。人家粉圆相饷，名灯圆。
绍兴府
上元，街市张灯，谓之欢门。
上虞县
元宵，慈寺月台上，里中少年，月下较武艺，聚观如市。
兰溪县
元宵，村社民家，岁轮为会首。备猪羊品物，迎本境庙神于其家而祭赛焉。祭毕，邀同社宴饮为乐，曰元宵会。乡民亦作龙船灯，长数十丈，列燃绛烛以迎行于街市。
永康县
元夕，张灯街市起十三夜至十六夜止。城中各以会为大烛，导以鼓乐，舁置神庙。最大者或用蜡四五百b，此一郡所无也。
浦江县
元宵先三四日，市民各悬灯于门首，竞技巧以争胜。村乡作桥灯，雕龙头尾，中以小灯燃绛蜡，连属长者至数百丈，鼓吹而迎。三五夕而止。
常山县
正月之望，村村各出灯，缀十百为修行，循阡陌以逐疠疫，社为主。
建德县
元宵日，新妇之家，设醴祭床。
《江西志书》新建县
上元张灯，家设酒茗。乡俗是日扫墓，插竹为灯。省俗则于元夕前后修垄致祭焉。
靖安县
元宵张灯作乐，拜祷于各庙。其各庙会首募缘以助灯油先。县官以及儒学各衙随意施舍，以记于簿，以及士夫乡民，谓之写灯。
永丰县
元宵，悬灯中堂，以米粉为丸相饷，谓之上元圆。|绅家陈箫鼓举觞，高会市儿。好事者携花火敌放，通衢踵接肩摩，喧阗达曙。至廿日始彻灯，及楮钱而火之，谓之忏灯。谚云：烧却门头纸，各人寻生理。
广昌县
元宵日占早谷，谚云雨打残灯碗，早禾一把秆。
万安县
元宵，城中各乡俱祀上元神舟。日间设牲仪致祭。及夜，合老幼装演儿郎执旗，鸣锣鼓旋绕于庭。花爆喧阗，划船三次。每次齐唱上元歌。其词盖吊屈大夫也。歌呼欢饮，至夜分乃罢。
瑞州府
元夕，家户张灯街市，巧匠用火药Z纸制造烟火，机窍藏故事，每月一层闰月加之。从下上焚旋转，光明可爱。
《湖广志书》德安府
元夜，家制元宵团相饷。又大者如鹅卵，妇人视火候以占生产。置灯釜上，以膏馀否，占本年休咎。
云梦县
上元日，道家作天官会。是夕，灯火接天，笙歌盈市。老农执炬遍烛田圃，曰照绝地蚕。小子群以田鼓迎神卜岁事焉。
彝陵州
元宵张灯，自正月十二至十八日。此数夕间，有少年数十辈，女装携篮负篓，作采茶状。且唱且采，历大家之门，各以意作态若演剧然。又一夥青衣女装，作田妇群然插秧之状，亦遍历大家。二者近戏而有迎春之意，间乞赏赐，人不厌之。
攸县
元夕先数日张灯。上元之张灯也，唐三夜、北宋五夜、南宋六夜、明太祖招天下富商，许放十夜，攸只四夜而止。元夕祀灶神，谓司命自先年小除夕，上诣天阙，奏人间善恶，元夕始归也。又用纸画彩船轮年分值，甚靡酒食。用歌郎鼓吹，歌至达旦。十六早焚于江浒，民有冤即迎船投状，谓检察。甚验。盖楚俗尚鬼也。乡落尤郑重。贫者至于鬻，男女不敢废此会也。
常德府
上元，各家以椒为汤，入齑菜馓果诸物，人至而饮之谓之时汤。
龙阳县
灯夕各举火，园内大呼逐虫，南山一带多野火，谓之烧。
宁远县
元宵候晴，俗云朝晴果坠木，午晴晚稻熟，将夜雨打灯，早禾秆一束。
江华县
上元，白昼各行户装演故事。奏鼓乐驰马于街市。
新田县
元宵，剪纸为灯，营中或有为龙灯者。乡村庆游。事毕即付之火，名曰送灾。
《福建志书》福州府
上元，灯氯嫉疲弛门禁，自唐先天始。本州准假令三日。旧例官府及在城乾元万岁、大中庆城、神光仁王诸大刹，皆挂灯隆⒘花灯、百花灯、琉璃屏及列置盆燎。惟左右二院灯，各三或五，并径丈馀，簇百花其上，燃蜡烛十馀炬，对结Z楼，争靡38焰。又为纸偶人，作缘竿履索，飞龙舞狮之像，纵士民观赏。朱门华族设看位，东西衙廊外通衢大路比屋临观，仍弛门禁。远乡下邑来者通夕不绝。　Z山州向谯门设立，巍峨突兀，中架棚台，集俳优娼妓，大合乐其上。渡江后停寝。绍兴元年，张丞相浚为帅，复作，自是不废。　观灯旧例，太守以三日会监司，命僚属招郡寄居者，置酒临赏。既夕，太守以灯炬，千百群妓杂戏迎往一大刹中以览胜。州人士庶却立望，排众争观以为乐。
罗源县
正月十二至十八夜为元宵，各家及门首设灯，艳丽相竞。各境神祠盛陈珍玩，笙乐通宵。士民游玩仍择吉。各迎境神装扮故事。夜则各家装灯遍绕各境，谓驱邪祈福。
惠安县
元宵日，朝占百果，午占晚禾，晚占早禾，皆欲晴。故曰雨打元宵灯，早禾一束稿。
将乐县
元宵，俗称初九日为天旦，于是日五鼓试灯。自是连夜张花灯、竞花炮、笙歌彻夜，至二十二日乃止。
p武府
上元观灯，初十起至十五日止。日则舞鬼，夜则悬灯，谓之庆元宵。里社祈年，各坊会首于月半前后，集众设醮于里祠。是夜，绕境迎香，谓之净街。各家设香焚楮送之。
漳州府
元夕自初十日放灯，至十六夜乃已。神祠家庙，或用鳌山运傀儡。张灯烛剪Z为花备，极工巧，别有往来。行乐善歌曲者，自为侪伍，张灯如雨盖，名曰闹伞。又有神祠设醮祈安迎神，宴饮庙中，名集福。史巫纷若名打上元。
漳平县
上元日，里长迎城隍各行铺，装束戏队为之前导，游行城内外，谓之绕境。或入于衙宇及绅旧之家，谓之喷香。迎毕，则设醮于庙以祈福。
海澄县
元宵自一夜至五夜，港口城之河子、新旧桥之两虹，看38烟火。其38也，不事高升鞭花水凫火马之具，断竹而实火，曰响莱。喷可数丈，裹纸杖而实火，曰飞鼠。鼠飞无声色，触人衣始炽，愈扑愈焰，愈遁愈逐。38者相其势靡影乱，则纵烟奔突，害比焚牛。又揭竿而侑之，所著头目衣冠，明日皆为焦烂。上客竟夜达旦，\声色雾20尘笼。人不得趋，路不得辨。
《广东志书》新安县
元宵张灯作乐，凡先年生男者，以是晚庆灯。
南雄府
元夕闹花灯，少年子弟鲜衣炫服，擎龙舞狮，所到人家俱送酒肴银钱。取龙须线系小儿带上，云无疾病。又取龙灯内残炬照床下，云产贵子。灯事毕，剂收。其首悬之梁上，里中有未举子者，亲友备酒}送花灯，悬贺得子。后主人设宴酬谢。未举，送至三稔止。即外舅亦有赠婿者。
潮州府
上元，妇女度桥投块，谓之度厄。或相携以归，谓之宜畜。儿童以Fa为戏38畲歌焉。善者为胜。〈畲粤人音斜字典无〉
高要县
元夜，城市作灯，箫鼓喧阗。游人歌唱，以花筒相胜。童子则手击小鼓，声相应响，谓之拍鼓。乡落亦然。
新兴县
元宵，县官命里长迎六祖及东山东水龙门中，黄云斛诸神于龙兴寺。庆贺祈年岁丰登。县官行香，里长供随行人役米饭。连夕鳌灯银烛，沿街灿烂，狮象跳舞，装扮喧阗。
阳春县
元宵，结鳌山于神祠之前谓之还愿。各旷地架Fa为乐，男女皆与更唱歌和，不少忌讳。惟大家知礼义者不然。
阳江县
元宵，城市张灯，年前生子必送花灯于庙观。初十、十一晚开灯，十六晚散灯。各用牲酒楮财告神毕，邀亲朋聚饮，谓之饮灯酒。
封川县
元宵，里闹祠庙剪楮为灯，极其纤巧。每盏可值银三四两。观毕即以焚之。来年再醵金以置，谓之灯愿。
遂溪县
元宵，各街市社庙作纸船遣灾，乡落亦然。更有兴扯藤一事，为他处所无，而遂独有者。先为嘉靖年修学宫舁栋柱。民间分东西部以大藤系木，呵许而致之。先到者赏。后沿之以藤对扯以角胜负。官府或为银花以赏之，遂以成俗。每至元宵，扯藤远近。士女走集来观，阗溢城市。比来官府误听人言文东武西，遂成争端。
文昌县
元夕偷青，偷者以受詈为祥，失者以不詈为吉。
《广西志书》
全州
元宵悬灯于庭，男女辈间往其邻近亲戚之家，俗谓逻灯。
《云南志书》云南府
元宵赏灯张乐，列星桥火树于道。次夕长幼携游，爆竹插香于其处。相传以为祛疾。
云龙州
元宵前迎三崇神，沿街立松棚。设供献张灯爆竹歌舞，旬日送回。
弥勒州
元宵后一夕，燃香于桥，以石投水，取水浴目。传能却病。
上元部艺文一
灯赋　　　　　　　　　　梁简文帝
何解冻之嘉月，值q荚之盛开。草含春而色动，云飞Z以偕来。南油俱满，西漆争然。苏徵安息，蜡出龙川。斜晖交映，倒影澄鲜。
衡州上元记　　　　　　　宋文天祥
岁正月十五，衡州张灯火，合乐宴。宪若仓于庭州之士女，倾城来观。或累数舍竭蹶而至，凡公府供帐所在，听其往来，一无所禁。盖习俗然也。咸淳十年，吏部宋侯主是州，予适忝陈臬事常平，以王事诣长沙。会改除于是，侯与予为客主礼。是晚，予从城南竟城东，夹道观者如堵入州，从者殆不得行。既就席左右楹及阶，阶及门骈肩累足，6060如鱼头。其声如风雨潮汐，咫尺音吐不相辨。侑者集三面之人趋而前，执事几不可曲折。酒五行，升车诣东厅。厅后稍偏，为燕座俎豆设焉。主人既肃宾车不得御，乃步入燕，座之。次至儿童妇女，杂袭而争先。男子冠以上，往往引去及献酬。州民为百戏之舞，击鼓吹笛斓斑而前，或蒙供焉。极其俚野以为乐游者，益自外至不可复次序。妇女有老而秃者、有羸无齿者、有伛偻而相携者、冠者、者、有盛涂泽者、有无饰者。有携儿者、有负在手者、有任在肩者，或哺乳者、有睡者、有睡且苏者、有啼者、有啼不止者、有为儿弁髦者、有为总角者、有解后叙契阔者、有自相笑语者、有甲笑乙者、有倾堂笑者、有无所睹随人笑者、跛者、倚者、走者、趋者、相牵者、相扶擎者、以力相拒触者、有醉者、有陶摺⒖日摺⑼僬摺⑻缯摺⑶飞煺摺⒑骨疑日摺⒂姓簪珥者、有整冠者、有理裳结袜者、有履阈者、有倚屏者、有攀槛者、有执烛惟恐堕者、有酒半去者、有方来者、有至席彻者，儿童有各随其亲且长者、有无所随而自至者、立者、半坐于地者、有半坐杌下者、有环客主者、有坐复立者、有立复坐者、视妇女之数，多寡相当。盖自数月之孩以至七八十之老靡不有焉。其望于燕座之门外，趑趄而不及近者又不知其几千计也。当是时，舞者如傩之奔狂之呼。不知其亵也。观者如立通都大衢，与俳优上下不知其肆也。予与侯颓然其间，如为家人之长坐于堂，而骄儿I女充斥其间，不知其恳病Ｓ杵鸲举酒祝侯曰：以平易近民，而民近之。岂弟父母侯之谓矣。侯酬且执爵前曰：惟使者，使民不冤无湮，郁其和我。是以大有民。予避且谢。则复诸侯曰：使时和岁丰，日星明b，举海内得以安其生而乐其时，衡与赐焉。维天子之功，臣等何力之有。侯拱而立，侯，蜀人也。因与予言，益州承平时，元夕宴游，其风流所亲见。盖出于祖宗德泽，天地涵育之久，而今不可复得矣。予悯然，私念之开庆景定间，衡以中州，不得免于难。今城郭室庐公私文物犹草创，绵云尔。然以几世几年所为郡，而十数年间卒然复。得其大体，非国家忠厚，积累于民力，爱养有素，岂望如今所成立哉。蜀自秦以来，更千馀年，无大兵革。至于本朝，侈繁钜丽，遂甲于天下。不幸荡析，若鬼神之忌盈者。今衡之民，务本而勤力，岁时一观游之外，衣食其耕桑俭而不泰。风气淳厚，犹南方建德之国。其将进而未已者乎。予为亲怀归得郡，且行侯选表于朝有日矣。惟一时民物之概，得于目击，相与嗟叹。阔绝而欣喜，不厌于心者，不当无所纪。且惧夫可爱可愕之状，俯仰蹉跌，忽不可以复追也。燕之明日，亟奋笔记之。以庶几观风之意，且使后来者于侯政有可考焉。侯名遇，今居延平。
回衡州宋吏部上请元宵宴启　　前人
丽谯龙炬，春辉左角之星，碧落燕香。夜对西眉之月，特枉金玉章之贶许。从云霞佩之游。绕建章立通明。预祝六鳌之宴，醉长沙，行湘水，且听五马之谣。
请前人元宵宴启　　　　　　　前人
转西楼之梅月，喜对银花。持北斗之桂浆，拟陪画戟。僭卜仍圆之夕，共流引满之霞。敲铁马之春冰，肯来楚观。赋石犀之夜烛，细说巴山。
上元赋〈有序〉　　　　　明高道素
明兴，再辟乾坤，聿清宇宙二百馀祀。实号治平丰功湛德，曩代罕比。至今万历尤称极治，威灵申叠，文教弘敷，猗欤休哉。迩来天示仁爱，内外稍脊脊多事。复邀祖宗之灵，相次屏迹窜影。上更勤思国本，轸念民瘼。上岁秋，首建皇储，大赦天下，以慰天地神民之望。今春又纳侍臣之言，举废官罢一切非额之征。海内莫不北面稽首称万岁。太和之景象复见矣。道素生长圣朝，目击盛典，何能无言。于时上元，遂因以赋焉。非敢导于侈丽，实以奏夫升平云尔。其辞曰：
惟皇风，载夷海宇。恬寞日月，丽新河山。绣错寝妖氛于海，刖卜槌居谒纺。更十一帝之洪休，开亿万年之长乐。继离照以当阳，启震宫而典学。人文葱郁乎辈起，俊采后先而绎络。闾阎绝鸡犬之惊，薮泽鲜萑苻之攫。成亭毒于四序，绍封禅于五岳。产屈轶于庭阶，植华平于圃薄。际熙代而谣传，感丰年而颂作。尔其阳律乍转，斗柄初东。倏条风以宣鬯，勃佳气以郁葱。解严凝而寒送，沛膏沐而春逢。骀春光于万里，颁悦豫于九重。值椒盘之既彻，继Z胜之新缝。官吏宴休，士民闲放。启化国之华思，发盛时之逸想。分藻火于天庭，彻恩光于穷壤。乃有陇西旧家，上林遗子。巧自天成，技或师与。伺节呈能，因时射利。剪绮攒花，裁罗拨蕊。偷桃李之先春，围群芳之鲜丽。化工出其指下，瑰怪凭于胸臆。38鸡走马之奇，攀猴跃鲤之异。叠素带以风回，展花笺而霞起。烁景色以炫时，更藏幽而寓谜。观览难周，心赏不既。故虽乡村郊野，鄙邑井廛。乐不择地，费何惜钱。黎老夜歌于宇下，稚子索笑于灯前。卖薪杏市，沽酒茅庵。幽林发焰，疏井起烟。洵山陬之寂寞，亦炎热之喧填。若夫通衢广肆，大邑都城，层楼叠观，复柱连楹。檐牙相向，飞相婴。东西角艳，南北38英。标旌旆兮容与，结Z绿兮缤纷。响辘轳而贯井，牵落索而空鸣。十步一迷红之阁，四隅尽生白之扃。绊千轮之冰月，散万点之石星。j煌耀熠，不可殚名。于焉狡童蛊子，逸女艳姬，致饰妩媚，渡芟朔剩风凌高髻，月范修眉。珥瑶碧之华宝，曳雾绡之轻裾。招朋命侣，约伴偕趋。每出门而_睐，既望路而踌躇。引醉眸于雾阁，摇轻膝于烟衢。振袖蔽月，蹑舄扬埃。待夜分以为度，指琼邸以为期。绛霞渐昏，白日已匿。隔帘烟鳎连厢露湿。兰G吐曜，莲炬映V。金碧陆离，火齐并出。若夜光之初剖珠胎，如卞璞之乍锯荆璧。皎然一新，光夺昼色。映肌肤兮冰莹，鉴眉发兮如漆。一声扬，百指俱集。既而更深午夜，月到中天，方轨结轸，绮组相连。蹑青丝之软履，戴Q@之巍冠。当街遗策，跨路扬鞭。寻章台之柳叶，觅平乐之云鬟。慕拾翠于洛浦，希接枕于襄澶。情恋眷而未已，首回顾而复还。及夫簪缨世胄，冠盖望族。开孔翠之屏帏，展落花之P褥。迎珠履之三千，列金钗之二六。排绮席于华堂，拥笙歌于金屋。出莲叶之宝檠，然兰烬之华烛。云母缭绕以前辉，水晶掩映而后续。歌啸则桃叶之流，舞蹈则柳枝之属。香吹兮朱唇灿烂，影乱兮锦袖翻覆。诚一刻兮千金，况明珠兮万斛。又或镇远重臣，安边大帅，乐王家之无事，喜清宵之可爱。盛集伶优，广延寮u。值残雪之初销，会春冰之乍解。遂陈杂剧于广原，乃植华灯于城外。辟道路，拥罴熊，朱轮水逝，翠盖云从。见星房之纷乱，睹月帐之玲珑。登高台而眺览，临绮宴而从容。然后定指挥，弛节令，羽旄就戢，衣冠自整。昭至乐之大同，显康衢之无警。挝鼓先扬，吹笳始振。星流云破，雷轰电震。兆摧陷乎襄城，开虎牢以光盛。类朱雀夹@以纷来，状祝融搴旗以交阵。忽乱锦蜂以攒蕊，倏放皓鸽而腾霄。变火鸡之吐绶，化雪鹤之栖巢。灿朱实之可摘，纷黛叶之鲜娇。规赤龙之曝日，象金鲤之乘潮。穷山海之诡异，悉神人之秘奇。睇朱楼之璀璨，r绮陌之霏微。惟恐燕游之或怠，何知霜露之侵衣。当是时也，霞觞羽飞，雕盘绮错。孟公不惜尚书之期，仲孺何嫌居丧之约。悉潦倒而淋漓，或豪吟而大嚼。分辉~以交欢，逐尘光而脱略。自繇阳和之鼓鬯，匪独权势之薰灼。然此皆萤爝之末曜，而未睹巨丽之大观也。至若皇都胜景，帝里雄妍，罗八方之环富，穷万祀之遐欢。歌吹沸地，丝管揭天。内有离宫之六六，外有魏阙之三三。继以侯家锁第，戚里芳园。彤云斐以翼牖，瑞气蓊以承乾。鳌山对峙乎凤阁，虹桥直贯乎虬檐。支光风乎天上，借皓魄于云间。千街静扫乎尘雾，万帘高卷乎晴烟。丽谯吹彻，景阳钟传。冰钩同挂，月镜齐悬。朗连汉陌，耀接星躔。于是锦辔宵临，雕鞍晚度。开朱门而画戟并拥，挽香车而宝毂俱住。卖跨骏之风流，牵倚楼之情绪。乘暗尘以追赏，觅红灯以窥觑。莲步才逢，兰裆又遇。曳佩振衢，异香飘路。细语含媚，怯视遗慕。堕鞭索哂，触镫假怒。迁延引避，不可亲附。回盼复顾，神为形误。载游载嬉，以荧以煌。楼台不夜，欢乐未央。并舸递锦，立马传觞。火蛾簇队，竹骑成行。烘寒云而变和霭，炙冷月而就温光。混昏曙而一色，欲向寝而何遑。惟时天子，际八极之丰亨，值万几之弘畅。召太常以作乐，敕巡街以夜放。启佳丽于天府，出珍奇于甲帐。九枝延古昔之嘉名，百叶翻今之巧样。朗珠映月以滴溜，鸣玉无风而自响。搴地轴于绣围，织天文于翠网。带翻垂露之书，盖结流霞之状。海南贡鱼准之新奇，胡北献雁足之遗巧。更仿七宿之莹精，复规三阳之烁耀。势叠九层，光开八照。于是自内达外，并设兼陈。于前则长朝太极奉天武英大社，思善进春乾明。于后则迎晖望月乾清坤宁便阁，相对寝殿频仍。于左则文华一本长寿愿门。于右则保和安庆千秋万春。皆穷奢极丽，混色同尘。流虹百道，火树千寻。绊珠i于画栋，鸣金珂于彩楹。射光明于北省，照潇洒于西清。琼台宝榭兮遥相通，回廊复道兮烟朦胧。危梁百尺兮开菡萏，峻壁数仞兮披芙蓉。西东对列，各按其节。彼此混一，不移而给。上至后妃之宫，下及嫔娥之室。莫不焚石叶之香，设麟文之席。然鸳鸯于榻前，篝鹭鹚于座侧。龙烛吐涎，凤膏流液。悉艳服而轻衣，咸靓妆而妍饰。铺设既备，装束己同。君王于是蹑绣凤，衣文龙，随内侍，拥扈从。下辇徒步，乃先称贺慈宫。感佳节而进寿觞，兼昏定而陪金钟。驻衮衣于礼毕，然后退辇而从容。乃命仙娥以同舆，召妃以侍宴。迎鼓瑟于璇宫，接吹箫于别院。独然长生之灯，复覆冰荷之瓣。酌元龙之浆，出白兔之馔。奏钧天之音，陈旋风之玩。玻璃闪曜于前除，玑~腾辉于右槛。绛树参差，琼英对艳。蒙积雪之溶溶，绕流云之片片。分蜃气于霞城，侵蟾光于月殿。当三爵之方陈，值九尊之既献。乃使旋娟营尘而左升，提谟集羽而右转。发振木于丹唇，拨焦桐于皓腕。宣玉音而分杯，咸衔恩而顾眷。回晨光于夜色，坐人气于春风。庆同辈之愉适，忘深院之悲忡。欢声四达，瑞霭六通。照春灯于百里，闻仙乐于九空。泛X而飞白，铺氍毹而眠红。并吹笙于火底，相解佩于香丛。照君心兮耿耿，醉妾思兮匆匆。其或御筵中彻，翠华夜幸，雀弁戒道，虎贲传命，鸾扇香随，赭袍月映。列金貂于两行，载瑶簪于后乘。绕雾廊而流览，望螭街而驰骋。柳梢露牛花杪星稀，金波荡漾，玉绳低垂。龙衔宝炬以相向，凤吐彩焰以交迷。遥瞻烛影而喻届，远闻香气而知归。剑佩跄错，云翘葳蕤。箜篌夹路，帝乐逶迟。乃复开瑶宴于别殿，续佳赏于中宵。宣学士，召臣僚。发桂浆与兰汁，杂海错与山肴。陈千年之雪藕，出万岁之冰桃。击沈明之磬，响云林之H。命传柑于内使，锡庭燎于官曹。略君臣之常礼，同宾主之欢交。兴较始而弥逸，情迨后而愈豪。又或挟龙储以陪宴，携鹤驾以同游。序天伦而雍穆，洽同气而绸缪。相推梨而让枣，式宴好而无尤。迈英华于对日，显敏慧于如流。乐由中而不替，愉中节而未休。既夜久而更深，暂灯昏而影杳。则有当筵御姬，轻移窈窕。抽琼钗以挑烬，弹玉指以拨燎。驻液扬辉，添膏益曜。云盖如飞，星伦皎。烟吐溜于风迥，光散缕而霞绕。火榴金粟之攒攒，蜻眼虫眉之矫矫。高呈五色之祥，短檠报双葩之兆。应太乙之来临，知祈仙之非谬。良夜逶迤，欢乐且多。交酬密勿，屡舞槟取Ｑ嗉Щ髦，赵女叩壶。迭奏霓裳之曲，齐翻子夜之歌。天子乃反顾于徐，恬神定息。厌繁声之聒耳，思要言之有益。紫霞收，白乳出。屏丽妃，留嘉客。宣墨绶以赋诗，诏金章以联什。感鸿运而扬休，绍虞廷而骈迹。王言发兮流道腴。群工赞兮奏庙谟。占农事兮祝青女。卜蚕功兮祈紫姑。披银光兮璨瑾瑜。落文犀兮倾珍珠。少焉月还西汉，雾生东沼。彤帘动影，天街渐。乃敕金莲以归旧第，整銮舆以肃御道。衣不解带，坐不更席。即鸣鱼铃以登九位，控虹璧以朝百辟。金锁偕开，玉关齐辟。咸进贺言，兼称谢表。劳御手以亲披，阅重瞳以启曜。喜鱼水之相投，更匡弼之悉效。惟惧照临之或遗于覆盆，聪明之或蔽于近小。于是下德音，降温旨，剔妨农之宿蠹，通壅商之积滞。焕然一明，与天下更始。太史以书，王官以志。迩诵遐传，垂之世世。岂徙侈宴赏之美谈，饰嬉娱之盛事而已哉。
元夕赋　　　　　　　　　　顾起元
维孟之春元冥返，青帝来蛟。冰风断鱼，钥烟开雾。溆风堤，乍旖旎。以醒柳霜，墟冰峤，尚参差而落梅。于是三五之辰，其日惟夕。玉43莹精，银蟾凝色。席委穆穆之布，阁拂盈盈之魄。台上金茎矗素舒而擢蕊，庭中珠树灿白榆而掩洁。琼铺藻扃，银蒜玳柙之宫。青琐碧，翠幕曲琼之邸。抚筝揄瑟之家，鼎食钟鸣之里。靡不盱素娥，睐清辉，灼千影，熹九微，银燕集，金凫飞。祠太乙于五，扬秀华之七支。翠虬之膏，青凤之脑。灵麻递芬芳苡竞皎。冰荷[靡兮影娥，青楂的历兮飞仙鸟。鳌射方壶之P粒龙烛昆山之夭矫。金吾宵弛，铜徒夜延。绮纨B日，歌吹天。火城雾簇，星阁烟悬。繁丝77肉，⒔诒弦。天胡不夜，宵可祈年。羊车玉人，虎囊剑客。宝i陆离，雕鞯蹀躞。迤逦九馗，招摇三陌。羌目挑以心愉，庶倾城而倾国。彼美人兮朱颜酡，飞戍削褂Z罗。瞥见金星妍宝婺，遥窥麝月竞娥。李文碧X，桃缬缃绚。裾名照夜，履号远游。工@h以巧步，披]23而含羞。纷火树而婀娜，蹇金支而夷犹。烟沸香浮，街填巷咽。垂珥屡遗，华缨几绝。兰鹨嘁粤梗桂轮亦以藏。叹行游之未极，怨修夜之讵央。兔何逝而西匿，乌何乘而东翔。致泰平之宴娱，职丽景于青阳。年年共此华灯色，岁岁含兹明月光。千秋兮万岁，此乐兮难忘。

[book_title]岁功典第二十七卷
上元部艺文二〈诗词〉
元夕于通衢建灯夜升南楼　　隋炀帝
法轮天上转，梵声天上来。灯树千光照，花鹌咧开。月影疑流水，春风含夜梅。幡动黄金地，钟发琉璃台。
轩游宫十五夜　　　　　　　唐元宗
行迈离秦国，巡方赴洛师。路逢三五夜，春色暗中期。关外长河转，宫中淑气迟。歌钟对明月，不减旧游时。
十五夜观灯　　　　　　　　卢照邻
锦里开芳宴，兰缸艳早年。缛Z遥分地，繁光远缀天。接汉疑星落，依楼似月悬。别有千金笑，来映九枝前。
上元夜六首　　　　　　　　　崔液
玉漏铜壶且莫催，铁关金锁彻明开，谁家见月能闲坐，何处闻灯不看来。
神灯佛火百轮张，刻像图形七宝装，影里如开金口说，空中似放玉毫光。
今年春色胜常年，此夜风光最可怜，T鹊楼前新月满，凤凰台上宝灯然。
金勒银鞍控紫骝，玉轮珠壹芮嗯＃骖始散东城曲，倏忽还来南陌头。
公子王孙意气骄，不论相识也相邀。最怜长袖风前弱，更赏新弦暗里调。
星移汉转月将微，露洒烟飘灯渐稀，犹惜路傍歌舞处，踟蹰相顾不能归。
正月十五夜　　　　　　　　苏味道
唐新语云，神龙之际，京城正月望日，盛饰灯火之会，金吾弛禁。贵游戚属，及下里工贾，无不夜游。车马骈阗，人不得顾。王主之家，马上作乐，以相F竞。文士皆赋诗，以纪其事。作者数百人，唯味道与郭利贞、崔液三人为绝唱
火树银花合，星桥铁锁开。暗尘随马去，明月逐人来。游妓皆李，行歌尽落梅。金吾不禁夜，玉漏莫相催。
上元夜效小庾体同用春字　长孙正隐
薄晚啸游人，车马乱驱尘。月光三五夜，灯鹨恢卮骸Ｑ淘泼员便冢箫管识南邻。洛城终不闭，更出小平津。
上元夜效小庾体同用春字〈〉
今夜启城，结伴戏芳春。鼓声撩乱动，风光触处新。月下多游骑，灯前饶看人。欢乐无穷已，歌舞达明晨。
上元夜效小庾体同用春字　　韩仲宣
他乡月夜人，相伴看灯轮。光随九华出，影共百枝新。歌钟盛北里，车马沸南邻。今宵何处好，唯有洛阳春。
上元夜效小庾体同用春字　　陈嘉言
今夜可怜春，河桥多丽人。宝马金为络，香车玉作轮。连手窥潘掾，分头看洛神。重城自不掩，出向小平津。
十五日夜御前口号踏歌词〈二首〉张说
花萼楼前雨露新，长安城里太平人。龙御火树千重艳，鸡踏莲花万岁春。
帝宫三五戏春台，行雨流风莫妒来。西域灯轮千影合，东华金阙万重开。
夜游　　　　　　　　　　　沈缙
今夕重门启，游春得夜芳。月华连昼色，灯影杂星光。南陌青丝骑，东邻红粉妆。管弦遥辨曲，罗绮暗闻香。人拥行歌路，车攒38舞场。经过犹未已，钟鼓出长杨。
上元　　　　　　　　　　　郭利贞
九陌连灯影，千门遍月华。倾城出宝骑，匝路转香车。烂漫惟愁晓，周游不问家。更逢清管发，处处落梅花。
正月十五日夜应制　　　　　　孙逖
洛城三五夜，天子万年春。Z仗移双阙，琼筵会九宾。舞成苍颉字，灯作法王轮。不觉东方日，遥垂御藻新。
奉和圣制十五夜然灯继以T宴应制王维
上路笙歌满，春城刻漏长。游人多昼日，明月让灯光。鱼钥通翔凤，龙舆出建章。九衢陈广乐，百福透名香。仙妓来金殿，都人绕玉堂。定应偷妙舞，从此学新妆。奉引迎三事，司仪列万方。愿将天地寿，同以献君王。
十五夜观灯　　　　　　　　　王N
暂得金吾夜，通看火树春。停车傍明月，走马入红尘。妓杂歌偏胜，场移舞更新。应须尽记取，说向未来人。
上元日紫极宫门观州民然灯张乐羊士谔
山郭通衢隘，瑶坛紫府深。灯花助春意，舞绶识欢心。f似淮阳卧，恭闻乐职吟。唯将圣明化，聊以达飞沈。
正月十五夜月　　　　　　　白居易
岁熟人心乐，朝游复夜游。春风来海上，明月在江头。灯火家家市，笙歌处处楼。无妨思帝里，不合厌杭州。
正月十五日　　　　　　　　熊孺登
汉家遗事今宵见，楚郭明灯几处张。深夜行歌声绝后，紫姑神下月苍苍。
上元唱和　　　　　　　　　温庭皓
九枝应并耀，五夜思悠然。景集青山外，萤分碧草前。辉华侵月影，历乱写星躔。望极高楼上，摇光满绮筵。
奉和御制上元观灯　　　　　宋夏竦
鱼龙漫衍六街呈，金锁通宵启玉京。冉冉游尘生辇道，迟迟春箭入歌声。宝坊月龙灯澹，紫馆风微鹤鹌健Ｑ绨漳隙颂煊晓，回瞻河汉尚盈盈。
癸丑灯夕　　　　　　　　　　韩琦
争放红蕖燎紫沈，胜游谁肯惜千金。人和更有笙歌助，酒美应无巷陌深。化国光阴方甚永，洞天风物不难寻。如何可致吾民乐，长似熙熙此夜心。
和春卿学士上元罢灯　　　　　前人
丝竹沈声月泛波，警宵方喜罢谁何。楼深醉密客留易，路远香残人去多。寒烛倚莲犹结泪，淡云归陇不停歌。那知梦稳瀛洲上，正是钧天九奏和。〈是日馆宿闻宫中奏乐〉
次韵何若谷都官灯夕　　　　　赵\
千门灯烛事遨游，车马通宵不暂休。幸免烟氛遮皓月，任随笳鼓杂鸣驺。金壶漏下丁丁永，玉邢忌滟滟流。帝泽远临人鼓腹，赣川宜有太平讴。
上元进诗〈并序〉　　　　　　蔡襄
伏睹元夕，法驾特御端门。宣谕臣僚曰：上元观灯，不为游赏，盖与民共乐也。臣职在文字，恭惟德音。宣布睿旨，感诗人揄扬盛美之私，辄成短章，上干宸览
叠耸青峰宝炬森，端门初晚翠华临。宸游不为三元夜，乐事还同万众心。天上清光留此夕，人间和气阁春阴。要知尽作华封祝，四十年来惠爱深。
和御制上元观灯　　　　　　　曾巩
翠夷揿杭新短āＲ沽构扇月中开。龙御烛抱金门出，鳌负山趋玉座来，砀极戏添夷客喜，柏梁篇较从臣材。共知天意同民乐。愿奏君王万寿杯。
和史馆相公上元观灯　　　　　前人
九衢仙仗豫游归，宝烛星繁换夕晖。传盏未斜清禁月，散花还拂侍臣衣。天香暗度金虬暖，宫扇双开彩凤飞。法曲世人听未足，却迎朱辇下端闱。
依韵恭和圣制上元观灯　　　　王圭
雪消华月满仙台，万烛当楼宝扇开。双凤云中扶辇下，六鳌海上驾山来。镐京春酒沾周，宴汾水秋风陋汉材。一曲升平人尽乐，君王又进紫霞杯。
恭和御制上元观灯　　　　　王安礼
銮舆清晓出瑶台，羽卫瞻迎扇影开。凤阙张灯天上坐，鸡林献曲海边来。文可笑秦无策，能赋休F楚有材。星汉未斜钧乐阕，君王宣示万年杯。
依韵和张推官元夕　　　　　　文同
山郡上元荥乐事，大开金地作游场。烟云向晓谁教霁，灯烛乘春自有香。紫陌荧煌随步远，Z棚佳丽38眉长。游人莫惜酬高直，买取银蟾一寸光。
上元侍饮楼上三首呈同列　　　苏轼
澹月疏星绕建章，仙风吹下御炉香。侍臣鹄立通明殿，一朵红云捧玉皇。
薄雪初消野未耕，卖薪买酒看升平。吾君勤俭倡优拙，自是丰年有笑声。
老病行穿万马群，九衢人散月纷纷。归来一点残灯在，犹有传柑遗细君。
追和戊寅岁上元　　　　　　　前人
春鸿社燕巧相违，白鹤峰头白板扉。石建方欣洗⒉蓿姜庞不解叹]k。一龛京口嗟春梦，万炬钱塘忆夜归。合浦卖珠无复有，当年笑我泣牛衣。
上元夜　　　　　　　　　　　前人
前年侍玉辇，端门万枝灯。璧月挂罘Q，珠星缀觚棱。去年中山府，老病亦宵兴。牙旗穿夜市，铁马响春冰。今年江海上，云房寄山僧。亦复举膏火，松间见层层。散策桄榔林，林疏月。使君置酒罢，箫鼓转松陵。狂生来索酒，一举辄数升。浩歌出门去，我亦归满腾。
次韵刘景文路分上元　　　　　前人
华镫s艰岁，冷月挂空府。三吴重时节，九陌自歌舞。云从月几望，遂至一百五。嘉辰可屈指，乐事相继武。今宵扫雪阵，极目静天宇。嬉游各忘归，阗咽顷未睹。飞禄ッ髅穑激水相吞吐。老去反儿童，归来尚铙鼓。新年暗消雪，旧岁添丝缕。何时九江城，相对两渔父。
上元作　　　　　　　　　　孔平仲
春来雾雨久不收，上元三日月如秋。倾城娱乐竞沽酒，旧岁丰登仍足油。楼前灯山烧荻火，光影动摇桑落州，太守凭高列歌吹，游人哄笑观俳优。铜盘贮煤插乌帽，从兵小吏斥下楼，侍觞行食皆官妓。目眙不言语或偷。短长赤白皆莫校，但取一笑馀何求。譬如饮酒且为乐。不问甘苦醉即休，归来如打五鼓。春寒惨惨吹驼裘。群儿嬉戏尚未寝，更看紫姑花满头。
次韵东坡上元扈从三绝　　　秦观
赭黄伞底望龙章，不断唯闻蜡炬香。一片韶音归复道，重瞳左右列英皇。
端门魏阙郁峥嵘，灯火成山辇路平。不待上林莺百啭，教坊先己进新声。
仗下番夷各一群，机泉如雨自缤纷。细看香案旁边吏，却是茅家大小君。
上元都下二首　　　　　　　　张耒
澹薄晴云放月华，晚妆新晕脸边霞。管弦楼上争L酒，巧笑车头旋买花。
骄马金鞭白面郎，双鬟小女坐车箱。轮声辘辘归何处，留得红笼绛蜡香。
次韵馆中上元游葆真宫观灯二首
韩驹
鸭绿未全生曲沼，鹅黄先已上柔柯。故应春物撩诗思，白发明朝一倍多。
澹澹新妆带浅啼，催车只待日平西。骅骝也自知人意，散入千花了不嘶。
灯夕时在泗水上二首　　　　　朱松
灯花作意照归人，短棹扁舟寂寞滨。帝力如春苏万物，遥知太乙不威神。
云窗月槛仰乘舆，俯看香车出绣襦。九陌人人歌帝力，不须微服过康衢。
元宵煮浮圆子前辈似未曾赋此坐间成四韵周必大
今夕是何夕，团圆事事同。汤官寻旧味，灶婢诧新功。星灿乌云里，珠浮浊水中。岁时编杂咏，附此说家风。
上元纪吴中节物俳谐体三十二韵范成大
斗野丰年屡，吴台乐事并。酒垆先叠鼓，〈岁后即旗亭先击鼓不已以迎节意〉灯市蚤投琼。〈腊月即有灯珍奇者数人醵买之相与呼卢彩胜者得灯〉价喜膏油贱。祥占雨雪晴，oY仙子洞。〈坊巷灯以连枝竹缚成洞门多处数十重〉菡萏化人城，〈莲花灯最多〉樯炬疑龙见。〈舟人接竹桅樯之表置一灯望之如星〉桥星讶鹊成，〈桥灯〉小家炊谰帷！慈灯〉高\鹿双撑，〈鹿灯〉屏展辉云母。〈琉璃屏风〉帘垂晃水精，〈琉璃帘〉万窗花眼密。〈万眼灯以粹罗红白相间砌成工夫妙天下多至万眼〉千隙玉虹明，〈琉璃碌泼恳幌队吵梢换ā邓U卜丹房挂。〈栀子灯〉葡萄绿蔓萦，〈葡萄灯〉方缣翻史册。〈生绢糊大方灯图画史图故事〉圆魄缀门衡，〈月灯〉掷烛腾空稳。〈小碌剖笨罩小低鹿龅厍幔〈大滚碌啤涤彻庥阋见。〈琉璃壶瓶贮水养鱼以灯映之〉转影骑纵横，〈马骑灯〉轻薄行歌过。颠狂社舞呈。〈民间鼓乐谓之社火大抵以滑稽取笑〉村田蓑笠野，〈村田乐〉街市管弦清。〈街市细乐〉里巷分题句，〈每里门作长灯题好句其上〉官曹别扁名。〈官虎名额多以绢或琉璃照映〉旱船遥似泛，〈夹道陆行为竞渡之乐谓之划旱船〉水儡近如生。〈水戏照以灯〉钳赭装牢户，〈狱灯〉嘲嗤绘乐棚。〈山翎多昼一时可嘲诮之人〉堵观瑶席隘，喝道绮丛争。禁钥通三鼓，归鞭任五更。桑蚕春茧劝，〈春窜自腊月即入食次所以为蚕事之兆〉花蝶夜蛾迎〈大白蛾花无贵贱悉戴之亦以迎春物也〉凫子描丹笔，〈红画鸭子相馋绕〉鹅毛剪雪英。〈剪鹅毛为雪花与夜蛾并戴〉宝糖珍s，{{Annotation|43拍吴中谓之宝糖43特为脆美)鸟腻美饴饧。〈鸟腻糖即白饧俗言能去乌腻〉臃弁盆镆猓〈团子〉熬稃b膊声。〈炒糯谷以卜俗名孛娄北人名糯米花〉j莼巫志怪，香火婢轮诚。〈俗谓正月百草灵故蒂苇针箕之属皆卜焉多婢子之辈为之〉帚卜拖裙验，〈敝帚系裙以卜名扫帚姑〉箕诗落笔惊。〈即古紫姑今谓之大仙俗名筲箕姑〉微如针属尾，〈以针姑卜伺其尾相属为兆名针姑〉贱及苇分茎。〈苇茎分合为卜名苇姑〉末俗难诃止，佳辰且放行。此时纷仆马，有客静柴荆。幸甚归长铗，居然照短檠。生涯惟病骨，节物尚乡情。掎摭成俳体，咨询逮里氓。谁修吴地志，聊以助讥评。
灯夕　　　　　　　　　　　刘克庄
士女如云服珥鲜，暂陪猎较亦欣然。清于坡老游杭市，俭似乖崖在剑川。使指何功烦卜夜，遨头此念可通天。粤人拥道千层看，不见狨鞍三十年。
灯夕乐舞　　　　　　　　　何梦桂
天碧星河欲下来，东风吹月上楼台。玉梅雪柳千家闹，火树银花十里开。紫凤笙繁声漫衍，黄龙舞缦影徘徊。香车匝地红尘软，莫遣铜壶漏箭催。
元夜　　　　　　　　　　媛朱淑真
月满今宵霁色澄，深沈帘幕管弦清。F豪38彩连仙馆，坠翠遗珠满帝城。一}笑声和鼓吹，六街灯火乐升平。归来禁漏馀三四，窗上梅花瘦影横。
元夕　　　　　　　　　　元吴师道
柳台梅巷锁春晴，酒思灯光负赏心。听彻宣和太平曲，独看明月到更深。
上元宿通州杨原诚寓宅　　　　张翥
禁城东下一川平，杳杳烟芜淡淡晴。风滚暗尘羊角转，水披残冻鸭头生。离居有酒春堪醉，小市无灯月当明。还忆故园今夕赏，玉人花底共吹笙。
次韵李清叔元夕　　　　　　贡师泰
绛烛烧烟散满城，九衢车马似潮声。山河影转琉璃薄，陆海光浮菡萏平。蝶睡误翻歌扇暖，鹊惊疑报画檐晴。夜阑人静天如水，依旧残星数点明。
元宵　　　　　　　　　　　　郑玉
对簇鳌山十万人，皇都今夕几分春。六街三市浑如昼，寄语金吾莫夜巡。
元宵偶作　　　　　　　　　钱惟善
弹压城池夜属玻放灯那复事奢豪。水晶宫里香风细，曾见神山驾六鳌。
元宵雪感怀　　　　　　　　　叶J
金帐羊羔酒里仙，醉观皓鹤下瑶天。寒英忽舞颠狂絮，香鸲砜烂熳莲。阆苑有花春未老，芳城不夜月空圆。茅斋僵卧袁夫子，也玩鳌山懒去眠。
元夕　　　　　　　　　　　丁鹤年
灯火楼台锦绣筵，谁家箫鼓夜喧阗。光移星斗天逾近，影到山河月正圆。金锁开关明似昼，铜壶传漏迥如年。五云不奏霓裳，曲空使扬州望眼穿。
次韵和石末公元夜之作　　　明刘基
八表流云澄夜色，九霄华月动春城。条风细细吹缬埃香霭微微引漏声。河汉虹桥应断绝，沧溟鳌足漫峥嵘。愁来更听渔阳操，独倚阑干坐到明。
正月十六日夜至京师观灯　　　高启
天街争唱落梅歌，绛阙珠灯万树罗。莫笑游人来看晚，春风还似昨宵多。
元夕观灯应制　　　　　　　　赵迪
龙楼锡宴月初斜，宝炬星分照翠华。五夜歌钟连甲第，千门灯火映皇家。锦筵人醉飘金缕，罗绮春晴散彩霞。自是宸游多乐事，叨陪几度赐宫花。
元夕赋得五言小律诗　　　　　沈应
灯月满春城，金吾纵夜行。谁家无画鼓，何处不银筝。愿以升平乐，欢歌答圣明。
元夕赐观灯诗三首　　　　　　杨荥
海宇升平日，元宵令节时。Z云飘凤阙，瑞霭绕龙旗。歌管春声动，星河夜色迟。万方同燕喜，千载际昌期。禁苑东风暖，青霄月正中。鱼龙千队戏，罗绮万花丛。云峤祥光丽，星桥宝炬红。太平多乐事，此夕万方同。象纬临天阙，瑶空集万灵。云霞纷掩映，星斗叠晶荧。宝地春应满，金门夜不扃。千官陪宴乐，拜舞在明庭。
元夕午门赐观灯二首　　　　金幼孜
五夜开`阖，千官列佩珂。御烟浮宝篆，华月送清歌。岁久君恩重，时平乐事多。金吾知不禁，试问夜如何。鳌山新结Z，列炬照晴天。箫鼓瑶台上，星河绛阙前。Z妆千队好，绣簇万花妍。欢赏陪銮驭，还歌既醉篇。
元夕赐午门观灯四首　　　　　前人
鳌山高耸架层空，万烛烧春瑞气融。星动银河浮菡萏，天垂琼岛绽芙蓉。行行Z队穿华月，曲曲鸾笙度好风。自是太平多乐事，君王要与万方同。
凤辇初临鼓吹喧，千官环侍紫宸边。九门灯火云霄上，午夜山河锦绣前。春散炉烟浮树暖，月移宝仗映花妍。从臣忝预传柑宴，既醉犹歌湛露篇。
天上红云湿翠旗，楼前灯影动罘Q。御筵花歌声近，紫禁风清玉漏迟。中使传宣还赐果，词臣献赋更陈诗。华夷尽道承恩泽，千载昌期际此时。
天仗森森列宝台，教坊初进鼓如雷。金莲夜放轻寒散，绛蜡春融瑞气回。仙乐谩调双玉管，紫宸频上万年杯。传柑岁岁承恩渥，感遇深惭负不才。
元夕午门观灯应制　　　　　　前人
阊阖重重夜不扃，琼楼十二敞银屏。东风一曲升平乐，此夜都人尽许听。
元夜随驾燕午门　　　　　　　梁潜
银汉横空宝月团，六鳌飞出五云端。蓬莱紫气天中起，玉井红莲地上看。满殿娇歌留夜景，千门羯鼓散春寒。教坊戏乐年年异，愿奉龙颜万岁欢。
赐午门观灯应制二首　　　　陈亢宗
鳌峰千仞郁嵯峨，万蜡融春洽太和。明月只随仙仗转，红云偏近御筵多。旌旄影r黄金阙，丝竹声翻白雪歌。万岁三呼频祝颂，醉归数问夜如何。
白玉仙京上帝家，六龙遥驾五云车。巨鳌此夕移三岛，火树迎春吐万花。水咽宫壶留夜色，欢腾黎庶乐年华。承恩尽醉归来晚，一派钧天隔彩霞。
赐观灯诗　　　　　　　　　　周述
今夕逢元夕，欢声遍九垓。星临银汉动，月傍碧空来。紫禁千花绕，金门五夜开。圣情同宴赏，玉漏不须催。
元夕赐观灯应制五首　　　　陈敬宗
皓月金门夜，和风玉殿春。云移三岛近，灯簇万花新。天仗临丹，星桥接紫宸。中官宣德意，宴赏及群臣。紫禁疏钟静，高城刻漏传。五云迎宝盖，万户缀金莲。琼醴行仙席，龙盘进御筵。教坊呈百戏，齐过玉阶前。剑青霄近，峰峦翠阁重。花明金幄月，香度玉楼风。拜舞诸番集，欢娱万国同。遥闻歌吹发，五色集云中。紫陌连清禁，彤楼接绛河。九门星彩动，万井月华多。宝炬通宵晃，鸾笙协气和。臣民涵圣泽，齐唱太平歌。山拥金鳌壮，云盘Z凤来。星河随斗转，珠阙倚天开。欢洽春声遍，恩从淑气回。愿歌鱼藻咏，长奉万年杯。
元夕赐观灯诗三首　　　　　　前人
河汉沈沈霁景澄，蓬莱燃满九华灯。青猊白象三千界，绮阁雕栏十二层。花绣芙蓉浓艳吐，帘垂翡翠异香凝。世人惟向云中见，遥望天门不可登。
乐奏韶咸宝扇开，遥瞻龙自驭天来。九门香逐灵飙度，万国春随御气回。彩凤高临青玉案，彤云轻护紫霞杯。臣民共愿宸游乐，海内欢声溢九垓。
中使传宣宴百官，佩声遥集五云端。酒倾绿蚁开金瓮，馔脍苍麟奉玉盘。宝帐春回频送暖，瑶台雪霁不生寒。侍臣沾醉蒙恩德，更敕都人近御看。
上元十三夜　　　　　　　　　龙u
近喜元宵雪更晴，千门翠竹结高棚。珠帘半越圆月，玉指初调未合笙。新放华灯连九陌，旧传金钥启重城。少年结伴暧稳ィ遮莫鸡声下五更。
十四夜　　　　　　　　　　　前人
灯光渐比夜来饶，人海鱼龙混暮潮。月照梅花青琐闼，烟笼杨柳赤阑桥。钿车过去抛珠果，宝骑重来听玉箫。共约更深归及早，大家明日看通宵。
十五夜　　　　　　　　　　　前人
一派春深送管弦，九衢灯烛上薰天。风回鳌背星侣遥云散龙鳞璧月圆。逐阵马翻尘似海，踏歌人盼夜如年。归迟不属金吾禁，争觅遗簪与坠钿。
元夜　　　　　　　　　　　　梁储
尊前休问夜如何，且听佳人达曙歌。圆月向人偏皎洁，绪风吹面正清和。星从左个将春至，雁向南楼带字过。翘首五云最深处，千觞应助圣颜酡。
元夕饮客二首　　　　　　　　储k
爱客曾留腊底觞，晚筵丝竹泻寒光。淡笼明月饶春丽，小徘岢揪跤晗恪：未Ψ缋椿ㄗ鞒拢谁家灯好妓成行。开年共说逢佳境，碧碗尝新有蔗霜。佳辰留客竞浮觞，一饮先07尽曙光。云叶弄晴翻桂魄，灯花烘夜吐兰香。盆琼错落筵前令，筝雁参差曲里行。莫讶东君扶病坐，故人投分比明霜。
汴中元夕二首　　　　　　　李梦阳
中山孺子倚新妆，郑女燕姬独擅场。齐唱宪王新乐府，金梁桥外月如霜。
细雨烧灯夜色新，酒楼花市不胜春。和风欲动千门月，醉杀东西南北人。
甲辰元夕　　　　　　　　　　李濂
宝i金貂簇绣鞍，倾城士女竞追欢。宣和旧俗灯偏盛，汴水新春夜不寒。人海涌来喧笑语，车雷轰处恣游盘。太平景象君须记，天汉桥边立马看。
元夕篇　　　　　　　　　　　薛蕙
皇都佳丽地，春日艳阳年。共爱元宵好，争歌明月篇。元宵明月满蓬莱，春色先从上苑来。千门宛转银屏隔，万户参差金锁开。千门万户连双阙，Z女新妆踏明月。映牖窥窗态转多，含娇凝睇情无歇。正逢春日爱芳菲。复值春宵缝舞衣。灯光斜照珊瑚枕，香气空薰云母扉。此时天子盛遨游，离宫别馆足风流。才开凤岛张灯架，更起鳌山结Z楼，Z楼搠∩讲啵复道交衢对南北。万烛翻疑白日光，千灯却乱春星色。春星暗霭迷烟雾，仙Z分明见天路。空里翩翩翠盖飞。云中冉冉鸾舆度。翠盖鸾舆千万骑，伐鼓金动天地。御仗层层锦绣围，广场队队鱼龙戏。就中别有王侯客。三三五五长安陌，夜夜经过许史家。朝朝游戏金张宅，金张许史38骄奢。金灯玉带剪春纱。鸳鸯比翼玫瑰树，翡翠双栖菡萏花。龙膏凤炬列千行。蕙火兰烟百和香，月华照耀琉璃障。雾影氤氲玳d梁。可怜豪侈谁能似，可怜行乐心无已。曲罢频移歌舞筵，醉后重游灯火市，月市星衢游未遍。东城南陌时相见。妖童绣勒五花马，娼女银车九华扇。妖童娼女繁华子。双去双来帝城里，粉色偏从月下明。衣香故向风前起。调笑行歌欢未阑，浮影流光夜遽残。朝来试过狭邪路，堕靥飘花那忍看。
灯夕汤子重席上　　　　　　　蔡羽
美景忘游宴，珠灯多夜光。春城绣户月，罗袜画桥霜。鸣马客先发，谁家欢未央。吴宫星未落，醉里笛声长。
元夕对雪　　　　　　　　　　苏v
元夕阴阴雪忽飘，春寒酒兴夜偏饶。穿帘绕砌浑无赖，临水回灯迥自消。暗度月明花满树，巧随风势玉裁绡。长安此夜犹车马，剧赏清歌未寂寥。
元夕咏冰灯　　　　　　　　唐顺之
正怜火树38春妍，忽见清辉映夜阑。出海鲛珠犹带水，满堂罗袖欲生寒。烛花不碍空中影，晕气疑从月里看。为语东风暂相借，来宵还得尽馀欢。
元夕邀客赏灯兼听笙笛二乐　李开先
上元又是新年节，狂客高歌醉不休。橘酒生春连百爵，莲灯照夜足千篝。风前铁笛惊三弄，月底银筝试一o。听彻落梅兼出塞，居人自是不关愁。
上元夜帝御龙舟观鳌山　　　王世贞
紫禁鳌山结翠澹升平故事雅宜修。春回九陌风仍暖，月出千门雾乍收。烟火楼台疑化国，高明世界正宸游。何人不傍宫墙听，天乐泠泠在御舟。
元夕同李伯承高伯宗赋得火树银花合张九一
火树排虚上，银花入暗开。一宵春色到，万户夜光来。对月惊飘桂，临风拟落梅。莫辞归去晚，携得艳阳回。
元夕宿泉州洛阳桥　　　　　　陈第
春风又渡洛阳桥，柳色青青伴寂寥。回首故园今夜月，满江灯火上寒潮。
金陵元夕篇　　　　　　　　郑之文
朱楼隐轸薄层霄，渌水萦堤荡画桥。十里香风吹紫陌，一年明月始今宵。今宵无处无箫鼓，佳丽名都较得数。美酒留连07十千，少年欢笑唯三五。三五年时二八游，个侬无赖逐风流。香轮宝勒纷填巷。翠烛红灯拥上楼，楼前九陌连三市。中有侯家通戚里。千蝶春星舞袖翻，九枝夜x歌钟起。歌舞唯应此夕陈，鱼龙百戏竞争新。银花绛树开千丈。佛火神灯照百轮。花灯在处如人好。半醉筵前看鲍老。何客灯前到肯迟，何人花下归能早，花下灯前出画裙，衣香一路暗氤氲。不知南陌人如月。且道东门女似云。云移月堕欢难歇。虬水丁东霜渐咽，郎心尚逐紫骝嘶，妾意先憎乌22舌。归去烧灯总不眠。含情脉脉定相牵。馀宵冷焰留红烛，明日芳尘拾翠钿。
正月十三夜同王若观妓共用来字吴兆
倡楼罗荐开，急管促行杯。花气衣香夺，蟾光烛焰回。舞飞雕砌雪，歌落绮窗梅。不尽横陈态，犹期三五来。
金陵元夕曲四首　　　　　　　程汉
三市非烟五剧尘，九微焰接百枝新。楚萍散作星重晕，赵璧飞为满月轮。
十二龙城彻晓开，金吾银箭不相催。行随灯市家家月，看到花林树树梅。
邸第高依尺五天，众中谁过李延年。移围夜色娇罗绮，徙队春声散管弦。
武骑喧阗卫富平，红灯千队导U旌。三山火照琼花发，人在南天赤玉京。
都城元夕　　　　　　　　　　刘侃
一夕春从天上回，六街火树彻明开。叮咛莫似吹芦管，才报梅开又落梅。
满庭芳　　　　　　　　　　宋徽宗
寰宇清平，元宵游豫，为开临御端门。暖风摇曳，香气霭轻氛。十万勾陈灿烂，钧台外，罗绮缤纷。欢声里，烛龙衔耀，黼藻太平春。　灵鳌，擎Z岫，冰轮远驾，初上祥云。照万宇嬉游，一视同仁。更起维垣大第。通宵燕，调燮良臣。从兹庆，都俞赓载，千载乐昌辰。
蝶恋花〈密州上元〉　　　　　苏轼
灯火钱塘三五夜，明月如霜，照见人如画。帐底吹笙香吐麝，此般风味应无价。　寂寞山城人老也，击鼓吹箫，乍入农桑社。火冷灯稀霜露下，昏昏雪意云垂野。
浣溪沙〈上元游静林寺〉　　　毛滂
花市东风卷笑声，柳溪人影乱于云。梅花何处暗香闻。　露湿翠云裘上月，烛摇红锦帐前春，瑶台有路渐无尘。
踏莎行〈元夕〉　　　　　　　前人
拨雪寻春，烧灯续昼，暗香院落梅开后。无端夜色欲遮春，天教月上官桥柳。　花市无尘，朱门如绣，娇云瑞雾笼星斗。沈香火冷小妆残，半衾轻梦浓于酒。
临江仙〈都城元夕〉　　　　　前人
闻道长安灯夜好，雕轮宝马如云。蓬莱清浅对觚棱，玉皇开碧落，银界失黄昏。　谁见江南憔悴客，端忧懒步芳尘。小屏风畔冷香凝。酒浓春入梦，窗破月寻人。
蓦山溪〈上元〉　　　　　　　前人
婵娟不老，依旧东风面。华烛下珠Z。盛寒里，春光一片，不教暮景也似。每常来，水精宫银色界。今夜分明见。　碧街如水，人影花凌乱。谁在柳阴中，小妆寒落梅数点。诗翁独倚，十二玉阑干。雾鳎云冉冉，千嶂琉璃浅。
传言玉女〈上元〉　　　　　晁冲之
一夜东风，吹散柳梢残雪。御楼烟暖对鳌山，Z结箫鼓向晚。凤辇初回，宫阙千门灯火，九衢风月。　绣阁人人，乍嬉游，困又歇。艳妆初试，把珠帘半揭。娇波溜人，手佑衩罚低说相逢，长是上元时节。
上林春慢〈上元〉　　　　　　前人
帽落宫花，衣惹御香，凤辇晚来初过。鹤降诏，飞龙衔。烛戏端门，万枝灯火。满城车马对明月，有谁f坐。任狂游，更许傍禁街，不扃金锁。　玉楼人暗中掷果，珠帘下笑看春衫袅娜，素蛾绕钗，轻蝉扑鬓，垂垂柳丝梅朵。夜阑饮散，但嬴得翠翘双，醉归来，又重向晓窗梳裹。
临江仙〈元宵〉　　　　　　廖行之
春意忙忙春色里，又还几度花期。澹晴时候尽融怡，梅腮翻白后，柳眼弄青时。　正是江城天气好，楼台灯火星移。相逢无处不相宜，轻狂行乐去，明月夜深归。
解语花〈上元〉　　　　　　周邦彦
风销绛蜡，露藕炝，灯市光相射。桂华流瓦，纤云散，耿耿素娥欲下。衣裳淡雅，看楚女纤腰一把。箫鼓喧，人影参差，满路飘香麝。　因念都城放夜，望千门如昼。嬉笑游冶。钿车罗帕，相逢处，自有暗香随马。年光是也，惟只见，旧情衰谢，清漏移，飞盖归来，从舞休歌罢。
醉蓬莱　　　　　　　　　万俟雅言
正波翻银汉，漏滴铜壶。上元佳致绛烛，银灯若繁星。连缀明月，逐人暗尘，随马尽。五陵豪贵，鬓惹乌云。裙拖湘水，谁家姝丽。　金阙南边Z山，北面接地，绮罗沸天，歌吹六曲屏开，拥三千珠翠，帝乐庭深。凤炉烟喷，望舜颜瞻礼。太平无事，君臣宴乐，黎民欢醉。
武陵春　　　　　　　　　　赵长卿
又是新逢三五夜，瑞气霭氤氲。万点灯和月色新，桃李倍添春。　花县主人情思好，行乐逐良辰。满引千钟酒又醇，歌韵动梁尘。
宝鼎现〈上元〉　　　　　　　前人
嚣尘尽埽，碧落辉腾元宵。三五更漏，永迟迟停鼓，天上人间当此。遇正年，少尽香车宝，马次第，追随士女。看往来，巷陌连甍，簇起星挛奘。　政简物阜清f处，听笙歌，鼎沸频。举灯鹋，庭帷高下，红影相交知几户。恣欢笑，道今宵景色，胜却前时几度。细算来，皇都此夕，消得喧传今古。　绮席成行，炉喷袅，沈檀轻缕。睹遨游Z仗，疑是神仙伴侣，欲飞去，恨难留住。渐到蓬瀛步。愿永逢，恁时恁节，且与风光为主。
鹧鸪天　　　　　　　　　　向子N
紫禁烟花一万重，鳌山宫阙隐晴空。玉皇端拱彤云上，人物嬉游陆海中。　星转斗，驾回龙，五侯池馆醉春风。而今白发三千丈，愁对寒灯数点红。
江城子〈上元〉　　　　　　叶梦得
甘泉祠殿汉离宫，五云中，渺难穷。永漏通宵，壶矢转金铜。曾从钧天知帝所，孤鹤老，寄辽东。　强扶衰病步龙钟，雪花鳎打窗风。一点青灯，惆怅伴南宫。唯有使君同此恨，丹凤口，水云重。
点绛唇〈上元鼓子词〉　　　王庭圭
玉漏春迟，铁关金锁星桥夜。暗尘随马，明月应无价。
天半朱楼，银汉星光射。更深也，翠蛾如画。犹在凉
蟾下。
满庭芳〈上元黄子馀席上〉　　前人
宿雨初收，晚风微度，万家帘郧嘌獭０党舅媛恚人物似神仙。试问天公借月，天须放，明月教圆。应移下，广寒宫殿，灯火接星躔。　卢川，元古郡，当时太守，宾从俱贤。到如今万井，歌吹喧阗。花下红妆卖酒。时相遇，曲水桥边。谁知道，山城父老，重见中兴年。
烛影摇红　　　　　　　　　　张抡
双阙中天，凤楼十二春寒浅。去年元夜奉宸游，曾侍瑶池宴。玉殿珠帘尽裕拥群仙，蓬壶阆苑。五云深处，万烛光中，揭天丝管。　驰隙流年，恍如一瞬星霜换。今宵谁伴泣青衫，回首长安远。可是尘缘未断。漫惆怅华胥梦短。满怀幽恨，数点寒灯，几声归雁。
宝鼎现　　　　　　　　　　康与之
夕阳西下，暮霭红溢香风罗绮。乘丽景，华灯争放。浓鹕湛樟锦砌。睹皓月。浸严城如昼，花影寒笼绛蕊。渐掩映，芙蕖万顷，迤逦齐开秋水。　太守无限行歌意，拥麾幢，光动珠翠。倾万井，歌台舞榭。瞻望朱轮骈鼓吹，控宝马，耀貔貅千骑。银烛交光数里，似乱簇，寒星万点。拥入蓬壶影里。　宴阁多才环艳，粉瑶簪，珠履恐看。看丹诏催奉宸游，燕侍便趁早。占通宵醉缓引笙，歌妓任画角。吹老寒梅，月满西楼十二。
瑞鹤仙〈上元应制〉　　　　　前人
瑞烟浮禁苑，正绛阙，春回新正方半。冰轮桂华满，溢花衢歌市，芙蓉开遍。龙楼两观，见银烛，星掠欣谩灾榱本∪眨笙歌盛集，宝钗金钏。　堪羡绮罗丛里，兰麝香中，正宜游玩。风柔夜暖，笑声喧，花影乱。闹蛾儿满路，成团打块，簇著冠儿38转。喜皇都旧日，风光太平再见。
汉宫春〈慈宁殿元夕〉　　　　前人
云海沈沈，峭寒收建章，雪残T鹊。华灯照夜万井，禁城行乐。春随鬓影，映参差，柳丝梅萼。丹禁杳，鳌峰对耸，三山上通寥廓。　春衫绣罗香薄，步金莲影下。三千绰约。冰轮桂满皓色，冷侵楼阁。霓裳帝乐，奏升平，天风吹落。留凤辇，通宵宴赏，莫放漏声f却。
烛影摇红　　　　　　　　　　吴亿
楼雪初消，丽谯吹罢芦笳晚。使君千炬起班春，歌吹香风暖。十里珠帘尽裕人正在，蓬壶阆苑。卖薪买酒，立马传觞，升平重见。　谁识鳌头，去年曾侍传柑宴。至今衣袖带天香，行处氤氲满。已是春宵苦短。更莫遣欢游意懒。细听归路，璧月光中，玉箫声远。
西江月〈元夕醉中走笔〉　　　曾觌
焕烂莲灯高下，参差梅影横斜。凭阑一目尽天涯，雪月交辉清夜。　莫惜柔荑劝酒，从教醉脸生霞。烂银宫阙对仙家，一段风光如画。
传言玉女　　　　　　　　　　前人
凤阙龙楼，清夜月华初照。万点星拢护花梢。寒峭华胥。梦里老去，欢情终少。花愁醉闷，总消除了。　紫陌嬉游，不似少年。怀抱珠帘，十里听笙箫声。杳幽期密约，暗想浅颦轻笑，良时莫负，玉山频倒。
倾杯乐〈上元上梁帅〉　　　杨无咎
瑞日凝晖，东风解冻，峭寒犹浅。正池馆梅英粉淡，柳枝金软兰芽。香暖滕城。谁种芙蕖，满浸银蟾影。一夜万花开，遍翠楼朱户。是处重帘竞浴！÷掮泊鼗渡一片，看五马行春旌旆，远拥襦裤千里。歌谣都入太平弦管，且莫厌瑶觞屡。劝闻凤诏催归。非晚愿岁岁。今夜里端门侍宴。
朝中措〈元夕上刘共甫〉　　　侯
年来玉帐罢兵，筹灯市。小迟留花外香。随金勒酒边。人倚红楼。　沙堤此去，传柑侍宴，天上风流。还记月华小队，春风十里潭州。
踏莎行〈元宵〉　　　　　　　前人
元夕风光，中兴时候，东风著意催梅柳。谁家银字小笙簧，倚阑度曲黄昏后。　拨雪张灯，解衣贳酒，觚棱金碧闻依旧。明年何处看升平，景龙门下灯如昼。
忆秦娥〈元夕〉　　　　　　张孝祥
元宵节，凤楼相对鳌山结。鳌山结，香尘随步，柳梢微月。　多情又见珠帘揭，游人不放笙歌歇。笙歌歇，晓烟轻散，帝城宫阙。
鹧鸪天〈上元启醮〉　　　　　前人
咏彻琼章向夜阑，天移星斗下人间。九光倒影腾香简，一气回春达绛檀。　瞻北阙，祝南山，遥知仙仗簇清班。何人曾侍传柑宴，翡翠帘开识圣颜。
汉宫春〈上元前一日立春〉　　京镗
暖律初回，又烧灯市井，卖酒楼台。谁将星移万点，月满千街。轻车细马，隘通衢，蹴起香埃。今岁好，上牛作伴，挽留春色同来。　不是天工省事，要一时壮观，特地安排。何妨Z楼鼓吹，绮席樽。良宵胜景，语邦人，莫惜徘徊。休教我，痴顽不去，年年烂醉金钗。
临江仙〈亡百和实之灯夕〉　刘克庄
玉a钿车当日事，东涂西抹都曾。等f曲子压和凝，纵游非草草，巳醉强惺惺。　今向三家村送老，身如罢讲吴僧。高楼百尺不须登，半炉烧叶火，一盏勘书灯。
浣溪沙〈丁亥饯元宵〉　　　　刘镇
帘幕收灯断续红，歌台人散Z云空。夜寒归路噤鱼龙。　宿醉未消花市月，芳心巳逐柳塘风，丁宁莺燕莫匆匆。
庆春泽　　　　　　　　　　　前人
灯火烘春，楼台浸月，良宵一望千金。锦步承莲，Z云簇仗。难寻蓬住Ｓ岸星拢转映两行宝珥。瑶簪恣嬉游，玉漏声催，未歇芳心。　笙歌十里，F张地。记年时行乐。憔悴而今。客里情怀，伴人f笑f吟。小桃未尽刘郎老，把相思细写。瑶琴怕归来，红紫欺风，三径成阴。
喜迁莺〈闰元宵〉　　　　　吴礼之
银蟾光彩，喜稔岁闰正，元宵还再。乐事难并，佳时罕遇，依旧试灯何碍。花市又移星，汉莲炬重芳人海。尽勾引，遍嬉游宝马，香车喧隘。　情快，天意教，人月更圆，偿足风流债。媚柳烟浓，夭桃红小，景物迥然堪爱。巷陌笑声不，断襟袖馀香仍在，待归也。便相期明日。踏青挑菜。
鹧鸪天〈上元〉　　　　　　　前人
宣德楼前雪未融，贺正人见彩山红。九衢照影纷纷月，万井吹香细细风。　复导远，暗相通，平阳主第五王宫。凤箫声里春寒浅，不到珠帘第二重。
传言玉女　　　　　　　　　赵善扛
璧月珠星辉映，小桃李，化工容易与。人间富贵，东风巷陌，春在暖红温翠。人来人去，笑歌声里。　油壁青骢第一番，共燕喜举头，天上有月，如人意。歌传乐府，犹是升平风味，明朝须判，醉眠花底。
江城子〈灯夕〉　　　　　　　毛
神仙楼观梵王宫，月当中，望难穷。坐听三通，谯鼓报铜龙。还忆当年京辇旧，车马会，五门东。　华堂歌舞间星钟。夕香鳎度花风。翠袖传杯，争劝紫髯翁。归去不堪春梦断，烟雨晓，乱山重。
东风第一枝〈灯夕〉　　　　史达祖
酒馆歌云，灯街舞绣，笑声喧似箫鼓。太平京国多欢，大T绮罗几处。东风不动，照花影，一天春聚。看翠光，金缕相交，苒苒细吹香雾。　羞醉玉，少年丰度。怀艳雪，旧家伴侣。闭门明月关心，倚窗小梅索句。吟情欲断，念娇俊知人无据。想袖寒珠络藏香，夜久带愁归去。
浣溪沙　　　　　　　　　　　韩W
分付心情作上元，不知投老在林泉。谁将村酒劝觥船。　月影静摇风柳外，霜华寒浸雪梅边。醉乌帽忽醒然。
柳梢青〈元宵〉　　　　　　　前人
雨洗元宵楼台，烟锁隐隐笙箫。且插梅花，自烧银烛，沈水香飘。　软红尘里，星桥想霁色，皇都绛霄。屏掩潇湘，醉和衣倒，春梦迢迢。
瑞鹤仙〈甲辰元夕〉　　　　李昴英
玉城春不夜，映月璧，寒流烛蕖光射。鳌山海云驾，拥遨头箫鼓，锦旗红亚。东风近也，趁乐岁，良辰多暇。想阳和早遍，南州暖得，柳娇桃冶。　堪画纱笼夹道，露重花珠，尘吹兰麝，歌朋舞社，玉梅转，闹蛾耍。且茧占先探，芋郎戏巧，又卜紫姑灯下。听歌声犹自。未归钿车宝马。
沁园春〈监司元宵招饮不赴〉　前人
才到中年，节物浑f，赏心顿轻。据随分东风，瓶簪柳雪，应时灯夜，棚缀莲星。自一家春，也三杯酒，巧茧堆香笑语声。又何须，听西楼弦管，南陌箫笙。　平生黄卷青灯。肯珠翠奢华八尺檠。欲趁队f嬉，雕鞍宝马。回头猛忆，破案囊萤。邻曲渔歌，庭除鹤舞，尘外冰轮彻骨清。人f处，这炯然方寸，一点长明。
阮郎归〈邵武试灯夕〉　　　　洪
东风吹破藻池冰，清光开五云。绿情红意两逢迎，扶春来远林。　花艳艳，玉英英，罗衣金缕明。闹蛾儿簇小蜻蜓，相呼看试灯。
解语花〈上元次周美成韵〉　方千里
长空淡碧，素魄凝辉，星斗寒相射。凤楼鸳瓦，天风动，冉冉佩环高下。歌清韵雅，对好景芳樽满把。花雾浓，灯火荧煌，笑语烘兰麝。　千斛明珠照夜，况人如图画，明艳容冶。绣巾香帕，归来路，缓逐杏鞯骄马。笙歌散也，愁万炬，绛莲分谢，更漏残，惊听西楼，吹小梅初罢。
一剪梅〈元宵〉　　　　　　　卢炳
灯火楼台万斛莲，千门喜笑，素月婵娟，几多急。管与繁弦巷陌，骈阗毕献芳筵。　乐与民偕，五马贤绮罗。丛里一簇神仙传，柑雅宴约明年尽夕，留连满泛金船。
倦寻芳〈上元〉　　　　　　吴文英
海霞倒影，空雾飞香，天市催晚暮靥，宫梅相对画楼。帘月尥啵轻尘花笑语。宝钗争艳春，心眼乱。箫声正风柔，柳弱舞肩交燕。　念窈窕东邻，深巷灯外歌。沈月上花浅梦。雨离云点点，漏浊逶怪槁缦阆，空念住纱窗。人老羞相见，渐铜壶闭春阴，晓寒人倦。
应天长〈吴门元夕〉　　　　　前人
丽花38靥，清麝溅尘，春声偏漏芳陌。竟路障空云幕，冰捉霞色。芙蓉词，赋仙客，竞绣笔，醉嫌天窄。素娥下，小驻轻镳，眼乱红碧。　前事顿非昔，故苑年光，浑与世相隔。向暮巷空人绝，残灯耿尘壁。凌波恨，帘户寂。听怨写，堕梅哀笛。伫立久，雨暗河桥，谯漏疏滴。
烛影摇红〈元夕微雨〉　　　　前人
碧澹山姿，暮寒愁沁歌眉浅。障泥南陌润轻酥，灯火深深院。入夜笙歌渐暖，Z旗翻，宜男舞遍。恣游不怕，素袜尘生，行裙红溅。　银烛笼纱，翠屏不照残梅怨。洗妆清靥湿春风，宜带啼痕看。楚梦留情未散，素娥愁，天长信远。晓窗移枕，酒困香残，春阴帘浴
南乡子〈元夕〉　　　　　　　蒋捷
翠乙褂纬担不到山边与水涯。随分纸灯三四盏，邻家，便做元宵好景F。　谁解倚梅花，思想灯伦圭纱。旧说梦华犹未了，堪嗟，才百馀年又梦华。
女冠子〈元夕〉　　　　　　　前人
蕙花香也，雪晴池馆如画。春风飞到，宝钗楼上，一片笙箫，琉璃光射。而今灯漫挂，不是暗尘明月。那时元夜。况年来，心懒意怯，羞与蛾儿争耍。　江城人悄初更打，问繁华谁解，再向天公借。剔残红拢但梦里隐隐，钿车罗帕。吴笺银粉砑，待把旧家风景。写成f话。笑绿鬓邻女，绮窗犹唱，夕阳西下。
解语花〈上元次周美成韵〉　陈允平
鳌峰灞蹋贝阙绿云，桂魄寒光射。凤檐鸳瓦，星河际，缥缈绣帘高下。笙箫奏雅，爱雪柳蛾儿笑把。琼佩摇，珠翠盈盈，迤逦飘兰麝。　陆地金莲照夜，富绮罗妆艳，春态容冶。笼纱鞍帕，香尘过，禁陌宝车骄马。游人静也，东风里，万红初谢。沈醉归，残角霜天，渐落梅声罢。
八声甘州〈灯夕寄二隐〉　　　周密
渐萋萋芳草，绿江南，轻晖弄春容。记少年游处，箫声巷陌，灯影帘栊。月暖烘炉戏鼓，十里步香红。欹枕听新雨，往事朦胧。　还是春江梦晓，怕等f愁见。雁影西东。喜故人好在，水驿寄诗筒。数芳程，渐催花信，送归帆知第几番风。空吟想，梅花千树，人在其中。
宝鼎现〈丁酉元夕〉　　　　刘辰翁
红妆春骑，踏月花影千旗穿市。望不尽，W楼歌舞。习习香尘莲步，底箫声断。约Z鸾归去。未怕金吾呵醉。甚辇路。喧阗且止听得念奴歌起。　父老犹记宣和事。抱铜仙，清泪如水。还转盼。沙河多丽。暄明光连邸第。帘影冻，散红光成绮。月浸蒲桃十里，看往来。神仙才子，肯把菱花扑碎。　肠断竹马儿童。空见说，三千乐指。等多时春不归来，到春时欲睡。又说向灯前拥髻，暗滴鲛珠坠，便当日亲见霓裳，天上人间梦里。
汉宫春〈元夕〉　　　　　元彭元逊
十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒浅醉同衾。便是38灯见月看，花对酒惊心。　携手满身，花影香霏冉冉。露湿罗襟，笙歌行人归去，回首沈沈。人问此夜，误春光一刻千金，明日问红巾，青乌苍苔，自拾遗簪。
摸鱼儿〈元夕赠楚芳吴兰〉　　张翥
记苏台，旧时风景，西楼灯火如画。严城月色依然好，无复绮罗游冶。欢意谢，向客里，相逢还有诗陶写。金尊翠校把锦字新声，红牙小拍，分付倦司马。　繁华梦，唤起燕娇莺g。肯教辜负元夜。楚芳玉润吴兰媚，一曲夕阳西下。沈醉罢，君试看，人生谁是无情者。先生归也，但留意江南，杏花春雨，和泪在罗帕。
念奴娇〈郡城元夕〉　　　　刘云寰
景龙天气，正馀寒。料峭轻风帘幕。万斛金莲光不夜，香满云间楼阁。金镫频敲，绣帘高揭，应为黄昏约。霜娥无恙，唤人依旧飘泊。　却恨乌兔无情，把人青鬓白，恁星星却。千古繁华，行乐地，谁笑谁歌谁酌。北海尊，东山丝竹梦，里扬州鹤。客窗无味，故人谁念萧索。
念奴娇〈上元〉　　　　　　　明周用
皇都元夕，正瑶空，华月九衢如昼。为倩农师，占五谷，道是丰年物候。百尺星桥，千寻火树，遥听钧天奏。重门永夜，漫催银箭更漏。　又道画阁东头，何郎诗兴不，管梅花瘦。松雪王孙，传好句，信是词垣耆旧。38草香茵，冲花绣羽都，在烧灯后。品题乐事，莫放绿颦红皱。
鹧鸪天〈元宵后独酌〉　　　　杨慎
千点寒梅晓角中，一番春信画楼东。收灯庭院迟迟月，落索秋千剪剪风。　鱼雁杳，水云重，异乡节序恨匆匆。当歌幸有金陵子，翠星遄鹉放空。
庆春泽〈上元〉　　　　　　　前人
鱼市笙歌，螳川灯火。又看滇海。元宵剪剪，轻风绮罗，十里香飘，彩云影罩冰椎兀人家在月户星桥，恣经过，一刻千金，玉漏迢迢。　柳金梨雪催春早，叹他乡异节。回首魂消，今夜相思，玉人何处吹萧。锦江烟水迷空。望绿琴，心愁恨。慵调梦回时酒醒，灯昏月转梅梢。
瑞鹧鸪〈湖上上元〉　　　　卓人月
城中火树落金钱，城外湖波起碧烟。夜夜夜深歌，子夜，年年年节度丁年。　琉璃一段湖称圣，琥珀千钟酒号贤。自分懒追儿女队，玉梅花下拾花钿。
上元部选句
唐陈子昂诗：三五月华新，遨游逐上春。
张萧远诗：宝钗骤马多遗落，依旧明朝在路傍。李商隐诗：月色灯光满帝都，香车宝辇隘通衢。段成式诗：火树枝柯密，烛龙鳞角张。
韩诗：上元清景亚元正，丝雨霏霏向晚倾。
宋钱惟演诗：九枝火树连金狄，万里霜轮上璧。李宗谔诗：历历星榆光夺昼，煌煌火树艳争春。梅尧臣诗：春风来解吹残雪，灯烛迎阳万户燃。竞看繁星在平地，不妨明月满中天。
王安石诗：不知太乙游何处，定把青藜独照公。〈又〉车马纷纷白昼同，万家灯火暖春风。
苏轼诗：典衣剩买河源米，屈指新N作上元。〈又〉冷烟湿雪梅花在，留得新春作上元。
苏辙诗：忽记上元銮辂出，起听前殿晓钟声。
张耒诗：九衢风静烛无烟，宝马香车往复还。
范成大诗：满县月明春意好，旗亭吹笛近元宵。〈又〉粉痕红点万花攒，玉气珠光宝月圆。
陆游诗：饼饵连春日，歌呼近上元。
金王庭筠词：夜夜华灯万树，年年海碧三山。

[book_title]岁功典第二十八卷
上元部纪事
《西都杂记》：西都京城街衢，有金吾晓暝传呼，以禁夜行。惟正月十五日夜，敕许金吾弛禁，前后各一日。《世说》：祢衡被魏武谪为鼓吏。正月半，试鼓，衡扬桴为渔阳掺挝，渊渊有金石声，四坐为之改容。
《珍珠船》：君思，晋人，正月十五夜，坐室中，遣儿视月中有异物否。儿曰：今年当水，月中有人，被蓑带剑。思出视之，曰：非水也，将有兵。月中人，乃带甲仗矛耳。果如其言。
《邺中记》：石虎正月十五日，有登高之会。
《本事诗》：陈太子舍人，徐德言之妻，后主叔宝之妹。封乐昌公主，才貌冠绝。时陈政方乱，德言知不可保，谓其妻曰：以君之才貌，国亡必入权豪之家。斯永绝矣。傥情缘未断，犹冀相见。宜有以信之，乃破一照，人执其半，约曰：他日必以正月望日，卖于都，我当在。即以是日访之。及陈亡，其妻果入越公杨素之家，宠嬖殊厚。德言流离辛苦，仅能至京。遂以正月望日，访于都有苍头卖半照者，大高其价，人皆笑之。德言直引至其居。设食具言其故。出半照以合之，仍题诗曰：照与人俱去，照归人未归。无复嫦娥影，空留明月辉。陈氏得诗，涕泣不食。素知之，怆然改容。即召德言。还其妻，仍厚遗之。
《北齐书・尔朱文畅传》：魏氏旧俗，以正月十五夜为打竹簇之戏，有能中者，即时赏帛。
《隋书・元俅》：傥右卫大将军，亲顾益密，正月十五日，上与近臣登高时，傧轮保上令驰召之。及偌，上谓曰：公与外人登高，未若就朕，胜也。赐宴，极欢。《柳传》：迁治书侍御史，见近代以来，都邑百姓每至正月十五日，作角抵之戏，递相F竞，至于糜费财力。上奏请禁绝之。曰：臣闻，昔者明主训民治国，率履法度，动由礼典，非法不服，非道不行，道路不同，男女有别，防其邪僻，纳诸轨度。窃见京邑，爰及外州。每以正月望夜，充街塞陌，聚戏朋游，鸣鼓聒天，燎炬照地，人戴兽面，男为女服，倡优杂技，诡状异形，以秽为欢娱，用鄙亵为笑乐。内外共观，曾不相避，高棚跨路，广幕凌云，服靓妆，车马填噎，肴肆陈，丝竹繁会，竭赀破产。竞此一时，尽室并孥，无问贵贱，男女混杂，缁素不分。秽行因此而生，盗贼由斯而起。以成俗，实有由来，因循敝风，曾无先觉，非益于化，实损于民。请颁行天下，并即禁断。康哉雅颂，足美盛德之形容。鼓腹行歌，自表无为之至乐。有故犯者，请以故违敕论。诏可其奏。
《长孙平传》：平转相州刺史，甚有能名。在州数年，会正月十五日百姓大戏，画衣裳为鍪甲之象。上怒而免之。
《唐书・中宗本纪》：景龙四年，正月丙寅，及皇后微行，以观灯，遂幸萧至忠第。丁卯微行以观灯，幸韦安石长宁公主第。
《唐人辇下岁时记》：先天初，上御安福门观灯。太常作乐歌出，宫女歌舞，朝士能文者为踏歌，声调入云。《唐书・严挺之传》：挺之为右拾遗。睿宗好音律，每听忘獭Ｏ忍於年正月望夜，婆陀请然百千灯，因弛门禁。又追赐元年T。帝御延喜安福门纵观，昼夜不息。阅月未止。挺之疏谏：以为T者，因人所利，合剧为劝也。不使靡敝，今23衣冠罗伎乐，杂郑卫之音，纵倡优之玩。不深戒慎，使有司跛倚下人，罢剧府县里阎，课赋苛严，呼嗟道路，贸坏家产，营百戏扰方春之业。欲同其乐，而反遗之患。乃陈五不可，诚意忠到。帝纳焉。《朝野佥载》：睿宗先天二年正月十五、十六、十七于安福门外作灯轮，高二十丈，衣以锦绣，饰以金银，然五万盏灯，望之如花树。宫女千数人衣罗绮、曳锦绣、耀珠翠、施香粉，妙简长安万年。少女妇千馀人衣服花钗，婢子亦称是，于灯轮下踏歌三日。
《云仙杂记》：正月十五夜，元宗于常春殿，张临光宴，白鹭转花，黄龙吐水，金凫银燕。浮光洞攒，星阁皆灯。也奏月分光曲，又撒闽江锦荔支千万颗，令宫人争拾。多者，赏以红圈帔绿晕衫。
《连昌宫辞注》：明皇幸上阳宫，夜新翻一曲，明夕正月十五日潜游，忽闻酒楼上，有笛奏前夕所翻曲，大骇之。密捕笛者，诘之。自云：其夕于天津桥上玩月，闻宫中奏曲。爱其声，遂以爪画谱记之，即长安少年李谟也。
《影灯记》：上在东都，遇正月望夜，移仗上阳宫，大陈灯影，设庭燎，自禁中至于殿廷，皆设蜡炬，连属不绝。时有方都匠毛顺，巧思结创缯Z为灯。楼二十间，高一百五十尺。悬珠玉金银，微风一至，锵然成韵。
《太真外传》：上在华清宫，逼上元，欲夜游，陈元礼奏曰：宫外即是旷野，须有豫备，若欲夜游，愿归城阙。上不能违谏。
《旧唐书・音乐志》：明皇每初年望夜，御勤政楼，观灯作乐，太常乐府悬散乐毕，即遣宫女于楼前，缚架出眺，歌舞以娱之。若绳戏竿木，诡异巧妙，固无其比。《开元天宝遗事》：都中每至正月十五日，造面茧以官位帖子卜官位高下，或赌筵宴以为戏笑。
杨国忠子弟每至上元夜，各有千炬红烛围于左右。韩国夫人置百枝灯，树高八十尺，竖之高山上，元夜点之，百里皆见，光明夺月色。
《帝京景物略》：上元三夜灯，之始盛唐也，明皇正月十五前后二夜，金吾弛禁，然灯，永为式。
《唐书・穆宗贞献星后传》：开成中，正月望夜，帝御咸泰殿，大然灯，作乐，迎三宫太后，奉觞进寿礼，如家人。诸王公主皆得侍。
《雍洛灵异小录》：唐朝正月十五夜，许三夜，夜行其寺，观街巷灯明若昼，山棚高百馀尺，神龙以后，复加严饬士女无不夜游，车马塞路，有足不蹑地，浮行数十步者。
《云仙杂记》：洛阳人家，上元以影灯多者为上，其相胜之辞，曰千影万影。又各家造芋，郎君食之宜男女，仍云：送鸡肉酒。用五木瓶贮之，于亲知门前留地而去，洛阳人家，正月十五日，造火蛾儿，食玉粱糕。
梁邺，上元后，忽发变如血。卜曰：元夜食牛肺，犯天枢。巡使夜行，祷谢可免。
萧馀，上元夜，于宣阳里酒盘下得一物，如人眼睛，其体类美石，光彩射人。馀夜游肆，f置掌中，每行黑衢巷，随身光明，三尺毫末可鉴。后忽而飞去。《千金月令》：上元夜登楼，贵戚例有黄柑相遗，谓之传柑。
《封氏闻见记》：拔河古谓之牵钩。襄汉风俗，常以正月望日为之。相传楚将伐吴，以为教战。梁简文临雍，部禁之而不能绝。古用篾缆，今民则以大麻K长四五十丈，两头分系，小索数百条，挂于前，分二朋两钩，齐挽当大K之中，立大旗为界，震鼓叫噪，使相牵引，以却者为输，名曰：拔河。
《清异录》：后唐宫人或网获蜻蜓，爱其翠薄，遂以描金笔涂翅。作小折枝花子金线，笼贮养之。尔后上元，卖花者取象为之，售于游女。
陈犀罢司农少卿，省女兄于姑苏。适上元夜，观灯车马喧腾，目夺神醉。叹曰：涉冰霜，泛烟水，乍见此高明世界，遂觉神明顿还旧观。
《厚德录》：窦禹钧尝因元宵往延庆寺，于后殿阶侧得遗银二百两、金三十两，持归。明日侵晨，诣寺，候失物者。须臾一人，果涕泣而至。禹钧问之，对曰：父罪犯至大辟。遍恳亲知贷得金银将赎父罪。昨暮，以一亲置酒，酒昏忽失去。今父罪不复赎矣。公验其实，遂同归。以旧物还之。
《宋史・礼志》：三元观灯本起于方外之说。自唐以后常于正月望夜，开坊门，然灯。宋因之。上元前后各一日，城中张灯，大内正门结Z为山楼影灯，起露台教坊，陈百戏。天子先幸寺观行香，遂御楼，或御东华门及东西角楼，饮从臣。四夷蕃客，各依本国歌舞，列于楼下东华左右掖门，东西角楼城门大道，大宫观寺院悉起山棚，张乐陈灯。皇城雉堞亦遍设之，其夕开旧城门达旦，纵士民观，后增至十七十八夜。太祖建隆二年上元节，御明德门楼观灯。召宰相、枢密、宣徽三司、使端明翰林、枢密、直学士、两省五品以上官见任、前任节度观察使饮宴。江南吴越朝贡使预焉。四夷蕃客列坐楼下，赐酒食劳之，夜分而罢。
建隆三年正月十三夜然灯罢，内前排场戏乐，以昭宪皇太后丧制故也。
《燕翼贻谋录》：国朝故事三元张灯。太祖乾德五年正月甲辰，诏曰：上元张灯，旧止三夜。今朝廷无事，区宇V安，方当年谷之丰登，宜h士民之行乐。其令开封府更放十七、十八两夜灯。后遂为例。太宗淳化元年六月丙午，诏罢中元下元张灯。官虽废之而民家犹有私自张灯者。余曩仕山阳，中元下元酒务张灯，卖酒岂北方遗俗，犹有存者耶。
《玉海》：雍熙二年正月己未上元，御乾元门楼观灯，夜漏初上，密雪忽降。上谓宰相曰：可各赋观灯夜瑞雪满皇州诗以为娱乐，上赋诗示群臣，宰相宋琪等咸奉和。
《宋史・礼志》：雍熙五年上元节不观灯，躬耕藉田故也。后凡遇用兵、及灾变、诸臣之丧，皆罢。《夏侯嘉正传》：嘉正为右正言直史馆兼直秘阁，赐绯鱼。元夕上御乾元门观灯，嘉正献五言十韵诗。其末句云：两制诚堪羡，青云侍玉舆。上依韵和以赐之，有狭劣终虽举，通才列上居之句，议者以为诚嘉正之好进也。
《苗训传》：训子守信判司天监淳化二年，守信上言：正月一日为一岁之首，每月八日，天帝下巡人世，察善恶。太岁日为岁星之精，人君之象。三元日上元天官，中元地官，下元水官，各主录人之善恶。又春戊寅，夏甲午，秋戊申，冬甲子为天赦日及上庆诞日。皆不可以断极刑。事下有司议行。
《马知节传》：知节知延州兼~延，驻泊部署。边寇将至，方上元节，遽命张灯启关，累夕宴乐。寇不测即引去。《吕蒙正传》：蒙正同平章事，上尝灯，夕部宴，蒙正侍。上语之曰：五代之际，生灵凋丧。周太祖自邺南归，士庶皆罹剽掠。下则火灾，上则彗孛。观者恐惧，当时谓无复太平之日矣。朕躬览庶政，万事粗理，每念上天之贶，致此繁盛，乃知理乱在人。蒙正避席曰：乘舆所在，士庶走集，故繁盛如此。臣尝见都城外不数里，饥寒而死者甚众，不必尽然。愿陛下视近以及远，苍生之幸也。上变色不言。蒙正侃然复位，同列多其直谅。《李助传》：P年七十，以特进司空，致事，朝会宴飨，令缀宰相班。岁时赐予，益加厚焉。至道元年正月望，上观灯乾元楼，召P赐坐于侧，酌御樽酒饮之，自取果饵以赐。上观京师繁盛，指前朝坊巷省署，以谕近臣。今拓为通衢长廊。因论晋汉君臣昏，猜贰枉陷善良，时人不聊生，虽欲营缮其暇及乎。P谓：晋汉之事，臣所备经，何可与圣朝同日而语。若今日四海清晏，民物康阜，皆陛下恭勤所致也。上曰：勤政忧民，帝王常事，朕不以繁华为乐，盖以安民为乐尔。因顾侍臣曰：李P事朕，两入中书，未尝有伤人害物之事。宜其今日所享如此，可谓善人君子矣。
《礼志》：真宗景德元年正月十四日，赐大食、三佛齐、蒲端诸国进奉使缗钱，令观灯宴饮。
《翰墨大全》：张乖崖帅蜀，增十三夜灯，谓之挂塔灯。《三朝圣政录》：真宗皇帝因元夕御楼观灯，见都人熙熙，举酒顾宰执曰：祖宗创业艰难，朕今获睹太平，与卿等同庆。宰执称贺，皆饮，独李文靖沆终觞不怿。明日王文正旦，问其所以。且曰：上昨日宣劝欢甚，公不肯少有，将顺何也。文靖曰：太平二字，尝恐谀佞之臣，以之藉口干进。今人主自用此F耀，臣下则忠鲠，何由以进。既谓太平，则求祥瑞而封禅之说进，若必为之，则耗帑藏而轻民力。万而有一患生于意外，则何以支吾。沆老矣，兹事必不亲见参政，他日当之矣。其后四方奏祚瑞无虚日，东封西祀，讲求典礼，纷然不可遏。王公追思其言，叹曰：李文靖真圣人也。求文靖画像置于书室中而日拜之。予屡见前辈说此，询于两家子孙，其言皆同。
《东斋录》：宋仁宗正月十四日御楼，遣中使传宣从官曰：朕非游观，与民同乐耳。
《轩渠录》：司马温公在洛阳f居，时上元节，夫人欲出看灯，公曰：家中点灯，何必出看。夫人曰：兼欲看游人。公曰：某是鬼耶。
《归田录》：嘉v八年上元夜，赐中书枢密院御宴于相国寺罗汉院。国朝之制，岁时赐宴多矣。自两府以上皆与，惟上元一夕o赐中书枢密院。虽前两府现任使相皆不得与也。是岁，昭文韩相、集贤曾公、枢密张太尉皆在假不赴，惟余与西厅赵侍郎概副枢、胡谏议宿、吴谏议奎四人在席。酒半相顾，四人者，皆同时翰林学士，相继登二府，前此未有也。因相与道玉堂旧事为笑乐，遂皆引满剧饮，亦一时之盛事也。《碧云h》：文彦博知成都，张贵妃以近上元，令织异色锦。彦博遂令工人织金线灯笼，载莲花中为锦纹。贵妃始衣之，上惊曰：何处有此锦。妃曰：昨令成都文彦博织来，以尝与妾父有旧，然妾安能使之，盖彦博奉陛下耳。上色怡，自尔属意彦博。
《闻见前录》：张贵妃尝侍上元宴于端门，服所谓灯笼锦者，仁宗怪问。妃曰：文彦博以陛下眷妾，故有此献，上不乐。后潞公入为宰相，台官唐介言其过及灯笼锦事。介虽以对上失礼，远谪潞公，寻亦出判许州。盖上两罢之也。
《钱氏私志》：宋郊居政府，上元夜在书院读易，弟祁时为学士。是夜，张灯拥妓痛饮达旦。明日郊令所亲云：相公寄语学士，曾记某年上元同在某州学吃齑煮饭否。学士笑云：寄语相公，不知某年吃齑煮饭，是为甚的。
《梦溪笔谈》：狄青为枢密副使，宣抚广西。时侬智高守昆关，青至宾州，值上元令节，大张灯烛。首夜燕将佐，次夜燕从军官，三夜燕军校。首夜乐饮彻晓。次夜二鼓时，青忽称疾，暂起如内。久之，使人谕孙元规，令暂主行酒，少服药乃出。数使人劝劳座客。至晓，各未敢退。忽有驰报者云：是夜三鼓，青已夺昆矣。《晁氏客话》：蔡君谟守福州。上元日，命民间一家点灯七盏。陈烈作大灯长丈馀。大书云：富家一盏灯，太仓一粒粟。贫家一盏灯，父子相对哭。风流太守知不知，犹恨笙歌无妙曲。君谟见之，还舆罢灯。
《宋史・宣仁皇后传》：上元灯宴，后母当入观，止之曰：夫人登楼，上必加礼，是由吾故而越典制，于心殊不安，但令赐之灯烛。遂岁以为常。
《高斋漫录》：熙宁中上元，宣仁太后御楼张灯，召集外族。神宗数请推恩，宣仁云：自有处分，大者绢一疋，小者各与乳糖狮子两个。中外咸仰后德。
《宋史・曾公亮传》：公亮拜司空兼侍中，河阳三城节度使、集禧观使。明年起，判永兴军。先是庆卒叛。既伏诛，而馀党越佚。自陕以西皆警备，阅义勇，益边兵，移内地租赋，人情骚然。公亮一镇以静。次第奏罢之专务，裁抑冗费，长安豪喜造飞语声言，营卒怨减削，谋以上元夜，结外兵为乱。邦人大恐，或劝毋出游。公亮不为动，张灯纵观，与宾佐竟夕乃归。
《苏轼传》：轼权开封府推官，会上元敕府浙灯，且命损价。轼疏言：陛下岂以灯为悦，此不过以奉二宫之欢耳。然百姓不可户晓，皆谓以耳目不急之玩。夺其口体必用之资。此事至小，体则甚大。愿追还前命。即诏罢之。
《H史》：宋神宗元夕张灯，王韶幼子u，方能言，珠帽锦衣，凭家人肩以观。为奸人乘间负去。u觉之，亟纳帽于怀。遇内家车数乘将入东华门，u攀掖蠛簦奸人骇逸。遂载以入宫。帝询知韶子，令开封府捕贼，送u还家，赐以压惊金钱。
《却扫编》：元v间，蔡太师以待制守永兴，值上元，阴雨连三日，不得出游。十七日雨止，欲再张灯两夕。而吏谓：长安大府常岁张灯，所用膏油至多，皆预为备。今尽临时营之，决不能办。蔡固欲之。或曰：唯备城库贮油甚多，然法不可妄动。亟命取用之。已而为转运使所劾。时吕汲公为相，见之，曰：帅臣妄用油数千斤，何足加罪乎。寝其奏不下。
《谈苑》：元v中元夕，上御楼观灯，有御制诗。时王禹玉、蔡持正为左右相，持正叩禹玉云：应制上元诗，如何使故事。禹玉曰：鳌山凤辇，外不可使。章子厚笑曰：此谁不知。后两日登封，上独赏禹玉诗云：妙于使事诗，云雪消华月。满仙台万烛，当楼宝扇开。双凤云中扶，辇下六鳌海。上驾山来镐，京春酒沾周。宴汾水秋风，陋汉才一曲。升平人尽乐，君王又进紫霞杯。是夕以高丽进乐，又添一杯。
京师上元放灯三夕，钱氏纳土进钱，买两夜，今十七十八夜是也。
《闻见近录》：绍圣二年上元，幸集禧观，出宫花赐从驾。臣僚各数十枝，时人荣之。
《东坡志林》：己卯上元，予在儋耳。有老书生数人来过，曰：良月佳夜，先生能一出乎。予欣然从之。步城西入僧舍，历小巷民蛮，杂揉屠酤。纷然归舍，已三鼓矣。舍中掩关熟寝。已再鼾矣，放杖而笑。
《宋史・何执中传》：执中为尚书左丞加特进，政和二年，大长公主丧，罢上元端门观灯。执中言不宜。以长公主故，阏众情。愿特为徙日，以昭与民同乐之意。帝重逆其请，为申五日期。
《礼志》：政和五年十二月二十九日，诏：景龙门预为元夕之具。实欲观民风，察时态。黼饰太平，增光乐国。非徒以游豫为事。特赐公师宰执以下宴，及御制诗四韵，赐太师蔡京。六年正月七日，御笔今岁闰馀，候晚，犹未春和，晷短气寒。于宴集无舒缓之乐，上元节移于闰正月十四日为始。
《日疏》：宣和五年，令都城自腊月初一日放鳌山灯，至次年正月十五日夜，谓之预赏元宵。徽宗至日出观之。时有谑词末句云：奈吾皇，不待元宵景色来到，恐后月阴晴未保。
《挥麈后录》：徽宗宣和七年十二月二十一日，就睿谟殿张灯预赏元宵，曲燕近臣。命左丞王安中、中书侍郎冯熙载为诗以进。
《H史》：宣和中上元张灯，有夫妇同游相失，妇至端门饮赐酒，窃取金杯。卫士察，送御前。妇口占鹧鸪天，有窃取金杯作C明，语上，喜。以杯赐之，命黄门引归。《冷斋夜话》：予自并州还江南，过都下。上元逢符宝郎蔡子，因约相国寺。未至，有道人求诗，且曰：觉范尝有寒岩寺诗怀京师，曰：上元独宿寒岩寺，卧看青灯映薄纱。夜久雪猿啼岳顶，梦回山月上梅花。十分春瘦缘何事，一掬归心未到家。却忆少年行乐处，软风香雾喷东华。今当为作京师上元怀山中也。予戏为之曰：北游烂漫看并山，重到皇州及上元。灯火楼台思往事，管弦音律试新翻。期人未至情如海，穿归来月满轩。却忆寒岩曾独宿，雪窗残夜一声猿。
龚德庄罢官河朔，居京师。新门刘野夫上元夕以书约德庄，曰：今夜欲与君语，令x必尽室出观灯，当清净身心相候。德庄雅敬其为人，危坐三鼓矣。家人辈未还，野夫亦竟不至。俄火自门而烧，德庄窘，持诰牒犯烈焰而出。顷刻，数百舍为瓦砾之场。明目，野夫来吊，且欣曰：令x已不出，是吾忧，幸出，可贺也。德庄心异野夫然，不欲诘之也。
《东京梦华录》：正月十五日元宵，大内前自岁前冬至后，开封府绞缚山棚，立木正对宣德楼。游人已集御街两廊下，奇术异能，歌舞百戏，鳞鳞相切，乐声嘈杂十馀里。击丸蹴鞠，踏索上竿，赵野人倒吃冷淘，张九哥吞铁剑，李外宁药法傀儡，小健儿吐五色水。旋烧泥丸子，大时落灰，药枚杂剧温大头。小曹嵇琴党千箫管，孙四烧炼药方，王十二作剧术，邹遇田地广杂，扮苏十孟宣筑乱常，卖五代史刘百禽虫蚁，杨文秀鼓笛。更有猴呈百戏，鱼跳刀门，使唤蜂蝶，追呼蝼蚁。其馀卖药，卖卦，沙书地谜，奇巧百端，日新耳目。至正月七日，人使朝辞出门，灯山上Z，金碧相射，锦绣交辉，面北悉以Z结，山焉辖曰神仙故事。或坊卖药卖卦之人，横列三门，各有Z结金书大牌，中曰都门道，左右曰左右禁卫之门。上有大牌曰：宣和与民同乐。Z山左右以Z结，文殊普贤、跨狮子白象，各于手指出水五道，其手摇动用辘轳，绞水上灯山尖高处用木匮贮之，逐时放下如瀑布状。又于左右门上，各以草把缚成戏龙之状，用青幕遮笼，草上，密置灯烛数万盏，望之蜿蜒如双龙飞走。自灯山至宣德门楼横大街约百馀丈，用棘刺围绕。谓之棘盆。内设两长竿，高数十丈，以缯Z结束纸糊百戏人物，悬于竿上，风动宛若飞仙。内设乐棚，差衙前乐人作乐、杂戏，并左右军百戏在其中驾。坐一时，呈拽宣德楼上皆垂黄缘。帘中一位乃御座用黄罗，设一Z棚，御龙直执黄盖掌扇列于帘外。两朵楼各挂灯拢一枚约方圆丈，馀内燃椽烛，帘内亦作乐。宫嫔嬉笑之声，下闻于外楼。下用枋木叠成露台一所，Z结栏槛两边，皆禁卫排立，锦袍悫头簪赐花执骨朵子面。此乐棚教坊钧容直露台。子弟更互杂剧近门，亦有内等子班直排立。万姓皆在露台下观看，乐人时引万姓山呼。
正月十四日，车驾幸五岳观迎祥池，有对御，〈赐群臣宴〉至晚，还内围子。亲从官皆顶峦反竺薄Ⅳ⒒ê旖跬牛褡戏狮子衫，金镀天王腰带，数重骨朵天。武官皆顶双卷脚悫头紫上，大搭天鹅结带宽衫。殿前班顶两脚屈曲向后，花装悫头著绯青紫三色，咏鹣呓岽，望仙花袍，跨弓剑，乘马，一扎鞍辔缨绋，前导御龙直，一脚指天，一脚圈曲。悫头著红方胜锦袄子，看带束，带执御从物。如金交椅、唾盂、水罐、果垒、掌扇、绋之类，御椅子皆黄罗珠蹙，背座则亲从官执之。诸班直皆悫头锦袄束带。每常驾出，有红纱贴金灯笼二百对，元宵加以琉璃玉柱掌扇灯，快行家各执红纱珠络灯笼。驾将至则围子数重。外有一人捧月样兀子锦覆于马上，天武官十馀人簇拥扶策，喝曰：看驾头。次有吏部小使臣百馀，皆公裳执珠络抡龋乘马听唤。近侍馀官皆服紫绯绿公服。三衙太尉知x玉带罗列。前导两边皆内等子选诸军膂力者，著锦袄顶帽，握拳顾望。有高声者，捶之流血。教坊钧容，直乐部前引驾，后诸班直，马队作乐。驾后围子外，左则宰执侍从，右则亲王宗室。南班官驾近则列横门十馀人击鞭，驾后有曲柄小红绣伞，亦殿侍执之于马上。驾入灯山，御辇院人员辇前喝随竿媚，来御辇团转一遭，倒行观灯山，谓之鹁鸽。旋又谓之踏五花儿。则辇官有喝赐矣。驾登宣德楼，游人奔赴露台下。
十五日诣上清宫亦有对御，至晚回内。
十六日车驾不出。自进早膳讫，登门乐作卷帘，御座临轩宣。万姓先到门下者，犹得瞻见天表小帽红袍。独卓子左右近侍，帘外伞扇执事之人，须臾下帘，则乐作。纵万姓游赏，两朵楼相对，左楼相对郓王以次Z棚幕次，右楼相对蔡太师以次执政戚里幕次。时复自楼上有金凤飞下，诸幕次宣赐不辍，诸幕次中家妓竞奏新声，与山棚露台上下乐声鼎沸，西朵楼下，开封尹弹压幕。次罗列罪人，满前时，复决遣，以警愚民。楼上时传口敕，特令放罪。于是华灯宝炬，月色花光霏雾融融，动烛远近至三鼓。楼上以小红纱灯略邓鞫至半空，都人皆知车驾还内矣。须臾闻楼外击鞭之声，则山楼上下灯烛数十万盏一时灭矣。于是贵家车马自内前鳞切，悉南去游相国寺。寺之大殿前设乐棚。诸军作乐两廊。有诗牌灯云：天碧银河欲下来，月华如水照楼台。并火树银花合，星桥铁锁开之诗。其灯以木牌为之，雕镂成字，以纱绢]之，于内密燃其灯，相次排定，亦可爱赏。资圣阁前安顿佛牙，设以水灯，皆系宰执戚里贵。近占设看位最。耍闹九子母殿及东西塔院。惠林智海，宝梵竞陈，灯烛光彩争华，直至达旦。其馀宫观寺院皆放万姓烧香，如开宝、景德大佛寺等处皆有乐棚作乐燃灯，惟禁宫观、寺院不设灯烛矣。次则葆真宫有玉柱，玉帘窗隔灯，诸坊巷马行，诸香药铺席茶坊酒肆灯烛各出新奇。就中莲华王家香铺灯火出群，而又命僧道场打花钹、弄椎鼓。游人无不驻足，诸门皆有宫中乐棚。万街千巷尽皆繁盛浩闹。每一坊巷口无乐棚去处，多设小影戏棚子，以防本坊游人小儿相失，以引聚之。殿前班在禁中右掖门里，则相对右掖门设一乐棚，放本班家口登皇城观看。宫中有宣赐茶酒妆粉钱之类，诸营班院于法不得夜游，各以竹竿出灯掠诎肟铡Ｔ督高低若飞，星然阡陌纵横，城不禁。别有深坊小巷，绣额珠帘，巧制新妆，竞F华丽，春情荡r，酒兴融怡，雅会幽欢，寸阴可惜，景色浩闹，不觉更阑。宝骑VV，香轮辘辘；五陵年少满路行歌，万户千门笙簧未彻，人卖玉梅、夜蛾、蜂儿、雪柳、菩提叶、科头圆子、拍头焦43。唯焦43以竹架子出青伞上，装缀梅红缕金小灯笼子。架子前后亦设灯笼，敲鼓应拍团团转走，谓之打旋罗。街巷处处有之，至十九日收灯。五夜城不禁，尝有旨展日。宣和年间自十二月于酸枣门。〈一名景龙〉门上如宣德门元夜点照，门下亦置露台。南至宝宫，两边关扑买卖晨晖门。外设看位一所，前以荆棘围绕周回约五七十步，都下卖鹌鹑骨儿、圆子43、拍白肠、水晶、科头细粉、旋炒栗子、银杏盐豉汤、鸡段、金橘、橄榄、龙眼、荔枝诸般。合团团密排，准备御前索唤，以至尊有时在看位内，门司御药知省太尉悉在帘前，用三五人弟子祗应r盆照耀。有同白日，仕女观者，中贵邀住，劝酒一金杯。令退直至上元，谓之预赏。
《乾淳岁时记》：禁中自去岁九月赏菊灯之后，迤98试灯，谓之预赏。一入新正，灯火日盛，皆修内司，诸分主之，竞出新意，年异而岁不同。往往于复古膺福清燕明华等殿张挂，及宣德门梅堂，三间台等处。临时取旨起立鳌山灯之。名品极多，其中以苏灯为最，圈片大者径三四尺，皆五色琉璃所成，山水人物，花竹翎毛，种种奇妙，俨然著色便而也。其后福州所进则纯用白玉，晃耀夺目，如清冰玉壶爽彻心目。近岁新安所进益奇，虽圈骨悉皆琉璃所为，号无骨灯。禁中尝令作琉璃灯山，其高五丈。人物皆用机关活动，结大Z楼贮之。又于殿堂梁栋窗户间为涌壁，作诸色故事，龙凤e水，蜿蜒如生，遂为诸灯之冠。前后设玉栅帘，宝光花影不可正视，仙韶内人迭奉新曲，声闻人间，殿上铺连五色琉璃，阁皆挛南妨，百花小窗，间垂小水晶帘，流苏宝带，交映璀璨。中设御座，恍然如在广寒清虚府中也。至二鼓，上乘小辇幸宣德门，观鳌山，擎辇者皆倒行，以便观赏。金炉脑麝如祥云五色，荧煌炫转，照耀天地。山灯凡数千百种，极其新巧，怪怪奇奇，无所不有。中以五色玉栅簇成皇帝万岁四大字。其上伶官奏乐，称念口号致语，其下为大露台，百艺群工竞呈奇技。内人及小黄门百馀，皆巾裹翠蛾，效街坊清乐，傀儡缭绕灯月之下。既而取旨，宣唤井无赖舞队及食盘架，先是京尹预择华洁及善歌叫者，谨伺于外。至是歌呼竞入，既经进御。妃嫔内人而下亦争买之，皆数倍得直金珠磊落。有一夕而至富者。宫漏既深，始宣放烟火百馀架，于是乐声四起，烛影纵横，而驾始还矣。大率效宣和盛际，愈加精妙。特无登楼赐宴之事，人间不能详知耳。都城自旧岁冬孟，驾回，则已有乘肩。小女鼓吹舞绾者数十队。以供贵邸豪家幕次之。玩而天街茶肆，渐已罗列灯碌惹笫邸Ｎ街灯。自此以后每夕皆然。三桥等处，客邸最盛，舞者往来最多。每夕楼灯初上，则箫鼓已纷然自献于下，酒边一笑所费殊不多，往往至四鼓乃还。自此日盛一日。姜白石有诗云：灯已阑珊月气寒，舞儿往往夜深还。只因不尽婆娑意，更向街心弄影看。又云：南陌东城尽舞儿，画金刺绣满罗衣。也知爱惜春游夜，舞落银蟾不肯归。吴梦窗玉楼春云，茸茸狸帽遮梅额。金蝉罗剪红衫窄，乘肩争看小腰身。倦态强随f鼓笛，问称家在城东陌。欲买千金应不惜，归来困顿春眠。犹梦婆娑斜趁拍。深得其意态也。至节后，渐有大队如四国朝傀儡杵歌之类，日趋于盛，其多至数十百队。天府每夕差官点视，各给钱酒油烛多寡有差，且使之南至升宫支酒烛，北至春风楼支钱。终夕天街鼓吹不绝，都民士女罗绮如云。盖无夕不然也，至五夜则京尹乘小提轿，诸舞队次弟簇拥，前后连亘十馀里。锦绣填委，箫鼓振作，耳目不暇给。吏魁以大囊贮楮券，凡遇小经纪人，必犒数十。谓之买。至有黠者，以小盘贮梨藕数片，腾身迭出于稠人之中。支请官钱数次者，亦不禁也。李o房诗云：斜阳尽处荡轻烟，辇路东风入管弦。五夜好春随步暖，一年明月打头圆。香尘掠粉翻罗带，密炬笼绡38玉钿。人影渐稀花露冷，踏歌吹度晓云边。京尹幕次例占西坊繁闹之地，烛r盆照耀如昼，其前列荷校囚数人，大书犯由。云某人为不合抢扑钗环，挨搪妇女。继而行遣一二，谓之装灯。其实皆三狱罪囚，姑借此以警奸民。分委府僚巡警风烛，及命辖房使臣等，分任地方以缉奸盗。三狱亦张灯建净狱。道场多装狱户故事，及陈列狱具邸第。好事者，如清河张府蒋御药家，间设戏烟火花边水际，灯烛灿然，游人士女纵观，则迎门酌酒而去。又有幽坊静巷好事之家，多设五色琉璃泡灯。更自雅洁靓妆笑语，望之如神仙。白石诗云：沙河云合无行处，惆怅来游路已迷。却人静坊灯火空，门门相似列蛾眉。又云：游人归后天街静，坊陌人家未闭门。帘里垂灯照樽俎，坐中嬉笑觉春温。或戏于小楼，以人为大影戏，儿童欢呼，终夕不绝。此类不可遽数也。西湖诸寺，惟三竺张灯最盛。往往有宫禁所赐，贵所遗者，都人好奇亦往观焉。白石诗云：珠络琉璃到地垂，凤头御带玉交枝。君王不赏无人进，天竺堂深夜雨时。元夕节物，妇人皆带珠翠、闹蛾、玉梅、雪柳、菩提叶灯，孪金合蝉貉袖项帕，而衣多尚白。盖月下所宜也。游手浮浪辈，则以白纸为大蝉，谓之夜蛾。又以枣肉炭屑为丸系，以铁丝然之，名火杨梅。节食所尚，则乳糖丸子，43科斗，粉豉汤，水晶脍，韭饼，及南北珍果并皂儿糕，宜利沙澄、沙团子、滴酥鲍螺、酪面、玉消膏、琥珀饧、轻饧、生熟灌藕、诸色珑蜜、煎蜜、裹糖、瓜蒌、煎七宝姜、豉十般糖之类。皆用镂B装花盘，架车儿簇插飞蛾红灯ZJ歌叫喧阗。幕欠往往使之吟叫，倍酬其直。白石亦有诗云：贵客钩帘看御街，中珍品一时来。帘前花架无行路，不得金钱不肯回。竞以金盘钿合簇馈遗，谓之市食。合儿翠帘销幕，绛烛纱笼，遍呈舞队，密拥歌姬，脆管清吭，新声交秦，戏具粉婴，鬻歌售艺者，纷然而集。至夜阑，则有持小灯照路拾遗者，谓之扫街。遗钿堕珥往往得之，亦东都遗风也。
舞队有大小全棚傀儡，　查查鬼〈查天〉，　李大口〈一字口〉，
贺丰年，　长瓠敛〈长头〉，　兔吉〈兔毛大伯〉，　吃遂，　大憨，
儿，　粗妲，　麻婆子，　快活三郎，　黄金杏，　瞎判官，　快活三娘，　沈承务，　一脸膜，　猫儿相公，洞公觜，　细妲，　河东子，　黑遂，　玉缺儿，　交椅，
夹捧，　屏风，　男女竹马，　男女杵歌，　大小斫，
刀鲍老，　交衮鲍老，　子弟清音，　女童清音，　诸国献宝，　六国朝，　四国朝，　穿心国入贡，　孙武子教女兵，　遏云社，　绯绿社，　幺女，　凤阮嵇琴，
扑蝴蝶，　回阳丹，　大药，　瓦鼓，　焦43架儿，
乔三教，　乔迎酒，　乔亲事，　乔乐神〈马明王〉，　乔捉蛇，　乔学堂，　乔宅眷，　乔像生，　乔师娘，　独自乔，　地仙，　旱划船，　教象，　装态，　村田乐，　鼓板，　踏跷，　扑旗，　抱锣装鬼，　狮豹蛮牌，　十齐郎，　耍和尚，　刘衮，　10钱行，　货郎，　打娇惜，其品甚夥，不可悉数。首饰衣装相矜侈靡。珠翠锦绮，眩耀华丽如傀儡，杵歌竹马之类，多至十馀队。十二、十三两日国忌，禁乐。则有装宅眷笼灯，前引珠翠，盛饰少年尾其后，诃殿而来。卒然遇之不辨真伪，及为乔经纪人如卖蜂糖饼。小八块风子卖字，本虔婆卖旗儿之类，以资一笑者，尤多也。
灯品至多，苏福为冠，新安晚出，精妙绝伦。所谓无骨灯者，其法用绢囊贮粟为胎，因之绕缀，及成，去粟，则混然琉璃乱病＞拔锲媲汕拔奁浔取Ｓ治大屏灌水转机，百物活动。赵忠惠守吴日，尝命制春雨堂五大间。左为汴京御楼，右为武林灯。歌舞杂艺纤悉曲尽。凡用千工。外此有灯，则雕镂犀珀玳瑁以饰之。珠子灯则以五色珠为网，下垂流苏。或为龙船凤辇，楼台故事。羊皮灯则镞镂精巧，五色妆染，如影戏之法罗、帛灯之类尤多。或为百花，或细眼间以红白，号万眼罗者，此种最奇。外此有五色蜡纸菩提叶，若沙戏影灯马骑人物，旋转如飞。又有深闺巧娃剪纸而成，尤为精妙。又有绢灯剪写诗词。时寓讥笑及画人物，藏头隐语及旧京诨语，戏弄行人。有贵邸尝出新意，以细竹丝为之，加以Z饰，疏明可爱。穆陵喜之，令制百盏，期限既迫，势难卒成。而内苑诸，耻于不自己出，思所以胜之，遂以黄草布剪缕，加之点染与竹无异，凡两日百盏已进御矣。
《吹剑录》：象山知荆门，上元尝设醮，乃讲洪范锡福章以代之。
《齐东野语》：穆陵初年，尝于上元日清燕殿排当，恭请恭圣太后。既而烧烟火于庭，有所谓地老鼠者，径至大母圣座下。大母为之惊惶，拂衣径起，意颇疑怒。为之罢宴。穆陵恐甚不自安，遂将排办巨陈询尽监系听命。黎明，穆陵至陈朝谢罪，且言内臣排办不谨，取自行遣。恭圣笑曰：终不成，他特地来惊我。想是误耳，可以赦罪。于是子母如初焉。
寿和谢太后方选进时，史卫王夜梦谢鲁王深甫衣金紫求见致祷，再三以孙女为托。及明则谢后至。是岁天台郡，元夕有鹊巢。灯山间众颇惊异，识者以为，鹊巢乃太后之祥。是岁，谢果正中宫之位。
《宋史・杨文仲传》：文仲通判台州，故事守贰尚华侈。正月望，取灯民间，吏以白。文仲曰：为吾然一灯足矣。《帝京景物略》：上元六夜，灯之始南宋也。淳v三年请预放元宵，自十三日起，巷陌桥道皆编竹张灯。《老学庵笔记》：田登作郡，自讳其名，触者必怒，吏卒多被榜笞。于是举州皆谓灯为火。上元放灯，许人入州治游观，吏人遂书榜揭干曰：本州依例，放火三日。《曲洧旧闻》：王建集有听镜词，近世人怀杓以听，亦犹是也。又有无所怀而直以耳听之者，谓之响卜。往往而验。曾叔夏尚书应举，时方待省榜，元夕，与友生皆出听响卜。至御街，有士人缓步，大言诵东坡谢表曰：弹冠结绶，共欣千载之逢。曾闻之喜，遂疾行。其友生至，则闻曰：掩面向隅，不忍一夫之泣。是岁，曾登科，而友生果被黜。
《元史・张养浩传》：英宗即位，命参议中书省事。会元夕，帝欲于内庭张灯为鳌山。即上疏于左丞相拜住。拜住袖其疏入谏，其略曰：世祖临御三十馀年，每值元夕闾阎之间，灯火亦禁。况阙廷之严，宫掖之邃，尤当戒慎。今灯山之k，臣以为所玩者小，所系者大。所乐者浅，所患者深。伏愿以崇俭虑远为法，以喜奢乐近为戒。帝大怒，既览而喜。曰：非张希孟不敢言，即罢之。仍赐尚服金织币一帛一，以旌其直。
《赵师鲁传》：泰定中拜监察御史。元夕，令出禁中，命有司张灯山为乐。师鲁上言：燕安怠惰，肇荒淫之基。奇巧珍玩，发奢侈之端。观灯事虽微，而纵耳目之欲，则上累日月之明。疏闻，遽命罢之。赐师鲁酒一上尊，且命御史大夫，传旨以嘉忠直。
《成都岁华纪丽谱》：上元节放灯，《旧记》称：唐明皇上元京师放灯，灯甚盛叶。法善奏曰：成都灯亦然。遂引帝至成都，饮酒于富春坊。此方外之言，存而勿论。咸通十年正月二日，街坊点灯张乐，昼夜喧阗。盖大中承平之馀风。由此言之，则唐时放灯不独上元也。蜀王孟昶时，问亦放灯，率无定日。宋开宝二年，命明年上元放灯三夜，自是岁以为常。十四、十五、十六三日皆早宴大慈寺，晚宴五门楼，甲夜观山棚变灯。其敛散之迟速，惟太守意也。如繁杂绮罗，街道灯火之盛，以昭觉寺为最。又为钱灯会，会始于张公咏。盖灯夕二都监戎服分巡，以察奸盗。既罢，故作宴以劳焉。通判主之，就宣诏亭或涵虚亭。旧以十七日，今无定日。仍就府治，专以宴监司也。
《垄起杂事》：元夕张灯，城中灯虑衫觯他处莫及。有玉栅灯、琉璃灯、万眼罗、百花栏、流星红、万点金，街衢杂e人物，喧哗士诚，登观风楼，开赏灯宴。令从者赋诗。《续文献通考》：洪武五年正月十四日，敕近臣于秦淮河，然水灯万枝。十五日夜半竣事，随有佛光五道，从东北贯月，烛天良久乃已。
《明会典》：洪武十六年，令在京官吏人等，元宵节钱支与胡椒斤两不等。
《剪胜野闻》：太祖尝于上元夜微行京师。时俗好为隐语相猜以为戏，乃画一妇人赤脚怀西瓜。众哗然。帝就视因喻其旨，甚衔之。明日，命军士大J居民，空其室。盖马后祖贯淮西，故云。《明会典》：永乐七年，令元宵节自正月十一日为始，赐百官节假十日。
《皇明通纪》：永乐十年正月元宵，赐百官宴，听臣民赴午门外观鳌山三日，自是岁以为常。上或御午门示御制，使儒臣奉和。时尚书夏原吉，侍其母往观鳌山。上闻之曰：贤母也。命中官赍钞二百锭，即其家赐之。《帝京景物略》：正月八日至十八日，集东华门外，曰：灯。贵贱相杂e，贫富相贸易，富者灯四夕，贫者灯一夕止。又贫甚者，无灯。小儿共以绳系，一儿腰牵焉。相距寻丈迭，于不意中拳之以去。曰打鬼。不得为系者儿所执，执者\然。共捉代系，曰：鬼。更系更击，更执更代。终日击不为代，则佻巧矣。又绳以为城，二儿帕蒙以摸一儿，执敲城中，辄敲一声，而辄易其地以误之。为摸者得，则蒙执敲儿，曰摸虾儿。望前后夜，妇女束草人纸，粉面首帕衫裙，号称姑娘。两童女掖之祀，以马粪打鼓，歌马粪，芗歌三祝神，则跃跃拜不已者，休倒不起，乃咎也。男子冲而仆。
《熙朝乐事》：正月十五日为上元节，前后张灯五夜，相传宋时止三夜。钱王纳土献钱，买添两夜。先是腊后春前，寿安坊而下，至众安桥，谓之灯。出售各色华灯，其像生人物则有老子、美人、钟馗捉鬼、月明度妓、刘海戏蟾之属；花草则有栀子、葡萄、杨梅、柿橘之属；禽虫则有鹿、鹤、鱼、虾、走马之属。其奇巧则琉璃隆⒃颇钙痢⑺晶帘、万眼罗、玻璃瓶之属。而豪家富室则有料丝、鱼、Z珠、明角、镂画、羊皮、流苏、宝带、品目、岁殊难以枚举，或祭赛于神庙，则有社夥、鳌山、台阁、戏剧滚灯烟火。无论通衢、委巷、星布、珠悬，皎如白日，喧阗彻旦。食则糖粽、粉团、荷梗、孛娄、瓜子、诸品果z。灯交易，识辨银钱真伪，纤毫莫欺。
《西吴枝乘》：湖州正月望日，则城中巨商，相率于慈感寺放火炮，以为胜负，赌财物。轰霹之声，河水为沸，多至费数百金。
《耆旧续闻》：陆太傅公尝守会稽，上元夕放灯，特盛士女骈阗。有一士人从贵官幕外过，见其女乐，甚都。注目久之，观者狎至，误堕其幕。贵官者执其士，以闻于府。公呼而责之曰：为士不克，自检何耶。对曰：观者皆然，竟皆脱去。独某居后，所以被辱。公观其应对不凡，必是佳士。因谓之曰：子能赋此斑竹帘诗，当释子罪。盖用斑竹帘为幕也。士人索笔，落纸立就。其诗曰：春风憾帘帷，绣户朱门镇日垂。为爱好花成片段，故教高节有参差。又曰：昔年珠泪`虞姬，今日侯门作妓衣。世事乘除每如此，荣华到底是危机。公览诗，大奇之，延为上客。
《北京岁华记》：元夕官里放灯，假五日，夜行不禁。《续文献通考》：张道陵，唐册封天师。国朝，仍令传袭正一嗣教真人。岁以正月十五日为祖师示现之辰。遣官诣大德灵显宫，告祭。
《西湖志馀》：元宵前后，好事者或为藏头诗句，任人商猜，谓之猜灯。
《闽部疏》：闽俗尤重元宵，十三日始，放灯数步一立表，一表辄数灯。家联户缀，灿若贯珠。如是者，至下弦犹不肯撤。有司禁之，缙绅先生不平见颜色。是月也，一郡之民皆若狂。
上元部杂录
《四时纂要》：正月望日，残糕、糜熬、焦和、谷种之能辟虫。《食谱》：张手美家，上元油画明珠。
《墨庄漫录》：元v以后，宗室以词章知名者，如士、士宇、叔益，令时之，皆有篇释闻于时。然近属环卫中能翰墨尤多。如嗣濮王仲御，喜作长短句，常见十许篇于王之孙，皆可俪。作者不能尽载。如上元扈跸作《瑶台第一层》云：O管声，催人报道，嫦娥步月来。凤灯鸾炬寒，轻帘箔光泛。楼台万里，正春未老更旁乡。日月蓬莱从仙仗。看星河银界，锦绣天街。欢陪千官万骑，九霄人在，五云堆赭袍。光里星峦鹱，花影徘徊。未央宫漏永散异香，龙关崔嵬翠。舆回奏仙韶，歌吹宝殿樽。每使人歌此曲，则太平熙熙之象，恍然在梦寐间也。
《续明道杂志》：绍圣戊寅岁，余在黄州，见上元，沽酒人头已簪麦穗。土人言当年不尔。
《膳夫录》：汴中节食，上元油43。《桂海花志》：上元红，深红色，绝似红木瓜。花不结实，以灯夕前后开，故名。
《岁时杂记》：都人上元作宜男蝉，如蛾而大。
《清波杂志》东坡上元诗：前年侍玉辇，端门万枝灯。璧月挂罘Q，珠星照觚棱。去年中山府，老病亦宵兴。牙旗穿夜，铁马响春冰。今年江海上，云房寄山僧。亦复举膏火，松间见层层。散策桄榔林，林疏月。使君置酒罢，箫鼓转松陵。狂生来索酒，一举辄数升。浩歌出门去，我亦归瞢腾。王初僚履道象州上元诗：二年白玉堂，挥翰供帖子。风生起草台，墨点澄心纸。三年文昌省，拜赐近尺咫。红蓼D御盘，金幡袅宫蕊。晚为日南客，环堵隐乌几。朝来闻击鼓，土牛出城。幽怀不自闲，欲逐春事起。安得五亩园，种蔬引江水。二篇之诗先后而作，何语意切类如此。
《搜采异闻录》：上元张灯。太平御览所载。《史记乐书》云：汉家祀太一，以昏时祀到明。今人正月望日，夜游观灯。是其遗事，而今史记无此文。唐韦述《两京新记》曰：正月十五日夜，敕金吾弛禁，前后各一日，以看灯。本朝京师增为五夜。俗言钱忠懿纳土进钱，买两夜如前史。所谓买宴之比，初用十二、十三夜。至崇宁初，以两日皆国忌，遂展至十七、十八夜。予按《国史》乾德五年正月：以朝廷无事，区宇又安。令开封府更增十七、十八两夕。然则，俗云因钱氏及崇宁之展日，皆非也。太平兴国五年十月下元，京城始张灯如上元之日。至淳化元年六月，始罢中元下元张灯。
《通考》：上元日晴，主一春少雨，又宜百果。谚云：上元无雨三春旱。又云：雨打上元灯，云罩中秋月。
上元，初日占百果，中日晚稻，末日早稻。谚云：雨打上元灯，早稻一束草。
正月上元，雾，主水。
上元，东风，夏米平。南风，米贵，主旱。西风，春夏米贵，桑叶贵；北风，水涝；东北风，水旱调，大熟；东南风，禾麦小熟；西北风，有水，桑叶贱。西南风，春夏米贵，蚕不利。《委巷丛谈》：古之所谓C词，即今之隐语也，而俗谓之谜。人皆知其始于黄绢幼妇，而不知自汉伍举曼倩时已有之矣。至鲍照集则有井字谜。杭人元夕多以此为猜灯，任人商略。永乐初，钱塘杨景言以善谜名。
上元部外编
《三馀帖》：嫦娥奔月之后，羿昼夜思维，正月十四夜有童子诣宫曰：夫人知君怀思，无从得降。明日乃月圆之候，君宜用米粉作丸，团团如月，置室西北方，呼夫人名，三夕，可降耳，如期果降。
《法苑珠林》：汉永平十四年正月，五岳诸山道士愿与西僧比校辨真伪。敕以十五日集白马寺。道士赍道经置于三坛，h火焚经，经从火化。佛舍利经像置于道西，光明五色，直上空中，旋环如盖。于时天雨宝华，大众咸悦。
《续文献通考》：王元甫学道于赤城霍山，服青精石饭，吞日精月影之法，内见五藏。晋永和元年正月十五日，乘龙升天，为中岳真人。
《集异记》：明皇观灯于上阳宫，召叶法善观于楼下。法善曰：灯固盛矣，西凉今夕之灯亦不亚此。上曰：可得一行乎。法善令上闭目。上依其言，闭目距跃。身在霄汉，已而足及地。法善曰：可以观矣。既视灯烛连亘十数里，车马骈阗，士女纷杂。上称其盛。久之，法善曰：观毕，可回矣。复闭目与法善腾虚而上。俄顷，还故处，而楼下歌吹犹未终。
《珍珠船》：明皇用叶法善术，上元夜自上阳宫往西凉州观灯。以铁如意质酒而还。遣使者取之，不诬。《幽怪录》：开元十八年正月望日，帝谓叶天师曰：今夕何处最丽。对曰：广陵。帝曰：何术以观之。师曰：可。俄而，虹桥起殿前，版阁架虚阑J若画。帝步而上，太真、高力士及乐官数人从行。步步渐高，顷到广陵寺，观陈设之盛，灯火之光，照灼基殿，士女鲜丽。皆仰面曰：仙人现于五色云中。帝大悦。敕伶官奏霓裳羽衣一曲。后数日，广陵果奏云。
《七修槁》：唐开元间，谓天官好乐，地官好人，水官好灯。正月十五日乃三官下降之日，故从十四至十六夜放假。
《前定录》：韦泛者，不知其所来，大历初罢，润州金坛县尉客游吴兴，维舟于兴国佛寺之水岸。时正月望夜，士女繁会，泛方寓目，忽然暴卒。县吏捕验其事未已，再宿而苏，云见一吏持牒来。云：府司追。遂与之同行，约数十里，忽至一城，兵卫甚严。入见，多是亲旧往还。泛惊，问吏曰：此何许也。吏曰：此非人间也。泛方悟死矣。俄见数骑呵道而来，中有一人衣服鲜华，容貌甚伟。泛前视之，乃故人也。惊曰：君何为来此。曰：为吏所追。其人曰：某职主召魂，未省追子。因思之，曰：嘻，误矣，所追者，非追君也，乃兖州金乡县尉韦泛也。遽叱吏送之归。泛既喜得还，且恃其故人，因求其禄寿。其人不得已，密谓一吏引于别院。立泛于门，吏入，持一丹笔来，书其左手曰：前杨复后杨，年年强。七月之节，归元乡。泛既出，前所追吏亦送之。既醒，具述其事。沙门法一好异书，尽得其实，因传之。
《西域记》：摩竭陀国，正月十五日，僧俗云集，观佛舍利放光雨花。
《传灯录》：径山大慧宗杲禅师上堂曰：正月十四、十五，双径锣打鼓。要识祖意西来，看取村歌社舞。《春渚纪闻》：政和二年，襄邑民因上元请紫姑神，为戏。既书纸间，其字径丈。或问之曰：汝更能书否。即书曰：请连黏襄表二百幅，当为作一福字。或曰：纸易耳。安得许大笔也。曰：请用麻皮十b缚作，令径二尺许，墨桨以大器贮，备濡染也。诸好事因集纸笔，就一富人麦场铺展，聚观。神至，书云：请一人系笔于项，其人不觉身之腾踔，往来场间。须臾字成，端丽如颜书。复取小笔书于纸角云：持往宣德门，卖钱五百贯。既而县以妖捕大府取就，鞫治讫，无他状。即具奏知。有旨就后苑再书验之。上皇为幸苑中临视，乃书一庆字与前书福字大小相称，字体亦同。上皇大奇之，因令于襄邑择地建祠，岁祀之。
《铁围山丛谈》：宣和六年春正月甲子，实上元节故事。天子御楼观灯，则开封尹设次以弹压于西观下。又于时从六宫于其上，以观天府之断决者。帘幕重密，下无由知。是日上偶独在西观上，而宦者左右皆不从。其下则万众。忽有一人跃出，缁布衣若僧寺童行状，以手指帘，谓上曰：汝是某邪，有何神，乃敢破坏吾教。吾今语汝，报将至矣。吾犹不畏汝，汝岂能坏诸佛菩萨邪。时上下闻此，皆失措震恐，捕于观下。上命中使传呼天府亟治之，且亲临其上。则又曰：吾岂逃汝乎，吾故示汝以此，使汝知无奈吾教何尔。听汝苦吾，吾今不语矣。于是掠乱下，又加诸炮烙，询其谁何，略不一言，亦无痛楚状。上益愤，复召行天法羽士曰：宋冲妙世号宋法师者，亦神奇。至视之，则奏曰：臣所治者，邪鬼。此人者，臣所不能识也。因又断其足筋，俄施刀脔，血肉狼籍。上大不怡，为罢一日之欢。至暮终不得为何人。
《闻见近录》：张文懿为射洪令。一道士诣邑，熟视文懿不语。久之，项间取瓢出药十粒，顾文懿曰：可饵之。文懿即饵之。道士微笑，复取之。至九十粒，即吐。道士浴之，使再饵之。复吐其四，实饵八十六粒。道士曰：明日可到城外观也。明日诣之，谓文懿曰：欲为神仙耶，欲为宰相耶。文懿曰：欲为相耳。道士咨叹久之，留一书，封缄甚密，且候作相老淌笨。竟不知其何人也。文懿八十六岁未尝有疾，至上元偶思道士所留书，启之乃选一册。因会子弟作选至宰相，视上惟有真人耳。始悟道士意也。明日道士忽至，顾文懿曰：打叠了。未语毕而去。使人访之，即卧店中卒矣。文懿忽觉腹痛须臾一囊下，药八十六粒炳然如新，遂葬药于三宝堂下，是夕薨。
《修真指要》：上元日，天地水府三官朝天之辰，上元十天灵官、神仙兵马与上圣高真妙行，真人同下降，人间考定罪福。
上元日，张灵源真人、张元精真人飞升之辰。
《谈荟》：正月十五日，佑圣司命真君诞。

[book_title]岁功典第二十九卷
仲春部汇考
《易经》《雷天大壮卦》
75≡
〈本义〉大，谓阳也。四阳盛长，故为大壮。二月之卦也。
《书经》《尧典》
分命羲仲宅芬脑唬D谷寅宾，出日，平秩东作。日中，星鸟以殷仲春。厥民析，鸟兽孳尾。
〈孔传〉宅居也，东表之地，称芬摹D，明也。日出于谷而
天下明，故称D谷。〈蔡传〉D谷取日出之义，羲仲所居，官次之名，盖官在国都，而测候之所，则在于芬亩表之地。寅，敬也。宾，礼接之如宾客也。出日，方出之日。盖以春分之旦，朝方出之日，而识其初出之景也。平，均。秩，序。作，起也。东作，春月岁功方兴，所当作起之事也。盖以历之节气、早晚均次，其先后之宜，以授有司也。日中者，春分之刻于夏永冬短为
适中也，昼夜皆五十，刻举昼，以见夜。故曰：日星鸟。南方朱鸟七宿，唐一行推以鹑火为春分，昏之中星也。殷中也，春分阳之中也。析，分散也。先时冬寒，民聚于T，至是则以民之散处，而验其气之温也。乳化曰孳，交接曰尾。以物之生育，而验其气之和也。
《舜典》
岁二月，东巡守，至于岱宗。
《诗经》《唐风・绸缪章》
三星在天。
〈笺〉三星谓心星也，有尊卑，夫妇，父子之象，又为二月之合宿，故嫁娶者以为候焉。〈疏〉二月日体在戌，而斗柄建卯，初昏之时，心星在于卯上。二月之昏合于本位，故称合宿。
《小雅・小明章》
二月初，吉，载离寒暑。
〈朱注〉初，吉，朔日也。
《礼记》《月令》
仲春之月，日在奎昏，弧中，旦建星中，其日甲乙，其帝太，其神句芒，其虫鳞，其音角，律中夹钟，其数八，其味酸，其臭膻，其祀户，祭先脾。
〈陈注〉奎宿在戌，降娄之次，夹钟卯律，长七寸二千一百八十七分寸之千七十五。
始雨水，桃始华，仓庚鸣，鹰化为鸠。
〈陈注〉此记卯月之候。
天子居青阳太庙，乘鸶路，驾仓龙，载青纾衣青衣，服仓玉，食麦与羊，其器疏以达。是月也，安萌芽，养幼少，存诸孤，择元日，命民社。
〈陈注〉青阳太庙，东堂当太室郊特牲，社用甲日。此言择元日，是又择甲日之善者。
命有司，省囹圄，去桎梏，毋肆掠，止狱讼。
〈陈注〉肆，陈尸也。掠，捶治也。
是月也，元鸟至。至之日，以太牢祠于高C，天子亲往，后妃帅九嫔御，乃礼天子所御，带以弓~，授以弓矢，于高C之前。
〈陈注〉元鸟，燕也。燕以施生，时巢人堂宇而生乳，故以其至为祠C，祈嗣之候。高C，先C之神也，高者尊之，之称变媒，言C神之也。古有C氏，祓除之祀位。在南郊祀上帝，则亦配祭之，故又谓之郊C。后妃帅九嫔，御者从往，而侍奉礼事也。礼天子所御者，祭毕，而酌酒以饮，其先所御幸而有娠者，显之以神赐也。~，弓衣也，弓矢者，男子之事也。故以为祥。
是月也，日夜分，雷乃发声，始电。蛰虫咸动，启户，始出。先雷三日，奋木铎以令兆民曰：雷将发声，有不戒其容止者，生子不备，必有凶灾。
〈陈注〉启户，谓穿其穴而出也。不戒容止，谓房室之事。不备，谓形体损缺。凶灾，谓父母。
日夜分则同度量钧衡，石角十甬正权概。是月也，耕者少舍，乃阖扇，寝庙毕备，毋作大事，以妨农之事。
〈陈注〉少舍，暂息也。门户之蔽以木，曰阖。以竹苇，曰扇。大事，谓军旅之事。
是月也，毋竭川泽，毋漉陂池，毋焚山林，天子乃鲜羔，开冰先荐寝庙。
〈陈注〉献羔以祭司寒之神，开冰先荐寝庙者，不敢以人之馀奉神也。
上丁，命乐正，习舞，释菜。天子乃帅三公九卿诸侯大夫，亲往视之。仲丁又命乐正入学习乐。
〈陈注〉上丁上旬之丁，以先庚三日后甲三日也，
是月也，祀不用牺牲，用圭璧更皮币。
〈陈注〉不用牲，谓祈祷小祀耳。如大牢祠高C，乃大典礼，不在此限。稍重者，用圭璧；稍轻者，以皮币易之。
仲春行秋令，则其国大水，寒气总至，寇戎来征。行冬令，则阳气不胜，麦乃不熟，民多相掠。行夏令，则国乃大旱，气早来，虫螟为害。
《周礼》《天官》
掌次朝日，祀五帝，则张大次小次，设重重案。合诸侯亦如之。
〈订义〉郑康成曰：朝日春分，拜日于东门之外，祀五帝于四郊。　郑司农曰：五帝，五色之帝。　刘执中曰：朝日于东郊，迎四时之气，则祀其帝于郊。王不宿于外。故张大次以候止息，小次以候行礼。　郑康成曰：次谓幄，大幄初往，所止居也。小幄既接祭退俟之处。祭义曰：周人祭日，以朝及，虽有强力，孰能支之，是以退俟。与诸臣代有事焉。合诸侯于坛，王亦以时休息。
内宰，中春，诏后帅外内命妇，始蚕于北郊，以为祭服。
〈订义〉郑锷曰：说者，谓月令季春之月，鸣鸠，拂其羽，戴
胜降于桑，后妃斋戒，亲东乡躬桑。而先儒于祭义大昕之，注亦以为季春朔日。今此仲春诏后，何也。然以七月之诗考之，春日载阳，有鸣仓庚，女执懿筐，爰求柔桑。谓仲春也，仓庚以仲春鸣记，礼者，乃言季春，岂季春者，蚕事之始欤。谓之始蚕，意可知矣。
《尔雅》《月阳》
二月为如。
《左传》《元鸟司分》
郯子曰：少挚，为鸟师，而鸟名。元鸟氏，司分者也。
〈注〉元鸟，燕也。〈疏〉此鸟以春分来，故以名官，使之主春分。
《易通卦验》《青气出震》
震，东方也。春分日，青气出，直震此正气也。气出右，物半死，气出左，蛟龙出。震气不出，则岁中少雷，万物不熟，人民疾热。
《惊蛰桃始华》
惊蛰大壮，初九，桃始华，不华，仓库多火。
《正阳云》
春分正阳，云出张，如白鹤。
《乐纬》《春分乐》
震主春分，乐用鼓。
《素问》《诊要经终论篇》
正月二月，天气始方，地气始发，人气在肝。
〈注〉春者天气始开，地气始泄，而人气在肝。肝主东方。寅卯木也。夫奇恒之势，乃六十首。盖以六十日。而气在一藏，为首，五藏相通，而次序旋转者也。
《汲冢周书》《时训解》
惊蛰之日，桃始华。又五日，仓庚鸣。又五日，鹰化为鸠。桃始不华，是谓阳否。仓庚不鸣，臣不〈阙〉。主鹰不化鸠，寇戎数起。春分之日，元鸟至。又五日，雷乃发声。又五日，始电。元鸟不至，妇人不〈阙〉。雷不发声，诸侯〈阙〉民。不始电，君无威震。
《师旷占》甲戌风占
二月甲戌日，风从南来者，稻熟。
乙卯日占
二月，乙卯日。不雨，晴明，稻上场，不熟。
《吕氏春秋》《季夏纪音律篇》
夹钟之月，宽裕和平，行德去刑，无或作事，以害群生。
〈注〉夹钟二月也。事，兵戎事也。
《史记》《律书》
明庶风，居东方。明庶者，明众物尽出也。二月也，律中夹钟。夹钟者，言阴阳相夹厕也。其于十二子为卯。卯之为言茂也，言万物茂也。其于十母为甲乙。甲者，言万物剖符甲而出也。乙者，言万物生轧轧也。
《汉书》《律历志》
夹钟言阴夹助，太族宣四方之气，而出种物也，位于卯，在二月。
《天文志》
日有光道，春分日至娄角，去极中，而晷中立八尺之表，而晷景长七尺三寸六分。
月有九行，春分月东从青道。
《淮南子》《天文训》
雨水。加十五日，斗指甲，则雷，惊蛰，音比林钟。加十五日，指卯中绳，故曰春分，则雷行，音比蕤宾。
仲春，二月之夕，乃收其藏，而闭其寒。女夷鼓歌以司天和，以长百谷，禽鸟草木。
〈注〉女夷主春夏，长养之神。
夹钟之数，六十八主二月，下生无射。
太阴在巳岁，名曰：大荒落。岁星舍奎娄，以二月与之晨出东方，角亢为对。
《时则训》
仲春之月，招摇指卯，昏弧中旦建星中，其位东方，其日甲乙，其虫鳞，其音角，律中夹钟，其数八，其味酸，其臭膻，其祀户祭先脾。始雨水，桃李始华，仓庚鸣，鹰化为鸠。天子衣青衣，乘苍龙，服苍玉，建青旗，食麦与羊，服八风，水爨萁，燧火东宫。御女青色，衣青采，鼓琴瑟，其兵矛，其畜羊。朝于青阳太庙，命有司省囹圄，去桎梏，毋笞掠，止狱讼，养幼小，存孤独，以通勾萌。择元日，令民社。是月也，日夜分，雷始发声，蛰虫咸动苏。先雷三日，振铎以令于兆民，曰：雷且发声，有不戒其容止者，生子不备，必有凶灾。令官同度量，钧衡石角斗称，端权概，毋竭川泽，毋漉陂池，毋焚山林，毋作大事，以妨农功。祭不用牺牲，用圭璧更皮币。仲春行秋令，则其国大水，寒气总至，寇戎来征。行冬令，则阳气不胜，麦乃不熟，民多相残。行夏令，则其国大旱，暖气早来，虫螟为害。二月官仓，其树杏。
《六合》
仲春与仲秋为合。仲春始出，仲秋始内。故二月失政，八月雷不藏。
《春秋繁露》《阴阳出人上下篇》
中春之月，阳在正东，阴在正西，谓之春分。春分者，阴阳相半也。故书夜均而寒暑平。
《大戴礼记》《夏小正》
二月往i黍禅。禅，单也。初俊羔助，厥母粥。俊也者，大也。粥也者，养也。言大羔能食草木，而不食其母也。羊羔非其子而后养之，善养而记之也。或曰：忧有煮祭。祭也者，用羔是时也。不足喜乐，喜羔之为生也。而记之与羊牛腹时也。绥多女士。绥，安也。冠子，取妇之时也。丁亥万用入学。丁亥者，吉日也。万也者，干戚舞也。人学也者，大学也。谓今时大舍采也。祭鲔，祭，不必记。记鲔，何也，鲔之至有时，美物也鲔者，鱼之先至者也。而其至有时，谨记其时。荣黄菜色，菜繁田胡繁。田胡者，繁母也。繁，万勃也。皆豆实也。故记之。昆小虫Wh。昆者，众也。田魂螺也者，动也，小虫动也。其先言动而后言虫者，何也，万物是动而后著。括犹推也。h，蚁卵也。为祭醢也。取之则必推之，推之必不取，取必推而不言取。来降燕，乃睇燕乙也。降者，下也。言来者，何也，莫能见其始出也。故曰来降。言乃睇，何也，睇者，眄也。眄者视可为室者也。百鸟皆曰：巢穴取与之室，何也，掺泥而就家人。人，内也。剥以为鼓也。有鸣仓庚。仓庚者，商庚也。商庚者，长股也。荣芸时有见，始收有见，而后始收，是小正序也。小正之序，时也。皆若是也。者，所为豆实〈字典不戴〉。
《后汉书》《礼仪志》
仲春之月，立高C祠于城南，祀以特牲。
《说文》卯月
卯，冒也。二月，万物冒地而出，象开门之形。故二月为天门。
《晋书》《乐志》
二月之辰，名为卯。卯者，茂也。言阳气生，而孳茂也。二月之管，名为夹钟者，夹佐也。谓时物尚未尽出，阴德佐阳而出物也。
《梁元帝纂要》《仲春》
二月仲春，亦曰：仲阳。
《齐民要术》《二月事宜》
二月顺阳，习射以备不虞。春分，中雷乃发声。先后各五日，寝别内外。
有不戒者，生子不备。
蚕事未起，命缝人浣，冬衣彻，复为袷，其有嬴帛，遂供秋服。
凡浣故帛，用灰汁，则色黄而且脆，捣小豆为末，下绢，筛投汤中以洗之，洁白而柔，韧胜皂荚矣。
可粜粟黍大小豆、麻麦子等，收薪炭。
炭聚之下碎末，勿令弃之，捣筛煮淅米，泔搜之，更捣令熟丸如鸡子。曝乾以供灶炉种火之用，辄得达曙。坚实，耐久，u炭十倍。
漱生衣绢法
以水浸绢，令浸一日，数度回转之。六七日，水微煮。然后拍出。柔韧洁白，亦胜用灰。
上犊车蓬，G及糊屏风、书衮，令不生虫法。
水浸石灰，经一宿，湃≈，以和豆，黏纸写书入潢，则墨矣。
作假蜡烛法
蒲熟时，多收蒲台，削肥松，大如指，以为心。烂布缠之，融牛羊脂，灌于蒲台中。宛转于板上，授令圆平，更灌之，足得供事，其省功十倍也。
《隋书》《礼仪志》
礼，天子以春分朝日于东郊；秋分夕月于西郊；汉法不俟二分于东西郊，常以郊泰，旦出竹宫，东向揖日，其夕西向揖月。魏文讥其烦，亵似家人之事，而以正月朝日于东门之外。前史又以为非时。及明帝太和元年二月丁亥，朝日于东郊，八月己丑夕月于西郊，始合于古。
后齐仲春令辰，陈养老礼。先一日，三老五更斋于国学。皇帝进贤冠元纱袍，至璧雍入总章堂列宫悬，王公已下及国老庶老，各定位，司徒以羽仪，武贲安车迎三老五更于国学。三老至门，五更去门十步则降车以入，升自右阶就筵，进珍羞酒食，又设酒酏于国老庶老三老，乃论五孝六顺典训大纲。礼毕而还。又都下及外州，人年七十已上，赐鸠杖黄帽，有敕即给，不为常也。
礼，仲春以元鸟至之日，用太牢祀于高C，后齐高C为坛于南郊，傍广轮二十六尺，高九尺四，陛三茫每岁春分元鸟至之日，皇帝亲帅六宫，祀青帝于坛，以太昊配而祀高C之神，以祈子。其仪，青帝北方南向，配帝东方西向，C神坛下东陛之南，西向礼用青圭束帛牲，共以一太牢。
后齐立太社、帝社、太稷三坛于国方，每仲春月之元辰，各以一太牢祭焉。皇帝亲祭，则司农卿省牲进熟，司空亚献，司农终献。
后周春分朝日于国东门外，为坛，如其郊用特牲，青币青圭有邸，皇帝乘青辂，及祀官俱青冕，执事者青弁，司徒亚献，宗伯终献，燔燎如圆丘。
后周仲春，教振旅，大司马建大麾于莱田。之所乡，稍之官以缥铮鼓铎钲铙，各帅其人，而致诛其后至者。建麾于后表之中，以集众庶，质明偃麾，诛其不及者。乃陈徒骑，如战之阵，大司马北面誓之，军中皆听，鼓角以为进止。之节田之日，于所莱之北建旗为和门，诸将帅徒骑序入其门，有司居门，以平其人。既入，而分其地，险野，则徒前而骑后。易野，则骑前而徒后。既阵，皆坐，乃设驱逆骑，有司表貉于阵前，以太牢祭黄帝轩辕氏于狩地。为建二旗，列五兵于坐侧，行三献礼，遂L田致禽以祭社。
f皇初，社稷并列于含光门内之右。仲春吉戊，以一太牢祭马。
开皇初，于国东春明门外为坛，如其郊，每以春分朝日，牲币与周同。
隋因周制，仲春开冰，用黑牡黍于冰室，祭司寒神，加以桃弧棘矢。
隋制常以仲春，用少牢祭马祖于大泽，诸预祭官皆于祭所，致斋一日，积柴于燎坛，礼毕，就燎。
《唐书》《历志》
坎以阴包阳，故自北正，微阳动于地下，升而未达。极于二月，凝涸之气消，坎运终焉。春分，阳出于震，始据万物之元，为主于内，则群阴化而从之，极于南正，而丰大之。变穷震功究焉。
仲春，昏，东井十四度中。月令弧中弧星入东井十八度。晨，南十二度中，月令建星中于太初，星距西建也。甄耀度及鲁历，南方有狼，弧无东井鬼，北方有建星，无南十井十度长，弧建度短，故以正昏明云。
《玉历通政经》《四阳盛》
二月，四阳盛而不伏于二阴，阳与阴气相薄。雷，遂发声。
《辽史》《礼志》
岁时杂仪，二月一日为中和节，国舅族萧氏设宴，以延国族耶律氏岁以为常。国语是日为里。叵里请也，叵时也，读若狎，叵读若颇。
《宋史》《礼志》
司寒之神，常以四月命官率太祝，用牲币及黑牡黍，祭元冥之神，乃开冰以荐太庙。建隆二年置藏冰署，而其祀焉。秘书监李至言，按诗豳七月曰，四之日，献羔祭韭。盖谓周以十一月为正，其四月，即今之二月也。《春秋传》曰：日在北陆，而藏冰，谓夏十二月日在危也。献羔而启之，谓二月春分献羔祭韭，始开冰室也。火出而毕，赋火星昏见，谓四月中也。又按月令，天子献羔，开冰先荐寝庙。详其开冰之祭，当在春分，乃有司之失也。帝览奏曰：今四月，韭可苫屋矣。何谓荐新，遂正其礼。
《金史》《礼志》
岁以春分日，祀青帝、伏羲氏、女娲氏，凡三位。坛上，南向西上。姜简狄位于坛之第二层，东向北上。前一日，未三刻，布神位，省牲器，陈御弓、矢弓、~于上下神位之右。其斋戒奠玉币，进熟皆如大祀仪。青帝币玉皆用青，馀皆无玉。每位牲用羊一豕一。有司摄三献，司徒行事。礼毕，进胙倍于他祀之肉，进胙官佩弓矢，弓~以进，上命后妃嫔御，皆执弓矢东向而射。乃命以次饮福享胙。
《农政全书》《仲春事宜》
仲春初二日，东作兴。俗谓上工日。田家雇佣工之人，俱此日执役之始，故名上工。
泥蚕室，　舂百果木根，则子牢。　此月雨水中，埋诸花树条则活；　中旬种稻为上时。
下子、　麻子、　红花、　山药、　白扁豆、　桑椹、扦插、　蒲桃、　石榴；
栽种、　槐、　谷楮、　粟、　松、　银杏、　枣、　皂荚、
菊、　茶、　薤、　木瓜、　桐树、　藕、　竹、　决明、百合、　胡麻、　黄精、　木槿、　茄、　芋、　茨菰、甘蔗、　杂菜、　枸杞、　萱草、　瓜、　、　苍术、芭蕉、　莴苣、　紫苏、　乌豆、　韭、　大P豆、　夏萝卜、　豌豆、　茱萸、　苕帚、　大葫芦、　菘菜、
压条、　桑条。
接换：　柑、　橘、　柿、　枣、　橙、　柚、　杏、　胡桃、
银杏、　杨梅、　枇杷、　沙柑、　栗、　桃、　石榴、梅、　梨、　李、　紫丁香。
已上春分前后皆可。
浇培：　柑、　橘、　橙、　柚、　蒲萄。
收藏：　槐牙、　皂角、　新茶、　百合曲。
杂事：　移诸般花果，〈并忌南风火日〉理蚕事，春耕宜迟，恐阳气未透。　插诸色，树木解树上裹缚
《农事占候》
二月十二夜，宜晴，可折十二夜夜雨。二月最怕夜雨，若此夜晴，虽雨多亦无所妨。十夜以上雨水，乡人尽叫苦。　初四有水，谓之春水。　初八日前后必有风雨。　谚云：清明断雪，谷雨断霜。言天气之常。　东作既兴，早起，夜眠，春间最为要紧。古语云：一年之计在春，一日之计在寅。
《遵生八笺》二月雷
二月忌：东北雷，主病。西北多疫。春分忌晴，主病。
二月事宜
《孝经纬》曰：雨水后十五日，斗指甲，为惊蛰。蛰者蛰虫，震起而出也。后十五日，斗指卯，为春分。分者，半也。当九十日之半也，故为之分。夏冬不言分者，天地间二气而已矣。阳生子，极于午，即其中分也。春为阳中，律夹钟，言万物孚甲钟类而出也。《要纂》曰：二月为仲阳，曰令月。此正女夷司和春驭节之时也。
《元枢经》曰：天道西南行，作事出行宜向西南，吉。不宜用卯，日犯月建，不吉
又曰：是月取道中土泥，门户辟官符。上壬日，取土泥屋四角，宜蚕事。
又曰：是月，上卯日洗发，愈疾。
又曰：是月初八日，乃佛生日也。周建子，以子月为岁首。是以十一月为正月也。庄王九年四月初八日，释迦生。以子至卯月是今二月也。二月八日为佛生辰无疑。今不知者，不考岁首建支，犹以四月为成规，何其谬欤。
吕公忌曰：是月，采升麻，治头疼热风诸毒；采独活，治贼风百节痛风。无久新俱治。
《四时纂要》曰：是月初八日十四日、二十八日，拔白须、发，良。
《千金方》曰：是月宜食韭，大益人心。
《纂要》曰：是月丁亥日，收桃花阴乾为末。戊子和井花水服，方寸匕日三服，疗妇人无子兼美容颜。
《千金月令》曰：惊蛰日，取石灰糁门限外，可绝虫蚁。又二月二日，取枸杞煎汤晚沐，令人光泽，不病不老。《月令》曰：春分后宜服神曲散，其方：用苍木桔梗各二两、附子一两，茯苓一两，炮细辛一两，捣筛为散，红绢囊盛之，一人背带，一家无病。若染时，疫者取囊中之药一钱，新汲水调服，取汗即愈。
二月已后，当多服祛痰之药。风劳之疾，每起于痰，人能先令痰疏导，则病可庶几。
是月上丙日，宜洗头发，愈疾效，上卯沐浴去百病。是月二十五天，仓开日，宜坐圜，入山道。
《云笈七签》曰：二月八日，沐浴令人轻健；初六日亦同。《灵宝》曰：是月八日，宜芳春斋。
五日，太上庆生斋。
二月事忌
《千金月令》曰：二月三日不可昼眠。
白云忌曰：二月九日，不可食鱼鳖，仙家大忌。
《云笈七签》曰：二月十四日，忌水陆远行。
又曰：是月勿食黄花菜交陈菹，发痼痰，动宿气。勿食大蒜，令人气壅，关膈不通。勿食鸡子，滞气；勿食小蒜，伤人志；勿食兔肉、狐貉肉，令人神魂不安。兔死眼合者，勿食，伤人。兔子勿与生姜同食，成霍乱。
《养生论》曰：是月行途，勿饮阴地流泉，令人发疟瘴，又令脚软。
是月勿食生冷，可衣夹衣。
是月雷发声，戒夫妇容止。是月初四、十六日不宜交易裁衣。
《元枢经》曰：毋竭川泽，毋焚山林，勿任刑，勿杀伤。杨公忌：十一日，不宜问疾。
二月养法
仲春之月，号厌于日，当和其志，平其心，勿极寒，勿太热，安静神气，以法生成。卦大壮，言阳壮过中也，生气在丑，卧养宜向东北。
孙真人《摄养论》曰：二月肾气微，肝正旺，宜戒酸，增辛助肾，补肝。宜静膈，去痰水，小泄，皮肤微汗，以散元冬蕴伏之气。
《内丹秘要》曰：仲春之月，阴佐阳气，聚物而出，喻身中阳火方半，气候匀停。
《法天生意》云：二月初时，宜灸脚三里，绝骨对穴各七壮，以泄毒气，夏来无脚气冲心之病。春分宜采云母石炼之，用矾石或百草上露水，或五月茅屋滴下檐水，俱可炼，久服延年。
《济世仁术》云：二月庚子辛丑日，采石胆治风痰，
《赏心乐事》二月
现乐堂瑞香，　社日社饭，　玉照堂西缃梅，　南湖挑菜，　玉照堂东红梅，　餐霞轩樱桃花，　杏花庄杏花，　南湖舟，　群仙绘幅楼前后拢　绮互亭千叶茶花，　马塍看花。
《酌中志略》宫中二月
二月初，　日各宫撤出所安彩装。
《直隶志书》〈各省风俗向者不载〉宛平县
二月二日，曰龙抬头，因荐韭之馀，家各为荤素饼，Z以油烹而食之，曰薰虫儿。谓引龙以出，且使百虫伏藏也。
良乡县
二月二日，绅士祀文昌帝君，农家向井引龙。
昌平州
仲春月，一日，人设香烛祭日。二日，灰撒地，谓之引龙。
霸州
二月二日，以杖击梁避鼠。
丰润县
仲春二日，引龙谚云：龙抬头，引龙财。春分日，造医醋。
永平府
仲春月朔，初吉，为中和令节，官民久不举。次日以龙抬头，农家用糠自户引至井，用灰自井引至瓮，谓之引龙入宅，主有财。用香油煎糕薰虫，则物不蛀。且以辟厨灶苍蝇，妇举针，逆女归宁。上丁祭文庙，上戊祭武庙，社稷、风云、雷雨、山川，民间社不必。戊而或祭马神，八蜡庙惊蛰、春分、志风雨以卜丰歉，自雷起至百日，河涨分日，占东风收麦，有雷在，分前后日，岁稔是日，作酒及醯时，冰泮草生，婚姻之期，家嫁娶，农举趾。
滦州
二月三日祀文昌
肃宁县
惊蛰风雨，岁必荒歉。春分东风，麦收年丰。南风五日，先水后旱。西风麦贵。北风米贵。
吴桥县
二月十九日，西关外，白衣菩萨庙会，商贾、辐辏百货俱陈，数百里外多来进香。
冀州
惊蛰后，遇雷始发，取土辟蝎。
晋州
二月二日，煮秫为糜曲，调之为醋质，曰：醋胶。
饶阳县
惊蛰东风，旱，收麦；南风，苘麻盛；西风，主口足灾；北风，主盗贼。雷鸣，主本月多雨，次月旱；妨农八日。得西南风为稔岁。春分东风，主蚕麦收成；南风，主麻收；西风，主蝗虫乱；北风，主瘟灾；朔雨，主稻贵；晦雨，人多疾。
赵州
二月二日，以灶灰围房屋，辟百虫，具鲤鱼猪脯馈新归之女。曰开素。
邢台县
二月二日，啖煎饼禁蝎。
曲周县
二月各庙宇戏会渐繁，儿童郊外放纸鸢。
延庆州
二月二日，以元宵日留糕食，耕夫谓之不打铧。
《山东志书》兖州府
泗水神庙在泗水县东五十里，有司岁以二月二日致祭。
淄川县
二月二日，纳五谷于中央，覆以甓占丰年。
齐河县
二月二日，家家庭内以豆萁灰作廪圈，谓其官五谷。
阳信县
仲春月二日为青龙节，蚤起引龙。惊蛰，农始耕牟，春分作酒醋，治畦、穿井、栽树、种蔬。
博平县
二月十八日、二十八日，村疃妇女呼伴入城，三五成群，追逐于各庙烧香。
福山县
二月二日，祀龙王庙于涂山。薰虫，小儿用彩帛剪小方，作串佩之，名小龙尾。
《山西志书》临汾县
二月二日祀土神。
乡宁县
二月二日五鼓，用灰围房屋墙壁，谓之圈龙，为惊蛰也。
潞安府
二月一日，出谷。
黎城县
二月祭韭，种稷瓜瓠葺蚕室，收小蒜，接果树，种小萝卜。
和顺县
二月二十五日，结Z为亭楼纸火，迎合山大王于县致祭。
大同府
二月二日，各村疃社地醵钱献牲，谓之扶龙头。
马邑县
二月二日，龙抬头，农家祭献龙王，会饮庙中，曰开庙门。
《河南志书》仪封县
二月二日，灶灰拦门辟灾。
荥泽县
二月二日，敲瓦摇葫芦，以辟百毒。
怀庆府
河阳出王鲔鱼，即今黄鱼，形如豕，口与目俱在腹下。每岁二月出于石穴，逆河而上，人乃取之。
《陕西志书》富平县
二月二日，以灰画于庄墙外，曰：卫庄人。以是日谒高C庙曰祈嗣。
蒲城县
二月二日，谒真人洞。
凤翔县
二月二日，煮食元宵灯盏，俗谓之咬蝎子。
西乡县
二月二日，蒿坪寺药王大会，官民俱往上香，远近毕至，妇女亦踏青，采野菜供食。
兴安州
二月二日，倾国皆赴药王山拈香。
平凉府
二月昧爽，男女持箕布灰，循墙屋基祝曰：一月一，龙昂头，万物齐昂头，唯有蚤虱不昂头。是月，始露，雷始声，六畜交，始字，鸟群讹，鸡登伏，鱼泮游，柳始叶，迎春、探春、山桃、杏吐花，芍药黄，丽春百花始萼，农去裘，乃耕播，夏种、筑、百役俱兴。大粪田，牛羊饲谷，种树，百蔬红蓝莴苣，接嘉果卉。下旬播谷植柳，嘉蔬食波J。
真宁县
二月初二日，朝药王洞。
《江南志书》句容县
二月惊蛰，祭社祈年，田家击锣鼓喧呶，以禳鼠雀。县令诣茅山祭龙。
高淳县
二月初旬，祀张菩萨即祠山神也。自一日至八日多风雨，名冻食节
吴县
春仲，西虹桥踏青。十九日，以观音诞，支硎山进香。
长洲县
二月始和，即命楼船箫鼓，游山览胜。
昆山县
二月初八，俗称张大帝诞日。是日，西南风，则农有秋。
嘉定县
惊蛰喜闻雷。谚云：惊蛰闻雷，米似泥。又云：惊蛰雷声未是奇，春分无雨病人稀。月中但得逢三卯，豆果棉花处处肥。二月八日为张大帝生日。必有风雨酿寒。云大帝吃冻狗肉。逢辰日，上天有请客风、送客雨。是日，候西南风，而知有秋。
松江府
二月十九日，相传为观音大士生日，皆诣城西超果寺进香。是月，童子放风鸢，夜或以灯k火，作二纸翼贯K中，凌风而上，亦有烟爆，飞如繁星。
无锡县
二月，北塘旧有香灯之会，盖吴人进香，武当者必w期会于无锡，至之夕联索于樯，纵横上下悬灯满之，至不可数。于是邑之士女亦连舫出观，栉比数里，影落湖中，互相映发。
淮安府
二月二日，稚子蓄发，贫者冠巾髻。
睢宁县
二月二日，爆粟俗曰爆虫。
高邮州
二月上，雷鸣记夜雨。
萧县
二月二日，取灰围仓囤于天井，以兆谷登如风，不吹灰飞即为瑞应。
太湖县
春分后数日，杜鹃鸣，俗呼为阳雀。且谓：先闻之，行路时多涝。先闻之，寝时多灾。其下乡滨湖间绝少，苗将实则无声。
徽州府
二月二十八日，歙休之民舆汪越国之像而游，云以诞日为上寿。设俳优之戏，飞纤垂遍，诸革仪卫，前导珈赋尚校震于乡井以为奇隽。是月，下春种燠王善菜于盆，在山间者迟都之候，盈旬种雪平地尺。夏大水，水涨如其数。
休宁县
二月以雷鸣占雨雪，惊蛰前鸣多雪，是月多雨，次月旱，春分日，东方占云有青云，宜麦，无则事不成。
太平县
二月十二日，九丞相公赛会。会所有三：一附城水东乡、一西乡、一三门乡。画纸为旗，或百面或数十面。是日各拥出游。在城者，遍游城内外，听其所如扛轿者。不得主，或逍遥衢，或回翔河畔，兴倦而归。在西乡者，为一方主，无卜不验。入庙，人不敢仰视会首，先期择戏子，立戏棚，临时设祭，及送俱设盛筵，备诸品糜费，多至数百金。在三门者，每家必备牲牢，嘉硕肥]以祭。三处或游以敬，或戏以敬，或祭以敬。在神为祈赛之常，在民有踵事之异。
铜陵县
二月上丁祭文庙，上戊祭社坛，上巳祭南坛。
合肥县
春分日，民并种，戒火草，有鸟，如乌先鸡而鸣架架格格民候此鸟，则入田以为候。
石埭县
二月十九日，为大士诞期，各家皆挈童男女至庵寺，著僧服度关，以禳灾星。
怀远县
仲春之月，以惊蛰日阴晴，占一春之晴雨。
含山县
二月三日为文昌帝君诞辰，城中绅士敛赀以祝。或祝于学，或祝于宫。
《浙江志书》杭州府
二月初一日，自唐李泌奏停正月晦日。以初一为中和节，俗有挑菜之会。今民间于初二日，或戴蓬草和米粉煎为饼以应节物。十九日，上天竺大士诞辰，三吴士女买舟进香，不可亿计。越州岁进巨烛，其大如椽，鼓吹导送，幡盖络绎。由北新关至松木场，舟车衔接数十里不绝。自此以往，士女争先出郊，谓之：探春。画舫轻舟，栉比鳞集。笙歌箫鼓之声振动远近。其游之次第：先南屏、放生池、湖心亭、岳王坟、卢舍庵，后入西陵桥、放鹤亭。日衔半规，始渐散去。绛纱笼烛车马争门而入，日以为常。比来皋亭山刘坟村，每当春日桃花盛放，一望如云锦，游人多问津焉。
嘉兴县
二月二日下瓜茹菜种。
桐乡县
二月二日，人戴蓬草以辟头风。是月，儿童竞放纸鸢。谚曰：杨柳青，放风筝。
孝丰县
二月十九日，观音诞，妇女竞会佛所诵经，至扮台阁迎会，争奇38巧，致费不赀。
绍兴府
二月二日，始开西园纵郡人游观，谓之开龙日。府帅领客观竞渡。异时竞渡有争进攘夺之患。自史浩为帅，虽设银杯Z帛，不问胜负，均以予之，自是为例。儿童歌青梅，声调宛转。大抵如巴峡竹枝之类。
馀姚县
二月放风鸢，病者以为祷。
仙居县
二月三日，各迎城隍暨合殿神于境，以祈年。张灯作乐如元宵。神各有属不相混。
兰溪县
二月二日，俗传是日为城隍神生日。合市人先一日结Z亭、香亭，燃大绛蜡亭作诸奇巧而迎其庙神，以游于街。亦作鳌山设斋斛。令僧道诵经庙中，焚香罗拜，倩优作戏，食汤饼焉。
浦江县
二月十五日，家长率子孙齐诣祠堂，祭始祖及四代。祭毕，散胙而宴饮焉。
瑞安县
二月二日，各庙延僧道设醮，奉神沿门洒净旌旗亭，阁靡丽奇巧，夜张花灯送神还庙，光如繁星。
龙泉县
二月初一日，有风雨主米贵，月内虹见秋米贵，若在西方愈贵。其日值惊蛰主蝗；其日值春分饥；甲子发雷主大熟；甲子日雨主旱；月内有三卯，豆熟春分日晴明无云，万物好。是月行秋，令主大水。
《江西志书》武宁县
春仲多阴翳，谓之弄寒弄暖。
宁州
仲春之间一，雨辄衣绵袷三日，晴则单葛可服。
德兴县
春分之日渍种下秧。
都昌县
二月朔日，邑人备花烛酒果モ拖砩瘢集福礼毕，剧饮极欢而罢，俗名：坊保。
新城县
春分先后数日，分馗飨罨木。
广昌县
二月雷鸣，惊蛰先占春多雷。谚云：正月雷鸣二月雪，三月不秧老生节。
泸溪县
二月渐暖寒，则雨始渍种。
《湖广志书》云梦县
二月二日为龙抬头，田夫疏引麦沟，以待雨至。
石首县
二月螺蚬出水，地菜遍生，穷乡居民男执筐以拾螺。女执筐以寻菜。盖土瘠、产薄、水多、田少。非此不足以佐食。
宝庆府
二月朔日，民间以青囊盛百谷瓜果种相遗。谓之献生子。
宁远县
惊蛰日暖且畏雷，否则其月多雨，次月必旱。
新田县
二月一二三日，止杵臼惧五谷。有山耗，惊蛰宜寒，否则稼损。
《福建志书》惠安县
惊蛰日雷，主一月雨至，次月又旱。是日，不宜寒。故曰：惊蛰不杀虫，寒到五月穷。
仙游县
二月朔夜，或十家或二十家立醮坛悬灯张乐，无异元宵，谓之作福
诏安县
海上飓信，二月初二日为白须飓。
《四川志书》涪州
惊蛰后，农人以水浸稻三日，沥水覆草又三日，孚拆成芽，撒之田中，曰：下秧。
《广东志书》新安县
二月俗以春分社占丰歉。谚云：分在社前，斗米斗钱。言先春分而后社则谷贵也。春分社后，斗米斗豆。言谷贱也。又曰：雨打惊蛰节，二月雨不歇。三月乾耙田，四月米生节。言无水插秧也。
南雄府
二月上日，乡有彭公会，每家值一载。是日，舁神至，某姓坐镇祝祷，极显乡愚吐荧。　五戊日亡人浅葬及新葬地者，家人载牲舁酒往灵丘拜祭，亲友亦备物从之，归则留饮，谓之醮官社地。　嘉会节弱溪有龙虎福主会，士民迎神入祖祠祭奠。幢幡旗盖，璀璨耀目。
始兴县
二月入社田功毕作。即惰窳者，不敢康居。俗呼懒人傍社。
长乐县
仲春之月，蝼蝈鸣，蚯蚓出。蕨可茹，茶可采，K竹生笋。以惊蛰，农播其种。
潮州府
仲春祀先祖，坊乡多演戏。谚曰：孟月灯仲月戏。
石城县
二月上丁日，童子多用发蒙。
澄迈县
二月雷，禁凡一切事，于初一二三日皆不兴作，只亲戚互相往来探问。乡落间以为祈年，尤重其事，犯禁者有罚。
文昌县
二月迎南天火雷电母。高凉郡主夫人。
西宁县
二月二日，俗谓土地神诞日，纠会敛银，置神衣火炮等，诣庙醮奠。
《广西志书》全州
二月八日造乌饭，各方具香烛往参无量寿佛。谓：香花会。
隆安县
二月棉花38锦，橘柚喧蜂，]f鸣。播早种，栽薯芋，撒棉花种麻。民杂郊原殷，耕作近溪人，水坝，造水车。
《云南志书》云南府
二月三日，老幼相率游龙泉，憩石嘴，临江饮酒，歌咏为乐。
建水州
十月士夫祭八蜡祠祈年。
河阳县
二月初八日为迎神社会。先是正月内城外各村设会。轮流迎请诸神毕，首东门迎诸神于会所，设醮三日。四门轮递迎请之期。用锦Z装演马匹，名曰神马。并台阁故事，备极美丽。夕则比户张灯，笙歌Z舞，以供游人玩乐。相沿已久。俗传祈年丰稔，历有明验。
新兴州
二月十九日，农者祀龙于九龙池，祷水。州官斋戒诣奠。

[book_title]岁功典第三十卷
仲春部艺文一
中东门铭　　　　　　　　后汉李尤
中东处仲，月值当卯。仓庚有声，隼鹰匿爪。除去桎梏，讼狱勿考。
夹钟二月启　　　　　　梁昭明太子
伏以节应佳辰，时登令月。和风拂迥，淑气浮空。走野马于桃源，飞少女于李径。花明丽月，光浮窦氏之机。鸟U芳园，韵响上乔之管。敬想足下，优游泉石，放旷烟霞。寻五柳之先生，琴尊雅兴。谒孤松之君子，鸾凤腾翩。诚万世之良规，实百年之令范。但某席户幽人，蓬门下客。三冬勤学，慕方朔之雄才。万卷常披，习郑元之逸气。既而风尘顿隔，仁智并乖。非无衰侣之忧，诚有离群之恨。谨伸数字，用写寸诚。
东郊朝日赋〈以国家行仲春之令为韵〉　唐陆贽
日为炎精，君实阳德。明至乃照临下土，德盛则光被四国。大垂象圣，作则候春分之节。时则罔愆，顺周官之仪，事乃不忒。于是载青纾俨翠华，盖留残月，旗拂朝霞。咸济济以皇皇，备礼容于邦家天子。躬整服以待曙，心既诚而望赊。倏而罢严，更辟禁城。五辂齐驾，八鸾启行。风出郊而草偃，泽先路而尘清。卷馀霭于林薄，动神光于旆旌。初破镜而牛掩，忽成轮而上征。杲耀荣光，分辉于千品万类。烟比鹕，均烛于四夷八。一人端冕以仰拜，百辟奉璋而竭诚。故曰：天为父，日为兄。和气旁通，帝德与日德俱远。清光相对，帝心与日心齐明。时也，春事既用，夹钟律中。登观台而瑞集，睹芳甸而农众。东为阳位，故出拜于国东。仲居时中，乃展礼于春仲。既而盛礼毕陈，銮回轮。家有罄室，巷无居人。备礼服之灿灿，殷游车之辚辚。人望如草，我泽如春。惟天德与圣寿，配朝日而长新。伊兹礼之可持，历前代而之。汉拜庭中，成烦亵之细事。魏朝岁首，失礼经于旧时。国家钦若天命，率由时令。矫前王之失德，古典而施敬。俾伯夷之掌礼。侔轩后以作圣恭。承命于春卿，遂观光而兴咏。
中和节百辟献农书赋〈以嘉节初吉修是农政为韵〉侯喜
我后令节，中和孔嘉。冻已全解，桃仍欲华。庆赏之多，燕乐既均于九有；播植之始，教化爰贞于四遐。于是，心膂周召，股肱稷l，洎彼庶尹，当兹新节。阳和溥畅，言拜赐于生成。稼穑艰难，乃载陈于睿哲。观其克合天意，咸造皇居。佥曰：国以人为本，人以食为储。政令不差，则华裔知劝，水旱无备，则仓廪其虚。且自古在昔，靡不有初。敬授人时，而尧典垂记；大无禾麦，则鲁史频书。今陛下夔夔，日慎一日。惟人是忧，惟农是恤。是以，域中无事，海内殷实。人献其诚，神降之吉。臣等叨遇昌运，思裨大猷，惟兹南亩，可致崇丘。虔考令辰，实当四仲之首。敬举彝典，庶为六府孔修。岂止合彼九畴，冠夫百氏。高悬象魏，必日就而月将。永播蒸黎，自风行而草靡。帝曰善哉，子之言是。于变时雍，恭慎是宗。应天地中和之气，备朝廷中和之容。君告成中和之功，久而作乐。臣献守中和之术，先告三农。此所谓超羲越轩，臣贤主圣。树光宅之深本，为经邦之善政。美哉。启沃之义，于斯为盛。
中和节百辟献农书赋〈同前韵〉贾M
圣上睹万国之无事，伟三农之可嘉。因月令之初，爰询播植。俾年丰之庆，无隔幽遐。于是，文武毕陈，威仪斯列。爰修耒耜之务，用广异同之说。将斯〈疑作期〉国实京坻，人怀礼节。捧书而进，知地利之可分。足食是图，见天心之载悦。既而启文字，俨簪裾。焕夔龙之献纳，掩河洛之图书。得富国以如此，契生人于厥初。稽重谷之言，徒称董仲。验深耕之法，何愧朱虚。所以候惊蛰之辰，应夹钟之律。昭八政之所用，蓄九年之罔失。是是，将致乎千斯仓，爰始爰谋，必因乎四之日。故当载阳之候，以进为邦之术。俾农识不耕之凶，岁获终亩之吉。且中也者，表天地之交泰。和也者，象德化之优柔。致中和之令节，展稼穑之允修。将明肥硗异，等丰歉殊收。人靡在阿之叹，野传击壤之讴。已矣哉，富庶之规既如此，弼谐之道必于是。佐兀化之风行，动黎元而草靡。故得祥生地表，庆发天宗。百谷允修，臣罔惭于后稷。兆人乃粒，帝有迈于神农。伊斯事之明盛，掩前代之辉映。因献寿之嘉辰，遂启心于善政。何必考李悝之地力，览崔之月令。懿此群公之书，永作九州之庆。
中和节百辟献农书赋〈同前韵〉　胡直钧
农为务本，春则岁华。和者，取至和之靡忒。中者，象居中之莫邪。吾君将以，发教源于仲序，配节令于孔嘉。知稼穑之道，则无逸之书。何远睹播植之论，审后稷之训。不遐至若四海，无事万方胥悦。野思疆理之勤，朝有田畴之说。铸兵器为农器，更旧节为新节。天子方坐承明之庐，端穆清之居。百执事孜孜而奉职，群有司济济以进书。曰陛下德被淳古，时登太初。念耘耔之勤，每思亲劳。伫丰年之应，曾不自虚。〈一作摅〉臣所以极闻见而献可，庶将获小大之所如。伏以羲徇平秩，时在元吉。既钱D之徒营，固准直而何失。迟西成于遗秉之岁，戒东作于寅宾之日。庶居勤之辈，咸执其常惰游之。人罔敢不率，皇上谐众议允嘉。猷载耒耜而亲耕，天下皆劝。率公卿而终事，庶绩咸修。然后创典章，颁远迩。斯载耕之自此，伫多稔之千彼。稽泛氏之法，未足方之。考周官之规，谅当改是。岂不以群下执躬，在上务农。故将降元功于后土，介景福于天宗。况令节适时，良图合盛。近可法于三务，远从规于八政。岂将独播美于兹辰，冀终古而辉映。
中和节百辟献农书赋〈同前韵〉　郑式方
圣人清谧六合，车书一家。皇心协于天统，节令徵为国华。思播植以富人，故农书是进。建中和而照物，俾淳风不遐。是以四夷即叙九谷，用嘉当其大庙。o临韶光发泄，二月初吉，式协于农祥。三务成功，不亏乎岁节。授其时，用天之道。进其书，知人则哲。一人垂拱以忧勤，百辟献章而诚竭。于是，元老进而言曰：陛下道治无外，化康有截。犹虑九扈未弘，三时尚缺。命陈书而王化可阐，俾知方而农政斯列。既戒既种，粢盛之望有期。弗震弗渝，地利之宜奚设。岂不以寒气总入，春阳始初，陈乎五种之用，本乎三农之书。王者则千亩是藉，庶人则中田有庐。故年谷之顺不差，物力之功克实。首嘉节而东作方起，符中星而西成乃毕。其殖也习无不利，其耕也动罔不吉。然后邦国知息节之宜，象魏识劝农之术。于以见君臣克协，于以见土谷惟修。足食表丰年之庆，多兴大田之猷。且夫节者育物于生成。农者丰功于遐迩。善宣兮时罔不若；化洽兮物无非是。乃疆乃理，歌积庾于京坻。有翼有凭，致殊方之率俾。非我后圣应太昊，德包神农，则不能尽地力，祈天宗。故得贞万姓，行八政。幸沐化于和平，庶采葑而谣咏。
中和节奉陪杜尚书宴集序　　　梁肃
沛乎圣人，在穆清之中。合四序，茂万物，谓二月之吉，殷天人之和。肇以是日为中和节。原夫中以立天下之本，和以通天下之志。明君所以总万邦也，奉时以协气，播气以授人。元侯所以承王命也，于时上元。甲子之六岁，地平天成。河海清晏，君臣高会。由内及外粤我主公。总扬州领东，诸侯既承湛露之泽，且式燕之礼。乃邀中贵人，及我上介部从事，列将群吏、大官、重客峨星，弁执象笏，脱剑曳绶。列于宾席者，百有馀人。火旗在门，雷鼓在庭。合乐既成，大庖既盈。左右无声，旨酒斯行。乃陈献酬之事，乃酣无算之饮。于是，群戏坌入，丝竹杂e，碌舞，撞悬索走之疾飞。凡拔距扛鼎，u刃之奇，迭作于庭内。急管参差，长袖袅娜之美，阳春白雪，流徵清角之妙。更奏于堂上。风和景迟，既醉且仪，自朝及暮，惟节有度。君子谓：福禄之所，浃在是命矣。既醉，小子且辄起而言曰：大君有命，令节兹始，我公宴喜，于以受祉。文以发德，歌以颂美。于胥乐兮胡可废已。公曰：善乃俾座，客偕以六韵成章，授简为序。上以志王泽所及，次以纪方镇之欢，末以示将来盛事云尔。
仲春部艺文二〈诗词〉
仲春振旅　　　　　　　　　晋傅元
古圣人出行，《古今乐录》曰：仲春振旅。言大晋，申文武之教，畋猎以时也。
仲春振旅，大致民武，教于时日，新师执提，工执鼓坐作，从节有序。盛矣。允文允武，L田表l。申法誓，遂围禁。献社祭，允以时。明国制，文武并。用礼之经，列车如战。大教明，古今谁能去兵。大晋继天济群生。
咏美人春游　　　　　　　　梁江淹
江南二月春，东风转绿O。不知谁家子，看花桃李津。白雪凝琼貌，明珠点绛唇。行人咸息驾，争拟洛川神。
春祈稷P夏　　　　　　　　隋牛弘
粒食兴教，播厥有先。尊神致洁，报本维虔。瞻榆束耒，望杏开田。用凭戬谷，式咏丰年。
春中兴庆宫T宴〈并序〉　　唐元宗
夫抱器怀才，含仁蓄德，可以坐而论道者。我于是乎辟重门以纳之。作捍四方，折冲万里，可运筹帷幄者，我于是乎县重禄以待之。是故，外无金革之虞，朝有|绅之盛。所以，岩廊多暇，垂拱无为。不言而海外知归，不教而寰中自肃。元亨之道，其在兹乎。况乎天地交，而万物通。阴阳和，而四时序。所宝者粟，所贵者贤。故以宵旰为怀，92元在念。尽力沟洫，不知宫室之已卑。致敬鬼神，不知饮食之斯薄。往以仲冬建子，南至初阳，爰诏司存，式陈郊祀。挹裔夏之诚请，答人神之厚眷。烟归太乙，礼备上元。足以申昭报之情，足以极严之道。然心融万类，归雷雨之先春，庆洽百僚，象云天而高宴。岁二月，地三秦，水泛泛而龙池满，日迟迟而凤楼曙。青门左右，轩庭映梅柳之春。紫陌东西，幕动烟霞之色。撞钟伐鼓，云起雪飞。歌一声而酒一杯，舞一曲而人一醉。诗以言志，思吟湛露之篇。乐以忘忧，惭运临汾之笔。
九达长安道，三阳别馆春。还将听朝暇，回作豫游辰。不战要荒服，无刑礼乐新。合T覃土宇，欢宴接群臣。玉蟹汕日，琼筵荐八珍。舞衣云曳影，歌扇月开轮。伐鼓鱼龙杂，撞钟角抵陈。曲终酣兴晚，须有醉归人。
中和节赐百官燕集因示所怀　　德宗
至化恒在宥，保和兹息人。推诚抚诸夏，与物长为春。仲月风景暖，禁城花柳新。芳时协金奏，赐燕周群臣。丝竹岂云乐，忠贤唯所亲。庶洽朝野意，旷然天地均。
中春麟德殿会百僚观新乐　　　同前
芳岁肇佳节，物华当仲春。乾坤既昭泰，烟景含氤氲。德浅荷元贶，乐成思治人。前庭列钟鼓，广殿延群臣。八卦随舞意，五音转曲新。顾非咸池奏，庶协南风薰。式宴礼所重，浃欢情必均。同和谅在兹，万国希可亲。
中和节日赐群臣宴赋七韵　　　同前
东风变梅柳，万汇生春光。中和纪月令，方与天地长。耽乐岂予尚，懿兹时景良。庶遂亭育恩，同致寰海康。君臣永终始，交泰符阴阳。曲沼水新碧，华林桃稍芳。胜赏信多欢，戒之在无荒。
中和节日宴百僚赐诗　　　　　同前
韶年启仲序，初吉谐良辰。肇兹中和节，式庆天地春。欢酣朝野同，生德区宇均。云开洒膏露，草疏芳河津。岁华今载阳，东作方肆勤。惭非薰风唱，曷用慰吾人。
赋得春莺送友人　　　　　　刘孝孙
流莺拂绣羽，二月上林期。待雪消金禁，御花向玉墀。翅掩飞燕舞，啼恼婕妤悲。料取金闺意，因君问所思。
仲春郊外　　　　　　　　　　王勃
东园垂柳径，西堰落花津。物色连三月，风光绝四邻。鸟飞村觉曙，鱼戏水知春。初晴山院里，何处染嚣尘。
郊兴　　　　　　　　　　　　前人
空园歌独酌，春日赋f居。泽兰侵小径，河柳覆长渠。雨去花光湿，风归叶影疏。山人不惜醉，唯畏绿樽虚。
春中喜王九相寻〈一作孟浩然晚春〉前人
二月湖水清，家家春鸟鸣。林花扫更落，径草踏还生。酒伴来相命，开樽共解酲。当杯已入手，歌妓莫停声。
二月乐游诗　　　　　　　　　郭震
二月芳游始，开轩望晓池。绿兰日吐叶，红蕊向盈枝。柳色行将改，君心幸莫移。阳春遽多意，唯愿两人知。
奉和圣制中和节曲江宴百寮　　李泌
风俗时有变，中和节惟新。轩车双阙下，宴会曲江滨。金石何铿锵，簪缨亦纷纶。皇恩降自天，品物咸知春。慈恩匝寰瀛，歌咏同君臣。〈阙一韵〉
二月闺情　　　　　　　　　　袁晖
二月韶光好，春风香气多。园中花巧笑，林里鸟能歌。有恨离琴瑟，无情著绮罗。更听春燕语，妾亦不如他。
春水生　　　　　　　　　　　杜甫
二月六夜春水生，门前小滩浑欲平。鸬鹚莫漫喜，吾与汝曹俱眼明。
赠阙下裴舍人　　　　　　　　钱起
二月黄鹂飞上林，春城紫禁晓阴阴。长乐钟声花外尽，龙池柳色雨中深。阳和不散穷途恨，霄汉常悬捧日心。献赋十年犹未遇，羞将白发对华簪。
仲春晚寻覆釜山　　　　　　　前人
蝴蝶弄和风，飞花不知晚。王孙寻芳草，步步忘路远。况我爱青山，涉趣皆游践。萦回必中路，阴晦阳复显。古岸生新泉，霞峰映雪t。交枝花色异，奇石云根浅。碧洞志忘归，紫芝行可搴。应嗤嵇叔夜，林卧方沈湎。
仲春　　　　　　　　　　　谢良辅
江南仲春天，细雨色如烟。丝为武昌柳，布作石门泉。
二月　　　　　　　　　　　　鲍防
忆长安二月时，元鸟初至C祠。百啭宫莺绣羽，千条御柳黄丝。更有曲江胜地，此来寒食佳期。
皇帝移晦日为中和节　　　　　吕渭
皇心不向晦，改节号中和。淑气同风景，佳名别咏歌。湔裾移旧俗，赐尺下新科。历象千年正，T醵四海多。花随春令发，鸿度岁阳过。天地齐休庆，欢声欲荡波。
试中和节诏赐公卿尺诗　　　　李观
淑节韶光媚，皇明宠锡崇。具寮颁玉尺，成器幸良工。岂止寻常用，将传度量同。人何不取利，物亦赖其功。紫翰宣殊造，丹诚厉匪躬。奉之无失坠，恩泽自天中。
试中和节诏赐公卿尺诗　　　陆复礼
春仲令初吉，欢娱乐大中。皇恩贞百度，宝尺赐群公。欲使方隅法，还令规矩同。捧观珍质丽，拜受圣恩崇。如荷丘山重，思酬方寸功。从兹度天地，与国庆无穷。
奉和圣制中春麟德殿会百寮观新乐权德舆
仲春蔼芳景，内庭宴群臣。森森列干戚，济济趋钩陈。大乐本天地，中和序人伦。正声迈咸C，易象含羲文。玉俎映朝服，金钿明舞茵。韶光雪初霁，圣藻风自薰。时泰恩泽溥，功成行缀新。赓歌仰昭回，窃比华封人。
奉和圣制中和节赐百官宴集因示所怀前人
万方庆嘉节，宴喜皇泽均。晓开q叶初，景丽星鸟春。藻思贞百度，著明并三辰。物情舒在阳，时令弘至仁。衢酒和乐被，薰弦声曲新。赓歌武弁侧，永荷元化醇。
二月二十七日社兼春分端居有怀简所思者前人
清昼开帘坐，风光处处生。看花诗思发，对酒客愁轻。社日双飞燕，春分百啭莺。所思终不见，还是一含情。
和大夫边春呈长安亲故　　　杨巨源
严城吹笛思寒梅，二月冰河一半开。紫陌诗情依旧在，黑山弓力畏春来。游人曲岸看花发，走马平沙猎雪回。旌旆朝天不知晚，将星高处近三台。
中和节诏赐公卿尺　　　　　　裴度
阳和行庆赐，尺度及群公。荷宠承佳节，倾心立大中。短长思合制，远近贵攸同。共仰财成德，将酬分寸功。作程施有政，垂范播无穷。愿续南山寿，千春奉圣躬。
春雪　　　　　　　　　　　　韩愈
新年都未有芳华，二月初惊见草芽。白雪却嫌春色晚，故穿庭树作飞花。
春村　　　　　　　　　　　白居易
二月村园暖，桑间戴胜飞。农夫舂旧谷，蚕妾捣新衣。牛马因风远，鸡豚过社稀。黄昏柳下路，鼓笛赛神归。
二月二日　　　　　　　　　　前人
二月二日新雨晴，草芽菜甲一时生。轻衫细马春年少，十字津头一字行。
二月望日　　　　　　　　　　徐凝
长短一年相似夜，中秋未必胜中春。不寒不暖看明月，况是从来少睡人。
二月二日　　　　　　　　　李商隐
二月二日江上行，东风日暖闻吹笙。花须柳眼各无赖，紫蝶黄蜂俱有情。万里忆归元亮井，三年从事亚夫营。新春莫悟游人意，更作风檐夜雨声。
二月晦日留别邺中友人　　　　贾岛
立马柳花里，别君当酒酣。春风渐向北，云雁不飞南。明晓日初一，今年月又三。鞭羸去暮色，远岳起烟岚。
以庭前海棠梨花一枝寄李十九员外韩
二月春风澹荡时，旅人虚对海棠梨。不如寄与星郎去，想得朝回正画眉。
长安春　　　　　　　　　　　韦庄
长安二月多香尘，六街车马声辚辚。家家楼上如花人，千枝万枝红艳新。帘间笑语自相问，何人占得长安春。长安春色本无主，古来尽属红楼女。如今无奈杏园人，骏马轻车拥将去。
二月二日宴中贻同年封先辈渭　黄滔
帝尧城里日御杯，每倚嵇康到玉颓。桂苑五更听榜后，蓬山二月看花开。垂名入甲成龙去，列姓如丁作鹤来。同戴大恩何处报，永言交道契陈雷。
春分　　　　　　　　　　　　徐铉
仲春初四日，春色正中分。绿野徘徊月，晴天断续云。燕飞犹个个，花落已纷纷。思妇高楼晚，歌声不可闻。
中春宴游　　　　　　　　　　刘兼
二月风光似洞天，红英翠萼簇芳筵。楚王云雨迷巫峡，江令文章媚蜀笺。歌黛入颦春袖敛，舞衣新绣晓霞鲜。酒阑香袂初分散，笑指渔翁钓暮烟。
陪尹子渐申安礼宿香山寺　　宋蔡襄
二月已强半，寻春登石楼。山光侵雨变，草色到云休。归鸟沈岩际，行人过树头。剥苔看石碣，因火认渔舟。渐夜滩声恶，凭虚屋势浮。乘f聊自适，觞咏属君流。
二月八日北城f步　　　　　　曾巩
土膏初动麦苗青，饱食城头信意行。兼起高亭临北渚，欲乘长日劝春耕。
二月吟　　　　　　　　　　　邵雍
林下故无知，唯知二月期。酒尝新熟后，花赏半开时。只有醺酣趣，殊无烂漫悲。谁能将此景，长贮在心脾。
乐春吟　　　　　　　　　　　前人
四时唯爱春，春更爱春分。有暖温存物，无寒著莫人。好花方蓓蕾，美酒正轻醇。安乐窝中客，如何不半醺。
南浦　　　　　　　　　　　王安石
南浦东冈二月时，物华撩我有新诗。含风鸭绿粼粼起，弄日鹅黄袅袅垂。
和孟坚二月晦同出城　　　　　郑侠
花柳接重，三分破二春。江云初弄雪，垄麦旋收新。缨绂嗟尘事，农桑羡野民。暂陪游乐乘，此日是何辰。
二月六日送京酝上尧夫　　　　程颢
红樱零落杏花开，春物相催次第来。莫作林间独醒客，任从花笑玉山颓。
癸丑春分后雪　　　　　　　　苏轼
雪入春分省见稀，半开桃杏不胜威。应惭落地梅花识，却作漫天柳絮飞。不分东君专节物，故将新巧发阴机。从今造物尤难料，更暖须留御腊衣。
二月三日点灯会客　　　　　　前人
江上东风浪接天，苦寒无赖破春妍。试开云梦羔儿酒，快泻钱塘药玉船。蚕光阴非故国，马行灯火记当年。冷烟湿雪梅花在，留得新春竹上元。
二月十九日携白酒鲈鱼过詹使君食槐叶冷淘　　　　　　　　　　　　前人
枇杷已熟灿金珠，桑落初尝滟玉蛆。暂借垂莲十分盏，一浇空腹五车书。青浮卵碗槐芽饼，红点冰盘藿叶鱼。醉饱高眠真乐事，此生有味在三馀。
绝句　　　　　　　　　　　黄庭坚
竹笋才生黄犊角，蕨芽初长小儿拳。试寻野菜炊香饭，便是江南二月天。
二月二日挑菜节　　　　　　　张耒
久将菘芥d南羹，佳节泥深人未行。想见故园蔬甲好，一畦春水辘轳声。
春风　　　　　　　　　　　吕本中
春风随长江，一日行万里。萧条起岷山，H忽度扬子。江南千酒楼，春风楼上头。金樽开翠幄，青帘吹客愁。长堤二月暖，寒溪千古流。纷纷桃李花，处处作芳华。不见梁间燕，空悲王谢家。
二月二十四日即事　　　　　张九成
春来寻胜事，此兴亦何穷。夜雨乱江渌，朝花退日红。雷声惊岭北，云气涨溪东。蓑笠冲泥去，谁知与我同。
二月三日登楼　　　　　　　范成大
百尺西楼十二栏，日迟花影对人f。春风已入片时梦，寒食从今数日间。
中春过阳亭　　　　　　　　　张
亭古危临岸，林幽巧近城。烟容随雨住，花片著溪清。春事已如许，客怀谁与倾。庭前几株树，满意欲敷荣。
仲春有怀　　　　　　　　　　前人
西湖景物元潇洒，杨柳新来两岸垂。亦有游人往来否，不应f过看花时。
壬戌二月　　　　　　　　　　徐玑
山城二月景如何，行处时时听踏歌。淡色似黄杨叶小，浓香如蜜菜花多。春容每到晴时改，天气偏从雨后和。好向溪头寻钓侣，小溪连夕涨清波。
春日呈黄子迈大卿　　　　　戴复古
帝里风光二月新，西湖几队踏青人。杏花时节偏饶雨，杨柳门墙易得春。或是或非尘里事，无穷无达醉中身。五陵年少F豪举，寂寞诗家戴叔伦。
春行　　　　　　　　　　　真山民
短帽轻衫步履迟，微暄天气乍晴时。池融嫩碧销残冻，春剪新红缀旧枝。岚气C衣堪入画，禽声到耳足供诗。东风苦欲招人醉，频掉桥西卖酒旗。
二月十日　　　　　　　　　　谢翱
山居少四邻，槠叶半为薪。野色生遥念，空江滞此身。风涛春忆越，亲旧晚游秦。独拟寻鸡犬，云萝挂葛巾。
二月春将半　　　　　　　　黄希旦
二月春将半，农耕细雨中。花前轻薄子，醉倒笑春风。
春半喜晴　　　　　　　　　金完颜q
阴寒二月雪含云，两日开晴淑景新。借问海棠红几许，杏花杨柳不曾春。
壬午西城湖中游春　　　元耶律楚材
二月河中草木青，芳菲次第有期程。花藏径畔春泉碧，云散林梢晚照明。含笑山桃还似识，相亲鱼鸟自忘情。遐方且喜丰年兆，万顷青青麦浪平。
春半探花　　　　　　　　　洪希文
芳菲著雨便成苔，问讯东君几日回。闰月不曾花下去，今朝偶到树边来。几何间阔莺偏老，如此生疏蝶也猜。流水时光容易过，举头枝上已青梅。
永乐八年春二月被诏直内阁即事二首明胡俨
清晓朝回秘阁中，坐看宫树露华浓。绿窗朱户图书满，人在蓬莱第一峰。
浩荡东风雨散丝，暗移春色上花枝。云阴半粤楼晚，正是词臣退直时。
春寒　　　　　　　　　　　杨守陈
二月燕城暖渐回，北风吹雪遍楼台。春寒毕竟无多日，桃李何须怨未开。
春日即事　　　　　　　　　　郑琰
荇叶田田柳叶齐，女郎何处唱铜L。春衣队过频嘶马，社酒人归尽38鸡。二月杏花三日雨，千山杜宇一声啼。年华渐逐东风去，肠断红桥小苑西。
二月〈以上诗〉　　　　　　曹大章
二月郊南柳色春，淡云晴霭动芳辰。霏霏花气偏随酒，袅袅莺歌解和人。野舫醉乘明月渡，芳洲情与白鸥驯。武陵溪水深几许，笑逐桃花欲问津。
春光好　　　　　　　　　后唐和凝
纱窗暖画屏，f云鬟，睡起，四肢无力半春间。　玉指剪裁，罗胜金盘，点缀酥山，窥宋深心无限，事小眉弯。
探春令　　　　　　　　　　宋徽宗
帘旌微动，悄寒天气，龙池冰泮，杏花笑吐，香犹浅，又还是春将半。　清歌妙舞，从头按，等芳时开宴，记去年，对著东风，曾许不负莺花愿。
凉州令　　　　　　　　　　晁补之
二月春犹浅，去年樱桃开，遍今年春色怪，迟迟红梅尚早，未露胭脂面。　东君遣春来，缓似会人。深愿蟠桃新镂，双盏相期，似此春长远。
踏莎行　　　　　　　　　　杜安世
雨霁风光，春分天气，千花百草争明媚。画梁新燕一双双，玉笼鹦鹉嫌孤睡。　薜荔依墙，莓苔满地，青楼几处歌声丽。蓦然旧事上心头，无言敛皱眉山翠。
玉楼春〈春半〉　　　　　　赵长卿
江村百六春强半，拍拍池塘春水满。风团柳絮舞如狂，雨压橘花香不散。　阴阴巷陌f庭院，小立危栏羞燕燕。不知何事未还乡，除却青春谁作伴。
蓦山溪〈春半〉　　　　　　　张震
青梅如豆，断送春归去。小绿间长红，看几处云歌柳舞。偎花识面，对月共论心，携素手，采香游，踏遍西池路。　水边朱户，曾记销魂处。小立背秋千，空怅望娉婷韵度。杨花扑而，香糁一帘风，情胍胍，酒厌厌，回首斜阳暮。
水龙吟〈春游〉　　　　　　　陆游
摩诃池上追游，路红绿参差春晚。韶光妍媚，海棠如醉，桃花欲暖。挑菜初f，禁烟将近，一城丝管。看金鞍争道，香车飞盖，争先占，新亭馆。　惆怅年华暗换，黯销魂，雨收云散。镜奁掩月，钗梁折凤，秦筝斜雁，身在天涯，乱山孤垒，危楼飞观。叹春来，只有杨花，和恨向东风满。
好事近〈仲春〉　　　　　　　汪莘
春早不知春，春晚又还无味。一点日中星鸟，想尧民如醉。　不寒不暖杏花天，花到半开处。正是太平风景，为人间留住。
盐角儿〈春半〉　　　　　明冯鼎位
春分过也，小楼昨夜。棠梨花谢，章台折柳，西园拾翠，暗香随马。　午风轻莺声乍盈盈侣，秋千初罢，再相约，黄昏踏月，窗下绿蛾重画。
仲春部选句
汉张衡《归田赋》：于是仲春令月，时和气清，原隰郁茂，百草滋荣，王睢鼓翼，仓庚哀鸣，交颈颉顽，关关嘤嘤，于焉逍遥，聊以娱情。
魏陈思《王节游赋》：仲春之月，百卉丛生，萋萋蔼蔼，翠叶朱茎，竹林青葱，珍果含荣。凯风发而时鸟欢，微波动而水虫鸣。
晋陶潜诗：春仲通时雨，始雷鸣东隅。
梁简文帝《大法颂》：夹钟应于仲春，甲申在于吉日。北周庾信《华林园马射赋序》：尧以仲春之月，刻玉而游河。
唐白居易诗：何日同宴游，心期二月二。
唐彦谦诗：二月云烟迷柳色，九衢风土带花香。〈又〉寒郊二月初离别，独倚寒林嗅野梅。
郑谷诗：和暖又逢挑菜日，寂寥未是探花人。
释皎然诗：二月湖南春草遍。
宋刘筠《大T赋》：二月初吉，春日载阳，皇帝乃乘步辇，出披香。排飞闼，历未央，御南端之i阙，临迥望之广场。
邵雍诗：年年二月凭高处，不见人家只见花。
陈与义诗：二月山城未见花。
陆游诗：数点霏微社公雨，两丛浓淡女郎花。
元赵孟\诗：二月江南莺乱飞，百花满树柳依依。叶J诗：燕子不来春又半，一帘花雨海棠时。
明吴稼~诗：三春花事终难负，二月风光半未过。
仲春部纪事
《吕氏春秋・古乐篇》：黄帝命伶伦与荣将铸十二钟，以和五音。以施英韶，以仲春之月，乙卯之日，日在奎。始奏之，命之曰咸池。
《宋书・符瑞志》：高辛氏之世妃，曰简狄。以春分元鸟至之日，从帝祀郊C。与其妹浴于元丘之水。有元鸟御卵而坠之。五色，甚好，二人竞取，覆以玉筐。简狄先得而吞之，遂孕。匈剖而生契。
尧在帝位七十年，洁斋修坛场于河雒。二月辛丑，昧，明礼备至于日昃，荣光出河，休气四塞，乃有龙马御甲，赤文绿色，临坛而止，吐甲图而去。〈又〉后二年二月仲辛，率群臣沈璧于洛。礼毕，退俟至于下昃。赤光起，元龟负书而出，背甲赤文成字，止于坛。
《帝王世纪》：成汤十有八祀，乙未二月丙寅，王至东郊，论诸侯功臣之后，封墨台氏孤竹国。
《书经・牧誓》：时甲子昧爽，王朝至于商郊牧野，乃誓。王左杖黄钺，右秉白旄，以麾曰逖矣，西土之人。〈蔡传〉甲子二月四日也。
《诗经・豳风・七月章》：四之日举趾。〈孔传〉四之日，周四月也。民无不举足而耕矣。〈正义〉周之四月即是夏之二月，建卯之月也。
四之日共蚤，献羔祭韭。〈朱注〉蚤，蚤朝也。韭，菜名。献羔祭韭而后启冰。月令仲春，献羔开冰，先荐寝庙是也。《周礼・地官・媒氏》：中春之月令，会男女于是时也。奔者不禁，若无故而不用令者，罚之。司男女之无夫家者而会之。〈订义〉郑康成曰：中春，阴阳交，以成昏礼，顺天时也。王氏详说曰：王子雍执孙卿之言，以为霜降，逆女冰泮杀止，遂别家。语以为说曰：霜降而妇功成，嫁娶者行焉。又曰：冬合男女，且疑仲春之月，遂非婚姻之期。曾不谓诗之所言，大率以春为正，如曰有女怀春；如曰春日迟迟，女心伤悲；如曰仓庚于飞，熠耀其羽。皆以春为正。郑锷曰：或谓是时令，会男女之当嫁娶者，使得以及时，则奔者宜禁，反不禁之。郑康成以谓：重天时，权许之。是否，余以为康成一语之谬，伤败风教，至今牢不可破，可胜叹哉。周人立法之本意言：奔者不禁，若无故而不用令。与今律文言：若之，若同。若之为言及也。谓不禁男女之奔，及无故不用令者，俱有罚耳，奈何以为重天时，权许之耶。陈君举曰：奔者不禁，不当行而行也。无故不用令，宜成礼而不成礼也。故当皆有罚。史氏曰：纳采、问名、纳吉、纳徵、请期，婚礼之常也。当中春之月，而是礼有不备者，皆谓之奔。奔者不禁，听其杀礼而成婚也。内则曰聘，曰妻，奔曰妾。先王重聘礼，故有是说。其实皆由媒氏而合。可谓之淫奔乎。国有凶荒，家遇丧祸，必待备礼，男女失时矣。此谓之故无故而不备礼，其罚也，宜矣。郑景望曰：罚者，罚其父母兄弟尸婚嫁之责也。郑康成曰：司犹察也，无夫家，谓男女之鳏寡者。
《春官・a章》：中春，昼击土、鼓吹、豳诗以逆暑。〈订义〉易氏曰：中春为岁阳之中，昼为日阳之中，如是而逆暑，与尧典所谓日中，星鸟寅宾出日同意。
《夏官・大司马》：中春教振旅。〈订义〉郑康成曰：凡师出曰治，兵入曰振旅。皆习战也。四时各教民以其一焉。春习振旅，兵入收众专于农。王氏曰：春阳用事，非兵之时。郑锷曰：是时，兵当藏也。王昭禹曰：振如振领之振，振而整之也。方其出则治之，以行陈之事。均服同食以一，众心无暇，整其仪饰。及其入焉，明尊卑、辨贵贱，此所以整之也。黄氏曰：四时之田，先教振旅，王者之兵，出于万全。李嘉会曰：一岁之功，必因春之兴作发生，而后万物成，振旅必于春示，一劳而永逸也。
罗氏：中春，罗春鸟献鸠以养国老，行羽物。〈订义〉易氏曰：中春L田，非罗弊之时，故以火弊而搜取其物之不字乳者。此言罗春鸟，何也，以奉至尊为主而已。其次，则献鸠以养国老。又其次，则颁群臣，而谓之行羽物。此外，一毫不可以轻取。
司弓矢：中春，献弓弩〈订义〉王昭禹曰：中春，阳气方和之时。薛氏曰：弓人为弓，曰冬析，干则易春液。角则合夏。治筋则不烦秋。合三材则合寒，奠体则张，不流，冰析则审环，春被弦则一年之事。郑氏谓：期岁乃可用，是弓弩之制，必以春而成。李嘉会曰：易氏以此言献而不言成，盖献槁人之所已成，不知夏秋冬造之，至春始被之弦，乃可献也。
牧师：中春，通淫。〈订义〉郑康成曰：中春，阴阳交，万物生之时，可以合马之牝牡也。月令季春，乃令累牛腾马游牝于牧。秦时书也，秦地寒凉，万物后动。
《秋官・司@氏》：中春，以木铎火禁于国中。〈订义〉郑锷曰：中春，大火之星见于辰，季春，出火，司@先火禁，警以木铎。使无不闻，则除去故火以待新火也。王昭禹曰：为季春将出火，先事而戒也。郑康成曰：火禁，谓用火之处及备风燥。
《冬官・r人》：凡冒鼓，必以启蛰之日。〈订义〉郑康成曰：冒，蒙鼓以革也。启蛰，孟春之中也。蛰虫始闻雷声而动，鼓所取象。郑锷曰：雷之发蛰，声震百里，鼓欲其声如雷。故冒鼓必取启蛰之日。先王之制器，其取法天道，纤悉必考有如此者。
《孟谱》：孟子生时，母梦神人乘云自泰山来，母凝视久之，忽片云坠而寤。里巷皆见有五色云覆孟氏居。按，孟子生于周定王三十七年四月二日，即今之二月二日也。
《孔丛子》：古者，天子岁二月东巡狩所过，诸侯各待于境，天子先问百年者所在而亲问之，然后觐方岳之诸侯。
《汉书・高帝本纪》：二年二月癸未，立汉社稷，施恩德，赐民爵蜀汉民给军事劳苦，复勿租税。二岁，关中卒从军者复家。一岁举民年五十以上，有行，能帅众为善，置以为三老。乡一人，择乡三老一人为县三老，与县令丞尉以事相教，复勿繇戍。
《郊祀志》：高祖十年春，有司请令，县常以春二月及腊祠稷以羊彘。民里社各自裁以祠。制曰：可。
《武帝本纪》：建元元年春二月，赦天下，赐民爵一级，年八十复二算，九十复甲卒。〈注〉二算，复二口之算，复甲卒，不豫革车之赋。
太始三年二月五日，行幸东海，获赤雁，作朱雁之歌。幸琅邪，礼日成山，登之，罘浮大海，山称万岁。〈注〉孟康曰：礼日，拜日也。　如淳曰：祭日于成山也。　师古曰：成山，在东莱不夜县。
《宣帝本纪》：神爵四年春二月，诏曰：乃者凤凰，甘露降集京师，嘉瑞并见，兴泰一，五帝后土之祠祈，为百姓蒙祉福，鸾凤万举，蜚览翱翔集，止于旁，斋戒之。暮，神光显著荐鬯之夕，神光交错，或降于天，或登于地，或从四方来，集于坛上。帝嘉向海内承福。其赦天下，赐民爵一级，女子百户牛酒，鳏寡孤独高年帛。《汉官仪》：光武帝建武三十二年，东巡狩，二月十九日之山虞国家，居亭，百官布野。此日上山，云气成宫阙，百姓皆见。
《后汉书・祭祀志》：建武三十二年二月二十二日辛卯晨，燎祭天于泰山下，南方群神皆从用乐如南郊。《明帝本纪》：永平四年春二月辛亥，诏曰：朕亲耕藉田，以祈农事，京师冬无宿雪，春不燠沐，烦劳群司积精祷求，而比再得时雨，宿麦润泽。其赐公卿半俸，有司勉遵时政，务平刑罚。
永平六年二月，王雒山出宝鼎，庐江太守献之。《章帝本纪》：元和二年二月甲寅，诏曰：山川鬼神应典礼者，尚未咸秩。其议增群祀以祈丰年。丙辰东巡狩。己未，凤皇集肥城。乙丑，帝耕于定陶，诏曰：三老，尊年也。孝弟，淑行也。力田，勤劳也。国家甚休之，其赐帛人一匹，勉率农功。辛未，幸泰山，柴告岱宗。有黄鹄三十从西南来，经祠坛上，东北过于宫屋，翱翔升降。壬申，宗祀五帝于汶上明堂。
《律历志》：元和二年二月甲寅，《制书》曰：古先圣王先天而天不违，后天而奉天时。史官用太初邓平术，冬至之日，日在斗二十二度，而历以为牵牛中星，先立春一日，则四分数之，立春日而以折狱断大刑，于气已迕，用望平和，盖亦远矣。今改行四分以遵于尧，以顺孔圣奉天之文。
《章帝本纪》：元和三年二月壬寅，告常山、魏郡、清河、钜鹿、平原、东平郡太守相曰：月令孟春，善相丘陵土地所宜，今肥田尚多，未有垦辟，其悉以赋贫民，给与粮种，务尽地力，勿令游手。所过县邑，听半入今年田租，以劝农夫之劳。
《安帝本纪》：元初六年春二月乙卯，诏曰：月令仲春，养幼小，存诸孤。季春，赐贫穷，赈乏绝，省妇使，表贞女。所以顺阳气，崇生长也。其赐民尤贫困孤弱单独谷，人三斛，贞妇有节义十斛，甄表门闾旌显厥行。
延光三年春二月，东巡狩，劳赐郡县，作乐。
《张奂传》：奂拜武威太守，其俗多妖忌，凡二月五月产子及与父母同月生者，悉杀之。奂示以义方，严加赏罚，风俗遂改。百姓生为立祠。
《大戴礼记・虞戴德篇》：天子以岁二月为坛于东郊，建五色，设五兵，具五味，陈六律，品奏五声，听明教，置离抗，大侯规，鹄坚物。九卿佐三公，三公佐天子。天子践位，诸侯各以其属就位，乃升诸侯。诸侯之教士，教士执弓挟矢，揖让而升履物，以射其地，心端色容，正时以伎。时有庆以地，不时有让以地。《魏文帝序》：建安二十四年二月壬午，魏太子丕造百辟宝剑，长四尺二寸，选兹良金，令彼国工精而之。至于百辟，淬以清漳，砺以M诸，光似流星，名曰飞景。《千宝晋纪》：泰始四年二月，上幸芳林园，与群臣宴，赋诗观志。
《晋书・礼志》：故事，祀皋陶以社日，新礼改以孟秋之月，以应秋政。挚虞以为祭用，仲春义取重生，改用孟秋，以应刑杀。理未足以相易，宜定新礼如旧。制可。《索传》：孝廉令狐策梦立冰上，与冰下人语。索曰：冰上为阳，冰下为阴，阴阳事也。士如归，妻迨冰未泮，婚姻事也。君在冰上，与冰下人语，为阳语阴，媒介事也。君当为人作媒冰泮而婚成。会太守田豹，因策为子求乡人张公徵女，仲春而成婚焉。
《隋书・礼仪志》：晋元帝建武元年，创有太社，帝社，太稷。凡三坛门墙并随其方色，每以仲春并令郡国县祠社稷，先农县，又兼祀灵星，风伯，雨师之属。
《梁书武帝本纪》：天监十年二月戊申，驺虞一见荆州华容县。
天监十一年二月，新昌济阳二郡，野蚕成茧。
《隋书・礼仪志》：梁初藉田，依宋齐以正月。天监十二年，武帝以为启蛰而耕，则在二月节内。书云以殷仲春藉田，理在建卯，于是改用二月。
《南史・梁武帝本纪》：普通四年二月乙亥，耕藉田，孝弟力田赐爵一级，预耕之司，w日劳酒。
《隋书・礼仪志》：陈制令大中署，常以二月八日于署庭中，以太牢祠老人星，兼祠天皇大帝，太一日，月五星钩陈，北极北斗，三台二十八宿大人星，子孙星都四十六座。
《魏书・礼志》：高祖太和十六年二月丁酉，诏曰：夫崇圣祀德，远代之通典秩〈阙三字〉中古之近规，故三五至仁，唯德配享。夏殷私己，稍用其姓。且法施于民，祀有明典，立功垂惠，祭有恒式。斯乃异代同途，奕世共轨。今远遵明令，宪章旧则比于祀令，已为决之。其孟春应祀者，顷以事殷，遂及今日。可令仍以仲月享祀。《洛阳伽蓝记》：平等寺永熙元年，平阳王入纂大业，造五层塔。二年二月五日土木毕功，帝率百寮作万僧会。
《北史・魏文帝本纪》：大统三年春二月，槐里获神玺。《荆楚岁时记》：春分日，民并种戒火草于屋上，有鸟如乌，先鸡而鸣架架格格，民闻此鸟，则入田以为候。《北史・隋高帝本纪》：开皇元年二月，京师庆云见。《隋书・百官志》：司隶台大夫一人掌诸巡察，每年二月，乘轺巡郡县。
《旧唐书・礼仪志》：仲春之月，祭唐尧于平阳，祭虞舜于河东，祭夏禹于安邑，祭殷汤于偃师，祭周文王于酆，祭武王于镐。
《唐书・食货志》：凡屯田取多者，褒进之。岁以仲春籍来岁顷亩，州府军镇之远近，上兵部度便宜遣之。《唐六典》：中尚令二月二日，进镂牙尺，紫檀尺。
《旧唐书・太宗本纪》：贞观六年二月戊子初，置律学。《玉海》：唐太宗贞观十四年二月四日，州黄河清景云见。协律郎张文，收采古天马作歌之义，作景云河清赋。
《唐会要》：贞观十七年二月二十八日，诏曰：自古帝王褒崇勋德，既勒铭于钟鼎，又图形于丹青，是以甘露良佐，麟阁著其美，建武功臣，云台纪其绩。无忌等二十四人，宜酌故实并图画凌烟。庶念功之怀，无谢于前载旌贤之义，永贻于后昆。
贞观十八年二月十七日辛酉，召三品以上赐宴于元武门。太宗操笔作飞白书，群臣乘酒，就太宗手中相竞，散骑常侍刘洎登床引手，然后得之，其不得者咸称洎登床，罪当死。太宗笑曰：昔闻婕妤辞辇，今见常侍登床。
《事物纪原》：唐永徽三年二月十日，以天下无虞，百司务简，每至旬假，许不视事，以宽百寮休沐。
载初元年二月十四日，武后策问举人于洛城殿，殿前试人自此始。
《唐会要》：开元十二年二月二十二日，祠后土汾阴上。太史奏荣光出河，休气四塞，祥风绕坛，日扬其光。《唐书・许景先传》：开元十三年二月，帝自择刺史，凡十一人。诏宰相诸王，御史以上，祖道洛滨盛供具奏，太常乐帛舫水嬉，赐诗十韵，帝亲书且给纸笔，令自赋赍绢三千遣之。
《唐会要》：开元十六年，筑龙池坛于兴庆宫，以仲春月祭之。
《玉海》：开元二十四年二月十三日，明皇移贡举于礼部，以侍郎主之礼部，选士自此始。
《旧唐书・明皇本纪》：开元二十八年春正月，以望日御勤政楼宴群臣，楼下连夜烧灯会，大雪而罢。因命，自今常以二月望夜为之。
《唐会要》：天宝元年二月二十日，合祭天地于南郊。《羯鼓录》：唐明皇尤爱羯鼓玉笛，常云：八音之领袖，不可无也。尝遇二月初，诘旦，巾栉方毕，时当宿雨，初晴，景物明丽，小殿内庭，柳杏将吐，睹而叹曰：对此景物，岂得不与他判断之乎。左右相目，将命备酒，独高力士遣取羯鼓。上旋命之临轩纵击一曲，曲名春光好。神思自得，及顾柳杏皆已发拆上，指而笑谓嫔御曰：此一事不唤我作天公，可乎。嫔御侍官皆呼万岁。《秦中岁时记》：二月二日，曲江采菜，士民游观极盛。《旧唐书・德宗本纪》：贞元五年春正月乙卯诏：四序佳辰，历代增置。汉崇上巳，晋纪重阳。或说禳除，虽因旧俗，与众共乐，咸合当时。朕以春方发生，候及仲月，勾萌毕达，天地和同，俾其昭苏，宜助畅茂。自今宜以二月一日为中和节。以代正月晦日备三令节数。内外官司，休假一日。宰臣李泌请中和节日，令百官进农书，司农献r之种，王公戚里上春服，士庶以刀尺相问遗村社，作中和酒祭，勾芒以祈年谷。从之。《唐书・李泌传》：帝以前世上巳九日皆大宴集，而寒食多与上巳同时。欲以三月名节，自我为古，若何而可。泌请废正月晦，以二月朔为中和节。因赐大臣戚里尺，谓之裁度民间。以青囊盛百谷、瓜果种相间遗，号为献生子。里闾酿宜春酒，以祭勾芒神，祈丰年。百官进农书以示务本。帝悦，乃著令与上巳九日为三令节，中外皆赐缗钱燕会。
《邺侯家传》：邺侯夜梦，见赐中和节诗于金花笺上，第二对首忘一字，云：兹中和节式庆天地春。及中和日，百寮会曲江亭，赐御制诗，肇兹中和云云。其金花笺上，花云皆梦所见者，奉诏同用春字。
《衣冠盛事》：贞元初，置中和节御制诗，朝臣奉和。诏写本赐戴叔伦于容州，天下荣之。
《旧唐书・德宗本纪》：贞元六年二月戊辰朔，百僚会宴于曲江亭上，赋中和节群臣赐宴七韵。是日，百僚进兆人本业三卷，司农献黍粟各一斗。
贞元九年二月庚戌朔，先是宰臣以三节，次宴府县。有供帐之弊，请以宴钱分给，各令诸司选胜宴会。从之。是日，中和节，宰相宴于曲江亭，诸司随便。自是分宴焉。
贞元十四年二月壬子朔戊午，上御麟德殿，宴文武百寮。初奏破阵乐，遍奏九部乐，及宫中歌舞妓十数人列于庭。先是上制中和乐武曲，是日奏之。日晏方罢。比诏，二月一日，中和节宴，以雨雪，改用此日。上又赋中春麟德殿宴群臣诗八韵，群臣颁赐有差。《玉海》：贞元十四年二月戊午，上制新乐诗，序曰：仲春之首纪为令节，象中和之容，作中和之舞。
《剧谈录》：都人游玩曲江池，盛于中和节，Z幄翠帱匝于堤岸，鲜车健马比肩击毂。上赐宴臣僚，京兆府大陈筵席。长安、万年两县以雄胜相较。百辟会于山亭，恩赐太常及教坊声乐，池中备Z舟数只，惟宰相、王使、北省官与翰林学士登焉。
《旧唐书・柳公权传》：公权从幸未央宫苑中，驻辇，谓公权曰：我有一喜事，边上赐衣，久不及时，今年二月给春衣。讫，公权前奉贺。上曰：单贺未了，可贺我以诗。宫人迫其口进。公权应声曰：去岁虽无战，今年未得归。皇恩何以报，春日得春衣。上悦，激赏久之。
《文宗本纪》：太和二年二月庚戌，敕李绛所进删定兆人本业三卷，宜令所在州县写本，散配乡村。
李德裕《两朝献替记》：太和七年二月二十八日，蒙恩守本官平章事。去冬今春久无雨雪。是日，甘泽沛然。枢密使谓予曰：禁中喜此。宫人呼相公下一字讹音，李德雨矣。
《旧唐书・武宗本纪》：开成五年二月，敕，二月十五日元元，皇帝降生，宜为降圣节，休假一日。
《昭宗本纪》：以咸通八年二月二十二日生于东内。〈又〉中书奏请，以二月二十二日为嘉会节，从之。
《彤管遗编》：若耶溪女题三乡诗序，会昌壬戌，仲春十九日二九，子为父后，玉无瑕，弁无首。荆山石，往往有题，隐名不书。后李舒解之曰：当是姓李，名弄玉也。《云仙杂记》：蜀人，二月好以豉杂黄牛肉为甲乙膏，非尊亲厚知，不得而预。其家小儿，三年一享。
《寰宇记》：蜀万州风俗，二月二日，携酒馔，鼓乐于郊外。饮宴至暮而归，谓之迎富。
《长编》：唐明宗丁亥二月十六日，宋太祖生于洛阳夹马营。是夕，神光照室，胞如菡萏，异香馥郁，人因号其地为香孩儿营。
《玉海》：晋高祖二月二十八日诞，为天和节。
《五代会要》：后汉高祖刘知远，唐乾宁二年二月四日生，以是日为圣寿节。
《辽史・礼志》：二月八日为悉达太子生辰，京府及诸州雕木为像，仪仗百戏导从，循城为乐。悉达太子者，西域净梵王子，姓瞿昙氏，名释迦牟尼。以其觉性，称之曰佛。
《宋史・礼志》：建隆元年，群臣请以二月十六日为长春节。正月十七日，于大相国寺建道场以祝寿。至日，上寿退，百僚诣寺行香。寻诏今后，长春节及诸庆节，常参官致仕官，僧道百姓等毋得进奉。
《庐陵异物志》：开宝四年，黔南上言，江心有石鱼见上。有古记云：广德元年二月，大江水退，石鱼见，部民相传丰稔之兆。
《乐史总仙记》：淳化元年，升州奏二月十五日夜，忽有雷声，茅山燕口洞宫石开二尺，里面得铜铁钱三十一文。
《燕翼贻谋录》：月令开冰、献羔，在仲春之月，五季之乱讹，舛至用四月。淳化三年三月己未，诏改正之。《宋史・太宗本纪》：淳化四年二月初四日壬戌，召赐京城高年帛百岁者一人，加赐涂金带。是日，雨雪大寒，再遣中使赐孤老贫穷人千钱米炭。
《宋会要》太平兴国三年二月十六日，太宗幸西绫锦院，命近臣纵观织室机杼。
《事物纪原》：辛氏三秦记曰，昆明池，汉武帝立之，习水战。宋建隆间，即都城之南凿讲武池，始习水战，将有事于江南也。及太平兴国中，得吴越钱氏龙舟。七年疏国城西开金明池。于是，每岁二月教池，遂为故事。《宋史・礼志》：咸平二年二月晦日，赏花，宴于后苑。帝作中春赏花钓鱼诗，儒臣皆赋，遂射于水殿，尽欢而罢。自是遂为定制。
景德四年二月甲申，上御五凤楼观T，宗室近臣侍坐楼前，露台奏教坊乐，召父老五百人列坐，赐饮于楼下。后二日上复御楼，赐宗室文武百官宴于都亭驿，赐诸班、诸军将校羊酒。
《事物纪原》：宋真宗大中祥符四年二月二十六日，诏加中岳中天王为崇圣中天王。
《玉海》：大中祥符九年二月二十七日，召近臣于后苑翔鸾阁，观太宗御书及御制圣文神笔，颂玉宸殿记等，遂宴于玉宸殿。殿在苑中，密迩宫禁，帝优宠辅臣，每大礼庆成，从容一召至两制皆预，盖特恩也。《天圣新令》：春分开冰，祭司寒于冰井务卜日，荐冰于太庙，季冬藏冰，设祭亦如之。
《玉海》：明道二年二月十一日，行藉田礼，贡举人自请陪位，许父老纵观，勿令呵止。
二月十六日，赐百福酒。
庆历四年二月二十三日丙辰，帝御崇政殿西阁，阁中四壁各张画图，载前代帝王美恶之迹，可为规戒者，命两府臣僚入阁观之。
《涑水记闻》：二月二日，上幸后苑，命后宫挑生菜。《东坡志林》：元丰七年二月一日，东坡居士与徐得之参寥子步自雪堂并柯池，入乾明寺，观竹林，谒乳姥任氏。坟锄治茶圃，遂造赵氏园、探梅堂至尚氏第，观老枳偃蹇如龙蛇形，憩定惠僧舍，饮茶任公亭，师中庵乃归。且约后日，携酒寻春于此。
《苏辙诗序》：眉之二月望日，鬻蚕器于，因作乐纵观。谓之蚕。
《宋史・礼志》：政和三年，以二月十五日，太上混元上德皇帝降圣，日为真元节。
宣和四年二月，太常王黼编类明堂，颁朔布政与诏书，条例气令应验凡六十三册。上之。
《玉海》：绍兴十七年二月十三日，上亲祠青帝于东郊，以伏羲高辛配祠简狄姜于坛下。
《宋史・礼志》：乾道二年二月四日，车驾幸玉津园，皇帝射讫，次命皇太子，次庆王，次恭王，次管军臣僚等，射如是者三，每射四发。帝前后四中的。
《乾淳岁时记》：二月一日谓之中和节，唐人最重。今惟作假，及进单罗服御百官服，单罗公常而已。二日，宫中排办挑菜御宴，先是预备朱绿花斛，下以罗帛作小卷，书品目于上，系以红丝，上植生菜荠花诸品。俟宴酬乐作，自中殿以次，各以金篦挑之。后妃皇子贵主婕妤及都知等，皆有赏无罚。以次，每斛十号五，红字为赏五，黑字为罚。上赏则成号真珠玉杯，金器、北珠、篦环、珠翠领抹。次亦铤银、酒器；冠、翠花、段帛；龙涎、御扇；笔墨、官窑、定器之类。罚则舞唱、吟诗、念佛、饮冷水、吃生姜之类。用此以资戏笑，王宫贵邸亦多效之。二月八日为桐川张王生辰，霍山行宫，朝拜极盛，百戏竞集，如绯绿祉〈杂剧〉齐云社〈蹴隆刀粼粕纭闯赚〉同文社〈要词〉角抵社〈相扑〉清音社〈清乐〉锦标社〈射弩〉锦体社〈花绣〉英略社〈使棒〉雄辩社〈小说〉翠锦社〈行院〉绘革社〈影戏〉浮发社〈梳剃〉律华社〈吟叫〉云机社〈撮弄〉而七宝、腾马二会为最。玉山宝带，尺璧寸珠，璀璨夺目，而天骥龙媒绒鞯宝辔，竞赏神骏。好奇者至剪毛为花草人物，厨行果局，穷极肴核之珍。有所谓意思。作者悉以通草罗帛，雕饰为楼台故事之类，饰以珠翠，极其精致，一盘至直数万，然皆浮靡无用之物，不过资一玩耳。奇禽则红鹦、白雀；水族则银蟹、金龟。高丽华山之奇松，交广海峤之异卉，不可缕数。莫非动心，骇目之观也。若三月三日殿司真武会，三月二十八日东岳生辰社会之盛大，率类此不暇赘陈。
《七修类稿》：宋朝科制，以二月十二日会试锁院。《朱子诗序》：正月五日，欲用斜川故事，结客载酒过伯休新居。风雨不果。二月五日始克践约。坐间，以陶公卒章二十字分韵，熹得中字，赋呈诸同游者。
《宋史・外国传》：高丽国，二月十五日僧俗燃灯，如中国上元节。
《元史・祭祀志》：世祖至元七年，以帝师八思巴之言，于大明殿御座上置白伞盖一顶，用素段泥金书梵字于其上。谓镇伏邪魔，护安国刹。自是每岁二月十五日于大殿启建白伞盖。佛事用诸色仪仗。社直迎引伞盖周游皇城内外，云与众生祓除不祥，导迎福祉。《续文献通考》：元武宗至大三年，命祀先农，乐用登歌。日用中春上丁，或用上辛，或甲日。
《成都岁华纪丽谱》：二月二日踏青节。初，郡人游赏，散在四郊。张公咏以为不若聚之为乐，乃以是日出万里桥，为Z舫数十艘，与宾僚分乘之，歌吹前导，号小游江。盖指浣花，为大游江也。士女骈集，观者如堵。晚宴于宝历寺，公为诗曰：春游千万家，美人颜如花。三三两两映花立，飘飘似欲乘烟霞。公铁心石肠，乃赋此丽词哉。后以为故事。清献公为记，时Z舫至增数倍。今不然矣。八日观街药市。早宴大慈寺之设厅。晚宴金绳院。
《岁华纪丽注》：二月八日，释氏下生之日，迦文成道之时，信舍之家，建八关斋戒车轮宝盖，七变八会之灯。平旦，执香花绕城一匝，谓之行城。
《周伯琦纪事诗注》：至正十一年二月十二日，礼闱，揭榜。传宣张宴，各赐衣币。榜魁李国凤、赵麟。号凤麟榜。《帝京景物略》：二月二日，小儿以木二寸制如枣核，置地而棒之，一击令起，随一击令远，以近为负。曰打隆拢古所称击壤者耶。其谣云：杨柳儿活抽陀螺，杨柳儿青放空钟，杨柳儿死踢毽子，杨柳发芽儿打隆６空钟者，刳木中空，旁口荡以沥青，卓地如仰钟，而柄其上之平。别一绳绕其柄，别一竹尺有孔，度其绳而抵格。空钟绳勒右却竹，勒左却一，勒空钟轰而疾转。大者声钟，小亦蜣，发声一钟声，歇时乃已制，径寸至八九寸，其放之一人至三人陀螺者，木制如小空钟，中实而无柄，绕以鞭之绳，而无竹尺卓于地，急掣其鞭一掣，陀螺则转无声也。视其缓而鞭之转，转无复住，转之疾正如卓立地上，顶光旋，旋影不动也。《熙朝乐事》：二月朔日，唐宋时谓之中和节。今虽不举，而民间犹以青囊盛五谷瓜果之种相遗。谓之献生子。自是城中士女已有出郭探青扫墓设奠者，湖中游舫倩，价日增矣。二日，士女皆戴蓬叶。谚云：蓬开先日草，戴了春不老。十九日，上天竺建观音会，倾城士女皆往。其时，马塍园丁竞以名花荷担叫鬻，音中律吕黄，子常卖花声。词云，人过天街，晓色担头，红紫满筠筐，浮花浪蕊，画楼睡醒，正眼横秋水。听新腔一回，催起吟红叫白，报得蜂儿，知未隔东西，馀音软美迎门，争买早斜簪云髻，助春娇粉香帘底。乔梦符和词云，侵晓园丁叫道，嫩红娇紫巧工夫，攒枝蕊，行歌伫立，洒洗妆新，水韵惴纾看街帘起，深深巷陌，有个重门开未，忽惊他寻春梦美，穿窗透阁，便凭伊唤，取惜花人在，谁根底。
《明会典》：春分之日，祭大明之神。甲丙戊庚壬年，帝亲祀馀年，遣大臣摄祭。
《续文献通考》：景泰五年，敕赐文昌宫额，岁以二月初三日，为帝君诞生之辰，遣官致祭。
《先蚕氏之祭》：嘉靖中，始行以岁仲春择日，皇后祭，公主内外，命妇陪祭。
《逭要览》：太仆寺每年祭马神在通州北四十里。安德乡郑村坝春祭，在二月二十二日前期，题请遣少卿一员行礼。
《农政全书》：二月十二日，浴蚕以菜花、野菜花、韭花、桃花、白豆花揉之水中而浴之。
《续文献通考》：苗人仲春刻木为马，祭以牛酒，老人并马箕踞，未婚男女吹芦笙以和，歌词谓之跳月。

[book_title]岁功典第三十一卷
仲春部杂录
《诗经・郑风》：野有蔓草。〈疏〉蔓草生而有露，谓仲春时也。民思此时而会者，谓此时是婚日。
《豳风・七月》末章注：二月四阳作，蛰虫起，阳始用事则亦始起冰而庙荐之。
《小雅・小明章》：昔我往矣，日月方除。〈朱注〉除，除旧生新，谓二月初吉也。
昔我往矣，日月方奥。〈朱注〉奥，暖也。〈大全〉孔氏曰：即春温，亦谓二月也。
《国语》：大史告稷曰：自今至于初吉，阳气俱A，土膏其动，弗震弗渝。脉其满眚，谷乃不殖。〈注〉初吉，二月朔日也。
《易・乾凿度》：随者，二月卦，阳德施行，蕃决难解，万物随阳而出。
《易纬》：惊蛰，晷长八尺二寸，当至不至，则雾稚，禾不成。老人多病，嚏未当至，而至多病，痈疽胫肿。
春分，晷长七尺四寸二分，当至不至，先旱后水，岁恶米不成，多病耳痒。
《孝经》说，天有七衡，春分之日，日在中衡。
《黄帝宅经》：二月土气冲坤方，坤为人门，龙肠宜置牛马厩。其位欲开拓壅厚，亦名福囊，重而兼实，大吉，乙庚日修。
《管子・轻重己篇》：以冬日至始，数九十二日，谓之春至。《陶朱公书》：惊蛰前后有雷，谓之发蛰，雷声初起，从乾方来，主人民灾。坎方来，主水。艮方来，主米贱。震方来，主岁稔。巽坤方来，主蝗虫。离方来，主旱。兑方来，主五金长价。
春分雨，人有灾。谚云：春分无雨，病人稀。
二月朔日值惊蛰，主蝗虫；值春分，主岁歉；风雨，主米贵。
二月总占诗曰：初二天晴东作兴，初七八日看年成。花朝此夜晴明好，何虑连绵夜雨倾。
二月初八东南风，谓之上山旗，主水；西北风，谓之下山旗，主旱。
二月内虹见在东，主秋米贵；在西，主蚕贵。
二月十二为百花生，日无雨，百花熟。
二月十五为劝农日，晴和，主年丰；风雨，则岁歉。二月十九观音生，日晴，主好；雨则诸物少收。
二月间，将贴梗海棠攀枝著地，以肥土壅之，自能生根，来冬截断，春半移栽，以棠梨接之，则成西府；以木瓜接之，则成白色。
山茶二月，接以单叶，接千叶，则花盛而树久。
《史记・天官书》：单阏岁，岁阴在卯，星居子，以二月与婺女、虚、危晨出，曰降入大有光；其失次，有应见张。名曰降入，其岁大水。
辰星，仲春春分，夕出。郊奎、娄、胃，东五舍为齐。
《汉书・五行志》：于易雷以二月出，其卦曰豫。言万物随雷出，地皆逸豫也。
《泛胜之书》：种麻子二月下旬傍雨种之，麻生布叶，锄之，以蚕矢粪之，天旱以流水浇之。无流水，曝井水，杀其寒气以浇之。如此，美田则亩五十石及百石，薄田尚三十石。
《种植书》：凡种竹，于二月崛ノ髂细，于东北角种其鞭，自然行西南。盖竹性向西南行也。谚云：东家种竹西家种地。
《淮南子・天文训》：辰星正四时，常以二月春分效奎娄。《白虎通・五行篇》：二月律，谓之夹钟。何夹者，孚甲也，言万物孚甲种类分也。
《论衡・祭意篇》：龙星二月见，则雩祈谷雨。
《说文》：|，楚俗以二月祭饮食也。一曰祈谷食新，曰离|。
春分而禾生。
卯为春门，万物已出。
《风俗通义》：鼓者，郭也。春分之音也，万物郭皮甲而出，故谓之鼓。
《四民月令》：二月阴冻，毕泽。可美田缓土及河渚水处。
农家谚：二月昏，参星夕；杏花盛，桑叶白。
《月令・章句》：自壁八度至胃一度，谓之降娄之次，雨水春分居之，鲁之分野。
《晋书・天文志》：老人星曰南极。以春分之夕见于丁。《北史・庾季才传》：二月，日出卯入酉，居天之正位，谓之二八之门。
《抱朴子・仙药篇》：龙御芝常以仲春对生三节十二枝，下根如坐人。
《华阳国志》：云南郡出孔雀，常以二月来翔，月馀而去。《广州记》：鸡侯菜，生岭南，似艾，二月生苗，宜鸡羹食之。范汪祠祭仲春，荐竹笋。
《名医别录》：百合生荆州山谷，二月采根阴乾。
麝生中台山谷及益州、雍州山中。春分取香生者良。桑螵蛸生桑枝上，螳螂子也，二月采，蒸过，火炙用。《魏书・律历志》：次卦二月，需、随、晋、解、大壮。
《齐民要术》：二月昏参，夕可种大豆，谓之上时。
北土高原本无陂泽，随逐隈曲而田者，二月冰解地乾，烧而耕之，仍即下水，十日块既散液，持木斫平之，纳种。既生七八寸，拔而栽之。
《家政法》曰：二月可种瓜瓠。
种茄子法：茄子熟时，摘取，擘破，水淘之，取沈者速曝乾，裹置二月，畦种。著四五叶，雨时，合泥移栽之。种芋法：宜择肥缓土近水处和柔粪之，二月注雨，可种芋，率二尺下一本芋，生根欲深，崞渑砸曰浩渫痢：翟蚪街，有草锄之，不厌数多，治芋如此，其收常倍。Z荷宜在树阴下，二月种之，一种永生，亦不须锄，微加粪。
二月榆荚成，及青收，乾以为旨，蓄色变白，将落，可作43。随节早晏，勿失其适。〈音牟43音头榆酱〉《周易集解》：帝出乎震。崔憬曰：帝者，天之王气也。至春分则震王，而万物出生。
《旧唐书》：林邑国俗以二月为岁首，稻岁再熟。
《唐韵》：`，鸟名，关西曰巧妇；关东曰`。春分鸣则众芳生；秋分鸣则众芳歇。
《岭表录异》：岭表，朱槿花茎叶皆如桑树，叶光而厚。〈南人谓之佛桑〉树身高者，止于四五尺，而枝叶婆娑。自二月开花至于中冬方歇，其花深红色，五出如大蜀葵，有蕊一条长于花叶上，缀金屑，日光所烁，疑有焰生。一丛之上，日开数百朵，虽繁而有艳，且近而无香。暮落朝开，插枝即活，故名之槿。俚女亦采而鬻，一钱售数十朵，若微此花，红梅无以资其色。
《岭南异物志》：南中花多红赤，亦彼之方色也，唯踯躅为胜。岭北时有不如南之繁多也，山谷间悉生二月，发时照耀如火，月馀不歇。
《南州异物志》：橄榄，闽广诸郡及沿海浦屿间皆有之，树高丈馀，叶似榉柳，二月开花。
《异物志》：甘出交广南方，民家以二月种。
《食谱》：张手美家二月十五日涅兜。
《种树书》：竹本命日，二月二日也。
《酉阳杂俎》：焉耆，二月八日婆摩遮。
波斯枣出波斯国，长三四丈，围五六尺，叶似土藤不凋。二月生花状如蕉花，有两甲渐渐开罅中，有十馀房，子长二寸，黄白色，有核，熟则紫黑状，类乾枣，味甘如饧，可食。
安息香树出波斯国，呼为辟邪树。长二三丈，二月开花，黄色，花心微碧，不结实。
《茶谱》：蒙山有五顶，上有茶园，蒙之中顶茶，当以春分之先后，多聚人力，俟雷发声，并手采择，三日而止。《日华本草》：菖蒲，石涧所生，坚小，一寸九节者上，出宣州，二月采。
《晁氏客话》：望杏而耕，以杏花时为耕候也。
《益部方物略记》：桐花凤，二月，桐花始开，是鸟翱翔其间，丹碧成文，纤嘴长尾，仰露以饮，至花落辄去。蜀人珍之，故号为凤。或为人捕置樊间，饮以蜜浆，哺以炊粟，可以阅岁。
《成都古今记》：二月有花市。
《嘉v本草》：斑鸠，是处有之，春分化为黄褐侯。黄褐侯，青鹤也。
《图经本草》：白榆，先生叶，却著荚，皮白色。二月剥皮，刮去粗，中极滑白。荒岁，农人取皮为粉食之，当粮不损人。
《乌蔹》：二月生苗，多在林中作蔓。
《图经》：宕渠之地，每岁二月二日，郡人从太守出郊，谓之迎富。梧州容县有迎富亭，亦以二月二日为节。《云笈七签》：二月六日宜沐浴，斋戒，天v其福。
《埤雅》：芍药荣于仲春，华于孟夏。《传》曰：惊蛰之节，后二十有五日，芍药荣是也。
《梦溪笔谈》：二月物生根魁，故曰天魁。
《孔氏杂说》：河豚盛于二月。梅尧臣诗：春洲生荻芽，春岸飞杨花。河豚当是时，贵不数鱼虾。
《尔雅》：翼仓庚，黄鸟而黑章，齐人谓之抟黍。秦人谓之黄流离。幽冀谓之黄鸟，一名黄鹂留，或谓之黄栗流。一名黄莺，二月而鸣。
《演繁露》：仲春之月，天子食麦，而朝事之笾，煮麦为面。《齐东野语》：余尝读班史历，至周三月二日庚申惊蛰，而有疑焉。盖周建子为岁首，则三月为寅。今之正月也。虽今历法，亦有因置闰而惊蛰在寅之时，然多在既望之后，不应在月初而言二日庚申也。及考月令章句，孟春以立春为节，惊蛰为中。又自危十度至壁八度，谓之豕韦。之次立春，惊蛰居之卫之分野，自壁八度至胃一度，谓之降娄。之次雨水，春分居之鲁之分野，然后知汉以前皆以立春为正月，节惊蛰为中，雨水为二月节，春分为中也。至后汉，始以立春、雨水、惊蛰、春分为序。《尔雅》师古于惊蛰注云：今日雨水于夏为正月，周为三月。于雨水注云：今日惊蛰夏为二月，周为四月，盖可见矣。《史记・历书》亦为孟春冰泮启蛰。《左传》：桓公五年启蛰而郊。杜氏注以为夏正建寅之月，疏引《夏小正》曰：正月启蛰。故汉初，启蛰为正月中，雨水为二月节。及太初以后，更改气名，以雨水为正月中，惊蛰为二月节，以至于今。由是观之，自三代以至汉初，皆以惊蛰为正月中矣。又汉以前，谷雨为三月节，清明为三月中，亦与今不同。
《暇日记》：二月白O水。
《山家清供》：仲春，深采黄精根，九蒸九暴，捣如饴，可作果食。又细切，食水二石五升，煮去苦味，漉入绢袋，压汁澄之，再煎如膏，以黄米作饼，约二寸大。客至可供二枚。又采苗可为菜茹，隋羊公服法芝草之精也。一名仙人馀粮，其补益可知也。
《试茶录》：建溪茶比他郡最先，北苑壑源尤早。岁多暖，则先惊蛰，十日即芽。岁多寒，则后惊蛰，五日始发。先芽者，气味俱不佳，惟过惊蛰者，最为第一。民间常以惊蛰为候，又以春阴为采茶得时。
《北苑茶录》：白茶与胜雪，自惊蛰前兴，役浃日乃成飞骑疾驰，不出仲春已至京师，号为头纲玉芽。
《北苑别录》：惊蛰万物始萌，茶每岁常以前三日开焙。《通考》：甲子日发雷，大热，一云，大熟。
《谈荟》：二月十六日谓之黄姑浸种日。西南风，主大旱。二月二十日谓之小分龙日，晴分懒龙，主旱。雨分健龙，主水。
《经世民事录》：二月内有三卯，则宜豆；无，则早种禾。二月种皂荚，有不结皂荚者，凿一孔，入生铁四五斤，用泥封之，便开花结子。或树身南北离地一尺，各钻一孔，用木钉钉之，泥封其窍，便结实。
《便民图纂》：二月宜连霜。谚曰：一夜春霜三日雨，三夜春霜九日晴。
《农桑通诀》：二月间，取带泥小藕，栽池塘浅水中，或粪或豆饼壅之，则愈盛。
春分前栽莲，则花出叶上。
《漱石f谈》：二月初一日为中和节，以其揆三阳之中配仁义之和。唐德宗时李泌置。
《学圃杂疏》：王瓜，出燕京者最佳。其地，人种之火室中，逼出花叶，二月初，即结小实。中官取以上供。
《瓶史月表》：二月花盟主，西府海棠、玉兰、绯桃。花客卿，绣禄ǎ杏花。花使令，宝相花，种田红木，桃李花，月季花，剪春罗。
《花历》：二月桃夭，玉兰解，紫荆繁，杏花饰其靥。梨花溶，李能白。
月令演：二月，献生子〈朔日〉，踏青〈二日〉，芳春节〈八日〉，祭马祖〈刚日〉，治聋酒〈社日〉，扑蝶会〈十五〉。田家五行：二月八日，张大帝生日前后，必有风雨，极准，俗谓请客送客雨。正日谓之洗街雨。初十日谓之洗厨雨。
《道书》：二月一日为天正节。
《左编》：阴阳家以二月六日利行师。
《本草纲目》：梨树高二三丈，尖叶，光腻，有细齿，二月开白花如雪，六出。
芹有水芹、旱芹。水芹生江湖陂泽之涯，旱芹生平地，有赤白二种。二月生苗，其叶对节而生，似芎。茎有节棱而中空，其气芬芳。
杨梅树叶如龙眼及紫瑞香，二月开花结实。
银杏生江南，以宣城者为胜。高二三丈，叶薄，纵理俨如鸭掌形，有刻缺，面绿背淡。二月开花成簇，青白色。二更开花，随即卸落，人罕见之。
榛树低小如荆，丛生，二月生叶，如初生樱桃，叶多皱文而有细齿及尖。
薤叶似韭，二月开细花，紫白色，根如小蒜，一本数颗，相依而生。
山慈姑，冬月生叶，二月中枯。一茎如箭，高尺许，茎端开花，白色，亦有红色、黄色者，上有黑点，其花乃众花簇成，十朵如丝纽成可爱。
山茱萸叶如梅，有刺。二月开花，如杳。
椰子乃果中之大者，其树初栽时，用盐置根下，则易发木，似桄榔槟榔之属。通身无枝，其叶在木顶，长四五尺，直耸指天，状如棕榈，势如凤尾。二月开花成穗，出于叶间，长二三尺，大如五斗器，仍连著实一穗数枚。
白桐即泡桐也，其木轻虚，不生虫蛀，作器物屋柱甚良。二月开花，如牵牛花而白色。结实大如巨枣，长寸馀，壳内有子，片轻虚，如榆荚，葵实之状。
蚕豆，二月开花，如蛾状，紫白色，又如豇豆，花结角连缀，如大豆，颇似蚕形，蜀人收其子，以备荒歉。
扁豆，二月下种，蔓生延缠。叶大如杯，团而有尖，其花状如小蛾，有翅尾，形如荚，嫩时可充蔬食茶料，老则收子煮食。
珊瑚菜，江淮所产。多是石防风，生于山石之间。二月采嫩苗作菜，辛甘而香，呼为珊瑚菜。
马兰，湖泽卑湿处甚多。二月生苗，赤茎、白根、长叶、有刻齿。南人多采酰晒乾为蔬及馒馅。
蒌蒿，生陂泽中。二月发白叶，似嫩艾而岐细，面青背白，其茎或赤、或白。其根白脆，采其根茎，生熟菹曝，皆可食。
《群芳谱》：淮扬人二月二日采野茵c苗，和粉面作饼，食之，以为节物。
《海槎馀录》：海鳅乃水族之极大者，梧川山界有海湾，上下五百里，横截海面。当二月之交，海鳅来此生育。隐隐轻云覆其上，风日晴暖，则有小海鳅浮水面随波荡漾而来。
《荆溪疏》：竹菇，蕈也。小如钱，赤如丹砂。生以二月，山中所在皆有之。
《一统志》：沔县度水有二源，曰：清检，浊检。清水出鱼，浊水出鲋鱼。常以二月取之。
《万宝全书》：春分日，西风麦贵；南风先水后旱；北风米贵。
《选择历书》：二月申为天德日，申与巳合用巳，为天德合日。
《居家必用》：二月初二日，或清明日，五更，不语，采荠菜梗，阴乾作剔灯杖，诸虫不入灯盏。
《闽部疏》：闽中大都气暖，春花皆先时放，方二月下旬，已见踯躅。每肩舆行山径中，乔松灌木互相掩映，绿波外扬，丹崖内耸。鹧鸪啼昼，画眉弄舌。殊不知巾车为苦。
汀人多种李，二月时，田园碎白满野时间，桃红缤纷，可喜。
自邵武之建阳六十里间，是闽西最佳丽，地原隰平衍，竹树田畴，丰美饶裕，村落相望，烟火不绝，夹溪面衡人家，时有数百于时，二月将尽踯躅，始放梨花，未残海棠，金爵尽以樊圃，山花野卉，多不可名，真令人应接不暇。
仲春部外编
《法苑珠林》：东晋穆帝永和六年二月八日夜，有像现于荆州城北，长七尺五寸，合光趺高一丈一尺，皆莫测其所从。初，广州商客下载，中夜觉有人来奔船，惊，共寻视，了无所载，而船载自重，虽骇其异，而不测也。及达渚宫才泊水，次夜，复觉人自然登岸，船载还轻，及像现，方知其兆。
《异苑》：晋丹阳县有袁双庙，真第四子也。真为桓宣武诛，便失所在，灵怪。太元中，形见于丹阳，求立庙，未就功。大有虎患，被害之，家辄梦双至，催功甚急，百姓立祠堂，于是猛暴用息。今道俗常以二月晦，鼓舞祈祠尔，日常风雨忽至。
《云笈七签》：紫微夫人降杨羲之家，二月三十日吟一章曰：褰裳涉渌河，遂见扶桑公。高会太林墟，赏宴元华宫。信道苟淳笃，何不栖东峰。此亦叙方诸东华之胜也。
《述异记》：义熙五年，宋武帝北讨鲜卑，大胜。进围广固，军中将佐乃遣使奉牲荐币，谒岱岳庙。有女巫秦氏，奉高人，同县索氏之寡妻也。能降灵，宣教言无虚唱。使使者设祷，因访克捷之期。秦氏乃称神教曰：天授英辅神魔，所拟有征无战，蕞尔小丑，不足制也。到来年二月五日当w。如期而三齐定焉。
《佛国记》：摩竭提国，年年常以建卯月八日行像，作四轮车，缚竹作五层，有承栌揠戟，高二丈馀，以白鄄上。然后彩画，作诸天形像，以金银琉璃庄校，其上悬缯幡，盖四边，作龛皆有坐佛菩萨立侍，此日境内道俗皆集华香供养。
《法苑珠林》：永明七年二月十九日，司徒竟陵文宣王梦于佛前，咏维摩一契，因发声而寤。即起至佛堂前，还如梦中法，更咏古维摩一契，便觉声韵流好。明旦即集沙门僧，辩等次第作声。
梁安国寺，在秣陵县都乡同下里。寺有金铜像一躯，以永明九年起造，时失去，天监六年二月八日，房主药王尼所住床前，时时有光照屋。至二十三日于光处，忽有泉涌，见此像随水而出，远近骇观。泉既不竭，乃累砖为井，井犹存焉。
《道经》：二月八日为芳春节，五晨，大道君登玉霄琳房，四盼天下。
《隋书・经籍志》：释迦在世教化四十九年，乃至天龙。人鬼并来听法，弟子得道以百千万亿，然后于拘尸那城，娑罗双树间，以二月十五日入般涅，涅亦言泥洹。译曰：灭度。亦言：常乐我净。
《阳q潜山记》：开元九年二月十五夜，帝寝灵符殿，梦来日九天使者降。至午见云端仙仗甚盛。神曰：吾为九天使者，受玉帝命，随运采访。九天司命真君憩舒州潜山，吾憩江州庐山，九天丈人憩蜀郡青城山。可各为立祠。乃遣舒州为建祠。卜地，顷见二白鹿出冈顶。遂于其地立九天司命祠，此真源宫之始也。《纪闻》：唐开元二十四年春二月，驾在东京，以李适之为河南尹。其日大风，有女冠乘风而至玉贞观，集于钟楼，人观者如堵。以闻于尹。尹，率略人也，怒其聚众，袒而笞之至十，而乘风者既不哀祈，亦无伤损，颜色不变。于是适之大骇，方礼请。奏闻，敕召入内殿，访其故，乃蒲州紫云观女道士也。辟谷久，轻身，因风遂飞至此。元宗大加敬畏，锡金帛送还蒲州。数年后，又因大风，遂飞去不返。
《西域记》：伽蓝北有仙人隐居岩谷，仲春之月，鼓棹清流，麋鹿随饮，感生女子，姿貌过人，惟脚似鹿，仙人见之，收而养焉。后令求火，至于仙庐，足所踏地，迹皆有莲花。
《东西洋考》：天妃世居莆之湄洲屿，五代时，闽都巡检林愿第六女，生于太平兴国四年。以景德三年二月二十九日升化。厥后，常衣朱衣，飞翻海上，里人祠之。《云笈七签》：三洞奉道，科云春分为延福斋。
春分后，夜半子时东北望，有元青黄云，是太微天帝君三素云也。
二月二十日，宜修真道。
《续夷坚志》：忻州九龙冈上，天庆观老君殿尊像极高，云是神人所塑。每岁二月十五日，道家号贞元节。是日有鹤来会，多至数十，少亦不绝一二。翔舞坛殿之上，良久乃去。元好问二月十五日《鹤》诗：九龙冈上元元祠，人言尊像神所遗。年年二月降云鹤，来无定数有定期。
社日部汇考
《诗经》
《小雅・甫田章》
以社以方，我田既臧，农夫之庆，琴瑟击鼓，以御田祖。
〈朱注〉社，后土也。以句龙氏配方，秋祭四方，报成万物。
《礼记》《月令》
择元日，命民社。
〈陈注〉令民，祭社也。郊特牲言祭社，用甲日。此言择元
日，是又择甲日之善者，召诰社，用戊日。
《周礼》《春官》
肆师之职，社之日悖卜来岁之稼。
〈订义〉郑康成曰：社，祭土为取财焉。卜者，向后岁稼所宜。　郑锷曰：社有二，春祈秋报。
《风俗通义》《社神》
《孝经》说：社者，土地之主，土地广博，不可遍敬，故封土以为社而祀之，报功也。《周礼》说：二十五家置一社，但为田祖报求。《诗》云：乃立冢土。又曰：以御田祖，以祈甘雨。
谨按《春秋左氏传》曰：共工有子，曰句龙。佐颛顼，能平九土为后土，故封为上公，祀以为社，非地o。
《宋书》《礼志》
祠大社，帝太稷，常以岁二月、八月二社日祠之。
《荆楚岁时记》社综
社日，四邻并结，综会社牲醪为屋于树下，先祭神，然后飨其胙。
按郑氏云：百家共一社，今百家所社，综即其立之社也。
《提要录》社翁雨
社公社母不食旧水，故社日必有雨，谓之社翁雨。
《癸辛杂识》社日分菊
朱斗山云：凡菊之佳品，候其枯，斫取带花枝置篱下，至明年收灯后，以肥膏地。至二月，即以枯花撒之，盖花中自有细子，俟其茁至社日，乃一一分种。
《田家五行》五戊为社
立春后，五戊为社，其日虽晴，亦多有微雨数点，谓社翁不吃乾粮，果验。
《遵生八笺》社日事宜
《云笈七签》曰：社日饮酒一杯，能治聋疾。杜诗：为寄治聋酒一杯。
田家五行曰：秋社日侵晨，用磁器收百草，头上露磨浓墨，头痛者，点太阳穴；劳瘵者，点膏肓之类。谓之天灸。
社日事忌
吕公忌曰：社日，令男女辍业一日，否则令人不聪。秋社日，人家襁褓儿女俱令早起，恐社翁为祟，与春社同。
《事物原始》社日
月令云：仲春之月，择元日命民社，使民祀之，以祈农也。近春分前后，戊日乃元吉日也，秋社亦然。
《直隶志书》〈各省风俗同者不载〉遵化州
社日，用牲醴祈年。
新安县
二月社日，祭乡社先农之神。
肃宁县
社日，如春社摘梨。
景州
社日，赛土王社。
吴桥县
二月初二日，乡村咸祭赛土地神，其古春社之遗意欤。
定州
社日，作乐以祀农神。
武邑县
社日，会社报秋。
鸡泽县
社日，春祈秋报，乡民醵钱、谷具、牲醴，盛张鼓乐、演剧。祭赛毕，共饮社酒，曰破盘。
清河县
秋社日，备牲醴、酒具、楮陈乐村社行赛祷，略如古报赛礼。
大名县
秋报赛神，多用倡优，办杂剧、唱乐、府酒，后耳热，歌呜呜焉。
《山东志书》长山县
社日，祀先农，调社饭。
曹州
春社日，集镇村塾，凡有祠宇，皆作戏赛祷。
定陶县
春社，集场村疃，会众祈报。
《山西志书》阳曲县
仲春社日昧爽，妇女作Z线，人佩之，曰社线。食社面。
蒲县
社日，各社祀神，名曰社。
垣曲县
秋成，村社飨赛报答神o，盛集优娼，搬演杂剧、弦管、股h，沉酣达曙。如鲁人猎，较久而难变也。
潞安府
社日，多造社酒、社糕。城中士女亦以此日走社。秋社日，禾稼将登，士女走社，视春又盛。
长子县
立秋后第五戊日，为社。西成，将告士女出游，谓之走社。其社之前后诸日，乡农陈女乐赛神。名曰结秀。
壶关县
春祈秋报，选里中健儿涂以粉墨为八仙，为社夥以赛神，赛之日，男女乐毕集。
陵川县
社日，田野祀社，老稚击鼓，以牲酒相欢。
榆社县
秋社日，各家上坟拜扫。
宁武关
秋社日，小儿佩社线。
《河南志书》胙城县
春祈秋报，赛田祖。贫富不相耀社，会以齿，犹有古风焉。
《陕西志书》咸宁县
社日，新葬者具祭品、冥镪、酒肴，请亲族男女至墓所，以祭。曰上新坟。三年乃止。
商州
秋社日，祀先农于乡社。
平凉府
八月社，饮祭新禾。
《江南志书》太仓州
秋分在社日前，则田有收，而谷贱。后，则无收，而谷贵。谚云：分后社，白米遍天下，社后分，白米如锦墩。
高邮州
社日，乡有社。会祭毕，设宴序齿列坐。虽显贵人，不得先杖者。
如皋县
社无定日，春秋二社，城市不甚矜尚，村人咸赛土神，以祈年。谷邺侯家传：是日，以猪肉杂调和铺饭上，名曰社饭。皋俗尤喜，为之不特社日也。
通州
社日祀上神，春祈而秋报也。或以三月初三日，或以九月初九日。祭毕，受胙。
怀宁县
二月社日，乡里合立社，至日豕酒共祀社神，以祈谷。祭毕，饮神惠，极欢而散。有辛肉均颁之礼，秋社报神亦如之。
山县
二月社日，十家为社，共祀土神，祈谷。祭毕，享胙，极欢而散。
太湖县
二月社日，种瓜z菜果，谓得土气先。易蕃殖且无虫m。
望江县
社日，乡有社，合众姓祀之，所以祈谷也。祭毕，则燕列齿序坐，极欢而罢。
徽州府
二月社日，多雨，社神试新水。
婺源县
俗重社祭，里团结为会。社之日，击鼓迎神祭，而舞以乐之，祭必颁肉。
太平县
每岁秋成毕，或设火醮，或报土功，或还神愿，各处多搬演戏文。
建德县
秋社日，乡市同会者，祭神于轮社者之家，以报年。祭毕，而还。有古人桑柘影斜之风景焉。
太平府
春社，寒食将近，先期习社鼓，祈赛土谷神，犹存《豳雅・a章》馀风。每晚百十为群，铿訇镗O，如数部鼓吹。届期H先农，聚而群饭村酿豚，归。遍及乡社，俗最近古焉。
《浙江志书》
海宁县
二月春社，民间于春分前后，醵金具、牲醴，竞为优戏乐神，名平安戏。
嘉兴府
二月二十八日，为春社。
乌程县
春社日，岘山有逸老会。
孝丰县
春社日，各村率一二十人为一社，会屠牲，酾酒、焚香、张乐以祀土谷之神。谓之春福。
会稽县
春秋乡有社祭，祭毕，则燕其物。以祭社之馀，序齿列坐，虽贵显人，不先杖者。耆老说：古人嘉言懿行子弟，歌伐木、嘉鱼菁、莪宾筵诸诗。
嵊县
社日，用牲醴延巫祷于社庙，谓之烧春福。巨族演戏，先后不以期限。
宁海县
社日，村落祭祖社饮。
建德县
社日，各乡设牲醴，迎社神阅苗。
遂昌县
社后，卜吉，舆温元帅城市拖船，逐疫扮台阁迎戏，盛饰，四乡仕客云集喧观。
《江西志书》武宁县
春社下稼，秋社下麦。
宁州
秋社前，多雨、重阴、翳日。或至浃旬，秋寒、多旱、秋雾、亢D。
安义县
秋社日，戊日社，众共买酒豕，游神聚饮酣歌。谓之散社。乡士大夫咸载酒联吟，自亭午至晡。谓之饮社。
德化县
春社祭祀毕，谕以乡约，聚饮而退。
德安县
社日，农家浸种。
新淦县
社欲雨，占曰：秋社无雨，莫耕园。晚禾始穗，疾风昼夜，则不实。
新喻县
社日，渖、登社、祓旱、殄虫。
瑞州府
春社之日，民间醵钱、办品物祀本社土谷之神，乃湿种子。
新昌县
春社，新葬者各添土于冢上。
湖广志书崇阳县
二月社日，乡四邻合祭本境社神。祭毕，饮其馔，分其胙，农家是日沁早稻，谓之社种。
通山县
社日雨曰社翁雨。里谚曰：社公社母不饮旧水。
钟祥县
农家于社日祈谷、招巫觋、歌鼓迎神、联臂踏地为歌节。祭毕，饮社酒，分社肉。间有索馀酒者，曰社酒治聋。
云梦县
社日，沿村楮香牲醴，祈田祖。祭毕，各泥倒于荒烟野草间。曰享神惠。
黄州府
社者，三代以来之古礼也。敛钱共市牲醴，品无兼味，器用陶匏，以祀本社土神。祀毕，少长共饮，间有沉醉扶归者，亦与民休息之意，犹存三代遗风焉。
罗田县
仲春初，戊日为社。每坊合为祭赛，名曰坐社。
江陵县
社日，四邻共结，综会饭为屋于树下，先祭神，后共飨其胙。《风土记》：荆楚社日以猪羊调和其饭，谓之社饭。以葫芦盛之相遗送。
祁阳县
社日，民间多重社斋，自朝至暮不食，但嘬水生果，夙有所祈于社神也。
宁远县
二月春社，豫治蚕事务，迎温以生之。生意稍迟，以桑枝揉水喷之，种即萌动。浸早谷种、布白豆、黄瓜、茄菜诸种。晴则和暖，雨雪极寒。
江华县
春社，各乡村醵钱、宰屠，召各巢r女击大鼓，乐神作社，相饮而罢。
新田县
春社日，各村备牲醴、香楮以祭谷神。俗称牛羊会。是日宜雨。谚云：春社无雨不种田。社后戊日，不宜动土用牛。
《福建志书》建宁府
社日，乡坊有社祭春，曰燕福。家祀司土以粥。
建安县
秋祭社，曰鸿福。家祀司土以粥。
建阳县
社日，村保敛分屠猪，祭赛本社之神。祭毕，分胙会宴，尽欢而退。晨起，轮值者作粥散给各家，计口而授。谓之社粥。是日，人家常令儿女早起则寿；晏起，则社公社婆遗毒，宜忌。
将乐县
社日，农家先期赛社，春祈秋报俱同。种早秧，曰社秧。
《广东志书》香山县
二月上戊，祭社，乡众必会，立石于众路之衢，题名里域，至日纠钱祭之。谓之社日。
雷州府
二月上戊，乡民祭社，祈谷，欢饮，是夕，击鼓逐疫。
西宁县
社日，乡有社，以祀谷神；城有社，以祀土神。均于是日合祀饮福。
《广西志书》永宁州
社日，不拘乡市，各就其处以祭。而人社犹严，与祭之日，务修洁欢悦，毋敢有忿争喧哗者。以其有所触亵，即遭谴不爽。而彝民占书奇中，故畏信独至。
社日部总论
《兼明书》
社日
或问曰：《月令》云：择元日，命民社。注云：元日，近春分前后戊日。《郊特牲》云：日用甲，日之始也。与今注《月令》不同。何也。答曰：《召诰》云：越翌日戊午，乃社于新邑则是。今注《月令》，取《召诰》为义也。不取《郊特牲》为义者，以社祭土，土畏木，甲属木，故不用甲也。用戊者，戊属土也。《召诰》周书，则周人不用甲也。《郊特牲》云甲者，当是异代之礼也。

[book_title]岁功典第三十二卷
社日部艺文一
祝社文　　　　　　　　　后汉蔡邕
元正令午，时惟嘉良。乾坤交泰，太簇运阳。乃祀社灵，以祈福祥。
社赋序　　　　　　　　　　晋嵇含
社之在于世尚矣，自天子至于庶人，莫不咸用。有汉卜日丙午，魏氏择用丁未。至于大晋，则社孟月之酉日。各因其行运，三代固有不同，虽共奉社而莫议。社之所由兴也。
祝社文　　　　　　　　　　　应硕
元首肇建，吉酉辰良。五政敷惠，四教初扬。万类资新，英颖擢章。谷风涤秽，日和时光。命于嘉宾，宴兹社厢。敬享社君，休祚是将。嘉肴绮错，白茅荐恭。有肉如坻，有酒如江。社君既眷，祗肃威容。
社日部艺文二〈诗词〉
春可乐　　　　　　　　　　晋王M
吉辰兮上戊，明灵兮惟社，伯仲兮毕集，祈祭兮树下，濯卵兮菹韭，m39兮擗，缥醪兮浮蚁，交觞兮并坐，气和兮体适，心怡兮志可。
春祈社P夏　　　　　　　　隋牛弘
厚地开灵，方坛崇祀，达以风露，树之松梓，句萌既申，芟柞伊始，恭祈粢盛，载膺休祉。
秋报社P夏　　　　　　　　　前人
北墉申礼，单出表诚。丰牺入荐，华乐在庭。原隰既平，泉流又清。如云已望，高廪斯盈。
秋社日崇怀园宴得新字　　　唐苏F
鸣爵三农稔，勾龙百代神。运昌叨辅弼，时泰喜黎民。树缺池光近，云开日影新。生全应有地，长愿乐交亲。
社日　　　　　　　　　　　韦应物
山郡多暇日，社时放吏归。坐阁独成闷，行塘阅清辉。春风动高柳，芳园掩夕扉。遥思里中会，心绪怅微微。
社日二首　　　　　　　　　杜甫
九农成德业，百祀发光辉。报效神如在，馨香旧不违。南翁巴曲醉，北雁塞声微。尚想东方朔，诙谐割肉归。陈平亦分肉，太史竟论功。今日江南老，他时渭北童。欢娱看绝塞，涕泪落秋风。g鹭迥金阙，谁怜病峡中。
社前遭田父泥饮美严中丞　　　前人
步运娲悍纾村村自花柳。田翁逼社日，邀我尝春酒。酒酣F新尹，畜眼未见有。迥头指大男，渠是弓弩手。名在飞骑籍，长番岁时久。前日放营农，辛苦救衰朽。差科没则已，誓不举家走。今年大作社，拾遗能住否。叫妇开大瓶，盆中为吾取。感此气扬扬，须知风化首。语多虽杂乱，说尹终在口。朝来偶然出，自卯将及酉。久客惜人情，如何拒邻叟。高声索果栗，欲起时被肘。指挥过无礼，未觉村野丑。月出遮我留，仍嗔问升斗。
二月二十七日社兼春分端居有怀简所思者权德舆
清昼开帘坐，风光处处生。看花诗思发，对酒客愁轻。社日双飞燕，春分百啭莺。所思终不见，还是一含情。
赛神　　　　　　　　　　　　韩愈
白布长衫紫领巾，差科未动是f人。麦苗含穗桑生葚，共向田头乐社神。
吴楚歌词　　　　　　　　　　张籍
庭前春鸟啄林声，红夹罗襦缝未成。今朝社日停针线，起向朱樱树下行。
社日关路作　　　　　　　　白居易
晚景函关路，凉风社日天。青岩新有燕，红树欲无蝉。愁立驿楼上，厌行官堠前。萧条秋兴苦，渐近二毛年。
嘉兴社日　　　　　　　　　刘言史
消渴天涯寄病身，临邛知我是何人。今年社日分馀肉，不值陈平又不均。
郊行逢社日　　　　　　　殷尧藩
酒熟送迎便，村村庆有年。妻孥亲稼穑，老稚效渔畋。红树青林外，黄芦白鸟边。稔看风景美，宁不羡归田。
将发循州社日于所居馆宴送　裴夷直
浪花如雪叠江风，社过高秋万恨中。明日便随江燕去，依依俱是故巢空。
社日村居　　　　　　　　　　张演〈一作张〉
鹅湖山下稻粱肥，豚阱鸡栖对掩扉。桑柘影斜春社散，家家扶得醉人归。
春社从李P乞酒　　　　　　宋李涛
社公今日没心情，为乞治聋酒一瓶。恼乱玉堂将欲遍，依稀巡到第三厅。
春社　　　　　　　　　　　梅尧臣
年年迎社雨，淡淡洗林花。树下赛田鼓，坛边伺肉鸦。春醪酒共饮，野老暮相哗。燕子何时至，长皋点翅斜。
社日独坐　　　　　　　　　范成大
海棠雨后沁胭脂，杨柳风前勇趟俊Ｏ阕结云深院静，去年今日燕来时。
春日田园杂兴　　　　　　　　前人
社下烧钱鼓似雷，日斜扶得醉翁回。青枝满地花狼籍，知是儿孙38草来。
社日诸人集西冈　　　　　　　朱熹
郊原爱芳物，细雨青春时。前冈遐敞地，登览情无遗。农亩怀岁功，壶浆祝神。我惭里居氓，十载劳驱驰。今朝幸休f，追逐聊嘻嘻。笑语欢成旧，尽醉靡归期。
乙酉社日偶题　　　　　　　杨万里
愁边节里两相关，茶罢呼儿检历看。社日雨多晴较少，春风晚暖晓犹寒。也知散策郊行去，其奈缘溪路未乾。绿暗红明非我事，且寻野蕨作蔬盘。
春社　　　　　　　　　　　　陆游
太平处处是优场，社日儿童喜欲狂。且看参军唤苍鹘，京都新禁舞斋郎。
社雨　　　　　　　　　　　　前人
开岁才几时，春社忽已及。茫茫草色深，萧萧雨声急。扶犁行白水，不惜芒屦湿。村童更可怜，赤脚牛背立。
社鼓　　　　　　　　　　　　前人
酒旗三家市，烟草卜里陂。林间鼓，迨此春社时。饮福父老醉，嵬峨相扶持。君勿轻此声，可配丰年诗。
社酒　　　　　　　　　　　　前人
农家耕作苦，雨D每关念。种黍蹈曲f，终岁勤收敛。社瓮虽草草，酒味亦醇酽。长歌南陌头，百年应不厌。
社肉　　　　　　　　　　　　前人
社日取社猪，燔炙香满村。饥鸦集街树，老巫立庙门。虽无牲牢盛，古礼亦略存。醉归怀馀肉，沾遗遍诸孙。
社饮　　　　　　　　　　　　前人
东作初占嗣岁宜，蚕官又近乞灵时。倾家酿酒无遗力，到社迎神尽及期。先醉后醒惊老惫，路长足蹇叹归迟。西村渐过新塘近，宿鸟归飞已满枝。
社日僧舍风雨　　　　　　　　刘宰
借蔬香积共晨炊，客里良辰总不知。孺子从渠均胙肉，南翁无处听巴词。神鸦得志饱终日，巢燕无心来及时。风雨聒人聋转甚，半钟浊酒可能治。
今朝当社日　　　　　　　　戴复古
今朝当社日，明日是花朝。佳节惟宜饮，东池适见招。绿深杨柳重，红透海棠娇。自笑鬓边雪，多年不肯消。
社日　　　　　　　　　　　　方岳
燕子今年跎缋矗翠瓶犹有去年梅。丁宁莫管杏花俗，付与春风一道开。
社前　　　　　　　　　　　　谢翱
无家借燕住，离别又经年。客馆依山上，春分到社前。雨来换宿水，云起暗晴川。飒飒吹衣带，因风问去船。
社日　　　　　　　　　　　李公麟
千寻占栎笑声中，此日春风属社公。开眼已怜花压帽，放怀聊喜酒治聋。携刀割肉馀风在，卜瓦传神俚俗同。闻说已栽桃李径，隔溪遥认浅深红。
社日二首　　　　　　　　金施宜生
浊涧回湍激，青烟弄晚晖。缘随春酒熟，分与故山违。社鼓喧林莽，孤城隐翠微。山花羞未发，燕子喜先归。割少诙谐语，分均宰制功。灵祗依古树，醉叟泥村童。万里开耕稼，三时顺雨风。行春从此乐，著意酒杯中。
社日城南　　　　　　　　元戴表元
社日年年雨，江花处处春。渐成垂白老，不见踏青人。榆柳边声杂，龙蛇岁事新。端来近城郭，犹自厌风尘。
社日　　　　　　　　　　　　郭钰
甲子频书入短篇，细推五戊卜春田。读书未有平戎策，止酒聊输祭社钱。红树花春向晚，画桥柳暝雨如烟。旧来歌舞今谁是，燕子茅檐只自怜。
社日　　　　　　　　　　　明甘瑾
枫树林边雨脚斜，儿童祈赛竞喧哗。鸡豚上戊家家酒，莺燕东风处处花。野径归时扶醉客，丛祠祭罢集神鸦。濒湖生意愁多潦，预祝污邪载满车。
春社词　　　　　　　　　　　瞿佑
十日一风五日雨，社前拜祝神已许。瓦盆潋滟斟浊醪，高俎纵横荐肥q。呜呜笛声坎坎鼓，俚曲山歌互吞吐。老巫狡狯神有灵，传得神言为神舞。祭馀分肉巫自与，醉里狂言相尔汝。小儿觅饼大儿扶，头上神花付邻女。
社中四首　　　　　　　　　陈宪章
桑林伐鼓酒如川，秋社钱多春社钱。尽道升平官长好，五风十雨更年年。
社屋新成燕子来，山丹未落野棠开。三三两两儿童戏，弄水扳花日几回。
社酒开颜一百家，春风先动长官衙。东君也解游人意，红白交开树树花。
社日年年会饮同，东原西埭鼓。无人不是桃花面，笑杀河阳树上红。
社日　　　　　　　　　　　　石瑶
春风帘幕驻晴云，社酒杯深我对君。燕子未来花不语，绿芜寒雀共斜曛。
社日出游　　　　　　　　　方太古
村村社鼓隔溪闻，赛祀归来客半醺。水缓山舒逢日暖，花明柳暗值春分。平田白洫流新雨，绝壁青枫挂断云。策杖提壶随所适，野夫何不可同群。
社日　　　　　　　　　　　媛项佩
过雨春泥白，斜飞燕尾纤。恰停针线坐，自起为钩帘。
浣溪沙〈武康社日〉　　　　宋毛滂
碧户朱窗小洞房，玉醅新压嫩鹅黄，半青橙子可怜香。　风露满帘清似水，笙簧一片醉为乡，芙蓉绣冷夜初长。
满江红〈秋社桃花〉　　　　赵师侠
露冷天高，秋气爽，千林叶落。惊初见，小桃枝上，盛开红萼。浅澹胭脂径雨洗，剪裁玛瑙如云薄。问素商，何事38春工，施丹o。　芙蓉苑，颜如灼；曾暗与，花王约。要乘秋名字，并传京洛。回首瑶池高宴处，桂花香里骖高鹤。但莫教，容易逐西风，轻飘却。
青玉案〈社日客居〉　　　　赵长卿
去年社日东风里，向三径，开桃李。脆管危弦随意起，绿阴红影，暖香繁蕊，伴我醺醺醉。　今年社日空垂泪，客舍看花甚情意。江上危楼愁独倚，欲将心事，巧凭来燕，说与人憔悴。
点绛唇〈秋社前一日溪光亭雨〉　　张元干
山暗秋云，暝鸦接翅啼榕树。故人何处，一夜溪亭雨。
梦入新凉，只道消残暑。还知否，燕将雏去，又是流
年度。
柳梢青〈秋社怀故山〉　　　杨无咎
送燕迎鸿，未寒时节，已凉天气。针线倦拈，帘帏低裕别般风味。　眠梦到山中，共老幼，扶携笑喜。桑柘影深，鸡豚香美，家家人醉。
木兰花慢〈社日有怀〉　　　　严仁
东风吹雾雨，更吹起，W衣寒。正莽莽丛林，潭潭伐鼓，郁郁焚兰。阑干，曲多少意，看青烟如篆绕溪湾。桑柘绿阴犹薄，杏桃红雨初翻。　飞花，片片走潺，问何，日西还。叹扰扰人生，纷纷离合，渺渺悲欢。想云，Z何处也，对芳时应只在人间。惆怅回文锦字，断肠斜日云山。
玉楼春〈社前一日〉　　　　史达祖
游人等得春晴也，处处旗亭咸系马。雨前杏尚娉婷，风里残梅无顾藉。　忌拈针指还逢社，38草赢多裾欲卸。明朝新燕定归来，叮嘱重帘休放下。
眼儿媚〈社日〉　　　　　　　韩W
风回香雪到梨花，山影是谁家。小窗未晚，重檐初霁，玉倚蒹葭。　社寒不管人如此，依旧是天涯。碧云暮合。芳心撩乱，醉眼横斜。
生查子〈秋社〉　　　　　　吴文英
当楼月半奁，曾买菱花处。愁影背阑干，素发残风露。
神前鸡酒盟，歌断秋香户，泥落画梁空，梦想青春
语。
青玉案　　　　　　　　　　黄公绍
年年社日停针线，争忍见，双飞燕，今日江城春已半，一身犹在，乱山深处，寂寞溪桥畔。　征衫著破谁针线，点点行行泪痕满。落日解鞍芳草岸，花无人戴，酒无人劝，醉也无人管。
青玉案〈社日〉　　　　　明张大烈
千条弱柳拖青线，应期到，呢喃燕。绿遍川原红减半，酬神赛会，花阴人集，深处芳洲畔。　金X频频劝，沈入醉乡斟尚满。解衣欲卧芳草岸，花铺锦P，松罗翠幕，鸟奏无心管。
社日部选句
宋颜延之诗：园县极方望，邑社总地灵。
梁元帝诗：丛林多古社。
庾肩吾诗：枯桑落古社，寒鸟归孤城。
北周庾信《枯树赋》：东海有白木之庙，西河有枯桑之社。
唐高适诗：38鸡下社尘方合，走马章台日半斜。韩愈诗：愿为同社人，鸡豚宴春秋。
刘禹锡诗：枫林社日鼓，茅屋午时鸡。
元稹诗：我亦辞社燕，茫茫焉所如。〈又〉燕辞前目社。李频诗：不任啼鸟思，乡社欲桑蚕。
韩诗：此身愿作君家燕，秋社归时也不归。
周昙诗：一朝如得宰天下，必使还如宰社时。
宋苏轼诗：鼓吹却入农桑社。〈又〉愿同荔枝社，长作鸡黍局。
张舜民《凝寿寺记》：负夕阳，见里社。
黄庭坚诗：踏歌夜结桑神社。
秦观诗：后春莼茁滑于酥，先社姜芽肥胜肉。
陆游诗：鸡豚杂e祈蚕社。〈又〉身入儿童38草社。陈造诗：杯酒清浓肉更肥，咸言趁社极欢嬉。
方夔诗：斜阳鸦噪烧钱社，细雨牛眠放牧陂。
金李俊民诗：谁能宰似陈平社，那免悲如宋玉秋。元好问诗：父老渐来同保社，儿童久已爱文章。元方回诗：许追父老鸡豚社，为说犹能醉颊红。曹伯启诗：梦想榆社，披襟坐藜床。
明高启诗：秋社未开绿酝，夜炊初碓红糠。
社日部纪事
《周礼・地官》：州长以岁时祭祀州社。〈订义〉贾氏曰：上云岁时，皆谓岁之四时；此云岁时，惟春秋二时耳。春祭社以祈膏雨，望五谷丰熟；秋祭社以百谷丰稔，所以报功。故云祭祀州社。
史记封禅书：高祖初，起祷丰榆社。天下已定，诏御史令丰谨治榆社。常以四时，春以羊彘祠之。《西京杂记》：高祖既作新丰，并移旧社衢巷，栋宇物色惟旧。
《史记・陈丞相世家》：里中社平为宰，分肉食甚均，父老曰：善陈孺子之为宰。平曰：嗟乎，使平得宰天下，亦如是肉矣。
《T嫦刂尽罚汉海董龙家贫，与里人共祀社，众买牲牢。龙撰文以祭。祭毕，分胙，众不平，逐龙出。龙造泥饭以祭于树下，将焚文，有白鼠御文入地穴，掘之，获白金一斗。龙不自私，率众首官。县令贤之，奏闻。表其闾曰：义士。
《后汉书・应劭传》：中兴初，有应媪者生四子而寡。见神光照社，试探之，乃得黄金。自是诸子宦学，并有才名。至`，七代通显。
《武陵先贤传》：潘京为州辟，进谒，值社会，因得见。次及探得不孝。刺史问曰：辟士为不孝耶。京举版答曰：今为忠臣，不得复为孝子，其机辩如此。
《四民月令》：二月祀太社之日，荐韭卵于祖祢。
《长沙传》：魏长沙郡久雨，太守吕虔令户曹掾斋戒在社，三日三夜，祈晴。梦见白头翁曰：汝来迟，明日当霁。果然。
《魏志・王修传》：修，年七岁丧母，母以社日亡。来岁邻里社，修感念母，哀甚。邻里闻之，为之罢社。
《世说》：阮修，字宣子，伐社树，有人止之。宣子曰：社而为树，伐树则社亡；树而为社，伐树则社移矣。
《王肃魏台访议》：帝问：何用未社丑腊。对曰：王者各以其行盛日为社，衰日为腊。汉火德衰于戌，故以戌日为腊。魏土也，土畏木，丑之明日便寅，寅木也，故以丑腊土，成于未。故以岁始未社也。
《北史・李士谦传》：士谦髫龀，以孝闻，伯父`称：此儿吾家颜子也。李氏宗党豪盛，每春秋二社，必高会极宴，无不沈醉喧乱。尝集士谦所，盛馔盈前而先为设黍，谓群从曰：孔子称黍为五谷之长，荀卿亦云食先黍稷。古人所尚宁可违乎。少长肃然，无敢弛惰。退而相谓曰：既见君子，方觉吾徒之不德也。
旧唐书武后本纪载，初三年九月，改元为长寿，改用九月为社，大T七日。
《中宗本纪》：神龙元年三月丙午，改秋社，依旧用仲秋。《唐会要》：开元十九年正月三十日，诏州县社，惟用酒脯。
《清异录》：予偶以农干至庄墅，适秋社，庄丁皆戏社，零星盖用猪羊鸡鸭，粉面蔬米为羹。和鲁公尝以春社遗节，馔用奁，惟一新样大方，碗覆，以剪镂蜡春罗，碗内品物不知其几种也，物十而饭二焉。禁庭社日为之，名辣骄羊。
《玉海》：咸平二年八月戊午，社宴，近臣于中书作社日五言诗，赐之属和。
《宋史・阎守恭传》：守恭在并州，因春社会宾客曰：守恭，太原一贫民尔。徒步位刺史。老复官乡里，u分多矣。今日与卿辈诀。后十日，卒。
《诗话》：大社二祭，多差近臣，王岐公禹玉在两禁。二十年，熙宁间为翰林学士，复被差题诗于斋宫曰：邻鸡未唱晓骖催，又向灵坛饮福杯。自笑治聋知不足，明年强健更重来。
《东京梦华录》：八月秋社，各以社糕、社酒相赍。送贵戚宫院以猪、羊肉腰子、奶房、肚肺、鸭饼、瓜姜之属。切作棋子片样，滋味调和铺于饭上，谓之社饭。请客供养。人家妇女皆归外家，晚归即外公姨舅，皆以新葫芦儿，枣儿为遗。俗云：宣良外甥，市学先生，预敛诸生钱作社。会以致雇倩o，应白席歌唱之人归时，各携花篮、果实、食物、社糕而散。春社重五、重九，亦是如此。《遵生八笺》：二月，令幼小儿女早起，避社神，免至面黄。
社日部杂录
《诗经・大雅・生民章》载：谋载惟传，尝之日悴防此曛芟，A之日悴防此曛戒，社之日悴防此曛稼。〈疏〉社文在尝A之下，谓秋A，祭社也。尝在孟秋，A社俱在仲秋，取禽而后祭社，故先A后社也。尝社是祭神之事耳。因而问：卜A乃秋猎，不接神明，亦言卜来岁者，卜者自问吉凶于龟，不由尝社所祭之神。
《云汉章》：祈年孔夙，方社不莫。〈笺〉祈丰年甚早，祭四方与社又不晚。
《国语》：上发而社助时也。〈注〉土发春分也，社者，助时求福为农始也。
《孝经・援神契》：仲秋禾报社，祭稷以三牲，何重功故也。
《淮南子・精神训》：今夫穷鄙之社也，叩盆拊瓴相和而歌，自以为乐矣。尝试为之，击建鼓、撞巨钟，乃始。仍仍然知其盆瓴之足羞也。
《何承天社颂》：余以永初三年八月，大社，聊为此文，实惟阴o稷，为谷先率，育万类协灵，昊乾霸德方，将世号共工。厥有才子实曰，句龙称物平，赋百姓熙雍，唐尧救灾、决河、流江。弃亦播植作。又万邦克配二祀，以报勋庸岁，云其秋晷漏均。程牲牢，既洁嘉荐。惟馨乃家乃国，是奉是尊。
诗序载：芟春，籍田而祈社稷也。〈疏〉序，本其多获所由，言其作颂之意。经则主说年丰，故其言不及籍社，所以经序有异也。月令孟春，天子躬耕帝籍。仲春择元日命民社，然则天子祈社，亦以仲春，与耕籍异月而连。言之者俱在春时，故以春总之。
良耜秋报社稷也。
《启颜录》：敬白社官三老等，切闻政本于农，当须务兹稼穑，若不云腾致雨，何以税熟。贡新圣上，臣伏戎羌，爱育黎首，用能闰馀成岁，律吕调阳。某人等并景行，维贤德建名立遂，乃肆筵设席，祭祀蒸尝，鼓瑟吹笙、弦歌酒宴。上和下睦，悦豫且康。礼别尊卑，乐殊贵贱。酒则川流不息，肉则似兰斯馨。非直菜重芥姜，兼亦果珍李柰，莫不矫首顿足，俱共接杯举觞，岂徒戚谢欢。招信乃福缘善庆，但某乙索居闲处，孤陋寡闻，虽复属耳。垣墙未曾，摄职从政。不敢坚持雅操，专欲逐物意移。忆肉则执热愿凉，思酒如骸垢想浴。老人则饱饫烹宰，某乙则饥厌糟糠。钦风则空谷传声，仰惠则虚堂习听。脱蒙仁慈隐恻，庶有济弱扶倾。希垂顾答审详，望咸渠荷滴沥。某乙即稽颡再拜，终冀，勒碑刻铭，但知悚惧恐惶，实若临深履薄。
《本草拾遗》：社坛馀胙酒，治小儿语迟。纳口中佳，又以喷屋四角，辟蚊子。
《埤雅》：燕之往来，避社而橥痢２灰晕旒喝眨H口布翅枝尾。
《石林诗话》：世言社日饮酒治聋，不知其何据。五代李涛有春社，从李P求酒。诗云：社公今日没心情，乞为治聋酒一瓶。恼乱玉堂将欲遍，依稀巡到第三厅。P时为翰林学士，有日，给内库酒，故涛从乞之，则其传亦已久矣。社公涛，小字也。唐人，在庆侍下，虽官高，年皆称小字。涛性疏达不羁，善谐谑，与朝士言亦多以社翁自名。闻者无不以为笑。然谅直敢言，后官亦至宰相。
《桂海虫鱼志》：天虾状如大飞蚁，秋社后，有风雨，则群堕水中，有小翅，人候其堕掠，取之为。
《墨庄漫录》：今人家闺房，遇春秋社日，不作组r。谓之忌作。故周美成秋蕊香词：乳鸭池塘水暖，风紧柳花迎面，午妆粉指印窗，眼曲理，长眉翠浅，闻知社日停针线，采新燕宝钗，落枕梦春远，帘影参差，满院予见。张籍吴楚词云：前庭春鸟啄林声，红夹罗襦缝未成。今朝社日停针线，起向朱樱树下行。乃知唐时已有此忌，循习至今也。《鸡肋编》：江南人谓社日有霜必雨。丙辰春社，繁霜浓瓦，次日果大雨。
《通考》：春社日雨，年丰果少。
《农桑通诀》：八月社前即可种麦，麦经两社即倍收而坚好。
《帝京景物略》：采育东南二十里，有阜高一丈，广三四十尺，曰聚燕台。岁秋社，燕辞巢日，必各将其雏数千百聚此台，呢喃一二日，然后分翔而去。
《田家五行》：秋社日，应候，田园乐事，并与春社同，但景物异耳。
《群芳谱》：种植山药：春社日，取宿根，多毛有白瘤者，竹刀截作二寸长块。先将地开作二尺宽，沟深三四尺，长短任意，先填乱粪柴一半，上实以土，将截断山药竖埋于中上，仍以粪土覆，与沟平，时浇灌之，苗生，以竹或树架作援，高三四尺，当年可食。
社日部外编
《佛经》：世尊见杀牛羊以为社，戒之云：地狱满塞，正坐杀害，汝等何以为社。奉斋守戒，则获福无量矣。马氏日抄：昌平县北狄梁公祠，元大德中重建。学士宋渤记之穹碑尚存，常有光怪。每岁二月二日，南山北山之人皆来作社，前数日夜，碑上即有火光，远望碑字皆见，近视之即灭。
花朝部汇考
提要录
花朝
二月十五日为花朝。高丽以是日为上元节。今吴俗以二月十二为花朝。
事物原始花朝
二月十五日为花朝。《风土记》云：浙间风俗，言春序正中，百花竞放，乃游赏之。时花朝月夕，乃世所常言月夕者，乃八月十五夜也。
直隶志书〈各省风俗同者不载〉宛平县
二月十五日曰花朝，小青缀树，花信始传。骚人韵士唱和以诗。
遵化州
花朝日，农家取糠秕分缕为黄道青道，仓庾曲折引之。或盘井干，或绕门石，曰：引龙。龙抬头也。煎元旦祭馀糕饼，熏床炕，曰：熏虫。儿虫不出也。分造酒酢，以次举趾。
鸡泽县
二月十五日，花朝，祭花神。
宣府镇
二月十五日为花朝节，村民以五谷瓜果种相遗。谓之献生。城中妇女剪Z为花，插之鬓髻，以为应节云。
山东志书曹县
春分为花朝，赏花酿酒。
山西志书黎城县
二月十五日为花朝，亦曰花节，士人咸宴游。
永宁州
二月二日，花朝，以炭灰围壁根，辟蛇蝎诸虫。
河南志书罗山县
二月二日花朝，小儿蓄顶发，名小名。农夫垦田地，种春菜。
陕西志书清水县
二月十五日催花。
江南志书长洲县
二月十二日为花朝，晴则百物成熟。谚云：有利无利，只看二月十二。
嘉定县
二月十二日，剪Z条、系花果树，云百花生日。按，唐以二月十五日为花朝，以八月十五日为月夕。今俗以二月十二日为花朝，不知何据。
松江府
二月十二日，花朝，群卉遍系红Z，以祝繁盛。
如皋县
花朝，二月十二日，一曰十五日，好事者多置酒园亭，或嬉游郊外，常以是日阴晴，卜果实繁稀。
通州
花朝，郊游访花。闺中幼女以是日穿耳。
广德州
花朝，士女踏青。
浙江志书杭州府
洛阳记：以二月初二日为花朝，唐人以十五日为花朝。西溪一带梅花甚盛，沿亘十馀里，清芬袭人，中多别业，往往高人逸士托足其间，或肩舆小艇，载酒ィ携被，有旬日始归者。
乌程县
二月二日，花朝，士女皆摘蓬叶插于头。谚云：蓬开先日草，戴了春不老。
桐庐县
二月十五日，俗传以此日之晴雨，十众卉之艳否。名曰：花朝。有备猪羊品物以合祭其祖先，谓之春祭。即古雨露之思也。
江西志书浮梁县
二月十五日，官率老农迎花神于东郊以劝农。
湖口县
花朝，士女郊游踏青，插柳为饰，男女蓄发，冠笄亦以是日行婚礼。
瑞州府
花朝日，友朋莳花之家各邀客饮，文者赋诗。
新昌县
二月十五日，花朝，采百花酣饮，谓之赏花。
万载县
花朝，各塾学备茶果，议束修，午后设宴，宾主尽欢而罢。
湖广志书通山县
二月十五日，花朝曰扑蝶会。
石首县
二月花朝至，十五日户户望天晴月皎。俗云：花朝月明，绵花十分。
浏阳县
二月十五日为花朝，穿幼女耳。
按，花朝无定期。洛阳记：以为二月二日事，文玉屑以为二月十二日，与今吴俗同。《提要录》云：唐以二月十五日为花朝。月令广义云：宣德二年二月十五日御制花朝诗赐裴尚书木。今京师亦主十五日，与楚俗同。以唐明之事观之，帝王所命楚俗为正。
攸县
二月十五，花朝，民间男女，小者岁馀蓄顶发，大者十三四蓄鬓发，名曰禁头。
巴陵县
二月望日花朝节。谓是日晴则土饶木棉。
福建志书漳浦县
二月花朝，乡人有为春祈会者，如元夕例。滨海地常举之，近郊则稀。
广东志书香山县
花朝，二月望日。俗曰大王斋。村民各祭其祠神，即荆楚俗|祭也。
四会县
二月花朝，乡人赛神祭社，岁立一社，首谓之福头。
花朝部艺文〈诗词〉御制花朝赐兵部尚书裴本　　明宣宗
五云晴护蓬莱岛，瑶彩缤纷动瑶草。凭高一览六合间，万象呈明春意好。融融佳气霭山河，大地无尘海不波。松篁桧柏翠浩荡，紫杏丹桃繁绮罗。燕语莺啼满清听，鸢飞鱼跃总天性。轻车骏马趁年芳，处处壶浆乐游咏。三农耕稼皆举趾，东阡西陌鸡鸣起。丁男把耒妇女@，齐力欲教田喜。况值新年风雨时，百谷丰穰真可期。边隅宁靖民物遂，嘉与臣庶同娱嬉。翠殿彤台白昼长，花绕龙池清水香。瑶筝齐唱锦瑟和，郁金酒泛红玉觞。花晨广筵春似海，君臣遭逢实十载。岂但怡情共令辰，一念华勋待元凯。圣王致理循时令，自古明良协恭敬。阳春德泽生光辉，延伫嘉谋辅仁政。
花朝张太学西园小集　　　　陆之裘
雨霁名园春事芳，兰台小集暮行觞。愆期肯使花神笑，纵饮谁嗔草圣狂。入座微风含楚佩，照人明月堕匡床。行歌亦有穿云调，隔水遥传陌上桑。
花朝　　　　　　　　　　　汤显祖
妒花风雨怕难销，偶逐晴光扑蝶遥。一半春随残夜醉，却言明日是花朝。
花朝　　　　　　　　　　　　王衡
晴烟高露若为容，踯躅香苞望晓红。莫怨五更风色恶，开花原是落花风。
花朝遇雨　　　　　　　　　范景文
春阴偏是趁今朝，妒暖馀寒尚自饶。花意如人初中酒，柳容似冻未舒条。踏青游屐方微湿，听雨吟魂却暗销。烟里空鞣纱淅洌总无红紫亦堪描。
花朝　　　　　　　　　　　吴稼~
日气朝青池上波，交交啼鸟倚池多。三春花事终难负，二月风光半未过。土俗岁时存旧记，闺人单W制轻罗。正怜一树樱桃放，桃李相催奈若何。
仲雪见示花朝二诗依韵奉和　钱谦贞
春色平分已自奢，今朝风物更鲜华。山因柳绿常含雨，天为桃红不放霞。芳草齐时看宝马，好风多处见香车。笺天有事君知否，要乞轻阴为养花。
花下挥杯对月邀，千金何处买春宵。桃开旧面还如笑，柳长新眉不用描。病后三分应重惜，愁中一片忽轻飘。阳春绝调人间少，莫怪花朝变雪朝。
浣溪沙〈花朝〉　　　　　　明杨基
鸾股先寻38草钗，凤头新绣踏青鞋，衣裳宫样不须裁。　雕玉镂成鹦鹉架，泥金镌就牡丹牌，明朝相约看花来。
满庭芳〈花朝〉　　　　　　　商辂
鹤径寒烟，燕巢华露，小窗夜雨新晴。竹栏苔砌，寂寂点芳春。屈指春光已半，徒翘首，千里关城。云横处，蛮笙戍角，隐隐杂啼莺。　放衙，人乍散，琴抛案牍，酒载郊s。身世风前絮，更欲何凭。十载邯郸古道，枕中事，暗里魂惊，车茵软，尽容酩酊，杜宇任多情。
花朝部纪事
《旧唐书・罗威传》：威服膺儒术，招纳文人，聚书至万卷。每花朝月夕，与宾佐赋咏，甚有清致。
《风土记》：宋制，守土官于花朝日，出郊劝农。
《诚斋诗话》：东京二月十二日曰花朝，为扑蝶会。《翰墨大全》：二月二日，洛阳风俗以为花朝节。
明宣德二年，御制花朝诗，赐尚书裴木。
《经籍会通》：燕中书肆，多在大明门之右，及礼部门外，拱宸门西，花朝后三日，则移于灯市，每朔望并下浣。五日则移于城隍庙中。
花朝部杂录
《熙朝盛事》：二月十五日为花朝节，盖花朝月夕，世俗恒言，二八两月为春秋之中。故以二月半为花朝，八月半为月夕也。是日宋时有扑蝶之戏。今虽不举，而寺院启涅会，谈孔雀经，拈香者麇至，犹其遗俗也。

[book_title]岁功典第三十三卷
季春部汇考
《易经》泽天卦
73≡
〈本义〉，决也，阳决阴也。三月之卦也。
《诗经》小雅出车章
春日迟迟。
〈疏〉季春之日，迟迟然，阳气舒缓之时。
《礼记》月令
季春之月，日在胃，昏七星中，旦牵牛中。其日甲乙。其帝太，其神句芒。其虫鳞，其音角，律中姑洗。其数八。其味酸，其臭膻。其祀户，祭先脾。
〈陈注〉胃宿在酉，大梁之次。姑洗，辰律，长七寸九分寸之一。
桐始华，田鼠化为，虹始见，萍始生。
〈陈注〉此记辰月之候。
天子居青阳右个；乘鸾路，驾仓龙，载青纾灰虑嘁拢服仓玉；食麦与羊。其器疏以达。是月也，天子乃荐鞠衣于先帝。
〈陈注〉鞠衣，衣色如鞠花之黄也。先帝，先代木德之君。荐此衣于神，坐以祈蚕事。
命舟牧覆舟，五覆五反，乃告舟备具于天子焉；天子始乘舟。荐鲔于寝庙，乃为麦祈实。
〈陈注〉舟牧，主乘舟之官。五覆五反，所以祥视其罅漏倾侧之处也。因荐鲔，并祈麦实。
是月也，生气方盛，阳气发泄，句者毕出，萌者尽达，不可以内。天子布德行惠，命有司发仓廪，赐贫穷，振乏绝；开府库，出币帛，周天下；勉诸侯，聘名士，礼贤者。
〈陈注〉不可以内，言当施散恩惠，以顺生道之宣泄，不宜吝啬闭藏也。在内，则命有司奉行；在外，则勉诸侯奉行。皆天子之德惠也。
是月也，命司空曰：时雨将降，下水上腾。循行国邑，周视原野，修利堤防，道达沟渎，开通道路，毋有障塞。田猎D罘、罗网毕翳，喂兽之药，毋出九门。是月也，命野虞毋伐桑柘，鸣鸠拂其羽，戴胜降于桑，具曲植c筐。
〈陈注〉野虞，主田及山林之官。曲薄也，植槌也，所以架曲与c筐者。
后妃齐戒，亲东乡躬桑，禁妇女毋观，省妇使，以劝蚕事。
〈陈注〉毋观，禁止妇女，使不得为容观之饰也。省妇使，减省其箴线缝制之事也。
蚕事既登，分茧称丝效功，以共郊庙之服，毋有敢惰。
〈陈注〉称丝效功，以多寡为功之上下。
是月也，命工师，令百工，审五库之量，金、铁，皮、革、筋，角、齿，、羽、箭、干，脂、胶、丹、漆，毋或不良。百工咸理，监工日号，毋悖于时，毋或作为淫巧以荡上心。
〈陈注〉五库者，金铁为一库，皮革筋为一库，角齿为一库，羽箭干为一库，脂胶丹漆为一库。视诸物之善恶，皆有旧法。谓之量，一说多寡之数也。此时，百工各理治其造作之事，工师监临之，每日号令以二事为戒：一是造作器物，不得悖逆时序，二是不为淫巧。
是月之末，择吉日大合乐，天子乃帅三公、九卿、诸侯、大夫亲往视之。是月也，乃合累牛腾马游牝于牧，牺牲驹犊，举书其数。
〈陈注〉春阳既盛，物皆产育，合累系之牛，腾跃之马，使牡者就牝。
命国难，九门磔攘，以毕春气。
〈陈注〉裂牲谓之磔，除祸谓之攘。
季春行冬令，则寒气时发，草木皆肃，国有大恐；行夏令，则民多疾疫，时雨不降，山陵不收；行秋令，则天多沉阴淫，雨蚤降，兵革并起。
〈陈注〉肃者，枝叶减缩而急栗也。不收谓无所成遂也。
《尔雅》月阳
三月为}。
《易通卦验》太阳云
谷雨，太阳云出，张如车盖。
《素问》诊要经终论篇
三月四月，天气正方，地气定发，人气任脾。
〈注〉三月四月，天地之气正盛，而人气在脾。辰巳二月，足太阴，阳明之所主也。
《汲冢周书》时训解
清明之日，桐始华。又五日，田鼠化为。又五日，虹始见。桐不华，岁有大寒。田鼠不化，国多贪残。虹不见，妇人苞乱。谷雨之日，萍始生；又五日，鸣鸠拂其羽；又五日，戴胜降于桑。萍不生，阴气愤生；鸣鸠不拂其羽，国不治兵；戴胜不降于桑，政教不中。
《吕氏春秋》季夏纪音律篇
姑洗之月，达道通路，沟渎修利，申之此令，嘉气趣至。
〈注〉姑洗，三月也。时雨将降，故修利沟渎，顺其阳德，故嘉喜之气至。
《史记》律书
南至于氐。氐者，言万物皆至也。南至于亢。亢者，言万物亢见也。南至于角。角者，言万物皆有枝格如角也。三月也，律中姑洗；姑洗者，言万物洗生。其于十二子为辰，辰者，言万物之蜃也。
封禅书寿星祠注
角亢在辰，为寿星。三月之时，万物始生，建于春气布养，各尽其性，不罹灾夭。故寿。
《汉书》律历志
姑洗，洗e也。言阳气洗物，辜e之也。位于辰，在三月。
〈注〉孟康曰：辜，必也。必使之e也。
《淮南子》天文训
清明加十五日，斗指辰，则谷雨，音比姑洗。
季春三月，丰隆乃出，以将其雨。
〈注〉丰隆，雷也。
姑洗之数六十四，主三月，下生应钟。
太阴在午，岁名曰：敦。岁星舍胃、昴、毕。以三月与之，晨出东方，氐房心为对。
时则训
季春之月，招摇指辰，昏七星中，旦牵牛中，其位东方，其日甲乙，其虫鳞，其音角，律中姑洗。其数八，其味酸，其臭膻，其祀户，祭先脾。桐始华，田鼠化为，虹始见，萍始生。天子衣青衣，乘苍龙，服苍玉，建青旗，食麦与羊。服八风水，爨萁燧火，东宫御女青色，衣青采，鼓琴瑟，其兵矛，其畜羊，朝于青阳右个。舟牧覆舟，五覆五反，乃言具于天子焉。天子始乘舟，荐鲔于寝庙，乃为麦祈实。是月也，生气方盛，阳气发泄，句者毕出，萌者尽达，不可以内。天子命有司发锊郑助贫穷，振乏绝，开府库，出币帛，使诸侯，聘名士，礼贤者。命司空，时雨将降，下水上腾，循行国邑，周视原野，修利堤防，导通沟渎，达路除道，从国始，至境止。田猎、X弋、D罘、罗罔、馁毒之药，毋出九门。乃禁野虞毋伐桑柘，鸣鸠奋其羽，戴降于桑，具扑曲_筐，后妃斋戒，东乡亲桑。省妇使劝蚕事。命五库，令百工，审金、铁、皮、革、筋、角、箭、干，脂、胶、丹、漆无有不良。择下旬吉日，大合乐。致欢欣，乃合牛腾马，游牝于牧。令国傩，九门磔攘，以毕春气。行是月令，甘雨至三旬。季春行冬令，则寒气时发，草木皆肃，国有大恐；行夏令，则民多疾疫，时雨不降，山陵不登；行秋令，则天多沈阴，淫雨早降，兵革并起。三月，官乡其树李。
六合
季春与季秋为合，季春大出，季秋大内，故三月失政，九月不下霜。
《大戴礼记》夏小正
三月参则伏，伏者，非忘之辞也。星无时而不见。俄有不见之时，故曰伏。云摄桑，桑摄而记之，急桑也。委杨，杨则花而后记之。31羊，羊有相还之时，其类31，31然记变尔。或曰31羝也。则鸣，天蝼也。颁冰，颁冰者，分冰以授大夫也。采识，识草也。妾子始蚕，先妾而后子，何也。曰事有渐也。言自卑事者，始执养宫事。执，操也。养，长也。祈麦实，麦实者，五谷之先。见者，故急祈而记之也。越有小旱，越，于也。记是时，恒有小旱，田鼠化为。，鹌也，变而之善，故尽其辞也。为鼠，变而之不善，故不尽其辞也。拂桐芭，拂也者，拂也；桐，芭之时也。或曰：言桐芭始生，貌拂拂然也。鸣鸠言始相命也。先鸣而后鸠，何也。鸠者，鸣而后知其鸠也。
《说文》辰月
辰，震也。三月阳气动，雷电振民，农时也。
《晋书》乐志
三月之辰，名为辰。辰者，震也。谓时物尽震，动而长也。三月之管名为姑洗。姑洗者，姑，枯也。洗，濯也。谓物生新，洁洗除其枯，改柯易叶也。
《梁元帝纂要》季春
三月季春，亦曰暮春，末春，晚春。
《齐民要术》三月事宜
三月三日及上除，采艾及柳絮。是月也，冬谷或尽，椹麦未熟，乃顺阳布德，振赡穷乏，务施九族，自亲者始，无或蕴财；忍人之穷，无或利名。罄家继富，度入为出。处厥中焉，蚕农尚f，可利沟渎，葺治墙屋，修门户，警设守备，以R春饥草窃之寇。是月尽，夏至气将盛，日烈略铮利用漆油作诸日煎药，可粜黍买布。
〈注〉絮，止疮痛。
《隋书》礼仪志
隋制，季春晦，傩磔牲于宫门及城四门，以禳阴气。秋分前一日，禳阳气。季冬，傍磔大傩，亦如之其牲，每门各用羝羊及雄鸡一，选E子如后齐。冬八队二时傩则四队问事，十二人赤帻衣，执皮鞭，工人二十二人，其一人方相氏，黄金四目蒙熊皮，元衣朱裳，其一人为唱师，著皮衣，执棒鼓角各十。有司预备雄鸡羝羊及酒于宫门，为坎。未明，鼓噪以入，方相氏执戈扬J，周呼鼓噪而出，合趣显阳门，分诣诸城门。将出，诸祝师、执事预副牲、匈磔之于门。酌酒、禳祝、举牲并酒埋之。
《唐书》礼乐志
皇后岁祀。季春，吉，巳享先蚕，遂以亲桑。散斋三日，于后殿致斋，一日于正寝，一日于正殿。前一日，尚舍设御幄于正殿西序及室中，俱东向。致斋之日，昼漏上水一刻，尚仪版奏请中严。尚服帅司仗布侍卫，司宾引内命妇陪位。六尚以下，各服其服，诣后殿奉迎。尚仪版奏外办。上水二刻，皇后服钿钗礼衣，结佩，乘舆出自西房，华盖警跸。皇后即御坐，六尚以下侍卫。一刻顷，尚仪前跪奏称：尚仪妾姓言，请降就斋室。皇后降坐，乘舆入室。散斋之日，内侍帅内命妇之吉者，使蚕于蚕室，诸预享者皆斋。前享三日，尚舍直长设大次于外枚门之内道北，南向；命妇及六尚以下次于其后，俱南向。守宫设外命妇，次大长公主、长公主、公主以下于南弥外道西，三公夫人以下在其南，重行异位，东向北上。陈馔幔于内枚门之外道南，北向。前享二日，太乐令设宫县之乐于坛南内弥内，诸女工各位于县后。右校为采桑坛于坛南二十步所，方三丈，高五尺，四出陛。尚舍量施帷障于外弥外，四面开门，其东门足容厌翟车。前享一日，内谒者设御位于坛之东南，西向；望瘗位于西南，当瘗桑西向。亚献、终献位于内枚门之内道南，执事者位于其后，重行异位，西向北上。典正位于坛下，一位于东南，西向；一位于西南，东向。女史各陪其后。司赞位于乐县东北，掌赞二人在南，差退，西面。又设司赞、掌赞位于埋晌髂希东面南上；典乐举麾位于坛上南陛之西，东向；司乐位于北县之间，当坛北向。内命妇位于终献之南，绝位，重行异位，西向北上；外命妇位于中媚厦胖外，大长公主以下于道东，东西，当内命妇，差退；太夫人以下于道西，去道远近如公主，重行异位，相向北上。又设御采桑位于坛上，东向；内命妇采桑位于坛下，当御位东南，北向西上；执御钩、筐者位于内命妇之西少南，西上；内外命妇执钩、筐者位各于其采桑位之后。设门外位：享官于东弥外道南，从享内命妇于享官之东，北面西上；从享外命妇于南弥外道西，如设次。设酒尊之位于坛上东南隅，北向西上；御洗于坛南陛东南，亚献之洗又于东南，俱北向；币篚于坛上尊坫之所。晡后，内谒者帅其属以尊坫、洗、篚]入，设于位。升坛者自东陛。享日，未明十五刻，太官令帅宰人以鸾刀割牲，祝史以豆取毛血置于馔所，遂烹牲。五刻，司设升，设先蚕氏神座于坛上北方，南向。前享一日，金吾奏：请外命妇等应集坛所者听夜行，其应采桑者四人，各有女侍者进筐、钩载之而行。其日未明四刻，一鼓为一严；二刻，二鼓为再严。尚仪版奏请中严。一刻，三鼓为三严。司宾引内命妇入，立于庭，重行，西面北上。六尚以下诣室奉迎。尚服负宝，内仆进厌翟车于x外，尚仪版奏外办。驭者执辔，皇后服鞠衣，乘舆以出，华盖、侍卫、警跸，内命妇从。出门，皇后升车，尚功进钩，司制进篚，载之。内命妇及六尚等乘车从，诸翊驾之官皆乘马。驾动，警跸，不鸣鼓角。内命妇、宫人以次从。其日三刻，尚仪及司酝帅其属入，实尊及币，太官令实诸笾、豆、、簋俎等，内谒者帅其属诣厨奉馔入，设于馔幔内。驾将至，女相者引享官，内典引引外命妇，俱就门外位。驾至大次门外，回车南向，尚仪进车前跪奏称：尚仪妾姓言，请降车。皇后降车，乘舆之大次华盖、伞、扇。尚仪以祝版进，御署，出奠于坫。尚功、司制进受钩，筐以退，典赞引亚献及从享内命妇俱就门外位。司赞帅掌赞先入就位，女相者引尚仪、典正及女史、祝史与女执尊筐]者入自东门，当坛南，北向西上。司赞曰：再拜。掌赞承传，尚仪以下皆再拜，就位。司乐帅女工人入，典赞引亚献、终献，女相者引执事者、司宾引内命妇、内典引引外命妇入，就位。皇后停大次半刻顷，司言引尚宫立于大次门外，当门北向。尚仪版奏外办。皇后出次，入自东门，至版位，西向立。尚宫曰：再拜。皇后再拜。司赞曰：众官再拜。在位者皆再拜。尚宫曰：有司谨具，请行事。乐三成。尚宫曰：再拜。皇后再拜。司赞曰：众官再拜。在位者皆再拜，坛上尚仪跪取币于篚，兴，立于尊所。皇后自坛南陛升，北面立，尚仪奉币东向进，皇后受币，进，北向，跪奠于神座，少退，再拜，降自南陛，复于位。初，内外命妇拜讫，女祝史奉毛血之豆，立于内枚门之外，皇后已奠币，乃奉毛血入，升自南陛，尚仪迎引于坛上，进，跪奠于神座前。皇后既升奠币，司膳出，帅女进馔者奉馔陈于内枚门之外。皇后既降，复位。司膳引馔入，至阶。女祝史跪彻毛血之豆，降自东陛以出。馔升自南陛，尚仪迎引于坛上，设于神座前。皇后诣洗，尚仪跪取F，兴，沃水；司言跪取盘，兴，承水。皇后盥。司言跪取巾于筐，进以，受巾，跪奠于篚。乃取爵于篚，兴，进，受爵。尚仪酌水，司言奉盘，皇后洗爵，司言授巾，皆如初。皇后升自坛南陛，诣酒尊。尚仪赞酌醴齐，进先蚕氏神座前，北向跪。奠爵，兴，少退，立。尚仪持版进于神座之右，东面跪读祝文。皇后再拜，尚仪以爵酌上尊福酒，西向进。皇后再拜受爵，跪，祭酒，啐酒，奠爵，兴。尚仪帅女进馔者持笾、俎进神前，三牲胙肉各置一俎，又以笾取稷、黍饭共置一笾。尚仪以饭笾、胙俎西向以次进，皇后每受以授左右。乃跪取爵，遂饮，卒爵，兴，再拜，降自南陛，复于位。初，皇后献将毕，典赞引贵妃诣洗，盥手，洗爵，自东陛升坛，酌盎齐于象尊，进神座前，北向跪，奠爵，兴，少退，再拜。尚仪以爵酌福酒进，贵妃再拜受爵，跪祭，遂饮，卒爵，再拜，降自东陛，复位。昭仪终献如亚献。尚仪进神座前，跪彻豆。司赞曰：赐胙。掌唱曰：众官再拜。在位者皆再拜。尚宫曰：再拜。皇后再拜，司赞曰：众官再拜。在位者皆再拜。尚宫请就望瘗位，司赞帅掌赞就瘗伞Ｎ髂衔唬皇后至望瘗位，西向立。尚仪执篚，进神座前，取币，自北陛降坛，西行诣瘗桑以币置于伞Ｋ驹拊唬嚎绅伞６西各四人，实土半伞Ｉ泄曰：礼毕，请就采桑位。尚宫引皇后诣采桑坛，升自西陛，东向立。初，皇后将诣望瘗位，司宾引内外命妇、采桑者、执钩筐者皆就位〈内外命妇一品各二人二品三品各一人〉。皇后既至，尚功奉金钩自北陛升进。典制奉筐从升。皇后受钩采桑，典制以筐受之。皇后采三条，止。尚功前受钩，典制以筐俱退。皇后初采桑，典制等各以钩授内外命妇。皇后采桑讫，内外命妇以次采，女史执筐者受之。内外命妇，一品采五条，二品采九条，止。典制等受钩，与执筐者退，复位。司宾各引内外命妇，采桑者以从，至蚕室。尚功以桑授蚕母，蚕母切之以授婕妤食，蚕洒一簿止。尚仪曰：礼毕。尚宫引皇后还大次，内外命妇各还其次。尚仪典正以下，俱复执事位。司赞曰：再拜。尚仪以下皆再拜。出。女工人以次出。其祝版燔于齐所，车驾还宫。之明日，内外命妇设会于正殿，如元会之仪，命曰劳酒。
《农政全书》《农政全书》季春事宜
下子、　茨菰〈宜谷雨日〉、　麻子、
栽种、　绿豆、　茶〈宜阴地〉、　粟、　谷、　大豆〈宜上旬〉、　早
稻〈宜上旬〉、　秫、　、　松、　山药、　黄瓜、　紫草、红花、　甘蔗、　菱、　早芝麻、　鸡头、　丝瓜儿〈宜社日〉、　葵菜、　姜、　香菜、　百合、　石榴、　地黄、栀子、　蓝、　紫苏、　茭白、　芋、　绵花、　瓠子、杏、　菠菜〈宜月末〉、　葫芦、　桑葚、　麻、
收藏、　芥菜、　桐花、　毛羽衣物、　清明醋、　书画
入焙中、　次茶、　又可栽茶〈宜阴地〉、　诸般瓜〈宜初三日或辰戊日〉、　葫芦〈宜清明日〉。
移植、　椒、　茄秧、　枸杞苗、　蒲、　百合、　柚橘、
橙　柑
接换、　杨梅、　橙、　柑、　枣、　栗、　柿、　枇杷、杂事、　犁秧田、　梅上接杏杏上接梅、　埋楮树、
收菌、　开沟、　修墙、　防雨、　浸谷种、　修蜜、
农事占候
三月清明，寒食前后有水而浑，主高低田禾大熟。四时雨水调。　谷雨日雨，主鱼生。谚云：一点雨，一个鱼。
谷雨前一两朝霜，主大旱。是日雨，则鱼生，必主多
雨。二麦红腐，不可食用。　月内有暴水，谓之桃花水。则多梅雨，无涝，亦无乾。雪不消，则九月霜不降，雷多，岁稔。虹见，九月米贵。
《遵生八笺》三月朔忌
三月朔，忌风雨，主多病。
三月事宜
孝经纬曰：清明后十五日，斗指辰为谷雨。言：雨生百谷，物生清净明洁也。律姑洗，姑者，故也。洗者，鲜也。言万物去故而从新。莫不鲜明之谓也。纂要曰：三月为蚕月。
元枢经曰：是月，天道北行作事，出行宜向北方，吉。四时纂要曰：是月，三日取桃花片收之，至七月七日取乌鸡血和，涂面及身，光白如玉。
又曰：是月二日，收桃叶，晒乾、捣末，并花水服一钱，治心痛。
琐碎录曰：是月，采桃花未开蕊，阴乾，与桑椹子和，腊月猪油涂秃疮，神效。
又曰：是月，羊粪烧灰存性，和轻粉麻油可擦恶疮。山居四要曰：清明前二日，收螺蛳浸水至清明日，以螺水洒墙壁等处，可绝蜒蚰。
济世仁术曰：三月辰日，以绢袋盛面，挂当风处，中暑者，以水调服。
法天生意曰：清明前一日，采大蓼，晒乾，能治气痢，用米饮调服一钱效。
万花谷曰：是月二十日，天仓开日，宜入山修道。二十七日，沐浴，令人神气清爽。又云：春尽采松花，和白糖或蜜作饼，不惟香味清甘，自有所益于人。
本草曰：是月上寅，采甘菊苗，名玉英。六月上寅日，采梗，名容成。九月上寅，采花，名金精。十二月上寅，采根，名长生。收四味为末，用成日炼蜜丸如桐子大。每服一钱，一日三服，百日身轻润泽，一年，发白再黑；二年，齿落更生；三年，返老还童。
齐人月令曰：采何首乌赤白各半，米泔水浸一宿，同黑豆饭锅上蒸熟，晒乾，去豆为末，或加茯苓三分之一，炼蜜为丸，酒下一二钱。百日后，百疾皆除，长年、益寿、多子。忌食猪肉鱼鳖萝卜。何首乌内有生如鸟兽并山石形象，极大者，乃珍品也，服之成仙。
三月四月中，采山谷内新长相叶松针，或花蕊，长三四寸枝，阴乾，细捣为末，炼蜜为丸，如小豆大。常用，月之朔望清晨，烧香，东向，持药八十一丸。咒曰：神仙真药，体全自然。服药入腹，益寿延年。盐汤或酒下服讫。忌食五辛，若要长肌肉，加大麻巨胜。要心力壮健，加人参，茯苓。用七月七日露水和丸，尤佳。
又曰：是月上辰日，采枸杞，四月上巳日，服之松花酒。取糯米淘极净，每米一斗，以神曲五两和匀，取松花一升，细碎蒸之，绢袋盛以酒一升，浸五日，即堪服，任意服之。
千金方曰：是月，入大山背阴不见日月，松脂采而饵之百日，耐寒暑，补益五脏。
云笈七签曰：三月六日，沐浴，令人无厄。
又曰：商陆如人形者，杀伏尸，去面黯黑，益智不忘。男女五劳七伤，妇人产中诸病。右用面十二斤，米三斗加天门冬末酿酒，浸商陆六日，斋戒服之，颜色充满，尸虫俱杀，耳目聪明，令人不老通神。
真诰曰：是月十一日，拔白；十三日，拔白，永不生出；初一初十日，拔白，生黑。
是月，取百合根，晒乾，捣为面，服能益人。取山药去黑皮，焙晒作面，食，大补虚弱，健脾开胃。《灵宝经》曰：是月初六初七廿七日，沐浴，令人神爽无厄。
《酉阳杂俎》曰：三月心星见辰，出火禁烟插柳，谓。此耳寒食。有内伤之虞，故令人作Fa蹴鞠之戏，以动荡之。
《养生仁术》曰：谷雨日，采茶，炒藏，能治痰嗽及疗百病。
三月事忌
季春之月，不宜用卯日卯时作事。犯月建，不吉。《云笈七签》曰：是月，勿久处湿地，必招邪毒；勿大汗，勿裸露三光下，以招不祥。勿发汗以养脏气，勿食陈菹，令人发疮毒热病。勿食驴马肉，勿食獐鹿肉，令人神魂不安，勿食韭。
是月五日，忌见一切生血，宜斋戒。
三月八日，勿食芹菜，恐病蛟龙，瘕面青黄，肚胀大如妊，服糖水吐出，愈。
月令忌曰：勿食血并脾。季月，土旺在脾，恐死，气投入。百一歌曰：勿食鱼鳖，令人饮食不化，神魂恍惚，发宿疾。
《本草》曰：勿食生葵，勿食羊脯，三月以后，有虫如马尾，毒能杀人。
《风土记》：是月十六日廿七日，忌远行，水陆不吉。初一、十六日，忌裁衣交易。
《千金方》曰：三月辰寅日，勿食鱼，凶。
又曰：勿食鸟兽五脏，勿食小蒜，勿饮深泉。
孙真人曰：是月，勿杀生，以顺天道，勿食百草心，黄花菜。
杨公忌：初九日，不宜问疾。
法天生意云：勿食鸡子，终身昏乱。
又云：勿食大蒜，亦不可尝食，夺气力，损心力。
三月修养法
季春之月，万物发，陈天地，俱生阳炽阴伏，宜卧早起早，以养脏气。时肝脏气伏，心当向旺，宜益肝补肾，以顺其时。卦值，者，阳决阴也。决而能和之意，生气在寅，坐卧宜向东北方。
孙真人曰：肾气以息，心气渐临，木气正旺，宜减甘增辛，补精益气。慎避西风，宜懒散形骸，便宜安泰，以顺天时。
《赏心乐事》三月
生朝家宴、　曲水流觞、　花院月丹、　花院桃柳、寒食郊游、　苍寒堂西绯碧桃、　满霜亭北棣棠、碧宇观笋、　芳草亭观草、　38春堂牡丹芍药、　宜雨亭千叶海棠、　艳香馆林檎、　花院紫牡丹、　宜雨亭北黄蔷薇、　现乐堂大花、　花院赏煮酒、　瀛峦胜处山花、　经寮38茶、　群仙绘幅楼芍药、
《本草纲目》采浮萍草
浮萍草三月采，淘三五次，窨三五日，焙为末，不得见日。凡大风疠疾，每服三钱，食前温酒下，常持观音圣号，忌猪鱼鸡蒜。
《酌中志略》宫中三月
三月初四日，宫眷内臣换穿罗衣。
直隶志书〈各省风俗同者不载〉宛平县
三月二十八日，东岳诞辰，太常寺致祭，民间多结香会、盛陈鼓乐、旗幢前导，亦有装小儿为故事，名台阁者，以彰祭祀之仪，观者夹路。
良乡县
三月二十八日，祭赛城隍。
香河县
三月二十八日，男妇往东岳庙进香。谓之赛庙。演戏数日乃止。
通州
三月二十八日，俗尚拜庙，凡有疾病者，或于城隍，或于东岳发愿。于是日拜庙，具牲醴、顶纸马、敛衣束身自家门拜起，及庙而止。
昌平州
季春月，游人遍郊原，命曰游春。多于龙泉山、大松园两处。妇女为Fa戏。
怀柔县
三月清明以前，种者曰风生。清明以后，种者曰雨生。又俗云，此时为苦春头，每候榆柳芽发，采以代谷。
房山县
三月二十八日，留台尖三官庙会。
蓟州
三月，用牲醴祈年于社庙。
永平府
季春月朔，占值清明，草木荣茂，值谷雨黍稷丰盛，是日及次日雨，主旱。三日，屋地不平，取土垫之，吉。种宜葫芦，多且大也。十四日，俗称城隍神生日，竞设赛焉。或有夜祭，三皇享胙。瞽者唱饮达旦。下旬八日，祀东岳庙，俗为大帝诞辰也。男妇有为父母兄弟赛愿，顶纸马、敛衣束身出户，且行且拜，亲众鼓吹随及庙，乃止。并曰：拜庙山。海则拜于天妃庙，谷雨书，朱符禁蝎。又占月初三四，见新月，语曰：月儿张弓，少雨多风，月儿仰瓦，不求自下，为甚验焉。
清苑县
三月十五日，祀刘守真君庙，泛舟南浦。
雄县
季春俗，占一二日雨，主旱。
深泽县
三月时，杏桃李花俱开，挈}具就树下酌酒，曰寻芳。
肃宁县
占雨：三月初一初二雨，典庄卖儿女。初三初四雨，墙头摸鲤鱼。初五初六，吃酒餍肉。初七初八，饮酒插花。
任丘县
谷雨栽莲。
青县
三月三日，祀三皇庙。
庆云县
谷雨书符曰：辰逢谷雨，商山伯莫教青奴枕上来，妇女理蚕。占候，三月初一初二雨，主岁饥。是月终，作玫瑰饼。
饶阳县
三月三日，听蛙声午前鸣，高田熟。午后鸣，低田熟。唐诗云：田家无五行，水旱卜蛙声。十一日麦生日，朔日风雨，主民疾虫生。晦日雨，主麦不熟。谷雨东风，主蚕黑死。南风，主广收田。西风，主田多收。北风，主角田灾。
内丘县
三月朔至望，官府祭神头鹊王庙，后后土神女相称西顶娘娘，四方进香祀祷者，数百里。
宣府镇
三月二十八日，东岳帝诞辰，倾城士女踵诣行宫，酬愿、拈香、奠觞、献果，或焚诵祈祥，或锁谢罪，竟日乃罢。
《山东志书》蒲台县
三月十五日，进香于烟火台。
兖州府
谷城山，一名黄山。山巅有石，岿然数丈，其色正黄。故曰黄石。《史记》：黄石公出一编书授张良曰：读是则为王者师。后十三年见，我济北谷城山下，黄石即我也。他日，良于山下，果得黄石。祀之，后人立祠，岁以三月十八日致祭。
城武县
三月二十六日，文亭山大会邻封，商贾数百里外皆辐辏焉。
济宁州
谷雨，试茶。
丘县
三月十八日，祀成汤庙；二十三日，祀城隍庙，演剧。妇人皆请香，诸货列如林，熙熙攘攘，一胜会也。
《山西志书》太谷县
三月十七日，凤凰山空王佛会，男女络绎登陟其上，游览会乐，邻境亦有至者。
盂县
三月初一日，起乡赛，至月尽止，祈谷食。
夏县
三月十八日，祀后土圣母庙。祈报嗣息。二十二日，祀禹庙，二十八日，享赛太山神庙。
隰州
三月二十八日南关东岳庙会，各村龙王俱迎至殿上，远近毕集，三日迎回。妇女是日于岳殿西廊子孙娘娘庙进香。
黎城县
三月，种粟、豆、蓝茄、麻子、红花、收榆子育蚕。
广灵县
三月十七日，远近男女负戴香楮，登千福北岳神祠，拜祷祈嗣。
《河南志书》仪封县
三月一日，士女赴棘针园，祷祀设醮。
陈州
三月十五日，洪山庙会，远近皆来祭，以神司六畜之命也。二十八日，城隍庙会，士民办香楮奠献各色货玩。云集道傍，交易一日。
辉县
风神庙，在县西北黄水口崖傍，有穴风自内出，人以瓦石投之，u时，迅猛大作。每岁季春，有司祭祷。
巩县
三月十三日，合县为玉仙社。相传玉仙司中天风雨。士民登山祈祷，无不响应。故每年著为水社。城市村舍皆合众O山，刻为琼台宝座，幡幢旗帜，侍从仪卫，若王者然。考鼓鸣镛，雷轰地震，礼玉仙求雨，还则无不滂沱。即设像祭赛焉。十八日为中岳社，其幡幢、侍从、仪卫，与水社同。
信阳州
三月十五日朝坚山，磴道盘，纡i峭，几于武当。
固始县
季春之月，贫民取榆荚、槐柳、椿芽烹以供食。占法，二日雨，主旱。
《西志书》白水县
三月十八日，士女出城，祀后土庙，祈嗣。
岐山县
三月十五日，六坊民轮祭孤魂，盖在城厉祭之遗也。相传黄巢作乱，多杀伤，祭则年丰。
平凉府
三月，马始宦花序开，麦始节，六畜修孕，大孕，鸟大讹。鱼孕，椿芽、刺、椿苦菜登农。大播秋种，锄麦植茄，瓜瓠韭苜蓿及压桑、蒲萄、榴枝，羊剪毛，土旺，种秋豆、桑芽蚕始生。
《江南志书》高淳县
三月初旬，邑中迎天将，以人代为像，饰假面作鬼神状。用鼓乐旗盖导引跳舞，周舞衢巷，倾动远迩，亲戚聚观，宴饮之费，复不可量。官欲禁止，则人皆汹汹，谓必致大疫。盖亦乡傩之遗意。　昝村曹塘祠张菩萨，三月中旬，拜许香愿，其费不赀，至有以身祷，插刀于臂，系锁于颈。祭毕，出其刀，不创亦不痛云。
长洲县
三月，喜晴，麦乃有秋。谚云：三月沟底白，莎草变成麦。
常熟县
三月二十八日，东岳天齐帝诞日，各庙神齐赴，恍似人间颂祝，华轩Z仗，争奇炫丽，豪门必争致而观之。比年亦稍衰息，惟城隍神社会如故。
嘉定县
三月十一日为麦生日，喜晴，二十八日为东岳天齐圣帝生辰，其行宫在江湾镇者最盛。清明前后十馀日，士女拈香阗塞塘路，楼船野舫充满溪河，附近村坊各以船载楮帛、鸣金、张帜交纳庙内，堆积如山，名曰解钱粮。又有买卖赶趁，货物戏具及开场赌博，乡城毕集。　三月，天多雨黄沙，是年食麦者，多呕黑沙，不害沙即霾也。土人谓之落沙。
崇明县
三月二十八日，城隍神解黄钱至东岳庙。
松江府
三月十一日麦生日，喜晴。此月无雨，麦乃有秋。二十八日，载歌@游礼于山岳祠。东乡诸巫者自元旦后舁偶神循门，互唱索钱结缕为胜，以奉岳神。谓之钱幡会。至是日，鼓乐骑盖，送神上山而散。
无锡县
三月二十八日，赍瓣香而走东岳庙者，数县毕至。村姬市媪扶携交错，其夕遂止庙中，谓之坐夜。数日之间，寺塘泾为之壅塞。
怀宁县
谷雨日，俗多以此日采茶，名谷雨茶。又有布谷鸟鸣，其声在夏前，则曰百草发科。迟数日，则曰蚕老作窠。立夏后，则曰割麦插禾。音语彷佛似之，田家每因时以起农事。
徽州府
三月，风而雨土为霾，伤麦浴谷子探新茗。
休宁县
谷雨占禾麦，温生秧，风寒养麦。
巢县
三月初一至初三，作神会，即傩礼也。每方各装扮大神一尊，鬼使四，驱导之，皆面戴傀儡，规神鬼制各异，择长大者扮大神，衣神衣，衮冕导者曰探子。彩服奇饰指挥，顾_左右盘辟，且行且止。大神则步履庄严，座随其后，行不数武，端坐俨然，顷复起行，各方之神会于一衢，多至十二尊，少或六七尊，聚观者塞道。
《浙江志书》嘉兴府
三月十八日，龙湫山与吴之阳山多云雾雷雨，俗传为白龙生日。
孝丰县
谷雨撒谷种，燠蚕子，祀灶采茶。清明后数日，为蚕月。禁往来省视，使育蚕，阅月茧成治丝。
绍兴府
三月五日，俗传禹生之日，禹庙游人最盛。无贫富贵贱，倾城俱出，士民皆乘画舫，丹垩鲜明，酒樽食具甚盛，宾主列坐，前设歌舞。小民尤相矜尚，虽非富饶，亦终岁储蓄，以为下湖之行。春欲尽数日，游者益众，千秋观前，一曲亭亦竞渡不减，西园至立夏日止。　三月二十八日，东岳神诞日，萧山之蒙山，馀姚之黄山，皆有庙焉。自十六日起，男女竞往烧香罗拜，有自家门出，且行且拜，直至庙者。巨户妇女，或不能行且拜，则雇人代拜，大姓皆楼船载箫鼓至庙。拜祷即不拜祷，亦鸣榔游饮。姚人谓之游江。至月终，乃止。
诸暨县
三月十六日，验晴雨，审稠桑之贵贱。
馀姚县
三月二十八日，东岳生日，自十二日至二十日，礼拜之会，分为数十社。每社数十百人，鸣金曳帜而唱佛号。邑中丛祠，无不遍至，妇女亦于此时烧香入庙。人众聚观，通国若狂。
兰溪县
三月十五日，邑之上市有忠v庙。俗传，是日为庙神生日。众作鳌山等项，与二月二日同。
常山县
三月哉生明祠，各出其神，以朝于冲虚之宫，以祈灵雨。元帝为主，元帝者，元冥雨师也。夜则有铁简之会。
龙泉县
三月初一日，风雨，人民多病。其日值清明，竹木再荣。其日值谷雨，大丰。大雷雨，主旱。月内有蚀，米贵人饥。月内无三卯，麻麦熟。月内虹，主米贵，鱼盐大贵。月内辰日雨，百虫生；未日雨，百虫死；初五日阴雨，主蚕收百倍。是月行冬令，国有大恐；行夏令，主瘟疫。
《江西志书》武宁县
俗传，春尽有黄丹瘴则损麦。
宁州
俗称，三月为李花寒。
都昌县
三月朔日，居民市酒豕祭神，禳灾祈福。
湖口县
三月二十四日，市民奉迎境内东岳庙诸神，各肖神面，戴之游于市中。民间童男女及成人有疾，祈保者随拜其后，至迎春门外行宫安置，二十七日返庙，谓之迎社户。
新城县
谷雨采茶叶，名为谷雨先春。
广昌县
三月七日宜雨。谚云：三月初七要雨不得雨，四月初八要晴不得晴。
泸溪县
三月寒退，多风雨，始插秧，谷雨求嗣者多，于是日，集僧作佛供，名曰：谷雨供取，生育之义。
瑞州府
三月二十九日，郡城诸神迎入东岳庙，宴享、Z亭、锦帐，38巧争奇，繁费不赀。
《湖广志书》崇阳县
三春之月，迎傩神演戏，凡傩一夜，醵钱糜费，谓之还香火。其神即周礼方相氏之意，而奉行非也。是月，市中建春醮，祀张巡，其费亦如傩。
云梦县
谷雨日，老渔祝雨，雨则鱼繁育。
宝庆府
三月晦日，饮酒，谓之送春。
新田县
三月，田家采木叶置田中，肥田，多种绵花，种后二三日方雨，则草死而绵盛。
《福建志书》建安县
三月，有青草瘴。
仙游县
三月晦，夜多醵金、畅饮、击鼓、狂歌。至有负担头走大道，呶呶然，作采菱音也。谓之开鼓声，或曰留春。
诏安县
海上飓信，三月初三日为元帝飓，十五日为真人飓，二十三日为妈祖飓，三月共三十六飓，此其大者。真人飓，多风；妈祖飓，多雨。
海澄县
三月十五日，青礁慈济宫吴英惠侯诞，侯名，本生于宋太平兴国四年。以神医特庙，澄人祀，几遍问剂，采草日无休晷，先数日，各祀庙建醮。醮毕，迎神趣慈济宫方，言曰：割香神。有言：乃附舁者，忽披发踝跣，如空中行，道官集棘刺为拢使上拂云根而承以背脊。复引锥贯颊及臂，又交剑衡木，仰其以受，踏数人，舁而挺立不伤无害，则真神矣。其方言曰：铜身社人，乃陈鼓乐、旌帜、楼阁、彩亭前导至祖宫。传香以归，岁以为常。归入门，衣有寸尘，额有符，翁妪妻子女喜绕旋，旋为割，得香来也。是月也，蕞尔青礁，漳泉香车，四方商旅，外国珍异，三代八朝之骨董，南北梨园之歌讴，货随队分，人无声辨，市不及廛，枕不及梦。今庙迁基为江花竹树之所栖，四方无或至者而侯灵匆匆，救药未遑问舍也。
《广东志书》始兴县
三月梅熟。
归善县
三月二十七日，郡中有所祈祷者，皆会，众自元妙观，沿街拜至东岳宫，装扮杂戏为乐。
长乐县
季春之月，苦菜秀榴花开，杨梅枇杷熟，蛙鸣农莳早苗，种薯芋，更裘以葛。
化州
三月十日为朝拜会，为首者，先一月预告于康车二神诸。有愿者，择能敬之人为朝拜弟子。戴五岳巾，穿青袍，束腰带，执香炉，鱼贯而行，迎驻静处。次晨鸡鸣照前，迎导一人，仰天高唤拜号，众弟子同声和之，一步一唱，沿途而拜，谓之路拜。经有愿者及为会首者门，当道设供，不入其家，谓之路醮。如是者，三日乃散。
《广西志书》隆安县
三月，桐始华，粟日蕃，早禾秀，谷种尽播，撒芝麻鹿角，解蝉拥噪，民急于犁，修田功以待稼。
《云南志书》南安州
三月二十八日，`从马，以五Z花缯为饰。
鹤庆府
峰顶山，在城东十七里，处有佛祠，郡人以岁三月之望乞子，投弓矢山中。

[book_title]岁功典第三十四卷
季春部艺文一
旄城门铭　　　　　　　　后汉李尤
旄门值季，位月在辰。顺阳布惠，贫乏是振。
晚春赋　　　　　　　　　梁简文帝
待馀春于北x，藉高宴于南陂。水筛空而照底，风入树而香枝。嗟时序之回干，叹物候之推移。望初篁之傍岭，爱新荷之发池。石凭波而倒植，林隐日而横垂。见游鱼之戏藻，听惊鸟之鸣雌。树临流而影动，岩薄暮而云披。既浪击而沙游，亦苔生而径危。
姑洗三月启　　　　　　　昭明太子
伏以景逼徂，春时临变节，啼莺出谷，争传求友之音，翔蕊飞林，竞散佳人之靥。鱼游碧沼，疑呈远道之书。燕语雕梁，状对幽闺之语。鹤带云而成盖，遥笼大夫之松。虹跨涧以成桥，远现美人之影。对兹节物，宁不依然。敬想足下，声驰海内，名播云间。持郭璞之亳鸾，词场月白。吞罗含之彩凤，辩囿日新。某山北逸人，墙东隐士。龙门退水，望冠冕以何年。o路颓风，想簪缨于几载。既违语默，且阻江湖。聊寄八行之书，代申千里之契。
季春下旬诏宴薛王山池序　　唐张说
有生之微万殊，无方之感一节。阳和而动植畅，春满而皋壤悦。后皇所以发时令，布新庆，二南迈周召之风，百辟形金石之咏者也。碧楼日暖，青山雪残，首献岁之浃辰，尾暮春之提日。帝京形胜，借山林而入游。戚里池台，就修竹而开宴。泉Q御府，味给天厨仙倡。侑乐中贵，督酒太平佳事。前史未书，大矣哉，一德日新，九功惟叙。运v枢而均四气，握金镜而静万方。尧舜禹汤，不违颜于咫尺。夔龙伊吕，共接武于朝廷。不可见而见焉，不可闻而闻者，岂深思。胜残去杀，累百年之至仁。推历按图，启千龄之昌运。河清难得，人代几何。击壤之欢，良有以也。地即〈集作此则〉青淄上路，朱邸平台。城烟屡起而汨山，野风时来而过水。春将怅别，爱落花之洒途。夏如欣会，玩峰云之映沼。尔其列筵授几，分曹设幕。艇送江凫，船迎海鹤。鱼龙丸剑，曼延挥霍。鸾凤鸣，箫鼓作。申锡逾于百瓮，慈惠出于三爵。炮炙熏林塘，醪醴厌丘壑。\急管于无算，醉湛恩以取乐。群公赋诗，俾仆题序。长卿消渴，觉含毫之转迟。子云壮〈集作老〉夫，见雕虫之都废。敢惮鄙词之讷涩，恐贻盛集之芜秽云尔。
惜馀春赋　　　　　　　　　　李白
天之何为，令北斗而知春兮，回指于东方。水荡漾兮碧色，兰葳蕤兮红芳。试登高而望远，极云海之微茫。魂一去兮欲断，泪流颊兮成行。吟清风兮咏沧浪，怀洞庭兮悲潇湘。何予心之缥缈兮，与春风而飘扬。思飘扬兮无限，念佳期兮莫展。平原萋兮绮色，爱芳草兮如剪。惜馀春之将阑，每为恨兮不浅。汉之曲兮江之潭，把瑶草兮思何堪。想游女于岘北，愁帝子于湘南。恨无极兮心氤氲，目眇眇兮忧纷纷。披卫情于淇水，结楚梦于阳云。春每归兮花开，花已阑兮春改。叹长河之流春，送驰波于东海。春不留兮时已失，老衰飒兮情逾疾。恨不得挂长绳于青天，系此西飞之白日。若有人兮情相亲，去南越兮往西秦。见游丝之横路，网春晖以留人。沈吟兮哀歌，踯躅兮伤别。送行子之将远，看征鸿之稍灭。醉愁心于垂杨，随柔条以纠结。望夫君兮咨嗟，横涕泪兮怨春。华遥寄影于明月，昔送君于天涯。
春傩赋　　　　　　　　　　　孙Q
是月也，见斗于辰日交。长至有司，方成大礼。展时事达九门以磔禳，协四灵而涤器。匪岁之卒，乃春之季，令阴气以下降，使阳和而上利。顺三时而不忒，协万福而必萃。命方相氏，出傩百神。丹首缠裳，辫发文身。金鼓以腾跃，执戈矛以逡巡。驱赤疫于四裔，保皇家于万人。斯乃卒岁之傩也，岂比夫抑而毕春。于是休徵允备，有典有则，洗涤氛疠，祚我邦国。其弓乃桃，其矢乃棘。野仲无以施其计，游光曷足逞其特。然而礼法肃设，干旌骈罗。祠青帝以邀福，抑金方以与傩。将以窒阴气，发阳和。已矣哉，斯欲陈傩之仪，述傩之饰，盛可以仰，功可以抑。腾金耀于四目，被熊皮于五色。乍炜炜以煌煌，或OO而VV。既秉戈而扬盾，率百隶而是职。及乎出未央，经上林，芳菲发越，瑕秽漂沉。时令既毕，嘉贶是寻，黄龙白凤，大辂南金。聚高冠之岌岌，会长剑之森森。我皇尧舜比德，夔龙是扶。春傩高门，载驰载驱。玉以制容，金以饰途。流声教以布C，乃洋溢于天衢。既而阴阳交和，庶物时育，氛氲将扫，祥光可掬。绥我眉寿，介余景福。客有书剑，三朝苦心，简牍荏苒，青衿蹉跎。白屋傥不，弃于刍荛，将刷羽于乔木。
季春部艺文二〈诗〉
时运四首　　　　　　　　　晋陶潜
时运游暮春也
迈迈时运，穆穆良朝。袭我春服，薄言东郊。山涤馀霭，宇暧微霄。有风自南，翼彼新苗。
洋洋平津，乃漱乃濯。邈邈遐景，载欣载瞩。称心而言，人亦易足。挥兹一觞，陶然自乐。
延目中流，悠悠青沂。童冠齐业，f咏以归。我爱其静，寤寐交挥。但恨殊世，邈不可追。斯晨斯夕，言息其庐。花药分列，林竹翳如。清琴横床，浊酒半壶。黄唐莫逮，慨独在予。
晚春　　　　　　　　　　梁简文帝
紫兰叶初满，黄莺弄不稀。石蹲还似兽，萝长更如衣。水曲文鱼聚，林暝鸦鸟飞。渚蒲变新节，岩桐长旧围。风花落未已，山斋开夜扉。
惜晚春应刘秘书　　　　　　　江淹
烟景抱空意，蘅杜缀幽心。心忧望碧叶，46影顾青林。风光多树色，露华翻蕙阴。水苔方下蔓，石萝日上寻。霞衣已具带，仙冠不待簪。徒为多委郁，精魄还自临。始获琼歌赠，一点重如金。山中有杂桂，玉沥乃共斟。
春暮喜晴酬袁户曹苦雨　　　　何逊
振衣喜初霁，褰裳对晚晴。落花犹未裕时鸟过馀声。春芳空悦目，游客反伤情。乡园不可见，江水独自清。愿得同携手，归望对都城。
晚春宴　　　　　　　　北齐韦道逊
日斜宾馆晚，风轻麦候初。檐喧巢幕燕，池跃戏莲鱼。石声随流响，桐影傍岩疏。谁能千里外，独寄八行书。
春晚　　　　　　　　　　　　萧悫
春庭聊纵望，楼台自相隐。窗梅落晚花，池竹开新笋。泉鸣知水急，云来觉山近。不愁花不飞，到畏花飞尽。
春日　　　　　　　　　　　阳休之
迟迟暮春日，霭霭春光上。柔露洗金盘，轻丝缀珠网。渐看阶蔓，稍觉池莲长。蝴蝶映花飞，楚雀缘条响。
晚春　　　　　　　　　　　隋炀帝
洛阳春稍晚，四望满春晖。杨叶行将暗，桃花落未稀。窥檐燕争入，穿林鸟乱飞。唯当关塞者，溽露方沾衣。
春晚宴两相及礼官丽正殿学士探得风字〈并序〉唐元宗
朕以薄德祗膺，历数正天，柱之将倾，纫地维之已绝。故得承奉宗庙，垂拱岩廊，居海内之尊，处域中之大。然后，祖述尧典，宪章禹绩，敦睦九族，会同四海。犹恐A黎未V，徭戍未安。礼乐之政亏，师儒之道丧。乃命使者衣绣服，行郡县，因人所利，择其可劳。所以便亿兆也。乃命将士擐介胄，砺石矢，审山川之向背，应岁月之孤虚。所以静边陲也。乃命礼官，考制度，稽典则序，文昭武穆，享天地神o。所以申严洁也。乃命学者缮落简，缉遗编，纂鲁壁之文章，缀秦坑之煨烬。所以修文教也。故能使流寓返榆之业，荒徼称藩屏之臣，神o歆其祀，庠序阐其经术，既家六合，时巡两京，函秦则委输斯远，鼎邑则朝宗所利。封畿四塞，从来测景之都。城阙千门，自昔交风之地。阴阳代谢，日月相推。岂可使春色虚捐，韶华并歇。乃置旨酒，命英贤，有文苑之高才，有掖垣之良佐，举杯称庆，何乐如之。同吟湛露之篇，宜振凌云之藻。于时，岁在乙丑，开元十三年三月二十七日。
乾道运无穷，恒将人代工。阴阳调历象，礼乐报元穹。介胄清荒外，衣冠佐域中。言谈延国辅，词赋引文雄。野霁伊川绿，郊明巩树红。冕旒多暇景，诗酒会春风。
暮春喜雨诗〈开成元年三月观内人赛雨赋〉　　文宗
风云喜际会，雷雨遂流滋。荐币虚陈礼，动天实精思。渐侵九夏节，复在三春时。A垂朱阙，飘u入绿墀。郊s既沾足，黍稷有丰期。百辟同康乐，万方伫雍熙。
三月二十日诏宴乐游园　　　　张说
乐游形胜地，表里望郊宫。北阙连天顶，南山对掌中。皇恩贷芳月，旬宴美成功。鱼戏芙蓉水，莺啼杨柳风。春光看欲暮，天泽恋无穷。长袖招斜日，留光待曲终。
晚春归思　　　　　　　　　　　王维
新妆可怜色，落日卷罗帏。炉气清珍簟，墙阴上玉墀。春虫飞网户，暮雀隐花枝。向晚多愁思，闲窗桃李时。
奉和圣制暮春送朝集使归郡应制前人
万国仰宗周，衣冠拜冕旒。玉乘迎大客，金节送诸侯祖席倾三省，褰帷向九州。杨花飞上路，槐色荫通沟来预钧天乐，归分汉主忧。宸章类河汉，垂象满中州〈统签注云重韵误〉
晚春严少尹与诸公见过　　　　前人
松菊荒三径，图书共五车。烹葵邀上客，看竹到贫家。鹊乳先春草，莺啼过落花。自怜黄发暮，一倍惜年华。
晚春送吉校书归楚州　　　　李嘉v
诗人饶楚思，淮上及春归。旧浦菱花待，f门柳絮飞。高名乡曲重，少事道流稀。定向渔家醉，残阳卧钓矶。
暮春　　　　　　　　　　　　杜甫
卧病拥塞在峡中，潇湘洞庭虚映空。楚天不断四时雨，巫峡常吹万里风。沙上草阁柳新，城边野池莲欲红。暮春鸳鹭立洲渚，挟子翻飞还一丛。
绝句漫兴九首　　　　　　　　前人
眼见客愁愁不醒，无赖春色到江亭。即遣花开深造次，便教莺语太丁宁。
手种桃李非无主，野老墙低还是家。恰似春风相欺得，夜来吹折数枝花。
熟知茅斋绝低小，江上燕子故来频。衔泥点污琴书内，更接飞虫打著人。
二月已破三月来，渐老逢春能几回。莫思身外无穷事，且尽生前有限杯。
肠断春江欲尽头，杖藜徐步立芳洲。颠狂柳絮随风舞，轻薄桃花逐水流。
懒慢无堪不出村，呼儿日在掩柴门。苍苔浊酒林中静，碧水春风野外昏。
糁径杨花铺白毡，点溪荷叶叠青钱。笋根稚子无人见，沙上凫雏傍母眠。
舍西柔桑叶可拈，江畔细麦复纤纤。人生几何春已夏，不放香醪如蜜甜。
隔户杨柳弱袅袅，恰似十五女儿腰。谁谓朝来不作意，狂风挽断最长条。
阙题　　　　　　　　　　　　前人
三月雪连夜，未应伤物华。只缘春欲尽，留著伴梨花。
即事　　　　　　　　　　　　前人
暮春三月巫峡长，~~行云浮日光。雷声忽送千峰雨，花气浑如百和香。黄莺过水翻回去，燕子御泥湿不妨。飞阁粤蓖蓟里，虚无只好对潇湘。
晚春永宁墅小园独坐寄上王相公钱起
东阁一何静，莺声落日愁。夔龙暂为别，昏旦思兼秋。蕙草出篱外，花枝寄竹幽。上方传雅颂，七夕让风流。
暮春归故山草堂　　　　　　　前人
谷口残春黄鸟稀，辛夷花尽杏花飞。始怜幽竹山窗下，不改清阴待我归。
季春　　　　　　　　　　　　严维
江南季春天，莼叶细如弦。池边草作径，湖上叶如船。
春晚赋得馀花落　　　　　　　李益
留春春竟去，春去花如此。蝶舞绕应稀，鸟惊飞讵已。衰红辞故萼，繁绿扶蕊。自委不胜愁，庭风那更起。
春晚游鹤林寺寄使府诸公　　　李端
野寺寻春花已迟，背岩惟有两三枝。明朝携酒犹堪醉，为报春风且莫吹。
三月　　　　　　　　　　　　杜奕
忆长安，三月时，上苑遍是花枝。青门几场送客，曲水竟日题诗。骏马金鞭无数，良辰美景追随。
陌上暮春　　　　　　　　　武元衡
青青南陌柳如丝，柳色莺声晚日迟。何处最伤游客思，春风三月落花时。
寓兴呈崔员外诸公　　　　　　前人
三月杨花飞满空，飘u十里雪如风。不知何处香醪熟，愿醉佳园芳树中。
三月晦日会李员外座中频以老大不醉见讥因有此赠　　　　　　　　　令狐楚
三月唯残一日春，玉山倾倒白鸥驯。不辞便学山公醉，花下无人作主人。
晚春　　　　　　　　　　　　韩愈
草树知春不久归，百般红紫38芳菲。杨花榆荚无才思，惟解漫天作雪飞。
送春词　　　　　　　　　　刘禹锡
昨来楼上迎春处，今日登楼又送归。兰蕊残妆含露泣，柳条长袖向风挥。佳人对镜容颜改，楚客临江心事违。万古至今同此恨，无如一醉尽忘机。
郡斋三月下旬作　　　　　　　崔护
春事日已歇，池塘旷幽寻。残红披独坠，嫩绿间浅深。偃仰苑既欤顾步爱新阴。谋春未及竟，夏初遽见侵。
遣春八首　　　　　　　　　　元稹
晓月笼云影，莺声馀雾中。暗芳飘露气，轻寒生柳风。冉冉一趋府，未为劳我躬。因兹得晨起，但觉情兴隆。久雨怜霁景，偶来堤上行。空魈焐嫩，杳淼江面平。百草短长出，众禽高下鸣。春阳各有分，予亦澹无情。镜皎碧潭水，微波粗成文。烟光垂碧草，琼脉散纤云。岸柳好阴影，风裾遗垢氛。悠然送春目，八荒谁与群。低迷笼树烟，明净当霞日。阳鸩ù嚎眨平湖漫疑溢。雪鹭远近飞，渚牙浅深出。江流复浩荡，相为坐纡郁。暄寒深浅春，红白前后花。颜色讵相让，生成良有涯。梅芳勿自早，菊秀勿自赊。各将一时意，终年无再华。高屋童稚少，春来归燕多。葺旧良易就，新院亦已罗。俯怜雏化卵，仰愧鹏无窠。巢栋与巢幕，秋风俱奈何。撩乱扑树蜂，摧残恋房蕊。风吹雨又频，安得繁于绮。酒杯沈易过，世事纷何已。莫倚颜似花，君看岁如水。花阴莎草长，藉莎f自酌。坐看莺38枝，轻花满尊杓。葛巾竹梢挂，书卷琴上阁。沽酒过此生，狂歌眼前乐。
晚春　　　　　　　　　　　　前人
昼静帘疏燕语频，双双38雀动阶尘。柴扉日暮随风掩，落尽f花不见人。
残春曲　　　　　　　　　　白居易
禁苑残莺三四声，景迟风慢暮春情。日西无事墙阴下，f蹋宫花独自行。
春末夏初闲游江郭　　　　　　前人
f出乘轻屐，徐行踏软沙。观鱼傍湓浦，看竹入杨家。林迸穿篱笋，藤飘落水花。雨埋钓舟小，风r酒旗斜。嫩剥青菱角，浓煎白茗茶。淹留不知夕，城树欲栖鸦。
春日f居　　　　　　　　　　前人
是时三月半，花落庭芜绿。舍上晨鸡鸣，窗间春睡足。
春夜宿直　　　　　　　　　　前人
三月十四夜，西垣东北廊。碧梧叶重叠，红药树低昂。月砌漏幽影，风帘飘香。禁中无宿客，谁伴紫微郎。
三月二十日醉中留别　　　　　前人
春初携手春深散，无日花间不醉狂。别后何人堪共醉，犹残十日好风光。
三月二十八日赠周判官　　　　前人
一春惆怅残三日，醉问周郎忆得无。柳絮送人莺劝酒，去年今日到东都。
三月三十日题慈恩寺　　　　　前人
慈恩春色今朝尽，尽日衰回倚寺门。惆怅春归留不得，紫藤花下渐黄昏。
三月五日泛长沙东湖　　　　张又新
上巳馀风景，芳辰集远s。湖光迷翡翠，草色醉蜻蜓。鸟弄桐花日，鱼翻谷雨萍。从今留胜会，谁看画兰亭。
江南暮春寄家　　　　　　　　李绅
洛阳城见梅迎雪，鱼口桥边雪送梅。剑水寺前芳草合，镜湖亭上野花开。江鸿断续翻云去，海燕差池拂水回。想得心知寒食近，潜听喜鹊望归来。
残春独来南亭因寄张祜　　　　杜牧
暖云如粉草如茵，独步长堤不见人。一岭桃花红锦g，半溪山水碧罗新。高枝百舌犹欺鸟，带叶棠梨独送春。仲蔚欲知何处在，苦吟林下拂诗尘。
春晚题韦家亭子　　　　　　　前人
拥鼻侵襟花草香，高台春去恨茫茫。蔫红半落平池晚，曲渚飘成锦一张。
三月十日流杯亭　　　　　　李商隐
身属中军少得归，木兰花尽失春期。偷随柳絮到城外，行过水西闻子规。
春深脱衣　　　　　　　　　　前人
睥睨江鸦集，堂皇海燕过。减衣怜蕙若，展帐动烟波。日烈忧花甚，风长奈柳何。陈遵容易学，身世醉时多。
春暮对雨　　　　　　　　　刘得仁
春暮雨微微，翻疑坠叶时。气蒙杨柳重，寒勒牡丹迟。未夕鸟先宿，望晴人有期。何当廓阴闭，新暑竹风吹。
晚春花　　　　　　　　　　　项斯
阴洞日光薄，花开不及时。当春无半树，经晚足空枝。疏与香风会，细将泉影移。此中人到少，开尽几人知。
惜春　　　　　　　　　　　　薛能
花开亦花落，时节暗中迁。无计延春日，可能留少年。小丛初散蝶，高柳即闻蝉。繁艳归何处，满山啼杜鹃。
三月晦日送客　　　　　　　　崔橹
野酌乱无巡，送君兼送春。明年春色至，莫作未归人。
暮春对花　　　　　　　　　　前人
病香无力被风欺，多在青苔少在枝。马上行人莫回首，断君肠是欲残时。
三月晦日赠刘评事　　　　　　贾岛
三月正当三十日，风光别我苦吟身。共君今夜不须睡，未到晓钟犹是春。
惜春词　　　　　　　　　　温庭筠
百舌问花花不语，低回似恨横塘雨。蜂争粉蕊蝶分香，不似垂杨惜金缕。愿君留得长妖韶，莫逐东风还荡摇。秦女含瓜蜓淘拢愁红带露空迢迢。
三月十八日雪中作　　　　　　前人
芍药蔷薇语早梅，不知谁是艳阳才。今朝领得东风意，不复饶君雪里开。
对残春　　　　　　　　　　　刘沧
杨花漠漠暗长堤，春尽人愁鸟又啼。鬓发近来生处白，家园几向梦中迷。霏微远树荒郊外，牢落空城夕照西。唯有年光堪自惜，不胜烟草日萋萋。
送春　　　　　　　　　　　　高骈
水浅鱼争跃，花深鸟竞啼。春光看欲尽，判却醉如泥。
三月尽日　　　　　　　　　李昌符
江头从此管弦稀，散尽游人独未归。落日已将春色去，残花应逐夜风飞。
送春　　　　　　　　　　　李咸用
四时为第一，一岁一重来。好景应难胜，馀花虚自开。相思九个月，信得数枝梅。不向东门送，还成负酒杯。
长安惜春　　　　　　　　　　罗邺
千门共惜放春回，半锁楼台半复开。公子不能留落日，南山遮莫倚高台。残红似怨皇州雨，细绿犹藏画蜡灰。毕竟思量何足叹，明年时节又还来。
惜春　　　　　　　　　　　　前人
燕归巢后即离群，吟倚东风恨日曛。一别一年方见我，游来游去不禁君。莺花御苑看将尽，丝竹侯家亦少闻。独坐南楼正惆怅，柳塘花絮更纷纷。
春尽　　　　　　　　　　　　韩
惜春连日醉昏昏，醒后衣裳见酒痕。细水浮花归别涧，断云含雨入孤村。人f易得芳时恨，地迥难招自古魂。惭愧流莺相厚意，清晨犹为到西园。
春昼〈一作尽〉　　　　　　　前人
春融艳艳，大醉陶陶。漏添迟日，箭减良宵，藤垂戟户。柳拂河桥，帘幕燕子。池塘百劳，肤清臂瘦，衫薄香销。楚殿衣窄，南朝髻高。河阳县远，清波地遥，丝缠露泣，各自无l。
和人春暮书事寄崔秀才　　　　韦庄
半掩朱门白日长，晚风轻堕落梅妆。不知芳草情何限，只怪游人思易伤。才见早春莺出谷，已惊新夏燕巢梁。相逢只赖如渑酒，一曲狂歌入醉乡。
暮春日宴溪亭　　　　　　　成彦雄
寒食寻芳游不足，溪亭还醉绿杨烟。谁家花落临流树，数片残红到槛前。
春残　　　　　　　　　　　　翁宏
又是春残也，如何出翠帏。落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。
粉笺题诗　　　　　　　　　　无名氏
一月江南花满枝，风轻帘幕燕争飞。游人休惜夜秉
烛，杨柳阴浓春欲归。
宫词　　　　　　　　花蕊夫人徐氏
三月金明柳絮飞，岸花堤草弄春时。楼船百戏催宣赐，御辇今年不上池。
又
三月樱桃乍熟时，内人相引看红枝。回头索取黄金弹，绕树藏身打雀儿。
春晚绿野秀　　　　　　　宋王禹
雨过川原上，凝眸送晚春。韶光销欲尽，野色望来新。天末逢蓝嶂，江湄乱曲尘。垂杨难认影，幽鹭莫藏身。远接天开幕，晴和草展茵。明时四郊静，凌乱踏青人。
提举端明见示三月晦日雨中书怀诗次韵文彦博
春光垂欲尽，夏景渐增添。郁郁松篁茂，萧萧风雨兼。花心随絮落，屐齿被苔黏。巧啭莺迁木，惊飞燕人帘。虾须穿曲沼，虎爪度前檐。坐久香销炷，吟多笔费尖。云容方霭霭，日色未炎炎。舞鹤倾丹顶，游龟散绿髯。命宾常务率，出令更须严。诗咏当阶药，书寻傍架签。兰芬衣可袭，露润草俱沾。贵近辞金马，编修赐玉蟾。高欢惟自适，独乐未尝厌。赤白曾咨丙，丹青每诮阎。冲和缘养浩，寂寞为安恬。身处贫无愧，心贪道不廉。成文推大手，济用鄙轻缣。视履循清节，祈恩陋杂占。闻韶欣凤舞，在藻爱鱼潜。鲈思渔艇，貂冠望酒帘。圣时非吏隐，贤业系民瞻。抚事惟公论，ご悄俗郧。保躬诚易退，康世义难淹。累句惭无取，酬言幸不嫌。
暮春　　　　　　　　　　　　余靖
草带全铺翠，花房半坠红。农家榆荚雨，江国鲤鱼风。堤柳绵争扑，山樱火共烘。长安少年客，不信有衰翁。
暮春有感　　　　　　　　　欧阳修
幽忧无以销，春日静愈长。薰风入花骨，花枝午低昂。往来采花蜂，清蜜未满房。春事已烂熳，落英渐飘扬。蛱蝶无所为，飞飞助其忙。啼鸟亦屡变，新音巧调簧。游丝最无事，百尺拖晴光。天工施造化，万物感春阳。我独不知春，久病卧空堂。时节去莫挽，浩歌自成伤。
三月吟　　　　　　　　　　　p雍
满城尽日行春去，言会行春还有数。真宰何尝不发生，游人其那无凭据。梨花著雨漫成啼，柳絮因风争肯住。一片清明好意多，奈何意好难分付。
南园赏花二首　　　　　　　　前人
三月初三花正开，f同亲旧上春台。寻常不醉此时醉，更醉犹能举大杯。
花前把酒花前醉，醉把花枝仍自歌。花见白头人莫笑，白头人见好花多。
花时阻雨不出　　　　　　　　前人
三月洛阳春半时，Fa未拆杨花飞。小车不出f春泥，乱红翻处流莺啼。
问春　　　　　　　　　　　　前人
三月春归留不住，春归春意难分付。凡言归者必归家，为问春家在何处。
暮春　　　　　　　　　　　　前人
春来小圃弄群芳，谁为贫居富贵乡。门外柳阴浮翠润，阶前花影溜红光。梁间新燕未调舌，天末归鸿已著行。自问心源无所有，答云疏懒味偏长。
春游　　　　　　　　　　　　前人
三月牡丹方盛开，鼓声多处是亭台。车中游女自笑语，楼下看人f往来。积翠波光摇帐幄，上阳花气扑樽。西都风气所宜者，草木空妖谁复哀。
春尽后园f步　　　　　　　　前人
绿树成阴日，黄莺对语时。小渠初潋滟，新竹正参差。倚杖f吟久，携童引步迟。好风知我意，故故向人吹。
春去吟　　　　　　　　　　　前人
春去休惊晚，夏来还喜初。残芳虽有在，得似绿阴无。
半山春晚　　　　　　　　　王安石
春风取花去，酬我以清阴。翳翳陂路静，交交园屋深。床敷每小息，杖屦或幽寻。惟有北山鸟，经过遗好音。
暮春　　　　　　　　　　　　前人
春期行晚，春意剩芳菲。曲水应修禊，披香未试衣。雨花红半坠，烟树碧相依。怅望梦中地，王孙底不归。
晚春　　　　　　　　　　　　韩维
春晖东去月收弦，却拂凝埃敞北轩。几曲云屏空白昼，一帘花雨自黄昏。庭芜碧合阴虫息，窗对红稀38雀喧。细忆旧欢都入梦，习家池上子山园。
送春示友人　　　　　　　　　苏轼
梦里青春可得追，欲将诗句绊馀晖。酒阑病客惟思睡，蜜熟黄蜂亦懒飞。芍药樱桃俱扫地，鬓丝禅榻两忘机。凭君借取法界观，一洗人间万事非。
三月二十九日二首　　　　　　前人
南岭过云开紫翠，北江飞雨送凄凉。酒醒梦回春尽日，闭门隐几坐烧香。
门外橘花犹的，墙头荔子已斓斑。树暗草深人静处，粤膘フ砦钥瓷健
春晚楼上　　　　　　　　　　贺铸
杨花吹复尽，春色但茫茫。独立西楼上，持情向夕阳。
次韵宋宗三月十四日到西池都人盛观翰林公出游　　　　　　　　　黄庭坚
金绒系马晓莺边，不比春江上水船。人语车声喧法曲，花光楼影倒晴天。人间化物三千岁，海上看羊十九年。还作遨头惊俗眼，风流文物属苏仙。
三月晦日　　　　　　　　　　秦观
节物相催各自新，痴心儿女挽留春。芳菲歇去何须恨，夏木阴阴正可人。
晚春　　　　　　　　　　　　张耒
睡足高檐春日斜，碾声初破小龙茶。楼边绿树飞红尽，春色墙阴老荠花。
暮春　　　　　　　　　　　　前人
夜雨轻寒拂晓晴，牡丹开尽过清明。庭前落絮谁家柳，叶里新声是处莺。白发生来如有信，青春归去更无情。便当种秫长成酒，远学陶潜过此生。
次韵庭玉弟暮春作　　　　　李昭69
小雨廉纤春欲归，桃花吹尽燕来迟。闭门却有宜人处，帘幕阴阴睡起时。
暮春　　　　　　　　　　　　谢迈
晚雨墙东暗绿槐，清阴庭院锁莓苔。委阶红药将春去，贴水青荷与夏来。
三月十日游报国院小轩颇幽胜为名曰双清仍书此诗　　　　　　　　　　朱松
千峰收宿雨，坐见空翠滴。携筇出城隅，试此腰脚力。竹阴穿窈窕，僧户扣岑寂。小轩清樾底，盘R聊自适。闯然见幽禽，百啭深投隙。即此与晤歌，绝胜眼前客。幽怀层冰结，邻P不可释。忽如散春风，回首无处觅。天游失六凿，真观了千息。乾坤鼎鼎中，指马坐可一。不知双清老，何者为心迹。持问跏趺人，首肯复面壁。山烟明欲合，归舸兀深碧。此心除溪月，炯炯谁复识。
三月晦到大庾　　　　　　　张九成
我登超然台，积雨久不止。台下柳成行，掩映盈塘水。环塘率乔木，倒影弄清。恍如在故乡，西湖古寺里。气象极幽深，景物尽苍翠。十年劳梦想，一夕居眼底。独坐不能去，颓然起深思。钟鸣主人归，烛光何炜炜。笑语复移时，夜久余当起。归路夫何如，江声寒玉碎。
暮春上塘道中　　　　　　　范成大
客舍无烟野水寒，竞船人醉鼓阑珊。石门柳絮清明市，洞口桃花上巳山。飞絮著人春共老，片云将梦晚俱还。明朝遮入长安道，惭愧江湖钓手f。
三月四日骤暖　　　　　　　　前人
日脚融晴晚气暄，睡馀初觉薄罗便。如何柳絮沾泥处，暖似槐阴转午天。
春晚二首　　　　　　　　　　前人
客去钩窗咏小诗，游丝撩乱柳花稀。微风尽日吹芳草，蝴蝶双双贴地飞。
夕阳槐影上帘钩，一枕清风梦昔游。梦见钱塘春尽处，碧桃花谢水西流。
山家暮春　　　　　　　　　　陆游
绕屋清阴合，缘堤绿草纤。起蚕初放食，新麦已磨镰。苦笋先调酱，青梅小蘸盐。佳时幸无事，酒尽更须添。
春晚　　　　　　　　　　　　前人
雨足人家插稻秧，蚕生邻女采桑忙。万花扫迹春将暮，百草吹香日正长。f觅啼莺穿北崦，戏随飞蝶过东冈。飘然且喜身强健，不怪儿曹笑老。
三月十日　　　　　　　　　杨万里
才看桃李锦成围，忽便园林绿作堆。远草将人双眼去，飞花引蝶过墙来。簿书节里无多著，怀抱朝来得好开。已是七分春去了，何须鸟语苦相催。
三月廿七日送春　　　　　　　前人
只馀三日便清和，尽放春归莫恨他。落尽千花飞尽絮，留春不住欲如何。
晚春即事　　　　　　　　　前人
尺许新条长杏栽，丈馀斑笋出墙隈。浪愁草草酴过，不道婷婷芍药来。
三月晦日与诸兄为率真之约徘徊石马晚集保福偶成短句奉呈聊发一笑　　朱熹
春服明朝换，晴川涨绿阴。追随皆胜侣，邂逅即初心。社迹莓苔古，禅扉竹树深。移尊真惜日，毕景共披襟。俭德遵贤范，哇词愧雅音。清和应更好，逸想寄云岑。
春晚呈范石湖　　　　　　　　刘翰
风日萧萧两鬓华，倦寻银笔赋馀霞。五更枕上无情雨，三月风前薄命花。春困有时因病酒，客怀何日不思家。年来事事心情懒，惟有归耕策最嘉。
暮春　　　　　　　　　　　　钱时
园林深处绿成堆，更著松阴一径苔。烟欲过墙风约转，水将争港石冲回。断云收雨鸠呼妇，嫩麦盈堤雉应媒。独有残红春不管，等f飞入酒卮来。
晚春　　　　　　　　　　　宋伯仁
风L残花满地红，别离樽俎谩匆匆。春心未肯收心去，却在荼蘼细影中。
春晚郊行　　　　　　　　　吴龙翰
芒鞋竹杖出柴关，简点园林脚不f。翠幄初张花作局，锦棚成列笋为班。烟波鸥鹭春风外，桑柘牛羊夕照间。野兴不须邀客共，芳尊浊酒对黄山。
三月晦日　　　　　　　　　真桂芳
九十春光能有几，东风遽作远行人。樽前莫惜今朝醉，明日莺声不是春。
深春二首　　　　　　　　　　王C
夹泥花上旧巢边，翠箔桑空蚕又眠。天气乍晴风候别，坐看盆藕出双钱。
燕子来时春又休，暖风吹绿上枝头。绣帘不隔荼蘼月，香影无人自入楼。
柳塘送春　　　　　　　　　葛长庚
急雨将雷过柳塘，春因底事亦归忙。经时不放荷花叶，昨夜尽收栀子香。判断千林成梦去，安排一夏纳风凉。开眉无觅愁来处，数笔晴云画水乡。
春晚　　　　　　　　　　　释道潜
晓风池沼水澜翻，春尽淮南麦秀寒。院落无人日亭午，柳花如雪满阑干。
晚春会东园　　　　　　　媛朱淑真
红叠苔痕绿满枝，举杯和泪送春归。]f有意留残景，杜宇无情恋晚晖。蝶趁落花盘地舞，燕随狂絮入帘飞。醉中曾记题诗处，临水人家半敞扉。
三月　　　　　　　　　　元刘秉忠
背阴花木锦成丛，幽谷莺啼上苑中。李白桃红杨柳绿，天涯无处不春风。
春晚杂兴四首　　　　　　　　方回
岂有邪溪父老钱，无朝无暮在樽前。樱桃豌豆分儿女，草草春风又一年。
溪鱼山笋佐新N，大胜长安上酒楼。春老犹寒宿酲困，酴花下拥绵裘。
城市尘埃不见诗，西村东坞可寻谁。夏前十日尝新麦，正是江南最好时。
芳草茸茸没履深，清和天气润园林。霏微小雨初晴处，暗数青梅立树阴。
应教和咏人　　　　　　　　赵孟\
春寒恻恻掩重门，金鸭香残火尚温。燕子不来花又落，一庭风雨自黄昏。
暮春用唐寿卿韵　　　　　　曹伯启
一天晴碧日迟迟，暑气蒸人力自微。幽径雨馀芳草合，小园风急乱花飞。卧思沂上歌诗去，梦到山阴祓禊归。还忆去年乘小骏，西湖游罢北山围。
京城春暮　　　　　　　　　萨都剌
三月京城飞御花，燕姬白马小红车。旌旗日暖将军府，弦管春深宰相家。小海银鱼吹白浪，层楼珠酒出红霞。蹇驴破帽杜陵客，献赋归来日未斜。
晚春　　　　　　　　　　　　周权
轻车繁吹尚纷纭，衮衮香浮紫陌尘。牡宇青山三月暮，桃花流水一溪云。东风旗旆亭中酒，小雨阑干柳外人。何许数声牛背笛，天涯芳草正如茵。
次晚春韵　　　　　　　　　李孝光
燕幕沉沉春昼永，f敲棋子小阑东。拍天涨绿连朝雨，满地残红昨夜风。草际梦回诗有债，柳边寒薄絮无功。韶光暗换千年事，莫遣f愁著鬓中。
春暮　　　　　　　　　　明周宪王
九十春光似转蓬，半晴天气雾溟鳌Ｒ怀匦滤今朝雨，满地残花昨夜风。白发自怜诗兴在，红颜莫放酒樽空。f看青简思今古，得失由来一梦中。
春深即事　　　　　　　　　　钱宰
露梢黄鸟啄来禽，蛀叶青虫络树阴。又是绿阶春雨歇，满庭芳草落花深。
春暮吟　　　　　　　　　　　郭钰
玉壶沽酒春丝络，啼鸟劝人满杯酌。落红满地暗香消，湿翠如烟午阴薄。画楼玲珑隔彩霞，楼前双鹊鸣呀呀。想见吴帆北风起，王孙明日当还家。
暮春书事　　　　　　　　　　瞿佑
睡起呼童扫落花，石泉槐火试新茶。树林深处蜂王国，帘幕阴中燕子家。柳絮乘风投砚水，竹枝摇影落窗纱。幽居莫道无官况，鼓吹犹存两部蛙。
春晚漫成　　　　　　　　　　刘溥
重城杨柳昼沉沉，坐久黄鹂啭夕阴。几处f门芳草绿，一帘微雨落花深。年光暗觉随流水，春色长看满上林。故国松篁还似旧，莫教奔走负归心。
春日应制　　　　　　　　　　王鏊
奉天朝罢晓o，敕使传宣Z苑东。好雨晴时三月里，銮舆遥过百花中。东皇默运无言化，南国新收不战功。归坐明堂还布德，豫游分与万方同。
春暮二首　　　　　　　　　文徵明
南风十日猿旧常吹落墙根几树花。老怯麦秋犹拥褐，病逢谷雨喜分茶。庭阴寂历梧桐转，帘影差池燕子斜。不是地偏车马绝，市喧不到野人家。
林花落尽意萧然，旧喜图书病亦捐。宛转f愁如蔓草，蹉跎春事到啼鹃。萦回淑气游丝困，亭午清阴碧树圆。怪底叩门都不应，北窗无事正高眠。
暮春初过山庄　　　　　　　李先芳
山人本性爱山居，弭节春游过草庐。短砌雨馀芳草合，小亭风定落花初。拂尘下榻惊梁燕，开箧抽书走壁鱼。辟岩扉频洒扫，能无长者命巾车。
阳春曲　　　　　　　　　　　李奎
三月江南春草芳，水边柳丝百尺长。流莺乍啭千金堰，紫燕双栖文杏梁。家家曲里调鹦鹉，处处箫声引凤凰。凤凰台上花争发，翡翠楼前鸟并翔。别有蓝桥通蕙渚，更怜斜峡接横塘。横塘女儿多艳妆，锦琴瑶瑟为谁张。能歌白雪留人醉，不管阳春断客肠。
三月三十日　　　　　　　　汪道贯
已识青阳减，其如白发何。风光愁里失，春事雨中过。药裹妨鲑菜，交游问雀罗。千林烟火少，租吏正催科。
三月四日即景　　　　　　　　李祯
忽忽春将暮，俄过三月三。草谁怜益母，花自媚宜男。乍到寻巢燕，初眠上箔蚕。新茶与稚笋，乡味忆江南。

[book_title]岁功典第三十五卷
季春部艺文三〈词〉
巫山一段云　　　　　　　　唐昭宗
蝶舞梨园雪，莺啼柳带烟，小池残日艳阳天，r萝山又山。　青鸟不来，愁绝。忍看鸳鸯双结，春风一等少年心，f情恨不禁。
更漏子〈春暮〉　　　　　　温庭筠
星斗稀，钟鼓歇，帘外晓莺残月。兰露重，柳风斜，满庭堆落花。　虚阁上，倚阑望，还似去年惆怅。春欲暮，思无穷，旧欢如梦中。
玉楼春　　　　　　　　　　　前人
家临长信往来道，乳燕双双掠烟草。油壁车轻金犊肥，流苏帐晓春鸡早。　笼中娇鸟暖犹睡，帘外落花f不扫。衰桃一树近前池，似惜容颜镜中老。
蝶恋花　　　　　　　　南唐冯延己
几日行云何处去，忘了归来，不道春将暮。百草千花寒食路，香车系在谁家树。　泪眼倚楼频独语，双燕飞来，陌上相逢否。撩乱春愁如柳絮，悠悠梦里无寻处。
江南春　　　　　　　　　　宋寇准
波渺渺，柳依依。孤村芳草远，斜日杏花飞。江南春尽离肠断，O满汀洲人未归。
蝶恋花　　　　　　　　　　　晏殊
帘幕风轻双语燕，午睡醒来，柳絮飞撩乱。心事一春犹未见，馀花落尽青苔院。　百尺朱楼f倚遍，薄雨浓云，底事遮人面。消息未知归早晚，斜阳只送平波远。
玉楼春　　　　　　　　　　贾昌朝
都城水绿嬉游处，仙棹往来人笑语。红随远浪泛桃花，雪散平堤飞柳絮。　东君欲共春归去，一阵狂风和骤雨。碧油红旆锦障泥，斜日画桥芳草路。
贺圣朝〈春暮〉　　　　　　叶清臣
满斟绿醑留君住，莫匆匆归去。三分春色二分愁，更一分风雨。　花开花谢，都来几许，且高歌休诉。不知来岁牡丹时，再相逢何处。
凤凰阁〈伤春〉　　　　　　　前人
遍园林绿暗，浑如翠幄下，无一片是花萼，可恨狂风横雨忒煞，情薄尽底，把韶华送却。　杨花无奈，是处穿帘透幕，岂知人意。正萧索春去也，这般愁，没处安著，怎禁向黄昏院落。
蝶恋花〈春暮〉　　　　　　欧阳修
庭院深深深几许，杨柳堆烟，帘幕无量数。玉勒雕鞍游冶处，楼高不见章台路。　雨横风狂三月暮，门掩黄昏，无计留春住。泪眼问花花不语，乱红飞过Fa去。
清平乐　　　　　　　　　　晏几道
波纹碧皱，曲水清明后。折得疏梅香满袖，暗喜春红依旧。　归来紫陌东头，金钗换酒消愁。柳影深深细路，花梢小小层楼。
天仙子〈送春〉　　　　　　　张先
水调数声持酒听，午醉醒来愁未醒。送春春去几时回。临晚镜，伤流景，往事后期空记省。　沙上并禽池上暝，云破月来花弄影。重重帘幕密遮灯，风不定，人初静，明日落红应满径。
蝶恋花〈春暮〉　　　　　　　苏轼
花褪残红青杏小，燕子飞时，绿水人家绕，枝上柳绵吹又少，天涯何处无芳草。　墙里Fa墙外道，墙外行人，墙里佳人笑。笑渐不闻声渐悄，多情却被无情恼。
前调　　　　　　　　　　　　前人
春事阑珊芳草歇，客里风光，又过清明节。小院黄昏人忆别，落花处处闻啼`。　咫尺江山分楚越，目断魂消，应是音尘绝。梦破五更心欲折，角声吹落梅花月。
如梦令〈晚春〉　　　　　　　秦观
池上春归何处。满目落花飞絮。孤馆悄无人，梦断月堤归路。无绪。无绪。帘外五更风雨。
临江仙　　　　　　　　　　晁补之
绿暗汀洲三月暮，落花风静帆收。垂杨低映木兰舟。半篙春水滑，一段夕阳愁。　灞水桥东回首处，美人亲上帘钩。青鸾无计入红楼。行云归楚峡，飞梦到扬州。
青玉案〈暮春〉　　　　　　　贺铸
凌波不过横塘路，但目送，芳尘去。锦瑟年华谁与度。月桥花榭，琐窗朱户，唯有春知处。　碧云冉冉蘅皋暮，Z笔新题肠断句，试问f愁添几许，一川烟草，满城风，絮梅子黄时雨。
点绛唇〈春暮〉　　　　　　　前人
红杏飘香，柳含烟翠拖金缕。水边朱户，门掩黄昏雨。
烛影摇红，一枕伤情绪。归不去，秦楼何处，芳草迷
归路。
谒金门　　　　　　　　　　　秦湛
鸳鸯浦，春涨一江花雨。隔岸数声初过橹，晚风生碧树。　舟子相呼相语，载取暮愁归去，寒食江村芳草路，愁来无著处。
蝶恋花〈春暮〉　　　　　　　李冠
遥夜亭皋f信步，才过清明，渐觉伤春暮。数点雨声风约住，朦胧淡月云来去。　桃杏依稀香暗度，谁在Fa，笑里轻轻语。一寸相思千万绪，人间没个安排处。
千秋岁〈留春〉　　　　　　周紫芝
送春归去，说与愁无数。春去后，归何处，人应空懊恼，春亦无言语。寒日暮，腾腾醉梦随风絮。　尽日f庭雨，红湿秋千桂。人恨切，莺声苦，拟倾浇闷酒，留取残红树。春去也，不成不为愁人住。
如梦令　　　　　　　　　　　谢逸
花落莺啼春暮，陌上绿杨飞絮。金鸭晚香寒，人在洞庭深处。无语无语，叶上数声疏雨。
诉衷情〈送春〉　　　　　万俟雅言
一鞭清晓喜还家，宿醉困流霞。夜来小雨新霁，双燕舞风斜。　山不尽，水无涯，望中赊。送春滋味，念远情怀，分付杨花。
谒金门〈春晚〉　　　　　　　陈克
愁脉脉，目断江南江北。烟树重重芳信隔，小楼山几尺。　细草孤云斜日，一晌弄晴天色。帘外落花飞不得，东风无气力。
选冠子〈春情〉　　　　　　鲁逸仲
弄月馀花团，风轻絮露湿，池塘春草，莺莺恋友，燕燕将雏，惆怅睡，残清晓。还似初相见时，携手旗亭。酒香梅小，向登临长是，伤春滋味，泪弹多少。　因甚却轻许风流，终非长久。又说分飞烦恼，罗衣瘦损，绣被香消。那更乱红如扫，门外无穷路岐，天若有情和天须老。念高唐归梦凄凉，何处水流云绕。
柳梢青〈春暮〉　　　　　　　蔡伸
数声啼`，可怜又是，春归时节。满院东风，海棠铺绣，梨花飞雪。　丁香露泣残枝，算未比，愁肠寸结。自是休文，多情多感，不干风月。
一丛花〈暮春送别〉　　　　赵长卿
阶前春草乱抽芽，尘暗绿窗纱，钗盟镜约知何限，最断肠，湓浦琵琶。南渚送船，西城折柳，遗恨在天涯。夜来魂梦到侬家，一笑脸如霞。莺啼燕恨西窗下，问何事，潘鬓先华。钟动五更，魂归千里，残角怨梅花。
鹧鸪天〈送春〉　　　　　　　前人
只惯娇痴不惯愁，离情浑不挂眉头。可怜恼尽尊前客，却趁东风上小舟。　真个去，不权留，落花流水一春休。自怜不及春江水，随到滕王阁下流。
南歌子〈暮春值雨〉　　　　　前人
黯霭阴云覆，滂沱急雨飞，洗妆枝上乱红稀，恰是褪花天气，困人时。　向晓春酲重，偎人起较迟，薄罗初见试轻衣。笑拭新妆须要，剪酴。
烛影摇红〈深春〉　　　　　　前人
梅雪飘香，杏花开艳然春昼。铜驼烟澹晓风轻，摇曳青青柳。海燕归来未久，向雕梁，初成对偶。日长人困，绿水池塘，清明时候。　帘幕低垂，麝煤烟喷黄金兽。天涯人去杳无凭，不念东阳瘦，眉上新愁压旧，要消遣，除非酒。酒醒人静，月满南楼，相思还又。
卜算子〈春怨〉　　　　　　　徐俯
天生百种愁，挂在斜阳树。绿叶阴阴占得春，草满莺啼处。　不见凌波步，空忆如簧语。门外重重叠叠山，遮不断愁来路。
风入松〈晚春〉　　　　　　康与之
一宵风雨送春归，绿暗红稀。画楼镇日无人到，与谁同踊ㄖΑＣ磐馇巨笨也，枝头梅子酸时。　玉人应是数归期，翠敛愁眉。塞鸿不到双鱼远，叹楼前，流水难西，新恨欲题红叶，东风满院花飞。
祝英台近〈晚春〉　　　　　辛弃疾
宝钗分，桃叶渡，烟柳暗南浦。怕上层楼，十日九风雨，断肠点点飞红，都无人管，更谁劝，流莺声住。　鬓边觑，试把花卜归期，才簪又重数。罗帐灯昏，哽咽梦中语。是他春带愁来，春归何处，却不解，带将愁去。
满江红　　　　　　　　　　　前人
家住江南，又过了清明寒食。花径里，一番风雨，一番狼籍。红粉暗随流水去，园林渐觉清阴密。算年年，落尽刺桐花，寒无力。　庭院静，空相忆，无处说，f愁极。怕流莺乳燕，得知消息。尺素如今何处也，绿云依旧无踪迹，漫教人。羞去上层楼，平芜碧。
摸鱼儿〈春晚〉　　　　　　　前人
更能消，几番风雨，匆匆春又归去。惜春长怕花开早，何况落红无数，春且住。见说道，天涯芳草无归路。怨春不语，算只有殷勤，画帘蜘网，尽日惹飞絮。　长门事，准拟佳期又误，蛾眉曾有人妒，千金纵买相如赋，脉脉此情谁诉。君莫舞，君不见，玉环飞燕皆尘土。f愁最苦，休去倚危栏，斜阳正在，烟柳断肠处。
金人捧露盘〈惜春〉　　　　　程垓
爱春归，忧春去。为春忙，旋点检，雨障云妨，遮红护绿。翠帏罗幕任高张。海棠明月，杏花天，更惜浓芳。　唤莺吟，招蝶拍，迎柳舞，倩桃妆，尽呼起，万籁笙簧，一觞一咏，尽教陶写绣心肠，笑他人世，漫嬉游，拥翠偎香。
忆秦娥　　　　　　　　　　刘克庄
游人绝，绿阴满野芳菲歇。芳菲歇，养蚕天气，采茶时节。　枝头杜宇啼成血，陌头杨柳吹成雪。吹成雪，淡烟疏雨，江南三月。
清平乐　　　　　　　　　　　黄机
风烟韶腻，春事三之二。说与人生行乐耳，富贵古来如此。　西园已有心期，姚黄魏紫开时。纤指金荷潋滟，香唇银竹参差。
前调　　　　　　　　　　　　前人
烟融雨腻，春去三之二。了却兰亭修禊事，07与仙翁一醉。　方壶日月偏长，清容花草吹香。办取此身强健，功名饱看诸郎。
念奴娇〈暮春〉　　　　　　辛弃疾
野塘花落，又忽忽，过了清明时节。划地东风，欺客梦，一枕云屏寒怯。曲岸持觞，垂杨系马，此地曾经别。楼空人去，旧游飞燕能说。　闻道绮陌东头，行人长见帘，底纤纤月，旧恨春江流未断。新恨云山千叠，料得明朝，尊前重见镜，里花难折，也应惊问，近来多少华发。
好事近〈季春〉　　　　　　　汪莘
风雨打黄昏，啼煞满山杜宇。到得人间春去，问春归何处。　桃红李白竞春光，谁共残妆语，最是梨花一树，照谁家庭户。
鹧鸪天〈暮春〉　　　　　　　黄升
沈水香消梦半醒，斜阳恰照竹间亭。戏临小草书团扇，自拣残花插净瓶。　莺宛转，燕丁宁。晴波不动晚山青，玉人只怨春归去，不道槐云绿满庭。
扫花游〈送春古江村〉　　　吴文英
水园沁碧，骤夜雨飘，红竟空林岛。艳春过了，有尘香坠钿，尚遗芳草。步绕新阴，渐觉交枝径。小醉深窈爱，绿叶翠圆，胜看花好　芳架雪未扫，怪翠被佳人，困迷清晓。柳丝系棹问阊门，自古送春多少。倦蝶慵飞，故扑簪花破帽。酹残照掩重，城暮钟不到
玉漏迟　　　　　　　　　　　前人
絮花寒食路，晴丝20日，绿阴吹雾，客帽欺风，愁满画船烟浦，Z挂Fa散后，怅尘锁。燕帘莺户，从间阻，梦云无准，鬓霜如许。　夜久绣阁藏娇，记掩扇传歌，剪灯留语。月约星期，细把花须频数。弹指一襟怨恨漫。空倩啼，鹃声诉，深院宇，黄昏杏花微雨。
风入松〈春晚感怀〉　　　　　前人
听风听雨过清明，愁草瘗花铭。楼前绿暗分携路，一丝柳，一寸柔情。料峭春寒中酒，交加晓梦啼莺。　西园日日埽林亭，依旧赏新晴。黄蜂频扑Fa索，有当时，纤手香凝。惆怅双鸳不到，幽阶一夜苔生。
喜迁莺〈暮春〉　　　　　　　蒋捷
游丝纤弱，漫著意，绊春春难凭托。水暖成纹，云晴生影，芳草渐侵裙幄。露添牡丹新艳，风摆Faf索。对此景，动高歌一曲，何妨行乐。　行乐，君听取，莺转绿窗，也似来相约。粉壁题诗，香街走马，争奈鬓丝输却。梦回昼长无事，聊倚阑干斜角，翠深处，看悠悠，几点杨花飞落。
贺新郎〈约友三月旦饮〉　　　前人
雁屿晴岚薄，倚层屏。千树高低，粉纤红弱。云隘东风藏不尽，吹艳生香万壑。又散入，汀蘅洲药。扰扰匆匆尘土面，看歌鸾，舞燕逢春乐，人共物，知谁错。　宝钗楼上围帘幕，小婵娟，双调弹筝，半霄鸾鹤。我辈中人无此分，琴思诗情当却，也胜似，愁横眉角，芳景三分才过二，便绿阴，门巷杨花落，沽斗酒，且同酌。
摸鱼儿〈西湖送春〉　　　　陈允平
倚东风，画栏十二，芳阴帘幕低护。玉屏翠冷梨花瘦，寂寞小楼烟雨，肠断处，怅折柳，柔情旧别长亭路。年华似羽，任锦瑟声寒，琼箫梦远，羞对Z鸾舞。　文园赋，重忆河桥眉妩，啼痕犹溅纨素，丁香其结相思恨。空托绣罗金缕，春已暮，纵燕约，莺盟无计留春住。伤春倦旅，趁暗绿稀红，扁舟短棹，载酒送春去。
大圣乐〈东园饯春〉　　　　　周密
娇绿迷云，倦红颦晓嫩，晴芳树。渐午阴，帘影移香，燕语梦回，千点碧桃，吹雨冷落锦衾归，后记前度兰桡停，翠浦凭阑久，漫凝伫凤翘，慵听金缕。　留春问谁最苦，奈花自无言，莺自语，对画楼残照，东风吹远，天涯何许。怕折露条愁轻别更烟，暝长亭，啼杜宇，垂杨晚，但罗袖晴沾飞絮。
一枝春〈春晚和韵〉　　　　　前人
帘影移阴杏，芗寒乍，湿西园，丝雨芳期暗数，又是去年心绪，金花漫剪倩谁画，旧时眉妩空自伤。杨柳风流泪滴软，绡红聚。　罗窗那回歌处叹，庭花倦舞，香消冰缕，楼空燕冷。碎锦懒寻，底谱幺弦，漫赋，曾记是，倚娇成妒，深院悄，门掩梨花倩，莺寄语。
拜星月慢　　　　　　　　　　前人
腻叶阴清，孤花香冷，迤逦方洲春换，薄酒孤吟，怅相如游倦。想人在，絮幕，香帘凝望误认，几许烟樯风幔。芳草天涯，负华堂双燕。　记箫声，淡月梨花院。砑红笺，漫写东风怨。一夜落红啼`，唤河桥吟遍，荡归心，又过江南岸。清宵梦，远逐飞花乱。几千万，丝缕垂杨，系春愁不断。
西江月〈春晴〉　　　　　　　前人
波影暖浮玉L，柳阴深锁金铺，缃桃花褪燕调雏，又是一番春暮。　碧柱情深凤怨，云屏梦浅莺呼。绣窗人倦冷薰炉，帘影摇摇亭午。
杏花天　　　　　　　　　　　前人
金池琼苑曾经醉，是多少，红情绿意，东风一枕游仙睡，换却莺花人世。　渐暮色，鹃声四起。正愁满香沟御水，一色柳烟三十里，为问春归那里。
琐窗寒　　　　　　　　　　王沂孙
趁酒梨花，催诗柳絮，一窗春怨。疏疏过雨，洗尽满阶芳片。数东风，二十四番，几番误了西园宴，认小帘珠户，不如飞去，旧巢双燕。　曾见，双蛾浅。自别后多应，黛痕不展。扑蝶花阴，怕看题诗团扇，试凭他，流水寄情，搴觳坏酱焊远。但无聊，病酒厌厌，夜月荼蘼院。
摸鱼儿　　　　　　　　　　　前人
洗芳林，夜来风雨，匆匆还送春去，方才送得春归了。那又送君南浦，君听取，怕此际，春归也过吴中路。君行到处，便快折，河边千条翠柳，为我系春住。　春还住，休索吟春伴侣，残花今已尘土，姑苏台下烟波远。西子近来何许。能唤否，又只恐，残春到了无凭据。烦君妙语，更为我将春，连花带柳，写入翠笺句。
水龙吟〈春晚留别故人〉　　　张炎
乱红飞已无多，艳游终是如今少。一番雨过，一番春减，催人渐老。倚槛调莺，粤笔昭啵故园空杳，奈关愁不住，悠悠万里，浑恰似，天涯草。　不拟相逢古道，才疑梦，又还惊觉。清风在柳，江摇白浪，舟行趁晓，遮莫重来，不如休去。怎堪怀抱，那知又五柳，门荒曾听，得鹃啼了。
锦堂春　　　　　　　　　　李肩吾
径藓痕沿碧L，檐花影压红阑，今年春事浑无几，游冶懒情悭。　旧梦莺莺沁水新，愁燕燕长干重门，十二帘休裕三月尚春寒。
念奴娇〈惜春〉　　　　　　何梦桂
三分春色，更消得，风雨几番零落。年少不来春老去，空负省薇阶药。燕子飞忙，杜鹃啼杀，总为谁悲乐。临春结绮，旧家何处楼阁。　一任年去年来，怅画阑舞。断尘生帘幕，回首扬州浑一梦，可是风流俱错，百岁心期，一春光景，付与f杯酌，青蛇犹在，莫教雷雨飞却。
喜迁莺　　　　　　　　　　　前人
留春不住，又早是清明。杨花飞絮，杜宇声声，黄昏庭院，那更半帘风雨。劝春且休归去，芳草天涯无路。悄无语，倚阑干立尽，落红无数。　谁宄っ攀拢记得当年，曾趁梨园舞，霓羽香消，梁州声歇，昨梦转头今古。金屋玉楼何在，尚有花钿尘土，君不顾，怕伤心，休上危楼高处。
摸鱼儿　　　　　　　　　　　莫
听春教，燕颦莺诉，朝朝花困风雨，六桥忘却清明后。碧尽柳丝千缕，蜂蝶侣，正f觅，f花f草f歌舞，最怜西子，尚薄薄，云情盈盈波泪，点点旧眉妩。　流红记，空秋宫怨句。才人何处娇妒，落红无限随风絮。诗恨有谁曾遇，堪恨处，恨二十四番花信催花去。东君暗苦，更多嘱多情，多愁杜宇，多诉断肠语。
卜算子〈送春〉　　　　　　　释挥
有意送春归，无计留春住，毕竟年年用著来，何似休归去。　目断楚天遥，不见春归路。风急桃花也似愁，点点飞红雨。
念奴娇〈春日〉　　　　　　葛长庚
桃花开尽，正溪南，溪北春风春雨。寒食清明都过了。愁杀一声杜宇。醉跨蹇驴，蹋翻芳草，满满斟鹦鹉。游仙梦觉，不知身在何处。　因甚青鸟不来，一年春事。又付既缧怼Ｈ嗽诎自屏魉外，多少莺啼燕语，遣兴成诗，烹茶解酒，日落蔷薇坞。玉龙嘶断，乱霞惊起无数。
如梦令　　　　　　　　　媛李清照
昨夜雨疏风骤，浓睡不消残酒，试问粤比耍却道海棠依旧。知否，知否，应是绿肥红瘦。
怨王孙　　　　　　　　　　　前人
梦断漏悄愁，浓酒恼，宝枕生寒。翠屏向，晓门外，谁扫残红夜来风。　玉箫声断人何处，春又去，忍把归期负。此情此恨此际，拟托行云问东君。
武陵春〈春晚〉　　　　　　　前人
风住尘香花已尽，日晚倦梳头，物是人非事事休，欲语泪先流。　闻说双溪春尚好，也拟泛轻舟，只恐双溪舴艋舟，载不动许多愁。
蝶恋花〈送春〉　　　　　　朱淑真
楼外垂杨千万缕，欲系青春，少住春还去。犹自风前飘柳絮，随春且看归何处。　满目山川闻杜宇，便做无情，莫也愁人意。把酒送春春不语，黄昏却下潇潇雨。
渔家傲〈送春四首〉　　　金段克己
诗句一春浑漫与，纷纷红紫俱尘土。楼外垂杨千万缕，风落絮，阑干倚遍空无语。　毕竟春归何处所，树头树底无寻处，惟有f愁将不去。依旧住，伴人直到黄昏雨。
不是花开常酒，只愁花尽春将暮。把酒酬春无好句，春且住，尊前听我歌金缕。　醉眼看花如隔雾，明朝酒醒那堪觑，早是f愁无著处。云不去，黄昏更下廉纤雨。
龙尾沟边飞柳絮，虎头山下花无数。花底醉眠留杖屦，花上露，随风散漫飘香雾。　老去逢春能几度，不妨且作风光主，明日不知风共雨。回首处，夕阳又下西山去。
一片花飞春已暮，那堪万点飘红雨。白发送春情最苦，愁几许，满川烟草和风絮。　常记解鞍沽酒处，而今绿暗旗亭路，怪底春归留不住。莺作驭，朝来引过西园去。
六幺令　　　　　　　　　　元李琳
淡烟疏雨，香径渺啼`。新晴画帘f卷，燕外寒尤力。依约天涯芳草，染得春风碧。人间陈迹，斜阳今古，几缕游丝趁飞蝶。　谁向樽前起舞，又觉春如客。翠袖折取蔫红，笑与簪华发。回首青山一点，檐外寒云叠。梨花著雨，柳花飞絮，梦绕阑干满园雪。
最高楼〈暮春〉　　　　　司马昂父
花信紧，二十四番愁风雨。五更头，侵阶苔藓宜罗袜。逗衣梅润试香篝，绿窗f人，梦觉鸟声幽。　按秦筝，学弄相思调。写幽情，恨杀知音少，向何处，说风流。一丝杨柳千丝恨，三分春色二分休。落花中，流水里，两悠悠。
蝶恋花〈送春〉　　　　　　　汪斌
芳草天涯犹未歇，暗绿稀红，柳絮才飘雪。有意送春还惜别，杜鹃争奈催归切。　绣阁无人帘半揭，苦忆边城，十载音书绝。惟有东风无异说，年年来趁梅花月。
长相思〈春暮〉　　　　　　明刘基
山悠悠，水悠悠，水远山长处处愁，那堪独倚楼。　忆归休，怎归休，细雨微风冷似秋，绿阴啼栗留。
念奴娇〈岳阳春暮〉　　　　　杨基
楚江天暖，满山中，桃李东风吹忒，怨白愁红千万点。都向溪边流出，前度刘郎，去年崔护，相见头全白。杜鹃啼处，要归谁便归得。　惆怅南浦南边，东湖东畔，芳草茸茸碧。寒食清明都过了，回首无多春色。茂苑莺声，鸥波烟雨，同是江南客。五湖缥缈，君山且听吹笛。
满江红〈春暮〉　　　　　　文徵明
漠漠轻阴，正梅子，弄黄时节。最恼是，欲晴还雨，乍寒又热。燕子梨花都过也，小楼无奈伤春别。傍阑干，欲语更沉吟，终难说。　一点点，杨花雪，一片片，榆钱荚。渐西垣日隐，晚凉清绝。池面盈盈清浅水，柳梢淡淡黄昏月。是何人，吹彻玉参差，情凄切。
少年游〈春暮〉　　　　　　　杨慎
红稠绿暗遍天涯，春色在谁家。花谢蝶稀，柳浓莺懒，烟景属蜂衙。　日长睡起无情思，帘外夕阳斜。带眼频移，琴心慵理，多病负年华。
踏莎行〈三月十四夜作〉　　吴子孝
天上浮云，山前骤雨，月明只在云深处。试凭雕槛待须臾，清光果向金尊住。　玉蕊都飞，朱弦解语，月将圆也春将去。风流人伴可怜宵，千金一刻休虚度。
捣练子〈春别〉　　　　　　葛一龙
才欲去，且逡巡。耐雨禁风一日春。桥上飞花桥下水，断肠人是过桥人。
浪淘沙　　　　　　　　　　王泰际
高阁掩春残，香冷衾单。满城桃李尽朱颜，自分与花同福命，长是心关。　作客信郎难，书杳平安。多因身在翠微间，归看双鸾妆镜里，亦有青山。
玉楼春〈晚春中桥看月〉　　媛郭21
花飞锦带春波簇，残月流辉明水e。万珠的照新妆，故向嫦娥纤手掬。　柳线牵烟轻重绿，渔灯高下鸳鸯宿。无情花柳送春归，不管离人肠断续。
季春部选句
后汉梁鸿歌：维季春兮华阜，麦含金兮方秀。
晋陆云谷风篇：习习谷风，扇此暮春。元泽坠润，灵爽烟薄８呱匠憔埃乔木兴繁。兰波清跃，芳浒增凉。〈又〉元黄交泰品物含章：潜介渊跃，候鸟云翔。
宋颜延之曲水诗序：日躔胃维，月轨青陆。
唐杜审言侍宴应制诗：风光新柳报，宴赏落花催。王维暮春逍遥谷宴集序：岩谷先曙，羲和不能信其时。芳卉后春，勾芒不能一其令。桃径窈窕，蘅皋超忽。骖御延伫于丛薄，佩玉升降于苍翠。〈又〉诗：年光三月里，宫殿百花中。
李白诗：江边石上谁知处，绿战红酣别是春。
李嘉v诗：江花铺浅水，山木暗残春。
杜甫诗：落花游丝白日静，鸣鸠乳燕青春深。
钱起诗：丛筱轻新暑，孤花占晚春。
李端诗：江上花开尽，南行见杪春。
韩愈诗：大哉阳德盛，荣茂恒留春。
刘禹锡诗：草色浅深围幄幕，花枝上下逐Fa。白居易诗：三月草萋萋，黄莺歇又啼。
杨衡送春诗：三月三十日，春归日复暮。惆怅问春风，明朝应不住。送春曲江上，眷眷东西顾。但见扑水花，纷纷不知数。感时良未已，独倚池南树。今日送春心，心如别亲故。
李廓诗：戟门连日闭，苦饮惜残春。
胡曾诗：金络马衔原上草，玉钗人折路傍花。
张泌诗：青草浪高三月渡，绿杨花发一溪烟。
宋迪龙池草诗：幽姿偏占暮，芳意欲留春。
宋欧阳修诗：九门寒食多游骑，三月春阴正养花。〈又〉毕春应须万斛酒，与子共醉三千杯。
王安石诗：萧萧三月闭柴荆，绿叶阴阴忽满城。苏轼诗：绿叶成阴雨洗春。
谢逸诗：点点花飞春事晚，青青芳草暮愁生。
朱熹诗：雨师谁遣送馀春。
元刘因诗：十日得f须小醉，一年最好是深春。王瓒诗：猗猗季月，穆穆和春。
丁鹤年诗：深春耒耜孤村雨，落日帆樯远浦风。明谢缙诗：新社未来先有燕，一春将尽始闻莺。钱逊诗：满地绿阴飞燕子，一帘晴雪卷杨花。
李勖诗：绿波芳草汀边路，飞絮残阳柳外村。
吴宽诗：岸花汀草驻残春。
赵宽诗：案牍偷f聊一日，园林成趣已三春。

[book_title]岁功典第三十六卷
季春部纪事
《路史》：禹闻宛委黄帝书乃吉，封白马，三月庚子登覆釜探穴，获五符，知治水要。《诗经・周颂・臣工章》：嗟嗟保介，维莫之春，亦又何求，如何新。〈朱注〉保介，农官之副。莫春，斗柄建辰，夏正之三月也。〈大全〉曹氏曰：二岁，曰新田，始为田也。三岁曰：，乃成熟也。辅氏曰：维莫之春，亦又何求，戒之使及时务农也。
《礼记・郊特牲》：季春出火，为焚也。然后简其车赋，而历其卒伍，而君亲誓社，以习军旅。〈陈注〉建辰之月，大火，心星昏见南方，故出火以焚，除草莱焚，后即L田也。祭义：及大昕之朝君，皮弁素积十三宫之夫人，世妇之吉者，使入蚕于蚕室。〈陈注〉大昕之朝季，春朔旦也。《周礼・夏官》：司季春，出火，民咸从之。季秋内火，民亦如之。〈订义〉郑锷曰：东方七宿，心为大火。出于夏之三月，其位在辰；伏于夏之九月，其位在戌。戌为火伏之位，辰为火出之方。古之火正，或食于味，以出内火，其或出或内，皆视天之大火，伏见以为节。薛氏曰：火之象在天，既有伏见之时，火之用在人亦有出内之节。《传》曰：火见于辰，故自辰至巳，其方为火所王。当是时，虽烈山焚莱不禁也。何则，因其王而出之，以宣其气耳。《传》曰：火伏于戌，自戌至亥，其方为火所休。当是时，虽铄金烧S不为也。何则，因其休而内之，以息其气耳。或者徒泥于出内之文，谓火者，民事之大者也。季春则出之，始用季秋，则内而不用，不几于废民事乎。且出火于季春，非谓季春之时，始用火也。出其新火，而导达乎阳之气也。内火于季秋，非谓季秋之时，而不用火也。内其旧火，而顺适其阴之气也。司所谓四时变其出内之火，宫正所谓春秋修火，禁者修其出内之禁，尚何季春始用，而季秋不用乎。昔子产铸刑书，士文伯曰：火未出而作火，以铸刑器藏争辟焉。是不知先王纳火之制也。单襄假道于陈，火朝觌矣。道而不可行，是不知先王出火之制也。
《管子・小问篇》：桓公放春三月观于野。〈注〉春物放发，故曰放春。
《左传》：昭公十八年五月，火始昏见，丙子风。梓慎曰：是谓融风，火之始也。七日，其火作乎。戊寅风甚，壬午大甚，宋卫陈郑皆火。〈注〉火心星东北曰融风，融风，木也。木火母，故曰火之始。从丙子至壬午七日，壬午水火合之日，故知当火作。按周之五月，夏正三月也。《汉书・文帝本纪》：元年三月诏曰：方春和时，草木群生之物，皆有以自乐，而吾百姓鳏、寡、孤、独、穷困之人，或阽于死亡，而莫之省忧，为民父母，将何如。其议所以振贷之。又曰：老者，非帛不，非肉不饱。今岁首不时使人存问长老，又无布帛酒肉之赐，将何以佐天下。子孙孝养其亲，今闻吏禀当受鬻者，或以陈粟，岂称养老之意哉。具为令，有司请令县道年八十已上，赐米人月一石，肉二十斤，酒五斗；其九十已上，又赐帛人一匹，絮三斤。
十二年三月诏曰：道民之路，在于务本。朕亲率天下农十年，于今而野不加辟，岁一不登，民有饥色，是从事焉。尚寡而吏未加务也。吾诏书数下，岁劝民种树而功未兴，是吏奉吾诏不勤，而劝民不明也。且吾农民甚苦，而吏莫之省，将何以劝焉。其赐农民今年租税之半。
《武帝本纪》：太初二年三月，行幸河东，祠后土。令天下大T五日，|五日，祠门户比腊。《花史》：汉武帝尝以吸花丝所织锦，赐丽娟，命作舞衣。春暮宴于花下，舞时，故以袖拂，落花满身都著，舞态愈媚，谓之百花舞。
《汉书・元帝本纪》：建昭五年春三月，诏曰：方春农桑兴，百姓戮力自尽之时，故是月劳农劝民，无使后时。今不良之吏覆案小罪，徵召C案，兴不急之事，以妨百姓，使失一时之作，亡终岁之功。公卿其明察申敕之。《水经注》：汉大司马张仲议曰：河水浊，清澄一石水，六斗泥，而民竞引河溉田。今河不通利，三月，桃花水至则河决，以其噎不泄也。禁民勿复引河。
《后汉书・礼仪志》：明帝永平二年三月，上始帅群臣，躬养三老，五更于辟雍，行大射之礼。郡县道行乡饮酒于学校，皆祀圣师周公孔子，牲以犬。
是月，皇后帅公卿诸侯夫人蚕祠，先蚕礼以少牢。《安帝本纪》：元初六年三月庚辰，始立六宗祠于洛城西北。
谢承《后汉书》：羊续为南阳太守，好啖生鱼。府丞焦俭以三月望饷鲤鱼一头，续不为意，受而悬之于庭，少有皮骨。明年三月俭复致一鱼，续出昔枯鱼，以示俭，遂终身不复食。
《典论》：文帝自叙岁之暮春，句芒司节和风扇物，弓燥手柔草浅，兽肥，与族兄子丹猎于邺西，终日手获獐鹿九，雉兔三十。
《魏志・明帝本纪》：太和六年三月，行东巡，所过存问高年鳏、寡、孤、独，赐谷帛。
《宋书・符瑞志》：晋建武元年三月己酉，丹阳江宁民虞由垦田，得白麒麟玺一纽，文曰：长寿万年。
《抱朴子・仙药篇》：欲求芝草，入名山，必以三月、九月，乃山开，出神药之月也。到山须六阴日，明堂之时，带灵宝符，牵白犬，抱白鸡，以白盐一斗，及开山符檄，著大石上，执吴唐草一把，以入山，山神喜必得芝也。《十六国春秋・后秦》：弘始三年春三月，连理树生于庙庭逍遥园。
《宋书・符瑞志》：文帝元嘉十四年三月丙申，大鸟二集秣陵王园中李树上，大如孔雀，头足小，高毛，羽鲜明文彩，五色，声音谐，从众鸟如山鸡者，随之如行三十步，顷东南飞去。扬州刺史彭城王义康以闻，改鸟所集永昌里，曰凤凰里。
《孝武帝本纪》：大明二年三月乙卯，以田农要月，大官停杀牛。
《唐书・食货志》：唐开军府以扦要冲，因隙地置营田，隶司农者。岁三月，卿、少卿循行，治不法者。
凡新附之民，春以三月免役。
《洽闻记》：唐武德五年三月，景谷县西水有龙马，身长八九尺，龙形，有鳞甲，横文五色，龙身马首，顶有二角，白色。口衔一物，长可三四尺。凌波回顾百馀步而没。《朝野佥载》：贞观年中，定州鼓城县人魏全家富母忽然失明，问卜者王子贞。子贞为卜之曰：明年有人从东来，青衣者，三月一日来疗，必愈。至时候见一人著青襦，遂邀为设饮，其人曰：仆不解医，但解作犁耳。为主人作之，持斧绕舍求犁辕，见桑曲临井上，遂斫下，其母两眼焕然见物，此曲桑盖井之所致也。《唐会要》：龙朔元年三月一日，上召李绩、苏定方等燕于城门，观屯营，教舞。按新教之舞，名之曰一戎大定乐。
《唐诗纪事》：中宗景龙四年三月八日，令学士寻胜同宴于礼部，尚书窦希d亭赋诗，张说为之序。
《大唐新语》：则天朝，尝三月降雪凤阁，侍郎苏味道等以为祥瑞，草表将贺。左拾遗王永礼止之。味道曰：国家事，何为诳妄以贺朝廷。永礼曰：宰相不能燮理阴阳，今三月降雪，此灾也。乃诬为瑞，若三月雪是瑞雪，腊月雷当为瑞雷耶。举朝善之，遂不贺。
《松窗杂记》：元宗自临淄郡王为潞州别驾，乞归。京师以观时晦迹，尤自卑损。会春暮，豪家数辈盛酒，馔游于昆明池，选胜方宴。上戎服，臂小鹰于野，次因疾驱，直突会前，诸子辈颇露难色。忽一少年持酒船唱令曰：宜以门族官品，备陈之酒。及于上，大声曰：曾祖，天子，父相。王某临淄郡王也。诸少年闻之惊走，不敢复视。上因连饮三银船，尽一卣，徐乘马东去。
《旧唐书・明皇本纪》：天宝七载三月乙酉，大同殿柱生玉芝，有神光照殿。
《通典》：唐天宝十载，以东海为广德王，南海为广利王，西海为广润王，北海为广泽王。分命卿监诸岳渎及山，取三月十七日一时备礼兼册。
《唐国史补》：京城贵游尚牡丹，三十馀年矣。每春暮车马若狂，以不耽玩为耻。执金吾铺官围外寺观，种以求利，一本有直数万者。
《南部新书》：永贞二年三月，彩虹入润州大将张子良宅。初入，浆瓮水尽，入井饮之。后子良拜金吾寻历方镇。
《唐诗纪事元稹序略》：元和四年三月奉使东川，十六日至褒城东数里，遥望驿亭，前有大池楼榭，甚盛，逡巡有黄明府，见迎瞻其形容，彷佛似识。问其前衔，即曩日逃席黄丞也。说向前事，与之尽欢，作赠黄明府诗曰：昔年曾痛饮，黄令困飞觥。席上当时走，马前今日迎。依稀迷姓氏，积渐识平生。故友身皆远，他乡眼独明。
《南部新书》：长安三月五日看牡丹，奔走车马半月。裴题于佛堂虚壁云：长安豪贵惜春残，争赏先开紫牡丹。别有玉杯盛露冷，无人肯向月中看。太和中，文宗见之，因令宫嫔讽念。及暮，此诗满六宫矣。
本事诗：刘禹锡屯田员外左迁朗州司马，凡十年，始徵还。方春作《赠看花诸君子》诗曰：紫陌红尘拂面来，无人不道看花回。元都观里桃千树，尽是刘郎去后栽。其诗当日传于都下，有嫉其名者，白于执政，又诬其有怨愤。他日见时，宰与坐慰甚厚，既辞，即曰：近者新诗，未免其累，奈何。不数日出为朗州刺史。禹自叙云贞元二十一年春予为屯田员外，时此观未有花，是岁出牧连州，至荆南，又贬朗州司马，居十年，诏至京师，人人皆言有道士手植仙桃满观，盛如红霞。遂有前篇，以志一时之事耳。属又出牧于连州，至十四年，始为主客郎中，重游元都，荡然无复一株，唯兔葵燕麦动摇春风耳。因再题二十八字，以俟后游。时太和二年三月也。诗曰：百亩庭中半是苔，桃花静尽菜花开。种桃道士今何在，前度刘郎今复来。
《摭异记》：太和开成中有程修己者，以善画得进谒。修己始以孝廉召入籍，故上不甚以画者流视之会。春暮内殿赏牡丹花，上颇好诗，因问修己曰：今京邑传唱牡丹花诗，谁为首出。修己对曰：臣尝闻公卿问，多吟赏中书舍人李正封诗曰：国色朝酣酒，天香夜染衣。上闻之嗟赏。移时，杨妃方恃恩宠，上笑谓贤妃曰：妆镜台前，宜饮以一紫金盏酒，则正封之诗见矣。《白居易集》：会昌五年三月二十四日，胡、吉、刘、郑、卢、张等六贤，皆多年寿，予亦欠焉。于东都敝居。履道坊合，尚齿之会，七老相顾，既醉且欢，静而思之，此会希有，因各赋，七言、六韵诗一章，以记之。或传诸好事者。《摭言》：宣慈寺门子，不记姓氏，酌其人，义侠徒也。唐乾符二年韦昭范登宏词科，昭范乃度支使杨严懿亲，及宴席，幕器皿之类，假于计司严，复遣以使库，供借。其年三月宴于曲江亭子，供帐之盛，罕有。伦拟时进士。同日有宴，都人观者甚众。饮兴方酣，俄睹一少年跨驴而至，骑悖之状，傍若无人。于是俯逼筵席，张目引颈，及肩复以巨，振筑佐酒。谑浪之词，所不能听。诸子骇愕之际，忽有于众中批其颊者，随手而堕。于是连加殴击，又夺所执，之百馀。众皆致怒，瓦砾乱下，殆将毙矣。当此之际，紫云门楼轧然而开，有紫衣从人数辈，驰告曰：莫打。传呼之声相续，又一中贵驱殿甚盛。驰马来救，复操迎击。中者无不面仆于地，敕使亦为所。既而奔马而反，左右从而俱入门，门亦随闭。而已坐内，甚忻愧，然不测其来，又虑事连宫禁祸，不旋踵。乃以缗钱束素，召行欧者，讯之曰：尔何人，与诸郎君阿谁有素，而能相为如此。对曰：某是宣慈寺门子，亦与诸郎君无素，第不平，其下人无礼耳。众皆嘉叹，悉以钱帛遗之，复相谓曰：此人必须亡去，不然当为擒矣。后旬朔座中宾客多有假途宣慈寺门者，门子皆能识之，靡不加敬，竟不闻有追问之者。
《玉海》：唐昭宗三月二十二日诞为嘉会节。
后汉隐帝，三月九日诞，为嘉庆节。
《清异录》：刘在国，春深令宫人38花。凌晨开后苑，各任采择。少顷，敕还宫，锁花门。膳讫，普集角胜负于殿中，宦士抱关，宫人出入，皆搜怀袖，置楼罗历以验姓名，法制甚严，时号花禁。负者献耍金、耍银买燕。闽昶，春馀后苑花飞，红满空。昶曰：《弥陀经》云：雨天曼陀罗华，此景近似今日。观化工之雨天三昧，宜召六宫，设三昧燕。
《野人f话》：蜀后主昶，每春三月有游花院，游锦浦者，歌乐掀天，珠翠填咽。贵门公子华轩彩舫，游百花潭，穷奢极丽。诸王功臣已下，皆置林亭异果、名花、其楼台皆此类也。
《辽史・圣宗本纪》：统和五年三月癸亥朔，幸长春宫，赏花、钓鱼、以牡丹遍赐近臣。
《玉海》：开宝六年三月乙亥日，御讲武殿，覆试进士宋准等。御试举人自兹始。
太平兴国元年，诏以卒三万五千人凿池，引金河水注之，有水心五，殿南有飞梁，引数百步，属琼林苑。每三月初，命神卫虎翼水军教舟楫习水嬉。
《宋史・礼志》：打拢本军中戏。太宗令有司详定其仪，三月会鞠大明殿。有司除地竖木，东西为旅牛高丈馀，首刻金龙，下施石莲花座，加以采缋左右，分朋主之以承旨，二人守门，卫士二人，持小红旗唱筹，御龙官锦绣衣，持哥舒棒周卫。鲁〉罱紫露西，建日月旗，教坊设龟兹部，鼓乐于两廊，鼓各五，又于东西旅牌煜拢各设鼓五，x斗豫定分朋状，取裁亲王，近臣节度、观察、防R、团练使，刺史、驸马、都尉诸司使、副使供奉官殿直悉预其两朋。官宗室、节度以下服异色，绣衣左朋黄[，右朋紫[。打鹿┓罟伲左朋服紫绣，右朋服绯绣，鸟皮靴，冠以华插脚折上巾，天厩院供驯习马，并鞍勒。帝乘马出教坊，大合凉州曲。诸司使以下前导，从臣奉迎。既御殿，群臣谢宣。召以次上马，马皆结尾，分朋自两厢入，序立于西厢。帝乘马当庭西南驻，内侍发金合，出朱漆拢掷殿前。通事舍人奏云：御朋打东门，帝击陆谭唬作乐奏鼓。录榷蕊s旗，鸣钲止鼓。帝回马，从臣奉觞，上寿贡物，以贺赐酒。即列拜，饮毕，上马，帝再击之。始命诸王大臣驰马争击，旗下擂鼓将及门逐厢急鼓，露壬惫娜通，旅帕脚灾眯迤於十四面，设虚架于殿东西阶下，每朋得筹，即插一旗架上，以识之。帝得筹，乐少止，从官呼万岁。群臣得筹，则唱好。得筹者，下马称谢。凡三筹毕，乃御殿召从臣饮。又有步击者，乘驴骡击者，时令供奉者朋戏以为乐云。
《玉海》：太平兴国五年三月戊子，会鞠于大明殿，上获多算，御制击挛迤哐允各一首，诏近臣属和。《宋史・礼志》：太宗太平兴国九年三月十五日，诏宰相近臣赏花于后苑。帝曰：春气暄和，万物畅茂，四方无事。朕以天下之乐为乐，宜令侍从司臣，各赋诗。帝习射于水心殿。
《玉海》：端拱元年，广州言清远县有合欢木，高百馀尺。今年三月十日有凤，高六尺，栖集其上，众禽从之。木下生芝草三茎。画图来献。
《宋史・礼志》：淳化三年三月，幸金明池，命为竞渡之戏，掷银瓯于波间，令人泅波取之，因御船。奏教坊乐，岸上都人纵观者万计。帝顾视高年皓首者，就赐白金器皿。
《玉海》：淳化三年三月二十二日，宴新进士于琼林苑，御制诗三首赐之。
淳化五年三月六日，宋太宗召近臣赏花宴后苑，上临池钓鱼，命群臣赋诗。应制三十九人。上亦赋诗，以赐宰相吕蒙正等。因习射、上中的者，六张乐，饮酒，群臣尽醉。
《湘山野录》：退傅张邓公士逊，晚春乘安舆出南，薰缭绕都城，游金明，抵暮指宜秋而入阍。兵捧门牌请官位，退傅止书一阕于牌上，云：f游灵沼送春回，关吏何须苦见猜。八十衰翁无品秩，昔曾三到凤池来。《玉海》：景德四年三月七日乙巳，曲宴后苑，初临水阁垂钓。
大中祥符四年三月八日，车驾驻西京，命从臣射于后苑淑景亭，移宴长春殿。帝作赏花开宴诗。
大中祥符七年三月十日乙未，召辅臣赐宴翔鸾阁，又临曲水浮觞，小黄门奏乐。帝作流杯诗。
天圣四年季春丙午，景灵宫牡丹双跗共干，诏词臣为赋。
皇v三年三月二十二日甲戌，召辅臣两制馆阁官观后苑瑞竹。其竹一本两茎，多为赋颂以献。
《闻见前录》：洛中三月牡丹开，于花盛处作园囿，四方伎艺举集，都人士女，载酒争出，择园、亭、胜地、上下池、台间，引满歌呼，不复问其主人。抵暮游花市，以筠笼卖花。故王平甫诗曰：风暄翠幕春沽酒，露湿筠笼夜卖花。
《闻见后录》：嘉v六年三月，仁宗皇帝幸后苑，召宰执侍从台谏馆阁以下赏花钓鱼。中觞，上赋诗，宰相韩琦以下皆和。帝独称赏韩琦，轻阴阁雨迎天步，寒色留春送寿杯之句。
《诚斋杂记》：范蜀公居许下，于长啸堂前荼蘼架。每春季花时宴客，其下有花堕酒中者，饮一大白。微风过则举坐无遗。当时谓之飞英会。
《六一诗话》：梅圣俞尝与范希文席上赋河豚诗：春洲生荻芽，春岸飞杨花。河豚当是时，贵不数鱼虾。河豚常出于春暮群游水上，食絮而肥。南人多以荻芽为羹，云最美。
苏轼《牡丹记序》：熙宁五年三月二十三日，余从太守沈公观花于吉祥寺僧守U之圃。圃中花千本，其品以百数。酒酣乐作，州人大集，金盘Z篮以献于坐者，五十有三人，饮酒乐甚，素不饮者，皆醉。自舆台皂隶皆插花以从，观者数万人。
苏轼《破琴诗引》：元v六年三月十九日，予自杭州还朝，宿吴淞江。梦长老仲殊挟琴过，予弹之有异声，就视，琴颇损，而有十三弦。予方叹息不已，殊曰：虽损，尚可修。曰：奈十三弦何。殊不答，诵诗云：度数形名本偶然，破琴今有十三弦。此生若遇邢和璞，方信秦筝是响泉。予梦中了然识其所谓，既觉而忘之。明日昼寝，复梦殊来理前语，再诵其诗，方惊觉，而殊适至意，其非梦也。问之殊，盖不知。
《东坡志林》：崇宁元年元日，粥罢，昏睡，梦中忽作一诗。既觉，辄能记之。曰：无赖东风试怒号，共乘一叶傲惊涛。不知两岸人皆愕，但觉中流笑语高。三月七日，偶与莹中济湘江，是日大风，当断渡，而莹中必欲宿道林，小舟掀舞向浪中，两岸聚观胆落。而莹中笑声愈高，余细绎梦中诗以告莹中，莹中曰：此段公案，三十年后大行丛林也。
《紫薇诗话》：张丈文潜大观中归陈州，至南京答予书云：到宋冒雨，时见数花凄寒，重裘附火端坐。略不类季春气候也。
《清波杂志》：张文潜杂书有云：余自金陵月台谒蒋帝祠，初出北门，始辨色行平野中。时春暮，人家桃李未谢，西望城壁濠水，或绝或流，多白鹭迤逦。近山风物夭秀，如行锦绣图画中。旧读荆公诗，多称蒋山景物，信不诬也。
《东京梦华录》：三月一日，州西顺天门外开金明池、琼林苑，每日教习车驾上池仪范。虽禁从士庶许纵赏，御史台有榜不得弹劾。池在顺天门街北，周围约九里三十步，池西直径七里许，入池门内南岸西去百馀步，有西北临水殿。车驾临幸，观争标，锡宴于此。往日旋以Z幄，政和间用土木工造成矣。又西去数百步，乃仙桥，南北约数百步。桥而三虹，朱漆栏J，下排雁柱，中央隆起，谓之骆驼。虹若飞虹之状。桥尽处，五殿正在池之中心，四岸石L，向背大殿，中坐各设御幄，朱漆明金龙床。河间云水戏龙屏风，不禁游人。殿上下、回廊皆关，扑钱物饮食，伎艺人作场，勾肆罗列左右桥上，两边用瓦盆内掷头钱，关扑钱物衣服，动使游人还往，荷盖相望。桥之南，立棂星门，门里对立Z楼，每争标作乐，列妓女于其上。门相对街南，有砖石L砌高台，上有楼观，广百丈许，曰宝津楼。前至池门，阔百馀丈，下瞰仙桥水殿。车驾临幸，观骑射百戏于此。池之东岸，临水近墙皆垂杨，两边皆Z棚幕次。临水假赁，观看争标，街东皆酒食店舍，博奕场户，艺人勾肆，质库不以。几日解下，只至f池，便典没出卖。北去直至池后门，乃注河西水门也。其池之西岸亦无屋宇，但垂杨蘸水，烟草铺堤，游人稀少，多垂钓之士，必于池苑所买牌子，方许捕鱼。游人得鱼，倍其价买之，临水斫脍，以荐芳樽，乃一时佳味也。习水教罢，系小龙船于此，池岸正北对五殿，起大屋，盛大龙船，谓之奥屋。车驾临幸，往往取二十日，诸禁卫班直簪花披锦绣，咏鹣呱琅劢鸫勒帛之类结束，竞逞鲜新，出内府，金枪宝装弓剑龙凤绣旗，红缨锦辔，万骑争驰，铎声振地。
驾先幸池之临水殿，锡宴群臣殿前。出水棚，排立仪卫。近殿水中，横列四Z舟，上有诸军百戏，如大旗、狮豹、掉刀蛮牌，神鬼杂剧之类。又列两船，皆乐部。又有一小船，上结小Z。楼下有三小门，如傀儡棚。正对水中乐船上，参军色进致语乐，作Z棚，中门开，出小木偶人，小船子上有一白衣人垂钓，后有小童举棹划船，缭绕数回，作语乐。作钓出活小鱼一枚，又乐作。小船入棚，继有木偶筑挛栊之类，亦各念致语，唱和乐作而已。谓之水傀儡。又有两画船，上立Fa，船尾百戏人上竿。左右军院，虞候监教鼓笛相和，又一人上蹴Fa，将平架筋斗，掷身入水，谓之水Fa。水戏呈毕，百戏乐船并各鸣锣鼓，动乐舞旗，与水傀儡船分两壁退去。有小龙船二十只，上有绯衣军士各五十馀人，各设旗鼓铜锣，船头有一军人校，舞旗招引，乃虎翼指挥兵校也。又有虎头船十只，上有一锦衣人执小旗立船头，上馀皆著青短衣，长顶头巾，齐舞棹，乃百姓卸在行人也。又有飞鱼船二只，Z画间金，最为精巧，上有杂Z戏衫五十馀人，间列杂色小旗，绯伞左右，招舞鸣小锣鼓，铙铎之类。又有鳅鱼船二只，止容一人撑划，乃独木为之也。皆进花石，朱缅所进。诸小船竞诣奥屋，牵拽大龙船出诣水殿，其小龙船争先团转，翔舞迎导于前。其虎头船以绳牵引，龙舟大龙船约长三四十丈，阔三四丈，头尾鳞鬣，皆雕镂金饰，板皆退光，两边列十x子，充x分歇泊。中设御座，龙水屏风，板到底，深数尺，底上密排铁铸，大银样，如卓面大者。压重庶不侧也。上有层楼台观槛曲安设御座，龙头上人舞旗，左右水棚排列六桨，宛若飞腾，至水殿舣之一边。水殿前至仙桥，预以红旗插于水中，标识地分远近，所谓小龙船列于水殿前东西相向。虎头飞鱼等船，布在其后，如两阵之势。须臾水殿前水棚上一军校以红旗招之，龙船各鸣锣鼓，出陈划棹，旋转共为圆阵，谓之旋罗。水殿前又以旗招之，其船分而为二，各圆阵，谓之海眼。又以旗招之，两队船相交互，谓之交头。又以旗招之，则诸船皆列五殿之东面，对水殿排成行列。则有小舟一军校，执一竿，上挂以锦Z银碗之类，谓之标竿。插在近殿水中。又见旗招之，则两行舟鸣鼓并进，捷者得标，则山呼拜舞。并虎头船之类，各三次争标而止。其小船复引大龙船，入奥屋内矣。
驾方幸琼林苑，在顺天门大街，面北，与金明池相对。大门牙道皆古松，怪柏，两傍有石榴园，樱桃园之类，各有亭榭，多是酒家所占。苑之东南隅，政和间k筑华觜冈，高数丈，上有横观，层楼，金碧相对，下有锦石，缠道宝砌池塘，柳锁虹桥，花萦凤舸，其花皆素馨、茉莉、山丹、瑞香、含笑、麝香、等闽广、二浙所进。南花有月池梅亭，牡丹之类，诸亭不可悉数。
宝津楼之南有宴殿，驾临幸、嫔御车马在此，寻常亦禁人出入。有官监之殿之西，有射殿殿之东。南有横街牙道柳径，乃都人击轮所。西去苑西门，水虎翼巷横道之南，有古桐牙道，两傍亦有小园，圃台榭南过画桥水心，有大撮焦亭，子方池，柳步围绕，谓之虾蟆亭，亦有酒家占，寻常驾未幸。于苑大门，御马立于门。上门之两壁皆高设Z棚，许士庶观赏呈引百戏。御马上池，则张黄盖击鞭如仪。每遇大龙船出，及御马上池，则游人增倍矣。
驾登宝津楼，诸军百戏呈于楼下。先列鼓子十数辈，一人摇双鼓子，近前进致语，多唱青春三月蓦山溪也。唱讫，吹笛。举一红巾者，弄大旗，次狮豹入场。坐作进退，奋迅举止。毕，次一红巾者，手执两白旗子，跳跃旋风而舞，谓之扑旗子，及上竿打筋斗之类。讫，乐部举动，琴家弄令，有花妆轻健军士百馀，前列旗帜，各执雉尾，蛮牌木刀。初成行列拜，舞互变，开门、夺桥、等阵。然后列成偃月阵，乐部复动蛮牌令，数内两人出阵，对舞如击刺之状，一人作奋击之势，一人作僵仆。出场凡五七对，或以枪对牌，剑对牌之类。忽作一声如霹雳，谓之爆仗。则蛮牌者引退，烟火大起，有假面披发口吐，狼牙烟火如鬼神状者，上场著青贴金花短后之衣，贴金皂裤，跣足，携大铜锣，随身步舞而进退，谓之抱锣。绕场数遭，或就地放烟火之类。又一声爆仗，乐部动，拜新月慢曲，有面涂青绿，戴面具，金睛饰以豹皮，锦绣看带之类，谓之硬鬼。或执刀斧，或执杵棒之类，作脚步蘸立，为驱捉视听之状。又爆仗一声，有假面长髯，展裹绿袍，靴简如钟馗像者，傍一人以小锣相招，和舞步，谓之舞判。继有二三瘦瘠以粉涂身，金睛白面，如髑髅状，系锦绣围肚看带，手执软仗，各作诙谐，趋跄举止若排戏，谓之哑杂剧。又爆仗响，有烟火就涌出，人面不相睹，烟中有七人，皆披发文身，著青纱短后之衣，锦绣围肚看带，内一人金花小帽，执白旗，馀皆头巾，执真刀，互相格38击刺，作破面剖心之势，谓之七圣刀。忽有爆仗响，又后烟火出，散处，以青幕围绕，列数十辈，皆假面异服，如祠庙中神鬼塑像，谓之歇帐。又爆仗响，卷退，次有一击小铜锣，引百馀人，或巾裹，或双髻，各著杂色半臂围肚看带，以黄白粉涂其面，谓之抹跄。各执木棹刀一口，成行列。击锣者指呼，各拜舞，起居毕，喝喊变阵子数次，成一字阵，两两出阵，格38作夺刀击刺之态百端。讫，一人弃刀在地，就地掷身，背著地，有声，谓之扳落。如是数十对。讫，复有一装田舍儿者，入场念诵言语。讫，有一装村妇者，入场与村夫相值，各持捧杖，互相击触，如相殴态。其村夫者，以杖背村妇出场。毕，后部乐作，诸军缴队杂剧一段，继而露台子弟杂剧一段。是时子弟萧住儿，丁都赛，薛子大，薛子小，杨总惜，崔上寿之辈，后来者不足数。合曲舞旋。讫，诸班直常入祗，候子弟所呈马骑，先一人空手出马，谓之引马。次一人麾旗出马，谓之开道旗。次有马上抱红绣之拢系以红锦索，掷下于地上，数骑追逐射之，左曰仰手射，右曰合手射，谓之拖绣隆Ｓ忠粤枝插于地，数骑以划子箭，或弓，或弩，射之，谓之蜡柳枝。又有以十馀小旗，遍装轮上，而背之出马，谓之旋风旗。又有执旗挺立鞍上，谓之立马。或以身下马，以手攀鞍而复上，谓之骗马。或用手握定镫裤，以身从后F来往，谓之跳马。忽以身离鞍，屈右脚挂马鬃，左脚在镫，左手把鬃，谓之献鞍，又曰弃鬃背坐。或以两手握镫裤，以肩著鞍桥，双脚直上，谓之倒立。忽掷脚著地倒拖，顺马而走，复跳上马，谓之拖马。或留左脚著镫，右脚出镫，离鞍，横身在鞍一边，左手捉鞍，右手把鬃，存身直一脚顺马而走，谓之飞仙膊马。又藏身拳曲在鞍一边，谓之镫里藏身，或右臂挟鞍，足著地，顺马而走，谓之赶马。或出一镫坠，身著F，以手向下绰地，谓之绰尘。或放令马先走，以身追及，握马尾而上，谓之豹子马。或横身鞍上，或轮弄利刃，或重物大刀，双刀，百端。讫，有黄衣老兵，谓之黄院子。数辈，执小绣龙旗，前导宫监马骑百馀，谓之妙法院女童。皆妙龄翘楚。结束如男子，短顶头巾，各著杂色，锦绣，咏鹚糠段窄袍，红绿吊敦束带，莫非玉羁金勒，宝镫花鞯，艳色耀日，香风袭人。驰骤至楼前，团转数遭，轻帘鼓声马上。亦有呈骁艺者，中贵人许畋押队，招呼成列，鼓声一齐，掷身下马，一手执弓箭，揽缰子，就地如男子仪，拜舞山呼讫，复听鼓声，骗马而上。大抵禁庭如男子装者，便随男子礼起居。复驰骤团旋，分合阵子。讫，分两阵，两两出阵，左右使马直背射弓，使番枪，或草棒交马野战，呈骁骑。讫，引退。又作乐。先设Z结，小旅庞诘钋埃有花装男子百馀人，皆裹角子，向后拳曲，花悫头，半著红，半著青锦袄子，义[束带丝鞋，各跨雕鞍花驴子，分为两队。各有朋头一名，各执Z画抡龋谓之小打。一朋头用仗击弄伦樱如缀伦樱方坠地，两朋争占，供与朋头。左明击伦庸门入孟为胜。右朋向前争占，不令入孟，互相追逐，得筹，谢恩而退。续有黄院子引出，宫监百馀，亦如小打者。但加之珠翠装饰玉，带红靴，各跨小马，谓之大打。人人乘骑精熟，驰骤如神。雅态轻盈，妖姿绰约，人间但见其图画矣。呈讫，驾诣射殿，射弓，垛子前列，招箭班二十馀人，皆长脚悫头紫绣，抹额紫宽衫，黄义[，雁翅排立。御箭去，则齐声招舞，合而复开，箭中的矣。又一人，口衔一银碗，两肩两手共五只，箭来则能承之。射毕，驾归宴殿。池苑内除酒家、艺人、占外，多以Z幕缴络铺设美玉、奇玩，疋帛，动使茶酒、器物关扑。有以一笏扑三十笏者，以至车马第宅，歌姬舞女，皆约以价而扑之。出九和，合有名者，任大头快活三之类，馀亦不数。池苑所进奉鱼藕果实，宣赐有差。后苑作进小龙船，雕牙缕翠，极尽精巧。随驾艺人，池上作场者，宣政间张艺多浑身眼，宋寿香尹士安小乐器，李外宁水傀儡，其馀莫知其数。池上饮食水饭，凉水绿豆，螺蛳肉，饶梅花酒，查片、杏片、梅子、香药、脆梅、旋切鱼脍，青鱼、盐鸭、卵杂、和辣菜之类。池上水教罢，贵家以双缆黑漆平船，紫帷帐设列家乐游池。宣政间亦有假赁大小船子，许士庶游赏，其价有差。
驾回，则御裹小帽簪花，乘马前后，从驾臣僚、百司、仪卫悉赐花。大观初，乘骢马至太和宫前，忽宣小鸟，其马至御前，拒而不进。左右曰：此愿封官。敕赐龙骧将军，然后就辔。盖小鸟，平日御爱之马也。莫非锦绣盈都，花光满目，御香拂路，广乐喧空，宝骑交驰，Z棚夹路，绮罗珠翠，户户神仙，画阁红楼，家家洞府，游人士庶，车马万数。妓女旧日多乘驴，宣政间多乘马，披凉衫，将盖头背系冠子上。少年狎客往往随后，亦跨马，轻衫小帽。有三五文身恶少年控马，谓之花褪马。用短缰促马头，刺地而行，谓之鞅缰。呵喝驰骤，竞逞骏逸。游人往往以竹竿，挑挂终日关扑所得之物，而归。仍有贵家士女，小轿插花，不垂帘幕。自三月一日至四月八日，闭池。虽有大风雨，亦有游人，路无虚日矣。是月季春，万花烂熳，牡丹、芍药、棣棠、木香、种种上市。卖花者以马头、竹篮、铺排，歌叫之声，清奇可听。晴帘静院，晓幕高楼，宿酒未醒，好梦初觉，闻之莫不新愁易感，幽恨悬生，最一时之佳况。诸军出郊，合教阵队。《玉海》：隆兴二年三月二十四日，德寿宫康寿殿生金芝，十有二茎，宰臣皆贺。御制七言诗，有永将四海奉双亲之句。
《太平清话》：王龟龄龙行记题名云：永嘉王龟龄、少城周行可、海陵查元章载酒来游，时冻雨初霁，风日清美，山谷明秀照人。道旁杂花盛开，篮舆徐行，应接不暇。寺有荼蘼花，罗络松，上如积雪。崇兰数百本，秀发岩石间。微风透香，所至芬郁，东荣牡丹大丛，雨前已开。道人植盖护持，留以供客饮。罢，纵步泉上，瀹茗赋诗而归。乾道丙戌清明前四日。
《玉海》：乾道三年三月癸卯，赐宰执御制春赋。上曰人主不可不知民事。七月之诗，陈王业艰难。近尝作春赋，仿苏轼赤壁赋为之，大意言农事方兴。其时宰臣请窥圣作，故赐之。
《如皋志》：宋淳熙三年春，如皋县孝里庄园牡丹一本，无种自生。明年花盛开，乃紫杜丹也。杭州推官某见花甚爱，欲移分一株。掘土尺许，见一石题曰：此花琼岛飞来种，只许人间老眼看。遂不敢移。以是乡老诞日，值花开时，必往宴为寿。惟李嵩三月八日生，自八十看花，至一百九岁。
《西湖志馀》：淳熙六年三月十五日，车驾过宫，请太上太后游聚景园，至锦壁赏牡丹。知x张抡进壶中天词，太上嘉赐金杯、盘、法锦数事。
《玉海》：淳熙十二年三月二十六日，车驾宿戒，幸玉津园。命下，大雨将晓，有晴意，已而天宇豁然。洪迈进诗歌咏。翌日赐圣制云，比幸玉津园，纵观春事，适霁色可喜，卿有诗来上，因俯同其韵：春郊柔绿遍桑麻，小驻芳阑览物华。应信吾心非暇逸，顿回晴意绝咨嗟。每思富庶将同乐，敢务游畋漫自F。不似华清当日事，五家车骑烂如花。
《清波杂志》：辉居建康，春晚赴张德共会于西园，呼数辈为侑。酒酣，忽有传府命呼其人，既去坐，客骆适正。即席赋诗云：花随春尽觅无痕，尚续馀欢侑素尊。一曲未终人已去，西园灯火欲黄昏。辉尝赓和不记也。《武林旧事》：三月三日，佑圣观。三月廿八日，东岳行宫二圣生辰。都人游冶之盛，百戏竞集，士女骈阗，观者如堵。其社会名色，如绯绿社〈杂剧〉，齐云社〈蹴隆担遏云社〈唱赚〉，同文社〈耍词〉，角抵社〈相扑〉，清音社〈清乐〉，锦标社〈射弩〉，锦体社〈花绣〉，英略社〈拳棒〉，雄辩社〈小说〉，翠锦社〈行院〉，绘革社〈影戏〉，净发社〈剃梳〉，律华社〈吟叫〉，云机社〈撮弄〉，所陈金玉珍宝、珠翠、璀璨、夺目。天骥龙媒、绒鞯宝辔、行厨果局，穷极肴核之珍。一盘珠翠花朵之饰，至值数万。珍禽如红鹦、白雀，水则玉蟹、金龟，高丽华山之奇松，交广海峤之异卉，不可缕纪。无非动心骇目之观，二会皆然。
《会稽志》：三月五日，俗传禹生之日。禹庙游人最盛，无贫贱富贵，倾城俱出。士民皆乘画舫，丹垩鲜明，酒樽食具甚盛。宾主列坐，前设歌舞。春欲尽数日，游者益众，至立夏方止。
《金史・世宗本纪》：大定七年三月己亥朔，万春节。宋、高丽，夏遣使来贺。《宣宗本纪》：兴定元年三月庚寅，长春节。宋遣使来贺。《续文献通考》：元仁宗皇庆二年三月初四日，中书省奏准以初七日御试举人于翰林国史院，定委监试官及诸执事。
《岁华纪丽谱》：三月九日，观街药市，早晚宴如二月八日二十一日。出大东门，宴海云山，鸿庆寺、登众春阁，观摸石盖。开元二十三年，灵智禅师以是日归寂，邦人敬之，入山游礼，因而成俗。山有小池，士女探石其中，以占求子之祥。既又晚宴于大慈寺之设厅，二十七日，人西门睿圣夫人庙前，蚕市初在小市，橘田公以祷雨而应，移于庙前。太守先诣诸庙奠拜，宴于众净寺，晚宴大智院。
杨维桢《花游曲序》：至正戊子三月十日，偕茅山贞居老仙玉山才子，烟雨中游石湖诸山，老仙为妓者W英赋点绛唇词。已而午霁，登湖上山，歇宝积寺。行禅师西轩，老仙题名轩之壁，W英折碧桃下山，予为赋花游曲，而玉山和之。
《吴兴掌故》：至正壬辰春三日二十三日，湖州黑气亘天，雷电以雨，有物右果核，与雨杂下，五色间错，光莹坚固，破而食之，若松子仁，人皆云娑婆树子。
《元史・五行志》：至正二十七年三月朔日，莱州招远县大社里有大鸟自南飞至，其色苍白，展翅如席，状类鹤。俄顷飞去，遗下粟黍、稻麦、黄黑豆、荞麦于张家屋上，约数升许。是岁大稔。
《续文献通考》：国初，凡士举于礼部者，以三月朔日御殿而亲试之，谓之殿。后率以三月十五日，间以他事改日。
灵山祠在琼州府灵山，所祀之神有六，曰灵山，香山，琼崖，通济，定边，班师。洪武中，命有司岁以三月九日祭。
《云蕉馆纪谈》：友谅在江州时，尝以春暮结Z为花树。自府第夹道植至匡山，又剪绣于道上，与宫人乘肩舆而行。黄信诗云：锦绣铺张春色满，小车花下丽人行是也。
《明会典》：天妃宫，永乐五年建，每岁以三月二十三日，遣南京太常寺官致祭。
《帝京景物略》：三月，小儿以钱泥夹穿而乾之，剔钱泥，片片钱状字模备具，曰泥钱。画为方城，儿置一泥钱城中，曰卯儿。拈一泥钱远掷之，曰撇。出城则负，中则胜。不中而指叉相及，亦胜。指不及而犹城中，则撇者为卯。其胜负也以泥钱。别有挑用苇绷，用指者，与撇略同。有撇用泥丸者，与钱略同。而其画城廓远。西吴枝乘：湖州三月朔日，则民间妇女簪蓬于首，无贵贱皆然。清明后千百成群，进香于道场山。迨日初夕，红紫靓妆半醉，笑语步堤上。归亦有进香于天竺者。间为桑中之约，近来衣冠子女间相效矣。
《名胜志》：诸葛营南有东岳庙，祠前有观骑楼，俗以三月二十七日迎神赛会，侠少之徒聚此，走马赌胜。观者咸登此楼，上下如市。
火山在河曲县西五里，山高四五丈，黄河过此。如遇覆釜，河流为之曲折。云山有禹庙，在河东岸巨石上，水不能侵。有司以三月十八日致祭。
季春部杂录
《禽经》：泽雉啼而麦齐，〈注〉泽雉如商庚，季春之月始鸣。麦，平陇也。
《陶朱公书》：芋，一名蹲鸱，杭州出者最佳。种法：先锄过地一遍，将新黄土拌匀；再锄过，然后将芋芽向上密排，用草覆盖。候生三四叶，约高四五寸。三月间移栽。其种有紫白、水旱之别。水芋种肥田，旱芋种区田。苋，三月下旬种于茄畦之旁，同时浇灌，红者味厚，白者味清。
朔日值清明，主草木荣茂；值谷雨，主年丰；风雨，主人灾，百虫生；有雷，主五谷熟。
《史记・天官书》：执徐岁，岁阴在辰星，居亥，以三月居与营室东壁。晨出曰青章，青青甚章。其失次有应，见轸曰青章，岁早旱晚水。
《汉书・沟洫志》：来春，桃花水盛，必羡溢，有填淤反壤之害。
《泛胜之书》：三月，榆荚舒。
《白虎通・五行篇》：三月，律谓之姑洗，何。姑者，故也。洗者，鲜也。言万物皆去故，就其新，莫不鲜明也。
《风俗通义・月令》：九门磔禳，以毕春气，盖天子之城，十有二门。东方三门，生气之门也。不欲使死物见于生门，故独于九门杀犬磔禳。犬者，金畜。禳者，却也。抑金，使不害春之时所生，令万物遂成，其性火，当受而长之，故曰以毕春气。功成而退，木行终也。
《四民月令》：三月杏花盛，可白沙，轻土之田。
《月令・章句》：暮春，天子始乘舟者，阳气和暖，鲔鱼时至，将取以荐寝庙，故因是乘舟禊于名川也。自胃一度至毕六度，谓之大梁，之次谷雨，居之赵之分野。
《南方草木状》：凡采珠，常于三月，用五牲祈祷。若祠祭有失，则风搅海水，或有大鱼在蚌左右。
《广志》：西王母枣大如李，核三月熟，在众果之先。《高士传序》：诗人发白驹之歌，春秋显子臧之节。故月令以季春聘名士礼贤者。然则高尚之士，王政所先。《三秦记》：龙门山在河东界禹凿山断门一里馀，黄河自中流下，两岸不通车马。每暮春之际，有黄鲤鱼，逆流而上得者，便化为龙。又林登云：龙门之下，每岁季春有黄鲤鱼，自海及诸川争来赴之。一岁中登龙门者，不过七十二。初登龙门，即有云雨随之，天火自后烧其尾，乃化为龙矣。
《荆州记》：治安郡有鸟焉，其形似鹊，白尾，名为青鸟。常以三月自苍梧而度，群飞不可胜数。
《南越志》：海鸥，在涨海中随潮上下，常以三月风至，乃还。洲屿生卵，颇知风云。若群飞至岸，必风。渔人及渡海者，皆以此为候。
《魏书・律历志》：次卦三月，豫、讼、蛊、革、。
《水经注》：江之右岸，当鹦鹉洲，南有江水右迤，谓之驿渚。三月以末水下通樊口水。
《广雅》：羊以季春已后产者为下羔。
《齐民要术》：三月，令蚕妾具槌，持箔笼。
种谷：三月上旬及清明节，桃始花，为中时。
崔曰：三月可种粳稻，美田欲稀，薄田欲稠。黍]，新开荒为上，大豆底为次，谷底为下。地必欲熟，一亩用子四升。三月上旬，种者为上时。
种稻选地，欲近上流，三月种者为上时。
种斑黑麻子，耕须再遍，一亩用子二升，种法与麻同，三月种者为上时。
胡麻宜白地种，二三月为上时。
三月中候枣叶始生，乃种兰香。
三月可种荏蓼，荏性甚易生，蓼尤宜水畦种也。荏收子压取油，可以煮饼。蓼可为齑，以食苋。
紫草性不耐水，必须高田，三月种之。
家法政曰：三月可种甘蔗。
种地黄法：须黑良田，五遍细耕，三月以上旬为上时。中旬为中时，下旬为下时。一亩下种五石，其种还用三月中掘取者，逐犁后如禾麦法下之。
姜宜白沙地，少与粪和，熟耕如麻地，不厌熟，纵横七遍，尤善三月种之。
蓝地欲得良，三遍细耕，三月中浸子，令芽生，乃畦种之。
栗初熟，出壳即裹埋，著湿土中，至春三月，悉芽生出而种之。
白羊，三月得草力，毛床动则铰之。〈注〉铰讫，于河水之中净洗，羊则生白净毛也。
春暖草生，葵亦俱升。三月初叶，大如钱。逐b处拔大者卖生，一升葵还得一升米，日日常拔，看稀稠得所乃止。
食经曰：种名果法，三月上旬，研好直，枚如大母指长，五尺内，著芋魁种之，无芋，大芜菁根亦可。用胜种核，核三四年，乃如此大耳。
栽石榴法，三月初取枝，大如手大指者，斩令长一尺半，八九枝共为一窠，烧下头二十，掘圆坑，深一尺七寸，口径尺，竖枝于坑畔，置枯骨礓石于枝间，下土筑之，一寸土，一重骨石，平坎止。水浇，常令润泽，既生，又以骨石布其根下，则科圆滋茂可爱。
《春秋考异邮》曰：阳物大恶水，故蚕食而不饮。阳立于三春，故蚕三变，而后消死于三七二十一日，故二十一日而茧。
《本草》云：王瓜，一名土瓜。卫诗曰：采葑采菲无以下体。毛云菲，芴也。义疏云：菲似茎，粗叶厚而长，有毛，三月中蒸为茹，滑美亦可作羹。
《临海异物志》：`，一名田鹃。春三月鸣，昼夜不止。音声自呼。俗言取梅子，涂其口。两边皆赤，上天自言乞恩。当梅子熟，鸣乃止耳。
《酉阳杂俎》：紫树出真腊国，真腊呼为勒祛，亦出波斯国。树长一丈，枝条郁茂，叶似橘。经冬不凋，三月开花，白色，不结子，天大雾露，及雨沾其树枝条，即出紫。波斯国使乌海，及沙利深所说，并同真腊国使折冲都尉，沙门u沙尼拔u言：蚁运土于树作窠，蚁壤得雨露凝结而成紫。昆国者善，波斯国者次之。阿魏，出伽^那国，即北天竺也。伽^那呼为形虞，亦出波斯国，波斯呼为阿虞栽树，长八九丈，皮青黄，三月生叶，形似鼠耳，无花，实断其枝，汁出如饴，久乃坚凝。佛林国僧弯所说，同摩伽u国侩提婆言取其汁，和米豆屑，合成阿魏。
偏桃，出波斯，呼为婆淡。树长五六丈，围四五尺，叶似桃而阔大，三月开花，白色，花落结实，状如桃子。而形偏，其肉苦涩，不堪啖。核中仁甘甜，西域诸国并珍之。无石子，出波斯国，波斯呼为摩贼，树长六七丈，围八九尺，叶如桃叶而长，三月开花，白色，花心微红，子圆如弹丸，初青，熟乃黄。白虫食成孔者，正熟。皮无孔者，入药用。其树一年生。无石子，一年生。跋屡子，大如指，长三寸，上有壳，中仁如栗黄，可啖。
桂花，三月开，黄而不白。大庾诗皆称桂花耐日，及张曲江诗：桂华秋皎洁，妄矣。
《金銮密记》：翰林当直学士，春晚，则日赐成象殿茶。《周易集解》：乾，九五：飞龙在天。干宝曰：阳在九五，三月之时，自来也。五在天位，故曰飞龙。
乾，终日乾乾，与时偕行。何妥曰：此当三月，阳气浸长，万物将盛，与天之运，俱行不息也。
李德裕画桐花凤扇赋序：成都夹岷江，矶岸多植紫桐，每至春暮，有灵禽五色来集桐花，以饮朝露。《陆疏广要》：莪蒿，一名萝蒿，生泽田渐洳之处。三月中，茎可生食，又可蒸食，香美味似蒌蒿。
O，今水上浮也，大者谓O，小者曰，季春始生。《外台秘要》云：益母草，三月采，治产妇诸疾，神妙。葭，或谓之荻，初生三月中，其心挺出下，本大如箸，上锐而细。扬州人谓之马尾。
蔚，牡蒿也，三月始生。
《茶谱》：团黄有一旗二枪之号，言一叶二芽也。凡早取为茶，晚取为F。谷雨前后收者，最佳。粗细皆可用，惟在采摘之时，天色清明，炒焙适中，盛贮如法。
《宋史・河渠志》：三月，桃花始开，冰泮雨积，川流猥集，波澜盛长，谓之桃华水。春末芜菁华开，谓之菜华水。《洛阳牡丹记》：一百五日者，多叶，白花，洛花以谷雨为开，候而此花，常至一百五日开，最先。
《江邻几杂志》：岐府便斋前百叶桃，谷雨后十日，实大如拳。
《云笈七签》：季春，万物发，陈天地俱生，阳炽阴伏，卧起俱早。是月肝脏气伏心，当向王宜益肝补肾，以顺其时。
《埤雅》：戴胜，一名戴。头上有花毛成胜，故曰戴胜。三月飞在桑间，盖蚕生之候。
《梦溪笔谈》：三月，华叶从根而生，故曰从魁。从魁者，斗魁第二星也。斗魁第二星抵于酉，故曰从魁。
《尔雅翼・零陵记》曰：思归，乐如鸠，而糁色。三月则鸣，其音云不如归去。
《曲洧旧闻》：牡丹中姚黄，花头，面广一尺，芬香特异，禁中号一尺黄。予谢范祖平惠花诗云：平生所爱曾无倦，天遣花王慰吾愿。姚黄三月开洛阳，曾观一尺春风面。盖记此也。
蔡宽夫诗话：贡茶以谷雨日，拜使遣行贡到如前荐。赐茶之佳者，造在社前，其次火前下则雨前，谓谷雨前。
周必大玉蕊辨C跋：玉蕊，花苞初甚微，经月渐大，暮春方八，出须如冰，丝上缀金粟，花心复有碧筒，状类胆瓶，其中别抽一英，出众须上，散为十馀蕊，犹刻玉然，花名玉蕊，乃在于此。
《桂海花木志》：红豆蔻花，丛生，叶瘦如碧芦，春末发。初，开花有大箨包之箨，解花见一穗，数十蕊，红鲜妍如桃杏花，色蕊重则下垂，如葡萄。又如火齐缨络，及剪Z鸾枝之状。
龙荔，出岭南，状如小荔枝，而肉味如龙眼。其木之身叶亦似二果，故名曰龙荔。三月开小白花，与荔枝同时熟，不可生啖，但可蒸食。
泡花，南人或名柚花。春末开，蕊圆而如大珠，既拆则似茶花，气极清芳，与茉莉素馨相逼，番人采以蒸香，风味超胜。
《演繁露》：三月花开，时风名花信，风初而泛观，则似谓此风来报花之消息耳。按吕氏春秋曰：春之德风，风不信，则其花不成，乃知花信风者。风应花期，其来有信也。
《溪蛮丛笑》：紫草，《尔雅》谓之藐，《广雅》谓之茈36。本草云生楚地，三月采根，阴乾，r人以社前者为佳。名雅衔草。
《乐郊私语》：大漠迤西，俗能种羊，凡屠羊，用其皮肉，惟留骨，以初冬未日埋著地中。至春阳季月上未日，为吹笳咒语，有子羊从土中出。凡埋骨一具，可得子羊数只，此盖四生胎外之化也。
《洛阳花木记》：谷雨分诸般菊，栽五色苋，种诸般鸡冠。三月上旬，种诸般花子，栽百般花。
《祛疑说》：农家以霜降前一日见霜，则清明前一日止霜。霜降后一日见霜，则清明后一日霜止。五日十日而往前后同占，欲出秧苗，必待霜止。每岁推验若合符节。
《笋谱》：新妇竹，出武林山阴，笋则三月而生，可食。慈母山竹，可为箫管，笋则三月生，可食。
《通考》：十六日乃黄姑浸种日。西南风，主大旱，高乡人见此风即悬百文钱于檐下，风力能动，则举家失声相告，风愈急，愈旱。又主桑叶贵。
《林下清录》：释仲殊花品序，每岁禁烟前后，置酒馔以待宾赏花者，不问亲疏，谓之看花局。
《便民图纂》：石榴，三月间将嫩枝条插肥土中，用水频浇，别自生根，根边以石压之，则多生果。
《农桑通诀》：江南三月，草长则刈，以踏稻田，岁岁如此。地力常盈。
《太平清话》：三月，茶笋初肥，梅风未困，胜客晴窗，出古人法书名画，焚香评赏，无过此时。
春则浓艳，秋则肃杀。兰亭中，暮春三月，却又天朗气清，所以为佳士大夫宜有如此气象也。
《野客丛谈》：《遁斋f览》云：季父虚中谓：王右军兰亭序，以天朗气清，自是秋景，以此不入选。余亦谓丝竹`弦，亦重复。仆谓不然。丝竹`弦本出前汉张禹传；而三春之季，天气肃清，见蔡邕终南山赋熙春寒往微雨新晴；六合清朗，见潘安仁f居赋仲春令月；时和气清，见张平子归田赋。安可谓春间无天朗气清之时。右军此笔，盖直述一时真率之会趣耳。然则斯文之不入选，良由搜罗之不及，非故遗之也。吴曾漫录亦引张禹传为C，正与此合。
瓶史月表：三月花盟主：牡丹，滇茶、兰花、碧桃、花、客卿、川鹃、梨花、木香、紫荆花、使令，木笔花、蔷薇、谢豹、丁香、七姊妹、郁李、长春。
花历三月，蔷薇蔓木笔书，空棣萼||，杨入大水，为萍海棠，睡绣侣洹
月令演：三月祓禊〈上巳〉流觞，〈三日〉摸石游，　禁烟，〈寒食〉赐新火、〈清明〉送春、〈下旬〉。
《田家五行》：三月无三卯，田家米不饱。
谷雨，日辰值甲辰，蚕麦相登大喜忻，谷雨日辰值甲午，每箔丝绵，得三斤。
《农政全书》：秋间芡熟时，收取老子，以蒲包包之，浸水。中三月间撒浅水内，待叶浮水面，移栽深水。
《本草纲目》：n鸠，戴胜也，三月即鸣，今俗谓之驾犁。农人以为候，五更辄鸣，曰架架格格，至曙乃止。
三月为迎梅雨。
香兰乃香草，能辟不祥，陆玑诗疏言，郑俗三月男女秉于水际，以自祓除盖兰，以阑之，以f之其义一也。
汉葱，春末开花成丛，青白色，其于味辛，色黑，有皱文，作三瓣状，收取阴乾，可种可栽。
小青，生福州，三月生花，彼土人当月采叶，用之。《本草集解》：菰根生水中，叶如蒲苇，刈以秣马，甚肥。春末生，白芽如笋，即菰菜也。又谓之茭白，生熟皆可啖。香薷，有野生，有家莳，中州人三月种之，呼为香菜，以充蔬品。
《群芳谱》：玉兰花，九瓣，色白微碧，香味似兰，故名。丛生，一干一花，三月盛开，花落，从蒂中抽叶，特异他花。黎豆，一名狸豆，野生，山中人亦有种之者。三月下种，生蔓，叶如豇豆，但文理偏斜。
白芥，高二三尺，叶青白色，为茹甚美。三月开花结角，子如粱米，黄白色。
《豫章漫抄》：今人家池塘所畜鱼，其种皆出九江，谓之鱼苗。盖江湖交会之间，气候所钟，每岁于三月初旬挹取于水，其细如发，养之舟中。渐次长成，其利颇广。九江设厂以课之。
《四时类要》：三月种菌子，取烂木及叶，于地埋之。常以泔浇，令湿三两日，即生。
《居山杂志》：松至三月花，以杖扣其枝，则纷纷坠落，调以蜜作饼，遗人曰松花饼。
《田家历》：三月治屋室，以待霖雨。
《居家必用》：三月庚午日，斩鼠尾，取血涂屋梁，可永辟鼠。
《名胜志》：元城县南有亭，曰望春亭，韩魏公始就筑。三月十八日宴会，有此日倾城乐御河之句。
《一统志》：西安府县南八里，有净土树，俗传西域鸠摩罗什憩此，覆其履，土中生兹树，三月开花，如桃花。
季春部外编
《云笈七签》：苏林，濮阳曲水人，少禀异操，访真弥笃。汉宣帝神爵二年三月六日，告季通曰：我昨被元洲召为真命上卿，太极中候大夫。与汝别。比旦冉冉，西北而去。
《神仙传》：真人姓尹，名道全，天水人也。以晋怀帝永嘉元年三月九日，有白云起于室中，三日不散。散时视之，已失真人所在，但闻香气袭人。
《佛国记》：佛齿常以三月中出之，未出十日，王庄校大象，使一人著王衣服，骑象上击鼓，唱言菩萨，从三阿僧祗，劫种种苦行，唱已。王便夹道两边，作菩萨五百身。已来种种变现，或作须大，或作变，或作象王，或作鹿马，如是形像，皆彩画庄校，状若生人。然后佛齿乃出，中道而行，随路供养，到无畏精舍佛堂，上道俗云集烧香，然灯种种法事，昼夜不息，满九十日乃还城内精舍。
《水经注》：净饭王太子，以三月十五日夜出家，四天王来迎，各捧马足，尔时诸神天人侧塞空中，散天香花。《宣室志》：宣城郡当涂民有刘成李晖，尝用巨舫载鱼蟹鬻于吴越间。唐天宝十三载春三月，皆自新安江载往丹阳郡，行至下查浦，会天暮，泊舟，二人俱登陆。时李晖往浦岸村舍中，独刘成在江上，四顾云岛，阒无人迹。忽闻舫中有连呼阿弥陀佛者，声甚厉。成惊而视之，见一大鱼自舫中振鬣摇首，人声而呼阿弥陀佛焉。成且惧且悚，毛发尽劲，即匿身芦中以伺之，俄而舫中万鱼俱跳跃，呼佛声动地。成大恐，遽登舫尽投群鱼于江中，有顷而李晖至，成具以告晖。晖怒曰：竖子安得为妖妄乎，唾而骂，言且久。成无以自白，即用衣资酬其直。既而馀百钱，易荻草十馀束，致于岸。明日迁于舫中，忽觉重不可举，解而视之得缗十五千，签题云归汝鱼直。成益奇之，是日于瓜洲会群僧，食并以缗施焉。时有万庄者，自泾阳令退居瓜洲，备得其事传于纪述。
《酉阳杂俎》：天宝中，处士崔元微洛东有宅，时春季夜间风清月朗，三更后有女伴十馀人，青衣引入，自称杨氏、李氏、陶氏，一绯衣小女姓石，名阿措。曰：欲到封十八姨，坐未定，报封家姨来，色皆殊绝，满座芬芳，袭人命酒，各歌以送之。封十八姨轻佻，翻酒污阿措衣。阿措作色，拂衣而起。明夜阿措来言曰：诸女伴皆住苑中，每岁多被恶风所挠，居止不安，常求十八姨相庇。昨阿措不能依回，应难取力，处士倘不阻见庇，亦有微报耳。元微曰：某有何力，得及诸女。阿措曰：但求处士，每岁岁日与作一朱幡，上图日月五星之文于苑东，立之则免难矣。今岁已过，但请至此月二十一日平旦，微有东风，即立之，庶可免也。元微许之。依其言至此日立幡，是日东风振地，自洛南折树飞沙，而苑中繁花不动，乃悟诸女姓杨、姓李、及颜色衣服之异，皆众花之精也。阿措即安石榴，封十八姨乃风神也。后数夜，杨氏辈复至愧谢，各裹桃李花数斗，劝崔生服之，可延年却老。至元和初，元微犹在。
《名胜志》：玉峰山在建德县。南唐许家近玉峰，贞元三年癸未三月朔，有神绯衣朱鬣降，谓曰：余仕前代汝开宗也，帝敕血食此山，山甲幔亭婺水之秀，居之则昌。遂依指立祠，奉祀，致祷辄应。至宋大观宣和淳v，三加封锡焉。
《蠡海集・鬼神类》：东岳生于三月二十八日者，天三生木地八成之，含两仪之气于其中也。二十八日四七也四七，乃少阳位也。
《续夷坚志》：济源庙后大池，邑人以海子目之，献酒及冥钱，或他有所供，悉投此海池。每岁春暮，纸灰从海底出，谓之海醮。

[book_title]岁功典第三十七卷
上巳部汇考
《周礼》《春官》
女巫，掌岁时祓除，衅浴。
〈订义〉郑康成曰：岁时祓除，如今三月，上巳如水上之类。衅浴，谓以香薰草药沐浴。　贾氏曰：一月有三巳，据上旬之巳而为祓除之事，见今三月三日水上戒浴是也。
《后汉书》《礼仪志》
三月上巳，官民皆e于东流水上，曰洗濯祓除。去宿垢M为大e。e者言阳气布畅，万物讫出，始e之矣。
〈注〉谓之禊也。《风俗通》曰：周礼，女巫，掌岁时以祓除疾病。禊者，e也。蔡邕曰：《论语》莫春者，春服既成，冠者五六人，童子六七人，浴乎沂，风乎舞，雩咏而归。自上及下，古有此礼。今三月上巳，祓禊于水滨，盖出于此。杜笃《祓禊赋》曰：巫咸之徒，秉火祈福，则巫祝也。一说云：后汉有郭虞者，三月上巳产二女，二日中并不育。俗以为大忌，至此月日。讳止家，皆于东流水，上为祈禳自洁濯。谓之禊祠。引流行觞，遂成曲水。《韩诗》曰：郑国之俗，三月上巳，之溱、洧两水之上，招魂续魄，秉兰草，祓除不祥。《汉书》八月祓灞水，亦斯义也。后之良史亦据为正。臣昭曰：郭虞之说良为虚诞，假有庶民旬内夭其二女，何足惊。彼风俗称为世忌乎。杜笃乃称王侯，公主暨于富商用事。伊雒帷幔。元《黄本传》：大将军梁商，亦歌泣于
雒禊也。自魏，不复用三日水宴者焉。
《晋书》《礼志》
汉仪：季春上巳，官及百姓皆禊于东流水上，洗濯祓除去宿垢。而自魏以后，但用三日，不以上巳也。晋中朝公卿以下至于庶人，皆禊洛水之侧。赵王伦篡位，三日会天泉池，诛张林。怀帝亦会天泉池赋诗。陆机云：天泉池，南石沟引御沟水，池西积石为禊堂，跨水流杯饮酒，亦不言曲水。元帝又诏：罢三日弄具海西于钟山，立流杯曲水延百僚，皆其事也。
《宋书》《礼志》
旧说，后汉有郭虞者有三女，以三月上辰产二女，上巳产一女，二日之中而三女并亡。俗以为大忌，至此月此日不敢止家，皆于东流水上为祈禳自洁濯，谓之禊祠。分流行觞，遂成曲水。史臣案《周礼》：女巫，掌岁时祓除，衅浴。如今三月上巳，如水上之类也。衅浴，谓以香薰草药沐浴也。《韩诗》曰：郑国之俗，三月上巳，之溱、洧两水之上，招魂续魄，秉兰草，拂不祥。此则其来甚久，非起郭虞之遗风。今世之度水也，月令暮春，天子始乘舟。蔡邕《章句》曰：阳气和暖鲔鱼，时至将取，以荐寝庙，故因是乘舟禊于名川也。《论语》：暮春，浴乎沂，自上及下，古有此礼。今三月上巳祓于水滨，盖出此也。邕之言然。张衡《南都赋》祓于阳滨，又是也。或用秋。《汉书》：八月，祓于霸上。刘祯《鲁都赋》：素秋二七，天汉指隅，人胥祓除，国子水嬉。又是用七月十四日也。自魏以后，但用三日，不以巳也。
《南齐书》《礼志》
三月三日曲水会，古禊祭也。汉《礼仪志》云：季春月上巳，官民皆e濯于东流水上，自洗濯祓除，去宿疾为大e。不见东流为何水也。晋中朝云：卿已下至于庶民，皆禊洛水之侧，事见诸《禊赋》及《夏仲御传》也。赵王伦篡位，三日，会天渊池，诛张林。怀帝亦会天渊池赋诗。陆机云天渊池，南石沟引御沟水，池西积石为禊堂。跨水，流杯饮酒。亦不言曲水。元帝又诏罢三日弄具。今相承为百戏之具，雕弄技巧，增损无常。　史臣曰：案禊与曲水，其义参差。旧言阳气布畅，万物讫出，姑洗e之也。巳者，祉也，言祈介祉也。一说，三月三日，清明之节，将修事于水侧，祷祀以祈丰年。应劭云：禊者，e也，言自e濯也。或云汉世有郭虞者，以三月上辰生二女，上巳又生一女，二日中频生皆死，时俗以为大忌，民人每至其日，皆适东流水祈祓自e濯，浮酌清流，后遂为曲水。案高后祓霸上，马融《梁冀西第赋》云：西北戌亥，元石承输。虾蟆吐写，庚辛之域。即曲水之象也。今据禊为曲水事，应在永寿之前，已有祓除，则不容在高后之后。祈农之说，于事为当。
《荆楚岁时记》《曲水事考》
三月三日，士民并出江渚池沼间，为流杯曲水之饮。
按《续齐谐记》：晋武帝问尚书挚虞曰：三日曲水，其义何指。答曰：汉帝时，平原徐肇以三月初生三女，而三日俱亡。一村以为怪，乃相携之水滨盥洗。遂因流水以滥觞，曲水起于此。帝曰：若此谈，便非嘉事。尚书郎束晰曰：挚虞小生，不足以知此。臣请说其始：昔周公十成洛邑，因流水以泛酒。故逸诗云：羽觞随波流。又秦昭王三月上巳，置酒河曲，有金人自东而出，奉水心剑，曰：令君制有西夏。及秦霸诸侯，乃因其处，立为曲水。二汉相沿，皆为盛集。帝曰：善。赐金五十斤，左迁挚虞为阳城令。按《韩诗》云，唯溱与洧方涣涣兮，唯士与女方秉兮。〈注：谓今三月桃花水下〉以招魂续魄，祓除气秽。《周礼》，女巫岁时，祓除衅浴。郑注云：今三月上巳，水上之类。司马彪《礼仪志》：三月三日，官民并禊饮于东流水上，弥验此日。《南岳记》云：其山西曲水、坛水。从石上行，士女临河坛。三月三日所逍遥处，周处〈吴徽注：吴地记〉则又引郭虞三女并以元巳日死，故临水以消灾，所未详也。张景阳《洛禊赋》则洛水之游，傅长虞神全文，乃园池之宴。孔子云：莫春，浴乎沂。则水滨禊祓，由来远矣。
是日，取鼠曲汁蜜和粉。谓之龙舌，以厌时气。
《隋书》《礼仪志》
后齐，三月三日，皇帝常服乘舆，诣射所，升堂即座。皇太子及群官坐定，登歌进酒行爵。皇帝入便殿，更衣以出。骅骝令进御马，有司进弓矢。帝射。讫，还御座，射悬侯。又毕，群官乃射。
隋制于宫北三里为坛，高四尺。季春上巳，皇后服鞠衣，乘重翟，率三夫人、九嫔、内外命妇，以一太牢制币祭先蚕于坛上，用一献礼。
《辽史》《礼志》
岁时杂仪，三月三日为上巳，国俗刻木为兔，分朋走马射之。先中者胜，负朋下马，列跪进酒。胜朋马上饮之。《国语》谓，是日为陶里桦。陶里，兔也；桦，射也。
《缃素杂记》《曲水总考》
晋武帝尝问挚虞三日曲水之义。虞曰：汉章帝时，徐肇以三月初生三女，至三日俱亡。村人以为怪，乃招携之水滨洗祓。遂因水以泛觞，其义起此。帝曰：必如所言，便非好事。束晰进曰：臣请言之：昔周公成洛邑，因流水以泛酒，故逸诗云：羽觞随波流。又秦昭王以三日置酒河曲，见金人奉水心之剑，曰：令君制有西夏。乃霸诸侯。因此立为曲水。二汉相沿，皆为盛集。帝大悦。又《韩诗》曰：郑国之俗，三月上巳之日，于溱洧二水之上，招魂续魄，执兰草，祓除不祥。上巳即三日也，曲水者，引水环曲为渠。以流酒杯而行焉。《汉书》八月，祓霸水，亦斯义也。又《荆楚岁时记》云：按诗曰：溱与洧方涣涣兮，唯士与女方秉兮。〈注云：今三月桃花水下〉以招魂续魄，祓除气秽。并其义也。元魏孝文帝还洛，引见王公、侍臣于清徽堂。因之流化渠。帝曰：此曲水者，取乾道曲成，万物无滞。《风俗通》曰：《周礼》女巫掌岁时，以祓除疾病。《后汉志》云：是月上巳，官民皆洁于东流水上，曰洗濯祓除，去宿垢M为大洁。一说云后汉有郭虞者，三月上巳产二女，三日中并不育，俗以为大忌。至此月日，人家皆于东流水，为祈禳自洁濯。谓之禊祠。引流行觞，遂成曲水。刘昭注云：郭虞之说良为虚诞，假有庶民，旬内失其两女，何足惊。彼风俗称为世忌乎。杜笃乃称王侯公主暨于富商用事，伊雒帷幔，元《黄本传》大将军梁商，亦歌泣于雒禊也。自魏时，不复用三日水宴之礼。
《遵生八笺》三日事宜
千金月令曰：三日采艾为人以挂户上，备一岁之灸。四时纂要曰：三月三日取桃花片收之，至七月七日取乌鸡血和，涂面及身，光白如玉。
岁时记曰：上巳日，取黍面和菜，作羹，以压时气。月令图经：上巳日，可采艾并蔓菁花，以疗黄病。琐碎录曰：三月三日，取荠菜花铺灶上及坐卧处，可辟虫蚁。
又曰：是日，取苦楝花，无花即叶，于卧席下，可辟蚤虱。是月，初三日或戊辰日，收荠菜花、桐花、芥菜，藏毛羽衣服内，不蛀。
济世仁术曰：三月三日鸡鸣时，以隔宿炊冷汤，洗浇瓶口，及锅灶、饭箩一应厨物，则无百虫游走为害。三月三日，采夏枯草煎汁熬膏。每日热酒调吃三服，治远年损伤，手足瘀血。遇天阴作痛，七日可痊。更治产妇诸血病C。
三月三日，取羊齿烧灰，治小儿羊痫，寒热。
云笈七签曰：三月上巳，宜往水边饮酒燕乐，以辟不祥，修禊事也。
万花谷曰：初三日，取枸杞煎汤沐浴，令人光泽不老。法天生意曰：三月三日，采桃花浸酒，饮之，除百病，益颜色。
灵宝经曰：是月三日，修荡邪斋。
荆楚记曰：三月三日，四民踏百草，时有38百草之戏，亦祖此耳。
《本草纲目》采桃花
三月三日，采桃花阴乾之，以绢袋盛，悬檐下，作药用，勿用千叶者，令人鼻衄目黄。
《直隶志书》〈各省风俗同者不载〉宛平县
三月三日，风和景丽，载酒出野，临流醉歌，有古修禊遗风焉。
东安县
三月三日，祀真武上帝。
房山县
三月三日，是日，文昌圣诞，士子咸具牲醴诣文昌祠祭之。祭毕即享。民间或有疾者，于流水处涤洗，即古人上巳祓除之遗意也。
遵化州
修禊日，架Fa。于院落者，女戏之。邀邻里诸女，借以洽邻。于衢路者，男戏之。不问主客，过清明则彻。
行唐县
三月三日，城隍庙会香火极盛。四方货物，云集麇至。
任县
每岁，东关以上巳日为大集。商贾毕聚，士女骈填。土人以为盛观。
保安州
三月三日，戴柳扫舍，以除蚊虫之害。
《山东志书》阳信县
上巳日，占风，种瓜瓠。
蒲台县
三月三日，种葫芦，游烟火台。
曹县
三月三日，为浴佛日，谒佛寺。
福山县
三月三日，祀阳主于之罘山。
招远县
三月三日，瞽者赴三皇庙为会，乐饮竟日。
《山西志书》宁武关
三月三日，夜拜月牙祈佑，以免风虫牙痛。
猗氏县
上巳，士人踏青，惟涑水桥西河堤最胜。
隰州
三月三日，真武庙进香，先至北门月城庙内，再往海架山月城。旧有花火。
永和县
三月三日，真武庙设醮，名曰杨柳会。
介休县
三月初三日，祭源神灰，柳泉各乡皆祭水神。
永宁州
上巳，以青柳梢作圈，插壁，辟蝎。
《河南志书》陈州
三月三日，戴荠菜花，俗云可免目疾。铺之衽席下，谓可辟蚤虱。
信阳州
上巳，修禊，游震雷。
罗山县
三月三日，登龙山，朝云山，谒真武。
新蔡县
三月三日，戴荠花。盖以丰年，甘草先生，故戴之喜岁丰也。
商城县
三月三日，游三教洞，进香。
《陕西志书》凤翔县
三月三日，里有赛会，游人丛杂，云是祖师生日。
岐山县
三月三日，取葳蕤枝插壁户，图蝎书符以禁螫。
西乡县
三月三日，朝武子名山，远近男妇拈香毕，各采松枝兰花簪鬓而归，咸以为祓除不祥。是日，汉属别县，亦有远来进香者。
《江南志书》常熟县
三月三日，真武诞日，拂水祠进香，骈集笋舆，接踵画舫尾衔。此地三春皆然，而是日尤盛。
嘉定县
三月三，上巳日，听蛙声，占水旱。谚云：田鸡叫得哑，低田好稻把。田鸡叫得响，田内好牵桨。
松江府
三月三日，听蛙声，午前鸣者，高田熟。午后鸣者，低田熟。《唐诗》云：田家无五行，水旱卜蛙声。正谓此也。
无县
上巳，戴荠花，谓能已睡。
仪真县
上巳，老年妇女至水边澡目，犹修禊祓除之意。
如皋县
上巳，好事家仿古修禊事，为曲水流觞之宴。亦多为诗歌，以纪其事。
通州
上巳，士大夫修禊事，童子、少妇开一38百草，打Fa。
太湖县
三月三日，古称上巳，俗谓三月三。是日，妇女诣园圃中采野菜花，俗名地菜，携归，供神，杂插鬓边，谓可祈长生。留其干老者，以挑灯。谓能却灯蛾蚊蜢之属。
徽州府
三月三日，郡民竞舟于河西，执兰招魂。
《浙江志书》杭州府
《续溪志》云：三月上巳，官民皆禊饮于东流水上，洗祓宿垢，谓之祓禊。唐人上巳，曲江倾都禊饮。今初三日为v圣观真武帝君诞辰，是日有缘竿之戏，竿高数十尺，徒手直上，据竿头左右盘旋，以腹贴竿，四体投空，忽自掷下，捷若猱猿。
海宁县
三月三日，有双庙会，每岁具鼓吹，祀张、许诸公于庙。
平湖县
三月三日，戴野花，入夏头不眩。
龙游县
上巳，以纱葛衣出曝，谓之凉夏，相率抵凤翔洲，赴佛会，以当祓禊。
严州府
三月三日，为周宣灵王寿日。上周、南周二庙常装故事，Z亭相赛。
《江西志书》宁州
三月三日，风无果。
湖口县
上巳，男女郊游踏青，士大夫游赏，赋诗，流觞以为乐。
新城县
三月三日，上巳，妇女簪菜花。
《湖广志书》德安府
三月三日，各视社为醮，曰：为贺祖师成道。亦或为白兆游。
云梦县
三月三日，道家作真武会。居民醵金钱，或诣近庵庙，或远至木兰山，庆神祈福。
应山县
上巳，无游观之胜，丽乡市相传踹百病，盖古祓除不祥之遗意也。
宜都县
三月三日，城西有佑圣观。俗传是日为帝生辰。街民结Z亭、制大烛。鼓吹迎至观，进表焚香上寿，量施香钱。僧道设汤饼焉。
攸县
三月三日，倾城士女入灵龟峰禊饮。峰去郭三里。祀元帝像，谓帝以是日生也。
新田县
三月三日，各村祭土神，以祈西成。
《福建志书》罗源县
上巳日，置青饭。邑人于是日取悄疽兜分，染饭成j青色，以为食之，可延年。旧记任敦仙取且度痉梗闽人效之。
建宁府
三月三日，乌饭。取南烛木茎叶，捣碎，渍米为饭，成绀色，以食，且馈遗。俗谓：目连是日作此供母。故效之。
建阳县
三月三日，天阴，无日，无雨，主蚕大善。是时梨花盛开。风则梨实必蚀。故云：上巳有风，梨有蠹。
将乐县
三月三日，乡塾盛馔延师，以议束礼。名曰光斋。
光泽县
三月三日，酿酒最佳，以是日转冬，水酒可过伏不坏。
长泰县
上巳，拾嫩蒌蒿，合米为@，以荐寒食。
《广东志书》连山县
三月三日，祀北帝，用大火炮以乐神，人争拾火炮头，以为吉利。
始兴县
三月三日，各乡寺僧迎太子菩萨出游，至人家，俱送米线供养游，至四月八诞止。
普宁县
三月三日，登山采青。
石城县
三月三日，童子类用长发。
《广西志书》上林县
三月三日，元帝诞辰，建斋设醮，或俳优歌舞，乐工鼓吹三日夜，谓之三三胜会。至期送圣，群放花炮酬神。观者竞得炮头，为吉。且主来岁之缘首焉。
上巳部艺文一
祓禊赋　　　　　　　　　后汉杜笃
王侯公主暨乎，富商用事，伊雒帷幔。元黄于是旨酒嘉ィ方丈盈前，浮枣绛水，酹酒x川。若乃窈窕淑女，美媵艳姝，戴翡翠，珥明珠。曳罗褂，立水涯，微风掩梗纤e低徊，兰苏ZJ，感动情魂。若乃隐逸，未用鸿生，俊儒冠高，冕曳长裾，坐沙渚谈，诗书咏伊，吕歌唐虞。
禊文　　　　　　　　　　　　蔡邕
洋洋暮春，厥日除巳。尊卑烟骛，唯女与士。自求百福，在洛之濉
洛禊赋　　　　　　　　　　晋张协
夫何三春之令月，嘉天气之氤氲。惠风穆以布畅，百卉煜而敷芬。川流清泠以汪瑁原隰葱翠以龙鳞。游鱼于渌波，元鸟鼓翼于高云。美节庆之动物，悦群生之乐欣。故新服之既成，将禊除于水滨。于是|绅先生，啸俦命友，携朋接党，冠童八九。主希孔孟，宾慕颜柳。临涯咏吟，濯足挥手。乃至都人士女，奕奕祁祁，车驾岬海充溢中逵。纷葩翕习，缘阿被湄。振袖生风，接衽成帏。若夫权戚之家，豪侈之族。采骑齐镳，华轮方毂。青盖云浮，参差相属。集乎长洲之浦，曜乎洛川之曲。遂乃停舆蕙渚，c驾兰田。朱幔虹舒，翠幕U连。罗尊列爵，周以长筵。于是布椒醑荐柔嘉，祈休吉蠲百z。漱清源以涤秽兮，揽绿藻之纤柯。浮素妆以蔽水，洒元醪于中河。
上巳会赋　　　　　　　　　　阮瞻
临清川而嘉宴，聊暇日以游娱。荫朝云而为盖，托茂树以为庐。好修林之蓊郁，乐草莽之扶疏。列肆筵而设席，祈吉祥于斯涂。酌羽觞而交酬，献遐寿之无疆。同欢情而悦豫，欣斯乐之慨慷。发中怀而弦歌，托情志于宫商。
禊赋　　　　　　　　　　　夏侯湛
羡暮春之嘉辰，美灵气之和柔。结方轨于泰路，敷令节而宣游。尔乃〈原阙四字〉，铃鸣擢翠。绱狗庇В微云乘轩。清风卷旌，飞轮焱起。良马电惊，车驾鳞萃。男女雾会服焕，罗e翠翳连盖。萦香丸于素襟，结九龄乎时外。灿烂虺|，j煜发越。若乎朝春挺葩，夕霞抱月尔。乃临清流，背绿柯，云幕高接，丹组四罗。
兰亭集后序　　　　　　　　　孙绰
古人以水喻性，有旨哉非。所以淳之则清，淆之则浊耶。故振辔于朝市，则充屈之心生。f步于林野，则寥落之意兴。仰瞻羲唐，邈然远矣。近咏台阁，顾探增怀。聊于暧昧之中，期乎莹拂之道。暮春之始，禊于南涧之滨。高岭千寻，长湖万顷。乃藉芳草鉴，清流览卉，物观鱼鸟，具类同荣。资生咸畅，于是和以醇醪，齐以达观，快然兀矣焉。复觉鹏之二物哉。耀灵纵辔，急景西迈，乐与时去，悲亦系之。往复推移，新故相换。今日之迹，明复陈矣。原诗人之致兴，谅歌咏之有由。
三月三日曲水诗序　　　　宋颜延之
夫方策既载，皇王之迹已殊。钟石毕陈，舞咏之情不一。虽渊流遂往，详略异闻。然其宅天衷，立民极，莫不崇尚其道，神明其位。拓世贻统，固万叶，而为量者也。有宋函夏帝图弘远。高祖以圣武定鼎，规同造物。皇上以睿文承历，景属宸居。隆周之卜既永，宗汉之兆在焉。正体毓德于少阳，王宰宣哲于元辅。晷纬昭应，山渎效灵。五方杂e，四T来暨。选贤建戚，则择之于茂典。施命发号，必酌之于故实。大予协乐上庠，肆教章程明密。品式周备。国容视令而动，军政象物而具。箴阙记言，校文讲艺之官，采遗于内。车朱轩，怀荒振远之使，谕德于外。W茎素毳，并柯共穗之瑞，史不绝书。栈山航海，u沙轶漠之贡，府无虚月。烈燧千城，通驿万里。穹居之君，内首禀朔。卉服之酋，回面受吏。是以异人慕向，俊民间出。警跸清夷，表里悦穆。将徙县中宇，张乐岱郊。增类帝之坛，饬礼神之馆。涂歌邑诵，以望属车之尘者久矣。日躔胃维，月轨青陆。皇o发生之始，后土布和之辰。思对上灵之心，以惠庶氓之类。加以二王于迈，出饯戒告，有诏掌故，爰命司历。献洛饮之礼，具上巳之仪。南除辇道，北清禁林，左关岩邓，右梁潮源。略亭皋，跨芝廛，苑太液，怀曾山。松石峻_，葱翠阴烟。游泳之所攒萃，翔骤之所往还。于是离宫设卫，别殿周徼。旌门洞立，延帷接。阅水环阶，引池分席。春官联事，苍灵奉涂。然后升秘驾，引缇骑，摇玉銮，发流吹。天动神移，渊旋云被，以降于行所礼也。既而，帝晖临幄，百司定列，凤盖俄轸，虹旗委旆。肴蔌芬藉，觞y泛浮。妍歌妙舞之容，衔组树羽之器。三奏四上之调，六茎九成之曲。竞气繁声，合变争节。龙文饰辔，青翰侍御。华裔殷至，观听骛集。扬袂风山，举袖阴泽。靓装藻野，服缛川。故以殷赈外区，焕衍都会者矣。上膺万寿，下A百福。匝筵禀和，阖堂依德。情盘景遽，欢洽日斜。金驾总驷，圣仪载伫。怅钧台之未临，慨酆宫之不县。方且排凤阙以高游，开爵园而广宴。并命在位展诗发志，则夫诵美有章，陈信无愧者欤。
三月三日曲水诗序　　　　　齐王融
臣闻出豫为象，钧天之乐张焉。时乘既位，御气之驾翔焉。是以得一奉宸，逍遥襄城之域。体元则大，怅望姑射之阿。然眇寂寥，其独适者已。至如夏后两龙，载驱v台之上。穆满八骏，如舞瑶水之阴。亦有飨云，固不与万民共也。我大齐之握机创历，诞命建家，接礼贰宫，考庸太室。幽明献，期雷风，通飨昭华之珍。既徙延喜之玉。攸归革宋，受天保，生万国。度邑静鹿丘之叹，迁鼎息大s之惭。绍清和于帝猷，联显懿于王表。骏发开其远祥定尔固其洪业皇帝。体膺上圣，运钟下武。冠五行之秀气，迈三代之英风。昭章云汉，晖丽日月，牢笼天地，弹压山川。设神理以景俗，敷文化以柔远。泽普泛而无私，法含弘而不杀。犹且具明废寝，昃晷忘餐。念负重于春冰，怀御奔于秋驾。可谓巍巍，弗与荡荡。谁名秉灵图而非泰，涉孟门其何险。储后睿哲，在躬妙善。居质内积，和顺外发。英华斧藻，至德琢磨。令范言炳丹青，道润金璧。出龙楼而问竖，入虎闱而齿胃。爱敬尽于一人，光耀究于四海。若夫族茂麟趾，宗固磐石，跨昌姬，韬轶炎汉。元宰比肩于尚父，中铉继踵乎周南。分陕流勿剪之欢，来仕允克施之誉。莫不如圭如璋，令闻令望。朱斯皇室家君王者也，本枝之盛如此，稽古之政如彼。用能免群生于汤火，纳百姓于休和。草莱乐业，守屏称事。引镜皆明目，临池无洗耳。沈冥之怨既缺，P轴之疾已消。兴廉举孝，岁时于外府。署行议年，日夕于中甸。协律总章之司，序伦正俗。崇文成均之职，导德齐礼。挈壶宣夜，辨气朔于灵台。书笏珥彤，纪言事于仙室。褰帷断裳危冠空履之吏，摇武猛扛鼎揭旗之士。勤恤民隐，纠逖王慝。射集隼于高墉，缴大风于长隧。不仁者远，惟道斯行。谗莠蔑闻，攘争掩息。稀鸣桴于砥路，鞠茂草于圜扉。耆年阙市井之游，稚齿丰车马之好。宫邻昭泰，荒憬清夷。侮食来王，左言入侍。离身反踵之君，首贯胸之长。屈膝厥角，请受缨縻。文钺碧e之琛，奇干善芳之赋。纨牛露犬之玩，乘黄兹白之驷。盈衍储邸，充郊虞，匦牍相寻，L译无旷。一尉候于西东，合车书于南北。畅毂埋辚辚之辙，q旌卷悠悠之旆。四方无拂，五戎不距。偃革辞轩，销金罢刃。天瑞降，地符升。泽马来，器车出，紫脱华，朱英秀，佞枝植，历草滋。云润星辉风扬，月至江海呈象。龟龙载文，方握河沉璧，封山纪石。迈三五而不追，践八九之遥迹。功既成矣，世既贞矣。信可以优游暇豫，作乐崇德者欤。于时青鸟，司开条风，发岁粤上，斯巳惟暮之春。同律克和，树草自乐，禊饮之日，在兹风舞之情。咸荡去肃，表乎时训。行庆动于天瞩，载怀平圃，乃眷芳林。芳林园者，福地奥区之凑，丹陵若水之旧，殷殷均乎姚泽，尚于周原。狭丰邑之未宏，陋谯居之犹褊。求中和而经处，揆景纬以裁基。飞观神行，虚檐云构，离房乍设，层楼间起。负朝阳而抗殿，跨灵沼而浮荣。镜文虹于绮疏，浸兰泉于玉砌。幽幽丛薄，秩秩斯子。曲拂回，潺径复，新萍泛b，华桐发岫。杂夭采于柔荑，乱嘤声于绵羽。禁轩承幸，清宫俟宴，缇帷宿置，幕宵悬。既而灭宿澄霞，登光辨色。戒道执殳，展C效驾。徐銮警节，明钟畅音。七萃连镳，九迤牍臁＝ㄆ旆髂蓿扬葭振水。鱼甲烟聚，贝傩锹蕖Ｖ赜⑶之饰，绝景追风之骑。昭灼甄部，驵骏函列。虎视龙超，雷骇电逝。轰轰隐隐，纷纷轸轸。羌难得而称计尔。乃回舆，驻罕岳，镇渊s。B容有穆，宾仪式序。授几肆筵，因流波而成次。蕙肴芳醴，任激水而推移。葆佾陈阶，金匏在席。戚奏翘舞，a动诗。召鸣鸟于m州，追伶伦于O谷。发参差于王子，传妙靡于帝江。清歌有阕，羽觞无算。上陈景福之赐，下献南山之寿。信凯宴之在藻，知和乐于食苹。桑榆之阴不居，草露之滋方渥。有诏曰：今日嘉会，咸可赋诗。凡四十有五人，其辞云尔。
三日曲水诗序　　　　　　梁简文帝
窃以周成洛邑，自流水以禊除。晋集华林，同文轨而高宴。莫不礼具义举，沓矩重规。昭动神明，雍熙钟石者也。皇太子生知上德，英明在躬，智湛灵珠，辨均河注。腾茂实于三善，振嘉声于八区。是节也，上巳属辰，馀萌达壤，仓庚应律，女夷司候。尔乃分阶树羽，疏泉爵。兰觞沿溯，蕙肴来往。宾仪式序，盛德有容。吹发孙枝，声流O谷。舞艳七盘，歌新六变。逝云驻Z，仙鹤来仪。都人野老，云集雾会。结轸方衢，飞轩照日。
家园三日赋　　　　　　　　萧子范
春亦暮止，田家上巳。时将磔于九门，节方郊于七里。扇习习之和风，照迟迟之华晷。飞元翮之土燕，奋丹胸之山雉。聊洁新而濯故，式东流之前轨。居免上漏，树非榛栗。既无择于爽垲，曾不访于凶吉。右瞻则清溪千仞，北睹则龙盘秀出。与岁月而荒茫，同林薮之芜密。欢兹嘉月，悦此时良。庭散花蕊，傍插筠篁。洒元醪于沼b，浮绛枣于泱泱。观翠纶之出没，戏青舸之低昂。
三月三日华林园马射赋〈有序〉北周庾信
臣闻尧以仲春之月，刻玉而游河；舜以甲子之朝，披图而巡洛。夏后瑶台之上，或御二龙；周王元圃之前，犹骖八骏。我大周之创业也，南正司天，北正司地。平九黎之乱，定三危之罪。云纪御官，鸟司从职。皇王有秉历之符，元圭有成功之瑞。岂直天地合德，日月光华而已哉。皇帝以上圣之姿，膺下武之运，通乾象之灵，启神明之德。夷典秩宗，见之三
礼。夔为乐正，闻之九成。克己备于礼容，威风总于戎政。加以卑宫菲食，皂帐绨衣百姓。为心四海，为念西郊。不雨即动皇情，东作未登。弥回天眷，兵革无会。非有待于丹乌，宫观不移。故无劳于白燕，银瓮金船。山车泽马，岂止竹苇〈一作革〉两草。共垂甘露，青赤二气，同为景星。雕题凿齿，识海水而来王。乌弋黄支，验东风而受吏。于时元鸟司历，苍龙御行。羔献冰开，桐叶〈一作华〉萍生。〈一作合〉皇帝幸于华林之园，玉衡正而泰阶平，阊阖开而勾陈转。千乘雷动，万骑云屯。落花与芝盖同飞，杨柳共春旗一色。乃命群臣，陈大射之礼。虽行祓禊之饮，即用春L之仪。止立行宫，裁舒帐殿。阶无玉璧，〈一作L〉既异河间之碑。户不金铺，殊非许昌之赋。洞庭既张，承云乃奏，驺虞九节，狸首七章。正饰五彩之云，啄百福之酒。唐弓九合，冬干春胶，夏箭三成，青茎赤羽。于是选朱汗之马，校黄金之埒。红阳飞鹊，紫燕晨风。唐成公之XZ，海西侯之千里。莫不饮羽衔竿，吟猿落雁。钟鼓震地，埃尘涨天。酒以行，肴由鼎进。彩则锦市俱移，钱则铜山合徙。太史听鼓而论功，司马张旃而赏获。上则云布雨施，下则山藏海纳。实天下之至乐，景福之欢欣者也。既若木将低金，波欲上天，颜惟穆宾，歌惟醉。虽复暂离北阙，聊宴西城。即同酆水之朝，更是岐山之会。小臣不举，奉诏为文，以管窥天，以蠡酌海。盛德形容，岂陈梗概。
岁次昭阳，月在大梁，其日上巳，其时少阳。春史司职，青o效祥。徵万骑于平乐，开千门于建章。属车酾酒，复道焚香。皇帝翊四围于帝闲，回六龙于天苑。对宣曲之平林，望甘泉之长坂。华盖平飞，风乌细转，路直城遥，林长骑远。帷宫宿设，帐殿开筵。傍临细柳，斜界祈年。开鹤列之阵，靡鱼须之旃。行漏抱刻，前旌载鸢。河湄S草，渭口浇泉。堋云五色，的晕重圆。阳管既调，春弦实抚。总章协律，成均树羽。翔凤为林，灵芝为圃，草衔长带，桐垂细乳。鸟啭歌来，花浓霞聚。玉律调钟，金T节鼓。于是咀衔拉铁，逐日追风。并试长楸之埒，俱下兰池之宫。鸣鞭则汗赭，入埒则尘红。既观贤于大射，乃颁政于司弓。变三驱而画鹿，登百尺而悬熊。繁弱振地，铁骊踏空。礼正六耦，诗歌九节。七札俱穿，五^同穴。弓如明月对堋，马似浮云向埒。雁失群而行断，猿求林而路绝。控玉勒而摇星，跨金鞍而动月。乃有六郡良家，〈一作六郡雄才〉五陵豪〈一作高〉选。新回马邑之兵，始罢龙城之战。将军戎服，来参武宴，尚带〈一作带尚〉流星，犹乘〈一作乘犹〉奔电。始听鼓而唱筹，即移竿而标箭。马喷沾衣，尘惊洒面。石堰水而浇园，花乘风而绕殿。熊耳刻杯，飞云画。水衡之钱山积，织室之锦霞开。司筵赏至，酒正杯来。至乐则贤乎秋水，欢笑则胜上春台。既而日下泽宫，筵阑相圃。怅徙跸之留欢，眷回銮之馀舞。〈一作武〉欲使石梁衔箭，铜山饮羽。横弧于楚水之蛟，飞镞于吴亭之虎。况复恭己无为，南风在斯。非有心于蜓翼，岂留情于戟枝。唯观揖让之礼，盖取威雄之仪。
三月三日奉使凉宫雨中禊饮序唐宋之问
三月上巳，有祓除禊饮者，成俗久矣。挚虞对而不经，束晰言而有礼。汉庭故事，衣冠就元灞之桥。晋国遗风，辎Z耀翠妫之浦。兴泰宫者，我大周之所建也。境连伊塞，岸隔河都。清暑必在于三伏，洙寒不u于十里。占星已毕，棹仙阙而威百神。匪日将成，宜圣皇而福四海。吾侪恭兴露寝，初`云轺。违北京之宴乐，坐南山之雾雨。相与会良友，陶暮春，席幽林觞，曲水是日也。杂英初发，群物半荣。春逶迤而上山，雪而藏谷。高人一坐，杞梓交阴，作者肆筵，芝兰同气递袭。歌咏不登弦管，嵇叔夜之鸣琴。偏依绿竹，郭子期之春酒。本出青山，论史可听谈元。愈默不觉，齐万品，溢九围，爱流波，惜迟景。顾盼相谓，虽非巢许之间。左右同声，盍各岩泉之助。请染翰操纸，赋诗言志，人探一言，俱题四韵。
上巳泛舟昆明池宴宗主簿席序　前人
仆不游于兹，十有五载矣。心由物感，遐矣不忘。迹为事牵，近而难挹。南阳宗邕，文通学古，器重名高。令君有奉倩象，贤丞相生，元成迈德。暮春修以文之会，上巳邀祓禊之游。乃结|绅，撰清辰，殷殷辚辚，R雾惊尘，望于昆明之滨。观其大浸川陆，博资畿甸，凫p发海，来往沉浮，日月丽天，东西出入，千年珍馆。无复豫章，四面金堤，仍同树杞。是日也，驾肩错毂，备朝野之欢娱。服靓妆，匝都城之里\。翠幕星布，锦帆霞属。馀沥下醉于绡人，新声远聒于川后。纵目遐览，识皇代之承平。得意同归，有吾侪之行乐。高朋一座，桂树丛生。君子肆筵，玉山交映。束晰以言谈得俊，张华以史汉先鸣。登旨酒而无荒，弦清琴而自逸。于是涉连榻，命孤舟。桃水涨而浦红，O风摇而浪白。逼匡阜兮遵彭，蠡邈矣载浮。指衡岳而超，洞庭眇焉。疑到曲岛之光灵乍合，神魂密游。中流之萍藻忽开，龟鱼潜动。镂鲸而鼓棹，共看烧劫之灰。历牵牛而问津，欲取支机之石。晴光划野，有象而必形。夕阳照山，无奇而不见。思溢今古，心摇草木。汉家城阙，遗之以杂霸之风。秦塞膏腴，润之以太平之色。景穷胜践，归限严。思染翰于上林，愿挥戈于縻帷Ｖ鞒莆醋恚唯见马驻。浮云宾共少留，自有鱼衔明月。宫商待叩，群公之获，助已多序。引先题下，走之求蒙不逮。请授素幅以颂佳游。使一时之兴咏，遥存千古之姓名常在。
三月三日于灞水曲饯豫州杜长史别昆季序前人
上巳佳游，近郊春色。朱轩映野，见东流之祓禊。白云在天，怆南登之送别。杜长史言辞灞海将适荆河。恋旧乡之乔木，藉故国之芳草。_原四鸟是日，分飞舆泉二龙。此时云远，绿潭一望，青山四极。秦人去国，乘右辅之修途。洛客思归，忆东京之曲水。请染翰操纸，即事形言。各赋兰亭之诗，咸申葛陂之赠。
三月上巳祓禊序　　　　　　　王勃
观夫天下四方，以宇宙为城池。人生百年，用林泉为窟宅。虽朝野殊致，出处异途。莫不拥冠盖于烟霞，披薜萝于山水。况乎山阴旧地，王逸少之池亭。水兴新交，许元度之风月。琴台寥落，犹停隐遁之宾。酿渚荒凉，尚遏途迎之客。仙舟容，若海上之槎来。羽盖参差，似辽东之鹤举。或昂骐骥，或泛飞凫。俱安名利之场，各得逍遥之地。而上属无为之道，下栖元邈之风。永淳二年，暮春三月。迟迟风景，出没媚于郊原。片片仙云，远近生于林薄。杂花争发，非止桃蹊。群鸟乱飞，有u鹦谷。王孙春草，处处争鲜。仲阮芳园，家家并翠。于是携旨酒，列芳筵。先祓禊于长洲，却申交于促席。良谈吐玉，长江与斜汉争流。清歌绕梁，白云将红尘并落。他乡易感，增⒑抻谧瘸健ｎ靠秃吻椋更欢娱于此日。加以今之视昔，已非昔日之欢。后之视今，亦是今时之会。人之情也，能不悲乎。且题姓字，以表襟怀。使夫会稽竹箭，则推我于东南。昆阜琳琅，亦归予于西北。
上巳浮江宴序　　　　　　　　前人
吾之生也有极，时之过也多绪。若夫遭主后之圣明，属天地之贞观。得畎亩之相保，以农桑为业，而托形宇宙者，幸矣。况乃偃泊山水，遨游风月。樽酒于其外，文墨于其间。则造化之于我，得矣。太平之纵我，多矣。无〈疑〉以上巳芳节，云开胜地，大江浩旷，群山纷纠。出重城而振策，下长浦而方舟。林壑清其顾盼，风云荡其怀抱。于时序躔青律，运启朱明。轻荑秀而郊戍青，落花尽而亭皋晚。丹莺紫蝶，候芳晷而腾姿。早燕归鸿，俟迅风而弄影。岩暄蕙密，野淑兰滋，弱荷抽紫，疏萍泛绿。于是依松艇于石岙，停桂楫于璇潭。指林崖而长怀，出河洲而极睇。妍妆服，香惊北渚之风。翠幕元帷，彩缀南津之雾。若乃寻曲渚历，回溪榜讴。齐引渔歌，互起飞沙。溅石湍流，百势翠。丹崖冈峦万色，亦有银钩犯浪。挂W翼于文竿，琼辖〈疑〉乘波。耀锦鳞于画网，钟期在听。元云白雪之琴，阮籍同归。紫桂苍梧之酹，既而游盘。兴远景，促时淹野。日照晴山，烟送晚方。披襟朗咏，饯斜光于碧岫之前。散发高吟，对明月于青溪之下。客怀既畅，游思遄征。视泉石而如归，伫云霞而有自。昔周川故事，初传曲路之悲。江甸名流，始命山阴之笔。盍遵清辙，共抒幽襟。俾后之视今，亦犹今之视昔。一言均赋，六韵齐疏。谁知后来者难，辄以先成为次。
三月三日为百官谢赐宴表　　　宋Z
伏以汉崇元巳，齐曰上游咸闻。执兰以盛禊饮，洛水之会，嚣呼不足纪也。永和之游，僻陋不足追也。臣等生逢多幸，遇会圣明，赐与荣渥，逾溢涯分。爰以令节，宴公亭，翠文茵，俱来天上，嘉デ弭。亦自大官欣欢之声，浃于亿兆衔感之至。形于颂歌，而天心霈然，宸章焕发。曲蒙赐示，捧读兢惧，涵泳五音，光辉二雅。流于篪磬，永播无穷。岂臣庸愚，讵能思度。今边患衰息，年谷屡登。俗被湛恩，人归寿域。宴游高会，适助时康。况上宰冢卿，修簪长剑，前后罗列，小大相从。所以序圣朝之多士，为百代之风流。臣等叨荣无任，恳迫报效，何日进退知惭。
蓬池禊饮序　　　　　　　　萧颖士
禊逸礼也，郑风有之。盖取诸勾萌发达，阳景敷煦。握芳兰，临清川。乘和蠲e，用徼介祉。厥义存矣。
上巳日燕太学听弹琴诗序　　　韩愈
与众乐之，之谓乐。乐而不失其正，又乐之尤者也。四方无38争金革之声。京师之人，既庶且丰。天子念致理之艰难，乐居安之f暇。肇置三令节，诏公卿群有司，至于其日，率厥官属，饮酒以乐。所以同其休，宣其和，感其心，成其文者也。三月初吉，实惟其时。司业武公少仪，于是总太学儒官三十有六人，列燕于祭酒之堂。樽酒既陈，肴羞惟时，盏行鹦校献酬有容。歌风雅之古辞，斥靡曼之新声。褒衣危冠，愉愉如也。有一儒生，魁然其形，抱琴而来，历阶而升。坐于樽俎之南，鼓有虞氏之南风，赓之以文王宣父之操，优游夷愉，广厚高明。追三代之遗音，想舞雩之咏叹。及暮而还，皆充然若有所得也。武公于是作歌诗以美之，命属官咸作之，命四门博士昌黎韩愈叙之。
三月三日茶宴序　　　　　　　吕温
三月三日，上巳禊饮之日也。诸子议以茶酌而代焉。乃拨花砌，爱庭阴，清风逐人，日色留兴。卧措青霭，坐攀香枝。f莺近席而未飞，红蕊拂衣而不散。乃命酌香沫，浮素杯，殷凝琥珀之色，不令人醉，微觉清思。虽五云仙浆，无复加也。座右才子，南阳邹子，高阳许侯，与二三子，顷为尘外之赏，而曷不言诗矣。
上巳日陪刘尚书宴集北池序　　　符载
才智宏杰者，其人尊。政教易简者，其民泰。时节和畅者，其游盛。地形盘郁者，其宴雄。我尚书刘公，挺天姿之英特，采人心之愉乐，乘上巳之暄淑，趣北池之汗漫。操四驾，腾百祥，皇皇煜煜，气象飘动，真高会也。况乎九天之泽，滂沱下澍，新握龙节，保宁坤维。苟或风流，褊俭不耀。是则欲憔悴宠荣也，岂承荷锡命之意乎。岩岩西蜀，古称天府之奥，江山数千里，羌蛮万馀落。岁时风俗豪侈，凡所好尚，奇伟谲怪。遭值此际，得摅胸襟，故尤为壮观矣。先期旬日也，严径术，洗涯岸，洞篁筱，炽台榭。有事之辰也，拥幢盖，揖宾客，寅及于近郊，卯及于北池。其降车也，鼙鼓发。登舟也，丝桐揭。解缆也，百戏作。览水府，摧江蓠，叱天吴，拉冯夷，跃龟鱼，腾蛟螭。召琴高啸，宓妃蓬滓藻牟矗若云蔚而霞帔，一何壮也。及乎耳烦目剧，绵趣静境，稍自引去于空阔。水波不动，四罗群山，簪裾坐于天上，思虑游于象表，又何旷也。观夫水嬉之伦，储精蓄锐，天高日晏，思奋馀勇，实有赤县，两为朋曹。献奇较艺，钩索胜负，于是划万人之浩扰，豁一路之清。南北稳彻，中无飞鸟，爰挂锦彩，从风为标。烂然长虹横拖，空碧乃计才力。量远迩一号令，雷鼓而飞，千桡动，万夫呼。闪电流于目眦，羽翼生于肘下。观者山立，阴助38志，肺肠为之沸渭，草树为之偃悴。揭竿取胜，扬旌而旋。观其猛厉之气，腾陵之势，崇山可破也，青天可登也。若使移于摧坚陷阵之地，宁有对宇宙乎。夫文质殊涂，古今异宜，君子作事，得时也。是都也，有军旅焉，有南诏焉，有西戎焉。尚或以清流激湍，一觞一咏，为宾客之娱者，是不知变也，而识者踔。其观一时之能事，成千古之休烈，在今辰也。岂与夫永和，少长咸集，同日而语哉。载自顾薄劣尘厕，下介谬处，陈璋之任，被命首叙，敢逡巡乎。请赋八韵，以耀兰亭诸子也。先是故太师韦公，因是令节课宾寮赋诗。乃取诸黄裳以为韵。今尚书继之以青，盖欲使其五色相宣耳。

[book_title]岁功典第三十八卷
上巳部艺文二〈诗词〉
太康六年三月三日后园会三首晋张华
暮春元日，阳气清明。祁祁甘雨，膏泽流盈。习习祥风，启滞导生。禽鸟翔逸，卉木滋荣。纤条被绿，翠华含英。于皇我后，钦若昊乾。顺时省物，言观中园。宴及群辟，乃命乃延。合乐华池，祓濯清川。彼龙舟，溯游洪源。朱幕云覆，列坐文茵。羽觞波腾，品物备珍。管弦繁会，变用奏新。穆穆我皇，临下渥仁。训以慈惠，询纳广神。好乐无荒，化达无垠。
上巳篇　　　　　　　　　　　前人
仁风导和气，句芒御昊春。姑洗应时月，元巳启良辰。密云荫朝日，零雨洒微尘。飞轩游九野，置酒会众宾。临川悬广幕，夹水布长茵。徘徊存往古，慷慨慕先真。朋从自远至，童冠八九人。追好舞雩庭，拟迹洙泗滨。伶人理新乐，膳夫然时珍。八音硼磕奏，肴俎纵横陈。妙舞起齐赵，悲歌出三秦。春醴u九酝，冬清过十旬。盛时不努力，岁暮将何因。勉哉众君子，茂德景日新。高飞舞凤翼，轻举攀龙鳞。
平吴后三月三日华林园诗　　　王济
蠢尔长蛇，荐食江汜。我皇神武，舟万里。迅雷电迈，弗及掩耳。思乐华林，薄采其兰。皇居伟则，芳园巨观。仁以山悦，水为智欢。清池流爵，秘乐通元。修罾洒鳞，大庖妙馔。物以时序，情以化宣。终温且克，有肃初筵。嘉宾在兹，千禄永年。
三月三日　　　　　　　　　　陆机
迟迟暮春日，天气柔且佳。元吉隆初巳，濯秽游黄河。
三月三日洛水作　　　　　　　潘尼
晷运无穷已，时逝焉可追。斗酒足为欢，临川胡独悲。暮春春服成，百草敷英蕤。聊为三日游，方驾结龙纭＠让矶嗪揽。都邑有艳姿。朱轩荫兰皋，翠幕映洛湄。临崖濯素手，步水搴轻衣。沉钩出比目，举弋落双飞。羽觞乘波进，素组随流归。
三月三日　　　　　　　　　　王赞
招摇启运，寒暑代新。不舍，如彼行云。猗猗季月，穆穆和春。皇储降止，宴及嘉宾。嘉宾伊何，具惟姻族。如彼葛，衍于湍尽Ｓ粲艚侍，岩岩台岳。庶僚鳞次，以崇天禄。如彼昆山，列此琚玉。巍巍天阶，亦降列宿。右载元首，左光储副。大祚无穷，天地为寿。
上巳会诗　　　　　　　　　　阮修
三春之季，岁惟嘉时。灵雨既零，风以散之。英华扇耀，祥鸟群嬉。澄澄绿水，澹澹其波。修岸逶迤，长川相过。聊且逍遥，其乐如何。坐此修筵，临彼素流。嘉肴既设，举爵献酬。弹筝弄琴，新声上浮。水有七德，知者所娱。清濑，菱葭芬敷。沈此芳钩，引彼潜鱼。委饵芳美，君子戒诸。
三月三日应诏诗二首　　　　闾丘冲
暮春之月，春服既成。阳升土润，冰涣川盈。馀萌达壤，嘉木敷荣。后皇宣游，既宴且宁。光光华辇，诜诜从臣。微风扇秽，朝露翳尘。上荫丹幄，下藉文茵。临川挹盥，濯故洁新。俯镜清流，仰睇天津。蔼蔼华林，岩岩景阳。业业峻宇，奕奕飞梁。垂荫倒景，若沈若翔。
浩浩白水，龙舟。皇在灵沼，百辟同游。击棹清歌，鼓ば谐辍Ｎ爬窒毯停具醉斯柔。在昔帝虞，德被遐荒。干戚在庭，苗民来王。今我哲后，古圣齐芳。惠此中国，以绥四方。元首既明，股肱惟良。乐酒今日，君子惟康。
三月三日临曲水　　　　　　　庾阐
暮春濯清汜，游鳞泳一壑。高泉吐东岑，洄澜自净泶。临川叠曲流，丰林映绿薄。轻舟沉飞觞，鼓す塾阍尽
三月三日　　　　　　　　　　前人
心结湘川渚，目散冲霄外。清泉吐翠流，渌漂素濑。悠想_长川，轻澜渺如带。
兰亭集诗二首〈并序〉　　　王羲之
永和九年，岁在癸丑。暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹。又有清流激湍，映带左右。引以为流觞曲水。列坐其次，虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。夫人之相与，俯仰一世，或取诸怀抱，晤言一室之内；或因寄所托，放浪形
骸之外。虽趋舍万殊，静躁不同。当其欣于所遇，暂得于己快。然自足不知老之将至，及其所之既倦，情随事迁，感慨系之矣。向之所欣，a仰之间，以为陈迹，犹不能不以之兴怀。况修短随化，终期于尽。古人云：死生亦大矣，岂不痛哉。每览昔人兴感之由，若合一契。未尝不临文嗟悼，不能喻之于怀。固知一死生，为虚诞。齐彭殇，为妄作。后之视今，亦由今之视昔。悲夫，故列叙时人，录其所述，虽世殊事异，所以兴怀，其致一也。后之览者，亦将有感于斯文。
代谢鳞次，忽焉以周。欣此暮春，和气载柔。咏彼舞雩，异世同流。乃携齐契，散怀一丘。
仰视碧天际，俯瞰渌水滨。寥阒无涯观，寓目理自陈。大矣造化工，万殊莫不均。群籁虽参差，适我无非亲。
《前题》二首　　　　　　　　　　谢安
伊昔先子，有怀春游。契兹言执，寄傲林丘。森森连领，茫茫原畴。迥霄垂雾，凝泉散流。
相与欣佳节，率尔同褰裳。薄云罗景物，微风翼轻航。醇醪陶丹府，兀若游羲唐。万殊混一理，安复觉彭殇。
《前题》二首　　　　　　　　　　谢万
肆眺崇阿，寓目高林。青萝翳岫，修竹冠岑。谷流清响，条鼓鸣音。元吐润，霏雾成阴。
司冥卷阴旗，句芒舒阳旌。灵液被九区，光风扇鲜荣。碧林辉翠萼，红葩擢新茎。翔禽抚翰游，腾鳞跃清泠。
《前题》二首　　　　　　　　　　孙统
茫茫大造，万化齐轨。罔悟元同，竞异标旨。平勃运谋，黄绮隐几。凡我仰希，期山期水。
地主观山水，仰寻幽人踪。回沼激中逵，疏竹间修桐。因流转轻觞，冷风飘落松。时禽吟长涧，万籁吹连峰。
《前题》二首　　　　　　　　　　孙绰
春咏登台，亦有临流。怀彼伐木，宿此良俦。修竹荫沼，旋濑萦丘。穿池激湍，连滥觞舟。
流风拂枉渚，停云荫九皋。莺语吟修竹，游鳞戏澜涛。携笔落云藻，微言剖纤毫。时珍岂不甘，忘味在闻韶。
《前题》孙嗣
望岩怀逸许，临流想奇庄。谁云真风绝，千载挹馀芳。
《前题》郗昙
温风起东谷，和气振柔条。端坐兴远想，薄言游近郊。
《前题》庾友
驰心域表，寥寥远迈。理感则一，冥然斯会。
《前题》庾蕴
仰想虚舟说，俯叹世上宾。朝荣虽云乐，夕毙理自因。
《前题》曹茂之
时来谁不怀，寄散山林间。尚想方外宾，迢迢有馀f。
《前题》华茂
林荣其郁，浪激其隈。轻觞，载欣载怀。
《前题》桓伟
主人虽无怀，应物贵有尚。宣尼遨沂津，萧然心神王。数子各言志，曾生发清唱。今我欣斯游，愠情亦暂畅。
《前题》二首　　　　　　　　　袁峤之
人亦有言，得志则欢。佳宾即臻，相与游盘。微音迭咏，馥焉若兰。苟齐一致，遐想揭竿。
四眺华林茂，俯仰睛川涣。激水流芳醪，豁尔累心散。遐想逸民轨，遗音良可玩。古人咏舞雩，今也同斯叹。
《前题》王元之
松竹挺岩崖，幽涧激清流。消散肆情志，酣畅豁滞忧。
《前题》二首　　　　　　　　　王凝之
庄浪濠津，巢步颍湄。冥心真寄，千载同归。
烟比岱缟龋熙怡和气淳。驾言兴时游，逍遥映通津。
《前题》二首　　　　　　　　　王肃之
在昔暇日，味存林岭。今我斯游，神怡心静。
嘉会欣时游，豁尔畅心神。吟咏曲水濑，渌波转素鳞。
《前题》二首　　　　　　　　　王徽之
散怀山水，萧然忘羁。秀薄粲颖，疏松笼崖。游羽扇霄，鳞跃清池。归目寄欢，心冥二奇。
先师有冥藏，安用羁世罗。未若保冲真，齐契箕山阿。
《前题》王涣之
去来悠悠子，披褐良足钦。超迹修独往，真契齐古今。
《前题》二首　　　　　　　　　王彬之
丹崖竦立，葩藻映林。渌水扬波，载浮载沈。
鲜葩映林薄，游鳞戏清渠。临川欣投钓，得意岂在鱼。
《前题》王蕴之
散豁情志畅，尘缨忽已捐。仰咏挹馀芳，怡情味重渊。
《前题》王丰之
肆盼岩岫，临泉濯趾。感兴鱼鸟，安居幽N。
《前题》魏滂
三春陶和气，万物齐一欢。明后欣时丰，驾言映清澜。德音畅，萧萧遗世难。望岩愧脱屣，临川谢揭竿。
《前题》虞说
神散宇宙内，形浪濠梁津。寄畅须臾欢，尚想味古人。
《前题》谢绎
纵畅任所适，回波萦游鳞。千载同一朝，沐浴陶清尘。《前题》二首　　　　　　　　　徐丰之
俯挥素波，仰掇芳兰。尚想嘉客，希风永叹。
清响拟丝竹，班荆对绮疏。零觞飞曲津，欢然朱颜舒。
三月三日　　　　　　　　　　孙绰
姑洗斡运，首阳穆阐。嘉卉萋萋，温风暖暖。言涤长濑，聊以游衍。缥映流，绿柳荫坂。羽从风飘，鳞随浪转。
三日侍游曲阿后湖　　　　宋颜延之
虞风载帝狩，夏谚颂王游。春方动宸驾，望幸倾五州。山o跸峤路，水若警沧流。神御出瑶轸，天仪降藻舟。万轴引行卫，千翼飞浮。雕云丽璇盖，祥飙被Z濉＝南进荆艳，河激献赵讴。金练照海浦，笳鼓震溟洲。藐眄觏青崖，衍漾观绿畴。民灵骞都野，鳞翰耸渊丘。德礼既普洽，川岳遍怀柔。
三月三日诏宴西池　　　　　　前人
河岳曜图，圣时利见。于赫有皇，升中纳禅。载贞其恒，载通其变。大哉人文，至矣天眷。昭哉储德，灵庆攸繁。明两紫宸，景物乾元。帝宗庵蔼，惟城惟蕃。衮衣善职，彤弓受言。饰馆春宫，税镳青辂。长筵逶迤，浮觞沿溯。
三月三日侍宴西池　　　　　谢灵运
详观记牒，鸿荒莫传。降及云鸟，曰圣则天。虞承唐命，周袭商艰。江之永矣，皇心惟眷。矧乃暮春，时物芳衍。滥觞逶迤，周流兰殿。礼备朝容，乐阕夕宴。
三月三日曲水集　　　　　　谢惠连
四时著平分，三春禀融烁。迟迟和景婉，夭夭园桃灼。携朋适郊野，昧爽辞廛廓。蜚云兴翠岭，芳飙起华薄。解辔偃崇丘，藉草绕回壑。际渚罗时簌，托波轻爵。
三日　　　　　　　　　　　　鲍照
气暄动思心，柳青起春怀。时艳怜花药，服净a登台。提觞野中饮，爱心烟未开。露色染春草，泉源洁冰苔。泥泥濡露条，袅袅承风栽。凫雏掇芳荠，黄鸟衔樱梅。解衿欣景预，临流竞覆杯。美人竟何在，浮心空自摧。
三日游南苑　　　　　　　　　前人
采O及华月，追节逐芳云。腾茜溢林疏，丽日晔山文。清潭圆翠会，花薄缘绮纹。合樽遽影斜，折荣44组芬。
三日侍宴曲水代人应诏九首　齐谢I
神理内寂，机象外融。遗情汾水，垂冕鸿宫。树以司牧，匪我求蒙。徒勤日用，谁契元功。
往晦必明，来硕资蹇。于皇克圣，时乘御辩。宝历载晖，瑶光重践。昭昭旧物，熙熙迁善。
当宁日昃，求衣未明。抵璧焚翠，销剑隳城。九畴式序，三辟载清。虞箴罔阙，奏传声。
丽景则春，仪方在震。重圣积厚，金式琼润。天爵必谐，王臣咸荩。譬诸华霍，惟邦之镇。
正朔葱瀚，冠冕邛越。争长明堂，相超魏阙。龟蒙南荐，环裘西发。巢阁易窥，驯庭难。上巳惟昔，于彼禊流。祓秽河浒，张乐春畴。既停龙驾，亦泛凫舟。灵宫备矣，无待兹游。
初莺命晓，朝霞开夜。饰陛道源，回伊流灞。极望天渊，曲阻亭榭。f馆岩敞，长廊水架。
金觞摇荡，玉俎推移。筵浮水豹，席扰云螭。寥亮琴瑟，嗷G填篪。欢兹广宴，穆穆天仪。
周道如砥，康衢载直。徒愧元黄，负恩无力。华N徒驾，长缨未饰。相彼失晨，宁忘鼓翼。
为皇太子侍华光殿曲水宴九首　前人
旁求邃古，逖听鸿名。大宝曰位，得一为贞。朱绨叶祉，绿字び。升配同贯，进让殊声。
大横将属，会昌已命。国步中徂，宸居膺庆。玺剑先传，龟玉增映。宗尧有绪，复禹无竞。
礼行郊社，人神受职。宝效山川，鳞羽变色。元塞北靡，丹徼南极。浮毳驾风，非泳非陟。
能官民秀，利建天跗。枵鹑列野，营绛分区。论思帝则，献纳宸枢。麟趾方定，鹈翼谁濡。
西京蔼蔼，东都济济。秋祓濯流，春禊浮醴。初吉云献，上阴方启。昔驾阳颍，今帐云陛。
嘉乐旧矣，芳宴在斯。载留神瞩，有B天仪。龙精巳映，威仰未移。叶依黄鸟，花落春池。
高殿弘敞，禁林稠密。青磴崛起，丹楼间出。翠葆随风，金戈动日。惆怅清管，徘徊轻佾。
灞喝塍郏河淇流阼。海若来往，觞肴沿溯。欢饫有终，清光欲暮。轻貂回首，华组徐步。
登贤博望，献赋清漳。汉贰称敏，魏两垂芳。监抚有则，匕鬯无方。瞻言守器，永愧元良。
三日侍皇太子曲水宴　　　梁简文帝
震德叶灵，年芳节淑。濯伊临灞，荡心愉目。骧骑晨野，金晓陆。蕙气卷旌，神飙擎毂。层岑偃蹇，纵观i。烟生翠幕，日照绮寮。银华晨散，金芝暮摇。绿水动叶，丹距映条。顾惟菲薄，徒承恩裕。艺学未优，声绩不树。岂辨河书，宁せ锤场Ｍ脚既毫，终惭并驭。
上巳侍宴林光殿曲水　　　　　同前
芳年留帝赏，应物动天襟。挟苑连金阵，分衢度羽林。帷宫对广掖，层殿迩高岑。风旗争曳影，亭皋共生阴。林花初堕蒂，池荷欲吐心。
三月三日率尔成章　　　　　　同前
芳年多美色，丽景复妍遥。握兰唯是旦，采艾亦今朝。回沙溜碧水，曲岫散桃夭。绮花非一种，风丝乱百条。云起相思观，日照飞虹桥。繁华炫姝色，燕赵艳妍妖。金鞍汗血马，宝髻珊瑚翘。兰馨起e袖，莲锦束琼腰。相看隐绿树，见人还自娇。玉柱鸣罗荐，磲碗泛回潮。洛滨非拾羽，满握讵贻椒。
三月三日率尔成章　　　　　　沈约
丽日属元巳，年芳具在斯。开花已匝树，流嘤复满枝。洛阳繁华子，长安轻薄儿。东出千金堰，西临雁鹜陂。游丝应空转，高杨拂地垂。绿帻文照曜，紫燕光陆离。清晨戏伊水，薄暮宿兰池。象筵鸣宝瑟，金瓶泛羽卮。宁忆春蚕起，日暮桑欲萎。长袂屡已拂，胡方自炊。爱而不可见，宿昔减容仪。且当忘情去，叹息独何为。
上巳华光殿　　　　　　　　　前人
于维盛世即，轩妫朝酆宴。镐复在斯朝，光灼烁映兰。池春风宛转，入细枝时莺。顾慕声合离，轻波微动漾。羽卮河宗海，若生蛟螭浮。梁径度跨回，漪朱颜始洽。景将移安得，壮士驻奔曦。
三日侍林光殿曲水宴　　　　　前人
宴镐锵玉銮，游汾举仙R。荣光泛彩旄，修风动芝盖。淑气婉登晨，天行耸云旆。帐殿临春Z，帷宫绕芳荟。渐席周羽觞，分池引回濑。穆穆元化升，济济皇阶泰。将御遗风轸，远侍瑶台会。
三日侍凤光殿曲水宴应制　　　前人
光迟蕙亩，气婉椒台。皇心爱矣，帝曰游哉。玉鸾徐骛，翠凤轻回。别殿广临，离宫洞启。川o奉寿，河宗相礼。清洛渐筵，长伊流陛。洄荡嘉羞，摇漾芳醴。轻歌易绕，弱舞难持。素云留管，元鹤停丝。引思为岁，岁亦阳止。叨服贲身，身亦昌止。徒勤丹漆，终愧文梓。
三日侍兰台曲水宴　　　　　庾肩吾
策星依夜动，銮驾总朝游。旌门临苑树，相风出凤楼。春生露泥泥，天覆云油油。桃花舒玉涧，柳叶暗金沟。禊川分曲洛，帐殿掩芳州。踊跃W鱼出，参差绛枣浮。百戏俱临水，千钟共逐流。
曲水联句
春色明上巳，桃花落绕沟。波回卮不进，纶下钩时留〈臣导〉。绛水时回岸，花觞转更周。陈肴渡玉俎，垂饵下银钩〈王台卿〉。回川入帐殿，列俎间芳洲。汉艾凌波出，江枫拂岸游〈庾肩吾〉。王生回水碓，蔡妪荡轻舟。岸烛斜临水，波光上映楼〈殿下〉。
三日侍华光殿曲水宴　　　　刘孝绰
薰祓三阳暮，濯禊元巳初。皇心眷乐饮，帐殿临春渠。豫游高夏谚，凯乐盛周居。复以焚林日，丰茸花树舒。羽觞环阶转，清澜傍席疏。妍歌已嘹亮，妙舞复纡馀。九成变丝竹，百戏起龙鱼。
三日侍安成王曲水宴　　　　　前人
汇泽良孔殷，分区屏中县。蹑跨兼流采，襟喉迩封甸。吾王奄酆毕，析圭承羽传。不资鲁俗移，何待齐风变。东山富游士，北土无遗彦。一言白璧轻，片善黄金贱。馀辰属上巳，清祓追前谚。持此阳濑游，复展城隅宴。芳洲亘千里，远近风光扇。方欢厚德重，谁言薄游倦。
三日侍皇太子曲水宴　　　　刘孝威
二龙巡夏代，八骏驭周朝。豫游光帝则，乐饮盛民谣。皇储遵洛禊，滥觞追灞桥。掌祓开神Z，司马动銮镳。周旗交采g，晋鼓杂清箫。旌宫临广隰，藻卫烁岩椒。兰樽沿曲岸，灵若溯回潮。
上巳宴丽晖殿各赋一字十韵　陈后主
芳景满辟窗，暄光生远阜。更以登临趣，还胜祓禊酒。日照源上桃，风摇城外柳。断云仍合雾，轻霞时映牖。远树带山高，娇莺含响偶。一峰遥落日，数花飞映绶。度鸟或遛檐，飘丝屡薄薮。言志递为乐，置觞方荐寿。文学且筵，罗绮令陈后。干戈幸勿用，宁须劳马首。
上巳元圃宣猷堂饮同共八韵　同前
绮殿三春晚，玉烛四时平。藤交近浦暗，花照远林明。百戏阶庭满，八音弦调清。莺喧杂管韵，钟响带风生。山高云气积，水急溜杯轻。簪缨今盛此，俊V本多名。带才尽壮思，文采发雕英。乐是西园日，欢兹南馆情。
春色禊辰尽当曲宴各赋十韵　　同前
馀春尚芳菲，中园飞桃李。是时乃季月，兹日叶上巳。既有游伊洛，可以祓溱洧。得性足为娱，高堂聊复拟。高堂亦有趣，图绘此芳轨。栖遁称式骖，善政日驯雉。兰桂观往辙，簪裾蹑前趾。啼禽静或喧，花落低还起。水雾遥混杂，山云远相似。坐客听一言，随吾祛俗鄙。
祓禊舟春日元圃各赋七韵　　同前
园林多趣赏，祓禊乐还寻。春池已渺漫，高枝自厣。日里丝光动，水中花色沈。安流浅易榜，峭壁迥难临。野莺添管响，深岫接铙音。山远风烟丽，苔轻激浪侵。置酒来英雄，嘉贤良所钦。
上巳元圃宣猷禊酌各赋六韵　　同前
园开簪带合，亭迥春芳过。莺度游丝断，风驶落花多。峰幽来鸟啭，洲横拥浪波。歌声初出牖，舞影乍侵柯。面玉同钗玉，衣罗异草萝。既悦弦筒畅，复欢文酒和。
三日侍宴宣猷堂曲水　　　　　江总
上巳娱春禊，芳辰喜月离。北宫命箫鼓，南馆列旌麾。绣柱擎飞阁，雕轩傍曲池。醉鱼沈远岫，浮枣漾清漪。落花悬度影，飞丝不碍枝。树动丹楼出，山斜翠磴危。礼周羽爵遍，乐阕光阴移。
三日华林园公宴　　　　　北齐邢p
迥銮白乐野，弭盖属瑶池。五丞接光景，七友树风仪。芳春时欲遽，览物惜将移。新萍已冒沼，馀花尚满枝。草滋径芜没，林长山蔽亏。方筵罗玉俎，激水漾金卮。歌声断且续，舞袖合还离。
三日曲水　　　　　　　　　　萧悫
落花无限数，飞鸟排花度。禁苑至饶风，吹花春满路。岩前片石迥如楼，水里连沙聚作洲。二月莺声才欲断，三月春风已复流。分流绕小渡，堑水还相注。山头望水云，水底看山树。舞馀香尚存，歌尽声犹住。麦垄一惊，菱潭两飞鹭。飞鹭复惊，倾曦带掩扉。芳飙翼还遥藻露挹行衣。
上巳禊饮　　　　　　　　隋卢思道
山泉好风日，城市厌嚣尘。聊持一尊酒，共寻千里春。馀光下幽桂，夕吹舞青O。何言出关后，重有入林人。
三日书怀因示百寮　　　　　唐德宗
佳节上元巳，芳时属暮春。流觞想兰亭，捧剑传金人。风轻水初绿，日晴花更新。天文信昭回，皇道颇敷陈。恭己每从俭，清心常保真。戒兹游衍乐，书以示群臣。
三月三日申王园亭宴集　　　张九龄
稽亭追往事，睢苑胜前闻。飞阁凌芳树，华池落Z云。藉草人留酌，衔花鸟赴群。向来同赏处，惟恨碧林曛。
三月三日登龙山　　　　　　　前人
伊川与灞津，今日祓除人。岂似龙山上，还同湘水滨。衰颜忧更老，淑景望非春。禊饮岂吾事，聊将偶俗尘。
上巳浮江宴韵得遥字　　　　　王勃
上巳年光促，中川兴绪遥。绿齐山叶满，红泄片花销。泉声喧后涧，虹影照前桥。遽悲春望远，江路积波潮。
上巳浮江宴韵得n字　　　　　前人
披观玉京路，驻赏金台n。逸兴怀九仙，良辰倾四美。松吟白云际，桂馥青溪里。别有江海心，日暮情何已。
三日曲水侍宴应制　　　　　阎朝隐
三月重三日，千秋续万春。圣泽如东海，天文似北辰。荷叶珠盘净，莲花宝盖新。陛下制万国，臣作水心人。
上巳日祓禊渭滨应制　　　　　刘宪
桃花欲落柳条长，沙头水上足风光。此时御跸来游处，愿奉年年祓禊觞。
三月三日宴王明府山亭得鱼字〈同赋六人孙慎行为之序〉崔知贤
调露二年，暮春三日，同集于王令公之林亭，申交契也。夫尚平远迹，寻五药于西山。仲连高蹈，让千金于东海。遗形却立，终希独善之资。排患解纷，未洽随时之义。岂若天地交泰，朝野欢娱。元巳迨辰，季阳司月。列芳林而荐赏，控清洛以开筵。追李郭之嘉游，嗣裴王之故事。远近送春日，表里壮皇居。曾干霞，骞烛城，阴于翠o，浮梁雾绝。写川态于文虹，树密如鳞，花繁似霰。鱼纵相忘之乐，莺迁求友之声。景物载华，心神已至。于是恺佳宴，涤烦襟。沿杯曲水，折巾幽径，流波度曲。自谐中散之弦，舞蝶成行。无忝季伦之伎，而岁不我与。人生若浮，挥鲁阳之戈。奔曦可驻，骋山公之骑。馀兴方遒，度志陈诗，式纪良会，仍探一字，六韵成章。
京洛皇居，芳禊春馀。影媚元巳，和风上除。云开翠，水骛鲜居。林泉萦映，烟霞卷舒。花飘粉蝶，藻跃文鱼。沿波式宴，其乐只且。
三月三日宴王明府山亭得烟字　高球
洛城春禊，元巳芳年。季伦园里，逸少亭前。曲中举白，谈际生元。陆离轩盖，凄清管弦。萍疏波荡，柳弱风牵。未淹欢趣，林溪夕烟。
三月三日宴王明府山亭得哉字　高瑾
暮春元巳，春服初裁。童冠八九，于洛之隈。河堤草变，巩树花开。逸人谈发，仙御舟来。间关黄鸟，丹腮。乐饮命席，优哉悠哉。
三月三日宴王明府山亭得郊字席元明
日惟上巳，时亨有巢。中尊引桂，芳筵藉茅。书僮橐笔，膳夫行洹Ｑ迢万雉，花明四郊。沼O白带，山花紫苞。同人聚饮，千载神交。
三月三日宴王明府山亭得花字韩仲宣
河滨上巳，洛I春华。碧池涵日，翠谐蜗肌９荡瓜噶，岸拥平沙。歌莺响树，舞蝶惊花。云浮宝马，水韵香车。熟记行乐，淹留景斜。
上巳日祓禊渭滨应制　　　　徐彦伯
晴风丽日满芳洲，柳色春筵祓锦流。皆言侍跸横汾宴，暂似乘槎天汉游。
三月三日宴王明府山亭　　　陈子昂
暮春嘉月，上巳芳辰。群公禊饮，于洛之滨。奕奕车骑，粲粲都人。连帷竞野，服缛津。青郊树密，翠渚萍新。今我不乐，含意〈阙〉申。
于长史山池三日曲水宴　　　　前人
摘兰藉芳月，祓宴坐回汀。沈艳清流满，葳蕤白芷生。金弦挥赵瑟，玉柱弄秦筝。岩榭风光媚，郊园春树平。烟花飞御道，罗绮照昆明。日落红尘合，车马乱纵横。
三日诏宴定昆池宫庄赋得筵字　张说
凤皇楼下对天泉，鹦鹉洲中匝管弦。旧识平阳佳丽地，令逄上巳盛明年。舟将水动千寻日，幕共林横两岸烟。不降王人观禊饮，谁令醉舞拂宾筵。
三月三日定昆池奉和萧令得潭字韵前人
暮春三月日重三，春水桃花满禊潭。广乐逶迤天上下，仙舟摇衍镜中酣。
奉和三日祓禊渭滨应制　　　　前人
青郊上巳艳阳年，紫禁皇游祓渭川。幸得欢娱承湛露，心同草树乐春天。
奉和上巳日祓禊渭滨　　　　韦嗣立
乘春祓禊逐风光，扈跸陪銮渭渚傍。还笑当时水滨老，衰年八十待文王。
奉和三日祓禊渭滨　　　　　　李V
上林花鸟暮春时，上巳陪游乐在兹。此日欣逢临渭赏，昔年空道济汾词。
和上巳连寒食有怀京洛　　　沈缙
天津御柳碧遥遥，轩骑相从半下朝。行乐光辉寒食借，太平歌舞晚春饶。红妆楼下东回辇，青草洲边南渡桥。坐见司空拂西第，看君侍从落花朝。
上巳日祓禊渭滨　　　　　　　前人
宝马香车清渭滨，红桃绿柳禊堂春。皇情尚忆垂竿佐，天祚先呈捧剑人。
三日梨园侍宴〈一作梨园亭侍宴〉前人
九重驰道出，三〈一作上〉巳禊堂开。画o中流动，青龙上苑来。野花飘御座，河柳拂天杯。日晚迎祥处，笙镛下帝台。
三日独坐O州思忆旧游　　　　前人
两京多节物，三日最遨游。丽日风徐卷，香尘雨暂收。红桃初下地，绿柳半垂沟。童子成春服，宫人罢射鞲。禊堂逼汉苑，解席绕秦楼。束晰言谈妙，张华史汉遒。无亭不驻马，何浦不横舟。舞a千门度，帷屏百道流。金丸向鸟落，芳饵接鱼投。濯秽怜清浅，迎祥乐献酬。灵刍陈欲弃，神药曝应休。谁念招魂节，翻为R魅囚。朋从天外尽，心赏日南求。铜柱威丹徼，朱崖镇火陬。炎蒸连晓夕，瘴疠满冬秋。西水何时贷，南方讵可留。无人对炉酒，宁缓去乡忧。
三日绿潭篇　　　　　　　　万齐融
春潭暄接隋宫，宫阙连延潭水东。O苔嫩色涵波绿，桃李新花照底红。垂菱布藻如妆镜，丽日晴天相照映。素影沈沈对蝶飞，金沙砾砾窥鱼泳。佳人祓禊赏韶年，倾国倾城并可怜。拾翠总来芳树下，踏青争绕绿潭边。公子王孙恣游玩，沙阳曲水情无厌，禽浮似挹羽觞杯。鳞跃疑投水心剑，金鞍玉勒骋轻肥，落絮红尘拥路飞。绿水残霞催席散，画楼初月待人归。
奉和圣制上巳祓禊应制　　　崔国辅
元巳秦中节，吾君灞上游。鸣銮通禁苑，别馆绕芳洲。g鹭千官列，鱼龙百戏浮。桃花春欲尽，谷雨夜来收。庆向尧尊祝，欢从楚棹讴。逸诗何足对，睿作掩东周。
奉和圣制三月三日　　　　　陈希烈
上巳迂龙驾，中流泛羽觞。酒因朝太子，诗为乐贤王。锦缆方舟渡，琼筵大乐张。风摇垂柳色，花发异林香。野老歌无事，〈一作无公事〉朝臣饮岁芳。皇情被群物，中外洽恩光。
奉和圣制上巳于望春亭观禊饮应制王维
长乐青门外，宜春小苑东。楼开万井上，辇过百花中。画o移仙妓，金貂列上公。清歌邀落日，妙舞向春风。渭水明秦甸，黄山入汉宫。君王来祓禊，灞阂喑宗。
三月三日勤政楼侍宴应制　　　前人
Z仗连宵合，琼楼拂曙通。年光三月里，宫殿百花中。不数秦王日，谁将洛水同。酒筵嫌落絮，舞袖怯春风。天保无为德，人欢不战功。仍临九衢宴，更达四门聪。
三月三日曲江侍宴应制　　　　前人
万乘亲斋祭，千官喜豫游。奉迎从上苑，祓禊向中流。草树连容卫，山河对冕旒。画旗摇浦溆，春服满汀洲。仙Z龙媒下，神皋凤跸留。从今亿万岁，天宝纪春秋。
奉和圣制与太子诸王三月三日龙池春禊应
制　　　　　　　　　　　　　前人
故事修春禊，新宫展豫游。明君移凤辇，太子出龙楼。赋掩陈王作，杯如洛水流。金人来捧剑，画o去回舟。苑树浮宫阙，天池照冕旒。宸章在云表，垂象满皇州。
上巳　　　　　　　　　　　　崔颢
巳日帝城春，倾都祓禊辰。停车须傍水，奏乐要惊尘。弱柳障行骑，浮桥拥看人。犹言日尚早，更向九龙津。
三日寻李九庄　　　　　　　　常建
雨歇杨林东渡头，永和三日荡轻舟。故人家在桃花岸，直到门前溪水流。
上巳日越中与鲍侍郎泛舟耶溪刘长卿
兰桡缦转傍汀沙，应接云峰到若耶。旧浦满来移渡口，垂杨深处有人家。永和春色千年在，曲水乡心万里赊。君见渔船时借问，前洲几路人烟花。
上巳洛中寄王九迥　　　　　孟浩然
卜洛成周地，浮杯上巳筵。38鸡寒食下，走马射堂前。垂柳金堤合，平沙翠幕连。不知王逸少，何处会群贤。
上巳日涧南园期王山人陈七诸公不至前人
摇艇候明发，花源弄晚春。在山怀绮季，临汉忆荀陈。上巳期三月，浮杯兴十旬。坐歌空有待，行乐恨无邻。日晚兰亭北，烟开曲水滨。浴蚕逢g女，采艾值幽人。石壁堪题序，沙场好解绅。群公望不至，虚掷此芳辰。
上巳日徐司录林园宴集　　　　杜甫
鬓毛垂领白，花蕊亚枝红。倒衰年废，招寻令节同。薄衣临积水，吹面受和风。有喜留攀桂，无劳问转蓬。
三月三日义兴李明府后亭泛舟皇甫冉
江南烟景复如何，闻道新亭更可过。处处兰春浦绿，萋萋藉草远山多。柞须就陶彭泽，风俗犹传晋永和。更使轻桡徐转去，微风落日水增波。
上巳日陪齐相公花楼宴　　　　卢纶
钟陵暮春月，飞观延群英。晨霞耀中轩，满席罗金琼。持杯凝远睇，触物结幽情。树色参差绿，湖光潋滟明。礼毕瞻绛帐，恩浃厕华缨。徒记山阴兴，祓禊乃为荣。
上巳　　　　　　　　　　　　杨凝
帝京元巳足繁华，细管清弦七贵家。此日风光谁不共，纷纷皆是掖垣花。
上巳日两县寮友会集时主邮不遂驰赴辄题以寄方寸　　　　　　　　　　刘商
踏青看竹共佳期，春水晴山祓禊词。独坐邮亭心欲醉，樱桃落尽暮愁时。
上巳寄孟中丞　　　　　　　　鲍防
世间禊事风流处，镜里云山若画屏。今日会稽王内史，好将宾客醉兰亭。
上巳日忆江南禊事　　　　　张志和
黄河西绕郡城流，上巳应无祓禊游。为忆渌江春水色，更随宵梦向吴洲。
上巳泛舟得迟字　　　　　　　张登
令节推元巳，天涯喜有期。初筵临泛地，旧俗祓禳时。枉渚潮新上，残春日正迟。竹枝游女曲，桃叶渡江词。风o今方退，沙鸥亦未疑。且同山简醉，倒载莫褰帷。
上巳日贡院考杂文不遂赴九华观祓禊之会以二绝句申赠　　　　　　　权德舆
三日韶光处处新，九华仙洞七香轮。老夫留滞何由往，珉玉相和正绕身。〈时以沽美玉为诗题〉禊饮寻春兴有馀，深情婉婉见双鱼。同心齐体如身到，临水烦君便祓除。
和滑州李尚书上巳忆江南禊事刘禹
白马津头春日迟，沙洲归雁拂旌旗。柳营唯有军中戏，不似江南三月时。
上巳日恩赐曲江宴会即事　　白居易
赐欢仍许醉，此会兴如何。翰苑主恩重，曲江春意多。花低羞艳妓，莺散让清歌。共道升平乐，元和胜永和。
三月三日祓禊洛滨〈并序〉　　前人
开成二年三月三日，河南尹李待价，以人和岁稔，将禊于洛滨。前一日启留守裴令公。令公明日召太子少传白居易，太子宾客萧籍、李仍叔、刘禹锡、前中书舍人郑居中、国子司业裴恽、河南少尹李道枢、仓部郎中崔晋、司封员外郎张可续、驾部员外郎卢言、虞部员外郎苗帧⒑椭荽淌放豳薄⒆椭荽淌放崆，检校礼部员外郎杨鲁士，四门博士谈弘谟等一十五人合宴于舟中。由斗亭历魏堤抵津桥，登临溯沿。自晨及暮，簪组交映，歌笑间发。前水嬉而后妓乐，左笔砚而右壶觞。望之若仙，观者如堵。尽风光之赏，极游泛之娱。美景良辰，赏心乐事，尽得于今日矣。若不记录，谓洛无人。晋公首赋一章，铿然玉振，顾谓四座，继而和之。居易举酒抽毫，奉十二韵以献。
三月草萋萋，黄莺歇又啼。柳桥晴有絮，沙路润无泥。
禊事修初半，游人到欲齐。金钿耀桃李，丝管骇凫p。转岸回船尾，临流簇马蹄。闹翻扬子渡，蹋破魏王堤。妓接谢公宴，诗陪荀令题。舟同李膺泛，醴为穆生携。水引春心荡，花牵醉眼迷。尘街从鼓动，烟树任鸦栖。舞急红腰软，歌迟翠黛低。夜归何用烛，新月凤楼西。
上巳陪襄阳李尚书宴光风亭　　　刘言史
碧池萍嫩柳垂波，绮席丝镛舞翠娥。为报会稽亭上客，永和应不胜元和。
曲江上巳　　　　　　　　　　赵璜
长堤十里转香车，两岸烟花锦不如。欲问神仙在何处，紫云楼阁向空虚。
上巳日　　　　　　　　　　　刘驾
上巳曲江滨，喧于市朝路。相寻不见者，此地皆相遇。日光去此远，翠幕张如雾。何事欢娱中，易觉春城暮。物情重〈一作爱〉此节，不是爱芳树。明日花更多，何人肯回顾。
上巳日曲江有感　　　　　　司马扎
万花明曲水，车马动秦川。此日不得意，青春徒少年。晴沙下鸥鹭，幽b生兰荃。向晚积归念，江湖心渺然。
上巳日花下f看　　　　　　　吴融
十里香尘扑马飞，碧莲峰下踏青时。云鬟照水和花重，罗袖抬风惹絮迟。可便无心邀妩媚，还应有泪忆袁熙。如烟如梦争寻得，溪柳回头万万丝。
上巳玉津园赐宴　　　　　　宋杨亿
禊饮逢元巳，春游盛舞雩。流杯传楚俗，饫赐出尧厨。玉树天开苑，银潢水贯都。肆筵环曲沼，飞盖塞交衢。洛邑声诗逸，兰亭岁月徂。颜王有遗韵，待子一操觚。
上巳玉津园赐宴　　　　　　　刘筠
需云分渥泽，禊饮恣欢游。绨幕侵晨设，兰泉对席流。蕙肴清S莆，玉醴湛金瓯。春服萋萋盛，光风滟滟浮。桐华浓竟发，莺语巧相求。妙曲新声合，斜阳醉未休。
上巳玉津园赐宴　　　　　　钱惟演
汉家传洛饮，楚俗泛兰泉。玉液初颁酒，金盘屡击鲜。弭彤寻竹Z，倾盖集芝廛。锦羽翻晴旭，霞英落暖烟。雅音和舜乐，睿泽洽尧天。更听承云曲，同歌在镐年。
上巳　　　　　　　　　　　　韩琦
远道今逢祓禊辰，雨馀风物一番新。等f临水还思旧，取次看花便当春。絮雪暖迷西苑路，车雷晴起曲江尘。台英正约寻芳会，谁是山阴作序人。
上巳琼林苑赐筵　　　　　　　前人
春光浓簇宝津楼，楼下新波涨鸭头。嘉节难逢真上巳，赐筵荣入小瀛洲。仙园雨过花遗靥，御陌风长絮作隆ｌ饮不须辞巨白，清明来日尚归休。
三日赴宴口占　　　　　　　欧阳修
赐饮初逢禊节佳，昆池新涨碧无涯。九门寒食多游骑，三月春阴正养花。共喜流觞修故事，自怜霜鬓惜年华。凤城残照归鞍晚，禁Z无风柳自斜。
上巳日杭州东园　　　　　　　蔡襄
地上多于枝上花，东楼凝望惜年华。潮头正对伍员庙，燕子争归百姓家。粉箨渐高山径笋，绿旗初展石岩茶。流芳自与人兼老，尊酒相逢莫重嗟。
上巳观花思友人　　　　　　　邵雍
上巳观花花意浓，今年正与昔年同。当时同赏知何处，把酒犹能对远风。
上巳日与二三子携酒出游随所见辄作数句明日集之为诗故词无伦次　　　苏轼
薄云霏霏不成雨，杖藜晓入千花坞。柯丘海棠吾有诗，独笑林深谁敢侮。三杯卯酒人径醉，一枕春睡日亭午。竹间老人不读书，留我闭门谁教汝。出檐丛枳十围大，写真素壁千蛟舞。东坡作塘今几尺，携酒一劳农工苦。却寻流水出东门，坏垣古堑花无主。卧开桃李为谁妍，对立鹊相媚妩。开瓶藉草劝行路，不惜春衫污泥土。褰裳共过春草亭，扣门却入韩家圃。辘轳绳断井深碧，Fa索挂人何所。映帘空复小桃枝，乞浆不见应门女。南上古台临断岸，雪阵翻空迷仰俯。故人馈我玉叶羹，火冷烟消谁为煮。崎岖束下荒径，娅g隔花闻好语。更谁落景尽馀尊，却傍孤城得僧宇。主人劝我洗足眠，倒床不复闻钟鼓。明朝门外泥一尺，始悟三更雨如许。平生所向无一遂，兹游何事天不阻。固知我友不终穷，岂弟君子神所予。
海南人不作寒食，而以上巳上冢。余携一瓢酒，寻诸生，皆出矣。独老符秀才在，因与饮至醉。符盖儋人之安贫守静者也。　　　　前人
老鸦衔肉纸飞灰，万里家山安在哉。苍耳林中太白过，鹿门山下德公回。管宁投老终归去，王式当年本不来。记取城南上巳日，木绵花落刺桐开。
上巳饮于湖上　　　　　　　孔平仲
城南春已老，湖上雨初晴。草作忘忧绿，风为解愠清。杨花轻欲下，菱叶细方生。酒影低云木，歌声伴昼莺。赏心残蕊在，幽曲小舟横。却笑兰亭会，吟诗半不成。
三月三日　　　　　　　　　郭祥正
一盏扶头又半酣，久无归梦到江南。桃花欲发杏花谢，细雨斜风三月三。
三月三日，适值清明。会客江楼，共观并蒂魏紫。偶成小诗，约坐客同赋二首。　　周必大
上巳清明共一时，魏花开处亦连枝。前身应是唐宫女，犹记昭容双袖垂。
修禊归来却踏青，临流谋野两关情。不如省事游春女，桃叶渚边看水生。
上巳日万岁池呈程泳之　　　范成大
浓春酒暖绛烟霏，涨水天平雪浪迟。绿岸翻鸥如北渚，红尘跃马似西池。麦苗剪剪尝新面，梅子双双带折枝。试比长安水边景，o无饥客为题诗。
上巳　　　　　　　　　　　杨万里
正是春光最盛时，桃花枝映李花枝。Fa日暮人归尽，只有春风弄彩旗。
上巳日游平湖　　　　　　　金张宇
微微漠漠水增波，禊事重修继永和。脆管当筵清似语，扁舟争岸疾如梭。一时人物成高会，千里云山人浩歌。日暮芝兰无处觅，野花汀草占春多。
上巳　　　　　　　　　　　明杨基
暖日风雩好，晴江祓禊过。径穿花底窄，春向水边多。艳羞桃李，轻躯称绮罗。髻摇金婀娜，鞍覆锦盘陀。曲浪留纹羽，峨峰进紫驼。游人倾巷陌，啼鸟避笙歌。坐障阴围柳，行茵软藉莎。漱酣香泛渚，涤器腻浮波。富贵唐天宝，风流晋永和。暮归车马闹，珠翠落平坡。
到西江省看花次韵　　　　　　前人
东湖东畔柳丝长，满苑飞花乱夕阳。何处祓除儿女散，过来流水郁金香。
三月三日作　　　　　　　　许宗鲁
上巳今朝是，风光异往时。海云成雪易，塞柳得春迟。目极关山道，情悬曲水诗。谁能修饮，一浣望乡思。
上巳日独行溪上有怀九逵　　文徵明
郭外青烟柳带柔，洞庭西去水悠悠。故人不见沙棠楫，燕子齐飞杜若洲。日落晚风吹宿酒，天寒江草唤新愁。佳期寂寞春如许，辜负山花插满头。
三月三日泊虞山下步寻慈师不遇程嘉燧
草堂寂历似禅居，山下春光正祓除。火人归纤月夜，木鱼风落妙香初。萧疏远岫云林画，映带清流内史书。乘兴寻师相赏处，笔床经案独踌躇。
三月三日鸳鸯湖　　　　　　　王野
鸳鸯湖水树边斜，李城东坐白沙。三日风流仍郑俗，千秋修禊说王家。美人罗袜怜芳草，公子银罂惜落花。向夕轻桡回画舸，前洲新月傍残霞。
风流子〈上巳〉　　　　　　宋秦观
东风吹碧草，年华换，行客老沧洲。见梅吐旧英，柳摇新绿，恼人春色，还上枝头。寸心乱，北随云黯黯，东逐水悠悠。斜日牛山，暝烟两岸，数声横笛，一叶扁舟。青门同携手，前欢记浑似，梦里扬州。谁念断肠南陌，回首西楼。算天长地久，有时有尽，奈何绵绵，此恨无休。拟待倩人说与，生怕伊愁。
临江仙〈上巳九曲池流杯〉　葛胜仲
小样洪河分九曲，飞泉环绕粼粼。青莲往事已成尘。羽觞浮碧L，宝剑捧金人。　绿绮且依流水调，逢逢挝鼓催巡。玉堂词客是嘉宾。茂林修竹地，大胜永和春。
前调〈上巳海昌王氏园〉　　　前人
倦客身同舟不系，轻帆来访儒仙。春风上巳艳阳天。夭桃方散锦，高柳欲飞绵。　千古海昌佳绝地，双凫暂此留连。通宵娱客破芳筵。兰亭修事，梓泽醉名园。
虞美人〈上巳〉　　　　　　叶梦得
一声`催春晚，芳草连空远。年年馀恨怨残红，可是无情容易爱随风。　茂林修竹山阴道，千载谁重到。半湖流水夕阳前，犹有一觞一咏似当年。
醉蓬莱〈上巳〉　　　　　　　前人
问春风，何事断送残红，便07归去，牢落征途，笑行人羁旅。一曲阳关，断云残霭，做渭城朝雨。欲寄离愁，绿阴千啭，黄鹂空语。　遥想湖边浪，摇空，翠弦管，风高乱花飞絮，曲水流觞，有山翁行处，翠袖朱栏，故人应也。弄画船烟浦，会写相思，尊前为我，重翻新句。
念奴娇　　　　　　　　　　张元干
蕊香深处，逢上巳，生怕花飞红雨。万点胭脂，遮翠袖，谁识黄昏凝伫。烧烛呈妆，传杯凭槛，莫放春归去。垂丝无语，见人却似羞妒。　修禊当时今日，群贤弦管里，英姿如许。宝靥罗衣，应未有，许多阳台神女。气涌三山，醉听五鼓休，更分今古。壶中天地，大家著意留住。
春云怨〈上巳〉　　　　　　冯艾子
春风恶劣，把数枝香锦，和莺吹折，雨重柳腰娇，困燕子欲扶，扶不得。软日烘烟，乾风收雾，芍药荼蘼，弄颜色，帘幕轻阴，图书清润日，永篆香绝。　盈盈笑靥，宫黄额。试红鸾小扇，丁香双结团，凤眉心倩郎贴。教洗金，共看西堂醉花，新月曲水澄空，丽人何处，往事暮云万叶。
鹧鸪天　　　　　　　　　　　张炎
楼上谁将玉笛吹，山前水阔暝云低。劳劳燕子人千里，落落梨花雨一枝。　修禊节，卖饧时，故乡惟有梦相随。夜来折得江头柳，不是苏堤也皱眉。
浣溪沙〈上巳〉　　　　　　明杨基
软翠冠儿簇海棠，砑罗衫子绣丁香。f来水上踏青阳。　风暖有人能作伴，日长无事可思量，水流花落任匆忙。
水调歌头〈上巳〉　　　　　王世懋
三月又三日，上巳复清明。问君几许高兴，儿女队中行。数点洗尘芳雨，一脉养花天气，信马出郊s。年少五陵子，金弹惹流莺。　过油壁，低粉面，按银筝。管弦丝竹，何限禊事应兰亭。共酌几杯春醑，也插一枝杨柳，归袖任纵横。闻取九门钥，隐隐下西清。

[book_title]岁功典第三十九卷
上巳部纪事
《拾遗记》：昭王二十四年，涂修国献青凤丹鹊，各一雌一雄。孟夏之时，凤鹊皆脱易毛羽。聚鹊翅以为扇缉、凤羽以饰车盖也。扇，一名游飘，二名条翮，三名亏光，四名仄影。时东瓯献二女，一名延娟，一名延娱。使二人更摇此扇，侍于王侧。轻风四散，冷然自凉。此二人辩口丽辞，巧善歌笑，步尘上无踪，行日中无影。及昭王沦于汉水，二女与王乘舟，夹拥王身，同溺于水。故江汉之人到今思之，立祠于江湄。数十年间，人于江汉之上，犹见王与二女乘舟戏于水际。至暮春上巳之日，禊集祠间。或以时鲜甘味，采兰杜包裹以沈水中，或结五色纱囊盛食，或用金铁之器并沈水中，以惊蛟龙水虫，使畏之不侵此食也。其水傍号曰招o之祠
《吴地记》：流杯亭在女坟湖西二百步，阖闾三月三日泛舟游赏之处。
《西京杂记》：戚夫人侍儿贾佩兰，后出为扶风人段儒妻。说在宫内时，三月上巳，张乐于流水。
《名胜志》：禺山西一里，有歌舞冈。《郡国志》云：赵佗三月三日登高于此。
《汉书・外戚孝武卫皇后传》：后，字子夫，生微也。其家号曰卫氏，出平阳侯邑。子夫为平阳主讴者。武帝即位，数年无子。平阳主求良家女十馀人，饰置家。帝祓霸上，还，过平阳主，见所侍美人，帝不悦。既饮，讴者进，帝独说子夫。
《后汉书・周举传》：大将军梁商，表举为从事中郎，甚敬重焉。三月上巳日，商大会宾客，宴于洛水。举时称疾不往。商与亲昵酣饮极欢。及酒阑，倡罢，继以48露之歌，坐中闻者皆为掩涕。太仆张种时亦在焉，会还以事告举。举叹曰：此所谓哀乐失时，非其所也，殃将及乎。商至秋果薨。
《三辅黄图》：百子池，三月上巳，张乐于池上。
《后汉书・袁绍传》：绍，三月上巳，大会宾徒于薄落津。闻魏郡兵反，黑山贼于毒等共覆邺城，杀守。座中客家在邺者，皆忧怖失色，或起而泣。绍容貌自若，不改常度。
《晋书・束晰传》：晰迁尚书郎。武帝尝问挚虞三日曲水之义，虞对曰：汉章帝时，平原徐肇以三月初生三女，至三日俱亡。村人以为怪，乃招携之水滨洗祓，遂因水以觞。其义起此。帝曰：必如所谈，便非好事。晰进曰：虞小生不足以知，臣请言之：昔周公成洛邑，因流水以酒。故逸诗云羽觞随波。又秦昭王以三日置酒河曲，见金人捧水心之剑曰：令君制有西夏。乃霸诸侯。因此立为曲水。二汉相缘，皆为盛集。帝大悦，赐晰金五十斤。《王戎传》：戎为人短小任率，不修威仪，善发谈端。赏其要会朝贤，尝上巳禊洛，或问王济曰：昨游有何言谈。济曰：张华善说史汉；裴Q论前言往行，衮衮可听；王戎谈子房季札之间，超然元著。其为识鉴者，所赏如此。
《隐逸夏统传》：统，字仲御，孤贫以孝闻。其母病笃，乃诣洛市药。会三月上巳，洛中王公已下并至浮桥，士女骈填车，服烛路。统时在船中，曝所市药。诸贵人车乘来者如云，统并不之顾。太尉贾充怪而问之，统初不应。重问，乃徐答曰：会稽夏仲御也。充使问其土地风俗，统曰：其人循循，犹有大禹之遗风，太伯之义让，严遵之抗志，黄公之高节。又问：卿居海滨，颇能随水戏乎。答曰：可。统乃操柁正橹，折旋中流。初作鲻跃，后作45引，飞o首，掇兽尾，奋长梢，而船直逝者三焉。于是风波振骇，云雾杳冥。俄而，白鱼跳入船者有八九。观者皆悚遽，充心尤异之。乃更就船与语，其应如响。欲使之仕，即a而不答。充又谓曰：昔尧亦歌，舜亦歌，子与人歌而善必反，而后和之明，先圣前哲无不尽歌，卿颇能作，卿土地间曲乎。统曰：先公惟寓稽山，朝会万国，授化鄙邦，崩殂而葬，恩泽云布，圣化犹存，百姓感咏，遂作慕歌。又孝女曹娥，年甫十四，贞顺之德，过越梁宋。其父堕江不得尸，娥仰天哀号，中流悲叹，便投水而死。父子丧尸，后乃俱出。国人哀其孝义为歌。河女之章伍子胥，谏吴王，言不纳，用见戮投海。国人痛其忠烈，为作小海唱。今欲歌之。众人佥曰：善。统于是以足扣船，引声喉啭，清激慷慨。大风应至，含水漱天。云雨响集，叱咤欢呼，雷电尽冥，集气长啸，沙尘烟起。王公已下皆恐，止之乃已。诸人顾相谓曰：若不游洛水，安见是人。听慕歌之声，便见大禹之容；闻河女之音，不觉涕泪交流。即谓伯姬高行在目前也。聆小海之唱，谓子胥、屈平立吾左右矣。充欲耀以文武，卤簿觊其来观，因而谢之。遂命建朱旗举幡校，分羽骑为队，军伍肃然。须臾，鼓吹乱作，笳葭长鸣，车乘纷错，纵横驰道。又使妓女之徒，服褂e，炫金翠，绕其船三匝。统危坐如故，若无所闻。充等各散曰：此吴儿是木人石心也。
《王导传》：元帝为琅邪王，与导素相亲善。导知天下已乱，遂倾心推奉，潜有兴复之志。帝亦雅相器重，契同友执。帝之在洛阳也，导每劝令之国。会帝出镇下邳，请导为安东司马，军谋密策，知无不为。及徙镇建康，吴人不附，居月馀，士庶莫有至者。导患之，会敦来朝，导谓之曰：琅邪王仁德虽厚，而名论犹轻，兄威风已振，宜有以匡济者。会三月上巳，帝亲观禊，乘肩舆，具威仪，敦、导及诸名胜皆骑从。吴人纪瞻、顾荣，皆江南之望。窃觇之，见其如此。咸惊惧，乃相率拜于道左。导因进计曰：古之王者，莫不宾礼故老，存问风俗，虚己倾心以招俊，V况大业草创，急于得人者乎。顾荣、贺循，此土之望，未若引之以结人心。二子既至，则无不来矣。帝乃使导躬造，循、荣二人皆应命而至。
《法书要录》：穆帝永和九年三月三日，王羲之与太常孙统等四十有一人，会于会稽山阴之兰亭，修禊事。酒酣，赋诗制序，用蚕茧纸，鼠须笔，书字有重者，皆k别体。
《世说新语》：郝隆为桓公南蛮参军。三月三日会作诗，不能者罚酒三升。隆初以不能，受罚，既饮，揽笔便作一句云：塾缭厩宄亍；肝剩塾缡呛挝铩４鹪唬郝名鱼为塾纭９曰：作诗何以作蛮语。隆曰：千里投公，始得蛮府参军，那得不作蛮语也。
《晋书・凉武昭王李皓传》：皓自称秦凉二州牧，迁于酒泉。上巳日，宴于曲水。命群寮赋诗，而亲为之序。于是写诸葛亮训诫，以助诸子。
晋《起居注》：海西泰和六年三月庚午朔，诏曰：三日临流杯池，依东堂小会。
《邺中记》：华林园中千金堤，作两铜龙，相向吐水，以注天泉池，通御沟中。三月三日，石季龙及皇后百官临池会。
《水经注》：漳水对赵氏临漳宫。宫在桑梓，苑多桑木，故苑有其名。三月三日及始蚕之月，虎帅皇后及夫人采桑于此。
《十六国春秋》：每年三月三日，石虎及皇后，会公主妃主，名家妇女，无不毕出，临水施设帐幔。车服灿烂，走马步射，饮宴终日。
《征齐道里记》：城北十五里，有柳泉。苻朗常以为解禊处。
《宋书・礼志》：魏明帝，天渊池南设流杯石沟，宴群臣。晋，海西钟山后流杯曲水延百僚，皆其事也。官人循之至今。
《岁华纪丽》：宋武帝三月三日，登八公山刘安故台，望城郭，如疋帛之绕丛花也。
《宋略》：文帝元嘉十一年三月丙申，禊饮于乐游苑，且祖道江夏王义恭，衡阳王义季，有诏会者咸作诗，诏颜延年作序。
《南齐书・王融传》：永明九年，上幸芳林园，禊宴朝臣。使融为曲水诗序。文藻富丽，当世称之。
《梁书・张率传》：高祖天监四年三月，禊饮华光殿，其日河南国献舞马，诏率赋之。
《魏书・赵逸传》：神三年三月上巳，帝幸白虎殿，命百寮赋诗，逸制诗序，时称为善。
《杨播传》：时车驾耀威沔水，上巳设宴。高祖与中军彭城王协赌射。左卫元遥在协朋内，而播居，帝曹遥射侯正中，筹限已满。高祖曰：左卫筹足，右卫不得不解播。对曰：仰恃圣恩，庶几必争。于是弯弓而发其箭，正中。高祖笑曰：养由基之妙，何复过是。
《夏侯传》：与南人辛谌、庾道江文遥等，终日游聚。酣饮之际，恒相谓曰：人生局促，何殊朝露，坐上相看先后之间耳。脱有先亡者，当于良辰美景，灵前饮宴。傥或有知，庶其歆飨。及亡后，三月上巳，诸人相率至灵前酌饮。时日晚天阴，室中微。咸见在坐，衣服形容，不异平昔。时执杯酒似若献酬，但无语耳。时家客雍僧明，心有畏恐，披帘欲出，便即僵仆状，若被殴。从兄欣宗云：今是节日，诸人忆弟畴昔之言，故来共饮，僧明何罪，而被_责。僧明便寤，而欣宗鬼语如。平生并怒，家人皆得其罪，又发摘阴私窃盗，咸有次绪。
《北史高琳传》：琳母尝祓禊泗滨，遇见一石光彩朗润。遂持以归。是夜，梦人衣冠有若仙者，谓曰：夫人向所将来石是浮磬之精，若能宝持，必生令子。母惊寤举身流汗。俄而有孕。及生，因名琳，字季珉。《大业杂记》：炀帝筑西苑，周二百里。苑内造山为海，周十馀里，水深数丈。其中有方丈、蓬莱、瀛洲诸山，海东有曲水池，其间有曲水殿，上巳禊饮之所。
《大业拾遗记》：隋炀帝敕学士杜宝，修水饰图经。新成，以三月上巳日，会群臣于曲水，以观水饰，总七十二势。皆刻木为之，或乘舟，或乘山，或乘平洲，或乘宫殿。木人长二尺，衣以绮罗，装以金碧。及作禽兽鱼鸟，皆能运动如生，随水曲而行。
《千金月令》：三月三日，上踏青鞋履。
《唐会要》：贞观三年三月三日，赐群臣大射于立德门。《景龙宫记》：唐制，上巳祓禊，赐侍臣细柳圈。云带之免虿毒、瘟疫。中宗四年上巳，祓禊于渭滨。赋七言诗，赐细柳圈，李V应制诗：此日欣逢临，渭赏昔年空。道济汾词，沈缙谑：宝马香车清渭滨，红桃碧柳禊堂春。皇情尚忆垂竿佐，天瑞先呈捧剑人。
《剧谈录》：曲江池，本秦世B洲，开元中疏凿，遂为胜境。其南有紫云楼，芙蓉苑。其西有杏园，慈恩寺。花卉环周，烟水明媚。都人游玩，盛于中和。上巳之节，Z幄翠帱，匝于堤岸。鲜车健马，比肩击毂。上巳即赐宴臣僚。京兆府大陈筵席，长安、万年两县以雄盛相较，锦绣珍玩，无所不施。百辟会于山亭，恩赐太常及教坊声乐，池中备Z舟数只。唯宰相、三使北省官与翰林学士登焉。每岁倾动皇州，以为盛观。入夏则菰蒲葱翠，柳阴四合，碧波红蕖，湛然可爱。好事者赏芳辰玩，清景联骑携觞，不绝。
《嘉话录》：故事每三月三日，赐王公以下，射中鹿鸣，赐马，第一赐绫，其馀布帛有差。至开元八年秋，舍人许景先以为徒耗国用而无益，于是罢之。
《秦中岁时记》：上巳赐宴曲江，都人于江头禊饮，践踏青草，曰踏青。
《妆楼记》：洛阳人有妓乐者，三月三日，结钱为龙、为帘，作钱龙宴。四围则撒真珠，厚盈数寸，以斑螺命妓女酌之，仍各具数，得双者为吉。妓乃作双珠宴，以劳主人。又各命作饧缓带，以一丸饧舒之可长三尺者，赏金菱角，不能者罚酒
池阳上巳日，妇女以荠花点油祝而洒之水中，若成龙凤花卉之状，则吉。谓之油花卜。
《西京新记》：曲江亦名乐游，原长安中，于原上置亭游赏，三月三日，京城士女，咸即此祓禊。
《前定录》：天宝十四载，李泌三月三日，自洛乘驴归别墅，从者未至。路旁有车门，而驴径入不可制。遇其家人，各将乘驴马群出之次。泌因相问，遂并入宅，邀泌入。既坐，又见妻子出罗拜。泌莫测之，疑是妖魅。问姓窦潜，令仆者问邻人，知实姓窦。泌问其由，答曰，窦廷芬，且请宿，续言之。势不可免，泌遂宿焉。廷芬乃言曰：中桥有筮者胡芦生，神之久矣。昨因筮，告某曰：不出三年，当有赤族之祸，须觅黄中君方免。问如何觅黄中君。曰问鬼谷子。又问安得鬼谷子。言公姓名是也。宜三月三日，全家出城觅之，不见，必籍死无疑。若见，但举家悉出哀祈，则必免矣。适全家方出访觅，而卒遇公，乃天济其举族命也。供待备至，明日请去，且言归颍阳庄。廷芬坚留之，使人往颍阳，为致所切，取季父报而还。如此住十馀日方得归。自此献遗不绝。及禄山乱，肃宗收西京，将还秦，收陕府，获刺史窦廷芬。肃宗令诛之而籍其家，又以元宗外家而事贼，固囚诛戮。泌因具其事，且请使人问之，令其手疏验之。肃宗乃遣使。使回，具如泌说。肃宗大惊，遽命赦之。因问黄中君、鬼谷子何也。廷芬亦云不知。而胡芦生已卒。肃宗深感其事，因曰天下之事皆前定矣。
《旧唐书・德宗本纪》：贞元六年三月庚子，百寮宴于曲江亭，上赋上巳诗一篇，赐之。
《容斋续笔》：文宗开成元年，归融为京兆尹，时两公主出，降府司供帐事繁，又逼近上巳曲江赐宴，奏请改日。上曰去年重阳取九月十九日，未失重阳之意，今改取十三日可也。
《中朝故事》：唐每岁上巳，许宫女于兴庆宫大同殿前与骨肉相见。纵其问讯，家眷更相遗赠。
《辽史・文学王鼎传》：鼎幼好学，居太宁山数年，博通经史。时马唐俊有文名燕蓟间，适上巳，与同志祓禊水滨，酌酒赋诗。鼎偶造席。唐俊见鼎朴野，置下坐，欲以诗困之。先出所作，索赋，鼎援笔立成。唐俊惊其敏妙，因与定交。
《寰宇记》：阳安治北二十里，玉女灵山东北有泉。西北两岸各有悬崖，腹有石乳房一十七眼。状如人乳流下，土人呼为玉华池。每三月上巳日，有乞子者，漉得石即是男，瓦即是女。
《南部新书》：九龙池，上巳日，为士女舟游嬉之所。《茅亭客话》：学射山，旧名石斛山。昔张伯子三月三日得道上升。今山上有至真观，即其遗迹也。每岁至是日，倾城士庶，四邑居民，咸诣仙观。祈乞田蚕，时当春煦，花木甚盛。州主与郡寮将妓乐出城，至其地，车马人物阗噎。有耆宿鲜于熙者，与朋友数人于万岁池纵饮，因掬池水，见岸傍草中有一小白虾蟆，遂取之。即席有姓刘，失其名，坚请看之。鲜于固执不与，遂m鲜于手，取将吞之。鲜于戏之曰：阁下因吞此白蟾，苟成得道也，o成强盗尔。吞讫，忙惶饮水，云虾蟆在某心胸间，无所出处，昏闷至家，旬馀医治方愈。
《文同丹渊集》：成都燕集，一春为常。惟上巳，学射山之集为盛。山有至真观，祀张伯子。其日，两蜀之人咸赴，从道士受秘。
《谈苑》：禁中近清明节，神宗侍曹太后，因语，自来却无人做珠子鞍辔，虽云太华，然亦好也。太后闻此语，已密令人描样矣。不数日，实促就珠子鞍辔，传宣索玉鞍辔一副。神宗莫测所欲用，亦莫敢问，依旨进入。太后命送后苑拆修，遂施珠鞯焉。其上作小红罗销金，坐子劣可容体。甫近上巳，以鞍架载之，送神宗。神宗大感悦，取小乌马于福宁殿亲试之，驾幸金明池，回遂乘此鞯。士论皆谓，虽神宗绝孝，亦光献至慈，上下相得，以成其美焉。
《云笈七签》：金堂县昌利化圆元观，南院有九井焉。平陆之上，才深一二尺，或方或圆。大者五六尺，小者三二尺，相去各数步。泉脉相通，而水色皆异。其味甘香，盖醴泉之属也。每岁三月三日，蚕市之辰，远近之人祈乞嗣息于井中，探得石者为男，瓦砾为女。
《葛瑰》：化周回岩峦，左右嵌穴有二十四峰，八十一洞。有丁东水出于崖腹，久旱不竭，每年三月三日，蚕市之辰，众逾万人宿止山内，饮食之外，水常有馀。《谈苑》：元v中，秘阁上巳日，集西池王仲至有诗，张文潜和最工。云：翠浪有声黄伞动，春风无力Z垂。秦少游云：帘幔千家锦绣垂，王笑曰：又待入小石调也。有宋佳话：元符中，上巳日锡燕。从臣命御新龙舟，蔡元长忽坠于金明池。万众喧骇，蔡得凭木浮出。遂入次舍，方一身淋漓。蒋颖叔唁公曰：元长幸免潇湘之溺。蔡大笑，答曰：几同洛浦之游。
《成都记》：三月三日，远近祈福于龙桥，命曰蚕市。《三山志》：政和、宣和中，自黄尚书裳，至陆侍郎藻，为守登禊游，亭临南湖，令民竞渡。时徽宗御制《上巳》诗云：韶光三月畅元芳，禊饮池边泛羽觞，画o翩翩戏龙虎，一时佳景胜端阳。
《乾淳岁时记》：三月三日，殿司真武会。
《癸辛杂识》：太学上巳假一日，武学则三日。
《宋史・高丽国传》：上巳日，以青艾染饼，为盘羞之冠。《岁华纪丽谱》：三月三日，出北门宴学射山。既罢，后射弓。盖张伯子以是日即此地上升。巫觋卖符于道，游者佩之，以宜蚕辟灾。轻裾小盖，照烂山阜。晚宴于万岁池亭，泛舟池中。
《元氏掖庭记》：每遇上巳日，令诸嫔妃，祓于内园迎祥亭，漾碧池。池用纹石为质，以宝石镂成。奇花繁叶杂砌其间，上设紫云九龙华盖，四面施帏，帏皆蜀锦为之。跨池三桥，桥上结锦为亭，中匾集鸾，左匾凝霞，右匾承霄，三匾雁行相望。又设一横桥，接乎三亭之上，以通往来。游毕，则宴饮于中，谓之爽心宴。池之旁一潭，曰香泉潭。至此日，则积香水以注于池，池中又置温玉、狻猊、白晶、鹿红、石马等物。妃嫔浴澡之馀，则骑以为戏，或执兰蕙，或击球筑，谓之水上迎祥之乐。唯小娥体白而红，著水如桃花含露，愈增妍美。帝曰：此夭桃女也，因呼为赛桃夫人，爱宠有加焉。
《寓圃杂记》：正统十一年，太师英国公暨侯伯二十馀人早朝毕，奏曰：臣等皆武夫，不谙经典，愿赐一日假，诣国子监听讲。上命以三月三日往。于是太师率诸侯伯至日到监，始携茶、汤、果、饼之类甚丰。祭酒李先生，时勉命诸生，立讲五经各一章。讲罢，赐酒馔奉款。诸侯伯让曰：受教之地，皆就列坐。惟太师与先生抗礼。饮甚欢，太师屡辞，先生曰：秀才家饭，不易措置，愿太师少宽。后命诸生歌鹿鸣之诗，宾主雍雍，抵暮而散。此亦太平盛事也。
《熙朝乐事》：三月三日，俗传为北极佑圣真君生辰。佑圣观中，修崇醮事，士女拈香。亦有就家启醮，酌水献花者。是日，观中有雀竿之戏。其法树长竿于庭，高可三丈，一人攀缘而上舞蹈，其颠盘旋上下，有鹞子翻身，金鸡独立，钟馗抹额，玉兔捣药之类。变态多方，观者目瞪神惊，汗流浃背。而为此技者，如蝶拍鸦翻蘧，蘧然自若也。是日，男女皆戴荠花，谚云三春戴荠花，桃李羞繁华。
《益都谈资》：薛涛并久属藩邸，环以栏J，人不敢汲。专备制笺之用。每岁以三月三日，汲此井水，造笺二十四幅，馀者留藩邸中。
《北京岁华记》：上巳日，上土谷祠。
《名胜志》：襄阳县龟山上，有鍪，襄人以三月三日来游，卧擦其上，谓可免灾患。
上巳部杂录
《风俗通义》：《周礼》：女巫掌岁时，以祓除衅浴。禊者，洁也。春者，蠢也，蠢蠢摇动也。《尚书》以殷仲春，厥民析言，人解疗生疾之时，故于水上衅洁之也。
《四民月令》：三月三日以及上除，采柳絮可以愈疮。《南岳记》：南岳山上有飞坛，悬水激石，飞湍百仞。又有曲水坛，水从石上行。士女临河坛，三月三日所逍遥处。
南方草木状：刺桐，其木为材。三月三时，布叶繁密。后有花赤色，间生叶间。旁照他物，皆朱殷然。三五房凋，则三五复发，如是者竟岁九，真有之。
《齐民要术》：《五行书》曰：欲知蚕善恶，常以三月三日。天阴，如无日不见雨，蚕大善。
黍米酒法：预v曲，曝之，令极燥。三月三日，秤曲三斤三两，取水三斗三升浸曲。经七日，曲发细泡起。然后取黍米三斗三升，净淘炊作，再馏饭，摊使冷。著曲汁中搦黍，令散，两重布盖瓮口，候米消尽，更炊四斗半米H之，第三H，炊米六斗。自此以后，每H以渐和米，瓮无大小，以满为限。酒味醇美，宜合醅饮食之。作当梁酒法：当梁下置瓮，故曰当梁。以三月三日，日未出时，取水三斗三升，乾曲末三斗三升，炊黍米三斗三升，为再馏黍，摊使极冷，水曲黍，俱时下之。三月六日，炊米六斗H之，三月九日炊米九斗H之，自此以后任意H之，满瓮便止。若欲取者，但言偷酒，勿云取酒。假令出一石，还炊一石米H之。瓮还复满，亦为神异。
粳米酒法：三月三日，取井花水三斗三升，绢筛曲末三斗三升，粳米三斗三升，再馏弱炊，摊令小冷，先下水曲，然后H之，七日更H，用米六斗六升。一七日更H，用米一石三斗二升，二七日更H，用米二石六斗四升乃止。量酒备足便止，合醅饮者不复封泥，令清者以盆密盖泥封之，经七日便极清澄，取清者，然后押之。
三九酒法：以三月三日，收水九斗，米九斗，焦曲末九斗，先曝乾之，一时和之。揉和令极熟。九日一H，后五日一H，后三日一H，会以只日H，不得以偶日也。使三月中即令H足，常预作汤，瓮中停之。H毕，辄使五升，洗手荡瓮，倾于酒瓮中也。
《千金方》：腰脊作痛，三月三日取桃花一斗一升，并华水三斗，曲六升，米六斗，炊熟如常酿酒、每服一升，日三服，神良。
《食谱》：张手美家，上巳，手里行厨。
《种树书》：常以三月三日，雨卜桑叶之贵贱。谚云，雨打石头遍，桑叶三钱片。或曰四日尤甚。杭人曰三日尚可，四日杀我。言四日雨尤贵。
《酉阳杂俎》：焉耆三日野祀。
《芥隐笔记》：乐天诗：去岁暮春上巳，共泛洛水中流。今岁暮春上巳，独立香山下头。东坡用之，为海外上巳诗。
《野客丛谈》：今言五月五日，曰重五，九月九日曰重九，则三月三日，亦宜曰重三。观《张说文集》三月三日诗暮春三月日重三，此可据也。曲水侍宴诗三月重三日，此可据也。
《贵耳集》：杨冠卿馆于九江，戎司赵温叔罢相，帅荆南道，由九江守帅合宴。杨作致语云：相公倦台鼎，喜看衮绣之。东归浔阳无管弦，且听琵琶之旧曲。温叔再三称道。蜀中教官作上巳日致语云：三月三日，多长安之丽人；一咏一觞，修山阴之旧事。要作骈俪，当如此用事。
《癸辛杂识》：或云上巳当作十干之己，盖古人用日，例以十干。如上辛上戊之类，无用支者。若首午尾卯，则上旬无巳矣。故王季夷《上巳》词云：曲水湔裙三月二，此其C也。
《丹铅总录》：禊有春秋禊，水上祓除也，然有春禊、秋禊。《论语》：浴乎沂。注：上巳祓除，王右军兰亭暮春修禊，此春禊也。马融《西第颂》云：西北戌亥，元石承输，虾蟆吐泻，庚辛之域。刘祯《鲁都赋》曰：素秋二七，天汉指隅，人胥祓禳，国子水嬉。此用七月十四日，指秋禊也。《霏雪录》：海扇，海中甲物也。其形如扇，背文如瓦。三月三日，潮尽乃出。
《田家五行》：三月初三晴，桑叶挂银瓶。雨打石头斑，桑叶钱上81。雨打石头流，桑叶好喂牛。《农政全书》：陶弘景曰：藉姑三月三，日采根，曝乾，可疗饥。
《本草纲目》：梨花如雪，六出上巳。无风，则结实必佳。古语云：上巳有风，梨有蠹。
《群芳谱》：三月三日，采蔓菁花，阴乾为末，空心井花水下，久服长生，可夜读书。
《名胜志》：琴高山隐雨岩，是其控鲤上升之所。岩下有洞，洞旁有钓台，台下水即琴溪也。每岁上巳前后数日，出小鱼，相传为处士药楂鱼。
上巳部外编
《续搜神记》：卢充猎，见獐，便射中之，随逐，不觉远。忽见一里，门如府舍。问铃下，铃下对曰：崔少府也。进见少府，少府语充曰：尊府君为索小女婚，故相迎耳。三日毕，送充至家。母问其状，以对。与崔别后四年，充三月三日，临水戏。遥见水傍有犊车，充往开车户，见崔女与三岁男共载，情意如初，抱男儿还。充赠金碗，乃别。《天上玉女记》：魏济北郡从事掾弦超，中夜独宿，梦有神女来从之。自称天上玉女，姓成公，字知琼。如此三四夕。一旦显然来游，姿颜容体，状若飞仙。遂为夫妇。后漏泄其事，玉女遂求去。去若飞迅。超忧感积日，几至委顿。去后五年，超奉郡使至洛，到济北鱼山下，遥望曲道头有一车马，似知琼驰驱。前至果是也。悲喜交切，同乘至洛，遂为室家，克复旧好。至太康中犹在，但不日日往来。每于三月三日，辄下往来，经宿而去。《续文献通考》：宝志，金城人，初，朱氏妇于上巳日，闻儿啼鹰巢中，梯树得之，举以为子。七岁出家，长修禅业，止江东道林寺。
《启圣录》：开皇元年三月三日，真武产母左胁。当生之时，瑞星覆国，天花散漫，异香纷然。身宝光穑充满王国，土地皆变金玉。
《蠡海集》：元帝生于三月三日者，一生二，二生三，三生万物，水之气，天一至三，而始盛也。
《传灯录》：泗州僧伽大师者，景龙二年，中宗遣使迎至辇毂。命住大荐福寺。三年三月三日，大师示灭，敕令就荐福寺漆身起塔。忽臭气满城，帝祝返师归临淮。言讫，异香腾馥。帝问万回曰：僧伽大师何人耶。曰：观音化身耳。
道t禅师上堂，僧问：如何是佛法。大意师曰：古人岂不道，今日三月三。僧曰：学人不会。师曰：止止不须说，我法妙难思。
清明部汇考
《易通卦验》
白阳云
清明，白阳云出奎。
《孝经纬》清明
春分后十五日，斗指乙，为清明。万物至此，皆洁齐而清明矣。
《汲冢周书》时训解
清明之日，桐始华。
《淮南子》天文训
春分加十五日，斗指乙则清明。风至，音比仲吕。
《荆楚岁时记》寒食事考
去冬节一百五日，即有疾风甚雨，谓之寒食。禁火三日，造饧大麦粥。
据历，合在清明前二日，亦有去冬至一百六日者。琴操曰：晋文公与介子绥俱亡。子绥割股以啖文公。文公复国，子绥独无所得。子绥作龙蛇之歌而隐。文公求之，不肯出，乃燔左右木。子绥抱木而死。文公哀之，令人五月五日不得举火。又周举移书，及魏武明罚，令陆《邺中记》，并云寒食断火起于子推。琴操所云子绥，即推也。又云，五月五日与今有异，皆因流俗所传。据《左传》及《史记》并无介子推被焚之事。按《周书》司@氏，仲春以木铎循火，禁干国中。注云，为季春将出火也。今寒食准节气，是仲春之末，清明是三月之初。然则禁火，盖周之旧制。陆《邺中记》曰：寒食三日醴酪，又煮粳米及麦为酪，捣杏仁煮作粥。《玉烛宝典》曰：今人为大麦粥，研杏仁为酪，引饧沃之。孙楚祭子推文云：乾饭一盘，醴酪二盂，是其事也。
38鸡，镂鸡子38鸡子。
按《玉烛宝典》曰：此节，城市尤多38鸡卵之戏。《左传》有季C38鸡，其来远矣。古之豪家，食称画卵，今代犹染蓝茜杂色，仍加雕镂递相饷遗，或置盘俎。《管子》曰：卵熟壑，所以发积藏，散万物。张衡《南都赋》曰：春卵、夏笋、秋韭、冬菁，便是补益滋味，其38卵则莫知所出。《董仲舒书》云：心如宿卵，为体内藏以据其刚，38理也。
打拢Fa，施钩之戏。
按《刘向别录》曰：蹴鞠，黄帝所造，本兵势也。或云起于战国。按鞠与拢同古人蹋蹴以为戏也。《古今艺术图》云：Fa，北方山戎之戏，以习轻者施钩之戏。以绠作篾缆，相20绵亘数里，鸣鼓牵之，求诸外典，未有前事。公输子游楚，为舟战，其退则钩之，进则强之，名曰钩强。时越遂以钩为戏，意起于此。《涅经》曰，38轮骨轮索，其Fa之戏乎。Fa亦施钩之类也。
《农政全书》清明杂占
谚云：清明无雨少黄梅。　清明晒得杨柳枯，十只粪缸九只浮。　清明午前晴，早蚕熟；午后晴，晚蚕熟。清明日喜晴。谚云：檐头插柳青，农人休望晴。檐头插柳焦，农人好作娇。
《遵生八笺》清明事宜
《云笈七签》：曰清明一日，取榆柳作薪煮食，名曰换新火，以取一年之利。
《济世仁术》：曰寒食日，水浸糯米一二升，逐日换水至小满，漉起晒乾炒黄，水调涂。治跌打损伤及恶疮神效。
清明日，日未出时，采荠菜花，候乾作灯杖，可辟蚊蛾。清明日，三更，以稻草缚花树，上不生刺毛虫。
《本草纲目》清明
清明日，贮井水，谓之神水。宜浸造诸风脾胃虚损、诸丹丸散及药酒，久留不坏。
清明日，取戌上土，同狗毛作泥。涂房户内穴。蛇鼠诸虫永不入。
寒食日，取三姓人家面各一，合五月五日午时，采青蒿自然汁和丸绿豆。大诸疟久疟临发日，早无根水下一丸，一方加炒黄丹少许〈德生堂方〉。
《酌中志略》宫中清明
清明Fa节，戴柳枝于发。坤宁宫及后各宫皆安Fa一座，凡各宫之沟渠，俱于此时。浚之竹篾排棚。大水桶天沟水管俱于此时。油捻之并铜缸俱刷换，以新汲水也。凡内宫院宇，大者俱制席箔为凉棚，以绳收放取阴也。
《直隶志书》〈各省风俗同者不载〉宛平县
清明日，男女簪柳，出扫墓。担樽}，挂纸钱，拜者、酹者、哭者。为墓除草、添土者，以纸钱置坟巅，既而趋芳树择园圃，列坐馀，而后归。
东安县
清明插柳看花，前五七日，人家男妇各祭扫坟墓，至日仍祭先于堂。
怀柔县
三月寒食拜墓，大约农家，每年常忧春旱，四时皆忌甲子雨。清明以前，种者曰，风生。清明以后，种者曰，雨生。又俗云，此时为苦春头，每候榆柳芽发，采以代谷。
永平府
冬至后百五日为寒食，清明节也。俗多以前两日为寒食，前一日为蛆日，造醯酱忌节日，造生蛆当清明。官祭厉冢，展墓挂纸钱，增新土，作面燕及蛇。插柳枝标于户，以迎元鸟。男女并出，祭扫。次日，妇告归宁，而展墓连日。倾城踏青看花，挑菜簪柳38百草。谚云，清明不戴柳，红颜成白首。家家树Fa为戏。闺人挝子儿赌胜负，童子团纸为风鸢，引绳而放之。山原车马尊相接，道隅馀，而多醉歌矣。
任丘县
清明日，隆师放学，士女戴柏叶杨柳。
元氏县
三月清明日，又谓之花节，市彩花置酒宴会。
冀州
寒食清明日，取柳插门，及男女簪之，曰令目清勿盲。
《山东志书》邹平县
寒食，嫁出女皆归宁母家祀祖，以正月所积面点磨为粉，合家食之，不举火。犹古禁烟遗意焉。
淄川县
寒食作炊饭，或曰推饭，本于介子推云，是禁火遗意也。
新城县
清明前一日，墓祭。至日捐谢一切，徵侣出郊，Fa蹴鞠。
齐河县
清明，田家饭牛，益以乾L。
阳信县
清明日，作浆水饭牛。
沂州
三月清明节，作面燕，插柳于上，阴乾，预治小儿泄泻。
堂邑县
清明，士女戏Fa，名摆疥。
临清州
寒食，用魏武制，不禁火。
寿光县
寒食、清明二日禁火，踏青，作戏场。或演梨园，或扮巫鼓。士女云集，阗喧于道。人家植双木于院落，系绳板为Fa。唐人所谓半仙戏也。又或于市町广场，竖巨木，高数丈，缚车轮于木杪，而垂屈板于周遭，有多至三十二索者。横巨木于下而以人力推转，妇女靓妆盘旋空中，飞红r紫，翩若舞蝶。千百为群，蹴尘竞赴。大抵皆齐民中下之家也。失其阃教矣。
诸城县
寒食日，断火，取面团如拳大馅之，以枣蒸熟，挂当风处阴乾。暑月，儿童患泻者，以为细末，蜜调啖之瘥。
新河县
清明日，男女皆插柳枝，各祭先垄。是月，家置Fa为戏，谓之释闺闷。
饶阳县
清明，东风，主收谷黍；南风，主田禾通安；西风，主通收乌麦；北风，主在农无功。
曲周县
三月清明，马医、夏畦之鬼，无不受子孙祭享，设奠荒郊，空山哭声，行人堕泪。
邯郸县
清明，赴先茔，拜扫设神食，焚纸，添墓土，俱于本日。无先期后期者。是日，多殡葬，从阴阳家言，诸凡无忌也。
福山县
寒食，城外三里许，断火。俗传是日举火，则冰雹。
栖霞县
寒食扫墓，野祭。归则合族长幼陈祭馀享焉，谓之房食。
《山西志书》盂县
寒食日，士女标楮。
临晋县
清明日，妇女不做生活。曰青盲日。
《河南志书》巩县
清明，祭外亲冢，祀青苗牛王，洪山诸神。
孟津县
清明，插青苗于麦地。
《陕西志书》富平县
清明，每户请名山之泉源水，共礼一神，刑牲祷丰，曰游水。亦有在六月六日十三日举者。
同州
清明前二日，寒食，为冷面枣48上坟。拜扫回，则折柳枝插门，以纸钱缚树身，且以围其釜，曰能避虫蚁。
平凉府
清明，祭祖妣，插柳观河津，赏花群，饮泾上修禊。
《江南志书》高淳县
清明后，村落迎神赛社，闾里各治具，集优演戏，若延大宾，以必得为胜。又以降神，谈祸福鼓众，至有吞盏吐火为幻者。官下令禁革，辄曰于地方不利。
常熟县
儿童放纸鸢，以清明日止，曰放断鹞。
嘉定县
清明前两日，谓之寒食。人有新亡者，其家必倍悲痛。名新寒食。至戚则往祭其几筵，俗呼排座。
太仓州
清明次日，称白躐蹋，墓祭必设残鱼。合家至墓所挂墓。
崇明县
清明，县官祭厉坛，例迎城隍神社火，或涂粉墨，扮故事，遍游城市。
松江府
三月清明节，拜扫先茔，悬纸钱，谓之标墓。先节三日，郡牒城隍神至期诣厉坛，仗卫整肃。郡民执香花，拥导者甚众。至晚复以华灯迎归。七月十五日、十月初一日皆如之。又清明日雨，百果损。
武进县
方茂山，以清明日为龙母化身之日，竞趋拜祷。
仪真县
清明前后三五日，邑人各挟鸡豚以享墓。士女靓容冶服，游集胜地，侪辈壶}，络绎于道。文人载酒赋诗。陟北山，登眺较胜东西二郊。
高邮州
清明节，人家各携男女，具时馐于墓，祭祀郊外，罗绮炫目。亦有盛声乐，移舟车，集胜地而饮者，陆曰踏青；水曰游湖。在清明前后数日乃已。
兴化县
清明，佩柳祀先，先后十日，扫墓，洒麦饭，挂纸钱。
徽州府
清明，淘新泉洁湛，酿酒浆。是夜雨，伤麦。民伺雷发声，捕G于大石山中，为腊以治疟。
贵池县
三月清明，祭蚕姑，妇女制米茧祀蚕姑，以祈蚕。
《浙江志书》杭州府
清明前三日为寒食节。人家皆插檐柳，虽曲坊小巷，亦青青可爱。往时多取之湖堤。曾记昔人诗云：莫把青青都折尽，明朝更有出城人。南北两山，墓祭者，尤多提携。男女酒壶肴}村店山家，分游息。至暮则花鼓土宜，捆载而归。尼庵道院，寻芳讨胜，各有买卖。赶趁等人，盖无日不在春风歌舞中也。
海宁县
清明夜，育蚕之家，各裹蚕子于绵衣中，卧身下，谓蚕得人气始生。
嘉兴县
清明晚，食青螺，谓之挑青。
海盐县
清明日，沈荡有龙舟之戏。
石门县
清明日，奉蚕种浴于川。
桐乡县
清明日，农家妇女出避于外，名曰避青。晚食螺蛳，曰挑青。盖蚕病不硕，名青娘。故云。
乌程县
清明晚，育蚕之家，设祭以禳白虎，门前用石灰画弯弓之状，盖祛蚕祟也。
温州府
清明，扫墓而祭，多有邀亲朋，拿舟击鼓铿金类，游湖者。
瑞安县
清明祭扫，拾香草为寒食。设牲醴会族属酹于墓所，鼓吹尽日而返。如此者，殆月馀。
《江西志书》新建县
清明拜扫，俗尚春饼。城面，以麦乡面，以米薄者佳。
宁州
清明前后，夜雨无麦。
德兴县
三月清明，始种早秧。
永丰县
清明扫墓，以前三后七为期。大家l羊豕，编户亦治肴簌为祭。具糅米粉作果，谓之茧果。或压黏米为糍，沃以饧，谓之饭果。犹仍寒食之风，盘堆槁]，及笋薤以为时食。插竹挂楮钱，子孙皆缟素罗拜，痛哭而归。妇女不上冢，唯窀窆时送之。
安义县
清明，各家子孙载酒果，设祭先茔。时俗祭扫，男妇偕行，惟安义子孙行祭，妇女不与，亦雅俗也。
建昌府
清明作子食，犹存禁烟寒食之意，半月乃罢。
万安县
清明，各家采山上水牛花，作鸳鸯巢，扫坟。
《湖广志书》德安府
清明日，采柳枝供家神，亦或插于鬓，俱醮先茔，曰迎来。盈月方止。
云梦县
寒食日，蚕妇验蚕事。午前晴，早蚕成；午后晴，晚蚕成。历试不爽。
石首县
清明，官吏率僧道官乡耆等，致祭无祀鬼魂，令僧道张法乐施食，随布秧种，有毛谷，有冷谷。名曰撒谷。落田蓄苗，有金包银谷，有广东谷，有红谷，有糯谷，俱于是日落种。蓄秧俟月满分插。至于时，物则藜藿。野生竹笋芽苗，乡村男妇采此常餐。童谣曰，虾蟆叫春老，到拔竹笋藜蒿〈音快断也〉
长沙府
清明，俗人插柳，谓之记年华。
浏阳县
寒食，《荆楚岁时记》云：去冬至一百五日，即有疾风甚雨，谓之寒食。《风土记》同。然则寒食当在清明前一日。《癸辛杂识》云：冬至后百六日，为寒食，则即以清明为寒食矣。《幼学记注》云：据历，寒食合在清明前二日。沈缙谑云：岭外逢寒食，春来不见饧。洛阳新甲子，何日是清明。苏子瞻词云：寒食清明都过了，可知原是两日。窃意古人称寒食为百五之辰，亦称清明为百六之辰。知清明在寒食后一日，而或有云清明前三日者，益非矣。因其相接，故人止称清明，不言寒食也。
衡州府
清明，农人始渍种。谚曰：二月清明莫在前，三月清明莫在后。盖因时播种早，则春寒未除。缓则秧迟也。
永州府
清明日，侵晨汲水，以新瓮蓄之，经数月而味色不变。造酒尤佳。
宁远县
三月清明节，浸晚谷种，芽方萌，布满腴田，蓄水就燠以生。麦喜风畏雨。九疑山中采茶掘笋，以备馈遗。
新田县
清明日，男女折柳枝插头上，各家备酒肴祖茔祭扫，谓之挂青。是日宜晴。俗云：清明晴，万物成。
《福建志书》福州府
寒食，开花园，州园在衙门之西，所谓春台馆是也。岁二月启钥，纵民游赏，常阅一月，与民同乐也。　游山，州民踏青，东郊尤盛。多拾野菜煮G，谓之煮菜G。亦唐人杏粥榆羹之意也。太守以假日拉僚属登临。墓祭，士庶不令庙祭，宜许上墓。自唐明皇始，柳宗元文，近世礼重拜扫。《五代史》曰：野祭而焚纸钱，谓是也。
建阳县
清明日，宜晴恶雨，晴则麦熟，棉花熟。
《广东志书》乳源县
清明前十日，俗呼禁风，各戴桃叶于首。
始兴县
寒食大水，鱼上滩，鲤鲩、、青鱼之类沿河逆流而上，设鲤排逆之，一入不得出，大者重数十斤。
埔阳县
清明，人家以艾叶和米为@，具牲醴谒墓，举族颁胙。东坡谓海南人不作寒食，而以上巳日上冢是也。列祖墓远者以次，举行至四月八日乃止。谚云，是日闭墓。
阳江县
清明展墓，自是日为始，至谷雨止。谓之划青醮山，亲朋相陪，馀以为乐。
广宁县
清明，拜扫坟茔，自节日起，谓之拜山。
《广西志书》横州
清明，乡人取柳叶与田螺，浸水洗目，取其能光明。
《云南志书》建水州
清明日，祭北厂义冢，经管绅士备猪羊、酒果祭品先订期。通衢合郡士民公祭颁胙讫，仍以牲醴分祭四处义冢，及表忠祠。

[book_title]岁功典第四十卷
清明部艺文一
清明日恩赐百官新火赋〈以题下八字为韵〉唐谢观
国有禁火，应当清明。万室而寒灰寂灭，三辰而纤霭不生。木铎罢循，乃灼燎于榆柳。桐花始发，赐新火于公卿。由是太史奉期司@，不失平明而钻燧，献人匍匐而当轩。奏毕初鹩潭蹋新烟未密。我后乃降睿旨，兹锡有秩，中人俯偻以耸听，蜡炬分行而对出。炎炎就列，布皇明于此时。赫赫遥临，遇恩光于是日。观夫电落天阙，虹排内垣，乍历闱F，初辞渥恩。振香炉以朱喷，和晓日而鸱。出禁署而萤分九陌，入人寰而星落千门。于时宰执具瞻，高卑毕赐。降五侯以恩渥，历庶僚以简易。逐来命，风随逸骑。入权门见执热之象，阅有司识烛幽之义。咸就地以照临，示广德之遐被。于是传诏多士，同欢令辰。将以明而代暗，乃去故而从新。均于庭燎，贶彼元臣耀耀。当门烟助，松篁之茂荧荧。满目鹑缣依钪春。群臣乃屈膝辟易，鞠躬qe，捧煦育之恩惠，受覆载之光泽。各罄谢恳，竞输忠赤。拜手稽首，感荣耀之无穷。舞之蹈之，荷鸿私之累百。然后各爨鼎镬，传辉膳官，争焚炉炷，竞k膏兰。销冷酒之馀毒，却罗衣之晓寒。方知春秋故事，未逾于我。周礼救灾，徒称变火。曷若赐于百官，万方同荷。
清明部艺文二〈诗〉
初入秦川路逢寒食　　　　　唐元宗
洛阳芳树映天津，灞岸垂杨@地新。直为经过行乐处，不知虚度两京春。去年馀闰今春早，曙色和风著花草。可怜寒食与清明，光辉并在长安道。自从关路入秦川，争道何人不戏鞭。公子途中方蹴鞠，佳人马上戏Fa。渭水长桥今欲渡，葱葱渐见新丰树。远看骊岫入云霄，预想汤池起烟雾。烟雾氤氲水殿开，暂拂香轮归去来。今岁清明行已晚，明年寒食更相陪。
寒食应制　　　　　　　　　韦承庆
凤城春色晚，龙禁早晖通。旧火收槐燧，馀寒入桂宫。莺啼正隐叶，鸡38始开笼。蔼蔼瑶山满，仙歌始乐风。
寒食陆浑别业　　　　　　　宋之问
洛阳城里花如雪，陆浑山中今始发。旦别河桥杨柳风，夕卧伊川桃李月。伊川桃李正芳新，寒食山中酒复春。野老不知尧舜力，酣歌一曲太平人。
途中寒食　　　　　　　　　　前人
马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。
寒食江州满塘驿　　　　　　　前人
去年上巳洛桥边，今年寒食庐山曲。遥怜巩树花应满，复见吴洲草新绿。吴洲春草兰杜芳，感物思归怀故乡。驿骑明朝宿何处，猿声今夜断君肠。
寒食清明早赴王门率成　　　　李峤
游客趋梁邸，朝光入楚台。槐烟乘晓散，榆火应春开。日带晴虹上，花随早蝶来。雄风乘令节，馀吹拂轻灰。
寒食宴于中舍别驾兄弟宅　　　苏F
子推山上歌龙罢，定国门前结驷来。始睹元昆锵玉至，旋闻季子佩刀回。晴花处处因风起，御柳条条向日开。自有长筵欢不极，还将Z服咏南陔。
奉和圣制初入秦川路寒食应制　张说
上阳柳色唤春归，临渭桃花拂水飞。总为朝廷巡幸去，顿教京洛少光辉。昨从分陕山南口，驰道依依渐花柳。入关正投寒食前，还京遂落清明后。路上天心重豫游，御前恩赐特风流。便幕那能镂鸡子，行宫善巧贴毛裘。渭桥南渡花如扑，麦陇青青断人日。汉家行树直新丰，秦地骊山抱温谷。香池春溜水初平，预欢浴日照京城。今岁随宜过寒，食明年陪宴作清明。
清明日诏宴宁王山池赋得飞字　前人
今日清明宴，佳境惜芳菲。摇扬花杂下，娇啭莺乱飞。绿渚传歌榜，红桥度舞纭：头缙应律，细雨不沾衣。承恩如改火，春去春来归。
奉和圣制寒食作应制　　　　　前人
寒食春过半，花鸟复娇。从来禁火日，会接清明朝。38敌鸡殊胜，争侣砭调。晴空数云点，香树百风摇。改木迎新燧，封田表旧烧。皇情爱嘉节，传曲与箫韶。
岭表逢寒食　　　　　　　　沈缙
岭外无寒食，春来不见饧。洛阳新甲子，何日是清明？花柳争朝发，轩车满路迎。帝乡遥可念，肠断报亲情。
寒食　　　　　　　　　　　李崇嗣
普天皆灭穑匝地尽藏烟。不知何处火？来就客心然。
和上巳连寒食有怀京洛　　　　孙逖
天津御柳碧遥遥，轩骑相从半下朝。行乐光辉寒食借，太平歌舞晚春饶。红妆楼下东郊道，青草洲边南渡桥。坐见司空扫西第，看君侍从落花朝。
和常州崔使君寒食夜　　　　　前人
闻道清明近，春庭向夕阑。行游昼不厌，风物夜宜看。斗柄更初转，香梅暗里残。无劳秉华烛，清月在南端。
寒食城东即事　　　　　　　　王维
清溪一道穿桃李，演漾绿蒲涵白芷。溪上人家凡几家，落花半落东流水。蹴鞠屡过飞鸟上，Fa竞出垂杨里。少年分日作遨游，不用清明兼上巳。
寒食汜上作　　　　　　　　　前人
广武城边逢暮春，汶阳归客泪沾巾。落花寂寂啼山鸟，杨柳青青渡水人。
清明宴司勋刘郎中别业　　　　祖咏
田家复近臣，行乐不违亲。霁日园林好，清明烟火新。以文长会友，惟德自成邻。池照窗阴晚，杯香药味春。檐前花覆地，竹外鸟窥人。何必桃源里，深居作隐沦。
寒食　　　　　　　　　　　孟云卿
三月江南花满枝，他乡寒食远堪悲。贫居往往无烟火，不独明朝为了推。
寒食寄京师诸弟　　　　　　韦应物
雨中禁火空斋冷，江上流莺独坐听。把酒看花想诸弟，杜陵寒食草青青。
寒食　　　　　　　　　　　　前人
清明寒食好，春园百卉开。Z绳拂花去，轻露雀罄础３じ杷吐淙眨缓吹逐残杯。非关无烛罢，良为羁思催。
清明　　　　　　　　　　　孙昌裔
清明暮春里，怅望北山陲。燧火开新穑桐花发故枝。沈冥惭岁物，欢宴阻朋知。不及林间鸟，迁乔并羽仪。
清明　　　　　　　　　　　　杜甫
著处繁花务是日，长沙千人万人出。渡头翠柳艳明眉，争道朱蹄骄m膝。此都好游湘西寺，诸将亦自军中至。马援征行在眼前，葛强亲近同心事。金镫下山红粉晚，牙樯捩柁青楼远。古时丧乱皆可知，人世悲欢暂相遣。弟侄虽存不得书，干戈未息苦离居。逢迎少壮非吾道，况乃今朝更祓除。
寒食　　　　　　　　　　　　前人
寒食江村路，风花高下飞。汀烟轻冉冉，竹日静晖晖。田父要皆去，邻家闹不违。地偏相识尽，鸡犬亦忘归。
清明二首　　　　　　　　　　前人
朝来新火起新烟，湖色春光净客船。绣羽衔花他自得，红颜骑竹我无缘。胡童结束还难有，楚女腰肢亦可怜。不见定王城旧处，常怀贾傅井依然。虚沾焦举为寒食，实藉严君卖卜钱。钟鼎山林各天性，浊醪粗饭任吾年。
此身飘泊苦西东，右臂偏枯半耳聋。寂寂系舟双下泪，悠悠伏枕左书空。十年蹴鞠将雏远，万里Fa习俗同。旅雁上云归紫塞，家人钻火用青枫。秦城楼阁烟花里，汉主山河锦绣中。风水春来洞庭阔，白O愁杀白头翁。
寒食　　　　　　　　　　　　韩
春城无处不飞花，寒食东风御柳斜。日暮汉宫传蜡烛，轻烟散入五侯家。
清明日青龙寺上方赋得多字　皇甫冉
上方偏可适，季月况堪过。远近水声至，东西山色多。夕阳留径草，新叶变庭柯。已度清明节，春秋如客何。
寒食戏赠　　　　　　　　　柳中庸
春暮越江边，春阴寒食天。杏花香麦粥，柳絮伴Fa。酒是芳菲节，人当桃李年。不知何处恨，已解入筝弦。
襄阳寒食寄宇文籍　　窦巩〈一作于鹄〉
烟水初销见万家，东风吹柳万条斜。大堤欲上谁相伴，马踏春泥半是花。
东都寒食　　　　　　　　　　陈润
江南寒食早，二月杜鹃鸣。日暖山初绿，春寒雨欲晴。浴蚕当社日，改火待清明。更喜瓜田好，令人忆邵平。
舟中寒食　　　　　　　　　　卢纶
寒食空江曲，孤舟渺水前。38鸡沙鸟异，禁火岸花然。日霁开愁望，波喧警醉眠。因看数茎鬓，倍欲惜芳年。
寒食　　　　　　　　　　　　前人
孤客飘飘岁载华，况逢寒食倍思家。莺啼远墅多从柳，人哭荒坟亦有花。浊水秦渠通渭急，黄埃京洛上原斜。驱车西近长安好，宫馆参差半隐霞。
清明日赐百僚新火　　　　　　史延
上苑连侯第，清明及暮春。九天初改火，万井属良辰。颁赐恩逾洽，承时庆自均。翠烟和柳嫩，红焰出花新。宠命尊三老，祥光烛万人。太平当此日，空复贺陶甄。
清明日赐百僚新火　　　　　　王濯
御火传香殿，华光及侍臣。星流中使马，烛耀九衢人。转影连金屋，分辉丽锦茵。焰迎红蕊发，烟染绿条春。助律和风早，添炉气新。谁怜一寒士，犹望照东邻。
清明日赐百僚新火　　　　　　韩浚
朱骑传红烛，天厨赐近臣。火随黄道见，烟绕白榆新。荣耀分他日，恩光共此辰。更调金鼎膳，还暖玉堂人。灼灼千门晓，万井春。应怜聚萤夜，瞻望及东邻。
清明日赐百僚新火　　　　　　郑辕
改火清明后，优恩赐近臣。漏残丹禁晚，燧发白榆新。瑞彩来双阙，神光焕四邻。气回侯第暖，烟散帝城春。利用调羹鼎，馀辉烛缙绅。皇明如照隐，愿及聚萤人。
清明日登城春望寄大夫使君　　王表
春城f望爱晴天，何处风光不眼前。寒食花开千树雪，清明日出万家烟。兴来促席唯同舍，醉后狂歌尽少年。闻说莺啼却惆怅，诗成不见谢临川。
寒食行　　　　　　　　　　　王建
寒食家家出古城，老人看屋少年行。丘垄年年无旧道，车徒散行入衰草。牧儿驱牛下冢头，畏有家人来洒扫。远人无坟水头祭，还引妇姑望乡拜。三日无火烧纸钱，纸钱那得到黄泉。但看垄上无新土，此中白骨应无主。
平陵寓居再逢寒食　　　　　　朱湾
几回江上泣途穷，每遇良辰叹转蓬。火燧知从新节变，灰心还与故人同。莫听黄鸟愁啼处，自有花开久客中。贫病固应无挠事，但将怀抱醉春风。
寒食寄李补阙　　　　　　　　郭郧
兰陵士女满晴川，郊外纷纷拜古埏。万井闾阎皆禁火，九原松柏自生烟。人间后事悲前事，镜里今年老去年。介子终知禄不及，王孙谁肯一相怜。
清明节郭侍御偶与李侍御、孔校书、王秀才游开化寺，卧病不得同游，赋得十韵。兼呈马十八郎丞公　　　　　　　　　　崔元翰
山色入层城，钟声临复岫。乘f息边事，探异怜春候。曲阁下重阶，回廊遥对C。石间花遍落，草上云时覆。钻火见樵人，饮泉逢野兽。道情亲法侣，时望登朝右。执宪纠奸邪，刊书正讹谬。茂才当时选，公子生人秀。赠答继篇章，欢娱重朋旧。垂帘独衰疾，击缶酬金奏。
清明日次弋阳　　　　　　　权德舆
自叹清明在远乡，桐花覆水葛溪长。家人定是持新火，点作孤灯照洞房。
寒食宴城北山池即故郡守荥阳郑钢〈一作纲〉目为折柳亭　　　　　　　　　羊士谔
别馆青山郭，游人折柳行。落花经上巳，细雨带清明。`流芳暗，鸳鸯曲水平。归心何处醉，宝瑟有馀声。
雨中寒食　　　　　　　　　　前人
令节逢烟雨，园亭但掩关。佳人宿妆薄，芳树Z绳闲。归思偏消酒，春寒为近山。花枝不可见，别恨灞陵间。
清明日后土祠送田彻〈一作澈〉杨巨源
清明千万家，处处是年华。榆柳芳辰火，梧桐今日花。登祠结云绮，游陌拥香车。惆怅田郎去，原回烟树斜。
寒食直归遇雨　　　　　　　　韩愈
寒食时看度，春游事已违。风光连日直，阴雨半朝归。不见红律希那论Z索飞。惟将新赐火，向曙著朝衣。
洛阳清明日雨霁　　　　　　李正封
晓日清明天，夜来嵩少雨。千门尚烟火，九陌无尘土。酒绿河桥春，漏f宫殿午。游人恋芳草，半犯严城鼓。
寒食后　　　　　　　　　　　张籍
田舍清明日，家家出火迟。白衫眠古巷，红索搭高枝。纱带生难结，铜钗重易垂。斩新衣著尽，还似去年时。
寒食书事二首　　　　　　　　前人
今朝一百五，出户雨初晴。舞爱双飞蝶，歌闻数里莺。江深青草岸，花满白云城。为政多孱懦，应无酷吏名。出城烟火少，况复是今朝。f坐将谁语，临觞只自谣。阶前春藓遍，衣上落花飘。妓乐州人戏，使君心寂寥。
寒食内宴二首　　　　　　　　前人
朝光瑞气满宫楼，Z纛鱼龙四面稠。廊下御厨分冷食，殿前香骑逐飞隆ＧЧ倬∽碛探套，百戏皆呈未放休。共喜拜恩侵夜出，金吾不敢问行由。
城阙沉沉向晓寒，恩当冷节赐馀欢。瑞烟深处开三殿，香雨微时引百官。宝树楼前分绣幕，Z花廊下映华阑。宫筵戏乐年年别，已得三回对御看。
清明日　　　　　　　　　　　元稹
常年寒食好风轻，触处相随取次行。今日清明汉江上，一身骑马县官迎。
寒食　　　　　　　　　　　白居易
乌啼鹊噪昏乔木，清明寒食谁家哭。风吹旷野纸钱飞，古墓累累春草绿。棠梨花映白杨树，尽是死生离别处。冥寞重泉哭不闻，萧萧暮雨人归去。
洛桥寒食日作十韵　　　　　　前人
上苑风烟好，中桥道路平。蹴鲁静黄穑泼火雨新晴。宿醉头仍重，晨游眼乍明。老慵虽省事，春诱尚多情。遇客踟蹰立，寻花取次行。连钱嚼金勒，凿落写银罂。府酝伤教送，官娃岂要迎。舞腰那及柳，歌舌不如莺。乡国真堪恋，光阴可合轻。三年遇寒食，尽在洛阳城。
六年寒食洛下宴游赠冯李二少尹前人
丰年寒食节，美景洛阳城。二尹皆强健，七日尽晴明。东郊踏青草，南园攀紫荆。风拆海榴艳，露坠木兰英。假开春未老，宴合日屡倾。珠翠混花影，管弦藏水声。佳会不易得，良辰亦难并。听吟歌暂辍，看舞杯徐行。米价贱如土，酒味浓于饧。此时不尽醉，但恐负平生。殷勤二曹长，各捧一银觥。
途中寒食　　　　　　　　　　前人
路旁寒食行人尽，独占春愁在路旁。马上垂鞭愁不语，风吹百草野田香。
清明夜　　　　　　　　　　　前人
好风胧月清明夜，碧砌红轩刺史家。独绕回廊行复歇，遥听弦管暗看花。
寒食日三殿侍宴奉进诗　　　李德裕
宛转龙歌节，参差燕羽高。风光摇禁柳，霁色暖宫桃。春露明仙掌，晨霞照御袍。雪凝陈组练，林植耸干旄。广乐初跄凤，神仙欲\鳌。鸣笳朱鹭起，叠鼓紫U豪。象舞严金铠，丰歌耀宝刀。不劳孙子法，自得太公韬。分席罗元冕，行觞举绿醪。彀中时落羽，H末乍升猱。瑞景开阴翳，薰风散郁陶。天颜欢益醉，臣节劲尤高。矢方来贡，雕弓已载病Ｓ⑼扬绝漠，神算尽临洮。赤县阳和布，苍生雨露膏。野平惟有麦，田辟久无蒿。禄秩荣三事，功勋乏一毫。寝谋惭汲黯，秉羽贵孙敖。焕若游元圃，欢如享太牢。轻生何以报，祗自比鸿毛。
寒食　　　　　　　　　　　熊孺登
东风泼火雨新休，舁尽春泥扫雪沟。走马犊车当御路，汉阳公主谢鸡隆
清明　　　　　　　　　　　　杜牧
清明时节雨纷纷，路上行人欲断魂。借问酒家何处有？牧童遥指杏花村。
寒食行次冷泉驿　　　　　　李商隐
归途仍近节，旅宿倍思家。独夜三更月，空庭一树花。介山当驿秀，汾水绕关斜。自怯春寒苦，那堪禁火赊。
东望　　　　　　　　　　　　赵嘏
楚江横在草堂前，杨柳洲边载酒船。两见梨花归不得，每逢寒食一潸然。斜阳映阁山当寺，微绿含风树满天。同郡故人攀桂尽，把诗吟向寥天。
寒食有怀　　　　　　　　　　薛能
流落伤寒食，登临望岁华。村赂吖索，坟树绿如花。晋聚应搜火，秦喧定走车。谁知恨榆柳，风景似吾家。
寒食日曲江　　　　　　　　　前人
曲水池边青草岸，春风林下落花杯。都门此日是寒食，人去看多身独来。
湖寺清明夜遣怀　　　　　　李群玉
柳暗花香愁不眠，独凭危槛思凄然。野云将雨渡微月，沙鸟带声飞远天。久向饥寒抛弟妹，每因时节忆团圆。饧餐冷酒明年在，未定萍蓬何处边。
清明日园林寄友人　　　　　　贾岛
今日清明节，园林胜事偏。晴风吹柳絮，新火起厨烟。杜草开三径，文章忆二贤。几时能命驾，对酒落花前。
寒食节日寄楚望二首　　　　温庭筠
芳兰无意绿，弱柳何穷缕。心断入淮山，梦长穿楚雨。繁花如二八，好月当三五。愁碧竟平皋，韶红换幽圃。流莺隐员树，乳燕喧馀哺。旷望恋曾台，离忧集环堵。当年不自遣，晚得终何补。郑谷有樵苏，归来要腰斧。家乏两千万，时当一百五。tt杨柳风，穰穰樱桃雨。年芳苦沈潦，心事如摧橹。金犊近兰汀，铜龙接花坞。青葱建杨宅，隐辚端门鼓。Z索拂庭柯，轻侣淞谄浴Ｈ春谢游衍，一笑牵规矩。独有恩泽侯，归来看楚舞。
寒食日作　　　　　　　　　　前人
红深绿暗径相交，抱暖含芳披紫袍。Z索平时墙婉娩，轻侣浯ν砹壬摇４爸胁萆妒鸡卵，盘上芹泥憎燕巢。自有玉楼春意在，不能骑马度烟郊。
清明日　　　　　　　　　　　前人
清娥画扇中，春树郁金红。出犯繁花露，归穿弱柳风。马骄偏避遥鸡骇乍开笼。柘弹何人发，黄鹂隔故宫。
洛中寒食二首　　　　　　　皮日休
千门万户掩斜晖，绣医鹣瓮砦垂椤；骶贤跛锶缃醯兀38鸡公子似花衣。嵩云静对行台起，洛鸟闲穿上苑飞。唯有路傍无意者，献书未纳问淮肥。
远近垂杨映钿车，天津桥影压神霞。弄春公子正回首，趁节行人不到家。洛水万年云母竹，汉陵千载野棠花。欲知豪贵堪愁处，请看邙山晚照斜。
寒食山馆书情　　　　　　　　来鹄
独把一杯山馆中，每经时节恨飘蓬。侵阶草色连朝雨，满地梨花昨夜风。蜀魄啼来春寂寞，楚魂吟后月朦胧。分明记得还家梦，徐孺宅前湖水东。
清明日与友人游玉粒塘庄　　　前人
几宿春山逐陆郎，清明时节好烟光。归穿细荇船头滑，醉踏残花屐齿香。风急岭云飘迥野，雨馀田水落方塘。不堪吟罢东回首，满耳蛙声正夕阳。
寒食二首　　　　　　　　　李山甫
柳带东风一向斜，春阴澹澹蔽人家。有时三点两点雨，到处十枝五枝花。万井楼台疑绣画，九原珠翠似烟霞。年年今日谁相问，独卧长安泣岁华。
风烟放荡花披猖，Fa女儿飞短墙。绣袍驰马拾遗翠，锦袖38鸡喧广场。天地气和融霁色，池台日暖烧春光。自怜尘土无他事，空脱荷衣泥醉乡。
寒食都门作　　　　　　　　　胡曾
二年寒食住京华，寓目春风万万家。金络马衔原上草，玉颜人折路傍花。轩车竞出红尘合，冠盖争回白日斜。谁念都门两行泪，故园寥落在长沙。
清明日送邓芮还乡　　　　　　方干
钟鼓喧离室，车徒促〈一作役〉夜装。晓榆新变火，轻柳暗飞霜。转镜看华发，传杯话故乡。每嫌儿女泪，今日目沾裳。
次韵酬张补阙寒食见寄之什　　郑谷
柳近清明翠缕长，多情右衮不相忘。开缄虽睹新篇丽，破鼻须闻冷酒香。时态懒随人上下，花心日被蝶分张。朝稀且莫轻春赏，胜事由来在帝乡。
避地寒食　　　　　　　　　　韩
避地淹留已自悲，况逢寒食泪沾衣。残春孤馆人愁坐，斜日空园花乱飞。路远渐忧知己少，时危又与赏心违。一名所系无穷事，争敢当年便息机。
寒食夜　　　　　　　　　　　前人
清江碧草两悠悠，各自风流一种愁。正是落花寒食夜，夜深无伴倚南楼。
长安清明　　　　　　　　　　韦庄
早是伤春梦雨天，可堪芳草更芊芊。内官初赐清明火，上相f分曰打钱。紫陌乱嘶红叱拨，绿杨高映画Fa。游人记得承平事，暗喜风光似昔年。
丙辰年~州遇寒食城外醉吟三首前人
满街杨柳绿丝烟，画出清明二月天。好是隔帘花树动，女郎撩乱送Fa。
雕阴寒食足游人，金凤罗衣湿麝薰。肠断入城芳草路，淡红香白一群群。
雨丝烟柳欲清明，金屋人f暖凤笙。永日迢迢无一事，隔街闻筑气律。
钟陵寒食日郊外f游　　　　　曹松
可怜时节足风情，杏子粥香如冷饧。无奈春风输旧火，遍教人唤作山樱。
清明日　　　　　　　　　　李建勋
他皆携酒寻芳去，我独关门好静眠。唯有杨花似相觅，因风时复到床前。
寒食日作　　　　　　　　　　徐铉
厨冷烟初禁，门f日更斜。东风不好事，吹落满庭花。过社纷纷燕，新晴淡淡霞。京都盛游观，谁访子云家。
寒食成判官垂访因赠　　　　　前人
常年寒食在京华，今岁清明在海涯。远巷踏歌深夜月，隔帘吹管数枝花。鸳鸾得路音尘阔，鸿雁分飞道里赊。不是多情成二十，断无人解访贫家。
清明日清远峡作　　　　　　　前人
岭外春过半，途中火又新。殷勤清远峡，留恋北归人。
寒食　　　　　　　　　　　释云表
寒食悲看郭外春，野田无处不伤神。平原垒垒添新冢，半是去年来哭人。
宫词　　　　　　　　花蕊夫人徐氏
寒食清明小殿旁，Z楼双夹38鸡场。内人对御分明看，先赌红罗被十床。
清明　　　　　　　　　　宋王禹
无花无酒过清明，兴味萧然似野僧。昨日邻家乞新火，晓窗分与读书灯。
寒食　　　　　　　　　　　　前人
今年寒食在商山，山里风光亦可怜。稚子就花拈蛱蝶，人家依树系Fa。郊原晓绿初经雨，巷陌春阴乍禁烟。副使官f莫惆怅，酒钱犹有撰碑钱。
山中寒食　　　　　　　　　　林逋
方塘波绿杜蘅青，布谷提壶已足听。有客新尝寒具罢，据梧慵复散幽经。
清明日玉津园赐宴即席　　　文彦博
节应桐华始，筵开禁苑新。推恩缘旧物，加惠及陈人。众乐闻天奏，同寅会柄臣。兰肴享丰洁，桂醑酌芳醇。覆育需云广，涵濡湛露均。桑榆垂晚景，何路报尧仁。
寒食开西园　　　　　　　　　田况
春风寒食节，夜雨昼晴大。日气薰花色，韶光遍锦川。临流飞凿落，倚榭立Fa。槛外游人满，林间饮帐鲜。众音方杂e，馀景更留连。座客无辞醉，芳菲又一年。
次韵何若谷寒食燕集　　　　　赵\
雨过江城绝点尘，清明佳节匝千门。舞香扑坐花新戴，歌响盘云曲旋翻。几欲为春留日驭，直须同俗醉衢尊。因思老氏登台乐，若此斯民未足论。
清明赐新火　　　　　　　　欧阳修
鱼钥侵晨放九门，天街一骑走红尘。桐花应候催嘉节，榆火推恩忝侍臣。多病正愁饧粥冷，清香但爱蜡烟新。自怜惯识金莲烛，翰院曾经七见春。
清明后三日同邻几景仁次道中道兴宗元明秉国如晦公疏饮赵道士东轩以日暮天无云春风扇微和为韵得和字　　　司马光
寂寥清明后，馀春已无多。f轩富佳致，不惜载酒过。水木晚尤秀，风烟晴更和。临樽不尽醉，奈此芳菲何。
寒食出郊　　　　　　　　　　韩维
都门气象雨馀佳，压尽风尘见草芽。日薄风和近郊路，朱红粉白远林花。堤间独去姗女，柳下相逢^辘车。丝鬓未催樽酒在，不须辛苦问年华。
和子由寒食　　　　　　　　　苏轼
寒食今年二月晦，树林深翠已生烟。绕城骏马谁能借，到处名园意尽便。但挂酒啄羌普担偶题诗句不须编。忽闻啼V惊羁旅，江上何人治废田。
寒食夜　　　　　　　　　　前人
漏声透入碧窗纱，人静Fa影半斜。沉麝不烧金鸭冷，澹云笼月照梨花。
寒食郊外　　　　　　　　　孔平仲
涔涔雨沉城，浩浩泥没辙。四山气如蒸，万里天欲雪。我时出郊s，山径屡曲折。虽怀颠沛忧，亦有观览悦。幽花媚林薄，粲粲生意发。红紫相后先，各自有时节。长松困冰雪，憔粹终不屈。及今翠夭矫，腾拔见筋骨。阴阳有代谢，物性安可夺。请视大块中，纷纷尽毫末。兴衰若鳞次，今古犹阅。只此晦与晴，变态亦俄忽。归路日已炀，披襟涤初热。
漏声透入碧窗纱，人静Fa影半斜。沉麝不烧金鸭冷，澹云笼月照梨花。
清明卧病有感二首　　　　　　张耒
支离病卧逢佳节，漂泊西游寄洛城。重帽避风惟益睡，青筇扶步不禁行。红飘残萼知风急，绿满新林寄乌声。不见贾生遗宅处，空传金谷旧园名。悲歌身世惊将老，怅望古今空复情。笑看家人竞时节，争持新火照清明。
飘萍著处即为家，伏枕悠悠对物华。处处Fa竞男女，年年寒食乱风花。药囊亲坐劳频检，酒瓮生尘亦可嗟。未老会寻吴市卒，苦贫须种邵平瓜。云烟南望群山会，水树东浮去路斜。行止此生应有命，不须辛苦问生涯。
清明日船中书事　　　　　　　前人
清明不到旅人家，乞火邻船自试茶。弄柳好风低作舞，夹船春浪细浮花。
寒食前五日作　　　　　　　周紫芝
寒食风埃满客巾，西湖烟雨送愁频。日高未起乌呼梦，春晚不归花笑人。
寒食病起　　　　　　　　　　前人
桃花落后燕双飞，三度清明换客衣。犹有江南故乡梦，起寻杨柳插朱扉。
寒食辇下　　　　　　　　　　曹组
海棠时节又清明，尘敛烟收雨乍晴。几处青帘沾酒市，一竿红日卖花声。Z率毕蛩竺殴，绣毂遥随辇路行。日暮人人醉归去，熙熙春物见升平。
寒食　　　　　　　　　　　陈与义
草草随时事，萧萧傍水门。浓阴花照野，寒食柳围村。客袂空佳节，莺声忽故园。不知何处笛，吹恨满清尊。
清明　　　　　　　　　　　　前人
街头女儿双髻鸦，随蜂趁蝶学妖邪，东风也作清明节，开遍来禽一树花。
又
雨晴f步涧边沙，行入荒林闻乱鸦。寒食清明惊客意，暖风迟日醉梨花。书生投老王官谷，壮士偷生漂母家。不用Fa与蹴鞠，只将诗句答年华。
清明舟次吴门　　　　　　　沈与求
篷窗恰受夕阳明，杨柳梨花半月程。老去不知寒食近，一篙烟水载春行。
寒食郊行书事二首　　　　　范成大
野店垂杨步，荒祠苦竹丛。鹭窥芦箔水，鸟啄纸钱风。媪引红妆女，儿扶烂醉翁。深村好时节，应为去年丰。垄麦欣欣绿，山桃寂寂红。帆边渔浪，木末酒旗风。信步随芳草，迷途问小童。赏心添脚力，呼渡过溪东。
清明日狸渡道中　　　　　　　前人
洒洒沾衣雨，披披侧帽风。花然山色里，柳卧水声中。石马立当道，纸鸢鸣半空。间人散后，乌鸟正西东。
寒食　　　　　　　　　　　　陆游
峡云烘日欲成霞，水生纹浅见沙。又向蛮方作寒食，强持卮酒对梨花。身如巢燕年年客，心羡游僧处处家。赖有春风能领略，一生相伴遍天涯。
寒食雨作　　　　　　　　　杨万里
双燕冲帘报禁烟，唤惊昼梦耸诗肩。晚寒正与花为地，晓雨能令水作天。桃李海棠联病眼，清明寒食又经年。老来不办雕新句，报答风光且一篇。
孤山寒食　　　　　　　　　赵师秀
二月芳菲在水边，旅人消困亦随缘。晴舒蝶翅初匀粉，雨压杨花未放绵。有句自题f处壁，无钱难买贵时船。最怜隐者高眠地，日日春风是管弦。
寒食　　　　　　　　　　　　韩W
晚色犹笼淡淡烟，花间行过小溪边。人家寒食当晴日，野老春游近午天。吹尽海棠无步障，开成山柳有堆绵。呼儿觅友从邻伴，f看村农又下田。
清明插柳　　　　　　　　　宋伯仁
清明是处插垂杨，院宇深深绿翠藏。心地不为尘俗累，不簪杨柳也何妨。
寒食日花宴集唐　　　　　　　李
万象鲜明禁火前，红英翠萼簇芳筵。残春未必多风雨，少别华又隔年。
越中清明集唐　　　　　　　　前人
柳色千家与万家，f身行止属年华。残花落日小斋闭，几个春舟在若耶。
寒食　　　　　　　　　　金马定国
燕泥半落乌衣巷，柳色全添绿绮窗。且伴丁香过寒食，弄晴蝴蝶一双双。
丁未寒食归自三泉　　　　　元好问
春山晴暖紫生烟，山下分流百道泉。未放小桃装野景，已看茅屋映Fa。饥乌得食争相唤，醉叟行歌只自颠。寒食明年定何许，故人尊酒且留连。
辛未寒食　　　　　　　　　　前人
寒食年年好，今年迥不同。Fa与花影，并在月明中。
庚辰西城清明　　　　　元耶律楚材
清明时节过边城，远客临风几许情。野鸟间关难解语，山花烂漫不知名。葡萄酒熟愁肠断，玛瑙杯寒醉眼明。遥想故园今好在，梨花深院鹧鸪声。
寒食道中　　　　　　　　　刘因
簪花楚楚归宁女，荷锸纷纷上冢人。万古人心生意在，又随桃李一番新。
清明日锦堤行乐　　　　　　　王恽
浪说兰亭禊事修，年年春好锦堤游。花翻舞袖惊歌板，柳隔高城暗酒楼。绿树恐应春事老，金鞭重为使君留。竹西路晚归时醉，何处珠帘半上钩。
林村寒食　　　　　　　　　戴表元
出门杨柳碧依依，木笔花开客未归。市远无饧供熟食，村深有r试生衣。寒沙犬逐游鞍吠，落日鸦衔祭肉飞。闻说旧时春赛罢，家家鼓笛醉成围。
寒食游廉园　　　　　　　　张养浩
湖天雨过澹春容，辇路迢迢失软红。花柳巧为莺燕地，管弦遥递绮罗风。群仙出没空明里，千古销沉感慨中。免俗未能君莫笑，赏心吾亦与人同。
乙卯清明沅州郊行　　　　　曹伯启
信马沅江江上路，历览芳菲忘故步。因逢古庙说前朝，忽见孤舟横野渡。二难恨识十年迟，四美岂期今日具。人生能得几清明，莫对残阳怨迟暮。
清明日留西山　　　　　　　　范Z
离家六度见清明，知是何时出帝京。今日登临倍惆怅，好山多似豫章城。
寒食舟中　　　　　　　　　　黄潜
东风溪水碧涟涟，溪上青萝独系船。正是落花寒食夜，水烟沙月又鸣鹃。
寒食山居　　　　　　　　　　柳贯
岁月无情日变迁，惜春留得酒家钱。梨花小雨惊寒食，杨柳东风似去年。志士属当躬井臼，善人谁为表原田。老来抚节偏多感，何必云安有杜鹃。
清明游鹤林寺　　　　　　　萨都刺
青青杨柳啼乳鸦，满山烂开红白花。小桥流水过古寺，竹篱茅舍通人家。潮声岳寺渌啥ィ骑鹤少年酒初醒。若将何物赏清明，且伴山僧煮新茗。
寒食　　　　　　　　　　　　宋无
十日花时九风雨，年年百五病愁中，春寒不禁香篝火，红蜡青烟忆汉宫。
清明游陈氏园亭　　　　　　洪希文
村村花柳暗晴川，百五时光过客然。绿暗园林尚佳节，清明亭馆自新烟。喜逢熟食传遗俗，怕著新衣学少年。惆怅东阑花似雪，人生底处胜樽前。
清明日风雨凄然舟泊东林西浒步过伯璇徵君高斋焚香瀹茗出示燕文贵秋山萧寺图展玩良久因赋一绝　　　　　　　倪瓒
野棠花落过清明，春事匆匆梦里惊。倚棹微吟沙际路，半江烟雨暮潮生。
途中寒食　　　　　　　　　　马臻
行装迢递转孤城，一路f吟缓客程。泼火雨晴饧粥冷，落花风暖笋舆轻。感时已悟庄生梦，遗俗空咏樽忧濉Ｖ挥刑渚榻馊艘猓平芜漠漠两三声。
清明独坐　　　　　　　　　明袁凯
花柳千家郭外村，老夫官屋近荒园。晴林渺渺浮云气，细草油油叠浪痕。川上画船争载酒，烟中长笛自销魂。暮年况复追游倦，落日泥墙独闭门。
寒食逢杜贤良饮　　　　　　　高启
杨柳无烟江水长，邻家风雨杏饧香。逢君共把金陵酒，忘却今朝在异乡。
清明呈馆中诸公　　　　　　　前人
新烟著柳禁垣斜，杏酪分香俗共F。白下有山皆绕郭，清明无客不思家。主侯祠畔迷芳草，卢女门前映落花。喜得故人同待诏，拟沾春酒醉京华。
客中寒食有感　　　　　　　　杨基
减衣时节尚寒天，暂倚东风泊画船。十里楼台仍细雨，五侯池馆又新烟。且簪杨柳酬佳节，莫对桃花忆去年。总是无情也肠断，鹧鸪声里又啼鹃。
江村寒食　　　　　　　　　　前人
预折杨枝插绕檐，豆糜香软麦饧甜。春衣未染新丝纤，午篆犹分旧火添。小雨送花青见萼，轻雷催笋碧抽尖。不因人远伤离别，那得新愁上短髯。
壬子清明看花有感　　　　　　前人
吉祥寺里千堆锦，绿发仙人对花饮。腰豉金盘五色篮，醉归犹带花枝寝。东风壬子几清明，三十年来寺已倾。沙河塘上痴儿女，犹想钱塘太守名。看花我亦逢壬子，况是清明非偶耳。莫论南浦与西湖，楚水吴山正相似。青莲居上识前因，金粟如来是后身。总不能知尘外劫，也须曾是会中人。
清明日偶成　　　　　　　　　袁宗
窗下修书寄远人，燕泥时复鹨陆怼６风催下清明雨，莺老花残又一春。
清明即事　　　　　　　　　　瞿佑
风落梨花雪满庭，今年又是一清明。游丝到地终无意，芳草连天若有情。满院晓烟闻燕语，半窗晴日照蚕生。Fa一架名园里，人隔垂杨听笑声。
寒食旅怀　　　　　　　　　　谢晋
帘外春阴似去年，异乡寒食倍凄然。梨花香褪空飘雪，杨柳条长不禁烟。无处追随乘款段，谁家欢笑送Fa。晚来走向东邻媪，乞与青灯照客眠。
清明书感　　　　　　　　　　童轩
两年作县越江湄，回首乡关未得归。华发又惊佳节换，青云堪叹故交稀。山村细雨梨花发，茅屋东风燕子飞。潦倒不须嗟薄宦，且将樽酒送斜晖。
寒食旅怀　　　　　　　　　　谢榛
蓟北惊寒食，淹留几自嗟。春风来燕子，落日在桃花。丘垄行边泪，江湖梦里家。不知疏懒客，何物是生涯。
春词二首　　　　　　　　　李同芳
常年二月已清明，今年清明三月中。寄语寻春携酒客，桃花虽歇有东风。
十千沽酒冶游郎，日指桃林是醉乡。花下停车莺语乱，蹊边拾翠燕泥香。
寒食行　　　　　　　　　　朱阳仲
谁家墓头作寒食，野棠离离间古柏。香毂辚辚拜扫归，日暮风吹纸钱白。纸钱不到黄泉路，岁岁化为坟上土。人生苦乐百年中，笑杀荒山石羊虎。西家女儿哭未休，城东又作踏青游。满地花枝38芳草，还嫌落日催归早。待得明年寒食时，又来挂纸一沾衣。
清明日游新观音祠　　　　　王叔承
一百六日春正浓，江村片水桃花通。兰桡双飞柳底灭，船头细草摇轻红。女郎祠前美人集，骄春粉黛花神泣。小姑倚嫂姊将妹，佛香惹袖朝云湿。竞舍金钗铸善财，笑打流莺映花立。等f倾尽吴儿国，玉骢彷佛酒无色。百年日日宜清明，昨日无端送寒食。眼前色界非非天，烟花梦断空遗钿。青原寡妇哭何事，日暮东风吹纸钱。
都下寒食　　　　　　　　　王稚登
骑马寻春春尚迟，东风空自向人吹。燕王城里千株柳，寒食看来未有丝。
清明舟中　　　　　　　　　程嘉燧
清明寒食山头哭，到处犹传旧风俗。无家自愧百年身，有情共伤千里目。汉阳渡口柳依依，江风作花雪打衣。经旬始过道士，五日未离黄鹤矶。吴王庙前乌衔肉，又搅奔江作银屋。叉渔艇子不敢行，昼傍官船愁水宿。春光忽开三月三，红桃写镜江拖蓝。烟花才下两孤北，松楸正在九华南。S矶亭亭落日孤，春原尽处是芜湖。青烟白道人归去，纸钱挂树啼鸢乌。
清明　　　　　　　　　　　葛一龙
今日还留昨日寒，一年春又客中07。太湖石畔柴门影，鱼咂飞花上钓滩。
江村寒食　　　　　　　　　宋登春
白鸟忘机久，青山吾道存。兴来从仗履，老去爱鸡豚。杨柳桥边市，桃花江上村。童儿沽酒至，风雨闭柴门。
清明日舟　　　　　　　　吴鼎芳
似晴欲雨养花天，湖中冉冉生白烟。波光夹岸绿无际，买得扁舟春可怜。可怜最是清明节，青青踏处盈盈袜。陌上渐歌桑，渡头仍弄楫。燕燕正飞来，莺莺啼未歇。几树啼莺歇更啼，几家芳草绿初齐。桥回野渡还官渡，路接山溪又水溪。山边水边春风起，松花柳花飞不已。春风摇荡棹歌前，花香撩乱蓬窗底。棹击空明溅酒衣，中流容与澹忘归。西林落日东林暝，隔水渔灯映远扉。
清明醉步　　　　　　　　　王泰际
寒食能晴仅有天，扶携筐踏春田。生人分醉黄泉酒，宿火重温青墓烟。无味强从欢笑侣，自明非复冶游年。良辰动是添愁思，理发支颐一榻前。

[book_title]岁功典第四十一卷
清明部艺文三〈词〉
蝶恋花　　　　　　　　南唐冯延己
六曲阑干偎碧树，杨柳风轻，展尽黄金缕。谁把钿筝移玉柱，穿帘海燕双飞去。　满眼游丝兼落絮，红杏开时，一霎清明雨，浓睡觉来莺乱语，惊残好梦无寻处。
越溪春　　　　　　　　　宋欧阳修
三月十三寒食日，春色遍天涯。越溪阆苑，繁华地傍。禁垣珠翠，烟霞红粉，墙头Fa，影里临水人家。　归来晚，驻香车，银箭透窗纱。有时三点两点雨霁，朱门柳细风斜，沉麝不烧金鸭冷，玲珑月，照梨花。
清平乐　　　　　　　　　　　张先
青袍如草，得意还年少。马跃绿螭金络脑，寒食乍临新晓。　曲桥斜度鸾桥，西园一片笙箫。自欲剩留春住，风光无奈飘飘。
玉楼春〈乙卯吴与寒食〉　　　前人
龙头舴艋吴儿竞，笋柱Fa游女并。芳洲拾翠暮忘归，秀野踏青来不定。　行云去后遥山暝，已放笙歌池院静。中庭月色上清明，无数杨花过无影。
小镇西犯　　　　　　　　　　柳永
水乡初禁火，青春永老。芳菲满柳汀。烟岛波际，红帏缥缈，尽杯盘，小歌祓禊，声声谐楚调。　路缭绕，野桥新市里花。妓好引游人竞来，欢笑酩酊，谁家年少，信玉山倾倒。家何处，落日眠芳草。
木兰花慢〈清明〉　　　　　　前人
拆桐花烂熳，乍疏雨，洗清明。正艳杏烧林，缃桃绣野，芳景如屏，倾城尽寻胜赏，骤雕鞍，绀页鼋s。风暖繁弦脆管，万家竞奏新声。　盈盈，38草踏青，人艳冶，递逢迎。向路傍往往，遗簪堕珥，珠翠纵横。欢情，对佳丽地，任金罄竭玉山倾。07却明朝永日，画堂一枕春酲。
南歌子　　　　　　　　　　　苏轼
日薄花房绽，风和麦浪轻。夜来微雨洗郊s。正是一年春好，近清明。　巳改煎茶火，犹调入粥饧。使君高会有馀清。此乐无声无味，最难名。
浣溪沙〈寒食初晴对酒〉　　　毛滂
小雨初收蝶做团，和风轻拂燕泥乾。Fa院落落花寒。　莫对清樽追往事，更催新火续馀欢。一春心绪倚阑干。
前调〈寒食初晴见牡丹〉　　　前人
魏紫姚黄欲占春，不教桃杏见清明。残红吹尽恰才晴。　芳草池塘新涨绿，官桥杨柳半拖青。Fa院落管弦声。
蝶恋花〈寒食〉　　　　　　　前人
红杏梢头寒食雨，燕子泥新，不住飞来去。行傍柳阴闻好语，莺儿穿过黄金缕。　桑落酒寒杯懒举，总被多情，做的无情绪，春过二分能几许，银台新火重帘暮。
鹤冲天　　　　　　　　　　杜安世
清明天气，永日愁如醉。台榭绿阴浓。薰风细，燕子巢方就盆。池小新荷蔽，恰是逍遥际。单夹衣裳，半笼软玉肌体。　石榴吐艳，一撮红绡，比窗外，数修篁寒，相倚有个关心处，难相见，空凝睇，行坐深闺里，懒更妆梳，自知新来憔悴。
蝶恋花〈寒食〉　　　　　　赵令
欲减罗衣寒未去，不灾榱保人在深深处。红杏枝头花几许，啼痕止恨清明雨。　尽日水沉香一缕，宿酒醒迟，恼破春情绪，飞燕又将归信误，小屏风上西江路。
清平乐〈清明〉　　　　　　　前人
春风依旧，著意隋堤柳。差得鹅儿黄欲就，天气清明时候。　去年紫陌青门，今宵雨魄云魂。断送一生憔悴，只消几个黄昏。
感皇恩〈寒食〉　　　　　　晁冲之
寒食不多时，牡丹初卖。小院重帘燕飞碍，昨宵风雨，尚有一分春在。今朝犹自得，阴晴快。　熟睡起来，宿酲微带。不惜罗，襟h眉黛。日长梳洗，看著花阴移改，笑拈双杏子，连枝戴。
倦寻芳　　　　　　　　　　　王
露向晓，帘幕风轻，小院f昼，翠径莺来。惊下乱红铺绣。倚危楼，登高榭。海棠著雨胭脂透，算韶华，又因循过了，清明时候。　倦游宴，风光满目，好景良辰，谁共携手。恨被榆钱，买断两眉长38，忆得高阳人散后落花流水仍依旧，这情怀，对东风，尽成消瘦。
玉楼春〈寒食〉　　　　　　　谢逸
弄晴数点梨花雨，门外画桥寒食路。杜鹃飞破草间烟，蛱蝶惹残花底雾。　东君著意怜樊素，一段韶华天付与。妆成不管露桃嗔，舞罢从教风柳妒。
应天长〈寒食〉　　　　　　周邦彦
条风布暖，霏雾弄晴，池塘遍满春色。正是夜堂无月，沉沉暗寒食，梁间燕，社前客，似笑我。闭门愁寂。乱花过，隔院芸香，满地狼籍。　长记那回时，邂逅相逢，郊外驻油壁。又见汉宫传烛，飞烟五侯宅。青青草，迷路陌强。载酒细，寻前迹，市桥远，柳下人家，犹自相识。
锁窗寒〈寒食〉　　　　　　　前人
暗柳啼鸦，单衣伫立，小帘朱户。桐花半亩，静锁一庭愁。雨洒空阶，夜阑未休。故人剪烛西窗语。似楚江暝寞，风灯零乱，少年羁旅。　迟暮，嬉游处。正店舍无烟，禁城百五。旗亭唤酒，付与高阳俦侣。想东园，桃李自春，小唇秀靥今在否。到归时，定有残英，待客携樽俎。
三台　　　　　　　　　　万俟雅言
见梨花初带夜月，海棠半含朝雨。内苑春不禁，过青门，御沟涨，潜通南浦。东风静，细柳垂金缕，望凤阙非烟非雾。好时代，朝野多欢，遍九陌，太平箫鼓。　乍莺儿百啭断续，燕子飞来飞去。近绿水，台榭映Fa，38草聚，双双游女。饧香更，酒冷踏青路；会暗识，夭桃朱户。向晚骤，宝马雕鞍，醉襟惹，乱花飞絮。　正轻寒轻暖漏永，半阴半晴云暮。禁火天，已是试新妆，岁华到，三分佳处。清明看，汉宫传蜡炬，散翠烟，飞入槐府，敛兵卫，阊阖门开，任传宣，又要休务。
谒金门　　　　　　　　　　　陈克
柳丝碧，柳下人家寒食。莺语匆匆花寂寂，玉阶春藓湿。　f凭熏笼无力。心事有谁知得。檀炷绕窗灯背壁，画檐残雨滴。
满江红　　　　　　　　　　赵师侠
烟浪连天，寒尚峭，空飨赣辍４喝ヒ玻红绡芳径，绿肥江树，山色云笼迷远近，滩声水急忘难阻。挂片帆，掠岸晚风轻，停烟渚。　浮世事，皆如许。名利役，惊时序。叹清明寒食，小舟为旅。露宿风餐安所赋，石泉槐火知何处。动归心，犹赖翠烟中，无杜宇。
念奴娇　　　　　　　　　　　前人
斜风疏雨，正无聊，情绪天涯寒食。烟重云娇，春烂漫，却得轻寒邀勒。柳褪鹅黄，池添鸭绿，桃杏浑狼籍。乱山深处，尚留些子春色。　海燕未便归来，踏青38草谁，与同寻觅。杜宇多情，芳树里，只管声声历历。似劝行人，不如及早作，个归消息。休教肠断，梦魂空费思忆。
渔家傲　　　　　　　　　　张元干
寒食西郊湖畔路，天低野阔山无数。路转冈斜花满树，丝吹雨，南枝占得春光住。　藉草携壶花底去，花飞酒面香浮处。老子调羹当独步。须记取，坐中都是芳菲侣。
桑子〈清明〉　　　　　　　曾觌
清明池馆晴还雨，绿涨溶溶，花里游蜂，宿粉栖香锦绣中。　玉箫声断人何处，依旧春风，万点愁红，乱逐烟波总向东。
端正好〈清明〉　　　　　　辛弃疾
软波拖碧蒲芽短，画楼外花晴柳暖。今年自是清明晚，便觉芳情较懒。　春衫瘦东风剪剪，过花坞香吹醉面，归来立马斜阳岸，隔岸歌声一片。
行香子　　　　　　　　　　　前人
好雨当春，要趁归耕，况而今已是清明。小窗坐地，侧听檐声，恨夜来风、夜来月、夜来云。　花絮飘零，莺燕丁宁，怕妨侬湖上f行。天心肯后费甚，心情放，霎时阴、霎时雨、霎时晴。
满江红　　　　　　　　　　　前人
可恨东君，把春去，春来无迹。便过眼，等f输了，三分之一。昼永暖翻红杏雨，风清扶起垂杨力。更天涯，芳草最关情，烘残日。　湘浦岸，南塘驿。恨不尽，愁如织。算年年辜负，对他寒食。便恁归来能几许，风流早已非畴昔。凭画阑，一线数飞鸿，沈空碧。
春光好　　　　　　　　　　葛立方
禁烟却酿春愁，正系马清淮渡头。后日清明，催叠鼓应在扬州。　归时元巳临流，要绮陌芳郊，恣游三月，羁怀当一洗，莫放觥筹。
谒金门　　　　　　　　　　吕胜己
嗟久客，又见他乡寒食。流水断桥春寂寂，孤村烟火息。　白去红飞无迹，千树总成新碧。醉里伤春愁似织，东风欺酒力。
菩萨蛮　　　　　　　　　　　刘
吹箫人去行云杳，香篝绣被都f了。叠损缕金衣，伊家浑不知。　冷烟寒食夜，淡月梨花下。犹自软心肠，为他烧夜香。
淡黄柳　　　　　　　　　　　姜夔
空城晓角，吹入垂杨陌。马上单衣寒侧侧。看尽鹅黄嫩绿，都是江南旧相识。　正岑寂，明朝又寒食。强携酒，小桥宅，怕梨花落尽成秋色。燕燕飞来，问春何在。唯有池塘自碧。
极相思　　　　　　　　　　　陆游
江头疏雨轻烟，寒食落花天。翻红坠素，浅霞暗锦，一段凄然。　惆怅东君堪恨处，也不念冷落，尊前那堪，更看漫空，相趁柳絮榆钱。
十二时〈寒食〉　　　　　　　谢懋
池塘绿遍，王孙芳草依依。斜日游丝郧缰纾系东风无力。　蝶趁幽香蜂酿蜜。Fa外，卧红堆碧，心情费消遣，更梨花寒食。
渡江云〈清明〉　　　　　　　刘镇
和风乍扇，又还是，去年清明重到。喜见燕子巧说千般，如人道。墙头陌上青梅小，是处有f花芳草。偶然思想前欢，醉赏牡丹时早。　当此三春媚景好，连宵恣乐情怀，歌曲纵有，珍珠难买。红颜长年少，从他乌兔茫茫走，更莫待花残莺老，恁时欢笑。休把黄金换了。
水龙吟〈清明〉　　　　　　　前人
弄晴台馆收烟，候时有燕泥香坠。宿酲未解，单衣初试。腾腾春思，前度桃花，去年人面，重门深闭，记彩鸾别后，青骢归去，长亭路，芳尘起。　十二屏山遍倚，任苍苔点红如缀。黄昏人静，暖香吹月，一帘花碎。芳意婆娑，绿阴风雨，画桥烟水。笑多情司马，留春无计，湿青衫泪。
谒金门　　　　　　　　　　卢祖皋
f院宇，独自行来行去。花片无声帘外雨，浅寒生碧树。　做弄清明时序，料理春酲情绪。忆得归时停棹处，画桥空落絮。
端正好〈清明〉　　　　　　史达祖
细风微月垂杨院，记年少春愁，一点栖莺。未觉花梢颤，踏损残红几片。　长安共日边近远，况老去芳情渐减，屏山几夜春寒浅。却怕因而梦见。
钗头凤〈寒食饮绿亭〉　　　　前人
春愁远，春梦乱，凤钗一股轻尘满。江烟白、江波碧、柳户清明，燕帘寒食，忆、忆、忆。　莺声暖，箫声短。落花不许春拘管。新相识，休相失，翠陌吹衣，画楼横笛。得、得、得。
阳春曲　　　　　　　　　　　前人
杏花烟、梨花雨，谁与晕开。春色坊巷晓，侄风断。旧火销处，近寒食。少年踪迹愁，暗隔水南山北，还是宝络雕鞍。被莺声唤来香陌。　记飞盖西园，寒犹凝结惊醉耳。谁家夜笛，灯前重帘不挂，华裾粉痕曾拭。如今故里，信息赖海燕，年时相识，奈芳草正锁江南梦，春衫怨碧。
祝英台近〈寒食〉　　　　　　韩W
馆娃宫，采香径，范蠡五湖侧。子夜吴歌，声缓不须拍。崇桃积李花间，芳洲绿遍，更冉冉，柳丝无力。　试思忆，老去一片身心，辜负好春色。古往今来，时序恼行客。去年今日山中，如何知得，却又在，他乡寒食。
水调歌头〈清明严濑〉　　　　前人
今古钓台下，行客系扁舟。扁舟何似云山，千叠亦东游。我欲停桡一醉，与写生平幽愤，横管更清讴。小上客星阁，短鬓独搔头。　风乍敛，云未起，雨初收。一年花事，数声`欲春休。吊古怀贤情味，只有浮名如故，谁复识羊裘。赖得元英隐，相望此溪流。
满江红　　　　　　　　　　　吴潜
柳带榆钱，又还过，清明寒食。天一笑，满园罗绮，满城箫笛。花柳得晴红欲染，远山过雨青如滴。问江南，池馆有谁来，江南客。　乌衣巷，今犹昔；乌衣事，今难觅。但年年燕子，晚烟斜日。抖擞一春尘土债，悲凉万古繁华迹。且芳尊，随分趁芳时，休虚掷。
兰陵王　　　　　　　　　　李昴英
燕穿幕，春在深深院落，单衣试，龙泳旋熏，又怕东风晓寒薄。别来情绪恶，瘦得，腰围柳弱。清明近，正似海棠，怯雨芳踪任飘泊。　钗留去年约，恨易老娇莺。多误灵鹊，碧云杳渺天涯各。望不断芳草，又迷香絮，回文强写字屡错，泪欲注还阁。　孤酌，住春脚。更彩局谁，宝轸慵学，阶除拾取飞花嚼。是多少春恨，等f吞却。猛拍阑干，叹命薄，悔旧诺。
应天长　　　　　　　　　　方千里
嫩黄上柳，新绿涨池，东风艳冶天色。又见乍晴还雨，年华傍寒食。春依旧，身是客，对丽景，易伤岑寂。怅凝望，一带平芜，剪就茵籍。　前度少年场，醉记旗亭，联句遍窗壁。调笑映墙红粉，参差水边宅。芦鞭懒，过故陌，恨未老，渐成陈迹。漫无语，立尽斜阳，怀抱谁识。
虞美人　　　　　　　　　　沈端节
去年寒食初相见，花上双飞燕。今年寒食又花开，垂下重帘不许燕归来。　隔帘听燕呢喃语，似说相思苦。东君都不管f愁，一任落花飞絮两悠悠。
前调　　　　　　　　　　　　前人
卧红堆碧纷无数，春事知何许。斑斑小雨`梨花，又是清明时候不归家。　伤春减尽东阳带，人道多情态。青春留下许多愁，分付与君今夜一停休。
南歌子〈清明〉　　　　　　　黄升
天上传新火，人间试W衣。定巢新燕觅香泥，不为绣帘朱户说相思。　侧帽吹飞絮，凭阑送落晖。粉痕销淡锦书稀，怕见山南山北子规啼。
玉漏迟　　　　　　　　　　吴文英
絮花寒食路，晴丝20日。绿阴吹雾，客帽欺风，愁满画船烟浦，Z挂Fa散后，怅尘锁，燕帘莺户，从间阻，梦云无准，鬓霜如许。　夜久绣阁藏娇，记掩扇传歌，剪灯留语，月约星期，细把花须频数，弹指一襟怨恨，漫空倩，啼鹃声诉，深院宇，黄昏杏花微雨。
瑞龙吟〈清明竞渡〉　　　　　前人
大溪面，遥望绣羽冲烟。锦梭飞练。桃花三十六陂，鲛宫睡起，娇雷乍转。　去如箭，催趁戏旗游鼓，素澜雪溅。东风冷湿蛟腥，澹阴送昼，轻霏弄晚。　洲上青O生处，38春不管，怀沙人远。残日半开一川，花影零乱，山屏醉缬，连悼东西岸，阑干倒，干红妆靥，铅香不断。傍暝疏帘裕翠涟皱净，笙歌未散，簪柳娇桃嫩，犹自有，玉龙黄昏吹怨，重云暗阁，春霖一片。
兰陵王　　　　　　　　　　陈允平
古堤直，隔水轻盈r碧。东风路，还是舞烟，眠露年年自春色。红尘遍京国，留滞，高阳醉客。斜阳外，千缕翠条。流莺度金尺。　长亭半陈迹，记曾系征鞍，频护歌席，匆匆江上又寒食。回首处应念，旧曾攀折，依然离恨遍四驿，倦游尚南北。　恻恻，怨怀积。渐楚榭寒收，隋苑春寂。颦眉不尽相思极。想人在何处，倚楼横笛。f情似絮，更那听，夜雨滴。
鹧鸪天〈清明〉　　　　　　　周密
燕子时时度翠帘，柳眠犹未褪香绵。落花门巷家家雨，新火楼台处处烟。　情脉脉，恨厌厌，东风吹动画Fa，刺桐开尽莺声老，无奈春风祗醉眠。
前调　　　　　　　　　　　　前人
相傍清明情更悭，闭门空自惜花残，海棠半拆难禁雨，燕子初归不奈寒。　金鸭冷，锦鸳f，银缸空照小屏山，翠罗袖薄，东风峭独，倚西楼第几阑。
柳梢青〈清明夜雪〉　　　　　张炎
一夜凝寒，忽成琼树。换却繁华，因甚春深，片红不到，绿水人家。　眼惊白昼天涯，空望断，尘香钿车，独立东风，曲阑惆怅，莫是梨花。
庆春宫〈都下寒食〉　　　　　前人
波荡兰觞，邻分杏酪，昼辉冉冉烘晴，20索飞仙，戏船移景，薄游也自人。短桥虚市，听隔柳，谁家卖饧，月题争系，油壁相连，笑语逢迎。　池亭小队秦筝，就地围香。临水湔裙，冶态飘云，醉妆扶玉，未应f了芳情。旅怀无限。忍不住，低低问春，梨花落尽，一点新愁，曾到西泠。
喜迁莺　　　　　　　　　　何梦桂
留春不住，又早是，清明杨花飞絮，杜宇声声，黄昏庭院，那更半帘风雨。劝春且休归去，芳草天涯无路。悄无语，倚阑干立尽，落红无数。　谁澹长门事，记得当年，曾趁梨园舞，霓羽香消。梁州声歇，昨梦转头今古，金屋玉楼何在，尚有花钿尘土，君不顾，怕伤心，休上危楼高处。
大T〈寒食〉　　　　　　　刘辰翁
任锁窗深重帘闭，春寒知有人处。当年笑花信，问东风情性，是娇、是妒。冰柳成须，吹桃欲削知，更海棠堪否，相将燕归后，看香泥半雪，欲归还误，漫低回芳草依稀，寒食朱门封絮。　少年愤羁旅，乱山断树，唤船渡，正暗想鸡声。落月梅影孤屏，更梦衾千里似雾。相如倦游去，掩四壁，凄共春暮，休回首，都门路。几番行晓，个个阿娇深。贮而今断，烟细雨。
曲游春〈清明湖上〉　　　　　施岳
画舸西泠，路占柳阴，花影芳意如织。小楫冲波渡曲尘，扇底粉香，帘隙岸转斜阳，隔又过尽别船。箫笛傍断桥，翠绕红围，相对半篙晴色。　顷刻千山暮碧，向沽酒楼前，犹系金勒。乘月归来，正梨花夜缟，海棠烟]，院宇明，寒食醉乍醒，一庭春寂，任满身露湿，东风欲眠未得。
诉衷情〈寒食〉　　　　　　　释挥
涌金门外小瀛洲，寒食更风流。红船满湖歌吹，花外有高楼。　晴日暖，淡烟浮，恣嬉游。三千粉黛，十二阑干，一片云头。
沁园春　　　　　　　　　　葛长庚
吹面无寒，沾衣不湿，岂不快哉。正杏花雨嫩，红飞香砌，柳枝风软，绿映芳台。燕似谈禅，莺如演史，犹有海棠连夜开，清明也，尚阴晴莫准，蜂蝶休猜。　朝来应问苍苔，甚几日都成锦绣堆。念四方宾客，不堪渭树，一年春事，已属庭槐。宿酒难醒，多情易老，争奈传杯不放杯，如何好，看Fa戏剧，蹴鞠诙谐。
浣溪沙　　　　　　　　　媛李清照
淡荡春光寒食天，玉炉沉水袅残烟。梦回山枕隐花钿。　海燕未来人38草，江梅已过柳生绵。黄昏疏雨湿Fa。
六幺令〈京中清明〉　　　　元李琳
澹烟疏雨，香径渺啼`。新晴画帘f裕燕外寒犹力。依约天涯芳草，染得春风碧。人间陈迹，斜阳今古，几缕游丝趁飞蝶。　却向尊前起舞，又觉春如客。翠袖折取娇红，笑与簪华发。回首青山一点，檐外寒云叠。梨花澹白，柳花飞絮，梦绕阑干一株雪。
清平乐　　　　　　　　　　　卢挚
年时寒食，直到清明日。草草杯盘聊自适，不管家徒四壁。　今年寒食无家，东风恨满天涯。早是海棠睡去，莫教醉了梨花。
风入松〈清明日海子上即事〉　张翥
寻春春在凤城东，罗帕玉花骢。美人半垂鞭袖，游尘远，目断云空。浅碧湖波雪涨，淡黄宫柳烟蒙。　相如多病赋难工，宿酒更频中。归来自按新声谱，凭谁解，唱与东风。一夜小窗疏雨，杏花明日应红。
多丽〈清明上巳同日会饮乐寿园〉前人
凤凰箫，新声远度兰桡，漾东风，湖光十里，参差绿港红桥，暖云蘸，郁金衫色，晴烟抹，翡翠裙腰，罨画名园，闹红芳树，蒲葵亭畔Z绳摇，满鸳L，落英堪藉，犹作人娇，渍罗袂，莫揉痕退，生怕香销。　忆当年，尊前扇底，多情冶叶倡条，浴兰女，隔花偷盼，修禊客，临水相招，旧约寻欢，新声换谱，三生梦里可怜宵，纵留得，栋花寒在，啼`已无聊。江南恨，越王台下，几度回潮。
满庭芳〈清明〉　　　　　　明刘基
积雨沉春，昏烟酣昼，不知还又清明。榆钱柳絮，相逐38轻盈。芳径莓苔渐满，青O与，白芷俱生。疏篱畔，海棠间竹，有个鹁鸠呜。　宽心，应是酒，酒冲愁阵，强似奇兵。爱星星白发，知我平生。底用登楼看镜，误身世，只是虚名。空凝伫，落花如雪，云雾锁高城。
浣溪沙〈寒食〉　　　　　　　杨基
暖雨香云百五天，玉纤银甲十三弦。笑移罗幕上红船。　照水再簪珠络索，背人重贴翠团圆，安排花里蹴Fa。
蓦山溪〈寒食〉　　　　　　陈子龙
碧云芳草，极目平川。绣翡翠，点寒塘，雨霏微，澹黄杨柳，玉轮声断，罗袜印花阴，桃花透，梨花瘦，偏试纤纤手。　去年此日小院，重回首，晕薄酒，阑时掷春心。暗垂红袖，韶光一样好。梦已天涯，斜阳候黄昏又，人落东风后。
满庭芳〈寒食〉　　　　　　周世臣
燕子衔泥，子规啼血，垂杨隔岸烟晴。晓风狂舞，吹遍杏花零。乍暖乍寒时节，芳堤上，踏草寻青。秦楼内，珠帘半裕雁柱两三声。　闭门，看骤雨，金鞭玉勒，未过旗亭。正篱屏织锦，春水盈盈。问道今朝寒食，桐阴下，无数飞英。行人望，天涯路杳，何处是归程。
清明部选句
唐李峤诗：衍漾乘和风，清明送芬月，林窥二山动，水见千龛越。
孟浩然诗：38鸡寒食下，走马射台前。韦应物诗：禁火暖佳辰，〈又〉杏粥犹堪食，榆羹已稍煎。李嘉v诗：清明桑叶小，度雨杏花飞。
杜甫诗：寒食少天气，东风多柳花。
钱起诗：梨花度寒食，客子未春衣。
窦叔向诗：电影随中使，星拂路人。幸因榆柳暖。一照草茅贫。
王建宫词：寒食内人常白打，库中先散与金钱。朱湾诗：旅馆尚愁寒食火，羁心懒向不然灰。
元稹连昌宫词：初过寒食，一百六店舍，无烟宫树绿。白居易诗：寒食非长非短夜，春风不热不寒天。〈又〉忽见紫桐花怅望，下明日是清明。〈又〉寂寞清明日，萧条司马家。留饧和冷粥，出火煮新茶。〈又〉寒食枣团店，春低杨柳枝。酒香留客住，莺语和人诗。
张灿诗：明日逢寒食，春风见故人。
牟融诗：柳拖金缕拂朱栏，花扑香尘满绣鞍。
杜牧诗：楚乡寒食橘花时。
李商隐诗：粥香饧白杏花天，省对流莺坐绮筵。赵嘏诗：满楼春色傍人醉，半夜雨声前计非。缭绕沟塍含绿晚，荒凉树石向川微。
崔橹诗：杏酪渐香邻舍粥，榆烟将变旧炉灰。
温庭筠诗：晚风杨叶社，寒食杏花村。〈又〉舞衫萱草绿，春鬓杏花红。
司空图诗：人家寒食月，花影午时天。
来鹄诗：落花风里数声笛，芳草烟中无限人。
韩诗：寒食花枝月午天。
张泌诗：弱柳未胜寒食雨，好花争奈夕阳天。
宋徽宗诗：茸母初生识禁烟。
王禹诗：寒食江都郡，青旗卖楚醪。楼台藏绿柳，篱落露红桃。
欧阳修诗：九门寒食多游骑，三月春阴正养花。〈又〉杯盘饧粥春风冷，池馆榆钱夜雨新。
梅尧臣诗：蹴鞠渐知寒食近，Fa将至小鬟双。王安石诗：已著单衣犹禁火，海棠花下怯黄昏。苏轼诗：北城寒食烟火微，落花蝴蝶作团飞。〈又〉火冷饧稀杏粥稠。〈又〉长忆故山寒食夜，野茶蘼发暗香来。范成大诗：桃李满村春似锦，踏歌椎鼓过清明。〈又〉石门柳绿清明市，洞口桃红上巳山。〈又〉埂外新波绿冈头，宿烧红裹鱼蒸菜，把馈鸭锁筠笼。
杨万里诗：荔子园园花，寒食日日雨。
元龚X诗：今年石湖好清明，每树梨花香雪晴。
清明部纪事
《后汉书・周举传》：举迁并州刺史，主太原一郡。旧俗以介子推焚骸，有龙忌之禁。至其亡月，咸言神灵不乐举火。由是士民每冬中辄一月寒食，莫敢烟爨，老小不堪，岁多死者。举既到州，乃作吊书，以置子推之庙，言：盛冬去火，残损民命，非贤者之意。以宣示愚民，使还温食，于是众惑稍解，风俗颇革。
四民月令：清明节，令蚕妾理蚕室。
《魏武帝集》：操禁绝火令云：闻太原、上党、西河、雁门，冬至后百五日皆绝火寒食，云为介子推。且北方冱寒之地，老少羸弱，将有不堪之患。令到，人不得寒食，若犯者，家长半岁刑，主吏百日刑，令长夺一月俸。《晋书・石勒载记》：时，雹起西河介山，大如鸡子，平地三尺，聪抡赦牛行人禽兽死者万数。历太原乐平武乡、赵郡、广平、钜鹿，千馀里树木摧折，禾稼荡然。勒正服于东堂，以问徐光曰：历代已来，有斯灾几也。光对曰：周、汉、魏、晋，皆有之。虽天地之常事，然明主耒始不为变，所以敬天之怒也。去年禁寒食，介推，帝乡之神也。历代所尊，或者以为未宜替也。一人吁嗟王道尚为之亏，况群神怨憾而不怒动上帝乎。纵不能令天下同尔。介山左右，晋文之所封也。宜任百姓奉之。勒下书曰：寒食既并州之旧风，朕生其俗，不能异也。前者外议以子推，诸侯之臣，王者不应为忌，故从其议。傥或由之而致斯灾乎。子推虽朕乡之神，非法食者亦不得乱也。尚书其促检旧典，定议以闻有司，奏以子推历代攸尊，请普复寒食，更为植嘉树，立祠堂，给户奉祀。勒黄门郎韦j驳曰：按春秋，藏冰失道，阴气发泄为雹。自子推以前雹者，复何所致。此自阴阳乖错所为耳。且子推贤者，曷为暴害，如此求之冥，趣必不然矣。今虽为冰室，惧所藏之冰，不在固阴冱寒之地，多皆山川之侧，气泄为雹也。以子推忠贤，令绵介之间奉之。为允于天下，则不通矣。勒从之。于是迁冰室于重阴凝寒之所，并州复寒食如初。
《邺中记》：并州俗，冬至后百五日，为介子推断火冷食三日，作乾粥，今之糗是也。
《魏书・高祖本纪》：延兴四年二月辛未，禁断寒食。太和二十年二月癸丑，诏：介山之邑，听为寒食，自馀禁断。
《唐书・百官志》：少府监中尚，令寒食献隆
《酉阳杂俎》：中宗寒食日，赐侍臣帖Z拢绣草宣台。《景龙文馆记》：四年清明，中宗幸梨园，命侍臣为拔河之戏，以大麻K两头，系十馀小索，每索数人执之以挽，六弱为输。时七宰相二驸马为东朋，三相五将为西朋，仆射韦巨源、少师唐休Z，以老年随K而踣，久不能起。帝以为笑乐。韦承庆应制诗：旧火收槐燧，馀寒入桂宫。莺啼正隐叶，鸡38始开笼。《通典》：开元二十年制曰：寒食上墓，礼经无文。近代相传，寝以成俗。士庶有不含庙享者，何以用展孝思。宜许上墓同拜扫礼。
《开元天宝遗事》：天宝宫中至寒食节，竞竖Fa。令宫嫔辈戏笑以为宴乐。帝呼为半仙之戏。都中士民，相与仿之。
《岁时记》：唐朝于清明取榆柳之火，以赐近臣，顺阳气也。
《云仙杂记》：洛阳人家，寒食，装万花舆，煮杨花粥。《唐人辇下岁时记》：长安每岁诸陵，当以寒食荐饧粥，鸡碌取Ｓ旨隼鬃映担至清明，尚食，内园官小儿，于殿前钻火，先得火者进上，赐绢三疋、金碗一口。都人并在延兴门看，内人出城，洒扫车马喧闹。新进士则于月灯阁置打轮宴，或赐宰臣以下酴酒，即重酿酒也。
《秦中岁时记》：寒食节，内仆司车与诸军使为绳橛之戏，合车辙道，两头打大橛，张绳橛上，高尺许，须紧绑定，驾车盘转，碾轮于绳上过，不失者胜，落轮绳下者输。皆装饰车牛赌物，动以千计。
《本事诗》：博陵崔护，姿质甚美。清明日，独游都城南，得居人庄。叩门求饮，有女子以杯水至，倚小桃伫立，意属殊厚，崔亦眷盼而归。及来岁，清明日，往寻之。门墙如故而已锁扃之。因题诗于左扉曰：去年今日此门中，人面桃花相映红。人面o今何处在，桃花依旧笑春风。数日复往，有老父出，曰：君杀吾女，归见左扉有字，读之，入门而病，绝食数日而死，得非君之杀耶。崔感恸，请人哭之，尚俨然在床，哭而祝曰：某在斯。须臾，开目，半日复活矣。父大喜，遂以女归之。
《旧唐书・宪宗本纪》：元和元年三月戊辰，诏：常参官寒食，拜墓在畿内。听假日，往还他州府，奏取进止。《全唐诗话》：唐圭，唐末进士。寒食日献郡守云：人门堪笑复堪怜，三径苔荒一钓船。惭愧四邻教断火，不知厨里久无烟。
《高昌行纪》：高昌国用开皇七年历，以三月九日为寒食。
《春明退朝录》：唐时惟清明取榆柳火，以赐近臣戚里。本朝因之，惟赐辅臣、戚里、帅臣、节察、三司使、知开封府、枢密、直学士、中使，皆得厚赠，非赐例也。
志林：黄州俗，清明淘井。东玻在黄州，梦参寥诵所作新诗，觉而记两句云：寒食清明都过了，石泉榆火一时新。梦中曰：火固新矣，泉何故新。答曰：俗以清明日淘井。后七年，守钱塘，而参寥已居智果院。轼于寒食之明日泛湖，谒参寥，汲泉钻火，烹黄檗茶。忽悟所梦诗，作应梦记。
《东京梦华录》：清明节，寻常京师以冬至后一百五日，为大寒食。前一日谓之炊熟，用面造枣48，飞燕柳条串之，插于门楣，谓之子推燕子。女及笄者多以是日上头寒食。第三日即清明节矣。凡新坟，皆用此日拜扫。都城人出郊，禁中前半月发宫人车马朝陵，宗室南班近亲亦分遣诣诸陵坟享祀，从人皆紫衫白绢，三角子青行缠皆系官给，节日亦禁中出车马诣奉先寺道者，院祀诸宫人坟。莫非金装绀摇⒔醵钪榱薄⑿迳人遮、纱笼前导。士庶阗塞诸门，纸马铺皆于当街，用纸衮叠成楼阁之状，四野如市，往往就芳树之下，或园囿之间，罗列杯盘，互相劝酬。都城之歌儿舞女，遍满园亭。抵暮而归，各携枣48炊饼，黄胖掉刀，名花异果、山亭戏具、鸭卵鸡雏，谓之门外土仪轿子，即以杨柳杂花装簇，顶上四垂遮映。自此三日，皆出城上坟，但一百五日最盛。节日坊市，卖稠饧、麦糕、乳酪、乳饼之类。缓入都门，斜杨御柳，醉归院落，明月梨花。诸军禁卫，各成队伍跨马，作乐四出。谓之脚。其旌旗鲜明，军容雄壮，人马精锐，又别为一景也。
《吴船录》：清明日，登学射山，试新火，作牡丹会。
天彭牡丹谱：天彭，号小西京花。时自太守而下，往往即花盛处，张饮幕车马歌吹，相属最盛于清明寒食时。在寒食前者，谓之火前花，其开稍久。火后花则易落，最喜阴晴相半时，谓之养花天。
《蔡宽夫诗话》：湖州紫笋入贡，每岁以清明日贡。到，先荐宗庙，赐近臣。紫笋生顾渚，在湖常二州之间，以其萌茁，紫而似笋。采时，两郡守毕至。
《乾淳岁时记》：清明前三日，为寒食节。都城人家皆插柳满檐。虽小坊幽曲，亦青青可爱。大家则加枣48于柳上，然多取之湖堤。有诗云：莫把青青都折尽，明朝更有出城人。朝廷遣台臣、中使、宫人、车马朝飨诸陵。原庙荐献，用麦糕稠饧。而人家上冢者，多用枣48姜豉。南北两山之间，车马纷然，而野祭者尤多。如大昭庆九曲等处，妇人淡装素衣，提携儿女酒壶，肴垒村店山家，分游息。至暮则花柳土仪随车而归。若玉津富景御园包家山之桃关，东青门之菜市，东西马塍尼庵道院。寻芳讨胜，极意纵游，随处各有买卖。赶趁等人野果山花，别有幽趣。盖辇下骄民，无日不在，春风歌舞中，而游手末技为尤盛也。
《遵生八笺・武林旧事》：清明前后十日，城中士女艳妆浓饰，金翠琛缡，接踵联肩，翩翩游赏，画船箫鼓，终日不绝。
寒食日，煮粳米及麦为酪，捣杏仁，煮作粥，以面裹枣蒸食，谓之枣糕。
用杨桐叶，并细叶，冬青叶，遇寒食，采其叶染饭，色青而有光，食之资阳气。道家谓之青精乾食饭。今俗以夹麦青草捣汁和糯米，作青粉团，乌22叶，染乌饭作糕，是此遗意。
《金史・董师中传》：师中参知政事，进尚书左丞。承安四年，表乞致仕。诏赐宅一区，留居京师。以寒食，乞还家上冢。许之。且命赋寒食还家上冢诗。
岁华记・丽谱：寒食，出大东门，早宴移忠院，晚宴大慈寺，设厅曩时寒食。太守先设酒馔于近郊，祭鬼物之无依者，谓之遥享。后置广仁院，以葬死而无主者，乃遣官临祭之。而民间上冢者，各蚁集于郊外。天禧二年，赵公稹尝开西楼亭榭，俾士庶游观。自是每岁寒食辟园，张乐酒垆，花市、茶房、食肆、过于蚕市。士女从观。太守会宾僚，凡浃旬。此是府廷游宴之盛。近岁自二月即开园，u月而后罢。酒人利于酒息，或请于府展其日月，府尹亦许之。
《识小编》：永乐时，禁中有剪柳之戏。剪柳即射柳也。陈眉公云：宫人以鹁鸽贮葫芦中，悬之柳上，弯弓射之，矣中葫芦，鸽辄飞出，以飞之高下为胜负。往往会于清明端午日，名曰射柳。《熙朝乐事》：清明，从冬至数至一百五日，即其节也。前两日谓之寒食。人家插柳满檐，青茜可爱。男女亦咸戴之。谚云：清明不戴柳，红颜成皓首。是日倾城上冢。南北两山之间，车马阗集，而酒樽食垒，山家村店，享邀游，或张幕藉草，并舫随波，日暮忘返。苏堤一带，桃柳阴浓，红翠间错，走索骠骑，飞钱抛钹，踢木撒沙，吞刀吐火，跃圈b斗，舞盘及诸色禽虫之戏，纷然丛集。而外方优妓，歌吹觅钱者，水陆有之，接踵承应。又有买卖赶趁，香茶细果，酒中所需，而Z妆傀儡，莲船战马，饧笙鼗鼓，琐碎戏具，以诱悦童曹者，在在成市。是夜，人家贴清明嫁九娘，一去不还乡之句，于楹壁间，谓如此，则夏月无青虫扑灯之扰。僧道采杨桐叶染饭，谓之青精饭，以馈施主。
《帝京景物略》：三月清明日，男女扫墓，担提尊}，轿马后挂，楮锭粲粲然满道也。拜者、酹者、哭者、为墓除草添上者，焚楮锭，次以纸钱置坟头望中，无纸钱则孤坟矣，哭罢不归也。趋芳树，择园圃，列坐尽醉。有歌者，哭笑无端，哀往而乐回也。是日簪柳游高梁桥，曰踏青。多四方客。未归者，祭扫日，感念出游。
虎荟陈氏，家义兴山，中夜闻虎当门，大开门视之：乃一少艾。虽衣襦凋损，而妍姿不伤。问知是商女，随母上冢作寒食，为虎所搏至此。陈妇见其端丽，讽之曰：能为吾子妇乎。女谢，唯命。乃遂配其季子。u月，其父母踪迹得之，喜甚，遂为婚姻，目曰虎媒。
北京岁华记：清明日，始卖冰，以两铜盏合而击之。
清明部杂录
陶朱公书：早稻清明前，晚稻谷雨后，稻种须要拣去粒长而色红者，以河水浸瓦器内。昼浸夜收。芽长二三分许，抖松撒于田中。撒时须候晴明天气。盖稻草灰于上，随用大粪浇之。农书云：以雪水浸种，倍收，且不生虫。
五加皮，清明时，取未放叶嫩芽，盐淖熏乾，翠色可爱，用以点茶，皮可酿酒。
四民月令：齐人呼寒食为冷节。
《月令章句》：自胃一度至毕六度，谓之大梁。之次清明，居之赵之分野。
《齐民要术・作寒食浆法》：以三月中清明前夜，炊饭。鸡向鸣，下熟饭于瓮中，以满为限。数日后，便酢中饭，因家常炊三四日，辄以新炊饭一碗H之。每取浆，随多少，即新汲冷水添之。讫，夏餐浆并不败，而常满所以为异。
谷田：三月上旬及清明节，桃始华，为中时。
清明节前二日，夜，鸡鸣时，炊黍熟，取釜汤遍洗井口，瓮边地，则无马蚯，百虫不近井瓮矣。
食谱：张手美家，寒食冬凌粥。
柳宗元书：近世礼重拜扫，今阙者四年。每遇寒食，北向长号，以首顿地。想田野道路，士女遍满，皂隶佣丐皆得上父母丘垄，马医夏畦之鬼，无不受子孙追养者。
《刘梦得诗话》：为诗用僻字，须有来处。宋考功诗：马上逢寒食，春来不见饧。尝疑此饧字，因读毛诗郑笺，说吹箫处，云即今卖饧人家物。
五色线：龙安有骑火茶最上，不在火前，不在火后故也。清明改火，故曰骑火茶。
《墨客挥犀》：镇阳，于诸节中，尤重寒食。是日不问贫富，皆制新衣，焕然满目。云一岁终，惟此日易衣，虽甚敝不复易，至来岁是日，复图一新也。余素知北人重此节，然不闻有易衣之俗。自闽岭已南，视此节，则若不闻矣。故沈缙谮亓氡砣沼惺云：岭外逢寒食，春来不见饧。镇阳新甲子，何日是清明。则南北异俗，可知矣。
《懒真子》：唐人欲作寒食诗，欲押饧字，以无出处，遂不用。殊不知出于六经及楚辞也。《周礼・小师掌教・箫注》箫编小竹管，如今卖饴饧者所吹。有《瞽诗・箫管备举笺》云：箫编小竹管，如今卖饴饧者所吹也。启如a，并而吹之，招魂，曰s蜜，饵有\c。些注云：\，c饧也。但战国时谓之\c，至后汉时谓之饧耳。《事物纪原》：世俗，每至清明，以菱成秫，以杏酪煮为姜粥，俟其凝冷，裁作薄叶，沃以饧，若蜜而食之，谓之菱糕。
《括异志》：嘉兴县西南六十步，《地志》云：晋歌妓苏小小墓，今有片石，在道判厅，曰苏小小墓。凝寒食诗云：嘉兴郭里逢寒食，落日家家拜扫归。只有县前苏小小，无人送与纸钱灰。
《周益公日记》：清明断雪。
《搜采异闻录》：今之人谓寒食为一百五日。以其自冬至之后至清明，历节气五，凡为一百七日，而先两日为寒食，故云。他节皆不然也。杜老有~州一百五日夜对月一篇，江西宗派诗云：一百五日足风雨，三十六峰劳梦魂，一百五日寒食雨，二十四番花信风之类是也。吾州城北芝山寺，为禁烟游赏之地。寺僧欲建华严阁，请予作劝缘疏，其末一联云大善知识五十三永壮人天之仰，寒食清明一百六鼎来道俗之观。或问一百六所出，应之曰：元微之连昌宫词初过寒食一百六，店舍无烟宫树绿。是以用之。
《癸辛杂识》：清明，太学假三日，武学一日。
绵上火禁升。平时禁七日，丧乱以来犹三日。相传火禁不严，则有风雹之变。社长辈至日，就人家，以鸡翎掠灶灰。鸡羽稍焦卷，则罚香纸钱。有疾及老者，不能冷食，就介公庙十乞小火，吉则燃木炭取不烟；不吉则死不敢用火。或以食，暴日中，或埋食器于羊马粪窖中，其严如此。戊戌岁，贾庄数少年，以禁火日，饮酒社树下，用柳木取火温酒。至四月风雹大作，有如束箱，柳根者在其中，数日乃消。又云火禁中，虽冷食无致病者。
《通考》：清明日，所插檐柳，可止酱醋潮溢。
《暖姝由笔》：大寒前后十日，为阳宅乱岁。寒食前后十日，为阴宅乱岁。今人不知，但指腊底二十四夜为乱岁。
《农政全书》：x豆，清明日下种，以灰盖之，不宜土覆，芽长分栽。
《本草纲目》：林洪《清供》云：寒具，捻头也，宜禁烟；用即今馓子也。以糯粉和面，入少盐，牵索纽捻成环钏之形，油煎食之。
本草集解：北方寒食，采茸母草和粉食。宋徽宗诗茸母初生识禁烟者是也。
蒸饼是酵糟发成单面，所造丸药所须，及寒食日蒸之，至皮裂，去皮悬之，风乾。临时以水浸胀，擂烂、滤过、和脾胃及三焦药，甚易消化。
《居家必用》：清明日，取戌方上土，剪狗毛作泥，涂房户内孔穴，则蛇鼠诸虫永不敢入也。

[book_title]岁功典第四十二卷
夏部汇考
《易经》大有
象曰：火在天上，大有。
〈集解〉荀爽曰：夏，火王在天，万物并生，故曰大有。
《书经》《周官》
司马掌邦政，统六师，平邦国。
〈蔡传〉夏官卿，主戎马之事。
《诗经》《唐风・绸缪章》
三星在隅。
〈笺〉心星在隅，谓四月之末，五月之中。
三星在户
〈笺〉心星在户，谓五月之末，六月之中。
《礼记》《王制》
天子诸侯宗庙之祭夏，曰E。
〈陈注〉郑氏曰：此盖夏殷之祭名，周则夏曰j疏。曰E者，次第也。夏时物虽未成，宜依时，次第而祭之。
《周礼》《春官》
大宗伯，以j夏享先王。
〈订义〉郑锷曰：夏以乐为主，尚乐者，阳气浸盛，乐由阳来也。
以宾礼亲邦国，夏见曰宗。
〈订义〉郑康成曰：宗尊也，欲其尊王也。
《夏官》
司马
〈订义〉薛平仲曰：春官掌礼，所以为厚天下之仁，礼不足而后政及之，所以为正天下之义。仁以起天下不忍，不由礼之心；义以制天下不敢，不由礼之心；政典所以有法于夏。　郑锷曰：夏者，南方之时，万物相见之地。于五事为礼。夏官掌政，欲见政出于礼之意。
《秋官》
大行人掌大宾之礼，及大客之仪，以亲诸侯。夏宗以陈天下之谟。
〈订义〉郑锷曰：夏者，文明之时谟，欲其明显，然著于耳、目，故取文明之时，以陈之。
《尔雅》《释天》
夏为朱明。
〈疏〉夏之气，和则赤而光明。
夏为长嬴。
〈注〉此亦夏之别号。
暴雨谓之颉
〈注〉今江东，呼夏月暴雨，为蛴辍
《易通统图》《南陆》
夏日行东南赤道，曰南陆。
《尚书大传》种黍
主夏者火，火昏中，可以种黍菽。
《孝经钩命决》《时政》
夏政不失甘雨时。
《素问》《四气调神大论篇》
夏三月，此为蕃秀。
〈注〉蕃茂也，阳气浮长，故为茂盛，而华秀也。
天地气交，万物华实。
〈注〉夏至，阴气微上，阳气微下，故为天地气交。阳气施化，阴气结成，成化相合，故万物华实也。
夜卧早起，无厌于日。
〈注〉夜卧早起，养长之气也。无厌于长日，气不宜惰也。
使志无怒，使华英成秀。
〈注〉长夏火土，用事怒则肝气易逆，脾土易伤，故使志无怒。而使华英成秀，华者，心之华，言神气也。
使气得泄，若所爱在外。
〈注〉夏气浮长，故欲其疏。泄气泄则肤腠宣通，时气疏畅，有若好乐之在外也。
此夏气之应，养长之道也。
〈注〉凡此应夏气者，所以养长气之道也。
逆之则伤心，秋为^疟，奉收者少，冬至重病。
〈注〉心属火王于夏，逆夏长之气，则伤心矣。心伤至秋，为^疟。因奉收者少故也。盖夏之阳气浮长于外，至秋而收敛于内。夏失其长，秋何以收。至秋时，阴气上升，下焦所出之阴，与上焦所逆之阳，阴阳相搏，而为寒热之阴疟也。夫阳气发原于下焦，阴藏春生于上，夏长于外，秋收于内，冬藏于下。今夏逆于上，秋无以收，收机有碍，则冬无所藏。阳不归原，是根气已损。至冬时寒水，当令无阳热温配，故冬时为病，甚危险也。有云：逆夏气则暑气伤心，至秋成^疟，此亦邪气伏藏于上，与阳气，不收之义相同。但四时皆论藏，气自逆而不涉外淫之邪，是不当，独以夏时为暑病也。
《玉机真藏论篇》
帝曰：夏脉如钩，何如而钩。岐伯曰：夏脉者，心也。南方，火也，万物之所以盛长也。故其气来盛去衰，故曰钩。反此者病。
〈注〉心脉通于夏气，如火之发焰，如物之盛长。其气惟外出。故脉来盛而去悠，有如钩象。其本有力而肥，其环转则秒而微也。
帝曰：何如而反。岐伯曰：其气来盛，去亦盛，此谓太过，病在外。其气来不盛，去反盛，此谓不及，病在中。
〈注〉来盛者，盛长之本气也，去亦盛者，太过于外也。来不盛者，盛长之气衰于内也，去反盛者，根本虚而末反盛也。
帝曰：夏脉太过与不及，其病皆何如。岐伯曰：太过则令人身热而肤痛，为浸淫。其不及，则令人烦心，上见唾，下为气泄。
〈注〉身热肤痛者，心火太过，而淫气于外也。浸淫肤受之疮，火热盛也。其不及则反逆于内，上熏肺而为唾，下走腹而为气泄矣。夫心气逆则为噫，虚逆之气不上出，而为噫。则下行，而为气泄。气泄者，得后与气快然如衰也。
《六节藏象论篇》
心者，生之本神之变也，其华在面，其充在血脉，为阳中之太阳，通于夏气。
〈注〉心主血，中焦受气，取汁化赤而为血。以奉生身，莫贵于此。故为生身之本。心藏神而应变万事，故曰：神之变也。十二经脉，三百六十五络，其气血皆上于面。心主血脉，故其华在面也。在体为脉，故其充在血脉，其类火而位居尊高，故为阳中之太阳，
而通于夏气。夏主火也。
《诊要经终论篇》
三月四月，天气正方，地气定发，人气在脾。
〈注〉三月四月，天地之气正盛，而人气在脾。辰巳二月，足太阴，阳明之所主也。
五月六月，天气盛，地气高，人气在头。
〈注〉生长之气从地而升，故肝而脾，脾而直上于巅顶也。岁六甲而以五月、六月，在头者；止论五藏也。故曰奇恒五中。又曰章五中之情。按奇恒之道，论五藏之神气。五藏者，三阴之所主也。人气在头者，厥阴与督脉会于巅，与五藏合而为三阴也。三阴之气，乃少阳相火所主，相火即厥阴包络之火也。
《脉要精微论篇》
夏日在肤，泛泛乎，万物有馀。
〈注〉在于皮肤，浮在外也。泛泛，充满之象。万物有馀，盛长之极也。
《藏气法时论篇》
心主夏手，少阴太阳，主治其日丙丁，心苦缓，急食酸以收之。
〈注〉心主夏火之气，手少阴主丁火，太阳主丙火，二者相为表里，而主治其经气，丙为阳火，丁为阴火，在时主夏，在日为丙丁。吴氏曰：心以长养为令，志喜而缓，缓则心气散逸，自伤其神矣。急宜食酸以收之。
《汲冢周书》《大聚解》
禹之禁，夏三月，川泽不入网罟，成鱼鳖之长。
《管子》《幼官篇》
夏行春政，风行；冬政落重，则雨雹；行秋政，水十二。小郢至德十二，绝气下，下爵赏十二，中郢赐与十二，中绝收聚十二，大暑至尽善十二，中暑十二，小暑终三暑，同事七举时节，君服赤色，味苦味，听羽声，治阳气，用七数，饮于赤后之井，以毛兽之火爨，藏薄纯行笃厚，坦气修通。凡物开静形生，理定府官明名分，而审责于群臣，有司则下不乘上，贱不乘贵，法立数得而无比周之民，则上尊而下卑，远近不乖。此居于图南方方外。
《四时篇》
南方曰日，其时曰夏，其气曰阳。阳生火与气，其德施舍，修乐其事，号令赏赐、赋爵、受禄、顺乡，谨修神祀，量功赏贤，以动阳气。九暑乃至，时雨乃降，五谷、百果乃登。此谓日德中央。曰土。土德实辅，四时入出以风雨，节土益力，土生皮、肌肤，其德和平用均，中正无私，实辅四时。春嬴育，夏养长，秋聚收，冬闭藏。大寒乃极，国家乃昌，四方乃服。此谓岁德。日掌赏，赏为暑；岁掌和，和为雨。夏行春政则风行。秋政则水行。冬政则落是。故夏三月，以丙丁之日，发五政。一政曰：求有功，发劳力者而举之；二政曰：开久坟，发故屋，辟故，以假贷；三政曰：令禁扇，去笠，毋Q免，除急漏田庐；四政曰：求有德、赐布施于民者而赏之；五政曰：令禁D设禽兽，毋杀飞鸟。五政苟时，夏雨乃至也。
《五行篇》
睹丙子火，行御，天子出令。命行人内御，令掘沟浍津，旧涂。发藏任君，赐赏君子。修游驰以发地气，出皮币。命行人修春秋之礼，于天下诸侯。通天下御者兼和。然则天无疾风，草木发奋，郁气息，民不疾，而荣华蕃。七十二日而毕。睹戊子土，行御。天子出令。命左右司徒内御，不诛不贞，农事为敬，大扬惠言，宽刑死缓罪人出，国司徒令，命顺民之功力，以养五谷。君子之静居，而农夫修其功力，极然则天为粤宛，草木养长，五谷蕃实秀大，六畜牺牲，具民足财国富，上下亲，诸侯和，七十二日而毕。
按：行人，行使之官也。旧涂，谓先时济水处，当设其津梁也。任，委也，藏中委积也。当发用之，即以充君之赏赐也。游驰，谓游戏驰马也，贞正也。太阳用事，时方长育，故无所诛戮，无责正，以助养气也。夏时，农事尤盛，顺而敬之也，粤厚也，宛顺也。天为厚顺，不逆时气也。
睹丙子火，行御，天子敬行，急政旱，札苗死，民厉，七十二日而毕。睹戊子土，行御，天子修宫室，筑台榭，君危外，筑城郭，臣死，七十二日而毕。
《七臣七主篇》
夏无遏水，达名川，塞大谷，动土功，射鸟兽。夏政不禁，则五谷不成。
《禁藏篇》
夏赏五德，满爵禄，迁官位，礼孝弟，复贤力，所以劝功也。
《度地篇》
当夏三月，天地气壮。大暑至，万物荣华，利以疾耨杀草秽，使令不欲扰。命曰：不长不利作土功之事，放农焉利，皆耗十分之五，土功不成。
《轻重己篇》
以春日至始，数四十六日，春尽而夏始，天子服黄而静处，朝诸侯、卿大夫、列士，循于百姓，发号出令曰：毋聚大众，毋行大火，毋断大木，诛大臣，毋斩大山，毋戮大衍，灭三大而国有害也。天子之夏禁也。
以春至始，数九十二日，谓之夏至。而麦熟，天子祀于太宗，其盛以麦。麦者，谷之始也。宗者，族之始也。同族者，人殊族者处，皆齐。大材出祭王母，天子之所以主始而忌讳也。
《尸子》《夏为乐》
夏为乐，南方为夏。夏，兴也。南，任也。是故万物莫不任兴蕃殖，充盈乐之至也。
《汉书》《律历志》
太阳者，南方南任也，阳气任养物，于时为夏。夏，假也。物假大，乃宣平。
《天文志》
荧惑曰：南方夏火，礼也，视也。礼亏视失，逆夏令，伤火气，罚见荧惑。
《淮南子》《天文训》
南方，火也，其帝炎帝，其佐朱明，执衡而治夏，其神为荧惑，其兽朱鸟，其音徵，其日丙丁。
春分四十六日，而立夏，大风济，音比夹钟。加十五日，指巳，则小满，音比太簇。加十五日，指丙，则芒种，音比大吕。加十五日，指午，则阳气极，故曰有。四十六日，而夏至，音比黄钟。加十五日，指丁，则小暑，音比大吕。加十五日，指未，则大暑，音比太簇。
太阴治夏，则欲布施宣明。
《时则训》
夏行春令，风行秋令，芜行冬令格。
《五位》
南方之极，自北户孙之外，贯颛顼之国，南至委火炎风之野。赤帝祝融之所司者，万二千里。其令曰：爵有德，赏有功，惠贤良，救饥渴，举力农，赈贫穷，惠孤寡，忧罢疾，出大禄，行大赏，起毁宗，立无后，封建侯，立贤辅。
《主术训》
人君上因天时，下尽地财，中用人力，丘陵阪险不生五谷者，以树竹木。夏取果z，以为民资。
《汜论训》
古者，民泽处复穴，夏日不胜暑热蚊39，圣人乃作，为之筑土构木，以为宫室。
《春秋繁露》《五行逆顺篇》
火者，夏成长木。朝也，举贤良，进茂才，官得其能，任得其力，赏有功，封有德，出货财，振困乏，正封疆，使四方恩及于火，则火顺人而甘露降。恩及羽虫，则飞鸟大为黄鹄，出见凤凰翔。如人君惑于谗邪，内离骨肉，外疏忠臣，至杀世子，诛杀不辜，逐忠臣，以妾为妻，弃法令，妇妾为政，赐予不当，则民病，血壅肿，目不明，咎及于火。则大旱，必有火灾。摘巢采d，咎及羽虫，则蜚鸟不为，冬应不来，枭鹗群鸣，凤凰高翔。
《五行五事篇》
王者能知，则知善恶。知善恶，则夏气得。故哲者主夏。夏，阳气始盛，万物兆长，王者不掩明，则道不退塞。而夏至之后，大暑隆，万物茂，育怀任。王者恐明不知贤不肖，分明白黑。于时，寒为贼，故王者辅以赏赐之事，然后夏草木不霜，火炎上也。夏行春政则风，行秋政则水，行冬政则落。夏失政则冬不冻冰，五谷不藏，大寒不解。
《大戴礼记》《千乘篇》
司马司夏，以教士车甲。凡士执伎论功，修四卫，强股肱，质射御，才武聪慧。治众长卒。所以为仪，缀于国出。可以为率，诱于军旅。四方诸侯之游士，国中贤馀秀兴阅焉。方夏三月，养长秀蕃，庶物于时，有事享于皇祖，皇考，爵士之有庆者，七人以成夏事。
《晋书》《律历志》
火音徵，三分宫去一，以生其数，五十四，属火者，以其徵清事之象也，夏气和，则徵声调。
《陆机纂要》《连阴绵雨》
夏树名连阴，夏雨名绵雨。
《梁元帝纂要》夏时景略
夏曰朱明，朱夏，炎夏，三夏，九夏。天曰昊天。风曰炎风。节曰炎节。草曰茂草，杂草。木曰蔚林，茂林，密树，茂树。
《农政全书》夏气十八候
孟夏，立夏节气，初五日，蝼蝈鸣；次五日，蚯蚓出；后五日，王瓜生。次小满，中气，初五日，苦菜秀；次五日，靡草死；后五日，麦秋至。次仲夏，芒种节气，初五日，螳螂生；次五日，V始鸣；后五日，反舌无声。次夏至，中气，初五日，鹿角解；次五日，蜩始鸣；后五日，半夏生。次季夏，小暑节气，初五日，温风至；次五日，蟋蟀居壁；后五日，鹰始鸷。次大暑中气，初五日，腐草为萤；次五日，土润溽暑；后五日，大雨时行。凡此六气，一十八候，皆夏气正长养之令。
《遵生八笺》夏三月调摄总类
礼记曰：南方曰夏，夏之为言，假也，养之长，之假，之仁也。《太元经》曰：夏者，物之修长也。董仲舒曰：阳长，居大夏，以生育万物。《淮南子》曰：夏为衡，衡以平物，使之均也。《汉律志》曰：南者，任也，阳气于时，任养万物，故君子当因时节，宣调摄，以卫其生。
立夏，火相；夏至，火旺；立秋，火休；秋分，火废；立冬，火内；冬至，火死；立春，火殁；春分，火胎。言火孕于木之中矣。
修养心脏法
当以四月、五月；弦朔清日，面南端坐，叩齿九通，漱玉泉三次，静思注想，吸离宫，赤气入口，三吞之，闭气三十息，以补呵气之损。
四五六月行心脏导引法
可正坐，两手作拳用力，左右互筑，各五六度，又以一手向上，拓空，如擎石米之重。左右更手，行之。又以两手交叉，以脚踏手中，各五六度，闭气，为之去心胸风邪诸疾。行之良久，闭目三咽津，叩齿三通，而止。
夏季摄生消息论
夏三月属火，主于长养心气，火旺，味属苦。火能w金，金属肺，肺主辛，当夏饮食之味，宜减苦增辛，以养肺。心气当呵以疏之，嘘以顺之。三伏内，腹中常冷，特忌下利，恐泄阴气，故不宜针灸，惟宜发汗。夏至后，夜半一阴生，宜服热物，兼服补肾汤药。夏季心旺，肾衰，虽大热，不宜吃冷，淘冰雪，蜜水、凉粉、冷粥、饱腹，受寒，必起霍乱。莫食瓜、茄，生菜，原腹中方受阴气，食此凝滞之物，多为症块。若患冷气痰火之人，切宜忌之，老人尤当慎护。平居檐下、过廊、巷堂、破窗，皆不可纳凉。此等所在虽凉，贼风中人最暴，惟宜虚堂、净室、水亭、木阴，净洁空厂之处，自然清凉。更宜调息净心，常如冰雪在心，炎热亦于吾心少减，不可以热为热，更生热矣。每日宜进温补平顺丸散，饮食温暖，不令太饱，常常进之，宜桂汤、豆蔻。熟水，其于肥腻，当戒。不得于星月下露卧，兼便睡著。使人扇风取凉，一时虽快，风入腠里，其患最深。贪凉兼汗身，当风而卧，多风痹，手足不仁，语言蹇涩，四肢瘫痪。虽不人人如此，亦有当时中者，亦有不便中者。其说何也，逢年岁方壮，遇月之满，得时之和，即幸而免，至后还发。若或年力衰迈，值月之空，失时之和，无不中者。头为诸阳之总，尤不可风，卧处宜密防小隙微孔，以伤其脑户。夏三月，每日梳头一二百下，不得梳著头皮，当在无风处梳之，自然去风明目矣。
养生论曰：夏谓蕃秀，天地气交，万物华实，夜卧早起，无厌于日，使志无怒，使华成实，使气得泄，此夏气之应长养之道也。逆之则伤心，秋发^疟，奉收者少，冬至病重。
又曰：夏气热，宜食菽，以寒之不可一于热也。禁饮温汤，禁食过饱，禁湿地卧并穿湿衣。
又曰夏日不宜大醉，清晨吃炒葱头，酒一二杯，令人血气通畅。又曰：风毒脚气，因肾虚而得。人生命门属肾，夏月精化为水，肾方衰绝，故不宜房色过度，以伤元气。又曰：夏月宜用五枝汤洗浴，浴讫，以香粉傅身，能驱瘴毒，疏风气，滋血脉，且免汗湿阴处，使皮肤燥痒。夏三月，丁巳、戊申、己巳、丑未、辰日宜炼丹药。
夏三月，头卧宜向南，大吉。
夏三月，六气一十八候，皆正长养之，令勿起土、伐大树。
千金方曰：夏七十二日，省苦增辛，以养肺气。内经曰：夏季，不可枕冷石并铁物取凉，大损人目。陶隐居曰：冰水止可浸物，使驱日晒暑气，不可作水服入腹内，冷热相搏成疾。若多著饴糖拌食，以解酷暑亦可。
书曰：夏至后，秋分前，忌食肥腻，饼霍、油酥之属，此等物与酒、浆、瓜、果极为相妨。夏月多疾以此。
又曰：夏勿露卧，令人皮肤成癣，或作面疯。
又曰：夏伤暑热，秋必^疟，忽遇大寒，当急时避，人多率受时，病由此而生。
参赞书曰：日色晒热，石上、凳上，不可便坐，搐热生豚疮，冷生疝气，人自大；日色中热处晒，回，不可用冷水洗面，损目；伏热在身，勿得饮冷水，及以冷物激身，能杀人。
书云：五六月，深山涧中，停水多有鱼鳖精涎在内，饮之成瘕。
金匮要略曰：夏三月不可食猪心，恐死气犯我灵台耳。宜食苦荬以益心。千金异方曰：夏三月丙丁日，忌夫妇容止。
五枝汤方
桑枝，　槐枝，　桃枝，　柳枝，〈各一握〉　麻叶，半斤煎汤，一桶去渣，温洗，一日一次。
傅身香粉方
粟米作粉，一斤，无粟米以葛粉代之，　青木香，　麻黄根，　香附子，〈炒〉　甘松，　藿香，　零陵香，　已上各二两，捣罗为末，和粉拌匀，作稀绢袋盛之，浴后扑身。
夏时幽赏苏堤看新绿
三月中旬，堤上桃柳新叶，黯黯成阴，浅翠娇青，笼烟若湿，一望上下，碧云蔽空，寂寂撩人，绿侵衣袂。落花在地，步蹀残红，恍入香霞堆里。不知身外更有人世。知己清欢，持觞，觅句，逢桥，席赏，移时而前，如诗不成，罚以金谷酒数。
东郊玩蚕山
初成蚕箔，白茧团团，玉砌银铺，高下丛簇，丝联蓓，俨对雪峤，生寒冰，山耀日。时见田翁称庆，邻妇相邀，村村挝鼓赛神，缲车煮茧，仓庚促织，柳外鸣梭，布谷催耕，桑间唤雨。清和风日，春服初成，歌咏郊游，一饱菜羹麦饭。因思王建诗云已闻邻里催织作，去与谁人身上著之句，罗绮遍身，可不念此辛苦。
三生石谈月
中竺后山，鼎分三石，居然可坐。传为泽公三生遗迹。山僻景幽，云深境寂，松阴树色，蔽日张空，人罕游赏。炎天月夜，煮茗烹，与禅僧、诗友，分席相对，觅句、赓歌、谈禅、说偈。满空孤月，露徘寤裕四野轻风，树分凉影。岂俨人在冰壶，直欲谈空玉宇。寥寥岩壑，境是仙都，最胜处矣。忽听山头鹤唳，溪上云生，便欲驾我仙去，俗抱尘心，萧然冰释，恐朝来去。此是即再生五浊欲界。
飞来洞避暑
灵鹫山下岩洞，玲珑周回，虚敞指为西域飞来一小岩也。气凉石冷，入径凛然。洞中陡处，高空若堂。窄处方斗若室，俱可人行无碍。顶处三伏熏人，燎肌燔骨，坐此披襟散发，把酒放歌，俾川鸣谷应，清冷洒然，不知人世，今为何月。顾我不胜秋尽矣。初入体凉，再入心凉，深入毛骨，隐隐袭人，霞标云彩，弄雨风，芳华与四围，山色交映，携舟韵，相与枕藉乎舟中。月香度酒，露影湿衣，欢对忘言，俨共净友抵足，中宵清梦，身入匡庐，莲社中矣。较与红翠相偎，衾枕相狎者，何如哉。更顾后期与君常住净土。
湖心亭采莼
旧闻莼生越之湘湖，初夏思莼，每每往彼采食。今西湖三塔基傍，莼生既多且美。菱之小者，俗谓野菱，亦生基畔。夏日剖食，鲜甘异常，人少知其味者。余每采莼剥菱，作野人芹荐，此诚金波玉液，清津碧荻之味，岂与世之羔烹，兔炙，较椒馨哉。供以水蔌，啜以松醪，咏思莼之诗，歌采菱之曲，更得呜呜牧笛数声，渔舟款乃相答，使我狂态陡作，两腋风生，若彼饱膏腴者，应笑我辈寒淡。
湖晴观水面流虹
湖山过雨，残日烘云，峦霭浮烟，林铺翠，湿浴晴，鸥鹭争飞，拂袂荷风荐爽。忽焉长虹亘天，五色炽焰，影落湖波，光彩浮耀。乍骇蛟腾在渊，甑瓷舷拢水天交映，烁电绝流，射日蒸霞，似夺颓丸。晚色睥睨，静观景趣高远，不觉胸中习气欲共水天吞吐。此岂丰城伏剑，时为幽人，一剖璞中蕴色。
山晚听轻雷断雨
山楼一枕，晚凉卧醉，初足倚栏，长啸爽豁。吟眸时，听南山之阳，殷雷隐隐，树头屋角，鸠快新晴，唤妇声，呼部部矣。云含剩雨，犹著数点，飘摇西壁，月痕影落，湖波溶漾，四山静寂，兀坐，人f忽送晚钟，一清俗耳。渔灯万盏，鳞次比来，更换睫间幽览，使我眼触成迷，意触冥契，顿超色境胜地。
乘露剖莲雪藕
莲实之味美，在清晨水气夜浮斯时。正足若日出露，鲜美已去过半。当夜宿岳王祠侧，湖莲最多，晓剖百房，饱啖，足味。藕以出水为佳，色绿为美，旋抱西子一弯，起我中山久渴，快赏旨哉。口之于味，何甘哉。况莲得中通外直，藕洁，秽不可污，此正幽人素心，能不日茹佳味。
空亭坐月鸣琴
夏日，山亭对月，暑气西沉，南薰习习生凉，极目遥山盘郁，冰镜两湖隐约。何来钟磬，抱琴弹月，响遏流云高旷，抚秋鸿出塞。清幽鼓石上，流泉风雷引，可辟炎蒸，广寒游。偏宜清冷，乐矣。山居之吟，悲哉。楚些之曲，泠然指上，梅花寒彻，人间烦愤矣。噫，何能即元亮无弦之声，得尘世钟期在听哉。宜正音为之绝响。
观湖上风雨欲来
山阁五六月间，风过生寒，溪云欲起，山色忽阴忽晴，湖光乍开乍合，浓云影日，自过处，段段生阴，云走若飞，故开合甚疾。此景静玩，可以忘饥。顷焉风号万壑，雨横两间，骇水腾波，湖烟泼墨，观处心飞神动，诚一异观哉。有时龙见。余曾目睹龙体，仅露数尺，皆抹螺青腹，闪珠白，矫矫盘盘，逶杂辏湖水奔跳，奋若人立，浪花喷瀑，自下而升，望惊汨，急漂疾，滂湃汹涌，厥蹦似健６源怂天，浑合恍坐。洪骺罩校楼阁飞动，不知身在何所。因思上古太素简朴，无华是即，雨中世界，要知一切生灭本空，何尔执持念根，不向无所有中解脱。
步山径野花幽鸟
山深幽境，真趣颇多。当残春初夏之时，步入林峦。松竹交映，遐观远眺，曲径通幽，野花隐隐生香，而臭味恬淡，非檀麝之香浓。山禽关关弄舌，而清韵f雅，非笙簧之声巧，此皆造化机局。娱目悦心，静赏无厌，时抱焦桐，向松阴石上，抚一二雅调，萧然领会幻身，是即画中人物。远听山村茅屋，傍午鸣鸡，伐木丁丁，樵歌相答，经丘寻壑，更出世外。几层此景，无竞无争，足力所到，何地非我。传舍又何必与尘俗恶界，区区较尺寸哉。
《直隶志书》〈各省风俗同者不载〉肃宁县
夏寒主雪。谚云：夏，北风，必雨。
《浙江志书》绍兴府
越中当三夏，旱甚之。时有迎龙之赛，不斋虔祈祷，惟饰优伶及下户少年，为诸神佛怪异，或扮故事。珠翠灿然，绮绣陆离，彩巾锦带，飘r风日中。草龙则覆以锦F，插金首服，为鳞指节，为锁车马，纷然尽服饰之鲜丽，侏儒里老慕为奇货，争预迎至家，饮食之用，以38异为仙为怪。其费用，率里巷为伍，度人家有无。差派好事者，主其算。大户竞出新奇相炫耀。有一珍丽，即侈然德色，长街通衢，迤逦回旋，观者互奔，趋顾盼不给，大约若38富。而馀姚则以大江为界，南北各一，宗递相竞，各以阀阅名位，假古人相况，交矜F，甚则相嘲诮，即触人忌讳不顾，亦大足诧也。
《江西志书》武宁县
夏，北风雨，蛟出，则雹。五六月，骤雨时行。
宁州
夏寒，多旱。夏雾，雨。
万安县
三四月，农夫莳田，歌声唱和，达于四境。连居并亲厚者，互以酒食相饷。
《湖广志书》茶陵州
五六九月，逢福德诸神诞生，市民大饰楮衣，祀之。扮演戏文，名曰庆神会。
《福建志书》福宁州
夏苦旱乾甚，至八九月而后有雨，田土枯焦。
《广东志书》顺德县
岁常五六月飓风，飓风者，飓四方之风也。将发，断虹先见，谓之飓母。发则拔木，杀稼，潮骤长数尺，鸡犬不宁。又有石尤风，与飓风同。
新安县
夏月暴雨，风起飞砂，势如万马，其气青，谓之青东。南北骤作，谓之北暴，又谓之咸头，又谓之泥浪。较飓风而小，不必回南，而后息。
石城县
夏月作凉茶会，俗合茶30为末用，凉水发之成花，可解热。　夏气盛热，旱则疫作，雨多震雷，伤人畜，或不雨而震。
儋州
五六月，南风宜早禾，俗呼西风为早禾，婿杀。占禾夜热则雨。
夏部艺文一
夏日可畏赋〈以昔闻宣子之于政也为韵〉　唐贾嵩
赫尔阳精当朱仲兮，厥状难明。杲杲而威棱四序，炎炎而火烈群生。九野飞尘，破氛昏而下烛。六龙衔耀，亘天地而横行。其初也，阴魄落彼，大明生矣。Z乌汹汹以飞来，苍龙黯黯而光死。辗烟霞而炎驾旁转，洞寰海而红轮徐起。烟勃乎扶桑之津，鼎沸乎咸池之水。八疑火井之内，六合若炎丘之里。路岐难处，伤哉行役之人。稼穑堪忧，嗟尔耕耘之子。始惊出地渐见摩天o，逾盛翕V弥宣赫曦。而光碎波涛，血殷江海。蓬勃而气蒸林郁，鹌鹕酱āＨ辉蚓由峡嗣鳎当中益炽，想羲氏于执热，当亢龙之用事。照丘陵而恐是焦元，蒸垄亩而皆成赤帝。仰之者目眩精耄，处之者神昏体悸。草木为之生烟，峰峦以之减翠。千里无云，炎风不闻。木而栖者翕其翼，泉而跃者伏其群。不党黎氓，有异恩覃之士。无私蛮貊，终同炎德之君。可流金而烁石，可焦头而烂额。浩浩兮坌红埃，融融兮过虚碧。遂使无生禅子，爱其孤鹤片云。休影逸人，恋此幽松古柏。斯则晋卿执法于前代，鲁史立言于往昔。于戏猛以济威，刚而驭下，牧于外而寇乱咸戢，升于朝而谄谀斯寡。如夏日之赫焉，孰云不足畏也。
夏赋　　　　　　　　　　　宋吴淑
夏，大也，养万物令长大者也。若乃节号朱明，时为长嬴，祝融作辅，炎帝持衡。含桃先荐，反舌无声。或见三星之在户，或以五彩而辟兵。苦菜秀而靡草死，蚯蚓出而王瓜生。若夫四时维夏，五月徂暑。或闻蟋蟀之居壁，或见莎鸡之振羽。猎西土而陈议，滥泗渊而断罟。天毒则草木皆乾，朱提则飞禽不度。嘉宾诣谢安而交扇，王公见真长而吴语。或以节嗜欲而止声色，或以教车甲而观才武。顾此溽暑，诚为任方。吴猛不驱于蚊蚋，子平每避于清凉。越王念吴而握火，陆机在洛而思乡。恋嵇康之锻灶，玩武子之萤囊。念师文之飞雪，忆邹衍之降霜。若夫宗伯之W凶荒，周穆之游C泽。已见班马，复闻鸣V。火既钻于枣杏，兵亦先于剑戟。尔其长风扇暑，茂树连阴，轻荐而纤御，甘瓜浮而朱李沉。葛洪之见仙翁，每乘醉而入水。延陵之逢高士，岂披裘而取金。当此南讹，时惟龙见。天子饮酎，后妃献茧。蜀相尝见于渡泸，礼将不闻于操扇。复闻浚井改水，当风鼓。孙登容与于草裳，杨茂逍遥于版榻。及夫腐草为萤，朱索连荤，柞氏之刊阳木，羊欣之衣练裙。亦闻肃氏居巢，贾生赋f。当清和之首夏，见恢台之化育。凌人颁冰，山虞斩木。或以服元冰之丸，或以听秋霜之曲。至于平叔流汗，仲都暴日，验秀@之应候，识蕤宾之中律。兽既希革，物皆华实。知离气之初来，见阳虫之乍出。既而衣暑服，载赤纾冷则饮明义之井，寒则涉樊山之溪。清露滴昆之气，夏扈趣耕稼之期。若乃南郊迎气，方丘祀地，知盛德之在火，见斗柄之指巳。于是惠贤良，施爵位，挺重囚，行庆赐，既升龟，而伐蛟，亦补肾，而助肺。南宫御女之繁奏，北窗羲皇之傲睨。若能角黍应时令之制，Z丝通问遗之情，萦朱索以饰户，带灵符而辟兵。鸲鹆之舌初剪，蟾蜍之角俄生。菹龟义著，铸镜功精。蹋百草以遐骛，棹飞凫而迅征。蓄兰为木，缚艾成形。投汨罗而楝叶斯在，祠苍梧而童舞方呈。世伟曹娥之节，俗传介子之名。田文以高户获举，胡广以流瓮复生。彼镇恶之与纪迈，王凤之与信明。并兹辰之诞育，咸垂世而扬名。若夫火行畏金，伏于庚日。曼倩之割赐肉，张氏之祠黄石。羊酪既云其供费，巴蜀亦闻其自择。嵇含因热以思风，程晓闭门而避客。元谟之井方开，秦穆之祠始益。河朔有避暑之饮，邺下有颁冰之锡。遵汤饼于时俗，荐麦瓜于宗u。斯皆夏令之所施，故纪之以备遗逸也。
夏云多奇峰赋　　　　　　明钱文荐
客有依树而息影，临流而赋诗者。会追河朔，游拟南皮，碧沼暑退，玉壶冰随。羽觞罢，举纨扇，停挥聊，移远目。忽睹灵奇于时，似烟非烟，如雾非雾。s而起，庵蔼而聚。合体则一柱孤擎，分状则千岩悉具。其为峰也，高参霄汉，远亘天涯，峭乃，空则E砑。或擢根而连杪，或敷叶而带葩，或凌风而叠雪，或映日而流霞。著色浅澹，布境幽遐，纷纷竞赏，煜煜争F。昆之五色，依稀嵩少之三花。至于绿萝径封，青莲烟叶，窈窕难测，嵯峨易睹。谁将地肺，倒插天府。驱遣岂鞭，鄣衲斧。则有误认王母之辇，虚疑神女之台。香馥郁以犹在，态轻盈而忽来。所以望气者，思宝鼎于汾水，求仙者慕银阙于蓬莱。徒惜其残晖欲收，异彩将散，高标半折，连影中断。势倾危其不支，容黯l以无见。类舟覆兮⑼铮同岳颓兮眷恋。无怪乎会心者，犹注想而凝眸。惜景者，遂兴咨而发叹也。况其时值炎蒸，气乖润湿，倚崖树槁，萦岫苔涩。虽仰天而频望，徒触石而罕出。傥乘龙以高飞，庶施雨之遍及。

[book_title]岁功典第四十三卷
夏部艺文二〈诗词〉
朱明　　　　　　　　　　汉邹子乐
朱明盛长，敷与万物。桐生茂豫，靡有所诎。敷华就实，既阜既昌。登成甫田，百鬼迪尝。广大建祀，肃雍不忘。神若宥之，传世无疆。
夏苗田　　　　　　　　　　晋傅元
夏苗田言大，晋畋狩顺时，为田除害也。
夏苗田运将徂，军国异容，文武殊。乃命群吏，选车徒。辨其号名，赞契书。王军启八门，行同上帝居。时路建大麾，云旗翳紫虚。百官象其事，疾则疾，徐则徐。回衡旋轸，罢陈敝车。献禽享祠，AA配有。虞惟大晋，德参两仪，化云敷。
夏　　　　　　　　　　　　　郭璞
羲和骋丹衢，朱明赫其猛。融风拂晨霄，阳精一何濉ｉf宇静无娱，端坐愁日永。
夏　　　　　　　　　　　　　李J
炎光烁南溟，溽暑融三夏。K45重云荫，砰棱震雷咤。
出下馆　　　　　　　　　　齐谢I
麦候始清和，凉雨销炎燠。红莲摇弱荇，丹藤绕新竹。物色盈怀抱，方驾娱耳目。零落既难留，何用存华屋。
夏日临江　　　　　　　　　梁武帝
夏潭荫修竹，高岸坐长枫。日落沧江静，云散远山空。鹭飞林外白，莲开水上红。逍遥有馀兴，怅望情不终。
纳凉　　　　　　　　　　　简文帝
斜日晚VV，池塘生半阴。避暑高梧侧，轻风时入襟。落花还就影，惊蝉乍失林。游鱼吹水沫，神蔡上荷心。翠竹垂秋采，丹枣映疏砧。无劳夜游曲，寄此托微吟。
夏　　　　　　　　　　　　　徐勉
夏景厌房栊，促席玩花丛。荷阴斜合翠，莲影对分红。此时避炎热，清樽独未空。
夏日　　　　　　　　　　　　徐怦
炎光歇中宇，清气入房栊。晚荷犹卷绿，疏莲久落红。
夏日还山庭　　　　　　　　陈江总
独于幽栖地，山庭暗女萝。涧43长低筱，池开半卷荷。野花朝暝落，盘根岁月多。停樽无赏慰，狎鸟自经过。
江都夏　　　　　　　　　　隋文帝
黄梅雨细麦秋轻，枫树萧萧江水平。飞楼绮观轩若惊，花簟罗帏当夜清。菱潭落日双凫舫，绿水红妆两摇漾，还似扶桑碧海上，谁肯空歌采莲唱。
白歌　　　　　　　　　　　虞茂
长洲茂苑朝夕池，映日含风结细漪。坐当伏槛红莲披，雕轩洞户青O吹。轻幌芳烟郁金馥，绮檐花簟桃李枝，兰苕翡翠但相逐，桂树鸳鸯恒并宿。
夏日　　　　　　　　　　　李德林
夏景多烦蒸，山水暂追凉。桐枝覆玉槛，荷叶满银塘。轻扇摇明月，珍簟拂流黄。壶盛仙客酒，瓶贮帝台浆。才人下铜雀，侍妓出明光。歌声越齐市，舞曲冠平阳。微风动罗带，薄汗染红妆。共欣陪宴赏，千秋乐未央。
梅夏应教　　　　　　　　　薛道衡
长廊连紫殿，细雨应黄梅。浮云半空上，清吹隔池来。集凤桐花散，腾龟莲叶开。幸逢为善乐，频降济时才。
夏日联句　　　　　　　　　唐文宗
人皆苦炎热，我爱夏日长。〈帝〉薰风自南来，殿阁生微凉。〈柳公权〉
奉和夏日晚景应诏　　　　　杨师道
辇路夹垂杨，离宫通建章。日落横峰影，云归起夕凉。雕轩动流吹，羽盖息回塘。S草生还绿，残花落尚香。青岩类姑射，碧涧似汾阳。幸属无为日，欢娱尚未央。
奉和圣制夏日游石淙山　　　狄仁杰
宸晖降望金舆转，仙路峥嵘碧涧幽，羽仗遥临鸾鹤驾，帷宫直坐凤麟洲，飞泉洒液恒疑雨，密树含凉镇似秋，老臣预陪悬圃宴，馀年方共赤松游。
夏日仙萼亭应制　　　　　　宋之问
高岭逼星河，乘舆此日过。野含时雨润，山杂夏云多。睿藻光岩穴，宸襟洽薜萝。悠然小天下，归路满笙歌。
夏日过郑七山斋　　　　　　杜审言
共有樽中好，言寻谷口来。薜萝山径入，荷芰水亭开。日气含残雨，云阴送晚雷。洛阳钟鼓至，车马系迟回。
夏日游目聊作　　　　　　　骆宾王
暂屏尘嚣累，言寻物外情。致逸心逾默，神幽体自轻。浦夏荷香满，田秋麦气清。讵假沧浪上，将濯楚臣缨。
夏日游山家同夏少府　　　　　前人
返照下层岑，物外狎招寻。兰径薰幽佩，槐庭落暗金。谷静风声彻，山空月色深。一遣樊笼累，唯馀松桂心。
夏日与崔二十一同集卫明府宅孟浩然
言避一时暑，池亭五月开。喜逢金马客，同饮玉人杯。舞鹤乘轩至，游鱼拥钓来。座中殊未起，箫管莫相催。
夏日辨玉法师茅斋　　　　　　前人
夏日茅斋里，无风坐亦凉。竹林深笋概，藤架引梢长。燕觅巢窠处，蜂来造蜜房。物华皆可玩，花蕊四时芳。
夏日浮舟过陈大水亭　　　　　前人
水亭凉气多，f棹晚来过。涧影见松竹，潭香闻芰荷。野童扶醉舞，山鸟助酣歌。幽赏未云遍，烟光奈夕何。
夏日山中　　　　　　　　　　李白
懒摇白羽扇，裸体青林中。脱巾挂石壁，露顶洒松风。
夏日　　　　　　　　　　　韦应物
已谓心苦伤，如何日方永。无人不昼寝，独坐山中静。悟澹将遣虑，学空庶遗境。积俗易为侵，愁来复难整。
夏景园庐　　　　　　　　　　前人
群木书阴静，北窗凉气多。f居逾时节，夏云已嵯峨。塞叶爱繁绿，缘涧弄惊波。岂为论夙志，对此青山阿。
夏花明　　　　　　　　　　　前人
夏条绿已密，朱萼缀明鲜。炎炎日正午，灼灼火俱然。翻风适自乱，照水复成妍。归视窗间字，荧煌满眼前。
夏冰歌　　　　　　　　　　　前人
出自元泉，杳杳之深井。汲在朱明，赫赫之炎辰。九天含露未销铄，阊阖初开赐贵人。碎如坠琼方截璐，粉壁生寒象筵布。玉壶纨扇亦玲珑，座有丽人色俱素。咫尺炎凉变四时，出门焦灼君讵知。肥羊甘醴心闷闷，饮此莹然何所思。当念阑干凿者苦，腊月深井汗如雨。
夏日叹　　　　　　　　　　　杜甫
夏日出东北，陵天经中街。朱光彻厚地，郁蒸何由开。上苍久无雷，无乃号令乖。雨降不濡物，良田起黄埃。飞鸟苦热死，池鱼涸其泥。万人尚流冗，举目惟蒿莱。至今大河北，化作虎与豺。浩荡想幽蓟，王师安哉。对食不能餐，我心殊未谐。眇然贞观初，难与数子偕。
夏夜叹　　　　　　　　　　　前人
永日不可暮，炎蒸毒我肠。安得万里风，飘u吹我裳。昊天出华月，茂林延疏光。仲夏苦夜短，开轩纳微凉。虚明见纤毫，羽虫亦飞扬。物情无巨细，自适固其常。念彼荷戈士，穷年守边疆。何由一洗濯，执热互相望。竟夕击刁斗，喧声连万方。青紫虽被体，不如早还乡。北城悲笳发，鹳鹤号且翔。况复烦促倦，激烈思时康。
夏日纳凉　　　　　　　　　　严维
山阴过野客，镜里接仙郎。盥漱临寒水，褰闱人夏堂。杉松交日影，枕簟上湖光。衮衮承嘉话，清风纳晚凉。
夏日　　　　　　　　　　　　刘复
映日纱窗深且f，含桃红日石榴殷。银瓶绠转桐花井，沈水烟销金博山。文簟象床娇倚瑟，Z奁铜镜懒拈环。明朝戏去谁相伴，年少相逢狭路间。
夏日裴尹员外西斋看花　　　杨巨源
笑向东来客，看花枉在前。始知清夏月，更胜艳阳天。露湿呈妆污，风吹畏火然。葱茏和叶盛，烂熳压枝鲜。红彩当钤阁，清香到玉筵。蝶栖惊曙色，莺语滞晴烟。得地殊堪赏，过时倍觉妍。芳菲迟最好，唯是谢家怜。
夏日对雨　　　　　　　　　　裴度
登楼逃盛夏，万象正埃尘。对面雷嗔树，当街雨趁人。檐疏蛛网重，地湿燕泥新。吟罢清风起，荷香满四邻。
夏日宴九华池赠主人　　　　　陈羽
池上凉台五月凉，百花开尽水芝香。黄金买酒邀诗客，醉倒檐前青玉床。
夏昼偶作　　　　　　　　　柳宗元
南州溽暑醉如酒，隐几熟眠开北牖。日午独觉无馀声，山童隔竹敲茶臼。
夏日可畏　　　　张籍〈一作丘为〉
赫赫温风扇，炎炎夏日徂。火威驰迥野，畏景铄遥途。势矫翔阳翰，功分造化垆。禁城千品烛，黄道一轮孤。落照频空簟，馀晖卷夕梧。如何倦游子，中路独踟蹰。
夏日f居　　　　　　　　　　前人
无事门多闭，偏知夏日长。早蝉声寂寞，新竹气清凉。f对临书案，看移晒药床。自怜归未得，犹寄在班行。
表夏八首　　　　　　　　　　元稹
夏风多暖暖，树木有繁阴。新笋紫长短，早樱红浅深。烟花云幕重，榴艳朝景侵。华实各自好，讵云芳意沈。初日满阶前，轻风动帘影。旬时得休浣，高卧阅清景。僮儿拂巾箱，鸦轧深林井。心到物自f，何劳远箕颍。江瘴炎夏早，蒸腾信难度。今宵好风月，独此荒庭趣。露叶倾暗光，流星委馀素。但恐清夜徂，讵悲朝景暮。孟月夏犹浅，奇云未成峰。度霞红漠漠，压浪白溶溶。玉委有馀润，飙驰无去踪。何如捧云雨，喷毒随蛟龙。流芳递炎景，繁英尽寥落。公署香满庭，晴霞覆阑药。裁红起高穑缀绿排新萼。凭此遣幽怀，非言念将谑。红丝散芳树，旋转光风急。烟泛被笼香，露浓妆面湿。佳人不在此，恨望阶前立。忽厌夏景长，今春行已及。百舌渐吞声，黄莺正娇小。云鸿方警夜，笼鸡已鸣晓。当时客目适，运去谁能矫。莫厌夏虫多，蜩螗定相扰。西山夏雪消，江势东南泻。风波高若天，滟低于马。正被黄牛旋，难期白帝下。我在平地行，翻忧济川者。
夏日登楼晚望　　　　　　　　姚合
避暑高楼上，平芜望不穷。鸟穿山色去，人歇树阴中。数带长河水，千条弱柳风。暗思多少事，懒话与芝翁。
长兴里夏日寄南邻避暑　　杜牧〈一作许浑〉
侯家大道傍，蝉噪树苍苍。开锁洞门远，粤惫偕崃埂＠肝Ш煲┦，架引绿萝长。永日一枕，故山云水乡。
夏日戏题郭别驾东堂　　　　　许浑
微风起画鸾，金翠暗珊珊。晚树垂朱实，春篁露粉竿。散香蕲簟滑，沈水越瓶寒。犹恐何郎热，冰生白玉盘。
夏日登西林白上人楼　　　　　刘沧
几到西林清净境，层台高视有无间。寒光远动天边水，碧影出空烟外山。苔点落花微萼在，叶藏幽鸟碎声f。旷然多慊登楼意，永日重门深掩关。
夏日T郊居寄姚少府　　　　李频
古木有清阴，寒泉在下深。蝉从初伏噪，客向晚凉吟。白日欺元鬓，沧江负素心。甚思中夜话，何路许相寻。
夏日题T友人书斋　　　　　前人
修竹齐高树，书斋竹树中。四时无夏气，三伏有秋风。黑处巢幽鸟，阴来叫候虫。窗西太白雪，万仞在遥空。
山亭夏日　　　　　　　　　　高骈
绿树阴浓夏日长，楼台倒影入池塘。水精帘动微风起，满架蔷薇一院香。
销夏湾　　　　　　　　　　皮日休
太湖有曲处，其门为两崖。当中数十顷，别如一天池。号为销夏湾，此名无所私。赤日莫斜照，清风多遥吹。沙屿扫粉墨，松竹调埙篪。山果红H，水苔青。木阴厚若瓦，岩磴滑如饴。我来此游息，夏景方赫曦。一坐盘石上，肃肃寒生。小或可，短策或可支。行惊翠羽起，坐见白莲披。敛袖弄轻浪，解巾敌凉t。但有水云见，更馀沙禽知。京洛往来客，⑺涝当汲邸４酥斜憧衫希焉用名利为。
鹿门夏日　　　　　　　　　　前人
满院松桂阴，日午却不知。山人睡一觉，庭鹊立未移。出檐趁云去，忘戴白接08。书眼若薄雾，酒肠如漏卮。身外所劳者，饮食须自持。何如便绝粒，直使身无为。
夏景无事因怀章来二上人二首　前人
澹景微阴正送梅，幽人逃暑瘿楠杯。水花移得和鱼子，山蕨收时带竹胎。啸馆大都偏见月，醉乡终竟不闻雷。更无一事唯留客，却被高僧怕不来。
佳树盘珊枕草堂，此中随分亦f忙。平铺风簟寻琴。静扫烟窗著药方，幽鸟见贫留好语。白莲知卧送清香。从今有计消f日，更为支公置一床。
夏景冲澹偶然作　　　　　　　前人
q隈蒲褥岸乌纱，味道澄怀景便斜。红印寄泉惭郡守，青筐与笋愧僧家。茗炉尽日烧松子，书案经时剥瓦花。园吏暂栖君莫笑，不妨犹更著南华。
和药名离合夏日即事　　　　　前人
桂叶似茸含露紫，葛花如绶蘸溪黄。连云更入幽深地，骨录f携相猎郎。
和夏景冲澹偶然作次韵　　　陆龟蒙
蝉雀参差在扇纱，竹襟轻利箨冠斜。垆中有酒文园会，琴上无弦靖节家。芝畹烟霞全覆穗，橘洲风浪半浮花。f思雨地忘名者，不信人间发解华。
药名离合夏日即事　　　　　　前人
避暑最须从村野，葛巾筠席更相当。归来又好乘凉钓，藤蔓阴阴著雨香。
夏日湖上即事寄晋陵萧明府　　章碣
亭午羲和驻火轮，开门嘉树庇湖濉Ｐ欣幢隹推娌栉叮睡起儿童带簟纹。屋小有时投树影，舟轻不觉入鸥群。陶家岂是无诗酒，公退堪惊日已曛。
夏日访友　　　　　　　　　唐彦谦
堤树生昼凉，浓阴扑空翠。孤舟唤野渡，村疃入幽邃。高轩俯清流，一犬隔花吠。童子立门墙，问我向何处。主人闻故旧，出迎时倒屣。惊迓叙间阔，屈指越寒暑。殷勤为延款，偶尔得良会。春盘擘紫虾，冰鲤斫银。荷梗白玉香，荇菜青丝脆。腊酒击泥封，罗列总新味。移席临湖滨，对此有佳趣。流连送深杯，宾主共忘醉。清风岸乌纱，长揖谢君去。世事如浮云，东西缈烟水。
夏日　　　　　　　　　　　　韩
庭树新阴叶未成，玉阶人静一蝉声。相风不动乌龙睡，时有娇莺自唤名。
夏夜　　　　　　　　　　　　前人
猛风飘电黑云生，霎霎高林簇雨声。夜久雨休风又定，断云流月却斜明。
夏雨　　　　　　　　　　　　王驾
非惟消旱暑，且喜救生民。天地如蒸湿，园林似却春。洗风清枕簟，换夜失埃尘。又作丰年望，田夫笑向人。
夏夜　　　　　　　　　　　　韦庄
傍水迁书榻，开襟纳夜凉。星繁愁昼热，露重觉荷香。蛙吹鸣还息，蛛罗灭又光。正吟秋兴赋，桐景下西墙。
山中夏日　　　　　　　　　　孟贯
深山宜避暑，门户映岚光。夏木荫溪路，昼云埋石床。心源澄道静，衣葛蘸泉凉。算得红尘里，谁知此兴长。
和御制夏日垂钓　　　　　　　徐铉
物茂时平日正长，翠华停驭眷方塘。文竿乍拂圆荷动，W尾时翻素荇香。
夏日登观农楼和崔使君　　　释皎然
片雨拂檐楹，烦襟四坐清。霏微过麦陇，萧散傍莎城。静爱和花落，幽闻入竹声。朝观趣无限，高咏寄深情。
夏日城中作　　　　　　　　　齐己
竹低莎浅雨鳎小槛幽窗暑月中。有境牵怀人不会，东林门外翠横空。
宫词二首　　　　　　花蕊夫人徐氏
沉香亭子傍池斜，夏日巡游歇翠华。帘畔玉盆盛净水，内人手里剖银瓜。
薄罗衫子透肌肤，夏日初长板阁虚。独自凭阑无一事，水风凉处读文书。
夏日山居　　　　　　　　　宋种放
阴阴林木静，寂寂无人境。红绽紫葳香，岚沉玉膏冷。看云时独坐，慎事常中省。何客御风来，新篁动疏影。
西岩夏日　　　　　　　　　　林逋
蕙帐萧f掩弊庐，子真岩石坐来初。为惊野鸟巢间乳，懒过邻僧竹里居。新溜迸凉侵静语，晚云浮润上残书。何须强捉白团扇，一柄青松自有馀。
夏景即事　　　　　　　　　　韩琦
槐耳笼前槛，云峰透曲棂。凉风即昆阆，烦思入沧溟。荷弱翻青盖，榴新倒绿瓶。晚来收骤雨，一枕梦魂醒。
夏意　　　　　　　　　　　苏舜钦
别院深深夏簟清，石榴开遍透帘明。树阴满地日当午，梦觉流莺时一声。
夏日南园　　　　　　　　　　邵雍
夏木无重数，森阴翠樾低。相呼百禽语，大半是黄鹂。
夏日西斋书事　　　　　　　司马光
榴花映叶未全开，槐影沉沉雨势来。小院地偏人不到，满庭鸟迹印苍苔。
夏日三首　　　　　　　　　　张耒
两架酴侧覆檐，夏条交映渐多添。春归花落君无限，剩得清阴恰满帘。
野水弯环夏木森，青蝉晚噪碧云深。扁舟两桨谁家子，万里江湖此日心。
风转翻翻梧叶惊，入檐白雨打窗鸣。应将清绝酬无睡，稳听空阶半夜声。
夏日三首　　　　　　　　　　前人
过雨芰荷乱，繁阴竹树多。雏声知鸟哺，萍动见鱼过。细径饶苔藓，阴墙引薜萝。角巾从倒侧，疏懒欲如何。蚓壤排晴圃，蜗涎印雨阶。花须娇带粉，树角老封苔。问字病多忘，过邻慵却回。晚凉还盥栉，对竹引清杯。细径依原僻，茅蓬四五家。山田来雉兔，溪雨熟桑麻。竹笼晨收果，茅庵夜守瓜。颇知农事乐，从此问生涯。
夏日二首　　　　　　　　　　前人
长夏村墟风日清，檐牙喜雀已生成，蝶衣晒粉花枝午。蛛网添丝屋角晴，落落疏帘邀月影。嘈嘈虚枕纳溪声，久判两鬓如霜雪，直欲渔樵过此生。
黄帘翠幕断飞蝇，午影当轩睡未兴，枕稳海鱼镌紫石，扇凉山雪画青缯，廊阴日转雕阑树。坐冷风生玉碗冰，满案诗书尘蠹甚，故应疏懒过炎蒸。
夏日　　　　　　　　　　　　朱熹
凉气集幽树，清阴生广庭。偶兹憩烦燠，忽忆郊园行。婉娩碧草滋，迢递元蝉鸣。官曹且休暇，自适幽居情。
夏日田园杂兴七首　　　　　范成大
梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。
五月吴江麦秀寒，移秧披絮尚衣单。稻根科斗行如块，田水今年一尺宽。
二麦俱秋斗百钱，田家唤作小丰年。饼炉饭甑无饥色，接到西风熟稻天。
昼出耘田夜绩麻，村庄儿女各当家。童孙未解供耕织，也傍桑阴学种瓜。
槐叶初匀日气凉，葱葱鼠耳翠成双。三公只得三株看，f客清阴满北窗。
千顷芙蓉放棹嬉，花深迷路晚忘归。家人暗识船行处，时有惊忙小鸭飞。
菱辛苦废犁锄，血指流丹鬼质枯。无力买田聊种水，近来湖面亦收租。
夏日晚兴　　　　　　　　　　陆游
高挂虚窗对绿池，鸟啼声歇柳阴移。含风珍簟f眠处，叠雪轻衫新浴时。泉冷甘瓜开碧玉，手香素藕20长丝。夕阳四而渔歌起，又赴邻翁把钓期。
夏昼小雨　　　　　　　　　　戴炳
小床蕲簟展琉璃，窗外新篁一尺围。正午云桥阵雨过，冬青花上蜜蜂归。
夏日登车盖亭五首　　　　　　蔡确
一川佳景疏帘外，四面凉风曲槛头。绿野平流来远棹，青天白雨起灵湫。
纸屏石枕竹方床，手倦抛书午梦长。睡起莞然成独笑，数声渔笛在沧浪。
西山见松筠，日日来看色转新，闻说桃花岩畔石，读书曾有谪仙人。
风摇熟果时闻落，雨滴馀花亦自香。叶底出巢黄口闹，波间逐队小鱼忙。
来结芳庐向翠微，自持杯酒对青晖，水趋梦泽悠悠过，云抱西山冉冉飞。
夏日入直　　　　　　　　　王希吕
玉堂昼永暑风微，0101飞花落小池。徙倚幽栏凭问讯，夏莺飞出万年枝。
夏日奉天台禄　　　　　　　　姜夔
青天挥卧藤床，翠袖携壶送酒浆。猬腹出波烹芡实，袅蹄和露擘莲房。相呼时入鸡豚社，独坐曾无雁鹜行。便是赤城真隐吏，不须刘阮更相将。
夏日f坐　　　　　　　　　　徐玑
无数山蝉噪夕阳，高峰影里坐阴凉。石边偶看清泉滴，风过微闻松叶香。
夏日　　　　　　　　　　　宋伯仁
泓泓圆碧漾新荷，猎猎斜风颤绿莎。农事正忙三月后，野田齐唱插秧歌。
贫女吟〈夏〉　　　　　　　文天祥
竹扇掩红颜，辛苦纫白r。人间罗雪香，白r汗如雨。
夏日偶书　　　　　　　　　释惠洪
碧缕横斜试水沈，红腮甘冷嚼来禽。含风广殿闻茶响，转日回廊暗柳阴。强颖纨馀睡色，倦凭琴几适f心。攀翻瘃幕瞥臼拢过眼云踪不可寻。
夏日西园　　　　　　　　　　前人
晚庭一霎过暑雨，高林相应山蝉鸣。南窗梦断意索寞，床头书卷空纵横。蔬畦日涉已成趣，起来扶杖园中行。葵英豆荚小堪摘，矮榆高柳阴初成。野禽啄果时落地，池塘盖水新荷平。归来西屋斜阳在，原舍尚闻舂簸声。
夏晚登楼　　　　　　　金密国公q
登楼晚暑复相攻，快意清风忽此逢。云似碧山天似水，霁波平浸两三峰。
夏　　　　　　　　　　　宇文虚中
草径迷深绿，池莲浴腻红。早蝉鸣树曲，鲜鲤跃潭东。
喜夏　　　　　　　　　　　　庞铸
小暑不足畏，深居如退藏。青奴初荐枕，黄奶亦升堂。鸟语竹阴密，雨声荷叶香。晚凉无一事，步缘轿飨帷
夏日　　　　　　　　　　　麻九畴
亭柯碧合龙蛇影，睡起辘轳鸣晓井。一帘晓雨圆磺纾槐花满地黄金冷。屈指西风又到门，相思团扇欲生尘。何时万户垂杨里，高拂金鞭逢故人。
夏日饮山亭　　　　　　　　元刘因
借住郊园旧有缘，绿阴清昼静中便。空钩坐钓鱼亦乐，高枕卧游山自前。露引松香来酒盏，雨催花气润吟笺。人来每间农桑事，考C床头种树篇。
东湖夏景　　　　　　　　　　杨载
夏月湖中爽气多，南风叠叠猿げāＳ嫒酥坶冲O藻，游女衣裳揽芰荷。切银丝尝美味，腔传金缕换新歌。使君用意仍深远，即此光华岂灭磨。
山居夏日　　　　　　　　　　汪珍
草长荒三径，桐阴满四邻。青春如过客，白日属f人。迸笋争篱出，残花落地新。几时寻要术，吾亦学齐民。
和嵊县梁公辅夏夜东湖　　袁士元
短棹乘风湖上游，湖光一鉴湛于秋。小桥夜静人横笛，古渡月明僧唤舟。鸳浦藕花初过雨，渔家灯影半临流。酒阑兴尽归来后，依旧青山绕客楼。
夏日山居　　　　　　　　　　前人
枕上初残柏子香，鸟声帘外已斜阳。碧山过雨晴逾好，绿树无风晚自凉。芳岁背人流荏苒，好诗和梦落苍茫。求羊何不来三径，门掩残书满石床。
夏日　　　　　　　　　　　　梅颐
松下桃笙酒半醒，石根流水碧泠泠。片云将雨窗前过，分得新凉入研屏。
夏日阁中入直二首　　　　　周伯琦
金铺蹲兽钥衔鱼，碧树沈沈白玉除。留后命严番直肃，五云深处掌图书。
冰盘堆果进流霞，中秘翻馀夕景斜。画舫竟从圜殿过，凤麟洲上数荷花。
水轩夏日　　　　　　　　　　马臻
碧窗昼寂幽意长，竹阴满地琴樽凉。轻雷送雨远不到，雪白水花生晚香。
池亭纳凉　　　　　　　　　明仁宗
夏日多炎热，临池憩午凉。雨滋槐叶翠，风过藕花香。舞燕来青琐，流莺出建章。援琴弹野操，民物乐时康。
夏景　　　　　　　　　　　　宣宗
暑雨初过爽气清，玉波荡漾画桥平。穿帘小燕双双好，泛水f鸥个个轻。
夏日杂兴二首　　　　　　　　刘基
曾楼迢递俯清郊，天际群山槛外交。日暖水禽鸣哺子。风轻沙燕语寻巢，绿荷雨洗藏龟叶，翠竹烟寒集凤梢。可叹仲宣归未得，苦吟终日倚衡茅。
菱叶荷花渐满池，红榴绿筱正相宜。天边日出园葵觉，地底云生柱础知。长夏未应炎暑过，薄寒恰似晚秋时。朝来苦怪双青鬓，辄向风前学素丝。
夏日喜雨写怀二首　　　　　金幼孜
粉署依丹禁，城虚爽气多。好风天上至，凉雨晚来过。翠岛浮香雾，瑶池澹绿波。九重f视草，时复幸鸾坡。夏过日初长，连朝雨送凉。卷帘书帙静，开户燕泥香。赐果来东阁，分冰近御床。小臣叨侍从，屡得被恩光。
夏夜　　　　　　　　　　　　王称
初月照回廊，鸣出洞房。竹清残暑气，荷泛小池香。雪腕宫罗润，云鬟夜玉凉。庭前有梧叶，早晚落银床。
夏日寄高尊卿　　　　　　　魏时敏
林屋虚寒半掩扉，野情偏称绿荷衣。柳风乍起燕雏软，梅雨初晴荔子肥。岁月无情催客老，溪山有意待君归。浮沉世事何须问，好整纶竿坐钓矶。
夏日　　　　　　　　　　　　吴宽
绿荫松萝暑气凉，清泉泻入小池塘。人间昼永无聊赖，一朵荷花满院香。
夏日应制　　　　　　　　　　王鏊
水晶宫殿昼沉沉，别院春归碧树深。南陆迎长钦驭日，东皋旱久望为霖。历中星火修尧令，弦上薰风识舜心。几务了时多暇日，试开黄卷一披寻。
南夏　　　　　　　　　　　　孟洋
不作炎州客，那知宇宙偏。日车淹北户，火树烁南天。气溽乘宵雨，云蒸挟暮烟。波斯夸白郏出入不曾捐。
夏　　　　　　　　　　　　　康海
夹岸数行杨柳，平湖十里荷花。香满长亭驿路，绿阴深处人家。
夏日田居即事四首　　　　　蒋山卿
草堂聊藉竹为门，花坞从将槿作垣。长日鸟啼红药尽，夕阳人坐绿阴繁。愁多非为逢时歉，住久应知隔世喧。赖有青山如旧故，年年相对两忘言。
偶携藜杖过桥东，曲港潮流处处通。溪上间花多覆水，村前垂柳半含风。黄昏鸟宿轻烟外，青野人耕细雨中。莫讶移家来畎亩，欲将遗事学庞公。
水榭风亭取次开，新凉应有客同杯。树阴深处黄鹂语，溪水平时白鸟来。葵扇偶从邻妪买，荷衣旋学野人裁。花间蝴蝶双飞去，正是山翁午梦回。
雨过苔荒石径微，林园一向掩柴扉。柳堤潮满鱼苗上，麦陇风晴雉子飞。花暝更教移晚酌，竹深犹遣著寒衣。老人本自心无事，不为投f始息机。
夏日睡起　　　　　　　　　文徵明
绿阴如水夏堂凉，翠簟含风午梦长。老去自于f有得，困来每与客相忘。松窗试笔端溪滑，石鼎烹云顾渚香。一鸟不鸣心境寂，此身真不愧羲皇。
夏日山村即事三首　　　　　汪道贯
墟里少尘事，幽居寡自营。鸣鸠催急雨，飞鹭剧新晴。西竺蔚蓝出，东浅绿平。莞然初睡足，三径草从生。竹柏纷相映，重阴送午凉。挟书忘盥栉，谢客懒衣裳。就荫频移坐，临风趣馈浆。不须河朔侣，已近白云乡。鸣雨湍流急，前溪波浪翻。渔人收白小，田父理青尊。独坐占云气，相携记水痕。晚来看返照，霁色满西原。
夏日山村杂怀　　　　　　　　前人
然草阁俯西原，永日村村农事喧。黄犊耦耕春草合，白鸥双起夏云繁。踏歌田父行收穗，抱瓮山童自灌园。见说夜来新雨足，畦蔬小摘傍开尊。
夏夜曲　　　　　　　　　　沈明臣
月白金铺水阁开，夜凉星汉在瑶台。佳人自度前溪曲，声入荷花风里来。
子夜夏歌　　　　　　　　　　公鼐
青莲如华盖，明珠朝露鲜。风来荷盖侧，珠亦不成圆。
夏日　　　　　　　　　　黄氏幼藻
深院尘消散午炎，篆烟如梦昼淹淹。轻风似与荷花约，为送香来自粤薄
临江仙〈夏景〉　　　　　宋欧阳修
柳外轻雷池上，雨雨声滴碎荷。声小楼西角断虹，明阑干倚处，待得月华生。　燕子飞来栖画，栋玉钩垂下帘。旌凉波不动簟纹。平水晶双枕，旁有堕钗横。
过涧歇〈夏景〉　　　　　　　柳永
淮楚旷望极，千里火云，烧空尽日。西郊无雨厌行旅，数幅轻帆，渐落舣棹。蒹葭浦避畏景，两两舟人夜深语。　此际争可，便恁奔名竞利，去九衢尘。里衣冠，冒炎暑，回首江乡，月观风亭，水边石上幸有，散发披襟处。
夏云峰　　　　　　　　　　　前人
宴堂深轩，楹雨轻压，暑气低沉，花洞彩舟泛，凶绕清，浔楚台，风快湘簟。冷永日，披襟坐久，觉疏弦脆管，时换新音。　越娥蕙态，兰心逞妖艳，昵欢邀宠，难禁筵上笑歌，间发鸟履交侵。醉乡深处须尽兴，满酌高吟向此，免名缰利，锁虚费光阴。
女冠子　　　　　　　　　　　前人
淡烟飘薄，莺花谢清和院。落树阴翠，密叶成幄，麦秋霁景，夏云忽变。奇峰倚寥廓，波暖银塘涨新。萍绿鱼跃。想端忧，多暇陈王，是日嫩苔生阁。　正铄石天高流金，昼永楚榭，光风转蕙，披襟处波翻翠幕，以文会友，沉李浮瓜，忍轻诺别馆，清f避炎蒸。岂须河朔，但尊前随分，雅歌艳舞，尽成欢乐。
洞仙歌　　　　　　　　　　　苏轼
冰肌玉骨，自清凉无汗，水殿风来暗香满。绣帘开，一点明月窥人，人未寝，枕横钗鬓乱。　起来携素手，庭户无声，时见疏星度河汉。试问夜如何，夜已三更，金波淡。玉绳低转，但屈指，西风几时来。又不道，流年暗中偷换。
贺新郎　　　　　　　　　　　前人
乳燕飞华屋，悄无人，桐阴转午，晚凉新浴。手弄生绡白团扇，扇手一时似玉。渐困倚，孤眠清熟。帘外谁来推绣户，枉教人，梦断瑶台曲。又却是，风敲竹。　石榴半吐红巾蹙。待浮花，浪蕊都尽，伴君幽独。艳一枝细看取，芳心千重似束。又恐被，秋风惊绿。若待得君来向此，花前对，酒不忍触共。粉泪两0101。
清平乐　　　　　　　　　　晁补之
炎天畏景，午漏那堪永。何苦相仍愁簿领，短壑清溪牵兴。　瑶台月下曾逢，何由却睹冰容。一笑为驱烦暑，故人元是清风。
永遇乐　　　　　　　　　　　前人
松菊堂深，芰荷池小，长夏清暑。燕引雏还，鸠呼妇往，人静郊原趣。麦天已过，薄衣轻扇，试起绕园徐步。听衡宇，欣欣童稚，共说夜来初雨。　苍苔径里，紫葳枝上，数点幽花垂露。东里催锄，西邻助饷。相戒清晨去。斜川归兴，然满目，回首帝乡何处。只愁恐，轻鞭犯夜，灞陵旧路。
满庭芳　　　　　　　　　　　毛滂
烁石炎曦，迷云急雨，院落槐午阴清。藕花开遍，绿细一池萍。槽下珍珠溜溜，龙团破，河朔馀酲。阑干外，梧桐叶底，金井辘轳声。　盈盈，开雾帐，珊瑚连枕，云母围屏。对肌肤冰雪，自有凉生。翠袖风回画扇，拂香篆，虬尾斜横。北窗晚，娟娟静色，竹影上帘旌。
送将归　　　　　　　　　　　王观
百尺清泉声，陆续映潇湘。碧梧翠竹面，千步回廊，重重帘幕，小枕寒玉。　试展鲛绡，看画轴。见一派潇湘凝绿，待玉漏穿花，银河垂地，月上阑干曲。
清平乐〈夏景〉　　　　　　　刘泾
深沈院宇，枕簟清无暑。睡起花阴初转，午一霎云飞过雨。　雨馀隐隐残雷，夕阳却照庭槐。莫把珠帘垂下，妨他双燕归来。
声声慢〈夏景〉　　　　　　　前人
梅黄金重，雨细丝轻，园林雾烟如织。殿阁风微帘外，燕喧莺寂。池塘彩鸳戏水，露荷翻，千点珠滴。f昼永，称潇湘，竿叟烂柯仙客。　日午槐阴低转，茶瓯罢，清风顿生双腋。碾玉盘深，朱李静沉寒碧。朋侪f歌白雪，卸巾纱，樽俎狼籍。有皓月，照黄昏眠又未得。
千秋岁〈夏景〉　　　　　　　谢逸
楝花飘砌，0101清香细。梅雨过，O风起，情随湘水远，梦绕吴峰翠，琴书倦，鹧鸪唤起南窗睡。　密意无人寄，幽恨凭谁洗。修竹畔，疏帘里，歌馀尘拂扇，舞罢风掀袂。人散后，一钩淡月天如水。
满庭芳　　　　　　　　　　周邦彦
风老莺雏，雨肥梅子，午阴佳树清圆。地卑山近，衣润费炉烟。人静乌鸢自乐，小桥外，新绿溅溅。凭栏久，黄芦苦竹，疑泛九江船。　年年，如社燕，飘流瀚海，来寄修椽。且莫思身外，长近尊前。憔悴江南倦客，不堪听，急管繁弦。歌筵畔，先安簟枕，容我醉时眠。
隔浦莲　　　　　　　　　　　前人
新篁摇动翠葆，曲径通深窈。夏果收新脆金丸。惊落飞鸟，浓霭迷岸草，蛙声闹骤，雨鸣池沼水亭小。　浮萍破处，帘花檐影颠倒，纶巾羽扇，困卧北窗清晓。屏里吴山梦自到，惊觉依然，身在江表。
塞翁吟　　　　　　　　　　　前人
暗叶啼风雨窗外，晓色胧，散水麝小池东乱，一岸芙蓉，蕲州簟展双纹浪，轻帐翠缕如空梦。远别泪痕，重淡铅脸斜红。　忡忡嗟憔悴，新宽带结羞艳，冶都销镜中，有蜀纸堪凭寄。恨等今夜，洒血书词，剪烛亲封，菖蒲渐老，早晚成花，教见薰风。
浣溪沙〈夏景〉　　　　　　　前人
日射红蜡蒂香，风乾微汗粉襟凉，碧绡对贼∥乒狻！∽约袅枝明画阁，戏抛莲种横塘，长亭无事好思量。
前调〈夏景〉　　　　　　　　前人
翠葆参差竹径成，新荷跳雨碎珠倾。曲阑斜转小池亭。　风约帘衣归燕急。水摇扇影戏鱼惊，柳梢残日弄微晴。
忆王孙　　　　　　　　　　　李甲
风蒲猎猎小池塘，过雨荷花满院香。沉李浮瓜水雪凉。竹方床，针线慵拈午梦长。
西江月〈夏日有感〉　　　　赵长卿
稳唱巧翻新曲，灵犀密意潜通。荷花香染晚来风，相对恍然如梦。　有恨眉尖皱碧，多情酒晕生红。此愁不是等f浓，应为仙源倾动。
女冠子〈夏景〉　　　　　　康与之
火云初布，迟迟永日炎暑。浓阴高树，黄鹂叶底，羽毛学整，方调娇语。薰风时渐动，峻阁池塘芰荷，争吐画梁。紫燕对对衔泥飞，来又去。　想佳期容易成，辜负共，人人同。上画楼斟香，醑恨花无主。卧象床犀，枕成何情。绪有时，魂梦断，半窗残月，透帘穿户。去年今夜，扇儿扇，我情人何处。
江城子〈夏夜观月〉　　　　　张C
飞来冰雪冷无声，可中亭，骨毛清。卧看东南，和露两三星。蓦地神游天上去，呼彩凤，驾云Z。　望舒宫殿玉峥嵘，桂千层，宝香凝。捣药仙童，邀我论长生。一笑归来人未睡，花影送，上窗棂。
叠青钱　　　　　　　　　　无名氏
夏日正长，无奈如焚，天气火云耸，奇峰天外，未雨先雷。畏日流金，六龙高驾火轮飞。纹簟纱蟹绯德揽，月扇空挥。　金炉烟细，午风轻堪避。炎威渐凉，生池阁，卷起帘幕。珠玑娇娥，美丽天然秀色，冰肌曲阑深，径荷香旖旎，玉管声齐。
满庭芳〈夏日饮王氏园亭〉　元张野
珠箔含风，琐窗凝雾，柳溪别是仙乡。一枝绝艳，袅袅动波光。消尽人间烦暑，冰纨腻，玉骨生凉。肠应断，清商一曲，馀韵惹蕖香。　幽情，还解否，冰莲心合，碧藕丝长。要满斟芳醑，亲举荷香。耳畔向人微道，便为侬，一醉何妨。归来晚，新愁几许，山雨夜浪浪。
青玉案　　　　　　　　　明文徵明
庭下石榴花乱吐，满地绿，阴亭午。午睡觉来时自语。悠扬魂梦，黯然情绪，蝴蝶过墙去。　VV娇眼开仍，悄无人至还凝伫团。扇不摇风自举盈，盈翠竹纤，纤白r，不受些儿暑。
风入松〈夏夜露坐〉　　　　　前人
空庭人散语音稀，独坐漏迟迟。风撩团扇无聊赖，桐阴乱，露下沾衣。斗转银河东泻，月斜乌鹊南飞。　无端心事集双眉，睡思转迷离。墙西突兀高楼静，流萤度，疑是星移。何处一声长笛，等f唤起相思。
一丛花〈夏夜宿小蓬莱对月不寐〉吴子孝
玻璃窗影薄于冰。月色满空庭。夜阑别馆无人到，吹绣幕、杨柳风清。幽兴难穷，徘徊竹径，草上露华凝。f挥玉麈练衫轻。坐久觉凉生。只疑潇洒非尘境，洞门外、雪坠盈盈。捣药宫前，游仙枕上，寒逼梦难成。
满庭芳〈夏〉　　　　　　　　前人
绿沼波平，朱阑雨歇，清冰绕座无炎。昼长人静，香鸭烬频添。金碗藕丝初雪，人如玉，素手纤纤。怕花前，流莺窥见，垂下水晶帘。　碧梧，阴乍转，黄庭写罢，犀管休拈。荷散珠薰风，惭入危檐。堪爱满堂凉甚。无一事，睡思方甜。鲛绡薄，琉璃簟冷，惊起看新蟾。
南乡子〈夏日游竹隐寺〉　　骆文盛
雨洗碧山头，霭霭峦光翠欲流。归骑不妨苔径滑，飕飕，竹下凉生暗入秋。　缓步出林丘，何日重来续胜游。佳思却凭清梦远，悠悠，骑鹤还寻海上洲。
雨中花〈夏景〉　　　　　　张大烈
春光流去，新光续景。推迁嫩槐新竹，看雨涨溪流，高悬瀑布，千尺寒飞玉。　试对青山迎翠色，见万嶂树阴，浓绿画舫迎风，红妆调管，娇奏云和曲。
南歌子〈夏景〉　　　　　　　前人
樱缀珊瑚赤，梅悬金弹黄。一帘槐影送微凉，菡萏香生风扇，落斜阳。　玉液龙泉色，琼浆雀舌香。枕看新月映纱窗，忽听数声渔笛，起沧浪。
满江红〈夏景〉　　　　　　媛吴d
雨抹荷池，添艳了，闹红稠绿。更带著，牵鱼藻鉴，浮波凫玉。榴火辞枝焚碧藓，蝉声送远翻新曲。向幽轩，一枕梦惊回，风敲竹。　丝雨霁，轻凉足。残照短，纤红续。渐云遮津口，烟黏山麓。凉月照人心似水，此身拟向清虚蹴。记广寒，庭畔素衣中，曾相熟。
夏部选句
魏文帝诗：夏日曾避暑，坐阁作名倡。
曹植古乐府《艳歌行》：夏节纯和天清凉，百草滋植舒兰芳。
徐干诗：陶陶朱夏德，草木昌且繁。
晋孙绰《游天台山赋》：哂夏虫之疑冰，整轻翮而思矫。左思《蜀都赋》：朱樱春就，素柰夏成。李J诗：垂藤引夏凉。
宋颜延之诗：夜蝉当夏急，阴虫先秋闻。齐谢I诗：夏木转成帷。〈又〉珍簟清夏室，转扇动凉t。梁《昭明文选》：朱夏振炎气，溽暑扇温风。
江淹别赋：夏簟清兮昼不暮。
庾肩吾过建章故台诗：夏莲犹反植，秋窗尚左开。北周庾信诗：夏馀花欲尽。
唐杜甫诗：我有阴江竹，能令朱夏寒。〈又〉清江一曲抱村流，长夏江村事事幽。
司空曙诗：珠荷荐果香寒簟，玉柄摇风满夏衣。韩愈诗：泥雨城东路，夏槐竹云屯。〈又〉南山诗：夏炎百木盛，荫郁增埋覆。
刘禹锡诗：薤叶照人呈夏簟，松花满碗试新茶。李咸用诗：云水沉沉夏亦寒。
方干诗：岩溜喷空晴似雨，林萝碍日夏多寒。〈又〉坐夏莓苔匝，行禅桧柏深。
宋晁补之求志赋：慨永夏之宜养，露B然其萃之。陆游诗：檐前桐影偏宜夏。
金赵秉文诗：夏山如翠无人画，远处微茫近处浓。元马祖常诗：天气吹高寒，山雨洒长夏。
明张羽诗：簟纹凉更净，荷气夕偏多。
区大相诗：瓶水沈朱李，溪花覆紫菱。

[book_title]岁功典第四十四卷
夏部纪事
《古琴疏》：帝俊有琴，曰：电母，夏月电光一照，则弦自鸣。《周礼・天官》：小宰之职四，曰：夏官，其属六十，掌邦政，大事则从其长，小事则专达。〈订义〉贾氏曰：夏官司甲，则兵戈盾官之长。
庖人，凡用禽献，夏行KT膳膏臊。〈订义〉史氏曰：K，乾雉也；T，乾鱼也。方夏暑盛，物易腐，故用之。饮食之滋，夏膳犬脂，曰膏臊。以其物之所便，而调和之也。
兽人，夏献麋。〈订义〉杨谨仲曰：疏谓麋泽，兽泽主销散，故麋膏散而凉。案：月令仲冬，阴极阳生，而麋角解。则知麋阴物，其性自凉。故夏献之，非必泽主销也。
食医羹齐，视夏时。〈订义〉贾氏曰：视犹比也。方氏曰：齐与王制迟速异齐之齐同。羹齐，雉兔鸡犬之类。羹齐视夏，固以热为主，然羹熟物而化之，亦夏之时也。凡和夏多苦。〈订义〉易氏曰：夏为火，味多苦，以养心。疾医，夏时，有痒疥疾。〈订义〉史氏曰：夏伤于暑热之馀毒，客于肌肤而不散，故夏有痒疥之疾。
凌人，夏颁冰，掌事。〈订义〉贾氏曰：颁冰，颁赐群臣也。掌事，主赐冰之多少，合得与不合得之事王昭。禹曰：阳气过盛，无以制之，非徒有烦缛之患，阴阳不和，反伤人之形，而疾疠作。故夏之痒疥，以阳气伤于皮肤故也。秋之疟寒，以夏阳之伤于腑脏故也。先王至是而颁冰者，所以R暑患也。薛氏曰：郑氏引春秋传，日在北陆，而藏冰西陆，朝觌而出之。以为夏颁冰之C。非也。案：左氏传，昭四年大雨雹。季氏问申丰曰：雹可R乎。对曰：古者，日在北陆，而藏冰西陆，朝觌而出之，祭寒而藏之，献羔而启之。公始用之，火出而毕赋。自命夫命妇，至于老疾，无不受冰。杜预以西陆为三月，日在大梁之次，清明节谷雨中，是夏三月。是时蛰虫已出，有温暑臭秽，宜当用冰，故以时出之。后郑泥于夏颁冰之言，乃以西陆为四月立夏之时。又引夏颁冰以为说。不知四月立夏，则日在实沈之次，转而行南陆，何以谓之西陆。朝觌不然，则左氏何以又曰火出而毕赋，火出于辰，即夏之三月也。若出次，必待四月立夏之时，则何三月火出而毕赋乎。郑氏之说，吾无取焉。意者日在西陆，火出于辰，在夏为三月。是时，方出冰，夏则取而颁之耳。颁非出也，若必日在西陆，暑气盛而后颁冰，非特不知颁冰之制，亦不知西陆日行之度。
染人，凡染，夏c元。〈订义〉郑康成曰：c元者，谓始可以染此色者。元c者，天地之色，以为祭服。石染当及盛暑，热润始湛，研之三月，而后可用。贾氏曰：夏暑热润之时，以朱湛丹秫易可和释，故夏染c元。王氏详说曰：夏c元则考工钟氏也。其职曰三入为c，五入为j，七入为缁。虽不言元，郑氏谓元在j缁之间。王昭禹曰：c者黄而兼赤色，元者赤而兼黑色。郑锷曰：c黄而赤，法阳夏，则阳用事，位在南方，染c宜矣。
地官稻人，凡稼泽，夏以水殄草而芟荑之。〈订义〉郑康成曰：殄，绝也。郑锷曰：稼于下地，以去水为先，若夫稼泽，则法又不同。泽者，草之所生。所以去草为先，盛夏水热，芟之荑之，以水殄之草不生，则地可稼。王氏曰：夏以水殄草，则以夏水如汤，利以杀草也。
春官司尊彝，夏j用鸟彝。〈订义〉郑锷曰：夏j之彝，则饰以鸟。鸟，凤也。夏为文明，而凤具五色，文明之禽也。王昭禹曰：夏于五行为火，而鸟，火属也。故用鸟彝。夏官，校人，夏祭先牧，颁马攻特。〈订义〉郑锷曰：先始教人以放牧者也。夏草方茂，马皆出而就牧。思其始教以养牧之法，故祭于夏。夏者，放牧之时，可以就牧，故颁而牧养之。夏火方盛，马者火畜，又况马之特乎，至夏而气益盛，不可制畜，故祭先牧之时，则攻而治之，使皆调伏。王氏曰：攻特者，驹之不可习者，C人攻之矣。及成焉，而不可习，则校人攻之。郑康成曰：夏，通淫之后，攻其特，为其蹄m不可乘用。
圉师，夏蘼怼！炊┮濉抵？党稍唬蓿庑也。庑所以庇马凉也。郑锷曰：夏暑酷，而马尤畏热，必为庑以凉之。
冬官考工记：弓人，夏治筋，则不烦。〈订义〉郑康成曰：烦，乱也。郑锷曰：筋，本挛结不纾，宜缓而治之。夏者解缓之时，于斯而治之，则筋势慢易不烦乱矣。
《诗经・鲁颂・s宫章》：秋而载尝，夏而楹狻！粗熳〉尝秋，祭名。楹馐┯谂＝牵所以止触。秋将尝而夏楹馄渑＃言夙戒也。《国语》：宣公，夏滥于泗渊，里革，断其罟而弃之。曰：古者大寒降土，蛰发水虞，于是乎讲BS，取名鱼，登川禽而尝之寝庙，行诸国人，助宣气也。鸟兽孕，水虫成，兽虞，于是乎禁D罗，鱼鳖，以为夏槁助生阜也。鸟兽成水虫，孕水虞于是乎。禁D29，设阱鄂，以实庙庖，畜功用也。且夫山不槎蘖，泽不伐夭鱼，禁鲲鲕兽，长40鸟翼，d卵虫舍hm，蕃庶物也，古之训也。今鱼方别孕，不教鱼长，又行网罟，贪无也。公闻之曰：吾过而里革，匡我不亦善乎，是良罟也。为我得法，使有司藏之，使吾无忘谂。师存侍曰：藏罟不如里革于侧，之不忘也。
《列子・殷汤篇》：郑师文，当夏而叩羽弦，以召黄钟，霜雪交下，川池寒冱。
《烈士传》：楚王夫人，尝于夏日纳凉而抱铁柱，心有所感，遂怀孕。后产一铁。楚王命镆铘为双剑，一雌一雄。《吴越春秋》：越王欲复吴仇，夏则握火悬胆于户，出入尝之。
《越绝书》：阖闾庖所，凡夏日供帐饮食，曰冰厨。
今太守舍者，春申君所造，后壁屋以为逃夏宫。《史记・孝武帝本纪》：元封二年，夏有芝生殿防内中，乃下诏曰：甘泉防生芝九茎，赦天下，毋有复作。
《汉书・昭帝本纪》：始元六年，夏旱大雩，不得举火。〈注〉不得举火，抑阳助阴也。
元凤六年夏，诏曰：夫谷贱伤农，今三辅太常谷减贱，其令以菽粟，当今年赋。
《宣帝本纪》：元康三年，夏六月，诏曰：前年夏神爵集雍，今春五色鸟以万数飞过属县，翱翔而舞，欲集未下。其令三辅，毋得以春夏摘巢探卵，弹射飞鸟，具为令。《元后传》：莽知太后妇人，厌居深宫中，欲虞乐以市其权，乃令太后四时车驾，巡狩四郊，存见孤寡，贞妇夏游h，宿杜之间。
《西京杂记》：汉长安巧工丁缓，作七轮扇，连续七轮，大皆径丈。夏月，使一人运之，满堂皆寒。
《后汉书・谅辅传》：辅仕郡，为五官掾。时夏大旱，太守自出祈祷山川，连日而无所降。辅乃自暴庭中，慷慨咒曰：辅为股肱，不能进谏纳忠，和调阴阳，承顺天意，至令天地否隔，万物焦枯。咎尽在辅，今敢自祈请。若至日中不雨，乞以身塞无状。于是积薪柴，聚茭茆，以自环k火其旁，将自焚焉。未及日中时，而天云晦合，须臾澍雨，一郡沾润。
《钟离意传》：永平三年，夏旱，而大起北宫。意上疏，帝策诏报曰：汤引六事，咎在一人。比上天降旱，密云数会。朕戚然惭惧，思获嘉应，故分布祷，请窥候风云，北祈明堂，南设雩场。今又敕大匠，止作诸宫，减省不急。诏，因谢公卿百僚，遂应时澍雨焉。
谢承《后汉书》：宋均为九江太守，五日一视事，夏以平旦。
《后汉纪》：高凤好读书。夏日暴麦，凤持竿护鸡，时雨大至。凤读书，不觉漂麦。
《安陆府志》：后汉黄香，江夏人，事亲至孝，夏月扇枕席。《后汉书・李合传》：合通五经，善河洛风星。县召署幕门候吏。和帝即位，分遣使者，皆微服单行，各至州县，观采风谣。使者二人当到益部，投合候舍。时夏夕，露坐。合因仰观，问曰：二君发京师时，宁知朝廷遣二使耶。二人曰：不闻也。问何以知之。合指星示云：有二使星，向益州分野，故知之耳。
谢承《后汉书》：黄昌，夏多蚊，贫无帱，佣倩为作。
袁绍在河朔，每至夏，大饮，曰避一时之暑，故号为河朔饮。
《宋书・符瑞志》：吴孙权，黄龙三年夏，野蚕茧大如卵。《魏志・管宁传》：宁居宅，离水七八十步。夏时诣水中，澡洒手足，窥于园圃。
《世说》：何平叔美姿仪，面至白。魏文帝疑其傅粉。正夏月，与热汤面。既啖，大汗出，以朱衣自拭，色转皎然。《语林》：晋陆机在洛，夏月忽思东头竹筱饮，语刘宝曰：吾思乡转深矣。
《销夏》：晋葛洪，从祖元学道，得仙，自号仙翁，每大醉。夏则入水底，八日乃出。以其能闭气胎息也。
《晋书・吴猛传》：猛少有孝行。夏日，常手不驱蚊，惧其去己而噬亲也。
《世说》：周镇罢临川郡，还都，未及上，住泊青溪渚。王丞相往看之。时夏月，暴雨卒至，舫既狭小而又大漏，殆无坐处。王曰：历威之清，何以过此。即启用为吴兴郡。丞相尝夏月至石头看庾公，庾公正料事，丞相云：暑，可小简之。庾公曰：公之遗事，天下亦未以为允。《销夏》：谢遏，夏月尝仰卧。谢公清晨卒来，未暇著衣，跣出屋外，方蹑问讯。公曰：汝可谓前倨后恭。
《晋书・孙登传》：登无家属，于郡北山为土窟居之。夏则编草为裳。
《嵇康传》：康性绝巧而好锻。宅中有柳树，甚茂，乃激水圜之。每夏月，居其下以锻。《车引传》：引家贫，不常得油，夏月则练囊盛数十萤火以照书，以夜继日焉。
《异苑》：晋滕放，太元初夏，枕文石枕卧，忽暴雨，雷震其枕，枕四解。傍人莫不怖惧，而放独自若，云：微觉有声，不足为惊。
《晋书・陶潜传》：潜尝言，夏月虚f高卧北窗之下，清风飒至。自谓羲皇上人。
《吴录》：朱光为建安太守，有橘，冬月，于树上覆裹之，至明年春夏，色变青，味绝美。《上林赋》云：卢橘夏熟。卢，黑色也，盖近是乎。《晋书・张骏传》：谦光殿南，曰朱阳赤殿。夏三月，居之其傍，有直省内官寺署一同方色。
《拾遗记》：石虎，于太极殿前起楼，高四十丈，结珠为帘，垂五色玉佩。风至，铿锵和鸣清雅。盛夏之时，登高楼以望四极，奏金石丝竹之乐，以日继夜。于楼下开马埒射场，周回四百步，皆文石丹沙及彩画。于埒傍聚金玉钱贝之宝，以赏百戏之人。四厢置锦幔，屋柱皆隐起为龙凤百兽之形，雕壑诒σ允伍褐。夜往往有光明，集诸羌氏于楼上。时亢旱，舂杂宝异香为屑，使数百人于楼上吹散之，名曰芳尘台。上有铜龙，腹容数百斛酒，使胡人于楼上嗽酒。风至，望之如露，名曰粘雨台，用以洒尘。楼上戏笑之声，音震空中。《晋书》：肃慎国，一名挹娄，夏则巢居。
《宋书・羊欣传》：欣父不疑，为乌程令。欣时年十二，王献之为吴兴太守，甚知爱之。献之尝夏月入县，欣著新绢裙昼寝，献之书裙数幅而去。欣本工书，因此弥善。《太平御览》：宋明帝猜虑体肥，憎风，夏月常著小皮衣，拜左右二人为司风令史，风起方向，辄先启闻。《神僧传》：释法顺，夏中引众骊山栖，静地多虫蚁，无因种菜。顺恐有损害，就地祝之，令虫移徙。不久往视，如其分齐，恰无虫焉。
《南齐书・竟陵王子良传》：子良少有清尚，礼才好士，居不疑之地，倾意宾客，天下才学，皆游集焉。善立胜事，夏月客至，为设瓜饮及甘果，著之文教。
《隋书・百官志》：天监七年，加置太府卿，以少府为少府卿，加置太仆卿，三卿是为夏卿。
《词林海错》：庾肩吾，少事陶先生，颇多艺术。尝夏会客，向室嘘气成雪。
《琅旨恰罚河莶施少学于顾野王。野王当夏日，闻蝉声，使咏之。伯施操笔便成，诗曰：垂q饮清露，流响出疏桐。居高声自远，非是藉秋风。野王喜曰：此子沉静寡欲，定享大名于天下。
《酉阳杂俎》：谯郡有功曹87，天统中，济南来府君，出除谯郡。时功曹清河崔公恕，弱冠，有令德。于时夏旱，送别者千馀人，至此87上。众渴思水，升直万钱矣。来公有思水色，恕独见一青鸟于87中，乍飞乍止。怪而就焉。鸟起见一石，方五六寸，以鞭拨之，清泉涌出。因盛以银瓶，瓶满水立竭。惟来公与恕其疗而已。议者以为盛德所感致焉。时人异之故以为目。
《后周书・鄯善传》：西北有流沙数百里。夏日有热风，为行旅之患。风之欲至，惟老驼知之，即鸣而聚立，埋其口鼻于沙中。人每以为候，亦即将毡拥蔽鼻口。《北史・魏收传》：收年十五，随父赴边。好习骑射，欲以武艺自达。荥阳郑伯调之曰：魏郎弄戟多少。收惭，遂折节读书。夏月坐板床，随树阴，讽诵积年。床板为之锐减，而精力不辍，以文华显。
《大业杂记》：五年，吴郡送扶芳二百树。其树蔓生，缠绕他树，叶圆而厚。夏月取其叶，微火炙，使香，煮以饮，碧深色，香甚美，令人不渴。
《杜宝拾遗录》：隋大业六年，吴郡献海|乾。其法：五六月，取大|四五尺者，鳞细而紫，无细骨，不腥，取肉切，晒极乾，以新瓶盛之，泥封固。用时以布裹，水浸少顷，去水则皎白如新也。
《隋书・南蛮传》：真腊国，每五六月中，毒气流行。即以白猪白牛白羊，于城西门外祠之。
《唐书・百官志》：光宅二年，改兵部曰夏官。
《李适传》：天子飨会游豫，唯宰相及学士得从。夏宴葡萄园，赐朱樱。
《开元天宝遗事》：贵妃，每至夏月，常衣轻绡，使侍儿交扇鼓风，犹不解其热。每有汗出，红腻而多香。或拭之于巾帕之上，其色如桃红也。
贵妃素有肉体，至夏苦热，常有肺渴。每日含一玉鱼儿于口中。盖藉其凉，津沃肺也。《杨妃外传》：明皇，夏月授杨妃却暑犀如意。
《杜阳杂编》：李辅国，家藏珍玩，皆非人世所识。夏则于堂中，设迎凉之草，其色类碧，而干似苦竹，叶细如杉，虽若乾枯，未尝凋落。盛暑束之窗户间，而凉风自至。《销夏》：马侍中尝宝一玉精碗，夏蝇不近，盛水经月不腐不耗。或目痛，含之立愈。
《云仙杂记》：长安冰雪，至夏月则价等金璧。白少傅诗名动于闾阎，每需冰雪，论筐取之，不复偿价，日日如是。
《宣和书谱》：怀素，晚精意于翰墨，追仿不辍，秃笔成冢。一夕观夏云随风，顿悟笔意。自谓得草书三昧。《酉阳杂俎》：王彦威在汴州。夏旱，时袁王傅季69寓汴，因宴王，以旱为言。季醉曰：欲雨甚易耳，可求蛇医四头，十石瓮二枚，每瓮实以水，浮二蛇医，以木盖密泥之，分置于f处，瓮前后设席烧香，选小儿十岁以下十馀，令执小青竹，昼夜击其瓮，不得少辍。王如言试之，一日两夜，雨大注。旧说龙与蛇医为亲家焉。《杜阳杂编》：敬宗皇帝，宝历元年，南昌国献玳瑁盆。盆可容十斛，外以金玉饰之。及盛夏，上置于殿内，贮水令满，遣嫔御持金银杓，酌水相沃，以为嬉戏，终不竭焉。
《全唐诗话》：文宗，夏日与学士联句，曰：人皆苦炎热，我爱夏日长。公权续曰：薰风自南来，殿阁生微凉。诸学士属和。帝独讽公权两句，辞清意足，不可多得。乃令公权题于壁上，字方圆五寸。帝观之，叹曰：钟王复生，无以加矣。
《杜阳杂编》：文宗，夏月延学士讲易，赐辟暑犀。
武宗皇帝，会昌元年，扶馀国贡松风石。石方一丈，莹彻如玉，其中有树形若古松，偃盖飒飒焉。而凉飙生于其间。至盛夏，上令置于殿内，稍秋风飕飕，即令撤去。
《剧谈录》：李德裕尝因夏日，邀同列及朝士宴。时畏景赫曦，咸有郁蒸之苦。既延入小斋，列坐开尊，烦暑都尽。清飙凛冽，如涉高秋，及昏而罢。出户，则火云烈日，廊唤棺啤Ｓ泻檬抡咔笄仔盼手，云此日以金盆贮水，浸白龙皮，置于座中。龙皮者，新罗僧得自海中。《北梦琐言》：乾符初，张建章为幽州司马。往渤海，遇仙女于岛，遗一鲛绡。归，进僖宗。夏月展之，满室凛然。《清异录》：唐世，京城游手，夏月采蝉货之，唱曰只卖青林乐。妇妾小儿争买，以笼悬窗户间。亦有验其声长短为胜负者，谓之仙虫社。
《云仙杂记》：昌蓄采星盆，夏月渍果，则倍冷。霍仙鸣别墅，在龙门，一室之中开七井，皆以雕镂木盘覆之。夏月，坐其上，七井生凉，不知暑气。
《记事珠卢记》：室多作脯腊。夏则委人于十步内，扇上涂锡，以扑蝇，脯以青纱障，隔尘土。时人呼为猎蝇记室。
《酉阳杂俎》：集贤校里张希复言，旧有师子尾拂，夏月蝇蚋，不敢集其上。
《道士许象之言》：以盆覆寒食饭于室地，入夏悉化为赤蜘蛛。
《清异录》：孟昶，夏月，水调龙脑末，涂白扇上，用以挥风。一夜，与花蕊夫人登台望月，误堕其扇，为人所得。外有效者，名雪香扇。
临川上饶之民，创作醒骨纱，用纯丝蕉骨相兼又，夏月衣之，轻凉适体。陈凤阁乔，始以为外衫，号太清氅。又为四36肉衫子，呼小太清。《稽神录》：王建称尊于蜀，其嬖臣唐道袭为枢密使。夏日在家，会大雨，其所蓄猫，戏水于檐溜下。道袭视之，稍稍而长，俄而前足及檐。忽尔雷电大至，化为龙而去。
《辽史・营卫志》：夏捺钵，无常所，多在吐儿山。道宗每岁先幸黑山，拜圣宗兴宗陵，赏金莲，乃幸子河避暑。吐儿山在黑山东北三百里，近馒头山。黑山在庆州北十三里，上有池，池中有金莲子河，在吐儿山东北三百里。怀州西山有清凉殿，亦为行幸避暑之所。四月中旬，起牙帐，卜吉地，为纳凉所。五月末旬、六月上旬至，居五旬，与北南臣僚议国事，暇日游猎。七月中旬乃去。
《宋史・河渠志》：元丰间，四月导洛通汴，六月放水，四时行流不绝。
《销夏》：欧阳修云：王介甫以夏月昼睡方枕为佳。问其何理，云睡久，气蒸枕热，则转一方冷处。介甫知睡，真懒者也。
《东轩杂记》：学士王平甫，盛夏流汗浃衣。刘贡父曰：真汗淋学士也。
吕公著居家，夏不排窗，不挥扇。一日盛夏，杨大夫器之，吕公甥也。将赴镇戎军，y辞公。公于西窗烈日中，冠裳对饮三杯。器之汗流浃背，公凝然不动。
《石林燕语》：宋守约为殿帅。夏日，轮军校十数辈捕蝉，不使得闻声，有鸣于前者，皆重笞之。人多不堪。神宗一日问之，守约曰：军中以号令为先，臣承平总兵，殿陛无所信其号令，故寓以捕蝉，庶几可使人也。《挥麈前录》：宣和中，蔡居安提举秘书省。夏月会馆职，于道山食瓜。居安令坐，上徵瓜事，各疏所忆，每一条食一片。坐客不敢，尽言居安所徵为优。欲毕，校书郎董彦远，连徵数事，皆所未闻，悉有据依。咸叹服之。山家清供向杭，雪分兖，夏月命饮，作大耐糕，用芋生者，去皮剜心，以白梅甘草汤焯，用蜜和松子榄仁填之，入小甑蒸熟，取先公大耐官职之意。
《元氏掖庭记》：淑妃龙瑞，娇贪而且妒，宫人少有不如意，笞挞至死。有不欲置之死地者，则百计千方，致其苦楚。夏则火围，谓之蒸骨。
京城北三十里，有玉泉山，山半为吕公岩。元帝于夏月，尝避暑于北山之下，曰西湖者。其中多荷蒲菱芡。帝以文梓为舟，伽南为楫，刻飞鸾翔o旆于船首，随风轻漾。又作采菱小船，缚Z为棚，木兰为桨，命宫娥乘之，以采菱，为水戏。时凝香儿在焉，帝命制采菱曲，使篙人歌之。遂歌水面剪青之调曰：伽南楫兮文梓，舟泛波光兮远夷，犹波摇摇兮舟不定，扬予袂兮金风竞，棹歌起兮纤手挥，青角脱兮水潆洄，归去来兮乐更谁。篙人歌之，声满湖上。天色微曛，山含落日。帝乃周游荷间，取荷之叶，或以为衣，或以为盖，四顾自得，毕竟忘归。又命作采莲之曲，于是调折新荷而歌曰：放渔舟兮湖之滨，剪荷柄兮折荷英，鸳鸯飞兮翡翠惊，张莲叶以为盖兮缉藕丝以为衿，云光淡微烟生对芳华兮，乐难极，返予棹兮山月明。
《张凤翼谭辂》：先君性爽豁，夏月作希网一巾，仅仅可数目，郡人争效之。鲁望尝戏予云：尊公盛德，特以希网变似白璧微瑕。予应之曰：郭林宗折角巾谢安石蒲葵扇，王遵业穿角履独孤信侧，帽亦可作微瑕否。举座大笑。
《续文献通考》：汤霖，新建人，母病热思冰。时天燠，霖累日号泣池上，忽闻池中戛戛声，视之乃冰也。取以奉，母遂愈。
夏部杂录
《书经・君牙》：夏暑雨，小民惟曰怨咨。
《礼记・礼运》：昔者，先王未有宫室，夏则居I巢。
《儒行》：儒有冬夏不争阴阳之和。〈陈注〉所谓己所不欲，勿施于人，恕也。
《乡饮酒义》：南方者夏，夏之为言，假也，养之、长之、假之，仁也。
《尔雅》：夏扈窃元。〈疏〉夏扈窃元，趣民耘苗者也。
《公羊传》：公狩于郎。〈注〉不以夏田者，春秋制也。以为飞鸟未去于巢，走兽未离于穴，恐伤害于幼稚，故于苑囿中取之。
《国语》：夏日可畏。
《易飞候》：有云，大如车盖十馀，此阳火之气，必暑有⒄摺
《易通卦验》：乾，得坎之蹇，则当夏雨雪。
《尚书・考灵耀》：火星为夏，期专阳相，同感精符。
《春秋感精符》：王者政令苛，则夏下霜。
《孝经》说：斗指午为夏。
《古三坟》：夏长万物，阳之象也。
《神农书》：夏日成养。
《素问・风论篇》：以夏丙丁伤于风者，为心风。
《四时刺逆从论篇》：夏者，经满气溢入孙，络受血，皮肤充实。
《山海经》：狼山多毒草，盛夏，鸟过之不能去。
《管子五行篇》：黄帝得祝融而辩于南方，故使为司徒。夏者，司徒也。
《禁藏篇》：夏日之不炀，非爱火也，为不适于用，便于体也。
《国蓄篇》：夏贷以收秋实。
《菁茅谋篇》：大夏，帷盖衣幕之奉不给，谨守泉布之谢物，且为之举。
《禽经・五采备》曰：亦曰夏翟。〈注〉雉尾至夏则光鲜也。《文子精诚篇》：政失于夏，荧惑逆行。夏政不失，则降时雨。
老成子学幻于尹文先生，深思三月，遂能于夏月造冰。
《i冠子》：斗柄南指，而天下皆夏。
《吕氏春秋・离俗览》：夏之德暑，暑不信，其土不肥。土不肥，则长遂不精。
《史记・天官书》：辰星之色夏赤白，而岁熟。夏不见，有六十日之旱。
《乐书》注：徵属夏，夏时生长，万物皆成形体。事亦有体，故配事。
《汉书・魏相传》：南方之神炎帝，乘离执衡司夏。〈注〉火为礼，礼者齐，齐者平，故为衡。
《越绝书》：阳者主生万物，方夏三月之时，大热不至，则万物不能成。
《贾谊新书》：南方之弧以柳，柳者南方之草，夏木也。《淮南子・原道训》：夏虫不可以语冰，笃于时也。
《m真训》：夏日之不被裘者，非爱之也，燠有馀于身也。《时则训》：夏为衡，衡者所以平万物也。衡之为度也，缓而不后，平而不怨，施而不德，吊而不责，常平民禄，以继不足，勃勃阳阳，唯德是行，养长化育，万物蕃昌，以成五谷，以实封疆。其政不失，天地乃明。《精神训》：知冬日之，夏日之裘，无用于己，则万物之变为尘埃矣。
《主术训》：夏日之阴，万物归之，而莫使之然。
《缪称训》：圣人之举事也，进退不失时，若夏就之谓也。
《春秋繁露・官制象天篇》：夏者，太阳之选也。
《五行之义篇》：火居南方，而主夏气。
《阳尊阴卑篇》：人生而天，而取化于天，乐气取诸夏。《天辩在人篇》：太阳因火而起，助夏之养也。
夏乐志也。
人无夏气，何以盛养而乐生。天无乐气，亦何以疏阳而夏养长。
《阴阳出入上下篇》：夏右阳而左阴。
《治水五行篇》：七十二日，火用事，其气惨阳而赤，正封疆，循田畴。
《祭义篇》：夏上尊实。尊实，面也，夏之所受初也。夏约故曰j，贵所初j也。
《威德所生篇》：夏者，天之德也。
《如天之为篇》：圣人夏修德而致宽，方致宽之时，见大恶亦立去之。
《神异经》：北方荒中，有石湖，方千里，岸深五丈馀，恒冰。惟夏至五六十日解耳。
《说苑》：管仲曰：吾不能以夏雨雨人，吾穷必矣。
《后汉书・荀爽传》：在地为火，在天为日。在天者，用其精。在地者，用其形。夏则火王，其精在天，温暖之气，养生百木，是其孝也。
《白虎通五祀篇》：夏祭灶。灶者，火之主人，所以自养也。夏亦火，王长养万物。
《五行篇》：子养父母，何法。法夏养长木，此火养母也。释名：夏曰昊天，其气散布，皓皓也。夏，假也，宽假万物，使生长也。
三辅黄图：清凉殿，夏居之，则清凉也。
《四民月令》：五月六月，可麦田。
《张衡》：应间，元龙迎夏，则陵云而奋鳞，乐时也。
《风土记》：五月风发，六月乃止，俗号黄雀风。是时海鱼变为黄雀，故名。
《抱朴子仙药篇》：云母有五色，并具而多赤者名云珠，宜以夏服之。
《名山记》：点苍山，绵亘百馀里，若屏风然，有十九峰，环列内向，阴崖积雪，经夏不消。故亦名雪山。
《南方草木状》：W桐花，岭南处处有，自初夏生，至秋盖草也。如桐，其花连枝，萼皆深红之极者。
鹤草，蔓生，其花曲尘色浅紫，蒂叶如柳而短，当夏开花，形如飞鹤，嘴翅尾足，无所不备。
抱香履，抱木生水松之旁，若寄生，然极柔弱，不胜刀锯，乘湿刳而为履，既乾而韧，不可理也。履虽猥大而轻者，若通脱木。风至随飘而动，夏月纳之，可R蒸湿之气。
绰菜，夏生于池沼间，叶类茨菰，根如藕条。南海人食之，云令人思睡，呼为瞑菜。
《南康记》：覆笥山平湖中，有石雁浮在水，每至炎气代序，则飞翔，若知感候。
《广州记》：罗浮山有橘，夏熟，实大如李，剥皮啖则酢合食极甘。
《广志》：洛阳北邙山，有张公夏梨，甚甘，海内惟有一树。《洛阳记》：大夏门，魏明帝所造，有三层，高百丈。
《宋书・礼志》：夏祠用鉴盛冰，室一鉴，以R温气蝇蚋。三御殿及大官膳羞，并以鉴供冰，
《符瑞志》：麒麟夏鸣，曰养绥。
《荆州记》：橘洲，在郡南四里。夏水怀山，诸洲皆没，橘洲独在。
《丹阳记》：汉夏门，魏加曰大夏，
沈约《均圣论》：夏苗取其害谷。
《三礼义宗》：火正曰祝融者，祝，甚也；融，明也。言夏时物气甚明也。
《名医别录》：蘼芜，一名江蓠，芎苗也。生雍州川泽及冤句。四月五月，采叶暴乾。
《益州记》：泸水源出曲罗，两峰有杀气，暑月旧不行，故武侯以夏渡为艰。
刘协《新论履信篇》：夏之德炎。炎不信则草木不长。草木不长，则长赢之德废。
《水经注》：峡中有瞿塘、黄龛二滩，夏水回复，沿溯所忌郁水，径高要县，县东去郡五百里，刺史夏避毒，徙县水居也。
《齐民要术》：魏文侯曰：民夏以镪耘。
凡夏种欲浅，直置自生。〈注〉夏气热而生速也。
凡种麻欲得良田，不用故墟地，薄者粪之，耕不厌熟，田欲岁易，夏至前十日为上，时至日为中时，至后十日为下时。崔曰：夏至先后各五日，可种牡麻。〈注〉牡麻有花无实。
崔曰：榆荚落时可种蓝，五月可刈蓝，六月种冬蓝。羝羊四月末，五月初铰之。〈注〉性不耐寒，早铰，寒则冻死。
作夏鸡鸣酒法：秫米二升煮作糜，曲二斤捣合米和，令调以水五斗渍之，封头。今日作，明旦鸡鸣便熟。崔氏曰：四月可作酢，五月五日亦可作酢。
作夏月鱼酢法：脔一斗，盐一升八合，精米三升，炊作饭，酒二合，橘皮姜半合，茱萸二十颗，仰著器中多少，以此为率。
《南方记》：前树，野生，二月花色连青，实如手指，长三寸。五六月熟，以汤滴之，削去核食，以糟盐藏之，味辛，可食，出交趾。
崔氏曰：四月蚕入簇，时雨降，可种黍禾，谓之上时。夏至先后各二日，可种黍，虫食李者，黍贵也。又夏种黍]与植谷同时，非夏者大率以椹赤为候。谚曰：椹种黍时。
唐《本草》：S菜，所在有之，生水旁，叶似泽泻而小，花青白色，亦堪蒸啖。江南人用蒸鱼，食甚美。五六月采茎暴乾用。
《本草拾遗》：清水揉梅叶，洗蕉，葛衣，经夏不脆。
檀似秦皮，其叶堪为饮，树体细，堪作斧柯。至夏有不生者，忽然叶开，当有大水。农人候之，以占水旱，号为水檀。
《国史补》：江东有蚊母鸟，亦谓之吐蚊鸟。夏则夜鸣，吐蚊于丛苇间，湖州尤甚。
峡路峻急，故曰朝发白帝，暮彻江陵。四月五月，为尤险时，故曰：滟大如马，瞿塘不可下；滟大如牛，瞿塘不可留；滟大如L，瞿塘不可触。
《酉阳杂俎》：慈竹，夏月经雨滴汁下地生，蓐似鹿角，色白，食之已痢也。
食胶虫：夏月，食松胶，前脚傅之，后脚聂之，纳之尻中。三白草，此草初生不白，入夏，叶端方白。农人候之莳田，三叶白苗毕秀矣。其叶似薯蓣。
熊胆，夏在腹。
天牛虫，黑甲虫也。长安夏中，此虫或出于篱壁间，必雨。
木再花，夏有雹。
蜀石笋街：夏中大雨后，往往得杂色小珠，俗谓地当海眼，莫知其故。蜀僧惠嶷曰：前史说蜀少城饰以金璧珠翠，桓温，恶其太侈，焚之，合在此，今拾得小珠，时有孔者，得非是乎。
鹘，五月上旬停放，六月上旬拔毛，入笼。
南安蛮江蛇，至五六月，有巨蛇泛江岸，首如张帽，万蛇随之，入越王城。
《北户录》：南方果之美者，有荔枝。梧州火山者，夏初先熟，而味少劣，其高潘州者最佳。五六月方熟，有无核类鸡卵大者，其肪莹白，不减水晶，性热液甘，乃奇实也。
金龟子，甲虫也。五六月生于草蔓上，大于榆荚，细视之，真金贴龟子，行则成双，其虫死，金色随灭，如萤光也。
《剧谈录》：曲江池，南有紫云楼、芙蓉苑，西有杏园、慈恩寺，烟水明媚，入夏，菰蒲葱翠，柳阴四合，碧波红蕖，湛然可爱。好事者，赏芳辰玩清景，联骑携觞，不绝。《正义》：赤帝，南方赤吓之帝也。夏，万物茂盛，功作大兴，则天施德惠，天牢为之空虚也。天牢六星在北斗魁下。
《岭南录异》：鹤子草，蔓生也，其花曲尘，色浅紫，蒂叶如花而短，当夏开花。〈又呼为绿花绿叶〉南人云是媚草，采之曝乾，以代面靥，形如飞鹤，翅尾嘴足，无所不具。此草蔓至春生，双虫只食其叶，越女收于妆奁中，养之如蚕，摘其草饲之。虫老不食，而蜕为蝶，赤黄色，妇女收而带之，谓之媚蝶。
《岭表录异》：蚊母鸟，形如o，嘴大而长，池塘捕鱼而食。每叫一声，则有蚊蚋飞出其口，俗云采其翎为扇，可辟蚊。
《吴地记》：花山，在吴县西三十里，其山蓊郁幽邃，山上有池，旱亦不涸，中有莼，甚美。夏食之，去热。吴中以为佳品。
《开宝本草》：升麻，四月五月著，花似粟穗，白色，六月以后结实，黑色，根如蒿紫，根黑色多须。
杨梅树，若荔枝树，子生青熟红，肉在核上，无皮壳，四月五月，采之，南人腌藏为果，寄至北方。
《益部方物略记》：木莲花，生峨眉山中诸谷，状若芙蓉，香亦类之，木干花。夏开，枝条茂蔚，不为园囿所莳。琐碎录：立夏后，逢庚日，为入梅。芒种后，逢辰日，为出梅。
《皇极经世观物内篇》：夏为长物之府。
《图经本草》：荔枝，以闽中为第一，蜀中次之，岭南为下。其子喜双实，壳有皱纹罗，初青，渐红，肉色淡白如肪，味甘而多汁。夏至将中，则子翕然俱赤，乃可食也。大树下，子至百斛。五六月盛熟时，彼方皆燕会其下，以赏之，极量取啖，虽多亦不伤人。过则饮蜜浆便解。薏苡，生真定平泽，及田野所在有之。苗茎高三四尺，叶如黍，开红白花，五月六月，结实，青白色，形如珠子而稍长。故呼薏珠子。小儿多以线穿如贯珠为戏。榉树，山中处处有，皮似檀槐，叶如栎，削取里皮，去上甲，煎服之，夏日作饮，去热。
兰草，气香泽，可作膏，涂发生泽，畔叶光润。五月六月采阴乾，妇人和油泽头。
槐有数种，叶大而黑者，名苹薄Ｖ绾弦箍者，名守宫槐。叶细而青绿者，但谓之槐。四月、五月开花，六月结实。
川芎，关川蜀江，东山中多有之，而以蜀川者为胜。四五月生，叶似水芹，江东蜀人采叶作饮。
《懒真子》：襄邓之间，多隐君子。仆尝记州夏县士人乐举明远尝云：二十四气，其名皆可解，独小满、芒种，说者不一。仆因问之，明远曰：皆为麦也。小满，四月中，谓麦之气，至此方小满而未熟也。芒种，五月节，种该数类之种，谓种之有芒者，麦也。至是当熟矣。仆因记《周礼・稻人》泽草所生种之。芒种注云：泽草之所生其地，可种芒种稻麦也。仆近为老农，始知过五月节，则稻不可种。所谓芒种五月节者，谓麦至是而始可收，稻过是而不可种也。古人名节之意，所以告农候之早晚深哉。
《云笈七签》：治心当用呵，呵为泻，吸为补。夫心者，离之气火之精，其色赤，其象如莲花，其神如朱雀。心主神，化为玉女，身长八尺，持玉英出入于心府。夫心者，夏之用事，常以四月五月六月，弦朔清旦，南面端坐，叩金梁，九嗽元泉，三静思，想吸离宫之赤气，入口三吞之，以补呵之损。植其灵府开心穴，饵离火濯，玉女神平体安。
《菊谱》：小金铃，一名夏菊花，如金馀而极小，无大本，夏中开。
夏月佛顶菊，五六月开，色微红，
《埤雅》：再蚕，谓之原蚕，一名魏蚕。今以晚蚕养之。先王之法禁焉。俗谓之夏蚕，亦曰熟蚕。
仓庚鸣于仲春，其羽之鲜明在夏。
江湘二浙，四五月间，梅欲黄落，则水润土溽，柱础皆汗蒸郁成雨，谓之梅雨也。
《梦溪笔谈》：江湖间，惟畏大风，冬月风作有渐，船行可以为备，惟盛夏风起，顾盼间，往往罹难。曾闻江国贾人有一术，可免此患：大凡夏月风景，须作于午后，欲行船者，五鼓初起，视星月明洁，四际至地皆无云气，便可行。至于巳时即止，如此无复与暴风遇矣。信安、沧景之间，多蚊虻。夏月，牛马皆以泥涂之，不尔多为蚊虻所毙，郊行不敢乘马，马为蚊虻所毒，则狂逸不可制，行人以独轮小车，马鞍蒙之以乘，谓之木马挽车者，皆衣韦裤。
《物类相感志》：夏月，衣蒸，以冬瓜汁浸洗，其迹自去。《岳阳风土记》：岳州北濒江州郡，气候尤热，夏月南风则郁蒸特甚。盖湖南千里无山，多得日色，故少阴凉之气也。
《政和本草》：蒲黄，生河东池泽，至夏抽梗于丛叶中，花抱梗，端如武士捧杵，故俚俗谓之蒲槌。花中蕊屑细如金粉，市廛间采以蜜，搜作果实货卖，甚益小儿。菰根，生水中，叶似蔗荻，久则根盘厚。夏月生菌，细堪啖，名菰菜。三年以上，心中生台如藕白，软中有黑，脉堪啖，名菰首也。
郁金香，为百草之英，花如红蓝，四月五月，采花即香也。
蒿叶似茵c，而背不白，高四尺许，四月五月，采苗日乾，北人呼为青蒿。
南山多鹿，每一雄游牝百数，至春羸瘦，及夏惟食菖蒲一味，却肥。
《尔雅》：翼菌桂，生交趾桂林，正圆如竹，有二三重者，叶似柿，花白蕊黄，四月开，五月结实，《离骚》杂申椒与菌桂矫，菌桂以纫蕙是也。
螳螂尤工捕蝉，五六月，蝉得美荫，奋翼而鸣，螳螂超枝缘条，执翳自蔽，竦腰举刃，捕而取之。
青梁壳，穗有毛，粒青，米亦微青，而细于黄白米。夏月食之，极为清凉。
《桂海花木志》：茉莉花，以淅米浆日溉之，则作花不绝，可耐一夏，花亦大且多，叶倍常花。
史君子花，蔓生，作架植之，夏开，一簇一二十葩，轻盈似海棠。
玉海：越有逃夏宫。
后魏有启夏门。
《武昌记》：樊山东有小溪，夏时，怀袖恒有寒气，故谓之寒溪。
《易简方》：夏月，疫气时行，用贯众置水缸内，一家食之，不染。
《蠡海集・天文类》：或问曰：夏月龙行雨，馀月否者，何。答曰：雨阴从地生，夏日阳极在上，阴岂能生而升乎，不升则不降，龙潜湫潭幽阴之处，一动而出，阴气得附之以升，既升，必降散而为雨，故夏日之雨则龙行也。《人身类》：夏之日，离用事，阴在内，喜嗜冷物，益其阴也。山家清供：十月后，用竹刀，取欲开梅，蕊上醮以蜡，投尊缶中。夏月以热汤就盏泡之，花即绽香可爱也。杜甫诗云：青青高槐叶，采掇付中厨。新面来近市，汁滓宛相俱。入鼎资过熟，加餐愁欲无。其法于夏采槐叶之秀者，汤少瀹，研细滤清，和面作淘，乃以醯酱熟蒸，簇细苗，以盘行之，取其碧鲜可爱也。
《扪虱新话》：含笑花，有大小，小含笑，香尤酷烈，有四时花，惟夏中最盛。
《中馈录》：夏月腌肉法：用炒过热盐擦肉，令软，匀下缸内，石压一夜，挂起，见水痕，即以大石压乾，挂当风处，不败。
《玉涧杂书》：陶渊明尝言，五六月中，北窗下卧，遇凉风至，自谓羲皇上人，此皆其平生真意。及读其诗，所谓孟夏草木长，绕屋树扶疏。众鸟欣有托，吾亦爱吾庐。既耕亦已种，时还读我书。又微雨从东来，好风与之俱，直是倾倒所，有备书于手。初不自知，为语言文字也。此其所以不可及。谁无三间屋，夏月饱睡读书，藉木荫，听鸟声，而惟渊明独知为至乐，则知世间好事，人所均有，而不能自受用者，何可胜数。吾今岁辟东轩，自伐林间，大竹为小榻，一夫负之可趋，择美木佳处，即曲肱足而卧，殆未觉有暑气，不知与渊明所享，孰多少。但恨无此诗耳。
《元史・祭祀志》：荐新冰，羔羊，孟夏用之；樱桃、竹笋、蒲笋、羊，仲夏用之；瓜、豚、大麦饭、小麦面，季夏用之。《农桑通诀》：夏曰28青。〈注〉夏日草茂时，开垦荒地，谓之28青。《熙朝乐事》：西湖，夏夜，观荷最宜。风露舒凉，清香徐细，傍花浅酌，如对美人倩笑款语时也。
《林下盟》：暑月，晚凉，浴罢，杖履逍遥临池观月，乘高取风，采莲，剥芡，剖瓜，雪藕，白醪三杯取醉，而适其为乐，殆未可以一二数也。
《清f供》：夏时，清晨起，芰荷为衣，傍花枝，吸露润肺，禺中披古图画，展法帖，临池；晌午，脱巾石壁，据匡床，谈齐谐山海，倦则取左宫枕，烂游华胥国。午后，刳椰子，杯浮瓜，沉李，捣莲花，饮碧芳酒。日晡，浴罢，朱砂温泉掉小舟，垂钓于古藤曲水边。薄暮，箨冠，蒲扇，立层冈，看火云变现。
《瓶花月表》：夏花小友，菖蒲，紫兰，艾，水葱，茴香。
《海槎馀录》：椰子树，初栽时，用盐一二斗，先置根下，则易发。其俗家之周遭，必植之，木干最长至斗大，方结实。摘食时在五六月之交，去外皮则壳实圆而黑润，肉至白，水至清且甜，饮之可祛暑气。今行商悬带椰瓢，是其壳也。
儋耳境，山百倍于田，土多石少，虽绝顶亦可耕植。黎俗四五月，必集众斫山木，纵火烧尽成灰，不但根干无遗，上下尺馀亦且熟透。徐徐锄转，种旱稻，曰山禾。米粒大而香，可食，连收三四熟。
《楚小志》：渚宫，即楚顷襄王之离宫，而宋玉之故宅也。相传城西南，某卫尉别业向，是五代高从诲池亭故地。夏时藕花，菱叶清涟碧漪，彷佛南朝馀艳。
《燕山纪游》：圣水寺，下临涧泉，阁后一松，直而多荫，松后石窟，夏月阴凉，坐久毛发尽竖。
田家五行：杞花，夏月开，结实主水。
《销夏》：东坡云：夏日，与王朗昆仲及儿子迈，绕城观荷花，登岘山亭。晚入飞英寺，分韵得诗：昨夜雨鸣渠，晓来风袭月。萧然欲秋意，溪水清可啜。环城三十里，去去皆佳绝。蒲莲浩如海，时见舟一叶。此间真避世，青m低白发。相逢欲相问，已逐惊鸥没。
《涌幢小品》：吴中五六月间，梅雨既过，必有大风连数日，土人谓之舶39风，云是舶商请于海神得之。凡舶遇此风，日行数千里，虽猛而不为害。四明钱塘商，至夏中毕集者，此风致之也。
《本草纲目》：指甲花，有黄、白二色，夏月开，香似木犀，可染指甲，过于凤仙花。
莲藕，以莲子种者，生迟；藕芽种者，最易发。其芽穿泥成白m，即Z也。长者至丈馀。五六月嫩时，没水取之，可作蔬茹。俗呼藕丝菜。
夏，衣生q点，梅叶煎汤洗之，即去。
饭豆，小豆之白者也。大如豆而长。四五月种之，苗叶似赤小豆而略大，可食。
朱砂根，生深山中，苗高尺许，叶似冬青，叶背甚赤，夏月长茂，根大如著，赤色，气味苦凉，无毒。治咽喉肿痹，磨水或醋咽之，甚良。
鸠有白鸠、绿鸠。今夏月出一种糠鸠，微带红色，小而成群，好食桑葚及半夏苗。
旋覆，一名盗庚。庚者，金也。谓其夏开黄花，盗窃金气也。蔷薇，野生林堑间，四五月开花，四出人家，栽玩者茎粗叶大，延长数丈，花亦厚大，有白黄红紫数色，最大者名佛见笑，小者名木香，皆香艳可人。
《田家杂占》：夏夜见星密，主热。
芦苇之属，丛生于地，夏月暴热之日，忽自枯死，主有水。
凡鲤鲫鱼，在四五月间，得暴涨必散子，散不尽，水未止。盛散，水必定。
《名胜志》：楼儿井，在高唐州城内西南隈，水极清甘。夏月久贮，不变。
大方湖，在郯城县西南十五里，方广百亩，夏月莲花盛开，香闻数里。
萧山县西翠嶂山，一名夏驾山。夏驾者，以夏时水涨此山，若驾于湖中也。
夏部外编
《销夏》：唐高宗，盛夏须雪及枇杷、龙眼，明崇俨坐顷往阴山取雪，岭南取果子，并到食之。时四月，瓜未熟，上思之，俨索百钱将去，须臾得一大瓜，云缑氏老人园内得之。上追老人，至，问之。云土埋一瓜，拟进，适看，惟得百钱耳。
《佛国记》：白耳龙与众僧作檀越，令国内丰熟雨泽以时，每至夏，龙辄化形作小蛇，两耳边白，众僧识之。《琅旨恰罚荷蛐菸挠暌梗斋中独坐，风开竹扉，有一女子携络丝具，入门便坐。风飘细雨如丝，女随风引络，络绎不断。断时亦就口续之，若真丝焉。烛未及跋，得数两，起赠沈，曰：此谓冰丝，赠君造以为冰纨。忽不见。沈后织成纨，鲜洁明净，不异于冰。制扇，当夏日，甫携在手，不摇而自凉。
《销夏》：梅仙祖师唐僧，常学道于白云山，笃戒行。夏月偶坐化于梅树下，数里间闻梅花香，经旬不息，远近异之。
《宣室志》：有董观者，尝为僧，居于太原佛寺。太和七年夏，与其表弟王生南游荆楚。后将入长安，道至商，于一夕舍山馆中。王生既寐，观独未寝，忽见一物出烛下，既而掩其烛，状类人手而无指，细视烛影外，若有物。观急呼王生。生起，其手遂去。观谓王曰：慎无寝，魅当再来。因持梃而坐伺之。良久，王生曰：魅安在，兄妄矣。既就寝，顷之，有一物长五尺馀，蔽烛而立，无手及面目。观益恐，又呼王生。生怒不起，观因以梃L其首，其躯若草，所穿，梃亦随入其中，而力取不可得。俄乃退去。观虑又来，迨晓不敢寝。明日访馆吏，吏曰：此西数里有古杉，尝为魅，疑即所见也。即与观及王生径寻，果见古杉，有梃贯其柯叶间。吏曰：人言此为妖且久，未尝见其真。今则信矣。急取斧，尽伐去之。
《铁围山丛谈》：宣和岁己亥夏，都邑大水，几冒入城隅，高至五七丈，久之方得解。时泗州僧伽大士，忽见于大内明堂顶，云龙之上，凝立空中，风飘飘然，吹衣为动。旁侍惠岸木叉，皆在焉。又有白衣巾裹跪于僧伽前者，若受诫谕状，莫识何人也。万众咸睹，迨夕而没。白衣者，疑为龙神之徒，为僧伽所降伏之意尔。上意甚不乐。
《销夏》：杜徽之夏日，尝随莫月鼎入西山，至湖上，热甚。月鼎曰：吾借一把伞，与汝共戴。乃向空嘘气，忽黑云二穗随而覆之。
《庚己编》：冯汉，字天章，为吴学士，居阊门石牌巷口一小斋庭前，杂植花木，潇洒可爱。夏月薄晚，浴罢，坐斋中榻上。忽睹一女子，绿衣翠裳，映窗而立。汉叱问之，女子敛袂拜曰：儿焦氏也。言毕，忽然入户。熟视之，肌体纤妍，举止轻逸，真绝色也。汉惊疑其非人，起，挽衣相狎之。女忙迫，截衣而去。仅执得一裙角，以置所卧席下，明视之，乃蕉叶耳。先是，汉尝读书邻僧庵中，移一本植于庭，其叶所断裂处，取所藏者合之，不差尺寸。遂伐之，断其根，有血。后问僧，云：蕉尝为怪，惑死数僧矣。

[book_title]岁功典第四十五卷
孟夏部汇考
《易经》《乾为天卦》
≡≡
〈本义〉决尽则为纯乾四月之卦。
《诗经》《豳风・七月章》
四月秀@
〈大全〉庐陵罗氏曰四月阳气极于上，而微阴巳受胎。于下@感之而早秀。
《小雅・正月章》
正月繁霜。
〈朱注〉正月夏之四月谓之正月者以纯阳用事为。正阳之月也。
《四月章》
四月维夏。
〈朱注〉四月以夏正数之建巳之月也。
《礼记》《月令》
孟夏之月，日在毕，昏翼中，旦婺女中。其日丙丁。其帝炎帝，其神祝融，其虫羽，其音徵，律中中吕，其数七，其味苦，其臭焦，其祀灶，祭先肺。
〈陈注〉毕宿在申，实沈之次。炎帝，大庭氏，即神农也。赤精之君祝融，颛顼氏之子，名黎，火官之臣。徵音，属火，中吕，巳律长六寸万九千六百八十三分寸之万二千九百七十四七者，火之成数。苦焦皆火属，
夏祭灶，火之养人者也。祭先肺，火克金也。
蝼蝈鸣，蚯蚓出，王瓜生，苦菜秀。
〈陈注〉此记巳月之候〈大全〉马氏曰：蝼蝈鸣，则阴而伏者，乘阳而鸣也。蚯蚓出，则阴而屈者，乘阳而伸也。王瓜生，则阳物之可以胜阴邪者也，故其为色赤。苦菜秀则火炎上，故其为味苦。
天子居明堂左个，乘朱路，驾赤骝，载赤纾衣朱衣，服赤玉，食菽与鸡，其器高以粗。
〈陈注〉明堂左个，太寝南堂东偏。色浅者赤，色深者朱。器高而粗大，象物之盛长也。
是月也，以立夏。先立夏三日，太史谒之天子曰：某日立夏，盛德在火。天子乃齐。立夏之日。天子亲帅三公、九卿、大夫，以迎夏于南郊。还反，行赏封诸侯，庆赐遂行，无不欣说。
〈陈注〉立春言诸侯大夫，而此不言诸侯者，或在或否，不可必同，故略之也。迎夏南郊，祭炎帝祝融也。
乃命乐师，习合礼乐。命太尉赞桀俊，遂贤良，举长大，行爵出禄，必当其位。
〈陈注〉习礼乐，以将饮酎故也。太尉，秦官也。桀俊以才言，赞则引而升之之谓。贤良以德言，遂使之得行其志也。长大以力言，举选而用之也。
是月也，继长增高，毋有坏堕，毋起土功，毋发大众，毋伐大树。
〈陈注〉坏堕，伤已成之气。起土功、发大众，妨蚕农之事。伐树，伤条达之气。
是月也，天子始命野虞，出行田原，为天子劳农劝民，毋或失时。命司徒循行县鄙。命农勉作，毋休于都。是月也，驱兽，毋害五谷，毋大田猎。
〈陈注〉葛，布之细者。夏猎曰苗正，为驱兽之害禾苗者耳。与三时不同。
农乃登麦，天子乃以彘尝麦。先荐寝庙。是月也，聚畜百药，靡草死，麦秋至。
〈陈注〉聚药，供医事也。靡草，草之枝叶。靡细者，阴类阳盛则死。
继薄刑，决小罪，出轻系。
〈陈注〉刑者，上之所施。罪者，下之所犯。断者，定轻重而施也。小罪相告，即决遣之，不收系。轻罪在系，直纵出之也。
蚕事毕，后妃献茧，乃收茧税，以桑为均，贵贱长幼，如
以给郊庙之服。
〈陈注〉后妃献茧，谓后妃受内命妇之献茧也。收茧税者，外命妇养蚕，亦用国北近郊之公桑，近郊之税十一，故亦税其茧十之一，其馀入己，为其夫造祭服。一说再命受服。服者，公家所给。故税十一者为给其夫祭服也。受桑多则税茧多，少则税亦少，皆以桑为均齐也。贵谓卿大夫之妻，贱谓士妻。长幼，妇之老少也。如一，皆税十一。郊庙之服，天子祭服也。
是月也，天子饮酎，用礼乐。
〈陈注〉重酿之酒名酎，稠x之义。春造，至此始成而饮之，盖盛会也。
孟夏行秋令，则苦雨数来，五谷不滋，四鄙入保。行冬令，则草木蚤枯，后乃大水败其城郭。行春令，则蝗虫为灾，暴风来格，秀草不实。
《尔雅》《月阳》
四月为余。
《易通卦验》上阳云
小满上阳，云出七星。
《春秋考异邮》
龙见而雩
三时惟有祷，礼惟四月，龙星见，始有常雩。
蚕丝
四月，蚕丝。
《孝经纬》小满
斗指巳为小满。小满者，言物于此小得盈满也。
《素问》《诊要经终论篇》
三月四月，天气正方，地气定发，人气在脾。
〈注〉三月四月，天地之气正盛，而人气在脾，辰巳二月，足太阴，阳明之所主也。
《汲冢周书》《时训解》
立夏之日，蝼蝈鸣。又五日，蚯蚓出。又五日，王瓜生，蝼蝈不鸣，水潦淫漫，蚯蚓不出，嬖夺后，王瓜不生，困于百姓。小满之日，苦菜秀。又五日，靡草死。又五日，小暑至，苦菜不秀，贤人潜伏，靡草不死，国纵盗贼。小暑不至，是谓阴慝。
《管子》《版法解》
乘夏方长，审治刑赏，必明经纪。陈义设法，断事以理。虚气平心，乃去喜怒。
《吕氏春秋》《季夏纪音律篇》
仲吕之月，无聚大众，巡劝农事，草木方长，无携民心。
〈注〉仲吕四月，大众，谓军旅工役也。顺阳长养，无役大众，妨废农工，故戒之曰无也。必循行农事，劝率之民当务农，长养谷木。徭役聚，则心携离，逆上命，故戒之曰无也。
《史记》《律书》
清明风居东南维，主风吹万物，而西之轸。轸者，言万物益大而轸轸然。西至于翼。翼者，言万物皆有羽翼也。四月也，律中中吕。中吕者，言万物尽旅而西行也。其于十二子为巳。巳者，言阳气之已尽也。
《汉书》《律历志》
中吕，言微阴始起未成，著于其中，旅助姑洗，宣气齐物也。位于巳，在四月。
《淮南子》《天文训》
立夏，加十五日，斗指巳，则小满，音比太簇。
孟夏之月，以熟谷禾，雄鸠长鸣，为帝候岁。
仲吕之数六十，主四月，极不生。
太阴在未，岁名曰协洽。岁星舍觜`参，以四月与之晨出东方尾箕为对。
《时则训》
孟夏之月，招摇指巳，昏翼中，旦婺女中，其位南方，其日丙丁，盛德在火。其虫羽，其音徵，律中仲吕，其数七，其味苦，其臭焦，其祀灶，祭先肺，蝼蝈鸣，蚯P出，王瓜生，苦菜秀。天子衣赤衣，乘赤骝，服赤玉，建赤旗，食菽与鸡，服八风水，爨柘燧火，南宫御女赤色衣，赤采，吹竽笙，其兵戟，其畜鸡，朝于明堂左个，以出夏令。立夏之日，天子亲率三公、九卿、大夫，以迎岁于南郊。还，乃赏赐，封诸侯，修礼乐，飨左右，命太尉赞杰俊，选贤良，举孝悌，行爵出禄，佐天长养，继修增高，无有隳坏，毋兴土功，毋伐大树。令野虞行田原，劝农事，驱兽畜，勿令害谷。天子以彘尝麦，先荐寝庙，聚畜百药，靡草死，麦秋至，决小罪，断薄刑。孟夏行秋令，则苦雨数来，五谷不滋，四邻入保。行冬令，则草木早枯，后乃大水败坏城郭。行春令，则螽蝗为败，暴风来格，秀草不实。四月，官田，其树桃。
六合
孟夏与孟冬为合，孟夏始缓，孟冬始急，故四月失政，十月不冻。
《大戴礼记》《夏小正》
四月昴则见，初昏南门。正南门者，星也。岁再见，壹正，盖大正所取法也。鸣扎，扎者，宁县也。鸣而后知之，故先鸣而后扎。囿有见杏囿者，山之燕者也。鸣蜮，蜮也者，或曰屈，造之属也。王i莠取荼，荼也者，以为君荐蒋也。莠幽越，有大旱记时尔。执陟攻驹，执也者，始执驹也。执驹也者，离之去母也。执而升之，君也。攻驹也者，教之服车数，舍之也。
《说文》《巳月》
巳，已也。四月阳气已出，阴气已藏，万物见成文章，故巳为蛇。
《四民月令》种黍
四月可种黍，谓之上时。
《晋书》《乐志》
四月之辰谓为巳。巳者，起也。物至此时，毕尽而起也。四月之管名为仲吕。吕者，助也。谓阳气盛长，阴助成功也。
《梁元帝纂要》《孟夏》
四月曰孟夏，亦曰首夏。
《齐民要术》《四月事宜》
四月，茧既入簇趋缲，剖线具机杼。敬经络，草茂，可烧灰。是月也，可作弃蛹，以R宾客，可籴面及大麦弊絮。
杂占
四月四日雨，稻熟，十五日十六日雨，晚稻善。
《荆楚岁时记》《谷鸟》
四月也，有鸟名谷，其名自呼。农人候此鸟，则犁耙上岸。
按《尔雅》云：\鸠，鞠。郭璞云：今布谷也。江东呼
谷。《崔正论》云：夏扈趋耕锄，即窃脂元鸟鸣。谷则其夏扈也。
《隋书》《礼仪志》
后齐以孟夏龙见而雩，祭太微五精帝于夏郊之东。隋孟夏之月，龙星见，则雩五方上帝，配以五人帝于上。以太祖武元帝配飨五官，从配于下牲。用犊十，各依方色。京师孟夏后旱，则祈雨，理冤狱失职，存鳏寡孤独，振困乏，掩骼埋h，省徭役，进贤良，举直言，退佞谄，黜贪残命。有司会男女，恤怨旷。
《宋史》《礼志》
有司言：今年四月五日，雩祀上帝，十三日立夏，祀赤帝。按《月令》，立夏之日，天子迎夏于南郊。注云：为祀赤帝于南郊。又云：是月也大雩。注云：《春秋传》曰：龙见而雩。龙星谓角亢也。立夏后，昏见于东方，按《五礼精义》云：自周以来，岁星差度。今之龙见，或在五月以祈甘雨，于时已晚。但四月上旬卜日，今则惟用改朔，不待得节祭于立夏之前，殊违旧礼之意。苟或龙见于仲夏，雩祀于季春，相去辽阔，于礼未周，欲请并于立夏后卜日，如立夏在三月，则待改朔。
《农政全书》孟夏事宜
孟夏之月，防有雾伤麦，但有沙雾，用苘麻散h长绳上，侵晨，令两人对持其绳，于麦上牵拽抹去，沙雾则不生虫。　是月，收诸色菜子，斫倒，就地晒打，收之。用瓶罐盛贮，标记名号。　是月，收蜜蜂。
下子、芝麻、
扦插、栀子、
栽种、椒、松、大豆、紫苏、麻〈宜夏至前十日〉葵、
晚黄瓜、莲、豆、白苋、荷根〈宜立夏前三日〉栀子、枇杷、
收藏、丝绵、大麦、乾葚、蒿芥、笋乾、盐春、
菜、芋魁、萝卜、蚕豆、甜菜乾、晚菜乾、
杂事、晒白菜、移茄、包梨、锄葱芋、斫竹、
农事占候
四月，以清和天气为正。　必作寒数日，谓之麦秀寒。即《月令》麦秋至之候。　夏至日，风色看交时，最要紧，屡验。　月中看鱼散子，占水黄梅时。水边草上看散子高低，以卜水增止。　立夏日看日晕，有则主水。谚云：一番晕，添一番湖塘。是夜雨，损麦。谚云：二麦不怕神共鬼，只怕四月八夜雨。大抵立夏后夜雨多，便损麦。盖麦花夜吐，雨多花损，故麦粒浮秕也。　是月内日暖夜凉，主少水。谚云：日暖夜寒，东海也乾。虹见，米贵。
《遵生八笺》四月事宜
《西京杂记》曰：阳德用事和气，皆阳为正阳之月。又曰阳虽用事，而阳不独存，纯阳疑于无阴。亦谓之曰阴月，文选称为除月。又曰：首夏维夏。
是月也，盛德在火，天道西行作事，出行宜向西，吉。是月，每清晨，吃葱头酒一二杯，令血气通畅。四月丁巳，宜祀灶，十六日，天仓开，宜入山修道。收书于未梅雨时，开阁厨，晾燥，随即闭门，内放七里香花或樟脑，不生蠹鱼。
收画，未梅雨前，逐幅抹去蒸痕，日中晒晾令燥，紧匀胂唬以厚纸糊匣口，四围梅后，方开匣，须杉木桫木为之，内不用纸糊。并油漆以辟q气。辟蚊方：用鲛鱼晒乾，于室中烧之，可少解其横，是月伐木不蛀。
月令纂曰：是月，于鱼池中纳一神守，则鱼不走，养鲤善飞，尤为紧要。〈神守即今之团鱼也〉
又曰：是月，初四日、七日、八日、九日，取枸杞，煎汤沐浴。令人不老，肌肤光泽。
《冯氏口谈》曰：绒衣同花椒允眨或芫花末掺之，则不蛀。一用出M蓝布包之亦妙。风领耳，包藏瓮中，密封瓮口，毛决不脱。
《月录》曰：洗葛衣，用梅叶揉碎洗之，经夏不脆。忌用木盆则黑，以磁器洗之。
《内景经》曰：是月食莼菜，鲫鱼作羹，开胃。
《灵宝经》曰：是月八日，宜修启寿斋。
是月初二、十六、十八、十九日，拔白生黑。
《云笈七签》曰：木瓜善治转筋病者，不必服此，但口呼木瓜二字，其病即瘥。
又曰：是月望后，宜食桑椹酒，治风热之疾。亦可是月采桑椹，取汁三斗，白蜜四两，酥油二两，生姜汁二两。以罐先盛椹汁，重汤煮汁到三升，方入蜜酥姜汁，再加盐三钱，又煮如膏。磁器收贮，每服一小杯，酒服，大治百种风疾。
《千金月令》曰：四月节内，宜服，宜食羊肾粥。其法先以兔丝子一两，研煮取汁，滤净，和面切煮，将羊肾一具，切条葱炒，作粥食之。补肾疗眼暗赤肿。
此月宜晚卧蚤起，感受天地之精气，令人寿长。
四月事忌
摄生月令曰：四月为乾，生气在卯，死气在酉，不宜用巳日，时犯月建，百事不吉。
又曰：初九、二十五，忌裁制交易。
《白云杂忌》曰：是月，勿食雉，令人气逆。勿食，能害人。《千金方》曰：勿令韭菜同鸡肉食，暴死者尤不可食。作内疽生胸臆中，勿食诸物之心，勿大醉，勿食葫，伤人神，损胆气，令人喘悸，胁肋气急。勿食生蒜，伤人。更禁男女同房，忌纯阴用事。〈葫即葫荽也〉
《云笈七签》曰：是月八日不宜远行，宜清心斋沐，必得福庆。
又曰：是月，忌暴怒伤心。秋必为疟，自夏至至九月，忌食隔宿肉菜之物，忌用宿水洗面漱口。
孙真人曰：是月初五日，忌见一切生血，勿食生菜，初八日、十六日，忌嗜欲，犯之夭寿。
杨公忌曰：是月初七日，不宜问疾。
四月修养法
孟夏之月，天地始交，万物并秀，宜夜卧早起，以受清明之气。勿大怒大泄。夏者火也，位南方，其声呼，其液汗，故怒与泄为伤元气也。卦值乾，乾者健也。阳之性，天之象也。君子以自强不息，生气在卯，坐卧行功，宜向正东方。
孙真人曰：是月，肝脏已病，心脏渐壮，宜增酸减苦，以补肾助肝，调养胃气。勿受西北二方暴风。勿接阴以壮肾水，当静养以息心火。勿与淫接，以宁其神。以自强不息，天地化生之机也。
《赏心乐事》四月
初八日，亦庵早斋。　南湖放生，食糕糜。　芳草亭38草。　芙蓉池新荷。　蕊珠洞荼蘼。　满霜亭菊花。玉照堂青梅。　艳香馆长春花。　安f堂紫笑。　群仙绘幅楼前玫瑰。　诗禅堂盘子山丹花。　餐霞轩樱桃。　南湖杂花。　鸥渚亭五色莺粟花。
《本草纲目》采浮萍
四月十五日，采浮萍，治时行热病。亦堪发汗，甚有功。其方，用浮萍一两，麻黄去根节，桂心附子，炮裂去，脐皮各半两。四物捣细筛，每服一钱，以水一中盏，生姜半分，煎至六分，和滓热服，汗出乃瘥。又治恶疾疠疮遍身者，浓煮汁浴半日，多效。此方甚奇。
《酌中志略》宫中四月
四月初四日，宫眷内臣，换穿纱衣。
《直隶志书》〈各省风俗同者不载〉宛平县
四月一日至八日，游戒坛潭、柘香山卧佛、碧云玉泉、天宁寺诸名胜，为浴佛会也。十日至十八日，游高梁桥西顶、草桥之中顶、弘仁桥、里二泗丫髻山，为碧霞元君诞也。
良乡县
四月八日，浴佛，禁屠宰一日。
东安县
四月二十八日，药王诞辰，京师邻县，男妇上庙进香，络绎不绝，扮戏会宴。
通州
四月初八日为浴佛会，遍以熟豆施人，谓之结缘。是日张家湾接待寺庙会，甚盛，张列百货，贸易三日乃罢。又张家湾有里二泗庙，男女结社往游，自二十日起五月初一日止。
昌平州
孟夏月一日至三日，里中士女咸谒梁公祠，香火甚盛。凡京师诸处，无不辇致。百货远近，皆贸易，其间居庸弛关禁三日，至初五日又转至州中，陈设交易，谓之五日集。近三十年始不行。十八日为天仙圣母圣诞，男妇咸往各行宫处进香。
房山县
四月十八日，天开娘娘庙会，场同留台尖，其人物益盛。
保定县
四月念八古|扁鹊诞辰，远近进香玉，带河船，昼夜鼓乐，振响半月，为一时胜游。
蓟州
四月初八日，登府君山，赛府君神。
遵化州
四月榆叶初萌如钱，面和钱蒸食之，人曰榆钱糕。
永平府
孟夏月朔雨，占麦丰歉。俗云一二麦脚黄，三四落把穰，五六泥中割，七八麦上场。以七八日雨为上也。八日为浮屠生日，浴佛僧尼，各建道场宣经偈，男妇结会持斋，诣佛寺礼拜。或以黄豆置盘盂而念佛，悉如豆数，且分众食，谓之结缘。十八日祀天仙，亦谓之拜庙。视季春尤盛。盖妇人求嗣者，本古高C遗风，流而为赛祷。又童男女多病者，以小纸秸为枷锁荷之，诣庙祈祷。三年为满，焚神前谓枷愿。其祠在迁安景忠山颠者，俗称顶上娘娘，昌黎仙人顶，亦称顶上。境数百里内外，男女或负病匍匐，上献钱于祠，官立收头而坐享其利，进香者，往返交错于途，旅店咸获利，山下纸币之肆，亦二三日大市也。
清苑县
四月八日，煮豆相馈遗，初荐瓜于祖考。
唐县
四月六日，商贾辐辏，百货毕聚，名曰神集。
安州
四月十五日，圣母庙会。
河间府
孟夏一二三四日，雨，麦不熟。谚云：初一初二雨，典庄卖儿女。
静海县
四月十八日，上|州庙。
天津卫
四月初八日，邑人就农桑业。
真定县
四月八日，首插槐芽，以祛眼疾。
定州
四月四日，献较武艺，祈福北岳庙。八日为黄山之游。
曲阳县
四月四日，岳庙大会，香火极盛，四方货物，云集麇至。
饶阳县
四月朔日，风雨，主麦米贵。晦日同八日，荐王瓜，食苦菜。十六日，夜忌阴黑。小满日宜雨。谚云：小满不满，芒种莫管。东风，主五日内有雨。南风，主有火灾。西风，主五谷不滋。北风，主有盗贼。
任县
每岁，西关以四月一日为大集，商贾毕聚，士女骈填。土人以为盛观。
延庆州
四月四日，赴狄梁公庙，烧香买器物，加枷于孩童，至庙而脱之，谓之赦罪。
保安州
四月十八日，泰山庙演戏十二天，男女昼夜进香，四方商客游人颇多。
宣府镇
四月二日，倾城士女俱诣北郊北岳帝行宫焚香，或步或骑，或舆轿联翩而出，至则奠献拜祷，钟鼓喧阗，绮罗交错。既毕，各寻隙地，享所携酒食，欢笑而回。视焚香于东岳之日，盖尤盛焉。
《山东志书》邹平县
四月八日，黄山会。初六日起至初八日止，远近州邑士民男妇，咸结队朝拜碧霞元君像宫。在山东峰虎头岩畔。是日，四方商贾，赍百货俱集东门贸易。自庙外至山脚，搭棚卖香纸及各嬉物，累累不绝，农具诸家居用物，溢路铺设里馀，俗称大集。
海丰县
四月二十八日，天山镇男女早起登山。先一日，设会场，商货骈集。
博平县
麦秋日，家取新面作羹，备楮钱酒浆，以荐新于先垄，然后尝新，谓之泼汤。
朝城县
四月十五，城隍生日，邑人设杂剧为醮事庆贺。远近纠会具猪羊食品上供，四乡祝者，男女拥杂，或更用Z纸帛扎为舆辇宫室，前以彩仗鼓吹引导，男女随后作佛号，谓之进驾。各乡塾辍学工一日，以遂童士嬉游之心。
登州府
四月八日浴佛，士庶就僧寺素食，谓之吃四月八。十八日赴南山顶庙，庆碧霞元君生辰。士女游密神山。
黄县
四月八日，群游圣水泉，俗名泉水疃，谓之神会。十八日，吕家庄天仙宫神会，二十八日，卢山延真宫神会。
《山西志书》太谷县
四月八日，凤景山顶有大佛寺，男女登临拜祷。十八日，东西两关碧霞元君会，土人享赛累日，商贾鳞集，货物山积，人皆贸易，因游观焉。
盂县
四月四日八日，多游藏山水神二祠，焚香祈嗣。
洪洞县
四月八日，蒸枣糕，祭汉寿亭侯。
太平县
四月一日，簪皂角叶禳瘟，童男女以红花子作佩之。
万泉县
四月初一日，带皂角叶，曰已头痛。
夏县
四月一日，戴红花子，间以杂绮小幡。八日祀武安王庙。
潞安府
五龙会，四月十九日，近山居民享祀，为大会簇帛制楮，作幡幢楼阁人物花鸟之状，联络笼。统悬挂高树，谓之挂Z。金碧玲珑，五色掩映，制极工巧。四方观者，因为交易一日。罢市，焚Z，各村匈供，约有数挂，每挂费数金，或二三十金不等。
平遥县
四月一日，门窗帖纸葫芦、雄鸡，妆戴于首，曰辟瘟疫。
临县
四月初四日，祀马王神，初七日祀水神金龙四大王。初八日祀北岳大帝，四方士女俱往进香。
沁源县
四月，农家种谷黍。十五日城隍庙会，集贸易百货，士民宰牲献祭，远近男女赴庙酬愿。
大同府
四月八日，赴北岳庙，焚香进纸。铺行各行，于关圣庙献唱数日，供设花盘，纸工极其精洁。
《河南志书》洧川县
小满立纸旗于田亩。
延津县
四月十八日，碧霞庙，市民祭赛。远近商贾毕至，纨绮锦绣，珍宝珠玉，山珍海错，风挽云输，射利争奇。四方毕至，肩摩毂击，比户居停。人杂类繁，恐防意外。相沿县官驻防捕衙，各设营房统率兵役，日夜驻扎，星罗眺望巡查，名曰厌会。于斯五日，集散，文武官吏方可回衙自逸。
仪封县
四月八日各相送王瓜。小满日以纸旗插麦中，谓之迎丰。
巩县
四月八日，为卢医社，士女争为祭享，病者尤先。
固始县
孟夏占法：一二三四日雨，麦不熟。
《西志书》富平县
四月八日，人戴皂芽，曰不病耳。
凤翔县
四月八日，俗谓城西灵山，是释迦经行处。远近男妇，咸往祈拜。自初一日至此登山者，不绝于道，邻郡邻省间，亦有至者。
西乡县
四月八日，城隍神诞大会，凡近城居民，举赛报之典。是日新食大麦，碾麦为索，各相馈送。
兴安州
四月，居人游江上，遇葛缠草木，解之谓之解缴。
平凉府
四月，群赏牡丹卉，大登猫育子，谓之牡丹猫。八日，僧浴佛，馈豆，豪贵赏赐之，食羔衣布。是月也，马牛大h，群字羊毛，复农播黍稷，始J地陶，始登地，登耘，桑沃叶，蚕屡眠，伐山薪。
真宁县
四月八日，灵湫神会，各府州县，拜迎圣水祈年。
《江南志书》吴县
四月十四日，福济观聚谒吕纯阳。
长洲县
四月八日夜雨，则伤小麦。谚云：小麦不怕神共鬼，只怕八日八夜雨。十六日晴，则水。大雨则旱。惟阴云为佳，二十日为小分龙。
昆山县
四月十五日，为山神会，县设特牲祭之。众遂舁神出游，为杂剧诸戏，观者如堵。
嘉定县
四月初四，为稻熟日，喜晴。十六夜忌阴黑。谚云：此夜乌漉秃，西乡村子绕田哭。言有水也。
常熟县
四月八日，人士竞往山北桃源涧嬉游。儿童杂e于溪谷间。相传，陈庄靖公以是日赐祭葬，邑人往观，沿习成俗。
崇明县
四月初八日，居民遍走闾巷送糖豆，谓小儿食之可稀痘。
松江府
四月八日，旧志，迎华光会。
武进县
四月二十五日，相传季子生日，乡人作会，四方商贾俱集。
宜兴县
四月八日，各寺僧饷乌饭，先朝取青精草汁渍米使黑，届期炊作饭，名曰乌饭。挨户分送。俗传为目连僧饷母食。
淮安府
夏四月西湖荡舟。
高邮州
四月一日宜晴，初八日晴，主大水。雨，主大旱。云暗，主大丰。十六日晚占月，以卜水旱。
泰州
四月八，为浴佛日。妇女有相约，诣尼庵拜礼，及祈求子息还愿者。
怀宁县
四月八日，劝农者栽秧，多以是日为始。谚曰：四月八日种秧忙。
徽州府
四月，蝼蝈鸣，省陂堤。
歙县
城市四月一日至八日，或马或舆，奉神出游，旗旄鲜丽，仪卫庄严。又为珠翠金银之冠，盘龙翥凤之饰，旌幢蔽野，箫鼓连天，媵之河洲，旋舆绕马几匝，掷幡火上，高呼而走。
休宁县
四月以寒占旱。谚云：春寒多雨，夏寒绝流。黄梅寒，井底乾。冬青花占梅雨：花未破，雨太过；花既开，雨不来。
贵池县
四月八日，浴佛，僧人以是日，为释迦诞辰，置小佛于盆，以香水浴之。
舒城县
四月，有鸟名布谷，自呼其名。农人候此鸟，则犁耙兴。
怀远县
孟夏之月八日，浮图有盂兰之会。
和州
首夏十六日晚，以月占年。
滁州
四月八日，食不落荚相馈遗。
《浙江志书》杭州府
四月八日，西湖作放生会，小舟鳞次，多买龟鱼螺蚌放之。
海宁县
四月为蚕月。育蚕之家，各闭户，亲邻无得轻入。官府暂停讼，谓之放蚕忙。浙西皆然。
嘉兴县
春末夏初，浸谷种，小满动油车丝车水车，谓之动三车，芒种刈菜麦。
龙泉县
四月初一日，大热或风雨，米贵。西北风，大荒。西南风，米贱。东风，米秋贵。东南风自旦至夜不止，五谷熟。西南风十日不止，卖牛损谷。其日立夏，地震。其日小满，不熟。初四日雨，五谷贵。初五初八日雨，麦好。初四日至初七日风不止，豆熟。月内虹见，米贵。甲子雨，撑船入市。其月月蚀，人饥。月内有三卯，麻麦熟。甲申日大雨，五谷大贵。是月，行秋令，五谷不滋。行冬令，大水行。春令，蝗虫。
《江西志书》德兴县
四月八日，始耘早田，插晚秧。
都昌县
四月八日，僧家作佛会，民家用黑豆造饭，谓之压蝇。邻里亲戚，往来馈送。
德化县
四月八日，观雨D以占水旱。
建昌府
四月八日，人家用百果作百和菜，亲邻传送，岁以为常。是月，坊保多敛钱建醮，谓之酿灾。又谓之禳火。装演剧戏，竞奇夸富，谓之迎神。
广昌县
四月八日，宜晴。谚云：四月八日晴，鱼儿上高坪。妇女作乌桐饭供佛。
泸溪县
四月渐暑，麦乃有秋，梅雨不时，阴晴蒸郁石础，皆润八日，各喂牛于家，不耕田。
《湖广志书》通山县
四月八日，民间各饱食，云过歇夏节。
蕲州
四月八日，郡民各馈青精饭于父师。或留至一年间以和饭延客为敬。是日，社塾率小童子醵会，拟束多寡，名曰议学。各以其坊，竞造龙舟，宰猪祭神，名曰揭棚，树帜鸣鼓，遍历街巷。
石首县
四月自谷雨后，农事交作，国制息讼停徵，栽苗收麦，老幼昼夜不遑。俗云：麦黄蚕又老，工夫何日了。早田收割菜麦，随布种棉花、黄豆、豆、高蜀秫、芝麻、黍、粟，男妇盈亩，田鼓歌声，上下相闻。
湘阴县
四月八，各社庙开门造龙舟。
岳州府
四月八日，取羊桐叶淅米为饭，祀神及祖，濒江诸庙有船。四月中，择日下水，击画鼓，集人歌棹。
邵阳县
四月八日，晴，担秧莳茅坪。
常宁县
四月八日，雨，踏断水车嘴。
宁远县
四月晴则暖，雨则冷。俗谓乍寒乍暖，芝生草满。小满蚕过，麦熟，宜刈麦。
《福建志书》惠安县
四月七、八、九三日，谚云：七日雨，果子荒。八日雨，破池塘。九日雨，再起仓。言惟七日雨妨果。其八九俱宜雨也。二十六日宜北风，故云南风吹过北，有钱籴无谷。北风吹过南，无钱也去担。
建宁府
四月，有黄竹瘴，失之伤热，然气亦轻，不似粤地之毒瘴，中之辄杀人也。是月，衣，至九月而止。
将乐县
四月四日，俗传为酒日。是日酿者俱佳。八日夜，逐蚊禁灯。
尤溪县
四月八日，为浴佛日。儿童饮甘草汤，云消灾。其汤俱诸寺僧浴佛毕，以其馀分送各施米者。
顺昌县
四月八日，小儿以五色线系臂，俗云长命缕。
诏安县
海上飓信，四月初八日，为佛子飓。
四川志书涪州
四月，秧长五六寸，乡人通工栽插，集众数十人，择二人为众信服者，分司，钲鼓鸣鼓击钲以督众，曰打闹。插秧毕，犁山土，种菽粟麻\。
《广东志书》新安县
四月谚云：小满池塘满，不满天大旱。
英德县
四月十九，谓之浣花节，画桡鼍鼓，竞Z江干。
始兴县
四月初八，三门乡老迎龙头，祭洗。是日，遂鸣锣击鼓至街市各家，写造龙舟费用，以二十八日起龙舟竞渡至端阳止，是月李熟。
长乐县
孟夏之月，梅李熟，匏瓠，苦瓜，茄，豆皆可食。是月也，农涸山塘艺谷其谷，曰：大冬至十月，而复之，以收鱼之利。
高明县
四月八日，农家祀牛王辰。
澄迈县
四月八日，细民之家凡婚姻亲事。有未知择日者，多于是日举行。
定安县
四月，各家设醮酬恩，名曰设雷公斋。遇雷劈物，则曰斋不到，又复再设。凡设醮，必先期斋戒半月。若雷劈牛，则各坊争取其肉与孩子食，为平安。
《广西志书》隆安县
四月，梅子熟，棉花飞，萤火耀，始种豆，小民早作夜归。忙于耕稼。占曰：四月天高坡无不稼，四月小田禾插不了。

[book_title]岁功典第四十六卷
孟夏部艺文一
关阳门铭　　　　　　　　后汉李尤
关阳在孟，位月惟巳，清明冠节，太阳进起。
中吕四月启　　　　　　梁昭明太子
节届朱明，晷钟丹陆。依依耸盖，俱临帝女之桑。郁郁丹城，并挂陶潜之柳。梅风拂户牖之内，麦气拥宫阙之前。敬想足下，声闻九皋，诗成七步。涵蚌胎于学海，卓尔超群。蕴鹊W于文山，俨然孤秀。但某穷途异县，岐路他乡，非无阮籍之悲，诚有杨朱之泣。每遇秋风振响，鹑惊子夏之衣。夜月流辉，鹊绕将军之树。既乖连璧之契，终隔断金之情。中心藏之，卑诚至矣。今因去雁，聊寄刍荛。如遇回鳞，希垂玉翰。
麦秋赋应制　　　　　　　唐许敬宗
臣闻五土异宜，四气分序，考宿麦于生类，起严秋于溽暑。扇渐秀于梅风，润岐苗于谷雨。于时扬翘总畅，阴吕潜生。当隆曦之首节，韫秋令之初萌。杂芸黄于绿野，参肃杀于朱明。始自天而下降，终因地而斯成。畴中气爽，垄际风清，引神飙于绮殿，指明月于纨扇。砌积玉兮疑冰，庭飞花兮似霰。矫微阳于修景，溽寒露于方甸。栋刻桂兮含英，并雕莲兮发绚。云标峰而势诡，气登商而节变。若乃叶幄垂秀，条帷光，莺传枝而袅娜，蜂散蕊而芬芳。对银绦而偶u，并金缕而分芒。如炎炎之铄石，若懔懔之怀霜。资高明以纳豫，顺中和以自芳。非甘泉而涤景，异寒气而浮凉。却冰纨于宝笥，屏珍簟于披香。命载笔于蓬渚，赞天文于柏梁。幸千龄兮此遇，奉万寿兮称觞。
夏日郊行赋　　　　　　　　宋王炎
四月维夏，先晦三日，子王子散策于东皋之上尔。汝老农问劳既毕，遂曳履乎委巷之间，反而息肩乎乔木之侧，喟然叹曰：以吾流目之所见，物化之亟，如此哉。麦uu而饼饵，桑阴阴而茧丝。麻旆旆而没人，秧MM而布畦。蜩解甲而效鸣，莺迁乔而载飞。雀绕屋而孳尾，乌俯巢而哺雏。是孰斡其机缄，至于日运而不齐也邪。吾闻二气嘘吸，一瞬不留，向之温然者，俄而为今日之夏，今之燠然者。又且为后日之秋，所以使人慷慨增怀，踊跃自激。感岁月之遄迈，畏功名之湮没。故志士之竞时，殆不容乎寝食。如余之椎钝迟鲁，则姑苟安而休息者也。人方逐逐，我独徐徐，人方役役，我独于于。谅愚智之悬隔，宜动静之殊途。其在武水之曲，有先人之敝庐，一裘、一葛、日饭、一盂，非扫轨以谢物，且杜门而读书。付荣枯于自然，庶顺命而无违。抑古人有言曰：优哉，游哉，聊以卒岁。是其获我私者乎。
孟夏部艺文二〈诗词〉
四月八日赞佛　　　　　　　晋支遁
三春迭云谢，首夏含朱明。祥祥令日泰，朗朗元夕清。菩萨彩灵和，眇然因化生。四王应期来，矫掌承玉形。飞大鼓弱罗，腾擢散芝英。绿澜颓龙面，缥蕊翳流泠。芙蕖育神葩，倾柯献朝荣。芬津霈四境，甘露凝玉瓶。珍祥盈四八，元黄耀紫庭。感降非情想，恬怕〈泊同〉无所。营元根泯灵，府神条秀形。名圆光朗东，日金姿艳春。精含和总八，音吐纳流芳。馨迹随因溜，浪心与太虚。冥六度启穷，俗八解濯世。缨慧泽融无，外空同忘化情。
夏始和刘潺陵　　　　　　　齐谢I
威仰弛苍郊，龙曜表皇隰。春色卷遥甸，炎光丽近邑。白O望已骋，缃荷纷可袭。徒愿尺波旋，终怜寸景戢。对窗斜日过，洞幌鲜飙人。浮云去欲穷，暮鸟飞相及。柔翰缜芳尘，清源非易揖。回江难绝济，云谁畅伫立。良宰勖夜渔，出入事朝汲。积羽余既裳，更赋子盈粒。椅梧何必零，归来共栖集。
首夏泛天池　　　　　　　　梁武帝
薄游朱明节，泛漾天渊池。舟楫互容与，藻O相推移。碧b红菡萏，白沙青涟漪。新波拂旧石，残花落故枝。叶软风易出，草密路难披。
和湘东王首夏　　　　　　　简文帝
冷风杂细雨，垂云助麦凉。竹木俱葱翠，花蝶两飞翔。燕泥含复落，吟敛更扬。卧石藤为缆，山桥树作梁。欲待华池上，明月吐清光。
答高博士　　　　　　　　　　何逊
北窗凉夏首，幽居多卉木。飞蝶弄晚花，清池映疏竹。为宴得快性，安f聊鼓腹。将子厌嚣尘，就予开耳目。
初夏应诏　　　　　　　　　隋魏澹
虽度芳春节，物色尚馀华。出帘飞小燕，映户落残花。舞衫飘细e，歌扇掩轻纱。兰房本宜夜，不畏日光斜。
初夏　　　　　　　　　　　唐太宗
一朝春夏改，隔夜鸟花迁。阴阳深浅叶，晚夕重轻烟。U莺犹响殿，横丝正网人。佩高兰影接，绶细草纹连。碧鳞惊棹侧，元燕舞檐前。何必汾阳处，始复有山泉。
赋得夏首启节　　　　　　　　同前
北阙三春晚，南荣九夏初。黄莺弄渐变，翠林花落馀。瀑流还响谷，猿啼自应虚。早荷向心卷，长杨就影舒。此时欢不极，调轸坐相于。
首夏花萼楼观群臣宴宁王山亭回楼下又申之以赏乐赋诗〈并序〉　　　　元宗
万物莫不气兆乎上，而形视乎下。铁石异品，云蒸并湿。草木无心，春来咸喜。故圣人弘道，先王法天。酒星主献酬之义，需卦陈饮食之象。近命群官，欣时乐宴。尽九春之丽景，匝三旬之暇日。畅饮桂山，棹歌沁水，醇以养德，味以平心。本将导达阳和，助成长育，亦朝廷多庆，军国馀f者也。前月之晦，细风飘雨，繁弦中止，列席半醉。佳辰易失，绝兴难追，良可惋也。今年带闰节，候全晚，暑气犹清，芳草未歇。申布雅意，复叙初筵。披乐善之邸，坐忘忧之观。东郊跬步，南山在目。足以缔夏首之新赏，补春馀之坠欢。朕登览上宫，俯临长陌。畅众心之怡虞，欢归骑之逶迤。鼓之以琴瑟，侑之以筐篚。衢尊意洽，场藿思苗。赋我有嘉宾之诗，奏君臣相悦之乐。踟蹰西日，吟玩乘风。不知衷情之发于翰墨也。
今年通闰月，入夏展春辉。楼下风光晚，城隅宴赏归。九歌扬政要，六舞散朝衣。天喜时相合，人和事不违。礼中推意厚，乐处感心微。别赏阳台乐，前旬暮雨飞。
初夏日幽庄　　　　　　　　卢照邻
闻有高踪客，耿介坐幽庄。林壑人事少，风烟鸟路长。瀑水含秋气，垂藤引夏凉。苗深全覆陇，荷上半侵塘。钓渚青凫没，村田白鹭翔。知君振奇藻，还嗣海隅芳。
四月一日过江赴荆州　　　　　张说
春色沅湘尽，三年客始回。夏云随北帆，同日过江来。水漫荆门出，山平郢路开。比肩羊叔子，千载岂无才。
四月十三日诏宴宁王亭子　　　前人
何许承恩宴，山亭风日好。绿嫩鸣鹤洲，阴浓38鸡道。果思夏来茂，花嫌春去早。行乐无限时，皇情及芳草。
奉和四月三日上阳水窗赐宴应制得春字孙逖
今日逢初夏，欢游续旧旬。气和先作雨，恩厚别成春。凤吹临清洛，龙舆下紫宸。此中歌在藻，还见跃潜鳞。
始夏南园思旧里　　　　　　韦应物
夏首云物变，雨馀草木繁。池荷初贴水，林花已扫园。萦丛蝶尚乱，依阁鸟犹喧。对此残芳月，忆在汉陵原。
早夏寄元校书　　　　　　　司空曙
独游野径送芳菲，高竹林居接翠微。绿岸草深虫入遍，青丛花尽蝶来稀。珠荷荐果香寒簟，玉柄摇风满夏衣。蓬荜永无车马到，更当斋夜忆元晖。
早夏月夜问王开　　　　　　　刘商
清风首夏夜犹寒，嫩笋侵阶竹数竿。君向苏台长见月，不知何事此中看。
四月　　　　　　　　　　　　丘丹
忆长安，四月时，南郊万乘旌旗。尝酎玉卮更献，含桃丝笼交驰。芳草落花无限，金张许史相随。
孟夏　　　　　　　　　　　贾m
江南孟夏天，慈竹笋如编。蜃气为楼阁，蛙声作管弦。
赋得夏首犹清和　　　张聿〈一作黎逢〉
早夏宜春景，和光起禁城。祝融将御节，炎帝启朱明。日送残花晚，风过御苑清。郊原浮麦气，池沼发荷英。树影临山动，禽飞入汉轻。幸逢尧禹化，全胜谷中情。
初夏曲三首　　　　　　　　刘禹锡
铜壶方促夜，斗柄暂南回。稍嫌单衣重，初怜北户开。西园花已尽，新月为谁来。
时节过繁华，阴阴千万家。巢禽命子戏，园果坠枝斜。寂寞孤飞蝶，窥丛觅晚花。
绿水风初暖，青林露早。麦陇雉朝g，桑野人暮归。百舌悲花尽，平芜来去飞。
早夏游平泉回　　　　　　　白居易
夏早日初长，南风草木香。肩舆颇平稳，涧路甚清凉。紫蕨行看采，青梅旋摘尝。疗饥兼解渴，一盏冷云浆。
首夏南池独酌　　　　　　　　前人
春尽杂英歇，夏初芳草深。薰风自南至，吹我池上林。绿O散还合，W鲤跳复沈。新叶有佳色，残莺犹好音。依然谢家物，池酌对风琴。惭无康乐作，秉笔思沈吟。境胜才思劣，诗成不称心。
孟夏思渭村旧居寄舍弟　　　　前人
啧啧雀引雏，稍稍笋成竹。时物感人情，忆我故乡曲。故园渭水上，十载事樵牧。手植榆柳成，阴阴覆墙屋。兔隐豆苗肥，鸟鸣桑椹熟。前年当此时，与尔同游瞩。诗书课弟侄，农圃资童仆。日暮麦登场，天晴蚕坼簇。弄泉南涧坐，待月东亭宿。兴发饮数杯，闷来棋一局。一朝忽分散，万里仍羁束。井鲋思反泉，笼莺悔出谷。九江地卑湿，四月天炎燠。苦雨初入梅，瘴云稍含毒。泥秧水畦稻，灰种田粟。已讶殊岁时，仍嗟异风俗。f登郡楼望，日落江山绿。归雁拂乡心，平湖断人目。殊方我漂泊，旧里君幽独。何时同一瓢，饮水心亦足。
春末夏初f游江郭二首　　　　前人
f出乘轻屐，徐行蹋软沙。观鱼傍湓浦，看竹入杨家。林迸穿篱笋，藤飘落水花。雨埋钓舟小，风r酒旗斜。嫩剥青菱角，浓煎白茗茶。淹留不知夕，城树欲栖鸦。柳影繁初合，莺声涩渐稀。早梅迎夏结，残暑送春飞。西日韶光尽，南风暑气微。展张新小簟，熨贴旧生衣。绿蚁杯香嫩，红丝脍缕肥。故园无此味，何必苦思归。
和微之四月一日　　　　　　　前人
四月一日天，花稀叶阴薄。泥新燕影忙，蜜熟蜂声乐。麦风低冉冉，稻水平漠漠。芳节或蹉跎，游心稍牢落。春华信为美，夏景亦未恶。s浪嫩青荷，重栏晚红药。吴宫好风月，越郡多楼阁。两地诚可怜，其奈久离索。
首夏犹清和联句
记得谢家诗，清和即此时〈白居易〉。馀花数种在，密叶几重垂〈裴度〉。芳谢人人惜，阴成处处宜〈刘禹锡〉。水O争点缀，梁燕其随追〈白行式〉。乱蝶怜疏蕊，残莺恋好枝〈张籍〉。草香殊未歇，云势渐多奇〈白居易〉。单服初宁体，新篁已出篱〈裴度〉。与春为别近，觉日转行迟〈刘禹锡〉。绕树风光少，侵阶苔藓滋〈白行式〉。惟思奉欢乐，长得在西池〈张籍〉。
初夏有怀山居　　　　　　　李德裕
山中有所忆，夏景始清幽。野竹阴无日，岩泉冷似秋。翠岑当累榭，皓月入轻舟。只有思归夕，空帘且梦游。
首夏清景想望山居　　　　　　前人
嘉树阴初合，山中赏更新。禽言未知夏，兰径尚馀春。散满萝垂带，扶疏桂长轮。丹青写不尽，宵梦叹非真。累榭空留月，虚舟若待人。何时倚兰棹，相与掇汀O。
早夏郡楼宴集　　　　　　　　姚合
官散有f情，登楼步稍轻。窗云带雨气，林鸟杂人声。晓日襟前度，微风酒上生。城中会难得，扫壁各书名。
f居孟夏即事　　　　　　　　许浑
绿树荫青苔，柴门临水开。簟凉初熟麦，枕腻乍经梅。鱼跃海风起，鼍鸣江雨来。佳人竟何处，日夕上楼台。
初夏即事寄鲁望　　　　　　皮日休
夏景恬且旷，远人疾初平。黄鸟语方熟，紫桐阴正清。廨宇有幽处，私游无定程。归来闭双关，亦忘枯与荣。土室作深谷，藓垣为干城。17杉突架，迸笋支檐楹。片石共坐稳，病鹤同喜晴。瘿木四五器，筇杖一两茎。泉为葛天味，松作羲皇声。或看名画彻，或吟f诗成。忽枕素琴睡，时把仙书行。自然寡俦侣，莫说更纷争。具区包地髓，震泽含天英。粤从三让来，俊造纷然生。顾予客兹地，薄我皆为伧。唯有陆夫子，尽力提客卿。各负出俗才，俱怀超世情。驻我一栈车，啜君数藜羹。敲门若我访，倒屣欣逢迎。胡饼蒸甚熟，貊盘举尤轻。茗脆不禁炙，酒肥或难倾。扫除就藤下，移榻寻虚明。唯共陆夫子，醉与天壤并。
奉和鲁望四月十五日道室书事　前人
望朝斋戒是寻常，静启金根第几章。竹叶饮为甘露色，莲花作肉芝香。松膏背日凝云磴，丹粉经年染石床。剩欲与君终此志，顽仙惟恐鬓成霜。
夏首病愈因招鲁望　　　　　　前人
晓入清和尚袷衣，夏阴初合掩双扉。一声拨谷桑柘晚，数点春锄烟雨微。贫养山禽能个瘦，病关芳草就中肥。明朝早起非无事，买得莼丝待陆机。
奉和鲁望新夏东郊f泛　　　　前人
水物轻明淡似秋，多情才子倚兰舟。碧莎裳下携诗草，黄篾楼中挂酒N。莲叶蘸波初转棹，鱼儿簇饵未谙钩。共君莫问当时事，一点沙禽胜五侯。
夏初访鲁望偶题小斋　　　　　前人
半里芳阴到陆家，藜床相劝饭胡麻。林间度宿抛棋局，壁上经旬挂钓车。野客病时分竹米，邻翁斋日乞藤花。踟蹰未放f人去，半片纱待月华。
奉和夏初袭美见访题小斋次韵陆龟蒙
四邻多是老农家，百树鸡桑半顼麻。尽趁清明修网架，每和烟雨掉缲车。啼莺ψ身藏叶，饷妇归来鬓有花。不是对君吟复醉，更将何事送年华。
初夏雨中　　　　　　　　　宋寇准
绿树新阴暗井桐，杂英当砌坠疏红。重门寂寂经初夏，尽日垂帘细雨中。
孟夏二日通判大博惠庭花　　梅尧臣
前日已春尽，夏卉抽嫩青。唯君所植花，馀红犹满庭。常惜畏景逼，赠未及飘零。欲插为之醉，但惭发星星。
四月池上　　　　　　　　　　蔡襄
风下平池水晕开，池边露坐水风来。草香冉冉生吟席，云影飞飞度酒杯。荷叶偶成双翠盖，荔枝才似小青梅。人f物静两相得，月色苍凉始肯回。
初夏　　　　　　　　　　　　邵雍
绿杨深处啭流莺，莺语犹能喜太平。人享永年非不幸，天生珍物岂无情。牡丹谢后紫樱熟，芍药开时斑笋生。林下一般f富贵，何尝更肯让公卿。
首夏呈诸邻　　　　　　　　司马光
首夏木阴薄，清和自一时。笋抽八九尺，荷生三四枝。新服裁蝉翼，旧扇拂蛛丝。莎径热未剧，晨昏来往宜。
初夏　　　　　　　　　　　　前人
四月清和雨乍晴，南山当户转分明。更无柳絮因风起，惟有葵花向日倾。
初夏新晴　　　　　　　　　　前人
首夏清和新雨晴，绿莎细软不妨行。园夫遮道白何事，栀子花开斑笋生。
初夏即事　　　　　　　　　王安石
石渠茅屋有弯危流水溅溅度两陂。晴日暖风生麦气，绿阴幽草胜花时。
初夏　　　　　　　　　　　孔平仲
初夏新雨馀，萧然风转北。芭蕉索索鸣，庭户有秋色。清寒思挟纩，向暑衫。阴阳孰主张，变态只顷刻。幽轩暮支颐，佳趣生静默。云气薄南山，坐令苍烟隔。
初夏　　　　　　　　　　　郑刚中
春物阑珊逐晓风，芰荷角草茸茸。野梅结子疏枝重，老竹生孙翠影浓。煮酒情怀还是客，异乡歌笑且相从。醺然就枕皆佳处，醉梦何妨度晓钟。
初夏三首　　　　　　　　　范成大
晴丝千尺挽韶光，百舌无声燕子忙。永日屋头槐影暗，微风扇里麦花香。
东君不解惜芳菲，料峭寒中一梦非。剪尽牡丹梅子绽，何须风雨送春归。
一帘芳树绿葱葱，蝴蝶飞来觅绮丛。雪白茶蘼红宝相，尚携春色见薰风。
初夏　　　　　　　　　　　　陆游
已过浣花天，行开解粽筵。店沽浮蚁酒，步舣载秧船。古俗交情久，丰年乐事偏。出波莼菜滑，上市鲚鱼鲜。僧阁梅山麓，渔杏砻肌５で嗖豢苫，得句一欣然。
幽居初夏二首　　　　　　　前人
路绕长堤北，家居小市西。陂塘晨饮犊，门巷午鸣鸡。妇喜蚕三幼，儿F雨一犁。衰翁亦放浪，未怕屐沾泥。梅坞青黄子，草陂红紫花。双鹅朝戏浦，群鸭暮还家。赤脚挑残笋，苍头摘晚茶。出门逢野老，满意说桑麻。
幽居初夏雨霁　　　　　　　　前人
楸花楝花照眼明，幽人浴罢葛衣轻。燕低去地不盈尺，鹊喜傍檐时数声。对奕轩窗消永昼，晒书院落喜新晴。忽惊重午无多日，Z缕缠筒吊屈平。
初夏　　　　　　　　　　　　前人
麦秀微寒后，梅黄细雨前。湖滩初集鹭，堤柳未鸣蝉。琴带轻阴润，巾因小醉偏。晚来幽兴极，又上钓鱼船。
初夏　　　　　　　　　　　杨万里
麦黄秧碧百家衣，已热犹寒四月时。雨后觅春无一寸，蔷薇花发酽胭脂。
游张园　　　　　　　　　　　戴敏
乳鸭池塘水浅深，熟梅天气半晴阴。东园载酒西园醉，摘尽枇杷一树金。
早夏　　　　　　　　　　　　陈造
安石榴花猩血鲜，凉荷高叶碧田田。鲥鱼入市河豚罢，已是江南打麦天。
初夏　　　　　　　　　　　　姜特立
催成新夏荷浮翠，送尽馀春柳褪绵。正是清和好时节，嫩柯娇叶媚晴天。
邹村四月　　　　　　　　　　翁卷
绿遍山原白满川，子规声里雨如烟。乡村四月f人少，才了蚕桑又插田。
次韵屏翁初夏会芳小集　　　　戴炳
一觞还一咏，竟日醉难成。坐石惊云湿，临池爱水平。密林宜午荫，啼鸟尚春声。更有樱桃约，明朝且愿晴。
初夏郊行　　　　　　　　　　前人
晴雨天难测，寒暄气未齐。连村多绿树，终目啭黄鹂。田水冲塍断，山云著地低。偶随农叟语，不觉过桥西。
四月即景　　　　　　　　　　前人
茶歌才了又田歌，节物真成一鸟过。苍竹s风凉意足，碧梧留雨夜声多。瓜缘茅屋抽长蔓，藕过蔬畦出矮荷。最喜白鸥相狎久，对人自在浴清波。
和乐天初夏韵　　　　　　　　俞桂
雨脚来山岫，溪痕涨岸沙。插旗多酒户，挂网尽渔家。地出绷儿笋，园收菜子花。春归莺啭懒，风急燕飞斜。杯泻青荷叶，瓯煎白玉茶。孤村流水晚，数点有归鸦。
四月十五日游寺　　　　　　李昂英
今日快逢僧结夏，不妨乘兴扣禅扉。山垂远瀑溪声急，风猿赵朴杲畔　Ｄ医跏成僧借看，楸纹棋落鸟惊飞。比来莫讶凭阑久，杰阁新成拂翠微。
初夏偶赋集唐　　　　　　　　李
野烟乔木弄残晖，虚室无人乳燕飞。正是清和好时节，青丛花尽蝶来稀。
初夏　　　　　　　　　　　真桂芳
一叶薰风带暑回，南天浓翠与庭槐。不随春去莺犹在，好竞时妆榴又开。剪尺旋裁新白r，杯盘聊荐旧青梅。箧中敝扇投f久，依旧团团入手来。
小满　　　　　　　　　　　元元淮
子规声里雨如烟，润逼红绡透客毡。映水黄梅多半老，邻家蚕熟麦秋天。
馀杭四月　　　　　　　　　　白E
四月馀杭道，一晴生意繁。朱樱青豆酒，绿草白鹅村。水满船头滑，风轻袖影翻。几家蚕事动，寂寂昼关门。
新夏曲　　　　　　　　　　萨都剌
红泣香枯怨流水，夜放箨龙千尺尾。风生宫树晓层层，凉绿一帘收不起。烟乾宝鸭白昼清，祝融缓辔行且停。蔷薇花深雾冥冥，碧窗睡起香满肱。
山中初夏即事　　　　　　　　华廉
东风不到画阑边，屈指韶光又一年。处处插秧梅子雨，家家缲茧竹篱烟。荷因怕暑先擎盖，柳为无寒早褪绵。莫道山中无乐事，数声啼鸟落花天。
山居首夏　　　　　　　　　　李祁
东风满意绿周遭，乍著单衣脱敝袍。最爱晚凉新浴罢，坐看春笋过林高。
夏月词　　　　　　　　　　郑奎妻
芭蕉叶展青鸾尾，萱草花含金凤嘴。一双乳燕出雕梁，数点新荷浮绿水。困人天气日长时，针线慵拈午漏迟。起向石榴阴畔立，戏将梅子打莺儿。
初夏江村　　　　　　　　　明高启
轻衣软履步江沙，树暗前村定几家。水满乳凫翻藕叶，风疏飞燕拂花。渡头正见横鱼艇，林外时闻响纬车。最是黄梅时节近，雨馀归路有鸣蛙。
田园书事　　　　　　　　　　前人
西园春去绿阴成，已觉南窗枕簟清。帘孕毖艄檠嗳耄池生芳草乱蛙鸣。叶过谷雨花犹在，衣近梅天润易生。独坐正知f昼永，吟馀消尽篆烟轻。
首夏f居　　　　　　　　　　张羽
门巷开临曲水滨，绿阴悄悄四无邻。雨馀高笋初迎夏，风逗残花尚驻春。倚杖多因闻好鸟，开樽每为爱幽人。疏帘清簟终朝静，只有琴书自可亲。
贞溪初夏六首　　　　　　　邵亨贞
雨后深林竹笋肥，渡头风急柳花飞。柴门不掩绿阴静，人在f窗试r衣。
绿阴桑柘满高原，白水蒹葭接远村。江上人家无俗事，轻舟载网过柴门。
巡檐燕子掠晴丝，隔水茶烟出院迟。草色入帘人不到，午风吹暖梦回时。
春水初收露浅沙，野人相见问年华。芒鞋竹杖前村路，烟树深深叫乳鸦。
楝花风起漾微波，野渡舟轻客自过。沙上儿童临水立，戏将萍藻饲黄鹅。
巷巷缲车桑茧熟，村村社鼓野神来。鹁鸠声向树阴里，花下柴扉昼不开。
四月二首　　　　　　　　　陈宪章
四月阴晴里，山花落渐稀。雨声寒月桂，日色酴。病起初持酒，春归尚掩扉。午风吹蛱蝶，低趁乳禽飞。生意日无涯，乾坤自不知。受风荷柄曲，擎雨柏枝垂。静坐观群妙，聊行觅小诗。临阶爱新竹，抽作碧参差。
四月五日微雨免朝与李太史世，贤步出皇城。门喜雨有作　　　　　　　　程敏政
轻阴小雨夜连晨，中使朝呼散紫宸。天气薰蒸疑作暑，风光回转欲留春。班分辇道花迎佩，仗出宫墙柳映人。独喜联镳归去早，六街消尽马蹄尘。
唐宫词　　　　　　　　　　　石宝
四月笙歌沸苑池，瑞莲花对海棠丝。昭容尚记闻元日，正是宫中蚕老时。
首夏即事　　　　　　　　　　顾清
金兽香残昼漏稀，嫩槐庭院午风微。蜜房分子蜂初静，书阁垂帘燕自飞。小碾试茶催瀹鼎，轻刀裁葛已成衣。故园遥忆三江外，梅豆青青笋过扉。
初夏五首　　　　　　　　　　陆深
野旷孤亭迥，昼长花影迟。蒹葭飞白鸟，杨柳啭黄鹂。芍药花初谢，芭蕉叶已斜。窗前一夜雨，浮绿涨文纱。林日不到地，溪风长满船。雨馀黄犊健，天际白鸥眠。初日浮空动，微风划地凉。r衣人尚怯，看竹过横塘。细草绿阶砌，幽禽语画梁。好风排户入，吹散午时香。
新夏　　　　　　　　　　　文徵明
暖风庭院草生香，晴日帘栊燕子忙。白发不嫌春事去，绿阴自喜夏堂凉。f心对酒从时换，老倦抛书觉昼长。客有相过同一笑，竹炉吹火试旗枪。
首夏即事　　　　　　　　　亢思谦
朱明新景转皇州，永日虚堂暑气浮。南陇雨声梅已熟，西畴风麦方秋。古槐阴覆空庭静，细草芳连曲径幽。翘首五云天咫尺，虞弦薰吹满瀛洲。
城北初夏　　　　　　　　　归子慕
三见草木荣，栖栖犹未旋。偶与城市远，因耽此地偏。独馆背清池，一无俗事牵。晨兴课书罢，日午蛙声喧。出门见新秧，微绿映远田。久晴初得雨，稚子亦欣然。田父说古岁，今兹定有年。物情既如此，予乐复何言。
浴佛日僧寺送春　　　　　　王泰际
两院苔厨消艳时，流连砖影与花移。佛灯千劫回春色，东帝颓龄委秀眉。未免有诗才子事，因之惜别古人痴。留题不羡纱笼壁，好把频催谢秭规。
诉衷情近〈初夏〉　　　　　宋柳永
幽门昼永，渐入清和气候，榆钱飘，满f阶莲叶，嫩生翠沼。遥望水边，幽径、山崦、孤村，是处园林好。　间情悄绮陌，游人渐少。少年风韵，自觉随春老。前游杳，凤城，信阻、天涯，目断，暮云，芳草，伫立，空残照。
阮郎归　　　　　　　　　　　苏轼
绿槐高柳咽新蝉，薰风初入弦。碧纱窗下水沈烟，棋声惊书眠。　微雨过，小荷翻，榴花开欲然。玉盆纤手弄清泉，琼珠碎又圆。
潇湘逢故人慢〈初夏〉　　　王安礼
薰风微动，方榴花弄色，萱草成窝，翠帏敞轻罗，试冰簟，初展几尺湘波。疏檐广厦称潇湘，一枕南柯，引多少梦魂。归绪洞庭，雨棹烟蓑。　惊回处，f书永更，时时燕雏莺友相过，正绿影婆娑。况庭有幽花，池有新荷，青梅煮酒幸随分。赢取高歌功名事，到头终在岁华，忍负清和。
夏初临　　　　　　　　　　刘泾
泛水新荷舞，风轻燕园林。夏日初，长庭树阴浓。雏莺学弄新簧，小桥飞入横塘。跨青O，绿藻幽香。朱阑斜倚，霜纨未摇，衣袂先凉。　歌欢稀遇怨别多同路，遥水远烟澹梅黄，轻衫短帽相携，洞府流觞，况有红妆。醉归来，宝蜡成行拂，牙床纱邪肟，月在回廊。
好事近〈初夏〉　　　　　　蒋子云
叶暗乳鸦啼，风定老红犹落，蝴蝶不随春去，入薰风池阁。　休歌金缕，劝金卮酒，病煞如昨。帘匀粘ぃ人静任杨花飘泊。
小重山〈初夏〉　　　　　　沈会宗
花过园林清荫浓，琅\新脱笋，绿成丛，雨声只在小楼东。f枕敌面芰荷风。　长日蔽帘栊，轻尘飞不到，画堂空，一樽今夜与谁同，人如玉，相对月明中。
清平乐〈初夏舞宴〉　　　　赵长卿
清和时候，底事休教瘦。满酌流霞看舞袖，步步锦P红绉。　六么舞到虚催，几多深意徘徊。07了明朝中酒，为伊更饮琼杯。
贺新郎　　　　　　　　　　叶梦得
睡起流莺语，掩苍苔，房栊向晚，乱红无数。吹尽残花无人见，惟有垂杨自舞。渐霭，初回轻暑，宝扇重寻明月影。暗尘侵，上有乘鸾女，惊旧恨，遽如许。　江南梦断横江渚。浪黏天，葡萄涨绿，半空烟雨。无限楼前沧波意，谁采O花寄取。但怅望，兰舟容与，万里云帆何时到，送孤鸿，目断千山阻。谁为我，唱金缕。
大圣乐　　　　　　　　　　康与之
千朵奇峰，半轩微雨晓来初。过渐燕子，引教雏飞。菡萏暗薰芳草池面。凉多浅斟琼卮浮。绿蚁展湘簟双纹，生细波。轻纨举动，团圆素月，仙桂婆娑。　临风对月恣乐，便好把千金邀，艳娥，幸太平无事。击壤鼓腹携酒，高歌富贵，安居功名，天赋争奈皆由时命。何休眉锁，问朱颜，去了还更来么。
女冠子　　　　　　　　　　　前人
火云初布，迟迟永日炎暑。浓阴高树，黄鹂叶底，羽毛学整，方调娇语。薰风时渐动，峻阁池塘芰荷。争吐画梁。紫燕对，对衔泥飞，来又去。　想佳期容易成辜，负共人人同。上画楼斟香。醑恨花无，主卧象床犀，枕成何情。绪有时魂梦，断半窗残月透，帘穿户去。年今夜扇，儿扇我，情人何处。
新荷叶　　　　　　　　　　赵彦端
雨细梅黄，去年双燕还归。多少繁红，尽随蝶舞蜂飞。阴浓绿暗正麦秋，犹衣罗衣香。凝沈水雅，宜帘幕重围。　绣扇仍携花枝，尘染芳菲。遥想当时故交，往往人非，天涯再见。悦情话景仰清徽，可人怀抱。晚期莲社相依。
苏幕遮　　　　　　　　　　杨泽民
日烘晴，风却暑，帘幕中间，紫燕呢喃语。嫩竹新荷初沐雨，曲槛幽轩，四面明窗举。　夏初临，春又去。不愿封侯，o怕为羁旅。溪上故人无恙否，欲唱菱歌，发棹归南浦。
诉衷情〈初夏〉　　　　　　金段克己
帘幕雨丝丝，梅子半黄时，玉簪微醒，醉梦开却。
初睡起，晓莺啼，倦弹棋。芭蕉新绽，徙倚湖。
山Z笔题诗
鹦鹉曲〈钱塘初夏〉　　　元冯子振
钱塘江上亲曾住，司马┎皇谴甯浮Ｂ平鹨拢唱彻流年几阵纱窗梅雨。　梦回时，不见犀梳。燕子又衔春去，便人间月缺花残，是小小香魂断处。
浣溪沙　　　　　　　　　　明刘基
语燕鸣鸠白昼长，黄蜂紫蝶草花香，沧江依旧绕斜阳。　泛水浮萍随处满，舞风轻絮霎时狂，清和院宇麦秋凉。
玉漏迟〈初夏〉　　　　　　　前人
海榴花似火，看看又见，麦秋时候。枝上鸣蜩，断续二庭金奏，翠沼风漪未定，看叶底，明珠圆溜，苔径黝。虾须挂处，有人消瘦。　缅想那日欢娱，是鸿雁来初。芙蓉开后，蔓草青芜。但觉暗愁依旧。欲把相思寄与，雾烟惨，不堪回首，凝望久，寒鸦自啼疏柳。
浣溪沙〈初夏〉　　　　　　　杨基
几卷斜封出旧窠，藕丝柔梗上新荷，衣裳轻薄试单罗。　烟淡淡中青草合，雨丝丝里绿阴多，园林佳处是清和。
喜迁莺〈初夏〉　　　　　　　夏言
临水阁倚风轩，细雨熟，梅天一池新水，碧荷圆榴，花红欲然。　薄罗裳，轻纨扇，睡起绿阴满院。曲阑斜转正f凭，何处玉箫声。
千秋岁引　　　　　　　　　吴子孝
朱夏初临，薰风渐扇，永日画堂消香，篆间身，长狎水中鸥，芳辰恰睹梁间燕。举玉卮，歌金缕，春无限。　六十年华人正健，绀鬓红颜犹未变。兰玉盈庭闾里羡。袅袅红，生槛上，云垂垂，柳散风中线。太平时，清和节，长生宴。
摊破浣溪沙　　　　　　　　陈继儒
蜂欲分衙燕补巢。清和天气绿阴娇。一阵窗前风雨到，打芭蕉。　惊起幽人初睡午，茶烟缭绕出花梢，有个客来琴在背，度红桥。
南唐浣溪沙〈初夏夜饮归〉　　前人
桐树花香月半明，棹歌归去，蟪蛄鸣曲曲。柳湾茅屋矮挂鱼罾。　笑指吾庐何处是，一池荷叶小桥横，灯火纸窗修竹里，读书声。
浣溪沙〈初夏〉　　　　　媛叶小鸾
香到酴送晚凉，荇风轻约薄罗裳，曲栏凭遍思偏长。　自是幽情慵曰希不关春色恼人肠。误他双燕未归梁。
孟夏部选句
晋傅元述夏赋：四月维夏，运臻正阳。和气穆而扇物，麦含露而飞芒。清徵泛于琴瑟，朱鸟感于炎荒。鹿解角于中野，草木蔚其条长。
陶潜诗：孟夏草木长，绕屋树扶疏。
宋谢灵运诗：首夏犹清和，芳草亦未歇。
齐谢x诗：首夏实清和，馀春满郊甸。花树杂为锦，月池皎如练。
唐张说诗：庭柳馀春驻，宫莺早夏催。
钱起诗：花萼败春多寂寞，叶阴迎夏已清和。
白居易诗：清和四月初，树木正华滋，风清新叶影，鸟恋残花枝。
韦庄诗：才见早春莺出谷，已惊新夏燕巢梁。
宋苏轼诗：绿暗初迎夏，红残不及春。
邵雍诗：高竹逾冬青，四月方易叶。
陆游诗：竹树森疏夏，令新〈又〉采茶歌。里春光老煮，茧香中夏景长。
薛季宣诗：麦夏西山日脚斜，
明潘纬诗：鸟作辞春语，松生入夏阴。

[book_title]岁功典第四十七卷
孟夏部纪事
《汲冢周书》：维四年孟夏，王初祈祷于宗庙，乃尝麦于太庙。
《拾遗记》：周昭王二十四年，涂修国献青凤丹鹊，各一雌一雄。孟夏之时，凤鹊皆脱易毛羽，聚鹊翅以为扇，缉凤毛以饰车盖，一名游飘；二名条翮；三名亏光；四名仄影。时东瓯献二女，一名延娟，二名延娱，使二人更摇此扇，侍于王侧，轻风四散，泠然自凉。
《左传》：晋人徵朝于郑，郑人使少正公孙侨对曰：溴梁之明年，公孙夏从寡君，以朝于君，见于尝酎，与执燔焉〈疏〉《月令》言：饮酎当是夏祭之后。此言尝酎，谓见于夏祭，故云与执燔焉。
《汉书・郊祀志》：文帝即位十三年，明年，黄龙见成纪，其夏，下诏曰：有异物之神见于成纪，毋害于民。岁以有年，朕几郊祀上帝诸神，礼官议毋讳以朕劳，有司皆曰：古者天子，夏亲郊祀上帝于郊，故曰郊。于是夏四月，文帝始幸雍郊，见五祠，衣皆上赤。〈又〉明年夏四月，文帝亲拜霸渭之会，以郊见渭阳五帝。五帝庙临渭，北穿蒲池沟水，权火举而祠若光，然属天焉。《景帝本纪》：后二年，夏四月，诏曰：雕文刻镂，伤农事者也。锦绣纂组，害女红者也。农事伤则饥之本也，女红害则寒之原也。夫饥寒并至而能亡为非者，寡矣。朕亲耕，后亲桑，以奉宗庙，粢盛祭服为天下，先不受献，减大官，省繇赋，欲天下务农蚕，素有畜积，以备灾害，毋攘弱，众毋暴寡，老耆以寿终，幼孤得遂长。《武帝本纪》：建元元年夏四月己巳，诏曰：古之立教，乡里以齿，朝廷以爵，扶世导民，莫善于德。然则于乡里，先耆艾奉高年，古之道也。今天下孝子顺孙，愿自竭尽以承其亲，外迫公事，内乏资财，是以孝心阙焉。朕甚哀之。民年九十以上，已有受鬻法，为复子若孙，令得身帅妻妾，遂其供养之事。
元封元年夏四月癸卯，上还登封泰山，降坐明堂。元封二年夏四月，还祠泰山，至瓠子，临决河，命从臣将军以下，皆负薪塞河堤。作瓠子之歌。
《十洲记》：凤麟洲，煮凤喙及麟角，合煎作膏，名之为续弦胶，或名连金泥，能续弓弩已断之弦，刀剑断折之金。更以胶连续之，使力士掣之，他处乃断，所续之际终无断也。武帝天汉三年四月，西国王使至，献此胶四两，武帝幸华林园，射虎，而弩弦断，使者时从驾，又卜胶一分，使口濡以续弩。弦帝曰：异物也。乃使武士数人，共对掣引之，终日不脱，如未续时也。胶色青如碧玉。
武帝天汉三年四月，西国王使至，献吉光毛裘。裘黄色，盖神马之类也。入水数日不沉，入火不鳌
《汉书・武帝本纪》：太始四年夏四月，幸不共祠神人于交门宫，若有乡坐拜者，作交门之歌。〈注〉神人，蓬莱仙人之属也。琅邪县有交门宫，武帝所造。
《昭帝本纪》：元凤二年夏四月，上自建章宫徙未央宫，大置酒，赐郎从官帛，及宗室子钱，人二十万。吏民献牛酒者，赐帛人一疋。
《赵充国传》：四月草生，发郡骑及属国胡骑伉健各千，y马什二就草。
《宣帝本纪》：本始元年夏四月，诏内郡国，举文学高第各一人。
地节二年夏四月，凤凰集鲁郡，群鸟从之。
五凤四年夏四月，遣丞相御史掾二十四人，循行天下，举冤狱，察擅为，苛禁深刻不改者。
甘露元年夏四月，黄龙见新丰。
《云笈七签》：茅盈字叔申，咸阳南关人也。汉宣帝时，二弟俱贵，乡里相送者数百人。时盈亦在座，谓宾曰：我来年四月三日，当之官，能如今日之集会不。众许之。至期日，众宾并集。盈与家人及亲族辞诀，归。句曲人因改句曲为茅君山。
《汉书・元帝本纪》：初元元年夏四月，诏曰：方田作时，朕忧蒸庶之失业，临遣光禄大夫褒等十二人，循行天下，存问耆老，鳏寡孤独，困乏失职之民。
初元五年夏四月，诏令从官给事宫司马中者，得为大父母父母兄弟通籍。〈注〉司马门者，宫之外门也。建昭四年夏四月，诏举茂才特立之士。
《后汉书・光武本纪》：建武七年夏四月壬午，诏公卿司隶州收，举贤良方正各一人，遣诣公车。建武十三年，夏四月，大飨将士，班劳策勋功臣，增邑更封，凡三百六十五人。
建武十四年，夏四月辛巳，封孔子后志为褒成侯。〈注〉平帝封孔均为褒成侯。志，均子也。《古今志》曰：志时为密令。
《祭祀志》：光武中元元年四月，以吉日，刻玉牒书函，藏金匮，玺印封之，使太尉奉匮以告高庙，藏于庙室西壁石室高主室之下。
《明帝本纪》：永平六年，王雒山出宝鼎，庐江太守献之。夏四月甲子，诏曰：祥瑞之降，以应有德，方今政化多僻，何以致兹。《易》曰：鼎象三公，岂公卿奉职得其理耶。太常其以j祭之日，陈鼎于庙，以备器用。赐三公帛五十疋，九卿二千石半之。
永平九年，四月甲辰，诏：郡国以公田赐贫民，各有差。永平十年，夏四月戊子，诏曰：昔岁五谷登衍，今兹蚕麦善收，其大赦天下。方盛夏长养之时，荡涤宿恶以报农功；百姓勉务桑稼，以备灾害；吏敬厥职，毋令愆堕。
永平十二年，夏四月，遣将作谒者王吴修汴渠。十三年夏四月，汴渠成。辛巳行幸荥阳，巡行河渠。乙酉，诏曰：自汴渠决败，六十馀岁。今既筑堤理渠，绝水立门，河汴分流，复其旧迹，陶丘之北渐就壤坟，故荐嘉玉、洁牲，以礼河神。东过洛I，叹禹之绩，今五土之宜，反其正色，滨渠下田，赋与贫民，无令豪右得固其利。《章帝本纪》：建初二年夏四月癸巳，诏齐相，省冰纨，方空e，吹纶絮。
《魏志・文帝本纪》：黄初五年，夏四月，立太学制五经课试之法，置春秋谷梁博士。
《晋书・礼志》：魏太和元年四月，洛邑初营宗庙，掘地得玉玺，方一寸九分，其文曰天子羡思慈亲。明帝为之改容，以太牢告庙。
《武帝本纪》：泰始三年四月戊午，张掖太守焦胜上言：氐池县大柳谷口，有元石一所，白画成文，实大晋之休祥。图之以献，诏以制币，告于太庙，藏之天府。《礼志》：武帝泰始七年四月，帝将亲祠，车驾夕牲而仪注还，不拜。诏问其故。博士奏：历代相承如此。帝曰：非致敬宗庙之礼也。于是实拜而还，遂以为制，夕牲必躬临拜。
《武帝本纪》：太康元年，夏四月，白麟见于顿丘。
《拾遗记》：张华为九酝酒，以三薇渍曲，檗j出西羌，曲出北方。北方有指星麦，四月火星出，麦熟而之，f用水渍麦，三夕而生萌芽，以平旦鸡鸣时而用之。俗人呼为鸡鸣麦，以之酿酒醇美。
《幸蜀记》：咸康元年四月，游浣花，龙舟Z舫，十里绵亘，自浣花潭至万里桥，游人士女，珠翠夹岸，日正午，暴风起，须臾电雷冥晦，有白鱼自江心跃起，变为蛟形，腾空而起。是日，溺者数千人，衍惧，即时还宫。
《洛阳伽蓝记》：昭仪尼寺，有一佛二菩萨，塑工精绝。四月七日，常出诣景明，景明三像，恒出迎之。
《后燕录》：长乐元年，夏四月甲午，有异雀，素身绿首，集于端门，栖翔东园，二旬而去。
《南史・宋文帝本纪》：元嘉二十四年，四月，河济俱清。《宋书・刘敬宣传》：敬宣，八岁丧母，昼夜号泣，中表异之。辅国将军桓序，镇芜湖，父牢之参序军事。四月八日，敬宣见众人灌佛，乃下头上金镜以为母灌，因悲泣，不自胜。序叹息，谓牢之曰：卿，此儿既为家之孝子，必为国之忠臣。
《世说》：范宁作豫章，八日，请佛有板，众僧疑，或欲作答。有小沙弥在坐末，曰：世尊默然，则为许可。众从其义。《佛国记》：法显到于阗国，其国中十四大僧伽蓝，不数小者。从四月一日，城里便洒扫道路，庄严巷陌。其城门上张大帏幕，事事严饰。王及夫人采女，皆住其中。瞿摩帝僧，是大乘学，王所敬礼，最先行像。像入城时，门楼上夫人，女遥散众花，纷纷而下。至十四日，行像讫，王及夫人乃还宫。
《南史・齐高帝本纪》：益州有山，古老相传，曰齐后山。升明三年四月二十三日，有沙门元畅者，于此山立精舍，其日上登尊位。
升明三年，四月二十四日，荥阳郡人尹千，于嵩山东南隅，见天雨石坠地，石开，有玉玺在其中，玺方三寸，文曰戊丁之人，与道俱肃然，入草应天符，扫平河洛清魏都。又曰：皇帝运兴，千奉玺诣雍州，刺史萧赤斧。赤斧以献。
《资治通鉴》：梁天监元年夏四月癸酉，诏公车府谤木肺石旁，各置一函，若肉食莫言，欲有横议，投谤木函；若有功劳才器，冤沈莫达者，投肺石函。
《梁书・海南传》：千陀利国在南海洲。上天监元年，其王瞿昙修跋陀罗，以四月八日梦见一僧，谓之曰：中国今有圣主，十年之后，佛法大兴。汝若遣使贡奉敬礼，则土地丰乐，商旅百倍，我当与汝往观之。乃于梦中至中国，拜觐天子。既觉，心异之，陀罗本工画，乃写梦中所见高祖容质，饰以丹青，仍遣使并画工，奉表献玉盘等物，使人既至，模写高祖形以还，其国比本画则符同焉。因盛以宝函，日加礼敬。
《高僧传》：释元高，小名灵育，母寇氏，梦见胡僧持伞者，花满坐，便即怀胎。至四月八日生，异香及光明照壁，迄旦乃散，因名曰灵育。
靡歌利头，四月八日，浴佛，以都梁香为青色水，郁金香为赤色水，丘隆香为白色水，附子香为黄色水，安息香为黑色水，以灌佛顶。
《陈书・高祖本纪》：永定二年四月戊辰，重云殿东鸱尾，有紫烟属天。
《南史・陈宣帝本纪》：太建七年四月壬子，郢州献瑞钟六。
《陈书・宣帝本纪》：太建八年四月甲寅，诏曰：元戎凯旋，群师振旅，旌功策赏，宜有飨宴。今月十七日，可幸乐游苑，设丝竹之乐，大会文武。
《魏书・释老志》：世祖即位，每引高德沙门，与共谈论。于四月八日，舆诸佛像行于广衢，帝亲御门楼临观，散花以致礼敬。
《礼志》：神二年，帝将征蠕蠕省，郊祀仪，四月以小驾祭天神。毕，帝遂亲戎，大捷而还。归，格于祖祢，遍告群神。
《灵徵志》：高宗和平三年四月，河内人张超，于坏楼所城北故佛图处，获玉印以献。印方二寸，其文曰：富乐日昌，永保无疆。福禄日臻，长享万年。玉色光润，模制精巧，百寮咸曰：神明所授，非人为也。诏，天下大T三日。
《孝文帝本纪》：太和十六年四月甲寅，幸皇宗学，亲问博士经义。
太和十九年四月庚申，行幸鲁城，亲祠孔子庙。辛酉，诏：拜孔氏四人、颜氏二人为官。又诏：选诸孔宗子一人，封崇圣侯，邑一百户，以奉孔子之祀。又诏兖州为孔子起园柏，修饰坟垄，更建碑铭，褒扬圣德。
《洛阳伽蓝记》：景明寺，宣武皇帝景明年中立，至正光中，太后始造七级浮图一所，去地百仞。时世好崇福，四月七日，京师诸像皆来此寺，尚书祠曹录像，凡有一千馀躯。至八日，以次入宣阳门，向阊阖宫前，受皇帝散花。于时金花映日，宝盖浮云，幡幢若林，香烟似雾，梵乐法音，聒动天地，百戏腾骧，所在骈比，名僧德众，负锡为群，信徒法侣，持花成薮，车骑填咽，繁衍相倾。
四月八日，京师士女多至河间寺，观其殿庑绮丽，无不叹息，以为蓬莱仙室，亦不是过。入其后园，见朱荷出池，绿萍浮水，飞梁跨树，层阁出云，咸皆唧唧。长秋寺中，有三层浮图一所，金盘灵刹，耀诸城内，作六牙白象，负释迦在虚空中，庄严佛事，悉用金玉。四月四日，此像常出辟邪，师子导引其前，吞刀吐火，腾骧一面，Z幢上索，诡谲不常，奇伎异服，冠于都市。像停之处，观者如堵。
《北齐书・杜弼传》：武定六年四月八日，魏帝集名僧于显阳殿，讲说佛理，弼与吏部尚书杨郑中书令邢p，秘书监魏收等并侍法筵。敕弼升师子座，当众敷演。昭元都僧达，及僧道顺并缁林之英，问难蜂至，往复数十番，莫有能屈。帝曰：此贤若生孔门，则何如也。《周书・于谨传》：保定三年四月，诏以谨为三老，赐延年杖。
《荆楚岁时记》：荆楚以四月八日，诸寺各设会，香汤浴佛，共作龙华会，以为弥勒下生之徵也。
四月八日，长沙寺阁下有九子母神，是日肆之人，无子者，供养薄饼以乞子，往往有验。
《隋书・食货志》：大象三年四月，诏四面诸关，各付百钱为样。从关外来，勘样相似，然后得过。样不同者，即坏以为铜，入官。
《文帝本纪》：开皇七年四月癸亥，颁青龙符于东方总管刺史，西方以驺虞，南方以朱雀，北方以元武。《续高僧传》：释宝岩，幽州人，仁寿下，敕召送舍利于本州弘业寺。四月三日夜，放大光明，照天地，有目皆见。《古镜记》：汾阴侯生，天下奇士也。王度常以师礼事之。临终赠以古镜。大业八年四月一日，太阳亏，度时在台，引镜出，镜亦无色，俄而光彩出，日亦渐明。比及日复，镜亦精朗如故。
《续文献通考》：隋朱昌宁，永城人，有孝行。母病思瓜，时方四月，瓜未熟，昌宁号哭于瓜田中，一夕，瓜尽熟。母食之，即差。
《辉县志》：卫源庙，在苏门山麓，百门泉上。泉乃卫河之源，庙创于隋，以祀泉神，称灵源公。每岁四月八日，郡守致祭。
《唐书・高祖本纪》：武德三年四月丙申，祠华山。
《唐会要》：武德六年四月十四日，幸龙潜旧宅，改为通义宫。置酒高会。诏曰：爰择良辰，言遵邑里，礼同过沛，事等归谯，故老咸臻，族姻斯会，肃恭荐享，感庆兼集。武德七年，四月丙午，宴王公亲属于文明殿，见安平王太妃，以尊属，从家人礼，降阶再拜，酒小阑，徙坐翠华殿，帝赋诗，王公递上寿，赐帛各有差。
武德九年四月二十三日，甘露降于中华殿之桐木，泫如冰雪，以示群臣。
贞观二年四月三日，尚书左丞戴胄上言曰：隋开皇之制，天下输粟，谓之社仓。及大业中，取充官费。今请自王公以下，计垦田秋熟所在为义仓，岁凶以给民。太宗善之。乃诏：亩税二升，粟麦粳稻，随地所宜。宽乡敛以所种，狭乡据青苗簿而督之，耗十四者，免其半；耗十七者，皆免之。商贾无田者，以其户为九等出，粟自五石至五斗为差，下户不取焉。岁不登，以赈民，或贷为种子，至秋而偿。
《魏徵醴泉铭序》：贞观六年孟夏，皇帝避暑九成宫，四月甲申朔，旬有六日，上及中宫，历览台观。f步西城，俯察厥土，微觉有润，因而以杖导之，有泉随而涌出。乃承以石槛，引为一渠，其清若镜，味甘如醴。
《唐会要》：贞观十四年四月二十二日，太宗自为真草书屏风以示群臣，笔力遒劲，为一时之绝。
太宗以阴阳书，近代讹伪，穿凿拘忌，亦多命太常博士吕才，及阴阳学者十馀人，共加刊正，削其浅俗，存其可用者。贞观十五年四月十六日己酉，撰阴阳书凡五十三卷，及旧书四十七卷。诏颁行之。才为叙，质以经史，其穿凿拘忌者，才有驳议，曰叙宅经，叙禄命，叙葬书。识者以为确论。
贞观十六年四月二日，有雄雉飞集明德殿前。上问褚遂良：是何祥也。遂良对曰：昔秦文公时，有童子化为雉，雌者鸣于陈仓，雄者鸣于南阳。童子言，得雌者伯文公，遂以为宝鸡祠。汉光武得雄，遂起南阳，而有四海。陛下旧封秦王，故雄雉见于秦地，所以彰表明德也。上大悦，曰：立身之道，不可无学。
贞观二十一年四月九日，公卿上言，请修太和宫，厥地清凉，可以清暑。诏从之，包山为苑，自栽木至设幄，九日毕工。因改为翠微宫。
贞观二十四年四月，太宗御制玉华宫铭，令皇太子以下并和。
显庆五年四月八日，于东都苑内，造八关凉宫。《唐高宗实录》：麟德二年四月二十五日，讲武邙山之阳，御北城楼观之。
《唐会要》：乾封三年四月，将作大匠阎立德，造九成宫，新殿成，移仗御之，谓侍臣曰：朕性不宜热，所司频奏，请造此殿。既作之后，深惧人劳。今暑热，朕在屋下，尚有流汗。匠人暴露，事亦可悯。所以不令精妙意者，o避炎暑尔。长孙无忌曰：圣心每以恤民为念，天德如此，臣等不胜幸甚。
《唐书・高宗本纪》：总章元年四月乙卯，赠颜回太子少师，曾参太子少保。
《唐会要》：明皇初临潞州，景龙元年，四月二十七日，日有抱戴。
明皇初临潞州，景龙二年四月二十五日，厅事，据案，假寐白鹤观，道士见赤龙在案。
《唐诗纪事》：景龙四年四月一日，幸长宁公主庄，李V陪幸诗：紫禁乘宵动，青门访水嬉。贵游@序集，仙女凤栖期。合宴簪绅满，承恩雨露滋。北辰还捧日，东馆幸逢时。
景龙四年四月六日，幸兴庆池，观竞渡之戏。其日过窦希d宅，学士赋诗。
《旧唐书・中宗本纪》：景龙四年四月乙未，幸隆庆池，结Z为楼，宴侍臣，泛舟戏乐。
《景龙文馆记》：四年夏四月，上与侍臣于树中摘樱桃，恣其食。未后于葡萄园，大陈宴集，奏宫乐至暝。每人赐朱樱两笼也。
《唐会要》：景云二年四月，贺拔延嗣除凉州都督，充河西节度，自此始有节度之号。
垂拱二年四月七日，撰百僚新诫，及兆人本业记，颁赐朝集使。
《通典》：天后万岁通天元年四月三日，铸九鼎，成，置于明堂之庭。
开元二年四月，敕在京有诉冤者，并于尚书省陈牒。所司为理，若稽延，致有屈滞者，委左右丞及御史台访察闻奏。
《唐会要》：开元九年四月甲戌，上亲策试应制举人于含元殿。
开元十一年四月二十六日庚申，崇饰霍山祠庙，秩视诸侯。
《唐书・元宗本纪》：开元二十六年四月己亥，有司读时令，降死罪，流以下原之。
《实录》：开元二十八年四月庚辰，有慈乌巢紫宸之怼！短苹嵋》：天宝九载四月二十九日，制曰：顷者每祀黄帝，乃就南郊。礼亦非便，宜于皇城内，西南坤地，改置黄帝坛，朕当亲祀，以昭诚敬。天宝十载四月二十一日，兴庆宫造交泰殿，成。乾元元年四月，诏京官九品以上，上封事。
《通典》：乾元二年四月，两省谏官，十日一上封事，直论得失，无假文言，冀成殿最用存沮劝。
《唐会要》：乾元二年四月六日，敕御史弹事，仍服豸冠。旧制，大事则豸冠，衣朱衣，c裳白纱中单以弹之。小事则常服而已。
《杜阳杂编》：上崇奉释氏，每春，百品香，和银粉以涂佛室。遇新罗国献万佛山，可高一丈。因置山于佛室，山雕沉檀珠玉，成之，其佛之形大者，或逾寸，小者七八分，其佛之首有如黍米者，有如半菽者，其眉目口耳，螺髻毫相，无不悉具。上因置九光扇于岩t间。四月八日，召两众僧徒，入内道场，礼万佛山。是时观者，叹非人工。及睹九色光于殿中，咸谓佛光，即九光扇也。《资治通鉴》：唐德宗，建中元年夏四月癸丑，上生日，四方贡献，皆不受。〈注〉上生于天宝元年四月十九日，不置节名。
《旧唐书・德宗本纪》：兴元元年四月辛丑朔时，将士未给春衣，上犹夹服，汉中早热，左右请御暑服。上曰：将士未易冬服，独御春衫可乎。俄而贡物继至，先给诸军，而始御之。
《唐会要》：金吾卫贞元三年敕四月一日已后，五更二点放鼓契。
贞元十三年四月，幸兴庆宫，龙堂祷雨，有一白鸬鹚浮沉水际，群类翼从，左右以为龙之变化。既而大雨。《续文献通考》：吕岩，字洞宾，蒲州永乐县人。贞元十四年四月十四日巳时生，异香满室，天乐浮空，有白鹤飞入帐中，忽不见。
《韩愈祭鳄鱼文》：维元和十四年四月二十四日，潮州刺史韩愈，使军事衙推秦济，以羊一猪一投恶溪之潭水，以与鳄鱼食而告之。
《闻见后录》：唐穆宗元和十五年四月四日，河东节度使裴度，奏五台山佛光寺侧庆云现，若金仙乘狻猊，领其徒千万，自巳至申乃灭。
《唐会要》：太和四年四月，有司贡新瓜，献兴庆宫。开成二年四月辛酉，建终南山祠宇。
《唐宣宗实录》：大中七年四月，日本国遣王子来朝，献宝器音乐。帝曰：近者，黄河清。今又日本来朝，朕德薄，何以堪之。因赐百寮宴，陈百戏以礼之。
《唐会要》：大中十年四月，侍郎知举郑颢，进诸家科目记十三卷，敕付翰林，自今放榜后，写及第姓名，及所试诗赋题进入，每岁编次。
四月十祭，自祀赤帝至雩祀圜丘。
《释苑宗规》：四月十五，僧家结夏，天下僧尼，此日就禅刹挂搭，谓之结制。结制即结夏，夏乃长养之节，在外行，恐伤草木虫类，故九十日安居，至七月十五日散去，为解夏，又谓解制。
《秦中岁时记》：四月一日，内园进樱桃，荐寝庙。讫，颁赐各有差。
长安四月已后，自堂厨至百司厨，通谓之樱笋厨。公M之盛，常日不同。
《野人f话》：蜀后主昶，每夏四月，有游花院，游锦浦者，歌乐掀天，珠翠填咽。贵门公子，华轩彩舫，游百花潭。穷奢极丽，诸王功臣已下，皆置林亭异果名花。其楼台皆此类也。
《五代史・唐刘延朗传》：初，废帝起于凤翔，有瞽者张鳎自言事太白山神，神魏崔浩也。使魑视谏瘢神传语曰：三珠并一珠，驴马没人驱。岁月甲庚午，中兴戊己土。后即位之日，岁次甲午，四月庚午朔。
《辽史・道宗本纪》：清宁二年夏四月甲子，诏曰：方夏长养，乌兽孳育之时，不得纵火于郊。
《玉海》：建隆二年，始置藏冰，务而修其祭，常以四月，命官率太祝用币，以黑牡祭元冥之神，乃开冰以荐寝庙。
《宋史・河渠志》：洛水贯，西京多暴涨，漂坏桥梁。建隆二年，留守向拱重修天津桥，成，L巨石为脚，高数丈，锐其前以疏水势，石纵缝以铁鼓络之，其制甚固。四月，其图来，上降诏褒美。
《玉海》：建隆四年四月二十四日丁亥，幸玉津园，阅诸军骑射。
《燕翼贻谋录》：太祖皇帝以赵普专权，欲置副贰以防察之。问陶谷：以下丞相一等，有何官。谷以参知政事参知机务对。乾德二年四月乙丑，以薛居正、吕馀庆为参知政事，不押班，不知印，不升政事堂。其后，至道元年四月，史制令升政事堂，知印押班，一同宰相。《玉海》：乾德四年四月辛亥，南蛮进铜鼓，以请内附。开宝九年，幸西京。四月庚子，有事南郊。先是霖雨弥旬，及己亥赴斋宫，云物澄霁，垂白之民相谓曰：不图今日睹太平天子仪卫。
太平兴国三年四月二十六日庚辰，驾幸景风门，驻辇观刈麦。移幸玉津园，张乐，饮群臣酒。《宋史・礼志》：太平兴国九年四月，幸金明池，习水战。帝御水殿，召近臣观之。谓宰相曰：水战，南方之事也。今其地已定，不复施用。时习之，示不忘战耳。因幸讲武台，阅诸军，都试军中之绝技者，递加赐赉，遂登琼林苑楼，陈百戏，掷金钱，令乐人争之，极欢而罢。
雍熙二年四月二日，诏辅臣三司使、翰林枢密直学士、尚书省四品、两省五品以上、三馆学士，宴于后苑。赏花钓鱼，张乐赐饮。命群臣赋诗、习射、赏花。曲宴自此始。
雍熙四年四月，幸金明池，观水嬉，赐从臣饮。帝曰：雨霁天凉，中外无事。宜勿惜醉，因登苑中楼，尽欢而罢。《玉海》：淳化元年四月辛亥，上亲草书，飞白书红绫扇，赐宰相、枢密使、翰林学士、尚书丞郎、两省给舍以上各一。
《燕翼贻谋录》：民间诉水旱，旧无限制，欺罔官吏，无从覆实。太宗淳化二年，诏：诉水旱，夏以四月三十日为限日。
《玉海》：淳化五年四月朔，时雨沾足，近臣称贺。上谓宰相：膏泽霈，上天之贶也。命以葡萄酒建茶珍果赐近臣。诏曰：喜此甘泽，与卿同庆。
至道元年四月二十九日乙巳，知通利军钱昭序，表献部内所产赤乌白兔各一，表云：乌禀阳精，兔昭阴瑞，报火德繁昌之兆，示金方柔服之符。念兹希世之珍罕有，同时而见，望宣付史馆。从之。上谓侍臣曰：乌色正如渥丹，信火德之应也。
景德元年四月癸酉，象州贡铜鼓，高一丈八寸，阔二尺五寸，旁有四耳衔环，镂人骑花蛤，椎之有声。景德三年，司天监言，四月二日戊寅夜初更，见天星色黄，出库楼车骑官西，在氏三度，郑之分野，寿星之次后，益润泽。按《星经》，瑞星有四，其一曰周伯，色黄，煌煌然，所见之国大昌。又按《太乙占》云：王者制礼作乐，内外得宜，君上寿考，国祚大昌。则周伯星出。乞付史馆。从之。
元符宫石刻：宋仁宗母李氏，梦一羽衣之士，跣足从空而下，云：来为汝子。时上未有嗣，是夕召幸，有娠。明年四月十四日，生仁宗。幼年每穿履袜，即亟令脱去，长徒步禁中，皆呼为，赤脚仙人。
《玉海》：大中祥符二年四月七日，种放以集贤院学士归终南，宴饯龙图阁，赐七言诗，命学士即席赋诗作序，令杜镐援引名臣归山故事。杜镐诵北山移文以规放。
大中祥符三年四月丁巳，龙图待制陈彭年，奉诏纂《历代帝王集》。凡正统十五卷，闰位十卷，上作序，赐名宸章集。诏褒彭年。
大中祥符五年四月甲辰，瑞圣园槐杏连理，绘图以示辅臣。
《本草纲目》：石面，不常生，亦瑞物也。宋真宗大中祥符五年四月，慈州民饥，乡宁县山生石脂如面，可作饼饵。
《宋史・礼志》：天禧初，诏：以大中祥符元年四月一日，天书再降，内中功德阁，为天祯节，一如天贶节。寻以仁宗嫌名，改为天祺节。
《苏轼乞开西湖状》：天禧中，王钦若奏以西湖为放生池，禁捕鱼鸟，为人主祈福。自是以来，每岁四月八日，郡人数万会于湖上，所沽羽毛鳞介以百万数，皆西北向稽首，仰祝千万岁寿。
《西湖志馀》：宋时杭人四月八日放鸽，为太守祈寿。苏轼怀钱塘诗云：去年柳絮飞时节，记得金笼放雪衣。《宋史・仁宗本纪》：仁宗，大中祥符三年四月十四日生，乾兴元年，以生日为乾元节。
《玉海》：天圣五年四月辛卯，赐进士王尧臣等闻喜宴，于琼林苑中使赐御诗，又人赐御书中庸篇各一轴。自后遂以为常。
天圣八年四月三日乙酉，幸琼林苑，赐从官射，射于苑亭，遂燕从臣。是日，日旁有五色云。
天圣九年四月二十九日乙巳，上御承明殿，阅大乐，赐乐工钱帛有差。先是太常寺，以景德中，尝躬案大乐，其后颇多增制，故请临观焉。
《麟台故事》：天圣末，国史成，始于修史院续纂会要。明道二年，命参知政事宋绶看详修纂。至庆历四年四月，监修国史章得象，上《新修国朝会要》一百五十卷。《玉海》：景v二年四月八日己未，宗正丞赵良规言，《月令》一岁之间，八荐新物，《周颂》潜冬荐鱼，春献鲔，是其乐章存者通礼，著宗庙荐新，凡五十馀品。诏礼官议曰：本朝惟荐冰，著常祀。吕纪简而近薄，唐令杂而不经。于是更定四时所荐，凡二十八物，卜日荐献一，以开宝礼。
庆历四年四月壬子二十一日，判监王拱辰、田况、王洙、余靖等言，首善当自京师，汉太学二百四十房，千八百馀室，生徒三万人，唐学舍亦千二百间，今取才养士之法盛矣。而国子监才二百楹，制度狭小，不足以容学者，请以锡庆院为太学葺讲殿，及更衣殿，备乘舆临幸。从之。
皇v二年四月朔，幸金明池，司天言云色黄，其形轮铮此圣孝感天之应。
至和二年四月四日壬辰，幸琼林苑，宴射，上中的者十四，已而阅骑士，射柳枝。
治平四年四月壬申，神宗出诸州贡物名件，自漳州山姜花至同州XK，凡四十三州七十种。手诏曰：四方入贡，虽云古礼，考之禹制，未有若兹之繁。今一郡岁有三四面至者，自今其悉罢之。
《宋史・神宗本纪》：庆历八年四月戊寅，生于濮王宫，祥光照室，群鼠吐五色气成云。治平四年，以四月十日为同天节。
《礼志》：神宗以熙宁元年四月十日为同天节，以宅忧罢上寿，惟拜表称贺。明年，亲王、枢密使、管军驸马、诸司使副诣垂拱殿，宰臣百官大国使诣紫宸殿上寿。命坐赐酒，三行不举乐。明年以大旱罢同天节上寿。群臣赴东上x门表贺，中书门下言，同天节上寿班，自今枢密使，副宣徽三司使、殿前马步军副都指挥使以上，共作一班，进酒一盏。亲王宗室使相至观察驸马管军观察使以上，皆赴紫宸殿，依本班序立上寿，更不赴垂拱殿。盖以管军观察使以上，及亲王驸马并于垂拱殿，以官序高下，各班进酒毕，而日晏。外朝有班者，仍诣紫宸殿，议者以为近渎改焉，而诏袒免以上宗妇，听班贺于禁中。
《神宗本纪》：熙宁六年四月乙亥，置律学。
《梦溪笔谈》：熙宁六年，有司上言，日当蚀四月朔。上为彻膳，避正殿，一夕微雨，明日不见日蚀，百官入贺，是日有皇子之庆。蔡子正为枢密副使，献诗一首，前四句曰：昨夜薰风入舜韶，君王未御正衙朝，阳辉已得前星助，阴l潜随夜雨消。其叙四月一日避殿，皇子庆诞，云阴不见日蚀。四句尽之，当时无能过之者。《玉海》：元丰二年四月癸卯，太皇太后幸金明池，上扶太皇太后登辇，又豫为百宝酒船，于是持以上寿。《宋史・神宗本纪》：元丰二年夏四月，南康军甘露降，眉州生瑞竹。
《玉海》：元丰七年四月十七日，景灵宫言，芝草六生于天元殿景灵门中。壬辰，朝献至天元殿观芝草。《括异志》：金山忠烈王，汉博陆侯，姓霍氏。吴孙权时，一日致疾，黄门小竖附语曰：国主封界华亭谷极西南，有金山咸塘湖，为民害，民将鱼鳖食之，非人力能防。金山故海盐县，一旦陷没为湖，无大神护也。臣，汉之功臣霍某也。部党有力，能镇之，可立庙于山。吴王乃立庙，建炎间，建行宫于当湖，赐名。显应尤著。乡民祈祷辄应。部下钱侯尤为灵著。王以四月十八诞辰，浙之东西商贾舟楫，朝献踵至。自四月至中旬末，一市为之鼎沸。闻有设祭于松柏间，祀其先亡，恸哭而反。谓之小岳庙。庙中铁铸四圣，由海而来，至今见存。《宋史・哲宗本纪》：元v元年四月，诏遇科举，令升朝官各举经明行修之士一人，俟O第日与升甲。
《玉海》：元v三年四月己卯，诏诸路及州，各具图开析。建立沿革城壁，吏员户口贡赋，山用地里上职方〈又〉苏轼草三制对小殿，撤金莲，烛送归院。
《石林燕语・续法帖跋》：元v五年四月十三日，秘书省以秘阁所藏墨迹，未经太宗朝纂刻者，刊于石，有旨从之。
《宋史・律历志》：元v七年四月，诏尚书左丞苏颂，撰浑天仪象铭。
《玉海》：大观四年四月二十八日，议礼局言，开元礼享先蚕，币以黑，请从黑，以合至阴之义。
政和元年四月二十一日，于坛侧度地筑公桑蚕室，其亲蚕殿，名曰无尽
《燕翼贻谋录》：政和六年四月，奉御笔集贤殿，旧无此名，秘书省殿以右文殿为名，可改为右文殿修撰。《玉海》：政和八年四月二十九日，工部员外郎滕康请秘阁四部书，以秘书郎掌之，列史馆于左，以法东观。从之。
《宋史・礼志》：靖康元年四月十三日，太宰徐处仁等表请为乾龙节。至日，皇帝帅百官诣龙德宫。上寿毕，即本宫，赐侍从官以上宴。
《东京梦华录》：自三月一日，开金明池琼林苑，至四月八日闭池，虽大风雨，亦有游人，路无虚日。
四月八日，佛生日。十大禅院各有浴佛斋会，煎香药糖水相遗，名曰浴佛。水迤逦时，光昼永气序清。和榴花院落，时闻求友之莺；细柳亭轩，乍见引雏之燕。在京七十二户诸正店，初卖煮酒，市井一新。唯州南清风楼，最宜夏饮。初尝青杏，乍荐樱桃，时得佳宾，觥酬交作。是月茄瓠初出上市，东华门争先供进，一对可直三五十千者，时果则御桃李子金杏林檎之类。《玉海》：绍兴元年四月九日，赐侍读王、胡直儒、侍讲胡交修御书扇。王曰：霖雨思贤佐，丹青忆老臣。直儒曰：文物多师古，朝廷半老儒。交修曰：相门韦氏在，经术汉臣须。
绍兴元年四月十三日，诏工部以省仓升斗，令文思院校定，D其式于诸州。绍兴二年，诏平江守臣访求图籍。四月，诏分经史子集四库，分官日校。
绍兴二年四月二十四日，上曰：朕闻，祖宗时，禁中有打麦殿。今于后圃，令人引水灌畦种之，亦欲知稼穑之艰。
绍兴三年四月二十一日，刘岑请诏，求四方遗书。从之。
绍兴七年，尹l给笔札解论语以进。八年四月二十日上之。
《宋史・高宗本纪》：绍兴十年四月丙午，访求亡逸历书及精于星历者。癸亥，命部使者，岁举廉吏一人。《玉海》：绍兴十一年四月九日，赐侍读吴表臣、苏符新茶。
绍兴十四年四月六日，虔州言，木柱内有天下太平年五字，诏送史馆。十五年，作瑞木成文曲。
绍兴二十五年四月四日，制一石斛D之，以革仓庾之弊。
《真德秀跋》：绍兴己丑，之孟夏盱，江包敏道遇予粤山之麓。县尹宋侯闻其名，延致庠校，发挥孟氏要旨。是日，邑官洎学子会于堂上者，凡百数十人。闻君讲说，莫不耸动，叹未尝有。学长吴千兕等，将以君讲义，刻于学俾书其后。
《舟录》：四月戊辰朔乙亥，邑中迎社颇盛，云周孝俟生日也。
《老学庵笔记》：四月十九日，成都谓之浣花遨头宴，于杜子美草堂沧浪亭，倾城皆出，锦绣夹道。自开岁宴游，至是而止。故最盛于他时。予客蜀数年，屡赴此集，未尝不晴。蜀人云：虽戴白之老，未尝见浣花日雨也。《续文献通考》：宋孝宗乾道三年，诏上竺若纳讲师，于四月八日，选五十僧入内观堂，行金光明三昧，祈福邦家。时上于选德殿，制观音赞，赐上竺，刊于石。《玉海》：淳熙四年四月五日，静江守张蜓裕州有唐帝祠，去城二十里，而近山，曰尧山。虞帝祠去城五里，而近山，曰虞山。臣巳新祠宇，请著祀典。从之。
淳熙十二年四月二十六日，知潭州林栗，进《周易经传集解》三十二卷，《系辞》上下二卷，文言《说卦》序杂本文共为一卷，《河图》《洛书》《八卦九畴大衍总会图》《六十四卦立成图》《大衍揲蓍解》共为一卷，总三十六册。诏付秘省，敕书奖谕。
《乾淳岁时记》：四月八为佛诞日，诸寺院各有浴佛会。僧尼辈，竞以小盆贮铜像，浸以糖水，覆以花棚，铙钹交迎，遍往邸第富室，以小杓浇灌，以求施利。是日，西湖作放生会，舟楫盛多，略如春时小舟，竞卖龟鱼螺蚌放生。
户部点检所十三酒库，例于四月初开煮。九月初开清。先是提领所呈样品尝，然后迎引至诸所隶官府而散。每库各用疋布书库名，高品，以长竿悬之。谓之布牌。以木床铁擎为仙佛鬼神之类，驾空飞动，谓之台阁。杂剧百戏诸艺之外，又为渔父习闲，竹马出猎，八仙故事，及命妓家女使，裹头花巾为酒家保，及有花里五熟，盆架放生笼养等，各库争为新好库。妓之bb者，皆珠翠盛饰，销金红，背乘绣，鞯宝勒骏骑，各有皂衣黄号私身数对，诃导于前罗扇衣笈。浮浪f客，随逐于后。少年狎客，往往簇持杯，争劝马首，金钱Z段，沾及舆台。都人习以为常，不为怪笑。所经之地，高楼邃阁，绣幕如云，累足骈肩，真所谓万人海也。《宋史・理宗本纪》：淳v十一年夏四月戊戌，潭州民林符，三世孝行，一门义居。诏旌表其门。
《度宗本纪》：嘉熙四年四月九日，生于绍兴府荣邸。景定五年，诏以生日为乾会节。
《三朝野史》：四月八日，谢太后寿崇节，九日度宗乾会节，贾似道令黄蜕致语中一联云：神母圣子，万寿无疆，亦万寿无疆。昨日今朝，一佛出世，又一佛出世。《研北杂志》：宋巩洛陵寝，岁以四月科柏，前期遣官奏告。
《莫州图经》：郝姑祠在莫州，莫俗传郝姑得为水仙，每至四月，送刀鱼为信。至今四月，多有刀鱼上来，乡人每到四月祈祷。
《图经》：黎州通望县，每岁孟夏，有白鹭鹚一只坠地。古老传云众鸟避瘴，临去留一鹭祭山神。
《溪蛮丛笑》：富贵坊竞渡，预以四月八日下船聚饮，江岸舟子，各招他客，盛列饮馔以相F大。或独酌食前。方丈群蛮，环观如云，一年盛事，名富贵坊。
《金史・太宗本纪》：天会九年四月，诏新徙戍边户，乏耕牛者，给以官牛，别委官劝督田作。
《礼志》：天德二年，命有司议荐新礼，依典礼合用时物，令太常卿行礼，四月荐冰。《孟铸传》：泰和四年，自春至夏，诸郡少雨，铸奏今岁愆阳，已近五月，比至得雨，恐失播种之期。可依种麻菜法，择地形稍下处，拨畦种谷，穿土作井，随宜灌溉。上从其言。区种法自此始。
《松雪斋集》：延v五年四月二十七日，上御嘉禧殿，集贤大学士臣邦宁、大司徒臣源进呈农桑图。上披览再三，问：作诗者何人。对曰：翰林承旨臣赵孟\。作图者何人。对曰：诸色人匠提举臣杨叔谦。上嘉赏久之，人赐文绮一段，绢一匹。
《北平古今记》：元英宗延v七年四月，祭遁甲神于香山。
《岁华纪丽谱》：四月十九日，浣花佑圣夫人诞日也。太守出笮桥门，至梵安寺，谒夫人祠，就宴于寺之设厅。既宴，登舟观诸军骑射，倡乐导前，溯流百花潭，观水嬉竞渡，官舫民船乘流上下，或幕水滨，以事游赏，最为出郊之胜。清献公记云：往昔太守，分遣使臣，以酒均给游人，随所会之，数以为斗升之节。自公使限钱兹例，遂罢，以远民乐。太平之盛，不可遽废，以孤其心，乃以随行公使，钱酿酒畀之。然不逮昔日矣。《名胜志》：观音山在彭泽县北一里。元至正元年四月八日，雪岩前，六花集石壁间，现观音大士迹。因立佛堂山中。
《杨维桢集》：乙酉四月二日，与蒋桂轩伯仲同泛震泽大小雷，望洞庭之峰，吹笛饮酒，乘月而归。
《真腊风土记》：四月抛隆
《续文献通考》：洞庭庙，在长沙府磊石山。洪武初，命有司每岁四月八日致祭。
《双槐岁抄》：文渊阁芍药，旧尝有花，自景泰增植后，未尝一开。天顺改元徐有贞、许彬、薛u、李贤同时入为学士，居中一本遂开四花，其一久而不落，既而三人皆去，惟贤独留。明年，各萌芽，左二右三，中则甚多。而彭时、吕原、林文、刘定之、李绍、倪谦、黄谏、钱溥相继同升学士，凡八人。贤约开时共赏。夏四月，盛开八花，遂设宴以赏之。贤赋诗十章，阁院官僚咸和，汇成，曰《玉堂赏花诗集》。
《熙朝乐事》：四月八日，俗传为释迦佛生辰，僧尼各建龙华会，以盆坐铜佛，浸以糖水，覆以花亭，钹鼓迎往富家，以小杓浇佛，提唱偈诵，布施财物。有高峰和尚偈云：呱声未绝便称尊，搅得三千海岳昏。恶水一年浇一度，知他雪屈是酬恩。
《西吴枝乘》：吴兴以四月为蚕月，家家闭户，官府勾摄徵收。及里\往来相庆吊，皆罢不行。谓之蚕禁。是月，也有鸟飞，其声曰著山看火，湖州民谓之蚕鸟。又有小虾，亦以蚕时出市。民谓之蚕花，蚕熟则绝无矣。《燕都游览志》：先是四月八日梵寺，食乌饭，朝廷赐群臣食不落夹，盖缘元人语也。嘉靖十四年，帝以其名不雅驯，乃赐百官于午门，食麦饼宴。
《帝京景物略》：四月一日至十八日，倾城趋马驹桥，幡乐之盛，一如岳庙。碧霞元君诞也。立夏日，启冰，赐文武大臣。编氓得卖买手二铜盏叠之，其声磕磕，曰冰盏，冰著湿乃消，畏阴雨天，以绵衣盖护燠，乃不消。八日舍豆儿，曰结缘。十八日亦舍。先是拈豆念佛，一豆佛号一声。有念豆至石者，至日熟豆，人遍舍之，其人亦一念佛啖一豆也。凡妇不见答于夫姑者，婢妾摈于主及姥者，则自咎曰：身前世不舍豆儿，不结得人缘也。是日要戒坛，游香山，玉泉茶酒棚妓棚，周山湾涧曲间。初说戒者，先令僧了愿，如是今不说戒百年，而年则一了愿。是月榆初钱，面和糖蒸食之，曰榆钱糕。
出左安门东，行四十里，石桥五尺，曰弘仁桥。桥东碧霞元君庙，岁四月十八日，传是元君诞辰。士女进香，鸣金号众，四十里道相属也。
礼部仪制司，有优钵罗花焉。金莲花也。开必自四月八日，至冬而实。如鬼莲蓬，脱去其衣，中金色佛一尊者，核也。
《北京岁华记》：四月十三日，上药王庙，诸花盛发，白石庄、三里河、高梁桥外，皆贵戚花场。好事者邀宾客游之。
《长安客话》：芦沟桥西北，为灰厂。出灰厂，入山，两壁夹径径，尽见山门，有高阁，在山中央，可望浑河阁。后有轩庋岩，上折而右，即戒坛，坛在殿内，L石为之中，有高座，为每年说戒之地。周围皆列戒神，四月八日，游僧毕集听戒。
《续文献通考》：三仁庙，在卫辉府。比干庙，在卫辉府城北，俱每岁四月四日，有司祭祀。
《昌平山水记》：州西八里为昌平旧县，今居民不满百家。而唐狄梁公祠，香火特盛。岁四月朔，赛会，二三百里内，人至者，肩摩踵接。
《名胜志》：长宁县南金龟山，上有波瀹殿，邑人于四月八日，取嘉鱼泉，浴佛。故名波瀹也。
仙翁鹤草，在单县城东北隅。相传仙翁以四月十四日诞来游。邑人包九成者，于前一日，积虔致祷，次早果有白鹤四只，从西南来，晡时方去。自是，每仙翁诞期，祠侧草荆上，陡成鹤形，日高遂泯。至今尚然。人传为吕翁鹤草云。
《宛署杂纪》：四月八日，燕京高梁桥碧霞元君庙，俗传是日神降。倾城妇女往乞灵祈生子。西湖景玉泉碧云香山，游人相接。又傍近有地名秋坡，都中伎女，竞往逐焉。俗云赶秋坡。

[book_title]岁功典第四十八卷
孟夏部杂录
《诗经・周南・卷耳章》：采采卷耳。〈疏〉卷耳叶，青白色，似胡荽，白华细茎，蔓生，可煮为茹，滑而少味。四月中生子，如妇人耳中。今或谓之耳。幽州人谓之爵耳，是也。
《小雅・小明章》：日月方除。〈笺〉四月为除。〈疏〉《尔雅》除作余。李巡曰：四月，万物皆生枝叶，故曰余。余，舒也。
日月方奥。〈笺〉四月为奥。
《大雅・韩奕章》：维笋及蒲。〈疏〉笋，竹萌也。皆四月生。《左传》：龙见而雩。〈注〉建巳之月，苍龙宿之体，昏见东方，万物始盛，待雨而大，故祭天远，为百谷祈膏雨。《礼・斗威仪》：孟夏驱兽，无害五谷。
《管子・轻重己篇》：以春日至始，数四十六，春尽而夏始。《陶朱公书》：四月十四，菖蒲生日。修剪根叶，无逾此时。宜积梅水，渐滋养之，则青翠易生，尤堪清日。
麦门冬，叶类莎草，长秀根如麦颗。连珠种法：四月初采子芟，却根，去头半寸许，相去约一尺栽。一颗入土一寸半，实筑四边，常以水灌，有草即耘。宜夏至前一日采取。
鲥鱼，盛于四月，鲜白如银，其味甘美。广州谓之三黧鱼。
黑豆，北方高原之所皆产。喂马极肥，故名马料豆。人食之，补肾明目，何首乌赖其蒸晒，更有功效。四月间撒种。
《楚辞・九章》：滔滔孟夏兮草木莽莽。〈注〉滔滔，盛阳貌。言四月孟夏，纯阳用事，煦成万物，草木之类，莫不莽莽盛茂。
望孟夏之短夜兮，何晦明之若岁。〈注〉四月之末，阴尽极也。
《九辨》：收恢台之孟夏兮，〈注〉恢台，长养也。〈补注〉恢，大也。台即胎也。言夏气大而育物。
《吕氏春秋》：孟夏之昔，杀三叶而大麦。〈注〉昔，终也。三叶，荠亭历菥q也。是月之季枯死，大麦熟而可。大麦，旋麦也。
《史记・天官书》：大荒骆岁，岁阴在巳，星居戌，以四月与奎娄胃昴晨出，曰M踵。熊熊赤色有光，其失次有应见亢。
《董仲舒・雨雹对》：阳德用事，则和气皆阳，建巳之月是也。故谓之正阳之月。
四月，阳虽用事，而阳不独存，此月纯阳，疑于无阴，故亦谓之阴月。自十月以后阳气始生，于地下渐冉流散，阴气转收，遂至四月，纯阳用事。
建巳之月为纯阳，不容都无复阴也。但是阳家用事，阳气之极耳，荠麦枯，由阴杀也。
《春秋繁露・四祭篇》：j者，以四月食麦也。
《泛胜之书》：黍者，暑也。种必待暑，先夏至三十日，此时有雨，疆土可种黍一亩三升，黍心未生，雨灌其心，心伤无实。黍心初生，畏天露，令两人对持长索，概去其露，日出乃止。
《后汉书・鲁恭传》：始夏，百谷权舆，阳气胎养之时。《张纯传》：E祭，以夏四月。夏者，阳气在上，阴气在下，故正尊卑之义也。
《白虎通・五行篇》：四月律，谓之仲吕，何。言阳气极，将彼，故复中难之也。
《月令章句》：自毕六度至井十度，谓之实沈，之次小满，居之晋之分野。
百谷各以其初生为春，熟为秋，故麦以孟夏为秋。《吴氏本草》：伏翼，或生人家屋间，立夏后阴乾，治目冥，令人夜有光。
《晋书・律历志》：四月律中中吕，亥下生之，孟夏气至，则其律应，所以宣中气也。
《风土记》：南居细李，四月先熟。
枇杷，叶似栗，子似药，四月熟。
《广州记》：水弩虫，四月一日上弩射人，八月后卸弩。《广志》：枇杷冬花，实黄，大如鸡子，小者如杏，味甜酢，四月熟，出南安犍为宜都。
破减稷、逼麦稷，此二者以四月熟。
《竺法真・登罗浮山疏》：山槟榔，一名i子，干似蔗叶类。柞一丛，千馀干。干生十房，房底数百子，四月采。《名医别录》：石耆味甘，无毒，主逆气。生石间，色赤如铁脂，四月采。
白头翁，生高山，山谷及野田，四月采。
《宋书・索头传》：其俗以四月祠天。
《魏书・律历志》：次卦，四月，旅、师、比、小畜、乾。
《齐民要术》：作17酒法：四月取17叶，合花采之，还即急抑著瓮中，六七日，悉使乌熟曝之，煮三四沸，去滓，内瓮中，下曲，炊五斗米，日中可燥手一两，抑之一宿，复炊五斗米，H之便熟。
食脍鱼，莼羹，d羹之菜，莼为第一。四月莼生茎而未叶，名作雉尾莼，第一作肥羹。
越瓜、胡瓜，四月中种之。
椒，熟时收取黑子，四月初畦种之，治畦下水如种葵法。
种葱，四月始锄，锄遍，乃剪，剪与地平，剪欲旦起，避热时。
《愈疟酒法》：四月八日，用水一石，曲一斤，捣作末，俱H水中，酒酢煎，一石取七斗，以曲四斤，须浆冷H曲，一宿，上生白沫，起，炊秫一石冷H中，三日酒成。
《种冬葵法》：自四月八日以后，日日剪卖，其剪处寻以手拌斫岬兀令其起水浇粪覆之，比及剪遍，初者还复，周而复始，日日无穷。
崔曰：四月可作酢。
又曰：四月，收芜菁及芥葶苈冬葵子。
《旧唐书・白居易传》：木莲，大者高四五丈，巴民呼为黄心树，经冬不凋，身如青杨，有白文，叶如桂，厚大无脊，花如莲香，色艳腻皆同，独房蕊有异，四月初始开，自开迨谢，仅二十日。
《本草拾遗》：紫藤，四月生紫花，可爱，长安人亦种之庭也。
《食谱》：张手美家，四月八日指天馅。
《种树书》：种莲，先以羊粪壤地，于立夏前两三日种。当年便著花。
《酉阳杂俎》：四月四日，勿伐树木。
《焉耆》：四月十五日，游林。
《岭表录异》：梧州西有火山，产荔枝，四月子丹，以其地熟，故曰火山。
《周易集解》：乾为大赤。崔憬曰：乾，四月纯阳之卦。故取盛阳色为大赤。
乾上九，亢龙有悔。干宝曰：阳在上九，四月之时也。亢过也。
风以散之，荀爽曰：谓建巳之月，万物上达，布散田野。《食疗本草》：鲥鱼，初夏时有，馀月则无，故名。
《四时纂要》：四月也，是谓乏月，冬谷既尽，夏麦未登，宜振乏绝，救饥穷，九族不能自活者，救之。
《茶谱》：湘人，四月，采杨桐草，捣汁浸米，蒸作饭食，必采石南芽为茶饮，乃去风也。《蜀本草》：白头翁，所在有之，有细毛，不滑泽，花蕊黄，四月采实日乾。
《宋史・河渠志》：四月末，垄麦结秀，擢芒变色，谓之麦黄水。
《本草衍义》：梧桐，四月开嫩黄小花，一如枣花，枝头出绿，坠地成油，沾渍衣履。
《谈苑》：江南民，于四月一日至四日十一岁之丰凶云：一日雨，百泉枯，言旱也。二日雨，傍山居，言避水也。三日雨，骑木驴，言踏车取水，亦旱也。四日雨，馀有馀，言大熟也。
《懒真子录》：小满，四月中，谓麦之气至此方小满而未熟也。
《图经本草》：落雁木，雅州出者，苗作蔓，缠绕大木，苗叶形色大都似茶，无花实。彼人四月采苗入药用。芥心草，生淄州，引蔓，白色，根黄色。四月，采苗叶捣末，治疮疥，甚效。
白鲜，苗高尺馀，茎青，叶稍白，如槐，亦似茱萸。四月开，花淡紫色，似小蜀葵花，根似小蔓菁，皮黄白而心实。山人采嫩苗为菜茹。
黄精，叶如竹叶而短，两两相对，茎梗柔脆，颇似桃，枝本黄，末赤，四月开细青白花，如小豆花状，子白如黍，根如嫩生姜，黄色。
栗，四月开，花青黄色，长条，似胡桃花。
《埤雅广要》：横州之地，枫始生，叶有虫食之，其形似蚕，四月间熟，亦如蚕之将丝，州人擘取其丝，光明如琴弦。
《物类相感志》：青梅，过小满黄。蜀葵，过小满则长。蚕，过小满则无丝。
《东坡诗注》：成都太守，自正月十日出游，至四月十九日浣花乃止。
《岳阳风土记》：岳州濒江诸庙，皆有船，四月中，择日下水，击画鼓，集人歌以棹之，至端午罢。
《缃素杂记・尝怪笔谈论》：正阳为两事，正谓四月，阳谓十月，乃引日月阳止为证。又谓：先儒以日食正阳之月，正谓四月，为不然。按《尔雅・月名》十月为阳，则谓十月为阳月可矣。然以正阳为两事，误也。余考舒王字说，云巳，正阳也。无阴焉。又《诗・七月新传解》：四月秀@处，云四月正阳也。秀@言月，何也。秀@以言阴生也，阴始于四月，生于五月，而于四月言阴生者，气之先至者也。又正月繁霜处，云夏之四月谓之正月，又诗义云，此所言皆夏时者，盖夏时据人所见，所谓人正也。由此观之，四月建巳之月，巳为正阳，则正阳止谓四月明矣。存中之说，可不攻而自破。又按《西京杂记》云，阳德用事，则和气皆阳，建巳之月是也。故谓之正阳之月。又《欧公归田录》云，景v六年，日蚀四月朔，以谓正阳之月。自古所忌，皆以四月为正阳之月，其理甚明。
《尔雅》：翼米可为饭，生水田中，苗子似小麦而小，四月熟，久食不饥。
麦门冬，生山谷肥地，叶如韭，四季不凋，根有须，作连珠形，似麦颗，故名麦门冬。四月开花淡红如红蓼，花实圆碧如珠。
《周益公日记》：四月初八，晴料峭，高田好张钓。四月初八，乌漉秃，不论上下一齐熟。
《演繁露・缃素杂记》：靖康间，闽人黄朝俊所作也。辨正世，传名物，音义多有归宿，而时有阙疑者，至释《宋子京刈麦诗》，以四月而曰为麦秋，按《北史・苏绰传》麦秋在野，其名远矣。是未尝读《月令》也。以此见博记之难。《卫生易简方》：眼昏，四月内取风落小胡桃，每日午时食饱，以无根水吞下，卧，觉鼻孔中有泥腥气为度。《山家清供》：夏初，竹笋盛时，就竹边煨熟，其味甚鲜，名曰傍林鲜。文与可守洋州，正与家人煨竹午饭，忽得东坡书诗，云想见清贫馋太守，渭滨千亩在胸中。不觉喷饭满案。想作此供也。
《通考》：朔日，值小满，主凶灾；大风雨，主大水；小则小水；晴主旱。
初八日，看阴晴水旱最宜，密云不雨。
十四日，晴主岁稔；黄昏时日月对照，主夏秋旱。十六日看月卜水旱，上早无云，红色主大旱；迟而白色，主水；夜深，主大水；有云，主草多；云黑，主有蟹。谚云：有谷无谷，但看四月十六。又云：月上早，低田收好稻；月上迟，高田剩者稀。
十六夜，月当午，立一丈竿，量月影，若过竿，主雨水多，没田，夏旱人饥。长九尺，主三时雨水。八尺，主六月雨水。七尺，主低田大熟，高田半收。五尺，夏旱。四尺，主蝗。三尺，主人饥。
《庚溪诗话》：江南五月梅熟时，霖雨连旬，谓之黄梅雨。《少陵诗》：南京西浦道，四月熟黄梅。湛湛长江去，冥冥细雨来。盖唐人以成都为南京，则蜀中梅雨乃在四月也。
《笋谱・渭川笋史记》曰：渭川千亩竹，其人与千户侯等笋晚，四月方盛。
慈竹笋，四月生，江南人多以灰煮食之。
《野客丛谈・缃素杂记》载：宋子京有《皇帝幸南园观刈麦诗》曰：农扈方还夏，官田首告秋。注云：臣谨按物熟谓之秋，取秋敛之义，故谓四月为麦秋。百谷各以初生为春，熟为秋，麦以初夏熟，故以四月为麦秋。此说见蔡邕《月令章句》。
《纪历撮要》：有利无利，只看四月十二，此日宜晴，忌西南风吹足百钱动，若东南风吹动足百钱，十分好。《虚谷f抄》：湘潭界中有寺，名方广。每至四月朔日，在东壁则照见维扬宫府楼堞，居民舍宇，物物可数。《芜史》：四月四日，进不落夹，用苇叶方包糯米，长可四寸，阔一寸，味与粽同。
《荔枝谱》：火山，本出广南，四月熟，味甘酸，而肉薄，穗生，梗如枇杷，闽中近亦有之，山在梧州。
《瓶史月表》：四月花盟主，芍药，U葡，夜合花，客卿石岩，罂粟，玫瑰花，使令刺牡丹粉，团龙爪，垂丝海棠，虞美人，楝树花。
《花历》：四月，牡丹王芍药，相于阶罂粟，满木香，上升杜鹃，归荼蘼香梦。
《月令演》：四月饮酎，〈上旬〉龙华会、〈八日〉菖蒲诞、〈十四〉樱笋厨。〈十五〉结夏、　浣花潭〈十九〉
《田家五行》：小分龙日，即二十日，晴分懒龙，主旱。雨分健龙，主水东南，上下大熟。西北风分白龙，主大水。东北风分青龙，主小水。
《田家杂占》：夏初食鲫鱼，脊骨有曲，主水。
夏初，水底生苔，主有暴水。谚云：水底起青苔，卒逢暴水来。
《田家历》：四月正屋漏，以备暴雨。
《农政全书》：种大豆，锄成行垄，舂穴下种，早者二月种，四月可食，名曰梅豆。
《本草纲目》：今人不知女贞，但呼为蜡树。立夏前后，取蜡虫之种子，裹置枝上，半月，其虫化出，延缘枝上造成白蜡，民间大获其利。
勒鱼，出东南海中，以四月至，渔人设网候之，听水中有声，则鱼至矣，有一次二次三次，乃止。状如鲥鱼，小首细鳞，腹下有硬刺，如鲥鱼腹之刺，头上有骨合之如鹤喙形，乾者谓之勒鲞。
夏枯草，叶似旋覆，三月四月开花作穗，紫白色，似丹参花，结子亦作穗，五月便枯，四月采之。
木半夏树，叶花实及星斑气味并与卢都同。立夏后始熟，故吴楚人呼为四月子，亦曰野樱桃。
乌饭，乃仙家服食之法，今之释家，多于四月八日，造之以供佛。
《群芳谱》：箬兰叶，似箬花，紫形似兰，而无香。四月开，与石榴红同时。
木兰，叶似菌桂，厚大无脊，有三道纵纹，皮似板桂，有纵横纹，花似辛夷，内自外紫。四月初开，二十日即谢，不结实。
真珠兰，一名鱼子兰，色紫，蓓如珠，花开成穗，其香甚浓。四月，内节边断二寸插之即活。以鱼腥水浇之则茂。
山丹，根似百合，体小而瓣少，茎亦短小，叶狭长而尖，颇似柳叶，与百合迥别。四月开红花六瓣，亦结小子。《草花谱》：木香花，开四月，种有三，其最紫心白花香，馥清润，高朵万条，望若香雪。其青心白木香，黄木香，皆不及也。
书蕉，月昔，靡草死。按《吕氏春秋》，孟夏之昔注，昔，终也。《岩栖幽事》：四时之景，莫如初夏。余尝夜饮，归作《增减字浣溪沙》云：梓树花香月半明，棹歌归去蟪蛄鸣，曲曲柳湾茅屋矮，挂鱼罾。笑指吾庐何处是，一池荷叶小桥横，灯火纸窗修竹里，读书声。
神隐，小满初候，吴葵华。
《小丹丘客谈》：京师田雀，以四月肥，背有黄羽，与江乡纯色者别，而以江南食法制之，亦甚肥美。
《名胜志》：萧县东南二十五里，有庙桥，桥北一里，有天枣树。枝干蟠屈，数百年物。正二月之交，开小花，结实如酸枣，可食。四月初七日，全树皆熟，初八日遂空。《一统志》：杭州府千顷山西，有莎萝花一株，四月花开，香闻数里。
《闽部疏》：漳州气候最，草木皆先时华。余以四月抵郡，廨中盛有所植，盘间颇不乏味，崇兰桂子茉莉U卜，一时并开，荔子蕉黄旧橘新李，同案而荐。紫茄蒂于陈根，王瓜枯为蘼草，诚寰中之异境也。
孟夏部外编
《佛书》：四月廿一日，普贤菩萨诞。廿八日，药王诞。《续博物志》：佛者，本号释迦，文即天竺释迦，卫国王之子，于四月八日夜，从母右胁而生，有三十二相，当周庄王九年，鲁庄公七年四月，常星不见夜明是也。《汉武内传》：元封元年四月戊辰，帝f居承华殿，东方朔、董仲舒在侧。忽见一女子，著青衣，美丽非常，帝愕然问之。女对曰：吾墉宫玉女，王子登也。向为王母所使，从昆山来。帝问东方朔。曰：是西王母紫兰宫玉女，昔出配北烛仙人，近又召还，使领命禄真灵官也。《三吴记》：吴少帝，五凤元年四月，会稽馀姚县百姓王素，有室女，年十四，美貌，邻里少年求娶者颇众。父母惜而不嫁，尝一日有少年，姿貌玉洁，年二十馀。自称江郎，愿婚此女。父母爱其容质，遂许之，问其家族，云：居会稽。后数日，领三四妇人，或老或少者，及二少年俱至。素因持资财以为聘，遂成婚媾。已而经年，其女有孕，至十二月，生下一物，如绢囊，大如升，在地不动。母甚怪异，以刀剖之，悉白鱼子。素因问江郎，所生皆鱼子，不知何故。素亦未悟。江郎曰：吾所不幸，故产此异物。其母心独疑江郎非人，因以告素。素密令家人，候江郎解衣就寝，收其所著衣，视之皆有鳞甲之状。素见之大骇，命以巨石镇之，及晓，闻江郎求衣服，不得，异常诟骂，寻闻有物偃踣，声震于外。家人急开户视之，见床下有白鱼，长六七尺，未死，在地拨刺。素斫断之，投江中。女后别嫁。
《真仙通鉴》：衡岳洞门观，在石廪峰西石榴峰南下。昔施真人施存，自号胡浮先生，或云婉盆子，师黄卢子，得三皇内文役御虎豹之术、遁变化景之法，或隐或显数百年。慕石廪洞门是其冲真之地，乃居之，又于峰西石室造阁，亘空十馀丈，出乘白豹。或步还山，豹即迎之。以晋惠帝永康元年四月七日，乘豹升天。《真诰》：兴宁四年丙寅四月二十七日夜，晋司徒文康公舒之女、魏夫人降杨羲家。
《法苑珠林》：东晋孝武宁康三年四月八日，襄阳檀溪寺沙门释道安，于郭西精舍，铸造丈八金铜无量寿佛。明年，严饰成就。镇军将军郗恢之创，莅襄部赞击福门，其像夜出，西游万山，遗示一迹，印文入石。众咸骇异。恢乃改名金像寺，至梁普通三年四月八日，下敕于建兴苑铸金铜华趺溯流送之，以承像足，立碑颂德。刘孝义文萧子云书，天下称最。
《神僧传》：释阿秃师不居寺舍，出入民间，语谲，必有徵验。齐神武患其漏泄军务，执置并州城内，遣人防守。当月，城三门各有一秃师荡出，遮执不能禁。未几有人从北州来，云：秃师四月八日于雁门郡市，舍命郭下，众以香花送之，埋于城外。并州人笑之云：四月八日，秃师从汾桥东出，一脚有鞋，一脚徒跣。但不知入何坊，巷人皆见之，何云雁门死也。此人复往北州报语众，共开冢看之，惟见一只履鞋耳。
《云笈七签》：木文天尊者，开元七年，蜀州新津县新兴尼寺，四月八日，设大斋，聚食之次，有一道流后至，就众中坐。众人轻侮之，不与设斋。斋毕，道流起，入佛殿，良久不出，人皆异之，争入殿寻求，无复踪迹。忽见道流隐形在殿柱中，隐隐分明，以刀斧削之，益加精好。其像于殿柱中自然而见。
立夏部汇考
《礼记》
《月令》
孟夏之月　是月也，以立夏。先立夏三日，太史谒之天子曰：某日立夏，盛德在火。天子乃齐。立夏之日，天子亲帅三公、九卿、大夫，以迎夏于南郊。还，反，行赏封诸侯，庆赐，遂行，无不欣说。
〈陈注〉迎夏南郊，祭炎帝祝融也。
《左传》《青鸟司启》
郯子曰：少挚为鸟师，而鸟名青鸟氏，司启者也。
〈注〉青鸟，]也。〈疏〉立夏谓之启，此鸟以立春鸣，立夏止，故以名官，使之主立夏。
《易通卦验》《立夏节候》
立夏，清明风至。暑鹊鸣，博谷飞，电见，龙升天。
〈注〉龙心星名。
《当阳云》
立夏，当阳云出，觜赤如朱。
《孝经纬》《斗指东南》
谷雨后十五日，斗指辰东南维，为立夏。
《乐纬》《立夏乐》
巽，主立夏，乐用笙。
《汲冢周书》《时训解》
立夏之日，蝼蝈鸣，蝼蝈不鸣，水潦淫漫，是为阴慝。《汉书》《天文志》
月有九行，立夏，南从赤道。
《淮南子》《天文训》
谷雨加十五日，斗指常羊之维，则春分尽，故曰有四十六日而立夏。大风济，音比夹钟。
《时则训》
立夏之日，天子亲率三公九卿大夫，以迎岁于南郊。还，乃赏赐封诸侯，修礼乐，飨左右。
《春秋繁露》《治水五行篇》
立夏，举贤良，封有德，赏有功，出使四方，无纵火。
《后汉书》《礼仪志》
立夏之日，夜漏未尽五刻，京都百官皆衣赤。
立夏，郡国上雨泽。
《祭祀志》
立夏之日，迎夏于南郊，祭赤帝祝融。车旗服饰皆赤，歌朱明八佾舞，云翘之舞。
〈注〉《月令章句》曰：南郊去邑七里，因火数也。　《皇览》曰：自春分，数四十六日，则天子迎夏于南堂。距邦七里，堂高七尺，堂阶二等，赤税七乘，旗旄尚赤，田车载戟，号曰助天养。唱之以徵，舞之以鼓。12此迎夏之乐也。
《唐书》《礼乐志》
立夏，祀赤帝，以神农氏配荧惑，三辰七宿，祝融氏之位，如青帝。
《宋史》《礼志》
立夏祀赤帝，以帝神农氏配祝融氏，荧惑三辰七宿从祀。
立夏日祀南岳衡山于衡州，南镇会稽山于越州，南海于广州，江渎于成都府。
《行军月令》《占五行》
立夏日得金，五谷不成，夏旱多风。得木，夏寒草生。得火，多妖言，兵戈起。得土，远臣朝，国无政令。得水，上下相和顺，天下安宁。
《农政全书》《日晕》
立夏日，看日晕，有则主水。
《遵生八笺》《J仙月占》
四月立夏日，忌北风，主疫。
《直隶志书》〈各省风俗同者不载〉永平府
立夏日占日晕，则水多。是日入海捕鱼，视西南风则多获，东北风不利。若值朔，主地动。
肃宁县
立夏，风从东来，雷电多。南风，年丰。西风，蝗虫，人不安。北风，泉涌地动，日丽风和，来日雨多。凡风从夜半起者，必狂。日内息者，不和。又曰东风急，备蓑笠。凡风单日起，单日止。双日起，双日止。又云立夏，西南风，六十日扳罾。
饶阳县
立夏，东风，主猪灾牛死。南风，主田茂盛。西风，主暴雨伤禾。北风，主山上行船。又立夏日，青气见东南方，吉。否则岁多灾。又立夏日宜雨。谚云：立夏不下，高田莫耙。
《山东志书》滋阳县
四月节立夏，邑人咸入乡处，就农桑业。
《山西志书》黎城县
立夏日，白岩牡丹放，士人皆置酒游赏。
《江南志书》常熟县
立夏日，煮麦豆和糖食之，曰不疰夏。
嘉定县
立夏之日，男女各试葛衣，乞邻家麦为饭，云解疰夏之疾。
无锡县
立夏，合七家米食之，云不病暑。
太湖县
立夏日，俗以是日取笋苋为羹，举家食之。相戒少长，毋坐门限，谓令足软。毋昼寝，谓愁夏多倦病也。
休宁县
立夏日宜雨。谚云：立夏不下，高田放罢。小满不满，芒种不管。
《浙江志书》杭州府
立夏，有新茶新笋，朱樱青梅等物，杂以枝圆枣核诸果，镂刻花草人物，极其工巧，各家传送，谓之立夏茶。民间所食，腊肉火酒，海蛳烧饼之属。
海宁县
立夏日，以诸果品杂置茗碗，亲邻彼此馈送，名曰七家茶。亦古八家同井之义。
嘉兴府
立夏，以百草芽揉粉为饼，相馈遗。
桐乡县
四月立夏日，啖新梅、蚕豆、樱桃、粉饼，云夏天无病。
乌程县
四月立夏日，家多祀灶，以火德王也。时蚕已三眠，稍叶者，三日后任从采摘。
宁波府
立夏，炊五色米，为立夏饭。
绍兴府
丐户，以立夏日，出鲜衣鼓笛相娱。非此类别以为耻。
萧山县
立夏，忌坐门限，谓不利于脚。
新昌县
立夏，炙昌鱼薤菜。
台州府
立夏，各拭面为薄饼，裹肉菹啖之，谓之醉夏。
龙泉县
立夏日大晴，旱；东风，谷熟人安；南风，人疫亢旱；西风，六畜灾；北风，鱼多。
《湖广志书》攸县
立夏日，民间食鸭蛋，姻族分饷，用为酬酢。涉迹四方，少有此俗，唯见《邺中记》云：寒食日，俗皆画鸭子以相饷。寒食在冬至后百有五日，去夏不远，或遗意也。
邵阳县
立夏日，有雨则旱。
桂阳州
立夏，亲邻治酒会饮。
《福建志书》建阳县
四月朔立夏，主麦恶米贵。
将乐县
立夏，采新蔬笋，作羹以荐先，曰夏羹。其日忌用牛力。
沙县
四月立夏日，农家作夏团米为食之，谓之助力。
《云南志书》云南府
立夏日，插皂k枝，红花于户，以厌祟。又各家围灰于墙脚，以辟蛇。
河阳县
立夏日，邑之人士，携酒挈盒，往游西浦，四方杂e而至者甚众。争赴碧潭沐浴。俗谓可以祛灾，并效祓禊故事，又剪Z为桃样，或葫芦样，缝于小儿衣后，俗谓可以祛泻痢。
立夏部艺文〈诗词〉
立夏日忆京师诸弟　　　　唐韦应物
改序念芳辰，烦襟倦日永。夏木已成阴，公门昼恒静。长风始飘阁，垒云才吐岭。坐想离居人，还当惜徂景。
立夏日示陈安国宣义　　　宋郭祥正
昨日春归尽，轻衣畏暑侵。落花空眷影，新叶自成阴。昼永惟便睡，蝉清稍伴吟。小团宫样茗，分酌莫辞深。
立夏　　　　　　　　　　　　谢迈
小簟含风六尺床，竹奴从此合专房。吾身匏落都无用，占得山间一味凉。
山中立夏用坐客韵　　　　　文天祥
归来泉石国，日月共溪翁。夏气重渊底，春光万象中。穷吟到云黑，淡饮胜裙红。一阵弦声好，人间解愠风。
立夏日晚过丁卿草堂　　　元周南老
江上茅堂柳四垂，又逢旅次过春时。雨多苔蚀悬琴壁，水满蛙生洗砚池。风浦萧萧帆过疾，烟空漠漠鸟来迟。避喧心事何人解，窗下幽篁许独知。
久雨喜晴明日立夏　　　　　明胡俨
一月厌雨声，忽逢今日晴。春从花上去，风过竹间清。睡美新茶熟，身f野服轻。近来多坦率，客至倦逢迎。
立夏日山中遍游后夜宿刘邦彦竹东别墅沈周
乍认东庄路不真，有桥通市却无邻。山穷借看堂中画，花尽来寻竹主人。烂熳笺麻发新兴，留连樱笋送残春。与君再见当经岁，分付清觞缓缓巡。
山中立夏即事　　　　　　　蔡汝楠
一樽开首夏，独对落花飞。幽僻还闻鸟，清和未换衣。绿帷槐影合，香饭药苗肥。尽日柴门启，蚕家过客稀。
朝中措〈立夏日观荼蘼作〉　宋管鉴
一年春事到荼蘼，何处更花开，莫趁垂杨飞絮，且随红药翻阶。　倦游老矣，肯因名宦，孤负衔杯，寄语故园桃李，明年留待归来。
阮郎归〈立夏〉　　　　　明张大烈
绿阴铺野换新光，薰风初昼长。小荷贴水点横塘，蝶衣晒粉忙。　茶鼎熟，酒卮扬，醉来诗兴狂，燕雏似惜落花香，双衔归画梁。
立夏部纪事
《周礼・春官》：大宗伯以赤璋礼南方。〈订义〉郑康成曰：礼南方，以立夏谓赤精之帝，炎帝祝融食焉。半圭曰：璋象夏物半死。郑锷曰：阴生于午，终于子。午者南方之正位，阳方用事，而阴已生，则夏者，阴阳各居其半。礼以半圭，见阴功居其半，不言祀中央者，熊氏以为，中央黄帝，亦用赤璋。然以类求神，中央土色，宜用黄。孔氏以为当用黄琮，然则土与地一类，故不言。易氏曰：璋，明也。其色以赤，象物之相见乎离，南方之义也。《晋书・礼志》：成帝咸和六年三月，有司奏，今月十六日立夏，今正服渐备，四时读令是o，述天和隆杀之道。谓今故宜读夏令。奏可。
《雷公药对》：立夏之日，蜚蠊先生为人参伏苓，使主腹中七节，保守中和。
《隋书・礼仪志》：隋迎气赤郊，为坛国，南明德门外，道西去宫十三里，以立日，祀其方之帝。
隋制，于国城西南八里金光门外，为雨师坛，祀以立夏后申。
《会稽志》：隋开皇十四年，诏南镇会稽山，就山立祠。天宝十载，封会稽山为永兴公，岁一祭以南郊迎气日。《唐书・礼乐志》：立夏后申日，祀雨师。
《韩愈・南海神庙碑》：天宝中，册尊南海神为广利王，因其故，庙易而新之。在今广州治之东南海道八十里，扶胥之口，黄木之湾。常以立夏气至，命广州刺史，行事祠下事，讫驿闻。
《玉海》：雍熙元年，立夏，致享太一宫，祠官咸集，甘露降祠庭。
《金史・礼志》：立夏，望祭南岳衡山，南镇会稽山。于河南府，南海，南渎，大江于莱州。
《元史・祭祀志》：至元七年，大司农请于立夏后申日，祭雷雨师于西南郊。
《熙朝乐事》：立夏之日，人家各烹新茶，配以诸色细果，馈送亲戚比邻，谓之七家茶。富室竞侈，果皆雕刻饰以金箔，若茉莉、林檎、蔷薇、桂蕊、丁檀、苏杏，盛以哥汝瓷瓯，仅供一啜而已。
立夏部杂录
《易通卦验》：立夏，雀子飞。
《月令章句》：自毕六度至井十度，谓之实沈，之次立夏，居之晋之分野。
《抱朴子・仙药篇》：樊桃芝，其木如升龙花，叶如丹罗，实如翠鸟，高不过五尺，生于名山之阴，东流泉水之上，以立夏之候，伺之得而末服，尽一株，得五千岁也。《杂应篇》：或问不热之道。答曰：以立夏日，服六壬六癸之符，或行六癸之气，或服元冰之丸，或服飞霜之散。然此用箫丘上木皮，及五月五日中时，北行黑蛇血，故少有得合之者也。唯幼伯子王仲都二人，衣以重裘，暴于夏日，周以十二垆之火，口不称热，身不流汗。盖用此方者也。
《三礼义宗》：四月立夏，为节夏大也。至此之时，物已长大，故以为名。
《齐民要术》：崔曰：四月立夏后，可作鱼酱。
三月清明节后十日，封生姜。至四月立夏后，蚕大食芽生可种之。
《隋书・礼仪志》：夏迎赤吓者，火色希怒其灵炎至明盛也。
《唐书・历志》：立夏日，在井四度，昏角中南门，右星入角，距西五度。其左星入角，距东六度。故曰四月初昏南门，正昴则见。
《周易集解》：齐乎巽。崔憬曰：立夏则巽王而万物e齐。《正易心法》：地二生火，离之气孕于巽木，立夏节也。《退斋雅闻录》：河朔人，谓立夏雨为隔辙雨。
《元池说林》：立夏日，俗尚啖李，时人语曰：立夏得食李，能令颜色美。故是日，妇女作李会，取李汁和酒饮之，谓之驻色酒。一曰是日啖李，令不疰夏。
《通考》：朔日值立夏，主地动。又曰此日雨，主有重种两禾之患。
立夏日，风东来，雷电多。南来，年丰岁安。西来，人众不安。北来，泉涌地震。
《纪历撮要》：立夏日，无晕，无水；有晕，主做湖塘。
《五杂组》：俗有立夏分龙之说，盖龙于是时，始分界而行雨，各有区域，不能相i。故有咫尺之间，而晴雨顿殊者，龙为之也。
《田家五行》：野蔷薇，开在立夏前，主水。
《名胜志》：六石峰，在永丰县东永平乡，上有六石对峙，高峻插天。中有圣泉，每岁以立夏七日，应期而至。有声如雷，则为年丰之兆，过期则旱。
立夏部外编
《登真隐诀》：立夏之日，日中，五帝会诸仙人于紫微宫，见四真人，论求道之人罪。
《三道顺行经》：洞阳宫，日之上馆也。立夏之日，止于洞阳宫，吐金冶之精，以灌东井之中，沐浴于晨晖，收八素之风，归广寒之宫。

[book_title]岁功典第四十九卷
仲夏部汇考
《易经》天风ヘ
≡76
〈本义〉ビ鲆玻至ト缓笠灰蹩杉。而为五月之卦。
《书经》尧典
申命羲叔，宅南交平秩，南讹敬致日永星火，以正仲夏。厥民因鸟兽希革。
〈孔传〉南交，言春与夏交，举一隅以见之。敬行其教以致其功〈蔡传〉申，重也。南交，南方交n之地。陈氏曰：南交下，当有曰明都三字。讹，化也。谓夏月时物长盛，所当变化之事也。《史记》《索隐》作南为，谓所当为之事也。敬致，《周礼》所谓冬夏致日，盖以夏至之日中，祠日而识其景。如所谓日至之景，尺有五寸，谓之地中者也。永，长也。日永，昼六十刻也。星火，东方苍龙七宿火，谓大火。夏至昏之中星也。正者，夏至阳之极，午为正阳位也。因析而又析，以气愈热，而民愈散处也。希革，鸟兽毛希而革易也。
舜典
五月，南巡守，至于南岳。
《诗经》豳风七月章
五月，鸣蜩。
〈朱注〉蜩蝉也。〈大全〉王氏曰：蜩感阴气而先鸣。
五月，斯螽动股。
〈正义〉五月之时，斯螽之虫，摇动其股。〈大全〉范氏曰：五月而阴生动股，气使之然也。
《礼记》月令
仲夏之月，日在东井，昏亢中，旦危中，其日丙丁，其帝炎帝，其神祝融，其虫羽，其音徵，律中蕤宾，其数七，其味苦，其臭焦，其祀灶，祭先肺。
〈陈注〉井东在未鹑首，之次蕤宾，午律，长六寸八十一分寸之二十六。
小暑至，螳螂生，V始鸣，反舌无声。〈陈注〉此记午月之候。
天子居明堂太庙，乘朱路，驾赤骝，载赤纾衣朱衣，服赤玉，食菽与鸡，其器高以粗养壮佼。
〈陈注〉明堂太庙，南堂当太室也。容体硕大，形容佼好者，择而养之，亦顺长养之令。
是月也，命乐师鼗@鼓，均琴瑟管箫，执干戚戈羽，调竽笙簧，饬钟磬。
〈陈注〉凡十九物，皆乐器也。以将用盛乐雩祀，故谨备之。
命有司，为民祈祀山川百源大雩，帝用盛乐。
〈陈注〉山者水之源，将欲祷雨，故先祭其本源。雩，者吁嗟其声，以求雨之祭，《周礼》女巫，凡邦之大裁，歌哭而请，亦其义也。帝者，天之主宰，盛乐即鼗@以下十九物并奏之也。
乃命百县，雩祀百辟，卿士有益于民者，以祈谷实。
〈陈注〉百县，畿内之邑也。百辟卿士，谓古者上公。句龙后稷之类。
是月也，农乃登黍，天子乃以雏尝黍羞，以含桃先荐寝庙。
〈陈注〉旧注以内则之，雏为小鸟，此雏为鸡，未详孰是。含桃，樱桃也。
令民毋艾蓝以染，毋烧灰，毋暴布门闾，毋闭关市，毋索。
〈陈注〉蓝之色青，青者，赤之母，刈之亦是伤时气。火之灭者为灰，禁之为伤火气。暴，暴之于日，布者阴功所成，不可以小功干盛阳也。毋闭，一则顺时气之宣通，一则使暑气之宣散。索者，搜索商旅匿税之物，时气盛大，人君亦体之行宽大之政也。
挺重囚，益其食。
〈陈注〉挺者，拔出之义。
游牝别群，则絷腾驹，班马政。
〈陈注〉季春游牝于牧，至此妊孕已遂，故不使同群。
是月也，日长至，阴阳争，死生分。君子齐戒，处必掩身。毋躁，止声色。毋或进薄滋味，毋致和，节耆欲，定心气。百官静事无刑，以定晏阴之所成。
〈陈注〉夏至，日长之极，阳尽午中而微阴，眇重渊矣。此阴阳争辨之际也。物之感阳气而方长者生，感阴气而已成者死。此死生分判之际也。刑，阴事也。举阴事，则是助阴抑阳，故刑罚之事，皆止静不行也。晏，安也。阴道静，故云晏。阴定而至于成，则循序而往，不为灾矣。
鹿角解，蝉始鸣，半夏生，木堇荣。
〈陈注〉此又言午月之候。
是月也，毋用火南方。
〈陈注〉南方火位，因其位而盛其用，则为微阴之害。故
戒之。
可以居高明，可以远眺望，可以升山陵，可以处台榭。仲夏，行冬令，则雹冻伤谷，道路不通，暴兵来至。行春令，则五谷晚熟，百时起，其国乃饥。行秋令，则草木零落，果实早成，民殃于疫。
《尔雅》月阳
五月为皋。
《诗纪历枢》阴阳会遇
阴阳之会，一岁再遇。遇于南方者，以中夏。
《素问》诊要经终论篇
五月六月，天气盛，地气高，人气在头。
〈注〉生长之气，从地而升，故肝而脾，脾而直上于巅顶也。岁六甲，而以五月六月在头者，止论五藏也。故曰奇恒五中。又曰章。五中之情，按奇恒之道，论五藏之神气。五藏者，三阴之所主也。人气在头者，厥阴与督脉会于巅，与五藏合而为三阴也。三阴之气，乃少阳相火所主，相火即厥阴包络之火也。
《汲冢周书》时训解
芒种之日，螳螂生；又五日，V始鸣；又五日，反舌无声。螳螂不生，是谓阴息；V不始鸣，贪奸壅浚环瓷嘤猩，佞人在侧。夏至之日，鹿角解；又五日，蜩始鸣；又五日，半夏生。鹿角不解，兵戈不息；蜩不鸣，贵臣放逸；半夏不生，民多厉疾。
《吕氏春秋》季夏纪音律篇
蕤宾之月，阳气在上，安壮养侠，本朝不静，草木早槁。
〈注〉蕤宾，五月。壮，盛。侠，少也。皆安养之助阳也。静，安也。朝政不宁，故草木变动，堕落，早枯槁也。
《史记》律书
西至于七星。七星者，阳数成于七，故曰七星。西至于张。张者，言万物皆张也。西至于注。注者，言万物之始衰，阳气下注，故曰注。五月也，律中蕤宾。蕤宾者，言阴气幼少，故曰蕤；痿阳不用事，故曰宾。景风居南方。景者，言阳气道竟，故曰景风。其于十二子为午。午者，阴阳交，故曰午。其于十母为丙丁。丙者，言阳道著明，故曰丙；丁者，言万物之丁壮也，故曰丁。西至于弧。弧者，言万物之吴落且就死也。西至于狼。狼者，言万物可度量，断万物，故曰狼。
《汉书》律历志
蕤宾：蕤，继也，宾，导也。言阳始导阴气，使继养物也。位于午，在五月。
《淮南子》天文训
小满，加十五日，斗指丙，则芒种。音比大吕。
蕤宾之数，五十七，主五月，上生大吕。
太阴在申，岁名曰馓病Ｋ晷巧岫井舆鬼。以五月与之晨出东方，斗、牵牛为对。
时则训
仲夏之月，招摇指午，昏亢中，旦危中，其位南方，其日丙丁，其虫羽，其音徵，律中蕤宾，其数七，其味苦，其臭焦，其祀灶，祭先肺。小暑至，螳螂生，V始鸣，反舌无声。天子衣亦衣，乘赤骝，服赤玉，载赤旗，食菽与鸡。服八风水，爨柘燧火，南宫御女赤色，衣赤，吹竽笙，其兵戟，其畜鸡，朝于明堂太庙。命乐师修鼗鼙、琴瑟、管箫，调竽篪，饰钟磬，执干戚戈羽。命有司为民祈祀山川、百源、大雩，帝用盛乐，天子以雏尝黍羞，以含桃先荐寝庙。禁民无刈蓝以染，毋烧灰，毋暴布门闾，无闭关市，无索，挺重囚，益其食，存鳏寡，振死事，游牝别其群，执腾驹，班马政。日长至，阴阳争，死生分。君子斋戒慎身，无躁，节声色，薄滋味，百官静事无刑，以定晏阴之所成。鹿角解，蝉始鸣，半夏生，木荣，禁民无发火，可以居高明，远眺望，登丘陵，处台榭。仲夏行冬令，则雹霰伤谷，道路不通，暴兵至。行春令，则五谷不熟，百时起，其国乃饥。行秋令，则草木零落，果实早成，民殃于疫。五月，官相其树榆。
六合
仲夏与仲冬，为合仲夏至修仲，冬至短故五月失政。十一月蛰虫冬出其乡。
《大戴礼记》夏小正
五月参则见。参也者，牧星也。故尽其辞也。蜉蝣有殷。殷，众也。蜉蝣，殷之时也。蜉蝣者，渠略也。朝生而暮死，称有何也，有见也。`则鸣。`者，百鹩也。鸣者，相命也。其不辜之时也。是善之，故尽其辞也。时有养白。养，长也。一则在本，一则在末，故其记曰时养。白，之也。乃瓜。乃者，急瓜之辞也。瓜也者，始食瓜也。良蜩鸣。良蜩也者，五采具之兴，五日翕望乃伏，其不言生而称兴，何也。不知其生之时，故曰兴，以其兴也，故言之兴五日翕也。望也者，月之望也，而伏云者不知其死也。故谓之伏。五日也者，十五日也。翕也者，合也。伏也者，入而不见也。启灌蓝蓼。启者，别也，陶而疏之也。灌者，聚生者也，记时也。鸠为鹰，唐蜩鸣。唐蜩鸣者，也。初昏大火中。大火者，心也。心中种黍菽糜，时也。煮梅为豆实也。蓄兰为沐浴也。菽麋以在经中。又言之时，何也。是食矩关而记之，颁马，分夫妇之驹也。将间诸则，或取离驹纳之则法也。
《后汉书》礼仪志
仲夏之月，万物方盛日。夏至，阴气萌作，恐物不礼，以朱索连荤菜，弥牟蛊钟以桃印，长六寸，方三寸，五色书文如法，以施门户，代以所尚，为饰夏后氏金行。初作苇茭，言气交也。殷人水德，以螺首，慎其闭塞，使如螺也。周人木德，以桃为更，言气相更也。汉兼用之，故以五月五日，朱索五色印，为门户饰，以难止恶气。
《说文》午月
午，也。五月阴气，午逆阳，冒地而出。
《风俗通义》落梅风
五月，落梅风，江淮以为信风。
《晋书》乐志
五月之辰，谓为午。午者，长也，大也。言物皆长大也。五月之管，名为蕤宾。蕤，葳垂下貌也；宾，敬也。谓时阳气下降，阴气始起，相宾敬也。
《风土记》濯枝雨黄雀风
仲夏大雨，名濯枝雨。六日方止。东南常有风至，曰黄雀长风，亦曰薰风。
《梁元帝纂要》仲夏
五月曰仲夏，亦曰暑月，皋月。
《齐民要术》五月事宜
五月芒种节后，阳气始亏，阴慝将萌，气始盛，虫蠹并兴，乃弛角弓弩，解其徽弦，张竹木。弓弩弛其弦，以灰藏旃裘毛毳之物及箭羽，以竿挂油衣，勿辟藏。霖雨将降。储米谷薪炭，以备道路陷滞不通。是月也，阴阳争，血气散，夏至先后各十五日，薄滋味，勿多食肥x距。立秋，无食煮饼及水引饼。
〈注〉夏月食水时，此二饼得水，即坚强难消，不幸便为宿食伤寒病矣。试以此二饼置水中，即可验。唯酒，引饼入水，即烂矣。
可籴大小豆胡麻，籴大小麦，收弊絮，及布帛，至后粜44，曝乾，置罂中，密封，至冬可养马。
《荆楚岁时记》五月俗忌
五月，俗称恶月多禁，忌曝床荐席，及忌盖屋。
按《异苑》云：新野庾，尝以五月曝席，忽见一小儿死在席上。俄失之，其后子遂亡。或始于此，或问董勋曰：俗五月不上屋，云五月人或上屋见影，魂便去。勋答曰：秦始皇自为之禁，夏不得行。汉魏未改，按《月令》，仲夏可以居高明，可以远眺望，可以升山陵，可以处台榭。郑元以为，顺阳在上也。今云不得上屋，正与礼反。敬叔云：见小儿死而禁暴席，何以异，此俗人月讳，何代无之，但当矫之，归于正耳。
《隋书》礼仪志
后周仲夏，教茇舍如振旅之阵，遂以苗田如L法，致禽以享j。
隋制，以仲夏祭先牧于大泽，以刚日牲。用少牢如祭马祖，埋而不燎。
《续博物志》分龙雨
俗以五月雨为分龙雨，一曰隔辙雨。
《宋史》礼志
宋承前代之制，以五月朔行大朝会之礼。
《埤雅》梅雨
江湘二浙，四五月间，梅欲黄落，则水润土溽，柱础皆汗蒸郁成雨，谓之梅雨也。
《农政全书》仲夏事宜
仲夏十三，是竹醉日，可移竹。
下子、　夏菘菜、　夏萝卜
栽种、　插稻秧、　晚大豆、　晚红花、　香菜
收藏、　豆酱、　乌梅、　豆、　木棉、　菜子、　萝卜
子、　蚕种、　豌豆、　红花、　白酒、　芝麻、　槐花
小麦、　大蒜、　蓝青、　椹子
杂事、　斫r、　埋桃杏李梅核在牛，粪内尖向。上易
出、　浸蚕种、　斫桑、　芒种后壬日入梅。梅日种草无不活者。
农事占候
五月谚云：初一雨落，井泉浮；初二雨落，井泉枯；初三雨落，连太湖。又云：一日值雨，人食百草。又云：一日晴，一年丰。一日雨，一年歉。　立梅，芒种日是也。宜晴。阴阳家云：芒后逢壬，立梅至，后逢壬，梅断。或云：芒种逢壬，是立q。按《风土记》云：夏至前，芒种后，雨为黄梅雨，田家初插秧，谓之发黄梅，逢壬为是。　芒后半月内西南风，谚云梅里西南时里潭。潭但此风，连吹两日，雨立至。　畏雷谚云：梅里雷，低田拆舍回。言低田巨浸，屋无用也。甚验。或云：声多及震响反旱。往往经试。才有雷，便有雨，遍插秧之患，大抵芒后半月，谓之禁雷天。又云梅里一声雷，时中三日雨。　立梅日，早雨谓之迎梅雨，一云主旱。谚云：雨打梅头，无水饮牛。雨打梅额，河底开坼。一云主水，谚云：迎梅一寸，送梅一尺。杂占云，此日雨卒未晴，试以二日比较近年才是。无雨，虽有黄梅亦不多，不可不知。　重五日，只宜薄阴，但欲晒得蓬便好。大晴，主水。雨，主丝绵贵。大风雨，主田内无边。带风，水多也。　至后半月，为三时，头时三日，中时五日，末时七日。时雨中时，主大水。若末时纵雨，益善。括云夏至未过，水袋未破。谚云：时里一日西南风，准过黄梅两日雨。又云时雨西南，老龙奔潭。皆主旱。全不应晚转东南必晴。谚云朝西暮东风，正是旱天公。　末时得雷，谓之送时，主久晴。谚云：迎梅雨，送时雷，送去了，便弗回。谚云：黄梅天日几番颠。
冬青花占水旱谚云：黄梅雨未过，冬青花未破。冬
青花已开，黄梅雨不来。　夏至端午前，叉手种年田。
夏至日雨落，谓淋时雨，主久雨，其年必丰。　夏至
有云三伏热，如吹西南风，急吹急没，慢吹慢没。　黄梅寒，井底乾。　端午日雨，来年大熟。　分龙之日，农家于是日早，以米饰盛灰籍之纸，至晚视之，若有雨点迹，则秋不熟，谷价高，人多闭粜。　五月二十日，大分龙，无雨而有雷，谓之锁雷门。　月内虹见，麦贵，有三卯，宜种稻，有应时雨。
《遵生八笺》五月事宜
《孝经纬》曰：小满后十五日，斗指丙，为芒种。《白虎通》曰：律蕤宾。蕤者，下也；宾者，敬也。言一阴始生，萎蘼，阳不资以为用，如宾在外而不为内至也。吴子夜四时歌曰：是月为郁蒸，为仲暑。
《元枢经》曰：是月，天道西北行，作事出行，俱宜向西北，吉。
又曰：初九日，沐浴，令人长命。
《云笈七签》曰：五月一日，取枸杞煎汤沐浴，令人不老不病。五日，以兰汤沐浴，亦可。初四初七初八日，沐浴，吉。
《保生月录》曰：是月十一日，天仓开，宜入山修道。《简易方》曰：疫气时行，用贯众置水M内，食水，不染。十二月除夕同此。
《家塾事亲》曰：巳丑卯辰日，祀灶以猪首，吉。五月朔日，不宜出钱财。
《博济方》云：五月，取桃仁一百个，去皮尖，研细，入黄丹二钱，丸如桐子大，治疟发日而北，用温酒或井花水吞下，三丸即绝合。忌妇女鸡犬见之。
《本草图经》曰：五月，收杏去核，自朝蒸之，至午而止，以微火烘之，收贮，少加糖霜，可食，驻颜。故有杏金丹之说。不宜多食。
《千金方》曰：多采苍耳，阴乾，置大瓮中，能辟恶气。若有时疫生发，即取为末，举家服之，不染。若病，胀满心闷发热，即服此。又能杀三尸九虫。
又曰：五月二十七日，宜服五味子汤，取五味一合，捣置小瓶中，以百滚汤，入蜜少许，即封口，置火边，良久乃服，生津止渴。
二十日，采小蒜曝乾，治心烦痛，解诸毒，又治小儿丹73。
是月十六日二十日，宜拔白。
《保生馀录》曰：五月，取萤火二七枚，影追，能黑。
五月事忌
五月用事，不宜用午，犯月建，百事不吉。
十五二十五日，忌裁衣，交易。
经曰：五月初五、初六、初七日，十五、十六、十七日，二十五、二十六、二十七日，谓之九毒，戒夫妇容止，勿居湿地，以招邪气，勿露卧星月之下。《问礼俗》云：五月，俗称恶月，按《月令》，仲夏阴阳交，生死之分，君子节嗜欲，勿任声色。
《金匮要略》云：勿食韭菜，令人乏力损目，勿食生菜。《太平御览异苑》曰：五月，勿晒床荐席。
《月令图经》：勿食浓肥，勿食煮饼，可食温之物。《千金方》曰：勿食獐鹿马各兽肉，伤人神气。
又曰：小儿不可弄槿花，惹病Z，槿为疟子花。五月勿食鲤，多发风。勿食其脑，鲤不可同小豆、藿官、桂、猪肝同食，损人。
《本草》云：勿食山泽中水，勿食未成核果，令人发痈毒及寒热。勿食生菜，勿食鸡肉，勿食蛇鳝，勿食羊蹄。《保生心鉴》曰：是月，勿下枯井及深阱中，多毒气，先以鸡毛探之，若毛下旋舞者，即是有毒，不可下也。《济世方》曰：五月，不可多食茄子，损人动气，茄属土耳。《岁时记》曰：勿食菘菜，发皮肤疯痒。
《保生月录》曰：茉莉花勿置床头，引蜈蚣。当忌。李子不可与蜜雀肉同食，损五脏。
《类摘良忌》云：江鱼即黄鱼也。不可同荞麦食，令人失音。枇杷不可同炙肉热面同食，令人患热发。黄桃子不可与鳖同食。
《便民图纂》曰：甜瓜沈水者杀人，多食作，阴下痒，生疮，患脚气，食之永不愈。双带者杀人，且此物不可与油饼同食。
《杨公忌》曰：初五日，不宜问疾，名地腊日。
五月修养法
仲夏之月，万物以成，天地化生，勿以极热，勿大汗，勿曝露星宿。皆成恶疾，忌冒西北之风。邪气犯人，勿杀生命。是月，肝脏已病，神气不行，火气渐壮，水力衰弱，宜补肾助肺，调理胃气，以顺其时。卦值ィフ撸遇也。以阴遇阳，以柔遇刚之象也。生气在辰，宜坐卧向东南方。
孙真人曰：是月，肝脏气休，心正旺，宜减酸增苦，益肝补肾，固密精气，卧早起早，慎发泄，五日尤宜斋戒静养，以顺天时。
《保生心鉴》曰：午火旺，则金衰于时，当独宿，淡滋味，保养生脏。
《养生纂》曰：此时静养，毋躁，止声色，毋违天和，毋遇，节嗜欲，定心气，可居高明，可远眺望，可入山林。以避炎暑。可坐台榭空厂之处。
《赏心乐事》五月
清夏堂观鱼，　听莺亭摘瓜，　安f堂解粽，　重午节泛蒲，　烟波观碧芦，　夏至日鹅脔，　南湖萱花
绮互亭火笑花，　水北书院O，　鸥渚亭五色
蜀葵，　清夏堂杨梅，　摘星轩枇杷，　丛奎阁前榴花，　艳香馆蜜林檎。
《本草纲目》仲夏
阳燧一名阳符，取火于日。阴燧一名阴符，取水于月。并以铜作之，谓之水火之镜。五月丙午日，午时，铸为阳燧，十一月壬子日子时，铸为阴燧。
五月一日，取土或冢土，或冢上砖石，入瓦器中，埋著门外阶下，合家不患时气。
五月，取浮萍，阴乾，烧烟，去蚊。
《直隶志书》〈各省风俗同者不载〉宛平县
五月十一日，都城隍诞。太常寺预日致祭，居民香火之盛，不减于东岳之祀。十三日，进刀马于关帝庙。刀以铁重八十斤，马以纸高二丈许。鞍鞯绣文衔辔金。错旗鼓前导之。
通州
五月初一日，俗称为本州城隍生日。相率赛会，结Z为殿阁，奉神像，导以鼓乐旗幡，迎于街，及庙而止。是夜三更，州署各役，到庙击鼓，伺候升堂理事。
永平府
五月十三日，俗为关帝诞，百戏角抵，集倡优乐之。是日必有微雨，谓之洗刀水。
迁安县
五月一日，门首插桃枝，贴纸葫芦，悬纸人，以避瘟。
滦州
五月十一日，祀城隍。十三日，祀关帝。是月也，妇治丝，麦始登。
清苑县
五月二十八日，祀五道庙。
饶阳县
五月朔日，雨，主虫灾，又主伤麦五谷。本命忌雨，甲申乙酉日，忌雨，主大水。芒种，东风，主瓜菜成。南风，主f田荒。西风，主刀兵动。北风，主收麦，旱断苗根。
赵州
五月五日，有司会士夫，诣南乡，举觞游咏，名曰踏柳。
清丰县
五月十三日，祭壮缪侯，无城市委巷，皆张Z设剧，穷昼达旦，不减元夕间。值l旱，必以是日为雨徵。
保安州
五月七日，城隍庙演戏十二天，如泰山庙之盛。
宣府镇
五月十五日，人为父母兄长，或己身疾病，具香纸牲醴，于城隍神祈祷。自其家且行且拜，至庙而止。谓之拜愿。又以小儿女多疾者，带小枷锁诣庙祈祷，谓之现枷，俱以三年为满。是日，鼓吹管弦，彻于衢巷，竟夜不止。
《山西志书》阳曲县
仲夏之月，五瘟庙僧，令人曳车作龙舟状，列五瘟神像，具铙鼓，从朔日起，遍游街衢，人俱剪衣带，少许，投钱米中施之，俗曰：送瘟船。
《陕西志书》富平县
五月，麦秋，女为新麦食，送其父母，曰女看娘。
平凉府
五月，以糯角笋，鸡杂，绣Z，女工相贻，五日乃止。士女群赏芍药五色，十子刺梅，以蜜饴收遗花。五色丽春，山花大开。是月也，农尽耘，桑乃椹，山种J。月终食莴笋胡瓜，早牟榴始花，蚕丝登桑，子芹胡萝卜植，治麦场，牛羊马肥，生酪酥，亦造裘毡袜，惰民或弗事。
《江南志书》常熟县
五月十三日，为白龙生日。俗云，白龙瞟眼，必主有雨。
嘉定县
五月朔旦，为早禾本命日。尤忌雨。二十日，为分龙日。分龙后一日雨，则是夏多雨，鲎见则旱。谚云，二十分龙廿一鲎，拔起黄秧便种豆。二十分龙廿一雨，水车阁在巷堂里。廿三落了回龙雨，一百廿日晒龙衣。是时雨多不遍，俗呼过云雨。谚云：夏雨分牛脊，或浓云中，若尾坠下，而蜿蜒舒卷者，雨亦止其一方，谓之龙挂。若无雨而有雷，谓之锁龙门，主当地少雨，盖龙阵雨始自何一路，只多行此路，他处绝无。谚云龙行熟路是也。
松江府
五月芒种后，遇壬则入梅。夏至后，遇庚为出梅时。梅子正黄遇雨，谓之黄梅雨。又雨气沾衣物，多腐坏。故字亦从q。夏至后半月，为时雨，字亦从57，盖此义也。又云，芒种后，如第五日遇壬，则梅高五尺。十二日遇壬，则梅高一丈二尺。度物之高下，过此则不蒸湿也。梅雨既过，必有大风连昼夜，弥旬而止。俗谓舶棹风。梅里西南风，则三时多雨，二十日为大分龙，前此大雨时，行所及必遍，自分龙后，或及或不及，若有命而分者，每雷起云，簇雨不移时，谓之过云雨。虽二三里间，亦异。或浓云中有物，蜿蜒屈伸，谓之龙挂雨，亦止其一方三时有雨。田家相贺，闻雷，主旱，谚云打鼓送三时，百日弄市槌。是月甲申乙酉日，忌雨，主大水。谚云：甲申犹自可，乙酉怕杀我。黄梅后三日，为头57，又五日为中57，又七日为末57。三57中，忌问疾，及土木浣濯之事。是月，廛\寺观诵经启醮，谓之禳瘟。
武进县
五月十五日，陈烈帝生日，云车毕集其庙，云云车，本以神之显灵于南唐也。详具《龚百药・云车记》。
《龚百药・云车记》云：楚人好鬼，而屈平尽忠以死，以五月五日自投于汨罗。楚人怜之，作龙舟，若欲拯而渡之。故至今楚俗，士女谓之竞渡。余毗陵土人，亦以仲夏之月祷祭，其俗所谓西庙神者，盖有云车，戏云车以铁为之，玲珑缭绕，如云里之役夫，强膂力者，置于肩，负之而趋走，车上承小儿三人，或二人扮演诸故事。余自幼时，见为勇士将军装束，操戈矛剑戟刀，J弓矢旗麾，纷纭若战38状。不数年，见为佛道鬼神，驾龙坐凤，瑰诡不经。近则见为妇女冶容靓服，张纨绮锦绣，缀金银珠玉玩好之物，此何为者耶。变而益侈，尽失其指已。夫礼以反始，舞以象成，祭以报功也。毗陵城中，旧有西庙址，在其神古之忠臣烈丈夫也，云车者非他，即神故事耳。故专有事于西庙，则宜象神而为之，而或者用之。一切以礼诸神，谬矣。父老相传曰：神生于毗陵，陈姓，讳杲仁，仕隋官为司徒。炀帝之幸江都，益淫暴大，为离宫苑囿。是时百姓苦于徭赋，天下骚动，盗贼蜂起。沈法兴谋，据毗陵以叛。而神故法兴婿也。法兴惧其忠勇不从，佯称疾，绐神往视，密置鸩于酒杀之。居无何，神白昼现，立于云端，士卒共见。神弯弧注矢镞射，法兴立殪。贼平后，人想像其事，悲而壮之，为云车。云车之作，自此始也。
二十五日，东岳生日。云车集于东门之庙中，老少罗拜，而申港则以三月十三为东岳庆贺节。二十八日，相传郡城隍神生日，是日，云车大集，演戏设祭。
无锡县
五月朔至晦，户悬一灯，所至荧然而红。当明兵临县，将屠城，张义士翼，说吴将莫天v而降之，邑赖以全。翼以四月晦卒，民悠涞拢故以是报焉。或谓张睢阳者，误也。为睢阳亦有灯，乃在七月二十五日，皆里巷好事合赀为之，而不遍有。
宜兴县
五月二十日，举城隍会，俗传是日为城隍诞。
通州
竹醉日，祭关帝，官府士民，无不虔敬。
徽州府
五月，梅潦暴涨，南风至，大雨下。是月，采昌羊，收白r，刈大小麦，莳稻秧。
休宁县
五月朔日，不宜东风。东风终日，米大贵。芒种占水谚云：芒种火烧天，大雨十八番。
石埭县
五月十三日，赛关帝会，各会齐集，设祭迎神，出庙盛装，抬阁马戏，鼓乐导引，出西门，至演武场，转进东门入庙。邻邑赴观，士女骈集。十八日，赛城隍会，仪从之盛，趋视之众，亦如十三。
滁州
五月一日，具蔬食，祀天神。人家多不食荤。是月大雨，谚云：五月十三下一满，都去饶州买大碗。言多也。又云：大旱不过五月十三。率验。又云：二十日分龙，二十五日回龙，此数日常多雨，如不雨，则是年无。谚云：分龙不下回龙下，回龙不下乾亚亚。
《浙江志书》杭州府
五月十三日，为汉寿亭侯诞辰。十七日，为郡城隍诞辰。家祀户祷，各里有会首董其事，酬神饮酒，梨园子弟为之一空。
海宁县
芒种前后，乡村各具牲酒，祀土谷神。谓之发黄梅。各聚饮，而后插青，彼此相助，曰伴工。
嘉兴府
五月，俗谓恶月，禁吊丧问疾之事。
嘉善县
五月二十一日，虹见则旱，雨则水调。
乌程县
五月二十日分龙，郡邑长率僚属，至黄龙洞祀龙神。黄梅，相传以芒种逢壬入梅，其时梅正熟也。谚云：雨打梅头，无水洒犁头。入梅之日，不可有雨。梅雨，农家赖以种田。俗名烧鹅汁，然不可多，多则水涝，难以栽种。其时有雷则多鱼，无雷谓之哑黄梅。半月内不许临灰浣衣，即《月令》毋刈蓝以染，毋烧灰，毋暴布之意。
绍兴府
五月六日观荷花，亦乘画舫，多集于梅山本觉寺。同时又游容山项里六峰，观杨梅。
诸暨县
芒种谚云：芒种落雨重种田，芒种无雨空过年。山农喜，湖农忌。
龙泉县
五月初一日，大热，暮有风雨，主米贵。风从北来，人相掠，米大贵。其日芒种，六畜哀鸣。其日东风至夜不止，主米大贵。其月上辰上巳日有雨，蝗虫起。月内虹见，主麦贵。月内有三卯，豆大收。是月行冬令，主雹冻伤谷，盗贼起。行春令，主饥馑。行秋令，瘟疫。
《江西志书》宁州
五月二十六日，雨晴可占丰年。
湖口县
五月十八日，为纸龙舟，形如真者。皆结Z装戏，游于市中，所过民家，投以五谷盐茶，名曰收瘟游。毕，送至郊外焚之。
泸溪县
五月，暑渐盛，多大水，禾始穗。
《湖广志书》武昌县
五月十七日，小儿女悉赴瘟司庙上枷。次日庙神出游，舁者盛饰，去帽簪五色花，沿街曳茆船，谓之逐疫。
大冶县
五月十八日，送瘟，纸作龙舟，长数丈，上为三闾大夫像人物数十，皆衣锦绣Z缯冠佩，器用间以银锡，费近百金，送至青龙堤燔之。其盛他处罕比，昔人沿送，穷之遗。制船以茅，故至今犹谓之茅船，而实则侈矣。
广济县
五月十八日棚会。市民十家一棚，祭瘟神。会饮，或醮禳，焚苍X，插桃叶。
荆州府
五月十三日，相传关帝诞辰也。远近走祀如骛。是日，类多风雨，谓之磨刀雨。坊村少年，具法驾鼓乐，导神出游。各以栀子榴花插鬓，Z衣绣袜。观者塞衢，先期父老结棚，演忠义传奇，云以娱神。亦教乡之愚子弟也。
邵阳县
五月二十六日，有雨，人争出谷。
新田县
五月朔日，宜晴。二十六日，雨，主丰。谚云：熟不熟，且看五月二十六。又云：端阳有雨是丰年。
《福建志书》建宁府
芒种日，雨，则水多鱼。谚云：雨芒种头，河鱼泪流。雨芒种脚，捉鱼不著。芒种后半月，不宜雷，谓之禁雷天。
建阳县
五月十三日，为龙生日，移竹多活。
邵武府
五月二十八日，庆城隍寿，周游三日，以招四方商贾。百货毕集，谓小苏杭。
诏安县
海上飓信，五月十三日，为关帝飓。
《广东志书》增城县
五月二十六日，俗谓谷神生日，喜有雨。
南雄府
五月上日始，各街备子孙酒，供养天符太子宫。是年生子家，多共值一会。若止一家生子，虽竭赀产，亦为之。谚云：卖了大儿办小儿。
始兴县
五月上日，各家备子孙酒肴，犒赏船丁。俱用Z旗鼓乐，花红龙丁。各以百日花簪赏。俗呼其花为龙船花。竹醉后即有新米，谓吊犁早。再迟谓百日早。此谷既升，又将田莳禾，谓莳翻，利甚大。早禾至桐月中，镳川稻迟，至季秋方。早禾田种菽E麻荞麦。迟则种油菜。
阳春县
五月十三日，所家以是日为关王诞辰。各聚关庙前，驰马夺标，38胜为乐。名曰：走马会。
琼州府
五月十一日，扮装关王会。至十三日，毕集庙中，是时赛愿祈保，各带枷锁，有沙刀伫立王像前三日者，谓之站刀。甚有剪焚肉香膊刺大小刀箭腰背签j者。
临高县
五月，关帝诞辰，商民各争赛愿。有将铁钩挂臂膊，击长，随地拖走者，谓之装军。
儋州
芒种以星候种插莳。值芒种，猪母枷犁尾等星出，则秧死。
《广西志书》全州
五月望日，乡落竞渡，俗言大十五。
隆安县
五月，田禾秀，新粟收，螳螂生，野荔边桃熟，土润溽暑，大雨时行，民忙于易耨。

[book_title]岁功典第五十卷
仲夏部艺文一
正阳城门铭　　　　　　　后汉李尤
平门督司，午位处中，外临僚侍，内达帝宫。正阳南面，炎暑赫融。
蕤宾五月启　　　　　　梁昭明太子
麦陇移秋，桑律渐暮，莲花水，艳如越女之腮。O叶漂风，影乱秦台之镜。炎风以之扇户，暑气于是盈楼。蛴晗疵肥髦中，火云烧桂林之上。敬想足下，追凉竹径，托荫松间。弹伯牙之素琴，酌嵇康之绿酒。纵横流水，酩酊颓山。实君子之佳游。乃王孙之雅事。某沈z漳浦，卧病泉山，顿怀刘干之劳，镇抱相如之酷。是知枯荣莫测，生死难量。验风烛之不停，如水泡之易灭。聊伸弊札，以代劳人，伫观芳词，希垂愈病。
仲夏部艺文二〈诗词〉
和胡西曹示顾贼曹　　　　　晋陶潜
蕤宾五月中，清朝起南t。不驶亦不迟，飘飘吹我衣。重云蔽白日，闲雨纷微微。流目视西园，晔晔荣紫葵。于今甚可爱，奈何当复衰。感物愿及时，每恨靡所辉。悠悠待秋稼，寥落将赊迟。逸想不可淹，猖狂独长悲。
五月旦作和戴主簿　　　　　　前人
虚舟纵逸棹，回复遂无穷。发岁始a仰，星纪奄将中。南窗罕悴物，北林荣且丰。神渊写时雨，晨色奏景风。既来孰不去，人理固有终。居常待其尽，曲肱岂伤冲？迁化或夷险，肆志无隆。即事如已高，何必升华嵩！
奉和夏日应令　　　　　　北周庾信
朱帘卷丽日，翠幕蔽重阳。五月炎蒸气，三时刻漏长。麦随风里熟，梅逐雨中黄。开冰带井水，和粉杂生香。衫含蕉叶气，扇动竹花凉。早菱生软角，初莲开细房。愿陪仙鹤举，洛浦听笙簧。
夏中崔中丞宅见海红摇落一花独开唐刘长卿
何事一花残，f庭百草阑。绿滋经雨发，红艳隔林看。竟日馀香在，过时独秀难。共怜芳意晚，秋露未须团。
五月　　　　　　　　　　　　严维
忆长安，五月时，君王避暑华池。进膳甘瓜朱李，续命芳兰Z丝。竞处高明台榭，槐阴柳色通逵。
仲夏　　　　　　　　　　　　樊
江南仲夏天，时雨下如川。卢橘垂金弹，甘蕉吐白莲。
榴花　　　　　　　　　　　　韩愈
五月榴花照眼明，枝头时见子初成。可怜此地无车马，颠倒青苔落绛英。
观刈麦　　　　　　　　　　白居易
田家少f月，五月人倍忙。夜来南风起，小麦覆陇黄。妇姑荷箪食，童稚携捉。相随饷田去，丁壮在南冈。足蒸暑土气，背灼炎天光。力尽不知热，但惜夏日长。
岭南道中　　　　　　　　　李德裕
岭水争分路转迷，桄榔椰叶暗蛮溪。愁冲毒雾逢蛇草，畏落沙虫避燕泥。五月田收火米，三更津吏报潮鸡。不堪肠断思乡处，红槿花中越鸟啼。
宫词　　　　　　　　花蕊夫人徐氏
御座垂帘绣额单，冰山重叠贮金盘。玉清迢递无尘到，殿角东西五月寒。
五月十日雨中饮　　　　　宋梅尧臣
梅天下梅雨，纷纷如乱丝。梅生独抱愁，四顾无与期。妻孥解我意，草草陈酒卮。槛外百竿竹，新笋高过之。竹色入我酒，变作青琉璃。一饮眼目光，再饮言语迟。三饮颓然兀，左右叹我衰。有鸟从东来，引头闯深枝。发声醒我醉，提壶美无疑。典衣不直钱，唯是布与。安得如古人，车傍挂鸱夷。
五日与和叔同游齐安　　　　王安石
缫成白雪桑重绿，割尽黄云稻正青。他日玉堂挥翰手，芳时同此赋林s。
仲夏即事　　　　　　　　　晁补之
红葵有雨长穗，青枣无风压枝。湿础人沾汗际，蒸林蝉烈号时。
五月六日湖上晚归初见荷花　周紫芝
毵毵烟柳谁家树，拍拍西湖尽日风。和靖宅边山雨急，苏公堤下藕花红。
书斋夏日　　　　　　　　　郑刚中
五月困暑湿，众谓如蒸炊。惟我坐幽堂，心志适所怡。开窗面西山，野水平清池。菱荷间蒲苇，秀色相因依。幽禽荫嘉木，水鸟时翻飞。文书任讨探，风静香如丝。此殆有至乐，难令俗子知。
五月闻莺　　　　　　　　　范成大
桑阴净尽麦头齐，江上闻莺每岁迟。不及晓风鹎G子，迎春啼到送春时。
时雨　　　　　　　　　　　　陆游
时雨及芒种，四野皆插秧。家家麦饭羹，处处菱歌长。老我成惰农，永日付竹床。衰发短不栉，爱此一雨凉。庭木集奇声，架藤发幽香。莺衣湿不去，劝我持一觞。即今幸无事，海际皆农桑。野老固不穷，击壤歌虞唐。
怡斋　　　　　　　　　　　　前人
东湖仲夏草树荒，屋古无人亭午凉。萱房微呀不见日，笋箨自解时吹香。野藤蟠屈入窗罅，湿菌扶疏生屋梁。跨沟数椽最幽翳，涨水及槛雨败墙。静涵青O舞藻荇。f立白鹭浮鸳鸯。芙蕖虽瘦亦漫。照眼翠盖遮红妆。水纹珍蕈欲卷却。团团素扇懒复将。天风忽送塔铃语。唤觉清梦游潇湘。
临平道中　　　　　　　　　释道潜
风蒲猎猎弄轻柔，欲立蜻蜓不自由。五月临平山下路，藕花无数满汀洲。
村居　　　　　　　　　　金马定国
五月南风化蟪蛄，野塘晚笋未成蒲。柽花落尽红英细，沙渚鸳鸯半引雏。
五月牡丹应制　　　　　　　赵秉文
好事天工养露芽，阳和趁及六龙车。天香护日迎朱辇，国色留春待翠华。谷雨会沾青帝泽，薰风又卷赤城霞，金荐瑞休嗟晚，犹是人间第一花。
五月芍药　　　　　　　　元马祖常
红芍花开端午时，江南游客苦相疑。上京不是春光晚，自是天家日景迟。
月湖竹枝词　　　　　　葛逻禄乃贤
五月荷花红满湖，团团荷叶绿云扶。女郎把钓水边立，折得柳条穿白鱼。
夏日过万蓬庵　　　　　　　成廷圭
爱此东庵暑气薄，解衣盘R坐莓苔。一林绿竹尽可数，五月白莲犹未开。捉尘谈禅知独往，买鱼沽酒待重来，沧江日落山更好，且放轻舟缓缓回。
五月卮从上京学宫纪事二首　周伯琦
延阁图书取次陈，讲帷日日集儒臣。墨池云合天光绚，东壁由来近北辰。
黉舍重开大殿西，牙符给事籍金闺，伊吾日课翻青简，挥染还看写赫蹄。
夏日林居　　　　　　　　明左国玑
五月虚檐下，南风不断凉。云来常带雨，花润暗闻香。怕酒因妨客，耽幽懒著裳。楚骚辞赋客，歌咏自疏狂。
夏意　　　　　　　　　　　文徵明
五月江南樱笋残，疏花散尽绿漫漫。雨来恰及黄梅候，春去犹馀麦秀寒。白日幽深茅屋静，野情萧散r袍宽。美人何处经时别，满耳新蝉独倚阑。
五月　　　　　　　　　　　　蔡羽
溪上莺啼绿树浓，溪前楼阁水云中。江南角黍梅时雨，扇底冰盘午簟风。尘尾静还生绿霭，e纹浑欲下青空。佳期正与端阳近，莫怪榴花别样红。
仲夏f居　　　　　　　　　　居节
树底柴门不浪开，松钗竹粉半青苔。绿分田水新栽稻，黄入园林已熟梅。小艇送僧笼鹤去，片云载雨过湖来。夕阳山好诗难就，夜合花前费讨裁。
仲夏偶过长蘅水槛即事　　　程嘉燧
轻舟出郭信风r，过雨陂塘五月凉。山槛水添平入户，野亭树密远生香。村中客少过逢简，醉后情深笑语长。频到不须仍载酒，自煎花乳间黄粱。
苏幕遮　　　　　　　　　宋周邦彦
燎沈香，销溽暑，鸟雀呼晴，侵晓窥檐语。叶上初阳乾宿雨。水面青圆，一一风荷举。　故乡遥，何日去，家住吴门，久作长安旅。五月渔郎相忆否，小楫轻舟，梦入芙蓉浦。
浣溪沙〈五月西湖〉　　　　　蔡伸
双凤雷文拂手香，青纱衫子澹梳妆。冰姿绰约自生凉。　虚掉玉钗惊翡翠，缓移兰棹趁鸳鸯。鬓鬟风乱绿云长。
瑞鹧鸪　　　　　　　　　　赵师侠
榴花五月眼边明，角簟流冰午梦清。江上扁舟停画桨，云间一笑濯尘缨。　主人杯酒流连意，倦客关河去住情。都付邮亭今日水，伴人东去到江城。
清平乐　　　　　　　　　　王千秋
唤云且住，莫作龙池舞。五月人间须好雨，为埽无边烦暑。　畦秧针绿重生，壶天表里俱清。林外桔槔f挂，省渠多少心情。
归朝欢　　　　　　　　　　　严仁
五月人间挥汗雨，离恨一襟何处去。双溪楼下碧千寻，双溪楼上匏尊举。晚凉生绿树。渔灯几点依洲渚。莫狂歌，潭空月冷，惨惨瘦蛟舞。　变化往来无定所，求剑刻舟应笑汝。只今谁是晋司空，斗牛奕奕红光吐。我来空吊古与君，同记凭阑语。问沧波乘槎此去，流到天河否。
蝶恋花〈曲院荷风〉　　　　明莫[
五月凉风来曲院，绿水芙蕖，红白都开遍。风递荷香清不断，采莲舟过歌声缓。　醉折碧筒供笑玩，翠盖红绡，高下翻零乱，向晚新凉生酒面，六铢衣薄停纨扇。
金人捧露盘〈五月十二日喜雨〉　周用
仰皇天，驱雨伯。驾飞廉，记农师。旧有灵占，自来大旱，不过五月十之三，山河大地，从滂沛，西北东南。　挽长河，千里润，尝旧井。十分甘，奈微涓，自喜沾沾。云雷大造，天功那许，世人贪。凤凰池上，恩波阔，新绿遥添。
仲夏部选句
晋傅咸《感凉赋序》：盛夏困于炎热，热甚不过旬日，而复自凉。以时之凉，命亲友曲会，作赋云：尔践朱明之仲月，暑郁隆以肇兴，赫融以弥炽。乃沸海而焦陵。兽窜伏于幽林兮，鸟垂翼而弗升。汗珠陨于玉体兮，粉附身而沾凝。于是景云晨敷，曜灵潜光，阴气尽升，凯风载扬。忽轻于坐隅兮，思暖服于兰房。
梁简文帝《马宝颂序》：日进内宫，星次鹑首，仲夏之晷。稍极阳城之圭，蕤宾之钟。初应颍川之律，缙云旦卷，南风晚扇，惠气入帷，清阴周宇。
唐李白诗：大火五月中，景风从南来。数枝石榴发，一丈荷花开。〈又〉五月梅始黄，蚕稠桑柘空。〈又〉山花异人间，五月雪中白。〈又〉黄鹤楼中吹玉笛，江城五月落梅花。
杜甫诗：五月江深草阁寒。
韩诗：寒水浮瓜五月时。
陈羽诗：池上楼台五月凉，百花开罢水芝香。
薛能诗：槐柳阴阴五月天。
方干诗：长潭五月来冰气，孤桧中宵学雨声。
宋秦观诗：菡萏吹风五月天。金段克己诗：帘帏清彻三更梦，枕簟凉生五月秋。元顾瑛诗：梧竹一庭凉欲雨，池台五月气涵秋。马士熙诗：曲阑五月樱桃红。
仲夏部纪事
《周礼・地官》：山虞仲夏斩阴木。〈订义〉郑康成曰：阴木在山北者。王氏曰：《考工记》曰：凡斩毂之道，必矩其阴阳。阴也者，疏理而柔，是故以火养其阴，而齐诸其阳，则毂虽敝不r。所谓阴木，则疏理而柔者也。疏理而柔，宜以火养。则斩以仲夏，使盛阳暴之，与火养同意。《夏官》：大司马中夏教茇舍，如振旅之陈。〈订义〉郑锷曰：《诗》曰：召伯所茇。又《左传》言：晋大夫茇舍从之。凡言茇者，皆草舍也。教茇舍者，教以草止之法，军行而草止，未有营垒之所。草止之地，防患尤严，防患之道，夜事尤急。教之无素，则是以众予敌矣。教茇舍独于中夏，以《月令》考之，孟春草木萌动，季春生气方盛。惟夏之时，生于春者，至是益长。长于春者，至是益茂。军屯其中，患生不虞，又况莫夜之时。李嘉会曰：春曰振旅，犹见振厉威武。夏曰茇舍如书，所谓敬致南讹，盖阳居大夏，长养万物于时，以茇舍教之，见得兵以安集吾民为急。
《大戴礼记・公符篇》：成王冠，周公使祝雍祝王曰：达而勿多也。祝雍曰：使王近于民，远于年，啬于时，惠于财，亲贤使能。陛下离显先帝之光耀，以承皇天嘉禄，钦顺仲夏之吉日。〈古者冠以仲春〉遵并大道或，〈或当为芬或声字之误也〉秉集万福之休灵，始加昭明之元服。推远稚免之幼志，〈免犹弱也〉崇积文武之宠德，肃勤高祖清庙，六合之内靡不息。陛下永永，与天无极。
《高士传》：被裘公者，吴人。延陵季子出游，中道见有遗金，顾而谓公曰：取彼金。公投镰_目，拂手而言曰：何子处之高，而视人之卑。五月被裘而负薪，岂取金者哉。季子大惊，既谢而问其姓名。曰：吾子皮相之士，而安与语姓名也。
《韩子外储说・右上篇》：季孙相鲁，子路为C令。鲁以五月起众为长沟。当此之为，子路以其私秩粟为浆饭，要作沟者于五父之衢而飧之。孔子闻之，使子贡往，覆其饭，击毁其器，曰：鲁君有民，子奚为乃飧之。《论衡・感虚篇》：邹衍无罪，见拘于燕。当夏五月，仰天而叹，天为陨霜。
《汉书・文帝本纪》：十三年五月，除肉刑法。
《武帝本纪》：建元元年五月，诏曰：河海润千里，其令祠官修山川之祠，为岁事曲加礼。
元光元年五月，诏贤良曰：朕闻，昔在唐虞画象，而民不犯。日月所烛，莫不率俾。周之成康，刑错不用，德及鸟兽，教通四海，海外肃慎，北发渠搜，氐羌徕服，星辰不孛，日月不蚀，山陵不崩，川谷不塞，麟凤在郊。薮河洛，出图书，呜何施而臻此与。今朕获奉宗庙，夙兴以求，夜寤以思，若涉渊水，未知所济，猗与伟与，何行而可以章先帝之洪业休德，上参尧舜，下配三王。朕之不敏，不能远德。此子大夫之所睹闻也。贤良明于古今王事之体，受策察问，咸以书对，著之于篇，朕亲览焉。
元鼎元年夏五月，得鼎汾水上。〈注〉得宝鼎故，因是改元。
《广博物志》：张少平妻田氏，少平卒后，累年寡居。忽梦一人自天而下，因而怀孕。乃曰：无夫而孕，人闻弃我也。徙于代，依东方。五月朔旦，生一子。以其居代东方，名之东方朔。
《史记・武帝本纪》：泰一云阳注括地志云：汉云阳宫，在雍州云阳县北八十一里，有通天台，武帝以五月避暑，八月乃还。
《汉书・宣帝本纪》：本始元年五月，凤皇集胶东千乘。本始四年五月，凤皇集北海安丘淳于。
元康二年夏五月，诏曰：狱者万人之命，所以禁暴止邪，养育群生，也能使生者不恐，死者不恨，则可谓文吏矣。今则不然，用法或持巧心，析律贰端，深浅不平，增辞饰非，以成其罪。奏不如实，上亦亡繇知。四方黎民将何仰哉。二千石各察，官属勿用此人。
《史记・匈奴传》：五月，大会龙城，祭其先、天地鬼神。《后汉书・任文公传》：文公为治中从事。时大旱，白刺史曰：五月一日当有大水，宜令吏人豫为其备。刺史不听。文公独储大船。百姓或闻，颇有为防者。到其日，旱烈。文公急命促载，使白刺史。刺史笑之。日将中天，北云起，须臾大雨至，晡时，湔水涌起十馀丈，突坏庐舍。文公遂以占术驰名。
《宋书・符瑞志》：汉光武建武元年五月，京师有赤草生水涯。
《后汉书・明帝本纪》：永平十二年五月丙辰，赐天下鳏寡孤独，笃癃贫，无家属，不能自存者粟，人三斛。《章帝本纪》：建初元年夏五月辛卯，初举孝廉，郎中，宽博有谋任典城者，以补长相。
元和二年五月戊申，诏曰：乃者凤凰，黄龙，鸾鸟比集七郡，或一郡再见，及白鸟，神雀，甘露屡臻。祖宗旧事，或颁恩施，其赐天下吏爵，人三级。高年鳏寡孤独帛，人一匹。加赐河南女子百户牛酒，令天下大T五日。赐公卿已下钱帛各有差。赐博士员弟子见在太学者布，人三匹。
《东观汉记》：和熹邓太后永初二年，旱五月。朔，太后幸雒阳，省狱举冤。未还，澍雨大降。
《广川书跋・楚相叔孙敖碑》：汉延熹三年五月二十八日立，固始县令段君梦见，因故祠架庙堂屋，以存其后，故列于斯。
《后汉书・东夷传》：马韩常以五月，田竟，祭鬼神，昼夜酒会，群聚歌舞。舞辄数十人相随，蹋地为节。十月农功毕，亦复如之。
《蜀志・诸葛亮传》：五月渡泸，深入不毛。
《晋书・武帝本纪》：太康元年五月丁卯，荐酃渌酒于太庙。
《十六国春秋》：建熙七年五月，慕容炜下书曰：朕以寡德莅政，多违亢阳。三时光阴错绪，农植之辰而零雨莫降。其令有司彻乐，大官以菜食常供祭奠。既而澍雨。
《夏录》：真兴二年夏五月，雨鱼于统万。
《异苑》：元嘉四年五月三日，会稽馀姚钱v，夜出屋后，为虎所取。至一宫府，见一人凭几而坐，左右侍者三十馀人。谓曰：吾欲使汝知术数之法，故令虎迎汝，汝无惧也。留十五昼夜，语诸要术，尽教道之方。v受法毕，便遣令还。既得还家，大知卜占，无幽不验。
《南史・宋孝武帝本纪》：大明元年五月丙寅，芳香琴堂东西，有双橘连理。景阳楼上层西南梁棋间，有紫气。清暑殿西甍鸱尾，中央生嘉禾，一株五茎。改景阳楼为庆云楼，清暑殿为嘉禾殿，芳香琴堂为连理堂。《梁书・武帝本纪》：天监四年五月，建康县朔阴里生嘉禾，一茎十二穗。
《南史・梁武帝本纪》：天监五年五月，置集雅馆，以招远学。
《梁书・武帝本纪》：天监十年五月乙酉，嘉莲一茎三花，生乐游苑。
《魏书・灵徵志》：太祖天兴四年五月，魏郡斥丘县获白鹿。王者惠及下则至。
《北史・魏高祖本纪》：太和元年五月，车驾祈雨武州山。俄而澍雨大洽。
《魏书・陆睿传》：太和八年正月，睿与陇西公元琛，并持节为东西二道大使，褒善罚恶，声称闻于京师。五月，诏赐睿夏服一具。
《北史・魏高祖本纪》：太和十二年五月丁酉，诏：六镇云中河西，及关内郡，各修水田，通渠灌溉。
《魏书・高祖本纪》：太和十七年五月壬戌，宴四庙子孙于宣文堂，帝亲与之齿，行家人之礼。
《洛阳伽蓝记》：昭仪寺南宜寿里，段晖宅，地下时见五色光。于光所掘地，得金像一躯，高可三尺，有二菩萨趺坐。上铭曰：晋太始二年五月十五日，侍中书监荀助造。晖遂舍宅为光明寺。
《隋书・食货志》：开皇五年五月，工部尚书长孙平奏，令诸州百姓及军人劝课，当社共立义仓，收之目，随其所得，劝课出粟及麦，于当社造仓窖贮之，即委社司，执帐检校。若时或不熟，当社有饥馑者，即以此谷赈给。自是诸州储峙委积。
《北史・隋高祖本纪》：开皇十五年五月丁亥，制京官五品以上，佩铜鱼符。
《隋书・地理志》：汉中之人，每至五月十五日，必以酒肉相馈，宾旅聚会，甚于三元。
《西域传》：西突厥，每五月八日相聚祭神，岁遣重臣向其先世所居之窟致祭。
《唐书・选举志》：四门，学生，补太学、太学生、补国子学。每岁五月有田假。
凡选，有文武。文选，吏部主之。武选，兵部主之。皆为三铨。尚书、侍郎分主之。凡官员有数而署置过者，有罚。知而听者，有罚。规取者，有罚。每岁五月，颁格于州县。《百官志》：少府监中、尚书令，五月献绶带。
《老学庵笔记・唐高祖实录》：武德二年正月甲子，下诏曰：《释典》微妙，净业始于慈悲，道教冲齐至德，去其残暴。况乎四时之禁。毋伐卵，三驱之礼不敢顺从。盖欲敦崇仁惠，蕃衍庶物，立政经邦，咸率斯道。朕祗膺灵命，抚遂群生，言念亭育，无忘鉴寐。殷帝去网，庶踵前。齐王舍牛，实符本志。自今，每年正月、五月、九月，十直日并，不得行刑。所在公私，宜断屠杀。此三长月断屠杀之始也。
《唐会要》：武德三年五月，郇州献瑞石。有文曰：天下万年。
高祖武德八年五月乙巳，宴五品以上及外戚于内殿，赋诗赐Z。
武德八年五月三日，赤雀巢于殿门。宴五品以上。上颂者千馀人。
贞观八年五月七日，太宗初服翼善冠，赐贵臣进德冠。
显庆元年五月四日，史官修齐、梁、陈、周、隋五代志三十卷，太尉无忌进之。
显庆三年五月九日，以西域平，遣使分往康国、吐火罗国等，访风俗物产，及古今废置画图以进。令史官撰《西域图志》。
咸亨三年五月三日，始令京官四品职事，五品佩银鱼。是日，内出鱼袋，遍赐之。
《朝野佥载》：孙缥幽州都督。五月北征时，军师李处郁谏：五月，南方火，北方水，火入水必灭。绮淮印９没八万人。
《唐会要》：延载元年五月二十二日，内出绣袍，赐文武三品以上，铭襟背各为八字回文。
开元六年五月二十七日，置折冲府，每年一简点。开元八年五月，平原麦一茎两岐分秀。
《集贤注记》：开元十二年五月，沙门一行，于书院造黄道游仪，成，以进。一行初奉诏改修《历经》，以旧无黄道游仪，测候稍难。梁令瓒刻木作小样进呈，上令一行参考以为精密。始就院，更以铜铁为之，凡二年，功乃成，至是上之。上称善。
开元十五年夏五月，作十王宅，百孙院。
开元二十三年五月一日，宗子请率月俸，于兴庆宫建龙池，圣德颂以纪符命。
《异闻录》：唐天宝三载五月十五日，扬州进水心镜一面，纵横九寸，青莹耀日，背有盘龙，长三尺四寸五分，势如生动。元宗览而异之，进镜官扬州参军李守泰曰：铸镜时，有一老人自称姓龙名护。须发皓白，眉如丝，垂下至肩，衣白衫。有小童相随，年十岁，衣黑衣。龙护呼为元冥。以五月朔忽来，神采有异，人莫之识，谓镜匠。吕晖曰：老人家住近，闻少年铸镜，暂来寓。目老人解造真龙，欲为少年制之，颇将惬于帝意。遂令元冥入炉所，扃闭户牖，不令人到。经三日三夜，门户洞开，吕晖等二十人于院内搜觅，失龙护及元冥所在。镜炉前获素书一纸，文字小隶，云：镜龙长三尺四寸五分，法三才，象四气，禀五行也。纵横九寸，类九州分野。镜鼻如明月珠焉。开元皇帝圣通神灵，吾遂降祉斯镜，可以辟邪，鉴万物。秦始皇之镜，无以加焉。歌曰：盘龙盘龙，隐于镜中。分野有象，变化无穷。兴云吐雾，行雨生风。上清仙子，来献圣聪。吕晖等遂移镜炉置船中，以五月五日午时，乃于扬子江铸之。未铸前，天地清谧。兴造之际，左右江水忽高三十馀尺，如雪山浮江。又闻龙吟如笙簧之声，达于数十里。稽诸古老，自铸镜以来，未有如斯之异也。帝诏有司，别掌此镜。《唐会要》：大历十二年五月甲子，成都人郭远获瑞木一茎，有文，曰天下太平四字，献之。宰臣奉贺曰：至德之化，先贲草木。太平之时，遂形文字。望藏秘阁，付史馆。
贞元五年五月戊辰，宋州麦一茎九岐者百馀本。《通典》：贞元五年五月，敕：自今以后，诸色人中，有习三礼者，前资及出身人，依科目选例吏部考试；白身依贡举例礼部考试。
《旧唐书・德宗本纪》：贞元六年五月丙寅朔，上御紫宸受朝。上以是月一阴生，臣子道长，父子必以是朔面焉。故取朔日受朝。
《唐实录》：贞元十八年五月十八日，甘露降元和殿桐木、丁香木。
《元和志》：元和九年五月，诏：复于经略军城置宥州。置州之日，版筑之下，掘得釜二百五十四口，悉堪烹饪，散给诸营，以资军用。
《刘禹锡・踏潮歌序》：元和十年夏五月，终风驾涛，南海溢。南人云：踏潮也。率三岁一有之。
《唐会要》：元和十五年五月，临碧院使奏：寿昌殿南，获白鹿。
长庆元年五月，飨太庙。毕，出朱雀门中路，日抱珥五色。宰臣称贺。
太和二年五月，帝纂集尚书中君臣事迹，命工图写于太液亭，朝夕观览。
太和九年五月，御集春秋左氏列国经传三十卷。《玉海》：唐僖宗五月八日诞，为应天节。
《名胜志》：新都县西南十五里，繁阳山中，有麻姑洞。光化二年五月四日，山土摧落，洞门自开。时人咸云：洞开即年丰物贱。后果远近丰稔。
《前定录》：庞严为衢州刺史，到郡，忽梦二僧，曰：余有先知，故来相告。严问：当为何官。曰：类廉察而无兵权，有土地而不出畿内。曰：当何日去此。曰：来年五月二十三日。及明年春，有除替，行有日矣，廉使元稹，请候交割，竟以五月二十三日发。后为京兆尹。
《酉阳杂俎》：道流陈景思，说敕使齐日升养樱桃，至五月中，皮皱如鸿柿不落，其味数倍。人不测其法。西域以五月为岁。每岁日，鸟浒河中有马出，色如金，与火祆祠，铜马嘶相应，俄复入水。
《秦中岁时记》：端午前二日，东市谓之扇市，车马于时特盛。
《H史》：建隆三年五月，诏增修大内。时太岁在戌，司天监以兴作之禁，移有司，毋缮西北隅。艺祖按视，见之，怒，问所繇。司天以其书对，上曰：东家之西，即西家之东，太岁果何居焉。即日一新之。
《玉海》：乾德元年五月十四日，增修宫阙，凡规为制度，并上指授。既成，坐寝殿中，令洞开诸门，皆端直通豁。谓左右曰：此如我心，少有邪曲，人皆见之。
《儒林公议》：成都诸葛武侯祠前，有大柏，围数丈。唐末渐枯，不复生，然亦不敢伐之。皇朝乾德五年夏五月，枯柏再生，新枝笼云，并枯干并存，若虬龙之形。《宋史・刑法志》：开宝二年五月，帝以暑气方盛，深念缧系之苦，乃下手诏：两京诸州，令长吏督狱掾，五日一检视，洒扫狱户，洗涤械。贫不能自存者，给饮食。病者，给医药。轻系即时决遣，毋淹滞。自是，每仲夏，申敕官吏，岁以为常。
《玉海》：太平兴国五年五月己酉，郑州言修东岳祠宇，穿土得玉杵臼以献。
太平兴国九年五月，赐臣僚时服，自是岁以为常。《宋史・礼志》：太宗太平兴国九年五月二日，出南薰门观稼，召从官列坐田中，令民刈麦。咸赐以钱帛。《玉海》：太平兴国九年五月，内出玉津园瑞莲一盆，示辅臣花与叶，悉合欢而生。
雍熙二年五月癸酉，凤翔府言，岐山县周公庙有泉忽涌出。耆旧相传，时平则流，世乱则竭。唐安史之乱，泉竭。至大中年，复流，号德润泉。自后又涸。今忽涌，清澄甘洁，甚异于常，因图之以进。
淳化五年五月十九日庚午，上临轩亲选郭69等四人，并为常参官，仍给印纸。令满秩日，自赍于御前，较其课最。
至道元年，冯翊民李元真，献《养蚕经》一卷。五月十九日甲子，上观之，以不忘本业，留书禁中，赐钱万。《宋实录》：至道二年五月丙午，上飞白书数幅以示近臣，字皆广袤盈尺。先赐宰相吕端一幅，侍臣因竞前争取，上曰：刘洎煮床，正如此矣。
《宋史・五行志》：咸平元年五月，抚州王羲之墨池水色变黑如云。
《燕翼贻谋录》：真宗景德元年五月七日，白州有凤凰三，自南入城。众禽周绕至万岁寺前，栖高木上，身如龙，长九尺高五尺，其文五色，冠如金盏。州画图来献。《玉海》：景德二年五月二十日丁卯，种放赐告游嵩山，宴群臣资政殿，饯之，赐放七言诗，令属和。从臣皆赋。复赐会于秘阁王钦若之直庐。
大中祥符三年五月二十八日，召辅臣于崇政殿北廊，观中使任文庆于茅山郭真人池中所获龙。长二寸许，极细鳞，腹如玳瑁，手中仰覆无惧。帝作观龙歌。复送茅山池中。
吴山伍子胥祠，大中祥符五年五月乙未，诏神实主洪涛R捍患，封英烈王。
大中祥符五年五月戊子，以苑中金华殿所种麦，示辅臣，复作歌以赐。癸未，幸京城南，观刈麦种稻，作观稼七言诗，赐近臣。属和。
大中祥符六年五月辛丑，国子监御书阁，有赤光上烛。
《湘山野录》：张乖崖成都还，日封一纸轴付僧文鉴大师者，上题云：请于乙卯岁五月二十一日开。后至大中祥符八年，当其岁也。时凌侍郎策知成都。文鉴至，是日持见凌公，曰：先尚书向以此嘱某，已若干年。不知何物也。乞公开之。洎开，乃所画野服携筇黄短褐一小真也。凌公奇之，于大慈寺阁龛以祠焉。
《玉海》：天圣三年五月十二日癸巳，幸南御庄，观刈麦。遂幸玉津园，燕群臣。闻民舍机杼声，赐织妇茶Z。景v二年五月七日，李照言新钟磬将成，若丝竹笙竽，止依旧制，则音韵难和。请并造雅乐八音新器，以备献飨。从之。
《宋史・五行志》：景v四年五月，滑州灵河县民黄庆家蚕自成被，长二丈五尺，阔四尺。
《玉海》：景v四年五月二十五日丙寅，御化成殿，以芝草生于殿楹，召辅臣两制等观。帝作瑞芝五言诗赐宰臣。
庆历四年五月十一日，幸国子监，谒文宣王。有司言，旧仪止肃揖，而上再拜。幸玉津园观稻燕，从臣射于园中，上中的者九。
皇v元年五月十五日丙午，召近臣幸后苑宝岐殿，观刈麦。谓辅臣曰：朕新创此殿，不欲植花卉为游观之所，民以粒食为先，而岁种麦于此，庶知稼穑之不易也。
《宋史・五行志》：皇v三年五月，彭山县上瑞麦图，凡一茎五穗者数本。帝曰：朕尝禁四方献瑞，今得西川麦秀图，可谓真瑞矣。其赐田夫束帛以劝之。
《玉海》：皇v五年五月二十六日，诏：两制两省台谏三馆带职，省府、推判、官等次对，言事直言无隐。
治平三年五月二十二日，司天言少微星体明润。占曰：贤士举，忠臣用，辅佐出。
熙宁三年五月六日，御观稼殿，召辅臣观麦。
元丰七年五月二十二日，封孟子邹国公，与颜子并配，而荀扬，韩子并封伯爵，列于从祀。
元v三年五月十六日，御崇政殿，召辅臣观知广信军赵振所上阵图，及其子瑜试武艺，左右驰射，括双箭，蹶强弩，击剑盘槊，凡二十七技，中选八九。帝称善。诏振升殿策问方略。x门祗候，瑜右班殿直。《宋史・五行志》：元v六年五月，北海县蚕自织，如绢成领带。
《老学庵笔记》：元v七年，哲庙纳后用，五月十六日，法驾出宣德门，行亲迎之礼。初，道家以五月十六日为天地合日，夫妇当异寝，违犯者必夭死。故世以为忌。当时太史选定，乃谓人主与后，犹天地也，故特用此日。将降诏矣，皇太妃持以为不可，上亦疑之。宣仁独以为，此语，俗忌耳，非典礼所载。遂用之。其后诏狱既兴，宦者复谓：若废后，可弭此祸，上意益不可回矣。《玉海》：元v七年五月十八日，吏书王存言：文德殿视朝，免侍从官转对，专责以朝夕论思之效。从之。《宋史・哲宗本纪》：绍圣元年五月甲辰，罢进士习试诗赋，令专二经，立宏词科。
《志林》：绍圣二年五月望日，敬造真一法酒。成，请罗浮道士邓守安拜奠北斗真君。将奠，雨作。已而清风肃然，云气解，月星皆见，魁杓明爽。彻奠，阴雨如初。谨稽首拜手，而记其事。
《玉海》：大观元年五月九日甲午，诏令大晟府颁新乐于天下。
《宋史・高宗本纪》：大观元年五月乙巳，生东京之大内，赤光照室。
《徽宗本纪》：政和元年五月丁亥，解池生红盐。
《礼志》：政和三年，以五月十二日祭方丘日，为宁贶节。《玉海》：政和五年五月二十六日，定贡士射仪。
《东观馀论》：政和丁酉岁五月二十一日，于丹阳城南暴旧书，得此鸡林。小纸一卷，已为人以郑卫辞书盈轴矣。窃叹其远物而所书未称。顾纸背，尚可作字，因以索《靖体草书急就章》一卷藏于家。
《燕翼贻谋录》：宣和元年五月甲申，封列R寇冲虚观妙真君庄周微妙元通真君。
《宋史・礼志》：建炎元年五月，宰臣等上言，请以五月二十一日为天申节。诏曰：朕承祖宗遗泽，获托士民之上求，所以扶危持颠之道，未知攸济。念二圣銮舆在远，万民失业，将士暴露，夙夜痛悼，寝食几废。况以眇躬之故，闻乐饮酒以自为乐乎。非惟深拂朕志，实增感于朕心。所有将来天申节，百官上寿常礼，可令寝罢。至是，止就佛寺启散，祝寿道场。诣x门或后殿，拜表称贺。
《方舆胜览》：南丰县有丽禾石。宋绍兴四年五月十日，风雨昼合，雷震石上，拆裂成大字，纵横交互不可识。乃镂板传观。有道人辨之曰：此介嘉黍稷字也。既得其译，竞熟视之，果然。自是郡境屡丰。
《玉海》：绍兴十四年，淮东漕臣言：楚州盐城于五月二十五日乙亥，海水澄清。宣付史馆。十五年，撰沧海澄清曲。
绍兴二十五年五月，芝草生于太庙仁宗室柱，九茎连叶。宰臣率百僚观之，表贺有司，请绘于郊祀华旗。《销夏》：淳熙三年五月二十一日，天申节。先十日，驾诣德寿宫进香，并进奉银五万两、绢二十疋、钱五万贯、度牒一百道、绿匣二百个。上佥云：臣御名谨进。令幕士安顿寝殿前，候阁长到宫，移入殿上，并铺放进奉七宝金银器皿等。十二日，皇后到宫进香。排日，皇太子，太子妃，并大内职典等进香。至日卯时，驾率皇后、太子、太子妃、文武百官并诣宫，上寿驾至小次降辇，太上遣本宫提举官传旨，减拜行礼。上回奏上感圣恩，容臣依礼上寿。太上再命减。十拜俟，太上升殿，皇帝起居拜舞如仪，率皇后、百官上酒。乐作，卫士山呼。驾兴入幄，次少歇。乐人再排立，殿上降帘，太上再坐。太后率皇后、太子妃上寿，六宫次第，起居礼毕，退。上侍太上过寝殿，进早膳。太上令宣唤吴郡王等官前来伴话。上侍太上同往射厅看百戏。依例宣赐。再入幄，次少歇。上遣阁长奏知太上，午时三刻，恭请赴坐。驾赴德寿殿，排当，皇帝以下，并簪花侍宴。至第三盏，太上遣内侍，请官家免花帽，束带，卸上盖衣官里。回奏，上感圣恩，又免皇后大冠，皇太子穿靴。并谢恩。讫，太上泛赐皇太子，累金嵌宝盘盏，紫罗紫纱。南北内互赐承应人目子钱。主管禁卫官，率禁卫等人于殿门谢恩。又入，次少歇约一刻。再请太上至乐堂再坐。教坊大使回：正德进新制万岁兴龙乐曲破对舞，各赐银绢有差。又移燕清华，看蟠松。宫嫔五十人皆仙妆，奏清乐，进酒，并衙前呈新艺。约至五盏，太上赐官里御书急就章并金刚经。官家亦进御书真草千文。太上看了甚喜。云：大哥近来笔力甚进。上起谢。同皇太子步至蟠松下，看御书诗。再入，太上宣索翡翠鹦鹉杯，官里与皇后亲捧杯进酒。太上曰：此是宣和间外国进到，今以赐皇帝。上谢恩。时太上官家并已七八分醉，遂再服。上盖率皇后、太子谢恩。宣平辇近里升辇，太上宣谕知省云：官家已醉，可一路小心照管。知省等领旨，还内来。早上遣知省至宫，恭问二圣起居。并奏：欲亲到宫谢恩。太上就令提举往问兴居，并免到宫礼。
《玉海》：庆元元年五月十七日，布衣姜夔进鼓瑟制度乐书三卷，送太常看详。
《宋史・礼志》：宁宗庆元五年五月，赐新及第进士曾从龙以下，闻喜宴于礼部贡院。上赐七言四韵诗。秘书监杨王休以下，继和以进。自后每举并如之。
《名胜志》：鄱阳县北车门村宋庆元，六年五月，村人曹氏屋上生白莲花，高二寸、阔三倍之。次日化为菊。《玉海》：宋恭圣仁烈杨皇后五月十六日诞，为嘉庆节。《元史・食货志》：大德八年，定例：每年以河间盐，令有司，于五月预给京畿郡县之民。至秋成，各验盐数，输草以给京师秣马之用。
《泰定帝本纪》：泰定二年五月，置谏议书院于昌平，祀唐刘。
《真腊风土记》：五月迎佛水，聚一国远近之佛，皆送水与国主洗身。陆地行舟，国主登楼以观。
《续文献通考》：明初，都城隍之神，岁以五月十一日为神之诞辰。及万寿圣节，各遣官致祭。
汉寿亭侯关公庙，五月十三日，遣太常寺官祭。《宁波府志》：正统元年五月六日午时，天花如雨，飞满庭中。其形若米，其色如玉，积深尺馀，七日始化。《宦游纪闻》：弘治辛酉仲夏二日夜分，古渝城上忽白光映天。见者惊异，争起视之。但见渝水明耀，浮光烛天而已。次早验之，宛如豆汁，逾三日始澄澈。
《续文献通考》：嘉靖四十三年五月十八日，得瑞桃。是日，内畜玉免生二子。阁臣徐阶等上贺表。
《西吴枝乘》：五月夏至前五日，吴兴太湖中，白鱼向湖侧浅水菰蒲之上产子，民得采之。随时贡于洛。《帝京景物略》：五月一日至五日，家家妍饰小闺女，簪以榴花。曰：女儿节。
《北京岁华记》：五月朔日至旬，杪女儿艳服，带花满头。五日前，民间不得市苏州席子。
《名胜志》：归安县弁山，有黄龙洞，旧名金井洞。洞顶出泉，名金井泉。窦穴深邃，莫窥其际。五代梁贞明初，黄龙见于洞，故更今名。吴越王因立祥应宫以祀之。今制，五月二十日，有司致祭。
仲夏部杂录
《左传》：岁在降娄，降娄中而旦。〈注〉降娄，奎娄也。周七月，今五月。降娄中而天明。
《易飞候》：五月有云，大如盖十馀。此阳水之气，必暑有⒄摺
《春秋佐助》：期缪公即位，仲夏大寒，冰错乱也。
《史记・天官书》：敦岁，岁阴在午，星居酉。以五月与胃昴毕晨出，曰开明，炎炎有光，偃兵惟利公王，不利治兵。其失次，有应见房，岁早旱晚水。
《淮南子・天文训》：北斗之神，有雌雄。五月合，午谋刑。《说林训》：鼓造辟兵，寿尽，五月之望。〈注〉鼓造，谓袅，一曰虾蟆。五月望，作枭羹，亦作虾蟆羹。
《白虎通・五行篇》：五月，律谓之蕤宾，何。蕤者下也，宾者敬也。言阳气上极，阴气始宾敬之也。
《论衡・率性篇》：阳遂取火于天，五月丙午，日中之时，消五石，铸以为器，磨砺生光，仰以向日，则火来。至此真取火之道也。
《雷虚篇》：五月阳盛，故五月雷迅。《月令章句》，自井十度至柳三度，谓之鹑首。之次芒种，居之秦之分野。
《博雅》：月内有三卯，宜稻及大小豆。无则宜早豆。五月大，种瓜不下。五月小，种秧必须早。五月小，瓜果吃不了。
《徐畅祭记》：五月麦熟，荐新作，起漱白饼。
《陆机要览》：昔羽山有神人焉，逍遥于中岳，与左元放共游蓟。子训所坐欲起，子训应欲留之。一日之中三雨。今呼五月三雨，为留客雨。
《抱朴子・煮涉篇》：《金简记》云：以五月丙午日，日中，捣五石，下其铜。五石者，雄黄、丹砂、雌黄、矾石、曾青也。皆粉之，以金华池浴之，内六一神炉中。鼓下之以桂木烧为之，铜成，以刚炭之，令童男童女进火，取牝铜，以为雄剑；取牡铜，以为雌剑。各长五寸五分，取土之数，以厌水精也。带之以水行，则蛟龙、巨鱼、水神不敢近人也。
《虞喜・志林》：古人铸刀，以五月丙午，取纯火精以协其数。故王粲铭曰：相时阴阳，制此利兵。
《南方草木状》：杨梅，其子如弹丸，正赤，五月中熟。熟时似梅，其味甜酸。
《南越志》：日南五月，立表望之，日在表北，景居南。《三礼义宗》：五月芒种为节者，言时可以种有芒之谷。故以芒种为名。
《南史・刘之遴传》：班固所撰《汉书》真本，之遴与张缵等参校异同，录其异状数十事。大略云：古本称永平十六年五月二十一日己酉，郎班固上。而今本无上书年月日。
《名医别录》：长寿，味甘，温无毒，主轻身益气明目。生山野道中，穗如麦，叶如艾，五月。
蛇蜕，生荆州川谷及野田。五月五日十五日取之，良。《魏书・律历志》：五月，大有、家人、井、咸、ァ
《水经注》：耒阳石垆塘，塘池八顷，其深不测。有大鱼常至。五月辄一奋跃，水涌数丈，波襄四陆。细鱼奔迸，随水登岸，不可胜计。
丹水出丹鱼，先夏至十日，夜伺之，鱼浮水侧，赤光上照如火，网而取之。割其血以涂足，可以步行水上，长居渊中。
《齐民要术》：种麻，夏至前十日为上时，至日为中时，后十日为下时。
崔曰：五月多作L，以供出入之粮。
《南方记》曰：州树，野生二月，花色仍连著实五六，及握煮，如李子，五月熟。剥核，滋味甜。出武平。
《旧唐书・西戎传》：党项羌，在古析支之地，气候多风寒，五月草始生。
《梁四公记》：扶桑之蚕，长七尺，围七寸，色如金，四时不死。五月八日，呕黄丝，布于条枝，而不为茧。脆如。烧扶桑木，灰汁煮之，其丝坚韧，四丝为系，足胜一钧。《本草拾遗》：江淮以南，地气卑湿，五月尤甚。过此节以后，皆须曝书画。梅雨沾衣便腐黑，浣垢如灰汁，有异他水。但以梅叶汤洗之，乃脱。
《大衍日度议》：五月节，日在舆鬼一度半参，去日道最远。以浑仪度之参体，始见肩股，犹在浊中房星正中。故曰：五月参则见。
《造化权舆》：潮者，阴阳之气所激。五月无潮，阴气微也。八月最大，则阴盛也。
《种树书》：种莲，用五月二十日移，深种。莲柄长者，以竹杖挟之，无不活者。
《酉阳杂俎》：齐暾树，出波斯国，亦出拂H国。长二三丈，皮青白，花似柚，极芳香。子似羊桃。五月熟，西域人压为油，以煮饼果，如中国之用巨胜也。
龙阳县裨牛山南，有青草槐，丛生，高尺馀，花若金灯，仲夏发花。
《周易集解》：侯果曰：五月，天行至午，阳复而阴升也。《续博物志》：俗讳五月上屋。言五月人蜕，上屋见影，魂当去。
《宋史・河渠志》：五月瓜实延蔓，谓之：瓜蔓水。
《谈苑》：江南民言，芒种雨，百姓苦。盖芒种须晴明也。《嘉v本草》：金星草，喜生背阴石上净处，及竹箐中少日色处，或生大木下，及背阴古瓦屋上。叶长一二尺，背生黄星点子，两两相对，色如金，因得金星之名。其根盘屈如竹根，而细折之有筋。五月和根采之，风乾用。
《懒真子录》：芒种，五月节。种该数类之种，谓之有芒者，麦也。至是当熟矣。《周礼》稻人泽草所生，种之芒种。注云：泽草之所生，其地可种。芒种，芒种稻麦也。过五月节，则稻不可种。所谓芒种五月节者，谓麦。至是而始，可收稻。过是而不可种也。
《菊谱》：五月菊花，心极大，每一须皆中空，攒成一团，伦雍彀祝单叶绕承之，每枝只一花，茎二寸，叶似筒蒿，夏中开。
夏万铃，出~州，开以五月，紫色，细铃，生于双纹大叶之上。
《图经》：池州俗以五月二十九日、三十日为分龙节，雨则多大水。
《图经本草》：合欢，夜合也。其叶至暮而合，故一名合昏。五月花发，红白色，瓣上若丝茸然。
防风，五月开，细白花，中心攒聚作大房，似莳萝花，实似胡荽子而大，根土黄色，与蜀葵根相类。
《云笈七签》：仲夏，火气渐壮，水力衰弱，宜补肾助肺，调理胃气以顺其时。
《埤雅》：五月谓之分龙雨，夏多雨，龙各有分域。
自江以南，五月雨谓之送梅，转淮而北则否。
《梦溪笔谈》：五月，草木茂盛，逾于初生，故曰胜先。《岳阳风土记》：岳州，五月十三日，谓之龙生日，可种竹。《避暑录话》：世言五月十三日为竹醉可移。不必此日，凡夏皆可移也。
《政和本草》：菊花，南阳郦县最多，有白菊，茎叶都相似，唯花白。五月取之，主风眩，能令头不白。
《曲洧旧闻》：]，西北人呼为51子。有两种，早熟者与麦相先后。五月间熟者，郑人号为麦争场。
《老学庵笔记》：舅氏唐居正意文学气节，为一时师表。建炎初，避兵武当山中，病殁。遗文散落，无复存者。独滁州汉高帝庙碑阴尚存。今录于此。滁之西曰：丰山有汉高帝庙，或云汉诸将追项羽，道经此山。至今土俗以五月十七为高帝生日，远近毕集，荐ヵ焉。某常从太守侍郎曾祷雨于庙，因读庭中刻石，始知昔人相传，盖以五月十七为高帝忌日。按《汉书》，高帝十三年四月甲辰，崩于长乐宫。五月丙寅，葬长陵。疑五月十七日，必其葬日，又非忌日也。以历推之，自上元甲子之岁，至高帝十二年四月晦日，凡积一百九十三万六千三百六十三年二千三百九十四万九千五百九十一月七亿七百二十四万六千八百十五日，以法除之，算外，得五月朔己酉十七日乙丑，则丙寅葬日，乃十八日也。《班固记》：汉初，北平侯张苍所，有颛帝历，晦朔月，见弦望满亏多非。是故先帝九年六月乙未晦，日食。夫日食必于朔，而此食于晦，则先一日矣。岂非丙寅乃当时十七日乎。不然，岁月久，传者失之也。遂以告公，命书其碑阴。绍圣二年五月旦记。《癸辛杂识》：凡插瑞香者，于芒种日，折其枝，枝下破开，用大麦一粒置于其中，并用乱发缠之，插于土中，勿令见日，日以水浇灌之，无不活。
芒种后，壬日入梅。壬日所种花草，虽至难活者，亦皆活，申日亦可。
菖蒲花，候结子，老收之。至梅月，用米饮，同子嚼碎，喷在大炭上，则自然生苗，极细可爱。
《笋谱》：天目笋，五月生，其色黄，出天目山。端午后，方采鬻。
《云谷杂记》：《月令・仲夏》云：令民毋艾蓝以染，毋烧灰。郑氏注，为伤火气也。火之气于是为盛，火之灭者为灰。按文全无义理，若谓伤火气，故仲夏之月，令民毋得烧灰，则当若古者太原寒食不举火。然后可是。可一笑耳。季秋乃有草木黄落，乃伐薪为炭之语。意灰字必是炭字。但无他据，未敢断。以为是后读《吕不韦春秋》十二月记。仲夏云：无刈蓝以染，无烧灰。高诱注：草木未成，不欲夭物。季秋云：草木黄落，乃伐薪为炭。注：草木节解，斧入山林，伐林作炭。详二注：其义甚晓然，则灰当为炭，无可疑已。灰炭二字相类，一时书写之误。郑氏注书之时，略不致审遽，任意为解，殊可恨。不韦之书，汉人于文字间，多所引用，非特记礼者取以为月令，于班固律历志中，伶伦取竹O谷等事，皆本其书。今人罕读之，惜哉。
《野客丛谈随笔》云：《齐书》：高洋谋篡魏，其臣宋景业言，宜以仲夏受禅。或曰：五月不可入官，犯之不终于其位。景业曰：王为天下，无复下期，岂得不终其位。乃知此忌，相承已久，不晓其义。仆观前汉张敞为山阳太守，奏曰：臣以地节三年五月视事。其言如是，则知前汉之俗，未尝忌五月也。然张敞在山阳，监护骄贺，其责甚难，卒以无事。其后徵为胶东相，亦不闻有凶横之说。又观后汉朔方太守碑云：延嘉四年九月乙酉，诏书迁衙，令五月正月到官。乃知拘忌之说，起于两汉之后。然又观《独孤及集》，有为舒州到任表曰：九月到州讫。乃知唐人亦有不忌九月者。因考诸州唐人题名，见不避正五九处亦多。
《南海古迹记》：卢循故城，在番禺城南小洲。俗采鱼蛎藤竹。又有龙户，一曰户，五月一日禁水，户旧不设网罟。
《学圃杂疏》：建兰，盛于五月，其物畏风、畏寒、畏鼠、畏蚓、畏蚁。其根甜，为蚁所逐。养者常以木奁隔之，不令得缘人。
《瓶史月表》：五月花盟主：石榴、番萱、夹竹桃。花客卿：蜀葵、乐阳花，午时红。花使令：川荔枝、栀子花、火石榴、孩儿菊、一丈红、石竹花。《花历》：五月，榴花，照眼萱北乡夜合始交，檐葡有香锦葵，开山丹W。
《月令演》：五月地腊〈五日〉皓齿曲。　竹醉〈十三〉天地合〈十六〉祓祭〈夏至〉分龙。〈晦日〉
《海外索隐》：土铁，一名泥螺。出南田者佳。五月梅雨收制。
《近峰闻略》：小满，芒种，说者不一。按《周礼》稻，人泽草所生，种之芒种。注云：种之芒种。谓此地宜稻麦。麦有芒刺者，盖至是麦，未可收。过是则可收矣。士人乐明远曰：小满四月中，谓麦气至此方小满而未熟也。芒种五月节者，芒种而收麦也，至是方当熟矣。
《二酉委谭》：五月十二日，归自郡城，夜卧惫甚，恶闻蚊声，不寝久之。街鼓欲动，始得帖寝。忽窗外淙淙，于时望雨，不啻调饥。竹床布衾，半醒半卧，呼侍儿背。听之觉倦态尽苏，检点胸中，略无一事，唯课儿作文题，已先一夕出矣。为复展转间，闻老妻唤声，盖督课僮婢受黄梅水，采茉莉花耳。又作此不急之务，一笑，披衣而起，盥栉焚诵毕，出坐心远堂中，命笔伸纸，作数行记之。
《田家五行》：朔日值芒种，六畜灾。
五月十三连夜雨，来年早种白头田。
《农政全书》：夏菘菜，五月上旬撒子，粪水频浇，密则芟之。
凡梅花跗蒂，皆绛紫色。惟绿萼梅，纯绿枝，梗亦青，实大。五月熟。
《本草纲目》：夏枯草，一名乃东。冬至后生，五月枯。蚱蝉，生杨柳上，五月采。弘景曰：蚱蝉哑。蝉，雌蝉也，不能鸣。
牡荆，树大如碗，其木心方，其枝对生，一枝或五叶，或七叶。五月杪间开花，成穗，红紫色。其子有白狡す之。
文光果，出景州，形如无花果，肉味如栗。五月成熟。_子，生水田中及下湿地，叶似稻，但差短稍，头结穗，彷佛稗子穗，其子如黍粒大，茶褐色，捣米煮粥、炊饭、磨面皆宜，山东、河南五月种之。
《群芳谱》：使君子，一名留求子，其茎作藤，绕树而上，叶青如五加叶，五月开五瓣花，一簇一二十葩，初淡红，久乃深红色，轻虚如海棠。作架植之，蔓延若锦。枣，一名木蜜，皮粗，叶小，面深绿色，背微白，发芽迟，五月开小花，淡黄色，落花后即结实。
《续文献通考》：河东盐，出解州盐池。每岁五月，场官伺池盐生结，令夫搬ρ位āＦ浞ū刂悼貉簦池盐方就，或遇阴雨，则不能成。
仲夏部外编
《神仙传》：括苍山有学道者平仲节，河中人，受师宋君，存心镜之道，具百神，行洞房事。如此积四十五年中，精思，身形更少，体有真气。晋穆帝永和元年五月一日，中央黄老遣迎，即日乘云驾龙，白日升天。今在沧浪云台。

[book_title]岁功典第五十一卷
端午部汇考
《后汉书》礼仪志
五月五日，朱索五色，印为门户，饰以难，止恶气。
《风俗通义》五Z丝
五月五日，以五Z丝系臂，辟兵及鬼，令人不病瘟。
菹龟角黍
先节一日，以菰叶裹黏米栗枣，以灰汁煮，令熟。节日又煮肥龟，令极熟，去骨，加盐、豉、麻蓼，名曰：菹龟黏米。一名粽，一名角黍。盖取阴阳包裹之象也。龟，甲表肉里，阳外阴内之形，所以赞时也。
《续齐谐记》五花丝粽
屈原五月五日投汨罗水，楚人哀之。至此日，以竹筒子贮米，投水以祭之。汉建武中，长沙区曲，忽见一士人，自云三闾大夫。谓曲曰：闻君当见祭，甚善。常年为蛟龙所窃，今若有惠，当以楝叶塞其上，以Z丝缠之。此二物，蛟龙所惮。曲依其言。今五月五日作粽，并带楝叶五花丝，遗风也。
《齐民要术》五日合药
五月五日，合止痢，黄连丸，霍乱丸，采葸耳，取蟾蜍及东行蝼蛄。
〈注〉葸耳蟾蜍，可合血，疽疮药。蝼蛄有刺，治去刺，疗产妇难生，衣不出。
《荆楚岁时记》五日事考
五月五日，四民并蹋百草，又有38百草之戏。采艾以为人，悬门户上，以禳毒气。
按宗测字：文度尝以五月五日，鸡未鸣时，采艾，见似人处，揽而取之，用灸有验。《师旷占》曰：岁多病，则艾先生。
是日竞渡，采杂药。
按：五月五日竞渡，俗为屈原投汨罗日，伤其死，故并命舟楫以拯之。舸舟取其轻利，谓之飞凫。一自以为水军，一自以为水马。州将及土人，悉临水而观之。邯郸淳曹娥碑云：五月五日时，迎伍君，逆涛而上，为水所淹斯。又东吴之俗，事在子胥，不关屈平也。《越地传》云：起于越王勾践，不可详矣。是日竞采杂药。《夏小正》：此月蓄药，以蠲除毒气。
以五Z丝系臂，名曰辟兵，令人不病瘟。又有条达等织组杂物，以相赠遗。
按：仲夏，茧始出，妇人染练，咸有作务。日月星辰，鸟
兽之状，文绣金缕，贡献所尊，一名长命缕，一名续命缕，一名辟兵缯，一名五色丝，一名朱索，名拟甚多。青赤白黑以为四方，黄为中央，襞方缀于胸前，以示妇人计功也。
《辽史》礼志
重午仪，至日，臣僚昧爽赴御帐，皇帝系长寿Z缕，升车坐引，北南臣僚，合班如丹墀之仪。所司各赐寿缕，揖臣僚，受再拜，引退，从驾至膳，所酒三行。若赐宴，临时听敕。
《岁时杂仪》：五月重五日午时，采艾叶和绵著衣七事，以奉天子。北南臣僚，各赐三事，君臣宴乐。渤海膳夫进艾糕，以五Z丝为索，缠臂，谓之合欢结。又以Z丝宛转为人形，簪之，谓之长命缕。《国语》谓：是日，为讨赛咿，讨五赛，咿月也。
《金史》礼志
拜天，金因辽旧俗，以重五、中元、重九日行拜天之礼。重五于鞠场，中元于内殿，重九于都城外。其制，刳木为盘，如舟状，赤为质，画云鹤文。为架，高五六尺，置盘其上，荐食物其中，聚宗族拜之。若至尊，则于常武殿筑台，为拜天所。重五日质明，陈设毕，百官班俟于鲁±滞つ希皇帝靴袍乘辇，宣徽使前导，自鲁∧厦湃耄至拜天台，降辇至褥位。皇太子以下百官，皆诣褥位。宣徽赞：拜，皇帝再拜。上香，又再拜。排食抛盏毕，又再拜，饮福酒。跪饮毕，又再拜。百官陪拜，引皇太子以下先出，皆如前导引。皇帝回辇至幄次，更衣，行射柳、击轮戏，亦辽俗也。金因尚之。凡重五日，拜天礼毕，插柳、鲁∥两行，当射者以尊卑序，各以帕识其枝，去地约数寸，削其皮而白之。先以一人驰马前导，后驰马以无羽横镞箭射之。既断柳，又以手接而驰去者，为上。断而不能接去者，次之。或断其青处，及中而不能断，与不能中者，为负。每射必伐鼓，以助其气。已而击拢各乘所常习马，持鞠杖。杖长数尺，其端如偃月。分其众为两队，共争击一隆Ｏ扔鲁∧狭⑺桓，置板，下开一孔为门，而加网为囊，能夺得鞠击入网囊者为胜。或曰：两端对立二门，互相排击，各以出门为胜。伦葱∪缛，以轻韧木枵其中而朱之。皆所以习跷捷也。既毕，赐宴，岁以为常。
《武陵竞渡略》竞渡考
竞渡事，本招屈，实始沅湘之间。今洞庭以北，武陵为沅以南，长沙为湘也。故划船之盛甲海内，盖犹有周楚之遗焉。宜诸路仿效之者，不能及也。旧制四月八日，揭篷打船。五月一日，新船下水，五月十日、十五日划船赌赛。十八日，送标讫，便拖船上岸。今则兴废早晚不可，一律有五月十七八打船，廿七八送标者，或官府先禁后弛，民情先鼓后罢也。俗语好事失时者，云打得船来，过了端午，至今不足为诮矣。
船一以杉木为之，取其性轻易划，得燥木为龙骨，尤妙。一船司命，全在龙骨。生梗桡软，使船不进，皆龙骨病也。其次在25篾，以麻扎竹相续为之，绕船首尾，急束数十番，然后互相穿度勾绞如织。此一船之筋，以前后促紧如弓梢，船行身不动为良，否即水易败也。
船式长九丈五尺，最为中制。过长有十一丈五尺者。短至七丈五尺止。此武陵郡中船也。俗说长船短马，大意以坐桡多者为胜，实不尽然。有长之驽缓，不及短之精悍者。其他湖泊溪港所在，有船短不及式，或时饰他船水嬉而已，赌赛无取焉。
凡船决赌，以选桡为第一义，桡手俱出江南打鱼家。以姓著者，曰段家、芮家。以地著者，曰，德山，德山港。其人谓之水老鸦，狎巨浪如枕席者也。凡散桡皆以银米，先期占，募健儿，至期挑选用之。有畏生事不上船，及妇惜夫不听募者，须红布三五尺可得，亦犹款胡，用脂粉之属焉。一种江头给之人，抱瓮灌圜，不以渔为业，其桡轻小无力，谓之菜桡子，咸黜不用。凡选桡法，先遣两桡共一船，相背而划，以知强弱，谓之两头忙。复合十馀桡，分左右翼，急划数转如盘蚁，封，以观整乱，谓之涡儿漩。大抵左桡难于右桡，犹射左右开弓之有钝利也。
船以25为中线，虚缚船上。25前后立者，头梢二人。25中立者，旗鼓拍板三人。和25不拘人数，多不过四五，少或无之。25下施横木，约二尺许，一枚如梯桄子，相次左右坐桡处也。船过十一丈，可坐八十桡。九丈者，六十馀桡。七丈者，四十馀桡。行船以旗为眼，动桡以鼓为节，桡齐起落，不乱分毫，乱者黜之，谓搅酱手。与桡相应，惟拍板声最妙，如出桡间，响戛空水，诸处不用拍板，惟武陵为然，或代以金，失之愈远。
和25一名和桡，刘禹锡《竞渡曲注》曰：竞渡始于武陵，至今举楫而相和之，其音咸呼，云何在，斯招屈之义。然则和25亦疑和楫之讹也。去古渐远，不闻何在之声第相呼曰：拿桡拿桡。《庄子》渔父杖拿而引其船，陆游《老学庵笔记》：鼎澧谓拿子为桡，义兼诸此。
划船当郡城之中，远者自渔家港来，沿流十五里，自白沙渡来，溯流三十五里，计一日之间，五十里内。旗鼓\然，而徘徊往还，与赌赛之地，不过十里间耳。江南上至段家觜，下至青草觜，江北上至上石u，下至下石u，而势阔远，堪为赛场。南则芳草茂林，雪沙霞岸；北则危楼画槛，古堞重城。观者于此鳞集。刘禹锡诗：风俗如狂重此时，纵观云委江之湄。斯实录矣。赛船虽有上下长江南北分江之名，然不足为准，惟自北而南，横江互竞，两船约略齐驱，须到彼岸与否，为输嬴的据。范V《竞渡赋》曰：聿来肇自于北津，所届眇期于南浦。殆谓是也。五月，沅江涨落不时，隔岸迂捷俄异。惯船者，皆深识水候，兼船所直之方，不差毫末，先胜而后战焉，否即浪战败矣。记船以鼓，大约横江涨时，三百八十槌，落时三百六十槌，逐岸增损不能悉载。
凡船赌赛，虽一江之中，彼己形见，犹狙诈百端。或前驱中流，整阵待敌；或卷旗卧鼓，发伏争先；或乍进乍止，以屡出相疲；或一纵一横，以分途并扼；或甲与乙赛，丙先为诱，迨甲乙成赌，丙旋抽回，谓之送船；或甲强乙弱，让乙先行，却后追去，谓之赶船。计路以船，有赶半船一船路，甚至五船，十船者。嬴亦如之，谓嬴半船一船路，甚至五船十船也。又或量力不进，遇敌先逃，谓之怯船。本无38心，优游竟日，谓之演船。其人久习船事，足智多奸，谓之老水。后生轻锐，不胜成亏，谓之新水。船无老水，虽胜亦也。
武陵唱山歌，多竹枝遗意。白居易诗：江上何人唱竹枝，前声曳断后声迟。惟武陵人歌曳后断，断后迟为备其体，亦时有新语出。渔翁马隶，口中奇快可赏，龙船歌则不然。儿童所传，终老无异，每唱四声，前声毕，馀耶野二音；后声毕，馀阿愣音而已。亦有相沿套头，如石榴花，叶儿青之类，为起兴语，临时撰足四句，彼此相嘲，鄙俚无足道。抵暮散船，则必唱曰：有也回，无也回，莫待江边冷风吹。其来甚远。按《隋书・地里志》：屈原五月望日赴汨罗，土人追至洞庭，不见，湖大船小，莫得济者。乃歌曰：何由得渡湖。因尔，鼓棹争归竞会亭上。斯则有也回，无也回之义，乃数千年之语也。武陵东门外，旧有招屈亭。刘禹锡诗：昔日居邻招屈亭。《竞渡曲》云：曲终人散空愁暮，招屈亭前水东注。斯《隋志》竞会亭上之验，其地本名屈原巷，近有小港，名三闾河，盖原生平所游集也。
俗传竞渡禳灾，《风俗通》曰：五月五日，以五Z系臂，辟兵及鬼，令人不病瘟，亦因屈原。《荆楚记》曰：五月五日并蹋百草，采艾为人，悬门户，禳毒气。又曰：屈原以是日死，并将舟楫拯之。盖两事合为一耳。梅尧臣作祝，讥原好竞渡，使民习尚之，因以38伤溺死。一岁不为，辄降疾殃，失爱民之道。刘敞作屈原虾辞，言竞渡非原意，以晓圣俞。辩说蜂起。余谓楚俗尚鬼，原生时放逐沅湘，亲睹淫祀山鬼国殇，何与人事，而皆为之辞。盖其俗有不可变者也。况原以忠直愤塞，蹈身洪流，民秉之良，自谋憔悴耳。属牢骚震，未有凭一叶之舟，堕千古之泪，亦何伤乎。江南卑湿温暑，司辰王侯驾言：士女于迈抑，亦山阴之禊竹，汝南之插萸也。使其可已，何俟今日。
今俗说禳灾，于划船将毕，具牲酒，黄纸钱，直趋下流，焚酹诅咒疵疠，夭札尽随流去，谓之送标。然后不旗不鼓，密划船归，拖置高岸，支阁苫盖以待明年。即今年事讫矣。尔时民间设醮，预压火灾，或有疾患，皆为纸船，如其所属，龙船之色，于水次烧之，此本韩愈送穷具车与船之意，亦非苟作。
桃符兵罐二物，船人临赛掷之以祈胜，非也。桃符能杀百鬼，乃禳灾之具。兵罐中所贮者，米及杂豆之属。按《续齐谐记》：楚人哀屈原，每至五日，竹筒贮米投水祭之。汉建武中，长沙区曲，白日忽见一人，自称三闾大夫，教曲以楝叶塞筒，五Z丝缚，免为蛟龙所窃。自是，世有楝叶粽，并带五色丝。此兵罐盛米，乃竹筒之讹，未有角黍，以前之遗制也。
划船不独禳灾，且以卜岁。俗相传歌：花船嬴了得时年。只此一句，无上下文，不知所自始，而频有其验。储光羲《竞渡诗》曰：能令秋大有，鼓吹远相催。然则其来已久，盖未有好事，划船非乐岁者也。
龙船歌耶野、阿汊乓簦惟武陵为然，诸处不尔。一云其音为些些，本招魂楚些之遗，吊屈意也。按宋玉《招魂》：帝告巫阳，有人在下。我欲辅之，魂魄离散，汝筮予之。盖原已死，时语今划船用巫，实始于此。说者乃谓玉徇楚俗，生用此法，于原似未为得。
划船用巫阳为厌胜，或走聘名巫于万山中，谓之山老师，法力尤高。大约划船先夜，头人具牲酒倩巫作法，从船首打b斗，至尾撒荞燃火，名曰亮船。鼓声彻旦不懈，以防敌巫偷作幻术。或捕得之，捶死无悔。划船之日，巫举油火发船，以其红黑高下，占船之胜负，历历不爽。巫所奉神，名西河萨真人，诅咒有蛮雷、猛火、烧天等术。手诀有，收前龙，息阴兵，移山倒海等术，卷T露足，跳罡七步，持咒激火，火起船行。咒词有天火烧太阳，地火烧五方，雷火执常法，烧死诸不祥。龙舟下弱水，五湖四海任飘荡。云云。船底在水中，用白茅从首至尾顺拂一过，亦防敌人暗系诸物，以成滞啬。馀法秘妄，不能悉知。
划船择头人，必有身家拳勇者为之。前数日，刊梨枣一片，上画龙舟，下书词调，蒸面为饼饵，遍送所隶地方，索报以金钱。亲戚或有力之人，派供酒饭，以供具盛者，为平生有行止之人。亦有寻常许愿供酒饭者。其日江中小，揭黄钱，二树Z联，鼓吹而往，即供饭船也。
凡供酒饭，虽船人醉饱，必强饮食之，颗沥不留馀，馀则撒江中，盘箸亦掷诸水，不复携去。至晚散船，人家竞取船仓中水，杂百草为浴汤，云：可辟恶。斯皆禳之类也。
船人无不习水善游，惟头旗鼓拍四人，不必善水，则皆寄命桡手。是日划船，悉顶巫师符篆，及制黄赤小旗，取鹭鸶毛插鬓间，厌胜物也。观者，树红绿Z，或制句Z上，俟船过赏之。凡船所经，系其隶地，放爆竹黄烟，挥扇喝采相和，否则群声合噪，以揶揄之怒者，掣屋瓦飞击如雨，船人亦横桡舞掌，作势相应云。花船庙神，曰梁王。其像冕服，侍卫兵仗甚严，乃东汉梁公代马援监军，征五溪夷者也。土人祀之阳山。刘禹诗：汉家都尉旧征蛮，血食于今配此山。又曰：梁国三郎威德尊，即此。江南有庙，郡人祈嗣踏青，桃李甘菊花，时率往游焉。划花船，则有事，兹庙刻神像于龙之首，涂其鳞尾五色，两旗白质龙文，或刺或绘五色，头梢旗鼓，和拍之人服黄白色，所隶地曰：神鼎清平，常武三门，及七里桥。赛花船，鳞尾旗服同花船。其庙神曰灵官，所隶地曰渔家港，竹笮湾等处。紫船鳞尾旗绘皆紫服黄白色，庙神曰李才将军，手赤棒，典江湖舟u，未详所出，所隶地曰槐花堤，清泥湾。白船鳞尾，旗服纯白，庙神曰老官。曰羊头三郎，竹马三郎，皆一手操桡，一手或拳，或弄Z拢古有竹郎神，未知是否。所隶地曰拱辰，永安二门，及善德山。乌船鳞尾皆乌，红船鳞尾皆红，旗皆赤色，服皆纯青，诸船桡服杂色，此两船桡亦纯青。庙神曰黄公大伯，二伯，三伯。黑面，手操桡。相传兄弟皆靛客，溺水为神者也。所隶地曰临沅门、大河街、德山港、苏家渡、白沙村。大抵庙神多不经，从来久远，莫由革，姑纪其实如此。诸船分界，惟士民割据。胜负嚣争，儿童妇女无肯逊人，一语或祖居此船，迁居彼船，只认祖居者，过半或居此船，而不争船，其党人憎之，谓没志气。纳降书攥桶子，凡与人手谈，拇阵，角饮，争言胜，或口称，打鼓声也；或张两袖舞，称嬴了，嬴了，和桡势也。流俗酷溺如此，若荣府建邦启土，道府县公署临民，虽在诸船界中，无屑屑分畛之理。俗儿亦以市井见分之细甚矣。
船中两旗，方幅各尺五寸，以布为之，《楚辞》乘回风兮载云旗。韩愈《罗池庙碑》曰：侯之来兮两旗，度中流兮风泊。之此亦迎神之物也。
划船招屈，良有深意，不独感兴汨罗。《楚辞》：乘z船余上沅兮，齐吴榜以击汰。船容与而不进兮，淹回水而凝滞。此原生平遭遇，掩抑，后人写之，疾鼓轻桡，轰霆匝，庶一洗其不平之气耳。又曰：朝发枉渚兮，夕宿辰阳。沅与枉渚，皆武陵水名。
龙船不施头角，或试施之。一再行，即取去，惟刻木鳞三尺竖船头，谓之鹅项头，人所倚立者也。相传，昔河龙，本造黄龙船，施头角鳞爪，体似真龙。鼓行没水，百无一人出者。故皆以为戒。亦云桡出德山龙井中，黄船用是始废，不诬也。
青船旧隶清平门外，谓之青竹标，不知何时废。今小庙存焉。
江上看船，北岸楼有三四层，自清平门至下石u，其长五六里，皆前期争纳僦，直多至数百文。缓即为人占去。至日，提壶挈}马步鱼轩切磨道，上巳牌，则毕集矣。盘中佳果，有韩家李麦黄桃，新味有鲥鱼莼菜。尝鼎一脔，下豉千里。方共清谈浪笑，忽闻船赛，莫不停杯变色，倚槛瞪眸，是耶，非耶，若得若失。元黄自战，胜负俄分。于时，或气涌如山，可以踏江穿屋；或颜灰若死，不知下殿辞楼。鹰飞天而雉伏蒿，龙为鱼而鼠变虎。殆未足以极其情喻也。
看船僦楼，亦各有域。花白诸船人，不入乌船域。乌红船人不入花船域。有互入者，非忘情不能，非善38不敢，亦往往凶终，不如不入之为愈也。人众楼少，故有江南之食单，江中之z舰，水陆蔽亏，莫可算数。在江南者，看横渡到岸，极审。然船将到岸，非其隶地，则岸头，飞砾击之，船人或挥桡挺38，玉石莫分。居江中者，易碍诸船往来之路，或正当赌赛之冲，引避不及，立成泥矣。若取其点缀，江南果窳觞豆，满眼可沽，江中落日，金鼓喧阗，瓜瓢舴艋，皆扬袂折柳，危足踏舷而舞，亦诸方未有之盛观矣。
凡官府看船，往时多在寓贤阁，神鼎楼，县丽谯临沅楼等处，结Z张筵。诸船始至，必参严鼓勒桡，急划抢岸，头人转面鹅项，跪足点头。泊岸，仍登楼遍叩。官给花红赏之。后至者，有鞭扑之惧。今寓贤阁圯久矣。寓贤者谁，本朝薛文清为御史，监沅州银场，往来巡哨，王文成忤逆，瑾谪赴龙场，旅寓处也。
凡船赛，胜则以梢为头，倒转划之，船人皆竖桡舞柳、鸣金鼓吹，船中过所胜之船之方，掩抑数四。负者或勉为之，而神不王，或不相及远，则真服输，寂寂然矣。日晚，散船头家具酒饭，满船俱集。胜者加丰，邻里亲知，踵门称贺。明日结Z于门，开尊演戏，或书对联小令于城门，缚狗悬龟，系芎草果诸物以嘲负者。负者，地方之人，偶过其下，则垂首去，或亲友封致前物，以相谑云。自四月说船，便津津有味，五月划后，或胜或负，谈至八九月间，沾沾未厌也。
或曰：划船之说，备矣。梅圣俞云：38伤溺死，其能免乎。则应之曰：龙船不易溺于诸船也，38则溺耳。于竞渡时而禁38，船中禁藏竹竿、鹅子石。两岸禁掷砖瓦。一捕尉力何难焉。若寻其本，限为小船，长不满五丈，桡不过三十人，宁以一船之费，为两三船，存其戏而杀其力，势自不至于38矣。不38亦不溺矣。前不云乎，使其可已何俟。今日如欲已之而未可得，是说而存之，其庶几哉。
《农政全书》农事占候
重五日，只宜薄阴。但欲晒得蓬便好。大晴，主水。雨，主丝绵贵。大风雨，主田内无边，带风，水多也。端午日雨，来年大熟。
《遵生八笺》端午事宜
《荆楚记》曰：五日，以艾缚一人形，悬于门户上，以辟邪气。以五Z丝系于臂上，辟兵厌鬼，且能令人不染瘟疾。口内常称游光厉鬼四字，知其名，则鬼远辟。《纂要》曰：五月五日，采艾治百病。
《琐碎录》曰：五日，朱砂写荼字，倒贴，辟蛇蝎。写白字，倒贴柱上，辟蚊虫。写仪方二字，倒贴亦妙。
又曰：午时将灯草浸油内，望太阳咒曰：天上金鸡，吃蚊子脑髓液。念七遍，吸太阳气吹于灯草上，夜点灯草，照蚊俱去。
又曰：五日取鳖爪著衣领中，令人不忘。
又曰：患嗓臭者，五日于日未出时，汲井花水一盏，作三嗽，吐门阃里。如此三十日，口臭永除矣。
又曰：五日清晨，取白矾一块，自早晒至晚，收之。百虫咬伤，以些少涂之，即止。又能消毒，取独蒜，不分瓣蒜也，捣烂，涂面皮，手脚，一年不生恶疮。及冬月，不作冻疮，神验。不可多擦。
吕公曰：五日午时，韭菜地上，面东不语，取蚯蚓泥藏之，遇鱼骨鲠喉，用此少许，擦咽喉外皮，即消。〈泥即蚯蚓粪也〉《广惠方》曰：五日，取晚蚕蛾，装一节竹筒内，开眼处，封贮，待其乾死。遇竹木刺伤者，以些少涂之，即出。更有别用，如此方可收得。
《杂记》曰：以青蒿草，捣汁，和石灰作饼子，阴乾，收起。遇刀斧伤者，涂之立愈，愈后无痕。又一方，采百草头，捣汁，和石灰作块子，凿大桑树上一孔，纳灰饼在内，待百日后取出，曝乾为末。傅金疮，神效。
五月五日，宜合紫金锭，保生锭子，治小儿疾，方在《医书录・内府》。此日，用雄黄研末，少加朱砂，收真蟾酥作杵，阴乾。凡遇恶毒初起，以唾磨擦，微痛立消。
《养生杂忌》曰：病目者，以红绢盛榴花拭目，弃之。谓代其病，凡红物俱可。
又云：五日，取莴苣菜，原窠或叶，置厨匮内，不生蛀虫。置毛褐衣内，亦妙。
《千金方》曰：五日取葵子，微妙为末。患淋者，食前温酒服一钱，立愈。
又云：五日，日未出时，取东向桃枝，刻作小人形，著衣领中，令人不忘。
又云：取鲤鱼枕骨烧灰，治久痢。如神。
高子曰：五月五日，午时，修合药饵者，以天罡，此时正塞鬼户，《斗柄诀》以月月尝加戌，五月，每日戌时，天罡指午，亥时指未，自未轮转，五日午时，正指艮宫，为鬼户也。故用此时合药，甚效，又为天中之节。
《养生论》曰：五月五日，宜合截疟鬼哭丹，用上好白砒五钱，研细入铁铫内，以寒水石一两为末，围定。然后以磁碗盖定，用湿纸作条，封碗合缝，炭火炙铫，烟出熏纸条黄色，即上取放纸上，置泥地，出火气一时，取研为细末，入冰片一分，麝香一分，共研蒸饼为丸，桐子大，朱砂为衣，每服一丸。临蒸日，神前香炉上熏过，朝北，井花水吞下。忌食鱼面生冷十日，永不再发。合时不令妇女孝服人见，妇人有病，令丈夫捻入口中，吞下立效，又不泄泻，真妙剂也。
《简易方》曰：用独蒲蒜同真飞丹，捣和为丸，圆眼大，治疟。临发，用一丸井花水，面东吞服，即愈。
《救民方》曰：中风牙紧，不能下药，用冰片，天南星，五日午时合起。遇病以指蘸药，擦大牙，左右二十三擦，口自能开，方下别药治之。
《长生要录》曰：五日取葛根为末，疗金疮、断血、除疟，取猪牙烧灰，治小儿惊痫，并涂蛇伤。
又云：取蝙蝠，倒挂，晒乾，和官桂薰陆香烧之，辟蚊。《万氏家抄》曰：五日午时，采鸡肠草，晒乾为末，齿痛热肿者，擦之立愈。
又曰：五日取虾蟆晒乾，收起，纸包，红绢袋盛。疟发，早男左女右，臂上挂帮，勿令知之，立愈。
五月五日，取冢上泥，并砖石一块回家，以小瓶盛埋门外阶下，合家不患时C。
《抱朴子》曰：五日，朱书赤灵符著心前，辟兵祛瘟，去百病。此即治百病符也。
《博济方》云：五日午时，或腊月三十日，取猪心血同黄丹乳香，相和为丸，鸡豆大，以红绢盛，挂门上。如有产妇子死腹中者，令酒磨一丸，即下。
《卫生方》云：五日，取百草头晒乾，为细末，用纸包收起。临用，取一撮白纸封好，用红布绢拴定。令患疟人以眼案臂，面北，男左女右，系臂上，勿令病人知为何物，极有应验。
又曰：五日，采蜀葵花，赤白二色，收起，阴乾。赤者治妇人赤带，白者治白带。
又曰：取鸡肠草，阴乾，烧灰，治积年恶疮，极效。采无花果，阴乾，治咽喉诸疾。
《云笈七签》曰：五日午时，取天落水，磨朱，写一龙字。明年又雨，取水磨墨，写一龙字，如钱大。二字合作一小丸。妇人难产，乳香汤，吞之，生出，男左女右，手中握字丸，即下。如次年无雨，前字无用矣。每年须写百字，以济人。
《千金月令》曰：五日，取瓦上青苔，或百草霜，入盐漱口，效。或水煮羊蹄根，或醋煮川椒，俱能治齿百疾。《本草图经》曰：五月五日，饮菖蒲雄黄酒，辟除百疾，而禁百虫。
《救民易方》曰：五月五日，六月六日，九月九日，采稀莶草，即白花菜是也，去根，花，并子净，用茎叶入甑，九蒸九曝，层层洒酒，与蜜水蒸完，极香，为末蜜丸，皂角子大。每服五七丸，米汤下服，至百日，去周身瘫痪，风疾，口眼歪斜，涎痰壅塞，久卧不起。又能明目，白发变黑，筋力强健，效不可言也。
《灵宝经》曰：是月五日，可修续命斋。
五日事忌
《经》曰：五月初五，戒夫妇容止，勿居湿地，以招邪气，勿露卧星月之下。
《云笈七签》曰：五日，不可见血物。
《杨公忌》曰：初五日，不宜问疾名，地腊日。
五日修养法
孙真人曰：是月，肝脏气休，心正旺，宜减酸增苦，益肝补肾，固密精气。卧早起早，慎发泄。五日尤宜斋戒静养，以顺天时。
《本草纲目》端午日造诸药
五月五日，午时，有雨急，伐竹竿中，必有神水，沥取为药，治心腹积聚及虫病。和獭肝为丸，又饮之，清热化痰，定惊安神。
重五日午时，取井华水，宜造疟痢、疮疡、金疮、百虫蛊毒诸丹丸。
五日，取车辙中水，或牛蹄中水，洗82疡风，甚良。五日，取东引桃枝，削为木针，如鸡子大，长五六寸，乾之，为神针。用时以绵纸三五层衬患处，将针醮麻油点著，吹灭，乘热针之。治心腹冷痛、风寒、湿痹，附骨阴疽。凡在筋骨隐痛者，针之，火气直达病所，甚效。五月五日午时，取蚯蚓粪，以面和丸，如梧子大，朱砂为衣。可截热疟，每服三丸，无根水下，忌生冷，即止。或加菖蒲末，独头蒜。
《月池子蕲艾传》有赞云：产于山阳，采以端午，治病灸疾，功非小补。宗懔《荆楚岁时记》云：五月五日，鸡未鸣时，采艾似人形者，揽而取之，收以灸病，甚验。是日采艾为人，悬于户上，可禳毒气。其茎乾之，染麻油，引火点灸炷，滋润灸疮，至愈不痛。亦可代著筮，及作烛心。五月五日，采一百种草，阴乾烧灰，和石灰为团，煅研傅金疮，止血。亦傅犬咬。又烧灰，和井华水作团，锻白以酽醋和作饼，腋下夹之，乾即易，当抽尽一身痛闷，疮出即止，以小便洗之，不过三度，愈。按《千金方》治洞注下痢，以五月五日，百草灰吹入下部。又治瘰82已破，五月五日，采一切杂草，煮汁洗之。
五月五日，取井中倒生草，烧研水服，勿令知即，恶酒不饮，即饮亦可不醉也。
诸疟久疟，用三姓人家寒食面，各一合，五月五日午时，采青蒿，擂自然汁和丸，绿豆大。临发日早，无根水下，一丸一方，加炒黄丹少许。〈德生堂方〉
金疮痈肿及竹木签刺等毒，用糯米三升，于端午前四十九日，以冷水浸之，一日两换水，轻淘转，勿令搅碎。至端午日取出，阴乾，绢袋盛，挂通风处。每用，旋取炒黑为末，冷水调如膏药，随疮大小，裹定疮口，外以布包定，勿动，直候疮瘥。
端午日，取独蒜煨熟，入矾红等，分捣丸，芡子大。寒热疟疾，每白汤嚼下一丸。
端午日，以独蒜十个，黄丹二钱，捣丸，梧子大，每服九丸，长流水下，甚妙。
寒湿气痛，端午日，收独蒜同辰粉捣涂之。
五月五日，繁缕，暴乾，烧作屑，疗杂疮，有效。即鹅儿肠草也。
五月五日，鸡肠草作灰，和盐，疗一切疮。及风丹，遍身痒痛，亦可捣封，日五六易之。
五月五日，收苋菜，和马齿苋为细末，等分，与妊娠人，常服，令易产也。
五月五日，掐黄瓜入瓶，内封，挂檐下，汤火伤灼，取水刷之，良。
五月五日午时，取桃仁一百枚，去皮，尖乳钵内，研成膏，不得犯生水，入黄丹三钱，丸梧子大，每服三丸，疟疾发日，面北温酒，吞下。合药忌鸡犬妇人见。
《事物原始》端阳
《荆楚岁时记》：五月五日为瑞阳，一云蒲节，一云重午。《续齐谐记》云：楚大夫屈原遭谗不用，是日投汨罗江死，楚人哀之，乃以舟楫拯救。端阳竞渡，乃遗俗也。《越地传》云：竞渡之事，起于越王句践，今龙舟是也。《抱朴子》：五日佩赤灵符于心前，以辟兵疫，今钗头符是也。《风士记》曰：荆楚人，午日烹鹜，闽中无鹜，烹鹅是也。以菰叶裹黏米，以象阴阳相包，今粽子是也。以五Z丝系臂，辟兵鬼气，一名长命缕，今百索是也。《荆楚岁时记》云：楚人采艾，挂于户上，以除毒气，今俗门上插蒲柳是也。泗人是日踏百草，今人38百草戏是也。《天宝遗事》云：宫中午日，造粉团、角黍、于盘中，以小角弓射之，中者得食。然则今人竞渡，佩符、烹鹜、角黍、百索、摘艾、插蒲、38草，其来尚矣。
艾人
《荆楚岁时记》曰：端午日，荆人皆蹋百草，采艾为人，悬于门上，以禳毒气。当时以《师旷占》有岁病，则艾草先生故也。
线符
汉五月五日，以五色印为门户饰，续《汉书》所谓桃印者也。刘昭曰：桃印本汉制，今世端午以五色Z缯篆符以相问遗，亦置于牖帐屏之间，即汉时桃印之制也。
遗扇
唐太宗谓无忌曰：端午以物玩相贺，朕今以飞白扇赐，庶动清风以增美德。今端午以扇相遗，自唐始也。
《酌中志略》宫中端午
五月初一日起，至初五日止，宫眷内臣，穿五毒艾虎补子蟒衣，门两旁安菖蒲艾盆，门上悬挂吊屏，上画天师，或仙子仙女执剑降五毒，故事如年节之门神焉。悬一月方撤也。
《直隶志书》〈各省风俗同者不载〉宛平悬
五月五日，家悬五雷符，插门以艾，幼女佩纸符，簪榴花，曰：女儿节。是日午，具角黍，渍菖蒲酒，阖家饮食之。以雄黄涂耳鼻，取避虫毒之义也。天坛墙下走马为戏，群竞观焉。金鱼池、草桥、聚水潭皆有树荫，可坐醵饮，相望不绝。
良乡县
五月五日，泛菖蒲酒，悬符艾，食角黍，用雄黄朱砂涂小儿耳鼻，更用五色绒为续命索，系手足并颈，士民或踏青郊外，临流称觞相娱。
通州
端午节，男女于郊原，采百草，相38赌饮。
文安县
五月五日，天中节，揭纸画虎蝎，或天师像于壁，捉蟆取蟾酥，采百草制药。
遵化州
天中日，作角黍，并以果酒馈遗为礼，小儿项各系Z缯，并垂金锡，若钱锁，曰长命缕。
平谷县
五月端午节，遇天旱，妇人群聚洗箕于河干，以求雨泽。
永平府
仲夏月，端午，置葵榴堂中，悬艾虎，辟瘟，朱书五月五日天中节，赤口白舌尽消灭。揭之楹户，僧道以辟恶灵符分送檀越，医家以香囊、雄黄、乌发、香油送所往来家，而揭符于门，采百草，制药，汤沐，泛菖蒲朱砂酒，云饮之，恶物不入口。儿童颈、臂、胫、足系Z缯，云辟毒，名百岁索。俗不竞渡，或38百草，赌饮而已。戚里以角黍饷，男女姻家互馈为追节。
滦州
仲夏之月，五日，男女许聘，互馈祀小圣。竞渡由偏凉汀渡口放船，箫鼓争喧，流连至夕乃已。
河间府
重午日，喜薄阴，大晴主水，雨主丝贵，俱所忌也。
冀州
五月端午，男女戴艾叶于项、耳，曰去疾。童幼系百索于项、腕，曰虫不螫。女家置夏衣，及酒醴往婿家，曰追节。
赵州
五月五日贴门符，食角粽，男戴艾叶，女簪艾虎，有司会士夫诣南乡，举觞游咏名，曰踏柳。
《山东志书》邹平县
端午，晨起，饮银醪一杯，俗谓，辟邪。以粽，海鱼王负，刍亲友相饷遗。
诸城县
五月五日，取生虾蟆，以京墨填入其腹，挂于阴处，乾之，儿童患痄腮者，以神醋研墨，浓汁涂之瘥。
登州府
端午，军校蜡柳于教场，立Z门，悬葫鸽于上，走马射之，中葫，则鸽飞，谓之演柳。间一行之。
《山西志书》解州
端午，男女带艾叶，曰：去疾。幼者系百索于项，曰：为屈原缚蛟龙。
隰州
端午，各村祭龙王，田园挂纸。
潞安府
端阳，以麦面为白团，与角黍相馈送，妇女剪Z缕金，为花草鸟虫，相问遗。
《河南志书》固始县
五月五日，雨，主虫。
《陕西志书》兴安州
端阳，官长率僚属，观竞渡，谓之踏石。
平凉府
端午昧爽，剪艾，画五毒，采百药，造曲。轻服轿马，游观。士女布于泾滨，暮方已。群赏芍药，五色十子，剌梅以蜜饴，收遗花。
《江南志书》江宁县
五月五日，庭悬道士朱符，人戴佩五色绒线符，牌门户以缕系，独蒜，及以Z帛通草制五毒：虫、虎、蝎、蜘蛛、蜈蚣，蟠缀于大艾叶上，悬于门，又以桃核刻作人物佩之。
吴县
端阳前五日，贵贱长幼乘槎舣，泊沙盆潭，长船湾胥江，观竞渡。
嘉定县
端午为天中节，食角黍，俗呼粽子，饮雄黄菖蒲酒，又遍喷门户、墙壁间。虽贫家，必买石首鱼，烹食，俗呼鳇鱼，在学前汇龙潭，看龙船。男女夹岸，舣舟饮宴，好事者以鹅鸭投水，龙船人号水手，跃出船，入水，随鹅鸭出没，争得以为豪。
松江府
五月朔日贴门符，五日妇人制Z缯为人形，插之于髻，名曰：健人。是日观龙舟，竞渡于白龙潭。
武进县
午日船户Z画龙舟，建旗帜，鸣金鼓，为竞渡之戏。自朔日起，至午日止，互相角胜，38捷F长。士民争龙舟于白云渡，观者殆如堵焉。近日又有夜龙舟之戏，四面各垂小灯竞渡，如白日，好事者以箫鼓歌声相之，致足乐也。
清河县
端午，插艾戴艾，妇饰新茧为虎，以缀钗头，谓之艾虎。以青m裹糯为粽，相馈遗。饮菖蒲雄黄酒，以辟恶。是时，漕艘过淮，多为龙船，竞渡于大河急流中，旗鼓上下，戏水如驶，亦一日流览之胜。
扬州府
端午解粽，妇女以葵榴艾叶杂花，簪髻，午则弃之，残花满道。自朔至午日，广陵涛龙舟竞渡，士女游人环聚而观。贸易者，为之罢市。
如皋县
端午，采泽兰，煎汤，沐浴，昔人所谓浴兰汤者是也。
怀宁县
五月五日，人家各以菖蒲艾叶悬门户，小儿以雄黄朱砂点额，羽士用五色纸折符牌缝小儿衣背上，妇女系五Z丝于臂，云辟兵疫。习水者，制龙舟，竞渡于江，轻疾如飞，岸上观者如堵。临水台榭楼阁，少长咸集，置酒纵观。亦有坐轻s画船，结Z为饰，中流箫鼓，与龙舟上下者。皆极欢而罢。暮以色线缚角黍投之江中，以祠三闾大夫。城市乡村，皆家饮菖蒲雄黄酒。又日晡时，妇人以水浸残花，掷街头，云送赤眼神。
太湖县
五月五日，土人制龙舟，竞渡于龙潭，好事者，多于两岸间，插锦标，争夺为喧笑。是日士女盛服靓妆，结Z棚帐，纵观于龙山之巅，乐饮而归。
巢县
五月五日端阳节，龙舟之戏，因屈子沉江以五月五日，楚人思之，故于是日投食以祭，恐为鱼虾所夺，乃作舟象龙形，鼓乐喧阗，而投角黍于水中。巢旧楚地，故立竞渡庙，于东方河浒而塑屈原像于中扁，曰：三闾祠。以原尝掌王族三姓，为三闾大夫。三姓者，昭、屈、景也。今临河悉为民居，而祠尚存。每岁于孟夏月望后三日，祀水神，造龙舟，各坊一艘，各异色，舟大小不等，色忌白。相传以用白而没。至五月朔，迎会中偶神人舟，每舟集少壮数十人，穿号衣，列帜如舟色，击鼓奋楫，踊跃争先。士民竞结棚幔于舟，饰以彩，或双舟连结，下作平盘，上造彩架，舟首多载盆景，挟箫管乐妓，集亲朋宴饮，嬉游从流，上下五日而止。
《浙江志书》杭州府
五月端午，门贴五色花纸，堂设天师像，梁悬符篆，竞以角黍五Z丝相馈遗，家种葵花一本，旁植艾叶菖蒲，饮雄黄酒。祀神享先毕，各至河干湖上，以观竞渡，龙舟多至数十艘，岸上人如蚁。画船非贵游，不得觅。一渔艇索钱盈千，钗头符胜备极工巧，攒绣仙、佛、禽、鸟、鱼、虫、猛兽之形，绉纱蜘蛛，绮e麟、凤、茧、虎、绒蛇，难以名述，近日半山龙舟争盛诸坝，各埠俱于朔日，奔赴，游人杂e不减湖中。
海宁县
五月五为天中节，武弁集演武场，行射柳事。
诸暨县
端午，小儿系五色线于臂，名曰健线。
天台县
端午，用菖蒲雄黄泛酒，速客，谓之泛菖蒲。
桐庐县
五月五日，乡塾之童蒙，稍具礼于师长，谓之衣丝。医家咸于午时采药，相传此日天医星临空门也。
《江西志书》建昌府
端午，用百草水浴，谓不生疥，观竞渡，好事家持酒肉劳之，谓之赏标。
金溪县
自汨罗竞渡，相习成风，人无异俗，独溪邑龙舟谢波。臣之劳荡，以人力，使临深者变为登高，千古奇观，难以名状。考其船制，修丈有六尺，广四尺许，博三尺绘，以龙文，泛海之槎，高峙其四横，以木板，人立其上，有力者负之而趋，以游三市。每岁孟夏，出舟于通衢，至五月朔始迎鬼船。当建治之初，遇堪舆杨院使者，以县治之对二山如舟，恐溪民无安土之乐，故设此以禳之。今仍其俗鬼船，用七人皆被朱衣，一人三头六臂，秉斧钺于前，一人居中位最高，金冠赤面，其次二人并立，青面秃角，目光如炬，各执色旗书，迎祥集福字，一人状如行者，手摇飘带，跳跃于梢。此五人者，皆舟中之怪，小鬼鸣金，判官伐鼓，按节以送之，回则竞为得胜之声。至三日则有正船，皆古今传奇。高者几五丈，有凌霄之意。天中之节，尤极其盛，聚而观者，几数万人。有谈笑者，有辊径睨者，有俯首而不敢视者。然载瞻其上，飘飘乎若羽化而登仙焉。及其下而问之，则曰：予目与云平，飞鸟绕其膝，时闻惊风波涛之声，如有神助，是以不惧。至七日，多传降魔伏怪之奇，以斩其缆，藏舟于庙，以成岁功。
新昌县
五月五日，屑雄黄丹砂置酒中，同啜之，谓之开聋。
《湖广志书》德安府
午日造龙舟，角黍，以吊屈原。俗误为禳时令，故敛赀以醮，后则聚饮方散。女未字者，婿家送花币果羹，曰：贺节。女家酬亦如之。然先数日举行，不拘午日也。
云梦县
五月五日，赛龙舟，因邑河水浅，作旱龙缚竹为之，剪五色绫缎为鳞甲，设层楼飞阁于其脊，缀以翡翠文锦，中塑忠臣屈原，孝女曹娥。俗称娥为游江女娘，及瘟司水神像，蟒袍锦带，珠冠剑佩，傍列水手十馀，装束整丽，择日出行。金鼓箫板，旗帜济济，导龙而游，曰：迎船。好事者，取传奇中古事，扮肖人物，极其诡丽，用铁干撑之，空中前后轮转，宛若半仙之戏，彼此角胜。自前月廿外至此日，无日不然，次日用牲牢，酒体，角黍，时果，祭之，极其敬畏，又以茶米楮币实仓中，若饯赆然，仍如前仪导，送水涯合炬焚之，曰送船。
应山县
端午，\里纸竹为龙舟，作醮事，曰：平康醮。
黄冈县
端午，团风，巴河镇迎会，傩人花冠、文身、鸣金、逐疫。
江陵县
端午，取菖蒲，生山涧中，一寸九节者，或镂，或屑，泛酒以辟瘟气。
攸县
五月五日，门悬艾虎，辟五兵也，江嬉水马，吊三闾也。十女鼓吹，幔Z于船，逐龙舟上下，以为乐，孕妇家，富者用花币酒食，贫者鸡酒，以竹夹楮钱，标于龙首，祈易产也。
岳州府
端午，罢市竞渡，以为禳灾疾病，就水际设盘祀神，酒肉犒鼓，棹者或为草船泛之，谓之送瘟。
酃县
端午，角黍传送，谓之探节。
祁阳县
五月五日，作枭羹，以其恶鸟，故以五月五日食之。苏颍滨帖子云：百官却拜，枭羹赐凶，去方知舜，有功古重。枭炙，盖欲去其类，则民间有然矣。不必大官之赐。
《福建志书》福州府
端午，插艾，五日天未明，采艾插户上，以禳毒气，亦有结艾为人者，与荆楚同。乡村或采楝木叶插之，父老相传，可以禁蚊。系五色丝线，旧传三闾大夫语：人五色丝，蛟龙所畏。故是日，长幼悉以五色丝系臂，一名长命缕，一名续命缕。父老相传，可以辟蛇。至七夕始解，弃之。妇女竞插花，榴花为多，亦喜梧桐。饮菖蒲。李彤《四序总要》云：五日，妇礼，上续寿菖蒲酒。以《本草》云：菖蒲可以延年。今州人是日饮之，名曰饮续。角黍，楚人是日以竹筒贮米，祭屈原，名筒粽。四方相传，皆以为节物。今州人以大竹叶裹米，为角黍，亦有为方粽，以相馈遗。旧俗妇礼，是日上续寿衣服、鞋履、团粽、扇子、菖蒲酒，今时盖鲜行之矣。竞渡，楚人以吊屈原，后四方以为故事。是日，竞渡以为戏，州南台江沿内诸河，皆龙舟鼓楫钲鼓喧鸣，Z服鲜衣，共38轻驶。士女观者，或乘潮解，或置酒临流，或缘堤夹岸，骈首争观，竟日乃归。
建阳县
五日，为药王晒药囊日，人家作酱。
上杭县
五月五日，用小艇缚芦苇作龙形，群戏水次，谓之竞渡。
仙游县
端午，竞渡，将晚，各献纸于虎啸潭，以吊嘉靖癸亥年戚公溺兵，亦效屈原意也。
邵武府
五月五日节前，妇人以绛纱为囊盛符，又以五色绒作方，胜绣蔬蒜艾虎之属，联以Z线，系于钗上，幼女则悬之于背，呼为窦娘。
诏安县
端午日，唐将军裨将祀于诏者，社中人鼓吹具仪，各导其神，觐于将军之庙，谓之贡王。　海上飓信，是日系大飓，旬为屈原飓。
《广东志书》从化县
五月五日，至午，烧符水，洗手眼，弃于道上，谓之送灾难。是时再播种。
南雄府
天中节，以灯火爆婴儿腹，云除疾。又以银朱书白字，倒粘墙壁间，驱蚊蝇。是日茅船，舁天符神，压船，送河，云遣瘟。金鼓殷雷，齐唱船歌，惟a_如此。
新兴县
端午，各就其近属神祠，鼓吹迎导，巡历人家，师巫法水贴符，驱逐邪魅。
石城县
五月自一日至五日，童子以风筝为戏，谓之放殃。偶线断落，其屋舍必破碎之，以为不祥。
琼州府
端阳食会，自五月一日至四日，轮流迎龙于会，首家唱饮，其家先密作歌句，以帕结之，悬龙座前，独露韵脚一字，俾会中人度韵凑歌，得中句中字多寡，以钱扇如数酬之。至五日各村迎龙会，于大溪划船，夺标，两岸聚观。
儋州
端午以雨测田，不雨，高田伤；早雨，低田伤。惟晚雨俱宜。

[book_title]岁功典第五十二卷
端午部艺文一
五丝续宝命赋　　　　　　　唐阙名
半夏生，木槿荣。时五月，V始鸣。楝叶结，Z丝p。祭彼三闾，蛟龙不窃。祭之水曰汨罗，祭之日曰端午。情既本乎楚俗，奉又告乎寿缕。寿缕其娜，色丝五F。色丝何始，金闺之子。画嘉褂谇喽辏发宜笑之皓齿。国风既哀其窈窕，家事讵忘乎丝。别有恩从天上，飞入宫中，二八春日，十五玉童。谁其尸之，奉O藻于清庙。何彼矣，司衣裳于圣躬。洎天子御之日，后妃献茧之时。颜是渥丹，对回鸾之十字。手如振素，盘续命之五丝。其五丝也，薰绿轻重，兰红浅深，皎皎而有莺其领，采采而亦翠其衿。既比方而一色，又条畅乎数寻。观其发齐万计，花柔四V，宛委虬盘，张皇虹直。植其鹭羽，杂之而夺其鲜。对彼凤毛，久之而寡其色。别有金华别殿，钩弋靓妆。褰开筐笥，贡奉君王。懿寿丝之礼大，续宝命之天长。衮冕绂班，荣寿丝以成锦。游缨锡美，比寿丝以无疆。错以五采，准日以符节也。综以万绪，盈数以尊寿也。龙烂蛇伸，光气腾腾，以R邪也。瑞等乾坤，拜启献也。汪枵粗梗其兵碎也。不待万岁蟾蜍，其理疾也。岂藉单衣龙子，四海销夭札之疠，百姓登仁寿之祉。微臣敢问天宝之建元，则曰甘露黄龙之年纪。
端午部艺文二〈诗词〉
五日望采拾　　　　　　　　梁王筠
裁缝逗早夏，点画守初晨。绡纨既妍媚，脂粉亦香新。长丝表良节，命缕应嘉辰。结芦同楚客，采艾异诗人。折花竞鲜彩，拭露染芳津。含娇起斜盼，敛笑动微埂Ｏ撰依洛浦，怀佩似江滨。须待恩光接，中夜奉衣巾。
五日　　　　　　　　　　北齐魏收
麦凉殊未毕，蜩鸣早欲闻。喧林尚黄鸟，浮天已白云。辟兵书鬼字，神印题灵文。因想苍梧郡，兹日祀东君。
端午三殿宴群臣探得神字〈并序〉唐元宗
律中蕤宾，献酬之象著。火在盛德，文明之义怼９室允窖绯率，上和下畅者也。朕宵衣旰食，辑声教于万方。卜战行师，总兵钤于四海。勤贪日给，忧忘心劳。闻蝉声而悟物变，见槿花而惊候改。所赖济济朝廷，视成g鹭，桓桓边塞，责办熊罴。喜麦秋之有登，玩梅夏之无事。时雨近霁，西郊[靡而一色。炎云作峰，南山嵯峨而异势。正当召儒，雅宴高明，广殿肃而清气生，列树深而长风至。厨人尝散热之馔酒，正行逃暑之饮。庖捐恶鸟，俎献肥龟，新筒裹练，香芦角黍。恭俭之仪，有序慈惠之意。溥洽讽味，黄老致息心于真妙。抑扬游夏，涤烦想于诗书。超然元览，自足为乐。何止柏枕桃门，验方术于经记，Z花命缕，观问遗于风俗。感婆娑于孝女，悯枯槁之忠臣而已哉。叹节气之循环，美君臣之相乐。凡百在会，咸可赋诗。五言纪其日端，七韵成其火数。岂独汉武之殿盛，朝士之连章，魏文之台壮，辞人之并作云尔。
五月符天数，五音调夏钧。旧来传五日，无事不称神。穴枕通灵气，长丝续命人。四时花竞巧，九子粽争新。方殿临华节，圆宫宴雅臣。进对一言重，遒文六义陈。股肱良足咏，风化可还淳。
端午　　　　　　　　　　　　同前
端午临中夏，时清日复长。盐梅已佐鼎，曲蘖且传觞。事古人留迹，年深缕积长。当轩知槿茂，向水觉芦香。亿兆同归寿，群公共保昌。忠贞如不替，贻厥后昆芳。
端午三殿侍宴应制探得鱼字　　张说
小暑夏弦应，徽音商管初。愿赍长命缕，来续大恩馀。三殿褰珠箔，群官上玉除。助阳尝麦彘，顺节进龟鱼。甘露垂天酒，芝花捧御书。合丹冂i蜓，灰骨共蟾蜍。今日伤蛇意，衔珠遂阙如。
岳州观竞渡　　　　　　　　　前人
画作飞凫艇，双双竞拂流。低装山色变，急棹水华浮。土尚三闾俗，江传二女游。齐歌迎孟姥，独舞送阳侯。鼓发南湖眩标争西驿楼。并驱常诧速，非畏日光遒。
官庄池观竞渡　　　　　　　储光羲
落日吹箫管，清池发棹歌。船争先后渡，岸激去来波。水叶藏鱼鸟，林花间绮罗。踟蹰仙女处，犹似望天河。
端午日赐衣　　　　　　　　　杜甫
宫衣亦有名，端午被恩荣。细葛含风软，香罗叠雪轻。自天题处湿，当暑著来清。意内称长短，终身荷圣情。
端午日恩赐百索　　　　　　窦叔向
仙宫长命缕，端午降殊私。事盛蛟龙见，恩深犬马知。馀生傥可续，终冀答明时。
竞渡歌　　　　　　　　　　张建封
五月五日天晴明，杨花绕江啼晓莺。使君未出郡斋外。江上早闻齐和声，使君出时皆有准。马前已被红旗引，两岸罗衣扑鼻香。银钗照日如霜刃，鼓声三下红旗开。两龙跃出浮水来，棹影斡波飞万剑。鼓声劈浪鸣千雷，鼓声渐急标将近。两龙望标目如瞬，坡上人呼霹雳惊，竿头Z挂虹U晕。前船抢水已得标，后船失势空挥桡。疮眉血首争不定，输案一明心似烧。只将输嬴分罚赏，两岸十舟互来往。须臾戏罢各东西，竞脱文身请书上。吾今细观竞渡儿，何殊当路权相持。不思得岸各休去，会到摧舟折楫时。
端午日，礼部宿斋，有衣服Z结之贶，以诗还答权德舆
良辰当五日，偕老祝千年。Z缕同心丽，轻裙映体鲜。寂寥斋画省，款曲擘香笺。更想传觞处，孙孩遍目前。
端午日伏蒙内侍赐晨服　　　杨巨源
Z缕纤仍丽，凌风卷复开。方应五日至，应自九天来。在笥清光发，当轩暑气回。遥知及时节，刀尺火云催。
端午日　　　　　　　　　　殷尧藩
少年佳节倍多情，老去谁知感慨生。不效艾符趋习俗，但祈蒲酒话升平。鬓丝日日添头白，榴锦年年照眼明。千载贤愚同瞬息，几人湮没几垂名。
及第后江陵观竞渡寄袁州刺史成应元卢肇
石溪久住思端午，馆驿楼前看发机。@鼓动时雷隐隐，兽头凌处雪微微。冲波突出人齐喊，跃浪争先鸟退飞。向道是龙刚不信，果然夺得锦标归。
宫词　　　　　　　　花蕊夫人徐氏
端午生衣进御床，赭黄罗帕覆金箱。美人捧入南薰殿，玉腕斜封Z缕长。
端午x帖子　　　　　　　宋章得象
清晓会披香，朱丝续命长。一丝增一岁，万缕献君王。
皇帝x端午帖子词　　　　　欧阳修
舜舞来遐俗，尧仁洽九区。五兵消以德，何用赤灵符。
皇后x端午帖子词　　　　　　前人
茧馆覆柔桑，新丝引更长。纫为五色缕，续寿献君王。
《前题》前人
烟含玉树风生细，日永宫花漏出迟。深殿未尝知暑气，水精帘覆砌琉璃。
夫人x端午帖子词　　　　　　前人
鸣蜩惊早夏，38草及良辰。共荐菖蒲酒，君王寿万春。
《前题》前人
黄金仙杏粉，赤玉海榴房。共38今朝胜，盈b百草香。
端午帖子词　　　　　　　　　王圭
禁幕无风日正亭，侍臣初赐玉壶冰。不知翠辇游何处，应在瑶台第一层。
皇帝x端午帖子词　　　　　　苏轼
采秀撷群芳，争储百药良。太医初荐艾，庶草验蕃昌。
太皇太后x端午帖子词　　　　前人
日永蚕收簇，风高麦上场。朝来藉田令，菰黍献时芳。
皇太后x端午帖子词　　　　　前人
秘殿扶疏夏木深，雨馀初有一蝉吟。应将嬴女乘鸾扇，更助南风长棘心。
《前题》前人
上林珍木暗池台，蜀产吴苞万里来。不独盘中见卢橘，时于粽里得杨梅。
皇太妃x端午帖子词　　　　　前人
雨细方梅夏，风高已麦秋。应怜百花尽，绿叶暗红榴。
夫人x端午帖子词　　　　　　前人
肃肃槐庭午，沈沈玉漏稀。皇恩乐佳节，38草得珠玑。
端午游真如迟适远从子由在酒局前人
一与子由别，却数七端午。身随Z丝系，心与昌b苦。今年匹马来，佳节日夜数。儿童喜我至，典衣具鸡黍。水饼既怀乡，饭筒仍悯楚。谓言必一醉，快作西川语。宁知是官身，糟曲同薰煮。独携三子出，古刹访禅祖。高谭付梁罗，诗律到阿虎。归来一调笑，慰此长龃龉。
皇帝x端午帖子词　　　　　　苏辙
溽暑避华构，清风迎早朝。枫槐高自舞，冰雪晚初消。
《前题》前人
南讹初应历，五日未生阴。灵药收农录，薰风拂舜琴。
重五　　　　　　　　　　　　朱松
异乡逢午节，卧病此衰翁。竹笋迸新紫，榴花开小红。山深人寂寂，气润雨鳌Ｖ缶莆扪按Γ菖蒲在水中。
皇帝x端午帖子　　　　　　周必大
水殿开筵酒蒲，冰盘进膳黍缠菰。六宫莫度新翻曲，只咏明州瑞麦图。
太上皇后x端午帖子　　　　　前人
聚远楼前面面风，冷泉亭下水溶溶。人间炎热何曾到，真是瑶台第一重。
竹枝歌　　　　　　　　　　范成大
五月五日岚气开，南门竞船争看来。云安酒浓曲米贱，家家扶得醉人回。
重午　　　　　　　　　　　　陆游
叶底榴花蹙绛缯，街头初卖苑池冰。世间各自有时节，萧艾著冠称道陵。
重五　　　　　　　　　　　　前人
重五山村好，榴花忽已繁。粽包分两髻，艾束著危冠。旧俗方储药，羸躯亦点丹。日斜吾事毕，一笑向杯盘。
扬州端午呈赵帅　　　　　　戴复古
榴花角黍38时新，今日谁家不酒樽。堪笑江湖阻风客，却随蒿艾上朱门。
端午竞渡棹歌十首　　　　　黄公绍
望湖天望湖天，绿杨深处鼓。好是年年二三月，湖边日日看划船。
38轻桡38轻桡，雪中花澡声遥。天与玻璃三万顷，尽教看得几吴。看龙舟看龙舟，两堤未38水悠悠。一片笙歌催闹晚，忽然鼓棹起中流。
贺灵鼍贺灵鼍，几多翠舞与珠歌。看到日斜犹未足，涌金门外涌金波。
马如龙马如龙，飞过苏堤38健风。柳下系船青作缆，湖边荐酒碧为筒。
绣周张绣周张，楼台帘幕絮高扬。谁赋珠宫并贝阙，怀王去后去沉湘。
棹如飞棹如飞，水中万鼓起潜螭。最是玉莲堂上好，跃来夺锦看吴儿。
建云澹建云澹土风到处总相犹。朝了霍山朝岳帝，十分打扮是杭州。
蹋青青蹋青青，西泠桥畔草连汀。扑得龙船儿一对，画阑倚遍看游人。
月明中，月明中，满湖春水望难穷。欲学楚歌歌不得，一场离恨两眉峰。
五日山中　　　　　　　　　　谢翱
东邻拔蒲根，南邻烧艾叶。艾叶出青烟，蒲根香胜雪。乾坤生火，阴碧期月光。烟随艾叶散，进此菖蒲觞。蒲觞益齿发，齿白发如漆。馀饮不尽器，置之五七日。五日化为丹，七日化为碧。一服一千年，令人生羽翼。
端午日照道中　　　　　　金党怀英
几年客舍逢端午，今日东行复海隅。三岁已无平老艾，一杯聊作辟愁符。
端午效六朝体　　　　　　元马祖常
修篁发秀林，新荷叠芳池。Z丝撷雾缕，纱e含风漪。蕤宾应乐律，端阳正岁时。馥馥兰汤浴，滟滟蒲酒持。汉宫38草戏，楚船张水嬉。江心铸龙镜，好用照湘累。
端午词　　　　　　　　　　　张宪
榴花照鬟云髻热，蝉翼轻绡香叠雪。一丈戎葵倚绣窗，雨足江南好时节。五色灵钱傍午烧，Z胜金花贴鼓腰。段家桥下水如潮，东船夺得西船标。棹歌声静晚山绿，万镒黄金一日销。
端阳写怀　　　　　　　　　明高启
去岁端阳值禁闱，新题帖子进彤扉。大官供馔分蒲醑，中使传宣赐葛衣。黄伞回廊朝旭淡，玉炉当殿午熏微。今朝寂莫江边卧，f看游船竞渡归。
午日访沈元圭席上次韵　　　　虞堪
一帘葵锦烂晴霞，五色丝虹映臂纱。元药自消头上雪，绛榴谁插鬓边花。茶烹石鼎从施禁，诗写蛮笺学破邪。不是西山黄石叟，难逢东老地仙家。
午日庭宴　　　　　　　　　唐顺之
南薰应律转朱旗，火帝乘离锦席披。榴吐千花承羽盖，q开五叶拂瑶墀。冰盘错出仙人掌，金缕遥分织女丝。复道龙舟方竞渡，衔恩共许向昆池。
端午，赐黄金艾叶，银书灵符等物，岁以为常于慎行
芙蓉阙下御书宣，午日恩颁侍从前。宝叶光分仙岛月，灵符香缀御炉烟。岁时旧是荆人记，风俗曾经汉史传。闻道宸游临太液，龙舟凤管画楼边。
辛酉端阳日　　　　　　　　　王屋
午节今朝是，开尊召酒徒。趁晴删艾叶，冒雨剪菖蒲。重碧杯中满，轻黄额上涂。醉怜霜鬓短，还插健人符。
端阳采菊　　　　　　　　　顾开雍
菖阳初进石榴卮，忽报黄花香满篱。总是朱灵分寿缕，长生先试傲霜枝。
南歌子〈端午〉　　　　　　宋苏轼
山与歌眉敛，波同醉眼流。游人都上十三楼。不羡竹，西歌吹，古扬州。　菰黍连昌b，琼彝倒玉舟。谁家水调唱歌头，声绕碧，山飞去，晚云留。
浣溪沙〈端午〉　　　　　　　前人
入袂轻风不破尘，玉簪犀璧醉佳辰，一番红粉为谁新。　团扇只堪题往事，新丝那解系行人，酒阑滋味似残春。
永遇乐〈端午〉　　　　　　晁补之
红日葵开，映墙遮牖。小斋端午，杯展荷金，簪抽笋玉。幽事还堪数。绿窗纤手，朱奁轻缕，争38Z丝艾虎。想沈江，怨魄归来，空惆怅对菰黍。　朱颜老去，清风好在。未减佳辰欢聚。腊酒深斟，菖菹细糁。围坐从儿女。还同子美，江村长夏，f对燕飞鸥舞。算何须，楚泽雄风，方消畏暑。
南乡子〈端午〉　　　　　　李之仪
小雨湿黄昏，重午佳辰独掩门。巢燕引雏浑去尽，销魂，空向梁间觅宿痕。　客舍宛如村，好事无人载一尊。唯有莺声知此恨，殷勤，恰似当时枕上闻。
永遇乐〈午日〉　　　　　　周紫芝
槐幄如云，燕泥犹湿，雨馀清暑，细草摇风，小荷擎雨。时节还端午。碧罗窗底，依稀记得，f系翠丝烟缕。到如今，前欢如梦，还对Z绦无语。　榴花半吐，金刀犹在。往事更堪重数。艾虎钗头，菖蒲酒里，旧约浑无据。轻衫如雾，玉肌似削，人在画楼深处。想灵符，无人共戴，翠眉暗聚。
齐天乐〈端午〉　　　　　　周邦彦
疏疏几点黄梅雨，佳节又逢重午。角黍包金，香蒲泛玉，风物依然荆楚。形裁艾虎，更钗袅朱符，臂缠红缕。扑粉香绵，唤风绫扇小窗午。　沈湘人去已远，劝君休对景，感时怀古。慢转莺喉，轻敲象板，胜读离骚章句，荷香暗度，渐引入[[。醉乡深处。卧听江头，画船喧叠鼓。
一斛珠〈重午〉　　　　　　赵长卿
澹妆浓抹，西湖人面两奇绝。菖蒲角黍家家节，水戏鱼龙，十里画帘揭。　凌波无限生尘袜，冰肌莹彻香罗雪，游船且莫催归楫，遮莫黄昏，天外有新月。
南歌子　　　　　　　　杨无咎
小雨疏疏过，长江滚滚流。落霞残照晚明楼。又是一番重午身，寄南州。　罗绮纷香陌，鱼龙漾彩舟，不堪回首凤池头。谁道于今，霜鬓犹自淹留。
杏花天〈豫章重午〉　　　　　侯
宝钗整鬓双鸾38，睡初醒，薰风襟袖。Z丝皓腕宜清昼，更艾虎，衫儿新就。　玉杯共饮菖蒲酒。愿耐夏，宜春厮守。榴花故意添红皱，映得人来越瘦。
贺新郎〈端午〉　　　　　　刘克庄
深院榴花吐，画帘开，Z衣纨扇。午风清暑。儿女纷纷新结束，时样钗符艾虎。早已有，游人观渡，老大逢场慵作戏。任白头，年少争旗鼓，溪雨急，浪花舞。　灵均标致高如许，忆生平，既纫兰佩。又怀椒醑，谁信骚魂千载后，波底垂涎角黍。又说是，蛟馋龙怒，把似而今醒到了。料当年，醉死差无苦，聊一笑，吊今古。
前调〈端午〉　　　　　　　　前人
思远楼前路，望平堤，十里湖光，画船无数。绿盖盈盈红粉面，叶底荷花解语。38巧结，同心双缕，尚有经年离别恨，一丝丝，总是相思处。相见也，又重午。　清江旧事传荆楚，叹人情，千载如新。尚沉菰黍，且尽樽前今日醉，谁肯独醒吊古。泛几盏，菖蒲绿醑，两两龙舟争竞渡，奈珠帘，暮晕魃接辍？次醋悖怎归去。
喜迁莺〈端午〉　　　　　　吴礼之
梅霖初歇，正绛色，海榴争开佳节。角黍包金，香蒲切玉，是处玳筵罗列。38巧尽输年少，玉腕Z丝双结。舣彩舫，见龙舟两两，波心齐发。　奇绝，难画处，激起浪花，翻作湖间雪。画鼓轰雷，红旗掣电，夺罢锦标方彻。望中水天日暮，犹自珠帘高揭。棹归晚，载荷香，十里一钩新月。
水龙吟〈淮西重午〉　　　　卢祖皋
会昌湖上扁舟，几年不醉西山路。流光又是，宫衣初试，安榴半吐。千里江山，满川烟草，薰风淮楚，念离骚恨远。独醒人去，阑干外，谁怀古。　亦有鱼龙戏舞，艳晴川，绮罗歌鼓。乡情节意，尊前同是，天涯羁旅，绿涨池塘，翠阴庭院。归期无据。问明年此夜，一眉新月，照人何处。
念奴娇〈重午〉　　　　　　　张矩
三闾何在，把离骚，细读几番击节。蓠蕙椒兰，纷江渚，较以艾萧终别。清浊同流，醉醒一梦，此恨谁能说。忠魂耿耿，q凭天辨优劣。　须信千古湘流，练丝缠黍端。为英雄设，堪笑儿童。浮菖b，悲愤翻为喜悦。三叹灵均，竟罹谗网我，独中情切。薰风聪户，榴花知为谁裂。
前调〈重午〉　　　　　　　　前人
楚湘旧俗，记包黍，沉流缅怀忠节。谁挽汨罗，千丈雪，一洗些魂离别。赢得儿童，红丝缠臂，佳话年年说。龙舟争渡，搴旗鼓骄劣。　谁念词客风流，菖蒲桃柳忆。闺门铺设，嚼徵含商，陶雅兴，争似年时娱悦。青杏园林，一尊煮酒当，为浇⑶小Ｄ限褂解，把卿愁袂吹裂。
澡兰香〈淮安重午〉　　　　吴文英
盘丝系缜勺，垂簪玉隐绀纱睡觉，银瓶露井彩云窗。往事少年依约。为当时曾写榴裙伤心。红绡褪萼黍梦。光阴渐老，汀洲烟m。　莫唱江南古调怨，抑难招楚江沉魄。薰风燕乳，暗雨梅黄，午镜澡兰帘幕。念秦楼也拟人归。应剪菖蒲自酌，但怅望，一缕新蟾随人天角。
隔浦莲〈泊长桥过端午〉　　　前人
榴花依旧照眼愁，褪红丝腕，梦绕烟江路。汀菰绿薰风晚，年少惊送远，吴蚕老。恨绪萦抽茧，旅情懒。　扁舟系处，青帘浊酒。须换一番重午。旋买香蒲浮盏。新月湖光荡素练，人散红衣香在两岸。
金钱子〈午日〉　　　　　　明刘基
云淡风微，江雨欲来。还去倚阑干。鬓霜千缕，白水青芜，是征鸿归处。望尽天涯，夕阳犹在深深树。　艾叶榴花又上，阿谁门户悄空，梁燕雏自语。王谢亭台杳不知。何许独立茫茫，乱鸦啼满城钟鼓。
水调歌头〈端阳值雨〉　　　　王行
葵阳s晴彩，榴火失朱光。不知今日何日，烟霭涨蒲塘。已过清明时节，未近重阳气候。对景自斟量，应是家家雨，梅子要催黄。　向朝来，寻旧事，问江乡。共言当此，佳序那肯负年芳。虽阻绣茵38草，不废翠蕤剪艾，且结Z丝长。菖b缕金玉，情味付霞觞。
洞仙歌〈重午〉　　　　　　　周用
客中今日，恰江南端午。数点弄晴梅子雨。正清溪，华屋长昼初筵，呈画扇，更有香芦角黍。　催羯鼓，燕燕莺莺，当面盈盈试歌舞。故事杳难寻，天上佳期，人传道，牛郎织女，待罗袖，明朝酒消痕，记玉臂，凝香Z丝双缕。
满庭芳　　　　　　　　　　　前人
嘉树含风，疏帘映雨，端阳景物依然。故园何处，云白五湖边。记得旧年今日，三江上，万玉亭前。人晏起，翠蒲绿醑，旗鼓竞龙船。　今年，逢此日，孤篷四海，翘首钧天，正西郊卜雨，东鲁移泉。为问九农德业。从吴楚，直抵齐燕。烦太史，一篇周颂，再纪屡丰年。
锦缠道〈端午〉　　　　　　吴子孝
堂映湖山解粽，共酬佳节。对蒲风，金杯休。歇銮坡，每岁恩波阔忆。赐宫衣，轻叠香罗雪。　到如今回头，五云仙阙故。园中q闻啼`诵。离骚。自叹孤忠惟扬州，铸镜能照人心别。
齐天乐〈午日〉　　　　　　　前人
几人得在家乡老，蒲觞再逢重午。榴火烘人，榆钱满地。竹院梧垣无暑。莺声未歇，况细雨初晴，疏帘乍举。角黍筵前，试看画扇长生缕。　常忆蒙恩赐宴，忧心对酒，不似而今无苦，彩笔词新，朱弦歌妙，何异神仙俦侣。溪山有主，喜川竞舟龙，门悬艾虎，寄与良朋，年年常似许。
端午部选句
唐张籍诗：开州午日车前子，作药人家道有神。宋章得象诗：五日看花怜并蒂，今朝38草正宜男。〈又〉帖子花阴转午，清风细玉燕，钗头艾虎轻。〈又〉菖蒲泛酒尧樽绿，菰叶萦丝楚粽香。〈又〉茧馆初成长命缕，珠囊仍带辟兵符。〈又〉自有百神长侍卫，不应须佩赤灵符。〈又〉丝竹渐高桡鼓急，瑶津亭下竞凫车。〈又〉五q开瑞荚，百草38香苕。〈又〉蒲酒朝觞满，兰汤晓浴温〈又〉九子黏筒玉粽香，五丝萦臂宝符光。
王曾端午x帖子：欲谢君恩却无语，心前笑指赤灵符。〈又〉明朝知是天中节，旋刻菖蒲要辟邪。〈又〉争传九子粽，皇祚续千春。〈又〉钗头艾虎辟群邪，晓驾祥云护宝车。〈又〉仙艾垂门绿，灵丝绕户长。欧阳修诗：五色双丝献女功，多因荆楚记遗风。〈又〉绣茧F新巧，萦丝喜续年。
王圭诗：瑶墀九御荐菖华。
苏辙帖子：太医争献天师艾，瑞雾长萦尧母门。张耒端午词：水团冰浸砂糖裹，透明角黍菘儿和。戴复古诗：海榴花上雨萧萧，自切菖蒲泛浊醪。元周权诗：人家绿艾端阳节，天气黄梅细雨时。马祖常宫词：合宫舟泛濯龙池，端午争悬百Z丝。
端午部纪事
《仙鉴》：萧仙者，以周宣王十七年五月五日生。宣王之末，史籍散乱。萧仙能文著本末，以备史之不及。人以史目之。穆公有女，名弄玉，善吹笙，无和者。求得吹笙者以配。孟明荐史，因召见。秦王问，史云：善箫。曰：吾女好笙，子箫也奈何。女屏门呼曰：试使吹之。一吹清风生，再吹彩云起，三吹而凤凰来。女愿嫁之。史曰：女亦且吹笙。三吹之，如史所感。
《琴操》：介子绥割其腓股，以啖重耳。重耳复国，子绥独无所得。绥甚怨恨，乃作龙蛇之歌，以感之。遂遁入山。文公惊悟迎之，终不肯出。文公令燔山求之，子绥遂抱木而焚死。文公令民，五月五日，不得发火。
《史记・孟尝君传》：初，田婴有子四十馀人，其贱妾有子，名文。文以五月五日生。婴告其母曰：勿举也。其母窃举生之。及长，其母因兄弟，而见其子文于田婴。田婴怒其母曰：吾令若去此子，而敢生之，何也。文顿首因曰：君所以不举五月子者，何故。婴曰：五月子者，长与户齐，将不利其父母。文曰：人生受命于天乎，将受命于户邪。婴默然。文曰：必受命于天，君何忧焉。必受命于户，则高其户耳，谁能至者。婴曰：子休矣。《武帝本纪注》：如淳曰：汉使东郡送枭，五月五日为枭羹，以赐百官，以恶鸟，故食之。
《西京杂记》：王凤以五月五日生，其父欲不举，曰：俗谚举五日子，长及户，则自害。不则害其父母。其叔父曰：昔田文以此日生，其父婴敕其母曰：勿举。其母窃举。之后，为孟尝君。号其母为薛公。大家以古事推之，非不祥也。遂举之。
《中华古今注》：汉中兴，每以端午，赐百僚乌犀腰带。《世说》：胡广本姓黄，五月五日生。父母恶之，置瓮中投于江。胡翁闻瓮中有儿啼，往取之，养为子。遂七登三司。
《中华古今注》：汉章帝，常以端午日，赐百官水纹绫裤。《会稽典录》：女子曹娥者，会稽上虞人。父能弦歌为巫。汉安帝二年五月五日，于县江溯涛迎波神，溺死，不得尸骸。娥年十四，乃缘江号哭，昼夜不绝声，七日遂投江而死。
谢承《后汉书》：陈临为苍梧太守，推诚而理，导人以孝悌。临徵去后，本郡以五月五日，祠临东城门上，令小童洁服而舞。
《四民月令》：五月五日，取蝇虎杵碎，拌豆，豆自踊跃，可以击蝇。
《独异志》：晋桓豁镇荆州，有一参军，五月五日采鸲鹆，剪其舌，令学人语，经年遂能言。后因大会，豁出之，令遍学座客话。有一人患N鼻，鸲乃遽入瓮中，语与患者无异，举席皆笑。
《还冤记》：河间国兵张鹿、经旷二人，相与谐善。晋太元十四年五月五日，共升钟岭，坐于山，椒鹿酗酒，失性，拔刀斩旷。旷母尔夕梦旷自说为鹿所杀，杀尸涧中，脱裤覆腹，寻觅之时，必难可得，当令裳飞起，以示处也。明晨追捕，一如所言。
《博物志》：五月五日，埋蜻蜓头于西，向户下埋，至三日则化成青真珠，又曰埋于正门中。
《陆机要览》：万岁蟾蜍，头上有角，颔下有丹书，重八字，名曰肉芝。以五月五日，取阴乾，以其足画地，即流水，带之于身，能辟兵。
《风土记》：仲夏端午，烹鹜，进筒粽，一名角黍。
《孝子传》：纪迈五月五日生，其母弃之。村人纪淳妻养之。年六岁，本父母云：汝是我儿。迈涕泣，佣所得辄上母。
《宋书・王镇恶传》：镇恶以五月五日生，家人以俗忌，欲令出继疏宗。祖猛见，奇之曰：此非常儿。昔孟尝君恶日生，而相齐，是儿亦将兴吾门矣。故名之为镇恶。《魏书・崔辩传》：辩孙巨伦，葛荣闻其才名，欲用为黄门侍郎。巨伦心恶之。至五月五日，会集官寮，令巨伦赋诗。巨伦乃曰：五月五日时，天气已大热。狗便呀欲死，牛复吐出舌。以此自晦，获免。
《郦元・水经注》：正光元年五月，天气清爽，闻池中jj若征鼓声。池水惊而沸，须臾雷电晦冥，有五色蛇自池上属于天，久乃灭，波止水定，惟见一鱼在，其一变为龙。
《北齐书・南阳王绰传》：绰字仁通，武成长子也。以五月五日辰时生，至午时，后主乃生。武成以绰母李夫人非正嫡，故贬为第二。河清三年，封南阳。韩长鸾令绰亲信诬告其反。后主使何猥萨扼杀之，瘗于兴圣佛寺。经四百馀日，乃大敛颜色，毛发皆如生。俗云五月五日生者，脑不坏。
《荆楚岁时记》：五月五日，取鸲鹆教之语。〈注〉此月鸲鹆毛羽新成，俗好登巢取养之，以教其语也。
《隋书・地理志》：京口东通吴会，南接江湖，西连都邑，其人本并习战，号为天下精兵。俗以五月五日，为38力之戏，各料强弱相敌，事类讲武。《玉烛宝典》：洛阳人家，端午造术羹艾酒。
《独异志》：隋朝徐德言妻陈氏，叔宝妹，因惧乱不能相保。德言乃破一镜分之，以为他年不知存亡，但端午日，各持其半镜于市内卖之，以图相会。至期适市，果有一破镜。德言乃题其背曰镜与人俱在，镜归人不归。无复嫦娥影，空馀半月辉。时陈氏为杨素所爱，见之乃命德言对饮，三人环坐。令陈氏赋诗一章，即还之。陈氏诗曰：今日何迁次，新官对旧官。笑啼俱不敢，方验作人难。素感之，乃还德言。〈按《青琐集》作上元事未知孰是今再存之〉《旧唐书・崔信明传》：信明以五月五日正中时生。有异雀，身形甚小，五色毕备，集于树，鼓翼齐鸣，其声清亮。隋太史令史良使青州，遇而占之，曰：五月为火，火为离，离为文彩，日正中，文之盛也。又雀五色奋翼而鸣，此儿必文藻焕烂，声名播于天下。雀形既小，禄位殆不高矣。及长，博闻强记，下笔成章。乡人高孝基，有知人鉴，每谓人曰：崔信明才学富赡，虽名冠一时，但恨其位不达耳。
《辍耕录》：虢州阌乡张万回法云公者，生于唐贞观六年五月五日。有兄万年，久征辽左，相去万里。母程氏思其音信，公早晨而往，至暮持书而回。
《唐会要》：贞观十八年五月五日，太宗为飞白书，作鸾凤蝶龙等字，笔势警绝。谓司徒长孙无忌，吏部尚书杨师道曰：五日旧俗，必用服玩相贺。今朕各赐君飞白扇二庶，动清风以增美德。
《中华古今注》：唐贞观中端午，赐文官黑玳瑁腰带，武官黑银腰带，示色不改更故也。
《朝野佥载》：泉州有客卢元，钦染大风，唯鼻根未倒。属五月五日，官取蚺蛇胆欲进。或言：肉可治风，遂取一截蛇肉食之。三五日顿痊可，百日平复。
《嘉话录》：晋谢灵运须美，临刑因施为南海，祗洹寺维摩诘像须。寺人宝惜，初不亏损。中宗朝乐安公主五日38草，欲广其物色，令驰骑取之，又恐为他所得，因剪弃其馀，今遂无。
《镜龙记》：唐天宝三载，扬州进水心镜一面，纵横九寸，青莹耀目，背有盘龙。进镜官李守泰曰：铸镜时，有老人自称姓龙名护，谓镜匠吕晖曰：老人解造真龙镜。遂入炉所，扃户，三日后开户，失所在。炉前获一素书。云：盘龙盘龙，隐于镜中，分时有象，变化无穷，兴云吐雾，行雨生风。吕晖遂移炉于扬子江心，以五月五日午时铸之。帝诏有司掌此镜。七载，大旱，召叶法善祠镜龙，忽龙口有白气，须臾满殿甘雨如澍。
《唐书・礼乐志》：天宝时，常以五月五日荐衣扇于诸陵。《开元天宝遗事》：宫中每到端午节，造粉团角黍贮于金盘中，以小角造弓子，纤妙可爱。架箭射盘中粉团，中者得食。盖粉团滑腻而难射也。都中盛行此戏。五月五日，明皇避暑，游兴庆池，与妃子昼寝于水殿中。宫嫔辈凭栏倚槛，争看雌雄二41戏于水中。帝时拥贵妃于绡帐内，谓宫嫔曰：尔等爱水中41，争如我被底鸳鸯。
《唐新语》：端午日，明皇赐宰臣钟乳。宋Z既拜赐，而命医人之。医请将归家。子弟谏曰：此乳珍异他者，不如今付之，归恐招欺换。Z诫之曰：自隐尔心，然疑他心耶。仗信示诚，犹恐不至，时有猜责，岂可得乎。《唐书・李元传》：元当国务，峻崖检抑，奔竞夸进者惮之。五月五日，宴武成殿，赐群臣袭衣，特以紫服金鱼锡元及萧嵩。群臣无与比。
《唐国史补》：肃宗五月五日，抱小公主对山人李唐于便殿，顾唐曰：念之勿怪。唐曰：太上皇亦应思见陛下。肃宗涕泣。是时张氏已盛，不由己矣。
《陕西志》：唐肃宗时，张嘉字伯达，以五月五日生，名五郎。少好儒术，以节义自负。年十五，游长安与李泌长源为友。禄山叛，诣阙上书，补参军。平贼有功，为云居宰，有善政，邑人立祠祀之。
《传灯录》：永泰元年五月五日，代宗梦六祖大师请衣钵。七日，敕刺史杨{云：朕梦感能禅师请传法袈裟。却归曹溪，今遣镇国大将军刘景崇顶戴而送朕，谓之国宝。卿可于本寺如法安置，专令僧众亲承宗旨者。
《唐书・懿宗本纪》：咸通八年五月，禁延庆端午节献女口。
《名胜志》：五华山在德化县西。唐咸通间，无晦禅师结庵于此，凿石为室，与虎同居。又有端午泉，亦禅师所凿，每五月之朔，泉水溢至栏，凡五日为度。
《琅旨恰罚憾鸥崞拚允希每岁端午午时，取夜合花置枕中，羔稍不乐，辄取少许入酒，令婢送饮，羔即欢然。当时妇人争效之。
《酉阳杂俎》：北方妇人，五日进五时图、五时花，施帐之上。是日又进长命缕、宛转绳，皆结为人像带之。《文昌杂录》：唐时，五日有百索粽，又有九子粽。
军中以端午走马，谓之e柳。
《岭表录异记》：蚺蛇胆，普安州有养蛇户。每年五月五日，即担蚺蛇入府，q候取胆。余曾亲见，皆于大笼中藉以软草盘屈其上。两人舁一条在地上。即以十数拐子，从头翻其身，旋以拐子按之，不得转侧。即于腹上约其尺寸，用利刃决之，肝胆突出，即割下其胆，皆如鸭子大。曝乾，以备上贡。却合内肝，以线合其疮口。却收入笼，或云舁归放川泽。
《云仙杂记》：洛阳人家，端午以花丝楼阁插鬓，赠遗辟瘟扇。
《西域记》：于阗国有玉池，每以端午日，王亲往取玉。自王以下至庶人皆取之，每取一圆玉，以一圆石投之。《马令・南唐书》：郡县村社竞渡，每岁端午，官给Z投，俾两两较其迟速，胜者加之银碗，谓之打标。
《永州府志》：五代，萧结为祁阳令，太守符下，取竞舟甚急。结怒批其符曰：秧开五叶，蚕长三眠，人皆忙迫，划甚f船。守惭而止。
《辽史・太宗本纪》：会同三年五月庚午，以端午宴群臣及诸国使，命回鹘趸投使作本俗舞，俾诸使观之。《乐志》：会同三年端午日，百僚洎诸国使称贺，如式燕饮，命回鹘趸投使作本国舞。
《宋史・刘温叟传》：太宗在晋邸闻其清介，遣吏遗钱五百千。温叟受之，贮厅西舍。明年重午，又送角黍执扇。所遗吏即送钱者，视西舍，封识宛然。
《刘继元传》：初，太宗征继元，行次澶渊，有太仆寺丞宋捷者掌出纳。行在军储，太宗见其姓名，喜以为师，必有捷之兆。及将至太原，太宗遣语攻城。诸将曰：我以端午日，当置酒，高会于太原城中，至癸未，继元降，乃五月五日也。
《云笈七签》：天台道士刘方瀛，师事老君，精修介洁，早佩毕道法。常以丹篆救人与同志。弋阳县令刘按天师剑法，以五月五日，就弋阳葛溪钢造剑，敕符禁水，疾者登时即愈。
《岁时杂记》：学士院，端午前一日，撰皇帝皇后夫人x门帖子。送后，苑用罗帛制造，及期进入。
端午，都人画天师像以卖，又作泥塑张天师，以艾为须，以蒜为拳，置于门上。
端午，刻菖蒲为小人子，或葫芦形，带之辟邪。
端午，以艾为虎形，至有如黑豆大者，或剪Z为小虎，黏艾叶以戴之。
《铁围山丛谈》：往时川蜀俗喜行毒，而成都故事，岁以天中时，开大慈寺，多聚人物，出百货。其间号名药市者。于是有于窗隙间呼货药一声。人识其意，亟投以千钱，乃从窗隙间度药一粒，号解毒丸。故一粒可救一人命。迹既叵测，故时多疑出神仙。《癸辛杂识》：宋徽宗以五月五日生，以俗忌，因改作十月十日为天宁节。
《东京梦华录》：端午节物百索艾花、银样鼓儿、花花巧、画、扇香、糖果、子粽、子白、团紫、苏菖蒲、木瓜并皆茸，切以香药相和，用梅红匣子盛裹。自五月一日及端午前一日，卖桃柳葵花蒲叶佛道艾。次日家家铺陈于门首，与粽子五色水团茶酒供养，又钉艾人于门上，士庶相迎宴赏。
《乾淳岁时记》：端午先期，学士院供帖子，如春日禁中排当例用。朔日谓之端一，或传旧京亦然。插食盘架设天师艾虎意思，山子数十座、五色蒲丝、百草霜以大合三层，饰以珠翠、葵榴、艾花、蜈蚣、蜥蜴、蝎等，谓之毒虫。及作糖、霜、韵果、糖蜜、巧粽，极其精巧。又以大金瓶数十遍插葵榴、栀子花，环绕殿阁，及分赐后妃、诸阁大，近侍翠叶五色葵榴、金丝翠扇、真珠、百索、钗符、经筒、香囊、软香龙涎、佩带及紫练白葛、红蕉之类。大臣贵邸均被细葛、香罗、蒲丝、艾朵、彩团、巧粽之赐，而外邸节物大率效尤焉。巧粽之品不一至，结为楼台舫辂，又以青罗作赤目白舌帖子与艾人，并悬门楣，以为禳W。道宫法院多送佩带，符篆，而市人门首各设大盆，杂植艾蒲葵花，上挂五色纸钱，排果、粽。虽贫者亦然。湖中是日游舫亦盛盖迤逦，炎暑宴游渐稀故也。俗以此日为马本命。凡御厩邸第上乘，悉用五Z为鬃尾之饰，奇鞯宝辔充满道途，亦可观玩也。
《齐东野语》：永嘉甄云卿，字龙友，少有俊声，词华奇丽。竞渡日著Z衣立龙首。自歌所作思远楼前之词，旁若无人。
《金史・世宗本纪》：大定三年五月乙未，以重五，幸广乐园射柳。胜者赐物有差。复御常武殿赐宴，击伦允撬暌晕常。
《相学斋杂钞》：转运田特秀，字彦实，易县人，大定十九年进士，仕至太原转运使。喜作诗，为周德卿、李之纯所赏。彦实所居里名半十，行第五，以五月五日生，小字五儿，二十五岁，乡府省御四试皆中，第五年五十五，八月十五日卒。造物之戏人如此。
《岁时纪丽谱》：五月五日，宴大慈寺，设厅医人鬻艾，道人卖符、朱丝、Z缕、长命辟灾之物，筒饭、角黍，莫不咸在。
《琅旨恰罚阂κ吓月华，与杨子名达者相爱。月华少失母，随父寓于扬子江。江上端午有龙舟之戏。月华出看，达见其素腕褰帘，结五色丝跳，脱I发如漆玉凤斜簪，巧笑美盼，容色艳异。达神魂飞荡，每日怀思，因制曲，序其邂逅，名曰：泛龙舟。
《识小编》：永乐中禁中有剪柳之戏，剪柳即射柳也。陈眉公云：北人以鹁鸽贮葫芦中，悬之柳上，弯弓射之，矢中葫芦鸽辄飞出。以飞之高下为胜负，往往会于端午日，名曰射柳。
《中州野录》：鄱阳高举登，永乐甲申进士，拜监察御史。罢归，居林谷间，谢绝人事，不入城府。一日掉小舟至城下，时值重午，郡守饮月波楼以观竞渡。举微服箕坐舟上，守怒逮之。至令其供不合状。举遂书一绝云：皇后升遐未一年，今春先帝又宾天。江山草木皆垂泪，太守如何看画船。守询之，知为高侍御，大惭而延纳之，公拂衣不顾而去。
《彭公笔记》：五月五日，赐文武官走骠骑于后苑。其制：一人骑马执旗引于前，二人驰马继出。呈艺于马上，或上或下、或左或右，腾踯F捷，人马相得如此者数百骑。后乃为臂鹰走犬围猎状，终场俗名曰：走解。而不知所自始，岂金元之遗俗欤。令每岁一举盖以训武也。观毕，赐宴而回。
《吴中故语》：许道师，尹山之小民也，善房中术。以白莲教惑人，欲钩致妇人为乱。有传道者数辈，事之以为神佛，遂鼓动一境，皆往从焉。其人居一室中，人不得妄见，以五月五日取蜈蚣、蛇、壁虎等五种毒物聚置一瓮中，闭而封之。听其相食，最后得生者，其毒特甚，乃取而刺其血，和药浸水，贮之。令妇人欲求法者，必令先洗其目，云不尔不清净，不可以见佛，洗后入室，金光眩然，妄见诸鬼神相愚，无知者深信之。《熙朝乐事》：端午为天中节，人家包黍秫以为粽。束以五色Z丝，或以菖蒲通草雕刻。天师驭虎象于盘中，围以五色蒲丝，剪皮金为百虫之像，铺其上。却以葵榴、艾叶攒簇华丽，或以Z绒杂金线缠结。经筒符袋互相馈遗。僧道以经筒、轮子辟恶灵，符分送檀越。而医家亦以香囊、雄黄、乌发、香油送于常所往来者，家家买葵榴、蒲艾植之堂中，标以五色花纸贴画虎蝎。或天师之像，或朱书，五月五日天中节赤口白舌尽消灭之句，揭之楹间，或采百草以制药，觅虾蟆以取蟾酥，书仪方二字，倒贴于楹以辟蛇虺。
《帝京景物略》：五月一日至五日，家家妍饰，小闺女簪以榴花。曰：女儿节。五日之午前，群入天坛，曰避毒也。过午出走马坛之墙下，无江城系丝投角黍，俗而亦为角黍，无竞渡俗亦竞游耍。南则耍金鱼池，西耍高梁桥，东松林，北满井。为地不同，饮醵熙游一也。同太医院官旗物鼓吹赴南海子，捉虾蟆取蟾酥也。其法针枣叶刺蟾之眉间，浆射叶上，以蔽人目，不令伤也。渍酒以菖蒲，插门以艾，涂耳鼻以雄黄，曰避虫毒。家各悬五雷符，簪佩各小纸符簪，或五毒五瑞花草项各丝系垂金锡若钱者，若锁者曰端午索。
《松江府志》：徐文简，兄守斋，少颖悟，十一岁窃从家人往观竞渡。比归，父雪岑公欲责之，谕曰：汝能作一诗，当贳汝守斋。应声曰：艾虎悬门日，龙舟竞渡时。屈原遗恨在，千载楚人思。
《三山志》：宁德县安远里，有午日岩，昔有邑人程公，于是日入岩采药，忽然轻举，因以为名。
端午部杂录
《抱朴子・杂应篇》：或问：魏武帝曾收左元放而桎梏之，而得自然解脱，以何法乎。抱朴子曰：吾不能正知左君所施用之事，然历览诸方书，有以五月五日石上龙子，单衣涂之自解。然左君之变化无方，未必由此也。自用六甲变化，其真形不可得执也。
习凿齿与褚常侍书，想往日与足下及江州五月五日共澡浴处。追寻宿眷玉仪，心实悲矣。《邺中记》：并州俗，以介子推五月五日烧死，世人为其忌，故不举饷食，非也。北方五月五日，自作饮食饷神，及作五色缕五色新盘相问遗，不为介子推也。《禽兽决录》：悬门艾虎，鼻门上宜官，子孙带印绶悬虎鼻门中，周一年取烧作屑，与妇饮之，二月中便有儿生贵子，勿令人知之，泄则不验也。亦勿令妇见之。《名医别录》：石灰，今人用疗金疮、止血，大效。五月五日，采繁蒌、葛叶、鹿活草、w叶、芍药、地黄叶、苍耳叶、青蒿叶，合石灰捣为团，如鸡卵，暴乾，末以疗疮。大神验。《千金月令》：端午，以菖蒲或缕，或屑以酒。《食谱》：张手美家，五日如意圆。
《本草拾遗》：伏翼，五月五日，取倒悬者，晒乾，和桂心薰陆香，烧烟辟蚊子。
《酉阳杂俎》：鹊k窠，取在树杪枝，不取堕地者，又缠枝。受卵，端午日午时，焚其窠，灸病者疾立愈。
《唐国史补》：扬州旧贡江心镜，五月五日，杨子江中所铸也，或言无有百炼者，六七十炼则已，易破难成，往往有自鸣者。
《资暇录》：端五者，案《周处风土记》：仲夏端五烹鹜角黍，端始也，谓五月初五日也。今人多书午字，其义无取。余家元和中端五，诏书并无作午字处。而近见醴泉县尉厅壁，有故光福王相题郑泉记处云：端五日岂三十年，端五之义别有见耶。
《中华古今注》：女人披帛，古无其制。开元中，诏令二十七世妇及宝林御女，良人等寻常宴参侍，令披画披帛。至今然矣。至端午日，宫人相传，谓之奉圣巾。亦曰续寿巾，续圣巾。盖非参从见之服。
《太平御览》：五月五日，采五方侧柏叶三b，远志去心二b，白茯苓去皮一b，为末，炼蜜和丸，用仙灵脾酒下日服，三十丸可以延年益寿。
《本草图经》：车前子，一名]q花，甚细密，青色微赤，结实如葶苈，赤黑色。五日采，阴乾，其子，治妇人难产。《墨庄漫录》：东坡为翰苑，元v三年供端午帖子，有云：上林珍木暗池台，蜀产吴苞万里来。不独盘中见卢橘，时于粽里得杨梅。每疑粽里杨梅之句，玉台新咏徐君茜共内人，夜坐守岁时，酒中喜桃子，粽里觅杨梅。今人未见以杨梅为粽。徐公乃守岁诗，杨梅夏熟，岁暮安有此果，岂昔人以乾实为之耶。东坡以角黍为午日之馔，故借言之耳。
《东坡志林》：端午日未出于艾中，以意求似其人者，辄撷之以灸，殊有效。幼时见一书中云尔忘其为何书也，艾未有真似人者，于明暗间。苟以意命之而已。万法皆妄，无一真者，复何疑耶。
《缃素杂记》：余按《宗懔・荆楚岁时记》引《周处・风土记》云：仲夏端午烹鹜角黍，乃直用午字，与李济翁录所载不同。以余意测之，五与午字皆通，盖五月建午，或用午字，何害于理。
《岁时杂记》：端午，粽子名品甚多，形制不一，有角粽、锥、粽茭、粽筒、粽秤槌，粽又有九子粽。
端午作水团，又名白团，或杂五色人兽花果之状，最精者名滴粉团，或加麝香，又有乾团，不入水者。《容斋五笔》：唐世五月五日，扬州于江心铸镜以进，故国朝翰苑撰端午帖子，词多用其事。然遣词命意，工拙不同。王禹玉云：紫xo隐晓霞，瑶墀九御荐菖华。何时又进江心鉴，试与君王却众邪。李邦直云：艾叶成人后，榴花结子初。江心新得镜，龙瑞护仙居。赵彦若云：扬子江中方铸镜，未央宫里更飞符。菱花欲共朱灵合，驱尽神奸又得无。又：扬子江中百炼金，宝奁疑是月华沉。争如圣后无私鉴，明照人间万善心。又：江心百青铜镜，架上双纫翠缕衣。李士美云：何须百鉴，自胜五兵符。傅墨卿云：百鉴从江上铸，五时花向帐前施。许冲元云：江中今日成龙鉴，苑外多年废鹭陂，合照乾坤共作镜，放生河海尽为池。苏子由云：扬子江中写镜龙，波如细e不摇风。宫中惊捧秋天月，长照人间助至公。大概如此，惟东坡不然，曰：讲馀交翟转回廊，始觉深宫夏日长。扬子江心空百，只将无逸鉴兴亡。其气光焰，可畏而仰也。若白乐天讽《谏百镜篇》云：江心波上舟中铸，五月五日日午时。背有九五飞天龙，人人呼为天子镜。又云：太宗常以人为镜，监古监今不监容。乃知天子别有镜，不易扬州百铜。用意正与坡合。予亦尝有一联云：愿储医国三年艾，不博江心百铜。然去之远矣。端午故事，莫如楚人竞渡之的，盖以其非吉祥，不可施诸祝颂，故必用镜事云。
《溪蛮丛笑》：爬船，重午竞渡，既望复出，谓之：大十五。《贵耳集》：周希稷，名承勋，周益公甚前席之有端午一诗，殊有讽刺：谁家解祟吐千瓶，丹墨交辉走百灵。尽使蛙蛇归药笼，又缠萧艾作人形。〈缺二句〉安得Z丝十万丈，东南西北系飘零。
《野客丛谈》《容斋随笔》曰：唐元宗以八月十五日为千秋节。张说上《大衍历序》云：谨以开元十六年八月端午献之。唐类表有宋Z请八月五日为千秋节，表云：月惟仲秋日在端午，然则凡月之五日，皆可称端午也。余观续世说齐映为江西观察使，因德宗诞日，端午为银瓶，高八尺，以献是，亦有端午之说。
《本草纲目》：五月五日，取粽尖和截疟药良。
《闽部疏》：闽俗，端午节尤重竞渡，所过山溪，数家之市，皆悬舟以待。往往殴击成狱，禁稍弛，复竞，其俗成不能止也。
端午部外编
《道书》：五月五日为地腊，五帝校定生人官爵，血肉盛衰，外滋万类，内延年寿，记录长生。此日可谢罪，求请移易官爵，祭祀先祖。
《天上玉女记》：魏济北郡从事掾弦超，中夜独宿，梦有神女来，从之。自称天上玉女，姓成公字知琼。如此三四夕。一旦显然来游，姿颜容体，状若飞仙，遂为夫妇。后漏泄其事，玉女遂求去，去若飞迅。超忧感积日，几至委顿。去后五年，超奉郡使至洛，到济北鱼山下，遥望曲道头，有一车马似知琼，驰驱前至，果是也。悲喜交切，同来至洛，遂为室家，克复旧好。至太康中犹在，但不日日往来，每于五月五日，辄下经宿而去。《广异记》：唐贺兰进明，为狐所婚，每到时节，狐新妇恒至起居，兼持贺遗，及问信家人，或有见者，状貌甚美。至五月五日，自进明已下至其仆隶，皆有续命。家人以为不祥，多焚其物。狐悲泣云：此并真物，奈何焚之。其后所得遂以充用。后家人有就求漆背金花镜者，入人家偷镜挂项，缘墙行，为主人家击杀，自尔怪绝焉。
唐宋州刺史王v，少时仪貌甚美，为牝狐所媚。家人或有见者，丰姿端丽。虽僮幼，遇之者，必敛容致敬。自称新妇，抵对皆有理，由是人乐见之。每至端午及佳节，悉有赠仪相送。云：新妇上某郎某娘续命，众人笑之，然所得甚众。后v职高，狐乃不至。盖其禄重不能为怪。
《太平广记》：唐卢钧为均州刺史，常于郡后山斋养性。忽一人u垣而入，云：王，山人也。公之贵，位极人臣，而有沉绵之疾，故相救。以丹一粒与之。后公还京，山人复至。云：二十三年五月五日午时，可令一道士于万山顶上相候。此时君节制汉土，当有月华相授，勿愆期也。公后出镇汉南。至期，命道士牛知微，五月五日午时登万山之顶山，人在焉。以金丹十粒，令授于公。曰：当享上寿，无忘修炼，伫还蓬宫耳。
《酉阳杂俎》：焉耆，五月五日，弥勒下生。
《诚斋杂记》：姜廉夫祖寺丞，一夕方就枕，忽闻夜间呵殿声，一女子，绝色，自出。上堂拜姜母，启焉曰：妾与郎君有嘉约，愿得一见。姜闻，欣然而起。妻时引避。女请曰：吾弃人间事，不可以我故，间汝夫妇之情。妻亦相拊接欢如姊妹。女事姑甚谨。值端午节，一夕制Z丝百副，尽饷族党。其人物花草，字画点缀，历历可数，自是以仙姑称之。
《谈薮》：大溪山，在广州境，旧山有一洞，其处所人不常识。每岁五月五日，洞开，则见之土人预备墨纸、刷帚入其中，以手摸石壁，觉有罅隙，若刻者，以墨刷其卜纸，覆其上印，摸而出，洞亦随闭。持所印纸视之，或咒语或药方，所得皆不同。亦有不成字，无所得者。咒术药方，应用无不效验。盖南法之所出也。
《客退纪谈》：用蚕豆四十九粒，阴阳水浸，端午日午时咒之，埋室西地下，令猫踞其上，七日化为猫睛。

[book_title]岁功典第五十三卷
夏至部汇考
《书经》尧典
日永星火，以正仲夏。
〈蔡传〉永，长也。日永，昼六十刻也。星火，东方苍龙七宿，火谓大火，夏至昏之中星也。正者，夏至阳之极，午为正阳位也。
《礼记》月令
仲夏之月：　是月也，日长至，阴阳争，死生分，君子齐戒，处必掩身，毋躁，止声色，毋或进薄滋味，毋致和，节耆欲，定心气，百官静事无刑，以定晏阴之所成。
〈陈注〉至犹极也，夏至日长之极，阳尽午中，而微阴眇重渊矣。此阴阳争辨之际也。物之感阳气而方长者生，感阴气而已成者死。此死生分判之际也。刑，阴事也，举阴事则是助阴抑阳，故刑罚之事皆止，静而不行也。晏，安也，阴道静，故云晏。阴及其定，而至于成，则循序而往不为灾矣。
《左传》伯赵司至
郯子曰：少挚为鸟师，而鸟名伯赵氏，司至者也。
〈注〉伯赵，伯劳也。〈疏〉此鸟以夏至来，故以名官使之，主夏至。
《易通卦验》赤气直离
离，南方也，夏至日中，赤气出直离，此正气也。气出右，万物半死；气出左，赤地千里。
少阴云
夏至，少阴云如水波。
瑟用桑木
人君，夏至日，使八能之士，鼓黄钟之瑟瑟，用桑木，长五尺七寸。
鼓用牛皮
夏至，鼓用牛皮，圆径五尺七寸。
〈注〉牛，离类。
乐以箫
夏至之乐，以箫。
〈注〉箫，亦管也，形似凤翼。凤，火兽也。火数七，夏时又火用事。
伯劳鸣
夏至，伯劳鸣，伯劳性好单栖，其飞，其声嗅嗅。夏至应阴而鸣，冬至而止。
《易稽览图》景风至
夏至日，景风至，蝉始鸣，螳螂生。夏至之后三十日，极热。
《孝经纬》斗指午
芒种后十五日，斗指午，为夏至。
景风至
夏至，景风至，辨大将，封有功。
《乐纬》夏至乐
离主夏至，乐用弦。
《汲冢周书》时训解
夏至之日，鹿角解。鹿角不解，兵戈不息。
《汉书》天文志
日有光道，夏至至于东井，北近极，故晷短；立八尺之表，而晷景长尺五寸八分。
月有九行，夏至，南从赤道。
夏至日北极，晷短。北不极，则寒为害。
《淮南子》天文训
日冬至，则斗北中绳，阴气极，阳气萌，故曰：冬至为德。日夏至，则斗南中绳，阳气极，阴气萌，故曰：夏至为刑。阴气极，则北至北极，下至黄泉，故不可以凿地穿井。万物闭藏，蛰虫首穴。故曰：德在室。阳气极，则南至南极，上至朱天，故不可以夷丘上屋。万物蕃息，五谷兆长。故曰：德在野。日冬至，则水从之，日夏至，则火从之，故五月火正，而水漏。十一月水正，而阴胜。阳气为火，阴气为水。水胜，故夏至湿。火胜，故冬至燥。燥，故炭轻，湿，故炭重。日冬至，井水盛，盆水溢，羊脱毛，麋角解，鹊始巢。八尺之修日中，而景丈三尺。日夏至而流黄泽，石精出，蝉始鸣，半夏生，蚊虻不食，驹犊鸷鸟不搏，黄口八尺之景修，径尺五寸。景修则阴气胜，景短，则阳气胜，阴气胜，则为水，阳气胜，则为旱。
芒种加十五日，斗指午，则阳气极。故曰：有四十六日，而夏至，音比黄钟。
夏日至，则阴乘阳，是以万物就而死。
夏至日，出东北维，入西北维。
《春秋繁露》阴阳出入上下篇
大夏之月，相遇南方，合而为一，谓之曰：至。别而相去，阳适右，阴适左，适右由下，适左由上，上暑而下寒，以此见天之夏，右阳而左阴也。上其所右，下其所左，夏月尽，而阴阳俱北还，阳北还，而入于申，阴北还，而入于辰。此阴阳之所始出地入地之见处也。
《后汉书》律历志
天子常以日夏至，御前殿，合八能之士，陈八音，听乐均，度晷景，候钟律，权土灰，放阴阳。夏至阴气应，则乐均浊，景短极，蕤宾通，土灰重，而衡低，进退于先后五日之中，八能以候状闻太史，封上，效则和，否则占。
〈注〉《易纬》曰：冬至，人主不出宫寝，兵从乐。五日击黄钟之磬，公卿大夫列士之意，得，则阴阳之晷如度数，夏至之日如冬至之礼。
日道敛北去，极弥近，其景弥短，近短，乃极夏乃至焉。
礼仪志
仲夏之月，万物方盛，日夏至阴气萌作，恐物不。其礼以朱索连荤菜，弥牟蛊，钟以桃印，长六寸方三寸。五色书文如法，以施门户。
日夏至，禁举大火，止炭鼓铸，消石冶，皆绝止，至立秋，如故事，是日浚井汲水。
日冬至，夏至，阴阳晷景长短之极，微气之所生也。故使八能之士八人，或吹黄钟之律，间竽，或撞黄钟之钟，或度晷景。权水轻重，水一升，冬重十三两。或击黄钟之磬，或鼓黄钟之瑟，轸间九尺二十五。弦宫处于中，左右为商徵角羽。或击黄钟之鼓，先之三日，太史谒之，至日夏时，四孟冬，则四仲其气至焉。先气至五刻，太史令与八能之士，即坐于端门左塾，太子具乐器，夏赤，冬黑，列前殿之前，西上钟，为端守宫，设席于器南北面，东上正德席鼓，南西面令晷仪，东北三刻中，黄门持兵，引太史令，八能之士，入自端门就位。二刻，侍中、尚书、御史谒者，皆陛，一刻，乘舆亲御临轩，安体静居，以听之太史令。前当轩溜，北面跪，举手曰：八能之士以备，请行事。制曰：可。太史令稽首曰：诺。起立，少退，顾令正德曰：可行事。正德曰：诺。皆旋复位。正德立，命八能士曰：以次行事，间音以竽。八能曰：诺。五音各三十为阕。正德曰：合五音律，先唱五音，并作二十五阕，皆音以竽。讫，正德曰：八能士各言事。八能士各书板，言事文。曰：臣某言今月若干日，甲乙日，冬至黄钟之音，调君道，得孝道，褒商臣，角民，徵事，羽物，各一板，否则召太史令各板书，封以皂囊，送西陛，跪授尚书，施当轩北面，稽首拜上，封事。尚书授侍中、常侍，迎受报闻以小黄门，幡麾节度。太史令前曰：礼毕。制曰：可。太史令前稽首曰：诺。太史令八能士诣大官，受赐陛者，以次罢，日夏至礼亦如之。
〈注〉《乐叶图徵》曰：夫圣人之作乐，不可以自娱也。所以观得失之效者也。故圣人不取备于一人，必从八能之士。故撞钟者，当知钟。击鼓者，当知鼓。吹管者，当知管。吹竽者，当知竽。击磬者，当知磬。鼓琴者，当知琴。故八士曰：或调阴阳，或调律历，或调五音。故撞钟者以知法度，鼓琴者以知四海，击磬者以知民事。钟音调则君道得，君道得则黄钟蕤宾之律应。君道不得则钟音不调，钟音不调，则黄钟蕤宾之律不应。鼓音调，则臣道得，臣道得，则太簇之律应。管音调，则律历正，律历正，则夷则之律应。磬音调，则民道得，民道得，则林钟之律应。竽音调，则法度得，法度得，则无射之律应。琴音调，则四海合，岁气百川一合德，鬼神之道行，祭祀之道得。如此，则姑洗之律应。五乐皆得，则应钟之律应。天地以和气至，则和气应。和气不至，则天地和气不应。钟音调，下臣以法贺主。鼓音调，主以法贺臣。磬音调，主以德施于百姓。琴音调，主以德及四海。八能之士，常以日冬至成天文，日夏至成地理。作阴乐以成天文，作阳乐以成地理。
《风俗通义》题游光
夏至著五Z，辟兵，题曰：游光。游光，厉鬼也。知其名者，无瘟疾。
《素问》脉要精微论
夏至四十五日，阴气微上，阳气微下，阴阳有时与脉为期，期而相失，知脉所分。
《五经通义》助微气
夏至，阴始动而未达，故寝兵鼓，不设政事，所以助微气之养也。
《晋书》天文志
夏至极起，而天运近北，而斗去人远，日去人近，南天气至，故蒸热也。
《风土记》黄梅雨
夏至之日雨，名曰黄梅雨。
〈注〉夏至霖霪，至前为黄梅。先时为迎梅雨，及时为梅雨，后时为送梅雨。
《三礼义宗》夏至三义
夏至为节者，至有三义。一以明阳气之至极，二以明阴气之始至，三以明日行之北至，故谓之至。
《齐民要术》夏至事宜
崔曰：夏至先后各五日，可种牡麻。
《泛胜之书》曰：植禾，夏至后八十九十日，常夜半候之，天有霜，若白露下，以平明时，令两人持长索，相对各持一端，以概禾中，去霜露，日出乃止。如此禾稼五谷不伤矣。
《隋书》礼仪志
《周官》云：夏日至，祭地于泽中之方丘。
《占气》离气
夏至之日，离卦用事。日中时，南方有赤云如马者，离气至也。宜黍。离气不至，日月无光，五谷不成，人病、目疾，冬中无冰。应在十一月内，是日，风从离来，为顺，其年大熟。
穷日
夏至前一日，夏至后十日、十六日，为穷日。
《月令占候图》占夏至
朔日至六日，夏至，五谷熟。二十三、二十四日，夏至，五谷不熟。二十五日、三十日，夏至时，价平和。晦日夏至，五谷贵。
《辽史》礼志
《岁时杂仪》：夏至之日，俗谓之朝节。妇人进Z扇，以粉脂囊相赠遗。
《豹隐纪谈》夏至谚
《石湖居士・戏用乡语》云：土俗以二至后九日，为寒燠之候。故谚有夏至未来，莫道热。冬至未来，莫道寒之语。又夏至后一说云：一九至二九，扇子不离手；三九二十七，吃茶如蜜汁；四九三十六，争向路头宿；五九四十五，树头秋叶舞；六九五十四，乘凉不入寺；七九六十三，夜眠寻被单；八九七十二，被单添夹被；九九八十一，家家打炭堑。
《农政全书》占候
谚云：夏至无云，三伏热。　夏至日，风色有交时，最要紧，屡验。　夏至日，雨落，为淋时雨，其年必丰。
《遵生八笺》J仙月占
五月夏至，忌东风，主病。
夏至事宜
夏至后夜半，一阴生，宜服热物，兼服补肾汤药。《吕公岁时记》曰：夏至一阴生，宜服饵制过硫黄，以折阴气。
《琐碎录》曰：患嗓臭者，复至日，日未出时，汲井花水一盏，作三嗽吐门阃里，如此三十日，口臭永除矣。夏至后，宜浚井改水，以去瘟病。
《直隶志书》〈各省风俗同者不载〉永平府
夏至日占伏，有风，大熟。占麦，谓麦信，东南风，麦稔；西北风，熟亦瘠；西南风甚，旬中必槁。
肃宁县
夏至风东来，人多病；风南来，名顺风，大热；风西来，秋大雨；风北来，山水出。
饶阳县
夏至东风，主满天蝗虫飞；南风，主虫灾；西风主刀兵；北风主田禾平收。是日得雨，丰稔之候。谚云：夏至在月头，边戍吃边愁。夏至在月中，耽阁粜米翁。谓米价平也。
《山东志书》福山县
夏至荐麦，用青麦炒半熟，磨成条，名曰碾转。
《山西志书》临县
夏至日，祭河神庙。
《河南志书》夏邑县
夏至，观方风，以验旱涝。
《江南志书》长洲县
夏至日起时，时分三节，共十五日。三日为头时，五日为中时，七日为末时。梅雨时雨，田所必资也，方梅而雨，则主旱；时尽而雷，则主涝。谚云：高田只怕迎梅雨，低田只怕送时雷。中时而雷，谓之腰窝报，亦主多雨，名倒黄梅。
嘉定县
夏至，用蚕豆小麦煮饭，名夏至饭。戒坐户槛，云：犯之得疰，夏疾。夏至后，为三时，人不浣濯粪田，不詈骂咀咒，云：天帝临人间。是日晴，则暑，不大酷。谚云：夏至有云，三伏热。
无锡县
夏至，炊麦豆，作糜以食。
金坛县
夏至，食李，饷馄饨。
高邮州
五月夏至前一日，雨拦时雨，必主旱。
休宁县
夏至宜在中旬。谚云：夏至在月头，边戍吃边愁。夏至在月中，耽阁粜米翁。夏至在月尾，禾熟米价起。
巢县
夏至，以火日作醯酱，麦始新，即用面为不，俗呼饺。相馈送。
滁州
夏至日，食小麦、豌豆、郁李、戴野、大麦。
《浙江志书》海宁县
夏至，设奠祀先祖。
绍兴府
夏至，山会，农人作竞渡会，衣小儿衣，歌农歌，率数十人，共一舟，以先后相驰逐。观者如堵。
萧山县
夏至，各供茶，曰夏至茶。
诸暨县
夏至日，新面裹馄饨，庶羞荐先，占风云：南风红云，主旱。北风黑云，主水。
上虞县
夏至，各具面为祀。
东阳县
夏至，凡治田者，不论多少，必具酒肉，祭土谷之神。束草立标，插诸田间，就而祭之，为祭田婆。盖麦秋既登，稻禾方茂，义兼祈报矣。
龙泉县
夏至日，属水，主妖出。属金，大有暑毒。值丙寅丁卯，米贵，火殃。其日南风，大熟无比。北风，山水暴出。西南风，主六月水横流，人灾。西风，秋多大雨。东风，八月人病。北风，米大贵。在四十五日内应，其日无云，主旱涸。值六月初一日，急备米谷，必大荒。
《湖广志书》长沙府
夏至，乡民祀土为社饮。
慈利县
夏至，得雨必丰。谚云：夏至见青天，有雨在秋边。
零陵县
夏至节日，食粽，取菊为灰，以止小麦虫。
《广东志书》广州府
夏至，屠狗食之，云解疟。
从化县
夏至，啖荔果。
新安县
夏至雨，云洗仓水，米贵。
英德县
夏至，磔狗R虫毒，是月农再播种，命曰晚稼。
《云南志书》鹤庆府
朝霞山，在城西南十里，晨霞绚彩，其上山畔有xiao穴，围径六寸，有气出入，如嘘吸，名风洞。土人目眚者，以夏至之日，群聚穴口，熏之。
夏至部艺文〈诗〉
夏至避暑北池　　　　　　唐韦应物
昼晷已云极，宵漏自此长。未及施政教，所忧变炎凉。公门日多暇，是月农稍忙。高居念田里，苦热安可当。亭午息群物，独游爱方塘。门闭阴寂寂，城高树苍苍。绿筠尚含粉，圆荷始散芳。于焉洒烦抱，可以对华觞。
夏至日作　　　　　　　　权德舆
v枢无停运，四序相错行。寄言赫曦景，今日一阴生。
夏至　　　　　　　　　　宋范成大
李核垂腰祝噎，粽丝系臂扶羸，节物竞随乡俗，老翁f伴儿嬉。
夏至　　　　　　　　　　金赵秉文
玉堂睡起苦思茶，别院铜轮碾露芽。红日转阶帘影薄，一双蝴蝶上葵花。
夏至日天子有事于方丘小臣太学斋居作明皇甫P
凤甸方丘峙，龙舆大驾来。赤宄辛胰眨碧殿净氛埃。天上帷城建，云中幔屋开。喜瞻周祀典，`窃汉英材。暑谢唐文避，薰应虞舜催。明宣室里，徙倚泮宫隈。缯燎光仍焰，咸池舞更回。自非留滞客，徒怆失趋陪。
夏至部纪事
《周礼・地官》：大司徒以土圭之法，测土深。日至之景，尺有五寸，谓之地中。〈订义〉王东岩曰：日月之行，分同道也。至相过也。景晷相过，则有可候之理。故致日必以冬夏。今建国测景，只于夏至，而不于冬至。以冬至景长三尺，过于土圭之制，未若夏至之日，昼漏之半，立八尺之表，表北尺有五寸，正与土圭等，则为地中。故于此时，植之以表，测之以圭。
《春官》：大司乐，凡乐，函钟为宫，太簇为角，姑洗为徵，南吕为羽。灵鼓灵鼗，孙竹之管，空桑之琴瑟，咸池之舞。夏日至，于泽中之方丘奏之。若乐八变，则地示皆出，可得而礼矣。〈订义〉郑锷曰：乐用林钟，言地为万物之君，终于南吕，象其作成万物之效。鼓鼗言其德之灵，管象其生之众，空桑言其道无所不容，咸池言其泽无所不遍，而丘之体又象地之方。祭之日，用夏至一阴始生之日，以类求类，如此安有神之不出乎。
家宗人，以夏日至，致地示物魅。〈订义〉郑康成曰：地物阴也，阴气升，而祭地，o物魅，所以顺其物也。百物之神曰魅，《春秋传》曰：螭魅魍魉。贾氏曰：《左传》宣三年，服氏注曰：螭，山神，兽形。魅，怪物。魍魉，木石之怪。文公十八年注：螭，山神，兽形。或曰：如虎而啖虎。或曰：魅，人面兽身而四足，好惑人，山林异气所生，为人害。贾服义与郑异，郑以螭魅为一物，故云百物之神。《秋官》：柞氏掌攻草木及林麓，夏日至，令刊阳木而火之。〈订义〉郑锷曰：攻之之法，夏至日，则刊阳木，而令燔燎，以火木之生于山南者，为阳木。夏日至，则阳气之极，又况火之炎阳乎。于是时则刊阳木而火之。彼将不胜乎阳而死矣。刊，除也，与随山刊木之刊同。阳木坚而难除，故以刊言之。刊者，除草木而空其地，或居民或作室，未必欲为耕种之地。刘执中曰：夏至日，阴生也，则刊其阳木之阴，以去其气之不足者。既伐，然后以火养其所生，可以齐诸阳也。
S氏掌杀草，夏日至而夷之。〈订义〉郑锷曰：杀草之法，其去必有渐。春始生之初，则S其萌，萌而去之，根尚在也。未能不生。夏日至，则阳极，而热于时，则S而夷之。夷，伤也。盖因盛阳之炎阳，以钩镰迫地伤之也。《汉旧仪》：汉法，三岁一祭地于河东汾阴后土宫。以夏至日祭地，地神出，祭五帝于雍。
《后汉书・和帝本纪》：永元十五年十二月，有司奏，以为夏至，则微阴起，靡草死，可以决小事。是岁，初令郡国以日北至案薄刑。
《宋书・太祖本纪》：元嘉四年三月壬寅，禁断夏至日五丝命缕之属。富阳令诸葛阐之之议也。
《南史・陶弘景传》：弘景母郝氏，梦两天人手执香炉来至其所，已而有娠。以宋孝建三年景申岁，夏至日生。《何思澄传》：思澄父敬叔，齐长城令，有能名，在县清廉，不受礼遗。夏节至，忽榜门受饷，数日中得米二千馀斛，他物称是。悉以代贫人输租。
《水经注》：江州县有官橘，官荔枝园。夏至则熟。二千石常设厨膳，命士大夫共会树下，食之。
《隋书・礼仪志》：后齐制，夏至之日，E昆皇地o于其上，以武明皇后配。
《荆楚岁时记》：夏至节日，食粽。〈注〉周处谓为角黍，人并以新竹为筒，粽楝叶插，五Z系臂，谓为长命缕。是日取菊为灰，以止小麦蠹。〈注〉按《干宝・变化论》云：朽稻为，朽麦为蛱蝶，此其验乎。《隋书・礼仪志》：高祖受命为方丘，于宫城之北，夏至之日祭皇地o于其上，以太祖配。九州山川皆从祀。《唐书・礼乐志》：夏至，祭皇地o，以高祖配，五方之岳镇海渎原隰，丘陵坟衍，在内弥内，各居其方，而中岳以下在西南。
《百官志》：少府监中尚署令，夏至献雷车。
《唐会要》：仪凤四年五月，太史令姚元辩奏，于阳城测景台，依古法立八尺表，夏至日中，测景一尺五寸正，与古法同。
开元十五年，上命宫中育蚕。五月丁酉夏至，赐贵近丝人一F。
《一品集》：唐学士，夏至日，颁冰及酒，以酒和冰而饮。禁中有冰醪酒坊。
《妆楼记》：女星傍一小星，名始影。妇女于夏至夜，候而祭之，得好颜色。
《金史・宣宗本纪》：贞v三年，权参知政事德升言，旧制，夏至从免朝，四日一奏事。上曰：此在平时可也，方今多故，勿谓朕劳。遂云：当免，但使国事无废，则善矣。
夏至部杂录
《礼记・杂记》：孟献子曰：七月日至，可以有事于祖。〈注〉七月，周正建午之月也。日至，夏至也。
《左传》：昭公二十有一年，秋七月壬午朔，日有食之。公问于梓慎曰：是何物也，祸福何为。对曰：二至二分，日有食之，不为灾，日月之行也，分同道也，至相过也。其他月则为灾，阳不克也，故常为水。
《易通卦验》：夏至，虾蟆无声。
鹿者，兽中阴也。贵臣之象，应阴解角。夏至，太阳始屈，阴气始升，阴阳相向，君臣之象也。失节不解，臣不承君，贵臣作奸。
《春秋考异邮》：夏至，井水跃。
《孝经纬》：日周天有七衡，夏至日在内衡。
《内经》：阳明，所谓洒洒振寒者。阳明者，午也。五月，盛阳之阴也。〈注〉阳盛以明，故云午也。夏至，一阴气上，阳气降下。故云：盛阳之阴也。
《本草经》：夏至之日，豕首茱萸萸先生。《管子・菁茅谋篇》：日至百日，黍秫之始也。
《轻重己篇》：以春日至始，数九十二日，谓之夏至，而麦熟。
《子华子・阳城青渠问篇》：阴气为水，水胜，故夏至之日湿。
《范子》：夏至三光盛。
《吕氏春秋・任地篇》：日至，苦菜死，而资生树麻与菽。《史记・天官书》：辰星仲夏，夏至，夕出郊东，井舆鬼柳，东七舍为楚。
《汉书・魏相传》：日夏至，则八风之序立，万物之性成，各有常职，不得相干。
《汉官仪》：夏至，赐百官枭羹，欲绝其类也。夏至，微阴始起，育万物，枭害其母，故以此日杀之。
《淮南子・天文训》：辰星正四时，常以五月夏至，效东井舆鬼。
《春秋繁露・循天之道篇》：阴阳之会，夏合南方，而物动于上，在日至之后。为热则焦沙烂石。
《神异经》：北方荒中有石湖，方千里，岸深五丈馀，恒冰。惟夏至左右五六日，乃解。
《后汉书・鲁恭传》：恭疏曰：按《易》，五月ビ檬拢《经》曰：后以施令，诰四方。言君以夏至之日，施命，令止四方行者，所以助微阴也。行者尚止之，况于逮召考掠，夺其时哉。
《白虎通・诛伐篇》：夏至，阴始起，反大热。何阴气始起，阳气推而上，故大热。
《独断》：夏至，阴气起，君道衰，故不贺。
《月令章句》：自井十度至柳三度，谓之鹑首，之次夏至，居之秦之分野。
《抱朴子・杂应篇》：或问：魏武帝曾收左元放而桎梏之，而得自然解脱，以何法乎。抱朴子曰：吾不能正知左君所施用之事。然历览诸方书，有以夏至日，霹雳楔涂之，自解然。左君之变化无方，未必由此也。自用六甲变化其真形，不可得执也。
《神丹篇》：若取九转之丹内神鼎中，夏至之后，爆之，鼎热。翕然煌，俱起神光，五色即化为还丹。取而服之，一刀圭，即白日升天。
《竺法真・罗浮山疏》：荔枝以春青，夏至日，始赤，六七日便可食。
《三礼义宗》：日夏至，禁举大火，鼓铸销冶皆止。
《唐书・历志》：日在虚一，则鸟火昴虚。皆以仲月昏中合。于《尧典》，刘炫依大明历四十五年，差一度，则冬至在虚危，而夏至火已过中矣。
《千金要方》：夏至日，取松脂，日食一升，无食他物，饮水自恣，令人不饥。长服可以终身。
《酉阳杂俎》：猫目睛旦暮圆，及午竖敛，如其鼻端，常冷。唯夏至一日暖。
《周易集解》：相见乎离。崔憬曰：夏至则离王，而万物皆相见也。
《岁时杂记》：夏至日，采映日果，即无花果也，治咽喉。《吴郡志》：夏至，复作角黍以祭，以束粽之草，系于足而祝之，名健粽。云令人健壮。
夏至，以李核为囊带之，云疗噎。
《玉海》：宋郎中崔遵度著琴之音，配节候为秋分之音。愚谓天地自然之节，岂止秋分，此夏至之音也。《野客丛谈》：元城先生，夏至日与门人论阴阳消长之理，以谓物禁太盛者，衰之始也。门人因曰：汉宣帝甘露三年，呼韩邪单于稽侯来朝，此汉极盛时也。是年，王政君得幸于皇太子，生帝骜于甲观画室，为世适皇孙。此新室代汉之兆。此正夏至，生一阴之时。先生曰：然汉再受命，已兆朕于景帝，生长沙定王发之际矣。
《芜史》：夏至，戴长命菜，即马齿苋也。
《谰言长语》：水归东海化为气，鹤食从顶咽下，云一百六十年一胎生。牛不耳听，听以角。夏至，目猫鼻暖，馀日皆冷。予以此言于人。遇夏至日，验之，猫鼻仍冷，不信。予曰：未至夏至时刻。忽至，此时乃暖。以此物物要格。
《田家五行》：夏至在月初，主雨水调。谚云：夏至端午前，坐了种田年。夏至在月中，耽阁粜米翁。夏至值甲寅丁卯，粟贵。朔日值夏至，冬米大贵。
《田家杂占》：夏至前后，得黄鱼，甚散。子时雨必止，虽散不甚，水终未定。
夏至部外编
《梁陶弘景・冥通记》：夏至，日未中少许，在所住户南床眠。始觉，仍令善生，下帘又眠。未熟，忽见一人，长可七尺，朱衣亦帻，谓子良曰：我是此山府丞，嘉卿无愆，故来相造。子良乃起，整衫未答，仍问曰：今日吉日，日已欲中，卿斋不合，依常朝中食耳。未晓斋法，又曰：中食亦是，但夏月眠不益，人莫恒贪眠。

[book_title]岁功典第五十四卷
季夏部汇考
《易经》天山遁卦
≡78
〈本义〉遁，退避也。二阴浸长，阳当退避，故为遁，六月之卦也。
《诗经》豳风七月章
六月，莎鸡振羽。
〈大全〉陆氏曰：莎鸡如蝗，斑色，毛翅数重，其翅正赤。六月中飞而振羽，索索作声。
六月，食郁及莫。
〈朱注〉郁，棣属；，c也。
小雅四月章
六月徂暑。
〈朱注〉徂，往也。六月以夏正数之，建未之月也。
《礼记》月令
季夏之月，日在柳，昏火中，旦奎中，其日丙丁，其帝炎帝，其神祝融，其虫羽，其音徵，律中林钟，其数七，其味苦，其臭焦，其祀灶，祭先肺。
〈陈注〉柳宿在午，鹑火之次，林钟未律，长六寸。
温风始至，蟋蟀居壁，鹰乃学习，腐草为萤。
〈陈注〉此记未月之候。
天子居明堂右个，乘朱路，驾赤骝，载赤纾衣朱衣，服赤玉，食菽与鸡，其器高以粗，命渔师伐蛟，取鼍，登龟，取鼋，命泽人，纳材苇。
〈陈注〉明堂右个，南堂西偏也。蒲苇，生泽中，可为用器，故曰材。
是月也，命四监，大合百县之秩刍，以养牺牲。令民无不咸出其力，以共皇天上帝，名山大川，四方之神。以祠宗庙社稷之灵，以为民祈福。
〈陈注〉四监，即周官，山虞、泽虞、林衡、川衡之官。前言百县，兼内外而言。此百县乡遂之地也。秩，常也。用有常数，故云秩刍。
是月也，命妇官染采，黼黻文章，必以法故，无或差贷，黑黄仓赤，莫不质良，毋敢诈伪，以给郊庙祭祀之服，以为旗章，以别贵贱等给之度。
〈大全〉方氏曰：凡此顺文明之时，故染文明之色尔。
是月也，树木方盛，命虞人，入山行木，毋有斩伐。
〈陈注〉以其方盛故也。
不可以兴土功，不可以合诸侯，不可以起兵动众。毋举大事以摇养气，毋发令而待，以妨神农之事也。水潦盛昌，神农将持功，举大事则有天殃。
〈陈注〉大事即兴土功、合诸侯、起兵动众之事。摇养气，谓动散长养之气也。发令而待，谓未及徭役之期而豫发召役之令，使民废己事，而待上之会期也。神农，季夏土神。得位用事之时，谓之神农者，土神，主成就农事也。神农将主持稼穑之功，举大事而伤其功，则是干造化施生之道。
是月也，土润溽暑，大雨时行，烧S行水，利以杀草，如以热汤，可以粪田畴，可以美土疆。
〈陈注〉溽，湿也，土之气润，故蒸郁而为湿暑。大雨亦以之而时行。除草之法，先芟S之，俟乾则烧之。烧S者，烧所S之草也。大雨既行于所烧之地，则草不复生矣。故云：利以杀草。时暑日烈，其水之热如汤，草之烧烂者，可以为田畴之粪，可以使土疆之美。凡土之磊j难耕者，谓之疆。
季夏行春令，则谷实鲜落，国多风，民乃迁徙。行秋令，则丘隰水潦，禾稼不熟，乃多女灾。行冬令，则风寒不时，鹰隼蚤鸷，四鄙入保。
〈陈注〉鲜落，鲜洁而堕落。风，因风而致疾也。
中央土，其日戊己，其帝黄帝，其神后土。
〈陈注〉土寄旺四时，各十八日，共七十二日。除此则木火金水，亦各七十二日矣。土于四时无乎不在，故无定位，无专气，而寄旺于辰、戌、丑、未之末。未月在火、金之间，又居一岁之中，故特揭中央土。一令于此，以成五行之序。黄帝，黄精之君，轩辕氏后土土官之臣，颛顼之子黎也。句龙初为后土，后祀以为社，后土官阙，黎虽火官，实兼后土也。
其虫裸，其音宫，律中黄钟之宫，其数五，其味甘，其臭香，其祀中C，祭先心。
〈陈注〉人为裸虫之长。郑氏以为虎豹之属宫，音属土。又为君，故配之中央。黄钟本十一月律，诸律皆有宫音，而黄钟之宫乃八十四调之首，其声最尊而大，馀音皆自此起。如土为木火金水之根本，故以配中央之土。土寄旺于四时，宫音亦冠于十二律，非如十二月以候气言也。天五生土，地十成之，四时皆举成数，此独举生数者，四时之物，无土不成，而土之成数，又积水一、火二、木三、金四以成十也。四者成，则土无不成矣。甘香皆属土，古者陶复、陶穴皆开其上，以漏光明，故雨C之。后因名室中为中C，亦土神也。祭先心者，心居中，君之象，又火生土也。
天子居太庙太室。
〈陈注〉中央之室也。
乘大路，驾黄骝，载黄纾衣黄衣，服黄玉，食稷与牛，其器圜以闳。
〈陈注〉圜者，象土之周匝四时。闳者，宽广之义，象土之容物也。
《尔雅》月阳
六月为且。
《易通卦验》小暑云
小暑云，五色出。
大暑云
大暑，阴云出，南赤北苍。
《孝经钩命决》时政
季夏，政不失，地无苗。
《素问》诊要经终论篇
五月六月，天气盛，地气高，人气在头。
〈注〉生长之气，从地而升。故肝而脾，脾而直上于巅顶。岁六甲而以五月、六月在头者，止论五藏也。故曰：奇恒五中，又曰章五中之精。按奇恒之道，论五
藏之神气。五藏者，三阴之所主也，人气在头者，厥阴与督脉会于巅，与五藏合而为三阴也。三阴之气，乃少阳相火所主，相火即厥阴包络之火也。
藏气法时论篇
脾主长夏，足太阴阳明，主治，其日戊己。脾苦，湿急，食苦以燥之。
〈注〉长夏，六月也。谓火土相生之时，足太阴主己土，阳明主戊土，二经相为表里，而主治其经气。戊为阳土，己为阴土，位居中央。脾属阴土，喜燥恶湿。苦乃火味，故宜食苦以燥之。
《汲冢周书》时训解
小暑之日，温风至。又五日，蟋蟀居壁。又五日，鹰乃学习。温风不至，国无宽教，蟋蟀不居壁，急迫之暴。鹰不学习，不备戎盗。大暑之日，腐草化为萤。又五日，土润溽暑。又五日，大雨时行。腐草不化为萤，谷实鲜落。土润不溽暑，物不应罚。大雨不时行，国无恩泽。
《陶朱公书》朔日占
朔日值大暑，人多疾。遇甲岁，多饥。风雨，主米贵。西北风，主七八月内水横流。
西北风占
六月初八，西北风，惊动海中龙。
《吕氏春秋》季夏纪音律篇
林钟之月，草木盛满，阴将始刑。无发大事，以将阳气。
〈注〉林钟六月，刑杀也。夏至后四十六日立秋，故曰阴气将始杀也。发起将犹养也。
《史记》律书
凉风居西南维，主地。地者，沈夺万物气也。六月也，律中林钟。林钟者，言万物就死气林林然。其于十二子为未。未者，言万物皆成，有滋味也。
《汉书》律历志
林钟：林，君也，言阴气受任，助蕤宾，君主种物，使长大盛也。位于未，在六月。
〈注〉师古曰：种物，种生之物。，古茂字。
《淮南子》天文训
夏至，加十五日，斗指丁，则小暑，音比大吕。加十五日，指未，则大暑，音比太簇。
林钟之数，五十四，主六月上生太簇。
太阴在酉，岁名曰：作鄂。岁星舍柳、七星张，以六月与之。晨出东方，须女虚危为对。
时则训
季夏之月，招摇指未，昏心中，旦奎中，其位中央，其日戊己，盛德在土。其虫嬴，其音宫，律中百钟，其数五，其味甘，其臭香，其祀中C，祭先心。凉风始至，蟋蟀居奥，鹰乃学习，腐草化为O。天子衣苑黄，乘黄骝，服黄玉，建黄旗，食稷与牛，服八风水，爨柘燧火。中宫御女黄色，衣黄采，其兵剑，其畜牛，朝于中宫。乃命渔人伐蛟取鼍，登龟取鼋。令滂人入材苇，命四监大夫，令百县之秩刍，以养牺牲，以供皇天上帝、名山大川、四方之神、宗庙社稷，为民祈福。行惠令，吊死问疾，存视长老，行鬻，厚席蓐以送，万物归也。命妇官染采黼黻文章，青黄白黑莫不质良。以给宗庙之服，必宣以明。是月也，树木方盛，勿敢斩伐。不可以合诸侯、起土功，动众兴兵，必有天殃。土润溽暑，大雨时行，利以杀草，粪田畴，以肥土疆。季夏行春令，则谷实解落，多风，民乃迁徙。行秋令，则丘隰水潦，稼穑不熟，乃多女灾。行冬令，则风寒不时，鹰隼蚤挚，四鄙入保。六月，官少内，其树梓。
五位
中央之极，自昆东，绝两恒山。日月之所道，江汉之所出，众民之野，五谷之宜，龙门河济相贯，以息壤堙洪水之州。东至于碣石，黄帝后土之所司者，万二千里。其令曰：平而不阿，明而不苛，包裹覆露，无不囊怀。溥泛无私，正静以和，行鬻，养老衰，吊死问疾，以送万物之归。
六合
季夏与季冬为合。季夏德毕，季冬刑毕。故六月失政，十二月草木不脱。
《春秋系露》五行逆顺篇
土者，夏中成熟。百种，君之官。循宫室之制，谨夫妇之别，加亲戚之恩。恩及土，则五谷成，而嘉禾兴。恩及裸虫，则百姓亲附，城郭充实，贤圣皆迁，仙人降。如人君好淫佚，妻妾过度，犯亲戚，侮父兄，欺罔百姓，大为台榭，五色成光，雕文刻镂，则民病。心腹宛黄，舌烂痛，咎及于土，则五谷不成。暴虐妄诛，咎及裸虫，裸虫不为，百姓叛去，贤圣放亡。
《大戴礼记》夏小正
六月初昏，斗柄正在上。五月大火中，六月斗柄正在上。用此，见斗柄之不在当心也。盖当依，依尾也。煮桃，桃也者，s桃也，s桃也者，山桃也。煮以为豆，实也。鹰始担始刀言之何也，讳煞之辞也，故翟啤
《后汉书》礼仪志
季夏衣黄，郊其礼祠，特祭灶。先立秋十八日，郊黄帝。是日，夜漏未尽五刻，京都百官皆衣黄。
祭祀志
先立秋十八日，迎黄灵于中兆，祭黄帝后土，车旗服饰皆黄。歌朱明，八佾舞云翘育命之舞。
〈注〉《月令章句》曰：中兆，去邑五里，因土数也。《魏氏缪袭议》曰：汉有云翘育命之舞，不知所出。旧以祀天，今可兼以云翘，祀圆丘，兼以育命祀方泽。
《说文》未月
未，味也，六月滋味也。五行，木老于未。象木重枝叶也。
《晋书》乐志
六月之辰，谓之未。未者，味也，言时万物向成有滋味也。
六月之管，名为林钟。林者，林茂也，谓时物茂盛于野也。
《齐民要术》六月事宜
六月，命女工织缣练〈绢及纱谷之属〉。可烧灰，染青绀杂色。
《辽史》礼志
《岁时杂仪》：六月十有八日，国俗耶律氏设宴以延国舅族萧氏，亦谓之里叵。
《宋史》乐志
季夏之月，御明堂右个，乐以林钟，为宫南吕，为商应钟，为角大吕，为闰徵太簇，为徵姑洗，为羽蕤宾，为闰宫调。宜尚宫以致其和。
《农政全书》季夏事宜
季夏之月，斫竹不蛀。
扦插杨柳。
栽种：小蒜　冬葱　油麻〈宜上旬日〉　白茎秋葵　葵
菜　林檎　萝卜　豆　葫萝卜　晚瓜　蔓菁。
收藏：米麦醋　三黄醋　豆豉　酱瓜　瓜乾
割麻　紫草　绵丝　楮实　白术　雨衣　麻皮　面〈宜伏中〉　七宝瓜　酒药　鲞鱼　槐花二麦　椒。
杂事：洗甘蔗　锄竹园地　染水蓝　斫柴　培
灌橙橘　做冰梅　打炭墼　打粪墼　耘稻耕麦地　锄芋。
是月饭不馊法：用生苋菜，薄铺在上，盖之过夜，则不致馊坏。
农事占候
六月初一一剂雨，夜夜风潮到立秋。六月盖夹被，田里不生米。六月西风吹遍草，八月无风秕子稻。
处暑雨不通，白露枉相逢。三伏中大热，冬必多
雨雪。ai蝉叫，稻生芒。六月有水，谓之贼水，言不当有也。小暑日，晴雨亦要看，交时最紧。六月初三日略得雨，主秋旱，收乾稻，苏秀人云此日略得雨，则西山及南海不斫竿。初三日雨，难槁稻。谚云：六月初三晴，山筱尽枯零。六月初三一阵雨，夜夜风潮到立秋。小暑日雨，名黄梅。颠倒转，主水。东南风，及成块，白云起。至半月，舶棹风，主水退兼旱。无南风，则无舶棹风，水卒不能退。谚云：舶棹风云起，旱魃精空欢喜。仰面看青天，头巾落在麻坼里。东坡诗云：三时已断黄梅雨，万里初来舶棹风。正此日也。谚云：六月不热，五谷不结。老农云：三伏中槁稻天气，又当下壅时，最要晴。晴则热，故也。又云：六月盖夹被，田里无张屁。言凉冷则雨多，雨多则水大，没田无疑矣。又云：伏里西北风，腊里船不通。主冬冰坚，秋稻秕。又云：六月无蝇，新旧相登，米价平。夏秋之交，稿稻还水后喜雨。谚云：夏末秋初一剂雨，赛过唐朝一囤珠。言及时雨绝胜，无价宝也。谚云：秋前生虫，损一茎，发一茎。秋后生虫，损了一茎，无了一茎。螟蟊贼是也。
《遵生八笺》J仙月占
六月行秋令，主多女灾。
六月事宜
《孝经纬》曰：夏至后十五日，斗指午，为小暑。后十五日，斗指未，为大暑。小大者，就极热之中分为大小，初后为小，望后为大也。律林钟林者，众也。万物成熟，种类众多。
《元枢》曰：是月，天道东行，作事出行，俱宜向东，吉。其月遇土王，戊日祭中C之神。
是月，宜饮乌梅、酱木、瓜酱、梅酱、豆蔻汤以祛渴。《养生杂纂》曰：老人气弱，当夏之时，纳阴在内。以阴弱之腹，当肥冷之物，则多成泄泻。一伤真气，卒难补复。不宜燥热补药，惟用平补温和之剂，如八味丸之类，以助元气。
《云笈七签》曰：六月六日，沐浴斋戒，绝其营俗。
又曰：是月二十七日，取枸杞，煎汤、沐浴，至老不病。《关西旧俗志》曰：六月六日，取水收起，净瓮盛之，一年不臭。用以作醋酱腌物，一年不坏。
《真诰》曰：十九日、廿四日，拔白永不生。又云初三、初四十八、廿八日，拔白亦可。
《四时纂要》曰：是月初一日、初七、初八、二十一日沐浴，去疾禳灾。
《山居四要》曰：养鱼池中，是月宜纳二神守以护鱼〈神守即今之团鱼也〉。
又曰：治水泻百病，用乌蔺子。六月六日同面炒黄，等分为末，米饮调服二钱。
《琐碎录》曰：宜食苦荬，可益心气。《家塾事亲》曰：西瓜性温，熟者可食，解暑，名白虎汤。《千金月令》云：是月，可食乌梅酱止渴，方用乌梅捣烂，加蜜适中，调汤微煮，饮之。水泻渴者，以梅加砂糖姜米，饮之不渴。
《便民图纂》曰：六月六日，用井花水以白盐淘于水中作卤，新锅仍煎作白盐，以此盐擦牙毕，以水吐手心内洗眼，虽老犹能灯下读书。
《救民易方》曰：六月六日，采稀莶草，即白花菜是也。去根、花、并子，净用茎叶。入甑九蒸九曝，层层洒洒，与蜜水蒸完，极香。为末蜜丸。皂角子大，每服五、七丸，米汤下服，至百日，去周身瘫痪风疾，口眼歪斜，涎痰壅塞，久卧不起。又能明目，白发变黑，筋力强健，效不可言。《济世仁术》曰：六月极热，可用扇急扇手心，则五体俱凉。
《灵宝经》曰：六月六日，宜修清暑斋。
六月事忌
《月令》曰：六月，选用日时，不宜用未，犯月建，百事不利。初一日，忌经营，初十、二十日，忌交易裁衣。
《仙志戒》曰：六月六日，忌取土开掘。
《云笈七签》曰：六月二十四日，忌远行，水陆俱不可往。又曰：六月勿食羊肉，伤人神魂，少志健忘。勿食生葵，必成水瘕，且为犬啮，终身不瘥。
《四时纂要》曰：是月，勿饮山涧泽水，令人患瘕。
《千金方》曰：勿食韭，令人目昏。勿食羊肉，伤人神气。勿食野鸭、鹜鸟，勿食雁，勿食茱萸，勿食脾，乃是季月土旺在脾故也。俱宜戒之。
《琐碎录》曰：暑月不可露卧，勿沐浴当风，慎贼邪之气侵人。
又曰：暑瓮坛，大日晒热，不可即取盛装饮食，恐收暑气。
又曰：其月无冰，不可以凉水阴冷作冰饮。水热生涎者，勿饮，能杀人。
《元枢经》曰：是月，勿斩伐草木，勿动土，勿举大事，以摇养气。
《养生仁术》曰：勿专用冷水浸手足，防引起狂邪之风。犯之令人疯病，体重气短，四肢无力。
《食治通说》：夏月，不宜饮冷，何能全断，但勿宜过食冷水与生硬果，油腻甜食，恐不消化。亦不宜多饮汤水，人能自慎，省食煎炒、盐腊、炙怪物，自然津液常满，何必戒饮。
《便民纂》曰：途中一时中暑身死者，勿可用冷水灌沃，急就道上取热土，填于死者脐上，成堆片刻，发开作一孔，令人撒尿浇入脐孔，次用生姜大蒜捣烂，热汤送下即活。
《杨公忌》曰：初三日，不宜问疾。
六月修养法
季夏之月，发生重浊，主养四时，万物生荣，增咸减甘，以资肾脏。是月，肾脏气微，脾脏独旺，宜减肥浓之物，益固筋骨。卦值遁，遁者，避也。二阴浸长，阳当避也。君子庄矜自守，生气在巳，坐卧宜向南方。
孙真人曰：是月肝气微弱，脾旺，宜节约饮食，远声色。此时阴气内伏，暑毒外蒸，纵意当风，任性食冷，故人多暴泄之患。切须饮温软，不令太饱，时饮粟米、温汤、豆蔻、熟水最好。
《内丹秘诀》曰：建未之月，二阴之卦，是阴气渐长，喻身中阴符，离去午位，收敛而下降也。
修养脾脏法
当以夏季之月朔旦，并三季后十八日，正坐中宫，禁气五息，鸣天鼓二十四通，吸坤宫黄气入口，十二吞之，以补呼之损也。
〈注〉鸣天鼓者，以两手抱脑后，用中食二指，起复互换各二十四下。
脾脏四季食忌
六月，勿食吴茱萸，令人患赤白痢；四季勿食脾肝、羊血，脾病宜食米、枣、葵，禁酸味。
六月行导引法
可大伸一脚，以两手向前反掣三五度。又跪坐以两手据地回视，用力作虎视，各三五度，能去脾家积聚风邪毒气，又能消食。
《赏心乐事》六月
现乐堂南白酒，楼下避暑，苍寒堂后碧莲，碧
宇竹林避暑，芙蓉池赏荷花，约斋夏菊，清夏
堂新荔枝，霞川食桃。
《本草纲目》药方
六月六日，采马齿苋，晒乾。元旦煮熟，同盐醋食之，可解疫疠气〈经验方〉。
六月六日，取黄瓜，入磁瓶中，水浸之，每以水扫杖，疮{肿者有效。
凡小儿，每年六月六日，照年岁吞皂荚子，可免疮疖之患，大人亦可吞七枚或二十一枚。
《酌中志略》宫中六月
六月初六日，皇史k古今通集库，銮驾库晒晾。
《直隶志书》〈各省风俗同者不载〉宛平县
六月六日，晒銮驾，民间衣服悉曝之。是月海淀莲甚盛，就莲而饮者，采莲而市于城者，络绎交错焉。
香河县
六月六日，旧时农家以土谷神，挂于地头，名曰挂地头。储水造面、腌瓜，家家曝衣。
昌平州
季夏月六日，汲水作酱，所谓伏酱。士曝书，农曝麦，女曝衣。
房山县
六月六日，各家蓄水，久之不坏。以此水和面作曲，造酒极美。
永平府
季夏月六日，热，五谷收。冷，多雨。以水煎盐，擦牙洗目。大暑忌朔，小暑忌雨，初旬有三日祭龙王庙，至望祭风王庙。
雄县
六月六日，南浦菱芡既登，荷花亦盛。民拉朋携妓，画船箫鼓，竟日忘返。|绅或亦掉舟觞咏，泊柳堤，听渔唱，陶然自适，迤98仲秋后已。
祁州
六月如遇天旱，妇人洗箕于河，求雨泽。
深泽县
六月十三日，祭龙母，用纸作小旗插田边，谓田祖至，谓之迎丰。
涞水县
六月，种黍荞。
河间府
季夏六日，热，收五谷。冷必多雨，无不立应。
庆云县
六月六日，农家挂纸钱田间占候，此日雨，杀虫。
真定县
六月六日，以捉奠先墓。
晋州
六月六日，造曲。
饶阳县
六月甲申，雨，主米贵。小暑东风，主霜早，收成。南风，主人民有损。西风，主刀兵。北风，主来年收麦。大暑东风，主天下刀兵。南风，主天下红。西风，主天下红。北风，主百姓刀临刑。
邢台县
六月六日，上坟荐新麦。
钜鹿县
六月六日，地挂纸钱，祈谷。
内丘县
六月二十四日，燃香于二郎庙。
《山东志书》阳信县
小暑六月节，农事殷。大暑六月，中荞种萝卜。
诸城县
六月十三日，俗谓小龙王生日，每落雨。
福山县
六月六日，荐瓜，悬凤眼草于灶，辟蝇。
《山西志书》临汾县
六月六日，祀无佞侯。
夏县
六月初一日，祀五龙神。初六日，祀城隍土地神。
隰州
六月六日，三皇庙祭神农。
潞安府
六月六日，牧养之家，祀享于羊马牧中。
长子县
六月六日，乡民争献牲于三之庙，是日杀豕者以数十百计。有牛羊者，又各享于畜牧之神。
介休县
六月二十四日，阖学东郊外，供关夫子。
临县
六月初六日，女人采凤仙。花染指甲。十八日，祭黑龙庙。
灵丘县
六月初三日，为南岳府君圣诞，士民祭祀惟谨。四方商贾皆至，邑之人，终岁日用所需，以及男女婚嫁钗裙衣帕之饰，皆于此日置办。市易三日，岁以为常。
《河南志书》陈留县
六月初六日，炒面奠先，以报成始。
仪封县
六月六日，侵早取黄河水、荷叶露，踏曲。
陈州
六月六日，取麦面，炒拌盐糖食之，曰除腹痛及痢。
襄城县
六月六日，亦有上坟浇汤者。
唐县
六月六日，乡村有土地之祭。
罗山县
六月六日，簪榴赏莲。
郏县
六月六日，持乾饼诣拜先茔，为献时食。
宝丰县
六月六日，以粥汤周浇先坟，谓之献汤。
《陕西志书》咸宁县
六月六日，以面汤新果，祀祖先。更以面蒸果形荐之。
富平县
六月六日，各拜坟墓，取五更时水作曲，曰压曲。
岐山县
六月六日，母家授新嫁女以单衣，谓之辟凉。
平凉府
六月六日，以酒浆祭墓。是月菊花开，大雷雨，杏实，瓜瓠茄牟，麦菀豆胡豆大登。间以耘农大急。麦豆既登仓，惰农露，积雨生芽，乃饥。卉之秋实者，尽华宦。鸡川播J，或覆治来麦豆地为秋播，来麦之基种萝卜桑椹字树。至秋，高三尺。民惰且畏输税，莫之蓄。
《江南志书》句容县
六月六日，啜鳝羹。
吴县
六月十九日，为观音成道，进香支硎。
长洲县
六月初，不宜雨。谚云：初一落雨井泉枯，初二落雨井泉浮，初三落雨连太湖。小暑日，若东南风及成片白云起，则有舶棹风，主退水，兼主旱。苏东坡诗：三时已断黄梅雨，万里初来舶棹风。二十四日，游荷花荡。
常熟县
六月二十四日，赏荷。西则湖田，东则戈庄，华汇游舫颇多。
嘉定县
六月六日，脍肉裹面，作匾食食之，俗呼：馄饨。是日，洗头发，涤梳具。初八，忌西北风，谚云：六月初八西北风，惊动海中龙。七月水弗大，八月定登胸。
崇明县
六月六日，食油摊用面为饼，中投各ィ念四日为雷公诞辰，各执纸旗、灯烛、诣庙礼拜。
松江府
小暑日雷，主雨水多，谚云：小暑一声雷，翻转作黄梅。
金坛县
六月六日作醋，谓之六月红。
高邮州
六月初三日雨，主风潮多。
通州
莲诞日，避暑观莲。
山县
六月六日，男女多蓄发。
太湖县
六月六日，俗亦以为节，召集宾客燕饮，或以鸡子暴日中晒熟，则谓之吉，以占时之正也。
宿松县
六月六日，祀田祖标楮于田。俗云：青苗福。是日，为汉令张何丹忌辰，修庙祀祈雨。
休宁县
六月朔，不宜值节，小暑大水，大暑人殃。三旬俱不宜。壬子谚云：六月壬子过，大水浸黄禾。占风：南风，主多旱，乾风动坏稼。是月，振豆种粟，早禾登，下荞麦。
铜陵县
六月初十日，祝灵v王诞，有司诣铜官山庙，祝祭各乡建庙者，迎王及诸神赛会。
怀远县
季夏之月六日，晒衣、曝书。以是日之阴晴，占秋成之旱涝。
虹县
六月六日，饮伏酒。
《浙江志书》杭州府
六月六日，宋真宗以天书再降，遂为天贶节。是日，多晒经史字画，衣服裘褐之类。洗六畜，街市施茶，至七月止。是月以后，人多出城纳凉，北自断桥，以至西泠。南到学士港，以至邵王坟。荷花盛开，轻盈出水，时取荷叶，注酒窍其心，曲其柄，屈茎轮，锶缦蟊侨弧q而饮之。放舟蒲深柳密处，披襟钓水，月上始还。
富阳县
六月二十四日夕，祀灶。用饴糖米团，并祀土神。
海盐县
六月十九日，福业寺作观音大士会。祷赛者，每三步一拜，至像前献供。
台州府
六月六日，老者食鸡粥，谓时极阴，以补阳云。
东阳县
六月六日，士女勤者，取书籍衣服暴之庭。六月六，开书，六月六，检箱服，皆谚语之可听者也。农家于是日祀谷神，谓之六六福盖亦祈谷报赛之意。
严州府
六月之朔，家家以牲醴祈禳，亦有连里共举者，谓之保平安。
龙泉县
六月初一日，有风雨，米贵人忧。其日值夏至，急备米谷，必大荒。值大暑，人多殃。其日小暑，山崩河不流。月内虹见，麻贵豆平。月内月蚀，旱火灾。晦日有风，米贵菜贱。是月辰日雨，百虫生。未日雨，百虫死。甲子庚辰辛巳日雨，蝗虫死。有雷亦同。是月行春令，谷实鲜落，人多风；行秋令，水潦妇女灾。
《江西志书》武宁县
俗传夏尽，有乾风起，则损稼。日出而雨，则生虫。
宁州
俗呼六月，为茄花寒。
德兴县
六月六日，童女沐发，始收早稻，种豆麦、木棉、r麻诸蔬。
都昌县
六月十八日，俗有陶神过街之例。各乡神像毕集以导，各居民俱以香烛迎之。
德化县
六月六日，邑民谈会，为城隍庆生。
万安县
六月六日，各庵晒经大会。
袁州府
仰山，在城南八十里，周回数百里，高耸万仞。上有雪谷，潭水极冷，虽盛夏不可濯。龙所处也。绝顶为集云峰。夏时云气覆顶，则雨立至。
《湖广志书》崇阳县
六月六日，谓天贶节。农家酒食禳田，祭鄱官土地之神。
大冶县
六月六日，城隍生日。盖缘古者始筑城之期，民聚神祠，赛会上寿。
云梦县
六月小暑日，雨，曰倒梅土，人以此验山涨之大小。初六日，病，有宜针灸者，治之效。
蕲水县
六月六日，俗以为半年，福颇重之。
广济县
六月初二日，祀费龙君列市。
石首县
六月六日，为清暑之节。农家观此日阴晴以占牛草之贵贱。二十六日，俗谓谷王生日，争观风之南北，以占岁之丰歉。是月，采新谷宰子鸡，名曰：尝新。先以鸡黍报赛田神。
长沙府
黄陵庙，在湘阴县，北汉荆州牧刘表建。以祀舜二妃之神。每岁六月六日，致祭。是日城市各设醮禳荧，至晚合醵尽欢，或演戏为乐。
浏阳县
六月六日，针灸取诸药。
邵阳县
六月六日雨，禾苗多生虫。
新宁县
六月六日，乡人买牲迎田祖，谓之六日节。
衡州府
六月，早稻熟，多有食新者。试新之日，忌招客，ビ糜悖不用鸡。以鱼音近馀，鸡音近饥也。
永州府
六月六日，谓之半年节。以酒レ爰颐怼
宁远县
六月十二日无北风，则不害稼。
新田县
六月炎气如太盛，不惟有害田畴，且山岚瘴气，人民多疾。宜避暑。是月，早稻熟，家家试新。禁宰鸡鸭，恐犯耗神。
永定卫
六月六日，祀社以祈谷祀庙神，以禳疫。
《福建志书》惠安县
六月十二日，常有北风，农人最忌之。是日，无风则不害稼，极准。
建宁府
小暑与小寒相应。晴则俱晴，雨则俱雨。大暑宜雨，主晚禾熟。
建阳县
六月初六，晴，人家作醋及制各物不蛀。初一日起，至十九日止，男女各赴如是庵焚香，自此会起，而各乡之会相接。沿集至十一月广贤墟会止，贩物诸夫始散。
归化县
六月初五，迎惠利夫人袍带。初九，迎夫人之东郊。初十，仍迎东郊。易马而回，俱游遍街衢，乃还庙。十一日为夫人诞辰，县官躬诣致祭。
建宁县
六月六日，晒水至温，浴小儿，谓不生疮。
诏安县
海上飓信，六月十二日为彭祖飓，十八日为彭祖婆飓，二十四日为洗炊笼飓。自十二日起至二十四日止，皆系大飓旬。
《四川志书》涪州
六月，农人耨秧去稗，锄草以养佳禾。二十四日，涪人祭川主之神，其神名李冰，乃昔时蜀郡太守也。兴民利以惠民，逝而为神。蜀人建祠祀之。迄今村落中皆有石庙。二十四日乃诞辰也，故祭之。每遇旱年，祷雨立应。
峨眉县
六月六日，田家赛青苗土地祀毕，即以祭肉犒服田之，人谓之洗泥。
《广东志书》增城县
六月十二日，俗谓之彭祖，忌天多风雨。
曲江县
六月六日，乡民宰牲榨粉，迎神，作乐，以庆禾稼初登。
乳源县
六月六日，早稻，家祀土神，即田园、蔬圃以香纸为表祭。夏至后遇辰日，俗云分龙。是日，其乡有阴雨色，不胜喜，谓今岁此地可免旱忧。六月十六日，本县城隍诞，阴阳官著各乡老抬各土神，诣庙朝贺，金鼓闹神为庆。
英德县
六月六日，各乡堡以鼓吹迎神俗，谓之禳灾。
南雄府
六月，清暑日，浆田乡有白马神会，杀牛迎H，谓之牛神会，费特侈。
始兴县
六月瓜熟。
长乐县
季夏之月，黄梨熟，枣赤。早谷，种晚稻。
石城县
六月，各乡农敛钱以禳蝗。十二日，前后大风雨，俗谓彭祖忌。
澄迈县
六月，农工方急，谓之农忙。
定安县
六月收割，小熟。作客取槟榔，玉为货。
《广西志书》上林县
六月六日，为青苗会，祀田公、田母，以祈有年。
隆安县
六月，早禾实，场始登，芝麻收。荔枝、波罗、枣子熟。民冒暑雨，棘于耘。歌曰：锄禾日当午，汗滴禾下土。谁知盘中餐，粒粒皆辛苦。谚云：年逢六月六，家家饶雨足。六月六日，为青苗会，祀田公、田母，以祈有年。
《云南志书》云南府
六月朔日至六日，礼南斗，祈年。
呈贡县
旧习六月二十四日，各村人多聚于绣律剑角力跌交为乐。二十五日，城内跑马为戏。
云龙州
季夏二十五日，走马街衢，暮然松炬于庭。陈生肉烧酒，会亲朋醵饮。相传为吊阿南。或以火照田占岁，名为星回节，俗曰：火把节。童子数十成群，挟篮盛松末，逢人然火扑之，尊贵不避，谓之祓灾。
按：阿南，叶榆人，汉元封间。其夫曼阿娜，为汉将郭世忠所杀，欲娶之。南于是日张松幕，置火其下，抽刀出，俟火炽盛，乃焚夫衣，自引刀断身赴火。国人哀之，每岁以是日然炬，聚会为吊。又南诏欲并五诏，以是日诱会于松明楼，将焚杀之。邓赕诏妻慈善，测其谋，劝夫勿赴。夫不从，以铁钏约夫臂，既而果被焚。善认钏得夫骸归葬。南诏闻其贤，欲娶之，善闭城死节。国人以是日然炬吊之。
建水州
六月中旬，经管义仓。绅士请于府州，将去冬所馀仓米，罄给通郡鳏寡穷民。二十五日，村落以炬插田，设牲醴致祷。即诗田祖，有神秉畀炎火之意。
阿迷州
六月十二日，念四日，贫用豕，富用牛，名曰献天。
蒙自县
六月二十四日，有剁生之俗。剁生者，以鸡豕鱼肉生斫缕丝，杂之鲜蔬，和椒桂，而啖之。其名曰：生。盖古人斫脍之遗法也。
楚雄府
六月二十五日，为星回节，然松炬于街衢醵饮。相传孔明以是日擒孟获，侵夜入城，父老设燎以迎。后遂相沿成俗。
鹤庆府
青元洞门有石柱，顶上有孔，两壁生莓苔如绣错，上垂石乳，悬缀奇巧。居人岁以六月二十六日，k火入洞以游。

[book_title]岁功典第五十五卷
季夏部艺文一
津城门铭　　　　　　　　后汉李尤
津名自定，位月在未。温风郁暑，鹰鸟习鸷。
大暑赋　　　　　　　　　魏陈思王
炎帝掌节，祝融司方，羲和按辔，南雀舞衡。蛇折鳞于灵窟，龙解角于皓苍。遂乃温风赫戏，草木垂干。山折海沸，沙融砾烂。飞鱼跃渚，潜鼋浮岸。鸟张翼而近栖，兽交游而云散。于时黎庶徙倚，棋布叶分，机女绝综，农夫释耘。背暑者不群而齐迹，向阴者不会而成群。于是大人迁居宅幽，绥神育灵。云屋重构，f房肃清。寒泉涌流，元木奋荣。积素冰于幽馆，气飞结而为霜。奏白雪于琴瑟，朔风感而增凉。
暑赋　　　　　　　　　　　　繁钦
暑景方徂，时惟六月。大火飘光，炎气酷烈。翕翕盛热，蒸我层轩。阴风L荩动静增烦。虽托阴宫，罔所避旃。粉扇靡效，宴戏鲜欢。庶望秋节，慰我愁叹。
大暑赋　　　　　　　　　　　王粲
惟林钟之季月，重阳积而上升。喜润土之溽暑，扇温风而至兴。或赫炽以瘴炎，或郁律而燠蒸。兽狼望以倚喘，鸟垂翼而弗翔。根生苑而焦炙，岂含雪而能当。远昆吾之中景，天地翕其同光。征夫瘁于原野，处者困于门堂。患衽席之焚灼，譬洪燎之在床。起屏营而东西，欲避之而无方。仰庭槐而啸风，风既至而如汤。气呼吸以怯短，汗雨下而沾裳。就清泉以自沃，犹L荻不凉。体烦如以于悒，心情闷而窘惶。于是帝后顺时，幸九钢阴冈，托甘泉之清野，御华殿于林光，潜广室之邃宇，激寒流于下堂。重屋百层，垂阴千庑，九闼洞开，周帷高举，坚冰常奠，寒馔代叙。
大暑赋　　　　　　　　　晋夏侯湛
惟青春之谢兮，接朱明之季月。何太阳之赫曦，乃郁陶以兴热。于是大吕统律，祝融纪节。蒸泽外熙，太阴内闭。若乃三伏，相仍徂暑。彤彤上无纤云，下无微风。扶桑V其增焚，天气煜其南升。尔乃土坟坠坼，谷枯川竭，寒泉潜沸，冰井腾沫。洪液蒸于单簟兮，珠汗沾乎葛。温风翕其至兮，若洒汤于玉质。沃新水以达夕，振轻以终日。
林钟六月启　　　　　　梁昭明太子
三伏渐终，九夏将谢。萤飞腐草，光浮帐里之书。蝉噪繁柯，影入机中之鬓。濯枝迁而潦溢，芳槿茂而发荣。山土焦而流金，海水沸而漂烁。敬想足下，藏形月府，遁迹冰床。披庄子之七篇，逍遥物外。玩老聃之两卷，恍惚怀中。但某白社狂人，青缃末学。不从州县之职，聊立松篁之间。时假德以为邻，或借书而取友。三千年之独鹤，暂逐鸡群。九万里之孤鹏，权潜燕侣。既非得意，正可忘言。诸不具伸，应俟面会。
季夏部艺文二〈诗词〉
夏夜呈从兄散骑车长沙　　宋颜延之
炎天方埃郁，暑晏阕尘纷。独静阙偶坐，临堂对星分。侧听风薄木，遥睇月开云。夜蝉当夏急，阴虫先秋闻。岁候初过半，荃蕙岂久芬。屏居恻物变，慕类抱情殷。九逝非空思，七襄无成文。
晚夏　　　　　　　　　　　梁徐勉
夏景厌房栊，促席玩花丛。荷阴斜合翠，莲影对分红。此时避炎热，清樽独未空。
夏晚　　　　　　　　　　隋薛道衡
流火稍西倾，夕影遍层城。高天澄远色，秋气入蝉声。
夏晚寻于政世置酒赋韵　　　陈子良
聊从嘉遁所，酌醴共抽簪。以兹山水地，留连风月心。长榆落照尽，高柳暮蝉吟。一返桃源路，别后难追寻。
酬苏员外味道夏晚寓直省中见赠唐沈缙
并命登仙阁，分曹直礼闱。大官供宿膳，侍史护朝衣。卷幔天河入，开窗月露微。小池残暑退，高树早凉归。冠剑无时释，轩车待漏飞。明朝题汉柱，三署有光辉。
六月三十日水亭送王少府　　　岑参
亭晚人将别，池凉酒未酣。关门劳夕梦，仙掌引归骖。荷叶藏鱼艇，藤花20客簪。残云收夏暑，新雨带秋岚。赖兹庭户里，别有小江潭。
夏日登鹤岩偶成　　　　　　戴叔伦
天风吹我上层冈，露洒长松六月凉。愿借老僧双白鹤，碧云深处共翱翔。
书院无历日以诗代书问六月大小李益
野性迷尧历，松窗有道经。故人为柱史，为我数阶q。
六月　　　　　　　　　　　　郑概
忆长安，六月时，风台水榭逶迤。朱果雕笼香透，分明紫禁寒随。尘惊九衢客散，赭珂滴沥青骊。
季夏　　　　　　　　　　　　范灯
江南季夏天，身热汗如泉。蚊蚋成雷泽，袈裟作水田。
香山避暑　　　　　　　　　白居易
六月滩声如猛雨，香山楼北畅师房。夜深起凭阑干立，满耳潺满面凉。
晚夏归别业　　　　　　　　　张祜
古岸扁舟晚，荒园一径微。鸟啼新果熟，花落故人稀。宿润侵苔L，斜阳照竹扉。相逢尽乡老，无复话时机。
六月　　　　　　　　　　　　赵璜
六月火云散，蝉声鸣树梢。秋风岂便借，客思已萧条。倾国三年别，烟霞一路遥。行人断消息，更上灞陵桥。
季夏逢朝客　　　　　　　　　于
核桃李熟，杜曲芙蓉老。九天休沐归，腰玉垂杨道。避路回绮罗，迎风嘶[袅。岂知山谷中，日日吹瑶草。
六月十三日上陈微博士　　　唐彦谦
骄云飞散雨，随风为有无。老农终岁心，望施在须臾。
六月十七日召对　　　　　　　韩
清暑帘开散异香，恩深咫尺对龙章，花应洞里常时发，日向壶中特地长。坐久忽疑槎犯斗。归来兼恐海生桑，如今冷笑东方朔，唯用诙谐侍汉皇。
六月六日雨后过岳庙游从封寺观稼宋韩琦
暑雨频经信宿休，近郊方出释潜忧。虽妨麦始二停获，且见苗知一半收。神岳怖民藏电雹，老松凭寺偃蛟虬。佳游况遇从丰谶，好饰千仓待有秋。
西湖　　　　　　　　　　　　苏轼
毕竟西湖六月中，风光不与四时同。接天莲叶无穷碧，映日荷花别样红。
六月二十日渡海　　　　　　　前人
参差斗转欲三更，苦雨终风也解晴。云散月明谁点缀，天容海色本澄清。空馀鲁叟乘桴意，粗识轩辕奏乐声。九死南荒吾不恨，兹游奇绝冠平生。
六月二十七日望湖楼　　　　　前人
乌菱白芡不论钱，乱系青菰裹绿盘。忽忆尝新会灵观，滞留江海得加餐。
夏季　　　　　　　　　　　晁补之
夏季百果繁，兔葵亦成实。独有野石榴，幽花时熠熠。熠熠非独好，芳荣赖午日。翩翩彼白蝶，粗采挹。睡馀起对此，嘉兴亦萧瑟。良非阡陌丽，敢竞阳春出。无言以成蹊，上愧桃李实。幸当饱霜馀，万颗富君室。
六月五日池上　　　　　　　晁说之
苍然暮色来，初月光尚微。河汉亦不高，仰看天四垂。众星亦何多，粲若天围棋。忽惊毛骨清，`露沾我衣。放杯折荷花，中有千丈丝。织为芙蓉裳，可作江湖归。
自梅趣汀行小路硗危甚六月十一日宿金沙寺　　　　　　　　　　　　李纲
触热过梅川，硗迥竦辣摺Ａ稚钋缬形恚土旷昼稀烟。略昂嵯小，蓝舆碍石偏。乱蝉鸣翳荟，叠涧泻潺。闽岭虽近止，江乡犹渺然。何曾愁瘴疠，o是怯危颠。借问劳形役，何如稳晏眠。遭时正艰棘，赋分自回。巳幸生还里，宁辞险著。夜凉栖野寺，相对月婵娟。
夏夜　　　　　　　　　　　陈与义
幽窗报夕霁，微月在屋鳌Ｊ种邪子鹕龋共此夜寥寥。六月天正碧，三更树微摇。缅怀山中景，兹夕感路遥。长啸送行云，可望不可招。夜阑林光发，白露濡长条。
六月七日夜起坐殿庑取凉　　范成大
畏暑中夜起，出门月露清。晶荧卧银汉，错落低玉绳。网户闭妙香，石楼栖古灯。风从何处来，殿阁微凉生。桂旗俨不动，藻井森上征。榱楣共突兀，鬼物相支撑。彭觥铁拄杖，磔磔栖燕惊。俗人岂解事，鼻息春雷鸣。大星送晓来，四窗炯微明。颢气澡肌骨，栩栩两腋轻。乘风欲归去，骖鸾青冥。却恐方平知，浪得狡狯名。
六月一日晓赋　　　　　　　　陆游
视夜明星高，蝉声满庭树。残骸幸差健，散发穿两屦。岩扉手自开，曳杖得徐步。碧瓦浮青烟，圆荷泻残露。草木无俗姿，鸡犬共幽趣。儿来问晨炊，一笑挥使去。
六月十五日诣水公庵雨作　　　朱熹
云起欲为雨，中川分晦明。才惊横岭断，已觉疏林鸣。空际旱尘灭，虚堂凉思生。颓檐滴沥馀，忽作流泉倾。况此高人居，地偏树景清。芳馨杂峭茜，俯仰同鲜荣。我来偶兹适，中怀澹无营。归路绿泱漭，因之想岩耕。
夏日　　　　　　　　　　　　前人
季夏园木暗，窗户贮清阴。长风一掩苒，众绿何萧亍Ｍ娲讼永昼，泠然涤幽襟。俯仰无所为，聊复得此心。
六月归途　　　　　　　　　　徐玑
星明残照数峰晴，夜静惟闻水有声。六月行人须早起，一天凉露湿衣轻。宦情每向途中薄，诗句多于马上成。故里诸公应念我，稻花香里计归程。
大热　　　　　　　　　　　戴复古
天地一大窑，阳炭烹六月。万物此陶F，人何怨炎热。君看百谷秋，亦是暑中结。田水沸如汤，背汗湿如泼。农夫方夏耘，安坐吾敢食。
乙酉六月十一日雨　　　　金元好问
一旱近两月，河洛东连淮。骄阳佐大火，南风卷黄埃。草树青欲乾，四望令人哀。时时怪事发，雨雹如李梅。我梦天河翻，崩腾走云雷。今日复何日，i雨东南来。元气淋漓中，焦卷意已回。良苗与新颖，郁郁无边涯。书生如老农，苦乐与之偕。闾阎闻吉语，一笑心颜开。酉年酒如浆，乾溢安能灾。惟当作高廪，多具尊与。家人笑问我，君田安在哉〈i与快同音　i雨见魏志〉。
季夏书事　　　　　　　　　　元陈天锡
归梦绕沧洲，胡为此滞留。雨收三伏暑，风送一帆秋。汀树层层出，盐花拍拍浮。相思千里月，人在海边楼。
山中景　　　　　　　　　　　释英
六月山深处，松风冷袭衣。遥知城市里，扑面火尘飞。
六月六日避暑佛殿读书　　　明殷迈
独抱遗经坐上方，诸天风度葛衣凉。蝉鸣草树半山静，松落云花合殿香。
夏夜独坐披襟当风颇有秋意赋此寄怀谢榛
散发南楼夜，然披素襟。蛩声依草际，萤火落墙阴。老破当年梦，秋生久客心。遥思苔石上，坐听美人琴。
六月卖雪　　　　　　　　　顾开雍
苍~六月晓寒生，双凤桥西卖雪声。银碗盛来调蜜咽，冰魂净洗齿牙清。
清平乐　　　　　　　　　　宋蔡伸
Z舟双橹，六月临平路。小雨轻风消晚暑，绕岸荷花无数。玉人璨枕方床，遥知待月西厢，昨夜有情风月，今宵特地凄凉。
浪淘沙　　　　　　　　　明陈继儒
风雨霎时晴，荷叶青青，双鬟捧著小红灯。报道绿纱廊底下，蕉月分明。枕簟嫩凉生，茉莉香清，兰花新吐百馀茎。扑得流萤飞去也，团扇多情。
季夏部选句
梁简文帝谢赉扇启：群飞黄雀，送六月之南风。北周庾信诗：六月蝉鸣稻。
唐王建诗：六月晨亦热，卑居多烦昏。
宋苏轼诗：绕郭荷花一千顷，谁知六月下塘春。金张子羽诗：云横故国三千别，水绕孤村六月凉。元龚X诗：六月凉如冰熨齿，枇杷移阴碧书几。
季夏部纪事
《路史》：陆终，取鬼方氏，曰旁小Ｈ年生子六人，曰樊，曰惠连，曰]，曰求言，曰晏安，曰季连。以六月六日，拆左而三人生，剖右而三人出。〈注〉陆终，彭祖之父。
鲧纳，有莘氏女，曰志。是为修己，以六月六日，屠副而生禹于棘道之石纽乡，所谓刳儿坪。
《礼记・明堂位》：季夏六月，以E礼祀周公于太庙。《周礼・地官》：稻人凡稼泽，夏以水殄草而芟荑之。〈订义〉郑锷曰，稼于下地以去水为先，若夫稼泽，则法又不同。泽者，草之所生，所以去草为先。盛夏水热，芟之荑之，以水殄之，草不生，则地可稼。
《左传》：晋栾鲂，帅师从卫孙文子伐齐。季武子如晋，拜师，晋侯享之。范宣子为政，赋黍苗。季武子兴再拜稽首曰：小国之仰大国也，如百谷之仰膏雨焉。若常膏之其天下，辑睦岂唯敝邑。赋六月。
《汉书・文帝本纪》：十三年六月，诏曰：农，天下之本，务莫大焉。今廑身从事，而有租税之赋，是谓本末者无以异也。其于劝农之道未备，其除田之租税。赐天下孤寡布帛絮各有数。
《武帝本纪》：元朔五年，夏六月，诏太常议予博士弟子，崇乡党之化，以厉贤材。丞相弘请为博士置弟子员，学者益广。
元狩六年六月，诏遣博士大等六人，分循行天下，存问鳏寡废疾，无以自振业者贷与之。论三老孝弟以为民师，举独行之君子，徵诣行在所，朕嘉贤者，乐知其人，广宣厥道。士有特招，使者之任也。〈注〉设士有殊才异行，当特招者，任在使者分别之。
《史记・武帝本纪》：夏六月中，汾阴巫锦为民祠魏后土营旁，见地如钩状，掊视得鼎。鼎大异于众鼎，文镂无款识，怪之，言吏。吏告河东太守胜，胜以闻天子。使使验问，乃以礼祠，迎鼎至甘泉，从行，上荐之。至中山，晏温，有黄云盖焉。有过，上自射之，因以祭云。《汉书・武帝本纪》：元封二年六月，诏曰：甘泉宫内中产芝，九茎连叶。上帝博临，不异下房，赐朕弘休。其赦天下，赐云阳都百户牛酒。作芝房之歌。
《昭帝本纪》：始元五年六月，诏：令三辅、太常举贤良各二人，郡国文学高第各一人。
《成帝本纪》：河平四年夏六月，山阳火生石中，改元为阳朔。〈注〉师古曰：朔，始也。以火生石中，言阳气之始。《平帝本纪》：元始元年六月，封周公后公孙相如为褒鲁侯，孔子后孔均为褒成侯，奉其祀。又置少府海丞果丞各一人，大司农部丞十三人，人部一州，劝农桑。《后汉书・光武本纪》：建武十五年六月，诏下州郡检垦田顷亩，及户口年纪。
韦彪、传彪，因盛夏多寒，上疏谏曰：臣闻政化之本，必顺阴阳。伏见立夏以来，当暑而寒，殆以刑罚刻急，郡国不奉时令之所致也。
《宋书・符瑞志》：汉安帝延光二年六月，嘉禾生九真百十六本，七百六十八穗。
《后汉书・顺帝本纪》：阳嘉二年六月，疏勒国献师子、封牛。〈注〉师子似虎，正黄，有29Y，尾端茸毛大如斗。封牛，其领上肉隆起若封然，因以名之，即今之峰牛。《灵帝本纪》：光和三年六月，诏公卿举能通《尚书》、《毛诗》、《左氏》、《谷梁春秋》各一人，悉除议郎。
《晋书・礼志》：魏文帝黄初二年六月庚子，初礼五岳四渎，咸秩群祀，瘗沉圭璧。
《魏志・明帝本纪》：太和二年六月，诏曰：尊儒贵学，王教之本也。其高选博士，才任侍中常侍者，申敕郡国贡士以经学为先。
《吴志・华传》：宝鼎二年，皓更营新宫制度。弘广饰以珠玉。是时盛夏，兴工，农守并废。上疏谏曰：臣省《月令》，季夏之月不可举大事。今六月戊己，土行正王，既不可犯，加又农月，时不可失。今筑宫为长世之洪基，而犯天地之大禁。袭春秋之所书，废敬授之上务，臣以愚管，窃所未安。
《晋起居注》：太始二年六月，嘉柰一蒂，十五实或七实生于酒泉郡。
《宋书・符瑞志》：晋太康三年，六月，嘉瓜异体同蒂，生洛阳王浚园。
《晋书・武帝本纪》：太康四年六月，增九卿，礼秩。
《世说》：刘真长始见王丞相，时盛暑之月，丞相以腹熨弹棋局曰：何乃。刘既出，人问：见王公如何。刘曰：未见他异，惟作吴语耳。〈注〉吴人以冷为也。
《宋书・符瑞志》：晋孝武帝太元十四年，宁州刺史费统上言：所统晋宁之滇池县，旧有河水，周回二百馀里。六月二十八日辛亥，神马二匹，一白一黑，忽出于河中，去岸百步。县民董聪见之。
《礼志》：土王日，祀中岳嵩山于河南府中，镇霍山于晋州。
《符瑞志》：元嘉二十一年，六月丙午，华林园天渊池二莲同干。
《文帝本纪》：元嘉二十四年六月，京邑疫疠。丙戌，使郡县及营署部司普加履行，给以医药。
《符瑞志》：元嘉二十五年六月壬寅，嘉禾旅生华林园，十株七百穗。
《索卤传》：其俗以六月末，率大众至阴山，谓之却霜。阴山去平城六百里，深远，饶树木，霜雪未尝释。盖欲以暖气却寒也。
《南史・齐武帝本纪》：帝以宋元嘉二十七年六月己未，生于建康县之青溪宫，将产之夕，孝皇后、昭皇后并梦龙据屋，故小字龙儿。
《梁高祖本纪》：帝性方正，虽居小殿暗室，恒理衣冠。小坐暑月，未尝褰袒。
《隋书・天文志》：梁武帝天监四年，六月壬戌岁，星昼见。占曰：岁色黄润，立竿影见，大熟。是岁大穰，米斛三十。《南史・何远传》：武昌俗皆汲江水。盛夏远，患水温。每以钱买人井寒水，不取钱者，即⑺还之。
《记事珠》：沈休文多病，六月犹绵帽、温炉，食姜椒饭，不尔则委顿。
《梁陶弘景・请雨词序》：乙未夏六月旱，不雨积旬。与周子良共作词，朱书青纸于静中，奏之。周夜梦一人，相闻请雨应墨书，请晴应朱书。周乃作墨词于庭坛，自奏旦天晴，赤热了无雨意。至禺中，风云卒起，便雨得好溜，惟在一山周回左右耳。
《北史・魏明元帝本纪》：神瑞二年六月丁卯，幸赤城，亲见长老，问人疾苦，复租一年。南次石亭，幸上谷，问百年，访贤俊，复田租之半。壬申，幸涿鹿，登峤山，使以太牢祀黄帝、唐尧庙。己卯，登广宁之历山，以太牢祀舜庙，帝亲加礼焉。
《魏书・灵徵志》：世祖太延元年，自三月不雨至六月，使有司遍请群神，数日，大雨。是日，有妇人持玉印至潞县侯孙家卖之。孙家得印，奇之，求访妇人，莫知所在。其文曰：旱疫平。寇天师曰：《龙文纽书》云，此神中三字印也。
《宣武帝本纪》：正始四年夏六月己丑朔，诏曰：朕纂承鸿绪，君临宝历，思模圣规，述遵先志。今天平地宁，方隅无事，可敕有司准访前式，置国子，立太学，树小学于四门。
《北史・魏宣武帝本纪》：永平三年六月壬寅，诏重求遗书于天下。
《魏书・灵徵志》：肃宗正光三年六月，并州静林寺僧在阳邑城西橡谷掘药，得玉璧五，圭十，印一，玉柱一，玉盖一。并以献。
《洛阳伽蓝记》：河东刘白堕善酿酒。季夏时暑赫，以瓮贮酒曝日中。经旬，其酒不动，饮之香美。醉，经月不醒。朝贵远相饷馈，u于千里。以其远至，号曰鹤觞。《王p舍利记》：后魏大统七年六月十三日，文皇帝生于同州般若寺中。赤光照室，紫气满庭，状如数阁，色染人衣。奶母以时炎热，就而扇之，寒甚几绝，困不能啼。有神尼者，名曰智仙，语太祖曰：儿，天佛所佑，勿忧。尼遂名帝为卯罗延，自为养之。
《隋书・礼仪志》：后齐季夏，读令施御座于中楹，南向以其时之色服。
《北史・齐赵郡王睿传》：诏睿监筑长城。于时六月，睿途中屏盖扇，亲与军人同劳苦。定州先尝藏冰，长史宋钦道以睿冒热，遣倍道送冰，正遇炎盛，咸谓一时之要。睿对之叹曰：三军皆饮温水，吾何义独进寒冰。遂至消液，竟不一尝，兵人感悦。
《录异记》：武成三年庚午六月五日癸亥，广汉太守孟彦晖奏：西湖有金龟，径寸，游于荷叶之上。画图以上闻。
《隋书・文帝本纪》：开皇四年，六月壬子，开渠，自渭达河，以通运漕。
仁寿三年，诏：六月十三日，是朕生日，宜令海内为武元皇帝、元明皇后断屠。
《礼仪志》：隋迎气黄郊，为坛国南安化门外道，西去宫十二里，以季复土王日，祀其方之帝，配以人帝，以太祖武元帝配五官，及星三辰、十宿亦依其方从祀中C。以季夏祀黄郊日，命有司祭于庙西门道南牲以少牢。
《北史・辛公义传》：公义除岷州刺史。土俗畏病，父子夫妻，不相看养。公义分遣官人，巡检部内，凡有疾病，皆以床舆来，安置听事。暑月疫时，病人或至数百，听廊悉满。公义所得秩俸，尽用市药，迎医疗之，于是悉瘥。诸病家子孙，惭谢而去。始相慈爱，此风遂革，合境之内，呼为慈母。
《隋书・西域传》：康国立祖庙，以六月祭之，诸国皆来助祭。
《唐书・礼乐志》：季夏土王之日，祀黄帝，以轩辕氏配，镇星、后土氏之位如赤帝。
《百官志》：仆寺丞一人，从七品，上掌判寺事，凡马畜刍粟，岁以季夏上于詹事，以时出入而节其数。
《食货志》：凡新附之户，夏以六月免课。
《唐会要》：贞观十二年六月六日，滁州言野蚕成茧，遍于山阜。
龙朔元年六月十七日，吐火罗道置州县。使王名远进西域图记，并请于阗以西、波斯以东十六国分置都督府。及州县军府，仍于吐火罗国立碑，以纪圣德。从之。
《唐书・高宗本纪》：龙朔二年六月癸亥，禁宗戚献纂组雕镂。
《唐会要》：龙朔二年六月一日，睿宗生于蓬莱宫含凉殿。
大足元年六月九日，于东都立德坊南，穿新漕，置诸租船。
《雍录》：慈恩寺西院，塔崇三百尺。神龙后，六月十五日进士开宴，悉于塔下。选同年中能书者，题名其上。张莒实始为之，遂成故事。
《唐会要》：景龙二年六月十五日，黄龙再见于伏牛山。开元二年六月四日，右拾遗蔡孚献《龙池篇》，公卿以下百三十篇付太常寺。考其词合音律者，为龙池乐章。
开元二年六月甲子，制茂才异等，咸令自举。
开元十年六月二日，上注《孝经》，颁行天下，及国子学。开元二十九年六月十九日，太常奏东封泰山日所定雅乐，曰元和六变，以降天神；顺和八变以降地o。皇帝行用太和，其封泰山也。登歌奠玉币用肃和，迎俎用雍和，酌饮福用福和，送文迎武用舒和，亚终献用凯和，送神用元和，禅社首用顺和，享庙迎神用永和。
《玉海》：天宝五载，六月十一日改玺书为宝书。
《异闻录》：天宝七载，秦中大旱，自三月不雨。至六月，帝亲幸龙堂祈之，不应。问昊天观道士叶法善曰：朕敬事神灵，以安百姓。今亢阳如此，朕甚忧之。亲临祈祷，不雨，何也。卿见真龙否乎。对曰：臣亦曾见真龙。臣闻画龙四肢骨节一处得似真龙，即便有感应，用以祈祷则雨立降，所以未灵验者，或不类真龙耳。帝即诏中使孙知古，引法善于内库遍视之。忽见此镜，遂还奏曰：此镜龙，真龙也。帝幸凝阴殿，并召法善，祈镜龙。顷刻间，见殿栋有白气两道下，近镜龙，龙鼻亦有白气，上近梁栋。须臾充满殿庭，遍散，城内甘雨大澍，凡七日而止。秦中大熟，帝诏集贤，待诏，吴道子图写镜龙，以赐法善。
《唐会要》：天宝十三载六月二十七日，加老子号：大圣祖高上大道金阙元元天皇大帝。
《杨太真外传》：天宝十四载六月一日，上幸华清宫，乃贵妃生日。上命小部音声。小部者，梨园，法部所置。凡三十人，皆十五已下，于长生殿奏新曲，未有名。会南海进荔枝，因以曲名：荔枝香。左右欢呼，声动山谷。《酉阳杂俎》：申王有肉疾，腹垂至_。每出则以白练束之，至暑月常鼾息不可过。明皇诏南方取冷蛇二条，赐之。蛇长数尺，色白，不螫人，执之冷如握冰。申王腹有数约。夏月于约中，不复觉烦暑。
《月令广义》：杨国忠奢侈，其子弟六月凿冰为山，围筵席。客有寒而挟纩者。
《开元遗事》：王元宝，都中巨豪也。家有皮扇，制作甚精。宝每暑月宴宾客，即以此扇置于座前，使新水洒之，则飒然风生。酒筵之间，客有寒色，遂命撤去。明皇亦曾差中使取看，爱而不受，曰：此龙皮扇子也。
贾氏说林：谢仙女，盛夏上明皇以生凉之席。
《洽闻记》：梓童V县，唐大历七年夏六月甲子，涪水溢，流木数千条，梁栋榱桷具备。补内城屋，悉此木。乔林为之记。
《唐书・宪宗本纪》：元和元年六月癸巳，赐百姓有父母祖父母八十以上者，粟二斛、物二段，九十以上粟三斛、物三段。
《旧唐书・宪宗本纪》：元和二年六月丁巳朔，始置百官待漏院于建福门外。故事建福、望仙等门，昏而闭，五更而启，与诸坊门同时。至德中，有吐蕃囚，自金吾仗亡命。因敕晚开门。宰相待漏于太仆寺。至是始令有司据班品置院。
《敬宗本纪》：敬宗皇帝，穆宗长子，母曰恭僖太后王氏。元和四年六月七日，生于东内之别殿。
《楚通志》：宪宗元和五年六月十四日，元稹泛江玩月，张季友、李景俭二侍御，王文仲司录、王仲众判官两昆季为稹载酒，炙选音声，自府城之南桥。乘月泛舟，有江树悬金镜，深潭倒玉幢之句。
韩愈贺庆云表：臣所领州，今月十六日申时，有庆云见于西北，至暮方散。五采五色，光华不可遍观。非烟非雾，容状讵能详述。斯为上瑞，实应太平。谨按季夏六月，土王用事，其日景戌，亦主于土。西北方者，京师所在，土为国家之德祥，见京师之位，乞宣付史馆以彰圣德。
《唐书・文宗本纪》：太和八年六月戊戌，宰臣王涯路随奏，请依旧制读时令。
《李绛传》：尝盛夏对延英，帝汗浃衣绛，欲趋出。帝曰：朕宫中所对，惟宦官女子，欲与卿讲天下事，乃其乐也。《旧唐书・武宗本纪》：中书奏，六月十二日，皇帝载诞之辰，请以其日为庆阳节。
会昌二年五月，敕：庆阳节，百官率醵，外别赐钱三百贯，以备素食会宴，仍令京兆府供帐用，追集坊市乐人。
《玉海》：唐宣宗六月二十一日诞，为寿昌节。
《唐书・陆传》：始举进士，时方迁幸，而六月榜出。至是每甚暑，他学士辄戏曰造榜天也。以讥进非其时。
《北梦琐言》：唐进士赵中行，家于温州，以豪侠为事。至苏州旅舍，支山禅院僧房，有一女商荆十三娘，为亡夫设大祥斋，因慕赵，遂同载归扬州。赵以气义耗荆之财，殊不介意。其友人李正郎弟，三十九，有爱妓，妓之父母夺与诸葛殷，李怅怅不已。时诸葛殷与吕用之幻惑太尉高骈，恣行威福。李惧祸，饮泣而已。偶话于荆娘，荆娘亦愤惋，谓李三十九郎曰：此小事，我能为郎仇之，但请过江于润州北固山，六月六日正午时待我。李亦依之。至期，荆氏以囊盛妓兼致妓之父母首归，于李后与赵同入浙中，不知所止。
《云仙杂记》：房寿六月，召客坐，糠竹簟凭狐文几编香藤为俎，刳椰子为杯，捣莲花制碧芳酒，调羊酪造含风，皆凉物也。寿劝吴田以辘轳瓮田，惧其深，曰：但见龙门溪水濯曲f肠耳。《乐府杂录》：康老子，本长安富家子，生计荡尽。遇老妪持旧锦褥货鬻，乃以半千获之。寻有波斯人见之，乃曰：此是冰蚕丝所织，暑月置于座，满室清凉。即酬千万。
《醉乡日月记》：暑月大雷时，收雨水淘米炊饭、酿酒，名霹雳酎。
《旧唐书・西戎传》：波斯国，在京师西一万五千三百里，以六月一日为岁首，气候暑热。
《玉海》：晋少帝六月二十七日诞，为启圣节。
《南部新书》：长安举子落第者，六月后不出。谓之过夏。多借清静庙院作文章，曰：夏课。时语曰：槐花黄，举子忙。
《宋史・礼志》：季夏土王日，祀中太一宫。
《玉海》：端拱二年六月二十三日，潭州上言：湘阴县长乐九乳滩下得钟，制作精妙，上有古篆八十三字，人不之识。画图以进。
太平兴国八年六月辛亥，赐宰相、学士节度观察使建州所贡新茶。《燕翼贻谋录》：今县邑门楼，皆曰敕书楼。淳化二年六月癸未，诏曰：近降制敕，决遣颇多，或有革、刑名、申明制度，多所散失，无以讲求，论报u期，有伤和气。自今，州府监县应所受诏敕，并藏敕书楼。咸著于籍，受代批书印纸历子，违者论罪。
《宋会要》：淳化三年六月诏：京畿大穰，物价至贱，分遣使于京畿四门置场，增价以籴，令有司虚近仓以贮之。命曰常平。
《玉海》：至道元年六月十日，命裴愈求图籍，又得羲之，怀素等书八本，藏秘阁。戊戌，上草书、经史、故事三十纸，诏翰林侍读。吕文仲一一读之。因刻石以数百本，并秘阁官吏姓名付内侍。裴愈令于江东名山、福地道宫、佛庙各藏三五本。或高逸不仕、纯朴有行、好古博雅为州里所称者，分以赐之。
《宋史・礼志》：真宗以六月六日为天贶节，京师断屠宰，百官行香上清宫。
《宋会要》：真宗咸平四年六月二十九日，对辅臣于崇政殿，观阵图。
《玉海》：景德四年六月，赐编修官冰十匣，以暑盛，特赐之。
《湘山野录》：景德四年，司天判监史序奏：今岁丁未六月二十五日，五星当聚周分。既而重奏：臣寻推得五星自闰五月二十五日，近太阳行度。按《甘氏星经》曰：五星近太阳，而辄见者，如君臣齐明，下侵上之道也。若伏而不见，即臣让明于君，此百千载未有也。但恐今夜五星皆伏。真宗亲御禁台以候之，果达旦不见。大赦天下，加序一官，群臣表贺。
《玉海》：大中祥符元年六月乙卯，出并蒂瓜桃，示辅臣。《通考》：真宗东封六月，放梁固以下进士及第，祀后土于汾阴。放张师德以下进士及第。固父状元灏师，德父状元华魏。野诗曰：封禅汾阴连岁榜，状元俱是状元儿。
《玉海》：大中祥符二年六月庚子，河东转运杜梦C上子詹所撰农器图，诏褒之。
大中祥符三年六月九日，诏曰：严师重道、劝学之令，猷释奠陈牲荐，诚之彝典。儒臣上言：虑郡国未详，俎豆之事，乃命龙图待制戚伦与，太常礼院讨论，酌简册之文著，庠序之式图绘，颁行其释奠元圣文宣王庙仪注，及祭器图。令崇文院摹印，下礼院颁诸路。《宋史・真宗本纪》：大中祥符四年，诏：以六月六日天书再降日，为天贶节。
《山堂考索》：悯农歌，大中祥符七年六月作，赐近臣。《玉海》：大中祥符九年，向敏中言：六月二十七日，黄云如飞凤，覆昭庆殿。
《南墅f居录》：丁谓有小山，才数寸，苍翠嵌空。盛夏常设盆水，置小山其中。一日张宴，有客掬水洒之，须臾云雾自窍中出，有光如电。细视之，蜿蜒小龙如线，挂云雾中，已而莫知所之。众客惊异，谓曰：此龙精石也。龙交海上，流精于石。
《玉海》：景v二年六月十九日辛未，幸后苑，观稻赏瑞竹，宴太清楼。
《欧阳集古录・飞白碑》：康定二年六月二十八日，翰林侍讲许文淑出守许州，仁宗为飞白文词以赐之。有宝章摹刻，州廨见存。
《宋史・仁宗本纪》：庆历五年六月丁卯，减益梓州上供绢，岁三之一，红锦鹿胎半之。
《闻见录》：庆历间，京师旱，上祷雨太乙宫。六月二日，召王公以下从。日色甚炽，埃尘涨天。上不怡。至琼林苑，回望太乙宫，有云气如香烟。少时，雷雨至。帝却逍遥辇，御平辇，彻盖还宫。《宋会要》：皇v二年六月己未，御撰明堂乐八曲，以君臣民事物，配属五音，凡二十声为一曲。用宫变、徵变者。天、地、人、四时为七音，凡音三十声为一曲。以子母相生。凡二十八声为一曲，皆黄钟为均。又以明堂月律五十七声为二曲，皆无射为均。又以二十声、二十八声、三十声为三曲，亦无射为均。皆自黄钟宫转入无射，或当用四十八，或五十七声，则如前谱，次第成曲，其彻声自同本律。
《燕翼贻谋录》：皇v三年六月丁亥，江南无为州守臣茹孝标奏：城内小山，生芝三百五十本，悉以上进。改名其山曰：紫芝。
《玉海》：嘉v四年六月二十五日，中书言：草泽陈师，中上太平。通济策言：江淮闽浙广南，山水之乡，多堙塞。诏蠲其税。
《闻见后录》：秦州伏羌城三都谷，有曹玮、武穆与羌酋李遵战胜之地。羌人到今畏惧不敢耕，草木弥望武穆。以六月二十日，生邦人遇其日，大作乐祭于其庙云。
《玉海》：熙宁五年六月十八日丙寅，令西作坊铸造铜符三十四副，给左契付诸门，右契付大内钥库。上以京城门禁不严，素无符契，命枢密院约旧制，更造铜契，中刻鱼形，以门名识之。分左右给纳，以戒不虞。而启闭之法密矣。
《宋史・律历志》：熙宁七年六月，司天监呈新制浑仪浮漏于迎阳门，帝召辅臣观之。诏置于翰林天文院。《玉海》：熙宁七年六月二十一日，进表影御迎阳门观麟台故事。熙宁八年六月，尚书都官员外郎刘师旦言：《九域图》涉六十馀年，州县有废置，名号有改易，等第有升降，而所载古迹有出，于俚俗不经者。诏三馆秘阁删定，以旧书不绘地形，难以称图，更赐名曰：《九域志》。
《宋史・五行志》：元丰三年六月己未，饶州长山雨木子数亩，状类山芋子，味香而辛，土人以为桂子。
《玉海》：元v四年六月十八日，吏部侍郎范百禄进《诗传补注》二十卷。诏付秘省。
《东轩杂录》：学士王平甫，盛夏流汗浃衣。刘贡父曰：真汗淋学士也。
《苏轼・s酌亭诗序》：琼山郡东，众泉v发，然皆冽而不食。丁丑岁六月，轼南迁过琼。始得双泉之甘于城之东北隅，以告其人。自是，汲者常满。泉相去咫尺而异味。庚辰岁六月十七日迁于合浦，复过之。太守承议郎陆公求泉上之亭名与诗，名之曰：s酌。
《燕翼贻谋录》：崇宁元年六月，封伯夷清惠侯，叔齐仁惠侯，重节义之风也。
《宋史・徽宗本纪》：崇宁三年六月壬子，置书画算学。《玉海》：崇宁四年六月十一日，以兴复解盐池宝，百官表贺。
大观四年六月乙亥，张商英为右仆射，久旱，是夕大雨，上亲书商霖一尺字，赐之。
政和三年六月二十三日，嘉瑞殿前池内生双莲。唐六典有黄龙负图太平旗，今黄龙负图旗，青色错采，为黄龙负一、九、二、四、六、八、三、七、五之数，政和四年六月十一日所改。
《宋史・河渠志》：政和五年六月癸丑，降德音于河北京、东京西路，曰：凿山酾渠，循九河既道之迹。为梁跨趾，成万世永赖之功。役不u时，虑无愆素。人绝往来之阻，地无南北之殊。灵o怀柔，黎庶呼舞，眷言朔野，爰暨近畿，畚锸繁兴，薪刍转徙，民亦劳止，朕甚悯之。宜推在宥之恩，仍广蠲除之惠。开河官吏，令提举所具功力，等第闻奏。
《玉海》：宣和四年六月二十九日，李长民上《广汴都赋》。《清凉山志》：张无尽戊辰六月二十七日，至清凉山抵金阁，日将夕。南台之侧有白云，绵密如敷白邸Ｉ省奇曰：此祥云也。集众僧礼诵，见金桥及金色相轮，轮内深绛青色。既暝，有霞光三道直起。次日，至真容院止。清辉阁，文殊所化宅也。知客28曰：此处有圣灯无尽，遂稽首敬祷。戌初，北山有大火炬，瞻拜之。次东台龙山罗11殿，左右各见一灯。浴室之后，见大光如掣电，金界南溪上见二灯。亥后，灯光忽大忽小，照曜林木。即默省曰：此三昧火也。俗谓之灯耳。
《东京梦华录》：六月六日，州北崔府君生日，多有献送，无盛于此。二十四日，州西灌口二郎生日，最为繁盛。庙在万胜门外一里许，敕赐神保观。二十三日御前献送后苑，作与书艺局等处，制造戏玩如隆⒄取⒌弓、弋射之具，鞍辔衔勒樊笼之类，悉皆精巧。作乐迎引至庙。于殿前露台上，设乐棚教坊，钧容直作乐，更互杂剧舞，旋大官局供食连夜。二十四盏，各有节次。至二十四日夜五更，争烧头炉香。有在庙止宿，夜半起以争先者。天晓，诸司及诸行百姓，献送甚多。其社火呈于露台之上，所献之物，动以万数。自早呈拽百戏，如上竿弄，跳索，相扑，鼓板，小唱，38鸡，说诨话，杂扮，商谜，合笙，乔筋骨，乔相扑，浪子杂剧，叫果子，学像生，倬刀，装鬼、砑鼓，牌棒，道术之类，色色有之，至暮呈拽不尽。殿前两幡竿，高数十丈，左则京城所，右则修内司。搭材分占，上竿呈艺解。或竿尖立横木，列于其上装神鬼、吐烟火，甚危险骇人。至夕而罢。
是月时，物巷，陌路口、桥门市井，皆卖大小米水饭，炙肉乾脯，莴苣、笋芥、辣瓜儿。义塘甜瓜，卫州白桃，南京金桃、水鹅梨、金杏、小瑶李子、红菱、沙角儿，药木瓜、水木瓜、冰雪、凉水、荔枝膏，皆用青布伞。当街列床凳，堆垛冰雪。惟旧宋门外两家最盛，悉用银器。沙糖、豆水晶皂儿，黄冷团子、鸡头、穰冰雪、细料儿、麻饮鸡皮、细索凉粉，素签成串，熟林檎脂、麻团子、江豆砣儿，羊肉、小馒头、龟儿、沙u之类。都人最重三伏。盖六月中别无时节，往往风亭水榭、峻宇高楼、雪槛冰盘，浮瓜沈李，流杯曲沼，苞新荷，远迩笙歌，通夕而罢。《玉海》：绍兴三十二年，孝宗即位。阆州奏：六月十日，有五色云见锦屏山之西，浮空映日，自未及申。在即位一日，允合受命之符。
孝宗以六月二十二日为会庆节，元年紫宸殿上寿，陈良v因会庆节，摭唐太宗事百二十条，议其当否目曰：会庆万年金鉴录上之。《乾淳岁时记》：六月六日，显应观，崔府君诞辰，自东都时，庙食已盛。是日都人、士女骈集炷香，已而登舟泛湖，为避暑之游。时物则新荔枝、军庭李，二果产闽。奉化项里之杨梅、聚景园之秀莲，新藕、蜜筒、甜瓜、椒核、枇杷、紫菱、碧芡、来禽、金桃、蜜渍、昌元梅、木瓜豆儿，水荔枝膏、金橘、水团、麻饼芥辣、白醪、凉水、冰雪爽口之物。关扑、香囊、画扇、涎花、珠佩，而茉莉为最盛。初出之时，其价甚穹，妇人簇带多至七插，所直数十券，不过供一饷之娱耳。盖入夏，则游船不复入里湖，多占蒲深柳密、宽凉之地。披襟钓水，月上始还。或好事者，则敞大舫，设蕲簟高枕取凉，栉发快浴，惟取适意。或留宿湖心，竟夕而归。
《吴郡记》：荷花荡，在葑门之外。每年六月二十四日，游人最盛，画舫云集。露帏则千花竞笑，举袂则乱云出峡。挥扇则星流月映，闻歌则雷辊涛趋。苏人游冶之盛，至是日而极矣。
《金史・礼志》：季夏土王日，祭中岳于河南府中，镇霍山于平阳府。
《杨伯雄传》：伯雄迁起居注，夏日，海陵登瑞云楼纳凉，命伯雄赋诗。其卒章云：六月不知蒸郁到，清凉会与万方同。海陵忻然，以示左右，曰：伯雄出语，不忘规戒，为人臣当如是矣。
《内观日疏》：六月二十四日为观莲节，晁采与其夫，各以莲子馈遗为欢。
《辍耕录》：龙广寒，江西人，事母至孝。六月一日母生辰，方举觞为寿，忽见北窗外，梅花一枝盛开，人皆以为孝行所感。士大夫遂称之曰：孝梅。
《通纪》：洪武五年六月，句容县民嘉瓜二，同蒂而生，礼部尚书陶凯奏：祯祥实由圣德。帝曰：草木之祥，生于其土，土人应之，于朕何与。时和岁丰，乃王者之祥也。《稗史汇编》：成化丁酉六月九日，京师大雨，雨中往往得钱。王鏊诗纪事云：苍天似悯斯人困，故向云中撒与钱。钱若了时民又困，何如只赐与丰年。
《续文献通考》：弘治十三年夏六月二十二日，获玉玺于陕西西安府县道安里。巡抚以闻。
嘉靖四十五年夏六月二十五日，太医院以瑞兔献，体备五色，迥异恒品。
《野获编》：六月六日，内府皇史k晒曝列圣实录，列圣御制文集诸大函。每岁故事也。
《北京岁华记》：六月十二日，御厩洗马于积水湖，导以红仗，中有数头，锦帕覆之，最后独角青牛至，诸马莫能先也。
《续文献通考》：道家以六月二十四日为雷神示现之日，朝廷遂以是日，遣官诣大德显灵宫致祭。
《名胜志》：密云县东北八十里，为雾灵山，每拥祥光如雾，以六月六日现。土人如期候之。
自洱海卫城西行，通蒙化岐左，有青叶洞，中极宽衍，天光漏日。每岁季夏二十四日，土人士女杂至，以炬火k之。云不尔其地，必有蜘蛛之孽。
工山，在南陵县西，山有广惠庙，以六月晦日，祀其山神，或云晋何琦也。

[book_title]岁功典第五十六卷
季夏部杂录
《诗经小雅出车章》：黍稷方华。〈大全〉新安胡氏曰：王氏云，黍稷方华，季夏时也。
《六月章》：六月栖栖，戎车既饬。〈朱注〉六月，建未之月也。维此六月，既成我服。〈朱注〉服，戎服也。
《尚书大传》：季夏，可以大赦罪人。
《诗》：含神雾曹，地处季夏之位，土地劲急，音中徵，其声清以急。
《内经》：备化之纪，气协天休，其应长夏。〈注〉所谓长夏者，六月也。土生于火，长在夏中，既长而王，故云长夏。火郁之发，炎火行，大暑至，山泽燔燎，材木流津，广厦腾烟，土浮霜卤，止水乃减，蔓草焦黄。
敦阜之纪，是为广化，厚德清静，顺长以盈，至阴内实，物化充成，烟埃朦郁，见于厚土，其谷稷麻，其畜牛犬，其果枣李，其色元苍，其味甘咸酸，其象长夏。中央生湿，湿生土，土生甘，甘在天为湿，在地为土。〈注〉六月，四阳二阴合蒸，以生湿气，蒸腐万物成土也。雾露云雨，湿之用也。安静稼穑，土之德也。
《素问风论篇》：以季夏戊己伤于风者，为脾风。
《四时刺逆从论篇》：长夏者，经络皆盛，内溢肌中。《邹子》：季夏，取桑柘之火。
《史记武帝本纪》：所谓寒门者，谷口也。〈注〉谷中山之谷口，汉时为县，今呼为冶谷。去甘泉八十里，盛夏凛然，故曰寒门。
《天官书》：叶洽岁，岁阴在未，星居申，以六月与觜参。晨出曰：长列。昭昭有光，利行兵，其失次，有应见箕。谨候历斗之会，以定填星之位，曰：中央土，主季夏。《汉书律历志》：六月，坤之初，六阴气受任于太阳，继养化，柔万物，生长之于未，令种刚强大。故林钟为地统。
《天文志》：填星，曰中央季夏，土信也，思心也。仁义礼智，以信为主。貌言视听，以心为正。故四星皆失，填星乃为之动。填星所居国，吉。
《五行志》：盛夏日长，暑以养物，政弛缓，故其罚常奥也。《魏相传》：中央之神黄帝，乘坤艮，执绳，司下土。
《贾谊新书》：悬弧之礼义，中央之弧以桑。桑者，中央之木也。
《种植书》：甜瓜有绿有黄，小暑后方熟，即邵平所种五色子母瓜也。
《春秋繁露五行五事篇》：夏至之后，大暑隆，万物茂育怀任。于时寒为贼。故王者辅之以赏赐之事。
《神异经》：南方蚊，翼下有小蜚虫焉。既细且小，曰细蠛。此虫常春生，以季夏藏于鹿耳中，名婴U。
《后汉书郡国志注南中志》：朱提县西南二里，有堂狼山，多毒草。盛夏之月飞鸟过之，不能得去。
《白虎通五行篇》：六月，律谓之林钟，何。林者，众也。言万物成熟，种类众多。
《论衡龙虚篇》：盛夏之时，雷电击，折破树木，发坏室屋，俗谓天取龙，谓龙藏于树木之中，匿于屋室之间也。雷电击折树木，发坏屋室，则龙见于外。龙见，雷取以升天。
《雷虚篇》：雷者，太阳之激气也。盛夏之时，太阳用事，阴气乘之，阴阳分事则相校轸，校轸则激射，激射为毒。中木木折，中屋屋坏。
《说文》：黍，禾属而黏者也。以大暑而种，故谓之黍。S莆，瑞草也，尧时生于庖厨，扇暑而凉。
《四民月令》：六月，可种冬蓝。
六月，可蓄瓠。
大暑后，六月，可藏瓜。
《月令章句》：自柳三度至张十二度，谓之鹑火，之次小暑大暑居之，周之分野。
《禽经注》：黄鸟之属，应土行，以象季夏。
《风土记》：南中六月，则有东南长风，俗号黄雀风，时海鱼化为黄雀，因为名也。
《抱朴子守J篇》：野马，六月而后息。
《仙药篇》：云母，但有青黄二色者，名云沙，宜以季夏服之。
《拾遗记》：广延之国，去燕七万，在扶桑东。其地寒，盛夏之日，冰厚至丈。常雨，青雪冰霜之色皆如绀碧。《南方草木状》：薰陆香，出大秦，在海边。有大树枝叶，正如古松，生于沙中，盛夏树胶流出沙上，方采。
《广志》：青芋，稻，六月熟。
五岳游峨眉，西望西域雪山，夜白m瘢此浩劫。积雪不消，六月乃益明，数千里仅咫尺间。
《西征记》：陵台冰井，有六月冰。
《沙州记》：六月二十六日，发龙涸，昼夜肃肃，常寒，不复得脱襦裤。
《南史陆慧晓传》：何点常称，王思远恒如怀冰，暑月亦有霜气。
《梁元帝与武陵王书》：季月烦暑，流金烁石。
《三礼义宗》：南岳谓之霍，霍者，护也。言阳气用事，盛夏之日，护养万物，故以为称。
《魏书律历志》：次卦六月，鼎、丰、涣、履、遁。
《水经注》：临a县熏冶泉水，出西溪飞泉侧，濑于穷坎之下，水色澄明而清冷特异，渊无潜石，浅镂沙文，中有古坛，参差相对。后人微加功饰，以为嬉游之处。南北邃岸凌空，疏木交合。至若炎夏，火流f居，倦想提琴，命友嬉娱，永日桂妫寻波轻林，委浪琴歌，既合欢情，亦畅是焉。栖寄实可凭衿。
《伊阙左壁有石铭》云：黄初四年六月二十四日辛巳，大出水，举高四丈五尺，齐此以下，盖记水之涨减也。《齐民要术》：六月一日，种白茎、秋葵，白茎者，宜乾紫茎者，乾即黑而涩。
胡荽子熟，拔去急耕，令好调熟如麻地，即于六月中旱时，耧耩作垄，蹉子令破手散，还劳令平但。旱种不须耧，润此菜，早种非连雨不生，麦底地亦得种，止须急耕调。六月中，无不霖，望连雨生，则根科大。种兰香：治畦，下水，及水散子，讫水尽，蓰熟粪，仅得盖子便止。昼日，箔盖，夜即去之，生即去箔，常令足水，六月连雨拔栽之。
锄地：六月以后，虽湿亦无嫌。〈注〉湿锄则地坚，夏苗阴厚，地不见日，故虽湿亦无害矣。
作黄衣法：六月中，取小麦净淘，讫于瓮中，以水浸之。令醋漉出熟蒸之，箔上敷席，置麦于上摊，令厚二寸许，预前一日刈H叶，薄无H叶者，刈胡，择去杂草，无令有水露气候，麦冷以胡覆之。
凡漆器：盛夏连雨，土气蒸热，什器之属，虽不经夏用，六七月中，各须一曝，使乾。世人见漆器暂在日中，恐其炙坏，合著阴润之地。虽欲爱慎，朽败更速。
《永嘉记》曰：含竹笋，六月生，味与箭竹笋相似。夏至后二十日沤，和如丝。
《隋书礼仪志》：中迎含枢纽者，含容也。枢机有阖辟之义，纽者结也。言土德之帝，能含容万物，开阖有时，纽结有法也。
《唐书吐蕃传》：吐蕃地，直京师西八千里，国多霆电、风雹、积雪，盛夏如中国，春时山谷常冰。
《外台秘要》：造淡豉法，用黑豆二三斗，六月内淘净，水浸一宿，沥乾蒸熟，取出摊席上，候微温，蒿覆。每三日一看，候黄衣上遍，不可太过，取晒簸净，以水拌，乾湿得所，以汁出指间为准。安瓮中，筑实，桑叶盖厚三寸，密封泥，于日中晒七日，取出曝一时，又以水拌入瓮。如此七次，再蒸过，摊去火气，瓮收筑封，即成矣。《酉阳杂俎》：胡椒，出摩伽u国，呼为昧履支。其苗蔓生，茎极柔弱，叶长寸半，有细条与叶齐，条上结子，两两相对，其叶晨开暮合，合则裹其子于叶中，子形似汉椒，至芳辣，六月采，今作胡盘，肉食皆用之。
十二辰：虫，状似蛇，医脚长色青赤肉鬣。暑月时见于篱壁间。俗云：见者多称，意事其首，倏忽更变为十二辰状。
《周易集解》：坤六二：直方大不习，无不利。干宝曰：阴气在二六月之时，自遁来也。阴出地上，佐阳成物，臣道也，妻道也。
《吴地记》：夏驾湖寿梦，盛夏乘驾纳凉之处。
《洽闻记》：日济国西南海中，有三岛，各相去数十里。其岛出黄漆，似中夏漆树。彼土六月，破树腹取汁，以漆器物，若黄金，其光夺目。
《望气经》：六月三日，有雾，则岁大熟。
《宋史乐志》：盛德在土，宫声乃作，得徵而生，以商为相，若用角则刑，用羽则战。故季夏土王，宜禁角羽。《河渠志》：朔野之地，深山穷谷，固阴冱寒，冰坚晚泮。逮乎盛夏，消释方尽，而沃荡山石，水带矾腥，并流于河。故六月中旬后，谓之矾山水。
《益部方物略记》：七宝花，大抵玉蝉花类也，擢颖挺挺，盛夏则荣，丹紫含英，以宝见名。
《图经本草》：黄连，叶似甘菊花，黄色，六月结实，似芹子，色亦黄。
独活，羌活，春生苗，叶如青麻，六月开花作丛，或黄或紫。结实时，叶黄者是夹石上生，叶青者是土脉中生。此草得风不摇，无风自动，故亦名独摇草。
秦艽，根土黄色而相交纠，枝干高五六寸，叶婆娑，连茎梗，俱青色如莴苣叶。六月中开花紫色，似葛花，当月结子。
《梦溪笔谈》：六月，万物小盛，故曰小吉。
《倦游录》：岭南暑月，白蚁入水为虾，土人夜以火烛取，制为，名天虾。
《物类相感志》：凡山石，盛夏必汗出，赤黄者金汗，白而辛者银汗。
《鸡林记》：高丽黄漆，生岛上，六月刺取，沈色，色若金，日暴则乾，本出百济，今号为新罗漆。
《避暑录话刘禹锡传》：信方有桂浆法善造者，暑月极快美。
《政和本草》：地锦草，生近道田野，茎叶细弱，蔓延于地，茎赤，叶青紫色。夏中茂盛，六月开红花，结细实，取苗子用之。
《黎州图经》：黎州通望县销樟院，有娑罗绵树，三四人连手合抱方匝。先生花而后生叶。其花盛夏方开，谢时不背而堕，宛转至地。其花蕊有绵，谓之娑罗绵。《尔雅》：翼射干，苗高二三尺，叶似蛮姜而狭长，排列如翅羽，故名乌、乌蒲、乌扇花。以六月开，如萱草而小，上有红点，人家庭砌，多植以为玩。
鳜鱼，巨口而细鳞，G鬣皆圆，黄质黑章，皮厚而肉紧，特异常鱼。夏月盛热时，好藏石罅中，人即而取之。《菊谱》：夏金铃菊，出西京，开以六月，深黄，千叶甚与金万铃相类，而花头瘦小，不甚鲜茂，以生非时故也。《桂海花木志》：茉莉花，六月六日以治鱼腥水一溉，益佳。
《朱子集》：问：四时取火，何为季夏又取一番。曰：土旺于未，故再取之。
《朱子语录》：五行之有土，非土则不足以载四者，土于四时，各寄王十八日，或谓王于戊己，然季夏乃土之本宫，故尤王。夏末月令载中央土者，以此故也。《图说》：五气顺布，四时行焉。金木水火分属春夏秋冬，土则寄旺四季。如春属木，而清明后十八日即是土寄旺之时。每季寄旺十八日，共七十二日。惟季夏十八日，土气为最旺，故能生秋金也。
《武昌记》：楚山东有小溪，盛夏时凛然，常有寒气，谓之寒溪。
《会稽志》：诸花少六出者，唯栀子六出。会稽有二种，一曰山栀，生山谷中，花瘦长，香尤奇绝。水栀生水涯，花肥大倍于山栀而香差减。近岁，有千叶栀，六月初始盛。
《玉海》：西京宫城南三门中，曰长夏。
《蠡海集鬼神类》：九天生于六月二十四日者，六为阴数，四六二十四，老阴之策也。老阴变少阳，故应于雷神焉。
《昨梦录》：猛火油，出高丽东数千里，日初出之时，因盛夏，日力烘石，极热，则出液，他物遇之即为火。惟真琉璃可贮之，入水藻荇俱尽。
《山家清供》：胡麻酒，盛夏饮一巨觥，清风飒然，绝无暑气。其法：渍麻子二升，煎熟略炒，加生姜二两，生龙脑叶一撮，同炒细研，投以煮酝五升，滤去渣，水浸之，大有所益。
《北苑茶录》：山木至夜益盛，故欲尊生长之气，以糁雨露之泽。每岁六月兴工，虚其本，培其末，滋蔓之草，遏郁之木，悉用除之，此之谓开。
《扪虱新话》：南中花木，性皆畏寒，故茉莉惟六月六日种者尤盛。
《通考》：六月初六日，晴，主收乾稻；雨，谓之湛耳，主有秋水。
《山居四要》：种豆法，立秋前宜刈了，麻地上种，太早不生角。若预占豆收否，当年李多不蛀，则宜豆。忌卯日下种。
《便民图纂》：造七醋，用六月六日，以黄陈仓米五斗为率，不淘净，浸七宿，每日换水一次，至七日，做为熟饭，乘热入瓮，按平封闭，勿令气出。第三日翻动，至第七日开。再翻转，倾入井花水三担，又封七日。再搅再封，至三七二十一日，成好醋。此法简妙。
《四时类要》：六月扫庭，除候地毒热，出麦，薄摊至未时，及热收，可以二年不蛀。
《七修类槁》：种萝卜法，宜肥地撒种，沙地尤效，瘦地用粪作垄种，带露耙地则生虫，锄不厌频，苗稠小，拔令稀则肥大。霜降后或腌或藏窨皆可，七月种迟。《芜史》：六月六日，食银苗菜，即藕苗也。
《丹铅录朱子语录》云：人谓杨亿通禅学者，以其有八角磨盘之句耳。按北涧禅师偈云：六月一日前，万象森罗，替说禅。六月一日后，八角磨盘空里走。今朝正当六月一，无位真人赤骨律，金毛狮子解翻身，无角铁牛眠石室。十圣三贤总不知，笑倒寒山并拾得。杨亿因演之曰：八角磨盘空里走，金毛狮子变作狗。拟欲藏身北斗中，应须合掌南辰后。
《熙朝乐事》：六月六日，宋时作会于显应观，因以避暑。今会废而观亦不存。自此游湖者多于夜间停泊湖心，月饮达旦。而市中敲铜盏卖冰雪者，铿聒远近，是日，郡人舁猫狗浴之河中，致有汨没淤泥，踉跄就毙者，其取义竟不可晓也。
《荔枝谱》：食荔枝有益于人。当盛夏时，乘晓入林中，带露摘下，浸以冷泉，则壳脆肉寒，色香味俱不变，嚼之消如绛雪，甘若醍醐沁心入脾，蠲渴补髓，啖可至数百颗。
《雪涛谈丛》：滇省风俗，每年于六月二十八日，各家具束苇为槁，高七八尺，凡两树置门首，遇夜炳燎，其光烛天。是日各家俱用生肉切为脍，调以醯蒜，不加烹饪，名曰：吃生。总称曰：火节。问其故，谓吊忠臣王t，留此记。盖t受命入滇，说元梁王降，王反杀t，醢其肉。若尔，则炳槁可也，奚忍食生为耶。夫楚人竞舟吊屈子也，晋人禁烟伤介推也，皆有不忍之意焉。王公被醢而滇俗斫脍吃生，毋乃倒置乎，存炳火革，食生可也。
《瓶史月表》：六月花盟主，莲花，玉簪茉莉花、客卿百合、山丹、山矾、水木犀花、使令锦、葵锦，灯笼，长鸡冠，仙人掌，W桐，凤仙花。
花历六月，桐花馥，菡萏为莲，茉莉来宾，凌霄结凤仙降于庭，鸡冠环户。
《月令演》：六月避伏，〈三日〉天贶节，〈六日〉荐麦瓜，〈初伏〉碧筒劝，〈中伏〉竹筱饮，　莲诞。〈二十四日〉
《广菌谱》：五木耳，六月多雨时采之，暴乾，可烹食。桑、槐、楮、榆、柳，此为五木耳。
《田家五行》：月内有西南风，主生虫损稻，秋前损根，可再抽苗，秋后损者不复抽矣。谚云：秋前生虫，损一茎，发一茎；秋后生虫，损了一茎，无了一茎。
《农政全书》：银桃，形圆色青，白肉不黏核，六月中熟。《近峰记略》：文皇将靖难，以六月十一日，召三司府县官出西瓜食，因责以离间事，执都指挥谢贵、布政张炳杀之，乃举兵。宸濠，将谋不轨，亦以六月十一日出西瓜，与群官共食，执都御史孙燧、副使许逵杀之，乃举兵。事同而义殊，不度德量力也。
《本草纲目》：造大小麦曲法：用大麦米或小麦连皮并水淘净，晒乾，六月六日磨碎，以淘麦水和作块，楮叶包扎悬风处，七十日可用矣。《海槎馀录》：榕树最大，其阴最密，干及三人围抱者，则枝上生根，绵绵垂地，得土力又生枝，如此数四，其干有阔至三四丈者，阴覆重重，六月不知暑。
《济世仁术》：做莲花醋法：白面一斤，莲花三朵，捣细米和成团，用纸包裹，挂于风处，一月后取出，以糙米一斗，水浸一宿，蒸熟用水一斗酿之用，纸七层密封，定每层写七日字，遇七日揭去一层，至四十九日然后开封，N出煎，数沸收之。
《济阴方》：土王湿气，起居宜避慎之，六月湿热，尤宜节饮，凉冷及居，处湿寒之地。
《选择历书》：六月土王，用事日后，不宜兴土工事。安碓}：开渠穿井，忌土王，用事后日。
《野获编时俗》：妇女多以六月六日沐发，谓沐之则不腻不垢。
《昌平山水记》：黍谷，亦谓之寒谷，山有风洞，洞口风气凛冽，盛夏，人不敢入。
《广东新语》：素馨乱怨腋炊氛手校虽盛夏能除炎热，枕簟为之生凉。
《辉县志》：白龙潭，在鸭子口西南，飞练洒雪，恍似玉龙倒卧崖壁，间噌骑坻p，响震岩谷。乍观者，多却步不敢俯视。遇盛夏雷雨交作，往往有白龙见云际。《广信府志》：清风峡，在铅山县西北五里，有土山洗而出石，得巨砻，两崖崭岩，寒气逼人。峡长五丈，阔五尺，在裂石间行，清风透体，六月如秋。
季夏部外编
《菩萨本行经》：佛在郁覃罗延国，领千二百众，村落间。时天盛热，路无荫凉。一放羊人念言，三界之师，冒涉盛暑，编草作盖，用覆佛上，捉随佛行，去羊太远，放盖掷地，还趋羊边。佛告阿难，此人敬心，十三劫中，天上世间，生尊贵处，竟十三劫，成，辟支佛，名阿耨婆达。《藏经》：六月初四日，南赡部洲转大法轮。
《道经》：六月初四日，太素三元君朝真。
《云笈七签》：晋兴宁三年六月二十三日夜，王母第四女南极王夫人降真人杨羲家，因吟授羲曰：林振须类感，云郁待龙吟。元数自相求，触节皆有音。飞Z出西华，总辔忽来寻。八遐非无娱，同咏理自钦。悼此四维内，百忧常在心。俱游北寒台，神风开尔襟。
《法苑珠林》：晋咸康中，建安太守孟景欲建刹立寺，夕闻床头锵然，视得舍利三枚，因立寺刹。元嘉十六年六月，舍利放光，通照上下，七夕乃止。
《一统志》：弘州人张圭，晚憩神溪孤石上，有神自空而下，言曰：律吕律吕，上天敕汝，六月二十日行硬雨。语毕而去。圭至家，遍语邻村人，使速收麦。未及收者，至期为雨所伤。事闻朝廷，遣使祭焉。遂立律吕神于孤石上。
伏日部汇考
《史记》
秦本纪
德公二年，初伏，以狗R蛊。
〈注〉孟康曰：六月，伏日初也。周时无，至此乃有之。《正义》曰：六月三伏之节起，秦德公为之，故云初伏。伏者，隐伏避盛暑也。《历忌释》云：伏者何。以金气伏藏之日也，四时代谢，皆以相生。立春木代水，水生木；立夏火代木，木生火；立冬水代金，金生水；立秋以金代火。故至庚日必伏。庚者金，故曰伏也。　徐广曰：《年表》云，初作伏祠社，磔狗邑四门也。　《正义》曰：蛊者，热毒恶气，为伤害人，故磔狗以R之。狗，阳畜也。《左传》云，血蛊为蛊。顾野王云：谷皆积变为飞蛊也。
封禅书
秦德公既立，卜居雍。后子孙饮马于河，遂都雍。雍之诸祠自此兴。用三百牢于~，作伏祠，磔狗邑四门，以R蛊。
〈注〉《索隐》曰：服虔云：周时无伏，秦始作之。《汉旧仪》云：伏者万鬼行，故闭，昼日不干求也。《东观汉记》：和帝初令伏，闭昼日是也。又《历忌释》曰：伏者，何。金气伏藏之名，四时代谢，皆以相生。而春木代水，水生木也；夏火代木，木生火也；冬水代金，金生水也；至秋则以金代火。金畏于火，故凡至庚日必伏庚者，金也。案乐彦云：《左传》：血蛊为蛊，枭磔之鬼，亦为蛊。故《月令》云，大傩旁磔。注云：磔，禳也，厉鬼亦为蛊，将出害人，旁磔于四方之门，故此亦磔狗邑四门也。《风
俗通》云，杀犬磔禳也。
《缃素杂记》伏日考
汉郊祀志，秦德公立，二年，卜居雍，子孙饮马于河，遂都雍。雍之诸祠自此兴。用三百牢于~，作伏祠。孟康云：六月，伏日初也。周时无，至此乃有之。颜师古曰：伏者，谓阴气将起，迫于残阳而未得升，故为藏伏，因名伏日也。立秋之后，以金代火，金畏于火，故至庚日必伏。庚，金也，谓金气伏藏之日也。又《荆楚岁时记》按《历忌》云：四时代谢，皆以相生。立春木代水，水生木；立夏火代木，木生火；立秋金代火，金畏火；立冬水代金，金生水。故至庚日必伏庚者，金也。是月之雨，田家以为甘泽，邑里相贺，名曰嘉雨、谷雨、嘉雨也。《曹植大暑赋》云：席季夏之三伏。《潘岳赋》云，初伏起新节。按《阴阳书》曰：夏至后第三庚为初伏，第四庚为中伏，立秋后初庚为末伏。
《事物纪原》三伏
《历忌释》曰：三伏无定日，伏者，何也，金气伏藏之日也。四时代谢皆以相生，立秋以金代火，而金畏火，庚日为金，故值庚日必伏。《阴阳书》：夏至后第三庚为初伏，四庚为中伏，立秋后初庚为末伏。《史记》云：周时不书伏，三伏之名始于秦德公时。又云：六月上伏，始皇置也。《梦华录》云，唐时，都人最重三伏，盖六月并无时节，故于伏日往来风亭水榭，雪槛冰盘，浮瓜沉李，新荷苞，曲水流杯，笙歌通夕而罢。
《农政全书》占候
三伏中大热，冬必多雨雪。　老农云：三伏中槁稻，天气又当下壅，时最要晴，晴则热故也。伏里西北风，腊里船不通。
《遵生八笺》伏日事宜
三伏日，宜服肾沥汤，治男子虚羸，五劳七伤，风湿藏虚，耳聋目暗。方：乾地黄六分，黄芪六分，茯苓六分，五味子四分，羚羊角四分，桑螵蛸三两，炙地骨皮一两，桂心一两，门冬五分，去心磁石一钱二分，打碎水洗，令黑汁出尽为止，羊肾二个，猪肾亦可，去脂膜，切如柳叶，以水四升先煮，去水升半，即掠去水上肥沫及肾滓，取汁煎诸药，澄清去滓，分为三服。三伏日各服一料，随人加减亦可。忌食大蒜生葱，冷陈滑物。空心平旦服之。
旧俗曰：造酱，用三伏，黄道日浸豆，黄道日拌黄，用草乌五七个，切作四片撒上，其蛆尽死。
《抱朴子养生书》云：三伏内，用甘草一钱，好明白滑石六钱为末，和水饮之，名六一散。令人免中暑泄泻之病。三伏内服十味香薷饮，方：香薷数年陈者一两，人参、陈皮、白术、炒白扁豆、炒茯苓、黄芪、木瓜、厚朴姜汁浸甘草各五钱，共为饮，片水煎，停冷，服之。或为细末水调一二钱服。三伏时用门冬，五味子、人参泡汤代茶。谓之参麦散，消渴生津。
又曰：三伏中用黄芪、茯苓煎膏，入甘草末二分，以并凉水调服，治谵狂，大消暑热毒气。又方：木瓜酱，用木瓜十两，去皮细切，以汤淋浸，加姜片一两，甘草二两，紫苏十两，盐一两，每用些少泡汤，沈之井中，候极冷饮之。
又方：梅酱吃水方：用黄熟梅十斤，蒸烂去核，将肉秤有几斤，每斤加盐三钱，紫苏乾一两，乾姜丝二钱，甘草三钱，搅匀，日中大晒，待红黑色收起，用时加白豆、仁檀香，些少饴糖，调匀和水服，最解暑渴。
伏日事忌
《四时纂要》曰：三伏日，不可嫁娶，伤夫妇，不吉。
三伏内，腹中常冷，特忌下利，恐泄阴气，故不宜针灸，惟宜发汗。
《直隶志书》〈各省风俗同者不载〉丰润县
伏日造面酱，初伏日洗头去风。是月也，黍始登。
平谷县
初伏日，居民各以麦面造酒曲。
永平府
夏至后第三庚为初伏，第四庚为中伏，伏日宜窨曲酱曲，有63细而酱以生熟，占初伏雨，主秋旱。锄茄十次，每秧结十茄，人洗头去风，以杏仁炒麦子，食数粒，一年头不痛，心无呕。凡伏寒为灾与，《唐五行志占》：仝时黍将登。
肃宁县
头伏冷，一科豆打一捧。头伏热，一科豆打一捻。又云：三伏无雨休种麦。
任丘县
伏日，早食绿豆汤，午食刀切面。
交河县
初伏日雨，主旱。谚云：淋伏头，旱伏尾。
晋州
伏日造酱。
《山东志书》阳信县
初伏，绿豆作豉料。
曹县
初伏日，食冷饭，洗六畜。
朝城县
初伏，早以麦仁豇豆绿豆作饭，水淘食之，以却暑。
《山西志书》潞安府
伏日，为避暑饮。
潞城县
伏日，妇女游伏，食炒麦。
临县
初伏日，浴于湫河，谓之洗百病。
《江南志书》长洲县
三伏宜晴宜热，谚云：六月弗热，五谷不结。
松江府
三伏中，宜大热，热则苗茂。谚云：六月不热，五谷不结。又云：六月盖被，田中无米。
黟县
上伏种胡麻，中伏种粟。
含山县
六月伏日，多制六一散、香薷引，以却暑。
《浙江志书》杭州府
三伏，有施香薷饮者。
龙泉县
伏日，切不可近新妇，犯之大凶。
《江西志书》永丰县
伏日，具香烛、酒果，诣神庙。上三伏香。又有施茶饮于路傍祈福利者，至伏尽乃止。
《湖广志书》通山县
伏日曰三伏，修景。
江陵县
伏日，作汤饼食，名为辟恶饼。
《广东志书》始兴县
三伏至，日在角，最炎热，谓秋老鼠。
伏日部艺文一
大暑赋　　　　　　　　　晋夏侯湛
惟青春之谢兮，接朱明之季。月何太阳之赫曦，乃郁陶以兴热。于是大吕统律，祝融纪节，蒸泽外熙，太阴内闭。若乃三伏相仍，徂暑肜肜，上无纤云，下无微风。扶桑V其增焚，天气煜其南升。尔乃土坟坠坼，谷枯川竭，寒泉潜沸，冰井腾沫。洪液蒸于单簟兮，珠汗沾乎葛。温风翕其至兮，若洒汤于玉。质沃新水以达夕，振轻以终日。
纳凉赋　　　　　　　　　隋卢思道
祝融司方，朱明届序，气乃初伏，节惟徂暑。积R蒸于帘栊，流烦溽于园Z。阳风L其长扇，火云赫而四举。尔乃警六御，按三条，系鼍鼓，吹凤箫。云车错毂，麟马齐镳。入云宫之88荩登仙观之i。引雄风于洞穴，承清露于丹霄。动飕v于翠帐，散霏微于绮寮。
游大字院记　　　　　　　宋欧阳修
六月之庚，金伏火见。往往暑虹昼明，惊雷破柱，郁云蒸雨，斜风酷热。非有清胜，不可以消烦炎。故与诸君子有普明后园之游。春笋解箨，夏潦涨渠。引流穿林，命席当水。红薇始开，影照波上，折花弄流，衔觞对奕。非有清吟啸歌，不足以开欢情。故与诸君子，有避暑之咏。太素最少饮，诗独先成。坐者欣然继之，日斜酒欢，不能遍以诗写，独留名于壁而去。他日语，且道之拂尘视壁，某人题也。因共索旧句，揭之于版，以致一时之胜，而为后会之寻云。
伏日部艺文二〈诗〉
嘲热客　　　　　　　　　　晋程晓
平生三伏时，道路无行车。闭门避暑卧，出入不相过。今世y子，触热到人家。主人闻客来，辊灸未撕巍Ｎ降逼鹦腥ィ安坐正咨嗟。所说无一急，44i一何多。疲倦向之久，甫问君极那。摇扇膊中痛，流汗正滂沱。莫谓为小事，亦是一人瑕。传戒诸高明，热行宜见诃。
怀县作　　　　　　　　　　　潘岳
南陆迎修景，朱明送末垂。初伏启新节，隆暑方赫曦。朝想庆云兴，夕驰白日移。挥汗辞中宇，登城临清池。凉飙自远集，轻衿随风吹。灵圃曜华果，通衢列高椅。瓜瓞蔓长苞，姜芋纷广畦。稻栽肃芊芊，黍苗何离离。虚薄乏时用，位微名日卑。驱役宰两邑，政绩竟无施。自我违京辇，四载迄于斯。器非庙廊姿，屡出固其宜。徒怀越鸟志，眷恋想南枝。
苦热行　　　　　　　　　梁简文帝
六龙骛不息，三伏起炎阳。寝兴烦几案，俯仰倦帏床。滂沱汗似铄，微靡风如汤。洄池愧玉浪，兰殿非含霜。细帘时半卷，轻幌乍横张。云斜花影没，日落荷心香。愿见洪崖井，讵怜河朔觞。
夏夜独坐　　　　　　　　　萧子范
节序值徂炎，兹宵在三伏。凭轩伫凉气，中筵倦烦燠。寂寞对空窗，清流临夜竹。虫音乱阶草，萤光绕庭木。帘月夜斜辉，风光起馀馥。一伤年志罢，长嗟逝波速。
和长孙秘监伏日苦热　　　唐任希古
玉署三时晓，金羁五日归。北林开逸径，东阁敞闲扉。池镜分天色，云峰减日辉。游鳞映荷聚，惊翰绕林飞。披襟扬子宅，舒啸仰重闱。
东郊纳凉忆左威卫李录事收昆季太原崔参军三首〈并序〉　　　　　　　楼颖
仆三伏于通化门东北数里避暑之地。地即故y天宫顾公之旧林，今贰宰君李公之别业，右抵禁Z，斜界沁园，空水相辉。步虹桥而下，视竹木交映。弄仙棹而傍，窥足涤烦襟。陶蒸暑独往成兴，恨不与数公共之。率然有作，因以见意。
水竹谁家宅，幽庭向苑门。今知季伦沼，旧是辟疆园。饥鹭窥鱼静，鸣鸦带子喧。兴成o自适，欲白返忘言。纳凉每选地，近得青门东。林与缭垣接，池将沁水通。枝交帝女树，桥映美人虹。想是忘忧者，悠悠在兴中。林间求适意，池上得清飙。稍稍斜回楫，时时一度桥。水光壁际动，山影浪中摇。不见李元礼，神仙何处要。
同李吏部伏日口号呈元庶子路中丞包佶
火炎逢六月，金伏过三庚。几度衣裳浣，谁家枕簟清。颁冰无下位，裁扇有高名。吏部还开瓮，殷勤二客情。
夏日陪冯许二侍郎与严秘书游昊天观览旧题寄同里杨华州中丞　　　　武元衡
三伏草木变，九城车马烦。碧霄回骑射，丹洞入桃源。台殿云浮栋，q缨鹤在轩。莫将真破妄，聊用静持喧。石L古苔冷，水筠凉簟翻。黄公垆下叹，旌旆国东门。
何处堪避暑　　　　　　　　白居易
何处堪避暑，林间背日楼。何处好追凉，池上随风舟。日高饥始食，食竟饱还游。游罢睡一觉，觉来茶一瓯。眼明见青山，耳醒闻碧流。脱袜f濯足，解巾快搔头。如此来几时，已过六七秋。从心至百骸，无一不自由。拙退是其分，荣耀非所求。虽被世间笑，终无身外忧。此语君莫怪，静思我亦愁。如何三伏月，杨尹谪虔州。
广州王园寺伏日即事寄北中亲友刘言史
南越逢初伏，东林度一朝。曲池煎畏景，高阁绝微飙。竹簟移先洒，蒲葵破复摇。地偏毛瘴近，山毒火威饶。`汗如濯，亲床枕并烧。堕枝伤翠羽，萎叶惜红蕉。且困流金炽，难成独酌谣。望霖窥润础，思吹候生条。旅恨生乌浒，乡心系洛桥。谁怜在炎客，一夕壮容销。
夏日东斋　　　　　　　　　　曹松
三庚到秋伏，偶来松槛立。热少清风多，开门放山入。
同陆使君水堂纳凉　　　　　释皎然
柳家陶暑亭，意远不可齐。烦襟荡朱弦，高步援绿荑。爱公满亭客，来是清风携。滢s前溪上，旷望古郡西。六月正中伏，水轩气常凄。野香袭荷芰，道性亲凫p。禅子顾惠休，逸民重刘黎。乃知高世量，不以出处暌。
苦热　　　　　　　　　　　宋韩琦
皇v辛卯夏，六月朔伏暑。始伏之七日，大热极炎苦。赫日烧扶桑，焰焰指亭午。阳乌自焦烁，垂翅不西举。
初伏日招王几道小饮　　　　欧阳修
北园数亩官墙下，嗟我官居如传舍。滹沱北渡马踏冰，西山病归花已谢。落英不见空绕树，细草初长犹可藉。空园一锁不复窥，不觉芳蹊繁早夏。隔墙时时闻好鸟，如得嘉宾听清话。今朝试去绕园寻，绿李横枝碍行马。蒲萄忆见初引蔓，翠叶阴阴还满架。红榴最晚子已繁，犹有残花藏叶罅。人生有酒复何求，官事无了须偷暇。古云伏日当早归，况今著令许休假。能来解带相就饮，为子埽月开风榭。
中伏日妙觉寺避暑　　　　　梅尧臣
绀宇迎凉日，方床御衣。清谈停玉尘，雅曲弄金徽。高树秋声早，长廊暑气微。不须河朔饮，煮茗自忘归。
甲辰初伏，快雨凉风。昼眠初觉，庭前小栏花木，各有意气，效柏梁体。　　　　　　蔡襄
闰夏天气热焰烘，崇朝快雨随清风。昼轩梦觉开前栊，画栏花草意气雄。侧枕遥闻数异同，如此微物烦化工。盍各言尔之所从。繁葩富艳生朱红〈川海棠〉，枯条大蕊千万重〈绯桃〉。修干点缀赤日中〈蜀葵〉，蠲去忧忿谁与功〈萱草〉。采摘烹煮祛烦胸〈百合〉，秋霜巨实垂如瓮〈木瓜〉。横柯远引交加丛〈红玫瑰〉，叶抽绿剑端黄茸〈山姜〉。直立开披泉货通〈金钱〉，叠绕翠羽翻虬龙〈薜荔〉。误入畦町非余公〈37麻〉，助涤渴肺思匪躬〈麦门冬〉。物物自名词不穷，愿当我意乃汝容，负汝不饮惭衰翁。
六月十日中伏玉峰园避暑值雨　　文同
南园避中伏，意适晚忘归。墙外谷云起，檐前山雨飞。兴馀思秉烛，坐久欲添衣。为爱东岩下，泉声绕翠微。
三伏暑甚七月八日立秋是日风作爽凉炎酷顿消老病欣然乃命酒成诗　　　张耒
西风吹淡白，窗户含凄清。炎凉一朝变，徂暑逝不停。山堂晓潇洒，病叟葛巾轻。平时干云树，芳叶亦复零。
伏日四望亭分韵得月字　　　王十朋
伏日何处游，危亭荫清樾。十客同我登，诗兴浩然发。四檐山在眼，奚用更拄笏。小饮未成醺，天边见新月。
伏日　　　　　　　　　　明文徵明
九衢三伏涨黄尘，病发萧萧挂葛巾。正好关门消永日，可堪曳履见时人。惊风梧叶常疑雨，窥户薇花不是春。睡起北窗修茗供，月团香细石泉新。
伏日部选句
梁昭明太子启：三伏渐终，九夏将谢。萤飞腐草，光浮帐里之书。蝉噪繁柯，影入机中之鬓。
何逊诗：愿以三伏晨，催促九秋换。
唐岑参诗：凛凛三伏寒，ff五丁迹。
高适诗：犹是对夏伏，几时有凉飙。
姚合诗：下伏秋期近，还知扇渐疏。
李频诗：蝉从初伏噪，客向晚凉吟。
罗邺诗：休摇雉尾当三伏，似展龙鳞在一床。
黄滔诗：山寒彻三伏，松偃出千年。
李洞诗：松下度三伏，磬中销五更。
宋韩琦诗：人间酷暑痛庚伏。
苏轼真一酒歌：三伏遇井了不尝，酿为真一和而庄。朱熹诗：病随庚伏尽，尊向晚凉开。
释惠洪诗：炎炎三伏过中伏，秋光先到幽人家。元陈天锡诗：雨收三伏暑，风送一帆秋。
伏日部纪事
《史记・留侯世家》：良尝步游下邳，圮上有一老父，至良所，出一编书曰：读此则为王者师。后十年兴。十三年，孺子见我济北谷城山下，黄石即我矣，遂去。后十三年，从高祖过济北，果见谷城山下黄石。取而葆祠之。留侯死，并葬黄石冢。每上冢伏腊祠黄石。
《汉书・东方朔传》：朔为常侍郎，得爱幸。伏日，诏赐从官肉。大官丞日晏不来，朔独拔剑割肉，谓其同官曰：伏日当蚤归，请受赐，即怀肉去。大官奏之。朔入，上曰：昨赐肉不待诏，以剑割肉而去之，何也。朔免冠谢。上曰：先生起，自责也。朔再拜曰：朔来朔来，受赐不待诏，何无礼也；拔剑割肉，一何壮也；割之不多，又何廉也；归遗细君，又何仁也。上笑曰：使先生自责，乃反自誉，复赐酒一石、肉百b，归遗细君。
《书仪》：六月三庚伏日。昔贾谊在湘南，六月三庚日，有服鸟来时，以南方毒恶，以助太阳销铄万物，因损人，故避之。
《后汉书・和帝本纪》：永元六年六月初，令伏闭尽日。〈注〉《汉官旧仪》曰：伏日万鬼行，故尽日闭，不干他事。《风俗通义》：汉中巴蜀，自择伏日。俗说汉中巴蜀、广汉，土地温暑，草木早生晚枯，气异中国。故令自择伏日也。谨按《汉书》，高帝分四部之众，用良平之策，还定三秦，席卷天下。盖君子所因者，本也。论功定封，加以金帛，重复宠异，令自择伏日，不同凡俗。
《四民月令》：初伏，荐麦瓜于祖祢。
《魏典略》：大驾都许使、光禄大夫刘松北镇袁绍军，与绍子弟日共宴饮，常以三伏之际，昼夜酣饮，极醉至于无知，云以避一时之暑。故河朔有避暑饮。
《酉阳杂俎》：历城北，有使君林，魏正始中，郑八悫三伏之际，每率宾僚避暑于此。取大莲叶置砚格上，盛酒三升，以簪刺叶，令与柄通屈茎上，轮锶缦蟊牵传q之。名为碧筒杯酒。味杂莲气香，冷胜于水。
《世说》：郗嘉宾，三伏之日诣谢公，炎暑熏赫，虽复当风交扇，犹沾汗流漓。谢著故绢衣，食热白粥，晏然无异。郗谓谢公曰：非君几不堪此。
《邺中记》：石季龙于冰井台藏冰，三伏之月，以冰赐大臣。
《图画见闻志》：梁刘产齐所藏名迹，不啻千卷。每暑伏晒曝，一一亲自卷舒，终日不倦。
《洛阳伽蓝记》：千秋门内，道北有西游园，园中有凌云台，即魏文帝所筑者。高祖于台北造凉风观，观东有灵芝钓台，累木为之，去地二十丈，风生户牖，云起栋梁。三伏之月，皇帝于此避暑。
《荆楚岁时记》：六月伏日，并作汤饼，名为辟恶。〈注〉《魏氏春秋》：何晏以伏日食汤饼，取巾拭汗，面色皎然，乃知非傅粉。则伏日汤饼，魏已来有之。
《唐会要》：天宝五载六月三日，敕：三伏内，令宰相辰时还宅。
《开元天宝遗事》：杨氏子弟，每至伏中，取大冰，使匠琢为山，周围于宴席间。座客虽酒酣，而各有寒色，亦有挟纩者。
杨国忠子弟，以奸媚结识朝士，每至伏日，取坚冰令工人镂为凤兽之形，或饰以金环Z带，置之雕盘中，送与王公大臣。惟张九龄不受此惠。
长安富家子，刘逸、李闲、卫旷，家世富豪而好待士，每至暑伏中，各于林亭内植画柱，以锦结为凉棚，设坐具，召长安名妓，f坐递请，为避暑会，人皆爱羡。唐都人，伏天于风亭水榭，雪槛冰盘，浮瓜沉李，流杯曲沼，通夕而罢。
《销夏》：荣辑子邕酷好图画，务广蓄，每三伏中曝之，各以其类，循次开展，遍满其家。每一种日日更换，旬日始了。好事家鲜其比也。
《图画见闻志》：端拱元年，以崇文院之中堂，置秘阁，命吏部侍郎李至兼秘书监，点检供御图书，选三馆正本书万卷，实之，秘监以进，御退馀藏于阁内。又从中降图画，前贤墨迹数千卷以藏之。淳化中阁成，上飞白书额，亲幸，召近臣纵观图籍，赐宴。每岁因暑伏曝，近臣暨馆阁，诸公张筵，纵观图典之盛，无替天禄石渠，妙楷宝迹矣。
《玉海》：淳化五年六月庚寅初伏，上亲书红绫扇，赐近臣各一。
《梁溪漫志》：温公独乐园之读书堂，文史万馀卷。公晨夕所阅，虽累年如新。尝谓其子公休曰：吾每岁以上伏及重阳间，暴群书之脑，所以年深不损。
《东京梦华录》：都人最重三伏，往风亭水榭，峻宇高楼、雪槛冰盘、沈李浮瓜、流杯曲沼、苞新荷、远迩笙歌通夕始罢。
《乾淳岁时记》：宰执、亲王、三衙从官、内侍省官，伏日赐暑药。
禁中避暑，多御复古、选德等殿，及翠寒堂纳凉，长松修竹、浓翠蔽日、层峦奇岫、静窈萦深、寒瀑飞空下注，大池可十亩。洪景卢学士尝赐对于翠寒堂，当三伏中，体粟战，不可久立。上问故，笑遣中贵人以北绫半臂赐之。
《玉堂杂记》：学士院官，若侍从以上，兼领自从本官或庶僚权直院，三伏赐冰一担，时果五品。
《岁华纪丽谱》：六月初伏日会监司，中伏日会职官以上，末伏日会府县官，皆就江渎庙，设厅。初，文潞公建设厅，以伏日为会避暑。自是以为常。早宴罢，泛舟池中，复出就厅晚宴。观者临池张饮，尽日为乐。赵清献公使限钱，但为初伏会，今因之。
《帝京景物略》：三伏日洗象，锦衣卫官以旗鼓迎象，出顺承门浴，响闸，象次第入于河，则苍山之颓也。额耳昂回鼻舒，纠吸嘘出水面，矫矫有蛟龙之势。象奴挽索据脊，时时出没其髻。观者两岸各万众，面首如鳞次贝编焉。然浴之不能，须臾象奴辄调御令起，云：浴久则相雌雄，相雌雄则狂。
伏日部杂录
《陶朱公书》：伏里西北风，主冬冰坚。谚云：伏里西北风，腊里船弗通。虹见，主麦贵。日蚀，主旱。有雾，亦主旱。谚云：六月里迷雾，要雨到白露。西南风，主虫损稻。藏麦，三伏烈日之中，晒极乾，先将稻草灰铺缸底，带热而收，复以灰盖之。用苍耳，辣蓼，及麻叶，碎杂其中，可免化蛾。
《汉书》：杨恽报孙会宗曰：田家作苦，岁时伏腊。烹羊涓幔斗酒自劳。
《水经注》：杨溪水，清冷甚于大溪，纵暑伏之辰，尚无能澡其津流也。
武周县有东西谷，广十许步，南岸下有风穴，厥大容人，其深不测，而穴中肃肃，常有微风，虽三伏盛暑犹须袭裘，寒吹凌人，不可暂停。
《齐民要术》：种瞿麦法，以伏为时，亩收十石，浑蒸曝乾，舂去皮，米全不碎，炊作飧，甚滑，细磨下绢筛，作饼，亦滑美。
小豆，夏至后十日种者，为上时，初伏断手为中时，中伏断手为下时，中伏以后则晚矣。
《阴阳书》：从夏至后第三庚为初伏，第四庚为中伏，立秋后初庚为后伏，谓之三伏。曹植谓之三旬。
《玉堂闲话》：陇城县东柯僧院，甚有幽致，高槛可以眺远，虚窗可以来风，游人如市。其山北有隗嚣避暑宫，对面瀑布泻出于苍崖之间，三伏生凉，人迹罕至。《膳夫录》：汴中节食，伏日绿荷包子。
《山居四要》：收椒，中伏后，遇天色晴明，带露收，阴一日之后，晒三日，则红而裂。遇雨，薄摊当风处，频翻，若Q则黑又不香。仍收椒子，用乾土和拌搅匀，埋于避雨水地内，约深一尺，勿令水浸生芽。
《便民纂要》：造酱，三伏中不拘黄黑豆，拣净水浸一宿，洒出煮烂，用白面拌匀，摊芦席上，用楮叶或苍耳叶盖，一日发热，二日作黄衣，三日后翻转晒乾。黄子一斤用盐四两为率，井水下水高黄子一拳，晒须不犯生水。
《七修类槁》：种葫萝卜，宜于伏内，畦种，或肥地漫种，频浇灌，则肥大。
《家塾事亲》：造神曲方：头伏六月六日，取麦一斗，新汲井花水一桶，淘净晒极乾，当日磨为细末，将淘米水澄清，和曲每麸一升，分作三块，用麻叶包，悬风道凉处，七十日可用。每米一斗用曲三块或一斤半。《食物本草》：种小豆，以初伏为上，中伏次之，后则难为种子。
《蓬窗续话》：y，凉笠也。以竹为胎，蒙以帛，暑时戴之以遮日。《程晓伏日诗》：今世y子，触热到人家。《居山杂志》：美竹，高者至数丈，其名曰毛竹。三伏荫其下无暑气，然独宜山冈则生，移之平陆则勿活。《清f供》：六月初伏，荐麦瓜中伏碧筒，劝竹筱饮。《本草纲目》：千年艾，三伏日采叶曝乾，叶不似艾而作艾香，搓之即碎，不似艾叶成茸也。
三伏铸钱，其汁不清，俗名炉冻盖火w金也。硫黄，神仙药也，三伏日饵百粒，去脏腑积滞，有验。造面曲法：三伏时用白面五斤，豆五升，以蓼汁煮烂。辣蓼末五两，杏仁末十两，和踏成饼，楮叶裹，悬风处，候生黄收之。
《销夏・寿阳记》曰：明义井，三伏之日，炎暑赫曦，男女往来，其气短急，望见义井则喜不可言，未至而忧，既至而乐，号为欢乐井。
《燕都游览志》：积水潭，在都城西北隅，或名净业湖。每年三伏日，锦衣卫率御马监官校浴马，湖干如濯云锦。

[book_title]岁功典第五十七卷
秋部汇考
《易经》说卦传
兑，正秋也，万物之所说也。故曰：说言乎兑。
《书经》周官
司寇掌邦，禁诘奸慝刑暴乱。
〈蔡传〉秋官卿，主寇贼法禁。
《诗经》小雅四月章
秋日凄凄，百卉具腓。
〈朱注〉凄凄，凉风也；卉，草；腓，病也。〈大全〉吕氏曰：秋日犹云秋时也。
《礼记》王制
天子诸侯，宗庙之祭秋，曰尝。
〈陈注〉《疏》曰：尝者，新谷熟而尝也。
祭统
古者于尝也，出田邑，发秋政，顺阴义也。故《记》曰：尝之日，发公室，示赏也。草艾则墨，未发秋政则民弗敢草也。
〈陈注〉发公室，因物之成而用之，以行赏也。草艾则墨者，因其枯稿之时，艾之以给爨。墨，五刑之轻者。
《周礼》春官
大宗伯，以尝秋享先王。
〈订义〉郑谔曰：秋冬以A狩而奉祭祀。百物既登，可献者众。秋以荐新为主尝者。物初成，始可尝，于是而荐新也。
以宾礼，亲邦国，秋见曰觐。
〈订义〉郑康成曰：觐之言勤也，欲其勤王之事也。
秋官
司寇。
〈订义〉郑谔曰：秋者，天地严凝之气，肃杀万物之时。刑者，人君所以肃天下之不肃。故掌刑之官属乎秋。言刑之用，如秋气之肃杀。
大行人，掌大宾之礼，及大客之仪，以亲诸侯。秋觐以比邦国之功。
〈订义〉郑谔曰：秋者，物成之时。人之立事，自春而图之，积功至秋，亦可以成矣。故秋言比功，谓秋为万物之成耳。
《尔雅》释天
秋为白藏。
〈疏〉秋之气和，则色白而收藏。
秋为收成。
〈注〉此亦秋之别号。
《易通统图》西陆
秋，日行西方白道，曰西陆。
《尚书考灵耀》虚为秋候
虚星为秋候，昴星为冬期。阴气相佐，德乃不邪。子助母收，母合子符。
治兵
秋绝太白，是谓大武用时，治兵得功。
《孝经钩命决》时政
秋政不失，人民昌。
《素问》四气调神大论篇
秋三月，此为容平。
〈注〉容，盛也。万物皆盛实而平定也。
天气以急，地气以明。
〈注〉寒气上升，故天气以急。阳气下降，故地气以明。
早卧早起，与鸡俱兴。
〈注〉鸡鸣早而出埘晏。与鸡俱兴，与春夏之早起少迟，所以养秋收之气也。
使志安宁，以缓秋刑。
〈注〉阳和日退，阴寒日生。故使神志安宁，以避肃杀之气。
收敛神气，使秋气平。无外其志，使肺气清。
〈注〉皆所以顺秋收之气，而使肺金清净也。
此秋气之应，养收之道也。
〈注〉凡此应秋气者，所以养收气之道也。
逆之则伤肺，冬为飧泄，奉藏者少。
〈注〉肺属金，王于秋，逆秋收之气，则伤肺矣。肺伤，至冬为飧泄之病，因奉藏者少故也。盖秋收而后冬藏，阳藏于阴，而为中焦釜底之燃，以腐化水谷。秋失其收，则奉藏者少。至冬寒水用事，阳气下虚，则水谷不化，而为飧泄矣。
玉机真藏论篇
帝曰：秋脉如浮，何如而浮。岐伯曰：秋脉者，肺也。西方金也，万物之所以收成也。故其气来轻虚以浮，来急去散，故曰浮。反此者病。
〈注〉秋气降收，外虚内实。内实故脉来急，外虚故浮而散也。
帝曰：何如而反。岐伯曰：其气来毛，而中央坚，两旁虚，此谓太过，病在外。其气来毛而微，此谓不及，病在中。
〈注〉如榆荚而两旁虚，中央实。此肺之平脉坚，则为太过矣。毛而微是中央两旁皆虚，此所生之母气不足，而致肺气更衰微也。
帝曰：秋脉太过与不及，其病皆何如。岐伯曰：太过则令人逆气，而背痛愠愠然。其不及则令人喘，呼吸少气而。上气见血，下闻病音。
〈注〉肺主周身之气，太过则反逆于外，而为背痛。肺之俞在肩背也。愠愠，忧郁不舒之貌。《经》曰：气并于肺，则忧其不及。则令人气虚而喘，呼吸少气而。虚气上逆，则血随而上行。虚气下逆，则闻呻吟之病音。盖肺主气而司呼吸开阖，其太过则盛逆于外，其不及则虚逆于内也。
六节藏象论篇
肺者，气之本，魄之处也。其华在毛，其充在皮，为阳中之太阴，通于秋气。
〈注〉肺主气而藏魄，故为气之本，魄之处也。肺主皮毛，故华在毛，充在皮也。藏真居高而属阴，故为阳中之太阴，而通于秋气，秋主肺也。
诊要经终论篇
七月、八月，阴气始杀，人气在肺。
〈注〉始杀者，气始肃杀也。申酉二月属金，而人气在肺。
九月、十月，阴气始冰，地气始闭，人气在心。
〈注〉收藏之气从天而降，肺属乾金而主天，为心藏之盖。故秋冬之气从肺而心，心而肾也。
脉要精微论篇
秋日下肤，蛰虫将去。
〈注〉秋气降收，如蛰虫之将去外而内藏之象。
藏气法时论篇
肺主秋，手太阴，阳明，主治其日庚辛，肺苦气上逆急，食苦以泄之。
〈注〉肺主秋金之令，手太阴，主辛金，阳明主庚金。二经相为表里，而主治经气。庚为阳金，辛为阴金，在时主秋，在日主庚辛。肺主收降之令，故苦气上逆，宜食苦以泄下之。
《管子》幼官篇
秋行夏政，叶行春政，华行冬政。耗十二期风至，戒秋事。十二小卯薄百爵；十二白露下收聚；十二复理赐予；十二始前节第赋事；十二始卯合男女；十二中卯、十二下卯三卯同事。九和时节，君服白色，味辛味，听商声，治湿气，用九数，饮于白后之井，以介虫之火爨藏。恭敬行，抟锐坦，气修通，凡物开静形生理。间男女之畜，修乡里之什伍，量委积之多寡，定府官之计数，养老弱而勿通，信利害而无私，此居于图西方。
四时篇
西方曰辰，其时曰秋，其气曰阴，阴生金与甲。其德忧哀静正严顺。居不敢淫佚其事，号令毋使民淫暴，顺旅聚收，量民资以畜聚。赏彼群干，聚彼群材，百物乃收。使民毋怠所恶，其察所欲，必得我信。则克此谓辰。德辰掌收，收为阴。秋行春政则荣；行夏政则水；行冬政则耗。是故秋三月，以庚辛之日发五政。一政曰禁博塞，圉小辩，38译跽；二政曰毋见五兵之刃；三政曰慎旅农趣聚收；四政曰补缺塞坼；五政曰修墙垣周门闾。五政苟时，五谷皆入。
五行篇
睹庚子金行，御天子出令。命祝宗选禽兽之禁，五谷之先熟者，而荐之祖庙与五祀，鬼神飨其气焉，君子食其味焉。然则凉风至白露下，天子出令，命左右司马衍组甲厉兵，合什为伍，以修于四境之内。谀然告民有事，所以待天地之杀敛也。然则昼炙阳夕下，露地竞环，五谷邻熟，草木茂实，岁农丰年大茂，七十二日而毕。
按：禁谓牢，囿圃所养，拟供祭祀；组甲谓以组贯甲也；谀，悦顺貌；有事谓出师，以伐不顺，象天地杀敛也。环炙实貌方秋之日；昼则暴炙；夕则下；寒露而润之，阴阳更生，故地交竞而炙实邻紧也。阴阳气足，故紧熟。地质坚刚曰竞；气敛还为环；五谷次收曰邻熟，邻相比也。
睹庚子金行，御天子攻山击石，有兵作战，而败士死丧，执政七十二日而毕。
七臣七主篇
秋毋赦过、释罪、缓刑。秋政不禁，则奸邪不胜。
禁藏篇
秋行五刑，诛大罪所以禁淫邪、止盗贼。
度地篇
当秋三月，山川百泉涌，降雨下山水，出海路，距雨露属天地凑汐，利以疾作收敛，毋留一日。把百日J民，毋男女皆行于野，不利作土功之事。濡湿日生土弱难成利，耗什分之六，土工之事亦不立。
轻重己篇
以夏日至，始数四十六日，夏尽而秋始而黍熟。天子祀于太祖。其盛以黍，黍者，谷之美者也；祖者，国之重者也。大功者太祖；小功者小祖；无功者无祖。无功者皆称其位而立沃，有功者观于外。祖者所以功祭也，非所以戚祭也。天子之所以异贵贱而赏有功也。以夏日至，始数九十二日，谓之秋至，秋至而禾熟，天子祀于太唬西出其国百三十八里而坛，服白而白，|玉总带锡监，吹埙篪之风凿，动金石之音，朝诸侯，卿大夫列士，循于百姓，号曰祭月。牺牲以彘，发号出令，罚而勿赏，夺而勿予，罪狱诛而勿生，终岁之罪毋有所赦。作衍牛马之实，在野者王，天子之秋计也。
《尸子》秋为礼
秋为礼，西方为秋，秋肃也。万物莫不肃敬，礼之至也。
《汉书》律历志
少阴者西方。西迁也，阴气迁，落物于时为秋，秋24也，物24敛乃成孰。
天文志
太白曰：西方秋金，义也，言也，义亏言失，逆秋令伤金气，罚见太白。
《淮南子》原道训
秋风下霜，倒生挫伤；鹰雕抟鸷；昆虫蛰藏；草木注根；鱼鳖凑渊，莫见其为者，灭而无形。
〈注〉草木首地而生，故曰倒生，挫伤者，落也。
天文训
西方金也，其帝少昊，其佐蓐收，执矩而治。秋，其神为太白，其兽白虎，其音商，其日庚辛。
夏至四十六日，而立秋，凉风至，音比夹钟。加十五日指申，则处暑，音比姑洗。加十五日，指庚，则白露降，音比仲吕。加十五日，指酉，中绳。故曰：秋分雷戒，蛰虫北乡，音比蕤宾。加十五日，指辛，则寒露，音比林钟。加十五日，指戌，则霜降，音比夷则。
秋三月，地气下藏，乃收其杀，百虫蛰伏，
太阴治秋，则欲修备缮兵。
时则训
秋行夏令华，行春令荣，行冬令耗。
五位
西方之极，自昆绝。流沙沈羽，西至三危之国，石城金室，饮气之民不死之野。少，蓐收之所司者，万二千里。其令曰：审用法，诛必罪，备盗贼，禁奸邪，饰群牧，谨贮聚，修城郭，补决窦，塞蹊径，遏沟渎，止流水，雍溪谷，守门闾，陈兵甲，选百官，诛不法。
主术训
人君上因天时，下尽地财，中用人力。丘陵阪险不生五谷者，以树竹木。秋畜蔬食，以为民资。
《春秋繁露》五行逆顺篇
金者秋，杀气之始也。建立旗鼓，把旄钺，以诛杖贼残，禁暴虐安集。故动众兴师，必应义理，出则伺兵，入则振旅。以闲习之，因于彼狩，存不忘亡，安不忘危。修城郭，缮墙垣，审群禁，饬兵甲，警百官，诛不法。恩及于金石，则凉风出。恩及于毛虫，则走兽大，为麒麟至。如人君好战，侵陵诸侯，贪城邑之赂，轻百姓之命，则民病喉咳嗽，筋挛鼻仇塞。咎及于金，则铸化凝滞，冻坚不成，四面张罔，焚林而猎；咎及毛虫，则走兽不为，白虎妄搏，麒麟远去。
五行五事篇
王者能治则义立，义立则秋气得，故义者主秋。秋气始杀，王者行小刑罚，民不犯，则礼义成。于时阳气为贼，故王者辅以官牧之事，然后万物成熟。秋，草木不荣华，金从革也。秋行春政则华；行夏政则乔；行冬政则落；秋失政则春天风不解，雷不发。
《大戴礼记》千乘篇
司寇司秋，以听狱讼，治民之烦乱，执权变民中。凡民之不刑，崩水以要，间作起不敬，以欺惑憧愚，作于财贿，六畜五谷曰盗诱。居室家，有君子，曰义。子女专曰69。五兵及木石曰贼。以中情出，小曰间，大曰讲。利辞以乱属曰谗。以财投长曰贷。凡犯天子之禁，陈刑制辟，以追国民之不率上教者。夫是故，一家三夫，道行三人，饮食哀乐平，无狱。方秋三月，收敛以时，于时有事，尝新于皇祖皇考，食农夫九人，以成秋事。
《晋书》律历志
金音商，三分徵，益一以生，其数七十二。属金者，以其浊次宫臣之象也，秋和则商声调。
《陆机纂要》秋树秋雨
秋树名成，秋雨名愁。
《梁元帝纂要》秋时景略
秋曰白藏，亦曰收成，亦曰三秋、九秋、素秋、素商、高商。天曰F天，风曰商风、素风、凄风、高风、凉风、激风、悲风。景曰朗景、澄景、清景；时曰凄辰、霜辰；节曰素节；草曰衰草；木曰疏木、衰林、霜柯、霜条。
《农政全书》秋气十八候
立秋之节，首五日，凉风至；次五日，白露降；后五日，寒蝉鸣。次处暑气，首五日，鹰乃祭鸟；次五日，天地始肃；后五日，禾乃登。次仲秋白露之节，首五日，鸿雁来；次五日，元鸟归；后五日，群鸟养羞。次秋分气，初五日，雷乃收声；次五日，蛰虫坏户；后五日，水始涸。次季秋寒露之节，初五日，鸿雁来宾；次五日，雀入大水为蛤；后五日，菊有黄花。次霜降气，初五日，豺乃祭兽；次五日，草木黄落；后五日，蛰虫咸俯。凡此六气一十八候，皆秋气，正收敛之令。
《遵生八笺》秋三月调摄总类
《礼记》：西方曰秋，秋者愁也。愁之以时，察守义也。《太元经》曰：秋者，物皆成象而聚也。《管子》曰：秋者，阴气始下，故万物收。《淮南子》曰：秋为矩矩者，所以方万物也。《汉律志》曰：少阴者，西方也。西者，迁也，阴气迁落，万物24敛，乃成熟也。当审时节，宣调摄以卫其生。
立秋金相，秋分金旺，立冬金休，冬至金废，立春金囚，春分金死，立夏金殁，夏至金胎。言金孕于火土之中。
养肺脏法
当以秋三月，朔望，旭旦，向西平坐，鸣天鼓七，饮玉泉三，然后瞑目正心，思吸兑宫，白气入口，七吞之，闭气七十息，此为调补神气，安息灵魄之要诀。当勤行之。
〈注〉饮玉泉者，以舌抵上腭，待其津生满口，漱而咽之，凡三次也。
七八九月行肺脏导引法
可正坐，以两手据地，缩身曲脊，向上三举，去肺家风邪积劳；又当反拳背上，左右各三度，去胸臆闭气风毒。为之良久，闭目叩齿而起。
秋季摄生消息论
秋三月，主肃杀。肺气旺，味属辛金，能w木。木属肝，肝主酸。当秋之时，饮食之味，宜减辛增酸，以养肝气。肺盛则用湟孕怪。立秋以后，稍宜和平将摄。但凡春秋之际，故疾发动之时。切须安养，量其自性，将养秋间，不宜吐并发汗，令人消烁，以致脏腑不安。惟宜针灸下痢，进汤散以助阳气。又若患积劳五痔消渴等病，不宜吃乾饭、炙梗并自死牛肉、生、鸡猪、浊酒、陈臭咸醋、粘滑难消之物及生菜瓜果、酱之类。若风气冷，病痃癖之人亦不宜近。若夏月好吃冷物过多，至秋患赤白、痢疾兼疟疾者，宜以童子小便二升，并大腹槟榔五个，细v，和便煎取，八合下生姜汁一合和收，起腊雪水调下，早朝空心，分为二服，泻出三两，行夏月所食冷物，或膀胱有宿水冷脓，悉为此药祛逐，不能为患。此汤名承气，虽老人亦可服之，不损元气。止秋痢，又当其时。此药又理脚气，诸气悉可取服。丈夫泻后两三日，以韭白煮粥加羊肾同煮，空心服之，殊胜补药。又当清晨睡觉，闭目叩齿二十一下，咽津。以两手搓热，熨眼数多，于秋三月行此，极能明目。又曰：秋季谓之容平，天气以急，地气以明。早卧早起与鸡俱兴，使志安宁，以缓秋形，收敛神气，使秋气平，无外其志，使肺气清。此秋气之应，养收之道也。逆之则伤肺。冬为飧泄，奉藏者少。秋气燥宜食麻，以润其燥，禁寒饮并穿寒湿内衣。
《千金方》曰：三秋，服黄芪等丸一二剂，则百病不生。《金匮要略》曰：三秋，不可食肺。
《四时纂要》曰：立秋后，宜服张仲景八味地黄丸，治男女虚弱百疾，医所不疗者。久服身轻不老。熟地黄八两、薯蓣四两、茯苓二两、牡丹皮二两、泽泻二两、附子童便制炮一两、肉桂一两、山茱萸四两、汤泡五遍，右为细末。蜜丸如桐子大，每日空心酒下二十丸，或盐汤下，稍觉过热，用凉剂一二帖以温之。
《云笈七签》曰：秋宜冻足、冻脑。卧以头向西，有所利益。《养生论》曰：秋初夏末，热气酷甚，不可脱衣裸体，贪取风凉。五脏俞穴皆会于背，或令人扇风夜露手足，此中风之源也。若觉有疾，便宜服八味地黄丸，大能补理脏腑R邪，仍忌三白，恐冲药性。
秋三月，卧时头要向西，作事利益。
《本草》曰：入秋，小腹多冷者，用古时砖煮汁，热服之，又用热砖熨肚，三五度瘥。
《书》曰：秋禁寒馀食，禁早服寒衣。
又曰：秋伤于湿，上逆而咳，发为痿厥。
秋三月，六气十八候皆正收敛之，令人当收敛身心，勿为发扬驰逞。
又曰：八月望后少寒，即用微火足，勿令下冷。《养生书》曰：秋谷初成，不宜与老人食之，多发宿疾。《法天生意》曰：秋三月，戊子己亥庚子辛亥，宜炼丹药，宜入山修道。
秋时幽赏西泠桥畔醉红树
西泠在湖之西，桥侧为唐一庵墓，中有枫桕数株，秋来霜红，雾紫点缀成林影醉。夕阳鲜艳夺目。时携小艇扶尊，登桥吟赏，或得一二新句，出奚囊红叶笺书之。临风掷水，泛泛随流，不知飘泊何所。幽情耿耿，撩人更于月夜。相对露湿，红新朝烟，凝望明霞艳日，岂直胜于二月花也。西风起处，一叶飞向尊前，意似秋色怜人，令我腾欢豪举，兴薄云霄。翩翩然神爽哉，何红叶之得我耶。所患一朝枯朽摧为爨桐，使西泠秋色，色即是空，重惜不住色相，终为毕竟空也。谁能为彼破却生死大劫哉。他日因果，我当作伤时命以吊。
宝石山下看塔灯
保叔为省中最高塔。七级燃灯，周遭百盏，星丸错落，辉煌烛天，极目高空，恍自九霄中。下灯影澄，湖水面又作一种色相，霞须甑矗摇曳长虹，夜静水寒，焰射蛟窟。更喜风清湖白，光彩俨驾。鹊桥得生羽翰，便想飞步绳河。彼岸忽闻钟磬，半空梵音声，出天上，使我欲念色尘一时幻破，清净无碍。
满家巷赏桂花
桂花最盛处，惟南山龙井为多。而地名满家巷者，其林若墉若栉，一村以市花为业，各省取给于此。秋时策蹇入山看花，从数里外便触清馥，入径珠英琼树香满空山，快赏幽深，恍入灵鹫金粟世界。就龙井汲水煮茶，更得僧厨山蔬野蔌作供。对仙友大嚼令人五内芬馥。归携数枝作斋头伴寝，心清神逸虽梦中之我尚在花境。旧闻仙桂生自月中，果否。若向托根广寒，必凭云梯天路可折，何为常被平地窃去，疑哉。
三塔基听落雁
秋风雁来，惟水草空阔处，择为栖止。湖上三塔基址，草丰沙阔，雁多群呼下集，作解阵息所。携舟夜坐，时听争栖竞啄，影乱湖烟，宿水眠云，声凄夜月基畔，呖呖嘹嘹，秋声满耳，听之黯然。不觉一夜西风，使山头树冷，浮红湖岸，露寒生白矣。此听不悦人耳，惟幽赏者能共之。若彼听鸡声而起舞，听鹃声而感变者，是皆世上有心人也。我则无心。
胜果寺月岩望月
胜果寺左山，有石壁削立，中穿一窦，圆若镜然。中秋月满，与隙相射。自窦中望之，光如合璧。秋时，当与诗朋酒友赓和清赏，更听万壑江声，满空海色，自得一种世外玩月意味。左为故宋御教场，亲军护卫之所。大内要地，今作荒凉僻境矣。何如镜隙阴晴常满，万古不亏。区区兴废，尽入此石目中。人世搬弄，窃为冷眼偷笑。
水乐洞雨后听泉
洞在烟霞岭下，岩石虚豁，EB邃窈，山泉别流，从洞隙滴滴，声韵金石。且泉味清甘，更得雨后，泉多音之清泠，真胜乐奏矣。每到，以泉沁吾脾，石漱吾齿。因思苏长公云：但向空山石壁下，受此有声无用之清流。又云：不须写入薰风弦纵，有此声，无此耳。我辈岂无耳哉。更当不以耳听，以心听。
资严山下看石笋
资严在灵隐，隐西壁下，有石状若笋，形圆削卓立，高可百尺。m裥闳螅凌空插云。更喜四顾山峦，若层花吐萼，皱e叠浪，巍峨曲折，穿幽透深，林木合抱，皆自岩窦拔起，不土而生。旧传此山韫玉，故腴润若此。但山石间水迹波纹，不知何为。有之，亦不知有自何时。岂沧海桑田说也。更爱前后石壁，唐宋游人题名甚多。进此，有枫林坞，秋色变幻，种种奇观，窈窕崎岖，不胜腾涉矣。时当把酒鲸吞，倚云长啸，使山谷骇应，增我济胜之力数倍。
北高峰顶观海云
北高峰，为湖山第一高处。绝顶环眺，目及数里。左顾澄湖，匣开妆镜，金饼晶荧；右俯江波绳引，银河玉虬。屈曲前后，城郭室庐，郊原村落，眇若片纸，画图雄哉。目中之观哉。时间日晷将西，海云东起，恍见霄雾溟蒙，朝烟霏拂，泄泄萦纡，英英层叠，横截半空，溷合无际，四野晚山，浮浮冥漠矣。即此去地千尺，离俗数里，便觉足蹑天风，著眼处不知家隔何地。矧吾生过客，原无挂碍，何为受彼世缘束缚，不作尘外遐想。
策杖林园访菊
菊为花之隐者，惟隐君子山人家能之，故不多见。见亦难于丰美。秋来，扶杖遍访城市、林园、山村、篱落，更挈茗奴从事，投谒花主，相与对花谈胜。或评花品，或较栽培；或赋诗相酬，介酒相劝，擎杯坐月，烧灯醉花。宾主称欢，不忍热别。花去朝来，不厌频过，此兴何乐时乎。东篱之下菊可采也，千古南山悠然见之，何高风隐德，举世不见元亮。
乘舟风雨听芦
秋来风雨怜人，独芦中声最凄黯。余自河桥望芦过处，一碧无际，归枕故丘，每怀拍拍武林，惟独山王江泾，百脚村多芦，时乎风雨连朝，能独乘舟卧听秋声，远近瑟瑟，离离芦苇，萧森苍苍蔌蔌。或雁落哑哑，或鹭飞濯濯；风逢逢而雨沥沥，耳洒洒而心于于；寄兴幽深，放怀f逸。舟中之人谓：非第一出尘阿罗汉耶。避嚣炎而甘寥寂者，当如是降伏其心。
保叔塔顶观海日
保叔塔，游人罕登，其巅能穷七级，四望神爽。初秋时，夜宿僧房，至五鼓起，登绝顶。东望海日将起，紫雾氤氲，金霞漂荡，亘天光彩，状若长横疋练，圆走车轮。或肖虎豹超骧，鸾鹤飞舞。五色鲜艳，过目改观，瞬息幻化，变迁万状。顷焉，阳谷吐火，千山影赤，金轮浴海，闪烁荧煌，火镜浮空，o辉映，丹焰炯炯，弥天流光，赫赫动地。斯时，惟启明在东，晶丸灿烂，众星隐隐，不敢为颜矣。长望移时，令我目乱神骇，陡然狂呼，声振天表。忽听筹报鸣鸡，树喧宿鸟，大地云开，露华影白，回顾城市，嚣尘万籁，滚滚生动，空中新凉逼人，凛乎不可留也。下塔闭息敛神，迷目尚为云霞眩彩。
六和塔夜玩风潮
浙江潮汛，人多从八月昼观，鲜有知夜观者。余昔焚修寺中，燃点塔灯，夜午月色横空，江波静寂，悠悠逝水，吞吐蟾光，自是一段奇景。顷焉，风色陡寒，海门潮起，月影银涛，光摇喷雪，云移玉岸，浪院淅祝白练风扬，奔飞曲折，势若山岳声腾。使人毛骨欲竖。古云十万军声，半夜潮信哉。过眼惊心，因忆当年浪游，身共水天飘泊，随潮逐浪，不知几作，泛泛中人。此际沈吟，始觉利名，误我不浅。遥见浪中数点浮鸥，是皆南北去来舟楫，悲夫二字搬弄人间，千古曾无英雄。打破尽为名利之梦，沈酣风波，自不容人唤醒。
《江西志书》〈各省风俗同者不载〉武宁县
秋西风，主雨。秋初，热尤甚，多防旱。八九月，岚气多，人多患疟。
宁州
秋寒多旱，秋雾亢D。
《福建志书》惠安县
夏秋间，阴云涌起，大帽山前后，郁结回旋，久而不散。则必有西北风吹送，骤雨俄顷即止，不能远及。若夜静无风，一天星斗闪烁摇动者，明日必有风。虹U，观其所直之方，若下不至地，随见随灭者，无灾；若久见不灭，复化为微雨，则所直之方，必有螟虫之灾。
福宁州
秋热，更烈于夏。风雨相挟暴冷，难于调摄，而疟痢之病，十常八九。递而九月霜降前后，始觉凉酢
《广东志书》石城县
夏秋之交，时多飓风，翻瓦拔木。秋多露，白露雨，寒露风，则谷不实。中秋月徵上元阴晴。

[book_title]岁功典第五十八卷
秋部艺文一
九辩　　　　　　　　　　　周宋玉
悲哉秋之为气也。萧瑟兮，草木摇落而变衰。兮，若在远行。登山临水兮，送将归。寥兮，天高而气清。75兮，收潦而水清。⒃鲮べ猓薄寒之中人。怆恍兮，去故而就新。坎廪兮，贫士失职而志不平。廓落兮，羁旅而无友。生惆怅兮，而私自怜。燕翩翩其辞归兮，蝉75漠而无声。雁bb而南游兮，A鸡啁哳而悲鸣。独申旦而不寐兮，哀蟋蟀之宵征。时而过中兮，蹇淹留而无成。
悲忧穷戚兮独处廓，有美一人兮心不绎。去乡离家兮徕远客，超逍遥兮今焉薄。专思君兮不可化，君不知兮可奈何。蓄怨兮积思，心烦兮忘食事。愿一见兮道余意，君之心兮与余异。车既驾兮A而归，不得见兮心伤悲。倚结C兮长太息，涕潺兮下沾轼。慨绝兮不得，中瞀乱兮迷惑。私自怜兮何极，心怦怦兮谅直。
皇天平分四时兮，窃独悲此廪秋。白露既下百草兮，奄离披此梧楸。去白日之昭昭兮，袭长夜之悠悠。离芳蔼之方壮兮，余萎约而悲愁。秋既先戒以白露兮，冬又申之以严霜。收恢台之孟夏兮，然K傺而沈臧。叶烟邑而无色兮，枝烦而交横。颜淫溢而将罢兮，柯彷佛而萎黄。梢刂可哀兮，形销铄而瘀伤。惟其纷糅而将落兮，恨其失时而无当。揽W辔而下节兮，聊逍遥以相佯。岁忽忽而遒尽兮，恐余寿之弗将。悼余生之不时兮，逢此世之U攘。澹容与而独倚兮，蟋蟀鸣此西堂。心怵惕而震荡兮，何所忧之多方。n明月而太息兮，步列星而极明。
窃悲夫蕙华之曾敷兮，纷旖旎乎都房。何曾华之无实兮，从风雨而飞r。以为君独服此蕙兮，羌无以异于众。芳闵奇思之不通兮，将去君而高翔。心闵怜之惨①猓愿一见而有明。重无怨而生离兮，中结轸而增伤。岂不郁陶而思君兮，君之门以九重。猛犬狺狺而迎吠兮，关梁闭而不通。皇天淫溢而秋霖兮，后土何时而得干。块独守此无泽兮，仰浮云而永叹。何时俗之工巧兮，背绳墨而改错。却骐骥而不乘兮，策驽骀而取路。当世岂无骐骥兮，诚莫之能善御。见执辔者非其人兮，故局跳而远去。凫雁皆唼夫粱藻兮，凤愈飘翔而高举。圜凿而方枘兮，吾固知其锄而难入。众鸟皆有所登栖兮，凤独遑遑而无所集。愿衔枚而无言兮，尝被君之渥洽。太公九十乃显荣兮，诚未遇其匹合。谓骐骥兮安归，谓凤凰兮安栖。变古易俗兮世衰，今之相者兮举肥。骐骥伏匿而不见兮，凤凰高飞而不下。鸟兽犹知怀德兮，何云贤士之不处。骥不骤进而求服兮，凤亦不贪喂而妄食。君弃远而不察兮，虽愿忠其焉得。欲75漠而绝端兮，窃不敢忘初之厚德。独悲愁其伤人兮，冯郁郁其何极。霜露惨⒍交下兮，心尚74其勿济。霰雪糅其增加兮，知遭命之将至。愿徼幸而有待兮，泊莽莽与草同死。愿自直而径往兮，路壅绝而不通。欲循道而平驱兮，又未知其所从。然中路而迷惑兮，自厌按而学诵。性愚陋以褊浅兮，信未达乎从容。窃美申包胥之气盛兮，恐时世之不固。何时俗之工巧兮，灭规矩而改凿。独耿介而不随兮，愿慕先圣之遗教。处浊世而显荣兮，非余心之所乐。与其无义而有名兮，宁穷处而守高。食不而为饱兮，衣不苟而为温。窃慕诗人之遗风兮，愿托志乎素餐。蹇充倔而无端兮，泊莽莽而无垠。无衣裘以御冬兮，恐溘死而不得见乎阳春。
靓杪秋之遥夜兮，心缭而有哀。春秋OO而日高兮，然惆怅而自悲。四时递来而卒岁兮，阴阳不可与俪偕。白日晚其将入兮，明月销铄而灭毁。岁忽忽而遵尽兮，老冉冉而愈弛。心摇悦而日74兮，然怊怅而无冀。中恻之⑩胭猓长太息而增欷。年洋洋以日往兮，老劾而无处。事而觊进兮，蹇淹留而踌躇。
何泛滥之浮云兮，Yb蔽此明月。忠昭昭而愿见兮，然42硕莫达。愿皓日之显行兮，云蒙蒙而蔽之。窃不自料而愿忠兮，或^点而污之。尧舜之抗行兮，t冥冥而薄天。何险d之嫉妒兮，被以不慈之伪名。彼日月之照明兮，尚黯l而有瑕。何况一国之事兮，亦多端而胶加。被荷n之晏晏兮，然潢洋而不可带。既骄美而伐武兮，负左右之耿介。憎愠ブ修美兮，好夫人之慷慨。众o蹀而日进兮，美超远而逾迈。农夫辍耕而容与兮，恐田野之芜秽。事绵绵而多私兮，窃悼后之危败。世雷同而炫曜兮，何毁誉之昧昧。今修饰而窥镜兮，后尚可以窜藏。愿寄言夫流星兮，羌倏忽而难当。卒痈蔽此浮云兮，下暗漠而无光。
尧舜皆有所举任兮，故高枕而自适。谅无怨于天下兮，心焉取此怵惕。乘骐骥之浏浏兮，驭安用夫强策。谅城郭之不足恃兮，虽重介之何益。翼翼而无终兮，付愁约。生天地之若过兮，功不成而无效。愿沈滞而不见兮，尚欲布名乎天下。然潢洋而不遇兮，直D囟自苦。莽洋洋而无极兮，忽翱翔之焉薄。国有骥而不知乘兮，焉皇皇而更索。宁戚讴于车下兮，桓公闻而知之。无伯乐之善相兮，今谁使乎誉之。罔流涕以聊虑兮，惟著意而得之。纷髦愿忠兮，妒被离而鄣之愿。赐不肖之躯而别离兮，放游志乎云中。乘精气之抟抟兮，骛诸神之湛湛。骖白霓之习习兮，历群灵之丰丰。左朱雀之茇茇兮，右苍龙之跃跃。属雷师之阗阗兮，通飞廉之衙衙。前轻c之锵锵兮，后辎乘之从从。载云旗之委蛇兮，扈屯骑之容容。计专专之不可化兮，愿遂推而为臧。赖皇天之厚德兮，还及君之无恙。
秋兴赋〈有序〉　　　　　　晋潘岳
晋十有四年，余春秋三十有二，始见二毛以太尉掾兼虎贲中郎将，寓直于散骑之省。高阁连云，阳景罕曜，珥蝉冕而袭纨绮之士。此焉游处仆野人也。偃息不过茅屋茂林之下，谈话不过农夫田父之客。摄官承之猥厕，朝列夙兴晏寝。匪遑底宁譬犹池鱼，笼鸟而有江湖山薮之思。于是染翰操纸，慨然而赋。于时秋也，故以秋兴命篇。其辞曰：
四运忽其代序兮，万物纷以迥薄。览花莳之时育兮，察盛衰之所托。感冬索而春敷兮，嗟夏茂而秋落。虽末事之荣悴兮，伊人情之美恶。善乎宋生之言，曰悲哉，秋之为气。萧瑟兮，草木摇落而变衰。l兮，若在远行。登山临水送将归。夫送归怀慕徒之恋兮，远行有羁旅之愤。临川感流以叹逝兮，登山怀远而悼近。彼四戚之疚心兮，遭一涂而难忍。嗟秋日之可哀兮，谅无愁而不尽。野有归燕，隰有翔隼。游氛朝兴，槁叶夕殒。于]乃屏轻，释纤，藉莞m，御袷衣。庭树阂匀髀滟猓劲风戾而吹帷。蝉GG以寒吟兮，雁飘飘而南飞。天晃朗以弥高兮，日悠阳而浸微。何微阳之短晷，觉凉夜之方永。月朦胧以含光兮，露凄清以凝冷。熠耀粲于阶闼兮，蟋蟀鸣乎轩屏。听离鸿之晨吟兮，望流火之馀景。宵耿介而不寐兮，独展转于华省。悟时岁之遒尽兮，慨a首而自省。斑鬓髟以承弁兮，素发飒以垂领。仰群俊之逸轨兮，攀云汉以游骋。登春台之熙熙兮，珥金貂之炯炯。苟趣舍之殊途兮，庸讵识其躁静。闻至人之休风兮，齐天地于一指。彼知安而忘危兮，固出生而入死。行投趾于容迹兮，殆不践而获底。阙侧足以及泉兮，虽猴猿而不履。龟祀骨于宗祧兮，思反身于绿水。且敛衽以归来兮，忽投绂以高厉。耕东皋之沃壤兮，输黍稷之馀税。泉涌湍于石间兮，菊扬芳乎崖獭Ｔ枨锼之涓涓兮，玩游之。逍遥乎山川之阿，放旷乎人间之世。优哉，游哉，聊以卒岁。
秋夕哀赋　　　　　　　　　夏侯湛
秋夕兮遥长，哀心兮永伤。结帷兮中宇，屣履兮闲房。听蟋蟀之潜鸣，睹游雁之云翔。寻修庑之飞檐，览明月之流光。木萧萧以被风，阶缟缟以受霜。玉机兮环转，四运兮骤迁。衔恤兮迄今，忽将兮涉年。日往兮哀深，岁暮兮思繁。
秋可哀赋　　　　　　　　　　前人
秋可哀兮，哀秋日之萧条。火回景以西流，天既清而气高。壤含素霜，山结元霄。月延路以增夜，日迁行以收晖。屏于箧笥，纳纶缟以授衣。秋可哀兮，哀新物之陈芜。绸筱朔以敛，密叶阂栽墒琛Ｑ氵翼于太清，燕蟠形乎榛墟。秋可哀兮，哀良夜之遥长。月翳翳以隐云，时笼笼以投光。映前轩之疏幌，照后帷之闲房。拊轻衾而不寐，临虚槛而褰裳。感时迈以兴思，情怆怆以含伤。
秋夜赋　　　　　　　　　　湛方生
悲九秋之为节，物凋悴而无荣。岭颓鲜而殒绿，木倾柯而落英。履代谢以惆怅，睹摇落而兴情。信皋壤而感人，乐未毕而哀生。秋月清兮，何秋夕之转长。夜悠悠而难极，月而停光。播商气以清温，扇高风以革凉。水激波以成涟，露凝结而为霜。凡有生而必凋，情何感而不伤。苟灵符之未虚，孰兹恋之可忘。何天悬之难释，思假畅之冥方。拂尘襟于元风，散近滞于老庄。揽逍遥之宏维，总齐物之大纲。同天地于一指，等太山于毫芒。万虑一时顿渫，情累豁焉都忘。物我泯然而同体，岂复寿夭于彭殇。
秋晴赋　　　　　　　　　　宋袁淑
是月也，声晷合、朝野分。霆收耀虹，戢文炎都。塞埃F、宇涤氛。曳悲泉之凝雾，转绝垠之严云。
秋兴赋　　　　　　　　　　梁元帝
秋何兴而不尽，兴何秋而不伤。伤二情之本背，更同来而匪方。复有登山望别，临水送归。洞庭之叶初下，塞外之草前衰。攸征人与行子，必承脸而沾衣。纷吾f居有怡，优游多暇乃息。书幌之劳，以命北园之驾。尔乃从玩池曲，迁坐林间。淹留而荫丹岫，徘徊而搴木兰。为兴未已，升彼悬崖临风。长想凭高，俯窥察游鱼之息涧。怜惊禽之换枝，听夜签之响殿。闻悬鱼之叩扉，将据梧于芳杜，欲连留而不归。
临秋赋　　　　　　　　　　　同前
火歇兮，秋气生。风起兮，秋潦清。览时兴而自得，聊飞辔而娱情。遵二条之广路，背九仞之高城。尔乃登长坂，息余骥，揽笔舒情，沈吟属思。草色杂而香同，树影齐而花异。遥峰迢递，萦沙断绝。云出山而相似，水含天而难别。
荡妇秋思赋　　　　　　　　　同前
荡子之别十年，倡妇之居自怜。登楼一望，惟见远树含烟。平原如此，不知道路几千。天与水兮相逼，山与云兮共色。山则苍苍入汉，水则涓涓不测。谁复堪见鸟飞，悲鸣双翼。秋何月而不清，月何秋而不明。况乃倡楼荡妇，对此伤情于时。露萎庭蕙，霜封阶砌，坐视带长。转看腰细重，以秋水文波，秋云似罗。日黯黯而将暮，风骚骚而渡河。妾怨回文之锦，君思出塞之歌。相思相望，路远如何。鬓飘蓬而渐乱，心怀愁而转叹。愁容翠眉敛，啼多红粉漫。已矣哉。秋风起兮，秋叶飞。春花落兮，春日晖。春日迟迟犹可至，客子行行终不归。
秋风摇落　　　　　　　　　　同前
秋风起兮，寒雁归。寒蝉鸣兮，秋草腓。萍青兮水澈。叶落兮，林稀。翠为盖兮，玳为席。兰为室兮，金作扉。水周兮，曲堂。花交兮，洞房。树参差兮，密稍。紫荷纷披兮，疏且黄。双飞兮，翡翠。并泳兮，鸳鸯。神女云兮，初度雨。班妾扇兮，始藏光。且淹留兮，日云暮。对华烛兮，欢未央。
悲清秋赋　　　　　　　　　唐李白
登九疑兮，望清川。见三湘之潺，水流寒以归海，云横愁而蔽天。余以鸟道计于故乡兮，不知去荆吴之几千。于时西阳半规，映岛欲没。澄湖练明，遥海上月。念佳期之浩荡，眇怀燕而望越。荷花落兮江色秋，风袅袅兮夜悠悠。临穷溟以有羡，思钓鳌于沧洲。无竿以一举，抚洪波而增忧。归去来兮，人间不可以托些，吾将采药于蓬丘。
秋声赋〈有序〉　　　　　　刘禹锡
相国中山公赋，秋声以属天，官太常伯唱和俱绝。然皆得时。道行之馀，兴犹有光阴之叹，况伊郁老病者乎。吟之斐然，以寄孤愤。
碧天如水兮，悠悠。百虫迎莫兮，万叶吟秋。欲辞林而萧飒，潜命侣以啁啾。送将归兮临水，非吾土兮登楼。晚枝多露蝉之思，夕蔓趣寒之愁。至若松竹，含韵梧楸。蚤脱惊绮，疏之晓吹。堕碧砌之凉月，念塞外之征行，顾闺中之骚屑。夜蛩鸣兮机杼促，朔雁叫兮音书绝。远杵续兮何泠泠，虚窗静兮空切切。如吟如啸，非竹非丝。当自然之宫徵，动终岁之别离。废井苔合，荒园露滋。草苍苍兮人寂寂，树槭槭兮虫伊伊。则有安石风流，巨源多可。平六符而佐主，施九流而自我。犹复感阴虫之鸣轩，叹凉叶之初堕。异宋玉之悲伤，觉潘郎之幺么。嗟乎，骥伏枥而已老，鹰在x而有情。聆朔风而心动，盼天籁而神惊。力将a兮足受绁，犹奋迅于秋声。
秋色赋　　　　　　　　　　　黄滔
白帝承乾，乾坤悄然。潘岳乃惊素发。感流年抽彩，笔叠花笺。驱走群言，写抑郁之怀矣。搜罗万象，赋萧条之景焉。于时凄凄漠漠，零露蒙作。杳杳冥冥，劲风吹成。或青山兮薄暮，或绿野兮新晴。昨日金舆，天子自西郊而迎入；此时火旆，祝融指南极以遄征。于是Z乌减赫，顾兔添明。地上落红蕖之态，烟中吟玉笛之声。华岳峰高，染莲花而翠活；湘川树老，换枫叶以霞生。愈碧吴山，偏清汉水。松柏风高兮岁寒出，梧桐蝉急兮烟翠死。衡阳落日，和旅雁以飞来。剑阁中宵，逐哀猿而啸起。遂使隋堤青恨，吴岭绿愁。庐阜之蟾开石面，钱塘之雪入涛头。空三楚之暮天，楼中历历。满六朝之故地，草际悠悠。鱼美东鲈，兽狞西虎。送鸾扇之藏箧，迎蛛丝之织户。海上而轻笼皓月，皎洁成冰；陇头而惹著阴云，苍茫欲雨。斯则寒暑推移，衰荣可知。金生火死，菊换兰萎。岂惟自遐及迩，穷高极卑。上澄鹊汉以清浅，东莹鳌洲而渺。数声之元鹤惊时，九皋摇落。一夜之新霜扑处，百卉离披。是时，坐客闻之，侔色揣称。咸言此日之ぴ澹更苦曩篇之秋兴。
秋宵读书赋　　　　　　　　王延龄
独夜寥寥兮，清我素襟；践艺城兮，游遨书林。观先王之行道，见古人之同心。羲农之精微兮，含阴吐阳；周孔之奥秘兮，神入鬼出。有礼乐经邦之化，有德刑御人之术。虽兴风而致理，或因文而丧质。借如助筑于涧，垂钓在川。梦来而所象方得，繇启而其贶必甄。何风云之冥感，而君臣之道全。谟明弼谐，开物成务。仪在楚而何辱，隗得燕而何遇。起之来兮，而长平不守；季之入兮，而武关非固。将吉凶之由人，伊存亡之有数。若乃大夫西都之佳赏，公子南皮之胜瞩。将军之画阁天半，卫尉之凉台水曲。驰香车与宝马，炫纤罗及美玉。玉馔金觞暮不归，妙舞清歌断方续。何贵幸之斯甚，为欢娱以自足。士有窜江滨兮不用，首河梁兮永辞。长门幽绝恨欲死，掖庭一去还无期。黄鸟嘤嘤兮野花落，白露兮边草衰。此时但能登高而远望，孰云不肠断兮泪如丝。夫以聪明正直，维神之假，有才无位，奚其为者。行莫过于颜曾，文莫先于班贾。空竞竞于人世，竟蹉跎于物下。能育其宝则宜无屯，不与其命何生此人。仗雄剑以激愤，一欲问夫苍F。夜如何其夜己阑，闲琴牢落坐南端。流月淤猓素华满；银G煜煜兮，清光寒。于是开中轩，晴盼。天敞朗兮，北斗何高；云依微兮，南山可见。银河既已倾，玉窗又以明。哀鸿嗷嗷兮，空际远；坠叶纷纷兮，林外轻。已而群感互兴，众念相积。怜稚颜兮何暮，对流年以自惜。徒见其生也，杨柳繁华为我春。不知其死也，松幽泉为我夕。何恃俊于祢衡，何恸穷于阮籍。郭璞蒙垢兮，岂不洁。幽兰无人兮，终自芳。黄绶从来兮，非所愿；白云逶迤兮，满山。自得长歌太平事，胡为扰扰风尘间。
秋赋　　　　　　　　　　　宋吴淑
秋日凄凄，百卉具腓。溽暑阑而清商至，鸿雁来而元鸟归。月下清吟，赏袁宏之自适；吴中归思，服张翰之知机。尔其缩内在时，|是祭。其事言，其性义。藏帝藉于神仓，命乐正而习吹。敕司而行火令，歌豳诗以迎寒气。白露斯零，寒蝉则鸣。络纬悲啼，蟋蟀宵征。于是，行肃杀，务收成。既决狱而断刑，亦选将而厉兵。尔其天地始肃，鹰隼方击。青女降霜，司裘率职。见一叶而可知，观万物之成实。其帝少，其神蓐收。当乘兑而执矩，推巽废而离休。见斗杓之西指，识大火之斯流。若其取柞A之火，树槐柘之木。寿星既见于南极，日驭亦行于西陆。群鸟由其养羞，司矢以之献。诏司马而治兵，命轩而采俗。若夫寅饯纳日，盛德在金。吟啸成群，感李陵于塞上。应接不暇，劳子敬于山阴。可以城郭，可以谨门闾。汉彻淋池之神物，穆满羽陵之蠹书。望高丘之云，潜通吉梦；会雕房之奕，自叶祥符。及夫草木黄落，蛰虫坏户。见神龙之潜渊，识Z囊之盛露。至若金气方劲，清风戒寒。严霜举侯文之职，飞蝉集朱异之冠。露始滋于园菊，风已败于丛兰。则有鹰祭鸟而无羞，豺祭兽而靡失。西宫之钟既撞，萧丘之火自息。露凝冷以凄清，蝉含风而萧瑟。若夫蒹葭苍苍，白露为霜。菊有黄花，云见群羊。木叶微脱，绿草芸黄。肃清景于素节，循时令于白藏。若乃云汉灵匹，见于七夕。阮巷矜绨锦之衣，魏宫怆琉璃之笔。或张云锦之帷，或履元琼之舄。道武则参合分祥，汉帝则猗兰告吉。层城嬉戏，开襟纵适。西母则青鸟傍侍，窦后则神光照室。亦有针穿七孔，灯燃九微。命五龙之驾，临百子之池。登舜山而骋望，侍元圃以裁诗。晋宣曝书而迫遽，郝隆晒腹而逶迤。陶安骑龙而遐骛，子乔乘鹤而难追。若其重阳令辰，时惟九日。落孟嘉之帽，传长房之术。白衣王弘之遗，黄菊魏文之锡。登商飙而为乐，指戏马而爰出。三邓则山简登跻，九井则仲文游陟。耽灵运之吟思，讽谢瞻之诗笔。晋则执经以明道，齐则讲武以应律。斯九日之盛集，见前贤之轨迹。
秋声赋　　　　　　　　　　欧阳修
欧阳子方夜读书，闻有声自西南来者，悚然而听之，曰：异哉。初淅沥以萧飒，忽奔腾而砰湃。如波涛夜惊，风雨骤至。其触于物也，WW铮铮，金铁皆鸣；又如赴敌之兵，衔枚疾走，不闻号令，但闻人马之行声。余谓童子：此何声也。汝出视之。童子曰：星月皎洁，明河在天，四无人声，声在树间。余曰：噫嘻悲哉。此秋声也，胡为而来哉。盖夫秋之为状也。其色惨淡，烟霏云敛；其容清明，天高日晶；其气烈，砭人肌骨；其意萧条，山川寂寥。故其为声也，凄凄切切，呼号愤发。丰草绿缛而争茂，佳木葱茏而可悦。草拂之而色变，木遭之而叶脱。其所以摧败零落者，乃其一气之馀烈。夫秋，刑官也，于时为阴；又兵象也，于行为金。是谓天地之义气，常以肃杀而为心。天之于物，春生秋实。故其在乐也，商声主西方之音，夷则为七月之律。商，伤也，物既老而悲伤；夷，戮也，物过盛而当杀。嗟乎，草木无情，有时飘零。人为动物，惟物之灵。百忧感其心，万事劳其形。有动于中，必摇其精。而况思其力之所不及，忧其智之所不能，宜其渥然丹者为槁木，黝然黑者为星星。奈何以非金石之质，欲与草木而争荣。念谁为之戕贼，亦何恨乎秋声。童子莫对，垂头而睡。但闻四壁虫声唧唧，如助余之叹息。
秋色赋〈有序〉　　　　　　　李纲
潘岳赋秋兴，刘禹锡欧阳永叔赋秋声，玉局赋秋阳。余来闽中七八月之交，霖雨乍晴，始见秋色。因援毫以赋之，以秋色名篇。其辞曰：
宿雨初霁，大火西流。凉生暑退，物华始秋。李子与客，登凝翠之阁，游碧之斋，览溪山之胜。概嗟草木之变衰。天高气清，迥无纤埃；月出夜凉，孤光满怀。李子慨然顾谓客曰：此古之所谓秋色也。客曰：愿先生赋之。李子曰：唯唯。少阴用事，金王火囚。天地始肃，万物以收。故其见于气者，寂寞，寥萧瑟。薄寒中人，怆恍⑩。托物赋象，是为秋色。悲哉，秋之为色也，漠兮无形，肃兮无声。非赤非白，非黄非青。爽气无朕，潜来满盈。悠悠，夺人目精。尔乃桂影扶疏，冰轮皎洁，澹然如水，皓然如雪。风露凄凉，星河明灭。冷浸空庭，蛩韵咽。此秋色之在月也。夜气既除，清晴昼宣，埽去氛，静无云烟。万里凝碧，穹隆虚圆。苍茫杳霭，不可殚言。此秋色之在天也。蒲柳先衰，梧桐早脱。飘零委落，色瘁香歇。惟兰菊之芬芳，与松筠之茂密。露冷风高，不改其节。此秋色之在草木也。水落石出，境寂云f。清波如席，远峰如鬟。烟林映带，浦屿回环。优哉游哉，吾方自适于其间。此秋色之在溪山也。客曰：美则美矣，愿先生少进之。李子曰：阴阳相摩，日星争骛。孰主张是，春与秋兮代序。彼春之色，一气藏兮。下腾上降，品物昌兮。韶光骀荡，百卉芳兮。譬犹美女，耀新妆兮。被服纤丽，绣襦裳兮。温然可亲，象姬姜兮。彼秋之色，一气清兮。天地[敛，万宝成兮。风霜高洁，兆严凝兮。譬犹烈女，怀幽正兮。铅华不御，体端诚兮。肃然可敬，有典刑兮。春之色近乎令，而秋之色近乎介。是以君子惟秋是贵，或感其声，或悲其气。铺张比兴，曲尽其态。从而赋之。于是乎在。客曰：美则美矣，愿先生少进之。李子曰：秋，金气也。天地之所以肃杀也。其犹介僦士，凛然有不可犯之色者邪。秋，义气也。天地之所以闭固也。其犹节概之士，毅然有不可夺之色者邪。秋日烈烈，其朝廷之士，骨鲠之臣，正色以率下者邪。秋霜言言，其忠义之士，社稷之臣，厉色以赴难者邪。洒然萧然，犹山林高蹈之士，恬澹寂莫有无求之色也。B然俨然，犹盛德之士，正容悟物有不可亲疏之色也。若夫广大清明，不言而令行，无为而物成。则若黼座当阳，JJ昂昂。朝廷正而天下治，刑政修而中国强。所谓天子穆穆，而凄然似秋者，其几是欤。客曰：至矣。尽矣。不可以有加矣。请辞而退。
秋兴赋　　　　　　　　　　　陈普
金风西来，嘘一气于清商；萧飒瑟44，肇六合之寒凉。烟云飞兮，缥缈；穹昊高兮，清苍。溪流呜咽以竭涸，林木于邑而凋伤。枯荷池馆，败叶垣墙，幽情芳杜，愁心垂杨。燕谢迹于泥巢，鸿驰声于潇湘。豆花虫兮，诉恨；腐草萤兮，流光。伤流年之翕忽，览时物而厢濉Ｒ髑宸缳猓歌沧浪；怀美人兮，天一方。寄游心于千里，极云海之微茫。微茫兮，不可涉；夕阳影兮，枫叶。想羹脍之莼鲈，欠松桧之舟楫。美人兮美人，涕泪沾巾，恨不得学长房而缩地兮，把瑶草兮相亲。
《前题》前人
维天动而地静兮，阴阳随其运行；四序因而代谢兮，万物遂其枯荣。若夫秋之为令兮，诞金德之纯精；回飙忽以狂厉兮，万籁托于商声。天14而晃朗兮，露零零而凄清。微阳短晷，凉气回薄，游丝编线，槁叶陨落。夜色冷而扃扉，晨光澹乎楼阁。蛩虫其坏户，鹰鸷奋其搏攫。于斯之时，则屏纤，袭重裘，曳瘦竹，涉高丘。云留阴兮暮色，泉托语兮寒流。轩阶行其熠耀，枯树鸣其鸺m。慨浮生之为寄，悲急节之难留。嗟乎，世人仓皇，羁迫尘。或趋利于宦途，或劬情于远客。或折胁之范睢，或颐之蔡泽。亦有云路翱翔，风波捍格，是皆一时之蹭蹬，终不免于沈默也。已矣哉。白日兮，西飞；明月兮，盈亏。百川水兮，归海；华表鹤兮，不归。曷若理扁舟于五湖，对白鸥而忘机。
秋望赋　　　　　　　　　金元好问
步裴回而徙倚，放吾目乎高明。极天宇之空旷，阅岁律之峥嵘。于时积雨收霖，景气肃清，秋风萧条，万籁俱鸣。菊鲜鲜而散花，雁杳杳而遗声。下木叶于亭皋，动砧杵于芜城。穷林早寒，阴崖昼冥。浓淡霏拂，绕白纡青。纷丛薄之相依，浩霜露之已盈。送苍苍之落日，山川郁其不平。瞻彼S辕，西走汉京；虎踞龙蟠，王霸所凭。云烟惨其动色，草木起而为兵。望崧少之霞景，渺浮丘之独征。汗漫之不可与期，竟老我而何成。挹清风于箕颍，高巢由之遗名；悟出处之有道，非一理之能并。南山之石田，维景略之所耕。老螭盘盘，空谷沦精。非云雷之一举，将草木之偕零。太行截天，大河东倾。邈神州于西北，恍风景于新亭。念世故之方殷，心寂寞而潜惊。激商声于寥廓，慨涕泗之缘缨。吁咄哉。事变于已穷，气生乎所激。豫州之土，复于慷慨击楫之誓；西域之侯，起于穷悴佣书之笔。谅生世之有为，宁白首而坐食。且夫飞鸟而恋故乡，嫠妇而忧公室。岂有夷坟墓而剪桑梓，视若越肥而秦瘠。天人不可以偏废，日月不可以坐失。然则时之所感也，非无候虫之悲。至于整六翮而睨层霄，亦庶几乎鸷禽之一击。
秋风赋〈有序〉　　　　　　元郝经
久在舍馆，偶因秋风之起，一时介佐，三节人员皆为感怆，故作是赋以激释。云：
驻星麾于江浒，岁月会于作噩。涨老天之黄雨，郁馀蒸而欲灼。忽焉西南，天露云。槭槭栗栗，惨惨邈邈。抵罅吹隙，凉冷遽作。始则叱55突厉，扑蠛抑蚋；渐乃萧瑟披离，冲牖动幕。散宿湿于云梢，眇新声于木末。触馀感而兴怀，倍阴森而索寞。既乃一时介佐，嗒焉而嘘，抚髀搏膺，掩面向隅以为行。如反如执，如弃如相。与怆恍怨艾，咎躬责己天实邸Ｓ嘈惺鼓嶂梗方变故之无穷，则忧思其曷已。或当馈而三叹，或中夜而九徙。歌缺壶而寓哀，痛抚床而裂眦。金石化而色变，骨肉悲而心死。余乃纡徐而告之曰：士不以一失自沮，一得自。金百而方精，节万折而逾厉。持此心之亢矫，奚外变之轩轾。今则溽暑退，凉风至，困疾苏，淹抑肆。我虽连蹇，宋犹有礼。抚问仍存，德音在耳。当凌厉清氛，然而喜，排去郁攸，摄衣蹑履。洒然濯热。泠然淬志。快侧p于云霄，期翱翔于帝里。乘此风以戒行，俾照耀于万世。何乃作楚囚对泣，竟不为鲁连毛遂，而漫为宋玉之悲耶。子以秋风为悲，余独以秋风为乐。夫以秋风为悲者，非独子也。常情皆然。门巷萧条，良人远征；伤心砧杵，掩泪边城。庭树，鸦啼柳断；帷薄生寒，梦长人远。此怨妇之以为悲者也。弱水云沈，交河日落。风急霜清，重城击柝。令重身轻，黄云画角。十年不代，有书无衣；吞声饮泣，塞下边陲。此戍役之以为悲者也。塞北游子，江东贾客。去国期年，音尘杳绝。行露沾衣，风吹晓月。草根蛩吟，唤愁啼血。四顾无人，气愤心拆。此羁旅之以为悲者也。囊中金尽，泪满貂裘。从横不就，报主怀雠。叶落尊空，心事悠悠。知己不见，天高雁沈。弹铗风悲，长歌短吟。白草荒山，尘埃满襟。此不遇之以为悲者也。菽粟青黄，草肥弓劲。瀚海波翻，铁山尘亘。肉饱颜酡，控弦驰竞。一喷生风，长林叶下。陈合鞭鸣，骁腾万马。破屋残城，崩沙解瓦。此遗黎之以为悲者也。今则仁圣御世，霈德施惠。下轮台之诏，发输平之使。二鄙不耸，穑人和会。麻麦蹋黍稷uu。室无怨旷之妇，涂无稽滞之旅，朝无不遇之叹，戍无屯谪之苦。抄骑不出，烽燧不举。则常情之所悲，亦将以为乐也。子何以所乐者，重为悲乎。于是介佐相与言曰：吾等之昧，固如所云；吾子之乐，可得而闻。曰：可哉。丽金行秋，赫轮不铄；大火西流，盲l不作。有风飒然，云胡不乐。若夫洞庭，波木叶脱。陂潦尽，山云薄。快万里以长吹，卷馀苴与纤恶。汛六合以澄清，展青空而高阔。净蒹葭之洲渚，闹芙蓉之城郭。留夕照于飞楼，挂残虹于高阁。水落而江净天澄，林疏而烟横霞抹。天痕虚而见归鸿，露华凉而听鸣鹤。金茎突兀，霜仗光寒。银宇声凄，翠绡香著。新商于瑶瑟，戛清音于珠箔。际迈爽以昭旷，莫不凌竞而曲跃。是其所以清也。纷拂于青O之上，夷犹于银汉之间。激怒于土囊之口，弄响于松篁之前。散惊矗于洪涛，发铿于狂澜。生金于曲岫，振鸣玉于空山。虎啸而万窍裂，龙吟而九渊翻。是其所以雄也。至于蜚霜激沙，撇捩秋草。白鹰苍隼，金眸玉爪。飘飘搏击，气劲心老。沙场欲雪，代漠生云。骅骝紫燕，渥洼龙文。轻风入足，赭沫追奔。朝饮溟渤，夕蹋昆。尾闾潮回，天池浪激。鲸鬣支山，鹏背阏日。乘化起运，扶摇发迹。超逸绝尘，杳不可及。是皆凭威灵而神变化，瑰奇壮浪有不可纪极者。余于是时，则将掇兰搴蕙，濯缨结佩。翥非烟之冉冉，御灵飙之沛沛。相羊逍遥，游于万物之表，骛于八极之外。听万籁之秋声，转一元之和气。舒而为春，融而为薰。骘仁寿于吾民，厝治安于吾君。是余所以乐也。子其束载秣马，易悲为乐。鸿毛垂翅，乘此以飞扬。巨鱼濡沫，快一纵于林壑也。乃作歌以讯之，曰：茂陵刘郎去不归，秋风起兮白云飞。余欲翔于帝乡兮，蹇余行兮江之湄。南山有荑兮，北山有薇月。缟缟兮，风凄凄。有美人兮，天之涯。搴桂子兮，今其时。执子之佩兮，揽子之衣兮，与子归兮，从风之吹兮，子毋以为悲兮。
乐清秋赋　　　　　　　　　明杨慎
皇天平则成四时兮，窃独乐此清秋。无宋玉之悲怀兮，匪江淹之离愁。澹吾虑以抚景兮，遁炎威于金24。祛赫曦之鹳猓追凉飑之飕飕。屏羽扇而箧藏兮，御纨素之轻柔。听琅\之朝坠兮，玩金波之夕流。桂连蜷于山阿兮，兰猗靡于岩陬。既葳蕤其可怀兮，又芬C以绸缪。嘉华黍与膏稷兮，获万宝于西畴。虽四壁之徒立兮，欣人足而我优。謇不乐而胡为兮，攒百虑以忧。命一觞而孤斟兮，奚吴Q兮秦讴。慕漆园之斥兮，畅逍遥以优游。赋印段之蟋蟀兮，庶蹶蹶而休休。
感秋赋　　　　　　　　　　吴伯引
维四时之代运兮，嗟去日兮苦多。对秋色之萧条兮，怜吾生兮蹉跎。于时，商风入律，冷露濡天，流阴淡日，落叶哀蝉。偶疏雨兮，滴滴；或斜月兮，娟娟。时凭阑兮，送目；尽平野兮，如烟。尔乃公子行乐，绮堂列燕，锦瑟高张，红妆初荐。烧银烛兮，将残；视明星兮，有烂。叹为乐兮，及时；念流光兮，易换。睹兰秀兮，菊芳；怅可怀兮，不见。盖忽忽兮，伤心；亦泪落兮，如霰。至若荷戈黑山，从军陇水，边马思归，征戍未已。见胡骑兮，数群；俄黄尘兮，四起。听笳管兮，屡吹；怀玉关兮，千里。恐生入兮，无时；已魂消兮，心死。乃有孤身去国，羁旅无家，楚臣泽畔，汉傅长沙。白云起兮，洞庭波；秋雁少兮，夜猿多。盼清华兮，梦已绝；卧沧江兮，奈老何。惟迁客兮，多思；因涕泗兮，滂沱。或乃素士穷经，LL不置。手冷一编，霜流匝地。当桐风之初来，悲壮心之不遂。矧白发兮，先秋；与蒲柳兮，同弃。每踯躅兮，徘徊，闻蛩吟而长喟。至如恩辞金屋，宠谢长门，苔封辇道，院积黄昏。惜此清光之一片兮，不照君王之寸心；彼雕虫之小技兮，虚买价以千金。恨团扇之见捐兮，怨寻秋草以俱深。又若良人远别，相见无期。秋来漏永，归梦偏迟。拂砧杵兮，长太息；虑客子兮，寒无衣。制腰带兮，准畴；昔知今日兮，是邪非。夜凉兮人不知，思君兮天之涯。傥有胶漆义断，寡鸾孤鹤，中夜厢澹形影萧索。感织女之渡河，悔嫦娥之窃药。何若从君于地下兮，同夜台之寂寞。下如桑濮之间，溱洧之浒，秋以为期，将子无怒。望车来兮何迟，心摇摇兮南浦。愁别院兮笙歌，吊西陵兮风雨。断肠兮不见，啼痕兮可数。是故秋令司阴，秋气凝金。逢秋必感，有感必深。宋玉抑郁而兴悲，潘岳惆怅以长吟。非岁序之移人，彼往哲其何心。自古如此，我亦流连泣下而沾襟。
秋怀赋〈有序〉　　　　　　屠应峻
陆大夫为仪制郎中，积功饬行，为天子所知，而宰臣议阶，出奉闽臬。仆，鄙人也，抚时即事，喟焉赋之。于时秋也，因以秋怀命篇。其词曰：
何秋气之疹蛊兮，儆素律之凄凄。申鸣鹤使戒露兮，萎修兰于枯丘。丛林旖旎奄以夕劲兮，游氛殒叶风扬埃。邑邑，物错迕而就罢兮，寥落晃朗，天高而日微。蝉中寂又续厉兮，熠耀的的而宵燔。元鸟溯阴以辞宇兮，雁即阳而南征。雍雍其群谐兮，予罔^兮而怀友。生固秋士之易哀兮，感物化之难凭。送将归返故都兮，心淹留而自闵。子捐故而偶新兮，予怦怦其若履渊。不吾知其亦奚怨兮，窃悲夫今之人。蹇余生之谅直兮，弱好修以崇方。岂惟纫蕙而佩芷兮，固茹琼而沐芳。光陆离以周袭兮，中矫厉而慨慷。指前修使先导兮，骖骐骥而服飞。黄悼世俗之倾隘兮，信多岐而亡羊。党机巧以捷步兮，竞诡异而改则。予将持顽刃而释坚兮，固而难入。眩羊肠与九坂兮，方世路其犹夷。棘划划于厥心兮，诱阱槛而寤歌。势轧轧而并辔兮，白刃而仇之。瞻崛@以蔽目兮，]峨峨其愉之。混淆浊而伐异兮，宝伪而汰真。燃灰谓光于天兮，指日月其不。岱华坎其污泥兮，尾闾突而溢山。妇须而男帼兮，鹏一羽而巨焦明。宜虎翼而虺足兮，鸡牝晨而喑雄。予虽要明月与悬黎兮，咄黯黯而宵黜。郁颔额余增欷兮，子揆予之恻恻。固邻德而不孤兮，信内美其必合。车间关有两轮兮，耕藉藉且焉偶获。子信以倜傥兮，又重之以能。协神人使揆序兮，帝爰褒之曰功。彼登佞而抑良兮，陈皋事其以。华采衣之煜煜兮，武蹲蹲于弁冠。夫孰命其匪恩兮，余窃疾夫众女之善妒而诼淫。嗟骄人信好好兮，奄乘高而径取９绝命犹弗逭兮，泽赍谗而翼怒。予谓栋且隆隆兮，羌抚秽而得路。伊霖之效尤兮，奚婪婪其求索。余将望闾阖抚神龙兮，虎豹耽耽其砀突。Kj阿那以抱日兮，雷砰砰而存外。夫哲后岂弗寤兮，孰九死其以语。彼粲春之謇謇兮，迅隐轸而北南。怀迥犹未悔兮，余觏夫99之与。安岂缕数其不可殚兮，离多难而浩叹。子欣欣其远游兮，矫九仞而降观。朝策马于燕都兮，夕次于鲁之郊。揖叔旦而质迓衡兮，邈吐J之上休。驰汶阳且弥节兮，o神宫而淹留。庶穆穆其犹俨兮，或见圣而永由。存灵光而渠渠兮，喟佾舞胡以逾。长太息而升降兮，迫南征之悠悠。历丰沛而壮汉兮，陟歌风之故台。唯从谏若转圜兮，遵后皇其弼谐。闵作忠而贾怨兮，南浮江而吊42夷。彼瓦瓿鸣以为恶兮，矧黄钟之若雷。跻会稽之隆崇兮，就文命而历兹。既聊予闻兮，遥缄辞而徘徊。跻武夷其隐天兮，崭崎岖乎独处。廓骋四望以忘忧兮，遽怀余之OO。伊仙鲤之忽恍兮，具灵糈为予占之。帝赫赫卑而谅衷兮，命掌梦使报嘉。曰：懋戬谷以自持兮，孰险d而弗崩。苟执德之无爽兮，般修名之冯冯。余服训而绝俗兮，阽危而不能舍也。子玉蕴以自珍兮，庶求美而该辅也。乱曰：浮云决郁。秋日速猓凤翔于渊；鲍鱼御兮，余溘与。百草同死兮，胡驽。骀以方骥兮，余宁。镆之\以弃兮，胡同。铅刀在室兮，心结。攵莫从子兮，荃易晰奚终惧兮。
秋部艺文二〈诗〉
秋风辞　　　　　　　　　　汉武帝
秋风起兮白云飞，草木黄落兮雁南归。兰有秀兮菊有芳，怀佳人兮不能忘。楼船兮济汾河，横中流兮扬素波。箫鼓鸣兮发棹歌，欢乐极兮哀情多。少壮几时兮，奈老何。
西颢　　　　　　　　　　　邹子乐
西颢沆砀，秋气肃杀。含秀垂颖，续旧不废。〈废叶发〉奸伪不萌，妖孽伏息。隅僻越远，四貉咸服。既畏兹威，惟慕纯德。附而不骄，正心翊翊。
定情歌　　　　　　　　　　　张衡
大火流兮草虫鸣，繁霜降兮草木零。秋为期兮时已征，思美人兮愁屏营。
燕歌行　　　　　　　　　　魏文帝
秋风萧瑟天气凉，草木摇落露为霜〈一解〉。群燕辞归雁南翔，念君客游思断肠〈二解〉。慊慊思归恋故乡，君何淹留寄他方〈三解〉。贱妾茕茕守空房，忧来思君不敢忘〈四解〉。不觉泪下沾衣裳，援瑟鸣弦发清商〈五解〉。短歌微吟不能长，明月皎皎照我床〈六解〉。星汉西流夜未央，牵牛织女遥相望，尔独何辜限河梁。〈七解〉
杂诗　　　　　　　　　　　　同前
漫漫秋夜长，烈烈北风凉。展转不能寐，披衣起厢濉厢搴鲆丫茫白露沾我裳。俯视清水波，仰看明月光。天汉回西流，三五正纵横。草虫鸣何悲，孤雁独南翔。郁郁多悲思，绵绵思故乡。愿飞安得翼，欲济河无梁。向风长叹息，断绝我中肠。
秋咏　　　　　　　　　　　晋陆机
肃肃素秋节，湛湛浓露凝。太阳夙夜降，少阴忽已升。
杂诗　　　　　　　　　　　　左思
秋风何冽冽，白露为朝霜。柔条旦夕劲，绿叶日夜黄。明月出云崖，流素光。披轩临前庭，嗷嗷晨雁翔。高志局四海，块然守空堂。壮齿不恒居，岁暮常慨慷。
思吴江歌　　　　　　　　　　张翰
秋风起兮佳景时，吴江水兮鲈鱼肥。三千里兮家未归，恨难得兮仰天悲。
七哀诗　　　　　　　　　　　张载
秋风吐商气，萧瑟扫前林。阳乌收和响，寒蝉无馀音。白露中夜结，木落柯条森。朱光驰北陆，浮景忽西沉。顾望无所见，唯睹松柏阴。肃肃高桐枝，翩翩栖孤禽。仰听离鸿鸣，俯闻蜻}吟。哀人易感伤，触物增悲心。丘陇日已远，缠绵思弥深。忧来令发白，谁云愁可任。裴徊向长风，泪下沾衣襟。
杂诗二首　　　　　　　　　　张协
大火流坤维，白日驰西陆。浮阳映翠林，回飙扇绿竹。飞雨洒朝兰，轻露栖丛菊。龙蛰暄气凝，天高万物肃。弱条不重结，芳蕤岂再馥。人生瀛海内，忽如鸟过目。川上之叹逝，前修以自勖。
金风扇素节，丹霞启阴期。腾云似涌烟，密雨如散丝。寒花发黄，秋草含绿滋。f居玩万物，离群恋所思。案无萧氏牍，庭无贡公綦。高尚遗王侯，道积自成基。至人不婴物，馀风足染时。
秋日　　　　　　　　　　　　孙绰
萧瑟仲秋日，飙唳风云高。山居感时变，远客兴长谣。疏林积凉风，虚岫结凝霄。湛露洒庭林，密叶辞荣条。抚菌悲先落，郁松羡后凋。垂丝在林野，交情远市朝。澹然怀古心，濠上岂伊遥。
咏秋　　　　　　　　　　　　江
祝融解炎辔，蓐收起凉驾。高风催节变，凝露督物化。长林悲素秋，茂草思朱夏。鸣雁薄云岭，蟋蟀吟深榭。寒蝉向夕号，惊飙激中夜。感物增人怀，凄然无欣暇。
和郭主簿　　　　　　　　　　陶潜
和泽周三春，清凉素秋节。露凝无游氛，天高肃景澈。陵岑耸逸峰，遥瞻皆奇绝。芳菊开林耀，青松冠岩列。怀此贞秀姿，卓为霜下杰。衔觞念幽人，千载抚尔诀。检素不获展，厌厌竟良月。
南州桓公九井作　　　　　　殷仲文
四运虽鳞次，理化各有准。独有清秋日，能使高兴尽。景气多明远，风物自凄紧。爽籁惊幽律，哀壑叩虚牝。岁寒无早秀，浮华甘夙陨。何以标贞脆，薄言寄松菌。哲匠感萧晨，肃此尘外轸。广筵散泛爱，逸爵纡胜引。伊余乐好仁，惑祛吝亦泯。猥首阿衡朝，将贻匈奴哂。
秋歌　　　　　　　　　　　宋刘铄
昊天清且高，秋气发初凉。白露下微津，明月流素光。凝烟城阙，凄风入轩房。朱华先零落，绿草就芸黄。纤罗还笥箧，轻纨改衣裳。
秋怀　　　　　　　　　　　谢惠连
平生无志意，少小婴忧患。如何乘苦心，矧复值秋晏。皎皎天月明，奕奕河宿烂。萧瑟含风蝉，寥唳度云雁。寒商动清闺，孤灯暧幽幔。耿介繁虑积，展转长宵半。夷险难预谋，倚伏昧前算。虽好相如达，不同长卿慢。颇悦郑生偃，无取白衣宦。未知古人心，且从性所玩。宾至可命觞，朋来当染翰。高台骤登践，清波时陵乱。颓魄不再圆，倾羲无两旦。金石终销毁，丹青暂焕。各勉元发欢，无贻白首叹。因歌遂成赋，聊用布亲串。
秋日示休上人　　　　　　　　鲍照
枯桑叶易零，疲客心易惊。今兹亦何早，已闻络纬鸣。回风灭且起，卷蓬息复征。怆怆簟上寒，⒄世锴濉Ｎ锷延暮思，霜露逼朝荣。临堂观秋草，东西望楚城。百物方萧瑟，坐叹从此生。
和王护军秋夕　　　　　　　　前人
散漫秋云远，萧萧霜月寒。惊飙西北起，孤雁夜往还。开轩当户牖，取琴试一弹。停歌不能和，终曲久辛酸。金气方劲杀，隆阳微且单。泉涸甘井竭，节徙芳岁残。生事各多少，谁共知易难。投章心蕴结，千里途轻纨。愿托孤老暇，觞思暂开餐。
秋夜二首　　　　　　　　　　前人
夜久膏既竭，启明旦未央。环情倦始复，空闺起晨装。幸承天光转，曲影入幽堂。徘徊集通隙，宛转烛回梁。帷风自卷舒，帘露视成行。岁役急穷晏，生虑备温凉。丝纨夙染濯，绵绵夜裁张。冬雪旦夕至，公子乏衣裳。华心爱零落，非直惜容光。愿君剪众念，且共覆前觞。遁迹避纷喧，货农栖寂寞。荒径驰野鼠，空庭聚山雀。既远人世欢，还赖泉卉乐。折柳樊场圃，负绠汲潭壑。霁旦见云峰，风夜闻海鹤。江介早寒来，白露先秋落。麻垄方结叶，瓜田已扫箨。倾晖忽西下，回景思华幕。攀萝席中轩，临觞不能酌。终古自多恨，幽悲共沦铄。
咏秋　　　　　　　　　　　　前人
秋兰徒晚绿，流风渐不亲。飙我垂Q幕，惊此梁上尘。沈阴安可久，丰景将逐沦。何由忽灵化，暂见别离人。
秋夕　　　　　　　　　　　　前人
虑涕拥心用，夜默发思机。幽闺溢凉吹，f庭满清晖。紫兰花已歇，青梧叶方稀。江上凄海戾，汉曲惊朔霏。发斑悟壮晚，物谢知岁微。临宵嗟独对，抚赏怨情违。踌躇空明月，惆怅徒深帷。
秋风　　　　　　　　　　　汤惠休
秋风袅袅入曲房，罗帐含月思心伤。蟋蟀夜鸣断人肠，长夜思君心飞扬。他人相思君相忘，锦衾瑶席为谁芳。
秋思引　　　　　　　　　　　前人
秋寒依依风过河，白露萧萧洞庭波。思君未光光已灭，眇眇悲望如思何。
奉和秋夜长〈玉台作秋夜〉　齐王融
秋夜长，夜长乐未央。舞袖拂花烛，歌声绕凤梁。
秋夜　　　　　　　　　　　　谢I
秋夜促织鸣，南邻捣衣急。思君隔九重，夜夜空伫立。北窗轻幔垂，西户月光入。何知白露下，坐视阶前湿。谁能长分居，秋尽冬复及。
秋夜　　　　　　　　　　梁简文帝
高风度函谷，坠露下芳枝。绿潭倒云气，青山衔月规。花心风上转，叶影树中移。外游独千里，夕叹谁共知。
秋闺夜思　　　　　　　　　　同前
非关长信别，讵是良人征。九重忽不见，万恨满心生。夕门掩鱼钥，宵床悲画屏。回月临窗度，吟虫绕砌鸣。初霜B细叶，秋风驱乱萤。故妆犹累日，新衣制未成。欲知妾不寐，城外捣砧声。
秋夜　　　　　　　　　　　　元帝
秋夜九重空，荡子怨房栊。灯光入绮帷，帘影穿屏风。金徽调玉轸，兹夜抚离鸿。
拟古　　　　　　　　　　昭明太子
晨风被庭槐，夜露伤阶草。雾苦瑶池黑，霜凝丹墀皓。疏条索无阴，落叶纷可扫。安得紫芝术，终然获难老。
奉和太子秋晚诗　　　　　上黄侯煜
副君乘暇景，临秋坐北宫。杏梁照初月，莲池引夕风。清晖洞藻井，流香入绮栊。鹊声时徙树，萤光乍空。凉氛散簟席，露色变林丛。
秋夜　　　　　　　　　　　　沈约
月落宵向分，紫烟郁氛氲。擞┤胛恚离离雁度云。巴童暗理瑟，汉女夜纵裙。新知乐如是，久要岂相闻。
登台望秋月　　　　　　　　　前人
望秋月，秋月光如练。照曜三爵台，徘徊九华殿。九华玳瑁梁，华榱与璧。以兹雕丽色，持照明月光。凝华入黼帐，清辉悬洞房。先过飞燕户，却映班姬床。桂宫袅袅落，桂枝早寒凄。凄凝白露上，林晚叶飒飒。鸣雁门早鸿，离离度湛秀。质兮似规委，清光兮如素。照愁轩之蓬发，影金阶之轻步。居人临此笑以歌，别客对之伤且慕。经衰圃映寒，丛凝清夜带秋风。随庭雪以偕，素与池荷而共红。临玉阶之皎皎，含霜霭之鳌＾`天衢而徙度，轹长汉而飞空。隐岩崖而半出，隔帷幌而才通。散朱庭之奕奕，入青琐而玲珑。寒阶悲寡鹤，沙洲怨别鸿。文姬泣胡殿，昭君思汉宫。余亦何为者。淹留此山东。
郊外望秋答殷博士　　　　　　江淹
白露掩江皋，青蒲平地芜。长夜亦何际，衔思久踟蹰。企余重兰贝，清才富金瑜。独艳始东山，擅丽终西都。云精无永滞，水碧岂暂濡。属我嵫景半，赏尔若光初。折麻异离群，纫兰非索居。频赠既雅歌，还怀谅短书。
秋闺怨　　　　　　　　　　王僧孺
斜光隐西壁，暮雀上南枝。风来秋扇屏，月出夜灯吹。深心起百际，遥泪非一垂。徒劳妾辛苦，终言君不知。
秋念　　　　　　　　　　　　吴均
团团珠晖转，照照汉阴移。箕风入桂露，璧月满瑶池。树青草未落，蝉凉叶已危。还深长夜想，顾忆临邛卮。芳杜果芜没，缨带欲何为。
秋望月　　　　　　　　　　萧子范
河汉东西阴，清光此夜出。入帐被华珠，斜筵照宝瑟。霜惨庭上兰，风鸣檐下橘。独见伤心者，孤灯坐幽室。
秋闺　　　　　　　　　　　　刘邈
萤飞绮窗外，妾思霍将军。灯前量兽锦，帘下织花纹。坠露如轻雨，长河似薄云。秋还百种事，衣成未暇薰。
秋夜　　　　　　　　　　　　刘缓
楼上起秋风，绝望秋闺中。烛溜花行满，香燃奁欲空。徒教两行泪，俱浮妆上红。
秋夜凉风起　　　　　　　　　费昶
佳人在河内，征夫镇马邑。零露一朝`，中夜两垂泣。气爽床帐冷，天寒针缕涩。红颜本暂时，君还讵相及。
秋日　　　　　　　　　　　　鲍泉
露色已成霜，梧楸半欲黄。燕去檐恒静，莲寒池不香。夕鸟飞向月，馀蚊聚逐光。旅情恒自苦，秋夜渐应长。
秋日别庾正员　　　　　　　陈徐陵
征途愁转旆，连骑惨停镳。朔气凌疏木，江风送上潮。青雀离帆远，朱鸢别路遥。唯有当秋月，夜夜上河桥。
秋河曙耿耿　　　　　　　　张正见
谢x诗，秋河曙耿耿，寒渚郁苍苍。
耿耿长河曙，滥滥宿云浮。天路横秋水，星衡〈一作桥〉转夜流。月下娥落，风惊织女秋。德星犹可见，仙槎不复留。
秋日游昆明池　　　　　　　　江总
灵沼萧条望，游人意绪多。终南云影落，渭北雨声过。蝉噪金堤柳，鹭饮石鲸波。珠来照似月，织处写成河。此时〈一作讵知〉临水叹，非复采莲歌。
秋日登广州城南楼　　　　　　前人
秋城韵晚笛，危榭引清〈一作凄〉风。远气疑埋剑，惊禽似避弓。海树一边出，山云四面通。野火初烟细，新月半轮空。塞外离群客，颜鬓早如蓬。徒怀建邺水，复想洛阳宫。不及孤飞雁，独在上林中。
月下秋宴　　　　　　　　北齐魏收
此月甘言宴，月照露方涂。使星疑向蜀，剑气不关吴。良友契金水，上客慰萱苏。何必应刘辈，还来游邺都。
秋朝野望　　　　　　　　　　刘逖
驻车凭险岸，飞盖历平湖。菊寒花稍发，莲秋叶渐枯。向浦低行雁，排空转噪乌。若将君共赏，何处减城隅。
奉和悲秋应令　　　　　　　　萧悫
秋天拟文学，秋水擅庄蒙。草湿蒹葭露，波卷洞庭风。便坐翻桑叶，长坂歇兰丛。檐喧犹有燕，陂静未来鸿。蝉噪闻疑断，池清映似空。刘安悲落木，曹植叹征蓬。重明岂凝滞，无累在渊冲。随时四序合，应物五情同。发言形恻隐，睿作挺神功。下材均朽木，何以慕虫。
秋思　　　　　　　　　　　　前人
清波收潦日，华林鸣籁初。芙蓉露下落，杨柳月中疏。燕帏湘绮被，赵带流黄裾。相思阻音息，结梦感离居。
秋诗　　　　　　　　　　　阳休之
日照前窗竹，露湿后园薇。夜蛩扶砌响，轻蛾绕烛飞。
和裴仪同秋日　　　　　　北周庾信
萧条依白社，寂寞似东皋。学异南宫敬，贫同北郭骚。蒙吏观秋水，莱妻纺落毛。旅人嗟岁暮，田家厌作劳。霜天林木燥，秋气风云高。栖遑终不定，方欲涕沾袍。
和颍川公秋夜　　　　　　　　前人
寥空色远，叶黄凄序变。洞浦落遵鸿，长飙送巢燕。千秋流夕景，百籁含宵啭。峻雉聆金柝，层台切银箭。
秋游昆明池　　　　　　　　　前人
秋光丽晚天，o舸泛中川。密菱障浴鸟，高荷没钓船。碎珠萦断菊，残丝绕折莲。落花摧斗酒，栖鸟送一弦。
秋日　　　　　　　　　　　　前人
苍茫望落景，羁旅对穷秋。赖有南园菊，残花足解愁。
悲秋　　　　　　　　　　　隋炀帝
故年秋始去，今年秋复来。露浓山气冷，风急蝉声哀。鸟击初移树，鱼寒欲隐苔。断雾时通日，残云尚作雷。
秋日游昆明池　　　　　　　薛道衡
灞陵因静退，灵沼暂徘徊。新船木兰楫，旧宇豫章材。荷心宜露泫，竹径重风来。鱼潜疑刻石，沙暗似沈灰。琴逢鹤欲舞，酒遇菊花开。羁心与秋兴，陶然寄一杯。
秋报稷P夏　　　　　　　　　牛弘
民天务急，农亦勤止。或或，惟惟芑。凉风戒时，岁云秋矣。物成则报，功施必祀。
长安秋　　　　　　　　　　虞世基
露寒台前晓露清，昆明池水秋色明。摇环动佩出层城，A弦凤管奏新声。上林蒲桃合缥缈，甘泉奇树上葱青。玉人当歌理清曲，婕妤恩情断还续。
秋游昆明池　　　　　　　　元行恭
旅客伤羁远，樽酒慰登临。池鲸隐旧石，岸菊聚新金。阵低云色近，行高雁影深。荷泻圆露，卧柳横清阴。衣共秋风冷，心学古灰沈。还似无人处，幽兰入雅琴。
入蜀秋夜宿江渚　　　　　　陈子良
我行逢日暮，弭棹独维舟。水雾一边起，风林两岸秋。山阴黑断碛，月影素寒流。故乡千里外，何以慰羁愁。
秋日应诏　　　　　　　　　　袁朗
玉树凉风举，金塘细柳萎。叶落商飙观，鸿归明月池。迎寒桂酒熟，含露菊花垂。一奉章台宴，千秋长愿斯。
秋夜独坐　　　　　　　　　　前人
危弦断客心，虚弹落惊禽。新秋百虑净，独夜九愁深。枯蓬唯逐吹，坠叶不归林。如何悲此曲，坐作白头吟。

[book_title]岁功典第五十九卷
秋部艺文三〈诗〉
秋日庾信体　　　　　　　唐太宗
岭衔宵月桂，珠穿晓露丛。蝉啼觉树冷，萤火不温风。花生圆菊蕊，荷尽戏鱼通。晨浦鸣飞雁，夕渚集栖鸿。飒飒高天吹，氛澄下炽空。
秋日二首　　　　　　　　　　同前
菊散金风起，荷疏玉露圆。将秋数行雁，离夏几林蝉。云凝愁半岭，霞碎缬高天。还似成都望，直见峨眉前。爽气澄兰沼，秋风动桂林。露凝千片玉，菊散一丛金。日岫高低影，云空点缀阴。蓬瀛不可望，泉石且娱心。
秋日即目　　　　　　　　　　同前
爽气浮丹阙，秋光澹紫宫。衣碎荷疏影，花明菊点丛。袍轻低草露，盖侧舞松风。散岫飘云叶，迷路飞烟鸿。砌冷兰凋佩，闺寒树陨桐。别鹤栖琴里，离猿啼峡中。落野飞星箭，弦虚半月弓。芳菲夕雾起，暮色满房栊。
度秋　　　　　　　　　　　　同前
夏律昨留灰，秋箭今移晷。峨嵋岫初出，洞庭波渐起。桂白发幽岩，菊黄开灞濉Ｔ肆鞣娇商荆含毫属微理。
赋秋日悬清光赐房元龄　　　　同前
秋露凝高掌，朝光上翠微。参差丽双阙，照耀满重闱。仙驭随轮转，灵乌带影飞。临波无定彩，入隙有圆晖。还当葵藿志，倾叶自相依。
秋日翠微宫　　　　　　　　　同前
秋光凝翠岭，凉吹肃离宫。荷疏一盖缺，树冷半帷空。侧阵移鸿影，圆花钉菊丛。摅怀俗尘外，高眺白云中。
秋夜喜遇王处士　　　　　　　王绩
北场芸藿罢，东皋刈黍归。相逢秋月满，更值夜萤飞。
山林休日田家　　　　　　　卢照邻
归休乘暇日，@稼返秋场。径草疏王彗，岩枝落帝桑。耕田虞讼寝，凿井汉机忘。戎葵朝委露，齐枣夜含霜。南涧泉初冽，东篱菊正芳。还思北窗下，高卧偃羲皇。
汾上惊秋　　　　　　　　　　苏F
北风吹白云，万里度河汾。心绪逢摇落，秋声不可闻。
酬晖上人秋夜山亭有赠　　　陈子昂
皎皎白林秋，微微翠山静。禅居感物变，独坐开轩屏。风泉夜声杂，月露宵光冷。多谢忘机人，尘忧未能整。
秋夜独坐　　　　　　　　　　王维
独坐悲双鬓，空堂欲二更。雨中山果落，灯下草虫鸣。白发终难变，黄金不可成。欲知除老病，唯有学无生。
秋夜独坐怀内弟崔兴宗　　　　前人
夜静群动息，蟪蛄声悠悠。庭槐北风响，日夕方高秋。思子整羽翮，及时当云浮。吾生将白首，岁晏思沧洲。高足在旦暮，肯为南亩俦。
奉寄韦太守陟　　　　　　　　前人
荒城自萧索，万里山河空。天高秋月迥，嘹唳闻归鸿。寒塘映衰草，高馆落疏桐。临此岁方晏，顾景问悲翁。故人不可见，寂寞平陵东。
黎拾遗忻裴迪见过秋夜对雨之作前人
促织鸣已急，轻衣行尚重。寒灯坐高馆，秋雨闻疏钟。白法调狂象，元言问老龙。何人顾蓬径，空愧求羊踪。
秋山寄陈谠言　　　　　　　王昌龄
岩间寒事早，众山木已黄。北风何萧萧，兹夕露为霜。感激未能寐，中宵时慨慷。黄虫初悲鸣，元鸟去我梁。独卧时易晚，离群情更伤。思君若不及，鸿雁今南翔。
秋兴　　　　　　　　　　　　前人
日暮西北堂，凉风洗木。著书在南窗，门馆常肃肃。苔草延古意，视听转幽独。或问余所营，刈黍归寒谷。
和振上人秋夜怀士会　　　　　前人
白露伤草木，山风吹夜寒。遥林梦亲友，高兴发云端。郭外秋声急，城边月色残。瑶琴多远思，更为客中弹。
西宫秋怨　　　　　　　　　　前人
芙蓉不及美人妆，水殿风来珠翠香。谁分含啼掩秋扇，空悬明月待君王。
长信秋词五首　　　　　　　　前人
金井梧桐秋叶黄，珠帘不砸估此。熏笼玉枕无颜色，卧听南宫清漏长。
高殿秋砧响夜阑，霜深犹忆御衣寒。银灯青琐裁缝歇，还向金城明主看。
奉帚平明金殿开，且将团扇暂裴回。玉颜不及寒鸦色，犹带朝阳日影来。
真成薄命久寻思，梦见君王觉后疑。火照西宫知夜饮，分明复道奉恩时。
长信宫中秋月明，昭阳殿下捣衣声。白露堂中细草迹，红罗帐里不胜情。
淮南秋夜呈周侃　　　　　　　李嶷
天净河汉高，夜f砧杵发。清秋忽如此，离恨应难歇。风乱池上萍，露光竹间月。与君共游处，勿作他乡别。
林园秋夜作　　　　　　　　　前人
林卧避残暑，白云长在天。赏心既如此，对酒非徒然。月色遍秋露，竹声兼夜泉。凉风怀袖里，兹意与谁传。
寻阳紫极宫感秋作　　　　　　李白
何处闻秋声，北窗竹。回薄万古心，揽之不盈掬。静坐观众妙，浩然媚幽独。白云南山来，就我檐下宿。懒从唐生决，羞访季主卜。四十九年非，一往不可复。野情转萧散，世道有翻覆。陶令归去来，山家酒应熟。
江上秋怀　　　　　　　　　　前人
餐霞卧旧壑，散发谢远游。山蝉号枯桑，始复知天秋。朔雁别海裔，越燕辞江楼。飒飒风卷沙，茫茫雾萦洲。黄云结暮色，白水扬寒流。恻怆心自悲，潺泪难收。蘅兰方萧瑟，长叹令人愁。
秋下荆门　　　　　　　　　　前人
霜落荆门江树空，布帆无恙挂秋风。此行不为鲈鱼，自爱名山入剡中。
三五七言　　　　　　　　　　前人
秋风清秋月，明落叶聚还。散寒鸦栖复，惊相思相见。知何日此时，此夜难为情。
绿水曲　　　　　　　　　　　前人
绿水明秋月，南湖采白O。荷花娇欲语，愁杀荡舟人。
秋登宣城谢x北楼　　　　　　前人
江城如画里，山晓望晴空。两水夹明镜，双桥落彩虹。人烟寒橘柚，秋色老梧桐。谁念北楼上，临风怀谢公。
秋夕书怀　　　　　　　　　　前人
北风吹海雁，南渡落寒声。感此潇湘客，凄其流浪情。海怀结沧洲，霞想游赤城。始探蓬壶事，旋觉天地轻。澹然吟高秋，f卧瞻太清。萝月掩空幕，松霜结前楹。灭见息群动，猎微穷至精。桃花有源水，可以保吾生。
古风　　　　　　　　　　　　前人
蓐收肃金气，西陆弦海月。秋蝉号阶轩，感物忧不歇。良辰竟何许，大运有沦忽。天寒悲风生，夜久众星没。恻恻不忍言，哀歌逮明发。
秋思　　　　　　　　　　　　前人
春阳如昨日，碧树鸣黄鹂。芜然蕙草暮，飒尔凉风吹。天秋木叶下，月冷莎鸡悲。坐愁群芳歇，白露凋华滋。
秋日鲁郡尧祠亭上宴别杜补阙范侍御前人
我觉秋兴逸，谁云秋兴悲。山将落日去，水与晴空宜。鲁酒白玉壶，送行驻金羁。歇鞍憩古木，解带挂横枝。歌鼓川上亭，曲度神飙吹。云归碧海夕，雁没青天时。相失各万里，茫然空尔思。
秋夜板桥浦泛月独酌怀谢x　　前人
上天何所有，迢迢白玉绳。斜低建章阙，耿耿对金陵。汉水旧如练，霜江夜清澄。长川泻落月，洲渚晓寒凝。独酌板桥浦，古人谁可徵。元晖难再得，洒酒气填膺。
秋日与张少府楚城韦公藏书高斋作前人
日下空庭暮，城荒古迹馀。地形连海尽，天影落江虚。旧赏人虽隔，新知乐未疏。彩云思作赋，丹壁问藏书。楂拥随流叶，萍开出水鱼。夕来秋兴满，回首意何如。
代秋情　　　　　　　　　　　前人
几日相别离，门前生稆葵。寒蝉聒梧桐，日夕长鸣悲。白露湿萤火，清霜凌兔丝。空掩紫罗袂，长啼无尽时。
秋夜　　　　　　　　　　　韦应物
暗窗凉叶动，秋天寝席单。忧人半夜起，明月在林端。一与清景遇，每忆平生欢。如何方恻怆，披衣露更寒。
秋郊作　　　　　　　　　　　前人
清露澄境远，旭日照林初。一望秋山净，萧条形迹疏。登原忻时稼，采菊行故墟。方愿沮溺耦，淡泊守田庐。
秋夜寄丘二十二员外　　　　　前人
怀君属秋夜，散步咏凉天。山空松子落，幽人应未眠。
秋日过徐氏园林　　　　　　　包佶
回塘分越水，古树积吴烟。埽竹催铺席，垂萝待系船。鸟窥新罅栗，龟上半莲。屡入忘归地，长嗟俗事牵。
秋兴　　　　　　　　　　　皇甫曾
流萤与落叶，秋晚共纷纷。返照城中尽，寒砧雨外闻。离人见衰鬓，独鹤慕同群。楚客在千里，相思看碧云。
寄孟五少府　　　　　　　　　高适
秋气落穷巷，离忧兼暮蝉。后时已如此，高兴亦徒然。知君念淹泊，忆我屡周旋。征路见来雁，归人悲远天。平生感千里，相望在贞坚。
立秋后题　　　　　　　　　　杜甫
日月不相饶，节叙昨夜隔。元蝉无停号，秋燕已如客。平生独往愿，惆怅年半百。罢官亦由人，何事拘形役。
秋清　　　　　　　　　　　　前人
高秋苏肺气，白发自能梳。药饵憎加减，门庭闷扫除。杖藜还客拜，爱竹遣儿书。十月江平稳，轻舟进所如。
秋兴八首　　　　　　　　　　前人
玉露凋伤枫树林，巫山巫峡气萧森。江间波浪兼天涌，塞上风云接地阴。丛菊两开他日泪，孤舟一系故园心。寒衣处处催刀尺，白帝城高急暮砧。
夔府孤城落日斜，每依北斗望京华。听猿实下三声泪，奉使虚随八月槎。画省香炉违伏枕，山楼粉堞隐悲笳。请看石上藤萝月，已映洲前芦荻花。
千家山郭静朝晖，日日江楼坐翠微。信宿渔人还泛泛，清秋燕子故飞飞。匡衡抗疏功名薄，刘向传经心事违。同学少年多不贱，五陵裘马自轻肥。
闻道长安似奕棋，百年世事不胜悲。王侯第宅皆新主，文武衣冠异昔时。直北关山金鼓振，征西车马羽书迟。鱼龙寂寞秋江冷，故国平居有所思。
蓬莱宫阙对南山，承露金茎霄汉间。西望瑶池降王母，东来紫气满函关。云移雉尾开宫扇，日绕龙鳞识圣颜。一卧沧江惊岁晚，几回青琐点朝班。
瞿唐峡口曲江头，万里风烟接素秋。花萼夹城通御气，芙蓉小苑入边愁。朱帘绣柱围黄鹄，锦缆牙樯起白鸥。回首可怜歌舞地，秦中自古帝王州。
昆明池水汉时功，武帝旌旗在眼中。织女机丝虚夜月，石鲸鳞甲动秋风。波漂菰米沉云黑，露冷莲房坠粉红。关塞极天唯鸟道，江湖满地一渔翁。
昆吾御宿自逶迤，紫阁峰阴入陂。香稻啄馀鹦鹉粒，碧梧栖老凤皇枝。佳人拾翠春相问，仙侣同舟晚更移。彩笔昔曾干气象，白头吟望苦低垂。
复愁　　　　　　　　　　　　前人
江上亦秋色，火云终不移。巫山犹锦树，南国且黄鹂。
秋野五首　　　　　　　　　　前人
秋野日疏芜，寒江动碧虚。系舟蛮井络，卜宅楚村墟。枣熟从人打，葵荒欲自锄。盘飧老夫食，分减及溪鱼。易识浮生理，难教一物违。水深鱼极乐，林茂鸟知归。吾老甘贫病，荣华有是非。秋风吹几杖，不厌此山薇。礼乐攻吾短，山林引兴长。掉头纱帽仄，曝背竹书光。风落收松子，天寒割蜜房。稀疏小红翠，驻屐近微香。远岸秋沙白，连山晚照红。潜鳞输骇浪，归翼会高风。砧响家家发，樵声个个同。飞霜任青女，赐被隔南宫。身许麒麟画，年衰鸳鹭群。大江秋易盛，空峡夜多闻。径隐千重石，帆留一片云。儿童解蛮语，不必作参军。
秋夕与梁B文宴　　　　　　　钱起
客到衡门下，林香蕙草时。好风能自至，明月不须期。秋日翻荷影，晴光脆柳枝。留欢美清夜，宁觉晓钟迟。
秋日东郊作　　　　　　　　皇甫冉
f看秋水心无事，卧对寒松手自栽。庐岳高僧留偈别，茅山道士寄书来。燕知社日辞巢去，菊为重阳冒雨开。浅薄将何称献纳，临岐终日自迟迥。
秋夜舟　　　　　　　　　刘方平
林塘夜发舟，虫响荻飕飕。万影皆因月，千声各为秋。岁华空复晚，乡思不堪愁。西北浮云外，伊川何处流。
秋日　　　　　　　　　　　　耿
返照入闾巷，忧来谁其语。古道无人行，秋风动禾黍。
秋夜　　　　　　　　　　　　前人
高秋夜分后，远客雁来时。寂寞重门掩，无人问所思。
秋夕　　　　　　　　　　　　窦巩
护霜云映月朦胧，鸟鹊争飞井上桐。夜半酒醒人不觉，满池荷叶动秋风。
感秋　　　　　　　　　　　　姚伦
试向疏林望，方知节候殊。乱声千叶下，寒影一巢孤。不蔽秋天雁，惊飞夜月鸟。霜风与春日，几度遣荣枯。
赋得秋河曙耿耿　　　　　　　陈润
晚望秋高夜，微明欲曙河。桥成鹊已去，机罢女应过。月上殊开练，云行类动波。寻源不可到，耿耿复如何。
秋原晚望　　　　　　　　　　杨凌
客雁秋来次第逢，家书频寄两三封。夕阳天外云归尽，乱见青山无数峰。
晚思　　　　　　　　　　　司空曙
蛩吟窗下月，草湿阶前露。晚景凄我衣，秋风入庭树。
和韦使君秋夜见寄　　　　　　丘丹
露滴梧叶鸣，秋风桂花发。中有学仙侣，吹箫弄山月。
郡中即事　　　　　　　　　羊士谔
红衣落尽暗香残，叶上秋光白露寒。越女含情已无限，莫教长袖倚阑干。
秋夜曲二首　　　　　　　　　王涯
丁丁漏永夜何长，漫漫轻云露月光。秋逼暗蛩通夕响，寒衣未寄莫飞霜。
桂魄初生秋露微，轻罗已薄未更衣。银筝夜久殷勤弄，心怯空房不忍归。
秋词二首　　　　　　　　　刘禹锡
自古逢秋悲寂寥，我言秋日胜春朝。晴空一鹤排云上，便引诗情到碧霄。
山明水净夜来霜，数树深红出浅黄。试上高楼清入骨，岂如春色嗾人狂。
秋日题窦员外崇德里新居　　　前人
长爱街西风景闲，到君居此暂开颜。清光门外一渠水，秋色墙头数点山。疏种碧松通月朗，多栽红药待春还。莫言堆案无馀地，认得诗人在此间。
和乐天秋凉f卧　　　　　　　前人
暑退人体轻，雨馀天色改。荷珠贯索断，竹粉残妆在。高僧扫室请，逸客登楼待。槐柳渐萧疏，f门少光彩。
秋江晚泊　　　　　　　　　　前人
长泊起秋色，空江涵霁晖。暮霞千万状，宾鸿次第飞。古戍见旗迥，荒村闻犬稀。轲峨上客，劝酒夜相依。
酬令狐相公秋怀见寄　　　　　前人
寂寞蝉声静，差池燕羽回。秋风怜越绝，朔气想台骀。相去数千里，无因同一杯。殷勤望飞雁，新自塞垣来。
和左司元郎中秋居　　　　　　张籍
自知清静好，不要问时豪。就石安琴枕，穿松压酒槽。山情因月甚，诗语入秋高。身外无馀事，惟应笔研劳。
秋来　　　　　　　　　　　　李贺
桐风惊心壮士苦，衰灯络纬啼寒素。谁看青简一编书，不遣花虫粉空蠹。思牵今夜肠应直，雨冷香魂吊书客。秋坟鬼唱鲍家诗，恨血年年土中碧。
解秋八首　　　　　　　　　　元稹
清晨i寒水，动摇襟袖轻。翳翳林上叶，不知秋暗生。回悲镜中发，华白三四茎。岂无满头黑，念此衰已萌。微霜才结露，翔鸠初变鹰。无乃天地意，使之行小惩。42^诚可恶，蔽日有高鹏。舍大以擒细，我心终不能。往岁学仙侣，各在无何乡。同时骛名者，次第g鹭行。而我两不遂，三十鬓添霜。日暮江上立，蝉鸣枫树黄。后伏火犹在，先秋蝉已多。云色日夜白，骄阳能几何。壤隙漏江海，忽微成网罗。勿言时不至，但恐岁蹉跎。新月才到地，轻河如泛云。萤飞高下火，树影参差文。露簟有微润，清香时暗焚。夜闲心寂默，洞庭无垢氛。霁丽床前影，飘萧帘外竹。簟凉朝睡重，梦觉茶香熟。亲烹园内葵，凭买家家曲。酿酒并毓蔬，人来有棋局。寒竹秋雨重，凌霄晚花落。低回翠玉梢，散乱栀黄萼。颜色有殊异，风霜无好恶。年年百草芳，毕意同萧索。漠漠江面烧，微微枫树烟。今日复今夕，秋怀方浩然。况我头上发，衰白不待年。我怀有时极，此意何由诠。
秋夕远怀　　　　　　　　　　前人
旦夕天气爽，风飘叶渐轻。星繁河汉白，露逼衾枕清。丹鸟月中灭，莎鸡床下鸣。悠悠此怀抱，况复多远情。
县西郊秋寄赠马造　　　　　白居易
紫阁峰西清渭东，野烟深处夕阳中。风荷老叶萧条绿，水蓼残花寂寞红。我厌宦游君失意，可怜秋思两心同。
秋怀　　　　　　　　　　　　前人
月出照北堂，光华满阶墀。凉风从西至，草木日夜衰。桐柳减绿阴，蕙兰消碧滋。感物私自念，我心亦如之。安得长少壮，盛衰迫天时。人生如石火，为乐长苦迟。
秋雨中赠元九　　　　　　　　前人
不堪红叶青苔地，又是凉风暮雨天。莫怪独吟秋思苦，比君校近二毛年。
秋思　　　　　　　　　　　　前人
夕照红于烧，晴空碧胜蓝。兽形云不一，弓势月初三。雁思来天北，砧愁满水南。萧条秋气味，未老已深谙。
秋虫　　　　　　　　　　　　前人
切切窗下，荷畈堇铩Ｇ锾焖几拘模雨夜愁人耳。
秋夕　　　　　　　　　　　　前人
叶声落如雨，月色白似霜。夜深方独卧，谁为拂尘床。
秋山吟　　　　　　　　　　施肩吾
夜吟秋山上，袅袅秋风归。月色清且冷，桂香落人衣。
秋日陪姚郎中登郡中南亭　　　郑巢
云水生寒色，高亭发远心。雁来疏角韵，槐落减秋阴。隔石尝茶坐，当山抱瑟吟。谁知潇洒意，不似有朝簪。
秋月悬清晖　　　　　　　　　蒋防
秋月沿霄汉，亭亭委素辉。山明桂花发，池满夜珠归。入牖人偏揽，临枝鹊正飞。影连平野净，轮度晓云微。晶晃浮轻露，裴回映薄帷。此时千里道，延望独依依。
和刘补阙秋园寓兴六首　　　朱庆馀
f园清气满，新兴日堪追。隔水蝉鸣后，当檐雁过时。雨馀槐u重，霜近药苗衰。不以朝簪贵，多将野客期。逍遥人事外，杖履人杉萝。草色寒犹在，虫声晚渐多。静逢山鸟下，幽称野僧过。几许新开菊，f从落叶和。留情清景宴，朝罢有馀f。蝶散红阑外，萤飞白露间。墙高微见寺，林静远分山。吟足期相访，残阳自掩关。深斋尝独处，讵肯厌秋声。翠筱寒逾静，孤花晚更明。每因逢石坐，多见抱书行。入夜听疏杵，遥知耿此情。门巷惟苔藓，谁言不称贫。台f人下晚，果熟鸟来频。石脉潜通井，松枝静离尘。残蔬得晴后，又见一番新。竹径通邻圃，清深称独游。虫丝交影细，藤子坠声幽。积润苔纹厚，迎寒荠叶稠。f来寻古画，未废执茶瓯。
秋怀　　　　　　　　　　　　雍陶
古槐烟薄晚鸦愁，独向黄昏立御沟。南国望中生远思，一行新雁去汀洲。
和刘补阙秋园寓兴四首　　　　前人
水木夕阴冷，池塘秋意多。庭风吹故叶，阶露净寒莎。愁燕窥灯语，情人见月过。砧声听已别，虫响复相和。闭门无事后，此地即山中。但觉鸟声异，不知人境同。晚花开为雨，残果落因风。独坐还吟酌，诗成酒已空。秋色庭芜上，清朝见露华。疏篁抽晚笋，幽药吐寒芽。引水新渠净，登台小径斜。人来多爱此，萧爽似仙家。禁掖朝回后，林园胜赏时。野人来辨药，庭鹤往看棋。晚日明丹枣，朝霜润紫梨。还因重风景，犹自有秋诗。
长安秋望　　　　　　　　　　杜牧
楼倚霜树外，镜天无一毫。南山与秋色，气势两相高。
洛阳秋夕　　　　　　　　　　前人
泠泠寒水带霜风，更在天桥夜景中。清禁漏f烟树寂，月轮移在上阳宫。
秋浦途中　　　　　　　　　　前人
萧萧山路穷秋雨，淅淅溪风一岸蒲。为问寒沙新到雁，来时还下杜陵无。
秋感　　　　　　　　　　　　前人
金风万里思何尽，玉树一窗秋影寒。独掩柴门明月下，泪流香袂倚阑干。
洛中秋日　　　　　　　　　　许浑
故国无归处，官f忆远游。吴僧秣陵寺，楚客洞庭舟。久病先知雨，长贫早觉秋。壮心能几许，伊水更东流。
秋日行次关西　　　　　　　　前人
金风荡天地，关西群木凋。早霜鸡喔喔，残月马萧萧。紫陌秦山近，青枫楚树遥。还同长卿志，题字满河桥。
秋夜与友人宿　　　　　　　　前人
楚国同游过十霜，万重心事几堪伤。蒹葭露白莲塘浅，砧杵夜清河汉凉。云外山川归梦远，天涯岐路客愁长。寒城欲晓闻吹笛，犹卧东轩月满床。
秋日早朝　　　　　　　　　　前人
宵衣应待绝更筹，环佩锵锵月下楼。井转辘轳千树晓，锁开阊阖万山秋。龙旗尽列趋金殿，雉扇才分见玉旒。虚戴铁冠无一事，沧江归去老渔舟。
郊园秋日寄洛中友人　　　　　前人
楚水西来天际流，感时伤别思悠悠。一尊酒尽青山莫，万里书迥碧树秋。日落远波惊宿雁，风吹轻浪起眠鸥。嵩阳亲友如相问，潘岳f居欲白头。
端居　　　　　　　　　　　李商隐
远书归梦两悠悠，只有空床敌素秋。阶下青苔与红叶，雨中寥落月中愁。
到秋　　　　　　　　　　　　前人
扇风淅沥簟流离，万里南云滞所思。守到清秋还寂寞，叶丹苔碧闭门时。
秋夜　　　　　　　　　　　刘得仁
秋气满堂孤烛冷，清宵无寐忆山归。窗前月过三更后，细竹吟风似雨微。
长安秋夕　　　　　　　　　　赵嘏
云物凄凉拂曙流，汉家宫阙动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。
灞上秋居　　　　　　　　　　马戴
灞原风雨定，晚见雁行频。落叶他乡树，寒灯独夜人。空园白露滴，孤壁野僧邻。寄卧郊扉久，何年致此身。
和友人盘石寺逢旧友　　　　温庭筠
楚寺上方宿，满堂皆旧游。月溪逢远客，烟浪有归舟。江馆白O夜，水关红叶秋。西风吹暮雨，汀草更堪愁。
秋日　　　　　　　　　　　　前人
爽气变昏旦，神皋遍原隰。烟华久荡摇，石涧仍清急。柳山犬吠，蒲荒水禽立。菊花明欲迷，枣叶光如湿。天籁思林岭，车尘倦都邑。张夙所违，悔吝何由入。芳草秋可藉，幽泉晓堪汲。牧羊烧外鸣，林果雨中拾。复此遂f旷，然脱羁10。田收鸟雀喧，气肃龙蛇蛰。佳节足丰穰，良朋阻游集。沈机日寂寥，葆素常呼吸。投迹倦攸往，放怀志所执。良时有东，吾将事蓑笠。
郊居秋日有怀一二知己　　　　前人
稻田凫雁满晴沙，钓渚归来一径斜。门带果林招邑吏，井分蔬圃属邻家。皋原寂历垂禾穗，桑竹参差映豆花。自笑谩怀经济策，不将心事许烟霞。
秋日山斋书怀　　　　　　　　刘沧
启户清风枕簟幽，虫丝吹落挂帘钩。蝉吟高树雨初霁，人忆故乡山正秋。浩渺蒹葭连夕照，萧疏杨柳隔沙洲。空将方寸荷知己，身寄烟萝恩未酬。
秋夕山斋即事　　　　　　　　前人
衡门无事闭苍苔，篱下萧疏野菊开。半夜秋风江色动，满山寒叶雨声来。雁飞关塞霜初落，书寄乡闾人未回。独坐高窗此时节，一弹瑶瑟自成哀。
秋墅　　　　　　　　　　　储嗣宗
欲暮候樵者，望山空翠微。虹随残雨散，鸦带夕阳归。穷巷长秋草，孤村时捣衣。谁知多病客，寂寞掩柴扉。
子夜秋歌　　　　　　　　　陆龟蒙
凉汉清寥，衰林怨风雨。愁听络纬吟，似与羁魂语。
秋　　　　　　　　　　　　李山甫
傍雨依风冷渐匀，更凭青女事精神。来时将得几多雁，到处愁他无限人。能被绿杨深懊恼，谩偎黄菊送殷勤。邹家不用偏吹律，到底荣枯也自均。
省试秋风生桂枝　　　　　　　罗隐
凉吹从何起，中宵景象清。漫随云叶动，高傍桂枝生。漠漠看无际，萧萧别有声。远吹斜汉转，低拂白榆轻。寥工夫大，乾坤岁序更。因悲远归客，长望一枝荣。
秋　　　　　　　　　　　　　高蟾
阳羡溪声冷骇人，洞庭山翠晚凝神。天将金玉为风露，曾为高秋几度贫。
郊野　　　　　　　　　　　　郑谷
蓼水菊篱边，新晴有乱蝉。秋光终寂寞，晚醉自留连。野湿禾中露，村f社后天。题诗满红叶，何必浣花笺。
秋事　　　　　　　　　　　　吴融
江天暑气自凉清，物候须知一雨成。松竹健来唯欠语，蕙兰衰去许多情。他年拟献书空在，此日知机意尽平。更欲轻桡放烟浪，苇花深处听秋声。
秋夕楼居　　　　　　　　　　前人
月里青山淡如画，露中黄叶飒然秋。危栏倚遍都无寐，q恐星河堕入楼。
秋日早行　　　　　　　　　　韦庄
上马萧萧襟袖凉，路穿禾黍绕宫墙。半山残月露华冷，两岸野风莲萼香。烟水驿楼红隐隐，渚边云树暗苍苍。行人自是心如火，兔走乌飞不觉长。
秋夜同友人话旧　　　　　　谭用之
露下银河雁度频，囊中垆火几时真。数茎白发生浮世，一盏寒灯共故人。云外簟凉吟峤月，岛边花暖钓江春。何当归去重携手，依旧红霞作近邻。
秋塘晓望　　　　　　　　　吴商浩
钟尽疏桐散宿鸦，故山烟树隔天涯。西风一夜秋塘晓，零落几多红藕花。
秋日悬清光　　　　　　　　　陶拱
秋至云容敛，天中日景清。悬空寒色净，委照曙光盈。泫泫看弥上，辉辉望最明。烟霞轮乍透，葵藿影初生。鉴下应无极，升高自有程。何当回盛彩，一为表精诚。
秋山极天净　　　　　　　　朱延龄
雨洗高秋净，天临大野f。葱茏清万象，缭绕出层山。日落千峰上，云销万壑间。绿萝霜后翠，红叶雨来殷。散彩辉吴甸，分形压楚关。欲寻霄汉路，延首愿登攀。
祓禊曲　　　　　　　　　　　前人
昨见春条绿，那知秋叶黄。蝉声犹未断，塞雁已成行。
秋　　　　　　　　　　　　无名氏
月色驱秋下穹昊，梁间燕语辞巢早。古苔凝紫贴瑶阶，露槿啼红堕江草。越客羁魂挂长道，西风欲揭南山倒。粉娥恨骨不胜衣，映门楚碧蝉声老。
宫词　　　　　　　　花蕊夫人徐氏
细风叶撼宫梧，早怯秋寒著绣襦。玉宇无人双燕去，一弯新月上金枢。
秋夜对月　　　　　　　　　宋杨亿
孤云飞陇首，颢气满区中。惊鹤仙盘外，圆蟾浴殿东。浦寒珠有泪，岩迥桂生风。星彩沉榆荚，霜华袭桂丛。光摇银烛乱，影射玉壶空。露馆迷秦甸，冰台接魏宫。绕枝惊暗鹊，促杼思阴虫。更想离居恨，回肠几处同。
秋郊晓行　　　　　　　　　欧阳修
寒郊桑柘稀，秋色晓依依。野烧侵河断，山鸦向日飞。行歌采樵去，荷锸刈田归。秫酒家家熟，相邀白竹扉。
秋日同希深昆仲游龙门香山晚泛伊川觞咏久之席上各赋古诗以极一时之娱
梅尧臣
落日川上好，徘徊弄孤舟。鸣O进山口，清唱发渡头。浅濑不可溯，停桡信中流。山樽对苍翠，溪鸟自沉浮。濯足破岚影，采菱临芳洲。千龛晚烟寂，双壁红树秋。细细石间泉，摇摇波际楼。澄潭若泻鉴，万象已盈眸。康乐足清尚，惠连仍此游。摘景固无遗，挥笔曾未休。醉来同渊明，兴尽殊子猷。归傍渔梁静，行看夜火幽。露华初滴滴，夜吹何飕飕。不犯严城漏，谁言怜近丘。
秋怀　　　　　　　　　　　　邵雍
清湍文鸳鸯，寒潭绣。长天浮如水，不废秋江碧。男子一寸心，壮士万夫敌。菡萏香风中，扁舟会相忆。
秋游六首　　　　　　　　　　前人
七月芙蕖正烂开，东南园近日徘徊。有时风向池心过，无限香从水面来。罨画溪深方误入，洞庭湖晚未成迥。坐来一霎萧萧雨，又送新凉到酒杯。
先秋颢气已潜生，洛邑方知节候平。庭院乍凉人共喜，园林经雨气尤清。回舟伊水风微溜，缓辔天津月正明。自有皋夔分圣念，好将诗酒乐升平。
八月光阴未甚凄，松亭竹榭尤为宜。况当昼夜初停处，正是炎凉得所时。明月入怀如有意，好风吹面似相知。f人歌咏自怡悦，不管朝廷不采诗。
家住城南水竹涯，乘秋行乐未尝亏。轻寒气候我自爱，半醉光阴人莫知。信马天街微雨后，凭栏僧x晚晴时。十年美景追寻遍，好向风前摘白髭。
九月风光虽已暮，中州景物未全衰。眼观秋色千万里，手把黄花三两枝。美酒易消f岁月，青铜休照老容仪。若言必使他人信，沥尽丹诚谁肯知。
霜天寥落思无穷，不奈楼高逼望中。四面溪山徒满目，九秋宫殿自危空。云横远峤千寻直，霞乱斜阳数缕红。无限伤情言不到，共谁开口向西风。
秋怀吟　　　　　　　　　　　前人
一番春了未多时，云外征鸿又报归。节物眼前来若此，岁华头上去如斯。当年志意虽然在，今日筋骸宁不衰。赖有寸心常自喜，圣人难处却能知。
秋夜　　　　　　　　　　　　前人
浮云一消散，星斗粲长天。碧藓堕丹果，清香生白莲。体凉犹衣葛，耳静已无蝉。坐久群动息，秋空唯寂然。
和秋夜　　　　　　　　　　　前人
久畏夏暑日，喜逢秋夜天。急雨过竹，凉风摇晚莲。岂敢败莎蛩，能继衰柳蝉。安得九皋禽，清泪一洒然。
秋望吟　　　　　　　　　　　前人
草色连云色，山光接水光。危楼一百尺，旅雁两三行。
秋x吟　　　　　　　　　　　前人
秋x一凭栏，人心何悄然。乾坤今岁月，唐汉旧山川。淡泊霜前日，萧疏雨后天。丹青空妙手，此意有谁传。
秋意三首　　　　　　　　　司马光
槐花满庭除，籍籍不可扫。稍疏邵平瓜，渐熟王阳枣。失时团扇弃，新进袷衣好。日暮益愁思，寒蛩起幽草。忽闻秋兴篇，叹赏几绝倒。
端居倦烦暑，园圃久不窥。雨馀秋气新，红叶生紫梨。形骸得萧散，不知环堵卑。何能效流俗，把酒须菊枝。登高已可醉，四野青云垂。
弱植生川泽，托根北堂后。昔时青春姿，扶疏映轩牖。风霜日消落，憔悴复何有。蠹穿枯节断，雨渍虚心朽。幸不夭天年，犹得胜凡柳。
秋怀二首　　　　　　　　　　苏轼
苦热念西风，常恐来无时。及兹遂凄凛，又作徂年悲。蟋蟀鸣我床，黄叶投我帏。窗前有栖f，夜啸如狐狸。露冷梧叶脱，孤眠无安枝。熠耀亦有偶，高屋飞相追。定知无几见，迫此清霜期。物化逝不留，我兴为嗟咨。便当勤秉烛，为乐戒暮迟。
海风东南来，吹尽三日雨。空阶有馀滴，似与幽人语。念我平生欢，寂寞守环堵。壶浆慰作劳，裹饭救寒苦。今年秋应熟，过从饱鸡黍。嗟我独何求，万里涉江浦。居贫岂无食，自不安畎亩。念此坐达旦，残灯翳复吐。
和陈传道秋日四首　　　　　　贺铸
秋晴
归云去悠悠，长风来猎猎。檐角两长楸，斜阳晒黄叶。
秋晓
未卷半帘霜，犹疑在庭月。倚树汲清泉，疏风猎华发。
秋夜
病骨倦空林，曳杖f庭步。暗烛与寒虫，迢迢思风露。
秋月
霜空出华月，樽酒聊相对。别夜复婵娟，故人千里外。
秋日二首　　　　　　　　　　秦观
霜落邗沟积水清，寒星无数傍船明。菰蒲深处疑无地，忽有人家笑语声。
月团新碾瀹花磁，饮罢呼儿课楚词。风定小轩无落叶，青虫相对吐秋丝。
秋辞二首　　　　　　　　　　前人
云惹低空不更飞，班班红叶欲辞枝。秋光未老仍微暖，恰似梅花结子时。
无数青莎绕玉阶，夕阳红浅过墙来。西风莫道无情思，未放芙蓉取次开。
秋日晨兴寄楚望　　　　　　　张耒
夜雨霁清晓，浮云散凉川。幽人理青发，汲彼古井泉。焚香展素帙，持珠讽妙言。晨晖淡悠扬，秋霞丽绀天。萎花开露馀，孤叶零风前。感此芳节晚，长啸心悠然。倾觞散滞念，餐菊留华年。牢落岁暮心，非君谁与宣。
秋日独酌怀荣子邕　　　　　　前人
秋夜一杯酒，风雨早凉天。眷言西邻友，咫尺莫能前。岂无病羸马，泥滑不胜鞭。端居何为者，落莫掩书眠。高柳飒已疏，碧草留馀鲜。衰怀感徂节，客舍悲流年。孤吟谁与和，独酌还醒然。新晴野路乾，期子舍南边。
秋意　　　　　　　　　　　　李纲
萧萧南浦白云秋，枫叶芦花相对愁。何必更穷千里目，乱山凝碧满溪楼。
秋日有感　　　　　　　　　　黄裳
几时能致买山钱，便好山中醉暮天。有物秋来长引梦，鲈鱼新到曲江边。
秋月回文　　　　　　　　　李弥逊
霜盘玉隐倒团金，迥水秋天碧野侵。光掩半扉寒夜永，影分疏竹翠烟深。长空远岫归云裕古木高风怕冻痢Ａ柜强统钣γ纬，荒城晓角夜悲吟。
秋闺词　　　　　　　　　　周紫芝
西风动帘幕，蟋蟀鸣高堂。蔓草湿零露，秋闺知夜长。佳人掩朱户，背烛解罗裳。愿言鸳鸯梦，双飞入方塘。清影横疏棂，奈此明月光。依依照长夜，炯炯明愁肠。不恨郎不归，恨月入我床。披衣复起坐，勾涮舨锈G。开缄取素书，解结罗带傍。一读再三叹，再读泪数行。终夜不成寝，曙色忽满窗。虽云有膏沐，谁能理晨妆。
秋意　　　　　　　　　　　　前人
江城木落又秋高，归梦难成客鬓。拟倩西风吹雨去，莫来窗下打芭蕉。
秋夜西园独步　　　　　　　王庭圭
清夜游西园，竹影乱秋月。穹色湛虚明，林光益奇绝。人间睡正著，那知此时节。坐观衡阳移，领略风烟别。沆瀣洗天宇，一饮醒毛发。气与南山高，青苍助施设。池塘收绿净，星斗转空阔。微云点太清，须臾亦自灭。明朝问此境，胜处不可说。却恐鸡三号，开门走车辙。
秋夜行　　　　　　　　　　吕本中
八月九月啼寒，十月北风天雨霜。客游无聊思故乡，书来不来空断肠。鸿飞何为满夕阳，举头揽取明月光。置我堂上方尺床，满酌玉杯碧淋浪。唤取娥来共尝，人间欢乐寿命长。不须辛苦老桂傍。
秋夜　　　　　　　　　　　　朱弁
秋夜虽渐永，未抵客愁长。秋月虽已圆，不照寸心方。将心贮此愁，真作万斛量。为月怜此夜，谁共千里光。空令还家梦，欲趁征鸿翔。
秋兴　　　　　　　　　　　张九成
秋意入茆屋，杖策登平原。落日衔西山，一川顿明鲜。萧萧江上竹，溜溜岩下泉。我生本f放，胡为此拘拳。身世两相违，于今六十年。勇退未为怯，锐进岂其贤。
秋日杂兴六首　　　　　　　范成大
我友蓬蒿士，却扫谢四邻。内无三尺童，外无双蒲轮。岂非骐骥姿，执辔难其人。无衣可御冬，忍寒待阳春。仰云发永叹，夜作寒呻。L户劝之起，怀宝善自珍。秋月耿清夜，秋风栽云。佳哉为谁欤，定为我与君。莫嫌酒味薄，聊复相欢欣。
夕阳下桑柘，馀晖挂西山。西山在何许，冉冉紫翠间。Z云无朝昏，绿萝竟暄寒。昔与霞上人，同跨双飞翰。上凌紫霄峰，下弄白石湍。风吹堕渺莽，及此行路难。佳人应望予，我岂真忘还。
秋高气弥清，岁晏天雨霜。繁枝各病绿，况乃枝上香。向来不胜春，渺在无何乡。乐极定自悲，谁与此更张。春秋无终穷，荣落殊未央。
嫣嫣芙蓉花，秀出清霜晨。众卉已昨梦，孤芳若为新。寒蜂无儇飞，一笑静自珍。谁令婵娟姿，堕此寂寞滨。绝世贵独立，后时莫酸辛。回风佐小舞，薄日生微曛。即事亦足乐，何必桃李尘。
苍筠如苍玉，乡是涧壑姿。A来西窗下，死生付污泥。虫缘有病叶，土瘦无新枝。太阳岂我偏，檐影为蔽亏。昔如松柏独，今作蒲柳衰。暮夜风雨急，岁晏谁与归。屋东双梧桐，婉娩无真姿。朝为春风条，暮为秋霜枝。夜久风叶鸣，惊鹊一再飞。梧桐不足愁，会有明年期。人老真可叹，宁复游冶时。
秋日　　　　　　　　　　　　前人
碧芦青柳不宜霜，染作沧洲一带黄。莫把江山F北客，冷云寒水更荒凉。
秋花叹　　　　　　　　　　　陆游
秋花如义士，荣悴相与同。岂比轻薄花，四散随春风。黄菊抱残枝，寂寞卧寒雨。拒霜更可怜，和蒂浮烟浦。古来结交意，正要共死生。读我秋花诗，可代丹鸡盟。
秋暑　　　　　　　　　　　　朱熹
晨兴纳新凉，亭午倦犹暑。卧对北窗扉，淡泊将谁侣。疏树含轻t，时禽转幽语。端居悟物情，即事聊容与。
秋怀　　　　　　　　　　　　前人
井梧已飘黄，涧树犹含碧。烟水但逶迤，空斋坐萧瑟。端居生远兴，散漫委书帙。爱此北窗f，时来岸轻帻。微钟忽迢递，禽语破幽寂。赏罢一悄然，淡泊忘所适。
秋　　　　　　　　　　　裘万顷
数声牧笛日将晚，一曲樵歌山更幽。解带盘桓小溪上，坐看红叶清流。
秋行二首　　　　　　　　　　徐玑
戛戛秋蝉响似筝，听船f傍柳边行。小溪清水平如镜，一叶飞来细浪生。
红叶枯梨一两株，然秋思满山居。诗怀自叹多尘土，不似秋来木叶疏。
秋闺思集唐　　　　　　　　　李
征人遥遥出古城，天河夜转漂回星。银缕香寒凤凰薄，树色深含台榭情。雨滋苔藓侵阶绿，为有秋期眠不足。城边残月势如弓，月上丁东捣寒玉。
秋夜长集唐　　　　　　　　　前人
丹凤城南秋夜长，残蝉急处日争忙。如何消得凄凉思，水色帘前流玉霜。
贫女吟〈秋〉　　　　　　　文天祥
西风两鬓松，凉意吹伶俜。百巧不救贫，误拜织女星。
秋郊　　　　　　　　　　金王庭筠
瘦马踏晴沙，微吟度陇斜。西风八九月，疏树两三家。寒草留归犊，夕阳送去鸦。邻村有新酒，篱畔看黄花。
秋郊晚望　　　　　　　　　　赵h
桃竹犹堪杖，幽寻兴颇嘉。池荷能几叶，篱菊不多花。地坼成龟兆，林枯出犬牙。村农庆丰岁，社鼓已三挝。
曲江秋望　　　　　　　　　　师拓
山远嶂重出，野平天四围。凉风芡实坼，久雨藕花肥。水阔渔舟小，天长去鸟微。紫蒲行处有，采采莫盈衣。
秋日　　　　　　　　　　　　赵元
禾穗累累豆角稠，崧前村落太平秋。熙熙多少丰年意，都在农家社案头。
秋夜　　　　　　　　　　　曹之谦
寂寂江城夜向阑，西风吹雁叫云端。一声远过南楼去，月满碧天秋水寒。
秋吟　　　　　　　　　　　元黄庚
晓径支筇步猿伲西风吹露湿秋衣。举头凝望青山外，万里江天一雁飞。
略暗泵攀径斜，槿篱深护野人家。炊烟起处江村晚，一片斜阳万点鸦。
应教和姚子敬秋兴　　　　　赵孟\
铜雀春深汉苑空，邯郸月冷照秦宫。烟花楼阁西风里，锦绣湖山落照中。河水南来非禹迹，冀方北去有唐风。溪城秋色催迟暮，愁对黄云没断鸿。
秋怀　　　　　　　　　　　　何中
采采O花可佩香，依依橘柚未全黄。人行塞北非征戍，雁过江南有稻粱。短笛疏钟来别浦，乱鸦飞鹜共斜阳。西风扰扰知何似，看见黄花满地霜。
山中乐　　　　　　　　　　　前人
空山一夜生新雨，凉起赏心千万绪。扇团自守不依人，桐叶知几寻脱路。隔陇笑谈杂樵牧，临流宾从惟鸥鹭。旋庖芦菔美胜酥，精淅新粳香满户。山中之乐谁得知，我独知之来何为！青林红树人烟湿，护得金橙密处垂。
秋日　　　　　　　　　　　　周权
石脉泉花蘸眼明，竹根沙路旧经行。云归天际山容澹，日落江头雁影横。梧叶庭除秋渐老，豆花篱落晚初晴。客行迢递归心远，烟火苍茫起暮程。
次韵秋望　　　　　　　　　　前人
暮鸦归处断霞明，搔首风前万里情。烟抹山光翠屏冷，水46天影玉壶清。虫鸣沙径宵初永，雁落芦汀月未生。何事数声江上笛，吹将离恨满孤城。
秋兴　　　　　　　　　　　　杜本
两峰高耸并秋霄，双涧分流送晚潮。月冷谁家频捣练，风清何处细吹箫。七闽荔子丹砂颗，五岭梅花玉雪标。黄鹄不来空怅望，自歌雅曲和渔樵。
秋日杂兴五首　　　　　　　　陈基
弹铗归来叹薄游，西风吹老黑貂裘。裁诗见慰惭钱起，扫榻相延愧隐侯。拟学楚人归种橘，虚劳蜀客望牵牛。五湖烟景依然在，还许扁舟伴白鸥。
关山摇落雁飞迟，江汉飘零有所思。倦客自怜苏季子，故人谁问介之推。露催络纬窗间织，风缉]蛸户外丝。独荷慈亲念游子，倚门日日数归期。
江头久客日思家，坐觉微霜上鬓华。节序又催秋后燕，风光争发雨前花。倦游已梦庄生蝶，不饮何忧广客蛇。怪底朝来衣袖薄，一川白露下蒹葭。
一夕西风木叶飞，画梁落月淡馀辉。银灯夜照还家梦，金剪秋裁寄远衣。霜信早随新雁至，素书深讶故人稀。无因为谢东曹掾，鲈熟莼香莫便归。
明河如练月娟娟，坐对清光只自怜。夜久不知沾白露，梦回犹记到钧天。汝南遗老推黄宪，海内诸公忆郑虔。万里归来无寸补，论文惭愧到忘年。
秋辞　　　　　　　　　　　　郭钰
鹤认琪花欲下迟，蓬莱仙客遣催诗。情深写到相思处，秋露芙蓉开满池。
江楼秋望　　　　　　　　　明仁宗
远碧接天涯，登临景自佳。O洲晴亦雪，枫岸昼常霞。落雁过前浦，浮鸥傍浅沙。竹篱高晒网，茅屋是渔家。
秋风　　　　　　　　　　　　同前
玉律转清商，金飙送晚凉。轻飘梧叶坠，暗度桂花香。月下生林籁，天边展雁行。吹嘘禾黍熟，万顷似云黄。
秋日即事诗送元辅张罗山　　　世宗
拂暑金风动衮裳，满天商吹送新凉。农家万宝收成后，十里遥闻禾黍香。
秋日即事九首　　　　　　　　刘基
秋风吹雨冷，阶下金钱烂漫愁。鸿雁不来巢燕去，草虫辛苦独知秋。
春花秋草两悠悠，素发多情却满头。落叶自随流水去，远山空带夕阳愁。
垂垂密雨躲修杨，点点苍苔绘短墙。不是雁声天畔过，争知今日是重阳。
秋气萧条宋玉悲，西风唯有雁相宜。秦淮岸上青青草，想见繁霜未落时。
寒星无数月如钩，槁叶呼风入敝裘。人世可怜唯有老，镜中憔悴梦中愁。
挂壁青缸照不眠，相看到此亦堪怜。露寒霜重残萤尽，肠断秋风忆往年。
病眼昏昏四顾迷，独行浑似雪中鸡。花开叶落真成梦，愁听门前过马蹄。
槿花数树夕阳时，收拾秋光在短篱。自紫自红还自碧，o应独有暮蝉知。
北风吹雁过萧萧，旅馆青灯共寂寥。蓬鬓一时成白雪，老来禁得几秋宵。
秋日江居写怀六首　　　　　　高启
每看摇落即成悲，况在漂零与别离。为客偶当鲈美处，思兄正值雁来时。天边暝为秋阴早，江上寒因岁闰迟。莫把丰姿比杨柳，愁多萧飒恐先衰。
葭I连秋渺渺长，归舟犹叹滞江乡。客衣欲冷邻机急，农事初成野饭香。千里断云随雁鹜，半村残照送牛羊。有愁不解登高赋，空使频回宋玉肠。
舌在休F术未穷，且将踪迹托渔翁。芙蓉泽国漫雨，禾黍田原掩冉风。身计未成先业废，心怀欲说旧交空。楚云吴树无穷恨，都在萧条隐几中。
风尘零落旧衣冠，独客江边自少欢。门巷有人催税到，邻家无处借书看。野虫催响天将夕，篱豆垂花雨稍寒。终卧此乡应不憾，只忧飘泊尚难安。
桑r翁家次近居，人烟沙竹自成墟。移门欲就山当榻，补屋唯防雨湿书。贫为湖田长半没，拙因世事本多疏。当时亦有求名意，自喜年来渐已除。
秋塘门掩竹穿沙，为客邻酤未易赊。f里壮年惭白日，愁中佳节负黄花。渔村霭霭缘江暗，农径萧萧入圃斜。薄俗相轻吾敢怨，鲁人犹自笑东家。
秋日　　　　　　　　　　　　梅颐
黄叶萧萧独掩关，屏风小幅画江山。酒醒梦入湘云去，不管秋声在树间。
秋夜　　　　　　　　　　　　薛u
泠泠碧窗风，皎皎疏帘月。重门掩秋霜，素练捣寒雪。
秋日有怀二首　　　　　　　　张野
云散长天见晚霞，江涛千顷漾晴沙。西风门巷飘桐叶，疏雨园篱落豆花。笛韵已残渔罢钓，砧声初起客思家。旧交契阔稀相见，f倚西楼数去鸦。
寂寂孤村独掩扉，满阶荒草客来稀。秋霜未降莲房老，社日初临燕子归。半壁灯花才照字，一窗凉思又添衣。故人千里无书到，多少长天旅雁飞。
寄苏先生正　　　　　　　　　祝祺
西风倚棹问归程，诗酒应多慰别情。黄叶疏钟溪上寺，白云孤角海边城。鸥飞烟渚连秋色，雁下寒塘起暮声。回首天涯嗟落莫，夕阳归路万山晴。
和王文伟　　　　　　　　　魏时敏
最喜投f日，莼鲈正及秋。钟声林下寺，灯影水边楼。老去仍青眼，吟多易白头。还思为客处，梧雨滴乡愁。
秋兴　　　　　　　　　　　何景明
高楼一上思堪哀，水尽山空雁独迥。万里关河迷北望，无边风雨入秋来。故人尺素年年隔，薄暮清砧处处催。徒有寒樽对花发，病怀愁绝共谁开。
秋　　　　　　　　　　　　　康海
山前山后红叶，溪南溪北黄花。红叶黄花满地，茂林修竹人家。
秋雨　　　　　　　　　　　汪道贯
秋雨萧萧至，秋蓬故故飞。薄寒捐箧扇，永夜怯衣。捣练凉风起，褰帷木叶稀。14何所似，摇落送将归。
秋雨吟简四十二弟　　　　　汪道会
秋雨天气清，秋斋净于水。雨色润书帷，斋中秀兰。黄柑紫桂时送香，秋风淅淅生微凉。击节高歌发清响，残蕉滴沥鸣秋窗。谢庭有诗吟不就，安得熟睡眠西堂。
秋雨叹　　　　　　　　　　　前人
湖边乌白树，夜夜啼寒鸦。久客叹无衣，秋梦频到家。西风萧萧吹雨急，枕上离人惊反侧。休言边塞十年游，一水思归犹未得。
秋江晚望　　　　　　　　　　蔡经
沙头云树郁依依，晚稻吹香紫蟹肥。露白秋江鸥一梦，月明寒树雁双归。篷窗剪烛孤弹剑，草屋禁风静掩扉。沧海十年空短鬓，青山未返薜萝衣。
秋郭小寺　　　　　　　　　　张治
短发行秋郭，尘沙记旧禅。长天依片鸟，远树入孤烟。野旷寒沙外，江深细雨前。马蹄怜草色，藤月自娟娟。
秋怀　　　　　　　　　　　陆树声
独怜秋色倍清幽，花月娟娟夜气浮。满院风飘香欲散，一天云净影交流。光摇皓魄庭如水，寒染霜葩玉作隆０丫凄ㄓ⒄F二美，赏心还以继前修。
秋望　　　　　　　　　　　张祥鸢
快阁临飞鸟，遥天入断峰。白云山面面，红叶树重重。空翠当杯落，晴光刺眼浓。愿言随楚客，水末采芙蓉。
秋声　　　　　　　　　　　　许国
银汉沧浪净碧空，天街一叶下梧桐。霜前凄切兼砧杵，月里悲凉断塞鸿。何处羁人惊伏枕，几回中夜感飘蓬。繇来志士轻摇落，莫向西风忆桂丛。
秋声　　　　　　　　　　　林如楚
才惊淅淅转萧萧，散人寒空万里遥。暮雨数枝湘岸竹，凉风八月广陵涛。静分梵宇摇金铎，虚度秦楼引玉箫。黄叶满窗枕倦，更堪鸣雁落烟霄。
伏枕　　　　　　　　　　　　谢榛
伏枕无穷事，虚堂秋夜深。松低半窗月，山静数家砧。老鹤同幽意，寒伴苦吟。百年儿女计，谁识向平心。
秋日即事　　　　　　　　　李先芳
燕山落日晚凄凄，鸿雁初飞汉苑西。莫恋玉河芳草色，秋风昨夜到沙堤。
山中秋夜　　　　　　　　　李元昭
万壑秋潭静，千岩夜色新。山中花作妓，海上月为宾。酒泛丹丘桂，羹传碧涧莼。暖云凝石榻，高卧傍南宸。
秋夜　　　　　　　　　　　　冯琦
天宇澄秋序，凉风夜色微。为怜明月好，不掩白云扉。远火孤村径，邻灯寒女机。砧声欲愁绝，几处赋无衣。
西陵秋渡　　　　　　　　　陶望龄
秋涉试褰裳，风回海气凉。涛飞鸥外雪，林缀菊前黄。司马游何倦，鸱夷迹未荒。山阴劳梦想，迟晚得津梁。
秋怨　　　　　　　　　　　谢肇浙
明月怜团扇，西风怯绮罗。低垂云母帐，不忍见银河。
秋宫曲　　　　　　　　　　王乐善
一从金殿锁娉婷，春鸟秋蛩q自听。惆怅无心还乞巧，潜来花下拜双星。
秋夜词　　　　　　　　　　陈价夫
残灯隐壁秋魂苦，榕叶翻风桂花雨。谁遣衰蛩上井栏，陈根一一悲相语。崩云漏雨宵中白，皱e窗烟锁云碧。铜龙咽尽东方高，浮尘穰穰城西陌。
秋日即事二首　　　　　　　陈继儒
草绿O香e水纹，秋山寂寂冷斜曛。庭前双桂窗留影，时宿寒鸦与断云。
秋老江濒漾夕空，萧萧枫叶挂疏红。那知三泖清秋思，偏寄芦花一寺中。
山楼秋夜有所怀　　　　　　宋登春
旅宿燕关暮，天寒霜叶稀。凉风生夜榻，客泪下秋衣。路远乡云断，山深边草肥。堪⒅槭骱祝何日故林飞。
宿景光父　　　　　　　　　叶之芳
白露下疏牖，萧条秋夜凉。入门君未寝，明月在藜床。贫贱元同病，飘零q独伤。不堪闻蟋蟀，久已怨离乡。
秋思　　　　　　　　　　　　吴兆
蒹葭霜冷雁初还，归梦如云只恋山。一夜潺西涧雨，夜来秋气满人间。
秋闺怨　　　　　　　　　　　周岐
嫖姚征冀北，六郡尽从军。一夜秋风起，千家砧杵闻。凝妆愁皓月，寒露湿红裙。惟见辽城雁，翩翩入断云。
秋夜曲　　　　　　　　　　　陈鸿
悔却与欢期，空房香烬时。那能如宝鸭，冷腹中知。
秋晴　　　　　　　　　　　释普泰
几日豆花雨，兹晨方见晴。寒蝉依树响，秋藓上阶生。山脱云尤翠，池涵日更明。西风催万户，都作捣衣声。
秋夜忆家　　　　　　　媛项兰贞
一夕秋风至，天空雁忽来。露`阶下草，月落掌中杯。故国书难到，他乡客未回。坐怜砧杵急，寒柝又相催。

[book_title]岁功典第六十卷
秋部艺文四〈词〉
梧桐影　　　　　　　　　　唐吕岩
落日斜，秋风冷，今夜故人来不来。教人立尽梧桐影。
浣溪沙　　　　　　　　前蜀薛昭蕴
江馆清秋缆客船，故人相送夜开筵，麝烟兰鸫鼗钿。　正是断魂迷楚雨，不堪离恨咽湘弦，月高霜白水连天。
酒泉子　　　　　　　　　　　李
秋月婵娟皎洁，碧纱窗外照，花穿竹冷，沉沉印池心。
凝露滴砌，蛩吟惊觉。谢娘残梦夜深斜，傍枕前来
影徘徊。
前调〈又体〉　　　　　　　　前人
秋雨连绵，声散败荷丛里。那堪深夜枕前听，酒初醒。
牵愁惹思更无停，烛暗香凝天欲曙。细和烟冷，和
雨透帘旌。
南乡子　　　　　　　　后蜀欧阳炯
翡翠，白O香里小沙汀。岛上阴阴秋雨色，芦花扑，数只渔船何处宿。
清平乐　　　　　　　　　　宋晏殊
金风细细，叶叶梧桐坠，绿酒初尝人易醉，一枕小窗浓睡。　紫薇朱槿花残，斜阳却照阑干，双燕欲归时节，银屏昨夜微寒。
离亭燕　　　　　　　　　　　张升
一带江山如画，风物向秋潇洒。水浸碧天何处断。霁色冷光相射。蓼屿荻花洲，掩映竹篱茅舍。　云际客帆高挂，烟外酒旗亚。多少六朝兴废事。尽入渔樵f话。怅望倚层楼，寒日无言西下。
行香子　　　　　　　　　　晏几道
晚绿寒江，芳意匆匆。惜年华，今与谁同。碧云零落，数字征鸿。看渚莲凋，宫扇旧，怨秋风。　流波坠叶，佳期何在。想天教，离恨无穷。试将前事，f倚梧桐，有销魂处，明月夜，锦屏空。
女冠子　　　　　　　　　　　柳永
断烟残雨，洒微凉生轩户。动清籁，萧萧庭树，银河浓淡，华星明灭，轻云时度，莎阶寂静。无睹幽蛩，切切秋吟。苦疏篁，一径流萤，几点飞来又去。　对月临风，空恁无眠，耿耿暗想，旧日牵情处，绮罗丛里。有人人那回饮散。略略曾谐鸳侣，因循忍便暌阻，相思不得长。相聚好天，良夜无端，惹起，千愁万绪。
十二时〈秋夜〉　　　　　　　前人
晚晴初淡烟笼月，风透蟾光如洗觉，翠帐凉生，秋思渐入，微寒天气，败叶敲窗，西风满院，睡不成还起，更漏，咽滴破忧心，万感并生，都在离人愁耳。　天怎知，当时一句，做得十分萦系，夜永有时，分明枕上，觑著孜孜。地烛暗时酒醒，元来又是梦里。　睡觉来，披衣独坐，万种无l情意，怎得伊来，重谐云雨。再整馀香被，祝告天，发愿，从今永无抛弃。
谒金门　　　　　　　　　　　苏轼
秋帷里，长漏伴人无寐。低玉枕凉轻绣被，一番秋气味。　晓色又侵窗纸，窗外鸡声初起。声断几声还到耳，已明声未已。
风流子〈秋思〉　　　　　　　张耒
亭皋木叶下，重阳近，又是捣衣秋。奈愁入庾肠，老侵潘鬓；谩簪黄菊，花也应羞。楚天晚，白O烟尽处。红蓼水边头。芳草有情，夕阳无语；雁横南浦，人倚西楼。玉容知安否，香笺共锦字，两处悠悠。空恨碧云离合，青鸟沉浮。向风前懊恼，芳心一点，寸眉两叶，禁甚f愁，情到不堪，言处分付东流。
浣溪沙　　　　　　　　　　　贺铸
秋水斜阳绕绿阴，平山隐隐隔横林，几家村落几声砧。　记得西楼凝醉眼，昔年风物似如今，只无人与共登临。
更漏子　　　　　　　　　　　前人
付金钗，平斗酒，未许解携纤手。吟警句，写诗愁，游骖为少留。　旧游赊新梦，后月映，隔窗疏柳f。砚席剩衾n，今秋似去秋。
西江月〈秋夜〉　　　　　　　毛滂
雨后W衣初冷，霜前细菊浑斑。觚棱清月绣团K，万里长安秋晚。　槽下丙家玉滴，盘中江国金丸。春容著面作微殷，烛影红摇醉眼。
河满子〈秋怨〉　　　　　　　孙洙
怅望浮生急景，凄凉宝瑟馀音。楚客多情偏怨别。碧山远水登临，目送连天。衰草夜阑，几处疏砧。　黄叶无风自落，秋云不雨长阴。天若有情天亦老，摇摇幽恨，难禁惆怅。旧欢如梦，觉来无处追寻。
风流子　　　　　　　　　　周邦彦
枫林晚叶，关河迥，楚客惨将归。望一川暝霭，雁声哀怨；半规凉月，人影参差。酒醒后，泪花销凤蜡。风幕卷金泥。砧杵韵高，唤回残梦；绮罗香减，牵起馀悲。亭皋分襟地，难堪处偏是，掩面牵衣。何况怨怀长结，重见无期。想寄恨书中，银钩空满，断肠声里，玉著还垂。多少暗愁密意，惟有天知。
忆王孙　　　　　　　　　　　李甲
飕飕风冷荻花秋，明月斜侵独倚楼，十二珠帘不上钩。黯凝眸，一点渔灯古渡头。
念奴娇〈秋日牡丹〉　　　　赵长卿
花王有意，念三秋，寂寞凄凉天气。木落烟深，山雾冷，不比寻常风味。勒驾f来，柳蒲憔悴，无限惊心事。仙容香艳，俨然春盛标致。　雅态出格天姿，风流酝藉羞，杀岩前桂。寄语芙蓉，临水际，莫骋芳颜妖丽。一朵凭阑，千花退避，恼得骚人醉。等f风雨，更休]u容易。
前调〈客豫章秋雨怀归〉　　　前人
江城向晓，被西风，揉碎一天丝雨，乱织离愁，千万缕。多少关心情绪。促织鸣时，木犀开后，秋色还如许。那堪飘泊，异乡千里孤旅。　应想帘幕f垂，西楼东院齐，把归期数。记得临岐，收泪眼，执手叮咛言语。白酒红萸，黄花绿橘，莫等f辜负，朱笼归骑，甚时先报鹦鹉。
桂殿秋　　　　　　　　　　向子N
秋色里，月明中。红旌翠节下蓬宫。蟠桃已结瑶池露，桂子初开玉殿风。
喜迁莺〈秋夜闻雁〉　　　　康与之
秋寒初劲，看云路，雁来碧天如镜，湘浦烟深。衡阳沙绕。风外几行斜阵，回首塞门何处，故国关河重省。汉使老，认上林欲下，徘徊清影。　江南，烟水暝，声过小楼，烛暗金猊冷。送目鸣琴，裁诗挑锦。此恨此情无尽，梦想洞庭飞下，散入云涛千顷，过尽也。奈杜陵，人远玉关无信。
秋宵吟　　　　　　　　　　　姜夔
古帘空坠月皎，坐久西窗人悄。蛩吟苦渐，漏永丁丁。箭壶催晓。引凉t，动翠葆，露脚斜飞云表。因嗟念，似去国情怀，暮帆烟草。　带眼消磨，为近日愁多，顿老。卫娘何在。宋玉归来，两地暗萦绕，摇落江枫早。嫩约无凭，幽梦又杳。但盈盈泪洒单衣，今夕何夕恨未了。
好事近　　　　　　　　　　　张辑
载酒岳阳楼，秋入洞庭。深碧极目，水天无际。正白O风急。　月明不见宿鸥惊，醉把玉阑拍。谁解百年心事。恰钓船横笛。
惜黄花　　　　　　　　　　史达祖
涵秋寒渚染霜，丹树尚依稀，是来时梦中，行路时节，正思家。远道仍怀古，更对著满城风雨。　黄花无数，碧云欲暮，美人兮。美人兮，未知何处。独自粤辫小Ｋ为开尊俎。有若个，御风归去。
念奴娇〈夜凉〉　　　　　　　黄升
西风解事，为人间，洗尽三庚烦暑。一枕新凉，宜客梦，飞入藕花深处。冰雪襟怀，琉璃世界，夜气清如许。划然长啸，起来秋满庭户。　应笑楚客才高，兰成愁悴遗，恨传千古。作赋吟诗，空自好，不直一杯秋露。澹月阑干，微云河汉，耿耿天催曙。此情谁会，梧桐叶上疏雨。
木兰花慢　　　　　　　　　李芸子
占西风早处，一番雨，一番秋。记故国斜阳，去年今日，落叶林幽。悲歌，几回激烈，寄疏狂，酒令与诗筹。遗恨清商易改，多情紫燕难留。　嗟休，触绪茧丝，抽旧事，续何由。奈予怀渺渺，羁愁郁郁，归梦悠悠。生平，不如老杜，便如他飘泊也风流。寄与庭柯径菊，甚时得棹孤舟。
霜天晓角　　　　　　　　　吴文英
烟林退叶红，偶藉游人浴Ｊ里秋声松路，岚云重，翠涛涉。　伫立f素，画屏罗嶂叠，明月双成归去，天风里，凤笙浃。
声声慢〈秋声〉　　　　　　　蒋捷
黄花深巷，红叶低窗，凄凉一片秋声。豆雨声来中间，夹带风声。疏疏二十五点，丽谯门，不锁更声。故人远，问谁摇，玉佩檐底铃声。　彩角声吹月堕，渐连营，马动四起笳声。闪烁邻灯，灯前尚有砧声。知他诉愁到晓，碎哝哝，多少蛩声。诉未了，把一半分与雁声。
金蕉叶〈秋夜〉　　　　　　　前人
云褰翠幕满天星，碎珠迸，索孤蟾。阑外照我看，看过转角。　酒醒寒砧，正作待眠。来梦魂怕恶枕屏，那更画了平。沙断雁落。
念奴娇　　　　　　　　　　陈允平
霁空虹雨，傍啼，莎草宿鹭汀洲。隔岸人家，砧杵急，微寒先到帘钩。步幄尘高，征衫酒润，谁暖玉香篝。风灯微暗，夜长频换更筹。　应是雁柱调筝，鸳梭织锦付，与两眉愁。不似尊前，今夜月，几度同上南楼。红叶无情，黄花有恨，辜负十分秋。归心如醉，梦魂飞趁东流。
八宝妆　　　　　　　　　　　前人
望远秋平初过雨，微茫水满烟汀。乱荭疏柳，犹带数点残萤。待月重楼，谁共倚信鸿。断续两三声，夜如何顿凉，飙骤觉，纨扇无情。　还思骖鸾素约，念凤箫雁瑟，取次尘生。旧日潘郎，双鬓半已星星，琴心锦意暗懒。又争奈西风吹，恨醒屏山冷，怕梦魂飞度，蓝桥不成。
玉京秋　　　　　　　　　　　周密
烟水阔，高林弄残照。晚蜩凄切，碧砧度韵。银床飘叶，衣湿桐阴。露冷采凉花，时赋秋雪。难轻别，一襟幽事，砌虫能说。　客思吟商，还怯怨歌长。琼壶暗缺，翠扇疏红，衣香褪翻成。销歇玉骨，西风恨。最恨f却新凉时。节楚箫咽，谁倚西楼澹月。
秋霁〈秋日过西湖〉　　　　　前人
重到西泠，记芳园载酒，画舸横笛。水曲芙蓉，渚边鸥鹭，依依似旧识年。华易失断，桥几换垂杨色漫。自惜愁，损庾，郎双鬓点华白。　残蛩露草，怨蝶飞花，转眼西风，又成陈迹。叹如今，才疏量减，尊前孤负醉吟笔。欲寄远情秋水隔，旧游空在，凭高望极斜阳，乱山浮紫，暮云凝碧。
好事近　　　　　　　　　　　前人
轻剪楚台云，玉影半分秋月，一晌凄凉无语，对残花么蝶。　碧天愁雁不成书，郎意似秋叶，f展鸳绡残绪，岳峄ㄋ叠。
埽花游〈秋声〉　　　　　　王沂孙
商飙乍发渐淅淅，初闻萧萧，还住顿惊。倦旅背青灯，吊影起吟愁。赋断续无凭，试立荒庭听。取在何许。但落叶满阶，惟有高树。　迢遥归梦阻正，老耳难禁，病怀凄楚。故山院宇，想边鸿孤唳，砌虫私语。数点相和，更著芭蕉细雨。避无处。这f愁，夜深尤苦。
应天长〈平湖秋月〉　　　　　张矩
候蛩探暝，书雁寄寒，西风暗剪绡织，报道凤城催钥。笙歌散无迹。冰轮驾，天纬逼，渐款引，素娥游历，夜妆靓。独展菱花，淡绚秋色。　人在涌金楼，漏迥绳低。光重袖香滴，笑语又惊栖鹊，南飞傍林阒，孤山影，波共碧，向此际，隐逋如识，梦仙游，倚遍霓裳，何处闻笛。
绛都春〈秋晚海棠与黄菊盛开〉翁元龙
花娇半面记密烛，夜阑同醉。深院衣袖粉香，犹未经年。如年远玉颜，不趁秋容换。但换却春游。同伴梦回，前度邮亭，倦客又拈笺管。　慵按梁州旧曲，怕离柱，断弦惊破金雁，霜被睡浓，不比花前。良宵短秋，娘羞占东篱畔。待说与深闺幽怨，恨他情澹。陶郎旧缘较浅。
满江红〈吴江秋夜〉　　　　汪元量
一个兰舟，双桂桨，顺流东去。但满目，银光万顷，凄其风露。渔火已归鸿雁汊，棹歌更在鸳鸯浦。渐夜深，芦叶冷飕飕，临平路。　吹铁笛，鸣金鼓；丝玉，倾香醑。且浩歌痛饮，藕花深处。秋水长天迷远望，晓风残月空凝伫。问人间，今夕是何年，清如许。
念奴娇　　　　　　　　　　王梦应
欲霜更雨，记春黄，篱落东风前此。帘外秋容，人共老，雁与愁飞千里。水郭烟明，竹陂波小，万叶寒声起。凭高那更，九嶷吹尽云气。　婉娩空复多情，年年归梦，花与柴桑是。谁解魂消，风日晚，短笛孤舟秋水。江蟹笼新，露黄斟浅，浇得乡关思。平芜天远，一痕黄抹秋霁。
声声慢〈秋情〉　　　　　媛李清照
寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏澹酒，怎敌他，晚来风急。雁过也，正伤心，却是旧时相识。　满地黄花堆积，憔悴损，如今有谁堪摘。守著窗儿，独自怎生得黑。梧桐更兼细雨，到黄昏，点点滴滴。这次第，怎一个，愁字了得。
西江月〈秋霁登高〉　　　金段克己
人与寒林共瘦，山和老眼俱青，b然一叶不须惊，叶本无心入听。　气爽云天改色，潦收烟水无声。夕阳洲外片禽鸣，涵泳一江秋影。
小桃红　　　　　　　　　　元王恽
秋风袅袅白云飞，人在平湖醉。云影湖光，澹无际，锦屏围。　故人远在千山外，百年心事，一尊浊酒，长使此心违。
前调　　　　　　　　　　　　前人
安仁双鬓已惊秋，更甚眉头皱。一笑相逢，且开口，玉为舟。　新词澹似鹅黄酒，醉归扶路。竹西歌吹，人道是扬州。
凤凰台上忆吹箫　　　　　　吴元可
更不成愁，何曾是醉，豆花雨后轻阴。似此心情自，可多了f。吟秋在西楼西，畔秋较，浅不似情。深夜来，月为谁瘦小，尘镜羞临。　弹筝，旧家伴侣，记雁啼秋水，下指成音。听未稳当时，自误又况。如今那是柔肠，易断人，间事独此。难禁雕，笼近数声，别似春禽。
念奴娇〈秋日牡丹〉　　　　彭泰翁
九华惊觉，又偷承，恩露羞匀春色。岸蓼汀O，成色界，未必天香人识。粉鹬凝，霜销雾薄，娇颤浑无力。黄昏月掩，山城那更闻笛。　应是未了尘缘，重来迟暮，草草西风客。莺燕无情，庭院悄，愁满阑干苔积。宫锦尊前，霓裳月下，梦亦无消息。嫣然一笑，江南如此风月。
小桃红
一江秋水澹寒烟，水影明如练。眼底离愁，数行雁，雪晴天。　绿O红蓼参差见，吴歌荡桨。一声哀怨，惊起白鸥眠。
花犯〈秋夜〉　　　　　　　明刘基
夜何其，星移漏转，凉蟾照无睡。宝筝弦断，金雁与青缸，相对憔悴。塞鸿过尽人千里，馀香怨绣被。但满眼，碧云红树，阑干空自倚。　阶前暗蛩最殷勤，⑺葡蛭遥说他情意。莎露冷，相将到，晓霜开蕊。惟应有，素娥未老，曾几见，桑田沧海水。莫浪语，愁来堪遣，君看明镜里。
摸鱼儿〈感秋〉　　　　　　　杨基
问黄花，为谁开晚，青青犹绕西圃。秋光又染芙蓉好。那更薄霜轻雾。江远处。但望寒，烟衰草山无数凭。阑不语恨，一点飞鸿，数声柔橹，都不带愁去。　当时梦，空忆邯郸故步，山阳笛里曾赋。黄金散尽英雄老，莫倚善题鹦鹉。君看取。且信手，提携如意尊前舞。浮名浪许，要插柳当门，种桃临水，归老旧游路。
满庭芳〈西湖秋泛〉　　　　　瞿佑
露苇催黄，烟蒲驻绿，水光山色相连。红衣落尽，辜负采莲船点。检六桥杨柳，但几个，抱叶残蝉。秋容晚，云寒雁背，风冷鹭鸶肩。　华筵，容易散，愁添酒量，病减诗颠。况情怀冷澹，渐入中年。埽退舞裙歌扇。尽付与，一枕高眠。清f好，脱巾露发，仰面看青天。
摸鱼儿〈平湖秋月〉　　　　　前人
望西湖，断虹收雨，长天秋水一色。娥捧出黄金镜。照我清尊瑶席。风浪息。想此际，骊龙熟睡鲛人泣。吹残短笛，对香雾云鬟，清辉玉臂，今夕是何夕。　凭阑处，听尽更筹漏刻，人间此景难得。满身风露飕飕冷，何用水晶屏隔。君莫惜。君不见，坡仙乐事俱尘迹。扁舟二客，向赤壁重游，山高水落，孤鹤梦中识。
凤凰台上忆吹箫〈秋夜〉　　　马洪
澹澹秋容，澄澄夜影。娟娟月，挂梧桐。爱箫声缥缈，帘影玲珑。彩凤衔书未至，玉宇净香。雾空鳎凉如水。翠苔凝露，琪树吟风。　匆匆年华暗换，嗟旧欢成梦，彷佛飞蓬。想清江泛o，紫陌游骢，应念佳期，虚负瞻素彩。感慨相同。凝情久，谁家捣练。砧杵丁东。
念奴娇〈秋日怀乡用东坡韵〉　陆深
大江东去，是吾家，一段画笥中物。襟带五湖，吞百渎，说甚黄州赤壁。两岸芦汀，一湾柳浪，海涌潮头雪。沧浪声里，渔翁也是豪杰。　明年拟赋归来，轻舟短棹，两腋清风发。春水稳如，天上坐，f看浮沤兴灭。黄歇穿沙，袁崧筑垒，到处堪发。鲈鱼莼菜，一任江天岁月。
转应曲　　　　　　　　　　　杨慎
促织促织，声近银床转急。熏残百合衣香，消尽兰膏夜长。长夜，长夜，露冷芙蓉花谢。
前调　　　　　　　　　　　　前人
银烛银烛，锦帐罗帏影独。离人无语消魂，细雨斜风掩门。门掩，门掩，数尽寒更漏点。
醉花阴〈秋怨〉　　　　　　　张
远岫轻云千万段，点染秋容艳。午枕酒醒时，帘圆醒簦影照飞鸦乱。　雁书不寄云间怨，烟锁梧桐院，莫道更多愁。镇日无人，黄菊都开遍。
渔家傲　　　　　　　　　　王锡爵
芦荻萧萧秋正晚，小舟移处沙汀浅。藕嫩鱼肥莼更软，新酒，妻儿列坐周船板。　明月满江风似剪。夜寒添著蓑衣短。漫酌缓斟知几碗，星斗转，一声横笛青山远。
风入松〈秋夜籁阁　听雨感怀〉　　沈
紫崖奔处断云行，竹筱战风鸣。北郊黄叶埋荒径，苔痕滑，鹤唳凄清。细听虚飘天籁，诗肠潇洒群生。　疏疏滴滴数残更，做弄许多声。倦依孤枕愁常掩，灯花约，湿梦分明，此夜寒江泪落，醉边心事伤情。
西江月〈秋兴〉　　　　　　　程
尽日荷锄治圃，有时捉杖寻泉，山翁招我坐桥边，笑指菊花开遍。　隔岸重重竹树，近溪点点潭烟。滩头流下小鱼船，转过芦花不见。
少年游〈秋思〉　　　　　　张大烈
萧瑟秋风古渡桥，江风壮晚潮。夕阳衰柳，何堪轻折，瘦损小蛮腰。　碧云澹远澄波静，惨怨散林皋。山海情深，石尤风急，留住远征桡。
西江月〈秋泛〉　　　　　　　吴桢
极目烟波渺渺，停舟新秫家家。橹声咿轧战风鸦，寂寞寒潮西下。　呼我扫愁红友，看残篱畔黄花。人生适意不须他，竹屋蓬窗聊且。
南歌子〈秋夜〉　　　　　媛叶小鸾
门掩瑶琴静，窗消画卷f。半庭香雾绕阑干，一带澹烟红树，隔楼看。　云散青天瘦，风来翠袖寒。嫦娥眉又小檀弯，照得满阶花影，只难攀。
碧芙蓉　　　　　　　　　　　前人
曲径绕苍苔，秋意平铺，萧散无数，澹日移阶。几度寻花误。西风怨，露草寒。夜天凄，霜林烟树。隔桥杨柳，翠减长条，犹自依依故。　青山云去杳，红楼日又催。暮罗簟生寒，漫引新桐句。池塘映芙蓉，一叶帘幕惊海棠。疏雨阑干凭遍。妆台渐冷，黯黯无语空凝伫。
满庭芳〈秋怀〉　　　　　　韩智h
劲苇传霜，残荷貌雨，白云随处安排。文心兵气，入梦总成灰。玉剪翻风燕子，还消得，几遍徘徊。空惆怅，五陵狂客，残病带秋来。　风篁，如碎铁，山娇树绮，池绚霞裁。更北窗深处，蕉影容阶。丛桂愁关异代。谁招隐，花落花开。孤吟罢，一双藕履，常绕碧阑回。
秋部选句
魏曹植诗：别如俯仰，脱若三秋。
晋陶潜诗：空庭多落叶，慨然知已秋。
齐谢x诗：高秋夜方静，神居肃且清。f阶涂广露，凉宇澄月阴。婵娟影池竹，疏芜散风林。〈又〉云阴满池榭，中月悬高城。〈又〉严城乱芸草，霜塘凋素枝。〈又〉秋町郁蒙茸。
梁昭明太子诗：越咫尺而三秋。
沈约诗：临池清溽暑，开幌望高秋。
江淹诗，凉草散萤色，衰树敛蝉声。〈又〉寒郊无留影，秋日悬清光。
陈徐陵诗：江秋岸荻黄。
张正见诗：离鸿暂罢曲，别路已经秋。
唐太宗小池赋：素秋开律，碧沼凝光。
许敬宗诗：玉露交珠网，金风度绮钱。昆明秋景淡，岐岫落霞然。辞燕归寒海，来鸿出远天。
虞世南秋赋：观四时之代谢，对三秋之爽节。〈又〉诗：云起龙沙暗，木落雁门秋。
上官仪诗：晚云含朔气，斜照荡秋光。落叶飘蝉影，平流写雁行。〈又〉鹊飞山月晓，蝉噪野风秋。
卢照邻诗：穷巷秋风叶，空庭寒露枝。
宋之问诗：山形无隐霁，野色遍呈秋。〈又〉恒碣青云断，衡漳白露秋。
王勃秋夜山亭宴集序：红O绿荇，亘渚连翘，玉带瑶华，分阑间植。池帘夕敞，香牵十步之风。岫幌宵搴，气袭三危之露。〈又〉诗：鹰风凋晚叶，蝉露泣秋枝。
李峤诗：寒催数雁过，风送一萤来。〈又〉帐殿别阳秋，旌门临甲乙。〈又〉清风时入燕，紫殿几含秋。
杜审言诗：旅客三秋至，层城四望开。
苏F诗：寒露湿青苔，别来蓬鬓秋。
骆宾王秋日宴序：玉女司秋，金乌返照。〈又〉诗：日迥黄沙净，风急夜江秋。〈又〉阴崖常结晦，宿莽竞含秋。〈又〉晚风连朔气，新月照边秋。〈又〉草湿姑苏夕，叶下洞庭秋。陈子昂秋日遇荆州府崔兵曹使宴诗序：金龙掌气，石雁惊秋。天寥而烟日无光，野寂寞而山川变色。芸其黄矣，悲白露于苍葭；木叶落兮，惨红霜于绿野。张说诗：汀葭变秋色，津树入寒烟。〈又〉旅宿青山夜，荒庭白露秋。〈又〉春来百种喜，天意在宜秋。
卢Q诗：虎啸山城晚，猿鸣江树秋。
孙逖诗：悬灯千嶂夕，卷幔五湖秋。
崔国辅诗：陇外长亭堠，山阴古塞秋。
王维诗：荒城临古渡，落日满秋山。〈又〉路绕天山雪，家临海树秋。〈又〉猿声不可听，莫待楚山秋。
祖咏诗：风帘摇烛影，秋雨带虫声。〈又〉经秋无客到，入夜有僧还。
李颀诗：秋声万户竹，寒色五陵松。
刘长卿诗：明月天涯夜，青山江上秋。
孟浩然诗：更闻枫叶落，淅沥度秋声。
李白诗：秋色无远近，出门尽寒山。〈又〉朔云横高天，万里起秋色。〈又〉城边有古树，日夕连秋声。〈又〉一为沧浪客，十见红蕖秋。〈又〉秋风生桂枝。〈又〉清秋凋碧柳。〈又〉池花春映日，窗竹夜鸣秋。〈又〉木落识岁秋。〈又〉徒令魂入梦，翻觉夜成秋。〈又〉巴陵无限酒，醉杀洞庭秋。
岑参诗：云送关西雨，风传渭北秋。
张万顷诗：座湿秦山雨，庭寒渭水秋。
李嘉v诗：想到滑台霜叶落，卫河东注荻花秋。高适诗：晚晴催翰墨，秋兴引风骚。〈又〉g鸾粉署起，鹰隼柏台秋。
杜甫诗：万壑树声满，千崖秋气高。〈又〉清秋幕府井梧寒。〈又〉水阔苍梧野，天高白帝秋。〈又〉直怕巫山雨，真伤白帝秋。〈又〉水落鱼龙夜，山空鸟鼠秋。〈又〉此地生涯晚，遥通水国秋。〈又〉一辞故国十经秋。〈又〉高鸟黄云暮，寒蝉碧树秋。〈又〉羲和鞭白日，少昊行清秋。〈又〉秋水清无底，萧然净客心。
钱起诗：落叶淮边雨，孤山海上秋。
韩诗：蒹葭露下晚，菡萏水中秋。〈又〉风吹山带遥知雨，露湿荷裳已报秋。〈又〉秋江落叶迟。〈又〉晓月暂飞千树里，秋河隔在数峰西。〈又〉向营淮月满，吹角楚天秋。〈又〉片雨楚云暮，千家淮水秋。〈又〉山色遥连秦树晚，砧声近报汉宫秋。
严武诗：月明忽忆湘川夜，猿叫还思鄂渚秋。
戎昱诗：雁过经秋无尺素，人来终日见新诗。卢纶诗：风萤方喜夜，露槿已伤秋。
李益诗：柿叶翻红霜景秋。
司空曙诗：菊花枫叶向谁秋。
武元衡诗：帘抱青山巫峡晓，云凝碧树渚宫秋。权德舆诗：风生北渚烟波阔，露下南宫星汉秋。羊士谔诗：轩窗开到晓，风物坐含秋。〈又〉山蝉铃阁晚，江雨麦田秋。
王涯诗：云黄知塞近，草白见边秋。
柳宗元诗：壁空残月曙，门掩候虫秋。
吕温诗：猿声何处晓，枫叶满山秋。
刘禹锡诗：树含清露晓，阁倚碧天秋。〈又〉小池兼鹤净，古木带蝉秋。〈又〉从来海上仙桃树，肯逐人间风露秋。元稹诗：识君春未半，意欲住经秋。
白居易诗：遍览古今集，都无秋雪诗。〈又〉留窗不晓，凉引簟先秋。〈又〉海内时无事，江南岁有秋。〈又〉楚思淼茫云水冷，商声清脆管弦秋。
李绅诗：洪河一}清淮接，堤草芦花万里秋。
王初诗：榆叶飘零碧汉流，玉蟾珠露两清秋。
姚合诗：桃李容华犹叹月，风流才器亦悲秋。〈又〉凉风从入户，云水更宜秋。
周贺诗：远书来隔巴陵雨，衰鬓去经彭蠡秋。
杜牧诗：川光初媚日，山色正矜秋。〈又〉霜根渐随斧，风玉尚敲秋。〈又〉孤烟村戍远，乱雨海门秋。
许浑诗：烟开翠扇清风晓，水泛红衣白露秋。〈又〉鸟喧群木晚，蝉急众山秋。〈又〉淮南旧烟月，孤棹更逢秋。〈又〉露凉花敛夕，风静竹含秋。〈又〉苇花迷夕棹，梧叶散秋砧。〈又〉噪柳鸣槐晚未休，不知何事爱悲秋。〈又〉客散他乡夜，人归故国秋。〈又〉鸡鸣荒戍晓，雁过古城秋。〈又〉云识潇湘雨，风和杜秋。〈又〉数程山路长侵驿，千里家书动隔秋。〈又〉青汉梦归双阙曙，白云吟过五湖秋。〈又〉鸟下绿芜秦苑夕，蝉鸣黄叶汉宫秋。〈又〉前山月落杉松晓，深夜风清枕簟秋。
李商隐诗：秋应为红叶，雨不厌青苔。〈又〉秋日当阶柿叶阴。
赵嘏诗：倚栏香径晚，移石太湖秋。〈又〉江连故国无穷恨，日带残云一片秋。〈又〉霜蹄晓驻秦云断，野旆晴翻郢树秋。〈又〉马嘶红叶萧萧晚，日照长江滟滟秋。姚鹄诗：露凝衰草白，萤度远烟秋。
郑畋诗：晓星独挂结麟楼，三殿风高药树秋。
李群玉诗：朗抱云开月，高情鹤见秋。
贾岛诗：岁月辞山久，秋霖入夜多。〈又〉磬过沟水尽，月入草堂秋。
温庭筠诗：三秋岸雪花初白，一夜林霜叶尽红。〈又〉千里关山边草暮，一星烽火朔云秋。
刘沧诗：庭树蝉声初入夏，石床苔色几经秋。〈又〉思飘明月浪花白，声入碧云枫叶秋。
崔珏诗：红脸初分翠黛愁，锦筵歌板拍清秋。
司空图诗：景物皆难驻，伤春复怨秋。〈又〉碧云萧寺霁，红树谢村秋。
张乔诗：调角断清秋。
李咸用诗：数花篱菊晚，片叶井梧秋。〈又〉薄日朦胧秋。〈又〉远寻寒涧碧，深入乱山秋。
方干诗：细雨莲塘晚，疏蝉橘岸秋。〈又〉野烟新驿曙，残照古山秋。
罗隐诗：征鸿过尽边云阔，战马f来塞草秋。
章碣诗：惊舟同厌夜，独树对悲秋。
郑谷诗：篷声渔叟雨，苇色鹭鸶秋。〈又〉羽翼光明欺积雪，风神洒落占高秋。
崔涂诗，别来秦树老，归去海门秋。
韩诗，枫叶微红近有霜，碧云秋色满吴乡。〈又〉稻垄蓼红沟水清，荻园叶白秋日明。
杜荀鹤诗：三秋客路湖光外，万里乡关楚邑东。张诗：云深窗失曙，松合径先秋。
殷文圭诗：赤鳞旆卷鸥汀晚，青雀船横雁阵秋。钱诗：行背青山郭，吟当白露秋。〈又〉君前愿报新颜色，团扇须防白露秋。喻坦之诗：广苇夹深流，萧萧到海秋。
李涛诗：秋槐满地花。
李建勋诗：晚果经秋赤，寒蔬近社青。
伍乔诗：登阁共看彭蠡浪，围炉相忆杜陵秋。
李中诗：客思虽悲月，诗魔又爱秋。〈又〉月出沙汀冷，风高苇岸秋。
刘兼诗：f庭枕正悲秋。
颜舒诗：捣衣明月夜，吹管白云秋。
释齐己诗：瘴昏铜柱黑，草赤火山秋。
宋石延年诗：秋霁露华清似水，月明天色白连河。赵\诗：青山未隐如千里，白首重来又九秋。
梅尧臣诗：雁落葑田阔，船过菱渚秋。
苏轼秋阳赋：吾心皎然如秋阳之明，吾气肃然如秋阳之清。吾好善而欲成之如秋阳之坚百谷，吾恶恶而欲刑之如秋阳之陨群木。〈又〉诗：短衫压手气横秋。〈又〉云梦连江雨，樊山落木秋。〈又〉日丽崆峒晓，风酣章贡秋。〈又〉东冈松柏老，西岭橘柚秋。〈又〉枫叶芦花秋兴长。
秦观诗：雨荷风蓼不胜秋。
唐庚诗：吟哦明月夕，簸弄寒江秋。
范成大诗：试倾万顷湖亭酒，来看半轮江月秋。〈又〉四壁尘埃心似水，一生风露鬓先秋。
陆游诗：沧波万顷江湖晚，渔唱一声天地秋。〈又〉白草江郊莫，青帘野店秋。〈又〉一汀O露渔村晚，十里荷花野店秋。〈又〉刁斗令严青海夜，旌旗色照铁关秋。〈又〉一庭落叶楸梧老，万里悲风鼓角秋。〈又〉湖平天镜晓，山峭石帆秋。〈又〉一点烽传散关信，两行雁带杜陵秋。杨万里诗：满贮玻璃一盆水，洗开玉镜十分秋。〈又〉积叶吴宫冷，吟猿顾渚秋。〈又〉秋风毕竟无多巧，只把燕支滴蓼花。
朱熹诗：赏心并胜日，妙语逼清秋。〈又〉帝乐梦回三叠远，胎仙舞罢一帘秋。
戴复古诗：夜浮星子邀明月，雨对庐君说好秋。方夔诗：独依上界清虚府，满贮青暝沆瀣秋。
释惠洪诗：魂清方怯雪，句冷更含秋。
金完颜q诗：灯残茅店鸡催晓，霜落金风雁唤秋。蔡松年诗：玉骨秀横秋。
高士谈诗：鼓角边城暮，关河古塞秋。
马定国诗：烟横北渚芰荷晚，木落南山鸿雁秋。赵元诗：雨飞犹带雪，风急正号秋。
辛愿诗：烟迷短草秋还绿，露湿寒花晚更香。
元好问诗：青山历历乡园梦，黄叶萧萧风雨秋。〈又〉雨声孤馆夜，草色故园秋。〈又〉饮鹤池边万木稠，养龙崖上五峰秋。〈又〉疏星淡月鱼龙夜，老木清霜鸿雁秋。元戴表元诗：碧酒红莲夜，朱弦白雁秋。
仇远诗：山分秋色归红叶，风约O香入画船。
赵孟\诗：露下碧梧秋满天。
揭菟故：鹤下静依仙馆夕，雁啼高挟塞垣秋。陈旅诗：茜裙香湿芙蓉雨，翠袖凉生薜荔秋。
周权诗：碧涧寒通丹井曙，青松影落石坛秋。
张雨诗：秋在梧桐疏处多。
明金大车诗：荒祠黄叶暗，寒渚白O秋。
谢榛诗：f庭秋一色，满架豆花垂。

[book_title]岁功典第六十一卷
秋部纪事
《礼记・郊特牲》：秋食耆老。〈大全〉陈氏曰：秋为阴，阴则往而主成。故秋食耆老，以顺其成。
《内则》：脍，秋用芥。〈大全〉方氏曰：芥以味辛为介，秋物方成，宜食性之介者，故脍用此以和之。
豚，秋用蓼。〈大全〉方氏曰：蓼味辛而气能散，辛而散，固秋所宜也。故豚用此以和之。
《周礼・天官》：小宰之职五，曰秋官，其属六十，掌邦刑，大事则从其长，小事则专达。
庖人，凡用禽兽，秋行犊膳膏腥。〈订义〉史氏曰：用犊于秋，秋时草物实，犊食之而肥也。饮食之滋，秋膳鸡脂，曰膏腥。以其物之所便而调和之也。
兽人，春秋献兽物。〈订义〉郑锷曰：春秋献兽物，不名其所献何也。盖春物，方服乳，未可取者，不当献。秋物已成，苟可献者，无不用。故不言所献之名，惟使之因时，可献者则献矣。
鳖人，秋献龟鱼。〈订义〉刘中义曰：秋献龟鱼，用之秋也。伏藏之物，浮泛在外，育生既毕，可食矣。王氏曰：献龟以秋者，龟。主以卜全而用之。故取其坚成之时。鱼美于秋冬，而冬为尤美。不以冬献，则鳖人所献以u得之。故先为梁之时而献。
食医酱，齐视秋时。〈订义〉贾氏曰：视，犹比也。方氏曰：齐与王制迟速，异齐之齐，同酱齐醢醯，齑菹之类。酱齐视秋固以凉为主，然酱将物而成之，亦秋之事。
凡和，秋多辛。〈订义〉易氏曰：秋为金，味多辛，以养肺。疾医，秋时有疟寒疾。〈订义〉史氏曰：夏伤于暑，秋必为疟。暑气蕴伏，秋凉激之，故寒生焉。疟寒者，脾寒也。言此病必先寒至也。
凌人，秋刷。〈订义〉郑司农曰：刷除冰室，当更纳新冰也。掌皮掌，秋敛皮。〈订义〉贾氏曰：秋敛皮者，鸟兽毛乐时，其皮善，故秋敛之。
典妇功，凡授嫔妇功，及秋献功，辨其苦良，比其小大而贾之物，书而H之。〈订义〉易氏曰、郑氏谓：授当为受。非也，当为授字。谓授嫔妇功之后，及秋功献耳。
染人，凡染秋染夏。〈订义〉郑康成曰：染夏者，染五色，谓之夏。夏者，其色以夏狄为饰，禹贡羽畎，夏翟是其总名。其类有六，曰，曰摇，曰，曰甾，曰希，曰蹲，其毛羽五色皆备，成章染者，拟以为浅深之度，是以仿而取名。郑锷曰：秋则气收，而不散五色，此时亦皆受采，故染文明之色。
《地官》：州长，春秋以礼会民，而射于州序。〈订义〉郑锷曰：射之为艺，用于田猎攻守之时，其事为武，以秋教之，秋阴用事，又以明其事之为武。
旅师，凡用粟，春颁而秋敛之。〈订义〉易氏曰：秋敛者，聚野之锄粟，屋粟而用之。李景齐曰：颁之以春，则民有以济其乏，而敛之以秋。则粒米狼戾之时，不至于谷贱而伤农。
《春官》：肆师，尝之日，悴防此曛芟。〈订义〉郑康成曰：芟，芟草除田，古之始耕者，除田种谷尝者，尝新谷，此芟之功也。卜者问：后岁宜芟否。
A之日，悴防此曛戒。〈订义〉郑康成曰：秋田为A，始习兵，戒不虞也。卜者，问后岁兵寇之备。
春官，司尊、彝，秋尝用幸汀！炊┮濉抵ｏ稍唬形稼，秋者万物[敛之时，禾稼西成，故用幸停以明农事之成。
大胥掌学士之版，以待致诸子，春入学，舍菜合舞；秋颁学，合声。〈订义〉郑锷曰：合舞必以春，合声必以秋，盖春阳用事，德在木，木曰曲直而主乎貌。舞见于形貌之间，或俯或仰，木之象也。故合舞以春所以顺乎阳。秋阴用事，德在金，金曰从革而主乎言。声见于辞气之间，或抑或扬，金之象也。故合声以秋所以顺乎阴。王氏详说曰：王制，春秋教以礼乐，冬夏教以诗书。春夏阳也，诗乐者声，声亦阳也。是春未尝不学声。文王世子春夏学干戈，秋冬学羽a，干戈武舞，羽a文舞，是秋未尝不学舞。此言合舞以春，合声以秋，盖大合舞，大合声，与平日之学舞学声异。记所言者，主教国子。此言者，主合国子平日所教，所以不同。
龟人凡取龟，用秋时。〈订义〉郑康成曰：秋取龟及万物成也。郑锷曰：龟以甲为用，甲不坚则无以受钻灼之火。秋则阴用事而坚，于是时而取之，其甲坚矣。
《夏官》：槁人，秋献成。〈订义〉郑锷曰：秋则万宝之成，百工造事亦于是成。故饬治已毕，则献之。
校人，秋祭马社，臧仆。〈订义〉王昭禹曰：马社，厩中之土示。凡马日中而出，日中而入。秋，马入厩之时，故祭马社。郑锷曰：皂厩所在，必有神焉。赖乎土神，以安其所处，故祭马社。
《秋官》：雍氏，秋令塞阱杜N。〈订义〉郑锷曰：阱N设于春可也。秋稼巳登，苟或常设，禽兽亦无以遂其生。故至秋塞之，此先王爱物之心也。
S氏，掌杀草，秋绳而芟之。〈订义〉郑锷曰：绳与孕同。谓含实也。于其含实而绳育之时，则芟刈而蕴崇之。小行人，令诸侯秋献功，王亲受之。〈订义〉郑康成曰：功，考绩之功。郑锷曰：诸侯任事，有成功必以秋献。则因万物之成，以明图事之效也。
《冬官・考工记》：弓人，秋合三材则合。〈订义〉郑康成曰：合，坚密也。郑锷曰：干角筋治于三时，弓犹未成。必用胶丝漆，然后可合。秋者，阴气[敛之时，于是时而用胶丝漆，则合固不可解矣。故合三材宜用秋。
《列子・殷汤篇》：郑师文，及秋而叩角弦，以激夹钟，温风徐回，草木发荣。
《左传》：昭公二十九年，秋龙见于绛郊。
哀公九年秋，吴城邗沟通江淮。〈注〉于邗江筑城穿沟，东北通射阳湖，西北至末口入淮，通粮道也。今广陵邗江是。
《汉书・高祖本纪》：沛公曰：吾入关，秋豪无所敢取。〈注〉豪秋乃成好，举盛而言也。
《食货志》：秋出民，里胥平旦坐于右塾，邻长坐于左塾。毕出，然后归，夕亦如之。〈注〉师古曰：门侧之堂，曰塾。坐于门侧者，督促劝之知其早晏，防怠惰也。
《吴王濞传》：濞使人为秋请。〈注〉孟康曰：律春曰，朝秋曰，请如古诸侯，朝聘也。
《晁错传》：匈奴立威，始于折胶。〈注〉秋气至，胶可折，弓弩可用，匈奴常以为候而出军。
《百官表》：将行秦官，景帝中六年，更名大长秋。〈注〉秋者，收成之时；长者，恒久之义。故以为皇后官名。
《东方朔传》：建元三年，微行，常用饮，酎已。八九月中，与侍中、常侍、武骑及待诏、陇西北地良家子能骑射者，期诸殿门。故有期门之号自此始。微行以夜漏下十刻乃出。
《武帝本纪》：元狩三年秋，发谪吏穿昆明池。〈注〉越`昆明国有滇池，方三百里。汉使求身毒国，而为昆明所闭，今欲伐之。故作昆明池象之，以习水战。
元鼎四年秋，马生渥洼水中，作天马之歌。
《五行志》：武帝元鼎五年秋，蛙与虾蟆群38。是岁，四将军，众十万，征南越，开九郡。
《史记・封禅书》：元封元年秋，有星于东井，后十馀日，有星于三能。望气王朔言候独见旗星出如瓜食，顷复入焉。有司皆曰：陛下建汉家封禅，天其报德星云。
《汉书・武帝本纪》：元封二年秋，作明堂于泰山下。太初四年秋，起明光宫。
《汉武故事》：帝行幸河东，祠后土，顾视帝京，忻然中流，与群臣燕，作秋风辞。
《汉书・李广传》：武帝曰：将军其率师东辕，弭节白檀以临右，北平盛秋。〈注〉盛秋马肥，故令折冲R难也。《洞冥记》：汉宫人丽娟善歌，尝唱回风曲，庭叶翻落如秋。
《汉书・魏相传》：中谒者，赵尧举春，李舜举夏，儿汤举秋，贡禹举冬。四人各职一时。〈注〉四时各举所施行政事。《史记・匈奴传》：秋马肥大，会林，课校人畜。
《拾遗记》：汉成帝常以三秋f日，与飞燕戏于太液池，以沙棠木为舟，贵其不沉没也。以云母饰于o首，一名云舟。又刻大桐木为虬龙，雕饰如真，以夹云舟而行。以紫桂为ぁ＜肮墼畦水，玩撷菱蕖，帝每忧轻荡以惊飞燕，命璺芍士以金锁缆云舟于波上。每轻风时至，飞燕殆欲随风入水。帝以翠缨结飞燕之裙。今太液池尚有避风台，即飞燕结裙之处。
《汉书・元后传》：莽知太后妇人厌居深宫中，欲虞乐以市其权，令太后四时车驾巡狩四郊，存见孤寡贞妇。秋历东馆，望昆明，集黄山宫。
《晋书・庾亮传》：亮在武昌，诸佐吏殷浩之徒，乘秋夜往，共登南楼，俄而不觉。亮至，诸人将起避之，亮徐曰：诸君少住，老子于此处兴复不浅。便据胡床与浩等谈咏竟坐。其坦率行己多此类也。
《礼志》：成帝咸和五年六月丁未，有司奏读秋令，兼侍中散骑常侍荀奕，兼黄门侍郎散骑侍郎曹字曰：尚书三公曹奏读秋令，仪注旧典未备。臣等参议，光禄大夫臣华恒议武皇帝以秋夏盛暑，常阙不读令，在春冬不废也。夫先王所以顺时读令者，盖后天而奉天时，正服尊严之所重。今服章多阙，加此热隆赫，臣等谓可如恒议，依故事，阙如不读。诏可。
《张翰传》：翰因见秋风起，乃思吴中菰菜、莼羹、鲈鱼脍，曰：人生贵得适志，何能羁宦数千里以要名爵乎。遂命驾而归。
《袁宏传》：宏字彦伯，侍中猷之孙也。父勖临汝令。宏有逸才，文章绝美，曾为咏史诗，是其风情所寄。少孤贫，以运租自业。谢尚时镇牛渚，秋夜乘月率尔与左右，微服泛江。会宏在舫中，讽咏声既清，会辞又藻拔。遂驻听久之，遣问焉。答云：是袁临汝郎，诵诗即其咏史之作也。尚倾率有胜致，即迎升舟，与之谭论，申旦不寐。自此名誉日茂。
《续搜神记》：庐陵巴丘人周冕者，世以田作为业，年常田数十顷，家渐富。晋太元初，秋收已过，刈都毕，明旦至田，禾悉复满，湛然如初。即便更，所盈仓，于此遂为巨富。
《晋书・张骏传》：谦光殿西，曰政刑白殿，秋三月居之。其傍有直省内官寺，署一同方色。
《邺中记》：金华殿后有皇后浴室，种双长生树，枝条交于栋上，团团车盖形。冬日不凋，叶大如掌。至八九月乃生华子，赤，大如橡子，不中啖也。世人谓之西王母长生树。
《南齐书・州郡志》：广陵为南兖州镇，土甚平旷。刺史每以秋月，多出海陵观涛，与京口对岸江之壮阔处也。《隋书・百官志》：天监七年，以卫尉为卫尉卿，廷尉为廷尉卿，将作大匠为将作大匠乡，三卿是为秋卿。《南史・梁武帝本纪》：中大通三年秋，吴兴生野稻。《朱异传》：异除中书郎，时秋日始拜，有飞蝉正集异武冠上。时咸谓蝉珥之兆。
《梁书・柳恽传》：恽始为诗，有亭皋木叶下，陇首秋云飞。琅琊王元长见而嗟赏，因书斋壁。
《隋书・长孙平传》：开皇三年，平奏，令民间每秋家出粟麦一石已下，贫富差等，储之闾巷，以备凶年，名曰义仓。
《唐书・百官志》：太仆寺诸牧监马之驽良，皆著籍，良马称左，驽马称右。每岁孟秋，群牧使以诸监之籍合为一，以仲秋上于寺。
左右卫长史各一人，掌判诸曹，五府、外府禀禄，卒伍军团之名，数器械车马之多少，小事得专达。每岁秋，赞大将军考课。
《食货志》：租以敛，早晚险易，远近为差，庸调。输以八月，发以九月。同时输者，先远民，皆自概量。州府岁市土所出为贡，其价视绢之上下，无过五十匹。
《百官志》：光宅元年，改刑部曰秋官。
《乐府杂录》：开元中，内人有许和子者，本吉州永新县乐家女也。开元末选入宫，即以永新名之，籍于宜春院。善歌，能变新声，遇高秋朗月，台殿清虚，喉啭一声，响传九陌。
《酉阳杂俎》：天宝十载，上谓宰臣曰：近日于宫内种甘子数株，今秋结实一百五十颗，与江南蜀道所进不异。宰臣贺表曰：雨露所均，混天区而齐被。草木有性，凭地气而潜通。故得资江外之珍果，为禁中之华实。《羯鼓录》：明皇尝制秋风高曲，每至秋空迥彻，纤埃不起，即奏之。必远风徐来，庭叶坠下。
《开天遗事》：每至秋时，宫中妃妾辈，以小金笼捉蟋蟀，闭于笼中，置之枕函畔，夜听其声。庶民之家皆效之也。
《唐诗纪事》：孟浩然f游秘省。秋月新霁，诸英联诗，次当浩然，句曰：微云淡河汉，疏雨滴梧桐。举座嗟其清绝，咸以之阁笔，不复为缀。
唐举子先投所业于公卿之门，谓之行卷。裴说只行五言十九首，至来年秋试，复行旧卷。人有讥之者。说曰：只此十九首苦吟，尚未有人见知，何假别行卷哉。识者以为知言。
《国史补》：浑{太师年十一岁，随父释之防秋。朔方节度使张齐丘戏问曰：将乳母来否。其年，立跳荡功；后二年，拔石堡城，收龙驹岛，皆有奇效。
《唐书・陆贽传》：西北边岁调河南江淮兵，谓之防秋。《宣室志》：贞元十四年秋，有异鸟，其色青，状类鸠鹊，翔于睢阳之郊，止丛木中。有群鸟千数，列于左右前后，朝夕各衔蜚虫稻梁以献焉。是鸟每飞，则群鸟咸噪而导其前，或翼其旁，或拥其后，若传唤警卫之状。止则环而向焉。睢阳人适野纵观，以为羽族之灵者。然其状不类鸾凤。时李翱客于睢阳，曰：此真凤鸟也。于是作知凤一章，备书其事。
《国史补》：熊执易应举道中，秋雨泥潦，逆旅。有人同宿而屡叹息者。问之，乃尧山樊泽，将赴制举，驴劣不能进。执易乃辍所乘马，并囊中缣帛，悉与樊泽，以遂其往诘朝，执易乃东归。
《摭言》：贾岛，太和中，尝跨驴张盖，横截天街。时秋风正厉，黄叶可扫。岛吟曰：落叶满长安，求一联不可得，不知身之所从，因冲京兆尹刘栖楚节，被系，一夕释之。《耳目记》：王公达尚寿春公主，闻真定有紫花梨，就加封检洎。秋实，公主必亲选而进之。《酉阳杂俎》：长安秋多蝇。成式蠹书，常日读百家五卷，颇为所扰，触睫隐字，驱不能已。
《零陵总记》：李牟秋夜吹笛于瓜洲，舟楫甚隘，初发调，群动皆息，及数奏，微风飒然而至。又俄顷，舟人贾客，皆有怨叹悲泣之声。
《清异录》：显德中书堂，设起纹秋水席，色如葡萄紫而柔薄类绵，叠之可置研函中。吏偶覆水，水皆散去，不能沾濡。不识其何物为之。
余衔命渡淮入广陵界，维舟野次，纵步至一村，圃有碧芦，方数亩，中隐小室，榜曰：秋声馆。时甚爱之，不知谁家之别墅，意主人亦雅士也。
《辽史・营卫志》：秋捺钵，曰伏虎林。七月中旬，自纳凉处起牙帐，入山射鹿及虎。林在永州西北五十里，常有虎据林伤害居民畜牧。景宗领数骑猎焉，虎伏草际，战不敢仰视，上舍之，因号伏虎林。每岁车驾至，皇族而下分布泺水侧，伺夜将半，鹿饮盐水，令猎人吹角，效鹿鸣，既集而射之。谓之舐碱鹿，又名呼鹿。《图画见闻志》：太平兴国中，秘阁曝画，时陶谷为翰长，因展秋山图一面，令黄居u品第之。居u曰：此实居u与父筌同画，绢缝中有居u父子姓名。视之果验。花竹禽鸟，泉石地形，皆极精妙。
《宋史・赵昌言传》：京城连雨，昌言请出厩马分牧外郡，或以盛秋备敌，马不可阙。昌言曰：塞下积水，敌必不至。太宗从之。
《外国传》：太宗平晋阳渤海国，酋帅大鸾河率部族来降。上曰：鸾河渤海豪帅，束身归我，嘉其忠顺。夫夷落之地，以驰骋为乐，候高秋戒候，当与骏马数十匹，令出郊游，猎以遂其性。
《杨延昭传》：咸平六年夏，契丹复侵望都。用延昭为都巡检使，时讲防秋之策。诏杨嗣及延昭条上利害。《湘山野录》：真宗深念稼穑，闻占城稻耐旱，西天绿豆子多而粒大，各遣使以珍货求其种。占城得种二十石，至今在处播之；西天中印土得绿豆种二石，始植于后苑，秋成日，宣近臣尝之，仍赐占稻及西天绿豆御诗。
《宋史・选举志》：范仲淹参知政事，意欲复古劝学，数言兴学校本行实。诏近臣议，于是宋祁等奏，教不本于学校，士不察于乡里，则不能名实。有司束以声病，学者专于记诵，则不足尽人材。参考众说，择其便于今者，莫若使士皆土著而教之于学校，然后州县察其履行，则学者修饰矣。乃诏州县立学士，须在学三百日，乃听预秋赋。〈又〉每秋赋，自县令佐察行义，保任之上于州，州长贰复审察，得实后，然上本道使者类试。
《过庭录》：右丞居许太守韩持国，秋日于郡圃会景亭置宴张乐，会诸郡公。程正叔及右丞以故不至，持国以诗寄云：曲肱饮水程夫子，宴坐焚香范使君，顾我未能忘旧乐，绿樽红妓对西曛。
《玉海》：元丰四时荐新礼，孟秋尝粟与稷，羞以枣梨，仲秋尝麻稻，羞以蒲，季秋尝菽，羞以兔栗。
《梦溪笔谈》：元丰中，庆州界生子方虫，方为秋田之害。忽有一虫，生如土中狗蝎，其喙有钳，千万蔽地，遇子方虫，则以钳搏之，悉为两段。旬日，子方皆尽，岁以大穰。其虫旧曾有之，土人谓之傍不肯。
《林下诗谈》：子瞻在惠州与朝云f坐，时青女初至，落木萧萧，⑷挥斜秋之意。命朝云把大白，唱花褪残红。朝云歌喉将啭，泪满衣襟。子瞻诘其故，答曰：奴所不能歌，是枝上柳绵吹又少，天涯何处无芳草。也。子瞻翻然大笑曰：是吾政悲秋，而汝又伤春矣。遂罢朝。云不久抱疾而亡，子瞻终身不复听此词。
《后山诗话》：东坡居颍春，夜对月，王夫人曰：春月可喜，秋月使人愁耳。公谓前未及也，遂作词曰：不似秋光，只与离人照断肠。
《宋史・滕元发传》：河东十二将，其八以备西边，分半番休。元发至之，八月边，遽来，告请八将皆防秋。元发曰：夏若并兵犯我，虽八将不敌，若其不来，四将足矣。鹤林玉露：黄龙寺，晦堂老子尝问山谷以吾无隐乎尔之义，山谷诠释再三，晦堂终不然其说，时暑退凉生，秋香满院，晦堂因问曰：闻木犀香乎。山谷曰：闻。晦堂曰：吾无隐乎尔。山谷乃服。晦堂此等处诚实脱洒，亦只是曾点见解，却无颜子工夫，此儒佛所以不同。《历代名画记》：F国公家背书画入少蜡，要在密润，候阴阳之气以调适，秋为上时，暑湿之时不可用。《括异志》：杜紫微顷于宰执处求一小仪，不遂。请小秋又不遂。尝梦人谓曰：辞春不及秋，昆脚与皆头。后果得比部员外。
《下黄私记》：八九月中，月轮外轻，云时有五色。下黄人每值此，则急呼女子持针线，小儿持纸笔，向月拜之，谓之乞巧。惟吴媪有一女，年十二，拜之甚勤。一夕月下飞一五色Z云，如手掌大，驻于女前。众皆恐，女径吸食之，味甚香美。明日梳头窥镜，面色艳冶，弹琴读书，不习而能。媪喜甚，改名为Z云。有诗一卷行于世。《金史・舆服志》：金人从秋山之服，则以熊鹿山林为文。《元氏掖庭记》：癸巳秋，顺帝乘龙船泛月池上，池起浮桥三处，每处分三洞，洞二结Z为飞楼，楼上置女乐，桥以木为质，饰以锦绣，九洞不相直达，陈刚中《太液秋风诗》云：一镜拭开秋万顷，碧天倒浸琉璃影，寒飙夜匝┎ㄈィ贝阙珠宫黛光冷。三千歌棹摇绿烟，湿鬟吹堕黄金蝉，琪树飕飕红鲤跃，衮龙正宴瑶池仙。《快雪堂漫录》：虞长孺祖母，今年八十一矣。尝云年三四十时，秋夜露坐庭中，见有三人挨月而过。异之，急呼，长孺伯母同观。伯母出迟，仅见其二。须臾俱入月中矣。亲语陈季象，为余述之。
秋部杂录
《书经》：盘庚若农，服田力穑，乃亦有秋。〈蔡传〉勤于田亩，则有秋成之望。
《诗经・卫风・采葛章》：一日不见如三秋兮。
《秦风・蒹葭章》：蒹葭苍苍，白露为霜。〈朱注〉蒹葭未败而露始为霜，秋水时至，百川灌河之时也。
《s宫章》：秋而载尝。〈朱注〉尝秋祭名。
《礼记・乡饮酒义》：西方者秋，秋之为言，愁也。愁之以时察，守义者也。〈注〉愁读为[，[，敛也。察犹察，察，严杀之貌。
《尔雅》：秋田为A。〈注〉顺杀气也。
蘩之丑秋为蒿。〈注〉春时各有种名，至秋老成，皆通呼为蒿。
《左传》：秋大阅，简车马也。
秋大雩，旱也。〈注〉雩，夏祭所以祈甘雨，若旱则又修其礼，故虽秋雩，非书过也。
《谷梁・大事于大庙传》：大事者何，大是事也。著尝祭者，毁庙之主，陈于大祖。未毁庙之主，皆升合祭于大祖。〈疏〉著尝者，著明是尝之祭也。尝连言者，必在秋，故连尝言之。
《国语》：辰角见而雨毕，天根见而水涸，本见而草木节，解驷见而陨霜，火见而清风戒寒。
《诗纪历枢》：蒹葭秋水，其思凉，犹秦西气之变乎。《毛诗传》：壮士悲秋，感阴气也。
《素问・风论篇》：以秋庚辛中，于邪者为肺风。
《四时刺逆从论篇》：秋者天气始收，腠理闭塞，皮肤引急。
《管子・戒篇》：先王之游也，秋出，补人之不足，谓之夕。〈注〉秋为西成，尚有不足者，当补之也。
《侈靡篇》：教者，咳蝗羟镌浦远，动人心之悲。〈注〉秋云凄惨，有愁悴之容，高置且远，能生人之悲心。
《五行篇》：黄帝得大封而辩于西方，故使为司马秋者，司马也。
《治国篇》：秋籴以五。
《轻重乙篇》：农事且作，请以什伍。农夫赋耜铁，此之谓春之秋。大夏且至，丝纩之所作，此之谓夏之秋。大秋成，五谷之所会，此之谓秋之秋。大冬营室中，女事纺绩缉缕之所作，此之谓冬之秋。
《菁茅谋篇》：大秋，甲兵求缮弓弩，求弦谨丝麻之谢物，且为之举。
《师旷占》：杏多实不虫者，来年秋善五木者，五谷之先，欲知五谷，但视五木。择其木盛者，来年益种之。欲知牛马贵贱，秋葵下，小葵生，牛马贵。大葵不虫，牛马贱。
《子华子・执中篇》：朱明长嬴不能尽其所，以为温也。必随之，以[敛之气而为秋。
《文子・精诚篇》：政失于秋，太白不当，出入无常。秋政不失，民殷昌。
《上德篇》：丛兰欲修，秋风败之。
《庄子・逍遥游篇》：楚之南有冥灵者，以五百岁为春，五百岁为秋。上古有大春者，以八千岁为春，八千岁为秋。而彭祖乃今以久，特闻众人匹之，不亦悲乎。《秋水篇》：秋水时至，百川灌河，泾流之大，两邃狙轮间，不辨牛马。
《庚桑・楚篇》：春气发而百草生，正得秋而万宝成。夫春与秋，岂无得而然哉，大道已行矣。
《i冠子》：斗柄指西，而天下皆秋。
《邹子》：秋取柞A之火。
《楚辞》：扈江蓠与薜芷兮，纫秋兰以为佩。〈又〉朝饮木兰之坠露兮，夕餐秋菊之落英。〈又〉袅袅兮秋风，洞庭波兮木叶下。〈又〉秋兰兮蘼芜。〈又〉秋兰兮青青，绿叶兮紫茎。〈又〉悲秋风之动容兮，何回极之浮浮。
《吕氏春秋・首时篇》：方叶之茂美，终日采之而不知秋。霜既下，众林皆赢。事之难易，不在小大，务在知时。《义赏篇》：秋气至则草木落。
《贵信篇》：秋之德雨，雨不信，其谷不坚。谷不坚，则五种不成。
《史记・天官书》：辰星之色，秋青白而岁熟，秋不见有兵。《汉书・五行志》：金，西方，万物既成，杀气之始也。故立秋而鹰隼击，秋分而微霜降。其于王事，出军行师，把旄仗钺，誓士众抗威武。所以征叛逆，止暴乱也。
《魏相传》：西方之神，少昊乘兑，执矩司秋。〈注〉金为义，义者成，成者方，故为矩。
《泛胜之书》：上农区田，大区方深各六寸，间相去七寸。一亩三千七百区，丁男女种十亩。至秋，区三升粟，亩得百斛。中农区田法：方七寸，深六寸，间相去二尺。一亩千二十七区，丁男女十亩，秋粟得五十一石。下农区田法：方九寸，深六寸，间相去三尺。秋亩得三十八石。旱即以水沃之。
《贾谊新书》：悬弧之礼义，西方之弧以棘。棘者，西方之草，秋木也。
《焦赣易林》：秋风生，哀花落悲心。
《淮南子・m真训》：⒄撸望冷风于秋。
《时则训》：秋为矩，矩者所以方万物也。矩之为度也，肃而不悖，刚而不愦，取而无怨，内而无害，威厉而不慑，令行而不废，杀伐既得，仇敌乃克，矩正不失，百诛乃服。
《缪称训》：春女思，秋士悲，知物化矣。
《说林训》：木方茂盛，终日采而不知秋风下，霜一夕而殚。
《春秋繁露・官制象天篇》：秋者，少阴之选也。
《五行之义篇》：金居西方，而主秋气。
《阳尊阴卑篇》：人生而天，而取化于天，怒气取诸秋。《天辩在人篇》：少阴因金而起，助秋之成也。
秋严志也。
人无秋气何以立严而成功，天无怒气亦何以清而秋杀就。
《阴阳出入上下篇》：秋出阴而入阳。
《治水五行篇》：七十二日，金用事其气，惨淡而白，修城郭，缮墙垣，审群禁，饬甲兵，警百官，诛不法，存长老，无焚金石。
《祭义篇》：秋上杌实。杌实，黍也。秋之所先成也，先成故曰尝，尝言甘也。
《威德所生篇》：秋者，天之平也。
《如天之为篇》：圣人秋修义而求恶方，求恶之时，见善亦立行。
《说苑》：秋，蓬恶于根本，而美于枝叶。秋风一起，根且拔矣。
《太元经》：酉，西方也，秋也。物皆成象而就也。有形则复于无形，故曰冥也。
《续汉书》：日行西陆，谓之秋。
《后汉书・郡国志》：南阳郡有宜秋聚。
沛国县杼秋，故属梁国，有澶渊聚。
《白虎通・五祀篇》：秋祭门，门以闭藏自固也。秋亦万物成熟，内备自守也。
《释名》：秋曰F天。F，闵也。物就枯落，可闵伤也。秋，G也，G迫品物使时成也。
《说文》：庚位西方，象秋时万物，庚庚有实也。庚承己，象人赍辛，秋时万物成而熟，辛承庚，象人股。
《三辅黄图》：后宫在西，秋之象也。秋主信，故宫殿皆以长信长秋为名。
《崔实政论》：秋风厉而赏武臣。
《璇玑经》：太白兵候占之素秋，宰，主生成，故为之将。〈注〉太白位当少阴，用事之际，万物成实之秋。《宋志》曰：太白者，大将之麾白者，金精之色也。太白进退以候兵象，故秋占之。
《晋书・东夷传》：倭人不知正岁四节，但计秋收之时，以为年纪。人多寿百年，或八九十。
《抱朴子・仙药篇》：云母有五色并具，而多白者，名云液，宜以秋服之。
《古今注》：蟋蟀，一名吟蛩，秋初生，得寒则鸣。济南呼为懒妇。
《南方草木状》：甘44，味如薯蓣，性不甚冷。旧珠崖之地，海中之人，皆不业耕稼，惟掘地种甘44。秋熟收之，蒸12切如米粒，仓贮之，以充粮糗。是名44粮。良耀草，枝叶如麻，黄秋结子如小栗，煨食之，解毒，昔有得是药者，梁氏之子耀。因以为名。梁转为良尔。花白似牛李，出高凉。
《南康记》：平固县覆笥山上，有大湖，周数十里，灵果异物皆不可识。又有石雁浮在湖中。每至秋天，石雁飞鸣，如候时也。
《笔阵图》：笔要取崇山绝仞中兔毛，八九月收之，其笔头长一寸，管长五寸，锋齐腰强者。
《宋书・百官志》：大长秋，皇后卿也。韦曜曰：长秋者，以皇后阴官。秋者，阴之始，取其终而长，欲其久也。
《世说》：顾悦与简文同年，而发早白。简文曰：卿何以先白。对曰：蒲柳之姿，望秋而落；松柏之质，经霜独茂。《永嘉地记》：七八月中常有蜂群过，有一蜂飞先觅止泊，家中人知辄内木桶中，以蜜涂桶中，飞者闻蜜气，或停，不过三四来，便举群悉至。
《梁书・王僧孺传》：寒虫夕叫，合轻重而同悲。秋叶晚伤，杂黄紫而俱坠。
《述异记》：吴郡鱼城，城下水中有石首鱼，至秋化为凫，凫项中尚有石。
《刘协新论・履信篇》：秋之得雨，雨不信，则百谷不实。百谷不实，则收成之德废。
《三礼义宗》：周以秋者，万物新成，可以奉荐宗庙，故合先祖之神而祭之。故宜在秋也。
秋曰庚辛。庚，更也；辛，新也。言物皆改更而新也。《水经注》：疏水中有物，如三四岁小儿，鳞甲如鲮鲤，射之不可入。七八月中，好在碛中自曝，膝头似虎，掌爪常没水中，出膝头，小儿不知，欲取弄戏，便杀人。或曰人有生得者，摘其皋，厌可以小使，名曰水唐者也。《齐民要术》：秋耕，掩青者为上，初耕欲深，转地欲浅，菅茅之地，宜纵牛马践之。
麦：非良地则不须种，八月中戊，社前种者，为上时，下戊前为中时，八月末九月初为下时。
种莲子：八月九月，取莲子坚黑者，于瓦上磨莲头，令皮薄，取土作熟泥，封之。泥乾掷于池中泥下，自然周正易生，少时即出。其不磨者，皮既坚厚，仓卒不能生也。
崔曰：七月八月，可种苜蓿。
《大业拾遗》：吴郡作鲈鱼脍，须八九月霜下之时，收鱼三尺以下者，作乾脍，浸渍讫，布裹沥水，令尽散置盘内，取香柔花叶相间，细切和脍，拨令调匀。霜后鲈鱼肉，白如雪，不腥，所谓金齑玉脍，东南之佳味也。《陆玑诗疏》：苕一名陵时，一名鼠尾，似王刍生下，湿水中，七八月中，华紫似今紫，草华可染，皂煮以沐发，即黑叶青如蓝而多华。
枸树：山木，其状如栌，一名枸骨，高大如白杨，所在山中皆有理白，可为函板，枝柯不直，子著枝端，大如指，长数寸，啖之甘美如饴。八九月熟，江南特美。今官园种之，谓之木蜜。本从南方来，能令酒味薄。若以为屋柱，则一屋之酒皆薄。
巴竹笋：八月九月生，始出地，长数寸，鬻以苦酒豉汁，浸之可以就酒及食。
《酉阳杂俎》：李再华，秋大霜。
Xm：根大如碗，至秋叶滴露，随滴生苗。
取鹰法：七月二十日为上时，内地者多，塞外者少。八月上旬为次时，八月下旬为下时，塞外鹰毕至矣。熊胆，秋在左足。
《本草衍义》：芋，所在有之，江浙二川者，最大而长，京洛者差，圆而小。当心出苗者，为芋头，四边附之而生者，为芋子。八月九月已后掘食之。
《图经》：信石山，在郁林州东南二里，一名牢石坡。坡上夹石侧竖如钟。唐置牢州，以此每岁秋期，乡人共候此石。若有云气覆之，岁必大稔。
天目山有洞三十六，每秋必有一日风雨晦暝，土俗云是山神与江神会也。
《宋景文笔记》：]f鸣春，蟋蟀夏，蜩o⑶铮蚁子战阴，非有命之者，气自动耳。
《益部方物略记》：鹅毛玉凤花，本至卑纤，蓬如钗股，秋开，状似禽，故曰凤。色白，故曰玉。以其分轻，故曰毛。瑞圣花，出青城山中，干不条，高者乃寻丈。花率秋开四出，与桃花类，然数十跗共为一花，繁密若缀，先后相继，新蕊开而旧未萎也。成都人竞移莳圃中，以为尤玩云。
海棕：不皮而干叶丛于杪，至秋乃实，似楝子，理致干坚，风雨不能撼云。
蝉花：二川山林中皆有之，如蝉之不蜕者，至秋则花，其头长一二寸，黄碧色，治小儿S，又能已疟。《皇极经世・观物内篇》：秋为收物之府。
《云笈七签》：治肺当用洌湮泻吸，为补夫肺者。兑之气，金之精，其色白，其象如悬磬，其神如白狩。肺主魄，魄化为玉童，长七寸，持杖往来于肺藏。肺者，秋之用事。常以七月八月九月，望旭旦西南平坐，鸣天鼓七，饮玉浆三，然后瞑目，吸兑宫白气，入口吞之，以补渲损肺，以正白之用，以致玉童饯，则神安思强，延年益寿。
《埤雅》：芸，今七里香是也。叶类豌豆，作小丛生，其花极芬香，秋则叶，间微白如粉，污辟蠹殊验。
蚌孕乳：以秋蚌闻雷声则，其孕珠若怀妊然，故谓之珠胎。
葭，一名荜蒹，一名OO。高数尺，今人以为帘箔。因此为名也。至秋坚成，谓之萑苇。楸，有行列茎，干乔耸凌云，华高可爱，至秋垂条如线，俗谓之楸线。
《楚辞补注》：泽兰，生水泽中及下湿地，苗高二三尺，叶尖微有毛，不光润，方茎紫节。七月八月开，花带紫白色。
《政和本草》：硫黄，一名石硫黄。或生易阳，或生西河，或五色黄，是樊水石液也。烧有紫焰，八月九月采。橡实，栎木子也。木高二三丈，开黄花，八九月结实，其实为皂斗，槲栎皆有斗，而以栎为胜，不拘时采，其皮并实用。
马兜铃：苗作蔓，绕树而生，叶如山芋，开黄紫花，颇类枸杞花，七月结实，枣许大，如铃，其根名云南似木香，小指大，赤黄色，七八月采实，曝乾。
《尔雅》：翼菰者，蒋草也。其苗有茎梗者，谓之菰蒋，至秋则为此米，一名胡，古人以为美馔。
苜蓿：甚似中国灰y，但y苗叶作灰色，而苜蓿苗端常有数叶，深红可爱，今人谓之鹤顶草。秋后结实，黑房累累如]，故俗人因谓之木粟。其米可为饭，亦有可以酿酒者。
菰首者，菰蒋三年以上，心中生台如藕。至秋如小儿臂大，谓之茭首。本草所谓菰根者也，可蒸煮，亦可生食。
《会稽志》：秋风亭，在观风堂之侧。
《玉海》：汉有万秋门，千秋门，有长秋殿。
后汉有宜秋门。
魏有延秋门。
北齐有千秋楼。
后魏有上秋门。
《蠡海集・气候类》：秋之气，自上而降。故秋色先于高林。《庶物类》：马蜥之虫，至秋而鸣。秋之令，金也。虫色绿木也，金木相轧以为声，然以两股击翼而鸣，金木傍击之谓也。
秋之花，至残而萎损，得收敛之气焉。
《本草图经》：预知子，淮蜀汉黔诸州有之，七八月有实，作房，初生青，至熟深红色。每房有子五七枚，如皂荚子，斑褐色，光润如飞蛾。取一枚，缀放领上，遇蛊毒物则恻恻有声，当便知之，故有此名。
旋复花：生平泽山谷，大似红蓝而无刺，开花如菊花，小铜钱大，深黄色，上党田野人呼为金钱花。七八月采花，曝乾。
《山家清供》：秋采蒲花如柳絮者，熟鞭贮，以方青囊作坐褥，或卧褥，甚温燠，虽木棉不及也。
《采兰杂志》：昔有妇人，怀人不见，恒洒泪于北墙之下。后洒处生草，其花甚媚，色如妇面，其叶正绿反红，秋开，名曰：断肠花，即今秋海棠也。
《元史・祭祀志》：荐新，雏鸡，孟秋用之；菱、芡、栗、黄鼠，仲秋用之；梨、枣、黍、粱、鹚老，季秋用之。
《澄怀录》：秋采甘菊花，贮以红棋布囊，作枕用，能清头目，去邪秽。
《农桑辑要》：北方村落之间，多结为锄社，以十家为率，先锄一家之田，本家供其饮食，其馀次之。旬日之间，各田家皆锄治，自相率领，乐事趋功无有偷惰，间有病患之家，共力助之，故田无荒秽，岁皆丰熟，秋成之后，豚蹄盂酒，递相犒劳，名为锄社。
秋蚕初宜凉，渐渐宜暖，亦因天时渐凉，故也。簇与缲丝法同春蚕。
《杨升庵集》：蝴蝶或黑或白，五彩皆具，惟黄色一种至秋乃多，盖感金气也。李白诗：八月蝴蝶黄。白乐天诗：秋花紫蒙蒙，秋蝶黄茸茸。
《熙朝乐事》：西湖观月，秋爽最宜，烟波镜净，上下一色，渔灯依岸，城角传风，山树霏微，万籁阒寂，自非有清奇之兴，超豁之襟，不能往也。
林下盟：江文通曰：常愿幽居筑宇，绝弃人事，苑以丹林，池以绿水。左倚郊甸，右带瀛泽。青春爰谢，则接武平皋。素秋澄景，则独酌虚室。侍女三四，赵女数人。不则逍遥数纪，弹琴咏诗，朝露几间，忽忘老之将至。淹之所学，尽此而已矣。
《清f供》：秋时，晨起下帷，检牙签挹，露研朱，点校禺中，操琴调鹤，玩金石鼎彝。晌午，用莲房洗砚，理茶具，拭梧竹。午后，戴白接08，著隐士衫，望红树叶落，得句题其上。日晡，持蟹螯鲈，酌海川，螺试新酿，醉弄洞箫数声。薄暮，倚柴扉，听樵歌牧唱，焚伴月香壅菊。《瓶史月表》：秋花小友，挺翠，金线草，虎茨，观音草。《草花谱》：秋葵，色蜜，心紫，秋花朝暮倾阳，此葵是也。秋尽收子，移种。
草花俨如蝶状，色黄，上有赤色细点，阔叶秋时分种，《枕谭》：古呼治狱参军为长流，人多不知。按《帝王纪》云：少昊崩，神降于长流之山，于祀主秋，秋官司寇，主刑罚也。故取秋帝所居为嘉名也。
《海槎馀录》：黎山中产各种香，当七八月晴霁，遍山寻视，见大小木千百，皆凋悴，其中必有香凝结，乘夜月扬辉探视之，则香透林而起。用草系记取之。
《岩栖幽事》：世人但爱秋月，而不知秋日之妙。白云碧汉，大胜平时，桂落庭f，乃契斯语。
《茶疏》：往日无有于秋日摘茶者，近乃有之。秋七八月，重摘一番，谓之早春，其品甚佳。
《田家五行》：秋天云阴，若无风则无雨。
《本草网目》：木芙蓉，八九月始开，故名拒霜。苏东坡诗云：唤作拒霜犹未称，看来却是最宜霜。
棕榈木：高一二丈，无枝条，叶大而圆如车轮，萃于树杪，其下有皮，重叠裹之，每皮一匝为一节。二旬一采，皮转复生。上生黄白花，八九月结实，作房如鱼子，黑色。《山海经》云：石翠之山，其木多棕是也。
半边莲：小草也。生阴湿塍堑边，就地细梗引蔓，节节而生，细叶，秋开小花，淡红紫色，止有半边，如莲花状，故名。
x香：北人呼为茴香，叶极疏细，作丛，七月生，花头如伞盖，黄色，结实如麦而小，青色。八九月采实，阴乾，川人多煮食，其茎叶。
秦椒：生泰山山谷及秦岭上，或琅琊。八月九月采实。乌臼木：名鸦臼，南方平泽甚多。今江西人种植，采子蒸煮，取脂浇烛子，上皮脂，胜于仁子。八九月熟，初青后黑，分为三瓣。
楮：名b楮，实生少室山，所在有之。八月九月采实，日乾。
柿：高树大叶圆而光泽，八九月乃熟，生柿置器中，自红者，谓之烘柿；日乾者，谓之白柿；火乾者，谓之乌柿；水浸藏者，谓之Y柿。
芙蓉：服食驻颜，太清草木方，七月七日采莲花，七分，八月八日采根，八分，九月九日采实，九分阴乾，捣筛，每服方寸匕，温酒调服。
莲实：一名石莲子，至秋黑而沈水，诸鸟猿猴取得，不食，藏之石室内。人得三百年者，食之，永不老也。葡萄：《汉书》作蒲桃，圆者名草龙珠，长者名马乳。七月八月熟，取汁可酿酒。大宛以葡萄酿酒，富人藏酒万馀石，久者，十数年不败。张骞使西域，得其种还，中国始有。盖北果之最珍者。
橄榄：生岭南，树似木子树而高，端直可爱，结子形如生诃，子无棱瓣。八月九月采之。
苦瓜：名锦荔枝，即癞葡萄，生苗引蔓，茎叶卷须，并如葡萄而小。七八月开小黄花，五瓣如碗形，结瓜，青色，皮上痱，一如癞，及荔枝壳状，熟则黄色，自裂，内有红瓤，南人以青皮煮肉，及盐酱充蔬。
灰y：处处原野有之，茎有紫红线棱，叶尖有刺茎，心嫩叶背面皆有白灰，为蔬亦佳，七八月开细白花，结实，簇簇如轮校有细子，蒸暴取仁，可炊饭，及磨粉食，救荒。
《群芳谱》：决明有二种，马蹄决明，秋开淡黄花，五出结角，如初生，细豇豆，入眼药最良。茳芒决明，即山扁豆，秋开深黄花，五出结角，如小指，味甘滑。二种苗叶皆可作酒曲，俗呼为独占缸。
栗苞：生外壳，刺如猬毛，其中著实，或单或双，或三四。少者实大，多者实小。实有壳紫黑色，壳内膜甚薄，色微红黑，外毛内光，膜内肉，外黄内白。八九月熟，则苞自裂而实坠。
秋牡丹：草本，遍地蔓延，叶似牡丹差小，花似菊之紫。鹤翎黄心，秋色寂寥，花间植数枝，足状秋容。
蓍：神草也，能知吉凶。苏颂云：上蔡县白龟祠旁，其生如蒿，作丛，高五六尺，一本一二十茎，至多者五十茎，生便条直。秋后，有花出于枝端，红紫色，形如菊花，结实如艾实。
《名胜志》：程符山，在潍县西南二十里，左畔有台，方二丈许，四望皆山，独留月色，里人谓之麓台秋月。

[book_title]岁功典第六十二卷
孟秋部汇考
《易经》天地否卦
≡78
〈本义〉否，闭塞也；七月之卦也，正与泰反。
《诗经》豳风七月章
七月流火。
〈本义〉昭三年，《左传》：张趋曰：火星中而寒暑退。服虔云：火，大火星也。季冬十二月平旦，正中在南方，大寒退。季夏六月黄昏，火星中，大暑退，是火为寒暑之候事。〈朱注〉七月，斗建申之月，夏之七月也。流下也，火，大火心星也。以六月之昏，加于地之南方，至七月之昏，则下而西流矣。
七月鸣V。
〈疏〉五月，阴气动而伯劳鸣，是将寒之候也。《月令》：仲夏，V始鸣。是中国正气，五月则鸣。今豳地晚，寒鸟初鸣之候，从其乡土之气焉。故至七月，V始鸣也。〈大全〉朱子曰：V以七月鸣，则阴气至而众芳歇矣。
七月在野。
〈笺〉自七月在野至十月入我，床下皆蟋蟀也。〈疏〉蟋蟀之虫，六月居壁中，至七月，则在田野之中。
《礼记》月令
孟秋之月，日在翼，昏建星中，旦毕中。其日庚辛。其帝少，其神蓐收，其虫毛。其音商，律中夷则。其数九，其味辛，其臭腥，其祀门，祭先肝。
〈陈注〉翼宿在巳，鹑尾之次。少，白精之君，金天氏也。蓐收，金官之臣，少氏之子该也。夷则申律，长五寸七百二十九分，寸之四百五十一九，金之成数也。辛腥皆属金秋，阴气出，故祀门，祭先肝。金克木也。
凉风至，白露降，寒蝉鸣，鹰乃祭鸟，用始行戮。
〈陈注〉此记申月之候。
天子居总章左个，乘戎路，驾白骆，载白纾衣白衣，服白玉，食麻与犬。其器廉以深。
〈陈注〉总章左个，太寝西堂南偏。廉亦矩之义，深则收藏之意。
是月也，以立秋。先立秋三日，太史谒之天子曰：某日立秋，盛德在金。天子乃齐。立秋之日，天子亲帅三公、九卿、诸侯、大夫以迎秋于西郊；还反，赏军帅武人于朝。天子乃命将帅，选士厉兵，简练桀俊，专任有功，以征不义，诘诛暴慢，以明好恶，顺彼远方。
〈陈注〉好恶明，则远方顺服。
是月也，命有司修法制，缮囹圄，具桎梏，禁止奸，慎罪邪，务搏执。
〈陈注〉奸在人心，故当有以禁止之。邪见于行，故慎以罪之。
命理瞻伤察创、视折审断，决狱讼，必端平，戮有罪，严断刑。
〈陈注〉严者，谨重之意，非峻急之谓也。
天地始肃，不可以赢。
〈陈注〉阳道常饶，阴道常乏，故赞化者，不可使阴气之
赢也。
是月也，农乃登谷。天子尝新，先荐寝庙。命百官始收敛，完堤防，谨壅塞，以备水潦；宫室，坏垣墙，补城郭。
〈陈注〉所以为水潦之备者，以月建在酉，酉中有毕星，好雨也。〈按：八月，月建在酉，孟秋为仲秋之备，故注云〉
是月也，毋以封诸侯，立大官，
〈陈注〉记者但知赏以春夏，刑以秋冬之义；不知古者尝祭之时，则有出田邑之制。故注谓：禁封诸侯及割地，为失其义也。
毋以割地、行大使、出大币。
〈陈注〉以其违收敛之令也。
孟秋行冬令，则阴气大胜，介虫败谷，戎兵乃来；行春令，则其国乃旱，阳气复还，五谷无实；行夏令，则国多火灾，寒热不节，民多疟疾。
《尔雅》月阳
七月为相。
《尚书大传》顺大道
天子以秋决狱讼，断刑罚，趣收敛，以顺天道，以佐秋杀。
《素问》诊要经终论篇
七月八月，阴气始杀，人气在肺。
〈注〉始杀者，气始肃杀也。申酉二月属金，而人气在肺。
《汲冢周书》时训解
立秋之日，凉风至。又五日，白露降。又五日，寒蝉鸣。凉风不至，无严政。白露不降，民多邪病。寒蝉不鸣，人皆力争。处暑之日，鹰乃祭鸟。又五日，天地始肃。又五日，禾乃登。鹰不祭鸟，师旅无功。天地不肃，君臣乃口。农不登谷，暖气为灾。
《吕氏春秋》季夏纪音律篇
夷则之月，修法饬刑，选士厉兵，诘诛不义，以怀远方。
〈注〉夷则，七月也，怀柔也。
《史记》律书
北至于罚。罚者，言万物气夺可伐也。北至于参。参，言万物可参也。故曰：参，七月也。律中夷则。夷则，言阴气之贼万物也。其于十二子为申。申者，言阴用事，申贼万物，故曰：申。
《汉书》律历志
夷则，则法也。言阳气正法度，而使阴气夷。当伤之物也。位于申，在七月。
《淮南子》天文训
大暑加十五日，指背阳之维，则夏分尽，故曰：有四十六日而立秋。凉风至，音比夹钟，加十五日，指申，则处暑，音比姑洗。
夷则之数，五十一，主七月，上生夹钟。
太阴在戌，岁名曰阉茂，岁星舍翼轸，以七月与之。晨出东方，营室东壁为对。
时则训
孟秋之月，招摇指申，昏斗中，旦毕中。其位西方，其日庚辛。盛德在金，其虫毛，其音商，律中夷则，其数九。其味辛，其臭腥，其祀门，祭先肝。凉风至，白露降，寒蝉鸣，鹰乃祭鸟，用始行戮。天子衣白衣，乘白骆，服白玉，建白旗，食麻与犬，服八风水，爨柘燧火。西宫御女白色，衣白采，撞白钟。其兵戈，其畜狗，朝于总章左个。以出秋令，求不孝不悌，戮暴傲悍而罚之，以助损气。立秋之日，天子亲率三公、九卿、大夫以迎秋于西郊。还，乃赏军率武人于朝，命将率选卒厉兵，简练杰俊，专任有功，以征不义。诘诛暴慢，顺彼四方。命有司修法制，缮囹圄，禁奸塞邪，审决狱，平词讼。天地始肃，不可以赢。是月，农始升谷。天子尝新，先荐寝庙，命百官始收敛。完堤防，谨障塞，以备水潦。修城郭，缮宫室，毋以封侯、立大官，行重币、出大使。行是月令，凉风至。三旬孟秋，行冬令，则阴气大胜，介虫败谷，戎兵乃来。行春令，则其国乃旱，阳气复还，五谷无实。行夏令，则冬多火灾，寒暑不节，民多疟疾。七月，官库其树栋。
六合
孟春与孟秋为合。孟春始赢，孟秋始缩，故七月失政，正月大寒不解。
《大戴礼记》夏小正
七月莠，q苇未莠。则不为q苇，莠然后为q苇。故先言莠，谱诱厮痢Ｕ厥家玻肆遂也。言其始遂也，其或曰：肆杀也。湟潦生，苹湟下，处也。有湟然后有潦，有潦而后有苹草也。爽死，爽也者，犹疏也。苹莠，苹也者，有马帚也。汉案户汉也，案户也者，直户也。言正南北也，寒蝉鸣。蝉也者，y也。初昏，织女正东乡，时有霖雨灌荼灌聚也。荼q苇之莠，为蒋楮之也q。未秀为I苇，未秀为芦斗柄县，在下则旦。
《说文》申月
申，神也。七月阴气成，体自申束。从臼自持也，吏以J。时听事申，旦政也。
《晋书》乐志
七月之辰，谓为申。申者，身也。言时万物身体，皆成就也。
七月之管，名为夷则。夷，平也。则，法也。谓万物将成平均，皆有法则也。
《梁元帝纂要》孟秋
七月曰孟秋，首秋，初秋，上秋，肇秋，兰秋。又曰凉月。
《齐民要术》七月事宜
七月四日，命置曲室，具箔，取净艾。六日，馔治五谷磨具。七日，遂作曲，及曝经书，与衣作，乾糗采葸耳。处暑中，向秋节。浣故制新，作舍薄以备。始凉粜大小，麦豆收缣练。
《隋书》礼仪志
孟秋，迎太白，候太白夕见于西方。先见三日，大司马戒期，建旗于阳武门外。六军士马俱介偌旗下，侍臣文武俱介俜钣。皇帝警跸以出，如常仪而无鼓角。皇帝就位，行三献之礼。献事讫燔燎，赐胙而还。
《农政全书》孟秋事宜
栽种：　荞麦、　蒿菜、　葱、　苜蓿、　萝卜、　赤豆、
姜、　菠菜〈宜月末日〉、　蔓菁、　早菜、　冬葵，　芥菜〈立秋前〉。　菜
收藏：　割蓝、　米醋、　咸豉、　茄乾、　角蒿〈可辟蛀〉、
芙蓉叶〈治肿〉、　瓜乾、　瓜种、　瓜蒂、　采松子、　紫苏、　地黄、　花椒、　荆芥、　楮子、　松柏子、　糟茄、　糟瓜、　酱瓜，　荷叶。
杂事：　分薤、　剥枣、　刈草、　作淀、　斫伐竹木、
耕菜地、　收黄葵花〈治汤火伤〉，　秋耕宜早，恐霜后掩入阴气。
农事占候
七月秋，莳到秋，六月秋，便罢休。　朝立秋，暮飕飕；夜立秋，热到头。　立秋日天晴，万物少得成熟。小雨，吉。大雨，主伤禾。《齐民要术》云：晴主岁稔，未知孰是。　有雷，损晚稻。谚云：秋霹雳，损晚谷。大抵秋后雷多，晚稻少收。非但忌此日。　喜西南风，主田禾倍收。谚云：三日三石，四日四石。　七月有雨，名洗车雨，主八月有蓼花。谚云：七月七，无洗车。八月八，无蓼花。
《遵生八笺》J仙月占
七月，甲子日，忌雷，主多暴疾。晦日忌风，主多痈。
七月事宜
《孝经纬》曰：大暑后十五日，斗指坤，为立秋。秋者，[也。物于此而[敛也。后十五日，斗指申，为处暑，言渎暑将退，伏而潜处也。律夷则，夷者，伤也。则，法也。言金气始肃，万物于此凋伤。犹被刑戮之法也。《提要》曰：七月为兰月。
是月也，天道东北行。作事出行，宜：向东北吉。不宜：用申日，犯月建作事，不吉。
《云笈七签》曰：是月十六日，剪指甲、烧灰服之，能灭九虫三尸。
又曰：十一日，取枸杞煎汤沐浴，令人不老不病。二十三日沐，令发不白。二十五日，沐，令人寿长。
《常氏日录》曰：七月上甲日，采枸杞花。八月上酉日，治服之。
《千金月令》曰：七月，暑气将伏，宜食稍凉，以为调摄法：用竹叶一把，栀子二个，切碎用水熬煎，澄清去渣，用淘粳米磨作泔粉服。
神仙饵松实法：七月，取松卵中仁，去木皮，捣如膏。每服，鸡子大一团。日三服，久服身轻。三百日后，可行五百里之远。即各山松卵内小子。过七月，即出无寻矣。非常食北来大松子也〈音雹〉。竹叶粥：中暑者，宜用竹叶一握，山栀一枚，煎汤去渣，下米煮粥，候熟，下盐花点之，进一二杯即愈。
是月二十三日、二十八日，拔白，永不再生。
七月五日，是三会日。宜修迎秋斋。
七月事忌
七月，日时不宜用申，犯月建，百事不利。初八。二十二，忌裁衣交易。初七日，勿想恶事。
《白云忌》曰：七月勿食b，上有o虫害人；勿食韭，能损目。
《千金方》曰：勿食鹿獐，动气；勿食茱萸，伤神气。
孙真人曰：勿食雁，伤人。勿多食菱肉，动气。勿食生蜜，令人暴下霍乱。勿食猪肺，勿多食新姜。
《法天生意》曰：立秋后十日，瓜宜少食。
《杨公忌》曰：初一日、二十九日，不宜问疾。
是月初七，为道德腊。十五日，为中元。二日，戒夫妇入房。
七月修养法
秋七月，审天地之气，以急正气。早起早卧，与鸡俱起。才缓其形，收敛神气，使志安宁。卦否，否者，塞也。天地塞，阴阳不交之时也。故君子勿妄动，生气在午，坐卧宜向正南。
《孙真人养生》曰：肝心少气，肺脏独旺，宜安静性情，增咸减辛，助气补筋，以养脾胃。毋冒极热，勿恣凉冷，毋发大汗，保全元气。
《赏心乐事》七月
丛奎阁前乞巧：　餐霞轩五色凤仙花、　立秋日秋叶、　玉照堂玉簪、　西湖荷花、　南湖观鱼、　应弦斋东葡萄、　霞川水荭，　珍林剥枣。
《直隶志书》〈各省风俗　同者不载〉东安县
七月六日，挂地头纸。
永平府
孟秋月朔，忌立秋，处暑忌朔，人不安。
雄县
七月六日，田家以楮钱挂地头，祈谷。
肃宁县
七月十四日，天地位下陈瓜果，列麻谷，焚香楮，并荐祖先。次日，挈祭物，拜墓。
饶阳县
孟秋月，处暑。东风，主麦不成。南风，主天下冷。西风，主万物不成。北风，主天下有水。七月朔日，风雨，主米贵，人民不安。
禹城县
七月十四日，祭新麻科。
《山东志书》阳信县
处暑，七月中，菜。
寿光县
七月十四日，祭于家。必以麻谷之属，报赛之遗也。
登州府
七月朔，妇女祀海神庙，络绎不绝。至七日乃罢。
《陕西志书》平凉府
七月，旋覆玉簪，青木香始华，桃李始熟。妇女以果茶饼酒绣刺针工，夜乞巧于天孙，七日乃止。望日祭祖妣，献早禾，或祭墓。是月也，寒山麦、豆茼麦始尽登，种冬蔬，蔓菁诸芥及松、核、桃、杏，李。种复芸秋禾，覆耕麦地。鸟兽始不字高山，远塞霜。
《江南志书》吴县
七月初，田夫耕耘甫毕，各醵钱祀猛将，曰：烧青苗。横塘、木渎等处尤盛。
常熟县
孟秋三十日，为地藏生日。东岳行宫之西，有C度庵，士女进香极盛。
嘉定县
处暑有雨，则物成熟。谚云：处暑若还天。不雨，纵然结实也难收。
崇明县
七月三十日，俗名：地藏开眼日。是夜，沿街燃烛。
武进县
七月初三日，县城隍生日。邑神庙建不久，神无定名，想即以塑像之日为生日欤。是日，云车演戏如郡神生日。
《浙江志书》昌化县
七月二十四日，为东平王诞日。乡人俱设牲醴奠祭，或鸣锣刺刀于臂，及一切扮演故事。往酬神愿邻封。毕集远商百货，俱赁厂地铺易。谓之：赶会。
兰溪县
七月二十四日，东岳庙，旧传谓嘉应侯小张元帅之庙，复传是日为张侯生日。先期庙祝散纸，号令人鸣锣三日。至期，童男女往庙销号，或父兄率之，名曰：孩童会。
江山县
七月二十五日，俗传张睢阳诞。往岁迎神赛会，极盛九十馀日。
龙泉县
七月初一日，有风雨，米贵盐少。月内虹见，米大贵。月内月蚀，来年三月牛马贵。是月行冬令，主介虫败谷；行春令，旱，五谷无实；行夏令，多火灾，民多疟疾。
《江西志书》都昌县
七月初一以后，士庶家各备香灯，时馔，以祭其祖先。至十五日，办盛馔、焚钱锭，以送之乃已。其日，寺观亦有大设兰盂会，以超度孤魂者。
永丰县
七月二十五日，赛神西山东岳庙，故有张王祠。相传是日为王诞。先三日，城内外居民，各舁其境所奉神，往朝之。结绮张轮，扮古今故事以相F。笳鼓幡盖，导从而行，遍游巷陌。所至闾阎，献瓜果，出镪钱，稍犒舆从其后。黠者因以财利逞暴，甚至拥神踞地，恣邀求泄，睚眦糜财，败俗莫此为甚。官司虽禁之，亦未能尽革也。
《湖广志书》崇阳县
七月二十六日，张乖崖仙游，士民不忍忘德，效成都故事，祭于北峰亭。
石首县
七月为兰秋月，早稻渐熟，民间及时收割稻谷、蜀秫、黍粟。是月，若遇旱，禾苗枯槁；或遇水，伤田地{，没屋宇漂流。一岁丰，于是月可决大半。
慈利县
七月十日以前，河影没。三日复见，则谷贱；七日见，则谷贵。
常宁县
七月初十，俗云：故鬼归来。家家设醴グ菁觯至十五夜止。是夜布灰于地，以验家神之去留焉。
《福建志书》建阳县
七月初一日，兴田会。十五日，崇政社州会。二十一日，书坊会。二十五日，麻沙水北崇泰衢源二处会。
《四川志书》蒲江县
七月早稻熟，选吉日焚香，设醴荐之祖考，然后聚家人食之，曰：食新。
《广东志书》广州府
七月二十五日，郡人复游蒲涧，谓之访仙。俗传：安期生是日飞升。
增城县
七月二十四日，祝城隍庙。相传是日立城云。
长乐县
孟秋之月，龙眼熟。斑枝开，夜渐凉。
临高县
七月十三晚，迷童男女，以招前死者之魂。
《广西志书》隆安县
七月，露草滋，龙眼熟，棉花吐雪，木叶惊秋，元鸟归田，禾续刈。节届中元，民殷报本，谚云：龙眼熟，累累儿童不饭肥。
《云南志书》鹤庆府
胜西龙潭，在府西七里，源出覆釜山。有龙潜焉。东溉诸村屯。岁以七月九日，太守率吏民祀潭神。
孟秋部艺文一广阳门铭　　　　　　　　后汉李尤
广阳位孟，厥月在申。凉风从时，白露已纷。
夷则七月启　　　　　　梁昭明太子
素商惊辰，白藏届节。金风晓振，偏伤征客之心。玉露夜凝，真泫仙人之掌。桂吐花于小山之上，梨翻叶于大谷之中。故知节物变衰，草木摇落。敬想足下，时称独步，世号无双。万顷澄波，黄叔度之器量；千寻耸干，嵇中散之楷模。但某一介庸才，三隅顽学，怀经问道不遇披云，负笈寻师，罕逢见日。a仰兴叹，形影自怜。不知龙前，不知龙后。`鹏虽异，风月是同。幸矣择交，希垂影拂。
广阳位孟，厥月在申。凉风从时，白露已纷。
早秋望海上五色云赋〈以馀霞散成绮为韵〉唐张何
夫幽栖多暇，乐道闲居。坐文章之苑囿，放精思以畋渔。咏太冲之招隐，讽相如之子虚。觏兰凋而蕙歇，伤夏卷而秋舒。升重轩以徙倚，目平海而踟蹰。见五云之间出，绕三山而忽诸。映乌晶之蚶剩涵蜃气之纾馀。光泛泛而逾净，影离离而不疏。懿夫腾碧海，瑞皇家，金柯玉叶兼杂花。文璀璨，光纷华。况夫罗帏锦帐绕香车，双虹宛转萦翠霞。及夫倏而聚，忽而散，霓裳羽旆相陵乱。倚长空，浮迥岸，宛若琼楼金阙横天半，美人濯锦春江畔。既而，丛彩可望，奇状难名。群象纠纷，疑绮罗之绣出；五色明媚，若丹青之画成。影沉波而海晏，气]岫而山晴。嗤砀岭之光浅，耻汾川之色轻。壮瑞图之旧，应乐府之新声。似帝乡之迢r，冀有司而见行。悠悠帝国三千里，不托先容谁f美。希君顾盼当及时，无使霏微散成绮。
空同赋　　　　　　　　　　　阙名
何孟秋之元夜兮，心l戾而弗怡。偃予躯之既宁兮，神杳杳于寒闺。云屋掩而弗扃兮，壁带耿而夜光。宕予魄而不得视兮，怅伫立其怔营。灵修顾予而一笑兮，欢并坐之从容。寐将醒而不忍兮，旦欲往而焉从。眷予衷之廓落兮，奄愁结而增忡。超吾升彼昆兮，路修远而焉穷。忽凭危以临睨兮，秽广寒与阆风。信真际之明融兮，又何必怀此梦也。矢予词以自写兮，盍将反予旆乎空同。
依韵和吕杭早秋赋　　　　　宋田锡
《楚辞》若曰：洞庭始波兮，木叶微脱。今藻丽之所赋，彼辞采之可夺。秋之为状也，湘天江兮昼清，云土梦兮晴阔。肃风日之澹白，爽乾坤之虚豁。蓐收其神，少良辰。天子居总章之左个。载白其辂，靡朱其轮。诏扈随之有司，与侍从之舆臣。迎气也，雨师洒西郊之道，风伯清北阙之尘。烦暑革故，微凉鼎新。当词臣之在列，承睿眷之何频。谓秋之可赋也，月纪灵娥，风清少女。珠连五纬，鳞差四序。当暑往以凉回，若露而霞举。方朔之辨，既邀君子之可称；相如之文，乃为时王之见许。于是抽毫进牍以就位，研精覃思乎多士。增雅咏于新唱，徵博闻于旧史。始沉郁以丽则，终铿锵而绮靡。逸韵金奏，妍词锋起。词云：秋之可赏也。初萧瑟于玉关，旋澄晖于帝里。律生素管以先变，云耸奇峰而未已。日居月诸景象，何如桐叶潜零。下玉栏兮金井桂花增丽，鉴珠帘兮绮疏，白露降兮庭芜已滋。寒蝉鸣兮塞草未衰。太史奏在金之日，诗人称流火之时。华皓兮潘安易感，离骚兮宋玉何悲。人虽其咨，彼亦云嘻。盖楚风之掩抑，夫郢曲兮高卑。兰宇清兮，风期自远；玉绳长兮，日驭可縻。当羲轩之景运，乐尧舜之昌期。皇猷有截，圣理无遗。歌事曰风，而布义曰赋。赋可，金门而献之。
孟秋部艺文二〈诗〉古八变歌〈拾遗〉　　　　　汉阙名
北风初秋至，吹我章华台。浮云多暮色，似从崦嵫来。枯桑鸣中林，络纬响空阶。翩翩飞蓬征，怆怆游子怀。故乡不可见，长望始此回。
初秋　　　　　　　　　　宋孝武帝
夏尽炎气微，火息凉风生。绿草未倾色，白露已盈庭。远视秋云发，近听寒蝉鸣。运移矜物化，川上感馀情。
秋歌　　　　　　　　　　南平王铄
吴天清且高，秋气发初凉。白露下微津，明月流素光。凝烟城阙，凄风入轩房。朱华先零落，绿草就芸黄。纤罗还笥箧，轻纨改衣裳。
永初三年七月十六日之郡初发都谢灵运
述职期阑暑，理棹变金素。秋岸澄夕阴，火F团朝露。辛苦谁为情，游子值颓暮。爱似庄念昔，久敬曾存故。如何怀土心，持此谢远度。李牧愧长袖，S克惭h步。良时不见遗，丑状不成恶。曰余亦支离，依方早有慕。生幸休明世，亲蒙英达顾。空班赵氏璧，徒乖魏王瓠。从来渐二纪，始得傍归路。将穷山海迹，永绝赏心悟。
初秋　　　　　　　　　　梁简文帝
羽晨犹动，珠汗书恒挥。秋风忽袅袅，向夕引凉归。浮阴即染浪，清气始乘衣。卷幌通河色，开窗引月辉。晚花栏下照，疏萤簟上飞。直置犹如此，何况送将归。
大同九年七月　　　　　　　　同前
高楼辟左扇，回望依兰桡。晚风ur来，落照参差好。
秋至怀归　　　　　　　　　　江淹
怅然集汉北，还望山田。VV百重壑，参差万里山。楚关带秦陇，荆云冠吴烟。草色敛穷水，木叶变长川。秋至帝子降，客人伤婵娟。试访淮海使，归路成数千。蓬驱未止极，旌心徒自悬。若华想无慰，忧至定伤年。
秋日愁居答孔主簿　　　　　王僧孺
首秋云物善，昼暑旦犹清。日华随水，树影逐风轻。依帘野马合，当户昔耶生。物我一无际，人鸟不相惊。傥过北山北，聊访法高卿。〈法真字高卿见　后汉逸民传〉
奉和初秋西园应教　　　　北齐萧悫
池亭三伏后，林馆九秋前。清冷间泉石，散漫杂风烟。蕖开千叶影，榴艳百枝然。约岭停飞旆，R波动画船。
奉和初秋　　　　　　　　北周庾信
落星初伏火，秋霜正动钟。北阙连横汉，南宫应凿龙。祥鸾栖竹实，灵蔡上芙蓉。自有南风曲，还来吹九重。
初秋夜坐　　　　　　　　　唐太宗
斜廊连绮阁，初月照宵帏。塞冷鸿飞疾，园秋蝉噪迟。露结林疏叶，寒轻菊吐滋。愁心逢此节，长叹独含悲。
仪鸾殿早秋　　　　　　　　　同前
寒惊蓟门叶，秋发小山枝。松阴背日转，竹影避风移。提壶菊花岸，高兴芙蓉池。欲知凉气早，巢空燕不窥。
七月十五日题章敬寺　　　　　德宗
招提迩皇邑，复道连重城。法筵会早秋，驾言访禅扃。尝闻大仙教，清净宗无生。七物匪吾宝，万行先求成。名相既双寂，繁华奚所荣。金风扇微凉，远烟凝翠晶。松院静苔色，竹房深磬声。境幽真虑恬，道胜外物轻。意适本非说，含毫空复情。
初秋夜坐应诏　　　　　　　杨师道
玉g凉初应，金壶夜渐阑。沧池流稍洁，仙掌露方`。雁声风处断，树影月中寒。爽气长空净，高吟觉思宽。
九成宫秋初应制　　　　　　刘t之
帝圃疏金阙，仙台驻玉銮。野分鸣N岫，路接宝鸡坛。林树千霜积，山宫四序寒。蝉急知秋早，莺疏觉夏阑。怡神紫气外，凝睇白云端。舜海词波发，空惊游圣难。
七月闺情　　　　　　　　　　袁晖
七月坐凉宵，金波满丽谯。容华芳意改，枕席怨情饶。锦字沾愁泪，罗裙缓细腰。不如银汉女，岁岁鹊成桥。
早秋山中作　　　　　　　　　王维
无才不敢累明时，思向东溪守故篱。岂厌向平婚嫁早，却嫌陶令去官迟。草间蛩响临秋急，山里蝉声薄暮悲。寂寞柴门人不到，空林独与白云期。
山下晚晴　　　　　　　　　　崔曙
寥寥远天静，溪路何空朦。斜光照疏雨，秋气生白虹。云尽山色暝，萧条西北风。故林归宿处，一叶下梧桐。
初秋　　　　　　　　　　　孟浩然
不觉初秋夜渐长，清风习习重凄凉。炎炎暑退茅斋静，阶下丛莎有露光。
太原早秋　　　　　　　　　　李白
岁落众芳歇，时当大火流。霜威出塞早，云色渡河秋。梦绕边城月，心飞故国楼。思归若汾水，无日不悠悠。
宿关西客舍寄东山严许二山人时天宝初七月初三日在内学见有高〈一本有近字〉道举徵
岑参
云送关西雨，风传渭北秋。孤灯然客梦，寒杵捣乡愁。滩上思严子，山中忆许由。苍生今有望，飞诏下林丘。
首秋轮台　　　　　　　　　　前人
异域阴山外，孤城雪海边。秋来惟有雁，夏尽不闻蝉。雨拂毡墙湿，风摇毳幕膻。轮台万里地，无事历三年。
省试七月流火　　　　　　　　敬括
庭前一叶下，言念忽悲秋。变节金初至，分寒火正流。气含凉夜早，光拂夏云收。助月微明散，沿河丽景浮。礼标时令爽，诗兴国风幽。自此观邦正，深知王业休。
早秋苦热堆案相仍　　　　　　杜甫
七月六日苦炎热，对食暂餐还不能。每愁夜中自足，况乃秋后转多蝇。束带发狂欲大叫，簿书何急来相仍。南望青松架短壑，安得赤脚踏层冰。
酬萧二十七侍御初秋言怀　　郎士元
楚客秋多兴，江林月渐生。细枝凉叶动，极浦早鸿声。胜赏睽前夕，新诗报远情。曲高惭和者，惆怅闭寒城。
孟秋　　　　　　　　　　　　郑概
江南孟秋天，稻花白如毡。素腕惭新藕，残妆妒晚莲。
七月　　　　　　　　　　　陈元初
忆长安，七月时，槐花点散罘Q。七夕针楼竞出，中元香供初移。绣毂金鞍无限，游人处处归迟。
早秋集贤院即事　　　　　　刘禹锡
金数已三伏，火星正西流。树含秋露晓，阁倚碧天秋。灰g应新律，铜壶添夜筹。商飙从朔塞，爽气入神州。蕙草香书殿，槐花点御沟。山明真色见，水静浊烟收。早岁忝华省，再来成白头。幸依群玉府，末路尚瀛洲。
七月一日晓入太行山　　　　　李贺
一夕绕山秋，香露溘蒙。新桥倚云阪，候虫嘶露朴。洛南今已远，越衾谁为熟。石气何凄凄，老莎如短镞。
新秋　　　　　　　　　　　　元稹
旦暮已凄凉，离人远思忙。夏衣临晓薄，秋影入檐长。前事风随扇，归心燕在梁。殷勤寄牛女，河汉正相望。
答刘戒之早秋别墅见寄　　　白居易
凉风木槿篱，暮雨槐花枝。并起新秋思，为得故人诗。避地鸟择木，入朝鱼在池。城中与山下，喧静相思。
酬牛相公宫城早秋兼呈梦得　　前人
七月中气后，金与火交争。一闻白雪唱，暑退清风生。碧树未摇落，寒蝉始悲鸣。夜凉枕簟滑，秋燥衣巾轻。疏受老慵出，刘桢疾未平。何人伴公醉，新月上宫城。
早秋曲江感怀　　　　　　　　前人
离离暑云散，袅袅凉风起。池上秋又来，荷花半成子。朱颜易销歇，白日无穷已。人寿不如山，年光急于水。青芜与红蓼，岁岁秋相似。去岁此悲秋，今我复来此。
新秋　　　　　　　　　　　　前人
西风飘一叶，庭前飒已凉。风池明月水，衰露白莲房。其奈江南夜，绵绵自此长。
感秋怀微之　　　　　　　　　前人
叶下湖又波，秋风此时至。谁知C落心，先纳萧条气。推移感流岁，漂泊思同志。昔为烟霄侣，今作泥涂吏。白鸥毛羽弱，青凤文章异。各闭一笼中，岁晚同憔粹。
江楼早秋　　　　　　　　　　前人
南国虽多热，秋来亦不迟。湖光朝霁后，竹气晚凉时。楼阁宜佳客，江山入好诗。清风水O叶，白露木兰枝。欲作云泉计，须凭伏腊资。匡庐一步地，官满更何之。
秋游原上　　　　　　　　　前人
七月行已半，早凉天气清。清晨起巾栉，徐步出柴荆。露杖筇竹冷，风襟越蕉轻。f携弟侄辈，同上秋原行。新枣未全赤，晚瓜有馀馨。依依田家叟，设此相逢迎。自我到此村，往来白发生。村中相识久，老幼皆有情。留连向暮归，树树风蝉声。是时新雨足，禾黍夹道青。见此令人饱，何必待西成。
早秋独夜　　　　　　　　　　前人
并梧凉叶动，邻杵秋声发。独向檐下眠，竟来半床月。
七月一日作　　　　　　　　　前人
七月一日天，秋生履道里。f居见清景，高兴从此始。林间暑气歇，池上凉风起。桥竹碧鲜鲜，岸莎青靡靡。苍然古磐石，清浅平流水。何言中门前，便是深山里。双僮侍坐卧，一杖扶行止。饥闻麻粥香，渴觉云汤美。平生所好物，今日多在此。此外更何思，市朝心已矣。
早秋过郭涯书堂　　　　　　　周贺
暑消冈舍清，f语有馀情。涧水生茶味，松风灭扇声。远分临海雨，静觉掩山城。此地秋吟苦，时来绕菊行。
早秋　　　　　　　　　　　　杜牧
疏雨洗空旷，秋标惊意新。大热去酷吏，清风来故人。尊酒酌未酌，晚花共埂ｎ秤与缕雪，谁觉老陈陈。
早秋客舍　　　　　　　　　　前人
风吹一片叶，万物已惊秋。独夜他乡泪，年年为客愁。别离何处尽，摇落几时休。不及溪叟，身f长自由。
早秋　　　　　　　　　　　　许浑
遥夜清瑟，西风生翠萝。残萤委玉露，早雁拂金河。高树晓还密，远山晴更多。淮南木叶下，自觉老烟波。
和韦潘七月十二日夜泊池州城下先寄上李使君　　　　　　　　　　　李商隐
桂含爽气三秋首，q吐中旬二叶新。正是澄江如练处，元晖应喜寄诗人。
新秋雨霁宿王处士东郊　　　　马戴
夕阳逢一雨，夜木洗清阴。露气竹窗静，秋光云月深。煎尝灵药味，话及故山心。得意两不寐，微风生玉琴。
旅中早秋　　　　　　　　　　刘威
金威生止水，爽气遍遥空。草色萧条路，槐花零落风。夜来万里月，觉后一声鸿。莫问生程事，飘然沙上蓬。
早秋山居　　　　　　　　　温庭筠
山近觉寒早，草堂霜气晴。树凋窗有日，池满水无声。果落见猿过，叶乾闻鹿行。素琴机虑静，空伴夜泉清。
早秋宿田舍　　　　　　　　　曹邺
涧草疏疏萤火光，山月朗朗枫树长。南村犊子夜声急，应是栏边新有霜。
新秋即事三首　　　　　　　皮日休
痴号多于顾恺之，更无馀事可从知。酒坊吏到常先见，鹤料符来每探支。凉后每谋清月社，晚来专赴白莲期。共君无事堪相贺，又到金齑玉时。
堪笑高阳病酒徒，幅巾潇洒在东吴。秋期净扫云根瘦，山信迥缄乳管粗。白月半窗抄术序，清泉一器授芝图。乞求待得西风起，尽挽烟帆入太湖。
露槿风杉满曲除，高秋无事似云庐。醉多已任家人厌，病久还甘吏道疏。青桂巾箱时寄药，白纶卧具半抛书。君卿唇舌非吾事，且向江南问鳆鱼。
和袭美新秋即事　　　　　　陆龟蒙
声利从来解破除，秋滩惟忆下桐庐。鸬鹚阵合残阳少，蜻}吟高冷雨疏。辩伏南华论指指，才非元晏借书书。当时任使真堪笑，波上三年学炙鱼。
早秋山中　　　　　　　　　李山甫
谁到山中语，雨馀风气秋。烟岚出涧底，瀑布落床头。至道亦非远，僻诗须苦求。千峰有佳景，拄杖独巡游。
和薛先辈见寄初秋寓怀即事之作二十韵韦庄
玉律初移候，清风乍远襟。一声蝉到耳，千炬火然心。岳静云堆翠，楼高日半沉。引愁憎暮角，惊梦怯残砧。露白凝湘簟，风篁韵蜀琴。鸟喧从果烂，阶净任苔侵。柿叶添红景，槐柯减绿阴。采珠逢宝窟，阅石见瑶林。鲁殿铿寒玉，苔山激碎金。S堂流桂景，陈巷集车音。名自张华显，词因葛亮吟。水深龙易失，天远鹤难寻。鉴貌宁惭乐，论才岂谢任。义心孤剑直，学海怒涛深。既睹文兼质，翻疑古在今。惭闻纡绿绶，即候挂朝簪。晚树连秋坞，斜阳映暮岑。夜虫方唧唧，疲马正VV。托迹同吴燕，依人似越禽。会随仙羽化，香蚁且同斟。
同旧韵　　　　　　　　　　　前人
大火收残暑，清光渐惹襟。谢庄千里思，张翰五湖心。暮角迎风急，孤钟向暝沈。露滋三径草，日动四邻砧。簟委班姬扇，蝇悲蔡琰琴。方愁丹桂远，已怯二毛侵。L石回泉脉，移棋就竹阴。触丝蛛堕网，避隼鸟投林。貌愧潘郎璧，文惭吕相金。但埋酆狱气，未发爨桐音。静笑刘琨舞，f思阮籍吟。野花和雨幔怪石入云寻。迹竞终非切，幽f且自任。趋时惭艺薄，托质仰恩深。美价方稀古，清名已绝今。既闻留缟带，讵肯掷蓍簪。迟客虚高阁，迎僧出乱岑。壮心徒戚戚，逸足自VV。安羡仓中鼠，危同幕上禽。期君调鼎鼐，他日俟羊斟。
三用韵　　　　　　　　　　　前人
素律初回驭，商飙暗触襟。乍伤诗客思，还动旅人心。蝉噪因风断，鳞游见鹭沉。笛声随晚吹，松韵激遥砧。地覆青袍草，窗横绿绮琴。烟霄难自致，岁月易相侵。涧柳横孤埃岩藤架密阴。潇湘期钓侣，杜别家林。遗愧虞卿璧，言依季布金。铮W闻郢唱，次第发巴音。萤影冲帘落，虫声拥砌吟。楼高思共钓，寺远想同寻。入夜愁难遣，逢秋恨莫任。蜗游苔径滑，鹤步翠塘深。莫问荣兼辱，宁论古与今。固穷怜瓮牖，感旧惜蒿簪。晚日舒霞绮，遥天倚黛岑。鸳鸾方，骅骥整VV。未化投陂竹，空思出谷禽。感多聊自遣，桑落且f斟。
早秋夜作　　　　　　　　　　前人
翠簟初清暑半销，撤帘松韵送轻飙。莎庭露永琴书润，山郭月明砧杵遥。傍砌绿苔鸣蟋蟀，绕檐红树织]蛸。不须更作悲秋赋，王粲辞家鬓已凋。
早秋吟眺　　　　　　　　　　孟贯
新秋初雨后，独立对遥山。去鸟望中没，好云吟里还。长年惭道薄，明代取身f。从有西征思，园林懒闭关。
新秋夜雨　　　　　　　　　释贯休
夜雨洗河汉，诗怀觉有灵。篱声新蟋蟀，草影老蜻蜓。静引f机发，凉吹远思醒。逍遥向谁说，时泥漆园经。
宫词　　　　　　　　花蕊夫人徐氏
新秋女伴各相逢，罨画船飞别浦中。旋折荷花伴歌舞，夕阳斜照满衣红。

[book_title]岁功典第六十三卷
孟秋部艺文三〈诗词〉
初秋　　　　　　　　　　宋钱惟演
蜜脾初满若榴红，秋意知侵玉井桐。薤簟自凭南郭月，谷巾犹卧北窗风。云迷候雁辞遥塞，露湿飞萤起暗丛。病已不须传七发，粉笺香墨寄诗筒。
初秋寓直　　　　　　　　　　晏殊
绛河星斗夜阑干，禁署沉沉闭九关。上帝册书群玉府，仙人宫阙巨鳌山。凉蟾影度秋阴薄，促漏声来夜唱f。拥鼻吟多愁欲绝，严钟凄断树乌还。
初秋普明寺竹林小饮饯梅圣俞分韵得亭皋木叶下五首　　　　　　　　欧阳修
临水复石，陶然共醉醒。山霞坐未敛，池月来亭亭。洛城风日美，秋色满蘅皋。谁同茂林下，扫叶酌松醪。野水竹间清，秋山酒中绿。送子此酣歌，淮南应落木。劝君芙蓉杯，欲褰芙蓉叶。垂杨碍行舟，演漾回轻楫。山水日已佳，登临同上下。衰兰尚可采，欲赠离居者。
七月二日　　　　　　　　　　刘敞
西风过庭树，天气飒然秋。山雨才成润，高云淡不流。平分感一叶，远兴忆扁舟。蟋蟀何须急，羁人始欲留。
七月一日休假作　　　　　　　曾巩
初秋尚苦暑，归沐乃君恩。地f少来客，日晏犹闭门。家乏念藜藿，开颜无一樽。况复辞貌拙，故随车马奔。盥濯何所事，读书坐前轩。岂堪当世用，空味古人言。颇喜市朝内，独无尘土喧。终年但如此，真窃大官餐。
初秋　　　　　　　　　　　　邵雍
夏去暑犹在，雨馀凉始来。阶前已流水，天外尚惊雷。曲几静中隐，衡门f处开。壮心都已矣，何事更装怀。
秋怀二首　　　　　　　　　　前人
七月夜初长，星斗争煌煌。庭除经小雨，枕簟生微凉。照物无遁形，虚鉴自有光。照事无遁情，虚心自有常。疏雨滴梧桐，微风笛盍。此景岁岁同，世人自白首。俗虑易萦仍，尘襟难抖擞。浮生已梦中，其间强为有。
和李文思早秋二首　　　　　　前人
一雨洗觚棱，三川气象清。林风传颢气，木叶送商声。忽忽莲生，看看菊吐英。太平时里老，何以报虚生。池畔拖垂柳，阑边笑晚霞。败荷倾敝盖，老桧露枯槎。岁暮惊时态，年高惜物华。东陵风未替，解忆故园瓜。
七月五日　　　　　　　　　　苏轼
何处觅新秋，萧然北台上。秋来未云几，风日已清亮。云间耸孤翠，林表浮远涨。新枣渐堪剥，晚瓜犹可饷。西风送落日，万窍含⑩搿Ｄ畹奔毙欣郑白发不汝放。
七月八日要阎公达承议晚酌　郭祥正
河桥散灵鹊，曜景逾佳期。池华延舒月，尚可倾一卮。欲以邀良宾，秋事言凄其。岁往岂再得，绿发含霜滋。寓意不在饮，营驾君莫辞。
丙戌闰七月九日与王必大登姑苏台招王浚明陈渊叔耿时举避暑次韵　　范成大
始贺火流西，还嗟斗斜闰。馀暑犹强颜，新凉颇难进。燥刚渴欲坼，焦卷秃如烬。炎官扶日毂，辉赫不停运。登临有高台，勇往得三俊。仍将王郎子，飞步凌劫仞。风从噫气来，云作坏山阵。乡如垂头鱼，忽已蛰虫振。空明晚逾清，更要孤月印。书生乃易与，a仰更喜愠。凭阑天为高，举酒山欲近。奇书铁钩锁，丽句锦窠晕。兹游我辈独，难挽软红轫。君看笼中鸟，宁识咸池韵。
初秋　　　　　　　　　　　　前人
急雨过窗纸，新凉生簟藤。蹒跚老铃下，来炷壁间灯。
立秋后二日泛舟越来溪　　　　前人
西风初入小溪帆，旋织波纹绉浅蓝。行入闹荷无水面，红莲沉醉白莲酣。
七月十六日石湖路中书事　　　前人
白葛乌纱称老农，溪南溪北水车风。稻头的黏朝露，步入明珠翠网中。
南轩　　　　　　　　　　　　陆游
今年秋早凉，七月已萧然。南山修竹下，枕簟终日眠。时将半残梦，听此欲断蝉。推枕起太息，四序忽已迁。功名堕渺茫，衰疾方连绵。新月独多情，窥窗淡娟娟。
初秋　　　　　　　　　　　　前人
藉草沾衣露，沿溪掠面风。桐凋无茂绿，莲老有疏红。小办ノ６龋邻园曲折通。新秋得强健，一笑莫匆匆。
秋怀　　　　　　　　　　　　前人
园丁傍架摘黄瓜，村女沿篱采碧花。城市尚馀三伏热，秋光先到野人家。
七月一日　　　　　　　　　　前人
兀傲胡床酒半醒，钓筒收尽数舟横。风生细葛无三伏，月上疏林正四更。北斗离离低欲尽，明河脉脉去无声。升仙岂复尘中恋，便拟骑鲸返玉京。
七月十四日　　　　　　　　　前人
不复微云滓太清，浩然风露欲三更。开帘一寄平生快，万顷空江看月明。
初秋暮雨　　　　　　　　　杨万里
禾u轻黄尚浅青，村舂已报隔林声。忽惊暮色翻成晓，仰见双虹雨外明。
立秋后一日雨天欲暮小立问月亭前人
雨后林中别样凉，意行幽径不知长。风蝉幸自无心事，强为f人报夕阳。
秋雨　　　　　　　　　　　　朱熹
一雨散林表，清阴生广庭。喜兹新秋夜，起向高斋行。
暑退喜秋　　　　　　　　　姜特立
颓龄厌浊暑，瘦骨便清秋。蓐收方回镳，颢气横九州。老鹤生精神，孤松郁飕v。如饮寒露浆，贮以青瑶瓯。既蠲膏肓疾，复洗热恼忧。斟酌楚人赋，并作商声讴。
新秋　　　　　　　　　　　　徐玑
新秋一雨洗林关，晚色清澄满望间。风静白云横不断，山前又叠一重山。
初秋　　　　　　　　　　　　方岳
残暑何时退，秋风日夜生。已嫌湘簟冷，稍觉楚天清。山路晴犹湿，星河夜自明。时闻梧叶落，一似打门声。
早秋回文　　　　　　　　　宋伯仁
秋天一饷晚风凉，笑语人传早稻香。楼上醉时帘半卷，愁添客鬓两苍苍。
早秋吟　　　　　　　　　　释契嵩
山家昨夜房栊冷，梧桐一叶飘金井。长天如水净藏云，明月含晖变秋景。桂枝花折风飘飘，谁在高楼吹玉箫。人间不见槎升汉，天上将看鹊作桥。年少征人在何处，白露沾衣未归去。海畔今无漂母家，江南谁与王孙遇。徘徊月下空长吟，吾徒自古难知音。欲上高台问明月，明月何不照人心。
七月十五夜显仁寺东轩对月　金郝俣
野迥云归尽，山高月上迟。暗萤依露草，惊鹊绕风枝。素影随波远，新凉与酒宜。中秋更有味，试为卜归期。
和新秋　　　　　　　　　　李俊民
帘晕魃接暾停，自知时节候虫声。新凉邂逅如佳客，残暑流连似宿酲。可见韩檠灯下志，且怜班扇箧中情。若为解得吾民愠，更鼓南风一再行。
早秋　　　　　　　　　　　元刘因
昨朝一叶见秋生，今日千岩万壑清。欲借西风苏病骨，暂来石上听松声。
秋闺　　　　　　　　　　　　元淮
团扇初随碧簟收，画帘归燕尚迟留。f阶弄影穿明月，笑捻流萤说早秋。
初秋夜坐　　　　　　　　　赵孟\
夜深庭院寂无声，明月流空万影横。坐对荷花两三朵，红衣落尽觉风生。
次韵陈刚中待制初秋　　　　　袁桷
岸帻倚书楹，寒砧彻四城。马蹄人独语，雁过月初生。寂寂候虫急，凄凄落叶清。客怀谁与共，搔首见参横。
新秋即事　　　　　　　　　许有壬
莫蹋苍苔破，茨门昼亦关。林风秋入树，波日晚摇山。原野苍茫外，烟霏指顾间。更须安一榻，月夜不须还。
次和可翁新秋即事　　　　　许有孚
池亭残暑去，乐事日相关。径列霜前菊，窗招雨后山。好诗来枕上，爽气满人间。极目重台晚，遥天一鹤还。
秋日招饮湖上　　　　　　　杨维桢
七月六日流火骄，故人重有濠梁招。洗车快借双星雨，打鼓如迎八月潮。下马题诗岳王寺，解貂沽酒段家桥。西湖颜面晚更好，水晶宫中吹玉箫。
双寺精舍新秋追和戎昱长安秋夕倪瓒
秋暑晚差凉，茗馀眠独早。清风振庭柯，寒蛩吟露草。晨兴面流水，西望吴门道。不知人事剧，但见青山好。
早秋　　　　　　　　　　　　张雨
每嫌新酒少，尚喜故交稠。篱落三家墅，梧桐十日秋。月生微顾兔，星淡没牵牛。亦欲观多稼，江湖雨未周。
秋景　　　　　　　　　　　明宣宗
新秋凉露湿荷丛，不断清香逐晓风。满目浓华春意在，晚霞澄锦照芙蓉。
早秋　　　　　　　　　益庄王厚煜
庭树初飞叶，天高爽气澄。槛花藏晚蝶，帘竹聚秋蝇。红熟枝头枣，青浮水面菱。金风O末起，顿喜失炎蒸。
早秋江墅晚步　　　　　　　　杨基
秋前秋后十日雨，村北村南千顷麻。晚渚芙蓉轻落片，午前粳稻细含花。仙翁蜡屐高巾帻，溪女银钗小髻。老我不知官府事，水边吟到日西斜。
早秋旅夕　　　　　　　　　　郭奎
初月凉风夜向阑，倚楼愁到笛声残。天高阊阖银河白，露滴梧桐金井寒。多病马卿犹是客，几时张翰也辞官。年年怕近清秋日，忆杀湖边旧钓竿。
秋信　　　　　　　　　　　　王翰
寒来消息是谁传，金井梧桐一叶先。残暑己消团扇底，新凉才到短檠前。问愁多在蛩声里，寄远常从雁影边。流浪浮生浑不觉，知机林外有鸣蝉。
新秋早朝　　　　　　　　　　王j
宫井梧桐一叶飞，新凉先到侍臣衣。苍龙阙上银河转，丹凤楼头玉漏稀。晓仗分行环御辇，夕郎鸣佩出仙闱。自怜虎观叨陪从，簪笔惭无补万几。
秋初有怀呈曾侍讲彭修撰二公　王直
律应清商动，凉生大火流。梧飘金井露，雁度玉门秋。爽气消残暑，砧声报远愁。佳期七夕近，乘月却登楼。
秋意　　　　　　　　　　　　于谦
溽暑随风散，微凉趁雨生。萧萧树头叶，已解作秋声。
新秋四首　　　　　　　　　陈继儒
一片秋声入野塘，西风萧瑟响寒。马嘶大漠川沙白，鹰下平原草木黄。疏菊篱边如待洒，芰荷池上可为裳。怀人万里情无限，隔岸蒹葭夜未霜。
悲秋无奈独高歌，歌罢其如秋色何。金屋佳人啼素扇，玉门老将枕雕戈。元蝉咽露惊飞叶，乌鹊披星欲渡河。闻说洞庭湖水阔，朝添新绿漾微波。
西望潇湘秋水长，大风初园自蒲铩Ｒ河夜落机中锦，玉露朝侵陌上桑。萤度空梁栖燕幕，鱼翻静渚戏莲房。亦知此日行吟者，一段愁心挂夕阳。
门掩秋风正寂寥，荒原落日草萧萧。A猴趁月窥山果，鸟雀惊人下黍苗。华屋珠帘娇白r，疏灯角枕怯冰绡。f来偶渡前溪口，柳叶菱花一尺潮。
秋日村居　　　　　　　　媛桑贞白
素节金风度，商声应律初。碧霞浮远汉，黄叶覆f居。篱下霜催菊，天边雁作书。小窗蛩语切，明月照窗疏。
一叶落〈初秋〉　　　　　后唐庄宗
一叶落，褰朱箔，此时景物正萧索。画楼月影寒西风，吹罗幕，吹罗幕，往事思量著。
竹马子　　　　　　　　　　宋柳永
登孤垒荒凉，危亭旷望，静临烟渚。对雌霓挂宇，雄风拂槛，微收烦暑。渐觉一叶惊秋，残蝉噪晚，素商时序。览景想前欢，指神京，非雾非烟深处。　向此成追感，新愁易积，故人难聚。凭高尽日凝伫，赢得销魂无语。极目霁霭霏，微断鸦零乱，萧索江城暮。南楼画角，又逐残阳去。
浣溪沙　　　　　　　　　　晏几道
团扇初随碧簟收，画帘归燕尚迟留，靥朱眉翠喜清秋。　风意未应迷狭路，灯痕犹自记高楼，露花烟叶与人愁。
多丽〈观轻盈弹琵琶〉　　　晁补之
新秋近，晋公别馆开筵，喜清时。衔杯乐圣，未饶绿野堂边，绣屏深。丽人乍出，座中雷，雨起A弦，花暖间关，冰凝幽咽，宝钗摇动坠金钿，未弹了，昭君遗怨，四座已凄然，西风里，香街驻马，嬉笑微传。　算从来，司空见惯，断肠初对云鬟。夜将阑，井梧下叶，砌蛩收，响悄林蝉，赖得多愁，浔阳司马，当时不在绮筵前，竞叹赏。檀槽倚困，沉醉倒觥船。芳春调，红英翠萼，重变新妍。
更漏子〈初秋雨后〉　　　　　毛滂
绿窗寒，清漏短，帐底沉香火暖。残烛暗，小屏弯，云峰遮梦还。　那些愁，推不去，分付一檐寒雨。檐外竹，试秋声，空庭鹤唤人。
蝶恋花　　　　　　　　　　杜安世
池上新秋帘幕卷，菡萏娇红，镜里西施面衰。柳摇风尚柔软眠，沙41临清浅。　新翻归翅云间燕，满地槐花，尽日蝉声乱。独倚阑干暮山远，一场寂寞无人见。
愁倚阑令　　　　　　　　　　蔡伸
天如水，月如钩。正新秋。月影参差人窈窕，小红楼。如今往事悠悠。楼前水肠断东流。旧物忍看金约腕，玉搔头。
贺新郎〈忆别〉　　　　　　　姚勉
薄暮收残暑，叹西风，暗换流年，又还如许。鸦背斜阳初敛影，云澹新凉天宇，人袖手，阑干凝伫，邻笛唤将乡思动，听愁声，又入梧桐雨，秋到也，尚羁旅。　故人只在江南渚，想应嫌，久恋东华，软红尘土。寄远裁衣知念否，新月家家砧杵。魂梦想，鹅黄金缕，雁影不来天更远，写书成，欲寄凭谁与，知客恨，两蛩语。
台城路〈初秋〉　　　　　　王月山
夜来疏雨鸣金井，一叶舞风红浅，莲渚生香，兰皋浮爽，凉思顿欺班扇。秋光冉冉，任老却芦花，西风不管。清兴难磨，几回有句到诗卷。　长安故人别后，料征鸿声里，画栏凭遍，横竹吹商，疏砧点月，好梦又随云远，f情似线，共系损柔肠，不堪裁剪，听著寒蛩，一声声是怨。
谒金门　　　　　　　　　金王庭筠
秋萧索，灯火新凉帘幕。翠被不禁临晓薄，南楼闻画角。　想见玉壶冰萼，一夜西风开却。梦觉啼乌残月落，幽香无处著。
扬州慢〈初秋〉　　　　　元吴元可
露叶犹青，岩花初动，幽幽未似。秋阴似梅，风带溽暑，吹度长林。记当日西廊共月，小屏轻扇，人语凉深，对清觞，醉笑醒颦，何似如今。　临风欲赋甚，年来渐减狂心。为谁倚多才，难凭易感，早付销沉。解事张郎风致，鲈鱼好归听吴音。又夜阑闻笛，故人忽到幽襟。
江城子　　　　　　　　　　明刘基
西风吹树簟凉初，露如珠，月如梳。鸿雁无情，不带半行书。漫倚阑干成小立，人老矣，倩谁扶。　中庭梧叶待霜疏，有栖乌，夜相呼。门外一池，寒水落芙蕖。为问f愁几许，多似草，不胜锄。
浪淘沙〈新秋以上词〉　　　　　　媛刘氏
昨夜雨绵绵，寒涩灯烟。薄衾萧索不成眠，晓起床头看历日，换了秋天。　绿叶尚新鲜，犹想争妍。教他知道也凄然，眼底韶光容易过，树且堪怜。
孟秋部选句
后汉崔S西征赋：袭孟秋而西征，跨雍梁而远踪。魏曹植诗：初秋凉气发，庭树微销落。
晋陆云：喜霁赋炎神送，暑素灵迎秋。
阮籍诗：开秋兆凉气，蟋蟀鸣床帷。
宋谢灵运山居赋：送夏早秀，迎秋晚成。
梁江淹丽色赋：西陆始秋，白道月弦，金波照户，玉露暧天。
陈张正见诗：高轩扬丽藻，自是赋新秋。
北周庾信诗：残月如初月，新秋似旧秋。
唐许敬宗诗：睿想追嘉豫，临轩御早秋。〈又〉舞商初赴节，湘燕远迎秋。
卢照邻诗：龙柯疏玉井，凤叶下金堤。
张九龄诗：林乌飞旧里，园果让新秋。〈又〉孤云愁自远，一叶感何深。
王勃诗：早是他乡值早秋，江亭明月带江流。
骆宾王萤火赋：林塘改夏，云物迎秋。〈又〉初秋登王司。马楼宴诗序：葭散秋灰，檀移夏火。鸿飞渐，陆流断。吹以来寒，鹤鸣在阴，振中天而警露，于是肴开玉馔，交杂佩而薰兰。酒泛金翘，映清樽而湛菊。〈又〉初秋于窦。六郎宅宴诗序：一叶惊寒下，陈柯而源洹０倩凝照淡，虚牖以披红。〈又〉秋日饯陆道士陈文林诗序：赤烟沉节，青女司辰。霜雁衔芦，举宾行而候气。寒蝉噪柳，带凉序以含情。〈又〉秋日送尹大赴京诗序：兔苑东上，龙火西流。剑彩沉波，碎楚莲于秋水。金辉照岸，秀陶菊于寒堤。〈又〉诗：璧彩澄虚，漏轻光于云叶。圭阴散迥，摇碎影于风梧。
贺知章诗：陇云晴半雨，边草夏先秋。
孟浩然诗：洞庭去远近，枫叶早惊秋。〈又〉绪风初减热，新月始登秋。
李白诗：池花春映日，窗竹夜鸣秋。
韦应物诗：横河俱半落，泛露忽惊秋。
钱起诗：风吹山带遥知雨，露湿荷裳已报秋。
皇甫冉诗：浦外野风初入户，窗中海月早知秋。〈又〉千里相思如可见，淮南水落早惊秋。
权德舆诗：客心宜静夜，月色淡新秋。
韩愈诗：长安雨洗新秋出，极目寒镜开尘函。
李贺诗：今日槿花落，明朝桐树秋。
李远诗：客思偏来夜，蝉声觉送秋。
杜牧诗：南陵水面漫悠悠，风紧云轻欲变秋。〈又〉一夜风欺竹，连江雨送秋。
刘得仁诗：f共野人临野水，新秋高树挂晴晖。赵嘏诗：溪上邮亭气早秋，树边溪色绕床流。
曹邺诗：女萝力弱难逢地，桐树心孤易感秋。
于武陵诗：北风吹楚树，此地独先秋。
曹唐诗：碧落香销兰露秋。
李咸用诗：帆冒新秋雨，鼓传微浪风。
方干诗：轩窗才过雨，枕簟即知秋。
罗虬诗：长恨西风送早秋，低眉深恨嫁牵牛。
黄滔诗：红楼入夜笙歌合，白社惊秋草木疏。
殷文圭诗：月中青桂渐看老，星畔白榆还报秋。李中诗：千里梦随残月断，一声蝉送早秋来。〈又〉离京梅雨歇，到邑早蝉秋。
宋欧阳修诗：欲将何物招嘉客，惟有新秋一味凉。苏轼诗：星河淡欲晓，鼓角冷知秋。
陆游诗：荷盘时泻露，萤火早知秋。〈又〉山步溪桥入早秋。
金元好问诗：百花冈头藉草坐，潇洒正值金莲秋。明孙太初诗：菰米莲房作好秋。
孟秋部纪事
《诗经・豳风・七月章》：七月，亨葵及菽。〈朱注〉葵，菜名，菽豆也。七月食瓜。
《周礼・春官》：典瑞两圭，有邸以祀地。〈注〉谓所祀于北郊神州之神。〈疏〉案《河图・括地象》昆东南万五千里，神州是也。但三王之郊，一用夏正，未知神州用何月祭之，或解郊用三阳之月，神州既与郊相对，宜用三阴之月，当七月祭之。
《古今注》：汉惠帝五年七月，黄鹄二集萧池。《汉书・武帝本纪》：建元元年秋七月，诏曰：卫士转置送迎二万人，其省万人，罢苑马以赐贫民，议立明堂，遣使者安车蒲轮，束帛，加璧徵鲁申公。〈注〉养马之苑，旧禁百姓，不得刍牧采樵，今罢之。
《昭帝本纪》：始元六年，诏有司，问郡国所举贤良文学，民所疾苦，议罢盐、铁榷酤。秋七月，罢榷酤官。
《后汉书・光武本纪》：建武三十年秋七月丁酉，幸鲁国，复济阳县是年徭役。
《章帝本纪》：章和元年秋七月，诏曰：秋令是月，养衰老，授几杖，行糜粥饮食。其赐高年二人，共布帛各二匹，以为醴酪。
《和帝本纪》：永元六年秋七月，京师旱。丁巳，幸洛阳寺。录囚徒，举冤狱。未及还宫而澍雨。
《安帝本纪》：永初三年秋七月庚子，诏：是吏案行在所，皆令种宿麦、蔬食，务尽地力。其贫者，给种饷。
延光三年七月，颍川上言木连理。
《顺帝本纪》：阳嘉元年秋七月，史官始作候风地动铜仪。〈注〉时张衡为太史令，作之。
《晋书・武帝本纪》：泰始二年秋七月辛巳，营太庙，致荆山之木，采华山之石，铸铜柱十二，涂以黄金，镂以百物，缀以明珠。
泰始五年秋七月，延群公询谠言。
咸宁二年秋七月，有星孛于大角，吴临平湖，自汉末壅塞，至是自开。父老相传云，此湖开，天下平。
《艺术传》：韩友善占卜，宣城太守殷v有病，友筮之曰：七月晦日，将有大鸲鸟来，集厅事上，宜勤伺取。若获者，为善；不获，将成祸。v乃谨为其备。至日，果有大鸲，垂尾九尺，来集厅事上。掩捕得之，v乃迁为石头都督。
《礼志故事》：祀皋陶于廷尉寺，新礼移祀于律署，以同祭先圣于太学也。故事，祀以社日，新礼改以孟秋之月，以应秋政。
《律历志》：赵石勒十八年七月造建德殿，得圆石，状如水碓，铭曰：律权。石重四钧，同律度量衡，有辛氏造续，咸议是王莽时物。
《宋书・符瑞志》：晋成帝咸和四年七月，长沙郡逻吏黄光于南郡道遇白鹿，驱之不去，直来就光，追寻光二百馀步。光遂抱取，遣李坚奉献。
《晋书・成帝本纪》：咸和七年秋七月景辰，诏：诸养兽之属，损费者多，一切除之。
《王绍之・晋安纪》：义熙二年七月夜，彩虹出西方，蔽月。《风土记》：越俗，每岁七月二十五日，种类四集于庙，扶老携幼，环宿其旁，凡五日。祠以牛、彘、酒，椎歌欢饮，即还，惟不用犬云。
《元嘉起居注》：元嘉元年七月，有白燕集于齐郡，游翔庭宇，经九日乃去。众燕翼随有数千。
《异苑》：张仲舒为司空，在广陵城北，以元嘉十七年七月中晨夕间，辄见门侧有赤气赫然，空中忽雨，绛罗于其庭，广七八分，长五六寸。皆以笺纸系之，纸广长亦与罗等，纷纷甚驶。
《宋书・孝武本纪》：大明五年七月丙辰，诏曰：雨水猥降，街衢泛溢，可遣使巡行穷弊之家，赐以薪粟。
《南史・褚彦回传》：尝聚袁粲舍，初秋凉，夕风，月甚美，彦回援琴，奏别鹤之曲。宫商既调，风神谐畅。王、谢庄并在粲坐，抚节而叹曰：以无累之神，合有道之器，宫商暂离，不可得已。
《梁书・诸夷传》：芮芮国，其地苦寒。七月，流澌亘河。《陈书・宣帝本纪》：太建十一年七月辛卯初，用大货六铢钱。
《魏书・灵徵志》：世祖太平真君二年七月，天有黄光洞照，议者佥谓荣光也。
世宗景明三年七月，鲁阳献乌芝，王者慈仁则生，食之令人度世。
孝昌二年，扬州刺史李宪表云：门下督周伏兴，以去年七月，患假还家。至十一日夜，梦渡肥水，行至草堂寺南，遥见七人，一人乘马，著朱衣笼冠。六人从后，兴路左而立，至便再拜。问兴何人，兴对曰：李公门下督，暂使硖石。其人语：兴君可回，我是孝文皇帝中书舍人，遣语李宪勿忧贼堰，此月破矣。兴寤遂还城，具语梦状。七月二十七日，堰破。
《北齐书・文宣帝本纪》：天保九年秋七月辛丑，给京畿老人刘奴等九百四十三人版职及杖帽，各有差。《周书・明帝本纪》：二年七月丙申，顺阳献三足乌，群臣上表称庆。诏曰：夫天不爱宝，地称表瑞，凤巢阿阁，图龙跃沼。岂直日月珠连，风雨玉烛。是以《钩命决》曰：王者至孝则出。《元命苞》曰：人君至治所有，虞舜AA，来兹异趾，周文翼翼。翔此灵禽，文考至德，下覃遗仁。爰被远符千载，降斯三足，将使三方归本，九州翕定。惟此大体，景福在民。予安敢让宗庙之善，弗宣大惠。可大赦天下，文武官普进二级。
《旧唐书・食货志》：武德四年七月十日丁卯，铸开元通宝，径八寸，重二铢四参，十钱重一两，得轻重大小之中，其文以八分隶篆三体。
《唐书・百官志》：中尚署令，七月献细针。
《唐会要》：贞观十六年七月，以素屏几赐魏徵。
《建康实录》：贞观二十一年七月，帝游幸，敕奉御王孝积于显道门内，起紫微殿十三间，文甓重基，高敞弘壮。帝见之，甚悦。
贞观二十七年七月，宴五品已上于飞霜殿，丝竹递奏，群臣上寿。赐绫锦殿，在元武门北，因地形高敞层阁三成，引水为洁渌池，以涤炎暑。
《唐会要》：永徽二年七月二日，诏：礼官学士议立明堂。柳宣依郑康成议五室，孔志约据大戴礼，及卢植、蔡邕议九室，赵慈皓、薛文思等各造明堂图样，上以九室之议，理有可依。令所司详定明堂形制大小，阶基高下，及辟雍门阙等制度。
《玉海》：仪凤三年七月丁巳，宴近臣诸亲于九成宫之咸亨殿。上谓霍王元轨等曰：甘雨频降，夏麦丰熟，秋稼滋荣，思与叔等同为此欢。因赋七言，效柏梁体。霍王、相王、侍臣并和。
《唐书・王方翼传》：方翼征西域，七月次叶河，无舟，而冰一昔合。时以为祥。
《全唐诗话》：景龙三年七月，幸望春宫，送朔方节度张仁赴军。
沈缙冢霹雳引秋，七月火伏而金生，客有鼓琴于门者，奏霹雳之商声。
《唐书・元宗本纪》：开元二年七月乙未，焚锦绣珠玉于前殿。戊戌，禁采珠玉，及为刻镂器玩、珠绳帖绦服者，废织锦坊。
《玉海》：兴庆宫，本明皇旧第也。开元二年七月，宋王成器请献兴庆坊宅为离宫。二十九日甲寅，制许之，故作兴庆宫。
《旧唐书・元宗本纪》：开元二十四年七月己巳，初置寿星坛，祭老人星及角亢等七宿。
《唐会要》：天宝九载七月五日，诸卫队仗绯色旗幡，改为赤黄，以符土运。
上元二年七月甲辰，延英殿御座梁上生玉芝，一茎三花，亲制玉灵芝诗三章，章八句曰：玉殿肃肃，灵芝煌煌。重英发秀，连叶分房。宗庙之福，垂其景光。〈此章缺二句〉元气产芝，明神合德。紫微间采，白呈色。载启瑞图，庶得皇极。天心有眷，王道惟直。幸生芳本，当我旒。放此灵质，贲其王猷。神惟不爱，道亦无求。端拱思惟，永荷天休。
大历八年七月，解县安邑两池生乳，盐户部侍郎韩昵爰銮迕恚编之史册。从之。
《甘泽谣》：许云封，乐工之a者。贞元初，韦应物为和州牧，夜泊灵壁驿。忽闻云封a声。韦公谓其声似天宝中梨园法曲李谟所吹者。召问之，乃是李谟外孙。韦公曰：吾有乳母之子，尝受a李供奉，旧吹之a，即李君所赐。遂囊出旧a。云封曰：信是佳a，但非外祖所吹者。竹生云梦之南，鉴在柯亭之下。以今年七月望前生，明年七月望前伐。过期不伐，则其音实；未期而伐，则其音。浮者外泽中乾，乾者受气不全，气不全则其竹夭。凡发扬一声，出入九息。古之至音者，一叠十二节，一节十二敲。其已夭之竹，遇至音必破。韦公曰：欲信女鉴，a破无伤。云封乃奉a吹六州遍，一叠未尽，划然中裂。韦公惊叹久之。
《韩愈・洛北东林寺题名》：韩愈、李景兴侯喜尉迟汾，贞元十七年七月二十二日，渔于温洛，宿此而归。《旧唐书・宪宗本纪》：元和四年七月乙巳朔，御制前代君臣事迹十四篇，书于六扇屏风。是月，出书屏以示，宰臣李藩等表谢之。
《容斋随笔》：唐穆宗即位之初年，诏曰：七月六日是朕载诞之辰，其日百僚命妇，宜于光顺门进名参贺。朕于门内与百僚相见。
《前定录》：陆宾虞举进士在京师，有僧曰惟瑛知术数。宝历二年春，宾虞欲罢举归吴。惟瑛留止一宿。谓曰：来岁成名，不必归。但取京兆荐送，至七月六日，若食水族，则殊等与及第必矣。宾虞后适从孙闻礼之舍。既入，闻礼喜迎曰：向有人惠双鲤鱼，方欲候翁而烹之。宾虞素嗜鱼，便令作羹，则七月六日也。遽命驾诣惟瑛，且绐之曰：将游蒲关。瑛笑曰：水族已食矣，游蒲关何为。宾虞深信之。因取荐京兆府，果得殊等。明年登第。
《唐实录》：太和四年七月，文宗于太液亭召翰林学士郑覃已下对，赐锦Z。
《唐会要》：开成元年七月戊辰朔，分察使奏，秘书省四库，见在新旧书籍，共五万六千四百七十六卷。大中二年七月十一日，史馆奏，续选堪上凌烟阁功臣，除所有旧真形，并有子孙在中外任官，令写进。外三十七人敕旨，令御史台牒诸州寻访子孙，图写真形以进。七月十六日，福建观察使殷俨进瑞粟十一茎，茎有五六穗。
《唐书・韦丹传》：丹子，宙，为永州刺史，邑中少年常以七月击鼓，群入民家，号行盗。皆迎为办具，谓之起盆。后为解素，喧呼W38，宙至，一切禁之。《懿宗本纪》：咸通四年七月辛卯朔，弛廉州珠池禁。《洽闻记》：河州凤林关有灵岩寺，每七月十二日，溪穴流出圣柰，大如盏，以为常。
《南唐书》：李景达，生于吴顺义四年，是岁大旱。烈祖方辅政，极于焦劳。七月既望，雩而得雨。景达以是日生，烈祖喜，故小名雨师。
《宋史・侯益传》：益，晋初召为奉国都校，领光州防R使。范延光反大名，张从宾据河阳为声援。晋祖召益，谓曰：宗社危若缀旒，卿能为朕死耶。益曰：愿假锐卒五千人，破贼必矣。以益为西面行营副都部署，率禁兵数千人，次虎牢。从宾军万馀人，夹汜水而阵。益亲鼓，士乘之大败其众，击杀殆尽，汜水为之不流。从宾乘马入水，溺死。筑京观刻石纪功。晋祖大喜，拜河阳三城节度，充邺都行营都虞候。会延光以城降，移镇潞州。天福四年，晋祖追念虎牢之功，迁武宁军节度同平章事。遣中使谓益曰：朕思卿前年七月九日大立战功，故复以此月此日，徙卿镇彭门，领相印。仍赐门戟，改乡里为将相乡，勋贤里。
《玉海》：周太祖七月二十八日诞，为永寿节。
《录异记》：壬子岁七月十三日，青城鬼城山，因滞雨，崖崩，暴水大至，在丈人观后，高百馀丈。殿当其下，将忧摧坏。俄有堕石如岸，堰水向东，竟免漂陷。观中常汲溪水，以供日食，甚以为劳。自得此暴水，出处常有流泉，直注厨内，其味甘香，冬夏不绝。
《辽史・太宗本纪》：天显五年秋七月戊子，荐时果于太祖庙。
会同四年秋七月己巳，有司奏，神纛车有蜂窠成蜜，史占之吉。
《乐志》：七月十三日，皇帝出行宫三十里，卓帐。十四日，设宴，应从诸军，随各部落动乐。十五日中元，大宴，用汉乐。
《景宗本纪》：保宁元年，有司请以帝生日七月六日为天清节。从之。
《金史・太祖本纪》：辽道宗时，有五色云气屡出东方，司天孔致和曰：其下当生异人，建非常之事，天以象告也。咸雍四年戊申，七月一日，太祖生。
《玉海》：乾德二年七月二十三日乙未，幸北郊观稼。乾德二年七月，诏：吏部南曹，以人才可副升擢者，送中书门下，引验以闻。上虑铨衡止凭资历，英俊或沉于下僚，故也。四年七月癸酉，令吏部南曹引验选人，可升擢者具名闻，奏对见。
乾德四年七月丁亥，诏：州县复置俸户。
开宝六年七月己未，命参政卢多逊知制诰，扈蒙张澹参详长定，循资格，取悠久可用之文为长，定格三卷总二百八十七事。书成，上之。颁为永式。自是铨选益有伦矣。
《宋史・胡旦传》：旦上平燕议曰：岁之所临，其地受福。今年春末至来年，岁在宋分。今年初秋至六年，镇在燕分。
《玉海》：宋太宗七月七日诞，为乾明节。
《宋史・五行志》：太平兴国五年七月，蓬莱县民王明，田谷隔陇合穗，相去一尺许。
《玉海》：太平兴国八年七月癸未，幸含芳园，习射。雍熙四年七月乙丑，御制早秋诗二首，立秋日暮雨诗一首，赐近臣。
至道三年七月四日，真宗语宰臣曰：朕欲观边防郡县山川形势，可择使以往。乃选左藏副使杨允恭、崇仪副使窦神宝、x门祗候李允则乘传视山川形势。咸平三年七月，命宰臣录内外庶官，历任功过，编册以进。其该恩复用者，别编，以备观览。
《宋史・礼志》：咸平四年七月十一日，诏近臣寇准、冯拯观内苑谷，遂宴于玉宸殿。
《玉海》：咸平五年七月庚戌，幸三馆秘阁，阅四库书，赐直官校理器币。
《宋史・五行志》：咸平六年七月，陟县民连罕，田隔四陇同颖。
《礼志》：真宗景德六年七月二十九日，诏辅臣观粟于后苑，御山子观御制文阁御书及嘉禾图，赐饮。是日皇子从游。
《青箱杂记》：景德中，夏公初授馆职，时方早秋，上多宴后庭。酒酣，遽命中使诣公，索新词。公问上在甚处。中使曰：在拱宸殿按舞。公即抒思，立进《喜迁莺》词曰：霞散绮月，沉钩帘裕未央楼夜凉。河汉截天流，宫阙锁。新秋瑶阶，金茎露，凤髓香和云雾。三千珠翠拥，宸游水殿，按梁州。中使入奏，上大悦。
《宋史・礼志》：真宗以七月一日圣祖降日，为先天节。休假宴乐，并如天庆节。中书、亲王、节度、枢密三司以下至驸马、都尉，诣长春殿，进金缕延寿带，金丝续命缕，上保生寿酒。改御崇德殿，赐百官饮，如圣节仪。前一日，以金缕延寿带，金涂银结续命缕，绯Z罗延寿带，Z丝续命缕，分赐百官。节日戴以入。礼毕，宴百官于锡庆院。
《玉海》：大中祥符元年七月乙酉，诏泰山灵液亭北天书再降之地建殿，以天贶为名。
大中祥符三年七月壬寅，诏南宫北宅大将军已下，各赴书院，讲读经史。书院十岁已上并入学，受经学书，委侍教勤心诱劝。
《华山志》：宣泽亭，在太华驿之侧。大中祥符四年七月二十日，真宗拜岳之所也。赐名为宣泽亭。有御制碑，龙首龙座在焉。
《玉海》：大中祥符六年七月，诏在京诸军，内选江淮习水卒，于金明池试战。棹立为虎翼军，置营于池侧。其江浙淮南诸军，并令准此选卒置营。
大中祥符八年七月十九日，幸瑞圣园观稼，作观稼五言诗。
《名胜志》：谏院，起明道元年七月辛卯，陈执中为谏官，以谏官无治所，屡请置院，乃以门下省为谏院，而别创门下省于右掖门之西。宋置谏院，自此始。
《玉海》：景v三年七月乙酉，翰林侍读学士冯元上金华五箴。示诏，褒答。三史判官谢绛言事，进圣治五箴曰：绍闻君臣内戒，谨命敬变云。
庆历元年七月戊申朔，上命图画前代帝王美恶之事，可为监戒者，号观文监古图。上自为记，召辅臣至迎阳门，观之。
《图画见闻志》：仁宗皇帝御画御马一疋，其毛赭，白玉衔勒，上有宸翰题，云：庆历四年七月十四日，御画。兼有押字印宝。
《玉海》：皇v三年七月九日丁巳，翰林承旨王尧臣言：按太常天地宗庙，四时祠祀乐曲，凡八十九曲。自景安而下七十五章，率以安名曲，岂特本道德政教嘉靖之美，亦缘神o祖考安乐之故。上议国朝乐，宜名曰大安。
皇v五年七月二十二日己未。召近臣观后苑瑞莲。《宋会要》：至和元年七月二十二日，杨维德言：客星见，微有光，采黄色。按《黄帝掌握占》云，客星来犯，毕明盛者，主国有大贤。诏送史馆。
《玉海》：宣仁圣烈高皇后七月十六日诞，为坤成节。熙宁三年七月四日，诏京西、淮浙、江西、荆湖六路，各置铸钱监一，江荆以十五万，馀以万缗为额。
熙宁八年七月四日，右谏议大夫沈立进《都水记》二百卷，《名山记》一百卷。
《宋史・兵志》：绍圣三年七月，诏选弩手，兼习神臂弓。《苏轼集》：七月二十四日，以久不雨，出祷溪。是日，宿虢县。二十五日晚，自虢县渡渭，宿于僧舍，见壁有前县令赵荐留名，有怀其人，诗：龛灯明灭欲三更，枕无人梦自惊。深谷留风终夜响，乱山衔月半床明。故人渐远无消息，古寺空来有姓名。欲向溪问姜叟，仆夫屡报斗杓倾。
《宋史・河渠志》：大观元年七月，诏，自京至八角镇，积水，妨行旅。转运司选官疏导，修治桥梁，毋使病涉。《玉海》：政和六年七月五日，造大路，如玉路之制，唯不饰以玉樊缨，一就以尚质。又制大旗十有二旒龙章，而设日月，建于大路之上，以象天。
七月二十一日，御书大成殿，榜刻石首善阁下。《东京梦华录》：七月，瓜果梨枣方盛，京师枣有数品，灵枣、牙枣、青州枣、亳州枣。鸡头上市，则梁门里李和家最盛，中贵戚里取索供卖内中，泛索金合络绎，士庶买之，一裹十文，用小新荷叶包，以麝香，红小索儿系之。卖者虽多，不及李和一色。拣银皮子嫩者，货之。《宋史・胡安国传》：绍兴二年七月，入对，高宗曰：闻卿大名，渴于相见，何为累诏不至。安国辞谢，乞以所进时论二十一篇施行。
《玉海》：绍兴三年七月丁卯，诏录用六朝勋臣，自曹彬至蓝元振，三百二十人子孙。先是徽猷阁待制宋伯友入对，言功臣子孙凋丧殆尽，乞访其后，量才录用。故有是诏。其后，得赵普、赵安仁、范质、钱若水诸孙皆官之。
绍兴十六年七月乙酉，陈泰初进神哲御，集百有十人册，上谕大臣，令立定赏格，重则进官，轻则赐帛。隆兴元年七月二十三日，制手辇及绦衣褥郊祀。礼毕，用之。
《宋史・刑法志》：淳熙敕令格式，帝以其书散漫，用法之际，官不暇遍阅，吏因得以容奸。今敕令所分门编类为一书，名曰《淳熙条法事类》。四年七月颁之。
《朱子大全集》：淳熙戊戌七月二十九日，与子晦、淳叟、伯休，同发屏山，西登云谷，越夕乃至。而季通、德功亦自山北来，会赋诗。《玉海》：淳熙六年七月二十八日，御书明堂，明堂之门六字，并嗣天子臣，御名恭书六字，令修内司制碑。礼成。上曰：积雨骤霁，星月粲然，殊可喜。
《宋史・王居安传》：刘孝韪，七月八日过其家塾，见居安，异凡儿。使赋八夕诗，援笔成之，有思致。孝韪惊，拊其背曰：子异日名位，必过我。
《异闻总录》：陈伯修为宣城守，临政之暇，多在颐白堂讲易，宾客来听者常十数。一日，讲罢，客退，独坐禅榻。忽见朱衣人前揖曰：请殿院看雪。时方七月末，暑风犹盛。伯修异焉，疑此际不应有雪。又吾为庶僚，安得朱衣吏报事。勉起之，方离席数步，大声如雷，堂梁已折，禅榻压碎无馀。
《癸辛杂识》：周子功云：南丹州，男女之未婚嫁者，于每岁七月，聚于州主之厅，铺大毯于地，女衣青花大袖，用青绢盖头，手执小青盖。男子拥髻，皂衣皂帽。各分朋而立。既而，左右队长各以男女一人推仆于毯。男女相抱持，以口相呵，谓之听气。合者即为正偶。或不合，则别择一人配之。盖必如是，而后成婚。否则论以奸罪也。
《金史・太宗本纪》：天会三年七月己卯，锦州野蚕成茧，奉其丝帛来献。
《食货志》：中都西京、北京、上京、辽东、临潢、陕西，地寒，稼穑迟熟，夏税限以七月为初。
《辉县志》：元至元五年秋七月，鸲鹆食蝗。时蝗生牧野，鸲鹆自西北飞来，方六七里，林木皆满，遂将蝗食且尽，作阵飞去。
《周伯琦・天马行序》：至正二年七月十有八日，西域拂郎国遣使献马一匹，高八尺三寸，修如其数而加半。色漆黑，后二蹄白，曲项昂首，神俊超逸。上御慈仁殿临观，敕翰林学士承旨uu，命工画者图之，直学士揭菟乖拗。盖自有国以来，未尝见也，殆古所称天马者耶。
《辍耕录》：至正庚子秋七月九日，饮松江泗滨，夏氏清樾堂上，酒半折，正开荷花，置小金卮于其中。命歌姬捧以行酒。客就姬取花，左手执枝，右手分开花瓣，以口就饮。其风致又过碧筒远甚，因名为解语杯。《岁华纪丽谱》：七月十八日，大慈寺散盂兰盆宴，于寺之设厅。宴已，就华严阁下散。
《真腊风土记》：七月烧稻，其时新稻已熟，迎于南门外烧之，以供佛。妇女车象往观者无数。
《帝京景物略》：七月，始38促织，壮夫士人亦为之。38有场，场有主者，其养之。又有师38盆筒罐，无家不贮焉。《北京岁华记》：晦日，地藏佛诞，供香烛于地。积水湖、泡子湖，各有水灯。
《续文献通考》：旧制，岁虞河决，有司常以孟秋，豫调筑塞之物，稍芟薪柴、楗橛、竹石、茭索十馀万。谓之春料。《西湖志》：馀嘉靖三十一年七月十八日，大风雨。清湖桥胡氏家，有异物起马厩中，开片瓦，腾空而上，火光烛天。觅马厩中，有坎，广尺许，深二丈馀，泉水清莹，盖龙潭也。
《名胜志》：明隆庆五年，有双龙见于莆田县东华山，佥事余一鹏记云：隆庆辛未七月二十日当午，双龙出自连江里海中。初，黑雾弥漫，疏雨甚大，色黄气腥。有顷，雨止。龙拥水，高丈馀，阔数丈，长乃亘野，声若烈爆，势若折潮。
《归化县志》：隆庆六年七月十三日，有牧儿，忽闻地下如雷鸣，惊视之，则田中水涌，高丈许。急归，呼其主往视之。已成深潭，惟有金鲤游泳其中。遂为一方灌溉之利。
《名胜志》：番禺县蒲涧，去玉虹洞五里，涧中产菖蒲，一寸九节。《南越志》云：宋咸平中姚成甫，于涧侧遇一丈夫，曰：此菖蒲，安期生所饵，可以忘老。倏然而逝。今俗以七月二十五日，安期生上升，相率为蒲涧之游，履綦骈错。
《荔枝谱》：中元红荔枝，将绝才熟，以晚重于时。予常七月二十四日得之。
孟秋部杂录
《礼记・祭统》：草艾则墨，未发秋政，则民弗敢草也。〈疏〉草艾则墨者，谓初秋草，堪艾给炊爨之时，则行小刑之墨。夏节虽尽，人君未发行秋政，则民不敢艾草也。《左传》：岁云秋矣，我落其实，而取其材。〈注〉周九月，夏之七月，孟秋也。今岁已秋，风吹落山木之实，则材为人所取。
《公羊・秋七月传》：秋七月，此无事，何以书。春秋虽无事，首时过则书。首时过，则何以书。春秋编年，四时具，然后为年。
《内经》：阴阳交，期在撬。〈注〉撬者，七月建申水，生于申也，撬静也。
《管子・轻重己篇》：以夏日至始，数四十六日，夏尽而秋始，而黍熟。
《陶朱公书》：龙眼，七月实熟，荔枝才过后，龙眼即熟。故谓之荔枝奴。
《史记・天官书》：馓菜辏岁阴在申，星居未，以七月与东井舆鬼晨出，曰：大音昭昭，白其失次，有应见牵牛。《春秋繁露・四祭篇》：尝者，以七月尝黍稷也。
《京房・易妖占》：七月，建申为夷，则蟋蟀鸣。
《星经》：织女三星在天市东，常以七月一日、六、七日见东方，色赤，精明，女功善。
《后汉书・襄楷传》：布谷鸣于孟夏，蟋蟀吟于始秋。《白虎通・五行篇》：七月律，谓之夷则。何夷，伤；则，法也。言万物始伤，被刑法也。
《四民月令》：七月，收柏实。
《月令章句》：自张十二度至轸六度，谓之鹑尾。之次处暑，居之楚之分野。
《魏文帝・与吴监书》：中国珍果，甚多且复，为说葡萄，当其朱夏涉秋，尚有馀暑，醉酒宿酲，掩露而食，甘而不49，脆而不酸，冷而不寒，味长汁多，除烦解倦。《吴氏本草》：蒲阴实在平谷或圃中，延蔓如瓜叶，实如桃。七月采，止瘟延年。
《博物志》：海上有草，名，其实食之如大麦。七月熟，俗名曰自然谷。或曰禹馀粮。
《风土记》：七月，蝼蛄鸣于朝，寒鸣于夕。
《中华古今注》：绀蝶，一曰青令。似蜻蛉，而色元绀。江东人谓绀幡，亦曰童幡。好以七月群飞天海边。
《广志》：龙眼树，叶似荔枝，蔓延，缘木生，子如酸枣，色黑，纯甜无酸，七月熟。
《物理论》：古有阮师之刀，天下之所宝贵也。初，阮之作刀，受法于金精之灵。七月庚辛，见金神于冶监之门，向而再拜。金神教以水火之齐，五精之，用阴阳之候，取刚软之，和三年作刀。千七百七十日，其刀平背夹刃、方口洪首，截轻微不绝丝发之系，斫坚刚无变动之异。
《范汪祠制》：孟秋之祭，菱芡。
《沙洲记》：自龙涸至大浸川，一千九百里，夜肃肃，常有风寒，七月雨便是雪。遥望四山，皓然皆白。
《名医别录》：水苏，生九真池泽，七月采。《本草经》云：久服通神，轻身耐老。
薇御，生汉中川泽，及冤句邯郸。七月采茎叶，阴乾。久服，轻身明目。
桃核仁，七月采取，阴乾。
新雉木，味苦香，温无毒，可作沐药。七月阴乾，实如桃。龙眼，一名益智嵇含。《南方草木状》云，木高一二丈，似荔枝，而枝叶微小。凌冬不凋。春末夏初，开细白花。七月，实熟。壳青黄色，文作鳞甲形圆，大如弹丸，核若木p子而不坚。肉薄于荔枝，白而有浆。实极繁，每枝二三十颗，作穗如葡萄。
《魏书・律历志》：次卦七月，恒、节、同人、损、否。
《齐民要术》：凡爱田，常以五月耕，六月再耕，七月勿耕。谨摩平以待种。
蔓菁，七月初种之。一亩用子三升。
种芜菁法：近市良田一顷，七月初种之。〈注〉六月种者，根虽粗大，叶复虫食。七月末种者，叶虽膏润，根复细小。七月初种，根叶俱得。
崔曰：七月别种48。又曰：七月可种大小葱。〈注〉夏葱曰小，冬葱曰大。又曰：七月藏韭菁。
收葱子，必薄布阴乾，勿令庞簦其拟种之地，至七月耕数遍。一亩用子四五升，炒谷拌和之。两耧重耩，窍瓠下之以批契，继腰曳之七月纳种。
种苜蓿，地宜良熟。七月种之，畦种，水浇，一如韭法。作黄蒸法：七月中，取生小麦，细磨之，以水溲而蒸之。气脯好熟，便下之，摊令冷，布置覆盖成就，一如麦43法。
坑蓝，七月中作坑，令受百许束，作麦秆泥，泥之。令深五寸，以苫蔽四壁，刈蓝倒竖于坑中。下水，以木石镇压，令没热时一宿，冷时再宿。漉去D，内汁于瓮中。率十石瓮，著石灰一斗五升，急抨之，一食顷止，澄清泻去水。别作小坑，贮蓝淀著坑中，候如强粥。还出，瓮中盛之，蓝淀成矣。
凡作三斛麦曲法，蒸炒生各一斛，磨乾合和之七月。取甲寅日，使童子著青衣，日未出时，面向杀地汲水二十斛，勿令人泼，人长水亦可泻却，莫令人用其和曲之，时面向杀地和之，令使绝强团曲之人，皆是童子，小儿亦面向杀地，当日使讫，不得隔宿。
神曲法：以七月上寅日造，不得令鸡狗见。麦分三分，细磨和之。溲时，熟揉，使童男小儿饼之。须西厢东向开户，屋中净，扫地，地上布曲，十字立巷，令通人行，四角各造曲奴一枚，讫，泥户，勿令泄气。又方：以七月中旬以前，作曲，为上时。亦不必须寅日，祝曲文某年月日，敬启五方五土之神，谨以七月上辰造作麦曲数千百饼，阡陌纵横，以辨疆界，须建立五王，各布封境酒脯之。荐以相祈，请愿垂神，力勤鉴所，愿使出类绝踪，穴虫潜影，衣色锦布，或蔚或炳。杀热火焚，以烈以猛。芳越椒熏味，超和鼎饮，利君子。既醉既逞，惠彼小人，亦恭亦静，敬告再三。格言斯整，神之听之福。应自冥人，愿无为希从毕永，急急如律令。
《荆楚岁时记》：七月，采瓜犀以为面脂。《本草图经》曰：犀，瓣也。
《隋书・礼仪志》：秋迎白招拒者，招集拒大也。言秋时，集成万物，其功大也。
《酉阳杂俎》：齐香，出波斯国，拂林呼为顶勃梨。长一丈，围一尺许，皮青色，薄而极光净。叶似阿魏，每三叶生于条端，无花实。西域人常八月伐之，至腊月，更抽新条，极滋茂，若不剪除，枯死。七月，断其枝，有黄汁，其状如蜜，微有香气，入缶，疗百病。
白豆蔻，出伽古罗国，呼为多骨，形如芭蕉，叶似杜若。长八九尺。冬夏不凋，花浅黄色，子作朵，如葡萄，其子初出，微青，熟则变白，七月采。
《秦中岁时记》：进士下第，当年七月，复献新文，求拔解。故曰：槐花黄，举子忙。
《周易集解》：乾，飞龙在天，乃位乎天德。何妥曰：此当七月，万物盛长，天功大成，故云天德也。
坤六三，含章可贞。干宝曰：阴气在三，七月之时，自否来也。阳降在四，三公位也。阴升在三，三公事也。坤以藏之九家。《易》曰：建申之月，坤在乾下，包藏万物也。
《望气经》：七月三日，有雾，岁熟。
《宋史・河渠志》：七月菽豆方秀，谓之豆华水。
圣惠方：七月取松实，过时即落，难收也。去皮，捣如膏。收之，每服鸡子大，酒调下。日三服，百日身轻，三百日，行五百里，绝谷。久服，神仙。渴即饮水，亦可以过松脂同服之。
《梦溪笔谈》：七月，百谷成实，自能任持，故曰太乙。《临汉诗话》：寇莱公，七月十四日生。魏野诗云：何时生上相，明日是中元。
《政和本草》：威灵仙，出商州上洛，及华山平泽，初生比众草最先，茎便如钗，股四棱，叶似柳叶，作层，每层六七叶，如车轮。有六层至七层者。七月内生花，浅紫或碧白色。
《诗序》：七月，陈王业也。周公陈后稷，先公风化之所，由致王业之艰难也。
《桂海果志》：芽蕉，子小如鸡蕉，尤香嫩甘美，秋初实。《笋谱》：笋，七月生，至十月间，缙云以南多出。然味苦而节疏。笋可大于箭笋少许，山人采剥，以灰汁熟煮之。都为金色，然后可食。苦味减而甘，食甚佳也。《纪历撮要》：七月十六雨，名洗钵雨。
处暑雨不通，白露枉相逢。
《荔枝谱》：磨盘，皮粗厚，味甘，大如鸡子，近蒂处甚平，七月熟。
胜画，皮厚、刺尖、味甘、肉丰。大似桂林，七月熟，出长乐县六都者最佳。他种不及。
鹊卵，皮薄实圆，斑如鹊卵，味微酸，山枝中之佳者，七月熟。
鸡引子，一朵数十枚，大小错出，其大者核小，小者无核，七月熟。
《家塾事亲》：七月，雷大吼，有急令。
《瓶史月表》：七月，花盟主：紫薇蕙。花客卿：秋海棠，重台朱槿。花使令：波斯菊、水木香、矮鸡冠、向日葵。
花历：七月，葵倾赤，玉簪搔头，紫薇浸月，木槿朝荣，蓼花红，菱花乃实。
《月令演》：七月刘。〈立秋〉，曝腹书〈七日〉，鹊桥〈七夕〉，38巧宴〈八日〉，盂兰盆〈十五〉，鬼灯节〈十八〉。
《野菜谱》：菱科，初秋时采之，熟食。
《田家历》：七月浣故衣，制新衣，作夹衣，以备新凉。《田家五行》：七月朔日，虹见，主年内米贵。
《农政全书》：蜀秫，在北方地不宜麦禾者，乃种此，尤宜。下地，立秋后五日，虽水潦至一丈深，不能坏之。立秋前，水至即坏。故北土筑堤一二尺，以R暴水。
《本草纲目》：w草，叶如茅而大，长四五尺，甚快利，伤人如锋刃。七月抽长茎，开白花，成穗。如芦苇花，花将放时剥其箨，皮可为绳箔、草履诸物。其茎穗可为扫帚也。
泽兰根，紫黑色，如粟根。苗高二三尺，茎干青紫色，作四棱，叶生相对如薄荷，微香。七月开花，带紫白色，萼通紫色。
都桷子，生广南山谷，树高丈馀，开花连著实，大如鸡卵，七月熟。天仙果树，高八九尺，叶似荔枝而小，无花而实。子如樱桃，累累缀枝间，七月熟，其味至甘。《宋祁・方物赞》云：有子孙枝不花而实。薄言采之，味埒蜂蜜。
使君子，俗传潘州郭使君疗小儿，多独用此物。后因号为使君子也。今岭南州郡皆有之，生山野中及水岸，其茎作藤，如手指大，其叶如两指头，长二寸。三月生花，淡红色，久乃深红，有五瓣。七八月结子，如拇指大，长一寸许，大类栀子，而有五棱，其壳青黑色，内有仁，白色，七月采之。
厚朴子，名逐折。杀鼠、益气、明目。一名厚实。生水间，茎黄，七月实，黑如大豆。
盐麸子，生吴蜀山谷，树状如椿。七月，子成穗，粒如小豆。上有盐，似雪，可为羹用。岭南人取子为末，食之，酸咸止渴，将以防瘴。《后魏书》云：勿吉国，水气咸凝盐生树上，即此物也。
胡麻花，七月采最上，标头者阴乾，用之。
槐实作荚，连珠中有黑子，子上房。七月收之。堪染皂。海金沙，出黔中郡，湖南亦有。生作小株，高一二尺。七月收，其全科于日中暴之。小乾，以纸衬承，以杖击之，有细沙落纸上，且暴且击，以尽为度。
《野记》：七月，江南有大风，相传以为孟婆发怒。按《山海经》谓：帝之女游于江中，出入，风雨自随。以帝女，故曰孟婆。
《多能鄙事》：初秋，新藕沸汤，焯过五分熟，去皮，切作条或片。每一斤用白梅四两，汤浸取汁一大碗，候冷，浸一时许，漉出控乾，用蜜六两，浸去卤水，别以蜜十两，慢火煎，令琥珀色，放冷收之。
《名胜志》：大同府沃野镇。沃野者，其地沃良，沙土尽黑，功省倍。每至七月皆熟。
孟秋部外编
《佛书》：七月十九，力吉祥国圣母化生贤劫，千佛之日。《真仙通鉴》：右英夫人，西王母第十三女，名媚兰，字申林。治沧浪山，受书为云林夫人。晋哀帝兴宁三年七月，降句曲山。
《三洞珠囊》：西王母以上皇元年七月，于南浮洞室下教，以授清虚真人。
《云笈七签》：元始天尊，以开皇元年七月一日，于西那玉国、郁察山、浮罗之岳、长桑林中，授太上大道君，智慧上品，大诫法文。
薛氏者，河中少尹冯徽之妻也。适冯二十年，乃言素志，托疾独处，焚香念道，持《黄庭经》。咸通十五年甲午七月十四日，紫虚元君与侍女群真二十七人，降于其室。
《太平广记》：谢自然入金泉道场，七月十一日，上仙杜使降石坛上，以符一道，丸如药丸，使自然服之。十五日，可焚香五垆于坛上，五垆于室中，至时真人来。《清凉山志》：中台灵迹，曰佛足碑，在大塔左侧。万历壬午秋，少林嗣祖沙门，威县明成，德州如意，一夕，一梦莲花，一梦月轮，现于塔际。既觉，各言所梦，异之。及晓，少室僧正道持佛足图，贻之，及展见，是双轮印。相喜曰：此梦祯也。遂倾囊兼募，众立石，时孟秋既望也。是夕，众闻空中珠佩杂乐之声，出户视之，神灯点点。

[book_title]岁功典第六十四卷
立秋部汇考
《礼记》月令
孟秋之月，　是月也，以立秋。先立秋三日，太史谒之天子曰：某日立秋，盛德在金。天子乃齐。立秋之日，天子亲帅三公、九卿、诸侯、大夫以迎秋于西郊；还反，赏军，帅武人于朝。天子乃命将帅选士厉兵，简练桀俊，专任有功，以征不义；诘诛暴慢，以明好恶，顺彼远方。
《左传》丹鸟司闭
郯子曰：少挚为鸟师，而鸟名：丹鸟氏，司闭者也。
〈注〉丹鸟，雉也。〈疏〉立秋谓之闭，此鸟以秋来，故以名官，使之主立秋。
《易通卦验》黄气出坤
立秋，晡时，黄气出坤，正气也。
离气见
离气见，立秋，则岁大熟。
阴云出
立秋，浊阴云出，如赤缯。
虎啸
立秋，虎始啸。
化萤
立秋日，腐草化为萤。
蜻}上堂
立秋，白露下，蜻}上堂。
《诗纪历枢》促织鸣
立秋，促织鸣，女工急，促之候也。
《春秋元命苞》鹰击
瑶光星散为鹰，立秋之日，鹰r击。
《孝经纬》斗指西南
大暑后十五日，斗指西南维，为立秋。
《乐纬》立秋乐
坤主立秋，乐用磬。
《汲冢周书》时训解
立秋之日，凉风至；凉风不至，无严政。
《陶朱公书》梧桐叶落
立秋之刻，必脱一叶。
《汉书》天文志
月有九行，立秋，西从白道。
《淮南子》天文训
大暑加十五日，斗指背阳之维，则夏分尽，故曰：有四十六日，而立秋。凉风至，音比夹钟。
时则训
立秋之日，天子亲率三公、九卿、大夫以迎秋于西郊。还乃，赏军，率武人于朝。命将帅选卒厉兵，简练桀俊，专任有功，以征不义；诘诛暴慢，顺彼四方。命有司修法制，缮囹圄，禁奸塞邪；审决狱，平词讼。天地始肃，不可以羸。
《京房易占》坤王
立秋，坤王。凉风，用事坤土也。
《后汉书》礼仪志
立秋之日，夜漏未尽五刻，京都百官皆衣白、施皂领、缘中衣，迎气于白郊。礼毕，皆衣绛。至立冬，
立秋之日，自郊礼毕，始扬威武，斩牲之郊东门，以荐陵庙。其仪乘舆，御戎路，白马朱鬣，躬执弩射牲。牲以鹿，太宰令谒者各一人，载获车，驰驷送陵庙。还宫，遣使者赍束帛以赐武官。武官肄兵，习战阵之仪，斩牲之礼，名曰：刘。兵官皆肄孙吴兵法、六十四阵，名曰：乘之。刘之礼，祠先虞，执事告先虞已烹鲜。时有司乃逡巡，射牲获车毕，有司告事毕。
〈注〉《古今注》曰：永平元年六月乙卯，初令百官|，白幕皆霜，《风俗通》称：韩子书山，居谷，汲者|腊而水。楚俗，常以十二月祭饮食也。又曰：当新始杀，食曰：|。
祭祀志
立秋之日，迎秋于西郊。祭白帝蓐收，车旗服饰皆白。歌西皓八佾，舞育命之舞。使谒者以一特牲先祭先虞于坛，有事。天子入囿射牲以祭宗庙，名曰：刘。
〈注〉《月令章句》曰：西郊九里，因金数也。　《皇览》曰：自夏至数四十六日，则天子迎秋于西堂。距邦九里，堂高九尺，堂阶九等，白税九乘，旗旄尚白，田车载兵，号曰：助天。收，唱之以商，舞之以干戚，此迎秋之乐也。
《符瑞图》飙风
立秋，西方阊阖风，一名飙风。
《月令占候图》立秋占候
立秋，坤卦用事，其神摄提，荆州分也。晡时申，西南凉风至，黄云如群羊，宜粟谷。若晴朗，风云不至，万物不成。望西南，坤上有黄云气，是正气。立秋应节，万物皆荣。赤气出其右，万物半死，豆谷半收。
验影
立秋日午时，竖竿，影得四尺五寸二分半，五谷熟。
《唐书》礼乐志
立秋，祀白帝，以少昊氏配。太白三辰七宿，蓐收之位如赤帝。
《宋史》礼志
立秋，祀白帝，以帝少昊氏配。蓐收，太白三辰七宿从祀。
立秋日，祀西岳华山于华州，西镇吴山于陇州。西海河渎并于河中府，西海就河渎庙望祭。
《农政全书》立秋雨
立秋日，小雨，吉；大雨，主伤禾。
《遵生八笺》立秋事宜
立秋，太阳未升，采楸叶熬膏，搽疮疡，立愈，名：楸叶膏。熬法以叶多方稠。
立秋事忌
立秋日，勿宜沐浴，令人皮肤粗燥，因生白屑。
《月令》云：立秋，食煮饼及水溲饼。勿多食猪肉，损人神气。
《本草纲目》立秋
立秋日，五更井华水，长幼各饮一杯，能却疟痢百病。
《事物原始》立秋
《梦华录》云：立秋日，唐宋时，京城满街买楸叶，妇女儿童争买，剪成花朵，戴之。《楚词》云：菊嫩金风起，荷疏珠露圆。将秋数行雁，离夏几林蝉。
《直隶志书》〈各省风俗同者不载〉昌平州
孟秋月立秋日，妇女插戴楸叶。
永平府
立秋，户挂蒺藜，云：蚊不入户。或曰：中元将至而鬼畏之。是日占，晴，主万物少成熟，雷多，尤忌之。初庚，为后伏十八日，寸草实如夏至之麦刻，期不爽焉。孟秋月朔，忌立秋。
交河县
立秋日，东北风，霜早；西南风，霜迟。
饶阳县
七月占，立秋。东风，人疫，草木更荣。南风，主秋旱。西风，主大雨。北风，主冬多雪。
《山东志书》阳信县
立秋，七月节，芟草治粪苜蓿。
《江南志书》常熟县
立秋日，食瓜，或以赤豆七颗和水吞之，以防疟痢。
嘉定县
立秋日，食瓜，饮新汲水，云令人不疟痢。立秋白露在奇日，谓之雄，在偶日，谓之雌。谓：雌雄相配为稔。
太仓州
立秋日，忌雷，谚云：雷孛鹿，损万斛。立秋后虹见，为天收，虽大稔亦减数。处暑日，喜雨，谚云：处暑若还天不雨，总然结实也无收。
崇明县
立秋日，农家各于田畔插青竹，夹云马纸符，名：标秋子。醵钱作青苗斋，即古者方社遗意。
《浙江志书》龙泉县
立秋日，天气清明，万物不成。有小雨，吉；大雨，伤五谷。其日属火，不宜老人。雷雨折木，多怪异。其日东风，禾丰实稀。南风，人民安，秋旱。西风，秋有大雨，贼盗起，米谷贱。北风，有忠孝人出，冬多雪，雨水大。东北风，谷米贵，应在四十五日内。西南风，年丰民乐。
《江西志书》新城县
立秋，处暑俱宜晴，正早稻大收之时。
新淦县
立秋，宜，是月占曰：七月秋，殷殷收。
南康县
立秋日，聚众作木船，以香楮送于江。亦曰：禳灾，仍丰其酒食，聚饮而罢。
《湖广志书》慈利县
立秋在六月晦，则早稻迟。谚云：六月秋，要到秋；七月秋，不到秋。
宁远县
七月立秋后，凉风荡暑，地气渐平，田有宿水。
《福建志书》建阳县
立秋逢朔日，主人多疾。风雨，主人不安。立秋，处暑日俱宜晴，后亦宜雨。谚云：立秋无雨亦堪愁，万物从来o半收。处暑雨不通，白露宜用功。
立秋部艺文一西郊迎秋赋　　　　　　　　　唐张秀明
彼元天平分，以成乎岁也。惟日有令，将法于王者。服苍玉而应春，居明堂而顺夏。既随时而有义，皆率礼而无舍。若乃律中夷则，神司蓐收，凉风以厉。大火西流，草木不芳。谁忍闻于`，囹圄再缮。亦申命于t鸠，先三日，而太史以谒；率百官，而天子乃游。然后天仗齐列，野庆清秋。乘白辂而启行，载白旗而扈从。天颜乃穆，帝典攸重。彼词客与使臣，咸作歌而陈颂。既启銮辂，爰居总章。备水潦，修堤防。鸿雁将宾，待横舟于汾曲；鹰隼已击，且较猎于长杨。实惟道映三五，何啻声超百王。而已哉。别有原宪长贫，仲尼少贱。朝游白社，惊一叶之辞秋；夜宿灵台，聚群萤而烛卷。既睹西郊之礼，将述东山之禅。欣庇影于禹阴，愿陈力于周谚。
西郊迎秋赋〈以题为韵〉　　　　　马逢
稽夫王者御极，上法v衡。分五方以辨位，察四时以作程。节既云徂，躬履端而御历。气之将始，必出郊以亲迎。然后人心不惑，君德用明。是时，火官威寝，金精气浮。有司来奏，诘旦迎秋。皇帝乃斋，心以待晓。御衮龙以垂旒，俄而金阙戒辰。司鱼钥以撒，玉漏将晓直鸡。人以献筹乘舆，乃驾赫奕皇州。天仗倏以云合，风旗闪而星流。驰六飞以启道，腾八骏以夹b。祝三辰与七宿，俨公卿与诸侯。在位则其帝少，配坐则其神蓐收。我皇乃顺时候，育黔黎，佩白绶，执白圭。盛德在金，就金方以藏事。西成有望，出国门以面西。岂比夫箫鼓徒乐于汾水，玉帛空朝于会稽。诫辰既毕，酒缩灵茅。笙镛谒庙，粱稻充庖。日转天旋，既将归于北极；云行雨霈，匪空自于西郊。是月也，天地始肃，秋冬〈疑〉将布。劳我农民，张我王度。疑狱在断，命司寇而按囚徒；远方来宾，发天兵而开武库。然后人畏威而自正，俗知禁而刑措。休祥毕至，则河涌灵图，庆赐遂行，乃山呼圣祚于赫哉。国容既备，时令将徂。乐万姓以雍熙，K〈疑〉百川而奔注。余亦愿于宾王，效武贲而作赋。
立秋部艺文二〈诗词〉立秋　　　　　　　　　　陈周弘让
兹辰戒流火，商飙早已惊。云天改夏色，木叶动秋声。
立秋日题安昌寺北山亭　　　唐孙逖
楼观倚长霄，登攀及霁朝。高如石门顶，胜拟赤城标。天路云虹近，人寰气象遥。山围伯禹庙，江落伍胥潮。徂暑迎秋薄，凉风是日飘。果林馀苦李，萍水覆甘蕉。览古嗟夷漫，凌空爱寥。更闻金刹下，钟梵晚萧萧。
立秋雨院中有作　　　　　　　杜甫
山云行绝塞，大火复西流。飞雨动华屋，萧萧梁栋秋。穷途愧知己，暮齿借前筹。已费清晨谒，那成长者谋。解衣开北户，高枕对高楼。树湿风凉进，江喧水气浮。礼宽心有适，节爽病微瘳。主将归调鼎，吾还访旧丘。
和王卿立秋即事　　　　　　司空曙
秋宜何处看，试问白云官。暗入蝉鸣树，微侵蝶绕兰。向风凉稍动，近日暑犹残。九陌浮埃减，千峰爽气攒。换衣防竹暮，沈果讶泉寒。宫响传花杵，天清出露盘。高禽当侧弁，游鲔对凭栏。一奏招商曲，空令继唱难。
立秋　　　　　　　　　　　　前人
律变新秋至，萧条自此初。花酣莲报谢，叶在柳呈疏。澹日非云映，清风似雨馀。卷帘凉暗度，迎扇暑先除。草静多翻燕，波澄乍露鱼。今朝散骑省，作赋兴何如。
立秋日与陆华原于县界南馆送邹十八武元衡
风入昭阳池馆秋，片云孤鹤两难留。明朝独向青山郭，唯有蝉声催白头。
立秋夕凉风忽至炎暑稍消即事咏怀寄汴州节度使李二十尚书　　　　　白居易
袅袅檐树动，好风西南来。红缸霏微灭，碧幌飘u开。披襟有馀凉，拂簟无纤埃。但喜烦暑退，不惜光阴催。河秋稍清浅，月午方徘徊。或行或坐卧，体适心悠哉。美人在浚都，旌旗绕楼台。虽非沧溟阻，难见如蓬莱。蝉迎节又换，雁送书未回。君位日宠重，我年日摧颓。无因风月下，一共平生杯。
立秋日曲江忆元九　　　　　　前人
下马柳阴下，独上堤上行。故人千万里，新蝉三两声。城中曲江水，江上江陵城。两地新秋思，应同此日情。
立秋日登乐游园　　　　　　　前人
独行独语曲江头，回马迟迟上乐游。萧飒凉风与衰鬓，谁教计会一时秋。
立秋夕有怀梦得　　　　　　　前人
露簟荻竹清，风扇蒲葵轻。一与故人别，再见新蝉鸣。是夕凉飙起，f境入幽情。回灯见栖鹤，隔竹闻吹笙。夜茶一两杓，秋吟三数声。所思渺千里，云水长洲城。
立秋日　　　　　　　　　　刘言史
商风动叶初，萧索一贫居。老性容茶少，羸肌与簟疏。旧醅难重漉，新菜未胜锄。才薄无潘兴，便便昼偃庐。
立秋前一日览镜　　　　　　　李益
万事销身外，生涯在镜中。惟将满鬓雪，明日对秋风。
立秋后自京归家　　　　　　　李郢
篱落秋归见豆花，竹门当水岸横槎。松斋一雨宜清簟，佛室孤灯对绛纱。尽日抱愁I似鼠，移时不动懒于蛇。西江近有鲈鱼否，张翰扁舟始到家。
立秋日祷雨宿灵隐寺同周徐二令宋苏轼
百重堆案掣身f，一叶秋声对榻眠。床下雪霜侵户月，枕中琴筑落阶泉。崎岖世味尝应遍，寂寞山栖老渐便。惟有问农心尚在，起占云汉更茫然。
次韵和张道济长老立秋后作　孔平仲
万里悄然若有霜，南山秋色两苍苍。已经晚雨驱除热，更得西风断送凉。瀚海人空云弄白，吴江波阔叶吹黄。知君昨夜书帷梦，半在亲庭半在乡。
三伏暑甚七月八日立秋是日风作爽凉炎酷顿消老病欣然乃命酒成诗　　　张耒
西风吹淡白，窗户含凄清。炎凉一朝变，徂暑逝不停。山堂晓潇洒，病叟葛巾轻。平时干云树，芳叶亦复零。
立秋　　　　　　　　　　　　前人
西风袅袅木飕飕，身在江湖北岸洲。自古楚人词最好，为君重赋竟陵秋。
立秋　　　　　　　　　　　范成大
三伏熏蒸四大愁，暑中方信此生浮。岁华过半休惆怅，且对西风贺立秋。
《前题》前人
折枝楸叶起园瓜，赤豆如珠咽井花。洗濯烦襟酬节物，安排笑口问生涯。
立秋日同子澄寺簿及佥判教授二同僚星子令尹约周君段君同游三峡过山房登折桂分韵赋诗得万字辄成十韵呈诸同游
朱熹
抗尘几何时，猿鹤共悲怨。岂知朱墨暇，乃适山林愿。兹晨秋令初，休沐谨邦宪。佳宾忽四来，英僚亦三劝。驾言北郭门，谢此隼建。散目山崔嵬，纵辔路修曼。凭栏快倒峡，跻壑困脱挽。追攀林樾深，欢喜脚力健。登高眺远浦，众景争自献。何必仍丹丘，径欲凌九万。
立秋日　　　　　　　　　　　刘翰
乱鸦啼散玉屏空，一枕新凉一扇风。睡起秋声无觅处，满阶梧叶月明中。
立秋　　　　　　　　　　　　沈说
昨日午时秋，西风夜转头。吹来溪外雨，藏却树间楼。暝带栖鸦色，凉催客燕愁。一尊吟未了，衰鬓冷飕飕。
立秋　　　　　　　　　　　金赵h
日月如川流，去矣不复回。万物各有营，荣悴更相催。馀生苦多艰，壮志久摧颓。念欲学还丹，郁纡殊未谐。今朝立新秋，庭树西风来。举首望天宇，飞云独徘徊。呼儿且沽酒，浩歌豁秋怀。醉中得妙理，逸兴何悠哉。
立秋日　　　　　　　　　　　史肃
畏景流庭过，凉t即坐来。物随时共换，人觉老相催。憩蝶依丛稳，嘶蝉抱树哀。玉簪香好在，墙角数枝开。
立秋日书事二首　　　　　元周伯琦
大驾流西内，兹辰祀曲扬。龙衣遵质朴，马酒荐馨香。望祭园林邈，追崇庙v光。艰难思创业，万叶祚无疆。〈自注：国朝岁以七月七日或九日，天子与后素服，望祭北方陵园，奠马酒。执事者皆世臣子弟。是日择日南行。〉
铁刹标山影，金铺耀日华。龙回秋歇雨，燕落昼翻沙。苑御调骁骑，宫官葺页怠３ぱ钏共赋，满耳沸寒笳。〈自注：上京西山上树铁幡竿，高数十丈。以其下海中有龙，用梵家说作此镇之〉凉亭千里内，相望列东西。秋A声容备，时巡典礼稽。鸨凫随矢落，j鹿应弦迷。乾豆归时荐，康庄颂耄倪。〈自注：上京之东五十里，有东凉亭。西百五十里，有西凉亭。其地皆饶水草，有禽鱼山兽。置离宫巡守于此，岁必猎较〉
立秋寄献吉　　　　　　　明何景明
山城一叶下，水榭已迎秋。夜迥霜风至，天空大火流。稍苏司马病，翻遣宋生愁。日暮关河外，思君重倚楼。
立秋日曲江别业作　　　　　许宗鲁
垂柳昼阴阴，村居门巷深。秋光来此日，时序感吾心。水鸟浮沈浴，风蝉断续吟。江皋馀暑在，竹下且披襟。
立秋日早泛舟入郭　　　　　　张羽
连霖启秋期，金气晨已兆。溪云合馀阴，水霞相照耀。登舻泛凉飙，乘流驾奔峭。回波荡尘襟，青山列远眺。蒲I迷森沈，菱荷争窕。沙明众女浣，潭净孤禽啸。端居积百忧，暂出窥众妙。好爵岂不怀，卫生乃其要。寄谢沧海人，予亦堪同调。
立秋　　　　　　　　　　　　苏v
夜半西风入，凉云满晋楼。蝉声带秋响，萤火傍宵流。已抱张翰兴，能禁宋玉愁。年华浪抛掷，归思绕沧洲。
立秋日次甫扫三诏洞汲中流水煮茶迟余兄弟及少连康虞飞卿同过　　　汪道贯
灵洞何，焦仙有遗迹。山人冰雪姿，疑是浮丘伯。奂然溢江流，洞门煮白石。青鸟忽飞来，致书不盈尺。招我戏云中，饮我以金液。玉女回飙车，群仙蹑游屐。清露晨自流，遥天片云白。三山若置杯，江流凝如席。相对共忘言，焚香视老易。百年一何足，胡为逐行役。吾当从天游，永言适其适。
立秋日郭次甫扫三诏洞汲江水煮舨枵杏嘈值芗吧倭康虞挟飞卿同至　汪道会
秋风江介来，爽气澄浮玉。洞口薜萝深，萧萧谢烦燠。上有幽人居，无石常抱朴。神清寝不寐，晨游事遐瞩。明月时在天，白云满空谷。引縻汲江流，敲火然石竹。招我二三子，相将访岩曲。彼美西方人，娥娥新结束。拾翠临高台，飘飘翔服。恍若逢群仙，联翩下王屋。海日倏东升，金波漾明旭。乐事不可耽，旋车命更仆。回望江南山，青螺净如沐。
立秋日居田园有感　　　　　　施渐
霏霏轻霭薄朝晖，又见凉t一叶飞。气早畴官已应闰，天移星火欲流辉。黍苗遍野劳歌少，杞菊成畦生事微。谁谓门f可罗雀，秋风转觉雀来稀。
客中立秋　　　　　　　　　　陈第
蒸湿前朝雨，凄凉今夜风。秋声先蟋蟀，露气到梧桐。顿觉衣薄，尤怜旅橐空。潞河问舟楫，明月向吴中。
立秋日九龙沟观莲　　　　　李维桢
径僻山深事事幽，尘情如洗坐夷犹。相看菡萏千花色，不受梧桐一叶秋。带雨香从衣上惹，凌波影入酒中浮。宜人少女风微扇，无数红裙荡小舟。
舟次立秋　　　　　　　　　范凤翼
俄惊一叶下长河，客路兼秋意若何。乍喜清飙将暑去，更怜新雨赠凉多。阴森岸树如搴幕，碎曳波纹似织罗。风槛半扃萤巧入，夜砧初动雁偏过。鱼鳞片片黏青汉，蟾影娟娟濯素波。局罢壶乾宵漏断，一声何处起渔歌。
立秋夜作　　　　　　　　　　陈昂
是夜秋相见，律归夷则中。草心蒙白露，衣领受凉风。舞觉蜻蜒爽，声添蟋蟀工。吾其先散发，作赋答天公。
立秋后夜起见明月　　　　　胡宗仁
深夜见明月，渐低西南隅。光华射虚檐，照我床头书。开函见细字，历历如贯珠。老眼未能读，惆怅坐庭除。风生梧叶鸣，光景殊萧疏。昨方入秋序，清凉便有馀。
立秋　　　　　　　　　宫媛夏云英
秋风吹雨过南楼，一夜新凉是立秋。宝鸭香销沉火冷，侍儿f自理箜篌。
立秋　　　　　　　　　　　媛周洁
白帝严金驾，乘风下紫微。德惟宣湛露，令即屏炎晖。乍惊青梧落，将催赤雁飞。何须赋团扇，恩顾似君稀。
菩萨蛮〈立秋〉　　　　　　宋黄升
西风半夜惊罗扇，蛩声入梦传幽怨。碧藕试初凉，露痕啼粉香。　清冰凝簟竹，不许双鸳宿。又是五更钟，鸦啼金井桐。
立秋部选句
晋陆云喜霁赋：炎神送暑，素灵迎秋。
卢谌感运赋：朱明送夏，白藏迎秋。凉气渐届，溽暑日收。气潋潋而侵冷，霜微微而日华。翠叶纷以朝落，朱华惨以夕捐。
孙楚雁赋：迎素秋而南游，背青春而北息。
宋谢灵运山居赋：送夏早秀，迎秋晚成。
唐许敬宗诗：舞商初赴节，湘燕远迎秋。
杜审言诗：自怜春色罢，团扇复迎秋。
骆宾王萤火赋：林塘改夏，云物迎秋。
韦应物诗：况兹风雨夜，萧条梧叶秋。
张仲素诗：笙歌临水槛，红烛乍迎秋。
吴融诗：鼓角迎秋晚韵长，断虹疏雨间微阳。
李中诗：门巷凉秋至，高梧一叶惊。
宋朱熹诗：野迥长风入，天秋凉气分。
立秋部纪事
《周礼・春官》：大宗伯以白琥礼西方。〈订义〉郑康成曰：礼西方以立秋谓。白精之帝少昊，蓐收食焉。琥，猛，象秋严。易氏曰：琥，威也。其色以白，象秋之肃物，西方之义也。郑锷曰：琥乃西方之义兽，白色黑文，尾倍其身，一名曰：驺。故唐开元中辟讳而云：礼西方以驺。虞六玉之制不同。独于琥则取其形。以物形成于秋，故也。古者盐为虎形以示武，为虎形以止乐，亦此意而已。李嘉会曰：阴至于秋气肃，物成象之，以琥言物虽已成，威则可畏。易于临卦，二阳已复。亦曰：至于八月有凶，观物思变，宜豫防如此。
《汉官仪》：高祖选能引关蹶张、材力武猛者，为轻车骑士，材官，楼船。常以立秋后，讲肄课试，各有员数。平地用车骑，山阻用材官，水泉用楼船。
《汉书・武帝本纪》：太初二年春三月，幸河东，祠后土。令天下大T五日，|五日。祠门户比腊。〈注〉《汉仪注》：立秋，|伏俨曰：|，音刘，杀也。苏林曰：祭名也。，虎属，常以立秋日祭兽。王者亦以此日出猎。还，以祭宗庙，故有|之祭也。腊者，师古曰：冬至后，腊祭百神也。《孙宝传》：宝为京兆尹，故吏侯文以刚直不苟合，常称疾不肯仕。宝以恩礼请文，欲为布衣友。日设酒食，妻子相对。文求受署为掾，进见如宾礼。数月，以立秋日署文东部督邮入见，敕曰：今日鹰隼始击，当顺天气。取奸恶以成严霜之诛，掾部渠有其人乎。文n曰：无其人不敢空受职。宝曰：谁也。文曰：霸陵杜稚季。宝曰：其次。文曰：豺狼横道，不宜复问狐狸。
《韦元成传》：庙岁二十五祠。〈注〉立秋，|，又尝粢。《后汉书・百官志》：每立秋，刘之日，暂置水衡都尉，事讫乃罢之。
《刘元传》：王匡、张n为邓禹所破，还奔长安。n与诸将议曰：赤眉旦暮且至，见灭不久，不如复入湖池中为盗耳。申屠建等皆以为然。共入说更始。更始怒，不应。及赤眉立刘盆子，建等与御史大夫隗嚣合谋，欲以立秋日|。时共劫更始，成前计。侍中刘能卿知其谋，以告之。更始召建等入，斩之。
《李通传》：材官都试骑士日。〈注〉汉法，以立秋日都试骑士，谓课殿最也。
《鲁恭传》：永初元年，上疏：月令，孟夏断薄刑，仲夏挺重囚。今孟夏之制，可从此令。其决狱案考，皆以立秋为断，以顺时节。
《宋书・礼志》：汉献帝建安二十一年，魏国有司奏：古四时讲武皆于农隙，汉西京承秦制，三时不讲，唯十月都试。今兵革未偃，士民习素，可无四时。但以立秋择日，大朝车骑，号曰治兵。上合礼名，下承汉制。奏可。延康元年，魏文帝为魏王，是年六月立秋，治兵于东郊。公卿相饯，王御华盖，亲令金鼓之节。祠令立秋日，曰帝于西郊，少昊配，蓐收从祀。
立秋后，辰祀灵星于国城东南。
《隋书・礼仪志》：后齐立秋，读令则施，御座于中楹。南向，以其时之色服，仪如春礼。
隋迎气白郊为坛，国西开远门外，道南去宫八里以立日，祀其方之帝。
开皇初，于国城东南七里，延兴门外为灵星坛，立秋后，辰令有司祀以一少牢。《通典》：立秋后，辰日祀灵星，祝曰：九谷方成，三时不害。冯兹多v，介其农穑。开元，祀于国城东南。天宝四载，升中祠。
《山家清供》：刘禹锡著樗根馄饨法：立秋前后，谓世多痢及腰痛。取樗根一两，握捣节，和面，捻馄饨，清水煮，空腹十枚，并无禁忌。
《金史・礼志》：立秋，祭西岳华山于华州，西镇吴山于陇州，望祭西海西渎于河中府。
《熙朝乐事》：立秋之日，男女咸戴楸叶，以应时序。或以石楠红叶，剪刻花瓣，扑插鬓边。
《帝京景物略》：立秋日，相戒不饮生水，曰呷秋头水，生暑痱子。
立秋部杂录
《内经》：岁半之前，天气主之。岁半之后，地气主之。〈注〉岁半，谓立秋之日也。
物成于差夏。〈注〉差夏，谓立秋之后一十日也。
《陶朱公书》：稻田，立秋后，不添水，晒十馀日，谓之阁稻。《盐铁论》：月令，凉风至，杀气动。蜻}鸣，衣裘成。天子行微刑，始|，以顺天令。
《月令章句》：自张十二度至轸六度，谓之：鹑尾。之次，立秋，居之楚之分野。
《晋书・礼志》：传咸云立秋一日，白路光于紫庭，白绯掠谟窠住Ｈ辉蚴侨眨缏方园滓病
《陆机要览》：列子御风，常以立秋游乎风穴。是风生则草木发生，去则摇落，谓之：离合风。
《三礼义宗》：七月立秋，秋之言湫。湫，缩之意，阴意出地，始杀万物，故以秋为节名。
《齐民要术》：大小麦，立秋前，治讫。蒿艾、簟盛之良。〈注〉立秋后则虫生。
《隋书・礼仪志》：秋迎白招拒者，招集拒大也。言秋时集成万物，其功大也。
《周易集解》：致役乎坤。崔憬曰：立秋则坤王，而万物致养也。
《杨凝式帖》：当一叶报秋之初，乃韭花逞味之始。助其肥q，实谓珍羞。
《唐人制》：汉家授御史，多于立秋日。盖以风霜已严，鹰隼初击之时候云耳。
《易说》：坤，西南也，主立秋。
《文录》：唐人有诗云：山僧不解数甲子，一叶落知天下秋。及观陶元亮诗云：虽无纪历志，四时有成岁。便觉唐人费力。
《纪历撮要》：立秋日，要西南风，主稻禾倍收。三日三石，四日四石。
立秋日，雷，名L踣，损晚禾。亦云秋霹雳，主晚稻秕。朝立秋，暮飕飕；夜立秋，热到头。
立秋日，天气晴明，万物多不成熟。
《家塾事亲》：虹以立秋四十六日内出正西，贯兑中秋，有水、有旱。
《万宝全书》：立秋日申时，西南方有赤云，宜粟
《群芳谱》：梧桐，如某时立秋，至期一叶先坠。
立秋部外编
《登真隐诀》：立秋日，日中五岳诸真人，诣黄老君于黄房庭山会，仙官于日中，定天下神图、图、乐。《纪异》：嵩山之上，有玉女捣帛石，莹彻光洁，人莫能测。岳下人云：立秋前一日中夜，常闻杵声响。

[book_title]岁功典第六十五卷
七夕部汇考
荆楚岁时记
牛女聚会
七月七日，为牵牛织女聚会之夜。
按《戴德・夏小正》云：是月，织女东向，盖言星也。《春秋运斗枢》云：牵牛神，名略。《石氏星经》云：牵牛，名天关。佐助期云：织女神，名收阴。《史记・天官书》云，是天帝外孙。《傅元・拟天问》云，七月七日，牵牛织女会天河。此则其事也，河鼓黄姑牵牛也，皆语之转。
穿针乞巧
是夕，人家妇女结Z楼，穿七孔针，或以金银B石为针，陈瓜果于庭中，以乞巧。有喜子网于瓜上，则以为符应。
遵生八笺七日事宜
云笈七签云：七日，暴皮裘，可以辟蛀。
法天生意云：七日，采麻花，阴乾为末，乌麻油浸，每夜擦上眉，毛脱落者立生。
又云：又可辟蛇。收芙蓉叶可以治肿，乾为末醋，调一味，敷肿上，可消。
又云：七日，取百合根，熟捣，新瓦器盛之，挂于屋内阴乾。百日拔白，以此掺之，可生黑发。
又云：是日，取蜂窠中蜂蛹，子一窠，阴乾为末，用蜜调涂，可除面。又云：七日，取萤火十四枚，影追，自黑。
常氏日抄云：七日，采蒺藜子，阴乾，捣末，食后服，治眼失明。
又曰：七月七日，采莲花七分，八月八日采藕根八分，九月九日采莲实九分，阴乾，捣细，炼蜜为丸。服之令人不老。千叶莲服之，令人羽化。
又曰：七日，取乌鸡血，和三月三日收起桃花片，为末，涂面，令人莹白如玉。
又曰：取赤小豆，男女各吞七粒，令人终岁无病。家塾事亲曰：七日，取角蒿，置毡褥书籍中，可以辟蠹。又曰：七日，取蜘蛛一枚，著领中，令人不忘。
又七日，采麻花，五月五日收麻叶，捣作炷圆灸，生瘰82疮，上百壮，次烧胡桃松脂，研敷即愈。本草云：七月七日，采慎火花苗叶五两，盐三两，同捣绞汁，治热毒，并小儿痘疹不出在皮肤内者，以此汁手蘸摩之。日再，即出。丹疮，亦如此法。
七日事忌
杨公忌曰：是月初七，为道德腊，戒夫妇入房。
本草纲目七日
七月七日，取紫背浮萍，日乾，为末半升，入好酒。消风散五两，每服五钱，水煎，频饮，仍以煎汤洗浴。忌猪、鱼、鸡、蒜。大风疠疾可愈。
七月七日，收麻勃一升，人参二两，为末，蒸，令气遍。每临卧，服一刀圭，能尽知四方之事。此乃治健忘，服之，能记四方事也。陶弘景言：逆知未来事，过言矣。七月七日，取苦瓠白瓤绞汁一合，以醋二升，古钱七文。同以微火煎减半，每日取沫，纳眦中神效。
面上d子，七月七日午时，取瓜叶七枚，直入北堂中，向南立，逐枚拭d，即灭去也。
槐实，治五痔疮瘘。七月七日，取之，捣汁，铜器盛之，日煎，令可丸如鼠屎，纳窍中，日三易，乃愈。
事物原始七夕
续齐谐记云：桂阳成武丁，有仙道。忽谓其弟曰：七月七日，织女当渡河，吾向被召。弟问：织女何事渡河。答曰：暂诣牵牛，世人至今云，织女嫁牵牛也。《风土记》云：织女七夕渡河，使鹊为桥。古诗云：寂然香灭后，鹊散渡桥空。唐宫中七夕，穿九孔针。梁时七夕，穿双眼针。荆楚岁时记云：七夕，女人结Z楼，穿七孔针，陈瓜果于庭中，以乞巧。有k子罗于瓜果之上，以为得巧。
酌中志略宫中七夕
七月初七日七夕节，宫眷穿鹊桥，补子宫中，设乞巧山子。
直隶志书〈各省风俗同者不载〉良乡县
七月七日，妇女乞巧，投针于水，借日影以验工拙。至夜，仍乞巧于织女。
遵化州
七夕，女子屏庭院，设瓜果，削瓜牙错如花瓣，置针辫上奉，以望拜河汉，祝而退。顷视瓜上，有蛛丝罗结者，曰：得巧。
永平府
七月七日，曝洗作曲合药，又为牛生命日。挂花枝于牛角，可无灾。以面饼赏牧童。及次早，视鸦鹊顶，为取填河之验焉。
河间县
七夕，乞巧浣衣。
肃宁县
七月七夕，乞巧，月中穿针，涤油器、瓶罐之类。
南和县
七夕，妇女楼上穿针乞巧。
内丘县
七月七日，暴衣书，不知乞巧。
宣府镇
七月七夕，人家设酒果ヵ，在庭院中，谈牛女银河之会。
山东志书禹城县
七月七日，牧童采野花，插牛角。谓之贺牛生日。
沾化县
七月七日，女子陈瓜果，祭王母乞巧。
沂州
七月七夕，储露水作面。
堂邑县
七月七夕，女红乞巧，造云面，设祭丘陇，谓之荐新。
范县
七月七夕，陈瓜果祀牛，女乞巧。
诸城县
七月七夕，各家妇女皆具瓜果、香饵拜织女乞巧，俗谓是日，织女将嫁牵牛，哭泪多成雨。
招远县
七月七日，《续齐谐记》曰：桂阳成武丁，有仙道。谓其弟曰：七月七日，织女当渡河，诸仙悉还宫。弟问曰：织女何事渡河。答曰：织女暂诣牵牛。又《西京杂记》曰：七夕前后，雨，则谓之织女泪。又云：织女渡河，使鹊为桥。故是日，人间无鹊，至八日，则鹊尾皆秃。
福山县
七月七夕，祀阴主于磁山。
山西志书临晋县
七夕先期，以麦豆浸瓦器内，生芽六七寸许。谓之巧芽。是夕，儿女麦豆芽尖，置盂水上，曰漂针试巧。视针影作笔尖鞋底之状，以为得巧。
平遥县
七月七日，于田禾上，挂花红纸条，以辟冰雹。夜放河灯，以济鬼。
朔州
七月七夕，乞巧，作泥美人，高尺许，名暮和乐。无此，则女儿不喜。
广灵县
七月七日，折柳枝，挂楮钱，插田中，以报田公。
河南志书陈留县
七月七日，写疏提纸，墓前焚荐，晚夕，儿女皆穿针乞巧。
汲县
七月七夕，陈酒脯瓜果于庭。见天河中有白云，便拜，得福。
宜阳县
七夕为女节，陈瓜果，祀天孙，以乞巧。
陕西志书白水县
七月七日，男家馈女仪，竞丰，几与聘等。
蒲城县
七夕，迎新嫁女，避节。
江南志书崇明县
七月七日，食饺饵油食捏就。名曰：吃巧。
武进县
七月七日，妇女采凤仙花，染指甲，祀织女星乞巧。而士大夫家，馈遗必以巧果相饷者，志时也。
无锡县
七夕乞巧，女子以杂花浸水露，置庭中。旦则取以u面，谓能好颜色。
金坛县
七夕，道德腊，女子设瓜果于堂中，乞巧。
高邮州
七月七夕，前望潢河影出没，占荞麦丰歉。
通州
七月七日，士人祀魁斗，妇女则望Z云，见者为得巧。
太湖县
七夕，相传是日，银河没，以其去口远近，卜谷价多寡。
建平县
七月七夕，日中曝书，辟蠹。
浙江志书
乌程县
七夕，俗无穿针乞巧事。但用茄饼。亦有设宴乘凉者，公门人役，俱用炒肉、烧饼，祀金元七总管之神。
台州府
七月七夕，置水于檐外，散花其上，以乞巧于织女。次日，妇女涤梳具，并濯发。
西安县
七月七日，小儿以五日所系之Z索剪之，泛以水，送置屋上，以为鹊桥之渡。七夕，不行瓜果乞巧之事。
开化县
七夕，童男女晨起，以木槿叶、春水沐发。
遂昌县
七夕，儿童浴发于河，女子间有乞巧。
江西志书铅山县
七夕以前，占河影没，三日而后见，则谷贱。七日而后见，则谷贵。
建昌府
七夕，妇女作乞巧会，罗拜月下，多用米粉煎油，43食。
广昌县
七月七日，妇女作乞巧会，罗拜月下，以诸果置糖蜜水中，露一宿，厥明饮之，谓之巧水。
湖广志书云梦县
七夕，妇女乞巧，骚人侠士，或调吟白雪，或坐拥红妆。觥筹交作，达旦乃休。
应山县
七夕，俗俭薄，妇女务纺，无乞巧事。士人或举酒。
公安县
七夕，治酒，露坐彻夜，谓之观巧云会。
彝陵州
七夕，家家树点荷灯，取荷叶极大者，插蒲烛，灌脂其中燃，置竿头，于户外树之。相传，秦白起，欲夜烧彝陵，望多灯而止。今遂遗为故事。乡人以蒲黄浸香油，燃于中庭，谓之照毛蜡烛。
攸县
七月七日，妇女采柏叶、桃枝，煎汤，沐发。
衡州府
七夕乞巧之会，衡俗不甚重，但以此后数夜，天河隐现，定来岁米价。归早米贵，归迟米贱。
祁阳县
七夕，或见天汉中，有奕奕正白气，光耀五色。见者，便拜，而愿乞富乞寿及子。唯得乞一，不得兼求。三年连求之，颇有受其许者。
新田县
七月七日，晨起，儿童散发，以取草露，冀发青长。此日多定婚、纳采。又气候，七日不宜赴河沐浴，生花瘢。
福建志书罗源县
七夕，各家以桃仁、杂果、点茶相递饮。
浦城县
七日，食桃仁，淘井。
长汀县
七夕，社学小生，清晨歌诗击鼓，竹悬纸葫芦，藏所习课纸焚郊外，谓之乞巧。
邵武府
七月七日，以面作饼，谓之巧饼。以篾缚为层楼，饰以Z纸，绘牛女之像于其上，下层左右及后，俱蔽之。以纸前一面，则蔽之以绛纱，而蓄k子一枚于其中，谓之巧楼。是夕，女子置庭中祀之，瞻拜，乞巧。若k子结网于其中，谓之得巧。
漳州府
七夕，女儿乞巧，持熟豆相遗，谓之结缘。
四川志书眉州
七月七日，相传以是日为土地生日。家家设酒馔纸钱祀之。
广东志书龙门县
七夕是夜，鸡初鸣，即汲河水贮之家中，以疗热病。若鸡二唱，则水味不同，不能久贮。仍备酒フ胂撸夜半乞巧。
英德县
七夕女星傍有小女星，妇女于是夜静俟，焚香修供，得好颜色。
潮州府
七夕，酒集多用龙眼，谓之结星。
揭阳县
七月七日，晒衣祭房中神，报产育功，晚乞巧具酒集饮。
新兴县
七夕童子焚书纸；女子焚麻缕；酹以果酒。曰：乞巧。
高明县
七夕早俗，取海水浸物，不坏。
琼州府
七月七夕乞巧，用Z色纸，糊制冠履衣裙。剪金银纸，备牲醴祀祖先，谓之烧冥衣。富室斋醮焚纸衣，以赈孤魂。
西宁县
七夕，五鼓，各取河水收藏之。云可经岁不坏，用作酒醋大佳，故醋亦谓之七醋。
七夕部总论
兼明书
七夕
明曰古书，皆以七月七日之夕，谓之七夕。今北人即以七月六日之夕乞巧。询其所自，则说有异端，静而思之，抑有由也。盖鼎峙之世，或中分之时，南北异文，车书不一。必北朝帝王，有当七日而崩者，故其俗间用六日之夕。南人不为之忌，不移七日之夕，由此而论，昭然可见。
癸辛杂识牛女
七夕牛女渡河之事，古今之说不同，非惟不同，而二星之名莫能定。《荆楚岁时记》云：黄姑织女时相见。太白诗云：黄姑与织女，相去不盈尺。是皆以牵牛为黄姑。然李后主诗云：迢迢牵牛星，杳在河之阳。粲粲黄姑女，耿耿遥相望。若此，则又以织女为黄姑，何耶。然以星历考之，牵牛去织女，隔银河七十二度。古诗所谓：盈盈一水间，脉脉不得语。又安得如太白相去不盈尺之说。又《岁时记》则又以黄姑即河鼓，《尔雅》则以河鼓为牵牛。又《焦林大斗记》云：天河之西，有星煌煌，与参俱出，谓之牵牛。天河之东，有星微微，在氐之下，谓之织女。《晋天文志》云：河鼓三星，即天鼓也。牵牛六星，天之关梁，又谓之星纪。又云：织女三星，在天纪东端，天女也。《汉天文志》又谓：织女，天之贞女。其说皆不一。至于渡河之说，则《洪景卢辨析》最为精当。盖渡河乞巧之事，多出于诗人及世俗不根之论，何可尽据。然亦似有可怪者，杨缵继翁大卿y湖日，七夕夜，其侍姬田氏及使令数人，露坐至夜半，忽有一鹤西来，继而有鹤千百从之，皆有仙人坐其背，如画图所绘者。Z霞绚粲，数刻乃没。杨卿时已寝，姬急报，起而视之，尚见云气纷郁之状。然则流俗之说，亦有时而可信耶。
七夕部艺文一七夕赋　　　　　　　　　　齐谢x
金o司矩，火曜方流。素钟登御，夷律鸣秋。朱光既夕，凉云始浮。盈多露之蔼蔼，升明月之悠悠。步广阶而延睐，属天媛之淹留。嗟斯灵之淑景，招好仇于服箱。迈嫦娥而擢质，凌瑶华而擅芳。厌白玉以为饰，霏丹霞而为裳。回龙驾之容裔，乱凤`之凄锵。腾烛光于西极，命二妃于潇湘。轼帝车而捐i，凌天津而上翔。怅汉渚之夕涨，忻河广之既梁。临瑶席而宴语，绵含睇而蛾扬。嗟兰夜之难永，泣会促而怨长。忌纤阿之方驾，吝长庚之未光。抚鸣琴而修恍，浩安歌而自伤。歌曰：清弦怆兮桂觞酬，云幄静兮香风浮，龙镳蹀兮玉鸾整，眷星河兮不可留。分双袂之一断，何四气之可周。斯乃向像恍惚，彷佛幽暧，耳之无闻，目之无缋。故钟鼓闻而延予隐，白日沉而季后对。岂形气之所求，亦理将其如昧。君王壮思风飞，冲情云上。顾楚诗而纵辔，瞻兰书而竞爽。实研精之多暇，聊馀日之骀荡。赋幽灵以去惑，排视听而元往。哂阳云于荆梦，赋洛篇于陈想。乃澄心而闲邪，庶绸缪于兹赏。
七夕赋　　　　　　　　　北周庾信
兔月先上，羊灯次安。睹牛星之曜景，视织女之阑干。于是，秦娥丽妾，赵艳佳人，窈窕名燕。逶迤姓秦，嫌朝床之半，故怜晚饰之。全新此时，并舍房栊，共往庭中。缕条紧而贯矩，针鼻细而穿空。
七夕赋　　　　　　　　　　唐王勃
若夫乾灵鹊谶之端，地辅龙骖之始。凭紫都而授历，按元丘而命纪。凤毛钟桂阃之祥，麟角灿椒庭之祉。缘朱轩于九域，振黄麾于万里。抗芝馆而星罗，擢兰宫而雾起。则有皇慈雾洽，圣渥天浮，庭分玉禁，邸瞰金楼。剪凫洲于细柳，披鹤Z于长楸。启鱼铃而分帝术，授虹璧而控神州。拥黄山于石磴，泄元灞于铜沟。列瑶窗而送燠，辟银榜而迎秋。君王乃排青幌，摇朱舄，戒g舆，静鸾掖。绕霞廊而转步，言期涠纵迹。啸陈客于金床，命淮仙于桂席。翔翠22于云甸，迎箫吹于凤驿。伫灵匹于星期，眷神姿于月夕。于时玉绳湛色，金汉斜光，烟凄碧树，露湿银塘。视莲潭之变彩，见松院之生凉。引惊蝉于宝瑟，宿兰燕于瑶筐。绿台兮千仞，V楼兮百常。拂花筵而惨恻，披彩序而徜徉。结遥情于汉陌，飞永睇于霞庄。想佳人兮如在，怨灵欢兮不扬。促遥悲于四运，咏遗歌于七襄。于是虬檐晚静，鱼扃夜饰。忘帝子之光华，下君王之颜色。握犀管，展鱼笺。顾执事，招仲宣。仲宣跪而称曰：臣闻九变无津，三灵有作。布元气于浩荡，运太虚于寥廓。辨河鼓于西迹下天孙于东瘛Ｑ五纬而清黄道，正三衡而澄紫落。海人支石之机，江女穿针之阁。鄙尘情于春念，拟仙契于秋诺。于是光清地睿气敛天标，霜凝碧宙，水莹丹霄。跃麟轩于雾术，褰翠羽于星桥。徵赤螭而架渚，漾青翰而乘潮。停翠梭兮卷霜e，引鸳杼兮割冰绡。举黄花而乘月艳，笼黛叶而卷云娇。抚今情之恨促，指来绪而伤遥。既而丹轩万恚紫芳千a。仙御逶迟，灵徒扰弱。风惊雨骤，烟回电烁。娲皇召巨野之龙，庄叟命雕陵之鹊。驻麟驾，披鸾幕，奏云悬，霞酌。碧虬玉室之馔，白兔银台之药。荷叶W鲛，芙蓉青雀。上元锦书传宝字，王母琼箱荐金约。Z鱼头，比目缝香。缄燕尾，同心缚，罗帐五花悬，珉砌百枝然。下芸帱而27枕，弛兰服而交筵。托新欢而密勿，怀往眷而潺。于是，羁鸾切镜。旅鹤惊弦，悲侵玉履，念起金钿。俨归装而容曳，整还盖而迁延。洞庭波兮秋水急，关山晦兮夕雾连。谓河汉之无浪，似参商之永年。君王乃背雕砌，陟元室，冲想自闲，神情如逸。痛灵妃之稀偶，喜沈思之可毕。荆艳齐升，燕佳并出。金声玉貌，蕙心兰质。珠栊绮槛北风台，绣户雕窗南向开。响曳红云歌面近，香随白雪舞腰来。掩清琴而独进，凌绛树而轻回。卢女黄金之碗，张家碧玉之杯。奉君王于终夕，夫何怨于良媒。俄而月还西汉，霞临东沼，凫氏鸣秋，鸡人唱晓，玉关控鹤，琼林飞鸟。君王乃驭风殿而长怀，俯云台而自矫。矜雅范而霜厉，穆冲衿而烟渺。迎十客，召三英，香涵蔗酎，吹肃兰旌。娃馆疏兮绿草积，欢房寂兮紫苔生。耸词锋于月径，披翰薮于云扃。方绝元凯而高视，岂与梁楚而骈声。
乞巧文　　　　　　　　　　柳宗元
柳子夜归，自外庭有设祠者，饵馨香，蔬果交罗，插竹垂绥，剖瓜犬牙。且拜且祈，怪而问焉。女隶进曰：今兹秋孟七夕，天女之孙将嫔于河鼓，邀而祀者，幸而与之巧，驱去蹇拙手目开，利组缝制，将无滞于心焉，为是祷也。柳子曰：苟然欤，吾亦有所大拙，傥可因是以求去之。乃缨弁束衽，促武缩气，旁趋曲折，伛偻将事，再拜稽首，称臣而进曰：下土之臣，窃闻天孙专巧于天，BP璇玑，经纬星辰。能成文章，黼黻帝躬，以临下民。钦圣灵，仰光曜之日久矣。今闻天孙不乐，其独得贞，卜于元龟，将蹈石梁。款天津俪于神夫于汉之滨。两旗开张，中星耀芒，灵气翕H，兹辰之良。幸而弭节薄，游民f，临臣之庭，曲听臣言。臣有大拙，智所不化，医所不攻，威不能迁，宽不能容。乾坤之量，包含海岳。臣身甚微，无所投足。蚁适于垤，蜗休于壳，龟鼋螺蚌，皆有所伏。臣物之灵，进退唯辱，彷徉为狂，扃束为谄，吁吁为诈，坦坦为`。他人有身，动必得宜，周旋获笑，颠倒逢嘻。己所尊昵，人或怒之，变情徇势，射利抵d，中心甚憎，为彼所奇。忍仇佯喜，悦誉迁随，胡执臣心，常使不移。反人是己，曾不惕疑，贬名绝命，不负所知，\嘲似傲，贵者启齿。臣旁震惊，彼且不耻，叩稽匍匐，言语谲诡。令臣缩恧，彼则大喜，臣若效之，_怒丛己。彼诚大巧，臣拙无比。王侯之门，狂吠狴犴。臣到百步，喉喘颠汗，睢盱逆走，魄遁神叛，欣欣巧夫，徐入纵诞，毛群掉尾，百怒一10，世途昏险，拟步如漆，左低右昂，38冒冲突，鬼神恐悸，圣智危，泯焉直透，所至如一，是独何工，纵横不恤，非天所假，彼智焉出，独啬于臣，恒使玷黜，沓沓骞骞，恣口所言，迎知喜怒，默测憎怜，摇唇一发，径中心原，胶加钳夹，誓死无迁，探心扼胆，踊跃拘牵。彼虽佯退，胡可得旃，独结臣舌，喑抑衔冤，擘眦流血，一辞莫宣，胡为赋授。有此奇偏，眩耀为文，琐碎排偶，抽黄对白，U飞走，骈四俪六，锦心绣口，宫沈羽振，笙簧触手，观者舞悦，F谭雷吼，独溺臣心，使甘老丑，昏莽卤，朴钝枯朽，不期一时，以俟悠久。旁罗万金，不鬻敝帚，晚呈豪杰，投弃不有，眉O蹙，喙唾胸欧，大赧而归。填恨低首，天孙司巧而穷臣若是。卒不余畀独何酷欤，敢愿圣灵，悔祸矜臣独艰付，与姿媚易，臣顽颜凿，臣方心规，以大圆拔，去呐舌纳，以工言文，词婉软，步武轻便，齿牙饶美，眉睫增妍，突梯卷脔，为世所贤。公侯卿士，五属十连，彼独何人，长享终天。言讫，又再拜，稽首俯伏以俟至夜半，不得命，疲极而睡。见有青袖朱裳，手持绛节而来。告曰：天孙告汝，汝词良苦，凡汝之言，吾所极知。汝择而行，嫉彼不为，汝之所欲，汝自可期。胡不为之，而诳我为。汝唯知耻，z貌淫词。宁辱不贵，自适其宜。中心已定，胡妄而祈。坚汝之心，密汝所持。得之为大，失不污卑。凡吾所有，不敢汝施，致命而升，汝慎勿疑。呜呼，天之所命，不可中革，泣拜欣受，初悲后怿，抱拙终身，以死谁惕。
七夕赋　　　　　　　　　　　阙名
若夫铜仪改候，金气迎辰。惊飞灰于素管，送流水于清F。听凉风之唳响，视秋露之凝津。月苍苍而上桂，风萧萧而吹筠。步广庭而延伫，仰层汉而驰神。惟暮序之灵匹，仰良宵而展会。息龙杼于仙机，驾羽桥于浅濑。耀九微之华彩，澄八极之氛霭。俨翠凤以翔镳，举丹U而振旆。笼雾e于雕辇，叠云花于绮盖。舟容裔于水滨，驾逶迤于烟外。若乃仙娥侍毂，玉女承W，嬴箫后唱，洛鼓前挥。褰九霄之云幄，曳五色之霞衣。佩摇星而玉振，扇掩月而纨飞。陵紫宫而沉景，`黄道而腾辉。始徘徊而好密，契方阻而情违。怅此夕之行尽，恨前秋之未归。吝宵光之不驻，泫晨露之将。于是虬水移箭，鱼关驾钥，槎客河低，针楼月落。分一筵于俄顷，解双袂于今昨。河汉忽其无梁，秋期杳其无度。衔别绪而惆怅，对离居之寂寞。思13绵于晓鸡，情顾盼于归鹊。浩长歌于耿介，吊孤影其焉托。歌曰：悲莫悲兮离别长，怨莫怨兮私自伤。敛横波而向秋野，垂玉著兮沾罗裳。歌响既毕，恍然如失。独盈盈兮一水间，空望望兮三秋日。
乞巧赋　　　　　　　　　宋梅尧臣
孟秋七日夕，户未扃。余归自外，见家人之在庭，列时花与美果，祈织女而丁宁，乞天巧之付与，恶心手之钝冥。余既寝而弗顾，又乌辨乎列星。儿女前曰：故事所传馀千百龄，何独守拙迷犹未醒。遂起坐而叹曰：吾试语汝，汝其各听：夫芒忽之间，变而有气，气而有形，形而有生，生而有灵。愚愚慧慧，自然之经赋已定矣。今返妄营，则何异高山之木兮，不能守枝叶之亭亭，欲戕而为牺象兮。利涂饰乎丹青，且复天巧与人巧将不同也。天孙又安得此而辄私。天之巧者，总阴阳，运四时，悬日月星辰而不忒。其璇玑，鼓雷风雨雪，而不失其施。生万物，死万物，而物得其宜。此天之所以任大，巧而不亏。人之巧者非他，直心口手足也。心巧于虑，口巧于辞，手巧于技，足巧于驰，亦各有极，不可强为。故虑之巧，不过多智谋，使尔多谋多智，则精骛而魄离。辞之巧，不过多辩言，使尔多言多辩，则鲜仁而行遗。技之巧，不过多能艺，使尔多能多艺，则艺成而迹卑。驰之巧，不过多履历，使尔多履多历，则速老而筋疲。如是则吾焉用而乞之。吾学圣人之仁义，尚恐没而无知，肯乞世间之轻巧以汨吾道，而夺吾之所持，吾决守此而已矣。尔勿吾疑。
送罗提举京子七夕启　　　　文天祥
瞻两旗之耀，独立秋风。依六辔之光，相望七夕。来绣口锦心之巧，赠玉盘金错之英。邻酒春深客堂，凉透牵牛织女。看夜度于天街，语燕留人，且晓吟于湘水。
乞巧赋　　　　　　　　　元杨维桢
杨子振衣内，蹀足外庭。龙火迫汜，纤阿弦晶。天高无云，仰见明星，倬彼云汉，复道其昂，两宿东西，脉脉相望。已而童子有请于前者曰：今夕七夕，天女停织。帝命嫔于河西，而河鼓是匹。神官役乌，填者r翼，两旗既褰，七襄攸轭。是以人间之世，穹楼开张，杂组经纬。瓜果招灵，蛛丝格瑞。可寿可嗣，可富可贵。心开目明，手便足利。凡有所求，靡不如意。先生以拙累官曷。不随而祠之乎。杨子闻言，将信将疑，爰命童子，舆峻几，荐洁卮，列瓜果，插竹绥。仰叩灵匹，俯沥凡辞。再拜稽首，称臣而晋告于天之孙曰：窃念微臣某，实病至拙，灵匕莫针，神机莫抉，冥心顽尸，倥洌謇言赘行，脔卷Yt。他人有心，百慧横生，举一反三，推纵达衡，算无遗策，筹无不成。臣独不然。关聪塞明，利在而趋，害萌而背，首鼠两端，观望进退，动辄得宜，步无狼狈。臣独不然。手礓足碍。周容以为度，诡随以为迁。鸢肩以立，羔膝以前，低颈出跨，矫笑承拳。破怒而嬉，枘凿相便。臣羞见之，执方愈坚。柔和熟软，滑稽宛转，突梯炙膏，截截善谝，移易是非，售佞若蹇。簧口电舌，听者舞忭。臣欲效之，喉若有键。人之巧宦，钻隙寻岐，频要银艾，时更色衣。意匠所发，随触其机。右官左调，我独差池。特行兮遭u，皎志兮逢疑。法吏f事，以赇是非。翻手升降，我执弗依。甘即曲罚，以为世嗤。彼实盗，乃名之为随夷。凡此拙疾，更仆不了。窃闻天孙司天之巧，幸逢欢旦，仰瞻皎皎。乞与馀恩，实臣蒙之再造也。辞讫，收声屏息，俯伏以听命。寥廓中，若有所令曰：勖哉某，我巧不可加于汝，亦犹汝拙不可加诸人也。相汝下民，淫巧滋新。至德有世，填填__。道术相忘，野鹿标薪。烦告渎训，巧于说言，非以泄民之天者邪。刑罗宪网，巧于法术，非以贼民之质者邪。雕龙骋马，巧于谭辩，非以离民之款者邪。仁提义，巧于文章，非眩民以多方者邪。谗魃贪，巧于机械，非沦胥民以败者邪。是以，知诈渐毒，民极佻巧，盱盱以为诞，琐琐以为狡。相相张，相Ｏ嘟茫世巧靡究，帝心是āＮ抑所有，岂自秘宝，获罪于帝，无所事祷。勖哉某，保尔之拙，庶近大道。杨子闻灵音，55而惧少焉，怡而悟。于是，再拜稽首，o承灵命，退而引酒以自歌。歌曰：彼木者，樗不才而自如兮。彼兽者，狙恃巧而卒自屠兮。巧者自巧，吾不知其巧。愚者自愚，吾不知其愚兮。游无为兮为途，休无用兮为居。吾不知抱朴翁之徒，还真子之徒兮。
七夕赋　　　　　　　　　明陈山毓
楚襄王与宋玉，游云梦之浦，舍层台，俯深坻，略江浔，涉汉湄。浮三湘之浩淼，溯七泽之漪。蒹葭苍苍以拂佩，白露涂涂而渐。于时炎精，弛故金帝，乘新临d，月迫萧辰。商风权舆，凉云烟保白门遵肃，元穹就F。尔乃东沼匿，西冥扶魄。宵兔翔而一足，幽娥扬而半额。微光乘几，繁象衣天。浮清质之澹淡，散澄晖之婵娟。玉浆冰凝，绮筵霜洁，轻褂摇，微波扬冽。镜凉辉兮长河明，天孙嫔兮施兰旌。时则唐勒景差，便姗徐来。王乃揄毫选牍，爰命宋玉。宋玉于是称曰：尔其长嬴送夏，白藏迎秋，弦停骖，凉t褰帱。于是天媛毙迹驾言于归。敛纤纤之素手，静札札之轻机。结霓裳，曳云缡，被白玉，翳元芝。脂雾毂，弭霞辎。伫晚之落景，视寥之升规。于是桥成汉曲，驾肃河阴，倭迟星道，纡馀烟浔。越修渚而释辔，集长幕而褫衿。邃桡跻砸ｆ穑究徂旷之遐心。尔乃跨北b兮伫南阳，舒W颜兮逞清扬。展朱唇，扬青蛾，履会筵，叙离歌。歌曰：伫凉年兮从奔轺，并云幄兮乱清箫。宵佩解兮抽无聊，独婵媛兮今夕时。既遒兮不可朝。于是离宫丽妾，别馆佳人，靓妆晚罢，妖饰夕新。哀湛湛之元露，惊肃肃之Y风。遂蹀足周除，瞬目层穹。瞩灵汉之好仇，经四气而相从。抽彩缕，弄元针，映柔晖之f霭，引纤指而幽寻。怨轻丝之多乱，伤弦月之易零。归f房而含态，袭长夜之帧８从兄谐逐臣，江皋怨士，汨春日兮永离，怅秋风兮乍起。望皎皎之空襄，排云旗而旖旎。乃睇倾河，邀灵驾，晒乌鹊之既梁，羌超摇而先迓。愿惩违以屈体，甘柔ざ善化。替博謇之常度，背时俗之笞亍Ｓ谑牵玉避席[欷。襄王怊乎若失，惝乎若有遗也。玉复称曰：尔其欢宴未申，晨晖欲暾，新知不故生别，何冤恫夕漏之不永。抚晓骖而断魂，怨今欢之易没，数来爱之难原。复歌曰：凌天津兮心忧，纤御忽兮不可留。款双情兮何期，哀四候之悠悠。悼往欢而来愁兮，永还路而自惆。于是，明星耀辉，若华收，汉汜惝慌，河梁让臁１灵会其何在，眷天庭而逾杳。
七夕部艺文二〈诗〉古诗　　　　　　　　　　　汉阙名
迢迢牵牛星，皎皎河汉女。纤纤擢素手，札札弄机杼。终日不成章，泣涕零如雨。河汉清且浅，相去复几许。盈盈一水间，脉脉不得语。
七夕观织女　　　　　　　　晋王鉴
牵牛悲殊馆，织女悼离家。一稔期一宵，此期良可嘉。赫奕元门开，飞阁郁嵯峨。隐隐驱千乘，阗阗越星河。六龙奋瑶辔，文螭负琼车。火丹秉瑰烛，素女执琼华。绛旗若吐电，朱盖如振霞。云韶何嘈嗷，灵鼓鸣相和。停轩伫高盼，眷予在岌峨。泽因芳露沾，恩附兰风加。明发相从游，翩翩鸾|罗。同游不同观，念子忧怨多。敬因三祝末，以尔属皇娥。
七月七日　　　　　　　　　　李充
朗月垂元景，洪汉截皓苍。牵牛难牵牛，〈一作牧〉织女守空箱。〈作襄〉河广尚可越，怨此汉无梁。
七月七日咏织女　　　　　　　苏彦
火流凉风至，少昊协素藏。织女思北b，牵牛叹南阳。时来嘉庆集，整驾巾玉箱。琼佩垂藻蕤，雾裾结云裳。金翠耀华辎，Z辕散流芳。释辔紫微庭，解衿碧琳堂。欢宴未及究，晨晖照扶桑。仙童唱清道，盘螭起腾骧。怅怅一宵促，迟迟别日长。
七日夜女郎歌九首　　　　　　阙名
三春怨离泣，九秋忻期歌。驾鸾行日时，月明济长河。长河起秋云，汉渚风凉发。含欣出霄路，可笑向明月。金风起汉曲，素月明河边。七章未成匹，飞燕起长川。春离隔寒暑，明秋暂一会。两叹别日长，双情苦饥渴。婉娈不终夕，一别周年期。桑蚕不作茧，昼夜长悬丝。灵匹怨离处，索居隔长河。元云不应雷，是侬啼叹歌。振玉下金阶，拭眼瞩星阑。惆怅登云轺，悲恨两情殚。风骖不驾缨，翼人立中庭。箫管且停吹，展我叙离情。紫霞烟翠盖，斜月照绮窗。衔悲握离袂，易尔还年容。
七夕二首　　　　　　　　宋孝武帝
白日倾晚照，弦月升初光。炫炫叶露满，肃肃庭风扬。瞻言媚天汉，幽期济河梁。服箱从奔轺，纨绮阙成章。解带遽回轸，谁云秋夜长。爱聚双情款，念离两心伤。开庭镜天路，馀光不可临。沿风被弱缕，迎辉贯元针。斯艺成无取，时物聊可寻。
七夕咏牛女　　　　　　　南平王铄
秋动清风扇，火移炎气歇。广檐含夜阴，高轩通夕月。安步巡芳林，倾望极云阙。组幕萦汉陈，龙驾凌霄发。谁云长河遥，颇觉促筵悦。沉情未申写，飞光已飘忽。来对眇难期，今欢自兹没。
为织女赠牵牛　　　　　　　颜延之
婺女俪经星，娥栖飞月。惭无二媛灵，托身侍天阙。阊阖殊未晖，咸池岂沐发。汉阴不夕张，长河为谁越。虽有促宴期，方须凉风发。虚计双曜周，空迟三星没。非怨杼轴劳，但念芳菲歇。
七夕夜咏牛女应制　　　　　　谢庄
辍机起春暮，停箱动秋衿。璇居照汉右，芝驾肃河阴。容裔泛星道，逶迤济烟浔。陆离迎宵佩，倏烁望昏簪。俱倾环气怨，共歇浃年心。珠殿G未泳，瑶庭路已深。夕清岂淹拂，弦辉无久临。
七夕咏牛女　　　　　　　　谢灵运
火逝首秋节，新明弦月夕。月弦光照户，秋首风入隙。凌峰步层崖，凭云肆遥脉。徙倚西北庭，竦踊东南觌。纨绮无报章，河汉有骏轭。
七月七日咏牛女　　　　　　谢惠连
落日隐檐楹，升月照帘栊。团团满叶露，析析振条风。蹀足循广除，瞬目晒曾穹。云汉有灵匹，弥年阙相从。遐川阻昵爱，修渚旷清容。弄杼不成藻，耸辔骛前。昔离秋已两，今聚夕无双。倾河易回斡，款情难久。沃若灵驾旋，寂寥云幄空。留情顾华寝，遥心逐奔龙。沉吟为尔感，情深意弥重。
和王义兴七夕　　　　　　　　鲍照
宵月向掩扉，夜雾方当白。寒机思孀妇，秋堂泣征客。匹命无单年，偶影有双夕。暂交金石心，须臾云雨隔。
七夕月下　　　　　　　　　王僧达
远山敛氛，广庭扬月波。气往风集隙，秋还露泫柯。节气既已孱，中宵振绮罗。来欢讵终夕，收泪泣分河。
七夕　　　　　　　　　　　梁武帝
白露月下团，秋风枝上鲜。瑶台含碧雾，罗幕生紫烟。妙会非绮节，佳期乃凉年。玉壶承夜急，兰膏依晓煎。昔悲汉难越，今伤河易旋。怨咽双念断，⒌苛角樾。
七夕　　　　　　　　　　　简文帝
秋期此时浃，长夜徙河灵。紫烟凌凤羽，红光随玉Z。洛阳疑剑气，成都怪客星。天梭织来久，方逢今夜停。
七夕穿针　　　　　　　　　　同前
怜从帐里出，相见夜窗开。针疑月暗，缕散怪风来。
织女赠牵牛　　　　　　　　　沈约
红妆与明镜，二物本相亲。用持施点画，不照离居人。往秋虽一照，一照复还尘。尘生不复拂，蓬首对河津。冬夜寒如此，宁遽道阳春。初商忽云至，暂得奉衣巾。施衿已成故，每聚忽如新。
望织女　　　　　　　　　　　范云
盈盈一水边，夜夜空自怜。不辞精卫苦，河流未可填。寸情百重结，一心万处悬。愿作双青鸟，共舒明镜前。
七夕穿针　　　　　　　　　　柳恽
代马秋不归，缁纨无复绪。迎寒理衣缝，映月抽纤缕。的愁睇光，连娟思眉聚。清露下罗衣，秋风吹玉柱。流阴稍已多，馀光欲谁与。
奉使江州舟中七夕　　　　　庾肩吾
九江逢七夕，初弦值早秋。天河来映水，织女欲攀舟。汉使俱为客，星槎共逐流。莫言相送浦，不及穿针楼。
七夕　　　　　　　　　　　　前人
玉匣卷悬衣，针楼开夜扉。嫦娥随月落，织女逐星移。离前忿促夜，别后对空机。倩语雕陵鹊，填河未可飞。
七夕　　　　　　　　　　　　何逊
仙车驻七襄，凤驾出天潢。月映九微火，风吹百和香。来欢暂巧笑，还泪已沾裳。依稀如洛I，倏忽似高唐。别离未得语，河汉渐汤汤。
代牵牛答织女　　　　　　　　王筠
新知与生别，由来傥相值。如何寸心中，一宵怀两事。欢娱未缱绻，倏忽成离异。终日遥相望，o益生愁思。犹想今春悲，尚有故年泪。忽遇长河转，独喜凉飙至。奔精翊凤轸，纤阿警龙辔。
咏织女　　　　　　　　　　刘孝仪
金钿已照耀，白日未蹉跎。欲待黄昏后，含娇渡浅河。
七夕穿针　　　　　　　　　刘孝威
缕乱恐风来，衫轻羞指现。故穿双眼针，持缝合欢扇。
七夕穿针　　　　　　　　　　刘遵
步月如有意，情来不自禁。向光抽一缕，举袖弄双针。
答唐娘七夕所穿针　　　徐悱妻刘氏
倡人效汉女，靓妆临月华。连针学并蒂，萦缕作开花。孀闺绝绮罗，揽赠自伤嗟。虽言未相识，闻道出良家。曾停霍君骑，经过柳惠车。无由一共语，暂看日升霞。
七夕宴重咏牛女各为五韵　　陈后主
明月照高台，仙驾忽徘徊。雷徙闻车度，霞上见妆开。房移看动马，斗转望斟杯。靥色随星去，髻影杂云来。更觉今宵短，只遽日轮催。
同管记陆琛七夕五韵　　　　　同前
亭亭秋月明，团团夕露轻。凤驾今时度，霓骑此宵迎。疏上采霞动，粉外白云生。故娇隔分别，新欢起旧情。含笑不终夜，香风空自停。
七夕宴乐修殿各赋六韵　　　　同前
初秋芰荷殿，宝帐芙蓉开。玉笛随弦上，金钿逐照回。钗光摇玳瑁，柱色轻玫瑰。笑靥人前敛，衣香动处来。非同七襄驾，讵隔一春梅。神仙定不及，宁用流霞杯。
七夕宴元圃各赋五韵　　　　　同前
殿深炎气少，日落夜风清。月小看针暗，云开见缕明。丝调听鱼出，吹响闻蝉声。度更银烛尽，陶暑玉卮盈。星津虽可望，讵得似人情。
同管记陆瑜七夕四韵　　　　　同前
河汉言清浅，相望限烟霄。云生剑气没，槎还客宿遥。月上仍为镜，星连可作桥。唯当有今夕，一夜不迢迢。
初伏七夕，已觉微凉，既引应徐，且命燕赵，清风朗月以望七襄之驾。置酒陈乐，各赋四韵。
同前
广席多才俊，重合引珠妍。管弦檐外响，罗绮树中鲜。举针还向月，上舞复依筵。度河将〈阙〉殿，相看并是仙。
七夕　　　　　　　　　　　　江总
汉曲天榆冷，河边月桂秋。婉娈期今夕，飘u渡浅流。轮随列宿动，路逐彩云浮。横波翻泻泪，束素反缄愁。此时机杼息，独向红妆羞。
七夕　　　　　　　　　　北齐邢邵
盈盈河水侧，朝朝长叹息。不吝渐衰苦，波流讵可测。秋期忽云至，停梭理容色。束衿未解带，回銮已沾轼。不见眼中人，谁堪机上织。愿逐青鸟去，暂因希羽翼。
七夕二首　　　　　　　　　　隋王慎
天河横欲晓，凤驾俨应飞。落月移妆镜，浮云动别衣。欢逐今宵尽，愁随还路归。犹将宿昔泪，更上去年机。终年恒弄杼，今夕始停梭。却镜看斜月，移车渡浅河。长裙动星佩，轻帐掩云罗。旧愁虽暂止，新愁还复多。
七夕看新妇隔巷停车　　　　陈子良
隔巷遥停遥非复为来迟。只言更尚浅，未是渡河时。

[book_title]岁功典第六十六卷
七夕部艺文三〈诗词〉
七夕宴元圃二首　　　　　　唐高宗
羽盖飞天汉，凤驾越层峦。俱叹三秋徂，共叙一宵欢。璜亏夜月落，靥碎晓星残。谁能重操杼，纤手濯清澜。霓裳转云路，凤驾俨天潢。亏星凋夜靥，残月落朝璜。促欢今夕促，长离别后长。轻梭聊驻织，掩泪独悲伤。
七夕赋咏成篇　　　　　　　　陆敬
夙驾鸣鸾启阊阖，霓裳遥裔俨天津。五明霜纨开羽扇，百和香车动画轮。婉娈夜分能几许，靓妆冶服为谁新。片时欢娱自有极，已复长望隔年人。
七夕赋咏成篇　　　　　　　沈叔安
皎皎宵月丽秋光，耿耿天津横复长。停梭且复留残纬，拂镜及早更新妆。彩凤齐驾初成辇，雕鹊填河已作梁。虽喜得同今夜枕，还愁重空明日床。
七夕赋咏成篇　　　　　　　何仲宣
日日思归勤理鬓，朝朝伫望懒调梭。凌风宝扇遥临月，映水仙车远渡河。历历珠星疑拖佩，冉冉云衣似曳罗。通宵道意终无尽，向晓离愁已复多。
奉和七夕宴元圃应制二首　　许敬宗
牛闺临浅汉，鸾驷涉秋河。两怀萦别绪，一宿庆停梭。星模铅里靥，月写黛中蛾。奈许今宵度，长婴离恨多。婺闺期今夕，娥轮泛浅潢。迎秋伴暮雨，待暝合神光。荐寝低云鬓，呈态解霓裳。喜中愁漏促，别后怨天长。
七夕赋咏成篇　　　　　　　　前人
一年抱怨嗟长别，七夕含态始言归。飘飘罗袜光天步，灼灼新妆鉴月辉。情催巧笑开星靥，不惜呈露解云衣。所叹却随更漏尽，掩泣还弄昨宵机。
七夕　　　　　　　　　　　张文恭
凤律惊秋气，龙梭静夜机。星桥百枝动，云路七香飞。映月回雕扇，凌霞曳绮衣。含情向华幄，流态入重闱。欢馀夕漏尽，怨结晓骖归。谁念分河汉，还忆两心违。
七夕泛舟二首　　　　　　　卢照邻
汀葭肃徂暑，江树起初凉。水疑通织室，舟似泛仙潢。连桡渡急响，鸣棹下浮光。日晚菱歌唱，风烟满夕阳。凤杼秋期至，凫舟野望开。微吟翠塘侧，延想白云隈。石似支机罢，槎疑犯宿来。天潢殊漫漫，日暮独悠哉。
和东观群贤七夕临泛昆明池　任希古
秋风始摇落，秋水正澄鲜。飞眺牵牛渚，激赏镂鲸川。岸珠沦晓魄，池灰敛曙烟。泛查分写〈一作泻〉汉，仪星别k〈一作架〉天。云光波处动，日影浪中悬。惊鸿\蒲弋，游鲤入庄筌。萍叶疑江上，菱花似镜前。长林代轻幄，细草即芳筵。文峰开翠潋，笔海控清涟。不挹兰樽圣，空仰桂舟仙。
和李公七夕　　　　　　　　　前人
落日照高牖，凉风起庭树。悠悠天宇平，昭昭月华度。开轩卷绡幕，延首云路。层汉有灵妃，仙居无与晤。履化悲流易，临川怨迟暮。昔从九春徂，方此三秋遇。瑶驾越星河，羽盖凝珠露。便妍耀并色，窈窕凌波步。始阅故人新，俄见新人故。掩泪收机石，衔啼襞纨素。惆怅何伤已，裴回劳永慕。无由西北归，空自东南顾。
和长孙秘监七夕　　　　　　　前人
二秋叶神媛，七夕望仙妃。影照河阳妓，色丽平津闱。鹊桥波里出，龙车霄外飞。露泫低珠佩，云移荐锦衣。更深黄月落，夜久靥星稀。空接灵台下，方恧辨支机。
七夕　　　　　　　　　　　宋之问
传道仙星媛，年年会水隅。停梭借蟋蟀，留巧付蜘蛛。去昼从云请，归轮伫日输。莫言相见阔，天上日应殊。
牛女　　　　　　　　　　　　前人
粉席秋期缓，针楼别怨多。奔龙争渡月，飞鹊乱填河。失喜先临镜，含羞未解罗。谁能留夜色，来夕倍还梭。
奉和七夕两仪殿会宴应制　　　李峤
灵匹三秋会，仙期七夕过。查来人泛海，桥渡鹊填河。帝缕升银阁，天机罢玉梭。谁言七襄咏，重入五弦歌。
同赋山居七夕　　　　　　　　前人
明月青山夜，高天白露秋。花庭开粉席，雪岫敞针楼。石类支机影，池似泛槎流。暂惊河女鹊，终狎野人鸥。
七夕　　　　　　　　　　　杜审言
白露含明月，青霞断绛河。天街七襄转，阁道二神过。服锵环佩，香筵拂绮罗。年年今夜尽，机杼别情多。
奉和七夕侍宴两仪殿应制　　　前人
一年衔别怨，七夕始言归。敛泪开星靥，微步动云衣。天迥兔欲落，河旷鹊停飞。那堪尽此夜，复往弄残机。
奉和七夕宴两仪殿应制　　　　刘宪
秋吹过双阙，星仙动二灵。更深移月镜，河浅度云Z。殿上呼方朔，人间失武丁。天文兹夜里，光映紫微庭。
奉和七夕宴两仪殿应制　　　　苏F
灵媛乘秋发，仙装警夜催。月光窥欲渡，河色辨应来。机石天文写，针楼御赏开。窃观栖鸟至，疑向鹊桥回。
奉和七夕两仪殿会宴应制　　　李V
桂宫明月夜，兰殿起秋风。云汉弥年阻，星筵此夕同。倏来疑有处，旋去已成空。睿作钧天响，魂飞在梦中。
七夕曝衣篇　　　　　　　　沈缙
君不见昔日宜春太液边，披香画阁与天连。灯火灼烁九微映，香气氛氲百和然。此夜星繁河正白，人传织女牵牛客。宫中扰扰曝衣楼，天上娥娥红粉席。曝衣何许曛半黄，宫中Z女提玉箱。珠履奔腾上兰砌，金梯宛转出梅梁。绛河里，碧烟上，双花伏兔画屏风，四子盘龙擎斗帐。舒罗散e云雾开，缀玉垂珠星汉回。朝霞散彩羞衣架，晚月分光劣镜台。上有仙人长命绺，中看玉女迎欢绣。玳瑁帘中别作春，珊瑚窗里翻成昼。椒房金屋宠新流，意气娇奢不自由。汉文宜惜露台费，晋武须焚前殿裘。
七夕　　　　　　　　　　　　前人
秋近雁行稀，天高鹊夜飞。妆成应懒织，今夕渡河归。月皎宜穿线，风轻得曝衣。来时不可觉，神验有光辉。
奉和七夕两仪殿会宴应制　　赵彦昭
青女三秋节，黄姑七日期。星桥度玉佩，云阁掩罗帷。河气通仙掖，天文入睿词。今宵望灵汉，应得见蛾眉。
闰月七日织女　　　　　　　　王湾
耿耿曙河微，神仙此会稀。今年七月闰，应得两回归。
七夕　　　　　　　　　　　崔国辅
太守仙潢族，含情七夕多。扇风生玉漏，置水写银河。阁下陈书籍，闺中曝绮罗。遥思汉武帝，青鸟几时过。
七夕　　　　　　　　　　　　崔颢
长安城中月如练，家家此夜持针线。仙裙玉佩空自知，天上人间不相见。长信深阴夜转幽，瑶阶金阁数萤流。班姬此夕愁无限，河汉三更看斗牛。
七夕　　　　　　　　　　　　祖咏
闺女求天女，更阑意未阑。玉庭开粉席，罗袖捧金盘。向月穿针易，临风整线难。不知谁得巧，明旦试相看。
他乡七夕　　　　　　　　　孟浩然
他乡逢七夕，旅馆益羁愁。不见穿针妇，空怀故国楼。绪风初减热，新月始临秋。谁忍窥河汉，迢迢问斗牛。
七夕　　　　　　　　　　　韦应物
人世拘形迹，别去间山川。岂意灵仙偶，相望亦弥年。夕衣清露湿，晨驾秋风前。临欢定不住，当为何所牵。
七夕舟　　　　　　　　　　梁B
云端有灵匹，掩映拂妆台。夜久应摇佩，天高响不来。片欢秋始展，残梦晓翻催。却怨填河鹊，留桥又不回。
牵牛织女　　　　　　　　　　杜甫
牵牛出河西，织女处其东。万古永相望，七夕谁见同。神光意难候，此事终蒙胧。飒然精灵合，何必秋遂通。亭亭新妆立，龙驾具曾空。世人亦为尔，祈请走儿童。称家随丰俭，白屋达公宫。膳夫翊堂殿，鸣玉凄房栊。曝衣遍天下，曳月扬微风。蛛丝小人态，曲缀瓜果中。初筵胖芈叮日出甘所终。嗟汝未嫁女，秉心郁忡忡。防身动如律，竭力机杼中。虽无姑舅事，敢昧织作功。明明君臣契，咫尺或未容。义无弃礼法，恩始夫妇恭。小大有佳期，戒之在至公。方圆苟龃龉，丈夫多英雄。
七夕　　　　　　　　　　　　窦常
露盘花水望三星，虚无为降灵。斜汉没时人不寐，几条蛛网下风庭。
七夕　　　　　　　　　　　　卢纶
祥光若可求，闺女夜登楼。月露浩方下，河云凝不流。铅华潜警曙，机杼暗传秋。回想敛馀眷，人天俱是愁。
《前题》前人
凉风吹玉露，河汉有幽期。星彩光仍隐，云容掩复离。良宵惊曙早，闰岁怨秋迟。何事金闺子，空传得网丝。
七夕　　　　　　　　　　　权德舆
佳期人不见，天上喜新秋。玉佩沾清露，香车渡浅流。东西一水隔，迢递两年愁。别有穿针处，微明月映楼。
《前题》前人
今日云Z渡鹊桥，应非脉脉与迢迢。家人竞喜开妆镜，月下穿针拜九霄。
七夕见与诸孙题乞巧文　　　　前人
外孙争乞巧，内子共题文。隐映花奁对，参差绮席分。鹊桥临片月，河鼓掩轻云。羡此婴儿辈，欢呼彻曙闻。
七夕二首　　　　　　　　　刘禹锡
河鼓灵旗动，嫦娥破镜斜。满空天是幕，徐转斗为车。机罢犹安石，桥成不碍槎。谁知观津女，竟夕望云涯。天衢启云帐，神驭上星桥。初喜渡河汉，频惊转斗杓。馀霞张锦障，轻电闪红绡。非是人间世，还悲后会遥。
七夕　　　　　　　　　　　　李贺
别浦今朝暗，罗帷午夜愁。鹊辞穿线月，花入曝衣楼。天上分金镜，人间望玉钩。钱塘苏小小，更值一年秋。
七夕　　　　　　　　　　　白居易
烟霄微月澹长空，银汉秋期万古同。几许欢情与离恨，年年并在此宵中。
七夕歌　　　　　　　　　　刘言史
星寥寥兮月细轮，佳期可想兮不可亲。云衣香薄妆态新，彩Z悠悠度天津。玉幌相逢夜将极，妖红惨黛生愁色。寂寞低容入旧机，歇著金梭思往夕。人间不见因谁知，万家闺艳求此时。碧空露重彩盘湿，花上乞得蜘蛛丝。
七夕　　　　　　　　　　　　杜牧
云阶月地一相过，未抵经年别恨多。最恨明朝洗车雨，不教回脚渡天河。
辛未七夕　　　　　　　　　李商隐
恐是仙家好别离，故教迢r作佳期。由来碧落银河畔，可要金风玉露时。清漏渐移相望久，微云未接过来迟。岂能无意酬乌鹊，惟与蜘蛛乞巧丝。
壬申七夕　　　　　　　　　　　前人
已驾七香车，心心待晓霞。风轻惟响佩，日薄不嫣花。桂嫩传香远，榆高送影斜。成都过卜肆，曾妒识灵槎。
七夕　　　　　　　　　　　　前人
鸾扇斜分凤幄开，星桥横过鹊飞迥。争将世上无期别，换得年年一度来。
七夕偶题　　　　　　　　　　前人
宝婺摇珠佩，嫦娥照玉轮。灵归天上匹，巧遗世间人。花果香千户，笙竽滥四邻。明朝晒犊鼻，方信阮家贫。
题七夕图　　　　　　　　　　赵璜
帝子吹箫上翠微，秋风一曲凤皇归。明年七月重相见，依旧高悬织女机。
七夕　　　　　　　　　　　　前人
乌鹊桥头双扇开，年年一度过河来。莫嫌天上稀相见，犹胜人间去不回。欲减烟花饶俗世，暂烦云月掩楼台。别时旧路长清浅，岂肯离情似死灰。
七夕　　　　　　　　　　　　刘威
乌鹊桥成上界通，千秋灵会此宵同。云收喜气星楼满，香拂轻尘玉殿空。翠辇不行青草路，金銮徒骋白榆风。Z盘花阁无穷意，只在游丝一缕中。
池塘七夕　　　　　　　　　温庭筠
月出西南露气秋，绮罗河汉在针楼。杨家绣作鸳鸯幔，张氏金为翡翠钩。银烛有花妨宿燕，画屏无睡待牵牛。万家杵三篙水，一夕横塘是旧游。
七夕　　　　　　　　　　　　前人
鸣机札札停，金梭芙蓉澹。荡秋水波夜，轩红粉陈香。罗凤低蝉薄，愁双蛾微光。奕奕凌曙河，鸾咽鹤唳飘。u歌弯桥销，尽奈愁何天。气骀荡云陂，u平明花木。有愁意露湿，Z盘蛛网多。
《前题》前人
鹊归燕去两悠悠，青琐西南月似钩。天上岁时星右转，世间离别水东流。金风入树千门夜，银汉横空万象秋。苏小横塘通桂楫，未应清浅隔牵牛。
七夕寄张氏兄弟　　　　　　　李郢
新秋牛女会佳期，红粉筵开玉馔时。好与檀郎寄〈一作记〉花朵，莫教清晓羡蛛丝。
七夕　　　　　　　　　　　　罗隐
络角星河菡萏天，一家欢笑设红筵。应倾谢女珠玑箧，尽写檀郎锦绣篇。香帐簇成排窈窕，金针穿罢拜婵娟。铜壶漏报天将晓，惆怅佳期又一年。
《前题》前人
月帐星房次第开，两情惟恐曙光催。时人不用穿针待，没得心情送巧来。
七夕　　　　　　　　　　　唐彦谦
露白风清夜向晨，小星垂佩月埋轮。绛河浪浅休相隔，沧海波深尚作尘。天外凤凰何寂寞，世间乌鹊漫辛勤。倚阑殿北斜楼上，多少通宵不寐人。
《前题》前人
会合无由叹久违，一年一度是缘非。而予愿乞天孙巧，五色纫针补衮衣。
七夕　　　　　　　　　　　　曹松
牛女相期七夕秋，相逢俱喜鹊横流。彤云缥缈回金辂，明月婵娟挂玉钩。燕羽几曾添别恨，花容终不更含羞。更残便是分襟处，晓箭东来射翠楼。
七夕　　　　　　　　　　　　李中
星河耿耿正新秋，丝竹千家列Z楼。可惜穿针方有兴，纤纤初月苦难留。
七夕　　　　　　　　　　　释清江
七夕景迢迢，相逢只一宵。月为开帐烛，云作渡河桥。映水金冠动，当风玉佩摇。惟愁更漏促，离别在明朝。
戊申年七夕　　　　　　　　宋杨亿
兰夜沈沈鹤漏移，羽车云幄有佳期。应将机上回文锦，分作人间乞巧丝。
戊申年七夕　　　　　　　　　刘筠
华寝星陈夜未央，明河奕奕动神光。一年暂得停机杼，不奈秋蛩促织忙。
戊申年七夕五首　　　　　　钱惟演
乌鹊飞来接断云，o贪清浅渡星津。不知一夜支机石，却属乘槎上汉人。
玉露金河颢气凉，辛夷车转桂旗香。娥可是多猜忌，不驻琼轮放夜长。
一岁佳期一夕过，羽旗云盖涉微波。明朝若寄相思泪，玉枕金茎得最多。
青鸟当时下紫云，绮囊书秘露桃新。莫嫌夜半移床远，朱雀窗中别有人。
骊阜凌云对玉钩，千门高切绛河秋。欲闻天语犹嫌远，更结三层乞巧楼。
戊申年七夕三首　　　　　　　薛映
月放冰轮傍绛河，相期宝婺夜经过。娥不惜宫中桂，乞与天香分外多。碧天如水月如钩，金露盘高玉殿秋。青鸟前来报消息，一时西望九天虬。
汉殿初呈楚舞时，月台风榭镇相随。如何牛女佳期夕，又待銮舆百子池。
戊申年七夕　　　　　　　　　刘秉
斜汉西倾桂魄新，停梭今夕渡天津。世间纵有支机石，谁是成都卖卜人。
七夕　　　　　　　　　　　　范镇
翠幕瑶梯百尺楼，楼前星斗自悠悠。天家仙会能多少，未到平明已别愁。
七夕一首呈席上〈药名〉　　孔平仲
琥珀杯浓酒味醇，郁金裙转舞腰新。铅华第一人中白，歌响几多梁上尘。玉漏将沈香噪断，银潢虽远志相亲。合欢促席留君醉，最苦参斜夜向晨。
七夕歌　　　　　　　　　　　张耒
人间一叶梧桐飘，蓐收行令回斗杓。神官召集役灵鹊，直渡银河云作桥。河东美人天帝子，机杼年年劳玉指。织成云雾紫真衣，辛苦无欢容不理。帝怜独居无与娱，河西嫁与牵牛夫。自从嫁后废织，绿鬓云鬟朝夕梳。贪欢不归天帝怒，谪归却踏来时路。但令一岁一相逢，七月七日河边渡。别长会少知奈何，却悔从前欢不多。匆匆万事说不尽，烛龙已驾随羲和。河边灵官晓催发，令严不管轻离别。空将泪眼湿帝车，泪痕有尽愁无歇。我言织女君勿欢，天地无穷会相见。犹胜嫦娥不嫁人，夜夜孤眠广寒殿。
七夕后一日寄陈巨济　　　　欧阳澈
高楼昨夜西风转，耿耿银河云叶卷。擎空皎月弄婵娟，领略溪山堪指点。秋光次第磨青铜，一味清凉袭庭院。遥知天外鹊桥成，牛渚黄姑会佳燕。凭高翻忆凤楼人，@勤乞巧陈芳奠。可堪目断心旌摇，砌成幽恨无人展。促樽欣得莫逆交，脉脉f愁凭理遣。清狂举白话平生，午夜香然残宝篆。凄凉此际忆年时，烂漫琼楼兴不浅。
七夕南定楼饮同官　　　　　魏了翁
谁将明星贴天宇，州国宫垣象官府。更将四七随天旋，常以昏中殷四序。迢迢河汉衡秋F，前有苍龙履元武。牵牛正向西南来，左右两旗北河鼓。鼓星之侧为天桴，鼓上三星为织女。何年人号天女孙，便把牛郎拟夫妇。不知此是天关梁，河汉之精有常度。晦明伏见莫非教，肯为文人给嘲侮。班曹庾谢犹~言，世上儿曹更堪数。临风三诵大东诗，须信词章有今古。
七夕　　　　　　　　　　　　严粲
纤巧逐时新，谁将大雅陈。天孙古机锦，笑杀世间人。
七夕织女歌　　　　　　　　　方夔
牛郎咫尺隔天河，鹊桥散后离恨多。今夕不知复何夕，遥看新月横金波。抛梭掷愁零乱，彩凤飘飘度霄汉。重来指点昔游处，香奁宝箧虫丝满。一年一度承君颜，相别相逢比梦间。旧愁未了新愁起，已见红日衔青山。当初谩道仙家别，日远月长不相接。不似人间夫与妻，百岁光阴长会合。
七夕　　　　　　　　　　金边元勋
高楼人散酒樽空，漫拟新文送五穷。独倚南窗夜沈寂，一钩凉月下疏桐。
七夕长短言　　　　　　　　朱之才
牛不可以服箱，女不可以成章。其名则然实岂尔，政如箕斗难挹扬。河汉特水象，安有波浪为津航。惟鹊乃巢居，讵能上天k桥梁。星经有躔次，东西永相望。今夕复何夕，乃谓合并如鸾皇。一人唱诞惑万世，浪令儿女争猖狂。瓠牛载何等秩，金梭掷地殊荒唐。吾命有贵贱，吾性本直方。探官与乞巧，是岂吾所臧。何如举酒邀明月，更遣清风屏炎热。星光落盏黄金空，露华糁袂真珠滑。我方幕天席地醉兀兀，痴牛I女知何物。
七夕和韵应教　　　　　　　　刘迎
今古良宵此会同，望穷云物有无中。人间钿合三山隔，天上灵槎一水通。T鹊楼空纨扇月，鸳鸯机冷r罗风。不须更乞蛛丝巧，久矣人间百巧穷。
七夕　　　　　　　　　　　　郦权
缥缈针楼外，天教彩羽过。步云榆送影，拂月桂交柯。绣缕萦芳袂，瓜莲得巧梭。娥如解妒，还与试斜河。
七夕　　　　　　　　　　　元德明
天河惟有鹊桥通，万劫欢缘一瞬中。惆怅五更仙驭远，寂寥云幄掩秋风。
七夕　　　　　　　　　　　　史学
箱牛回驭锦机f，天上悲欢亦梦间。月夜并肩人不见，萧萧风叶满骊山。
七月七日　　　　　　　　　元于石
西风扫残暑，微月澹新秋。相传织女星，今夕嫁牵牛。翩翩联鹊桥，亭亭拥龙b。多少乞巧人，笑语穿针楼。吾尝夜观象，细与推其由。惟有五纬星，顺逆有去留。经星二十八，历历如缀旒。万古俨不动，各列十二州。其馀众常星，烂然满四周。休咎必有C，君德修不修。胡为牛与女，不与众星侔。乃知尘世人，配偶相绸缪。少陵号诗史，万象穷冥搜。亦云年年渡，秋期何用愁。彼哉柳河东，抱拙不自谋。傍趋事曲折，窃效儿女求。谁与倡邪说，诞谩不复收。淫亵转相袭，使其辞浮。仙槎傥可乘，我欲凌空游。再拜二星灵，一洗千古羞。天高不可问，河汉空西流。
七夕舟中苦热　　　　　　　马祖常
尝忆银床桐泣露，更思玉碗蔗流浆。天孙初嫁龙绡薄，却恐秋河入夜凉。
七夕露坐感牛女事因成驳杂无实之言许有壬
别况经年惯，佳期此夕通。终天为伉俪，一水任西东。人世非无鹊，羁窗渐有蛩。~州共明月，应是忆衰翁。
七夕　　　　　　　　　　　吴师道
木槿篱边络纬哀，卧看河汉远天回。西风不管扁舟客，吹下楼头笑语来。
七夕宫词　　　　　　　　　　陈樵
内人拜月金铺户，凤宿梧枝秋叶下。露华入袂玉阶寒，织署锦工催祭杼。月下金钿照骨明，同心丝绘红生缕。素瓜碧宝上华楼，夜阑飙驭下银州。
七夕　　　　　　　　　　　傅若金
耿耿玉京夜，迢迢银汉流。影斜乌鹊树，光隐凤皇楼。云锦虚张月，星房冷闭秋。遥怜天帝子，辛苦会牵牛。
巧夕偶书　　　　　　　　　黄清老
几叶梧桐暴雨收，Z棚尊俎候牵牛。青鸾西去瑶池冷，乌鹊南飞碧水流。屋角月明三尺竹，河边云湿数星秋。天风扫退尘间梦，一曲金徽独倚楼。
七夕　　　　　　　　　　　　赵雍
初月纤纤照露台，枉将瓜果闹婴孩。今宵自有经年约，何暇f情送巧来。
七夕　　　　　　　　　　　　张昱
乞与人间巧，全凭此夜秋。如何针线月，容易下西楼？
七夕　　　　　　　　　　媛贾云华
斜香云倚翠屏，纱衣先觉露华零。谁云天上无离合，看取牵牛织女星。
辛亥七夕　　　　　　　　　明贝琼
五夜天边辍凤梭，长生殿里望星河。玉环他日无穷恨，更比牵牛织女多。
乞巧词　　　　　　　　　　　郭武
明河拖天玉绳远，新月云银甲浅。丁东细漏滴金荷，百子楼前桂花满。三三五五试新妆，鹤扇如霜罗带长。云母屏前齐下拜，鲛绡帐底共焚香。焚香争乞天孙巧，穿断蛛丝绣针小。梦里传来是有无，入门巧已知多少。织女牵牛别有情，萤飞鹊度两难凭。芙蓉舞困西风薄，杨柳垂低北斗横。
河仙谣　　　　　　　　　　　张泰
银河迢迢界秋昊，碧沙两岸生瑶草。冰轮半浸练影寒，兔杵声乾桂花老。锦鸡宫对乌鹊桥，鸾车辗云天女娇。河西郎君双髻小，牵牛耕烟种兰苕。翠帔仙裙笑相遇，星罗斗帐香护。嬴女吹箫庆合欢，羿姬独宿啼清露。天上恩情惟此夕，求巧女儿那刺促。Z乌不管经年思，须臾日上扶桑枝。
七夕　　　　　　　　　　　　石宝
七月七日风雨多，御桥南望水增波。鸳鸯自向沙头宿，不管牛郎信若何。
七夕　　　　　　　　　　　何景明
逝节忽不处，佳夕复我临。神飙光蕙，渥露沾华林。缅彼牛女会，兹端竟难谌。形影相望，胡由接徽音。飘u翠龙驾，青瑶簪。长河坐移转，素波敛白沈。灵彩H以晦，游云起层阴。同欢恋胶漆，异处悲辰参。翘思慕远匹，感此涕流衿。
甲戌七夕作　　　　　　　　侯一元
灵匹经年恨已违，佳期此夕俨相依。悲欢转首成陈迹，明日桥边鹊又飞。
七夕同赵令燕赋　　　　　　张献翼
翠帐红妆送客亭，佳人眉黛远山青。试从天上看河汉，今夜应无织女星。
七夕怀旧作　　　　　　　　汪道贯
忆昔重光岁，兹辰乞巧时。明河天外落，乌鹊望中疑。已作千秋别，空馀此日思。寂寥虚夜月，原草正离离。
七夕送友应试　　　　　　　汪道会
星河纤月夕，风露识秋期。濯锦天边女，流黄忆汉姬。马骄千里道，人赋七襄诗。好自持颜色，蛾眉正好时。
七夕　　　　　　　　　　　　卢楠
银阙含秋星欲烂，天孙脉脉度河汉。仙鬟玉佩那可闻，佳人夜半开帘看。阶前月色疑有霜，独坐穿针向画廊。东方日出乌鹊晓，天上人间枉断肠。
金陵七夕赠皇甫司勋　　　　周天球
片雨明河拭，双星阁道临。论欢天上别，惊候旅中深。夕吹催飞藿，商声动早砧。城南倦游客，同折此时心。
七夕　　　　　　　　　　　　张位
塞月催砧急，天风袭袂深。星河良夜色，牛女隔年心。莎径流萤度，花阴促织吟。平生江海意，荏苒二毛侵。
舟中七夕　　　　　　　　　陈荐夫
碧汉淹灵驾，神仙渡鹊桥。如何江上客，空对可怜宵。
七夕公宴赋得博望槎　　　　陈邦瞻
梧桐声脱秋声起，迢迢秋色澹如水。天上佳期玉露中，人间良夜金波里。此时汉使向河源，此夕乘槎犯斗垣。但惊城舍严官府，那识天孙遇河鼓。云阶月地难久留，飘然枯木复乘流。归来不问成都卜，肯信身亲见女牛。从此人疑有天路，俱言河汉清可度。帝子英灵空有人，千秋别泪自沾巾。可怜匹练高楼色，年年愁杀问津人。
七夕　　　　　　　　　　　　前人
岁时还七夕，风俗更杭州。闻道湖船女，争归乞巧楼。轻云笼月度，疏树带星流。不有乘槎客，谁凭识斗牛。
七夕有怀　　　　　　　　　黄宗昌
危坐抚佳节，萧萧但雨声。闺中儿女态，天上别离情。秋入元蝉急，年侵白发生。所嗟垂老意，张角总无成。
七夕　　　　　　　　　　　陈子龙
轻飙流海月，仙瀣落庭柯。杳杳飞雕鹊，沈沈失绛河。针楼秋思满，玉宇夜情多。永夕愁无寐，清辉奈尔何。
七夕桃花　　　　　　　　　顾开雍
月下穿针乞巧归，玉阶露染素秋衣。长河尚有桃花浪，红晕偏侵织女机。
七夕　　　　　　　　　　　　王铮
悠悠湘竹断娥皇，漠漠巫云侍楚襄。泪尽便成千古别，情深堪待一年长。九枝灯焰侵微月，七孔针囊解暗香。空拟乘槎问消息，黄河无影到衡阳。
七夕立秋二首　　　　　　　吴懋谦
银河脉脉女牛通，竹影凉生枕簟风。情是隔年留缱绻，秋从今日落梧桐。关城吹角三更外，瓜果惊心万里中。佳节异乡逢两度，倚楼遥望岭云空。
仙槎渺渺渡河滨，孤客虔中倍怆神。星汉清深秋色早，天街寂历佩声新。殊方白雁愁边鸟，故国红楼梦里人。一叶乍凉时序爽，旅怀无那独逡巡。
七夕　　　　　　　　　　　释以贞
空庭疏雨歇，秋思夜来多。一叶初离树，双星已渡河。月明花`露，风动水增波。乞巧人间事，吾生奈拙何。
七夕　　　　　　　　　　媛马间卿
灵鹊成桥事有无，人间今夜忆黄姑。倚窗坐久秋声动，一叶西风到碧梧。
七夕　　　　　　　　　　　　邓氏
谁遣鹊梁贯绛河，灵妃应是早停梭。云鬟待驾轻飞辇，月镜催妆浅步罗。缑氏凤声方未已，汉庭鸾使更相过。佳期只恐箕星妒，风雨休教浪作波。〈是夜阴〉
七夕　　　　　　　　　　　黄淑德
鹊驾成桥事有无，年年今夕会星娥。时人莫讶经年隔，犹胜人间长别多。
四时宫意　　　　　　　　　倪仁吉
秋到长生巧太多，正逢牛女会天河。蛛丝瓜果无心祝，百子池头月荡梭。
七夕　　　　　　　　　　妓景翩翩
楼前萧史忆吹箫，雁足西风倍寂寥。望断支机应化石，愁填乌鹊未成桥。素毫月冷吟梧叶，纨扇秋回识柳条。姊妹东邻如乞巧，莫教瓜果浪相招。
浣溪沙　　　　　　　　前蜀毛文锡
七夕年年信不违，银河清浅白云微，蟾光鹊影伯劳飞。　每恨蟪蛄怜婺女，几回娇妒下鸳机，今宵嘉会两依依。
渔家傲〈七夕〉　　　　　宋欧阳修
喜鹊填河仙浪浅，云Z早在星桥畔。街鼓黄昏霞尾暗，炎光敛，金钩侧倒天西面。　一别经年今始见，新欢往恨知何限。天上佳期贪眷恋，良宵短，人间不合催银箭。
前调　　　　　　　　　　　　前人
乞巧楼头云幔卷，浮花催洗严妆面。花上蛛丝寻得遍，颦笑浅，双眸望月牵红线。　奕奕天河光不断，有人正在长生殿。暗付金钗清夜半，千秋愿，年年此会长相见。
前调　　　　　　　　　　　　前人
别恨长长欢计短，疏钟促漏真堪怨。此会此情都未半，星初转，鸾琴凤管匆匆卷。　河鼓无言西北眄，香娥有恨东南远。脉脉横波珠泪满，归心乱，离肠便逐星桥断。
鹧鸪天〈七夕〉　　　　　　晏几道
当日佳期鹊误传，至今犹作断肠仙。桥成汉渚星波外，人在鸾歌凤舞前。　欢尽夜，别经年，别多欢少奈何天。情知此会无长计，咫尺凉蟾亦未圆。
二郎神〈七夕〉　　　　　　　柳永
炎光谢，过暮雨，芳尘轻洒。乍露冷风，清庭户爽，天如水。玉钩遥挂，应是星娥嗟久阻。叙旧约，飙轮欲驾，极目处。微云暗渡，耿耿银河高泻。　f雅，须知此景，古今无价。运巧思，穿针楼上女，抬粉面，云鬟相亚，钿合金钗私语处，算谁在，回廊影下。愿天上人间，占得欢娱，年年今夜。
鹊桥仙　　　　　　　　　　　秦观
纤云弄巧，飞星传恨，银汉迢迢暗度。金风玉露一相逢，便胜却人间无数。　柔情似水，佳期如梦，忍顾鹊桥归路。两情若是久长时，又岂在朝朝暮暮。
菩萨蛮〈七夕〉　　　　　　陈师道
倚楼小小穿针女，秋光点点蛛丝雨。今夕是何宵，龙车乌鹊桥。　经年谋一笑，岂解令人巧。不用问如何，人间巧更多。
前调　　　　　　　　　　　　前人
银潢清浅填乌鹊，画檐急雨长河落。初月未成圆，明星惜此筵。　愁来无断绝，岁岁年年别。不用泪红滋，年年岁岁期。
鹊桥仙　　　　　　　　　　葛胜仲
鹊桥仙偶，天津轻渡，却笑嫦娥孤皎。平时五夜似经年，问何事今宵便晓。　云车将驾，神夫留恋，更吐心期多少。支机休浪与f人，莫倚赖芳心素巧。
前调　　　　　　　　　　　　前人
凉飙破暑，清歌萦座，缺月稀星庭户。瓜华草草具杯盘，喜共懦躞矍迓丁！√焖锒处，牵牛西望，劝汝一杯清醑。精灵何必待秋通，为一洗朦胧今古。
减字木兰花　　　　　　　　　谢逸
荷花风细，乞巧楼中凉似水。天幕低垂，新月弯环浅晕眉。　桥横乌鹊，不负年年云外约。浅漏疏钟，肠断朝霞一缕红。
鹧鸪天〈七夕〉　　　　　　赵师侠
一叶惊秋风露清，砌虫初听傍窗声。人逢役鹊飞乌夜，桥渡牵牛织女星。　银汉淡，暮云轻，新蟾斜挂一钩明。人间天上佳期处，凉意还从过雨生。
鹊桥仙　　　　　　　　　　范成大
双星良夜，耕慵织懒，应被群仙相妒。娟娟月姊满眉颦，更无奈风姨吹雨。　相逢草草，争如休见，重搅别离心绪。新欢不抵旧愁多，倒添了新愁归去。
南歌子〈七夕〉　　　　　　　前人
银渚盈盈渡，金风缓缓吹。晚香浮动五云飞，月姊妒人，颦画一弯眉。　短夜难留处，斜河欲淡时。半愁半喜是佳期。一度相逢，添得两相思。
南歌子　　　　　　　　　　陈三聘
月傍云头吐，风将雨脚吹。夜深乌鹊向南飞，应是星娥，颦恨入双眉。　旧怨垂千古，新欢只片时。一年屈指数佳期。到得佳期，别了又相思。
贺新郎〈七夕〉　　　　　　宋自逊
灵鹊桥初就，记迢迢，重湖风浪，去年时候。岁月不留人易老，万事茫茫宇宙。但独对，西风搔首。巧拙岂关今夕事，奈凝儿，I女流传谬。添话柄，柳州柳。　道人识破灰心久，只好风，凉月佳时，疏狂如旧。休笑双星经岁别，人到中年已后。云雨梦，可能常有。雪藕调冰花熏茗，正梧桐，雨过新凉透。且随分，一杯酒。
鹊桥仙　　　　　　　　　　　谢懋
钩帘借月，染云为幌，花面玉枝交映。凉生河汉一天秋，问此会今宵孰胜。　铜壶尚滴，烛龙已驾，泪盼鞣绮痪　Ｃ鞒乌鹊到人间，试说向青楼薄。
柳梢青〈七夕〉　　　　　　　刘镇
乾鹊收声，湿萤度影，庭院秋香。步月移阴，梳云约翠，人在回廊。　醺醺宿酒残妆，待付与，温柔醉乡。却扇藏娇，牵衣索笑，今夜差凉。
南唐浣溪沙〈七夕〉　　　　高观国
袅袅天风响佩环，鹊桥有女夜乘鸾。也恨别多相见少，似人间。　银浦无声云路渺，金风有信玉机f，生怕河梁分袂处，晓光寒。
隔浦莲〈七夕〉　　　　　　　前人
银湾初霁暮雨，鹊赴秋期去。浅月窥清夜，凉生一天风露。纤巧云暗度，河桥路。缥缈乘鸾女正容与。　西厢旧约，玉娇谁见。私语柔情不尽，好似冰绡云缕。回首天涯又怨阻。无语西风，魂断机杼。
鹊桥仙〈七夕舟中〉　　　　史达祖
河深鹊冷，云高鸾远，水佩风裳缥缈。却推离恨下人间，第一个黄昏过了。　舟行有限，愁来无限，去去长安渐杳。应将巧思入相思，觉泪比银湾较少。
夜飞鹊〈七夕〉　　　　　　赵以夫
凝云拂斜月，万籁声沈。凉露暗，坠桐阴，蛾眉乞得天孙巧，致ド洗┱搿＜哑谌登盼螅到年时此夕，欢浅愁深，人间儿女，说风流，直至如今。　河汉几曾风浪，因景物牵情，自是人心。长记秋庭往事，钿花剪翠，钗股分金。道人无著，正萧然，竹枕疏衾。梦回时天淡，星稀f弄，一曲瑶琴。
惜秋华〈七夕〉　　　　　　吴文英
露20朱丝，小楼阴堕月，秋惊华鬓，宫漏未央当时。细钗遗恨人间，梦隔西风，算天上年华，一瞬相逢，纵相疏，胜却巫阳无准。　何处动凉讯，听露井梧桐，楚骚成韵，Z云断，翠羽散，此情难问，银河万古秋声。但望中婺星，清润轻俊，度金针，漫牵方寸。
荔支香〈七夕〉　　　　　　　前人
睡起时，闻晚鹊噪庭树，又说今日，天津西畔重欢遇。蛛丝暗锁，红楼燕子穿帘处，天上未比，人间更情苦。
秋鬓改，妒月姊，长眉妩过雨，西风数叶，井梧愁舞，
梦入蓝桥，几点疏星映朱户，泪湿河边凝伫。
六幺令〈七夕〉　　　　　　　前人
露蛩初响，机杼还催织。婺星为情慵懒，伫立明河侧。不见津头艇子，望绝南飞翼。云梁千尺，尘缘一点，回首西风又陈迹。　那知天上计拙，乞巧楼南北。瓜果几度凄凉，寂寞罗池客。人自回廊缥缈，谁见金钗擘。今夕何夕，杯残月堕，但耿银河横天碧。
夺锦标〈七夕〉　　　　　　元张野
凉月横舟，银潢浸练，万里秋容如拭。冉冉鸾骖鹤驭，桥倚高寒，鹊飞空碧，问欢情几许，早收拾，新愁重织。恨人间，会少离多，万古千秋今夕。　谁念文园病客，夜色沈沈，独抱一天岑寂。忍记穿针，亭榭金鸭，香寒玉徽尘积。凭新凉半枕，又依稀，行云消息。听窗前泪雨浪浪，梦里檐声犹滴。
满庭芳〈闰六月七夕〉　　明王世贞
玉露初零，金飙微动，银浦垂静还波。七襄人倦，纤手掷鱼梭。记得年时此夜，双星聚、乐事还多。生绡底，天鸡唱醒，低语别牛哥。　黄昏，肠断处，无情乌鹊，忘却填河。渐转低瑶斗，蹙损青蛾，方悟朱明寄闰。排年月，恨杀羲和。常记得，人间天上，要好便多磨。
满江红〈七夕〉　　　　　　钱继章
一士萧凉，陈`簟、小庭f坐。良宵静、与排瓜果，柳州馀课。儿讶银河无一带，客占喜宿刚双个。道年年、此际订佳期，空传播。　霓佩怯，罡轮簸；云裳冷，昏参度。怕广寒孤枕，有人相妒。天上自无情债满，人间不免风流过。叹独携，憔悴庾楼来，谁酬和。
满庭芳〈七夕〉　　　　　媛沈宜修
玉树香浮，金波彩泛，细风轻送云行。桥边乌鹊，千古说多情。何事欢娱易散，空怅望，玉镜银屏。堪怜处，年年芳草，青黛锁秋横。　盈盈，增怅望，更更漏点，处处鸡声。看疏星渐晓，珠露飞英，肠断鲛绡帕上。休回首，枉自魂惊。还须问，长河渺渺，流向几时平。
七夕部选句
晋潘尼诗：商风初授，辰火微流。朱明送夏，少迎秋。嘉禾茂园，芳草被畴。
陈张正见诗：月下娥落，风惊织女秋。
唐刘禹锡诗：织女分明银汉秋。
白居易歌：七月七日长生殿，夜半无人私语时。杜牧诗：天阶夜色凉如水，坐看牵牛织女星。
李商隐诗：七夕来时先有期，洞房帘箔至今垂。〈又〉捧月三更断，藏星七夕明。
宋苏轼诗：得句牛女夕，转头参尾中。
刘克庄诗：粤人重巧夕，灯火到天明。
明何景明诗：楚客羁魂惊七夕，燕京风俗38穿针。

[book_title]岁功典第六十七卷
七夕部纪事
《物原》：楚怀王初置七夕。
《续齐谐记》：桂阳成武丁，有仙道，常在人间，忽谓其弟曰：七月七日，织女当渡河，诸仙悉还宫。吾向已被召，不得停，与尔别矣。弟问曰：织女何事渡河，去当何还。答曰：织女暂诣牵牛，吾后三年当还。明日，失武丁。至今云织女嫁牵牛。
《西京杂记》：戚夫人侍儿贾佩兰，后出为扶风人段儒妻，说在宫内时，至七月七日，临百子池，作于阗乐。乐毕，以五色缕相羁，谓为相连爱。
汉彩女，常以七月七日穿七孔针于开襟楼，人俱习之。
《汉武帝故事》：景帝尝梦高祖谓己曰：王美人生子，可名为彘。以乙酉年七月七日旦，生武帝于猗兰殿。宋卜子杨园苑疏：太液池西，有武帝曝衣阁，常至七月七日，宫女登楼曝衣。
《初学记》：世传窦后少小头秃，不为家人所齿，遇七夕，皆看织女，独不许后出。乃有神光照室，为后之瑞。《王隐晋书》：魏武帝辟高祖，高祖以汉祚将终，不欲屈节于曹氏，辞以风痹不能起居。魏武帝遣亲信令史，微服于高祖门下树阴下息。时七月七日，高祖方曝书。令史窃知，还具以告。乃重遣辟之，敕行者曰：若复不动，便可收之。高祖惧而应命。
陆机与弟书在平原，尝按行曹公器物，书刀五枚，琉璃笔一枝，景初二年七月七日。
《水经注》：百虫将军，姓伊氏，讳益，字P保帝高阳之第二子伯益者也。晋元康五年七月七日，顺人吴义等建立堂庙。
《晋书・阮咸传》：咸任达不拘，与叔父籍为竹林之游，当世礼法者，讥其所为。咸与籍居道南，诸阮居道北，北阮富而南阮贫。七月七日，北阮盛晒衣服，皆锦绮粲目。咸以竿挂大布、犊鼻于庭，人或怪之。答曰：未能免俗，聊复尔耳。
《博物志》：毋丘俭遣王领追高句丽王，宫尽沃沮东界。问其耆老，言国人常乘船捕鱼，遭风吹，数十日东得一岛上，有人言语不相晓，其俗常七夕取童女沈海。《世说》：郝隆，七月七日，出日中仰卧。人问其故，答曰：我晒书。
《风土记》：七月七日，其夜洒扫，于庭露施几筵，设酒脯时果，散香粉于河鼓织女。言此二星神当会，守夜者咸怀私愿，或云见天汉中有奕奕正白气，有耀五色。以此为徵应见者，便拜而愿乞富乞寿，无子乞子，唯得乞一，不得兼求。三年乃得，言之颇有受其祚者。《神境记》：武陵一孤山岭，有池，鱼鳖无不备有。七月七日乃出游岭颠，族类各别。
《致虚杂俎》：七夕，徐婕妤雕镂菱藕，作奇花异鸟，攒于水晶盘中，以进上，极其精巧。上大称赏，赐以珍宝无数。上对之竟日，喜不可言。至定昏时，上自散置宫中几上，令宫人暗中摸取，以多寡精粗为胜负。谓之38巧，以为欢笑。
《舆地志》：齐武帝起层城观，七月七日，宫人多登之穿针，世谓之穿针楼。
《魏书序纪》：昭成帝建国五年秋七月七日，诸部毕集，设坛埒讲武驰射，因以为常。
《太祖本纪》：母献明贺皇后寝息，梦日出室内，寤而见光自牖属天，H然有感。以建国三十四年七月七日生太祖于参合陂北，其夜复有光明。
《张普惠传》：世宗转任城王澄为雍州刺史，启普惠为录事参军，澄功衰在身，欲于七月七日集会文武，北园马射，普惠奏记停之。
《酉阳杂俎》：魏仆射收临代，七月七日登舜山，徘徊顾眺，谓主簿崔曰：吾所经多矣，至于山川沃壤，襟带形胜，天下名州，不能过此。唯未审东阳何如。崔对曰：青有古名，齐得旧号。二处山川形胜相似，曾听所论不能u越。公遂命笔为诗，于时新故之际，司存缺然，求笔不得，乃以五伯杖画堂北壁为诗曰：述职无风政，复路阻山河，还思麾盖日，留谢此山阿。
《唐书・百官志》：织染署，七月七日祭杼。
《纪事》：李行言，中宗时为给事中，能唱步虚歌。帝七月七日御两仪殿会宴，命为之。行言于御前长跪，作三洞道士音词歌数曲。貌伟声畅，上颇叹美。《开元天宝遗事》：帝与贵妃，每至七月七日夜，在华清宫游宴，时宫女辈陈瓜花酒馔，列于庭中，求恩于牵牛织女星也。又各捉蜘蛛于小盒中，至晓开视蛛网稀密以为得巧之候，密者言巧多，稀者言巧少。民间亦效之。
宫中以锦结成楼殿，高百尺，上可以胜数十人。陈以瓜果酒炙，设坐具以祀牛女二星。嫔妃各以九孔针、五色线向月穿之，过者为得巧之候。动清商之曲，宴乐达旦，士民之家皆效之。
《长恨歌传》：有道士杨通幽自蜀来。知上皇念杨贵妃，自云有李少君之术。上皇大喜，命致其神方，士乃竭其术以索之，不至，又能游神驭气出天界，入地府求之，竟不见。又旁求四虚上下，东极绝大海，跨蓬壶，见最高山上多楼阁，洎至西厢下，有洞户，东向阖其门，额署曰：玉妃太真院。方士抽簪扣扉，有双鬟童女出应，问。方士造次未及言，双鬟复入。俄有碧衣侍女至，诘其所从来。方士因称天子使者，且致其命，碧衣云玉妃方寝，请少待之。逾时碧衣延入，且引曰：玉妃出。冠金莲，披紫绡，佩红玉，曳凤舄，左右侍女七八人，揖方士。问皇帝安否，次问天宝十四载已还事。言讫，悯然指碧衣女，取金钗钿合，各拆其半，授使者，曰：为我谢太上皇，谨献是物，寻旧好也。方士将行，色有不足，玉妃因徵其意。乃复前跪致词，请当时一事，不闻于他人者，验于太上皇。不然，恐金钗钿合负新垣平之诈也。玉妃茫然，退立，若有所思，徐而言曰：昔天宝十年，侍辇避暑骊山宫。秋七月，牵牛织女相见之夕，上凭肩而立，因仰天感牛女事，密相誓，心愿世世为夫妇。言毕，执手各呜咽。此独君王知之耳。因悲曰：由此一念，又不得居此，复坠下界，且结后缘，或为天，或为人，决再相见，好合如旧也。
《云仙杂记》：洛阳人家乞巧，使蜘蛛结万字，造明星酒，装同心脍。
《妆楼记》：薛瑶英，于七月七日，令诸婢共剪轻Z，作连理花千馀朵，以阳起石染之，当午散于庭中，随风而上遍空中，如五色云霞，久之方没。谓之渡河吉庆花，藉以乞巧。
《秘阁f话》：蔡州丁氏女，精女工。每七夕祷以酒果，忽见流星坠筵中，明日瓜上有金梭，自是巧思益进。《国史补》：兴元元年七月七日，斩伪官乔琳。将临刑，书曰：琳以七月七日生，亦以此日死，岂非命也。
《唐诗纪事》：林杰，幼而秀异，言则成文。五岁所为盈轴，明年遂献唐中丞。唐命子弟延入学院，时会七夕赋，乞巧诗，杰援笔曰：七夕今宵看碧霄，牛郎织女渡河桥。家家乞巧望秋月，穿尽红丝几百条。唐叹曰：真神童耳。
《酉阳杂俎》：焉耆，七月七日祀生祖。
《杂异书时》：有女子尚幼，七夕见家人出庭望，候天门开，独在室中不出，曰：若合当见者，虽暗室中亦当见之。至夜深，忽见上天门开，云气赫奕，因求富。及长，嫁而富，家累钜万。
《五代史・蜀世家》：秋七月，皇太子元膺杀太子太保唐袭。元膺，建次子也。是月七夕，元膺召诸王大臣置酒，而集王宗翰、枢密使潘峭、翰林学士毛文锡不至。元膺怒曰：集王不来，峭与文锡教之耳。明日，元膺白建，峭及文锡离间诸王。建怒，将罪之，元膺出。而袭入，建以问之，袭曰：太子谋作乱，欲召诸将诸王以兵锢之，然后举事尔。建疑之，袭请召屯营军入卫。元膺闻袭召兵，以为诛己，乃率兵出拒袭，与袭战神武门，袭中流矢死。
《五国故事》：南唐后主李煜，每七夕延巧，必命红白罗百匹以竖，为日宫天河之状，一夕而罢，乃收之。《避暑漫抄》：李煜归朝后，郁郁不乐，见于词语。在赐第，七夕，命故妓作乐，闻于外。太宗怒。又传小楼昨夜又东风，并坐之，遂被祸。
《玉海》：七月七日，宋太宗乾明节。
《墨庄漫录》：元v六年七夕日，东坡时知扬州，与发运使晁端彦、吴y、晁无咎，大明寺汲塔院西廊井与下院蜀井二水校其高下，以塔院水为胜。
《东京梦华录》：七月七夕，潘楼街东宋门外，瓦子州西梁门外，瓦子北门外，南朱雀门外街，及马行街内皆卖磨喝乐，乃小塑土偶耳。悉以雕木彩装栏座，或用红纱碧笼，或饰以金珠牙翠。有一对直数千者。禁中及贵家与士庶，为时物追陪，又以黄蜡铸为凫雁鸳鸯鸡龟鱼之类，彩画金缕，谓之水上浮。又以小板上传土旋种粟，令生苗，置小茅屋花木，作田舍家小人物，皆村落之态，谓之谷板。又以瓜雕刻成花样，谓之花瓜。又以油面糖蜜造为笑靥儿，谓之果食。花样奇巧百端，如捺香方胜之类。若买一斤，数内有一对被介僬撸如门神之像，盖自来风流，不知其从。谓之果食将军。又以豆、小豆、小麦于磁器内，以水浸之，生芽数寸，以红篮Z缕束之，谓之种生。皆于街心Z幕帐设，出络货卖。七夕前三五日，车马盈市，罗绮满街，旋折未开荷花，都人善假做双头莲取玩，一时提携而归，路人往往嗟爱。又小儿须买新荷叶，执之盖效颦，磨喝乐，儿童辈特地新装，竞F鲜丽。至初六日、七日晚，贵家多结Z楼于庭，谓之乞巧楼。铺陈磨喝乐，花瓜酒炙，笔砚针线，或儿童裁诗，女郎呈巧，焚香列拜，谓之乞巧。妇女望月穿针，或以小蜘蛛安合子内，次日看之，若网圆正谓之得巧，里巷与妓馆往往列之门首，争以侈靡相尚。
《乾淳岁时记》：七夕节，物多尚果食茜鸡及泥孩儿，号摩11罗。有极精巧饰以金珠者，其直不赀。并以蜡印凫雁水禽之类，浮之水上，妇人女子夜对月穿针，杯盘，饮酒为乐，谓之乞巧。及以小蜘蛛贮合内，以候结网之疏密，为得巧之多少。小儿女多衣荷叶，半臂手持荷叶效颦，摩11罗。大抵皆中原旧俗也。七夕前，修内司例进摩11罗十卓，每卓三十枚，大者至高三尺，或用象牙雕镂，或用龙涎佛手香制造，悉用镂金珠翠衣帽、金钱钗佩环、真珠头须及手中所执戏具，皆七宝为之。各护以五色，镂金纱厨制，阃贵臣及京府等处，至有铸金为贡者，宫姬市娃冠花衣领，皆以乞巧时物为饰焉。
《宋史・镇王f传》：f好鼓琴。丞相史弥远买美人善鼓琴者，纳诸御而厚廪其家，使美人{f，动息必以告。美人知书慧黠，f嬖之。宫壁有舆地图，f指琼曰：吾他日得志，置史弥远于此。又尝呼弥远为新恩，以他日非新州则恩州也。弥远闻之，尝因七月七日进乞巧奇玩以觇之。f乘酒碎于地，弥远大惧，日夕思以处f，而f不知也。
《贾氏说林》：陈丰与葛勃屡通音问而欢会，末由七月七日，丰以青莲子十枚寄勃，勃啖未，竟坠一子于盆水中，有喜鹊过，恶污其上，勃遂弃之。明早有并蒂花开于水面，如梅花大。勃喜曰：吾事济矣。取置几头，数日始谢，房亦渐长。剖之，各得实五枚，如丰来数。即书其异以报丰。自此，乡人改双星节为双莲节。
《齐东野语》：宋庆之寓永嘉时，适逢七夕，学徒醵饮。有僧法辨善五星，每以八煞为说酒边。一士致仙，叩试事，忽箕动，大书文章伯降。宋怪之，漫云：姑置此，且求一七夕新词。即以八煞为韵，意欲困之。忽运箕如飞，大书鹊桥仙一阕，云鸾舆初驾，牛车齐发，隐隐鹊桥咿轧。尤云雨正欢浓，但只怕来朝初八。霞垂Z幔，月明银蜡，馥郁香喷金鸭。年年此际一相逢，未审是甚时结煞。
《癸辛杂识》：杨缵继翁大卿，y湖日七夕夜。其侍姬田氏及使令数人，露坐至夜半，忽见一鹤西来，继而有鹤千百从之，皆有仙人坐其背，如画图所绘者，Z霞绚粲，数刻乃没。时杨卿已寝，姬急报，起而视之，尚见云气纷郁之状。
《中吴纪闻》：昆山县东，地名黄姑。父老相传，尝有织女牵牛星降于此地，织女以金篦划河水，河水涌溢，牵牛因不得渡。今庙西有水，名百沸河。乡人异之，为之立祠，祈祷甚灵。每至七夕，人皆合钱为青苗会，以祈谷焉。
《元氏掖庭录》：九引台，七夕乞巧之所。至夕，宫女登台，以五Z丝穿九尾针，先完者为得巧，迟完者谓之输巧，各出资以赠得巧者焉。
至大中，洪妃宠于后宫。七夕，诸嫔妃不得登台，台上结Z为楼，妃独与宫官数人升焉。剪Z散台下，令宫嫔拾之，以色艳淡为胜负。次日，设宴大会，谓之38巧宴，负巧者罚一席。
《岁华纪丽谱》：七月七日晚，宴大慈寺，设厅，暮登寺门楼，观锦江夜市，乞巧之物皆备焉。
《熙朝乐事》：七夕，人家盛设瓜果酒ビ谕バ模或楼台之上，谈牛女渡河事。妇女对月穿针，谓之乞巧。或以小盒盛蜘蛛，次早观其结网疏密，以为得巧多寡。市中以土木雕塑，孩儿衣以Z服而卖之，号为摩11罗。《群碎录》：七夕，俗以蜡作婴儿形，浮水中以为戏，为妇人宜子之祥，谓之化生。
《帝京景物略》：七月七日之午，丢巧针，妇女曝盎水，日中顷之，水膜生面，绣针投之则浮。看水底针影，有成云物花头鸟兽影者，有成鞋及剪刀水茄影者，谓乞得巧。其影粗如槌，细如丝，直如轴蜡，此拙徵矣。《北京岁华记》：七夕，宫中最重，市上卖巧果，人家设宴，儿女对银河拜。
七夕部杂录
《淮南・毕万术》：七月七日，采守宫阴乾之，合以井华水，和涂女身，有文章即以丹涂之，不去者不淫，去者有奸。
《风俗通义》：织女七夕当渡河，使鹊为桥。
《四民月令》：卷耳，伏后二十日为曲，至七月七日乾之，覆以胡。
七月七日作曲，合蓝丸及蜀漆丸，暴经书及衣裳，不蠹。
《风土记》：魏时，人或问董勋云：七月七日为良日，饮食不同于古，何也。勋云：七月黍熟，七日为阳数，故以糜为珍，今此日惟设汤饼，无复有糜矣。
《抱朴子・杂应篇》：或问：魏武帝曾收左元放而桎梏之，而得自然解脱，以何法乎。抱朴子曰：吾不能正知左君所施用之事。然历览诸方书，有以七月七日东行跳脱虫，涂之自解。然左君之变化无方，未必由此也。自用六甲变化其真形，不可得执也。
《食经》：七月七日作酒法方：一石曲作糗饼，编竹瓮下，罗饼竹上，密泥瓮头。二七日出饼，曝，令燥，还内瓮中，一石米合得三石酒也。
《齐民要术》：作大酢法：七月七日取水作之，大率麦43二斗，勿扬簸，水三斗，粟米熟饭三斗，摊令冷，任瓮大小依法加之，以满为限。
《千金方》：七月七日，取菖蒲为末，酒服方寸匕，饮酒不醉，好事者服而验之，久服聪明，忌铁器。
《外台秘要》：七月七日，以大豆拭疣上，三过，使本人种豆于南，向屋东头第二溜中，豆生叶，以热汤沃杀，即愈。
蛔虫心痛吐清水，七月七日采蒺藜子，阴乾，方寸匕，日三服。〈又〉三十年失明，补肝散，用蒺藜子，七月七日收，阴乾捣散，食后水服方寸匕，日二服。
《酉阳杂俎》：厌鼠法，七日，以鼠九枚置笼中，埋于地，秤九百斤土覆，坎深各二尺五寸，筑之令坚固，《杂五行书》曰：亭部地上土涂灶，水火盗贼不经涂。屋四角鼠不食谷，以塞砂偈笾志。
《岁时杂记》：七月六日，有雨，谓之洗车雨。七日雨，曰洒泪雨。
《尔雅・翼涉》：秋七日，鹊首无故皆秃，相传是日河鼓与织女会于汉东，役乌鹊为梁以渡，故毛皆脱去。《容斋三笔》：太平兴国三年，诏，七夕嘉辰著于令甲，今之习俗多用六日，非旧制也。宜复用七日，且名为七夕，而用六，不知始自何时。然唐世无此说，必出于五代耳。
《燕翼诒谋录》：北俗，遇月三七日，不食酒肉，盖重道教之故。而七夕改用六日。太平兴国三年七月乙酉诏曰：七夕佳辰，近代多用六日。宜以七日为七夕，颁行天下。盖方其改用六日之时，始于朝廷，故正之自朝廷始。
《纪历撮要》：七夕，天河去探米价，回快米贱，回迟米贵。《彦周诗话》：作诗压韵是一巧，尝记人作七夕诗，押潘尼字，众人竟和，无成诗者。仆时不曾赋，后因读《藏经》，呼喜鹊为刍尼，乃知读书不厌多。
《宋诗》：晓凉门巷柳阴蝉，九陌晴泥著锦鞯。到处帘栊尽相似，巧棚人静五生蔫。注七夕前数日，种麦于小瓦器，为牵牛星之神，谓五生盆。
《委巷丛谈》：宋时，行都节序，皆有休假。惟七夕，百司皆入局，不准假。有时相古朴，问堂吏云：七夕不作假，有何典故。吏应云：七夕古今无假。时相但唯唯，不知其有所侮也。盖用《柳词・七夕・二郎神》云：须知此景，古今无价。
《代醉编》：七夕乞巧，其来已久。《续博物志》山东风俗，正月取五姓女，年十馀岁，共卧一榻，覆之以衾，以箕扇之。良久，如梦寐，或欲刺文绣、事笔砚、理管弦。俄顷，乃寤，谓之扇天卜以乞巧，是正月亦有乞巧事。然不如七夕，瓜果陈列，穿针弄丝，为有风致。
《笔峰杂兴》：咽喉骨鲠，七月七日，取丝瓜根阴乾，烧存性，每服二钱，以原鲠物煮汤服之。
《谰言长语》：文人辞胜于理者多，《曹植・七夕咏》曰：目牵牛兮挑织女，交有际兮会有期。《张文潜・七夕歌》言牵牛织女二星云：帝怜独居无与娱，河西嫁与牵牛夫。世人遂实其事。《白乐天・长恨歌》叙明皇思贵妃，天上人间会相见云云，人读之不觉可喜。元艾性夫作《临邛道士招魂歌》云：安得天上蓬莱宫，却著人间马嵬鬼。今剪灯新话馀话等一切鬼话、启蒙故事收之，后人遂以为实然。
《常氏日录》：七夕将午时，酒服菖蒲一二寸，饮酒不醉。
七夕部外编
《道书》：七月七日，为庆生中会。此日，地官三宫九府四十二曹，同会天水二官六宫十八府七十八曹，同考罪福。
《列仙传》：王子乔，周灵王太子晋也。好吹笙作凤鸣，游伊洛之间。浮丘公接以上嵩高山。三十馀年后，于山中谓桓良曰：告我家，七月七日，待我缑氏山头。是日，果乘白鹤，驻山岭，望之不得到，举手谢时人。数日而去。
陶安公者，六安铸冶师也。一朝，火散上，紫色冲天。安公伏冶下求哀。须臾，朱雀止冶上，曰：安公安公，冶与天通。七月七日，迎汝以赤龙。至日龙来，安公骑之，东南而去。邑中数万人，预共送之，皆与辞诀。
《神仙传》：王远，字方平，欲东入括苍山。过吴，住胥门蔡经家。经小民而骨相当仙。远于是告以要言，乃委经而去。经后入室，以被自覆，忽然失之。去十馀年，忽还家，语家人曰：七月七日，王君当来，可多作饮食，以供从官。至其日，王君果来，经举家皆见之，前后麾节幡旗、导从、威仪，奕奕如大将军也。远坐，因遣人召麻姑，麻姑至。蔡经亦举家见之，是好女子，年可十八九许。坐定，各进行厨擘脯而食之，云麟脯。麻姑手爪似鸟。经心中念曰：背大痒时，得此爪以爬背，当佳也。远已知经心中所言，即使人牵经，鞭之，谓曰：麻姑，神人也。汝何忽谓其爪可爬背耶。但见鞭著经背，亦莫见有人持鞭者。远去后，经家所作饮食数百斛皆尽，亦不见有人饮食也。
《汉武帝内传》：元封元年正月甲子，登嵩山起道宫，帝斋七日，祠讫乃还。至四月戊辰，帝f居承华殿，东方朔、董仲舒在侧。忽见一女子著青衣，美丽非常。帝愕然问之，女对曰：我墉宫玉女王子登也，乃为王母所使，从昆山来。语帝曰：闻子轻四海之禄，寻道求生，降帝王之位，而屡祷山岳勤哉，有似可教者也。从今日清斋，不闲人事，至七月七日，王母暂来也。帝下席跪诺。言讫，玉女忽然不知所在。帝问东方朔，此何人。朔曰：是西王母紫兰宫玉女，常传使命，往来扶桑，出入灵州交关，常阳传言，元都阿母昔出配北烛仙人，近又召还，使领命禄真灵官也。帝于是登延灵之台，盛斋存道。其四方之事，权委于冢宰焉。到七月七日，乃修除宫掖，设坐大殿以紫罗荐地，燔百和之香，张云锦之帏，然九光之灯，列玉门之枣，酌蒲萄之醴，宫监香果为天宫之馔，帝乃盛服立于阶下，敕端门之内不得有妄窥者。内外寂谧，以候云驾到。夜二更之后，忽见西南如白云起，郁然直来，径趋宫庭。须臾转近，闻云中箫鼓之声，人马之响，半食顷，王母至也。县投殿前，有似舄集。群仙数千，光耀庭宇。既至，从官不复知所在，唯见王母乘紫云之辇，驾九色斑龙，别有五十天仙，侧近鸾舆，皆长丈馀，咸住殿下。王母唯扶二侍女上殿，侍女年可十六七，容眸流盼，神姿清发，真美人也。王母上殿东向坐，著金褡e，文采鲜明，光仪淑穆。带灵飞大绶，腰佩分景之剑，头上太华髻，戴太真晨婴之冠，履元W凤文之舄，视之可年三十许，修短得中，天姿掩蔼，容颜绝世，真灵人也。下车登床，帝跪拜问，寒暄毕立，因呼帝共坐。帝面南，王母自设天厨，真妙非常，帝不能名也。又命侍女更索桃果，须臾，以玉盘盛仙桃七颗以呈王母，母以四颗与帝，三颗自食。桃味甘美，口有盈味，帝食辄，收其核。王母问帝，帝曰：欲种之。母曰：此桃三千年一生实，中夏地薄，种之不生。帝乃止。王母乃遣侍女郭密香，与上元夫人相问云：王九光之母，敬谢天事，劳我致以愆面，刘彻好道，适来视之，若能屈驾，当停相须。须臾，夫人至，从官文武千馀人。夫人上殿向王母拜，王母坐而止之，呼同坐，北向帝拜，问寒温，还坐。王母巾笈中，有一卷书，盛以紫锦之囊。出以示之，曰：此五岳真形图也，今以相与。上元夫人语帝曰：今虽得真形，而无五帝六甲，左右灵飞之符十二事，何以召山灵，朝地神，摄总万精，驱策百鬼，束虎豹，役蛟龙乎。即命侍女纪离容到扶广山，敕青真小童，出六甲左右灵飞致神之方以授。须臾，侍女还捧五色玉笈，凤文之蕴，出六甲之文。夫人一一手指，所施用节度示帝焉。凡十二事，帝拜受。
《潜居录》：汉武帝，七夕幸开襟楼，忽见殿北方Z云缥缈，有美女骑一物，蹁跹而下，即以所骑物上帝曰：此ざ之剑，群仙宝之，能辟诸邪，妾乘之而来，顷刻百里矣。后人吴宫大帝，号曰辟邪，亦曰百里。
《神仙感遇传》：李筌，号达观子，好神仙之道。至嵩山虎口岩，得黄帝阴符经本，绢素书，朱漆轴，缄以玉匣，题曰：大魏真君二年七月七日，上清道士寇谦之藏诸名山，用传同好。其本糜烂，筌抄读数千遍，竟不晓其义理。因入秦，至骊山下，逢一老母，与筌说阴符之义，曰：此符凡三百言，一百言演道，一百言演术，一百言演法。上有神仙抱一之道，中有富国安民之法，下有强兵战胜之术。本命日诵七遍，益心机，加年寿，每年七月七日写一本，藏名山石岩中，得加算。久之，母出一瓠，令筌谷中取水，及还，已失老母。筌有将略，作太白阴符十卷。有相业著中台志十卷，竟入名山访道，不知所终。
《感遇集》：郭子仪至银州，夜见左右皆赤光，仰视空中，骈车绣幄，中有一美女自天而下。子仪拜祝，今七月七夕，必是织女降临，愿赐长寿富贵。女笑谓曰：大富贵，亦寿考。言讫，冉冉升天。子仪后立功，贵盛，年九十馀薨。
《说渊》：开元中，有李氏者，嫁于贺若氏，卒乃舍俗为尼，号曰真如。家于巩县孝义桥，其行高洁，远近宗推之。天宝元年七月七日，真如于精舍户外盥濯之间，忽有五色云起，自东而来，云中引手，不见其形。徐以囊授真如，曰：宝之，慎勿言也。真如谨守，不敢失坠。《博异志》：天宝中，有陈仲躬，假居一宅。其宅有井，甚大，好溺人。仲躬f窥井上，忽见水影中一女子，年状少丽，依时样妆饰，以目仲躬。仲躬神魂恍惚，叹曰：斯乃溺人之由也。遂不顾而退后，数月炎旱，此井亦不减，忽一日，水顿竭。清旦，有一人扣门云：敬元颖请谒。仲躬命入，乃井中所见者。仲躬与坐，讯曰：卿何以杀人。元颖曰：妾实非杀人者。此井有毒龙，好食人血。自汉以来，已杀三千七百人矣。水不曾耗涸，某乃国初方堕于井，遂为龙所驱使，为妖惑以诱人，用供龙所食，辛苦非所愿。昨为太一使者，交替天下，龙神尽须集驾。昨夜子时，已朝太一，今井内已无水。君子诚能命匠淘之，则脱难矣。仲躬命匠入井，至底无别物，唯获古铜镜一枚，面阔七寸八分。仲躬令洗净，安匣中，焚香以洁之。一更后，忽见元颖，直造烛前，设拜曰：谢生成之恩，某本师旷所铸十二镜之第七者也。其铸时皆以日月为大小之差，元颖则七月七日午时铸者也。贞观中为许敬宗婢兰苔所堕，遂为毒龙所役，幸遇君子，乃获重见人间耳。
《桂苑丛谈》：郑代，肃宗时为润州刺史，兄侃，嫂张氏女，年十六，名采娘，淑慎其仪。七夕夜陈香筵祈于织女，是夕梦云舆雨盖蔽空驻车，命采娘曰：吾织女，汝祈何福。曰：愿丐巧耳。乃遗一金针，长寸馀，缀于纸上，置裙带中，令三日勿语，汝当奇巧，不尔化成男子。经二日以告其母，母异而视之，则空纸矣。其针迹犹在。张数女皆卒，至娠，母病而不言，张氏有恨，言曰：男女五人皆卒，复怀何为。将复服药以损之。药至，将服，采娘昏奄之内，忽称杀人。母惊而问之曰：某之若终，当为男子，母之所怀是也。闻药至情急，是以呼之。母异之，乃不服药。采娘寻卒。既葬，母悲念，乃收常所戏之物而匿之。未逾月，遂生一男子，有动所匿之物，儿即啼哭。张氏哭女，孩儿即啼哭，罢即愈。及能言，常戏弄之物，乃采娘后身也。因名曰叔子，后位至柱史。
《宣室志》：进士李员，河东人也。居长安延寿里。元和初夏一夕，员独处其室，方偃于榻，寐未熟，忽闻室之西隅有微声，纤而远，锵然若韵金石乐，如是久不绝。俄而有歌者，其音极清越，泠泠然，又久不已。员窃志其歌词，曰：色分蓝叶青，声比磬中鸣。七月初七日，吾当示汝形。歌竟其音阕。员且惊且异，朝日命家僮穷其迹，不能得焉。是夕，员方独处，又闻其声，⒃角揖茫亦歌如前词，竟。员心知为怪也，默然异之。如是凡数夕亦闻焉。后至秋，始六日夜，有甚雨P其堂之北垣，明日垣北又闻其声。员惊而视之，于北垣下得一缶，仅尺馀，制用金成，形状奇古，与今之缶甚异。苔翳其光，隐然有文，视不可见，盖千百年之器也。叩之则其韵极长，即命涤去尘藓，方可读之。字皆小篆，书乃崔子玉座右铭也。员得而异之，然竟不知何代所制也。《奚囊橘柚》：袁伯文七月六日过高唐，遇雨宿于山家，夜梦女子甚都，自称神女，伯文欲留之，神女曰：明日当为织女造桥，违命之辱。伯文惊觉，天已辨色。启窗视之，有群鹊东飞，有一稍小者，从窗中飞去。是以名鹊为神女也。
《名胜志》：铁船山，在融县西三十里，有仙女泉。以七月七夕，尝有仙女浴于泉侧，故名。

[book_title]岁功典第六十八卷
中元部汇考
《荆楚岁时记》中元事考
七月十五日，僧尼道俗，悉营盆供诸佛。
按《盂兰盆经》云：有七叶功德、并幡花歌鼓、果食送之，盖由此也。《经》云：目连见其亡母在饿鬼中，即钵盛饭往饷其母。食未入口，化成火灰，遂不得食。目连大叫，驰还白佛。佛言：汝母罪重，非汝一人奈何，当须十方众僧威神之力，至七月十五日，当为七代父母厄难中者，具百味五果以著盆中，供养十方大德佛敕，众僧皆为施主祝愿七代父母，行禅定意，然后受食，是时目连母得脱一切饿鬼之苦。目连白佛，未来世佛弟子行孝顺者，亦应奉盂兰盆供养。佛言大善。故后人因此广为华饰，乃至刻木割竹，饴蜡剪Z，模花叶之形，极工妙之巧。
《辽史》礼志
《岁时杂仪》：七月十三日夜，天子于宫西三十里卓帐宿焉。前期备酒馔，翼日诸军部落从者，皆动番乐，饮宴至暮，乃归行宫，谓之迎节。十五日中元，动汉乐大宴，十六日昧爽，复往西方，随行诸军部落大噪三，谓之送节。《国语》谓之赛咿，奢奢好也。
《遵生八笺》中元事宜
《修真指要》曰：中元十五日，可修斋谢罪。
中元事忌
是月十五日为中元，戒夫妇入房。
《本草纲目》药方
七月十五日，取紫色浮萍，晒乾为细末，炼蜜和丸弹子大，每服一粒，以豆淋酒化下，治左瘫右痪、三十六种风、偏正头风、口眼沸薄⒋蠓珩风、一切无名风及脚气并打扑伤折及胎孕有伤，服过百粒，即为全人。此方后人名紫萍一粒丹。
《事物原始》中元
七月十五谓之中元，《大藏经》云：目连以母生饿鬼中，佛令作盂兰盆，以奇果素食置盘中供佛，而后母得食。《梦华录》云：中元先数日，市井卖冥器、靴鞋帽带Z衣之属，以竹斫成三脚，高三五尺，织灯窝之状，谓之盂兰盆。挂冥钱衣服，备素食，以供养先祖。城外有坟，即往拜埽，禁中亦出车马诣坟。本院官给祠部，令僧设大会，焚钱山祭阵亡军士，设孤魂道场，今时亦然。
《直隶志书》〈各省风俗同者不载〉宛平县
七月十五日，诸寺建盂兰会，是夜于水陆放灯，以度鬼，祭埽如清明时。
良乡县
七月十五日，门两旁供芝谷，省墓祀先荐麻谷，释氏作水陆大醮，放水灯及路灯。
武清县
七月十五日祭先，谓之荐麻谷。
房山县
七月十五日，中元之节，俗以麻谷秫三物并缚一处，树于各家大门及天地祖先两旁，仍设果品牲醴，或负麻谷诣坟奠祭者，或有夜间门首焚祭者。
平谷县
中元，设麻谷于堂中，祭先祖荐时食，谓之鬼节。
永平府
七月十五日中元，为地官赦罪辰，僧家建盂兰会，人家有持斋诵经，谓之大斋日。前一日，采麻谷归，置门左右，或置奠，祀祖考，复墓祭，或负麻谷往。谓之麻谷节。官祭厉，里社亦行之，谷始登。
南皮县
七月十五日，携瓜果脯醴楮钱登丘陇，持麻谷至陇上，谓之荐新。
庆云县
七月十四日，祭晚，陈瓜果祀祖先，户左东向月，麻谷黍稷荐新厥明，祭于墓，乡人以为目连救母之辰，人各荐亡，谓之盂兰盆会。
冀州
七月中元节，祭墓，献麻谷盖，告穑事将成荐新也。
新河县
七月十五日，携瓜果脯醴楮钱登丘陇祭奠，持麻谷数茎，树之陇上，谓之送麻谷。
枣强县
七月十五中元日，先一日，取麻与谷献神及祖先，置门左右石，曰供麻谷，亦秋成报衣食之原意。至日用以祭埽坟墓。又六日，各具纸钱置禾稼上，曰挂地头。
赵州
中元节，早赴地头，用楮钱供麻谷于家，至晚送于茔焚之。
内丘县
七月十五日，祭墓，持麻谷挂之陇上。
任县
七月中元，不行盂兰之会。
广平县
中元，荐时食，祀先祖，具果蔬蒸羊遗之外孙，名曰送羊。
清河县
七月十五日，土坟祭埽，有蒸面羊馈女者。
宣府镇
七月十五日为中元节，俗传地官赦罪之辰，人家多持斋诵经，荐奠祖先，摄孤判斛。
《山东志书》淄川县
中元祀先，必以瓜果、谷秫、黍麻数茎于几右，荐新也。
齐东县
七月十五日，家祀祖先，设瓜果，俗名瓜节。
沾化县
七月十四日，各家采麻柯及诸鲜禾架棚，名曰麻屋。请祖先主其中，以祭。
博平县
七月十五日，登祭先陇如清明，农家取麻谷数茎，焚香，献之于中庭，至夕送置庙宇，谓之送麻谷。
恩县
七月中元，祭先在黄昏，仪如正旦，然必折麻谷以献，盖告穑事成也。
登州府
七月十五日，中元，祭先祖荐时食，谓之鬼节。
《山西志书》临汾县
七月十五日，上先冢，焚寒衣。
太平县
七月十五日，祀祖先，荐麻谷。先一日，挂纸马于田间，以迎秋收。
永和县
七月十五日，士祭魁星，农挂田幡，佛寺设盂兰醮。
长子县
中元旧俗，牧羊家于是日屠羊赛神，则畜羊繁庶。颁胙于亲族。贫无羊者，蒸面作羊形代之。
阳城县
中元，道家为解厄之辰，设醮禳灾。僧尼奉释氏盂兰会，燃河灯，祓除厉疫。农夫以麦屑为猫虎及诸五谷之形，祭于陇亩，名行田。
马邑县
中元，以麦面蒸作孩提状，曰面人，互馈亲戚之卑幼者。
《河南志书》商丘县
七月十五日，祀地官，各挂纸旗于门禳虫。
孟津县
七月十五日，供养麻谷，祭扫坟墓，放风鸢。
商城县
七月十五日，祀先祀谷神。
郏县
七月十五日，门前画灰圈，焚纸钱于内，以祀先亡。
《江南志书》松江府
中元祀先，以素羞往僧舍，设斋为人荐亡，夜放水灯。
靖江县
中元，で驯荐先。
金坛县
七月十五日，中元祀先，妆满池娇。
徽州府
七月十五日，烧盂兰盆于寺中，设伊蒲塞之馔，是皆故越好巫之俗。迩年女郎益喜，讽咒斋薰以祈祷云。
来安县
七月望，祀先，农家置酒劳力田者。
《浙江志书》杭州府
七月十五日，系白帝乘时，地官按籍各寺院作盂兰盆会，延请众僧施食，钟鼓笙磬之声相闻。是日茹素者，十居八九，屠门罢市。亲戚有丧者，各以酒肴攒盒楮钱相馈。夜则施食，放河灯，以资冥福。
嘉善县
七月十五日，雨则主收水稻。
乌程县
中元节，僧家建盂兰盆会。夜则放鹂凇⑹┦常沿河放灯，谓之照冥。
桐庐县
七月十五日，各家具素羹，祀祖先，而男女亦不茹荤。其夜召浮屠，诵咒度亡人，谓之判斛。仍有鸣锣洒饭于野，谓之施食。无非效释氏之盂兰盘供也。
《江西志书》广昌县
中元先一晚，焚香点茶迎祖宗，次日祭之。
上高县
七月十五日，家家焚经楮，烧冥衣，亦追报之意。
安远县
中元节，俗传祖先归家，各家自十二夜起，焚香洁茗，朝夕上食。至十五夜，具楮衣冠、钱镪祭送。
《湖广志书》蕲州
七月半，是日，郡内士民以三牲荐祖，名曰半年福。
公安县
中元为盂兰盆会，俗传是日亡者当返，送钱割豕，通贵贱皆然。尽室凛凛，若先鬼之至。
彝陵州
七月十五日，士民具牲醴饼果祀神及先，以纸封楮钱成帙，上书祖先亲姻名号收用，谓之寄包袱。
善化县
中元设羹饭酒食，祀祖先，凡五日，以纸为衣冠，包纸钱，至晚焚之，名曰荐祖。
攸县
七月十二日晚至十五晚，设亡过祖先牌位，早晚二时上茶饭如生前。十五日，作Z衣巾履箱箧，焚送之，新丧者用僧道二教大开法坛，富者七日五日，贫者一日。衣饰舆马、生前备用之物，无不悉具。皆以五色纸马焚于郊外。
茶陵州
中元以楮为衣，列先祖名其上而焚之。夜半，设瓜果酒具于中庭，曰别先祖。
宁远县
七月中元日，戒江浴，生瘢驳。禾苗已定，俗有立秋处暑定禾苗之说。
永兴县
中元先五日，焚香，点茶，供饭以迎先祖，是日具酒肴化楮衣，毕家人聚饮。
《福建志书》福州府
中元游神光寺，寺有佛涅，像傍列十弟子，有扪心按趾、哭泣L踊、出涕失声之类。是日盂兰盆会，因怪像以招游人，遂成墟市。相传谓之看死佛。《旧记》闽王于薛老峰西作百道阶，每岁中元，闽人盛游于此。
永福县
中元自朔至望日，设酒馔、焚纸衣以献先祖，女子适人者，皆归祭其祖考妣。
延平府
中元祀祖先，焚楮钱，衣冠袍笏皆纸为之。女子于是日送以祀其先父母。是月，或家设醮坛，或聚众为鹂冢具斋馄饨楮钱冥物，延僧与黄冠为之，谓之施食。
尤溪县
中元，家家祀祖先，种冥福者，广焚楮衣于厉坛，以济无祀。
建宁县
中元日，巫师女巫跳号作法，为小儿除关煞。
漳州府
七月半，作盂兰会，延僧设食，祀无祀之鬼，夜以竹竿燃灯，天际联缀数枝，如滴如坠，望之若星，谓之作中元。
《四川志书》茂州
七月十五日，作岷山土主会，历代传来，塑有行神一龛，内外城议定，会首供神一年，若神在城内，则外城之众具香楮，以子弟扮作妇女、仙佛、神将等故事，高置木架凌空而行，迎神至外城，会首家供养，会饮演戏三日。至次年，内城亦如之。循年递接，竞胜争奇，不较所费。
《广东志书》曲江县
r俗，七月十五日祀其祖，有狗头王者，以小男女著花衣歌舞为侑。
乐昌县
中元俗传，祖考魂归，自朔至望，供设如事生礼，望日复以楮衣焚之，曰烧衣。以筐篚多盛米食，曰饯先。
归善县
旧俗，惠民多居南雄，因元兵将至，预十四日祀祖，次日避兵。故今居惠，犹循十四日为中元节，家备酒肴荐楮衣祀祖先。
澄海县
七月中元，祀祖先及灶神。
镇平县
中元取莲叶为盖，以送其先，并化冥衣。
德庆州
中元以冬叶裹粉作饼，名曰架桥，以祀祖先。
中元部艺文一盂兰盆赋　　　　　唐杨炯
粤大周如意，元年秋七月。圣神皇帝，御洛城南门，会十方贤众，盖天子之孝也。浑元告秋，羲和奏晓。太阴望兮圆魄皎，阊阖开兮凉风袅。四海澄兮百川~，阴阳肃兮天地沓。扫离宫，清重阁，设皇邸，张翠幕。鸾飞凤翔，D倏烁，云舒霞布，翕赫骰簟３路ü，饰盂兰。壮神功之妙物，何造化之多端。青莲吐而非夏，W果摇而不寒。铜铁铅锡，G琳琅\。映以甘泉之玉树，冠以承露之金盘。宪章皇极，仪形万类。上寥廓兮法天，下安贞兮像地。殚怪力穷，神异少君。王子掣曳曳兮若来玉女，瑶姬翩跹跹兮必至鸣h。t与N|舞，A鸡与翡翠。毒龙拿兮赫然，狂象奔兮沉醉。怖魍魉，潜魑魅。离娄明目，不足见其精微。匠右洗心，不足徵其奥秘。缤缤纷纷，氛氛氲氲。五色成文若荣光，休气发彩于重云。奋奋粲粲，燠燠烂烂。三光启旦若合璧，连珠耿耀于长汉。夫其远也，天台杰起，绕之以赤霞。夫其近也，削成孤峙，覆之以莲花。晃兮瑶台之帝室，V兮金阙之仙家。其高也，出诸天于大梵。其广也，遍法界于恒沙。上可以荐元符于七庙，下可以纳群动于三车者也。于是乎，腾声明，列部伍，前朱雀，后元武，左苍龙，右白虎。环卫匝，羽林周，雷鼓八面，龙缇濉Ｐ歉暌日，霜戟含秋。三公以位，百僚乃入。鸣佩锵锵，高冠岌岌。规矩中，威容翕，无族谈，无错立。若乃山中禅定，树下经行，菩萨之权现，如来之化生。莫不汪洋在列，欢喜充庭。天人俨而同会，龙象寂而无声。圣神皇帝乃冠通天，佩玉玺，冕旒垂目，A纩塞耳，前后正臣，左右直史。身为法度，声为宫徵。穆穆然南面而观矣。人伎初会，四影高悬。上妙之座，取于灯王之国。大悲之饭，出于香积之天。随蓝宝味，舍卫金钱。面为山兮酪为沼，花作雨兮香作烟。明因不测，大福无边。铿九韶，撞六律，歌千人，舞八佾。孤竹之管，云和之瑟。麒麟在郊，凤凰蔽日，天神下降，地o咸出。于是乎上公列卿、大夫学士，再拜稽首而言曰：圣人之德，无以加于孝乎。散元气，运洪垆，断鳌足，受龙图，定天宝，建皇都。至于立宗庙，平圭臬。绣槲模楣山P。藻昭穆，叙樽设。以觐严祖之耿光，以扬先皇之大烈。孝之始也。考辰耀，制明堂，广四修一，上圆下方。布时令合，蒸尝配天而祝文考，配帝而祝高皇。孝之中也。宣大乘，昭群圣，光祖考，登灵庆，发深心，展诚敬。刑于四海，加于百姓，孝之终也。夫孝始于显亲，中于礼神，终于法轮，武尽美矣。周命维新，圣神皇帝于是乎惟寂惟静，无营无欲。寿命如天，德音如玉。任贤相，风俗，远佞人，措刑狱，省游宴，披图，损珠玑，宝菽粟。罢官之无事，恤人之不足。鼓天地之化淳，作皇王之轨躅。太阳夕乘舆归，下端闱入紫微。
中元部艺文二〈诗〉七月十五日题章敬寺　　　　唐德宗
招提迩皇邑，复道连重城。法筵会早秋，驾言访禅扃。尝闻大仙教，清净宗无生。七物匪吾宝，万行先求成。名相既双寂，繁华奚所荣。金风扇微凉，远烟凝翠晶。松院静苔色，竹房深磬声。境幽真虑恬，道胜外物轻。意适本非说，含毫空复情。
奉和圣制中元日题章敬寺　　崔元翰
妙道非本说，殊途成异名。圣人得其要，俱以化群生。凤吹从上苑，龙宫连外城。花N列后殿，云车驻前庭。松竹含新秋，轩窗有馀清。缅怀崆峒事，须继箫管声。离相境都寂，忘言理更精。域中信称大，天下乃为轻。屈己由济物，尧心岂所荣。
中元日赠张尊师　　　　　　令狐楚
偶来人世值中元，不献元都永日闲。寂寂焚香在仙观，知师遥礼玉京山。
中元日观法事　　　　　　　　卢拱
四孟逢秋序，三元得气中。云迎碧落步，章奏玉皇宫。坛滴槐花露，香飘柏子风。羽衣凌缥缈，瑶毂辗虚空。久慕餐霞客，常悲集蓼虫。青囊如可授，从此访鸿蒙。
中元日观法事步虚　　　　　殷尧藩
元都开秘，白石礼先生。上界秋光净，中元夜气清。星辰朝帝处，鸾鹤步虚声。玉洞花长发，珠宫月最明。埽坛天地肃，投简鬼神惊。傥赐刀圭药，还留不死名。
中元作　　　　　　　　　　李商隐
绛节飘u宫国来，中元朝拜上清回。羊权须得金条脱，温峤终虚玉镜台。曾省惊眠闻雨过，不知迷路为花开。有晃吹皱洲远，青雀如何鸩鸟媒。
中元夜　　　　　　　　　　　李郢
江南水寺中元夜，金粟栏边见月娥。红烛影回仙态近，翠环光动见人多。香飘彩殿凝兰麝，雾绕轻衣杂绮罗。湘水夜空巫峡远，不知归路欲如何。
中元夜寄道侣二首　　　　　陆龟蒙
学饵霜茸骨未轻，每逢真夕梦还清。丁宁独受金妃约，许与亲题玉篆名。月苦撼残临水佩，风微飘断系云缨。须臾枕上桐窗晓，露压千枝滴滴声。
橘斋风露已清馀，东郭先生病未除。孤枕易为蛩破梦，短檐难得燕传书。广云披日君应近，倒影裁花我尚疏。唯羡羽人襟似水，平持旄节步空虚。
宫词　　　　　　　　花蕊夫人徐氏
法云寺里中元节，又是官家诞降辰。满殿香花争供养，内园先占得铺陈。
中元夜百花洲作　　　　　宋范仲淹
南阳太守清狂发，未到中秋先赏月。百花洲里夜忘归，绿梧无声露光滑。天学碧海吐明珠，寒辉射室星斗疏。西楼下看人间世，莹然都在清玉壶。从来酷暑不可避，今夕凉生岂天意。一笛吹销万里云，主人高歌客大醉。客醉起舞逐我歌，弗歌弗舞如老何。
中元雨中呈子晋　　　　　　　朱熹
徂暑尚繁郁，大火空西流。兹辰喜佳节，凉雨忽惊秋。晚兰径滋，萧梢庭树幽。炎气一以去，恢台逝不留。刀笔随事屏，尘嚣与心休。端居讽道言，焚香味真诹。子亦玩文史，及此同优游。
中元夜祭太乙罢对月二首　金赵秉文
今夕知何夕，白露涵秋空。褰衣踏明月，如在琼瑶宫。细数秋兔毫，桂树何玲珑。当年谁所种，翳此天公瞳。清光知人意，飞影入杯中。流霞酌不尽，清光清无穷。我欲遁白云，一访东坡翁。扁舟下赤壁，此乐将无同。畴昔缟衣仙，化作羽衣童。酒酣邀我去，鹤背聆松风。灵官夜醮馀，香雾飞不起。更衣步石坛，风露皓如洗。月波走金蛇，入我清樽里。引杯入复疑，弓影正如此。夜深一雁过，H见巾落几。松间龙一吟，风庭落松子。空中步虚声，隐隐犹未已。
中元见月　　　　　　　　　明边贡
坐爱清光好，更深不下楼。不因逢闰月，今夜是中秋。
中元日斋中作　　　　　　　朱曰藩
陶枕单衾障素屏，空斋独卧雨冥冥。辋川旧拟施为寺，内史新邀写得经。窗竹弄秋偏寂历，盂兰乞食信飘零。年来会得逃禅理，长日沈冥不愿醒。
中元对客　　　　　　　　　赵舜举
京国中元日，微风暑乍收。鹊飞明月树，人洞箫舟。且喜深杯满，休嗟大火流。盂兰僧社近，钟鼓杂更筹。
中元部纪事
《寿阳记》：赵伯符为豫州刺史，立义楼，每至七月半，乃于楼上作乐。楼下男女，盛饰游观行乐。
《杜子春传》：杜子春者，周隋间人。少落魄，不事家产。方冬衣破，腹空徒行长安中，有一老人与钱二百万，不告姓名而去。一二年间，稍稍而尽。叹于市门，发声而老人到，与钱一千万。不三四年，贫过旧日。复遇老人于故处，与三千万。子春曰：吾落魄邪，游生涯罄尽，亲戚无相顾者，独此叟三给我，我何以当之。因谓老人曰：感叟厚惠，唯臾所使。老人曰：吾心也。子来岁中元，见我于老君双桧下。及期而往，老人方啸于二桧之阴，遂与登华山云台畔。
《开元天宝遗事》：明皇在便殿，甚思姚元崇论时务。七月十五日，苦雨不止，泥泞盈尺。上令侍御者，抬步辇，召学士来。时元崇为翰林学士，中外荣之。自古急贤待士，帝王如此者，未之有也。
《唐书・王缙传》：缙上言国家庆祚，灵长福报所冯，虽时多难，无足道者。禄山思明毒乱，方煽而皆有子祸，仆固怀恩，临乱而踣西戎。内寇未及击，辄去，非人事也。故帝信愈笃，七月望日，宫中造盂兰盆，缀饰Hi，设高祖以下七圣位，幡节衣冠皆具，各以帝号识其幡，自禁内分诣道佛祠，铙吹鼓舞，奔走相属。是日立仗百官，班光顺门，奉迎导从，岁以为常，群臣承风，皆言生死报应，故人事置而不修。大历政刑日以堙陵，由缙与元载杜鸿，渐倡之也。
《唐会要》：贞元七年七月癸酉，中元日，幸章敬寺，赋诗九韵，皇太子进和，兼题于壁，百僚毕和。后京尹薛珏请以上诗序，皇太子书刻于石，而填以金。从之。《唐六典》：中尚署，七月十五日，进盂兰盆。
《龙城录》：贾宣伯爱金华山，即今双溪别界。其北有仙洞，俗呼为刘先生隐息处。其内有三十六室，广三十六里。石刻上以松炬照之，云刘严，字仲卿，汉室射声校尉。当恭显之际，极谏，被贬于东辄，隐迹于此，莫知所终。即道士萧至元所记也。山口人时得玉篆牌，俗传刘仲卿每至中元日，来降洞中。州人祈福，寻溪口边得此者，当巨富。
《杜阳杂编》：元和八年，大轸国贡碧麦紫米。碧麦大于中华之麦粒，表里皆碧，香气如粳米，食之体轻，久则可以御风。紫米有类苣o，炊一升得饭一17，食之，令人髭发缜黑，颜色不老，久则后天不死。上因中元日，荐于元元皇帝。故当时道士有得食者。
《云笈七签》：僖宗皇帝中和元年辛丑七月十五，诏，内臣元易简、刺史王兹、县令崔正规，与朕诣青城山修醮，封为五岳大人，希夷真君。是时县界亢旱，苗谷将鳌７怩粗后，龙吟于观侧溪中，风雨大至，枯苗再茂，县境乃丰。
《洽闻记》：河州凤林关，有灵岩寺，每七月十五日，溪穴流出圣柰，大如盏，以为常。
《录异记》：蜀乾德元年七月十五日庚辰，降诞广圣节，堋口镇将王彦徽，于罗真人宫内得白龟，以进。《宋史・礼志》：太平兴国二年七月中元节，御东角楼观灯，赐从官宴饮。
《钱氏世家》：太平兴国三年，封m为淮海国王，仍改赐宁淮镇海，崇文耀武，宣德守道。功臣即以礼贤宅赐之，体貌隆盛，冠绝一时。是岁七月中元，京城张灯，令有司于m宅前设灯山，陈声乐以宠之。
《茅亭客话》：范处士，名德昭，蜀人也。不知所修之道，著《通宗论》《契真刊谬论》《金液还丹论》。伪蜀主频召入内，问道称旨，颇优礼之。处士谈论，多及物情，以鉴戒为先。蜀人每中元节，多生五谷，俗谓之盆草，盛以供佛。初至时介意禁触，谓尝有雷护之。既中元节后，即弃之粪壤。处士太息曰：岂知圣人，则天之明，生其六气。因地之性，用其五行。鬯为耜，揉木为耒。耒耨之利，以教天下。播种五谷，以育于人。而不知天地生育之恩。轻弃五谷，如是宜乎。神明不v，而云获祸，悲夫。《东京梦华录》：七月十五日中元节，先数日，市井卖冥器靴鞋、悫头帽子、金犀假带、五Z衣服，以纸糊架子，盘游出卖。潘楼并州，东西瓦子，亦如七夕耍闹处，亦卖果食种生花果之类，及印卖《尊胜目连经》，又以竹竿斫成三脚，高三五尺，上织灯窝之状，谓之盂兰盆。挂搭衣服冥钱在上，焚之。构肆乐人，自过七夕便般目连经救母杂剧，直至十五日止。观者增倍。中元前一日，即卖楝叶，享祀时铺，衬卓面又卖麻谷窠鬼，亦是系在卓子脚上，乃告祖先秋成之意。又卖鸡冠花，谓之洗手花。十五日供养祖先，素食才明，即卖]米饭，巡门叫卖，亦告成意也。又卖转明菜花、花油饼、R、沙R之类，城外有新坟者，即往拜埽。禁中亦出车马诣道者院谒坟。本院官给祠部十道，设大会焚钱，山祭军阵亡殁，设孤魂道场。
《乾淳岁时记》：七月十五日，道家谓之中元节，各有斋醮等会。僧寺则于此日作盂兰盆斋。而人家亦以此日祀先例，用新米、新酱、冥衣、时果、Z段、面棋而茹素者，几十八九，屠门为之罢市焉。
《老学庵笔记》：老叶道人，龙舒人，不食五味，年八十八，平生未尝有疾。弟子曰小道人，极愿悫，尝归淮南省亲。至七月望日，邻有住庵僧，召老叶饭。饭已，亟辞归。问其故，则曰：小道人约今日归矣。僧笑曰：相去二三千里，岂能必如约哉。叶曰：不然，此子平日未尝妄也。僧乃送之归。及门，小道人者，已弛担矣。
《山家清供》：温陵人，前中元数日，以水浸黑豆暴之。及芽，以糠皮置盆内，铺沙植豆，用板压。及长，则覆以桶，晓则晒之。中元则陈于祖宗之前。越三日，出之洗焯，渍以油盐、苦酒、香料，可为茹卷，以麻饼尤佳，色浅黄，名鹅黄豆生。
《金史・太祖本纪》：收国元年七月十五日，拜天射柳，岁以为常。
《熙朝乐事》：七月十五日，俗传为中元节，地官赦罪之辰。人家多持斋诵经，荐奠祖考，摄孤判斛，屠门罢市。僧家建盂兰盆会，放灯西湖及塔上河中，谓之照冥。官府亦祭郡厉邑厉坛。《张伯雨・西湖放灯诗》云：共泛兰舟灯火闹，不知风露湿青冥。如今池底休铺锦，此夕槎头直挂星。烂若金莲分夜炬，空于云母隔秋屏。却怜牛渚情狂甚，苦欲燃犀走百灵。《刘邦彦诗》云：金莲万朵漾中流，疑是潘妃夜出游。光射鱼龙离窟宅，影摇鸿鸟乱汀洲。凌波未必通银浦，趁月偏怜近Z舟。忽忆少年清泛处，满身风露独凭楼。
《帝京景物略》：七月十五日，诸寺建盂兰盆会，夜于水次放灯，曰放河灯。最胜水关，次泡子河也。上坟如清明时，或制小袋以往祭，甫讫辄于墓次掏促织，满袋则喜，秫竿肩之以归。
中元夜，酒人水嬉，缚烟火作凫雁龟鱼，水火激射，至萎花焦叶。
中元部杂录
《齐民要术》：蜀芥、芸薹，取叶者，皆七月半，种地欲粪熟，蜀芥一亩，用子一升；芸薹一亩，用子四升。种法与芜菁同。
《旧唐书・礼仪志》：考图汶上，仅存公玉之仪。度室圭躔，才纪中元之制。
《食谱》：张手美家，中元盂兰饼馅。
《青箱杂记》：魏野，陕州人，有诗名。寇莱公每加前席，野献莱公生日诗云：何时生上相，明日是中元。以莱公七月十四日生故也。
《老学庵笔记》：故都残暑，不过七月中旬。俗以望日，具素馔享先，织竹作盆盎状，贮纸钱，承以一竹焚之。视盆倒所向，以占气候。谓向北则冬寒，向南则冬温，向东西则寒温得中。谓之盂兰盆，盖俚俗老媪辈之言也。又每云：盂兰盆倒，则寒来矣。晏元献诗云：红白薇英落，朱黄槿艳残。家人愁溽暑，计日望盂兰。盖亦戏述俗语耳。
《北京岁华记》：中元节前，上冢，搭衣服冥钱如清明，各寺设盂兰会，以长椿寺为盛。
中元部外编
《道藏经》：七月十五日，乃太上老君同元始天尊会，集福世界。
《道经》：驽，七月十五日中元之节，地官考校，搜选众人，分别善恶。诸天圣众，普诣宫中，简定劫数。人鬼簿录，饿鬼囚徒，一时俱集。以其日作元都，大献于玉京，及采诸花果，世间所有奇异之物，玩弄服饰，幡幢宝盖庄严，供养之具，清膳饮食，百味芬芳。献诸众圣。道士于其日夜，讲诵是经，十方大圣，齐咏灵篇。囚徒饿鬼，当时解脱，免于众苦，得还人中。若非如斯，难可拔赎。《谢承・后汉书》：佛以癸丑七月十五日，托生于净住国摩耶夫人腹中。至周庄王十年甲寅四月八日生。《岁华纪丽・荆楚记注》：十五日，僧尼坐草为一岁，云四月八日结，夏至七月十五日解。众僧长养之节，在外恐伤草木虫类，故九十日安居。又《经》云：四月八日坐树下，至七月十五日为一岁，故曰众僧解夏。
《太平广记》：贞元中，有崔炜者，尚豪侠。时中元日，番禺人多陈设珍异，集百戏于开元寺。炜见乞食老妪，蹶而覆人酒瓮，当垆者殴之。炜脱衣为偿其值。妪曰：吾善灸赘疣，今有越井冈艾少许，奉子，每遇赘疣，只一炷耳。炜受之。妪倏不见。有任翁者，有斯疾。炜因出艾，一k而愈。任曰：谢君子痊我所苦，有钱十万奉子，幸从容勿去。炜因留彼。炜善丝竹，闻堂前弹琴声，诘家童。对曰：主人之爱女也。因请其琴弹之。女潜听而有意焉。夜将半，女于窗隙间告炜曰：吾家事鬼，今夜当杀尔而祭之，汝可遁去。炜惊悸，断窗棂而走，迷道失足，坠枯井中。及晓，视之，乃一巨穴，深百馀丈，中有一白蛇。炜叩祝之，蛇遂蜿蜒将有所适。炜跨蛇而去，于洞中行数十里，触一石门，莫测是何洞府。须臾，有四女，命酌醴传觞。炜叩首求归。女曰：羊城使者当来，可以随往。遂有一白羊，冉冉自空而下，背有一丈夫。女酌醴饮使者，曰：崔子欲归番禺，愿为挈往。使者唱喏。女谓炜曰：中元日，须具美酒丰馔于广州蒲涧寺静室，我辈当送夫人往。炜再拜告去。女曰：知有鲍姑艾，可留少许。炜但留艾，不知鲍姑何人也。瞬息出穴，履于平地。俄闻蒲涧寺钟声，抵寺，遂归广州。及中元，遂设丰洁香馔留蒲涧寺僧室。夜将半，果四女子伴夫人至。将晓告去。崔子遂与夫人归。问曰：昔四女云鲍姑，何人也。曰：鲍靓女，葛洪妻也。多行灸于南海。炜方叹骇，昔日之妪耳。后乃挈室往罗浮访鲍姑，竟不知所适。
《古今说海・颜浚传》：会昌中，进士颜浚下第，游广陵，遂之建业，赁小舟抵白沙。同载有青衣，年二十许，服饰古朴，言辞清丽。浚揖之，问其姓氏。对曰：幼芳姓赵。问其所适，曰：亦之建业。浚甚喜。每住舟，即买酒果与之宴饮，多说陈隋间事。浚颇异之，或谐谑，即正色敛衽不对。及抵白沙，各迁舟航。青衣谢浚曰：数日承君深顾，其陋拙不足奉欢笑，然亦有一事可以奉酬。中元必游瓦棺阁，此时当为君类会一神仙中人。况君风仪才调，亦甚相称，望不渝此约。至时某候于彼。言讫各登舟而去。浚志其言，中元日，决游瓦棺阁。士女阗咽，及登阁，果有美人从二女仆，皆双鬟而有媚态。美人倚阑，独语悲叹。久之，浚注视不易，美人亦讶之，又曰：幼芳之言不谬耳。使双鬟传语曰：西廊有惠监^梨院，则某旧门徒，君可至彼，幼芳亦在此。浚深喜，蹑其踪而去，果见同舟青衣，出而微笑。浚遂逐美人，叙寒暄，言话竟日。
《太平广记》：谢自然，金泉林中，七月十五日五更，有青衣七人。内一人称，中华云食时上真至。良久，卢使至。须臾，金母降于庭。自然拜礼。母曰：别尔两劫矣。自然坐，初，卢使侍立，久亦令坐。卢云：暂诣紫极宫，看中元道场，逡巡来，云此一时全胜以前，问其故，曰：此度不烧ru头香，ru头香，天真恶之，唯可烧和香耳。
《玉堂f话》：南中有选仙场，场在峭崖之下。其绝顶有洞穴，相传为神仙之窟宅也。每年中元日，拔一人上升。学道者，筑坛于下，至时则远近冠帔，咸萃于斯，备科仪设斋醮，焚香祝数。七日而后，众推一人道德最高者，严洁至诚，端简立于坛上，馀人皆掺袂别，而退遥顶，礼顾望之。于时有五色祥云，徐自洞门而下，至于坛场，其道高者，冠衣不动，合双掌蹑五云而上升，观者靡不涕泗，健羡望洞门而作礼。如是者，年一两人，次年有道高者合选，忽有中表间一比丘，自武都山往与诀别。比丘怀雄黄一斤许赠之。曰：道中唯重此药，请密于腰腹之间，慎勿遗失。道高者甚喜，遂怀而升坛，至时果蹑云而上。后旬馀，大觉山岩臭秽。数日后，有猎人自岩旁攀缘造其洞，见有大蟒蛇，腐烂其间。前后上升者，骸骨山积于巨穴之间。盖五色云者，蟒之毒气，常呼吸此无知道士充其腹，哀哉。《茅亭客话》：益州大圣慈寺，开元中兴创，周回廊庑皆累朝名画，冠于坤维。东廊有维摩居士堂，盖有唐李洪度所画，其笔妙绝时。值中元日，士庶游寺，有三少年俱善音律，因至此，指天女所合乐，云是霓裳羽衣曲第二叠头第一拍也。其中勾生者，即云某不爱乐，但娶得妻如抱筝天女足矣。遂将壁画者项上，掐一片土吞之为戏，既而各归。勾生是夜梦在维摩堂内，见一女子，明丽绝代，光彩溢目，引生于窗下狎昵。因是每夜或就生所止，或在寺宇中缱绻，迨月馀。生舅氏范处士者，见生神志痴散，似为妖气所侵，或云服符药，设醮拜章，除之始得。生父母颔之。其夜，天女对生[欷不自胜，曰：妾本是帝释侍者，仰承思慕，不夺君愿，托以神契。君今疑妾，妾不可住。君亦不必服诸符药，妾亦不欲忘情。于衣带中解玉琴爪一对，曰：聊为思念之物，君宜保爱之，自此永诀。生捧之，无言酬答，但彼此呜咽而已。既去，生自是日渐羸瘠，不逾月而卒。玉琴爪，其家收得，至顺寇时方失之。壁画天女，至今项上指甲痕尚存焉。

[book_title]岁功典第六十九卷
仲秋部汇考
《易经》风地观卦
7679
〈本义〉此卦四阴长而二阳消，正为八月之卦。
《书经》尧典
分命和仲：宅西曰昧谷，寅饯纳日，平秩西成、宵中、星虚，以殷仲秋，厥民夷，鸟兽毛馈
《孔传》：「饯，送也。日出言导，日入言送，因事之宜。秋，西方万物成，平序其政，助成物。」《蔡传》：「西，谓西极之地也。曰昧谷者，以日所入而名也。饯，礼送行者之名。纳日，方纳之日也，盖以秋分之莫，夕方纳之日而识其景也。西成，秋月物成之时，所当成就之事也。宵，夜也。宵中者，秋分，夜之刻，于夏、冬为适中也，昼夜各五十刻，举夜以见日，故曰宵。星虚，北方元武七宿之虚星，秋分昏之中星也，亦曰殷者，秋分，阴之中也。夷，平也，暑退而人气平也。毛溃鸟兽毛落更生，润泽鲜好也。」
舜典
八月西巡守，至于西岳。
《礼记》月令
仲秋之月，日在角，昏牵牛中，旦觜中，其日庚辛，其帝少，其神蓐收。其虫毛。其音商，律中南吕。其数九，其味辛，其臭腥。其祀门，祭先肝。
〈陈注〉角，在辰，寿星之次，南吕，酉律，长五寸三分寸之一。
盲风至，鸿雁来，元鸟归，群鸟养羞。
〈陈注〉此祀酉月之候。
天子居总章太庙；乘戎路，驾白骆，载白纾灰掳滓拢服白玉；食麻与犬。其器廉以深。
〈陈注〉总章太庙，西堂当太室也。
是月也，养衰老，授几杖，行糜粥饮食。
〈陈注〉时以阳衰阴盛为秋，人以阳衰阴盛为老，养衰老，顺时令也。
乃命司服，具饬衣裳，文绣有恒，制有小大，度有长短，衣服有量，必循其故，冠带有常。乃命有司，申严百刑，斩杀必当，毋或枉挠，枉挠不当，反受其殃。是月也，乃命宰祝循行牺牲，视全具，按刍豢，瞻肥瘠，察物色，必比类，量小大，视长短，皆中度。五者备当，上帝其飨。
〈陈注〉宰主牲者，祝降神者，全谓色不杂，具谓体无损也。比类者，比附阴阳之类而用之也。
天子乃难，以达秋气，以犬尝麻，先荐寝庙。
〈陈注〉季春命国难，以毕春气，此独言天子难者，此为除过时之阳暑，阳者，君象。故诸侯以下不得难也。暑气退，则秋之凉气通达，故云以达秋气也。
是月也，可以筑城郭，建都邑，穿窦窖，修锊帧
〈陈注〉四者皆为敛藏之备。
乃命有司，趣民收敛，务畜菜，多积聚。
〈陈注〉孟秋已有收敛之命矣。此又趣之以时，不可缓也。菜所以助谷之不足，故蓄之。多积聚，凡可以为岁备者，无不贮也。
乃劝种麦，毋或失时；其有失时，行罪无疑。
〈陈注〉麦，所以续旧谷之尽，而及新谷之登。
是月也，日夜分，雷始收声，蛰虫坏户，杀气浸盛，阳气日衰，水始涸。
〈陈注〉坏，益其蛰穴之户，使通明，处稍小，至寒甚，乃塞之也。水本气之所为，春夏气至故长，秋冬气返，故涸也。
日夜分，则同度量，平权衡，正钧石，角斗甬。
〈陈注〉此与仲春同。
是月也，易关市，来商旅，纳货贿，以便民事。四方来集，远乡皆至，则财不匮，上无乏用，百事乃遂。凡举大事，毋逆大数，必顺其时，慎因其类。
〈陈注〉大事如土功、徭役、合诸侯、举兵众之事，皆不可悖阴阳之大数，因犹依也。如庆赏者，乃发生之类；刑罚者，乃肃杀之类。必顺时令而谨依其类以行之也。
仲秋行春令，则秋雨不降，草木生荣，国乃有恐；行夏令，则其国乃旱，蛰虫不藏，五谷复生；行冬令，则风灾数起，收雷先行，草木蚤死。
《尔雅》月阳
八月为壮。
《左传》元鸟司分
《郯子》曰：少挚为鸟师，而鸟名元鸟氏，司分者也。
〈注〉元鸟，燕也。〈疏〉此鸟以秋分去，故以名官，使之主秋分。
《易通卦验》白气出兑
秋分，日入酉，白气出直兑，此正气也。
黄阴云
白露，黄阴云出。
白阴云
秋分，白阴云出。
《诗含神雾》秦地位仲秋
秦地处仲秋之位，男懦弱，女高，白色秀身，音中商。其言舌举而仰，声清以扬。
《春秋元命苞》候南极星
直弧北有一大星，为老人星，见则治平，主寿。常以秋分候之。
《春秋感精符》鹤警露
八月，白露降，鹤即高鸣相警。
《孝经援神契》祭社稷
仲秋穰禾，拜祭社稷。
《乐纬》秋分乐
兑主秋分，乐用钟。
《素问》诊要经终论篇
七月八月，阴气始杀，人气在肺。
〈注〉始杀者，气始肃杀也。申酉二月属金，而人气在肺。
《汲冢周书》时训解
白露之日，鸿雁来；又五日，元鸟归；又五日，群鸟养羞。鸿雁不来，远人背畔；元鸟不归，室家离散；群鸟不养羞，下臣骄慢。秋分之日，雷始收声；又五日，蛰虫培户；又五日，水始涸。雷不始收声，诸侯淫佚；蛰虫不培户，□靡有赖；水不始涸，甲虫为害。
《师旷占》候月知雨
候月知雨多少，八月一日二日三日，凡月色黄者，其月少雨；月色青者，其月多雨。
《吕氏春秋》季夏纪音律篇
南吕之月，蛰虫入穴，趣农收聚，无敢懈怠，以多为务。
〈注〉南吕，八月也。仲秋大雨，故收聚务犹事也。
《史记》律书
北至于浊。浊者，触也，言万物皆触死也，故曰浊。北至于留。留者，言阳气之稽留也，故曰留。八月也，律中南吕，南吕者，言阳气之旅入藏也，其于十二子为酉，酉者，万物之老也，故曰酉。
《汉书》律历志
南吕，南任也，言阴气旅，助夷，则任成万物也。位于酉，在八月。
天文志
日有中道，一曰光道，秋分日至娄角，去极中而晷中，立八尺之表，而晷景长七尺三寸六分。
月有九行，秋分西从白道。
《淮南子》天文训
处暑加十五日，斗指庚，则白露降，音比仲吕；加十五日，指酉，中绳，故曰秋分。雷戒，蛰虫北乡，音比蕤宾。南吕之数四十八，主八月上生姑洗。
太阴在亥，岁名曰大渊献，岁星舍角亢，以八月与之，晨出东方，奎娄为对。
时则训
仲秋之月，招摇指酉，昏牵牛中，旦觜`中，其位西方，其日庚辛，其虫毛，其音商，律中南吕，其数九，其味辛，其臭腥，其祀门，祭先肝，凉风至，候雁来，元鸟归，群鸟翔。天子衣白衣，乘白骆，服白玉，建白旗，食麻与犬，服八风水，爨柘燧火。西宫御女白色，衣白采，撞白钟，其兵戈，其畜犬，朝于总章太庙。命有司申严百刑，斩杀必当，无或枉挠，决狱不当，反受其殃。是月也，养长老，授几杖，行鬻饮食。乃命宰祝行牺牲，案刍豢，视肥J全粹，察物色，课比类，量小大，视少长，莫不中度。天子乃傩，以御秋气，以犬尝麻先荐寝庙。是月，可以筑城郭，建都邑，穿窦窖，修锊帧Ｄ嗣有司，趣民收敛，畜采，多积聚，劝种宿麦，若或失时，行罪无疑。是月也，雷始收声，蛰虫培户，杀气浸盛，阳气日衰，水始涸。日夜分一，度量平权，衡正钧石，角斗称理。关市来，商旅入货财，以便民事，四方来集，远方皆至，财物不匮，上无乏用，百事乃遂。仲秋行春令，则秋雨不降，草木生荣，国有大恐；行夏令，则其国乃旱，蛰虫不藏，五谷皆复生；行冬令，则风灾数起，收雷先行，草木蚤死。八月，官尉其树柘。
六合
仲春与仲秋为合，仲春始出，仲秋始内。故八月失政，二月雷不发。
《春秋繁露》阴阳出入上下篇
中秋之月，阳在正西，阴在正东，谓之秋分。秋分者，阴阳相半也。故昼夜均而寒暑平，阳日损而随阴，阴日益而鸿。故至于季秋而始霜，至于孟冬而始大寒，下雪而物咸成，大寒而物毕藏，天地之功终矣。
《大戴礼记》夏小正
八月，剥瓜畜瓜之时也。元校。元也者，黑也。校也者，若绿色然，妇人未嫁者衣之。剥枣。剥也者，取也。粟零。零也者，降也，零而后取之，故不言剥也。丹鸟羞白鸟。丹鸟者，谓丹良也。白鸟者，谓蚊蚋也。其谓之鸟也，重其养者也。有翼者为鸟。羞也者，进也，不尽食也。辰则伏，辰也，谓星也，伏也者，入而不见也。鹿人从者，从群也，鹿之养也，离群而善而之，离而生，非所知时也。故记从不记离。君子之居幽也，不言或曰人人从也者，大者于外，小者于内，率之也。为鼠，参中则旦。
《京房易候》虹出西方
虹，八月出西方，粟贵。
《西京杂记》饮酎
汉制，宗庙八月饮酎，用九酝太牢，皇帝侍祠，以正月旦作酒，八月成，名曰酎，一曰九酝，一曰醇酎。
《后汉书》礼仪志
仲秋之月，县道皆案户比民。年始七十者，授之以玉杖，J之糜粥；八十、九十，礼有加，赐玉杖长尺端，以鸠鸟为饰。鸠者，不噎之鸟也，欲老人不噎。是月也，祀老人星于国都南郊老人庙。
《月令章句》盲风
仲秋白露节，盲风至。秦人谓蓼风为盲风。
《说文》酉月
酉，就也。八月黍成，可为酎酒。
《晋书》
乐志
八月之辰，谓为酉。酉者，G也，谓时物皆G缩也。八月之管，名为南吕。南吕，任也，谓时物皆秀，有怀任之象也。
《梁元帝纂要》仲秋
秋曰仲秋，亦曰仲商。
《齐民要术》八月事宜
八月暑退，命幼童入小学如正月焉。凉风戒寒，趣练缣，帛染Z色，擘丝治絮制新浣。故及韦履贱好，预买以备冬寒。刈萑苇刍茭，凉燥，可上弓弩，缮理檠锄，正缚铠弦，遂以习射弛，竹木弓弧，粜种麦籴黍。
《隋书》礼仪志
礼，天子以春分朝日于东郊，秋分夕月于西郊。汉法不俟二分于东西郊。常以郊泰旦出竹宫，东向揖日，其夕西向揖月。魏文讥其烦亵似家人之事，而以正月朝日于东门之外。前史又以为非时。及明帝太和元年二月丁亥，朝日于东郊，八月己丑夕月于西郊，始合于古。
后齐立太社、帝社、太稷三坛于国方。每仲秋月之元辰，各以一太牢祭焉。皇帝亲祭，则司农卿省牲，进熟，司空亚献，司农终献。
后周，以秋分夕月于国西门外，为坛于芍校方四丈，深四尺，燔燎礼如朝日。
后周，仲秋教练兵，如振旅之阵，遂以A田如L法，致禽以祀方。
开皇初，社稷并列于含光门内之右，仲秋吉戊以一太牢祭焉。
开皇初，于国西开远门外为坛，每以秋分夕月，牲币与周同。
隋制，仲秋祭马祖于大泽以刚日，牲用少牢。
《唐书》历志
离以阳包阴，故自南正，微阴生于地下，积而未章。至于八月，文明之质衰，离运终焉。仲秋阴形于兑，始循万物之末，为主于内，则群阳降而承之，极于北正，而天泽之施穷，兑功究焉。
《辽史》礼志
岁时杂仪：八月八日，国俗屠白犬于寝帐前七步，瘗之露其喙。后七日，中秋，移寝帐于其上。《国语》谓之捏褐耐。褐，犬也；耐，首也。
《农政全书》仲秋事宜
栽种：　大蒜、　罂粟、　寒豆、　苦荬、　r麻、　诸般
菜、　葱子、　蔓菁、　大麦、　牡丹、　芍药、　分韭根、　芥子、　丽春、　小麦、　木瓜、　花椒、　乌芋根、　菱。
收藏：　醋姜、　茄酱、　茄乾、　糟茄、　枣子、　晚黄
瓜、　腌韭、　芝麻、　栗子、　柿子、　韭花、　地黄酒、　柿漆、　斫竹。
移植：　早梅、　橙橘、　枇杷、　牡丹。
杂事：　踏面、　锄竹园地。　是月防雾伤枣，枣熟著
雾则多损，麻散h于树枝上，则可辟雾气，或用秸秆于树上，四散h缚亦得。
农事占候
八月，早禾怕北风，晚禾怕南风。　朔日晴，主冬旱，宜姜；略得雨，宜麦。一云风雨宜麦，主布贵，麻子贵十倍。又云凡朔要晴，惟此日要雨，好种麦。　白露雨为苦雨，稻禾沾之则白飒，蔬菜沾之则味苦。谚云：白露日个雨，来一路苦一路。又云：白露前是雨，白露后是鬼。其时之雨，片云来便雨，稻花见日吐出，阴雨则收。正吐之时，暴雨忽来，卒不能收，遂致白飒之患。若连朝雨反不为灾，不免担阁吐秀，有皮壳厚之病。　秋分要微雨，或阴天最妙，主来年高低田大熟。　《喜雨谚》云：麦秀风摇，稻秀雨浇。此言将秀得雨，则堂肚大，谷穗长。秀实之后雨，则米粒圆，见收数。　《畏旱谚》云：田怕秋乾，人怕老穷，秋热损稻，旱则必热。　怕秋水潦稻谚云：雨水淹没产，全收不见半。　八月又作新凉谚云：处暑后十八盆汤。　又云：立秋后四十五日浴堂乾。　中旬作热，谓之潮热，又名八月小春。　十八日潮生日前后，有水谓之横港水。
《遵生八笺》J仙月占
八月秋分后，忌多霜，主病。
八月事宜
《孝经纬》曰：处暑后十五日，斗指庚，为白露，阴气渐重，露凝而白也。后十五日，斗指酉，为秋分，阴生于午，极于亥。故酉其中分也。仲月之节为秋分，秋为阴中，阴阳适中，故昼夜长短亦均焉。律南吕，南者，任也；吕者，助也，言阳气尚有妊生，阴助阳成功也。辰酉，酉者，G也，谓时物皆G缩也。《提要》曰：八月为桂月，为仲商。《元枢》曰：天道东北行，作事出行，俱宜向东北，吉。不宜用酉，日犯月建，不吉。
《纂要》曰：十九日拔白，永不生。初二初四十五二十五日同。
又曰：是月初三日、初七日宜沐浴，令人聪明。二十五日宜浴，却病。
《杂纂》曰：是月，采百合，曝乾蒸食之，甚益气力。
《千金月令》曰：此月可食韭菜露葵。
《图经》曰：八月楮实子经熟，甲子日采来，水浸去皮穰，仙方单服其实，水服二钱，服久乃佳。
又云：采柏子，晒乾为末，服方寸匕，稍增至多欲绝谷，恣意取饱，渴则饮水，久服延年。
《云笈七签》曰：是月八日，取枸杞煎汤沐浴，令人不老不病，二十二日沐浴，令人无非祸。
又曰：二十五日，天仓开，宜入山修道。
又曰：是月十五日，金精正旺，宜采铜铁、铸鼎剑。
八月事忌
《千金方》曰：勿食萌芽，伤人神胆，喘悸胁肋气急。勿多食新姜，勿食生蒜，勿食猪肺及饴和食，令人发疽，勿食雉肉，勿食猪肚，冬成嗽疾。
《本草》云：勿食獐肉，动气；勿食芹菜，恐病瘕，发则似颠小腹胀；勿食生蜜，勿多食生果，勿食鸡子，伤神，勿食蟹，霜降后方可食蟹，盖中膏内有脑骨当去，勿食有毒。
《千金月令》曰：秋分之日，勿杀生，勿用刑，勿处房帷，勿吊丧问疾，勿大醉，君子当斋戒，静专以自检。
二十九日，忌远行，水陆不吉。
《云笈七签》曰：是月行路间，勿饮阴地流泉，令人发瘴脚软。
又曰：起居勿犯贼邪之风，勿多食肥腥，令人霍乱。又曰：是月初八日，勿买布，鞋履跗足大忌。
《杨公忌》曰：二十七日，不宜问疾。
八月修养法
仲秋之月大利，平肃安宁，志性收敛，神气增酸养肝，毋令极饱，令人壅塞。是月，宜祈谢求福卦观。观者，观也，风在地上，万物兴昌之时也。生气在未，坐卧宜向西南方，吉。
《孙真人・摄养论》曰：是月，心脏气微，肺金用事。宜减苦增辛，助筋补血，以养心肝脾胃；勿犯邪风，令人生疮，以作疫痢。十八日，乃天人兴福之时，宜斋戒，存想吉事。
《赏心乐事》八月
湖山寻桂、　现乐堂秋花、　社日糕会、　众妙峰山木犀、　霞川野菊、　绮互亭千叶木犀、　群仙绘幅楼观月、　浙江观潮、　桂隐攀桂、　杏花庄鸡冠黄葵。
《本草纲目》仲秋
八月朔日，收取百草头上露，磨墨，点太阳穴，止头痛，点膏肓穴，治劳瘵，谓之天灸。
白露
白露节内，井水有毒，造药、酿酒醋一应食物皆易败坏，人饮之亦生脾胃疾。
《酌中志略》宫中八月
八月，宫中赏秋海棠、玉簪花。
《直隶志书》〈各省风俗同者不载〉怀柔县
八月朔日，食来丰糕糜，白露后种麦。
蓟州
八月，秋成报社，如祈年礼。
丰润县
八月采绵花，以供衣纺。
永平府
八月朔日雨，谓之苦雨，占菜味不嘉。丁戊祭坛庙，白露既零，里中各祭土神，不必用分前后。戊日为坛为社也，分日喜阴，及西方微云。忌热，主旱。
卢龙县
八月，木绵始登，妇纺绩。
肃宁县
雨占：八月初一下一阵，旱到来年五月尽。
庆云县
八月初一，雨自冬徂来，岁春多旱。
饶阳县
白露：东风主收成，南风主丰收，西风主天下山木伐绝，北风主霜降早。秋分：东风主早田收，南风主白露早降，西风主满天云，北风主虫吃人。
《山东志书》阳信县
白露八月节，登棉。秋分八月中，纳禾、剥枣、种麦、女始织。
海丰县
八月朔日昧爽，取露研墨，疗痞疾。
诸城县
八月一日，好事老媪，于黎明取草头清露，迨正午以好墨研露浓汁，用箸头蘸墨汁于儿童心窝及四下点百点，谓之点百病。
《河南志书》仪封县
八月一日，候阴晴，占明春雨旱。
《陕西志书》商州
八月上丁祭先师，启圣祠，名宦乡贤上戊祭风云雷雨、山川城隍、社稷八蜡、东岳元帝、魁星文昌、仓帝元王、关帝龙王、都土地狱神、马祖萧侯、裴晋公、四皓原都宪。
平凉府
八月，稷有香水大，至山叶黄，社饮，祭新禾，炒莩稷使香食之，菹嘉蔬马羊牛大肥。川薪刍，种麦葱波J，羊再剪毛，始孕，塞霜凝禾登，植黄丽春紫花，六月菊治场。
《江南志书》吴县
八月十八夜，并登楞伽山，望宝带桥下，月影环连洞中，曰串月。盖四时之月，惟是夜躔度到此。
长洲县
八月二十四日，以新秫米为糍饵，祀灶。
常熟县
八月十八日，往釜山观潮，云是潮生日，奔涛矗立，势若排空，然不恒遇也。
嘉定县
八月十二日为盐生日，十三日为卤生日，雨则盐贵。二十四日为稻槁生日，雨则虽得谷，槁必腐。
松江府
八月十八日，俗谓潮生日，有至浦口纵观者。二十四日割新稻，谓之开稻门，以祀灶。是月，田家祀先农，醵钱为会，曰青苗社，亦曰谢天节。白露日雨，主损菜。谚云：白露日，雨到一处坏一处。俗言二十四日上午雨，为灶上荒，言米贵也；下午雨则灶下荒，言薪贵也。秋分日在社前，则田有收而谷贱，社日在秋分前，则田无收而谷贵。谚云：分了社，白米遍天下；社了分，白米如锦墩。是月露下而雨，为淋露雨。
通州
八月初一日，士人祀金甲神。
池州府
八月朔日，青阳俗尚扫墓，除墓草。
贵池县
八月十二日，妆各神会，迎昭明像于郡城祝圣寺，焚修者拜跪于道不绝。至十八日，复迎像还西庙。
石埭县
八月，各神庆贺昭明圣帝，有酬五福愿者，例于十一日供像于堂。至十五日，赛肖神，为假面，盛饰执械，不下四五百尊。进西门，出东门，从昭明圣帝后迎游入庙，笙歌沸耳，装演眩目，观者如堵，极为糜费。又醵钱演戏，积月方休。
《浙江志书》杭州府
八月望至十八日，浙江之潮最盛，为天下钜观，始若银城，终如雪岭，千军万骑，簇拥而来，不可卒遏。吴儿有善泅者，持大旗争先鼓勇迎潮而上，出没于层波巨浪中，腾身百变而旗尾略不沾濡。豪富登楼以望，争赏银Z无算。
平湖县
八月白露前后，小儿为38蟋蟀之戏。
嘉善县
八月朔欲雨，白露日晴，则有收。
宁波府
八月，各乡祠庙为会，祀神。以龙舟竞渡，谓之报赛，与各处端午竞渡不同。
永康县
八月十三日，佑顺侯胡公生辰。各分村落为会，挂大帛为旗，长二三丈，导以鼓乐，从以伞盖，或以纸为马，登方岩赛神而还。盖一郡香火之盛也。
龙泉县
八月初一日至初三日，阴雨宜麦，布贵，油麻贵十倍。其日阴雨，大熟畜灾。月内虹见，来春米贵。秋分日晴明，万物不生。小雨天阴，吉，鱼盐平。其日东风，万物不实，谷贵；西风，民安岁稔；西北风，有劫掠。是月行春令，国有恐；行夏令，旱，六畜灾；行冬令，风灾数起，民多恐惧。
《江西志书》宁州
八月，俗称木犀寒。
新城县
八月初一日，雾重则生疫，白露晴则小麦熟。
上高县
俗多祀康王，有在八月十五、廿四、廿六日，各乡市备牲醴、香楮，演戏祝寿，迎赛甚众。
《湖广志书》通山县
处暑种荞，白露种菜。
德安府
八月，醮茔如清明制。间有不行者，行则自朔日起，先后不拘，曰送往。
石首县
八月间，早稻收，妇子相率，收拣绵花，以备纺织。
宁远县
八月白露后清凉，人物和平，稻皆垂u。
新田县
八月，晚稻吐穗，不宜疾风暴雨，再加雷鸣，则晚稻无成。
《福建志书》罗源县
八月朔后，家长令子弟扫冢，芟草。
建阳县
八月十三日至二十三日，号詹家天忌，凡事男女各往寺观礼佛，焚香。谓之受生广南香。秋分在社前，斗米换斗钱。秋分在社后，斗米换斗豆。
顺昌县
白露祭扫坟墓，祭毕以楮钱挂树。
清流县
八月十三日起，至二十三日止，为蒹葭天，多阴少晴。
《四川志书》天全和夷
八月初旬，家家记晴雨，谓一日兆来岁一月，占谚云要食来年饭，八月初旬看。
《广东志书》南雄府
端正月，用笾实鹜脚，肥q首相馈，送市上。用大柚子剔刻成灯，造驳脚故事，又以纸面造长和尚，沿街戏耍唱木鱼歌。妇女列坐而观，或相邀茶会。妇人设茶酒果于月下，罩以竹箕，用青帕覆之，取一箸，倒插箕上，左右二人⒅作书，问事吉凶。又画花样，谓之踏月姊令。未嫁幼女拜唱请歌，且拜且唱，箕重时即来矣。
长乐县
仲秋之月，桂香栗熟，橄榄可食，芙蓉开。
《广西志书》隆安县
八月，禾登场，始种麦，雁来宾，促织鸣，绵花盛出，民妇日夜攻绵，收两急。诗曰：惊寒灯夜短，半枕动鸡鸣。颠倒衣裳去，田间满声。
仲秋部艺文一雍城门铭　　　　　　　　后汉李尤
雍门处中位，月在酉，盲风寒浊，燕归山阜。
南吕八月启　　　　　　　梁昭明太子
一叹分飞三秋，限隔遐思，盛德将何以伸。白云断而音信稀，青山暝而江湖远。敬想足下，羽仪胜眷，领袖嘉宾，倾玉醅于风前，弄琼驹于月下。但某登山失路，涉海迷津，问猿啸而寸寸断肠，听鸟声而双双下泪。当以黄花笑冷，白羽悲秋。既传苏子之书，更陶公之酌。聊因三鸟，略叙二难。面会取书，不能尽述。或叨风念，不黜鱼缄。
仲秋部艺文二〈诗词〉仲秋A田　　　　　　　　　晋傅元
古远期行《古今乐录》曰：仲秋A田，言大晋虽有文德，不废武事，顺时以杀伐也。
仲秋A田金，德常刚凉风。清且厉凝露，结为霜白藏。司辰苍隼时，鹰扬鹰扬犹。尚父顺天以，杀伐春秋时。序雷霆振威，曜进退由钲。鼓致禽祀p，羽毛之用充。军府赫赫大，晋德芬烈陵。三五敷化以，文虽治不废。武光宅四海，永享天之祜。
杂诗　　　　　　　　　　　　左思
秋风何冽冽，白露为朝霜。柔条旦夕劲，绿叶日夜黄。明月出云崖，皎皎流素光。披轩临前庭，嗷嗷晨雀翔。高志局四海，块然守空堂。壮齿不恒居，岁暮常慨慷。
秋日　　　　　　　　　　　　孙绰
萧瑟仲秋日，飙唳风云高。山居感时变，远客兴长谣。疏林积凉风，虚岫结凝霄。湛露洒庭树，密叶辞荣条。抚菌悲先落，郁松羡后凋。垂纶在林野，交情远市朝。澹然古怀心，濠上岂伊遥。
八月侍华林曜灵殿八关斋　　宋谢庄
玉桴乘夕远，金枝终夜舒。澄淳元化阐，希微寂理孚。
景龙三年八月十三日太平公主山亭侍宴应制　　　　　　　　　　　　唐李峤
黄金瑞榜绛河隈，白玉仙舆紫禁来。碧树青岑云外耸，朱楼画阁水中开。龙舟下瞰鲛人室，羽节高临凤女台。遽惜欢娱歌吹晚，挥戈更却曜灵回。
送刘昱　　　　　　　　　　　李颀
八月寒苇花，秋江浪头白。北风吹五两，谁是浔阳客。鸬鹚山头微雨晴，扬州郭里暮潮生。行人夜宿金陵渚，试听沙边有雁声。
归燕　　　　　　　　　　　　杜甫
不独避霜雪，其如俦侣稀。四时无失序，八月自知归。春色岂相访，众雏还识机。故巢倘未毁，会傍主人飞。
八月十六夜玩月　　　　　　　前人
旧挹金波爽，皆传玉露秋。关山随地阔，河汉近人流。谷口樵归唱，孤城笛起愁。巴童浑不寝，半夜有行舟。
十七夜对月　　　　　　　　　前人
秋月仍圆夜，江村独老身。粤被拐湛停倚杖更随人。光射潜虬动，明翻宿鸟频。茅斋依橘柚，清切露华新。
江行二首　　　　　　　　　　钱起
好日当秋半，层波动旅肠。已行千里外，谁与共秋光。秋云久无雨，江燕社犹飞。却笑舟中客，今年未得归。
赠别韦兵曹归池州　　　　　　韩
南陵八月天，暮色远峰前。楚竹青阳路，吴江赤马船。k金诸客贵，佩玉主人贤。终日应相逐，归期定几年。
长安秋夕　　　　　　　　　　戎昱
八月更漏长，愁人起常早。闭门寂无事，满院生秋草。昨宵西窗梦，梦入荆南道。远客归去来，在家贫亦好。
边城曲　　　　　　　　　　戴叔伦
人生莫作远行客，远行莫戍黄沙碛。黄沙碛下八月时，霜风裂肤百草衰。尘沙晴天迷道路，河水悠悠向东去。胡笳听彻双泪流，羁魂惨惨生边愁。原头猎火夜相向，马蹄蹴蹋层冰上。不似京华侠少年，清歌妙舞落花前。
秋中过独孤郊居　　　　　　　卢纶
开园过水到郊居，共引家童拾野蔬。高树夕阳连古巷，菊花梨叶满荒渠。秋山近处行过寺，夜雨寒时起读书。帝里诸亲别来久，岂知王粲爱樵渔。
和太常李主簿秋中山下别墅即事前人
清秋来几时，宋玉已先知。旷朗霞映竹，澄明山满池。葺桥双鹤赴，收果众猿随。韶乐方今奏，云林徒蔽亏。
晴江秋望　　　　　　　　　崔季卿
八月长江万里晴，千帆一道带风轻。尽日不分天水色，洞庭南是岳阳城。
八月十一日夜作　　　　　　　王建
半秋初入中旬夜，已向阶前守月明。从未圆时看却好，一分分见傍轮生。
八月十二日夜玩月　　　　　　前人
乱云遮却台东月，不许教依次第看。莫为诗家先见镜，被他笼与作艰难。
八月十三夜玩月　　　　　　　前人
今夜月明胜昨夜，新添桂树近东枝。立多地湿舁床坐，看过墙西寸寸迟。
八月十四夜玩月　　　　　　　前人
月似圆来色渐凝，玉盆盛水欲浸棱。夜深尽放家人睡，直到天明不炷灯。
仲秋夜郡内西亭对月　　　　　张登
天高月满影悠悠，一夜炎荒并觉秋。气与露清凝众草，色如霜白怯轻裘。高临华宇还知隙，静映长江不共流。〈缺〉直西倾河汉曙，遗风犹想武昌楼。
酬彭州萧使君秋中言怀　　　羊士谔
右职移青绶，雄藩拜紫泥。江回玉垒下，气爽锦城西。皋鹤惊秋律，琴乌怨夜啼。离居同舍念，宿昔奉金闺。
郡楼怀长安亲友　　　　　　　前人
残暑三巴地，沈阴八月天。气昏高阁雨，梦倦下帘眠。愁鬓华簪小，归心社燕前。相思杜陵野，沟水独潺。
秋日送客至潜水驿　　　　　刘禹锡
候吏立沙际，田家连竹溪。枫林社日鼓，茅屋午时鸡。鹊噪晚禾地，蝶飞秋草畦。驿楼宫树近，疲马再三嘶。
秋中暑退赠乐天　　　　　　　前人
暑服宜秋著，清琴入夜弹。人情皆向菊，风意欲摧兰。岁稔贫心泰，天凉病体安。相逢取次第，却甚少年欢。
八月十四夜玩月　　　　　　　元稹
犹欠一宵轮未满，紫霞红衬碧云端。谁能唤得嫦娥下，引向堂前子细看。
八月三日夜作　　　　　　　白居易
露白月微明，天凉景物清。草头珠颗冷，楼角玉钩生。气爽衣裳健，风疏砧杵鸣。夜衾香有思，秋簟冷无情。梦短眠频觉，宵长起暂行。烛凝临晓影，虫怨欲寒声。槿老花先尽，莲凋子始成。四时无了日，何用叹衰荣。
秋霖中过尹纵之仙游山居　　　前人
惨惨八月暮，连连三日霖。邑居尚愁寂，况乃在山林。林下有志士，苦学惜光阴。岁晚千万虑，并入方寸心。岩鸟共旅宿，草虫伴愁吟。秋天床席冷，夜雨灯火深。怜君寂莫意，携酒一相寻。
南湖晚秋　　　　　　　　　　前人
八月白露降，湖中水方老。旦夕秋风多，衰荷半倾倒。手攀青枫树，足蹋黄芦草。惨澹老容颜，冷落秋怀抱。有兄在淮楚，有弟在蜀道。万里何时来，烟波白浩浩。
吴中好风景二首　　　　　　　前人
吴中好风景，八月如三月。水荇叶仍香，木莲花未歇。海天微雨散，江郭纤埃灭。暑退衣服乾，潮生船舫活。两衙渐多暇，亭午初无热。骑吏语使君，正是游时节。吴中好风景，风景无朝暮。晓色万家烟，秋声八月树。舟移管弦动，桥拥旌旗驻。改号齐云楼，重开武丘路。况当丰岁熟，好是欢游处。州民劝使君，且莫抛官去。
八月　　　　　　　　　　　章孝标
徙倚仙居绕翠楼，分明宫漏静兼秋。长安夜夜家家月，几处笙歌几处愁。
千秋乐　　　　　　　　　　　张祜
八月平时花萼楼，万方同乐奏千秋。倾城人看长竿出，一伎初成赵解愁。
八月十二日得替后移居溪因题长句四韵杜牧
万家相庆喜秋成，处处楼台歌板声。千岁鹤归犹有恨，一年人住岂无情。夜凉溪馆留僧话，风定苏潭看月生。景物登临f始见，愿为f客此f行。
八月二十九日宿怀　　　　　　赵嘏
秋天晴日菊还香，独坐书斋思已长。无奈风光易流转，强须倾酒一杯觞。
仲秋八日云台观群花盛开　　宋韩琦
春早凡花百种荣，秋芳能得几多名。仙家八月灵葩发，不与寻常俗艳争。
八月十四夜月　　　　　　　范仲淹
光华岂不盛，赏宴尚迟迟。天意将圆夜，人心待满时。已知千里共，犹讶一分亏。来夕如澄霁，清风不负期。
秋怀　　　　　　　　　　　　邵雍
八月炎凉均，气味亦自好。临虚乔木低，远望行人小。有迹事皆妄，无心物都了。何须更问辛，愿君自食蓼。
小春天　　　　　　　　　　　前人
八月小春天，如人强少年。偷生诚有谓，却老固无缘。既有神仙术，能回草木妍。安知太平日，不得似尧天。
八月十四夜　　　　　　　　　徐积
有人望月吟太虚，半夜秋风吹碧芦。碧芦风起吹老桂，吟声入月惊蟾蜍。明夜中秋更好吟，兔肥蟾大桂成林。桂兔之外有何物。玉池水到中秋溢，秋风刮水如霜滴。
八月三日舟行自蔡河赴临淮　　张耒
野旷天垂地，川晴水见沙。河回远向背，岸断忽桑麻。水阔时浮鹭，陂寒乍集鸦。年饥田C落，岁晚客悲嗟。新月排云去，西风送日斜。孤舟何处宿，故国已天涯。
秋日登海州乘槎亭　　　　　　前人
海上西风八月凉，乘槎亭外水茫茫。人家日暖渔樵乐，山路秋清松柏香。隔水飞来鸿阵阔，趁潮归去橹声忙。蓬莱方丈知何处，烟浪参差在夕阳。
仲秋苦热半格一首　　　　　　苏籀
老火薪蒸鼎灶然，柔金低伏听燔煎。虚窗叠t攒三，冷枕清飙直万钱。a仰生涯恃林井，包缠冠绂哂毹毡。朝蝇夕蚋嗟何集，山雪河冰渴沃湔。子夜凉生秋思肇，午时炎炽赫曦鲜。荫饶华桷单叟，嬉爱清川泳月船。巾使阜涨陟u濯，果肴剖剥萃新妍。芸夫望望瞻云汉，银鹤声声唳碧天。瀑水何山千尺泻，洗心安得赏悬泉。
八月十七夜月　　　　　　　　朱熹
忽忽秋逾半，清辉万里同。遥知竹林夜，共赏碧云空。寂寞盈尊酒，凄凉满院风。寒塘空自绿，不似小园东。
八月十六日见梅　　　　　　文天祥
广寒殿里玉楼开，那得孤山处士来。半夜酉风半身影，梦中骑得雪驴回。
八月三日即事　　　　　　　葛长庚
烟冷浑沾水，溪清可数鱼。鸦翻千点墨，雁草数行书。今日征帆下，前年上国初。诗盟寒复讲，无酒兴何如。
八月十三夜漫成寄江南友人　元李99
草井度凉萤，风帘烛焰清。长秋为客日，明月捣衣声。归梦频宵见，愁心彻晓生。故园有丛菊，早晚掇秋英。
八月十六日送张仲举至秦邮驿是夕邵文卿置酒云峰台望月　　　　　　成廷圭
云峰台上今宵月，奇绝平生此一行。天水光摇秋万顷，星河凉转夜三更。谪仙被酒骑鲸去，游女吹箫学凤鸣。明发星查上河汉，定传诗话到蓬瀛。
天台道上闻天香　　　　　　李孝光
八月天台路，清风物物嘉。晴虹生远树，过雁带平沙。日气常蒸稻，天香喜酿花。门前五株柳，定是故人家。
秋凉　　　　　　　　明周宪王有
苍凉初日照帘栊，秋气清高八月中。满砌寒蛩啼冷露，一天新雁度西风。病怀得酒如春暖，老眼看花似叶红。独坐小轩无个事，闷来聊复理丝桐。
秋思　　　　　　　　　　　　蔡羽
清秋山色净帘栊，八月芙蓉满镜中。醉任岭云连海绿，愁禁枫叶接天红。养鱼好伴鸱夷子，饮水如无桑r翁。江上美人期不到，吹箫独自向虚空。
十六夜孤山看月歌　　　　　王稚登
白头田父出当年，寺下江深水拍天。沧海自从成陆后，禅宫渐与月宫连。
癸未八月一日至山居　　　　　岳岱
别业谐新迹，林庐返故情。竹添秋径密，花洗早窗明。地远千家市，山啼八月莺。寻源从稚子，石涧绕门清。
满庭芳〈八月十六夜〉　　宋李之仪
一到江南，三逢此夜，举头羞见婵娟。黯然怀抱，特地遣谁宽。分外清光泼眼，迷暄、无计拘拦。天如洗，星河尽掩，全胜异时看。　佳人，还忆否，年时此际，相见方难，漫红绫偷寄，孤被添寒。何事佳期再睹，翻怅望，重叠关山。归来呵，休教独自，肠断对团圆。
惜秋华〈八月飞翼楼登高〉　吴文英
思渺西风，怅行踪浪逐，南飞高雁，怯上翠微危楼，更堪凭晚蓬莱，对起幽云，澹野色山容，乍郧迩愁沧波，静衔秋痕一线。　十载寄吴苑，惯东篱深处，把露黄偷剪，移暮景，照越镜，意销香断，秋娥赋得f情，倚翠尊，小眉初展，深劝。待明朝，醉巾重岸。
临江仙〈小春〉　　　　　明陈子龙
西风料峭黄花暮，斜阳一角红楼。罗衣添得又还休，银蝉寒约指，宝鸭暖藏钩。　忽忆软金杯自捧，重携残烛淹留。于今玉漏更悠悠，不知千里梦，无奈五更愁。
仲秋部选句
唐宋之问诗：恒碣青云断，衡漳白露秋。
张说诗：旅宿青山夜，荒庭白露秋。
刘禹锡诗：从来海上仙桃树，肯逐人间风露秋。杜牧诗：歌吹千秋节，楼台八月凉。〈又〉雨过一蝉噪，飘萧松桂秋。
许浑诗：烟开翠扇清风晓，水泛红衣白露秋。〈又〉潭冷薜萝晚，山香松桂秋。
李郢诗：嵩台月照啼猿曙，石室烟含古桂秋。
徐夤诗：数钟龟鹤千年算，律正乾坤八月秋。
钱诗：行背青山郭，吟当白露秋。
严巨川诗：南吕初开律，金风巳戒凉。
宋朱熹诗：凄凉梧叶变，芬馥桂花秋。

[book_title]岁功典第七十卷
仲秋部纪事
《诗经・豳风・七月章》：八月萑苇。〈朱注〉七月暑退将寒，是岁R冬之备，亦庶几其成矣。又当预拟来岁治蚕之用，故于萑苇既成之际，而收蓄之，将以为曲薄也。八月载绩。〈正义〉绩，缉麻之名。八月丝事毕，而麻事起，故始绩也。
八月其。〈朱注〉，禾之早者可也。
八月剥枣。〈朱注〉剥，击也。
八月断壶。〈朱注〉壶，瓠也。
《周礼・天官》：司裘，中秋献良裘，王乃行羽物。〈订义〉《郑康成》曰：良善，仲秋鸟兽毛溃因其良时而用之，良裘玉藻所谓黼裘欤。《郑司农》曰：行羽物，以羽物飞鸟赐群吏春官。a章中春，昼击土鼓吹。豳诗以逆暑中秋夜迎寒亦如之。〈订义〉易氏曰：中秋为岁阴之中，夜为宵阴之中，如是而迎寒，与《尧典》所谓宵中星虚，寅饯纳日同意。万物生于土，反于土，则土者物之终始也。逆暑迎寒，所以皆击土鼓焉。
《夏官》：大司马中秋教治兵，如振旅之陈。〈订义〉崔氏曰：中秋阴气始肃，在于杀物。故用治兵为称。
司弓矢，中秋献矢。〈订义〉薛氏曰：槁人曰，春献素，秋献成。郑氏亦谓，矢春作秋成，是矢之制，必以秋而成。
《穆天子传》：仲秋丁巳，天子射鹿于林中，乃饮于孟氏，爰舞白鹤二八。
仲秋甲戌，天子东游，次于雀梁，蠹书于羽陵。
《孔庭纂要》：周灵王二十一年庚戌，即鲁襄公二十一年，是年冬十月庚子日，先圣生。十月庚子，即今之八月二十七日。
《祖庭广记》：颜氏祷于尼丘，升之谷，草木之叶皆上起；降之谷，草木之叶皆下垂。及怀妊十月而生，是夕有二龙绕室，五老降庭。五老者，五星之精也。颜氏之房闻钧天之乐，空中有声云：天感生圣子，故降以和乐之音。
《左传》：昭公十七年冬，有星孛于大辰，西及汉，申须曰：彗，所以除旧布新也。天事恒象，今除于火，火出必布焉。诸侯其有火灾乎。梓慎曰：若火作其四国，当之在宋卫陈郑乎，水火之牡也。其以丙子若壬午作乎，水火所以合也。若火入而伏，必以壬午不过，其见之月。〈注〉夏之八月，辰星见在天汉西，今孛星出辰西，光芒东及天汉。天道恒以象类，告示人。今火向伏，故知当须火出，乃布散为灾牡雄也。丙午火壬子水，水火合而相薄，水少火多，故水不胜火。火见周之五月。〈疏〉冬以十月为初，故以夏之八月解之。
《风俗通义》：周秦常以八月遣轩，使采异俗，方言藏之秘府。
《汉书・高帝本纪》：四年八月初，为算赋。〈注〉《汉仪注》，民年十五以上至五十六出赋钱，人百二十为一算，为治库兵车马。
十一年秋，发上郡北地陇西车骑，巴蜀材官。〈注〉材官骑士习射御骑，驰战陈，常以八月。太守、都尉，令长丞会都试，课殿最。水处，则习船。
《武帝本纪》：元光五年八月，徵吏民有明当世之务，习先圣之术者，县次给食，令与计偕。〈注〉计者，上计簿使也。令所徵之人，与上计者俱来，而县次给之食。《宣帝本纪》：元康四年秋八月，赐故右扶风尹翁归子黄金百斤，以奉其祭祀。又赐功臣适后黄金，人二十斤。
《西京杂记》：戚夫人侍儿贾佩兰，后出为扶风人段儒妻。说在宫内时八月四日，出雕房北户竹下围棋，胜者终年有福，负者终年疾病。取丝缕，就北辰星求长命乃免。
《汉书・两龚传》：昭帝时，涿郡韩福以德行徵至京师，赐策书束帛，遣归。诏长吏以时存问，常以八月赐羊一头，酒二斛。
神爵三年秋八月，诏曰：吏不廉平则治道衰，今小吏皆勤事而奉禄薄，欲其无侵渔百姓难矣。其益吏百石以下奉十五。
《成帝本纪》：河平三年八月，谒者陈农使，使求遗书于天下。
《汉旧仪》：皇帝惟八月酎车驾，夕牲牛，以绛衣之。皇帝暮视牲，以鉴燧取水于月，以火燧取火于日，为明水火。左袒以水，沃牛右肩，手执鸾刀，以切牛毛，荐之，即更衣，侍中上熟，乃祀之。
《后汉书・百官志》：外十有二州，每州刺史一人，诸州常以八月巡行所部郡国，录囚徒，考殿最。
《邓彪传》：彪为太尉，在位清白，为百僚式。元和元年，赐策，罢。诏河南尹遣丞存问，常以八月旦奉羊酒。《章帝本纪》：章和元年八月己丑，遣使祠沛高原庙、丰榆社。
《宋书・礼志》：汉安帝元初四年，诏曰：月令仲秋，养衰老，授几杖，行糜鬻。方今八月，按比方，时郡县多不奉行，虽有糜鬻糠秕，泥土相和，半不可饮食。按此诏，汉时犹依月令施政事也。
《后汉书・安帝本纪》：延光三年八月戊子，颍川上言，麒麟一，白虎二，见阳翟。
《杜兰香传》：兰香以建兴四年春数诣张硕。至其年八月旦，复来，出薯蓣子三枚，大如鸡子，云：食此令君不畏风波，辟寒温。
《魏志・周宣传》：宣为郡吏太守，杨沛梦人曰：八月一日曹公当至，必与君杖，饮以药酒。使宣占之，是时黄巾贼起，宣对曰：夫杖起弱者，药治人病，八月一日贼必除灭。至期贼果破。
《宋书・礼志》：魏明帝太和四年八月，帝东巡，遣使者以特牛祠中岳。
《晋书・武帝本纪》：魏咸熙三年八月，长人见于襄武，长三丈，告县人王始曰：今当太平。
《十二真君传》：许逊举孝廉，拜蜀旌阳。令慕道，弃官归，师大洞君。吴猛传三清法要，至太康二年八月一日，于洪州西山，举家四十二口，白日拔宅上升。
《隋书・礼仪志》：建武元年，创有太社、帝社、太稷凡三坛。门墙并随其方色，每以仲秋并令郡国县祠社稷，先农县又兼祀灵星、风伯、雨师之属。
《晋书・元帝本纪》：太兴二年八月，肃慎献矢石e。《孝武帝本纪》：太元十一年八月庚午，封孔靖之为奉圣亭侯，奉宣尼祀。
《博物志・旧说》云：天河与海通，近世有人居海滨者，年年八月，有浮槎去来，不失期。人有奇志，立飞阁于槎上，多赍粮，乘槎而去。十馀日中，犹观星月日辰，自后芒芒忽忽，亦不觉昼夜。去十馀日奄至一处，有城郭状，居舍甚严，遥望宫中多织妇。见一丈夫，牵牛渚次饮之，牵牛人乃惊问曰：何由至此。此人具说来意，并问此是何处。答曰：君还至蜀都，访君平则知之。竟不上岸，因还如期。后至蜀，问君平，曰：某年月日，有客星犯牵牛宿。计年月，正是此人到天河时也。
《搜神记》：东越闽中有庸岭，高数十里，其西北隙中有大蛇，长七八丈，大十馀围，土俗常惧，或与人梦，或下谕巫祝，欲得啖童女，年十二三者。都尉、令长共请求人家生婢子兼有罪家女，养之，至八月朝祭，送蛇穴口，累年已用九女，将乐县李诞家有小女，名寄，应募欲行，父母不可禁止，乃告请好剑及咋蛇犬，至八月朝，怀剑将犬，先将数石米@用蜜灌之，以置穴口，蛇便出，头大如铮目如二尺镜，闻@香气，先啖食之，寄便放犬，犬就啮咋，寄从后斫得数创，疮痛急，蛇因踊出而死，于是寄女缓步而归，越王闻之聘寄女为后。
《元嘉起居注》：泰始二年八月，嘉莲一双骈花，并实合跗同茎，生豫章鳢湖。
《南史・梁孝元帝本纪》：帝母在，采女次侍，始褰户幔。有风回裾，武帝意感，幸之。采女梦月堕怀中，遂孕。天监七年八月丁巳生帝，举室中非常香，有紫胞之异。武帝奇之，因赐采女姓阮，进为修容。
《梁书・扶南国传》：大同三年八月，高祖改造阿育王寺塔，出旧塔下，舍利及佛爪，发发青绀色，众僧以手伸之，随手长短放之，则旋屈为蠡形。
《南史・梁武帝本纪》：大同五年八月乙酉，扶南国献生犀。
《颜氏家训》：梁孝元帝，年少之时，每八月六日载诞之辰，常设斋讲。
《梁书・林邑国传》：林邑国，大姓号婆罗门，嫁娶必用八月，女先求男，由贱男而贵女也。
《北史・魏文成帝本纪》：兴安二年八月戊戌，诏曰：朕即位以来，风雨顺序，众瑞兼呈，又于苑内获方寸玉印。其文曰：子孙长寿。群公卿士咸曰休哉，岂朕一人克臻斯，应实由天地祖宗降v之所致也。思与兆庶共兹嘉庆，其令百姓大T三日。
《魏孝文帝本纪》：帝讳宏，皇兴元年八月戊申生于平城紫宫，神光照室，天地氛氲，和气充塞。
《魏书・礼志》：太和十五年八月壬辰，诏：郡国，有时果可荐者，并送京师以供庙飨。
《北齐书・神武帝本纪》：天平三年八月丁亥，神武请均斗尺，班于天下。
《酉阳杂俎》：乌山下无水，魏末有人掘井，遇磐石下有水流汹汹然。遂凿石穿水，北流甚驶。俄有一船触石而至，匠人窥船上，得一杉木板，板刻字曰：吴赤乌二年八月十日，武昌王子义之船。
《北齐书・文宣帝本纪》：天保九年八月，帝如晋阳。先是发丁匠三十馀万，营三台于邺下，因其旧基而高博之，大起宫室及游豫园，至是三台成，改铜爵曰金凤，金兽曰圣应，冰井曰崇光。
《孝昭帝本纪》：皇建元年八月壬辰，诏：分遣大使巡省四方，观察风俗，问人疾苦，考求得失，搜访贤良。景申，诏九州勋人有重封者，听分授子弟，以广骨肉之恩。《荆楚岁时记》：八月十四日，民并以朱水点儿头额，名为天灸，以厌疾。又以锦Z为眼明囊，递相饷遗。〈注〉《述征记》云：八月一日作五明囊，盛取百草头露，洗眼，令眼明也。《续齐谐记》云：弘农邓绍，尝以八月旦入华山采药，见一童子执五Z囊，承柏叶上露，皆如珠，满囊。绍问用此何为。答曰：赤松先生取以明目。言终便失所在。今世人八月旦作眼明袋，此遗象也。或以金薄为之，递相饷焉。
《隋书・文帝本纪》：开皇四年八月甲午，遣十使巡行天下。
《大业杂记》：炀帝筑西苑，周二百里，其内造十六院。每秋八月月明之夜，帝引宫人三五十骑，人定之后，开阊门入西苑，歌管达曙。
《唐书・百官志》：太府寺主簿掌印省钞目，勾检稽失平，权衡度量，岁以八月印署，然后用之。
节度使，岁以八月考其治否，销兵为上考，足食为中考，边功为下考。观察使，以丰稔为上考，省刑为中考，办税为下考。团练使，以安民为上考，惩奸为中考，得情为下考。防R使，以无虞为上考，清苦为中考，政成为下考。经略使，以计度为上考，集事为中考，修造为下考。
《太宗本纪》：贞观二年八月甲戌，省冤狱于明堂。《唐会要》：贞观四年八月十九日丙午，诏三品以上服紫，四品五品以上服绯，六品七品以绿，八品九品以青。
贞观二十一年八月十七日，骨利斡遣使朝贡，献良马百匹，其中十匹尤骏，太宗奇之，各为制名曰十骥。永徽二年八月二十九日，下诏：来月一日，太极殿受朝。此后，每五日一御太极殿视事。朔望朝即永为常式。
永徽六年八月二十九日己酉，京东西二市，置常平仓，置常平司官。
景龙元年八月二十五日，长子县嘉禾合穗。
《唐诗纪事》：景龙三年八月三日，幸安乐公主西庄，李适诗：平阳金榜凤凰楼，沁水银河鹦鹉洲。Z仗遥临丹壑里，仙舆暂幸绿亭幽。前池锦幔莲花艳，后岭香炉桂蕊秋。贵主称觞万年寿，还轻汉武济汾游。《唐会要》：景龙三年八月，令特进佩鱼，散职佩鱼自兹始。
景云三年八月二日庚寅，敕诸州置司田参军一员。《事物纪原》：唐先天二年八月二十日，封西岳为金天王。
《唐会要》：开元六年八月十四日，制令中书门下及文武百官入乾元殿，就东廊观书，内库出绢Z，分赐褚无量及四库官有差。
《集异记》：唐裴胄，开元七年都督广州，仲秋夜漏未艾，忽然天晓，星月皆没，禽鸟飞鸣，举郡异之，未能喻，然已昼矣。裴公于是衣冠而出，军州将吏则已集门。遽召参佐洎宾客，至即询。挈壶氏曰：常夜三更尚未也。因留宾客于厅事，共须日之升。良久，天色昏暗，夜景如初。官吏执烛而归，诘旦，命使四访，合界皆然。北访湘岭之北，则无斯事。数月后，有商舶自远南至，谓郡人云：我八月十一日夜，舟行，忽遇巨鳌出海，举首北向，而双目若日照曜，千里毫末皆见，久之，复没。夜色依然。徵其时，则裴公集宾僚之夕也。
《旧唐书・明皇本纪》：开元十七年八月癸亥，上以降诞日，宴百僚于花萼楼下。百寮表请以每年八月五日为千秋节，王公以下献镜及承露囊，天下诸州咸令宴乐，休假三日，仍编为令。从之。
《隋唐嘉话》：源乾曜张说，以八月初五今上生之日，请为千秋节，百姓祭，皆就此日名为赛白帝。群臣上万岁寿，王公戚里进金镜绶带，士庶结Z承露囊，更相遗问。
《唐书・张九龄传》：初千秋节，王公并献宝鉴，九龄上事鉴十章，号《千秋金鉴录》。
《唐月令注》：明皇生于八月，以仲秋日月会于寿星，特置坛，用千秋节日祭老人星及角亢七宿，著之常式。《唐书・明皇本纪》：开元十八年八月丁亥，上御花萼楼，以千秋节，百官贺，赐四品以上金镜珠囊缣Z，五品以下衣帛有差。
《礼乐志》：明皇尝以马百匹盛饰，分左右，施三重榻，舞倾杯数十曲，壮士举榻，马不动，乐工，少年姿秀者，十数人衣黄衫，文玉带，立左右，每千秋节舞于勤政楼下。其日，内闲厩使引戏马，五坊使引象犀入场，拜舞。宫人数百，衣锦绣衣，出帷中击雷鼓，奏小破阵乐。岁以为常。
《五行志》：开元二十二年八月，榆关IK虫害稼，入平州界，有群雀来食之，一日而尽。
《唐会要》：开元二十四年，请两京各改一殿，以万寿为名，千秋节会百僚于此殿。
天宝四载八月戊子，有斑鹿产白鹿于苑中，献之。上曰：缟质霜毛，变林虞之兽族，殊姿驯性，实云驾之龙媒。
《唐明皇实录》：天宝七载，萧照等请改千秋节为天长节，从之。
《开元天宝遗事》：明皇秋八月，太液池有千叶白莲数枝盛开，帝与贵戚宴赏焉。左右皆叹羡，久之，帝指贵妃示于左右，曰：争如我解语花。
《唐书・礼乐志》：上元元年，肃宗以岁旱，罢中小祀而文宣之祭。至仲秋，犹祀之于太学。
《唐会要》：上元元年八月二十一日戊戌，敕一品以下文武，并带手巾算袋刀子磨石。
《唐书・礼乐志》：永泰二年八月，修国学祠堂，成，祭酒萧昕，始奏释奠。宰相元载、杜鸿渐、李抱玉及常参官六军将军就观焉。
《唐会要》：元和二年八月二十四日，敕乡贡明经进士，见讫，就国子学官，讲论质，定疑义，仍令百僚观礼。《通鉴》：太和七年，李德裕请依杨绾议，进士试论，议不试诗赋。八月庚寅，停试诗赋。礼部奏先试帖经，略问大义，次试议论一首，大义以通二通四为格。明年后并依此例。
《旧唐书・文宗本纪》：太和九年八月丁丑，幸左军龙首殿，因幸梨园含光殿，大合乐。
《通鉴》：大中元年八月，上崇睦兄弟，作雍和殿于十六宅，数临幸，置酒作乐。
《唐会要》：宣宗大中三年八月己丑，既复河湟河陇，高年千馀见阙下。天子为御延喜楼，赐冠带。
《酉阳杂俎》：八月四日，勿市履屣。
《传载略》：武肃王，天v丙寅，思欲拓捍海塘。先是江心有石，即秦望山脚横截波涛中出崔嵬，然商旅船到此，辄为风涛所困而倾覆。遂呼此为罗刹石。我国八月既望，必迎潮设祭，动乐鼓舞于上。寻命更呼镇江石。开平已来沙涨，遂作木阑围顶，今祭江亭是也。《枫窗小牍》：吴越忠懿王，以天成四年八月二十四日四鼓生。
《玉海》：周恭帝八月四日诞，为天寿节。
《辽史・太宗本纪》：天显五年秋八月丁酉，以大圣皇帝皇后宴寝之所，号日月宫，因建日月碑。
《玉海》：建隆元年八月十九日丙戌，有司请造新量衡，以天下。诏精考古制，按前代旧式作之，禁私造者。乾德四年八月九日辛丑，召宰臣宴紫云楼下，论及民间事，谓赵普等曰：下愚之民，不分菽麦，如藩侯不为抚养，务行苛虐，朕断不容之。普等曰：陛下爱民如此，尧舜之用心也。
乾德五年八月，有象自岭南来，至都城外，获之。其后，吴、越、广南交州继献象四十五头，于南薰门外玉津园东北。置养象所，作驯象旗。
《宋史・五行志》：端拱元年八月，广州凤集合欢树下，得芝三本。
《宣和书谱》：秦忠懿王钱m艺祖应运，率先臣服太宗。即位之明年，尽籍其府库地图以献。端拱元年八月二十四日，太宗以其诞日，遣使赐器币且示宠焉。《宋会要》：淳化元年八月一日，秘书监李至请李P、宋琪、徐铉及学士侍郎给谏，舍人等诣阁，观御书图籍。帝知之，诏赐御筵，出书籍，令纵观。
《玉海》：淳化二年八月己卯，诏置审刑院于禁中，以枢密直学士李昌龄知院事，凡具狱案牍，先经大理断谳。既定关报，审刑知院定成文章，奏讫然后下丞相府。丞相又以闻，始命论决。盖重谨之至也。
淳化四年八月丙辰朔，上草书宋玉大言赋，赐翰林。承旨苏易简，因拟宋玉作大言赋以献，其词曰：圣人兴兮告成功，登昆兮展升中。上览赋，嘉赏诏褒之。《宋史・礼志》：真宗咸平元年二月，宴群臣于崇德殿。二年八月七日，再宴，用乐。
《实录》：咸平二年八月丙寅十六日，大阅诸军，命殿前都指挥王超为左右厢教阵都总管。是日军仪整肃，天气爽霁。有司奏，成列上升，台东向。御戎幄，召从臣坐而观之。王超执五方旗以进退，又以行列遐远，号令所不能及，遂于两阵中起候台相望，使人执旗如台上招之。初举黄旗，则诸军旅拜，举赤旗则骑进，举青旗则步进，每旗动则鼓作，而士噪之，声振于百里，皆三挑而后退。次举白旗则诸军复拜，呼万岁者三。遂举黑旗以振旅，军于右者，略左阵以还，由台前出西南隅。军于左者，略右阵而还，由台前出西北隅。并凯旋而入。上顾王超曰：士众严整，戎行练习，卿之力也。退御幄殿，召从臣宴饮。回御东华门，阅诸军还营钧容，奏乐于楼下。
《玉海》：咸平四年八月己酉十日，御崇正殿，试贤良方正何亮、孙暨、孙仅、丁逊，命宋白等考所对，逊仅第四等，亮暨次之。
景德三年八月十一日，风琶蛮贡犀象、封牛、青羊及马，赐冠带锦袍。
大中祥符三年八月八日甲寅，召近臣观瑞物于崇和殿，上作七言诗，从臣皆赋。
《宋史・五行志》：大中祥符三年八月，解州盐池紫泉场水次二十里许，不种自生，其味特嘉，命屯田员外郎何敏中往祭池庙。八月东，池水自成盐，仅半池，洁白成块，晶莹异常。祀汾阴经度制置使陈尧叟继献，凡四千七百斤，分赐近臣及诸列校。
《玉海》：大中祥符六年八月辛未十二日，瑞圣园观稼，宴从臣，作郊外观稼七言诗，近臣皆和。
大中祥符七年八月二十五日戊寅，真游殿上梁，召近臣焚香，因宴于长春殿。帝作七言诗，令近臣继和。天圣八年八月六日，宋仁宗召辅臣宗室于龙图天章阁，观三圣御书，元真殿观瑞谷，宴蕊珠宫，宰臣以下赋诗。
《宋史・五行志》：明道元年八月，黄州橘木及柿木连枝。《实录》：景v二年八月丁丑，出御制乐，新经赐群臣。《玉海》：本朝冠服多沿唐旧，循用之久，有司为繁，文渐失法度。景v二年八月丙子二十七日，始诏内侍省与太常礼院，详典故，造冠冕，蠲减珍华，务从简约，俾绘图以进。
至和元年八月二十四日，知制诰贾黯乞修注官，入侍迩英阁，事有可书，随即记录。
嘉v三年，交趾贡异兽二。八月二十五日癸亥，御崇政殿，召辅臣等观之。
嘉v五年八月壬申，诏：秘书府视开元多遗轶，开赏科以广献书之路。
嘉v六年八月十七日，知谏院司马光上保业，惜时，远谋，重微，务实五规。
熙宁六年八月，诏，畿县都保置木契，左留司农寺，右付其县，凡追阅试，则出契。
熙宁八年八月，诏：州学教授，先召赴舍人院，试大义五道，取优通者选，差孙谔试法，中第一壬子，命监制敕库。
熙宁九年八月二日，大理国奉表，贡金装、碧]、山毡、Y刀剑、犀皮甲。《宋史・五行志》：熙宁十年八月乙巳，惠州柚木有文曰：皇帝万年，天下太平。
《玉海》：元丰七年八月二十二日己丑，造两圭，有邸二，以为社稷礼神玉。
元v六年八月二十三日，吕大防言，乞令史院修进先朝宝训，以备迩英进读。从之。
元符二年八月四日，制宝符旗。
《苏轼・瓶笙诗引》：庚辰八月二十八日，刘几仲饯饮，东坡觞中，闻笙箫声，杳杳若在云宵。间徐而察之，则出于双瓶。水火相得，自然吟啸。座客惊叹，请作瓶笙诗记之。
《玉海》：崇宁元年八月二十三日，州县置小学，十岁以上入学，五年立课试法。
崇宁二年八月三十日，诏曰：大司徒以六德六行教万民，而师氏之教国子，则三德三行而已。详于训士，略于治亲，崇宁教，养宗子，法仿辟，b太学，宜参酌轻重，降于内外之法，使易以及。
崇宁四年八月三日，增文宣王冕，十有二旒。是年诏文宣王，庙立戟二十四，改用镇圭。
《崇宁初议》：大乐四年八月二十七日，赐名大晟置府，建官府在宣德门外，天街之东，隶礼部以大司乐典，乐为长贰，次曰大乐。令主簿协律郎工，有乐正至舞师。
《宋史・礼志》：政和三年以八月九日，青华帝君生辰，为元成节。
《研北杂志》：翰林学士王宇，宣和七年八月二十一日，一夕凡草四制。翌日，遣中使至玉堂，赐以上所常御笔、研等十三事。
《玉海》：建炎四年八月戊寅，上手写郭子仪传，付范宗尹，示诸将韩世忠等。
绍兴五年八月二十日，高宗赐赵鼎御书尚书一部，鼎奏谢。上曰：尚书所载君臣相戒之言。所以赐卿，欲共由此道，以成治功。
绍兴十六年八月二十一日庚寅，交趾贺升平，献黄金器，明珠、沉香、翠羽、绫绢，马十，象九。
绍兴二十五年八月十七日，刑部郎许兴古言：灵芝生于庙楹，瑞麦秀于留都。宜如汉斋房之歌，制为乐章，登歌郊庙。诏学士院，于圆坛景灵宫太庙所奏乐章，增制。
绍兴二十八年八月晦，复古殿书御制，损斋记，荡心侈目，惑心害性者，罔不扫除，清心寡欲省缘薄费者，奉以周旋。挥毫弄墨，真草自如，浓淡斜行，茂密如意，未能忘情似贤乎己。朝夕清燕，视以自儆，以汉武明皇为戒，凡二百五十八字，吏书贺允中，请布之中外。乾道六年八月二十六日，大学正薛元鼎，请以周之南仲侑食武成王。上喜，以为南仲之孙皇父，犹为中兴之将，便宜举行。二十八日，御书汉议郎崔政论，赐宰臣虞允文等。
乾道七年八月六日，宋孝宗召吏部侍郎王之奇、詹事陈良翰、礼部侍郎周必大，同对选德殿，赐坐，从容访以治道。久之，袖出御笔一，通首以魏徵答唐太宗德仁功利之问。
《西湖志馀》：淳熙十年八月十八日，驾诣德寿宫，奉迎上皇观潮。谕侍官各赋酹江月一曲，至晚呈上。以吴琚为第一。其词曰：玉虹遥挂，望青山隐隐，有如一抹，忽觉天风吹海立，好似春霆初发。白马凌空，琼鳌驾水，日夜朝天阙。飞龙舞凤，郁葱环拱吴越。此景天下应无，东南形胜伟观，真奇绝好，是吴儿飞彩帜，蹴起一江秋雪。黄屋天临，水犀云拥，看击中流楫。晚来波静，海门飞上明月。
《乾淳岁时记》：浙江之潮，天下之伟观也。自八月既望，以至十八日为最盛。方其远出海门，仅如银线，既而渐近，则玉城雪岭，际天而来，大声如雷霆震撼，激射吞天沃日，势极雄豪。杨诚斋诗云：海阔银为郭，江横玉系腰者是也。每岁京尹出浙江亭，教阅水军，艨艟数百，分列两岸。既而尽奔腾，分合五阵之势，并有乘骑弄旗，标枪舞刀于水面者，如履平地。倏尔黄烟四起，人物略不相睹，水爆轰震，声如山崩，烟消波静，则一舸无迹。仅有敌舟为火所焚，随波而逝。吴儿善泅者，数百皆被发文身，手持十幅大Z旗，争先鼓勇，溯迎而上，出没于鲸波万仞中，腾身百变，而旗尾略不沾湿，以此F能。而豪民贵宦争赏银，Z江干上下十馀里间，珠翠罗绮溢目，车马塞途，饮食百物，皆倍常时，而僦赁看幕，虽席地不容f也。禁中例，观潮于天开图画，高台下瞰，如在指掌。都民遥瞻黄伞雉扇于九霄之上，真若萧台蓬岛也。
《玉海》：嘉定七年八月二十六日，诏：建宗学，置六斋生员，以百人为额。
《齐东野语》：贾师宪当国，目卧治湖山，作堂曰半f，又治圃，曰养乐然。名为就养，其实怙权固位，欲罢不能也。每岁八月八日生辰，四方善颂者，以数千计，悉俾翘馆，誊考以第甲乙，一时传诵，为之纸贵。
《金史・选举志》：大定十三年八月，于悯忠寺策试女直进士。寺旧有双塔，进士入院之夜半，闻东塔上有声，如音乐，西达于宫。考试官完颜蒲涅等曰：文路始开，而有此得贤之祥也。
《元史・世祖本纪》：中统三年八月，郭守敬请开玉泉水，以通漕运。从之。
《选举志》：乡试八月二十日，蒙古色目人试经问五条，汉人南人明经、经疑二问，经义一道。二十三日，蒙古色目人试策一道，汉人南人古赋，诏诰章表内科一道。二十六日，汉人南人试策一道。
《祭祀志》：每岁，驾幸上都，以八月二十四日祭祀，谓之洒马奶子。用马一，羯羊八，Z缎练绢各九疋，以白羊毛缠若穗者九，貂鼠皮三。命蒙古巫觋及蒙古汉人秀才达官四员领其事，再拜告天，又呼太祖成吉思御名，而祝之曰：托天皇帝福荫，年年祭赛者。礼毕，掌祭官四员各以祭币，表里一与之馀，币及祭物则凡与祭者共分之。
《英宗本纪》：至治二年八月，诏：画蚕麦图于J顶殿壁，以时观之。
《西湖志馀》：元至正庚寅，浙江乡试。八月二十二日夜二鼓，贡院彷佛见一物，驰走甚疾，其状若猛兽。军卒因而喧哄，遂以角端命赋题。
《元氏掖庭记》：己酉仲秋之夕，武宗与诸嫔妃泛月于禁苑太液池，月色射波，池光映天，绿荷含香，鱼鸟群集。
《真腊风土记》：八月挨蓝者，舞也。点差伎乐，每日就国宫内挨蓝，且38猪38象。国主亦请奉使观焉。如是者一旬。
《熙朝乐事》：郡人观潮，自八月十一日为始，至十八日最盛。盖因宋时，以是日教阅水军，故倾城往看，至今犹以十八日为名，非谓江潮特大于是日也。是日郡守以牲醴致祭于潮神，而郡人士女云集，僦倩幕次，罗绮塞涂，上下十馀里，间地无寸隙。伺潮上海门，则泅儿数十执Z旗树画伞，踏浪翻涛，腾跃百变，以F材能。豪民富客，争赏财物。其时优人百戏，击鹿仄耍鱼鼓弹词，声音鼎沸。盖人但藉看潮为名，往往随意酣乐耳。瞿宗吉看潮词云：嘉会门边翠柳垂，海鲜桥上赤栏。行人指点山前石，曾刻先朝御制诗。出郭游人不待招，相逢都道看江潮。今年秋暑何曾减，映日争将画扇摇。一线初看出海迟，司封祠下立多时。须臾金鼓连天震，忙杀中流踏浪儿。垆头酒美劝人尝，紫蟹初肥绿橘香。店妇也知非俗客，奚奴背上有诗囊。沙河塘上路岐赊，扶醉归来日已斜。怪底香风来不断，担头插得木犀花。步入重门小院偏，金猊飞袅夜香烟。家人笑问归何晚，已备中秋赏月筵。《熹宗实录》：旧规，经筵秋讲，以八月十二日起。
《逭要览》：太仆寺祭马神，在通州北四十里安德乡郑村坝。秋祭，在八月二十八日。
《名胜志》：湖州，古防风氏之国。今武康县封禺二山间，有防风庙，岁以八月二十五日，有司致祭。
仲秋部杂录
《诗经・豳风・七月章》：八月在宇。〈正义〉蟋蟀之虫，八月在堂宇之下。
《公羊传》：秋八月壬午，大阅。大阅者何，阅兵车也。修教明谕国道也。平而修戎事，非正也。其日以为崇武，故谨而日之。
《国语》：少采夕月。〈注〉夕月以秋分。
《孝经说》：秋分，日在内衡。
《本草经》：地胆，生汶山山谷，八月采之。〈注〉真地胆，状如大马蚁，有翼，是芫青所化，亦名W青。
《内经》：寒风晓暮，蒸热相薄，草木凝烟，湿化不流。则白露阴布，以成秋令。
金郁之发，夜零白露，林莽声。〈注〉夜濡白露，晓听风，乃为金发徵也。
《管子・轻重己篇》：以夏日至始，数九十二日，谓之秋至，秋至而禾熟。
《禽经》：仲秋之节，鸠复化为鹰。
《文子・下德篇》：《老子》曰：天地之气，莫大于和者，阴阳调，日夜分。故万物春分而生，秋分而成。
《史记・天官书》：作鄂岁，岁阴在酉，星居午，以八月与柳七星张晨出，曰为长王作。作有芒，国其昌，谷熟，其失次，有应，见危，曰：大章有旱而昌，有女丧，民疾。
辰星仲秋，秋分夕出郊角，亢氐房东，四舍为汉。《汉书・五行志》：秋分而微霜降。
于易雷，以八月入其卦，曰：归妹，言雷复归，入地则孕。毓根核保，藏蛰虫避，盛阴之害。
《淮南子・天文训》：辰星正四时，常以八月秋分效角亢。《淮南・毕万术》：八月，榆，以美酒渍曝，同青粱米、紫苋实蒸熟为末，每服三指撮，酒下，令人辟谷不饥。〈音而〉《京房易候》：古秋分，而人君释钟鼓之悬。
《星经》：角二星，东方首宿，南左角，名天津，苍色。北右角为天门，黄色。中间名天关。八月，日在北南，去北辰九十一度，凡日月五星，皆从天关行，为黄道。
《后汉书・陈蕃传》：人君有事于苑囿，惟仲秋西郊，顺时讲武，杀禽助祭，以敦孝敬。
《白虎通・五行篇》：八月，律谓之南吕，何。南者，任也。言阳气尚有，任生荠麦也。故阴拒之也。
《说文》：酉为秋门，万物已入。
龙，春分登天，秋分潜渊。
《风俗通义》：世本垂作钟，秋分之音也。
《月令章句》：自轸六度至亢八度，谓之寿星。之次，白露秋分，居之郑之分野。
《参同契》：观其权量，察仲秋情，任蓄微稚，老枯复荣，荠麦芽f，因冒以生。《五经通义》：钟者，秋分之气，万物至秋而成，坚成不灭，绝莫如金。故金为钟，相继不绝也。
秋分，阊阖风至，解悬垂，琴瑟不张。
《晋书・天文志》：老人一星在弧南，一曰南极，常以秋分候之南郊。
《博物志》：西羌，仲秋月，取赤头鲤以为l。
《风土记》：白鹤性警，至八月白露降，流于草叶上，滴滴有声，即鸣。
《临海异物志》：黄雀，常以八月入海，化为鱼。
《抱朴子・仙药篇》：七明九光芝，皆石也。生临水之高山石崖之间，状如盘碗，不过径尺，以还有茎蒂，连缀之起三四寸。有七孔者，名七明；九孔者，名九光。光皆如星，百馀步内，夜皆望见其光。其光自别，可散不可合也。常以秋分伺之，得之捣服，方寸匕入口，则翕然身热，五味甘美。尽一斤则得千岁，令人身有光，所居暗地如月，可以夜视也。
《宋书・百官志》：前汉世，刺史乘传，周行郡国，无适所治。后汉世所治，始有定处。止八月行部，不复奏事京师。《名医别录》：神护草，生常山北。八月采，可使独守，叱咄人，寇盗不敢入门。《物类志》谓之护门草。置门上，人衣过，草必叱之。王筠诗：霜被守宫槐，风惊护门草即此。蛇含，以八月采，阴乾，有两种并生石上及黄土地，当用细叶有黄花者。《刘敬叔・异苑》云：有田父见蛇被伤，一蛇含一草，著疮上。经日，伤蛇乃去。田父因取草治蛇疮，皆验，遂名蛇含草。
酸枣，生河东川泽，八月采实，阴乾，似武昌枣，而味极酸。东人啖之，以醒睡。
《魏书・律历志》：次卦八月，巽，萃，大畜，贲，观。
《齐民要术》：掐秋菜，必留五六叶，凡掐，必待露解。八月半剪去蘖，生肥嫩，比至收时，高与人膝等，茎叶皆美。科虽不高，菜实倍多。
棠，熟时，收种之。八月初天晴时摘叶，薄布晒，令乾，可以染绛。
白羊，八月初，胡子未成时，又铰之。〈注〉漠北塞之羊，则八月不铰，铰则不耐寒。中国必须铰，不铰则毛长相著，作毡难成也。
作漉酪法：八月中作，取好淳酪，生布袋盛，悬之，当有水出滴，滴水不尽，著铛中，暂炒，即出于盘上。日曝，攀弊魍牛大如梨许，亦数年不坏。
种芡法：芡，一名鸡头，即今芰子是也。由子形上花似鸡冠，故名曰鸡头。八月中收取，擘破取子，散著池中，自然生也。
作檗法：八月中作，盆中浸小麦，即倾去水，日曝之，一日一度，著水即去之脚生，布麦于席上，厚二寸，一日一度以水浇之，芽生便止。即散收，令乾，勿使饼，饼成则不复任用。此煮白饧檗，若煮黑饧即待芽生青，成饼然后以刀37取，乾之，欲令饧如琥珀色者，以大麦为其檗。
崔曰：凡种大小麦，得白露节可种薄田，秋分种中田，后十日种美田。
又曰：八月可种大蒜。
《荆楚岁时记》：豆花雨，乃八月雨也。
《唐书・历志》：秋分后五日，日在氐十三度，龙角尽见，时雨可以毕矣。
《唐本草》：兰，即兰泽香草也。圆茎紫萼，八月花白，俗名兰香。煮以洗浴。生溪涧水旁，人间亦多种之，以饰庭池。
《元和志》：浙江涛，每日昼夜再上，常以月十日、二十五日最小，月三日、十八日极大。小则水渐涨不过数尺，大则涛涌高至数丈。每年八月十八日，数百里士女共观，舟人渔子溯涛触浪，谓之弄潮。
《陆玑诗疏》：茹茅L，茜草也，齐人谓之茜。《蜀本图经》云染绯草。叶似枣叶，头尖下阔，茎叶俱涩，四五叶对生节间，蔓延草木上，根紫赤色。今所在，有八月采根。《六典》：旱甚，则修雩，秋分已后，虽旱不雩。
《通典》：周仲秋辰日，祭灵星于国之东南。王者所以复祭灵星者，为人祈时，以种五谷，故别报其功。
《酉阳杂俎》：荜拨，出摩伽u国，呼为荜拨梨。佛林国呼为阿梨诃，苗长三四尺，茎细如箸，叶似蕺叶，子似桑椹，八月采。
蝤蛑，大者长尺馀，两螯至强，八月能与虎38，虎不如，随大潮退壳，一退一长。
《周易集解》：说言乎兑。崔憬曰：秋分则兑，王而万物所说。
《宋史・河渠志》：八月IH华，谓之荻苗水。
《太平御览》：八月雨夜，菰菜生于聪鲁刂校作羹G，甚美。吴中以鲈鱼作脍，菰菜为羹。
《开宝本草》：缩砂Z，生南地，苗似廉姜，子形如白豆蔻，其皮紧厚而皱，黄赤色。八月采之，辛香可调食味，及蜜煎糖，缠用。
《成都古今记》：八月，有桂市。
《图经本草》：蟹，俗传八月一日，取稻芒两枝，东行输送其长。故今南方捕蟹，差早则有衔芒须，霜后，输芒方可食之。
白微，一名薇草，茎叶俱青，颇类柳叶。八月结实，其根黄白色，类牛膝而短小。今人八月采之。
姜黄，今江广蜀川多有之。叶青绿，长一二尺，阔三四寸，有斜文，如红蕉叶而小，花红白色，根盘屈，黄色类生姜而圆，有节。八月采根片，切曝乾，蛮人生啖，云可以祛邪辟恶。
菊花：秋八月，合花收，曝乾，切取三四斤，以生绢囊盛，贮三大斗酒中。经七日，服之，日三次。常令酒气相续为佳。
黄蓍根，长二三尺，独茎，或作丛生。枝干去地二三寸，其叶扶疏，作羊齿状，又如蒺藜苗，开黄紫花，其实作荚子，长寸许。八月中采根，用其皮，折之如绵。谓之绵黄蓍。时珍曰：嫩苗亦可ぬ匀闶场
《政和本草》：鸡头，八月采实服饵。家取其实，并中子捣烂，暴乾，再捣筛末，熬金樱子，煎和丸服之，补下益人，谓之水陆丹。治唇上生疮，连年不差，以八月蓝叶一斥，捣取汁，洗不过三度差。
《搜采异闻录》：唐元宗以八月五日生，以其日为千秋节。张说上《大衍历序》云：谨以开元十六年八月端午，赤光照室之夜献之。《唐类表》有宋Z请以八月五日为千秋节，表云：月惟仲秋，日在端午。然则凡月之五日，皆可称端午也。
《会稽志》：鹭，一名舂锄，步于浅水，好自低昂，故曰舂锄也。色雪白，顶上有丝毵毵然。长尺馀，欲取鱼则弭之。山阴濒水人家多畜之，皆驯不去。惟白露一日笼之，不然飞去。
《本草图经》：酸枣，野生，多在坡坂及城垒间，似枣木而皮细，其木心赤色，茎叶俱青，花似枣花。八月结实，紫红色，似枣而圆小，味酸，当月采实，取核中仁，阴乾，四十日成。
《野客丛谈》：懒真子读杜牧之诗：千秋佳节名空在，承露丝囊世已无。谓：汉以金盘承露，而唐以丝囊，丝囊可以承露乎，此不可解。按《华山记》弘农邓绍八月晓入华山，见童子执五Z囊，盛柏叶露食之。此事在汉武帝之前，是以武帝于其地造望仙等宫观，又观梁简文帝眼囊赋序曰：俗之妇人，八月旦多以锦翠珠宝为眼明囊，因凌晨拭目。唐人千秋节以丝囊盛露，亦袭其旧，正八月初故事。
《山家清事》：八月八日，为竹醉日，种竹易活。
《通考》：八月十一日，卜来年水旱：侵晨或隔夜，于水边无风浪处作一水则，子至晚看之，若没主水，露主旱，平主小水，又主本年好种麦，名曰横港。
朔日值白露，果谷不实；值秋分，主物价贵。
《纪历撮要》：白露日，属火，难种菜蔬。
《元王柏・长啸山游记》：辛卯秋八月，与客游于北山。于时丹枫缬林，香桂染袖，金粟垂颖，翠荚吐英，芙蓉靓冶，篱菊敷茂。紫兰兮，抗茎濯蕊于深幽。香稻兮舂玉簸珠于践蹂。悬颗苞于枣栗，粲青黄于橘柚。日暄而不溃雨寒而不骤。正一年之佳景候也。
《杨升庵集》：蜀西南多雨，名曰漏天。杜子美诗：鼓角漏天东是也。自秋分后遇壬，谓之入沾。吴下曰入液。《瓶史月表》：八月，花盟主：丹桂、木犀、芙蓉花；客卿：宝头鸡冠、杨妃、槿花；使令：水红花、剪秋、罗秋、牡丹、山查花。花历：八月，槐花黄，桂香飘，断肠始娇，白O开，金钱夜落，丁香紫。
《月令演》：八月五明囊。〈朔日〉围棋局。〈四日〉广陵涛。〈八日〉天灸。〈十日〉梯月。〈十五〉牡丹诞。〈十五〉
《田家杂占》：八月，中气前后起西北风，谓之霜降信；未风先雨，谓之料信雨。
《农政全书》：龙眼花与荔支同开，树亦如荔支，但枝叶稍小，壳青黄色，形如弹丸，肉白而带浆，其甘如蜜，熟于八月，白露后方可采摘。荔枝过即龙眼，熟谓之荔支奴。
《泛胜之书》曰：夏至后九十日，昼夜分，天地气和，以此时耕田，一而当五，名曰膏泽。
种麦：八月白露节后，逢上戊为上时，中戊为中时，下戊为下时。种须简成实者，棉子油拌过，则无虫而耐旱。
《本草纲目》：芎，古人因其根节状如马衔，谓之马衔芎。后世因其状如雀脑，谓之雀脑芎。出关中者，为京芎，亦曰西芎。出蜀中者，为川芎。出天台者，为台芎。出江南者，为抚芎。清明后宿根生苗，分其枝，横埋之，节节生根。八月根下始结芎，掘取蒸曝，救荒，一种似蛇床叶而粗嫩，叶可な场
江宁府信州，一种小梨，名鹿梨。叶如茶，根如小拇指，彼人取皮治疮。八月采之，时珍曰：山梨，野梨也。处处有之，梨大如杏，可食。
杜若，楚地山中时有之，山人亦呼为良姜。根似姜，《图经》所谓山姜也。开紫花，不结子，八月采根入药。亚麻子，出兖州威胜军，苗叶俱青，花白色。八月上旬采其实用。时珍曰：即壁虱胡麻也。其实亦可榨油点灯。
蚕豆，南土种之，蜀中尤多。八月下种，冬生嫩苗，可茹射干。按《张揖・广雅》云：鸢尾，射干也。土宿。《真君本草》云：射干即扁竹叶，扁生如侧，手掌形，茎亦如之。一种紫花，一种黄花，一种碧花，多生江南湖广川浙平陆间。八月采根取汁，煮雄黄伏雌黄，制丹砂，能拒火。石南，桂阳呼为风药，充茗及浸酒饮，能愈头风，故名。《别录》曰：生华阴山谷，八月采实阴乾。
橙，名鹄壳，树似橘而叶大，其形圆，大于橘而香，皮厚而皱，八月熟。
樽樱一名食茱。高木长叶，黄花绿子，丛簇枝上，味辛而苦。八月采，捣滤成汁，入石灰搅成，名曰艾油，亦曰辣米油。始辛辣蜇口，入食物中用。
木绵，有二种，似木者名吉贝，似草者名古终。江南淮北所种，茎弱如蔓，高者四五尺，叶有三尖如枫叶。入秋开花，黄色如葵花而小，亦有红紫者，结实大如桃，中有白绵，亦有紫绵者。八月采救，谓之绵花。
曼陀罗花，《法华经》言：天雨曼陀罗花。后人因以名曼陀罗梵，言杂色也。绿茎碧叶，叶如茄叶。八月开白花，凡六瓣，状如牵牛花而大。
果类有海红，即海棠梨之实，状如木瓜而小，实至八月乃熟，《沈立・海棠谱》云：海棠其实，状如梨，大如樱桃，至秋可食。
甘松香，黔蜀州郡及辽州皆有之，丛生山野，叶细如茅草，根极繁密。八月采之，作汤浴，令人身香。
雷丸，生石城山谷及汉中土中，八月采根，暴乾。按《遁斋闲览》云：杨抑心甑靡旒玻每发语，腹中有小声应之，久渐声大。有道士见之，曰：此应声虫也。但读本草，取不应者，治之。读至雷丸，不应，遂顿服，数粒而愈。《本草集解》：荆芥，叶似独帚叶而狭小，淡黄绿色。八月开小花，作穗成房，房如紫苏房，内有细子，如葶苈子。《群芳谱》：八月为竹小春。
《谈丛》：八月一日雨，则角出下熟。角，田豆也。
《枕谭・续汉礼仪志》云：仲秋之月，赐八九十老人杖，杖端有玉鸠。鸠，不咽之鸟，盖取不咽也。《风俗通记・汉高故事》恐未可据。
《名胜志》：蓝溪源出太姥山顶，每岁八月，乌柏落叶，溪中色皆秀碧。俗传太姥染衣，居民候其时，取水沤蓝，染帛最佳。
仲秋部外编
《云笈七签》：汉平帝元寿二年八月己酉，五帝各乘方而色车，从群官来下，受大帝之命，授茅盈为司命东卿上真君。
《搜神记》：宋时弘农冯夷，华阴同乡堤首人也。以八月上庚日渡河溺死，天帝署为河伯。又《五行书》曰：河伯以庚辰日死，不可治船远行，溺没不返。
《魏书・灵徵志》：尉元表臣于彭城，遣别将以八月至睢口，邀贼将陈显达。有战士于营外五里刍牧，见一白头翁乘白马，将军呼之，语称至十八日辰，必来到此。语汝将军，领众从东北临入，我当驱贼令走。申时，贼必大破。后十日，此人复于彭城南戏马台东二里，见白头翁亦乘白马从东北来，呼此人，谓曰：我与东海四渎太山北岳神共行淮北，助汝二将荡除已定，汝上下喜否。因忽然不见。
《集仙传》：八月九日，群仙来，传金母敕令，女仙谢自然披发四十日，金母当自来。所降使或言姓崔，将一板阔二尺，长五尺，其上有五色。每群仙欲至墙壁间，悉荧煌似镜。自然每披发，则黄云缭绕其身。又有七人黄衣戴冠，侍于左右。
《宣室志》：长庆中有王先生者，弘农晦之闻其术，往谒焉。王留之宿，乃八月十二也。先生召其女七娘谓之曰：汝为吾刻纸状，今夕之月，置于室东之垣上。有顷，七娘以纸月施于垣上，忽月光洞然，一室毫发尽辨。晦之惊叹不测。
《云笈七签》：古人以秋分之日，为秋判之日，所以尔者，秋分之日乃会九天八地众真人神，上皇至尊，三日三夕，共定万民之命，所聚议者咸多，而神尊并集故也。
《仙忌真记》曰：子欲升天慎秋分，罪无大小皆上闻。以罪求仙仙甚难，是故学道为心寒。
秋分清旦，南望有素赤黄云者，是南极真人上皇赤帝三素云也。存礼密祝，三见云舆，白日升仙。

[book_title]岁功典第七十一卷
中秋部汇考
《提要录》月夕
八月十五为月夕。
《本草纲目》剪壶须
中秋日，剪壶卢须如环子脚者，阴乾。于除夜煎汤浴小儿，则可免出痘。
《事物原始》中秋
八月十五为中秋，何也。欧阳詹玩月序云：秋之于时，后夏先冬。八月于秋，季始孟终，十五于夜，又月之中。稽之天道则寒暑均，取诸月数则蟾魄圆。故曰：中秋。言此日为三秋之中也，又谓之月夕。龙城录云：唐明皇于此夜游月宫。
《酌中志略》宫中中秋
八月十五日供月饼瓜藕，候月上焚香，即大肆饮啖，多竟夕始散。
《直隶志书》〈各省风俗同者不载〉宛平县
八月十五日祭月，其祭用果饼，剖瓜瓣错如莲花，设月光纸，向月而拜，焚纸。撤供散，家人必遍。
昌平州
八月中秋祭月，设果品香楮，乘月欢饮，戚里率以瓜饼等物相馈，俗名团圆节。
平谷县
八月十五日夕，设瓜果于庭院，坐待月华。祭毕，群饮为乐，谓之赏月。
遵化州
中秋日祭月，祭以瓜果，制大饼，绘广寒宫式。候月出，拜祭。
永平府
中秋占：月为云蔽，来年灯节必雪。
河间府
中秋日雨谓之苦雨，占菜味不佳。
庆云县
八月十五日，农家祭土谷神，名青苗社。祭毕，共享其馀。
枣强县
中秋日，陈瓜果祭月光，共设酒馔燕饮，曰圆月。
衡水县
中秋，亲友于尊长、佃田赁房者于主家，各馈送月饼瓜果酒ィ谓之玩月。
《山东志书》淄川县
中秋，皓月临空，碧天如水。友朋欢宴，竟夜为常。
沾化县
八月望，多宴会，抵晚廛邻合樽席地歌饮于市者，不下十馀团，足徵和气。
《山西志书》潞安府
中秋拜月，与海内同潞，俗以是日招婿饮。
襄垣县
八月十五日，邀亲友夜饮玩月，谓之团圆会。
永宁州
中秋节，亲友馈送月饼瓜果酒ブ属。夕则守夜，烧香，恭祀太阴星主。
《河南志书》郑州
中秋备月饼祭月，谓之玩月。古诗云：此日若无月，一年虚度秋，学道吕邦耀诗云：今宵偏有月，天亦爱中秋。
罗山县
八月中秋祭月，簪桂，亲友彼此相馈。
《陕西志书》西乡县
中秋夜，置酒，玩月，赏桂。男泛舟登红崖，妇女亦设佳筵。即贫者，亦无不食西瓜，庆节气。
《江南志书》句容县
八月中秋，办饼筵大会亲朋。玩月色昏明，验来岁元宵晴雨。
常熟县
八月望日，以月饼相馈遗，游人操舟，集湖桥望月。
松江府
中秋食月饼，登楼台，赏月观鹤。宋朱之纯三山亭诗注云：华亭每中秋夜有仙鹤下，不多见也。
无锡县
中秋夜，结高台，置香盈斗而k之，名烧斗香。
扬州府
中秋，郡城多制灯船水嬉，自初一日至十五日，往往好事者为之。
如皋县
中秋夜，设瓜果饼饵祀月，儿女罗拜，作月饼相饷。好事家亦饰灯船，设雅座，玉箫金管，清讴达旦，如白下秦淮故事。
通州
中秋以瓜饼馈节，折桂赏月，候月华。恒至天晓。
太湖县
八月中秋拜祀月宫，考唐明皇杂录云：八月十五夜，叶静能邀上游月宫。将行，请上衣裘而往。及至月宫，寒凛特异，上不能禁。静能出丹二粒，进上，服之。后祀月宫始此。
石埭县
八月十五日，各神庆贺昭明圣帝，有酬五福愿者，例于十一日供像于堂，至十五日赛会。肖神为假面盛饰执械，不下四五百尊，进西门，出东门，从昭明圣帝后，迎游入庙，笙歌沸耳，装演眩目。观者如堵，极为糜费。
建德县
八月中秋迎祀余公司徒，供具甚盛，演杂剧，l羊豕，酹以路酒，比屋皆然。
滁州
八月十五，是夜忌雨，如雨则上元灯不利。谚云：云暗中秋月，雨打上元灯。
《浙江志书》温州府
中秋是夜，邀宾朋赏月，或至江干看潮，外邑亦有以十六夜为中秋者。
《江西志书》新建县
八月十五日，许旌阳拔宅上升。居民感德立祠。宋徽宗敕修赐额玉隆万寿宫。历元明迄今，自八月朔，四远朝拜不绝，至十五日最盛，居民辐辏成市。
新城县
中秋罗樽，啖月饼以观月华，亲戚馈礼，打Fa。自十一夜起，悬通草灯用，鼓乐迎于市，至十七止。中秋月无光则鱼少，若云重则来岁元宵多雨。
《湖广志书》云梦县
八月十五日为月夕，亲友以月饼相馈贻，中宵宴集，候赏月华。
应山县
中秋，\里无他务，木棉花出，纺砖之声与砧杵相杂，多就月下。至夜分，士人多举酒吟哦。
蕲州
中秋，俗取促织虫相38。是日设高案，以贴金大饼，焚香秉烛，祭月毕，切分亲党。
巴陵县
中秋，坊间设酒具瓜饼赏月，观月华。见之则吉，以月之明暗卜江鱼之有无。
永州府
中秋夜，家家祀月，儿童拾瓦砾为宝塔于门首，有高至丈馀者，致亦鳞绉可观，燃灯设供以为戏。
永兴县
中秋俗尚饮桂酒。
《福建志书》建阳县
中秋多夜宴。夜间女子出游，云走百病，然亦有谨慎不出者。
浦城县
中秋夜，女子行南浦桥，祈长寿。
上杭县
中秋，儿女于月下设果饼，膜拜致词，号请月姑。置筐于盘，神降则筐自举。为剥啄声，审其数以卜灾祥。
建宁府
八月中秋夜，置酒玩月，食月饼。近有挂幡灯，乞嗣月宫者。
龙岩县
中秋为赏月会，各乡迎土神，作偶人灯，列队而行，虽无如元夕狮鬼之戏，而诸灯唱闹如之。
海澄县
中秋祀土神，所以秋报也。馈遗则有月饼月果，饼圆如三尺月，厚径寸，而高起皆蟾轮桂殿，兔杵人立，或吴质倚树，或娥窃药，精致夺目。
《四川志书》涪州
中秋夜，士民设香烛，供月饼，鸣金鼓以达旦。曰赏中秋。
嘉定州
八月中秋，里中赛土地神，扮演杂剧声乐，文物亦各相竞，谓之看会。
《广东志书》曲江县
中秋置酒为夜饮，亦扮故事，游a_中，自初八至十五日止。
乳源县
八月中秋啖月饼，剥芋皮，喙鼓子果。谓之剥鬼皮，去疥癞。
英德县
八月中秋酌桂樽，剥熟芋为大饼，以象璧月。又十五夜，谓之太阴还元，宜焚香守夜。
揭阳县
中秋玩月，陈酒馔，儿童多拾瓦片结塔，燃之为乐。
四会县
中秋设果饼，望月而拜，致词，谓之请月姑。
新兴县
中秋作月饼，煮芋魁，具ゾ埔会，谓之赏月。儿童有烧番塔，舞火鬼之戏。
澄迈县
八月中秋，聚亲朋以赏月，煮天南星，去皮食，名剥鬼皮。此月，谚谓之饥月。
中秋部艺文一回董提举中秋请宴启　　　　宋文天祥
照江叠节，载画舫之清冰。待月举杯，呼芳樽于绿净。拜华星之坠几，约明月之浮槎。风雨满城，何幸两重阳之近。江山如画，尚从前赤壁之游。槁秸申酬，轮锼貌肌
中秋赏月赋　　　　　　　　　明章懋
素昊司时，蓐收行政，日道西陆，斗回酉柄。大火下于坤维，虚宿中乎离正。扫赤炜之烦酷，布金行之清静。豆雨饱兮初歇，梧风飒兮渐劲。凉露零而金茎香，颢气浮而玉宇净。燕翩翩以东归兮，雁嘹嘹而南竞。蝉咽声以不鸣兮，鹰飞迅而欲横。南吕之律始中，西兑之治方盛。三五之良宵，适平分之秋令。暮烟霁而云容四敛，潦水澄而山光遥映。斯时也，阴精扬彩，坎象悬空，西魄已载，东魄未终。望舒御兮，驾冰轮于海东。素娥舞兮，调霓裳于曲中。穆穆兮金波有彩，团团兮玉斧无功。寒玉臂兮清辉皓皓，湿云鬟兮香雾鳌＜任照兮珠帘华屋，亦容光兮瓮牖桑蓬。普贞明而无私兮，羌万里之攸同。人世总清虚之府，皇都一蕊珠之宫。予于是盍朋簪，开宾筵，酌清酤，调朱弦。畅幽怀之寥廓，邀胜赏于婵娟。歌坡翁之水调兮，唱晁叟之洞仙。修欧阳之玩事兮，赋逸兴之佳篇。喜美难之兼具，乐风景之无边。已而银河斜汉，玉绳低躔。爽籁发于林外，天香散于庭前。惜光阴兮易度，爱良夜兮无眠。群嚣既息，众音并传。几处楼台丝管沸兮，乐歌舞于芳年。谁家门巷砧杵急兮，碎穷愁之万千。慨人间之忧乐，感上天之缺圆。徘徊俯仰，不觉为之太息而凄然。客有语予者，曰：赏心易负，美景难留，可人明月，属此清秋，今夕之会也。追玉堂之胜赏，无天柱之远游。据床笑傲兮若登武昌之楼，咏诗讽诵兮如泛牛渚之舟。骋清谈之，浩清兴之悠悠。人生有几，不乐何求。子独感慨而惆怅兮，殆有类乎宋玉之穷戚而悲忧。予乃喟然叹曰：子岂予知者哉，予窃怪夫少年之偷f兮，宁能为时物而解颜。吁嗟乎哲人之用心兮，固将视一世以为悲欢。月明而无贵贫兮，人情见月抑忻戚之多端。有天涯兮游子家，山万里兮疏问安。今兹之夕兮，望白云而倚栏。有远地兮孤臣，怀耿耿兮寸丹。今兹之夕兮，念琼楼之高寒。彼闾阎之饥馑兮，十室九空，撷草穗以为粮。对明月兮，赋鸿雁而自伤。彼边城之将卒兮，胡笳羌笛，老征戍于沙场。对明月兮，指玉关为故乡。月照兮深闺，有佳人兮愁断肠。裁边衣兮未寄，盼良人兮天一方。月照兮圜扉，有缧囚兮悲夜长。雉罹罗兮未脱，刻木画地兮那可忘。富贵欢会兮贫苦忧思。今夕之乐者几何人兮，而悲穷悼屈者纷其若兹。伊苦乐之相忘兮，抑亦居之所移。蹇予怀之郁郁兮，良独有感于斯。志先忧而后乐兮，谓希文其吾师。彼风流之庾谢兮，徒旷达其奚为。今九重之仁圣兮，忧元元之疮痍。恒宵旰以孜孜兮，曾不暇乎乐汉武影娥之池。顾书生之窃禄兮，一升合皆民脂。愧无才以上佐天子，而下吊苍生兮，其何心乎乐明月而娱嬉。子以予为悲秋之骚客兮，其不浅之为小丈夫也。鸣呼。噫嘻。客闻予言，亦悚然若惊，焦然而勿宁。遂相与举杯酬月，稽首乞灵。愿国家隆唐虞之治，使斯人为尧舜之氓。老安少怀兮，各得其所；远来近悦兮，咸遂其生。囹圄空兮，期有司之不犯。兵甲洗兮，宁复有苗之徂征。家家见月兮，有忻然之色。人人对景兮，无叹息之声。岂若唐人联句，而专长日之乐，殆犹虞氏鼓琴，而公解愠之情。则吾与子非特F今夕一时之乐事，且将祝皇朝万世之太平。
秦淮看月记　　　　　潘之恒
戊午中秋，登虎丘，见月而思秦淮也。几望，及望月色如昼，逢丽姬金王两姓，从千人中独见，而月不能为之夺。时善音者皆集金陵。子夜闻之，靡靡耳至。己未，是日则余居金陵，已七见圆魄，靳一而将行，秦淮人噪之曰：胡曩之不思，思而去之，是将又思，乃发慨而止。上弦以来犹吴昨也，几及两夕而忽若失之，则人或胜于吴，非人胜而情胜也。匝青溪夹岸竞传吴音，而阁中以真情胜者，则元女之珠献彩女之箫，随其孤调皆缘云之音。其为剧，如琵琶明珠，更为奇绝。余悔其闻之晚，而娱耳浅也。应为废吴思而胡以，又之令当吴游，片石尽肯，可中易仄。剑池一勺，若海印发光矣。因掷笔空中，俄而云开月出，恍置身于虎丘间。因为歌曰：我之思兮云隐，月中生兮风中殒，忽如梦兮如醒。我又思兮瀛海，龙衔光兮凤舒彩，忽以游兮以嬉，愿千秋兮无改。

[book_title]岁功典第七十二卷
中秋部艺文二〈诗词〉
中秋月二首　　　　　　　　唐李峤
盈缺青冥外，东风万古吹。何人种丹桂，不长出轮枝。桂魄上寒空，皆言四海同。安知千里外，不有雨兼风。
八月十五夜月二首　　　　　　杜甫
满目飞明镜，归心折大刀。转蓬行地远，攀桂仰天高。水路疑霜雪，林栖见羽毛。此时瞻白兔，直欲数秋毫。稍下巫山峡，犹衔白帝城。气沉全浦暗，轮侧半楼明。刁斗皆催晓，蟾蜍且自倾。张弓倚残魄，不独汉家营。
中秋夜登楼望月寄人　　　　　戎昱
西楼见月似江城，脉脉悠悠倚槛情。万里此情同皎洁，一年今日最分明。初惊桂子从天落，稍误芦花带雪平。知称玉人临水见，可怜光彩有馀清。
和崔中丞中秋月　　　　　　张南史
秋夜月偏明，西楼独有情。千家看露湿，万里觉天清。映水金波动，衔山桂树生。不知飞鹊意，何用此时惊。
和元郎中八月十五夜玩月　　　王建
合望月时常望月，分明不得似今年。仰头五夜风中立，从未圆时直到圆。
十五夜望月寄杜郎中　　　　　前人
中庭地白树栖鸦，冷露无声湿桂花。今夜月明人尽望，不知秋思在〈一作落〉谁家。
八月十五酬从兄常望月有怀　武元衡
坐爱圆景满，况兹秋夜长。寒光生露草，夕韵出风篁。地远惊金奏，天高失雁行。如何北楼望，不得共池塘。
中秋夜与诸公锦楼望月得中字　前人
玉轮初满空，迥出锦城东。相向秦楼镜，分飞碣石鸿。桂香随窈窕，珠缀隔玲珑。不及前秋月，圆辉凤沼中。
和武相公锦楼玩月得浓字　　柳公绰
此夜年年月，偏宜此地逢。近看江水浅，远辨雪山重。万并金花〈一作风〉肃，千林玉露浓。不唯楼上思，飞盖亦陪从。
和武相公中秋夜锦楼玩月得苍字张正一
高秋今夜月，皓色正苍苍。远水澄如练，孤鸿迥带霜。旅人方积思，繁宿稍沉光。朱槛叨陪赏，尤宜清漏长。
奉和武相公中秋锦楼玩月得来字徐放
玉露中秋夜，金波碧落开。鹊惊初泛滥，鸿思共徘徊。远月清光遍，高空爽气来。此时陪永望，更得上燕台。
和武相公中秋锦楼玩月得前字秋字二首崔备
清景同千里，寒光尽一年。竟天多雁过，通夕少人眠。照别江楼上，添愁野帐前。隋侯恩未报，犹有夜珠圆。四时皆有月，一夜独当秋。照耀初含露，徘徊正满楼。遥连雪山净，迥入锦江流。愿以清光末，年年许从游。
奉和中秋夜锦楼玩月　　　　王良会
德星摇此夜，珥月满重城。杳霭烟云色，飘u砧杵声。令行秋气爽，乐感素风轻。共赏千年圣，长歌四海清。
酬裴端公八月十五夜对月见怀权德舆
凉夜清秋半，空庭皓月圆。动摇随积水，皎洁满晴天。多病嘉期阻，深情丽曲传。偏怀赏心处，同望庾楼前。
八月十五日夜瑶台寺对月　　　前人
嬴女乘鸾已上天，仁祠空在鼎湖边。凉风遥夜清秋半，一望金波照粉田。
褒城驿池塘玩月　　　　　　羊士谔
夜长秋始半，圆景丽银河。北渚清光溢，西山爽气多。鹤飞闻坠露，鱼戏见层波。千里家林望，凉飙换绿萝。
中秋夜临镜湖望月　　　　　　陈羽
镜里秋宵望，湖平月彩深。圆光珠入浦，浮照鹊惊林。澹动〈一作荡〉光还碎，婵娟影不沈。远时生岸曲，空处落波心。迥彻轮初满，孤明魄未侵。桂枝如可折，何惜夜登临。
玩月〈并序〉　　　　　　　欧阳詹
目可玩，玩月，古也。谢赋鲍诗：I之亭前，亮之楼中，皆玩月也。贞元十二年，闽君子陈可封游在秦，寓于永崇里华阳观。予与乡人安阳邵楚长、济南林蕴、颍川陈诩，亦旅长安。秋八月十五夜，诣陈之居，修厥玩事。月之为玩，冬则繁霜大寒，夏则蒸云大热。云蔽月，霜侵人，蔽与侵，俱害乎。玩秋之于时，后夏先冬，八月于秋，季始孟终，十五于夜，又月之中。稽于天道则寒暑均，取于月数则蟾兔圆。况埃共涣鳎大空悠悠，婵娟徘徊，桂华上浮。升东林，入西楼。肌骨与之疏凉，神气与之清冷。四君子悦而相谓曰：斯古人所以为玩也。既得古人所玩之意，宜袭古人所玩之事，作玩月诗云。
八月十五夕，旧嘉蟾兔光。斯从古人好，共下今宵堂。素魄皎孤凝，芳辉纷四扬。徘徊林上头，泛滟天中央。皓露助流华，轻风佐浮凉。清冷到肌骨，洁白盈衣裳。惜此苦宜玩，揽之非可将。含情顾广庭，愿勿沈西方。
太原和严长官八月十五日夜西山童子上方玩月寄中丞少尹　　　　　　　前人
西寺碧云端，东溟白雪团。年来一夜玩，君在半天看。素魄当怀上，清光在下寒。宜裁济江什，有阻惠连欢。
八月十五夜桃源玩月　　　　刘禹锡
尘中见月心亦f，况是清秋仙府间。凝光悠悠寒露坠，此时立在最高山。碧虚无云风不起，山上长松山下水。群动然一顾中，天高地平千万里。少君引我升玉坛，礼空遥请真仙官。云Z欲下星斗动，天乐一声肌骨寒。金霞昕昕渐东上，轮影促犹频望。绝景良时难再并，他年此日应惆怅。
八月十五日夜半，云开，然后玩月，因书一时之景，寄呈乐天　　　　　　　　　前人
半夜碧云收，中天素月流。开城邀好客，置酒赏清秋。影透衣香润，光凝歌黛愁。斜辉犹可玩，移宴上西楼。〈西楼白居易常赋诗之所也〉
奉和中书崔舍人八月十五日夜玩月二十韵
前人
暮景中秋爽，阴灵既望圆。浮精离碧海，分照接虞渊。迥见孤轮出，高从倚盖旋。二仪含皎澈，万象共澄鲜。整御当西陆，舒光丽上弦。从星变风雨，顺日助陶甄。远近同时望，晶荧此夜偏。运行调玉烛，洁白应金天。曲沼疑瑶镜，通衢若象筵。逢人尽冰雪，遇景即神仙。引素吞银汉，凝清洗绿烟。皋禽警露下，邻杵思风前。水是还珠浦，山成种玉田。剑沈三尺影，灯罢九枝然。象外形无迹，寰中影有迁。稍当云阙正，未映斗城悬。静对挥宸翰，f临襞彩笺。境同牛渚上，宿在凤池边。兴掩寻安道，词胜命仲宣。从今纸贵后，不复咏陈篇。
八月十五日夜玩月　　　　　前人
天将今夜月，一遍洗寰瀛。暑退九霄净，秋澄万景清。星辰让光彩，风露发晶英。能变人间世，然是玉京。
酬乐天八月十五夜禁中独直玩月见寄元稹
一年秋半月偏深，况就烟霄极赏心。金凤台前波漾漾，玉钩帘下影沈沈。宴移明处清兰路，歌待新词促翰林。何意枚皋正承诏，瞥然尘念到江阴。
华阳观中八月十五日夜招友玩月白居易
人道秋中明月好，欲邀同赏意如何。华阳洞里秋坛上，今夜清光此处多。
八月十五日夜禁中独直对月忆元九前人
银台金阙夕沈沈，独宿相思在翰林。三五夜中新月色，二千里外故人心。渚宫东面烟波冷，浴殿西头钟漏深。犹恐清光不同见，江陵卑湿足秋阴。
八月十五日夜，闻崔大员外翰林独直对酒玩月，因怀禁中清景，偶题是诗　　　前人
秋月高悬空碧外，仙郎静玩禁闱间。岁中惟有今宵好，海内无如此地f。皓色分明双阙榜，清光深到九门关。遥闻独醉还惆怅，不见金波照玉山。
中秋月　　　　　　　　　　　前人
万里清光不可思，添愁益恨绕天涯。谁人陇外久征戍，何处庭前新别离？失宠故姬归院夜，没蕃老将上楼时。照他几许人肠断，玉兔银蟾远不知。
八月十五日夜湓亭望月　　　　前人
昔年八月十五夜，曲江池畔杏园边。今年八月十五夜，湓浦沙头水馆前。西北望乡何处是，东南见月几回圆。临风一叹无人会，今夜清光似往年。
答梦得八月十五日夜玩月见寄　前人
南国碧云客，东京白首翁。松江初有月，伊水正无风。远思两乡断，清光千里同。不知娃馆上，何似石楼中。
八月十五日夜同诸客玩月　　　前人
月好共传唯此夜，境f皆道是东都。嵩山表里千重雪，洛水高低两颗珠。清景难逢宜爱惜，白头相劝强欢娱。诚知亦有来年会，保得晴明强健无。
八月望夕雨　　　　　　　　　徐凝
今年八月十五夜，寒雨萧萧不可闻。如练如霜在何处，吴山越水万重云。
八月灯夕寄游越施秀才　　　　前人
四天净色寒如水，八月清辉冷似霜。想得越人今夜见，孟家珠在镜中央。
八月十五夜　　　　　　　　　前人
皎皎秋空八月圆，嫦娥端正桂枝鲜。一年无似如今夜，十二峰前看不眠。
中秋夜君山台望月　　　　　　李涉
大堤花里锦江前，诗酒同游四十年。不料中秋最明夜，洞庭湖上月当天。
秋暮八月十五夜，与王[侍御赏月，因怆远离，聊以奉寄　　　　　　　　　　鲍溶
前月月明夜，美人同远光。清尘一以间，今夕坐相忘。风落芙蓉露，凝馀绣服香。
八月十五夜看月　　　　　　　姚合
亭亭千万里，三五复秋中。此夕光应绝，常时思不同。九霄微有露，四海静无风。惆怅逡巡别，谁能看碧空。
中秋夜洞庭圆月　　　　　　　前人
素月f秋景，骚人洞庭。沧波正澄霁，凉叶未飘零。练彩凝葭I，霜容静杳冥。晓栖河畔鹤，宵映渚边萤。圆彩含珠魄，微飙发桂馨。谁怜采O客，此夜宿孤汀。
中秋月　　　　　　　　　　　张祜
碧落桂含姿，清秋是素期。一年逢好夜，万里见明时。绝域行应久，高城下更迟。人间系情事，何处不相思。
中秋夜杭州玩月　　　　　　　前人
万古太阴精，中秋海上生。鬼愁缘辟照，人爱为高明。历历华星远，霏霏薄晕萦。影流江不尽，轮曳谷无声。似镜当楼晓，如珠出浦盈。岸沙全借白，山木半含清。小槛循环看，长堤蹋阵行。殷勤未归客，烟水夜来情。
同乐天中秋夜洛河玩月二首　裴夷直
清洛半秋悬璧月，Z船当夕泛银河。苍龙颔底珠皆没，白帝心边镜乍磨。海上几时霜雪积，人间此夜管弦多。须知天地为垆意，尽取黄金铸作波。
不热不寒三五夕，晴川明月正相临。千珠竞没苍龙颔，一镜高悬白帝心。几处凄凉缘地远，有时惆怅值云深。如何清洛如清昼，共见初升又见沈。
八月十五夜　　　　　　　　　前人
去年今夜在商州，还为清光上驿楼。宛是依依旧颜色，自怜人换几般愁。
旅中秋月有怀　　　　　　　朱庆馀
久客未还乡，中秋倍可伤。暮天飞旅雁，故国在衡阳。岛外归云迥，林间坠叶黄。数宵千里梦，时见旧书堂。
中秋月　　　　　　　　　　　前人
自古分功定，唯应缺又盈。一宵当皎洁，四海尽澄清。静觉风微起，寒过雪乍倾。孤高稀此遇，吟赏倍牵情。
中秋日拜起居表晨渡天津桥即事十六韵献居守相国崔公兼呈工部刘公　　杜牧
碧树康庄内，清川巩洛间。坛分中岳顶，城绕大河湾。广殿含凉静，深宫积翠f。〈内有含凉殿积翠楼〉楼齐云漠漠，桥束水潺潺。过雨柽枝润，迎霜柿叶殷。紫鳞冲晚浪，白鸟背秋山。月拜西归表，晨趋北向班。鸳鸿随半仗，貔虎护重关。玉帐才容足，金樽暂解颜。迹留伤堕屦，恩在乐衔环。南省兰先握，东堂桂早攀。龙门君夭矫，莺谷我绵蛮。分薄嵇心懒，哀多庾鬓斑。人惭公干卧，频送子牟还。自睹宸居壮，谁忧国步艰。只应时与醉，因病纵疏顽。
八月十五夜宿鹤林寺玩月　　　许浑
待月东林月正圆，广庭无树草无烟。中秋云净出沧海，半夜露寒当碧天。轮影渐移金殿外，镜光犹挂画楼前。莫辞达曙殷勤望，一堕西岩又隔年。
中秋宿邓逸人居　　　　　　刘得仁
偶与山僧宿，吟诗坐到明。夜凉耽月色，秋渴漱泉声。涧木如竿耸，窗云作片生。白衣f自贵，不揖汉公卿。
中秋　　　　　　　　　　　　前人
尘里兼尘外，咸期此夕明。一年惟一度，长恐有云生。露洗微埃尽，光濡是物清。朗吟看正好，惆怅又西倾。
中秋夜怀　　　　　　　　　　项斯
趋驰早晚休，一岁又残秋。若只如今日，何难致白头。沧波归处远，旅食尚边愁。赖见前贤说，穷通不自由。
中秋夜坐有怀　　　　　　　　马戴
秋光动河汉，耿耿曙难分。堕露垂丛药，残星间薄云。心悬赤城峤，志向紫阳君。雁过海风起，萧萧时独闻。
中秋月　　　　　　　　　　　前人
阴魄出海上，望之增苦吟。冷搜骊颔重，寒彻蚌胎深。皓气笼诸夏，清光射万岑。悠然天地内，皎洁一般心。
中秋月直禁苑　　　　　　　　郑畋
禁署方怀忝，纶闱已再加。暂来西掖路，还整上清槎。恍惚归丹地，深严宿绛霞。幽襟聊自适，f弄紫薇花。
中秋夜寄李溟　　　　　　　　薛能
满魄断埃氛，牵吟并舍闻。一年唯此夜，到晚愿无云。待赏从初出，看行过二分。严城亦已闭，悔不预期君。
中秋旅居　　　　　　　　　　前人
云卷庭虚月逗空，一方秋草尽鸣虫。是时兄弟正南北，黄叶满阶来去风。
中秋维舟君山看月二首　　　李群玉
汗漫铺澄碧，朦胧吐玉盘。雨师清滓秽，川后扫波澜。气射繁星灭，光笼八表寒。来从云涨迥，路上碧宵宽。熠耀游何处，蟾蜍食渐残。棹翻银浪急，林映白虹攒。练彩连河晓，冰晖压树乾。夜深高不动，天下仰头看。
中秋广江驿示韦益　　　　　　前人
莫惜三更坐，难消万里情。同看一片月，俱在广州城。泪逐金波满，魂随夜鹊惊。支颐乡思断，无语到鸡鸣。
中秋越台看月　　　　　　　　前人
海雨洗尘埃，月从空碧来。水光笼草树，练影挂楼台。皓曜迷鲸目，晶莹失蚌胎。宵分凭槛望，应合见蓬莱。
中秋夜南楼寄友人　　　　　　前人
海月出银浪，湖光射高楼。朗吟无渌酒，贱价买清秋。气冷鱼龙寂，轮高星汉幽。他乡此夜客，对景饯多愁。
中秋寄南海梁侍御　　　　　　前人
海静天高景气殊，鲸睛失彩蚌潜珠。不知今夜越台上，望见瀛洲方丈无。
八月十五日夜玩月　　　　　　刘沧
中秋朗月静天河，乌鹊南飞客恨多。寒色满窗明枕簟，清光凝露拂烟萝。桂枝斜汉流灵魄，O叶微风动细波。此夜空庭闻木落，蒹葭霜碛雁初过。
八月十五夜对月　　　　　　　李频
阴盛此宵中，多为雨与风。坐无风雨至，看与雪霜同。抱湿离瑶海，倾寒向迥空。年年不可值，还似命难通。
中秋夜思郑延美有作　　　　　孙纬
中秋中夜月，世说慑妖精。顾兔云初蔽，长蛇谁与汀Ｎ醋妨加淹妫安用玉轮盈。此意人谁谕，裁诗穿禁城。
中秋月　　　　　　　　　　　潘纬
古今逢此夜，共冀14明。岂是月华别，o应秋气清。影当中土正，轮对八荒平。寻客徒留望，v玑自有程。
中秋夜对月　　　　　　　　　许棠
月月势皆圆，中秋朗最偏。万方期一夕，到晓是经年。影蔽星芒尽，光分物状全。唯应苦吟者，目断向遥天。
中秋夜戏酬顾道流　　　　　　孙蜀
不那此身偏爱月，等f看月即更深。仙翁每被嫦娥使，一度逢圆一度吟。
天竺寺八月十五日夜桂子　　皮日休
玉颗珊珊下月轮，殿前拾得露华新。至今不会天中事，应是嫦娥掷与人。
中秋待月　　　　　　　　　陆龟蒙
转缺霜轮上转迟，好风偏似送佳期。帘斜树隔情无限，烛暗香残坐不辞。最爱笙调闻北里，渐看星澹失南箕。何人为校清凉力，未似初圆欲午时。
中秋夜寄友生　　　　　　　　前人
秋来一度满，重见色难齐。独坐犹过午，同吟不到西。疏芒唯斗在，残白合河迷。更忆前年望，孤舟泊大溪。
和袭美天竺寺八月十五日夜桂子前人
霜实常闻秋半夜，天台天竺堕云岑。〈垂拱中天台桂子落一百馀日方止〉如何两地无人种，却是湘漓是桂林。
中秋　　　　　　　　　　　　司空图
f吟秋景外，万事觉悠悠。此夜若无月，一年虚过秋。
中秋月　　　　　　　　　　　方干
凉霄烟霭外，三五玉蟾秋。列野星辰正，当空鬼魅愁。泉澄寒魄莹，露滴冷光浮。未折青青桂，吟看不忍休。
中秋夜不见月　　　　　　　　罗隐
阴云薄暮上空虚，此夕清光已破除。只恐异时开霁后，玉轮依旧养蟾蜍。
中秋不见月　　　　　　　　　前人
风帘淅淅漏灯痕，一半秋光此夕分。天为素娥孀怨苦，并教西北起浮云。
八月十五日夜同卫谏议看月　秦韬玉
常时月好赖新晴，不似年年此夜生。初出海涛疑尚湿，渐来云路觉偏清。寒光入水蛟龙起，静色当天鬼魅惊。岂独坐中堪仰望，孤高应到凤凰城。
中秋夜玩月　　　　　　　　唐彦谦
一夜高楼万景奇，碧天无际水无涯。只留皎月当层汉，并送浮云出四维。雾静不容元豹隐，冰生惟恐夏虫疑。坐来离思忧将晓，争得嫦娥仔细知。
荆渚八月十五夜值雨寄同年李屿郑谷
共待辉光夜，翻成黯澹秋。正宜清路望，潜起滴阶愁。棹倚袁宏渚，帘垂庾亮楼。桂无香实落，兰有露花休。玉漏添萧索，金尊阻献酬。明年佳景在，相约向神州。
中秋禁直　　　　　　　　　　韩
星斗疏明禁漏残，紫泥封后独凭阑。露和玉屑金盘冷，月射珠光贝阙寒。天衬楼台笼苑外，风吹歌管下云端。长卿只为长门赋，未识君臣际会难。
八月十五日夜禁直寄同僚　　　吴融
中秋月满尽相寻，独入非烟宿禁林。曾恨人间千里隔，更堪天上九门深。明涵太液鱼龙定，静锁圆灵象纬沈。目断枚皋何处在，阑干十二忆登临。
中秋陪熙用学士禁中玩月　　　前人
月圆年十二，秋半每多阴。此夕无纤霭，同君宿禁林。未高知海阔，当午见宫深。衣似繁霜透，身疑积水沈。遭逢陪侍辇，归去忆抽簪。太液池南岸，相期到晓吟。
八月十五夜　　　　　　　　殷文圭
万里无云镜九州，最团圆夜是中秋。满衣冰彩拂不落，遍地水光凝欲流。华岳影寒清露掌，海门风急白潮头。因君照我丹心事，减得愁人一夕愁。
中秋月　　　　　　　　　　　许昼
应是蟾宫别有情，每逢秋半倍澄清。清光不向此中见，白发争教何处生？f地占将真可惜，幽窗分得始为明。殷勤好长来年桂，莫遣平人道不平。
中秋对月　　　　　　　　　　曹松
无云世界秋三五，共看蟾盘上海涯。直到天头天尽处，不曾私照一人家。
中秋月　　　　　　　　　　　裴说
一岁几盈亏，当轩重此期。幸无偏照处，刚有不明时。色静云归早，光寒鹤睡迟。相看吟未足，皎皎下疏篱。
中秋月　　　　　　　　　　　李洞
四十五秋宵，月分千里毫。冷沈中岳短，光溢太行高。不寐清人眼，移栖湿鹤毛。露华台上别，吟望十年劳。
中秋月　　　　　　　　　　　廖凝
九十日秋色，今宵已半分。孤光含列宿，四面绝微云。众木排疏影，寒流叠细纹。遥遥望丹桂，心绪更纷纷。
中秋月　　　　　　　　　　成彦雄
王母妆成镜未收，倚阑人在水精楼。笙歌莫占清光尽，留与溪翁一钓舟。
中秋夜不见月　　　　　　　　元凛
蟾轮何事色全微，赚得佳人出绣帏。四野雾凝空寂寞，九霄云琐绝光辉。吟诗得句翻停笔，玩处临尊却掩扉。公子倚阑犹怅望，懒将红烛草堂归。
中秋月　　　　　　　　　　释无可
蟾宜天地静，三五对阶q。照耀超诸夜，光芒掩众星。影寒池更澈，露冷树销青。枉值中秋半，长乖宿洞庭。
中秋夜陇州徐常侍座中咏月　　前人
陇城秋月满，太守待停歌。与鹤来松杪，开烟出海波。气笼星欲尽，光满露初多。若遣山僧说，高明不可过。
八月十五夜玩月　　　　　　　栖白
寻常三五夜，不是不婵娟。及至中秋满，还胜别夜圆。清光凝有露，皓魄爽无烟。自古人皆望，年来又一年。
中秋十五夜月　　　　　　　　贯休
e雪喷霜满碧虚，王孙公子玩相呼。从来天匠为轮足，自是人心此夜馀。静入万家危露滴，清埋众象叫鸿孤。坐来惟觉情无极，何况三湘与五湖。
中秋月　　　　　　　　　　　齐己
空碧无云露湿衣，群星光外涌清规。东楼莫碍渐高势，四海待看当午时。还许分明吟皓魄，肯教幽暗取丹枝。可怜半夜婵娟影，正对五侯残酒池。〈一作卮〉
中秋十五夜寄人　　　　　　　前人
高河瑟瑟转金盘，喷露吹光逆凭栏。四海鱼龙精魄冷，五山鸾鹤骨毛寒。今宵尽向圆时望，后夜谁当缺处看。何事清光与蟾兔，却教才小少留难。
中秋夜独游安国寺山亭院步月李益迟明至寺中乘兴联句　　　　　　　　广宣
九重城接天花界，三五秋生一夜风。行听漏声云散后，遥闻天乐月明中。〈广宣〉含凉阁迥通仙掖，承露盘高出上宫。谁问独愁门外客，清谈不与此宵同。〈李益〉
中秋夜泊武昌　　　　　　媛刘淑柔
两城相对峙，一水向东流。今夜素娥月，何年黄鹤楼。悠悠兰棹晚，渺渺荻花秋。无奈柔肠断，关山总是愁。
中秋月　　　　　　　　　　宋韩琦
月满中秋夜，人人惜最明。悲欢徒自感，圆缺本无情。天外有相忆，世间多不平。嫦娥难借问，寂寞趁西倾。
酬王君玉中秋席上待月值雨　欧阳修
池上虽然无皓魄，樽前殊未减清欢。绿醅自有寒中力，红粉尤宜烛下看。罗绮尘随歌扇动，管弦声杂雨荷乾。客舟f卧王夫子，诗阵教谁主将坛。
中秋月　　　　　　　　　　　邵雍
一年一度中秋夜，十度中秋九度阴。求满直须当夜半，要明仍候到天心。无云照处情非浅，不睡观时意更深。徒爱古人诗句好，何堪千里共如今。
中秋吟　　　　　　　　　　　前人
中秋光景好，况复月团圆。大抵众所爱，奈何兼独难。天晴仍客好，酒美更身安。四者若阙一，不能成此欢。
秋怀　　　　　　　　　　　　前人
良月满高楼，高楼仍中秋。午夜冷露下，千里寒光流。何人将此鉴，拂拭新磨休。照破万古心，白尽万古头。
八月十五夜寄友人　　　　　司马光
故人音信绝，对月动相思。清露滴红叶，此怀当告谁。秋风广陵郭，正是望涛时。
中秋月二首　　　　　　　　　文同
隔林滟滟生寒浪，倚汉数乱峰。记得旧山曾此夕，碧岩千尺坐高松。
望外物容澄似水，坐中秋力凛如刀。此身直愿乘双翼，飞上三峰第一高。
中秋见月和子由　　　　　　　苏轼
明月未出群山高，瑞光千丈生白毫。一杯未尽银阙涌，乱云脱坏如崩涛。谁为天公洗眸子，应费明河千斛水。遂令冷看世间人，照我湛然心不起。西南火星如弹丸，角尾奕奕苍龙蟠。今宵注眼看不见，更许萤火争清寒。何人舣舟临古汴，千灯夜作鱼龙变。曲折无心逐浪花，低昂赴节随歌板。青荧灭没转山前，浪s风回岂复坚。明月易低人易散，归来呼酒更重看。堂前月色愈清好，咽咽寒鸣露草。卷帘推户寂无人，窗下咿哑唯楚老。南都从事莫羞贫，对月题诗有几人。明朝人事随日出，恍然一梦瑶台客。
八月十五日看潮　　　　　　　前人
定知玉兔十分圆，已作霜风九月寒。寄语重门休上钥，夜潮留向月中看。
中秋月　　　　　　　　　　　前人
暮云收尽溢清寒。银汉无声转玉盘。此生此夜不长好，明月明年何处看。
中秋见月寄子瞻　　　　　　　苏辙
西风吹暑天益高，明月耿耿分秋毫。彭城闭门青嶂合，卧听百步鸣飞涛。使君携客登燕子，月色著人如著水。筵前不设鼓与钟，处处笛声相应起。浮云跃×鹘鹜瑁戏马台西山郁蟠。杯中绿酒一时尽，衣上白露三更寒。扁舟明月浮古汴，回首逡巡陵谷变。河吞巨野入长淮，城没黄流只三板。明年筑城城似山，伐木为堤堤更坚。黄楼未成河已退，空有遗迹令人看。城头看月应更好，河流深处今生草。子孙免被鱼鳖食，歌舞聊宽使君老。南都从事老更贫，羞见青天月照人。飞鹤投笼不能出，曾是彭城座上客。
中秋登望海楼　　　　　　　　米芾
目穷淮海满如银，万道虹光育蚌珍。天上若无修月户，桂枝撑损向西轮。
中秋月　　　　　　　　　　　秦观
云山檐J接低空，公宴初开气郁葱。照海旌幡秋色里，激天鼓吹月明中。香槽渐滴珠千颗，歌扇惊围玉一丛。二十四桥人望处，台星正在广寒宫。
八月十五夜月　　　　　　　　唐庚
应缘人望望，故作出迟迟。几岁一相见，浮云宁别时。吟07鸡b膊，玩觉兔迷离。此夕登楼兴，非关有所思。
中秋前一日邀贺子忱为对月之款乃审放意山林扁舟东去引企不巳偶得小诗
曹勋
积除埽秋风，吹作今夕月。山岳四高寒，天地一澄澈。幽人渺何许，应喜清晖发。一樽不同乐，孤光共愁绝。
中秋赏月　　　　　　　　　　朱松
去年中秋雨，野芦凄薄寒。惊尘暗一方，客枕那得安。起呼对床第，揽衣步蹒跚。握手仰太息，宇宙何时宽。今年中秋月，并海窥涛澜。坐看蔚蓝天，忽涌白玉盘。眷言双峰客，倚闾念衣单。亦复取樽酒，承颜有馀欢。天涯等牢落，世路方艰难。且遵秉烛语，毋为泣河叹。停杯玩飞辙，河汉静不湍。痴儿亦不眠，苦觅蟾兔看。洲出暗潮落，鬓衰香雾`。佳句付惠连，何时解归鞍。
中秋夜雨　　　　　　　　　　前人
秋雨定何心，忍翳今夕月。尚嫌微点缀，况乃都漫灭。他日任氛霾，数日望清澈。倦投衲子窗，行雨听骚屑。对床不成梦，有酒那能设。萤飞矜意气，虫语转幽咽。心知层阴表，皎皎玉轮洁。何当凌倒景，徙倚玩飞辙。
中秋招叶子谦　　　　　　　　王
堂上月已满，樽中酒更空。故人眇何许，出门惟清风。不如一夕光，所至皆能同。悄然望玉杵，无声桂影中。
和仲宁中秋赴饮庄宅　　　　周必大
方语顽阴蔽月堂，坐看凉吹动枯肠。疾驱云阵千重翳，尽放冰轮万丈光。莫问蚌珠圆合浦，且听羯鼓打西凉。疏狂自我何须挠，挠取吹笙玉雪郎。
中秋步月　　　　　　　　　　翁卷
幽兴苦相引，水边行复行。不知今夜月，曾动几人情。光逼流萤断，寒侵宿鸟惊。欲归犹未忍，清露滴三更。
中秋集鲍楼作　　　　　　　　徐玑
秋在湖楼正可过，扁舟窈窕逐菱歌。淡云遮月连天白，远水生凉入夜多。已是高人难会聚，矧逢佳节共吟哦。明朝此集喧城市，应说风流似永和。
中秋呈潘德父　　　　　　　　韩琥
一年明月在中秋，几日阴云不奈愁。忽喜新晴转书室，极知清夜照歌楼。醉当弄影如坡老，诗就撞钟忆贯休。千里故人应若此，吾生常好更何求。
中秋李漕冰壶燕集　　　　　戴复古
把酒冰壶接胜游，今年喜不负中秋。故人心似中秋月，肯为狂夫照白头。
中秋　　　　　　　　　　　赵希
白露`空万叶飞，生香浑在桂花枝。一千里月正圆夜，九十日秋才半时。湓浦风流元亮兴，~州牢落少陵诗。不妨吟尽蟾蜍影，此别分明隔岁期。
中秋忆山中人　　　　　　　　谢翱
兹夕发清啸，为君楚舞终。西风五陵梦，凉露九霄中。野逻烟常起，溪流榜不通。天阴无乳兔，林尽见飞鸿。湿湿云垂发，丸丸树偃弓。剑歌元武暮，尘语白鸥空。o有淮南泪，应沾青桂丛。
中秋玩月　　　　　　　　媛朱淑真
独占秋光盛，天工信有偏。清晖千里共，皓魄十分圆。光影寒犹弄，蟾蜍老更坚。只愁看未足，一去又经年。
中秋不见月　　　　　　　　　前人
不许蟾蜍此夜明，今知天意是无情。何当拨去f云雾，放出光辉万里清。
中秋　　　　　　　　　　　金赵h
秋气平分月正明，蕊珠宫阙对蓬瀛。已驱急雨消残暑，不遣微云点太清。帘外清风飘桂子，夜深凉露滴金茎。圣朝不奏霓裳曲，四海歌讴即乐声。
中秋　　　　　　　　　　　赵秉文
天风吹河汉，明月悬清光。清光不可掇，流影入杯觞。吸此风露魄，洗我冰炭肠。向来功名心，一笑雪沃汤。人生几中秋，弹指三万场。胡为置热恼，不使心清凉。此心如秋月，虚朗洞八方。此身万化中，太山一毫芒。尚无物与我，何者为彭殇。推琴黄叶落，矫首白云翔。解衣一盘R，清境随渺茫。
应制中秋　　　　　　　　　阎长言
璧月当秋夜未阑，汉宫高会浃宸欢。块苏尘世三千界，珠翠瑶光十二栏。桂实飘香浮寿校露华零润溢仙。都人侧听云韶奏，共指天家是广寒。
中秋　　　　　　　　　　　王中立
素丸东溟来，飞上玻璃盆。聊挥五轮手，拨去万里阴。印透山河影，照开天地心。人世有昏晓，我未尝古今。
中秋二首　　　　　　　　　李俊民
露下天街一气凉，月明不复被云妨。正当金帝行秋令，疑是银河洗夜光。鲛室影寒珠有泪，蟾宫风散桂飘香。席间醉客忙归去，独共三人尽此觞。
共对青天好举觞，从前三五是寻常。一年佳节秋将半，万里清晖夜未央。才向缺时舒窈窕，欲从盈后敛光芒。娥曾得长生药，我欲停杯问此方。
倪庄中秋　　　　　　　　　元好问
强饭日逾瘦，W衣秋已寒。儿童漫相忆，行路岂知难。露气入茅屋，溪声喧石滩。山中夜来月，到晓不曾看。
中秋应教　　　　　　　　　段克己
万籁声沉暮霭收，长河泻浪洗清秋。遥天千里淡如水，明月一轮光满楼。随意倾囊谋胜赏，谁家横玉调新愁。可怜白发蟾宫客，羞对娥说旧游。
中秋　　　　　　　　　　　元杨载
揽云凭结k，步月上林皋。不记金尊竭，频瞻玉宇高。神清存夜气，天阔数秋毫。百尺楼如在，何烦卧汝曹。
八月十五夜　　　　　　　　　范Z
城上初闻柝，天边独倚楼。可怜今夜月，还照异乡秋。烛暗频移席，帘虚不上钩。回文机锦字，写得大刀头。
溪行中秋望月　　　　　　　萨都剌
去岁南闽客，今年此日还。中秋八月半，一水万山间。皓月飞圆镜，回流转曲环。携家共清赏，何异在乡关。
中秋待月不见却怀鲁子学士时留城柳贯
婺女城头柝乱鸣，二更起坐听江声。为渠满月当圆景，奈此浮云点太清。蓬鬓羞明寒烬落，桂花养魄嫩寒生。去年官烛风帘夜，对酒人今在玉京。
中秋泊淮安望张仲举助教不至吴师道
中秋淮浦夜，谁共好怀开。看月坐复坐，可人来不来。独谣惭短思，多病负深杯。想见芜城路，吹箫拥醉回。
中秋次同院人韵　　　　　　　前人
鸣驺杂e款庭中，宴罢扶携看醉翁。禁钥锁深秋院月，天香吹湿露华风。终宵倚树怜吴质，何处登楼觅庾公。挹取清光照方寸，此时分散莫匆匆。
中秋广陵对月　　　　　　　　张翥
散尽浮云月在东，白蕉衫冷小庭空。星河夜影尊里，城郭秋声鼓吹中。落叶有光时坠露，鸣蛩无响不含风。此生五十三回见，只遣娥笑秃翁。
中秋张外史招赏月失约赋以谢之前人
明月中天雾气消，酒醒凉思正飘飘。星河不动秋空阔，钟鼓无声夜寂寥。露下远山皆落木，风生沧海欲生潮。仙家玩事无由到，虚负琼楼听玉箫。
中秋望亭驿对月代祀北还　　　前人
月色沧波共渺茫，驿亭雅坐看湖光。仙家刻玉青蟾兔，帝子吹笙白凤凰。芦叶好风生晚思，桂花清露湿空凉。回槎使者秋怀阔，倒泻银河入酒觞。
中秋有感　　　　　　　　　　陈安
画省曾陪冠盖游，华筵诗酒宴中秋。星河不动天如水，风露无声月满楼。皓齿纤腰催象板，珠帘凉影上银钩。于今寂寞江城暮，乌帽西风叹白头。
八月十五夜待月　　　　　　　张雨
移床露坐f临水，浴鹄湾头足芰荷。秋已平分催节序，月还端正照山河。老怜宋玉生悲思，狂忆桓伊作浩歌。云汉茫茫一卮酒，白头惭愧古人多。
中秋不见月　　　　　　　　明解缙
吾闻广寒，八万三千。修月斧，暗处生明缺处补。不知七宝何以修。合成孤光，洞彻乾坤万万古。三秋正中夜当午，佳期不拟娥误。酒杯狼籍烛无辉，天上人间隔风雨。玉女莫乘鸾，仙人休伐树。天柱不可登，虹桥在何处。帝阍悠悠叫无路。吾欲斩蜍蛙，磔冥兔。坐令天宇绝纤尘，世上青霄粲如故。黄金为节玉为辂，缥缈鸾车烂无数。水晶帘外河汉横，冰壶影里笙歌度。云旗尽下飞元武，青鸟衔书报王母。但期岁岁奉宸游，来看霓裳羽衣舞。
郎瑛七修类槁云：永乐中，中秋开宴，不见月，圣情不怿。学士解缙，口占落梅风一阕，云：娥面，今夜圆，下云帘，不著臣见07。今宵倚阑不去眠，看谁过广寒宫殿。又赋长短句一首。上览之，欢甚，为停杯以待，夜午月复见。上大笑曰：解缙真才子，夺天手也。命宫人满酌，宣劝，尽欢而罢。此事，国史家传俱未载，实千古君臣美谈盛事也。谨识之于此。
中秋对月　　　　　　　　　　童轩
吟倚南楼思爽然，蟾光飞上一轮圆。九霄清露`金镜，万顷澄波泛白莲。云母屏开秋似练，水晶帘砸谷缒辍：我虻貌搅俑尴拢唤起坡仙共泛船。
查城十五夜对月五首　　　　何景明
中秋看月色，移席又前楹。河汉三更没，关山万里明。风烟依独戍，砧杵闭空城。此夜高堂上，多应念远征。天上何所有，团团白玉盘。可怜秋半月，只是客中看。影直朱楼午，轮高青嶂寒。美人何处共，光彩隔云端。驿舍东山下，f吟月出歌。婆娑笼夕桂，窈窕入云萝。玉魄中天满，清晖近水多。广寒高几许，台殿锁嫦娥。小市无兼味，邻家酒亦悭。佳期三五夕，远客万重山。霄汉分秋色，风尘照旅颜。去年当此夜，坐对紫薇间。我爱秋宵永，西林待月斜。百年几圆缺，今夜倍光华。兄姊俱殊土，田庐有旧家。金波如客泪，独洒向天涯。
中秋吴门即事　　　　　　　汪道会
八月吴台暑气微，素魄濯露扬清辉。菱舟出浦G乃唱，莲塘夹岸熠耀飞。浣纱女儿双白足，织锦小妇流黄机。青丝画舫冶游子，挟瑟鸣琴午夜归。
中秋同何大复望月　　　　　韩邦靖
令节他乡酒，关山独夜情。看花秋露下，望月海云生。碧汉通槎近，朱楼隔水明。南飞有鸿雁，作意向人鸣。
中秋禁中对月　　　　　　　　杨慎
汉家台殿号明光，月满秋光夜未央。银箭金壶催漏水，仙音法曲献霓裳。路车天远鸾声静，宫扇风多雉影凉。千里可怜同此夕，美人迢递隔西方。
中秋长干曲三首　　　　　　周天球
内桥南走是长干，十里平铺白玉寒。踏尽马蹄尘不动，半窗明月此中看。
花灯百队走儿童，尽道仙娥降月中。纵是霓裳看不见，白毫光里度香风。
玉笙低引紫箫长，不许商音断客肠。听到月斜才入破，飞来七十二鸳鸯。
中秋　　　　　　　　　　　　石沆
江村此夕意如何，道是桥平水不波。彷佛空中倚楼阁，分明镜里现山河。当筵自对贤人酒，得意f吟孺子歌。明月若教陪尽夜，只07清露滴渔蓑。
中秋夜坐　　　　　　　　　王泰际
次第秋声变草虫，渐惊零露满芳丛。月于静夜看方好，人肯无眠便不同。何处山窗千座酒，自消蕉阁一床风。百年几度当头见，忍使良宵委梦中。
燕归梁　　　　　　　　　　宋张先
去岁中秋玩桂轮，河汉净无云。今年江上共瑶尊，都不是去年人。　水精宫殿，琉璃台阁，红翠两行。分点唇微破秀眉，颦清影外见歌尘。
水调歌头〈丙辰中秋，欢饮达旦，大醉。作此篇兼怀子由〉　　苏轼
明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，不似在人间。　转朱阁，低绮户，照无眠。不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。
前调〈子由徐州中秋作〉　　　前人
离别一何久，七度过中秋。去年东武今夕，明月不胜愁。岂忆彭城山下，同泛清河古汴，船上载凉州。鼓吹助清赏，鸿雁起汀洲。　坐中客，翠羽帔，紫绮裘。素娥无赖，西去曾不为人留。今夜清尊对客，明夜孤帆水驿，依旧照离忧。但恐同王粲，相对永登楼。
念奴娇〈中秋〉　　　　　　　前人
凭高眺远，见长空，万里云无留迹。桂魄飞来光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。　我醉拍手狂歌，举杯邀月，对影成三客。起舞徘徊，风露下，今夕不知何夕。便欲乘风，翻然归去，何用骑鹏翼。水晶宫里，一声吹断横笛。
洞仙歌〈中秋〉　　　　　　晁补之
青烟幕处，碧海飞，金镜永夜f。阶卧桂影，露凉时，零乱多少寒。神京远，惟有蓝桥路近。　水晶帘不下，云母屏开冷浸，佳人淡脂粉。待都将，许多明月，付与金尊。投晓共流霞倾尽。更携取胡床上，南楼看玉做，人间素秋千顷。
踏莎行〈中秋〉　　　　　　　毛滂
碧树阴圆，绿阶露满，金波潋滟堆瑶盏。行云会事不飞来，长空一片琉璃淡。　玉燕钗寒，藕丝袖短，只应未倚朱阑遍。随人全不似婵娟，桂花影里年年见。
沙塞子〈中秋无月〉　　　　周紫芝
秋云微淡月微羞，云黯黯月彩难留。只应是嫦娥心里，也似人愁。　几时回步玉移钩，人共月同上南楼。却重听画阑西角，月下轻讴。
醉蓬莱〈中秋怀无逸兄〉　　　谢P
望晴峰染黛，暮霭澄空，碧天无汉，圆镜高飞，又一年秋半，皓色谁同。归心暗折，听唳云孤雁，问月停杯，锦袍何处，一尊无伴。　好在南邻，诗盟酒社，刻烛争成引觞。愁缓今夕，楼中继阿连。清玩饮剧狂歌，歌终起舞，醉冷光零乱，乐事难穷，疏星易晓，又成浩叹。
绿头鸭〈中秋〉　　　　　　晁端礼
晚云收，淡天一片琉璃。烂银盘，来从海底，皓色千里澄辉。莹无尘，素娥淡伫，净可数，丹桂参差。玉露初零，金风未凛，一年无似此佳时。向坐久，疏星时度，乌鹊正南飞。瑶台冷，阑干凭暖，欲下迟迟。　念佳人，音尘隔后。对此应解相思，最关情，漏声正永，暗断肠，花影渐移。料得来宵，清光未减。阴晴天气又争知。共凝恋，如今别后，还是隔年期。人总健，清尊素月，长愿相随。
朝中措〈中秋麦湖舟中〉　　赵师侠
西风著意送归船，家近总欣然。去日梅开烂漫，归时秋满山川。　京华倦客难堪羁，思历尽愁边，寄语娥休笑，月圆人亦团圆。
水调歌头〈中秋〉　　　　　赵长卿
今夕知何夕，秋色正平分。娥此际底事，越样好精神。已是天高气肃，那更清风洒洒，万里没纤云。把酒临风饮，酒面起红鳞。　歌一曲，舞一曲，捧金尊。从他妄想，老兔憔粹正纷纷。我为桂花07醉，明日扶头不起，颠倒白纶巾。天欲知人意，夜雨莫倾盆。
八声甘州〈中秋前数夕久雨方晴〉向子N
恨中秋多雨，及晴时，追赏且探先。纵玉钩初上，冰轮未正，无恙婵娟。饮客不来自酌，对影亦清妍。任笑芗林老，雪鬓霜颜。　好在章江西畔，有凌云玉笋，空翠相连。懒崎岖林麓，则窈窕溪边。自断此，生休问愿，愿瓮中，长有酒如泉。人世间，是谁得似，月下尊前。
念奴娇〈中秋〉　　　　　　叶梦得
洞庭波冷，望冰轮初转，沧海沈沈。万顷孤光，云阵卷长笛，吹破层阴。汹涌三江，银涛无际，遥带五湖深。酒阑歌罢，至今鼍怒龙吟。　回首江海平生，漂流容易，散佳会难寻。缥缈高城风露爽，独倚危槛重临。醉倒清尊，娥应笑，犹有向来心。广寒宫殿，为余聊借琼林。
念奴娇〈和陈元载中秋小集〉刘一止
燕台暮集，对秋容凄紧，松阴]]。徙倚阑边，临翠壑千顷，风烟横出。坐待冰轮，天空云散，一色如苍璧。娥有意，为谁来赴今夕。　身世如许飘流，佳时轻过，了他年空忆。我辈情钟端未愧，昔日兰亭陈迹。坐上何人，骊歌凄断，语别还应惜。有心红烛，替人珠泪频滴。
念奴娇〈己卯中秋和韵〉　　张元干
垂虹望极，埽太虚纤翳，明河翻雪。一碧天光波万顷，涌出广寒宫阙。好事浮家，不辞百里，俱载如花颊。琴高双鲤，鼎来同醉孤绝。　浩荡今夕风烟，人间天上，别似寻常月。陶冶三高千古恨，赏我中秋清节。八十仙翁，雅宜图画，写取横江楫。平生奇观，梦回犹竦毛发。
水调歌头〈虎丘中秋〉　　　　前人
万里冰轮满，千丈玉盘浮。广寒宫殿西望，湖海冷光流。埽尽长空纤翳，散乱疏林清影，风露迫人愁。徐步行歌去，危坐不眠休。　问孤蓬，缘底事，苦淹留。倦游回首，向来云卧两星周。此夜此生长好，明月明年何处，归兴在南州。老境一伧父，异县四中秋。
前调　　　　　　　　　　　　前人
今夕是何夕，秋水满东瓯。悲凉怀抱何事，还倍去年愁。万里碧空如洗，寒浸十分明月，帘杂癫流。非是经年别，一岁两中秋。　坐中庭，风露下，冷飕飕。素娥无语，相对尊酒且迟留。琴罢不堪幽怨，遥想三山影外，人倚夜深楼。矫首望霄汉，云海路悠悠。
一斛珠〈中秋〉　　　　　　张抡
光辉皎洁，古今但赏，中秋月。寻思岂是月华别，都为人间天上气清彻。　广寒想望峨琼阙，bb玉杵声奇绝。何时赐我长生诀，飞入蟾宫，折桂饵丹雪。
燕山亭〈中秋诸王席上作〉　　曾觌
河汉风清，庭户夜凉，皓月澄秋时候。冰鉴乍开，跨海飞来，光掩满天星斗。四灾榱保渐移影，宝阶鸳L。还又看岁岁婵娟，向人依旧。　朱邸高宴簪缨，正歌吹瑶台，舞翻宫袖。银管竞酬，棣萼相辉，风流古来谁有。玉笛横空，更听彻霓裳三奏，难偶07醉，到参横晓漏。
多丽〈中秋〉　　　　　　　杨无咎
晚风清，澹云跃∏崧蕖？匆蟾初离海上，碧溪万里，澄波碾云。衢玉轮缓，驾照山影，宝镜新磨。光彻庭除，寒生绮席，无聊清兴助吟哦。共宴赏明宵，天气晴晦，又知他无眠处。夜濡湛露，目断明河。　念年来，青云失志，举头羞见娥，且高歌，细敲檀板07痛饮。倾倒，金荷断约。他年重挥大手，桂枝须砍最高柯。恁时节，清光比似今夕更应多。功名事到头须在，休用忙呵。
满江红〈中秋上刘恭甫舍人〉　侯
天阔江南，秋未老，空江澄碧。江外月，飞来千丈，水天同色。万屋覆银清不寐，一城踏雪寒无迹。况楚风、连陌竞张灯，如元夕。　山獠静，棠阴寂；秋稼盛，香醪直。听子城吹角、青楼横笛。不见苏仙翻醉墨，一篇水调锵金石。念良辰美景赏心时，诚难得。
玉楼春〈中秋闰月〉　　　　　前人
今秋仲月逢馀闰，月姊重来风露静。未劳玉斧整蟾宫，又见冰轮浮桂影。　寻常经岁暌佳景，阅月那知还赏咏。庾楼江阔碧天高，遥想飞觞清夜永。
满江红〈中秋寄远〉　　　　　辛弃疾
快上西楼，怕天教，浮云遮月。但唤取，玉纤横笛，一声吹裂。谁做冰壶凉世界，最怜玉斧修时节。问娥，孤处有愁无，应华发。　云液满，琼杯滑；长袖舞，清歌咽。叹十常八九，欲磨还缺。但愿长圆如此夜，人情未必看承别。把从前、离恨总包藏，归时说。
前调〈中秋〉　　　　　　　　前人
美景良辰，算只是，可人风月。况素节，扬辉长是，十分清彻。著意登楼瞻玉兔，何人张幕遮银阙。倩飞廉特特为吹开，凭谁说。　弦与望，从圆缺；今与昨，何区别。羡夜来把手，桂花堪折。安得便登天柱上，从容陪伴酬佳节。更如今，不听尘谈清，愁如发。
水调歌头〈桂林中秋〉　　　　张孝祥
今夕复何夕，此地过中秋。赏心亭上唤客，追忆去年游。千里江山如昼，万并笙歌不夜，狭路看鳌头。玉界涌银阙，珠箔郧砉场！≡Ψ缛ィ忽吹到，岭南州。去年明月，依旧还照我登楼。楼下水明沙净，楼外参横斗转，搔首思悠悠。老子兴不浅，聊复少淹留。
水调歌头〈中秋和施司谏〉　　罗愿
秋宇净如水，月镜不安台。郁孤高处张乐，语笑脱尘埃。檐外白毫千丈，座上银河万斛，心境两佳哉。俯仰共清绝，底处著风雷。　问天公，邀月姊，愧凡才。婆娑人世，羞见蓬鬓漾金。来岁公归何处，照耀彩衣簪橐，禁直且休催。一曲庾江上，千古继韶陔。
木兰花慢〈丁未中秋〉　　　刘克庄
水亭凝望，久期不至，拟还差。隔翠幌银屏，新眉初画，半面犹遮。须臾淡烟薄霭，被西风，扫尽不留些。失了白衣苍狗，夺回雪兔金蟆。　乘云径到玉皇家，人世鼓三挝。试自判此生，更看几度，小住为佳。何须如钩似i，便相将只有半菱花。莫遣素娥知道，和他发也苍华。
念奴娇〈中秋〉　　　　　　赵彦端
娥万古，弄清光常共，山青水绿。我欲蓬莱风露顶，渺视寰瀛一粟。携手群仙，广寒游戏，玉砌琉璃屋。归来一笑，葛陂还访骑竹。　此夕纵饮清欢，吸寒辉万，丈快如飞瀑。倾倒银河斟斗，莫问人间荣辱。独倚阑干，浩歌长啸，惊堕云飞鹄。乱呼蟾兔，捣霜为驻颜玉。
八声甘州〈中秋〉　　　　　　张C
叹流光迅景，百年间、能醉几中秋。正凄蛩响砌，惊乌翻树，烟澹O洲。谁唤金轮出海，不带一云浮。才上青林顶，俄转朱楼。　人老欢情已减，料素娥信我，不为f愁。念几番清梦，常是故乡留。倩风前、数声横管，叫玉鸾、骑向碧空游。谁能顾、黍炊荣利，蚁战仇雠。
念奴娇〈中秋呈徐叔至〉　　　谢懋
霁天湛碧，正新凉风露，冰壶清澈。河汉无声光练练，涌出银蟾孤绝。岩桂香飘，井梧影转，冷浸宫袍缬。西厢往事，一帘幽梦⑶小！〕Χ铣峡云归，尊前无绪，只有愁如发。此夕嫦娥应也恨，冷落琼楼金阙。禁漏迢迢，边鸿杳杳幽，意凭谁决。阑干星斗，落梅三弄初阕。
念奴娇〈中秋〉　　　　　　　毛开
素秋新霁，风露洗寥廓，珠宫琼阙。帘幕生寒人未定，鹊羽惊飞林樾。河汉无声，微云收尽，相映寒光发。三千银界，一时无此奇绝。　正是老子南楼，多情辜负，了十分佳节。起舞徘徊谁为我，倾倒杯中明月。欲揽娥，扁舟沧海戏，濯凌波袜。漏残钟断，坐愁人世超忽。
菩萨蛮〈中秋〉　　　　　　高观国
何须急管吹云暝，高寒滟滟开金饼。今夕不登楼，一年空过秋。　桂花香露冷，梧叶西风影。客醉倚河桥，清光愁玉箫。
满江红〈中秋夜湖〉　　　　史达祖
万水归阴，故潮信，盈虚因月。偏只到，凉秋半破，38成双绝。有物揩磨金镜净，何人拿攫银河决。想子胥，今夜见嫦娥，沈冤雪。　光直下，蛟龙穴；声直上，蟾蜍窟。对望中天地、洞然如刷。激气已能驱粉黛，举杯便可吞吴越。待明朝，说与似儿曹，心应折。
玉漏迟〈中秋〉　　　　　　吴文英
雁边风信小，飞琼望杳碧云先，晚露冷阑干。定怯藕丝、冰腕净洗，浮云片玉胜花影，春灯相乱秦镜满。素娥未肯分秋一半。　每圆处即良宵，甚此夕偏饶，对歌临怨、万里婵娟。几许雾屏云幔，孤兔凄凉照水晓。风起银河西转摩。泪眼瑶台，梦回人远。
鹧鸪天〈闰中秋〉　　　　　　前人
丹桂花开第二番，东篱展却宴期宽。人间宝镜离仍合，海上仙槎去复还。　分不尽，半凉天，可怜f剩此婵娟。素娥未隔三秋梦，赢得今宵又倚阑。
玉楼春〈中秋〉　　　　　　　蒋捷
去年云掩冰轮皎，喜今岁微阴俱扫。乾坤一片玉琉璃，怎算得清光多少。　无歌无酒痴顽老，对愁影翻嫌分晓。天公元不负中秋，我自把中秋误了。
夜飞鹊〈中秋会仇山村溧阳〉　张炎
林霏散浮暝，河汉空云，都缘水国秋清。绿房一夜迎向晓，海影飞落寒冰。蓬莱在何处，但危峰缥缈，玉籁无声，文箫素约。料相逢，依旧光阴。　登眺尚馀佳兴，零露下衣襟，欲醉还醒。明月明年此夜，颉颃万里，同此阴晴。霓裳梦断，到如今不许人听。正婆娑桂底，谁家弄笛，风起潮生。
鹧鸪天〈中秋夜〉　　　　　　石孝友
霜叶披残露颗传，明星著地月流天。不辞独赏穷今夜，应为相逢忆去年。　辜窈窕，负婵娟，谁知两处照孤眠。娥不怕离人怨，有甚心情独自圆。
唐多令〈吴江中秋〉　　　　　汪元量
莎草被长洲，吴江拍岸流。忆故家西北高楼。十载客窗憔悴损，搔短鬓，独悲秋。　人在塞边头，断鸿书寄，不记当年，一片f愁。舞罢羽衣尘满面，谁伴我，广寒游。
念奴娇〈中秋月〉　　　　　范端臣
寻常三五，问今宵何夕，婵娟多胜。天阔云收崩浪静，深碧琉璃千顷。银汉无声，冰轮直上，桂湿扶疏影。纶巾玉麈，庾楼无限清兴。　谁念江海飘零，不堪回首，惊鹊南枝冷。万点苍山何处是，修竹吾庐三径。香雾云鬟，清辉玉臂醉，了愁重醒。参横斗转，辘轳声断金井。
鹊桥仙〈中秋待月不至〉　　金废帝
停杯不举，停歌不发，等候银蟾出海。不知何处片云来，做许大通天障碍。　虬髯佣希星眸睁裂，唯恨剑锋不快。一挥截断紫云腰，子细看嫦娥体态。
鹧鸪天〈中秋饮莲花白〉　　元好问
月窟秋清桂叶丹，仙家酿熟水芝残。香来宝地三千界，露入金茎十二盘。　天澹澹，夜漫漫，五湖豪客酒肠宽。醉来独跨苍鸾去，太华峰前玉井寒。
浪淘沙〈中秋雨〉　　　　元萧汉杰
愁似晚天云，醉亦无凭。秋光此夕属何人，贫得今年无月看，留滞江城。　夜起候檐声，似雨还晴。旧家谁信此时情，唯有桂香时入梦，勾引诗成。
贺新郎〈淮上中秋〉　　　　　张野
晚X收残雨，喜晴空，冰轮飞上，月明三五。前岁钱塘江上看，去岁京华容与。今岁又，秋风淮浦。料得娥应笑我，笑星星、鬓影今如许。空浪走，竟何补。　此生此夜还知否。问几人，沧浪抖擞，衣裾尘土。独倚篷窗谁共饮，万象不分宾主。恍疑在，玉霄高处。击碎珊瑚歌未彻，见洪涛、千丈鱼龙舞。舟一叶，任掀举。
落梅风〈中秋望月应制〉　　明解缙
嫦娥面、今夜圆，下云帘，不著群仙见07。今宵倚阑不去眠，看谁过广寒宫殿。
念奴娇〈中秋和钟石〉　　　　周用
中秋三五，悄依稀犹是，去年风物。云郧嘞隹夕殿，一色瑶阶银壁。万斛天香，千寻仙桂，下界霏丹雪。i鹫岭，聊让唐人四杰。　堪爱更漏声沈，明河影澹，特地清辉发。天许娥呈素面，半点绿烟都灭。肃肃冰绡，泠泠玉佩冉，冉垂云发。问侬何事，家家今夜圆月。
念奴娇〈中秋对月〉　　　　　文徵明
桂花浮玉，正月满天街，夜凉如洗。风泛须眉并骨寒，人在水晶宫里。蛟龙偃蹇，观阙嵯峨，缥缈笙歌沸。霜华满地，欲跨彩云飞起。　记得去年今夕，酾酒溪亭，淡月云来去。千里江山昨梦非，转眼秋光如许。青雀西来，娥报我道，佳期近矣。寄言俦侣，莫负广寒沈醉。
唐多令〈中秋与二客泛舟〉　　杨慎
飞镜露云头，金波水面浮。水晶宫今夜中秋。唤取官奴吹玉笛，香雾湿，锦云留。　二客亦风流，螂川泛小舟。问何如赤壁黄州。坡老有灵应鼓掌，天地里，寄蜉蝣。
桑子〈中秋夜〉　　　　　冯鼎位
银河澹滟秋如水，人是今年，月似前年，重上南楼思悄然。　繁弦急管催清漏，昨夜难圆，明夜难圆，满泛金尊醉绮筵。
河满子〈中秋〉　　　　　　　张草
月破秋寒洒背霜，沾露影侵床。铁笛几声今夜起，记来曲子霓裳，孤杵响，听画角吹笳，人梦潇湘。　铅水漱如青泪，江枫倩似红妆。啼雁半行芦荻老，晶晶波下横塘，往事思量一夜，朝来直却迥肠。
南歌子〈中秋〉　　　　　　沈宗确
云与山同洁，溪将烟共澄。婵娟尽力称人情，欲照一天，美满到微明。　桂子开梁苑、桐阴点楚萍。谁家玉笛弄秋声，一夜相思，清影梦难成。
念奴娇〈中秋〉　　　　　　李福谦
空庭秋晚，趁花阴把盏，临风独适。醉眼模糊潦倒处，今夕不知何夕。桂子飘香，银河泻冷，秋意平分拆。凄凉往事，不堪回首重忆。　堪笑苍狗白衣，人间幻影，转盼成陈迹。记得去年今夜语，都在心头历历。壮志空埋，此身依旧漂，泊江南客。明朝酒醒，又添一段于邑。

[book_title]岁功典第七十三卷
中秋部纪事
《龙城录》：开元六年，上皇与申天师道士鸿都客，八月望日夜，因天师作术，三人同在云上游月，中过一大门，在玉光中飞浮，宫殿往来无定，寒气逼人，露濡衣袖皆湿。顷见一大宫府，榜曰：广寒清虚之府。其守门兵卫甚严，白刃粲然，望之如凝雪。时三人皆止其下，不得入。天师引上皇起跃身，如在烟雾中，下视王城崔巍，但闻清香霭郁。视下若万里琉璃之田。其间，见有仙人道士乘云驾鹤，往来游戏。少焉，步向前，觉翠色冷光相射，目眩，极寒，不可进。下见有素娥十馀人，皆皓衣，乘白鸾，往来舞笑于广陵大桂树之下。又听乐音嘈杂，亦甚清丽。上皇素解音律，熟览而意已传。顷，天师亟欲归，三人下若旋风。忽悟，若醉中梦回尔。次夜，上皇欲再求往，天师但笑谢而不允。上皇因想素娥风中飞舞袖被，编律成音，制霓裳羽衣舞曲。自古洎今，清丽无复加于是矣。
《漱石f谈》：明皇，中秋夜，罗公远掷杖化为银桥，请游月宫。见广寒庭女，群仙舞。问是何曲，曰：霓裳羽衣。帝记其声，回遂制其曲舞。
《集异记》：明皇，八月望夜，与叶法善同游月宫。还，过潞州城上，俯视城郭悄然，而月色如昼。法善因请上，以玉笛奏曲。时玉笛在寝殿中，法善命人取之，旋顷而至。曲奏既，复以金钱投城中而还。旬馀，潞州奏是夜有天乐临城，兼获金钱以进。
《明皇杂录》：八月十五夜，叶静能出丹二粒，进上服之。杨太真外传逸史云：罗公远，天宝初，侍元宗八月十五日夜宫中玩月。曰：陛下能从臣月中游乎。乃取一枝桂，向空掷之，化为一桥，其色如银。请上同登，约行数十里，遂至大城阙。公远曰：此月宫也。有仙女数百，素练宽衣，舞于广庭。上前问曰：此何曲也。曰：霓裳羽衣也。上密记其声调，遂回。桥却顾随步而灭。旦谕伶官象其声，调作霓裳羽衣曲。
《开元天宝遗事》：苏F与李V对掌文诰，元宗顾念之深也。八月十五夜，于禁中直宿诸学士玩月，备文酒之宴。时长天无云，月色如昼。苏曰：清光可爱，何用灯烛。遂使撤去。
元宗八月十五日夜，与贵妃临太液池，凭栏望月不尽，帝意不快。遂敕令左右，于池西岸别筑百尺高台，与吾妃子来年望月。后经禄山之兵，不复置焉。惟有基址而已。
《李邺侯外传》：邺侯为儿童时，身轻，能于屏风上立，熏笼上行。道者云：十五岁，必白日升天。父母保惜，亲族怜爱，闻之，皆若有甚厄也。一旦空中有异香之气及音乐之声，李氏之血属必迎骂之。至其年八月十五日，笙歌在室，时有彩云挂于庭树。李氏之亲爱，乃多贮蒜齑至数斛。伺其异音奇香之至，潜令人登屋，以巨杓r浓蒜泼之，香乐遂散，自此更不复至。
《酉阳杂俎》：长庆中有人玩八月十五夜，月光属于林中，如疋布，其人寻视之，见一金背虾蟆，疑是月中者。工部员外郎周封尝说此事，忘人姓名。
《宣室志》：唐太和中，周生有道术，中秋夜与客会。时月色方莹，谓坐客曰：我能挈月，置之怀袂。因命虚一室，取著数百条，绳而驾之。曰：我将梯取此月。俄觉天地曛晦，因开室曰：月在某衣中。因以手举衣，怀中出月寸许，忽一室尽明，寒入肌骨。
《诚斋杂记》：钟陵西山有游帷观，每至中秋，车马喧阗，十里若a_。豪杰多召名姝。善讴者夜与丈夫间立握臂，连踏而唱，惟对答敏捷者胜。太和末有书生文箫往观，睹一姝甚妙，其词曰：若能相伴陟仙坛，应得文箫驾Z鸾。自有绣襦并甲帐，琼台不怕雪霜寒。生意其神仙，植足不去。姝亦相盼。歌罢，独秉烛穿大松，径将尽，陟山扣石，冒险而升。生蹑其踪，姝曰：莫是文箫耶。相引至绝顶坦然之地，后忽风雨裂帷覆机，俄有仙童持天判曰：吴Z鸾以私欲，泄天机，谪为民妻一纪。姝乃与生下山，归钟陵，为夫妇。
《三水小牍》：九华山道士赵知微，乃皇甫元真之师。咸通辛卯岁，知微使元真来京师，寓于玉芝观之上清院。皇甫枚时居兰陵里第，日与相从，因询赵君事业。元真曰：自吾师得道，常云分杯结雾之术，化竹钓鲻之方。吾久得之，固耻为耳。去岁中秋，自朔霖霪至于望夕，元真谓同门生曰：堪惜良宵而阻苦雨。语顷，赵君忽命侍童曰：可备酒果。遂遍召诸生，谓曰：能升天柱峰玩月否。诸生虽唯应，而窃议以为浓阴，驶雨如斯，若果行，将有垫巾角折屐齿之事。少顷，赵君曳杖而出，诸生景从，既辟荆扉而长天廓，清皓月如昼，扪萝援筱及峰之巅。赵君处元豹之茵，诸生藉芳草列侍，俄举卮酒，咏郭景纯游仙诗数篇。诸生有清啸者，步虚者，鼓琴者，以至寒蟾隐于远岑、方归山舍，既各就榻，而凄风飞雨宛然。众方服其奇致。
《旧唐书・东夷传》：新罗国重八月十五日，设乐饮宴，赉群臣，射其庭。
《酉阳杂俎》：婆罗遮并服狗头猴面，男女无昼夜歌舞，八月十五日，行像及透索为戏。
《录异记》：江州南五十里有店，名七里店。在蛇江之南小山上，有石青色坚腻。俗云：石中有珠，每至中秋，往往群飞，凡十馀枚，如流星往来，或聚或散，石上时有光景。相传云：珠藏于此，乃无价宝也。或有见者，密认其处，寻亦不得。
《茅亭客话》：绵州罗江县罗瑰山，有罗瑰洞，昔罗真人名瑰修道上升之所也。其洞凡有水旱疾疠，祷之灵，无不应。太平兴国五年庚辰，岁中秋，彩雾轻烟，月光如昼，香风瑞气漫山谷。四远村民登层峦而望之，唯闻音乐环佩之声，迟明但见车辙之迹。
《谈苑》：晏元献公留守南郡，王君玉时已为馆阁校勘，公特请于朝，以为府佥判。朝廷不得已，使带馆职从公，外官带馆职，自君玉始。宾主相得，日以赋诗饮酒为乐，佳时胜日，未尝辄废也。尝遇中秋阴晦，斋厨夙为备，公适无命。既至夜，君玉密使人伺公，曰：已寝矣。君玉亟为诗以入，曰：只在浮云最深处，试凭弦管一吹开。公枕上得诗，大喜，即索衣起，径召客，治具，大合乐。至夜分，果月出，遂乐饮达旦。前辈风流固不凡，然幕府有佳客风月，亦是如人意也。
《钱氏私志》：岐公在翰苑时，中秋有月。上问当直学士是谁，左右以姓名对。命小殿对设二位，召来赐酒。公至殿侧侍班。俄顷女童小乐引步辇至，宣学士就坐，公奏：故事无君臣对坐之礼。上云：天下无事，月色清美，与其醉声色，何如与学士论文。若要正席，则外廷赐宴，正欲略去苛礼，放怀饮酒。公固请不已，再拜就坐。上引谢庄赋李白诗，美其才，又出御制诗示公。公叹仰圣学高妙。每起谢，必敕内侍挟掖，不令下拜。夜漏下三鼓，上悦甚，令左右宫嫔各取领巾裙带，或团扇手帕，求诗。内侍举牙床以金镶，水晶砚、珊瑚笔、格玉管笔，皆上所用者，于公前。来者应之，辄不停缀。都不蹈袭前人，尽出一时新意。仍称其所长，如美貌者，必及其容色，人人得其欢心，悉以进呈。上云：岂可虚辱，须与学士润笔。遂各取头上珠花一朵、装公悫头簪，不尽者，置公服袖中。宫人旋取针线缝联袖口。宴罢，月将西沈，上命掇金莲烛，令内侍扶掖归院。翌日，问学士夜来醉否。奏云：虽有酒不醉，到玉堂，不解带便上床，取悫头在面前，抱公服两袖坐，睡恐失花也。都下盛传天子请客。
《本草纲目》：宋仁宗天圣丁卯八月十五夜，月明天净，杭州灵隐寺，月桂子降，其繁如雨，其大如豆，其圆如珠，其色有白者、黄者、黑者。壳如芡实，味辛，拾以进呈寺，僧种之，得二十五株。
《复雅歌调》：东坡居士以丙辰中秋，欢饮达旦，大醉。作水调歌头词。都下传唱。神宗问内侍外面新行小词，内侍录此，进呈。读至：又恐琼楼玉宇，高处不胜寒。上曰：苏轼终是爱君。乃命量移汝州。
《过庭录》：赵信，可许人也。以才称乡里，为陕曹属，潦倒选调。先子与之乡旧，既在太原，赵沿檄相谒，因馆于书室，是夕八月十四日夜，先子具酒饮食。宣使张永锡，召先子会酌。赵独处寂寥，就枕即作一词，达先子云：今夜阴云初霁，画楼外月华如水，露霭晴空，风吹高树，满院中秋意，皎皎蟾光，当此际，怎奈何，不成况味，莫近檐间，休来窗上，且放离人睡。永锡见之，大喜，赠上尊数壶。先子为求荐章，仅改秩而终。
《东京梦华录》：中秋节前，诸店皆卖新酒，重新结络门面Z楼，花头画竿，醉仙锦旆，市人争饮。至午未间，家家无酒，拽下望子。是时螯蟹新出，石榴、X勃梨、枣栗、孛萄、弄色枨橘皆新上市。中秋夜，贵家结饰台榭，民间争占酒楼玩月，丝篁鼎沸。近内庭，居民夜深遥闻笙竽之声，宛若云外，闾里儿童连宵嬉戏，夜市骈阗，至于通晓。
《王十朋蓬莱阁序》：中秋之夕，与同僚会饮于兹阁，览湖山之胜，玩月于尊俎间，即席赋诗。
《花月新闻》：建炎二年春，扬州一士人缓步出西隅，遥见红晕如赤环，自地吐出。徐行入观，有机数张，经以素丝，女子四五辈，组织重花，交叶之内，成字数行。第一行之首曰：李易。稍空，次又有一人姓名，如此以十数。乃问之曰：织此何为。对曰：登科记也。到中秋时候知之。是岁，高宗车驾南巡扬都，贡士云集，至八月始唱名放榜。第一名，曰李易。其下甲乙之次，无一差易。始悟初春所届，盖蟾宫云。
《机警》：辛幼安在长沙，欲于后圃建楼赏中秋，时已八月初旬。吏曰：它皆可办，唯瓦难办。幼安命于市上，每家以钱一百，赁檐前瓦二十片，限两日以瓦收钱。于是，瓦不可胜用。沂阳子曰：建楼赏月，细事也。尤能速成，示敏也。且以起众心。云：盖幼安志存恢复，若以无瓦止，它日用兵何以鼓之，殆徙木立信之意。
《癸辛杂识》：德寿宫有桥，乃中秋赏月之所。桥用吴U所进，阶石L之莹彻如玉，以金钉校，桥下皆千叶白莲花，御几御榻。至于瓶炉酒器，皆用水晶为之。水南岸皆宫女童奏清乐，水北岸皆教坊乐工吹笛者，至二百人。
《乾淳岁时记》：中秋，禁中是夕有赏月延桂，排当，如倚桂阁，秋晖堂碧。岑皆临时取旨。夜深天乐直彻人间，御街如绒线、蜜煎、香铺，皆铺设货物，F多竞好，谓之歇眼。灯烛华灿，竟夕乃止。此夕，浙江放一点红羊皮小水灯数十万盏，浮满水面，烂如繁星。有足观者，或谓此乃江神所喜，非徒事观美也。
《西湖志馀》：淳熙九年八月十五日，孝宗过德寿起居，上皇遂留赏月，召小刘妃吹白玉笙，霓裳中序侍宴。曾觌进壶中天词云：素飙r碧看天衢，稳送一轮明月。翠水瀛祝人不到，比似世间秋别。玉手瑶笙，一时同色，小按霓裳叠。天津桥上有人偷记新阕：当日谁幻银桥，阿瞒儿戏一笑，成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。
《中州集》：道陵中秋赏月瑞光楼，召赵h文孺对御赋诗，以清字为韵，h诗云：秋气平分月正明，蕊珠宫阙对蓬瀛。已驱急雨销残暑，不遣微云点太清。帘外轻风飘桂子，夜深凉露滴金茎。圣朝不奏霓裳曲，四海歌讴即乐声。道陵读至落句，大加赏异，手酌金钟以赐，且字之曰：文孺，以此钟赐汝作酒直。士林荣之。《岁华纪丽谱》：八月十五日中秋玩月，旧宴于西楼，望月于锦亭，今宴于大慈寺。
《元氏掖庭记》：己酉仲秋之夜，武宗与诸妃嫔泛月于禁苑太液池中，月色射波，池光映天。绿荷含香，芳藻吐秀。游鱼浮鸟竞戏，群集于是。画o中流，莲舟夹持，舟上各设女军，居左者，冠赤羽冠，服斑文甲。建凤尾纾执泥金画戟。号曰：凤队。居右者，冠漆朱帽，衣雪氅裘，建鹤翼纾执沥粉雕戈。号曰：鹤团。又Z帛结成采菱采莲之舟，轻快便捷，往来如飞。当其月丽中天，彩云四合，帝乃开宴张乐，荐蜻翅之脯，进秋风之，酌元霜之酒，啖华月之糕。令宫女披罗曳e，前为八展舞，歌贺新凉一曲。帝喜谓妃嫔曰：昔西王母宴穆天子于瑶池，人以为古今莫有此乐也。朕今与卿等际此月圆，共此佳会。液池之乐不减瑶池也。惜无上元夫人在坐，不得闻步元之声耳。有骆妃者，素号能歌，趋出为帝舞月照临而歌曰：五华兮如织，照临兮一色。丽正兮中域，同乐兮万国。歌毕，帝悦其以月喻己，赐八宝盘，玳瑁盏。诸妃各起贺。酒半酣，菱舟进鲜紫角，玉心之奇，山耸而至。莲艇奉实绛房，金的之异，陵叠而来。由是，下令两军水击为戏，风旋云转，戟刺戈横。战既毕，军中乐作，唱龙归洞之歌而还。
凝香儿，本都下官妓也，以才色选入宫，遂充才人。善鼓瑟，晓音律，能为翻冠飞履之舞，舞间冠履皆翻覆飞空寻如故，少顷复飞，一舞中，屡飞屡复，虽百试不差。帝尝中秋夜泛舟禁池，香儿著琐里绿蒙之衫，琐里，夷名产撒哈，剌蒙茸如毡危但轻薄耳。宜于秋时著之，有红绿二色，至元间进贡，帝又命工以金笼之妆，出鸾凤之形，制为十大衫。香儿得一焉。至此服之，又服玉河花蕊之裳。于阗国乌玉河生花蕊草，采其蕊，织之为锦。香儿以小艇荡漾于波中，舞婆娑之队，歌弄月之曲。其词云：蒙衫兮蕊裳，瑶环兮琼。泛予舟兮芳渚，击予楫兮徜徉。明皎皎兮水如镜，弄蟾光兮捉娥影。露团团兮气清，风飕飕兮力劲。月一轮兮高且圆，华Z发兮鲜复妍。愿万古兮每如此，予同乐兮终年。帝复置酒于天香亭，为赏月饮。香儿复易服趋亭前，衣绛缯方袖之衣，带云肩迎风之组，执干昂鸾，缩鹤而舞。乃歌曰：天风吹兮桂子香，来阊阖兮下广寒。尘不扬兮玉宇净，万籁泯兮金阶凉。元浆兮进酒，兔霜兮为侑。舞乱兮歌狂，君饮兮一斗。鸡鸣沈兮夜未央，乐有馀兮遇霓裳。吾君吾王兮寿万岁，得与秋香月色兮，酬酹乎樽觞。歌毕。帝笑曰：昔唐明皇游月宫，见女娥数十，著素衣，歌舞于树下。朕今酌绿，对才人，歌香桂长秋曲。可谓绛缯娥，唱小摇金调者矣。邀香风于屏围，呼华月以入座。众哗俱寂，丝竹交奏，人间之乐，当不减天上。
《已疟编》：三山门外有醉仙楼，以中秋，与学士刘三吾、宋濂、董伦、王景、陶安等醉饮得名。
《藜床沈馀》：长安妇女有好事者，曾侯家睹Z笺曰：一轮初满，万户皆清，若乃狎处衾帷，不惟辜负蟾光，窃恐嫦娥生妒，涓于十五十六二宵，联女伴同志者，一茗一炉，相从卜夜，名曰：伴嫦娥。凡有冰心，伫垂玉允。朱门龙氏拜启。
《熙朝乐事》：八月十五日谓之中秋，民间以月饼相遗，取团圆之义。是夕，人家有赏月之燕，或携}湖海沿游彻晓。苏堤之上，联袂踏歌，无异白日。
《帝京景物略》：八月十五日祭月，其祭果饼必圆，分瓜必牙错，瓣刻之如莲花。纸肆市月光纸，绘满月像，趺坐莲华者，月光遍照菩萨也。华下月轮桂殿，有兔杵而人立，捣药臼。中纸小者三寸，大者丈，致工者，金碧缤纷，家设月光位于月所出方向，月供而拜，则焚月光纸，彻所供，散家之人，必遍月饼月果，戚属馈相报，饼有径二尺者。女归宁，是日必返其夫家，曰：团圆节也。
《北京岁华记》：中秋夜，人家各置月宫符像，符上兔如人立，陈瓜果于庭，饼面绘月宫，蟾兔，男女肃拜烧香，旦而焚之。
《莘野纂闻》：吴甘泉，长洲吕山人也。博物洽闻于书，无所不读，而尤精于数。其学主先天加一倍法，而以时日占之吉凶。成败之理，具有左验。时都御史俞公谏抚吴都，谍报者日至，公以为忧，延甘泉而问焉。甘泉以数推之，曰：贼必来，来未及城而败，计其时，盖中秋节也。已而果然。
中秋部杂录
《枚乘七发》：客曰，将以八月之望，与诸侯远方交游，兄弟并往，观涛于广陵之曲江。
《后山谈丛》：中秋阴晴，天下如一，中秋无月则兔不孕，蚌不胎，乔麦不实。兔望月而孕，蚌望月而胎，乔麦得月而秀。世兔皆雌，惟月兔雄尔，故望月而孕。
《临溪诗话》：寇莱公七月十四日生。魏野诗云：何时生上相，明日是中元。李文定公迪，八月十五日生于黔中，杜默作中秋诗以献，仅数百言，皆以月况文定，其中句有：蟾辉吐光育万种，我公蟠屈为心胸。老桂根株撼不折，我公得此为清节。孤轮碾空周复圆，我公得此为机权。馀光烛物无洪细，我公得此为经济。终篇大率皆如此，虽造语粗浅，亦豪爽也。默少以歌行自负，石介赠三豪诗，谓之歌豪，以配石曼卿、欧阳永叔。晚节益纵酒落魄，文章尤狂鄙。熙宁末以特奏名，得同出身，一命得临江军新淦县尉。
《玉涧杂书》：今岁中秋初夜，微阴不见月。吾与周子集适自山中还。是时暑犹未退，相与散发披衣坐溪上。二更后，云始解。三更遂洞澈澄爽，月色正午，溪面如镜平，月在波间，不觉水流，意甚潇然。并溪居人楼阁相上下，时闻饮酒歌呼杂以箫鼓。计人人皆以得极所欲为至乐，然不过有狂乐淫声，不失此时节耳，安知吾二人真有此月乎。世多言李太白以醉入水捉月溺死，此谈者好奇之过。太白对月能作今人不见古时月，今月曾经照古人之句。意气本自超出宇宙，对影三人虽醉，岂复狂惑至此。因举寒山颂吾心如秋月，碧潭清皎洁。无物堪比伦，教我如何说。四海今夕，共为中秋，不知有一人能作此公见处否。雪窦禅师初住洞庭翠峰寺，道未甚行，从学者无几。寺在太湖中，所谓东山者，尝有诗云：太湖四万八千顷，月在波心说向谁。固自已有津梁斯道之意，然月一也。寒山以为无物可比，而不可说雪窦以为无人可说，而不可说。可说乎，不可说乎，吾不能奈静，聊复造此一重公案。
《彦周诗话》：作诗压韵是一巧，中秋夜月诗押尖字。数首之后，一妇人诗云：蚌胎光透壳，犀角晕盈尖。《膳夫录》：汴中节食，中秋玩月羹。
《春渚纪闻》：东坡先生云：中秋月明，则是秋必多兔，野人或言兔无雄者，望月而孕。信斯言，则木兰诗云：雌兔眼迷离，雄兔脚扑握，何也。
《入蜀记》：巫山十二峰，不可悉见。所见八九峰，惟神女峰最为纤丽奇峭，宜为仙真所托。每八月十五夜，月明时，有丝竹之音，往来峰顶。山猿皆鸣，达旦方止。《西溪丛语》：琼田草生于分宁山谷间，有《琼田草经》一卷。八月十五日，采之草，有十名，曰不死草、长生草。又云苦天之类。
《使燕录》：苏东坡曰：故人史生，为予言尝见海贾。云：中秋之月，虽相去万里，他日会合相问，阴晴无不同者。公集中有中秋诗：尝闻此宵月，万里同阴晴。天公自著意，此会那可轻。又咏月诗：暮云收尽溢清寒，银汉无声转玉盘。此生此夜不常好，明月明年何处看。《通考》：八月十五为移花日。
《荔枝谱》：中秋绿，色绿，亦山枝种，味微酸，熟最后，故名中秋绿。《月令演》：八月十五，梯月。
《事文类聚》：前辈名中秋月为端正月。韩愈诗云：三秋端正月，今夜出东溟。张雨八月十五夜待月诗：秋已平分催节序，月还端正照山河。
《七修类槁》：杭之凤凰山，有石如片云，拔地高数丈，巅有一窍，尺馀，名曰月岩。惟中秋之月，穿窍而出。馀时则斜出窍外矣。
《清f供》：八月十五日，牡丹诞。
《名胜志》：太和县洱河东岸有分水，自岸下分水为两，南河北海。八月望夜，河海正中，有珊瑚树出水面，渔人往往见之。世传海龙献宝。《内典》云珊瑚撑月，即此。
《一统志》：南阳府有龙泉，在汝州西南，其水莹洁。中秋之夕，阴云蔽月，俯观泉中，魄形自若。
中秋部外编
《诸山记》：武夷山神号武夷君。秦始皇二年，一日，语村人曰：汝等以八月十五日会山顶。是日村人毕集，见幔亭彩屋，设宝座，施红云紫霞褥，器用甚设。令男女分坐，闻空中人声，不见其形。须臾乐响，亦但见乐器，不见其人。酒行命食，味皆甘美，唯酒差薄。诸仙既去，众皆欣喜。因与神君同会，名其地曰同庭。
《武夷山记》：玉皇与太姥、魏真人、武夷君建幔亭Z屋，八月十五日与乡人宴饮，曰：汝等皆吾之曾孙也。《名胜志》：葛仙山，在铅山县南五十里，由山北真净寺，循涧且尽，始缘鸟道，至山之半，犹历三十六扉，一扉一高，方至绝顶。有上下马、试剑、息心等石，丹井仙坛，孝先以吴赤乌七年甲子八月十五日平旦，于此上升。
《琅旨恰罚壕盘煜壬降王方平宅，书尺牍遗龙女曰：汝谪以来，月轮周围减一寸矣。更减其半，汝得复还本处，幸自努力。方平问故，先生对月屈指曰：自垂象以来至黄帝时，减若干，自黄帝以至唐尧，又减若干，自唐尧以至三代，渐减至今。则愈减矣，减之又减，以至于无，则天地毁。不但是也，即世间声色滋味，莫不渐减。如人自少至老，精神消损，顷刻不停，亦复如是。非日变而月化也。人皆不觉，以真人睹之，若日影过庭，分毫不差耳。时八月十五日也。
《申宗传》：梓潼薛君俸梅食，多寻异书，日诵黄老一百纸。徙居鹤鸣山下，草堂三间，户外骈植花木，泉石萦绕。八月十五日，长啸独饮，因酣畅，大言曰：薛君偈桢Ｈ舸耍岂无异人降旨。忽觉两耳中有车马声，因颓然思寝。头才至席，遂有小车朱轮青盖，驾赤犊出耳中，各高二三寸，亦不觉出耳之难。车有二童，绿帻青帔亦长二三寸，凭轼呼御者，踏轮扶下而谓君胄曰：吾自兜元国来，向闻长啸月下，韵甚清激，私心奉慕，愿接清论。君胄大骇曰：君适出吾耳，何谓兜元国来。二童子曰：兜元国在吾耳中，君耳安能处我。君僭唬壕长二三寸，岂复耳有国土，傥若有之，国人当尽焦螟耳。二童曰：胡为其然，吾国与汝国无异，不信请从吾游，或能便留，则君离生死苦矣。一童因倾耳示君伲君訇柚，乃别有天地，花卉繁茂，甍栋连接，清泉萦绕，岩岫杳冥。因扪耳投之，已至一都会，城池楼堞，穷极壮丽。君胄厢逦粗所之。顾见向二童已在侧，谓君胄曰：君至此，盍从吾谒蒙元真伯。蒙元真伯居大殿，墙垣阶陛，尽饰以金碧，垂翠帘帷帐，玉童四人立侍左右，一执白拂，一执犀如意。二人既入，拱手，不敢仰视，有高冠长裾绿衣人，宣青纸制曰：肇分太素，国既有亿。尔沦下土，赋卑万品。聿臻于此，实由冥合。况尔清节躬诚，叶于真宰，大官厚爵，俾宜享之。可为主大夫。君侔菸瑁出门即有黄帔三四人，引至一曹署，其中文簿，多所不识。每月亦无请受，但有所念，左右必先知，当便供给。因暇登楼远望，忽有归思，赋诗曰：风软景和煦，异香馥林塘，登高一长望，信美非吾乡。二童子见诗，怒曰：以君质性冲寂，引至吾国。鄙俗馀态，果乃未去。遂疾逐。君偃缦萋涞兀仰视乃自童子耳中落，已在旧去处，随视童子亦不复见。因问诸邻人。云：失君胄已七八年矣。
《集异记》：李汾秀才者，越州上虞人也。性好幽寂，常居四明山。山下有张老庄，其家富，多养豕。天宝末，中秋之夕，汾步月于庭，抚琴自适。忽闻户外有叹美之声，问之曰：谁人夜久至此山院，请闻命矣。俄有女子笑曰：冀观长卿之妙耳。汾启户视之，乃人间之极色也。唯觉其口有黑色。汾问曰：子得非神仙乎。女曰：非也，妾乃山下张家女也。夕来以父母暂过东村，窃至于此私面君子，幸无责也。汾忻然曰：娘子既能降顾，聊可从容。女乃升阶展叙，言笑谈谑，汾莫能及。夜阑就寝，备尽缱绻。俄尔，晨鸡报曙。女起告辞，汾意惜别，乃潜取女青毡履一只，藏衣笥中。时汾枕假寐，女乃抚汾悲泣，求索其履。曰：愿无留此，今夕再至，脱君留之妾身，必死谢于君子。汾不允，女号泣而去，汾觉视床前，鲜血点点出户。汾异之，乃开笥视青毡履。则一猪蹄壳耳。汾惶骇，寻血至山前张氏溷中，见一牝豕后足\一壳。豕视汾，暝目咆哮，如有怒色。汾以事白张叟，叟即杀之。汾乃弃山院，别游他邑。
《灵异记》：许至雍妻某氏，仪容淡雅，早岁亡没。至雍颇感叹，每风景f夜，笙歌尽席，未尝不叹泣悲嗟。至雍八月十五夜，于庭前抚琴玩月已久，忽觉帘屏间有人行，吁嗟数声。至雍问曰：谁人至此，必有异也。良久闻有人语云：乃是亡妻。云若欲得相见，遇赵十四，莫惜三贯六百钱。至雍惊起问之，乃无所见。自此常记其言，则不知赵十四是何人也。后数年，至雍f游苏州，时方春，见少年十馀辈，皆妇人装。乘画船，将谒吴泰伯庙。许君因问曰：彼何人也，而衣裾若是。人曰：此州有男巫赵十四者，言事多中，为土人所敬伏，皆赵生之下辈也。许生问曰：赵生之术所长者，何也。曰：能善致人之魂耳。许生乃知符其妻之说也。明日早诣赵十四，具陈恳切之意。赵生曰：某之所致者，生魂耳。今召死魂，又令生人见之，某久不为，不知召得否。知郎君有重念之意，又神理已有所白，某安得不为召之。乃计其所费之直，果三贯六百耳。遂择良日，于其内洒扫焚香，施床几于西壁下，于檐外结坛场，致酒脯，呼啸舞拜，弹胡琴。至夕，令许君处于堂内东隅，赵生乃于檐下垂帘卧不语。至三更，忽闻庭际有人行声，赵生乃问曰：莫是许秀才夫人否。闻吁嗟数四，应云是。赵生曰：以秀才诚意恳切，故敢相迎夫人，无怪也。请夫人入堂中。逡巡似有人揭帘，见许生妻，淡服薄妆。拜赵生，徐入堂内，西向而坐。许生涕泗呜咽问：君行若此，无枉横否。妻曰：此皆命也，安有枉横。因问儿女家人及亲旧闾里等事，往复数十句。许生又问：人间尚佛经，呼为功德，此诚有否。妻曰：皆有也。又问冥间所重何物，春秋奠享，无不得然。最重者，浆水粥也。赵生致之，须臾，粥至。向口如食，收之复如故。许生又曰：要功德否。妻云：某平生无恶，岂有罪乎。足下前与为者，亦已尽得。良久，赵生曰：夫人可去矣，恐多时即有谴谪。妻乃出，许生相随，泣涕曰：愿惠一物可以为记。妻泣曰：幽冥唯有泪可以传于人，代君有衣服，可投一事于地。许生脱一汗衫，置之于地。其妻取之于庭树前，悬一树枝，以汗衫蔽其面，大哭良久，挥手却许生，挂汗衫树枝间，若乘空而去。许生取汗衫，视之泪痕，皆血也。许生痛悼，数日不食，卢求著幽居苏州。识赵生。赵生名何。苏州人皆传其事。
《冷斋夜话》：周贯自号木雁子，治平熙宁间至袁州，见市井李生者，有秀韵，欲携以同归林下。而李嗜酒色，意欲无行，贯指画药铛，作偈示之曰：顽钝天教合作铛，纵生三足岂能行。虽然有耳不听法，只爱人间恋火坑。寻死于西山，方将化。人问其几何岁，贯曰：八十西山作酒仙，麻鞋轧断布衣穿。相逢甲子君休问，太极光阴不计年。后有人见于京师桥，付书与袁州李生，云：我明年中秋夕时，当上谒也。至时果造李生，生时以事出，乃用白土大书其门而去，曰：今年中秋夕，来赴去年约，不见破铁铛，弹指空剥剥。李生后竟堕马，折一足。

[book_title]岁功典第七十四卷
季秋部汇考
《易经》山地剥卦
7879
〈本义〉剥，落也。五阴在下而方生，一阳在上而将尽，阴盛长而阳消落，九月之卦也。
《诗经》
豳风七月章
九月在户。
〈正义〉谓蟋蟀也，九月则在室户之内。〈朱注〉暑则在野，寒则依人。
九月肃霜。
〈传〉肃，缩也，霜降而收缩万物。〈疏〉九月之时，收缩万物者，是露为霜也。〈朱注〉气肃而霜降也。
《礼记》月令
季秋之月，日在房，昏虚中，旦柳中，其日庚辛，其帝少，其神蓐收，其虫毛，其音商，律中无射，其数九，其味辛，其臭腥，其祀门，祭先肝。
〈陈注〉房在卯，大火之次也。无射戌律，长四寸六千五百六十一分寸之六千五百二十四。
鸿雁来宾，爵入大水为蛤，鞠有黄华，豺乃祭兽戮禽。
〈陈注〉此记戌月之候。
天子居总章右个，乘戎路，驾白骆，载白纾衣白衣，服白玉，食麻与犬，其器廉以深。
〈陈注〉总章右个，西堂北偏也。
是月也，申严号令，命百官贵贱，无不务内，以会天地之藏，无有宣出。
〈陈注〉务内，专务收敛诸物于内。
乃命冢宰，农事备收，举五谷之要藏，帝籍之收于神仓，祗敬必饬。
〈陈注〉农事备收，百谷皆敛也，要者，租赋所入之数，籍田所收，归之神仓，将以供粢盛也。
是月也，霜始降，则百工休，乃命有司曰：寒气总至，民力不堪，其皆入室。
〈陈注〉总至，凝聚而至也。
上丁命乐正入学习吹。
〈陈注〉吹，主乐声而言。
是月也，大飨帝尝牺牲，告备于天子。
〈陈注〉仲夏大雩祈也，此月大飨报也。飨尝皆用牺牲。仲秋已视全具，至此则告备而后用焉。
合诸侯，制百县，为来岁。受朔日，与诸侯所税于民轻重之法，贡职之数，以远近土地所宜为度，以给效庙之事，无有所私。
〈陈注〉朔日与税贡等事，皆天子总命之诸侯，而诸侯颁之百县，使奉行也。《旧说》秦建亥，此月为岁终，故行此数事者得之。
是月也，天子乃教于田猎。以习五戎班马，政命仆及七驺咸驾，载旌硎诔担以级整设于屏外，司徒|扑，北面誓之。
〈陈注〉田猎而教之以战陈之事，习用弓、矢、殳、矛、戈、戟之五兵。班布乘马之政令，其毛色之同异，力之强弱，各以类相从也。仆，戎仆也。天子马有六种，各一驺主之，并总主六驺者，为七驺也。授车于乘者，以尊卑为等级，各使正其行列向背，而设于军门之屏外。于是司徒插扑于带于陈前，北面誓戒之。此时六军皆向南而陈也，扑即夏楚二物。
天子乃厉饰，执弓挟矢以猎，命主祠祭禽于四方。
〈陈注〉奉祭祀之物，当亲杀猎，竟则命典祀之官取猎地所获之兽，祭于郊，以报四方之神。
是月也，草木黄落，乃伐薪为炭。蛰虫咸俯在内，皆其户。乃趣狱刑，毋留有罪。收禄秩之不当，供养之不宜者。
〈陈注〉此亦顺秋令之严肃也。
是月也，天子乃以犬尝稻，先荐寝庙。季秋行夏令，则其国大水，冬藏殃败，民多鼽嚏。行冬令，则国多盗贼，边竟不宁，土地分裂。行春令，则风来至，民气解惰，师兴不居。
〈陈注〉大水未中，东井主之，不居不得止息也。
《国语》单襄公论
辰角见而雨毕，天根见而水涸。本见而草木节解，驷见而陨霜。火见而清风戒寒。故先王之教曰：雨毕而除道，水涸而成梁，草木节解而备藏，陨霜而冬裘具。
〈注〉辰角大辰，仓龙之角，星名也。见者，朝见东方。建戌之初，寒露节也。雨毕者，杀气日盛，雨气尽也。天根氐亢之间，涸竭也。谓寒露之后五日，天根朝见，水潦尽竭也。月令仲秋，水始涸，天根见，乃尽竭本氐也。谓寒露之后十日，阳气尽，草木之枝节皆理解也。驷，天驷；房，星也；陨，落也。谓建戌之中，霜始降。霜降之后，清风先至，所以戒人为寒备也。季秋，农事毕收，孟冬则天子始裘，故九月可以具之。
《尔雅》月阳
九月为元。
《易通卦验》正阴云
寒露，正阴云出，如冠缨。
太阴云
霜降，太阴云出，上如羊，下如蟠石。
《春秋感精符》顺天肃杀
霜，杀伐之表。季秋，霜始降，鹰隼击。王者顺天行诛，以成肃杀之威。
《素问》诊要经终论篇
九月十月，阴气始冰，地气始闭，人气在心。
〈注〉收藏之气从天而降，肺属乾金而主天，为心藏之盖。故秋冬之气，从肺而心，心而肾也。少阴主冬令，故先从手少阴，而至足少阴。王氏曰：火墓于戌。
《汲冢周书》时训解
寒露之日，鸿雁来宾。又五日，爵入大水化为蛤。又五日，菊有黄华。鸿雁不来，小民不服。爵不入大水，失时之极。菊无黄华，土不稼穑。霜降之日，豺乃祭兽。又五日，草木黄落。又五日，蛰虫咸俯。豺不祭兽，爪牙不良。草木不黄落，是为愆阳。蛰虫不咸俯，民多流亡。
《师旷占》粟米占
粟米，常以九月为本。若贵贱不时，以最贱之日为本。粟以秋得本，贵在来夏；以冬得本，贵在来秋。此收谷远近之期也。
《吕氏春秋》季夏纪音律篇
无射之月，疾断有罪，当法勿赦，无留狱讼。以亟以故。
〈注〉无射，九月，有罪当断，故勿赦。亟，疾；故，事也。
《史记》律书
阊阖风居西方。阊者，倡也。阖者，藏也。言阳气道万物，阖黄泉也。其于十母为庚辛。庚者，言阴气庚万物，故曰庚。辛者，言万物之辛生，故曰辛。北至于胃。胃者，言阳气就藏，皆胃胃也。北至于娄。娄者，呼万物且内之也。北至于奎。奎者，主毒螫杀万物也。奎而藏之，九月也。律中无射。无射者，阴气盛用事，阳气无馀也。故曰无射。其于十二子为戌。戌者，言万物尽灭，故曰戌。
《汉书》律历志
亡射，射厌也，言阳气究物，而使阴气毕剥落之终，而复始亡。厌，已也，位于戌，在九月。
《淮南子》天文训
秋分加十五日，斗指辛，则寒露，音比林钟。加十五日，斗指戌，则霜降，音比夷则。
秋三月，地气不藏，乃收其杀。百虫蛰伏，静居闭户。青女乃出，以降霜雪。
〈注〉秋三月，季秋之月。青女天神，青皇女主霜雪。
无射之数，四十五，主九月，上生仲吕。
太阴在子，岁名曰困敦。岁星舍氐房心，以九月与之，晨出东方，胃昴毕为对。
时则训
季秋之月，招摇指戌。昏虚中，旦柳中。其位西方，其日庚辛，其虫毛，其音商，律中无射，其数九，其味辛，其臭腥，其祀门，祭先肝。候雁来宾，雀入大水为蛤，菊有黄华，豺乃祭兽戮禽。天子衣白衣，乘白骆，服白玉，建白旗，食麻与犬，服八风水，爨柘燧火。西宫御女白色，衣白采，撞日钟。其兵戈，其畜犬，朝于总章右个。命有司申严号令，百官贵贱，无不务入，以会天地之藏。无有宣出，乃命冢宰，农事备收，举五谷之要藏，帝籍之收于神仓。是月也，霜始降，百工休。乃命有司曰：寒气总至，民力不堪，其皆入室。上丁入学习吹。大飨帝尝牺牲，合诸侯，制百县，为来岁。受朔日，与诸侯所税于民轻重之法，贡赋之数，以远近土地所宜为度。乃教于田猎，以习五戎。命太仆及七驺咸驾，戴荏授车，以级皆正设于屏外。司徒|扑，北向以赞之。天子乃厉服广饰，执弓操矢以猎。命主祠祭禽四方。是月，草木黄落，乃伐薪为炭。蛰虫咸，乃趣狱刑，毋留有罪。收禄秩之不当，供养之不宜者。通路除道，从境始至国而后已。是月，天子乃以犬尝麻，先荐寝庙。季秋行夏令，则其国大水，冬藏殃败，民多鼽窒。行冬令，则国多盗贼，边境不宁，土地分裂。行春令，则暖风来至，民气解惰，师旅并兴。九月官候其树槐。
六合
季春与季秋为合。季春大出，季秋大内。故九月失政，三月春风不济。
《春秋繁露》燠孰多篇
季秋九月，阴乃始多于阳，天乃于是时出，溧下霜出。溧下霜而天降物固已皆成矣。故九月者，天之功大，究于是月也。
《大戴礼记》夏小正
九月内火。内火也者，大火。大火也者，心也。r鸿雁。r，往也。主夫出火。主夫也者，主以时纵火也。陟元鸟蛰。陟，升也。元鸟者，燕也。先言陟而后言蛰，何也。陟而后蛰也。能罢貊貉鼬，则大若蛰而荣鞠。鞠，草也。鞠荣而树，麦时之急也。王始裘者，何也。衣裘之时也。辰系于日，雀入于海为蛤。盖有矣，非常入也。
《后汉书》礼仪志
季秋之月，祠星于城南，坛心星庙。
《月令章句》入学习吹
季秋之月，上丁入学习吹，所以通气也。管箫笙竽埙篪，皆以吹鸣者也。
教田猎
季秋之月，天子乃教于田猎，习五戎班马。政其出，以顺时取禽，其礼，将军执晋鼓师，率执提旅，率执鼙以教坐，作进退疾徐之节。
《说文》戌月
戌，灭也。九月阳气微，万物毕成，阳下入地也。
《晋书》乐志
九月之辰，谓之戌。戌者，灭也，谓时物皆衰灭也。九月之管，名为无射。射者，出也。言时阳气上升，万物收藏，无复出也。
《梁元帝纂要》季秋
九月曰季秋，亦曰暮秋、末。秋、暮商、季商、杪商。又曰元月。
《三礼义宗》寒露霜降
九月寒露为节者，九月之时，露气转寒，故谓之寒露节。霜降为中，露变为霜。故以霜降为中。
《齐民要术》九月事宜
九月治场圃、涂锊帧⑿揆冀选⑸晌灞、习战射，以备寒冻。穷厄之寇，存问九族。孤寡老病，不能自存者，分厚彻重，以救其寒。
《隋书》礼仪志
后齐常以季秋，皇帝讲武于都外。有司先莱野为场，为二军进止之节。又别于北场，舆驾停观。遂命将简士教众，为战阵之法。
《农政全书》季秋事宜
栽种：　椒、　菊、　茱萸、　地黄、　蚕豆、　牡丹、　水
仙〈宜月初〉、　柿、　蒜、　萱草、　芥菜、　苡麦、　罂粟、〈九日〉　芍药、　诸般冬菜。
分栽：　樱桃、　杨、　桃。
移植：　枇杷、　橙、　杂果木。
收藏：　栗、　诸色豆秆、　五谷种、　油麻、　甘蔗、
栀子、　紫苏、　木瓜、　韭子、　牛蒡子、　豆、冬瓜子、　茄种、　茶子、　枸杞、　榧子、　皂角、黄菊、　槐子、　蟹壳〈治产后儿枕疼〉、　紫草子、
杂事：　掘姜出土，　草包石榴橘栗葡萄，　采菊，
筑墙圃，　斫竹木，　斫r，　收鸡种，
农事占候
九月初，有雨多，谓之秋水。　中气前后起西北风，谓之霜降信。有雨，谓之湿信。未风先雨，谓之料信雨。霜降前来信，易过善。后来信，了信，必严毒。此信乾湿，后信必如之。谚云：霜降了布衲著得。言已有暴寒之色也。
《遵生八笺》九月事宜
《孝经纬》曰：秋分后十五日，斗指辛，为寒露，谓露冷寒而将欲凝结矣。后十五日，斗指戌，为霜降，气肃露凝结而为霜矣。故云：驷见而陨霜。律无射。射者，出也。言阳气上升，万物收藏，无复出也。然随阳而终，当随阴而起，无终已也。辰为戌。戌者，灭也，谓时物皆衰灭也。《夏小正》曰：九月纳火，大火心星也。故九月授衣。《提要》曰：九月为霜月、菊月、暮秋、末秋、暮商、季商、杪秋、霜辰、授衣。
是月也，天道南行，作事出行，俱宜向南，吉。不宜用戌日，犯月建，不吉。
是月二十日，宜斋戒沐浴。其日鸡鸣时，沐浴，令人辟兵。二十一日，取枸杞煎汤沐浴，令人光泽不老。二十八日宜沐浴。
二十一日，天仓开，宜入山修道。
《千金月令》曰：宜进地黄汤。其法：取地黄洗净，以竹刀切薄晒乾，用时火焙为末，碾细。充汤服，煎如茶法。《四时纂》曰：取枸杞子浸酒饮，令人耐老。
《圣惠方》曰：甘菊花，晒乾，三升入糯米一斗，蒸熟。菊花搜拌，如常造酒法。多用细面曲，候酒熟，饮一小杯，治头风旋运等疾。
《云笈七签》曰：是月采白X，蒸曝九次，晒乾为末。日服三次，不饥，延年益寿。
《食疗本草》曰：此月后，宜食野鸭。多年小热疮不愈，食多即瘥。
《纂要》曰：是月，宜合三勒浆，过此月则不佳矣。用诃梨勒，批梨勒，庵摩勒三味，和核捣如麻豆大。用三两次，用蜜一斗，以新汲水二斗调均，倾瓮中，即下三勒，熟搅。密封三四日后开，又搅之。以乾净布拭去汗，候发定密封，共三十日方成。味甚美，饮之消食下气。《本草》曰：采太乙馀粮，久服不饥，轻身，耐寒暑。
《千金方》曰：是月，内于戌地，开坎，深二三尺，埋炭五斤，土覆戌为火之墓地，以禳火灾，炭多可加。
《真诰》曰：十六日宜拔白，永不生。
九月事忌
《千金月令》曰：是月，勿食脾。季月，土旺在脾也。
《云笈七签》曰：季秋节，约生冷，以防痢疾，勿食新姜，食之成痼疾。勿食小蒜，伤神损寿，魂魄不安。勿食蓼子，勿以猪肝同饴食，冬成嗽病，经年不瘥。勿食雉肉，损人神气。勿多食鸡，令人魂魄不安。九日勿起动床席，当修延算斋。
又曰：是月十八日，忌远行。
《月忌》曰：勿食犬肉，伤人神气。勿食霜下瓜，冬发翻胃。勿食葵菜，令食不消化。
《杨公忌》曰：二十七日，不宜问疾。
九月修养法
季秋之月，草木零落，众物伏蛰。气清风暴为朗，无犯朗风节。约生冷，以防疠病。二十八日，阳气未伏，阴气既衰，宜进补养之药，以生气。卦剥，剥，落也，阴道将旺，阳道衰弱。当固精敛神，生气在申，坐卧宜向西南。孙真人曰：是月阳气已衰，阴气太盛，暴风时起，切忌贼邪之风，以伤孔隙。勿冒风邪，无恣醉饱。宜减苦增甘，补肝益肾，助脾胃，养元和。
《居家宜忌》食蟹
自霜降后，方可食蟹，盖中膏内有脑骨，勿食有毒。
《赏心乐事》九月
重九登城把萸，　把菊亭采菊。　苏堤看芙蓉，　珍林尝时果。　景全轩金橘，　芙蓉池三色拒霜，　杏花庄N新酒。
《本草纲目》寒露
寒露日，取井水，宜浸造：滋补五脏及痰火积聚，虫毒诸丹丸，并煮酿药酒，与雪水同功。
《酌中志略》宫中九月
九月初四日，宫眷内臣换穿罗衣，重阳景，菊花补子蟒衣。
《直隶志书》〈各省风俗同者不载〉丰润县
季秋月，酿菊酒，醯瓜果。
永平府
季秋月朔占，值寒露，主寒温不时。值霜降，主多雨及来年饥。有风雨，主来年春早夏水，麻贵。若东风半日不止，则米麦皆贵。霜降，官祭旗纛，月内忌雷，主谷贵。虹，主人灾。霜不下，来年二月多阴寒。
饶阳县
寒露东风，主三日内有雨；南风，主种麦难成；西风，主平安无事；北风，主米贵如珠；霜降东风，主来年红；南风，主刀兵；西风，主有雪；北风，主人有灾。
延庆州
九月下旬，里中彼此相邀饮，谓之了场。
《山东志书》阳信县
寒露，九月节，刈菽。霜降，九月中，刈荞。
黄县
九月霜降，官祭旗于演武场，较射行赏。
《山西志书》永和县
九月十三日，祭赛关，圣帝君。
《西志书》商州
九月霜降，有司祭旗纛火神。
平凉府
九月，馈糕或酒果，禾大登，六畜鸟兽大肥，菊有华，农晨夜，陨场必空，衣绵。始纵畜，腌冬菜辣芥，窖萝卜菜根。造裘毡袜，惰农乃偷鲜食，或始击麦，冬乃寒饥。
《江南志书》常熟县
九月十三日，为小重阳，宜晴。
嘉定县
九月十三日为稻箩生日，宜晴。又云十三晴，不如十四灵。十四晴，钉靴挂断鼻头绳。
松江府
九月，霜降而云，为护霜云。
青浦县
九月初造新酒，名曰开青。
高邮州
九月，霜降卜霜。
池州府
九月，铜陵为龙烛会，以迎官山神。民间戏竹马逐疫。
贵池县
各乡大赛土神，每年东乡有案会，西乡有朝会。皆以迎梁昭明为主，而诸神附之。或演戏文，设酒食以待亲友，兴孝乡则逢闰年为朝会，期于九十月间。其不为朝会者，不一二姓。
《浙江志书》杭州府
霜降前一日，迎旗将左右、前中卫所各营兵，编为队伍。次第相承，戈a、矛戟、弓矢、剑盾、藤牌、狼筅、鸟铳、火炮之类，扬于道上，以肃军威。次日，五鼓于旗纛庙祭旗，炮声振地，动摇山岳。
富阳县
霜降前一日，县令命捕职查点民壮保甲，扬兵大道，民多往观。谓之迎霜降。至日，县令诣演武场，亲阅操演较射，以行赏罚。
嘉兴县
九月艺麦豆，栽桑，筑场子，妇竭作，亦谓之忙月。
嘉善县
九月朔日，欲晴及重阳日，晴主冬。晴十三日，晴易刈。
乌程县
九月二十八日，为华光菩萨诞辰，城乡之人俱往道场山烧香，亦有移酒山游者。
归安县
九月霜降，禾尽登。
宁波府
九月在城，各坊各舆祠庙神像游行街市，导以兵仗Z亭，金鼓杂剧，各相竞赛，观者塞路，谓之社夥。
常山县
九月之望，妇女修高C之祀，以恤孕城隍为主。
龙泉县
九月初一日，风雨，芝麻贵。其日有东风半日不止，禾不收，谷大贵。其日值寒露霜降，主饥荒。月内多雨，米贵柴缺。其月上卯日，风从北来，米贵三倍，应在来年三七月。东风，米大贵。月内雷鸣，谷米大贵，俱应在来年。是月行夏令，大水伤田；行冬令，国多盗贼，边境有警。
《江西志书》泸溪县
九月初一至初九日，凡北风，则谷贱，以日值月占之。谚云：重阳无雨一冬晴。
上高县
九十月间，收已毕，农家设办祭品以祀神。名曰：秋社。一以报土谷，一以庆丰年。
《湖广志书》茶陵州
五六九月，逢福德诸神诞生。市民大饰楮衣祀之，扮演戏文。名曰庆神会。
宁远县
九月寒露后，稍寒，禾至是尽熟。俗验，九月逢戊寅，多雨。大约秋三月，岚风瘴雾，忌夜行晨出。
《四川志书》天全和夷
九月，家酿新酒，曰九月酒。佳有菊者，酿菊。歌曰：菊花照酒满缸香。
《广东志书》保昌县
九月取金鹅蕊，捣去汁，合儿茶毛茶为香茶。是月上日，延先天师人，建九皇会，谓之朝皇。九昼夜止。斋戒沐浴至坛，禁言笑。有不洁者，非死即病。往往暧昧事，对神信誓，吉凶如响。
长乐县
季秋之月，蔗可嚼，菊盛开。
西宁县
九月二十九日，俗谓本县城隍诞日。阴阳官暨各乡老，各具牲醴诣庙朝贺。设戏棚金鼓，闹神为庆。
《广西志书》隆安县
九月，霜始降，菊初华，麦枝蕃栗子落，晚禾尽收。
《云南志书》云南府
九月朔日至九日，礼北斗祈年。
嵩明州
九月，以牲醴祭先啬，略如祭先农之仪。此即古者报赛之礼。
季秋部艺文一上西门铭　　　　　　　　后汉李尤
上西在季，位月惟戌。菊黄豹察，号令严悉。
无射九月启　　　　　　梁昭明太子
宿昔亲朋，平生益友。不谓穷通有分，云雨将乖。既深伐木之声，更问采葵之咏。属以重阳变叙，节景穷秋。霜抱树而拥柯，风拂林而下叶。金堤翠柳，带星采而均调。紫塞苍鸿，追风光而结阵。敬想足下，秀标东箭，价重南金。才过吞鸟之声，德迈怀蛟之智。但某衡门贱士，瓮牖微生。既无白马之谈，且乏碧鸡之辩。叹分飞之有处，嗟会面以无期。聊申布服之言，用述并粮之志。
授衣赋〈以霜风转厉游子未归为韵〉　唐周存
二仪斡化兮，四运环周。大火中而退暑，白露泫而成秋。元鸟去巢，望云海以幽蛰。旅雁违漠，指烟江而遨游。农事云就，妇功聿修。感虫鸣之促织，念客恨之衣裘。虑之云谁，彼姝者子，弄机杼以成绩，秉刀尺以循理。揣其修短，运纤手以俱营。善乃规模，敏惠心而独揆。尔其上下有序，度量有常。咸循故以取制，岂崇异而违方。随贵贱以合则，处元素而有章。伊四人之所授，必九月之降霜。彼美衣工，献华服之楚楚。彼都人十，被狐裘之黄黄。清霜既降，商飙亦厉。衰草萎庭，坠叶流砌。气萧瑟以增冷，天寥而澄霁。虽人将入室，知所以戒寒，而时或无衣，则何以卒岁。是乃背豳风者无备，遵月令者有继也。若乃白日向昏，愁云四展。归鸟时聚，断蓬孤转。风生虚室之寒，服念轻裘之善。则晏平仲悔累年之未易，桓将军授新衣而不遣也。爰有别江山之墨客，游他乡而未归。惊岁序之云暮，恨筹谋之尚违。矧夫摇落，秋声凄切，霜气巡阶，除而不乐。抚心曲而谁谓，且士有知己，而我独无。人皆授衣，而我独未。因感时而增叹，聊作歌以自慰。歌曰：秋霜落兮岁已终，秋雁吟兮悲远空，短褐不完兮忧思充庭，萧萧兮冷暮风。
授衣赋〈以霜降此时，女工云就为韵〉　李子卿
九月肃霜，山静风落，天高气凉。蟋蟀入兮堂户近，鸿雁飞兮天路长。欲备岁之无衣无褐，始R冬而载元载黄。命妇女事，为公子裳。若乃田入室，居人在巷。警杀气之秋殒，切严霜其夜降。物藏于时，人感于是。虽怀有稔而及节，亦念无衣而在此。绩我丝麻，具尔纨绮。将备服之c素，岂徒事夫红紫。则知王者之德，圣人之思，礼法在矣。古今以之事，陈王业功当天时。泽及周王之道，歌得豳人之诗。既而涤场穹，窒熏鼠，乘其农间，以入室处。爰邀载绩之功，始命缝裳之女。掺掺柔腕，札札鸣杼。天寒夜静，既阅西邻之光。月明更深，齐度南轩之杵。夫如是事合其制，礼亦有序。物向政方，人知义所，将前规不昧。故斯事必举资尔绩，而卒岁是裳授余衣，而穷冬可R。方今四T既宅，九州攸同，人悦物茂，时和年丰。男勤耕于稼穑，女务绩于蚕工。虽悦当今之化，亦犹行古之风。于是彼其之子，各称其服，此生之物，咸得其群。念彼及此，务穑劝分，虽非后作，抑有前云。岂上帝之私我，实下人之戴君。客有闻而歌曰：天之高兮无不覆，君之大兮无不v。生人殖物，既庶且富。尔在于时，尔茅于昼。霜始降兮女工就，岁时穷兮寒衣授。
授衣赋　　　　　　　　　　　李观
穷秋之月，寒露既降。阳精既衰，阴气初壮。川流清迥，天宇寥旷，触物易悲，幽怀难状。于时元鸟已逝，白驹迅奔，枯木尽落，愁云正昏。于是轻裘公子，长缨王孙，陨如雨之涕，惊离忧之魂。绝朱炎之盛夏，想冰纨之微温。匪一腋之克成，赏千金而靡论。则有征人之戍，游客远道。萧条万里，叶下如埽。辗转百年，志何能保。织未袜，华发先老。责颓光之不驻，叹凉吹之云早。系帛书于劲翮，秩战马于征草。兰闺少妇，瑶琴徐系。散凉风于幽幔，流皓月于遥夕。生不工于机杼，意颇妙于刀尺。忘其围带，忖以畴昔。青泥密封，红笺泪滴。庶因梦寐，遂达行役。则有如贤非贤，烈心然，茹菜郊墟，被褐不全。方睹飞砾振野，游氛翳天，海上断雁，林间独蝉。使我踯躅不进，扪心自怜。忽遇翰林大夫，扬眉奋须。叱仆问曰：几年业儒，衣不完缕，体无肌肤，岂不为连蹇雌伏，回守株。今欲邀之以同袍，策之以并驱，审将焉如。仆谓曰：道之未行，节曷可渝，请俟天命，汝无我虞。
霜降赋〈以霜降之日，豺乃祭兽为韵〉　崔损
天地之气，严凝为霜。候高秋于玉g，体正色于金方。表肃杀而顺时戒节，协变化而开阴阖阳。激清风而增厉，净皓月而浮光。惊鸿雁之嗷嗷，落蒹葭之苍苍。所以从地而升，应律而降。咏团扇而见托，班姬岂恨于长门。履坚冰以是阶，袁安欲惊于陋巷。达重阴而首出，启冱寒以先期。阴与律而相感，寒与气而相资。百工由是休矣，万物于焉成之。原夫日次于氐，月穷于戌，当青女以纪候，从白露以受质。洞庭之叶惊波，丰山之钟应律。诗人可比，庶欲彻于玉壶。大国是资，亦将惭于凌室。凝于地也，似和光以同尘。凋于木也，类去华而取实。其进也，则有俟于青霄。其退也，则见于旭日。若乃林有击隼，野有祭豺，翻缤纷之槁叶，宿莽草之枯D。烈女睹之而壮志，羁人对此而感怀。皑皑其姿，皎皎其彩。既无恶于菅蒯，亦何情于兰。佐昊天之有成，参神功而不宰。笳声乍沸，怨杨柳之衰。剑锷可封，发芙蓉之厉。乃国家顺乾坤之德，法天地之制，布泽如春肃物成。岁申其令，以敦乎风俗。宣其威以殄厥灾l，服用有度。修典礼而罔差，稻熟可羞，先寝庙而攸祭。名籍籍于宪府，法棱棱于司寇。却炎蒸而克叙四节，凄金石而率舞百兽。客有惜岁星之屡迁，伤志业而未就。独沈吟于轩屏，望寥于宇宙。闻万户之轻砧，听九重之永漏。近瞻庭树，空闻槭槭而有声。缅想涧松，谁惜青青而独秀。夫如是，则可知霜降之候。
授衣赋〈以霜降此时女工云就为韵〉　张何
惟改岁之弘典，爰授衣于肃霜。稽月令之前制，得豳诗之首章。夫其损益从时，取其观古人象。元黄既绩，可以为公子裳。促机上之寒杼，发桑间之懿筐。零露既`，肃霜夕降。聚于燎火，无资于借人。劝其功佣，俾率于同巷。尔其敦质素黜华靡，翔葛屦之俭啬，笑麻衣之浮侈。裂素之洁，既无取于流黄。我朱孔阳，复何为乎恶紫。苟狸制之可识，谅羔羊之在此。且德惟称服，道在随时。惜光阴之暮矣，恐之凄。其会斯蚕绩，取彼狐狸。既申之以杂佩，又组之以素丝。信物之美者，惟君子宜之。借如轻裘被服之客，纤手缝裳之女，昼剪绮纨，夜调砧杵。微芳发，素袖举，丝兮衣兮，爰笑爰语。莫不遵向晦以宴息，乐盛阴之室处。于戏圣实作，则皇惟降衷，礼章度数，服制卑崇。鉴羔袖之非类，慎鹬冠之不衷。岂可袖然充耳，不念女工俾僭。乱以陵上，兴怨言于大东而已。是以带裳表俭，黻冕昭文。袭缁衣之改造，追补衮之清芬。故能宜象服，集元c，将菲薄以为宝，岂浮奢之足云有。守道固穷，至图未就。卒岁无褐，忧心如疚。四时迭运，窃独悲此凛秋。万物有托，子何为乎岩岫。空负悲哉之感，徒为哿矣之富。傥有弹冠之期，不忘绨袍之旧。
季秋部艺文二〈诗词〉九月侍宴　　　　　　　　齐萧子良
月殿风转，层台气寒。高云敛色，遥露已团。式昭司警，言戾秋峦，轻觞时荐，落英可餐。
大同八年秋九月　　　　　梁简文帝
大君重九节，下辇上林中。酒阑嘉宴罢，车骑各西东。时余守西掖，脂车归北宫。车分独坐道，扇拂冶城风。落照堑中满，浮烟槐外通。长乐含初紫，安榴折晚红。
秋夕纳凉奉和刑狱舅　　　　　江淹
萧条晚秋景，F云承景斜。虚堂起青霭，崦嵫生暮霞。空居寂以欷，左右自幽歌。骑星谢屐〈或作箕〉尾，濯发惭阳阿。年歇元圃璧，岁减天津波。金箫哀夜长，瑶琴怨暮多。四时通信黯，春风日夜过。楚水徒有兰，忧至竟如何。
暮秋答朱记室　　　　　　　　何逊
游扬日色浅，骚屑风音劲。寒潭见底清，风色极天净。寸阴坐销铄，千里长辽迥。桃李尔繁华，松柏余本性。故心不存此，高文徒可咏。
九月酌菊酒　　　　　　　　刘孝威
露花疑始摘，罗衣似适薰。馀杯度不取，欲持娇使君。
和司徒铠曹阳辟疆秋晚　　北齐萧悫
叶疏知树落，香尽觉荷衰。山薮良多思，田园聊复归。
晚秋　　　　　　　　　　北周庾信
凄清临晚景，疏索望寒阶。湿庭凝坠露，抟风卷落槐。日气斜还冷，云峰晚更霾。可怜数行雁，点点远空排。
聘齐秋晚馆中饮酒　　　　　　前人
欣兹河朔饮，对此洛阳才。残秋欲屏扇，馀菊尚浮杯。漳流鸣二水，日色下三台。无因侍清夜，同此月徘徊。
暮秋野兴赋得倾壶酒　　　　　前人
刘伶正捉酒，中散欲弹琴。但使逢秋菊，何须就竹林。
季秋观海　　　　　　　　　隋炀帝
孟轲叙游圣，枚乘说疾。逖听乃前闻，临深验兹日。浮天迥无岸，含灵固非一。委输百谷归，朝宗万川溢。分城〈一作空〉碧雾晴，连洲彩云密。欣同夫子观，深愧元虚笔。
山阁晚秋　　　　　　　　　唐太宗
山亭秋色满，岩牖凉风度。疏兰尚染烟，残菊犹承露。古石衣新苔，新巢封古树。历览情无极，咫尺轮光暮。
秋暮言志　　　　　　　　　　同前
朝光浮烧野，霜华净碧空。结浪冰初镜，在径菊方丛。约岭烟深翠，分旗霞散红。抽思滋泉侧，飞想傅岩中。已获千箱庆，何以继薰风。
九月十八赐百寮追赏因书所怀　德宗
雨霁霜气肃，天高云日明。繁林已坠叶，寒菊仍舒荣。懿此秋节时，更延追赏情。池台列广宴，丝竹传新声。至乐非外奖，浃欢同中诚。庶敦朝野意，永使风化清。
暮秋山行　　　　　　　　　　岑参
疲马卧长坂，夕阳下通津。山风吹空林，飒飒如有人。苍F霁凉雨，石路无飞尘。千念集暮节，万籁悲萧辰。`昨夜鸣，蕙草色已陈。况在远行客，自然多苦辛。
暮秋会严京兆后厅竹斋　　　　前人
京兆小斋宽，公庭半药阑。瓯香茶色嫩，窗冷竹声乾。盛德中朝贵，清风画省寒。能将吏部镜，照取寸心看。
遣怀　　　　　　　　　　　　杜甫
愁眼看霜露，寒城菊自花。天风随断柳，客泪堕清笳。水净楼阴直，山昏塞日斜。夜来归鸟尽，啼杀后栖鸦。
大历二年九月三十日　　　　　前人
为客无时了，悲秋向夕终。瘴馀夔子国，霜薄楚王宫。草敌虚岚翠，花禁冷叶红。年年小摇落，不与故园同。
秋尽　　　　　　　　　　　　前人
秋尽东行且未回，茅斋寄在少城隈。篱边老却陶潜菊，江上徒逢袁绍杯。雪岭独看西日落，剑门犹阻北人来。不辞万里长为客，怀抱何时得好开。
季秋苏五弟缨江楼夜宴崔十三评事韦少府侄三首　　　　　　　　　　　前人
峡险江惊急，楼高月迥明。一时今夕会，万里故乡情。星落黄姑渚，秋辞白帝城。老人因酒病，坚坐看君倾。明月生长好，浮云薄渐遮。悠悠照边塞，悄悄忆京华。清动杯中物，高随海上查。不眠瞻白兔，百过落乌纱。对月那无酒，登楼况有江。听歌惊白鬓，笑舞拓秋窗。尊蚁添相续，沙鸥并一双。尽怜君醉倒，更觉片心降。
暮秋扬子江寄孟浩然　　　　刘慎虚
木叶纷纷下，东南日烟霜。林山相晚暮，天海空青苍。暝色况复久，秋声亦何长。孤舟兼微月，独夜仍越乡。寒笛对京口，故人在襄阳。咏思劳今夕，江汉遥相望。
途次维扬望京口寄白下诸公　　蒋涣
北望情何限，南行路转深。晚帆低荻叶，寒日下枫林。云白兰陵渚，烟青建业岑。江天秋向尽，无处不伤心。
九月　　　　　　　　　　　　范灯
忆长安，九月时，登高望见昆池。上苑初开露菊，芳林正献霜梨。更想千门万户，月明砧杵参差。
季秋　　　　　　　　　　　　刘蕃
江南季秋天，栗实大如拳。枫叶红霞举，苍芦白浪穿。
九月十日郡楼独酌　　　　　羊士谔
掾吏当授衣，郡中稀物役。嘉辰怅已失，残菊谁为惜。棂轩一尊泛，天景洞虚碧。暮节独赏心，寒江鸣湍石。归期北州里，旧交东山客。飘荡海云深，相思桂花白。
九月十日即事　　　　　　　　陈羽
汉江天外东流去，巴塞连山万里秋。节过重阳人病起，一枝残菊不胜愁。
楚宫行　　　　　　　　　　　张籍
章华宫中九月时，桂花半落红橘垂。江头骑火照辇道，君王夜从云梦归。霓旌凤盖到双阙，台上重重歌吹发。千门万户开相当，烛笼左右列成行。下辇更衣入洞房，洞房侍女尽焚香。玉阶罗幕微有霜，齐言此夕乐未央。玉酒湛湛盈华觞，丝竹次第鸣中堂。巴姬起舞向君王，回身垂手结明。愿君千年万年寿，朝出射麋夜饮酒。
晚秋　　　　　　　　　　　　元稹
竹露滴寒声，离人晓思惊。酒醒秋簟冷，风急夏衣轻。寝倦解幽梦，虑f添远情。谁怜独枕，斜月透窗明。
赋得九月尽　　　　　　　　　前人
霜降三旬后，q馀一叶秋。元阴迎落日，凉魄尽残钩。半夜灰移g，明朝帝御裘。潘安过今夕，休咏赋中愁。
晚秋f居　　　　　　　　　白居易
地僻门深少送迎，披衣f坐养幽情。秋庭不扫携藤杖，f踏梧桐黄叶行。
九月八日酬皇甫十见赠　　　　前人
君方对酒缀诗章，我正持斋坐道场。处处追游虽不去，时时吟咏亦无妨。霜蓬旧鬓三分白，露菊新花一半黄。惆怅东篱不同醉，陶家明日是重阳。
晚秋江上作　　　　　　　　　张祜
万里穷秋客，萧条对落晖。烟霞山鸟散，风雨庙神归。地远蛩声切，天长雁影稀。那堪正砧杵，幽思想寒衣。
秋晚怀茅山石涵村舍　　　　　杜牧
十亩山田近石涵，村居风俗旧曾谙。帘前白艾惊春燕，篱上青桑待晚蚕。云暖采茶来岭北，月明沽酒过溪南。陵阳秋尽多归思，红树萧萧覆碧潭。
夜雨　　　　　　　　　　　　前人
九月三十日，雨声如别秋。无端满阶叶，共白几人头。点滴侵寒梦，萧骚著淡愁。渔歌听不唱，蓑湿棹回舟。
长安晚秋　　　　　　　　　　赵嘏
云物凄凉拂曙流，汉家宫树动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。
十日菊　　　　　　　　　　　郑谷
节去蜂愁蝶不知，晓庭还绕折残枝。自缘今日人心别，未必秋香一夜衰。
晚秋同何秀才溪上　　　　　　伍乔
f步秋光思杳然，荷藜因共过林烟。期收野药寻幽路，欲采溪菱上小船。云吐晓阴藏霁岫，柳含馀霭咽残蝉。倒尊尽日忘归处，山磬数声敲暝天。
杪秋夕吟怀寄宋维先辈　　　　李中
江岛穷秋木叶稀，月高何处捣寒衣。苦嗟不见登龙客，此夜悠悠一梦飞。
九月三十夜雨　　　　　　　　徐铉
独听空阶雨，方知秋事悲。寂寥旬暇日，萧飒夜长时。别念纷纷起，寒更故故迟。情人如不醉，定是两相思。
秋残　　　　　　　　　　　　翁宏
又是秋残也，无聊意若何。客程江外远，归思夜深多。岘首飞黄叶，湘湄走白波。仍闻汉都护，今岁合休戈。
晚秋寄贾岛　　　　　　　　释无可
暗蛩生暮色，默思坐秋林。听雨寒更尽，闭门落叶深。昔因京邑病，并起洞庭心。亦是吾兄事，迟回直至今。
九月十五日，夜宿郑尚书s东亭，望月寄杜给事　　　　　　　　　　　　　广宣
霜天晴夜宿东斋，松竹交阴惬素怀。迥出风尘心得地，可怜三五月当阶。清光满院恩情见，寒色临门笑语谐。霄汉路殊从道合，往来人事不相乖。
十日宴江渎亭　　　　　　　宋宋祁
节去欢犹在，宾来赏更延。悠扬初短日，凄紧乍寒天。霁沼元非涨，秋花自少妍。蚁留新献酎，蕙续不残烟。戏o冲馀藻，游龟避折莲。流芳真可惜，从此遂凋年。
秋晚凝翠亭　　　　　　　　欧阳修
黄叶落空城，青山绕官廨。风云凄已高，岁月惊何迈。陂田寒未收，野水浅生派。晴林紫榴拆，霜日红梨晒。萧疏喜竹劲，寂寞伤兰败。丛菊如有情，幽芳慰孤介。嘉客日可携，寒醅美新榨。登临无厌频，冰雪行即届。
九月十五日夜，北楼望太湖　　梅尧臣
东吴临海若，看月上青冥。河汉微分练，星辰淡布萤。细烟沈远水，重露`空庭。孤坐饶清兴，唯将影对形。
九月二十八日题牡丹　　　　　前人
香苞已向青春发，又见秋深特地开。应笑菊残无意思，不能邀赋洛阳才。
秋暮西轩　　　　　　　　　　邵雍
绕栏种菊一齐芳，户牖轩窗总是香。得意不能无兴咏，乐时况复遇丰穰。深秋景物随宜好，向老筋骸粗且康。饮罢何妨更登眺，烂霞堆里有斜阳。
秋怀　　　　　　　　　　　　前人
九月气乍肃，衰柳犹有蝉。霜外疏钟断，风馀清籁传。千山乱远月，一^摩高天。自非出世人，而敢危行言。
秋日饮后晚归　　　　　　　　前人
水竹园林秋更好，忍把芳樽容易倒。重阳已过菊方开，多情不学年光老。云阴不动柳条低，风递轻寒梧叶槁。无涯逸兴不可收，马蹄漫踏天街草。
暮秋，江上逢端州朱使君，诗以申饯祖无择
奕叶清芬远，朱君素履恢。人皆推世德，我亦爱卿材。新命一麾守，长途万里来。画船江雨暗，红旆海风开。服岭先声浃，编氓美化该。此行真邂逅，几日共沿洄。去矣瞻仙棹，依然对酒杯。前程如见忆，为寄早春梅。
九月二十一日，微雪，怀子由弟　　苏轼
岐阳九月天微雪，已作萧条岁暮心。短日送寒砧杵急，冷官无事屋庐深。愁肠别后能消酒，白发秋来已上簪。近买貂裘堪出塞，忽思乘传问西琛。
九月二十二日西馆雨中　　　孔武仲
西馆萧然拥Y裘，浑无桃李似潘侯。路多绿竹遮阑雨，池有残荷掩映秋。蛮獠讴歌逢乐岁，江湖风景忆扁舟。衣冠到底为身累，祗奉逍遥寄一丘。
九月二十三日天气始寒　　　　唐庚
朝来怪底冷，前此已重阳。渐逼裤襦节，稍闻灰火香。烟岚向冬净，橘柚得霜黄。岭表虽多暑，天时亦有常。
晚秋即事　　　　　　　　　李弥逊
霜树今无一叶留，日边云暗使人愁。独怜扬子湾头岸，犹有黄花恋晚秋。
九月五日晴缓步后园　　　　范成大
海气烘晴入断霞，半空云影界山斜。轻罗小扇游蜂畔，只比东风有菊花。
九月二十八日湖上检校篱落　　前人
村北村南打稻声，荒园屐齿亦嬉晴。菊边更觉朝阳好，松下偏闻晚吹清。一岁无非吾乐事，千金不博此f行。周遭踏遍芙蓉岸，足痹腰顽栩栩轻。
九月初郊行　　　　　　　　　陆游
九月吴中尚W衣，江郊策马踏斜晖。荞花漫漫连山路，豆荚离离映板扉。苍兔避鹰投涧去，黄鹌脱网傍人飞。农家光景关心事，不为无才也合归。
九月二十五日早起待旦　　　　前人
堪笑枯肠渐畏茶，夜阑坐起听城笳。炉温自拨深培火，灯暗犹垂半结花。断梦不妨寻枕上，孤愁还似客天涯。扫尘拾得残诗槁，满纸风鸦字半斜。
九月晦日作二首　　　　　　　前人
菊枝倾倒不成丛，桐叶凋零已半空，自是老来多感慨，不须萧瑟为秋风。
炊烟漠漠衡门寂，寒日昏昏倦易还，数树丹枫映苍桧，天工解作范宽山。
秋晚　　　　　　　　　　　　前人
新筑场如镜面平，家家欢喜贺秋成。老来懒惰惭丁壮，美睡中闻打稻声。
九月初四日分得然字　　　　　徐玑
去载羁旅身，千里望群贤。今夕良燕会，况乃佳节前。凉风日已多，岁序日已迁。春时种丛菊，秋花满篱边。采之不盈把，泛彼清清泉。行乐不易得，贫贱焉可捐。惟当从尔游，吟哦思陶然。
秋晚即事　　　　　　　　　　高翥
江头枫叶舞低回，催得浓云顷刻开。万里碧天红日晚，数声新雁送寒来。
渔浦晚秋旅怀　　　　　　　真桂芳
西风吹梦越中游，剪剪轻寒入短裘。雁字不将乡信写，蛩声空和旅吟愁。邮亭冷雨孤灯夜，渔市斜阳一笛秋。是处山川即吾土，仲宣何用怯登楼。
回文诗二首　　　　　　金宇文虚中
短苇低残雨，虚舟带晚桥。断鸿归暗浦，疏叶堕寒梢。戚戚蛩吟苦，茫茫水驿孤。日衔山色暮，霜带菊丛枯。
辛未九月二十一日雪　　　　　王琢
几日西郊雾，连宵北牖风。菊花犹泛酒，雪片忽填空。草树秋容湿，河关晓气鳌Ｌ初疑落叶，仰不辨高鸿。烂漫三冬意，凭凌百圃功。披裘赴鸡黍，埽径惜篱丛。岂料元英巧，来争白帝雄。剪裁浑草草，飞舞太匆匆。o作干时令，非关兆岁丰。冬雷怪相似，春雹冷应同。安得蛟龙蛰，何由翳霭通。日华升赤壁，天色湛青铜。尚有登临兴，宁无赋咏工。烟霞狂啸傲，一发醉颜红。
九月三日晚，与郑元秉对坐，至日暮小雨后归宿偶成　　　　　　　　　元岑安卿
归人归未得，天际复生阴。小雨湿官道，清砧伤客心。萧肥兰蕙瘦，雀语凤鸾。坐对荥阳老，空怀正始音。
九月一日纪事　　　　　　　周伯琦
九月滦阳道，寒烟暗远s。有山皆积雪，无水不成冰。猎犬高于鹿，鸣鸦大似鹰。欲为风土记，问俗果谁凭。
九月一日清溪道中二首　　　曹文晦
老树依沙岸，柴门上下邻。断桥归郭路，细雨过溪人。白鹭双飞去，黄花数点新。惜无遗世客，联句坐苔茵。微月悬孤榻，残云过断塍。松风林外笛，茅屋水边灯。久坐忘为客，清吟未得朋。沙头有饥鹘，昏暝亦飞腾。
秋暮会杨仲章　　　　　　　　金涓
矮褐凄凉淹别馆，故人一见话绸缪。溪头水落鱼龙夜，塞北云深鼓角秋。烂醉岂知犹是酒，相逢谁谓不封侯。江湖明日重分手，满眼西风独倚楼。
秋思　　　　　　　　　　　明揭轨
绮窗红烛淡秋光，凤帐流苏减夕香。机杼隔花f翠户，辘轳临水冻银床。秋风紫塞书千里，夜月清砧泪数行。望断金鞍秋又杪，芙蓉零落玉池霜。
秋暮旋自西村道经卫河　　　周世选
野望平芜秋色阑，疏云斜照雁南天。临风杨柳流霜叶，夹岸村墟起暮烟。渔唱寒汀孤棹迥，笛声衰草几人旋。篮舆远道催归思，篱菊喷香正烂然。
院中九月桃花　　　　　　　汪道昆
孤亭依桂树，九月见桃花。白眼繁春事，红颜逼岁华。香凝蝉外露，色借雾边霞。避世甘浮海，寻源好问家。
高秋　　　　　　　　　　　汪道会
高秋寒气苦，易沾裳。独往不成适，端居忽若忘。霜凋枫叶赤，露`菊花黄。回羡天南雁，飞鸣尚一行。
暮秋游眺　　　　　　　　　　岳岱
千里秋风双眺目，孤怀落日共悠然。村居缭绕寒原外，人鸟纵横夕径前。山寺紫烟盘曲磴，石梁黄叶拥流泉。比因病肺时行药，物色幽鲜一可怜。
季秋赤城衙斋晚眺　　　　　陈如京
北望仙山一带斜，千岩分映赤城霞。山隈隐处茅茨出，村径低回薜荔遮。桐树早凋风似雨，枫林晚醉叶疑花。坐来不觉烟光暝，回首西峰散暮鸦。
晚秋杂兴三首　　　　　　　陈子龙
江关海峤接天流，玉露商飙万里愁。九月星河人出塞，一城砧杵客登楼。荒原返照黄云暮，绝壁回风锦树秋。极望苍苍寒色远，数声清角满神州。
太行东出拥神京，古塞秋风右北平。笙鹤已辞沧海使，貂蝉初撤羽林兵。清霜玉治芙蓉苑，旭日金铺翡翠城。鱼钥时传宣召急，侍臣通籍在承明。
玉泉西去翠微宫，碧瓦丹楼极望中。连骑每从三市出，题名时在五陵东。金茎夜饮仙人露，银汉秋高少女风。回首欲陈阊阖迥，升平今已属群公。
暮秋　　　　　　　　　　媛马f卿
野色满园中，f情立晚风。菊花含雨艳，枫叶醉霜红。
谒金门　　　　　　　　前蜀牛希济
秋已暮，重叠关山岐路。嘶马摇鞭何处去，晓禽霜满树。　梦断禁城钟鼓，泪滴枕檀无数。一点凝红和薄雾，翠蛾愁不语。
满庭芳〈重阳后次元直〉　　宋舒
寒日穿帘，澄江凭槛，练光浮动馀霞。蓼汀芦渚，黄叶衬孤花。天外征帆隐隐，残云共，流水无涯。登临处、琼枝潋滟，风帽醉斜。　丰年，时节好，玉香田舍，酒满渔家。算浮世劳生，事事输他。便恁从今酩酊。休更问，白雪笼纱。还须仗，神仙妙手，传向画图F。
水龙吟　　　　　　　　　　吕渭老
年年九月西湖，绣船继日笙箫拥。五云深处，红帘一桁，语莺歌凤。群玉峰头，影娥池畔，烟霞飞动，认蓬瀛仙子，云程路远，贪人世，瑶池梦。　要看黄尘青海，戏真珠、麻姑清纵。曲门自有，菊金芳砌。月篦浮栋。子著宫桃，舞翻官柳，霞杯纤捧。待明年更把，西风妙曲，按成新弄。
水调歌头〈九月望日与客习射西园〉　叶梦得
霜降碧天静，秋事促西风。寒声隐地初听，中夜入梧桐。起瞰高城回望，寥落关河千里，一醉与君同。叠鼓闹清晓，飞骑引雕弓。　岁将晚，客争笑，问衰翁。平生豪气，安在走马为谁雄。何似当筵虎士，挥手弦声响处，双雁落遥空。老矣真堪愧，回首望云中。
蓦山溪〈暮秋赏梨花〉　　　　曾觌
凋红减翠，正是清秋杪。深院袅香风，看梨花，一枝开早。珑璁映面，依约认娇。颦天澹澹月溶溶，春意知多少。　清明池馆，芳信年年好。更向五侯家，把江梅风光占了。休教寂寞辜负向，人心檀板响，宝杯倾潘，鬓从他老。
满庭芳〈临安晚秋登临〉　　　程垓
南月惊乌，西风破雁，又是秋满平湖。采莲人尽，寒色战菰蒲。旧信江南好景，一万里、轻觅莼鲈。谁知道，吴侬未识，蜀客已情孤。　凭高，增怅望，湘云尽处，都是平芜。问故乡何日，重见吾庐。纵有荷纫芰制。终不似，菊短篱疏。归情远，三更雨梦，依旧绕庭梧。
朝中措〈九月末水仙开〉　　　王炎
蔷薇露染玉香肌，欲试缕金衣，一种出尘丰度，偏宜月伴风随。　初疑邂逅，湘妃洛女，似是还非，只恐乘云轻举，翩然飞度瑶池
谒金门　　　　　　　　　　　黄机
秋向晚，秋晚蕙根犹暖。碧染罗裙湘水浅，羞红微到脸。　@@绣帘围遍，月薄霜明亭院。妆罢宝奁慵不掩，无风香自满。
好事近　　　　　　　　　　葛长庚
何事雁来迟，独步秋园默默，莫恨桂花开尽，有菊花堪惜。　回头顾影背斜阳，听西风萧瑟。无限诗情酒思，那早梅知得。
瑞鹤仙〈秋归〉　　　　　　　前人
残蟾明晚照，政一番，霜讯四山秋老，孤村带清晓，有鸣鞭，归骑乱林啼鸟。青帘缥缈，懒行时，持杯自笑。甚年来破帽，裘惯得，淡烟芳草。　多少客愁羁思，雨泊风餐，水边云杪，西窗正好，疏竹外，粉墙下。念归期，相近梦魂无奈，不为轻罗寒峭。怕无人料理，黄花等f过了。
蝶恋花〈题九月海棠〉　　　明仁宗
烟抹霜林秋欲困，吹破胭脂，便觉西风润。翠袖怯寒愁一寸，谁家庭院黄昏信。　明月修容生远恨，旋摘馀娇，簪满佳人鬓。醉倚小阑花影近，不应先有春风分。
季秋部选句
晋子夜歌：适忆三阳初，今已九秋暮。
左思蜀都赋：大火流，凉风厉，白露凝，微霜结。
宋鲍照秋晴赋：是月也，声晷合，朝野分，霆收耀虹戢文炎，都塞埃F宇涤氛。曳悲泉之凝露，转绝垠之严云。〈又〉白曲穷秋，九月荷叶黄。北风驱雁天雨霜。〈又〉诗：木落江渡寒，雁还风送秋。
谢灵运诗：杪秋临远山，山远行不近。
齐王俭诗：寥寥清景，霭霭微霜。草木摇落，幽兰独芳。卞伯玉斋赋：终风扫于暮节，霜露交于杪秋。
梁简文帝诗：玉署清馀热，金城含暮秋。
江淹别赋：珠与玉兮艳暮秋。
庾肩吾诗：早花少馀雪，春寒及晚秋。
何逊诗：凛凛穷秋暮，初寒入洲渚。
北周王褒诗：苑寒梨树紫，山秋菊叶黄。
庾信诗：苍茫望落景，羁旅对穷秋。
隋炀帝诗：风亭芳树迎早夏，长皋麦陇送馀秋。唐李适诗：凤辇乘朝霁，鹦林对晚秋。
陈子昂诗：复此穷秋日，芳樽别故人。
沈缙谑：郊筵乘落景，亭传理残秋。
阴行先诗：山堂红叶下，岸菊紫花开。
王维诗：云山新雨后，天气晚来秋。
孟浩然诗：去国似如昨，倏然惊杪秋。
李嘉v诗：朝霞映日同归处，暝柳摇风欲别秋。钱起诗：黛叶轻筠绿，金花笑菊秋。〈又〉门f谢病日，心醉授衣秋。
皇甫冉诗：洛下闻新雁，江东想暮秋。
韩愈诗：穷秋感平分，新月怜半破。
柳宗元诗：杪秋霜露重，晨起行幽谷。
白居易诗：残暑蝉催尽，穷秋雁送来。〈又〉江南九月未摇落，柳青蒲绿稻u香。
李绅诗：俱是海天黄叶信，两逢霜节菊花秋。
朱庆馀诗：山深松翠冷，潭静菊花秋。
李远诗：客思偏来夜，蝉声觉送秋。
杜牧诗：一夜风欺竹，连江雨送秋。
许浑诗：青桂一枝年少事，莫因鲈涉穷秋。
赵嘏诗：坐见一方金变化，独吟红叶对残秋。
薛能诗：清晨起f院，疏雨似深秋。
李咸用诗：晚雨霏微思杪秋。
黄滔诗：树色川光入暮秋。
李中诗：千里梦魂迷旧业，一城砧杵捣残秋。〈又〉影疏当夕照，花乱正深秋。
宋苏轼诗：且放幽兰春，莫争霜菊秋。
秦观诗：莫F春色欺秋色，未信桃花胜菊花。
朱熹诗：风高木落晚秋时。
金元好问诗：荷经冻雨绿全枯，苇到穷秋影亦疏。元曹伯启诗：荞花不识秋光老，独向桑阴密处开。叶J诗：黄花有恨惊秋老。
明蒋山卿诗：岁熟村多酿，秋深菊始华。

[book_title]岁功典第七十五卷
季秋部纪事
《帝王世纪》：扶始，以季秋下旬，梦白帝遗鸟喙子。旦而升丘，见白虎，其上有云，感已而生皋陶于曲阜。《史记・周本纪・有圣瑞疏》：季秋之月甲子，赤爵衔丹书，入于酆，止于昌户。其书云：敬胜怠者吉，怠胜敬者灭，义胜欲者从，欲胜义者凶。凡事不强则不枉，不敬则不正。枉者废灭，敬者万世。以仁得之，以仁守之，其量百世。以不仁得之，以仁守之，其量十世。以不仁得之，不仁守之，不及其世。此盖圣瑞。
《尚书・中候》：周文王为西伯，季秋之月甲子，赤雀衔丹书，入酆z，止于昌户。乃拜稽首受取。
《诗经・豳风・七月章》：九月授衣。〈朱注〉九月霜降始寒，而蚕绩之功亦成。故授人以衣，使R寒也。
九月，叔苴采，荼薪樗，食我农夫。〈正义〉叔苴，拾取麻实，以供食也。荼以为菜，樗以为薪。
九月，筑场圃。〈朱注〉场圃同地，物生之时则耕。治以为圃，而种菜茹。物成之际，则筑，坚之以为场，而纳禾稼。《周礼・天官》：司裘，季秋献功，裘以待颁赐。〈订义〉郑康成曰：功裘，人功。微粗谓：狐青，裘之属。郑锷曰：诗之七月，言一之日于貉，取彼狐狸，为公子裘。此乃献于季秋之月者。盖九月授衣之候，寒气将至，陨霜而裘可具。王者袭重裘，则思臣下之寒。故使先献于授衣之时。待时至，则颁之。
《夏官》：司，季春出火，民咸从之。季秋内火，民亦如之。〈订义〉郑锷曰：东方七宿，心为大火，出于夏之三月，其位在辰；伏于夏之九月，其位在戌。戌为火伏之位，辰为火出之方。古之火正，或食于B，以出内火。其或出或内，皆视天之大火伏见以为节。薛氏曰：火之象在天，既有伏见之时。火之用在人，亦有出内之节。《传》曰：火见于辰，故辰至巳，其方为火所王。当是时，虽烈山焚莱不禁也。何则，因其王，而出之以宣其气耳。《传》曰：火伏于戌，自戌至亥，其方为火所休。当是时，虽铄金烧S不为也。何则，因其休而内之以息其气耳。或者徒泥于出内之文。谓火者，民事之大者也。季春则出之始用，季秋则内而不用，不几于废民事乎。且出火于季春，非谓季春之时始用火也。出其新火，而导达乎阳之气也。内火于季秋，非谓季秋之时而不用火也。内其旧火，而顺适其阴之气也。司所谓：四时变，其出内之火宫，正所谓：春秋火禁者，其出内之禁，尚何季春始用，而季秋不用乎。昔子产铸刑书士。文伯曰：火未出，而作火以铸刑器，藏争辟焉。是不知先王纳火之制也。单襄假道于陈火朝觌矣。道而不可行，是不知先王出火之制也。
《左传》：襄公十七年十一月，宋皇国父为平公筑台，妨农功。子罕请俟农毕，公弗许。筑者讴曰：泽门之晰，实兴我役。邑中之黔，实慰我心。《杜预注》：周十一月，今九月也，今版筑役夫，歌以应杵。本此。
《汉官仪》：辟雍，去明堂三百步。车驾幸辟雍，从北门入。九月，于中行乡射礼。
《汉书・文帝本纪》：二年九月初，与郡守为铜虎符，竹使符。〈注〉应劭曰：铜虎符，第一至第五，国家当发兵，遣使者至郡合符，符合，乃听受之。竹使符，皆以竹箭五枝，长五寸，镌刻篆书，第一至第五。师古曰：与郡守为符者，谓各分其半，右留京师，左以与之。
二年九月，诏曰：农，天下之大本也，民所恃以生也。而民或不务本而事末，故生不遂。朕忧其然。故今R亲率群臣，农以劝之。其赐天下民，今年田租之半。十五年九月，诏：诸侯王公卿郡守，举贤良，能直言极谏者，上亲策之，傅纳以言。〈注〉傅，读曰敷。敷陈其言，而纳用之。
十六年秋九月，得玉杯，刻曰：人主延寿。令天下大T。《武帝本纪》：元鼎二年九月，诏曰：仁不异远，义不辞难。今京师虽未为丰年，山林池泽之饶，与民共之。今水潦移于江南，迫隆冬至。朕惧其饥寒，不活江南之地。火耕水耨，方下巴蜀之粟。致之江陵，遣博士中等，分循行谕告，所抵，无令重困，吏民有振救饥，民免其厄者，具举以闻。
《汉书・刑法志》：宣帝选于定国为廷尉，求明察宽恕。黄霸等以为，廷平季秋后，请谳时。上常幸宣室斋居而决事狱刑，号为平矣。
《宣帝本纪》：地节四年九月，诏曰：朕惟百姓失职不赡，遣使者循行郡国，问民所疾苦。吏或营私，烦扰不顾厥咎。朕甚闵之。今年郡国颇被水灾，已赈贷盐民之食，而贾咸贵，众庶重困，其减天下盐贾。又曰：令甲死者不可生，刑者不可息。今系者，或以掠辜，若饥寒瘐死狱中，何用心逆人道也。朕甚痛之。其令郡国，岁上系囚以掠笞，若瘐死者，所坐名县爵里，丞相御史，课殿最以闻。
《拾遗记》：汉宣帝五凤二年，于淋池之南，起桂台，以望远气。帝常以季秋之月，泛蘅兰云o之舟，穷晷系夜钩于台下。以香金为钩，丝为纶，丹鲤为饵，钓得白蛟，长三丈，若大蛇，无鳞甲。命太官为肉，紫骨青味，甚香美。班赐群臣。
《汉书・成帝本纪》：阳朔二年九月，诏曰：儒林之官，四海渊原。宜皆明于古今，温故知新，通达国体，故谓之博士。否则学者无述焉，为下所轻，非所以尊道德也。丞相、御史其与中二千石、二千石，杂举可充博士位者，使卓然可观。
《后汉书・光武本纪》：建武十三年九月，日南徼外献白雉白兔。
建武十九年九月，幸南阳，进幸汝南南顿县舍，置酒会，赐吏人，复南顿田租岁。
《章帝本纪》：建初七年九月甲戌，幸偃师，东涉卷津，至河内。下诏曰：车驾行秋稼，观收，因涉郡界。皆精骑轻行，无他辎重。不得辄修桥道，远离城郭，遣吏逢迎，刺探起居，出入前后，以为烦扰。动务省约，但患不能脱粟瓢饮耳。所过欲令贫弱有利，无违诏书。遂览淇园。己酉，进幸邺，劳飨魏郡守令已下，至于三老、门阑、走卒，赐钱各有差。劳赐常山、赵国吏人，复元氏租赋三岁。
《异苑》：汉兴平元年九月，桑再椹。时刘元德军小沛，年荒谷贵，士众皆饥，仰以为粮。
《魏志》：建安十八年九月，作金虎台，凿渠引漳水入白沟，以通河。
《晋书・武帝本纪》：泰始三年九月甲申，诏曰：古者以德诏爵，以庸制禄，虽下下犹食上农，外足以奉公忘私，内足以养亲施惠。今在位者，禄不代耕，非所以崇化之本也。其议增吏俸，赐王公以下，帛各有差。
泰始六年九月，大宛献汗血马。
《礼志》：穆帝纳后，欲用九月。九月是忌月，范汪问王彪之，答云：礼无忌月，不敢以所不见，便谓无之。博士曹耽荀讷等并谓：无忌月之文，不应有妨。王洽曰：若有忌月，当复有忌岁。
《宋书・文帝本纪》：元嘉二十三年九月己卯，车驾幸国子学，策试诸生，答问，凡五十九人。
《孝武帝本纪》：大明七年九月乙卯，诏曰：近炎精亢序，苗稼多伤。今二麦未晚，甘泽频降。可下东境郡，勤课垦殖，尤弊之家，量贷麦种。
《南史・陈宣帝本纪》：太建七年九月，甘露频降，乐游苑。丁未，舆驾幸苑，采甘露，宴群臣。诏：于苑龙舟山，立甘露亭。
《魏书・灵徵志》：太宗泰常七年九月，温泉出于涿鹿。人有风寒之疾，入者多愈。
《水经注》：虎圈，东魏太平真君五年城之，以牢虎也。季秋之月，亲御圈上，敕虎士效力于其下，事同奔戎生制猛兽。即诗，所谓袒裼暴虎，献于公所也。故魏有退虎图。
《魏书・灵徵志》：高祖承明元年九月，幽州民齐渊家杜树结实，既成，一朝尽落，花叶复生，七日之中，蔚如春状。
太和二年九月，鼎出于洛州硭，送于京师，王者不极滋味，则神鼎出也。
《宋琼传》：琼，少以孝行称。母曾病，季秋之月，思瓜不已。琼梦想见之，求而遂获，时人称异。
《洛阳伽蓝记》：绥民里东崇义里，有京兆人杜子休宅，地形显敞，门临御道。时有隐士赵逸，云是晋武时人。晋朝旧事，多所记录，见子休宅，叹息曰：此宅中朝时太康寺也。龙骧将军王浚平吴之后，始立寺，本有三层浮图，用砖为之。指子休园中曰：此是故处。子休掘而验之，果得砖数十万，兼有石铭云：晋太康六年岁次乙巳九月甲戌朔八日辛巳，仪同三司襄阳侯王浚敬造。
《隋书・高祖本纪》：开皇三年九月壬子，幸城东观稼谷。《唐书・选举志》：四门学生补太学，太学生补国子学，每岁九月，有授衣假。
《旧唐书・礼仪志》：季秋祀五方天上帝于明堂，元帝配，牲用苍犊二，五人帝五官并从祀，用方犊十。
《唐书・食货志》：凡新附之户，秋以九月课役皆免。《唐会要》：武德元年九月二十二日，高祖诏：置常平监官，以均天下之货。
《老学庵笔记・唐高祖实录》：武德二年正月甲子，下诏曰：释典微妙净业，始于慈悲道教，冲齐至德，去其残暴。况乎四时之禁。毋伐卵，三驱之礼，不取顺从。盖欲敦崇仁惠，蕃衍庶物，立政经邦，咸率斯道。朕o膺灵命，抚遂群生，言念亭育，无忘鉴寐，殷帝去网，庶踵前修齐王舍牛实符本志。自今每年正月、五月、九月十直日，并不得行刑。所在公私，宜断屠杀。此三长月断屠杀之始也。
《唐会要》：高祖武德七年九月十七日，给事中欧阳询奉敕撰艺文类，聚成上之。
《通鉴》：武德八年九月癸卯，初令太府检校诸权量。《唐会要》：武德九年九月，太宗即位，于弘文殿，聚四部群书二十馀万卷，于殿侧置弘文馆，选天下贤良文学之士。虞世南、褚亮、姚思廉、欧阳询、蔡允恭、萧德言等以本官兼学士，令更宿直听朝之隙，引入内殿讲论文艺，商确政事，或至夜分方罢。贞观初，令褚遂良检校馆务，号馆主。因为故事。其后，有张太素、刘t之、范履冰相次为馆主。
《唐书・太宗本纪》：贞观二年九月壬子，以有年，赐T三日。
《旧唐书・太宗本纪》：贞观二年九月丙午，诏内外文武群官，年高致仕抗表去职者，参朝之日，宜在六品见任之上。
《玉海》：贞观三年九月癸丑十六日，诸州置医学，御制广济、广利等方书。
《唐书・太宗本纪》：贞观四年九月壬午，禁刍牧于古明君贤臣烈士之墓者。
《唐会要》：贞观六年九月二十九日，幸庆善宫，宴从臣于渭滨，其宫即太宗降诞之所。上赋诗十韵，赏赐闾里，有同汉之丰沛焉。于是，起居郎吕才，播于乐府名曰：功成庆善乐。
《唐书・太宗本纪》：贞观七年九月，纵囚，来归皆赦之。《唐会要》：贞观十四年九月二十四日，平高昌于西州，置安西都护府，治交河城。
《玉海》：贞观十七年九月，紫芝生于太庙寝室，二十四茎，为龙凤形。
《唐会要》：景龙二年九月十五日，临淄王将朝京师，使术士韩从礼筮之，卦未成而一蓍翘立，从礼曰：此天人之瑞。
天授元年九月二十六日，改内外官佩鱼为龟。《唐书・武后本纪》：长寿元年，改用九月社，赐T七日。《玉海》：肃宗以景云二年九月三日乙亥，生于东宫之别殿，祥光照室。
《唐书・明皇本纪》：开元二年九月丁酉，宴京师侍老于含元殿庭，赐九十以上几杖，八十以上鸠杖，妇人亦如之，赐于其家。
《唐会要》：开元二年九月二十五日，以谷贱伤农，令诸州加时价；籴米贵，减价以粜。
开元五年九月八日，始令乡贡明经进士，见讫，国子监谒先师，学官开讲问义，有司具食。五品以上官及朝集使，皆往阅礼。
《苏氏记》：自永徽已来，正员官始佩鱼。至开元八年九月十四日，中书令张嘉贞奏，致仕及内外官五品已上，检校试判，及内供奉官准正员，例佩鱼。自后恩制赏绯紫，例兼鱼袋，谓之章服。
《唐会要》：开元十三年九月十三日，潞州献瑞应图。上谓宰臣曰：朕在潞州，但靖以恭职，不记此事。今既固请编录，可召藩僚，问其实事，然后修图。
《唐明皇帝・n_颂并序》：朕之兄弟，惟有五人，每听政之后，延入宫掖申友于之志，咏棠棣之诗，邕邕如，怡怡如，展天伦之爱也。秋九月辛酉，有n_千数，栖集于麟德殿之庭树竟旬焉。飞鸣行摇，得在原之趣。昆季相乐，纵目而观者，久之。左清道率府长史魏光乘预观其事。以献其颂，美其彬蔚俯同颂云：伊我轩宫，奇树青葱，蔼周庐兮。冒霜停雪，以茂以悦，恣卷舒兮。连枝同荣，吐绿含英，曜春初兮。蓐收御节，寒露微结，气清虚兮。桂宫兰殿，惟所息晏，栖雍渠兮。行摇飞鸣，急难有情，情有馀兮。顾惟德凉，夙夜兢惶，惭化疏兮。上之所教，下之所效，实在予兮。天伦之性，鲁卫分政，亲贤居兮。爰游爰处，爰笑爰语，巡庭除兮。观此翔禽，以悦我心，良史书兮。
《通典》：天宝二年，敕朕承丕业肃恭祀事，至于诸节常修荐享，且诗著授衣。令存休浣，在于臣子。犹及恩私，恭事园陵，未标令式。自今以后，每至九月一日，荐衣于陵寝，贻范千载，庶展孝思。
《金石论・明皇注孝经四卷》：天宝四载九月八分，书御制序云：举六家之异同，会五经之旨趣，约文敷义，分注错经，写之琰琬，庶补将来。
《唐会要》：天宝八载九月三日，肃宗生日，帝制仁孝诗六章，札于步障，以示朝臣。宰相奏曰：宸章焕发，睿札凝晖，垂日月而齐光，自云霄而下济。爰于诞育之日，勉以仁孝之经。上扬祖宗之美，傍考天人之际。发挥前古，垂范将来。《杨太真外传》：初开元末，江陵进乳柑橘。上以十枚种于蓬莱宫室。天宝十载九月秋，结实。宣赐宰臣曰：朕近于宫内种柑子树数株，今秋结实一百五十馀颗。乃与江南及蜀道所进无别，亦可谓稍异者。宰臣表贺曰：伏以自天所育者，不能改有常之性，旷古所无者，乃可谓非常之感。是知圣人御物，以元气布和，大道乘时，则殊方叶致。且橘柚所植，南北异名，实造化之有初，匪阴阳之有革。陛下元风真纪，六合一家，雨露所均，混天区而齐被。草木有性，凭地气以潜通。故兹江外之珍果，为禁中之佳实。绿蒂含霜，芳流绮殿，金衣烂日，色丽彤庭云云。乃颁赐大臣。
《续博物志》：天宝中，河南缑氏县，太子陵仙鹤观。每年九月三日夜，有道士一人得仙，已有旧例。至日，具姓名申府张竭忠为令，不之信，阴令二勇士执兵觇之。至三更，有黑虎入观来，衔一道士，射之不中，弃道士而去。令于是申府请弓矢大猎，石穴中格杀数虎。或金简玉冠帔发骨甚多。其观遂废，为陵使之居。《挥尘录》：肃宗，以九月三日生，为地平天成节。
《唐会要》：上元元年九月甲寅，御翔鸾阁观T。时赤县与太常音乐，分东西朋。帝诏雍王贤主东，周王显主西，因以角胜。
宝应元年九月甲午，太州至陕州，二百馀里，河清，澄澈见底。
《旧唐书・代宗本纪》：广德二年九月己未，左丞杨绾知东京选，礼部侍郎贾至知东都举，两都分举选自至始也。
《唐会要》：大历五年九月，太原奏：文水县，冬蚕成茧。《旧唐书・德宗本纪》：贞元五年九月壬戌，诏以褚遂良已下，至李晟等二十七人，图形于凌烟阁，以继国初功臣之像。
《因话录》：德宗尝暮秋猎于苑中。是日天色微寒，上谓近臣曰：九月衣衫，二月衣袍，与时候不相称，欲递迁一月何如。左右皆拜谢。翌日，命翰林议之，而后下诏。李赵公吉甫，时为承旨，以圣人能上顺天时，下尽物理。表请宣示万方，编之于令。李相程初为学士，独不署名，具状奏曰：臣谨按月令，十月始裘，月令是元宗皇帝删定，不可改易。上乃止。由是与吉甫不协。《前定录》：延陵包隰溯舟于隋河，时已迫选，限率僮仆为之挽。过符离县西，古树下，有穴，若废井然。一仆忽误坠，落久而方出，提一片石，有小篆，曰：旁有水，上有道，八百年中逢栲栳。众咸异之，而莫知所谓。寻问坠坑者，名栲栳也。时元和三年九月二十一日矣。《玉海》：宪宗元和十二年九月初二日，出内库罗绮犀，金玉带，赐裴度。
《通鉴》：宪宗元和十二年九月甲寅，李褰攻吴房，诸将曰：今日往亡。逶唬何岜少，不足战，宜出其不意。彼以往亡，不吾虞，正可击也。遂往，克其外城，斩首千馀级。〈注〉阴阳家之说，九月以寒露后第二十七日，为往亡。
《唐书・敬宗本纪》：宝历二年九月甲戌，陈百戏于宣和殿，三日而罢。
《事物纪原》：唐王昌遇梓州人得道，号易元子。大中十三年九月九日上升。自是以来，天下货药辈，皆于九月初，集于梓州城。八日夜，于州院街，易元飞冲地，货其所赍药。川俗因谓之药市。迟明而散。
《玉海》：唐昭宣帝九月三日诞，为乾和节。
《纪异录》：郑珏与李愚同为学士。郑阁上麻生，李曰：承旨入相矣，霜降成实，乃白麻也。是夜，制出，拜相。盖拜相用白麻也。
《玉海》：梁末帝，九月十二日诞，为明圣节。
唐明宗，九月九日诞，为应圣节。
周世宗，九月二十四日生，名天清节。百僚上表曰：寿丘降迹，爰符出震之期。里社迎祥，式契承乾之运。候属澄河，时当降圣。鲽水鹣林，望尧云而献祝。桓圭谷璧，趋禹会以骏奔。请以二十四为天清节。所冀金相玉振，负宝历以弥新。地久天长，焕文编而不朽。从之。《辽史・太祖本纪》：天赞三年九月丙申朔庚子，拜日于林。丁巳，凿金河水，取乌山石。辇致潢河木叶山，以示山川朝海宗岳之意。
《圣宗本纪》：统和元年九月辛未，有司请以帝生日为千龄节，从之。
《兴宗本纪》：重熙五年九月，猎黄花山，获熊三十六。《玉海》：建隆四年九月五日，诏选乐工八百三十人，隶太常习鼓吹。
乾德四年九月十四日，观卫兵骑射，张乐，赐从官饮。《宋史・五行志》：太平兴国元年九月，隰州献合穗禾，长尺馀。
《玉海》：太平兴国二年九月辛亥二十日，幸讲武台，大阅。二十八日丙辰，校猎于近郊，帝御弧矢，射走兔四。太平兴国三年九月二日，赐进士胡旦以下绿袍靴笏，自是以为定制。淳化元年九月八日，召近臣后苑习射，因御崇政殿，观角抵之戏。
《宋史・太宗本纪》：淳化二年九月，帝飞白书玉堂之署四字，以赐翰林承旨苏易简。
《玉海》：淳化五年九月壬子二十三日，中书门下献大射图，大约如朝谒元会之礼。酒三行，有司奏，赐王公下射侍中。称制可。皇帝改服武弁射于殿上，布七埒于殿下，自公卿大夫，各有著位。开乐于东厢，中设熊虎等侯。陈赏物于东阶，以赏能者。设醴爵于西阶，以罚否者。并画其冠冕仪式，表著哇之位以进。上览嘉之。
《麟台故事》：淳化七年九月，诏翰林学士、承旨李P等阅前代文集，撮其精要，以类分之，为《文苑英华续》。命翰林学士苏易简等，共成之。雍熙三年上之凡一千卷。
《玉海》：至道元年九月三日，西南蕃王龙汉，遣使进奉西南诸蛮来贡方物。帝召其使，询以地理风俗。因令作本国歌舞，一人吹瓢笙，数十辈连袂宛转，以足顿地为节。问其曲，译者曰水曲。诏加汉等官，赐使者，遣还。
景德元年九月，河北转运使刘综言，每岁，朝廷遣使赐边城冬服，诸军将校皆给锦袍，惟转运使副止皂花。丁亥并赐河东陕西三路使副方胜练鹊锦袍。《宋史・礼志》：真宗景德三年九月，诏许群臣士庶选胜宴乐，御史台、皇城司毋得纠察。
《玉海》：大中祥符，二年九月二日，司天奏，紫微宫中瑞光及含誉星见。告天地宗庙及昭应宫。
《宋史・真宗本纪》：大中祥符三年九月丁亥，作宗室座右铭，赐诸王。
《玉海》：大中祥符三年九月辛巳，赐近臣及三馆秘阁，解州瑞盐。
大中祥符八年九月二日己酉，注辇国主罗乍，遣使奉表来贡，诣承明殿，以盘捧珠碧玻璃，布于御座前，降殿再拜。
《燕翼诒谋录》：大中祥符八年九月，直史馆张复上言，乞纂朝贡诸国衣冠，画其形状，录其风俗，以备史官广记。从之。
《玉海》：大中祥符九年九月壬戌，永静军言，禾异垄合穗。
天禧二年九月二十四日壬午，上御楼观T宴，是日庆云见于楼上，日生赤黄珥。
天圣二年九月辛卯，祠太一宫，驻辇，赐道左耕者茶帛。
《事物纪原》：梓州，九月初八日药市，逮本朝天圣中燕龙图，肃知郡事又展为三日，至十一日而罢。
《玉海》：景v二年九月十二日，依新黍，定律尺，每十黍为一寸。
康定元年九月辛酉，赐陕西军士羊裘。言者以塞土苦寒，请以羊裘赐战士。一裘用五羊皮，听军士自制。庆历二年，简河东弓手武勇者为义勇，陕西弓手为保捷。每岁九月农隙训阅。
庆历三年九月，枢密副使富弼，请考祖宗故事可行者为书，置在二府，俾为模范，得以遵守。上嘉其奏。丙戌，命史馆检讨王洙、集贤校理余靖、欧阳修，秘阁校理孙甫等同编。命弼领之，名曰《太平故事》。四年九月上之，凡九十六门二十卷，弼为序。
皇v二年九月十四日庚子，皇城司上新作文德殿香檀鱼契。契有左右。左留中，右付本司。各长尺有一寸，博二寸八分，厚六分，刻鱼形，凿枘相，合镂金为文。车驾至门勘，契官执右，契奏x门使降左契，勘契官勘毕。奏云外契合。二十五日己酉，以大飨明堂，具大驾卤簿，赴景灵宫，行荐飨礼。毕，斋于太庙。翼日庚戌，诣七室行朝飨之礼，降神乐，作帝密谕，乐卿令备其音节，礼仪使请憩小次，帝拱立益庄。
皇v四年九月己未十三日，御阁召贾昌朝讲乾卦用九，曰外以刚健决事，内以谦恭应物。诏褒，答以卦义付史馆。上曰：昌朝，位将相而执经，朝廷美事也。皇v五年九月十二日戊寅，铸鼎十有二，圜丘用五，宗庙七。又作鸾刀，郊庙各一。初，贾昌朝侍经筵，帝问：鼎卦，圣人亨以享上帝。今郊何以无鼎。昌朝不能对，曰：容退而讲求。于是诏礼官议，以为郊有亨牲进熟，遂命阮逸胡瑗铸铜鼎、制鸾刀。帝亲书刻之。牛鼎容一斛，羊鼎五斗，豕鼎三斗。
至和元年九月，王洙为学士，仁宗尝以涂金龙水笺，为飞白词林二字赐之。
嘉v二年，翰林侍读学士李淑，以九月十一日出守河州，御制五言六韵诗示之。
治平三年九月丙辰，夜召学士王圭至蕊珠殿，特诏中书除端明殿学士。翌日，又赐盘龙金盆一。曰：知卿忠纯有守，故有此赐。
《宋史・礼志》：元v二年九月，经筵讲《论语・彻章》。赐宰臣执政经筵官，宴于东宫。帝亲书唐人诗赐之。
《玉海》：绍圣四年九月十七日，兵部侍郎黄裳言：今《九域志》所载甚略，愿诏职方，取四方郡县、山川、民俗、物产、古迹之类，辑为一书，补缀遗缺。诏秘省，录《山海经》等送职方检阅。
《师友谈记》：东坡云：国朝试科目，昔在八月中旬顷与黄门。将试，黄门，忽感疾卧病。相国韩魏公知之，辄奏上曰：今岁召制科之士，惟苏轼、苏辙最有声望，今闻苏辙偶病。如此人兄弟中不得一人就试，甚非众望，欲展限以俟。上许之，凡比常例展二十日，自后试科目，并在九月始此。
《苏轼诗集》：九月十五日，迩英讲《论语・终篇》，赐执政讲读史官，燕于东宫。又遣中使就赐御书诗各一首。臣轼得紫薇花绝句。翌日各以表谢，又进诗篇。
《玉海》：崇宁二年九月六日壬午，何执中奏，礼部郎陈D撰《乐书》二百卷，欲加优奖。D欲考定中声，更乞送讲义司施行。迁D一秩。
大观二年九月十八日，州县藏书阁赐名稽古。《宋史・乐志》：政和三年九月，诏大晟乐，颁于太学辟b。诸生习学所服，冠以弁，袍以素，纱皂缘绅带佩玉，从刘炳制也。
《燕翼诒谋录》：政和六年九月，手诏：天下人才富盛，趋事赴功者众，不足以待多士。可增置直徽猷阁，直显谟阁，直宝文阁，直天章阁，秘阁，修撰集英殿。修撰凡九等。
政和七年九月辛巳，制定命宝，范围天地，幽赞神明，保合太和，万寿无疆。为文广九寸，号九宝。
《玉海》：建炎二年九月十七日戊戌，上书《资治通鉴》第四册赐黄潜善。二十二日，内出，亲书座右素屏旅獒一篇，大有大畜二卦，与孟子之言七，凡十扇，遣中使宣示宰执。
《延平府志》：文山在青印溪滨，隔溪为公山，邑人义斋郑氏居此。宋韦斋先生朱松为尤溪尉，任满，假馆于郑氏。建炎庚戌九月十五日，考亭夫子生焉。先是二山草木繁密，及考亭既生，野烧同时尽焚，山形毕露。俨若文公二字。
《玉海》：绍兴三年九月六日丁巳，大理卿李与权以圣贤之训，与谨狱之事，分章取义，类聚条分，凡三百事列十门，总为一书，上之。缮写成五册，名曰《士师总龟》。诏录副本申尚书省。
绍兴五年九月十九日，赐新及第汪应辰以下御书石刻《中庸篇》。廷试毕，赐御书自此始。二十庚寅日，赐赵鼎御书《尚书》一部。翼日，鼎奏谢。上曰：《尚书》所载君臣相戒敕之言，所以赐卿，欲共由此道，以成治功。绍兴十三年九月四日，御书《尚书・终篇》，刊石颁诸州学，谓辅臣曰：学写字不如便写经书，不惟可学字，又得经书不忘。
绍兴二十五年九月十三日丁巳，宰臣上《宽恤诏令》一百六十八卷，目录三十一卷，《修书旨挥》一卷，共二百卷五十门。诏名曰：《绍兴编类・宽恤诏令》颁行之。乾道二年九月，秘书少监汪大猷言：陛下乐闻忠言，内之台谏，外之监司郡守，又有辅臣之转对，公车之召见。隆宽广问，殆无虚日。欲望凡台谏、侍从章奏，各置一簿，随所上录之，一留禁中，时备观览或可采，付外施行。一授大臣，使详阅庶几，言皆底绩。十四日甲子，诏：台谏章奏置籍，以便观览。
乾道六年九月二十一日，成都历学进士贾浚，上《历法九议》一册。
淳熙元年九月十八日，幸玉津园宴射，赋七言诗，赐曾怀以下与宴者，皆和。二十七日，诏临安府择宽f地，建射圃，备百僚习射。
《西湖志馀》：淳熙三年九月十五日，明堂大礼。十三日，雨未时，奏请宿斋。十四日，驾诣景灵宫，回太庙，宿斋，雨不止。十五日，晴色甚佳，车驾自太庙乘辂还内，日映龙袍，天颜甚喜。张抡进临江仙云：闻道彤庭森宝仗，霜风逐雨驱云。六龙扶辇下青冥，香随鸾扇远，日映赭袍明。帘蕴旖秩硕ゴ鳎满城喜气氤。等f散作八荒春，o知天意好，昨夜月华新。
《玉海》：淳熙四年九月丙辰，诏侍读史浩锡燕澄碧殿。浩进古诗三十韵，御制俯同其韵云：皓首持六经，日侍明光里。翼乎鸿遇风，纵矣鱼在水。眷言澄碧行，胜赏得纡趾。亦屡引公卿，对此谈政理。虚心欲受人，忠言资逆耳。朕瘠天下肥，至乐无易此。期尔罄嘉谋，使我勋业起。
淳熙五年九月十二壬申日，幸秘书省，受朝右文殿。移御秘阁，入东西壁，观累朝御书。上手以光尧太上皇帝所书琴赋，示群臣。谕曰：此钟王所不及。既又修太平兴国故事。张宴右文，酒五行，罢。翌日癸酉，赐御制诗。诗有宴开芸阁，坐对蓬山之语。
淳熙六年九月三日，诏明堂免奏祥瑞。上曰：朕自有真祥瑞，丰年是也。百姓家给人足，瑞莫大焉。《乾淳岁时记》：是月，遣使朝陵，如寒食仪。都人亦出郊拜墓，用绵妈衣之类。
户部点检所十三酒库，例于九月初，开清每库各用疋布，书库名高品，以长竿县之，谓之布牌。以木床铁擎为仙佛鬼神之类，驾空飞动，谓之台阁。杂剧百戏之外，又为渔父习f竹马出猎，八仙故事。命妓家女使裹头花巾，为酒家保。库妓皆珠翠盛饰，销金红背，乘绣鞯宝勒骏骑，各有皂衣黄号，私身数对，诃导于前。浮浪f客，随逐于后。少年侠客，往往簇持杯，争劝马首。金钱Z段沾及舆台。所经之地，高楼邃阁，绣幕如云，累足骈肩，真所谓万人海也。
《宋史・礼志》：光宗以九月四日为重明节。
《玉海》：嘉定四年九月，徐天麟表进所编《西汉会要》七十卷，总为十五门，分三百六十有七事。十一日丁卯，有旨藏秘阁。
嘉定五年九月二十四日，吏部彭龟年之子钦纂《龟年劝讲》，所得圣语，及事实本末，名圣德记，上之。诏付史馆。
《乐郊私语》：己亥秋九月晦，余晓诣嘉禾，时晓星犹在树杪。忽西南天裂，数十百丈光穑如猛火，照彻原野。一时村犬皆吠，宿鸟惊飞。谛观裂处，蠕蠕而动，若金融于冶铸者，少时方合。操舟者谓余曰：此天开眼也。《宋史・理宗本纪》：景定三年九月丁丑，温州布衣李元老读书安贫，不事科举，今已百四岁。诏补迪功郎致仕，本郡给奉。
《礼志》：瀛国公，以九月二十八日为天瑞节。
《金史・太宗本纪》：天会五年九月丁未，诏曰：内地诸路，每耕牛一具，赋粟五斗，以备歉岁。
《熙宗本纪》：皇统元年九月戊申，诏赐鳏寡孤独不能自存者，人绢二疋，絮三斤。
《章宗本纪》：明昌四年九月甲子朔，天寿节，御大安殿，受亲王百官及宋、高丽、夏使朝贺。
《元史・祭祀志》：每岁九月内及十二月十六日以后，于烧饭院中，用马一羊三，马Ь契泛熘金币，及里绢各三疋。命蒙古达官一员，偕蒙古巫觋，掘地为坎，以燎肉。仍以酒醴，马г由罩。巫觋以国语呼累朝御名而祭焉。
《郝经传》：汴中民，射雁金明池，得系帛书诗云：霜落风高恣，所如归期，回首是春初，上林天子援弓缴，穷海累臣有帛书。后题曰：至元五年九月一日放雁，获者勿杀。国信大使郝经，书于真州忠勇军营新馆。《盱眙志》：天历元年九月十八日未时，太祖高皇帝诞生。
《龙兴慈记》：太祖诞时，携浴于河，忽水中浮起红罗一方，取为襁。今名红罗障云。
《真腊风土记》：九月则压猎。压猎者，聚一国之众，皆来城中，教阅于国宫之前。
《识小编》：永乐十七年九月十二日，钦颁《佛经》至大报恩寺。当日夜，本寺塔现舍利光如宝珠，次现五色毫光，庆云捧日。
《悬笥琐探》：天顺七年九月十六日，有一物见于中天，淡白垂长数丈，尾微曲，少顷不见，忽又垂出，闪闪若动，细如数百丈线。人言此龙也。
《熙朝乐事》：霜降之日，帅府致祭旗纛之神。已而张列军器，以金鼓导之，绕街迎赛。谓之扬兵。旗帜刀戟，弓矢斧钺，盔甲之属，种种精明。有飙骑数十，飞辔往来，逞弄解数，如双燕绰水，二鬼争环，隔肚穿针，枯松倒挂，魁星}斗，夜叉探海，八蛮进宝，四女呈妖，六臂哪吒，二仙传道，圮桥进履，玉女穿针，担水救火，踏梯望月之属，穷态极变，难以殚名，腾跃上下，不离鞍镫之间。犹猿猱之寄木也。
季秋部杂录
《书经》：引征乃季秋月朔辰弗集于房。〈蔡传〉集，合也。不合则日蚀可知。
《诗经・国风・蟋蟀章》：蟋蟀在堂。〈朱注〉蟋蟀，虫名，似蝗而小。九月在堂。
《左传》：哀公十有二年冬十二月，螽，季孙问诸仲尼。仲尼曰：丘闻之，火伏而后蛰者毕。今火犹西流，司历过也。〈注〉火，心星也。火伏在今十月，犹西流，言未尽没。知是九月，历官失一闰。
《诗纪历枢》：天霜，树落叶，而鸿雁南飞。
《内经》：各差其分。〈注〉戌之月，霜清肃杀，而庶物坚。《山海经》：丰山有九钟焉，是知霜鸣。〈注〉霜降则钟鸣，故言知也。
《管子・轻重甲篇》：岁租，九月而具，粟又美。桓公召管子而问曰：此何故也。管子对曰：万乘之国、千乘之国，不能无薪而炊。今北泽烧，莫之续，则是农夫得居装，而卖其薪荛，一束十倍。则春有以耜，夏有以决芸，此租税所以九月而具也。《轻重乙篇》：桓公曰：寡人欲毋杀一士，毋顿一戟，而辟方都二，为之有道乎。管子对曰：泾水十二，空汶渊，洙浩满三之于，乃请以令，使九月种麦日，至日则时雨未下，而利农事矣。桓公曰：诺，令以九月种麦日，至而量其艾一收之，积中方都二。故此所谓善因天时，辩于地利。而辟方都之道也。
《菁茅谋篇》：九月，敛实平麦之始也。
家语本命解：霜降而妇功成，嫁娶者行焉。〈注〉季秋霜降嫁娶者，始于此。
《楚辞》：靓杪秋之遥夜兮，心缭戾而有哀。
《史记・天官书》：阉茂岁，岁阴在戌，星居巳，以九月与翼轸辰出，曰天雎。白色大明，其失次有应见东壁岁水。〈注〉《索隐》曰：《尔雅》在戌，曰阉茂。孙炎云：万物皆蔽冒，故曰阉茂。
《李斯传》：秋霜降者，草花落；水摇动者，万物作。此必然之效也。
《后汉书・律历志注》：自亢八度至危四度，谓之大火，之次寒露霜降，居之宋之分野。
《洞冥记》：旦露池西，有灵池，方四百步，有浮根菱根出水上，叶沈波下，实细薄皮，甘香。叶半青半黄，霜降弥美，因名青冰菱也。
《白虎通・五行篇》：九月谓之无射，何。射者，终也。言万物随阳而终也。当复随阴起，无有终已。
《四民月令》：九月作葵菹乾葵。
九月，藏茈姜。〈注〉《字林》曰：姜，御湿之菜。
《杂五行书》：青桐，九月收子。
《抱朴子・仙药篇》：欲求芝草，入名山，必以三月九月，此山开出神药之月也。勿以山很日，必以天辅时，三奇会尤佳。
《广州记》：鬼目树，似棠梨，叶如楮，皮白，树高大如木瓜而小，邪倾不周正味酢，九月熟。
《浔阳记庐》：山顶上有三石雁，霜降则飞。
《食经》：作白醪酒法，生秫米一石，方曲二斤，细v。以泉水渍曲，密盖。再宿，曲浮起，炊米三升H之，使和调，盖。满五日，乃好。酒甘如乳。九月半后可作也。
《三礼义宗》：九月，大享帝于明堂之中。《孝经》云宗祀文王于明堂是也。
《魏书・律历志》：次卦九月，归妹、无妄、明夷、困、剥。
《洛阳伽蓝记》：景阳观山南百果园，有仙人桃。其色赤，表里照彻，得严霜乃熟，亦出昆山。一曰：王母桃也。仙人枣，长五寸，把之，两头俱出核，细如针。霜降乃熟，食之甚美。一曰西王母枣。
《齐民要术》：葵子，收待霜降，榜簇皆须，阴中其碎者，割讫，即地中，寻手纠之。〈注〉伤早黄烂伤，晚黑涩见，日亦涩待，萎而乱者必烂。
蒜，宜良软地，三遍熟耕，九月初种。种法：黄时，以耧耩逐垄，手下之五寸一株。
茄子，九月熟时，摘取擘破水淘子，取沉者速曝乾。裹置至二月畦种。
藏蟹法：九月内取母蟹，得则水中，勿令伤损及死者。一宿腹中浮，先煮薄糖，著活蟹于冷糖瓮中一宿，著蓼汤，和白盐特须极咸，待令瓮盛半汁，取糖中蟹，内著盐蓼汁中，便死。泥封二十日，出之，举蟹脐，著姜末还复脐如初，内著坩瓮中，百个各一器，以前盐蓼汁浇之，令没。密封，勿令漏气，便成矣。特忌风里，则坏而不美也。
冬米明酒法：九月，渍清稻米一斗，捣令细末，沸汤一石浇之，曲一斤末，搅和三日，极酢合二斗酿米，炊之。气刺人鼻便为大发搅成。用方曲十五斤H之，米三斗，水四斗，合和酿之也。
作酃酒法：以九月中，取秫米一石六斗，炊作饭，以水一石，宿渍曲七斤，炊饭，令冷，H曲汁中，覆瓮。多用荷箬，令酒香，燥复易之。
Z荷，九月中，取旁生根为菹，亦可酱中藏之。
大豆，九月中，候近地叶有黄落者，速刈之。〈注〉叶少不黄必庞簦刈不速逢风则叶落尽，遇雨泽烂不成。姜，九月掘出置屋中，中国土不宜姜，仅可存活，势不滋息。种者，聊拟药物小小耳。
《大业拾遗》：吴郡献松江鲈鱼，乾六瓶，瓶容一斗。作法，一同|鱼。然作鲈鱼，须九月霜降之时。收鲈鱼三尺以下者，作乾浸渍，讫，布裹沥水，令尽散，置盘内，取香柔花叶相间，细切和拨，令调匀。霜后鲈鱼肉白如雪，不腥。所谓金齑玉，东南之佳味也。紫花碧叶间，以素亦鲜洁可观。
《唐书・历志》：先寒露三日，天根朝《觌时训》：爰始收潦。而《月令》亦云水涸后寒露十日，日在尾八度而本见，又五日，而驷见。故陨霜则蛰虫户。
霜降六日，日在尾末，火星初见。
《百官志》：凡津梁道路，治以九月。
《酉阳杂俎》：汝西有练溪，多异柏。及暮秋，叶上敛，俗呼合掌柏。《周易集解》：黄裳元吉。干宝曰：阴气在五九月之时，自剥来也。
《续本事诗》：北方白雁，似雁而小，色白。秋深乃来。白雁至，则霜降。河北人谓之霜信。杜甫诗云：故国霜前白雁来。谓此。
《六一题跋汉韩明府修孔子庙器碑》云：永寿二年，青龙在馓玻霜月之灵，皇极之日，永寿桓帝年号也。按《尔雅》，岁在申，曰馓玻霜月之灵，皇极之日，莫晓其义。疑是九月五日。
《云笈七签》：季秋，肝藏气微，肺金用事，宜减辛增酸，助筋补血以及其时。
《梦溪笔谈》：九月，木可为枝干。故曰：太衡。
《忘怀录》：造乾地黄法：九月末，掘取肥大者，去须，熟蒸，微曝乾，又蒸，微曝。食之如蜜，可停久远。
《长公外纪》：九月十二日，东坡在儋耳与客饮酒。小醉，信笔书曰：吾始至南海，环视天水无际，⑷簧酥曰：何时得出此岛耶。已而思之，天地在积水中，九州在大瀛海中，中国在少海中，有生孰不在岛者，覆盆水于地，芥浮于水，蚁浮于芥，茫然不知所济少焉。水涸，蚁即径去，见其类出，涕曰：几不复与子相见。岂知俯仰之间，有方轨八达之路乎。念此，可以一笑。
《曲洧旧闻》：草乌头，近畿如嵩少，具茨诸山，亦多有之。花开九月，色青可爱，玩人多移植园囿，号鸳鸯菊。盖取其近似耳。
《朱子家礼集说・祢祭考》曰：祢祢近也，季秋择日而祭。程子曰：季秋成物之始，亦象其类而祭之。
《墨庄漫录》：杜子美祭房相国，九月，用茶藕莼鲫之奠，莼生于春，至秋则不可食，不知何谓。而晋张翰亦以秋风动，而思菰菜、莼羹、鲈。鲈固秋物，而莼不可晓也。
《卧游录》：云阳谷，流潦沸腾，飞泉激洒，凛然凝冱。每入穴中，朱明盛暑当昼，暂暄凉。秋晚候袍不暖。锦绣万花谷：拒霜花，树丛生，叶大而其花甚红，九月霜降时开，故名拒霜。
《溪蛮丛笑》：富洞，以九月燕为大设。
《豹隐纪谈》：吴兴之水晶宫，不载图经。刺史杨汉公九月十五日夜绝句云：江南地暖少南风，九月炎凉正得中。溪上玉楼楼上月，清光合作水晶宫。后来林子中闻滕元发得湖州，以诗贺何洵直邦彦曰：清风楼下两溪春，三十馀年一梦新。欲识玉皇香案吏，水晶宫主谪仙人。因为故事。《燕山丛录》：宝^银鱼，都下所珍，北人称为面条鱼。形似东吴残，而倍大出海中蛤。山下秋深霜降，上温泉产子，映日望之，波浪皆成银色。人每候其至，网之。《太平清话》：九月莼鲈正美，秫酒新香，胜客晴窗出古人法书名画，焚香评赏，无过此时。
《销夏》：叶石林云：景修与吾同为郎，夜宿尚书新省之祠曹厅步月庭下，为吾言，往尝以九月望夜道钱塘，与诗僧可久泛西湖，至孤山，已夜分。是岁早寒，月色正中，湖面渺然，如F银傍山。松桧参天，露下叶间嶷嶷皆有光，微风动，湖水晃漾，与林叶相射。可久清J苦吟，坐中凄然不胜寒，索衣无所有，空米囊覆其背。谓平生得此无几。吾为作诗记之云：霜风猎猎将寒威，林下山僧见亦稀。怪得题诗无俗语，十年肝鬲湛寒辉。此景暑中想像，亦可一洒然也。
《瓶史・月表》：九月，花盟主：菊花。花客卿：月桂花。使令：老来红，叶下红。
《花历》：九月，菊有英芙蓉、冷汉宫秋，老芰荷化为衣，橙橘，登山药乳。
《月令演》：九月皇极日、〈五日〉息日、〈七日〉题糕、〈九日〉小重阳、〈十日〉菊花节。　御沟红叶。
《四时占候》：九月雨大，宜收禾。
《戎事类占》：自一日至九日，以日占月。遇此日风，则此月谷贱。
九月雷，主谷贵。
霜不下，则来年三月多阴寒。多雨，主米贵。
《杂占》：朔日值寒露，主冬寒严凝。值霜降，主岁歉。朔日风雨，主春旱，夏雨，芝麻贵；又朔日东风半日不止，主米麦贵。
九月上卯日北风，主来年三、七月米大贵；东风亦然；西北平平。
十三日晴，则冬晴柴贱。
《文林广记》：虹以九月出西方，大小豆贵。又朔日虹见，麻贵油贵。
九月雨雹，不利牛马。
九月庚辰辛卯日雨，主冬谷贵一倍。
《本草纲目》：凡枣，九月采，日晒乾，补中益气。久服神仙雁来，红茎叶穗子并与鸡冠同，其叶九月鲜红，望之如花，故名吴人呼为老少年。
辛夷，其树似杜仲，子似冬桃而小。九月采实，暴乾，去心及外毛，毛射人肺，令人。香薷，中州人呼为香菜。方茎尖叶，九月开紫花，成穗有细子，细叶者，仅高数寸，叶如落帚叶，即石香薷也。兔丝子，蔓延草木之上，九月采，实暴乾，色黄而细者为赤纲，色浅而大者，为菟。
女贞，叶似冬青树，其实九月熟，黑似牛李子。
水仙花，叶似蒜，其花香甚清。九月初栽于肥壤，则花茂盛，瘦地则无花。
南烛，是木而似草，故号南烛草木。其子如茱萸，九月熟，酸美可食。
蔓荆，生水滨，苗茎蔓延，长丈馀。九月有实，黑斑，大如梧子而虚。
补骨脂，俗讹为破故纸，生岭南诸州及波斯国。茎高三四尺，叶小似薄荷花，微紫色，实如麻，子圆扁而黑，九月采。
山茵c，其茎如艾，其叶如淡色青蒿，而背白，叶岐紧细而扁整。九月开细花，黄色，结实，大如艾子，花实并与庵37相似。九仙子，出均州太和山，一根连缀九枚，大者如鸡子，小者如半夏，白色，叶如乌桕叶而短扁不圆。每叶桠生子枝，或一，或二，袅袅下垂。九月采根。
荜茇，岭南有之，多生竹林内，丛高三四尺，其茎如著，叶青圆如蕺菜，阔二三寸，如桑面光而厚，开花白色。结子如小指，大青黑色类，椹子而长。九月收采，暴乾。南人爱其辛香，或取叶生茹之。
枸骨树，如杜仲。诗云：南山有枸是也。结实如女贞及菝子。九月熟时，绯红色。人采其木皮煎膏，以粘鸟雀，谓之粘[。
天南星，即虎掌，九月采根去皮脐，入器中，汤浸五七日，日换三四遍。洗去涎，暴乾用，或再火炮制用。烈节，生荣州，多在林箐中，茎叶俱似丁公藤而纤细，无花实。九月采茎，暴乾。杨家藏经验方，有烈节酒，治历节风痛。
菰米，一名胡。九月抽茎，开花如苇31，结实长寸许。霜后采之，大如茅针，皮黑褐色，其米甚白而滑腻。作饭香脆。杜甫诗：波漂菰米沈云黑即此。
赤瓜、棠W子，山楂一物也。九月霜后，取蒂熟者去核暴乾，或蒸熟，去皮核捣作饼子，日乾用。
《名胜志》：平南县蛇黄冈，在县北四里，冈势盘纡，出蛇黄。每岁九月，邑人掘深七八尺，始得。大如鸡子，小者如弹丸。其色紫，磨之可傅肿毒，尤治小儿惊痫。
季秋部外编
《法苑珠林》：佛言九月者，少阴用事，乾坤改位，万物毕终，衰落无牢。众生蛰藏，神气归本，因道自宁。故持九月一日斋，竟十五日。
《云笈七签》：秦始皇三十一年九月庚子，茅盈高祖饔诨山之中，乘云驾鹤，白日升天。
《法苑珠林》：汉明帝永平七年九月，帝梦神人，长丈六，面作真金色。太子舍人傅毅奏称，臣闻外国净饭王太子，号悉达，出家成道。陛下梦警，将无感也。即敕使西寻，抄圣教六十万五千言，以白马驮还。
《云笈七签》：方丈台东宫昭灵李夫人，以汤时得道，白日升天。受书为东宫昭灵夫人，治方丈台第十三朱馆中。东晋哀帝兴宁三年乙丑九月三日，降于真人杨羲之家。
《唐诗纪事》：鹤林寺杜鹃花，贞元中，外国僧自天台钵盂中，以药养其根，来植于此寺。僧见女子游花下，或谓花神也。周宝镇浙西，与道人殷七七善，谓曰：鹤林寺花，天下奇绝，能开顷刻，花可开于重九乎。曰：可乃前二日，往寺宿。中夜，女子谓七七曰：妾为上元命下司，此花非久，即归阆苑。今与道者开之。来日晨起，花渐拆，至九日烂漫。
《茅亭客话》：遂州小溪县石城镇仙女坞，村民程君友遇道士，随往青城山。道士曰：尔有仙表，得至于此。开囊取丹一粒，令吞之。曰：若有饥渴，则可嚼柏叶柏实。君友恳祈愿往仙斋。道士曰：尔且归家，吾至九月八日当来迎尔。君友归，别止一室，尝焚柏子柏实静坐，无营时嚼柏实三五颗而已。门外柏树下有大盘石，尝偃息于上。至九月七日夜，如有所待。达旦，云霞相映五色，君友蹑空而去。

[book_title]岁功典第七十六卷
重阳部汇考
《风土记》饮菊花酒
汉俗，九日饮菊花酒，以祓除不祥。
插茱萸
九月九日，律中无射，而数九。俗尚此日，折茱萸房以插头，言辟除恶气而R初寒。
《南齐书》礼志
九月九日，马射。或说云秋金之节，讲武习射，象汉立秋之礼。
《太清记》不老方
九月九日，采菊花，与茯苓、松脂久服之，令人不老。
《荆楚岁时记》九日事考
九月九日，四民并藉野饮宴。
按杜公瞻云：九月九日宴会，未知起于何代，然自汉至宋未改。今北人亦重此节。佩茱萸、食饵、饮菊花酒，云令人长寿。近代皆宴设于台榭，又《续齐谐记》云：汝南桓景随费长房游学，长房谓之曰：九月九日，汝南当有大灾厄，急令家人缝囊盛茱萸系臂上，登山饮菊花酒，此祸可消。景如言举家登山。夕还，见鸡犬牛羊一时暴死。长房闻之曰：此可代也。今世人九日登高饮酒，妇人带茱萸囊，始于此。
《玉烛宝典》食蓬饵饮菊花酒
九日，食蓬饵，饮菊花酒者，其时黍秫并收，因以黏米嘉味，触类尝新。遂成积习。
《辽史》礼志
重九仪，北南臣僚，旦赴御帐，从驾至围场，赐茶。皇帝就坐，引臣僚御前班立，所司各赐菊花酒，跪受，再拜。酒三行，揖起。
《岁时杂仪》：九月重九日，天子率群臣部族射虎，少者为负，罚重九宴。射毕，择高地卓帐，赐蕃汉臣僚饮菊花酒，兔肝为M，鹿肝为酱。又研茱萸酒，洒门户，以W禳。《国语》谓是为必里，迟离九月九日也。
《农政全书》农事占候
重九日，晴，则冬至、元日、上元、清明四日皆晴。雨，则皆雨。又主灶。《荒括》云：重阳无雨一冬晴。又云：九日雨，米成脯。又云：重阳湿漉漉，穰草千钱束。
《遵生八笺》九日事宜
《吕公记》曰：九日天明时，以片糕搭儿女头额，更祝曰：愿儿百事俱。高作三声。
《救民易方》曰：九月九日，采稀莶草，即白花菜是也。去根花并子，净，用茎叶入甑，九蒸九曝，层层洒酒，与蜜水蒸。完，极香，为末。蜜丸皂角子大，每服五七丸，米汤下服。至百日，去周身瘫痪风疾、口眼歪斜、涎痰壅塞、久卧不起。又能明目、白发变黑、筋力强健，效不可言。《云笈七签》曰：九日，勿起动床席，当修延算斋。
《赏心乐事》重九
重九，登城把萸。
《本草纲目》重阳
九月九日，采白菊花，名曰金精菊花二斤，茯苓一斤，捣罗为末，每服二钱，温酒调下，日三服，或以炼过松脂和丸，鸡子大，每服一丸，主头眩。久服，令人好颜色，不老。
六月六日，采苍耳叶。九月九日，采野菊花为末，酒服三钱，治一切痈疽丁肿。
重阳日，取高粱根，名爪龙，阴乾。横生难产者，取爪龙烧，存性酒服二钱，即下。
坠损跌扑，散血止痛。重阳日，收老茄子百枚，去蒂，四破切之，消石十二两，捣碎不津器，先铺茄子一重，乃下消石一重，如此间铺令尽，以纸数层密封，安置净处，上下以新砖承覆，勿犯地气，至正月后取出，去纸两重，日中曝之，逐日如此。至二三月，度茄已烂，开瓶倾出，滤去滓，别入新器中，以薄绵盖头，又曝至成膏，乃可用。每以酒调半匙，空腹饮之，日再。恶血散则痛止而愈矣。若膏久乾硬，即以饭饮化动用之。〈《图经本草》〉
《事物原始》重阳
九月九日为重阳，魏文帝书曰：岁往月来，忽复九月。九日九为阳数，其日与阳并应，故曰重阳。《续齐谐记》云：汝南桓景，随费长房游学，谓曰：九月九日汝家当有灾，急令家人缝绛囊，盛茱萸系臂上，登高以饮菊酒，此祸乃消。景从其言，举家登山。夕还，而鸡犬一时暴死。《仙书》云：茱萸为辟邪翁，菊花为延寿客，假此二物以消阳九之厄。今人九月登高，本此。《梦华录》云：唐时，都人出郊登高，各以粉面蒸糕，上插剪Z小旗，糁果实之类。各相馈遗。
《直隶志书》〈各省风俗同者不载〉宛平县
九月九日，载酒具茶炉食}，寻园榭丘阜为娱，曰登高。面饼嵌枣栗为花糕，父母家必迎女归，亦曰儿女节。
良乡县
九月九日，士民蒸糕，移菊相赠，登高赋诗。
香河县
九月九日，蒸糕相馈，结婚之家则送礼，名曰追节。
昌平州
季秋月九日，做花糕以枣栗杂果为之，亲友相馈，间有携酒游山，谓之登高，亦谓之辞青。
遵化州
九日，载酒具茶垆食}，登高。作面饼九级，以次合尖，嵌枣栗于级缝，曰花糕。馈送戚属，似午日。
永平府
九月初九重阳日，晴则冬至、元日、上元、清明皆晴。雨则皆雨。又占，是日晴，则一冬凝；雨则一冬晴。占风色为来年丰歉，喜东北，忌西北，其为节稍如。《荆楚岁时记》，家制枣糕侑果ダ∫乓黾遥簪菊佩萸登高，多酩酊而归，酿菊酒，醯瓜菜。
肃宁县
九月初九，晴，一冬冰。初九阴，一冬温。
南皮县
重阳，以面枣蒸糕，谓之菊花糕。新酿黍酒，谓之菊花酒，邀宾观菊插茱萸，出郊野饮，谓之登高。
庆云县
九月九日，婚姻家相馈，用面为糕，五色错杂，谓之重阳糕。诗人高士寻菊登高，饮茱萸酒，菊花茶，占候重阳，遇戊一冬晴。
冀州
九月九日重阳节，蒸菊花糕献先，女氏亦以送婿家追节，农家率于是日报赛。
邢台县
九日重阳，馈糕酒于嫁女，曰迎九。
曲周县
九月九日，登高。本县无山，楼上城头，偕朋眺望，采菊花，把茱萸，饮酒。
清河县
九月九日，无高可登，惟以花糕菊醑相馈，亦有邀亲友赏菊者。
清丰县
重阳，士大夫仿古遗事，率登高饮菊花酒，儿童放纸鸢为戏。
《山东志书》淄川县
九日登高时，高秋气爽，场圃初登，黄菊乍开，红叶方缀，行吟载酒，最宜登眺。苏东坡云：人生惟寒食、重九不可虚度。亦沿费长房故事也。
范县
九月九日，赏菊花，饮茱萸酒，送新嫁女衣妆。
栖霞县
九月九日，作绛囊，盛茱萸以系臂，登高，饮菊花酒。始于费长房桓景。而龙山落帽，白衣送酒，骚人韵士，往往以是日为令节。
《山西志书》曲沃县
九月重阳日，食糕登高，争致菊花，作盆盎观。是日，占冬阴晴。
绛州
九月重阳，妇女归宁，各携枣糕以还。
隰州
九月九日，设饭延新婿。
《陕西志书》富平县
九月九日，馈枣糕于女家，曰送糕。
同州
重阳，蒸枣糕相馈，自五六七。及是月，各以其月之日，饷时物于归女，及所聘待年之女，曰逆节。
西乡县
九月九日，亲友赠以菊花菊糕，登高，饮茱萸酒。或在云盘山，或在武子峰丹崖，黄菊遍山遍野，士人以诗酒相赏，妇人以口采茱萸，有可治心疼之谚。
《江南志书》句容县
九月九日，登高赏菊，酌茱萸酒，舂米糍，解蟹特，用荐先隆师，逆女追节。
长洲县
重阳，吴山登高，游治平寺。寺中牵羊赌采，为摊钱之戏。饮黄花酒，以面作骆驼蹄食之。
常熟县
九月九日，儿童以五色纸接为条，长一二丈，粘竿首植于庭户间，曰放纸条。若登浮图山颠，有携至五十馀丈者。
松江府
九月九日，蒸重阳糕，标以红纸旗，供神佛。舂红糍荐先，对菊，泛茱萸，尝新酒。或载酒于九峰泖塔等处，为登高会。
武进县
九月九日，登太平寺塔，红梅阁，亦有作落帽故事者。
无县
九日，啖重阳糕，九品羹。
清河县
重九，蒸糕相送，好事者以米粉为二羊加之间。亦有携酒馔登高者。
睢宁县
重九，赏菊登高，城中绅士登青云亭。
仪真县
重阳，旧事有茱萸佩囊，今俗相馈用麻葛糕，仪邑则以糖秫杂揉为之。市鬻标以Z幡，供小儿嬉戏。惟有逸趣者，必登高，把菊赋诗。
萧县
九月九日，登高。是日晴，一冬晴。谚云：重阳无雨看十三，十三无雨一冬乾。
怀宁县
九月九日，乡俗多以糖饴巨胜杂黏米为糕糍饷食，且以饲牛而放牧之。谚云：九月重阳，散放牛羊。自后弛牲畜之禁，听逐水草焉。
桐城县
九月九日，登高宴乐。里语云：橘绿橙黄，最是一年好景，披襟吹帽，依稀百代高风。视白衣载酒，孟嘉落帽，逸兴犹存。
太湖县
九月九日，或采野菊插满头而归，亦有蓄家菊庭前宴赏者。
铜陵县
九月重阳，为龙烛会，以迎官山神。民间置糍糕颁食，互相遗馈，戏竹马逐疫。
太平府
重阳日，携酒登高，插茱萸，远望，以避邪秽。乡俗：馈糍糕芜。邑乡村是日，击鼓喧哗，以驱狸豕，谓之禳灾。
和州
九月重阳，炊糍饼荐先。
《浙江志书》绍兴府
九月重阳日，俗忌不相过，必有丧者。乃往哭其灵，几且致祭焉。不知其所始也。
桐庐县
九月九日，有备猪羊品物，以合祭其先者，谓之秋祭。即古霜露之思也。有作角黍以相遗者，谓之重阳粽。天气晴爽，亦有登高者，而佩萸之事无复行矣。
《江西志书》新建县
九日，士夫多于龙沙开宴，设五色糕，泛菊。唐孟浩然有龙沙九日诗，权德舆有九日龙沙陪宴诗。
德兴县
九月九日，刈晚稻。
建昌府
九月九日，用百果及肉，杂米粉蒸菊花糕，不限老幼，登凤凰冈，以仿登高避难之意。
《湖广志书》武昌县
重阳日，造酒，极清冽，久藏不坏。诸家或聚米成之。
应城县
重阳，各乡村还愿，以报方社田祖之神。
荆州府
九日，民间以粉面蒸糕，上置小鹿数枚，号言鹿糕。
《福建志书》福州府
九月九日，登高临赏。旧讹九仙山，亦名九日山，无诸王。是日，于此凿石，樽以泛菊，石樽可盛三17，犹存。天圣中，陈工部绛重阳游于此山，闰月九日游越山，县尉黄虚舟献诗，赓和者至四十三篇。
建阳县
重阳九日，以东北风占来岁谷贵贱，一日占正月，二日占二月，至九日止。谚云：不怕重阳雨，只怕重阳风。又云：重阳无雨一冬晴。
松溪县
重阳，插茱萸泛酒以祀先，并延亲串共饮之。
长汀县
重阳，家蒸栗糕，采田中毛豆相馈，谓之毛豆节。
海澄县
重阳日，放纸鹞，曰风槎。夜系蜡而纵之，明彻星河可通牛女，重问君平也。
《广东志书》连州
重阳日，童男女于州城外相聚答歌，州人多往观之。
南雄府
九月九日，请茅山教师建王母会。少年妇女求嗣者，常聚数十人。巫师皮冠绯衣，唱舞，吹牛角，谓之海角。
归善县
重阳，拜扫坟墓，亦如清明之仪，童子放纸鸢为乐。
平远县
九月重阳，造酒，留至开岁杜鹃时始佳，谓之杜鹃酒。
新兴县
重阳，北地清明放风筝，南方重阳，风力始遒上，以此日放纸鹞，多其式样，高者侵云。
阳江县
重阳放纸鸢，为鸟兽蛱蝶之状，有名台云者，悬藤弓，其巅半空，声响嘹龋晚落始息。
定安县
九月九日，官绅士子会赴文笔峰登高，具酒会饮，谓之兴文运。
临高县
重阳日，早起，群呼曰：赶山猫。以为安富之兆。
《广西志书》怀集县
重阳登高，俱集登云观，是日为元帝得道之辰，男女少长倾城而出，赛神酬愿，皆用大炮，作会饮酒，抵暮方散。
宣化县
九月重阳，具牲肴，拜扫先茔，谓之秋祭。
隆安县
九月九日，牛羊纵放。俗曰：九月九，牛羊各自守。
重阳部艺文一与钟繇九日送菊书　　　　　魏文帝
岁往月来，忽复九月九日。九为阳数，而日月并应。俗嘉其名，以为宜于长久，故以宴享高会。是月，律中无射，言群木庶草，无有射地而生，惟芳菊纷然独荣。非夫含乾坤之纯和，体芬芳之淑气，孰能如此。故屈平悲冉冉之将老，思餐秋菊之落英，辅体延年，莫斯之贵。谨奉一束以助彭祖之术。
九月九日登凌嚣馆赋　　　　宋傅亮
岁九F之暮月，肃晨驾而北逝。度迥壑以停辕，凌孤馆而远憩。何物惨而节哀，又云悠而风厉。悴绿蘩于寒渚，陨丰灌于荒獭Ｍ嬷性之芬菊，惜兰圃之蕙。旌竹柏之劲心，谢梧楸之零脆。尔乃流眄平隰，落日还皋，千感具盈，在物同骚。聆离A之栖响，听鸣林之浏飙。彼游子之苦伤，每寤叹于我劳。矧集悲而钟苦，疚寸心其如忉。眇天末以遥瞪，怨故乡之阻辽。
九日紫气赋〈并序〉　　　　唐潘炎
景龙三年九月九日，帝与群官壶口山升高，时有紫气光彩照日。赋曰：
吾王不游，人何以休。望壶口之千里，值重阳之九秋。山对翠屏，动辉光之赫赫；云成紫盖，扶晚日之油油。宛转浮空，轮锊簧。应一人之盛德，为万岁之观荣。氤氲瑞色，无孤峰断障之嵯峨；摇曳晴空，杂玉叶金枝之灿烂。亦何异出苍梧入大梁，为汉武之盖，升轩辕之堂。忽兮改容，形难为状，纷纷郁郁，用表灵贶。迁用芒砀之间，非比昆之上。岂徒合而肤寸，垂以飘扇。河汾水兮天之眷，紫气凝兮人罕见。位当用九，果符九日之祥。运极通三，永御三云之殿。
送江丞相九日礼启　　　　宋文天祥
宴龙山九九之节，夙侈雄藩。开鹤林七七之花，今逢真宰。风清六纛，霜肃九州，恭惟某官，赤舄元圭，雕戈锡盾。酌长沙酒，快春水之晓行。赋北门诗，喜秋花之晚看。小驰戏马，重补衮龙。某记影星垣惊，心飙馆。芙蓉之顷想，千乘之登高。折茱萸之房，为三公而特寿。
谢江丞相九日礼启　　　　　　前人
天开紫盖，秋高淡圃之香。星下碧泉，春到长沙之酒。飞卷五云之风雨，光华九日之山川。味也，深深恩，斯曷称。北门看菊，幸与分玉帐之清。内殿传柑，闻已下金瓯之信。
请罗提举京子九日宴启　　　　前人
红杏旧阴，甫迎天镏Z。黄花佳节，又飞冰篆之丹。膏车已动于行云，流马聿来于今雨。偶龟明日薄燕，清风莫置锦屠。苏且07小饮已铸，黄金印行庆异除。
九日赋　　　　　　　　　明俞允文
肇九F之令节，肃凄辰之始霜。悴百卉于绿林，敛万实于白藏。于时，律中无射，日躔在房，山f凝丹，禽华吐黄。感灵钟于丰岭，收帝藉于神仓。惟日月之并应，数遘九而皆阳。懿嘉名之宜久，故高会而荐觞。或助术于彭祖，或弥祸于长房。或羞实以效新，或餐服以致康。若乃驾言龙山，于兹飙馆。登戏马之楚台，弋翔鸿于沙苑。咸宴凯而称诗，悉钩奇而铩Ｖ寥缱先草臼，胡山气高。云物无扰，上属澄霄。b竿精坚，弓劲鹰豪，狐兔鲜肥，人马并骄。韬千之赤羽，勒万骑之黑貂。或翔畋于广虚之野，或校猎于莽苍之郊。弥冈峦而掩格，被川谷而横捎。莫不致奇获以耀武，聊割鲜而骋豪。及夫兰闺少妇，榆关疲客，结离思之幽遐，念佳期之永隔。睇来雁而增欷，学裁鸳而掩泣。寒声壮兮⑿钠，夜被空兮月入室。徒有地兮限南北，欲授服兮无由得。怆无由兮思弥深，针缕列迹兮抽余心。心之抽兮魂四溢，魂四溢兮梦难集。虽有刀尺兮，忘畴昔。或有放臣去国，感平分以测景。志士思名，薄迅商而孤骞。兮，淹留兮蹇连。繁阴积兮郁素川，云瞀瞀兮蔽穷天。恍踟蹰而延伫，去楚而辞燕。于是仆本畸人，栖迟丘樊。于焉逍遥，聊以盘桓。惊四序之改节，悲倏忽之徂年。想前踪之攸迈，览穷达之异源。超遐迥以畅志，妙众虑而为言。忧欢轧其相承兮，心与迹犹未泯。世固智寡而艰多兮，孰云喻其萌o之所先。齐万族乃无累兮，求周贾之冥筌。庶凭化以无吝兮，还吾反乎自然。

[book_title]岁功典第七十七卷
重阳部艺文二〈诗〉
九日闲居〈并序〉　　　　　晋陶潜
余闲居，爱重九之名，秋菊盈园而持醪，靡由空服九华，寄怀于言。
世短意常多，斯人乐久生。日月依辰至，举俗爱其名。露凄暄风息，气澈天象明。往燕无遗影，来雁有馀声。酒能祛百虑，菊为制颓龄。如何蓬庐士，空视时运倾。尘爵耻虚，寒华徒自荣。敛襟独闲谣，缅焉起深情。栖迟固多娱，淹留岂无成。
己酉岁九月九日　　　　　　　前人
靡靡秋已夕，凄凄风露交。蔓草不复荣，园木空自凋。清气澄馀滓，杳然天界高。哀蝉无归响，丛雁鸣云霄。万化相寻绎，人生岂不劳。从古皆有没，念之中心焦。何以称我情，浊酒且自陶。千载非所知，聊以永今朝。
九日从宋公戏马台集送孔令宋谢灵运
季秋边朔苦，旅雁违霜雪。凄凄阳卉腓，皎皎寒潭洁。良辰感圣心，云旗兴暮节。鸣葭戾朱宫，兰卮献时哲。饯宴光有孚，和乐隆所缺。在宥天下理，吹万群方悦。归客遂海隅，脱冠谢朝列。弭棹薄枉渚，指景待乐阕。河流有急澜，浮骖无缓辙。岂伊川途念，宿心愧将别。彼美丘园道，喟焉伤薄劣。
九日从宋公戏马台集送孔令　　谢瞻
风至授寒服，霜降休百工。繁林收阳彩，密宛解华丛。巢幕无留燕，遵渚有来鸿。轻霞冠秋日，迅商薄清穹。圣心眷嘉节，扬銮戾行宫。四筵沾芳醴，中堂起丝桐。扶光迫西汜，欢馀宴有穷。逝矣将归客，养素克有终。临流怨莫从，欢心叹飞蓬。
九日侍宴　　　　　　　　齐萧子良
月殿风转，层台气寒，高云敛色，遥露已团。式诏司警，言戾秋峦，轻觞时荐，落英可餐。
侍太子九日宴元圃　　　　　　王俭
明明储后，冲默其量。徘徊礼乐，优游风尚。微言外融，几神内王。就日齐晖，仪云等望。本茂条荣，源澄流洁。汉称间平，周云鲁卫。咨我藩华，方轶前轨。秋日在房，鸿雁来翔。寥寥清景，霭霭微霜。草木摇落，幽兰独芳。眷言淄苑，尚想濠梁。既畅旨酒，亦饱徽猷。有来斯悦，无远不柔。
九日侍皇太子乐游苑　　　梁简文帝
离光丽景，神英春裕。副极仪天，金锵玉度。监抚昭明，善物宣布。惠润昆琼，泽熙垂露。秋晨精曜，驾动宫闱。露点金节，霜沈玉玑。元弋侧影，翠羽翻晖。庭回鹤盖，水照犀衣。兰羞荐俎，竹酒澄芬。千音写凤，百戏承云。紫燕跃武，赤兔越空。横飞鸟箭，半转蛇弓。
九日赋韵　　　　　　　　　　同前
是节协阳数，高秋气已精。檐芝逐月启，幄风依夜清。远烛承歌黛，斜桥闻履声。梁尘下未息，共爱赏心并。
为临川王九日侍太子宴　　　　沈约
凉风北起，高雁南翻。叶浮楚水，草折梁园。凄凉霜野，惆怅晨A。云轻寒树，日丽秋原。三金广设，六羽高陈。寒英始献，凉酎初醇。靡靡神襟，锵锵群彦。思媚储猷，洽和奉宴。恩畅兰席，欢同桂殿。景遽乐推，临风以眷。丽景天枝，位非德举。任伍辰阶，祚均河楚。负岳未胜，瞻云难侣。望古兴惕，心焉载伫。
九日侍宴乐游苑　　　　　　　前人
凭玉宅海，端御天。止流飞壑，静震腾川。凝神贯极，さ缆┤。西裘委衽，南风在弦。暮芝始绿，年桂初丹。上林叶下，沧池水寒。霜沾玉树，雁动轻澜。停跸玉陛，徙卫v墀。雕箱凤Z，羽盖鸾姿。虹旌迢递，翠华葳蕤。礼弘灞I，义高洛湄。
九日侍宴乐游苑　　　　　　　丘迟
朱明已谢，蓐收司礼。爰理秋祓，备扬旌ぁ７铊岸攵耄金貂济济。上林弘敞，离宫非一。Z殿迥风，丹楼映日。随珠甲帐，屯卫周悉。B容徐动，天仪澄谧。云物游r，光景高丽。枯叶未落，寒花委砌。丝桐激舞，楚雅f慧。参差繁响，殷勤流诣。
九日侍宴乐游苑　　　　　　　任P
帝德峻韶夏，王功书颂平。共贯沿五胜，独道迈三英。我皇抚归运，时乘信告成。一唱华钟石，再抚被丝笙。黄草归雒木，梯山荐玉荣。时来浊河变，瑞起温洛清。物色动宸眷，民豫降皇情。
九日侍宴乐游苑应令　　　　庾肩吾
辙迹光周颂，巡游盛夏功。钩陈万骑转，阊阖九关通。秋晖逐行漏，朔气绕相风。献寿重阳节，回銮上苑中。疏山开辇道，间树出离宫。玉醴吹岩菊，银床落井桐。御梨寒更紫，仙桃秋转红。饮羽山西射，浮云冀北骢。尘飞金埒满，叶破柳条空。腾猿疑矫箭，惊雁避虚弓。材滥杞梓，花绶接g鸿。愧乏天庭藻，徒参文雅雄。
九日侍宴乐游苑〈为西封侯作〉何逊
皇德无馀让，重规袭帝勋。垂衣化比屋，眷顾慎为君。Q飞悦有道，卉木荷平分。宸襟动时豫，岁序属凉氛。城霞旦晃朗，槐雾晓氤氲。鸾舆和八袭，凤驾启千群。羽觞欢湛露，佾舞奏承云。禁林终宴晚，华池物色曛。疏树翻高叶，寒流聚细纹。晴轩连瑞气，同〈一作飞〉惹御香芬。日斜迢递宇，风起嵯峨云。运偶参侯服，恩洽厕朝闻。于焉藉多幸，岁暮仰游汾。
九日酌菊酒　　　　　　　　刘孝威
露花疑始摘，罗衣似适薰。馀杯度不取，欲持娇使君。
九日侍宴乐游苑正阳堂　　　　刘苞
六郡良家子，幽并游侠儿。立乘争饮羽，侧骑竞纷驰。鸣珂饰华g，金鞍映玉羁。膳羞殚海陆，和齐视秋宜。云飞雅琴奏，风起洞箫吹。曲终高宴罢，景落树阴移。微薄承嘉惠，饮德良不赀。取效绩无纪，感恩心自知。
九日　　　　　　　　　　　王修己
霜威始落翠，寒气初入堂。隋珠烂似烛，悬黎疑夜光。舞步因弦折，歌声随袂扬。夜深闻漏缓，檐虚觉唱长。
同管记陆瑜九日观马射　　　陈后主
晴朝丽早霜，秋景照堂皇。干惨风威切，荷池望荒。楼高看雁下，叶散觉山凉。歇雾含空翠，新花湿露黄。飞禽接旆影，度目转铍光。连翻北幽骑，驰射西园傍。勒移玛瑙色，鞭起珊瑚扬。已同过隙远，更异良弓藏。且观千里汗，仍瞻百步杨。非为从逸赏，方追塞外羌。
衡州九日　　　　　　　　　　江总
秋日正凄凄，茅茨复萧瑟。姬人荐初酝，幼子问残疾。园菊抱黄华，庭榴剖珠实。聊以著书情，暂遣他乡日。
于长安归还扬州九月九日行薇山亭赋韵前人
心逐南云逝，形随北雁来。故乡篱下菊，今日几花开。
九日从驾　　　　　　　　北周王褒
黄山猎地广，青门官路长。律改三秋节，气应九钟霜。曙影初分地，暗色始成光。高旆长楸坂，缇幕杏间堂。射马垂双带，丰貂佩两璜。苑寒梨树紫，山秋菊叶黄。华露霏霏冷，轻飙飒飒凉。终惭属车对，空假侍中郎。
九月九日　　　　　　　　　唐高宗
端居临玉，初律启金商。凤阙澄秋色，龙闱引夕凉。野净山气敛，林疏风露长。砌兰亏半影，岩桂发全香。满盖荷凋翠，圆花菊散黄。挥鞭争电烈，飞羽乱星光。柳空寄石碎，弦虚侧月张。怯猿啼落岫，惊雁断分行。斜轮低夕景，归旆拥通庄。
九月九日幸临渭亭登高〈并序〉中宗
陶潜盈把，既浮九酝之欢。毕卓持螯，须尽一生之兴。人题四韵，同赋五言。其最后成，罚之引满。
九日正乘秋，三杯兴已周。泛桂迎坛满，吹花向酒浮。长房萸早熟，彭泽菊初收。何藉龙沙士，方得恣淹留。
丰年多庆九日示怀　　　　　　德宗
爽气肃时令，早衣闻朔鸿。重阳有佳节，具物欣年丰。皎洁暮湮色，芬敷新菊丛。芳樽满衢室，繁吹凝烟空。惠合信吾道，保和惟尔同。推诚至元化，天下期为公。
重阳日，中外同欢，以诗言志，因示群官馀字韵同前
炎节在重九，物华新雨馀。清秋黄叶下，菊散金潭初。万实行就稔，百工欣所如。欢心畅遐迩，殊俗同车书。至化自敦睦，佳辰宜宴胥。锵锵间丝竹，济济罗簪裾。此乐匪足耽，此诚期永孚。
重阳日即事　　　　　　　　　同前
令节晓澄霁，四郊烟霭空。天清白露洁，菊散黄金丛。寡德荷天贶，顺时休百工。岂怀歌钟乐，思为君臣同。至化在亭育，相成资始终。未知康衢咏，所仰惟年丰。
重阳日赐宴曲江亭赋六韵诗用清字〈并序〉同前
朕在位，仅将十载，实赖忠贤左右，克致小康。是以择三令节，锡兹宴赏，俾大夫卿士得同欢洽也。夫共其戚者，同其休；有其初者，贵其终。咨尔群寮顺
朕，不暇乐而能节，职思其忧咸若时，则庶乎理矣。因重阳之会，聊示所怀。
早衣对庭燎，躬化勤意诚。时此万机暇，适与佳节并。曲池洁寒流，芳菊舒金英。乾坤爽气满，台殿秋光清。朝野庆年丰，高会多欢声。永怀无荒戒，良士同斯情。
九日　　　　　　　　　　　　同前
禁苑秋来爽气多，昆明风动起沧波。中流箫鼓诚堪赏，讵假横汾发棹歌。
重阳锡宴群臣〈时收复河湟〉　宣宗
款塞旋征骑，和戎委庙贤。倾心方倚注，叶力共安边。
拟江令于长安归扬州九日赋　许敬宗
本逐征鸿去，还随落叶来。菊花应未满，请待诗人开。
九月九日赠崔使君善为　　　　王绩
野人迷节候，端坐隔尘埃。忽见黄花吐，方知素节回。映岩千段发，临浦万株开。香气徒盈把，无人送酒来。
九月九日　　　　　　　　　崔善为
九日重阳节，三秋季月残。菊花催晚气，萸房辟早寒。霜浓鹰击远，雾重雁飞难。谁忆龙山外，萧条边兴阑。
答王无功九日　　　　　　　　前人
秋来菊花气，深山客重寻。露叶疑涵玉，风花似散金。摘来还泛酒，独坐即徐斟。王弘贪自醉，无复觅杨林。
九月九日登元武山旅眺　　　卢照邻
九月九日眺山川，归心归望积风烟。他乡共酌金花酒，万里同悲鸿雁天。
奉和九月九日应制　　　　　　贺
商飙凝素a，元览贲黄图。晓霜惊断雁，晨吹结栖乌。寒花低岸菊，凉叶下庭梧。泽宫申旧典，相圃叶前模。玉砌分雕戟，金沟转镂衢。带星飞夏箭，映月上轩弧。庆展簪裾洽，恩融雨露濡。天文发丹篆，宝思掩元珠。承欢徒\舞，负弛窃忘躯。
奉和九月九日登慈恩寺浮图应制崔日用
紫宸欢每洽，绀殿法初隆。菊泛延龄酒，兰吹解愠风。咸英调正乐，香梵遍秋空。临幸浮天瑞，重阳日再中。
奉和九日幸临渭亭登高应制得晖字苏瑰
重阳早露，睿赏瞰秋矶。菊气先熏酒，萸香更袭衣。清切丝桐会，纵横文雅飞。恩深答效浅，留醉奉宸晖。
奉和九日幸临渭亭登高应制得欢字宋之问
令节三秋晚，重阳九日欢。仙杯还泛菊，宝馔且调兰。御气云霄近，乘高宇宙宽。今朝万寿引，宜向曲中弹。
奉和九月九日登慈恩寺浮图应制前人
凤刹侵云半，虹旌倚日边。散花多宝塔，张乐布金田。时菊芳仙酝，秋兰动睿篇。香街稍欲晚，清跸扈归天。
蜀中九日登元武山旅眺　　　　王勃
九月九日望乡台，他席他乡送客杯。人情已厌南中苦，鸿雁那从北地来。
九日　　　　　　　　　　　　前人
九日重阳节，开门有菊花。不知来送酒，若个是陶家。
重九日宴江阴　　　　　　　杜审言
蟋蟀归期晚，茱萸节候新。降霜青女月，送酒白衣人。高兴要长寿，卑栖隔近臣。龙沙即此地，旧俗坐为邻。
奉和九月九日登慈恩寺浮图应制李峤
瑞塔千寻起，仙舆九日来。萸房陈宝席，菊蕊散花台。御气鹏霄近，升高凤野开。天歌将梵乐，空里共徘徊。
闰九月九日幸总持寺登浮图应制前人
闰节开重九，真游下大千。花寒仍荐菊，座晚更披莲。刹凤回雕辇，帆虹间Z旃。还将西梵曲，助入南薰弦。
九日登元武山旅眺　　　　　邵大震
九月九日望遥空，秋水秋天生夕风。寒雁一向南去〈一作飞〉远，游人几度菊花丛。
奉和九日幸临渭亭登高应制得筵字阎朝隐
九九侍神仙，高高坐半天。文章二曜动，气色五星连。簪绂趋皇极，笙歌接御筵。愿因茱菊酒，相守百千年。
奉和九日幸临渭亭登高应制得月字韦元旦
云物开千里，天行乘九月。丝言丹凤池，旆转苍龙阙。灞水欢娱地，秦京游侠窟。欣承解愠词，圣酒黄花发。
奉和圣制九日侍宴应制　　　　李适
禁苑秋光入，宸游霁色高。萸房颁Z笥，菊蕊荐香醪。后骑萦堤柳，前旌拂御桃。王枚俱得从，浅浅愧飞毫。
奉和九月九圣制登慈恩寺浮图应制刘宪
飞塔云霄半，清辰羽旆游。登临凭季月，寥廓见中州。御酒新寒退，天文瑞景留。辟邪将献寿，兹日奉千秋。
奉和九日幸临渭亭登高应制得时字
苏F
嘉会宜长日，高筵顺动时。晓光云外洗，晴色雨馀滋。降鹤因韶德，吹花入御词。愿陪阳数节，亿万九秋期。
九日进茱萸山诗五首　　　　　张说
家居洛阳下，举目见嵩山。刻作茱萸节，情生造化间。黄花宜泛酒，青岳好登高。稽首明廷内，心为天下劳。菊酒携山客，萸囊系牧童。路疑随大隗，心似问鸿蒙。九日重阳数，三秋万实成。时来谒轩后，罢去坐蓬瀛。晚节欢重九，高山上五千。醉中知遇圣，梦里见寻仙。
湘州九日城北亭子　　　　　　前人
西楚茱萸节，南淮戏马台。宁知沅水上，复有菊花杯。亭帐凭高出，亲朋自远来。短歌将急景，同使兴情催。
奉和九日幸临渭亭登高应制得深字韦嗣立
层观远沈沈，鸾旗九日临。帷〈一作行〉宫压水岸，步辇人烟岑。枝上萸新采，樽中菊始斟。愿陪欢乐事，长与岁时深。
奉和九日侍宴应制得浓字　　　李V
望率纡千乘，登高自九重。台疑临戏马，殿似接疏龙。捧箧萸香遍，称觞菊气浓。更看仙鹤舞，来此庆时雍。
奉和九月九日登慈恩寺浮图应制前人
涌塔临元地，高层瞰紫微。鸣銮陪帝出，攀僚翊天飞。庆洽重阳寿，文含列象辉。小臣叨载笔，欣此颂巍巍。
闰九月九日幸总持寺登浮图应制前人
清跸幸禅楼，前驱历御沟。还疑九日豫，更想六年游。圣藻辉缨络，仙花缀冕旒。所欣延亿载，宁o庆重秋。
九日幸临渭亭登高应制得开字卢藏用
上月重阳满，中天万乘来。萸依佩里发，菊向酒边开。圣泽烟云动，宸文象纬迥。小臣无以答，愿奉亿千杯。
奉和九月九日登慈恩寺浮图应制前人
化塔龙山起，中天凤辇迂。Z旒牵画刹，杂佩冒香萸。宝叶擎千座，金英渍百盂。秋云飘圣藻，霄〈一作睿〉极捧连珠。
九月九日幸临渭亭登高应制得遄轴羲
重九开科历，千龄逢圣纪。爰豫瞩秦s，升高临灞濉Ｓ聃犯∠删眨琼筵荐芳芷。一闻帝舜歌，欢娱良未已。
奉和九月九日登慈恩寺浮图应制前人
宝台耸天外，玉辇步云端。日丽重阳景，风摇季月寒。梵堂遥集雁，帝乐近翔鸾。愿献延龄酒，长承湛露欢。
九日幸临渭亭登高应制得历字　薛稷
暮节乘原野，宣游俯崖壁。秋登华实满，气严鹰隼击。仙菊含霜泛，圣藻临云锡。愿陪九九辰，长奉千千历。
慈恩寺九日应制　　　　　　　前人
宝宫星宿劫，香塔鬼神功。王游盛尘外，睿览出区中。日宇开初景，天词掩大风。微臣谢时菊，薄采入芳丛。
九日幸临渭亭登高应制得酒字马怀素
睿赏叶通三，宸游契重九。兰将叶布席，菊用香浮酒。落日下桑榆，秋风歇杨柳。幸齐东户庆，希荐南山寿。
奉和九月九日登慈恩寺浮图应制前人
季月启重阳，金舆陟宝坊。御旗横日道，仙塔俨云庄。帝跸千官从，乾词七曜光。顾惭文墨职，无以颂时康。
九日临渭亭侍宴应制得长字　沈缙
御气幸金方，凭高荐羽觞。魏文颁菊蕊，汉武赐萸囊。秋变铜池色，晴添银树光。年年重九庆，日月奉天长。
白莲花亭侍宴应制　　　　　　前人
九日陪天仗，三秋幸禁林。霜威变绿树，云气落青岑。水殿黄花合，山亭绛叶深。朱旗夹小径，宝马驻青浔。苑吏收寒果，饔人膳野禽。承欢不觉暝，遥响素秋砧。
奉和九日幸临渭亭登高应制　赵彦昭
秋豫凝仙览，宸游转翠华。呼鹰下舄路，戏马出龙沙。紫菊宜新寿，丹萸辟旧邪。须陪长久宴，岁岁奉吹花。
奉和九月九日登慈恩寺浮图应制前人
出豫乘秋〈一作佳〉节，登高〈一作凭〉陟梵宫。皇心满尘界，佛迹现虚空。日月宜长寿，人天得大通。喜闻题宝偈，受记莫山同。
奉和九日幸临渭亭登高应制得馀字萧至忠
望幸三秋暮，登高九日初。朱旗巡汉苑，翠俯秦墟。宠极萸房遍，恩深菊酎馀。承欢何以答，万亿奉宸居。
奉和九月九日登慈恩寺浮图应制前人
天跸三乘启，星舆六辔行。登高凌宝塔，极目遍王城。神卫空中绕，仙歌云外清。重阳千万寿，率舞颂升平。
奉和九日幸临渭亭登高应制得风字李迥秀
重九临商节，登高出汉宫。正逢萸实满，还对菊花丛。霁云开就日，〈一作晓色〉仙藻丽秋风。微臣豫在镐，窃忭遂无穷。
奉和九月九日登慈恩寺浮图应制前人
沙界人王塔，金绳梵帝游。言从o树赏，行玩菊丛秋。御酒调甘露，天花拂Z旒。尧年将〈一作持〉佛日，同此庆时休。
奉和九日幸临渭亭登高应制得亭字杨廉
远目瞰秦s，重阳坐灞亭。既开黄菊酒，还降紫微星。箫鼓谙仙曲，山河入画屏。幸兹陪宴喜，无以效丹青。
奉和九月九日登慈恩寺浮图应制前人
万乘临真境，重阳眺远空。慈云浮雁塔，定水映龙宫。宝铎含飙响，仙轮带日红。天文将瑞色，辉焕满寰中。
奉和九日幸临渭亭登高应制得枝字韦安石
重九开秋节，得一动宸仪。金风飘菊蕊，玉露泫萸枝。睿览八外，天文七曜披。临深应在即，居高岂忘危。
奉和九日幸临渭亭登高应制得明字窦希d
銮舆巡上苑，凤驾瞰层城。御座丹舄丽，宸居白鹤惊。玉旗萦桂叶，金杯泛菊英。九辰陪圣膳，万岁奉承明。
奉和九日幸临渭亭登高应制得臣字陆景初
九秋光顺豫，重节霁良辰。登高识汉苑，问道侍轩臣。菊花浮鬯，萸房插缙绅。圣化边陲谧，长洲鸿雁宾。
奉和九日幸临渭亭登高应制得日字郑南金
重阳玉律应，万乘金舆出。风起韵虞弦，云开吐尧日。菊花浮圣酒，萸香挂衰质。欲知恩煦多，顺动观秋实。
奉和九日幸临渭亭登高应制得直字李咸
重阳乘令序，四野开晴色。日月数初并，乾坤圣登极。菊黄迎酒泛，松翠凌霜直。游海难为深，负山徒倦力。
奉和九日幸临渭亭登高应制得花字赵彦伯
九日报仙家，三秋转岁华。呼鹰下鸟路，戏马出龙沙。簪挂丹萸蕊，杯浮紫菊花。所愿同微物，年年共辟邪。
奉和九日幸临渭亭登高应制得樽字于经野
御气三秋节，登高九曲门。桂筵罗玉俎，菊醴泛芳樽。遵渚归鸿度，承云舞鹤。微臣滥陪赏，空荷圣明恩。
奉和九日幸临渭亭登高应制得还字卢怀慎
时和素秋节，宸豫紫机关。鹤似闻琴至，人疑宴镐还。旷望临〈一作迷〉平野，潺俯瞑湾。无因酬大德，空此愧崇班。
奉和九月九日登慈恩寺浮图应制王景
玉辇移中禁，珠梯览四禅。重阶清汉接，飞窦紫霄悬。缀叶披天藻，吹花散御筵。无因銮跸暇，俱舞鹤林前。
奉和九月九日登慈恩寺浮图应制毕乾泰
鹦林花塔启，凤辇顺时游。重九昭皇庆，大千扬帝休。耆^妙法阐，王舍睿文流。至德覃无极，小臣歌讵酬。
奉和九月九日登慈恩寺浮图应制曲瞻
扈跸游元地，陪仙瞰紫微。似迈铢衣劫，将同羽化飞。雕戈秋日丽，宝剑晓霜霏。献觞乘菊序，长愿奉天晖。
奉和九月九日登慈恩寺浮图应制樊忱
净境重阳节，仙游万乘来。插萸登鹫岭，把菊坐蜂台。十地祥云合，三天瑞景开。秋风词更远，窃忭乐康哉。
奉和九月九日登慈恩寺浮图应制孙
应节萸房〈一作香〉满，初寒菊圃新。龙旗焕辰极，凤驾俨香。莲井偏宜夏，梅梁〈一作渠〉更若春。一忻陪雁塔，还似得天身。
奉和九月九日登慈恩寺浮图应制李从远
九月从时豫，三乘为法开。中霄日天子，半座宝如来。摘果珠盘献，攀萸玉辇回。愿将尘露点，遥奉光明台。
奉和九月九日登慈恩寺浮图应制周利用
出豫乘金节，飞文焕日宫。萸房开圣酒，杏〈一作菊一作柰〉苑被元功。塔向三天迥，禅〈一作池〉收〈一作将〉八解空。叨恩奉兰籍，终愧洽薰风。
奉和九月九日登慈恩寺浮图应制张景源
飞塔凌霄起，宸游一届焉。金壶新泛菊，宝座即披莲。就日摇香辇，凭云出梵天。祥氛与佳色，相伴杂炉烟。
奉和九月九日登慈恩寺浮图应制李恒
宝地邻〈一作临〉丹掖，香台瞰碧云。河山天外出，城阙树中分。睿藻兰英秀，仙杯菊蕊薰。愿将今日乐，长奉圣明君。
奉和九月九日登慈恩寺浮图应制张锡
九秋霜景净，千门晓望通。仙游光御路，瑞塔迥凌空。菊彩扬尧日，萸香绕舜风。天文丽辰象，窃忭仰层穹。
奉和九月九日登慈恩寺浮图应制解琬
瑞塔临初地，金舆幸上方。空边有清净，觉处无馨香。雨霁微尘敛，风秋定水凉。兹辰采仙菊，荐寿庆重阳。
奉和九月九日登慈恩寺浮图应制郑
涌霄开宝塔，倒影驻仙舆。雁子乘堂处，龙王起藏初。秋风圣主曲，佳气史官书。愿献重阳寿，承欢万岁馀。
九日　　　　　　　　　　　　张谔
秋天林下不知春，一种佳游事也均绛。叶从朝飞著夜黄，花开日未成旬。将曛柏树频惊鸟，半醉归途数问人。城远登高并九日，茱萸凡作几年新。
九日宴　　　　　　　　　　　前人
秋叶风吹黄飒飒，晴云日照白鳞鳞。归来得问茱萸女，今日登高醉几人。
九日陪润州邵使君登北固山　张子容
五马向西〈一作山〉椒，重阳坐丽谯。徐州带绿水，楚国在青霄。张幕连江树，开筵接海潮。凌云词客语，迥雪舞人娇。梅福惭仙吏，羊公赏下僚。新丰酒旧美，况是菊花朝。
九日　　　　　　　　　　　崔国辅
江边枫落菊花黄，少长登高一望乡。九日陶家虽载酒，三年楚客已沾裳。
九日侍宴应制　　　　　　　　前人
运偶千年圣，时传九日神。尧樽列钟鼓，汉阙辟钩陈。金三清降，琼筵五老巡。始惊兰佩出，复咏柏梁新。云雁楼前晚，霜花酒里春。欢娱无限极，书剑太平人。
九月九日忆山东兄弟　　　　　王维
独在异乡为异客，每逢佳节倍思亲。遥知兄弟登高处，遍插茱萸少一人。
奉和圣制重阳节宰臣及群官上寿应制前人
四海方无事，三秋大有年。百生无此日，万寿愿齐天。芍药和金鼎，茱萸插玳筵。玉堂开右个，天乐动宫悬。御柳疏秋景，城鸦拂曙烟。无穷菊花节，长奉柏梁篇。
九日作　　　　　　　　　　　王缙
莫将边地比京都，八月严霜草已枯。今日登高樽酒里，不知能有菊花无。
九月九日刘十八东堂集　　　　李颀
风俗尚九日，此情安可忘。菊花辟恶酒，汤饼茱萸香。云入授衣假，风吹闲宇凉。主人尽欢意，林景昼微茫。清切晚砧动，东西归鸟行。淹留怅为别，日醉秋云光。
九日登高　　　　　　　　　王昌龄
青山远近带皇州，霁景重阳上北楼。雨歇亭皋仙菊润，霜飞天苑御梨秋。茱萸插鬓花宜寿，翡翠横钗舞作愁。漫说陶潜篱下醉，何曾得见此风流。
九日登李明府北楼　　　　　刘长卿
九日登高望，苍苍远树低。人烟湖草里，山翠县楼西。霜降鸿声切，秋深客思迷。无劳白衣酒，陶令自相携。
九日岳阳待黄遂张涣　　　　　前人
别君颇已久，离念与时积。楚水空浮烟，江楼望归客。俳徊正伫想，彷佛如暂觌。心目徒自亲，风波尚相隔。青林泊舟处，猿鸟愁孤驿。遥见郭外山，苍然雨中夕。季鹰久疏旷，叔度早畴昔。返棹来何迟，黄花候君摘。
九日陪元鲁山登北城留别　　萧颖士
山县绕古堞，悠悠快登望。雨馀秋天高，目尽无隐状。
九日登望仙台呈刘明府容　　　崔曙
汉文皇帝有高台，此日登临曙色开。三晋云山皆北向，二陵风雨自东来。关门令尹谁能识，河上仙翁去不回。且欲近寻彭泽宰，陶然共醉菊花杯。
卢明府九日岘山宴袁使君张郎中崔员外孟浩然
宇宙谁开辟，江山此郁盘。登临今古用，风俗岁时观。地理荆州分，天涯楚塞宽。百城今刺史，华省旧郎官。共羡重阳节，俱怀落帽欢。酒邀彭泽载，琴辍武城弹。献寿先浮菊，寻幽或藉兰。烟虹铺藻翰，松竹挂衣冠。叔子神如在，山公兴欲阑。传闻骑马醉，还向习池看。
九日得新字　　　　　　　　　前人
九日未成旬，重阳即此辰。登高闻故事，载酒访幽人。落帽恣欢饮，授衣同试新。茱萸正可佩，折取寄情亲。
宣州九日闻崔四侍御与宇文太守游敬亭余时登响山不同此赏醉后寄崔侍御二首
李白
九日茱萸熟，插鬓伤早白。登高望山海，满目悲古昔。远访投沙人，因为逃名客。故交竟谁在，独有崔亭伯。重阳不相知，载酒任所适。手持一枝菊，调笑二千石。日暮岸帻归，传呼隘阡陌。彤b双白鹿，宾从何辉赫。夫子在其间，遂成云霄隔。良辰与美景，两地方虚掷。晚从南峰归，萝月下水壁。却登郡楼望，松色寒转碧。咫尺不可亲，弃我如遗舄。
九卿天上落，五马道傍来。列戟朱门晓，褰帏碧嶂开。登高望远海，召客得英才。紫绶欢情洽，黄花逸兴催。山从图上见，溪即〈一作向〉镜中迥。遥羡重阳作，应过戏马台。
九日登山　　　　　　　　　　前人
渊明归去来，不与世相逐。为无杯中物，遂偶本州牧。因招白衣人，笑酌黄花菊。我来不得意，虚过重阳时。题舆何俊发，遂结城南期。筑土按响山，俯临宛水湄。胡人叫玉笛，越女弹霜丝。自作英王伲斯乐不可窥。赤鲤涌琴高，白龟道冯夷。灵仙如彷佛，奠酹遥相知。古来登高人，今复几人在。沧洲违宿诺，明日犹可待。连山似惊波，合沓出溟海。扬袂挥四座，酩酊安所知。齐歌送清扬，起舞乱参差。宾随落叶散，帽逐秋风吹。别后登此台，愿言长相思。
九日　　　　　　　　　　　　前人
今日云景好，水绿秋山明。携壶酌流霞，寒菊泛寒荣。地远松石古，风扬弦管清。窥觞照欢颜，独笑还自倾。落帽醉山月，空歌怀友生。
九日龙山饮　　　　　　　　　前人
九日龙山饮，黄花笑逐臣。醉看风落帽，舞爱月留人。
九月十日即事　　　　　　　　前人
昨日登高罢，今朝再举觞。菊花何太苦，遭此两重阳。
九日　　　　　　　　　　　韦应物
今朝把酒复惆怅，忆在杜陵田舍时。明年九日知何处，世难还家未有期。
九日沣上作寄崔主簿倬二李端系前人
凄凄感时节，望望临沣濉４淞朊骰秋，高天澄遥滓。川寒流愈迅，霜交物初委。林叶索已空，晨禽迎飙起。时菊乃盈泛，浊醪自为美。良游虽可娱，殷念在之子。人生不自省，营欲无终已。孰能同一酌，陶然冥斯理。
行军九日思长安故园　　　　　岑参
强欲登高去，无人送酒来。遥怜故园菊，应傍战场开。
九月九日酬颜少府　　　　　　高适
檐前白日应可惜，篱上黄花为谁有。行子迎霜未授衣，主人得钱始沽酒。苏秦憔悴人多厌，蔡泽栖迟世看丑。纵使登高只断肠，不如独坐空搔首。
同崔员外綦母拾遗九日宴京兆府李士曹前人
今日好相见，群贤仍废曹。晚晴催翰墨，秋兴引风骚。绛叶拥虚砌，黄花随浊醪。闭门无不可，何事更登高。
重阳　　　　　　　　　　　　前人
节物惊心两鬓华，东篱空绕未开花。百年将半仕三已，五亩就荒天一涯。岂有白衣来剥啄，一从乌帽任斜。真成独坐空搔首，门柳萧萧噪暮鸦。

[book_title]岁功典第七十八卷
重阳部艺文三〈诗词〉
九日曲江　　　　　　　　　唐杜甫
缀席茱萸好，浮舟菡苕衰。季秋时欲半，九日意兼悲。江水清源曲，荆门此路疑。晚来高兴尽，摇荡菊花期。
九日杨奉先会白水崔明府　　　前人
今日潘怀县，同时陆浚仪。坐开桑落酒，来把菊花枝。天宇清霜净，公堂宿雾披。晚酣留客舞，凫舄共差池。
九日诸人集于林　　　　　　　前人
九日明朝是，相要旧俗非。老翁难早出，贤客幸知归。旧采黄花剩，新梳白发微。漫看年少乐，忍泪已沾衣。
复愁　　　　　　　　　　　　前人
每恨陶彭泽，无钱对菊花。如今九日至，自觉酒须赊。
九日蓝田崔氏庄　　　　　　　前人
老去悲秋强自宽，兴来今日尽君欢。羞将短发还吹帽，笑倩旁人为正冠。蓝水远从千涧落，玉山高并两峰寒。明年此会知谁健，醉把茱萸子细看。
九日登梓州城　　　　　　　　前人
客心惊暮序，宾雁下襄州。共赏重阳节，言寻戏马游。湖风秋戍柳，江雨暗山楼。且酌东篱菊，聊祛南国愁。
九日二首　　　　　　　　　　前人
旧日重阳酒，传杯不放杯。即今蓬鬓改，但愧菊花开。北阙心长恋，西江首独回。茱萸赐朝士，难得一枝来。旧与苏司业，兼随郑广文。采花香泛泛，坐客醉纷纷。野树歌还倚，秋砧醒却闻。欢娱两冥漠，西北有孤云。
九日　　　　　　　　　　　　前人
重阳独酌杯中酒，抱病起登江上台。竹叶于人既无分，菊花从此不须开。殊方日落元猿哭，旧国霜前白雁来。弟妹萧条各何在，干戈衰谢两相催。
登高　　　　　　　　　　　　前人
风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。
九日奉寄严大夫　　　　　　　前人
九日应愁思，经时冒险艰。不眠持汉节，何路出巴山。小驿香醪嫩，重严细菊斑。遥知簇鞍马，回首白云间。
九日f居寄登高数子　　　　　钱起
初服栖穷巷，重阳忆旧游。门f谢病日，心醉授衣秋。酒尽寒花笑，庭空暝雀愁。今朝落帽客，几处管弦留。
九日田舍　　　　　　　　　　前人
今日吾家野兴偏，东篱黄菊映秋田。浮云暝鸟飞将尽，始达青山新月前。
九日登玉山　　　　　　　　　前人
霞景青山上，谁知此胜游。龙沙传往事，菊酒对今秋。步石随云起，题诗向水流。忘归更有处，松下片云幽。
九日寄侄z箕亭　　　　　　　前人
采菊偏相忆，传香寄便风。今朝竹林下，莫使桂樽空。
九日巴丘杨公台上宴集　　　　张继
凄凄霜日上高台，水国秋凉客思哀。万叠银山寒浪起，一行斜字早鸿来。谁家捣练孤城暮，何处题衣远信回。江汉路长身不定，菊花三笑旅怀开。
同徐侍郎五云溪新亭重阳宴作独孤及
万峰苍翠色，双溪清浅流。已符东山趣，况值江南秋。白露天地肃，黄花门馆幽。山公惜美景，肯为芳樽留。五马照池塘，繁弦催献酬。临风孟嘉帽，乘兴李膺舟。骋望傲千古，当歌遗四愁。岂令永和人，独擅山阴游。
九月九日李苏州东楼宴　　　　前人
是菊花开日，当君乘兴秋。风前孟嘉帽，月下庾公楼。酒最留征客，歌能破别愁。醉归无以赠，o奉万年酬。
重阳日酬李观　　　　　　　皇甫冉
不见白衣来送酒，但令黄菊自开花。愁看日晚良辰过，步步行寻陶令家。
九日送别　　　　　　　　　王之涣
蓟庭萧瑟故人稀，何处登高且送归。今日暂同芳菊酒，明朝应作断蓬飞。
九日陪崔峒郎中北山宴　　　　严维
上客南台至，重阳此会文。菊芳寒露洗，杯翠夕阳曛。务简人同醉，溪f鸟自群。府中官最小，惟有孟参军。
九日贾明府见访　　　　　　　戎昱
独掩衡门秋景f，洛阳才子访柴关。莫嫌浊酒君须醉，虽是贫家菊也斑。同人愿得长携手，久客深思一破颜。却笑孟嘉吹落帽，登高何必上龙山。
九日与敬处士左学士同赋采菊上东山便为首句　　　　　　　　　　　戴叔伦
采菊上东山，山高路非远。江湖乍辽椋城郭亦在眼。昼日市井喧，闰年禾稼晚。开尊会佳客，长啸临绝t。戏鹤唳且f，断云轻不卷。乡心各万里，醉话时一展。乔木列遥天，残阳贯平坂。从忧征车重，自笑谋虑浅。却顾郡斋中，寄傲与君同。
九日奉陪侍中宴白楼　　　　　卢纶
露白菊氛氲，西楼盛袭文。玉筵秋令节，金钺汉元勋。说剑风生座，抽琴鹤绕云。j儒无以答，愿得备前军。
九日奉陪侍中宴后亭　　　　　前人
玉壶倾菊酒，一顾得淹留。彩华徵枚叟，花筵舞莫愁。管弦能驻景，松桂不停秋。为谢蓬蒿辈，如何霜霰稠。
九日奉陪令公登白楼同咏菊　　前人
琼尊犹有菊，可以献留侯。愿比三花秀，非同百卉秋。金英分蕊细，玉露结房稠。黄雀知恩在，衔飞亦上楼。
九日同司直九叔崔侍御登宝鸡南楼前人
把菊叹将老，上楼悲未还。短长新白发，重叠旧青山。霜气清衿袖，琴声引醉颜。竹林惟七友，何幸亦登攀。
九日奉陪侍郎登白楼　　　　　前人
碧霄孤鹤发清音，上宰因添望阙心。睥睨三层连步障，茱萸一朵映华簪。红霞似绮河如带，白露团珠菊散金。此日所从何所问，俨然冠剑拥成林。
和赵端公九日登石亭上和州家兄前人
洛浦想江津，悲欢共此辰。采花湖岸菊，望国旧楼人。雁别声偏苦，松寒色转新。传书问渔叟，借寇尔何因。
九日赠司空文明　　　　　　　李端
我有惆怅词，待君醉时说。长来逢九日，难与菊花别。摘却正开花，暂言花未发。
九日陪皇甫使君泛江宴赤岸亭　畅当
羁旅逢佳节，逍遥忽见招。同倾菊花酒，缓棹木兰桡。平楚堪愁思，长江去寂寥。猿啼不离峡，滩沸镇如潮。举目关山异，伤心乡国遥。徒言欢满座，谁觉客魂消。
九日登高　　　　　　　　　司空曙
诗家九日怜芳菊，逐客高斋瞰浙江。渔浦浪花摇素壁，西陵树色入秋窗。木奴向熟悬金实，桑落新开泻玉缸。门子醉时争讲德，笑论黄霸屈为邦。
九日登青山　　　　　　　　　朱湾
昔人惆怅地，系马又登临。旧处烟霞在，多时草木深。水将天一色，云与我无心。想见龙山会，良辰亦似今。
重阳日陪韦卿宴　　　　　　　前人
何必龙山好，南亭赏不睽。清规陈侯事，雅兴谢公题。入座青峰近，当轩远树齐。仙家自有月，莫叹夕阳西。
奉和圣制重阳日百寮曲江宴示怀崔元翰
偶圣睹昌期，受恩惭弱质。幸逢良宴会，况是清秋日。远岫对壶觞，澄澜映簪绂。涓岜阜嵘牛象凤调鸣律。薄劣厕英豪，欢娱忘衰疾。平皋行雁下，曲渚双凫出。沙岸菊开花，霜枝果垂实。天文见成象，帝念资勤恤。探道得元珠，斋心居特室。岂如横汾唱，其事徒骄逸。
九日与杨凝崔淑期登江上山会有故不得往因赠之　　　　　　　　　　　朱放
欲从携手登高去，一到门前意已无。那得更将头上发，学他年少插茱萸。
九日陪刘中丞宴送客　　　　　前人
独坐三台妙，重阳百越间。水心观远俗，霜气入秋山。不弃遗簪旧，宁辞落帽还。仍闻西上客，咫尺谒天颜。
奉和圣制重阳日即事　　　　武元衡
玉烛降寒露，我皇歌古风。重阳德泽展，万国欢娱同。绮陌拥行骑，香尘凝晓空。神都自蔼蔼，佳气助葱葱。律吕阴阳畅，景光天地通。徒然被鸿霈，无以报元功。
奉和圣制九日言怀赐中书门下及百寮权德舆
令节在丰岁，皇情喜又安。丝竹调六律，簪裾列千官。烟霜暮景清，水木秋光寒。筵开曲池上，望尽终南端。天文丽庆霄，墨妙惊飞鸾。愿言黄花酒，永奉今日欢。
奉和圣制重阳日中外同欢以诗言志因示百僚　　　　　　　　　　　　　前人
玉醴宴嘉节，拜恩欢有馀。煌煌菊花秀，馥馥萸房舒。白露秋稼熟，清风天籁虚。和声度箫韶，瑞气深储胥。百辟皆醉止，万方今晏如。宸衷在化成，藻思焕琼琚。微臣徒窃\，岂足歌唐虞。
奉和圣制重阳日即事六韵　　　前人
嘉节在阳数，至欢朝野同。恩随千钟洽，庆属五稼丰。时菊洗露华，秋池涵霁空。金丝响仙乐，剑舄罗宗公。天道光下济，睿词敷大中。多惭击壤曲，何以答尧聪。
奉和圣制丰年多庆九日示怀　　前人
寒露应秋杪，清光澄曙空。泽均行苇厚，年庆华黍丰。声明畅八表，宴喜陶九功。文丽日月合，乐和天地同。圣言在推诚，臣职惟匪躬。琐细何以报，Q飞淳化中。
嘉兴九日寄丹阳亲故　　　　　前人
穷年路岐客，西望思茫茫。积水曾南渡，浮云失旧乡。海边寻别墅，愁里见重阳。草露荷衣冷，山风菊酒香。独谣看坠叶，远目遍秋光。更羡登攀处，烟花满练塘。
九日北楼宴集　　　　　　　　前人
萧飒秋声楼上闻，霜风漠漠起阴云。不见携觞王太守，空思落帽孟参军。风吟蟋蟀寒偏急，酒泛茱萸晚易曛。心忆旧山何日见，并将愁泪共纷纷。
酬九日　　　　　　　　　　　前人
重九共欢娱，秋光景气殊。他时头似雪，还对插茱萸。
奉陪李大夫九日龙沙宴会　　　前人
龙沙重九会，千骑驻旌旗。水木秋光净，丝桐雅奏迟。烟芜敛暝色，霜菊发寒姿。今日从公醉，全胜落帽时。
九月九日勤政楼下观百僚献寿　前人
御气黄花节，临轩紫陌头。早阳生Z仗，霁色入仙楼。献寿皆g鹭，瞻天尽冕旒。菊樽过九日，凤历肇千秋。乐奏薰风起，杯酣瑞影收。年年歌舞席，此地庆皇休。
九日广陵同陈十五先辈登高怀林十二先辈欧阳詹
客路重阳日，登高寄上楼。风烟今令节，台阁古雄州。泛菊聊斟酒，持萸懒插头。情人共惆怅，良久不同游。
和令狐相公九日对黄白二菊花见怀刘禹锡
素萼迎寒秀，金英带露香。繁华照旄钺，荣盛对银黄。琮璧交辉映，衣裳杂彩章。晴云遥盖覆，秋蝶近悠扬。空想逢九日，何由陪一觞。满丛佳色在，未肯委严霜。
重阳日至峡道　　　　　　　　张籍
无限青山行已尽，回看忽觉远离家。逢高欲饮重阳酒，山菊今朝未有花。
禁中九日对菊花酒忆元九　　白居易
赐酒盈杯谁共持，宫花满把独相思。相思只傍花边立，尽日吟君咏菊诗。
九日寄行简　　　　　　　　　前人
摘得菊花携得酒，绕村骑马思悠悠。下田土平如掌，何处登高望梓州。
九日与友人登高　　　　　　　鲍溶
云木疏黄秋满川，茱萸风里一尊前。几回为客逢佳节，曾见何人再少年。霜报征衣冷针指，雁惊幽梦泪婵娟。古来醉乐皆难得，留取穷通付上天。
九日病起　　　　　　　　　殷尧藩
重阳开满菊花金，病起u床惜赏心。紫蟹霜肥秋纵好，绿醅蚁滑晚慵斟。眼窥薄雾行殊倦，身怯寒风坐未禁。沈醉又成来岁约，遣怀聊作记时吟。
九日忆砚山旧居　　　　　　　姚合
帝里f人少，谁同把酒杯。砚山篱下菊，今日几枝开。晓角惊眠起，秋风引病来。长年归思切，更值雁声催。
奉和大梁相公重九日军中宴会之集裴夷直
今古同嘉节，欢娱但异名。陶公缘绿醑，谢傅为苍生。酒泛金英丽，诗通玉律清。何言辞物累，方系万人情。
奉和大梁相公同张员外重九日宴集前人
重九思嘉节，追欢从谢公。酒清欺玉露，菊盛愧金风。不待秋蟾白，须沈落照红。更将门下客，酬和管弦中。
九日齐山登高　　　　　　　　杜牧
江涵秋影雁初飞，与客携壶上翠微。尘世难逢开口笑，菊花须插满头归。但将酩酊酬佳节，不用登临怨落晖。古往今来只如此，牛山何必泪沾衣。
九日登樟亭驿楼　　　　　　　许浑
鲈与莼羹，秋风片席轻。潮回孤岛远，云敛众山晴。丹羽下高阁，黄花垂古城。因秋倍多感，乡树接咸京。
九日〈有序〉　　　　　　　李商隐
商隐为令狐楚从事。楚既殁，子继。有韦平之拜，恶商隐从郑亚之辟，疏之。重阳日，商隐留诗于其厅事。睹之，惭怅。扃闭此厅，终身不处。
曾共山翁把酒时，霜天白菊绕阶墀。十年泉下无人问，九日樽前有所思。不学汉臣栽苜蓿，空教楚客咏江蓠。郎君官贵施行马，东阁无因再得窥。
九日陪越州元相宴龟山寺　　　赵嘏
佳晨何处泛花游，丞相筵开水上头。双影旆摇山雨霁，一声歌动寺云秋。林光静带高城晚，湖色寒分半槛流。其贺万家逢此节，可怜风物似荆州。
重阳　　　　　　　　　　　　前人
节逢重九海门外，家在五湖烟水中。还向秋山觅诗句，伴僧吟对菊花风。
重阳日即事　　　　　　　　　前人
病酒坚辞绮席春，菊花空伴水边身。由来举止非f雅，不是龙山落帽人。
重阳日次荆南路经武宁驿　　　崔橹
茱萸冷吹溪口香，菊花倒绕山脚黄。家山去此强百里，弟妹待我醉重阳。风健早鸿高晓景，露清圆碧照秋光。莫看时节年年好，暗送搔头逐手霜。
九日　　　　　　　　　　　李群玉
年年羞见菊花开，十度悲秋上楚台。半岭残阳衔树落，一行斜雁向人来。行云永绝襄王梦，野水偏伤宋玉怀。丝管阑珊归客尽，黄昏独自咏诗回。
九日陪崔大夫宴清河亭　　　　前人
玉醴泛金菊，云亭敞玳筵。晴山低画圃，斜雁远书天。谢x离都日，殷公出守年。不知瑶水宴，谁和白云篇。
重阳日寄浙东诸从事　　　　　李郢
野人多病门长掩，荒圃重阳菊自开。愁里又闻清笛怨，望中难见白衣来。元瑜正及从军乐，宁戚谁怜叩角哀。红旆纷纷碧江暮，知君醉下望乡台。
九日卫使君筵上作　　　　　　武
佳晨登赏喜还乡，谢宇开筵晚兴长。满眼黄花初泛酒，隔烟红树欲迎霜。千家门户笙歌发，十里江山白鸟翔。共贺安人丰乐岁，幸陪珠履侍银章。
重阳四首　　　　　　　　　司空图
檐前减燕菊添芳，燕尽庭前菊又荒。老大比他年少少，每逢佳节更悲凉。
雨寒莫待菊花催，须怕晴空暖并开。开却一枝开却尽，且随幽蝶更徘徊。
青娥懒唱无衣换，黄菊新开乞酒难。长有长亭惆怅事，隔河更得对凭栏。
白发怕寒梳更懒，黄花晴日照初开。篱头应是蝶相报，已被邻家携酒来。
金陵九日　　　　　　　　　唐彦谦
野菊西风满路香，雨花台上集壶觞。九重天近瞻钟阜，五色云中望建章。绿酒莫辞今日醉，黄金难买少年狂。清歌惊起南飞雁，散作秋声送夕阳。
高平九日　　　　　　　　　　前人
云净南山紫翠浮，凭陵绝顶望悠悠。偶然佳节牵诗兴，漫把芳尊遣客愁。霜染鸦枫迎日醉，寒冲泾水带冰流。乌纱频岸西风里，笑插黄花满鬓秋。
九日游中溪　　　　　　　　　前人
悠悠循涧行，磊磊据石坐。林垂短长云，山缀丹碧颗。蓼花最无数，照水娇婀娜。何知是节序，风日自清妥。群童竞时新，万果间蔬z。欣然为之醉，鸟帽危不堕。此日山中怀，孟公不如我。
重阳日访元秀上人　　　　　　郑谷
红叶黄花秋景宽，醉吟朝夕在樊川。却嫌今日登山俗，且共高僧对榻眠。别昼长怀吴寺壁，宜茶偏赏溪泉。归来童稚争相笑，何事无人与酒船。
婺州水馆重阳日作　　　　　　韦庄
异国逢佳节，凭高独苦吟。一杯今日酒，万里故乡心。水馆红兰合，山城紫菊深。白衣虽不至，鸥鸟自相寻。
九日　　　　　　　　　　　　黄滔
阳数重时阴数残，露浓风硬欲成寒。莫言黄菊花开晚，独占樽前一日欢。
九日陪董内召登高　　　　　廖匡图
祝融峰下逢嘉节，相对那能不怆神。烟里共寻幽涧菊，樽前俱是异乡人。遥山带日应连越，孤雁来时想别秦。自古登高尽惆怅，茱萸休笑泪盈巾。
九日雨中　　　　　　　　　　徐铉
茱萸房重雨霏微，去国逢秋此恨稀。目极暂登台上望，心遥长向梦中归。荃j路远愁霜早，兄弟乡遥羡雁飞。惟有多情一枝菊，满杯颜色自依依。
九日和于使君　　　　　　　释灵澈
清晨有高会，宾从出东方。楚俗风烟古，汀洲草木凉。山情来远思，菊意在重阳。心忆华池上，从容g鹭行。
九日陪颜使君真卿登水楼　　　皎然
重阳荆楚尚，高会此难陪。偶见登龙客，同游戏马台。风文向水叠，云态拥歌回。持菊烦相问，扪襟愧不才。
九月九日上幸慈恩寺登浮图群臣上菊花寿酒　　　　　　　　　　　上官昭容
帝里重阳节，香园万乘来。却邪萸入佩，献寿菊传杯。塔类承天涌，门疑待佛开。睿词悬日月，长得仰昭回。
九日遇雨二首　　　　　　　　薛涛
万里惊飙朔气深，江城萧索昼阴阴。谁怜不得登山去，可惜寒芳色似金。
茱萸秋节佳期阻，金菊寒花满院香。神女欲来知有意，先令云雨暗池塘。
九日水阁　　　　　　　　　宋韩琦
池馆隳摧苔榭荒，此延嘉客会重阳。虽惭老圃秋容淡，且看寒花晚节香。酒味已醇新过热，蟹黄先实不须霜。年来饮兴衰难强，漫有高吟力尚狂。
壬子重九　　　　　　　　　　前人
菊有黄花气候移，重阳香萼已乾枝。金铃后坼孤芳在，玉液轻浮一醉宜。烟渚去来鸿自适，霜丛飞绕蝶何知。风前客帽从吹落，且伴山翁倒接08。
重九会光化二园　　　　　　　前人
谁言秋色不如春，及到重阳景自新。随分笙歌行乐处，菊花萸子更宜人。
九日永叔长文原甫景仁邻几持国过饮梅尧臣
秋堂雨更静，粲粲佳菊芳。置酒延群公，掇英浮新黄。心犹慕渊明，归来醉柴桑。莫问车马之，去迹乱康庄。
重阳日再到共城百源故居　　　邵雍
故国逢佳节，登临但可悲。山川一梦外，风月十年期。白发飘新鬓，黄花绕旧篱。乡人应笑我，昼锦是男儿。
九日　　　　　　　　　　　　前人
九日登高会，寻幽讲雅欢。俗风追故事，天气荐轻寒。白酒连醅饮，黄花带露观。消沈浮世事，何足重澜。
九日次韵王巩　　　　　　　　苏轼
我醉欲眠君罢休，已教从事到青州。鬓霜饶我三千丈，诗律输君一百筹。闻道郎君闭东阁，且容老子上南楼。相逢不用忙归去，明日黄花蝶也愁。
次韵苏伯固主簿重九　　　　　前人
云间朱袖拂云和，应是长松挂女萝。髻重不嫌黄菊满，手香新喜绿橙搓。墨翻衫袖吾方醉，纸落云烟子患多。只有黄鸡与白发，玲珑应识使君歌。
九日f居和陶诗　　　　　　　前人
九日独何日，欣然惬平生。四时靡不佳，乐此古所名。龙山忆孟子，栗里怀渊明。鲜鲜霜菊艳，溜溜糟床声。f居知令节，乐事满馀龄。登高望云海，醉觉三山倾。长歌振履商，起舞带索荣。坎轲识天意，淹留见人情。但愿饱粳，年年乐秋成。
九日次韵定国　　　　　　　　前人
菊盏萸囊自古传，长房宁复是J仙。应教汉武横汾日，数到刘公戏马年。对玉山人今老矣，见恒河性故依然。王郎九日诗千首，今赋黄楼第二篇。
九日舟中望见有美堂上鲁少卿饮以诗戏之前人
指点云间数点红，笙歌正拥紫髯翁。谁知爱酒龙山客，却在渔舟一叶中。
丙子重九二首　　　　　　　　前人
三年瘴海上，越峤真我家。登山作重九，蛮菊秋未花。惟有黄茆浪，堆陇生坳。酒孽众毒，酸甜如梨查。何以侑一尊，邻翁馈鼋蛇。亦复强取醉，欢谣杂悲嗟。今年吁恶岁，僵仆如乱麻。此会我虽健，狂风卷朝霞。使我如霜月，孤光挂天涯。西湖不欲往，暮树号寒鸦。穷途不择友，过眼如乱云。馀子谁复数，坐阅两使君。共饮去年堂，俯看秋水纹。此水与此人，相追两VV。老去各休息，造物嗟长勤。佳哉此令节，不惜与子分。何以娱我客，游鱼在清濉Ｋ师三百指，铁网欲掩群。获多虽一快，买放尤可欣。此乐真不朽，明年我归耘。
九日黄楼作　　　　　　　　　前人
去年重阳不可说，南城夜半千沤发。水穿城下作雷鸣，泥满城头飞雨滑。黄花白酒无人问，日暮归来洗靴袜。岂知还复有今年，把盏对花容一呷。莫嫌酒薄红粉陋，终胜泥中千柄锸。黄楼新城壁未乾，青荷已落霜初杀。朝来白露细如雨，南山不见千寻刹。楼前便作海茫茫，楼下空闻橹鸦轧。薄寒中人老可畏，热酒浇肠气先压。烟消日出见渔村，远水鳞鳞山。诗人猛士杂龙虎，楚舞吴歌乱鹅鸭。一杯相属君勿辞，此境何殊泛清。
重九会郡楼　　　　　　　　　米芾
山清气爽九秋天，黄叶红茱满泛船。千里结言宁有后，群贤毕至猥居前。杜郎f客今焉是，谢守风流古所传。独把秋英缘底事，老来情味向诗偏。
九日寄秦觏　　　　　　　　陈师道
疾风回雨水明霞，沙步丛祠欲暮鸦。九日清樽M白发，十年为客负黄花。登高怀远心如在，向老逢辰意有加。淮海少年天下士，可能无地落乌纱。
重阳九经堂作　　　　　　　范成大
俗间佳节自匆匆，老去悲秋又客中。青嶂卷帘三面月，黄花吹鬓几丝风。十年故国新栽柳，万里他乡旧转蓬。谁与安排今夜梦，片帆飞到小篱东。
重阳后菊花　　　　　　　　　前人
寂寞东篱湿露华，依前金靥照泥沙。世情儿女无高韵，只看重阳一日花。
九日即事呈尤延之　　　　　杨万里
昨日茱萸未苦香，今朝篱菊顿然黄。浮英泛蕊多多著，旧酒新醅细细尝。节里且追千载事，鬓边管得几茎霜。正冠落帽多儿态，自笑狂夫老不狂。
九日登天湖以菊花须插满头归分韵赋诗得归字　　　　　　　　　　　　朱熹
去岁潇湘重九时，满城寒雨客思归。故山此日还佳节，黄菊清樽更晚晖。短发无多休落帽，长风不断且吹衣。相看下视人寰小，o合从今老翠微。
重九日与宾佐登龙山　　　　　前人
晓风猎猎笛横秋，泽国名山九日游。万里烟云归老眼，千年形势接中州。丘原到处堪怀古，萸菊随时岂解愁。此日此心谁共领，朝宗江汉自东流。
己未九日子服老弟及仲宣诸友载酒见过坐f居厚庙出示佳句叹伏之馀次韵为谢
前人
篱菊斑斑半吐黄，c中又报紫萸香。装成令节秋还晚，撩得高情老更狂。载酒极知乖胜践，沾衣却免叹斜阳。馀年只恐逢辰少，吟罢君诗引兴长。
九日登卧龙山呈同官　　　　王十朋
老逢佳节强跻攀，兴绕东篱愧未还。与客携壶登缥缈，寻僧对榻卧幽f。白盐照日一峰古，乌帽吹风双鬓斑。坐上元非孟嘉辈，卧龙山却胜龙山。
九日同出真珠园　　　　　　林光朝
来自清源葛已覃，君王问猎我犹堪。百年耆旧如重见，九日登临得纵谈。才子不知汾水上，仙人长在大江南。明珠照夜应无数，要是层波更好探。
九日登资福山呈胡宣教　　　吕声之
飞屐来登最上峰，千山拥翠景无穷。遥看云影参差外，静听泉声断续中。今日黄花重九约，何时青眼一樽同。好天风月f相寄，早晚南来有过鸿。
重阳舟中　　　　　　　　　戴复古
扁舟何寂寞，绝不见人家。无处沽村酒，何从问菊花。溪山淡相对，节序漫云嘉。牢裹乌纱帽，西风日又斜。
闰九　　　　　　　　　　　　严粲
前月登高去，犹嫌菊未黄。秋风不相负，特地再重阳。
九日道中凄然忆潘老之句　　方岳
满城风雨近重阳，城脚谁家菊自黄。又是江南离别处，烟寒吹雁不成行。
舟中九日　　　　　　　　　　宋伯仁
巴得重阳未到家，短篷根底忆黄花。乌纱不为西风舞，空与同舟说孟嘉。
重阳　　　　　　　　　　　文天祥
万里飘零两鬓蓬，故乡秋色老梧桐。雁栖新月江湖满，燕别斜阳巷陌空。落叶何心定流水，黄花无主更西风。乾坤遗恨知多少，前日龙山如梦中。
重九　　　　　　　　　　金姚孝锡
天边今日又重阳，陇树红飞雁信霜。且插茱萸慰霜鬓，莫将诗句挠回肠。歌勤皓齿人俱醉，舞恋晴晖蝶也忙。来日预期扶宿酒，未应篱菊减秋香。
九日　　　　　　　　　　　　周昂
不堪马上逢佳节，况是天涯望故乡。高会未容陪戏马，旧游空复忆临香。痴云黯黯方垂地，小雪霏霏欲度墙。犹赖多情数枝菊，肯留金蕊待重阳。
九日月中对菊　　　　　　　　张本
花上清光花下阴，素娥惜此万黄金。一杯寒露三更后，谁信幽人更苦心。
九日郭外　　　　　　　　　元郝经
溪上苍烟一道开，谁家日夕采菱回？片帆不举波间过，无限好山波底来。
九日感怀　　　　　　　　　　黄庚
新橙初试蟹螯肥，一曲清歌酒一卮。料得故园秋正好，黄花应怪客归迟。
潜照九日赠龙团次韵　　　　　袁桷
月碾旧裁玉胯，云炉温浴银芽。九日殷勤相赠，淡罗犹记金花。
九日　　　　　　　　　　　张养浩
一行作吏废欢游，九日登临拟尽酬。诗有少陵难著语，菊无元亮不成秋。云山自笑头将鹤，人海谁知我亦鸥。幸遇佳辰莫辞醉，浮云今古剧悠悠。
次德衡弟九日以萸酒来贶　　蒲道源
萸如蝇子攒头赤，酒似鹅儿破壳黄。馈我真成两奇绝，为君大醉作重阳。
九日　　　　　　　　　　　　范椁
楚楚临阶菊，重阳特地开。慰人良有意，报汝愧无才。巷杵闻鸡发，邻觞送蟹来。采英吾欲寄，怅望倚江台。
九日登石头城　　　　　　　萨都剌
九日吟鞭聚石头，翠微高处倚晴秋。西风不定雁初度，落木无边江自流。两眼欲穷天地观，一杯深护古今愁。乌台宾主黄华宴，未必龙山是胜游。
九日　　　　　　　　　　　　周权
座上风流忆孟嘉，凭高目断楚天涯。百年岁月催蓬鬓，十载江湖负菊花。小雨酿寒侵白r，西风怜醉避乌纱。f携榔栗吟归路，流水残云带晚鸦。
和李源仲九日　　　　　　　王都中
我爱秋容淡，东篱皓皓晖。黄花依旧发，白发几时归。明月辉官舍，清风爽客衣。今年好光景，长叹故人稀。
九日行湖上　　　　　　　　　张翥
是节最关情，随山得散行。西风片雨过，落日半湖明。野菊黄堪把，官醅绿可倾。坐来无限思，散入远鸿声。
九日　　　　　　　　　　　曹文晦
残日凄风岸，登临感物华。早禾千顷雪，秋树半村霞。酩酊携壶牧，风流落帽嘉。古人那可作，一笑对黄花。
九日登玉霄峰　　　　　　　　前人
岭头回首是官塘，野树青红天雨霜。清气著人吟不尽，玉霄峰顶过重阳。
九日　　　　　　　　　　　　倪瓒
自笑不能孤九日，一壶浊酒对西山。遥怜玉树秋风里，静看冥鸿落日间。草木萧萧云更碧，山川漠漠鸟飞还。长途谁是陶彭泽，被褐行吟意自f。
九日寄兴　　　　　　　　　　叶J
黄菊香残夜雨，乌纱醉落秋风。回首十年旧事，乱云流水西东。
九日感怀二首　　　　　　　　前人
门掩东篱处士家，每逢佳节惜年华。黄花有恨惊秋老，白发无情对日斜。杜牧仙游诗寡和，王弘人去酒须赊。乌纱醉里西风冷，千古令人忆孟嘉。
悠悠江影雁南飞，黄菊飘香蝶满枝。斜日西风彭泽酒，殊万异国杜陵诗。烟峦惨淡山林暮，霜叶萧疏草木悲。醉后不思时节异，半乌帽任风吹。
九日登定海虎蹲山　　　　　丁鹤年
东海十年多契阔，西风九日独登临。天高云静雁初度，水碧沙明龙自吟。篱下菊花怜我瘦，杯中竹叶为谁深。凭高眺远无穷恨，去国怀乡一寸心。
九日同马君卿任宏器发高　明何景明
岁岁重阳菊，开时不在家。那知今日酒，还对故园花。野静云依树，天寒雁聚沙。登临无限意，何处望京华。
九日独酌　　　　　　　　　刘效祖
南山遥对菊花开，欲采无人为举杯。纵说柴桑贫谢客，何曾不许白衣来。
圣驾九日天寿山登高献三阁下　潘纬
仙舆九日驻郊圻，清跸传呼上翠微。朔塞秋声连画角，陵园霜色杂朱纭ＧЧ俾碇鸩阊易，万乘龙随磴道飞。欲记明良游豫盛，野人终愧赋才非。
闰九月燕子矶登高用寒字　　　吴兆
闰月萧萧万木残，危矶袅袅压江湍。却登高处萸重佩，尚有馀秋菊再看。浦口云深帆影暮，石头风急雁声寒。松亭萝磴f行遍，正近斜阳莫倚阑。
重阳折梅　　　　　　　　顾开雍
摘得黄花换绿，登高偏到寄梅亭。那知白雁哀鸣急，吹入羌中笛里听。
渔家傲　　　　　　　　　宋欧阳修
九日欢游何处好，黄花万蕊雕阑绕。通体清香无俗调，天气好，烟滋露结功多少。　日脚清寒高下照，宝钉密缀圆斜小。落叶西园风袅袅，催秋老，丛边莫厌金尊倒。
西江月〈重阳〉　　　　　　　苏轼
点点楼前细雨，重重江外平湖。当年戏马会东徐，今日凄凉南浦。　莫恨黄花未吐，且教红粉相扶。酒阑不必看茱萸，俯仰人间今古。
浣溪沙　　　　　　　　　　　前人
珠桧丝杉冷欲霜，山城歌舞助凄凉，且餐山色饮湖光。　共挽朱N留半日，强揉青蕊作重阳，不知明日为谁黄。
醉蓬莱〈重九〉　　　　　　　前人
笑劳生一梦，羁旅三年，又还重九。华发萧萧，对荒园搔首。赖有多情，好饮无事，似古人贤守。岁岁登高，年年落帽，物华依旧。　此会应须烂醉，仍把紫菊茱萸，细看重嗅。摇落霜风，有手栽双柳。来岁今朝，为我西顾，酹羽觞江口。会与州人饮，公遗爱，一江醇酎。
南乡子〈重九涵辉楼〉　　　　前人
霜降水痕收，浅碧鳞鳞露远洲。酒力渐消风力软，飕飕，破帽多情却恋头。　佳节若为酬，但把清尊断送秋。万事到头都是梦，休休，明日黄花蝶也愁。
尾犯〈九日〉　　　　　　　　秦观
客里遇重阳，孤馆一杯，聊赏佳节。日暖天晴，喜秋光清绝，霜乍降寒。山凝紫雾初消，澄潭皎洁，阑干f倚，庭院无人，颠倒飘黄叶。　故园当此际，遥想弟兄罗列，携酒登高，把茱萸，簪彻叹。笼鸟羁踪难去，望征鸿归心，漫切长吟，抱膝就中，深意凭谁说。
临江仙　　　　　　　　　　晁补之
自古齐山重九胜，登临梦想依依。偶来恰值菊花时，难逢开口笑，须插满头归。　昨夜一江风色好，平明秋浦帆飞。可怜如赴使君期，且当酬令节，不用叹斜晖。
八六子〈重九呈祖禹叔〉　　　前人
喜秋晴，淡云萦缕，天高群雁南征。正露冷，初减兰红，风紧潜，柳翠，愁人漏长梦惊。　重阳景物凄清，渐老何时，无事当歌，好在多情。暗自想朱颜，并游同醉，宦名缰锁，世路蓬萍难相见。赖有黄花满把从，教绿酒深倾，醉休醒，醒来旧愁旋生。
惜春令　　　　　　　　　　杜安世
此夕重阳秋意深，篱边散嫩菊黄金。万里霜天林叶坠，萧索动离心。　臂上茱萸新，似旧年堪赏光阴。百盏香醪且酬身，牛山会难寻。
鹧鸪天　　　　　　　　　　周紫芝
终日看山不厌山，寻思百计不如f。何时得到重阳日，醉把茱萸仔细看。　皂帽，倚雕栏，偶然携酒却成欢。篱边黄菊关心事，触忤愁人到酒边。
满庭芳〈九日〉　　　　　　　前人
江绕淮城，云昏楚观，一枝烟笛谁横。晓风吹帽，霜日照人明。暗恼潘郎旧恨，应追念、菊老残英。秋空晚，茱萸细樱X为谁倾。　人间，真梦境，新愁未了，绿鬓星星。问明年此会，谁寄幽情，倚尽一楼残照。何妨更、月到帘旌。凭阑久，歌君妙曲，谁是米嘉荣。
临江仙〈重九〉　　　　　　　谢逸
木落江寒秋色，晚飕飕吹帽风。清丹枫楼外捣衣，声望高怀远，山影雁边横。　露染宫黄庭菊，浅茱萸烟拂红。轻尊前谁整醉冠，倾酒香熏脸，落日断霞明。
六幺令〈重阳〉　　　　　　周邦彦
快风收雨，亭馆清残燠。池光静横秋影，岸柳如新沐。闻道宜城酒美，昨日新醅熟。轻镳相逐，冲泥策马，来折东篱半开菊。　华堂花艳对列，一一惊郎目。歌韵巧共泉声，间杂Bb玉。惆怅周郎已老，莫唱当时曲。幽欢难卜，明年谁健，更把茱萸再三嘱。
凤箫吟〈九日〉　　　　　　王之道
雨溟鳎年年今日，农夫共卜时丰。登高随处好，银屏突兀南，峙对三公。真珠团露菊，更芙蓉，照水匀红。但华发衰颜，不堪频鉴青铜。　相逢、行藏休借问。且徘徊，目送飞鸿。十年湖海，千里云山，几番残照凄风。蟹螯粗似臂，金英碎，琥珀香浓。细读离骚，为君一饮千钟。
南歌子〈道中直重九〉　　　赵长卿
此日知何日，他乡忆故乡。乱山深处过重阳，走马吹花无复，少年狂。　黄菊擎枝重，红茱湿露香。扁舟随雁过潇湘。遥想莱庭应恨，不同觞。
满江红〈重阳赏菊时余巳除代〉叶梦得
一朵黄花，先催报，秋归消息。满芳枝，凝露为谁，装饰便向。尊前07醉倒古今，同是东篱侧问何。须特地，赋归来，抛彭泽。　回首去，年时节，开口笑，真难得。使君今那更，自成行客。霜鬓不辞重插满，他年此会何人忆。记多情，曾伴小阑干，亲攀摘。
蓦山溪〈九日〉　　　　　　刘子
浮烟冷雨此日还，重九秋去又秋来。但黄花年年依旧。平台戏马，无处问英雄。茅舍小竹篱，疏兀坐，空搔首。　客来何有，草草三杯酒。一醉万缘空，休贪他金印如斗。山翁倦矣，谁共赋。归与芟陇麦，网溪鱼，未落他人后。
倒垂柳〈九日〉　　　　　　杨无咎
晓来烟露重，为重阳增胜。致记一年好处，无似此天气。东篱白衣至南陌，芳筵启风流，曾未远登临，都在眼底。　人生如寄，谩把茱萸看子细。击节听高歌，痛饮莫辞醉。乌帽任教颠倒，风里坠黄花，明日纵，好无情味。
鹧鸪天〈重九席上〉　　　　辛弃疾
戏马台前秋雁飞，管弦歌舞更旌旗。要知黄菊清高处，不入当年二谢诗。　倾白酒，绕东篱，只于陶令有心期。明朝九日浑潇洒，莫使尊前欠一枝。
水调歌头〈燕山九日作〉　　范成大
万里汉家使，双节照清秋。旧京行遍中夜，呼啸济黄流。寥落桑榆西北，无限太行紫翠，相伴过芦沟。岁晚客多病，风露冷貂裘。　对重九，须烂醉，莫牵愁。黄花为我，一笑不管鬓霜羞。袖里天书咫尺，眼底关河百二，歌罢此生浮。惟有平安信，随雁到南州。
水调歌头〈九日次辛稼轩韵〉韩元吉
今日俄重九，莫负菊花开。试寻高处携手，蹑屐上崔嵬。放目苍崖万仞，云护晓霜成阵，知我与君来。古寺倚修竹，飞槛绝尘埃。　笑谈间，风满座，酒盈杯。仙人跨海，休问随处是蓬莱。落日平园西望，鼓角秋声悲壮，戏马但荒台。细把茱萸看，一醉且徘徊。
木兰花慢〈重阳〉　　　　　　京镗
算秋来景物，皆胜赏，况重阳。正露冷欲霜，烟轻不雨，玉宇开张。蜀人，从来好事，遇良辰不肯负时光。药市家家帘幕，酒楼处处丝簧。　婆娑，老子兴难，忘聊复，与平章。也随分登高，茱萸缀席，菊蕊浮觞。明年，未知谁健，笑杜陵底事独凄凉。不道频开笑口，年年落帽何妨。
念奴娇〈九日〉　　　　　　袁去华
一番雨过，一番凉，秋入苍崖青壁。昼日多阴，还又是，重九飘零江国。瘦水粼粼，长烟袅袅，枫叶千林赤。南山入望，为谁依旧佳色。　随分绿酒黄花，联G飞盖，总龙山豪客。人世高歌，狂笑外，扰扰于身何得，短发萧萧，风吹乌帽醉，里从侧。明年虽健，未知何处相忆。
踏莎行〈重九牛山〉　　　　刘克庄
日月跳丸，光阴脱兔，登临不用深怀古。向来吹帽插花人，尽随残照西风去。　老矣征衫，飘然客路，炊烟三两人家住。欲携斗酒答秋光，山深无觅黄花处。
贺新郎〈九日〉　　　　　　　前人
湛湛长空墨，更那堪，斜风细雨，乱山如织。老眼平生空四海，赖有高楼百尺。看浩荡，千崖秋色。白发书生神州泪，尽凄凉，不向牛山滴。追往事，去无迹。　少时自负凌云笔，到如今，春华落尽，满怀萧瑟。常恨世人新意少。爱说南朝狂客。把破帽，年年拈出，若对黄花辜负酒，怕黄花，也笑人岑寂，鸿北去，日西匿。
念奴娇〈重九登金石台〉　　　管鉴
登高作赋，叹老来，笔力多非年少。古观重游，秋色里，冷却西风吹帽。千里江山，一时人物，迥出尘埃表。危阑同凭，皎然玉树相照。　惆怅紫菊红萸，年年簪发，应笑人空老。北关西江，君赐远，难得一枝来到，莫话升沈，且乘f暇赢，得清尊倒。饮酣归暮，浩歌声振林杪。
水调歌头〈九日〉　　　　　王千秋
壮日遇重九，跃马恣欢游。如今何事多感，霜鬓不禁秋。目断五陵台路，无复登高千骑，鼓吹簇轻裘。霜露下南国，淮汉绕神州。　钓松鲈，斟郢酒，听吴讴。壮心铄尽，今夕重见紫茱羞。月落笳鸣沙碛，烽静人耕榆塞，此志恐悠悠。拟欲堕清泪，生怕菊花愁。
清平乐〈江上九日〉　　　　　黄机
西风猎猎，又是登高节。一片情深无处说，秋满江头红叶。　谁怜鬓影凄凉，新来更点吴霜。孤负萸裳菊盏，年年客里重阳。
踏莎行〈九日西山〉　　　　高观国
水减堤痕，秋生屐齿，瘦筇唤起登高意。翠微烟冷梦凄凉，黄花香晚人憔悴。　怀古风流，悲秋情味，紫萸劝入旗亭醉。玉人相见说新愁，可怜又湿西风泪。
浣溪沙　　　　　　　　　　　韩W
山气吹云宝月凉，园林承露菊花黄，吾生只合醉为乡。　怅望佳人因共赋，分明佳节是重阳，酒边犹发少年狂。
尾犯〈九日〉　　　　　　　赵以夫
长啸蹑高寒，回首万山空翠，零乱缥缈。清秋与斜阳，天远引光禄。清吟兴动忆。龙山旧游，梦断W衣。初试破帽，多情自笑霜蓬短。　黄花长好在，a仰节物，惊换紫蟹青橙。觅东篱幽伴，感今古，风凄霜冷。想关河，烟昏月澹。举杯相属，殷勤更把茱萸看。
一落索〈九日〉　　　　　　　方岳
瘦得黄花能小，一帘香杳。东篱云冷正愁予，犹幸是西风少。　叶下亭皋渺渺，秋何为老。无钱持蟹对黄花，又孤负重阳了。
水调歌头〈九日醉中〉　　　　前人
左手紫螯蟹，右手绿螺杯。古今多少遗恨，俯仰巳尘埃。不共青山一笑，不与黄花一醉，怀抱向谁开。举酒属吾子，此兴正崔嵬。　夜何其，秋老矣，盍归来。试问先生，归否茅屋欲生苔。穷则箪瓢陋巷，达则鼎彝清庙，吾意两悠哉。寄语雪溪外，鸥鹭莫惊猜。
前调〈九日多景楼〉　　　　　前人
醉我一壶玉，了此十分秋。江涛还似当日，击楫渡中流。问讯重阳烟雨，俯仰人间今古，此意渺沧洲。天地几今夕，举日与君浮。　旧黄花、新白发，笑重游。满船明月，犹在何日大刀头。谁跨扬州鹤去，巳怨故山猿老，借箸欲前筹。莫倚阑干北，天际是神州。
洞仙歌　　　　　　　　　　沈端节
重阳近也，渐秋光凄劲。宿雨初收好风景。正干戈、耆定禾黍丰登，人意乐，歌舞贤侯美政。　醉翁游历处，胜概依然，水落淮南见山影。有客共登临，醉里疏狂，乌帽，从嘲雪鬓。但目送、孤鸿傍危阑，笑问道，黄花似谁风韵。
念奴娇　　　　　　　　　　　前人
重阳恁好、正秋清，天色水容如泻。野阔风高，香雾满，采菊无人同把。堪笑渊明，蓬头曳杖，吟赏东篱下。孤风远韵，至今犹作佳话。　争似太守仁贤，慈祥恺悌，赋政多f暇。千里江山，供胜践，尊俎延登儒雅，只恐相将，吹花春宴，不许斯民借。花朝便座，尚怀方外司马。
南歌子〈重九〉　　　　　　　黄升
兰佩秋风冷，茱囊晓露新。多情多感怯芳辰，强折黄花来照，碧粼粼。　落帽参军醉，空尊靖节贫。世间那复有斯人，目送归鸿西去，一伤神。
浪淘沙〈九日〉　　　　　　吴文英
山远翠眉长，高处凄凉。菊花清瘦杜秋娘，净洗绿杯牵露井，聊荐幽香。　乌帽压吴霜，风力偏狂。一年佳节过西厢，秋色雁声愁几许，都在斜阳。
声声慢〈闰重九饮郭圃〉　　　前人
檀栾金碧，婀娜蓬莱，游云不蘸芳洲。露柳霜莲十分，点缀残秋。新弯画眉未稳，似含羞、低度墙头。愁送远，驻西台，车马共惜临流。　知道池亭多宴，掩庭花、长是惊落秦讴。腻粉阑干，犹闻凭袖香留。轮他翠涟拍L，瞰新妆、终日凝眸。帘半裕带黄花人在小楼。
惜秋华〈重九〉　　　　　　　前人
细响残蛩傍灯前，似说深秋怀抱。怕上翠微伤心，乱烟残照西湖，镜掩尘沙，翳晓影。秦鬟云扰，新鸿唤凄凉，渐入红萸乌帽。　江上故人老，视东篱秀色，依然娟好，晚梦趁邻杵断，乍将愁到。秋娘泪湿黄昏，又满城雨，轻风小f了，看芙蓉画船多少。
霜叶飞〈重九〉　　　　　　　前人
断弦离绪，关心事，斜阳红映霜树。半壶秋水荐黄花，香e西风雨。纵玉勒、轻飞迅羽，凄凉谁吊荒台古。记醉踏南屏，彩扇咽寒蝉，倦梦不知樊素。　聊对旧节传杯，尘笺蠹管，断阕经岁。慵赋小蟾，斜影转东篱，夜冷残蛩语。早白发、绿愁万缕，惊飙从晕谏慈ァＢ细将、茱萸看，但约明年，翠微高处。
浪淘沙〈重九〉　　　　　　　蒋捷
明露浴疏桐，秋满帘栊。掩琴无语意忡忡，掐破东窗窥皓月，早上芙蓉。　前事渺茫中，烟水孤鸿。一尊重九又成空，不解吹愁吹帽落，恨煞西风。
六幺令〈重阳〉　　　　　　陈允平
授衣时节，犹未定寒燠。长空雨收云霁，湛碧秋容沐。还是鲈肥蟹美，橡栗村村熟。不堪追逐，龙山梦远，惆怅田园自黄菊。　醉中还念倦旅，触景伤心目。羞破帽把茱萸，更忆尊前玉。愁立梧桐影下，月转回廊曲。归期将卜，西风吹雁，懒寄斜封但相嘱。
徵招〈九日有怀杨守斋〉　　　周密
江蓠摇落，江枫冷霜空，雁程初到，万景正悲秋。奈曲终人杳，登临嗟老矣。问今古清愁多少。一梦东园，十年心事，恍然惊觉。　肠断紫霞深，知音远寂寂，怨琴凄调。短发已无多，怕西风吹帽，黄花空自好。问谁识对花怀抱，楚山远，九辨难招，更晓烟残照。
大有〈九日〉　　　　　　　潘希白
戏马台前，采花篱下，问岁华，还是重九。恰归来，南山翠色依旧。帘栊昨夜听风雨，都不是登临时候。一片宋玉情怀，十分卫郎清瘦。　红萸佩、空对酒。砧杵动微寒，暗欺罗袖。秋色无多，早是败荷衰柳。强整帽檐侧，曾经向天涯搔首。几回忆，故圜莼鲈，霜前雁后。
摸鱼儿〈重九〉　　　　　　徐一初
对茱萸，一年一度，龙山今在何处。参军莫道无勋业，消得从容尊俎。君看取破帽飘零，也得传千古。当年幕府，知多少，时流等f收拾，有个客如许。　追往事，满目山河晋土，征鸿又过边羽。登临莫上高层望，怕见故宫禾黍，觞绿醑，浇万斛。牢愁泪阁新亭雨，黄花无语，毕竟是，西风披拂，犹识旧游侣。
醉花阴　　　　　　　　　媛李清照
薄雾浓愁水昼，瑞脑销金兽。佳节又重阳，玉枕纱校半夜凉初透。　东篱把酒黄昏后，有暗香盈袖。莫道不销魂。帘晕鞣纾人似黄花瘦。
念奴娇〈九日〉　　　　　金蔡松年
倦游老眼，放f身，管领黄华三日。客子秋高，茅舍外，满眼秋岚欲滴。泽国清霜，澄江爽气，染出千林赤。感时怀古，尊前一笑都释。　千古栗里高情，雄豪割据，戏马空陈迹。醉里谁能，知许事，俯仰人间今昔。三弄据床，九层飞观唤，取穿云笛。凉蟾有意，为人点破空碧。
点绛唇〈重阳菊开小酌〉　　李俊民
秋树风高，可怜憔悴门前柳，白衣去后，f却持杯手。
一笑相逢，落帽年时友。君知否，南山如旧，人比黄
花瘦。
紫萸香〈九日〉　　　　　元姚云文
近重阳，偏多风雨，绝怜此日暄明，问秋香浓未。待携客，出西城。正自羁怀多感，惆荒台高处，更不胜情。向尊前又忆、漉酒插花人，只座上已无老兵。　凄清，浅醉还醒。愁不肯、与诗平。记长楸走马，雕弓柳，前事休评。紫萸一枝传赐，梦谁到、汉家陵。尽乌纱便随风去，要天知道，华发如此星星，歌罢涕零。
声声慢〈九日赏菊值海棠盛开〉张翥
西风坠绿，唤起春娇，嫣然困倚修竹。落帽人来花艳，乍惊郎目。相思尚带旧恨，甚凄凉、未妆束。吟鬓底，俾寒香，一朵并簪黄菊。　却待金盘华屋，园林静、多情怎禁幽独。蛱蝶应愁，明日落红难触。那堪雁霜渐重，怕黄昏、欲睡未足。翠袖冷，且莫辞花下秉烛。
江城子　　　　　　　　　　　倪瓒
满城风雨近重阳，湿秋光，暗横塘。萧瑟汀蒲，岸柳送凄凉。亲旧登高前日梦，松菊径，也应荒。　堪将何物比愁长，绿泱泱，绕秋江。流到天涯，盘屈九回肠。烟外青O飞白鸟，归路阻、思微茫。
金菊对芙蓉〈九日〉　　　　明马洪
过雁行低，鸣韵急，纷纷叶下，亭皋向霜。庭看菊飙，馆题糕。依然宾主东南，美胜龙山迢。递登高，绣屏孔雀金盘，橘柚银瓮蒲桃。　痛饮鲸圆ㄌ涡Γ百年春梦，万事秋毫。问台前戏马，海上连鳌，当时二子今安在。乾坤大，容我粗豪，四弦裂帛，双鬟舞雪，左手持螯。
昭君怨　　　　　　　　　　陈继儒
记得东坡老叟，莫负清明重九。今日正重阳，菊花黄。
花插满头归去，落日前村枫树。树里唱歌声，钓渔
人。
凤凰台上忆吹箫〈风雨重阳〉沈懋德
每遇重阳，尝携佳客，东郊逐队登高。看碧空云静，雁阵萧萧。著帽丹枫数点，催好句、试共推敲。又何必，双携红袖，醉尽醇醪。　飘u，今年风雨，偏当落帽日，阻却征轺。聊自弄柔翰，拟答人嘲。幸有东篱黄菊，独永我，今夕今朝。任从他，茱萸红满，雨里笑吾曹。
满庭芳　　　　　　　　　　媛陈
湛碧池塘，空青户院，清霜又已深秋。绕篱香韵，黄菊伴人幽。怪是重阳佳节，凭阑处，吹帽风稠。思前古，渊明此际，淡漠几曾愁。　江山，无异感，悲深语涩，志壮身柔。惟图书经卷，夙社新修，忆昔云鬟藕服。菱镜里，未展眉头。时暮矣，数声哀雁，叶落满沙洲。
重阳部选句
晋钟会菊花赋：季秋初月，九日数并。置酒华堂，高会娱情。百卉瘁，芳菊始荣。
梁昭明太子启：重阳变序，节景穷秋。霜抱树而拥柯，风拂林而下叶。金堤翠柳，带星采而均调。紫塞苍鸿，追风光而结阵。
唐李白诗：登高素秋月，下望青山廓。
杜甫诗：去年登高V县北，今日重在涪江滨。苦遭白发不相放，羞见黄花无数新。严维诗：菊度重阳少。
李端诗：细雨双林暮，重阳九日寒。
杜牧诗：重阳酒百缸。
司空图诗：重阳未到已登临，探得黄花且独斟。杜荀鹤诗：重阳酒熟茱萸紫。
王贞白诗：无酒泛金菊，登高但忆秋。
刘兼诗：重阳不忍上高楼，寒菊年年照暮秋。
宋赵\诗：更上高峰最高处，黄花新酒醉重阳。陆游诗：但忆社醅稻杖铮敢希朝士赐萸枝。
元耶律楚材诗：雁门九日西风高，绵梨万树垂金绡。明沈士柱诗：异乡逢九日，深殿送三秋。

[book_title]岁功典第七十九卷
重阳部纪事
《物原》：齐景公，始为登高。
《西京杂记》：戚夫人侍儿贾佩兰，后出为扶风人段儒妻。说在宫内，时九月九日，佩茱萸，食蓬饵，饮菊花酒，令人长寿。菊花舒时，并采茎叶，杂黍米酿之，至来年九月九日始熟，就饮焉，故谓之菊华酒。
《襄阳记》：望楚山有三名：一名马鞍山，一名灾山，高处有三邓。刘弘山简九日宴赏之所也。
《晋书・孟嘉传》：嘉为征西桓温参军，温甚重之。九月九日，温燕龙山，寮佐毕集。时佐吏并著戎服，有风至，吹嘉帽，坠落，嘉不之觉，温使左右勿言，欲观其举止。嘉良久如厕，温令取还之，命孙盛作文嘲嘉，著嘉坐处。嘉还见，即答之，其文甚美，四坐嗟叹。
《姑熟记》：县南十里，有九井山，即殷仲文九日从桓公九井赋诗之所。
续晋阳秋，宁康三年九月九日，上尝讲孝经，谢安侍坐，陆纳并卞耽执读。谢石，袁宏并执经车，引王温摘句。
《宋书・陶潜传》：潜徵著作佐郎，不就。江州刺史王弘欲识之，不能致也。潜尝往庐山，弘令潜故人庞通之。赍酒具于半道栗里，要之。潜有脚疾，使一门生二儿舆篮舆。既至，欣然便共饮酌。俄顷弘至，亦无忤也。先是颜延之为刘柳后军功曹，在寻阳与潜情款，后为始安郡经过，日日造潜，每往必酣饮致醉。临去，留二万钱与潜。潜悉送酒家，稍就取酒。尝九月九日无酒出，宅边菊丛中坐久，值弘送酒至，即便就酌，醉而后归。《豫章记》：龙沙在郡北带江，沙甚洁白，高峻而陂有龙形，俗为九日登高处。
《临海记》：郡北四十里，有湖山，形甚平正，可容数百人坐。民俗，极重九日，每菊酒之辰，宴会于此山者，常至三四百人。
《南齐・书礼志》：宋武为宋公，在彭城，九日出项羽戏马台，至今相承，以为旧准。
《武帝本纪》：永明五年九月己丑，诏曰：九日，出商飙馆，登高，宴群臣。辛卯，车驾幸商飙馆，馆上所立在孙陵冈世，呼为九日台者也。
《建康宫殿簿》：商飙观，在东北十三里，篱门亭后亭墩上。齐武帝重九日，登以宴群臣。
《南史・萧子显传》：子显尝为自序云：前代贾傅崔马、邯郸缪路之徒，并以文章显，所以屡上歌颂，自比古人。天监六年，始预九日，朝宴，稠人广坐，独受旨云：今云物甚美，卿何不斐然赋诗。诗既成，又降旨曰：可谓才子。余退，谓人曰：一顾之恩非望，而至遂方，贾谊何如哉，未易当也。
《魏书・裴粲传》：粲沉重，善风仪。历正平恒农。二郡太守高阳王雍，曾以事属粲，粲不从，雍甚为恨。后因九日马射，敕畿内太守皆赴京师。雍时为州牧，粲往修谒，雍含怒待之。粲神情闲迈，举止抑扬。雍目之，不觉解颜。及坐定，谓粲曰：相爱举动，可更为一行。粲便下席为行，从容而出。
《启颜录》：唐宋国公萧r不解射，九月九日赐射，r箭俱不著垛，一无所获。欧阳询咏之曰：急风吹缓箭，弱手驭强弓。欲高翻复下，应西还更东。十回俱著地，两手并擎空。借问谁为此，乃应是宋公。
《合璧事类》：唐太宗蓬莱殿，九日宴群臣酒，赐湖南新橘。
《唐会要》：贞观十六年九月九日，赐文武五品以上，射于元武门。
《唐书・王勃传》：勃父左迁交n，令勃往省。道出钟陵，九月九日，都督大宴滕王阁。宿命其婿作序，以夸客，因出纸笔，遍请，客莫敢当。至勃，然不辞。都督怒起更衣，遣吏伺其文，辄报一，再报，语益奇，乃矍然曰：天才也。请遂成文，极欢罢。
《摭遗》：王勃年十三，侍父宦游江左。九月八日，舟次马当山，遇老叟曰：子非王勃乎。来日重九，南昌都督命客作滕王阁序，子有清才，盍往赋之。勃曰：此去七百馀里，今已九月八日矣，夫何复言。叟曰：吾助清风一席。勃登舟，翼日昧爽抵南昌。
《千金月令》：重阳之日，必以肴酒登高眺远，为时宴之游赏，以畅秋志。酒必采茱萸甘菊以泛之，既醉而还。《唐书・李适传》：凡天子游幸，秋登慈恩浮图，献菊花酒，称寿。
《唐诗纪事》：景龙三年九月九日，中宗幸临渭亭，登高御制序云：陶潜盈把，既浮九酝之欢。毕卓持螯，须尽一生之兴。人题四韵，同赋五言，其最后成，罚之引满。是宴也，韦安石、苏瑰诗先成，于经野、卢怀慎最后成，罚酒。
《景龙文馆记》：景龙三年九月九日，中宗幸慈恩寺，登浮图，群臣献菊花酒，称寿。昭容赋诗。
《集异记》：明皇天宝十三载重阳日，猎于沙苑云间，有孤鹤徊翔，上亲御弧矢，一发而中，其鹤则带箭徐坠。将及地丈许，H然矫翰西南而逝。万众极目，良久乃灭。益州城距郭十五里，有明月观焉，依山临水，松桂深寂。道流非修习精悫者，莫得而居。观之东廊第一院，尤为幽绝。每有自称青城道士徐佐卿者，风局清古，一岁率三四至。观之耆旧因虚其院之正堂，以俟其来，而佐卿至则栖焉。或三五日，或旬朔言归。青城甚为道流之所。倾仰一日，忽自外至，神爽不怡。谓院中人曰：吾行山中，偶为飞矢所加，寻已无恙矣。然此箭非人间所有，吾留之于壁上。后年箭主到此，即宜付之，慎无坠失。仍援毫记壁云：留箭之时，则十三载九月九日也。元宗避敌幸蜀，暇日命驾行，游偶至斯观，乐其佳景，因遍幸道室。既入此堂，忽睹挂箭，则命侍臣取而玩之，盖御箭也。上深异之，因询观之道士，皆以实对。即是佐卿所题，乃前岁沙苑纵猎之日也。佐卿盖中箭孤鹤耳。究其题，乃沙苑翻飞当日集于斯欤。上大奇之，因收其箭而宝焉。自后蜀人亦无复有逢佐卿者矣。
《旧唐书・刘太真传》：贞元四年九月，赐宴曲江亭。诏曰：卿等重阳会宴，朕想欢洽欣慰良多，情发于中，因制诗序。今赐卿等一本，可中书门下简定文词士三五十人应制，同用清字，明日纳，于延英门进来。宰臣李泌等虽奉诏简择，难于取舍，由是百僚皆和，上自考其诗，以太真及李纾等四人为上等，鲍防于p等四人为次等，张饕罅恋榷十四人为下等。而李晟马燧李泌三宰相之诗，不加考第。
《玉海》：贞元十年九月十日戊子，以重阳，赐百僚追赏。《旧唐书・德宗本纪》：贞元十三年九月辛卯九日，宴宰臣百官于曲江，上赋诗以赐之。
贞元十八年九月癸亥，赐群臣宴于马U山池，上赋九日赐宴诗六韵赐之。
《唐书・韦贯之传》：贯之兄绶，德宗时为翰林学士，感心疾，罢还第，不极于用。九月九日，帝为黄菊歌，顾左右曰：安可不示韦绶。即遣使持往。绶遽奉和，附使进。帝曰：为文不已，岂颐养耶，敕自今勿复尔。
《嘉话录》：袁师德，给事中高之子。九日，客出糕，谓坐客曰：某不忍吃，请诸公宴，a首久之，盖以父名高故，不忍食糕也。
《唐书・韦绶传》：穆宗时九月九日，宴群臣曲江，绶请集贤学士得别会帝一顺听。
《北梦琐言》：李商隐依令狐楚，以笺奏受知相国。既殁，子继，有韦平之拜，疏陇西。未尝展分，重阳日，义山诣宅于厅事上题诗曰：曾共山翁把酒卮，霜天白菊正离披。十年泉下无消息，九日尊前有所思。莫道汉臣栽苜蓿，还应楚客咏江蓠。郎君官贵施行马，东阁无由更再窥。睹之，惭怅。扃闭此厅，终身不处。《抒情诗》：宣宗因重阳，赐宴群臣，有御制诗。其略曰：款塞旋征骑，和戎委庙贤。倾心方倚注，叶力共安边。宰臣以下应制皆和。上曰：宰相魏谟诗最出。其两联云：四方无事去，宸豫杪秋来。八水寒光起，千山霁色开。上嘉赏久之，魏蹈舞拜谢。群寮耸视，魏有德色，极欢而罢。
《江南野史》：唐尹氏，善歌。因重阳，与群女戏，登南山文峰，而同辈命之歌。乃颦眉缓颊，怡然一曲，声闻数里。故俗耆旧云：尹氏之歌，闻于长安。
《辇下岁时记》：都城重九后一日，宴赏，号小重阳。《六典》：膳部节日食料，九日麻葛糕。
《金门岁节记》：洛阳人家重九，作迎凉脯羊肝饼佩瘿木符。
《五代史・蜀世家》：王衍尝以九日宴宣华苑，嘉王宗寿以社稷为言，言发流涕。韩昭等曰：嘉王酒悲尔，诸狎客共以慢言谑嘲之。坐上喧然，衍不能省也。
《幸蜀记》：重阳，宴群臣于宣华苑。夜分未罢，衍自唱柳宗元诗曰：梁苑隋堤事已空，万条犹舞旧春风；何须思想千年事，谁见杨花入汉宫。侍臣宋光溥咏韩曾诗曰：吴王自恃秉雄才，贪向姑苏醉绿醅；不觉钱塘江上月，一宵西送越兵来。衍闻之，不乐，于是宴罢。《辽史・圣宗本纪》：统和三年闰九月重九，骆驼山登高，赐群臣菊花酒。
《宋史・仁宗本纪》：庆历五年九月辛卯，以重阳，曲宴近臣宗室于太清楼。
《莆田县志》：28溪上有仙人岩，岩上野橘，其实无时，得者为瑞。宋元v间，方亚夫薛蕃，皆以九日游岩，人得一橘并登第。
《事交类聚》：韩忠献，尝遇重阳置酒私第，惟欧文忠与一二执政，而苏明允，乃以布衣，参其间。都人以为异礼。席间赋诗，明允有佳节屡从愁里过，壮心还倚醉中开之句，其志气不少衰。
《李彦平录》：韩魏公在北门九日燕诸寮佐，有诗云：不羞老圃秋容淡，犹有寒花晚节香。
《退斋雅闻录》：刘拱卫远，宣和初守祁州，尝接伴北使李处能。处能谓远曰：本朝道宗皇帝，好文先人。昔荷异眷，尝于九日进菊花赋，次日赐批答，一绝句云：昨日吟卿菊花赋，碎剪金英作嘉句；至今襟袖有馀香，冷落秋风吹不去。
《冷斋夜话》：黄州潘大临，工诗，多佳句，然甚贫。东坡山谷尤喜之。临川谢无逸以书问有新作否。潘答曰：秋来景物，件件是佳句，恨为俗氛所蔽翳。昨日f卧，闻搅林风雨声，欣然起，题其壁曰：满城风雨近重阳，忽催租人至，遂败意，止此一句奉寄。闻者笑其迂阔。《溪堂集》：潘老有满城风雨近重阳之句，今去重阳四日，而雨大作，遂以老之句，续为三绝。其最满城风雨近重阳，无奈黄花恼意香；雪浪翻天迷赤壁，令人西望忆潘郎。
《铁围山丛谈》：往时川蜀俗喜行毒，而成都故事，岁以重阳时开大慈寺，多聚人物，出百货。其间号名药市者，于是有于窗隙间呼货药一声，人识其意，亟投以千钱，乃从窗隙间度药一粒，号解毒丸，故一粒可救一人命。夫迹既叵测，故时多疑出神仙。《东京梦华录》：九月重阳，都下赏菊，有数种，其黄白色，蕊若莲房，曰万龄菊，粉红色曰桃花菊，白而檀心，曰木香菊，黄色而圆者，曰金铃菊，纯白而大者，曰喜容菊。无处无之。酒家皆以菊花缚成洞户，都人多出郊外登高，如仓王庙，四里桥，愁台，梁王城，砚台，毛驼冈，独乐冈等处。宴聚前一二日，各以粉面蒸糕遗送，上插剪Z小旗，掺果实如石榴子栗，黄银杏松子肉之类，又以粉作狮子蛮王之状，置于糕上，谓之狮蛮。诸禅寺各有斋会，惟开宝寺，仁王寺，有狮子会。诸僧皆坐狮子上，作法事，讲说。游人最盛，下旬即卖冥衣靴鞋席帽衣段，以十月朔日，烧献故也。
《乾淳岁时记》：禁中例，于八日作重九，排当于庆瑞殿，分列万菊，灿然眩眼。且点菊灯，略如元夕。内人乐部亦有随花赏，如前赏花例。盖赏灯之宴，权舆于此，自是日盛矣。或于清燕殿，缀金亭赏橙橘。遇郊祀岁，则罢宴。都人是日饮新酒，萸簪菊，且各以菊糕为馈。以糖肉秫面杂物为之，上缕肉丝鸭饼，缀以榴颗，标以Z旗，又作蛮王狮子于上，及糜栗为屑，合以蜂蜜，印花脱饼以为果饵，又以苏子微渍，梅卤杂和蔗霜梨橙玉榴小颗，名曰：春兰秋菊。雨后新凉，则已有炒银杏梧桐子，吟叫于市矣。
是日，御前供进夹罗御服，臣僚服锦袄子夹，公服授衣之意也。自此御炉日设火，至明年二月朔止。皇后殿开炉节，排当是月遣使朝陵，如寒食仪。都人亦出郊拜墓，用绵妈衣之类。
《岁时杂记》：二社，重阳尚糕，而重阳为盛。大率以枣为之，或加以栗，亦有用肉者。
《绍熙行礼记》：绍熙四年九月重阳节，以疾不过宫。宰执侍从，两直百僚及诸生，皆有疏，乞过宫。
《二老堂诗话》：庆元丙辰重九，风雨中，七兄约登高于神冈西，喜，因记康与之在高宗时谑词云：重阳日，四面雨垂垂，戏马台前泥拍肚，龙山路上水平脐。{浸倒东篱。茱萸胖，黄菊湿，滋滋落帽，孟嘉寻箬笠。漉巾陶令买蓑衣，都道不如归。为之一笑，与之，自语人云：末句，或传两个一身泥，非也。
《韦居听舆》：福州旧有谶云：狮儿走狗吼，状元在门首。皆莫晓。至黄朴赐第之年，九日，其家相对屋上，瓦狮坠地，群犬走而吠之。已而黄魁天下。
《清波杂志》：毗陵士大夫，有仕成都者，九日药市，见一铜鼎已破阙，旁一人赞取之。既得，问何所用。曰：归以数炉炷香环，此鼎香气，皆聚于中。试之果然，乃名聚香鼎。
《金史・太祖本纪》：收国元年九月九日，拜天射柳，岁以为常。
《礼志》：金因辽旧俗，重九日，行拜天之礼，于都城外，其制刳木为盘，如舟状，赤为质，画云鹤，文为架，高五六尺，置盘其上，荐食物其中，聚宗族拜之。若至尊，则于常武殿筑台为拜天所。
《帝京景物略》：九月九日，载酒具，茶垆食}，曰：登高。香山，诸山高山也。法藏寺，高塔也。显灵宫报国寺，高阁也。释不登赁园亭闯坊，曲为娱耳。面饼种枣栗，其面星星然，曰：花糕，糕肆，标纸Z旗，曰：花糕旗。父母家必迎女来食花糕。或不得迎，母则诟，女则怨诧，小妹则泣望其姊姨，亦曰女儿节。《笔记》：王元美公，以重九母忌，终身不登高。万历甲申有闰九月，邀余登m山园缥缈楼，是日大醉，殊觉有婆娑之致。
《燕都游览志》：重九日，敕赐百官花糕宴。
重阳部杂录
《四民月令》：九月九日，可采菊花。
《齐民要术》：笨曲桑落酒法：预前净划曲细v，曝乾，作酿池，以槁茹瓮，黍米淘须极净。九月九日，日未出前，收水九斗，浸曲九斗，当日即炊米九斗，为馈，下馈著空瓮中，以釜内炊汤及热沃之，令馈上者，水深一寸馀便止，以盆合头，良久水尽，馈熟极软泻，著席上摊之令冷，挹取曲汁于瓮中，搦块，令破泻瓮中，复以酒杷搅之，每H皆然。两重布盖瓮口，七日一H，每H皆用米九斗，随瓮大小，以满为限。假令六H，半前三H皆用沃馈，半后三H作再馏黍。其七H者，四炊沃馈，三炊黍饭。瓮满好熟，然后押出，香美势力，倍胜常酒。《食谱》：张手美家，重九米锦糕。
《嘉话录》：为诗用僻字，须有来处。缘明日是重阳，欲押一糕字，寻思六经，竟未见有糕字，不敢为之。
《酉阳杂俎》：焉耆，九月九日麻撒。
《十道志》：临川郡，吴太平二年分豫章之临汝南城县，立晋王羲之为临川内史，宅于郡城东偏，荀伯子《临川记》曰：右军故宅，其地爽垲，山川若画。每重阳日，二千石多萃于斯。旧宅及墨池犹存。
《宋史・河渠志》：九月以重阳纪节，谓之登高水。
圣惠方：治头风头旋，用九月九日菊华，暴乾，取家糯米一斗，蒸熟，用五两菊华末，搜拌，如常酝法。多用细面曲为酒。候熟即压之，去滓，每暖一小盏服。《闻见后录》：刘梦得作九日诗，欲用糕字，以五经中无之，辍不复为。宋子京以为不然，故子京九日食糕，有咏云：飙馆轻霜拂曙袍，糗@花饮38分曹；刘郎不敢题糕字，空负诗中一世豪。遂为古今绝唱。
《苏轼集》：岭南气候不常，余尝谓菊花开时即重阳。十月初，吉菊始开，乃与客作重九。
苏文忠公与李公择书秋色佳哉，想有以为乐，人生为寒食，重九，慎不可虚掷。四时之变，无如此节者。《后山诗话》：孟嘉落帽，前世以为胜绝。杜子美九日诗云：羞将短发还吹帽，笑倩旁人为正冠。其文雅旷达，不减昔人。谓诗非力学可致，正须胸中度世尔。《本草图经》：吴茱萸木，高丈馀，皮青绿色，叶以椿而阔厚，紫色。三月开花，红紫色，七八月结实，嫩时微黄，至成熟则深紫，九月九日采。
《搜采异闻录》：唐文宗开成元年，归融为京兆尹。时两公主出降，府司供帐事繁，又俯近上巳曲江赐宴，奏请改日。上曰：去年重阳，取九月十九日，未失重阳之意，今改取十三日可也。且上巳重阳，皆有定日，而至展一旬。乃知郑谷所赋十日菊诗云：自缘今日人心别，未必秋香一夜衰。亦为未尽也。惟东坡公有菊花开时即重九之语，故记其在海南，菊九畹，以十月望，与客泛酒，作重九云。
《野客丛谈》：宋景文公曰：梦得尝作九日诗，欲用糕字，思六经中无此字，遂止。故景文九日诗曰：刘郎不敢题糕字，虚负诗中一世豪。余读《周礼》疏，羞笾之实，糗饼粉@，郑笺今之@糕，安谓六经中无此字邪。又观扬雄方言，亦有此字。苕溪渔隐谓，古人九日诗，未有用糕字。惟崔德符和吕居仁一诗，有买糕沽酒之语。《岁时记京师》：士庶多于重九后一日再会，谓之小重阳。
《四时占候》：九月九日，是雨归路，日有雨，来年熟。
重阳部外编
《太平广记》：孙夫人，三天法师张道陵之妻。炼金液还丹，依太乙元君所授黄金之法，积年丹成，变形飞化，无所不能。汉桓帝永寿二年丙申九月九日，与天师于阆中云台，白日升天，位至上真东岳夫人。
《搜神记》：淮南全椒县，有丁新妇者，本丹阳丁氏女，适全椒谢家。其姑严酷使役，有程不如限者，笞捶不堪，九月九日乃自经死。遂有灵响，发言于巫祝曰：念人家妇女，作息不倦。使避九月九日，勿用作事。江南人皆呼为丁姑九月九日，咸以为息日。今所在祠之。吴中，有一书生，皓首，称胡博士。教授诸生，忽复不见。九月初九日，士人相与登山游观，闻讲书声，命仆寻之，见空冢中群狐罗列，见人即走，老狐独不去，乃是皓首书生。
《天上玉女记》：魏济北郡从事掾弦超，中夜独宿，梦有神女来从之。自称天上玉女，姓成公，字知琼。如此三四夕，一旦显来游，姿颜容体，状若飞仙，遂为夫妇。后泄漏其事，玉女遂求去，去若飞迅。超忧感积日，几至委顿。去后五年，超奉郡使至洛，到济北鱼山下，遥望曲道头有一车马，似知琼驰驱，前至，果是也。悲喜交切，同来至洛，遂为室家，克复旧好，至太康中犹在。但不日日往来，每于九月九日，辄下往来，经宿而去。《续仙传》：润州鹤林寺，有杜鹃花，高丈馀，每春末烂漫，节使宾僚，一城士庶，无不赏玩者。时或见三女子，红裳艳妆，共游花下，俗传花神也。周宝，镇浙西，谓道人殷七七曰：鹤林之花，天下奇绝，闻君能非时开花，今重九将近，君能开此花，副此日乎。七七曰：可。乃前二日宿鹤林寺中，中夜，女子来谓七七曰：妾为上元所命，下司此花，今与道者，共开之。来日晨起，寺僧忽讶，花渐拆蕊，及九日，烂漫如春。乃以闻宝。一城士庶咸惊之，游赏复如春间。
《龙川别志》：张安道知成都，日以医官自随。重九，请出观药市，五更市方合，而雨作。入五局观避之，至殿上，见一道人，临阶而坐。往就之相问劳已，道人曰：张端明入蜀，今已再矣。医曰：始一至蜀耳。曰：子不知也。凡人元气重十六两，渐老而耗，张公所耗过半矣。吾与之夙相好，今见子，非偶然也。解衣裾，出药两圆，曰：一圆可补一两气。医曰：张公虽好道，然性重慎，恐未信也。道人曰：所以二圆，正为尔也。取一圆，并水银一两，纳铫中，以盏盖之，烧之，良久，轧轧有声。揭盏，以松脂末投之，当有异，三投而药成。当知此非凡药也。医径归，白公，试之，如其言，每投松脂，鹌稹Ｏ人坐小亭，至三投鹑缃鹕，倾出则紫金也。乃服其一圆，而使医遍游成都，冀复遇焉。后见之孔明庙前，复得一圆药，然服之亦无他异。

[book_title]岁功典第八十卷
冬部汇考
《易经》说卦传
劳乎坎。
〈疏〉坎是象，水之卦。水行，不舍昼夜，所以为劳卦。又是正北方之卦，斗柄指北，于时为冬，冬时万物闭藏，纳受为劳，是坎为劳卦也。
《书经》周官
司空，掌邦土，居四民，时地利。
〈蔡传〉冬官卿，主国空土，以居士农工商。四民顺天时，以兴地利。按《周礼・冬官》，则记考工之事，与此不同。盖本阙冬官，汉儒以《考工记》当之也。
《诗经》小雅四月章
冬日烈烈，飘风发发。
〈朱注〉烈烈，犹栗烈也。〈大全〉吕氏曰：冬日犹云冬时也。
《礼记》王制
天子诸侯宗庙之祭冬，曰A。
〈陈注〉疏曰：A者，众也。冬时物成者，众也。
《周礼》春官
大宗伯，以A冬享先王。
〈订义〉郑锷曰：冬以备物为主A者，物毕，皆可A。于是而备物也。
以宾礼亲邦国，冬见曰遇。
〈订义〉郑康成曰：遇，偶也。欲其若不期，偶至也。
秋官
大行人，掌大宾之礼，及大客之仪，以亲诸侯。冬遇，以协诸侯之虑。
〈订义〉郑锷曰：冬者，收藏之时。虑欲其隐，故取收藏之时以协之。
冬官〈阙，汉儒以《考工记》代之〉
〈订义〉赵氏曰：先王建官，始于天官掌邦治，至冬官而
经理之事终矣。名官以冬，此其旨也。
《尔雅》释天
冬为元英。
〈疏〉冬之气和，则黑而清英。
冬为安宁。
〈注〉此亦冬之别号。
《易飞候》不周风用事
冬，乾，王不周风用事，人君当兴边兵、治城郭、行刑断狱、讼缮宫殿。
《易通统图》北陆
冬，日行北方黑道，曰北陆。
《尚书考灵耀》昴为冬期
虚星为秋候，昴为冬期。阴气相佐，德乃不邪，子助母收，合子符。
《春秋感精符》山大雾
山，冬大雾十日已上，不除者，崩之候。
《春秋说题辞》稻含水
稻之为言，藉也。稻，冬含水，盛其德也。故稻，太阴精舍，水渐洳，乃能化也。江旁多稻，固其宜也。
《孝经钩命决》时政
冬政不失，少疾丧。
《素问》四气调神大论篇
冬三月，此为闭藏
〈注〉万物收藏闭塞，而成冬也。
水冰地坼，无扰乎阳。
〈注〉坼，裂也。阳气收藏，故不可烦扰以泄阳气。
早卧晚起，必待日光。
〈注〉早卧晚起，顺养闭藏之气，必待日光，避寒邪也。
使志若伏若匿，若有私意，若已有得。
〈注〉若伏若匿，使志无外也。若有私意，若已有得，神气内藏也。夫肾藏志，心藏神，用三若字者，言冬令虽主闭藏，而心肾之气时相交合。故曰：私者，心有所私得也。
去寒就温，无泄皮肤，使气亟夺。
〈注〉去寒就温，养标阳也。肤腠者，阳气之所主也。夫阳气根于至阴，发于肤表。外不固密，则里气亟起以外应，故无泄皮肤之阳，而使急夺其根气也。此言冬令虽主深藏，而标阳更宜固密。
此冬气之应，养藏之道也。
〈注〉凡此应冬气者，所以养藏气之道也。
逆之则伤肾。春为痿厥，奉生者少。
〈注〉肾属水，王于冬，逆冬藏之气则伤肾。肾气伤，至春为痿厥之病，因奉生者少故也。盖肝木生于冬水，主春生之气而养筋，筋失其养则为痿，生气下逆则为厥。
玉机真藏论篇
帝曰：冬脉如营，何如而营。岐伯曰：冬脉者，肾也。北方，水也，万物之所以合藏也。故其气来沈以搏，故曰营。反此者病。
〈注〉营，居也，言冬气之安居于内，如万物之所以合藏也。沈而搏者，沈而有石也。
帝曰：何如而反。岐伯曰：其气来如弹石者，此谓太过，病在外。其去如数者，此谓不及，病在中。
〈注〉如弹石者，石而强也。肾为生气之原，数则为虚，生气不足也。
帝曰：冬脉太过与不及，其病皆何如。岐伯曰：太过则令人解脊，脉痛而少气，不欲言。其不及，则令人心悬如病饥，中清，脊中痛，小腹满，小便变。帝曰：善。
〈注〉肾为生气之原，而主闭藏。太过则气外泄而根本反伤，故为懈惰少气生阳之气不足，故脊中痛。心主言而发原于肾，根气伤故不欲言也。其不及，则心肾水火之气不能交济，故令人心悬如病饥。中，胁骨之杪，当两肾之处。肾之生阳不足，故中冷也。肾合膀胱，肾虚而不能施化，故小便变而小腹满也。
六节藏象论篇
肾者，主蛰，封藏之本精之处也。其华在发，其充在骨，为阴中之少阴，通于冬气。
〈注〉冬令之时，阳气封闭，蛰虫深藏。肾主冬藏，故为蛰，封藏之本。盖蛰乃生动之物，以比生阳之气，至春一阳初生，而蛰虫复振矣。肾为水藏，受五藏之精液而藏之，故为精之处也。发乃血之馀，血乃精之化，故其华在发。肾主骨，故其充在骨也。肾为阴
藏，而有坎中之阳，故为阴中之少阴，而通于冬气，冬主水也。
诊要经终论篇
九月十月，阴气始冰，地气始闭，人气在心。
〈注〉收藏之气从天而降，肺属乾金，而主天为心藏之盖，故秋冬之气，从肺而心，心而肾也。少阴主冬令，故先从手少阴，而至于足少阴。
十一月、十二月，冰复，地气合，人气在肾。
〈注〉冰复者，一阳初复也。地气合者，地出之阳，复归于地，而与阴合也。肾主冬藏之气，故人气在肾。
脉要精微论篇
冬日在骨，蛰虫周密，君子居室。
〈注〉冬令闭藏，故脉沈在骨，如蛰虫之封闭，如君子之居室，藏而勿出也。
藏气法时论篇
肾主冬，足少阴、太阳，主治其日壬癸。肾苦燥，急食辛以润之，开凑理，致津液通气也。
〈注〉肾主冬水之令，足少阴主癸水，太阳主壬水。二经相为表里，而主治其经气。壬属阳水，癸属阴水，在时主冬，在日为壬癸。肾者，水藏，喜润而恶燥。宜食辛以润之，谓辛能开凑理，使津液行而通气，故润也。
《管子》幼官篇
冬行秋政，雾行夏政，雷行春政。A泄十二，始寒，尽刑十二，小榆，赐予十二，中寒。收聚十二中榆，大收十二，寒，至静十二，大寒之阴十二，大寒终。三寒同事，六行时节，君服黑色，味咸味，听徵声，治阴气，用六数，饮于黑后之，并以鳞兽之火爨，藏慈厚行薄，纯坦气修通。凡物开静形，生理器成于J，教行于钞。动静不记，行止无量。戒审四时，以别息异。出入以两易，明养生以解，固审取与以总之。一会诸侯，令曰：非元帝之命，毋有一日之师役。再会诸侯，令曰：养孤老，食常疾，收孤寡。三会诸侯，令曰：田租百取五，市赋百取二，关赋百取一。毋乏耕织之器。四会诸侯，令曰：修道路，偕度量，一称数。薮泽以时禁发之。五会诸侯，令曰：修春秋冬夏之常，祭食天壤山川之故，祀必以时。六会诸侯，令曰：以尔壤生物，共元官，请四辅，将以祀上帝。七会诸侯，令曰：官处四体而无礼者，流之焉莠命。八会诸侯，令曰：立四义而无议者，尚之于元官，听于三公。九会诸侯，令曰：以尔封内之财物，国之所有为币。九会，大命焉出。常至千里之外，二千里之内。诸侯三年而朝习。命二年三卿使，四辅一年。正月朔日，令大夫来修受命。三公，二千里之外三千里之内。诸侯五年而会，至习。命三年名卿，请事。二年大夫通吉凶。十年重适，入正礼义。五年，大夫请受变，三千里之外，诸侯世一至。置大夫以为廷安，入共受命焉。此居于图北方。
四时篇
北方曰月，其时曰冬，其气曰寒。寒生水与血，其德淳越，温怒周密，其事号令，修禁徙民。令静止，地乃不泄，断刑致罚，无赦有罪，以符阴气。大寒乃至，甲兵乃强，五谷乃熟，国家乃昌，四方乃备，此谓月德。月掌罚，罚，为寒。冬行春政则泄，行夏政则雷，行秋政则旱。是故冬三月，以壬癸之日，发五政。一政曰：论孤独，恤长老。二政曰：善顺阴，修神祀，赋爵禄，授备位。三政曰：效会计，毋发山川之藏。四政曰：捕奸遁，得盗贼者，有赏。五政曰：禁迁徙，止流民，圉分异。五政苟时，冬事不过，所求必得，所恶必伏。
五行篇
睹壬子水行，御天子出令。命左右使人内御，御其气，足则发而止其气，不足则发19渎盗贼，数ぶ窦，伐檀柘。令民出猎禽兽，不释巨少而杀之，所以贵天地之所闭藏也。然则羽卵者不段，毛胎者不28，妇不销弃草木，根本美，七十二日而毕。
按：19谓遮禁也，群聚之谓。其闭藏之气不足，则19，防盗贼以助其闭藏之也。は髦窦以为矢也，伐檀柘所以为弓也。贵天地闭藏，故校猎取禽以助也。生气泄，杀气藏。泄盛虚藏，实之验之，足不足者，验天地之气藏也。藏足者，来复归根。所谓畅月是也。阳气生而止，不助以杀不足者，阴内疏而不窒，阳外浮而不反，必助阴抑阳遏，使下藏闭盗贼之中，漏杀草木鸟兽之外荣，是为贵藏也。以杀得生杀中之生，贞下之元也。谓赞气化，以养元之道。
睹壬子水行，御天子决塞动大水。王后夫人薨，不然则羽卵者段，毛胎者28，妇销弃草木，根本不美，七十二日而毕也。
七臣七主篇
冬，无赋爵赏禄，伤伐五谷。冬政不禁，则地气不藏。
禁藏篇
冬收，五藏最，万物所以内作民也。
度地篇
当冬三月，天地闭藏，暑雨止，大寒起，万物实熟，利以填塞空S，缮边城，涂郭术，平度量，正权衡，虚牢狱，实X仓。君修乐，与神明相望，凡一年之事毕矣。举有功，赏贤罚有罪，迁有司之吏而第之，不利作土功之事。利耗什分之七，土刚不立。
常以冬日顺三老里，有司伍长，以冬赏罚，使各应其赏，而服其罚。
轻重己篇
以秋日至，始数四十六日，秋尽而冬始。天子服黑黑，而静处。朝诸侯卿大夫列士，循于百姓，发号出令，曰：毋行大火，毋斩大山，毋塞大水，毋犯天之隆。天子之冬禁也。
以秋日至，始数九十二日。天子北出九十二里而坛。服黑而黑，朝诸侯卿大夫列士。号曰：发繇，趣山人断伐具械器，趣菹人薪q苇足蓄积。三月之后，皆以其所有，易其所无，谓之大通。三月之蓄，凡在趣耕而不耕，民以不令不耕之害也。宜芸而不芸，百草皆存，民以仅存不芸之害也。宜而不，风雨将作，五谷以削，士民零落不之害也。宜藏而不藏，雾气阳阳，宜死者生，宜蛰者鸣，不藏之害也。张耜当弩，铫耨当剑戟，渠当胁，蓑笠当橹。故耕械具，则战械备矣。
《尸子》冬为信
冬为信，北方为冬。冬，终也。北，伏方也。是故万物冬皆伏，贵贱若一，美恶不减，信之至也。
《汉书》律历志
太阴者，北方北伏也。阳气伏于下，于时为冬。冬，终也。物终藏乃可称。
天文志
辰星曰北方，冬水，知也，听也。知亏听失逆，冬令伤水气，罚见辰星。
《淮南子》天文训
北方，水也。其帝颛顼，其佐元冥，执权而治冬。其神为辰星，其兽元武，其音羽，其日壬癸。
秋分四十六日，而立冬，草木毕死。音比南吕，加十五日，斗指亥，则小雪，音比无射。加十五日，指壬，则大雪，音比应钟。加十五日，指子，则冬至，音比黄钟。加十五日，指癸，则小寒，音比应钟。加十五日，指丑，则大寒，音比无射。
太阴治冬，则欲猛毅刚。
时则训
冬行春令泄，行夏令旱，行秋令雾。
五位
北方之极，自九泽穷夏晦之极。北至令正之谷，有冻寒积冰雪雹霜霰漂润群水之野。颛顼元冥之所司者，万二千里。其令曰：申群禁，固闭藏，修障塞，缮关梁，禁外徙，断罚刑，杀当罪，闭关闾，大搜客，止交游，禁夜乐，蚤闭晏开以塞奸人。已得执之，必固天节。已几刑杀无赦。虽有盛尊之亲，断以法度。毋行水，毋发藏，毋释罪。
主术训
人君上因天时，下尽地财，中用人力。丘陵阪险不生五谷者，以树竹木，冬伐薪蒸，以为民资。
汜论训
古者，民泽处复穴。冬日，不胜霜雪雾露，圣人乃作，为之筑土构木，以为宫室。
《春秋繁露》五行逆顺篇
水者，冬藏至阴也。宗庙祭祀之始敬四时之祭，E昭穆之序。天子祭天，诸侯祭土。闭门闾，大搜索，断刑罚，执当罪，饬关梁，禁外徙。恩及于水，则醴泉出。恩及介虫，则鼋鼍大，为灵龟出。如人君简宗庙，不祷祀，废祭祀，执法不顺，逆天时，则病流肿水，胀痿痹，孔窍不通。咎及于水，雾气冥冥，必有大水，水为民害。咎及介虫，则龟深藏，鼋鼍汀
五行五事篇
王者无失谋，然后冬气得，故谋者主冬。冬，阴气始盛，草木必死。王者能闻事审谋，虑之则不侵伐。不侵伐且杀，则死者不恨，生者不怨。冬日至之后，大寒，万物藏于下。于时暑为贼，故王者辅之以急，断之以事。水润下也。冬行夏政则蒸，行春政则雷，行秋政则旱。冬失政，则夏草木不实，霜，五谷疾枯。
《大戴礼记》千乘篇
司空司冬，以制度制地事，准揆山林规表，衍沃畜水行衰濯浸，以节四时之事。治地远近，以任民力，以节民食。太古，食壮之食，攻老之事。公曰：功事不少，而糇粮不多乎。子曰：太古之民，秀长以寿者，食也。在今之民，羸丑以h者，事也。太古无游民，食节事时。民各安其居，乐其宫室，服事信上。上下交信，地移民在。今之世，上治不平，民治不和，百姓不安其居，不乐其宫，老疾用财，壮狡用力，于兹民游，薄事贪食，于兹民忧。古者殷书，为成男成女，名属升于公门，此以气食得节，作事得时，劝有功。夏服君事不及，冬服君事不及冻。是故年谷不成天之饥馑，道无者。在今之世，男女属散，名不升于公门。此以气食不节，作事不成，天之饥馑，于时委民，不得以疾死。是故立民之居，必于中国之休，地因寒暑之和，六畜育焉，五谷宜焉。辨轻重，制刚柔，和五味，以节食时事。东辟之民曰：夷精以侥，至于大远，有不火食者矣。南辟之民曰：蛮信以朴，至于大远，有不火食者矣。西辟之民曰：戎劲以刚，至于大远，有不火食者矣。北辟之民曰：狄肥以戾，至于大远，有不火食者矣。及中国之民曰：五方之民，有安居和味，咸有实用利器，知通之信令之，及量地度居，邑有城郭，立朝市地以度，邑以度民，以观安危。距封后，利先虑，久固依固可守，为奥可久，能节四时之事，霜露时降，方冬三月，草木落，庶虞藏，五谷必入于仓于时，有事蒸于皇祖皇考。息国老六人，以成冬事。
《晋书》律历志
水音羽，三分商，去一以生，其数四十八。属水者，以为最清物之象也。冬气和，则羽声调。
《梁元帝纂要》冬时景略
冬曰：三冬、九冬；天曰：上天；风曰：寒风、劲风、严风、厉风、哀风、阴风；景曰：冬景、寒景；时曰：寒辰；节曰：严节；鸟曰：寒鸟、寒禽；草曰：寒卉、黄草；木曰：寒木、寒柯、素木、寒条。
《农政全书》冬气十八候
立冬之节，首五日，水始冰。次五日，地始冻。后五日，雉入大水为蜃。次小雪中气，初五日，虹藏不见。次五日，天气腾，地气降。后五日，闭塞而成冬。次仲冬大雪节气，初五日，i}不鸣。次五日，虎始交。后五日，荔挺出。次冬至中气，初五日，蚯蚓结。次五日，麋角解。后五日，水泉动。次季冬小寒节气，初五日，雁北乡。次五日，鹊始巢。后五日，雉始g。次大寒中气，初五日，鸡始乳款冬华。次五日，征鸟厉疾。后五日，水泽腹坚。凡此六气一十八候皆冬气，正养藏之令。
《遵生八笺》冬三月调摄总类
《礼记》曰：北方为冬，冬之为言，中也。中者，藏也。《管子》曰：阴气毕下。《律志》曰：北方，阴也，伏也。阳伏于下，于时为冬。蔡邕曰：冬者，终也。万物于是终也。日穷于次，月穷于纪，星回于天，数将几终，君子当审时节。宣调摄以卫其生。
立冬水相，冬至水旺，立春水休，春分水废，立夏水囚，夏至水死，立秋水殁，秋分水胎。言水孕于金矣。
修养肾脏法
当以冬三月，面北向平坐，鸣金梁七，饮玉泉三，更北吸元宫之黑气，入口，五吞之，以补吹之损。
冬三月行肾脏导引法
可正坐，以两手耸托，右引胁三五度，又将手返著膝，挽肘左右，同F身三五度。以足前后踏左右，各数十度，能去腰肾风邪积聚。
冬季摄生消息论
冬三月，天地闭藏，水冰地坼，无扰乎阳。早卧晚起，以待日光。去寒就温，毋泄皮肤。逆之，肾伤，春为痿厥，奉生者少。斯时伏阳在内，有疾，宜吐。心膈多热，所忌发汗，恐泄阳气故也。宜服酒浸补药，或山药酒一二杯，以迎阳气。寝卧之时，稍宜虚歇，宜寒极方加绵衣，以渐加厚。不得一顿便多，惟无寒即已。不得频用大火，烘炙尤甚，损人手足应心。不可以火炙手，引火入心，使人烦躁。不可就火烘炙食物。冷药不治热极，热药不治冷极。水就湿，火就燥耳。饮食之味，宜减咸增苦，以养心气。冬月，肾水味咸，恐水w火，心受病耳。故宜养心，宜居处密室，温衣衾，调其饮食，适其寒温，不可冒触寒风，老人尤甚。恐寒邪感冒多为嗽，逆麻痹、昏眩等疾。冬月，阳气在内，阴气在外，老人多有上热下冷之患，不宜沐浴。阳气内蕴之时，若加汤火所通，必出大汗。高年骨肉疏薄，易于感动，多生外疾，不可早出，以犯霜威。早起服醇酒一杯以R寒。晚服消痰凉膈之药。以平和心气。不令热气上涌，切忌房事，不可多食炙谷饷驸柒街类。《云笈七签》云：冬月夜，卧，叩齿三十六，通呼肾神名，以安肾脏。晨起亦然。书云：冬时，忽大热作，不可忍受，致生时患，故曰冬伤于汗，春必温病〈神名元真〉。
又云：大雪中跣足做事，不可便以热汤浸洗，触寒而回寒。若未解，不可便吃热汤热食，须少顷方可。又云：冬夜，卧被盖太，睡觉即张目吐气，以出其积毒，则永无疾。
又云：冬卧，头向北，有所利益，宜温足冻脑。
又云：冬夜，不宜以冷物铁石为枕，或焙枕之，令人目暗。
冬夜漏长，不可多食硬物并湿软果饼。食乾，须行百步，摩腹法，摇动，令消方睡。不尔，后成脚气。
《金匮要略》曰：冬夜，伸足卧，则一身俱。
又曰：冬三月，勿食猪羊等肾。
《本草》云：惟十二月，可食芋头，他月食之发病。
又云：冬月，不宜多食葱，令人发疾。
《千金方》曰：冬三月，宜服药酒一二杯，立春则止。终身常尔，百病不生。
《纂要》曰：钟乳酒方，服之补骨髓，益气力，逐寒湿，其方：用地黄八两，巨胜子一升，熬捣，烂牛膝四两，五加皮四两，地骨皮四两，桂心二两，防风二两，仙灵皮三两，钟乳粉五两，甘草汤浸三日。更以牛乳一碗，将乳石入瓷瓶，浸过，于饭上蒸之，乳尽倾出，水淘净，碎研右诸药为中末，入绢囊，盛浸好醇酒三斗，坛内。五日后，可取服之。十月初一日，服起，至立春日止。
冬气寒，宜食黍，以热性治其寒。焚炙饮食并火焙衣服。
冬三月，六气十八候皆正，养藏之，令人当闭精塞神，以厚敛藏。
《琐碎录》曰：冬月，勿以梨搅热酒饮，令人头旋不可支吾。
冬时幽赏湖冻初晴远泛
西湖之水，非严寒不冰，冰亦不坚。冰合，初晴，朝阳闪烁，湖面冰澌，琼珠点点，浮泛时操，小舟敲冰，浪游观冰，开水路俨。若舟引长蛇晶莹，片片堆叠，家僮善击冰爿，举手铿然，声溜百步，恍若星流。或冲激破碎，状飞玉屑，大快寒眼。幽然此兴，恐人所未同，扣舷长歌，把酒豪举，觉我阳春满抱，白雪知音，忘却冰湖雪岸之为寒也。旧闻戒涉春冰。胸中不抱惧心，又何必以涉冰为戒。
雪霁策蹇寻梅
画中，春郊走马，秋溪把钓，策蹇寻梅，莫不以朱为衣色，岂果无为哉。似欲妆点景象，与时相宜，有超然出俗之趣。且衣朱而游者，亦非常客。故三冬披红毡衫，裹以毡笠，跨一黑驴，秃发童子，挈尊相随。踏雪溪山，寻梅林壑。忽得梅花数株，便欲傍梅席地，浮觞剧饮。沈醉酣然，梅香扑袂，不知身为花中之我，亦忘花为目中景也。然寻梅之蹇，扣角之犊，去长安车马，何凉凉卑哉。且为众嗤，究境幸免覆辙。
三茅山顶望江天雪霁
三茅，乃郡城内山高处，襟带江湖，为胜览最欢喜地。时乎积雪，初晴，疏林开爽，江空漠漠，寒烟山迥，重重雪色，江帆片片，风度银梭，村树几家，影寒玉瓦，山径人迹，板桥客路。车翻缟带，樵歌冻壑，鱼钓冰蓑，目极去鸟。归云感我远怀无际，时得僧茶烹雪，村酒浮香，坐傍几树梅花，助人清赏更剧。
西溪道中玩雪
往年因雪霁，偶入西溪，何意得见世外佳景。日虽露影，雪积未疏，竹眠低地。山白排云，风回雪舞，扑马嘶寒，玉堕冰柯，沾衣生湿。遥想梅开万树，目乱飞花，自我人迹远来，踏破瑶街十里。生平快赏，此景无多。因念雪山苦行妙果，以忍得成。吾人片刻冲风，便想拥炉醉酒，噫恣欲甚矣。虽未能以幽冷摄心，亦当以清寒炼骨。
山头玩赏茗花
两山种茶颇蕃，仲冬花发，若月笼万树。每每入山寻茶，胜处对花，默共色笑。忽生一种幽香，深可人意。且花白若剪云绡，心黄俨抱檀屑，归折数枝，插觚为供，枝梢苞萼，颗颗俱开，足可一月清玩。更喜香沁枯肠，色怜青眼，素艳寒芳，自与春风，姿态迥隔，幽f佳客，孰过于君。
登眺天目绝顶
武林万山，皆自天目分发。故地铃有天目生来两乳长，偈冬日木落，作天目看山之游，时得天气清明，烟云净尽，扶策蹑巅，四望无际，两山东引，高下起伏，屈曲奔腾，隐隐到江始尽。真若龙翔凤舞，目极匹练横隔，知为钱塘江也。外此茫茫，是为东海，几簇松筠。山僧指云，往宋王侯废冢。噫，山川形胜，千古一日，曾无改移，奈何故宫黍离，陵墓丘壑，今几变迁哉。重可慨也。
山居听人说书
老人畏寒不涉世，故时向山居，曝背茅檐，看梅初放。邻友善谈，炙糍共食。令说宋江最妙回数，欢然抚掌，不觉日暮。吾观道左丰碑，人间铭颂，是亦水浒传耳。岂果真实不虚，故说，更惜未必得同此传世传人口。
扫雪烹茶玩画
茶以雪烹，味更清冽，所为半天河水是也。不受尘垢，
幽人啜此，足以破寒。时乎南窗日暖，喜无v发恼人，静展古人画轴，如风雪归人，江天雪棹、溪山雪竹、关山雪运等图。即假对真，以观古人摹拟笔趣，要知实景画图，俱属造化机局。即我把图，是人玩景，对景观我，谓非我在景中。千古尘缘，孰为真假。当就图画中了悟。
雪夜煨芋谈禅
雪夜偶宿禅林，从僧拥炉。旋摘山芋，煨剥入口。味较市中美甚，欣然一饱。因问僧曰：有为是禅，无为是禅，有非所有，无非所无，是禅乎。僧曰：子手执芋是禅，更从何问。余曰：何芋是禅。僧曰：芋在子手，有耶，无耶。谓有何有，谓无何无。有无相灭，是为真空，非空非非空，空无所空，是名曰禅。执空认禅，又著实相，终不悟禅。此非精进力到，得慧根缘，未能顿觉。子曷观芋乎，芋不得火，口不可食。火功不到，此芋犹生。须火到芋熟，方可就齿舌消灭。是从有处归无。芋非火熟，子能生嚼芋乎。芋相，终在不灭，手芋嚼尽，谓无。非无，无从有来，谓有。非有，有从无灭。子手执芋，今著何处。余时稽首慈尊，禅从言下唤醒。
山窗听雪敲竹
飞雪有声，惟在竹间最雅。山窗寒夜时，听雪洒竹林淅沥，萧萧连翩，瑟瑟声韵悠然，逸我清听。忽尔回风交急，折竹一声，使我寒毡增冷。暗想金屋人欢，玉笙声醉，恐此非尔欢。
除夕登吴山看松盆
除夕，惟杭城居民家户，架柴燔，燎火光，烛天挝，鼓鸣金，放炮起火，谓之松盆。无论他处无敌，即杭之乡村亦无此胜斯。时抱幽趣者，登吴山高旷，就南北望之，红光万道，炎鸹鹪疲街巷分岐，光为界隔。聒耳声喧，震腾远近，触目星丸，错落上下。此景是大奇观。幽立高空，俯眺嚣杂，觉我身在上界。
雪后镇海楼观晚炊
满城积雪，万瓦铺银，鳞次高低，尽若堆玉。时登高楼凝望，目际无痕，大地为之片白。日暮晚炊，千门青烟四起，缕缕若从，玉版纸中界以乌丝阑画。幽胜妙观快我冷眼，恐此景亦未有人知得。
《直隶志书》〈各省风俗同者不载〉肃宁县
冬天，南风，三日雪。
《江西志书》武宁县
冬东风，则雪，冬冰不坚，诸种宜豫。
宁州
冬雾亢D。
《福建志书》福宁州
十月为小阳春，倏变而暖。花有非其时而开者。忽然寒生，人人挟纩。十一月十二月，则皆炙火矣。寒甚则雨，加以风之凛栗，则雪。深山穷谷，雪逾大。
《广东志书》新安县
三冬少雪。
石城县
秋冬之交，湿郁中人，多染寒热，或成困疟。冬有霜无雪，水极寒，不冰草枯诸木。惟桃李梅柳黄落，时或盛燠单衣挥，盛寒则明年丰熟。
儋州
冬夜雨。
冬部艺文一
感时赋　　　　　　　　　　晋陆机
悲夫冬之为气，亦何懔以萧索。天悠悠其弥高，雾郁郁而四幕。夜绵邈其难终，日晚而易落。敷层云之葳蕤，坠零雪之挥霍。冰冽冽而寝兴，风漫漫而妄作。鸣枯条之泠泠，飞落叶之漠漠。山崆a以含翠，川O蛇而抱涸。望八极以蜾荩普宇宙而寥廓。伊天时之方惨，曷万物之能欢。鱼微微而求偶，兽岳岳而相攒。猿长啸于林杪，鸟高鸣于云端。矧余情之含悴，恒睹物而增酸。历四时之迭感，悲此岁之已寒。抚伤怀以呜咽，望永路而骼健
冬日可爱赋　　　　　　　　唐齐映
闭天地，成四时者元冬，丽乎天，明万方者白日。至若斗杓移指，寒气入律，霜涵冰以凝。冱风落木兮，萧o始成。乾以运行，乃宅巽而是出。明在地上，望杲杲于扶桑。光摇水中，疑泛泛而萍实。故日出D谷，众人熙熙苦寒者，自我而燠。若即幽者，自我而明之。将所鉴而并鉴，故无私而不私。懿夫吾君之威，可畏可爱。象严凝以神武，配耀灵于光大。是以愚智必仰赖者也。又如残夜犹昧，破积阴以重光。晨霜正繁，济舆民于附火。圣人纳谏，亦替否而献可。同彼天象，发阳明以自东。观乎道经，体人庶而居左。君法日也，申文明于九重。臣谏君也，扇和气于三冬。故时以泰，岁以丰，方夔龙而并骛，与步骤而追踪。
冬日可爱赋〈以阳德淳耀消畅寒气为韵〉　　席夔
冬实穷节，日为至阳。节穷而栗冽凝惨，阳至而j耀舒光。方伤竹松之严物，无不惧睹丽天出地之旭爱，何可忘观其升蚶剩以自东荡沈阴于有北不赫。矣以难向，诚温然而可即。依巢之鸟，感微煦而和鸣。带雪之林，假馀光而改色。所以就之，称尧帝之圣；比之，成晋臣之德。彼谷隐岩居之子，无衣无褐之人，照临遵夫，和气偃曝，得夫天真，惨怛潜收。戚戚之容，咸革温仁远被。熙熙之化，斯淳故得廓开。琐捕矗达遐徼，融液冰渚，依稀雪峤。散九陌以无氛，委千门以通照。彼绳枢瓮牖，既临砌而乐我无私；虽熊席狐裘，亦舍炉而欣夫有曜。且四月歌其烈烈，雨雪苦其dd。既飘风而忽至，何见而聿消。岂若储精在于宣明，舒德本乎洪畅。异春画暄妍之色，无夏天赫曦之状。微温椒寝之中，稍暖秦楼之上。是知时当则惨，物鲜其欢。非爱景而斯出，处穷冬而固难。躔次不留，志士徒争于短晷。辉光可附，小人宁怨于祁寒。故曰：太上化人，德之为贵。咸欣欣而可悦，不炎炎以求畏。当垂煦妪之仁，以释幽阴之气。所以赋冬日之事，歌德政之谓。
冬赋　　　　　　　　　　　宋吴淑
冬，终也，万物于是而终者也。若夫冬日烈烈，飘风发发，履此元英，感兹阳月。知盛德之在水，慨穷阴之杀节。若乃地气下降，天气上腾。水泽腹坚，闭塞而成。既习射而角力，亦听狱而论刑。尔其磬击北宫，礼成长乐。方乘坎而执权，见冰凝而木落。魏则季冬而平夷，唐则孟冬而硗确。燧灶必，槐檀斯改。日驭行北，斗杓指亥。无祁寒而怨咨，盖呼吸而藏内。善卷方衣于皮毛，孝子更惊于梅柰。或求堇而流连，或泣竹而悲慨。至于应北陆而藏冰，当南至而书云。循S氏之去草，美颜裴之致薪。孝武尝被于单衣，西华犹忆于练裙。至有问来岁之吉凶，献群臣之梦寐。诏司寇而献民数，命司空而论地事。岁既暮而时既昏，月穷纪而日穷次。延年流血于决狱，温舒顿足于用事。盛吉书法以垂泣，虞经断囚而流涕。此时令之攸遵，而循酷之异致。至若守关梁而塞蹊径，谨盖藏而闭门闾。凌人斩冰，天子尝鱼。赵衰之贤同爱，日和叔之职在幽。都农既云其事毕，学方勤于岁馀。笑田夫之负暄，美掾史之送徒。叹黄香之无裤，伟王祥之得鱼。营窟攸居旨蓄以御，以黄钟为天统，谓良月为盈数。苦志而越王抱冰，励俗而隐之披絮。若乃周正在候，履长伊始，闭芦灰而潜应黄钟，获宝鼎而自当天纪。融风布序，亚岁迎祥。立以八神，成以三光。或以安形性而去声色，或以缮宫室而修锊帧Ｈ展熨阄，风行广莫，动彼水泉，解兹麋角。或以合八能之士，或以从五日之乐。君道方长，天地交让。斯长至之令旦，故时训之攸，尚复有嘉平之节。祭本伊耆，索飨有戴记之纪，问贺有徐氏之仪。鸣楚鼓以逐疫，出土牛而应时。盖一日之泽，而百神是祠。故其新故交接，星回岁终。或游于鲁观，或祈彼天宗。于是先以大傩，次之小岁。吹《豳诗》以愉乐，览魏台之访议。慕范乔之宽恕，识五伦之悲涕。长文有江源之政，何凤有建安之治。景兴慕子鱼之德，鲁公旌母师之礼。斯清祀之嘉辰，而前贤之遗美也。
冬部艺文二〈诗词〉
元冥　　　　　　　　　　汉邹子乐
元冥陵阴蛰虫盖，藏草木零落抵冬。降霜易乱除邪革，正异俗兆民反本，抱素怀朴条理信。义望礼五岳籍敛之时掩收嘉谷。
杂诗　　　　　　　　　　　晋张华
晷度随天运，四时互相承。东壁正昏中，涸阴寒节升。繁霜降当夕，悲风中夜兴。朱火青无光，兰膏坐自凝。重衾无暖气，挟纩如怀冰。伏枕终遥夕，寤言莫予应。永思虑崇昔，慨然独拊膺。
杂诗　　　　　　　　　　　　张协
朝霞迎白日，丹气临D谷。翳翳结繁云，森森散雨足。轻风摧劲草，凝霜竦高木。密叶日夜疏，丛林森如束。畴昔叹时迟，晚节悲年促。岁暮怀百忧，将从季主卜。
时兴诗　　　　　　　　　　　卢谌
圆象运，悠悠方仪廓。忽忽岁云暮，游原采萧藿。北u芒与河，南临伊与洛。凝霜沾蔓草，悲风振林薄。悍家读悖GG芬华落。下泉激洌清，旷野增辽索。登高眺遐荒，极望无崖。形变随时化，神感因物作。澹乎至人心，恬然存元漠。
咏冬　　　　　　　　　　　　曹毗
绵邈冬夕永，凛厉寒气升。离叶向晨落，长风振条兴。夜静轻响起，天清月晖澄。寒冰盈渠结，素霜竟檐凝。今载忽已暮，来纪奄相仍。
咏冬　　　　　　　　　　宋谢惠连
七宿乘运曜，三星与时灭。履霜冰弥坚，积寒风愈切。繁云起重阴，回飙流轻雪。园林粲斐皓，庭除秀皎洁。墀琐有凝污，逵衢无通辙。
冬日　　　　　　　　　　　　鲍照
严风乱山起，白日欲还次。曛雾蔽穷天，夕阴晦寒地。烟霾有氛氲，精光无明异。风急野田空，饥禽稍相弃。舍生共通闭，怀贤敦为利。天窥苟平圆，宁得已偏媚。泻海有归潮，衰容不还稚。君今且安歌，无念老方至。
冬绪羁怀示萧咨议虞田曹刘江二常侍齐谢x
去国怀丘园，入远滞城阙。寒灯耿宵梦，清镜悲晓发。风草不留霜，冰池共如月。寂寞此f帷，琴尊任所对。客念坐婵媛，年华稍庵B。夙慕云泽游，共奉荆台绩。〈一作绩〉一听春莺喧，再视秋鸿没。疲骖良易返，恩〈一作思〉波不可越。谁慕临淄鼎，常希茂陵渴。依隐幸自从，求心果芜昧。方轸归与愿，故山芝未歇。
冬日晚郡事隙　　　　　　　　前人
案牍时f暇，偶坐观卉木。飒飒满池荷，荫窗竹。檐隙自周流，房栊f且肃。苍翠望寒山，峥嵘瞰平陆。已惕慕归心，复伤千里目。风霜旦夕甚，蕙草无芬馥。云谁美笙簧，孰是厌P轴。愿言税逸驾，临潭饵秋菊。
冬晓　　　　　　　　　　梁简文帝
冬朝日照梁，含怨下前床。帷褰竹叶带，镜转菱花光。会是无人见，何用早红妆。
元圃寒夕　　　　　　　　　　同前
洞门扉未掩，金壶漏已催。曛烟生涧曲，暗色起林隈。雪花无有蒂，冰镜不安台。阶杨始倒插，浦桂半新栽。陈根委落蕙，细蕊发香梅。雁去衔芦上，猿戏绕枝来。
奉和湘东王冬晓应令　　　　庾肩吾
邻鸡声已传，愁人竟不眠。月光侵曙后，霜明落晓前。萦鬟起照镜，谁忍插花钿。
冬晓　　　　　　　　　　　萧子晖
步栏光欲通，曙鸟向西东。烛灭传馀气，帷香开晓风。繁花无处尽，还销寒镜中。
奉和湘东王冬晓应令　　　　刘孝绰
冬晓风正寒，偏念客衣单。临妆罢铅黛，含泪剪绫纨。寄语龙城下，讵知书信难。
冬日家园别阳羡始兴〈孝仪为阳羡令〉　　刘孝胜
四鸟怨离群，三荆悦同处。如今腰艾绶，东南各殊举。且欣棠棣集，弥惜光阴遽。黠吏本须裁，豪民亦难御。愿勖千金水，思闻五湖誉。
奉和湘东王冬晓应令　　　　刘孝威
妾家边洛城，惯识晓钟声。钟声犹未尽，汉使报应行。天寒砚冰冻，心悲书不成。
冬晓　　　　　　　　　　　刘孝先
晨霞影翠帷，思妇织霜丝。轻寒牵杼涩，钏冷调梭迟。乍废倡楼粉，贪赴远人期。
冬日伤志篇　　　　　　　北齐邢p
昔时惰游士，任性少矜裁。朝驱玛瑙勒，夕衔熊耳杯。折花步淇水，抚瑟望丛台。繁华夙昔改，衰病一时来。重以三冬月，愁云聚复开。天高日色浅，林劲鸟声哀。终风激檐宇，馀雪满条枚。遨游昔宛洛，踟蹰今草莱。时事方去矣，抚己独伤怀。
冬夜酬魏少傅直史馆　　　　　前人
年病从横至，动息不自安。兼豆未能饱，重裘讵解寒。况乃冬之夜，霜气有馀酸。风音响北牖，月影度南端。灯光明且灭，华烛新复残。衰颜依候改，壮志与时阑。体羸不尽带，发落强扶冠。夜景将欲近，夕息故无宽。忽有清风赠，辞气婉如兰。先言叹三友，次言惭一官。丽藻高郑卫，专学美齐韩。审谕虽有属，笔削少能干。高足自无限，积风良可抟。空想青门易，宁见赤松难。寄语东山道，高驾且盘桓。
冬宵各为四韵　　　　　　　唐太宗
雕宫静龙漏，绮阁宴公侯。珠帘烛鸲，绣柱月光浮。云起将歌发，风停与管遒。琐除任多士，端竟何忧。
冬日临昆明池　　　　　　　　同前
石鲸分玉溜，劫烬隐平沙。柳影冰无叶，梅心冻有花。寒野凝朝雾，霜天散夕霞。欢情犹未极，落景遽西斜。
冬宵引　　　　　　　　　　宋之问
河有冰兮山有雪，北户兮行人绝。独坐山中兮对松月，怀美人兮屡盈缺。明月的的寒潭中，青松幽幽吟径风。此情不向俗人说，爱而不见恨无穷。
冬郊行望　　　　　　　　　　王勃
桂密岩花白，梨疏林叶红。江皋寒望尽，归念断征篷。
冬日见牧牛人担青草归　　　　张说
塞上绵应折，江南草可结。欲持梅岭花，远竞榆关雪。日月无他照，山川何顿别。苟齐两地心，天问将何说。
子夜冬歌　　　　　　　　　崔国辅
寂寞抱冬心，裁罗又〈一作文〉。夜久频挑灯，霜寒剪刀冷。
冬夜书怀　　　　　　　　　　王维
冬宵寒且永，夜漏宫中发。草白霭繁霜，木衰澄清月。丽服映颓颜，朱灯照华发。汉家方尚少，顾影惭朝谒。
冬日野望　　　　　　　　　于良史
地际朝阳满，天边宿雾收。风兼残雪起，河带断冰流。北阙驰心极，南图尚旅游。登临思不已，何处可销忧。
赋得冬日可爱　　　　　　　庾承宣
宿雾开天霁，寒郊见初日。林疏照逾远，冰轻影微出。岂假阳和气，暂忘元冬律。愁抱望自宽，羁情就如失。欣欣事几许，幼捶且弧Ｇ阈馁沃期，良愿自兹毕。
赋得冬日可爱　　　　　　　　陈讽
寒日临清昼，寥天一望时。未消埋径雪，先暖读书帷。属思光难驻，舒情影若遗。晋臣曾比德，谢客昔言诗。散彩宁偏照，流阴信不追。馀辉如可就，回烛幸无私。
负冬日　　　　　　　　　　白居易
杲杲冬日出，照我屋南隅。负暄f日坐，和气生肌肤。初似饮醇醪，又如蛰者苏。外融百骸畅，中适一念无。旷然忘所在，心与虚空俱。
冬日峡中旅泊　　　　　　　刘言史
霜月明明雪复残，孤舟夜泊使君滩。一声钟出远山里，暗想雪窗僧起寒。
冬日观早朝　　　　　　　　施肩吾
紫烟捧日炉香动，万马千车踏新冻。绣衣年少朝欲归，美人犹在青楼梦。
冬日山居思乡　　　　　　　　周贺
大野始严凝，云天晓色澄。树寒稀宿鸟，山迥少来僧。背日收窗雪，开炉释砚冰。忽然归故国，孤想寓西陵。
冬日五湖馆水亭怀别　　　　　杜牧
芦荻花多触处飞，独凭虚槛雨微微。寒林叶落鸟巢出，古渡风高渔艇稀。云抱四山终日在，草荒三径几时归。江城向晚西流急，无限乡心闻捣衣。
同州冬日陪吴常侍f宴　　　　马戴
中天白云散，集客郡斋时。陶性聊飞爵，看山忽罢棋。雪花凝始散，木叶脱无遗。静理良多暇，招邀惬所思。
冬日写怀　　　　　　　　　　薛能
幕府尽平蛮，客留戎阃间。急流霜夹水，轻霭日连山。设醴徒惭楚，为郎未姓颜。斯文苦不胜，会拟老民间。
冬夜和范秘书宿秘省中作　　　李频
每日得f吟，清曹阙下深。因知遥夜坐，别有远山心。芸细书中气，松疏雪后阴。归时高兴足，还复插朝簪。
冬日　　　　　　　　　　　　方干
烧火掩关坐，穷居客访稀。冻云愁暮色，寒日淡斜晖。穿牖竹风满，绕庭云叶飞。已嗟周一岁，羁寓尚何依。
冬日　　　　　　　　　　　　韩
萧条古木衔斜日，戚〈一作淅〉沥晴寒滞早梅。愁处雪烟连野起，静时风竹过墙来。故人每忆心先见，新酒偷尝手自开。景状入诗兼入画，言情不尽恨无才。
冬日道中　　　　　　　　　　伍乔
去去天涯无定期，瘦童羸马共依依。暮烟江口客来绝，寒叶岭前人住稀。带雪野风吹旅思，入云山火照行衣。钓台吟阁沧洲在，应为初心未得归。
答宋之问冬宵引　　　　　司马承祯
时既暮兮节欲春，山林寂兮怀幽人。登奇峰兮望白雪，怅缅邈兮象郁纷。白云悠悠去不返，寒风飕飕吹日晚。不见其人谁与言，归坐弹琴思逾远。
冬日寄僧友　　　　　　　　释无可
敛履入寒竹，安禅过漏声。高松残叶落，深井冻痕生。罢磬风枝动，悬灯雪屋明。何当招我友，乘月上方行。
宫词　　　　　　　　花蕊夫人徐氏
密室红泥地火炉，内人冬日晚传呼。今宵驾幸池头宿，排比椒房得暖无。
冬夜寄温飞卿　　　　　　　鱼元机
苦思搜诗灯下吟，不眠长夜怕寒衾。满庭木叶愁风起，透幌纱窗惜月沈。疏散未f终遂愿，盛衰空见本来心。幽栖莫定梧桐处，暮雀啾啾空绕林。
山中冬日　　　　　　　　　宋林逋
残雪照篱落，空山无俗喧。鸡寒懒下树，人晏独开门。废圃春荣动，回塘雾气昏。谁家岁酒熟，辍棹忆西村。
冬不出吟　　　　　　　　　　邵雍
冬非不欲出，欲出苦日短。年老恐夜长，天寒怕归晚。山翁头有风，乡友情非浅。必欲相招延，春光况不远。
贫女吟〈冬〉　　　　　　　　前人
巧梳手欲冰，小颦为寒怯。有时衿肘露，颇与雪争洁。
冬夜　　　　　　　　　　　孔平仲
冬夜一何永，幽房静无侣。青灯弄微风，败叶鸣疏雨。凄清角声动，悲散穿云去。展转卧书帷，羁愁欲谁语。
冬日杂兴四首　　　　　　　　张耒
水落桥痕在，沙乾岸草枯。霜馀槐老壮，风际竹清疏。啄木高逾响，n_飞且呼。二年亲友绝，唯有对禽鱼。空山身欲老，徂岁腊还来。愁怯年年柳，伤心处处梅。绿蔬挑甲短，红蜡点花开。冰雪如何有，东风日夜回。小园晴自扫，曝日坐前轩。野鼠穿山叶，寒乌啄草根。短篱藩隙地，别径入孤村。幽趣供岑寂，淹留不复论。击柝山城闭，疏灯野店扃。疾风鸣夜谷，晴水动浮星。霜翼归何晚，邻机织未停。短歌时自和，愁绝更谁听。
冬日道间　　　　　　　　　黄公度
岁熟牛羊饱，村寒鸟雀呼。霜馀山骨露，水落涧毛枯。归艇收鱼网，行人问酒垆。微躯任南北，未觉旅怀孤。
冬日田园杂兴　　　　　　　范成大
放船f看雪山晴，风定奇寒晚更凝。坐听一篙珠玉碎，不知湖面已成冰。
冬夜吟　　　　　　　　　　　陆游
昨夜凝霜皎如月，碧瓦鳞鳞冻将裂。今夜明月却如霜，竹影横窗更清绝。造物有意娱诗人，供与诗材次第新。饥鸿病鹤自无寐，山穷水绝谁为邻。西村梅花消息动，唧唧寒醅渐鸣瓮。尽将醉帽插幽香，此生莫作长安梦。
冬日二首　　　　　　　　　　朱熹
萧索时序晚，已复度高秋。回涧白波起，通川绛树稠。晨风散清霜，嘉稻卷平畴。独怀志士感，岁事幸将休。清霜染涧树，萧索向严冬。密雨有时集，寒云无定容。波明横濑出，风急远林空。一极窗间眺，高F矗乱峰。
冬日早作　　　　　　　　　裘万顷
黄昏月姊剪云开，夜半雷车载雨来。晨起钩帘望霄汉，风花吹堕万W瑰。
冬日书怀　　　　　　　　　　徐玑
门庭黄叶满，园树尽玲珑。寒水终朝碧，霜天向晚红。蔬餐如野寺，茅舍近溪翁。非是分嚣寂，由来趣不同。
冬日　　　　　　　　　　　　利登
藤果累累熟，山晴自绕檐。断薪经雨湿，野菜著霜甜。诗少客相笑，家贫鹤不嫌。谁能更惆怅，痴坐卷疏帘。
次韵屏翁冬日　　　　　　　　戴炳
晓起冲寒出，霜明日未稀。麦丰来岁本，梅漏早春机。水涸鱼深隐，蜜成蜂倦飞。静中参物理，一一见精微。
冬　　　　　　　　　　金宇文虚中
鹘健呼风急，乌啼促景残。窟深宜兔蛰，蒲折荫鱼寒。
兰溪道中　　　　　　　　　元王恽
豫樟蔽日无黄落，竹笋经霜更碧鲜。记取江南光景异，暖烟晴日是冬天。
山中冬日寄绿坡　　　　　　尹廷高
畏寒终日闭柴门，世事炎凉总不闻。老鹤踏翻松顶雪，乱猿啼裂陇头云。强呼竹叶闲浇闷，吟对梅花正忆君。何日相过茅屋下，夜烧黄叶坐论文。
冬　　　　　　　　　　　　张养浩
岁晏日南至，场圃靡所劳。告我三务功，盈耳康衢谣。鸦飞岭外陂，虹断林边桥。将期养疏拙，讵厌居寂寥。负暄坐晴檐，煦煦春满袍。对山阅吾书，怀古酌彼醪。此乐天所靳，何幸及草茅。虽非鹿门庞，或庶彭泽陶。为诗写幽尚，刊落华与豪。集以贻知音，怅望心摇摇。
山中乐　　　　　　　　　　　何中
千花重作阳春节，野杏山桃随意发。莫思前度看花谁，巳见荒原芳草歇。穆山山下数弯月，华山山崖千丈雪。幽人独在雪月中，要与梅花成四绝。山中之乐谁得知，我独知之来何为。除却山家新腊酝，世间无事可相宜。
东湖冬景　　　　　　　　　　杨载
云气低藏十万家，东湖飞雪又交加。玉禾旧布仙山种，琼树新开帝所花。别浦移舟闻过雁，高楼凭槛见归鸦。侯门似有相如客，剩赋篇章与世F。
冬景四首　　　　　　　　　　叶J
鹭立寒江
青苔白石鱼鳞腥，尽日独拳寒雨汀。疑是晴江沙上雪，黄昏一点不分明。
霜天晓角
城上征人吹角声，月寒霜重声冥冥。孤舟万里南迁客，起著衣裳带梦听。
江路梅香
漠漠江云路不分，小桥流水夕阳村。吟翁马上频回首，一阵东风暗断魂。
书舍寒灯
青灯黄卷伴更长，花落银缸午夜香。异日长檠珠翠处，苦心寒鹉相忘。
冬词　　　　　　　　　　　　郭珏
疏林晴旭散啼鸦，高阁朱帘@地遮。为问王孙归也未，玉梅开到北枝花。
冬月词　　　　　　　　　　郑奎妻
山茶未开梅先吐，风动帘旌雪花舞。金盘冒冷塑狻猊，绣幕围春护鹦鹉。倩人呵笔画双眉，脂冰凝寒上脸迟。妆罢扶头重照镜，凤钗斜压瑞香枝。
冬暖　　　　　　　　　　　明刘基
今年南国天气暖，十月赤城桃有花。江枫未肯换故色，汀草强欲抽新芽。野畦落日舞残蝶，小池过雨喧鸣蛙。城上几时罢击柝，愁见海云蒸晚霞。
冬日道中　　　　　　　　　　童冀
日落疏林度小桥，天寒岁晚路迢遥。道人已是归心急，更为梅花住一宵。
冬　　　　　　　　　　　　　康海
云冻欲雪未雪，梅瘦将花未花。流水小桥山寺，竹篱茅舍人家。
冬江　　　　　　　　　　　高世彦
秋尽寒潭敛水痕，断云残雪送朝昏。深冬野鸟巢溪树，近渚人家掩石门。何处洞箫吹夜雨，一竿渔火彻朝暾。蜀江气暖春光早，已有林花映小村。
香奁冬词　　　　　　　　媛孟淑卿
默坐深闺思有馀，霜威渐觉袭衣裾。青绫被冷无鸳梦，紫塞天寒断雁书。竹叶舞风侵户响，梅花和月上窗虚。双蛾争似庭前柳，腊尽春来忽又舒。
桃源忆故人　　　　　　　　宋秦观
秦楼深锁薄情种，清夜悠悠谁共羞。见枕衾鸳凤，闷即和衣拥。　无端画角严城动，惊破一番新梦，窗外月华霜重，听彻梅花弄。
菩萨蛮　　　　　　　　　　　舒
江梅未放枝头结，江楼已见山头雪。待得此花开，知伊来不来。　风帆双画o，小雨随行色。空得郁金裙，酒痕和泪痕。
少年游　　　　　　　　　　周邦彦
井刀如水吴盐胜，雪纤手破新。橙锦幄初温，兽香不断，相对坐吹笙。　低声问向谁行宿，城上已三更。马滑霜浓，不如休去，直是少人行。
满路花　　　　　　　　　　　前人
金花落烬，灯银砾鸣。窗雪庭深，微漏断行人，绝风扉不定，竹圃琅\折玉人。新间阔著这情怀，更当恁地时节。　无言枕，帐底流清血，愁如春后絮，来相接知他那里争信，人心切除共，天公说不成也，还似伊，无个分别。
忆王孙　　　　　　　　　　　李甲
同云风埽雪初晴，天外孤鸿三两声，独拥寒衾不忍听，月胧明，窗外梅花瘦影横。
念奴娇〈冬日赏梅闻岑守得祠〉　　管鉴
寒梢冰破，问何人，远寄江南春色。似是天怜，为客久，报我春归消息。茅舍疏篱，故园开处，两岁关山隔。天涯重见，向人风味如昔。　谁念月底风前，当时青鬓，渐与花颜白。不恨一番，花落早，恨把年华虚掷。嚼蕊含香，攀条觅句，07醉禁愁得。酒醒还是，梦魂数遍归驿。
柳梢青〈冬月海棠〉　　　　　卢炳
笑菊欺梅，嫌蜂却蝶、压尽寒D。月下精神，醉时风韵，红透香腮。　天工造化难猜，甚怪我、愁眉未开，故遣名花，凌霜带露，先送春来。
菩萨蛮　　　　　　　　　　　黄升
南山未解松梢雪，西山已挂梅梢月。说似玉林人，人间无此清。　此身元是客，小住娱今夕。拍手凭阑干，霜风吹鬓寒。
念奴娇〈冬晚山阴溪上〉　　　张炎
行行且止，把乾坤，收入蓬窗深里。星散白鸥，三四点，数笔横塘清意。岸嘴冲波，篱根受月，野径通村市。疏风迎面，湿衣原是空翠。　堪叹敲雪门荒，争棋墅冷，苦竹鸣山鬼。纵使如今，犹有晋，无复清游如此。落日沙黄，远天云澹，弄影芦花外。几时归去，剪取一半烟水。
满庭芳〈冬〉　　　　　　明吴子孝
堤水初冰，山云欲暮，雪花飞近帘栊。皂貂帐小，开宴射堂东。屏内辟寒金凤，偎宝色、无数惊鸿。烧兽炭、碧壶汤沸，褥锦隐腥红。　胆瓶，梅弄蕊，歌声不断，酒盏频空。犹自道陶家，风味难同。灯影遥翻朱袖。私语处、豆蔻香浓。人酩酊，翠裘半躲，帽受霜风。
冬部选句
晋李J感冬篇：高阳揽元辔，太御冬始。望舒游天策，曜灵协燕纪。
宋鲍照诗：凛冽倦元冬。
齐谢x诗：元冬寂修夜，天围静且f。亭皋霜气怆，松宇清风来。〈又〉怆怆绪风兴，祁祁族云布。严气集高轩，稠阴结寒树。
陈张正见诗：九冬飘远雪，六出表丰年。
北周庾信诗：寂寞岁阴穷，苍茫云貌同。鹤毛飘乱雪，车毂转飞蓬。雁归知向暖，鸟巢解背风。寒沙两岸白，猎火一山红。
唐刘孝孙诗：冻柳含风落，寒梅照日鲜。
骆宾王诗：雪明书帐冷，水静墨池寒。
吴少微诗：岁晏风落山，天寒水归壑。
韦应物诗：日日欲为报，方春已徂冬。
杜甫诗：蛰龙三冬卧，〈又〉雪片一冬深。
郎士元诗：高松残子落，寒井冻痕生。
韩愈诗：喜气排寒冬。
张籍诗：梅花蛮草连冬有，行处无家不满园。
皮日休诗：寓居无事入清冬。
黄滔诗：边沙住隔冬。
宋晁补之诗：何必悲无衣，聊御冬。
张耒诗：一卧孤村两见冬。
朱熹诗：君看蛰龙卧三冬，头角不与蛇争雄。
元萨都剌诗：江南飞尽千株雪，孤负梅花过一冬。岑安卿诗：梅花一味只宜冬。
明沈明臣诗：敝尽春袍忆旧冬。

[book_title]岁功典第八十一卷
冬部纪事
《帝王世纪》：颛顼，黄帝之孙，昌意之子。以水承金，位在北方，主冬，以水事纪官。
《周礼・天官》：小宰之职，六曰：冬官。其属六十，掌邦事。大事则从其长，小事则专达。
庖人，凡用禽献，冬行鲜羽，膳膏膻。〈订义〉史氏曰：用鲜羽于冬，冬时阳气大，鱼潜雁定而肥也。饮食之滋，冬膳羊脂，曰膏膻。以其物之所便，而调和之也。
兽人冬献狼。〈订义〉杨谨仲曰：疏谓：狼，山兽，山主聚。故狼膏聚而温。狼，阳物，其性自温，故冬献之。
食医饮齐，视冬时。〈订义〉贾氏曰：视犹比也。方氏曰：齐与王制迟速，异齐之齐同。饮齐，水浆醴凉之类。饮齐视冬，固以寒为主，然饮润物而清之，亦冬之事。
凡和冬多咸。〈订义〉易氏曰：冬为水，味多咸，以养肾。疾医，冬时，有嗽上气疾。〈订义〉史氏曰：寒之馀毒，传于华盖而上升，故冬有嗽上气之疾。掌皮掌冬敛革。〈订义〉史氏曰：皮已乾，谓之革。贾氏曰：兽皮治去其毛，曰革。革须治，用功深，故冬敛之。
染人冬献功。〈订义〉贾氏曰：c元与夏总染，至冬功成，并献于王。
《春官》，司尊彝，冬A，用黄彝。〈订义〉郑锷曰：黄彝者，画为黄目也。人目未尝黄，龟目则黄，气之清明未有如龟者。故记曰：黄者，中也。目者，清明也。言酌于中，而清明于外也。冬者，万物归根复命之时。用黄彝，言明于外，而欲以观其复。
司巫，冬堂赠无方无算。〈订义〉郑锷曰：冬则赠送不祥，与季冬赠恶梦之赠同。凡送行必自堂始，自内而外，故于堂上行。赠送，礼以送之。其送也，无定方，或东、或西、或南、或北。其路则无算数，或千里、或万里、欲其去之之远。刘执中曰：冬者，岁之穷，理宜推故以纳新者也。况堂乃人之所寝，而安之者，不宜有邪气，以妨春阳之来。不宜有妖祟，以碍吉祥之至。故男巫以脯醢币帛，绕堂而赠以遣之。故曰：无方小大多少，莫不除之。故曰：无算。
《夏官》：挈壶氏，凡军事，县壶以序聚30。凡丧，县壶以代哭者。皆以水火守之，分以日夜。及冬，则以火爨鼎水而沸之，而沃之。〈订义〉王昭禹曰：县壶以盛水分刻漏也。郑康成曰：击30两木相敲，行夜时也。分以日夜者，异昼夜漏也。漏之箭，昼夜共百刻。冬夏之时间有长短焉。大史立成，法有四十八箭。郑司农曰：冬水冻漏不下，故以火炊水沸以沃之，谓沃漏也。薛氏曰：以火爨鼎使之不凝，以火守壶，使之不差。施之于军事，所以严守警。施之于丧事，所以严凶哀。朝廷朝夕之礼，亦常以是为节。然春官鸡人，十国事，为期则告之时，而此复特掌之挈壶氏者，盖天子备官挈壶，掌漏鸡人告时诸侯，则掌漏告时，一于挈壶氏而已。
校人，冬祭马步，献马讲驭夫。〈订义〉郑康成曰：马步，神为灾害马者。郑锷曰：寒气总至，马方在厩，必存其神，使不为灾。唐人之颂曰：冬祭马步，存神也。王昭禹曰：马步为马祷行，冬则大阅之时，故祭马步。贾氏曰：马神称步，若元冥之步，人鬼之步之类，与T字异音同义。郑锷曰：及冬之时，自春所养乘者，至是皆见其良矣。乃择其良者，以献于王，如物至冬成，而可献也。于是之时则讲驭夫，谓讲论其知驭车之法，能与不能也，与臧仆之意同。讲必以冬，驭夫则主驭者，将使之驭，使车贰车，佐车之人五驭，必有法，安可不讲其艺乎。于冬讲之，一年之事也。
圉师冬献马。〈订义〉项氏曰：冬则所产之马成矣，故献之。《秋官》：S氏掌杀草，冬日至而耜之。〈订义〉郑锷曰：冬日已至，阴极而冻，于时则以耜而划之。划覆其根，冻死于冬，则来春不能萌。
《冬官考工记》：弓人冬析干则易。〈订义〉郑康成曰：易理滑致也。郑锷曰：凡木之材，至冬则坚凝可治。治于冬，则节目易去，其理滑易矣。
《拾遗记》：周穆王东巡大骑之谷。西王母来共玉帐，高会，进昆流素莲。素莲者，一房百子，凌冬而茂。
《韩子・说林篇》：管仲、隰朋，从桓公伐孤竹。春往冬返，迷惑失道。管仲曰：老马之智可用也。乃放老马而随之，遂得道。行山中，无水。隰朋曰：蚁，冬居山之阳，夏居山之阴。蚁壤一寸，而仞有水。乃掘地，遂得水。
《左传》：襄公十三年冬，城防书事时也，于是将早城。臧武仲请俟毕农事，礼也。〈注〉土功虽有常节，通以事f为时。
《晏子・谏上篇》：景公时，雨雪三日而不霁。公被狐白之裘，坐堂侧陛。晏子入见，公曰：怪哉，雨雪三日而天不寒。晏子对曰：婴闻古之贤君，饱而知人之饥，温而知人之寒，今君不知也。公曰：善。乃令出衣，发粟，与饥寒。《谏下篇》：景公为履，黄金之綦，饰以银，连以珠，良玉之P。其长尺，冰月服之以听朝。晏子朝公迎之，履重仅能举足。问曰：天寒乎。晏子曰：君奚问天之寒也，古圣人制衣服也，冬轻而暖，夏轻而清，今君之履，冰月服之，是重寒也。履重不节，是过任也。失生之情矣。《列子・周穆王篇》：老成子学幻于尹文先生，深思三月，遂能于冬月起雷。
《殷汤篇》：郑师文及冬而叩徵弦，以激蕤宾，阳光炽烈，坚冰立散。
《左传》：昭公九年冬，筑郎囿书时也。季平子欲其速成也。叔孙昭子曰：诗曰：经始勿亟，庶民子来焉。用速成，其以剿民也。
《说苑》：景差相郑，郑人有冬涉水者，出而胫寒。后景差过之，下陪乘而载之，覆以上衽。晋叔向闻之曰：景子为人国相，岂不固哉。吾闻良吏居之，三月而沟渠修，十月而津梁成，六畜且不濡足，而况人乎。
《吕氏春秋・分职篇》：卫灵公，天寒凿池，宛春谏曰：天寒起役，恐伤民。公曰：天寒乎。宛春曰：公衣狐裘，坐熊席，陬隅有灶，是以不寒。今民衣敝不补，履决不组。君则不寒矣，民则寒矣。公曰：善。令罢役。
《列子・杨朱篇》：昔者，宋国有田夫，常衣R，仅以过冬。暨春东作，自曝于日，不知天下之有广厦T室，绵纩狐貉。顾其妻曰：负日之暄，人莫知者。以献吾君，将有重赏。
《吴越春秋》：越王欲复吴仇，冬则抱冰悬胆于户，出入尝之。
《烈士传》：孟尝君食客三千，齐士有乞食，冯寒冬无裤，面有饥色。
《汉书・郊祀志》：高祖二年冬，东击项籍而还。入关，问故秦时上帝祠何帝也。对曰：四帝，有白青黄赤帝之祠。高祖曰：吾闻天有五帝，而四，何也。吾知之矣，乃待我而具五也。乃立黑帝祠，名曰北。
《食货志》：冬，民既入，妇人同巷相从，夜绩女工。一月得四十五日，必相从者，所以省费燎火，同巧拙而合习俗也。〈注〉服虔曰：一月之中，又得夜半为十五日，凡四十五日也。
《魏相传》：中谒者，赵尧举春，李舜举夏，儿汤举秋，贡禹举冬。四人各职一时。〈注〉应劭曰：四时各举所施行政事。服虔曰：主一时衣服礼物，朝祭百事也。
《西京杂记》：汉制，天子玉几，冬则加绨锦其上，谓之绨几。以象牙为火笼，笼上皆散华文。后宫则五色绫文。以酒为书滴，取其不冰。以玉为砚，亦取其不冰。夏设羽扇，冬设缯扇。公侯皆以竹木为几，冬则以细Y为橐以凭之，不得加绨锦。
《汉书・武帝本纪》：元鼎三年冬，徙函谷关于新安，以故关为弘农县。
元封五年冬，行南巡狩，至于盛唐，望祀虞舜于九嶷。登天柱山，自寻阳浮江，亲射蛟江中，获之。舳舻千里，薄枞阳而出，作盛唐枞阳之歌。遂北至琅邪，并海，所过，礼祠其名山大川。
《辟寒》：温室殿，武帝建冬处之温也，以椒涂壁，被之文绣，香桂为柱，设火齐屏风，鸿羽帐规地，以Y宾氍毹。
《汉书・杜延年传》：延年子缓，为太常，治诸陵县，每冬月封具狱，日常去酒省食，官属称其有恩。
《于定国传》：定国为廷尉，食酒至数石，不乱。冬月治请谳饮酒，益精明。
《召信臣传》：信臣徵为少府，大官园种冬生葱韭菜茹，覆以屋庑昼夜，11蕴火，待温气乃生，信臣以为此皆不时之物，有伤于人，不宜以奉供养，及他非法食物。悉奏罢，省费岁数千万。〈11古然字〉《元后传》：莽知太后妇人厌居深宫中，欲虞乐，以市其权。令太后四时车驾巡狩四郊，存见孤寡贞妇，冬飨饮飞羽校猎上兰，登长平馆，临泾水而览焉。
《桓谭新论》：太原郡民，以隆冬不火食五日。虽有病缓急，犹不敢犯。为介之推故也。
《后汉书・钟离意传》：意辟大司徒侯霸府，诏部送徒诣河内。时冬寒，徒病不能行路，过弘农，意辄移属县，使作徒衣。县不得已与之，而上书言状。意亦具以闻。光武得奏，以见霸曰：君所使掾何乃仁于用心，诚良吏也。
《光武本纪》：建武二十一年冬，鄯善王、车师王等十六国皆遣子入侍、奉献，愿请都护。帝以中国初定，未遑外事，乃还其侍子，厚加赏赐。
《桓郁传注》：上谓郁曰：卿经及先师，致复文雅。其冬，上亲于辟雍，自讲所制五行章句已，复令郁说一篇。上谓郁曰：我为孔子，卿为子夏，起予者，商也。
《章帝本纪》：元和二年，诏曰：春秋于春，每月书王者，重三正慎三微也，律十二月立春，不以报囚。月令冬至之后，有顺阳助生之文，而无鞠狱断刑之政。朕咨访儒雅稽之典籍，以为王者，生杀宜顺时气，其定律无以十一月十二月报囚。
《安陆府志》：后汉黄香，事亲至孝，冬则以身温被。《后汉书・虞诩传》：祖父经，为郡县狱吏，案法平允，务存宽恕。每冬月上其状，恒流涕随之。尝称曰：东海于公，高为里门，而其子定国卒至丞相。吾决狱六十年，虽不及于公，其庶几乎。子孙何必不为九卿耶。故字诩曰升卿。
《崔传》：为五原太守，五原土宜麻，而俗不知织绩。民冬月无衣，积细草而卧其中。见吏则衣草而出。至官，斥卖储峙，为作纺绩、织、之具以教之，民得以免寒苦。
《东夷传》：挹娄，古肃慎之国也，土气极寒，常为穴居。好养豕，食其肉，衣其皮，冬以豕膏涂身，厚数分，以R风寒。
《三辅决录》：孙辰，字允公，家贫不仕，居杜城中，织箕为业。明诗书，为郡功曹。冬月无被，有槁一束，暮卧其中，旦收之。
《楚国先贤传》：孟宗至孝，母好食笋，宗入林中哀号，方冬，为之出，因以供养。时人皆以为孝感所致。
《魏志・杜畿传》：畿为河东太守，课民畜寂２萋硐麓鸡豚犬豕，皆有章程，百姓劝农，家家丰实。畿乃曰：民富矣，不可不教也。于是冬月，修戎讲武，又开学宫，亲自执经教授，郡中化之。
《邴原别传》：原家贫，早孤。邻有书舍，原过其旁而泣。师曰：童子苟有志，我徒相教，不求资也。于是遂就书，一冬之间，诵《孝经》《论语》自在，童龀之中，嶷然有异。及长，金玉其行。
《魏志・郑浑传》：浑迁阳平沛郡二太守，郡界下湿，患水涝，百姓饥乏。浑于萧相二县界，兴陂遏，开稻田。郡人皆以为不便。浑曰：地势聪拢宜溉灌，终有鱼稻，经久之利，此丰民之本也。遂躬率吏民，兴立功夫，一冬间皆成。比年大收，顷亩，岁增租入倍常。民赖其利，刻石颂之，号曰：郑陂。
《广志》：魏时，汉中太守王图，每冬献笋，谓之C。〈音快〉《魏略》：颜斐，字文林，为京兆尹。课民当输租时，车牛各致薪两束，为冬寒冰炙笔砚，风化大行。
《述异记》：三国时，昆明国贡魏嗽金鸟，鸟形如雀，吐金屑如粟；至冬，此鸟即畏霜雪。帝乃起温室以处之，名曰：辟寒台。故谓吐此金为辟寒金。
《魏世》：河内冬雨枣。
《晋书・礼志》：武帝咸宁元年太康四年六年冬，皆自临宣武观，大阅众军。
《王祥传》：祥继母常欲生鱼，时天寒冰冻，祥解衣将剖冰求之，冰忽自解，双鲤跃出，持之而归。乡里惊叹，以为孝感所致焉。
《刘殷传》：殷曾祖母王氏，盛冬思堇，而不言食不饱者，一旬矣。殷怪而问之。王言其故。殷时年九岁，乃于泽中恸哭。曰：王母在堂，无旬月之养，殷为人子，而所思无获。皇天后土，愿垂哀。悯声不绝者半日，于是忽若有人云止止声，殷收泪，视地，便有堇生焉。因得斛馀而归，食而不减，至时堇生乃尽。
《石崇传》：崇每冬得韭齑，王恺密货崇帐下，问其所以。答云：韭齑是捣韭根，杂以麦苗耳。
《周传》：王敦素惮，每见，辄面热。虽复冬月，扇面，手不得休。
《公孙凤传》：凤隐于昌黎之九城山谷，冬衣单布，寝土床，弹琴吟咏，陶然自得。
《孙登传》：登汲郡共人，无家属，于郡北山为土窟居之，冬则被发自覆。
《世说》：晋孝武帝年十二，时冬天，昼日不著复衣，但著练衫五六重。夜则累茵褥。谢公谏曰：圣体宜令有常，陛下昼过令，夜过热，恐非摄养之术。帝曰：昼动夜静。谢公出，叹曰：上理不减先帝。
《晋书・吴隐之传》：隐之迁左卫将军，虽居清显，禄赐皆颁亲族。冬月无被，尝浣衣乃披絮，勤苦同于贫庶。《会稽典录》：盛吉为廷尉，每至冬月，罪囚当断，其妻执烛，吉持丹笔，相向垂泣。
《裴启语林》：羊稚舒，冬月酿酒，令人抱瓮，须臾复易人，速成而味好。
《辟寒》：荀奉倩与妇至笃，冬月妇病热，乃出中庭，自取冷还，以身熨之。
《晋书・张骏传》：谦光殿北曰：元武黑殿，冬三月，居之其傍，有直省内司寺署一同方色。
《邺中记・石虎》：，冬月，施熟锦流苏斗帐，四角安纯金龙，头衔五色流苏。或用黄地博山文锦，或有紫绨及小明光文锦。
《石虎》，皇后出，女骑一千。冬月皆著紫纶巾。
《石虎》，冬月为复帐，四角安纯金银凿镂香炉。
《宋书・沈道虔传》：道虔冬月无复衣，戴J闻而迎之，为作衣服，并与钱一万。及还，分身上衣及钱，悉供诸兄弟子无衣者。
《朱百年传》：百年与孔凯友善，百年家素贫，母以冬月亡，衣并无絮。自此不衣绵帛，尝寒时，就凯宿衣，悉W布饮酒醉眠。凯以卧具覆之，百年不觉也。既觉引卧具去体，谓凯曰：绵定奇温，因流涕悲恸，凯亦为之伤感。
《清异录》：丹阳钟忠，以元嘉冬月晨行，见有蛇，长二尺许，文色似青琉璃，头有双角，白如玉。感而畜之，自是赀业日登。
《荆州记》：新阳县，惠泽中有温泉。冬月未至，数里遥望，白气浮蒸如烟，上下采映，状若绮疏。
《南越志》：人冬编鹅毛，杂木叶为衣。
《南史・王僧孺传》：僧孺幼聪慧。有馈，其父冬李先以一与之，僧孺不受，曰：大人未见，不容先尝。
《王虚之传》：虚之庭中杨梅树，隆冬三实，墓上橘树一冬再实，时人咸以为孝感所致。
《梁书・武帝本纪》：帝勤于政务，孜孜无怠。每至冬月四更，竟即敕把烛看事，执笔触寒，手为皴裂。
《昭明太子传》：太子每霖雨积雪，遣腹心左右周行闾巷视贫困，家有流离道路，密加振赐，又出主衣绵帛，多作襦裤，冬月以施贫冻。若死亡无可以敛者，为备棺。
《南史・梁安成康王秀传》：天监十三年，为郢川刺史，每冬月常作襦裤，以赐冻者。
《梁书・顾协传》：协少清介，有志操。初为廷尉，正冬服单薄，寺卿蔡法度谓人曰：我愿解身上襦，与顾郎。恐顾郎难衣食者，竟不敢以遗之。
《小名录》：任P，字彦升，乐安人，文章之美，冠绝一时。官至太常，P有四子，东里、西华、南容、北叟，俱小名。并无术，坠其家业。刘孝标见P诸子流离，不能自振，平生旧交莫有收恤者。西华冬月，著葛被练裙，路逢峻，峻惕然矜之，乃广朱公叔绝交论，到溉见其论，抵几于地，终身为恨。
《南史・沈r传》：湖熟县方山，埭高峻。冬月，公私行侣以为艰。明帝使r行修之，r乃开四洪，断行客就作，三日便办。
《建康实录》：陈后主，祯明二年初，覆舟山及松柏林。冬月，出木醴，后主以为甘露之瑞。俗呼为雀饧。
《魏书・灵徵志》：兴和元年冬，西兖州，济阴郡宛句县，濮水南岸，有泉涌出，色清味甘，饮者愈疾。
《梦隽》：后魏宋琼母病，冬月思瓜。琼梦见人与瓜。觉，得之手中。时称孝感。
《隋书・礼仪志》：大业三年，炀帝在榆林，突厥启民及西域东胡君长，并来朝贡。帝欲F以甲兵之盛，乃命有司陈冬狩之礼。诏虞部量拔延山南北，周二百里，并立表记。前狩二日，兵部建旗于表所，五里一旗，分为四十军，军万人，骑五千匹。前一日诸将各帅其军，集于旗下，鸣鼓后至者斩。诏四十道，使并扬旗建节，分申佃令，即留军所监，猎布围围，阙南面方帻，而前帝服紫裤褶黑介帻，乘S猪车，其饰如木辂，重辋漫轮。蚪龙绕毂，汉东京卤簿，所谓猎车者也。驾六黑骝，太常陈鼓，笳铙箫角，于帝左右，各百二十。百官戌服骑从鼓行入围，诸将并鼓行赴围。乃设驱逆骑千有二百，S猪停轫。有司敛大绥，王公已下，皆整弓矢陈于驾前。有司又敛小绥，乃驱兽出过于帝前。初驱过，有司整御弓矢以前。待诏，再驱过，备身将军奉进弓矢。三驱过，帝乃从禽鼓吹，皆振坐而射之。每驱必三兽以上。帝发抗大绥次，王公发则抗小绥次。诸将发射之，无鼓驱逆之骑乃止。然后三军四夷百姓皆猎佃。将止，虞部建旗于围内，从驾之鼓，及诸军鼓俱振卒徒皆噪诸获禽者，献于旗。所致其左耳，大兽公之，以供宗庙，使归荐腊于京师。小兽私之。
《大业杂记》：炀帝筑西苑，周二百里，其内造十六院庭，植名花。秋冬即剪杂Z为之，色渝则改著新者。其池沼之内，冬月亦剪Z为芰荷。
大业五年，吴郡送扶芳二百树，其树蔓生，缠绕他树，叶圆而厚，凌冬不凋。
《辟寒》：隋末，长安禁苑内，一大树，冬月雪中，忽花叶茂盛。及凋谢结实，其子光明灿烂，如火之明。数日皆化为蛱蝶飞去。
谭景升，冬则绿布衫，或卧于风雪霜中经日。人谓已毙，视之气休休然。父常念之，每遣家僮寻访。春冬必寄之衣及钱帛。景升捧之，喜复书，遽遣家僮，乃厚遗之才去。便以钱帛及所寄衣出街，路见贫寒者，与之。及寄于酒家，一无所留。
李意期，于城角中作一土窟，居其中。冬虽单衣，但饮酒食脯及枣。或百日，或二百日不出。
《琅旨恰罚赫旯壑校冬月，祁寒韦维家池水彻底俱冻，至季春水无停流，而此地凝结如故。使人凿之，乾坚如石。维往谛视，皆水晶也。人以为祥瑞，其近岸方丈馀，有疏松树影依然在内。维制为屏风，置室中。远视皆以为真松树也。争以纸摹之。后举进士，自大理卿累至户部郎中，善于剖判，时人称之。
《唐六典》：京畿及天下诸县令，若应受之田，皆起十月，里正勘造簿历。十一月，县令亲自给授，十二月内毕。凡天下朝集使，皆令都督、刺史及上佐更为之。皆以十月二十五日至京都。十一月一日户部引见。讫，于尚书省与群官礼见，然后集于考堂应考绩之事。凡注官，皆对面唱示，若官资未相当，及以为非便者，听至三注，三注不伏，注至冬。检旧判注拟。
《唐书・百官志》：光宅元年，改工部曰：冬官。
《李适传》：天子飨会游豫，惟宰相及学士得从。冬幸新丰历白鹿观，上骊山，赐浴汤池，给香粉兰泽。
《酉阳杂俎》：明皇尝冬月召山人包超，令致雷声。超对曰：来日及午有雷。遂令高力士监之。一夕醮式作法，及明至，已矣，曾无纤翳。力士惧之。超曰：将军视南山，当有黑气如盘矣。力士望之，如其言。有顷，风起，黑气漫空，疾雷数声。
《集异记》：开元中，诗人王昌龄、高适、王之涣齐名。一日天寒微雪，三诗人共诣旗亭，贳酒小饮。忽有梨园伶官十数人，登楼会宴。俄有妙妓四辈，寻续而至，旋则奏乐，皆当时之名部也。昌龄等私相约曰：我辈各擅诗，名每不自定其甲乙。今可密观诸伶所讴。若诗入歌词之多者，则为优矣。俄而一伶拊节而唱。乃曰：寒雨连江夜入吴，平明送客楚山孤；洛阳亲友如相问，一片冰心在玉壶。昌龄则引手画壁，曰：一绝句。寻又一伶讴曰：开箧泪沾臆，见君前日书；夜台何寂寞，犹是子云居。适则引手画壁，曰：一绝句。寻又一伶讴曰：奉帚平明金殿开，强将团扇共徘徊；玉颜不及寒鸦色，犹带昭阳日影来。昌龄则又引手画壁，曰：二绝句。之涣自以得名已久，因谓诸人曰：此辈皆潦倒乐官，所唱皆巴人下里之词耳。因指诸妓之中最佳者曰：待此子所唱，如非我诗，则终身不敢与子争衡矣。须臾，次至双鬟发声，则曰：黄河远上白云间，一片孤城万仞山；羌笛何须怨杨柳，春风不度玉门关。之涣即揶揄二子曰：田舍奴，我岂妄哉。因大谐笑，诸伶皆起诣曰：不知诸郎何此欢噱。昌龄等因话其事，诸伶竞拜曰：俗眼不识神仙，乞降清重俯就筵席。三子从之，醉欢竟日。
《雍录》：学士院北厅前有花砖道，冬中，日及五砖，为入直之候。李程性懒，好晚入，常过八砖乃至。众呼为八砖学士。
《开元天宝遗事》：内库中有七宝砚垆，曲尽其巧，每至冬寒，砚冻置于垆上，砚冰自消。冬月，帝常用之。岐王，少惑女色，每至冬寒，手冷不近于火，惟于妙妓怀中揣其肌肤，称为暖手，常日如是。
岐王有玉鞍一面，每至冬月，则用之，虽天气严寒，则此鞍在上，坐如温火之气。
申王，每至冬月，有风雪苦寒之际，使宫妓密围于坐侧，以R寒气，自呼为妓围。
杨国忠，于冬月常选婢妾肥大者，行列于前，以遮风。盖藉人之气以相暖，故谓之肉阵。
杨国忠家以炭屑，用蜜捏塑成双凤，至冬月，则然于炉中。及先以白檀木，铺于炉底，馀灰不可参杂也。巨豪王元宝，每至冬月，大雪之际，令仆夫自本家坊巷口扫雪，为径路，躬亲立于坊巷，前迎揖宾客，就本家具酒炙宴乐之，为寒之会。
逸人王休，居太白山下，日与僧道异人往还，每至冬时，取溪冰，敲其精莹者，煮建茗，共宾客饮之。
开元时，高太素隐商山起六逍遥馆，各制一铭。其三为冬日初出铭，曰：折胶堕指，梦想负背，金锣腾空，映檐白醉。尝取白醉二字，以铭阁。
《续博物志》：李泌在衡山，事明瓒禅师，瓒云：欲学者，先将笔砚碎却。明瓒，北宇大照之门人，性懒。群僧令看盐雨，至流于池。群僧殴之，不怒。冬月，卧于灶前不起，以粥洒其头，因就头取吃，号懒瓒。作明心论。
《太平御览》：唐大历中，太原府清源县人韩景辉，养冬蚕成茧。诏给服终身。
《清异录》：裴晋公，盛冬常以鱼儿酒饮客。其法：用龙脑凝结，刻成小鱼形状，每用沸酒一盏，投一鱼其中。《杜阳杂编》：同昌公主，堂中设却寒帘，类玳瑁，班有紫色，云却寒之鸟骨所为也。
《辟寒》：唐隐君子田游岩，一日冬晴，就汤泉沐发，风于朝晖之下。适所亲者至，曰：高年岂不自爱，而草草若是耶。游岩笑而答曰：天梳日帽，他复何需。
蓝采和，常衣破蓝衫、六黑木腰带，一脚著靴一脚跣，冬则卧雪中，气出如蒸。《云仙杂记》：宝云溪有僧舍。盛冬，若客至，则燃薪火，暖一柱，满室如春。人归，更取馀烬。
《辽史・营卫志》：冬，捺钵曰：广平淀在永州东南三十里，本名白马淀。东西二十馀里，南北十馀里，地既坦夷，四望皆沙碛，木多榆柳，其地饶沙。冬月稍暖，牙帐多于此坐冬。与北南大臣会议国事时，出校猎，讲武兼受南宋及诸国礼贡。皇帝牙帐以枪为硬寨，用毛绳连系，每枪下黑毡伞一，以芘卫士风雪枪外，小毡帐一层，每帐五人，各执兵仗为禁围。
《国老谈苑》：宋太祖尝冬月彻兽炭，左右启曰：今日苦寒。上曰：天下民寒者众，朕何独温愉哉。
《归田录》：曹武惠王彬，国朝名将，勋业之盛，无与为比。其所居堂室敝坏，子弟请加修葺。公曰：时方大冬，墙壁瓦石之间，百虫所蛰，不可伤其生。其仁心爱物如此。
《清异录》：庐山白鹿洞游士辐辏，每冬寒，醵金市乌薪为R冬备，号黑金社。
《宋史・范仲淹传》：仲淹少有志操。既长，依戚同文学，昼夜不息。冬月，惫甚，以水沃面，食不给至，以糜粥继之。人不能堪，仲淹不苦也。
《戚同文传》：同文尚信义，宗族闾里贫乏者，周给之。冬月，多解衣裘与寒者。不积财，不营居室，深为乡里推服。
《呼延赞传》：赞，并州太原人。历行宫内外都巡检，服饰诡异，性复鄙诞不近理。盛冬，以水沃孩幼，冀其长，能寒而劲健。
《邵氏闻见前录》：谢希深、欧阳永叔，官洛阳时，同游嵩山。自颍阳归，暮抵龙门香山。雪作，登石楼望都城，各有所怀。忽于烟霭中，有策马渡伊水来者，既至，乃钱相遣厨传歌妓至，吏传公言曰：山行良劳，当少留龙门赏雪，府事简，无遽归也。钱相遇诸公之厚，类此。《长编》：宋仁宗朝，河北河东初置义勇。至英宗朝，推行其法，渐及陕西。皆以地接胡羌，有守R之备。每岁冬教一月。民虽以为劳，而边防之计有不得已。
《玉海》：熙宁四年冬，诏以诸寺监祠事隶太常，以肃奉神之礼。
《东京梦华录》：卖生鱼则用浅抱桶，以柳叶间串，清水中浸，或循街出卖。冬月，即黄河诸远处，客鱼来，谓之车鱼，每斤不上一百文。
《乾淳岁时记》：都下自十月以来，朝天门内外竞售锦装新历、诸般大小门神、桃符、钟馗、狻猊虎头及金Z、缕花、春帖，幡胜之类，为市甚盛。
《谈薮》：韩29胄暮年，以冬月携家游西湖，画船花舆，遍览南北二山之胜。末乃置宴于南园，族子判院与焉。席间，有献牵丝傀儡，为土偶负小儿者，名为迎春黄胖。韩顾族子：汝名能诗，可咏。即承命一绝，云：脚踏虚空手弄春，一人头上要安身。忽然线断儿童手，骨肉都为陌上尘。韩大不乐，不终宴而归，未几祸作。《奚囊橘柚》：陶士行，贫时，冬日，母子尝著敝葛。及士行贵，母恒于公服袖口内缝一片，曰：汝当作佳官，尽心恤民，勿忘著葛衫时也。
《鸡肋编》：燕地妇女，冬月以苦蒌涂面，谓之佛妆。但皆傅而不洗，至春方涤去。久不为风日所侵，故洁白如玉也。
《谈苑》：雄霸沿边塘洎。冬月，载蒲苇悉用凌床，官员亦乘之。
《元氏掖庭记》：淑妃龙瑞，娇贪而且妒，宫人少有不如意，笞挞至死。有不欲置之死地者，则百计千方致其苦楚。冬则卧冰，谓之炼肋。
《畜德录》：夏忠靖公原吉，尝得赐古砚。冬月，仆炙冰破损，甚恐。公知，召喻之曰：受赐不加爱惜，吾之罪也。遂释之。
《近峰纪略》：正德戊寅冬，驾幸扬州，河冰方合。上问何时当解，江彬对曰：立春。然尚有旬馀日也。上曰：春迎之即至耳，焉能候之。命迎春于扬州之东郊。明日，百花盛开，河水流澌，臣民骇睹。
《菽园杂记》：吴中民家，计一岁食米若干石，至冬月，舂臼以蓄之，名冬舂米。尝谓开春，农务将兴，不暇为此，及冬预为之。闻之老农云：不特为此，春气动则米芽浮起，粒亦不坚。此时舂者，多碎而为粞，折耗颇多，冬月米坚，折耗少，故及冬舂之。
冬部杂录
《诗经・邶风・谷风章》：我有旨蓄，亦以御冬。〈笺〉蓄聚美菜者，以御冬月乏无时也。
《春秋》：宣公十五年冬，m生。〈注〉螽子以冬生，遇寒而死，故不成螽。
《礼记・月令》：天地不通，闭塞而成冬。
《礼运》：昔者，先王未有宫室，冬则居营窟。
《儒行》：儒有冬夏不争阴阳之和。
《乡饮酒义》：北方者冬，冬之为言中也。中者，藏也。《尔雅》：冬猎为狩。〈注〉得兽，取之无所择。
《公羊传》：冬曰A。〈注〉荐尚稻雁。A，众也，气盛貌。冬，万物毕成，所荐众多，芬芳备具。故曰A。
《素问・风论篇》：以冬壬癸中，于邪者为肾。
《四时・剌逆从论篇》：冬者，盖藏血气在中，内著骨髓，通于五藏。
《山海经》：尧光之山有兽焉，其状如人，而彘鬣穴居，而冬蛰。其名曰猾。其音如勰荆见则县有大繇。《管子・五行篇》：黄帝得后土，而辩乎北方。故使为李，冬者，李也。〈注〉李，狱官也。取使象水平之也。
《禁藏篇》：冬日之不滥，非爱冰也。为不适于身，便于体也。
《版法解》：冬既闭藏，百事尽止，往事毕登，来事未起。方冬无事，慎观终始，审察事理。
《菁茅谋篇》：大冬，任甲兵，粮食不给。黄金之赏不足，谨守五谷。黄金之谢物，且为之举。
《文子・精诚篇》：政失于冬，辰星不效其乡；冬政不失，国家宁康。
《列子・殷汤篇》：吴楚之国，有大木焉，其名为员淌鳌６冬生，实丹而味酸，食其皮汁，已愤厥之疾，齐州珍之，渡淮而北，而化为枳焉。
《庄子・齐物论篇》：其谷如秋冬，以言其日消也。
《则阳篇》：⒄撸反冬乎冷风。
《盗篇》：古者，民不知衣服。夏多积薪，冬则炀之。故命之曰：知生之民。
《i冠子》：斗柄指北，而天下皆冬。
《荀子・天论篇》：天不为人恶寒而辍冬。
《韩子・解老篇》：周公曰：冬日之闭冻也，不固则春夏之长，草木也不茂。天地不能常侈常费，而况于人乎。《五蠹篇》：尧之王天下也，冬日裘。
《楚辞》：嘉南州之炎德兮，丽桂树之冬荣。
《吕氏春秋》：离，俗览冬之德寒。寒不信，其地不刚，地不刚则冻闭不开。
《史记・天官书》：月行角天门，十月为四月，十一月为五月，十二月为六月。水发，近三尺，远五尺。〈注〉谓月行入角与天门，若十月犯之，当为来年四月成灾，十一月则主五月也。
《河渠书》：天子既临河决，作歌曰：吾山平兮钜野溢，鱼沸郁兮柏冬日。〈注〉柏，犹迫也。《汉书・音义》曰：钜野满溢，则众鱼沸郁而滋长也，迫冬日乃止。
《匈奴传》：土地苦寒，汉马不能冬。〈能音耐〉
《汉书・东方朔传》：朔上书曰：臣年十三，学书三冬，文史足用。〈注〉贫子冬日乃得学书，言文史之事足可用也。《魏相传》：北方之神颛顼，乘坎执权司冬。〈注〉水为智，智者谋，谋者重，故为权。
《越绝书》：冬三月之时，草木既死，万物各异藏。故阳气避之下，藏伏壮于内，使阴阳得成功于外。
《贾谊新书》：悬弧之礼义，北方之弧以枣。枣者，北方之草，冬木也。
《淮南子・m真训》：冬日之不用者，非简之也。清有馀于适也。
《时则训》：冬为权。权者，所以权万物也。权之为度也，急而不羸，杀而不割，充满以实，周密而不泄，败物而弗取罪，杀而不赦，诚信以必坚，悫以固粪，除苛慝不可以曲。故冬正将行，必弱以强，必柔以刚。权正而不失，万物乃藏。
《精神训》：知冬日之，夏日之裘，无用于己，则万物之变为尘埃矣。
《主术训》：冬日之阳，万物归之而莫使之然。
《齐俗训》：贫人冬则羊裘解札，短褐不掩形而炀灶口。《春秋繁露・官制象天篇》：冬者，太阴之选也。
《五行之义篇》：水居北方而主冬气。
《阳尊阴卑篇》：人生而天，而取化于天，哀气取诸冬。《天辩在人篇》：大阴因水而起，助冬之藏也。
冬哀志也。
人无冬气，何以哀死而恤丧。天无哀气，亦何以激阴而冬闭藏。
《阴阳出入上下篇》：冬右阴而左阳。
《治水五行篇》：七十二日，水用事，其气清寒而黑，闭门闾，大搜索，断刑罚，执当罪，饬梁关，禁外徙，无决池堤。《祭义篇》：冬上敦实。敦实，稻也。冬之所毕熟也。毕熟，故曰A。A，言众也。
《天地之行篇》：荠以冬美。冬，水气也。荠，甘味也。乘于水气而美者，甘胜寒也。
《威德所生篇》：冬者，天之威也。
《如天之为篇》：圣人冬修刑而致清，方致清之时，见大善，亦立举之。
《京房易传》：夏暑杀人，冬则物华实。
《说苑》：主冬者昴，昏而中，可以斩伐田猎。盖藏上告之天子，下布之民。
《后汉书・律历志》：日行北陆，谓之冬。《鲁恭传》：《易》曰：潜龙勿用。言十一月十二月，阳气潜藏，未得用事。虽煦嘘万物，养其根D，而犹盛阴在上，地冻水冰，阳气否，隔闭而成冬。
《班固传》：灵草冬荣，神木丛生。
《白虎通・五祀篇》：冬祭井。井者，水之深藏在地中，冬亦水王，万物伏藏。
《论衡・感虚篇》：夫云出于丘山，降散则为雨矣。人见其从上而坠，则谓之天雨水也。冬日，天寒则雨凝而为雪，皆由云气发于丘山，不从天上降，集于地明矣。《释名》：冬曰上天，其气上腾与地绝也。冬，终也，物终成也。
桃诸，藏桃也。诸，储也。藏以为储，待给冬月用之也。瓠蓄皮，瓠以为脯，蓄积以待冬月时用之也。
《说文》：竹，冬生草也。象形下垂者，箬也。《农家谚》：冬青花不落湿沙。
《独断行》：冬为太阴，盛寒为水，祀之于行，在庙门外之西，R壤厚二尺，广五尺，轮四尺，北面设主于R上。《王粲务本论》：野积u冬，夺者无罪。
《抱朴子・仙药篇》：云母，有五色并具，而多黑者，名云母，宜以冬服之。
《广譬篇》：非分之达，犹林卉之冬华也。
《拾遗记》：背明国，在扶桑东，见日出于西方。其国昏昏常暗，有醇和麦为曲以酿酒一醉，累月食之，凌冬可袒。
昆山有柰，冬生子，碧色，以玉井水洗食之，骨轻柔，能腾虚也。
岱舆山有草，名莽煌，叶圆如荷，去之，十步炙人衣，则鳌Ｘ字为席，方冬弥温。以枝相摩，则火出。
《南方草木状》：南方，冬无积槁。濒海郡邑多马，有草，叶类梧桐而厚，取以秣马，谓之肥马草。马颇嗜而食，果肥壮矣。
冬叶，姜叶也。苞苴物，交广皆用之。南方地热，物易腐败，惟冬叶藏之，乃可持久。
《竹谱》：，箭竹类，一尺数节，亦中作矢，其笋冬生。《傅休奕・紫华赋序》：紫华，一名长乐华，旧生于蜀，其东界特饶，中国奇而种之。余嘉其华纯耐久，可历冬而服，故与友生各为之赋。
卢谌祭法：冬祀用雉腊兔，腊用甘、用荆饧。
《述异记》：杏园洲，在南海洲中，多杏。海上人云：仙人种杏处。汉时，尝有人舟行遇风，泊此洲五六日，日食杏，故免死。云洲中有冬杏。王充果赋云：冬实之杏，春熟之甘。晋郭太仪果赋云：杏或冬而实。
《刘协新论・履信篇》：冬之得寒，寒不信则水土不坚，水土不坚则安静之德废。
《名医别录》：术以蒋山、白山、茅山者为胜，十一月十二月采者好，多脂膏而甘，其苗可作饮，甚香美。
忍冬藤，生凌冬，不凋，故曰忍冬。
《益州记》：m之茎，蜀人于冬月取以舂碎，炙之，水淋一宿为菹。
《水经注》：黄水出零阳县西北，连巫山溪，出雌黄，颇有神异。采常以冬月，祭祀凿石，深数丈方得佳黄。故溪水取名焉。
丹水，东南历西岩下，岩下有大泉，涌发洪源巨轮，渊深不测。O藻冬芹竟川含绿，虽严辰肃月，燕麦暄萋。《齐民要术》：区种瓜法：以瓜子布坑中，以粪覆之，又以土薄散粪上，以足微蹑之。冬月大雪时，速并力推雪于坑上，为大堆。至春，草生瓜亦生，茎叶肥茂，异于常者。又法：冬天，以瓜子数枚内热牛粪中，冻即拾聚，置之阴地。正月地释，即耕布之，粪土覆之，肥茂早熟。溲种可用雪汁，雪汁者，五谷之精也。使稼耐旱，常以冬藏雪汁，器盛埋于地中。治种如此，则收常倍。《隋书・吐谷浑传》：青海周回千馀里，中有小山。其俗至冬，辄放牝马于其上，言得龙种。
《旧唐书・南蛮传》：林邑国，汉日南象林之地，在交州南千馀里，地气冬，不识冰雪，常多雾雨。
《唐本草》：醍醐，酥之精液，好酥一石有三四升醍醐在酥中，盛冬不凝。
《食疗本草》：石燕，在乳穴石洞中者，冬月采之堪食。《种树书》：麦最宜雪。谚云：冬无雪，麦不结。
《北户录》：山橘子，冬熟，有大如土瓜者，次如弹丸者，皮薄下气，普宁多有之。
《酉阳杂俎》：水耐冬，此草经冬在水不死，成式于城南村墅池中见之。
熊胆，冬在右足。
岭南有蚁，大于秦中马蚁，结窠于甘树。甘实时，常循其上，故甘皮薄而滑，往往甘实在其窠中，冬深取之，味数倍于常者。
太原晋祠，冬有水底O，不死，食之甚美。
《岭表录异》：山姜茎叶，皆姜也，但根不堪食，亦与豆蔻花相似而微小尔。花生叶间，作穗如麦粒，腌藏入甜糟中，经冬如琥珀色，辛香可爱，用为脍无以加矣。《五色线》：王F好劝人食芦菔根叶。云冬食功多力甚，养生之物也。
青田溪，冬天水热如汤，众鱼归之，名曰鱼仓。
《潇湘录》：长安城禁苑内一大树，冬月雪中忽花叶茂盛，及凋落结实，其子光明，灿烂如火之明焉。数日皆化为红蛱蝶飞去。至明年，唐高祖自唐国长安，此必前兆也。
《太平御览・南夷志》：水札鸟，出昆明池，冬月遍于水际。《清异录》：酴盛开时，置书册中，冬间取以插鬓，盖花腊耳。
《开宝本草》：威灵仙，出商州上洛山及华山并平泽，以不闻水声者为良。生先于众草，方茎，数叶相对。冬月丙丁戊己日，采根用。
《益部方物记》：芎叶为蘼芜。《楚辞》谓江蓠者。根为芎叶，落时可用作羹。蜀少寒，茎叶不萎。今医家最贵川芎云。
长生草：山阴蕨地多有之。修茎茸叶，色似桧柏而泽，经冬不凋损，故号长生。
羞寒花：蜀地处处有之。根茎缀花，蔽叶自隐。俗曰羞天花，予易为羞寒花。
@麻，叶能螫人，有花无实，冒冬弗悴，可以祛疾。《皇极经世・观物内篇》：冬为藏物之府。
观冬则知春秋之所存。〈注〉春秋者，五伯之事业也，五伯之时如冬。
《图经本草》：预知子，蔓生，依大木上。叶绿有三角，实作房生，青熟，深红色，每房有子五七枚，斑褐色，光润如飞蛾。蜀人每贵重之，其根冬月采之，阴乾治蛊，其功胜于子也。相传取子二枚缀衣领上，遇有蛊毒，则闻其有声，当预知之，故名。
蒺藜，冬月采之，黄白色。郭璞云：布地蔓生，细叶，子有三角，刺人。
菩萨草，生江浙州郡，凌冬不凋，秋中有花，直出赤子如m头。冬月采根用，味苦，主中诸毒，研服之，又诸蛊伤，捣汁饮并傅之。
《云笈七签》：治肾当用吹，吹为泻吸，为补。夫肾者，阴之精坎之气，其色黑，其象如圆石，其神如白鹿，两头化为玉童，长一尺，出入于肾。藏肾者冬之用事。常以十月十一月十二月，面北平坐，鸣金梁七，饮玉泉三，吸元宫之黑气入口，九吞之，以补吹之损，以符呦鹿之词，以致玉童之馔。益肾，气神和体，安可致长生之道。《歙砚说》：水弦坑，在眉子坑外，临溪。至冬水涸，方能取之，入地丈馀，石多金花。
《梦溪笔谈》：《宋次道・春明退朝录》言，天圣中，青州盛冬浓霜，屋瓦皆成百花之状。又庆历中，集禧观渠中冰纹皆成花果林木。元丰末，秀州人家屋瓦上冰亦成花，每瓦一枝，正如画家所为。折枝有大花似牡丹芍药者，细花如海棠萱草者，皆有枝叶，无毫发不具，气象生动，虽巧笔不能为之。以纸拓之，无异石刻。《政和本草》：冬青，冬月青翠，故名。江东人呼为冻青。《物类相感志》：伏中收松柴，斫碎，以黄泥水浸，皮脱，晒乾，冬月烧之无烟。
冬月，令水不冰，以杨花铺砚槽，名文房春风膏砚。《秀水f居录・瘗鹤铭》：润州扬子江焦山足石岩下，惟冬序水退，始可摸打。世传以为王逸少书。
《曲洧旧闻》：溱洧之源出马岭，今在河南府永安界，号玉仙山。历城东南为溱洧，其水清，有鱼数种。土人不善施网罟。冬积柴水中为K，以取之。以捣泽蓼杂煮大麦，撒深潭中，鱼食之辄死，浮水可俯掇，久之复活，谓之醉鱼云。
密县有一种冬桃，秋花夏实，八九月间桃自开，其核堕地而复合，肉生满其中，至冬而熟，味如淇上银桃而加美，亦异也。
《吴船录》：眉州城外，即玻璃江也，冬时水色如此。《诗序・潜季冬荐鱼疏》：冬月既寒，鱼不行，乃性定而肥充，故冬荐之也。《天官庖人注》云，鱼雁，水涸而性定，则十月已定矣。但十月初定，季冬始肥，取其尤美之时荐之也。
《蠡海集・人身类》：冬之日，坎用事，阳在内，喜嗜热物，滋其阳也。
《气候类》：冬为阴，冬之夜半为严寒。
《三建》：虽曰天开于子，地辟于丑，人生于寅。然却但以冬至为一建，小寒为二建，大寒为三建也。何以知其然也，盖造历始于冬至，察天气也。候花信之风始于小寒，察地气也。辨人身之气始于大寒，以厥阴为首，察人气也。岂非三建之气，只在于立春之前也欤。《C类本草・列仙传》云：赤松子服天门冬，齿落更生，细发复出。太原甘始服天门冬，人间三百馀年。《圣化经》云：以天门冬、茯苓等分为末，日服方寸匕，则不畏寒，大寒时单衣汗出也。
《法帖刊误》：今洛水冬月不冰，古人谓之温洛。下有N石，取此石置瓮水中，水亦不冰。《杨慎集・张伯玉蓬莱阁诗》：敲冰呈好手，识素竞交鸾。注：越俗竞F敲冰，纸剡水清洁，山又多藤楮，以敲冰时制之佳，盖冬水也。《涌幢小品》：白冬瓜一二斗许大，冬月收为果，又蜜饯代果，可以R冬，故曰冬瓜。今皆误书曰东盖，因西瓜之对也。
《瓶史月表》：冬花、小友风兰、天茄、金豆、金柑、金橘。《农政全书》：冬天近晚，忽有老鲤斑云起，渐合成浓阴者，必无雨，名曰护霜天。
冬天，南风，三两日必有雪。
木瓜烂蒸擂作泥，入蜜与姜作煎饮用，冬月尤美。冬月乾塘，取鱼寄别池内，或入大桶，速乾水，取生泥壅池，生泥只取烂泥，弗取乾者，取过泥，速栽荇草，放水入鱼，凡小池定在大池之旁，以便冬月寄鱼。用马牙硝为细末，唾调涂手及面，寒月迎风不冷。霜后芋子上，芋白擘下，以液浆水す，12乾，冬月炒食，味胜蒲笋。
《本草纲目》：韭黄，北人至冬移根于土窖中，培以马屎，暖则即长，高可尺许。不见风日，其叶黄嫩，谓之韭黄，豪贵皆珍之。
冬葱即慈葱，或名大官葱。谓其茎柔细而香，可以经冬，大官上供宜之，故有数名。
《埤雅》云：鲫鱼旅行以相即也，故谓之鲫。不食杂物，故能补胃。冬月，肉厚子多，其味尤美。
南方有玉面狸，专上树木食百果。冬月极肥，人多糟为珍品，大能醒酒。
鼬，似貂而大，色黄而赤，其毫与尾可作笔。严冬用之不折，世所谓鼠须栗尾者是也。
德庆果：广之德庆州出之，其树冬荣，子大如杯，炙而食之，味如猪肉。
冰鼠：东方朔云：生北荒积冰下，皮毛甚柔，可为席，卧之却寒。
伏翼善服气，故能寿，冬月不食。
兔至冬月木皮，得金气而气内实，故味美。至春食草麦而金气衰，故不美也。
续随子，一名拒冬。苏颂曰：叶中出叶，数数相续而生。故名续随子。冬月始长，故又名拒冬。
苦菜，一名游冬，经历冬春，故名。
《群芳谱》：柳寄生，状类冬青，亦似紫藤，经冬不凋，冬月望之杂百树中，荣枯各异，出蜀中。
《清f供》：冬时晨起，饮醇醪，负暄盥栉禺中，置毡褥市乌薪，会名士作黑金社；晌午，挟k理旧稿，看晷影移阶，濯足；午后，携都统笼向古松悬崖间，敲冰煮建茗；日晡，布衣皮帽，装嘶风，镫策蹇驴，问寒梅消息；薄暮，围炉促膝煨芋魁，说无上妙偈，谈剑术。《峨眉山志》：海梅，高仅三尺，冬月开小花，结实如樱桃。《邵武县志》：樵岚山，一名金莲峰，樵溪之水出焉。溪产鱼，曰，红翼而白鳃。冬月始出，渔人竞取之。《闽部疏》：延福以南有竹，丛生，涉冬抽萌，慈竹类也。而长刺云大者，拱把吴越慈竹迥出其下。
冬部外编
《列仙传》：丁次都，不知何许人，为辽东丁氏作奴。丁氏常使买葵冬，得生葵。问何得此葵，云从日南买来。《南史・滕昙恭传》：门外有冬生树二株，时忽有神光自树而起，俄见佛像及夹侍之仪，容光显著，自门而入昙恭家，人咸共礼拜。久之乃灭。远近道俗咸传之。《春明退朝录》：欧阳少师言为河北都转运使。冬月按部至沧景间，于野夜半闻车旗兵马之声，几达旦不绝。问宿彼处人，云是海神移徙，五七年间一有之。

[book_title]岁功典第八十二卷
孟冬部汇考
《易经》坤为地卦
7979。
〈本义〉剥尽则为纯坤，十月之卦。
《诗经》小雅采薇章
岁亦阳止。
〈朱注〉阳，十月也。时纯阴，用事嫌于无阳，故名之曰阳月也。〈大全〉程子曰：疑于无阳，故谓阳月，然何时无阳。如日有光之类，盖阴阳之气有常，而不移者，有消长而无穷者。　问：十月何以为阳月。朱子曰：剥尽而坤，复则一阳生也。复之一阳，不是顿然便生，乃自坤卦积来。如一月三十日，以复之一阳分作三十分，从小雪后一日生一分，到十一月半，一阳始成。以此见天地无休息。　孔氏曰：十月，名为阳，君子爱阳而恶阴也。四月秀@靡草死，岂无阴乎。明阴阳，常兼有也。
《礼记》月令
孟冬之月，日在尾，昏危中，旦七星中。其日壬癸，其帝颛顼，其神元冥，其虫介，其音羽，律中应钟；其数六，其味咸，其臭朽，其祀行，祭先肾。
〈陈注〉尾在寅，析木之次。颛顼，黑精之君，元冥水官之臣。少氏之子曰、曰熙，相代为水官。《左传》云：及熙为元冥是也。羽音属水，应钟亥律，长四寸二十七分寸之二十。水成数六，咸朽皆水属，水受恶秽，故有朽腐之气也。行者，道路往来之处。冬，阴往而阳来，故祀行也。春夏秋皆祭先所胜，冬当先心，以中央祭心故，但祭所属又以冬，主静不尚克制故也。
水始冰，地始冻，雉入大水为蜃，虹藏不见。
〈陈注〉此记亥月之候。
天子居元堂左个，乘元路，驾铁骊，载元纾衣黑衣，服元玉，食黍与彘，其器闳以奄。
〈陈注〉元堂左个，北堂之西偏。闳者，中宽；奄者，上窄。
是月也，以立冬。先立冬三日，太史谒之天子曰：某日立冬，盛德在水。天子乃齐。立冬之日，天子亲帅三公、九卿、大夫以迎冬于北郊。还，反，赏死事，恤孤寡。
〈陈注〉死事，为国事而死也。孤寡，即死事者之妻子。
是月也，命太史衅龟k，占兆审卦吉凶。
〈陈注〉冯氏曰：衅龟而占兆，衅k而审卦。
是察阿党，则罪无有掩蔽。
〈陈注〉狱吏治狱，宁无阿私，必是正而省察之。
是月也，天子始裘。命有司曰：天气上腾，地气下降，天地不通，闭塞而成冬。命百官谨盖藏，命有司循行积聚，无有不敛，坏城郭、戒门闾、修键闭、慎管a、固封疆、备边竟、完要塞、谨关梁、塞芯丁
〈陈注〉键，锁须也；闭锁筒也。芯叮野兽往来之路也。
饬丧纪，辨衣裳，审棺椁之厚薄，茔丘垄之大小高卑，厚薄之度，贵贱之等级。
〈陈注〉朱氏曰：丧者人之终，冬者岁之终，故于此时而饬丧纪焉。
是月也，命工师效功，陈祭器，按度程，毋或作为淫巧以荡上心，必功致为上。物勒工名，以考其诚：功有不当，必行其罪，以穷其情。
〈陈注〉诸器皆成，独主祭器。祭器，尊也。
是月也，大饮A。
〈陈注〉因A祭，而与群臣大为燕饮也，旧说A升也。此乃飨礼升牲体于俎上，谓之房A，未知是否。
天子乃祈来年于天宗，大割祠于公社及门闾，腊先祖五祀，劳农以休息之。
〈陈注〉天宗，日月星辰也。割祠，割牲以祭也。社以上公配祭，故云公社。又祭及门闾之神也。腊之言猎，以田猎所获之物而祭先祖及五祀之神。劳农，即周礼党正属民饮酒之礼也。
天子乃命将帅讲武习射，御角力。是月也，乃命水虞渔师收水泉池泽之赋。毋或敢侵削众庶兆民，以为天子取怨于下。其有若此者，行罪无赦。孟冬行春令，则冻闭不密，地气上泄，民多流亡。行夏令，则国多暴风，方冬不寒，蛰虫复出。行秋令，则雪霜不时，小兵时起，土地侵削。
《尔雅》月阳
十月为阳。
〈疏〉十月得癸，则曰极阳。
《素问》诊要经终论篇
九月十月，阴气始冰，地气始闭，人气在心。
〈注〉收藏之气从天而降，肺属乾金而主天，为心藏之盖。故秋冬之气，从肺而心，心而肾也。少阴主冬令，故先从手少阴而至足少阴。王氏曰：火墓于戌。
《汲冢周书》时训解
立冬之日，水始冰；又五日，地始冻；又五日，雉入大水为蜃，水不冰，是谓阴负。地不始冻，咎徵之咎；雉不入大水，国多淫妇。小雪之日，虹藏不见；又五日，天气上腾，地气下降；又五日，闭塞而成冬。虹不藏，妇不专一；天气不上腾，地气不下降，君臣相嫉；不闭塞而成冬，母后淫佚。
《师旷占》占五谷贵贱
十月朔日占春粜贵贱，风从东来春贱，逆此者贵。
《吕氏春秋》季夏纪音律篇
应钟之月，阴阳不通，闭而为冬。修别丧纪，审民所终。
〈注〉应钟十月，阳伏在下，阴闭于上，故不通，审慎终卒也。修别丧服，亲疏轻重之纪，故曰审民所终也。
《史记》律书
不周风居西北，主杀生东壁，居不周风东，主辟生气而东之至于营室，营室者，主营胎阳气而产之东至于危。危，也。言阳气之危，故曰：危，十月也，律中应钟。应钟者，阳气之应不用事也。其于十二子为亥。亥者，该也。言阳气藏于下，故该也。
《汉书》律历志
应钟，言阴气应亡射，该藏万物而杂阳阂种也，位于亥，在十月。
〈注〉孟康曰：阂，臧塞也。阴杂阳气臧塞，为万物作种也。晋灼曰：外闭曰阂。
《淮南子》天文训
立冬加十五日，斗指亥，则小雪，音比无射。
应钟之数四十二，主十月，上生蕤宾。
太阴在丑，岁名曰赤奋若，岁星舍尾箕，以十月与之晨出东方，觜`参为对。
时则训
孟冬之月，招摇指亥，昏危中，旦七星中，其位北方，其日壬癸，盛德在水，其虫介，其音羽，律中应钟，其数六，其味咸，其臭腐，其祀并祭先肾。水始冰，地始冻，雉入大水为蜃，虹藏不见。天子衣黑衣，乘元骊，服元玉，建元旗，食黍与彘，服八风水，爨松燧火。北宫御女黑色，衣黑采，击石磬，其兵铩，其畜彘。朝于元堂左个，以出冬令。命有司修群禁，禁外徙，闭门闾，大搜客，断罚刑，杀当罪，阿上乱法者诛。立冬之日，天子亲率三公、九卿、大夫以迎岁于北郊。还，乃赏死事，存孤寡。是月，命太祝祷祀神位，占龟策，审卦兆，以察吉凶。于是天子始裘，命百官谨盖藏，命司徒行积聚，修城郭、警门闾、修楗闭、慎管a、固封玺、修边境、完要塞、绝蹊径、饬丧纪、审棺椁衣衾之厚薄，营丘垄之小大高庳，使贵贱卑尊，各有等级。是月也，工师效功，陈祭器，案度程，坚致为上工事，苦慢作，为淫巧必行其罪。是月也，大饮A，天子祈来年于天宗，大祷祭于公社，毕飨先祖，劳农夫以休息之。命将率讲武肄射，御角力劲。乃命水虞渔师，收水泉池泽之赋，毋或侵牟。孟冬行春令，则冻闭不密，地气发泄，民多流亡。行夏令，则多暴风，方冬不寒，蛰虫复出。行秋令，则雪霜不时，小兵时起，土地侵削。十月，官司马，其树檀。
六合
孟夏与孟冬为合，孟夏始缓，孟冬始急。故十月失政，四月草木不实。
《大戴礼记》夏小正
十月，豺祭兽，善其祭而后食之也。初昏，南门见。南门者，星名也，及此再见矣。黑乌浴者，何也。乌浴也者，飞乍高乍下也。时有养者，长也，若日之长也。元雉入于淮为蜃蜃者，蒲芦也。织女正北乡，则具。织女，星名也。
《说文》亥月
亥，D也。十月，微阳起，接盛阴。
《晋书》礼志
汉以高帝十月定秦，且为岁首。至武帝，虽改用夏正，然每月朔朝至于十月朔，犹常飨会。其仪，夜漏未尽七刻，受贺及贽公侯璧中二千石、二千石羔，千石、六百石雁，四百石以下雉。三公奉璧上殿，御座前北面，太常赞曰：皇帝为君兴，三公伏，皇帝坐。乃前进璧，百官皆贺，二千石以上，上殿称万岁。举觞御食，司徒奉羹，大司农奉饭，奏食举之乐，百官受赐宴飨，大作乐。如元正之仪。
乐志
十月之辰，谓为亥。亥者，劾也。言时阴气劾杀万物也。十月之管，名为应钟。应者，和也，谓岁功皆成，应和阳功收而聚之也。
《梁元帝纂要》孟冬
十月孟冬月，曰上冬。
《齐民要术》十月事宜
十月培筑垣墙，塞向户。上辛命典馈渍曲酿冬酒，作脯腊。农事毕，令成童入大学如正月焉。五谷既登，家储畜积，乃顺时令，敕丧纪。同宗有贫窭久丧，不堪葬者，则纠合宗人共与举之。以亲疏贫富为差，正心平敛，无相u越。先自竭，以率不随，先冰冻作凉饧，煮曝饴，可拆麻缉，绩布缕作白履，不惜卖缣吊弊絮，籴粟豆麻子。
〈注〉草履之贱者，曰不惜。
《荆楚岁时记》秦岁首
十月朔日，黍耄俗谓之秦岁首。
未详黍胫义，今北人此日设麻羹豆饭，当为其始熟尝新耳。《祢衡别传》云：十月朝黄祖，在艨艟上会，设黍胧且病
《辽史》礼志
《岁时杂仪》：岁十月五，京进纸造小衣甲，枪刀器械万副。十五日，天子与群臣望祭木叶山，用国字书状并焚之。《国语》谓之戴辣。戴，烧也；辣，甲也。
《农政全书》孟冬事宜
移植：　橙　柑　橘
栽种：　大小豆　春菜　生姜　萝卜
收藏：　地黄　qQ菜　天萝子　茶子　橘皮
天豆　栗子　薏苡　椒　冬瓜子　芙蓉条石橘　萝卜　山药　枸杞　皂角　r
杂事：　移葵　接花果　浇灌花木　稻　纳禾
稼　开砖　煮胶　收炭　造牛衣　修牛马塞北户　用盖炉　石阶砌　收二桑叶　壅r麻　耘麦地　收猪种　泥饬牛马屋　压桑
农事占候
冬前霜多，主来年旱；冬后多，晚禾好。　十六日为寒婆生日，晴，主冬暖。此说得之崇德举人徐伯和，自江东石洞秩满而归，云：彼中客旅远出，专看此日，若晴暖则但随身衣服而已，不必他备。言极有准也。　月内有雷，主灾疫。谚云：十月雷，人死用耙推。有雾，俗呼曰沫露，主来年水大，仍相去二百单五日，水至。老农咸谓极验。或云：要看雾，著水面则轻，离水面则重。谚云：十月沫露塘b，十一月沫露塘乾。　冬初和暖，谓之十月小春，又谓之晒糯谷天。渐见天寒日短，必须夜作。谚云：十月无工，只有梳头吃饭工。　又云：河东西，好使犁；河射角，好夜作。　月内风频作，谓之十月五风信。　谚云：冬至前后，鸿水不走。
《遵生八笺》十月事宜
《孝经纬》曰：立冬后十五日，斗指亥，为小雪，天地积阴，温则为雨，寒则为雪。时言小者，寒未深而雪未大也。律应钟，钟者，动也，言物应阳而动下藏也；辰亥，亥者，劾也，言时阴气劾杀万物也。《西京杂记》曰：十月为正阴，曰阴月，《要纂》曰上冬。
是月，天道南行，作事出行宜正南方，吉。不宜用亥日，犯月建，不吉。
十六日，天仓开，宜入山修道。
又曰：初十日，十三日，宜拔白。
《五行书》曰：是月亥日，食饼令人无病。
是月，宜进枣汤。其方：取大枣去皮核，于文武火上翻覆焙香，然后泡作汤服。
《摄生图》曰：初一日，宜修成福斋，初五日修三会斋，勿行谴责。
《四时纂要》：逐瘟方：地黄八两、巨胜子一升、二物熬烂，牛膝五加皮、地骨皮各四两、官桂、防风各二两、仙灵皮三两、用牛乳五两，同甘草汤浸三日，以半升同乳拌仙灵皮，磁瓶盛入，炊食上蒸之。待其牛乳尽出，方以暖水净淘，碎如麻豆，同前药细v，入布袋盛之，浸于二斗酒中。五日后取看味重，取去药渣。十月朔饮，至冬至日止。忌葱蒜臭物。
决明子，主青盲目，淫觜赤，白膜痛泪，又疗唇口青色。十月十日，采阴乾，百日可服。
又云：是月取枸杞子，清水洗净，沥乾研烂，以细布袋盛，榨出汁水，去渣，慢火熬膏，勿令黏底，候少稠，即以瓦器盛之，蜡纸密封，勿令透气。每朝酒调一二匙服之，夜卧再服，百日轻身壮气，耳目聪明，须发乌黑。冬三月戊寅、己卯、癸酉、辛巳、丁亥及壬丙、戊癸，宜炼丹药。
是月，宜服枣汤、钟乳酒、枸杞膏、地黄煎等物，以养和中气。
《云笈七签》曰：十月十四日，取枸杞，煎汤沐浴，令人光泽不病。初一日，十八日并宜沐浴吉。
《修真指要》曰：十五日下元吉辰，可修谢过斋。
《经验方》：是月上亥日，采枸杞子二升，采时面东，再捣生地黄汁三升，以好酒五升同搅均，三味共入磁瓶内，密封三重，浸二十一日，安置。立春前三日，每早空心饮一杯，至立春后，须发皆黑，补益精气，轻身无比。忌食萝卜。
《太清草本方》云：槐子乃虚星之精。是月上巳日，采而吞之，每服二十一粒，去百病，长生通神。
是月，宜食芋，无碍。
十月事忌
是月初一，十四日忌裁衣、交易。
《白雪忌》：十月，忌食猪肉，发宿气。且亥为猪肖，宜忌之人能终身忌之，其有益于人自多。《本草》考之可见。《千金方》：十月，勿食椒，伤血脉。勿食韭，令人多涕唾。勿食霜打熟菜，令人面上无光。勿食獐肉，动气。勿食猪肾，十月肾旺也，不令死气入肾。
又曰：是月，夫妇戒同寝，忌纯阴用事。
是月，勿带帽，使脑受冻，则无眩晕之疾。
《法天生意》云：十月初四，勿责罚人。故刑官是日罢刑。大忌
是月二十五日，不宜问疾。
是月初一日，为民岁腊，十五日为下元，二日戒夫妇入房。
二十日，忌远行。
十月修养法
孟冬之月，天地闭藏，水冻地坼，早卧晚起，必候天晓，使至温畅。无泄大汗，勿犯冰冻雪积，温养神气，无令邪气外入。卦坤，坤者，顺也，以服健为正。故君子当安于正，以顺时也。生气在酉，坐卧宜向西方。
《孙真人修养法》曰：十月，心肺气弱，肾气强盛，宜减辛苦以养肾气。毋伤筋骨，勿泄皮肤，勿妄针灸，以其血涩津液不行。十五日，宜静养，获吉。
《赏心乐事》十月
现乐堂炉、　满霜亭密橘、　烟波观买市、　赏小春花、　杏花庄桃荠、　诗禅堂试香。
《本草纲目》孟冬
陶弘景曰：槐子，以十月上巳日，采相连多者，新盆盛，合泥百日，皮烂为水，核如大豆。服之，令脑满，发不白而长生。
《事物原始》小春
《荆楚岁时记》云：十月，天时和暖似春。故曰小春。月内一雨，谓之液雨。百虫饮此水而藏蛰，呼为药水。来春二月，雷鸣启蛰。
朔朝
十月一日，宰臣已下，受冬著锦袄三日。《梦华录》云：士庶皆出城上坟，禁中车马出道院及西京朝陵寝。宗室车马亦如寒食节。有司进炉炭。民间皆置酒作炉会。九月下旬，即买冥衣靴鞋衣帽，以备十月朔日烧献。
下元
《道藏经》曰：十月十五为下元，水官检察人间善恶，此日乃衡岳真人升仙之日，钟离先生飞升亦此日也。
《酌中志略》宫中十月
十月初一日颁历，初四日，宫眷内臣换穿衣。
《直隶志书》〈各省风俗同者不载〉宛平县
十月一日，裁五色纸作男女衣，曰寒衣。修具祀其先，持楮锭焚之。曰送寒衣。新丧，白纸为之，或有祀于墓者。是月，天始寒，里中父老多捐资济贫，转相劝募，就寺庙施粥施汤施绵衣。
怀柔县
冬初种麦，谓之冻黄；积柴养鱼，谓之下溺。
丰润县
孟冬毕，场功蒸面饭，以犒农工。
永平府
孟冬月朔日，南风则冬暖，北风寒。又占十六日，谓寒婆，晴主冬暖。竟月毕，场功劳农，遣工人归，设醮燕享至醉，如古蜡祭之风焉。虹，主麻谷贵；月食，鱼盐贵；雷，人多死；雷而雾离水面，则二百五日水至。
肃宁县
十月初一日阴，柴米贵如金；又云：雨搅雪，无休歇。
庆云县
十月初一日，无贫富皆祭墓送寒衣，名烧衣节。
冀州
十月朔日，祭墓如清明，中元仪兼剪衣焚之，谓之送寒衣。亦曰：履霜露而⑩胍病Ｅ┘乙嘁允侨站呔聘辞场。
饶阳县
十月朔日，风雨主来年夏旱，芝麻贵；小雪日雪，则谷贱；东风，主民多流亡；南风，主多暴风；西风，主雨雪不时；北风，主冬不寒。
赵州
十月，民间多嫁娶，凡力不前者，求救于人，名曰告助。
清丰县
十月一日，以西成告毕，作乐祀庙，谓之报赛。
宣府镇
十月朔日，人家出城拜扫先墓。其乡饮酒则举于学宫，无祀祭则举于厉坛。皆不敢缺。十五日为下元节，俗传水官解厄之辰，亦效持斋诵经。
《山东志书》齐河县
十月，涤场以后，绵花在野，取之不禁。
阳信县
小雪十月中，塞向户。
沂州
十月朔，祭墓，农家皆设酒パ嘤度耍名散场。
寿光县
十月望日，与浴佛日同。
登州府
十月朔，田家祀先穑以报成，是日散农作。
《山西志书》临汾县
十月初一日，啖馄饨，祀先，焚纸被。
太平县
十月十五日，祭天地，号为闭神门。
临晋县
十月十日，古有牛马王会，民间多醵金置牲醴以赛神。祭毕，割胙欢饮，醉饱而散。樊桥站尤盛，是日商贾四集，诸货略备，买卖交易，三日乃罢。
夏县
十月初十日，山中农家报祀土谷之神。
马邑县
下元，农家于是日祭献龙王，会饮庙中，曰闭庙门。
《河南志书》陈州
十月农工已毕，田家置农器于场，备牲醴香楮祭之。祭毕，相饷劳及佃人。俗曰卧。宰牲命乐赛土谷之神，欢饮一日，谓之牛王社。
洛阳县
秋成十月间，各祀土谷之神，丰洁酒醴，以奢侈相尚。
宜阳县
十月初一日，祀山神，散农作。初十日，祀牛王报成。
罗山县
十月初一日，朝灵山饭僧，十五日亦举行之。
商城县
十月初一日，墓祭，焚楮衣，亦插纸标于墓。
郏县
十月朔日，焚纸钱冥衣于墓，或画灰圈祀于家。
《陕西志书》蒲城县
孟冬朔，暮，陈煮面角于祀，焚纸衣备幽寒。
西乡县
十月一日，祭青苗神，用J面为角黍，祀先祖于门。外雇工人皆于是日放还。谚云：十月一，送雇的。
平凉府
十月朔，祭农功于先祖妣，或烹豚羊，献新酒，大具裘，户。霜大至，地冻，登刍穰，采野薪，山薪烧炭，大纵六畜，农之任者，以者放罢。宜饮酒，始猎。
《江南志书》吴县
十月十五日，为五风生日，太湖渔者千馀家，盛陈牲醴飨，并湖诸神祠，祈是月有风。每五日如期而至，终岁皆然，可以扬帆捕鱼，谓之五风信。
昆山县
十月朔，富家多用是日开炉炽炭。
常熟县
是月，吾谷枫林如锦，游人载酒挈}，多往观之。
嘉定县
十月朔，晴主少寒，一日南风，当三日雨；三日南风，当九日晴。
松江府
十月朔日，晴和则一冬少寒，贾人以此卜棉之售否。小雪日雪，则谷贱。旧志云：是日开炉，用面裹菠菜为饼，献祠堂。
无锡县
十月十三，进香保安寺大士之前，通邑多至。
金坛县
十月一日，民岁腊节，祀食作汤@。
高邮州
十月一日，东南风主冬暖，忌雾。谚云：十月三朝雾，老牛冈上渡。
兴化县
十月小至，祀神及祖先少长，夜宴略如除夕。谓之冬末夜。
泰州
十月，朝举祀先礼，炊占米合赤豆为饭，见西成事毕之徵。
通州
十月十三日，士人祀朱衣星君。
太平府
孟冬朔日，古谓之民岁腊涂邑。是日始以火R寒，市糕作供，曰暖炉，亲戚相馈。
六安州
十月朔，旧谓之秦岁首，今人于是日祀其先祖。
滁州
十月十日，祀先如七月，望日上冢，如三月清明。
《浙江志书》杭州府
十月初一日，奉郡城隍于武林郭外社稷坛，祭无祀鬼神，人多盛服，持幡，盖缨络香花，班迎道上，肃队而行，或充执事舆卫，务极一时之盛。是月初旬，民咸出城拜墓，不异寒食，以馀游两山，看红叶。昔人云：霜叶红于二月花。
富阳县
孟冬二十七日，太平村潭上天钟庵作佛会，礼佛。约千许人，谓之千人会。
嘉善县
十月忌南风，遇南风必雨雷鸣，人疫且恒阴。孟冬朔日，食米圆，祀祖先，间有祭墓者，曰开炉节。
平湖县
十月一日，相传日月同度，初月线许，旭日乘之从陈山上，观如玉碗走珠，亦一奇也。是月上旬，酿酒蓄之，曰十月白。
乌程县
十月渐寒，家家类坐火箱，晓起衣服，及暮夜卧，被必焙其中。然坐火箱虽有郁蒸，而泽国水气散之，故不为病。
馀姚县
十月中，迎桑神，以大纛为导，纸伞随之，其初甚盛，今亦少衰。
龙泉县
十月初一日，有风雨，年内旱，来年夏多水。二日风寒，正月米贵。如大雨，米大贵，小雨米小贵。其日值立冬雨，血地生毛。值小雪，有东风，来年米贱。风从西来，米贵民流。月内有三卯，米平麦贱。月内虹见，来年五月米贵麦平。月内月蚀，来秋谷贵。是月行春令，民多流亡。行夏令，多暴风，蛰虫复出。行秋令，小寇时起，土地有警。
《江西志书》德兴县
十月朔日，犁田晒白，以俟东作。
铅山县
十月，《荆楚岁时记》：天时和暖似春，谓之小阳春，一日宜晴。十月雨连连，高山亦是田。
都昌县
十月朔日，以粳米作糍祭先，各乡有谓牛之生辰，或将糍涂其角上者。
泸溪县
十月，以南风久暂占晴雪。谚云：一日南风三日雪，三日南风晴皎洁。以雪有无多寡，占来岁丰凶。
新淦县
十月朔，县例以是日开仓粮，长乃徇于里，办税畜鸡豕，为布峙谷以需，罔敢费酿酒，积薪以R寒，修治墙屋、池塘、道路及婚娶，恒以是冬，织女北向。是月也，宜雨，占曰：十月无流落，高田不用作。秋收毕，涤场I茨，版筑斧斤，继举。
《湖广志书》通山县
孟冬十月，为阳月，曰良月、曰正冬、曰小春月、朔曰阳朔。
钟祥县
十月朔日，民间饮酒作炉会。
应城县
十月初一日，乡城登新墓，农家放牛羊，不禁。
应山县
十月朔，俗传十月朝作糍糕，饲服耕之牛，至日午河饮，则照其角端有糕悬则已，无则有泪下者，殊不足信，大率土人恤服田作劳之意也。
石首县
十月天气渐寒，名曰小阳春，读者庆馆议事，耕者布种菜麦，以冀来春小熟，妇女纺绩，以供粥，以R冬寒。
浏阳县
十月朔日，县令祭无祀鬼神，名曰祭黄叶落。
衡州府
十月初一至初十日，俗言此旬墓门开，子孙各上祖茔，扫除宿草，设酒食奠之，霜露之感也。
祁阳县
冬日，其暖如春，故十月谓之小春。峡人十月一日多以蒸裹为节物，又名髟恪６攀：蒸裹如千室，焦糟幸一。
宁远县
十月，寒暑相停，若鸣雷，则多病。
新田县
十月，西成毕，各村祭社稷诸神，以报田功。
《福建志书》建宁府
十月之朔，谓之十月朝，以豆米作糍祀先。
建阳县
小雪值朔日，有东风，主春米贱，西风主春米贵。
《四川志书》夹江县
十月，家作米食给力田者，又穿于牛角以偿其苦。租他人牛者，以是日纳租，贶以肉食。不便则另易之。
《广东志书》广州府
十月，傩数十人衣红衣，击锣鼓迎神，前驱辄入人家，谓之逐疫。或祷于里社，以禳火灾。
连州
十月十六日，各里醵金为会。饮毕，以神之衣冠出，游于市，曰赛神。
曲江县
十月朔日，各乡大J。制米糍相馈，粘大糍于耕牛角上，用为西成之犒。谣云：十月朝，放牛满山标。此日牛不穿绳，谓之放f。
英德县
十月，农夫为饵@，穿牛角，饼菜以饭牛，谓之牛年。
始兴县
十月，请先天师人茅山教师，在荒郊中建厂演法事，预祈来岁收丰稔。
长乐县
孟冬之月，晚稻登，萝卜可食。是月也，寒暑倏异，一日而裘葛屡更。冬十月朔至十二日，阴晴卜明岁一年水旱。
澄迈县
十月，农家割禾，相助以毕其事。佃仆醉饱，喧歌道路，盖佣佃之家，饔飧粥食，惟割禾乃饭也。收成正于此时，而小熟，此月播种。
文昌县
十月朔，祭先，儿童击木得乐，旋行响以为戏。
《广西志书》隆安县
十月，角麦实，豆始收，寒气渐侵，草木黄落，朔风厉急。授衣民采木，出修房屋，厚盖藏。乡俗始婚姻，送死丧，营葬。占曰，十月雨浮塘，来年缺饭。
《云南志书》建水州
十月，士女祭八蜡祠，报赛。十五日，祭老莺树义冢，分祭合祭与清明同。
罗平州
十月，有水官会。

[book_title]岁功典第八十三卷
孟冬部艺文一
雒阳城铭　　　　　　　　后汉李尤
夏门值孟，位月在亥。阴阳不通，EX匿彩。迎冬北坛，从阴所在。
应钟十月启　　　　　　梁昭明太子
节届元灵，钟应阴律。愁云拂岫，带枯叶以飘空。翔气浮川，映危楼而叠迥。胡风起截耳之冻，赵日兴曝背之思。敬想足下，山岳钟神，星辰挺秀。潜明晦迹，隐于朝市之间。纵法化人，不混乡闾之下。某陋巷孤游，穿墙自活，终朝息爨。若孔子之为贫，竟日停炊。如范生之在职，牛衣当被。畏见王章犊鼻，亲操恐逢犬子。虽此惭贱而不羞贫，绮服有时，此言何述。
孟冬部艺文二〈诗词〉
步出东西门行〈一作冬十月〉后汉曹操
孟冬十月，北风徘徊。天气肃清，繁霜霏霏。A鸡晨鸣，鸿雁南飞。鸷鸟潜藏，熊罴窟栖。钱D停置，农收积场。逆旅整设，以通贾商。幸甚至哉，歌以咏志。
孟冬篇　　　　　　　　魏陈思王植
孟冬十月，阴气厉清。武官诫田，讲旅统兵。元龟袭吉，元光著明。蚩尤跸路，风弭雨停。乘舆启行，鸾鸣幽轧。虎贲采骑，飞象珥i。钟鼓铿锵，箫管嘈喝。万骑齐镳，千乘等盖。夷山填谷，平林涤薮。张罗万里，尽其飞走。狡兔，扬白跳翰。猎以青f，掩以修竿。韩卢宋鹊，呈才骋足。噬不尽绁，牵麋掎鹿。魏氏发机，养基抚弦。都卢寻高，搜索猴猿。庆忌孟贲，蹈谷超峦。张目决眦，发怒穿冠。顿熊扼虎，蹴豹搏。气有馀势，负象而趋。获车既盈，日侧乐终。罢役解徒，大飨离宫。乱曰：圣皇临飞轩，论功校猎徒。死禽积如京，流血成沟渠。明诏大劳赐，大官供有无。走马行酒醴，驱车布肉鱼。鸣鼓举觞爵，击钟无馀。绝纲〈一作网〉纵麟，弛罩出凤雏。收功在羽校，威灵振鬼区。陛下长欢乐，永世合天符。
拟孟冬寒气至　　　　　宋南平王铄
白露秋风始，秋风明月初。明月照高楼，露落〈一作白露〉皎元除。迨及凉风起，行见寒林疏。客从远方至，赠我千里书。先叙怀旧爱，末陈久离居。一章意不尽，三复〈一作一幅〉情有馀。愿遂平生志，无使甘言虚。
从拜陵登京岘　　　　　　　　鲍照
孟冬十月交，杀气阴欲终。风烈无劲草，寒甚有凋松。军井冰昼结，士马毡夜重。晨登岘山首，霜雪凝未通。息鞍循陇上，支剑望云峰。表里观地险，升降究天容。东岳覆如砺，瀛海安足穷。伤哉良永矣，驰光不再中。衰贱谢远愿，疲老还旧邦。深德竟何报，徒令田陌空。
大同十年十月戊寅　　　　梁简文帝
喧尘是时息，静坐对重峦。冬深柳条落，雪后桂枝残。星明雾色净，天白雁行单。云飞乍想阁，冰结远疑纨。晚橘隐重屏，枯藤带回竿。荻阴连水气，山峰添月寒。
十月乐游诗　　　　　　　　唐郭震
十月严阴盛，霜气下玉台。罗衣羞自解，绮帐待君开。银箭更筹缓，金炉香气来。愁仍夜未几，已使炭成灰。
十月梅花书赠　　　　　　　　卢Q
君不见，巴乡气候与华别，年年十月梅花发。上苑今应雪作花，宁知此地花为雪。自从迁播落黔巴，三见江上开新花。故园风花虚洛I，穷峡凝云度岁华。花情纵似河阳好，客心倍伤边候早。春候飒惊楼上梅，霜威未落江潭草。江水侵〈一作寻〉天去不还，楼花覆帘空坐攀。一向花前看白发，几回梦里忆红颜。红颜白发云泥改，何异桑田移碧海。却想华年故国时，唯馀一片空心在。空心吊影向谁陈，云台仙阁旧游人。傥知巴树莲冬发，应怜南国气长春。
南中感怀　　　　　　　　　　樊晃
南路蹉跎客未回，常嗟物候暗相催。四时不变江头草，十月先开岭上梅。
同群公十月朝宴李太守宅　　　高适
良牧徵高赏，褰帷问考。岁时当正月，甲子入初寒。已听甘棠颂，欣陪旨酒欢。仍怜门下客，不作布衣看。
十月一日　　　　　　　　　　杜甫
有瘴非全歇，为冬亦不难。夜郎溪日暖，白帝峡风寒。蒸裹如千室，焦糖幸一。兹辰南国重，旧俗自相欢。
孟冬　　　　　　　　　　　　前人
殊俗还多事，方冬变所为。破柑霜落爪，尝稻雪翻匙。巫峡寒都薄，乌蛮瘴远随。终然减滩濑，暂喜息蛟螭。
孟冬　　　　　　　　　　　谢良辅
江南孟冬天，荻穗软如绵。绿绢芭蕉裂，黄金橘柚悬。
十月　　　　　　　　　　　　樊
忆长安，十月时，华清士马相驰。万国来朝汉阙，五陵共猎秦祠。昼夜歌钟不歇，山河四塞京师。
小雪日戏题　　　　　　　　　张登
甲子徒推小雪天，刺桐犹绿槿花然。阳和长养无时歇，却是炎州雨露偏。
乐天初冬早寒见寄　　　　刘禹锡
乍起衣犹冷，微吟帽半。霜凝南屋瓦，鸡唱后园枝。洛水碧云晓，吴宫黄叶时。两传千里意，书札不如诗。
孟冬蒲津关河亭作　　　　　　吕温
息驾非穷途，未济岂迷津。独立大河上，北风来吹人。雪霜自兹始，草木当更新。严冬不肃杀，何以见阳春。
湓浦早冬　　　　　　　　　白居易
浔阳孟冬月，草木未全衰。o抵长安陌，凉风八月时。日西湓水曲，独行吟旧诗。蓼花始零落，蒲叶稍离披。但作城中想，何异曲江池。
初冬酒熟　　　　　　　　　　前人
霜繁脆庭柳，风利剪池荷。月色晓弥苦，鸟声寒更多。秋怀久寥落，冬计又如何。一瓮新醅酒，萍浮春水波。
早冬　　　　　　　　　　　　前人
十月江南天气好，可怜冬景似春华。霜轻未杀萋萋草，日暖初乾漠漠沙。老柘叶黄如嫩树，寒樱枝白是狂花。此时却羡f人醉，五马无由入酒家。
和杜录事题红叶　　　　　　　前人
寒山十月旦，霜叶一时新。似烧非因火，如花不待春。连行排绛帐，乱落剪红巾。解驻篮舆看，风前唯两人。
初冬偶作寄南阳润卿　　　　皮日休
寓居无事入清冬，虽设樽酒半空。白菊为霜翻带紫，苍苔因雨却成红。迎潮预遣收鱼笱，防雪先教盖鹤笼。唯待支硎最寒夜，共君披氅访林公。
和袭美初冬偶作　　　　　　陆龟蒙
桐下空阶叠绿钱，貂裘初绽拥高眠。小炉低幌还遮掩，酒滴灰香似去年。
和初冬偶作寄南阳润卿次韵　　前人
逐日生涯敢计冬，可嗟寒事落然空。窗怜返照缘书小，庭喜新霜为橘红。衰柳尚能和月动，败兰犹拟倩烟笼。不知海上今清浅，试与飞书问洛公。
小雪后书事　　　　　　　　　前人
时候频过小雪天，江南寒色未全偏。枫汀尚忆逢人别，陇麦惟应欠雉眠。更拟结茅临水次，偶因行药到村前。邻翁意绪相安慰，多说明年是稔年。
十月七日早起作时气疾初愈　　韩
疾愈身轻觉数通，山无岚瘴海无风。阳精欲出阴精落，天地包含紫气中。
和萧郎中小雪日诗　　　　　　徐铉
征西府里日西斜，独试新炉自煮茶。篱菊尽来低覆水，塞鸿飞去远连霞。寂寥小雪f中过，斑驳轻霜鬓上加。算得流年无奈处，莫将诗句祝苍华。
初冬旅怀　　　　　　　　　释怀浦
枕上角声微，离情未息机。梦回三楚寺，寒入五更衣。月没栖禽动，霜晴冻叶飞。目惭行役早，深与道相违。
十月二日　　　　　　　　　宋刘敞
十月黄河冰未澌，柳条弱弱草离离。寒蛩逐马声相续，却是江南秋半时。
次孟坚初冬晴和见梨桃二花作　郑侠
十月南天尚暑襟，幽花何怪动清吟。半扉素蕊呈修径，几朵夭红出茂林。地借小春回暖气，目匀疏影转轻阴。惟应幕府多才俊，不负行台醉客心。
初冬　　　　　　　　　　　　苏轼
荷尽已无擎雨盖，菊残犹有傲霜枝。一年好景君须记，正是橙黄橘绿时。
十月初吉菊始开乃与客作重九　前人
今日我重九，谁谓秋冬交。黄花与我期，草中实后。
十月十五日观月黄楼　　　　　前人
中秋天气未应殊，不用红纱照坐隅。山下白云横匹素，水中明月卧浮图。未成短棹还三峡，已约轻舟泛五湖。为问登临好风景，明年还忆使君无。
十月二十日晨起见枇杷　　　周紫芝
枝头红日退霜华，矮树低墙密护遮。黄菊已残秋后朵，枇杷又放隔年花。
十月五日集季野家归作　　　　程俱
贤愚孰无营，急景信可惜。如何阖庐城，乃有此f客。怀安岂初志，运甓有馀力。相从无何乡，邂逅一日适。虚窗得朝阳，寒凛作春色。琴书罗几，一一净如拭。画沙见奇踪，落屑非近识。似追永和还，未觉正始隔。峥嵘衡霍囿，莽苍云梦泽。时华互低昂，幽鸟共深寂。谁驱此变幻，戏纳方丈域。惭公罄春酿，浇我忧思积。岂无车公语，顾匪伯仁匹。长檠蜡华摧，起视霜月白。酣歌美清夜，拥髻侍通德。参差吐幽妍，凿落艳芳碧。觥筹不留行，为问此何夕。言归谢主人，五斗安可极。
初寒　　　　　　　　　　　　陆游
重云蔽白日，陂港日夜涸。秋风才几时，已见雪霜作。人生各有分，岂必衣狐貉。吴中冬蔬茂，盘著不寂寞。抟泥治墙屋，伐筱补篱落。薄酒亦醉人，问子何不乐。
初冬　　　　　　　　　　　　前人
锄犁满野及冬耕，时听儿童叱犊声。逐客固宜安散地，f民何幸乐升平。雪花漫漫荞初熟，绿叶离离荠可烹。饭饱身f书有课，西窗来趁夕阳明。
次仲庸初冬即事二首　　　　裘万顷
常岁霜天分外晴，一溪如练浸冰轮。今年风雨无宁夜，谁与溪梅作小春。
君家秋实洞庭种，小子持来独未黄。莫作苏州书后梦，只今正欠满林霜。
f吟初冬　　　　　　　　　真桂芳
一架琴书一笔床，杜门荏苒送年光。囊空尽可偿诗债，脚倦犹能入醉乡。既老菊花偏耐久，未开梅药已先香。眼边管领f风景，不识人间更有忙。
初冬　　　　　　　　　　　　前人
林叶新经数夜霜，地炉独拥一山房。尘书邀我共高阁，浊酒劝人归醉乡。费省家贫还似富，身f日短亦如长。梅花苦欲催诗兴，又被梢头半点香。
十月十四夜　　　　　　　　葛长庚
十月十四夜，寒灯焰寸长。披衣临曲水，把笔向清霜。月透诗情冷，风吹醉面凉。故人知得否，空断早梅肠。
十月白牡丹郢州孙氏家植也　元范Z
霜槛枝头结素云，分明便有绣成群。紫皇为爱春风早，时向瑶台折赠君。
初冬作　　　　　　　　　　　方澜
寥萧瑟后，霁色却怡人。霜已千林曙，天犹十月春。黄花蝶过晚，白苇雁衔新。野性自夷旷，非关绝世尘。
十月　　　　　　　　　　　释善住
清霜欲重小春天，杨柳萧疏带晓烟。无奈东皇苦多事，又传春信到梅边。
十月　　　　　　　　　　明文徵明
江南十月乍风埃，帘箔垂寒昼不开。身计萧萧存断简，人情黯黯付深杯。雨中秋事芙蓉尽，霜后时新橘柚来。抱病经旬宾客减，卧看香鼎篆萦回。
初冬　　　　　　　　　　　郑明选
数日风才罢，初冬水始冰。门寒朝懒出，山近午还登。密竹藏斑雉，枯松下黑鹰。千村穑事早，生计稍堪凭。
孟冬作八首　　　　　　　　张若羲
莫谓岁寒无友，当轩老树亭亭。水面风来自白，山头日上先青。
负郭污邪五亩，前村沼b一湾。鸟啄荒畦队队，鱼游湍水潺潺。
天边鸿雁双双，波际鹭鹜一一。举头仰看行云，转盼回思落日。
睡熟鸟喧不觉，客来我醉欲眠。树色年年如此，山光处处依然。
隔溪锦树初残，对牖蜡梅微吐。鸟依枝上轻啼，花隐林间暗数。
昨夜霜飞似雪，今朝雾散无烟。坐处白云满地，起时红日半天。
梅市人家大隐，桃源时节小春。礼数山翁简略，欢情野老殷勤。
照槛一潭寒月，当窗四面微风。弱柳千条未绿，野烧万井齐红。
渔家傲〈小春〉　　　　　宋欧阳修
十月小春梅蕊绽，红楼画阁新妆遍。鸳帐美人贪睡暖，羞起懒，玉壶一夜冰澌满。　楼上四垂帘不裕天寒山色偏宜远。风急雁行吹字断，红日晚。江天雪意云撩乱。
满庭芳〈小春〉　　　　　　　张炎
晴皎霜花，晓F冰羽，开帘觉道寒轻。卧闻啼鸟，生意又园林。f了凄凉赋笔，便而今，不听秋声。消凝处，一枝借暖，终是未多情。　阳和，能几许，寻红探粉，也恁人。笑邻娃痴小，料理花铃。却怕惊回睡蝶，恐和他，草梦都醒。还知否，能消几日，风雪灞桥深。
减字木兰花　　　　　　　明吴子孝
青山无数，云拥金昌亭下路。十月溪堂，竹外梅花已试香。　嘉宾旨酒，笑指青山来献寿，百岁平安，人共梅花老岁寒。
临江仙〈小春〉　　　　　　陈子龙
西风料峭黄花暮，斜阳一角红楼。罗衣添得又还休，银蝉寒约指，宝鸭暖藏钩。　忽忆软金杯自捧，重携残烛淹留。于今玉漏更悠悠，不知千里梦，无奈五更愁。
孟冬部选句
古诗：玉衡指孟冬，众星何历历。白露沾野草，时节忽复易。
汉司马相如上林赋：背秋涉冬，天子校猎。乘镂象，六玉虬，拖U旌，靡云旗。〈又〉封禅文：濯濯之麟，游彼灵。孟冬十月，君徂郊祀。驰我君舆，帝以享祉。
后汉张衡西京赋：孟冬作阴，寒风肃杀，雨雪飘u，冰霜惨烈。
晋李J感冬篇：高阳揽元辔，太御冬始。望舒游天策，曜灵协燕纪。
庾倏冰井赋：孟冬之月，群阴毕升，霜雪纷其交沦，流波结而成凌。启南墉之重T，将却热以藏冰。
宋鲍照诗：钲歌首寒物，归吹践开冬。
唐王圭诗：十月五星聚，七年四海宾。
沈缙谑：星明应天游，十月戒丰镐。
杜甫诗：汉源十月交，天气凉如秋。草木未黄落，况闻山水幽。〈又〉渔舟上急水，猎火著高林。
宋韩维诗：场功十月毕，田家足幽事。陆游诗：桐落井床多槁叶，菊残衫袖尚馀香。
孟冬部纪事
《国语》：昔武王伐殷，岁在鹑火，月在天驷，日在析木之津。〈注〉岁，岁星也，鹑火次名。谓武王始发师东行，时殷之十一月二十八日戊子，于夏为十月。是时岁星在张十三度，张，鹑火也；天驷，房星也。谓戊子日，月宿房五度。津，天汉也，析木次名。谓戊子日，日宿箕七度。《诗经・豳风・七月章》：十月稻，为此春酒，以介眉寿。〈朱注〉介，助也。
十月，纳禾稼黍稷，重c禾麻菽麦。〈笺〉纳，内也，治于场而内之锊忠病！词琛凳月之终，纳禾稼之所收者，黍稷重c禾麻菽麦之等，纳之于锊种中。
十月涤场，朋酒斯飨，曰杀羔羊，跻彼公堂。称彼兕觥，万寿无疆。〈笺〉十月，民事男女俱毕，无饥寒之忧，国君f于政事而飨群臣。
《周礼・秋官》：小司寇，孟冬祀司民献民数于王，王拜受之，以图国用而进退之。〈订义〉郑锷曰：轩辕之角，有大民小民之星，其神实主民。说者谓春官祭之，然春官天府但受其数耳。司民之官言司寇，及孟冬祀司民之日献其数，则司民之祀正司寇之所主明矣。先王以为民之登耗，必有神主之。故每岁孟冬物成之时，使司寇祀之，亦以刑者所以驭民，而民之多寡，皆本乎刑之繁省故也。司民已祀，则献民数于王，见其奉天以用刑，而刑不至于残民。故其生成之数如此，王拜受之，以图国用。则以民之登耗，知敛之丰匮。由是而进退所用之物。民多赋足，则进之而备礼。民少赋乏，则退而杀礼。杨氏曰：冢宰虽制国用，而进退之则在王而已。
《左传》：庄公十六年，郑伯治与于雍。纠之乱者。九月，杀公子阏，刖强锄。公父定叔出奔卫。三年而复之。曰：不可使共叔无后于郑。使以十月入，曰：良月也，就盈数焉。君子谓：强锄不能卫其足。
僖公五年八月甲午，晋侯围上阳。问于卜偃曰：吾其济乎。对曰：克之。公曰：何时。对曰：童谣云：丙之晨，龙尾伏辰。均服振振，取虢之纭ｐ戎贲贲，天策ll，火中成军，虢公其奔。其九月、十月之交乎丙子，旦日在尾，月在策，鹑火中，必是时也。冬十二月丙子朔，晋灭虢。虢公丑奔京师。〈注〉龙尾，尾星也，日月之会。曰：辰日在尾，故尾星伏不见。鹑，鹑火星。天策傅说星交晦，朔交会，是夜日月合朔于尾。月行疾，故至旦而过，在策周十二月夏之十月。
襄公十八年十二月，楚师伐郑，晋人闻有楚师。董叔曰：夭道多在西北，南师不时，必无功。〈注〉岁在豕韦，月又建亥。故曰：多在西北，不时谓触岁月。〈疏〉豕韦，一名埚ぃ当亥之次也。周十二月，夏之十月，其月又建亥，故曰多在西北。
《国语》：单襄公假道于陈，以聘于楚。火朝觌矣，道不可行也。〈注〉火，心星也；觌，见也；朝见，谓夏正十月晨见于辰。
《史记・秦始皇本纪》：始皇推终始五德之传，以为周得火德，秦代周德，从所不胜。方今水德之始，改年，始朝贺皆自十月朔。衣服、旄旌、节旗皆上黑。
《封禅书》：秦以冬十月为岁首，故常以十月上宿郊见。通权火拜于咸阳之旁，而衣上白，其用如经祠云。〈注〉李奇曰：宿犹斋戒也。张晏曰：权火，烽火也，状若井洁皋也。其法类称，故谓之权。欲令光明远照，通祀所也。汉祀五于雍，五里一烽火，如淳曰：权举也。《索隐》曰：权如字，一音，周礼有司，火官。张晏解非也。《汉书・高祖本纪》：元年冬十月，五星聚于东井，沛公至霸上。〈注〉如淳曰：《张仓传》云：以高祖十月至霸上故，因秦以十月为岁首。
二年春二月，举民年五十以上，有修行能率众为善，置以为三老。乡一人，择乡三老一人为县三老，与县令丞尉以事相教。复勿繇戍，以十月赐酒肉。
《叔孙通传》：汉七年，长乐宫成，诸侯群臣朝十月。仪：先平明，谒者治礼，引以次入殿门，延中陈车骑戍卒卫官，设兵张旗志。传曰趋。殿下郎中侠陛，陛数百人。功臣列侯诸将军军吏以次陈西方，东乡；文官丞相以下陈东方，西乡。大行设九宾，胪句传。于是皇帝辇出房，百官执戟传警，引诸侯王以下至吏六百石，以次奉贺。自诸侯王以下莫不震恐肃敬。至礼毕，尽伏。置法酒，诸侍坐殿上，皆伏抑首，以尊卑次起上寿。觞九行，谒者言罢酒。御史执法举不如仪者辄引去。竟朝置酒，无敢欢哗失礼者。于是高帝曰：吾乃今日知为皇帝之贵也。〈注〉汉时尚以十月为正月，故行朝岁之礼。史家追书，十月，志与帜同音。
《高帝本纪》：九年冬十月，淮南王、梁王、赵王、楚王朝未央宫。置酒前殿，上奉玉卮为太上皇寿。十一年，诏曰：欲省赋甚，今献未有程，吏或多赋以为献，而诸侯王尤多，民疾之。令诸侯王通侯，常以十月朝献，及郡各以其口数率，人岁六十三钱，以给献费。十二年冬十月，上还过沛，留置酒沛宫，悉召故人父老子弟佐酒，发沛中儿得百二十人，教之歌。酒酣，上击筑自歌曰：大风起兮，云飞扬。威加海内兮，归故乡。安得猛士兮，守四方。令儿皆和习之。
《西京杂记》：戚夫人侍儿贾佩兰，后出为扶风人段儒妻。说在宫内时，十月十五日，共入灵女庙，以豚黍乐神吹笛击筑，歌上灵之曲。既而相与连臂，踏地为节，歌，赤凤凰来。
《汉书・景帝本纪》：元年冬十月，诏曰：盖闻古者祖有功，而宗有德。制礼乐各有由。歌者所以发德也，舞者所以明功也。高庙酎奏武德文始五行之舞，孝惠庙酎奏文始五行之舞。孝文皇帝临天下，德厚侔天地，利泽施四海，靡不获福。明象乎日月而庙乐不称。朕甚惧焉。其为孝文皇帝庙为昭德之舞，以明休德，然后祖宗之功德，施于万世，永永无穷。朕甚嘉之。其与丞相列侯，中二千石，礼官具礼仪奏。
《武帝本纪》：元狩元年冬十月，行幸雍祠五，获白麟，作白麟之歌。〈注〉获白麟，因改元，曰元狩也。
元封元年，诏曰，朕登封泰山，至于梁父。然后升24肃然自新嘉，与士大夫更始，其以十月为元封元年。行所巡至博奉高蛇丘历城，梁父民田租逋赋贷已除。加年七十以上孤寡，帛人二匹。四县无出今年算。赐天下民爵一级，女子百户牛酒。
《宋书・符瑞志》：汉宣帝神爵四年十月，凤凰十一集杜陵。
光武建武十七年十月，凤凰五，高八九尺，毛羽五采，集颍川郡。群鸟并从行列，盖地数顷，留十七日乃去。《后汉书・郅恽传》：汝南旧俗，太守十月享会，百里内县皆赍牛酒，到府宴饮。
《明帝本纪》：永平二年十月壬子，幸辟雍，初行养老礼。诏曰，f暮春吉辰，初行大射，令月元日复践辟雍，尊事三老，兄事五更。〈注〉《东观记》曰，十月元日。
永平五年冬十月，行幸邺。常山三老言于帝曰，上生于元氏，愿蒙优。复诏曰，丰沛济阳，受命所由，加恩报德，适其宜也。今永平之政，百姓怨结，而吏人求复，令人愧笑，重逆此县之拳拳，其复元氏县田租，更赋六岁。劳赐县掾吏及门阑走卒。
《章帝本纪》：建初五年，始行月令迎气乐。〈注〉《东观记》曰，马防上言，圣人作乐，所以宣气致和，顺阴阳也。臣愚以为可。因岁首发太蔟之律，奏雅颂之音，以迎和气。时以作乐器费多，遂独行十月迎气乐也。
《陈宠传》：帝敬纳宠言，每事务于宽厚，是后人俗和平，屡有嘉瑞。汉旧事，断狱报重，常尽三冬之月。是时帝始改用冬初十月而已。
《宋书・符瑞志》：安帝延光三年十月壬午，凤凰集京兆新丰西界槐树。
《后汉书・东夷传》：高句骊，以十月祭天，大会，名曰东盟。其国东有大穴，号X神。亦以十月迎而祭之。
璩Ｓ檬月祭天，昼夜饮酒歌舞，名之为舞天。《通鉴》：魏文帝黄初二年十月己亥，公卿朝朔旦，并引杨彪待以客礼，赐延年椐杖冯几。
《名画录》：曹弗兴之笔，代不复传，秘阁之内一龙而已。吴赤乌元年十月，大帝游青溪，见一赤龙自天而下，凌波而行，遂命弗兴图之。
《拾遗记》：岱舆山有员渊千里，常沸腾，以金石投之，则烂如土。孟冬水涸，中有黄烟从地出，起数丈。烟色万变，山人掘之，入数尺，得魇如炭。灭有碎火，以蒸烛投之，则然而青色。深掘则火转盛。
《纪闻》：晋太和中，广陵人杨生者畜一犬，怜惜甚至，常以自随。后生饮醉，卧于荒草之中，时方冬，燎原，风势极盛。犬乃周匝嗥吠，生都不觉。犬乃就水自濡，还即卧于草上，如此数四周旋跬步，草皆沾湿，火至免焚尔。
《前凉录》：建兴三年冬十月兰池长赵婴上言，军士张冰于青涧水中，得一玉玺钮，光照水外，文曰皇帝行玺。张曰，是非人臣所得留，遣使送于京师。
《弘明集》：梁有广州南海郡人何规，以天监十四年十月二十三日，采药于豫章胡翼山，遇一僧，手提书一卷授规。规开视，卷内题名为《慧印三昧经》。
《云笈七签》：至德二年十月二十八日，诏曰，江油旧壤境带灵山，自狩巴梁，屡昭感应眷兹，郡邑合有增崇。可升龙州为都督府，赐号应灵郡。
《魏书・高祖本纪》：太和八年，诏曰，俸制已立，宜时班行。其以十月为首，每季一请。于是内外百官受禄有差。《北史・魏孝文帝本纪》：太和十一年冬十月甲戌，诏曰，孟冬十月，人f岁隙，宜于此时导以德义。可下诸州党里之内，推贤而长者，教其里人父慈子孝、兄友弟顺、夫和妻柔不率。长教者，具以名闻。
《通典》：后魏景穆帝，立五岳四渎庙于桑乾水之阴。春秋，遣有司祭其山川诸神，三百二十四所。每岁十月遣祠官，诣州镇遍祀。
《北齐书・神武本纪》：普泰元年十月，岁星荧惑镇星太白，聚于觜参，色甚明。太史占云当有王者兴。是时神武起于信都。
《北史・颜恶头传》：恶头妙于易筮。游州市观卜，有妇人负囊粟来，卜历七人，皆不中。而强索其粟，恶头尤之。卜者曰，君若能中，何不为卜。恶头因筮之曰：登高临下水ss，惟闻人声不见形。妇人曰：娠身已七月矣。向井上汲水，忽闻胎声，故卜。恶头曰：吉，十月三十日，有一男子。诣卜者乃惊服曰：是颜生耶。相与，具羊酒谢焉。
《山堂考索》：后周以十月，祭神农伊耆以下至毛介等神。于五郊五方，天地星宿，四灵五帝，五官岳镇，下至原隰各分其方，合祭之。
《隋书・礼仪志》：开皇初，社稷并列于含光门内之右。孟冬下亥祭之。
孟冬祭神州之神，以太祖武元皇帝配，牲用犊二。《袁充传》：充年十馀岁，其父党至门。时冬初，充尚衣葛衫。客戏曰：袁郎子兮，兮，凄其以风。充应声答曰：唯与服之无尽Ｒ允谴蠹嗟赏。
《玉海》：唐武德元年十月四日，诏：杀气方严，宜顺天时，耀威武。可大集诸军，朕将临校阅。
《唐会要》：武德二年十月二十九日甲子，亲祠华岳。《唐书・礼乐志》：孟冬祭神州地祗，以太宗配，又祭司寒一献。
《选举志》：每岁五月，颁格于州县选人，应格则本属，或故任取选解，列其罢免善恶之状。以十月会于省，过其时者，不叙。其以时至者，乃考其功过。同流者五五为联，京官五人保之一人，识之刑家之子，工贾异类，及假名承伪、隐冒、升降者，有罚。文书粟错隐者，驳放之。非隐，则不。
《唐六典》：军卫武官选授之制，每岁孟冬，以三旬会，其人去王城五百里，集于上旬。千里之内，集于中旬。千里之外集于下旬。
《旧唐书・太宗本纪》：贞观四年冬十月十日校猎于贵泉谷。十三日校猎于鱼龙川，自射鹿献于大安宫。《唐会要》：贞观十八年十月八日，山南献木，连理交错玲珑，有同罗目一丈之馀，井枝者二十馀所。司徒长孙无忌曰：自顷嘉祥杂e，陛下推而不居，遂令史臣阁笔，无以示后。因相率拜贺。帝曰：瑞应之来，朕当苦心劳力以答天地，何烦致贺。
《法苑珠林》：唐贞观十八年十月，汾州并州文水县两界，天大雷震，空中云内落一石下，大如碓，脊高腹平。时西域摩伽陀菩提寺长年师来到西京，内外博知。敕问，答云：是龙食，二龙相争，故落下。
《玉海》：显庆三年十月八日，吕才以御制雪诗，为白雪歌。
唐高宗龙朔三年十月十六日，绛州介山麟见。《唐会要》：乾封元年十月十四日，上以四部群书传写讹谬。乃诏东台侍郎赵仁本兼兰台侍郎，李怀严兼东台舍人，张文等，集儒学之士刊正，然后缮写。《唐书・王D传》：武后欲季冬讲武，有司不时办，遂用明年孟春。D曰：按月令，孟冬，天子命将帅讲武，习射御角力。此乃三时务农，一时讲武，安不忘危之道。今孟春讲武，以阴政犯阳气，害发生之德。愿陛下不违时令，前及孟冬，以顺天道。
《唐会要》：开元十三年十月三日癸丑，新造铜仪。成，置于武成殿前，以示百官。
《唐六典》：天宝十三载十月一日，御勤政楼，试四科举人。问策外，更试诗赋各一道。制举试诗赋，自此始。《开元天宝遗事》：李白于便殿对明皇撰诏诰，时十月大寒，冻笔，莫能书字。帝敕宫嫔十人侍于李白左右，令各执牙笔呵之，遂取而书其诏，其受眷如此。《柳氏旧闻》：肃宗吴皇后侍寝不寤，吟呼若有痛苦气不属者，肃宗呼之不解，秉烛视之，良久乃寤。问之，后以手按其左胁曰：妾梦神人，长丈馀，介金甲操剑。顾谓妾曰：帝命吾与汝为子。自左胁以剑决而入，痛不可忍，今未已也。肃宗验之于烛下，则若有而赤者存焉。遂以十月十三日生代宗。
《挥尘前录》：唐代宗，十月十三日天兴节。
《唐会要》：大历十一年十月十八日，太府少卿韦光辅奏，请改造铜斗斛尺称等行用。
《唐书・李程传》：德宗季秋出畋，有寒色，顾左右曰：九月犹衫，二月而袍，不为顺时。朕欲改月，谓何。左右称善。程独曰：明皇著月令，十月始裘，不可改。
曰帖金部，格云敕松，当悉维翼等州熟羌，每年十月已后，即来彭州互市易法。时差上佐一人于蚕崖关，外依市法，至市场交易，勿令百姓与往还。
《通鉴纲目》：太和三年十月，立听讼观，置律博士。《旧唐书・文宗本纪》：太和七年十月壬辰，上降诞日，僧徒道士讲论于麟德殿。翼日，宰相路随等奏，诞日斋会，诚资景福，臣伏见开元十七年，张说源乾曜请以诞日为千秋节，内外宴乐，以庆昌期，颇为得礼。上深然之。宰臣因请十月十日为庆成节，上诞日也，从之。开成二年又敕庆成节，宜令京兆尹准上巳重阳例，于曲江，会文武大僚。
《玉海》：唐文宗开成二年十月，陈许奏，野蚕自生桑上，三遍成茧，连绵九十里。百姓以为Z绵绢。
《千金月令》：十月朔，都城士庶皆出城飨坟，禁中车马朝陵，如寒食节。
《唐书・西域传》：东女国女巫者，以十月诣山中，布糟麦咒呼群鸟，俄有鸟来如鸡状。剖视之，有谷者岁丰，否则有灾。名曰鸟卜。
《酉阳杂俎・焉耆》：十月十日，王为厌法，王领家出宫，首领代王焉。一日一夜处分王事，十月十四日每日作乐，至岁穷拔汪那。
《玉海》：梁太祖十月二十一日诞，为大明节。
锦绣万花谷：蜀孟昶，十月，宴芳林园，赏红栀子花，其花六出而红，清香如梅。
《辽史・太祖本纪》：神册四年冬十月丙午，次鸟古部，天大风雪，兵不能进。上祷于天，俄顷而霁。
《燕翼诒谋录》：前代赐时服，惟将相翰林学士至诸军大校而止。建隆三年，太祖皇帝谓宰相曰：时服不赐百官，甚无谓也。宜并赐之。乃以冬十月朔，赐文武常参官时服，自后遂为定例。
《宋史・五行志》：乾德二年十月，眉州献禾，生九穗，图。《玉海》：乾德四年，京兆果州进嘉禾。十月十九日，和岘请作嘉禾等曲。
《燕翼诒谋录》：开宝二年十月丁亥，诏，西川山南荆湖等道，所荐举人，并给来往公券。令枢密院定例施行。盖自初起程以至还乡，费皆给于公家。
《玉海》：开宝八年十月十九日，将议巡幸。遣王仁圭、李仁祚、焦继勋同修洛阳宫室。
《宋史・食货志》：江南两浙荆湖广南福建，土多粳稻，须霜降成实，自十月一日始收租。
《清异录》：庐山白鹿洞游士辐辏，每冬寒，醵金市乌薪，为R冬备，号黑金社。十月旦日，命酒为毡炉会，盖R密窗家，张置毯褥，以是日始也。
《宋史・礼志》：太宗以十月七日为乾明节，复改为寿宁节。
太平兴国五年十月下元节，依中元例，张灯三夜。《五行志》：太平兴国五年十月，龙水县华严寺旧截竹为筒引水，忽生枝叶，长二丈许。知州姜宣以闻。《玉海》：太平兴国八年十月五日，祀土德于黄帝坛，圭币牢具如大祠。
《燕翼诒谋录》：太平兴国九年十月，岚州献兽，一角似鹿，无斑，角端有肉，性驯善，诏群臣参验，徐铉、滕中正、王佑等上奏曰麟也。宰相宋琪等贺。
《玉海》：雍熙三年十月庚戌下元节，宴辅臣于枢密使王显第，夜分，就赐御制杂言一篇。
雍熙四年十月丙申乾明节，群臣上寿。
《枫窗小牍》：淳化三年冬十月，太平兴国寺，牡丹红紫盛开。
《辟寒》：学士旧规，十月初赐锦长袄子。国初以来，赐翠毛锦。太宗改赐黄盘雕锦。
《玉海》：咸平四年十月二十七日甲子，诏曰，国家设广内石渠之宇，访羽陵汲冢之书，广献书之路。每卷给千钱，三百卷以上量才录用。
咸平五年十月十七日，幸龙图阁，观五经图。赐宴。咸平六年十月三日己未，对辅臣龙图阁，观种放山居图。〈注〉放别业在终南林泉幽胜，帝命画工图之。《宋史・真宗本纪》：大中祥符元年十月甲寅，次太平驿。赐从官辟寒丸，花茸袍。
《玉海》：大中祥符元年十月二十六日，东封礼成御朝觐坛肆，赦少府监，所设金鸡送山下，其竿盘木马夹耳等物，下经度制置使制造。
《宋史・礼志》：真宗大中祥符四年十月二十九日，诏皇太子宗室近臣诸帅赴玉宸殿翠芳亭观稻。赐宴，仍以稻分赐之。
《山堂考索》：宋真宗大中祥符五年十月三日，奉天书于朝元殿，恭谢上皇大帝，圣祖配位在东，太祖、太宗在西。
《玉海》：大中祥符八年十月丙午，命吏部取选人先试判，择可者送学士院，试诗赋论。命入馆校勘书籍，三年改官。天禧二年十月十一日，召近臣于玉宸殿观刈小香占城稻。赐宴安福殿。
景v二年十月八日，召近臣后苑观稼殿赏稻，赐酒三行。
康定元年十月朔，翰林学士赐对衣红锦袍。
庆历八年十月二日，南蕃涂渤国遣使奉表，贡佛金骨、真珠、犀牛角、象齿。
《宋仁宗实录》：皇v二年十月五日，诏礼神玉，令少府择宽洁之室奉藏。
《玉海》：皇v二年十月，以大飨庆成。十三日，赐饮福宴于集英殿。上举觞属群臣，毕，曰与卿等均受其福。酒九行罢。二十二日乙亥，宴京畿父老百五十人于锡庆院。
皇v五年十月二十一日，御延和殿，召辅臣观指南车。
嘉v四年十月十七日，司天言，十二日庙中行礼，月色皎然，有黄云捧月。
嘉v五年十月，深州言，野蚕成茧，被于原野。
熙宁六年十月十二日，熙河奏捷，紫宸殿称贺。上解所服白玉带赐宰臣。十八日，亲阅军校兵士，试武艺，赐银有差。上厉精武事，训肄有法，每旬一御后殿，程能否而观沮之，不数月兵气一新。
《苏轼・河复诗叙》：熙宁十年秋，河决澶渊，注钜野入淮泗。自澶魏以北，皆绝流。而济楚大被其害，彭门城下水二丈八尺，七十馀日不退。吏民疲于守R，十月十三日，澶州大风终日。既止，而河流一支已复故道。闻之喜甚，庶几可塞乎。乃作河复诗。
《玉海》：元丰二年十月二日，后苑观稻。
《H史》：元v丁卯十月，定襄守臣得禾异亩同颖，部使者臣商英，作嘉禾篇。
《东坡诗话》：元v六年十月二十六日，祷雨。张龙公会景贶，履常二，欧阳子作诗云：梦回闻剥啄，谁乎赵陈予。景贶拊掌曰：句法甚新，前人未有此法。季默曰：有之，长官请客。吏请客目，曰：主簿少府我，即此语也。《志林》：绍圣元年十月十二日，与幼子过游白水岩佛迹院，浴于汤池，热甚。其源殆可熟物，循山而东，少北有悬水百仞，山八九折。折处辄为潭，深者q石五丈，不得其所止。雪溅雷怒，可喜可畏。水涯有巨人迹数十，所谓佛迹也。暮归倒行，观山烧火，甚a。仰度数谷，至江山月出，击汰中流，掬弄珠璧，到家二鼓。复与过饮酒食，馀甘煮菜，顾影颓然，不复甚寐，书以付过。《苏轼・后赤壁赋》：是岁十月之望，步自雪堂，将归于临皋，二客从予过黄泥之坂，霜露既降，水叶尽脱，人影在地，仰见明月，顾而乐之，行歌相答。
《苏轼集》：岭南气候不常，余尝谓菊花开时即重阳，十月初吉菊始开。乃与客作重九。
《宋史・礼志》：徽宗以十月十日为天宁节，定上寿仪。《玉海》：崇宁元年十月十七日戊辰，初建辟雍，外圆内方。为屋一千八百七十二楹。宰臣言，奉诏，天下立学官，贡士仍建外学于王国之南。待其岁考行艺，升之太学，增上舍二百人，内舍六百人，处上舍内舍于太学，处外舍于外学。
政和三年十月二十日，礼部请以南仲召虎、方叔吉甫尉缭配食武成王庙。
《宋史・礼志》：政和三年，以十月二十五日为天符节。《春渚记闻》：谢石，成都人，宣和间至京师，以相字言人祸福，无不奇中者，名闻九重。上皇因书一朝字，令中贵人持往试之。石见字，以手加额曰：朝字，离之为十月十日字，非此月此日所生之天人，当谁书也。一座尽惊。中贵驰奏。翼日召至后苑，锡赉甚厚。并与补承信郎。
《东京梦华录》：十月一日宰臣以下，受衣著锦袄三日。〈今则五日〉士庶皆出城飨坟，禁中车马出道者，院及西京朝陵，宗室车马亦如寒食节。有司进炉炭，民间皆置酒，作炉会也。初十日，天宁节前一月，教坊集诸妓阅乐。初八日，枢密院率修武郎以上。初十日，尚书省宰执率宣教郎以上，并诣相国寺。罢，散，祝圣斋筵，次赴尚书省都厅赐宴。十二日，宰执、亲王、宗室、百官入内上寿。大起居|笏，舞蹈，乐未作，集英殿山楼上教坊乐人效百禽鸣，内外肃然。止闻半空和鸣，若鸾凤翔集。百官以下谢坐讫，宰执、禁从、亲王、宗室、观察使以上，并大辽、高丽夏国使副坐于殿上。诸卿少百官，诸国中节使人坐两廊，军校以下排在山楼之后。皆以红面青65黑漆矮偏钉，每分列环饼、油饼、枣塔为看盘，次列果子。惟大辽加之猪、羊、鸡、鹅、兔、连骨熟肉为看盘，皆以小绳束之。又生葱、韭蒜、醋各一G。三五人共列浆水一桶，立杓数枚。教坊色长二人在殿上栏干边，皆诨裹宽紫袍金带义[。看盏斟御酒，看盏者举其袖，唱引曰绥御酒。声绝，拂双袖于栏干而止。宰臣酒则曰绥酒如前。教坊乐部列于山楼下Z棚中，皆裹长脚，悫头，随逐部，服紫绯绿三色宽衫黄义[，镀金凹面腰带，前列拍板十串一行，次一色画面，琵琶五十面，次列箜篌，两座箜篌，高三尺许。形如半边木梳，黑漆镂花金装，画下有台座，张二十五弦。一人跪而交手擘之，以次高架大鼓二面，Z画花地金龙。击鼓人背结宽袖，别套黄窄袖，垂结带金裹鼓棒，两手高举互击，宛若流星。后有羯鼓两座，如寻常番鼓子，置之小卓子上，两手皆执杖击之，杖鼓应焉。次列铁石方响明金Z画，架子双垂流苏。次列箫笙埙篪v篥龙笛之类。两旁对列，杖鼓二百面，皆长脚悫头紫绣抹额，背系紫宽衫，黄窄袖，结黄义[，诸杂剧色，皆诨裹各服本色紫绯绿宽衫义[，镀金带。自殿陛对立。直至乐棚，每遇舞者入场，则排立者叉手举左右肩，动足应拍，一齐群舞，谓之登子第一盏。御酒歌板色一名，唱中腔一遍讫，先笙与箫笛各一管和，又一遍。众乐齐举，独闻歌者之声。宰臣酒乐部起倾杯，百官酒三台舞旋，多是雷中庆。其馀乐人舞者，诨裹宽衫，唯中庆有官，故展裹舞曲，破前一遍。舞者入场，至歇拍，续一人入场，对舞数拍。前舞者退，独后舞者终其曲。谓之舞末第二盏。御酒歌板色唱如前。宰臣酒慢曲子，百官酒三台，舞如前。第三盏左右军百戏入场，一时呈拽所为。左右军乃军师坊市两厢也。非诸军之军。百戏乃上竿跳索倒立，折腰弄碗，注踢瓶筋，斗擎戴之类。即不用狮豹、大旗、神鬼也。艺人或男或女，皆红巾Z服，殿前自有石镌柱窠。百戏入场，旋立其戏竿。凡御宴至第三盏，方有下酒肉，咸豉爆肉，双下驼峰角子。第四盏如上仪舞毕，发谭子参军色，执竹竿拂子，念致语口号，诸杂剧色打和。再作语，勾合大曲舞，下酒}子骨头索粉白肉胡饼。第五盏，御酒，独弹琵琶；宰臣酒，独打方响。凡独奏乐并乐人谢恩讫，上殿奏之。百官酒，乐部起三台，舞如前毕。参军色执竹竿子作语，勾小儿队舞。小儿各选年十二三者二百馀人，列四行，每行队头一名。四人簇拥，并小隐士帽，著绯绿紫青生色花衫，上领四契义[束带。各执花枝排定。先有四人裹卷脚悫头紫衫者，擎一Z殿子内金贴字牌，擂鼓而进，谓之队名。牌上有一联，谓如九韶翔Z凤，八佾舞青鸾之句。乐部举乐，小儿舞步进，前直叩殿陛。参军色作语，问小儿班首。近前进口号，杂剧人皆打和。毕，乐作，群舞合唱，且舞且唱。又唱破子。毕，小儿班首入，进致语，勾杂剧入场，一场两段。时教坊杂剧色，鳖膨刘乔侯伯朝孟景初。王颜喜，而下皆使副也。内殿杂剧为有使人预宴，不敢深作谐谑。惟用群队，装其似像市语。谓之拽串。杂戏毕，参军色作语，放小儿队。又群舞，应天长曲子出场。下酒群仙天花饼，太平毕，罗乾饭缕肉羹莲花肉饼。驾兴歇座，百官退出殿门幕次。须臾追班起居，再坐。第六盏，御酒笙起慢曲子。宰臣酒慢曲子，百官酒三台舞。左右军筑拢殿前旋立，旅旁几呷丈许，杂Z结络留门一尺许。左军峦匪帐龀そ牛悫头红锦袄，馀皆卷脚悫头，亦红锦袄十馀人。右军峦访闲并十馀人，皆青锦衣。乐部哨笛杖鼓断送。左军先以峦抛众小筑数遭，有一对次，峦沸≈数下。待其端正，即供掠峦反颍大肷过旅拧Ｓ揖承得拢复团转众小筑数遭，次峦芬嘁狼肮掠峦罚以大肷打过。或有即便复过者胜。胜者，赐以银碗锦Z。拜舞谢恩。以赐锦，共披而拜也。不胜者，峦烦员蓿仍加抹抢，下酒，假鼋鱼密浮酥捺花。第七盏御酒慢曲子，宰臣酒皆慢曲子，百官酒三台舞。讫，参军色作语，勾女童队入场，女童皆选两军妙龄容艳过人者四百馀人。或戴花冠，或仙人髻鸦霞之服，或卷曲花脚，悫头四契红黄生色销金锦绣之衣。结束不常，莫不一时新妆，曲尽其妙。杖子头四人皆裹曲脚向后指天，悫头簪花红黄宽袖衫义[，执银裹头。杖子皆都城角者，当时乃陈奴哥俎姐哥李伴奴双奴，馀不足数。亦每名四人簇拥，多作仙童丫髻，仙裳执花，舞步进前成列。或舞采莲，则殿前皆列莲花。槛曲亦进队名。参军色作语，问队杖子头者，进口号且舞且唱，乐部断送采莲。讫，曲终，复群舞唱中腔。毕，女童进致语，勾杂戏入场，亦一场两段。讫，参军色作语，放女童队。又群唱曲子，舞步出场。比之小儿节，次增多矣。下酒排炊羊，胡饼，炙金肠。第八盏，御酒歌板色一名唱踏歌，宰臣酒慢曲子，百官酒三台舞，合曲破舞，旋下酒假沙鱼，独下馒头肚羹。第九盏，御酒慢曲子，宰臣酒慢曲子，百官酒三台舞曲如前。左右军相扑，下酒水饭簇下饭。驾兴御筵，酒盏皆屈卮如菜碗样，而有手把子。殿上纯金，廊下纯银，食器金银漆碗G也。宴退，臣僚皆簪花归私第。呵引从人皆簪花并破官钱，诸女童队出右掖门。少年豪俊争以宝具供送，饮食酒果迎接，各乘骏骑而归。或花冠、或作男子结束，自御街驰骤竞逞华丽，观者如堵。省宴亦如此。
是月立冬前五日，西御园进冬菜，京师地寒，冬月无蔬菜。上至宫禁，下及民间，一时收藏，以充一冬食用。于是，车载马驼充塞道路。时物姜豉、子、红丝、末脏、鹅梨、XK、蛤蜊、螃蟹。《枫窗小牍》：绍兴九年十月二十一日，诏皇太后宫殿名慈宁。
《玉海》：绍兴二十五年十月九日，周麟之言，太庙生灵芝，九茎连叶。宜制华旗绘灵芝之形，以章伟绩。奏可。十一日，礼部侍郎王珉等言，赣州太平瑞木，黎州甘露，道州连理木，遂宁嘉禾，镇江瑞瓜，南安双莲严，信州芝草，皆太平盛事。请命有司图状制为华旗。从之。乾道四年戊子十月十六日甲辰，幸茅滩，大阅。前一日，于教场东，列幕宿营。皇帝登台，举黄旗，诸军呼拜者三。举白旗，变方阵，为避适之形。举黄旗，变圆阵为自环内固之形。举赤旗，变锐阵，诸军鱼贯斜列，为冲敌之形。举青旗，变直阵，上亲御甲伲指授方略，欢呼犒赏有加焉。上谓王逵曰，军律整肃，卿之力也。孝宗时，陈良v因会庆节，摭唐太宗事，百二十条，议其当否。目曰《会庆万年金鉴录》。上之。
《辟寒》：十月二十二日，孝宗皇帝会庆圣节。至日，车驾过宫太上外殿，起居，簪花，拜舞，进寿酒。太上回赐。次至太后殿，行礼乃从太上。至后苑梅坡看早梅，浣溪亭看小春海棠。午初至载忻堂，排当官里，换素帽。太后赐官里女乐二十人。上再拜谢恩。教坊都管王喜等进新制会庆万年薄媚曲，破对舞。并赐银绢。太上以白玉桃杯，赐上御酒，云学取老爷年纪，早早还京。上饮酒，再拜谢恩。三杯后，官家换背儿免拜。皇后换团花背儿，太子免系裹再坐。本宫御侍六人并升郡夫人，就赐诰谢恩。照例，支散目子钱。太上又赐官里玉酒器十件，累珠嵌宝器一千两，w丝作金龙装花软套}子一副。侍宴官吴郡王以下，各赐金盘盏段疋薇露酒香茶等。是日官里大醉。申牌后，宣逍遥子入，便门升辇还内。
十月，御前供进夹罗御服臣僚服锦袄子，夹公服授衣之遗意。自是御炉日设火，至明年二月朔止。皇后殿开炉节排当。是月，遣使朝陵如寒食仪。都人亦出郊拜墓，用绵裘楮衣之类。
《绍熙行礼记》：绍熙四年十月会庆节，工部尚书赵彦逾等上疏，重华乞会庆圣节，先期谕旨，勿免过宫寿。皇御笔：朕自秋凉以来，思与皇帝相见，所有卿等奏，已令进御前矣。庚申，诏过宫，又不果。出，至戊寅，上始朝重华，都人皆大喜。
《宋史・礼志》：宁宗以十月十九日为天v节，寻改为瑞庆节。
《近异录》：宋庆元二年十月二十夜三更后，月初出时，临安嘉兴两郡人未寝者，皆见其团圆如望夕。太史奏是为上瑞其地，当十年大稔。
真德秀跋敕封慧应大师后记，建宁府浦城县景v南丰院，故净空禅师。嘉定十五年，汀邵剑三州疫者，各以万计。将及县境时，既十月矣。而炎郁不少衰，知县亟诣师祷焉。风雨旋至，瑞雪继之，浃旬之间，疠气如洗。
《元好问・满庭芳词并序》：正大四年戊子十月，汴京遇仙楼酒家，杨广道赵君瑞，皆山后人。其乡僧李菩萨者，狂人也。常就之借宿。每酒客散从外来，卧具有f剩，则就之。不然赤地亦寝。一日天寒甚，杨怜其羁穷，饮之酒，僧若愧焉。晨起僧持酒碗出，同宿者闻e声少焉。僧云：增明亭前牡丹开矣，速往看之。人狂而不信也。已乃果有两花，僧亦去京师。观者填咽，酒垆为之一空。杨因获利不赀，盖僧以是报杨也。天上殷韩，解羁官府，烂游舞榭歌楼，开花酿酒，来看帝王州。常见牡丹开候，独占断，谷雨风流，仙家好，霜天槁叶，艳破春柔。狂僧，谁借手，一杯唤起，绿怨红愁，看天香国艳，梅菊替人，羞尽揭纱笼。护日容光动，玉星碇邸６既耸颗，年年十月，常记遇仙楼。
《续夷坚志》：道士杨谷，字洞微，代州人。隐居华山，晚爱中方，卜居之。中方旧无泉，苦于远汲。洞微言，山秀如此，不应无泉。乃沐斋致祷筮之，得吉徵。是时十月，庵旁近葵花荣茂。洞微云，于文，草癸为葵，此殆水徵也。与道士行寻之，见巽隅草树隐隐，有微润。掘之，果得泉。可供数百指。然东隔绝涧，南限群峰，石壁峻峭，几百步不可越。乃就壁取石凿窍嵌之，叠为石梁。L泉为池，自是中方得水甚异，至今人目为杨公泉。《真腊风土记》：每用中国十月为正月，是月也，名为佳得。当国宫之前，缚一大棚，上可容千馀人，尽挂灯禄ǘ渲属，其对岸远离二十丈地，则以木接续，缚成高棚如造塔，扑竿之状，可高二十馀丈。每夜设三四座，或五六座装烟火，爆杖于其上。此皆诸属郡及诸府第，认直遇夜，则请国王出观，点放烟火爆杖。烟火虽百里之外皆见之。爆杖其大如炮，声震一城。其官属贵戚每人分以巨烛、槟榔，所费甚夥。国王亦请奉使观焉。如是者半月，而后止。《江西通志》：赣州吕氏，手植白牡丹，于洪武六年冬十月，冰雪中盛开，状若玉盘盂，照耀风日。
《太平清话》：孙汉阳，十月便以薪草缚柑橘上。余曰：此为木奴著裘。
《熙朝乐事》：十月朔日，人家祭奠于祖考，或有举扫松浇墓之礼者，八日则以白米和胡桃、榛松、乳菌、枣栗之类作粥，谓之腊八粥。十五日为下元节，俗传水官解厄之辰，亦有持斋诵经者。
《帝京景物略》：十月一日，纸肆裁纸五色，作男女衣，长足有咫，曰寒衣。有疏印，缄识其姓字辈，行如寄书，然家家修具，夜奠呼而焚之其门，曰送寒衣。新丧，白纸为之，曰新鬼不敢衣Z也。送白衣者哭，女声十九，男声十一。是月，羊始市，儿取羊后胫之膝之轮骨，曰贝石。置一而一掷之，置者不动，掷之不过，置者乃掷。置者若动，掷之而过。胜负以生其骨轮，四面两端凹曰真凸，曰诡勾，曰骚轮，曰背立，曰顶骨律。其顶岐亦曰真平，亦曰诡盖。真胜诡负而骚背f顶平，再胜顶岐，三胜其胜负也，以贝石。
右安门外南十里草桥，北土近泉宜花，居人以种花为业。冬则温火暄之。十月中旬，牡丹已进御矣。《昌平山水记》：黄花镇有鼠，色如貂，而毛浅。初冬掇榛实贮穴中，为岐洞。贮之多至二三斗，美好倍于人所收者。土人每掘取之。
孟冬部杂录
《易经》：坤上六，龙战于野。〈集解〉侯果曰：坤，十月卦也。乾位西北，又当十月，阴穷于亥。穷阴薄阳，所以战也。干宝曰：阴在上六，十月之时也。爻终于西，而卦成于乾。乾体纯刚，不堪阴盛，故曰龙战。
《诗经・{风》：定之方中章，定之方中，作于楚宫。〈朱注〉定，北方之宿营室星也。此星昏而正中夏正十月也。于是时，可以营制宫室，故谓之营室。
《豳风・七月章》：十月陨[。〈朱注〉陨，坠；[，落也。谓草木陨落也。
十月，蟋蟀入我床下。〈正义〉至于十月，则蟋蟀之虫入于我之床下。〈朱注〉暑则在野，寒则依人。
《仪礼・乡饮酒之礼注》：今郡国十月，行此饮酒之礼。〈疏〉周谓之十二月，即夏之十月。
《燕礼注》：燕于路，寝相亲昵也。今辟雍十月行此燕礼。《国语》：十月成梁，其时儆，曰收而场功，蓝畚庇室之中。土功其始火之，初见期于司里。此先王之所以不用财贿，而广施德于天下者也。〈注〉成梁，所以便民使不涉也。儆，儆告其民也。收而场功，使人收锊忠病溃具也；畚，土笼也；保舁上之器。定谓之营室，谓建亥。小雪之中，定星昏正于午，土功可以始也。期，会也，致其筑作之具，会于司里之官。施德谓因时。警戒，谨盖藏成筑功也。
《国语》：日月会于龙，土气含收，天明昌作，百嘉备舍，群神频行。国于是乎A尝，家于是乎尝祀。百姓夫妇择其令辰，奉其牺牲，敬其U盛，洁其粪除，慎其采服，其酒醴，帅其子姓，从其时享，虔其宗祝，道其顺辞，以昭祀其先祖。〈注〉，龙尾也。谓周十二月夏十月也，日月合辰于尾。
《诗・含神雾》：唐地处孟冬之位，得常山大岳之风，音中羽，其地硗确而收，其民俭而好蓄，此唐尧之所处。《吕氏春秋・任地篇》：草K大月。
《史记・天官书》：大渊献岁，岁阴在亥，星居辰，以十月与角亢辰出，曰大章。苍苍然，星若跃，而阴出旦，是谓正平。起师旅，其率必武，其国有德，将有四海。其失次有应见娄。
《司马相如传》：揭车衡兰，槁本射干。〈注〉郭璞曰，揭车一名乞舆；槁本射干，十月生，皆香草。《汉书・食货志》：冬则毕入于室。其诗曰：十月蟋蟀，入我床下。嗟我妇子，聿为改岁。入此室处，所以顺阴阳，备寇贼，习礼文也。
《春秋繁露・四祭篇》：蒸者，以十月进初稻也。
《后汉书・张纯传》：祭以冬十月，冬者，五谷成熟，物备礼成故也。
《乌桓传》：其土地宜]及东墙，东墙似蓬草，实如]子，至十月而熟。
《白虎通・五行篇》：十月律，谓之应钟，何。钟，动也，言万物应阳而动，下藏也。
《风俗通义》：谨按明堂月令，孟冬之月，其祀灶也。五祀之神，王者所祭。古之神圣有功德于民，非老妇也。《四民月令》：十月作脯，以供腊祀。
十月，农事毕，五谷既登，家备储畜，乃顺时令也。《月令章句》：自尾四度至斗六度，谓之析木。之次小雪，居之燕之分野。范汪祠制，孟冬祭，用朗痢
《名医别录》：遂阳木，味甘无毒，主益气。生山中，如白杨叶，三月实，十月熟，赤可食。
云实，一名云英，主治消渴，生河间川谷。十月采暴乾。《三礼义宗》：十月小雪为中者，气叙转寒，雨变成雪。故以小雪为中。
《魏书・律历志》：次卦十月：艮、既济、噬嗑、大过、坤。
《齐民要术》：布菜种，十月中，于墙南日阳中，作坑深四五尺，取杂菜种别布之，一行菜一行土，去坎一尺便止。
栽石榴法：十月中，以槁裹而缠之，不裹则冻死。用生姜净洗削治，十月酒糟中藏之泥头，十日熟出，水洗内蜜中。
广志，曰枳柜，叶似蒲柳，子似珊瑚，其味如蜜。十月熟树乾者美，出南方邳，郯大如指。
十月，收芜菁讫，时收蜀芥芸薹，足霜乃收。不足霜即涩。
种茄子法：十月种者，如区种瓜法，推雪著区中，则不须栽。
冬瓜越瓜瓠子，十月区种。如区种瓜法，冬则推雪著区上为堆，润泽肥好，乃胜春种。
Z荷，宜在树阴下种之，十月终，以谷麦种覆之。种葵，十月末，地将冻，散子，劳之人足践踏之乃佳。胡荽，十月足霜乃收之，取子者，仍留根，间拔令稀，以草覆。
造酒法：用黍米、曲一斗、杀米一石、秫米令酒薄不任事，治曲必使表里四畔，孔内悉皆净削，然后细v令如枣，栗曝使极乾。一斗曲用水一斗五升，十月桑落初冻，则收水酿者，为上时春酒。
《通典》：古之为理，在周知人数，乃均其事役。周官有比闾族乡党遂之制，维持其政，纲纪其人。孟冬献民数于王，王拜受之。其敬之守之，如此其重也。
《酉阳杂俎》：王母桃，洛阳华林园内有之。十月始熟，形如栝楼。俗语曰王母甘桃。食之解劳，亦名西王母桃。《周易集解》：龙蛇之蛰，以存身也。虞翻曰，龙潜而蛇藏阴息。初巽，为蛇阳息。初震，为龙十月坤成，十一月复生ィ巽在下，龙蛇俱蛰，初坤为身。故龙蛇之蛰以藏身。
乾以君之。荀爽曰，谓建亥之月，乾坤合居，君臣位得也。
《望气经》：十月癸巳，雾赤为兵，青为殃。
《宋史・河渠志》：十月水落安流，复其故道。谓之复槽水。《本草衍义》：蒴y，花白，子初青，如绿豆颗，十月方熟，红。《图经本草》：十月上己日，取槐子去皮，纳新瓶中，封口，二七日。初服一枚，再服二枚，日加一枚，至十日又从一枚起，终而复始，令人可夜读书。
桑叶神仙服食方：以四月桑茂盛时，采叶，又十月霜后三分二分已落时，一分在者名神仙叶。即采取与前叶同阴乾，捣末丸散，任服。或煎水代茶饮之。《梦溪笔谈》：十月，万物登成，可以会计，故曰功曹。《补笔谈》：世俗，十月遇壬日，北人谓之入易，吴人谓之倒布。壬日气候，如本月癸日差温类九月，甲日类八月，如此倒布之，直至辛日，如十一月。遇春秋时节，即温，夏即暑，冬则寒。辛日以后，自如时令，此不出阴阳书。然每岁候之，亦时有准，莫知何谓。
《事物纪原・礼杂记》曰：子贡观于蜡。子曰，百日之蜡，一日之泽。郑康成谓：岁十二月，索鬼神而祭祀，则党正以礼，属民而饮酒劳农而休息之。使之燕乐，是君之泽也。今赛社则其事尔。今人以岁十月农功毕，里社致酒食，以报田神，因相与饮乐。世谓里社始于周人之蜡云。
《岳阳风土记》：岳州地极热，十月犹单衣，或摇扇。蛙鸣似夏，鸟鸣似春。浓云疏星，震雷暴雨，如中州六七月间。
《岁时杂记》：京人十月朔沃酒，乃炙脔肉于炉中，团坐饮啖，谓之炉。
《路史》：每岁阳月，盍百种萃，万民蜡，戏于国中。
《山家清供》：牛蒡脯，孟冬采根去皮，净洗煮槌匾，压以盐酱、茴萝、姜椒、熟油诸料研细。火焙乾食之，如肉脯之味。
杜甫，十月一日，有s作人情之句。考《楚辞》，s，蜜饵。s乃蜜面之乾也。十月开炉饼也。《山堂肆考》：邕管溪峒风俗，以十月取鹅之软毛为被，以R寒。故柳宗元峒氓诗，有鹅毛R腊缝山Y之句。《山堂考索》：月令孟冬，祈于天宗。卢植注云：天宗，六宗之神。李合谓：六宗，上不及天，下不及地，旁不及四方，在六合之中。
《病榻手觥罚呵匾越êブ月为岁首。自是不思古之乱制。汉之陋儒伪造《易纬》云：尧以甲子天元为推术，甲子为首，起十月朔，而谓秦首亥本，此是其瞽说，与尧典背矣。宋朱震又曰：连山首艮，风始于不周，实居西北，于辰为亥，此颛顼所以首十月也。是因汉儒之陋，而又诬颛顼矣。
《太平清话》：吴人于十月采小春茶，此时不独逗漏花枝，而尤喜月光晴暖。从此蹉过霜凄雁冻，不复可堪。《瓶史月表》：十月花盟主：白宝珠茶梅。花客卿：山茶花、甘菊花。花使令：野菊、寒菊、芭蕉花。
《花历》：十月，木叶脱，芳草化为薪苔，枯芦始荻，朝菌歇花藏不见。
《月令演》：十月秦岁首〈朔日〉储谷　炉会　小春　下元〈十五〉祭司寒。〈亥日〉
《本草纲目》：贝母，生晋地，十月采根，暴乾。诗云言采其m，即此。一作39，谓根状如39也。无患子，名菩提子。十月采实煮熟，去核捣和麦面作澡药去垢，同于肥皂，用洗真珠甚妙。
孟冬部外编
《补衍》：开辟后光音，天人诞降大圣，曰浑敦氏，即盘古氏，初天皇氏也。龙首人身，神灵一日九变，一万八千岁为一甲子。荆湖南以十月十六日为生辰，有初地皇氏，初人皇氏。
《道经》：道家以十月一日，为民岁腊三万六千神煞。其日可谢罪，祈求延年益寿。
十月三日，四海三元龙王奏水府，曰龙聚日。
十月六日，天曹诸司五岳五帝注生籍日。
《藏经》：十月十九，五百罗汉会经日。
《法苑珠林》：宋尼释慧玉，长安人也。行业勤修，经戒通备。尝南渡樊郢，住江陵灵收寺。元嘉十四年十月夜，见寺东树有紫光烂起，晖映一林，以告同学妙光等，而悉弗之见也。二十馀日，玉常见焉。后寺主释法弘将于树下营筑禅基，仰首条间，得金座像高尺许。宋路昭太后大明四年，造普贤菩萨，乘宝舆白象安于中兴禅房，因设讲于寺。其年十月八日，斋毕解座，会僧二百人。于时，寺宇始构，帝辇跸临幸，旬必数四。僧徒勤整，禁卫严肃。忽有一僧预于座次，丰貌秀举，阖堂惊瞩，忽不复见。列筵同睹，识其神人矣。
《传灯录》：梁武帝遣使迎请达摩。十月一日，师至金陵。帝问：如何是圣谛第一义。师曰：廓然无圣。帝曰：对朕者谁。师曰：不识。帝不领悟。师知几不契，是月十九日潜回江北。十一月二十三日，届于洛阳，当后魏孝文太和十年也。
师以化缘已毕，传法得人，端坐而逝，即后魏孝文帝太和十九年丙辰岁，十月五日也。葬熊耳山，起塔于定林寺。后三岁，魏宋云奉使西域，遇师于葱岭，见手携只履，翩翩独逝。云问师何往，曰西天去。
《柳宗元・曹溪六祖大鉴禅师碑》：扶风公廉问，岭南三年，以佛氏第六祖未有称号，疏闻于上。诏谥大鉴禅师塔，曰灵照之塔。元和十月十三日，下尚书祠部符到都府，公命部吏告于其祠幢，盖钟鼓增山盈谷，万人咸会，若闻鬼神。
《原化记》：崔希真，十月初一日，雪，遇老父于门，献松花酒。老父曰：花酒无味。乃于怀中取丸药置酒中，味极美。后问天师，天师曰：此真人葛洪第三子。其药乃千岁松醪也。
《云笈七签》：十月五日，名建生大会，斋三官，考功过，依日斋戒，可祈景福。
《贵耳录》：陈习庵，名埙省，元父母求子于佛。照光禅师就上写一偈，末后二句云：诸菩提齐著力，只今生个大男儿。此十月三十日书，至十二月三十日，习庵生。父母乞名于佛。照光曰：觉老，余亲见二状，习庵无髭，有则去之。凡有除目，即先梦见住院前身，即一尊宿也。

[book_title]岁功典第八十四卷
立冬部汇考
《礼记》月令
孟冬之月：　是月也，以立冬。先立冬三日，太史谒之天子，曰：某日立冬，盛德在水。天子乃齐。立冬之日，天子亲帅三公、九卿、大夫，以迎冬于北郊。还，反，赏死事，恤孤寡。
《左传》丹鸟司闭
郯子曰：少挚为鸟师，而鸟名丹，鸟氏司闭者也。
〈注〉丹鸟，雉也。〈疏〉立冬谓之闭。此鸟以冬去，故以名官，使之主立冬。
《易通卦验》不周风至
立冬，不周风至，水始冰，荠麦生，雀入水为蛤。
《孝经纬》斗指西北
霜降后十五日，斗指西北维，为立冬。
《乐纬》立冬乐
乾主立冬，乐用。
《河图稽耀钩》立冬为节
十月立冬为节者，冬，终也。立冬之时，万物终成，因为节名。
《汲冢周书》时训解
立冬之日，水始冰。水不冰，是谓阴负。
《汉书》天文志
月有九行，立冬，北从黑道。
《淮南子》天文训
霜降加十五日，斗指号通之维，则秋分尽，故曰：有四十六日而立冬，草木毕死，音比南吕。
时则训
立冬之日，天子亲帅三公、九卿、大夫，以迎岁于北郊。还，乃赏死事，存孤寡。
《京房易占》立冬乾王
立冬，乾王不周风用事。人君当兴边兵，治城郭，行刑，断狱讼，缮宫殿。
《后汉书》
礼仪志
立冬之日，夜漏未尽五刻，京都百官皆衣皂，迎气于黑郊。礼毕，皆衣绛。
祭祀志
立冬之日，迎冬于北郊，祭黑帝，元冥车旗，服饰皆黑，歌元冥八佾，舞育命之舞。
〈注〉《月令章句》曰：北郊六里，因水数也。　《皇览》曰：自秋分数四十六日，则天子迎冬于北堂，距邦六里，堂高六尺，堂阶六等，黑税六乘，旗旄尚黑，田车载甲铁鍪，号曰：助天诛。唱之以羽，舞之以干戈。此迎冬之乐也。
《唐书》礼乐志
立冬祀黑帝，以颛顼氏配。辰星，三辰七宿，元冥氏之位如白帝。
《宋史》礼志
立冬祀黑帝，以帝高阳氏配。元冥辰星，三辰七宿，从祀。
立冬，祀北岳恒山，北镇医巫闾山，并于定州北镇，就北岳庙。望祭北海济渎，并于孟州北海，就济渎庙望祭。
《农政全书》农事占候
立冬晴，则一冬多晴；雨，则一冬多雨，亦多阴寒。谚云：卖絮婆子看冬朝，无风无雨哭号G。　立冬日，西北风主来年旱，天热。　晴，过寒。谚云：立冬晴，过寒弗要柴积。又主有鱼。　雨主无鱼，谚云：一点雨一个摸鱼。立冬前后，起南北风，谓之立冬信。
《家塾事亲》立冬日占影
立冬日，先立一丈竿，占影，得一尺，大疫大旱大暑大饥；二尺，赤地千里；三尺，大旱；四尺五尺，低田收；六尺，高低田熟；七尺，高田收；八尺，涝；九尺，大水；一丈，水入城郭。
《遵生八笺》J仙月占
十月立冬日，忌北风，主殃六畜。
《直隶志书》〈各省风俗同者不载〉永平府
立冬日，谓之阳月，值朔，有灾异。晴雪则冬为，然晴虽过寒，而有鱼占来年。前霜多，主早黍善；后霜多，主晚禾善；惟北风，主来年大熟。
饶阳县
立冬，东风主来年兵，南风主人荒乱，西风主来年冷，北风主人疾病。
《山东志书》阳信县
立冬十月节，衣始絮，田猎。
《江南志书》宿松县
立冬后，上冢增土，始修筑塘堰。
黟县
十月立冬，山家卜晴雨：是日晴，冬多晴，薪炭不售；是日阴，冬多阴寒，薪炭售。
《浙江志书》杭州府
立冬日，各以菊花煎汤，澡浴，曝菊茶，以为茗碗之需。
嘉善县
十月立冬日，无雨则过寒皆晴。
归安县
十月立冬，夜祭灶。
龙泉县
立冬值初一二日雨，血地生毛。
《江西志书》德安县
孟冬之月，以立冬之日，占冬之寒。
泸溪县
立冬日晴雨，占一冬晴雨，霜宜多，不宜太早，多则来年丰，早则损荞麦。
《湖广志书》安化县
立冬以后，行嫁娶礼，冰泮乃止。
《福建志书》建宁府
立冬遇壬日至庚日，得雨，谓之液雨，来春宜耕。谚云：液雨不流箨，高田不用作。
建阳县
立冬值朔日，多阴寒，有灾异；下雪，主人多死，稻薄收。
《广东志书》石城县
立冬，各街社禳火灾。
立冬部艺文一
寒苦谣　　　　　　　　　晋夏侯湛
惟立冬之初夜，天惨懔以降寒。霜皑皑以被庭，冰溏}于井干。草槭槭以疏叶，木萧萧以零残。松陨叶于翠条，竹摧柯于绿竿。
北郊迎冬赋〈以题为韵〉　　唐王起
我皇审缇，幕候元英，法天之序，作人之程。律变于冬，必顺时而冬命。水盛于北，亦随方而北迎。所以修旧典，阐鸿名，受太史之先谒，率群辟而躬营。况肃杀以北陆，将昭宣乎上京。于时时和岁丰，劳农息力，结冰于坎，改火于国。天欣玉烛之太和，人受铜浑之罔忒。由是文物成声，明饰皇皇，济济锵锵，翼翼向仙跸之驻方，引旆于司南。望晓星之残，尚建杓于礼北。及夫禁城启，寒漏极，分天仗而云布，遵皇衢而绳直。严飙绝元辂之响，爱日动铁骊之色。一人由之而展容，万姓于焉而仰德。既而臻灵坛，荐嘉肴，奠之以玉，缩之以茅。虽布政于元堂，以居乎左个。而司晨者，黑帝必祭于北郊，盖示敬于端冕。非取乐于县匏，及夫整宸仪，回天步，考时训而咸若，稽月令而毕赋。导严凝之气，无夺其伦。应广莫之风，不20于度。则知北郊之为礼，所以佐天而成功。亦以感神而叶中。故宜百神ZJ，万宇朝宗。岂止运行而成岁，闭蛰而为冬。
立冬部艺文二〈诗〉
立冬后作　　　　　　　　　宋唐庚
啖蔗入佳境，冬来幽兴长。瘴乡得好语，昨夜有飞霜。篱下重阳在，醅中小至香。西邻蕉向熟，时致一流黄。
立冬　　　　　　　　　　明王稚登
秋风吹尽旧庭柯，黄叶丹枫客里过。一点禅灯半轮月，今宵寒较昨宵多。
立冬部纪事
《周礼・春官》：大宗伯以元璜礼北方。〈订义〉郑康成曰：礼北方，以立冬，谓黑精之帝，颛顼，元冥食焉。《半璧》曰：璜象冬闭藏，地上无物，唯天半见。易氏曰：黄者，用藏也，其色以元，象乎物之归藏，北方之义也。郑锷曰：阳生于子，终于午。子者，北方之正位，阴方用事，而阳已生。则冬者，阴阳各居其半，礼以半璧，见阳功居其半也。《中华古今注》：汉文帝以立冬日，赐宫侍，承恩者及百官披袄子，多以五色绣罗为之，或以锦为之，始有其名。
大帽子，本岩叟野服。魏文帝诏百官，常以立冬日，贵贱通戴，谓之温帽。
《南史・齐武帝本纪》：永明六年冬十月庚申，立冬，初临大极殿，读时令。
《隋书・礼仪志》：后齐立冬如立春，于西厢东向，以其时之色服，仪并如春礼。
隋迎气黑郊为坛，宫北十里，以立日，祀其方之帝。隋制：于国城西北十里亥地，为司中。司命司禄三坛，同渺耄以立冬后亥。
《唐书・礼乐志》：立冬后亥日，祀司中，司命司人司禄。《清异录》：唐制，立冬日，进千重袜，其法以罗帛十馀，层锦夹络之。
《东京梦华录》：立冬前五日，西御园进冬菜。京师地寒，冬月无蔬菜，上至宫禁，下及民间，一时收藏，以充一冬食用。
《通考》：雷阳人以立冬后己酉日，为腊，先祭其先，后宴亲故。
《金史・礼志》：立冬，祭北岳恒山于定州，北镇医巫闾山于广宁府，望祭北海北渎大济于孟州。
《熙朝乐事》：立冬日，以各色香草及菊花、金银花，煎汤沐浴，谓之扫疥。
立冬部杂录
《左传》：凡分至，启闭必书，云物为备故也。立春为启，立冬为闭。
《家语・五帝篇》：立冬，则燕雀入海化为蛤，蚕食而不饮，蝉饮而不食，蜉蝣不饮不食，万物之所以不同。《月令章句》：自尾四度至斗六度，谓之析木，之次立冬，居燕之分野。
《汉上易解》：连山首艮者，八风始于不周，实居西北之方，七宿之次，是为东壁营室。于辰为亥，于律为应钟，于时为立冬。此颛帝之历，所以首十月也。
《抱朴子・杂应篇》：或问不寒之道。抱朴子曰：或以立冬之日，服六丙六丁之符，或闭口行五火之气，千二百遍，则十二月中不寒也。或服太阳酒，或服紫石英，米漆散，或先服雄丸一，后服雌丸二，亦可堪一日一夕不寒也。雌丸用雌黄，曾青矾石，磁石也，雄丸用雄黄，丹砂石胆也。
《隋书・礼仪志》：冬迎叶光纪者，叶拾光华，纪法也。言冬时，收拾光华之色，伏而藏之，皆有法也。
《广济方》：治眼，立冬日采桑叶一百二十片，遇闰年，多采十片。每用十片，遇洗眼日，期煎汤洗之，治眼百疾。《周易集解》：战乎乾。崔憬曰：立冬则乾王，而阴阳相薄，乾为寒，为冰；崔憬曰：乾主立冬，已后冬至，已前，故为为冰也。
立冬部外编
《云笈七签》：立冬，清旦，西南望，有绿紫青云者，是上清真人，帝君皇祖，三素云也。
立冬之日，日中时，阳台真人，会诸仙官、玉女，定新得道，始入仙之人。

[book_title]岁功典第八十五卷
仲冬部汇考
《易经》地雷复卦
7975
〈本义〉复，阳复生于下也，一阳之体始成，而来复，故十有一月，其卦为复。
《书经》尧典
申命和叔，宅朔方，曰幽都。平在朔易，日短星昴，以正仲冬。厥民T鸟兽彰。
〈经传〉朔方，北荒之地谓之朔者，朔之为言苏也。万物至此，死而复苏，犹月之晦而有朔也。日行至是，则沦于地中，万象幽暗，故曰幽都。在察也，朔易冬月，岁事已毕，除旧更新，所当改易之事也。日短，昼四十刻也。星昴西方，白虎七宿之昴宿，冬至，昏之中星也。亦曰正者，冬至阴之极，子为正阴之位也。T室之内也，气寒而民聚于内也。彰，鸟兽生X毳细毛以自温也。
舜典
十有一月朔，巡守至于北岳。
《诗经》豳风七月章
一之日，v发。
〈朱注〉一之日，谓斗建子；一阳之月，v发风寒也。
《礼记》月令
仲冬之月，日在斗，昏东辟中，旦轸中。其日壬癸，其帝颛顼，其神元冥，其虫介，其音羽，律中黄钟，其数六，其味咸，其臭朽，其祀行，祭先肾。
〈陈注〉斗在丑，星纪之次也。黄钟子律，长九寸。
冰益壮，地始坼，i旦不鸣，虎始交。
〈陈注〉此记子月之候。
天子居元堂太庙，乘元路，驾铁骊，载元纾衣黑衣，服元玉，食黍与彘，其器闳以奄。
〈陈注〉元堂太庙，北堂当太室也。
饬死事。〈陈注〉誓戒六军之士，以战陈当厉，必死之志也。
命有司曰：土事毋作，慎毋发盖，毋发室屋，及起，大众以固而闭，地气沮泄，是谓发天地之房。诸蛰则死，民必疾疫。又随以丧，命之曰畅月。
〈陈注〉顺闭藏之令，以安伏蛰之性也。沮者，坏散之义。畅，充也，言所以不可发泄者，以此月，万物皆充实于内，故也。朱氏谓：阳久屈而后伸，故云畅月。未知孰是。
是月也，命奄尹申宫令，审门闾，谨房室，必重闭，省妇事，毋得淫。虽有贵戚近习，毋有不禁。
〈陈注〉重闭，内外皆闭也。减省妇人之事，务顺阴静也。淫谓女功之过巧者。
乃命大酋，秫稻必齐，曲f必时，湛炽必洁，水泉必香，陶器必良，火齐必得。兼用六物，大酋监之，毋有差贷。
〈陈注〉大酋，酒官之长也。秫稻，酒材也。必齐，多寡中度也。必时，造制及时也。湛，渍而涤之也。炽，蒸炊也。必洁，无所污也。必香，无秽恶之气也。必良，无罅漏之失也。必得，适生熟之宜也。
天子命有司，祈祀四海、大川、名源、渊泽、井泉。
〈陈注〉冬令方中，水德至盛，故为民祈而祀之也。
是月也，农有不收藏积聚者，马牛畜兽有放佚者，取之不诘。
〈陈注〉罪在不收敛也。
山林薮泽，有能取蔬食、田猎禽兽者，野虞教道之，其有相侵夺者，罪之不赦。
〈陈注〉恶其不相共利也。
是月也，日短至，阴阳争，诸生荡。
〈陈注〉荡者，动也。
君子齐戒，处必掩身。身欲宁，去声色，禁耆欲，安形性。事欲静，以待阴阳之所定。
〈陈注〉此皆与夏至同，而有谨之至者。彼言止声色，而此言去，彼言节耆欲，而此言禁。盖仲夏之阴犹微，而此时之阴犹盛，阴微则盛阳，未至于甚伤。阴盛则微阳，当在于善保故也。
芸始生，荔挺出，蚯蚓结，麋角解，水泉动。
〈陈注〉此又言子月之候，十二月惟子午之月，皆再记其候者，详于阴阳之萌也。
日短至，则伐木取竹箭。是月也，可以罢官之无事，去器之无用者。
〈陈注〉阴盛则材成，故伐而取之。
涂阙廷门闾，筑囹圄，此以助天地之闭藏也。仲冬行夏令，则其国乃旱，氛雾冥冥，雷乃发声。行秋令，则天时雨汁，瓜瓠不成，国有大兵。行春令，则蝗虫为败，水泉咸竭，民多疥疠。
〈陈注〉雨雪杂下曰汁。
《周礼》天官
大宰之职，正月之吉，始和。布治于邦国都鄙，乃县治象之法于象魏，使万民观治象，挟日而敛之。
〈订义〉郑康成曰：正月周之正月吉，谓朔日。刘执中曰：正月之吉，阳生阴复，其气始和，岁事将兴，而春令行矣。故因其始和，而布治焉。郑司农曰：从甲至甲，谓之挟日。凡十日。
地官
大司徒之职，正月之吉，始和。布教于邦国都鄙，乃县教象之法于象魏，使万民观教象，挟日而敛之。
〈订义〉郑康成曰：正月之吉，周正月朔日也。司徒以布五教。至正岁，又书教法而县焉。
夏官
大司马之职，正月之吉，始和。布政于邦国都鄙，乃县政象之法于象魏，使万民观政象，挟日而敛之。
〈订义〉郑康成曰：以正月朔日，布王政于天下。至正岁，又县政法之书。
秋官
大司寇之职，正月之吉，始和。布刑于邦国都鄙，乃县刑象之法于象魏，使万民观刑象，挟日而敛之。
〈订义〉王昭禹曰：刑者，橐病檎撸成也。宜无所加损，亦量时而有轻重。正月之吉，始和。布刑于邦国都鄙，为是故也。先王之法，若江河贵乎易避而难犯，使民观象者，凡使之知所避而已。
《尔雅》月阳
十一月为辜。
《诗纪历枢》阴阳会遇
阴阳之会，一岁再遇，遇于北方者，以中冬。
《春秋感精符》天统
天统者，十一月建子天始，施之端也。周以为正
《素问》诊要经终论篇
十一月、十二月，冰复，地气合。人气在肾。
〈注〉冰复者，一阳初复也。地气合者，地出之阳，复归于地，而与阴合也。肾主冬藏之气，故人气在肾。
《汲冢周书》周月解
惟一月既南，至昏昴毕见，日短极，基践长，微阳动于黄泉，阴惨于万物。是月，斗柄建子，始昏北，指阳气亏，草木萌荡。日月俱起于牵牛之初，右回而行，月周天起一次，而与日合。宿日行月一次，周天历舍于十有二辰，终则复始。是谓日月权舆。周正，岁道数起于时。一而成于十，次一为首，其义则然。凡四时成岁，有春夏秋冬，各有孟仲季以名，十有二月中，气以著时应，春三月中气，雨水春分谷雨。夏三月中气，小满夏至大暑。秋三月中气，处暑秋分霜降。冬三月中气，小雪冬至大寒。闰无中气，斗指两辰之间。万物春生夏长，秋收冬藏，天地之正，四时之极，不易之道。夏数得天，百王所同。其在商汤，用师于夏，除民之灾，顺天革命，改正朔，变服殊号，一文一质，示不相沿。以建丑之月，为正易。民之视若天时大变，亦一代之事，亦越我周王，致伐于商。改正异械，以垂三统，至于敬授，民时巡狩祭享，犹自夏焉。是谓周月以纪于政。
时训解
大雪之日，}鸟不鸣。又五日，虎始交。又五日，荔挺生，}鸟不鸣。〈原阙二字〉虎不始交，〈原阙四字〉荔挺不生，卿士专权。冬至之日，蚯蚓结。又五日，麋角解。又五日，水泉动。蚯蚓不结，君政不行。麋角不解，兵甲不藏。水泉不动，阴不承阳。
《尚书大传》周正
周以仲冬为正色，尚赤，以夜半为朔。
《吕氏春秋》季夏纪音律篇
黄钟之月，土事无作，慎无发盖，以固天闭地阳气且泄。
〈注〉黄钟，十一月也，且将也。
《史记》律书
广莫风，居北方。广莫者，言阳气在下，阴莫阳广大也，故曰广莫。东至于虚。虚者，能实能虚，言阳气冬则宛藏于虚，日冬至则一阴下藏，一阳上舒，故曰虚。东至于须女。言万物变动其所，阴阳气未相离，尚相如胥也，故曰须女。十一月也，律中黄钟。黄钟者，阳气踵黄泉而出也。其于十二子为子。子者，滋也；滋者，言万物滋于下也。其于十母为壬癸。壬之为言任也，言阳气任养万物于下也。癸之为言揆也，言万物可揆度，故曰癸。
《汉书》律历志
黄钟，黄者，中之色；钟者，种也。阳气施种于黄泉，孳萌万物，为六气元也。始于子，在十一月。
《淮南子》天文训
小雪，加十五日，斗指壬，则大雪，音比应钟。
黄钟位子，其数八十一，主十一月，下生林钟。
太阴在寅，岁名曰摄提格，其雄为岁星，舍斗牵牛，以十一月与之，晨出东方，东井舆鬼为对。
时则训
仲冬之月，招摇指子，昏壁中，旦轸中，其位北方，其日壬癸，其虫介，其音羽，律中黄钟，其数六，其味咸，其臭腐，其祀井祭先肾。冰益壮，地始坼，i}不鸣，虎始交。天子衣黑衣，乘铁骊，服元玉，建元旗，食黍与彘，服八风水，爨松燧火。北宫御女黑色，衣黑采，击石磬，其兵铩，其畜彘，朝于元堂太庙。命有司曰：土事无作，无发室居及起大众。是谓：发天地之藏，诸蛰则死，民必疾疫。又随以丧，急捕盗贼，诛淫u诈伪之人。命曰：畅月。命奄尹，申宫令，审门闾，谨房室，必重闭，省妇事。乃命大酋，秫稻必齐，曲f必时，湛炽必洁，水泉必香，陶器必良，火齐必得，无有差忒。天子乃命有司，祀四海、大川名泽。是月也，农有不收藏积聚、牛马畜兽有放失者，取之不诘。山林薮泽，有能取疏食田猎禽兽者，野虞教导之。其有相侵夺，罪之不赦。是月也，日短至，阴阳争，君子斋戒，处必掩身，欲静，去声色，禁嗜欲，宁身体，安形性。是月也，荔挺出，芸始生，丘P结，麋角解，水泉动。则伐树木、取竹箭，罢官之无事，器之无用者。涂阙庭门，闾筑囹圄，所以助天地之闭。仲冬行夏令，则其国乃旱，氛雾冥冥，雷乃发声。行秋令，则其时雨水瓜瓠不成，国有大兵。行春令，则虫螟为败，水泉咸竭，民多疾疠。十一月，官都尉其树枣。
六合
仲夏与仲冬为合，仲夏至修，仲冬至短。故十一月失政，五月下雹霜。
《大戴礼记》夏小正
十有一月，王狩。狩者，言王之时田冬猎为狩。陈肋革。陈肋革者，省兵甲也。啬人不从。不从者，弗行于时月也。万物不通，陨麋角。陨，坠也。日冬至，阳气至始动，诸向生皆蒙蒙符矣。故麋角陨，记时焉尔。
《说文》子月
子十一月，阳气动，万物滋，入以为称。
《晋书》乐志
十一月之辰谓为子。子者，孳也。谓阳气至此更孳生也。
十一月之管，谓之黄钟。黄者，阴阳之中色也。天有六气，地有五才，而天地数毕焉。或曰：冬至，德气为土，土色黄，故曰：黄钟。
《梁元帝纂要》仲冬
是月曰元明月。又曰：广寒月。
《齐民要术》仲冬事宜
冬十一月，阴阳争，血气散。冬至日，先后各五日，寝别内外，砚水冻，命幼童论《孝经》、《论语》篇章，入小学。可酿醢籴粳稻粟豆麻子。
《隋书》礼仪志
后周仲冬，教大阅如振旅之阵，遂以狩田如L法，致禽以享A。
隋制：仲冬祭马步于大泽，以刚日，牲用少牢。
《唐书》礼乐志
仲冬之月，讲武于都外。前期十有一日，所司奏请讲武。兵部承诏，遂命将帅简军士，除地为场，方一千二百步，四出为和门。又为步、骑六军营域，左右厢各为三军，北上中间相去三百步，立五表，表间五十步，为二军进止之节。别地于北厢，南向。前三日，尚舍奉御设大次于。前一日，讲武将帅及士卒集于所，建旗为和门，如方色。都之中及四角皆建五采牙旗、旗鼓甲仗。大将以下，各有统帅。大将被甲乘马，教习士众。少者在前，长者在后。其还，则反之。长者持弓矢，短者持戈矛，力者持旌，勇者持钲鼓，刀J为前行，持槊者次之，弓箭者为后。使其习见旌旗、金鼓之节。旗卧则跪，旗举则起。讲武之日，未明十刻而严，五刻而甲，步军为直队以俟，大将立旗鼓之下。六军各鼓十二、钲一、大角四。未明七刻，鼓一严，侍中奏开宫殿门及城门。五刻，再严，侍中版奏请中严。文武官应从者俱先至，文武官皆公服，所司为小驾。二刻，三严，诸卫各督其队与戟以次入，陈于殿庭。皇帝乘革辂至所，兵部尚书介俪寺矸钜，入自北门，至两步军之北，南向。黄门侍郎请降辂。乃人天次。兵部尚书停于东厢，西向。领军减小驾，骑士立于都之四周，侍臣左右立于大次之前，北上。九品以上皆公服，东、西在侍臣之外十步所，重行北上。诸州使人及蕃客先集于北门外，东方、南方立于道东，西方、北方立于道西，北上。驾将至，奉礼曰：可拜。在位者皆再拜。皇帝入次，谒者引诸州使人，鸿胪引蕃客，东方、南方立于大次东北，西方、北方立于西北，观者立于都骑士仗外四周，然后讲武。吹大角三通，中军将各以@，令鼓，二军俱击鼓。三鼓，有司偃旗，步士皆跪。诸帅果毅以上，各集于其中军。左厢中军大将立于旗鼓之东，西面，诸军将立于其南。右厢中军大将立于旗鼓之西，东面，诸军将立于其南。北面以听，大将誓。左右三军各长史二人，振铎分循，诸果毅各以誓词告其所部。遂击鼓，有司举旗，士众皆起行，及表，击钲，乃止。又击三鼓，有司偃旗，士众皆跪。又击鼓，有司举旗，士众皆起骤，及表，乃止。东军一鼓，举青旗为直阵；西军亦鼓，举白旗为方阵以应。次西军鼓，举赤旗为锐阵；东军亦鼓，举黑旗为曲阵以应。次东军鼓，举黄旗为圜阵；西军亦鼓，举青旗为直阵以应。次西军鼓，举白旗为方阵；东军亦鼓，举赤旗为锐阵以应。次东军鼓，举黑旗为曲阵；西军亦鼓，举黄旗为圜阵以应。凡阵，先举者为客，后举者为主。每变阵，二军各选刀、J五十人挑战，第一、第二挑战迭为勇怯之状，第三挑战为敌均之势，第四、第五挑战为胜败之形。每将变阵，先鼓而直阵，然后变从馀阵之法。既已，两军俱为直阵。又击三鼓，有司偃旗，士众皆跪。又声鼓举旗，士众皆起，骑驰、徒步，左右军俱至中表，相拟击而还。每退至一行，表跪起如前，遂复其初。侍中跪奏请观骑军，承制曰：可。二军骑军皆如步军之法，每阵各八骑挑战。五阵毕，大击鼓而前，盘马相拟击而罢。遂振旅。侍中跪奏称：侍中臣某言，礼毕。乃还。
皇帝狩田之礼，亦以仲冬。前期，兵部集众庶修田法，虞部表所田之野，建旗于其后。前一日，诸将帅士集于旗下。质明，币旗，后至者罚。兵部申出令，遂围田。其两翼之将皆建旗。及夜，布围，阙其南面。驾至田所，皇帝鼓行入围，鼓吹令以鼓六十陈于皇帝东南，西向；六十陈于西南，东向。皆乘马，各备箫角。诸将皆鼓行围。乃设驱逆之骑。皇帝乘马南向，有司敛大绥以从。诸公、王以下皆乘马，带弓矢，陈于前后。所司之属又敛小绥以从。乃驱兽出前。初，一驱过，有司整饬弓矢以前。再驱过，有司奉进弓矢。三驱过，皇帝乃从禽左而射之。每驱必三兽以上。皇帝发，抗大绥，然后公、王发，抗小绥。驱逆之骑止，然后百姓猎。凡射兽，自左而射之，达于右U为上射，达右耳本为次射，左髀达于右为下射。群兽相从不尽杀，已被射者不重射。不射其面，不剪其毛。凡出表者不逐之田。将毕，虞部建旗于田内，乃雷击驾鼓及诸将之鼓，士从噪呼。诸得禽献旗下，致其左耳。大兽公之，小兽私之。其上者供宗庙，次者供宾客，下者充庖厨。乃命有司@兽于四郊，以兽告至于庙。
《农政全书》仲冬事宜
冬十一月，如有雪，则收贮雪水埋地中，混谷种倍收不怕。
栽种　小麦　油菜　莴苣　桑
移植　松柏　桧
收藏　盐水萝卜　牛蒡子　豆饼　水果子　盐
菜〈宜冬至前〉
浇培　石榴　柑　橘　橙　柚　梨　栗　枣
柿
杂事　做酒药　接杂木　造农具　夹笆篱　浇
菜　伐木　斫竹　打豆油　置碎草牛脚下春粪田　Q芙蓉条　试谷种　锄油菜
农事占候
《沈存中笔谈》云：是月中，遇东南风，谓之岁露，有大毒。若饥，感其气开，年著瘟病。又云：风色多与下年夏至相对。月内雨雪多，主冬春米贱；有雷，主春米贵。
《遵生八笺》J仙月占
十一月忌行夏令，主多疥疠之疾。
十一月事宜
《孝经纬》曰：小雪后十五日，斗指壬，为大雪。言积阴为雪，至此栗烈而大矣。吕氏曰：仲冬为畅月。
《月纂》：天道东南行，作事出行，宜向东南，吉。
《月令》曰：君子斋戒慎处，必检身心。身欲宁，去声色，禁嗜欲，安形性。事欲静，以待阴阳之所。定凡此以微阳方生，阴未退，听阴阳相争而未定，故君子当斋戒以待之。凡事，与夏至同。此又当谨之至者，彼只止言节，此只却言禁。盖仲夏之阴犹微，而此时之阴犹盛，阴微则盛阳，未至于甚伤。阴盛则微阳，当在于善保，故坤复之月，宜静摄为最。
《七签》曰：是月初十日，取枸杞叶煎汤洗浴，至老光泽。十五、十六日，俱宜沐浴。
《千金月令》曰：是月，可服而药不可饵，大热之药，宜早食，宜进宿熟之肉。
《纂要》曰：是月初十日，宜拔白发。
《五经通义》曰：至后，阳气始萌，阴阳交精，万物气微在下，不可动泄。
《保生心鉴》曰：子月火气潜伏，闭藏以养其本，然之真而为来春发生，升动之本。此时若戕贼之至，春升之际，下无根本，阳气轻浮，必有温热之病。
《仙经》曰：十一日，天仓开，宜入山修道，修启福斋。
十一月事忌
《纂要》曰：是月，勿食龟鳖肉，令人水病。勿食陈脯，勿食鸳鸯，令人恶心。勿食生菜，发宿疾。勿食生韭，多涕唾。勿食黄鼠，损神气。勿食虾蚌带甲之物，勿食獐肉，动气。勿食火焙、肉食。
又曰：是月十二日二十二日，忌裁衣交易。
《翰墨全书》曰：是月二十五日，为掠剩大夫忌，勿犯交ィ凶。至后十日，夫妇当戒容止。
《千金翼》曰：冬至后庚辛日，不可交合，大凶。
又曰：勿枕冷石铁物，令人目暗。
又曰：初四日，勿责谴下人，大忌。
又曰：十一日，不可沐浴，勿以火炙背。
又曰：勿食螺蛳、螃蟹，损人志气，长尸虫。
《云笈七签》曰：二十日，不宜远行。二十三日，不可问疾。不用子日，犯月建，作事不吉。
又曰：仲冬，肾气旺，心肺衰，宜助肺安神，调理脾胃，无乖其时。勿暴温，勿犯东南贼邪之风，令人多汗，腰脊强痛，四肢不通。
十一月修养法
仲冬之月，寒气方盛，勿伤水冻，勿以炎火炙腹背，毋发蛰藏，顺天之道。卦复。复者，反也。阴阳于下以顺上行之义也。君子当静养以顺阳生。是月，生气在戌，坐卧宜向西北。
《孙真人修养》法：是月，肾脏正旺，心肺衰微，宜增苦味，绝咸。补理肺胃，闭关静摄，以迎初阳，使其长养以全吾生。
《赏心乐事》十一月
摘星轩枇杷花　冬至节馄饨　味空亭蜡梅　苍寒堂南天竺　花院水仙　群仙绘幅楼前观雪
《本草纲目》仲冬
阳燧，一名阳符。取火于日。阴燧，一名阴符，取水于月。并以铜作之，谓之水火之镜。五月丙午日，午时铸为阳燧。十一月壬子日，子时铸为阴燧。
《直隶志书》〈各省风俗　同者不载〉丰润县
十一月，农治粪，妇治织。
永平府
仲冬月，大雪节。朔日大雪，主凶灾，不利农。至日亦然。
河间府
腊前雨雪，宜菜麦，且卜来岁丰稔。
饶阳县
大雪东风，主民多疥痢。南风，主旱。西风，主有惊恐。北风，主五谷熟。月内雪，主冬春米价平。
《山东志书》阳信县
大雪十一月，节衣始裘。
《江南志书》常熟县
十一月十七日，为弥陀生日，早起占风。南风，主米贵。北风，主米贱。冬至后，家舂一岁粮，藏之槁囤，谓之冬舂。
嘉定县
十一月十七日，为弥陀生日。忌南风，相传有偈云：南风吹我面，有米也不贱。北风吹我背，无米也不贵。极验。
武进县
十一月初三日，白云渡，以水神晏公生日作会。
建德县
十一月一日，制麻糍，用荷叶裹以饲牛，云：酬耕作之劳。
《浙江志书》桐乡县
十一月，施姜汤。
龙泉县
十一月初一日，值冬至，并大雪，年饥布贵。月内有雪，米价平。冬至日，有青云从北来，人安乐。无云，凶。有赤云，旱灾。有火黑云，水多，泉溢。已上并子时占，其日得壬，旱及千里。二日壬，小旱，人忧。三日壬，旱。四日壬，五谷大熟。五日壬，水多鱼贱。六日壬，大水坏田。七日壬，河决流。八日壬，海翻腾。九日壬，大熟，人喜。初十、十一、十二日壬，五谷不成。晦日风雨，春旱夏好。是月行夏令，旱雷乃发声。行秋令，瓜瓠不成，国有大警。行春令，蝗虫。
《湖广志书》石首县
十一月，种作已办，户户打柴办草，以备冬寒。整理庐舍，以蔽霜雪。男长女大之户，纺绵织布，染青出蓝，以备婚娶。饲猪造酒，以供亲朋致贺之欢。
常宁县
十一月初一、十一、二十一三日，晴雨，占来岁米价贵贱。晴则贱，雨则贵。初一占来岁正二月，十一占来岁三四月，二十一占来岁五六月。亦有验者。
新田县
十一月，农功尽毕，地近山r，恒多雨雪，茅乘屋之役，盖兢兢云。
《四川志书》彭水县
十一月，剪茅覆屋乏食者，采蕨于山。至春三月乃止。
《广东志书》长乐县
仲冬之月，橘柚熟，枫不落，草不枯，芥菜茂，燕始归，蛰闭户。
乐会县
仲冬后，儿童以坚木旋圆，下置铁钉，以索缠，抽相赛。三五互38，名曰：得乐。又于山坡掘地深数尺，以榔皮盖之上，加木钉以绳横两头击之闻，声一二里，名曰击土鼓。
《广西志书》隆安县
十一月，柑橙香熟，角麦收。风益严，织声频，寒砧动，地始坼，阴阳争，诸生荡，民聚于室，拥火环居。
仲冬部总论
《兼明书》
天地氤氲
《系辞》云：天地氤氲，万物化醇。论者以为氤氲天中之气明，曰氤氲，未散之名也。其气结于黄泉，非在天之谓也。若已在天，安能化生万物。直由气自黄泉而生，万物资之，以化万物者，动植之总名也。动植初化，未有交接，故曰化醇。及其交接，万物由此蕃滋，故曰男女媾精。万物化生男女者，雌雄牝牡之称也。夫人之精既皆自下，岂氤氲不自下乎。按《月令》，建子之月，律中黄钟。黄者，地中之色也。钟者，种也。言十一月阳气种于黄泉也。故知浑天之形，其半常居地下，地之下有水，水之下有气，气之下有天，天之元气，自水而升地，自地而升天，自天而回还水下。所谓一阴一阳，而无穷也。故复彖曰：复，其见天地之心乎。天地之心，阳气在下，即知氤氲之气所存焉。

[book_title]岁功典第八十六卷
仲冬部艺文一
黄钟十一月启　　　　　梁昭明太子
日往月来，灰移火变。暂乖语默，顿隔秦吴。既传苏李之书，更共范张之志。冷风盛而结鼻，寒气切而凝唇。虹人汉而藏形，鹤临桥而送语。彤云垂四面之叶，玉雪开六出之花。敬想足下，世号冰壶，时称武库，命长袂而留客，施大被以招贤。酌醇酒而据切骨之寒，温兽炭而祛透心之冷。某携戈日久，荷戟年深，挥白刃而万定死生，引红旗而千决成败。退龙剑而却步，月下开营。进鲸鼓而横行，云前起阵。徒劳斩斫，岂用功勋。诸不具陈，谨申微意
仲冬时令赋〈以题为韵〉唐叔孙元观
乾知大始，变化惟众。白日贞辉以著乎运行，素月亏盈以纪乎孟仲。阴既往而阳受，暑既骤而寒送。景长而土圭可测，气肃而玉律潜中。若乃摇落既谢，戚戚无。霜雪凝凌以戒节，天地闭塞而成冬。羲和在兹，敬授人时。周之正则建子为首，冬之夜则问如何其。北斗阑干，乘招摇而直子。元堂在座，列群后以听辞。冬之日可爱，闻乎鲁史；一之日v发，著于豳诗。其神元冥，厥德在水，其器闳奄，事官有司。植元圭以\椟，乘元辂以载旗。顺物以终，乃安其性，因宜制节，用必克正。使夫有为而天下御正，无事而天下分定。先王以之狩田，孝子以之温酰万人以之休息，群辟以之殷聘。一以明国家之盛，再以昭诵事之令。夫唯败度起功，逆时兴务，重其徭役，急彼征赋。动众不随其物宜，驭人不以其宽裕。灾异必降，甲己之气乘。疠疾必行，哭泣之哀聚。则知邦国兴否。噫，时令之可惧。
仲冬时令赋〈以题为韵〉　　　萧昕
岁杪星穷，时临月仲。元冥气肃，黄钟律中。北陆阴凝，西成物众。观四郊而息老，朝万国而来贡。于是我皇乃亲帅百辟，观隙三农，整六军以耀武，肆大阅于仲冬。然后乃即太庙，建元旗，事神率礼，抚俗观诗。斥声色以不御，守和平而自持。山泽从宜，候飞霜而校猎。川源有秩，因涸冻而沈祠。谨门闾而守法，慎盖藏以应期。斩木阳崖，采周官于是月。藏冰阴室，咏豳诗于此时。然后受计郡国，大颁锡命，祭必先贤，室惟行庆。驾铁骊以轨物，居元堂而布政。因宜制变，必酌于古文。授时乡方，乃行乎夏令。尔其谋猷克臧，备物必具。饬王政之礼，戒土功之务。天地既贞，阴阳乃裕。苟愆伏之必节，岂雪霜之是遇。故当北辰正而众星拱，东海深而百川赴。既一人而作哲，惟四方之所注。抚空怀以自怜，愧扬雄之作赋。
仲冬时令赋〈以题为韵〉　　张钦敬
粤若大君光宅，海内文思，开帝王之洪绪，振皇纪之纲维。敷化布和，设明堂以听政。发祥储祉，坐宣室而受。有典有则，念兹在兹，负恭己，凝旒肃祗。享会必依乎是月，寒暑不易乎斯时。若乃睦以神人，施乎政令。普惠泽以流渥，鼓薰风而入咏。日月唯朗，星辰克正。调历数之v衡，叶乾坤之宝命。况乎阳气告始，豳歌御冬。惟时是恤，维政之雍。穆元堂以敷化，感黄冠以劳农。命鲁史之登台，或书云物。审周官之有祀，时命秩宗。于是恒宪聿修，旧章遐布。饬盖藏之是密，警门闾而必固。一以永宁，各知攸措。涤器物之疏奄，冰池之凝冱。休力役，省征赋，养国中之鳏寡，罢官守之尸素。是使风雨丕顺，曾不爽于丰年。霜露以时谅，匪僭于岁暮。抚三五之遐轨，案道德之平裕。方见与羲农而比崇，岂直等成周之景祚而已。顾惭眇质，叨承选众，神仙作尉，非汉氏之称梅。孝友承家，愧诗人之歌仲。谬昌言于圣德，岂缘情而有中。
仲冬部艺文二〈诗词〉
大同十一月庚戌　　　　　梁简文帝
兹园植艺积，山谷久纡威。直兴转多绪，真事亦因依。是节严冬景，寒云掩落晖。远闻风瑟瑟，乱视雪霏霏。浪起川难渡，林深人至稀。山禽背径走，野马历塘飞。
早发交崖山还太室作　　　　唐崔曙
东林气微白，寒鸟急高翔。吾亦自兹去，北山归草堂。仲冬正三五，日月遥相望。萧萧过颍上，oo辨少阳。川冰生积雪，野火出枯桑。独往路难尽，穷阴人易伤。伤此无衣客，如何蒙雪霜。
草堂即事　　　　　　　　　　杜甫
荒村建子月，独树老夫家。雪里江船渡，风前径竹斜。寒鱼依密藻，宿鹭起圆沙。蜀酒禁愁得，无钱何处赊。
仲冬　　　　　　　　　　　　吕渭
江南仲冬天，紫蔗节如鞭。海将盐作雪，山用火耕田。
十一月　　　　　　　　　　　刘蕃
忆长安，子月时，千官贺至丹墀。御苑雪开琼树，龙堂冰作瑶池。兽炭毡炉正好，貂裘狐白相宜。
仲月赏花　　　　　　　　　韦同则
梅花似雪柳含烟，南地风光腊月前。把酒且须07却醉，风流何必待歌筵。
十一月中旬至扶风界见梅花　李商隐
匝路亭亭艳，非时``香。素娥惟与月，青女不饶霜。赠远虚盈手，伤离适断肠。为谁成早秀，不待作年芳。
丙子仲冬紫阁寺联句　　　宋苏舜钦
白石太古水〈才翁〉，苍崖六月冰。昏明咫尺变〈子美〉，身世逗留增，桥与飞霞乱〈才翁〉，人间独鸟升。风泉冷相搏〈子美〉，楼阁暮逾澄。反覆青冥上〈才翁〉，跻攀赤日棱。呗音充别壑〈子美〉塔影吊寒藤。仙掌挂太一〈才翁〉，佛坛依古层。岩喧闻38虎〈子美〉，台静下饥鹰。晴槛通年雨〈才翁〉，浓罗四面罾。日光平午见〈子美〉，雾气半天蒸。潭碧寒疑裂〈才翁〉，钟清远自凝。阳陂冬聚笋〈子美〉，阴壁夏垂缯。有客饶佳思〈才翁〉，高吟出远凭。雄心翻表里〈子美〉，远目著轩腾。岑寂来清夜〈才翁〉，沈冥接定僧。宿猿深更杳〈子美〉，落水静相仍。松竹高无奈〈才翁〉，烟岚翠不胜。甘酸收脱实〈子美〉，坳T布清塍。北野才沈著，南天更勃兴。恣睢超一气〈才翁〉，f^起孤鹏。并涧寒堪摘，看云重欲崩。行中向背失〈子美〉，呼处下高应。庭树巢金爵，樵儿弄玉绳。断香浮缺月〈才翁〉，古像守昏灯。乳管明相照，沙29绿自矜。深疑啸神物〈子美〉，欲敌チ辍８┭龉滦哪樱回翔百感登。画图风动壁，诗句涕沾膺。〈先公有留题在澄心阁〉岁月看流矢〈才翁〉，心肠剧断K。追攀初有象，悲愤遂相乘。故赏知无遁，遗灵若此凭。依然忍回首〈子美〉，愁绝下颉床盼獭怠
十一月二十六日松风亭下梅花盛开苏轼
罗浮山下梅花村，玉雪为骨冰为魂。纷纷初疑月挂树，耿耿独与参横昏。先生索居江海上，悄如病鹤栖荒园。天香国艳肯相顾，知我酒熟诗清温。蓬莱宫中花鸟使，绿衣倒挂扶桑暾。抱丛窥我方醉卧，故遣啄木先敲门，麻姑过君急洒扫，鸟能歌舞花能言。酒醒人散山寂寂，惟有落蕊黏空樽。
直玉堂十一月一日，锁院是日苦寒。诏赐官烛法酒，书呈同院。　　　　　　　　前人
微霰疏疏点玉堂。词头夜下揽衣忙。分光御烛星辰烂，拜赐宫壶雨露香。醉眼有花书字大，老人无睡漏声长。何时却逐桑榆暖，社酒寒灯乐未央。
仲冬南楼野望　　　　　　　陈允平
绣幕香温生暮寒，淡烟漠漠水漫漫。吟残庚岭梅千树，梦绕湘江竹万竿。风月已黄芄潘，雪迷孤雁落前滩。一声玉笛人何所，更上南楼独倚阑。
翰林三朝御容戊戌仲冬朔把香前宫元张翥
嘉禧殿前初日高，瑞光先映赭黄袍。云间瑞露收金掌，仗外微风r彩旄。黄鹤仙人周子晋，碧鸡使者汉王褒。禁园尚觉馀寒在，未放春红上小桃。
丁酉仲冬即景二首　　　　　　叶J
烟梢深处隐栖翎，标格孤高迥出群。只恐听琴惊梦醒，踏翻松顷一巢云。
树头清啸两三声，纸帐梅花睡欲成。唤醒冷泉亭上梦，岭云飞动月初明。
二年十一月和如春，上游观上苑，召侍臣危素、宋濂、詹同、吴琳及观等。赐宴于奉天门东紫阁。蒙御制一序，赐之曰：卿等各赋一诗，以述今日之乐。　　　　　　　　　　明魏观
深冬晴暖动逾旬，内苑游观诏侍臣。五色庆云开凤尾，九重丽日绕龙鳞。和鸾喜奉彤车御，式燕惭叨紫阁宾。淑气已从天上转，人间无地不阳春。
十一月十五日吴园见梅花有感汪道贯
独树梅花倍可怜，为伤迟暮得愁先。物华莫负登临兴，时序频催犬马年。眼底云光偷碧海，歌中雪色照瑶篇。因君转忆扬州事，官阁于今月正圆。
浣溪沙〈仲冬见花坞樱桃花〉宋毛滂
小浦韶光不待邀，早通消息与含桃，晚来芳意半寒梢。　含笑不言春淡淡，试妆未遍雨萧萧，东家小女可怜娇。
仲冬部纪事
《宋书・礼志》：高阳氏以十一月为正，玉以赤缯。《国语》：武王伐殷，星在天鼋。〈注〉星辰，星也。天鼋，次名从。须女八度至危，十五度为天鼋。谓周正月辛卯，朔二日壬辰，辰星始见，三日癸巳，武王发行，二十八日戊午，渡孟津，距戊子三十一日二十九日己未晦冬至，辰星在须女，伏天鼋之首。
《诗经・豳风・七月章》：一之日于貉，取彼狐狸为公子裘。《周礼・地官》：乡大夫之职，正月之吉，受教法于司徒，退而颁之。于其乡吏，使各以教其所治。
州长，正月之吉，各属其州之民而读法，以考其德行、道艺而劝之，以纠其过恶而戒之。
山虞，仲冬斩阳木，〈订义〉郑康成曰：阳木，在山南者。王昭禹曰：斩阳木必以仲冬，以水之盛气养其坚，则齐诸其阴也。
《夏官》：大司马，中冬教大阅。〈订义〉郑锷曰：春秋凡书大L、大事、大阅，皆谓事之尤大也。左氏为之说曰：大阅简车徒也。以大司马观之，春教以铙鼓，夏教以号名，秋教以旗物，至冬农隙，则合三时所教者大习之。故名曰大阅，奚止简车徒而已。
《秋官》：布宪掌宪邦之刑禁，正月之吉，执旌节以宣布于四方，而宪邦之刑禁。〈订义〉郑锷曰：大司寇，正月之吉，布刑于邦国都鄙。又县刑象以示万民。小司寇于正岁帅属观刑象，及宣布于四方宪刑禁矣。布宪复掌之者。盖大司寇布之者，举其纲也；小司寇宣之者，行于朝也。四方万里或未之知，布宪执旌节适四方而宣布之，所至之处，又从而表县之，无有不明刑禁之为不可犯也。
《汉书・高帝本纪》：元年十一月，诏诸县豪桀曰：父老苦秦苛法久矣，诽谤者族，耦语者弃市。吾与诸侯约，先入关者王之。吾当王关中。与父老约法三章耳。杀人者死，伤人及盗W罪。馀悉除去秦法，吏民皆按堵如故。凡吾所以来为父兄除害，非有所侵暴，毋恐。十二年十一月，行自淮南还，过鲁，以太牢祠孔子。《汉旧仪》：惠帝三年，相国奏诸御史监察三辅郡。所察者九条，监者二岁一更，常以十一月奏事。
《汉书・武帝本纪》：元光元年冬十一月初，令郡国举孝廉各一人。
元鼎四年十一月甲子，立后土祠于汾阴上。礼毕，行幸荣阳，还至洛阳。诏曰：观于周室，邈而无祀。询问耆老，乃得孽子嘉。其封嘉为周子南君，以奉周祀。〈注〉子南，其封邑之号，以为周后，故总言周子南君。《宣帝本纪》：地节三年十一月，诏曰：朕既不逮，导民不明，反侧晨兴，念虑万方，不忘元元，惟恐羞先帝圣德。故并举贤良方正，以亲万姓，历载臻兹，然而俗化阙焉。《传》曰：孝弟也者，其为仁之本与。其令郡国举孝弟有行义闻于乡里者各一人。
《后汉书・明帝本纪》：永平二年十一月甲申，遣使者以中牢祀萧何、霍光。帝谒陵园，过式其墓。
永平十七年冬十一月，初置西域都护，戊己校尉。《章帝本纪》：建初四年十一月壬戌，诏：下太常将、大夫、博士、议郎、郎官及诸生诸儒会白虎观。讲议五经同异。使五官中郎将魏应承制问，侍中淳于恭奏，帝亲称制临决，如孝宣甘露石渠故事，作白虎议奏。〈注〉今白虎通。
《和帝本纪》：永元三年十一月癸卯，诏曰：高祖功臣萧曹为首，有传世不绝之义。曹相国后容城侯，无嗣。朕望长陵东门，见二臣之垄，循其远节，每有感焉。忠义获宠，古今所同。可遣使者以中牢祀大鸿胪，求近亲宜为嗣者，须景风绍封以章厥功。
永元十三年冬十一月，安息国遣使献师子，及条枝。大爵丙辰，诏曰：幽并凉州户口率少，边役众剧，束良吏，进化路狭。其令缘边郡口十万以上，岁举孝廉一人，不满十万，二岁举一人。五万以下，三岁举一人。《安帝本纪》：建光元年十一月癸卯，诏：三公特进侯卿校尉，举武猛堪将帅者各五人。
延光二年十一月甲辰，校猎上林苑。
《顺帝本纪》：阳嘉元年十一月辛卯初，令郡国举孝廉。限年四十以上诸生，通章句，文吏能笺奏，乃得应选。其有茂才异行若颜渊子奇，不拘年齿。
《玉海》：黄初元年十一月，柴于繁阳，有黄鸟衔丹书集于尚书台，于是改元。
《晋书・礼志》：武帝泰始三年十一月，改宗圣侯孔震为奉圣亭侯。诏太学及鲁国，四时备三牲以祀孔子。《武帝本纪》：泰始六年冬十一月，幸辟雍，行乡饮酒之礼，赐太常博士、学生帛牛酒，各有差。
咸宁四年十一月，太医司马程据献雉头裘，帝以奇技异服，典礼所禁，焚之于殿前。
《傅咸・款冬赋序》：予曾逐禽登于北山，于时仲冬之月，冰凌盈谷，积雪被崖，顾见款冬，炜然始敷。
《孝子传》：焦华，西秦时人，父病甚，仲冬思瓜，求之不得。忽梦一人，黄冠，谓曰：闻子父病思瓜，故送瓜以助子。华拜受之。及寤，瓜在手，馨香非常，父食而愈。
《宋书・符瑞志》：孝武帝大明三年十一月己巳，肃慎氏献矢石e。高丽国译而至。
《李华・复练塘序》：练湖，幅员四十里。永泰元年十一月二十三日，拜韦损为润州增理，故塘缭而合之。广湖为八十里，象月之规，俦金之固，灏灏如吞吐日月，沈沈如韫蓄风雨。所润者远原隰皆春，疏为斗门河渠通流。
《魏书・成淹传》：显祖于仲冬之月，欲巡漠北，朝臣以寒甚，固谏，并不纳。淹上接舆释游论，显祖览之，诏尚书李D曰：卿等诸人，不如成淹论，通释人意。乃敕停行。《北齐书・文宣帝本纪》：天保九年，诏阳仲冬一月燎野，不得他时行火，损昆虫草木。
《北史・周高祖本纪》：建德元年十一月景午，帝亲御六军，讲武于城南。
《荆楚岁时记》：仲冬之月，采撷霜芜菁葵等杂菜，乾之，并为咸菹。〈注〉有得其和者，并作金钗色。今南人作咸菹，以糯米熬捣为末，并研胡麻汁和酿之，石榨，令熟。菹既甜，脆汁亦酸美，其茎为金钗股，醒酒所宜也。《北史・婆利国传》：祭祀必以月晦，盘贮酒ジ≈流水，每十一月必设大祭。
《旧唐书・职官志》：诸府折冲都尉，每岁十一月，以卫士帐上尚书省，天下兵马之数以闻。
《六典》：礼部尚书侍郎之职，掌天下贡举之政。凡举试之制，每岁仲冬率与计偕，其科有六，一曰秀才，二曰明经，三曰进士，四曰明法，五曰书，六曰算。凡此六科，求人之本，必取精究理实而升为第。其有博综兼学，须加甄奖，不得限以常科。
《集贤注记》：自置院之后，每年十一月，内即命书院写新历日一百二十本，颁赐亲王公主及宰相公卿等，皆令朱墨分布，具注历星递相传写，谓集贤院本。《通典》：唐贡士之科，每岁仲冬，郡县馆监课视其成者。长史会属寮，设宾主，有乡饮酒礼歌鹿鸣之诗，既荐而与计偕。
凡府在赤县，为赤府，在畿县，为畿府。卫士以三百人为团，团有校尉；五十人为队，队有正；十人为火，火有长；火备六驮马驴；米粮、介佟⑷制鳌⒐幕贮之府库以备武事。每岁十一月，以卫士帐上于兵部，以候徵发。《中华古今注》：武德九年十一月，太宗诏：自今以后，天子服乌纱帽，百官士庶皆同服之。
《唐书・太宗本纪》：贞观元年十一月己未，许子弟年十九以下，随父兄之官所。
《通鉴》：贞观四年十一月，上读明堂针灸书，云：人五脏之系，咸附于背。戊寅，诏：自今，毋得笞囚背。《唐会要》：贞观九年十一月，康国献金桃银桃。诏命植苑中。
《实录》：贞观十一年十一月乙未，狩于济源之陵山，亲御弓矢以所获鹿荐庙。
《通鉴》：贞观十二年十一月丁未初，置左右屯营飞骑于元武门，以诸将军领之。又简飞骑才力骁健善骑射者，号百骑，衣五色袍，乘骏马，以虎皮为鞯。凡游幸则从焉。
《唐会要》：贞观十三年十一月三日，扬州长史李袭誉撰《忠孝图》二十卷，上之。太宗览而称善。
《册府元龟》：贞观十六年十一月甲子，幸庆善宫，召武功之邰城，立节三时丰义，四乡士女七十以上，及居宫侧数百人赐宴。父老争上寿，赐帛有差。
《唐书・太宗本纪》：贞观十七年十一月壬午，以凉州获瑞石，赦凉州。
《唐会要》：贞观十七年十一月二十八日诞皇孙，宴宫寮于弘教门。太宗幸东宫，自殿北门入。谓宫臣曰：顷来生业稍可，非乏酒食而唐突公等宴会，朕有甲观之庆，故就卿等为乐耳。
《唐书・太宗本纪》：贞观十八年十一月庚辰，遣使巡问郑汝怀泽四州，高年宴赐之。
《唐会要》：永徽三年，诏：律学未有定疏，宜广名解律人修义疏。使中书门下监定参撰律疏，成三十卷。四年十一月九日，上之。诏颁行天下。
显庆二年十一月二十一日，讲武硭之南，行三驱礼。设次于尚书台以观之。许州长史封道弘奏：台本汉南郡太守马融讲尚书于此，因以为名。今陛下亲降此台，以观校习，请改为讲武台。从之。
《玉海》：上元舞者，高宗所作也。舞者百八十人，衣画云五色衣，以象元气。其乐有上元二仪、三才、四时、五行、六律、七政、八风、九宫、十洲。得一庆云之曲，大祠享皆用之。至上元三年十一月三日，诏惟圜丘方泽太庙乃用，馀皆罢。
《唐会要》：仪凤二年十一月六日，太常少卿韦万石奏，据贞观礼郊享日，文舞奏元和顺和永和等乐，舞人著委貌冠，舞执a翟；武舞奏凯安，舞人著平冕，执干戚。诏：录凯安六变法象奏闻。
调露元年十一月十一日，于阳城周公测景，所得土圭长丈二尺七寸。
《全唐诗话》：景龙二年十一月十五日，中宗诞辰内殿联句为柏梁体。
《册府元龟》：景龙三年十一月庚子，幸兵部尚书章嗣立庄舍，宴赐甚厚，特封谷为幽栖谷。
《唐书・武后本纪》：天授元年以十一月为正月。
《唐会要》：圣历三年十一月二十八日，造三阳宫于嵩阳县。
《玉海》：开元十年十一月乙未，诏宰相共食，实封三百户以七丁为限。堂封自此始。
《通鉴》：开元十三年十一月丙戌，至泰山，上问礼部侍郎贺知章曰：前代玉牒之文，何故秘之。对曰：或密求神仙，故不欲人见。上曰：吾为苍生祈福耳。乃出玉牒，宣示群臣。太仆卿王毛仲以牧马数万匹，从色别为群，望之如云锦。上嘉毛仲之功。甲午，车驾发自泰山。庚申，上还至宋州，宴从官于楼上，刺史寇预焉。上谓张说曰：向者屡遣使臣分巡诸道，察吏善恶。今因封禅，历诸州，乃知使臣负我多矣。怀州刺史王丘、魏州刺史崔沔、济州刺史裴耀、卿三人者，不劳人以市恩，真良吏矣。顾谓寇曰：比亦屡有以酒馔不丰，诉于朕者。知卿不借誉于左右也。自举酒赐之。宰臣率群臣起贺，楼上皆称万岁。
《唐书・明皇本纪》：开元二十年十一月庚申，如汾阴祠后土大赦，免供顿州今岁税。赐文武官隆勋爵，诸州侍老帛，武德以来功臣后及唐隆功臣三品以上子官。
《唐会要》：开元二十六年十一月十四日，敕武贡以求才实比委郎官，未称其事。今后令侍郎知武举。开元二十九年十一月，陕郡太守李齐物凿三门山路通流，便漕运。开渠，得古犁铧三于石下，皆有文曰平陆，遂j河北县为平陆。
天宝四载十一月十六日，敕御史依旧置黄卷书阙失，每岁委知杂御史长官比类能否，送中书门下改转日褒贬。
大历二年，岭南节度使徐浩奏，十一月二十五日，当管怀集县阳雁来，乞编入史。从之。先是，五岭之外翔雁不到，浩以为阳为君德，雁随阳者，臣归君之象也。《实录》：大历六年十一月，文单国王来朝，献驯象十有一。宰臣上言曰：《春秋》载异国之朝，《周书》美西旅之献，重其德化及远也。
《唐会要》：建中元年十一月二日，礼仪使颜真卿等奏，郡县主见舅姑，请于礼会院过事。明日早，执B盛以枣栗a，奠于舅姑席前，赴光顺门谢恩，驸马加以璋，郡主婿加以璧，以代用焉。贞元三年十一月二十六日，敕京官及京兆府县官加给料钱。
《旧唐书・德宗本纪》：贞元九年十一月甲辰，冬制荐官宜令尚书丞郎于都堂，访以理术，论时务状，考其通否及历任考课事迹，定为三等，并举主姓名，仍令御史一人为监试。如授官后，政事能否，委御史台观察。使以闻而殿最举主。
《唐会要》：元和七年十一月，梓州上言，龙州界嘉禾生，有麟食之，每来，一鹿引之，群鹿随之。使画工就图之，并嘉禾一函以献。
《玉海》：十一月十四日，唐懿宗生，名延庆节。
《旧唐书・东女国传》：东女国以十一月为正。
《名画录》：道士张素卿性好画，惟画道门尊像。甲寅岁十一月十一日，值蜀主诞生之辰，安公进素卿所画十二仙真形十二帧。蜀主耽玩，因命翰林学士欧阳炯次第赞之，凡有醮奏于玉局，开悬供养。
《宋史・礼志》：建隆二年，礼院准礼部贡院移按礼阁，新仪云，旧仪无贡举人谒先师之文。开元二十六年诏诸州贡举人见讫，就国子监谒先师。官为开讲，质问疑义，所司设食。昭文、崇文两馆学士及监内诸举人亦准此。自后诸州府贡举人，十一月朔日正衙见讫，择日谒先师，遂为常礼。
《玉海》：建隆三年十一月七日辛酉，以殿前侍卫诸军及京都兵从驾出元化门，大阅西郊。
《宋史・礼志》：建隆四年十一月，诏以郊祀。前一日，遣官奏告东岳城隍，浚沟庙、五龙庙及子张、子夏庙。他如仪。
乾德元年，礼仪使陶谷言，飨庙郊天，两日，行礼从祀官前，七日皆合于尚书省，受誓戒，自来一日之内受两处誓戒，有今虔洁。今拟十一月十六日行郊礼望，依礼文，于八日先受从享太庙誓戒，九日别受郊天誓戒，其日请放朝参。从之。自后，百官受誓戒于朝堂。宗室受于太庙。
《玉海》：乾德元年十一月甲子，南郊将升坛，有司具黄褥为道，上命彻之。
《宋史・礼志》：开宝元年十一月，郊以燎台稍远不闻，告燎之声始用火，令光明远照，通于祀所。
开宝四年十一月五日，江南李煜，吴越钱m各遣子弟来朝，宴于崇德殿。
《玉海》：开宝四年十一月二十七日，合祭天地于圜丘，始用绣衣卤簿。
开宝九年十一月八日庚午，太宗命转运以三科察举官吏，政绩尤异为上，恪居官次职务，粗治为中，临事弛慢，所莅无状为下。岁终以闻。
《宋史・选举志》：凡命士应举，谓之锁厅试。所属先以名闻，得旨而后解。既集，什伍相保，家状并。试卷之首署年及举数场第，乡贯不得增损移易。以仲冬收纳，月终而毕。将临试期，知举官先引问联保举状，佥同而定焉。
《玉海》：雍熙二年十一月戊子，以时雪未降，命群臣分祷京师祠庙。是日雨雪，上大悦，制诗二首，赐宰相等，令属和。
《宋史・礼志》：太宗雍熙二年十一月，诏曰，夫顺时L狩礼有旧章，非乐畋游，将荐宗庙，久隳前制，阙孰甚焉。爰遵时令，暂狩近郊，既躬获禽，用以荐俎。其令月十一日畋猎，亲射所获田禽，并付所司，以备太庙四时荐享。著为令。
《玉海》：雍熙四年十一月四日，礼仪使言御耒耜二具，并绦并饰以青准。乾元故事，其制如农人，所执者不加雕饰，事毕，内中尚收之，载以耕根车。
端拱二年十一月九日，诏曰：国家先定车服制度，闻士庶尚有奢僭，于是鞍辔服带悫头巾子并为条制，复禁泥金真珠服饰。
待制候对，唐制也。每正衙待制官两员，正衙退后，又令六品以下于延英候对，皆所以备顾问。其后每入x，即有待制次对官。后唐天成中废。淳化二年十一月一日，诏复百官次对，每起居日，常参官两人，次对x门受其章。
淳化五年十一月十七日，上幸国子监，赐直讲孙]五品服。复幸太学，赐群臣坐。时侍讲李至，执经讲《尧典》一篇。未毕，令]讲《说命》三篇。帝曰：《尚书》主言治世之道，《说命》最备。文王得太公，高宗得傅说，皆贤相也。饮从官酒三行，赐]帛三十匹。
至道元年十一月十七日，上阅武便殿，卫士挽弓有及一石五斗者，矢二十发而绰有馀力。因谓近臣曰：事有奇异惊听者，此是也。方今寰海无事，美才间出，悉在我彀中矣。朕向于行伍中，选气质端、谨勇而知礼进退有度者，授以挽强之法，俾相讲教，所以弧矢之妙，楣盼薇取Ｓ至钇锊奖各数百，东西列阵，发矢如一，容止中节。上曰：数百人犹兵威可观，况堂堂之阵数万成列者乎。
《宋史・五行志》：至道六年十一月，襄州民刘士家生木有文，如鱼龙凤鹤之状。
《玉海》：咸平三年十一月五日，上御崇政殿，阅捧日天武右厢第一指挥使，教战前列骑士，步卒次之。举赤旗则骑进，青旗则步进，弓弩齐发，矢下如雨。复以金鼓节其进退。擢射御超伦者，递补军职。
《宋史・礼志》：真宗咸平四年十一月二十日，御龙图阁曲宴，诏近臣观太宗草行飞白篆，籀八分书及画。《玉海》：咸平四年十一月二十二日庚寅，校猎近郊，至棘店，顿宴从臣。
《宋史・天文志》，景德三年十一月，周伯星复见在氐，自是常以十一月长见东方。
《玉海》：景德四年十一月十八日，雪，宴近臣于中书馆阁。于崇文院，帝作瑞雪五言诗，令馆阁即席和进。大中祥符元年十一月一日，幸曲阜县，谒文宣王庙。礼毕，于殿西序召见孔氏子孙，抚谕问宣尼坟陇所在，令子孙前至孔林，以林木拥道，降舆乘马至墓，设奠再拜。退坐北序，与从臣阅碑版，诏追谥曰元圣文宣王。
《宋史・礼志》：大中祥符元年十一月二十五日，诏，天庆节听京城燃灯一昼夜。
《玉海》：大中祥符三年十一月三日，召辅臣至龙图阁，观铜浑仪。其制为天轮二，一平一侧，各分三百六十一度，又为黄赤道立管于侧轮中，以测日月星辰行度，皆无差。
十一月庚子，陕州言宝鼎县河清，遣官往祭，群臣称贺。
大中祥符四年十一月丁丑，出占城国所献师子，命近臣视之。上作七言诗，预观者咸赋，又作长歌，命近臣属和。
《宋会要》：大中祥符四年十一月二十九日，诏，加上东岳淑明后，南岳景明后，西岳肃明后，北岳靖明后，中岳正明后之号。
《玉海》：大中祥符七年十一月十日，御乾元门，观T者五日，是日近臣咸与宴，京畿父老于楼下，赐锦袍茶绢，日有五色晕庆云见。
《宋史・五行志》：大中祥符八年十一月，通州军言醴泉出汶山下，有疾者饮之皆愈。
《玉海》：大中祥符九年十一月壬寅，甘露降玉清昭应宫太初殿桧柏，上作歌，群臣皆和。甲辰，降会灵观柏木，上作七言六韵诗，群臣咸和。
天禧二年十一月十三日，召近臣至太清楼，观太宗御书及圣制群书，赐宴楼下。上作太清楼阅书歌诗二首。
天圣六年十一月癸卯，益州献异花似桃四出，上异之，目为太平瑞圣花。
天圣九年十一月十日癸未，翰林侍讲学士孙]知兖州，赐近臣馆阁官饯于瑞圣园，帝作七言诗，宠其行，诏近臣皆赋。
景v四年诏，礼部贡举举人到，以十一月二十五日为限，先是崇政说书，贾昌朝言，举人有亲戚在本贯，守官及随侍远地，并发解官之亲戚，令转运司差官类试。每十人解三人，其距本贯二千里内者，令归赴秋试。学士丁度等议，谓二千里内，举人赴试不及，故有是诏。
宝元二年十一月二日己丑，遣内侍就辅臣第，赐御飞白书各一轴，辅臣张士逊等入谢奏曰：陛下万几之烦，翰墨不倦。神笔奇奥，旷古未有。上曰：朕听政之暇，无所用心，以此自娱耳。
康定元年十一月十日，加封四渎。
《燕翼诒谋录》：庆历元年十一月郊祀，赦文功臣不限品数，诏私门立戟，文武臣僚许立家庙，已赐门戟，给官修建。
《玉海》：庆历三年十一月壬辰，五星皆东方。占，曰中国安宁。
庆历六年十一月二十九日，猎城南之东韩村，初至玉津园，降辇乘马，分骑士四千为左右。翼节以旌鼓，合围场径十馀里，部队相属。上按辔中道，亲挟弓矢而屡获禽。至棘店，御帐殿，召父老，问以子孙供养几何，土地种植宜否。慰劳久之，诏免所过民田租。猎城南还，次近郊，遣卫士更奏技于前，皆两两相当。掉鞅挟槊以相决胜，谓辅臣曰：此可以观才勇也。
庆历八年十一月癸亥，赐王贻永李用和笏头金带。故事，非二府文臣不赐。惟张耆在密院兼侍中尝赐之。
嘉v三年十一月二十二日，置在京都水监，以吕景初判监，罢河渠司。
《天中记》：嘉v八年冬十一月，京师有道人游，卜于市，莫知所从来。貌体古怪，不与常类。饮酒无算，未尝觉醉。都人士异之，相与传。好事者潜图其状，后近侍达帝引见，赐酒一石，饮及七斗。次日司天台，奏寿星临帝座。忽失道人所在，仁宗嘉叹久之。
《玉海》：治平二年十一月壬申，祀圜丘。故事，新祀，皇帝将就版位，祀官皆回班向。上诏勿回班。
治平四年十一月十二日，命韩琦判永兴兼陕府西路经略安抚使，赐手札，趣令治装。并封示蔡挺李肃之所奏事。故事，节度使辞，赐窄衣束带甲马。上以琦再世宰辅，位处三公，特赐对衣、笏头带鞍、辔马，仍令常服引对。
元v二年十一月壬申，诏，讲读官遇不开讲日，具汉唐故事有益政体者二条进入，从苏颂之请也。颂每进可为规戒有补时政者，述以己意，反复言之。《道山清话》：元v丁卯十一月雪中，予过范尧夫于西府。先有五客在坐，予既见，因众人论说民间利害，公甚喜。书室中无火，坐久寒甚。公命温酒来，公与坐客各举两大白。公曰：说得通透，复令人心神融畅。《东坡文集》：元v四年十一月二十八日，既雨微雪，予以寒疾在告，危坐。至夜，与王元直饮姜蜜酒一杯，醺然径醉，亲执j匕，作荠青虾羹，食之甚美。他日归乡，勿忘此味也。
《苏轼・聚星堂雪诗序》：元v六年十一月一日，祷雨张龙公，得小雪，与客会饮聚星堂。忽忆欧阳文忠公作守时雪中约客赋诗，禁体物语，于艰难中特出奇丽。尔来四十馀年，莫有继者。仆以老门生继公后，虽不足追配先生，而宾客之美殆不减当时。公之二子又适在郡，故辄举前令，各赋一篇：窗前暗响鸣枯叶，龙公试手行初雪。映空先集疑有无，作态斜飞正愁绝。众宾起舞风竹乱，老守先醉霜松折。恨无翠袖点横斜，o有微灯照明灭。归来尚喜更鼓永，晨起不待铃索掣。未嫌长夜作衣棱，却怕初阳生眼缬。欲浮大白追馀赏，幸有回飙惊落屑。模糊桧顶独多时，历乱瓦沟裁一瞥。汝南先贤有故事，醉翁诗话谁续说。当时号令君听取，白战不许持寸铁。
《辟寒》：东坡卧病逾月，请郡不许，复直，玉堂十一月一日锁院。是日苦寒，诏，赐官烛法酒。
《玉海》：元v七年十一月十三日南郊，苏轼为卤簿使导驾，内中红车争道乱行。轼于车上草奏。明日，敕有司严整仗卫，自皇后以下皆不复迎谒中道。
崇宁元年十一月十二日，诸王宫置大小二学，增置教授二员，立考选法。
崇宁三年十一月四日甲戌，幸太学辟雍。手诏，赐司业吴s等学官迁秩，赐章服，两学授官免举，赐帛。《宋史・河渠志》：大观元年十一月，诏曰：禹贡三江既入，震泽底定，今三江之名既失其所，水不趋海，故苏湖被患。其委本路监司，选择能臣，检按古迹，循导，使之趋下。并相度圩岸以闻。于是复诏陈仲方为发运司属官，再相度苏州积水。
《玉海》：大观元年，诏，讲求典礼，尚书省置议礼局。二年十一月十七日，御制冠礼沿革十卷付议礼局，馀五礼，令视此编次。
大观三年十一月，算学尊黄帝为先师，风后等配享商巫，咸至周王朴七十人从祀。
《宋史・礼志》：政和三年十一月五日，以修祀事天真示见，诏为天应节。
政和七年十一月一日，上御明堂南面以朝百辟，退坐，于平朔颁政。其礼百官常服立明堂下，乘舆自内殿出，负斧坐明堂，大晟乐作，百官朝于堂下，大臣升阶。进呈所颁布时令，左右丞一员跪请付外施行。宰相承制可之，左右丞乃下，授颁政官颁政。官受而读之，讫出。x门奏礼毕，帝降座，百官乃退。自是以为常。
《玉海》：政和八年，著雍阉茂之岁太一临乾维，建北太一宫于龙德宫后，直都城之西北隅，前殿曰黄秘，次曰统元，神贶殿门曰黄秘之门，仲冬上辛蒇事。绍兴五年十一月庚午朔，初置节度使以下象牙牌。其法，自节钺正任至横行遥郡，第其官资，书之于牌。御书押字刻金，填之仍合同制造，一留禁中，一降付都督府。相臣主其事缓急。临敌，果有建立奇勋之人，量功劳先给赐以为执守。
绍兴六年十一月，上书大成殿榜赐成都府，学用教授范仲殳请也。学殿建于东汉之初，平汉人以大隶记修筑岁月，刻于东楹。至今九百四十三年，天下栋宇之古，无过于此。
绍兴十九年，太史令胡平言，十一月十二日行礼景灵宫，登辇出内，天气开明，见帝座及三台星体明耀。十三日，车驾至青城，阴雾收敛，登坛至礼毕，天气澄肃，星月明莹，回銮肆赦有彩云之瑞。乞宣付史馆。从之。上因是亲制喜霁诗，宰辅从臣皆和以进。
绍兴二十三年十一月九日，赐讲读官御筵于秘书省，就赐香茗。皆作诗以谢，自是为故事。
《辟寒》：宋王十朋游天衣寺，序绍兴戊寅冬十有一月己卯日南至，后二日游天衣者，八人皆前进士。宦游于越者，黎明成装，集于贺监之故居。天气既佳，爱日初长，篮舆出蠡城之南，道乎稽山之阴，徜徉乎秦。望鉴湖，千岩万壑之间，有松阴十里，林麓静深，山转径迂，烟霭出没。初行若迷，俄有钟磬声出乎翠微之端，盖天衣寺也。十峰堆秀，双涧涵碧，朝阳法华，二峰尤苍然崭绝乎其中。寺有唐人李泰和、徐季海、元微之、白乐天、李公华诸作者诗文。其碑刻尚无恙，有化身普贤，飞来铜像，萧梁衣钵双乌故事，缁徒颇能道之。方杖屦寻幽，有府吏将使君之命，饷以百}。既拜赐，有举杯而言者曰：今日之集盖不偶然也，昔王谢兰亭之游，群贤少长毕集，可谓雅会矣。然赋不就者十有六人，岂若吾侪臭味之同游从之胜乎。白衣之来，非王弘之酒，乃楚元之醴也。欢其可以不既乎。于是举白飞觞，唱酬交作，杂以谐笑，咸有馀适。僧有劝游云门者，夕阳薄山，遂不果往。乃舍车联骑，探梅而还。《宋史・礼志》：隆兴二年，诏曰：朕恭览国史，太祖乾德诏书，有云务从省约，无至劳烦，仰见事天之诚，爱民之仁，所以垂万世之统者在是。今岁郊见，可令有司除礼物军赏，其馀并从省约。初降诏以十一月行事，以冬至在晦日，以至道典，故改用献岁上辛。遂改来年元为乾道。
乾道二年十一月二十四日，幸白石教场阅兵，皇帝登台举黄旗，诸军皆拜举白旗，三司马军首尾相接。举红旗向台合围，射生官兵出马射獐兔。举黄旗，射生官兵，就台下献所获。帝遂慰劳，赐赉诸将鞍马、金带，以及士卒。诸军欢腾鼓舞就列。百姓观者如山。时久阴耍暨帝出，郊云雾解，驳风日开霁。
《枫窗小牍》：浙江石塘，创于钱氏，乾道七年十一月十八日，帅臣沈樾奘堤成，增石塘九十四丈。
《玉海》：乾道九年十一月八日，太庙行礼，阴云阁雨。既成，谒飨瑞雪应时。
《宋会要》：乾道九年十一月四日，诏：郊祀免奏符瑞。九日，亲郊。十一日，宰臣曾怀等奏：郊祀礼成，兼以瑞雪应时，未明而霁，以至青城宿斋，圜丘蒇事，天气澄爽。此皆圣德昭著，高穹降格。上曰：君臣之间，正当修饬，以答天贶。
《玉海》：嘉定二年十一月十六日，侍读章颖等言，前此未有晚讲坐讲，自陛下始行之。书之国史，为法来世。按讲官十员，两日一次。五人上讲，早二晚三，早讲殿上，晚小衫坐讲。
《文献通考》：高句丽，岁以建子月祭天。
康居国，十一月鼓舞乞寒，以水交泼为乐。
《金史・食货志》：泰和五年，签南京按察司事李革言，近制令人户推收物力，置簿标题。至通推时，止增新强、销旧弱，庶得其实。今有司奉行灭裂，恐临时冗并，卒难详审。可定期限以督之。遂令自今年十一月一日，令人户告诣推收标附，至次年二月一日毕。违期不言者，坐罪。
《研北杂志》：赵子昂学士言，嵇侍中庙在汤阴县西门外二里。延v元年十一月十九日，彰德朱长孺道邦人之意，求书晋嵇侍中之庙六字，敬其忠节，不辞而书之。运笔如飞，若有神助。是夜京口石民瞻馆于书室，梦一丈夫，云：今日赵子昂为余书庙额，故来谢之。《元史・祭祀志》：至顺元年冬十一月望，曲阜兖国复圣公新庙落成。
《辟寒》：倪云林云：十一月十七日，过与之洛涧山居留宿。忽大雪作。及明起，视户外，严岫如玉琢，削竹囱梗倒径无行踪。飘瞥竟日，至暮未已，雪深尺馀。因赋诗留别。
《泊庵集》：永乐十五年十一月，金水河太液池冰凝结。众像态状奇巧，其时密云亦献瑞冰如水晶，含玉者凡七，与金水河所结无异。
《菊隐纪闻》：明慈圣太后事佛甚谨，宫中称为九莲菩萨。每岁十一月十九日为其诞辰，百官率于午门前称贺，长安百姓妇孺俱于佛寺进香祝。
《北京岁华记》：十一月，琢石如弹丸，置于地。童子以足送之，前后交击为胜。始击羯鼓，鼓用铁为圈，单皮覆之，每十人五人聚击，女子亦然。
仲冬部杂录
《诗经・豳风・七月章》曰：为改岁，入此室处疏。以仲冬阳气始萌，可以为年之始。故改正朔者，以建子为正。从养蚕，而至此时，一岁之女功止。故告妇子，令之入室避寒也。
《公羊传・春王正月疏》：凡草物，皆十一月动萌而赤，王者，应以十一月为正，则命以赤瑞。
《国语》：辰在斗柄，注辰日月之会斗柄。斗，前也，谓戊子后三日，得周正月辛卯朔，于殷为十二月，夏为十一月，是日，月合辰斗前一度。
《易通卦验》：十一月，广莫风至，则兰射干生，射音亦即今之乌扇。
《孝经・援神契》：仲冬，昴星中收莒芋。
《史记・天官书》：困敦岁，岁阴在子，星居卯，以十一月与氐房心晨出，曰天泉。元色甚明，江池其昌，不利起兵。其失次，有应在昴。
辰星，仲冬最出郊东方，与尾箕斗牵牛俱西，为中国。《汉书・律历志》：太极元气函，三为一极中也，元始也，行于十二辰，始动于子。〈注〉元气始起于子，末分之时，天地人混合为一，故子数独一也。
《淮南子・天文训》：北斗之神有雌雄，十一月合子谋德。《后汉书・陈宠传》：冬至之节，阳气始萌，故十有一月，有兰射干芸荔之应。
《白虎通・礼乐篇》：埙在十一月，埙之为言勋，阳气于黄泉之下，默蒸而萌。
《五行篇》：十一月，律谓之黄钟，何。中和之色，钟者，动也。言阳气动于黄泉之下，动养万物也。
《绋冕篇》：麻冕者，何。周宗庙之冠也。《礼》曰：周冕而祭十一月之时，阳气冕仰黄泉之下，万物被施前冕而后仰，故谓之冕。
《士冠经》曰：委貌周道。所以谓之委貌，何。周统，十一月为正，万物萌小，故为冠饰。最小，故曰委貌。委貌者，委曲有貌也。
《四民月令》：冬十一月，可酿醢。
《广雅》：羊，以仲冬产者为次羔。
《西京杂记》：纯阴用事，未冬至前一日。
《名医别录》：苋实，一名莫实，细苋亦同生淮阳、川泽及田中，叶如蓝。十一月采。弘景曰，细苋即是糠苋。食之乃胜而并冷利，被霜乃熟，故云十一月采。
款冬花，生常山山谷及上党水旁，十一月。花阴乾。《三礼义宗》：十一月，大雪为节者，形于小雪，为大雪时，雪转甚，故以大雪名节。
《魏书・律历志》：次卦十一月：未济、蹇、颐、中孚、复。
《齐民要术》：广志，有冬李，十一月熟。
《永嘉记》曰：凡诸竹笋，十一月掘土取，皆得。长八九寸。十一月笋，土中已生，但未出，须掘土取。
《神仙服食经》曰：七禽方：十一月采旁勃，旁勃，白蒿也。白兔食之，寿八百年。
《卓异记》：宪宗皇帝，朝元和元年十一月一日，斩刘辟西川之乱。元和十二年十一月一日，斩吴元济淮西之乱。元和二年十一月一日，斩李浙西之乱。宪宗诛三贼，皆同月同日，自古无等。
《周易集解》：雨以润之。荀爽曰：谓建子之月，含育萌芽也。
坎为赤。孔颖达曰：十一月一，阳爻生在坎，阳气初生于黄泉，其色赤也。
《唐会要》：周礼，太宰正月之吉，布政。干宝注云：周正建子之月，告朔日也。
《宋史・河渠志》：十一月，断冰杂流乘寒复结，谓之蹙凌水。
《成都古今记》：十一月梅市。
《花谱》：Q芙蓉条，十一月斫旧枝条，Q稻草灰内，二日乃种。
《图经本草》：Z荷，荆襄江湖间多种之。《荆楚岁时记》云仲冬以盐藏Z荷用备冬，储又以防蛊。
枫香脂，南方及关陕多有之，实大如鸭卵，曝乾，可烧。十一月采之，其皮甚涩，止水痢，水煎饮之。
彰明附子，记其播种，以冬尽十一月止。
《尔雅》：翼，十一月雷在地中，雉先知而鸣。
莼菜，十一月萌在泥中，粗短名瑰莼。味苦体涩。取以为羹，犹胜杂菜。宜杂鲋鲤为羹，又宜老人。
《便民图纂》：十一月，种大小麦，稻收割毕，将田锄成行垄。令四畔沟洫通水下种，以灰粪盖之。谚云：无灰不种麦，须灰粪均调为上，宜雪压易长。
十一月壅椒，宜用焦土、乾粪培壅与草盖，免致冻死。遇旱用水浇灌，此物乃阳中之树，所以不耐寒。十一月羊羔酒。宣和殿方：米一石，蒸熟后，蒸羊肉七斤，面十四斤，将肉切四方，仍烂煮杏仁一斤，同煮留汁七斗，将饭面加木香一两，同酝毋下水，十日成酒，味极甘滑。
十一月香萝卜，切作骰子块，盐腌一宿，晒乾。姜丝橘、丝莳、萝茴香拌匀，煎滚常醋泼，用磁器盛，曝乾收贮之。
自冬至后，皆可腌鸭子，每鸭子，一百个用盐十两、灰三升、米饮调成，团收乾瓮内，可留至来年，夏间食。《农桑撮要》：十一月修池塘，宜于农隙之时，填补圩岸。令高中间，要挑掘，令深则聚水宽广，可以防有乾旱，溉灌出禾。
《家塾事亲》：十一月腌冬菜，取上好菜洗净，用草束，一周时下缸。每百斤入盐七斤，压以石块。三日后，番一次去石，待盐水入菜，三日后仍以石压，半月可食。每株绞紧，入坛内纳实。以原咸水浸之，可至来夏不坏。《食物本草》：雉肉，味酸寒无毒，虽野味之贵，食之损多益少。十一月食之有补。
兔肉，味辛平无毒。主补中益气。孟诜云，十一月可食。服丹石，人相宜，以其性冷故也，不宜与姜橘同食。獐肉，味甘温无毒，补益五脏。十一月食之，甚美。馀月食之，动气。
《性理大全》：程子曰：早梅，冬至已前发，方一阳未生，然则发生者何也。其荣其枯，此万物一个阴阳升降大节也。然逐枝自有一个荣枯，分限不齐，此各有一乾坤也。各自有个消长，只是个消息，惟其消息，此所以不穷。
《瓶史月表》：十一月花盟主：红梅花。客卿：杨妃荼花。使令：金盏花。
《花历》：十一月蕉花红，枇杷蕊，松柏秀，蜂蝶蛰。剪Z时行花信风至。
《月令演》：十一月悬土炭。〈至前三日〉迎长，〈至前一日〉添宫线，〈至日〉妓围，　黑金社。　天竺至节。〈十六〉
《农政全书》：采桕子，在中冬，但以熟为候，采须连枝条剥之。但留取指大以上枝，其小者总无子，亦宜剥去。则明年枝实俱繁盛。
《遵生八笺》：治疗牡丹法，冬至前后，以钟乳粉和硫磺一二钱，掘开泥培之，则花至来春大盛。种时以白敛拌土，欲绝蛴螬土蚕食根。有蛀眼，以硫磺末入孔杉木削针，针之，虫毙。若有空眼，折断捉虫亦可。
《本草纲目》：夏枯草，生平泽，冬至后生叶，似旋复。《群芳谱》：凡要菊盛、花大，更无别法。十一月大小雪中分盆边旺苗栽之，如未发，苗有青叶头白芽者，种之。遮霜雪要见日色，开春花自盛。
《草花谱》：茶梅花，开十一月中，正诸花凋谢之候。花如鹅眼钱，而色粉红心黄，开且耐久，望之雅素，无此则子月虚度矣。
《北京岁华记》：十一月人家户，藏花木于窖。
《一统志》：雷阳界稻十一月下种，扬雪耕耘。
仲冬部外编
《翰墨全书》：十一月二十三日，南斗六司星君奏上生籍之辰。
《真诰》：萼绿华者，女仙也。年可二十许，上下青衣，颜色绝整。以晋穆帝升平三年己未十一月十日夜，降于羊权家，自云是南山人，不知何仙也。自此，一月辄六过其家。
《太平广记》：杨正见，通义县民杨宠女。舅姑会亲，故市鱼，使正见为脍。正见怜鱼之生，竟不忍杀，既晡，舅姑促责，正见惧，窜野径中。见一女冠，具以其由，白之女冠。因留止山舍，常使汲涧泉。泉所有一小儿，洁白可爱。正见因抱之归，渐近家，儿已僵矣，视之如草树之根。女冠见而识之，乃茯苓也。命洁甑蒸之，会女冠出山，此夕大风雨，山水溢，道阻，十日不归。正见饥甚，闻甑中物香，因窃食之，数日俱尽。女冠归，叹曰：此山有人形茯苓，得食之者，白日升天，吾伺之二十年矣。汝今遇而食之，真得道者也。自后正见容貌光彩，常有群仙降其室。岁馀，白日升天，即开元二十一年十一月三日也。
《宝记》：肃宗元年建子月十八夜，尼真如为神人召往化城，见天帝授以八宝，俾献于朝，以消l气。
《续仙传》：马湘有道术。尝于江南刺史马植坐上，仲冬月，以酒杯盛土种瓜，须臾引蔓生实，食之，味甚美。《太平广记》：谢自然十一月二十日辰时，于金泉道场白日升天。须臾，五色云遮亘一川，异香散漫，所著衣冠簪帔一十事，脱留小绳床，上结系如旧。
《感应经》：方诸用十一月壬子日夜半时，五色石为之，状如圬杯，向月，即得津水。
《湘山野录》：向大资敏中，大中祥符四年为东岳奉册，使奏奉册，前十日雨雪日甚，至十一月五日，诣本庙奉册。艳阳忽至，景气晴和，宛若春意。又得兖州状，称据黄现铺人员夏兴状。今月四日，将兵巡至马岭，见五人各服黄紫衣，执幡盖。兴等恐是册使，向前迎接。忽然氛雾渐起，即不见。又得天贶观道士孙守一状，册使诣本殿，烧香毕，有皂鹤两只至殿，盘旋飞翥甚久。词臣各进颂。
《西湖志馀》：辨才住天竺，善持咒水，饮，病者辄愈。熙宁九年，嘉兴令陶彖有子，得疾甚异。辨才适至秀州，令闻其名，即驰诣告曰：儿始得疾时，见一女子自外来相调笑，久之俱去。行至水滨，遗诗曰：生为木卯人，死作幽独鬼。泉门长夜开，衾帏待君至。且曰：仲冬之月，二七之间，月盈之夕，车马来迎。今妖期逼矣。未知所处。辨才因至其家，除地为坛，取杨枝沾水洒而咒之，三绕坛而去。是夜女子与儿举觞为别，作诗云：仲冬二七是良时，江下无缘与子期。今日临岐一杯酒，共君千里远相离。遂不复见。
《内观日疏》：姚姥住长离桥，十一月夜半，大寒，梦观星坠于地，化为水仙花一丛，甚香美。摘食之。觉而产一女。长而令淑有文，因以名焉观星，即女史。在天柱下，故迄今水仙名女史花，又名姚女儿。

[book_title]岁功典第八十七卷
冬至部汇考一
上古
黄帝，以冬至，迎日推策。
按史记五帝本纪不载。　按《封禅书》：黄帝得宝鼎神策，是岁己酉朔旦，冬至得天之纪，终而复始。于是，黄帝迎日推策，后率二十岁，复朔旦冬至，凡二十推三百八十年，黄帝仙登于天。
陶唐氏
帝尧命和叔宅朔方，以正仲冬。
按《书经・虞书・尧典》：申命和叔宅朔方，曰幽都，平在朔易，日短星昴，以正仲冬。厥民T鸟兽彰。
〈蔡传〉日短，昼四十刻也。星昴，西方白虎七宿之昴宿。冬至，昏之中星也。亦曰：正者。冬至阴之极，子为正阴之位也。又按，此冬至日，在虚昏中昴。今冬至，日在斗，昏中壁。中星不同者，盖天有三百六十五度。四分度之一，岁有三百六十五日四分日之一。天度四分之一而有馀，岁日四分之一而不足。故天度常平运而舒，日道常内转而缩。天渐差而西，岁渐差而东。此岁差之由，唐一行所谓岁差者是也。古历简易，未立差法，但随时占候修改，以与天合。至东晋虞喜，始以天为天，以岁为岁。乃立差以追其变。约以五十年退一度。何承天以为太过，乃倍其年而又反不及。至隋刘焯取二家中数七十五年为近之。然亦未为精密也。因附著于此。
周
周以冬日至，命大司乐奏六变之乐于圜丘，而降天神。
按《周礼・春官・大司乐》，凡乐，圜钟为宫，黄钟为角，太蔟为徵，姑洗为羽，雷鼓雷鼗，孤竹之管，云和之琴瑟，云门之舞。冬日至，于地上之圜丘奏之。若乐六变，则天神皆降，可得而礼矣。
〈订义〉王氏曰：圜钟，正东方之律。帝与万物相见，于是出焉。天无不覆，求天神而礼之，则其乐之宫，宜以帝所出之方，故以圜钟。　郑锷曰：先王用乐，各以其义类取声而用之，天功始于子，故用黄钟为角。角言功之始，天功成于寅，故用太蔟为徵，徵言功之成。天功终于辰，故用姑洗为羽，羽言功之终也。乐用员钟，鼓取天声，管取阳声，琴瑟取云和，舞取云门，而丘之体，又象天之员，祭之日用冬至一阳始生之日，以类求类，所谓天神之属乎阳者，安得而不降，此所以可得而礼。
汉
文帝十六年，日冬至，上祠泰一亲郊。
按《汉书・文帝本纪》不载。　按《郊祀志》：孝文十六年，日冬至，祠泰一，并祠五帝而共一牲，上亲郊拜。
武帝元鼎五年十一月辛巳朔旦，冬至，立泰于甘泉，天子亲郊，见朝日夕月。
按《汉书・武帝本纪》云云。　按《郊祀志》：十一月辛巳朔旦冬至，U爽，天子始郊拜泰一，朝朝日，夕夕月。寺则揖而见泰一，如雍郊礼。
太初元年十一月甲子朔旦，冬至，祀上帝于明堂，
按《汉书・武帝本纪》云云。
后汉
天子于冬至日，命八能之士以次行事。
按《后汉书・礼仪志》：冬至前后，君子安身静体，百官绝事不听政，择吉辰而后省事。绝事之日，夜漏未尽五刻，京都百官皆衣绛。至立春，诸王时变服，执事者先后其时，皆一日。日冬至夏至，阴阳晷景长短之极，微气之所生也。故使八能之士八人，或吹黄钟之律间竽、或撞黄钟之钟，或度晷景，权水轻重，水一升，冬重十三两。或击黄钟之磬，或鼓黄钟之瑟，轸间九尺，二十五弦，宫处于中，左右为商、徵、角、羽，或击黄钟之鼓。先之三日，太史谒之。至日夏时四，孟冬则四，仲其气至焉。先气至五刻，太史令与八能之士，即坐于端门左塾。太子具乐器，夏赤冬黑，列前殿之前，西上，钟为端。守宫设席于器南北面，东上。正德席鼓南西面。令晷仪东北三刻，中黄门持兵，引太史令八能之士入，自端门就位。二刻，侍中、尚书、御史谒者皆陛。一刻，乘舆亲御临轩，安体静居以听之。太史令前，当轩溜北面跪，举手曰：八能之士以备，请行事。制曰：可。太史令稽首曰：诺。起立，少退。顾令正德曰：可行事。正德曰：诺。皆旋复位。正德立命八能士曰：以次行事，间音以竽。八能曰：诺。五音各三十为阕。正德曰：合五音，律先唱。五音并作二十五阕，皆音以竽。讫，正德曰：八能士各言事。八能士各书板言事。文曰：臣某言，今月若干日甲乙，日冬至，黄钟之音，调君道，得孝道，褒商臣角民徵事羽物各一板。否则召太史令各板书封。以皂囊送西陛跪授。尚书施当轩北面，稽首拜上，封事。尚书授侍中常侍迎受报闻，以小黄门幡麾节度。太史令前曰：礼毕。制曰：可。太史令前，稽首曰：诺。太史令八能士诣太官，受赐陛者，以次罢。
〈注〉《乐叶图徵》曰：夫圣人之作乐，不可以自娱也。所以观得失之效者也。故圣人不取备于一人，必从八能之士。故撞钟者，当知钟。击鼓者，当知鼓。吹管者，当知管。吹竽者，当知竽。击磬者，当知磬。鼓琴者，当知琴。故八士曰，或调阴阳，或调律历，或调五音。故撞钟者以知法度，鼓琴者以知四海，击磬者以知民事。钟音调，则君道得。君道得，则黄钟蕤宾之律应。君道不得，则钟音不调。钟音不调，则黄钟蕤宾之律不应。鼓音调，则臣道得，臣道得，则太蔟之律应。管音调，则律历正；律历正，则夷则之律应。磬音调，则民道得；民道得，则林钟之律应。竽音调，则法度得；法度得，则无射之律应。琴音调，则四海合，岁气百川一合德，鬼神之道行，祭祀之道得。如此，则姑洗之律应，五乐皆得，则应钟之律应。天地以和气至，则和气应。和气不至，则天地和气不应。钟音调，下臣以法贺主。鼓音调，主以法贺臣。磬音调，主以德施于百姓。琴音调，主以德及四海。八能之士常以日冬至成天文，日夏至成地理。作阴乐以成天文，作阳乐以成地理。　《蔡邕独断》曰：冬至，阳气始动；夏至，阴气始起。麋鹿角解，故寝兵鼓。身欲宁，志欲静，故不听事，迎送五日。腊者岁终大祭，纵吏民宴饮，非迎气。故但送不迎。正月岁首亦如腊。仪冬至，阳气起，君道长，故贺。夏至，阴气起，君道衰，故不贺。鼓以动众，钟以止众。故夜漏尽，鼓鸣则起，昼漏尽，钟鸣则息。
章帝元和二年冬十一月壬辰日，南至，初闭关梁。
按《后汉书・章帝本纪》云云。
魏
明帝景初元年十二月壬子，冬至始，祀皇皇帝天于圜丘，以始祖有虞帝舜配。
按《魏志・明帝本纪》不载。　按《晋书・礼志》景初元年十月乙卯，始营洛阳南委粟山为圜丘。诏曰：昔汉氏之初，承秦灭学之后，采摭残缺，以备郊祀。自甘泉后土，雍宫五，神o兆位，多不经见，并以兴废无常，一彼一此，四百馀年，废无E礼，古代之所更立者，遂有缺焉。曹氏世系，出自有虞氏。今祀圜丘以始祖帝舜配，号圜丘，曰皇皇帝天。方丘所祭，曰皇皇后地，以舜妃伊氏配。天郊所祭，曰皇天之神，以太祖武皇帝配。地郊所祭，曰皇地之o，以武宣皇后配。宗祀皇考高祖文皇帝于明堂，以配上帝。十二月壬子冬至，始祀皇皇帝天于圜丘，以始祖有虞帝舜配。
晋
武帝泰始二年十一月，定二至合祀之议，冬至，亲祠圜丘于南郊。
按《晋书・武帝本纪》：泰始二年十一月己卯，并圜丘方丘于南北郊。二至之祀合于二郊。　按《礼志》：泰始二年十一月，有司议奏，古者丘郊不异，宜并圜丘方丘于南北郊，更修立坛，兆其二至之祀合于二郊。帝从之。是月，庚寅冬至，帝亲祠圜丘于南郊。自是后，圜丘方泽不别立。
宋
武帝永初元年八月，诏，停庆冬之仪。
按《宋书・武帝本纪》不载。　按《礼志》：魏晋冬至日，受万国及百寮称贺，因小会其仪，亚于岁旦。晋有其注。宋永初元年八月，诏曰：庆冬使，或遣不役，宜省。今可悉停。唯元正大庆不得废耳。郡县遣冬使诣州及都督府者，亦宜同停。
梁
武帝天监三年，定冬至祀天之仪。
按《梁书・武帝本纪》不载。　按《隋书礼仪志》天监三年，左丞吴操之启称，《传》云：启蛰而郊。郊应立春之后。尚书左丞何佟之议，今之郊祭，是报昔岁之功，而祈今年之福。故取岁首上辛，不拘立春之先后。周冬至于圆丘大报天也。夏正，又郊以祈农事。故有启蛰之说。自晋泰始二年，并圆丘方泽同于二郊。是知今之郊。礼兼祈报，不得限以一途也。帝曰：圆丘自是祭天。先农即是祈谷。但就阳之位，故在郊也。冬至之夜，阳气起于甲子。既祭昊天，宜在冬至祈谷。时可依古，必须启蛰在一郊坛。分为二祭。自是，冬至谓之祀天启蛰，名为祈谷。
北魏
太祖登国　年，冬至，祭天，用乐奏舞。
按《魏书・太祖本纪》不载。　按《乐志》：太祖初，冬至，祭天于南郊圆丘。乐用皇矣，奏云和之舞。事讫，奏维皇将燎。
孝文帝太和十九年十有一月，行幸委粟山，议定圆丘。甲申，有事于圆丘。
按《魏书・孝文帝本纪》云云。　按《礼志》：太和十九年十一月，诏曰：我国家常声鼓以集众，《易》称二至之日。商旅不行，后不省方，以助微阳微阴。今若依旧鸣鼓，得无阙寝鼓之义。员外郎崔逸曰：臣案周礼，当祭之日，雷鼓雷鼗，八面而作，犹不妨阳。臣窃谓以鼓集众，无妨古义。
孝武帝太昌元年十有一月丁酉日，南至车驾，有事于圆丘。
按《魏书・孝武帝本纪》云云。
北齐
北齐以冬至日，祀昊天上帝于圆丘。
按《隋书・礼仪志》：后齐制，圆丘，在国南郊，丘下广轮二百七十尺，上广轮四十六尺，高四十五尺，三成成高十五尺。上中二级四面各一。陛下级方维八，陛周以三萌デ鹞迨步，中萌ツ茫外萌ブ茫各二十五步。皆通八门，又为大营，于外弥外，轮广三百七十步。其营堑土，广一十二尺，深一丈四，而各通一门。又为燎坛于中弥外，当丘之景，地广轮三十六尺，高三尺，四面各有陛，以苍璧束帛。正月上辛，祀昊天上帝于其上。以高祖神武皇帝配，五精之帝从祀于其中。丘面皆内向。日月五星、北斗、二十八宿、司中、司命、司人、司禄、风师、雨师、灵星于下丘。为众星之位。迁于内弥中。合用苍牲九夕牲之旦，太尉告庙陈币于神武庙讫，埋于两楹间焉。皇帝初献太尉亚献光禄，终献司徒，献五帝司空、献日月五星、二十八宿、太常丞已下。荐众星。其后，诸儒定礼圆丘，改以冬至云。
隋
高祖开皇　年定冬至，圆丘祀典及朝贺之仪。
按《隋书・礼仪志》：高祖受命欲新制度，乃命国子祭酒。辛彦之议，定祀典为圆丘，于国之南太阳门外，道东二里。其丘四成，各高八尺一寸，下成广二十丈，再成广十五丈，又三成广十丈，四成广五丈。冬至之日，祀昊天上帝于其上，以太祖武元皇帝配五方上帝。日月五星，内官四十二座，次官一百三十六座，外官一百一十一座，众星三百六十座，皆从祀上帝。日月在丘之第二等，北斗五星十二辰河汉。内官在丘第三等二十八宿。中官在丘第四等。外官在内。弥内众星在内弥外。其牲，上帝配帝用苍犊，二五帝日月用方色犊各一，五星巳下用羊豕各九。　又按志：冬至，文物充庭，皇帝出西房，即御座。皇太子卤簿至显阳门外，入贺。复诣皇后，御殿拜贺讫，还宫。皇太子朝讫，群官客使入，就位，再拜。上公一人，诣西阶，解剑升贺，降阶带剑，复位而拜。有司奏诸州表，群官在位者，又拜而出。皇帝入东房，有司奏行事讫，乃出西房，坐定。群官入，就位。上寿讫，上下俱拜。皇帝举酒，上下舞蹈，三称万岁。皇太子预会，则设座于御东南西向。群臣上寿毕，入，解剑以升，会讫先兴。
仁寿元年十一月己丑，有事于南郊。
按《隋书・高祖本纪》云云。　按《礼仪志》：仁寿元年冬至，祠南郊，置昊天上帝及五方天帝位，并于坛上，如封禅礼。
唐
高祖武德　年冬至，祭皇地o于方丘，神州地o于北郊，以景帝配。
按《唐书・高祖本纪》不载。　按《礼乐志》云云。
太宗贞观十四年十一月甲子朔日，南至，有事于圆丘。
按《旧唐书・太宗本纪》云云。
元宗开元　年定冬至，朝贺之礼。
按《唐书・元宗本纪》不载。　按《礼乐志》：皇帝冬至，受群臣朝贺而会。前一日，尚舍设御幄于太极殿。有司设群官客使等次于东西朝堂。展县置案陈车舆。又设解剑席于县西北横街之南。文官三品以上，位于横街之南。道东襄宁侯位于三品之下，介公@公位于道西。武官三品以上，位于介公之西少南。文官四品五品位于县东，六品以下，位于横街之南。又设诸州朝集使位。都督刺史三品以上，位于文武官三品之东西。四品以下，分方位于文武官当品之下。诸州使人，又于朝集使之下。诸亲于四品五品之南，设诸蕃方客位。三等以上东方。南方在东方朝集使之东西方。北方在西方朝集使之西。每国异位，重行北面。四等以下，分方位于朝集使。六品之下，又设门外位。文官于东朝堂。介公、@公在西朝堂之前。武官在介公之南。少退，每等异位重行。诸亲位于文武官四品五品之南。诸州朝集使，东方，南方，位宗亲之南。使人分方于朝集使之下，诸方客东方，南方，在东方朝集使之南。西方，北方在西方朝集使之南。每国异位重行。其日，将士填诸街，勒所部，列黄麾大仗，屯门及陈于殿庭。群官就次，侍中版奏，请中严诸侍卫之官，诣x奉迎。吏部兵部主客。户部赞群官。客使俱出次。通事舍人各引就朝堂前位。引四品以下及诸亲客等应先置者入就位。侍中版奏外办。皇帝服通大冠、绛纱袍，御舆出自西房。即御座，南向坐。符宝郎奉宝置于前。公王以下及诸客使等以次入就位。典仪曰：再拜，赞者、承传在位者皆再拜。上公一人诣西阶席，脱舄，跪，解剑，置于席，升当御座前，北面跪贺，称：某官臣某言天正长至，景福维新，伏惟开元神武皇帝陛下如日之升。乃降阶，诣席，跪，佩剑，a伏兴纳舄，复位。在位者皆再拜。侍中前承诏降诣，群官东北西面称有制。在位者皆再拜。宣制曰：履长之庆，与公等同之。在位者皆再拜，舞蹈，三称万岁。又再拜。初，群官将朝，中书侍郎以诸州镇表，别为一案。俟于右延明门外。给事中以祥瑞案，俟于左延明门外。侍郎给事中俱就侍臣班。初入，户部以诸州贡物陈于太极门东东西廊。礼部以诸蕃贡物可执者，蕃客执入就位，其馀陈于朝堂前。上公将入门，中书侍郎、给事中皆降，各引其案入，诣东西阶下立。上公将升贺，中书令黄门侍郎俱降，各立取所奏之文，以次升上。公已贺，中书令前跪，奏诸方表。黄门侍郎又进跪，奏祥瑞。俱降，置所奏之文于案。侍郎与给事中引案退至东西阶前。案出初，侍中已宣制，朝集使及蕃客皆再拜。户部尚书进诣阶间跪奏，称户部尚书臣某言诸州贡物，请付所司。侍中前承制，退，称制曰：可。礼部尚书以次进诣阶间跪奏，称礼部尚书臣某言诸蕃贡物，请付所司。侍中前承制，退，称制曰：可。太府帅其属，受诸州及诸蕃贡物出，归仁纳义门，执物者随之。典仪曰，再拜。通事舍人以次引北面位者出。侍中前跪奏，称侍中臣某言礼毕。皇帝降座，御舆入自东房。侍臣从至x，引东西面位者，以次出。蕃客先出，冬至不奏祥瑞，无诸方表其会。则太乐令设登歌于殿上。二舞入，立于县南。尚舍设群官升殿者坐，文官三品以上于御座东南，西向。介公@公在御座西南，东向。武官三品以上又于其后。朝集使都督、刺史、蕃客三等以上座如立位。设不升殿者座，各于其位。又设群官解剑席于县之西北，横街之南。尚食设寿尊于殿上东序之端，西向。设坫于尊南，加爵一太官，令设升殿者，酒尊于东西厢近北，设在庭群官酒尊，各于其座之南，皆有坫幕，俱障以帷。吏部、兵部、户部主客赞群官客使，俱出。次通事舍人引就朝堂前位，又引非升殿者次入就位。侍中版奏外办，皇帝服通天冠绛纱袍，御舆出，自西房即御座。典仪一人升就东阶上，通事舍人引公王以下及诸客使以次入就位。侍中进当御座前，北面跪奏，称侍中臣某言请延诸公王等升。又侍中称制曰：可。侍中诣东阶上西面称制。延公王等升殿上。典仪承传阶下赞者，又承传在位者，皆再拜。应升殿者诣东西阶，至解剑席，脱舄解剑，升。上公一人升阶少东西面，立于座后。光禄卿进诣阶间跪奏，称臣某言请赐群臣上寿。侍中称制曰：可。光禄卿退，升诣酒尊所，西向立。上公诣酒尊所，北面，尚食酌酒一爵授上公。上公受爵，进前北面授殿中监。殿中监受爵，进置御前。上公退北面。跪称某官臣某等稽首言，天正长至，臣某等不胜大庆。谨上千秋万岁寿。再拜。在位者皆再拜。立于席后。侍中前承制退，称敬举公等之觞。在位者又再拜。殿中监取爵奉进，皇帝举酒，在位者皆舞蹈，三称万岁。皇帝举酒讫，殿中监进受虚爵以授尚食。尚食受爵于坫。初，殿中监受虚爵，殿中典仪唱，再拜。阶下赞者承传，在位者皆再拜。上公就座后，立殿中，典仪唱就坐。阶下赞者承传，俱就坐。歌者琴瑟升座，笙管立阶间。尚食进酒至阶殿上，典仪唱酒至。兴阶下赞者承传，坐者皆a伏起立于席后。殿中监到阶省酒，尚食奉酒进，皇帝举酒。太官令又行群官酒，酒至殿上。典仪唱再拜。阶下赞者承传，在位者皆再拜。|笏受觯殿上。典仪唱就坐。阶下赞者承传，皆就坐。皇帝举酒，尚食进受虚爵，复于坫觞行三周。尚食进御食，食至阶殿上。典仪唱食至，兴阶下赞者承传，坐者皆起立座后。殿中监到阶省案，尚食品尝食讫。以次进置御前。太官令又行群官案，设食讫。殿上典仪唱就坐，阶下赞者承传，皆就坐。皇帝乃饭，上下俱饭。御食毕，仍行酒，遂设庶羞，二舞作。若赐酒，侍中承诏，诣东阶上，西面，称赐酒。殿上典仪承传，阶下赞者又承传，坐者皆起，再拜。立受觯，就席坐饮。立授虚爵，又再拜就坐。酒行十二遍，会毕。殿上典仪唱：可起。阶下赞者承传，上下皆起，降阶佩剑纳舄复位。位于殿庭者，仍立于席后。典仪曰：再拜。赞者承传，在位者皆再拜。若有赐物，侍中前承制，降诣群官。东北西面称有制，在位者皆再拜。侍中宣制又再拜，以次出。侍中前跪奏，称侍中臣某言，礼毕。皇帝兴御舆入自东房，东西面位者以次出。
德宗贞元六年十一月庚午，日南至，亲祀郊丘。
按《旧唐书・德宗本纪》：贞元六年九月己卯，诏：十一月八日，有事南郊太庙，行从官吏将士，一切并令自备食物。其诸司先无公厨者，以本司阙职物充。其王府官，度支量给廪物。其仪仗礼物，并仰御史樽节处分。十一月庚午，日南至，上亲祀昊天上帝于郊丘。礼毕还宫，御丹凤楼，宣赦见禁囚徒减罪一等，立仗将士及诸军兵，赐十八万段匹。
贞元九年十一月乙酉，日南至，上亲郊圆丘。
按《旧唐书・德宗本纪》：贞元九年十一月乙酉，日南至，上亲郊圆丘。是日还宫，御丹凤楼。制曰：朕以寡德，o膺大宝，励精理道，十有五年。夙夜惟寅，罔敢自逸，小大之务，莫不祗勤。皇灵怀顾，宗社垂v。年谷丰阜，荒服会同，远至迩安，中外咸若。永惟多祜，实荷元休。是用虔奉礼章，躬荐郊庙，克展因心之敬，获申报本之诚。庆感滋深，悚惕惟励，大福所赐，岂独在予，思与万方，均其惠泽，可大赦天下。
后梁
太祖开平三年冬十一月甲午，日南至，告谢于南郊。按《五代史・梁太祖本纪》云云。〈注〉南至，不必书，因其以日至告谢而书。告谢，主用至日，故书之。不曰有事于南郊，亦从其本语。盖比南郊礼差简。
辽
辽，以冬至受群臣朝贺，仍率群臣诣皇太后行礼。按《辽史・礼志》：冬至朝贺仪，臣僚齐班，如正旦仪。皇帝、皇后拜日，臣僚陪位，再拜。皇帝、皇后升殿坐，契丹舍人通臣僚入，合班。亲王祝寿，宣答皆如正旦之仪。谢讫，舞蹈，五拜，鞠躬。出班奏圣躬万福，复位再拜，鞠躬。班首出班a伏，跪祝寿讫。伏兴，舞蹈，五拜，鞠躬。赞各o候分班不出，合班御床，入，再拜，鞠躬。赞进酒，臣僚平身，引亲王左阶上殿，就栏内褥位，|笏执台盏，进酒。皇帝皇后受盏讫。退就褥位，置台，出笏a伏跪。少前，自通全衔臣某等，谨进千万岁寿酒。a伏兴，退，复褥位，再拜，鞠躬。殿下臣僚皆再拜，鞠躬。宣答如正旦仪。亲王，|笏，执台分班。皇帝皇后饮酒，奏乐殿上下。臣僚皆拜，称万岁寿。乐止，教坊再拜。臣僚合班，亲王进受盏，至褥位，置台盏，出笏引左阶下殿，出御床。亲王复丹墀位，再拜，鞠躬。赞祗候分班引出。班首右阶上殿奏表目，进奉诸道进奉，教坊进奉。过讫。赞进奉收，班首舞蹈，五拜鞠躬。赞各祗候，班首出，臣僚复入合班，谢，舞蹈，五拜，鞠躬。赞各祗候分班引出，声警，皇帝皇后起，赴北殿。皇太后于御容殿，与皇帝皇后率臣僚，再拜皇太后。上香，皆再拜。赞各祗候，可矮65以上，上殿。皇太后三进御容酒，陪位，皆拜皇太后。升殿坐，皇帝就露台上褥位，亲王押北南，臣僚班丹墀内立。皇帝再拜，臣僚皆拜，鞠躬。皇帝栏内跪祝皇太后寿讫。复位，再拜。凡拜，皆称万岁。赞各祗候，臣僚不出。皇帝皇后侧座，亲王进酒，臣僚陪拜。皇太后宣答，皆如正旦之仪。臣僚分班不出，班首右阶上殿，奏表目，合班奏宣宴。上殿就位如仪。御床入，皇帝进皇太后酒，如初，各就座，行酒，宣饮，尽。如皇太后生辰之仪。皇后进酒如皇帝之仪。三进酒，行茶，教坊致语，行ド牛大馔，七进酒。曲破，臣僚起御床，出，谢宴。皆如皇太后生辰仪。
太宗会同四年十一月壬午，以冬至，受贺著令。
按《辽史・太宗本纪》云云。
穆宗应历二年十一月己卯，日南至，始用旧制，行拜日礼。
按《辽史・穆宗本纪》云云。
景宗乾亨元年十一月辛丑，冬至，赦，改元乾亨。
按《辽史・景宗本纪》云云。
圣宗统和四年十一月戊寅，日南至，上率从臣祭酒。景宗御容。
按《辽史・圣宗本纪》云云。
道宗清宁元年十一月戊寅，冬至，有事于太祖景宗兴宗庙，不受群臣贺。
按《辽史・道宗本纪》云云。
宋
太祖乾德元年十一月甲子，有事南郊。大赦，改元，百官奉玉册，上尊号。
按《宋史・太祖本纪》：乾德元年十一月甲子，有事南郊，大赦，改元乾德。百官奉玉册，上尊号，曰应天广运仁圣文武至德皇帝。　按《礼志》：乾德元年十一月，日至，皇帝服衮冕执圭，合祭天地于圜丘。还，御明德门楼肆，赦。
乾德三年冬至，受朝贺于文明殿。
按《宋史・太祖本纪》不载。　按《礼志》云云。
开宝元年十一月癸卯，日南至，有事南郊。改元，大赦，再上尊号。
按《宋史・太祖本纪》开宝元年十一月癸卯，日南至，有事南郊，改元开宝。大赦，宰相普等奉玉册宝，上尊号，曰应天广运大圣神武明道至德仁孝皇帝。
开宝四年十一月己未，日南至，有事南郊，大赦。诏置诸州幕职官奉户。
按《宋史・太祖本纪》云云。
太宗太平兴国二年十一月庚寅，日南至，帝始受朝。按《宋史・太宗本纪》云云。雍熙元年，冬至，亲郊，从礼仪使扈蒙之议，复以宣祖配。
按《宋史・太宗本纪》不载。　按《礼志》云云。
至道三年，真宗即位。十一月，有司言：冬至，圜丘，请奉太宗配。诏：可。
按《宋史・真宗本纪》不载。　按《礼志》云云。
真宗咸平三年十一月辛卯，日南至，御朝元殿受朝。按《宋史・太宗本纪》云云。景德四年十一月戊辰，日南至，御朝元殿受朝，并从孙]圜丘天神从祀之请。
按《宋史・真宗本纪》云云。　按《礼志》：景德四年，判太常礼院孙]言：准礼，冬至祀圜丘，有司摄事，以天神六百九十位从祀。今惟有五方上帝及五人神十七位，天皇大帝以下并不设位。且太昊、勾芒，惟孟夏雩祀、季秋大享。及之今，乃祀于冬至，恐未协宜。翰林学士晁迥等言：按《开宝通礼》：圜丘，有司摄事，祀昊天，配帝五方帝，日月五星、中官外官、众星总六百八十七位；雩祀大享，昊天、配帝，五天帝、五人帝、五官总十七位；方丘，祭皇，地o配，帝神州、岳镇、海渎七十一位。今司天监所设圜丘、雩祀、明堂、方丘并七十位，即是方丘有岳渎从祀，圜丘无星辰，而反以人帝从祀。望如]请，以通礼及神位为定，其有增益者如后敕。从之。
仁宗天圣二年十二月庚午，诏：开封府，每岁冬至，禁刑三日。
按《宋史・仁宗本纪》云云。
天圣七年十一月癸亥冬至，率百官上皇太后寿于会庆殿，遂御天安殿受朝。
按《宋史・仁宗本纪》云云。
明道元年十一月己卯冬至，率百官贺皇太后于文德殿，御天安殿受朝。
按《宋史・仁宗本纪》云云。
庆历四年十一月壬午冬至，祀天地于圜丘，大赦。
按《宋史・仁宗本纪》云云。
庆历五年十一月丁亥冬至，宴宗室于崇政殿。按《宋史・仁宗本纪》云云。
庆历七年十一月戊戌冬至，祀天地于圜丘，大赦。按《宋史・仁宗本纪》云云。
神宗元丰元年，命定冬至，朝会仪注。
按《宋史・神宗本纪》不载。　按《礼志》：神宗元丰元年，诏龙图阁直学士，史馆修撰宋敏求等，详定正殿御殿仪注。敏求遂上《朝会仪》二篇，《令式》四十篇。诏颁行之。其制，冬至，大朝会，有司设御座大庆殿，东西房于御座之左右少北，东西x于殿后，百官宗室客使次于庙堂之内外。五辂先陈于庭，兵部设黄麾仗于殿之内外。大乐令，展宫架之乐于横街南。鼓吹令，分置十二案于宫架外。协律郎二人一位。殿上西阶之前，楹一位宫架西北。俱东向陈。舆辇御马于龙墀。伞扇于沙墀。馀则列大庆门外。陈布将士于街左右。金吾六军诸卫勒所部，列黄麾大仗于门及殿庭。百僚客使等，俱入朝。文武常参官朝服，陪位官公服，近仗就陈于x外。太乐令，乐工协律郎入就位。中书侍郎以诸方镇表案寺，俟于大庆门外之左右。诸侍卫官各服其器服。辇出至西x，降辇。符宝郎奉宝，诣x门奉迎百官客使、陪位官俱入，就位。侍中版奏，中严又奏，外办。殿上鸣鞭，宫县撞黄钟之钟，右五钟皆应。内侍承旨索扇，扇合。帝服通天冠、绛纱袍，御舆出。协律郎举麾奏乾安乐，鼓吹振作。帝出，自西房降舆，即座。扇开，殿下鸣鞭。协律郎偃麾，乐止，炉烟升。符宝郎奉宝，置御座前。中书侍郎给事中押表案入，诣东西阶下，对立。百官宗室及辽使，班分东西，以次入。正安乐作，就位，乐止。押乐官归本班。起居毕，复案位。三师亲王以下，及御史台外，正任辽使，俱就北向位。典仪赞，在位者皆再拜。起居讫，太尉将升，中书令门下侍郎俱降至西阶下立。太尉诣西阶下，解剑脱舄，升殿。中书令门下侍郎各于案取所奏之文诣褥位，解剑脱舄，以次升。分东西立以俟。太尉诣御座前，北向跪奏：文武百寮太尉具官，臣某等言晷运推移，日南长至，伏惟皇帝陛下应乾纳祜，与天同休。a伏兴，降阶，佩剑纳舄，还位。在位官俱再拜，舞蹈，三称万岁，再拜。侍中进当御座前，承旨退，临阶西向，称制宣答曰：履长之庆，与公等同之。赞者曰：拜。舞蹈，三称万岁。横行官分班立。中书令门下侍郎升诣御座前，各奏诸方镇表。讫，侍中进当御座前，奏礼毕。殿上承旨索扇，殿下鸣鞭，宫县撞蕤宾之钟，左五钟皆应。协律郎举麾，宫县奏乾安乐，鼓吹振作。帝降座，御舆，入自东房。扇开，偃麾，乐止。侍郎奏：解严。白官退还，次客使陪位官并退。有司设食案，大乐令设登歌，殿上二舞入，立于架南。预坐当升殿者，位御座之前。文武相向，异位重行，以北为上。非升殿者，位于东西廊下。尚食奉御，设寿尊，于殿东楹少南设坫，于尊南加爵一。有司设上下群臣酒尊。殿下东西厢，侍卫官及执事者各立其位。仗卫仍立。俟上寿，百官立班如朝贺仪。侍中版奏，中严。外办闻，鸣鞭，索扇。帝服通天冠绛纱袍，御舆出东房。乐作，帝即坐。扇开，乐止。赞拜毕，光禄卿诣横街南，跪奏：具官臣某言，请允群臣上寿。兴侍中承旨称制：可。少退。舍人曰：拜。光禄卿再拜。讫，复位。三师以下就位。赞者曰：拜。在位者皆拜舞，三称万岁。太尉升殿诣寿尊所，北向。尚食奉御，酌御酒一爵授太尉。|笏执爵诣前，跪进，帝执爵，太尉，出笏a伏兴少退，跪奏：文武百寮太尉具官臣某等稽首言，天正长至，臣等不胜大庆。谨上千万岁寿。a伏兴降，复位。赞者曰：拜。在位者皆再拜，三称万岁。侍中承旨退，西向宣曰：举公等觞。赞者曰：拜。在位者皆再拜，三称万岁。北向，班分东西序立。太尉自东阶侍立，举第一爵，和安乐作。饮毕，乐止。太尉受虚爵，复于坫降阶，三师以下赞拜，舞蹈，称万岁如上仪。侍中进奏：侍中具官臣某言，请延公王等升殿。a伏兴降，复位。侍中承旨退，称有制。赞者曰：拜。在位者皆再拜。宣曰：延公等升殿。赞者曰：拜。在位者皆再拜。公王等诣东阶升，立于席后。尚食奉御进酒，殿中监省酒以进，帝举第二爵，登歌作甘露之曲。饮讫，殿中监受爵，乐止。群臣升殿，就横行位。舍人曰：各赐酒。赞者曰：拜。群官皆再拜，三称万岁。舍人曰：就坐。太官令行酒，|笏受酒，宫县作正安之乐，文舞入，立宫架北，觞行一周。凡行酒讫，并太官令奏。巡周，乐止，尚食进食升阶以次，置御座前，又设群官，食讫。太官令奏。食遍，太乐丞引盛德升闻之舞入，作三变，止，出。殿中监进第三爵，群官立席后，登歌作瑞木成文之曲。饮讫，乐止。殿中丞受虚爵。舍人曰：就坐。群官皆坐。又行酒，作乐，进食如上仪。太乐丞引天下大定之舞。作三变，止，出。殿中监进第四爵，登歌奏嘉禾之曲，如第三爵。太官令行酒，又一周，乐止。舍人曰：可起。百寮皆立席后。侍中进御座前，跪奏：礼毕。a伏兴，与群官俱降阶复位。赞者曰：拜。皆再拜，舞蹈，三称万岁。起，分班立殿上，索扇，扇合，殿下鸣鞭。太乐令撞蕤宾之钟，左右钟皆应。协律郎a伏举麾，太乐令令奏乾安之乐，鼓吹振作。帝降座，御舆入自东房，扇开，乐止。侍中奏：解严。所司承旨放仗，百寮再拜，相次退。
元丰六年十一月甲辰冬至，祀昊天上帝，以太祖配。始罢合祭，不设皇地祗位。
按《宋史・神宗本纪》不载　按《礼志》云云。
哲宗元v五年十一月冬至，亲祠南郊，合祭天地，诏罢饮福宴。
按《宋史・哲宗本纪》不载。　按《礼志》云云。
徽宗政和　年定皇太子，冬至，受贺之礼。
按《宋史・徽宗本纪》不载。　按《礼志》：政和新仪，前一日，有司于东门外，量地之宜，设三公以下，文武群官等次如常仪。典仪设皇太子答拜褥位于阶下，南向。又设文武群官版位于门之外。其日，礼直官舍人先引三公以下文武群臣，以次入，就位立定。礼直官舍人引左庶子诣皇太子前，跪请内严。少顷，又言外备。内侍褰帘，皇太子常服出，次左右侍卫如常仪。皇太子降阶诣南向褥位。典仪曰：再拜。赞者承传曰：再拜。三公以下皆再拜，皇太子答拜。班首少前称贺云：天正长至，景福维新，伏惟皇太子殿下与时同休。贺讫。少退复位。左庶子前承命，诣群臣前，答云：天正长至，与公等均庆。典仪曰：再拜。班首以下皆再拜。皇太子答拜。讫，礼直官通事舍人，引三公以下文武百官以次出。内侍引皇太子升阶，还次降帘，侍卫如常仪。少顷，礼直官舍人，引知枢密院官以下入就位立定。内侍引皇太子降阶，诣南向褥位。枢密官以下参贺如上仪。讫，退。次引师傅保宾客以下入就位，参贺如上仪。师傅保以下以次出，内侍引皇太子升坐，礼直官引文武宫官入就位，重行，北向立。典仪曰：再拜。在位官皆再拜。左庶子少前跪言：具官某言天正长至，伏惟皇太子殿下与时同休。a伏兴复位。典仪曰：再拜。在位者皆再拜。分东西序立。左庶子少前跪言：礼毕。左右近侍降帘，皇太子降座，宫官退，左右侍卫以次出。政和二年十一月戊寅，日南至，受元圭于大庆殿，赦天下。
按《宋史・徽宗本纪》云云。
按《东京梦华录》：冬至前三日，驾宿大庆殿，殿庭广阔，可容数万人。尽列法驾仪仗于庭，不能周遍。有两楼对峙，谓之钟鼓楼。上有太史局生测验刻漏。每时刻作鸡唱。鸣鼓一下，则一服绿者执牙牌而奏之。每刻曰某时几。棒鼓一时，则曰某时正。宰执百官皆服法服，其头冠各有品从，宰执、亲王加貂蝉、笼巾九梁。从官，七梁。馀六梁至二梁。有差台谏增D角也。所谓梁者谓冠，前额梁上排金铜叶也。皆绛袍，皂缘，方心，曲领。中单环佩云头履鞋，随官品执笏。馀执事人皆介帻绯袍，亦有等差。惟x门御史台加方心曲领尔。入殿祗应人给黄方号，馀黄长号，绯方长号，各有所至去处。仪仗车辂，谓信幡龙旗，相风乌，指南车，木辂象辂，革辂金辂玉辂之类。自有三礼图可见，更不缕缕排列殿门内外。及御街远近，禁卫全装，铁骑数万，围绕大内。是夜，内殿仪卫之外，又有裹锦缘小帽，锦络缝宽衫兵士。各执银裹头黑漆杖子，谓之喝探兵士。十馀人作一队，聚首而立。凡数十队。各一名喝曰：是与不是。众曰：是。又曰：是甚人。众曰：殿前都指挥使高俅。更互喝叫不停。或如鸡叫。又置警场于宣德门外，谓之武严兵士。画鼓二百面角称之，其角皆以Z帛，如小旗脚装结其上。兵士皆小帽黄绣抹额，黄绣宽衫，青窄衬衫。日晡时，三更时，各奏严也。每奏，先鸣角。角罢，一军校执一长软藤条，上系朱拂子，擂鼓者观拂子，随其高低，以鼓声应其高下也。次日五更，摄大宗伯，执牌奏中严，外办铁骑前导番衮。自三更时，相续而行。象七头，各以文锦被其身，金莲花座安其背，金辔笼络其脑，锦衣人跨其颈。次第高旗大扇，画戟长矛，五色介佟？缏碇士，或小帽锦绣抹额者，或黑漆圆顶悫头者，或以皮如兜鍪者，或漆皮如犀斗而笼巾者，或衣红黄罨画锦绣之服者，或衣纯青纯皂以至鞋裤皆青黑者，或裹交脚悫头者，或以锦为绳如蛇而绕系其身者，或数十人唱引持大旗而过者，或执大斧者胯剑者执锐牌者，持镫棒者，或持竿上悬豹尾者，或持短杵者。其矛戟皆缀五色结带，铜铎其旗，扇皆画以龙、或虎、或云彩、或山河，又有旗高五丈，谓之次黄龙。驾诣太庙青城，并先到立斋宫前，叉竿舍索旗，坐约百馀人，或有交脚悫头，胯剑足靴，如四直使者千百数，不可名状。馀诸司祗应人皆锦袄，诸班直亲从，亲事，官皆帽子结带红锦，或红罗上紫团褡戏狮子短后打甲背，子执御从物御龙直，皆真珠结络短顶头巾，紫上杂色小花，绣衫金束带，看带丝鞋天。武官皆顶朱漆金装笠子，红上团花背子。三衙并带御器，械官皆小帽背子，或紫绣战袍。跨马前导，千乘万骑出宣德门，由景灵宫太庙，驾乘玉辂冠服，如图画间星官之服，头冠皆北珠装结顶通天冠，又谓之卷云冠。服绛袍，执元圭，其玉辂顶皆镂金，大莲叶攒簇，四柱栏槛镂玉盘花。龙凤驾以四马后出。旗常辂上御座，惟近侍二人。一从官傍立，谓之执绥，以备顾问。挟辂卫士皆裹黑漆团，顶无脚悫头，著黄生色宽衫，青窄衬衫，青裤，系以锦绳。辂后四人擎行。马前有朝服二人，执笏面辂倒行。是夜宿太庙，喝探警严，如宿殿仪。至三更，车驾行事，执事皆宗室。宫架乐作，主上在殿上，东南隅西面，立有一朱漆金字牌，曰皇帝位。然后奉神主出室，亦奏中严，外办逐室行礼毕。甲马仪仗，车辂番衮，出南薰门。驾御玉辂诣青城斋宫。所谓青城，旧来止以青布幕，为之画砌L之文，旋结城阙殿宇。宣政间，悉用土木盖造矣。铁骑围斋宫外，诸军有紫巾绯衣素，队约千馀，罗布郊野。每队军乐一火，行宫巡检部，领甲马，来往巡逻。至夜，严警喝探如前。三更，驾诣郊坛行礼，有三重们健＜莩銮喑牵南行曲尺，西去约一里许，乃坛也。入外枚门，至第二美锩妫南设一大幕次，谓之大次。更换祭服，平天冠，二十四旒青衮龙服，中单朱舄纯玉佩，二中贵扶侍行至坛前。坛下又有一小幕殿，谓之小次。内有御座，台高三层，七十二级。坛面方圆三丈许。有四踏道，正南曰午阶，东曰卯阶，西曰酉阶，北曰子阶。坛上设二黄褥，位北面南，曰昊天上帝。东南面曰太祖皇帝。惟两矮案上设礼料，有登歌道士十馀人，列钟磬二架，馀歌色及琴瑟之类，三五执事人而已。坛前设宫架乐，前列编钟玉磬，其架有如常乐。方响，增其高大编钟，形稍匾，上下两层，挂之架两角，缀以流苏，玉磬，状如曲尺。系其曲尖处亦架之，上下两层，挂之次，列数架大鼓，或三或五，用木穿贯立于架座上。又有大钟曰景钟，曰节鼓。有琴而长者如筝，而大者截竹如箫管，两头存节。而横吹者，有土烧成如圆弹而开窍者如笙，而大者如箫而增其管者。有歌者，其声清亮，非郑卫之比。宫架前立两竿，乐工皆裹介帻，如笼巾绯宽衫勒帛。二舞者顶紫色冠，上有一横板，皂服朱裙履。乐作，初则，文舞皆手执一紫囊，盛一笛管结带。武舞，一手执短槊，一手执小牌。此文舞，加数人击铜铙响环，又击如铜灶突者，又两人共携一铜瓮就地击者，舞者如击刺、如乘云、如分手，皆舞容矣。乐作，先击牵以木为之，如方壶画山水之状。每奏乐，击之，内外共九。下，乐止，则击如伏虎脊，上如锯齿，一曲终，以破竹刮之。礼直官奏：请驾登坛，前导官皆躬身侧引至坛止。惟大礼使登之。先，正北一位拜跪酒，殿中监东向一拜，进爵盏，再拜，兴，复诣正东，一位才登坛，而宫架声止，则坛上乐作。降坛，则宫架乐复作，武舞上，复归小次。亚献终献，上，亦如前仪。当时燕越王为亚终献也。第二次登坛，乐作如初。跪酒毕，中书舍人读册，左右两人举册而跪读。降坛，复归小次，亚终献如前。再登坛，进玉爵盏，皇帝饮福矣。亚终献毕，降坛，驾小次前立，则坛上礼料币帛玉册，由西阶而下南妹磐狻Ｈヌ嘲兮挪剑有燎炉，高丈许。诸物上台，一人点唱，入炉焚之。坛三层，回踏道之间，有十二龛，祭十二宫神。内猛饧溃百星执事与陪祠官，皆面北立班。宫架乐罢，鼓吹未作。外内数十万众肃然，惟闻轻风，环佩之声。一赞者唱曰：赞一拜，皆拜。礼毕，驾自小次祭服还。大次惟近侍椽烛二百馀，条列成围子。至大次，更服衮冕，登大安辇，辇如玉辂而大，无轮，四垂大带，辇官服色亦如挟辂者。才升辇，教坊在外枚门排列，钧容直先奏乐，一甲士舞一曲破讫，教坊进口号，乐作，诸军队伍鼓吹皆动，声震天地。回青城，天色未晓，百官常服入贺。赐茶酒毕，而法驾仪仗铁骑鼓吹入南薰门。御路数十里之间，起居幕次，贵家看棚，华Z鳞砌，略无空f。去处车驾登宣德楼，楼前立大旗数口。内一口大者，与宣德楼齐，谓之盖天旗。旗立御路中心不动。次一口稍小，随驾立，谓之次黄龙。青城太庙随逐立之，俗亦呼为盖天旗。亦设宫架，乐作，须臾，击柝之声，旋立鸡竿，约高十数丈，竿尖有一大木盘，上有金鸡，口衔红幡子。书皇帝万岁字，盘底有Z索四条垂下，有四红巾者，争先缘索而上，捷得金鸡红幡，则山呼谢恩。讫，楼上以红绵索通门下。一Z楼上，有金凤衔赦而下。至Z楼上，而通事舍人得赦宣读。开封府大理寺排列罪人在楼前。罪人皆绯缝黄布衫，狱吏皆簪花鲜洁，闻鼓声，疏枷放去。各山呼谢恩。讫，楼下钧容直乐作，杂剧舞旋，御龙直装神鬼斫真刀倬刀。楼上百官赐茶酒，诸班直呈拽马队，六军归营。至日晡时，礼毕，驾还内。
高宗建炎二年十一月壬寅，冬至，祀昊天上帝于圜丘，以太祖配，大赦。
按《宋史・高宗本纪》云云。
建炎四年十一月壬子，日南至，率百官遥拜二帝。按《宋史・高宗本纪》云云。
绍兴十二年十月，诏：从受臣僚，冬至朝贺之仪。
按《宋史・高宗本纪》不载。　按《礼志》绍兴十二年十月臣僚言，窃以元正一岁之首。冬至一阳之复，圣人重之，制为朝贺之礼焉。自上世以来，未之有改也。汉高祖以五年即位，而七年受朝于长乐宫。我太祖皇帝以建隆元年即位，受朝于崇元殿。主上临御十有六年，正至朝贺。初未，尝讲艰难之际，宜不遑暇兹者，太母还宫，国家大庆，四方来贺，惟其时。欲望自今元正冬至举行朝贺之礼，以明天子之尊。庶几旧典不至废坠。礼部太常寺考定朝会之礼，依国故事，设黄麾、大仗、车路、法物、乐舞等，百寮服朝服，再拜上寿。宣王公升殿，间饮三周。诏自来年举行。十一月权礼部侍郎王赏等言，朝会之礼，正旦冬至，及大庆受朝，受贺系御大庆殿。其文德紫宸垂拱殿。礼制各有不同。月朔视朝，则御文德殿，谓之前殿。正衙仍设黄麾、半仗、紫宸垂拱，皆系侧殿，不设仪仗。元正在近，大庆殿之礼，事务至多，乞候来年冬至，别行取旨。诏从之。绍兴十三年十一月庚申，日南至，合祀天地于圜丘。太祖太宗并配，大赦。
按《宋史・高宗本纪》云云。
绍兴三十二年，孝宗即位，十一月冬至，上诣德寿宫，称贺上寿。礼毕，入见太后，如宫中礼。
按《宋史・孝宗本纪》不载。　按《礼志》云云。
孝宗淳熙二年十一月，冬至，加大上皇帝尊号，册宝并行大朝会之仪。
按《宋史・孝宗本纪》不载。　按《礼志》：淳熙二年十一月诏：太上皇帝圣寿无疆，新岁七十，以十一日冬至，加上尊号册宝。
按《乾淳岁时记》：朝廷冬至行大朝会仪，则百官冠冕朝服，备法驾、设黄麾仗三千三百五十人。〈视东京已灭三之一〉用太常雅乐宫架登歌，太子，上公，亲王，宰执并赴紫宸殿，立班进酒，上千万岁寿。上公致词，枢密宣答，及诸国使人及诸州入献朝贺。然后奏乐、进酒、赐宴，此礼不能常行。每岁禁中，止是以三茅钟鸣，驾兴，上服悫头、玉带、靴袍，先诣福宁殿龙墀，及圣堂炷香。〈用蜡沉脑子〉次至天章阁，祖宗神御殿，行酌献礼。次诣东朝奉贺。复回福宁殿，受皇后、太子、皇子、公主、贵妃至郡夫人，内官大内已下贺。贺毕，驾始过大庆殿，御史台阁门，分引文武百寮追班称贺。大起居，十六拜，致词上寿。枢密宣答。礼毕，放仗。是日，后苑排办御筵于清燕殿。用插食盘架。午后，修内司排办晚筵于庆瑞殿，用烟火进市食，赏灯并于元夕。
光宗绍熙三年十一月丙戌，日南至，丞相率百官诣重华宫，拜表称贺。
按《宋史・光宗本纪》云云。
理宗宝庆二年十一月丙子，日南至，上诣慈明殿。
按《宋史・理宗本纪》云云。
宝庆三年十一月辛巳，日南至郊，大赦，改明年为绍定元年。
按《宋史・理宗本纪》云云。
淳v二年十一月己亥，日南至，雷电交作。诏，避殿减膳，求直言。
按《宋史・理宗本纪》云云。
宝v二年十一月壬寅，日南至，忠王冠。
按《宋史・理宗本纪》云云。
金
章宗承安二年十一月甲辰，冬至，有事于南郊。
按《金史・章宗本纪》云云。
元
成宗大德九年十一月庚午，冬至，祀昊天上帝于南郊。
按《元史・成宗本纪》：大德九年十一月庚午，祀昊天上帝于南郊。牲用马一、苍犊一、羊豕鹿各九。其文舞曰崇德之舞，武舞曰定功之舞。以摄太尉、右丞相哈剌哈孙、左丞相阿忽台、御史大夫铁古迭而为三献官。
按《郊祀志》：大德九年冬至，用纯色马一，苍犊一，羊
鹿野豕各九。
武宗至大二年十一月，定冬至郊祀之制。
按《元史・武宗本纪》：至大二年十一月乙酉，尚书省及太常礼仪院言：郊祀者，国之大礼。今南郊之礼已行而未备，北郊之礼尚未举行。今年冬至祀天南郊，请以太祖皇帝配。明年夏至祀地北郊，请以世祖皇帝配。制可。
至大三年十一月冬至，合祭南郊，尊太祖皇帝配享昊天上帝。
按《元史・武宗本纪》：至大三年十月甲辰，二宝奴及司徒田忠良等言：曩奉旨举行南郊，配位从祀，北郊方丘，朝日夕月典礼。臣等议，欲祀北郊，必先南郊。今岁冬至，祀圜丘，尊太祖皇帝配享。来岁夏至，祀方丘，尊世祖皇帝配享。春秋朝日夕月，实合祀典。有旨：所用仪物，其令有司速备之。十一月丙申，有事于南郊，尊太祖皇帝配享昊天上帝。　按《祭祀志》：至大三年冬十月三日，奉旨，十一月冬至，合祭南郊，太祖皇帝配。
明
太祖洪武二十六年，定冬至朝贺之礼。
按《明会典》：洪武二十六年定，凡冬至前一日，尚宝司陈御座于奉天殿，及宝案于御座之东。又设香案于丹陛之南，教坊司设中和韶乐于殿内之东西北向。其日清晨，锦衣卫陈卤簿仪仗于丹陛及丹墀之东西，设朋扇于殿内东西，列车辂步辇于丹墀，东西相向，鸣鞭四人左右北向。教坊司陈大乐于丹陛之东西北向。仪礼司设同文玉帛案于丹陛之东。金吾卫设护卫官于殿内及丹陛之东西，陈甲士于午门外，奉天门外及丹墀东西。锦衣卫设将军于奉天门外丹陛、丹墀，及奉天门。列旗帜于奉天门外。东西典牧官，陈仗马犀象于文武楼南，东西相向。钦天监设司晨郎报时，位于内道东近北立。纠仪御史二人于丹墀北，东西相向。内赞二人于殿内，外赞二人于丹墀北，东西相向。设传制宣表等官，位于殿内，东西相向。鼓初严，文武官具朝服，齐班于午门外。鼓次严，引礼引百官，由左右掖门入诣丹墀东，西北向立。鼓三严，执事官诣华盖殿，伺候内官跪奏，皇帝具衮冕升座。钟声止，仪礼司官跪奏，各执事官行礼赞，五拜。礼毕，赞供事、执事官各就位。仪礼司官跪奏：请升殿驾兴。中和韶乐奏圣安之曲。尚宝官捧宝前行，导驾官前导，扇开帘浴Ｉ斜官置宝于案，乐止，鸣鞭，报时鸡唱晓，对赞唱：排班。班齐。赞礼唱：鞠躬。大乐作赞：四拜平身。乐止，典仪唱进表，大乐作，给事中二人诣同文案前，导引序班，举案由东门入，置殿中，乐止。内赞唱：宣表目。宣表目官跪宣。讫，俯伏兴唱：宣表。展表官取表，宣表官至帘前。外赞唱，众官皆跪。宣表讫，内外皆唱，俯伏兴，平身，序班，即举表案于殿东。外赞唱，众官皆跪代致词官跪于丹陛中。致词云：具官臣某等，兹遇律应黄钟，日当长至，恭惟皇帝陛下膺乾纳祜奉天永昌。贺讫，外赞唱，众官皆俯伏兴，乐作，四拜，兴，平身，乐止。传制官诣御前，跪奏传制，俯伏兴，由东门靠东出，至丹陛之东，西向立。称有制。赞礼唱：跪。百官皆跪。宣制云：履长之庆，与卿等同之。赞礼唱，俯伏，兴，平身，乐止。赞|笏鞠躬，三舞蹈。赞：跪。唱：山呼。百官拱手加额曰：万岁。唱：山呼。曰：万岁。唱：再山呼。曰：万万岁。凡呼万岁，乐工军校齐声应之。赞出笏，俯伏，兴，大乐作。赞四拜，平身，乐止。仪礼司官跪奏：礼毕。中和乐作，奏定安之曲。驾兴，尚宝官捧宝，导驾官前导，至华盖殿，乐止。引礼官引百官以次出。　又按《会典》凡冬至日，典玺官设东宫座于文华殿中。锦衣卫设仪仗于殿外东西。教坊司陈大乐于文华殿内，东西北向。府军卫列甲士旗帜于门外，锦衣卫设将军十二人于殿中门外及文华门外，东西相向立。仪礼司官设笺案于殿东门外，设文武官拜位于文华殿门外，设传令宣笺等官位于殿内。东西执事官先行四拜。礼讫，各就位引礼，引各官诣文华门外，北向立。仪礼司官启请升座。导引官奉迎东宫，具冕服出，乐作。升座，乐止。赞礼唱：班齐，鞠躬。乐作，四拜，兴，平身，乐止。唱：进笺。给事中前导笺案，由殿东门入置殿中。内赞唱：宣笺目。宣讫，俯伏，兴，平身。唱：宣笺。外赞唱：跪。展笺官诣案前取笺。宣笺官宣讫。内外皆赞，俯伏，兴，平身，即举案于殿东外。赞唱，众官皆跪。代致词官中道跪致词云：具官臣某等，兹遇律应黄钟，日当长至，敬惟皇太子殿下茂膺景福。贺毕，唱众官皆俯伏，兴，平身。传令官跪启传令，由东门左出，至丹陛东，西向立。称有令。赞，众官皆跪。宣令云：履长之节，同增嘉庆。赞俯伏，兴，乐作。四拜，平身，乐止。仪礼司官跪启：礼毕。
世宗嘉靖九年定冬至，大祀庆成之仪。
按《明会典》：旧制，冬至日，即行贺礼。嘉靖九年分祀二郊，以冬至大报。是日，行庆成礼。次日，行冬至朝贺。礼毕，举庆成宴。本年再定次，曰，上诣内殿行节、祭礼，又诣母后前行贺，礼毕，始御奉天殿，受百官贺。
嘉靖十六年，更定冬至朝会之仪。
按《明会典》：嘉靖十六年，更定冬至前一日，尚宝司设宝案于奉天殿宝座之东。鸿胪寺设表案二，于殿东中门外。礼部主客司设番国贡方物案八，于丹陛中道。左右钦天监设定时鼓于文楼之上。教坊司设中和韶乐于奉天殿内东西。设大乐于奉天门内东西，俱北向。至期，锦衣卫陈卤簿仪仗于丹陛及丹墀东西。设朋扇于殿内东西，陈车辂步辇于奉天门、丹墀中道，北向。金吾等卫列甲士军仗于午门外、奉天门外及丹墀东西。旗手卫设金鼓于午门外，列旗帜于奉天门外。御马监设仗马，锦衣卫设驯象，于文武楼南，东西相向。钦天监设报时，位于丹陛之东。鼓初严，百官具朝服，齐班于午门外。鼓次严，引班官引百官，并进表人员及四夷人等，次第由左右掖门入，诣丹墀序立。钦天监鸡唱官司晨一员于文楼下，西向；锦衣卫将军六员于殿内之南，北向；将军四员于丹陛四隅，东西相向；鸣鞭四人于丹墀中道左右，北向；金吾等卫护、卫官二十四员于丹陛之南，六员于丹陛之北，俱东西相向。陈设方物，鸿胪寺司宾署丞一员彻方物案。鸿胪寺序班十六员于丹陛中道，左右外赞；鸿胪寺鸣赞等官十二员于丹陛及丹墀东西；纠仪御史十二员于丹墀之东；西殿前侍班锦衣卫千户六员，光禄寺署官四员、序班二员、传呼鸣鞭、锦衣卫百户四员，俱于殿中门外，东西相向。导表六科都给事中二员、序班二员于表案左右。掌领侍卫官二员于殿内，东西相向。锦衣卫正直指挥一员于帘右，东向。百户二员于帘下，左右相向。各豫立以俟。鼓三严，执事礼部堂上官并内赞、鸣赞一员陈设表案，并举案序班五员、典仪鸿胪寺司仪署丞一员，捧表礼部仪制司官四员、展表六部都察院通政司、大理寺堂上官二员，宣表致词并传制等项。鸿胪寺堂上官五员，捧宝、尚宝司官二员、导驾六科、给事中十员、殿内侍班翰林院官四员、中书官四员、纠仪御史四员，序班二员，及各遣祭官，俱诣华盖殿外候，上具衮冕、升座、钟声止，入序，立遣祭官以次复命，讫各趋入丹墀，班礼部堂上官跪奏方物，并请上位看马，候得旨，复位。鸿胪寺卿跪奏，执事官行礼赞，五拜叩头。毕赞，各供事、鸿胪寺卿跪请升殿驾兴，导驾官前导，尚宝官捧宝前行，中和乐作，奏圣安之曲，上御奉天殿升座，导驾官立于殿内柱下，东西相向。侍班、翰林官立于东，导驾官之后，中书官立于西，导驾官之后，纠仪御史序班分立于侍班官之下，尚宝官置宝于案，分立于导驾官之上。乐止，鸣鞭，报时鸡唱讫。外赞唱：排班。班齐，鞠躬，大乐作，四拜，兴平身，乐止。内赞赞：进表。大乐作，导表官导表案，至殿东中门止，序班，举案入，置殿中。退立于东西柱下，乐止。赞：宣表目。礼部堂上官，并宣表目官，诣殿中，跪宣。毕，各叩头退。赞：宣表。展表官取表同宣表官诣殿中，跪。外赞赞：跪。众官皆跪。宣毕，展表官分东西，先退，内外皆赞，俯伏，大乐作。兴平身，乐止，宣表官退，序班举案置殿东。外赞赞：跪。众官皆跪。代致词官跪于丹陛中道，致词云：公侯、驸马、伯、文武百官，某官臣等贺。讫，外赞赞：俯伏。众官皆俯伏。大乐作，四拜，兴，平身，乐止。传制官诣御前跪奏，传制俯伏，兴，由东门靠东出，至丹陛之东，西向立。称有制。外赞赞：跪。众官皆跪。宣制宣讫，外赞赞：俯伏。大乐作，兴，平身，乐止。赞|笏鞠躬，三舞蹈。赞：跪，唱山呼。百官拱手加额曰：万岁。唱：山呼。曰：万岁。唱再山呼。曰：万万岁。赞出笏俯伏，大乐作，四拜，兴，平身，乐止。鸿胪卿诣御前，跪奏：礼毕。鸣鞭，中和乐作，奏定安之曲。驾兴，尚宝官捧宝，导驾官前导，至华盖殿，乐止。引班官引百官人等以次出。序班彻方物案，所司设黄幄于丹陛上。陈王府及勋臣、总兵官、外夷所进马匹于丹墀内。礼部并鸿胪寺官立于丹墀东候，上易便服，御黄幄，甲士行礼毕。礼部官诣御道中，跪奏：御马过。奏毕，复位，候马过。诣御道中，跪奏：马过毕。驾还宫。

[book_title]岁功典第八十八卷
冬至部汇考二
《易经》复卦
象曰：雷在地中，复。先王以至日闭关，商旅不行，后不省方。
〈程传〉阳始生于下，而甚微。安静而后能长，先王顺天道，当至日，阳之始生，安静以养之。故闭关，使商旅不得行，人君不省视四方。观复之象，而顺天道也。〈本义〉安静以养微阳也，月令是月，斋戒掩身，以待阴阳之所定。
《礼记》月令
仲冬之月：　是月也，日短至，阴阳争，诸生荡。
〈陈注〉荡者，动也。
君子斋戒，处必掩身，身欲宁，去声色，禁耆欲，安形性，事欲静，以待阴阳之所定。
〈陈注〉此皆与夏至同，而有谨之至者。彼言止声色，而此言去；彼言节耆欲，而此言禁。盖仲夏之阴犹微，而此时之阴犹盛。阴微则盛阳未至于甚伤，阴盛则微阳，当在于善保故也。
日短至，则伐木取竹箭。
〈陈注〉阴盛则材成，故伐而取之。
郊特牲
郊之祭也，迎长日之至也。
〈陈注〉至，犹到也。冬至日短极，而渐舒。故云：迎长日之至。〈大全〉方氏曰：日为阳，夜为阴，故阳生则日浸长而
夜短，阴生则夜浸长而日短。郊之祭，在建子之月。而阳生于子，故曰：迎长日之至也。至，犹来也。与月令仲夏日长至异矣，故言迎焉。祭天必迎长日之至者，当是时，阳始事矣。天以始事为功也。周官以冬日至致天神，盖谓是矣。
《左传》伯赵司至
郯子曰：少挚为鸟师，而鸟名伯赵氏，司至者也。
〈注〉伯赵，伯劳也。〈疏〉此鸟以冬至去，故以名官，使之主冬至。
《易通卦验》云送迎日
冬至之日，见云送迎。从下向，来岁大美，人民和，不疾疫。无云送迎，德薄，岁恶。故其云赤者，旱；黑者，水；白者为兵；黄者，有土功。诸从日气送迎其效也。
晷如度
冬至之日，立八神，树八尺，表日中，视其晷如度者，则岁美人和，晷进则水，晷退则旱，进一尺则日食，退一尺则月食。
〈注〉进，谓长于度也。
初阳云
冬至，初阳云出箕如树木之状。
广漠风至
冬至，广漠风至。
迎日至
冬至之始，人主与群臣左右，从乐五日。天下之众亦家家从乐五日，为迎日至之礼。
鼓瑟
人君冬至日，使八能之士，鼓黄钟之瑟瑟，用槐木，长八尺一寸。
鼓用马革
冬至日，鼓用马革，圆径八尺一寸。
〈注〉马坎类
《尚书璇玑钤》冬至云
冬至，阴云祁寒，有云迎日者，来岁大美。
《尚书考灵曜》悬璧编珠
冬至，日月五纬俱起牵牛。初，日月若悬璧，五星若编珠。
《孝经纬》斗指子
大雪后十五日，斗指子，为冬至。
《孝经说》冬至三义
至有三义，一者，阴极之至，二者，阳气始至，三者，日行南至，故谓之至。
《乐稽耀嘉》冬至祭天
冬至日，祭天于圜丘，用苍璧，牲同玉色，乐用夹钟，为宫乐，作六变。
《乐纬》冬至乐
坎，主冬至，乐用管。
《神农书》忌出游
冬至，阴阳合精，天地交让，天为尸位，地为不冻，君为不朝，百官为不亲事。不可出游，必有忧悔。
《汲冢周书》周月解
惟一月既南至，昏昴毕见，日短极基践长，微阳动于黄泉，阴惨于万物。是月，斗柄建，子始昏，北指阳气亏，草木萌荡，日月俱起于牵牛之初，右回而行。月周天起一次而与日合宿，日行月一次周天，历舍于十有二辰，终则复始，是谓日月权舆。
时训解
冬至之日，蚯蚓结。蚯蚓不结，君政不行。
《陶朱公书》冬至观云
冬至日观云，须于子时，至平旦观之。若青云起，主岁稔民安，赤云主旱，黑云主水，白云主人灾，黄云大熟，无云主凶。
冬至占风
冬至日占风，若南风，主谷贵；北风，主岁稔；西风，主禾熟。若东南风久，有重雾，主水；西南风，主久阴。谚云：冬至西南百日阴，半晴半雨到清明。
《吕氏春秋》有始览
冬至日行远道，周行四极，命为元明。
《史记》
天官书
冬至，短极，县土炭，炭动，鹿解角，兰根出，泉水跃，略以知日至，要决晷景。岁星所在，五谷逢昌。其对为冲，岁乃有殃。
〈注〉《正义》曰：言晷景岁星行不失次，则无灾异，五谷逢其昌盛；若晷景岁星行而失舍有所冲，则岁乃有殃。
《汉书》律历志
推至日，以中法乘中元，馀盈元法得一，名曰积日。不盈者，名曰小馀，小馀盈二千五百九十七，以上中大数除积日。如法算外则冬至也。
天文志
日有光道，冬至至于牵牛，北远极，故晷长；立八尺之表，而晷景长三尺一寸四分。
月有九行，冬至北从黑道。
冬至日南极，晷长，南不极则温为害。
《淮南子》天文训
日冬至，则斗北中绳，阴气极，阳气萌。故曰：冬至为德。日夏至，则斗南中绳，阳气极，阴气萌。故曰：夏至为刑。阴气极，则北至北极，下至黄泉，故不可以凿地穿井。万物闭藏，蛰虫首穴。故曰：德在室。阳气极，则南至南极，上至朱天，故不可以夷丘上屋。万物蕃息，五谷兆长。故曰：德在野。日冬至，则水从之，日夏至则火从之，故五月火正，而水漏。十一月水正，而阴胜。阳气为火，阴气为水，水胜，故夏至湿，火胜，故冬至燥。燥故炭轻，湿故炭重。日冬至，井水盛，盆水溢，羊脱毛，麋角解，鹊始巢。八尺之修，日中而景丈三尺。日夏至而流黄泽，石精出，蝉始鸣，半夏生，蚊虻不食，驹犊鸟不搏黄口。八尺之景修，径尺五寸。景修则阴气胜，景短则阳气胜。阴气胜则为水，阳气胜则为旱。
大雪，加十五日，斗指子，则冬至，音比黄钟。
冬至日，则阳乘阴，是以万物仰而生。
日冬至，德气为土，土色黄，故曰黄钟。
以日冬至，数来岁正月朔日五十日者，民食足；不满五十日者，日减一斗，有馀日，日益一升。
日冬至，日出东南维，入西南维。
《后汉书》律历志
推二十四气术，曰置入年减一，以月馀乘之，满中法得一名曰大馀。不满为小馀，大馀满六十，除去之其馀，以名命之，算尽之外，则前年冬至之日也。斗之二十一度去极至远也，日在焉，而冬至，群物于是乎生。故律首黄钟，历始冬至，月先建子，时平夜半，当汉高皇帝受命，四十有五岁，阳在上章，阴在执徐，冬十有一月甲子，夜半朔旦，冬至，日月闰积之数，皆自此，始立元正朔，谓之汉历。
礼仪志
冬至，钻燧改火。
《春秋繁露》阴阳出入上下篇
中冬之月，相遇北方，合而为一，谓之曰至。别而相去，阴适右，阳适左。适左者，其道顺，适右者，其道逆。逆气左上，顺气右下，故下而上寒。以此见天之冬，右阴而左阳也，上所右而下所左也。冬月尽，而阴阳俱南还，阳南还出于寅，阴南还人于戌，此阴阳所始出地入地之见处也。
《京房易占》虚风
冬至日，南风为虚风。旧传入夜半至者，其民皆卧，而弗犯，故其岁民少病。昼至者，民皆中于虚风，当病。
虹贯艮中
虹以冬至四十六日内，出东北方，贯艮中。春多旱，夏多火，灾粟贵。
《太元经》近元
冬至及夜半以后者，近元之象也。进而未及，往而未至，虚而未满，故谓之近元也。
《月令章句》三极
冬至为三极，昼漏极短，去极极远，晷景极长。
《风角书》候赦法
冬至后，尽丁己之日，有风从巳上来，满三日以上，必有大赦。
《五经通义》冬至阳微
冬至，寝兵鼓，商旅不行，君不听政事。又曰冬至，阳气萌，阴阳交，精始成，万物气微在下，不可动泄，王者承天理，故率天下静而不扰也。
《晋书》天文志
冬至，极低，而天运近南，故日去人远，而斗去人近，北天气至，故冰寒也。
《风土记》赤豆为糜
天正日南，黄钟践长。是日始牙动，为粥，以养幼，俗尚以赤豆为糜，所以象色也。
《隋书》礼仪志
《周官》云：冬日至，祠天于地之圆丘。
《玉烛宝典》履长之贺
十一月建子，周之正月。冬至日，南极景极长，阴阳日月，万物之始，律当黄钟，其管最长，故有履长之贺。
《辽史》礼志
《岁时杂仪》：冬至日，国俗屠白羊、白马、白雁，各取血和酒，天子望拜黑山，黑山在境北，俗谓国人魂魄，其神司之，犹中国之岱宗云。每岁是日，五京进纸造人马万馀，事祭山而焚之。俗甚严畏，非祭不敢近山。
《农政全书》农事占候
十一月冬至，古语云：明正暗至。又谚云：晴乾冬至湿年。二说相反。谚曰：乾冬湿年，坐了种田。又云：闹热冬至，冷淡年。盖吴人尚冬至欲晴故也。或云：冬至雨，年必晴，冬至晴，年必雨。此说颇准。　至后九九气谚云：一九二九，相唤弗出手；三九二十七，篱头吹v篥；四九三十六，夜眠如露宿；五九四十五，太阳开门户；六九五十四，贫儿争意气；七九六十三，布衲担头担；八九七十二，猫狗寻阴地；九九八十一，犁耙一齐出。
《农桑辑要》云：欲知来年五谷所宜，是日取诸种，各
平量一升，布囊盛之，埋窖阴地，后五日，发取量之，息多者，岁所宜也。　冬至前，米价长，后必贱落，则反贵。谚云：冬至前，米价长，贫儿受长养；冬至前，米价落，贫儿转萧索。有雾，主来年旱。
《遵生八笺》冬至事宜
冬至日，阳气归内腹，宜温物入胃，易化。
《纂要》曰：共工氏子不才，以冬至日死，为疫鬼，畏赤小豆。是日，以赤小豆煮粥厌之。
《千金月令》曰：至日，于北壁下，厚铺草而卧，以受元气。《简易方》曰：冬至日，钻燧取火，可免瘟疫。
《岁时杂记》：至日，以赤小豆煮粥，合门食之，可免疫气。
冬至事忌
是日勿多言，当闭关，静坐，以迎一阳之生，不可用作。
《本草纲目》冬至井水
冬至日，取井华水，宜浸造，滋补五脏，及痰火，积聚虫毒。诸丹丸，并煮酿药酒，与雪水同功。
《事物原始》冬至
《汉杂记》云：冬至，阳气生，而君道长。故贺今冬至庆贺是。汉始至前三日，垂土炭于衡之两端，轻重适均，阴气至，则土重，阳气至，则炭重。《晋书》云：魏晋冬至日，受方国及百僚称贺，因小会，其仪亚于正旦。《崔浩・礼仪》曰：近古至日，妇上履袜于舅姑，践长至之义。《梦华录》云：京师最重冬至，更易新履袜，美饮食，庆贺往来，一如年节。
《酌中志略》宫中冬至
十一月冬至节，宫眷内臣，皆穿阳生补子蟒衣，宫中多挂绵羊、太子画。司礼监刷印九九消寒诗图，每九诗，四句，自一九初寒才是冬起，至日月星辰不住忙止，皆瞽词俚语之类，非词臣应制所作，又非御制，不知何缘，相传年久，遵而不敢改也。
《直隶志书》〈各省风俗同者不载〉宛平县
十一月冬至日，百官朝贺毕，退，祀其先，具刺互拜，如元旦仪。俗画梅一枝，为瓣八十有一，日染一瓣，瓣尽而九尽，则春深矣。
东安县
十一月冬至，炉猎兔，人皆祀先，贺节，拜师。
怀柔县
冬至，量日影以占丰凶，次日算九九，以占寒暖。
丰润县
仲冬长至日，晚煮水角，以祀先祖。
永平府
冬至曰日至，谓之亚岁。官府五鼓望阙拜贺毕，彼此拜贺，如正旦。民间祭先祖，多逆女妇，女妇有献履尊长者，其往来拜贺，惟山海为然。至后九日，为一节。语云：一九二九水上走，三九四九不舒手，五九六九沿河寻柳，七九八九赏花饮酒。伏讫而寒生，九讫而至，北方节气虽同，而东北视西北正矣。
乐亭县
十一月至日，士大夫家面食祀先第，不甚重农工。毕，议嫁娶，以后商贾聚赴京师。
雄县
十一月，长至树八尺之表，以验来岁水旱，大抵据表之长，而中分之，日影中正，则丰，不及则旱，过则水。
河间府
十一月冬至，隆师逆女，炉出猎。
肃宁县
十一月冬至，其日，太乙于叶蛰之宫。其候也，天必应之以风雨。风从南来者，为虚风邪伤人者也，民多病。其风夜至者，民皆卧而弗犯也，故其岁民少病。
吴桥县
冬至日，拜贺如元旦礼，今渐不行，只有冬节，免拜之字，犹如告饩羊也。
南皮县
冬至，互相拜贺，拥炉会饮，谓之扶阳。
新河县
十一月长至日，拜圣寿，外乡塾弟子各拜业师，谓之拜冬。馀不私贺。
枣强县
冬至，士大夫行拜礼于官师，弟子行拜于师长，盖取迎阳报本之意。
饶阳县
冬至，东风主人有灾，南风主谷大贵，西风主禾熟，北风主年丰。
广平府
十一月冬至，饮酒相贺，次于元旦仪。老农以布囊盛各色谷种，埋之于地，至元日取视，用原器量之，以验年之所宜。
广平县
冬至，具酒肴于先茔，野祭。
清丰县
冬至前夕，民家奠酒告先，亦有行拜贺礼者。
《山东志书》临邑县
长至，不作节事。
滨州
十一月冬至至后，日渐长，故曰：长至。杜子美诗：刺绣五纹添，弱线盖唐宫。女绣工日添一线云。
滋阳县
冬至，修燧灶以祈寿。
邹县
十一月冬至，官府拜节，庶民礼废。按孟子卒于至日，邑人哭之，遂废贺冬至之礼，竟以成俗。
范县
冬至，互相拜往，贺一阳生也。
《山西志书》猗氏县
长至，农人视麦根，白蕊多，则丰穰。妇女挑荠及春方止。
永和县
十一月冬至，俗名追节。
阳城县
冬至谓之喜。冬官率合属，前一日习仪，五鼓望阙拜贺。毕，绅士家亦行拜贺礼。民间止以面角祀先，遍奉家长。
《河南志书》陈州
冬至，俗煮赤小豆食之，以汤洒地，曰辟瘟。
宝丰县
冬至，不出拜，乡里不行馈遗礼。是日，以馄饨为祭，即以为食，盖取开辟混沌之意也。
《陕西志书》商州
十一月冬至日，官吏朝贺，相贺长至，饮酒迎长。
同州
冬至日，束纸如素而焚之，曰：送段。
蒲城县
长至祀先，用馄饨绵著纸为被焚之诗，礼家拜尊长如元旦。
洋县
冬至拜祖先、父母，谒长上，谓是日一岁之首也。
西乡县
十一月冬至日，向巴山看雪，以占来岁丰歉。遍山有蜡梅开放，大雪积山头，士人有携酒游赏者。
平凉府
十一月冬至，祭享先祖妣，或烹豚、羊、鸡、酒，重裘，薪炭，大登六畜，咸秣谷冰坚，车不陷，大猎网罟机，陷鸟兽。
《江南志书》句容县
冬至，贺阳生，祀始祖，行庆拜礼，罢市三日。
昆山县
冬至，亲朋馈送，交驰于道。拜贺者，互相往来纷纷，三日。
嘉定县
冬至，邑人最重。前一日，名节夜，亦谓之除夜。《太平广记・卢项传》云：是夕，冬至除夜，或谓之冬住。《宋陈师锡・家享仪》谓：冬至前一日，为冬住，家家祭灶，有用荤品者。祭毕，家人聚而食之。明日，官府、民间各相驰贺，略如元旦之仪。近日此礼已觉稍弛，舂粢糕以祀先祖，并以馈遗，更速燕饮，谓之节酒。亦名分冬酒。冬至前，米价喜长。谚云：冬前米价长，穷人男女倒好养，冬前米价落，穷汉人家越萧索。冬至后，逢第三戌，为腊。谚云：腊雪是被，春雪是鬼。又主来年丰，杀蝗虫子。云：一寸雪入泥一尺，一尺雪入泥一丈。东坡诗：遗蝗入地应千尺是也。
松江府
十一月冬至，治花糕l羊豕，祀先。冠盖者相贺。相传明成弘时，冬至前三日，罢市，交贺，如岁首，鼓吹喧阗，号豁听。
金坛县
冬至贺冬，合祀于宗祠，同族团拜。
高邮州
冬至占霜有无，卜次年之丰歉。
如皋县
冬至前一夕，设牲醴，享神祀先。昔时至日，民间罢市相贺，近惟官僚放假一日。
山县
十一月冬至日，祀圣寿，外不私贺。
宿松县
十一月冬至，女红试线，进履袜于舅姑。
《浙江志书》杭州府
冬至日，各以牲果祀神享先，煮赤豆饭，蒸新米糕、k栗炭于围炉。各衙署悬Z，黎明拜表后，交相致贺。按南宋建都时，最重一阳，并如元正。三日之内，店肆皆罢市垂帘，饮博，谓之做节。车马皆鲜好，服色华丽，往来如云。
嘉善县
十一月冬至，晴，则来岁必稔。
桐乡县
冬至，祀祖先，缙绅行庆贺礼。民家虽不概行，然佣工者，休沐三日。
萧山县
冬至，各家用糯米、粉、麦、面裹肉馅相遗，杀牲以祭，祭毕而宴。
诸暨县
冬至，@糕奠其先人及亲友之在殡者。
上虞县
冬至，丐人饰鬼容，执器仗，沿门逐疫，如古之傩。
仙居县
冬至，聚家庙，用牲帛祭其始祖。
龙泉县
冬至日，有青云从北来，人安乐。无云，凶。有赤云，旱灾。有火黑云，水多泉溢。已上并子时，占其日，得壬，旱及千里。
《江西志书》铅山县
冬至日，青云见于北方，吉，应来岁丰稔，否则主旱灾。
永丰县
冬至，举A俗，名烧冬。牲醴楮币之陈，与中元相埒。
湖口县
冬至，民家早设羹饭，以祀祖先，名曰冬饭。
新昌县
冬至，各姓相萃大宗，祭飨始祖。
雩都县
冬至以后，日行南陆，就日颇近，故寒。亦视中土大减。
《湖广志书》崇阳县
冬至先一日，谓小至。至日谓长至。后一日谓至后。家以羹饭奉祖先，及逮下。按：长至，本蜀王宫刺绣添一线故事。又占候，一阳生，则日长，至夏而极午中。一阴生，则日短，至冬而极子中。崇俗尤重冬至。
邵阳县
冬至，阳生，君子道长，家家相拜称贺。《魏曹植・旧仪》：冬至献履贡袜，所以践长迎福，作赤小豆粥，以禳疫。刘子诗：豆糜厌胜怜荆俗。
宁远县
冬至，在上旬，则冬寒，中旬则暖，下旬则次年正、二、三月极寒。
《福建志书》福州府
冬至，粉米为圆，祀先。又粘门楹间，取其圆，以达阳气。民间不相贺。
福清县
冬至，《礼记・月令》：律中黄钟乃阳之极，万物之始也。邑之是日，具牲醴祭祖，先以粉米为丸，取团圆之义。
建安县
冬至不拜贺，用糯米粉为圆，或曰天圆也，阳也。取其圆，以达阳气。祀先馈遗，俗谓团圆子。
建阳县
冬至月头，抱絮上楼；至在月中央，无雪又无霜；冬至月尾，冷用火烘。
浦城县
冬至，祀祖，用米丸，陈牲酒于堂，迎来岁之福。设馔，亲朋会饮，送寒衣。各造纸衣，诣先茔焚之，感时⑩胫意也。
漳浦县
冬至日，人家作米丸，家人团K而食，谓之添岁。古所谓亚岁也。李瑞和诗云：家家捣米作团圆，知是明朝冬至天。又作细丸，遍涂门户器皿中，号祀耗。谓可禳耗尽７灿猩ブ家，则不作米丸，与不荐角黍同。
《广东志书》顺德县
冬至，祀祖，燕宗族。风寒召客，则以鱼肉、腊味、蚬菜、杂烹环鼎而食，谓之边炉，即东坡之骨董羹。
连山县
冬至，各家祀先，有初丧者，百日则召僧祀之，谓之得冬。不足百日之数，则不祀。
曲江县
冬至，各制冬丸，互相问遗。
乳源县
冬至，家各祀祖，亦至坟墓挂纸，俗云挂冬。
始兴县
冬至日，巨族宗祀，子孙祭祀，主祭则较爵不论齿，鼓励后裔。是月，或僧众，或先天师人，或茅山教师，各聚众会，谓之建万人缘。
澄海县
冬至，不作务，不用牛力，覆井不汲，犹有闭关，息旅遗意。
《广西志书》隆安县
冬至，谚曰：冬至日晴人共喜，遥占惟欲爱风寒。

[book_title]岁功典第八十九卷
冬至部艺文一
冬至献袜履表　　　　　魏陈思王植
伏见旧仪，国家冬至，献履贡袜，所以迎福践长。先臣或为之颂。臣既玩其嘉藻，愿述朝庆，千载昌期，一阳嘉节，四方交泰，万汇昭苏，亚岁迎祥，履长纳庆，不胜感节，情系帷幄。拜表奉贺，并献纹履七量，袜若干副。茅茨之陋，不足以入金门，登玉台也。
南至云物赋　　　　　　　　唐王N
于赫至化时，惟大君推历，比夫轩后授人，齐乎放勋。北风戒节，南至司分。验律飞灰，遥应乎悬炭。登台祝，必在乎书云。丽乎时方别色，天敛残氛。星连珠而候晓，日合璧而呈文。众瑞咸集，祯祥荐至，云散黄光，天浮喜气。金柯郁郁而蔽野，玉叶飘飘而委地。回纪天表，永无兵意。灾l靡作，罢札瘥之虞。水旱不行，咏京坻之事。得此先甲，还同汉日之观。报以丰年，不假春秋之备。于时，帝在D谷，风后陪骖。会玉帛而涂山有愧，朝公卿而汾水怀惭。佳气从龙，遥连渭北，非烟拂日，俯对终南。懿圣寿之与万，美皇道而超三。保章告其符祉，太史视其簪绂。应子月兮，生一阳。奏黄钟兮，动万物。乃明南至者，日极之数，视云物者，岁占之故。其在必书，不20常度。庆瑞满于图牒，献纳盈其府库。凤凰下于元都，铜雀栖于温树。调玉烛而阴阳燮和，抚黔首而时令大布。日之方夕，岁聿云暮。才非瞽史，未知天道之祥。文似相如，愿献凌云之赋。
至日圆丘祀昊天上帝赋〈以题为韵〉　萧颖士
政教之始，莫重乎郊祀。郊祀之先，莫尊乎昊天。是以前王垂之于典训，后帝奉之以周旋。以事大矣，其仪盛焉。日之至也，所以明气之至。丘之圆也，亦以象天之圆。于是，致斋于宫，合乐于律。群有司肃肃以儆戒，百执事乾乾而庄。牲用U犊以贵诚，酌用元酒以明质。岂但爱人而尊祖，盖欲报天而主日。天子乃乘玉辂，驾苍蚪，|方E，服大裘。率九仪之卿士，从五等之诸侯。旌旗露卷，冠盖云浮。展国容于御路，行大礼乎郊丘。百役既备，司仪辨位。剑佩纷纭以陆离，钟鼓铿訇而沸渭。君明其义，臣敬其事。执鸾刀以启毛，奠苍璧以为贽。爵一献而上下胥悦，乐六成而神祗麇至。后乃取血k，陈玉币，置于积薪之上，燔于嘉坛之际。飞燎烟于太清，合萧光于上帝。是以神降我福，人怀我惠，时罔凶荒，物无疵疠。致洪化于仁寿，岂不由肃敬于大祭。客有旅游函关，钦兹至道。观祀事于国典，仰明灵于有昊。敢陈舆颂，式播元造。颂曰：日南至兮既望，祀太一兮圆丘，上万斯年兮承天贶。
至日圆丘祀昊天上帝赋〈以题为韵〉　贾M
惟天为大，惟圣奉天。所以就阳位，郊上元，礼高明之覆育，答生植之陶甄。告太一以祗敬，拥神休而吉蠲。于是采范于周，故封土以成丘。取法于乾，故象形以应圆。顾椒糈之莫达，凭柴燎以斯传。是时星昏东壁，日躔南至，爰命有司，肃将祀事。罗幄以云^，骈俎以鳞次。藉白茅兮取诸洁，荐苍璧兮象其类。皇威允穆，司仪辨等而以班。明德惟馨，祝史陈词而不愧。于是启禁扃，警仙跸，千官拱立，六龙齐膝。济济锵锵，匪徐匪疾，奉常告备，乘舆乃出。覆玉叶之卿云，昭扶桑之初日。斋心涤虑，所以感无不通。乐遍礼成，故能神降之吉。观夫广场还合，泰坛五，告万物之生成，当一阳之初晷。揖群望以咸秩，列众灵以备祀。紫微开兮，天意通，元气调兮，薰风起。祀之大者，莫盛兹道。展敬乎皇心，报功乎元造。奏搏拊之清乐，彻纯殷之苍昊。实祀典之所崇，谅邦家之攸保。若乃陈以牲币，酌以鬯，歌大吕以为节，舞云门以为状。达诚于氤氲之际，降灵于阊阖之上。腾瑞气而宛延，烛神光兮溥畅。我国家报本克，顺时修祭，配太祖于座，于以敬宗。祀皇天于郊，为能飨帝。此所以神祗降鉴，天人合契。保昌运兮永贞，崇明祀兮不替。
南至郊坛有司书云物赋〈以题为韵〉　崔立之
惟皇动天，辨方正位。稽大明于北陆，郊上元于南至。五夜o肃载，惟列祖之诚。三日罔20用，表致斋之意。于是乘法驾，鸣和鸾，玉漏声晓，金波影残。环卫俨以星拱，簪裾列而云攒。备肃肃之盛礼，咸济济于灵坛。大吕云门，既六变而斯阅。嘉栗旨酒，感百神而具欢。矧器用陶匏，藉以包茅，光逾泰，馨迈周郊。朱火炀烟，远浮于华盖。元酒明水，近映乎长铩＼卜蛴钪娣针担晴郊景曛，宗伯司礼，保章辨云。荣光烛于九野，佳气覆于六军。飘飘uu，郁郁纷纷，足以昭上帝，瑞吾君。时谓唐时，歌卿云之五色。德称虞德，咏南风之再薰。是以惟圣惟寿，可大可久。既丰稔之足徵，复灾疠之何有。既而旋天步，回象舆，大孝是展，皇情未摅。将欲超羲轩于上古，方淳朴于太初。俾时和俗阜，涂谣史书。土阶攸则，而琼室靡居。且虑乎贤哲尚屈，所以敦于云物，缅乎德化未覃。所以郊于国南，祈动植之攸济。匪娱乐而是甘，然后景福来格，无疆在兹，笑竹宫之求应，鄙宣室之受。是以降哀矜之诏，宣恻隐之慈，布政施德，逮茕与。举沉沦于是日，庶闻之于有司。
南至郊祭司天奏云物赋〈以题为韵〉　郭遵
惟肇祀于上元，必展礼于南至。至者作候，故用其吉辰。南则向明，故就于阳位。盖取诸吉土以父事天，降皇车以尽敬，奉苍璧以告虔。至诚遂通祯祥，不能以自s幽赞，不昧云物，于是乎昭宣。及夫盛礼既毕，大驾言旋，兆人仰观于空际，太史伏奏于君前。曰：当此和煦，静无纤氛。照曜兮，天垂爱景。霏微乎，山出祥云。度青霄而匪徐匪疾，向丹阙而乍合乍分。应乎一阳之始，焕乎五彩之文。氤氲摇曳，去来无际。望之虽曰崇朝，庆之知其嗣岁。谁谓其有，叶本乎触石而来。谁谓其无，心偏舒捧日之势。岂非夫表王者之殊祉，答泰坛之亲祭者也。天子乃命百辟，诏有司载笔，以兹记事，祝史叶其正辞。国庆可徵，宁虞于水旱。年丰有待，先咏其京坻。自跻仁寿之域，肯继春秋之时。且南正上言，休徵无颉？媳确蚬厶ㄖ望，将为备于云物。子月之祀，阴阳始交。岂比夫鲁史所纪，候启蛰而乃郊。我礼u旧，我祥靡究。望岁而知岁之穰，祀天而受天之v。五云八风之异，寸眸遂占。三百六旬之期，一日可候。不然者，何以炳焕图牒，发挥草奏。是知郊祀而汉武奚匹，推历而轩后怀惭。照临之明兮，将日月并出。覆载之广兮，与天地同参。臣有睹盛仪，而瞻瑞物，愿齐圣寿于终南。
迎长日赋〈以三王郊礼日用夏正为韵〉　柳宗元
惟飨帝于事天，必推策而迎日。寅方肇建，候启蛰以展仪。卯位将初，爰用牲而协吉。送烈烈之凝气，道迟迟之阳律。犹分可爱之辉，式停寅宾之质。稽之虞典，期匪疾而匪徐。行以夏时，契惟精而惟一。职在冯相，事传小正。符上春以备，仪必修其始。先仲春而有事，故谓之迎时也。淑景初延，幽阳潜启。当四时之首位，用三代之达礼。探赜索隐，得郊祀之元辰。极往知来，正邦家之大体。事冠前古，仪标后王。皮弁乍临，土圭之影犹积。泰坛既罢，玉漏之声渐长。变熙熙之纯曜，流杲杲之晴光。璧彩始融，丽景欲凝于城阙。轮形尚疾，斜晖未驻乎康庄。是知迎长日之仪，实王心之所共兆。南郊之正位，乘阳事之所用。故可以知上下之分际，见天人之交动。浮晨光于俎豆，散微照于苞茅。周流金石，晖照陶匏。异乎天纪不修，秦伯尚矜于泰，日官失职，晋侯徒继乎夏郊。于以迎之，则无违者。委照将久，岂三舍之足凭。延光可期，胡再中之云假。自然应以繁祉，锡之纯嘏。礼仪允洽于神人，正朔克周于戎夏。今我后再新古礼，与天地相参。应戬谷之宜，受之千亿。奉郊祀之报，至于再三。然则迎长日，恭祀事，并虞夏而何惭。
迎长日赋〈以三王郊礼日用夏正为韵〉　李程
气之至兮，景之长，郊之初兮，国之阳。将有事于新日，以无忘乎旧章。太史先期而以告，天子斋心而有常。且曰经纪不忒，乃贞明而成象。疾徐中度，胡躔次而可量。俟一人天临而斯出，俾群后景从而有光。可以冠千古之嘉礼，轶三代之盛王。然后五辂乃驾，六龙是骖。迎炎精，表著明于君象。就阳位，乃展礼于国南。斯可以人咏明哉，且知配虞帝之二工升歌也。奚独美文王之三。且天有两曜兮，日无其匹，域有四大兮，王居其一。将报本而郊天，因宣明而主日。大司徒执圭以表位，群有司奉璋而有秩。羲和御之而有伦，畴人则之而无失。运行之次，望迟迟以就阳。寅宾之时，见杲杲而已出。始也戒职，司明国体，卜郊之典无阙，迎日之义爰启。受命于祖，作龟于祢，是皆匪愆于仪，未有不谨于礼。礼容必呈，祀事孔明。迎扶桑之初，乃实柴而荐。敬因吉土之兆，同扫地而贵诚。信列辟之盛节，俾历代而作程。魏则朝于献岁，夏则置乎小正。今则听封人之善祝，采从臣之嘉颂。时令空美于风行，帝力孰知其日用。人悦于下，礼行于郊。不独服尚元素，器遵陶匏。是知礼之设也，教之大者，彼孔称从周，殷因于夏。曾未若我后，敬授人时，而天锡纯嘏。
长至赋　　　　　　　　　　宋田锡
伊冱寒之嘉节，美长至之良辰。考天时于司历，验星昴于畴人。阴极阳生，复卦应连山之象。珠联璧合，斗枢回柳木之津。鲁太史登楼以观，周天王服衮以严。黄钟应律兮，咸韶韵逸。缇幕飞灰兮，山川气新。表权舆于阳德，信兆朕于芳春。圭测而羲和渐永，衡悬而土炭交陈。始观玉殿，欢呼金觞献寿庆。一阳之肇，至祝千龄而永久。广庭燎设，明环佩于仪容。沧海日升，照冕旒于元首。或恩缘长至而赏加，或礼罢圜丘而赦宥。欢声大洽于寰中，至信旁孚于飞走。所以金张贵戚，田窦权门喜近。增于爵土，悦新益于封勋。遇履长之纳v，符元吉而承恩。歌钟鼎沸，朱翠云繁，华堂列席，高烛罗轩，辉煌炜曜，杂e哗喧。宾荣以玳瑁饰簪，主贵以珊瑚映樽。或馈履袜于舅姑，或祝弓箕于子孙。协周正之故事，庆尧历之垂文。唯有羁旅之客，流年可惜，长亭近归，孤怀自戚。残阳晚帘，寒灯夜室，形影相吊，精诚未适。虽有樽酒，谁飞觞而举白。虽有炉火，谁方襟而比席。将何消遣，自图悦怿。天既付我以文，遂摅怀而命笔。
贺江丞相冬启　　　　　　　文天祥
春入重缇，欣听雷鼗之奏。台明上衮，具瞻井钺之辉。谷我庞臣，裒时畴祉。恭惟某官，量包元气。心见先天，冠汉殿之仙班。火城如昼，补舜裳之五色。宫线犹香，卷舒昭文馆之春风，布C祝融峰之晓露。兰出色，芸荔含和。爱日迎长，开一气八荒之寿。瑞云促觐，领五更三点之朝。某迹囿转钧，心驰献履。近依星轸，愧直指之绣衣。遥赞云门，归硕肤之赤舄。薄言燕贺，永矢螽鸣。
回江丞相送冬酒启　　　　　　前人
嘘O谷之阳，方覃钧播。照酃湖之渌，忽拜衮题。有华舞袖之春风，增贲绣丝之晓日。浅深存燮理，满倾北斗之天浆。德泽布光辉，跪沐南山之云气。轮镲胃校槁秸刊申。
贺李安抚肯斋冬启　　　　　　前人
黄钟嘘暖，绣线纪长。锦堂增履袜之春，绿野换荔芸之色。某谩驰，今雨阻造，下风睇，翠蓬莫遂，前茅之拜第。瞻鹤鹪纾催元会之朝。
送前人冬启　　　　　　　　　前人
灰管移新，律暖转，兰钟鼓乐，清时春生。花竹隔幔缇之x郁，阻履袜之从容。薄注酃清，式歌鲁瑞。俯惭云绣，又添爱日之纹。听雷鼗，趣侍含光之宴。微芹驰渎，采菲知荣。
回吉守李寺丞芾送冬礼启　　　前人
周历纪正，鲁台书至。裤谣雷动，恰先七日之来，ぷ春生，共庆一阳之长。颂声盈耳，和气满城。某未荐贺言，猥廑馈礼。岸容待腊，正栖寂寞之滨。谷律先春，多谢温存之贶。赧然登受，略此控酬。馀俟别陈，仰干情亮。
送董提举楷冬至酒启　　　　　前人
五纹添绣线，日丽旌旗一。节铸黄金，春生霄汉。驰想云和之瑟，莫陪寿轸之觞。薄注酃清，式歌鲁瑞。九疑仙人之袜，正快晓行。四牡使臣之车，即催元会。渎严增惕赐，顿为荣。
回诸郡守冬启　　　　　　　　前人
阳气应黄钟，时哉南至，兵卫森画戟，贶我东风。昭黼黻于鲁台，嘘尘埃于楚观。恭惟某官，阳明人物，雷动声名，丽晓旌旗，照映壶冰之洁。行春鼓角，发舒圭影之和。近七日之朋来，进三朝之元会。某坐驰梅影，借芸香。宫线添长，正腼颜于把绣。云门入奏，惟洗耳于歌襦。
回诸郡y贺冬启　　　　　　　前人
九寸黄钟律和动，缇帷五丈画堂旗。春生锦段，芸香在手，梅意弥襟。某官气类阳明，精神冰洁，赓庾楼之曲，声彻雷鼗，续湓浦之吟。文裁宫线，清露晓濡于骥尾，韶风夜度于鸳行。某隅绣何工，屏泥借润。潇湘波暖，照明月于胡床。岣嵝烟寒，倚行云于仙袜。
回诸佥幕贺冬启　　　　　　　前人
黄钟阳气应，缇幔香深冰。壶幕下清，彩毫燠转。芸香在手，梅意弥襟。某官气类阳明，声名雷动。胸蟠五色，卷舒宫线之纹。音度九韶，出入云和之瑟。小分光于乌幕，即翔舞于鸳行。某轸野相望，绣隅何补。招呼和气，看仙袜之华。上下春辉，密赞宾帷之胜。
至日早朝赋　　　　　　　　明刘球
维宣德纪元之五载，逮元冥司令之中旬。羲和回驭于北陆，招摇指子于初昏。玉g之灰乃动，黄钟之候维新。开万物之太始，转一气于鸿钧。幸遇升平之会于今日，宜致履长之庆于紫宸焉。故时则灵台是定，礼则鸿胪是宰。仪物则内外毕备，执事则大小恪戒。莫不斋沐宵兴，敬恭以待。是日也，及东方之未曙，仰明星之犹光。车尘纷纭以起途，烛影灿烂以交张。听玉漏之滴沥，望庭燎之辉煌。九门辟兮既廓，三鼓发而有镗。填两掖以竞进，鸣双佩兮铿锵。陛卫罗以万队，卤簿设其两傍。合之则为耦，离之则成行。牙旗羽盖，龙文凤章，玉节金鍪，殳矛戈扬。众不能名，美不能方。少焉，日o兮东跻，云缥缈兮下幕。浮佳气于帘栊，灿祥光于碧落。飞鸟隼兮垂翔，凝冰霜兮融液。炉烟起而香风飘，廷鞭响而群嚣寂。阍象端厥容止，仗马不敢喘息。然后启瑶扃，来警跸，鸿钟，銮舆出。高明衮衣之日月，远睹天位之飞龙。黼后设而断，必自乎睿思。冕旒前随而明，不掩于重瞳。无动声色，笃恭其容。俨然帝舜之正位于南面，何异周武之垂拱乎九重。其臣则王公侯伯，貂蝉炫帻，玉带悬牙，朱衣袭裼。卿大夫士，降至百职，济济，莫不盛饰。冠以品分，班以次设，东文西武，鸳排鹄植。旁及服左衽之远夷，言侏21之群貊。诗书所未道其名，唐虞所不宾之国。皆奉玉帛而远来，亦幸观光乎其侧。于是绛帻鸡人长鸣，东庑伶官发音。金石，琴瑟箫管，交宣迭鼓，声洋洋乎盈耳，节铿铿乎有序。礼官唱赞，登降拜俯，进退起跪，或跃或舞。咸中乎仪，罔愆于素。诸方匦进之辞既退，万口嵩呼之声齐举。喜动乎天颜，声振乎寰宇。迨乎大礼既成，祥庆荐臻，荷天子之有命，赐众臣休暇于浃辰。宴币既颁，恩礼复勤，凡有生之众庶，莫不愿戴于一人。且夫冬之为节，自古所尚，岂但鲁史备云物之书，周官重圜丘之享。盖其在易卦则为复，而复之为义，取乎阴消而阳长。阳长则君子道泰之渐，阴消则小人道否之象。上必体此，而思君子之道当崇。下必体此，而思小人之道不足。仗上下同情，是则是惩。务使邪枉不得胜乎正直，谗慝不得妨乎贤能。则天下可纳之仁义之域，功德可齐乎唐虞之称。皇图于焉而巩固，福物自是而骈增。
冬至部艺文二〈诗词〉
冬至初岁小会乐歌　　　　　晋张华
日月不留，四气回周。节庆代序，万国同休。庶尹群后，奉寿升朝。我有嘉礼，式宴百僚。繁肴绮错，旨酒泉s。笙镛和奏，磬管流声。上隆其爱，下尽其心。宣其壅滞，训之德音。乃宣乃训，配享交泰。永载仁风，长抚无外。
冬至　　　　　　　　陈新涂妻李氏
灵象寻数回，四气平运散。阴律鼓微阳，大明启修旦。感与时来兴，心随逝化叹。式宴集中堂，宾客盈朝馆。
冬至　　　　　　　　　　　宋鲍照
舟迁庄甚笑，水流孔急叹。景移风度改，日至晷回换。眇眇负霜鹤，皎皎带云雁。长河结\，层冰如王岸。哀哀古老容，惨颜愁岁晏。催促时节过，逼迫聚离散。美人还未央，鸣筝谁与弹。
咏冬至　　　　　　　　　　　袁淑
连星贯初历，令月临首岁。荐乐行阴政，登歌赞阳滞。收凉降天德，萌华宣地惠。司瑞记夜，书云掌朝誓。
奉和冬至应教　　　　　　北齐萧悫
天宫初动磬，缇室已飞灰。暮风吹竹起，阳云覆石来。折水开荔色，除雪出兰栽。惭无宋玉辨，滥吹楚王台。
冬至乾阳殿受朝　　　　　　隋炀帝
北陆元冬盛，南至晷漏长。端拱朝万国，守文继百王。至德惭日用，治道愧时康。新邑建嵩岳，双阙临洛阳。圭景正八表，道路均四方。碧空霜华净，朱庭皎日光。缨佩既济济，钟鼓何BB。文戟翊高殿，g分修廊。元首乏明哲，股肱贵惟良。舟楫行有寄，庶此王化昌。
奉和冬至乾阳殿受朝应诏　　　牛弘
恭己临万宇宸，居御八埏作。贡菁茅集，来朝圭黻连。司仪三揖盛掌，礼九宾虔重。栏映如璧，复殿绕非烟。
至后　　　　　　　　　　　唐杜甫
冬至至后日初长，远在剑南思洛阳。青袍白马有何意，金谷铜驼非故乡。梅花欲开不自觉，棣萼一别永相望。愁极本凭诗遣兴，诗成吟咏转凄凉。
冬至　　　　　　　　　　　　前人
年年至日长为客，忽忽穷愁泥杀人。江上形容吾独老，天涯风俗自相亲。杖藜雪后临丹壑，鸣玉朝来散紫宸。心折此时无一寸，路迷何处是三秦。
小至　　　　　　　　　　　　前人
天时人事日相催，冬至阳生春又来。刺绣五纹添弱线，吹葭六g动浮灰。岸容待腊将舒柳，山意冲寒欲放梅。云物不殊乡国异，教儿且覆掌中杯。
至日遣兴奉寄北省旧阁老两院故人前人
去岁兹辰捧御床，五更三点入g行。欲知趋走伤心地，正想氛氲满眼香。无路从容陪语笑，有时颠倒著衣裳。何人错忆穷愁日，愁日愁随一线长。
长至日上公献寿　　　　　　张叔良
凤阙晴钟动，鸡人晓漏长。九重初启钥，三事正称觞。日至龙颜近，天旋圣历昌。休光连雪净，瑞气杂炉香。化被君臣洽，恩沾士庶康。不因稽旧典，谁得纪朝章。
长至日上公献寿　　　　　　　崔琮
应律三阳首，朝天万国同。斗边看子月，台上候祥风。五夜钟初度，千门日正融。玉阶文物盛，仙仗武貔雄。率舞皆群辟，称觞即上公。南山为圣寿，长对未央宫。
长至日上公献寿　　　　　　　李竦
候晓金门辟，乘时玉历长。羽仪瞻上宰，云物丽初阳。汉礼方传佩，尧年正捧觞。日行临观阙，帝锡洽圭璋。盛美超三代，洪休降百祥。自怜朝末坐，空此咏无疆。
南至日太史登台书云物　　　　裴达
圜丘才展礼，佳气近初分。太史方簪笔，高台纪彩云。天容和缥缈，晓色共氛氲。道泰资贤辅，年丰倚圣君。恭惟司国瑞，兼用察人文。应念怀铅客，终朝望碧。
南至日太史登台书云物　　　于尹躬
至日行时令，登台约礼文。官称赵伯氏，色辨五方云。昼漏听初发，阳光望渐分。司天为岁备，持简出人群。惠爱周微物，生灵荷圣君。长当有嘉瑞，郁郁复纷纷。
冬至夜郡斋宴别前华阴卢主簿〈并序〉张登
范阳卢君，道漳以适越，越人悦之。税车休徒，三旬之间，然后饬行李之命。时日南至，登与宾客僚吏会别于郡，斋酾酒，卜夜，夜艾，酒酣而不能自已，故咸请诗之。由是探韵而赋，赋不出志，大抵感时伤远，又美卢君择其所从，而不惑，〈阙〉颂征南，有奔走之德焉。
虎宿方冬至，鸡人积夜筹。相逢一尊酒，共结两乡愁。王俭花为府，卢谌幄内G。明朝更临水，怅望岭南流。
南至日隔霜仗望含元殿炉烟　王良士
抗殿疏龙首，高高接上元。节当南至日，星是北辰天。宝戟罗仙仗，金炉引御烟。霏微双阙丽，容曳九门连。拂曙祥光满，分晴瑞色鲜。一阳今在历，生植仰陶甄。
朔旦冬至摄职南郊因书即事　权德舆
大明南至庆天正，朔旦圆丘乐六成。文轨尽同尧历象，斋祠忝备汉公卿。星辰列位祥光满，金石交音晓奏清。更有观台称贺处，黄云捧日瑞升平。
冬至宿斋时郡君南内朝谒因寄　前人
清斋独向丘园拜，盛服想君兴庆朝。明日一阳生百福，不辞相望阻寒宵。
至日登乐游园　　　　　　　　裴度
阴律随寒改，阳和应节生。祥云观魏阙，瑞气映秦城。验炭论时政，书云受岁盈。晷移长日至，雾敛远霄清。景暖仙梅动，风柔御柳倾。那堪封得意，空对物华情。
南至隔仗望含元殿炉烟　　　崔立之
千官望长至，万国拜含元。隔仗炉光出，浮霜烟气翻。飘飘萦内殿，漠漠澹前轩。圣日开如捧，卿云近欲浑。轮锶鞴阙，萧索散乾坤。愿倚天风便，披香奉至尊。
南至日隔仗望含元殿炉烟　　　郭遵
冕旒亲负，卉服尽朝天。D谷移初日，金炉出御烟。芬馨流远近，散漫入貂蝉。霜仗凝逾白，朱栏映转鲜。如看浮阙在，稍觉逐风迁。为沐皇家庆，来瞻羽卫前。
冬至夜　　　　　　　　　　白居易
老去襟怀常C落，病来须发转苍浪。心灰不及炉中火，鬓雪多于砌下霜。三峡南宾城最远，一年冬至夜偏长。今朝始觉房栊冷，坐索寒衣说孟光。
冬至宿杨梅馆　　　　　　　　前人
十一月中长至夜，三千里外远行人。若为独宿杨梅馆，冷枕单床一病身。
至日荷李常侍过郊居　　　　熊孺登
贱子守柴荆，谁人记姓名。风云千骑降，草木一阳生。礼异江河动，欢殊里巷惊。称觞容侍坐，看竹许同行。遇觉沧溟浅，恩疑太岳轻。尽搜天地物，无u此时情。
日南至　　　　　　　　　　独孤铉
玉历班穷律，凝阴发一阳。轻晖犹惜短，圭影渐欣长。晷度经南斗，流晶尽北堂。乍疑周户耀，可爱逗林光。积雪消微照，初萌动渺茫。更升台上望，云物已昭彰。
冬至酬刘使君　　　　　　　殷尧藩
异乡冬至又今朝，回首家山入梦遥。渐喜一阳从地复，却怜群l逐冰消。梅含露蕊知迎腊，柳拂宫袍忆候朝。多少故人承宴赏，五云堆里听箫韶。
冬至日祥风应候　　　　　　　蒋防
节逢清景空，气占二仪中。独喜登高日，先知应候风。瑞呈光舜化，庆表盛尧聪。况与承时叶，还将入律同。微微万井逼，习习九门通。绕殿炉烟起，殷勤报岁功。
至日上公献寿酒　　　　　　白敏中
候晓天门辟，朝天万国同。瑞云升观阙，香气映华宫。日色临仙Z，龙颜对昊宫。羽仪瞻百姓，献寿侍三公。化被君王洽，恩沾草木丰。自欣朝玉座，宴此咏皇风。
冬至日遇京使发寄舍弟　　　　杜牧
远信初凭双鲤去，他乡正遇一阳生。尊前岂解愁家国，辇下惟能忆弟兄。旅馆夜忧姜被冷，暮江寒觉晏裘轻。竹门风过还惆怅，疑是松窗雪打声。
和湖州杜员外冬至日白O洲见忆李郢
白O亭上一阳生，谢I新裁锦绣成。千嶂雪消溪影渌，几家梅绽海波清。已知鸥鸟长来狎，可许汀洲独有名。多愧龙门重招引，即抛田舍棹舟行。
冬至夜作　　　　　　　　　　韩
中宵忽见动葭灰，料得南枝有早梅。四野便应枯草绿，九重先觉冻云开。阴冰莫向河源塞，阳气从今地底回。不道惨舒无定分，却忧蚊响又成雷。
冬至日陪裴端公使君清水堂集释皎然
亚岁崇佳宴，华轩照绿波。渚芳迎气早，山翠向晴多。推往知时训，书祥辨政和。从公惜日短，留赏夜如何。
冬至吟二首　　　　　　　　宋邵雍
冬至天之半，天心无改移。一阳初动处，万物未生时。元酒味方淡，太音声正希。此言如不信，更请问庖牺。何者谓之几，天根理极微。今年初尽处，明日未来时。此际易得意，其间难下辞。人能知此意，何事不能知。
冬至日与诸生饮　　　　　　　苏轼
小酒生黎法，乾糟瓦盎中。芳辛知有毒，滴沥取无穷。冻醴寒初泫，春醅更。华夷两樽合，醉笑一欢同。里\峨山北，田园震泽东。归期那敢说，安讯不曾通。鹤发惊全白，犀围尚半红。愁颜解符老，寿耳38吴翁。得谷鹅初饱，亡猫鼠益丰。黄姜收土芋，苍耳斫霜丛。儿瘦缘储药，奴肥为种菘。频频非窃食，数数尚乘风。河伯方夸若，灵娲自舞冯。归途陷泥淖，炬火燎茆蓬。膝上王文度，家传张长公。和诗仍醉墨，戏海乱群鸿。
冬至日独游吉祥寺　　　　　　前人
井底微阳回未回，萧萧寒雨湿枯D。何人更似苏夫子，不是花时肯独来。
预作冬至　　　　　　　　　　张耒
紫坛曾从奠琳琅，亲被天人五冕光。今日黄州山下寺，五更闻雁满林霜。
和冬至紫蒙馆书事　　　　　　苏颂
泰迎长日，殊方展庆杯。关山厌沙碛，星斗望昭回。月共寒更永，风随协气来。欲知玉历正，候律应孳D。
冬至日遥想郊庆成口号　　范成大
淅淅霜风不满旗，紫烟黄气捧朝曦。五更贯索埋光后，万里钩陈放仗时。留滞周南无旧事，布宣汉德有新诗。丰年四海皆温饱，愿把芳心寿玉卮。
长至日与同舍游北山　　　　　前人
岁晚山同色，湖平雾不收。寒云低阁雪，佳节静供愁。竹柏森严立，蒲荷索莫休。瘦筇知脚力，政尔耐清游。
冬至节后贺皇太子及平阳郡主杨万里
长乐钟声绕梦惊，建章星影照人行。千官灯语听残点，一夜霜寒在五更。金钥玉开北阙，银鞍丝谒东明。青宫朱邸环天极，五色祥云覆帝城。
乙未冬至　　　　　　　　金李俊民
已应黄宫律，初生复卦阳。道随天在北，愁与日俱长。节物惊时换，年光有底忙。浮云多变态，试与问何祥。
十一月二十七日冬至　　　元朱德润
卷地颠风响怒雷，一宵天上报阳回。日光绣户初添线，雪意屏山欲放梅。双阙倚天瞻象魏，五云书彩望灵台。江南水暖不成冻，溪叟穿鱼换酒来。
冬至次张宣抚韵二首　　　　　杨载
北去关河远，南归岁月长。屠龙虽有技，相马独无方。云水连天暗，霜芜满地荒。客游应未巳，尘土在衣裳。瀛海无消息，冥冥鸟道长。已经双鬓短，更待两瞳方。落日依平嶂，洪河入大荒。忧来那可得，挥泪欲沾裳。
至节即事七首　　　　　　　　马臻
天街晓色瑞烟浓，名纸相传尽贺冬。绣幕家家浑不卷，呼卢笑语自从容。
f看来往坐多时，雨洒香尘土湿微。珠翠压头行不稳，娇羞儿女把人衣。
昨夜梅花已报春，地瓶移插更精神。酒酣纤手争来折，鹦鹉回头不敢嗔。
已有纱笼照舞儿，喧喧鼓笛自相随。谁家院落来呼唤，门外天明也不知。
帘旌叠叠绣鲛绡，遮护香风不放消。却恐酒阑先睡去，预教小玉问明朝。
新词听彻思徘徊，侍女擎羹下箸迟。红烛有花心暗喜，流苏双挂玉梅枝。
店舍喧哗彻夜开，荧煌灯火映楼台。欢游未晓不归去，早有元宵气象来。
送朱谢二博士进贺冬至表赴京师听宣谕毕还吴　　　　　　　　　　　明高启
驿骑双驰捧绿章，都门逢旧喜洋洋。小儒方幸瞻天近，远使初来贺日长。仗下丹墀晴雪尽，朝回紫陌晓尘香。承宣归去难留驻，乞报平安到故乡。
丙子冬至　　　　　　　　　李梦阳
奉天门下玉阑桥，此日催班早侍朝。占史奏云欢万国，大官传宴散层霄。苑梅迎律春先动，宫柳临风色欲摇。一出忽惊今十载，百年勋业有渔樵。
至日怀诸太史陪祀南郊　　　王稚登
圜丘驰道草芊芊，旷典重逢御极年。圣寿长如南至日，皇恩高似北溟天。葭灰应气迎邹律，松籁含风入舜弦。最羡翰林供奉客，挥毫先进庆云篇。
冬至南郊扈从纪述和陈玉垒太史韵六首于慎行
圣后乘乾奉帝，日躔南陆协灵辰。九关肃启天门钥，万姓欢随御辇尘。楼雪初融丹禁晓，葭灰微动玉衡春。虚惭珥笔亲文物，实有甘泉赋未陈。
玉阑东畔画帘前，到处常随豹尾旋。圣代仪文今日盛，儒臣雨露向来偏。琅函赐锦驰中骑，宝鼎分餐出御筵，斋室受应有问。朝回犹恐夜深宣。
绛阙阴沉启秘扃，銮舆肃穆款真庭。霜凝碧落天衣湿，月上仙坛玉树青。帝座三重开万象，云门六变走群灵。祠臣秉笏香烟里，时向珠躔望景星。
绛节氤氲上太清，紫烟缥缈冠层城。g行不动瑶墀影，凤幄微闻玉藻声。律应一阳璇象转，福凝五位泰阶平。礼成回跸传行漏，百尺华灯阙下明。
灯火薰天夹路旁，属车旋处翠华张。非烟拥盖璇霄丽，若月乘轮御陌长。十里香花连泰，千门鼓吹彻昭阳。皇诚已自通天贶，万祀应知宝祚昌。
紫气葱葱绕禁庐，南郊近日履长初。皇王礼乐光前殿，侍从声华满后车。汉龙麟金匮纪，周台云物彩毫书。雄文亦是乡人似，齐客谈天恐不如。
冬至恭侍庆成大宴　　　　　　前人
南郊夜燎泰坛烟，内殿朝开大庆筵。两陛衣冠承湛露，千门钟鼓震钧天。亲瞻玉几云霄上，久仙杯日月边。温旨三传咸已醉，欢声动地未央前。
馆课冬至斋居　　　　　　　　前人
缇室灰飞晷欲长，清斋仙馆坐焚香。雪残楼阁虚琼树，月出簪裾满玉堂。笔望五云迎舜日，心随一线入尧裳。明朝负橐趋陪地，只在瑶坛帝座旁。
长安冬至　　　　　　　　　董其昌
子月风光雪后看，新阳一缕动长安。禁钟乍应云门曲，宝树先驱黍谷寒。
至日　　　　　　　　　　　盛鸣世
曝背便暄暖，灰心任岁时。衰年聊对酒，至日一题诗。洗药冰初薄，探梅雪半垂。转应贫与病，不厌老相随。
冬至夜集曹能始园亭观妓　　　吴兆
佳候要佳丽，山斋启草扉。入园惊荔发，窥g见灰飞。梅乱歌中落，春争笑里归。橙香寒u面，桂气暖熏衣。粉壁钗横影，雕窗烛散辉。不堪弦管歇，残月尚栖帏。
长至日　　　　　　　　　　　樊鹏
大地初阳子夜回，洞房元a散芦灰。金堤暗约催春柳，仙苑初传破野梅。寿祝南山同魏阙，云瞻北斗即蓬莱。忻随泽草知生意，为报和风圣域开。
少年游〈长至〉　　　　　　宋毛滂
遥山雪气入疏帘，罗幕晓寒添。暖日腾波，朝霞入户，一线过冰檐。　绿尊香嫩葡萄暖，满酌破冬严。庭下早梅，已含芳意，春近瘦枝南。
满江红〈冬至〉　　　　　　范成大
寒谷春生，薰叶气、玉筒吹谷。新阳后、便占新岁，吉云清穆。休把心情关药裹，但逢节序添诗轴。笑强颜，风物岂非痴，终非俗。　清昼永，佳眠熟。门外事，何时足。且团K同社，笑歌相属。著意调停云露酿，从头检举梅花曲。纵不能，将醉作生涯，休拘束。
西江月〈丙午冬至〉　　　　吴文英
添线绣床人倦，翻香罗幕烟斜。五更箫鼓贵人家，门外晓寒嘶马。　帽压半檐朝雪，镜开千靥春霞。小帘沽酒醉梅花，梦到林逋山下。
风入松〈冬至〉　　　　　　李肩吾
霜风连夜做冬晴，晓日千门香。葭暖透黄钟管正，玉台彩，笔书云竹。外南枝意早数，花开对清尊。　香闺女伴笑轻盈，倦绣停针花。砖一线添红影看，从今迤，逦新春寒。食相逢何处百，单五个黄昏。
冬至部选句
汉崔S铭：阳升于下，日永于天。长履景福，至千亿年。宋傅亮诗：星昴殷仲冬，短晷穷南陆，柔荔迎时萋，芳芸应节馥。
唐韦应物诗：子月生一气，阳景极南端。
权德舆诗：令节一阳新，西垣宿近臣。晓光连凤沼，残漏近鸡人。白雪飞成曲，黄钟律应均。
薛能诗：九九已从南至尽，芊芊初傍北篱新。
宋王十朋诗：观台云物端可书，宫线初长日南至。汪元量诗：三殿乘舆去贺冬。
元陈高诗：白发频添随绣线，壮心都冷类葭灰。中兴早看云台筑，老去何妨卧草莱。
明尹耕诗：腊冻岭梅难索笑，春迟宫柳未舒眉。浮灰不送囊中赋，弱线还添鬓上丝。

[book_title]岁功典第九十卷
冬至部纪事
《周礼・地官・大司徒》：以土圭之法测土深，日至之景，尺有五寸。谓之地中。〈订义〉郑锷曰：尝闻土圭之法于师，冬夏二至，昼漏正中，立一表以八尺为度，于表之傍，立一尺五寸之土圭焉。日南者，南表也。昼漏正而中表之景已与土圭等。其南方之表则于表南得一尺四寸之景，不及土圭之长，是其地于日为近南，故其景短。南方偏乎阳，则知其地之多暑。日北者，北表也。昼漏正而中表之景已与土圭等。其北方之表，则于表北得一尺六寸之景，有过土圭之长。是其地于日为近北，故其景长。北方偏乎阴，则知其地之多寒。《春官》：家宗人以冬日至，致天神人鬼。〈订义〉郑康成曰：天人，阳也。阳气升而祭鬼神，所以顺其人也。
《秋官》：柞氏掌攻草木及林麓。夏日至令，刊阳木而火之；冬日至令，剥阴木而水之。〈订义〉郑锷曰：攻之之法，夏至日则刊阳木，而令燔燎以火；冬至日则剥阴木，而令浸渍以水。木之生于山南者为阳木，夏日至则阳气之极，又况火之炎阳乎。于是时则刊阳木而火之，彼将不胜乎阳而死矣。生于山北者为阴木，冬日至则阴之极，又况水之凝阴乎。于是时则剥阴木而水之，彼将不胜乎阴而死矣。盖阴阳相济，则冲气以为和，此物之所以生。阴阳偏胜，则乖l而为疾，此物之所以死。阳木言刊，阴木言剥。先儒以为互言，余以为，刊，除也。与随山刊木之刊同。阳木坚而难除，故以刊。言之剥，剥也，与易柔变刚之剥同。阴木柔而易去，故以剥言之。刊剥者，除草木而空其地，或居民，或作室，未必欲为耕种之地。
S氏掌杀草，冬至日而耜之。〈订义〉郑锷曰：冬日已至，阴极而冻于时，则以耜而划之，划覆其根，冻死于冬，则来春不能萌。
《左传》：僖公五年正月辛卯，朔日南至。公既视朔，遂登观台以望而书礼也。〈注〉周正月今之十一月，盖十一月一日冬至也。自秋分日行南陆，至冬至之日，日南极。
《后汉书・律历志》：元封七年十一月甲子朔旦，冬至。诏太史令司马迁治历，邓平等更建太初改元易朔，行夏之正，乾凿度八十分之四十三，为日法。设清台之候，验六异课，效c密太初为最。
《汉书・薛宣传》：宣入守左冯翊，日至休吏贼，曹掾张扶独不肯休，坐曹治事。宣出教曰：盖礼贵和，人道尚通。日至，吏以令休，所繇来久。曹虽有公职事，家亦望私恩意。掾宜从众，归对妻子，设酒肴，请邻里，壹关相乐，斯亦可矣。扶惭愧。官属善之。〈关古笑字〉
《中华古今注》：汉有绣鸳鸯履，昭帝令，冬至日，上舅姑。《后汉书・律历志》：天子常以日冬至，御前殿，合八能之士，陈八音听乐，均度晷景，候钟律，权土灰，放阴阳。冬至阳气应则乐均，清景长极，黄钟通，土灰轻而衡，仰进退于先后五日之中，八能以候状闻，太史封，上效则和，否则占候气之法，为室三重，户闭涂衅，必周密。布缇缦室中，以木为案，每律各一内庳，外高从其方位，加律其上。以葭莩灰抑其两端，案历而候之，气至者灰去。其为气所动者，其灰散。人及风所动者，其灰聚。殿中候用玉律十二，惟二至乃候。
《晋书・律历志》：汉灵帝时，会稽东部尉刘洪，作乾象法，冬至日，日在斗二十二度，以术追日、月、五星之行，推而上则合于古，引而下则应于今。名为《乾象历》。《岁华纪丽》：后汉盛吉为廷尉，每冬至夜定罪决断。妻执烛，吉持丹笔。夫妻相向，垂泣决事。
《四民月令》：冬至之日，荐黍糕，先荐元冥以及祖祢。其进酒肴，及谒贺君师耆老，如正日。
先后冬至各五日，买白犬养之以供祖祢。
《岁华纪丽》：魏文帝黄初元年冬至日，黄雀集于文昌殿前。
《岁时记》：晋魏宫中以红线量日影。冬至后日添长一线。
《辟寒》：王武子好马，冬至则嘶风。镫除日则药王鞍。每节日则饲马，以明沙豆蔷薇草。
《晋书・列女传》：周觊母李氏，常冬至置酒，举觞，赐三子曰：吾本渡江，托足无所。不谓尔等并贵，列吾目前，吾复何忧。嵩起曰：恐不如尊旨。伯仁志大而才短，名重而识，好乘人之弊，此非自全之道。嵩性抗直，亦不容于世。唯阿奴碌碌，当在阿母目下耳。阿奴，谟小字也。后果如其言。
《南史・席阐文传》：阐文为东阳太守，在郡有能名。冬至悉放狱中囚，依期而至。
《梁书・王志传》：志为东阳太守，郡狱有重囚十馀人，冬至日，悉遣还家，过节皆返，惟一人失期。狱司以为言。志曰：此自太守事，主者勿忧。明旦，果自诣狱，辞以妇孕，吏民益叹服之。
《傅岐传》：岐除始新令，有囚当死。会冬至，岐乃放其还家，使过节一日，复狱。曹掾固争曰：古者乃有此，于今不可行。岐曰：其若负信，县令当坐。竟如期而反。《魏书・高闾传》：冬至，高祖、文明太后大飨群官。高祖亲舞于太后前，群臣皆舞。高祖乃歌，仍率群臣再拜上寿。闾进曰：臣闻：大夫行孝，行合一家；诸侯行孝，声著一国；天子行孝，德被四海。今陛下圣性自天，敦行孝道，称觞上寿，灵应无差。臣等不胜庆踊，谨上千万岁寿。高祖大悦。
《北齐书・慕容俨传》：库狄伏连，天保初，仪同三司。家口有百数。盛夏之日，料以仓米二升，不给盐菜，常有饥色。冬至之日，亲表称贺，其妻为设豆饼。伏连问此豆因何而得，妻对向于食马豆中分减充用。伙连大怒，典马、掌食之人并加杖罚。
《酉阳杂俎》：北朝妇人，常以冬至日进履袜及靴。《隋书・礼仪志》：大业十年冬至，祀圆丘，帝不斋，于次诘朝，备法驾，至便行礼。是日大风，帝独献上帝，三公分献五帝。礼毕，御马疾驱而归。
《唐书・礼乐志》：冬至，祀昊天上帝于圆丘，以高祖神尧皇帝配。东方青帝灵威仰、南方赤帝赤吓、中央黄帝含枢纽、西方白帝白招拒、北方黑帝叶光纪及大明、夜明在坛之第一等。天皇大帝、北辰、北斗、天一、太一、紫微五帝座，并差在行位前。馀内官诸座及五星、十二辰、河汉四十九座、在第二等十有二陛之间。中官、市垣、帝座、七公、日星、帝席、大角、摄提、太微、五帝、太子、明堂、轩辕、三台、五车、诸王、月星、织女、建星、天纪十七座及二十八宿，差在前列。其馀中官一百四十二座皆在第三等十二陛之间。外官一百五在内弥内，众星三百六十在内弥外。
《登科记》：调露元年，诏曰：今年冬至，有事嵩岳，令诸州明扬侧陋，或文武兼资才堪将相，或学艺该博业标儒首，或藻思宏丽辞擅文宗，或洞晓音律识均牙旷，或深明历数妙同京管者，咸令荐举。
《明皇实录》：上御含元殿受朝，太史奏云：朔日冬至，历数之元，嘉辰之会。按《乐叶图徵》云，朔日冬至，圣主厚祚单。又按《春秋感精符》云，冬至阴云，祁寒有云，迎日至者来岁大美。此并圣德光被，上感天心，请付有司以彰嘉瑞。从之。
《辟寒》：开元二年冬至，交趾国进犀一株，色黄如金，使者请以金盘置于殿中，温温然有气袭人。上问其故，使者对曰：此辟寒犀也，顷自隋文帝时，本国曾进一株，直至今日。上甚悦，厚赐之。
《玉海》：开元十一年十一月癸酉，日长至。太史奏有云迎日，祥风至，日有冠珥。太平之嘉应。
开元十三年，抚州三脊茅生，诏张说等，于集贤院刊撰东封仪注。十一月九日，日南至，上备法驾登山。十日，祀昊天上帝于封台之前。坛礼毕，还斋宫。庆云随马，祥风绕辂。张说等舞蹈拜贺。十一日，祀享地祗于社首之泰折坛。至岳西，大风裂幕折柱。张说昌言海神来迎，至升坛休气四塞，登歌奏乐，有祥风自南而至。丝竹之声飘若天外。及禅社首五色云，见日重轮。十二日，上御朝觐之帐殿，朝群臣，大赦天下。上制纪泰山铭，亲札勒于山顶之石。中书令张说撰封祀坛颂，侍中源乾曜撰禅社首坛颂，礼部尚书苏F撰朝觐坛颂，以纪圣德。
开元十六年十一月，日南至，御含元殿受朝，太史奏黄云扶日。
《开元天宝遗事》：冬至日，大雪，至午，雪霁，有晴色。因寒所结，檐溜皆为冰条。妃子使侍儿敲下二条看玩。帝自晚朝视政回，问妃子曰：所玩何物耶。妃子笑而答曰：妾所玩者，冰著也。帝谓左右曰：妃子聪慧，比象可爱也。
《唐会要》：贞元四年，李泌请冬至朝贺，中书令读诸方表。
《唐书・宣宗本纪》：大中九年七月，以旱。庚申，罢淮南宣歙浙西冬至常贡，以代下户租税。
《国史补》：每元日与冬至，大朝会，百官已集而宰相方至。珂伞列烛多至五六百炬，谓之火城。宰相火城至则众火皆扑灭，以避之。东坡云：万人争看火城还是也。
《翰林志》：唐学士，重阳、冬至、及其馀时各有赏赐，又时果新茗瓜新历，是为经制，凡正冬至，不受朝，俱入进名奉贺受赐。《云仙杂记》：洛阳人家，冬至，煎饧Z珠戴一阳巾。《辽史・穆宗本纪》：应历十四年十一月壬午，日南至，宴饮达旦。
应历十八年十一月癸卯，冬至，被酒，不受贺。
《宋史・礼志》：铸九鼎于中太乙宫，南为殿，奉安之曰九成宫。北方曰宝鼎。其色黑，祭以冬至币用皂。
《避暑录话》：艺祖四年，郊日至在晦。先，无知之者，至期窦俨，始上闻。不得已，乃用十六日甲子，非日至而郊，惟此一举。
《玉海》：至道二年，吕奉天上言，起商王小甲七年十二月甲申朔旦冬至。自此后每七十六年得一朔旦冬至。诏令撰为一书。
咸平五年十一月壬寅，合祭圜丘。丙午大雪，上谓吕蒙正曰：郊祀之祭，重阴变晴。今兹成礼，又获嘉雪。《曲洧旧闻》：庞庄敏公帅延安，日因冬至，奉祀家庙，斋居中夜。恍惚间，天象成文云：庞某后十年作相，以仁佐天子凡十有三字。驻视久之方灭。公因自作诗纪其事云：冬至子时阳已生，道随阳长物将萌。星辰赐告铭心骨，愿以宽章辅至平。按《实录》，自庆历元年初分陕西四路公，与韩忠献公，范文正公，王圣源三公俱为帅。至皇v三年，登庸，适十年，天道远矣。而告人谆谆若此。
《渑水燕谈录》：王元规，庆历末赴吏部选。一夕，梦一人衣冠高古，因访以当授何地，官期早晚。书八字与之云：时生一阳，体合三水。既觉，不悟意。及注官河南河清主簿，凡三字从水，到官日，正冬至。
《避暑录话》：古者举大事，皆避月晦，说者以阴之穷为讳。南郊必用冬至之日，周礼也。皇v四年当郊而日至，适在晦。宋元宪公为相，预以为言，遂改为明堂。议者以为得礼。
《墨客挥犀》：蒋堂侍郎为淮南转运使，日属县例致贺冬至书，皆投书即还。有一县令投书人，独不肯去。须索回书。左右谕之皆不听，以至呵逐，亦不去。曰：宁得罪，不得书，不敢回邑。时苏子美在坐，颇骇怪，曰：皂隶如此野狠，其令可知。蒋曰：不然。此必健者，能使人不敢慢其命如此。乃为一简答之，方去。子美归吴中，月馀得蒋书曰：县令果健者。遂延誉，后卒为名臣。《墨庄漫录》：苏颂子容丞相，博学，无所不通。熙宁十年为大辽生辰国信使。在辽中，适遇冬至时，本朝历先北朝一日，北朝历后一日。北人问公孰是。公曰：历家算术小异，迟速不同。谓如亥时，节气当交，则犹是今夕。若u数刻，即属子时，为明日矣。历家布算容有迟速。或先或后，故有一日之异。然各从本朝之历可也。辽人深以为然。遂各以其日为节，庆贺使还奏之。上喜曰：朕思之，此最难处，卿之所对，极中事理。
《宋史・礼志》：元v二年十一月冬至，诏赐御筵于吕公著私第，遣中使赐上尊酒、香药、果实、镂金花等。以御酒器劝酒，遣教坊乐工给内帑钱赐之。及暮赐烛，传宣令继烛。皆异恩也。
《东坡志林》：子开将往河北相。度河宁以冬至前一日被旨过节，遂行。仆以节日来贺，且别之留饮数盏。颓然径醉。案上有此佳纸，故为作草露书数纸。迟其北还，则又春矣。当为我置酒蟹山药桃李。是时当复从公饮也。
《东京梦华录》：十一月冬至，京师最重此节，虽至贫者，一年之间积累假借，至此日更易新衣，备办饮食，享祀先祖。官放关扑，庆贺往来，一如年节。
《乾淳岁时记》：朝廷大朝会，庆贺排当，并如元正仪。而都人最重一阳贺冬。车马皆华整鲜好，五鼓已填拥。杂e于九街，妇人小儿服饰华炫，往来如云。岳祠城隍诸庙，炷香者尤盛。三日之内，店肆皆罢市垂帘，饮博，谓之做节。享先则以馄饨，有冬馄饨年之谚，贵家求奇，一器凡十馀色，谓之百味馄饨。
《玉海》：淳熙二年十一月朔旦冬至，臣僚言，至朔同日，凡十九年一遇。云物辉华，请宣示史馆。
《豹隐纪谈》：吴门风俗，多重至节，谓曰肥冬瘦年。互送节物。颜侍郎度有诗曰：至节家家讲物仪，迎来送去费心机。脚钱尽处浑f事，原物多时却再归。
《癸辛杂识》：丙申十一月十七日冬至，是夜三鼓，有大声如发火炮，震动可畏，鸡犬皆鸣。次日，金一山自山中来，云山中之声尤可畏，雉皆鸣。或云天狗坠故也。《元史・天文志》：冬至晷影堂为屋五间，屋下为坎脊，开南北一罅以直通日晷，随罅立壁附壁，悬尺以往来。窥运直望漏屋晷影，以定冬至。
《元氏掖庭记》：刺绣亭，冬至则候日于此亭。边有一线竿，竿下为缉。衮堂至日，命宫人把刺以验一线之功。《岁华纪丽谱》：冬至节，宴于大慈寺。后一日，早宴金绳寺，晚宴大慈寺。清献公记云：至前一日，太守领客出北门石鱼桥，具樽豆、观醮。已乃即天长观晚宴，盖文潞公始为之，后复罢。
《明会典》：洪武十七年令冬至，节钱支钞不等，本日为始，放假三日。
《孤树袖谭》：京师最重冬节，不问贵贱，贺者奔走往来。置一簿题名满幅。
《熙朝乐事》：冬至谓之亚岁，官府民间各相庆贺，一如元日之仪。吴中最盛，故有肥冬瘦年之说。舂粢糕以祀先祖，妇女献鞋袜于尊长，亦古人履长之义也。《帝京景物略》：十一月冬至日，百官贺冬毕，吉服三日。具红笺互拜，朱衣交于衢，一如元旦。民间不尔，惟妇制履舄，上其舅姑。日冬至，画素梅一枝，为瓣八十有一，日染一瓣，瓣尽而九九出，则春深矣。曰九九消寒地图。有直作圈九丛，丛九圈者刻而市之。附以九九之歌，述其寒燠之候。歌曰：一九二九，相唤不出手；三九二十七，篱头吹v篥；四九三十六，夜眠如露宿；五九四十五，家家堆盐虎；六九五十四，口中渑气；七九六十三，行人把衣单；八九七十二，猫狗寻阴地；九九八十一，穷汉受罪毕。才要伸脚睡，蚊虫蜡蚤出。《金台记闻》：北人验时，以天明三星入地为河冻之候。正德丙寅，冬至在十一月二十八日。都下寒最迟，而河亦迟冻。是月，望日与诸吉士早朝，共试观之。黎明，三星正入地，而河冰亦适合云。
冬至部杂录
《易经・复卦》：复，其见天地之心乎。〈本义〉积阴之下，一阳复生。天地生物之心，几于灭息，而至此乃复可见。在人则为静极而动，恶极而善。本心几息而复见之端也。《诗经・召南・鹊巢章》：维鹊有巢，〈笺〉鹊之作巢，冬至架之，至春乃成。
《礼记・杂记》：孟献子曰：正月日至，可以有事于上帝。〈陈注〉正月，周正建子之月也。日至，冬至也。
《周礼・六律六同疏》：冬至之节，阳气在地中始生而上长也。阴气在上而始入于地，其深九寸，乃与阳合。而阳长上通焉。故葭灰未动，黄钟之管九寸，中空皆阴气也。冬至而阳生，上实于九寸之空，而葭灰动焉。《左传》：庄公二十九年冬十二月，城书及防书时也。凡土功，龙见而毕，务戒事也。火见而致用，水昏正而栽。日至而毕。〈注〉日南至，微阳始动，故土功息。
昭公二十有一年秋，七月壬午，朔日有食之。公问于梓慎曰：是何物也，祸福何为。对曰：二至二分，日有食之，不为灾，日月之行也，分同道也。至相过也，其他月则为灾。阳不克也，故常为水。
《易通卦验》：冬至，射干生，麋角解。
《春秋考异邮》：冬至日，辰星升。
《春秋感精符》：南至有云迎日，年丰之象。
《孝经纬》：日在外，衡牵牛之初，冬至之日。
《黄帝针灸经》：冬至日，风从南来者，名为虚贼，伤人也。《管子・轻重己篇》：以冬至之日始数，四十六日冬尽而春始，教民钻燧，灶泄井，所以寿民也。《陶朱公书》：朔日值大雪，或冬至，皆主有灾。风雨主麦好，西风主盗贼起。
《子华子・阳城胥渠问篇》：阳气为火，火胜，故冬至之日燥。
《吕氏春秋・任地篇》：冬至后五旬七日，菖始生。菖者，百草之先生者也。于是始耕。
《史记・律书》：日冬至则一阴下藏，一阳上舒。
气始于冬至，周而复始。神生于无形，成于有形，然后数形而成声。
《天官书》：凡候岁美恶，谨候岁始。或冬至日，产气始萌辰星，仲冬冬至，晨出郊。东方与尾、箕斗、牵牛俱西。为中国。
《封禅书》：冬日至，祀天于南郊。
《汉书・律历志》：参天九，两地十，是为会数。参天数二十五，两地数三十，是为朔望之会。以会数乘之，则周于朔旦，冬至是为会月。
传不曰：冬至而曰日南至，极于牵牛之初，日中之时，景最长，以此知其南至也。
汤为天子用事，十三年十二月乙丑朔旦冬至，故书序曰：成汤既没，太甲元年使伊尹作《伊训篇》曰：惟太甲元年十有二月，乙丑朔，伊尹祀于先王，诞资有牧，方明言，虽有成汤、太丁、外内之服，以冬至越祀，先王于方明，以配上帝。是朔旦，冬至之岁也。后九十五岁，商十二月甲申朔旦，冬至亡馀分，是为孟统。《郊祀志》：日冬至，使有司奉祠南郊，高帝配而望群阳以助致微气，通道幽弱。当此之时，后不省方。故天子不亲，而遣有司，所以正承天顺地，复圣王之制，显太祖之功也。《魏相传》：日冬至，则八风之序立，万物之性成。各有常职，不得相干。
《淮南子・天文训》：辰星正，四时常。以十一月冬至，效斗牵牛。
冬至，广漠风至，则闭关梁，决刑罚。
日冬至，子午夏至，卯酉冬至，加三日则夏至之日也。岁迁六日，终而复始。
《春秋繁露・阴阳终始篇》：冬至之后，阴a而西入，阳仰而东出。
《阴阳出入上下篇》：初薄大冬，阴阳各从一方来，而移于后。阴由东方来，西阳由西方来。东至于中，冬之月相遇北方，合而为一，谓之曰至。别而相去，阴适右，阳适左。适左者其道顺，适右者其道逆。逆气左上，顺气右下，故下暖而上寒，以此见天之冬，右阴而左阳，上所右而下所左也。
《循天之道篇》：阴阳之会，冬合北方而物动于下，在日至之后为寒，则凝水裂地。
《十洲记》：冬至后，月养于广寒宫。
《说苑》：大圣至治之世，天地之气合以生风。日至则日行其风，以生十二律，故仲冬短至，则生黄钟。
《太元经》：调律者度竹为管，芦莩为灰，列之九闭之中，漠然无动，寂然无声。微风不起，纤尘不形。冬至夜半，黄钟以应。
《后汉书・律历志》：冬至之声，以黄钟为宫，太簇为商，姑洗为角，林钟为徵，南吕为羽。应钟为变宫，蕤宾为变徵。此声气之元，五音之正也。
日道发南，去极弥远。其景弥长，远长乃极，冬乃至焉。《桓谭新论》：月从天元巳来，讫十一月朔朝。冬至日月若连璧。
《白虎通・诛伐篇》：冬至所以休兵、不举事、闭关、商旅不行，何。此日阳气微弱，王者承天理物，故率天下静，不复行役，扶助微气成万物也。故《孝经谶》曰：夏至阴气始动，冬至阳气始萌。《易》曰：先王以至日闭关，商旅不行。夏至阴始起，反大热，何。阴气始起，阳气推而上，故大热也。冬至阳始起，阴气推而上，故大寒也。
《礼乐篇・乐记》曰：埙，坎音也。埙在十一月。埙之为言勋，阳气于黄泉之下，默蒸而萌。
《八风篇》：冬至，广漠风至，则断大辟，行狱刑。
《说文》：冬至，斗指子，夜半时加午者也。
《四民月令》：冬十一月，阴阳争，血气散。冬至日，先后各五日，寝别内外。
《蔡邕・律历纪》：候钟律，权土炭。冬至，阳气应，黄钟通土，炭轻而衡仰；夏至阴气应，蕤宾通土，炭重而衡低。进退先后，五日之中。
《后汉书・陈宠传》：夫冬至之节，阳气始萌，故十一月有兰、射干、芸、荔之应。
《广志》：桂枝瓜，长一尺馀，蜀地食瓜，冬至熟。
《西京杂记》：纯阴用事，未冬至前一日。
三礼义宗：冬至日，祭天于圜丘，玉用苍璧，牲用玉色，乐用夹钟，为宫乐，作六变。
《符瑞图》：冬至，东北方融风至。
《颜氏家训》：南人冬至岁首，不诣丧家，若不修书，则过节束带以申慰。北人至岁之日，重行吊礼，礼无明文，则吾不取。
己孤而履岁，及长至之节，无父拜母，祖父母、世叔父、母姑兄姊则皆泣；无母拜父，外祖父、母舅、姨兄姊、亦如之。此人情也。
《岁华纪丽》：伏羲断龟文，以立八卦，冬至一阳生，配乾之初九。
《唐书・历志》：日在虚一，则鸟、火、昴、虚皆以仲月昏中，合于尧典。刘炫依大明历四十五年差一度，则冬至在虚、危，而夏至已过中矣。
治历之本，必推上元。日月如合璧，五星如连珠。夜半甲子，朔旦冬至，自此七曜散行，不复馀分。
《食谱》：张手美家，冬至宜盘。
《唐杂录》：唐宫中，以女功揆日之长短。冬至后日晷渐长，比常日增一线之功。
《周易集解》：劳乎坎。崔憬曰：冬至则坎王，而万物之所归也。
《易经・复卦疏》：复，谓反本，静为动本。冬至一阳生，是阳动用，而阴复于静也。
《洽闻志》：赤土国，在崖州南，渡海经鸡笼岛。冬至之日，影在南，其窗户皆向北。
《西域志》：天竺国，以十一月十六日为冬至，则麦秀。《春明退朝录》：宋太祖建隆四年，南郊，改元乾德。是岁十一月二十九日冬至，而郊礼在十六日，何也。乃检日历，其赦制云：律且协于黄钟，日正临于甲子。乃避晦而用十六日甲子郊也。及修《实录》，以此两句太质而削去之，遂失其义。
《谈苑》：收冰之法，冬至前所收者，坚而耐久；冬至后所收者，多不坚也。黄河亦必以冬至前冻合，冬至后难冻不复合矣。川子乳糖师子，冬至前造者，色白不坏；冬至后者易败，多蛀。阳气入物，其理如此。
《梦溪笔谈》：历法布步岁之法，以冬至，斗建所抵，至明年冬至，所得辰刻襄杪，谓之斗分。故岁文从步、从戌。戌者，斗魁所抵也。
十一月，月建在子，曰大吉。予按大吉者，冬至之气，小往大来。君子道长，大人之吉也。故主文武大臣之事《程传》：阴盛既极，冬至则一阳复生于地中，故为复也。《尔雅・翼》：今之河豚，其出有时。率以冬至后来，每三头相从，号为一部。江阴得之最早，率以冬至日辄有之故。说者解易信及豚鱼，以为即此盖中孚十一月冬至之卦。此鱼应之而来。是信之著者也。
《老学庵笔记》：陈师锡家享仪，谓冬至前一日为冬住。与岁除夜为对。盖闽音也。予读《太平广记》三百四十卷有《卢顼传》云：是夕冬至，除夜乃知。唐人冬至前一日亦谓之除夜。《诗・唐风》日月其除，除音直虑。反则所谓冬住者，冬除也。盖传其语而失其字耳。
陆游冬至诗：家贫轻过节，身老却增年。自注乡俗谓吃尽，至饭即添一岁。
《家礼》：冬至祭始祖。《通考》云：此厥初生，民之祖也。冬至一阳之始，故象其类而祭之。朱子曰：始祖之祭似僭，今不敢祭。
《齐东野语》：古有数九九之语，盖自至后起数，至九九，则春已分矣。如至后一百六日，为寒食之类也。余尝闻判太史局邓宗文云：岂特此为然。凡推算皆有约法。《推闰歌括》云：欲知来岁闰，先算至之馀。更看大小尽，决定不差殊。谓如来岁合置闰，止以今年冬至后馀日为率。且以今年十一月二十二日冬至，则本月尚馀八日。则来年之闰当在八月。或小尽则止馀七日，则当闰七月。若冬至在上旬，则以望日为断，十二日足则复起一数焉。
《癸辛杂识》：凡造酒令，冬至前最佳，胜于腊中。盖气未动故也。今造盐菜者，亦必于冬至前，则可以久留矣。此说极有理。
石湖居士戏用乡语云：土俗以二至后九日为寒燠之候，故谚有夏至未来莫道热，冬至未来莫道寒之语。
《研北杂志》：吾家太史云：冬至后九日，遇壬，法当有年。《性理大全》程子曰：冬至一阳生，却须陡寒。正如欲晓而反暗也。
潜室陈氏曰：日月运转于天，如人之行步。故推历谓之步历。步历之始，谓之上元，必以日月全数为始，于前更无馀分，以此日为端首，即十一月甲子夜半朔旦，冬至也。故言履端于始也。
临川吴氏曰：杨子建，以岁气起冬至者，冥契先天，始震终坤之义。子午岁之冬至，起燥金而生丑中之寒水。丑未岁之冬至，起寒水而生丑中之风木。寅申岁起风木，卯酉岁起君火，辰戌岁起湿土，巳亥岁起相火，皆肇端于子半，六气相生循环不穷。
岁气起于子中，尽于子中，故曰冬至子之半。天心无改移，子午之岁，始冬至燥金三十日，然后禅于寒水，以至相火日各六十者五而小雪。以后，其日三十复终于燥金。丑未之岁，始冬至寒水，三十日然后禅于风木。以至燥金日各六十者五而小雪。以后其日三十复终于寒水。寅申以下皆然。如是六十年至千万年，气序相生而无间。
《梦馀录》：唐人以冬至前一日，亦谓之除夜。予谓除字，止可施于岁前一日，若又有冬除之说，则夏至前又可谓之夏除乎。殆非通论也。
《戒庵漫笔》：海棠欲花盛而鲜，须冬至日用糟水浇根，下世谓海棠无香，惟西蜀潼川府昌州海棠独香。成都人谓海棠为花尊贵之也。
《田家五行》：冬至得壬，一日主旱，二日小旱，三日赤旱，四日五谷大熟，五日小水，六日大水，七日河决，八日海翻，九日大熟，十日至十二日得壬，五谷不成。《枕谈》：诗人冬至用书云事。宋人小说为分至，启闭必书云物，独以为冬至事，非也。按《春秋感精符》云：冬至有云迎送日者，来岁美。宋忠注曰：云迎日出，云送日没也。冬至独用书云，盖指此。
《遵生八笺》：治疗牡丹法：冬至前后以钟乳粉和硫黄一二钱，掘开泥培之，则花至来春大盛。种时以白敛拌土，欲绝蛴螬土蚕食。根有蛀眼，以硫黄入孔，杉木削针，针之虫毙。若有空眼处，折断捉虫亦可。
《本草纲目》：夏枯草，生平泽。冬至后生叶，似旋复。《书蕉》：郭璞客傲云青阳之翠秀，龙豹之委颖，骏狼之长晖，元陆之短景。言著生于微，盛生于衰也。骏狼长晖，言冬至之日也。《淮南子》：冬至日在骏狼山，馀不可晓。
《稗史汇编》：杜甫有小至诗，小至即冬至也。冬至阴极，故曰小至。
《一统志》：郴州五盖山，岁冬至以雪占年云：五盖雪普，米贱如土。雪若不均，米贵如金。
冬至部外编
《云笈七签》：冬至清旦，正东望有朱碧黄云者，是太霄玉妃太虚上真人，三素云也。存礼密祝三见云，辇白日升仙。

[book_title]岁功典第九十一卷
季冬部汇考
《易经》地泽临卦
7973
〈本义〉临，进而凌逼于物也。二阳浸长以逼于阴，故为临，十二月之卦也。
《诗经》豳风七月章
二之日，栗烈。
〈朱注〉二之日，谓斗建丑，二阳之月，栗烈气寒也。〈大全〉临川王氏曰：风而寒，尚非其至也。无风而寒，于是为至。
《礼记》月令
季冬之月，日在婺女，昏娄中，旦氐中。其日壬癸，其帝颛顼，其神元冥，其虫介，其音羽，律中大吕，其数六，其味咸，其臭朽，其祀行，祭先肾。
〈陈注〉女在子，元枵之次，大吕丑。律长八寸二百四十三分寸之百四。
雁北乡，鹊始巢，雉g鸡乳。
〈陈注〉此记丑月之候。
天子居元堂右个，乘元路，驾铁骊，载元纾衣黑衣，服元玉，食黍与彘，其器闳以奄。
〈陈注〉元堂右个，北堂东偏。
命有司大难旁磔，出土牛，以送寒气。
〈陈注〉季春，惟国家之难。仲秋，惟天子之难。此则下及庶人，又以阴气极盛。故云大难也。旁磔，谓四方之门皆披磔其牲，以禳除阴气。不但如季春之九门磔攘而已。出犹作也。月建丑，丑为牛。土能制水，故特作土牛，以毕送寒气也。
征鸟厉疾，乃毕山川之祀。及帝之大臣，天之神祗。
〈陈注〉征鸟鹰隼之属，以其善击。故曰征。厉疾，猛厉而迅疾也。帝之大臣，谓五帝之佐，句芒祝融之属也。孟冬，言祈天宗，此或司中，司命，风师，雨师之属。
是月也，命渔师始渔，天子亲往，乃尝鱼，先荐寝庙。
〈陈注〉亲往为荐先。
冰方盛，水泽腹坚，命取冰，冰以入。
〈陈注〉藏冰正在此时，故命取冰，冰入，则阴事之终也。
令告民出五种，命农计耦耕事，修耒耜具田器。
〈陈注〉冰入之后，大寒将退，令典农之官告民，出其五谷之种，计度耦耕之事。此皆豫备东作之事，阳事之始也。
命乐师大合吹而罢。
〈陈注〉郑氏曰：岁将终，与族人大饮作乐于太寝，以缀恩也。疏曰：后年季冬，乃复如此作乐，以一年顿停，故曰罢。
乃命四监，收秩薪柴，以共郊庙，及百祀之薪燎。
〈陈注〉炊爨及夜燎之用也。
是月也，日穷于次，月穷于纪，星回于天，数将几终，岁且更始。
〈陈注〉去年季冬，次元枵，至此穷尽，还次元枵纪会也。去年季冬，月与日会于元枵，至此还复会于元枵也。
专而农民，毋有所使，天子乃与公卿、大夫共饬国典，论时令，以待来岁之宜。
〈陈注〉岁既更始，故事亦有异宜。
乃命太史，次诸侯之列，赋之牺牲，以共皇天上帝社稷之飨。乃命同姓之邦，共寝庙之刍豢。命宰历卿大夫至于庶民土田之数，而赋牺牲以共山林，名川之祀。凡在天下九州之民者，无不咸献其力，以共皇天上帝社稷寝庙山林名川之祀。
〈陈注〉礼有五经，莫重于祭故也。
季冬行秋令，则白露蚤降，介虫为妖，四鄙入保；行春令，则胎夭多伤，国多固疾，命之曰逆；行夏令，则水潦败国，时雪不降，冰冻消释。
《周礼》天官
大宰之职，岁终则令百官府，各正其治，受其会，听其致事而诏王废置。
〈订义〉王昭禹曰：受其一岁功事、财用之计，听其所致，以告于上之事。于是诏王废置。然此非特为废置也。岁终平在朔易之时，亦欲以知所当调制，以待正月之吉，布施之也。
地官
小司徒之职，岁终则考其属官之治成而诛赏，令群吏正要会而致事。
〈订义〉郑康成曰：治成，治事之计。　贾氏曰：要会谓月计、岁计、总为簿书、而致其事之功状，以待考也。
秋官
小司寇，岁终则令群士计狱、弊、讼登中于天府。
〈订义〉贾氏曰：群士谓乡士遂士以下。　王昭禹曰：计狱者，计其多寡之数。弊讼者，察其情而断之为有疑也。计非不弊，弊非不计，各有攸当而已。　王氏曰：中，狱讼之中，言事实之书。　郑锷曰：天府之职掌受中也。登于天府则宝之至。又以见允合乎天心之义。
《尔雅》月阳
十二月为涂。
《易通卦验》苍阳云
小寒合冻，苍阳云出氐。
黑阳云
大寒降雪，黑阳云出心。
《素问》诊要经终论篇
十一月、十二月，冰复，地气合，人气在肾。
〈注〉冰复者，一阳初复也，地气合者，地出之阳复归于地，而与阴合也。肾主冬藏之气，故人气在肾。
《汲冢周书》周月解
其在商汤，用师于夏，除民之灾，顺天革命。改正朔，变服殊号，一文一质，示不相从，以建丑之月为正。
时训解
小寒之日，雁北向；又五日，鹊始巢；又五日，雉始g。雁不北向，民不怀主；鹊不始巢，国不宁；雉不始g，国大水。大寒之日，鸡始乳；又五日，鸷鸟厉疾；又五日，水泽腹坚。鸡不始乳，淫女乱男；鸷鸟不厉，国不除兵；水泽不腹坚，言乃不从。
《管子》首宪篇
季冬之夕，君自听朝论。罚罪刑杀，亦终五日。
《尚书大传》殷正
殷以季冬为正，色尚白，以鸡鸣为朔。
《吕氏春秋》季夏纪音律篇
大吕之月，数将几终，岁且更起，而农民无有所使。
〈注〉大吕十二月，几近终尽也，使役也。
《史记》律书
东至牵牛，牵牛者，言阳气牵引万物出之也。牛者，冒也。言地虽冻，能冒而生也。牛者，耕植种万物也。东至于建星。建星者，建诸生也。十二月，律中大吕。大吕者，其于十二子为丑。丑者，纽也。言阳气在上未降，万物厄纽未敢出。
《汉书》律历志
大吕。吕，旅也，言阴大旅，助黄钟宣气而牙物也。位于丑，在十二月。
《淮南子》天文训
冬至，加十五日，斗指癸，则小寒，音比应钟；加十五日，斗指丑，则大寒，音比无射。
大吕之数，七十六，主十二月，下生夷则。
太阴在卯，岁名曰：单阏。岁星舍须女虚危，以十二月与之晨出东方，柳七星张为对。
时则训
季冬之月，招摇指丑，昏娄中，旦氐中，其位北方，其日壬癸，其虫介，其音羽，律中大吕。其数六，其味咸，其臭腐，其祀井，祭先肾。雁北乡，鹊加巢，雉g鸡呼卵。天子衣黑衣，乘铁骊，服元玉，建元旗，食麦与彘，服八风水，爨松燧火。北宫御女黑色，衣黑，击石磬。其兵铩，其畜彘。朝于元堂右个。命有司，大傩旁磔，出土牛。命渔师始渔，天子亲往射鱼，先荐寝庙。令民出五种，令农计耦耕事，修耒耜具田器。命乐师，大合吹而罢。乃命四监，收秩薪，以供寝庙及百祀之薪燎。是月也，日穷于次，月穷于纪，星周于天，岁将更始。令静农民，无有所使。天子乃与公卿、大夫、饰国典，论时令，以待嗣岁之宜。乃命太史，次诸侯之列，赋之牺牲，以供皇天上帝社稷之刍享。乃命同姓之国，供寝庙之刍豢。卿士大夫至于庶民，供山林名川之祀。季冬行秋令，则白露早降，介虫为n，四鄙失保；行春令，则胎夭伤，国多痼疾，命之曰逆；行夏令，则水潦败国，时雪不降，冰冻消释。十二月，官狱其树栎。
六合
季夏与季冬为合，季夏德毕，季冬刑毕。故十二月失政，六月五谷疾狂。
《大戴礼记》夏小正
十有二月，鸣弋弋也者，禽也。先言鸣而后言弋者，何也。鸣而后知其弋也。元驹贲。元驹也者，蚁也。贲者何也，走于地中也。纳卵39。卵39也者，本如卵者也。纳者何也，纳之君也。虞人入梁。虞人，官也。梁者，主设罔罟者也。陨麋角，盖阳气旦曙也，故记之也。
《后汉书》礼仪志
季冬之月，星回岁终，阴阳以交，劳农大享腊。
〈注〉高堂隆曰：帝王各以其行之盛而祖，以其终而腊。火生于寅，盛于午，终于戌。故火家以午祖，以戌腊。秦静曰：古礼，出行有祖祭，岁终有蜡腊，无正月必祖之祀。汉氏以午祖，以戌腊。午南方，故以祖，冬者岁之终，物毕成，故以戌腊，而小数之。学者因为之说非典文也。
先腊一日，大傩，谓之逐疫。其仪，选中黄门子弟，年十岁以上，十二以下，百二十人为E子，皆赤帻皂制执大鼗方相氏，黄金四目，蒙熊皮元，衣朱裳，执戈扬盾。十二兽，有衣毛角，中黄门行之穴从，仆射将之以逐恶鬼于禁中。夜漏上水，朝臣会侍中、尚书、御史谒者。虎贲羽林郎将执事，皆赤帻陛卫，乘舆御前殿，黄门令奏曰：E子备请逐疫。于是中黄门倡，E子和曰：甲作食，37^胃食，虎雄伯食，魅腾简食，不祥揽诸食，咎伯奇食，梦强梁祖明共食，磔死寄生委随食，观错断食，巨穷奇腾根共食蛊。凡使十二神，追恶凶，赫女躯，拉女干，节解女肉，抽女肺肠。女不急去，后者为粮，因作方，相与十二兽舞群簟Ｖ鼙榍昂笫∪过，持炬火，送疫出端门。门外驺骑，传炬出宫，司马阙门，门外五营骑士传火弃雒水中，百官，官府各以木面兽，能为傩人师。讫，设桃梗郁儡苇茭毕，执事陛者，罢苇戟桃杖，以赐公卿将军，特侯诸侯云。
〈注〉《汉旧仪》曰：颛顼氏，有三子，生而亡去，为疫鬼。一居江水，是为虎；一居若水，是为罔两蜮鬼；一居人宫室区隅沤庾，善惊人小儿。《月令章句》曰：日行北方之宿。北方太阴，恐为所抑。故命有司大傩所以扶阳抑阴也。《卢植・礼记注》曰：所以逐衰而迎新，方相帅百隶及童女，以桃弧棘矢土鼓，鼓且射之。以赤丸五谷播洒之。《谯周・论语注》曰：以苇矢射之。
薛综曰：E之言善，善童幼子也。　《东京赋》曰：捐魑魅，侏狂，斩委蛇，脑方良。囚耕父于清泠，溺女魃于神潢。残夔z与罔象，殪仲而歼游光。注曰：魑魅，山泽之神；狂，恶鬼；委蛇，大如车毂；方良，草泽神；耕父，女魃，皆旱鬼恶水。故囚溺于水中，使不能为害。夔z罔象，木石之怪；仲，游光，兄弟八人，恒在人间作怪害也。孔子曰：木石之怪夔罔，两水之怪龙罔。象臣昭曰：木石，山怪也。夔，一足，越人谓之山29。罔两，山精，好学人声，而迷惑人，龙神物也。非所常见。故曰：怪罔象食人，一名沐。埤苍曰：狂，无头鬼。　《东京赋》曰：煌火驰而星流，逐赤疫于四裔。注曰：煌火光逐，惊走煌然，火光如星驰。赤疫，疫鬼恶者也。E子合三行，从东序上，西序下。　《东京赋注》曰：卫士千人，在端门外，五营千骑在卫士外，为三部，更送至雒水，凡三辈逐鬼，投雒水中，仍上天池，绝其桥梁，使不得度还。　《山海经》曰：东海中有度朔，山上有大桃树，蟠屈三千里。其卑枝门，曰东北鬼门，万鬼出入也。上有二神人，一曰神荼，一曰郁儡。主阅领众鬼之恶害人者，执以苇索，而用食虎。于是黄帝法而象之，驱除毕，因立桃梗于门户，上画郁儡，持苇索以御凶鬼。画虎于门，当食鬼也。《史记》曰：东至于蟠木。《风俗通》曰：黄帝上古之时，有神荼与郁儡兄弟二人，性能执鬼桃梗。梗者，更也，岁终更始，受介祉也。　《汉官名秩》曰：大将军、三公，腊赐钱各三十万，牛肉二百斤，粳米二百斛；特侯十五万；卿十万；校尉五万；尚书丞郎各万五；千石、六百石，各七千；侍御史、谒者、议郎、尚书令各五千；郎官、兰台令史二千；中黄门、羽林虎贲士二人共三千。以为当祠门户直，各随多少受也。
是月也，立土牛六头于国都郡县城外丑地，以送大寒。
〈注〉《月令章句》曰：是月之昏，建丑，丑为牛，寒将极。是故出其物类形象，以示送迎之，且以升阳也。
《说文》丑月
丑，纽也。十二月，万物动，用事象手之形时，加丑，亦举手时也。
《晋书》乐志
十二月之辰，谓为丑。丑者，纽也。言终始之际，以纽结为名也。
十二月之管，名为大吕。吕者，助也。谓阳气方之，阴气助也。
《梁元帝纂要》季冬
十二月曰季冬，暮冬，暮岁。又曰杪冬。涂月暮节，穷稔穷纪。
《齐民要术》季冬事宜
十二月，请召宗族婚姻宾旅，讲好和礼，以笃恩纪。休农息役，惠必下浃，遂合耦田器，养耕牛，选任田者以俟农事之起，去猪盍车骨。
《隋书》礼仪志
后齐，河清中定，令每岁十二月半后讲武，至晦遂除。二军兵马，右入千秋门，左入万岁门，并至永巷南下，至昭阳殿北。二军交，一军从西上x，一军从东上x，并从端门南出，阊阖门前桥南戏射。并讫，送至城南郭外，罢。
隋因周制，季冬藏冰，用黑牡黍于冰室，祭司寒神。
《唐书》礼乐志
季冬之月正齿位，则县令为主人，乡之老人年六十以上，有德望者一人为宾，次一人为介，又其次为三宾，又其次为众宾。年六十者三豆，七十者四豆，八十者五豆，九十者及主人皆六豆。宾主燕饮，则司正北面请宾坐，宾主各就席，立，司正适篚，跪取觯，兴实之进，立于楹间，北面乃扬觯而戒之以忠孝之本，宾主以下，皆再拜。司正跪奠觯，再拜，跪取觯，饮，卒，觯兴，宾主以下皆坐。司正适篚，跪奠觯，兴，降复位，乃行。无算爵，其大抵，皆如乡饮酒礼。
《农政全书》季冬事宜
栽种、　橘、　松、　花树、　麦〈宜腊日〉、桑、　苘麻、收藏、　腊米、　腊水、　腊酒、　腊肉、　腊葱、　风鱼、
脯腊、　腊糟、　猪脂、
杂事、　造农具、　舂米、　舂粉、　浸米〈可止泻痢〉、墩牡丹、
土、　剥桑、　压果木、　添桑泥、　浸灯心、　合腊、药、　扫、　伐竹木、　以猪脂啖马、　腊水作面糊、F背不蛀
农事占候
十二月，立春在残年，主冬暖。谚云：两春夹一冬，无被暖烘烘。　至后第三戌为腊，腊前三两番雪，谓之腊前三白，大宜菜麦。谚云：若要麦，见三白。又云：腊雪是被，春雪是鬼。又主来年丰稔。谚云：一月见三白，田翁笑吓吓。又主杀蝗子。　占风谚云：今夜东北，明年大熟。　月内有雾，主来年有水。风雨，主来年六月、七月内横水。　十二月里雾，无水做酒醋。雾主半月旱，准十月内五日雾。　冰结后水落，主来年旱。冰结后水涨，名上水冰，主水。若紧厚，来年大水。　十二月，谓之大禁月。忽有一日稍暖，即是大寒之候。谚云：一日赤膊，三日龌龊。　谚云：大寒须守火，无事不出门。　又云：大寒无过丑寅，大热无过未申。
《遵生八笺》J仙月占
十二月朔日，忌西风，主六畜疫。忌行春令，主多痼疾。
十二月事宜
《孝经纬》曰：冬至后十五日，斗指癸，为小寒。阳极阴生，乃为寒。今月初寒尚少也。后十五日，斗指丑，为大寒。至此栗烈极矣。律大吕，吕者，拒也。言阳气欲出，阴拒之也。
《月纂》曰：天道西行，作事出行，俱宜。向西不宜，用丑日犯月建，作事不吉。
《黑子秘录》曰：是月癸丑日，造门，盗贼不能进。
《琐碎录》曰：腊月子日，晒荐席，能去蚤虱。
又曰：是月，取猪脂四两，悬于厕中。入夏，一家无蝇。又曰：腊月晨起，以蒸饼灾碇，食之，终岁不生疮疥。久服，肌体光泽。
二十四日，床底点灯，谓之照虚耗也。
二十四日，取鼠一头，烧在于子地上，埋之，永无鼠耗。《本草图经》云：取活鼠，用油煎为膏，敷汤火疮，灭瘢疵，极良。
《七签》曰：初一、初二、初八、十三日、十五、二十日，沐浴，去灾悔吉。
《法天生意》云：川乌炒黄，绢袋盛装，酒浸，服少许，可疗头风。
又云：初七、初十、十八、二十日，拔白发。
《便民要纂》曰：大寒早出，含酥油于口中，则耐寒。《食物本草》云：雪水甘，寒收藏，能解天行时疫，一切热毒。
是月，收雄狐胆，若有人暴亡，未移时者，急以温水研灌，些少入喉中，即活。移时，无及矣，当预备之。
是月，取青鱼胆，阴乾，如患喉闭及骨鲠者，以此胆少入口，中咽津即解。
《家塾事亲》曰：是月，取猪板油脂，背阴挂，能治诸般疮疥。敷汤火良。又法：取猪脂一斤，入瓷瓮中，加鸡子白十枚，水银二钱，封瓮，埋亥地上。一百日，取治痈疽，极良。
又曰：是月，取皂角烧为末，留起。遇时疫，早起，以井花水调一钱，服之，效。
《岁时杂记》曰：腊月，宜合茵陈丸，料时疫瘟癀，山峦瘴气等，C岭表行客可常随带其方，茵陈四两，大黄五两，豉心五，合炒，令香。恒山三两，桃核仁三两，炒芒硝三两，杏仁三两，去皮，尖鳖甲二两，酒醋涂炙。巴豆一两，去皮膜，去油，炒。另研，共为末，蜜丸桐子大。初得时，三日内，旦服五丸。或利、或吐、汗若否，再加一丸，久不觉，即以热汤饮，促之。老小以意酌服。黄病痰癖时，气伤寒、^疟发痫，服之，无不瘥者，瘴气如神。赤白痢亦效，春初一服，一年不病，收瓶，以蜡封，口置燥处，忌食苋菜、芦笋。
《田家五行》云：十二月二十五日，夜煮赤豆粥，合家食之，出外者，留与。名曰：口数粥。能祛瘟鬼。
《负暄杂录》：是月，二十四日，取井花水，平旦，初汲者，浸乳香数块，至元旦五鼓，令温。从小饮乳香一豆，大咽水三口，则一年不染时疫。
《多能鄙事》曰：是月，取乌鸦一二只，入瓶泥封，固烧为末，治一切劳瘦、骨蒸、咳嗽，米饮调下二钱，良。
《内景经》曰：二十八日，修迎新斋。是月初六日，天仓开，宜入山修道。
《本草》云：惟十二月，可食芋头，他月食之，发病。
十二月事忌
《千金方》：是月，勿食猪脾，旺在四季故耳。
是月，勿歌舞，犯者凶。勿食生韭，勿食霜烂果菜，勿食蚌、蟹、鳖、虾、鳞虫之物，勿食獐肉，勿食牛、猪、豚肉，勿食生椒，勿食葵菜。大抵与十一月忌同。勿犯大雪，勿伤筋骨，勿妄针刺。
《月忌》：二十一日，不可问疾。初七日，不宜水陆远行，凶。初九日、二十五日，忌裁衣、交易。
十二月修养法
季冬之月，天地闭塞，阳潜阴施，万物伏藏，去冻就温。勿泄皮肤大汗，以助胃气。勿甚温，勿犯大雪，宜小宣，勿大全补，众阳俱息。勿犯风邪，勿伤筋骨，卦临，临者，大也。以刚居中，为大亨，而利于贞也，生气在亥，坐卧宜向西北。
《孙真人》曰：是月，土旺，水气不行，宜减甘增苦，补心助肺，调理肾藏。勿冒霜雪，勿泄津液及汗。初三日，宜斋戒静居，焚香养道，吉。
《赏心乐事》十二月
绮互亭檀香蜡梅、　天街阁市、　南湖赏雪、　安f堂试灯、　湖山探梅、　花院兰花、　瀛峦胜处观雪、
二十四夜饧果食、　玉照堂看早梅、　除夜守岁
《本草纲目》小寒大寒井水
小寒大寒日，取井水，宜浸造，滋补五脏，及痰火积聚，虫毒诸丹丸，并煮酿药酒与雪水，同功。
《酌中志略》宫中十二月
十二月初一日，钦赏腊八果粥米。厂中旧有香匠，造香饼兽炭，又塑造将军，或福判仙童，钟馗各成对。高三尺许，用金彩装画，如门神，黑面黑手，以存炭制。名曰：彩装。于二十四日，奏安，于宫殿各门两傍，此亦岁暮植将军炭于门旁之遗意。至次年二月，仍抬归本厂，修补装新。临年节，再安。逆贤擅改，则各增而大之。所费百倍于前。傀儡体做法，高八九尺，丈馀不等。穿以真正绫绢，绸，佩以真正弓矢、兵器，须眉直竖，猛恶如生。又恐无知之人戏弄，损坏。凡该看，近侍必明灯看守，虽冰雪寒夜，不敢远离。必交接明白，人人敢怒而不敢言也。
《直隶志书》〈各省风俗同者不载〉香河县
十二月二十四日，夜设酒、果、糖、馔祭灶。谓之饯灶。
昌平州
十二月二十四日，扫舍宇、新墙垣、备薪米、多嫁娶。
房山县
十二月二十四日，是夜，具果糖陈于棹上，草料陈于棹下，以祀灶神。
永平府
季冬月朔日，忌大寒，有虎灾。喜小寒，为瑞。是日，以井水洗蚕子，曰：饮蚕。通称是月为腊月。腊前雨雪，宜菜麦。且卜来岁稔。下旬四日，名交年，或曰小年。扫室宇，暮设饼、糖、果、菜祀灶。俗以糖丸粘灶门。云，毋得言家长短，以祈福庇。乡人秉高炬照田间，修整门户，更造服饰，整办酒肴，备具符帖，僧道作疏，送檀越，医士作辟瘟丹，屠苏袋，送往来者。
新安县
十二月，有司颁门神桃符。按《白虎通》云：黄帝立桃符于门前，以R凶鬼。今之桃符，亦其遗意。
吴桥县
二十三日，扫舍宇，祀灶。用糖瓜黏糕，主祭不用妇人。
枣强县
十二月二十四日，备糖饼果实，祭灶，报一岁火食生养之恩。
饶阳县
小寒东风，主大雪。南风，主天下太平。西风，主来年旱。北风，主人有灾。大寒东风，主冬有雪。南风，主人民安。西风，主春旱。北风，主日月明。
曲周县
十二月二十四日夜，妇以草豆少许，及糖食果饼，祀灶。扫室割牲，制寒具，为过岁计。买草花饰女作爆竹惊岁。
《山东志书》淄川县
十二月二十三日，祀灶。亦有用次日者。《礼》曰：灶者，老妇之祭也。盛于盆，尊于瓶。自汉武亲祀灶，而神益尊矣。故士大夫家亦躬亲之。
阳信县
大寒十二月中，新衣服，积米薪，百工辍役。
沾化县
十二月二十五日，亲友互为岁馈，盘}相望，聘女家加币，或鲜衣荐菜花数十枝，曰送花。
寿光县
腊月二十三日，祠灶。盖沿汉阴子方祠灶之讹，子方以腊日祠灶。灶神见，遂致巨富。而祠辞同音，因于是夕具s豆为灶神，秣马以饯神。朝上帝而又必用饴糖，云以胶神唇口，使见上帝，不言人家是非，虽士大夫家，皆然。
登州府
十二月二十四日，扫屋尘，谓之除残。是日，复多嫁娶。月终，谓之乱丝日。
《山西志书》临晋县
自腊月二十四日至除日，民间纷纷嫁娶，云诸神朝天，百无禁忌。
解州
腊月五日，食五色煮亘曰豆者，毒也。食之，已五毒。或云禳小儿痘疹。
垣曲县
十二月二十四日，扫涤舍宇。俗传是夕，诸神上阊阖谒帝，各家夜设面饼、饴糖及画舆、马仪，从于楮上，焚而送之，谓之送神。
泽州
十二月初五日，稻、黍、果、豆、和煮为粥，曰五豆粥。
马邑县
二十四日，为交年节。《梦华录》：交年节，以酒杯供灶门。谓之醉司命。今俗，以二十三日夜，初涤釜濯。设香楮饧糖。又以黑豆寸草为秣马具，祭告灶前。曰送灶君上天。
《陕西志书》平凉府
十二月望后，各以鹿、豕、羊、鸡、鹅、鸭、雉、兔、酒、果诸物相贺，大储薪炭、油蜡、伏鸡土穴。二十四日，祭灶。名曰送神归天。腌羊、豕、鹿、兔肉。
《江南志书》常熟县
十二月初一日，乞人始偶，男女傅粉墨妆为钟馗。灶王持竿剑，望门歌舞以乞，亦傩之遗意云。二十四日扫屋尘，曰除残。至夕，田间燃长炬，名照田蚕。各家祀灶，以灯篝为灶神之座。积薪焚之，火光如昼。二十五日，家户多持清斋，云为玉皇下降日。门外燃火炉，焰高者喜。古谓之r盆。
嘉定县
十二月，农事告成，民间多有l羊豕以祭五通之神。谓烧利市。其报岁事者，在郭曰：烧年常。在野曰：谢场。祭毕，速亲友之。谓之年常酒。二十四日，丐者涂抹变形，装成男女鬼判，跳驱傩。索乞钱财。俗呼跳灶王。又有敲金瓶之祝，皆以逐疫鬼。是夕，早寝，以为行瘟。故安静以避之。二十五日，夙兴，持斋诵经，烧烛拈香。俗传天帝降世，察人善恶。故以此迎之。谓之接玉皇。
崇明县
十二月二十四日，扦杨，永不蛀。
松江府
十二月朔日，傩于街市，饰为鬼神，揭竹枝，鸣锣，跃舞。至二十四日止。丐者为之。二十五日举家食赤豆粥。云辟瘟。出外者亦留以与之，名口数粥。兼饷亲里之持丧者。
无锡县
腊月二十四日，作玛瑙团以祀灶。二十五，作红饭以祀床。然苍X以辟疫。俗本工为门神，至是尽易新者。
宜兴县
十二月，进清醇以告蜡竭，恭敬于神明。二十四日作傩，俗名逐疫。或师巫，或丐者为之。
高邮州
腊月中旬，人家以礼物相馈，送者几半月。谓之送年节礼。
怀宁县
十月二十四日，俗谓小年。及暮，洒扫堂室，陈馔具香烛，接祖先。以次献酒馔。主妇点茶侑食。子姓咸执事同\拜。如闻忾息觌音容，祗肃俨悫，犹祖祢之聚一堂也。
潜山县
十二月二十四日，为小年。设席焚香，迓祖先，祀灶神。分食家众，谓之完年。晦日，夜宴，家众烧灯达旦，视明没占次年休咎。
黟县
十二月，游旅谋归，修缮居室，斥土掩骼。是月也，收芜菁，择五种，齐秫稻，谨盖藏收竹箭。
太平府
十二月为嘉平月，即腊也。熟酒浆、杵米精粲，为诸牲鱼腊。农人自T，劳其妇子。
《浙江志书》杭州府
腊月二十四日，祀灶，并祀土地，亦岁终报赛之意。数日前，丐者貌灶君、灶母，装钟馗，仗剑作擒鬼状。鸣锣跳跃，求乞财物，盖亦古逐疫之意。
海宁县
腊月十二日，养蚕之家，各以盐卤茄灰薰揉蚕子，藏之谷壳中，至二十四日，则出之，浴于川，以待春至。
诸暨县
腊月，以豕为牲，召巫祀之。曰作年福。以果物佐牲醴相遗馈。岁终，拂屋上尘，修垣宇，备酒果为新年燕客。
永康县
十二月二十五日，谓之年头禁。是日，不出财，以赤豆和米煮粥，曰蚕花粥。云食之利养蚕。自此，连日为酒食相邀饮，曰分岁。洒扫沐浴，用祓不祥。选日具牲，命僧道，或师巫祀神于中堂，曰送年。
乐清县
十二月，民不知腊。常以二十四日，扫尘净宇，其夕，祀灶送神，至正月初五日，乃迎之。
龙泉县
十二月初一日，有风雨，春旱米平。风从西来，半日不止，六畜大疫。其日大寒，有白兔见，月内蝗见，黍贵。一云八月谷贵。
《江西志书》新建县
腊月二十四日，家家食欢喜团枣子糖，取欢喜庆团K，早子祝螽斯也。
靖安县
十二月，不问月之大小，皆以二十四日，为小年。若大年，论月大小。月小以二十八日，月大则以二十九日。
铅山县
十二月，大小寒，多风雪，损畜。
新城县
十二月，小寒晴，则来年早禾熟。大寒晴，则来年晚禾熟。上中旬晴，则岁时必雨。二十四日，新嫁女家，加茶果烛炭之类，名馈岁。
新昌县
十二月前后，各涓吉，召巫师装花牌、鸣鼓喧角、俚歌魔舞，祀五通神。以极乐为得福。曰：猖祭。又曰：赛乐。
上高县
腊月二十四日，俗呼为小年。亦有二十三日者，亲友互相馈遗，曰送年。母家以果饼之类遗女家，谓之逻年。
会昌县
三冬，积阴雪霰，间作盎盂，池沼凝冰如纸，见日即融。R寒之具，祗需袷服装绵毡裘，人亦罕御，但梅未雪而先开，桃隔春而即放，炎荒天气，不同如此。
《湖广志书》崇阳县
十二月二十四日，送灶神。《考礼器》云：灶神。老妇之祭，尊以瓶，盛以盆。又许慎云：神，即祝融也。姓苏，名吉利。汉阴子方见灶神，祀以黄犬，谓之黄羊，阴氏世获福。俗盖本于此云。
大冶县
十二月二十四日，为小除夕。祀灶用巫。自此至除夕。家集少长欢饮，谓之团年。放炮击鼓，谓之闹年鼓。
钟祥县
十二月二十三日夜，供茶果、糖饼、草豆以祀灶。祭毕，焚之，谓灶神。翌日五鼓，朝天奏一年善恶，故燃灶灯三夜，前期祷送之。俗曰：焚。馀糖饼与襁褓小儿食之压惊。又于二十四日，扫堂尘。是夜，迎祖先回家。日祭饮食于除夕夜，如中元，祭送之，兹日为始。
攸县
十二月，无贵贱，率请巫师朱衣象笏，音乐大作。诵经杀猪，报岁功也。
祁阳县
十二月二十五日，人家门首然薪满盆。谓之相热。村落则以秃帚，若麻30竹枝然火炬。缚长竿之杪以照田。烂然遍野，以祈丝谷。谓之照田蚕。与烧火盆同于爆竹之夕。
新田县
十二月，忌南风。古云，九里南风伏里旱，大寒小寒有雨雪。次年小暑，大暑不乾。
《福建志书》尤溪县
腊月大寒节后，邑人争向龙山取土增灶，为一年利市兆。
莆田县
腊月二十四日，祀灶。按《杂五行书》云：灶神，名禅，字子郭。衣黄衣，夜披发从灶出，知其名，呼之，可除凶恶。
《四川志书》夹江县
腊月，民延巫觋庆坛神。虽近古大傩之礼，然歌舞鄙俗可笑，必终夜乃止。士大夫家，间亦有之为其神专司六畜，故相沿莫禁也。然亦有验，是以不废。
《广东志书》南雄府
腊月二十四日，名为小年。凡初适嫁者，舅家盛备斋筵，油糍馈送婿宅。虽贫俭者亦不能缺，谓之谢灶饭。
长乐县
季冬之月，东京花开，梅花盛发，菠菱萝卜俱可食。间或薄冻，下雪，青阳渐畅。
《广西志书》
隆安县
十二月，桃梅花俱吐棉子，结峻。风寒雪不冻，鹊始巢。收薯芋，勤民，犯雪，犁坊巷诸儿童敛败叶，供老叟，拥火度寒朝。
《云南志书》建水州
十二月下旬，经管义仓，绅士请于府州遍查通郡鳏寡贫民赴仓，散给米并盐柴。

[book_title]岁功典第九十二卷
季冬部艺文一
谷城门铭　　　　　　　　后汉李尤
谷门北中，位当于丑。太阴主刑，杀伐为首。
大寒赋　　　　　　　　　　晋傅元
五行倏而竟骛兮，四节纷而电逝。暑往寒来，十二月而成岁。日月会于析木兮，重阴凄而转肃。彩虹藏于虚廓兮，鳞介潜而长伏。若乃天地凛冽，数极气否。严霜夜结，悲风昼起。飞雪山积，萧条万里。百川咽而不流兮，冰冻合于四海。扶木憔悴于D谷，若华零落于縻帷
岁暮赋〈有序〉　　　　　　　陆云
余o役京邑，载离永久。永宁二年春，忝宠北郡。其夏又转大将军右司马于邺都。自去故乡，荏苒六年。惟姑与姊，仍见背弃。衔痛万里，哀思伤毒，而日月逝速，岁聿云暮。感万物之既改，瞻天地而伤怀。乃作赋以言情焉。
夫何乾行之变通兮，昏明迭而载路。羡飞辔之远御兮，腾六龙于天步。时赴节而渐流兮，气移数而改度。挥促节于短日兮，振修策于长夜。运悠忽其既周兮，岁冉冉而告暮。变棘心之柔风兮，滋丰草之湛露。元晖邈以峻服兮，黄裳皓而振素。于是颛顼御时，元冥统官，天庙既底，日月贞观。沦重阳于潜户兮，严积阴于司寒。日回天以灭景兮，飙冲渊而无澜。坚冰涸于川底兮，白雪陨于云端。普区宇之瘁景兮，频万物之衰颜。时凛戾其可悲兮，气萧索而伤心。凄风怆其鸣条兮，落叶翻而洒林。兽藏丘而绝迹兮，鸟攀木而栖音。山振枯于层岭兮，民怀惨于重襟。寒与暑其代谢兮，年冉冉其将老。丰颜晔而朝荣兮，元发粲其夕皓。感芳华之志学兮，悲时暮而难考。远图逝而辞怀兮，密思集而盈抱。羡厚德之溥载兮，嘉丰化之大造。恨盛来之苦晏兮，悲哀至之常蚤。指露而怵心兮，衍死生于靡草。蒙时来之嘉运兮，游上京而凯入。委乘辂于紫宫兮，剖金虎而底邑。凭台光之发晖兮，荷宠灵而来集。望故畴之迥辽兮，溯南风而颓泣。长叹息而永怀兮，感逝物而伤悲。哀年岁之攸往兮，伊行人之思归。结隆思于朝日兮，缀永念于汜晖。表寸阴而贞吝兮，盼盈尺其若遗。嗟我行之久永兮，何归途之茫茫遵渚兮，盼川攸逝兮。江湘处孝敬于神丘兮，结祗慕于惟桑。瞻山川而物存兮，思六亲而人亡。问仁姑而背世兮，及伯姊而沦丧。寻馀踪于空宇兮，想绝景于遗堂。悲山林之杳霭兮，痛华构之丘荒。靖深情以遐慕兮，思缠绵而怀楚。涕垂颐以交颓兮，哀R心而洞骇。神寻路而窘逝兮，形颦蹙乎其所。心悠悠其若悬兮，音既绝而复举。悲人生之有终兮，何天造而罔极。仰悲谷之方中兮，顾悬车而日昃。百年迅于分嘘兮，千岁疾于一息。咏大椿之万祀兮，同蟪蛄于未识。岁难停而易逝兮，情艰多而泰寡。年有来而弃子兮，时无算而非我。o生心于日顺兮，虽呼翕其难假。摄贰生于逆旅兮，欲淹留其焉可。彼鉴寐之有时兮，亦始卒之固然。舒远怀于千载兮，怅同感乎中山。鉴通人之炯戒兮，惧晏平之达言。启贞心以自责兮，览遗籍而问道。亮爽鸠之既徂兮，故营丘之有绍。在吾侪之陋心兮，岂取乐于东表。苟长生而自得兮，将奚待而有夭。考大德于天地兮，知斯言之益矫。
大吕十二月启　　　　　梁昭明太子
分手未遥，翘心且积。引领企踵，朝夕不忘眷友。思仁行坐，未舍既属严风。极冷苦雾，添寒冰坚。汉地之池，雪积袁安之宅。敬想足下，栖神鹤驾，眷想龙门，披玩之问，愿无捐德。某种瓜贱士，卖饼贫生，入爨灶以扬声。不逢蔡子，驾盐车而显迹。罕遇孙阳，徒怀叩角之心，终想暴腮之患。既为久要，聊吐短章，纸尽墨穷，何能恳露。
岁暮直庐赋　　　　　　　　萧子云
日躔女度，岁华云暮。衡轻炭燥，权重泉涸。藏元武于太阴，蛰蛇于高雾。日临圭而易落，晷中p而南选Ｄ寒气于广庭，洞层阴于端库。风餮切而晚作，云沧浪而晦景。霰的于彤庭，葳蕤于丹屏。韬罘Q之飞栋，没屠苏之高影。始飘舞于圆池，终停华于方井。
季冬部艺文二〈诗词〉
岁暮和张常侍　　　　　　　晋陶潜
市朝⒕扇耍骤骥感悲泉。明旦非今日，岁暮余何言。素颜敛光润，白发一已繁。阔哉秦穆谈，膂力岂未愆。向夕长风起，寒云没西山。冽冽气遂严，纷纷飞鸟还。民生鲜常在，矧伊愁苦缠。屡阙清酤至，无以乐当年。穷通靡攸虑，憔悴由化迁。抚己有深怀，履运增慨然。
癸卯十二月中作与仲弟敬远　　前人
寝迹衡门下，邈与世相绝。顾盼莫谁知，荆扉昼常闭。凄凄岁暮风，翳翳经日雪。倾耳无希声，在目皓已洁。劲气侵襟袖，箪瓢谢屡设。萧索空宇中，了无一可悦。历览千载书，时时见遗烈。高操非所攀，深得固穷节。平津苟不由，栖迟讵为拙。寄意一言外，兹契谁能别。
岁暮　　　　　　　　　　宋谢灵运
殷忧不能寐，苦此夜难颓。明月照积雪，朔风劲且哀。运往无淹物，年逝觉已催。
彭城宫中直感岁暮　　　　　　前人
草草眷徂物，契契矜岁殚。楚艳起行戚，吴趋绝归欢。修带缓旧裳，素鬓改朱颜。晚暮悲独坐〈一作己〉，鸣歇春兰。
岁暮悲　　　　　　　　　　　鲍照
霜露迭濡润草木，互荣落日夜改运。周今悲复如昨昼，色苦沈阴白雪夜。回薄洁冒霜雁，飘扬出风鹤天寒。多颜苦妍容逐丹，壑丝20千里心独。宿乏然诺岁暮美，人还寒壶与谁酌。
蒜山被始兴王命作　　　　　　前人
暮冬霜朔严，地闭泉不流。元武藏木阴，丹乌还养羞。劳农泽既周，役车时亦休。高薄符好茜，藻驾及时游。鹿苑岂淹睇，兔园不足留。升峤眺日轨，临迥望沧洲。云生玉堂里，风靡银台陬。陂石类星悬，屿木似烟浮。形胜信天府，珍宝丽皇州。白日回清景，芳艳洽欢柔。参差出寒吹，m戾江上讴。王德爱文雅，飞瀚洒鸣球。美哉物会昌，衣道服光猷。
冬尽难离和丘长史　　　　　梁江淹
f居深怅怅，t寒拂中闺。宝礼自千里，缣书果君题。山川吐幽气，云景抱长怀。兹别亦为远，潮澜郁东西。汀皋日惨色，桂猿方啼。揽意谁髻眩屑涕在心乖。杜蘅念无沫，石兰终不睽。冀总岁暮驾，游衍苍山蹊。
就谢主簿宿　　　　　　　　　前人
季月寒气重，滋兰错无芳。北风漂夜色，河凝皓如霜。怅哉心神晚，烛灭此深堂。芰衣如可赠，宁湿云梁。
效阮公诗　　　　　　　　　　前人
岁暮怀感伤，中夕弄清琴。戾戾曙风急，团团明月阴。孤云出北山，宿鸟惊东林。谁谓人道广，忧慨自相寻。宁知霜雪后，独见松竹心。
岁暮还宅　　　　　　　　　陈江总
悒然想泉石，驱驾出城台。玩竹春前笋，惊花雪后梅。青山殊可对，黄卷复时开。长绳岂系日，浊酒倾一杯。
岁晚出横门　　　　　　　北周庾信
年华改岁阴，游客喜登临。据鞍垂玉帖，横腰带锦心。冰弱浮桥没，沙虚马迹深。倚弓依石岸，回床向柳阴。智琼来劝酒，文君过听琴。明朝云雨散，何处更相寻。
冬夜　　　　　　　　　　　隋炀帝
不觉岁将尽，已复入长安。月影含冰冻，风声凄夜寒。江海波涛壮，崤潼坂险难。无因寄飞翼，徒欲动和銮。
岁穷应教　　　　　　　　　薛道衡
故年随夜尽，初春逐晓生。方验从军乐，饮至入西京。
十二月一日三首　　　　　　唐杜甫
今朝腊月春意动，云安县前江可怜。一声何处送书雁，百丈谁来上濑船。未将梅蕊惊愁眼，更取椒花媚远天。明光起草人所羡，肺病几时朝日边。
寒轻市上山烟碧，日满楼前江雾黄。负盐出井此溪女，打鼓发船何郡郎。新亭举目风景切，茂陵著书消渴长。春花不愁不烂漫，楚客唯听棹相将。
即看燕子入山扉，岂有黄鹂历翠微。短短桃花临水岸，轻轻柳絮点人衣。春来准拟开怀久，老去亲知见面稀。他日一杯难强进，重嗟筋力故山违。
岁暮客怀　　　　　　　　　　戎昱
异乡三十口，亲老复家贫。无事乾坤内，虚为翰墨人。岁华南去后，愁梦北来频。惆怅江边柳，依依又欲春。
冬夜宴梁十三厅　　　　　　　前人
故人能爱客，秉烛会吾曹。家为朋徒罄，心缘翰墨劳。夜寒销腊酒，霜冷重绨袍。醉卧西窗下，时闻雁响高。
桂州岁暮　　　　　　　　　　前人
岁暮天涯客，寒窗欲晓时。君恩空自感，乡思梦先知。重谊人愁别，惊栖鹊恋枝。不堪楼上角，南向海风吹。
岁暮怀崔峒耿　　　　　　司空曙
腊月江天见春色，白花青柳疑寒食。洛阳旧社各东西，楚国游人不相识。
岁晚自感　　　　　　　　　　王建
人皆欲得长年少，无那排门白发催。一向破除愁不尽，百方回避老须来。草堂未办终须置，松树难成亦且栽。沥酒愿从今日后，更逢二十度花开。
季冬　　　　　　　　　　　　丘丹
江南季冬月，江蟹大如27。湖水龙为镜，炉峰气作烟。
十二月　　　　　　　　　　谢良辅
忆长安，腊月时，温泉彩仗新移。瑞气遥迎凤辇，日光先暖龙池。取酒虾蟆陵下，家家守岁传卮。
岁暮送舍人　　　　　　　　武元衡
边城岁暮望乡关，身逐戎旌未得还。欲别临岐无限泪，故园花发寄君攀。
郊居岁暮　　　　　　　　　柳宗元
屏居负山郭，岁暮惊离索。野迥樵唱来，庭空烧烬落。世纷因事远，心赏随年薄。默默谅何为，徒成今与昨。
岁暮　　　　　　　　　　　白居易
巳任时命去，亦从岁月除。中心一调伏，外累尽空虚。名宦意已矣，林泉计何如。拟近东林寺，溪边结一庐。
岁晚旅望　　　　　　　　　　前人
朝来暮去星霜换，阴惨阳舒气序牵。万物秋霜能坏色，四时冬日最凋年。烟波半露新沙地，鸟雀群飞欲雪天。向晚苍苍南北望，穷阴旅思两无边。
南浦岁暮对酒送王十五归京　　前人
腊后冰生覆盆水，夜来云失庐山。风飘细雪落如米，索索萧萧芦苇间。此地二年留我住，今朝一酌送君还。相看渐老无过醉，聚散穷通总是f。
寒夜　　　　　　　　　　　殷尧藩
云冷江空岁暮时，竹阴梅影月参差。鸡催梦枕司晨早，更咽寒城报点迟。人事纷华潜动息，天心静默运推移。凭谁荡涤穷残候，入眼东风喜在期。
穷冬曲江f步　　　　　　　裴夷直
雪尽南坡雁北飞，草根春意胜春晖。曲江永日无人到，独绕寒池又独归。
f居冬末寄友人　　　　　　朱庆馀
短亭分袂后，倚槛思偏孤。雨雪落残腊，轮蹄在远涂。人情难故旧，草色易凋枯。共有男儿事，何年入帝都。
十二月拜起居表回　　　　　　许浑
一章西奏拜仙曹，回马天津北望劳。寒水欲春冰彩薄，晓山初霁雪峰高。楼形向日攒飞凤，宫势凌波压\鳌。空锁烟霞绝巡幸，周人谁识郁金袍。
长安岁暮　　　　　　　　　　前人
独望天门倚剑歌，干时无计老关河。东归万里惭张翰，西上四年羞卞和。花暗楚城春醉少，月凉秦塞夜愁多。三山岁岁有人去，唯恐海风生白波。
岁暮自广江至新兴往复中题峡山寺四首前人
夜醉晨方醒，孤吟恐失群。海p潮上见，江鹄雾中闻。未腊梅先实，经〈一作终〉冬草自薰。树随山崦合，泉到石棱分。虎迹空林雨，猿声绝岭云。萧萧异乡鬓，明日共丝棼。
薄暮缘西峡，停桡一访僧。鹭巢横卧柳，猿饮倒垂藤。水曲岩千叠，云重树百层。山风寒殿磬，溪雨夜船灯。滩涨危槎没，泉冲怪石崩。中台一襟泪，岁杪别良朋。密树分苍壁，长溪抱碧岑。海风闻鹤远，潭日见鱼深。松盖环清韵，榕根架绿阴。〈南方有大叶榕，树枝垂入地生根〉洞丁多凼，蛮女半淘金。〈端州凼涂涯县淘金为业〉南浦惊春至，西楼送月沈。江流不过岭，何处寄归心。
月在行人起，千峰复万峰。海虚争翡翠，溪逻38芙蓉。〈南方呼为虚，呼戍为逻。新州有翡翠虚，芙蓉逻〉古木高生槲，阴池满种松。〈木槲花生于他树槎蘖，池沼多松，谓之水松〉火探深洞燕，香送远潭龙。〈南方持火于乳洞中，取燕而食。康州悦域有温媪龙，即蛇也。随水往舟船至人家，或千里外皆以香酒果送之〉蓝坞寒先烧，禾堂晚并舂。〈种蓝多在鸿中，先烧其人以木槽舂米谓之禾堂〉更投何处宿，西峡隔云钟。
幽居冬暮　　　　　　　　　李商隐
羽翼摧残日，郊园寂寞时。晓鸡惊树雪，寒鹜守冰池。急景忽云暮，颓年已衰。如何匡国分，不与夙心期。
岁暮江轩寄卢端公　　　　　　赵嘏
积水生高浪，长风自北时。万艘俱拥棹，上客独吟诗。路以重湖阻，心将小谢期。渚云正愁断，江雁重惊悲。笑忆游星子，歌寻罢贵池。梦来孤岛在，醉醒百忧随。戍迥烟生晚，江寒鸟过迟。问山樵者对，经雨钓船移。敢叹今留滞，犹胜曩别离。醉从陶令得，善必丈人知。道蹇才何取，恩深剑不疑。此身同岸柳，只待变寒枝。
岁晚苦寒　　　　　　　　　　方干
地气寒不畅，严风无定时。挑灯青烬少，呵笔尺书迟。白兔没已久，晨鸡僵未知。伫看开圣历，暄煦立为期。
暮冬书怀呈友人　　　　　　　前人
空为梁甫吟，谁竟是知音。风雪生寒夜，乡园来旧心。沧江孤棹迥，白阁一钟深。君子久忘我，此怀甘自沈。
辇下冬暮咏怀　　　　　　　　郑谷
永巷f吟一径蒿，轻肥大笑事风骚。烟含紫禁花期近，雪满长安酒价高。失路渐惊前计错，逢僧更念此生劳。十年春泪催衰飒，羞向清流照鬓毛。
冬末同友人泛潇湘　　　　　杜荀鹤
残腊泛舟何处好，最多吟兴是潇湘。就船买得鱼偏美，踏雪沽来酒倍香。猿到夜深啼岳麓，雁知春近别衡阳。与君剩采江山景，裁取新诗入帝乡。
次韵和友人冬日书斋　　　　　张
四季多花木，穷冬亦不凋。薄冰行处断，残火睡来消。象版签书帙，蛮藤络酒瓢。公卿有知己，时得一相招。
冬暮山舍喜标上人见访　　　　黄滔
寂寞三冬杪，深居业尽抛。径松开雪后，砌竹忽僧敲。茗汲冰销溜，炉烧鹊去巢。共谈慵僻意，微日下林梢。
岁暮还家　　　　　　　　　　于邺
东西流不驻，白日与车轮。残雪半成水，微风应欲春。几经他国岁，已减故乡人。回首长安道，十年空苦辛。
腊中作　　　　　　　　　　　李中
冬至虽云远，浑疑朔漠中。劲风吹大野，密雪翳高空。泉冻如顽石，人藏类蛰虫。豪家应不觉，兽炭满炉红。
驾幸新丰温泉宫献诗三首　上官昭容
三冬季月景隆年，万乘观风出灞川。遥看电跃龙为马，回瞩霜原玉作田。
鸾旗掣曳拂空回，羽骑骖蹑景来。隐隐骊山云外耸，迢迢御帐日边开。
翠幕珠帏敞月营，金玉蟹豪加。岁岁年年常扈跸，长长久久乐升平。
腊月　　　　　　　　　　宋王禹
腊月滁州始觉寒，年丰岁暮郡斋f。官供好酒何忧雪，天与新诗合看山。日照野塘梅欲绽，烧回荒径草犹斑。吏人散后无公事，门戟森森夕鸟还。
闰十二月望日立春禁中作　　　宋郊
闰历先春破腊寒，Z花金胜宠千官。冰从太液池边动，柳向灵和殿里看。瑞气因风生禁仗，暖辉依日上仙盘。须知圣运随生殖，万国年年共此欢。
十二月十四日夜微雪明日早往南溪小酌苏轼
南溪得雪真无价，走马来看及未消。独自披榛寻履迹，最先犯晓过朱桥。谁怜屋破眠无处，坐觉村饥语不嚣。惟有暮鸦知客意，惊飞千片落寒条。
岁暮独酌书事奉怀晁永宁　　　张耒
天涯催晚岁，残律去如奔。入夜北风恶，多阴寒月昏。野吹馀烧烬，溪落旧沙痕。霜重饥鹰疾，田空宿雁喧。山明千笋直，云积万营屯。足雨耕犁早，丰年柿栗繁。地平秦接席，土断洛开门。白首三年客，黄桑数亩村。懒梳悲发短，不寐守炉温。青鹘披残蘖，苍龙卧老根。晚篁犹伫思，幽蕊助销魂。慷慨双龙剑，飘零一酒尊。琳琅思秀色，环佩想清言。独语看明烛，空庭月出轩。
岁暮书事二首　　　　　　　　前人
风猿旧嘲祝云垂雪意凝。夜山时叫虎，晚市早收灯。园栗炮还美，村醪醉不能。三年官况味，真是冷于冰。牛羊已归去，残照满山陂。霜雁田中静，风鸢木杪悲。川原今自若，龙虎昔交驰。丘陇耕桑尽，千年不复知。
岁晚　　　　　　　　　　　吕本中
野竹新开径，疏篱自著行。暮寒收雨雪，落日散牛羊。生事颜公拙，才名谢奕狂。药囊无奈汝，春到莫相妨。
腊月三日义乌道上寄潘义荣　郑刚中
天风生暮寒，一夜新雪积。迟明兀舆，乱入三径窄。茅檐两三家，鸡犬不见迹。冬令顷弗严，草木僭春色。愆阳入桃杏，弄暖浪蕊坼。肃然变霜威，犯者辄衰息。独馀山上松，不动与寒敌。十丈伟标致，四面风淅沥。时于翠叶中，碎挂琼玉白。忘我道路艰，但觉心志怿。拥鼻作孤吟，清思浩无极。
十二月中旬书戴溪亭　　　　　王
天上东风转斗星，天涯羁客尚飘萍。道途况复经残岁，风雪那堪宿旅亭。春到怯添双鬓白，夜寒愁对一灯青。残年万古凄凉恨，不计尊前一醉醒。
岁暮喜晴　　　　　　　　　　范浚
晴山喜见晓m瘢笑出蓬门不暇冠。风埽断云齐万弩，日融残雪上三竿。早黄杨柳漏春信，晚翠枇杷凌岁寒。从此林芳入幽赏，冻醪新压味甘酸。
腊月村田乐府十首〈并序〉　范成大
余归石湖，往来田家。得岁暮十事，采其语各赋一诗，以识风土。号村田乐府。其一冬舂行，腊日，舂米为一岁，计多聚杵臼。尽腊中毕事，藏之土瓦仓中，经年不坏，谓之冬舂米。其二灯市行，风俗尤竞。上元一月前已买灯。谓之灯市。价贵者数人聚博，胜则得之，喧盛不减灯。其三祭灶词，腊月二十四夜祀灶，其说谓灶神翌日朝天，白一岁事故，前期祷之。其四口数粥行，二十五日煮赤豆作糜，暮夜阖家同飨，云能辟瘟气。虽远出未归者亦留贮口。分至襁褓，小儿及童仆皆预，故名口数粥。豆粥本正月望日祭门故事，流传为此。其五爆竹行，此他郡所同而吴中特盛，恶鬼盖畏其声，古以岁朝而吴以二十五夜。其六烧火盆行，爆竹之夕，人家各
于门首然薪满盆，无贫富皆尔。谓之相热。其七照田蚕行，与烧火盆同日。村落则以秃帚若麻30竹枝辈，然火炬，缚长竿之杪，以照田烂，然遍野以祈丝谷。其八分岁词，除夜祭其先竣事，长幼聚饮祝颂而散，谓之分岁。其九卖痴呆词，分岁罢，小儿绕街呼叫，云卖汝痴卖汝呆。世传吴人多呆，故儿辈讳之欲贾。其馀益可笑。其十打灰堆词，除夜将晓，鸡且鸣。婢获持杖击粪壤，致词以祈利。谓之打灰堆。此本彭蠡清洪君庙中如愿故事，惟吴下至今不废云。
冬舂行
腊中储蓄百事利，第一先舂年计米。群呼步碓满门庭，运杵成风雷动地。筛匀箕健无粞糠，百斛只费三日忙。齐头圆洁箭子长，隔箩耀日雪生光。土仓瓦龛分盖藏，不蠹不腐常新香。去年薄收饭不足，今年顿顿炊白玉。春耕有种夏有粮，接到明年秋刈熟。邻叟来观还叹嗟，贫人一饱不可赊。官租私债纷如麻，有米冬舂能几家。
灯市行
吴台今古繁华地，偏爱元宵灯影戏。春前腊后天好晴，已向街头作灯市。叠玉千丝似鬼工，剪罗万眼人力穷。两品争新最先出，不待三五迎东风。儿郎种麦荷锄倦，偷f也向城中看。酒垆博杂歌呼，夜夜长如正月半。灾伤不及什之三，岁寒民气如春酣。侬家亦幸荒田少，始觉城中灯市好。
祭灶词
古传腊月二十四，灶君朝天欲言事。云车风马小留连，家有杯盘丰典祀。猪头烂熟双鱼鲜，豆沙甘松粉饵圆。男儿酌献女儿避，酹酒烧钱灶君喜。婢子38争君莫闻，猫犬触秽君莫嗔。送君醉饱登天门，杓长杓短勿复云。乞取利市归来分。
口数粥行
家家腊月二十五，淅米如珠和豆煮。大杓L分口数，疫鬼闻香走无处。锼姜屑桂浇蔗糖，滑甘无比胜黄粱。全家团K罢晚饭，在远行人亦留分。褓中孩子强教尝，馀波遍沾获与臧。新元叶气调玉烛，天行已过来万福。物无疵疠年谷熟，长向腊残分豆粥。
爆竹行
岁朝爆竹传自昔，吴侬政用前五日。食残豆粥扫罢尘，截筒五尺煨以薪。节间汗流火力透，健仆取将仍疾走。儿童却立避其锋，当阶击地雷霆吼。一声两声百鬼惊，三声四声鬼巢倾。十声百声神道宁，八方上下皆和平。却拾焦头叠床底，犹有馀威可驱疠。屏除药裹添酒杯，昼日嬉游夜浓睡。
烧火盆行
春前五日初更后，排门然火如晴昼。大家薪乾胜豆30，小家带叶烧生柴。青烟满城天半白，栖鸟惊啼飞格磔。儿孙围坐鸡犬忙，邻曲欢笑遥相望。黄宫气应才两月，岁阴犹骄风栗烈。将迎阳令作好春，政要火盆生热。
照田蚕行
乡村腊月二十五，长竿然炬照南亩。近似云开森列星，远如风起飘流萤。今春雨雹茧丝少，秋日雷鸣稻堆小。侬家今夜火最明，的知新岁田蚕好。夜阑风焰西复东，此占最吉馀难同。不惟桑贱谷MM，仍更r麻无节菜无虫。
分岁词
质明奉祠今古同，吴侬用昏盖土风。礼成废彻夜未艾，饮福之馀即分岁。地炉火苍木香，盘果饵如蜂房。就中脆饧专节物，四座齿颊锵冰霜。小儿但喜新年至，头角长成添意气。老翁把杯心茫然，增年翻是减吾年。荆钗劝酒仍祝愿，但愿尊前且强健。君看今岁旧交亲，大有人无此杯分。老翁饮罢笑有耄明朝重来醉屠苏。
卖痴呆词
除夕更阑人不睡，厌禳钝滞迎新岁。小儿呼叫走长街，云有痴呆召人买。二物于人谁独无，就中吴侬仍有馀。巷南巷北卖不得，相逢大笑相揶揄。栎翁块坐重帘下，独要买添令问价。儿云翁买不须钱，奉赊痴呆千百年。
打灰堆词
除夜将阑晓星烂，粪埽堆头打如愿。杖敲灰起飞扑篱，不嫌灰鹦陆谝隆＠湘恋鼻霸偃祝，只要我家长富足。轻舟作商重船归，大家犊鸡哺儿。野茧可缫麦两岐，短衲换著长衫衣。当年婢子挽不住，有耳犹能闻我语。但如吾愿不汝呼，一任汝归彭蠡湖。
冬日　　　　　　　　　　　　陆游
吴中寒岁薄，岁暮亦和风。移树来村北，寻僧度港东。露葵收半绿，霜柿结微红。一饱无馀念，吾生正不穷。
残腊　　　　　　　　　　　　朱熹
残腊生春序，愁霖逼岁昏。小红敷艳萼，众绿被陈根。阴壑泉方注，原田水欲浑。农家向东作，百事集柴门。
腊中感春　　　　　　　　　姜特立
小雨湿红蕤，轻t动碧池。东君送消息，预作探春诗。
舒州岁暮　　　　　　　　　　张弋
穷冬日日爱天晴，古寺门开绝送迎。野鹤忽来桥上立，山僧独向水边行。过寒梅树白全少，入腊草芽青渐生。又是舒州一年了，怕看新历动乡情。
十二月十日　　　　　　　　　方岳
酒醒开门雪满山，径穿疏竹上危栏。溪山与我俱成画，草树惟梅大耐寒。留伴夜深银凿落，莫绿春近玉阑珊。老枝擎重供诗嚼，一洗相如渴肺肝。
岁寒即事　　　　　　　　　　钱时
鸟语春通信，蜂喧日酿和。不消花满院，竹外一枝多。
岁暮　　　　　　　　　　　　姚勉
岁暮仍为客，书空默自嗟。雁声催念友，鱼起思家。廊静风鸣叶，窗虚雪入花。醉乡聊避世，天外自寒鸦。
扬州岁暮　　　　　　　　　　丁开
万国春回日，层城晚眺馀。江声隔吴楚，原色到邳徐。大阅军容壮，狂歌客礼疏。百年寒荻里，风雨忆无庐。
岁暮江南四忆　　　　　　　金吴激
瘦梅如玉人，一笑江南春。照水影如许，怕寒妆未匀。花中有仙骨，物外见天真。驿使无消息，忆君清泪频。天南家万里，江上橘千头。梦绕阊门迥，霜飞震泽秋。林深宜映屋，香远解随舟。怀橘何时献，庭闱底处愁。吴淞潮水平，月上小舟横。旋斫四腮，未输千里羹。捣齑香不厌，照箸雪无声。几见秋风起，空悲白发生。平生把螯手，遮日负垂竿。浩渺渚田熟，青荧渔火寒。忆看霜菊艳，不放酒杯乾。比老垂涎处，糟脐个个团。
岁暮　　　　　　　　　　　李之翰
休怪年来白发新，天涯三载困埃尘。偶离沙碛穷阴地，收得桑榆老病身。对雪莫吟秦岭句，拨醅且醉汉江春。此生自断无馀事，何必区区问大钧。
寒夜　　　　　　　　　　　赵秉文
岁晏寒无那，夜深清欲饥。竹风惊梦断，雪意听窗知。稍稍鹊翻树，萧萧人语篱。虚明满吾室，何许月来时。
岁暮　　　　　　　　　　　元德明
簌簌霜力劲，沈沈山气冥。北风半夜起，吹动一天星。
腊月海棠　　　　　　　　元尹廷高
尤物真能夺化工，腊前偷泄数枝红。霜花不上胭脂面，强饰春妍嫁北风。
十二月五日雪晴　　　　　　　张雨
日光玉洁千峰立，映雪晴时一气凝。当昼炉亭催埽巷，犯寒鱼榜借收冰。松皮石裂号饥鼠，窗隙尘消触冻蝇。青茁菜芽浑可爱，倩谁春饼卷红绫。
岁暮即事　　　　　　　　　明陶安
慰藉情怀腊酒香，光阴背我去堂堂。驿梅初破两三蕊，官历惟馀五六行。断送残年多雨雪，逢迎老景是星霜。街衢击鼓驱傩出，却喜邦民共乐康。
岁暮客钱塘邦彦徵君以诗招饮席间次韵文林
隐君潇洒有高斋，径造何烦折简催。雪砌宜人寒不扫，溪门待客夜还开。离离灯火分春色，奕奕梅花照酒杯。笑杀山阴王长史，不逢安道为谁来。
冬夜　　　　　　　　　　　文徵明
烟锁尘凝四壁空，青灯欲烬夜溶溶。凉声度竹风如雨，碎影摇窗月在松。病枕萧条闻永漏，草堂摇落已深冬。不堪酒醒凄然地，抚景怀人意万重。
腊月望夜　　　　　　　　　张宇初
腊半宜阴冻，青阳转小和。江梅春动，霜月夜寒过。霁雪随鸥尽，朝云逐雁多。衰迟惟涧壑，宁意紫芝歌。
瑞鹧鸪　　　　　　　　　　宋晏殊
江南残腊欲归时，有梅红亚雪中枝。一夜前村间破瑶英折，端的千花冷未知。　丹青改样匀朱粉，雕梁欲画犹疑，何妨向冬深密种。秦人路夹仙溪，不待桃天客自迷。
御街行　　　　　　　　　　　程垓
住家不觉穷冬好，向客里方知道。故园梅子正开时记得酒尊频倒。高烧红烛，暖熏罗幌，一任花枝恼。如今客里伤怀抱，忍双鬓随花老。小窗独自对黄昏。只有月华飞到。假饶真个雁书频寄，何似归来早。
玲珑四犯〈越中岁暮〉　　　　姜夔
叠鼓夜寒垂灯，春浅匆匆，时事如许。倦游欢意少，a仰悲今古江淹，又吟恨赋。记当时，送君南浦。万里乾坤，百年身世，惟有此情苦。　扬州柳垂官路，有轻盈换马，端正窥户。酒醒明月下，梦逐潮声去。文章信美知何用，谩赢得天涯羁旅。教说与春来，要寻花伴侣。
鹧鸪天　　　　　　　　　　范纯仁
腊后春前暖律催，日和风暖欲开梅。公方结客寻佳景，我亦忘形趁酒杯。　添管a，续尊，更阑秉烛未能回。清歌莫待相期约，乘兴来时便可来。
江城子　　　　　　　　　　葛胜仲
昏昏雪意惨云容，猎霜风，岁将穷。流落天涯，憔悴一山翁。清夜小窗围兽火，倾酒绿，借颜红。　官梅疏艳小壶中，暗香浓，玉玲珑。对景忽惊，身在大江东。上国故人谁念我，晴嶂远、暮云重。
满庭芳〈岁暮过西村王叔远〉明沈
岁暮偷f，残冬访道，隔溪扶过危桥。痴情懒骨，傲俗自逍遥。村北村南景况，完乡社，邻父招邀。真f甚，开门汲水，浅灌美人蕉。　客来，山犬吠，不通名姓，直入书巢。笑吟吟握手，木榻相劳。绿净幽光窗几。知交者，野牧渔樵。无今古，清谈一席，尔我共萧骚。
季冬部选句
晋卢谌诗：图象运，悠悠方仪廓。忽忽岁云暮，游原采萧藿。
宋鲍照诗：幸值严冬暮，幽夜方未央。
北周王褒诗：严冬柘落，塞霜马骑肥。唐骆宾王诗：绿竹寒天笋，红蕉腊月花。
孟浩然诗：梅花残腊月。
韦应物诗：犹惭腊月酒，更值早梅春。
岑参诗：向南风候暖，腊月见春晖。
杜甫诗：穷冬急风水，江山雪雾昏。〈又〉姜侯设脍当严冬。〈又〉高唐暮冬雪壮哉，旧瘴无复似尘埃。
韩诗：一身千里寒芜上，单马重裘腊月中。
皇甫冉诗：对酒闲斋晚，开轩腊雪时。
韩愈诗：西来骑火照山红，夜宿桃林腊月中。
杜牧诗：携茶腊月游金碧，合有文章病茂陵。
宋张咏诗：捕麋煮角正严冬。
韩琦诗：一箭尚留终在腊，万花潜发欲惊春。
杨万里诗：将何功业过残冬。〈又〉腊月潮州见桃李，元来不作好春看。
明吴宽诗：晏眠不觉过残冬。
王韦诗：好记流年收柏叶，乍消残雪见梅枝。

[book_title]岁功典第九十三卷
季冬部纪事
《诗经・豳风・七月章》：二之日，其同载缵武功。〈朱注〉同竭作以狩，缵习而继之也。
二之日，凿冰冲冲。〈朱注〉凿冰，谓取冰于山也。冲冲，凿冰之意。《周礼》正岁十二月，令斩冰是也。
《礼记・王制》：冢宰制国用，必于岁之杪，五谷皆入。然后制国用，用地小大，视年之丰耗，以三十年之通制国用，量入以为出。
司会以岁之成，质于天子。冢宰齐戒受质。〈陈注〉司会，冢宰之属，掌治法之财用、会计及王与冢宰齐置等事。故岁之将终也，质平其一岁之计要于天子，而先之冢宰。冢宰重其事，而齐戒以受其质。质者，质于上，而考正其当否也。
大乐正、大司寇、市三官，以其成，从质于天子。大司徒、大司马、大司空齐戒受质。〈陈注〉市，司市也。
百官各以其成，质于三官。大司徒、大司马、大司空以百官之成质于天子。百官齐戒受质，然后休老劳农，成岁事制国用。
《周礼・天官・小宰》：岁终，则令群吏致事。〈订义〉王昭禹曰：岁终，日穷于次，月穷于纪，星回于天，数将几终，岁且更始。天子与公卿大夫共饬国典，论时令，以待来岁之宜。群吏治事，必有所致，以告于上者焉。大宰于岁终听其致事，小宰则令群吏致事而已。必小宰先令致事，然后大宰得以听之。
膳夫，岁终则会，唯王及后世子之膳不会。〈订义〉郑康成曰：不会计多少优尊者。
庖人，岁终则会，唯王及后之膳禽不会。〈订义〉郑康成曰：膳禽，四时所膳禽，献如世子可以会之。王氏曰：膳夫于王及后世子之膳不会。庖人于王及后之膳禽不会。而不及世子，是世子之膳禽则会矣。曰：膳，常礼也。膳禽，非常礼也。会者，所以杜其穷奢极侈之心也。医师，岁终则稽其医事，以制其食。十全为上，十失一次之。十失二次之，十失三次之，十失四为下。〈订义〉王氏曰：稽其医事，以制食食功也。郑康成曰：全犹愈也。以失四为下者，五则半矣。或不治自愈。
酒正，岁终则会，唯王及后之饮酒不会。以酒式诛赏。〈订义〉郑锷曰：酒正，掌酒之政令。其始以式法授酒材，彼违式而酒恶，不可以无诛。如式而酒美，又乌得而不赏。故曰以酒式诛赏。
凌人掌冰，正岁十有二月，令斩冰，三其凌。〈订义〉郑节卿曰：周虽改正朔，每用夏正，故凌人之职，正岁十有二月令斩冰。夏颁冰，掌事秋刷，皆夏月也。如诗七月流火，九月授衣。每书月者，皆夏正。若周正，则不书月，一之日，二之日，是也。贾氏曰：周十二月，冰未坚也。《诗》曰：二之日，凿冰冲冲。三之日，纳于凌阴。二之日谓周之二月，夏之十二月也。三之日谓周之三月，夏之正月。与此，《周礼》十二月藏冰，校一月者，豳地寒，故纳冰可用夏正月也。郑锷曰：冰不坚厚，则不可取。欲取诸冰厚腹坚之时，故《记》则谓之伐，《诗》则谓之凿，此则谓之斩。杜氏曰：三其凌，三倍其冰。郑康成曰：三之者，为消释度也。易氏曰：三为冰室，以待亥子丑三月之用。盖天时不可预，必有冬而无冰者。凡亥子丑三月之间，皆可藏冰，故三其凌以待之。
大府，凡邦之赋用取具焉。岁终则以货贿之入出会之。〈订义〉林氏曰：会其出入，亦以待司会之会。
外府，岁终则会，唯王及后之服不会。〈订义〉王昭禹曰：王与后服不会，则至尊不可以有司法数拘也。世子则防其奢侈，而乱法骄佚，而败礼，不可以无会。与酒正惟王及后之饮不会同意。
职币，岁终则会其出。凡邦之会，事以式法赞之。〈订义〉黄氏曰：王之用不会。独会其出，以知馀见耳。其数皆关白司会。贾氏曰：职币主出，故岁终与司会。会之赞之，亦谓赞司会之事。
司裘，凡邦之皮事掌之，岁终则会，唯王之裘与其皮事不会。〈订义〉王昭禹曰：岁终则会者，会其一岁用皮之数。惟王之裘与其皮事不会。所以优至尊不言后者，后之服，无以皮为之。
掌皮，岁终则会其财赍。〈订义〉王昭禹曰：泉布谓之财，行费谓之赍。敛之则用财，敛而散之则有行费。史氏曰：岁终不会其皮事，而会其财赍者，皮革既敛，春已献，而入于司裘用之者，司裘耳。至于敛时之财赍，则在掌皮也。其曰财赍行者，有裹囊也。盖禽兽远人不聚于城郭，而息于山林。掌皮之敛，岂敢千里疲人以轮送，必使赍其财而市之。其财曰财赍，以明敛者非强取。
内宰，岁终则会内人之稍食，稽其功事，佐后而受献功者，比其小大与其粗良而赏罚之。会内宫之财用。〈订义〉王氏曰：内人，王内之人。王昭禹曰：典妇以功献于后，内宰则佐后而受之。
女御，以岁时献功事。〈订义〉王昭禹曰：岁时者，岁终之时。典妇功，所谓秋献功是也。郑康成曰：丝成功之事。典丝，岁终则各以其物会之。〈订义〉郑司农曰：各出其所饰之物，会计傅著之。王氏曰：典丝，典。岁终各以其物会之，防其以贱贸贵。
典，岁终则各以其物会之。〈订义〉史氏曰：岁终之会，各以其物，知其出纳之数。
地官乡师之职，岁终则考六乡之治，以诏废置。乡大夫之职，岁终则令六乡之吏，皆会政致事。〈订义〉郑康成曰：致事言其岁尽文书。郑锷曰：岁终则群吏会其所行之政，而来致其事者，将以考之。而上于长贰，故使之先自审也。
州长，岁终则会其州之政令。
党正，国索鬼神而祭祀，则以礼属民，而饮酒于序，以正齿位。〈订义〉王昭禹曰：郊特牲以岁，十有二月，合聚万物而索飨之。
岁终，则会其党政，帅其吏而致事。
族师，岁终则会政致事。
泉府，岁终则会其出入，而纳其馀。〈订义〉贾氏曰：出，谓出府，会计用财入，谓于廛人敛取布已下，纳其馀者若国家来取，财不尽而有馀，则纳与天官职币。遂大夫令为邑者，岁终则会政致事。
鄙师，岁终，则会其鄙之政而致事。
舍人，岁终则会计其政。〈订义〉郑康成曰：政用谷之多少。春官，天府季冬陈玉，以贞来岁之美恶。〈订义〉郑司农曰：贞，问也。郑锷曰：先王防患远忧民深，故每长虑却顾以为灾害之防。尝之日卜，芟A之日卜，戒社之日卜，稼犹以为未足。以知来岁之休咎，又于季冬之月，日穷于次，星穷于纪，岁且更始之时，而预卜之。方其问龟，则天府之官陈玉以礼神，玉之为物，阳精之纯。将以交三灵而通之，故必用玉也。问龟者大卜之，职天府掌出玉而陈之。
占人，岁终则计其占之中否。〈订义〉郑锷曰：俟岁终计会其所占之中否，而进退占人。盖卜之所占验与否，常在后，故俟岁终计之。
占梦，季冬聘王梦，献吉梦于王，王拜而受之。乃舍萌于四方，以赠恶梦。遂令始难欧疫。〈订义〉郑锷曰：先儒之说，于理不通，安有一岁之梦，当其时则不占，至于季冬始聘，而问王焉。季冬始问始赠，何补于一岁之吉凶，恶梦不善至于是时，虽赠亦无及矣。聘，问也，如聘女之聘，聘而来也。赠，送也，如赠行之赠，赠之使往也。季冬之月，岁旦更始，迎新送旧之时也。欲王新岁常得吉梦，故聘之。欲王新岁常无恶梦，故赠之。如谓人臣有吉梦，献于天子，天子拜受，亦无是理。盖亦迎新之际，聘其吉者，欲其来，故献于王者。曰，自今以后，梦皆吉而无凶矣。王乃拜受，亦迎受福之意也。舍萌，谓取菜之始萌者而祭也。梦者，祸福之萌，用菜萌以祭。示去其萌芽之义。郑康成曰：梦者，事之祥吉凶之占。在日月星辰季冬，日穷于次，月穷于纪，星回于天，数将几终，于是发币而问焉。若休庆之云尔。因献群臣之吉梦于王归美焉。《诗》云：牧人乃梦，众维鱼矣，砦矣。此所献吉梦令，令方相氏也。难谓执兵以有难却也。杜氏曰：《月令》季春之月，命国傩九门磔禳以毕春气。仲秋之月，天子乃傩以达秋气。季冬之月，命有司大傩旁磔，出土牛以送寒气。贾氏曰：子春虽引三时之傩，惟即季冬大傩，以此经文承季冬之下，是以方相氏亦据季冬大傩而言。李嘉会曰：季春、仲秋、季冬皆有傩，今曰始傩者，盖在上始行傩礼，则诸侯万民斯可傩也。王昭禹曰：既舍萌赠恶梦，内无衅，然后自外至者，可索而殴也。郑锷曰：恶梦已去，亦不使疫鬼，或乘隙而来。凡为厉者一切皆绝，则恶梦无自而生矣。易氏曰：始傩所以迎和气，殴疫所以送戾气。视岁终则弊其事。〈订义〉郑锷曰：岁终弊之，以验禳除之有效否。弊，断也。断其然否，所以验之也。李嘉会曰：计其占之中否，则赏罚黜陟，不言可知。
秋官，士师之职，岁终则令正要会。〈订义〉郑锷曰：令刑官之属尔。易氏曰：少司寇于正岁，命其属入会，乃致事者，入此岁终所正之要会也。
《穆天子传》：冬甲戌，天子东游，饮于留祈，射于丽虎，读书于丘。曰：献酒于天子，乃奏广乐。天子遗其灵，鼓乃化为黄蛇。
《晏子・谏上篇》：景公令兵抟治，当腊冰月之间，而寒民多冻馁，而功不成。公怒曰：为我杀兵二人。晏子曰：昔者，先君庄公之伐于晋也。其役杀四人，今令而杀二人，是师杀之半也。公曰：诺。是寡人之过也。令止之。《史记・范睢传》：三岁不上计。注：凡郡长治民，进贤、劝功、决讼、检奸、常以岁尽遣吏上计。
《漂粟手牍》：吕后时，冬十二月，见未央宫前有一紫燕。后以为不祥，使侍中陈当时逐之，飞入厩内，不得出。值牝马方仰首而嘶，遂飞入其口中，便有紫云覆于马首，顷之而灭。当时奏状，后异之。诏有司专视此马。后生驹，日驰数百里，号曰紫燕。
《汉书・武帝本纪》：太初元年十二月，24高里祠后土，东临勃海，望祠蓬莱。
《述异记》：辟寒香丹，丹国所出。汉武时入贡，每至大寒，于室焚之，暖气翕然，自外而入，人皆减衣。
《汉书・宣帝本纪》：地节三年十二月初，置廷尉平四人，秩六百石。
《桓谭新论》：元帝时，汉中遇道人王仲都，能忍寒，乃于盛寒日，令袒衣载以驷马，于昆明池上绕水而走。御者厚衣狐裘甚寒，而仲都独无忧也。
《后汉书・光武帝本纪》：皇考南顿君，初为济阳令，以建平元年十二月甲子夜，生光武于县舍，有赤光照室，中钦异焉。使卜者王长占之。长辟左右，曰：此兆吉不可言。
建武六年十二月，诏曰：今军士屯田，粮储差积。其令郡国收，见田租三十税，一如旧制。
《章帝本纪》：建初八年十二月，诏曰：五经剖判，去圣弥远。章句遗辞，乖疑难正。恐先师微言，将遂废绝，非所以重稽古求道真也。其命群儒选高才生，受学左氏谷梁、春秋古文、尚书毛诗，以扶微学广异义焉。元和二年，诏：律十二月立春，不以报囚。月令冬至之后，有顺阳助生之文，而无鞠狱断刑之政。朕咨访儒雅稽之典籍，以为王者生杀宜顺时气。其定律，无以十一月十二月报囚。
《东夷传》：夫馀国，以腊月祭天，大会连日，饮食歌舞，名曰迎鼓。是时，断刑狱解囚徒。
《抱朴子・至理篇》：左慈以气禁水，著中庭露之，大寒不冰。
《吴录》：魏文帝至广陵，临江观兵，兵有十馀万，旌旗弥数百里。权严设固守，时大寒，冰舟不得入江。帝见波涛汹涌，叹曰：嗟乎，固天所以隔南北也，遂归。
《晋书・武帝本纪》：泰始四年十二月，帝临听讼观录，廷尉洛阳狱囚亲平决焉。
《礼志》：武帝泰始六年十二月，帝临辟雍，行乡饮酒之礼。诏曰：礼仪之废久矣。乃今复讲肄旧典，赐太常绢百匹，丞博士及学生牛酒。
《元帝本纪》：太兴元年十二月癸巳，诏曰：汉高经大梁，美无忌之贤；齐师入鲁，修柳下惠之墓。其吴之高德名贤，或未旌录者，具条列以闻。
《五行志》：穆帝永和九年十二月，桃李华。是时，简文辅政事，多弛略，舒缓之应也。
《韩伯传》：伯母殷氏，高明有行。家贫窭，伯年数岁，至大寒，母方为作襦，令伯捉熨斗，而谓之曰：且著襦。寻当作复T。伯曰：不复须。母问其故，曰：火在斗中，而柄尚热。今既著襦，下亦当。母甚异之。
《王延传》：延继母卜氏，尝盛冬思生鱼，敕延求而不获，杖之流血。延寻汾叩凌而哭。忽有一鱼长五尺，踊出水上。延取以进母。卜氏食之，积日不尽，于是心悟，抚延如己生。
《宋书・百官志》：太史令一人，丞一人，掌三辰时，日祥瑞妖灾，岁终则奏新历。
《法苑珠林》：宋元嘉十五年，罗顺为平西府将戍。十二月放鹰野泽，见鹰雉俱落。于时火烧野草，惟有三尺许丛草不然。遂披而觅，鸟乃得金菩萨坐像。工制殊巧，遂收而供之。
《宋书・文帝本纪》：元嘉十九年十二月，诏：尼父德表生民功被百代，而坟茔荒芜，荆棘弗剪，可蠲墓侧数户以掌洒扫。鲁郡上民孔景等五户居近孔子墓侧，蠲其课役，供给洒扫，并种松柏六百株。
《梁书・武帝本纪》：天监九年十二月，舆驾幸国子学，策试僮樱赐训授之司各有差。
《南史・梁武帝本纪》：大同七年十二月，于宫城西立士林馆，延集学者。
《隋书・礼仪志》：陈制，先元会十日，百官并习仪注，令仆以下悉公服监之。设庭燎，街阙、城上、殿前皆严兵。百官各设部位而朝。宫人皆于东堂隔绮疏而观。宫门既无籍，外人但绛衣者，亦得入观。
《北史・徐则传》：则入天台山，因绝粒养性，所资惟松水而已，虽隆冬冱寒，不服绵絮。
《魏道・武帝本纪》：天兴四年冬十二月，集博士儒生，比众经文字义类相从，凡四万馀字，号曰众文经。《魏书・高宗本纪》：和平三年十二月乙卯，制战阵之法十有馀条，因大傩，耀兵，有飞龙、腾蛇、鱼丽之变，以示威武。
《灵徵志》：高祖延兴元年十二月，徐州竹邑戍士邢德，于彭城南一百二十里，得著一株四十九枝，下掘得大龟，献之。诏曰：龟蓍与经文相合，所谓灵物也。德可赐爵五等。
《北史・魏孝文帝本纪》：延兴元年十二月，诏求舜后，获东莱人妫苟之，复其家毕世，以彰盛德之不朽。《魏书・释老志》：延兴三年十二月，显祖因田鹰获鸳鸯一，其偶悲鸣，上下不去。帝乃惕然，问左右曰：此飞鸣者为雌为雄。左右对曰：臣以为雌。帝曰：何以知。对曰：阳性刚，阴性柔，以刚柔推之，必是雌矣。帝乃慨然而叹曰：虽人鸟事别，至于资识、性情，竟何异哉。于是下诏禁断鸷鸟，不得畜焉。
《灵徵志》：世宗景明二年十二月，南青州献苍乌，君修行孝慈，万姓不好杀生则至。
《北史・李顺兴传》：顺兴年十馀，乍愚乍智，时莫识之。其言未来事，时有中者。盛冬单布衣，跣行冰上，及入洗浴，略不患寒。
《西域传》：波斯国尤重十二月一日，其日人庶以上，各相命召，设会作乐，以极欢娱。
《启颜录》：隋朝有人敏慧，然而口吃。杨素每f闷，即召与剧谈。尝岁暮无事，对坐因戏问，云今日家中有人治蛇咬足，若为医治。此人即应声报云：取取五月五日南墙下雪雪涂涂即即治。素云：五月何处得有雪。答云：若五月五日无雪，腊月何处有蛇咬。素笑而遣之。
《旧唐书・礼仪志》：季冬寅日，蜡祭百神于南郊。大明夜，明用犊二，神农氏、伊耆氏、各用少牢一，后稷及五方十二次，五官、五方田、五岳、四镇、四渎以下方别各用少牢一。当方不熟者，则阙之。
《职官志》：凡兵马在府，每岁季冬，折冲都尉，率五教之属，以教其军阵战38之法也。具在教习簿籍。《唐书・百官志》：上林署季冬藏冰千段，先立春三日纳之冰井，以黑牡黍祭司寒。
《唐会要》：武德六年十二月九日，以武功宫改为庆善宫。
武德八年十二月十八日，水部郎中姜行本，请于陇州开五节堰，引水通运。许之。
算学，贞观二年十二月二十一日置。
贞观十三年十二月十四日壬午，诏于洛相幽徐齐并秦蒲等州置常平仓，粟藏九年，米藏五年。下湿之地，粟藏五年，米藏三年。皆著于令。
《律学》：显庆元年十二月十九日，于志宁奏置隶详刑寺。
《唐诗纪事》：景龙二年十二月六日，上幸荐福寺，郑质先成，宋之问后进。二十一日，幸临渭亭，李峤等应制。
景龙三年十二月十四日，幸韦嗣，立庄拜嗣，立逍遥公名其居曰清虚，原幽栖谷。
《唐会要》：开元八年十二月二十日，诏张说修国史，仍赍史本就并州，随军修撰。
开元九年十二月九日，增修蒲津桥，K以竹苇，引以铁牛。命兵部尚书张说刻石为颂。
开元十八年十二月二十九日，有龙见于池。敕太常韦绦草祭仪。绦奏祭用二月，牲用少牢，乐用鼓钟，奏姑洗歌南吕。
天宝三载十二月二十四日，亲祀九宫贵神于东郊。天宝六载十二月二十一日壬戌，筑会昌城于汤所，置百司及公卿邸第。
天宝七载十二月二日元元，皇帝降于朝元阁，改为降圣阁。
乾元元年十二月二十八日丙寅，立春，御宣政殿，命太常卿于休烈读春令。
贞元八年十二月三日，赐文武常参官绫袍。
《唐书・礼乐志》：贞元九年季冬，贡举人谒先师日，与亲享庙同。有司言，上丁释奠，与大祠同。即用中丁，乃更用日谒于学。
《旧唐书・张茂昭传》：元和五年冬十二月十二日，至京师，故事双日不坐。是日特开延英殿，对茂昭，五刻乃罢。
《唐会要》：太和七年十二月，敕于国子监。讲论堂两廊创立《石九经》，并《孝经》、《论语》、《尔雅》共一百五十九卷，字样四十九卷。
《旧唐书・文宗本纪》：太和九年十二月辛卯，置谏院印。谏院旧无印，有章疏，各于本司请印，人多知之。至是特敕置印，兼诏谏臣论事有关机密，别以状列之。《阙史》：李彦佐在沧景。唐太和九年，有诏：诏浮阳兵北渡黄河。时冬十二月，至济南，郡使击冰进舟，冰触舟，舟覆，诏失。彦佐惊惧不寝食，六日鬓发白，至貌侵肤削，从事亦谬其仪形也。乃令津吏，不得诏，尽死。吏惧，且请公，一祝祷于河吏，凭公诚明，以死索之。彦佐乃令具爵酒及祝传语诘河。其旨曰：明天子在上，川渎山岳，祝史咸秩予境之内祀，未尝匮尔。河伯洎鳞介之长，当卫天子诏，何反溺之乎。或不获，予将斋告于天，天将谪尔吏酹冰。辞已。忽有声如震，河冰中断可三十丈。吏知彦佐精诚已达，乃沈钩索而出，封角如旧，惟篆印微湿耳。彦佐所至，令严务简，推诚于物，著声于官。如河水色浑，驶流大木与纤芥，顷刻千里矣。安有舟覆六日，一酹而坚冰陷，一钩而沈诏获得。非诚之至乎。
《清异录》：有刁萧者，携一镜，色碧体莹，背有字曰碧金。仙大中元年十二月，铜坊长老白九峰造。余以俸粒五石换之。置于文瑞堂，呼为铜此君。
《东观奏记》：河东节度刘，在内署日，上深器异。大中十年，手诏追之。既至，拜户部侍郎，判度支。十二月十七日，次对，上以御案历日付，令于下旬择一吉日。不谕旨。上曰：但拣一拜官日。即得奏：二十五日，佳。上笑曰：此日命卿为相。秘世无知者。高自集贤校理为凤翔从事，即旧寮也。二十四日，辞于私第。曰：窃度旬时，必副具瞻之望。笑曰：来日具瞻，何旬时也。惊，不敢发诘。旦果爰立矣。
《三馀赘笔》：唐故事，岁暮赐群臣。历日并画钟馗、刘禹锡，有代杜相公谢钟馗历日表云：图写威神，驱除群厉，颁行元历，敬授四时。张弛有严，光增门户之贵。动用协吉，常为掌握之珍。又代李中丞谢钟馗历日表云：缋其神像，表去厉之方。颁以历书，敬授时之始。《玉溪编事》：南诏以十二月十六日为星回节，其日游于避风台，命清平官赋诗。其国谓词臣为清平官。《云仙杂记》：宝云溪有僧舍，盛冬若客至，则燃薪火暖，香一炷，满室如春。人归更取馀烬。
《酉阳杂俎》：焉耆，十二月及元日，王及首领分为两朋，各出一人著甲。众人执瓦石捧棍，东西互击，甲人先死即止。以占当年丰俭。
《玉海》：唐庄宗十二月二十二日诞，为万寿节。
《续文献通考》：段氏之先，名俭魏者，佐蒙氏有功，六传生思平，有异兆。国主杨于真忌捕之，思平逃匿，饥摘野桃，剖之核，有文曰青昔。思平折之曰：青乃十二月，昔乃二十一日，吾当以是日举义。遂借逐杨氏，而有蒙国，改国号曰大理。
《辽史・圣宗本纪》：统和元年十二月甲辰，是夕，然万鱼灯于双溪。
统和十年十二月庚辰，猎儒州东川，拜天。
《礼志・藏阄仪》：至日，北南臣僚常服入朝，皇帝御天祥殿，臣僚依位赐坐，契丹南面，汉人北面，分朋行阄。或五或七筹，赐膳入食。毕，皆起。顷之复坐，行阄如初。晚赐茶，三筹或五筹。罢，教坊承应。若帝得阄，臣僚进酒。讫，以次赐酒。大康二年十二月二十二日始行是仪，是日不御朝。
《宋史・王全斌传》：全斌之入蜀也，适属冬，暮，京城大雪。太祖设毡帷于讲武殿，衣紫貂裘帽以视事。忽谓左右曰：我被服若此，体尚觉寒。吾念西征将冲犯霜雪，何以堪处。即解裘帽，遣中黄门驰赐全斌。仍谕诸将，以不遍及也。全斌拜赐感泣。
《玉海》：建隆二年十二月初十日，出元化门校猎。《辟寒》：太平兴国七年十二月十七日，大雪，御制雪诗。并酒赐学士。诗云：轻轻相亚拟如酥，宫树花装万万株。今赐酒时卿一盏，玉堂f话道情无。
《实录》：太平兴国八年十一月庚辰，诏：史馆所修《太平总类》一千卷，宜令日进三卷，朕当亲览焉。自十二月一日为始。宰相宋琪等言曰：天寒景短，日阅三卷，恐圣躬疲倦。上曰：朕性喜读书，颇得其趣，开卷有益，岂徒然也。因知好学者读万卷书，非虚语耳。
《宋史・礼志》：赐T自秦始。秦法，三人以上会饮，则罚金。故因事赐T，吏民会饮，过则禁之。唐尝一再举行。太宗雍熙元年十二月，诏曰：王者赐T推恩，与众共乐，所以表升平之盛事，契亿兆之欢心。累朝以来，此事久废，盖逢多故，莫举旧章。今四海混同，万民康泰，严始毕，庆泽均行。宜令士庶之情，共庆休明之运。可赐T三日。二十一日御丹凤楼，观T。召侍臣赐饮，自楼前至朱雀门，张乐作，山车旱船，往来御道。又集开封府诸县及诸军乐人列于御街，音乐杂发，观者溢道。纵士庶游观，迁市肆百货于道之左右。召畿甸耆老列坐楼下，赐之酒食。明日，赐群臣宴于尚书省，仍作诗以赐。明日，又宴群臣，献歌诗赋颂者数十人。雍熙三年十二月一日，大雨雪，帝喜御玉华殿，诏宰臣及近臣谓曰：春夏以来，未尝饮酒。今得此嘉雪，思与卿等同醉。又出御制诗，令侍臣属和。
《玉海》：淳化二年十二月丙寅朔，上御文德殿，群臣入阁，礼毕。赐百官廊下餐。
淳化五年十二月二十一日，初置诸州应在司具，元管新收已支，现在钱物申省。
至道元年十二月十二日，上以新增九弦琴、五弦阮宣示近臣曰：古乐之用，与郑卫不同。朕求古人之意，有未尽者。增琴为九弦，曰君臣文武，礼乐正民心。为五弦阮，曰金木水火土。别造新谱凡三十七卷，俾太常乐工肄习之。
咸平三年十二月十四日，幸殿前指挥使班院，阅马射，遂宴，射后苑，上七中的。
《宋史・礼志》：真宗以十二月二日为承天节，其仪，帝先御长春殿，诸王上寿，次枢密使副宣徽三司使，次使相，次管军节度使、两使、留后观察使，次节度使至观察使、次皇亲任观察使以下各上寿。仍以金酒器银马袖表为献。既毕，咸赴崇德殿序班。宰相率百官上寿，赐酒三行。皆用教坊乐，赐衣一袭，文武群臣方镇州军皆有贡礼。前一月，百官内职，牧伯各就佛寺修斋祝寿，罢，日以香赐之。仍各设位，赐上尊酒及诸果。百官兼赐教坊乐。景德二年，始令枢密三司使副学士复赴，百官斋会，少卿监刺史以上及近职一子赐恩，僧道则赐紫衣师号，禁屠辍刑。
景德二年十二月五日，宴尚书省五品，诸军都指挥以上，契丹使于崇德殿。时契丹初来贺，承天节，择膳夫五人赍本国异味就尚食局造食。诏赐膳夫衣服银带器帛。
《玉海》：景德四年十二月，礼部侍郎周起患贡举不公，因建糊名法。
景德七年十二月十六日，诏朝廷封椿钱物，令尚书省岁终具旁通册进入。
《宋史・礼志》：大中祥符元年十二月二十四日，圣祖降延恩殿日，为降圣节。休假宴乐并如天庆节。
《真宗本纪》：大中祥符三年十二月，州黄河再清。庚戌，集贤校理晏殊献河清颂。
《玉海》：天圣四年十二月壬午，幸玉清昭应宫开宝寺景灵宫祈雪。故事，车驾还，必作乐前导。上精意以祷，命毋作乐。既雪，辅臣皆贺。上喜曰：力田之民，自今有望矣。
康定元年十二月十三日，判太常宋祁言，太庙藏神，御及沿宝，法物已满，夹室庙枷敛豢筛为藏室，请于宗正寺西偏，别建神御库，命宗寺领之。
庆历三年十二月，澧州献瑞木。有文曰：太平之道。诏送史馆。刘敞作颂曰：上天之载兮，无臭无声。眷我圣德兮，告以太平。非笔非墨兮，自然而成。
《长编》：皇v三年十二月八日，司天夏官正李用晦言重定浑仪，铸造已成。欲乞依唐李淳风一行旧制，纪年月，以永将来。从之。
《玉海》：至和元年十二月十八日，宋咸上《注周易》十卷，诏褒谕。
嘉v三年十二月十六日，诏从臣观河南所进芝草。谕曰：今日嘉雪，大滋宿麦，自胜芝草瑞也。是日赐喜雪宴于中书。
嘉v四年十二月十五日，磁州防R使承亮上享受颂，诏奖之。
《宋史・礼志》：嘉v七年十二月，特召两府近臣、三司副使、台谏官、皇子、宗室、驸马都尉、管军、臣僚，至龙图天章阁观三圣御书，及宝文阁为飞白，分赐下逮馆阁官。制观书诗赐韩琦，以下和进。遂宴群玉殿，传诏学士王圭撰诗序刊石于阁。数日，再会天章阁观三朝瑞物。复宴群玉殿。酒行，上曰：天下久无事，今日之乐，与卿等共之，宜尽醉，勿复辞。因召韩琦至御榻前，别赐一大卮。出禁中名花，金盘，贮香药，令各持归。莫不沾醉，至暮而罢。
《玉海》：治平元年十二月九日，召辅臣观御篆孝严殿额于迎阳门，遂御延和殿赐茶。
治平元年十二月庚子，知制诰祖无择献皇极箴，英宗善其言，诏褒答之。
《宋史・哲宗本纪》：熙宁九年十二月七日己丑，生于宫，赤光照室。
《玉海》：元丰元年十二月二十三日，提举司天蓝被旨校定馆阁及私家所藏阴阳书，置库藏之，编成七百十九卷，上之。
《燕翼诒谋录》：元丰二年十二月乙巳，神宗命毕仲衍、蔡京、范钟、张b详定于太学，创八十斋，三十人为额，通计二千四百人，内上舍生百人，内舍生三百人，外舍生二千人。
《苏轼诗集》：元丰五年十二月十九日，东坡生日也。置酒赤壁矶下，踞高峰，俯鹊巢。酒酣，笛声起于江上，客有郭石二生颇知音。谓坡曰：笛声有新意，非俗工也。使人问之，则进士李委闻坡生日，作新曲，曰鹤南飞以献。呼之使前，则青巾、紫裘、要笛而已。既奏新曲，又快作数弄，嘹然有穿云裂石之声。坐客皆引满醉倒，委袖出佳纸一幅曰：吾无求于公，得一绝句足矣。坡笑而从之：山头孤鹤向南飞，载我南游到九疑。下界何人也吹笛，可怜时复犯龟兹。
《苏轼记・梦回文诗引》：十二月二十五日，大雪始晴，梦人以雪水烹小团茶，使美人歌以饮。余梦中为作回文诗，觉而记其一句云：乱点馀花唾碧衫，意用飞燕故事也。
《东坡志林》：元丰六年十二月二十七日，天欲明，梦数吏人持纸一幅，其上题云：请祭春牛文。余取笔疾书其上云：三阳既至，庶草将兴。爰出土牛，以戒农事。衣被丹青之好，本出泥涂。成毁须臾之间，谁为喜愠。吏微笑曰：此两句复当有怒者。旁一吏云：不妨，此是唤醒他。
《宋史・礼志》：哲宗即位，宰臣请以十二月八日为兴龙节。哲宗本七日生，以避僖祖忌，故后一日。
《玉海》：元v四年十二月十七日，始命大乐正叶防撰朝会二舞仪式。曰威加海内之舞，曰化成天下之舞。威加海内舞，为猛贲速之状，坐作进退之仪，以成一变。化成天下舞，作三揖三辞三谦之仪，以成一变。仪式既具，再命协律郎陈沂按阅节奏详备。自是朝会则用之。
元v八年十二月二日乙巳，左仆射吕大防言，乞仿《唐六典》置局修官制一书，为国朝大典。诏于秘书省置局，令范祖禹、王钦若编修。宋匪躬、晁补之检讨。李之仪跋古柏行后。政和元年十二月二十二日，积雪初霁，希韩德循携茶相期于天宁圆，若虚首座之。天竺轩希韩出此纸，见邀作字，辄以是应之。既终，二君又作山药、芋头、萝卜、晚菘、号甜羹为润笔，真一段佳事。
《云麓漫抄》：故事，百官入朝并乘马。政和三年十二月十一日，以雪滑特许暂乘车轿，不得入宫门，候路通依常。
《宋史・礼志》：政和五年十二月二十九日，诏：景龙门预为元夕之具。实欲观民风，察时态。黼饰太平，增光乐国。非徒以游豫为事。特赐公师宰执以下宴。
日疏：宣和五年，令都城自腊月初一日，放鳌山灯，至次年正月十五日夜，谓之预赏元宵。徽宗至日出观之。时有谑词，末句云：奈吾皇，不待元宵景色来到，恐后月阴晴未保。
《宋史・礼志》：宣和六年十二月二十四日，赐太师蔡京以下，应两府赴睿谟殿宴，景龙门观灯。续有旨，宣太傅王黼赴宴。
《东京梦华录》：十二月，街市尽卖撒佛花、韭黄、生菜、兰芽、勃荷、胡桃泽州饧。初八日，街巷中有僧尼三五人作队念佛，以银铜纱罗，或好盆器坐一金铜，或木佛像浸以香水，杨枝洒浴，排门教化。诸大寺作浴佛会，并送七宝五味粥与门徒，谓之腊八粥。都人是日，各家亦以果子杂科煮粥而食也。腊日，寺院送面油与门徒，却入疏教化，上元灯油钱。闾巷家家互相遗送。是月，景龙门预赏元夕，于宝宫一方灯火繁盛。二十四日，交年，都人至夜，请僧道看经，备酒果送神，烧合家替代钱纸帖，灶马于灶上，以酒糟涂抹灶门，谓之醉司命。夜于床底点灯，谓之照虚耗。此月虽无节序，而豪贵之家遇雪即开筵，塑雪狮，装雪灯，以会亲旧。近岁节，市井皆印卖门神钟馗，桃板桃符，及财门钝驴回头鹿马之行贴子，卖乾茄、瓠马、牙菜、胶牙、饧之类，以备除夜之用。自入此月，即有贫者三数人为一火，装妇人、神鬼，敲锣击鼓巡门乞钱，俗呼为打夜胡，亦驱祟之道也。
《玉海》：绍兴七年十二月十一日，谕辅臣曰：刘光世喜书，前日来乞朕所临兰亭叙，亦以一本赐之。因论书法甚详，遂及法帖，曰其间甚有可议。如古帝王帖中，有汉章帝千文，千文是梁周兴嗣所作，何缘章帝书之。举此一事，其他可知，岂不误后学者。
乾道九年十二月二十二日，臣僚请令太学生习射。上曰：玉津燕射，惟武臣射，文臣亦当与可讨论典故以闻。
淳熙六年十二月二十八日，日有戴气。太史奏：君德至于天，为万民爱戴，则有是瑞。上于是议蠲租。乾淳起居注：淳熙七年十二月二十八日，南内遣御药，并后苑官管押进，奉两宫守岁合食，则剧金银钱消夜，岁轴果儿、锦历、钟馗、爆仗、羔儿、法酒、春牛、花朵等。
《玉海》：淳熙十五年十二月辛卯，书石湖二字，赐范成大。成大跋云：天纵圣能，游艺超绝。典则高古，为伏羲画。体势奇逸，如神禹碑。
《乾淳岁时记》：都下自十月以来，朝天门内外竞售锦，装新历，诸般大小，门神桃符，钟馗狻猊虎头，及金Z缕花春帖、幡胜之类，为市甚盛。八日则寺院及人家用胡桃、松子、乳蕈之类作粥，谓之腊八粥。医家亦多合药剂，侑以虎头丹、八神屠苏贮。以绛囊馈遗大家，谓之腊药。至于馈岁，盘合、酒檐、羊腔充斥道路。二十四日，谓之交年。祀灶用花饧米饵，及烧替代，及作糖豆粥。谓之口数。市井迎傩锣鼓遍，至人家乞求利市。腊月赐宰执、亲王、三衙从官、内侍、省官并外间前宰执等腊药。系和剂局方造进，及御药院，特旨制造银合各一百两，以至五十两、三十两各有差。
《H史》：韩平原在庆元初，其弟仰胄为知x门事。颇与密议，时人谓之大小韩。求捷径者，争趋之。一日内宴，优人有为衣冠到选者，自叙履历材艺，应得美官而留滞，铨曹方徘徊浩叹。又为日者弊帽持扇过其旁，遂邀使谈。庚甲日者曰：君命甚高，但于五星局中、财帛，宫若有所碍，目下若欲亨达，先见小寒；更望成事，必见大寒可也。优盖以寒为韩，侍宴者皆缩颈匿笑。《玉海》：嘉定九年十二月五日，始复置宗学，改教授为博士。又置谕改隶宗正寺。于是宗室疏远者，咸得就学。
《宋史・外国传》：勃泥国，以十二月七日为岁节，地热多风雨，国人宴会，鸣鼓、吹笛、击钹、歌舞为乐。
《文献通考》：占城国，每岁十二月十五日，城外缚木为塔，王及人民，各以衣物、香药，置于塔上，焚之，以祭天。《癸辛杂识》：盐官县学教谕黄谦之，永嘉人。甲午岁，题桃符云：宜入新年怎生呵，百事大吉那般者。为人告之，官遂罢去。
《吴郡志》：十二月十六日，妇女祭厕姑，男子不得至。《金史・礼志》：长白山，大定十二年，有司言长白山在兴王之地，礼合尊崇，议封爵建庙宇。十二月，礼部太常学士院奏，奉敕旨封兴国灵应王，即其山北地建庙宇。
天德二年，命有司议荐新礼，十二月羞以鱼。
《元史・祭祀志》：每岁九月内及十二月十六日以后，于烧饭院中，用马一、羊三、马Ь契罚红织金币及里绢各三疋，命蒙古达官一员，偕蒙古巫觋，掘地为坎，以燎肉，仍以酒醴、马г由罩。巫觋以国语，呼累朝御名而祭焉。
每岁十二月下旬，择日于西镇国寺内墙下，洒扫平地，太府监供Z币，中尚监供细毡针线，武备寺供弓箭环刀，束秆草为人形。一为狗，一剪杂色，Z段为之肠胃，选达官世家之贵重者交射之。非别速扎剌尔，乃蛮忙古台，列班塔达珊竹雪泥等氏族不得与列。射至糜烂，以羊酒祭之，祭毕。帝后及太子嫔妃并射者，各解所服衣，俾蒙古巫觋祝赞之。祝赞毕，遂以与之，名曰脱灾国，俗谓之射草狗。
每岁十二月十六日以后，选日用白黑羊毛为线，帝后及太子自顶至手足，皆用羊毛线缠系之。坐于寝殿，蒙古巫觋念咒语，奉银槽，贮火置米糠于其中。沃以酥油，以其烟熏帝之身。断所系毛线纳诸槽内，又以红帛长数寸，帝手裂碎之，唾之者三，并投火中，即解所服衣帽付巫觋，谓之脱旧灾迎新福云。
《辍耕录》：万岁山在太液池之阳，广寒殿在山顶中，有小玉殿，前架黑玉酒瓮，一玉有白章，随其形，刻为鱼兽出没于波涛之状，其大可贮酒三十馀石。
《涌幢小品》：黄荧，莆田人，正统庚寅，母林氏梦虚空中紫衣人呼授以物。举衣承之，得鹤雏。是岁腊月十有八日，生公。鉴形者谓之鹤相冠带衣履，书画百物精致，虔洁居宇绝一尘。既老，乐五松，号五松居士。人谓得鹤之性。
《熙朝乐事》：十二月二十四日，谓之交年。民间祀灶以胶牙饧糯米、花糖、豆粉、团为献。丐者涂抹变形，装成鬼判叫跳驱傩，索乞利物。人家各换桃符、门神、春帖、钟馗、福禄、虎头和合诸图，粘贴房壁。买苍X、贯众、辟瘟丹、柏枝、Z花以为除夕之用。自此街坊箫鼓之声，铿不绝矣。僧道作交年疏，仙米汤，以送檀越。医人亦送屠苏袋、同心结及诸品汤剂于常所往来者。《帝京景物略》：十二月一日至岁除夜，小民为疾苦者奉香一尺，宵行衢中，诵元君号。自述香愿，其声乌乌恻恻，曰号佛。行过，并过寺庙，则跪且拜而诵，香尽尺乃归。八日，先期凿冰方尺，至日，纳冰窖中。鉴深二丈，冰以入，则固之封如阜内冰，启冰中涓为政，凡O婆果入春而市者附藏焉。附乎冰者，启之如初。摘于树，离乎冰，则化如泥。其窖在安定门及崇文门外。是日，家效庵寺，豆果、杂米为粥。供而朝食，曰腊八粥。廿四日，以糖剂饼、黍糕、枣栗、胡桃、炒豆祀灶君。以槽草秣灶君马，谓灶君。翌日，朝天去白家间一岁事。祝，曰好多说，不好少说。记称灶老妇之祭。令男子祭，禁不令妇女见之。祀馀糖果，禁幼女不令得啖，曰啖灶馀则食肥腻，时口圈黑也。廿五日五更，焚香楮接玉皇，曰玉皇下查人间也。竟此日，无妇妪詈声。三十日五更，又焚香楮送迎，送玉皇上界矣，迎新灶君下界矣。是月，小儿及贱f人以二石轮们埃先一人踢，一令远。一人随踢，其一再踢，而及之，而中之，为胜。一踢即著焉，即过焉，与再踢不及者，同为负也。再踢而过焉，则让先一人随踢之。其法初为趾踵苦寒设，今遂用赌如博。然有司申禁之，不止也。
《续文献通考》：各官坐蓬节年，各省官员俱于十二月二十六日坐起，至考察完日止。《高坡异纂》：蔡敞守衢州，日，有一道士进谒，敞留饮。入夕，道士遣一童子，去席百步，解衣而立。时方隆冬，道士遥吐气嘘之，即汗出淋漓，如盛夏。既而口出风吹之，寒气袭人，便欲僵仆。
《北京岁华记》：腊月，束梅于盎，匿地下五尺许，更深三尺，用马通燃火，使地微温，梅渐微白，用纸笼之，鬻于市。小桃、郁李、迎春皆然。馈遗尚鲜果，羯鼓声益喧，曰迎年鼓。
《月令广义》：燕俗，图灶神锓于木，以纸印之，曰灶马。士民竞鬻，以腊月二十四日焚之，为送灶上天。别具小糖饼奉灶君，具黑豆寸草为秣马，具合家少长罗拜。祝曰：辛甘臭辣，灶君莫言。至次年元旦，又具如前，为迎灶。《名胜志》：洋县腊节以蒲藻、盖鹅、公石、上江渚、寒鱼皆依之，太守泛舟，张乐揭取，名曰揭蒲。
季冬部杂录
《诗经・唐风・蟋蟀章》：蟋蟀在堂，岁聿其暮。
《豳风・七月章》：无衣无褐，何以卒岁。〈疏〉言此二阳之月，大寒之时，无衣无褐，不可终岁。
《小雅・采薇章》：曰归曰归，岁亦暮止。
《公羊传・王正月疏》：草物，十二月萌，芽始白。
《王正月疏》：王者应以十二月为正，则命以白瑞。《左传》：黑牡黍，以享司寒。注：夏十二月，日在虚危，冰坚而藏之，黑黍也。司寒，元冥北方之神，故物皆用黑，有事于冰，故祭其神。
《日在北陆疏》：日在北陆，夏之十二月也。
《国语》：及寒，击除田以待时耕。注：槁同寒，谓季冬大寒之时也。
《易稽览图》：冬至后三十日，极寒。
《陶朱公书》：念四夜黄昏时候，乡人束稻草于竿，点火，在田间行走，名曰照田蚕，看火色卜水旱，色白主水，色赤主旱。猛烈年丰，葳蕤岁歉。取北风为上。
《韩子右・倒言篇》：鲁哀公问于仲尼曰：春秋之记曰：冬十二月，B霜，不杀菽，何为记此。仲尼对曰：此言可以杀而不杀也。夫宜杀而不杀，梅李冬实。天失道，草木犹犯干之，而况于君人乎。
《史记・天官书》：赤奋若岁，岁阴在丑，星居寅，以十二月与尾箕晨出，曰天皓。i然黑色甚明，其失次，有应见参。
《春秋繁露・五行五事篇》：冬至之后，大寒降，万物藏于下。于时暑，为贼。故王者辅之以急断之事。
《大戴礼记・盛德篇》：天子常以季冬考德，以观治乱得失。凡德盛者，治也。德不盛者，乱也。德盛者得之也。德不盛者，失之也。是故君子考德，而天下之治乱得失，可坐庙堂之上而知也。德盛则修法，德不盛则饰政。法政而德不衰，故曰王也。
《白虎通・礼乐篇》：匏之为言，施也。在十二月，万物始施而劳。
《五行篇》：十二月，律谓之大吕，何。大，大也。吕者，拒也。言阳气欲出，阴不许也。吕之为言拒者，旅抑拒难之也。《绋冕篇》：谓之诩者，十二月之时，施气受化，诩张，而后得牙。故谓之诩。
《士冠经》曰：章甫殷道。殷统十二月为正，其饰微大，故曰章甫。章甫者，尚未与极其本相当也。
《风俗通义》：管，漆竹长一尺，六孔，十二月之音也。物贯地而芽，故谓之管。
大寒既至，霜雪既降，吾是以知松柏之茂也。
《月令章句》：自须女二度，至危十度，谓之元枵，之次小寒大寒，居之齐之分野。
《晋书・桓彝传》：论交霜雪于杪，岁时风雨于将晨。《风土记》：蜀之风俗，晚岁相与馈问，谓之馈岁。晚岁酒食相邀，为别岁。
《三礼义宗》：小寒为节者，亦形于大寒。故谓之小，言时寒气犹未极也。
大寒为中者，上形于小寒，故谓之大。十一月，一阳爻初起，至此始彻，阴气出地方尽，寒气并在上，寒气之逆极，故谓大寒。
《魏书・律历志》：次卦十二月：屯、谦、睽、升、临。
《齐民要术》：作奥肉法，先养宿猪，令肥。腊月中杀之，讫，以火烧之，令黄。用水梳洗之，削刮，令净。刳去五脏猪肪，啡≈肉，脔方五六寸，作令皮肉相兼，著水令相淹渍于釜中。分肉熟，水气尽。更以向所贩靖嘀笕猓大率脂二升、酒三升、盐三升，令脂渡没肉，缓水煮半日许，乃佳。漉出瓮中，馀膏仍泻肉瓮中，令X淹渍。食时，水煮，令熟，而调和之如常肉法。尤宜新韭。新韭烂拌，亦中炙，啖其二岁。猪肉未坚烂坏，不任作也。
苞肉法，十二月中杀猪，经宿汁尽攀保割作棒炙形，茅菅中苞之，无菅，茅稻秆亦得，用厚泥封，勿令裂。裂复上泥，悬著屋外北阴中。至七八月如新杀肉。苕草色青，黄紫花。十二月稻下种之，蔓延殷盛，可以美田，叶可食。
作鱼酱法，去鳞净洗，拭令乾，如脍法，披破缕切之，去骨。大率成鱼一斗，用黄衣三升，白盐二斤、乾姜一升、橘皮一合。和令调均，内瓮子中，泥密封。日曝熟，以好酒解之。作鱼酱肉酱，皆以十二月作之，则经夏无虫。十二月，东门磔白鸡，头可以合法药。
悬腊月猪羊耳，著堂梁上，可大富。
作甜肥脯法，腊月取獐鹿肉，片厚薄如手掌，直阴乾，下著盐脆如凌雪也。
五味脯法，腊月初，作用鹅、雁、鸡、鸭、]鸨、凫雉、兔、鹑、生鱼皆得。作乃净治去腥，窍及翠上脂瓶全浸，勿四破别，煮牛羊骨肉取汁浸豉和调。一同五味。脯法浸四五日，尝味彻便出。置箔上，阴乾。火炙熟，槌亦名瘃。腊亦名瘃鱼腊。
作腌脯法，腊月初作，任为五味脯者，皆中作，唯鱼不中耳。白汤熟煮，掠去浮沫，欲去釜时，尤须急火，急则易燥。置箔上阴乾之，甜脆殊常。
《晋书・王羲之传》：唐太宗制：献之虽有父风，殊非新巧，观其字势，疏瘦如隆冬枯树。
《种树书》：种水杨，须先用木桩钉穴，方入杨。庶不损皮，易长。腊月二十四日种树不生虫。
木自南而北，多枯。寒而不枯，只于腊月，去根傍土麦穰厚覆之，燃火深培如故。则不一二年，皆结实。蜀楷木，蜀中有木，类柞，众木荣时，枯蘖。隆冬方萌芽，布阴。蜀人呼为楷木。
乾陀国头河岸有系白象树花，叶似枣，季冬方熟。相传：此树灭，佛法亦灭。
山茶，叶似茶树，高者丈馀，花大盈寸，色如绯，十二月开。
《北户录》：湘源县，十二月食斑皮竹笋，诸笋无以及之。《周易集解》：乾九二：见龙在田。干宝曰：阳在九二，十二月之时，自临来也。
屯，刚柔始交而难生。崔Z曰：十二月，阳始浸长而交于阴。故曰刚柔始交。万物萌芽，生于地中，有寒冰之难，故曰难。
艮以止之。荀爽曰：谓建丑之月，消息毕止也。
《洽闻记》：邺华林苑中，西王母枣冬夏有叶，九月生花，腊月乃熟，三子一尺。又有圭角，亦三子一尺。
《宋史・河渠志》：十二月断冰，杂流乘寒复结，谓之蹙凌水。
《太平御览・仙人采芝图》：白符芝，高四五尺，似梅。常以大雪而花，季冬而实。
《清异录》：黑太阳法，出自韦郇公。用精炭捣治作末，研米煎粥，搜和得所，豫办圆铁范满内炭末，运铁槌实击五七十下，出范，阴乾，盛寒炉中，炽数枚烘燃彻夜。晋人兽炭，岂此类耶。
《蟹谱》：酒蟹，须十二月间，作于酒瓮间。撇清酒不得近糟，和盐浸蟹一宿。却取出于中。去其粪秽，重实椒盐讫，叠净器中，取前所浸盐酒更入。少新撇者，同煎一沸，以别器盛之。隔宿候冷倾蟹中，须令满。
《图经本草》：腽肭兽，旧说似狐，长尾。今沧州所图，乃是鱼类而豕首，两足其脐红紫色，上有紫斑点。医家多用之。《异鱼图》云：试其脐于腊月冲风处，置盂水浸之，不冻者为真。
《政和本草》：忍冬，味甘温，主寒热。身肿，久服轻身，长年益寿，十二月采阴乾。
《事物纪原》：江淮之俗，每作诸戏，必先设嗔拳笑面，有诸，行戏时，尝在故腊之末。
李之仪词：朱唇玉羽下蓬莱，佳时近早梅。自注：朱唇玉羽，湖湘间谓之倒挂子，岭南谓之梅花使，十二月半方出。
《橘录绿》：橘比他柑微小，色绀碧可爱。不待霜，食之，味已珍。留之枝间，色不尽变，隆冬采之，生意如新。《桂海酒志》：老酒，以麦曲酿酒，密封藏之，可数年。士人家尤贵重。每岁腊中家家造，使可为卒岁计，有贵客，则设老酒冬以示勤，婚娶亦以老酒为厚礼。《桂海花志》：侧金盏，花如小黄葵，叶似槿，岁暮开，与梅同时。
《演繁露》：湖州土俗，岁十二月，人家多设鼓而乱挝之，昼夜不停，至来年正月半乃止。问其所本，无能知者。但相传云：此名打耗。打耗，云者言惊去鬼祟也。《世说》祢衡作渔阳蝶躞而前，正是正月十五案时。而言此说近之矣，然其挝击不待正月，又似不相应也。《清波杂志・初寮进曲宴诗序》：臣比蒙圣恩，召赴禁殿曲宴，于时腊雪新霁，风日妍暖，已作春意。御榻之前，有宝槛植千叶桃花。陛下指示群臣曰：杪冬隆寒，花已盛开。于是皆顿首，曰：陛下神圣，能回造化草木，实被生成之赐。乃先时呈瑞，以悦圣情。《山家清供》：芋，名土芝，小者煨乾入瓮，候寒月，用稻草Q熟，色香如栗，名土栗。雅宜山舍拥炉之夜供。种竹法，迎阳则取季冬，顺土气则取雨时。
《通考》：十二月朔，日值大寒，主有虎出为灾。值小寒，主有祥瑞。东风半日不止，主畜大灾。风雨，主春旱。月内有雾，亦主来年有水。有冷雨暴作，主来年六月七月内横水。
《纪历撮要》：冰结后，水落，主来年旱。冰结后水涨，名上水冰，主水。若紧厚，来年大水。
《笋谱》：箭笋，十二月生，会稽以东诸山绝多，或丛生，或蔓延，可如著大，长三四寸。
《暖姝由笔》：大寒前后十日，为阳宅乱岁，寒食前后十日为阴宅乱岁。今人不知，但指腊底二十四夜，为乱岁。
《刘毅斋》：鸿胪乾在工部，以主事监居庸关，钞马草火焚。火自中起，前官于辛酉年大寒，务早完事，纳者不计美恶，束草杂以泥雪。堆叠郁蒸，至春阳动故火发也。犹腐草为萤之义。
《瓶史月表》：十二月花盟主：蜡梅、独头兰。花客卿：茗花、漳茶。花使令：枇杷花。
《花历》：十二月，蜡梅坼，茗花发，水仙负冰，梅香绽，山茶灼雪花六出。
《月令演》：十二月细腰鼓。〈八日〉星回节，〈十六〉祀灶，〈二十四〉送寒，〈下旬〉驱傩，〈岁除〉卖痴呆。〈除夕〉
《辟寒》：摩诘与裴迪书曰：近腊月下，景气和畅，故山殊可过，足下方温经猥，不敢相烦。辄往山中，憩感配寺，与山僧饭，讫而去。北涉元灞，清月映郭，夜登华子冈，辋水沦涟，与月上下，寒山远火明灭，林外深巷，寒犬吠声如豹。村墟夜舂，复与疏钟相闻。此时独坐，僮仆静默，每思曩昔携手赋诗，步仄径临清流也。
《田家五行》：十二月下雪而不消，名曰等伴，主再有雪。久经日照而不消，亦是来年多水之兆。
《田家杂占》：腊月二十五夜，赤豆粥镬滚，则三年大发。《杂占》：腊月，柳眼青，主来年夏秋米贱。
腊月，雷鸣雪里，主阴雨百日。又月内雷，主来年旱涝愆期。
《山居四要》：自入腊，遇上水日，勿令人见，以少水洒荐席毯褥，辟狗蚤壁虱。
《务本新书》：腊月，刈茅草作蚕蓐，则宜蚕。
《农政全书》：水槿，细叶，小黄花，又名水椐。腊月，斩其条而插之，易成大木。
《本草纲目》：木兰，生零陵山谷及太山，皮似桂而厚，十二月采皮阴乾。
蜡梅：小树丛枝尖叶，凡三种。以子种出不经接者。腊月开小花，而香淡，名狗蝇梅。经接而花疏开，时含口者名磬口梅。花密而香浓，色深黄如紫檀者，名檀香梅。
每腊月二十四日五更，取第一汲井水浸乳香，至元旦五更，温热，从小至大，每人以乳香一块，饮水三杯，则一年无时灾。孔平仲云：此乃宣圣之方，孔氏七十馀代用之也。
催生，用腊月兔脑髓一个，摊纸上，夹匀，阴乾，剪作符子，于面上书生字一个，候母痛极时，用钗股夹定，灯上烧灰，煎丁香酒调下。
治久聋，腊月取鼠胆二枚，熊胆一分，水和，旋取绿豆大滴耳中。
狐目治破伤风，腊月，收取狐目阴乾，临时用二目一副，炭火微烧，存性研末，无灰，酒服之。
腊雪，密封阴处数十年亦不坏。用水浸五谷，种则耐旱不生虫。
老酒，腊月酿造者，可经数十年不坏。
狼膏，腊月炼净收之。《周礼》：兽人冬献狼，取其膏聚也。鹊季冬始巢，开户背太岁向太乙。
《多能鄙事》：收梅花点茶法，腊月梅将开时，清旦摘半开花头带，蒂置瓶内。每一两重，用炒盐一两洒之，不可用手触坏，以厚纸数重密封，置阴处。次年取时，先置蜜于盏内，然后取花二三朵滚汤一泡，花头自开香美。
《居家必用》：治喉闭方，鲭鱼胆一枚，腊月收入白矾末少许，悬西北屋檐下阴乾，为末，备急用。芦筒吹入，咽喉立瘥。
季冬部外编
《道经》：十二月十二日太素三元君朝真，谓之百福日。《初学记・关令尹内传》曰：周元极元年，岁在癸丑，冬十有二月二十五日，老子度函谷关。令尹喜先敕吏曰：若有老翁从东来，乘青牛白板车，勿听过关。其日，果见老翁乘青牛车求度关，授喜《道德经》五千言。《句容县志》：茅山，形如己字，亦名己山。汉永元间，茅氏兄弟三人乘鹤至此。今县东三里有白鹤桥。大茅君以嘉平月二日驾白鹤会群仙处。《云笈七签》：太微元清左夫人，太微之上真也。晋兴宁三年乙丑十二月十七日，与太原真人众真降于句曲金坛真人杨羲之室。吟北淳宫中歌词曰：郁蔼非真墟，太元为我馆。元公岂有瑰，萦蒙孤所难。落凤控紫霞，矫辔登晨t。寂寂无濠涯，晖晖空中观。隐芝秀凤丘，逡巡瑶林畔。龙胎婴尔形，八琼回素旦。琅华繁玉宫，结葩凌岩粲。鹏扇绝亿岭，拊翮扶霄翰。西庭命长歌，云H弃虚弹。八风缠绿宇，丛烟豁然散。灵童掷流金，火微启辞案。三元折腰舞，紫皇挥袂赞。朗朗扇景辉，煜煜长庚焕。超耸明刃，下眄使我惋。顾哀地仙辈，何为栖林涧。
《传灯录》：神光闻达磨大士住址少林。往彼，日夕参承，师常端坐面墙，莫闻诲励。其年十二月九日夜，天大雨雪，光坚立不动。迟明，积雪过膝，潜取利刀自断左臂，置于师前。师知是法器，因与易名曰慧可。
《辟寒》：董风子者，不知其乡里，事母至孝。以乾道元年暮冬，过岳阳，夜宿黄花市。遇同店一叟，破巾单袍而貌若婴童，绝无饥寒之态。呤哦诗句，油然自适。董识其异，就即坐于傍，问所从来，殊不酬答。良久再叩之，始微笑云：我待子多日矣。遂挽手，同出市西旗亭中，买酒三升，谕酒家仆不用热，董起白言，某平日骨寒，虽当暑盛亦去绵衣不得。况今腊月，若饮冷酒定足丧命。惟先生亮之。叟云毋虑。董不获已，强进半杯。便觉四肢和畅，及再饮，尽脱其衣。移时，出到大树下，授以至道之要，董整襟再拜，曰：敢问先生姓氏。曰：吾本东晋抱黄翁也。知君孝通于天，故来相见。语罢阴云四合。迨于开豁，失叟所在矣。
《名胜志》：隐屏峰，在武夷五曲溪之北，有罗侯洞，洞背即铁笛亭故址。亭为李陶真人创。真人以宋熙丰间至武夷出祀牒，乃唐开元时所给。真人好吹铁笛，每遇节腊，众道人各于云房招饮，皆赴诸房，笛声同时并作。一日别众，留诗云：毛竹森森自剪裁，试吹一曲下瑶台。当途不遇知音听，拂袖白云归去来。遂吹铁笛，隐隐而去。

[book_title]岁功典第九十四卷
腊日部汇考
《礼记》郊特牲
天子大蜡，八伊耆氏始为蜡。蜡也者，索也。岁十二月，合聚万物，而索飨之也。
〈陈注〉索，求索其神也。合，犹闭也。闭藏之月，万物各已归根复命，圣人欲报其神之有功者，故求索而享祭之也。
《史记》嘉平
《始皇本纪》：三十一年十二月，更名腊曰嘉平。
〈注〉《太原真人・茅盈内纪》曰：始皇三十一年九月庚子，盈曾祖父蒙，乃于华山之中，乘云驾龙白日升天。先是其邑谣歌曰：神仙得者茅初成，驾龙上升入泰清。时下元洲戏赤城，继世而往在我盈。帝若学之腊嘉平。始皇闻歌谣而问其故，父老具对：此仙人之谣歌。劝帝求长生之术。于是始皇欣然，乃有寻仙之志，因改腊曰嘉平。　《索隐》曰：《广雅》曰：夏曰清祀，殷曰嘉平，周曰大蜡，亦曰腊。秦更曰嘉平，盖应歌谣之词，而改从殷号也。
《后汉书》礼仪志
季冬之月，星回岁终，阴阳以交，劳农，大享腊。
〈注〉高堂隆曰：帝王各以其行之盛而祖以其终。而腊火生于寅，盛于午，终于戌。故火家以午祖，以戌腊。秦静曰：古礼出行有祖祭，岁终有蜡腊。无正月必祖之祀。汉氏以午祖，以戌腊。午南方故以祖。冬者岁之终，物毕成，故以戌腊。而小数之学者因为之说非典文也。　又汉官名秩，曰：大将军、三公，腊赐钱各三十万，牛肉二百斤，粳米二百斛。特侯十五万。卿十万。校尉五万。尚书丞郎各万。五千石六百石各七千。侍御史谒者议郎尚书令各五千。郎官兰台令史二千。中黄门羽林虎贲士二人共三千。以为当祠门户，直各随多少受也。
《四民月令》小岁
十月，上辛，命典馈清曲酿冬酒，以供腊祀。腊明日谓小岁。进酒尊长修剌，贺君师。
《风俗通义》戌日腊
太史丞邓平说：腊者，所以迎刑送德也。大寒至，常恐阴胜，故以戌日腊。戌者，温气也。用其气日杀鸡以谢刑德。雄著门，雌著户，以和阴阳，调寒配水，节风雨也。
腊考
谨按《礼传》：夏曰嘉平，殷曰清祀，周曰大蜡，汉改为腊。腊者，猎也。言田猎取兽以祭祀其先祖也。或曰：腊者，接也。新故交接，故大祭以报功也。汉家火行衰于戌，故曰腊也。
《独断》四代称腊
四代称腊之别名：夏曰嘉平，殷曰清祀，周曰大蜡，汉曰腊。
五帝腊祖
五帝腊祖之别名：青帝以未腊卯祖，赤帝以戌腊午祖，白帝以丑腊酉祖，黑帝以辰腊子祖，黄帝以辰腊未祖。
〈注〉青帝太昊木行，赤帝炎帝火行，白帝少昊金行，黑帝颛顼水行，黄帝轩辕后土土行。
岁终大祭
腊者，岁终大祭。纵吏民宴饮，非迎气，故但送不迎。
《魏台访议》魏用辰腊
诏问：何以用未祖丑腊。臣崇对曰：按《月令》，孟冬十月腊先祖，五祀谓荐，田猎所得禽兽谓之腊。《左传》曰：虞不腊矣，惟见此二者而皆不书。日闻先师说曰：王者，各以其行之盛祖，以其终腊。水始生于申，盛于子，终于辰。故水行之君，以子祖辰腊。火始生于寅，盛于午，终于戌，故火行之君，以午祖戌腊。木始生于亥，盛于卯，终于未，故木行之君，以卯祖未腊。金始生于巳，盛于酉，终于丑，故金行之君，以酉祖丑腊。土始生于未，盛于戌，终于辰，故土行之君，以戌祖辰腊。今魏据土德宜以戌祖辰腊。
《齐民要术》腊日祀
腊日祀炙东门，磔白鸡头。
〈注〉，一作。烧饮治刺入肉中，及树瓜田中四角，去虫。磔白鸡头可以合法药。
《荆楚岁时记》腊日事考
十二月八日为腊日。谚语腊鼓鸣，春草生。村人并击细腰鼓，戴胡头，及作金刚力士，以逐疫。
按《礼记》云：傩人所以逐厉鬼也。《吕氏春秋・季冬纪》注云：今人腊，前一日击鼓驱疫，谓之逐除。晋阳秋王平子在荆州，以军国逐除，以38故也。《元中记》颛顼氏三子俱亡，处人宫室，善惊小儿。汉世以五营千骑自端门传炬送疫弃洛水中，故《东京赋》云：卒岁大傩，驱除群厉，方相秉钺，巫觋操，E子万童丹首元，制桃弧棘矢，所发无臬。《宣城记》云：洪矩，吴时作庐陵郡。载土，船头逐除人就矩，乞矩指船头。云无所载土耳。小说孙兴公常著戏头，与逐除人共至桓宣武家，宣武觉其应对不凡，推问乃验也。金刚力士，世谓佛家之神，按《河图玉版》云：天立四极，有金刚力士，兵长三十丈。此则其义。
其日，并以豚酒祭灶神。
按《礼器》：灶者，老妇之祭。尊于瓶，盛于盆。言以瓶为樽，盆盛馔也。《许慎・五经异义》云：颛顼有子曰黎，为祝融火正。祝融为灶神，姓苏，名吉利，妇姓王，名抟颊。汉阴子方，腊日见灶神，以黄犬祭之。谓为黄羊。阴氏世蒙其福，俗人竞尚以此故也。
岁前，又为藏之戏。
按《周处・风土记》曰：醇以告蜡，竭恭敬于明，祀乃有藏。腊日之后，叟妪各随其侪，为藏分二曹以校胜负。《辛氏・三秦记》以为钩弋夫人所起。周处成公绥并作字。艺经庾阐则作钩字，其事同也。俗云此戏令人生离，有禁忌之家则废而不修。
《隋书》礼仪志
后齐立太社、帝社、太稷三坛于国。方每仲春仲秋月之元辰及腊，各以一太牢祭焉。
开皇初，社稷并列于含光门内之右，腊祭之。
《唐书》用周腊
《武后本纪》：天授元年以十二月为腊月。二年腊月己未，始用周腊。
《玉烛宝典》蜡腊同日
腊者祭先祖，蜡者报百神，同日异祭也。汉以戌日为腊，魏以辰，晋以丑。
〈注〉王者，各以其行盛日为祖，衰日为腊。汉火德，火衰于戌，故以戌日为腊。魏土德，王土衰于辰，故以辰为腊。晋金德，金衰于丑，故以丑为腊。
《辽史》礼志
《岁时杂仪》：腊辰日，天子率北南臣僚并戎服，戊夜坐朝，作乐饮酒等。第赐甲仗羊马。《国语》谓是日为炒伍踟希炒伍跽揭病
《宋史》礼志
大蜡之礼，自魏以来始定议。王者各随其行，祖以其盛，腊以其终。建隆初，以有司言周木德，木生火宜以火德。王色尚赤。遂以戌日为腊。三年戊戌腊。有司画日以七日。辛卯，和岘奏议曰：按蜡始于伊耆，后历三代，及汉其名虽改而其实一也。汉火行，用戌腊。腊者，接也。新故相接，畋猎禽兽以享百神，报终成之功也。王者因之上享宗庙，旁及正祀，展其孝心，尽物示恭也。魏晋以降，悉沿其制。唐乘土德，贞观之际以前寅日蜡。百神卯日祭社宫，辰日享宗庙。开元定礼二祭皆于腊辰，以应土德。今以戍日为腊，而以前七日辛卯行蜡礼，恐未为宜。况宗庙社稷，并遵腊享，独蜡不以腊。请下礼官议。议如岘言，今后蜡百神，祀社稷，享宗庙，皆用戌腊一日。
《蚕书》蚕变种
腊之日，聚蚕种沃以牛溲，浴于川，毋伤其藉。乃县之始审，卧之五日，色青，六日白，七日蚕已。蚕尚卧而不伤。
《养生要论》辟疫
十二月腊夜，令人持椒卧井旁，无与人言，内椒井中除疫病。
《农政全书》腊日事宜
收藏、　腊米、　腊水、　腊酒、　腊肉、　腊葱、　腊糟杂事，　合腊药，　腊水作面糊，F背不蛀。
农事占候
至后第三戌为腊。腊前三两番雪谓之腊。前三白大宜菜麦谚云：若要麦，见三白。又云：腊雪是被，春雪是鬼。又主来年丰稔。谚云：一月见三白，田翁笑吓吓。又主杀蝗子。
《遵生八笺》
腊日事宜
《农桑撮要》曰：腊八日，收鳜鱼，烧存性，研细用酒调服，治小儿斑疹，不出即发。更安悬厨上，不生虫。
《内景经》曰：腊八日，修百福斋。
腊日事忌
《琐碎录》曰：八日，名王侯腊，忌夫妇入房。
《本草纲目》腊雪
冬至后第三戌为腊。腊雪密封阴处，数十年不坏，用水浸五谷种，则耐旱，不生虫。洒几席间则蝇自去。淹藏一切果食，不蛀蠹。主治解一切毒，治天行时气瘟疫，小儿惊痫狂啼，大人丹石发动，酒后暴热黄疸。仍小温服之，洗目退赤。煎茶煮粥，解热止渴，宜煎伤寒火⒅药。抹痱亦宜。
《事物原始》腊
《说文》云：冬至后三戌，乃腊日也。按大蜡之祭，三代有之。《广雅》云：夏曰嘉平，商曰清祀。周曰大蜡，秦名曰腊，汉以下因之。
《酌中志略》宫中腊八
十二月初八日，吃腊八粥。先期一日，泡枣汤，至初八早加粳米、白果、核桃、仁栗子、菱米煮粥，供佛圣前，户牖园树，井灶之上，各分布之，举家皆吃。或亦互相馈遗，F精美也。
《直隶志书》〈各省风俗同者不载〉宛平县
十二月八日，先期凿冰，方数尺，纳窖中封如阜。是日循腊祭。遗风，以豆果杂米为粥，供朝食，曰腊八粥。
房山县
十二月八日，以各色米豆果品作粥食之。又将粥同冰置花木果树上，以为来岁结果充实。此虽俗论，间试之亦有验者。
丰润县
十二月，以井水饮蚕子。八日童男剃头，童女钤耳。
永平府
十二月初八日为腊日，以米豆果肉杂为腊八粥。或遍置花木下，云来年无虫且茂。
任丘县
十二月八日，作腊酒。
吴桥县
腊八日，合五谷枣栗等果品煮粥，祭先农，祭先祖。乡绅富民施粥。
冀州
十二月八日，煮谷八种为粥，献先谓之腊八粥。
《山东志书》淄川县
十二月八日，乃释迦佛成道日，家作腊八粥。好善者施粥于通衢。
恩县
腊月八日，以五色豆和五谷作腊粥，曰豆者，毒也。食之已五毒。
博兴县
腊八日，民间报赛蜡神。
文登县
十二月八日，取兔血，合荞麦面，加雄黄、朱砂、茶叶为块。令幼儿食之，解豆毒，神验。
《山西志书》马邑县
腊八：腊凡四十日，而以十二月之八日为胜。俗于前夜煮诸豆，和米，杂以枣核为粥，黎明食之。稍迟，则忌之，曰犯红眼。
《河南志书》陈州
十二月八日，食腊粥，谓为佛生日。髡小儿谓剃腊。葫芦收雪入瓮置阴处，俟暑月煮肉食，谓可以驱蝇。汲腊水造酒糟，取经年不坏。
真阳县
十二月腊日，蓄诸物。
新蔡县
腊八日，蓄水作酒，藏糟为醋，名腊脚，经久不生虫蛆。
《西志书》咸宁县
腊月八日，煮肉糜荐祖先，送邻舍，抛糜花木。俗谓不歇枝。
富平县
十二月八日，作酒，曰腊脚。
凤翔县
十二月八日，贫富概食粥。是日以粥喂牲口及涂果木树，云牲口肥壮，结果殷繁。
平凉府
十二月八日，多酿酒醪腌菹，乃大新岁事。
《江南志书》句容县
十二月八日，食腊粥，酿腊酒，蒸粉为假鳖手，拌肉修蜡祭，致秋报。祭毕颁，胙于乡党姻戚。
嘉定县
腊雪，主来年丰，杀蝗虫子。云一寸雪入泥一尺，一尺雪入泥一丈。东坡诗遗蝗入地应千尺是也。
金f县
腊月八日为王侯腊，煮豆粥，杂以珍果花菜，为腊八粥。《月令广义》谓辟邪、祛寒、却疾毒。
怀宁县
十二月初八日，寺僧多建法会，以杂蔬果作糜粥，要诸檀施饮之。
《浙江志书》嘉兴府
大寒逢戌立腊，伐木动土诸无禁忌。是月，酿秫作酒，煮而藏之，曰煮酒。先期，用纯白面作面，并白米白水，名三白酒。
《湖广志书》德安府
腊月八日，家以果饼为粥，以祀佛，或亦为女郎穿耳问盟。
应山县
腊月，田家多乘屋兴版筑陂塘而已。僧家作腊八粥供佛。
浏阳县
十二月俗称腊月。按《礼传》：夏曰嘉平，殷曰清祀，周曰大蜡，秦曰腊。汉因之腊者，猎也。田猎取兽，以祀其先也。或曰：腊，接也。新旧相接，大祭以报功也。王者各以行盛日为祖，衰为腊。故汉腊以戌，魏以辰，晋以丑。自是以后，率以冬至后三戌日为腊。约计当在十二月，故称十二月为腊月。
攸县
十二月初八日，名腊八，释迦佛以是日成道。宋东京诸大寺于腊八日作七宝五味粥。攸僧寺犹用枣栗为粥，名腊八粥，其遗教也。
祁阳县
十二月先腊一日，大傩逐疫。谚云：腊鼓鸣，春草生。村人并击细腰鼓，作金刚力士形以逐之。
《四川志书》嘉定州
腊八日，造酒及糟，与豆豉贮水待用，谓其不败，然亦不解作粥。
《广西志书》横州
腊八日，食菜粥，治腊味。
《云南志书》云南府
腊月八日，作五味粥。
腊日部总论
《缃素杂记》
|腊
杨子曰：不|腊也欤。注云：|，八月旦也。今河东俗奉以为大节，祭祀先人也。腊，蜡也。《玉篇》云|，力侯切饮食祭也。冀州八月，楚俗二月，腊力盍切。《说文》云：冬至后三戌为腊。祭百神也。按《礼记外传》云：蜡祭，即腊祭也。夏曰清祀，殷曰嘉平，周谓之蜡祭，秦曰腊。黄衣黄冠而祭，休息田夫也。既蜡而后腊，又云：蜡与腊二祭也。按《史记・始皇本纪》：始皇三十一年十二月，更名腊曰嘉平。注云：先是其邑谣歌曰：神仙得者茅初成，帝若学之腊嘉平。父老具言此神仙谣歌，劝帝求长生术。于是始皇乃欣然有寻仙之意，因改腊曰嘉平。则与外传所载不同。《风俗通》云：夏曰嘉平，殷曰清祀，周曰大蜡，汉曰腊。此云秦曰腊，盖汉仍之也。余谓史迁不当有误。然《史记外传》乃后人所集，故错乱其名号，窃意殷曰腊，秦曰嘉平，乃为允当。隋开皇中改周十二月为腊蜡。又《白氏六帖》云：夏曰嘉平，殷曰清祀，周曰大蜡，汉改为腊。注云：夏曰嘉平，出《史记》，按《史记》所云，始皇十二月始更名腊曰嘉平。即非夏后祭名，疑六帖为误。
祖腊
《后汉陈宠传》云：曾祖父咸，成哀间，以律令为尚书。莽篡位，谢病不仕。时三子参丰钦，亦令解官。父子相与归，闭门不出，犹用汉家祖腊。人问其故，咸曰：我先人岂知王氏腊乎。注云：《应劭风俗通》曰：昔共工之子好游，岁终死为祖神。汉家火行，火盛于午，故以午日为祖也。腊者远近祭众神之名腊，接也，新故交接，大祭以报功也。汉火行，火衰于戌，故腊用戌日也。又按《礼记外传》云：汉则腊而不蜡，受命之王皆以王日为祖，衰日为腊。又云：周水德，汉火德，各以其五行之王日为祖，其休废日为腊也。火王午，木王卯，水王子，金王酉，而腊各用其衰日。如魏土行，土衰于辰，故魏腊用辰，晋金行，金衰于丑，故晋腊用丑。五运相承，莫不皆然。秦静曰：古礼出行有祖祭，岁终有蜡腊，无正月必祖之祀。
腊日部艺文一谢赐香药面脂表　　　　　唐张九龄
臣某言，某至宣敕旨，赐臣`衣、香面脂及小通中散等药。捧日月之光，寒移雪海；沐云雨之泽，春入花门。雕奁忽开，珠囊暂解，兰薰异气，玉润凝脂。药自天来，不假淮王之术；香宜风度，如傅荀令之衣。臣才谢中人，位参上将，疆场效浅，山岳恩深。唯因受遇之多，转觉轻身之速，臣无任云云。
谢腊日赐腊脂口脂表　　　　　李峤
臣某等言：品官刘阿道，至奉墨敕，赐臣等腊脂口脂等物，恩命忽临，喜忭交至，手舞足蹈，心惭意悚。伏以安宁戒序，嘉平在节。白日临于D谷，繁霜入于露寒。蘅秣始停，桂筵丰暇。青牛帐里，未辍垆香。朱鸟窗前，新调铅粉。因三冬之吉庆，造六宫之脂泽。糅之以辛夷甲煎，燃之以桂火兰苏。气象溢奁，香冲翠幄。以光金屋之仙乡，以赐瑶房之帝嫔。南国容华之人，从来未识；西京妖冶之妾，何时可见。臣等叨膺天命，谬K留台。虽天动星迥，暂违于侍从；而云行雨施，更延于恩渥。猥承邮驿，曲赐丝纶。分八子之膏腴，及三臣之琐贱。窃窥明镜，已觉衣冠之不任；旋顾妆奁，遂欣箕帚之多幸。身轻尘露，佩德空深。贶等丘山，殒身何答。无任踊跃，屏营之至。
谢赐新历日及口脂面药等表　　邵说
臣某言：中使某至，伏奉某月日墨诏，赐臣新历日一通，并口脂面药，红雪紫雪等。穷溟之上，宠诏忽临。大蜡之辰，庆赐爰及。跪承慈渥，战汗失容。臣往尘近掖，实旷天心。洎守遐藩，多昧戎略。殊私未答，官谤将营。陛下圣德，包荒宸严。曲贷犹存，宠任便浃。恩波覆焘，不遗于遐。陬赐赉亟，沾于尸素。况日官颁历，承敬授之规。纶旨宣慈，沐逾涯之奖。兰膏滋润，绛雪珍芳。捧持而炎障自消，润饰而衰容坐变。丘山非重，草芥至微，虽百其身，岂酬鸿造。无任感恩瞻恋之至。
大蜡赋〈以暮冬律变新阳载动为韵〉杨谏
大蜡之祭兮，所以飨田神，赏农务。阴律穷，元冬暮。星迥于旧列，日极于馀度。必也介26谋，牲痪撸狐裘以黄，皮弁以素。盖欲息田夫而裒岁赋。夫搜索之谓蜡，闭藏之谓冬。其索也，可以举群祀；其藏也，可以劳三农。欲硕苗而不害，则迎猫暨于田鼠；俾昆虫之无作，则祭坊与夫水庸。以夫月建丑，日在戌。磔牺牲之体，所以尚其腥；登水草之菹，所以贵其质。咏豳诗以合雅，击土鼓以应律。瑞穰穰，芬。百日之勤，一日之荐。或酬或酢，既腾觚于无算；为宫为徵，方播乐于六变。命清祀兮在殷，复嘉平兮处秦。率仁而终义，实革故而迎新。乐举斯陶，嗤子贡之来觌；礼成而出，美仲尼之为宾。故圣人之举事也，务于崇劝，戒敦否臧。树之瓜华，告多藏者必覆；致乎女鹿，示不德者斯亡。岂惟乎其仪抑抑，其乐洋洋。是以伊耆之礼不易，大罗之职有常。嗣岁将兴，或祈谷于上帝；人才不匮，或观政于四方。则知德厚者必祀，功高者必载。司啬之v，维永瑞于我唐。先之神，岂独见于前代。故曰：蜡也，移万人，登百种，可以志阴阳之变动。
腊日部艺文二〈诗词〉大蜡　　　　　　　　　　　晋裴秀
日躔星纪，大吕司辰。元象改次，庶众更新。岁事告成，八蜡报勤。告成伊何，年丰物阜。丰教祀，介兹万v。报勤伊何，农功是归。穆穆我后，务兹A黎。宣力亩，沾体暴肌。饮享清祀，四方来绥。充郊甸，鳞集京师。交错贸迁，纷葩相追。掺袂成幕，连衽成帷。有肉如丘，有酒如泉。有肴如林，有货如山。率土同欢，和气来臻。祥风协顺，降祉自天。方隅清谧，嘉祚日延。与民优游，享寿万年。
蜡日　　　　　　　　　　　　陶潜
风雪送馀运，无妨时已和。梅柳夹门植，一条有佳花。我唱尔言得，酒中适何多！未能明多少，章山有奇歌。
答贺蜡　　　　　　　　　　　江伟
正元二年冬腊，家君在陈郡，余别在国舍，不得。集会弟广平作诗以贻余，余答之：〈按《古诗纪》作晋人，然晋无止元号也〉
蜡节之会，廓然独处。晨风朝兴，思我慈父。我心怀恋，运首延伫。
蜡节　　　　　　　　　　北齐魏收
凝寒迫清祀，有酒宴嘉平。宿心何所道，藉此慰中情。
腊日宣诏幸上苑　　　　唐则天皇后
明朝游上苑，火急报春知。花须连夜发，莫待晓风吹。
腊日　　　　　　　　　　　　杜甫
腊日常年暖尚遥，今年腊日冻全消。侵凌雪色还萱草，漏泄春光有柳条。纵酒欲谋良夜醉，还家初散紫宸朝。口脂面药随恩泽，翠管银罂下九霄。
腊日龙沙会　　　　　　　　权德舆
帘外寒江千里色，林中樽酒七人期。宁知腊日龙沙会，却胜重阳落帽时。
腊夜对酒　　　　　　　　　羊士谔
琥珀杯中物，琼枝席上人。乐声方助醉，烛影已含春。自顾行将老，何辞坐达晨。传觞称厚德，不问吐车茵。
林塘腊候　　　　　　　　　　前人
南国冰霜晚，年华已暗归。f招别馆客，远念故山薇。野艇虚还触，笼禽倦更飞。忘言亦何事，酣赏步清辉。
腊日猎　　　　　　　　　　　姚合
健夫结束执旌旗，晓度长江自合围。野外狐狸搜得尽，天边鸿雁射来稀。苍鹰落日饥唯急，白马平川走似飞。蜡节畋游非为己，莫惊刺史夜深归。
腊日游孤山访惠勤惠思二僧　宋苏轼
天欲雪，云满湖。楼台明灭山有无。水清出石鱼可数，林深无人鸟相呼。腊日不归对妻孥，名寻道人实自娱。道人之居在何许，宝云山前路盘纡。孤出孤绝谁肯庐，道人有道山不孤。纸窗竹屋深自暖，拥褐坐睡依圆蒲。天寒路远愁仆夫，整驾催归及未晡。出山回望云木合，但见野鹘盘浮图。兹游淡薄欢有馀，到家恍如梦蘧蘧。作诗火急追亡逋，清景一失后难摹。
残腊独出　　　　　　　　　　前人
幽寻本无事，独往意自长。钓鱼丰乐桥，采杞逍遥堂。罗浮春欲动，雪日有清光。处处野梅开，家家腊酒香。路逢眇道士，疑是左元放。我欲从之语，恐复化为羊。
腊日谢仰上人惠兰　　　　　　曹勋
未觉光风转朔云，深窗乍见意增新。欲先楚客传清些，未放江梅早占春。自许幽香传窈窕，更烦白足下嶙峋。为君抖擞烦襟看，要是都无一点尘。
腊日与同官小集八阵台谒武侯新祠王十朋
伏几何时腊又逢，天涯樽酒记游从。未于山下祠黄石，且向江遐宋粤。青眼共看官舍柳，白头相对雪天峰。虎符愿逐桃符换，万里归心一片浓。
腊日次幽居韵　　　　　　金刘从益
世路方扰扰，人生何营营。不如不出门，坐颐天地情。泰中有否来，阴极即阳生。掀髯一笑起，窗外风铎鸣。看云偶独立，踏雪时f行。最爱朝日升，负暄向南荣。
腊日偶题　　　　　　　　　元虞集
旧时燕子尾毵毵，重觅新巢冷未堪。为报道人归去也，杏花春雨在江南。
己卯腊八日雪为魏伯亮赋　　　前人
官桥柳外雪飞绵，客舍樽前急管弦。僧粥晓分惊腊日，猎围晨出忆残年。白头长与青山对，华屋谁为翠黛怜。惟有寒梅能老大，独将清艳向江天。
腊日入安南　　　　　　　　傅若金
冬入安南国，云迎使者轺。郡闻秦日置，柱想汉时标。江路篁犹箨，山田稻始苗。皇恩涵远迩，行役不辞遥。
腊日饮赵氏亭　　　　　　　　张翥
城上高亭一再过，每看风物费吟哦。近诗颇效寒山子，往事徒成春梦婆。剩买十千燕市酒，f听二八越娘歌。杨花枉报春消息，o遣今年别恨多。
腊日偕叶东白蔡伯恭登西岑　朱希晦
绝顶云深一径通，寒生短发怯天风。千年物色阑干外，万井人家图画中。宿雨乱滋岚树碧，朝暾深浴海波红。我来欲访香山社，醉酒长吟忆远公。
腊八日发桐城　　　　　　　明陶安
邑人生怅怏，送别过东门。冻木知春早，晴风晕砘琛Ｊ桥分古道，野烧露新痕。行处山农说，留声到子孙。
午门腊八日赐食次文徵仲韵　　陆N
汉宫腊日千官会，烂漫朱筵傍紫墀。浴佛竞传南土俗，赐T初展上方仪。瑶阶霁雪辉金仗，太液寒云冻玉卮。近侍恩波知尔共，还家须拟少陵诗。
腊日送野鸥先生赴清源访狄将军邢侗
残雪犹在地，送君将奈何。客衫翻酒污，乡梦落梅多。晓寺钟初定，寒林鸟始过。行行遇知己，按剑一长歌。
蜡日　　　　　　　　　　　王象晋
蜡祭喧喧土鼓搓，纷纷耄稚拥如波。咏豳恍际周王世，布令行宣青帝和。冰著迎阳辞碧瓦，梅珠散彩耀繁柯。春光积渐来茅舍，对酒能忘鼓腹歌。
南歌子〈腊八饮怀民小阁〉　宋苏轼
卫霍元勋后，韦平外族贤。吹笙只合在缑山，f驾Z鸾归去，趁新年。　烘暖烧香阁，轻寒浴佛天。他时一醉画堂前，莫忘故人憔悴，老江边。
行香子〈腊八日与客溪行夜雪〉汪莘
野店残冬，绿酒春浓。念如今，此意谁同。溪光不尽，山翠无穷，有几枝梅，几竿竹，几株松。　篮舆乘兴，薄暮疏钟，望孤村，斜日匆匆。夜窗雪阵，晓枕云峰，便拥渔蓑，顶渔笠，作渔翁。
腊日部纪事
《物原》：神农初置腊节。
《史记・秦本纪》：惠文君十二年初腊。〈正义〉十二月腊日也，秦惠文王始效中国为之，故云初腊。猎禽兽，以岁终祭先祖，因立此日也。
《家语・观乡射篇》：子贡观于蜡。孔子曰：赐也。乐乎。对曰：一国之人皆若狂，赐未知其为乐也。孔子曰：百日之劳，一日之乐。一日之泽，非尔所知也。
《左传》：晋侯假道于虞，以伐虢，宫之奇谏，弗听。宫之奇以其族行曰：虞不腊矣。
《列女传》：鲁之母师者，鲁九子之寡母也。腊日，休家作，召诸子，谓曰：妇人之义，非有大故，不出夫家。然吾父母家多幼稚，岁时祀不理。吾从汝谒往监之，慎房户之守。吾夕而反。于是，天阴还，失早，至闾外而止，待夕而入。鲁大夫从台上见而怪之。使人问之，对曰：妾归视私家，诸奴孺子期夕而反，妾恐其醉饱，人情公有也。妾反早，故止闾外，尽期而入。穆公闻之，赐号母师。《汉书・郊祀志》：高祖十年春，有司奏：会县道常以春二月及腊，祠社稷以羊彘。
《史记・留侯世家》：良尝步游下邳。圯上有一老父至良所，出一编书曰：读此则为王者师，后十年兴。十三年，孺子见我济北谷城，山下黄石即我矣。遂去。后十三年，从高帝过济北，果见谷城山下黄石。取而葆祠之。留侯死，并葬黄石冢。每上冢，伏腊祠黄石。
《汉书・严延年传》：延年为河南太守，冬月，传属县囚会论府上，流血数里，河南号曰：屠伯。延年母从东海来，欲从延年腊。到雒阳，适见报囚。母大惊，便止都亭，不肯入府。延年出，至都亭谒母。母闭x不见。延年免冠顿首x下。良久，母乃见之。因数责延年。延年服罪，重顿首谢，因自为母御归府舍。母毕正腊，谓延年：天道神明，人不可独杀。我不意当老，见壮子被刑戮也。行矣，去女东归，埽除墓地耳。遂去，归郡。后岁馀果败。东海莫不贤知其母。
《后汉书・阴识传》：初，阴氏世奉管仲之祀，谓为相君。宣帝时，阴子方者至孝，有仁恩。腊日晨炊，而灶神形见，子方再拜受庆，家有黄羊，因以祀之。自是已后，暴至巨富。田有七百馀顷。舆马仆隶，比于邦君。子方常言：我子孙必将大。至识三世而遂繁昌。故后常以腊日祀灶，而荐黄羊焉。《陈宠传》：宠曾祖父咸，成哀间为尚书。王莽篡位，召咸以为掌寇大夫，谢病不肯应。时三子参丰钦，皆在位，乃悉令解官，父子相与归乡里，闭门不出入，犹用汉家祖腊。人问其故，咸曰：我先人岂知王氏腊乎。《酒谱》：王莽，以腊日献椒酒于平帝，其屠苏之渐乎。《汉书・元后传》：王莽更汉家黑貂，著黄貂，又改汉正朔。伏腊日，太后令其官属黑貂。至汉家正腊日，独与其左右相对饮酒食。
《东观汉记》：甄宇，建武中徵拜博士，每腊，诏赐博士羊，人一头。羊有大小肥瘦，时博士祭酒议欲杀羊称分其肉。宇曰：不可。又欲投钩，宇复耻之。宇因先自取其最瘦者。
《谢承・后汉书・第五》：伦母老，不能之官。每至腊日，常悲恋垂泪。
《袁宏・后汉书》：韩卓，字子助，陈留人。腊日，奴窃食祭先人，卓义其心，矜而免之。
《郑元别传》：元，年十二，随母还家。正腊，宴会，同列十数人，皆美服盛饰，语言闲通。元独漠然如不及。父母私督，数，乃曰：此非吾志，不在所愿。
《会稽典录》：陈家贫，为吏，尝步担，上下恒食乾糗。每至正腊，僵卧不起。同寮饮食，请不肯往，其志操如此。《说文》：冬至后三戌，为腊，祭百神。
《世说》：王朗中年以识度推伏华歆。歆蜡日尝集子侄宴饮，王亦之。有人向张茂先称此事，张曰：王之学华，皆是形骸之外。去之子鱼，所以更远。歆字子鱼。《晋宋旧事》：魏帝逊位，祖以酉日，腊以丑日。魏名臣奏曰：大司农董遇议曰：土行之君，故宜以未祖，以丑腊。为得盛终之节，不可以戌祖辰腊也。
《宋书・礼志》：魏文帝，黄初元年，诏：腊以丑，牲用白。《晋书・范乔传》：乔邑人腊夕盗砍其树，人有告者，乔阳不闻。邑人愧而归之。乔往喻曰：卿节日取柴，欲与父母相欢娱耳，何以愧为。其通物善导，皆此类也。《岁华记》：丽尹轨或赐于神药。注：尹轨，字公度，晋太康元年腊日，过洛阳城西一家求宿，主人以明旦是腊，意不容，又以曾闻公度名，因为设酒。至旦，乃赐主人神药一丸而去。
《晋起居注》：安帝，隆安四年十二月辛丑，腊祀作乐。《风土记》：腊日，叟妪各随其侪，分为二曹，以较胜负，始于钩弋夫人事也。
《齐民要术》：天竺十二月十六日为腊，腊麦熟。
《隋书・礼仪志》：开皇四年十一月，诏曰：古称腊者，接也。取新故交接。前周岁首，今之仲冬，建冬之月称蜡可也。后周用夏后之时，行姬氏之蜡。考诸先代，于义有违。其十月行蜡者停，可以十二月为腊。于是始革前制。
《唐书・百官志》：中尚署，腊日献口脂。
《唐六典》：中尚署，腊日进衣香囊。
冬腊日前寅，蜡百神于南郊。
《景龙文馆记》：景龙三年腊日，帝于苑中召群臣赐腊。晚，自北门入于内殿，赐食，加口脂、腊脂，或以碧镂牙筒。
《唐诗纪事》：天授二年腊，卿相欲诈称花发，请幸上苑，有所谋也。许之寻疑有异图，乃遣使宣诏云：明朝游上苑，火急报春知。花须连夜发，莫待晓风吹。于是凌晨名花布苑，群臣咸服其异。后托术以移唐祚，此皆妖妄不足信也。
《唐书・严挺之传》：李林甫与张九龄同辅政。户部侍郎萧炅，林甫所引，不知书，尝与挺之言，称A尝伏腊，乃为伏猎。挺之白：九龄省中而有伏猎侍郎乎。乃出炅岐州刺史。
《唐会典》：贞元九年十一月，上曰：比来，京兆府每年及腊日，府县捕养狐兔，以充进献。自今以后宜停。贞元十一年十二月腊日，畋于苑中，止多杀，行三驱礼。军士无不知感。
《云仙杂记》：洛阳人家，腊日造脂花Z。
《清异录》：孟昶时，每腊日，内官各献罗体圈金花树子。梁守珍献忘忧花，镂金于花上，曰独立仙。
《辽史・太宗本纪》：会同八年十二月戊辰，腊，赐诸国贡使衣马。
《礼志》：腊十二月辰日，前期一日，诏司腊官选猎地。其日皇帝皇后焚香拜日毕，设围，命猎夫张左右翼，司猎官奏成列，皇帝皇后升舆，敌烈麻都以酒二尊，盘餐奉进。北南院大王以下，进马及衣。皇帝降舆祭东毕，乘马入围中。皇太子亲王率群官进酒，分两翼而行。皇帝始获兔，群臣进酒上寿，各赐以酒，至中食之。次亲王大臣各进所获及酒讫，赐群臣饮，还宫。应历元年冬，汉遣使来贺，自是遂以为常仪。统和中，罢之。《宋史・太祖本纪》：建隆元年春三月，定国运，以火德王，色尚赤，腊用戌。
《长编》：建隆四年，和岘言：圣朝以腊前七日蜡，恐不应于礼。请依开元故事，蜡腊同用戌日。
《宋史・太祖本纪》：乾德元年夏六月，诏：蜡祀庙社，皆用戌，腊一日。
《玉海》：淳化三年十二月八日，大雪。数年来涉冬无雪，至是降及尺馀。上喜，赐近臣宴于中书，诏令尽醉。上赋诗，亲以八分书。遣中使就宴所赐之。是日，又召秘书监李至会三馆学士宴于秘阁。凡应制赋诗者二十五人。
《东京梦华录》：十二月初八日，街巷中有僧尼，三五人作队，念佛，以银铜纱罗或好盆器，坐一金铜或木佛像，浸以香水，杨枝洒浴，排门教化。诸大寺作浴佛。会腊日，寺院送面油与门徒，却入疏教化。上元灯油钱，闾巷家家互相遗送。
《乾淳岁时记》：八日，寺院及人家用胡桃、松子、乳蕈、柿栗之类作粥，谓之腊八粥。
八日，医家多合药剂，侑以虎头、丹八神、屠苏贮以绛囊，馈遗大家，谓之腊药。
《帝京景物略》：十二月八日，人家效庵寺豆果杂米为粥，供而朝食，曰腊八粥。
《燕都游览志》：十二月八日，赐百官粥，民间亦作腊八粥，以米果杂成之品多者为胜。此盖循宋时故事，然宋时腊八乃十月八日也。
腊日部杂录
晋博士张亮议，案《周礼》：蜡为合聚百物而索飨之腊者，祭之祖庙，腊则服元，蜡则服黄，蜡腊不同，总之非也。
徐爰家仪，蜡本施祭，故不贺。
《风俗通义》：菟膑，俗说腊正，祖食得菟膑者，名之曰幸赏。以寒酒，幸善吉祥，令人吉利也。
谨按《韩子书》：山居谷汲者，|腊而买水。楚俗，常以十二月祭饮食也。又曰：尝新，始杀也。食新曰|。《食谱》：张手美家，腊日，萱草面，法王料斗。《种树书》：腊日，种麦及豆，来年必熟。
《李氏刊误》：夫节者，因天地四时也。而为之节，非人事推移而能变之。《礼》云：腊也，岁十二月，猎，得禽兽为祭百神，以相其功。夫火德之君，以子祖戌腊。土德之君，以丑祖辰腊。各系五运盛衰推而用之，非禀天地四气。是知，腊月为节，则乖本义。今代凡造作百物，必取腊日，欲其无坏腐之弊也。但取腊月中合作，自无朽蠹。若须腊日，岂谓达于事哉。
《东坡志林》：八蜡，三代之戏礼也。岁终聚戏，此人情之所不免也。因附以礼义，亦曰不徒戏而已矣。祭必有尸，无尸曰奠。始死之奠，与释奠是也。今蜡谓之祭，盖有尸也。猫虎之尸，谁当为之，置鹿与女，谁当为之，非倡优而谁。葛带榛杖，以丧老物。黄冠草笠，以尊野服。皆戏之道也。子贡观蜡而不悦，孔子譬之曰：一弛一张，文武之道。盖为是也。
《西溪丛语》：宋用汉腊，盖冬至后第三戌火墓日也。是为腊，己酉年闰八月冬至后第三戌，乃在十一月末。太史局著历，遂以十一月第三戌为腊。识者云：古法遇如此闰岁，即以第四戌为腊。腊不可在十一月也。癸亥年，合闰三月，遂闰四月。南渡后，图书散失所致，备忘小抄伏腊。伏者，金气伏藏之日也。冬至后，祀百神，曰腊。
《务本新书》：腊八日，新水浸绿豆，晒乾，又淘白米，控乾，以上二物收顿，以备大眠起用。拌桑叶饲蚕。
腊日部外编
《事物纪原》：《譬喻经》云：佛，腊月八日降伏六师，投佛请死，言佛以法水洗我心垢，今我请僧洗浴以除身秽。仍为常缘，则设浴之事，西域旧俗也。亦今腊月灌佛之始。
《幽怪录》：晋州刺史萧至忠，将以腊日出猎。前一日，有樵者见禽兽百许祈于元冥使者，使者令老麋祈于东谷严四。严四曰：若令滕六降雪，巽二起风，不复出矣。天未明，忽风雪大作，刺史不复出。

[book_title]岁功典第九十五卷
除夕部汇考
《风俗通义》桃人
谨按《黄帝书》：上古之时，有荼与、郁垒昆弟二人，性能执鬼，度朔山上，章桃树下，简阅百鬼。无道理妄为人祸害，荼与郁垒缚以苇索，执以食虎。于是县官常以腊除夕饰桃人，垂苇茭，画虎于门。皆追效于前事，冀以卫凶也。桃梗梗者，更也。岁终，更始，受介祉也。
《隋书》礼仪志
齐制，季冬晦，选乐人子弟十岁以上、十二以下为E子，合二百四十人，一百二十人赤帻皂衣，执鼗；一百二十人赤布裤褶，执@。角方相氏黄金四目，熊皮蒙首，元衣朱裳，执戈扬J。又作穷奇祖明之类，凡十二兽，皆有毛角。鼓吹令率之，中黄门行之，冗从仆射，将之以逐恶鬼。于禁中，其日，戊夜三唱，开诸里门，傩者，各集被服器仗，以待事。戊夜四唱，开诸城门，二卫皆严。上水一刻，皇帝常服，即御座，王公执事官第一品已下，从六品已上，陪列预观。傩者鼓噪，入殿西门，遍于禁内，分出二，上x作方相，与十二兽舞戏喧呼，周遍前后鼓噪，出殿南门，分为六道，出于郭外。
《续博物志》荼垒
海中有度，朔山上有桃木，蟠屈三千里。枝东北鬼门，万鬼所出入也。荼与郁垒居其门，执苇索以食鬼。故十有二月，岁竟腊之夜，遂以荼垒，并挂苇索于门。
《辽史》礼志
岁除仪初夕，敕使及夷离毕，率执事郎君至殿前，以盐及羊膏，置炉中燎之，巫及大巫，以次赞祝火神。讫，x门使赞，皇帝面火再拜。初，皇帝皆亲拜，至道宗，始命夷离毕拜之。
《遵生八笺》除日事宜
《元枢》曰：除日，以合家头发烧灰，同脚底泥包，投井中。咒曰：敕令我家眷属，竟年不害伤寒，辟却五瘟疫鬼。《七签》曰：除夜，枸杞汤洗浴，令人不病。
除日，掘宅四角，各埋一大石为镇宅，主灾异不起。是日，取圆石一块，杂以桃核七枚，埋宅隅，绝疫鬼。除夜，取椒二十一粒，勿与人言，投于井中，以绝瘟疫。其夜，家奉神佛前，并主人卧室，然灯达旦，主家宅光明。攒火围炉，合家共坐，以助阳气。
除夜，宜烧辟瘟丹，并家中所馀杂药焚之，可辟瘟疫，可焚苍X。《法天生意》云：除夜，有行瘟使者，降于人间，以黄纸朱书天行已过四字贴于门额，吉。
《屠苏方》：大黄十六铢，白X十五铢，桔梗十五铢，蜀椒十五铢，去日桂心十八铢，去皮乌头六铢，去皮脐茇葜十二铢，右七味03咀，红绢囊盛之。除日，沉井中至泥底。正月朔旦，取药囊置酒中，煎数沸，取起，东向饮之，从小至大，一家无疫。以药渣投井中，每岁饮之，可长年无病。
除日事忌
《琐碎录》曰：除夜勿嗔骂奴仆并碎器皿，仍不可大醉。
冬时幽赏除夕登吴山看松盆
除夕，惟杭城居民家户架柴燔燎，火光烛天，挝鼓鸣金，放炮起火，谓之松盆。无论他处无敌，即杭之乡村亦无。此胜斯时，抱幽趣者，登吴山高旷，就南北望之，红光万道，炎焰火云。街巷分岐，光为界隔，聒耳声喧，震腾远近，触目星丸，错落上下。此景是大奇观，幽立高空，俯眺嚣杂，觉我身在上界。
《本草纲目》除夕
除夕以小豆、川椒各十七粒，投井中勿令人知，能却瘟疫。又以麻子、仁赤、小豆二七枚著井中，饮水能辟瘟疫。
《事物原始》除日驱傩
《月令》云：是月也，日穷于次，月穷于纪，星回于天，数将几终，岁且更始。《吕氏春秋》云：岁前一日，击鼓驱疫疠之鬼。亦曰：驱傩。《李绰・秦中岁时记》云：除日，而傩皆作鬼神状，二老人为傩公傩婆，以逐疫。《南部新书》云：除日，太常卿领官属千人，至晚入内，至夜于寝殿前，傩然蜡炬燎沈檀，荧煌如昼。上与亲王妃以下观之，其夕赏赐甚多。今人，除夜满室点灯，是其故事也。《梦华录》云：除日，禁中呈大驱傩仪，并用皇城新事，诸班装假面，绣衣装，将军、门神、判官、钟馗、小妹、土地、灶神之类，共千馀人。自禁中驱祟，出南薰门外而罢。是夜禁中爆竹山呼，士庶之家，围炉团坐，达旦不寝，谓之守岁。按：守岁之事，三代前后，典籍无文。至唐杜甫守岁于杜位家诗云：守岁阿戎家，椒盘已颂花。疑自唐始。驱傩一事，其来尚矣。按《礼纬》曰：高阳氏有三子，生而亡，去为疾鬼。二居江水之中为疟，一居人宫室区隅之中，善惊小儿。于是十二月，命祀官行驱傩事，而逐疫鬼。《周礼》有大傩，岁终命方相氏率百隶索室驱疫，以逐之，其事始于周也。
烧松盆
吴俗，除夕，各家烧松盆。取家计松泛之义范，至能烧松盆行云。春前五日初更，后排门然火，如晴昼当时亦有不用。除夜者，或曰：若正月六日立春，即春前五日矣。
《酌中志略》宫中除夕
岁暮，守岁。
《直隶志书》〈各省风俗同者不载〉宛平县
十二月三十日，悬先亡像，染五色苇，架麻花馓枝，编竹罩，诸果以祀。长幼毕拜，诣诸尊长家拜之，曰：辞岁。立桃符，贴春联门神，挂钱插芝麻，秸然松枝于庭，薰苍X于室。撤祀先之馀，阖家饮食之，曰：守岁。爆竹声达旦。
良乡县
十二月除夕，农家以高长草把点照庭，火占岁熟，预绑千金木，以备次早掷祝。
房山县
除日，以祭品陈设天地祖宗前，以大木块烧之。名曰：焚祟。一鼓后，大门前焚纸放爆，以扫除瘟疫。
永平府
十二月除日，官家易门神桃符，下家亦易联帖，悬麻线，匙著葫芦新帚于户，插芝麻秸于壁。夕辞岁，陈仪，祀真宰及土神祖祢，设庭燎照星斗，放爆竹驱鬼。焚苍X辟疫，或树将军炭，或击千金木，取百谷种量较，钧一置之地面，取秸茎一析之纳豆，十二闰，加一束，置之水中，乃称寿。家宴，少长咸集。儿女终夜博戏，谓之守岁。官家用鼓吹，及民间爆喧，聒耳达旦。亦有夜深祷灶，请方抱镜出门，潜听市人偶然言语以卜新岁休咎，云卜灶。自祀灶后，男女婚嫁不择日，至除夕止，谓之乱娶成亲，无忌矣。
雄县
十二月三十日，以面为灯十二，准明年月数，釜蒸之，以验水旱。其月旱，则其灯乾；其月雨，则其灯满。
深泽县
除夕日，置谷秸一束，然之，谓之照真。又曰：燎星。
交河县
除夕日，小儿戴鬼脸相戏，以象傩。
吴桥县
除夕，读书百工技艺咸温习本业。
庆云县
十二月除夕，设天地百神坛，修除先祠，设祭器。较常丰盛，爆竹驱疫，门前燎火花，爆呼噪群，曰：大户无忧，小户无忧，清平世界，黎民无愁。
冀州
除夕，焚辟瘟丹，烧木炭于庭中，曰：烘岁。
《山东志书》海丰县
除夕，门前燎火，爆竹呼噪，俗曰：叫明。以芝麻干置床榻及地，俗曰：h岁。小儿按岁系钱芝麻壳于衣带，曰：带岁。
宁阳县
除夕，撒芝麻秸，名曰：踏岁。
曹县
除夕，易门符，陈祀仪，饮辞岁酒。凡寓器物悉取回。谓守岁云，而嫁娶之失时者，辄于是夕行之故，每换桃符贴门联之际，箫鼓屯拥铜吹噪天。俗语诸神不在，为偷娶云。
博兴县
除夕，各家用秆草为束，设于大门外。灿火照耀，俗曰：照厅。
《山西志书》临晋县
除日，纷纷嫁娶，云诸神朝天，百无禁忌，谓之乱宿日。
隰州
除夕，门上贴招财纸，以朱抹马形。曰：财神所乘也。
平遥县
除日，早食糕，晚留饭，至元日食，名曰隔年饭。夜哭于门外，凡哭者，皆系妇人。名曰：鬼节。谓是日，亡人来，故哭耳。至期，满城皆然，村落亦尔。崆峒诗曰：底是邻悲并巷哭，云中明日是新年。正谓此也。
永宁州
岁将除馈岁，名曰岁仪。至除日，祀先饮守岁酒，夕则放花爆、焚香烛迎神。俗传忌用一切生物。盖避生之一字也。
广灵县
除夕，选木声洪者，于次早震响，以惊厉鬼。
《河南志书》光州
除夕，祀神祀先，名辞岁。百物更新。
《西志书》岐山县
除日，写春帖并}俱封，爆竹烧药，以辟鬼疫。具酒肴，围炉聚饮深夜，谓之守岁。
《江南志书》嘉定县
除夜，祭祖及门井之神。是夕，设馔于灶，先k火炉于门，迎神而祭之，名曰：接灶。复爆竹，焚苍X及辟瘟丹。家庭举宴，长幼咸集，祝颂而散，谓之分岁。酒饧曰：胶牙饧，分岁罢，小儿绕街呼叫，云卖汝痴，卖汝呆。世传吴人多呆，故儿辈戏欲卖之，更深人静，画灰于道，象弓矢戈戟之状，于以射祟，以布囊或竹篮盛石灰，印地上，谓之白米囤。儿女终夜不就寝，名曰守岁，谓可延年。鸡鸣，持杖击灰积致词，以献利市，谓之打灰堆。是日，官府封印不复判署，至新正三日始开，而诸行亦皆罢市，男女服饰，焕然一新。
松江府
除日，檐间遍插柏叶冬青，先期取松柴，鄯缴骨，至是，叠架于庭，以麻秸豆萁实而燎之，击锣鼓，烧r盆爆竹，邻互擎炒豆，相逆佥搦而交纳之，且餐且祈曰：凑投凑投。〈去声〉炳烛~芗闭门，则举爆竹三声。明旦开门，亦如之。
武进县
武俗，季冬二十四日，送灶神，除夕，迎灶神。送迎皆用酒果糗糍。惟迎则益以金银大镪，亦粉米为之。　封井：除日，预洁罂盎贮水，井覆竹木器物，戒勿启。至春正始开。祀用酒果，越三日乃撤。　关门爆仗，爆仗声至深宵始绝，往往有达旦者。闭门时，持发三响，比户同声若连珠。自此，迄王正三日，启阖皆然。　画弓箭：白石灰画弓矢门户前，势若没羽，间绘金钱鹤鹿米镏属，又画八宝于街衢，作城垣状。　著穑郝架松木于大门之外，四隅而中空之，六六为数。实豆萁松柏枝以相威，杂放爆仗银花，用张其势。一时红光上蔽星斗。　做羹饭祀先也，祭祠堂毕，复陈先像于堂而祭之。高曾祖考分献酒食，或像有失传，则缺而统祭于祠。　人口团，计家人长幼人数，各为一团，取团K之意。大者如钵，小如盂。又或如桃如铃。用彩粉作花胜于其上，至元宵始分而啖之。　糕糯粉和糖揉之，细腻如脂，制无定形。凡祀神祀先，皆须此。谓之节糕。盖曰节节高也。　烧路头：祀五路神，即古祭行遗意。设位大门之左，而逼于地，故席地祀之酒，三献牲属，凡五焚楮，无祝祠烧俗呼也。　饮守岁酒，吃年夜饭。饮守岁酒毕，必饭。武俗，早暮皆啜粥，糜午则饭。自岁除，迄元宵，则日三饭。除夕，预炊米藏之，备半月糗粮，不更作新饭。　洗年残：长幼以次沐浴，谓洗年残，取除旧生新之义。　押岁钱：押同压，恐岁之遽除也。富家翁置金银于床笫，儿童则系Z囊贮钱为乐。又或觅古钱如太平等号者，以取吉祥。　撑门炭：x户时，择炭之坚而锐者，三挺红丝缭绕之，厕之门角。又以葱数本同结束，或云于炭，取刚于葱，取蓊郁也。挂盘香：捣香泥约如箸，大盘旋之，纬以色丝，层累以起形如塔，而上下俱锐，悬神佛前焚之，芳气缠绵不散。可匝昼夜三旬。　种火：除夕，藏宿火炉中，达旦鸩幌。岁朝，弗得乞火。盖云水火不求人也。　喂鼠饭，饭一盂。益以鱼肉置之奥处，而祝之曰鼠食，此毋耗吾家。
高邮州
十二月，除夜，卜碗内，谷种一粒，占来岁所宜，以为神赐。又家设火具于门首，曰：生盆。
萧县
除日，汲水足三日之用，以新年不敢犯井禁也。
山县
夜宴，家众烧灯达旦，视明没，占次年休咎。
太湖县
除夕，观有星，卜来岁多绵。无犬吠声，卜来岁吉祥。
《浙江志书》海宁县
除夕，以酒果祀床神，祈儿女安寝。
桐乡县
除夕，门首置炉然薪，名送年火。
诸暨县
除夕，围炉守岁，夜半始就寝。仍以是夕梦寐，卜一岁休咎。忌讳者，至彻夜不睡。
永康县
除夕，凿五彩纸为钱，曳长之挂于中堂之两楹，其中设香案，列灯烛茶果，曰：下供。越岁三日，取其钱焚之，曰：烧年纸。
温州府
除夕，炊半熟米，淅之供节假内饭。夜放爆竹然烛遍室，谓之照岁。
《江西志书》新建县
除夕，守岁放爆竹，击鼓鸣锣，以待鸡鸣。曰：迎岁。
《湖广志书》崇阳县
除日，挑沙于门，采柏叶蜡梅花，遍插糊纸钱于户。妇女办果肴之类，以待元旦饮，谓之头脑酒。
黄州府
除夕，村落间，涤釜乞灵于灶，卜来岁丰歉。五鼓视之，稻菽之属丰者，忽有数粒于釜中，不知其何自来也。
酃县
除夕，鼓乐，爆竹家人饮酒守岁。凡一年一切称贷俱于此日索偿。谓之铁门限。
常德府
岁将尽数日前，乡村多用巫师，朱裳鬼面，锣鼓喧舞，竟夜不止，名曰还傩。
《福建志书》福州府
岁除，乡人傩古有之，今州人以为打夜狐。曾师建云：南史载曹景宗为人好乐，在扬州，日至腊月，则使人邪呼，逐除，遍往人家乞酒食以为戏。迄今闽俗乃曰：打夜狐。盖唐敬宗夜捕狐狸为乐，谓之打夜狐。闽俗岂以作邪呼。逐除之戏，与夜捕狐之戏同，故云。抑亦作邪呼之语，讹而为打夜狐欤。
松溪县
岁除夕，以竹k火爆于庭，谓之驱傩。又鸣火爆于将明，谓之开正。家具肴馔以迎新年，相聚欢醵留宿炊，谓之隔年饭。
寿宁县
除夕人家，遍屋张灯，谓之照年。
永定县
除夕，房厨灯烛，彻夜不断，谓之上灯。
建宁县
除夕下午，送烛至先人墓，所云照岁。
福宁州
除夜，祀先，沿街各烧柴竹之属，名曰烧角富。
《四川志书》涪州
除夕，治椒酒贮瓶中，挂于井内。俟元旦拜年毕，即出。往井内提回家中，从卑幼先饮起，以至尊长，取不空回源源之意。
《广东志书》潮州府
除夕，设火井于厅，相围以食，谓之围炉。爆竹鸣金吹螺，谓之辟邪R盗。
普宁县
十二月二十九或三十，各家盛举辞年，奉祀祖先，吃毛芋头。谓之剥鬼皮。
肇庆府
除夕，以语言美恶，卜周岁吉凶，谓之听谶。
石城县
除夕，各家扫净舍宇，送帚于荒郊。曰：送穷。尊长分钱于幼少，以岁为差，曰：守岁。
乐会县
除夕，以竿挂纸钱，以破筐帚旧灯盏其中，远抛门外数百步。曰送残。阖家通宵不寐，曰：迎春。
《云南志书》南安州
除夕，烧兜罗香以辟邪。
大姚县
除夕，彝人宰牲祀祖，以松叶铺地，蓬头跣足。不序长幼，席地坐，泡坛酒，插藤筒，吸饮。著Z衣，吹芦笙，男女携手舞蹈，和歌团绕。
除夕部艺文一守岁序　　　　　　　　　　唐王勃
岁月易尽，光阴难驻。春秋冬夏，错四序之凉炎。甲乙丙丁，纪三朝之历数。十二月之阴气，玉律穷年；一万岁之休祯，金觞献寿。贲鼓雷动，烟火星流。E子黄童，统钩陈而驱赤疫。诸王等集，陈玉帛而谒诸侯。京兆天中，竦楼台而彻汉；长安路上，乱车马而飞尘。王丞相之登临，行将在目；戴侍中之重席，忽尔明朝。槐火灭而寒气消，芦灰用而春风起。鱼鳞布叶，烂五色而翻光；凤脑吐花，灿百枝而引照。悲夫年须将晚，志事寥落。公孙弘之甲第，天子未知。王仲宣之文章，公卿不识。对他乡之风景，忆故里之琴歌。柏叶为铭，影泛新年之酒；椒花入颂，先开献岁之词。作者七人，同为六韵。
与毛维瞻　　　　　　　　　宋苏轼
岁行尽矣，风雨凄然，纸窗竹屋，灯火青荧。时于此间，得少佳趣，无由持献，独享为愧，想当一笑也。
除夕部艺文二〈诗词〉岁尽应令　　　　　　　　梁庾肩吾
岁序已云殚，春心不自安。聊开柏叶酒，试奠五辛盘。金薄图神燕，朱泥却鬼丸，梅花应可折，倩为雪中看。
共内人夜坐守岁　　　　　　徐君茜
欢多情未极，赏至莫停杯。酒中喜桃子，粽里觅杨梅。帘开风入帐，烛尽炭成灰。勿疑鬓钗重，为待晓光催。
守岁　　　　　　　　　　　唐太宗
暮景斜芳殿，年华丽绮宫。寒辞去冬雪，暖带入春风。阶馥舒梅素，盘花卷烛红。共欢新故岁，迎送一宵中。
除夜　　　　　　　　　　　　同前
岁阴穷暮纪，献节启新芳。冬尽今宵促，年开明日长。冰销出镜水，梅散入风香。对此欢终宴，倾壶待曙光。
于太原召侍臣守岁　　　　　　同前
四时运灰g，一夕变冬春。送寒馀雪尽，迎岁早梅新。
守岁　　　　　　　　　　　　高宗
今宵冬律尽，来朝丽景新。花馀凝地雪，条含暖吹分。绶吐芽犹嫩，冰〈阙〉已镂津。薄红梅色冷，浅绿柳轻春。送迎交两节，暄寒变一辰。
奉和守岁应制　　　　　　　许敬宗
玉g移元序，金奏赏彤闱。祥鸾歌里转，春燕舞前归。寿爵传三礼，灯枝丽九微。运广薰风积，恩深湛露。送寒终此夜，延宴待晨晖。
守岁侍宴应制　　　　　　　杜审言
季冬除夜接新年，帝子王孙捧御筵。宫阙星河低拂树，殿庭灯烛上薰天。弹弦奏节梅风入，对局探钩柏酒传。欲向正元歌万寿，暂留欢赏寄春前。
除夜有怀　　　　　　　　　　前人
故节当歌守，新年把烛迎。冬氛恋虬箭，春色候鸡鸣。兴尽闻壶覆，宵阑见斗横。还将万亿寿，更谒九重城。
钦州守岁　　　　　　　　　　张说
故岁今宵尽，新年明旦来。愁心随斗柄，东北望春回。
岳州守岁二首　　　　　　　　前人
夜风吹醉舞，庭户对酣歌。愁逐前年少，欢迎今岁多。桃枝堪避恶，爆竹好惊眠。歌舞留今夕，犹言惜旧年。
守岁应制　　　　　　　　　沈缙
南渡轻冰解渭桥，东方树色起招摇。天子迎春取今夜，王公献寿用明朝。殿上灯人争烈火，宫中E子乱驱妖。宜将岁酒调神药，圣祚千春万国朝。
岁夜安乐公主满月侍宴　　　　前人
除夜子星回，天孙满月杯。咏歌麟趾合，箫管凤雏来。岁炬常然桂，春盘预折梅。圣皇千万寿，垂晓御楼开。
除夜乐城逢孟浩然　　　　　张子容
远客襄阳郡，来过海畔家。樽开柏叶酒，灯发九枝花。妙曲逢卢女，高才得孟嘉。东山行乐意，非是竞繁华。
除日　　　　　　　　　　　　前人
腊月今知晦，流年此夕除。拾樵供岁火，帖牖作春书。柳觉东风至，花疑小雪馀。忽逢双鲤赠，言是上冰鱼。
应诏赋得除夜　　　　　　　　王N〈一作史青〉
今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。
岁除夜会乐城张少府宅　　　孟浩然
畴昔通家好，相知无间然。续明催画烛，守岁接长筵。旧曲梅花唱，新正柏酒传。客行随处乐，不见度年年。
除夜有怀　　　　　　　　　　前人
五更钟漏欲相催，四气推迁往复回。帐里残灯才去焰，炉中香气尽成灰。渐看春逼芙蓉枕，顿觉寒销竹叶杯。守岁家家应未卧，相思那得梦魂来。
除夜作　　　　　　　　　　　高适
旅馆寒灯独不眠，客心何事转凄然。故乡今夜思千里，霜鬓明朝又一年。
杜位宅守岁　　　　　　　　　杜甫
守岁阿戎家，椒盘巳颂花。盍簪喧枥马，列炬散林鸦。四十明朝过，飞腾暮景斜。谁能更拘束，烂醉是生涯。
除夜宿石头驿　　　　　　　戴叔伦
旅馆谁相问，寒灯独可亲。一年将尽夜，万里未归人。寥落悲前事，支离笑此身。愁颜与衰鬓，明日又逢春。
除夜长安客舍　　　　　　　欧阳詹
十上书仍寝，如流岁又迁。望家思献寿，算甲恨长年。虚牖传寒柝，孤灯照绝编。谁应问穷辙，泣尽更潸然。
除夜二首　　　　　　　　　　卢仝
衰残归未遂，寂寞此宵情。旧国馀千里，新年隔数更。寒犹近北峭，风渐向东生。惟见长安陌，晨钟度火城。殷勤惜此夜，此夜在逡巡。烛尽年还别，鸡鸣老更新。傩声方去疫，酒色已迎春。明日持杯处，谁为最后人。
除夜　　　　　　　　　　　　元稹
忆昔岁除夜，见君花烛前。今宵祝文上，重叠叙新年。f处低声哭，空堂背月眠。伤心小儿女，撩乱火堆边。
除夜酬乐天　　　　　　　　　前人
引傩绥旆乱毵毵，戏罢人归思不堪。虚涨火尘龟浦北，无由珂伞凤城南。休官期限元同约，除夜情怀老共谙。莫道明朝始添岁，今年春在岁前三。
小岁日对酒吟钱湖州所寄诗　白居易
独酌无多兴，f吟有所思。一杯新岁酒，两句故人诗。杨柳初黄日，髭须半白时。蹉跎春气味，彼此老心知。
客中守岁　　　　　　　　　　前人
守岁尊无酒，思乡泪满巾。始知为客苦，不及在家贫。畏老偏惊节，防愁预恶春。故园今夜里，应念未归人。
除夜　　　　　　　　　　　　前人
薄晚支颐坐，中宵枕臂眠。一从身去国，再见日周天。老度江南岁，春抛渭北田。浔阳来早晚，明日是三年。
除日答梦得同发楚州　　　　　前人
共作千里伴，俱为一郡回。岁阴中路尽，乡思先春来。山雪晚犹在，淮冰晴欲开。归欤吟可作，休恋主人杯。
除夜言怀兼赠张常侍　　　　　前人
三百六旬今夜尽，六十四年明日催。不用叹身随日老，亦须知寿逐年来。加添雪兴凭毡帐，消杀春愁付酒杯。惟恨诗成君去后，红笺纸卷为谁开。
除夜书情　　　　　　　　　周弘亮
何处风尘岁，云阳古驿前。三冬不再稔，晓日又明年。春入江南柳，寒归塞北天。还伤知候客，花景对韦编。
故乡除夜　　　　　　　　　　前人
江亭f望处，远近见秦源。古寺迟春景，新花发杏园。萼中轻蕊密，枝上素姿繁。拂面云初起，含风雪欲翻。容辉明十地，香气遍千门。愿莫随桃李，芳菲不为言。
岭外守岁　　　　　　　　　李德裕
冬逐更筹尽，春随斗柄回。寒暄一夜隔，容鬓两年催。
隋宫守岁　　　　　　　　　李商隐
消息东郊木帝回，宫中行乐有新梅。沈香甲煎为庭燎，玉液琼苏作寿杯。遥望露盘疑是月，远闻鼍鼓欲惊雷。昭阳第一倾城客，不踏金莲不肯来。
岁尽　　　　　　　　　　　司空图
莫话伤心事，投春满鬓霜。殷勤共尊酒，今岁只残阳。
除夜　　　　　　　　　　　　方干
玉漏斯须即达晨，四时吹转任风轮。寒灯短烬方烧腊，画角残声已报春。明日便为经岁客，昨朝犹是少年人。新正定数随年减，浮世惟应百遍新。
途中除夜　　　　　　　　　　高蟾
南北浮萍迹，年华又暗催。残灯和腊尽，晓角带春来。鬓欲渐侵雪，心仍未肯灰。金门旧知己，谁为脱尘埃。
岁除　　　　　　　　　　　唐彦谦
索索风搜客，沈沈雨洗年。残林生猎迹，归鸟避窑烟。节物杯浆外，溪山鬓影前。行藏都未定，笔砚或能捐。
除夜有感　　　　　　　　　　崔涂
迢递三巴路，羁危万里身。乱山残雪夜，孤烛异乡人。渐与骨肉远，转于奴仆亲。那堪正飘泊，明日岁华新。
岁除对王秀才作　　　　　　　韦庄
我惜今宵促，君愁玉漏频。岂知新岁酒，犹作异乡身。雪向寅前冻，花从子后春。到明追此会，俱是隔年人。
除夜　　　　　　　　　　　　曹松
残腊即又尽，东风应渐闻。一宵犹几许，两岁欲平分。燎暗倾时斗，春通绽处芬。明朝遥捧酒，先合祝尧君。
除夜野宿常州城外　　　　　宋苏轼
南来三见岁云徂，直恐终身走道涂。老去怕看新历日，退归拟学旧桃符。烟花已作青春意，霜雪偏寻病客须。但把穷愁博长健，不辞最后饮屠苏。
岁晚，相与馈问，为馈岁。酒食相邀，呼为别岁。至除夜，达旦不眠，谓之守岁。蜀之风俗如是。余官于岐下，岁暮思归而不可得，故为此三诗以寄子由。　　　　　　　　　　　　前人馈岁
农功各已收，岁事得相佐。为欢恐无及，假物不论货。山川随出产，贫富称小大。盘巨鲤横，发笼双兔卧。富人事华靡，Z绣光翻座。贫者愧不能，微挚出舂磨。官居故人少，里巷佳节过。亦欲举乡风，独唱无人和。
别岁
故人适千里，临别尚迟迟。人行犹可复，岁行那可追。问岁安所之，远在天一涯。已逐东流水，赴海归无时。东邻酒初熟，西舍彘亦肥。且为一日欢，慰此穷年悲。勿嗟旧岁别，行与新岁辞。去去勿回顾，还君老与衰。
守岁
欲知垂尽岁，有似赴壑蛇。鳞半已没，去意谁能遮。况欲系其尾，虽勤知奈何。儿童不睡，相守夜哗。晨鸡且勿唱，更鼓畏添挝。坐久灯烬落，起看北斗斜。明年岂无年，心事恐蹉跎。努力尽今夕，少年犹可F。
除夜对酒赠少章　　　　　　陈师道
岁晚身何托，灯前客未空。半生忧患里，一梦有无中。发短愁催白，颜衰酒借红。我歌君起舞，潦倒略相同。
除夜书怀　　　　　　　　　范成大
运斗寅杓转，周天日御回。夜从冬后短，春逐雨中来。鬓绿看看雪，心丹念念灰。有怀怜断雁，无思惜疏梅。絮厚眼生缬，蔬寒肠转雷。烛花红琐碎，香雾碧徘徊。昨梦书三箧，平生酒一杯。床头新历日，衣上旧尘埃。摇落何堪柳，纷纭各梦槐。隙光能几许，世事剧悠哉。岐路东西变，羲娥日夜催。头颅元自觉，怀抱故应开。踊跃金何意，青黄木自灾。身谋同斥，政尔愿蒿莱。
分岁词　　　　　　　　　　　前人
质明分祠今古同，吴侬用昏盖土风。礼成废彻夜未艾，饮福之馀即分岁。地炉火苍X香，盘果饵如蜂房。就中脆饧专节物，四座齿颊锵冰霜。小儿但喜新年至，头角长成添意气。老翁把杯心茫然，增年翻是减吾年。荆钗劝酒仍祝愿，但愿樽前且强健。君看今岁旧交亲，大有人无此杯分。老翁饮罢笑有耄明朝重来醉屠苏。
卖痴呆词　　　　　　　　　　前人
除夕更阑人不睡，厌禳钝滞迎新岁。小儿呼叫走长街，云有痴呆召人卖。二物于人谁独无，就中吴侬仍有馀。巷南巷北卖不得，相逢大笑相揶揄。栎翁块坐重帘下，独要买添令问价。儿云翁买不须钱，奉赊痴呆千百年。
打灰堆词　　　　　　　　　　前人
除夜将阑晓星烂，粪埽堆头打如愿。杖敲灰起飞扑篱，不嫌灰鹦陆谝隆＠湘恋鼻霸偃祝，只要我家长富足。轻舟作商重船归，大家犊鸡哺儿。野茧可缫麦两岐，短衲换著长衫衣。当年婢子挽不住，有耳犹能闻我语。但如吾愿不汝呼，一任汝归彭蠡湖。
除日　　　　　　　　　　金赵秉文
梅花无信报平安，又听谯门画角残。荒郡人烟穷腊外，上方楼阁晚云端。沈沈鸟没天无尽，漠漠烟昏山更寒。日暮数峰犹带雪，城头霁色入阑干。
除夜　　　　　　　　　　　　郦权
殊方节物老堪惊，病怯诸邻爆竹声。梨栗异时乡国梦，琴书此夕故人情。眼看历日悲存没，泪溅屠苏忆弟兄。白发明朝四十七，又随春草一番生。
岁除夕次东坡守岁韵　　　　刘从益
人生都百年，谁问38龟蛇。容颜镜中换，老丑不可遮。殷勤守此岁，来岁复何如。南邻祭灶喧，北里驱傩哗。须臾罢无为，但听楼鼓挝。明朝四十过，暮景真易斜。初心自慷慨，白首还蹉跎。寄语少年子，虽健不足F。
次韵别岁　　　　　　　　　　前人
一日复一日，其来不肯迟。一冬复一春，既去谁能追。问岁果安往，懵不知津涯。常于岁除夕，知是相别时。邻翁惯礼饯，买酒烹鲜肥。百挽不得留，一别那须悲。年年例如此，华发吾何辞。惟有学道心，自觉老不衰。
除夕用少陵韵　　　　　　　　前人
窗送迢迢漏，灯开艳艳花。正愁闻过雁，久客羡栖鸦。放眼春犹好，惊心日又斜。一蓑江上雨，归思浩无涯。
除夜　　　　　　　　　　　　王宾
落托功名挽不前，围炉兀坐夜萧然。腊残画角东风里，春到梅花小雪边。守得岁来慵览镜，送将穷去自装船。平明点检人间事，只有诗魔似去年。
除夜　　　　　　　　　　　元好问
一灯明暗夜如何，梦寐衡门在涧阿。物外烟霞玉华远，花时车马洛阳多。折腰真有陶潜兴，扣角空传宁戚歌。三十七年今日过，可怜出处两蹉跎。
汴梁除夜　　　　　　　　　　前人
六街歌鼓待晨钟，四壁寒斋只病翁。鬓雪得年应更白，灯花何喜也能红。养生有论人空老，祖道无诗鬼亦穷。数日西园看车马，一番桃李又春风。
癸巳除夜　　　　　　　　　　前人
山阴有归客，雪夜泛扁舟。一笑遽云别，知君静者流。看山对明镜，濯足起飞鸥。还载一壶酒，相寻贺监游。
除夕　　　　　　　　　　　元何中
我有百除夕，蘧庐是处安。翻因归路近，始觉到家难。浦隔雁声落，篷孤灯影寒。家人应共说，宾阁尚盘桓。
除夜自封溪归高渊　　　　　　前人
鸳鸯翻雨戏回溪，溪路迢遥湿翠围。隔竹杏花红万点，何因知我此时归。
除夕　　　　　　　　　　　　刘诜
疏雨孤灯夜，相看又岁除。江山犹寓客，亲友绝来书。新酒初堪酌，长愁未暂疏。艰难吾敢恨，百岁定何如。
除夜客中　　　　　　　　　　戴良
岁月遽如许，蹉跎老却人。一年惟此夜，明日又逢春。湖海未归客，风尘多病身。感时浑不寐，灯火独相亲。
辛亥除夕　　　　　　　　　　前人
移居湖水上，已是一年期。客路频辞岁，家山忘别时。庭寒无鹊噪，春近有梅知。此夜伤情极，椒觞懒独持。
除夕　　　　　　　　　　　　郭钰
短日如年度，宁知岁又残。乡关一水隔，风雪五更寒。寄食囊垂罄，更衣带尽宽。主人供帐好，独作太平看。
丙午除夕　　　　　　　　明周孟简
为客逢今夕，宁亲忆去年。一尊终不醉，孤馆自无眠。家在云山外，身依日月边。何堪双鬓改，又值岁华迁。
吴门同沈启南方质父守岁　　程庆琉
今夕知何夕，朋簪慰独居。博谁呼得雉，食不叹无鱼。春逐酒杯转，年同烛跋除。乾坤俱是客，岂必限吾庐。
除夕和边太常庭实　　　　　　顾U
守岁椒盘宴，欢然傍老亲。诵诗从稚子，分肉遍邻人。菽水惭三釜，柴荆寄一身。青灯能送喜，金蕊夜开频。
除夕示儿元炳兼忆元诸儿　　谢榛
对汝还成叹，寒更坐转深。异乡垂老计，春草隔年新。蜡炬明残夜，天风破积阴。遥怜几稚子，酒罢一长吟。
除夕忆社宰　　　　　　　　汪道贯
中宵寒漏转春声，此夕怜君尚远征。何处官梅供客酒，尊前归梦隔王程。白榆历落星初动，绿鬓栖迟岁几更。新柳依依青眼在，即看匹马到江城。
除夕短歌　　　　　　　　　程可中
蜡月全晦岁华暮，原烧偷青春微露。突冷连朝待束薪，床空半夜抖残絮。年年逼除贫泥人，今岁颇得贫中趣。小磲狺吠欲喑，操券都来徵逋负。闭门龟缩坚不出，诳言白石庵中去。东邻贳酒喜盈罂，西家乞米刚半釜。地炉盟谋诤欤绝胜龙涎照银炬。纨裤膏粱生无分，执鞭未可吾奚慕。蹇我亦非智术疏，自是君家合豪富。且呼焚鱼浊酒，一劝一杯自宽谕。妻妾牛衣坐两头，两儿膝畔差韶悟。得岁有庆失岁罚，椒花欲颂粗能句。u艾明朝老秃翁，视此足验平生遇。玉梅寒香扑鼻来，大杯停手已无数。
浪淘沙〈除夜〉　　　　　宋周紫芝
江上送年归，还似年时。屠苏休恨到君迟，觉得醉乡无事处，莫放愁知。　红乱坏拼梗应笑人衰。鹤长凫短怨他谁，明日江楼春到也，且醉南枝。
感皇恩〈除夜〉　　　　　　　前人
玉树点椒花，年华又杪，绛蜡烧残暗催晓，小窗醒处，梦断月斜江悄，故山春欲动，归程杳。　容易肯教，人生常少，富贵应须致身早，此宵长愿，赢取一尊娱老，假饶真百岁，能多少。
鹧鸪天〈丁巳除夕〉　　　　赵师侠
爆竹声中岁又除，顿回和气满寰区。春风解绿江南树，不与人间染白须。　残蜡烛，旧桃符，宁辞末后饮屠苏。归与幸有园林胜，次第花开可自娱。
双雁儿〈除夕〉　　　　　　杨无咎
劝君今夕不须眠，且满满泛觥船。大家沈醉对芳筵，愿新年胜旧年。
瑞鹧鸪〈逆旅除夜大雨〉　　　卢炳
客里惊嗟又岁除，萧萧寒雨滴茆庐。山深溪转泉声碎，夜永风摇烛影孤。　冷甚只多烧木叶，诗成无处写桃符。强酬节物聊清酌，今岁屠苏自取疏。
祝英台近〈除夜立春〉　　　吴文英
剪红情，裁绿意，花信上钗股。残日东风，不放岁华去。有人添烛西窗，不眠侵晓，笑声转，新年莺语。　旧尊俎，玉纤曾擘黄柑，柔香系幽素。归梦湖边，还迷镜中路。可怜千点吴霜，寒销不尽，又相对，落梅如雨。
喜迁莺〈福山萧寺岁除〉　　　前人
江亭年暮，趁飞雁，又听数声柔橹。婪尾杯单，胶牙饧淡，重省旧时羁旅。雪舞野梅篱落，寒拥渔家门户。晚风峭，做初番花信，春还知否。　何处，围艳冶，红烛画堂，博良宵午。谁念行人，愁先芳草，轻送年华如羽，自剔短檠不睡，空索Z桃新句。便归好，料鹅黄，已染西池千缕。
喜春来〈除夜玉山舟中〉　　元张雨
江梅的的依茅舍，石濑溅溅漱玉沙。瓦瓯篷底送年华，问暮鸦，何处阿戎家。
东风齐著力〈除夕〉　　　明张大烈
爆竹惊寒，疏梅送腊。岁转韶华，振天箫鼓喧闹。在邻家，处处桃符贴换，簪方胜秀隐，娇娃迎春早，宝钗端正，玉鬓排斜。　心事暗中F，惟愿取箕畴，敛福频加，金尊满祝，初添海屋霞。且饮今宵岁酒，胆瓶开，明日鲜花全收来，隔帘春色，澹柳抽芽。
除夕部纪事
《物原》：巫咸始制除夕节。
《晋书・曹摅传》：摅补临淄令，狱有死囚，岁夕，摅行狱，悯之曰：卿等不幸致此，非所如何。新岁，人情所重，岂不欲暂见家邪。众囚皆涕泣曰：若得暂归，死无恨也。摅悉开狱出之，w日令还。掾吏固争，咸谓：不可。摅曰：此虽小人，义不见负。自为诸君任之。其日相率而还，并无违者。一县叹服。
《辟寒》：王武子好马，冬至则嘶风镫。除日则药玉鞍。每节日，则饲马以明沙豆、蔷薇草。
《华阳国志》：王长文试守江原，令县收得盗贼，长文引见，诱慰。时适腊晦，皆遣归家，狱先系囚亦遣之，谓曰：教化不厚，使汝等如此，长吏之过也。蜡节庆赏，宜就汝归，上善相欢乐。过节来还，当为思他理。群吏惶遽，争请不许。寻有赦令，无不感恩。所宥人辍不为恶，曰：不敢负王君。
《南史・谢方明传》：方明加晋陵太守，复为骠骑长史。南郡相尝，年终，江陵县狱囚，事无轻重，悉放归家，使过正三日还到。罪重者二十馀人，纲纪以下，莫不疑惧。时晋陵郡送故主簿弘季咸徐寿之，并随在西，固谏，方明不纳。一时，遣之囚及父兄并惊喜涕泣，以为就死无恨。至期，有重罪一人醉不能归，乡村责让率领将送，竟无逃者，远近叹服焉。
《魏书・礼志》：高宗和平三年十二月，因岁除大傩之礼，遂耀兵示武，更为制。令步兵陈于南，骑士陈于北，各击钟鼓以为节度。其步兵所衣青赤黄黑，别为部队。J槊矛戟相次，周回转易以相赴，就有飞龙腾蛇之变，为函箱。鱼鳞四门之陈，凡十馀法，跪起前却莫不应节。陈毕，南北二军皆鸣鼓角，众尽大噪，各令骑将六人去来挑战。步兵更进退以相拒，击南败北，捷以为盛观，自后踵以为常。
《荆楚岁时记》：岁暮，家家具肴蔌，诣当宿岁之位，以迎新年。相聚酣饮留宿岁饭。至新年十二日，则弃之街衢，以为去故纳新也。
《辟寒》：唐贞观初，天下久安。时属除夜，太宗盛饰宫掖，明设灯烛，盛奏乐歌，乃延萧后观之。后曰：隋主淫侈，每除夜，殿前诸院设火山数十，尽沈香木根，每一山皆焚沈香数车。火光暗则以甲煎沃之，焰起数丈，香闻数十里，一夜之间用沈香二百馀乘，甲煎过二百石。太宗口刺其奢，心服其盛。
《唐书・窦怀贞传》：神龙中，进左御史大夫。会岁除，中宗夜宴近臣，谓曰：闻卿丧妻，今欲继室，可乎。怀贞唯唯。俄而禁中宝扇障卫，有衣翟衣出者，已乃韦后乳媪，王所谓莒国夫人者，故蛮婢也。怀贞纳之不辞，世谓媪婿为阿10。怀贞每谒见奏请，辄自署皇后，阿10而人，或谓为国10。《琅旨恰罚撼夕，梅妃与宫人戏，F黄金，散泻入水中，视巧拙以卜来年否泰。梅妃一泻，得金凤一只，首尾足翅，无不悉备。
《云仙杂记》：裴度，除夜叹老，迨晓不寐，炉中商陆火，凡数添也。
贾岛常以岁除取一年所得诗，祭以酒脯。曰：劳吾精神，以是补之。
洛阳人家除夜，铜刀刻门埋小儿砚，点水盆灯。都下寺院，每岁除，用V磨。是日，作V磨斋。
《辇下岁时记》：都人至年夜，请僧道看经，备酒果，送神帖。灶马于灶上，以酒糟抹于灶门之上，谓之醉司。命夜于灶里点灯，谓之照虚耗。《秦中岁时记》：岁除日，进傩，皆作鬼神状，内二老儿，傩公傩母。
《九国志》：吴越钱H，尝岁除夜宴，命诸子及诸孙，鼓胡琴，一再行，遽止之曰：人将以我为长夜之饮也。《茅亭客话》：蜀主，每岁除日，诸宫门各给桃符一对，俾题元亨利贞四字。
《北户录》：南方逐除夜，及将发船，皆杀鸡择骨为卜，传古法也。
《该闻录》：李岐邻叟家，为山魈所祟。岐令除夕聚竹数十根，于庭焚之，使爆裂有声，至晓乃寂然。
《东京梦华录》：至除日，禁中皇大傩仪，并用皇城亲事官诸班直戴假面绣，画色衣，执金枪龙旗。教坊使孟初身品魁伟贯，全副金锻铜甲，装将军用，镇殿将军二人，亦介胄装门神。教坊南河炭丑恶魁肥装判官，又装钟馗小妹土地灶神之类，共千馀人，自禁中驱祟，出南薰门外，转龙湾，谓之埋祟而罢。是夜，禁中爆竹山呼，声闻于外。士庶之家围炉团坐，达旦不寐。谓之守岁。
《墨庄漫录》：东坡在黄州，而王文甫家东湖。公每乘兴，必访之。一日，逼岁除至，其家见方治桃符。公戏书一联于其上，云：门大要容千骑入，堂深不觉百男欢。《三山志》：州人除夕，以竹著火烧爆于庭中，儿童当街烧爆相望，戏呼达旦，谓之烧火爆。张丞相浚为帅，日除夕，莆人郑樵客郡中，与观火爆。丞相命赋诗给竿字为韵，樵口占云：驹隙光阴岁已残，千门竹爆竞团K。烧成焰焰丹砂块，碎尽琅琅碧玉竿。唤转韶光新景燠，辟除恶魅旧时寒。主人从此占佳瑞，再入为霖洒旱乾。
《范成大・村田乐府序》：除夜，祭其先竣事，长幼聚饮，祝颂而散，谓之分岁。小儿绕街呼叫，云卖汝痴，卖汝呆。世传吴人多呆，故儿辈讳之，欲贾其馀。
《乾淳岁时记》：禁中以腊月二十四为小节，夜三十日为大节。夜呈女童驱傩，装六丁六甲六神之类，大率如梦华所载。后苑修内司，各进消夜果儿，以大合簇凡百馀种，如蜜煎、珍果。下至花饧、箕豆，以至玉杯、宝器、珠翠、花朵、犀象博戏之具，销金斗叶，诸色戏弄之物，无不备具，皆极小巧。又于其上作玉辂，高至三四尺，悉以金玉等为饰。护以贴金龙，凤罗罩，以奇侈求胜。一合之费，不啻中人十家之产，止以资天颜一笑耳。后妃诸x，又各进岁轴儿，及珠翠百事吉利市袋儿，小样金银器皿，并随年金钱一百二十文。旋亦分赐。亲王贵邸，宰臣巨。至于爆仗，有为果子人物等类不一，而殿司所进屏风，外画钟馗捕鬼之类，而内藏药线，一k连百馀不绝。箫鼓迎春，鸡人警唱而玉漏渐移，金门已启矣。
都下除夕，比屋以五色钱纸、酒果以迎送六神于门。至夜烛r盆，红映霄汉，爆竹鼓吹之声，喧闹彻夜，谓之聒厅。小儿女终夜博戏不寐，谓之守岁。又明灯床下，谓之照虚耗。及贴天行帖儿财神于楣，祀先之礼，则或昏或晓，各有不同。如饮屠苏，百事吉胶。牙饧烧木、卖懵等事，多率东都之遗风焉。守岁之词虽多，极难其选，独杨守斋一枝春最为近世所称。并书于此：竹爆惊春竞喧阗，夜起千门箫鼓。流苏帐，暖翠鼎，缓腾香雾。停杯未举，奈刚要送年。新句应自赏，歌字清圆。未F上林莺语，从他岁穷，日暮纵f愁，怎减刘郎风度，屠苏办了迤逦柳，欣梅妒。宫壶未晓，早骄马绣车盈路。还又把，月夕花朝，自今细数。
《鸡肋编》：广南里俗，岁除爆竹，军民环聚，大呼万岁。《琅旨恰罚夯ト斯白玉城，自女墙至城下俱以白玉为之，鬼不敢入。盖鬼阴物，喜黑而畏白。至今，除夕，人家用白垩绕门，画城池，列干戈之类，亦遗意也。
《熙朝乐事》：除夕，人家祀先及百神，架松柴齐屋，举火焚之，谓之r盆。烟焰烛天，烂如霞布，爆竹鼓吹之声，远近聒耳。家庭举燕，则长幼咸集。儿女终夜博戏藏钩，谓之守岁。燃灯床下，谓之照虚耗。以赤豆作粥，虽猫犬亦食之。更深人静，或有祷灶请方，抱镜出门，窥听市人无意之言，以卜来岁休咎。是日，官府封印不复签押，至新正三日始开，而诸行亦皆罢市，往来邀饮。盖杭人奢靡，不论贫富，俱竞市什物，以庆嘉节。而光饰门户，涂泽妇女衣服钗环之属，更造一新。皆故都之遗俗也。
《帝京景物略》：十二月三十日，插芝麻秸于门檐窗台，曰：藏鬼秸中，不令出也。门窗贴红纸葫芦，曰：收瘟鬼。夜以松柏枝，杂柴燎院中。曰：烧松盆，嗨暌病Ｐ先亡影像，祀以狮仙斗糖麻花馓枝，染五色苇架竹罩陈之家，长幼毕拜已，各自拜，曰：辞岁。已，丛食坐饮，曰：守岁。
《北京岁华记》：先除夕一日，曰：小除。人家置酒宴，往来交谒，曰：别岁。焚香于户外，曰：天香。凡三日止。帖宜春字，小儿女写好字。
除夕部杂录
《陶朱公书》：除夜烧盆爆竹与照田蚕，看火色同，是夜取安静为吉。
《H史》：国学，以古者五祀之义，凡列斋扁榜，至除夕，必相率祭之。遂以为炉亭守岁之酌。祝词惟祈速化而已。群儒执事者，帽而不带，以绦代之，谓之叨帽。爵中皆有数鸭脚，每献，则以酒沃之，谓之侥。
《癸辛杂识》：太学，除夜，各斋祀神。用枣子、荔枝、蓼花三果。盖取早离了之谶。遇出湖，则多不至三贤堂。盖以乐天东坡和靖为落酥林，故也可发一笑。
《清波杂志》：郑顾道侍郎居上饶，享高寿，不及识也。尝见其除夕小诗亲笔，可是今年老也，无儿孙次第饮屠苏，一门骨肉知多少，日出高时到老夫。〈注〉《胡德辉・苍梧志》云：或问屠苏事于鲍钦山，鲍曰：平屋谓之屠苏。若今幕次之类，往往取其少，长均平之义。《通考》：常以岁除夜五更，视北斗，占五谷善恶。其星所主明则成熟，暗则有损。贪狼主荞麦，巨门主粟，绿存主黍，文昌主芝麻，廉贞主麦，武曲主粳糯，破军主赤豆，辅星主大豆。
《纪历撮要》：除夜，东北风，主禾大熟。
《梦馀录》：古人爆竹，必于元旦鸡鸣之时。今人易以除夜，似失古意。
唐人，以冬至前一日，亦谓之除夜。予谓除字止可施于岁前一日。若又有冬除之说，则夏至前又可谓之夏除乎，殆非通论也。
除夕部外编
《金刚经》：鸠异何轸，鬻贩为业。妻刘氏，少断酒肉，常持《金刚经》，先焚香像前愿。年止四十五，临终，心不乱，先知死日至。太和四年冬四十五，矣悉舍资装供僧欲入岁，假遍别亲故。何轸以为病而不信。至岁除日，请僧受入关沐浴，易衣，独处一室，趺坐，高声念经，及辨色悄然。儿女排室入看之，已卒，顶热灼手。轸以僧礼葬，塔在荆州北郭。
《异闻总录》：京师风俗，每除夜，必明灯于厨厕等处。谓之照虚耗。有赵再者，令二小鬟主之。一鬟利麻油泽发，遂易厕灯以桐膏。夜分，他婢如厕，见妇人长三尺许，被发绛裙自厕出。携小箱盛杂色新衣摺于壁角。婢惊呼而返，告其同类，皆往观，至则无所见。独易油之人，大叫仆地，众扶归，救以汤剂，移时方苏，言先不合辄以桐膏易灯，才至此为鬼所击。云：我为人登溷不作声，致我生疡痛甚。正藉今夕油以涂之，尔乃敢窃换，方殴击间，家人辈来者多，乃舍之。
《致虚阁杂俎》：司书鬼，曰：长恩。除夕呼其名而祭之，鼠不敢m，蠹鱼不生。

[book_title]岁功典第九十六卷
闰月部汇考
《书经》尧典
帝曰：咨汝羲暨和，期三百有六旬有六日，以闰月，定四时成岁，允百工，庶绩咸熙。
〈蔡传〉咨，嗟也。嗟叹而告之也。暨，及也。期犹周也。允，信。，治。工，官。庶，众。绩，功。咸，皆。熙，广也。天体至圆，周围三百六十五度四分度之一。绕地左旋，常一日一周而过一度。日丽天而少迟，故日行一日，亦绕地一周，而在天为不及一度。积三百六十五日九百四十分日之二百三十五，而与天会，是一岁日行之数也。月丽天而尤迟，一日常不及天十三度十九分度之七。积二十九日九百四十分日之四百九十九，而与日会。十二会得全日三百四十八馀分之积，又五千九百八十八，如日法九百四十，而一得六不尽三百四十八。通计得日三百五十四九百四十分日之三百四十八，是一岁月行之数也。岁有十二月，月有三十日。三百六十者，一岁之常数也。故日与天会，而多五日九百四十分日之二百三十五者，为气盈。月与日会，而少五日九百四十分日之五百九十二者，为朔虚。合气盈朔虚而闰生焉。故一岁闰率则十日九百四十分日之八百二十七。三岁一闰则三十二日九百四十分日之六百单一。五岁再闰，则五十四日九百四十分日之三百七十五十。有九岁七闰，则气朔分齐，是为一章也。故三年而不置闰，则春之一月入于夏，而时渐不定矣。子之一月入于丑，而岁渐不成矣。积之之久，至于三失闰，则春皆入夏，而时全不定矣。十二失闰，子皆入丑，岁全不成矣。其名实乖戾，寒暑反易，农桑庶务，皆失其时。故必以此馀日，置闰月于其间，然后四时不差，而岁功得成。以此信治百官，而众功皆广也。〈大全〉朱子曰：天道左旋，日月亦只左旋，但天行健，一日一夜而周，常差过一度。日月违天而退，日是一日退一度，月退十三度有奇，周天三百六十五度四分度之一，每岁只有三百六十日，馀了五日四分日之一，又除小月计六日，所以置闰，所馀六日为气盈，所少六日为朔虚。　期三百有六旬有六日，而今一岁三百五十四日，积朔空馀分以为闰，朔空者六小月也。馀分者，五日四分日之一也。问：如何见得天有三百六十五度，甚么人去量来，只是天行得过处为度，天之过处，便是日之退处。日月会为辰。　问：周天之度是自然之度，是强分。曰：天左旋一昼一夜，行一周而又过了一度。以其行过处，一日作一度，三百六十五度四分度之一，方是一周。只将南北表看今日恁时，看时有甚星在表处，明日恁时看这星又差远，或别是一星了。　天道与日月五星皆是左旋，天道日一周天，而常过一度，日一日一周天起度端，终度端，故比天道常不及一度，月行不及天十三度十九分度之七。今人却云月行速，日行迟，此错说也。但历家以右旋为说，取其易见日月之度尔。
《周礼》春官
太史正岁年。
〈订义〉贾氏曰：中数曰岁。朔数曰年。一年之内，有二十四气。正月立春节雨水中，至十二月小寒节大寒中，皆节气在前，中气在后。节气一名朔气，中数一名中气。节气有入前月法，中气无入前月法。中气匝则为岁，朔气匝则为年。假令十二月中气在晦，则闰十二月十六日，得后正月立春节，此即朔数曰年。至后年正月一日得雨水中，此中气匝，此是中数曰岁。中朔大小不齐，不置闰。则中气入后月须置闰，以补之正之以闰，若今时作历矣。
《汉书》律历志
《易》曰：天一地二，天三地四，天五地六，天七地八，天九地十。天数五，地数五，五位相得，而各有合。天数二十有五，地数三十，凡天地之数五十有五。此所以成变化而行鬼神也。并终数为十九易，穷则变，故为闰法。先王之正时也，履端于始，举正于中，归馀于终。履端于始，序则不愆。举正于中，民则不惑。归馀于终，事则不悖。此圣王之重闰也。以五位乘会数而朔旦冬至，是为章月四分月法，以其一乘章月，是为中法。参闰法为周至，以乘月法，以减中法而约之。则六A之数为一月之闰法，其馀七分，此中朔相求之术也。朔不得中，是谓闰月。言阴阳虽交，不得中不生，故曰法。乘闰法是为统岁，三统是为元岁，元岁之闰，阴阳灾。推天正，以章月乘人统岁数，盈章岁得，一名曰积月。不盈者名曰闰馀。闰馀十二以上岁有闰，求地正加积月一，求人正加二。
推闰馀所在，以十二乘闰馀，加十得一盈章。中数所得，起冬至，算外则中，至终闰盈，中气在朔。若二日，则前月闰也。
推星见，月以闰分乘，定见以章岁乘中，馀从之。盈见月法，得一，并积中则积月也。不盈者，名曰月中馀。以元月除积月馀，名曰月元馀。以章月除月元馀，则入章月数也。以十二除之，至有闰之岁，除十三入章。三岁一闰，六岁二闰，九岁三闰，十一岁四闰，十四岁五闰，十七岁六闰，十九岁七闰，不盈者，数起于天正算外，则星所见月也。
《后汉书》律历志
当汉高皇帝受命，四十有五岁，阳在上章，阴在执徐。冬十有一月，甲子夜半，朔旦，冬至，日月闰积之数，皆自此始。
四时推移，故置十二中以定月位，有朔而无中者，为闰月。中之始日节与中为二十四气。以除一岁日，为一气之日数也。其分积而成日，为没并岁气之分。如法为一岁没，没分于终中，中终于冬至，冬至之分，积如其法，得一日。四岁而终，月分成闰。闰七而尽其岁十九，名之曰章。
推闰月所在，以闰馀减章法馀，以十二乘之，满章闰数得一，满四以上亦得一算之数，从前年十一月起，算尽之外闰月也。或进退，以中气定之。
《晋书》律历志
炎帝分八节以始农功，轩辕纪三纲而阐书契。乃使羲和占日常仪，占月车区，占星气伶伦。造律吕大挠，造甲子隶首，作算数容成。综斯六术，考定气象，建五行，察发敛，起消息，正闰馀。
《杜预长历》闰月
书称三百六旬有六日，以闰月定四时成岁，允百工，庶绩咸熙。是以天子必置日官，诸侯必置日御，世修其业，以考其术。举全数而言，故曰六日，其实五日四分之一日，日行一度而月日行十三度十九分度之有畸。日官当会集此之迟疾，以考成晦朔，错综以设闰月。闰月无中气，而北斗邪指两辰之间，所以异于他月也。积此以相通，四时八节无违，乃得成岁。其微密至矣。得其精微，以合天道，事叙而不悖，故《传》曰：闰以正时，时以作事，事以厚生。生民之道，于是乎在。然阴阳之运，随动而差，差而不已，遂与历错。故仲尼丘明每于朔闰发文，盖矫正得失，因以宣明历数也。
《魏书》律历志
推闰术曰：以闰馀减章岁五百五馀，以岁中十二乘之，满章闰一百八十六，得一月馀半，法已上，亦得一月数。从天正十一月起，算外，闰月，月也。闰有进退，以无中气为正。
推闰又法术曰：以岁中乘闰馀，加章闰得一盈。章中六千七百四十四数起，冬至算外，中气终闰月也。盈中气在朔，若二日即前月闰。
《唐书》历志
秦历，上元正月己巳朔晨，初立春，日月五星俱起，营室五度，首日名皆直四孟，假朔退十五日，则闰在正月前。朔进十五日，则闰在正月后。是以十有二节，皆在盈缩之中，而晨昏宿度随之。
《宋史》律历志
天正冬至，乃历之始。必自冬至后积三年馀分，而后可以置第一闰。
《山堂考索》
闰
《易》曰：归奇于A，以象闰。五岁再闰，故再A。而后挂西。《汉志》曰：黄帝考定星历，正闰馀。自三苗乱德，重黎之官废，而闰馀乖次。尧命羲和，以闰月定四时成岁。周春官太史正岁年以序事，颁告朔于邦国，闰月诏王居门终月。
〈注〉闰所以正中朔也。中朔小大之不齐，正之以闰
记。《玉藻》：天子元端闰月，则阖门左扉立于其中。《春秋传》曰：文公闰三月，非礼也。先王之正时也。履端于始，举正于中，归馀于终。履端于始，序则不愆。举正于中，民则不惑。归馀于终，事则不悖。此圣王之重闰也。
〈注〉《杜元凯释例》：自文公十一年三月甲子，至襄公二十七年，凡七十一年，当有二十六闰。而长历推得二十四闰，是再失闰。襄公哀公事，见《历序》。
襄公二十八年书：春无冰。说者谓去年觉其失，于是，顿置两闰，以应天正。
〈注〉去年，谓二十七年。
建子之月无冰，乃书以记灾。一岁两闰，果是其理乎。襄公十二年冬十二月，螽。季孙问仲尼，曰：闻之火伏而后蛰者毕。
〈注〉心星也。火伏在今十月。
今火犹西流，司历过也。注云：失闰自秦用颛帝历，以十月为岁首，常以九月为闰。自以为得归馀于终之说。而不知其非也。汉兴因之，久而不革。至武帝元封中，乃悟其谬。更造太初历，校中朔所差，以正闰分。《传》曰：闰以正时，时以作事，事以厚生。生民之道，于是乎在。则闰可不重乎。又曰：历数以闰正天地之中。杜预曰：闰月无中，而北斗斜指两辰之间，所以异于他月。
算闰法
切求之，二十八宿循天而左行，一日一夜一周天。周天之外更行一度，计一年三百六十五度四分度之一也。日一日行一度，则是一岁一周天也。月一日行十三度十九分度之七，凡二十七日而周天一匝。更行十九度半馀。逐于日与之会以所次之辰。故《传》曰：日月相会，谓之辰。周天之度各分为九百分，则岁之变，凡有三十三万一千七百分。一日九百分，一年而馀小尽六日，得五千四百分，又计五百四分度之四，凡有四千七百分，并之而为一万一千七百分，以当十一日半弱。两岁则馀二万三千四百分，以当二十二日半小弱。
〈注〉前剩一百分，跨一日。故曰弱。此添剩四百分，故曰小弱。
三岁则馀二万四千六百分，以当三十四日小强。
〈注〉凡四百五十分为刻，此六百，故曰小强。
所以历家于三年置一闰，用以归受此三年之馀分也。然三年一闰，故用二十九日约周天之馀，度二万六千一百分耳。尚更剩前二年中八千五百分，通后第四年所馀一万一千七百分，而二万零二百分以当二十三日半小弱。
〈注〉馀四万分，故曰小弱。
及五年，则三万一千九百分，以当二十四日半强。故五岁再闰也。此三十四日，犹有馀分，又积归后年置闰。若前年正闰之月大馀，则后闰大馀分也。姚说同礼者曰：周天三百六十五度四分度之一，而一岁凡十二月，馀月之小者，而计其馀，积三十二月，而适得一月之数。故三年而一闰，五年而再闰，八年而三闰，十年而四闰，十三年而五闰，十六年而六闰，十九年而七闰。
闰惟正时
《尚书正义》：周天三百六十五度四分度之一。而日行一度，则一期三百五十五日四分度之一。《六历诸纬》与《周髀》皆云：日行一度，月行十三度十九分度之七，为每月二十九日过半日，之于法分，为日九百四十分日之四百九十九，即月有二十九日半强，为十二月。六大之外，有月，分三百四十八，是除小月，无六日。又大岁三百六十六日，小岁三百五十五日。则一岁所馀，无十二日，全之十三日者，当以大率据而计之，其实一岁所馀，止十一日弱也。以为十九年七闰，十九年二十一月，则三百九日，其七月四九二分，犹三百七日，况无四大乎。为每年十一日弱分明矣。所以弱者以四分日之一于九百四十分，则二分为二百三十五分，少于小月馀分三百四十八，以二百三十五减三百四十八，不尽一百一十三，是四分日之一馀矣。皆以五日为率其小，月虽无岁日残分所减，犹馀一百一十三，则实馀尚无六日。就六日抽一月，为九百四十分，减其一百一十三分，不尽八百二十七分，以不抽者五日，并二百六十日，外之五日，为一百。其馀九百四十分日之八百三十七，为每岁之实馀。今十九年二十日，得整日一百九十，又以十九乘八百二十七分，得一万五千一百一十三，以日法九百四十除之，得十六日，以并一百九十日为二百六十日，不尽六百七十三，分为日馀。今为闰月得七，每月二十九日，七日为二百三日，又每四百九十九分，以七乘之，得三千四百九十三。以日法九百四十分除之，得三日。以二百三日，亦为二百六日不尽，亦六百七十三，为日馀，亦相当矣。所以无闰，时不定，岁不成。若以无闰，三年差一月，则以正月为二月，每月皆差。九年差三月，即以春为夏。若十七年差六月，即四时相反，时何由定，岁何由成乎。
《稗编》置闰
一年二年三年第一闰，当在此年八月置。或进在七月，或退在九月者，间亦有之。四年五年六年第二闰，当在此年五月置。或进在四月，或退在六月者，亦有之。七年八年九年第三闰，当在此年二月置。或进在正月，或退在三月者，间亦有之。已上三闰，皆是三年一闰。十年十一年，第四闰，当在此年十月置。或进在九月，或退在十一月者，间亦有之。此是五年再闰。十二年十三年十四年第五闰，当在此年六月置。或进在五月，或退在七月者，间亦有之。十五年十六年十七年第六闰，当在此年三月置。或进在二月，或退在四月者，间亦有之。已上二闰，皆是三年一闰。十八年十九年第七闰，当于此年十二月置。或进在十一月，或退在明年正月者，有之。此是五年再闰。右十九岁七闰之次，大约如此。
太初闰馀
周天三百六十五度四分度之一。日一岁而周天。月一月而周天。以算法推之，则一月之日，止得二十九日半强，是日之行也。一月止行二十九度半强，总一年计之，止行三百五十五度有奇，尚馀十一度有奇也。算法曰：一月之日二十九日，又曰八十一分日之四十三者，分一日为八十一分也。日难西下，未全黑。日虽东升，已先明。故夜得三十八分，是为半日强也。日一月而行二十九度半强，则十二月计三百五十五度馀也。每月馀半日弱，则十二月馀六日弱，即月有六大六小之分也。一年而馀六日弱，为闰馀。又六旬之外有五日又四分日之一，是又得五日强也。六日弱与五日强，一年共馀十一日有奇也。五年共馀六十日，为两闰月。月有一小一大，又馀一日强，而附合为一章，七闰之数也。　月之行也，一月而周天。以算法推之，则二十七日强，而月已周天。总一年计之，三百二十四日以上已周天。三百六十五度有奇，其馀三十日之度，犹未计也。算法曰：月一日行一十三度十九分度之七。夫一日而行一十三度有奇，则二十七日强，已得三百五十五度也。一月计二十九度半强，而月行止二十七日有奇，则尚馀二日半强也。一月而馀二日半强，则十二月共馀三十日有奇也。一日为一度，一度凡计几分，则三十度之积分可知矣。三年一闰，五年再闰，以日之馀，合月之馀而成之也。历法曰：以小馀加大馀，则知月之小大，意其然也。
大馀小馀
《太史公历书》曰：大馀日也。小馀月也。考之历书与诸史历志，大馀未有盈六十之数，则知其为甲子之日也。日不盈甲子之数，则为大馀也。故大馀日也。书志凡曰小馀，少则七八，多则数百，或有至于千馀者，何也。太史公所谓小馀者，月岂以积年所馀之月而计之耶。岂以一年之中月周天所馀之度积分，而计之耶。凡一年之中，必曰大馀五十，小馀六百。又曰大馀十三，小馀二十。凡此等类，所以重言之者，又何意也。岂未合朔，未置闰，则所馀计若干多，已合朔，已置闰，则所馀计若干少耶。按《东汉志》，宗D议曰：百七十岁，小馀六十三，自然之数也。夫一章计十九年，九章计百七十年也。一章凡七闰，九章则六十三闰。百七十年之中，有六十三闰月，此正与太史公小馀者月之说同。又按《班固志》张寿王言，太初历亏四分月之三，去小馀一百五分，以故阴阳不调。又按《刘焯算术》曰：凡日不全为馀。《一行大衍算法》曰：凡分为小馀，则知小馀，谓之馀分亦可也。大抵诸历法，大馀皆以一甲子之日计之，其小馀或为月，或为分，皆以一月之中所馀之日之分积算之耳。又元法纪法日纪，所主之数不同，故小馀说亦不同也。其太史公重言大馀小馀之数者，此乃太初历法，而他历皆不然。故不容旁引曲说也。
气朔分齐
十有九岁七闰，则气朔分齐，是为一章。按十九全数，共计六千九百三十九日九百四十分日之七百单五，于内除六千七百三十三日九百四十分日之三十二，还十九年省数外，其馀恰有二百六日九百四十分日之六百七十三。当有十九年所闰之数，无欠无馀，盖每年月与日十二会，通得三百五十四日九百四十分日之三百四十八。合十九年计之，共是六千七百三十三日九百四十分日之三十二。此即十九之省数也。每年当闰十日九百四十分日之八百二十七，十九年当得全日一百九十馀分之积，又一万五千七百一十三，如日法九百四十而一，得一十有六，不尽六百七十三，通计得日二百单六，九百四十分日之六百七十三。
〈注〉二百六日零六百七十三，恰好是七个二十九日零四百九十九，分成七个闰。
此即十九年所闰之数也。合此二数，满得十九年之全数，即气朔之分齐矣。
又按：一岁十二月，则十九岁凡当有二百二十八个月。今十九岁之间，月乃与日二百三十五会多，此七会非闰而何。但若以气论之，则一月二气，一年二十四气。十九年当有四百五十六气，十九年虽则有二百三十五会，其实只有四百五十六气，恰好十九个二十四气，则分齐之实，又可见矣。
闰月部总论
《春秋四传》
文公六年，闰月，不告月，犹朝于庙。
春秋六年，闰月不告月，犹朝于庙。
《左传》：闰月不告朔，非礼也。闰以正时，时以作事，事以厚生。生民之道，于是乎在矣。不告闰朔，弃时政也。何以为民。
《公羊传》：不告月者，何。不告朔也。曷为不告朔，天无是月也，闰月矣。何以谓之天无是月，是月非常月也。犹者何通，可以已也。
《谷梁传》：不告月者，何也。不告朔也。不告朔则何为不言朔也。闰月者，附月之馀日也。积分而成于月者也。天子不以告朔，而丧事不数也。犹之为言，可以已也。《胡传》：不告月者，不告朔也。不告朔则曷为不言朔也。因月之亏盈而置闰，是主乎月而有闰也。故不言朔而言月，占天时则以星；授民事则以节，候寒暑之至则以气。百官修其政于朝，庶民服其事于野。则主乎是焉。耳矣，闰不可废乎。曰：迎日推策，则有其数。转玑观衡，则有其象。归奇于A，以象闰数也。斗指两辰之间，象也。象数者，天理也。非人所能为也。故以定时成岁者，唐典也。以诏王居门终月者，周制也。班告朔于邦国，不以是为附月之馀，而弗之数也。犹朝于庙者，幸其不已之词。
〈大全〉汪氏曰：周天三百六十五度四分度之一。日一日一周，在天为不及一度，积三百六十五日四分日之一而与天会，为一岁。月一日，不及天十三度十九分度之七，积三百五十四日九百四十分日之三百四十八而与日会者十二，为一年。大率三百六十日为常数。一岁多五日九百四十分日之二百三十五，分为二十四气，是为气盈，而昼夜长短，节气寒暑，于是定焉。一年少五日九百四十分日之五百九十二，分为十二月，是为朔虚，而晦朔弦望，于是定焉。积岁之有馀，就年之不足，而后有闰。三年一闰，尚馀三日有奇，五年再闰，则少五日有奇。积十九年闰，在十二月，则气朔分齐。大率三十二月则有闰，闰前之月，中气在晦。闰后之月，中气在朔。若历不置闰，则弦望晦朔皆非其正。昼夜平分不在春秋之中，而寒暑反易矣。故《书》云：以闰月定四时成岁，《周礼注》：中数曰岁，朔数曰年。中朔大小不齐，正之以闰。乃天地自然之理。历家因其自然，而立积分之数以合之耳。《公羊》谓闰月天无是月，《谷梁》谓附月之馀日，皆非是。夫二十九日九百四十分日之四百九十九而晦朔交，则为一月。月非有闰之名，特以日月行天疾徐之不同，而岁年盈缩之有异。故谓之闰天与日月之行，自然有闰。岂可谓天无是月哉。月非有馀也，又岂可附月之馀哉。月之有闰，则由乎天，而月之名闰，乃由于人。故于文王在门为闰礼，称天子闰月则听朔于明堂阖门左扉，立于其中。王之谨乎闰月者如此，而诸侯安可不告月哉。考之经传，凡言闰月，多在岁终，盖是时历法谬矣。每置闰于岁终，故《左传》以闰三月为非礼，则无中者不谓之闰，而名曰闰者非闰月矣。秦之后九月实仿于此，是宜当时之卿大夫以天无是月，指为历家所置，而导其君废告
朔之礼也。说经者且曰：天子不告朔，尚何责昏庸之鲁文也哉。春秋书犹朝庙，即圣人爱礼存羊之意。谓朔虽不告，而朝庙不废，则告朔之礼，犹有存者。公谷皆曰：犹者可以已也。杜预亦云可止之辞，大失春秋之意。盖圣人伤鲁文之怠慢政事，故特书不告月，犹朝于庙。若曰不如此，而尚幸其如此。将已而不遂已，是知其不可已而自不能已也。与犹三望，犹绎之义不同。
《山堂考索》
大衍归奇以象闰说
大衍之数五十。《说》曰：天一地二，合而为五位。每位各衍为十。故曰大衍。　其用四十有九。《说》曰：虚其一以象太极。　分而为二，以象两。说曰：两者，天地也。　挂一以象三。说曰：挂者，以蓍归小指间。三者，人也，人与天地为三。　揲之以四，以象四时。说曰：揲者，数也。四时春夏秋冬也。　归奇于A，以象闰，五岁再闰。故再A而后挂。说曰：奇者，四揲之馀也。或一或二或四A，指间也。先揲左，以其奇归于中指无名指之间，一A也。次揲右，以其奇归于中指食指间，再A也。五岁再闰者，一变之中自有五节。挂为一节，揲左为二节。归左之奇于A，为三节。揲右为四节，归右之奇于A为五节。三节一归奇象，三岁一闰。五节再归奇象，五岁再闰。后挂者再挂之，后复以所馀之蓍，合而为一焉。第二变，再分，再挂，再揲也。不言分二，不言揲四，而独言挂一者，明第二变不可不挂也。　王弼曰：演天地之数，所赖者五十也。其用四十有九，则其一不用也。不用而用之之道，非数而数以之，成则易之太极也。四十有九，数之极也。夫无不可以无明，必因于有。故常于有物之极，而必明其所由之宗也。奇说于四揲之馀，不足复揲也。分而为二，既揲之馀，合挂于一。故曰再A，而后挂。凡闰者十九年，七闰为一章。五岁再闰者二。故略举其凡也。　《易》曰：大衍之数五十，其用四十有九，归奇于A，以象闰，五岁再闰。故再A而后挂。前志曰：元始有象一也，春秋二也，三统三也，四时四也，合而为十，成五体，以五成十，大衍之数也。而道据其一，其馀四十九所当用也。故蓍以为数，曰象，两两之，又以象，三三之，又以象，四四之，又归奇象闰十九。〈岁有馀分满十九前为闰也〉及所据一加之，因以再A，两之，是为月法之实。如日法，得一则一月之日数也。而三辰之会交矣。至五位乘会数，而朔旦冬至是为章月。四分月法为周至，是乘月法。以其一乘章月，是为中法，参分闰法，为周至官。乘月法减中法而约之，则六A之数，为一月之闰。其馀七分，此中朔相求之法也。
积馀分置闰说
按《尧典》：期三百有六旬有六日。以闰月定四时成岁。盖以周天之度推之。此特人事，参考上天，故以二十八宿分其度，及星辰次舍循环一位，乃知上天之度有三百六十五度外，只四分度之一。只此四分度之一有差，乃一岁w出六日为剩。又一岁抽出六月小，故得六日，凑w出六日，遂一岁合得十二日。积三年已得三十六日，即置一闰。又积至二年后，得二十四日，凑前闰所剩六日，又得三十日足，于是再闰。所谓三年一闰，五岁再闰，职此之由也。闰既成，则春夏秋冬四时从而定矣。故曰闰以定四时成岁。
闰月斗指两辰间说
闰月斗指两辰间，古今之所常验。大概以闰月无中气，亦非常月所可比。而斗之居中央，临四方，分阴阳，建四时，均五行，移节度，定诸纪。在迁固等史，必云皆系于斗者的，以斗之所指，未尝有差故也。是以《月令》取昏旦之中星。以王弼文，必以月建之辰为取信者，不无谓也。
诏王居门说
《礼记外传》云：明堂，古天子布政之宫，在国南十里之内，七里之外，南方阳明之地。故谓之明堂。太庙青阳三者之制同也。〈即周制〉唐虞时，为五府。〈府聚也，合五帝之神而祭之〉夏谓太庙为世室。〈言世世不改〉商人谓路寝为重屋。周人谓五府为明堂。为其形制同，故在举其名。夏氏一堂之上，为五室，木室在东北，火室在东南，金室在西南，水室在西北，土室在中南，陛三阶三面九一五室者，象天地裁五行，生于四时，故每室有四达四窗相对。一室有八窗，象八节。〈夹室之窗〉周人上有圆屋。〈即太庙之宣室〉以《月令》言之，则十二室依十二辰，以应其月之令，四隅有八室，各以左右个言之。〈个者隅也，各有室不相通也。今之东西庙亦以个名〉中央正面，各当四仲之月。〈正子正卯正午正酉也〉通谓之庙。东则青阳太庙，西则总章太庙，南则明堂太庙，北则元堂太庙。四面各五门，此闰月诏王居门。即《玉藻》云每月就其时之堂而听朔焉。若闰月，则阖门左扉，而听朔于明堂门中，还处路寝门，终月是也。《周官太史注》亦谓门路寝门也。郑司农云：《月令》分十二月，在青阳明堂，总章元堂左右之位。惟闰月无所居，居于门。故于文王在门为闰。《外传》又云：天子五门，自外入内，第一曰皋门，其二库门，其中雉门，其四应门，极内则路门。又云：路门即路寝之门。然闰月必取寝门为言者，盖闰月听朔，则亦明堂门中，还处则路寝终月故也。
《周礼图》云：闰非四时之正，而四时不得则不正。太
史必于闰月，诏王居门，盖岁月日时固有常矣。而置闰则无常，无常者，变也。有常者，待是而后成。王于是乎居门，以门者一阖一辟而无常。利用出入有常者，待是而后成也。盖有常以为利，无常以为用者，天道之自然。王之所为，凡所以承天而已。法于四时，春则青阳，夏则明堂，秋则总章，冬则元堂。其居固有常矣，而闰月居门，凡以明此而已。
《齐东野语》汉改秦历始置闰
余尝考春秋置闰之异于前矣。后阅《程氏考古编》，谓汉初不独袭秦正朔，亦因秦历，以十月为岁首，不置闰。当闰之岁，率归馀于终，为后九月。《汉纪表》及《史记》，自高帝至文帝，其书后九月，皆同是。未尝推时定闰也。至太初九年，改用夏正，以建寅为岁首，然犹历十四载，至征和二年，始于四月后书闰月。岂史失书耶。抑自此始置闰也。余因其说，深疑之。精思其失，颇得其说焉。盖闰月之不书者，亦偶以其时，无可书之事耳。正如《春秋经》，桓公四年七年，其所纪事，至夏而止，以是年秋冬无可纪之事也。定公十四年至秋而止，亦以是年冬无可纪之事也。鲁史纪事之法，大率如此。其于闰月亦然。观文公六年经书，闰月不告月。春秋书闰方见于此。复以《杜预长历》考之，自隐至哀凡更三十馀闰，至此方书，岂曰前乎此者皆史失书抑，岂曰自此始有闰耶。今汉纪事正效春秋，如太初元年三年，天汉元年，三年皆止于秋。太始元年，则止于夏，皆以其后无事可纪，故不书耳。然则闰月不书，亦若是乎。盖三岁一闰，五岁再闰，古历法也。若谓自此始置闰，则合自此后，三岁五岁累累书之，然自征和二年至后元元年，当置闰而不书。自后元二年至昭帝始元元年，乃因事而后书。其后当闰岁，又皆不书。是知不书者，偶无事耳。然则非史失书，亦非自此置闰也。虽然此非予臆说也，复C以史记历书，自太初更历以至征和也。如太初二年。天汉元年四年，太始二年皆有闰，则知余言，似可信云。
长历纪闰疏数
以《杜征南长历》，考春秋之月日，虽甚精密，而其置闰之法，窃有疑焉。如隐公二年，闰十二月，五年七年亦皆闰十二月。然犹是三岁一闰，五岁再闰。如庄公二十年置闰，其后则二十四年以至二十八年，皆以四岁一闰，无乃失之疏乎。僖公十二年闰，至十七年方闰，二十五年闰，至三十年方闰，率以五岁一闰，何其愈疏乎。如定公八年置闰，其后则十年以至十二年十四年皆以二年一闰，无乃失之数乎。闵之二年辛酉既闰矣，僖之元年壬戌又闰。僖之七年八年，哀之十四年十五年皆以连岁置闰，何其愈数乎。至于襄之二十七年，一岁之间顿置两闰，盖曰十一月辰在申，司历过也。于是既觉其谬，故前闰建酉，后闰建戌。以应天正。然前乎此者，二十一年既有闰，二十四年、二十六年又有闰，历年凡六置闰者三，何缘至此，失闰已再而顿置两闰乎。近则十馀月，远或二十馀年，其疏数殆不可晓，并著于此，以叩识者。

[book_title]岁功典第九十七卷
闰月部艺文一
闰赋　　　　　　　　　　唐张季友
闰之所起，自历而推，得馀日于终岁，爰稽候于正时。其始也，日之行而疾，月之行而迟。躔次周流，运将穷矣。毫奸度失是远。而不归馀，何以定一岁之历；不小正，何以序四时之纪。于是太史授事，羲和敬理。以日系月，积三年而成；原始要终，岂周月而已。天时由之而式叙，国令于焉而合轨。春生夏长，不失其常。东作西成，孰知所以。雪应冬而絮落，云识夏而峰起。秋之夕，湛露为霜；春之朝，坚冰为水。岂不以律之克中，闰之匪虚。以风以雨兮，各得其序；曰寒曰燠兮，无悖于初。国家握乾符，正律书，契洛下之言，算定乎一日之设。考容成之律，闰生乎卒岁之馀。故得气正于今，律移于昔。履端于始节，乃差而匪差；归馀于终，日虽积而不积。昊天之历象咸若，重黎之职司有辟。候月盈缺，岂资q荚而知；推日短长，不假土圭而测。且夫夏有伏，冬有腊，匪闰则其气不顺；月有缩，日有盈，匪闰则其气不成。故有慢时废朔，则曰不常无艺。扉听政，则曰假时来岁。历前古之所重，绵后王之取制。矧可昭翼翼，扇巍巍，百王之理，是倚庶绩之广焉。依丕赫哉，我后之正时定历，尧典而同归。
先王正时令赋〈以四时渐差置闰以正为韵〉　陈昌言
天序运气，王统时纪。钦若是授人之初，履端为步。历之始，欲正时而罔忒。非置闰，其何以伊昔。陶唐五帝之世，申明推策之术。表锡落q之异，羲和之职。既分历象之文，始备于其寅。亮帝图式昭天事，其则伊迩，其猷孔嘉。日月运行，故有迟速之异。晦朔循轨，因为大小之差。立分至则寒暑不忒，积馀日而盈亏匪赊。且正者王之丕训，时者天之大信。正得其序，则面离而御乾。时失其经，则夏雹而冬震。人殃于疫，年不为顺。故时不得不正，岁不得不闰也。昔周礼在鲁，历法可推，官或尸位，顺则迷时。良史为之追正，议士为之兴辞。俾夫司历法者，罔或二事。建皇极者，于焉慎思。则序不20而事不悖，l可伏而祥可期。我唐百王居盛，九叶伊圣。昧爽无忘乎顺序，动息必繇乎时令。兹岁也，当仲秋而归馀。居位也，阖左扉以舒政。化灾为祥，转忧作庆。南山之寿，闰月而潜弘。北户之氓，重译而归正。于时金风半肃，雕云乍敛，野树丹舒，遥峰翠点。燕溟海以驰归，鸿朔漠而方渐。正时之文，存乎往志。舍之则玉烛不调，得之则铜仪安次。可以使四夷禀朔之君，万代守文之士，知我正往历，奉天时而置也。
闰月部艺文二〈诗词〉
闰月折杨柳歌　　　　　　　晋阙名
成闰暑与寒春秋，补小月念子无时，闲折杨柳阴阳推，我去那得有定主。
奉和圣制闰九月九日登庄严总持二寺阁唐宋之问
闰月再重阳，仙舆历宝坊。帝歌云稍白，御酒菊犹黄。风铎喧行漏，天花拂舞行。豫游多景福，梵宇日生光。
闰九月九日幸总持寺登浮图应制李峤
闰节开重九，真游下大千。花寒仍荐菊，座晚更披莲。刹凤回雕辇，幡虹间Z旃。还将西梵曲，助入南薰弦。
闰九月九日幸总持寺登浮图应制刘宪
重阳登闰序，上界叶时巡。驻辇天花落，开筵妓乐陈。城端刹柱见，云表露盘新。临睨光辉满，飞文动睿神。
闰九月九日幸总持寺登浮图应制李V
清跸幸禅楼，前驱历御沟。还疑九日豫，更想六年游。圣藻辉缨络，仙花缀冕旒。所欣延亿载，宁o庆重秋。
闰月七日织女诗　　　　　　　王湾
耿耿曙河微，神仙此会稀。今年七月闰，应得两回归。
闰春宴花溪严侍郎庄　　　　　戎昱
一团青翠色，云是子陵家。山带新晴雨，溪留闰月花。瓶开巾漉酒，地坼笋抽芽。Z缛承颜面，朝朝赋白华。
闰月定四时　　　　　　　　　罗让
月闰随寒暑，畴人定职司。馀分将考日，积算自成时。律候行宜表，阴阳运不欺。气薰灰g验，数A卦辞推。六律文明序，三年理暗移。当知岁功立，唯是奉无私。
闰月定四时　　　　　　　　　许稷
玉律穷三纪，推为积闰期。月馀因妙算，岁遍自成时。乍觉年华改，翻怜物候迟。六旬知不惑，四气本无欺。月桂亏还正，阶q落复滋。从斯分历象，共仰定毫。
闰月乐词　　　　　　　　　　李贺
帝重光，年重时，七十二候回环推。天宫玉g灰剩飞，今岁何长来岁迟。王母移桃献天子，羲氏和氏迂龙辔。
闰九月九日独饮　　　　　　白居易
黄花丛畔绿尊前，犹有些些旧管弦。偶遇闰秋重九日，东篱独酌一陶然。自从九月持斋戒，不醉重阳十五年。
壬申闰秋题赠乌鹊　　　　　李商隐
绕树无枝月正高，邺城新泪溅云袍，几年始得逢秋闰，两度填河莫告劳。
闰三月　　　　　　　　　　　刘威
三年皆一闰，此闰胜常时。莫怪花开晚，都缘春尽迟。节分炎气近，律应惠风移。梦得成蝴蝶，芳菲幸不遗。
闰春　　　　　　　　　　　　方干
]]复苍苍，微和傍早阳。前春寒已尽，待闰日犹长。柳变虽因雨，花迟岂为霜。自兹延圣历，谁不驻年光。
闰八月　　　　　　　　　　　黄滔
无人不爱今年闰，月看中秋两度圆。唯恐雨师风伯意，至时还夺上楼天。
闰月定四时　　　　　　　　杜周士
得闰因贞岁，吾君敬授时。体元承夏道，推历法尧咨。直取归馀改，非如再失欺。葭灰初变律，斗柄正当离。寒暑功前定，春秋气可推。更怜幽谷羽，鸣跃尚须期。
闰月定四时　　　　　　　　　乐伸
圣代承尧历，恒将闰正时。六旬馀可借，四序应如期。分至宁愆素，盈虚信不欺。斗杓重指甲，灰g再推离。羲氏兼和氏，行之又则之。愿言符大化，永永作元龟。
闰月定四时　　　　　　　　　徐至
积数归成闰，羲和职旧司。分铢标斗建，盈缩正人时。节候潜相应，星辰自合期。寸阴宁越度，长历信无欺。定向铜壶辨，还从玉律推。高明终不谬，委鉴本无私。
闰十二月望日立春禁中作　　宋宋郊
闰历先春破腊寒，Z花金胜宠千官。冰从太液池边动，柳向灵和殿里看。瑞气因风生禁仗，暖晖依日上仙盘。须知圣运随生殖，万国年年共此欢。
闰正月十一日吕殿丞寄新茶　　曾巩
偏得朝阳借力催，千金一过溪来，曾坑贡后春犹早，海上先尝第一杯。
闰十二月自城东舟迁居城西安福寺舟中微雪　　　　　　　　　　　王庭圭
朔风吹雪江上来，急桨迎风荡不开。渡口云藏伏波庙，山腰雾失楚妃台。移居自作舟乐，抱瓮还如载酒回。岁晚浮家寄何处，两溪春水绿如醅。
丙戌闰七月九日登姑苏台避暑范成大
始贺火流西，还嗟斗斜闰。馀暑犹强颜，新凉颇难进。燥刚渴欲坼，焦卷秃如烬。炎官扶日毂，辉赫不停运。登临有高台，勇往得三俊。仍将王郎子，飞步凌劫仞。风从噫气来，云作坏山阵。乡如垂头鱼，忽已蛰虫振。空明晚愈清，更要孤月印。书生乃易与，a仰更喜愠。凭阑天为高，举酒山欲近。奇书铁钩锁，丽句锦窠晕。兹游我辈独，难挽软红轫。君看笼中鸟，宁识咸池韵。
闰二月二十日游西湖　　　　　陆游
西湖二月游人稠，鲜车快马巷无留。梨园乐工教坊优，丝竹悲激杂清讴。追逐上下暮始休，外虽狂酲乐则不，岂如吾曹淡相求，酒肴取具非预谋。青梅苦笋助献酬，意象简朴足镇浮。尚惭一官自拘囚，未免匹马从两驺。南山老翁亦出游，百钱自挂竹杖头。
闰六月立秋后暮热追凉郡圃　杨万里
夏欲尽头秋欲初，小凉未苦爽肌肤。夕阳幸自西山外，一抹斜红不肯无。
闰九　　　　　　　　　　　　严粲
前月登高去，犹嫌菊未黄。秋风不相负，特地再重阳。
闰月　　　　　　　　　　元吴景奎
若华煌煌萦日驭，气朔盈虚积馀数。低鬟敛黛拜孀娥，孤负团圆十三度。生物趋功得岁长，山中独厄黄杨树。
闰十一月朔日山路见梅　　　　郭钰
蓓蕾微传春信真，几回梦想玉精神。不知月落参横处，犹有孤眠惆怅人。
鹧鸪天〈闰中秋〉　　　　宋向子N
明月光中与客期，一年秋半两圆时。娥得意为长计，织女欢盟可恨迟。　瞻玉兔，倒琼彝，追怀往事记新词。浩歌且入沧浪去，醉里归来冷不知。
玉楼春〈中秋闰月〉　　　　　侯
今秋仲月逢馀闰，月姊重来风露静。未劳玉斧整蟾宫，又见冰轮浮桂影。　寻常经岁暌佳景，阅月那知还赏咏。庾楼江阔碧天高，遥想飞觞清夜永。
喜迁莺〈闰元宵〉　　　　　吴礼之
银蟾光彩，喜稔岁，闰正元宵还再。乐事难并，佳时罕遇，依旧试灯何碍。花市又移星汉，莲炬重芳人海。尽勾引，遍嬉游宝马，香车喧隘。　晴快，天意教，人月更圆。偿足风流债。媚柳烟浓，夭桃红小，景物迥然堪爱。巷陌笑声不断，襟袖馀香仍在。待归也，便相期，明日踏青挑菜。
鹧鸪天〈闰中秋〉　　　　　吴文英
丹桂花开第二番，东篱展却宴期宽。人间宝镜离仍合，海上仙槎去复还。　分不尽，半凉天，可怜f剩此婵娟。素娥未隔三秋梦，赢得今宵又倚阑。
声声慢〈闰重九饮郭园〉　　　前人
檀栾金碧，婀娜蓬莱，游云不蘸芳洲。露柳霜莲十分，点缀残秋。新弯画眉未稳，似含羞，低度墙头。愁送远，驻西台，车马共惜临流。　知道池亭多寡，掩庭花、长是惊落秦讴。腻粉阑干，犹闻凭袖香留。输他翠涟拍L，瞰新妆，终日凝眸。帘半裕带黄花人在小楼。
风入松〈闰元宵〉　　　　　　张炎
向人圆月转分明，箫鼓又逢迎。风吹不老蛾儿闹，绕玉梅，犹恋香心。报道依然放夜，何妨款曲行春。　锦灯重见丽繁星，水影动梨云。今朝准拟花前醉，奈今宵，别是光阴。帘底听人笑语，莫教迟了梅青。
天净沙〈闰月〉　　　　　　元孟P
七十二候环催，葭灰玉g重飞。莫道光阴似水，羲和迂辔，金鞭懒著龙媒。
闰月部选句
唐元稹诗：辨时长有素，数闰或馀青。〈又〉岁闰觉春长，〈又〉斗柄未回犹带闰，江痕潜上已生春。
白居易诗：夏闰秋候早，七月风骚骚。〈又〉自中风来三历闰，从悬车后几逢春。
李商隐诗：入门暗数一千春，愿去闰年留月小。陆龟蒙诗：月方行到闰，霜始近来浓。
喻坦之诗：春兼三月闰，人拟半年游。
宋司马光诗：尔来凡六闰，转毂飞炎凉。
苏轼诗：园中草木春无数，只有黄杨厄闰年。
范成大诗：幽怀青松独，直道黄杨闰。
明高启诗：天边暝为秋阴早，江上寒因岁闰迟。〈又〉今年不是逢馀闰，已过春光半月程。
李梦阳诗：春色闰冬后，元宵惊蛰边。
闰月部纪事
《礼记・玉藻》：闰月，则阖门左扉，立于其中。〈陈注〉郑氏曰：天子庙及路寝，皆如明堂制。明堂在国之阳，每月就其时，之堂而听朔焉。卒事，反宿路寝。闰月，非常月也。听其朔于明堂门中，还，处路寝门终月。
《周礼・春官》：大史闰月诏：王居门终月。〈订义〉胡伸曰：周天三百六十五度四分度之一，日行天度之一，故岁则周天。月小馀之一，故复减六。积三岁未周之度，与所减之日，乃置闰。郑锷曰：治历明时。非置闰，则四时无自，而能定闰。虽可以定四时，然斗指两辰之间，天无是月也。大史则诏王居门何邪，以《月令》考之，王者之位，春则青阳之左右个，夏则明堂之左右个，秋则总章之左右个，冬则元室之左右个。闰月，非常月也。大史诏王居路寝之门，其意以为，门者，往来不穷之地。闰乃天道所由，以变通也。王者，终月听政于此，示变通之意也。李嘉会曰：十二月，天子各有所居者，《月令》之说。《月令》，吕不韦集诸儒而作。三代无明文。今曰诏者，得非闰月不常。大史诏王居门以应之，以顺上天裁成制度之义，其馀则有常居，不在所诏矣。王氏详说曰：明堂位，曰大庙。天子明堂，其说出此。故黄氏亦云：明堂有四门，路寝亦有四门。闰月居门者，听朔于明堂中，还处路寝门中终月。以闰非常月，故无常月。故无常居之处。案《玉藻》曰：闰月则阖门，左扉立于其中。言立，云者是谓听闰月之朔于明堂门中，此云居门终月，言居，云者是谓听朔而退居于路寝门中。若夫非闰之月，则听朔于路门之外，而寝于燕寝矣。杨谨仲曰：孟子曰明堂者，王者之堂也。是天子听政之堂。故有四门，八窗，七十二牖，取其明也。非独以祀上帝而已。令郑以此居门为路寝之门。疏复以为明堂、路寝、宗庙皆有五室、十二堂四门。而曰：十二月听朔于十二堂，以为听朔，疑其为宗庙。此既言居门终月，非特听朔可知。况天子班朔于诸侯，藏之祖庙，至朔，告庙而受行之，此诸侯事也。今以天子居十二堂为听朔，可乎。又曰：若在明堂，告事之时，立行祭礼，无居坐之处。以为明堂无居坐之处，疑其为路寝，此既言居中门与月令，居青阳大庙，居青阳左右个，通闰月不居大庙及左右个，乃明中门，则居明堂矣。惟于宗祀，明堂无居坐之处，若平时听政，焉得无居坐之义。史记秦始皇本纪：宣公居阳宫，初志闰月。
《吕后本纪》：代王，后九月晦日己酉，至长安，舍代邸。〈注〉文颖曰：即闰九月也。时律历废不知闰。谓之后九月也。以十月为岁首，至九月则岁终，后九月则闰月。《汉书・昭帝本纪》：始元元年九月，闰月，遣故廷尉王平等五人，持节行郡国，举贤良，问民所疾苦冤失职者。《汉旧仪》：原庙一岁十二祠，有闰，加一祠，皆用太牢。《后汉书・明帝本纪》：永平十年夏四月闰月甲午，南巡狩，幸南阳祠章陵。
《安帝本纪》：永初二年七月闰月癸未，蜀郡徼外羌，举土内属。
《顺帝本纪》：阳嘉元年十二月闰月丁亥，令诸以诏除为郎，年四十以上，课试如孝廉科者，得参廉选，岁举一人。
《晋书・武帝本纪》：太康三年闰四月癸丑，白龙二见于济南。
《宋书・符瑞志》：元嘉二十二年闰五月丙午，白雀见华林园。员外散骑侍郎长沙王瑾获以献。
孝武帝孝建三年闰二月乙丑，白兔见，平原获以献。大明五年闰九月，木连理生边城，豫州刺史垣护之以闻。
《明帝本纪》：泰始三年闰正月庚午，大雨雪，遣使巡行赈赐。
《南史・齐文惠太子传》：穆妃薨，其年九月有闰，小祥，疑应计闰，王俭议以为：三百六旬，《尚书明义》文公纳币，春秋致讥。故先儒期丧，岁数没闰，大功以下月数，数闰。所以吴商云：舍闰以正期，允协情理，没闰之理，固在言先。
《梁武帝本纪》：天监十二年春正月辛巳，新作太极殿，改为十三间，以从闰数。
《玉海》：梁武帝命陶弘景造神剑十三，以象闰月。《陈书・宣帝本纪》：太建七年闰九月，甘露频降乐游园苑。丁未，舆驾幸乐游苑，采甘露，宴群臣。诏于苑龙舟山，立甘露亭。
《魏书・世宗本纪》：世宗宣武皇帝讳恪高祖孝文皇帝第二子。母曰高夫人。初梦为日所逐，避于床下。日化为龙，绕己数匝。寤而惊悸，既而有娠。太和七年闰四月，生帝于平城宫。
《高祖本纪》：太和十有二年九月闰月甲子，帝观筑圜丘于南郊。
《灵徵志》：太和十五年闰月，济州献三足乌。
《世宗本纪》：延昌二年闰二月辛丑，以苑牧之地，赐代迁民无田者。
《隋书・文帝本纪》：开皇九年夏四月闰月丁丑，颁木鱼符于总管、刺史，雌一雄一。
《通鉴》：武德二年闰二月甲辰，上考第群臣，以李纲、孙伏伽为第一，因置酒高会。谓裴寂等曰：李纲差进尽忠款，孙伏伽可谓诚直。朕视卿如爱子，卿当视朕如慈父。因命舍君臣之敬，极欢而罢。
《唐会要》：武德七年闰四月十三日，长安古城盐渠水中生盐，色红白而味甘，状如方印。
《通鉴》：贞观元年三月闰月壬申，上谓太子少师萧r曰：朕少好弓矢，得良弓十数，自谓无以加。近以示弓工，乃曰皆非良材。朕问其故，工曰：木心不直，则脉理皆邪。弓虽劲，而发矢不直。朕始悟向者辨之未精也。朕以弓矢定四方，识之犹未能尽。况天下之务，其能遍知乎。乃令京官五品以上，更宿中书内省，数延见。问以民间疾苦，政事得失。
《实录》：贞观六年闰八月乙卯，宴近臣于丹宵殿楼，赐钱帛。
《通鉴》：贞观六年秋八月闰月戊辰，秘枢少监虞世南上《圣德论》。上赐手诏，称：卿论太高，朕何敢拟上古，但比近世差胜耳。然卿适睹其始，未知其终。若朕能慎终如始，则此论可传。如或不然，恐徒使后世笑卿也。《册府元龟》：贞观六年闰八月己巳，至庆善宫，宴三品以上于渭滨，赋五言诗。
《唐会要》：贞观二十年闰三月四日，诏：宜令修纂所，更撰《晋书》，铨次旧闻，裁成义类，如修五代史故事。于是司空房元龄，中书令褚遂良，太子左庶子许敬宗掌其事，以《臧荣绪・晋书》为本，为十纪、十志、七十列传、三十载记，其太宗所著，宣武二帝及陆机、王羲之四论，称制旨焉。
《唐书・高宗本纪》：显庆四年闰十月辛巳，赐民八十以上，毡衾粟帛。
《历志》：永昌元年十一月，改元载，初用周正，以十二月为腊月，建寅月为一月。神功二年，司历以腊为闰，而前岁之晦月见东方。太后诏以正月为闰十月。是岁甲子，南至，改元圣历。
《唐会要》：开元二年闰二月，祀龙池。
开元十二年闰十二月，百官上表，请封岳。手诏不从，于是侍中源乾曜，中书令张说上言曰：自古受命，居大宝者，必登崇高丘行，封禅之礼。高宗因文武之业、盛岱亭之礼，方策所记，虞夏同风。陛下即位十有四载，创九庙，礼二郊，睦九族，友兄弟，天平地成，人和岁稔，可以拜于神明矣。从之。
《通鉴》：开元二十九年，上梦元元皇帝告云：吾有像在京城西南百馀里，汝遣人求之。吾当与汝兴庆宫相见。上遣使求得之于T楼观山间。夏闰四月，迎置兴庆宫。
《旧唐书・元宗本纪》：天宝八载闰六月丁卯，上御含元殿受册，大赦。
《春明退朝录》：上元三年闰三月戊子，敕：制敕施行，既为永式，比用白纸，多有虫蠹。自今已后，尚书省颁下诸司，及州下县宜并用黄纸。
《通鉴》：大历十四年闰五月丙戌，诏曰：泽州刺史李上庆云图，朕以时和年丰为嘉祥，以进贤显忠为良瑞。如卿云灵芝珍禽奇兽怪草异木，何益于人。布告天下，自今有此，无得上献。先是诸国屡献驯象，凡四十有二。上曰：象费豢养，而违物性，将安用之，命纵于荆山之阳。又罢梨园使及乐工三百馀人，所留者悉隶太常。
《唐书・德宗本纪》：大历十四年闰五月戊寅，罢山南贡枇杷，江南甘橘非供宗庙者。癸未，罢剑南贡生春酒。丙戌，罢献祥瑞贡器，以金银饰者，还之。
《旧唐书・德宗本纪》：贞元十一年闰八月己丑，国子司业裴澄，表上乘舆月令十二卷。《通鉴》：元和四年闰三月，魏徵元孙稠贫甚，以故第质钱于人。平卢节度使李师道请以私财赎之。上命白居易草诏。居易奏言：事关激劝，宜出朝廷，师道何人，敢掠斯美。望敕有司，以官钱赎，还后嗣。上从之，出内库钱二千缗，赎赐魏稠，仍禁质卖。
元和四年三月，上以久旱，欲降德音。翰林学士李绛、白居易上言，以为欲令实惠及人，无如减其租税。又言宫人驱使之馀，其数犹广，事宜省费，物贵徇情。又请禁诸道横敛，以充进奉。又言岭南、黔中、福建风俗，多掠良人，卖为奴婢。乞严禁止。闰月己酉，制降天下系囚，蠲税租，出宫人，绝进奉，禁掠卖，皆如二人之请。己未雨绛，表贺。
《唐会要》：长庆二年闰十月甲寅，诏：江淮水旱，以常平义仓出粜，以惠贫民。
《旧唐书・敬宗本纪》：太和二年闰三月丙戌朔，内出水车样，令京兆府造水车，散给缘郑白渠百姓，以溉水田。
《唐会要》：宣宗大中元年，屯田，奏应内外官请职田。时月，已准令式为定然。每遇闰月交替者，即牒诉纷纭。令式之中，又不该说公田给用，须用准程。今后望请如交替者。有闰即以十五日为定式，十五日已前上者，入后人。已后上者，入前人。从之。
《旧唐书・僖宗本纪》：光启元年闰三月，镇冀节度使王F献耕牛千头，农具九千，兵仗十万。
《唐六典》：凡丁，岁役二旬，有闰之年，加二日。
《唐会要》：西蕃诸国通唐使处，悉置铜鱼，雌雄相合，各十二只，皆铭其国名，如贡使正月来赍，第一鱼馀月推此闰月，则赍本月，校其雌雄，合乃依常礼，待之差缪，则推案闻奏。
《北梦琐言》：伪蜀后主王衍，以唐袭宅建上清宫，于老君尊像殿中列唐朝十八帝，真乃备法驾谒之。识者以为拜唐，乃归命之先兆也。先是司天监胡秀林进历，移闰在丙戌年正月。有向隐者，亦进历，用宣明法闰乙酉年十二月。既有异同，彼此纷诉。仍于界上取唐国历日。近臣曰：宜用唐国闰月也。因更改闰十二月。街衢卖历者云：只有一月也。其年十二月二十八日国灭。胡秀林是唐朝司天少监，仕蜀，别造永昌正象历，推步之妙，天下一人。然移闰之事，不爽历议，常人不可轻知之。
《宋史・乐志》：中书省言：五声，六律，十二管，还相为宫，若以左旋取之，如十月，以应钟为宫，则南吕为商，林钟为角，仲吕为闰徵，姑洗为徵，太簇为羽，黄钟为闰宫。若以右旋七均之法，如十月，以应钟为宫，则当用大吕为商，夹钟为角，仲吕为闰徵，蕤宾为徵，夷则为羽，无射为闰宫。明堂颁朔，用左旋取之，非是欲以本月律为宫，右旋取七均之法，从之，仍改正。诏书行下，自是而后，乐律岁月右旋。
闰月御明堂，阖左扉，乐以其月之律。
《玉海》：太平兴国二年闰七月丁巳，有司言：八月一日入阁旧仪，军校等不入殿庭起居，文武官至位qe疾趋入沙墀。再拜鞠躬，不呼万岁。望如冬正朝贺例，军校陪位拜舞礼毕，先退门外序立。文武官舞蹈如中书门，下班从之。
太平兴国二年闰七月二十八日，有司上诸州所贡闰年图故事。三年，令天下贡地图，与版籍皆上。尚书省国初以闰为限，所以周知地理之险易，户口之众寡。淳化四年，令诸州所上闰年图，至今再闰一造。咸平四年，职方员外郎秘阁校理吴淑言，诸路所纳闰年图，当在职方近者，并纳仪鸶司，伏以山川险要，皆王室秘奥，国家急务。《周礼》，职方氏掌天下图籍。又诏土训以夹王车。汉祖入关中，萧何收秦图籍。由是周知天下险要。请今闰所纳图，并上职方，又州郡地理犬牙相入，向者独画一州地形，何以傅合他郡。请令诸路转运使从今闰，各画本路诸州图一面上之。每十年，各纳本路图一，亦上职方所冀天下险要，不窥牖，而可知九州广轮，如指掌而斯在。从之。
太平兴国五年闰三月丁卯，赐新及第举人宴于迎春苑。
太平兴国七年闰十二月庚戌，诏诸道州府，推择一人练地土之宜，明种植之法，补为农师。令相视田亩沃瘠五谷所宜。
雍熙二年闰九月己亥，坊州献一角兽，左右皆曰：麟也。上谓宰相曰：时和年丰，兆民安泰，此为上瑞。鸟兽草木，夫何足云。不必宣示中外。
端拱元年闰五月丙申，赐高年百二十人爵为公士。淳化二年闰二月戊寅，秘书监李至，进新校御书三百八十卷。上从容谓之曰：人之嗜好，不可不谨，人君当澹然无欲，勿使嗜好形见于外，则奸佞无自入焉。朕他无所欲，但喜读书，多见古今成败，善者从之，不善者改之。至拜舞称贺。
咸平二年闰二月三日，知扬州魏羽，上唐李邕雩祀五龙祈雨之法。丁亥，诸路，令长吏精洁行之。《宋史・五行志》：咸平二年闰二月，宣池歙杭越睦衢婺诸州，箭竹生米如稻。
景德四年闰五月四日，中书门下言：考试应制科，陈绛等文论，陈绛、夏竦、史良三人词理稍优，可预召试。上谓辅臣曰：比设此科，欲求才识，若但考文艺，则积学者方能中选。苟有济时之才，安得而知。朕以为六经之旨，圣人用心，固与子史异矣。今策问宜有经义，参之时务。王旦曰：文风丕变，由陛下道化。因命两制，各上策问而择用之。
大中祥符三年闰二月壬子，翰林天文邢中和言：正旦至二月，终日珥赤黄者十七，青赤者九，冠气八，承气六，戴气五，日有黄色二，五色云见一，背气三。占曰：国家有大庆之兆，愿进贤恤刑，治兵经武。其间背气，宜谨边防。上嘉之。
《长编》：大中祥符三年闰二月甲寅，冬官正韩显符造铜浑仪，成，并上所著经十卷，其制则本唐李淳风及一行之遗法云。
《玉海》：大中祥符三年闰二月，龟兹贡马玉鞍勒。大中祥符三年闰二月二十七日丁丑，召辅臣至宣圣殿，朝拜太宗圣容。帝作赏景观花诗以赐从官，即席赋诗，又御水心殿垂钓，遂宴金华殿。小苑花，皆太宗命中黄门所植，滋茂异常，辅臣所未至也。
大中祥符五年闰十月丙子，出玉宸殿、新稻，赐辅臣。上曰：禁中种稻，暇日临观刈，见其劳力，愈知耕农可念也。并以圣制七言诗示之。丁丑作，舒州瑞石符应七言诗，谒谢。启圣院，太宗神御殿。
《山堂考索》：宋大中祥符五年闰十月，以圣祖降诏，诣太庙行告谢之礼，命置五使如郊礼。
《宋史・五行志》：大中祥符八年闰六月，眉山县民杨文继、邛州李义田，禾并一茎九穗。
《玉海》：大中祥符八年闰六月庚寅，作七言诗，赐童子蔡伯`。伯`，四岁，诵诗百馀篇。上召禁中命为正字。天禧三年闰四月丁未，醴泉出京师拱圣营。上谓辅臣曰：营卒初睹龟，建真武祠。今泉出其侧，有疾者饮之多愈。甲寅命王钦若建观，名祥源，庚戌幸玉津园，观刈麦。
天圣七年，夏竦执政，请复制举，广置科目，以收遗才。上从之。闰二月二十三日壬子，上御延和殿，谓宰臣曰：近夏竦奏，自古得贤则治，失贤则乱。汉唐之间，多选贤良文学之士，以条时政得失。朕亦欲天下英豪皆登于朝，宜广科目以收贤才。于是置贤良方正，直言极谏科；博达坟典，明于教化，才识兼茂，明于体用科；详明吏理，可使从政科；识洞韬略，运筹决胜科；军谋弘远，才任边寄科。应内外朝官，不带台省馆阁，职事，不犯赃罪及私罪轻者，许少卿监以上奏举，或于逐处及x门进策论十卷，每卷五道，下两制，看详词理优长者，召赴秘阁，试论六首，合格试制策一道，又置书判，拔萃科应选人，除流外人，如实有才业者，不犯赃罪及私罪，情理轻者，并于逐处及南曹投状乞应。先录判词三十首，为三卷，于流内铨，或附递投纳本铨。差官看详，词理优长者，召试判十道，共限二千字以上，合格即就御试。又置高蹈丘园沉沦草泽茂才异等，通为十科，并许白衣举人，非工商杂类本路转运司长吏奏举，或于本贯投状乞应。仍授策论十卷五十道，差官看详，委有文行可称，封送礼部选择召试。
《宋会要》：庆历二年闰九月，天章侍讲王洙言：国子监每科诏下品官子弟试艺，给牒，充广文太学律学三馆，生或至千馀人。即随秋赋，既而生徒散归，讲官倚席，但为游士寄应之所，殊无国子肄习之法。国子监详定，请听学五百日，方许取解释奠陪位，又国学惟七品以上子孙试补，八品以下至庶人子，不与致容伪妄。宜仿唐制，立四门学，示国家育才之广。诏可。《宋史・律历志》：皇v圭表小寒，测景长一丈二尺四寸。二年庚寅闰十一月十五日戊辰，云阴不测。
《乐志》：皇v二年闰十一月，中书门下集两制，太常官置局于秘阁，详定大乐。
《五行志》：皇v三年闰六月，资州麦秀两岐。
《天文志》：嘉v四年正月朔，日食。日官杨维德等欲移闰以避。仁宗曰：闰以正天时，授民事，不许。
《郑樵金石略》：治平元年闰五月二日，耀州所献受命宝玉简，赴都堂参验，命宰臣书玉简，以天授传国受命之宝为文，盖汉魏间物也。
《玉海》：治平元年闰五月辛未，诏御史台，阁门旧十日，具文武细书班簿以进。自今大书为册，月上之。又诏枢密院季一进者，亦令为册。
《宋史・河渠志》：熙宁二年闰十一月，诏以府界道路积水，妨民输纳，命都水监差官沟畎。
《玉海》：元v元年闰二月十九日丁未，诏曰：汉家致孝，有朝夕供御之廷。唐室承颜，严岁时庆贺之礼。逮于列圣，咸有旧章，建太皇太后宫，曰：崇庆殿。曰：崇庆寿。康皇太后宫曰：隆佑殿，曰：隆佑慈徽。
《宋史・河渠志》：绍圣四年闰二月，杨琰乞依元丰例，减放洛水入京西界，太白龙坑，及三十六陂，充水匮，以助汴河行运。诏贾种民，同琰相度合占顷亩，及所用功力以闻。
《礼志》：政和六年正月七日，御笔，今岁闰馀候晚，犹未春，和晷短，气寒，于宴集无舒缓之乐，景灵宫朝献移十四日东宫，十五日西宫。毕，诣上清储祥宫烧香。十六日，诣醴泉观等处烧香。上元节移于闰正月十四日为始。
《河渠志》：政和六年闰正月，知杭州李偃言：汤村岩门白石等处，并钱塘江通大海，日受两潮，渐致侵啮。乞依六和寺岸，用石砌叠。乃命刘既济修治。
《玉海》：政和六年闰正月十二日，大晟府言：神宗命儒臣肇造玉磬，藏之乐府，久不施用，宜略加磨砻，俾与律令，并造金钟，专用于明堂，以荐在天之神。从之。绍兴五年闰二月二十三日丙寅，殿中侍御史张绚言，陛下复开经筵，宜仿仁宗时读三朝宝训，命侍读之臣如李淑所请，进读。帝命讲筵录进读之。又上曰：朕昨日见毛刚中所进鉴古图，乃仁宗即位之初，采古人行事之迹，绘而成图。便于省阅，因以为鉴。绍兴十年闰六月丙子，诏：三衙管军及观察使已上，举智勇猛略，才堪将帅者二人。
绍兴十三年闰四月，礼官请玉辂，并建绯Ｋ拈各建所载之纭Ｕ和中，玉辂以太常大缃ㄓ谧笥遥而去S戟。今玉辂左建太常，绣日月星辰，右建龙纾绣交龙，皆用青罗，表里文绣。
绍兴十五年闰十一月，博士王之望请，群经义疏未有版者，令临安府雕造。
绍兴十八年闰八月二十三日，改熟药所为太平惠民局。
《宋史・高宗本纪》：绍兴二十六年闰十月丙午，罢廉州贡珠，纵丁自便。
《玉海》：绍兴二十六年间十月十八日，诏：克敌弓，射远彻札，非弩可比。降样，令建康都统王权军制造，以习射克敌弓，斗力雄劲，可洞犀象，贯七札。二十七日，御书玉牒殿及殿门祖宗属籍堂榜。
乾道元年闰正月，御制苏轼集赞，曰：手抉云汉斡，造化机气高。天下乃克，为之猗嗟，若人冠冕百代，忠言谠论，不顾身害。敬想高风，恨不同时，掩卷三叹，播以声诗。选德殿书赐苏峤。
乾道九年闰正月二十三日，敷文直学士胡铨言：圣训，令臣进所解诸经，今先缮写《周易》《周礼》《礼记》《春秋》四经解。诏令投进。
《范成大・跋御书石湖》：下方，淳熙八年三月庚戌，制书擢臣居守金陵。闰月丁亥，朝行在所。庚寅，辞后殿。翌日既望，诏赐清燕苑中。皇帝亲御翰墨，大书石湖二字以赐，天纵圣能，游艺超绝，典则高古，如伏羲画，体势奇逸如神。禹碑日光云章，垂耀缣素，环列改观，禁Z动色。臣惊定喜极，不知\蹈，谨奉觞上千万岁寿。奉宝书以出，越五日，至于石湖，藏焉。
《玉海》：嘉定元年闰四月二日，户部沈诜等条具，估籍田产，命有司掌之岁收，所入贸金，增充岁遗，名曰：安边所。以彦主管安边库。
《宋史・律历志》：咸淳六年十一月三十日，冬至至后，为闰十一月。既已颁历，浙西安抚使准备差遣臧元震言：历法以章法为重，章法以章岁为重，盖历数起于冬至，卦气起于中孚，十九年谓之一章，一章必置七闰，必第七闰在冬至之前，必章岁至朔同日。今算造官以闰月在十一月三十日，冬至之后，则此一章止有六闰，历法之差，莫甚于此。
《癸辛杂识》：回回俗，每岁无闰月，亦无大小，尽相承以每月。岁首数三百六十日，则为一年。乙酉岁，以正月十二日为岁首，大庆贺。〈注〉回回之历，岁月但以见月为一月之首，每岁则以把斋满日为庆贺，谓之开斋节。如把正月则一并三年，皆把正月。次月，则退把十二月又三年，周而复始，凡三十六年则一周也。皆例。退凡把斋月，但见新月，则开斋，此非用古之礼，乃夷俗也，何足尚哉。
《金史・章宗本纪》：承安二年闰月，出西横门观稼。《元史・礼乐志》：至元二十二年冬，闰十有一月，太常卿忽都于思奏大乐，见用石磬，声律不协，稽诸古典，磬石莫善于泗滨。今泗在封疆之内，宜取其石以制磬。从之。选审听音律大乐正赵荣祖，及识辨磬材石工牛全，诣泗州采之，得磬璞九十，制编磬二百三十，命大乐令陈革等料简，应律者，百有五。
《续文献通考》：元成宗元贞元年闰四月，兰州黄河清，上下三百馀里清，凡三日。
《元史・英宗本纪》：至治二年五月闰月戊戌，封诸葛忠武侯为威烈忠武显灵仁济王。壬子，作紫檀殿。《续文献通考》：宣德五年冬闰十二月二十夜，含誉星见于九澹大如弹丸，色黄白，光耀有彗。群臣表贺。榜葛剌，本忻都州府西天东印度也，历有十二月，无闰。
闰月部杂录
《书经・舜典》：三载考绩。〈疏〉三年一闰，天道成人，亦可以成功，故以三年，考校其功之成否也。
《左传》：晋人不得志于郑，以诸侯复伐之。十二月癸亥，门其三门，闰月戊寅，济于阴阪。〈注〉以长历参校上下，此年不得有闰月，戊寅是十二月二十日，疑闰月。当为门五日五字上与门合为闰，则后学者自然转日为月，晋攻郑门，门各五日，自癸亥至戊寅，凡十五日也。
《春秋元命苞》：三年一闰，以起纪。〈注〉纪，法也，三年加以一闰，以成岁也。
《素问・六节藏象论篇》：岐伯曰：行有分纪，周有道里，日行一度，月行十三度有奇。故大小月，三百六十五日而成岁，积气馀而盈闰矣。
《史记・历书》：黄帝考定星历，建立五行，起消息，正闰馀。民是以能有信，神是以能有明，德民神异，业敬而不渎，故神降之嘉生，民以物享，灾祸不生，所求不匮。〈注〉物，事也。人皆顺事而享福也。
《汉书・律历志》：鲁历不正，以闰馀一之岁为首。〈注〉当以闰尽岁，为首。今失正，未尽一岁，便以为首也。文公元年，距辛亥朔旦冬至二十九岁。是岁，闰馀十三，正小雪，闰当在十一月后，而在三月。故《传》曰：非礼也。
《后汉书・律历志》：承圣帝之命，若昊天。典历象三辰，以授民事，立闰定时，以成岁功，羲和其隆也。
《朱浮传》：五年再闰，天道乃备，天地之灵，犹五载以成其化。况人道哉。〈注〉周天三百六十五度四分度之一，日行一度，一年十二月，除小月六日，即一岁三百五十四日，是为每岁日行天馀一十一度四分度之一，不匝一年馀十一日四分日之一。故三年即馀三十三日四分日之三。闰月又小，是五年即得再闰。《张纯传》：三年一闰，天气小备。五年再闰，天气大备。故三年一，五年一E。
《白虎通・巡狩篇》：所以五岁巡狩，何。为太烦也。过五年，为太疏也。因天道时有所生，岁有所成，三岁一闰，天道小备，五岁再闰，天道大备，故五岁一巡狩。
《日月篇》：月有闰馀何。周天三百六十五度四分度之一，岁十二月，日过十二度，故三年一闰，五年再闰，明阴不足，阳有馀也。故谶曰闰者，阳之馀。
《说文》：馀分之月，五岁再闰。告朔之礼，天子居宗庙闰月居门中，从王在门中。《周礼》曰：闰月，王居门中终月也。
《独断》：闰月者，所以补小月之减日，以正岁数。故三年一闰，五岁再闰。
《宋书・历志》：祖冲之改章法，三百九十一年有一百四十四闰；《戴法兴议》：夫日有缓急，故斗有阔狭。古人制章，立为中格。年积十九，常有七闰，晷或虚盈，此不可革。冲之削闰坏章，倍减馀数，则一百三十九年二月于四分之料，顿少一日。七千四百二十九年，辄失一闰。夫日少则先时，闰失则事悖。窃闻时以作事，事以厚生，以此乃生人之大本，历数之所先。愚恐非冲之浅虑，妄可穿凿。
《沈约光・宅寺刹下铭序》：大梁天监六年，岁次星纪月旅黄钟闰十月，二十三日戊寅，仲冬之节也，乃树刹元壤，表峻苍云，下洞渊泉，仰迫星汉。
《齐民要术》：凡田欲早晚相杂，有闰之岁，节气近后，宜晚田。
《旧唐书・礼仪志》：明堂，按《书》：一年十二月，并象闰，故高一丈三尺。
《历志》：综中朔盈虚分，累益归馀之挂，每其月闰衰。〈注〉凡归馀之挂，五万六千七百六十以上，其岁有闰，因考其闰，衰满挂限以上，其月及合置闰，或有进退皆以定朔无中气裁焉。
《唐书・历志》：前朔后朔，迭相推校，盈H之课，据实为准，损不侵H，益不遇盈。定朔日名与次朔，同者大，不同者小，无中气者，为闰月。
《麟德历》有总法，《开元历》有通法，故积岁如月分之数，而后闰馀皆尽。
《张齐贤传》：谷梁氏称闰月，天子不告朔，它月故告朔矣。左氏言：鲁不告闰朔，为弃时政，则诸侯虽闰告朔矣。周太史颁朔于邦国，《玉藻》：闰月，王居门，是天子，虽闰亦告朔。《云南志》：和山花，树高六七丈，其质似桂，其花白，每朵十二瓣，应十二月遇闰，辄多一瓣，俗以为仙人遗种。优昙花，在安宁州西北十里曹溪寺右，状如莲，有十二瓣，闰月则多一瓣，色白，气香，种来西域，亦婆罗花类也。
《宋史・律历志》：观天地阴阳之体，以正位辨方，定时考闰，莫近于圭表。
《乐志》：匏部有曰闰馀，匏八音之中，匏音废绝久矣，后世以木代匏，乃更其制，下皆用匏，而并造十三簧者，以象闰馀十者，土之成数三者，木之生数，木得土，而能生也。
《司马光集》：欧阳公作正统论，章民表作明统论以难之先儒，谓秦为闰者，以其居二代之间，而非正统。如闰居两月之间，而非正月也。夫霸之为言，伯也，齐桓晋文能帅诸侯，以尊周室，故天子册命，使续方伯之职，谓之伯主。今章子以霸易闰，似未为得，恐不足遵也。
《皇极经世》：日以迟为进，月以疾为退。日月一会而加半日，减半日，是以为闰馀也。日一大运而进六日，月一大运而退六日，是以为闰差也。
《陈D乐书》：琴徽，自古十有三，其一象闰，盖用螺蚌为之。
笙十三簧，象凤身，其簧十二，以应十二律，其一以象闰也。
《埤雅》：黄杨木，性坚致难长，俗云岁长一寸，闰年倒长一寸。
《梦溪笔谈》：开元大衍历法最为精密，历代用其朔法，至熙宁中考之，历已后失五十馀刻，而前世历官皆不能知。奉元历乃移其闰朔。熙宁十年，天正元用午时新历，改用子时，闰十二月，改为闰正月。
《国史纂异》云：润州曾得玉磬十二以献。张率更叩其一，曰：晋某岁所造也。是岁闰月，造磬者，法月数当有十三，宜于黄钟东九尺，掘必得焉。从之，果如其言，此妄也。法月律为磬，当依节气，闰月自在其间，闰月无中气，岂当月律。此懵然者，为之也，叩其一，安知其是晋某年所造。既沦陷在地中，岂暇复按方隅尺寸埋之，此欺诞之甚也。
正蒙，馀闰生于朔，不尽周天之气。
《物类相感志》：梧桐树，闰月多生一叶。
《尔雅》：翼茈菰，种水中，一茎收十二实，岁有闰，则十三实。
牡丹遇闰，岁花辄小。
《朱子语类》：中气只在本月，若趱得中气在月尽，后月便当置闰。
周天之气，谓二十四气也，月有大小，朔不得尽。此气而一岁，日子足矣，故置闰。
《容斋四笔》：十五夜为半月，两半月为一月，三月为一时，两时为一行，两行为一年，二年半为一双，此由闰故，以闰月兼本月，此谓月双，非闰双也。以五年再闰为闰双。
《沙随程氏易解》：七闰为一章，二十七章为一会，三会为一统，三统为一元。
《玉海》：天地之数，惟奇则无穷，置闰所以补奇数也。《齐东野语・推闰歌括》云：欲知来岁闰，先算至之馀，更看大小尽，决定不差殊。谓如来岁合置闰，止以今年冬至后馀日为率，且以今年十一月二十二日冬至，则本月尚馀八日，则来年之闰，当在八月。或小尽，则止馀七日，则当闰七月。若冬至在上旬，则以望日为断，十二日足，则复起一数焉。
《牡丹荣辱志》：花亨泰，闰三月。
《学斋氵佟罚禾迫俗魇虽巧丽，然有浅陋可笑者。如李贺十二月词又有闰月一首，其中一句云：天宫葭灰剩飞是，以闰通为十三个月也。不知葭灰之飞，每月只是一次，而闰无中气，推置闰之年，只是十二个月，二十四气节候，无十三个月气候之理。今官历自可见葭g，岂有剩飞一月之理乎。
《游宦纪闻书》云：期三百有六旬有六日，以闰月定四时成岁，是一岁三百六十有六日，明甚。今以每岁十二月计之，只三百六十日，又有小尽不与焉。世南尝以此问学历者，所对皆未精切其说。当以今岁立春，数至来岁立春，恰三百六十有六日。世南始得其说，未以为然。取百中经试加稽考，殊无差者，盖三百六旬有六日，言其凡也。其实周天三百六十五度四分度之一，日行一度，一岁一周天。一岁，云者自今岁冬至，数至明年冬至，凡三百六十有五日，奇三时，所奇三时，即四分日之一也。若以十二月计之，不满三百六十日者，月有小尽，又积其馀五度有奇，合之以置闰，其所以有小尽，有闰月者，以月行速二十七日有奇，已周天进三十三度，与日合朔，合朔之际，即为一月，凡一岁十二合朔，故曰十二月。若论期之一，当以气周断不当，以十二月断也。《文献通考》：第五弦合乎五音，十二弦合乎十二律，而十三弦，其一以象闰也。
《通考》：按历法，月无中气，为闰。凡闰月节前，作前月，用节后，作后月用。
《纪历撮要》：要知下年闰，且看冬至几日剩。
《真腊风土记》：大小尽与中国不同闰岁，彼亦必置闰，但只闰九月，殊不可晓。
《研北杂志》：旧说，闰年少蝉，验之果然。
《性理大全》：气则二十四气，自今年冬至，至来年冬至前一日，计三百六十五日二百三十五分，是于三百六十日外，多五日二百三十五分者，为气盈。朔则十二月朔，自今年十一月初一，至来年十一月初一前一日，计三百五十四日三百四十八分，是于三百六十日内，少五日五百九十二分者，为朔虚。合气盈朔虚而闰生者，一岁闰积气朔之数，计十日八百二十七分，三岁一闰，积气朔之数，三个十日八百二十七分，计三十二日六百单一分。五岁再闰，积气朔之数，五个十日八百二十七分，计五十四日二百七十五分。
潜室陈氏曰：古历十九年为一章，章有七闰，人章三年，闰九月，六年闰六月，九年闰三月，十一年闰十一月，十四年闰八月，十七年闰四月，十九年闰十二月，此据元首初章，若于后，渐积馀分，大率三十二月，则置闰不必同初章。
《本草纲目》：黄杨，不花不实，四时不凋，其性难长。俗说岁长一寸，遇闰则退。今试之，但闰年不长耳。
《近峰闻略》：志藕生应月，至闰月益一节。东坡诗：惟有黄杨厄闰年。
《日知录左氏传》：文公元年，于是闰三月，非礼也。襄公二十七年十一月乙亥朔日，有食之，辰在申，司历过也。再失闰矣，哀公十二年冬十二月，螽，仲尼曰：今火犹西流，司历过也。并是鲁历，春秋时各国之历，亦自有不同者，经特据鲁历书之耳。
《史记》：秦宣公享国十二年，初志闰月，此各国历法不同之一C。
成公十八年春王正月，晋杀其大夫胥童，传在上年闰月，〈上有十二月〉哀公十六年春王正月己卯，卫世子蒯聩，自戚入于卫。卫侯辄来奔。传在上年闰月。〈上有冬〉皆鲁失闰之C，杜以为从告非也。
《史记》：周襄王二十六年闰三月，而春秋非之，则以鲁历为周历，非也。平王东迁以后，周朔之不颁久矣，故《汉书・律历志》六历有黄帝、颛顼、夏、殷、周、及鲁历，其于左氏之言失闰，皆谓鲁历，盖本刘歆之说。
《五行志》：周衰，天子不班朔，鲁历不正，置闰不得其月，月大小不得其度。
《通鉴》：书闰月而不著，其为何月，谓仿春秋之法，非也。春秋时，闰未有不在岁终者。自太初历行，每月皆可置闰，若不著，其为何月。或上月无事，则后之。读者必费于追寻矣。新《唐书》亦然。惟高宗显庆二年正月无事，乃书曰：闰正月壬寅，如洛阳宫。

[book_title]岁功典第九十八卷
寒暑部汇考
《易经》系辞
寒往则暑来，暑往则寒来。寒暑相推而岁成焉。
〈大全〉诚斋杨氏曰：观诸寒暑，折胶之寒不生于寒，而生于烈日流金之暑；流金之暑，不生于暑，而生于坚冰折胶之寒。　临川吴氏曰：因寒之往而有暑之来，因暑之往而有寒之来。二气相推以相代，则岁成而不缺。
说卦传
乾为寒，为冰。
〈大全〉沙随程氏曰：乾为寒，位西北也。为冰寒之凝也。
息斋余氏曰：乾为寒者，阴不生于阴而生于阳
也。冰者，阴之变而刚者也。
《书经》洪范
八庶徵，曰燠，曰寒。
〈大全〉陈氏大猷曰：阴退阳进则成燠，阳退阴进而成寒。燠寒则一气之循环往来者为之。　陈氏曰：燠热凉寒，四时之气也。止言燠寒者，燠者热之始，寒者凉之极也。
曰休徵，曰哲时燠若，曰谋时寒若。
〈大全〉朱子曰：哲是昭融，便自有和暖底意思。所以便说时燠。顺应之谋是藏密，便自有寒结底意思。所以便说时寒顺应之。
曰咎徵，曰豫恒燠若，曰急恒寒若。
〈大全〉陈氏大猷曰：哲之反则犹豫不明，故为豫，豫则解缓，故常燠谋之。反则不深，密而急躁，急则缩栗，故常寒。
《诗经》豳风七月章
一之日v发，二之日栗烈。
〈朱注〉v发，风寒也。栗烈，气寒也。〈大全〉临川王氏曰：风而寒，尚非其至也。无风而寒，于是为至。
《礼记》月令
仲春之月：　仲春行秋令，则其国大水，寒气总至。行夏令，则国乃大旱，暖气早来。
季春之月：　季春行冬令，则寒气时发，草木皆肃。仲夏之月：　小暑至。
季夏之月：　是月也，土润溽暑。
季夏行冬令，则风寒不时。
孟秋之月：　凉风至，白露降，寒蝉鸣。
孟秋行夏令，则国多火灾，寒热不节。
季秋之月：　是月也，霜始降，则百工休。乃命有司曰：寒气总至，民力不堪，其皆入室。
孟冬之月：　孟冬行夏令，则国多暴风。方冬不寒，蛰虫复出。
季冬之月：　命有司大难旁磔，出土牛以送寒气。
《汲冢周书》时训解
小满后十日，小暑至。小暑不至，是谓阴慝。
小暑之日温风至。温风不至，国无宽教。
大暑又五日，土润溽暑。土润不溽暑，物不应罚。处暑之日，鹰乃祭鸟。鹰不祭鸟，师旅无功。
寒露之日，鸿雁来宾。鸿雁不来，小民不服。
小寒之日，雁北向。雁不北向，小民不怀。
大寒之日，鸡始乳。鸡不始乳，淫女乱男。
《管子》度地篇
当夏三月，天地气壮。大暑至，万物荣华。利以疾耨杀草秽。
当冬三月，天地闭藏。暑雨止，大寒起。万物实熟，利以填塞空S，缮边城，涂郭术。平度量，正权衡。虚牢狱，实X仓。君修乐，与神明相望。
《汉书》天文志
日阳也，阳用事则日进而北，昼进而长，阳胜，故为温。暑阴用事，则日退而南，昼退而短，阴胜，故为凉寒也。故日进为暑，退为寒。若日之南北失节，晷过而长为常寒，退而短为常燠。此寒燠之表也，故曰为寒暑。日为寒温，冬至日南极晷长，南不极则温为害。夏至日北极晷短，北不极则寒为害。
《春秋繁露》五行五事篇
夏至之后大暑隆，万物茂育怀任。王者恐明不知，贤不肖，分明白黑于时。寒为贼，故王者辅之以赏赐之事。
冬至之后大寒降，万物藏于下。于时暑为贼，故王者辅之以急断之事。
《释名》释天
寒，捍也。捍格也。
暑，煮也。热如煮物也。
《晋书》天文志
冬至极低而天运近南，故日去人远，而斗去人近北。天气至故冰寒也。夏至极起而天运近北，而斗去人远，日去人近南，天气至故蒸热也。
《隋书》天文志
日去赤道，表里二十四度。远寒近暑而中和二分之日，去天顶三十六度，日去地中，四时同度而有寒暑者，地气上腾，天气下降。故远日下而寒，近日下而暑。大寒在冬至后二气者，寒积而未消也。大暑在夏至后二气者，暑积而未歇也。寒暑均和，乃在春秋分后二气者，寒暑积而未平也。
《宋史》天文志
冬至日行南极，去北极一百一十五度，故景长而寒。夏至日在赤道北二十四度，去北极六十七度，故景短而暑。
《正蒙》参两篇
地有升降，日有修短。地虽凝聚不散之物，然二气升降其间，相从而不已也。阳日上，地日降而下者虚也。阳日降，地日进而上者盈也。此一岁寒暑之候也。
〈注〉二气升降其间，相从而不已，非谓地之大体亦可升可降也。盖一岁之中，自子月以后，阳气日升，地气日降。则为春为夏，而日以长。阳上阴下，故曰虚。自午月以后，阳气日降，地气日升。则为秋为冬，而日以短，阴上阳下，故曰盈。此一岁寒暑之候，有在于地气之升降也。
《皇极经世》观物外篇
极南大暑，极北大寒。故南融而北结，万物之死地也。夏则日随斗而北，冬则日随斗而南。故天地交而寒暑和，寒暑和而万物乃生也。
〈注〉《张氏衍义》曰：天之阳在南，阴在北。地之阳在北，阴在南。天之南阳在上，故极南大暑见乎地者，融而为水。地虽有阴，乃能伏阳故也。天之北阴在上，故极北大寒见乎地者，结而为山。地虽有阳，为阴所伏故也。盖阳性熙其极则融，阴性凝其极则结也。《鲍氏发微》曰：地之北宜寒而下者，气热南宜热而高者，气寒从天也。水，柔也，属阴，以阴不胜阳，故为阳用。山，刚也，属阳，以阳不胜阴，故为阴用。是以形则从乎地之柔刚，气则从乎天之寒暑。极阳极阴，气非中和，万物不生，故为死地。惟天地交，寒暑利，则万物生。
寒暑部总论
《五经通义》
论寒暑
冬至阳动于下，推阴而上之，故大寒于上。夏至阴动于下，推阳而上之，故大热于上。故《易》云：日月运行，一寒一暑。日在牵牛则寒，在东井则暑。牵牛外宿远人，故寒。东井内宿近人，故温也。
《渔樵问答》论寒暑
渔者谓樵者曰：春为阳始，夏为阳极。秋为阴始，冬为阴极。阳始则温，阳极则热。阴始则凉，阴极则寒。温则生物，热则长物。凉则收物，寒则杀物。皆一气其别而为四焉。其生万物也亦然。
寒暑部艺文一
大暑赋　　　　　　　　魏陈思王植
炎帝掌节，祝融司方。羲和按辔，南雀舞衡。蛇折鳞于灵窟，龙解角于皓苍。遂乃温风赫戏，草木垂干，山折海沸，沙融砾烂。飞鱼跃渚，潜鼋浮岸。鸟张翼而近栖，兽交游而云散。于时黎庶徙倚，棋布叶分，机女绝综，农夫释耘。背暑者不群而齐迹，向阴者不会而成群。于是大人迁居，宅幽绥神，育灵云屋，重构f房。肃清寒泉涌，流元木奋荣。积素冰于幽馆，气飞结而为霜。奏白雪于琴瑟，朔风感而增凉。
大暑赋　　　　　　　　　　　刘桢
其为暑也，羲和总驾。发扶木，太阳为舆。达炎烛灵威，参垂步朱毂。赫赫炎炎，烈烈晖晖。若炽燎之附体，又温泉而沈肌。兽喘气于元景，鸟戢翼于高危。农捉D而去畴，织女释杼而下机。温风至而增热，R悒慑而无依。披襟领而长啸，冀微风之来思。
大暑赋　　　　　　　　　　　王粲
惟林钟之季月，重阳积而上升。喜润土之溽暑，扇温风而至兴。或赫炽以瘴炎，或郁律而燠蒸。兽狼望以倚喘，鸟垂翼而弗翔。根生苑而焦炙，岂含雪而能当。远昆吾之出景，天地翕其同光。征夫悴于原野，处者困于门堂。患衽席之焚灼，譬洪燎之在床。起屏营而东西，欲避之而无方。仰庭槐而啸风，风既至而如汤。气呼吸以怯短，汗雨下而沾裳。就清泉以自沃，犹L荻不凉。体烦如以于悒，心情闷而窘惶。于是帝后顺时，幸九之阴冈，托甘泉之清野，御华殿于林光。潜广室之邃宇，激寒流于下堂。重屋百层，垂阴千庑。九闼洞开，周帷高举。坚冰常奠，寒馔代叙。
暑赋　　　　　　　　　　　　繁钦
暑景方徂，时维六月。天火飘光，炎气酷烈。翕翕盛热，蒸我层轩。阴风L荩动静增烦。虽托阴宫，罔所避旃。粉扇靡效，宴戏鲜欢。庶望秋节，慰我愁叹。
大寒赋　　　　　　　　　　晋傅元
五行倏而竟骛兮，四节纷而电逝。暑往寒来，十二月而成岁。日月会于析木兮，重阴凄而转肃。彩虹藏于虚廓兮，鳞介潜而长伏。若乃天地凛冽，数极气否，严霜夜结，悲风昼起。飞雪山积，萧条万里。百川咽而不流兮，冰冻合于四海。扶木憔悴于D谷，若华零落于縻帷
感凉赋〈有序〉　　　　　　　傅咸
盛夏困于炎热，热甚。不过旬日，而复自凉。以时之凉，命亲友曲会，作赋云尔。
践朱明之中月，暑郁隆以肇兴。赫融融以弥炽，乃沸海而焦陵。兽窜伏于幽林兮，鸟垂翼而弗升。汗珠陨于玉体兮，粉附身而沾凝。于是景云晨敷，曜灵潜光。阴气聿升，凯风载扬。忽轻于坐隅兮，思暖服于兰房。
大暑赋　　　　　　　　　　夏侯湛
惟青春之谢兮，接朱明之季月。何太阳之赫曦，乃郁陶以兴热。于是大吕统律，祝融纪节。蒸泽外熙，太阴内闭。若乃三伏相仍，徂暑彤彤。上无纤云，下无微风。扶桑V其增焚，天气煜其南升。尔乃土坟坠坼，谷枯川竭。寒泉潜沸，冰井腾沫。洪液蒸于单簟兮，珠汗沾乎葛。温风翕其至兮，若洒汤于玉质。沃新水以达夕，振轻以终日。
大暑赋　　　　　　　　　　卞伯玉
惟祝融之司运，赫溽暑之方隆。日贞曜于鹑首，律迁度于林钟。温风翕以晨至，星火烂以昏中。气滔滔而方盛，晷永路而难终。流风兮莫继，朱烟兮四缠。郁悒兮中房，展转兮长筵。体沸灼兮如燎，汗流烂兮珠连。
纳凉赋　　　　　　　　　隋卢思道
祝融司方，朱明届序。气乃初伏，节惟徂暑。积R蒸于帘栊，流烦溽于园Z。阳风L其长扇，火云赫而四举。尔乃警六御，按三条，击鼍鼓，吹凤箫。云车错毂，麟马齐镳。入云宫之88荩煮仙观之i。引雄风于洞穴，承清露于丹霄。动飕v于翠帐，散霏微于绮寮。
寒赋　　　　　　　　　　唐赵自厉
儒有讨混，元搜绵祀。既觌寒暑之终，亦测兴伏之始。觇风惊于一叶，委时换乎千里。寒之厥状，自兹而起。若夫大火宿藏，青霜晨烈，则蜀井烟闭，涨海氛灭。长河天浃，缀珠崖而生冰。幽朔地穷，鞣缮扯雨雪。乃知苏武增感，李陵愁绝。听胡笳以搅思，俪汉庭之仳别。及幽林风扫，时物霜残。柔条危劲，奥室凄寒。有美人兮心恍惚，情怵悼而靡安。阴凝柳塞，怨龙庭之路隔；月透罗幔，怜鸳衾之夜单。屣银阶之悄悄，雪珠泪之珊珊。缝筐笥之纨素，寄戎幕之艰难。别有陆沉之子，厕迹荒薮。器宏伟而可观，命屯剥而不偶。当其时也，趋炎俯偻，伺瞰嘘吸。无诗人卒岁之衣，雨泉客将离之泣。岂祁寒而致憾，亦遭时而不息。终乖挟纩之暄，更悲绨袍之及。层冰涸溜，宋生则缀怅而相望；皓雪盈门，袁子则茹悲而于悒。虽居荣而可贵，亦忧道而不入。于时倚叹穷律，伫目遐s。伊鲜物之皆悴，独霜松之常青。纵寒苦之飘激，淬坚明而自宁。汨吾情之浩荡，愿冥志于紫灵。
火星中而寒暑退赋　　　　宋王禹
惟大火之照临，亦舒阳而惨阴。寒暑将交于时令，经躔必在于天心。冬夕午焉，栗烈之风自止。夏宵中矣，郁蒸之气爰沉。不知谁为种榆，其名曰火。随众星以拱极，正二气而在我。小人怨咨之语，望之则销；大钧吹煦之期，违之莫可。所以指命颛顼，回旋祝融。自然无出其右，宁劳举正于中。乍疑日驭，逐鲁阳之戈。再悬碧，落定星，示楚宫之役，迥挂长空。遂使祁寒知难而少抑，暑雨交绥而自息。垂缯之壤知止，衣葛之人动色。不知我者，谓我执造化而弄权；知我者，谓我正阴阳而作则。类圣人之南面，令之而必从。任天道以右旋，u之而莫得。至若北陆凶残，人斯鲜欢。层冰飞雪以俱至，挟纩重裘而罔安。我之中矣，可以却彼司寒。又若南讹赫怒，人失其所。焦砂烂石以何盛，轻纤而曷R。我之中矣，可以祛其酷暑。是何表正二仪，亭亭在兹。营室I巢兮，取之于彼；收藏长养兮，何莫由斯。标不宰之功，所以均乎六义；示无言之信，所以成乎四时。大矣哉，行度无差，寒暄自退。天垂象以共仰，世作程而斯在。年年兮东作西，成明明而可大。
病暑赋　　　　　　　　　　欧阳修
吾将东走乎泰山兮，履崔嵬之高峰。荫白云之摇曳兮，听石溜之玲珑。松林仰不见白日，阴壑惨惨多悲风。邈哉不可以坐致兮，安得仙人之术，解化如飞蓬。吾将西煮乎昆兮，出于九州之外。览星辰之浮没，视日月之隐蔽。披阊阖之清风，饮黄流之巨派。羽翰不可以插余之两腋兮，畏举身而下坠。既欲乎南溟兮，瘴毒流膏而铄骨。何异避喧之趋市兮，又如恶影之就日。又欲临乎北荒兮，飞雪层冰之所聚。鬼方穷发无人迹兮，乃龙蛇之杂处。四方上下皆不得以往兮，顾此大热吾不知夫所逃。万物并生于天地，岂余身之独遭。任寒暑之自然兮，成岁功而不劳。惟衰病之不堪兮，譬燎枯而灼焦。矧室庐之湫卑兮，甚龟蜗之局缩。飞蚊幸余之露坐兮，壁蝎俟余之入屋。赖有客之哀余兮，赠端石与蕲竹。得饱食以安寝兮，莹枕冰而簟玉。知其无可奈何而安之兮，乃圣贤之高躅。惟冥心以息虑兮，庶可忘于烦酷。
病暑赋　　　　　　　　　　　张耒
皇昌运之元祀兮，余出守乎清颍之区。背国门而南骛兮，弭楫乎太昊之墟。方炎夏之隆赫兮，闵时泽之不濡。魃乘时而行虐兮，盗威力乎阳乌。驾毕方而骖荧惑兮，回禄为其前驱。烬所及一燎兮，何有瓦石与[_。丰隆致其微阴兮，飞廉荡覆而无馀。野佣扬尘兮，何萧艾之芬。敷应龙矫首于下泽兮，仅自免于槁枯。鸟呀B而倦飞兮，兽逃穴而深居。嗟人胡独不能兮，无乃欲息而被驱。昔蕲山之秋筠兮，困冰卷而玉舒。效功能于幺么兮，曾何足以宁吾躯。饱风而为蜩兮，又欲泳水而为鱼。出寒泉于深井兮，竭筋力于辘轳。不计腹之所受兮，尚问山曲麦之有无。辞曰：阴阳循环靡穷极兮，时至而变有常则兮。融液金铁烁山石兮，谨视其报在朔易兮。元阴大冬冰雪积兮，无畏其机备其极兮。补完裘褐戒纺绩兮，保我岁寒以终吉兮。
溽暑赋　　　　　　　　　　刘子
病翁筋骨支离，当暑弥剧。望雨于南斋之上，拊槛而歌曰：使天B珠不可以清烦裾，使天B玉不可以消炎酷。想墨G之跃渊，快商羊之舞陆。已而飞霾断野，细电摇岳，帘绡生润，柱础流渥。心烦冤而若纠，思淫裔而增浊。疑环居乎曲突，乍窘迹乎重橐。客有问曰：溽暑何气哉。翁曰：阴阳之争气也，席威者穷而未沮，鼎盛者出而见闭也。阴出为ィ阳来为复。自一卦推之，消长盈虚，曾不离乎六也。蕤宾之日，阴一在内，阳五在外，而六者之运，如星循于次，如辐旋于毂。向之微者益大，大者日益蹙也。肇于豕，极于龙战。贯鱼以柔顺，履虎而骄僭。盖弱则随，强则睽。随则睦而安，睽则竞而危。两雄不并居，终必为之变也。方其争也，奇耦互生，刚柔杂袭。崩腾海逝，88萆搅。势均力等，屹若偷小３跞缜亟，交绥而近旆。又似汉楚，相持而坚壁。彼qq溃溃者，铄为大焦；熙熙曜曜者，煦为蒸湿也。其气烟保鳎底滞胶L荩油濡汨污拧１唤鹗而销F，袭衣冠而萎n。天地汨其清明，日月沫其晶晔。薄而为雷，则隐辚呼，喑噫煅剩旋空欲震，郁而不渫。激而为风，则蓬勃，燥冒翕忽。扬污发秽，原谷呀呷，历庚而伏。凡四五旬时，犹未歇也。客曰：然则气之为l厉者耶。翁曰：不然。夫惟争也。四时之序平，万化之机行也。子独不闻烹饪之事乎。实水以釜，传火以薪。@烈兮，滋炽，汹涌溢兮，骤惊。既山鸣而涧吼，亦雾蓊而云蒸。糜坚革熟，鼎俎之味成焉。故水火不争，为爨者怠。曲f不争，为醪者坏。辅弼不争，为国者败。斯言虽小，可以喻大也。客曰：问一得三，蒙昧晓然。惟清论之慰沃，斯烦R之可捐者耶。
避暑赋　　　　　　　　　　李曾伯
渊献编年，蕤宾纪律。当梧叶之十三，馀q荚之六七。庚金始萌，离火正棘。于时雪盖张空，日驭铄石。犹酷吏之堪畏，类权门之可炙。复以暑雨积润，温风致湿。动小民之怨咨，起庶人之郁悒。遂使会达于闾阎，叹燠若以D若，皆慈缍焚如喘。形乎宰相之牛躁，见乎丈人之乌重。以小寇之蚊兮，营营乎肆其扰。细人之蝇兮纷纷乎为之驱。凡厥俯仰之内，俱有贤愚之殊。虽碧纱兮为之呵R，白羽兮为之吹嘘。晏子爽垲之宅，不韦高明之居。盖未有不受乎阴阳之炭，而获出乎造化之炉者也。是日客有屋不抬头，室仅容膝。新浴而振灵均之衣，当暑而尼父之。陈以珍盘，佐以篚实。然而背与汗以相浃，缨虽泉而莫涤。虽袁绍之酒未遑饮，而方朔之肉不暇食。远怀乎高山流水之胜，近想乎修竹茂林之僻。环视六合，神游八极。卑骊山之仙游，陋摩诃之旧迹。飙无扇金，景已合璧。顾无地之可避，姑惟意之是适。于是举羲扇，披楚襟。拄西爽之笏，揖南薰之琴。枕桃笙而高卧，倚胡床而长吟。已而月明星稀，籁静机沈。虚室生白，元关不扃。顿觉耳洗巢父之水，不待面障元规之尘。逡巡而肺腑之痞去，逶迤而毛发之寒生。恍兮如驾黄鹄而访河汉，忽兮如跨青鸾而上蓬瀛。殆莫知其为朝市，不避风雨之吏。而其或为山林，不知寒暑之人也。邪心既休，夜渐永幡。然而作若有所譬，乃思天地两间，寒暑二C。以四序之推迁，犹兆人之告病。而况中宇宙而立，司民物之柄。与其处唐帝之风殿兮，人间苦于炎热。孰若罢汉文之露台兮，海内富乎清静。彼二老之遁海滨兮，得不以其炮烙之刑。四皓之避商山兮，又焉非以其弃灰之令傥。不思有司之酷于暑兮，毋乃使元元之不堪命。已矣哉，兔没兮乌升，燕去兮鸿宾。毋炎上其性兮，毋热中其情。存乎我之夜气兮，听夫物之秋声。彼赤炽之郁郁兮，亦欲东耳天固，将起凉于青O。
暑赋　　　　　　　　　　　晁公
盛夏之月，风缄土囊，郁伏不兴。阳亢滋骄，铄石流金。草木焦然，气蒸山冥。客有过其主人而告之曰：吁，可畏哉暑也。吾闻朝歌令质，从魏公子。浮瓜清泉，沉李寒水。嗟人寿之无几，须富贵其何时。南皮之乐，仆甚慕之。试与主人观乎崤函伊阙，东西二京。平乐毕圭，长杨上林。高台虽毁，故基犹存。菀多灌丛，交荫纷披。渭滨雒，弥皋被堤。风来鸣枝，影为参差。散于平中，清清泠泠。凉丘爽垲，不烦不蒸。则主人亦欲游此耶。试又倘佯四方，彭蠡洞庭，太湖松江。龙渊金堤，汨罗潇湘。苟春，周数千里。蛟龙郁怒，水涌波起。山谷震动，草木尽靡。观者凛然，发立胆悸。则王人亦欲游此耶。试又薄游东陲，四明会稽。衡庐九疑，玉霄赤城。高唐峨嵋，大木千章。崇t百常，含阴翳阳。不见日光，深林冥。六月飞霜，则主人亦欲游此耶。主人笑曰：佚者不视劳，崇者不观庳。终身戚戚，何时乐为。今夫大农之廛，栉比钩联。谷稚草壮，昼日出田。携畚荷插，长后幼先。此人适逢，线溜滥觞，如骥赴泉。齐鲁之郊，平原广野，黍稷盈畴，百里一舍。修途曼曼，日赫如赭。车殆人罢，汗浃牛马。举首而望，不见尺瓦。此人思得一丘，息肩税驾。止咸阳，游邯郸，郑卫溱洧，五都之间。迎夏之阳，群女条桑。柔柯沃叶，密不蔽日。炎光下射，肤泽沾溢。此人煮菅蒯之庐，意犹自得。从军出戍，奉车挟毂。象弭百钧，甲裳三属。荷戈而趋，足蹈平陆。毒阳中体，炎沙砟俊４巳诵业眯萃剑止舍以为至足。绳枢之子，宅不盈亩。外逼a_，纵步无所。行者接武，如穴中鼠。衔窭龃龉，控苹范隆Ｖ兄描釜，炀灶之烟。烦冤勃郁，冲牖袭户。此人困于烦嚣，不得动作。一见天宇，犹以为乐。今吾偃仰一室，息交谢客。散发弛带，萧然终日。客犹喔咿，不满于色。岂不过矣哉。客无乃贪佚忘劳，挟崇弃庳。视我之居，若绊若縻。窘不得驰，我实不然。自适其适，以休以息。其乐易给，故自居此室，而暑不我疾也。且夫与客清谈相对，危坐隐几。吾心湛然，清若止水。屏嚣尘其已除，视纷华而不起。尚何有于暑哉。而当世之士，恶寒附炎。焦烂不止，弗内省于厥躬，徒归咎于一气。亦甚矣。客起而谢曰：仆小人也，实不及此。
苦寒赋　　　　　　　　　　元刘因
严寒积，元律穷。北斗知春，回指于东。惟功成而不去，孰顼冥之可容。乃郁彼孽暴，激彼威锋。凝愁云而蔽日，怒寒风而搅空。夺阳春之生气，使天地阒然寂然。如未判之鸿鳌Ｓ谑敝蛄绝光，荧惑失次。阳乌断足，火鸟缩翅。毕方高飞而远翔，痴牛毛寒而缩猬。炎帝为之收威，祝融为之屏气。羲和倚日以潜身，盘古开天而失视。天吴死于朝阳之谷，倏忽灭于海南之地。若乃焦溪涸热，海澄沸潭。止温泉，冰火井。冻D谷，凝炎洲。地冽裸，壤垂缯。荧台烟灭，瘴水生凌。而我生于此时，奚凛冽之可胜。或有从军永诀，去国长违。霜锋宝剑，铁衬单衣。积雪没胫，悲风激怀。夜渡剑河，晓上轮台。阴山雪漫，瀚海冰厚。当此苦寒，十死者九。又若寒门久客，贫闾故居。不爨不烛，无衣无襦。鼻酸气失，堕指裂肤。火如红金，薪如桂枝。儿号妻哭，痛尽伤悲。抱膝而苦，竟死何。噫嘻呜呼，天欤地欤神欤。彼顼冥之不去，我生死其何辜。呜呼噫嘻。盖尝闻之，无寒不温，无贞不元。时之革化，由是而门。嘘炎吹冷，元气所存。贞极不元，寒极不温。乖序错命，罪半东君。于是易川牛马走，地上虮虱臣。载拜东方发狂语，唇冻舌涩难具陈。告我东君，胡甚不仁。嗟生类而欲尽，君奚为而不春。匪我语汝，其孰汝亲。匪君顾我，孰活我人。我藉汝力，汝假我神。挽天地之和气，黜顼冥于元根。汲东海之泥以接地轴，泰山之石以补天轮。以广厦万间，庇吾民之冻骨。以布裘千丈，吊四海之冰魂。使飕飕赤子，鼓舞于春风。熙熙然乐其天真胡为。驰纲维而退避，独廉让而谦尊。我徒问汝，汝且不言。于是乎乃归，其户而葺其楹，袭其被而重其衣。不尤乎神，不怨乎天。束手容足，以顺乎时之自然。
逃暑赋　　　　　　　　　　明朱灏
炎帝扬以赭缳猓自驻节于南陆。羲和逞辔来会兮，朱49蜿蜿而推毂。鹑鸟至以张翼兮，祝融改乎赤服。云峰崔嵬郁丹兮，萤照迁于腐谷。磅声隐霆车兮，蒸烦空而未伏。阳精出而煮海兮，彤赫仇乎渊客。黄雀扇彼威兮，倏张栌诘缯。景乘离以司衡兮，霄厌冥而含赤。丹衢列以环垆兮，娲皇烁其补石。投焦害于雪国兮，龙皮消乎热液。迎凉草以却炎兮，要冰鸟之来适。凿晶山而守闭兮，不隶寿麻之籍。知东方不可托兮，餐北方之鼠腊。玉竹簟以佞肌兮，复摇曳乎水帛。服冰丸与云散兮，有壬甲之符辟。狎渊以避天毒兮，绝RV之气驿。耽石局而熨腹兮，玩冷蛇之易S。坚息不纳匆百猓能环十火以向迩。兰殿香飘汗粟兮，习裳风与佩水。乞莲鹨缘醒拙兮，盼嗌碇绿髓。潜柳馆而避霞盖兮，鞭旱石以消怒。白羽握挥繁星兮，承玉浆以醉兔。弄轻纨之蝉翼兮，引蕉睡于初寤。望旃檀以入林兮，浴甘瑞之新露。翻银河而注珠箔兮，断虹梁之烘渡。红沫已污雾幕兮，逐蚊雷之失。阴冈已荐苔蓐兮，设霜缣为梦护。倚桂林之笋玉兮，裁龙湫之珠布。辟剑阁以居峭兮，移潇湘为雨步。晶盘W而瓜浮兮，柰李流其丹乳。挽杯航于曲沼兮，吹凉律于风穴。招冷蟾以入怀兮，令赤道之烛灭。渴虬静饮寒漏兮，傅桂户而不闭。幌绡以牵水帐兮，宿热龙于藕阕。丹鱼喁其红浪兮，旱烟湿而空咽。熏兮烈兮，改凉辙兮，缠彼郁悒，增内热兮。气k幽宫，淡晖o兮，津息大火，开烦钥兮。心若草木，亡灼虐兮。
清暑赋　　　　　　　　　　　刘凤
畅暄繁而长写，感逖发于徵音。恢浩衍而骀荡，靓纬候之盈深。倚高明以延伫，悦燠阳之载临。恬疏达以究适，旦而微吟。万物莫不乘时而薛越，伤耿耿之皓心。若乃长离南铮辰赤希兰露朝泳，融风昼骄。高陵暄霭，爽榭炎R。惠气掩冉以回薄，轻光液冶而相飘。灿轩楹之Z|，肆莽莽而滔滔。宛馀映之薰人，中醇酎而郁陶。于是元云忽兴，凝阴殆遍。D景就翳，芳晦徐荐。沥岩t之青滋，渐江海之陪。空来染而无色，然睹而不见。润何施于膏沐，枞裟锥溟。洒濯隰阿，韬沈烟岸。髡Ы，霏霏轻散。浸淫郁轸，纷纭瞀乱。流烦或倾，荡暧斜半。乃眷虚爽，纳霄清，涤经虑，摅燕情。扶台显垲而延眺，层轩而并迎。移高荫之肃邃，落飞飙之迅轻。纨素弛而不御，方空袭而凉生。萧条纵遣，委谢何营。长林逸迹，当世无名。被夹池之修竹，激投涧之清泉。迫据地而疑隘，榻当膝而几穿。石遐厉以漱咽，暑消忘以屏捐。托琴心以远寄，与鱼鸟而流连。愦怠前醒，酲x薄解。起苏苏而馀酣，怅吟连而未惫。皖尔调泰，毛发淅洒。绝岭骞以晨烟，青虹矫而皑皑。援英蕊以咏思，披碧薜而遥待。当斯时也，凝想雪岫，注情云虚。徘徊凌室，结梦华胥。滥沧浪之澹淡，馆属玉于神都。元谷凄其以风，北户远而扶疏。寒梧音之沈响，湍浮捷以调殊。泠泠翠散而湿芳蕺，飒沓无声而落林z。于是晡景桑榆，临月广除。洁以香泽，寥朗发舒。寂鲜颢之空宵，抗埃挂匝缛纭Ｂ肚辶饕耘云牵含六气之琳腴。擢i而疏观，净汉皋之明珠。何铜梁与金庭，吸玉水乎方诸。精曜烛而飒{，回缤纷以萦纡。容不寝以逮明，步列星而踟蹰。玩元夜之要绍，高掌之`濡，排河汉而上出。似纵体于天表，与仙者而为徒。尔其B日吐景，荣益精，怀珠抱玉，营魄载静。津泽流洽，不风自冷。汲虚无之青荧，光炫于阴井。游鹄荡而何依，惊鲲徙而绝影。镜皓色之苍苍，烂流澜之千顷。翩度索之单衣，思白昼之易永。黍何为而雪桃，瓜岂包而含颖。靡兰寝之丽妍，弥芬烈而逸逞。情暄而焉穷，几欲剧而更整。彼美淑之明艳，飘素雪之秀领。柔若无质，寒k肌骨，冰理无腻，奇光自栗。却顾笑而相命，中徊徨而若失。庄服气而色矜，辞u志于燕昵。择清商之遐椋招结风于O末。绪缭绕而多违，纤空吹之屡绝。白越芳而绪怜，云母娇而藻咽。挟轻N而为客，超尘坌其如脱。轶首疾之如焚，厌内热之嘈。

[book_title]岁功典第九十九卷
寒暑部艺文二〈诗词〉
黄竹诗〈三首〉　　　　　　　　　　周穆王
《穆天子传》曰：丙辰，天子南游于黄。〈阙〉室之丘猎，苹泽有阴雨，天子乃休。日中大寒，北风，雨雪，有冻人。天子作诗三章以哀民。
我徂黄竹。〈阙〉员s寒，帝收九行。嗟我公侯，百辟冢卿。皇我万民，旦夕勿忘。
我徂黄竹。〈阙〉员s寒，帝收九行。嗟我公侯，百辟冢卿。皇我万民，旦夕勿穷。
有皎者鹭，翩翩其飞。嗟我公侯。〈阙〉勿则迁居，乐甚寡。不如迁土，礼乐其民。
碣石篇　　　　　　　　　　汉曹操
乡土不同，河朔隆寒。流@浮漂，舟船行难。锥不入地，葑籁深奥。水竭不流，冰坚可蹈。士隐者贫，勇侠轻非。心常叹怨，戚戚多悲。幸甚至哉，歌以咏志。
苦寒行　　　　　　　　　　　前人
北上太行山，艰哉何巍巍。羊肠坂诘屈，车轮为之摧。树木何萧瑟，北风声正悲。熊罴对我蹲，虎豹夹路啼。溪谷少人民，雪落何霏霏。延颈长叹息，远行多所怀。我心何怫郁，思欲一东归。水深桥梁绝，中路〈一作道〉正徘徊。迷惑失故路，薄暮无宿栖。行行日已远，人马同时饥。担囊行取薪，斧冰持作糜。悲彼东山诗，悠悠使我哀〈晋乐所奏分六解每解叠首二句〉。
嘲热客　　　　　　　　　　魏程晓
平生三伏时，道路无行车。闭门避暑卧，出入不相过。今世y子，触热到人家。主人闻客来，颦蹙奈此何。谓当起行去，安坐正咨嗟。所说无一急，44i一何多。疲倦向之久，甫问君极那。摇羽髀中疾，流汗正滂沱。莫谓为小事，亦是一大瑕。传戒诸高明，热行宜见呵。
苦热　　　　　　　　　　　晋傅元
朱明运将极，溽暑昼夜兴。裁动四支废，举身若山陵。珠汗洽玉体，呼吸气郁蒸。尘垢自成泥，素粉随手凝。
苦寒行　　　　　　　　　　　陆机
北游幽朔城，凉野多险难。俯入穷谷底，仰陟高山盘。凝冰结重涧，积雪被长峦。阴云兴岩侧，悲风鸣树端。不睹白日景，但闻寒鸟喧。猛虎凭林啸，元猿临岸叹。夕宿乔木下，惨怆恒鲜欢。渴饮坚冰浆，饥待零露餐。离思固已久，寤寐莫与言。剧哉行役人，慊慊恒苦寒。
苦寒行　　　　　　　　　宋谢灵运
岁岁层冰合，纷纷霰雪落。浮阳减清晖，寒禽叫悲壑。饥爨烟不兴，渴汲水枯涸。
代苦热行　　　　　　　　　　鲍照
赤阪横西阻，火山赫南威。身热头且痛，鸟坠魂来归。汤泉发云潭，焦烟起石圻。日月有恒昏，雨露未尝。丹蛇u百尺，元蜂盈十围。含沙射流影，吹蛊病行晖。瘴气昼薰体，D露夜沾衣。饥猿莫下食，晨禽不敢飞。毒泾尚多死，度泸宁具腓。生躯蹈死地，昌志登祸机。戈船荣既薄，伏波赏亦微。爵轻君尚惜，士重安可希。
寒晚敬和何徵君点　　　　　齐王融
疏酌候冬序，f琴改秋律。如何将暮天，复值西归日。摇落迎轩牖，飞鸣乱绳荜。烟灌共深阴，风篁两萧瑟。虚堂无笑语，怀君首如疾。早轻北山赋，晚爱东皋逸。上德可润身，下泽有馀辔〈叶音必〉。
苦热行　　　　　　　　　梁简文帝
六龙骛不息，三伏起炎阳。寝兴烦几案，俯仰倦帏床。滂沱汗似铄，微靡风如汤。洄池愧玉浪，兰殿非含霜。细帘时半卷，轻幌乍横张。云斜花影没，日落荷心香。愿见洪崖井，讵怜河朔觞。
纳凉　　　　　　　　　　　　同前
斜日晚VV，池塘生半阴。避暑高梧侧，轻风时入襟。落花还就影，惊蝉乍失林。游鱼吹水泳，神蔡上荷心。翠竹垂秋采，丹枣映疏砧。无劳夜游曲，寄此托微吟。
晚景纳凉　　　　　　　　　　同前
日移凉气散，怀抱信悠哉。珠帘影空裕桂户向池开。鸟栖星欲见，河净月应来。横阶入细笋，蔽地湿轻苔。草化飞为火，蚊声合似雷。于兹静闻见，自此歇氛埃。
元圃纳凉　　　　　　　　　　同前
登山想剑阁，逗浦忆辰阳。飞流如冻雨，夜月似秋霜。萤翻竞晚热，虫思引秋凉。鸣波如碍石，草别兰香。
寒闺　　　　　　　　　　　　同前
绿叶朝朝黄，红颜日日异。譬喻持相比，那堪不愁思。
纳凉　　　　　　　　　　　　元帝
高舂斜日下，佳气满檐楹。池红早花落，水绿晚苔生。星稀月稍上，云开河尚横。白鸟翻帷暗，丹萤入帐明。珠綦趋北阁，玳瑁徙南荣。金铺掩夕扇，玉状夜声。
寒闺　　　　　　　　　　　　同前
乌鹊夜南飞，良人行未归。池水浮明月，寒风送捣衣。愿织回文锦，因君寄武威。
苦热　　　　　　　　　　　　任P
旭旦烟云卷，烈景入东轩。倾光望转蕙，斜日照西垣。既卷蕉梧叶，复倾葵藿根。重簟无冷气，挟石似怀温。A类珠缀，喘吓状雷奔。
奉和太子纳凉梧下应令　　　庾肩吾
北园凉气早，步辇暂逍遥。避日交长扇，迎风列短箫。山带弹琴曲，桐横栖凤条。悬门开溜水，锦石镇浮桥。黑米生菰叶，〈一作葑〉青花出稻苗。无因学仙藻，云气徒飘u。
苦热　　　　　　　　　　　　何逊
昔闻草木焦，今窥沙石烂。朔缬饩玻尤战リ骸Ｏ熬查s衣巾，读书烦几案。卧思清露牛坐待高星灿。蝙蝠户中飞，蠛蠓窗间乱。实无河朔饮，空有临淄汗。遗金不自拾，恶木宁无干。愿以三伏晨，催促九秋换。
寒夜直坊忆袁三公　　　　　萧子云
滴滴雨鸣阶，肿纫咕病７缏湫猷树，寒凋承光屏。高帷晓独垂，华烛夜空冷。〈一作濉邓思不相见，方知寒漏永。
苦暑　　　　　　　　　　　　王筠
日坂散朱，天隅敛青霭。飞飙焕南陆，炎津通北濑。繁星聚若珠，密云屯似盖。月至每开襟，风过时解带。
苦暑　　　　　　　　　　　刘孝威
暮日苦炎溽，迁坐接阶廊。月丽娥影，星含织女光。栖禽动夜竹，流萤出墙。香盘糅鲜粉，雕壮杏窠。白羽徒垂握，绿水自周堂。弱纨犹觉重，纤尚少凉。弄风思汉朔，戏雨忆吴王。元冰术难验，赤道漏犹长。谁能更吹律，还令黍谷凉。
奉和逐凉　　　　　　　　　　前人
钟鸣夜未央，避暑起厢濉３ず铀埔匪兀明星若散。倚岩欣石冷，临池爱水凉。月纤张敞画，荷妖韩寿香。对此游清夜，何劳娱洞房。
寒夜怨　　　　　　　　　　陶弘景
夜云生夜鸿，惊⑶朽卩ΑＩ艘骨榭丈剑霜满高烟平。铅华沈照帐，孤明寒月微。寒风紧愁心，绝愁泪尽情。人不胜怨思，来谁能忍。
寒闺　　　　　　　　　　　　鲍泉
行人消息断，空闺静复寒。风急朝机燥，镜暗晚妆难。从来腰自小，衣带就中宽。
内园逐凉　　　　　　　　　陈徐陵
昔有北山北，今余东海东。纳凉高树下，直坐落花中。狭径长无迹，茅斋本自空。提琴就竹筱，酌酒劝梧桐。
和乐仪同苦热　　　　　　北周庾信
火井沉荧散，炎洲高鹜ā１奘未成雨，鸣鸢不起风。思为鸾翼扇，愿借明光宫。临淄迎子礼，中散就安丰。美酒含兰气，甘瓜开蜜筒。寂寥人事屏，还得隐墙东。
夏日联句　　　　　　　　　唐文宗
人皆苦炎热，我爱夏日长。薰风自南来，殿阁生微凉。
和长孙秘监伏日苦热　　　　任希古
玉署三时晓，金羁五日归。北林开逸径，东阁敞f扉。池镜分天色，云峰减日辉。游鳞映荷聚，惊翰绕林飞。披襟扬子宅，舒啸仰重闱。
苦热　　　　　　　　　　　　王维
赤日满天地，火云成山岳。草木尽焦裕川泽皆竭涸。轻纨觉衣重，密树苦阴薄。`簟不可近，再三濯。思出宇宙外，旷然在寥廓。长风万里来，江海荡烦浊。却顾身为患，始知心未觉。忽已甘露门，宛然清凉乐。
纳凉　　　　　　　　　　　　前人
乔木万馀株，清流贯其中。前临大川口，豁达来长风。涟漪含白沙，素鲔如游空。偃卧盘石上，翻涛沃微躬。漱流复濯足，前对钓鱼翁。贪饵凡几许，徒思莲叶东。
寒夜　　　　　　　　　　　孟浩然
闺夕绮窗闭，佳人罢缝衣。理琴开宝匣，就枕卧重帏。夜久灯花落，薰笼香气微。锦衾重自，遮莫晓霜飞。
毒热寄简崔评事十六弟　　　　杜甫
大暑运金气，荆扬不知秋。林下有塌翼，水中无行舟。千室但扫地，闭关人事休。老夫转不乐，旅次兼百忧。蝮蛇暮偃蹇，空床难暗投。炎宵恶明烛，况乃怀旧丘。开襟仰内弟，执热露白头。束带负芒刺，接居成阻修。何当清霜飞，会子临江楼。载闻大易义，讽咏诗家流。蕴藉异时辈，检身非苟求。皇皇使臣体，信是德业优。楚材择杞梓，汉苑归骅骝。短章达我心，理为识者筹。
早秋苦热堆案相仍　　　　　　前人
七月六日苦炎热，对食暂餐还不能。每愁夜中自足蝎，况乃秋后转多蝇。束带发狂欲大叫，簿书何急来相仍。南望青松架短壑，安得赤脚踏层冰。
热三首　　　　　　　　　　　前人
雷霆空霹雳，云雨竟虚无。炎赫衣流汗，低垂气不苏。乞为寒水玉，愿作冷秋菰。何似儿童岁，风凉出舞雩。瘴云终不灭，泸水复西来。闭户人高卧，归林鸟却回。峡中都是火，江上只空雷。想见阴宫雪，风门飒沓开。朱李沈不冷，雕胡炊屡新。将衰骨尽痛，被⑽犊掌怠H翕炎蒸景，飘u征戍人。十年可解甲，为尔一沾巾。
多病执热奉怀李尚书　　　　　前人
衰年正苦病侵陵，首夏何须气郁蒸。大水淼茫炎海接，奇峰t兀火云升。思沾道⒒泼酚辏敢望君恩玉井冰。不是尚书期不顾，山阴野雪兴难乘。
前苦寒行二首　　　　　　　　前人
汉时长安雪一丈，牛马毛寒缩如猬。楚江巫峡冰入怀，虎豹哀号又堪记秦。城老翁荆扬客，惯习炎蒸藏。元冥祝融气或交手，持白羽未敢释。
去年白帝雪在山，今年白帝雪在地。冻埋蛟龙南浦缩，寒刮肌肤北风利。楚人四时皆麻衣，楚天万里无晶辉。三足之乌足恐断，羲和迭送将安归。
后苦寒行二首　　　　　　　　前人
南纪巫庐瘴不绝，太古以来无尺雪。蛮夷长老怨苦寒，昆天关冻应折。元猿口噤不能啸，白鹄p垂眼流血。女得春泥补地裂。
晚来江门失大水，猛风中夜飞白屋。天兵斩断青海戎，杀气南行动坤轴。不尔苦寒何太酷，巴东之峡生凌@。彼苍回斡人得知。
避暑纳凉　　　　　　　　　　钱起
木槿花开畏日长，时摇轻扇倚绳床。初晴草蔓缘新笋，频雨苔衣染旧墙。十旬河朔应虚醉，八柱天台好纳凉。无事始然知静胜，深垂纱帐咏沧浪。
僧房避暑　　　　　　　　　　严维
支公好f寂，庭宇爱林篁。幽旷无烦暑，恬和不可量。蕙风清水殿，荷气杂天香。明月谈空坐，恬然道术忘。
同崔峒补阙慈恩寺避暑　　　　卢纶
寺凉高树合，卧石绿阴中。伴鹤惭仙侣，依僧学老翁。鱼沈荷叶露，鸟散竹林风。始悟尘居者，应将火宅同。
自朔方还与郑式瞻崔称郑子周岑赞同会法云寺三门避暑　　　　　　　　李益
予本疏放士，A来非外矫。忽落边城中，爱山见山少。始投清凉宇，门值烟岫表。参差互明灭，彩翠竟昏晓。泠泠远风来，过此群木杪。英英二三彦，襟旷去烦挠。游川出潜鱼，息阴谭赡瘛ａ呶锊豢汕睿唯于此心了。
避暑女冠　　　　　　　　　　前人
雾袖烟裾云母冠，碧琉璃簟井冰寒。焚香欲使三清鸟，静拂桐阴上玉坛。
苦热　　　　　　　　　　　司空曙
暑气发炎州，焦烟远未收。啸风兼炽穑挥汗讶成流。鹳鹊投林尽，龟鱼拥石稠。漱泉齐饮酎，衣葛剧兼裘。长簟贪枕，轻巾懒挂头。招商如有曲，一为取新秋。
寒夜闻霜钟　　　　　　　　　郑s
霜钟初应律，寂寂出重林。拂水宜清听，凌空散迥音。舂容时未歇，摇曳夜方深。月下和虚籁，风前间远砧。净兼寒漏彻，f畏曙更侵。遥想千山外，泠泠何处寻。
林馆避暑　　　　　　　　　羊士谔
池岛清阴里，无人泛酒船。山蜩金奏响，荷露水精圆。静胜朝还暮，幽观白已元。家林正如此，何事赋归田。
夏日苦热同长孙主簿过仁寿寺纳凉杨巨源
火入天地垆，南方正何剧。四郊长云红，六合太阳赤。赫赫沸泉壑，魃笆。思减祝融权，期匡诸子宅。因投竹林寺，一问青莲客。心空得清凉，理C等喧寂。开襟天籁回，步履雨花积。微风动珠帘，惠气入瑶席。境f性方谧，尘远趣皆适。淹驾殊未还，朱栏敞虚碧。
曲池洁寒流　　　　　　　　崔立之
f寻岸步，因向曲池看。透底何澄澈，迥流乍屈盘。稍随高树古，迥与远天寒。月入镜华转，星临珠影攒。纤鳞时蔽石，转吹或生澜。愿假涓微效，来濡拙笔端。
夏夜苦热登西楼　　　　　　柳宗元
苦热中夜起，登楼独褰衣。山泽凝暑气，星汉湛光辉。火晶燥露滋，野静停风威。探汤汲阴井，炀灶开重扉。凭阑久厢澹流汗不可挥。莫辨亭毒意，仰诉v与玑。谅非姑射子，静胜安能希。
苦寒吟　　　　　　　　　　　孟郊
天色寒青苍，北风叫枯桑。厚冰无裂文，短日有冷光。敲石不得火，壮阴正夺阳。调苦竟何言，冻吟成此章。
寒江吟　　　　　　　　　　　前人
冬至日光白，始知阴气凝。寒江波浪冻，千里无平冰。飞鸟绝高羽，行人皆晏兴。荻洲素浩渺，伟@。烟舟忽自阻，风帆不相乘。何况异形体，信任为股肱。涉江莫涉凌，得意须得朋。结交非贤良，谁免生爱憎。冻水有再浪，失飞有载腾。一言从丑词，万响无善应。取鉴谅不远，江水千万层。何当春风吹，利涉吾道弘。
寒　　　　　　　　　　　　　元稹
江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊X，但嗟谁与欢。
精舍纳凉　　　　　　　　　　前人
山景晦已寂，野亭变苍苍。夕风吹高殿，露叶散林光。清钟初戒夜，幽鸟尚归翔。谁复掩扉卧，南轩多早凉。
旱热二首　　　　　　　　　白居易
彤云散不雨，赫日吁可畏。端坐犹挥汗，出门岂容易。忽思公府内，青衫折腰吏。复想驿路中，红尘走马使。征夫更辛苦，逐客弥憔悴。日入尚趋程，宵分不遑寐。安知北窗叟，偃卧风飒至。簟拂碧鱼鳞，扇摇白鹤p。岂惟身所得，兼示心无事。谁言苦热天，元有清凉地。勃勃旱尘气，炎炎赤日光。飞禽s将堕，行人渴欲狂。壮者不耐饥，饥火烧其肠。肥者不禁热，喘急汗如浆。到此方自悟，老瘦亦何妨。肉轻足健逸，发少头清凉。薄食不饥渴，端居省衣裳。数匙粱饭冷，一领绡衫香。持此聊过日，焉知畏日长。
何处堪避暑　　　　　　　　　前人
何处堪避暑，林间背日楼。何处好追凉，池上随风舟。日高饥始食，食竟饱还游。游罢睡一觉，觉来茶一瓯。眼明见青山，耳醒闻碧流。脱袜闲濯足，解巾快搔头。如此来几时，已过六七秋。从心至百骸，无一不自由。拙退是其分，荣耀非所求。虽被世间笑，终无身外忧。此语君莫怪，静思吾亦愁。如何三伏月，杨尹谪虔州。
时热少见客咏怀　　　　　　　前人
冠栉心多懒，逢迎兴渐微。况当时热甚，幸遇客来稀。湿洒池边地，凉开竹下扉。露床青篾簟，风架白蕉衣。院静留僧宿，楼空放妓归。衰残强欢宴，此事久知非。
消暑　　　　　　　　　　　　前人
何以消烦暑，端居一院中。眼前无长物，窗下有清风。热散由心静，凉生为室空。此时身自得，难更与人同。
天竺寺七叶堂避暑　　　　　　前人
郁郁复郁郁，伏热何时毕？行入七叶堂，烦暑随步失。檐雨稍霏微，窗风正萧瑟。清宵一觉睡，可以销百疾。
夏日与f禅师坐林下避暑　　　前人
落景墙西尘土红，伴僧f坐竹泉东。绿萝潭上不见日，白石滩边长有风。热闹渐知随念尽，清凉常愿与人同。每因毒暑悲亲故，几在炎方瘴海中。
苦热题恒寂师禅房　　　　　　前人
人人避暑走如狂，独有禅师不出房。可是禅房无热到，但能心静即身凉。
香山避暑　　　　　　　　　　前人
纱巾草履竹疏衣，晚下香山踏翠微。一路凉风十八里，卧乘篮舆睡中归。
新秋喜凉　　　　　　　　　　前人
过得炎蒸月，尤宜老病身。衣裳朝不润，枕簟夜相亲。楼月纤纤早，波风袅袅新。光阴与时节，先感是诗人。
早寒　　　　　　　　　　　　前人
黄叶聚墙角，青苔围柱根。被经霜后薄，镜遇雨来昏。半卷寒檐幕，斜开暖阁门。迎冬兼送老，只仰酒盈尊。
寒闺夜　　　　　　　　　　　前人
夜半衾n冷，孤眠懒未能。笼香销尽火，巾泪滴成冰。为惜影相伴，通宵不灭灯。
晚寒　　　　　　　　　　　　前人
急景流如箭，凄风利似刀。暝催鸡p敛，寒束树枝高。缩水浓和酒，加绵厚絮袍。可怜冬计毕，卧醉陶陶。
避暑二首　　　　　　　　　　徐凝
一株金染密，数亩碧鲜疏。避暑临溪坐，何妨直钓鱼。斑多筒簟冷，发少角冠清。避暑长林下，寒蝉又有声。
寒夜　　　　　　　　　　　殷尧藩
云冷江空岁暮时，竹阴梅影月参差。鸡催梦枕司晨早，更咽寒城报点迟。人事纷华潜动息，天机静默运推移。凭谁荡涤穷残候，入眼东风喜在期。
慈恩寺避暑　　　　　　　　　李远
香荷疑散麝，风铎似调琴。不觉清凉晚，归人满柳阴。
文殊院避暑　　　　　　　　李群玉
赤日黄埃满世间，松声入耳即心f。愿寻五百仙人去，一世清凉住雪山。
苦寒行　　　　　　　　　　　刘驾
严寒动八荒，剌剌无休时。阳乌不自暖，雪压扶桑枝。岁暮寒益壮，青春安得归。朔雁到海南，越禽何处飞。谁言贫士叹，不为身无衣
避暑　　　　　　　　　　　　李频
当暑忆归林，陶家借柳阴。蝉从初伏噪，客向晚凉吟。白日欺元鬓，沧江负素心。神仙倘有术，引我出幽岑。
寒日书斋即事三首　　　　　皮日休
参佐三间似草堂，恬然无事可成忙。移时寂历烧松子，尽日殷勤拂乳床。将近道斋先衣褐，欲清诗思更焚香。空庭好待中宵月，独礼星辰学步罡。
不知何事有生涯，皮褐亲裁学道家。深夜数瓯唯柏叶，清晨一器是云华。盆池有鹭窥O沫，石版无人扫桂花。江汉欲归应未得，夜来频梦赤城霞。
方朔家贫未有车，肯从荣利舍樵渔。从公未怪多侵酒，见客唯求转借书。暂听松风生意足，偶看溪月世情疏。如钩得贵非吾事，合向烟波为五鱼。
寒夜文宴得泉字　　　　　　　前人
分明竞襞七香笺，王朗风姿尽列仙。盈箧共开华顶药，满瓶同坼惠山泉。蟹因霜重金膏溢，橘为风多玉脑鲜。吟罢不知诗首数，隔林明月过中天。
寒夜文宴得惊字　　　　　　陆龟蒙
各将寒调触诗情。旋见微@入砚生。霜月满庭人暂起，汀洲半夜雁初惊，三秋每为仙题想，一日多因累句倾。千里建康衰草外。含毫谁是忆昭明。
岁晚苦寒　　　　　　　　　　方干
地气寒不畅，严风无定时。挑灯青烬少，呵笔尺书迟。白兔没已久，晨鸡僵未知。伫看开圣历，暄煦立为期。
山院避暑　　　　　　　　　　韩
行乐江郊外，追凉山寺中。静阴生晚绿，寂虑延清风。运塞地维窄，气苏天宇空。何人识幽抱，目送冥冥鸿。
凉思　　　　　　　　　　　　吴融
松间小槛接波平，月淡烟沉暑气清。半夜水禽栖不定，绿荷风动露珠倾。
宫词二首　　　　　　花蕊夫人徐氏
夜寒金屋篆烟飞，灯烛分明在紫微。漏永禁宫三十六，燕回争踏月轮归。
金作蟠龙绣作麟，字新ジ蠼中春。君王避暑来游幸，风月横秋气象新。
北塘避暑　　　　　　　　　宋韩琦
尽室林塘涤暑烦，旷然如不在尘寰。谁人敢议清风价，无乐能过白日f。水鸟得鱼长自足，岭云含雨只空还。酒阑何物醒魂梦，万柄莲香一枕山。
夏热　　　　　　　　　　　欧阳修
阳晖烁四野，万里纤云收。羲和困路远，正午当空留。枝条不动影，草木皆含愁。深林虎不啸，卧喘如吴牛。蜩蝉一何微，嗟尔徒啾啾。
暑中f咏　　　　　　　　　苏舜钦
嘉果浮沉酒半醺，床头书册乱纷纷。北轩凉吹开疏竹，卧看青天行白云。
暑景　　　　　　　　　　　　前人
溽暑倦幽斋，纵横书乱堆。风多应秀麦，雨密不黄梅。乳燕并头语，红葵相背开。吟馀晴月上，凉思入尊。
夏热　　　　　　　　　　　梅尧臣
六龙衔火烧寰宇，魏王冰井若汤煮。松枝桂叶凝若痴，喘杀溪头啸风虎。北冥融却万丈冰，千b冻鼠忙如蒸。我闻北上长飞雪，此时日12地皮裂。仙芝瑶草不敢茁，湘川竹焦琅\折。西郊云好雨不垂，堆青叠碧徒尔为。
燕堂暑饮　　　　　　　　　　邵雍
燕堂通高明，檐依断崖隆Ａ狗缋此缮遥清泉飞竹阴。佳果间红绿，旨酒随浅深。却思a_间，郁蒸不可任。
苦寒寄泸州汲师中　　　　　　冯山
严飙肃林莽，暖日沈烟霏。游子事行迈，惨澹凌霜威。敛策倦修阻，迹往心自违。层云眺孤鸿，徊翔鸣无依。雍容念俦侣，欲息洲渚非。此地正苦寒，盘身西南飞。
苦热行　　　　　　　　　　　文同
黄人顿驾留天中，金鸦吐火当碧空。炎光染云耸岌岌，旱气烁土飞蓬蓬。龙摇乾胡不作雨，虎引渴吻无生风。安得有术劈海水，入底一扣鲛人宫。
北园避暑　　　　　　　　　　前人
缭绕度回塘，纡馀转短墙。引筇聊散诞，入竹得清凉。正午禽虫静，初晴果木香。移床就高处，更欲解衣裳。
春寒　　　　　　　　　　　　前人
东风何事力犹微，凛凛边寒上客衣。旧雪未消新雪下，南园春色几时归。
七月一日出城舟中苦热　　　　苏轼
凉飙呼不来，流汗方被体。稀星乍明灭，暗水光。香风过莲芡，惊枕裂鲂鲤。欠伸宿酒馀，起坐濯清。火云势方壮，未受月露洗。身微欲安适，坐待东方启。
苦寒　　　　　　　　　　　孔武仲
晨风猎猎卷书堂，坐爱松筠耐雪霜。岁律峥嵘催暮景，时光宛转逼新阳。金卮满引颜虽解，石火深笼鸩怀ぁ０驳孟杉胰春术，吸嘘霞气赤城傍。
纳凉　　　　　　　　　　　　秦观
携杖来追柳外凉，画桥南畔倚胡床。月明船笛参差起，风定池莲自在香。
和晁应之大暑书事　　　　　　张耒
蓬门久闭谢来车，畏暑尤便小阁虚。青引嫩苔留鸟篆，绿垂残叶带虫书。寒泉出井功何有，白羽邀凉计已疏。忍待西风一萧飒，碧鲈银意何如。
大暑息林下　　　　　　　　彭汝砺
溪流转东西，日色不可障。水风鼓炎热，如坐蒸炊上。幽林续山谷，弛楫投清旷。行矣难少留，白云在吾望。
壬辰九月二十三日天气始寒以诗纪之唐庚
朝来怪底冷，前此已重阳。渐逼裤襦节，稍闻灰火香。烟岚向冬净，橘柚得霜黄。岭表虽多暑，天时亦有常。
大暑竹下独酌　　　　　　　郑刚中
新竹日以密，竹叶日以繁。参差四窗外，小大皆琅\。隆暑方盛气，势欲焚山樊。然此君子，不容至其间。清风如可人，亦复怡我颜。黄昏开竹杪，放入月一弯。绿阴随合之，碎玉光斓斑。我举大}酒，欲与风月欢。清风不我留，月亦无一言。独酌径就醉，梦凉天地宽。
暑雨　　　　　　　　　　　　前人
结庐在深寂，芳檐荫松萝。天晴风日温，时有燕雀过。今兹夏暑雨，衡门可张罗。永叹复自慰，幽兴吾亦多。
负暄　　　　　　　　　　　刘子
宵寒卧增n，昼寒起增衣。何如负暄乐，高堂日晖晖。引光扉尽辟，追影榻屡移。妙趣久乃酣，闭日潜自知。初如拥红炉，冻粟消顽肌。渐如饮醇醪，暖力中融怡。欠伸百骸舒，爬搔随意为。稍回骄佚气，顿改酸寒姿。薰然沐慈仁，天恩岂余私。愿披横空云，四海同熙熙。矫首望扶桑，倾心效园葵。
大暑舟行含山道中雨骤至霆奔龙挂可骇范成大
P云}前驱，连鼓讧后殿。VV失高丘，扰扰暗古县。白龙起幽蛰，黑雾佐神变。盆倾耳双聩，斗暗目四眩。帆重腹逾饱，橹润鸣更健。圆漪晕雨点，溅滴走波面。伶俜愁孤鸳，s闪乱饥燕。麦老枕水卧，秧稚与风战。牛溪岌城沈，蚁隧汹瓴建。水车竞施行，岁事敢休宴。咿哑啸簧鸣，^辘连锁转。骈头立妇子，列舍望宗伴。东枯骇西溃，寸涸惊尺淀。嗟余岂能贤，与彼亦何辨。扁舟风露熟，半世江湖遍。不知忧稼穑，但解加餐饭。遥怜老农苦，敢厌游子倦。
次韵温伯纳凉　　　　　　　　前人
日斜犹畏暑，吏退合偷间。霞散红绡薄，溪回碧玉弯。伴人惟羽扇，娱客欠风鬟。且复哦新句，相嘲饭颗山。
剧暑　　　　　　　　　　　　陆游
六月暑方剧，喘汗不支持。逃之顾无术，惟望树阴移。或谓当读书，或劝把酒卮。或F作字好，萧然却炎曦。或欲溪上钓，或思竹间棋。亦有出下策，买簟倾家资。赤脚蹋层冰，此计又绝痴。我独谓不然，愿子少置思。方今诏书下，淮汴方出师。黄缌⒃门，羽檄昼夜驰。大将先擐甲，三军随指挥。行伍未尽食，大将不言饥。渴不先饮水，骤不先告疲。吾侪独安居，茂林荫茅茨。脱巾濯寒泉，卧起从其私。于此尚畏热，鬼神岂可欺。坐客皆谓然，索纸遂成诗。便觉窗几间，飒飒清风吹。
避暑江上　　　　　　　　　　前人
苦热厌城市，初夜临江湍。风从西山来，颇带积雪寒。堰声静尤壮，喷薄如急滩。顿远车马喧，更觉衣裳单。断岸吐缺月，恨不三更看。且随萤火归，城扉欲横关。
初寒　　　　　　　　　　　　前人
船尾寒风不满旗，江边丛祠常掩扉。行人畏虎少晨起，舟子捕鱼多夜归。茅叶翻翻带宿雨，苇花漠漠弄斜晖。伤心到处闻砧杵，九月今年未授衣。
龟堂初暑　　　　　　　　　　前人
沦漪一曲绕茅堂，葛帔纱巾喜日长。多事林鸠管晴雨，依人海燕度炎凉。深枝著子累累熟，幽草开花冉冉香。安得此时江海上，与君袖手看人忙。
新寒　　　　　　　　　　　　前人
碧蝶飞飞过短篱，山姜石竹有残枝。谁知老子f眠处，却是新寒细雨时。
前苦寒歌　　　　　　　　　杨万里
四大海潮打清淮，三万里风平地来。龟山横身拦不住，潮波怒飞风倒回。欲晴不晴雪不雪，并作苦寒冻人绝。古寺大钟十字裂，东山石崖一峰蹶。劝君莫出君须出，冰脱君髯折君骨。
后苦寒歌　　　　　　　　　　前人
白鸥立雪胫透冷，鸬鹚避风飞不正。一双野鸭欺晚寒，出没冰河底心性。绝怜红船黄帽郎，绿蓑青m牵牙樯。生愁堕指脱两耳，芦花亦无何许藏。遣骑前头买乾荻，速烘焰火与一炙。三足老鸦不肯出，看云诉天天不泣。
新寒　　　　　　　　　　　　前人
寒力欺谁得，知侬典却衣。暮禽差慰眼，不作一行归。
夏夜追凉　　　　　　　　　　前人
夜热依然午热同，开门小立月明中。竹深树密虫鸣处，时有微凉不是风。
秋暑　　　　　　　　　　　　朱熹
晨兴纳新凉，亭午倦犹暑。卧对北窗扉，淡泊将谁侣。疏树含轻t，时禽转幽语。端居悟物情，即事聊容与。
豫章东湖避暑　　　　　　　戴复古
行坐自徜徉，吟声绕屋梁。晓烟湿柳色，晨露发荷香。以我一心静，参他六月凉。渊明知此意，高卧到羲皇。
苦寒行　　　　　　　　　　刘克庄
十月边头风色恶，官军身上衣裘薄。押衣敕使来不来，夜长甲冷睡难著。长安城中多热官，朱门日高未启关。重重帷薄施屏山，中酒不知屏外寒。
苦热　　　　　　　　　　　　方夔
六月红云不肯移，清心自合胜炎曦。云根嵋┮扑晒牵石罅分泉插木皮。未用冰蚕来海峤，坐看冻蚁走峨眉。人间寒暑相催迫，待寄东溪万缕丝。
山亭避暑　　　　　　　　　真桂芳
怕碍清风入，丁宁莫下帘。地皆宜避暑，人自要趋炎。竹色水干顷，松声风四檐。此中有幽致，多取未伤廉。
暑月独眠　　　　　　　　媛朱淑真
纱欣卧日初长，解却红裙小簟凉。一篆炉香笼午枕，冰肌生汗白莲香。
大暑　　　　　　　　　　　金赵元
旱云飞火燎长空，白日浑如坐甑中。不到广寒冰雪窟，扇头能有几多风。
避暑玉溪山　　　　　　　　元刘因
风露撩人尽力清，也应知我到禅扃。秋声满谷有生气，山意带烟成远形。皎月欲升天失色，白云初出树留青。他年若访经行处，合有先生避暑亭。
寒夜作　　　　　　　　　　揭菟
疏星冻霜空，流月湿林薄。虚馆人不眠，时闻一叶落。
池亭纳凉　　　　　　　　　明仁宗
夏日多炎热，临池憩午凉。雨滋槐叶翠，风过藕花香。舞燕来青琐，流莺出建章。援琴弹雅操，民物乐时康。
京师苦寒　　　　　　　　　　高启
北风怒发浮云昏，积阴惨惨愁乾坤。龙蛇蟠泥兽入穴，怪石冻裂生皴痕。临沧观下飞雪满，横江渡口惊涛奔。空山万木尽立死，未觉阳气回深根。茅檐老父坐无褐，举首但望开朝暾。苦寒如此岂宜客，嗟我岁晚飘羁魂。寻常在舍信可乐，床头每有松醪存。山中炭贱地炉暖，儿女环坐忘卑尊。鸟飞欲断况无友，十日不敢开衡门。A来京师每晨出，强逐车马朝天阍。归时颜色暗如土，破屋暝作饥鸢蹲。陌头酒价虽苦贵，一斗三百谁能论。急呼取醉径高卧，布被絮薄终难温。却思健儿戍西北，千里积雪连昆。河冰踏碎马蹄热，夜斫坚垒收羌浑。书生只解弄口颊，无力可报朝廷恩。何不早上乞身疏，一蓑归钓江南村。
寒夜　　　　　　　　　　　　樊阜
破屋难禁深夜雨，布衾寒湿半床云。愁来自起推窗看，人比梅花瘦几分。
初寒拥炉欣而成咏　　　　　　杨慎
闭户当严候，围炉似故人。胡桃无赐炭，〈宋世：御炭以胡桃文鹁鸽色，为上以赐内直学士〉糜星钚健６免号寒喜，翁便永夜亲。鹛诮疠蛰蹋灰聚玉麒麟。剪烛休论跋，传杯莫记巡。煎茶浮蟹眼，煨芋皱虬鳞。一点那容雪，千门预借春。灞桥何事者，冻缩苦吟身。
枕流桥避暑口号　　　　　　朱曰藩
竹床花簟坐萧f，好是侬家销夏湾。谁道屏风无九叠，Z云飞作洞庭山。
夏日偕允兆德砺侄象先延清避暑兴教寺分得持字　　　　　　　　　　汪道贯
萧寺洽心期，幽偏乐事宜。清斋分法喜，净水泻军持。树古绿阴覆，庭虚白昼迟。晚凉仍自恣，馀兴寄枯棋。
避暑吕叔与园亭因赠　　　　盛鸣世
避暑谁堪适，壶冰若可餐。一闻高士论，六月使人寒。云起峰阴直，亭孤日气残。晚来山更好，不碍隔篱看。
寒夕　　　　　　　　　　　王龙起
疏林夕照将斜，半岭风吹断霞。无事柴门独掩，庭前几树梅花。
湖光山色楼避暑　　　　　　顾德辉
天风吹雨过湖去，溪水流云出树间。楼上幽人不知暑，钩帘把酒看虞山。
暑夜　　　　　　　　　　　释宗泐
此夜炎蒸不可当，开门高树月苍苍。天河只在南楼上，不借人间一滴凉。
避暑湖光山色楼二首　　　　　良琦
回溪断岸柳阴疏，酒舍渔家竹径迂。一片湖光暮云隔，荷花荷叶带平芜。
重重楼户燕穿风，曲曲红桥绿水通。薄暮钩帘对凉雨，一时秋思在梧桐。
木兰花〈夜起避暑〉　　　后蜀孟昶
冰肌玉骨清无汗，水殿风来暗香满。绣帘一点月窥人，枕钗横云鬓乱。　起来琼户悄无声，时见疏星渡河汉。屈指西风几时来，只恐流年暗中换。
鹧鸪天　　　　　　　　　宋李之仪
避暑佳人不著妆，水晶冠子薄罗裳。摩绵扑粉飞琼屑，滤蜜调冰结绛霜。　随定我，小兰堂，金盆盛水绕牙床。时时浸手心头熨，受尽无人知处凉。
蓦山溪〈北观避暑〉　　　　　前人
金柔火老，欲避几无地。谁借一檐风，锁幽香，智邋洹Ｑ阶珠砌，如膜遇金q。流水外，落花前，岂是人能致。　擘麟泛王，笑语皆真类。惆怅月边人。驾云Z，何方适意。么弦咽处，空感旧时声，兰易歇，恨偏长，魂断成何事。
满庭芳　　　　　　　　　　　毛滂
烁石炎曦，迷云急雨，院落槐午阴清。藕花开遍，绿细一池萍。槽下珍珠溜溜，龙团破，河朔馀酲。阑干外，梧桐叶底，金并辘轳声。　盈盈，开雾帐。珊瑚连枕，云母围屏。对肌肤冰雪，自有凉生。翠袖风回画扇。拂香篆、虬尾斜横。北窗晚，娟娟静色，竹影上帘旌。
洞仙歌〈纳凉〉　　　　　　　葛郯
W楼十二，无限神仙侣。紫绂丹麾彩鸾驭。步虚声，杳霭碧落天高，微云澹，点破瑶阶白露。　暗香来水阁，冰簟纱校一枕风轻自无暑。更上水晶帘，斗挂阑干，银河浅，天孙将渡。终不如，归去在苕川，看千顷，菰蒲乱鸣秋雨。
沁园春〈避暑〉　　　　　　赵师侠
羊角飘尘，金乌铄石，雨凉念秋。有虚堂临水，披襟散发，纱芯砦恚湘簟波浮。远列云峰，近参荷气，卧看文书琴枕头。蝉声寂，向庄周梦里，栩栩无谋。　茶瓯醒困堪求，粗饱饭安居可以休，算f静胜，吾能自乐，荣华纷扰，人漫多愁。习懒非痴，觉迷是病，一力那能胜九牛。但休问，且追寻觞咏，知友从游。
玉梅令〈石湖畏寒不出戏之〉　姜夔
疏疏雪片，散入南溪苑，春寒锁旧家亭馆。有玉梅几树，背立，怨东风，高花未吐，暗香已远。　公来领客，梅花能劝，花长好，愿公更健。便揉春为酒，剪雪作新诗。07一日，绕花千转。
清平乐〈赵园避暑〉　　　　　刘镇
柳阴庭院，帘约风前燕。著雨荷花红半敛，消得盈盈绿扇。　竹光野色生寒，玉纤雪藕冰盘。长记酒醒人静，暗香吹月阑干。
苏幕遮　　　　　　　　　　方千里
扇留风，冰却暑，夏木阴阴，相对黄鹂语。薄晚轻阴还阁雨，远岸烟深，彷佛菱歌举。　燕归来，花落去。几度逢迎，几度伤羁旅。油壁西陵人识否，好约追凉，小舣蒹葭浦。
惜馀春慢〈避暑和韵〉　　　　周密
绀玉波宽，碧云亭小，冉冉水花香细。鱼牵翠带，燕掠红衣，雨窗万荷喧。睡临槛自采瑶房。铅粉沾襟，雪丝萦指，喜嘶蝉树远，盟鸥乡近，镜奁光里。　帘户悄竹，色侵棋槐，阴移漏昼永簟。花铺水清，眠乍足晚，浴初慵瘦约楚裙。尺二曲砌，虚庭夜深，月透龟纱凉生蝉。p看银潢，泻露金井，啼鸦渐起。
意难忘　　　　　　　　　　何梦桂
避暑林塘，数元戎小队，一簇红妆旌幢。云影动帘，幕水沈香，金缕彻玉肌凉。慢拍舞轻r，更一般轻弦细管，孤竹空桑。　风姨昨夜痴狂，向华峰，吹落云锦天裳。波神藏不得，散作满池芳。移Zo柳阴傍07，一醉淋浪。向晚来，歌阑饮散，月在纱窗。
念奴娇〈避暑〉　　　　　　　释挥
故园避暑，爱繁阴，翳日流霞供酌。竹影筛金，泉漱玉，红映薇花帘箔。素质生风，香肌无汗，绣扇长f却。双鸾栖处，绿筠时下风箨。　吹断舞影歌声，阳台人去，有当年池阁。佩结兰英，凝念久，言语精神依约。燕别雕梁，鸿归紫塞，音信凭谁托。争知好景，为君长是萧索。
天仙子〈酷暑〉　　　　　明王世贞
万叠火云堆落照，一抹青山连晚烧。不教O蒂吐微t，天转峭，星仍闹，长安炙就红炉小。　枝上忽闻蝉语噪，为问西风何日到。男儿失足堕京尘，炎也燥，凉也燥，不如销夏湾中好。
寒暑部选句
汉班固诗：来风堪避暑，静夜致清凉。
魏王粲诗：凉风撒蒸暑，清云却炎晖。
晋张华诗：四气鳞次，寒暑环周。
宋谢惠连诗：溽暑扇温飙。
梁沈约诗：红轮映早寒，画扇迎初暑。
唐刘之诗：林树千霜积，山宫四序寒。
宋之问诗：窗覆垂杨暖，阶侵瀑水寒。
杜审言诗：北地春光晚，边城气候寒。
骆宾王诗：雪明书帐冷，水静墨池寒。
张说诗：南至三冬暖，西驰万里寒。
卢从愿诗：槐路清梅暑，蘅皋起麦凉。
王维诗：饱食不须愁内热，大官还有蔗浆寒。
储光羲诗：当暑日方昼，高天无片云。〈又〉逍遥高殿阴，六月无炎暑。
李白诗：田家秋作苦，邻女夜舂寒。〈又〉千峰夹水向秋浦，五松名山常夏寒。
岑参诗：残云收夏暑，新雨带秋岚。〈又〉霜随驱夏暑，风逐振江涛。〈又〉珠箔障炉暖，狐裘耐腊寒。
杜甫诗：十暑岷山葛，三霜楚户。〈又〉当暑著来清。〈又〉夜郎溪日暖，白帝峡风寒。〈又〉南楚青春异，暄寒早早分。〈又〉百年地僻柴门迥，五月江深草阁寒。
钱起诗：晚凉生玉井，新暑避松烟。
窦叔向诗：御炉香鹋，驰道玉声寒。
刘商诗：绵衣似热夹衣寒，时景虽和春已阑。
刘禹锡诗：梅蕊覆阶铃阁暖，雪花当户戟枝寒。白居易诗：洞房清且温，寒暑不能干。〈又〉朝晡须饼饵，寒暑赐衣裳。〈又〉能就江楼销暑否，比君茅舍较清凉。〈又〉望春光景暖，避暑竹风凉。〈又〉岂止销时暑，应能保岁寒。
杜牧诗：御水初销冻，宫花尚怯寒。
李群玉诗：气吹朱夏转，声扫碧霄寒。
陆龟蒙诗：强起披衣坐，徐行处暑天。
方干诗：下蒸阴气松萝湿，外制温风杖履寒。
唐彦谦诗：槐柳萧疏溽暑收，商金频伏火西流。韩诗：戍旗青草接榆关，雨里并州四月寒。
李洞诗：鸟触翠微湿，人居酷暑寒。
宋苏轼诗：冰蚕不知寒，火鼠不知暑。〈又〉晓日云庵暖，春风浴殿寒。
苏辙诗：窗扉迎暑梅将溜，虚市无人冷欲冰。
叶梦得诗：似闻谡谡山风响，正想阴阴夏簟寒。范成大诗：红绉黄团热暑风。
陆游诗：火云突兀方蒸暑，银汉纵横已报秋。
郑震诗：春风双屐暖，夜雨一灯寒。
金元好问：诗薄云楼阁犹烘暑，细雨林塘已带秋。元戴良诗：人间已退三庚暑，天上谁乘八月槎。明高启诗：不受杜陵风，可避河朔暑。

[book_title]岁功典第一百卷
寒暑部纪事
《宋书・符瑞志》：尧有圣德，厨中自生肉。其薄如，摇动则风生，食物寒而不臭。名曰脯。
《淮南子・人间训》：武王荫⑷擞陂邢拢左拥而右扇之，而天下怀其德。
《周礼・地官》：大司徒之职，以土圭之法测土深。正日景以求地中，日南则景短多暑，日北则景长多寒。〈订义〉郑锷曰：土圭测日之法，冬夏二至，昼漏正中。立一表以为中，南北各立一表，其取中表，皆以千里为率。其表则各以八尺为度。于表之傍立一尺五寸之土圭焉。日南者，南表也。昼漏正而中表之景，已与土圭等。其南方之表，则于表南得一尺四寸之景，不及土圭之长，是其地于日为近南，故其景短，南方偏乎阳，则知其地之多暑。日北者，北表也。昼漏正而中表之景已与土圭等，其北方之表，则于表北得一尺六寸之景。有过乎土圭之长。是其地，于日为近北，故其景长北方偏乎阴，则知其地之多寒。
《周礼・春官》：a章掌土鼓豳a，中春，昼击土鼓，吹豳诗以逆暑。中秋夜迎寒亦如之。〈订义〉易氏曰：民事终始，实关天时之消长。故必先之以迎寒逆暑，逆如逆女之义。自外而逆于内，以我为主。谓阳常居大夏，而主岁功。迎如迎宾之义，自内而出于外，以彼为客。谓阴常居大冬，时出而佐阳。中春为岁阳之中，昼为日阳之中。如是而逆暑，与《尧典》所谓日中星鸟，寅宾出日同意。中秋为岁阴之中，夜为宵阴之中，如是而迎寒。与《尧典》所谓宵中星虚，寅饯纳日同意。万物生于土，反于土，则土者物之终始也。逆暑迎寒，所以皆击土鼓焉。横渠曰：当春之昼，吾方逆暑，则三之日于耜，四之日举趾，盖有以逆其气。当秋之夜，吾方迎寒，则一之日v发，二之日栗烈，盖有以迎其气。杨氏曰：阴阳积而为寒暑，寒暑相推而成岁。寒暑不时，无以成岁。故迎之逆之，所以道其气。阳生于子，冬至日在牵牛。阴生于午，夏至日在东井。圣人向明而治，于中春逆暑，背其所向则不顺，故谓之逆。中秋迎寒，而其所向则顺，故谓之迎。
《拾遗记》：成王即位，三年，有泥离之国来朝。其人称自发其国，常从云里而行。闻雷震之声在下，或入潜穴。又闻波澜之声在上，或泛巨水。视日月以知方面所向，计寒暑以知年月，考以中国正朔，则序历相符。王接以外宾之礼也。
《穆天子传》：天子筮猎苹泽，其卦遇讼。逢公占之，曰：讼之繇薮泽，苍苍其中。〈缺〉宜其正公，戎事则从，祭祀则喜，畋猎则获。〈缺〉饮逢公酒，赐之骏马十六，三十箧。逢公再拜稽首。赐筮史狐〈缺〉有阴雨。梦神有事，是谓重阴，天子乃休。日中大寒，北风，雨雪，有冻人。天子作诗三章以哀民曰：我徂黄竹〈缺〉员s寒。帝收九行。嗟我公侯，百辟冢卿，皇我万民，旦夕勿忘。我徂黄竹，〈缺〉员s寒。帝收九行。嗟我公侯，百辟冢卿，皇我万民，旦夕勿穷。有皎者鹭，翩翩其飞。嗟我公侯〈缺〉勿则迁。居乐甚寡，不如迁土，礼乐其民。天子曰：余一人则淫，不皇万民〈缺〉登，乃宿于黄竹。
《拾遗记》：周灵王二十三年，起昆昭之台，亦名宣昭。聚天下异木神工，得谷阴生之树。其树千寻，文理盘错，以此一树而台用足焉。大干为桁栋，小枝为殍觥Ｆ淠居辛蛇百兽之形，又筛水精以为泥。台高百丈，升之以望云色，时有苌弘，能招致神异。王乃登台，望云气蓊郁，忽见二人乘云而至，须发皆黄，非世俗之类也。乘游龙飞凤之辇，驾以青螭。其衣皆缝缉毛羽也。王即迎之上席。时天下旱，地裂火燃，一人先唱，能为雪霜。引气一喷，则云起雪飞，坐者皆凛然，宫中池井坚冰可琢。又设狐腋素裘紫罴文褥，罴褥是西域所献也。施于台上，坐者皆温。又有一人唱，能使即席为炎，乃以指弹席上，而暄风入室，裘褥皆弃于台下。时有容成子谏曰：大王以天下为家而染异术，使变夏改寒，以诬百姓文武，周公之所不取也。王乃疏苌弘，而求正谏之士。
《左传》：宣公十二年，楚子围萧，萧溃申公巫臣曰：师人多寒。王巡三军，拊而勉之。三军之士，皆如挟纩。《尸子》：楚庄王对雪披裘当户，曰：我犹寒，彼百姓宾客甚矣。乃使巡国中，求无居宿绝粮者，赈之。国人大悦。《左传》：襄公二十一年，楚子庚卒，楚子使e子冯为令尹。访于申叔、豫叔。豫曰：国多宠而王弱，国不可为也。遂以疾辞，方暑阙地下冰而床焉，重茧衣裘，鲜食而寝。楚子使医视之。复曰：瘠则甚矣，而血气未动。乃使子南为令尹。
《晏子・谏上篇》：晏子使于鲁。比其返也，景公使国人起大台之役，岁寒不巳，冻馁之者乡有焉。国人望晏子。晏子至，已复事公，乃坐饮酒乐。晏子曰：君若赐臣，臣请歌之。歌曰：庶民之言曰：冻水洗我若之何。歌终，喟然叹而流涕。公就止之曰：夫子曷为至此，殆为大台之役夫，寡人将速罢之。晏子再拜。出，而不言，遂如大台，执朴，鞭其不务者曰：吾细人也，皆有盖庐以避燥湿，君为壹台，而不速成，何为。国人皆曰：晏子助天为虐。晏子归，未至，而君出，令趣罢役。车驰而人趋。仲尼闻之，喟然叹曰：古之善为人臣者，声名归之君，祸灾归之身。入则切磋其君之不善，出则高誉其君之德义。是以虽事惰君，能垂衣裳朝诸侯，不敢伐其功。当此道者，其晏子是耶。
景公之时，雨雪三日而不霁。公被狐白之裘，坐堂侧陛。晏子入见，立有间。公曰：怪哉，雨雪三日，而天不寒。晏子对曰：天不寒乎。公笑。晏子曰：婴闻古之贤君，饱而知人之饥，温而知人之寒，逸而知人之劳。今君不知也。公曰：善，寡人闻命矣。乃令出裘发粟与饥寒，令所睹于涂者，无问其乡；所睹于里者，无问其家。循国计数，无言其名。士既事者兼月，疾者兼岁。孔子闻之，曰：晏子能明其所欲，景公能行其所善也。
《谏下篇》：景公为履黄金之綦，饰以银，连以珠良玉之P。其长尺。冰月服之以听朝。晏子朝，公迎之，履重仅能举足。问曰：天寒乎。晏子曰：君奚问天之寒也。古圣人制衣服也，冬轻而暖，夏轻而清。今君之履，冰月服之，是重寒也。履重不节，是过任也。
《说苑》：晏子侍于景公，朝寒，请进熟食。对曰：婴非君之厨养臣也，敢辞。公曰：请进服裘。对曰：婴非田泽之臣也，敢辞。公曰：然夫子于寡人，奚为者也。对曰：社稷之臣也。公曰：何谓社稷之臣。对曰：社稷之臣，能立社稷，辨上下之宜，使得其理。制百官之序，使得其宜。作为辞令，可分布于四方。自是之后，君不以礼不见晏子也。
《新序》：卫灵公以天寒凿池。宛春谏曰：天寒起役，恐伤民。公曰：天寒乎。宛春曰：君衣狐裘，坐熊席，T隅有灶，是以不寒。今民衣弊不补，履决不苴。君则不寒，民诚寒矣。公曰：善。令罢役，左右谏曰：君凿池不知天寒，以宛春知而罢役，是德归宛春怨归于君。公曰：不然。宛春，鲁国之匹夫。吾举之，民未有见焉。今将令民以此见之。且春也有善，寡人有春之善，非寡人之善与。灵公论宛春，可谓知君之道矣。
《琴操》：曾子尝耕于太山之下，遭天雨雪寒冻。旬日不得归，乃作忧思之歌。
《孝子传》：闵子骞后母，絮骞衣以芦花御。车寒失，父怒笞之。后抚背之衣单，父乃去其妻。骞启父曰：母在，一子寒，母去，三子单。
《贾谊新书》：楚昭王当房而立，愀然有寒色。曰：寡人朝，饥馑时酒二，重裘而立，犹然有寒气，将奈我元元之百姓何。是日也，出府之裘以衣寒者，出仓之粟以赈饥者。居二年，阖闾袭郢，昭王奔。随诸当房之赐者，请还战至死之寇。阖闾一夕而五徙卧，不能赖楚，曳师而去。昭王乃复，当房之德也。
《拾遗记》：燕昭王时，有国献黑蚌于昭王。王取瑶漳之水，洗其沙泥。乃嗟叹曰：自悬日月以来，见黑蚌生珠已八九十遇。此蚌千岁一生珠也。珠渐轻细，昭王常怀此珠。当隆暑之月，体自轻凉。号曰销暑招凉之珠也。
《战国策》：襄王立，田单相之。过水。〈淄同〉有老人涉而寒，出不能行，坐于沙中。田单见其寒，欲使后车分衣，无可以分者。单解裘而衣之。襄王恶之曰：田单之施，将欲以取我国乎。不早图之，恐后之。左右顾无人，岩下有贯珠者。襄王呼而问之曰：女以为何若。对曰：王不如因以为己善。王嘉单之善，下令曰：寡人忧民之饥也，单收而食之。寡人忧民之寒也，单解裘而衣之。寡人忧劳百姓，而单亦忧之。称寡人之意。单有是善，而王嘉之。虽单之善，亦王之善已。王曰：善。乃赐单牛酒，嘉其行。后数日，贯珠者复见王，曰：王至朝日，宜召田单而揖之，于庭口劳之，乃布令求百姓之饥寒者，收谷之。乃使人听于闾里，闻丈夫之相与语曰：田单之爱人，嗟乃王之教泽也。
《史记・范睢传》：魏使须贾于秦。范睢闻之，为微行，敝衣间行之邸。见须贾曰：臣为人庸赁。须贾意哀之，留与坐饮食，曰：范叔一寒如此哉。乃取其一绨袍以赐之。《吕氏春秋》：戎夷违齐如鲁，天大寒，与门弟子宿于郊外。寒愈甚，谓弟子曰：子与我衣，我活，我与子衣，子活。我国士也，为天下，惜死。子不肖人，恶能与国士衣哉。让衣与弟子，夜坐而死。《汉书・高祖本纪》：七年冬十月，上自将击韩王信于铜L。连战，乘胜逐北至楼烦。会大寒，士卒堕指者什二三。
《辟寒》：汉武帝，有人献神雀之鸟。此鸟畏霜雪，乃起小屋处之，名曰辟寒台。皆用水晶为户牖，使内外通光。《汉书・丙吉传》：吉尝出，逢人逐牛，牛喘吐舌。吉止驻，使骑吏问逐牛行几里矣。掾史谓：丞相失问。或以讥吉。吉曰：方春少阳用事，未可大热，恐牛近行用暑，故喘。此时气失节，恐有所伤害也。三公典调和阴阳，职所当忧，是以问之。掾史乃服，以吉知大体。
《赵充国传》：神爵元年，充国伐羌。敕书让充国曰：冬卤皆当，畜食多藏匿山中，依险阻将军。士寒手足皲瘃，宁有利哉。〈注〉文颖曰：皲，坼裂也。瘃，寒创也。
《云仙杂记》：宣帝时，西夷恒u国贡八角玉，升夏以水浇之，则无暑。冬以火迫之，则无寒。异事甚众。
《销夏》：元帝被病，广求方士。汉中逸人王仲都者，诏问所能为，对曰：但能忍寒暑耳。因为待诏，至夏大暑日使曝坐，又环以十炉火，不言热，而身汗不出。
《辟寒》：汉元帝被疾，远求方士，汉中送道士王仲都，问所能，对曰：能忍寒。乃以隆冬盛寒日，令袒载驷马于上林之昆明池，上环以冰而御驷者厚衣狐裘，寒战。而仲都无变色，卧于池上，曛然自若。
《汉书・西域传》：Y宾国，道历大头痛、小头痛之山，赤土身热之阪，令人身热无色，头痛呕吐，驴畜尽然。《拾遗记》：董偃常卧延清之室，以画石为床，盖石文如画也。石体甚轻，出郅支国。上设紫琉璃帐，火齐屏风。列灵麻之烛，以紫玉为盘，如屈龙皆用杂宝饰之。侍者于户外扇偃。偃曰：玉石岂须扇而后清凉耶。侍者乃却扇。以手摸之，方知有屏风也。又以玉精为盘，贮冰于膝前，玉精与冰同其洁澈。侍者谓：冰之无盘，必融湿席。乃合玉盘，拂之，落阶下，冰玉俱碎。偃以为乐。《汉书・王莽传》：天凤四年八月，莽亲之南郊，铸作威斗。铸日大寒，百官人马有冻死者。
《后汉书・冯异传》：王郎起光武，自蓟东南至饶阳芜蒌亭。时天寒烈，众皆饥疲。异上豆粥，明旦光武谓诸将曰：昨得公孙豆粥，饥寒俱解。
《钟离意传》：意辟大司徒侯霸府，诏部送徒诣河南。时久寒，徒病不能行，路过弘农，意辄移属县，使作徒衣。县不得已，与之。而上书言状，意亦具以闻。光武得奏以见霸曰：君所使掾何，乃仁于用心，诚良吏也。《钟离意别传》：严遵昔与光武俱为诸生，暮夜宿息，二人寒，不得寝卧。更相谓曰：豪贵，忆此，勿相忘。别后数年，光武有天下，徵遵，不至。
《后汉书・马援传》：援征武陵五溪蛮，进营壶头，贼乘高守隘，水疾，船不得上，会暑甚，士卒多疫死，援亦中病。遂困，乃穿岸为室，以避炎气。
《韦彪传》：彪以世承二帝，更化之后，多以苛刻为能。因盛夏多寒，韦彪上疏谏曰：臣闻政治之本，必顺阴阳。伏见立夏以来，当暑而寒，殆以刑罚刻急，郡国不奉时令之所致也。
《崔传》：为五原太守，五原土宜麻，而俗不知织绩，民冬月无衣，积细草而卧，其中见吏，则衣草而出。至，官斥卖储峙，为作纺绩织之具，以教之。民得以免寒苦。
《销夏》：汉桓帝时，刘褒〈一云刘宝〉画云汉图，见者觉热。又画北风图，见者觉寒。
《拾遗记》：汉灵帝初平三年，游于西园，起裸游馆千间。采绿苔而被阶，引渠水以绕砌，周流澄澈。乘小舟以游漾，使宫人乘之。选玉色轻体者，以执篙楫，摇漾于渠中。其水清澄，以盛暑之时，使舟覆没。视宫人玉色者，又奏招商之歌，以来凉气也。歌曰：凉风起兮日照渠，青荷昼偃叶夜舒。惟日不足乐有馀，清丝流管歌玉凫。千年万岁喜难u。渠中植莲，大如盖，长一丈，南国所献。其叶夜舒昼卷，一茎有四莲丛生，名曰夜舒荷。亦云月出则叶舒，故曰望舒荷。帝盛夏避暑，于裸游馆长夜饮宴。帝嗟曰：使万岁如此，则上仙也。宫人二七已上，三六已下，皆靓妆而解上衣，惟著内衣，或共裸浴。西域所献茵墀香，煮以为汤，宫人以之浴浣。使以馀汁入渠，名曰流香渠。又使内竖为驴，鸣于馆北，又作鸡鸣堂。多畜鸡，每醉乐迷于天晓，内竖竞作鸡鸣，以乱真声也。乃以炬烛投于殿前，帝乃惊悟。《续汉书・五行志》：献帝初平四年六月，寒风如冬时。《后汉书东夷传》：挹娄，古肃慎之国也。土气极寒，常为穴居。好养豕，食其肉，衣其皮，冬以豕膏涂身，厚数分，以R风寒。
《广州先贤传》：罗威，性至孝，遇寒，常以身温席，母乃寝。夏月，必撤帐而卧，曰：吾供蚊蚋，恐去m老母也。《魏志・华陀传》：东阳陈叔山小男，二岁得疾，下利，常先啼，日以羸困。问华陀，陀曰：其母怀躯阳气内养，乳中虚冷，儿得母寒，故令不时愈。
《管宁传注》：焦先，自作一瓜牛庐，静扫其中，营木为床，布草蓐其上，天寒，时构火以自炙。
《谢承・后汉书》：袁绍在河朔，至夏，大饮，以避一时之暑。号为河朔饮。
《英雄记》：袁尚、熙，被公孙康伏兵缚之，坐于冻地。尚曰：未死之时，寒不可忍。谓康求席。熙曰：头颅方行万里，何席之为。
《拾遗记》：吴主赵夫人，丞相达之妹，巧妙无双。权居昭阳宫，倦暑，乃褰紫绡之帷。夫人曰：此不足贵也。权使夫人指其意思焉。答曰：妾欲穷虑尽思，能使下绡帷，而清风自入，视外，无有蔽碍。列侍者，飘然自凉，若驭风而行也。权称善。夫人乃V发，以神胶续之。神胶出郁夷国，接弓弩之断弦。百断百续也。乃织为罗e，累月而成。裁之为幔，内外视之，飘飘如烟气轻动，而房内自凉。时权常在军旅，每以此幔自随以为征幕。舒之，则广纵数丈。卷之，则内于枕中。时人谓之丝绝。《吴志・孙权传注》：魏文帝至广陵，临江观兵，有渡江之志。权严设固守，时大寒，冰舟不得入江。帝见波涛汹涌，叹曰：嗟乎，固天所以隔南北也。
《销夏》：魏许使刘松辈，三伏之时，昼夜酣饮，极醉以为避暑饮。傅咸作感凉赋，曰：夏日困于炎暑，旬日不过自凉。以时之凉，作感凉会。
《拾遗记》：明帝即位二年，起灵禽之园，远方国所献异鸟殊兽，皆畜此园也。昆明国贡嗽金鸟，人云：其地去燃洲九千里。出此鸟，形如雀，而色黄羽。毛柔密，常翱翔海上。罗者得之，以为至祥。闻大魏之德，被于遐远。故越山航海来献大国。帝得此鸟，畜于灵禽之园。饴以真珠，饮以龟脑。鸟常吐金屑如粟，铸之可以为器。昔汉武帝时，有人献神雀，盖此类也。此鸟畏霜雪，乃起小屋处之，名曰辟寒台。皆用水精为户牖，使内外通光，而常隔于风雨尘雾。宫人争以鸟吐之金，用饰钗佩，谓之辟寒金。故宫人相嘲曰：不服辟寒金，那得帝王心。不服辟寒钿，那得君王怜。于是，媚惑者乱争此宝金为身饰，及行卧皆怀挟，以要宠幸也。魏氏丧，灭池台，鞠为煨烬，嗽金之鸟亦自翱翔矣。
《辟寒》：荀奉倩与妇至笃。冬月，妇病热，乃出中庭，自取冷还，以身熨之。
《晋书・曹摅传》：摅转洛阳令，时大雨雪，宫门夜失行马。摅使收门士，曰：宫掖禁严，非外所敢盗，必是门士以燎寒耳。诘之果服。
《王祥传》：祥性至孝，母常欲生鱼。时天寒冰冻，祥解衣将剖冰求之，冰忽自解，双鲤跃出，持之而归。
《羊祜传》：祜卒，帝素服哭之甚哀。是日大寒，帝涕泪沾须鬓，皆为冰焉。
《成公绥传》：绥雅好音律，尝当暑承风而啸，泠然成曲，因为啸赋。
《晋朝杂事》：永宁二年十二月，大寒，凌破河桥。
《辟寒》：谢万就太傅乞裘，自云畏寒。太傅答曰：君妄语，正欲以为豪具耳。若畏寒，无复胜绵者。乃以三十斤绵与万。
《世说》：郗嘉宾，三伏之月诣谢公，炎暑薰赫，虽复当风交扇，犹沾汗流漓。谢著故绢衣，食热白粥，晏然无异。郗谓谢公曰：非君几不堪此。
《晋书・韩伯传》：伯年数岁，至大寒，母为作襦。令伯捉熨斗而谓之曰：且著襦寻，当作复T。伯曰：不复须。母问其故，对曰：火在斗中而柄尚热，今既著襦，下亦当。母甚异之。
《张骏传》：骏命窦涛筹进讨辛晏，从事刘庆谏曰：霸王不以喜怒兴师，必须天时人事，然后起也。奈何以猛寒攻城。骏纳之。
《辟寒》：葛仙公与客谈语，时天大寒，仙公谓客曰：居贫，不能人人得炉火，请作一大火共致者。仙公因吐气，火赫然从口中出。须臾，火满屋，客皆热，脱衣笑。《晋中兴书》：桓元入建康宫，逆风迅激，旌旗不立，法章仪饰，一皆倾偃，是月酷寒。
《晋书・王延传》：延事亲色养。夏则扇枕席，冬则以身温被。隆冬盛寒，体无全衣，而亲极滋味。
《辟寒》：石虎，当严冰之时，作铜屈龙数千枚，各重数千斤。烧如火色，投于水中，则池水恒温，名曰焦龙。温池引凤，文锦步障，萦蔽浴所，共宫人宠嬖者，解r服，宴戏弥于日夜，名曰清嬉浴室。浴罢，泄水于宫外，水流之所，名温香渠。渠外之人争来汲取，得升合以归，其家人莫不怡悦。至石虎破灭，焦龙犹在邺城池。《齐书・崔怀慎传》：怀慎父邪利，鲁郡太守。宋元嘉中陷魏。怀慎闻父陷没，即日遣妻布衣蔬食。父卒，怀慎绝而复苏，载丧还青州。徒跣冰雪，土气寒酷，而手足不伤。时人以为孝感。
《褚伯玉传》：伯玉少有隐操，寡嗜欲。居瀑布山，性耐寒暑，时人比之王仲都。
《谢超宗传》：超宗为义兴太守，升明二年坐公事免，诣东府门自通。其日风寒惨厉，太祖谓四座曰：此客至，使人不衣自暖矣。超宗既坐，饮酒数瓯，辞气横出。太祖对之甚欢，板为骠骑咨议。
《张冲传》：冲，辟州主簿，随从叔永为将帅，除绥远将军盱眙太守。永征彭城，遇寒雪，军人足胫冻断者十七八，冲足指皆堕。
《南史・傅昭传》：昭历位左户尚书安成内史。郡溪无鱼，或有暑月荐昭鱼者，昭既不纳，又不欲拒，遂馁于门侧。
《齐春秋》：江革补国子生，王融谢I尝行还过候革，时大寒雪，见革弊絮单席，而耽学不倦，嗟叹久之。《梁书・武帝本纪》：帝勤于政务，孜孜无怠，每至冬月四更竟，即敕把烛看事，执笔，触寒，手为皴裂。
《何远传》：远为武昌太守。武昌俗皆汲江水，盛夏远患水温，每以钱买民井寒水，不取钱者，则⑺还之。《陈书・徐陵传》：太清二年使魏。是日甚热，其主客魏收嘲陵曰：今日之热，当由徐常侍带来。陵即答曰：昔王肃至此，为魏始制礼仪。今我来聘使卿，复知寒暑。《洛阳伽蓝记》：元魏时，北边酋长遣子入侍，尝秋来春去，以避中国之热。时人谓之雁臣。
《销夏》：历城北有使君林，魏正始中。郑公徵三伏之际，每率宾僚避暑于此。取大莲叶置砚格上，盛酒二升，以簪剌叶，令与柄通屈茎，上轮菌如象鼻焉。持翕之名碧筒酒。
《洛阳伽蓝记》：建中寺，普泰元年，尚书令乐平王尔朱世隆所立也。本是阉官司空刘腾宅，屋宇奢侈，梁栋u制，一里之间，廊庑充溢。堂比宣光殿，门匹乾明门。博敞弘丽，诸王莫及也。腾诛，以宅赐王雍。建义元年，世隆为荣追福题以为寺。金花宝盖遍满其中，有一凉风堂，本腾避暑之处，凄凉常冷，经夏无蝇，有万年千岁之树也。
《酉阳杂俎》：魏使崔挛噬馘谠唬航袼昶婧，江淮之间不乃冰冻。少遐曰：在此虽有薄冰，亦不废行，不似河冰，一合便胜车马。
《北齐书・张景仁传》：景仁多疾，车驾，或有行幸在道宿处，每赐步幛为遮风寒。
《赵王琛传》：琛子睿，显祖六年，诏领山东兵数万，监筑长城。于时盛夏，睿屏除盖扇，亲与军人同其劳苦。长史宋钦道以睿冒暑，遣舆冰倍道追送。睿对之叹息云：三军之人皆饮温水，吾以何义，独进寒冰。遂至销液，竟不一尝。兵人感悦。
《大业杂记》：炀帝临汾水起汾阳宫，即管涔山河源所出之处。当盛暑月，临河盥漱，即凉风凛然，如八九月。《唐书・礼乐志》：祭司寒黑牲一。
《元和志》：九成宫，在麟游县西一里，即隋文帝所置仁寿宫。至贞观五年，复修旧宫以为避暑之所，改名九成宫。
《唐书・马周传》：臣伏读明诏，以二月幸九成宫。窃惟太上皇春秋高，陛下宜朝夕视膳。今所幸宫，去京三百里，本为避暑行也。太上皇留热处，而陛下走凉处。温踔道，臣所未安。疏奏，帝称善。
《魏徵・醴泉铭序》：贞观六年孟夏，皇帝避暑九成宫。四月甲申朔，旬有六日，上及中宫历览台观，闲步西城，俯察厥土，微觉有润，因而以杖导之，有泉随而涌出。乃承以石槛，引为一渠。其清若镜，味甘如醴。
《建康实录》：贞观二十年七月，宴五品以上于飞霜殿。丝竹递奏，群臣上寿，赐绫锦。殿在元武门北，因地形高敞，层楼三成，引水为洁渌池，以涤炎暑。
《辟寒》：郭元振为安西大都护，时西突厥首领乌质勒部落强盛，款塞通和。元振就其牙帐，许会军事。时天大雪，元振立于帐前，与乌质勒言议。须臾雪深风冻，元振未尝移足。
《唐书・张说传》：始武后末年，为泼寒胡戏，中宗尝乘楼纵观。至是，因四夷来朝，复为之。说上疏曰：乞寒泼胡，未闻典故。裸体跳足，汨泥挥水，盛德何观焉。纳之。《辟寒》：刘晏，五鼓入朝。时寒，中路见卖蒸胡处，热气腾辉。使人买，以袍袖包裙褐底啖之。谓同列曰：美不可言。
苏晋，作曲室寒饮，名酒窟。又地二，每一t铺一瓶酒，计砖约五万枚。寒日率友朋次第饮，取尽而已。《五色线》：元宗幸绣岭宫，以行宫狭隘，将避暑于佛寺。上谓高力士曰：姚崇多计策，往觇之。回曰：姚崇方乘小驷，按辔木阴下。上曰：吾得之矣。遽命小驷顿忘烦溽。
《明皇十七事》：元宗好神仙，往往诏郡国徵奇士。有张果者，则天时闻其名，不能致。上函召之，乃与使偕至其所。为变怪不测。上谓力士曰：吾闻奇士至人，外物不能败其中，试饮以汁，不死者乃奇士也。会天寒甚，乃使以汁进果，果遂饮尽三卮，醇然如醉。
元宗尝幸东都，天大旱，且暑。时圣善寺有竺乾僧无畏，号三藏，善召龙致雨之术。上遣力士疾召，无畏奏：旱数当耳。召龙兴云，烈风迅雷，适足以暴物，不可为也。上强之。又曰：苦暑人病矣，虽暴风疾雷，亦足快意。无畏不得已，乃奉诏。有司为陈请雨具，而幡幢像设甚备。无畏笑曰：斯不足致雨。悉令彻之，独盛一钵水，以刀搅旋之，胡言数百，咒水。须臾，有若龙状。其大类指赤色，首啖水上。俄复没于钵中。无畏复以刀搅水，咒者三。顷之，白气自钵中兴，如炉烟，直上数尺。稍引出讲堂外。无畏谓力士曰：宜去，雨至矣。力士亟驰而去。还顾见白气疾旋，自讲堂出，若一疋素练者。既而昏霾大风震雷以雨。力士才及天津桥之南，风亦随马而至矣。衢中大树多拔。力士比复奏，衣尽沾湿。《辟寒》：开元二年冬至，交趾国进犀一株，色黄如金。使者请以金盘置于殿中，温温然有气袭人。上问其故，使者对曰：此辟寒犀也。顷自隋文帝时，本国曾进一株，直至今日。上甚悦，厚赐之。
《庐陵宫下记》：明皇起凉殿，拾遗陈知节上疏极谏，上令力士召对。时暑毒方甚，上在凉殿座后，水激扇车风猎衣襟。知节至，赐坐石榻。阴C沉冷，仰不见日。四隅积冰成山，帘水飞洒坐内含冻。复赐冰屑麻饭。陈体生寒粟，腹中雷鸣，再三请起，方许。上犹拭汗不已，陈才及门，遗泄狼籍。逾日复召，谓曰：卿论事宜审，勿以己方万乘也。
《开元天宝遗事》：李白于便殿对明皇撰诏诰，时十月大寒，冻笔，莫能书字。帝敕宫嫔十人侍于李白左右，令各执牙笔呵之，遂取而书其诏。其受圣眷如此。岐王少惑女色，每至冬寒，手冷不近于火，惟于妙妓怀中，揣其肌肤，称为手。常日如是。
岐王有玉鞍一面，每至冬月则用之，虽天气严寒，则此鞍在上坐，如温火之气。
申王，每至冬月，有风雪苦寒之际，使宫妓密围于坐侧，以R寒气。自呼为妓围。
《销夏》：申王钟腥饧玻腹垂至_，每出则以白练束之。至暑月，常_息不可过。元宗诏南方取冷蛇二条赐之，蛇长数尺，色白不螫人，执之冷如握冰，申王腹有数约。夏月置于约中，不复觉烦暑。
开元天宝遗事：贵妃初承恩诏，与父母相别，泣涕登车。时天寒，泪结为红冰。
贵妃素有肉体，至夏苦热，常有肺渴。每日含一玉鱼儿于口中，盖藉其凉津沃肺也。
贵妃每至暑月，常衣轻绡，使侍儿交扇鼓风，犹不解其热。每有汗出，红腻而多香，或拭之于巾帕之上，其色如桃红也。
杨国忠，于冬月，常选婢妾肥大者，行列于前，以遮风。盖藉人之气相暖，故谓之肉阵。
杨氏子弟，每至伏中取大冰，使匠琢为山，周围于宴席间。座客虽酒酣，而各有寒色。亦有挟纩者，其骄贵如此。
长安富家子刘逸、李闲、卫旷，家世巨豪，而好接待四方之士。疏财重义，有难必救，真慷慨之士，人皆归仰焉。每至暑伏中，各于林亭内植画柱，以锦绮结为凉棚，设坐具，召长安名妓间坐，递相延请，为避暑之会。时人无不爱羡也。
王元宝家有一皮扇子，制作甚质。每暑月宴客，即以此扇子置于坐前。使新水洒之，则飒然风生。巡酒之间，客有寒色，遂命撤去。明皇亦尝差中使去取看，爱而不受，帝曰：此龙皮扇子也。
王元宝，每至冬月大雪之际，令仆夫自本家坊巷口扫雪为径路，躬亲立于坊巷前，迎揖宾客，就本家具酒炙宴乐之，为寒之会。
唐内库中有七宝砚垆，曲尽其巧。每至冬寒，砚冻置于垆上，砚冰自消，不劳置火。冬月帝常用之。
唐内库一酒杯，青色而有纹如乱丝。其薄如纸，于杯足上有镂金字，名曰自杯。上令取酒注之，温温然有气相炊如沸汤。遂收于内藏。
《销夏》：天宝中御史大夫王p，有罪赐死。县官簿录p太平坊宅，数日不能遍宅。内有自雨亭，从檐上飞流四注，当夏处之，凛若高秋。
《辟寒》：韦陟有寒疾，房尚书使子弟问之卧内，悉藉茵毯袜而登阶，侍婢皆笑。
《杜阳杂编》：李辅国家藏珍玩，皆非人世所识。夏则于堂中设迎凉之草，其色类碧，而干似苦竹叶，细于杉。虽若乾枯，未尝落。盛暑束之，窗户间而凉风自至。凤首木高一尺，雕刻鸾凤之状，形以枯槁，毛羽脱落不甚尽。虽严凝之时，置诸高堂大厦之中，而和煦之气如二三月。故列名为常春木，纵烈火焚之，终不焦黑焉。
《元载》：紫绡帐，得于南海溪洞之酋帅，即鲛绡之类也。轻疏而薄如无所碍。虽属凝冬，而风不能入，盛夏则清凉自至，其色隐隐焉。不知其帐也。
《销夏》：长安人，每至暑月，以锦结为凉棚，设坐具为避暑会。
《衣冠盛事》：德宗幸金銮殿，问学士郑馀庆曰：近日有衣作否。馀庆对曰：无之。乃赐百缣，令作寒服。《辟寒》：唐韦绶在翰林，德宗常至其院，韦妃从幸。会绶方寝，学士郑s欲驰告之，帝不许。时大寒，帝以妃蜀缬袍覆而去。
白少傅分司东洛，日以诗酒自娱。卢尚书简辞，有别墅近伊水，亭榭清峻。方冬与群从子侄同登眺望嵩洛，既而，霰雪微下，因说镇金陵时，江南多山水，见居人以叶舟浮泛，就食菰米鲈鱼，念之不忘。逡巡忽有二人衣蓑笠循岸而来，牵引篷艇，船头覆清幕中。有白衣人与衲僧偶坐，船后有小灶安铜甑而炊。小僮烹煮溯流过于槛前，闻舟中吟笑方甚。卢叹其高逸，不知何人。问之，言是白与僧佛光，自建春门往香山精舍。
《云仙杂记》：长安冰雪，至夏月，则价等金璧。白少傅诗名动于闾阎，每需冰雪，论筐取之，不复偿价，日日如是。
《杜阳杂编》：顺宗即位，岁拘弭国贡常坚冰。云其国有大凝山，中有冰，千年不释。及赍至京师，洁冷如故，虽盛暑赭日，终不稍消。嚼之，即与中国者无异。
《云仙杂记》：韩愈刺潮州，尝暑中出张皂盖，归而喜曰：此物能与日轮争功，岂细事耶。
《清异录》：宝历元年，内出清风饭。制度，御庖令造进法。用水晶饭、龙精粉、龙脑末、牛酪浆，调毕，入金提钮G，垂下水池，待其冷透，供进。惟大暑方作。
《酉阳杂俎》：宝历中，邑客十馀人逃暑会饮。忽暴风雨，有物坠如P，两目，众人惊伏床下。倏忽上阶历视，众人俄失所在。
南中有虫，名避役，应一日十二辰，其虫状如蛇。医脚长色青赤肉鬣。暑月时，见于篱壁间。俗见者多称意事，其首倏忽更变，为十二辰状。段成式再从兄，寻常睹之。
《神异经》：文宗，延学士于内庭，讨论经义。李训讲《周易》微义，颇叶于上意。时方盛夏，遂命取冰玉腰带及辟暑犀如意以赐训。训谢之，上曰：如意足以与卿为谈柄也。
《杜阳杂编》：武宗皇帝，会昌九年，扶馀国进火玉三斗，色赤，长半寸，上尖下圆，光照数十步。积之可以燃鼎。置之室内，则不复挟纩。
《剧谈录》：朱崖，李相国德裕宅，在安邑坊东南隅，桑道茂谓为玉碗舍宇，不甚宏侈，而制度奇巧。其间怪石古松，俨若图画。在文宗、武宗朝，方秉化权，威势与恩泽无比，每好搜掇殊异，朝野归附者，多求宝玩献之。尝因暇日休浣，邀同列宰相及朝士宴语，时畏景赫曦，咸有郁蒸之病。轩盖候门，已及亭午。|绅名士交扇不暇。将期，憩息于清凉之所。既而延于小斋，不甚高，敞四壁施设，皆古书名画，俱有炎烁之虑。及别列坐开樽，烦暑都尽。良久，觉清飙爽气，凛若高秋，备设酒肴，及昏而罢。出户，则火云烈日廊唤棺疲有好事者求亲信问之，云此日唯以金盆贮水，渍白龙皮置于座末。龙皮有新罗僧得自海中，云海旁有居者得之于渔扈。其初以为鳞介之属，曾有老人见而识之。僧知相国好奇，因以金帛赎之而献。又金带辟尘簪，皆希代之宝。及南迁，悉为恶溪沉溺，使昆没水。求之，在鳄鱼穴，不能取。
《唐书・李德裕传》：旧制，岁杪运内粟，赡黎`州诸戍，常以盛夏至，地苦瘴毒，辇夫多死。德裕命转邛雅粟，以十月为漕始，先夏而至，馈者不涉炎月，远民乃安。《辟寒》：唐宣宗命方士作丹饵之病。中热，不敢衣绵拥炉。冬月，冷坐殿中，宫人以金盆置麸炭火少许，进御止手而已。禁闼因呼麸火为星子炭。
熊翻，每岁寒会客，至酒半阶前，旋杀羊，令众客自割，随所好者，Z绵系之，记号毕，A之。各自认取，以刚竹刀切食，一时盛行，号过厅羊。
《销夏》：李宗闵善饮酒，与宾僚宴，暑月临水，以荷为杯。满酌密系，将近入口，以著刺之。不尽，则重饮。
《摭言》：韦澳，孙宏，大中时，同在翰林。盛暑，上在太液池中，宣二学士。既赴，召中贵人，颇以为讶，初殊未悟，及就坐，但觉寒气逼人。熟视，有龙皮在侧。寻宣赐银饼，馅食之，甚美。既而醉以醇酎，二公因兹苦河鱼者数夕。上笑曰：卿不耐事，朕日进十数，未尝有损。银饼馅，皆乳酪膏腴所制也。
《杜阳杂编》：大中中，日本国王子来朝，善围棋。上敕顾师言待诏为对手。王子出楸玉局冷玉棋子，云本国之东三万里，有集真岛，岛上有凝霞台，台上有手谈池，池中出玉棋子。不由制度，自然黑白分焉。冬温夏冷，故谓之冷暖玉。
咸通九年，同昌公主出降，有却寒帘类玳瑁，斑有紫色，云却寒之鸟骨所为也。
公主，一日大会韦氏之族于广化里，玉馔俱陈，暑气将甚。公主命取澄水帛，以水蘸之，挂于南轩。满座皆思挟纩。澄水帛长八九尺，似布轻细，明薄可鉴。云其中有龙涎，故能消暑毒也。《唐诗纪事》：欧阳迥与僧可朋为友。是岁酷暑中，欧阳命僚纳凉于净众寺依林亭，列樽俎。寺外皆耕者，曝背烈日中耘田，击腰鼓以适倦。可朋遂作耘田鼓诗以贽。欧阳遽命撤饮，诗曰：农舍田头鼓，王孙筵上鼓。击鼓兮皆为鼓，一何乐兮，一何苦。上有烈日，下有焦土。愿我天翁，降之以雨。
《云仙杂记》：霍仙鸣别墅，在龙门，一室之中开七井，皆以雕镂木盘覆之。夏月坐其上，七井生凉，不知暑气。《辟寒》：供奉官罗承嗣，住州西。邻人每夜闻击物声，穴隙视之，乃知寒冻齿相击耳。赠之毡，坚不受。妻母来，其女方食其枕中豆，赠之米面，亦不敢纳。遂挈其家居州南。
吕徽之安贫乐道，常逃其名，以耕渔自给。一日诣富家易谷种，大雪，立门下。闻阁中有吟哦声，乃一人分韵得滕字，苦金弗就。先生不觉失笑。众诘其故，先生因举滕王蛱蝶事。众请足之，先生援笔立就，既敏且工。问其姓字，终不肯言。众惊讶曰：尝闻吕处士名，欲一见而不得，先生岂其人耶。我农家安知吕处士。与之谷，怒曰：我岂可以货取耶。不受，刺船去。遣人遥尾其后，路甚僻远，识其所而返。雪晴往访焉，惟草屋一间，家徒四壁。值先生不在，忽米桶中有人，乃先生妻也。因天寒无衣，故坐其中。
王元苦病风月，终于贫病，妻黄氏共持雅操。每遇得句，寒夜必先起然烛，供具纸笔。元甚重之。有听琴诗曰：拂琴开素匣，何事独姑肌９诺魉撞焕郑正声公自知。寒泉出涧涩，老桧倚风悲。纵有来听者，谁堪继子期。好事者画为图簇。
阳翟县有杜生者，不知其名，邑人但谓之杜五郎。所居去县三十馀里，唯有屋两f，其前空地丈馀。杜生不出篱门，几三十年矣。黎阳尉孙某曾往访之，气韵f旷，言词精简，有道之士也。盛寒，但布袍草履，室中枵然一榻而已。于时方有军事，夜半未卧疲甚，孙遂及此，不觉洒然。
颜斐，字文林，为京兆尹。课民当输租，时车牛各致薪两束，为冬寒冰炙笔砚。
《遵生八笺》：唐有老人，遇老妪持旧P，以半千售之。有波斯国人见之，曰：此是冰蚕所织，暑月置之座傍，满座皆凉。酬以千万。
《旧唐书・西戎传》：拂H国王至盛暑之节，人厌嚣热。乃引水潜流上遍于屋宇。机制巧密，人莫之知。观者惟闻屋上泉鸣，俄见四檐，飞溜悬波。如瀑激气成凉风，其巧妙如此。
《唐书・南蛮传》：林邑献五色鹦鹉。白鹦鹉数诉寒，有诏还之。
《酉阳杂俎》：临巴县有雁翅泊，泊旁无树木。土人至春夏，常于此泽罗雁鸟，取其翅以R暑。
《五代史・郭崇韬传》：庄宗患，宫中暑湿不可居，思高楼避暑。宦官进曰：臣见长安全盛时，大明兴庆宫楼阁百数，今大内不及故时卿相家。庄宗曰：吾富有天下，岂不能作一楼。乃遣宫苑使王允平营之。宦官曰：郭崇韬眉头不伸，常为租庸惜财用。陛下虽欲有作，其可得乎。庄宗乃使人问崇韬。曰：昔吾与梁对垒于河上，虽祁寒盛暑，被甲跨马不以为劳。今居深宫荫广厦不胜其热，何也。崇韬对曰：陛下昔以天下为心，今以一身为意，艰难逸豫为虑，不同其势，自然也。愿陛下无忘创业之难，常如河上，则可使繁暑坐变清凉。庄宗默然。终遣允平起楼，崇韬果切谏。宦官曰：崇韬之第，无异皇居。安知陛下之热。由是谗间愈入。《清异录》：明宗天资恭俭。尝因苦寒，左右进蒸黄透绣袄，子不肯服，索托罗毡袄衣之。
《五代史・南唐世家》：李升，盛暑未尝张盖操扇，左右进盖，必却之曰：士众尚多暴露，我何用此。
《吴峦传》：峦善抚士卒。天大寒，裂其帷幄以衣士卒。众皆爱之。
《清异录》：士人暑天不欲露髻，则顶矮冠，清泰间都下星货铺卖一冠子，银为之，五朵平云作三层安置。计止是梁朝物，匠者遂依效造，小样求售。
《五代史・契丹传》：萧翰闻德光死，北归。有同州合阳县令胡峤为翰掌书记，随入契丹。周广顺三年，亡归中国。略能道其所见。云至黑榆林时，七月寒如深冬。又明日入斜谷，谷长五十里，高崖峻谷，仰不见日。而寒尤甚。
《闻见前录》：范鲁公质举进士，周祖自邺举兵向阙，京师乱，鲁公隐于民间。一日坐封丘巷茶肆中，有人貌怪陋，前揖曰：相公无虑。时暑中，公所执扇偶书大暑去酷吏，清风来故人诗二句。其人曰：世之酷吏冤狱，何止如大暑也。公他日当深究此弊。因携其扇去。公惘然久之，后至n庙后门，见一土偶短鬼，其貌肖茶肆中见者，扇亦在其手中。公心异焉。乱定，周祖物色得公，遂至大用公。见周祖首建议律，条繁广，轻重无据，吏得以因缘为奸，周祖特诏详定，是为刑统。《五代史・突厥传》：牛蹄突厥人身牛足，其地尤寒。水曰葫芦河，夏秋冰厚二尺，春冬冰彻底，常烧器销冰，乃得饮。
《销夏》：蜀孟知祥，其军战胜董璋。时军中暑热，知祥巡行抚问，三军忻然，如热而濯。
《清异录》：吴越称上瓜，钱氏逃暑，取一瓜，各言子之数，言定，剖观。负者，张筵。谓之瓜战。
宜春王从谦拟下邳侯，革华体作夏清侯，传云：侯姓干氏，讳秀，字耸之，渭川人也。秀生而操持凛然，不日间昂霄耸壑，姿态猗猗，久之材坚可用。时秦王病暑，席温，为王常侍，不称旨。有言秀甚忠，能碎身为王得之，必如意。王亟召使者驾追锋车，旁午于道。既至，引对，王大悦。诏柄臣金开剖析其材，刮削其粗，编度令合，又教其方直缜密，于是风采一变，赐姓名为平莹，封夏清侯，实食O谷三百户。自此槐殿虚敞，玉窗邃深。莹专奉起居，往往以身藉莹。如超热海登广寒宫。王谓左右：莹每近吾，则四体生风，神志增爽，虽古清卿清郎，何以尚兹。
《国老谈苑》：宋太祖，尝冬月彻兽炭。左右启曰：今日苦寒。上曰：天下民寒者众，朕何独温愉哉。
《宋史・赵普传》：旧制，宰相以未时归第。是岁大热，特许普夏中至午时归私第。
《杨业传》：代北苦寒，人多服毡Y。业但挟纩露坐治军事，旁不设火。侍者殆僵仆，而业怡然无寒色。
《辟寒》：陶谷妾，本党进家姬。一日，雪下，谷命取雪水煎茶。问曰：党家有此景否。曰：彼粗人，安识此景。但能于销金帐下浅斟低唱，饮羊羔美酒耳。
《宋史・陈尧佐传》：尧佐为京西转运使，后徙河东路。以地寒民贫，仰石炭以生，奏除其税。
《陈尧叟传》：尧叟迁广南西路转运使。岭南地气蒸暑，为植树凿井，每三二十里置亭舍，具饮器，人免⑺馈！侗俸》：宋苏易简为学士。太宗问物品何珍。对曰：物无定味，适口者珍。臣只知齑为美。臣尝一夕寒甚，拥炉痛饮，半夜吻燥。中庭月明，残雪中，覆一盂齑，连咀数茎。此时，自谓上界仙厨鸾脯凤胎，殆恐不及。欲作冰紫壬传，因循未果也。上笑而然之。
《侍儿小名录》：寇莱公镇北门，有善歌者至庭，公取金钟独酌，令歌数阕。赠之束Z。侍儿倩桃，自内窥之，为诗呈公。云：夜冷衣单手屡呵，幽窗轧轧度寒梭。腊天日短不盈尺，何似妖姬一曲歌。
《清异录》：庐山白鹿洞，游士辐辏。每冬寒，醵金市乌薪为R冬备，号黑金社。十月旦日，命酒为毡炉，会盖R密窗，家张置毯褥，以是日始也。
《销夏》：宋时，馆职，暑月，许开角门，于大庆殿廊纳凉。因石曼卿被酒叩殿求对，寻有约束，自后不复开矣。《谈苑》：仁宗，暑月不挥扇，以拂子驱蚊蝇而已，冬月不预炉。医者云：体备中和之气则然。
仁宗袷享之际，雪寒特甚，上秉圭露腕侍祠，诸臣裹手执笏见上，恭虔皆恐惕揎袖。
《宋史・王素传》：素请帝祷于郊。帝曰：明日诣醴泉观。素曰：醴泉之近犹外朝耳，岂惮暑不远出耶。帝悚然，更诏诣西太一宫。
《销夏》：赵清献在钱塘州，宅之东消暑堂，堂后旧据城为屋五间，下瞰虚白，堂不甚高大，而最据一州之胜。谓之高斋。
《宋史・胡瑗传》：瑗教授湖州，教人以身先之。虽盛暑必公服坐堂上，严师弟之礼。
《辟寒》：张九歌，庆历中，居住京。虽盛冬单衣，流汗浃面。燕王奇之，尝召见，与之酒。岁馀，见王曰：将远游，故来别。有小技欲以悦王。乃索黄罗叠剪为蜂蝶状，随剪飞去，莫知其数。少顷，呼之，蜂蝶皆来。复为罗。王曰：吾寿几何。曰：与开宝寺浮图齐。后浮图灾，王亦薨。宋子京多内宠，后庭曳罗绮者甚众。尝宴于锦江，微寒，命取半臂，诸婢各送一枚，凡十馀枚。皆至子京。视之茫然，恐有厚薄之嫌。竟不敢服，忍冻而归。
《司马光・续诗话》：嘉v末，仁宗复修故事，命群臣赏花、钓鱼和御制诗。是日，微阴寒，韩魏公诗曰：轻云阁雨迎天仗，寒色留春入寿杯。二十年前曾侍宴，台司今日喜重陪。
《销夏》：张子通既贵，其弟子游，好歌薤露。暑月衣犊鼻纳凉门庑。值里巷丧，车过必径，趋群挽中，声调清壮，抑遏中节，或至郊外，通夕而归。
吕公著居家，夏不排窗，不挥扇。一日盛夏，杨大夫器之，吕公甥也，将赴镇戎军y。辞公，公于西窗烈日中冠裳，对饮三杯。器之汗流浃背，公凝然不动。
《石林诗话》：常待制秩居汝阴，与王深父皆有盛名。于嘉v治平之间，屡召不至。虽欧阳文忠公亦重推礼之。其诗所谓笑杀颍川常处士，十年骑马听朝鸡者是也。熙宁初，荆公当国，力致之，遂起，判国子监太常礼院。声誉稍减，于前尝一日大雪趋朝，与百官待门于仗舍。时秩已衰，寒甚，不可忍。喟然若有所恨者，乃举文忠诗以自戏。曰：冻杀颍川常处士，也来骑马听朝鸡。
《辟寒》：清泉香饼，人以一箧遗欧公。清泉，地名也。香饼，石炭也。用以焚香，一饼之火，可终日不寒。
《宋史・陈规传》：规知顺昌府。会刘引兵赴京留守，过郡境，规出迎。坐未定，传金人已入京城。时方剧暑，规谓毋多出军第，更队易器，以逸制劳，蔑不胜矣。《五行志》：庆元二年，泰宁县耕夫得镜，厚三寸，径尺有二寸。照见水底与日争耀。病热者对之，心骨生寒。《辟寒》：朱冲多买弊衣，择市妪之善缝纫者，成衲衣数百。当大寒雪，尽以给冻者。
《老学庵笔记》：老叶道人，龙舒人，不食五味，年八十八，平生未尝有疾。居会稽舜山，天将寒，必增屋瓦，补墙壁，使极完固。下帷设帘，多储薪炭，杜门终日。
《道山诗话》：元v丁卯十一月，雪中，予过范尧夫于西府，先有五客在。因众人论说民间利害，公甚喜。书室中无火，坐久寒甚。公命出酒，与坐客各举两大白。公曰：说得通透，令人心神融荡。
《辟寒》：范丞相、司马太师，俱以闲官居洛中。余时待次洛下。一日春寒中谒之，先见温公，时寒甚，天欲雪。温公命至一小书室中坐，对谈久之。炉不设火，语移时，主人设栗汤一杯而退。后至留司御史台，见范公。才见，主人便言：天寒远来不易，趣命温酒，大杯满，三杯而去。
锁锁帽，出回纥，用锁锁木根制之为帽，火烧不灭，亦不作灰。可配火鼠布，能辟寒。
铁脚道人，尝爱赤脚走雪中，兴发，则朗诵南华秋水篇。嚼梅花满口，和雪咽之。曰：吾欲寒香沁入肺腑。《销夏》：黄实，自言为发运使，大暑泊清淮楼。见米元章衣犊鼻，自涤砚于淮口，索箧中一无所有。独得小龙团二饼，亟遣人送入，趁其涤砚未毕也。
《清波杂志》：东坡自海外归毗陵，病暑，著小冠披半臂坐船上。夹运河千万人随观之，坡顾坐客曰：莫看杀我否。则素知彼民爱慕。坡亦眷眷此地而不忘。《锁夏》：东坡云：予前后守y馀杭凡五年。夏秋之间，蒸热不可过，独中和堂东南角下，瞰海门洞，视万里。三伏常萧然也。
《辟寒》：东坡卧病逾月，请郡不许。复，直玉堂，十一月一日锁院。是日苦寒，诏赐宫烛法酒。
《却扫编》：张文定公安道，平生未尝不衣冠而食，尝暑月与其婿王巩同饭，命巩褫带，而己衫帽自如。巩顾见不敢。公曰：吾自布衣，诸生遭遇至此，一饭皆君赐也，享君之赐敢不敬乎。子自食某之食，虽衩衣无害也。
《避暑录话》：韩持国许昌私第，凉堂深七丈。盛夏犹谓不可居。因问常颖士：郊居凉乎。常曰：野人无修檐大厦，旦起不畏车马尘埃之役，胸中无他念，露形挟扇投足木床，视木阴东摇则从东，西摇则从西耳。韩亟止曰：汝勿言，吾心凉矣。
《销夏》：韩持国喜声乐，遇极暑，辄求避，屡徙不如意。则卧一榻，使婢执板缓歌，不绝声，展转徐听，或颔首抚掌，与之相应。往往不复挥扇。
《杭州府志》：韩29胄当国，贿行无极，一时奔竞蝇集。其门有弟，仰胄为知x门事，颇与密议。时人谓之大小韩。一日有优剧者，为进取不偶状，诣卜，问休咎。卜作而言曰：君命甚佳，但五星财帛宫，若有所损。即欲亨达，先须见小寒。更望成事，必见大寒可也。闻者皆匿笑不止。
《清波杂志》：使北者冬月耳，白即冻堕，急以衣袖摩之，令热，以手摩，即触破。出疆以二月旦，过淮，虽办绵裘之属，俱置不用。亦尝用纱为服。衣障尘及致闲闷亦除去。然马上望太行山，犹有积雪。同涂官属，有至黄龙者云：燕山以北，苦寒冻宜然。凡冻欲死者，未可即与热物，待其少定，渐渐苏醒。盖恐冷热相激。《辟寒》：政和中，济南府禹城县孝义村崔志，有女甚孝。母卧病久，冬忽思食鱼，而不可得。其女曰：闻昔者王祥卧冰得鱼，想不难也。兄弟皆曰：尽信书则不如无书，汝女子何妄论古今。女曰：不然，父母有儿女者。本欲养生送死。兄谓女不能耶。乃同乳媪焚香誓天，即往河中卧冰，凡十日，果得鱼三尾。鳞鬣稍异，归以馈母，食之，所病顿愈。人或问方卧冰时，曰：以身试冰殊不觉寒也。
《清波杂志》：宣和崇尚道教，林灵素为之宗主。一日盛暑，亭午上在水殿，热甚。诏灵素作法祈雨。久之，奏云：四渎上帝皆命封闭，唯黄河一路可通，但不能及外。诏亟致之，俄震雷大霪，霪皆浊流。俄顷，即止。中使自外入言，内门外赫日自若，徽宗益神之。
《谈苑》：辽地大寒，匕箸必于汤中蘸之方得入口，不尔与热肉相沾，不肯脱。石鉴，奉使不曾蘸箸，以取榛子沾唇，如烙，皮脱血流，淋漓衣服上。
《老学庵笔记》：赵相挺之使辽。方盛寒，在殿上，辽主忽顾挺之耳，愕然，急呼小吏指示之，盖阉也。俄持一小玉合子至，合中有药色正黄，涂挺之两耳周匝而去。其热如火。既出殿门，主客者揖贺曰：大使耳，若用药，迟且拆裂缺落，甚则全耳皆堕而无血。扣其玉合中药为何物，乃不肯言，但云此药市中亦有之，价甚贵。方匕直钱数千。某辈早朝，遇极寒，即涂少许。吏卒辈则别有药以狐溺调，涂之亦效。
己酉春，辽移文境上曰：皇帝生日本是七月，今为南朝使人冒暑不便已，权改作九月一日。其内乡之意，亦可嘉也。
《辟寒》：高宗践祚之初，躬持俭德。一日语宰执曰：向自相州渡大河，荒野中甚寒。烧柴借半破磁盂，温汤浇饭茅檐下，与汪伯彦同食，今不敢忘。
《宋范成大・元日登钓台记》云：二十九日登舟，大雪，不可行。三十日发富阳，雪满千山，江色沉碧。但小霁风急，寒甚。披使金时所作绵袍，戴毡帽坐船头。纵观不胜清绝，剡溪夜景物，未必过此。除夜宿桐庐。癸巳岁正月一日，至钓台，率家人子登台，讲元正礼，谒二先生祠。登绝顶，扫雪，坐平石上。诸山皓然，冻云不开境过清矣。臧获亦贪殊景，忍寒犯滑来登。始予自绍兴己卯岁，及今奉役，盖三过钓台，薄宦区区如此，岂惟愧羊裘公，见篙师滩子惭颜亦厚，乃刻数字于右庑柱间，而宿西口。
《销夏》：周益公夫人妒，有媵公盼之夫人，縻之庭公过之，当炎暑，以渴告，公以杯水酌之。夫人窥于屏曰：好个相公为婢取水。公笑曰：独不见建义井者乎。《辟寒》：杨诚斋夫人罗氏，年七十馀，居寒月，黎明即起，诣厨躬，作粥一釜，遍享奴婢，然后使之服役。其子东山启曰：天寒何自苦如此。夫人曰：奴婢亦人子也。清晨寒冷，须使其腹中略有火气，乃堪使耳。我自乐此，不知寒也。
《乾淳岁时记》：禁中避暑，多御复古选德等殿，及翠寒堂纳凉。长松修竹，浓翠蔽日，层峦奇岫，静窈萦深，寒瀑飞空，下注大池，可十亩。池中红白菡萏万柄。盖园丁以瓦盎别种分列水底，时易新者，庶几美观。又置茉莉、素馨、建兰麝香、藤朱槿、玉桂、红蕉、^、婆U卜等南花数百盆于广庭，鼓以风轮，清芬满殿，御两旁，各设金盘数十架。积雪如山，纱厨后先皆悬挂伽兰、木真、蜡龙涎、等香珠百馀、蔗浆、金碗、珍果、玉壶，初不知人间有尘暑也。闻洪景卢学士，尝赐对于翠寒堂。当三伏中，体粟战不可久立。上问，故笑。遣中贵人以北绫半臂赐之，则境界可想见矣。
《销夏》：淳熙十一年六月初一日，连驾过宫。太上命提举传旨：盛暑，请官家免拜。至内殿起居，太上令小内侍扶掖免拜，谢恩。太后处亦免拜。太上邀官里便背见至冷泉堂。进早膳讫，太上宣谕云：今岁比常年热甚。上起答云：伏中正要如此。太上云：今日且留在此纳凉，到晚去，或三省有紧切文字，不妨就幄次进呈。上领旨，遂同至飞来峰看放水帘，时荷花盛开，太上指池心云：此种五花同干近伯圭自湖州进来，前此未见也。堂前假山、修竹、古松，不见日色，全无暑气。后苑小厮儿三十人，打息气唱道情，太上云此是张抡所撰鼓子词。后苑进沆瀣浆雪浸白酒。上起奏曰：此物恐不宜多吃。太上曰：不妨，反觉爽快。上曰：毕竟伤脾。太上首肯，因闲说宣和间，公公每遇三伏，多在碧玉壶及风泉馆、万荷庄等处纳凉，此处凉甚。每次侍宴，虽极暑中亦著衲袄儿也。命小内侍宣张婉容，至清心堂抚琴，并令棋童下棋，及令内侍投壶赌赛，利物，则剧官家进水晶提壶连索儿，可盛白酒二斗。白玉双莲杯，碾玉香脱儿一套。六个大金盆，一面盛七宝水戏，并宣押赵喜等，教舞水族。又进太皇后白玉香珀扇柄儿四把，龙涎香数珠，佩带五十副，真珠香囊等物，直至酉初，还内。
《四朝闻见录》：大臣见百官，主宾皆用朝服。时暑伏甚，丞相淮，体弱不能服，闷至绝。上亟诏，医疾有间。后有诏，许百官易服，自淮始。
《销夏》：栖霞洞在妙智庵左，地多怪石，隐榛莽中。贾似道望而异之，命施畚插，倏见奇邃，乃抉藏剔幽为亭，曰畅日钥。俗入其中，穹然如夏屋。双石相倚为\闳。风从南来，E岈而出，寒骨凄神，不可久伫，故暑游最胜。
《溧阳县志》：宋丞相赵葵宅，一在县南，一在县北。相距里许。葵尝避暑水亭，作诗云：水亭四面朱阑绕，簇簇游鱼戏萍藻。六龙畏热不能行，海水煎彻蓬莱岛。身眠七尺白虾须，头枕一枝红玛瑙。六句已成，葵遂睡去。有侍婢续云：公子犹嫌扇力微，行人正在红尘道。《辟寒》：王总管，宋之老兵也。宋亡失志，尝以蒲席为衣，或寄宿道院，及市井人家。自称王总管。然每到之处，辄利故入争邀之，然多不往诸酒肆，或遇其来，急以酒与之，乃满饮掷杯于地而去，则其家终日获利倍于他日，皆呼为利市先生。尝客石函桥许公道院，夜立以寐时方大雪，牛羊多冻死，王乃解衣入水，扣冰而浴。既出，汗流如雨，真异人也。平生每狂歌，人听以卜休咎，多验也。
《体元真人录》：师昔于福山县南水都村乞食。有富者王v见之曰：先生肯共我奕棋否。师曰：依高命。时方暮冬，极寒。v乃狐帽绵裘皮靴毡袜，见师单衣露肘弊鞋出指，故谑之。引于前厅，命师当门迎风而坐。v即坐其傍，复戏曰：当围几局。师曰：三局可矣。v曰：太少。师曰：十局可否。v允之。次第而下局，未及终。v已觉寒勉。至于再局，v为之呵手振足，将不可忍。观于师，则乃见神容悦泽，煦煦然如春也。v竟不能待之于三，乃释局而起。复曰：先生实为无心无念，忘形忘体者也。师微笑而叹曰：俗谑俗谑，违盟负约。言讫乃去。
《辟寒》：天井长老彦威云：庐山老僧用荻花絮纸衣。威少时在惠日，亦为之。佛灯R师见而大嗔，云汝少年辄求温如此，岂有心学道耶。退而访之，则堂中百人有荻花衣者才三四，皆年七十馀矣。威愧恐，亟除去。
《癸辛杂识》：伯机云：高丽以北，地名别十八。〈华言乃五国城也〉其地极寒，海水皆冰。自八月即合，直至来年四五月方解，人物行其上，如履平地。
《墨客挥犀》：岭南无雪，闽中无雪，建剑汀邵四州有之。故北人嘲云：南人不识雪，向道似杨花。然南方杨柳实无花，是南人非止不识雪，兼亦不识杨花也。大元庚寅季冬二十二日，余时在长乐，雨雪数寸，遍山皆白。土人莫不相顾惊叹，盖未尝见也。余是日召友人吴述正同赏，时南轩梅一株盛开，述正笑曰：如此景致，亦恐北人所未识。是岁荔枝木皆冻死。遍山连野弥望尽成枯。至后年春始，于旧根株渐抽芽孽。又数年，始复繁盛。谱云：荔枝木坚理难老，至今有三百岁者。生结不息。今去君谟殁，又五十年矣。是三百五十年间，未有此寒也。
《元史・英宗本纪》：至治元年八月，车驾驻跸兴和，左右以寒甚，请还京师。帝曰：兵以牛马为重，民以稼穑为本。朕迟留，盖欲马得刍牧，民得刈，一举两得。何计乎寒。
《元氏掖庭记》：熊嫔，性耐寒，尝于月夜游梨花亭，露袒坐紫斑石。元帝见其身与梨花一色，因名其亭曰联缟亭。
大德间，尾洒夷于清源洞，得一物如龙皮，薄可相照，鳞鳞攒簇，玉色可爱。又间成花卉之形，或红或绿。暑月对之，凉气自生。遣人进贡，时无识者。有一胡僧言曰：此斑花玉虬壳也。
《辟寒》：周之翰，寒夜拥炉k火，见瓶内所插折枝梅花冰冻而枯，因取投火中，戏作下火文云：寒勒铜瓶冻未开，南枝春断不归来。这回勿入梨云梦，却把芳心作死灰。共惟地炉中处士，梅公之灵生自罗。浮}分庾岭，形若槁木棱棱。山泽之J，肤如凝脂。凛凛雪霜之操春。魁占百花头上岁，寒居三友图中。玉堂茅舍总无心，金鼎商羹期结果。不料道人见挽，便离有色之根。夫何冰氏相凌，遽返华胥之国。玉骨拥炉烘不醒，冰魂剪纸竟难招。纸帐夜长，犹作寻香之梦。筠窗月淡，尚疑弄影之时。虽宋广平铁石心肠，忘情未得。使华光老丹青手段，摸索难真。却愁零落一枝春，好与茶毗三昧火。惜花君子，还道这一点香魂，今在何处。咦，炯然不逐东风散，只在孤山水月中。
《销夏》：倪云林云：予来城郭，而暑气炽甚。偶憩甘白先生之乐圃林居，不觉数日。相与荫茂树，临清池诵羲文之象爻，弹有虞之南风，遂以永日。
《畜德录》：夏忠靖公原吉，尝于驿中。天甚寒，驿人偶焚只袜。公知笑曰：只袜何用。不加责，且以所遗者赐之。性度宽大如此。
《高坡异纂》：蔡敞守衢州日，有一道士进谒敞。留饮入夕，道士遣一童子去席百步，解衣而立。时方隆冬，道士遥吐气嘘之，即汗出如淋漓，如盛夏。既而口出风，吹之，寒气袭人，便欲僵仆。
《异林》：成化间，吴中有吃肉和尚，自言从终南山来。问其姓名，答云是赵头陀往来僧，居不假寝榻，常坐于廊庑之间，身著弊衲不易寒暑，性好J啜，无所去择，食如燎毛，饮若填壑。人莫见其溲溺，故呼为吃肉和尚。每见，辄曰：可作一斋尔。后供者渐不能继，或绝口累日，亦复晏然。有一少年，恶其无厌，欲试苦之。值大寒月，邀请入舍，乃款以馀庖羊脂杂物，凝贮盂中曰：和尚食肉。即举手，张口，瞬息啖尽。又将取水数升，与之曰：和尚渴乎。便复吸水遽足。奉淋饭曰：和尚饭乎。即饭饫一顿，不谢而去，亦无所苦。
《藜床沈馀》：上临雍，前二日，大风雨，至期忽晴和。上念军士寒，夜发内府制钱，人给五十文，欢声动地。平明驾出，诸军各挂赐钱于颈，呼万岁。真太平盛事。《辟寒》：有膏粱子弟，上庄墅监稻。天寒野迥，须附火。庄宾引往山坡守禾舍，乃屈竹所成，类比丘图。茨低密，烟不出，两目泪洒如啼。勃然走出，叫曰：入堕泪庵，拥入难炉，胜如吃十五大棒。
牛龙岩，在城南十里中，宽可容千百牛，近岩居民冬月驱牛入岩，以辟寒气。
建康府城之东郊坛门外，尝有一人，不言姓名，于北面野水，k小屋而居，才可庇身，屋中唯什器一两事馀，无他物。日日入城乞丐，亦不历街巷市井，但入寺观游，逍遥而已。人颇知之。巡卒以白上，上令寻迹其出处，而问其所欲。及问之，亦无所求。时盛寒，官方施贫者衲衣，见其剧单，以一衲衣与之，辞不受。强与之，乃转以与人。益怪之，因逐之，使移所居，且观所向。乃毁屋移于元武门西南，内至张某果园。多荒秽，亦有野水。复于水际k屋居之。时大雪数日，园人不见其出入，意其冻死。观之，见屋已坏，谓果死矣。遂白官司，发屋视之，则已熟寝于室中。惊起，了无寒色，乃去，不知所之。
《帝京景物略》：日冬至，画素梅一枝，为瓣八十有一，日染一瓣，瓣尽而九九出，则春深矣。曰：九九消寒图。《金台纪闻》：北人验时，以天明三星入地，为河冻之候。正月丙寅，冬至在十一月廿八日，都下寒最迟，而河亦迟冻。是月望日，与诸吉士早朝，共试观之。黎明三星正入地，而河冰亦适合云。
《二酉委谭》：余性不耐冠带，暑月尤甚。豫章素蚤热，而今岁尤甚。春三月十七日，觞客于滕王阁，日出如火，流汗接踵，头涔涔几。不知归，而发狂大叫。妇为具汤沐，便科头裸身赴之。时西山云雾，新茗初至。张右伯适以见遗茶，色白，大作豆子香，几与虎丘埒。余时浴出，露坐明月下，亟命侍儿汲新水烹尝之。觉沆瀣入咽，两腋风生。念此境味，都非宦路所有。琳泉蔡先生老而嗜茶，犹甚于余。时已就寝，不可呼之共啜。晨起复烹遗之，然已作第二义矣。追忆夜来风味，书一通赠先生。

[book_title]岁功典第一百一卷
寒暑部杂录
《易经・系辞》：日月运行，一寒一暑。
《书经・君牙》：夏暑雨，小民惟曰：怨咨。冬祁寒，小民亦惟曰：怨咨。
《诗经・豳风・七月章》：一之日于貉，疏大寒之月，当取皮为裘，以助女工，丝麻不足以R寒。故为皮裘以助之也。
《小雅・鸿雁章》：鸿雁于飞笺，鸿雁知避阴阳寒暑，疏春则避阳暑而北，秋则避阴寒而南。
《小明章》：二月初吉，载离寒暑。
《礼记・曲礼》：暑，毋褰裳。〈疏〉暑毋褰裳者，虽炎热而不得褰，取凉也。
《礼器》：飨帝于郊，而风雨，节寒暑时。
《乐记》：天地之道，寒暑不时，则疾。教者，民之寒暑也，教不时则伤世。
《国语》：火见而清风戒寒。
《管子》曰：今夫农，群萃而州处，察其四时权节，其用耒耜枷芟，及寒击，除田以待时耕。《易稽览图》：夏至之后三十日，极热，冬至之后三十日，极寒。
《易飞候》：有云大如车盖十馀，此阳火之气，必暑，有⒄摺
《春秋考异邮》：缪公即位，仲夏大寒冰，错乱甚也。《素问・生气通天论篇》：因于露风，乃生寒热。是以夏伤于暑，秋为^疟，冬伤于寒，春必病温。〈注〉露，阴邪也。风，阳邪也。寒，阴病也。热，阳病也。言阴阳不能固密，则在天阴阳之邪，伤吾身之阴阳而为寒热病矣。是以夏伤于暑，暑汗不泄，炎气伏藏，秋时阴气外出，与热相遇，发为^疟。冬伤于寒邪，不即发寒气，伏藏春时，阳气外出邪，随气而化热，发为温病。此阴阳出入之气化也。
《阴阳应象大论篇》：寒极生热，热极生寒。〈注〉阴寒阳热乃阴阳之正气，寒极生热，阴变为阳也。热极生寒，阳变为阴也。
《山海经》：寿麻之国，爰有大暑，不可以往。
《汲冢周书・时训解》：清明之日，桐不华，岁有大寒。《关尹子・二柱篇》：寒暑，温凉之变，如瓦石之类，置之火即热，置之水即寒，呵之即温，吹之即凉。特因外物有去有来，而彼瓦石实无去来。譬如水中之影，有去有来，所谓水者，实无去来。
《老子・洪德篇》：躁胜寒，静胜热。
《管子・形势解》：寒暑适则身利，而寿命益。
民之从有道也，如寒之先衣也，如暑之先阴也，故有道则民归之。
《幼官篇》：三暑同事，七举时节。
三寒同事，六行时节。
《四时篇》：日掌赏，赏为暑。
月掌罚，罚为寒。
《度地篇》：大寒大暑，大风大雨，其至不时者，此谓四刑版法，解四时之行，有寒有暑。圣人法之，故有文有武。《事语篇》：农夫寒耕暑耘，力归于上。
《文子・上义篇》：妇人当年不织，天下有受其寒者。《列子・周穆王篇》：西极之南隅有国焉，不知境界之所接，名古莽之国。阴阳之气所不交，故寒暑亡辨。日月之光所不照，故昼夜亡辨。其民不食不衣而多眠，五旬一觉，以梦中所为者，实觉之所见者。妄四海之齐，谓中央之国，跨河南北，越岱东西，万有馀里。其阴阳之审度，故一寒一暑，昏明之分察，故一昼一夜，其民有智有愚。万物滋殖，才艺多方，有君臣相临，礼法相持其所，云为不可称计。一觉一寐，以为觉之所为者，实梦之所见者妄。
《黄帝篇》：禽兽之智，违寒就温。
《尸子》：朔方之寒冰，厚六尺，木皮三寸。北极左右，不释之冰。
《墨子・节用篇》：其为衣裘，何以为，冬以圉寒，夏以圉暑；其为宫室，何以为，冬以圉风寒，夏以圉暑雨。
《公孟篇》：何故为室，曰：冬避寒焉，夏避暑焉。
《荀子・赋篇》：冬日作寒，夏日作暑。
《吕氏春秋・仲春纪・功名篇》：大寒既至，民是利，大热在上，民清是走。故民无常处，见利之聚，无之去。欲为天子，民之所走，不可不察。《仲夏纪・大乐篇》：四时代兴，或暑或寒。
《审分览・任数篇》：因者，君术也。为者，臣道也。为则扰矣，因则静矣。因冬为寒，因夏为暑，君奚事哉。故曰君道无知无为，而贤于有知有为，则得之矣。
《离俗览・贵信篇》：冬之德寒，寒不信，其地不刚，地不刚则冻闭不开。天地之大，四时之化，而犹不能以不信成物，又况乎人事君。
《史记・仓公传》：扁鹊曰：药石者，有阴阳水火之齐。故中热即为阴石，柔齐治之；中寒即为阳石，刚齐治之。《汉书・食货志》：晁错曰：农夫春不得避风尘，夏不得避暑热，秋不得避阴雨，冬不得避寒冻。四时之间，亡日休息。
苗稍壮，每耨辄附根，比盛暑陇尽，而根深能风与旱，故而盛也。
《晁错传》：错言：胡貉之地，积阴之处也。木皮三寸，冰厚六尺，食肉而饮酪。其人密理，鸟兽毳毛，其性能寒。扬粤之地，少阴多阳，其人疏理，鸟兽希毛，其性能暑。〈注〉《师古》曰：能读曰耐。
《淮南子・原道训》：匈奴出秽裘于越，生葛，各生所急以备燥湿，各因所处以R寒暑，并得其宜，物便其所。夏虫不可与语寒，笃于时也。
《m真训》：大寒至，霜雪降，然后知松柏之茂也。
《坠形训》：凡八之气，出寒暑以合八正，必以风雨。土地各以其类生是，故暑气多夭，寒气多寿。
南方曰：南极之山，曰暑门。
北方曰：北极之山，曰寒门。
《泛论训》：古者，民泽处复穴。冬日则不胜霜雪雾露；夏日则不胜暑热蚊虻。圣人乃作，为之筑土构木，以为宫室，上栋下宇，以蔽风雨，以避寒暑，而百姓安之。食充虚，衣R寒，则足以养七尺之形矣。
《兵略训》：见瓶中之水，而知天下之寒暑。
《说林训》：冬有雷电，夏有霜雪，然而寒暑之势不易，小变不足以妨大节。
《说山训》：寒不能生寒，热不能生热，不寒不热，能生寒热。故有形出于无形，未有天地能生天地者也。《董仲舒・雨雹对》：寒有高下，上下寒，则上合为大雨，下凝为冰霰雪是也。
《春秋繁露・王道通篇》：人主立于生杀之位，与天共持变化之势，物莫不应天化。天地之化如四时，所好之风出则为气，而有生于俗。所恶之风出则为清气，而有杀于俗。喜则为暑气，而有养长也。怒则为寒气，而有闭塞也。人主以好恶喜怒变俗习，而天以清寒暑化草木。喜乐时而当则岁美，不时而妄，则岁恶，天地人主一也。
《阴阳位篇》：阳以南方为位，北方为休，阴以北方为位，南方为休。阳至其位而大暑热，阴至其位而大寒冻。《阴阳出入上下篇》：春分者，阴阳相半也。故昼夜均而寒暑平，阴日损而随阳，阳日益而鸿，故为烧热。秋分者，阴阳相半也。故昼夜均而寒暑平，阳日损而随阴，阴日益而鸿，故至于孟冬而大寒。
《基义篇》：天之气徐，乍寒乍暑，故寒不冻，暑不渴，以其有馀徐来，不暴卒也。
《循天之道篇》：阴阳之会，冬合北方而物动于下，夏合南方而物动于上。上下之大动，皆在日至之后，为寒则凝水裂地，为热则焦沙烂石。
《威德所生篇》：为人主者，居至德之位，操杀生之势，以变化民。民之从主也，如草木之应四时也，喜怒当寒暑，威德当冬夏。冬夏者，威德之合也。寒暑者，喜怒之偶也。喜怒之有时而当发，寒暑亦有时而当出，其理一也。当喜而不喜，犹当暑而不暑。当怒而不怒，犹当寒而不寒也。当德而不德，犹当夏而不夏也。当威而不威，犹当冬而不冬也。喜怒威德之不可以不直处而发也。如寒暑冬夏之不可不当其时而出也。故谨善恶之端。
《神异经》：北方有增冰万里，厚百尺。下有鼷鼠，在冰下土中，其形如鼠，食冰草，肉重万斤。作脯食之已热，其毛长八尺，可以为褥，卧之可以却寒。
东南海中有@洲，洲有温湖鳐鱼生焉。其长八尺，食之宜暑而避风寒。
《京房易占》：春夏寒，政教急。
《后汉书・祭祀志・灵台注》：天子得灵台之则，五车三柱，明制可行，不失其常。水泉川流，无滞寒暴暑之灾。《蔡邕传》：履霜知冰，践露知暑。
《西南夷传》：冉夷土，气多寒，在盛夏冰犹不释。《刘向别录》：燕地寒，谷不生五谷。邹衍吹律以之，乃生禾黍，因名黍谷。
《说苑》：国有五寒，而冰冻不与焉。一曰改外、二曰女厉、三曰谋泄、四曰不敬卿士、五曰不能治内而务外。《太元经》：阳不极则阴不萌，阴不极则阳亦不芽。极寒生热，极热生寒。
《论衡・寒温篇》：说寒温者，曰人君喜则温，怒则寒。春温夏暑，秋凉冬寒；人君无事，四时自然。
《变动篇》：盛夏之时，当风而立。隆冬之月，向日而坐。其夏欲得寒而冬欲得温也，至诚极矣。欲之甚者，至或当风鼓，向日然炉，而天终不为冬夏易气。寒暑有节，不为人变改也。
《蜀志》：汶山郡，土地刚卤，不宜五谷，惟种麦。而多冰寒，盛夏凝冻不释，故夷人冬则避寒入蜀，佣赁自食。夏则避暑反落，岁以为常。蜀人谓之作五百石子也。《中论》：宋井之霜，以基升正之寒。黄芦之萌，以兆大中之暑。
《广雅》：北方地苦寒，冰厚一尺，冻入地一丈。
《五经通义》：寒气凝以为霜，霜从地升也。
《博物志》：北方地寒，冰厚三尺，气出口为凌。
《潘岳关中记》：桂宫，一名甘泉，又作迎风观，寒露台以避暑。
《抱朴子・论仙篇》：盛夏宜暑，而夏天未必无凉日也。极阴宜寒，而严冬未必无暂温也。
《西京杂记》：淮南王好方士，皆以术见，嘘吸为寒暑。《华阳国志》：汶山郡，多杂药名香，土地刚卤，不宜五谷。多寒，盛夏冰不释，故夷人冬则避寒。
《广志》：南方地暑热，交n麦不成秀，蒜不生，芜菁无根。《金楼子》：寒者，不贪尺璧而思短衣。
《袖中记》：张勃云：冷水夏濯可以清暑，温水冬浴可以攘寒。
《益州记》：泸州，即武侯渡处，水有热气，天暑不敢行。《水经注》：东赤湖东北有大置台，高六丈，纵广八尺。一名清暑台。
《齐民要术》：作乾葡萄法：极熟者一一零压摘取，刀子切去蒂，勿令汁出，蜜两分，和内葡萄中，煮四五沸，漉出阴乾便成矣。非直滋味倍胜，又得夏暑不败也。《唐书・地里志》：临汝有清暑宫，在鸣皋山南。
《舆服志》：长孙无忌等曰：月令孟冬，天子始裘以R寒。若启蛰祈谷，冬至报天服裘可也。
《续博物志》：S莆者，其状如蓬，枝多叶少，根如丝，叶如扇，不摇自动。风生，主庖厨清凉，驱杀虫蝇以助供养。尧时生于庖厨，为帝王去恶。孙柔王充白虎，皆云：太平时，S生庖厨中，咭痪婊穑爨一镬水，终日不能热，倚一尺冰，置之热厨，终夜不能寒。
《宋史・礼志》：北土寒凉，本以貂皮暖额，附施于冠，遂成首饰。侍中左貂，常侍右貂。
《荔枝谱》：福州人家种植荔枝最多，暑雨初霁，晚日照耀，绛囊翠叶，鲜明蔽映，数里之间，j如星火。
《东坡志林》：贵公子雪中饮醉，临槛向风曰：爽哉。左右有泣者，公子惊问之，曰：吾父昔日以爽亡。楚襄王登台，有风飒然而至。王曰：快哉，此风寡人与庶人共之者耶。宋玉讥之：此独大王之风，庶人安得而共之。不知者以为谄也，知之者以为风也。唐文宗诗曰：人皆苦炎热，我爱夏日长。柳公权续之曰：薰风自南来，殿阁生微凉。惜乎宋玉不在旁也。
《洛阳名园记》：黄氏西园一堂竹环之中，有石芙蓉水自其花间涌出，开轩窗，四面甚蔽，盛夏暑不见畏日。
《避暑录话》：毒热连二十日，泉旁林下，平日自为胜处，亦觉相薰灼，忽自诃曰：冰蚕火鼠，此本何物，习其所安，犹不知异。今此热相初从何来，乃复浪为苦乐耶。一念才萌，顾堂室内外，或阴或日，皆成清凉国土。戏以语群儿，皆莫知答。翌日，忽大雨，震电暴风骤至，坐间，草木掀舞，池水震荡，群儿欣然，皆以为快。因问遂若是凉耶，抑来日，复有热耶，来日复热，则汝之快者，将又戚然矣。自吾之视，群儿固可笑，然吾行于世，平生几何不为群儿，得无有如吾者，又笑其所笑乎。古方治暑无他法，但用辛甘发散，疏导心气，与水流行，则无能害之矣。
《玉涧杂书・魏文帝典论》云：大驾都许使，光录大夫刘松北镇袁绍军，与绍子弟日其宴饮。以三伏之际，昼夜酣饮，极醉至于无知，云以避一时之暑。故河朔有避暑饮。吾尝谓此非松好饮，盖自为计耳。方曹操时与袁绍子弟相从，若不日饮，安能使操不疑。此不惟松为身谋，亦所以防绍子弟，使不暇为他图也。今人颇传此故事，遂为酒真能逃暑者，云方暑正昼，极饮辄凉，殊不可解，不过醉而沉惑，不知有暑耳。然亦何足为适，世多言贵贱，唯居寒有间，所以R之有异。至暑，虽至贵，无以异贱。此语良是，非特无异而已，触热趋事，负担徒行，贱者之常，未必为甚苦。而王公大人高居深屋，交扇环绕，每以为未足，则无往而不病热。欧阳文忠尝问杜祁公：何以R暑。公曰：惟静坐可以避暑。能为祁公此见者，几人乎。韩持国许昌私第，凉堂深七丈，每盛夏，犹以为不可居。常颖士适自郊居来，因问郊外凉乎。曰：凉。持国诘其故，曰：野人自知无修檐大厦，旦起不畏车马衣冠之役，胸中复无他念，露颠挟扇，持三尺木床，视木阴东摇则从东，西摇则从西。而语未竟，持国亟止之曰：汝勿言，吾心亦凉矣。《老学庵笔记》：淮南谚曰：鸡寒上树，鸭寒下水，验之皆不然。有一媪曰：鸡寒上距，鸭寒下嘴耳。上距谓缩一足，下嘴谓藏其B于翼间。
《卧游录云阳记》曰：谷口去云阳宫八十里，流潦沸腾，飞泉激洒，两岸峭壁孤竖，横盘凛然凝冱。每入穴中，朱明盛暑，当昼暂暄。凉秋晚候，袍不。所谓寒门也。汉世以为避暑之处。
《会稽志》：剡出绉，纱尤精，其绝品，以为暑中燕服，如\冰雪然。
《癸辛杂识》：焦达卿云：鞑靼地面极寒，并无花木，草长不过尺，至四月方青，至八月为雪虐矣。仅有一处开混堂，得四时阳气，和，能种柳一株。土人以为异卉，春时竞至观之。
《潘子真诗话》：余以霜威能折绵，风力欲冰酒之句问山谷所从出，山谷曰：劲气方凝酒，清威正折绵。庾肩吾诗也。余读晋阮籍大人先生歌略曰：阳和微弱阴气竭，海冻不流绵絮折，呼吸不通寒冽冽。乃知折绵之事，始于阮籍，岂山谷偶忘之耶。
《东谷所见》：寒犹可R，而暑不可避。凉亭水榭，风车簟枕，世不多有。纵有之，遇流金烁石之时，其为热自若也。方食生物，又恐生病。方食热物，汗决如雨。思之为人，何益于事。矧得丧利害，不能理遣，而心火炽盛。妻孥累重，支吾不暇，而家火逼迫。当此流火，而心火，家火，为之俱焚，镬汤炉炭一时顿现，一年复一年，发白面皱催入死途，不自知也。余观此境界，所以不愿有生。
《清波杂志》：造请不避寒暑，诚可讥诮，若下位事上官，朝造夕谒，其可不循等威之分。若初非地属，但恃雅素，i趄日进，怀漫刺a首与知客辈，固多不自爱重者，宁使讶其不来，莫使厌其不去，是为知言。
《C类本草・列仙传》云：赤松子服天门冬，齿落更生，细发复出，太原甘始服天门冬，在人间三百馀年，《圣化经》云：以天门冬、茯苓等分为末，日服方寸匕，则不畏寒，大寒时，单衣汗出也。
《墨庄漫录》：东北冬月寒甚，夜气塞空，如雾著于林木，凝结如珠玉，旦起视之，真薄雪也。见乃消释，因风飘落，齐鲁人谓之雾。淞谚云：雾淞重雾，淞穷汉置饭瓮，盖岁穰之兆也。曾子固之齐州有冬夜诗云：香清一榻氍毹暖，月淡千门雾淞寒。又有雾淞诗云：园林初日静无风，雾淞开花处处同。记得集英深殿里，舞人齐插玉笼淞。盖谓是也。东坡在定武送曹仲锡诗亦云：断蓬飞叶落黄沙，祗有千林松花。应谓王孙朝上国，珠幢玉节与排衙。亦谓此也。雾淞松皆同音。〈雾淞音梦送〉
《山家清供》：暑月，命客掉舟莲荡中，先以酒入荷叶饮之，又包鱼作供，真佳适也。坡云：碧筒时作象鼻弯，白酒凝带荷心苦。坡守杭时，想屡作此供也。
《保生要录》：臣闻衣服厚薄，欲得随时合度，是以暑月不可全薄，寒时不可极厚。盛暑亦不必著单，卧服或腹胫已上覆被，极宜人；冬月绵衣莫令甚厚，寒则频添数层，如此则令人不骤寒骤热也。故寒时而热则减，不伤于温。热时而寒则加，不伤于寒。寒热不时，忘自脱著，则伤于寒热矣。寒欲渐著，热欲渐脱，腰腹下至腹胫欲得常温，胸上至头欲得稍凉。凉不至冻，温不至燥。衣为汗湿，即时易之。薰衣火气未歇，不可便著。夫寒热均平，形神恬静，则疾疚不生，寿年自永。《潜确类书・五行志》：周失之舒，秦失之急，故周衰无寒岁，秦灭无燠年。
《销夏》：抱朴子云：立夏之日，或服元冰丸飞雪散，及六壬六癸之符，则不热。幼伯子王仲都，衣之以重裘，暴之以夏日，周以十炉之火，盖用此方也。
《倪文节》云：闲居胜于居官，其事不一，其最便者尤于暑月见之。暑月居官，非我见人，则人见我，衣冠袜履未尝敢去。体正热，坐轿殆如蒸焙，客坐空，臭气薰袭。正使达官免于请谒，不能不受人之谒也。正使恬退简于造诣，亦不能不受谒与报谒也。至于造朝莅政，其事尤重，其礼尤谨，则其服尤厚，公裳必罗，靴带必皮，乃与严冬无异。扇不可挥，伞不可张，渴不可遽得水饮食，或不能以时，往往至于伤暑者多矣。闲居则不然，自早烧香见尊长之后，食罢便可脱巾衩袒裙，从事藤床竹几，展转北窗。清风时至，反患太凉。挟策就枕，困来熟睡，晚凉浴罢，杖屦逍遥，临池观月，登高乘风，采莲剥芡，剖瓜削藕，白醪三杯，取醉而适其为乐，殆未易可以一二数也。故曰：闲居之胜居官，尤于暑月见之。或曰：居官亦岂无白醪可饮，莲芡瓜藕可食乎。曰：虽饮白醪，而思明日有事，饮之而不敢多也。虽有莲芡瓜藕，亦非鲜新，食之而无味也。又安得醉而适乎。
《王直方诗话》云：山谷避暑，城西李氏园题诗于壁云：荷气竹风宜永日，冰壶凉簟不能回。题诗未有惊人句会唤，诗仙苏二来。少游言于东坡曰：以先生为苏二，大似相薄。
《王直方》云：余自夏历秋，毒热七八十日不衰，炮灼理极，意谓不复有清凉之时。今日复凄风微雨，遂御夹衣，顾念兹岁，屈指可尽。彭泽云：我今不为乐，知有来岁。不此言真，可为惕然也。
《叶石林》云：万法皆从心生，心苟不动，外境何自而入，虽寒暑可敌也。婴儿未尝求附火摇扇，此岂无寒暑者乎。盖心不动尔。世有畏暑者，席地袒裼，终日迁徙求避，百计卒不得所欲。而道途之役，正昼烈日，衣以夏衲，挽车负担，驰骋不停，竟亦无他，但心所安尔。近有道人常悟，住惠林得风痹疾归寓，许昌天宁寺足不能行，虽三伏必具三衣，而坐自旦至暮，未尝偃。每食时，弟子扶掖，稍伸缩，即复跏趺如故。室中不置扇拱手，若对大宾客而神观澄穆，肤理融畅，疾虽不差，亦不复作如是。七年一日，告其徒，语绝即化。余尝盛暑屡过之，问：重衣而不扇，亦觉热乎。但笑而不答。夫心无避就，虽婴儿役夫犹不能累，况如若人者乎。又云：绍兴五年五月，梅雨始过，暑气顿盛，父老言数十年所无有。余居既远城市，严居又在山半，异时盖未尝病暑，今亦不能安其室。每旦起，从一仆夫，负榻择泉石深旷，竹松幽茂处，俯仰终日。宾客无与往来，惟栋模二子门生徐立挟书相从，间质疑请益，时为酬酢，亦或泛话古今杂事，耳目所接，论说平生出处及道老友亲戚之言，以为欢笑，皆后生所未知也。《竹坡诗话》云：暑中，濒溪与客纳凉，时夕阳在山，蝉声满树。观二人洗马于溪中，曰：此少陵所谓晚凉看洗马，森木乱鸣蝉者也。此诗平日诵之，不见其工，唯当所见处，乃始知其为妙。
《销夏》：钱塘西山灵鹫，有泉流幽涧中，或隐或见者，如线如蛇，曲折而下，赴其激石有声，锵锵如琴筑之交奏，珩璜之相触。春淙亭东西合流注大壑，浪然如骤雨之至，雷震之薄，如决银河自天而落也。方五六月，赤日正中，人皆坐火屋，下行道者多⑺溃而泉之旁飞珠溅衣，肃然如清秋。松风谡谡，相和肌肉，为战而栗，不知大暑之郁蒸也。
天毒国：每大暑热夏，木皆乾死，民善没水以避日，遇时暑常入寒泉之下。
风洞：在叠Z山后，石门94砑，阴风袭人，盛夏无暑，故名。
襄国邺路千里之中，夹道种榆，盛暑之月，人行其下。摩竭陀国，三世诸佛所生之处次，此向北度九黑山，有大雪山名具吉祥。其山北边有香醉山，是二山间有大龙王，名曰无热。所居之池，曰阿耨达。从此池内出四大河，东伽河从象口中流出银沙，共五百河流归东海。南辛渡河从牛口中流出琉璃沙，共五百河流归南海。西缚刍河从马口中流出玻璃河沙，共五百河流归西海。北悉恒河从狮子口中流出金沙，共五百河流归北海。是四河从无热池右绕七匝，随方流转而其气甚寒。
《清暑笔谈》：寒暑，天地间一大气，万物所同有也。而人于其间起，欣厌避就。不知人之一心，方与物交，欲恶，起而攻之，如焦火凝冰，恼安乐性，此之谓内寒暑。此身为众苦所集，有问大热向何处避者，曰：向镬汤里避。何以故。曰：众苦所不到。
暑中尝默坐，澄心闭目作水观。久之，觉肌肤洒洒，几格间似有爽气。须臾触事，前境顿失。故知一切境惟心造，真不妄语。
《戒庵漫笔》：今人大厅五间之前，重置屋者，俗名五厅三泊暑，谓可障蔽炎热也。《夷坚志》作扑水扑风板，又作屋翼剥风板。《老学庵笔记》云：蔡京赐第宏敞，老疾畏寒，惟扑水少低，乃作卧室。或又作仆处，谓厅上待客，童仆供侍，宜列于此耳。
《蓬栊夜话》：沿溪行数里，有冷水亭，云洞宾插剑石间，既拔去，泉一股迸出。至今暑月济渴，奇冷。
《农政全书》：用马牙硝为细末，唾调涂手及面，则寒月迎风不冷。
寒暑部外编
《琅旨恰罚何粲锌凸茅君，时当大暑，茅君于手巾内解茶叶，人与一叶。客食之，五内清凉。异而诘其所从来，茅君曰：此蓬莱山穆陀树叶，众仙食之以当饮。《论衡》：河东项曼都，好道学仙，去家三年而反。曰：去时有数仙人将上天，离月数里，而上月之旁，其寒凄凄。《异苑》：太康二年冬，大雪，南州人见二白鹤于桥下语，曰：今兹寒不减尧崩年。于是飞去。
《贾氏说林》：沈休文，雨夜斋中独坐。风开竹扉，有一女子携络丝具，入门便坐。风飘细雨如丝，女随风引络络绎不断，断时亦就口续之，若真丝焉。烛未及跋，得数两，起赠沈曰：此是冰丝，赠君造以为冰纨。忽不见。沈后织成纨，鲜洁明净，不异于冰。制扇，当夏日甫携在手，不摇而自凉。
《辟寒》：隋开皇中，赵师雄迁罗浮。一日天寒，日暮于松林间酒肆旁舍，见美人，淡妆素服，出迎。时已昏黑，残雪未消，月色微明。师雄与语，言极清丽，芳香袭人。因与之扣酒家门，共饮。少顷，见一绿衣童来，笑歌戏舞。师雄醉寝，但觉风寒相袭。久之，东方已白，起视，在大梅树下。上有翠羽啾嘈，相顾月落参横，但惆怅而已。蜀有道士阳狂，俗号为灰袋。大雪中，衣布被入青城，山暮投僧寄宿，僧曰：贫僧一衲而已，天寒如此，恐不能活。但言用一床足矣。至夜半，雪深风起，僧虑道士死，就视之。去床数尺，气蒸如炊，流汗袒寝。僧知其异人。未明，不辞而去。
《博异志》：岑文本避暑山亭，忽有报上清童子参，衣浅色青衣，曰：此上清五铢服，出门不见。文本掘得古钱一枚，自是钱帛日盛。
《龙城录》：君诲尝夜坐，与退之、余三人谈鬼神变化。时风雪寒甚，窗外点点火明若流萤。须臾，千万点不可数，顷度入室中，或为圆镜，飞度往来，乍离乍合，变为大声。去，而三人虽退之刚直，亦为之动颜。君诲与余，但匍匐掩目前席而已，信乎。俗谚曰：白日无谈人，谈人则害生。昏夜无谈鬼，谈鬼则怪至。亦知言也。余三人后皆不利。
《辟寒》：李无竞入都调官。至朱仙镇，有二丐者，喧争于道。老妪曰：我终年丐乞，聚金数百，此子带去，半载不偿。无竞取缗如所逋数，与之。丐者谢曰：吾实逋其钱，君行路人能偿之，以解其38也。吾家在隆和，曲筠栅青帘乃所居也。子能访，我当有厚谢。无竞异其言，后入隆和，果有帘栅。入门，见数丐者，地炉共火，入室有冠带者立于堂，乃向丐者。既坐曰：可小酌R寒。无竞恍惚甚疑，其人勤劝，逊辞终不饮，但濡唇而已。时方大寒，盘中皆夏果。取小御桃三枚怀归。丐者作诗曰：君子多疑即多误，世人无信即无诚。吾家路径平如砥，何事夫君不肯行。无竞至邸取桃，乃紫金三块。因大悔恨。一日再访之，已不见。询问，皆无有知者，无竞琢其金为饮器，年七十馀，面色红润，岂酒濡唇之力乎。
皇甫坦，字履道，临淄人也。后避地入蜀，居峨嵋山。尝暮行风雪中，闻人有呼之者。顾见一道人，卧小庵中。因留，与抵足眠。坦自觉热气自两足入，蒸蒸浃体，甚和适。比晓，道人去，曰：它日可访我于灵泉观。坦后求之朱桃椎也。
《北梦琐言》：张建章为幽州行军司马，后历郡守，尤好经史，聚书至万卷，所居有书楼，但以披阅清净为事，经涉之地，无不理焉。曾赍府戎命往渤海，遇风涛，乃泊其舟。忽有青衣泛一叶舟而至，谓建章曰：奉大仙命，请大夫。建章乃应之。至一大岛，见楼台巍然，中有仙女处之，侍翼甚严。器食皆建章故乡之常味也。食毕，告退。女仙谓建章曰：子不欺暗室，所谓君子人也。勿患风涛之苦，吾令此青衣往来导之。及还，风涛寂然，往来皆无所惧。又回至西岸，经太宗征辽碑，半在水中。建章则以帛包菱屑置于水中，摸而读之，不失一字，其笃学也。如此，蓟门之人，皆能说之于时，亦闻于朝廷。葆光子曾遇蓟门军校，姓孙，忘其名，细话张大夫遇水仙，蒙遗鲛绡，自赍而进。好事者，为之立传。今亳州太清宫道士，有收得其本者，且曰：明宗皇帝有事郊丘，建章乡人掌东序之宝具。言国玺外，唯有二物。其一即建章所进鲛绡。箧而贮之，轴之如帛，以红线三道之。亦云夏天清暑，展开，可以满室凛然，迩来变更，莫知何在。
《销夏》：杜徽之，夏日，常随莫月鼎入西山。至湖上，热甚。月鼎曰：吾借一把伞与汝共戴。乃向空嘘气，忽黑云二穗，随而覆之。
吕诲为御史，出知安陆。一日燕坐，见一碧衣，云非久，玉帝南游炎洲，命子随行，纠正群仙。炎洲苦热，上帝赐公清凉丹一粒，吞之若冰雪下咽。公颇异其事，亦与所亲者言之。
《辟寒》：董风子者，不知其乡里，事母至孝。以乾道元年暮冬过岳阳，夜宿黄花市，遇同店一叟，破巾单袍而貌若婴童，绝无饥寒之态。吟哦诗句，油然自适。董识其异，就即坐于傍，问所从来，殊不酬答。良久，再扣之，始微笑云：我待子多日矣。遂挽手同出寺，西旗亭中买酒三升，谕酒家仆不用热。董起白言：某平日骨寒，虽当暑盛，亦去绵衣不得。况今腊月，若饮冷酒，定足丧命。惟先生亮之。叟云：无虑。董不获已，强进半杯，便觉四肢和畅。及再饮，尽脱其衣。移时出，到大树下，授以至道之要。董整襟再拜。曰：敢问先生姓氏。曰：吾本东晋抱黄翁也。知君孝通于天，故来相见。语罢，阴云四合，迨于开豁，失叟所在矣。

[book_title]岁功典第一百二卷
干支部汇考
《礼记》月令
孟春之月：　其日甲乙。
〈郑注〉乙之言轧也。日之行春，东从青道发生万物，月为之佐。时万物皆解孚，甲自抽轧而出，因以为日名焉。乙不为月名者，君统臣功也。
孟夏之月：　其日丙丁。
〈郑注〉丙之言炳也。日之行夏，南从赤道长育万物，月为之佐。时万物皆炳然，著见而大，又因以为日名焉。
中央土：　其日戊己。
〈郑注〉戊之言茂也，己之言起也。日之行四时之间，从黄道，月为之佐。至此万物皆枝叶茂盛，其含秀者，抑屈而起，故因以为日名焉。
孟秋之月：　其日庚辛。
〈郑注〉庚之言更也，辛之言新也。日之行秋，西从白道成熟万物，月为之佐。万物皆肃然，改更秀，实新成，又因以为日名焉。
孟冬之月：　其日壬癸。
〈郑注〉壬之言任也。癸之言揆也。日之行冬，北从黑道闭藏万物，月为之佐。时万物怀任于下，揆然萌芽，又因以为日名焉。
《尔雅》释天
太岁在甲，曰阏逢。在乙，曰旃蒙。在丙，曰柔兆。在丁，曰圉。在戊，曰著雍。在己，曰屠维。在庚，曰上章。在辛，曰重光。在壬，曰元]。在癸，曰昭阳。太岁在寅，曰摄提格。在卯，曰单阏。在辰，曰执徐。在巳，曰大荒落。在午，曰敦。在未，曰协洽。在申，曰馓病Ｔ谟希曰作噩。在戌，曰阉茂。在亥，曰大渊献。在子，曰困敦。在丑，曰赤奋若。月在甲，曰毕。在乙，曰橘。在丙，曰修。在丁，曰圉。在戊，曰厉。在己，曰则。在庚，曰窒。在辛，曰塞。在壬，曰终。在癸，曰极。
《子午经》主司
东方，甲乙，木，主人肝胆筋膜魂；南方，丙丁，火，主人心小肠血脉神；西方，庚辛，金，主人肺大肠皮毛魄；北方，壬癸，水，主人肾膀胱骨髓精志；中央，戊己，土，主人脾胃肌肉意智。
十二部人神所在
心辰、喉卯、头寅、眉丑、背子、腰亥、腹戌、项酉、足申、膝未、阴午、股巳。
干支人神忌日
甲乙日，忌寅时头。丙丁日，忌辰时耳。戊己日，忌午时发。庚辛日，忌申时〈阙〉。壬癸日，忌酉时足。
子日目，丑日耳，寅日口，卯日鼻，辰日腰，巳日手，午日心，未日足，申日头，酉日背，戌日项，亥日项。
建日申时头，除日酉时膝，满日戌时腹，平日亥时腰背，定日子时心，执日丑时手，破日寅时口，危日卯时鼻，成日辰时唇。收日巳时足，开日午时耳，闭日未时目。
十二时忌
子时踝，丑时头，寅时目，卯时面耳，辰时项口，巳时午时胸胁，未时腹，申时心，酉时背脾，戌时腰阴，亥时股。
《史记》律书
《书》曰：七正二十八舍律历天，所以通五行八正之气。天所以成孰万物也。舍者，日月所舍，舍者舒气也。不周风居西北，主杀生。东壁居不周风，东主辟生气，而东之至于营室。营室者主营胎、阳气，而产之。东至于危，危也。言阳气之危，故曰危。十月也。律中应钟。应钟者，阳气之应，不用事也。其于十二子，为亥。亥者该也。言阳气藏于下，故该也。广莫风居北方，广莫者，言阳气在下，阴莫阳广大也。故曰广莫。东至于虚，虚者，能实能虚，言阳气冬则宛藏于虚。日冬至，则一阴下藏，一阳上舒，故曰虚。东至于须女，言万物变动其所，阴阳气未相离，尚相如胥也。故曰须女，十一月也。律中黄钟。黄钟者，阳气踵黄泉而出也。其于十二子为子。子者，滋也。滋者，言万物滋于下也。其于十母为壬癸。壬之为言任也，言阳气任养万物于下也。癸之为言揆也，言万物可揆度，故曰癸。东至牵牛。牵牛者，言阳气牵引万物出之也。牛者，冒也。言地虽冻，能冒而生也。牛者，耕植，种万物也。东至于建星。建星者，建诸生也。十二月，律中大吕。大吕者，其于十二子为丑。丑者，纽也。言阳气在上未降，万物厄纽未敢出。条风居东北，主出万物条之。言条治万物而出之，故曰条风。南至于箕。箕者，言万物根棋，故曰箕。正月也。律中泰簇。泰簇者，言万物簇生也，故曰泰簇。其于十二子为寅。寅，言万物始生，P然也。故曰寅。南至于尾，言万物始生如尾也。南至于心，言万物始生有华心也。南至于房，房者，言万物门户也。至于门，则出矣。明庶风居东方，明庶者，明众物尽出也。二月也。律中夹钟。夹钟者，言阴阳相夹厕也。其于十二子为卯。卯之为言茂也，言万物茂也。其于十母为甲乙。甲者，言万物剖符甲而出也。乙者，言万物生轧轧也。南至于氐。氐者，言万物皆至也。南至于亢。亢者，言万物亢见也。南至于角。角者，言万物皆有枝格如角也。三月也。律中姑洗。姑洗者，言万物洗生，其于十二子为辰。辰者，言万物之蜃也。清明风居东南维，主风吹万物，而西之轸。轸者，言万物益大而轸轸然。西至于翼。翼者，言万物皆有羽翼也。四月也。律中中吕。仲吕者，言万物尽旅而西行也。其于十二子为巳。巳者，言阳气之已尽也。西至于七星。七星者，阳数成于七，故曰七星。西至于张。张者，言万物皆张也。西至于注。注者，言万物之始衰，阳气下注，故曰注。五月也。律中蕤宾。蕤宾者，言阴气幼少，故曰蕤。痿阳不用事，故曰宾。景风居南方，景者，言阳气道竟，故曰景风。其于十二子为午。午者阴阳交，故曰午。其于十母为丙丁。丙者，言阳道著明，故曰丙。丁者，言万物之丁壮也，故曰丁。西至于弧。弧者，言万物之吴落，且就死也。西至于狼。狼者，言万物可度量，断万物，故曰狼。凉风居西南维，主地。地者沈夺万物气也，六月也。律中林钟。林钟者，言万物就死气林林然，其于十二子为未。未者，言万物皆成有滋味也。北至于罚。罚者，言万物气夺可伐也。北至于参。参言万物可参也，故曰参。七月也。律中夷则。夷则，言阴气之贼万物也。其于十二子为申。申者，言阴用事申贼万物，故曰申。北至于浊。浊者，触也，言万物皆触死也。故曰浊。北至于留。留者，言阳气之稽留也。故曰留。八月也。律中南吕。南吕者，言阳气之旅入藏也。其于十二子为酉。酉者，万物之老也。故曰酉。阊阖风居西方。阊者，倡也。阖者，藏也。言阳气道万物阖黄泉也。其于十母为庚辛。庚者，言阴气庚万物，故曰庚。辛者，言万物之辛生，故曰辛。北至于胃。胃者，言阳气就藏皆胃胃也。北至于娄。娄者，呼万物且内之也。北至于奎。奎者，主毒螫杀万物也。奎而藏之，九月也。律中无射。无射者，阴气盛用事，阳气无馀也。故曰无射。其于十二子为戌。戌者，言万物尽灭，故曰戌。
《汉书》律历志
黄钟，黄者，中之色，君之服也。钟者，种也。天之中数五，五为声，声上宫，五声莫大焉。地之中数六，六为律，律有形，有色，色上黄，五色莫盛焉。故阳气施种于黄泉，孳萌万物为六气元也。以黄色名元气，律者著宫声也。宫以九唱六变动，不居周流，六虚始于子，在十一月大吕。吕，旅也。言阴大旅助黄钟，宣气而牙物也。位于丑，在十二月大族。族，奏也。言阳气大奏，地而达物也。位于寅，在正月夹钟，言阴夹助大族，宣四方之气而出种物也。位于卯，在二月姑洗。洗，e也。言阳气洗物辜e之也。位于辰，在三月中吕，言微阴始起，未成著于其中，旅助姑洗，宣气齐物也。位于巳，在四月蕤宾。蕤，继也。宾，导也。言阳始导阴气，使继养物也。位于午，在五月林钟。林，君也。言阴气受任，助蕤宾君主种物，使长大盛也。位于未，在六月夷则。则，法也。言阳气正法度，而使阴气夷当伤之物也。位于申，在七月南吕。南，任也。言阴气旅助夷则，任成万物也。位于酉，在八月亡射。射，厌也。言阳气究物，而使阴气毕剥落之，终而复始，亡厌已也。位于戌，在九月应钟，言阴气应亡射，该藏万物而杂阳阂种也。位于亥，在十月黄钟，子为天正林钟未之冲，丑为地正大族，寅为人正。
太极元气，函三为一。极，中也。元，始也。行于十二辰，始动于子，参之于丑，得三。又参之于寅，得九。又参之于卯，得二十七。又参之于辰，得八十一。又参之于巳，得二百四十三。又参之于午，得七百二十九。又参之于未，得二千一百八十七。又参之于申，得六千五百六十一。又参之于酉，得万九千六百八十三。又参之于戌，得五万九千四十九。又参之于亥，得十七万七千一百四十七。此阴阳合德，气钟于子，化生万物者也。故孳萌于子，纽牙于丑，引达于寅，冒茆于卯，振美于辰，巳盛于巳，@布于午，昧B于未，申坚于申，留孰于酉，毕入于戌，该阂于亥，出甲于甲，奋轧于乙，明炳于丙，大盛于丁，丰于戊，理纪于己，敛更于庚，悉新于辛，怀任于壬，陈揆于癸。故阴阳之施化，万物之终始。既类旅于律吕，又经历于日辰，而变化之情可见矣。天统之正，始施于子，半日萌色赤。地统受之于丑，初日肇化而黄，至丑，半日牙化而白。人统受之于寅，初日孽成而黑，至寅，半日生成而青。天施复于子，地化自丑，毕于辰。人生自寅，成于申，故历数三统。天以甲子，地以甲辰，人以甲申。孟仲季迭用事，为统首。
天文志
甲乙海外，日月不占。丙丁江淮海岱，戊己中州河济，庚辛华山以西，壬癸常山以北。
太岁在寅，曰摄提格。岁星正月晨出东方。在卯，曰单阏，二月出。在辰，曰执徐，三月出。在巳，曰大荒落，四月出。在午，曰敦，五月出。在未，曰协洽，六月出。在申，曰馓玻七月出。在酉，曰作，〈《尔雅》作作噩〉八月出。在戌，曰掩茂，九月出。在亥，曰大渊献，十月出。在子，曰困敦，十一月出。在丑，曰赤奋若，十二月出。
翼奉传
奉好律历阴阳之学。元帝初，上封事曰：臣闻之于师，治道要务，在知下之邪正。人诚乡正，虽愚为用。若乃怀邪，知益为害。知下之术，在于六情十二律而已。北方之情，好也。好行贪狼，申子主之。
〈注〉孟康曰：北方水，水生于申，盛于子。水性触地而行，触物而润多。所好故多，好则贪而无厌，故为贪狼也。
东方之情，怒也。怒行阴贼，亥卯主之。
〈注〉孟康曰：东方木，木生于亥，盛于卯。木性受水气而生，贯地而出，故为怒。阴气贼害土，故为阴贼也。
贪狼必待阴贼而后动，阴贼必待贪狼而后用。二阴并行，是以王者忌子、卯也。《礼经》避之，《春秋》讳焉。
〈注〉李奇曰：北方阴也，卯又阴贼，故为二阴。王者忌之，不举乐。《春秋》《礼记》说皆同。贾氏说：桀以乙卯亡，纣以甲子丧，恶以为戒。张晏曰：子刑卯，卯刑子，相刑之日，故以为忌。而云：夏以乙卯亡，殷以甲子亡，不推汤武，以兴此说，非也。《师古》曰：儒者以为，子卯，夏殷亡日，大失之矣。何。儒亮以为：学者虽云，只取夏殷亡日，不论殷周之兴，以为大失。不博考其义，且天人之际，其理相符。有德者昌，无德者亡。以桀纣之暴虐，又遇恶日，其理必亡。以汤武之德，固先天而天不违，所谓德能消殃矣，岂殃能消德也。
南方之情，恶也。恶行廉贞，寅午主之。
〈注〉孟康曰：南方火，火生于寅，盛于午，火性炎猛，无所容受，故为恶。其气精专严整，故为廉贞。
西方之情，喜也。喜行宽大，巳酉主之。
〈注〉孟康曰：西方金，金生于巳，盛于酉。金之为物喜，以利刃加于万物，故为喜。利刃所加，无不宽大，故曰宽大也。
二阳并行，是以王者，吉午酉也。《诗》曰：吉日庚午。
〈注〉师古曰：《小雅》，吉日之诗也。其诗曰：吉日庚午，既差我马。言以庚午之吉日，简择车马，以出田也。
上方之情，乐也。乐行奸邪，辰未主之。
〈注〉孟康曰：上方谓北与东也。阳气所萌生，故为上。辰，穷水也。未，穷木也。《翼氏风角》曰：木落归本，水流归末。故木利在亥，水利在辰。盛衰各得其所，故乐也。水穷则无隙不入，木上出穷则旁行，故为奸邪。
下方之情，哀也。哀行公正，戌丑主之。
〈注〉孟康曰：下方，谓南与西也。阴气所萌生，故为下。戌，穷火也。丑，穷金也。《翼氏风角》曰：金刚火，各归其乡。故火刑于午，金刑于酉。酉午，金火之盛也。盛时而受刑，至穷无所归，故曰：哀也。火性无所私，金性方刚，故曰公正。
辰未属阴，戌丑属阳，万物各以其类应。今陛下明圣，虚静以待物，至万事虽众，何闻而不谕。岂况乎执十二律而御六情，于以知下参实，亦甚优矣，万不失一，自然之道也。乃正月，癸未日，加申，有暴风从西南来。末主奸邪，申主贪狼，风以大阴下抵建前。是人主左右邪臣之气也。
〈注〉张晏曰：初元二年岁在甲戌，正月二十二日癸未也。太阴在太岁后。孟康曰：时太阴在未月，建在寅，风从未，下至寅南也。建为主气，太阴，臣气也。加主气，是人主左右邪臣，验也。晋灼曰：癸未日风，未辰也。时加申，张说是也。
平昌侯比三来见，臣皆以正辰加邪时，辰为客时，为主人以律知人情，王者之秘道也。愚臣诚不敢以语邪人。
〈注〉张晏曰：平昌侯欲依上来学，为时邪也。风日加申，申知秘道也。孟康曰：谓乙丑之日也。丑为正日，加未而来，为邪时。晋灼曰：奉以未为邪时，占知平昌侯为邪人。此当言皆以邪辰，加邪时。字误作正耳。不言大邪之见辰时，俱邪是也。翼氏曰：五行动为五音，四时散为十二律也。
上以奉为中郎，召问奉：来者以善日邪时，孰与邪日善时。奉对曰：师法用辰，不用日。
〈注〉孟康曰：假令甲子日，子为辰，甲为日，用子不用甲也。
辰为客，时为主人，见于明主。侍者为主人。
〈注〉张晏曰：礼君燕见臣，则使臣为主人。故侍者为主人。
辰正时，邪见者正，侍者邪。辰邪时，正见者邪，侍者正。
忠正之见侍者，虽邪辰时俱正。
〈注〉孟康曰：大正厌小邪也，凡辰时属，南与西为正，北与东为邪。晋灼曰：以上占推之，南方巳午，西方酉戌，东北寅丑，为正。西南申未，北方亥子，东方辰卯，为邪。
大邪之见侍者，虽正辰时俱邪。
〈注〉孟康曰：大邪厌小正也。
即以自知侍者之邪，而时邪辰正，见者反邪。
〈注〉孟康曰：凡占，以见者为本。今自知侍者邪，而时复邪，则邪无所施。故属见者。晋灼曰：上言中正客见侍者，虽邪辰时俱正。然则小邪属主人矣。何以知之，见者以大正来反我小邪，故也。
即以自知侍者之正，而时正辰邪，见者反正。
〈注〉孟康曰：己自知侍者正，而时复正，则正无所施。辰虽邪，而见者更正也。晋灼曰：上言大邪客见侍者，虽正辰时，俱邪。然则小正属主人矣。以此法占之，即以自知主人之正，而时正辰邪矣。何以知之，见者以大邪来反我小正，故也。
辰为常事，时为一行。
〈注〉孟康曰：假令甲子日，则一日一夜为子时，十二时也。日加之，行过也。
辰疏而时精，其效同。功必参五，观之，然后可知。故曰：察其所繇，省其进退，参之六合五行，则可以见人性，知人情，难用外察，从中甚明。故诗之为学，情性而已。五性不相害，六情更兴废，观性以历。
〈注〉张晏曰：性谓五行也。历谓日也。晋灼曰：翼氏五性，肝性静，静行仁，甲己主之。心性躁，躁行礼，丙辛主之。脾性力，力行信，戊癸主之。肺性坚，坚行义，乙庚主之。肾性智，智行敬，丁壬主之也。
观情以律。
〈注〉张晏曰：情谓六情，廉贞、宽大、公正、奸邪、阴贼、贪狼也。律，十二律也。
明主所宜独用，难与二人共也。故曰：显诸仁，藏诸用。露之则不神，独行则自然矣。
《淮南子》天文训
甲子受制，木用事，火烟青，七十二日。丙子受制，火用事，火烟赤，七十二日。戊子受制，土用事，火烟黄，七十二日。庚子受制，金用事，火烟白，七十二日。壬子受制，水用事，火烟黑，七十二日。而岁终，庚子受制，岁迁六日。以数推之，七十岁而复至甲子。甲子受制，则行柔惠，挺群禁，开阖扇，通障塞，毋伐木。丙子受制，则举贤良，赏有功，立封侯，出货财。戊子受制，则养老，鳏寡，行鬻，施恩泽。庚子受制，则缮墙垣，修城郭，审群禁，饰兵甲，儆百官，诛不法。壬子受制，则闭门闾，大搜客，断刑罚，杀当罪，息关梁，禁外徙。甲子气燥浊，丙子气燥阳，戊子气湿浊，庚子气燥寒，壬子气清寒。丙子干甲子，蛰虫早出，故雷早行。戊子干甲子，胎夭卵，鸟虫多伤。庚子干甲子，有兵。壬子干甲子，春有霜。戊子干丙子，霆。庚子干丙子，夷。壬子干丙子，雹。甲子干丙子，地动。庚子干戊子，五谷有殃。壬子干戊子，夏寒雨霜。甲子干戊子，介虫不为。丙子干戊子，大旱菰封摺Ｈ勺痈筛子，大刚鱼不为。甲子干庚子，草木再死再生。丙子干庚子，草木复荣。戊子干庚子，岁或存或亡。甲子干壬子，冬乃不藏。丙子干壬子，星坠。戊子干壬子，蛰虫冬出其乡。庚子干壬子，冬雷其乡。正月指寅，十二月指丑，一岁而匝，终而复始。指寅，则万物P律，受太簇。太簇者，簇而未出也。指卯，卯则茂茂然，律受夹钟。夹钟者，种始荚也。指辰，辰则振之也。律受姑洗。姑洗者，陈去而新来也。指巳，巳则生已定也。律受仲吕。仲吕者，中充大也。指午，午者，忤也。律受蕤宾。蕤宾者，安而服也。指未，未者，昧也。律受林钟。林钟者，引而止也。指申，申者，呻也。律受夷则。夷则者，易其则也，德以去矣。指酉，酉者，饱也。律受南吕。南吕者，任包大也。指戌，戌者，灭也。律受无射。无射者，入无厌也。指亥，亥者，阂也。律受应钟。应钟者，应其钟也。指子，子者，兹也。律受黄钟。黄钟者，钟已黄也。指丑，丑者，纽也。律受大吕。大吕者，旅旅而去也。
太阴在寅，朱鸟在卯，勾陈在子，元武在戌，白虎在酉，苍龙在辰。寅为建，卯为除，辰为满，巳为平，主生。午为定，未为执，主陷。申为破，主衡。酉为危，主杓。戌为成，主小德。亥为收，主大德。子为开，主太岁。丑为闭，主太阴，太阴在寅，岁名曰摄提格，其雄为岁星舍斗、牵牛，以十一月与之，晨出东方，东井舆鬼为对。太阴在卯，岁名曰单阏，岁星舍须女、虚、危，以十二月与之，晨出东方，柳、七星张为对。太阴在辰，岁名曰执徐，岁星舍营室、东壁，以正月与之，晨出东方，翼轸为对。太阴在巳，岁名曰大荒落，岁星舍奎、娄，以二月与之，晨出东方，角、亢为对。太阴在午，岁名曰敦，岁星舍胃、昴、毕，以三月与之，晨出东方，氐、房、心为对。太阴在未，岁名曰协洽，岁星舍觜`、参，以四月与之，晨出东方，尾、箕为对。太阴在申，岁名曰馓玻岁星舍东井、舆鬼，以五月与之，晨出东方，斗、牵牛为对。太阴在酉，岁名曰作鄂，岁星舍柳、七星张，以六月与之，晨出东方，须女、虚、危为对。太阴在戌，岁名曰阉茂，岁星舍翼轸，以七月与之，晨出东方，营室、东壁为对。太阴在亥，岁名曰大渊献，岁星舍角、亢，以八月与之，晨出东方，奎、娄为对。太阴在子，岁名曰困敦，岁星舍氐、房、心，以九月与之，晨出东方，胃、昴、毕为对。太阴在丑，岁名曰赤奋若，岁星舍尾、箕，以十月与之，晨出东方，觜`、参为对。太阴在甲子，刑德合东方，宫常徙所，不胜，合四岁而离，离十六岁而复合。所以离者，刑不得入中宫，而徙于木。太阴所居曰德，辰为刑德，纲曰自倍，因柔，曰徙所，不胜刑。水长之木，木辰之水，金火立其处。凡徙诸神，朱鸟在太阴前，一钩陈在后，三元武在前，五白虎在后，六虚星乘钩陈，而天地袭矣。凡日甲刚，乙柔，丙刚，丁柔，以至于癸。木生于亥，壮于卯，死于未，三辰皆木也。火生于寅，壮于午，死于戌，三辰皆火也。土生于午，壮于戌，死于寅，三辰皆土也。金生于巳，壮于酉，死于丑，三辰皆金也。水生于申，壮于子，死于辰，三辰皆水也。故五胜生一壮，五终九，五九四十五，故神四十五日而一徙，以三应五，八徙而岁终。
太阴治春，则欲行柔惠温凉。太阴治夏，则欲布施宣明。太阴治秋，则欲修备缮兵。太阴治冬，则欲猛毅刚强。三岁而改节，六岁而易常。故三岁而一饥，六岁而一衰，十二岁而一康。甲齐，乙东夷，丙楚，丁南夷，戊魏，己韩，庚秦，辛西夷，壬卫，癸越，子周，丑翟，寅楚，卯郑，辰晋，巳卫，午秦，未宋，申齐，酉鲁，戌赵，亥燕。甲乙，寅卯木也。丙丁，巳午火也。戊己，四季土也。庚辛，申酉金也。壬癸，亥子水也。水生木，木生火，火生土，土生金，金生水。子生母曰义，母生子曰保，子母相得，曰专。母胜子曰制，子胜母曰困。以胜击杀，胜而无报。以专从事，而有功。以义行理，名立而不堕。以保畜养，万物蕃昌。以困举事，破灭死亡。北斗之神有雌雄。十一月始建于子月，从一辰，雄左行，雌右行，五月合，午谋刑。十一月合，子谋德，太阴所居，辰为厌日，厌日不可以举，百事堪舆徐行。雄以音知，雌故为奇。辰数从甲子，始子母相求，所合之处为合。十日十二辰，周六十日，凡八合。合于岁前，则死亡。合于岁后，则无殃。甲戌燕也。乙酉齐也。丙午越也。丁巳楚也。庚申秦也。辛卯戎也。壬子赵也。癸亥胡也。戊戌己亥韩也。己酉己卯魏也。戊午戊子，八合天下也。太阴、小岁、星、日、辰五神，皆合其日，有云气风雨，国君当之。天神之贵者，莫贵于青龙。或曰天一，或曰太阴。太阴所居不可背，而可乡。北斗所击，不可与敌。天地以设，分而为阴阳，阳生于阴，阴生于阳，阴阳相错，四维乃通。或死，或生，万物乃成。行喙息，莫贵于人。孔窍肢体，皆通于天。天有九重，人亦有九窍。天有四时，以制十二月，人亦有四肢，以使十二节。天有十二月，以制三百六十日，人亦有十二肢，以使三百六十节。故举事而不顺天者，逆其生者也。以日冬至，数来岁正月朔日，五十日者，民食足。不满五十日，日减一斗。有馀日，日益一升。有其岁司也。摄提格之岁，岁早水晚旱，稻疾，蚕不登，菽麦昌，民食四升。寅在甲，曰阏逢。
单阏之岁，岁和，稻菽麦蚕昌，民食五升。卯在乙，曰旃蒙。
执徐之岁，岁早旱晚水，小饥，蚕闭，麦熟，民食三升。辰在丙，曰柔兆。
大荒落之岁，岁有小兵，蚕小登，麦昌，菽疾，民食二升。巳在丁，曰强圉。
敦之岁，岁大旱，蚕登，稻疾，菽麦昌，禾不为，民食二升。午在戌，曰著雍。
协洽之岁，岁有小兵，蚕登，稻昌，菽麦不为，民食三升。未在己，曰屠维。
馓仓岁，岁和，小雨行，蚕登，菽麦昌，民食三升。申在庚，曰上章。
作鄂之岁，岁有大兵，民疾，蚕不登，菽麦不为，禾虫，民食五升。酉在辛，曰重光。
掩茂之岁，岁小饥，有兵，蚕不登，麦不为，菽昌，民食七升。戌在壬，曰元]。
大渊献之岁，岁有大兵，大饥，蚕开，菽麦不为，禾虫，民食三升。
困敦之岁，岁大雾起，大水出，蚕稻麦昌，民食三斗。子在癸，曰昭阳。
赤奋若之岁，岁有小兵，早水，蚕不出，稻疾，菽不为，麦昌，民食一升。
《白虎通》五行篇
少阳见寅。寅者，演也。律中太簇。律之言率，所以率气令生也。卯者，茂也，律中夹钟。衰于辰。辰，震也。律中姑洗。其日甲乙者，万物孚甲也。乙者，物蕃屈有节，欲出，时为春。春之为言ぃぃ动也。位在东方，其色青，其音角。角者，气动耀也。其帝太。者大起，万物扰也。其神勾芒者，物之始生，其精青龙，芒之为言，萌也，阴中阳。故太阳见于巳。巳者，物必起。律中仲吕。壮盛于午。午，物满长。律中蕤宾。衰于未。未，味也。律中林钟。其日丙丁者，其物炳明。丁者，强也。时为夏，夏之言大也，位在南方，其色赤，其音徵。徵，止也，阳度极也。其帝炎帝者，太阳也。其神祝融。祝融者，属续，其精为鸟，离为鸾，故少阴见于申。申者，身也，律中夷则。壮于酉。酉者，老物收敛。律中南吕。衰于戌。戌者，灭也。律中无射。无射者，无声也。其日庚辛。庚者，物更也。辛者，阴始成。时为秋，秋之为言，愁亡也。其位西方，其色白，其音商。商者，强也。其帝少。少者，少敛也。其神蓐收。蓐收者，缩也。其精白虎，虎之为言，搏讨也。故太阴见于亥。亥者，仰也。律中应钟。壮于子。子者，孳也。律中黄钟。衰于丑。丑者，纽也。律中大吕。其日壬癸。壬者，阴始任。癸者，揆度也。时为冬，冬之为言终也。其位北方，其音羽，羽之为言舒，言万物始孳。其帝颛顼。颛顼者，寒缩也。其神元冥。元冥者，入冥也。其精元武，掩起离体泉龟蛟珠蛤。土为中宫，其日戊己。戊者，茂也。己抑屈起，其音宫。宫者，中也。其帝黄帝，其神后土。
《释名》释天
子，孳也。阳气始萌，孳生于下也。于《易》为坎。坎，险也。丑，纽也。寒气自屈纽也。于《易》为艮。艮，限也，时未可，听物生限止之也。
卯，冒也。载冒土而出也。于《易》为震。二月之时，雷始震也。
辰，伸也。物皆伸舒而出也。
巳，已也。阳气毕布巳也。于《易》为巽。巽，散也，物皆生布散也。
午，仵也。阴气从下上，与阳相仵逆也。于《易》为离。离，丽也，物皆附丽阳气以茂也。
未，昧也。日中则昃向幽昧也。
申，身也。物皆成其身体，各申束之，使备成也。
酉，秀也。秀者，物皆成也。于《易》为兑。兑，悦也。物得备足皆喜悦也。
戌，恤也。物当收敛矜恤之也。亦言脱也，落也。
亥，核也。收藏百物，核取其好恶真伪也。亦言物成，皆坚核也。
甲，孚也。万物解孚甲而生也。
乙，轧也。自抽轧而出也。
丙，炳也。物生炳然皆著见也。
丁，壮也。物体皆丁壮也。
戊，茂也。物皆茂盛也。
己，纪也。皆有定形可纪识也。
庚，犹更也。庚坚强貌也。
辛，新也。物初新者皆收成也。
壬，妊也。阴阳交物怀妊也，至子而萌也。
癸，揆也。揆度而生乃出之也。
《说文》十干
甲东方之孟，阳气萌动，从木，戴孚甲之象。
乙象春，草木冤曲而出，阴气尚，其出乙，乙也与蛲意。乙承甲，象人颈。
丙位南方，万物成炳，然阴气初起，阳气将亏。从一入冂，一者，阳也。丁夏时，万物皆丁实，丁承丙，象人心。
戊，中宫也。象六甲五龙相拘绞也。戊承丁，象人胁。己，中宫也。象万物辟藏诎形也。己承戊，象人腹。庚位西方，象秋时，万物庚庚有实也。庚承己，象人赍。辛，秋时，万物成而孰，金刚味辛，辛痛即泣出，从一从辛，辛罪也。辛承庚，象人股。壬，北方位也，阴极阳生，象人妊之形。壬承辛，象人胫。
癸，冬时，水土平，可揆度也。象水从四方流入地中之形。癸承壬，象人足。
十二支
子，十一月，阳气动，万物滋入以为称。
丑，纽也，十二月，万物动，用事象手之形。时加丑，亦举手时也。
寅，膑也，正月，阳气动，去黄泉欲上出。阴尚，象宀不达，膑寅于下也。
卯，冒也。二月，万物冒地而出，象开门之形。故二月为天门。
辰，震也。三月，阳气动，雷电振，民农时也。物皆生。从乙匕象，芒达厂声也。
巳，已也。四月，阳气已出，阴气已藏，万物见成文章。故巳为蛇象形。
午，也。五月，阴气午逆阳，冒地而出。
未，味也。六月，滋味也。五行木老于未，象木重枝叶也。申，神也。七月，阴气成，体自申东。
酉，就也。八月，黍成，可为酎酒，象古文酉之形。
戌，灭也。九月，阳气微，万物毕成，阳下入地也。五行土生于戊，盛于戌。从戊含一。
亥，D也。十月，微阳起，接盛阴，从二，二古文上字，一人男，一人女也。从乙，象子咳咳之形。
《博雅》干支杂释
甲乙为干。干者，日之神也。寅卯为枝。枝者，月之灵也。甲刚、乙柔、丙刚、丁柔、戊刚、己柔、庚刚、辛柔、壬刚、癸柔。
《晋书》乐志
正月之辰，谓之寅。寅者，津也。谓生物之津涂也。二月之辰，名为卯。卯者，茂也。言阳气生而孳茂也。三月之辰，名为辰。辰者，震也。谓时物尽震动而长也。四月之辰，谓为巳。巳者，起也。物至此时毕尽而起也。五月之辰，谓为午。午者，长也，大也。言物皆长大也。六月之辰，谓之未。未者，味也。言时万物向成有滋味也。七月之辰，谓为申。申者，身也。言时万物身体皆成就也。八月之辰，谓为酉。酉者，G也。谓时物皆G缩也。九月之辰，谓为戌。戌者，灭也。谓时物皆衰灭也。十月之辰，谓为亥。亥者，劾也。言时阴气劾杀万物也。十一月之辰，谓为子。子者，孳也。谓阳气至此更孳生也。十二月之辰，谓为丑。丑者，纽也。言终始之际以纽结为名也。
《漏刻经》定太阳出没法
正月出乙，入庚方，二八出兔入鸡场，三七发，甲入辛地，四六生寅，入犬藏。五月生艮，归乾上。仲冬出巽，入坤方，惟有十与十二月，出辰入申。子细详。
约十二时
半夜子，鸡鸣丑，平旦寅，日出卯，食时辰，禺中巳，日中午，日昃未，晡时申，日入酉，黄昏戌，眠定亥。
《梦溪笔谈》干支总考
六十甲子有纳音鲜，原其意。盖六十律旋相为宫法也。一律含五音，十二律纳六十音也。凡气，始于东方而右行，音起于西方而左行，阴阳相错而生变化。所谓气始于东方者，四时始于木，右行传于火，火传于土，土传于金，金传于水。所谓音始于西方者，五音始于金，左旋传于火，火传于木，木传于水，水传于土。
纳音与《易》纳甲同法，乾纳甲，而坤纳癸，始于乾而终于坤。纳音始于金。金，乾也。终于土。土，坤也。
纳音之法同类娶妻，隔八生子，此律吕相生之法也。五行先仲而后孟，孟而后季，此遁甲三元之纪也。甲子金之仲〈黄钟之商〉同位娶乙丑。
大吕之商同位，谓甲与乙、丙与丁之类。下皆仿此。
隔八下生壬申，金之孟。
夷则之商，隔八，谓大吕下生夷则也。下皆仿此。
壬申同位，娶癸酉〈南吕之商〉隔八上生庚辰，金之季。
姑洗之商，此金三元，终，若只以阳辰言之，则依遁甲逆传仲孟季。若兼妻言之，则顺传孟仲季也。
庚辰同位娶辛巳，〈中吕之商〉隔八下生戊子。火之仲。
黄钟之徵，金三元，终则左行，传南方火也。
戊子娶己丑，〈大吕之徵〉生丙申。火之孟。〈夷则之徵〉丙申娶丁酉，〈南吕之徵〉生甲辰。火之季，〈姑洗之徵〉甲辰娶乙巳，〈中吕之徵〉生壬子。木之仲。
黄钟之角，火三元，终则左行，传于东方木。
如是左行至于丁巳，中吕之宫，五音一终，复自甲干。
金之仲娶乙未，隔八生壬寅，一如甲子之法，终于癸亥。〈谓蕤宾娶林钟，上生太簇之类〉至于巳为阳，故自黄钟至于中吕，皆下生。自午至于亥，为阴。故自林钟至于应钟，皆上生。
甲子乙丑金，与甲午乙未金虽同。然甲子乙丑为阳律，阳律皆下生。甲午乙未为阳吕，阳吕皆上生。六十律相反，所以分为一纪也。
《易》有纳甲之法，未知起于何时。予尝考之，可以推见。天地胎育之理，乾纳甲壬，坤纳乙癸者，上下包之也。震巽坎离艮兑纳庚辛戊己丙丁者，六子生于乾坤之包中，如物之处胎。甲者左三刚爻，乾之气也。右三柔爻，坤之气也。乾之初爻交于坤，生震，故震之初爻纳子午。
乾之初爻子午故也。
中爻交于坤，生坎，初爻纳寅申。
震纳子午，顺传寅申，阳道顺。
上爻交于坤，生艮，初爻纳辰戌。
亦顺传也。
坤之初爻交于乾，生巽。故巽之初爻纳丑未。
坤之初爻丑未故也。
中爻交于乾，生离，初爻纳卯酉。
巽纳丑未，逆传卯酉，阴道逆。
上爻交于乾，生兑，初爻纳巳亥。
亦逆传也。
乾坤始于甲乙，则长男长女，乃其次，宜纳丙丁。少男少女，居其末，宜纳庚辛。今乃反此者，卦必自下生，先初爻，次中爻，末乃至上爻。此《易》之叙，然亦胎育之理也。物之处胎，甲莫不倒生。自下而生者，卦之叙，而冥合造化胎育之理。此至理合自然者也。
凡草木百谷之实，皆倒生。首系于干，其上抵于颖处，反是根。人与禽兽生胎，亦首皆在下。
甲〈子寅辰〉□　丙〈辰戌　午子　申寅□〉　戊〈寅申　辰戌　午子〉□　庚〈子午　寅申　辰戌〉　壬〈午申戌〉乾　　　生艮　　　生坎　　　生震　　乾坤　　　生兑　　　生离　　　生巽　　坤乙〈未□　巳　卯□〉　丁〈巳亥□　卯酉　丑未□〉　己〈卯酉　丑未　亥丑〉　辛〈丑未　亥巳　酉卯〉　癸〈丑亥酉〉
《补笔谈》干支总考
子午属庚。
此纳甲之法，震初爻纳庚子庚午也。
丑未属辛。
巽初爻纳辛丑辛未也。
卯酉属己。
离初爻纳己卯己酉也。
寅申属戊。
坎初爻纳戊寅戊申也。
辰戌属丙。
艮初爻纳丙辰丙戌也。
己亥属丁。
兑初爻纳丁巳丁亥也。
一言而得之者，宫与土也。
假命庚子庚午，一言便得庚。辛丑辛未，一言便得辛。戊寅戊申，一言便得戊。己卯己酉，一言便得己。故皆属土。馀仿此。
三言而得之者，徵与火也。
假令戊子戊午，皆三言而得庚。己丑己未，皆三言而得辛。丙寅丙申，皆三言而得戊。丁卯丁酉，皆三言而得己。故皆属火。
五言而得之者，羽与水也。
假令丙子丙午，皆五言而得庚。丁丑丁未，皆五言而得辛。甲寅甲申，皆五言而得戊。乙卯乙酉，皆五言而得己。故皆属水。
七言而得之者，商与金也。
假令甲子甲午，皆七言而得庚。乙丑乙未，皆七言而得辛。壬寅壬申，皆七言而得戊。癸卯癸酉，皆七言而得己。故皆属金。
九言而得之者，角与木也。
假令壬子壬午，皆九言而得庚。癸丑癸未，皆九言而得辛。庚寅庚申，皆九言而得戊。辛卯辛酉，皆九言而得己。故皆属木。
此出于抱朴子云：是河图玉版之文。然则一何以属土，三何以属火，五何以属金，其说云中央天之气，一南方丹天之气，三北方元天之气，五西方素天之气，七东方苍天之气，九皆奇数而无偶，故皆莫知何义，都不可推考。
五行之时，谓之五辰者，春夏秋冬各主一时。以四时分属五行，则春夏秋冬虽属木火金水，而建辰、建未、建戌、建丑之月，各有十八日属土，故不可以时言。须当以月言。月谓之十二辰，则五行之时，谓之五辰也。《黄帝・素问》有五运六气，所谓五运者，甲己为土运，乙庚为金运，丙辛为水运，丁壬为木运，戊癸为火运。如甲己所以为土，戊癸所以为火，多不知其音。予按《素问・五运大论・黄帝问》：五运之所始于岐伯。引《太始天元册》文曰：始于戊己之分。所谓戊己分者，奎壁角轸则天地之门户也。《王冰注》引遁甲六戊为天门，六己为地户，天门在戌亥之间，奎壁之分；地户在辰巳之间，角轸之分。凡阴阳皆始于辰。
上篇所论十二月，谓之十二辰，十二支；亦谓之十二辰，十二时；亦谓之十二辰。日月星谓之三辰，五行之时，谓之五辰。
五运起于角轸者，亦始于辰也。甲己之岁，戊己天之气，经于角轸，故为土运，戊辰己巳也。
角属辰，轸属巳。甲己之岁，得戊辰己巳。干皆土，故为土运，下皆同此。
乙庚之岁，庚辛素天之气，经于角轸，故为金运。庚辰辛巳也。
丙辛之岁，壬癸元天之气，经于角轸，故为水运。壬辰癸巳也。
丁壬之岁，甲乙苍天之气，经于角轸，故为木运。，甲辰乙巳也。
戊癸之岁，丙丁丹天之气，经于角轸，故为火运。丙辰丁巳也。
《素问》曰：始于奎壁，角轸则天地之门户也。凡运临角轸，则气在奎壁，以应之气与运。常司天地之门户，故曰：土位之下，风气承之者，甲己之岁。戊己土，临角轸，则甲乙木在奎壁。
奎属戊，壁属亥，甲己之岁，得甲戌乙亥。下皆同此。曰：金位之下，火气承之者，乙庚之岁。庚辛金，临角轸，则丙丁火在奎壁。
曰：水位之下，土气承之者，丙辛之岁。壬癸水临角轸，则戊己土在奎壁。
曰：风位之下，金气承之者，丁壬之岁。甲乙木临角轸，则庚辛金在奎壁。
曰：相火之下，水气承之者，戊癸之岁。丙丁火临角轸，则壬癸水在奎壁。
古今言《素问》者，皆莫能喻，故具论于此。
世之言阴阳者，以十干寄于十二支，各有五行相从。唯戊己，则常与丙丁同行。五行家则以戊寄于巳，己寄于午。六壬家亦以戊寄于巳，而以己寄于未。唯《素问》以奎壁为戊，分角轸为己，分奎壁在戌亥之间，谓之戊分，则戊当在戌也。角轸在辰巳之间，谓之己分，则己当在辰也。《遁甲》以六戊为天门，在戌亥之间，则戊亦当在戌。六己为地户，在辰巳之间，则己亦当在辰。辰戌皆土位，故戊己寄焉。二说正相合。按《字书》：戌从戊从一，则戊寄于戌。盖有从来辰文从厂从丐，从乙、从己，则己寄于辰，与《素问》《遁甲》相符矣。《五行》土常与水相随，戊阳土也，一水之生数也，水乃金之子，水寄于西方，金之末有生水也。而旺土包之相成之理如是，己阴土也，六水之成数也，水乃木之母水，寄于东方木之末〈阙二字〉水也。而衰土相与隐于厂下者，水土之墓也。〈阙三字〉之可居者乙隐也。
《瑞桂堂暇录》纳音
六十甲子之有纳音，何也。曰：此以金木水火土之音，而明之也。律，一六为水，二七为火，三八为木，四九为金，五十为土。然五行之中，惟金木有自然之音，水火土必相假，而后为音。盖水假土，火假水，土假火，故金音四九，木音三八，水音五十，火音一六，土音二七，此不易之论也。何以言之，甲己子午九也，乙庚丑未八也，丙辛寅申七也，丁壬卯酉六也，戊癸辰戌五也，巳亥四也。甲子乙丑，其数三十有四。四者，金之音也，故曰金。戊辰己巳，其数二十有三。三者，木之音也，故曰木。庚午辛未，其数三十有二。二者，火也，土以火为音，故曰土。甲申乙酉，其数三十。十者，土也，水以土为音，故曰水。戊子己丑，其数三十有一。一者，水也，火以水为音，故曰火。凡六十皆然，此纳音之所起也。大抵六十，甲子历也；纳音，律也；支干，纳音之别也。此天地自然之数。河图，生数也。生者左旋，故以中央之土而生西方之金，西方之金而生北方之水，北方之水而生东方之木，东方之木而生南方之火，南方之火而复生中央之土。洛书，w数也。w者右转，故以中央之土而w北与西北之水，北与西北之水而w西与西南之火，西与西南之火而w南与东南之金，南与东南之金而w东与东北之木，东与东北之木而又w中央之土。此图书生w，自然之数也。
《百怪断经》嚏喷占
子时主酒食，丑时主女思，寅时主女相和，卯时主财喜，辰时主酒食，巳时主人来财，午时主有客来，未时主酒食，申时主惊不利，酉时主文人来求，戌时主和合，亥时主吉利。
眼跳占
子时，左主贵，右主酒食。丑时，左主忧，右主人思。寅时，左主行人，右主吉。卯时，左主贵人，右主平安。辰时，左主客来，右主害。巳时，左主酒食，右主凶。午时，左主得意，右主凶。未时，左主吉，右主喜。申时，左主财，右主文思。酉时，左主音信，右主客至。戌时，左主他喜，右主酒食。亥时，左主贵人，右主官事。
心惊占
子时，有女人思。丑时，恶事不利。寅时，有客来。卯时，有酒食。辰时，有喜事。巳时，有大获。午时，有酒食。未时，有女人思。申时，主喜事。酉时，主喜信。戌时，有官客至。亥时，主恶服梦怪，大凶。
耳鸣占
子时，左主女思，右主失财。丑时，左主他喜，右主口舌。寅时，左主失物，右主心急。卯时，左主坎坷，右主客至。辰时，左主得意，右主行人至。巳时，左主凶，右主大吉。午时，左主信，右主亲人至。未时，左主他役，右主远人来。申时，左主行人，右主吉。酉时，左主失财，右主吉。戌时，左主远行，右主康。亥时，左主吉，右主凶。
耳热占
子时，主有僧道来议事。丑时，主有喜事，大吉。寅时，主有酒食。卯时，主有远人来。辰时，主有喜事，大吉。巳时，主失财物，不利。午时，主有喜事来。未时，主有奇获。申时，主有客来，酒食。酉时，主女子至，婚事。戌时，主有争讼口舌。亥时，主有词讼口舌。
鸦鸣占
寅卯时，正东，送物，东南争，正南吉，西南吉，正西外人思，西北酒食，正北口舌，东北病。辰巳时，正东风雨，东南女客至，正南相命，西南争，正西官讼，西北贵人至，正北相命，东北亲至。午时，正东争，东南亲客，正南争，西南不宁，正西送物，西北酒食，正北六畜至，东北送物。未申时，止东凶，东南凶信，正南远信，西南大雨，正西吉，西北亲客，正北失物在，东北客至。酉时，正东公事，东南外服，正南故人，西南相召，正西客至，西北失物，正北病，东北客至。
《稗编》干支数
子午之数九，丑未八，寅申七，卯酉六，辰戌五，巳亥四。注自太极，函三为一，故参一为三。子一阳生，故成于寅，而备于申。故自子至申，其数九。自丑至申，其数八。自寅至申，其数七。自卯至申，其数六。自辰至申，其数五。自巳至申，其数四。故女起壬申，午一阴生，成于申，而备于寅。故自午至寅，其数九。自未至寅，其数八。自申至寅，其数七。自酉至寅，其数六。自戌至寅，其数五。自亥至寅，其数四。故男起丙寅，甲己之数九，乙庚八，丙辛七，丁壬六，戊癸五。注：自甲至壬，其数九。自乙至壬，其数八。自丙至壬，其数七。自丁至壬，其数六。自戊至壬，其数五。乾天道顺行，以壬为始。自己至丁，其数九。自庚至丁，其数八。自辛至丁，其数七。自壬至丁，其数六。自癸至丁，其数五。坤地道逆行，以丁为始。愚按世俗范数算法，盖本于此，而不知其所以然。观此可以见矣。

[book_title]岁功典第一百三卷
干支部总论
《梦溪笔谈》辰名
事以辰名者，为多皆本于辰巳之辰。今略举数事：十二支谓之十二辰，一时谓之一辰，一日谓之一辰，日月星谓之三辰，北极谓之北辰，大火谓之大辰，五星中有辰星，皆谓之辰。今考子丑至于戌亥，谓之十二辰者，《左传》云：日月之会是谓辰。一岁，日月十二会于东方苍龙角亢之舍，起于辰，故以所首者，名之子丑戌亥。既谓之辰，则十二支、十二时皆子丑戌亥，谓之辰无疑也。一日谓之辰者，以十二支言也。以十干言之，谓之今日。以十二支言之，谓之今辰。故支干谓之日辰。日月星谓之三辰者，日月星至于辰，而毕见，以其所首者名之，故皆谓之辰。
四时所见有早晚，至辰则四时毕见，故日加辰为晨，谓日始出之时也。
《蠡海集》干支总论
纳甲之说，自甲为一，至壬为九，阳数之始终也。故归乾，《易》顺数也。乙为二，至癸为十，阴数之始终也，故归坤，《易》逆数也。乾一索而得男，为震。坤一索而得女，为巽。故庚入震，辛入巽。乾再索而得男，为坎。坤再索而得女，为离。故戊趋坎，己趋离。乾三索而得男，为艮。坤三索而得女，为兑。故丙从艮，丁从兑。阳生于北而成于南，故乾始甲子，而中以壬午。阴生于南而成于北，故坤始乙未，而中以癸丑。震巽，一索也，故庚辛始于子丑。坎离，再索也，故戊己始于寅卯。艮兑，三索也，故丙丁始于辰巳也。
又一说，乾坤者，二气之正位也。坎离者，二气之交互也。正位则始终全备，故甲午归乾，乙癸归坤。交互则往来处中，故戊归坎，己归离。震巽乃受气之始，故庚辛归焉。艮兑乃生化之终，故丙丁归焉。乾坤位阴阳之极，故子午丑未配于甲壬乙癸，父母总摄内外之义。震巽，长男长女，为初索，是以子丑配庚辛。坎离，中男中女，为再索，是以寅卯配戊己。艮兑，少男少女，为三索，是以辰巳配丙丁。纳之为言，受也。容受六甲于八卦中也。易者逆也，数皆以逆而推之。
羊刃之说，禄前一位是也，禄过则刃生。盖贵人位前必列兵，以此为喻，但值阳，干方是阴，干则否。如甲卯丙午，甲既禄于寅前，值卯方为真，盖寅卯一气之木也。乙禄卯前，值辰，非同类，故否。然则阳性暴，故借羊之狠，以警之至。考子平中以夺财，羊刃名之者，有逞暴凌劫之意也。他可类推。
戊己两干，寄禄巳午，子寓母家之义。虽然戊见午刃，则不可一途而取。戊既依母而禄刃，乃一气火也。俱有生土之意。故戊日得火多，则为印也，己则否。己禄于午，午前则未为刃，未巳连属土，则非戊午之比也。阴错阳差，有十二日，盖六十甲子，分为四段。自甲子己卯，甲午己酉，各得十五辰。甲子之前三辰，值辛酉、壬戌、癸亥，为阴错。己卯之前三辰，值丙子、丁丑、戊寅，为阳差。甲午之前三辰，值辛卯、壬辰、癸巳，为阴错。己酉之前三辰，值丙午、丁未、戊申，为阳差。盖四段中，每段除十二辰，各馀三辰，三四亦得十二辰，是为阴错阳差也。甲子甲午为阳辰，故有阴错。己卯己酉为阴辰，故有阳差也。
又一说甲子、甲午、己卯、己酉之前，各三辰者，以天干配地支，一周之后，所馀三辰也。甲配子，而历尽于乙亥。故丙子、丁丑、戊寅为阳错。己配卯，而历尽于庚寅。故辛卯、壬辰、癸巳为阴差也。丙午、丁未、戊申为阳差，辛酉、壬戌、癸亥为阴错者，就甲午、己酉上同此类推。地支内所藏天干者，子午卯酉为四极，寄四禄焉。辰戌、丑未为四藏，寓四墓焉。故此八支，各藏一阴干。寅申巳亥为四开阖，就生四禄焉。故各藏二阳干。戊藏于辰戌，己藏于丑未，阴阳各归其所。戊藏于巳，己藏于午，则亦就寄禄而藏焉。
干有十，支有十二，干不配肖属，而支配者，天赋气，地成形也。人所以称肖属，及支而不及干者，父施气，母有形也。身依母而生，然人姓独称父者，原其受气之本也。
十二肖属，子为阴，极幽潜隐晦，以鼠配之，鼠藏迹。午为阳，极显易刚健，以马配之，马快行。丑为阴，俯而慈爱，以牛配之，牛舐犊。未为阳，仰而秉礼，以羊配之，羊跪乳。寅为三阳，阳胜则暴，以虎配之，虎性暴。申为三阴，阴胜则黠，以猴配之，猴性黠。卯酉为日月二门，二肖皆一窍。兔舐雄毛而孕，感而不交也。鸡合踏而无形，交而不感也。辰巳阳起而变化。龙为盛，蛇次之，故龙蛇配辰巳。龙蛇者，变化之物也。戌亥阴敛而持守，狗为盛，猪次之，故狗猪配戌亥。狗猪者，镇静之物也。或云皆取不全之物配肖属者，非也。庶物万类，岂特十二哉，况无义理不足信也。明矣。
纳音之说，有一法，见于内，经论奥然。其中亦欠详备，故复取其说，而撮其长者，以立一家之论。盖甲子为取乙丑，以为妻隔八而生子。阳生阳为男，阴生阴为女。至壬申为甲之男，至癸酉为乙之女。壬申癸酉至庚辰辛巳亦然。自庚辰辛巳，数三，转而向南，为戊子己丑火。自戊子阳火隔八而生丙申男，己丑阴火，隔八而生丁酉女。丙申丁酉至甲辰乙巳亦然。又自甲辰乙巳，数三，转而向东，为壬子癸丑木。自壬子癸丑至庚申辛酉，自庚申辛酉至戊辰己巳亦然。又自戊辰己巳，数三，转而向北，为丙子丁丑水。自丙子丁丑至甲申乙酉，自甲申乙酉至壬辰癸巳，亦然。又自壬辰癸巳，数三，转而中央，为庚子辛丑土。自庚子辛丑至戊申己酉，自戊申己酉至丙辰丁巳，亦然。又自丙辰丁巳，数三，转而向西，则复为金矣。夫金为气之始，金有声，声宣气，是以乐必以金先之也。人之身亦然。肺经为诸藏，先是以有纳音之意焉然。五行各行三者，三生万物之义也。气生金，金出矿，须火以成材。火资木以骄焰，木藉水而生荣，五行皆赖土以成立。故火木水土为次序也。
阴阳皆地支六合者。日月会于子，则斗建丑。日月会于丑，则斗建子。故子与丑合也。日月会于寅，则斗建亥。日月会于亥，则斗建寅。故寅与亥合也。日月会于卯，则斗建戌。日月会于戌，则斗建卯。故卯与戌合也。日月会于辰，则斗建酉。日月会于酉，则斗建辰。故辰与酉合也。日月会于巳，则斗建申。日月会于申，则斗建巳。故巳与申合也。日月会于午，则斗建未。日月会于未，则斗建午，故午与未合也。
六害者，盖冲损合神，故为害也。我之和合被其冲损，岂不为害乎。子与丑合而未冲丑，丑与子合而午冲子。故子害未，而丑害午。寅与亥合而巳冲亥，亥与寅合而申冲寅，故寅害巳，亥害申。卯与戌合而辰冲戌，戌与卯合而酉冲卯，故卯害辰，戌害酉也。地支之上横则为合，竖则为害。横竖皆六，是名六合六害。术者乃云六为六亲者，非也。
十干，甲，万物之始，生气之原。草木初生破土而出，必有两叶。叶中透气，故甲字象形如两叶相抱也。乙，甲阳乙阴。甲既出，而阳已露于上，根必下盘以为固。故乙字亦象形如草木之根屈曲也。丙火炎上而锐，长养于南离，炳然而炯烂，乃其盛也。下虚而上齐，故丙丁之字皆平头丁。丁者，壮也。万物至盛夏，莫不皆壮。居正阳之位，适足与阴相当。故丁又有相当之义。戊，万物依土而生，四行依土而立，戊配阳土。戊，茂也。地物得而茂。又茂有成之义，故能为物之始终。己为阴土，不能独为，必因阳以用起。己，已也。依阳而起，从阳而已，亦始终之义尔。庚，西方金气，为秋，万物历离明燥极，至秋金，则微阴始生，物得庚苏。庚者，更也。辛者，新也。金为成，实物至秋而收敛，变阳而为阴，一新之意存焉。壬，物无终绝之理，将尽必复生。北方冬水，物气将尽，故先含生意。壬者，妊也。物至此而怀妊也。癸者，揆也。物出有归，闭藏为终。终遂天真，同归一揆也。十二支，子为一阳。北方至阴，一阳至，萌生气之端，故子者，孳也。以含孳育之义。丑者，纽也。微阳虽生，而体尚弱，未免艰涩，故纽结而未能舒也。寅居东北，阴阳之交，离阴而诣阳，敷布而条畅。寅者，演也。万物至此，而广演矣。卯位正东，日出之所，融和之方。物至此而咸得茂盛。卯者，茂也。辰者，震也。阳气至此已盛。阳主动，动则变化生焉。物皆得遂其所也。巳为纯阳，居于生长之方，万物盛起，气浮于表。故曰巳者，起也。午者，阳已极而阴初萌，阳出于上，阴潜于下，有相忤之意。又曰午者，大也，物至此，而无不大也。未，阳已过盛而阴渐临，阴阳交际，已成实也。物既实，则有味存焉。未者，味也。申气历南维而阳极，至西南而阴始回。阴阳既调，物情得伸。故申者，伸也。酉者，酋也。阴之首也。是以夷狄之帅，为酋长。阴气收敛，万物犹绪也。戌者，灭也。阳气至此而将灭。九月霜陨木衰，水泉即涸也。亥，纯阴既极，物无终尽。D核犹存D根也。核，种也，茎叶虽败，根种自存，生生之义也。
万物之所为，以生者必由气。气者何，金也。金受气，顺行则为五行之体。逆行，则为五行之用。顺行为五行之体者，金生水，水生木，木生火，火生土。冬至起历之元，自冬而春，春而夏，夏而长夏，长夏而归于秋，返本归原，而收敛也。逆行为五行之用者，金出矿，而从革于火，以成材。成材则为有生之用。然火非木不生，必循木以继之，木必依水以滋荣，水必托土以止畜。故木而水，水而土，是则四行之类，土以定位。故大挠作甲子，分配五行，为纳音。盖金能受声，而宣气故也。法曰：甲娶乙妻，隔八生子，子生孙而后行，继代其位。初一曰：金，金为气，居先。甲为受气之始，甲娶乙妻，隔八壬申是为子矣。壬娶癸妻，隔八庚辰是为孙矣。庚娶辛妻，隔八戊子，火代其位。次二曰：火，戊继其后，戊娶己妻，隔八丙申，是为子矣。丙娶丁妻，隔八甲辰，是为孙矣。甲娶乙妻，隔八壬子，木代其位。次三曰：木，壬继其后，壬娶癸妻，隔八庚申，是为子矣。庚娶辛妻，隔八戊辰，是为孙矣。戊娶己妻，隔八丙子，水代其位。次四曰：水，丙继其后，丙娶丁妻，隔八甲申，是为子矣。甲娶乙妻，隔八壬辰，是为孙矣。壬娶癸妻，隔八庚子，土代其位。次五曰：土，庚娶辛妻，隔八戊子，是为子矣。戊娶己妻，隔八丙辰，是为孙矣。丙娶丁妻，隔八甲子，金复代其位。〈原缺八字〉是故有五子归庚之说。道家者流取其义，用配五方之位，自子干头数至庚字，则为其数甲子金，自甲数至七，逢庚，则西方金，得七气戊子火。自戊数至三，逢庚，则南方火，得三气壬子木。自壬数至九，逢庚，则东方木，得九气丙子水。自丙数至五，逢庚，则北方水，得五气庚子土。则自得一，为中方一气，是为五子归庚也。乃知金者，受气之先，顺行则为五行之体，逆行则为五行之用。故六十甲子纳音者，以充万物之用也。
六十花甲子者，未知始于何人。凡称其姓名，未审其实否。或曰：娄景。或曰：东方朔。难以为信。其有注释，亦未见亲切，不得其要领故也。予因思之，五行之中，干支配合，干寓其气，支寓其位，斯理生焉。是故，甲乙为气之始，丙丁为气之壮，戊己为气之化，庚辛为气之成，壬癸为气之终。子丑幽阴，寅卯生发，辰巳长养，午未高明，申酉死绝，戌亥休息。错综配合，以成花甲子之名。其间旁引例取，又存乎权，但归于理，不可一途而取也。　甲子乙丑海中金，甲乙，金气之始。子丑北方幽阴之乡，幼稚之金，沉于水底，故曰：海中金。　壬寅癸卯金箔金。壬癸，金气之中。气终则致用，致用之金，位于东方，金气死绝之地，故曰：金箔金。　庚辰辛巳白金，庚辛，金之成，寄托辰巳生养之地，天干复连其色，西方之行，纯乎得宜，故曰：白金。　甲午乙未沙石金，甲乙，金气之始。午未南方离明火乡，弱金岂能胜旺火，故曰：沙石金。　壬申癸酉剑锋金，壬癸，金气之终。成质之金，位于西方旺地，遂其肃杀之用，故曰：剑锋金。　庚戌辛亥钗钏金，庚辛，金气之成，居于戌亥休息之乡，玩成其质，以充其用，故曰：钗钏金。
壬子癸丑桑柘木，壬癸，木气之终。位于北方，依傍
母乡，得以滋养而茂荣，故曰：桑柘木。　庚寅辛卯松柏木，庚辛，木气之终。居于生发旺乡，挺然独秀，凌霜傲雪，故曰：松柏木。　戊辰己巳大林木，戊己，木气之化。居东南长养之方，丛生竞茂，故曰：大林木。　壬午癸未杨柳木，壬癸，木气之终。处于南维火位，耗散真化，空虚不实，故曰：杨柳木。　庚申辛酉石榴木，庚辛，木气之成。成于死绝之地，体虽柔弱，成气有归，则子实繁多，故曰：石榴木。　戊戌己亥平地木，戊己，不意之化，化临长生休息之f，得遂其性，故曰：平地木。丙子丁丑涧下水，丙丁，水气之壮，下临坎宫，壮气宣行，源源不绝，故曰：涧下水。　甲寅乙卯大溪水，甲乙，水气之始，处乎生发山林之地，注泻无穷，故曰：大溪水。　壬辰癸巳长流水，壬癸，水气之终，辰巳长养，东南水所奔赴，无有休息，故曰：长流水。　丙午丁未天河水，丙丁，水气之壮，处乎南离高明之位，水行天上，故曰：天河水。　甲申乙酉井泉水，甲乙，水气之始，加于长生母乡，来之不穷，用之不竭，故曰：井泉水。　壬戌癸亥大海水，壬癸，水气之终，至于戌亥休息之所，终聚不散，故曰：大海水。　戊子己丑霹雳火，戊己，火气之化伏，以坎水幽阴，微而著，变化不穷，故曰：霹雳火。　丙寅丁卯炉中火，丙丁，火气之旺，临于长生母地，得其所养，故曰：炉中火。　甲辰乙巳覆灯火，甲乙，火气之始，气质微而稚弱，位属长养，处乎风木之间，虽明而不显，故曰：覆灯火。　戊午己未天上火，戊己，火气之化，升于南离旺乡，威势赫烈，以遂炎上，故曰：天上火。　丙申丁酉山下火，丙丁，火气之壮，临于西方衰降死绝，而炎上之用退f，故曰：山下火。　甲戌乙亥山头火，甲乙，火气之始，而居戌亥休息之乡，归于无用，犹野火然，况戌亥久为乾元尊首之上，故曰：山头火。　庚子辛丑壁上土，庚辛，土气之成，位于子丑水土之交，泥涂之类，未能为生育之用，故曰：壁上土。　戊寅己卯城头土，戊己，土气之化，寅卯生发山林之傍效力，故曰：城头土。　丙辰丁巳沙中土，丙丁，土气之壮，辰巳木火长养之间，充极乾燥，不能成稼穑之功，故曰：沙中土。　庚午辛未路傍土，庚辛，土气之成气，充离明之地，任载驰驱，故曰：路傍土。　戊申己酉大驿土，戊己，土气之化，气化而得长生之位，力胜厚重，又申传送，故曰：大驿土。　丙戌丁亥屋上土，丙丁，土气之壮，托于母墓，休息而不用，寓于乾尊之上，故曰：屋上土。
或问曰：先天之数，何缘而起。余答曰：数极于九，自九逆退取之，故甲乙子午九，乙庚丑未八，丙辛寅申七，丁壬卯酉六，戊癸辰戌五。天干巳尽而地支独遗巳亥，是以巳亥得四终焉。况夫亥为天门，巳为地户，纯阴纯阳之位，为开阖之枢，所以关键五行也。
或问曰：后天之数，又何所取起。答曰：数用阳生而阴成，阴生而阳成。壬子阳一生，癸亥阴六成，一六水之生成也。丁巳阴二生，丙午阳七成，二七火之生成也。甲寅阳三生，乙卯阴八成，三八木之生成也。辛酉阴四生，庚申阳九成，四九金之生成也。辰戌阳五生，丑未阴十成，五十土之生成也。独遗戊己，土以百数归之，用包众数，为该括之司，所囊五行也。
五行纳音，乃取先天之数，总算天干地支，阴阳双位，得其数，而以五除之。以馀而定五行。古之洪范五行：一水，二火，三木，四金，五土。今用一为火，二为土，三为木，四为金，五为水，金木自然之声，不假施为而得。故从旧火为地二之行，水沃之，而后有声。是以火居一，土居二，木居三，金居四，水居五。此乃缘声而取义也。受者，纳也。声者，音也。故曰纳音焉。假如甲子乙丑金者。甲得九，子得九，乙得八，丑得八，共三十四，除去五六三十，所馀者四，故为金。丙寅丁卯火者，丙得七，寅得七，丁得六，卯得六，共二十六，除去五五二十五，所馀者一，故为火。戊辰己巳木者，戊得五，辰得五，己得九，巳得四，共二十三。除去四五二十，所馀者三，故为木。庚午辛未土者，庚得八，午得九，辛得七，未得八，共三十二，除去五六三十，所馀者二，故为土。又如丙子丁丑水者。丙得七，子得九，丁得六，丑得八，共三十，数足五，不用除，故为水也。馀仿此。
天乙贵人，当有阳贵，阴贵之分。盖阳贵起于子而顺，阴贵起于申而逆。此神实得阴阳配合之和，故能为吉庆，可解凶厄也。且如阳贵，以甲加子，甲与己合，所以己用子，为贵人。以乙加丑，乙与庚合，所以庚用丑，为贵人。以丙加寅，丙与辛合，所以辛用寅，为贵人。以丁加卯，丁与壬合，所以壬用卯，为贵人。辰为天罡，贵人不临。以戊加巳，戊与癸合，所以癸用巳，为贵人。午冲子，原不数，以己加未，己与甲合，所以甲用未，为贵人。以庚加申，庚与乙合，所以乙用申，为贵人。以辛加酉，辛与丙合，所以丙用酉，为贵人。戊为河魁，贵人不临。以壬加亥，壬与丁合，所以丁用亥，为贵人。子原宫，不数，以癸加丑，癸与戊合，所以戊用丑，为贵人。此乃阳贵顺取也。且如阴贵，以甲加申，甲与己合，所以己用申，为贵人。以己加未，乙与庚合，所以庚用未，为贵人。以丙加午，丙与辛合，所以辛用午，为贵人。以丁加巳，丁与壬合，所以壬用巳，为贵人。辰为天罡，贵人不临。以戊加卯，戊与庚合，所以戊用卯，为贵人。寅冲申，原不数。以己加丑，己与甲合，所以甲用丑，为贵人。以庚加子，寅与乙合，所以乙用子，为贵人。以辛加亥，辛与丙合，所以丙用亥，为贵人。戊为河魁，贵人不临。以壬加酉，壬与丁合，所以丁用酉，为贵人。申原宫，不数。以癸加未，癸与戊合，所以戊用未，为贵人。此乃阴贵逆取也。古云：丑未为天乙，贵人出行之门缘。阳贵，以甲起子，循丑顺行至癸，复归于丑。阴贵以甲起申，由未逆行至癸，复归于未。岂非丑未为贵人出入之门乎。
六气配十二支，循环司天。自太阳阳明，少阳，太阴，少阴，厥阴运行〈阙〉辰。每岁六气之序，自厥阴，少阴，少阳，太阳，阳明，太阴者，乃又异。盖司天，则辰戌卯酉寅申丑未子午巳亥。而岁序，以相生为说，则木生火，火生土，土生金，金生水，顺行之。一逆一顺，各为伦也。南北二政，南有二，而北有八者，北从五行，化气以配五音，而立五义者焉。甲己化土宫，而为君。君临南面。乙庚化金商而为臣，丙辛化水，羽而为物；丁壬化木，角而为民；戊癸化火，徵而为事。臣民物事，奉上承命，安得不北面乎。是以南政有二，而北政有八。况土为万物之祖，而为四行之主也夫。
《稗编》论太乙六壬诸法
《太乙》《六壬》《遁甲》《禽演》，皆选择时日之书也。太乙一星，在紫微宫阊阖门中，属水。天一生水，故曰：太乙水。为造化根柢，故《太乙》、《六壬》皆取义于水。《遁甲》亦《太乙》也。《禽演》起虚日，鼠虚亦水也。
天上十二辰分野，谓之天盘。地上十二辰方位，谓之地盘。天盘则随时转运，地盘则一定不易。以天盘之子加于地盘之子，则谓之伏吟。以天盘之子加地盘之午，则谓之反吟也。六壬用月将者，日躔所在之辰也。斗建顺指十二辰，日逆行十二辰，相会而成岁。斗柄指丑，则日必躔子。斗柄指寅，则日必躔亥。故子与丑合，寅与亥合，推之六合皆然。言日躔与斗柄相应也，以月将加时，即是日临地盘。子位则为子时，临午位则为午时也。如正月日躔在亥，用午时，则是天盘之亥，加地盘之午也。视日所加临，遂以其日所值，支干在天盘上者，视其加地盘何辰，以起上克下克，则时之吉凶可知矣。此六壬以日躔为用也，言躔则斗建亦在也。
论德刑害鬼煞
德者，得也。皆主救危而济难。十干以阳德自处，阴德在阳。十干德者，甲乙、丙丁、戊己、庚辛、壬癸、甲庚、丙壬、戊甲、庚丙、壬戊。十二支德者，子丑、寅卯、辰巳、午未、申酉、戌亥、巳午、未申、酉戌、亥子、丑寅、卯辰。一十二支德，岁月日时，假令正月，乙丑日，未时，占38争，用起传送，加午，一克下六，乙日，天乙乘神后，加神前四勾陈准庚，则准则38争。遇德神，其相救，终无伤。馀仿此。刑者，戮也。一曰衰谢之刑，谓金木水火土之正刑也。二曰制御之刑，谓十干之刑也。三曰不逊之刑，谓十二支之刑也。翼奉传曰：金刚火强，各言其方，木落归本，水流趋东也。巳酉丑金之位，刑在西方，言金恃其刚，物莫与对。八月阳气从酉而入，因而挫之。故金刑西方也。寅午戌火之位，刑在南方，言火恃其强。五月阴气生于午，因而挫之，故火刑在南方也。亥卯未木之位，荣落覆根，木恃其荣观，故阴气之使凋也。申子辰水之位，水性东流，逝而不返，其东为之木地。故水刑东方，言恃阴淫，故阳刑之，使不归也。土位在丙，寄王四季，以未为正旺，丑土为冠带，墓在辰，天刑在戌，此位土力最大，天能刑之，故天刑在戌也。制御之刑者，谓十干也。辰未w日为逆乱，故加刑以制御之。凡干刑所加，38战不出。在其下，甲刑，申丁刑，亥戊刑，寅丙刑，子乙刑，酉己刑，卯庚刑，午辛刑，巳壬刑，戌癸刑未不逊之刑者，谓十二支也。义有三，第一谓寅刑巳，巳刑申，申刑寅，为无恩之刑。言寅里有杂火，不恤。巳中有杂金，故寅刑巳，巳刑申。又刻有巳中之杂土，不恤。申中之杂水，故以刑申。申性又以见其所生，巳中之土，没刑寅，故申又刑寅，此谓无恩刑也。第二谓未刑丑，丑又刑戌，戌刑未。为恃势刑者，言未恃长生而丑，中土之性冠带，故未刑丑。丑又恃冠带而欺戌土，先被火刑，故丑往刑戌。戌迁其怒，自恃为旬首甲戌而刑癸未，此谓为恃势之刑也。第三谓子刑卯，卯刑子，无礼之刑者，言阳精生日，阳气在子，而卯为日门，子为卯父，鼎立无谦卑恭敬之礼，是以子卯为无礼之刑也。翼奉传曰：子为贪狼，卯为阴贼，王者以忌失之辰，午酉亥自刑者，义见上也。
害者，妨也。前刑杀之间，酉戌相害者，为戌中死火，害酉旺金，此以嫉妒相害者也。申亥相害者，各恃临官欲竟强，此嫉才争进相害者也。子未相害者，谓未以王土害子王水，此恃势家相害者也。丑午相害者，谓午以王火凌丑死金，此官鬼相害者也。辰卯相害者，谓卯以王木凌辰死土，此以少凌长相害者也。寅巳相害者，谓各恃临官擅能，而进相害者也。凡占事遇六害者，各以本意决之。
鬼者，五行之精气也。谓干中皆有之十干鬼者。甲乙、丙丁、戊己、庚辛、壬癸、申酉、子亥、寅卯、午巳、戌未。十二支鬼者，子丑、寅卯、辰巳、午未、申酉、戌亥、辰卯、申酉、寅亥、子卯、午巳、寅未。阴气尤毒，谓之煞也。
巳酉丑劫杀在寅，寅中有阳火也。
灾杀在卯，卯为日门，阴所入也。
天杀在辰，四季阴气能游天上也。
申子辰劫杀巳，巳中有阳土也。
灾杀在午，言阴气生于午也。
天杀在未，四季阴气能游天上也。
亥卯未劫杀在申，申中有阴水也。
灾杀在酉，酉为日门，阴所出也。
天杀在戌，四季阴气能游天上也。
寅午戌劫杀在亥，亥中有阴金也。
灾杀在子，言阴气生于子也。
天杀在丑，四季阴气能游天上也。
金神三杀者，寅申巳亥杀在酉，子午卯酉杀在巳，辰戌丑未杀在丑。若占病，白虎并官，事朱雀，皆大凶。若承旺相气，来克日辰人年者，大凶也。
年月三杀，申辰子年月杀在未，亥卯未年月杀在戌，寅午戌年月杀在丑，巳酉丑年月杀在辰。凡三传吉将与杀并者，事速凶杀，与将并者，尤凶也。
十二辰所肖
王鏊云：或问十二辰所肖，何谓也。曰：非是吾儒之所讲也。虽然尝闻之于人，二十八宿分布周天，以直十二辰，每辰二宿，子、午、卯、酉则三，而各有所象。女土蝠虚日鼠危月燕，子也。室火猪壁水17，亥也。奎木狼娄金狗，戌也。胃土雉昴日鸡毕月乌，酉也。觜火猴参水猿，申也。井水犴鬼金羊，未也。柳土獐星日马张月鹿，午也。翼火蛇轸水蚓，巳也。角木蛟亢金龙，辰也。氐土貉房日兔心月狐，卯也。尾火虎箕水豹，寅也。斗木獬牛金牛，丑也。天禽地曜，分直于天，以纪十二辰。而以七曜统之，此十二肖之所始也。
王应麟云：朱文公尝问蔡季通。十二相属起于何时，首见何书。又谓以二十八宿之象言之，唯龙与牛为合，而他皆不类。至于虎当在西，而反居寅。鸡为鸟属，而反居西。又舛之甚者。《韩文考异・毛颖传》封卯地，谓十二物，未见所从来。愚按吉日庚午既差我马，午为马之C也。季冬出土牛，丑为牛之C也。《蔡邕・月令论》云：十二辰之会，四时所食者，必家人所畜。丑牛、未羊、戌犬、酉鸡、亥猪而已。其馀虎以下，非食也。《月令正义》云：鸡为木，羊为火，牛为土，犬为金，豕为水。但阴阳取象多涂，故午为马，酉为鸡，不可一定也。《十二物见论》、《衡物势篇》、《说文》亦谓巳为蛇象形。
朱升八卦纳甲图说
按自甲至癸者，十日之名也。日有十，而卦以八，以八纳十，故乾坤二卦，始终包罗之。而纳甲乙壬癸之四日，甲壬阳日，乾纳之，乙癸阴日，坤纳之也。其间六日，三男纳其阳，三女纳其阴。六子之卦，各得乾坤之一画者也。又艮纳丙，兑纳丁者，气之方行者也。少男女纳之，犹日之未午，岁之方夏时也。震纳庚，巽纳辛者，质之已凝者也，长男女纳之，犹日之过午，岁之既秋时也。坎离中男女纳戊己于正中，有不待言者矣。《易》家纳甲，意本于此，其见于经，则蛊之先甲后甲，巽之先庚后庚，与革之己日，乃孚而已。世言《易》卦纳甲，本于《参同契》，今以其书考之，则以月之明魄多少，取象于卦画，而以所见方位为所纳之甲，二者皆非也。夫既以乾三画纯阳为望，以坤三画纯阴为晦，则其明魄消长，当以五夜当一画。若是则震当为初五夜之月，而非生明，兑当为初十夜之月，而非上弦也。望后巽艮准此，此月之明魄，既与所言卦画不类矣。又地之方位，甲庚相对，既以望夕之月，为乾而出，甲则初生之月，不见于庚矣。上下弦之昏旦，同见于南方之中，亦初无上弦见丁，下弦见丙之异也。大抵月之行天，一岁十二月，间其昏出见之地，夜夜推移，不袭其位。惟有春秋二分，黄道与赤道相踏，又须气朔分齐，则其朔望，F肭出见，乃有定位。可指而不可以言纳甲之理也。《参同契》乃是整齐一岁一月一日之造化，以明吾道之造化，姑借《易》以言之，大概约略取象云尔，而非以说《易》也。
干支部艺文
六甲诗　　　　　　　　　　　陈沈炯
甲拆开众果，万物具敷荣。乙飞上危幕，雀乳出空城。丙魏旧勋业，申韩事刑名。丁翼陈诗罢，公绥作赋成。戊巢花已秀，满塘草自生。已乃忘怀客，荣乐尚关情。庚庚闻鸟啭，肃肃望凫征。辛酸多悯恻，寂寞少逢迎。壬蒸怀太古，覆妙伫无名。癸己空施位，讵以召幽贞。
十二属诗　　　　　　　　　　前人
鼠迹生尘案，牛羊暮下来，虎啸生〈当作坐〉空谷，兔月向窗开。龙隰远青翠，蛇柳近裴徊。马兰方远摘，羊负始春裁。猴栗羞芳果，鸡引清杯。狗其怀物外，猪蠡悠哉。
读十二辰诗卷掇其馀作此聊奉一笑宋朱熹
夜闻空簟m饥鼠，晓驾羸牛耕废圃。时才虎圈听豪夸，旧业兔园嗟莽卤。君看蛰龙卧三冬，头角不与蛇争雄。毁车杀马罢驰逐，烹羊酤酒聊从容。手种猴桃垂架绿，养得A鸡鸣角角。客来犬吠催煮茶，不用东家买猪肉。
次韵十二辰体　　　　　　　　方岳
鼠技易穷谁比数，牛衣正可眠春雨。虎窥九关高莫扪，兔秃干毫老无补。龙婴鳞逆事可惊，蛇画足添心独苦。马宁垓下困盐车，羊勿梦中翻菜圃。沐猿从尔楚人冠，荒鸡宁起刘郎舞。狗监无烦诵子虚，豕亥纵分吾不取。
干支部选句
唐李峤诗：帐殿别阳秋，旌门临甲乙。
岑参诗：酩酊醉时日正午，一曲狂歌垆上眠。
杜甫诗：甲子西南异，冬来只薄寒。〈又〉荒村建子月，独树老夫家。
韩愈诗：朝食动及午，夜讽常至卯。
张籍诗：药看辰日合，茶过卯时煎。
白居易诗：亥日饶虾蟹，寅年足虎。
许浑诗：年长每劳推甲子，夜深谁共守庚申。
李商隐诗：过客不劳询甲子，惟书亥字与时人。温庭筠诗：风耘罡屯戊己，月移松影守庚申。李洞诗：一谷开午，孜峰耸起丁。
宋范成大诗：行年申值戊，交运丑支辛。〈又〉四人同丙午，初度再庚寅。〈又〉庆期符后甲，元日际初辛。〈又〉两亥开基远，三丁景统长。〈又〉一饱但蕲庚癸诺，百年甘守甲辰雌。
陆游诗：客供午瓯茶。
戴复古诗：生自前丁亥，今逢两甲辰。
金李俊民诗：渡河年在亥，乞酒岁非申。
元虞集诗：待客花阴午过申。

[book_title]岁功典第一百四卷
干支部纪事
《通鉴前编》：太昊伏羲氏作甲历，定岁时。〈外纪〉起于甲寅，支干相配，为十二辰六甲，而天道周矣。
黄帝，有熊氏，命大挠作甲子。〈外纪〉帝命大挠探五行之情，占斗刚所建，始作甲子。甲、乙、丙、丁、戊、己、庚、辛、壬、癸谓之干。子、丑、寅、卯、辰、巳、午、未、申、酉、戌、亥谓之枝。枝干相配以名日。而定之以纳音。
事始，黄帝立子午十二辰以名月，又以十二兽名属之。
《书经》：益稷娶于涂山，辛壬癸甲启，呱呱而泣，予弗子。惟荒度土功。
《泰誓》：惟戊午，王次于河朔，群后以师毕会，王乃徇师而誓。〈大全〉林氏曰：《汉・律历志》曰：周师初发，以殷之十一月戊子后三日，得周正月辛卯朔，至戊午，渡孟津。孟津去周九百里。师行日三十里，凡三十一日渡河。三日三誓师，上篇不言日，以中篇考，当是丁巳日。在河南将渡孟津时，誓而后渡河也。中篇是戊午。既渡而次河北，所誓下篇戊午。明日将趋商郊，誓而后行也。三令五申，谨之至也。
《牧誓》：时甲子昧爽，王朝至于商郊牧野，乃誓。〈蔡传〉甲子二月四日也，昧冥，爽明也。昧爽，将明未明之时也。武成惟一月壬辰旁死魄，越翼日癸巳，王朝步自周于征伐商。
丁未，祀于周庙，邦甸侯卫骏奔走执豆笾，越三日，庚戌柴望大，告武成。
《召诏》：惟二月既望，越六日，乙未，王朝步自周，则至于丰。惟太保先周公，相宅越，若来三月，惟丙午F。越三日，戊申，太保朝至于洛，卜宅厥。既得卜，则经营。越三日，庚戌，太保乃以庶殷攻位于洛I。越五日，甲寅，位成。若翼日乙卯，周公朝至于洛，则达观于新邑营。越三日，丁巳，用牲于郊，牛二。越翼日，戊午，乃社于新邑，牛一，羊一，豕一。越七日，甲子，周公乃朝用书，命庶殷侯甸男邦伯。
《周礼・春官》：冯相氏掌十有二岁，十有二月，十有二辰，十日，二十有八星之位。辨其序事，以会天位。〈订义〉贾氏曰：十有二辰，谓子、丑、寅、卯等。十日谓甲、乙、丙、丁等。《礼记》：檀弓知悼子卒，未葬。平公饮酒，师旷，李调侍，鼓钟。杜蒉自外来，闻钟声。曰：安在。曰：在寝。杜蒉入寝。历阶而升，酌，曰：旷饮，斯，又酌，曰：调饮，斯，又酌，堂上北面坐饮之。降，趋而出。平公呼而进之，曰：蒉，曩者尔，心或开予，是以不与尔言。尔饮旷，何也。曰：子卯不乐，知悼子在堂，斯其为子，卯也大矣。旷也太师也，不以诏，是以饮之也。尔饮调，何也。曰：调也，君之亵臣也。为一饮一食，忘君之疾，是以饮之也。尔饮，何也。曰：蒉也宰夫也，非刀匕是共，又敢与知防，是以饮之也。平公曰：寡人亦有过焉，酌而饮寡人。杜蒉洗而扬觯。公谓侍者曰：如我死，则必毋废斯爵也。至于今，既毕献，斯扬觯，谓之杜举。〈注〉子卯不乐，言桀以乙卯日死，纣以甲子日死，谓之疾日。故君不举乐。
《月令》：天子乃以元日祈谷于上帝，乃择元辰。〈陈注〉元日，上辛也。郊祭天而配以后稷，为祈谷也。元辰郊后，吉日也。日以干言辰，以支言互文也。
择元日，命民社。〈陈注〉《郊特牲》言：祭社用甲日。此言择元日。是又择甲日之善者欤。召诰社，用戊日。
上丁，命乐正，习舞释菜。〈陈注〉此月上旬之丁日，必用丁者，以先庚三日，后甲三日也。
仲丁，又命乐正入学习乐。
上丁，命乐正入学习吹。
《郊特牲》：社祭土而主阴气也。君南乡于北牖下，答阴之义也。日用甲，用日之始也。〈大全〉马氏曰：日用甲，用日之始，则郊用辛，用日之成也。盖郊所以明天道，故用辛社，所以神地道，故用甲。方氏曰：社必用日之始，何也。盖阳始于甲，而物生阴，极于辛，而物成。地虽以阴而成物，然始地事者，存乎阳。故社用甲，以原其始焉。天虽以阳而生物，然终天功者，存乎阴。故郊用辛以要其终焉。
郊之用辛也，周之始。郊日以至。〈陈注〉谓周家始郊，适遇冬至，是辛日，自后用冬至，后辛日也。
《左传》：吴申叔仪乞粮于公孙，有山氏曰：佩玉萦兮余无所系之，旨酒一盛兮余与褐之。父睨之对曰：粱则无矣，粗则有之。若登首山，以呼曰庚癸乎，则诺。〈注〉庚西方，主谷。癸北方，主水。
《拾遗记》：始皇起云明台，穷四方之珍木，搜天下之巧工。南得烟丘碧树，郦水燃沙，贲都朱泥，云冈素竹。东得葱峦锦柏，缥p龙松，寒河星柘，裆皆畦鳌Ｎ鞯寐┖８〗穑狼渊羽璧，条嶂霞桑，沈唐员筹。北得冥阜乾漆，阴坂文梓，褰流黑魄，海香琼。珍异是集，有二人皆虚腾缘木，运斤斧于云中。子时起工，至午时已毕。秦人谓之子午台。亦言于子午之地，各起一台。二说有疑。
《西京杂记》：贾佩兰云：在宫时，正月上辰，出池边盥濯。食蓬饵以祓妖。祥三月上巳，张乐于流水。
《汉书・食货志》：八岁入小学，学六甲、五方书计之事。《搜神记》：贾谊为长沙王太傅。四月庚子日，有f鸟飞入其舍，止，于坐隅，良久乃去。谊发书占之曰：野鸟入室，主人将去。谊忌之，故作f鸟赋，齐死生而等祸福，以致命定志焉。
《汉书・元帝本纪》：建昭三年秋，使护西域骑都尉甘延寿、副校尉陈汤，挢发戊己校尉、屯田吏士、及西域胡兵，攻郅支单于。〈注〉《师古》曰：挢与矫同。实不奉诏，诈以上命发兵，故言矫发也。戊己校尉者，镇安西域，无常治处，亦犹甲乙等各有方位而戊，与己四季寄王。故以名官也。时有戊校尉，又有己校尉一说。戊己位，在中央，今所置校尉处。三十六国之中，故曰戊己也。《王莽传》：莽令天下小学戊子，代甲子为六旬首冠，以戊子为元日昏，以戊寅之旬为忌日。百姓多不从者。《后汉书・礼仪志》：正月上丁，祠南郊。礼毕，次北郊明堂高庙，世祖庙谓之五供。
《王符传》：明帝时，公车以反支日，不受章奏。〈注〉凡反支日，用月朔为正戌亥朔一日反支，申酉朔二日反支，午未朔三日反支，辰巳朔四日反支，寅卯朔五日反支，子丑朔六日反支。见阴阳书也。
《郑康成传》：康成梦孔子告之曰：起，起。今年岁在辰，明年岁在巳。〈注〉岁在龙蛇，贤人嗟。
《云仙杂记》：左慈明六甲，能役鬼神，坐致行厨。
《魏台访议》：诏问：何以用未祖丑腊。崇对曰：王者，各以其行之盛，祖以其终腊。水始生于申，盛于子，终于辰。故水行之。君以子祖辰腊，火始生于寅，盛于午，终于戌。故火行之。君以午祖戌腊，木始生于亥，盛于卯，终于未，故木行之。君以卯祖未腊，金始生于巳，盛于酉，终于丑，故金行之。君以酉祖丑腊，土始生于未，盛于戌，终于亥，故土行之。君以戌祖辰腊，今魏据土德，宜以戌祖辰腊。
《晋书・张昌传》：会壬午，诏书，发武勇以赴益土，号曰壬午兵。
《韩友传》：宣城边洪，以四月中就友卜家中安否。友曰：卿家有兵殃，其祸甚重。可伐七十束柴积于庚地，至七月丁酉，放火烧之，咎可消也。洪即聚柴。至日大风，不敢发火，后洪H发狂，绞杀两子并杀妇，又斫父妾二人，已自经死。
《谢安传》：安自以本志不遂，深自慨失，因怅然谓所亲曰：昔桓温在时，吾常惧不全，忽梦乘温舆，行十六里。见一白鸡而止，乘温舆者代其位也，十六里止。今十六年矣，白鸡主酉。今太岁在酉，吾病，殆不起乎。乃上疏逊位。
《宋书・陶潜传》：潜自以曾祖晋世宰辅，耻复屈身。后代自高祖王业渐隆，不复肯仕。所著文章皆题其年月。义熙以前，则书晋氏年号。自永初以来，唯云甲子而已。
《南史・顾欢传》：欢家势寒贱，父祖并为农夫。欢独好学，年六七岁，知推六甲。
《南齐书・礼志》：国子助教桑，惠度议。郑元以亥为吉辰者，阳生于子元，起于亥。取阳之元以为生物。亥又为水，十月所建，百谷赖兹沾润毕，熟也。
《魏书・道武帝本纪》：皇始二年九月，甲子晦，帝进军讨贺。太史令晁崇奏曰：不吉。帝曰：其义云何。对曰：昔纣以甲子亡，兵家忌之。帝曰：纣以甲子亡，周武不以甲子胜乎。崇无以对。
《隋书・礼仪志》：开皇初，社稷并列于含光门内之右。仲春仲秋吉戊，各以一太牢祭焉。牲色用黑，孟冬下亥，又腊祭之。
隋制：于国城西北亥地为司中、司命、司禄三坛。同渺耄以立冬后亥。
《唐书・历志》：高祖时，傅仁均善推步，为戊寅元历，而以七事考验。其一曰：唐以戊寅岁甲子日登极。历元戊寅日起甲子，如汉太初一也。
《礼乐志》：中春、中秋释奠于文宣王、武成王。皆以上丁上戊。
《张公谨传》：公谨卒，将出，次哭之。有司奏：日在辰，不可。帝曰：君臣，犹父子也。情感于内，安有所避。遂哭之。《云仙杂记》：申王谓：猪既供餐，不宜处于秽处。乃以毡龛粟粥待之。取其毛刷净，令巧工织。壬癸，席滑而且凉。
蜀人，二月，好以豉杂黄牛肉为甲乙膏。非尊亲厚知，不得而预。其家小儿，三年一享。
《舆地纪胜》：三癸亭，颜真卿为处士，陆羽造。
《宣室志》：裴晋公征吴元济，发地得石刻，云鸡未肥，酒未熟。解者曰：鸡未肥，无肉也。肥去肉为己。酒未熟，无水也，酒去水为酉。破贼在己酉乎。果然。
《鸡集》：裴度有遗以槐瘿者。郎中庾威曰：此是雌树生者。度问威年，云：与君同甲辰。度笑曰：郎中便是雌甲辰。
《清异录》：唐内库有一盘，色正黄，圜三尺，四周有物象。元和中，偶用之，觉逐时，物象变更，如辰时花草，间皆戏龙，转巳则为蛇，转午则成马矣。因号十二时盘。《酉阳杂俎》：南中有虫，名避役。应一日十二辰，其虫状如蛇医，脚长，色青，赤肉鬣。暑月时，见于篱壁间。俗见者，多称意事，其首倏忽更变为十二辰状。段成式再从兄寻常睹之。
《清异录》：余开运中，赐丑未觞法，用鸡酥、栈羊、筒子髓置醇酒中，暖消，然后饮。
《宋史・高丽传》：国俗信阴阳。朝廷使至，必择良月吉辰，方具礼受诏。户部郎中柴成务在馆，u月。乃移书于国王治曰：书称上日不推六甲之元辰，礼载仲冬，但取一阳之嘉会。治览书，惭惧，遣人致谢焉。
《臧丙传》：丙旧名愚。常梦其父召丙，向空指曰：老人星见矣。丙以寿星出，丙入丁，乃改名焉。
《礼志》：景德四年，判太常礼院孙]言：明年正月元旦，享先农，九日上辛祈谷祀上帝。《月令》曰：天子以元日祈谷于上帝，乃择元辰，亲载耒耜躬耕帝籍。先儒皆云：元日谓上辛郊天也。元辰谓郊后吉亥也。《六典》《礼阁新仪》并云：上辛祀昊天。次云，吉亥享先农，望改用上辛，后亥日用符礼文。
《梦溪笔谈》：文潞公保洛，日年七十八。同时，有中散大夫程晌、朝议大夫司马旦、司封郎中致仕席汝言，皆年七十八，尝为同甲会。
《彦周诗话》：王丰父待诏岐公丞相之子，其诗精密，人鲜知者。如白发衰天癸，丹砂养地丁，意脉贯串，尚胜三甲六丁之类。
《墨庄漫录》：许洛轩裳，最盛时，号二党。崔德符、陈恬叔易，皆戊戌生。田画承君，李D方叔，皆己亥生。并居颖昌阳翟，称戊己四先生。
《宋史・薛弼传》：初，颁五礼新书，定著释，奠先圣，误用下丁。弼据礼是正，州以闻，诏从其议。
《东轩录》：程文惠与庞公同戊子年生，程已贵，庞尚小官，尝戏庞曰：君乃小戊子矣。后庞大拜。文惠曰：大戊子却为小戊子矣。
《遁斋闲览》：李安义谒富人郑生，辞以出，安义于门上大书午字，为牛不出头也。
《夷坚志》：蔡州士人，书室见小蠹鱼，陆离蜿蜒，每日巳时见，至午乃隐，日日如此。因捕得，至午乃化为石。奇妙天然，明日巳午，又蠕变如此。后遇京师一内人，曰：此神物，禁中玉兔玉鼠以时见，同此。
《说选》：契丹出军，每遇午日起程。如不用兵，亦须望西大喊三声行之。彼言午是北朝大王之日。
干支部杂录
《易经・蛊彖》：先甲三日，后甲三日。〈程传〉甲，数之首，事之始也。如辰之甲乙，甲第，甲令，皆谓首也。事之端也。治蛊之道，当思虑其先后。三日盖推原，先后为救弊可久之道。甲者，事之首。庚者，变更之首。制作政教之类，则云甲，举其首也。发号施令之事，则云庚，庚犹更也。有所更变也。〈大全〉程子曰：甲者，事之始也。庚者，有所革也。自甲乙至于戊己。春夏生物之气已备，庚者，秋冬成物之气也，故有所革别一般气。
巽九五，先庚三日，后庚三日。〈程传〉处巽出令，有所变更。先庚三日，后庚三日，出命更改之道，当如是也。甲者，事之端。庚者，变更之始。十干戊己为中。过中则变。故谓之庚事之改。更当原始要终，如先甲、后甲之义。《诗经・小雅・吉日章》：吉日维戊，既伯既祷。
吉日庚午，既差我马。〈注〉庚午，刚日也。
《乐稽耀嘉》：殷之德，阳德也。故以子为姓。
《尔雅・释鱼》：鱼枕谓之丁，鱼肠谓之乙，鱼尾谓之丙。《左传》：凡祀，启蛰而郊疏。汉始以启蛰为正月中。及大初后，以雨水为正月中，迄今不改。今历，正月雨水中。四月小满中。八月秋分中。十月小雪中。注皆以此四句为建寅、建巳、建酉、建亥之月。
《黄帝宅经》：正月，生气在子癸，死气在午丁。二月，生气在丑艮，死气在未坤。三月，生气在寅甲，死气在申庚。四月，生气在卯乙，死气在酉辛。五月，生气在辰巽，死气在戌乾。六月，生气在巳丙，死气在亥壬。七月，生气在午丁，死气在子癸。八月，生气在未坤，死气在丑艮。九月，生气在申庚，死气在寅甲。十月，生气在酉辛，死气在卯乙。十一月，生气在戌乾，死气在辰巽。十二月，生气在亥壬，死气在巳丙。
太乙数四时之气，分在四维，行于十二支辰，故有十六神。子神曰地主，言阳气初动，万物在下也。丑神阳德，言二阳用事，布育万物也。艮神和德，言春冬将交，阴阳气和，群物方生也。寅神吕申，言阳气大申，草木甲坼也。卯神高丛，言木气太旺，万物皆出也。辰神太阳，言五阳正盛，飞龙在天也。巽神太炅，言光明发辉，万物洁齐也。巳神大神，言六阳大备，火神司权，万物长盛也。午神大威，言阳谢阴生，火神炳化，刑暴始行也。未神天道，言二阴用事，万物生育也。坤神大武，言阴气施阳，万物杀伤也。申神武德，言金气始旺，肃杀司权也。酉神大簇，言万物成熟，大有品簇也。戌神阴主，言五阴正盛，黄裳元吉也。乾神阴德，言阴中阳生，大有其德也。亥神大义，言六阴大备，水神司权，万物滋也。
《陶朱公书》：金钱，一名子午花。午开，子落。吴人呼为夜落金钱。
《史记・龟策传》：卜禁日，子亥戌，不可以卜。
《汉书・律历志》：日有六甲，辰有五子。〈注〉六甲之中，惟甲寅无子，故曰五子。
《天文志》：正月上甲，风从东方来，宜蚕。
《越绝书・天运历纪》：千岁一至，黄帝之元，执辰破巳。《春秋繁露・阴阳出入上下篇》：冬月尽，而阴阳俱南还。阳南还，出于寅。阴南还，入于戌。此阴阳所始，出地入地之见处也。
夏月尽，而阴阳俱北还。阳北还，入于申。阴北还，入于辰。此阴阳所始，出地入地之见处也。
《风角书》：春甲寅日，风高去地三四丈，鸣条以上，常从申上来，为大赦期，六十日应。
《京房易传》：分天地乾坤之象，益之以甲乙壬癸。震巽之象，配庚辛。坎离之象，配戊己。艮兑之象，配丙丁。《汉书・京房传注》：木利在亥，水利在辰，盛衰各得其所，故乐也。
《汉旧》：仪中黄门持五夜之法，谓甲、乙、丙、丁、戊也。杜少陵诗：五夜漏声催晓箭，正谓戊夜耳。又谓之五更。更，历也，经也。西都赋云：卫以严更之署。后人又呼丙夜为子夜。谓日临子位，于时为子也。又谓半夜为午夜，如日之午也。
《后汉书・苏竟传》：仲夏甲申，为八魁。〈注〉长历，春三月，己巳丁丑。夏三月，甲申壬辰。秋三月，己亥丁未。冬三月，甲寅壬寅。为八魁。
《郎传》：今月十七日，戊午徵日也。日加申，风从寅来，丑时而止。〈注〉日在申时也。
白虹贯日以甲乙，见者，谴在中台。
卯酉为革政，午亥为革命。神在天门，出入候听。〈注〉神阳气，君象也。天门戌亥之间，乾所据者。
《皇甫嵩传》：有馀者，动于九天之上。不足者，陷于九地之下。〈注〉九天之上，六甲子也。九地之下，六癸酉也。《白虎通・姓名篇》：殷以生日名子，不以子丑，何。曰：甲乙者，干也。子丑者，枝也。干为本，故以甲乙为名也。《风俗通义》：未之神为稷，故以癸未日，祠稷于西南。水胜火，为金相也。
辰之神为灵星，故以壬辰日，祀灵星于东南。金胜木，为土相也。
戌之神为风伯，故以丙戌日，祀风伯于西北。火胜金，为木相也。
丑之神为雨师，故以己丑日，祀雨师于东北。土胜水，为火相也。
《参同契》：二土全功章，子午数合三，戊己号称五。君子居室章：发号出令，顺阴阳，节藏器，俟时，勿违卦。月屯：以子申出，以寅戌蒙，用寅戌馀，六十卦各自有日。
《卯酉刑德章》：二月，榆落魁，临于卯。八月，麦生，天罡据酉。子南，午北，互为纲纪。一九之数，终而复始。含元虚危，播精于子。
《五经通义》：祭日，以丁与辛。何丁者，反覆丁宁也。辛者，克自辛也。
《虞翻・易注》：震象出庚，兑象见丁，乾象盈甲，巽象伏辛，艮象消丙，坤象丧乙，坎象流戊，离象就己。
《晋书・天文志》：老人一星在弧南，一曰南极。尝以秋分之旦见。于景，春分之夕没于丁，见则治平，主寿昌。《阮籍・通易论》：水，老于辰；金，生于巳；一气之存，终而复起。
《抱朴子・微旨篇》：以执日取六癸上土，以和百叶薰草以泥门户，方一尺，则盗贼不来。
《登涉篇》：按《州公城名录》：天下分野，灾之所及，可避不可禳。山岳皆尔。大忌：不可以甲乙寅卯之岁正月、二月，入东岳。不以丙丁巳午之岁四月、五月，入南岳。不以庚辛申酉之岁七月、八月，入西岳。不以戊己之岁四季之月，入中岳。不以壬癸亥子之岁十月、十一月，入北岳。
入山大忌：正月午，二月亥，三月申，四月戌，五月未，六月卯，七月甲子，八月申子，九月寅，十月辰未，十一月己丑，十二月寅。入山良日：甲子、甲寅、乙亥、己巳、乙卯、丙戌、丙午、丙辰，已上日大吉。
《灵宝经》曰：所谓宝日者，谓支干上生下之日也。若用甲午、乙巳之日是也。甲者，木也。午者，火也。乙亦木也。巳亦火也。火生于木，故也。又谓义日者，支干下生上之日也。若壬申、癸酉之日是也。壬者，水也。申者，金也。癸者，水也。酉者，金也。水生于金，故也。所谓制日者，支干上克下之日也。若戊子、己亥之日是也。戊者，土也。子者，水也。己亦土也。亥亦水也。五行之义，土克水也。所谓伐日者，支干下克上之日也。若甲申、乙酉之日是也。甲者，木也。申者，金也。乙亦木也。酉亦金也。金克木，故也。他皆仿此。
入名山，以甲子开除日，以五色缯，各五寸，悬大石上，所求必得。又曰：入山，宜知六甲秘祝。祝曰：临兵38者，皆阵列前行。凡九字常当密祝之，无所不避，要道不烦，此之谓也。
山中寅日，有自称虞吏者，虎也。卯日，称丈人者，兔也。辰日，称雨师者，龙也。巳日，称寡人者，社中蛇也。午日，称三公者，马也。未日，称主人者，羊也。申日，称人君者，猴也。酉日，称将军者，鸡也。戌日，称人姓字者，犬也。亥日，称神君者，猪也。子日，称社君者，鼠也。丑日，称书生者，牛也。
食六戊符千日，或以赤斑蜘蛛及七重水马，以合冯夷水仙，丸服之，则可以居水中。
《西京杂记》：董仲舒曰：阳德用事，则和气皆阳，建巳之月是也。阴德用事，则和气皆阴，建亥之月是也。《虞喜・天文论》：汉太初历，十一月甲子夜半，冬至，云岁雄在阏逢，雌在摄提格。月雄在毕，雌在觜。日雄在子，又云甲，岁雄也。毕，月雄也。陬，月雌也。大抵以十干为岁阳，故谓之雄。十二支为岁阴，故谓之雌。但毕觜为月雄雌，不可晓。
《搜神记》：金之性一也。以五月丙午日中铸，为阳燧。以十一月壬子夜半铸，为阴燧。〈注〉言丙午日铸，为阳燧，可取火。壬子夜铸，为阴燧，可取水也。
《华阳国志》：蜀之为国，肇于人皇，其卦值坤，故多斑Z文章。其辰值未，故尚滋味。
《宋书・历志》：昔黄帝辛卯日月，不过；颛顼乙卯四时，不忒。景初壬辰晦，无差光；元嘉庚辰朔，无错景。岂非承天者乎。
《齐书・礼志》：礼以辛郊，书以丁祀。辛丁皆宜。临时详择。《齐民要术》：《泛胜之书》曰：小豆，忌卯。稻麻，忌辰。禾，忌丙。黍，忌丑。秫，忌寅未。小麦，忌戌。大麦，忌子。大豆，忌申卯。凡九谷忌日，种之则多伤败。
《杂阴阳书》曰：豆生于申，壮于子，长于壬，老于丑。禾生于寅，壮于丁，长于丙，老于戊。
麦生于亥，壮于卯，长于辰，老于巳，死于午，恶于戌，忌于子丑。
《龟经》：春灼后左，夏灼前左，秋灼前右，冬灼后右。其后左者，乃下丙丁也。是寅卯之位，故为木兆。前左者，乃上丙丁也，是巳午之位，故为火兆。前右者，乃上甲乙也，是申酉之位，故为金兆。后右者，乃下甲乙也，是亥子之位，故为木兆。
《北史・庾季才传》：昔周武王以二月甲子定天下。享年八百。汉高帝以二月甲午即帝位，享年四百。故知甲子、甲午为得天数。
《诗经・四始疏》：大明在亥水，始也。四牡在寅木，始也。嘉鱼在巳火，始也。鸿雁在申金，始也。
《元女房中经》：王相日，春甲乙，夏丙丁，秋庚辛，冬壬癸。《唐・韦绚・嘉话录》：绚曰：五夜者，甲、乙、丙、丁、戊，更相送之。今惟言乙夜与子夜，何也。公曰：未详。
《酉阳杂俎》：七守庚申，三尸灭。三守庚申，三尸伏。《岭表录异》：十二时，虫五色者，身尾长丈馀，脑上连背，有髻鬣，草树上行，极迅速。亦多在人家篱落间。俗传云，一日随十二时变色，因名之。
《兼明书》：《史记》云：禹辛日娶妻，甲日生启。明曰：司马迁约《尚书》之文，而为《史记》。其于经义，多不精详。按《虞书・益稷篇》云：予创若时，娶于涂山，辛壬癸甲，启呱呱而泣，予弗子，惟荒度土功。孔安国曰：禹言，我惩丹朱之恶，如此，故辛日娶涂山氏之女。甲日复往治水，复往之后，而启生焉。启生之后，或从东往西，或从南徂北，经过其门，闻启泣声而不暇入。子爱于启，以其水灾未去，唯大度水土之功故也。而马迁以涂山之女聘禹，之后四日之内，而生启。故闻其呱呱泣声而不入。爱子其不近人情，一至于此。且禹所以言此者，以己勤于治水，而不顾其家，不私其子，所以能成大功耳。若马迁之意，是禹疑其妻，而恶其子，何勤劳之有。《周易集解》：天一水甲，地二火乙，天三木丙，地四金丁，天五土戊，地六水己，天七火庚，地八木辛，天九金壬，地十土癸。
《正易心法》：大凡一物，其气必有本有馀，如十干，甲乙，乙者，甲之馀气也。丙丁，丁者，丙之馀气也。如十二支，子丑，丑者，子之馀气也。寅卯，卯者，寅之馀气也。卦亦犹是。
《续博物志》：丑为星纪，初斗十二度，终于婺女七度。子为元枵，初婺女八度，终于危十五度。亥为埘，初危十六度，终于奎四度。戌为降娄，初奎五度，终于胃六度。酉为大梁，初胃七度，终于毕十一度。申为实沈，初毕十二度，终于井十五度。未为鹑首，初井十六度，终于柳八度。午为鹑火，初柳九度，终于张十七度。巳为鹑尾，初张十八度，终于轸十一度。辰为寿星，初轸十二度，终于氐四度。卯为大火，初氐五度，终于尾九度。寅为析木，初尾十度，终于斗十一度。
《汉・律历志》：以前历，上元泰初四千六百二十七岁至元封七年，复得阏逢摄提格之岁中冬。孟康曰：言复得者，上元泰初时，亦是阏逢之岁。岁在甲，曰阏逢，在寅曰摄提格。此谓甲寅之岁也。然则乙卯曰旃蒙单阏。丙辰曰柔兆执徐。丁巳曰强圉大荒落。戊午曰著雍敦。己未曰屠维协洽。庚申曰上章馓病Ｐ劣显恢毓庾髫。壬戌曰元]阉茂。癸亥曰昭阳大渊献。甲子曰阏逢困敦。乙丑之岁，曰旃蒙赤奋若。
正月得甲，则曰毕陬。二月得乙，则曰橘如。三月得丙，则曰}。四月得丁，则曰圉余。五月得戊，则曰厉皋。六月得己，则曰则且。七月得庚，则曰室相。八月得辛，则曰塞床。九月得壬，则曰终元。十月得癸，则曰极阳。十一月得甲，则曰毕辜。十二月得乙，则曰橘涂。太岁在丑，乞浆得酒。太岁在巳，败妻鬻子。藕生应月，闰月，益一节。芋以十二子为卫，亦应月之数也。燕避戊己，蝠伏庚申。
徵姓举事，当忌亥日，以火绝在亥。
巳日巳年，不杀蛇。
《宋史・天文志》：尝读《黄帝素书》，立于午，而面子。立于子，而面午。皆曰：北面。至于自午而望南，自子而望北，则皆曰南面。乃常以天子为北也。
日晕甲乙，忧火。丙丁，臣下忠。戊己，后族盛。庚辛，将利。壬癸，臣专政。
寅卯辰木，招谋者，司徒也。巳午未火，招谋者，太子也。申酉戌金，司马也。亥子丑水，司空也。
《搜采异闻录》：十干，戊字只与茂字同音。俗辈呼为务，非也。吴中术者，又称为武。偶阅《旧五代史》梁开平元年，司天监上言，日辰内戊字，请改为武。乃知亦有所自也。今北人语多曰武。朱温父名诚，以戊类成字，故司天谄之耳。
《云笈七签》：官荣于亥水，帝旺于子水。
《埤雅》：34，一名过街。言：逢上申日，则过街。殆与忌庚申，燕避戊己无异。
蜥易，日十二时变色，故曰易也。
《梦溪笔谈》：欧阳公尝得一古画牡丹丛，其下有一猫，未知其精粗。丞相正肃吴公与欧公姻家，一见，曰：此正午牡丹也。何以明之，其花披哆而色燥，此日中时花也。猫眼黑，睛如线，此正午猫眼也。有带露花，则房敛而色泽，猫眼早暮，则睛圆。日渐午，狭长，正午则如一线耳。
甲子岁，天数始于水十一刻。乙丑岁，始于二十六刻。丙寅岁，始于五十一刻。丁卯岁，始于七十六刻者。谓之客气。
《补笔谈》：世俗，十月遇壬日，北人谓之入易。吴人谓之倒布。壬日气候如本月，癸日差温类九月，甲日类八月。如此倒布之，直至辛日，如十一月。遇春秋时节，即温。夏即暑，冬则寒。辛日以后，自如时令，此不出阴阳书。然岁候之亦时有准，莫如何谓。
《苏氏易传》：阴阳均也，稚于子午而壮，于巳亥始于复ィ而终于乾坤者也。
先甲三日子，戌申也。后甲三日午，辰寅也。先庚三日午，辰寅也。后庚三日子，戌申也。庚之所后，甲之所先也。
《物类相感志》：猫儿眼知时。有歌云：子午线，卯酉圆，寅申巳亥银杏样，辰戌丑未侧如钱。
《坦斋通编》：古今涓吉，外事，用刚日。内事，用柔日。如甲子为刚，乙丑为柔。至为简易。甲午治兵，壬午大阅，吉日庚午。既差我马，皆外事也，故用刚日。丁丑蒸己丑，尝凡祭之，用丁、用辛，内事也，故用柔日。然社祭用甲，郊以日至，亦不拘也。
《艇斋诗话》：陶渊明诗，自宋义熙已后，皆题甲子。此说始于《五臣注文选》云尔。后世遂因仍其说。治平中，有虎丘僧思悦者，编《渊明集》，独辨其不然。其说曰：渊明之诗，题甲子者，始庚子，迄丙辰。凡十七年间，九首皆晋安帝时所作。及恭帝元熙二年，庚申岁，宋始受禅。自庚子至庚申，盖二十年，岂有宋未受禅前二十年，耻事二姓，而题甲子之理哉。思悦之言，信而有C矣。《演繁露》：若干者，设数之言也。干，犹个也。若个犹言几何枚也。又说，干者十。干自甲至癸也。亦以数言也。睽车志：人以子时祀鬼。言子者，鬼也。
《西溪丛语》：绛县老人云：臣生之岁正月甲子朔，四百有四十五甲子矣。其季于今三之一也。季者，末也。今今日也谓已得四百四十五全甲子。其末一甲子六十日。而今日乃癸未，才得二十日也。故曰三之一。文公之十一年至襄公三十年，通七十四年，以年表考之，文公之十一年，岁在己巳，襄公之三十年，岁在壬午。今乃云七十四年者。盖谓襄公之三十年。上距文公之十一年，得七十四年也。所谓亥二首六身者。注云：亥字二画在上，并三六为身，如算之六，盖古之亥字。如此二多写，故曰二首六身。其下六画，如算子三个六数也。所谓下二如身。是其日，数则六千六百六旬也。故曰：是日，数也。且四百四十五甲子，合得二万六千七百日，乃差四十日。则前所谓其季于今三之一，谓其末一甲子才得二十日，故少四十也。且不谓之日而谓之旬者，盖古以甲子数日，故谓之旬。如今阴阳家所谓甲子旬中，甲午旬中之类是也。与书期三百有六旬同。
日者，众阳之母，阴生于阳，故潮附之于日也。月者，太阴之精，水乃阴类，故潮依之于月也。是故，随日而应月，依阴而附阳。盈于朔望，消于F魄，虚于上下弦，息于辉H，故潮有大小焉。今起月朔夜半子时，潮平于地之子位四刻一十六分半。月离于日，在地之辰次，日移三刻七十二分，对月到之位，以日临之次，潮必应之。过月望，复东行，潮附日，而又西应之。至后，朔子时四刻一十六分半，日月潮水，俱复会于子位。其小尽，则月离于日，在地之辰次，日移三刻七十三分半。对月到之位，以日临之次，潮必应之。至后，朔子时四刻一十六分半，日月潮水，亦俱复会于子位。是知潮常附日而右旋，以月临子午，潮必平矣。月在卯酉，汐必尽矣。或迟速消息之小异，而进退盈虚，终不失其期也。
《小学绀珠》：乾纳甲壬，坤纳乙癸，震纳庚，巽纳辛，坎纳戊，离纳己，艮纳丙，兑纳丁。
《臆乘左传》：成公九年，云浃辰之间，楚克其三都。辰指十二辰，自子至亥也。《周礼・天官》云：浃日而敛之。以甲至甲为浃日，凡十一日也。
《癸辛杂识》：或云：上巳，作十干之己。盖古人用日，例以十干，如上辛上戊之类。无用支者，若首午，尾卯，则上旬无巳矣。故王季夷飞纤却试疲呵水湔裙三月二。此其C也。
凡人损目者，命多是卯酉克。盖卯酉者，日月之门户，所为光明也。卯为子所刑，击酉，乃自刑，必有此疾。芒种后，壬日，入梅。壬日所种花草，虽至难活者，亦皆活，申日亦可。
《浩然斋视听抄》：雪多作于戊己日，尝考丁亥冬雪，率多馀近戊子。十二月八日己未雪，十八日己巳，夜雪，二十七日戊寅，夜雪。大率丙丁戊子皆雪日也。赵云洲云：凡遇戊午、己未日，天必变雨。或遇亢壁，二宿值日则可免，馀宿不可免。
宋少帝，辛未九月二十八日申时生。〈辛未己亥己丑壬申〉甲戌正月十一日登位，号天瑞节。丙子三月十七日，北游。宋高祖刘裕，丁亥生，庚申即位，国号宋。丙子渡江，国亡。凡七百二十年。至赵太祖，丁亥生，庚申即位，国号宋。先丙子俘李主，后丙子大元渡江，国亡。据人所云，未考。
吴谚曰：正月逢三亥，湖田变成海，谓之水大也。壬辰年正月初六日，己亥；十八日，辛亥；三十日，癸亥；是岁大涝，湖田颗粒不收。癸巳正月亦有三亥，然一亥在立春前，是岁无水灾。
《游宦纪闻》：自甲至癸，为十干。自子至亥，为十二枝。后人省文，以干为干，以枝为支，非也。
《宾退录》：世有十干化五行真气之说。究其理，洪文敏载《郑景实录》之语，谓取岁首，月建之干所生。如甲己丙作首。丙属火，火生土，则甲己化土。他仿此颇通。余记昔年一术士云：遇龙则化龙，辰也。甲己得戊辰，属土，故化土。乙庚得庚辰，庚属金，故化金。丙辛以降，皆然其实一也。
《蠡海集・地理类》：潮之说多矣。盖潮本属阴，阴极则动。月亦阴也，与之同类，月行过于子午，极处则潮起。初一二日卯时，月在卯，自卯顺数一时一位，当时至午位，故午时潮。初三、初四日卯时，月在寅，以寅加卯，顺数至未时，在午位，故未时潮。初五、初六日，卯时，月在丑，以丑加卯，顺数至申时，在午位，故申时潮。初七、初八、初九日卯时，月在子，以子加卯，顺数至酉，时在午位，故酉时潮。初十、十一日卯时，月到亥，以亥加卯，顺数至戌时，在午位，故戌时潮。十二、十三日卯时，月在戌，以戌加卯，顺数至亥，时在午位，故亥时潮。十四、十五、十六日卯时，月在酉，以酉加卯，顺数至子时，在午位，故子时潮。下半月与此同。
《路史》：房乔按《月令》蜡法：以季冬前寅，蜡百神南郊，以卯日祭社稷于社宫，以辰腊飨宗庙五祀。及开元定礼，乃命三祭皆从腊辰，以应土德。
男十月毓于寅，女十月毓于申。申为三阴，寅为三阳。〈注〉男子阳火，元气起戊子三十丁巳十月至丙寅，此火生木也。女子阴水，元气起庚子二十辛巳十月至壬辰，金生水也。
《吹剑录》：丙午、丁未年中，国遇之必灾。近衢，士上丙午丁未。《龟鉴》谓：自秦昭襄五十二年，迄五代，凡二十一次，某年皆不靖。文豹闻乾，兴间营定陵，信用徐仁旺，请用山前地。丁晋公坚主山后。仁旺奏云：坤水长流，灾在丙午年内。丁奉直射，祸当丁未岁中。及靖康丙午，时事更易。次年丁未，高宗渡江。淳熙丁未，高宗上仙其说，皆验。然淳v丁未，则无他异。惟自夏迄冬不雨。所在湖波河井枯竭尔。虽然仁旺所言，则一时事耳。而历代皆忌此两年，何也。意者丙午、丁未在天之中，丙丁属火，皆在午位旺乡。五行中，惟水火不宜旺。旺则不可救药，非有道盛时，兴王盛德未易当也。故大挠作甲子于丙午丁未，则配以天河水，以水能制火也。戊午己未，则谓之天上火，以戊己土盖其上，庶不鹨病
《元史・礼乐志》：阳律六，黄钟子，太簇寅，姑洗辰，蕤宾午，夷则申，无射戌。阴吕六，大吕丑，夹钟卯，仲吕巳，林钟未，南吕酉，应钟亥。
《祛疑说》：地道右旋，故每日之太阳在子位，为子时。顺子、丑、寅、卯，历十二方隅，而定十二时也。盖太阳每一日顺行十二方隅，而为十二时。
《研北杂志》：吾家太史云：冬至后九日，遇壬，法当有年。f中今古录：宋太祖建隆庚申受禅，后闻陈希夷只怕五更头之言。命宫中转六更，方鼓严鸣钟。太祖之意，恐有不轨之徒，窃发于五更之时。故终宋之世，六更转于宫中，然后鸣钟。殊不省，庚更同音也。至理宗景定元年，历五庚申，越十七年末，宋亡，而希夷五更头之数信矣。到元朝廷v七年庚申，而至正帝生帝，乃宋少帝赵显子。详见稷录。明兵入燕都，遁去，当时人只呼庚申帝。观《刘尚宾集・庚申帝大事记》是也。后方号顺帝。由此观之，与宋祖命转六更之言，益信数之不爽。
《周易稽疑》：己日乃孚汉上。朱氏曰：十干自甲至己，然后为庚庚革也。自庚至己，十日浃矣，己日浃日也。例以先庚先甲为训，似为近之。
《杨升庵集》：西域一岁分三时，以寅卯辰巳为雨时，午未申酉为热时，戌亥子丑为寒时。
《碧里杂存》：按《邵子・皇极经世》：断自陶唐甲辰年即位为始，我国家万载无疆之历：自洪武元年戊申即位，至三十一年戊寅建文元年己卯，至四年壬午永乐元年癸未，至二十二年甲辰；洪熙元年乙巳，宣德元年丙午，至十年乙卯；正统元年丙辰，至十四年己巳；景泰元年庚午，至七年丙子；天顺元年丁丑，至八年甲申；成化元年乙酉，二十年甲辰，至二十三年丁未；弘治元年戊申，至十八年乙丑；正德元年丙寅，至十六年辛巳；嘉靖元年壬午，至二十三年甲辰。盖自戊申迄，兹三历甲辰，一百七十七年。计自陶唐至此，共六十五甲辰，整三千九百岁也。至嘉靖一百四十七年，满四千岁。
《清暑笔谈》：卯者，冒也。阳气冒地而出。建二月，卦则自泰而之大壮。外卦，坤变为震，月令雷始发声，蛰虫启户，故曰卯为天门。
《群碎录》：尧元年至万历元年癸酉，计三千九百六十二年，六十七甲子。
洪武十七年甲子，为中元。正统九年甲子，为下元。弘治十七年甲子，为上元。嘉靖四十三年甲子，为中元。《岩栖幽事》：嶂窀以辰日捕鱼虾，以亥日栽种，忌焦枯日。
《农田馀话》：世俗占候雨，晴惟甲子、壬子、甲申、甲寅四日，颇可凭此。外俗说，占测水旱丰歉，未甚可稽。故伯翔陆先生尝著《田家五行志》若干卷，专述田家俗谈，为农家占候一家之书，率多可验。
吴下大水，岁饥，多是纳音属土之岁。如至顺庚午，至元戊寅，至正丁亥，洪武丙辰，理不可晓。
《稗编》：或问：蛊之先甲后甲，有以甲子戌申为先，甲午辰寅为后者，有以丁辛为甲三日之先后者。巽之先庚后庚，有以庚午辰寅为先，庚子戌申为后者，有以丁癸为庚三日之先后者。不知蛊何取于甲，巽何取于庚也。曰：蛊随相伏，蛊之三阴，随之三阳伏焉。蛊初爻，变大畜，则内卦为乾，先甲也。至五爻，变无妄，则外卦为乾，后甲也。蛊之彖传，言先甲后甲，曰天行也。所以言甲者，乾甲也。巽震二卦亦相伏，所以言庚者，震庚也。又闻乾甲震庚于纳甲，通矣。蛊之先甲后甲，于卦辞言之，巽之先庚后庚，于九五爻辞言之，何也。蛊随反对，以卦之全体得乾。故言，先甲后甲于卦辞也。重巽伏震，先庚也。九五变，则三至五又互震，后庚也。周公因蛊之乾甲，记巽之震庚巽，九五变为巽之蛊。六五变为蛊之巽。庚甲相直，巽蛊相入，特于五爻言之，宜也。三日者，或曰三爻也。
《居家必用》：正月丁卯、甲辰、丙辰、丁未、己未、乙酉、丁酉、造面、酱酒、醋吉。《群芳谱》：十二时，竹产蕲州，其竹绕节凸生，子、丑、寅、卯等十二字。
《戒庵漫笔》：杂俎谓数相从曰：支夷坚志，甲乙等，以支名者，取此也。
《日知录・吴才老韵补》：古巳午之巳，亦谓如已矣之已。《汉・律历志》：振美于辰已，盛于巳。《史记》：巳者，言阳气之已尽也。郑元梦孔子告之曰：起，起，今年岁在辰。明年岁在巳。〈《洪・容斋三笔》亦引历书为C〉愚按，古人读巳为矣之C不止此。《淮南子》：斗指巳，巳则生，已定也。《说文》：巳，已也。四月阳气已出，阴气已藏。万物见，成文章。故巳为蛇象形。《释名》：巳，已也。阳气毕，布已也。《诗》：似，《续妣祖笺》云：似，读巳午之巳。巳续妣祖者，谓已，成其宫庙也。《五经文字》：起，从辰巳之巳。《白虎通》：太阳见于巳，巳者，物必起。《晋书・乐志》：四月之辰，谓之巳。巳者，起也，物至此时毕尽而起也。《诗》：江有汜，亦读为矣。《释名》：水决，复入为汜。汜，已也。如出有所，为毕，已复还而入也。以享以祀，亦读为矣。《说文》：祭无已也，从示，巳声。《公羊传・何休注》言：祀者，无已，长久之辞。《释名》：商曰：祀，祀巳也。新气升，故气已也。今人为辰巳之巳，读为士音。宋毛晃曰：阳气生于子，终于巳。巳者，终已也。象，阳气既极，回复之形，故又为终已之义。今俗以有钩为终已之已，无钩为辰巳之巳，是未知字义也。
季春之月辰，为建巳，为除。故用三月上巳祓除，不祥。古人谓病愈为已，亦此意也。
《韩诗》曰：郑国之俗，三月上巳之溱洧二水之上，招魂续魄，秉兰草祓，不祥。　《后汉书・周举传》三月上巳，大将军梁商大会宾客，宴于雒水。　《袁绍传》：三月上巳，大会宾从于薄落津。《周公谨・癸辛杂识》：以为戊己之己者，非。
戊己之己，篆作。辰巳之巳，篆作。象蛇形。隶书则混而相类，止以直笔，上缺为己，上满为巳。
《尔雅疏》曰：甲至癸为十日，日为阳。寅至丑为十二辰，辰为阴。此二十二名，古人用以纪日，不以纪岁。岁则自有阏逢至昭阳十名，为岁阳；摄提格至赤奋若十二名，为岁名。后人谓：甲子岁、癸亥岁，非古也。自汉以前，初不假借。《史记・历书》太初元年，年名焉逢摄提格，月名毕聚，日得甲子。夜半朔旦冬至。其辨晰如此。若《吕氏春秋・序意篇维》秦八年岁，在馓睬锛鬃铀贰＜忠犍f赋：单阏之岁兮四月孟夏，庚子日斜兮f集予舍。《许氏・说文后叙》：粤在永元困敦之年，孟陬之月，朔日甲子，亦皆用岁阳，岁名不与日同之C。《汉书・郊祀歌》：天马徕，执徐时。谓武帝太初四年，岁在庚辰，兵诛大宛也。自经学日衰，人趋简便，乃以甲子至癸亥代之。子曰：觚不觚。此之谓矣。
《宋刘恕・通鉴外纪・目录序》曰：庖牺前后，逮周厉王，疑年茫昧。借日名甲子以纪之。是则，岁之称甲子也。借也，何始乎。自亡新始也。王莽下书言，始建国五年，岁在寿星，填在明堂，仓龙癸酉，德在中宫。又言，天凤七年，岁在大梁，仓龙庚辰。厥明年，岁在实沈。仓龙辛巳。《隋书・律历志・王莽铜权铭》曰：岁在大梁，龙集戊辰。又曰：龙在己巳，岁次实沈。是也自此。《后汉书・张纯传》言：摄提之岁，仓龙甲寅。朱穆传言：明年，丁亥之岁。《荀悦・汉纪》言：汉元年，实乙未也。《曹娥碑》亦云，元嘉元年，青龙在辛卯。《蜀郡造桥碑》云：维延熹，龙在甲辰。而张角讹言：苍天已死，黄天当立，岁在甲子，天下大吉。以白土书京城寺门，及州郡官府，皆作甲子字矣。
以甲子名岁，虽自东汉以下，然其时制诏、章奏、符檄之文皆未尝正用之。其称岁，必曰元年、二年。其称日，乃用甲子、乙丑。如己亥格，庚戌制，壬午兵之类，皆日也。惟《晋书》王M上疏言：臣以壬申岁见用，为鄱阳内史。按怀帝以永嘉五年辛未，为刘聪所执。悯帝以建兴元年癸酉，即位。中间一年无主，故言壬申岁也。后代之人无大故而效之，非也。
自三国鼎立，天光分曜，而后文人多舍年号而称甲子。魏程晓赠傅休奕诗：龙集甲子，四时成岁。晋张华感婚赋：方今岁在己巳，将次四仲。陆机悯怀太子诔：龙集庚戌，日月改度。陶潜祭从弟敬远文：岁在辛亥，月惟仲秋。自祭文：岁维丁卯，律中无射。后周庾信哀江南赋：粤以戊辰之年，建亥之月。而梁陶隐居真诰，亦书己卯岁至。《杜预・左传集解后序》则追言魏哀王二十年：太岁在壬戌矣。
晋惠帝时，庐江杜嵩作《壬子春秋》。壬子，元康二年，贾后弑杨太后于金墉城之岁。
唐人有以豫书而不称年号者。《旧唐书・礼仪志》曰：请以开元二十七年己卯四月E，至辛巳年十月，至甲申年四月又E，至丙戌年十月又，至己丑年四月又E，至辛卯年十月又。其辛巳以下，不言开元某年。又《博古图》载唐鉴铭曰：武德五年岁，次壬午八月十五日甲子，扬州总管府造青铜镜一面，充癸未年元正，朝贡。其癸未亦不言武德六年者。当时，屡改年号，故也。此一鉴而有正书，有豫书之不同，亦变例也。
史家之文，必以日系月，以月系年。钟鼎之文，则不尽然。多有月而不年，日而不月者。商母乙卣，其文曰：丙寅，王锡口贝朋。用作母乙彝。丙寅者，日也。《博古图》乃谓：商建国始于庚戌，历十七年而有丙寅。在仲壬即位之三年，则凿矣。岂非迷于后世之以甲子名岁，而欲以追加之古人乎。
春秋之世，各国皆自纪其年。发之于言，或参互而不易晓。则有举其年之大事而为言者。若曰：会于沙随之岁；叔仲惠伯，会S成子于承匡之岁；铸刑书之岁。晋韩宣子为政，聘于诸侯之岁是也。又有举岁星而言。若曰：岁五及鹑火，岁及大梁，岁在埚ぶ口者，从后人言之，则何不曰甲子也，癸亥也，是知古人不用以纪岁也。
《太祖实录》：自吴元年以前，皆书干支，不合古法。太祖当时实奉宋小明王之号，故有言当纪龙凤者。考之，《史记》，高帝之初，不称楚怀王元年，而称秦二年、三年，又太祖御制滁州龙潭碑文云：元末，帝至正十有四年，窃意其时，天下尚是元之天下，书至正，正合《史记》书秦之例。又有兼书者。《汉书・功臣侯表序》：汉兴，自秦二世元年之秋，楚陈之岁，是也。
三代以前择日，皆用干。《郊特牲》：郊日用辛，社日用甲。
《书・召诰》：丁巳用牲于郊，戊午乃社于新邑，而《月令》择元日，命民社。郑注，谓春分前后戊日，则郊不必用辛，社不必用甲矣。
《诗》：吉日惟戊，既伯既祷。《谷梁传》：六月上甲，始庀牲。十月上甲，始系牲。《月令・仲春》上丁，命乐正习舞。《释菜》：仲丁，命乐正入学，习学。季秋上丁，命乐正入学，习吹。春秋：秋七月上辛，大雩。季辛又雩。《易・蛊卦》：先甲三日，后甲三日，巽九五，先庚三日，后庚三日之类，是也。秦汉以下，始多用支，如午祖，戌腊，三月上巳，祓除。〈张衡南都赋于是暮春之禊元巳之辰〉及正月刚卯之类是也。《月令》择元辰，躬耕帝藉。卢植说曰：日甲至癸也。辰子至亥也。郊天阳也。故以日藉田阴也，故以辰。《蔡邕・月令章句》云：日，干也。辰，支也。有事于天，用日。有事于地，用辰。此汉儒之说。考之经文无用支之C。
夏小正二月丁亥，万用入学。二月不必皆有丁亥。盖夏后氏始行此。礼之日值丁亥，而用之也。犹《郊特牲》言：郊之用辛也，周之始郊日以至。言周人以日至郊，适值辛日。谓以支取亥者非。
《月令》：择元日，命民社。注，祀社日，用甲。据《郊特牲》文，日用甲，用日之始也。《正义》曰：召诰，戊午乃社于新邑，用戊者周公，告营洛邑位。成非常祭也。《墨子》云：吉日丁卯，周代祝社，疑不可信。〈礼外事用刚日丁卯非也〉汉用午，魏用未，晋用酉，各因其行运。潘尼皇太子社诗：孟月涉初旬，吉日惟上酉。则不但用酉，又用孟月。唐武后长寿元年，制更，以九月为社。元宗开元十八年，诏移社日就千秋节。皆失古人用甲之义矣。
《元江府志》：日中为市，率名曰街，以十二支所属分，为各处街期。如未日，名羊街，丑日，名牛街之类。
干支部外编
《汉武内传》：上元夫人语帝曰：阿母今以琼笈妙韫，发紫台之文，赐汝八会之书，五岳真形，可谓至珍且贵。上帝之元观矣。子自非受命合神，弗见此文，今虽得其真形，观其妙理，而无五帝六甲左右灵飞之符，太阴六丁通真逐灵玉女之。太阳六戊招神天光策精之书，左乙混沌东蒙之文，右庚素收摄杀之律。壬癸六遁隐地八术，丙丁入火赤班符。六辛入金致黄水月华之法，六己石精金光藏景化形之方，子午卯酉八禀十诀，六灵咸仪，丑辰未戌地真素诀，长生紫书。三五顺行，寅申巳亥，紫度炎光，内视中方。凡缺此十二事者，当何以召山灵，朝地神，摄总万精，驱策百鬼，束虎豹，役蛟龙乎。子所谓，适知其一，未见其他也。帝下席叩头曰：彻，下土浊民，不识清真。今日闻道，是生命会遇。圣母今当赐以真形，修以度世。
《十洲记》：元洲在北海之中，戌亥之地，方七千二百里。去南岸三十六万里，上有太元，都仙伯真公所治。聚窟洲，在西海中，申未之地，上多真仙，灵官，宫第，北门不可胜数。
《真诰》：五卯之日，当斋心存神念，气常如此者，玉女侍降。
《抱朴子・微旨篇》：身中有三尸，三尸之为物，虽无形，而实魂灵鬼神之属也。欲使人早死，此尸当得作鬼，自放纵游，行飨人祭酹。是以，每到庚申之日，辄上天白司命，道人所为过失。
《五代史・唐・刘延朗传》：初，废帝起于凤翔。有瞽者张鳎自言事太白山神，神魏崔浩也。使魑视谏瘢神传语曰：三珠并一珠，驴马没人驱。岁月甲庚午中兴，戊己土后，即位之日，岁次甲午四月庚午朔。
《避暑录话》：道家有言三尸，或谓之三彭。以为人身中皆有，是三虫。能记人过失。至庚申日，乘人睡去而谗之上帝。故学道者，至庚申日，辄不睡，谓之守庚申。

[book_title]岁功典第一百五卷
晦朔弦望部汇考
《书经》武成
惟一月，壬辰，旁死魄。
〈蔡传〉一月建寅之月，不曰正而曰一者，商建丑，以十二月为正朔，故曰一月也。壬辰以泰誓戊午，推之当是一月二日。死魄，朔也。二日故曰：旁死魄。
厥四月，哉生明。
〈蔡传〉哉始也，始生明，月三日也。
既生魄。
〈蔡传〉生魄，望后也。〈大全〉问：生明生魄如何。朱子曰：日为魂，月为魄。魄是暗处，魄死则明生。《书》所谓哉生明是也。《老子》所谓载营魄。载，如人载车，车载人之载。月受日之光魂，加于魄。魄载魂也。明之生时大，尽则初二，小尽则初三。月受日之光常全，人望在下却在侧边了。故见其盈亏不同，或云月形如饼，非也。《笔谈》云：月形如弹丸，其受光如粉涂一半月，去日近则光露一屑，渐远则光渐大。且如月在午，日在酉，则是近一远三。谓之弦。至日月相望，则去日十矣。故谓之：望。日在西而月在东，人在下面得以望见其光之全。月之中有影者，盖天包地外，地形小，日在地下则月在天中。日甚大，从地四面光起，其影则地影也。地碍日之光，所谓山河地影是也。如星亦受日光，凡天地之光，皆是日光也。自十六日生魄之后，其光之远近，如箭之弦，谓之：下弦。至晦则日与月相叠，月在日后，光尽体伏矣。　新安陈氏曰：诸家多谓生魄，望后也。而不察既字以望，与既望例之，则哉生魄十六日。既生魄，十七日也。
召诰
惟二月，既望。
〈蔡传〉日月相望，谓之望。既望，十六日也。
《诗经》小雅天保章
如月之恒。
〈朱注〉恒，弦也，月上弦而就盈。〈大全〉孔氏曰：八日九日，月体大率正半昏而中，似弓之张而弦直，谓之上弦。
十月之交章
十月之交，朔日辛卯。
〈朱注〉十月以夏正言之，建亥之月也。交，日月交会，谓晦朔之间也。历法：周天三百六十五度四分度之一，左旋于地，一昼一夜，则其行一周而又过一度。日月皆右行于天，一昼一夜，则日行一度，月行十三度十九分度之七。故日一岁而一周天，月二十九日有奇而一周天。又逐及于日而与之会。方会则月光都尽，而为晦。既会，则月光复苏，而为朔。朔后晦前各十五日，日月相对，则光正满，而为望。〈大全〉安成刘氏曰：彭鲁叔曰：月行与日对，相去百八十二度六十二分有奇。分天之中，谓之望。望，正十五日，其常也，或进在十四日，或退在十六日。其变也，望之无定日者，由合朔之日时有蚤暮也。然凡望时，必各在其月朔后晦前之十五日也。
《礼记》
月令
季秋之月，合诸侯制百县，为来岁受朔日，与诸侯所税于民轻重之法，贡职之数，以远近土地所宜为度，以给郊庙之事，无有所私。
〈陈注〉刘氏曰：合诸侯者，总命诸侯之国也。制犹敕也。百县，诸侯所统之县也。天子总命诸侯，各敕百县，为来岁受朔日与税法贡数，各以道路远近，土地所宜为度。以给上之事，而不可有私也。言郊庙者，举其重也。
玉藻
天子元端，而听朔于南门之外。
〈陈注〉听朔者，听月朔之事也。南门，国门也。〈大全〉方氏曰：听朔亦元冕者，敬朔事如祭故也。日月合于朔，阴阳交于南。故听朔于南门之外，即明堂是也。必曰门之外者，亦犹迎气之于郊欤。
朔月大牢。
〈陈注〉朔月，月朔也。〈大全〉严陵方氏曰：朔月大牢，则所以为丰俭之节，且重朔故也。
皮弁，以听朔于太庙。
〈陈注〉方氏曰：天子听朔于南门，示受之于天。诸侯听朔于太庙，示受之于祖。原其所自也。〈大全〉刘氏曰：天子听朔于明堂，而颁其正朔于天下。诸侯受而藏诸太庙。每月之吉，则以饩羊告朔，祭于太庙。因而听其月朔之政，则服皮弁焉。
朔月，少牢五俎四簋。
〈陈注〉常食二簋，月朔则四簋也。〈大全〉严陵方氏曰：朔月少牢固以降，天子亦以无故不杀牛，故也俎以荐鱼肉，则天产也。故用阳数之奇，簋以盛黍稷，则地产也。故用阴数之偶，五俎四簋，则以朔月故倍常也。
朝服而朝，卒朔，然后服之。
〈陈注〉听朔重于视朝，诸侯之朝服，元端素裳。而听朔则皮弁。故卒听朔之礼，然后服朝服而视朝也。
祭义
君召牛，纳而视之，择其毛而卜之吉，然后养之。君皮弁素积朔月，月半，君巡牲，所以致力孝之至也。
《周礼》春官
大史颁告朔于邦国。
〈订义〉郑康成曰：天子颁朔于诸侯，诸侯藏之祖庙。至朔，朝于庙告而受行之。　王昭禹曰：《玉藻》曰：诸侯皮弁听朔于太庙。吉月必朝服而朝。则古人重朔如此。文公四不视朔，子贡所以欲去告朔之饩羊。
贾氏曰：此及《论语》称告朔，《玉藻》谓之听朔，《春秋
传》谓之视朔。视者，君入庙视之。告者，使有司读祝以言之。听者，听治一月政令，所从言之异耳。
《尚书大传》正朔
夏以十三月为正，平旦为朔。殷以十二月为正，鸡鸣为朔。周以十一月为正，夜半为朔。
《汉书》律历志
朔望之会，一百三十五，参天数二十五，两地数三十，得朔望之会。
推正月朔以月法。乘积月盈日法，得一名曰积。日不盈者，名曰：小馀。小馀三十八以上，其月大积。日盈六十除之，不盈者名曰：大馀。数从统首日起算外，则朔日也。求其次月，加大馀二十九，小馀四十三。小馀盈日法，得一从大馀数除如法，求弦加大馀七，小馀三十一，求望倍弦。
《大戴礼记》夏小正
]之兴，五日望，乃伏，其不言生而称兴，何也。不知其生之时，故曰：兴。以其兴也，故言之兴。五日翕也，望也者，月之望也，而伏。云者不知其死也，故谓之：伏。五日也者，十五日也。翕也者，合也。伏也者，入而不见也。
《后汉书》律历志
日月相推，日舒月速，当其同，谓之：合朔。舒先速后，近一远三，谓之：弦。相与为衡，分天之中，谓之：望。以速及舒，光尽体伏，谓之：晦。
日有九道，月有九行。九行出入而交生焉。朔会望衡邻于所交，亏薄生焉。月有晦朔，星有合见。月有弦望，星有留逆。其归一也，步术生焉。
推天正朔，日置入，积月以。日乘之满，月得一名为积。日不满为小馀，积日以六十除去之，其馀为大馀。以所入名命之，算尽之外，则前年天正十一月朔日也。小馀四百四十一以上，其月大。求后月朔加大馀二十九，小馀四百九十。小馀满，月得一，上加大馀，命之如前。
推弦望日，因其月朔大小馀之数，皆加大馀七，小馀三百五十九四分三。小馀满月得一，加大馀。大馀命如法，得上弦，又加，得望。次下弦，又复月朔。其弦望小馀二百六十以下，每以百刻乘之，满月得一，刻不满其数，近节气夜漏之半者，以算上为日。
《论衡》是应篇
古者q荚，夹阶而生月。朔日一荚生，至十五日而十五荚。于十六日，日一荚落，至月晦荚尽。来月朔一荚复生。
《释名》释天
晦，灰也。火死为灰，月火尽似之也。朔，苏也。月死复苏，生也。弦，月半之名也，其形一旁曲，一旁直，若张弓施弦也。望，月满之名也。月大十六日，月小十五日，日在东，月在西，遥相望也。
《说文》月
晦而月见西方，谓之：IH。朔而月见东方，谓之：缩H。朔月一日始苏也。
《参同契》晦朔合符章
晦朔之间，合符行中。混沌鸿鳎牝牡相从，滋液润泽，施化流通，天地神灵，不可度量。利用安身，隐形而藏。始于东北，箕斗之乡。旋而右转，呕轮吐萌。潜潭见象，发散精光。昴毕之上，震出为徵。阳气造端，初九潜龙。阳以三立，阴以八通。三日震动，八日兑行。九二见龙，和平有明。三五德就，乾体乃成。九三夕惕，亏折神符。盛衰渐革，终还其初。巽继其统，固济操持。九四或跃，进退道危。艮主进止，不得u时。二十三日，典守弦期。九五飞龙，天位加喜。六五坤承，结括终始。韫养众子，世为类母。上九亢龙，战德于野。用九翩翩，为道规矩。阳数已讫，讫则复起。推情合性，转而相与。循环璇玑，升降上下。周流六爻，难可察睹。故无常位，为易宗祖。
《晋书》律历志
推朔置入纪年外，所求以章月，乘之章岁，而一所得为定积月，不尽为闰馀。闰馀十二以上，岁有闰，以通法乘定积月，为假积日。满日法为定积日。不尽为小馀。以六旬去积日为大馀。命以所入纪算外所求年，天正十一月朔日也。
推弦望，加大馀七，小馀五百五十七半。小馀如日法，从大馀，馀命如前。得上弦，又加，得望。又加，得下弦。又加，得后月朔。其弦望定，小馀四百一以下，以百刻乘之，满日法得一刻，不尽什之求分，以课所近节气。夜漏未尽，以算上为日。
《宋书》天文志
月生三日，日入而月见，西方至十五日，日入而月见。东方将晦，日未出，乃见东方。
《魏书》律历志
推朔积日术曰：以通数乘积月，为朔积分，分满月法为积日，不尽为小馀。六旬去积日，不尽为大馀。命以纪算外，则所求年天正十一月朔日。
推上下弦望术曰：加朔大馀七，小馀二万八千六百八十小分。一小分满四从小馀，小馀满日法从大馀，一大馀满，六十去之，即上弦日。又加，得望。又加，得下弦。又加，得后月朔。
《隋书》天文志
月者，阴之精也。其形圆，其质清。日光照之则见其明。日光所不照则谓之魄。故月望之日，日月相望，人居其间，尽睹其明，故形圆也。二弦之日，日照其侧，人观其旁，故半明半魄也。晦朔之日，日照其表，人在其里，故不见也。
《唐书》历志
章月乘年如章岁，得一为积月，以月法乘积月，如日法，得一为朔积日。馀为小馀日。满六十去之，馀为大馀。命甲子算外得天正平朔，加大馀二十九，小馀六千九百一，得次朔。加平朔大馀七，小馀四千九百七十六小分四之三，为上弦。又加，得望。又加，得下弦。
《五代史》司天考
置气积以朔率去之，不尽为闰馀。用减气积为朔积，统法而一，为日盈。周纪去之，命甲子算外即天正常朔日。辰及分杪以象策，累加之，即各得弦望及次朔。朔弦望定日，各以日躔月离，IH定数。I减H加，朔弦望常分为定日。定朔加时，日入后则进一日，有交见初则不进。弦望加时，日未出则退一日，日虽出，有交见初，亦如之元日。有交则消息定之。定朔与后朔于同者，大不同者，小无中气者为闰。朔望加时，日度各置日躔入历，以日躔月离IH定数。I减H加之为定朔。加时入历，以历分乘其日，损益率统法而一。损益其下，盈缩数为定数。置定朔历分通法，约之以定数。盈加缩减之，各命以冬夏至之宿。算外即得所求也。
《宋史》律历志
求朔望常日月，置朔望日，躔先后定数，进一位倍之，身外除之以元法，收为度分，先加后减，朔望中日月，为朔望中常日月，度分用加，冬至黄道之宿命如前，即得朔望常日月所在，每日加时，黄道日度以定朔。望日所在相减，馀以距后日数除之，为平行分，二行分相减为合差，半之，加减平行分，为初行分，以距后日数除合差为日差，后少者损，后多者益，为每日行分，累加朔望日，即得所求。
《元史》历志
日平行一度，月平行十三度十九分度之七，一昼夜之间，先日十二度有奇。历二十九日五十三刻，复追及日与之同度，是为经朔。
求弦望及次朔，置天正经朔日，及分秒以弦策，累加之，其日满纪法去之，各得弦望，及次朔日及分秒。
《性理会通》象纬新编
月之晦朔弦望，历于日之义也。月会日而明尽，故曰晦。初离日而光苏，故曰朔。月日相去四分天之一，如弓之张故曰弦。月日相去四分天之二，相对故曰望。
《观象玩占》【六子纳甲图】
＆＆图表＝240171a
六子纳甲图说
今月初分于庚，见震象。八日丁上，见兑象。十五日甲上，见乾象。十六日平旦，见巽象。二十三日旦丙上，见艮象，晦日见离象，朔日见坎象。皆于戊己中宫。此纳音所由来也。
按此论六子纳甲之由，取方月体盈亏昏旦所见方向。
《三才图会》盈虚纳甲
坎，月体，水之精。阳匿阴中，故光有盈亏。其行迟疾，借日光，初三始生明。受一阳光，昏见庚上，象震，故震纳庚。初八上弦，受二阳光，昏见丁上，象兑，故兑纳丁。十五为望日，初入时全受三阳光，昏见甲上，象乾，故乾纳甲。十六朝日，初出月在辛上，始死魄亏一阳光，象巽，故巽纳辛。二十三日下弦日，初出月在丙上，消二阳光，象艮，故艮纳丙。至晦日月与日会于乙，全消三阳光尽，象坤，故坤纳乙。
《丹铅总录》易卦纳甲
纳甲之说，《京房易传》有之。《魏伯阳・参同契》曰：三日出为爽，震庚受西方。八日兑受丁，上弦平如绳。十五乾体就，成满甲方东。十六转受统，巽辛见平明。艮直于丙南，下弦二十三。坤乙三十日，东方丧其朋。节尽相禅与，继体复生龙。壬癸配甲乙，乾坤括始终。其疏云：震象三日，月出于庚。兑象上弦，月见于下。乾象望日，月满于甲。巽象十六日，月亏于辛。艮象下弦，月消于丙。坤象晦日，月没于乙。此指二八月，昼夜均平之时。若以历法言，则昼夜有长短。若昼短，日没于申，则月合于申，望于寅矣；若昼长，日没于戌，则月合于戌，望于辰矣。十二月之中，三日之月，未必尽见庚。十五日之月，未必尽见甲。合朔有先后，则上下弦未必尽在八日二十三日。望晦，未必尽在十五三十日也。又《虞翻・易传》曰：日月悬天成八卦，象三日暮，震象，月出庚。八日兑象，月见丁；十五日乾象，月盈甲壬；十六日旦巽象，月退辛；二十三日艮象，月消丙；三十日坤象，月灭乙癸。晦夕朔旦，则坎象，水流。戊日中，则离象，火就己。戊己土位，而象见于中。纳甲之说，虞氏比《参同契》为备，而坎离戊己，始有归著，故详记之。
晦朔弦望部总论
《性理会通》
天文
月无盈阙，人看得有盈阙，盖晦日则月与日相叠了。至初三方渐渐离开去。人在下面，侧看见，则其光阙。至望日则月与日正相对，人在中间，正看见则其光方圆。
历家旧说：月朔则去日渐远，故魄死而明生。既望则去日渐近，故魄生而明死。至晦而朔则又远日，而明复生。所谓死而复育也。此说误矣。若果如此，则未望之前，西近东远，而始死之明，当在月东。既望之后，东近西远，而未死之明，却在月西。安得未望载魄于西，既望终魄于东，而迦找晕明乎。故惟近世沈括之说乃为得之。盖括之言曰：月本无光，犹一银丸。日耀之乃光耳。光之初生，日在其傍，故光侧而所见才如钩。日渐远则斜照而光稍满，大抵如一弹丸，以粉涂其半。侧视之则粉处如钩。对视之则正圆也。近岁王普又补其说：月生明之夕，但见其一钩。至日月相望，而人处其中，方得见其全明。必有神人能凌倒景傍日月而往参其间，则虽弦晦之时，亦复见其全明。而与望夕无异耳。以此观之，则知月光常满，但自人所立处视之，有偏有正，故见其光有盈有亏，非既死而复生也。若顾兔在腹之间，则世俗桂树蛙兔之传，其惑久矣。或者以为日月在天，如两镜相照，而地居其中，四傍皆空水也。故月中微黑之处，乃镜中大地之形，似而非真，有是物也。斯言有理，足破千古之疑矣。或问：弦望之义。曰：上弦是月盈及一半，如弓之上弦。下弦是月亏了一半，如弓之下弦。又问：是四分取半否。曰：如二分二至也，是四分取半。因说历家谓纾前缩后，近一远三。以天之围，言之上弦，与下弦时日月相看皆四分天之一。
问：月本无光，受日而有光。蔡季通云：日在地中，月行天上，所以光者，以日气从地四傍周围空处迸出，故月受其光。曰：若不如此，月何缘受得日光。方合朔时，日在上，月在下，则月面向天者有光，向地者无光。故人不见。及至望时，月面向人者有光，故见其圆满。若至弦时，所谓近一远三，只合有许多光。又曰：月常有一半光，似水，日照之，则水面光倒射壁上，乃月照也。西山真氏曰：月，太阴也，本有质而无光。其盈亏也，以受日光之多少。月之朔也，始与日合，越三日而明生，八日而上弦，其光半。十五日而望，其光满。此所谓三五而盈也。既望而渐亏，二十三日而下弦，其亏半。三十日而晦，其光尽。此所谓三五而阙也。方其晦也，是谓纯阴，故魄存而光泯，至日月合朔而明复生焉。临川吴氏曰：古今人率谓月盈亏，盖以人目之所睹者言，而非月之体然也。月之体如弹丸，其迦照叱Ｃ鳌３Ｃ髟虺Ｓ，而无亏之时。当其望也，日在月之下，而月之明向下，是以下之人见其地之盈。及其弦也，日在月之侧，自下而观者，仅得见其明之半，于是以弦之月为半亏。及其晦也，日在月之上，而月之明亦向上，自下而观者，悉不见其明之全，于是以晦之月为全亏。倘能飞步太虚，傍观于侧，则弦之月如望，乘凌倒景，俯视于上，则晦之月亦如望。月之体常盈而人之目有所不见，以目所不见而遂以为月体之亏，可乎。知在天有常盈之月，则知人之曰盈曰亏皆就所见而言耳。曾何损于月哉。
晦朔弦望部艺文一
朱草合朔赋　　　　　　　唐韦模当
县官执大法，阐大猷，道惟行远，化必通幽。彼朱草以合朔，示皇天之降休，月始而生，用资乎阴骘；月亏而落，事契乎冥搜。其于作候，靡或不由。乃知天罔私亲，神惟辅德。苟明智之有务，必冥报而无忒。或产水涯，或生岩侧。布赤叶之茜练，挺朱柯之翕V。既周复而莫穷，与乾坤而不极。谁究其义，吾知其为。美一人之化洽，俾万国而泽被。由是节候不疑，生荣以时。依天听以叶祉，顺月魄以呈姿。朔告合焉，表皇化之。无异草名朱也，比丹心兮自持。较瑞不惭于q荚，称珍岂让夫灵芝。观其光彩妍媚，文理密致。资亭毒以荣落，以神祗之奥秘。三五之前，逐蟾光以潜长；二八之后，与桂华之暗坠。匪权量之能侔，将刻漏而齐致。其气芬芳，其色j煌。圣帝攸感，灵仙是常。何纤芥之微物，遇休明而效祥。谅君恩之克播，致天意之溥将。可以同睹日月，共贯阴阳。岂止渍元醴，变金浆而已哉。懿夫分茎灼烁，擢颖超遥。候朔自呈讵，比夫偶阳而动，既望斯陨，宁同乎见，曰消幽元，不测神化，孔昭自然，泽浸有截，化行无外，三光并明，两仪交泰。于灵草以配历，冠古今而为大。
晦朔弦望部艺文二〈诗〉
赋得三五明月满　　　　　　陈江总
三五兔辉成，浮阴冷复轻。只轮非战反，团扇少歌声。云前来往色，水上动摇明。况复高楼照，何嗟揽不盈。
晦日舟应诏　　　　　北魏卢元明
轻灰吹上管，落q飘下蒂。迟迟春色华，年光丽。
晦日舟应诏　　　　　　北齐魏收
袅袅春枝弱，关关新鸟呼。棹唱忽逶迤，菱歌时顾慕。睿赏芳月色，宴言忘日暮。游豫慰人心，照临康国步。
月晦　　　　　　　　　　　唐太宗
晦魄移中律，凝暄起丽城。罩云朝盖上，穿露晓珠呈。笑树花分色，啼枝鸟合声。披襟欢眺望，极目畅春情。
正月晦日侍宴核应制赋得长字宗楚客
御辇出明光，乘流泛羽觞。珠胎随月减，玉漏与年长。寒尽梅犹白，风迟柳未黄。日斜旌骑转，休气满林塘。
奉和晦日幸昆明池应制　　　宋之问
春豫灵池会，沧波帐殿开。舟凌石鲸度，槎拂斗牛回。节晦q全落，春迟柳暗催。象溟看浴景，烧劫辨沉灰。镐饮周文乐，汾歌汉武才。不愁明月尽，自有夜珠来。
晦日宴游　　　　　　　　　杜审言
日晦随q荚，春情著杏花。解绅宜就水，张幕会连沙。歌管风轻度，池台日半斜。更看金谷骑，争向石崇家。
晦日置酒林亭　　　　　　　高正臣
正月符佳节，三春玩物华。忘怀寄尊酒，陶性狎山家。柳翠含烟叶，梅芳带雪花。光阴不相借，迟迟落景斜。
晦日重宴　　　　　　　　　　前人
芳辰重游衍，乘景共追随。班荆陪旧识，倾盖得新知。水叶分莲沼，风花落柳枝。自符河朔趣，宁羡高阳池。
晦日宴高氏林亭　　　　　　崔知贤
上月河阳地，芳辰景物华。绵蛮变时鸟，照耀起春霞。柳摇风处色，梅散日前花。淹留洛城晚，歌吹石崇家。
晦日宴高氏林亭　　　　　　周彦昭
胜地临鸡浦，高会偶龙沙。御柳惊春色，仙筇掩月华。门邀千里驭，杯泛九光霞。日落山亭晚，雷送七香车。
晦日宴高氏林亭　　　　　　　高球
温洛年光早，皇州景望华。连镳寻上路，乘兴入山家。轻苔网危石，春水架平沙。赏极林塘暮，处处起烟霞。
晦日宴高氏林亭　　　　　　弓嗣初
上序春晖丽，中园物候华。高才盛文雅，逸兴满烟霞。参差金谷树，皎镜碧塘沙。萧散林亭晚，倒载欲还家。
晦日重宴　　　　　　　　　　前人
年华蔼芳隰，春溜满新池。促赏依三友，延欢寄一卮。鸟声随管变，花影逐风移。行乐方无极，淹留惜晚曦。
晦日宴高氏林亭　　　　　　　高瑾
试入山亭望，言是石崇家。二月风光起，三春桃李华。莺吟上乔木，雁往息平沙。相看会处醉，宁知还路赊。
晦日重宴　　　　　　　　　　前人
忽闻莺响谷，于此命相知。正开彭泽酒，来向高阳池。柳叶风前弱，梅花影处危。赏洽林亭晚，落照下参差。
晦日宴高氏林亭　　　　　　王茂时
践胜寻良会，乘春玩物华。还随张放友，来向石崇家。止水分岩镜，闲庭枕浦沙。未极林泉赏，参差落照斜。
晦日宴高氏林亭　　　　　　　徐皓
绮筵乘暇景，琼醑对年华。门多金埒骑，路引璧人车。O早犹藏叶，梅残正落花。蔼蔼林亭晚，馀兴促流霞。
晦日宴高氏林亭　　　　　长孙正隐
晦晚属烟霞，遨游重岁华。歌钟虽戚里，林薮是山家。细雨犹开日，深池不涨沙。淹留迷处所，岩岫几重花。
晦日宴高氏林亭　　　　　　　高绍
啸侣入山家，临春玩物华。葛弦调绿水，桂醑酌丹霞。岸柳开新叶，庭梅落早花。兴洽林亭晚，方还倒载车。
晦日宴高氏林亭　　　　　　郎馀令
三春休晦节，九谷泛年华。半晴馀细雨，全晚澹残霞。尊开疏竹叶，管应落梅花。兴阑相顾起，流水送香车。
晦日宴高氏林亭　　　　　　陈嘉言
公子申敬爱，携朋玩物华。人是平阳客，地即石崇家。水文生旧浦，风色满新花。日暮连归骑，长川照晚霞。
晦日重宴　　　　　　　　　　前人
高门引冠盖，下客抱支离。绮席珍羞满，文场翰藻ぁＩq华上月，柳色霭春池。日斜归戚里，连骑勒金羁。
晦日宴高氏林亭　　　　　　周彦晖
砌q收晦魄，津柳竞年华。既狎忘筌友，方淹投辖车。绮筵回舞雪，琼醑泛流霞。云低上天晚，丝雨带风斜。
晦日重宴　　　　　　　　　　前人
春华归柳树，俯景落q枝。置驿铜街右，开筵玉浦陲。林烟含障密，竹雨带珠危。兴阑巾倒戴，山公下习池。
晦日宴高氏林亭　　　　　　　高峤
飞观写春望，开宴坐汀沙。积溜含苔色，晴空荡日华。歌入平阳第，舞对石崇家。莫虑能骑马，投辖自停车。
晦日重宴　　　　　　　　　　前人
驾言寻凤侣，乘欢俯雁池。班荆逢旧识，斟桂喜深知。紫兰方出径，黄莺未啭枝。别有陶春日，青天云雾披。
晦日宴高氏林亭　　　　　　刘友贤
春来日渐赊，琴酒逐年华。欲向文通径，先游武子家。池碧新流满，岩红落照斜。兴阑情未尽，步步惜风花。
晦日宴高氏林亭　　　　　　周思钧
早春惊柳u，初晦掩q华。骑出平阳里，筵开卫尉家。竹影含云密，池纹带雨斜。重惜林亭晚，上路满烟霞。
晦日重宴　　　　　　　　　　前人
绮筵乘晦景，高宴下阳池。濯雨梅香散，含风柳色移。轻尘依扇落，流水入弦危。勿顾林亭晚，方欢云雾披。
奉和晦日幸昆明池应制　　　　苏F
炎历事边陲，昆明始凿池。豫游光后圣，征战罢前规。霁色清珍宇，年芳入锦陂。御杯兰荐叶，仙仗柳交枝。二石分河泻，双珠代月移。微臣比翔泳，恩广自无涯。
晦日宴高氏林亭〈并序〉　　陈子昂
夫天下良辰美景，园林池观，古来游宴欢娱众矣。然而地或幽偏，未睹皇居之盛。时终交丧，多阻升平之道。岂如光华启旦，朝野资欢。有渤海之宗英，是平阳之贵戚。发挥形胜，出凤台而啸侣；幽赞芳辰，指鸡川而留宴。列珍羞于绮席，珠翠琅\。奏丝管于芳园，秦筝赵瑟。冠缨济济，多延戚里之宾。鸾凤锵锵，自有文雄之客。总都畿而写望，通汉苑之楼台。控伊洛而斜〈阙〉，临神仙之浦溆。则有都人士女、侠客游童，出金而连镳，入铜街而结驷。香车绣毂，罗绮生风。宝盖雕鞍，珠玑耀日。于时律穷太簇，气淑中京。山河春而霁景华，城阙丽而年光满。淹留自乐，玩花鸟以忘归。欢赏不疲，对林泉而独得。伟矣，信皇州之盛观也。岂可使晋京才子，孤标洛下之游；魏室群公，独擅邺中之会。盍各言志以记芳游，同探一字以华为韵。
寻春游上路，追宴入山家。主第簪缨满，皇州景望华。玉池初吐溜，珠树始开花。欢娱方未极，林阁散馀霞。
晦日重宴高氏林亭　　　　　　前人
公子好追随，爱客不知疲。象筵开玉馔，翠羽饰金卮。此时高宴所，讵减习家池。循涯倦短翮，何处俪长离。
晦日诏宴永穆公主亭子赋得流字张说
堂邑山林美，朝恩晦日游。园亭含淑气，竹树绕春流。舞席千花妓，歌船五彩楼。群欢与王泽，岁岁满皇州。
晦日　　　　　　　　　　　　前人
晦日嫌春浅，江浦看湔衣。道傍花欲合，枝上鸟犹稀。共忆浮桥晚，无人不醉归。寄书题此日，雁过洛阳飞。
奉和晦日幸昆明池应制　　　　李V
玉辂寻春赏，金堤重晦游。川通黑水浸，地派紫泉流。晃朗扶桑出，绵联杞树周。乌疑填海处，人似隔河秋。劫尽灰犹识，年移石故留。汀洲归棹晚，箫鼓杂汾讴。
晦日核应制　　　　　　　沈缙
素航渝肪樱青门盛祓除。摘兰喧凤野，浮藻溢龙渠。苑蝶飞殊懒，宫莺啭不疏。星移天上入，歌舞向储胥。
奉和晦日驾幸昆明池应制　　　前人
法驾乘春转，神池象汉回。双星移旧石，孤月隐残灰。战o逢时去，恩鱼望幸来。山花缇骑绕，堤柳幔城开。思逸横汾唱，欢留宴镐杯。微臣雕朽质，羞睹豫章材。
晦日宴高文学林亭同用华字　　张锡
雪尽铜驼路，花照石崇家。年光开柳色，池影泛云华。赏洽情方远，春归景未赊。欲知多暇日，尊酒渍澄霞。
晦日宴高氏林亭同用华字　　　解琬
主第簪裾出，王畿春照华。山亭一以眺，城阙带烟霞。横堤列锦帐，傍浦驻香车。欢娱属晦节，酩酊未还家。
晦日湖塘　　　　　　　　　　孙逖
吉日初成晦，方塘遍是春。落花迎二月，芳树历三旬。公子能留客，巫阳好解神。夜还何虑暗，秉烛向城。
晦日游大理韦卿城南别业四声依次用各六韵　　　　　　　　　　　　　王维
与子澹无事，自然江海人。侧闻尘外游，解骖朱轮。平野照暄景，上天垂春云。张组竟北阜，舟过东邻。故乡信高会，牢醴及佳辰。幸同击壤乐，心荷尧为君。郊居杜陵下，永日同携手。仁里霭川阳，平原见峰首。园庐鸣春鸠，林薄媚新柳。上卿始登席，故老前为寿。临当游南陂，约略执杯酒。归欤绌微官，惆怅心自咎。冬中馀雪在，墟上春流驶。风日畅怀抱，山川多秀气。胡先晨炊，庖脍亦云至。高情浪海岳，浮生寄天地。君子外簪缨，埃尘良不啻。所乐衡门中，陶然忘其贵。高馆临澄波，旷然荡心目。淡荡动云天，玲珑映墟曲。鹊巢结空林，雉g响幽谷。应接无闲暇，徘徊以踯躅。纡组上春堤，侧弁倚乔木。弦望忽已晦，后期洲应绿。
晦日陪辛大夫宴南亭　　　　刘长卿
月晦逢休浣，年光逐宴移。早莺留客醉，春日为人迟。q草全无叶，梅花遍压枝。政f风景好，莫比岘山时。
晦日处士叔园林燕集　　　　韦应物
遽看q叶尽，坐阙芳年赏。赖此林下期，清风涤烦想。始萌动新煦，佳禽发幽响。岚岭对高斋，春流灌蔬壤。樽酒遗形迹，道言屡开奖。幸蒙终夕欢，聊用税归鞅。
月晦忆去年与亲友曲水游宴　　前人
晦想念前岁，京国结良俦。骑出宣平里，饮对曲池流。今朝隔天末，空园伤独游。雨歇林光变，塘绿鸟声幽。凋氓积逋税，华鬓集新秋。谁言恋虎符，终当还旧丘。
晦日陪侍御泛北池　　　　　　岑参
春池满复宽，晦节耐邀欢。月带虾蟆冷，霜随獬豸寒。水云低锦席，岸柳拂金盘。日暮舟中散，都人夹道看。
初月　　　　　　　　　　　　杜甫
光细弦岂上，影斜轮未安。微升古塞外，已隐暮云端。河汉不改色，关山空自寒。庭前有白露，暗满菊花团。
皇帝移晦日为中和节　　　　王季友
皇心不向晦，改节号中和。淑气同风景，佳名别咏歌。湔裙移旧俗，赐尺下新科。历象千年正，T醵四海多。花随春令发，鸟度岁阳过。天地齐休庆，欢声欲荡波。
晦日同苗员外游曲江　　　　　李端
晦日同携手，临流一望春。可怜杨柳陌，愁杀故乡人。
赋得九月尽　　　　　　　　　元稹
霜降三旬后，q馀一叶秋。元阴迎落日，凉魄尽残钩。半夜灰移g，明朝帝御裘。潘安过今夕，休咏赋中愁。
二月望日　　　　　　　　　　徐凝
长短一年相似夜，中秋未必胜中春。不寒不看明月，况是从来少睡人。
八月望夕雨　　　　　　　　　前人
今年八月十五夜，寒雨萧萧不可闻。如练如霜在何处，吴山越水万重云。
八月九月望夕雨　　　　　　　前人
八月繁云连九月，两回三五晦漫漫。一年怅望秋将尽，不得嫦娥正面看。
晦日送穷　　　　　　　　　　姚合
年年到此日，沥酒拜街中。万户千门看，无人不送穷。
二月晦日留别邺中友人　　　　贾岛
立马柳花里，别君当酒酣。春风渐向北，云雁不飞南。明晓日初一，今年月又三。鞭羸去暮色，远岳起烟岚。
三月晦日赠刘评事　　　　　　前人
三月正当三十日，风光别我苦吟身。共君今夜不须睡，未到晓钟犹是春。
省试晦日与同志昆明池泛舟　朱庆馀
故人同泛处，远色望中明。静见沙痕处，微思月魄生。周回馀雪在，浩渺暮云平。戏鸟随兰棹，空波荡石鲸。劫灰难问理，岛树偶知名。自省曾追赏，无如此日情。
十二月望日禁中作　　　　　宋宋郊
闰历先春破腊寒，Z花金胜宠千官。冰从太液池边动，柳向灵和殿里看。瑞气因风飘禁仗，暖晖依日上仙盘。须知圣运随生殖，万国年年共此欢。
三月晦日　　　　　　　　　真桂芳
九十春光能有几，东风遽作远行人。樽前莫惜今朝醉，明日莺声不是春。
舟中杂书　　　　　　　　　元袁桷
挂席疏星外，停舟独柳边。团团风始阵，GG月初弦。陇曲沙成雪，吴歌水拍天。行藏有如此，把卷独悠然。
浦阳旧有明月泉，久而不应。今乃疏导。其源似颇与弦望晦朔之间，相为消长者。遂作是诗。
吴莱
大区何浑沦，元气乃潜泄。忽然为山水，无往不融结。遥天偶一照，厚地空馀冽。盈将光共生，涸与魄同灭。元机自消长，至理谁圆缺。发挥虽有在，窥测尚未决。枯查曾几栖，断遽中裂。半倚岚翠云，微通海潮雪。昔人来推求，于此得表。虚亭奚其敞，静L独不m。岁年竟悠远，沙石渐填咽。宁加疏瀹功，肯使见闻亵。恍疑合图经，环坐到椎耋。傥非蟹投危几类鲋处辙。纤纤浮晶彩，湛湛浸寥。旧观方尔还，真源可吾07。争言彼月行，岂为兹泉设。萧丘胡长寒，汉井或再热。逝寻白兔公，直探神龙穴。狂歌水仙词，击碎如意铁。
七月望夜省中对月分韵　　　明赵宽
团团月轮高，浩浩天宇阔。万里无片云，碧色净如泼。开樽临前除，庭院颇轩豁。况复得佳友，发兴不可遏。零露生微寒，惨澹满衣葛。留连肴核尽，盘R巾帽脱。庾楼足谈赏，谢赋深批抹。清光世所共，胜事吾人夺。醉来吸沆瀣，可润喉吻渴。夜久闻秋声，长风起天末。
途中晦日　　　　　　　　　王廷相
水落轩皇国，天寒郭隗台。客程残月尽，岁事一花开。雁向衡阳去，云从碣石来。乾坤无定迹，旅思若为裁。
晦日夜集　　　　　　　　　　薛蕙
晦日归休晚，良游惜后时。却07长夜饮，更赋早春诗。云雾窗中入，星河阁上垂。何须花与月，行乐始相宜。
晦日非熊叔虞茂之同用雪字　曹学
艳阳已及时，晦日尚临雪。草色新未稳，柳条绽仍结。啼莺s雕窗，走马闻金埒。惟有素心人，相过慰愁绝。
九月望夜　　　　　　　　　释传慧
节去愁衣薄，虫声渐近床。偶然林下坐，早见草头霜。寒月明如此，浮云掩不妨。通宵照罗壁，忘却夜初长。
晦朔弦望部选句
汉李陵诗：安知非日月，弦望各有时。
宋颜延之诗：日完其朔，月不掩望。
谢灵运诗：月弦光照户，秋首风入隙。
鲍照诗：客行钩始悬，此夜月将弦。
梁庾肩吾诗：九江逢七夕，初弦值早秋。
吴均诗：别离未几日，高月三成弦。
刘孝先诗：夜楼明月弦，露下百花鲜。
唐德宗诗：献岁视元朔，万方咸在庭。
骆宾王诗：阴崖常结晦，宿莽竞含秋。
陈子昂诗：弦望如朝夕，宁嗟蜀道行。
储光羲诗：浓阴连晦朔，菰莱生邻里。
李白诗：荆门一为客，巴月三成弦。
杜甫诗：万里瞿塘月，春来六上弦。〈又〉云掩初弦月，香传小树花。〈又〉白夜月休弦，灯花半委眠。
元稹诗：q叶标新朔，霜毫引细辉。〈又〉微露上弦月，暗焚初夜香。
司空图诗：元朔华夷会，开春气象生。
徐夤诗：履朔求衣早。临阳解佩羞。
宋韩维诗：春辉东去月收弦，却拂凝埃敞北轩。苏轼诗：白云何事自来往，明月长圆无晦朔。〈又〉叹息夜未央，屋角月上弦。
葛长庚诗：胜负挨排三月朔，嫩晴将息百花天。明何景明诗：今日孟冬朔，轻烟澹晓暾。

[book_title]岁功典第一百六卷
晦朔弦望部纪事
《外纪》：尧之时，有q荚，十五之前，日生一叶。十五之后，日落一叶。小馀则一叶厌而不落。观之，可以知旬朔。故又名历草。
《书经・引征》：季秋月，朔辰弗集于房，瞽奏鼓，啬夫驰，庶人走。
《周礼・天官》：大宰之职，正月之吉，始和布治于邦国都鄙。〈订义〉郑康成曰：吉谓朔日。
小宰：月终则以官府之叙，受群吏之要赞，冢宰受岁会。〈订义〉郑康成曰：主每月之小计也。贾氏曰：月计，曰要每月之终，使官府致其簿，书之，要受之。当先尊后卑。故言叙岁。计曰会，助冢宰，受一岁之计也。
宰夫之职，岁终则令群吏正岁会，月终则令正月要。旬终，则令正日成，而以考其治。治不以时，举者以告而诛之。〈订义〉王昭禹曰：宰夫治官之考其职，掌赞大宰、小宰、故岁会、月要、日成、皆使群吏正之。岁会，则使入于大宰。月要，则使入于小宰。日成，则宰夫受之治。则案所入之计，书而考之。
宫正：月终则会其稍食，岁终则会其行事。〈订义〉贾氏曰：稍食，谓宫中官府等月禄。王氏曰：月终会其食，为小宰受其月要故也。
宫伯：月终则均秩，岁终则均叙。〈订义〉王氏曰：秩酒秩膳之类，日月有焉。故月终则均之。劳逸剧易，宜以岁时更焉。故岁终则均之。
地官：大司徒之职，正月之吉，始和布教于邦国都鄙。乡大夫之职，正月之吉，受教法于司徒，退而颁之于其乡吏，使各以教其所治，以考其德行，察其道艺。州长：正月之吉，各属其州之民而读法。以考其德行道艺而劝之，以纠其过恶而戒之。
党正：各掌其党之政，令教治，及四时之孟月。吉日则属民而读邦法，以纠戒之。〈订义〉郑康成曰：以四孟月朔日读法者，弥亲民者地，教弥数。刘执中曰：正月在州，三时在党。
族师：月吉，则属民而读邦法，书其孝弟，睦姻有学者。〈订义〉郑康成曰：月吉，每月朔日也。
夏官：大司马之职，正月之吉，始和布政于邦国都鄙。秋官：大司寇之职，正月之吉，始和布刑于邦国都鄙。《礼记祭义》：及大昕之朝，君皮弁素积，卜三宫之夫人世妇之吉者，使入蚕于蚕室。〈注〉大昕，季春朔日也。《左传》：僖公五年春，王正月辛亥朔，日南至，公既视朔，遂登观台，以望而书礼也。
成公十六年，S至曰：楚有六间，不可失也。其二卿相恶，王卒以旧郑陈，而不整蛮军，而不陈。陈不违，晦在陈而嚣合，而加嚣，各顾其后，莫有38心。旧不必良以犯天忌，我必克之。〈注〉晦月终阴之尽，故兵家以为忌。〈疏〉行兵贵月盛之时。晦是月终阴之盛也，故兵家以晦为忌，不用晦日陈兵也。昭二十三年七月戊辰晦，吴败楚师于鸡父。吴犯兵忌而战胜者，杜云违兵忌。晦战击楚所不意，彼知楚有可败之机。晦是兵家所忌。原楚之情，必以吴为不动。故以晦日掩之，击楚不备故也。
晋悼夫人，食舆人之城杞者，绛县人或年长矣。无子而往与于食，有与疑年，使之，年曰：臣小人也，不知纪年。臣生之岁，正月甲子朔四百，有四十五甲子矣。其季于今三之一也。
晋侯潜会秦伯于王城，己丑晦，公宫火瑕，甥S芮不获。公乃如河上，秦伯诱而杀之。
《史记・秦始皇本纪》：始皇推终始五德之传，以为周得火德，秦代周德，从所不胜。方今水德之始，改年，始朝贺，皆自十月朔。衣服旄旌节旗，皆上黑。
《月令广义》：汉高帝十月定秦，遂为岁首。武帝改用夏正，亦在建寅之朔。
《汉书・武帝本纪》：元鼎五年十一月辛巳朔旦冬至，立泰于甘泉。
《郊祀志》：十一月辛巳朔旦冬至，天子始郊拜泰一如雍礼。其赞飨曰：天始以宝鼎神策授皇帝，朔而又朔，终而复始，皇帝敬拜见焉。
《律历志》：元封七年，宦者淳于陵渠复覆太初历，晦朔弦望皆最密。日月如合璧，五星如连珠。
《武帝本纪》：太初元年十一月甲子朔旦冬至，祀上帝于明堂。《枚乘七发》：将以八月之望，与诸侯远方交游，兄弟并往观涛乎广陵之曲江。
《汉书・律历志》：大司农中丞麻光等二十馀人，杂候日月、晦朔、弦望八节，二十四气，钧校诸历，用状奏。可。《十洲记》：火林山，山中有火光兽，大如鼠。毛长三四寸，或赤、或白，山可三百里许，晦夜即见。
《后汉书・礼仪志》：礼威仪，每月朔旦，太史上其月历。有司侍郎尚书见读其令，奉行其政朔。
《邺中记》：赵王虎，建武六年，造梁马台，在城西漳水之南。虎常于此台简练骑卒，虎牙宿卫，蛇云腾黑槊骑五千人。每月朔晦，阅马于此台。
《后汉书・律历志》：永平五年，官历署七月十六，日食，待诏杨岑见时月食多先历，即缩用算上为日。上言，月当十五日食，官历不中。诏书令岑普与官课起七月尽，十一月弦望，凡五官历皆失，岑皆中。庚寅，诏令岑署弦望月食官。
永平十二年十一月丙子，诏书，令盛防代岑署弦望月食，加时四分之术，始颇施行。是时，盛防等未能分明历元综校分度，但用其弦望而已。先是，九年，太史待诏董萌上言，历不正，事下三公太常知历者杂议，无能分明据者。至元和二年太初，失天益远，日月宿度相觉浸多，而候者皆知晦朔弦望差天一日，宿差五度。章帝知其谬错，以问史官。虽知不合，而不能易。召治历编D，李梵等综校其状。二月甲寅，遂下诏，改行四分以遵于尧，以顺孔圣，奉天之文。于是四分施行，而D梵犹以为，元首十一月当先大，欲以合耦弦望，命有常日，而十九岁不得七闰。晦朔失实，行之未期。章帝复发圣思，考之经谶，使左中郎将贾逵问治历者，卫承及D梵等十人以为月当先小，据春秋经书，朔不书晦者，朔必有明，晦不朔，必在其月也。即先大，则一月再朔。后月无朔，是明不可必。梵等以为当先大，无文正验取。欲谐耦十六日，月I昏晦当灭而已。又晦与合同，时不得异日。上知D梵穴见，敕毋拘历已班，天元始起之月当小定，后年历数遂正。《搜神记》：汉明帝时，尚书郎河东王乔为邺令。乔有神术，每月朔，尝自县诣台。帝怪其来，数而不见车骑。密令太史候望之。言其临至时，辄有双凫从东南飞来。因伏伺见凫，举罗张之，但得一双舄。使尚书识视，四年中，所赐尚书官属履也。
《东观汉记》：和熹邓太后，永初二年，旱。五月朔，太后幸雒阳省狱举冤。未还，澍雨大降。
《后汉书・律历志》：灵帝，熹平五年，五官郎中冯光沛相上计掾陈晃言，历元不正。议郎蔡邕议：当今历正月癸亥朔。光晃以为乙丑朔。乙丑之与，癸亥无题。勒款识可与众共别者，须以弦望晦朔，光魄亏满可得而见者。考其符验，而光晃历，与甘石旧文错异。
《谢承・后汉书》：羊续为南阳太守，好啖生鱼，府丞焦俭以三月望，饷鲤鱼一头。续不为意，受而悬之于庭。少有皮骨。明年三月，俭复致一鱼，续出昔枯鱼以示俭，遂终身不复食。
《山栖志》：许迈，句容人，择馀杭悬C山结庐居焉。往来茅岭间，放绝世务，以寻仙馆。惟朔望一归，定省而已。及亲终，遂弃家遍游名山。
《通鉴》：魏文帝，黄初二年十月己亥，公卿朝朔旦，并引杨彪待以客礼，赐延年椐杖冯几。
《晋书・律历志》：魏文帝，黄初中，太史令高堂隆复详议历数，更有改革。太史丞韩翊以为乾象减斗分，大过后当先天造黄初历，以四千八百八十三为纪法，千二百五十为斗分。其后，尚书令陈群奏以为：历数难明，前代通儒多共纷争。黄初之元，以四分历久远疏阔，大魏受命，宜改历明时。韩翊首建，犹恐不审。故以乾象互相参校其所校日月行度，弦望朔晦，校历三年更相是非，无时而决。案三公议，皆综尽典理，殊涂同归。欲使效之v玑，各尽其法，一年之间，得失足定。奏可。
《魏志・高堂隆传注》：太史上汉历，不及天时，因更推步弦望朔晦为太和历。
《晋书・律历志》：魏尚书郎杨伟表曰：元和二年，复用四分历，施而行之，至于今日。考察日蚀，率常在晦，是则斗分太多。故先密后疏，而不可用也。臣前以制典馀日推考天路，稽之前典，验之以蚀朔，详而精之。更建密历，则不先不后。古今中天，以昔在唐帝协日正时，允百工，咸熙庶绩也。
《晋起居注》：穆帝升平二年正月朔，朝会，赐众官91X酒。
《世说》：桓元败后，殷仲文还为大司马。咨议意似二三，非复往日。大司马府厅前，有一老槐，甚扶疏国。殷因月朔，与众在厅，视槐良久。叹曰：槐树婆娑，无复生意。《南史・宋武帝本纪》：封晋帝为零陵王，全食一郡，载天子之旌旗，乘五时副车，行晋正朔。
《宋书・礼志》：故事，正月朔贺，殿下两百华镫对于二阶之间，端门设庭燎火炬，端门外设五尺三尺镫，月照星明，虽夜犹昼矣。
《南史・谢灵运传》：灵运为永嘉太守。郡有山水，灵运素所爱好，既不得志，遂肆意遨游，动u旬朔。
《异苑》：西河有钟在水中，晦朔辄鸣，声响悲激。羁客闻而⑩搿
《南史・王骞传》：骞诸女子侄皆嫔，王尚主朔望来归，辎Z填咽，非所欲也。敕岁中，不过一再见。
《梁书・孔休源传》：休源遗令薄葬，节朔荐蔬韭而已。《隋书・礼仪志》：后齐，正晦舟，皇帝乘舆鼓吹，至行殿升御坐，乘板舆，以与王公登舟置酒。非预者坐于便幕。
《北史・裴叔业传》：叔业兄子粲，闵帝初，复为中书令。后正月晦，帝出临洛滨。粲起御前，再拜上寿酒。帝曰：昔北海入朝，暂窃神器，尔日，卿戒之以酒。今欲我饮，何异于往情。粲曰：北海志在沈湎，故谏其所失。陛下齐圣温克，臣敢献微诚。帝曰：甚愧来誉。仍为命酌。《隋书・音乐志》：明帝武成二年正月朔旦，会群臣于紫极殿。始用百戏。宣帝即位，广召杂伎，增修百戏鱼龙曼延之伎，常陈殿前。
《荆楚岁时记》：元日至于月晦，并为T，聚饮食，士女泛舟，或临水宴乐。〈注〉每月皆有弦望晦朔，以正月初年时，俗重以为节也。《玉烛宝典》曰：元日至月晦，令并T食度水，士女悉湔裳酹酒于水湄，以为度厄。今世人唯晦日临河，解除妇人，或湔裙。
十月朔日，黍G俗谓之秦岁首。〈注〉今北人，此日设麻羹豆饭，当为其始熟尝新耳。
《隋书・礼仪志》：季春晦，傩磔牲于宫门及城四门，以禳阴气。
《北史・柳传》：见都邑百姓，每至正月十五日作角抵戏，上奏请禁绝之。曰：窃见京邑爰及外州，每以正月望夜，充街塞陌，鸣鼓聒天，燎炬照地。人戴兽面，男为女服，竭赀破产，竞此一时。请颁天下并即禁断。诏可其奏。
《婆利国传》：祭祀必以月晦，盘贮酒肴浮之流水。《玉烛宝典》：正月之朔，是谓正日。躬率妻孥洁祀祖祢。《唐书・百官志》：皇帝巡幸，两京文武官职事，五品以上，月朔以表参起居。
《六典》：膳部，节日食料，有晦日膏糜。
《旧唐书・礼仪志》：乾封二年，改元为总章。明年三月，下诏曰：合宫听朔，阐皇轩之茂范。灵府通和，敷帝勋之景化。
《唐诗纪事》：景龙四年正月二十九日晦，幸核。《全唐诗话》：十二月晦，诸学士入x守岁，以皇后乳母戏适御史大夫窦从一。
中宗，正月晦日幸昆明池，赋诗。群臣应制百馀篇。帐殿前结Z楼，命昭容选一篇，为新翻御制曲。从臣悉集其下。须臾，纸落如飞，各认其名而怀之。既退，惟沈宋二诗不下。移时，一纸飞坠，竞取而观，乃沈诗也。及闻其评曰：二诗工力悉敌。沈诗落句云：微臣朽质羞睹，豫章才词气已竭。宋云：不愁明月尽，自有夜珠来。犹涉健举。沈乃伏，不敢复争。
《唐诗纪事》：高正臣，广平人，官至卫尉卿，习右军书法。睿宗最爱其笔。晦日宴高氏林亭，凡二十一人，皆以华字为韵。
《唐书・张齐贤传》：武后诏百官议告朔于明堂。太常博士辟闾石曰：周太史颁朔邦国，是总颁十二朔于诸侯天子，犹月告者，颁官府都鄙也。
《摭异记》：狄仁杰之为相也，有卢氏堂姨居于午桥南别墅。姨止有一子，未尝来都城亲戚家。梁公每遇伏腊晦朔，修礼甚谨。
《旧唐书・音乐志》：明皇，每初年望，夜御勤政楼观灯，作乐太常乐府。悬散乐毕，即遣宫女于楼前缚架出眺歌舞以娱之。若绳戏竿木，诡异巧妙，固无其比。《明皇本纪》：开元二十八年春正月，以望日御勤政楼，宴群臣，楼下连夜烧灯，会大雪而罢。因命，自今常以二月望日夜为之。
《唐书・礼乐志》：天宝二年，始以九月朔，荐衣于诸陵。《唐国史补》：韦伦为太子少保致仕，每朝朔望，群从甥侄候于下马桥，不减百人。
《唐书・李泌传》：帝以前世上巳九日皆大宴集，而寒食多与上巳同时，欲以三月名节。泌请废正月晦，以二月朔为中和节。因赐大臣戚里尺，谓之裁度。民间以青囊盛百谷、瓜李果种相问，遗号献生子。里闾酿宜春酒，以祭勾芒神，祈丰年。百官进农书，以示务本。帝悦，乃著令与上巳九日为三令节，中外皆赐缗钱燕会。
《旧唐书・德宗本纪》：贞元六年二月戊辰朔，百僚会宴于曲江亭上，赋中和节，群臣赐宴七韵。
五月丙寅朔，上御紫宸受朝。上以是月一阴生。臣子、道长、父子，必以是朔面焉。故取朔日受朝。贞元九年春正月庚辰朔，朝贺毕，上赋退朝观仗归营诗。
二月庚戌朔，先是宰臣以三节次宴，府县有供帐之弊。请以宴钱分给，各令诸司选胜宴会。从之。是日中和节，宰相宴于曲江亭，诸司随便。自是分宴焉。《唐书・韦彤传》：天宝中，诏：尚食朔望进食太庙。天子使中人侍祠，有司不与也。贞元十二年，帝始诏朔望食畀，宗正太常合供。于是彤与博士裴堪议曰：礼宗庙，朔望不祭园寝则有之。帝曰：是礼，先帝裁定，遽更之，其谓朕何。徐议其可，而朔望食卒不废。
《遵生八笺》：韩文公云：正月乙丑晦，主人使奴星，结柳作车，缚草为船，载糗与粮，三揖穷鬼而送之。〈注〉相传高阳氏子好衣敝食糜。正月晦日，巷死。世人于是日，作粥糜破衣弃于巷。祝曰，送穷鬼。
《旧唐书・敬宗本纪》：宝历二年九月丁丑朔，大合宴于宣和殿，陈百戏，至丙戌方巳。
《穆宗萧皇后传》：开成中正月望夜，帝于咸泰殿陈灯烛奏仙韶乐。二宫太后俱集奉觞，上寿如家人礼。《东观奏记》：大中十一年正月朔，上御含元殿受朝。太子太师卢钧，年八十，自乐悬之南，步而及殿墀，称贺上前，声容缓朗，举朝服之。
《酉阳杂俎》：昆吾陆盐周十馀里无水。自生末盐，月满则如积雪，味甘。月亏则如薄霜，味苦。月尽则全尽。《封氏闻见录》：拔河，古谓之牵钩。襄汉风俗，常以正月望日为之。以大麻K长四五十丈，两头分系小索数百条，挂于前。分二朋，两钩齐挽，当大K之中。立大旗为界，震鼓叫噪，使相牵引，以却者为输。名曰拔河。《五代史・李琪传》：明宗初即位，乃诏群臣五日一随宰相入见内殿，谓之起居。琪以谓非唐故事，请罢五日起居，而复朔望入x。明宗曰：五日起居，吾思所以数见群臣也，不可罢。而朔望入x可复。然唐故事，天子日御殿见群臣。曰常参朔望荐食诸陵寝，有思慕之心，不能临前殿，则御便殿见群臣。曰入x宣政。前殿也，谓之衙。衙有仗紫宸。便殿也，谓之x。其不御前殿，而御紫宸也。乃自正衙唤仗，由x门而入，百官俟朝于衙者，因随以入见。故谓之入x。然衙朝也，其礼尊。x宴见也，其事杀。自乾符已后，因乱，礼阙。天子不能日见群臣，而见朔望。故正衙常日废仗，而朔望入x有仗。其后习见，遂以入x为重。至出御前殿，犹谓之入x。其后亦废，至是而复。然有司不能讲正其事。凡群臣五日一入见中兴殿，便殿也。此入x之遗制，而谓之起居。朔望一出御文明殿，前殿也，反谓之入x。琪皆不能正也。
《清异录》：蜀孟昶，月旦必素飧，性喜薯药，左右因呼薯药。为月一盘。
《五代史・契丹传》：契丹贵日，每月朔旦，东向而拜日。《辽史・太祖本纪》：天赞三年九月丙申朔庚子，拜日于林。
《圣宗本纪》：统和五年三月癸亥朔，幸长春宫，赏花钓鱼，以牡丹遍赐近臣。
《宋史・礼志》：太祖建隆二年正月朔，始受朝贺于崇元殿。服衮冕，设宫悬，退群臣，诣皇太后，宫门举贺。《燕翼诒谋录》：前代赐时服，唯将相翰林学士至诸军大校而止。建隆三年，太祖皇帝谓宰相曰：时服不赐，百官甚无谓也。宜并赐之。乃以冬十月朔，赐文武常参官时服。自后遂为定制。
《宋史・乐志》：三元观灯，自唐以后，常于正月望夜，开坊市门然灯。宋因之。上元前后，各一日城中张灯。大内正门结Z为山楼影。灯起露台，教坊陈百戏。
《玉海》：淳化二年十二月丙寅朔，上御文德殿，群臣入x。礼毕，赐百官廊下餐。
《宋史・李P传》：至道元年正月望，上观灯乾元楼，召P，赐坐于侧。酌御樽酒饮之，自取果饵以赐。
P雅厚张，而薄张亍＜P罢相，草制深攻诋之，而厮吠必诣P。或谓卦唬豪罟待君不厚，何数诣之。卦唬何椅廷尉日，李公方秉政，未尝一有请求。此吾所以重之也。
《礼志》：咸平二年二月晦，赏花宴于后苑。帝作中春赏花钓鱼诗，儒臣皆赋，遂射于水殿，尽欢而罢。
《玉海》：景德四年正月己亥朔，御朝元殿，受朝贺。群臣上寿，诸道进奉。下诏肆眚。司天言，日抱戴佳，气覆宫阙。上作诗赐，近臣属和。
大中祥符六年正月癸巳朔，五星同色。占曰：天下兵偃。
天圣二年正月壬寅朔，率百官上皇太后寿于会庆殿。是日，景云见。
皇v二年四月朔，幸金明池。司天言，云色黄，其形轮铮此圣孝感天之应。
《梦溪笔谈》：熙宁六年，有司上言，日当蚀四月朔。上为彻膳避正殿。一夕微雨，明日不见日蚀，百官入贺。是日，有皇子之庆。蔡子正为枢密副使献诗一首。前四句曰：昨夜薰风入舜韶，君王未御正衙朝。阳辉已得前星助，阴l潜随夜雨消。其叙四月一日避殿、皇子庆诞、云阴、不见日蚀，四句尽之。当时无能过之者。《苏轼・游桓山记》：元丰二年正月己亥晦，春服既成，从二三子游于泗之上。登桓山入石室，使道士戴日祥。鼓雷氏之琴操，履霜之遗音。曰噫嘻，悲夫。此宋司马桓s之墓也。
《志林》：绍圣二年五月望日，敬造真一法酒。成，请罗浮道士邓守安拜奠北斗，真君将奠雨作。已而，清风肃然，云气解驳。月星皆见，魁杓明爽。彻奠，阴雨如初。谨稽首拜手，而记其事。
《林下清录》：子瞻到黄廪，食既绝，痛自节俭，日用不得过百五十文。每月朔，取四千五百钱断为三十块，挂屋梁上，平旦取一块，给一日之用。馀则别贮，以给宾客。
《苏辙诗序》：眉之二月望日，鬻蚕器于市，因作乐纵观。谓之蚕市。
《宋史・岳飞传》：飞学射于周同，尽其术。能左右射，同死朔望，设祭于其家。
《玉海》：淳熙二年十一月朔旦冬至，臣僚言至朔同日，凡十九年一遇。云物辉华，请宣示史馆。
《宋史・律历志》：淳熙五年，礼部郎官吕祖谦言，本朝十月小尽一日，辛卯朔夜，昏度，太阴躔在尾宿七度七十分。以太阴一昼夜，平行十三度三十一分，至八日上弦日，太阴计行九十一度馀。按历法，朔至上弦，太阴平行九十一度三十一分，当在室宿一度。大金国十月大尽一日，庚寅朔夜昏度，太阴约在心宿。初度三十一分，太阴一昼夜亦平行十三度三十一分。自朔至本朝八日，为金国九日。太阴已行一百四度六十二分。比之本朝十月八日上弦，太阴多行一昼夜之数。今测见太阴在室宿二度，计行九十二度馀。始知本朝十月八日上弦密于天道。诏祖谦复测验。是夜，邦杰用浑天仪法物测验，太阴在室宿四度，其八日上弦夜，所测太阴在室宿二度。按历法：太阴平行十三度馀，行迟行十二度。今所测太阴比之八日夜又东行十二度，信合天道。
淳熙十三年八月，布衣皇甫继明等陈：今岁九月望，以淳熙历推之，当在十七日实历敝也。太史乃注于十六日之下，徇私迁就，以掩其过。请造新历。而杨忠辅乞与历官刘孝荣及继明等各具己见。合用历法，指定今年八月十六日，太阴亏食加时，早晚有无，带出所见分数，及节次生光复满方面，辰刻更点同。验之仰合乾象。折衷疏密再请今年八月二十九日验月见东方一事，苟见月馀光，则其日不当以为晦也。又今年九月十六日验月未盈一事，苟见月体东向之光犹薄，则其日不当为望也。知晦望之差，则朔之差明矣。必使气之与朔无毫发之差，始可演造新历。付礼部议，各具先见。指定太阴亏食分数方面辰刻，定验折衷。诏颜师鲁蒋继周监之，既而孝荣差一点，继明等差二等，忠辅差三等。乃罢遣之。
淳熙十四年，国学进士石万，言淳熙历立法乖疏，丙午岁定望，则在十七日。太史知其不可，遂注望于十六日下，以掩其过。今考淳熙历经，则又差。于将来戊申岁十一月下弦，则在二十四日。太史局官必俟颁历之际，又将妄退于二十三日矣。法不足恃，必假迁就。而朔望二弦，历法纲纪苟失其一，则五星盈缩，日月交会。与夫昏旦之中星，昼夜之晷刻，皆不可得而正也。请依改造。大历故事，置局更历，以祛太史局之敝事。上闻。六月，给事中王信亦言更历事，乞令皇甫继明与万各造来年一岁之历，取其无差者。诏从之。十二月进所造历，王淮等奏万等历日，与淳熙十五年历差二朔。淳熙历十一月下弦在二十四日，恐历法有差。孝宗曰：朔岂可差，朔差则所失多矣。乃令吏部侍郎章森、秘书丞宋伯嘉，参定以闻。
淳熙十五年，礼部言：石万等所造历，与淳熙历法不同，当以其年六月二日十月晦，日月不应见而见为验。兼论淳熙历下弦，不合，在十一月二十四日。是日请遣官监视。诏礼部侍郎尤袤与章森监之。六月二日，森奏是夜月明至一更，二点入浊。十月晦，袤奏晨前月见东方。孝宗问诸家孰为疏密。周必大等奏：三人各定二十九日早月体尚存一分。独杨忠辅万谓既有月体，不应小尽。孝宗曰：十一月合朔在申时，是以二十九日尚存月体耳。
《癸辛杂识》：吴中一富家子，粗识字而I然，其性僻专，喜行古礼。辟大堂以祀夫子，凡朔望二丁必大集里中士人以行礼。凡俎豆、衣冠之具，及祭馔、牲酒莫不精腆。每一行礼，必有重费，不靳也然。其人初无识解，不过所存如此，亦可尚也。
《谢翱・月泉游记》：月泉，在浦江县西北二里。故老云其消长，视月之盈亏，由朔至望，投其间。泉浸浸浮而上动荡，芹藻若江湖之浮舟拥于下岸，视旧痕，不减毫发。由望至晦，置竹井旁，以常所落浅深为候，随月大小，画痕竹上。当其日之数，旦而测之。水之落痕与石约如竹之画，视L间滞萍，枯青相半，殆类水退。《金史・礼志》：天眷二年定朔望，朝日仪，帝南向拜。《世宗本纪》：大定四年三月丙戌朔，万春节，高丽夏遣使贺。
大定六年十二月甲戌，诏有司，每月朔望及上七日，毋奏刑名。
大定八年十月乙未，命涿州刺史兼提点山陵，每以朔望致祭，朔则用素，望则用肉。仍以明年正月为首。大定二十四年正月辛卯朔，徐州进芝草，十有八茎。真定进嘉禾二本六茎，异亩同颖。
《章宗本纪》：明昌四年九月甲子朔，天寿节，御大安殿。受亲王百官及宋高丽夏使朝贺。
《宣宗本纪》：贞v元年闰月戊辰朔，拜日于仁政殿。自是每月吉为常。
《元史・五行志》：至正二十七年三月朔日，莱州招远县大社里，有大鸟自南飞至。其色苍白，展翅如席，状类鹤，俄顷飞去。遗下粟黍、稻麦、黄黑豆、荞麦于张家屋上，约数升许。是岁大稔。
《明会典》：洪武三年定，凡朔望日，上皮弁服，御奉天殿。百官公服于丹墀，东西对立，俟引班，引合班北面立再拜。班首诣前，同百官鞠躬。唱某官臣某起居赞礼，唱圣躬万福。班首平身复位，同百官皆再拜。引班引百官分班仍对立。省府台部官诸衙门，有事奏者由西阶升殿。奏事毕，降自西阶。引班引百官以次出。如无事奏，则侍仪，由西阶升殿，跪奏如之。俟侍仪降阶，引班导百官出。
洪武十四年定凡朔望日，文武百官各具朝服，俟鼓三严，公侯、一品、二品官入东西角门，俟其馀三品以下，先于丹墀内班横行序立。钟三鸣，公侯一品二品以次入班序立。钟鸣毕，仪礼司奏，外办导驾官导上位升御座。鸣鞭讫，鸣赞唱班，齐通赞诣中道班首臣某等起居，圣躬万福毕，百官行五拜礼，仪礼司奏礼毕而退。
洪武十七年，令百官，凡遇朔望，免行起居礼。后更定朔望日，上御奉天殿，百官各具公服行礼，常朝官序立于丹墀，东西相向谢恩。见辞官序立于奉天门外北向，候上升座，鸣鞭。鸿胪寺赞排班乐作，常朝官行一拜三叩头礼。毕，乐止，复班。鸿胪寺奏谢恩。见辞于奉天门外，行五拜三叩头礼。毕，鸣鞭驾兴。
都察院监礼纠仪：凡朔望日，皇极殿朝参丹墀，皇极门外各侍班二员。
凡每月朔望日，神机营提督官请祭神旗，本卫遣官军于午门楼上迎请，导从至教场，祭毕，迎回。仍如法置放。
鸿胪寺，朔望日皇极殿朝参，掌礼堂上官一员奏事，堂上官一员，鸣赞一员，纠仪序班四员。齐，又武班序班四员，传赞序班八员，皇极门外鸣赞二员，纠仪序班二员，摆班序班四员，催人序班二员，掖门纠仪序班四员。
国子监，一朔望行释菜礼，各班生员，务要一名赴庙随班行礼，敢有怠惰失仪，及点闸不到者，痛决。《明外史・建文太子文奎传》：文奎母冯氏，洪武二十九年十月晦生太祖。不乐，曰：月日皆数之终。命内廷勿贺。
《帝京景物略》：元旦至晦日，家家竿标楼阁、松柏枝荫之夜灯之，曰天灯。
《西吴枝乘》：三月朔日，则民间妇女簪蓬于首，无贵贱皆然。
《客座新闻》：教坊妓者，以术压子弟，必供奉白眉神，朝夕祷之，子弟往来不绝。至朔望日，用手帕异针刺神面，谓子弟奸猾打乖者，佯怒之。撤帕著子弟面，将坠于地，令拾之，则子弟心悦诚服，而不他之也。
《遵生八笺》：以春三月朔旦东面平坐，叩齿三通，闭气九息。吸震宫青气，入口，九吞之，以补肝虚受损，以享青龙之荣。
《北京岁华记》：七月晦日，地藏佛诞，供香烛于地。积水湖、泡子湖，各有水灯。
《名胜志》：工山，在南陵县西，山有广惠庙。以六月晦日，祀其山神，或云晋何琦也。
晦朔弦望部杂录
《易经・小畜》：月几望，君子征，凶。〈程传〉月望，则与日敌矣。几望言其盛将敌也。不已，则将盛于阳而凶矣。于几望而为之戒，曰：妇将敌矣，君子动则凶也。几望将盈之时，若已望，则阳已消矣。尚可戒乎。
归妹：月几望，吉。〈程传〉月望，阴之盈也，盈则敌阳矣。几望未至于盈也。五之贵高，常不至于盈。极则不亢，其夫乃为吉也。
中孚：月几望，马匹亡，无咎。〈大全〉方氏曰：月几望，不处盈也。以阴居阴，履柔处正，不敢敌阳。此人臣功业已盛，而不敢居其盛者，故为月几望之象。
《书经・舜典》：正月，上日。〈蔡传〉上日，朔日也。
《洪范・四五纪》：一曰岁，二曰月。〈大全〉临川吴氏曰：月自合朔，至来月合朔，凡二十九日，六辰有奇，月与日一会也。以晦朔弦望，定月之大小。是为一月之纪。
《诗经・豳风・七月章》曰：为改岁。〈疏〉以仲冬阳气始萌，可以为年之始。故改正朔者，以建子为正。
《春秋》：日有食之。〈疏〉月体无光，待日照而光生，半照即为弦，全照乃成望。
《礼记・檀弓》：有荐新如朔奠。〈陈注〉朔奠者，月朔之奠也。未葬之时，大夫以上，朔望皆有奠，士则朔而已。如得时新之味或五谷新熟而荐之，则其礼亦如朔奠之仪也。
《礼运》：三五而盈，三五而阙。〈疏〉三五十五日，而得盈满。又三五十五日，而得亏阙也。
《丧大记》：大夫、士，父母之丧，既练而归朔月，忌日则归哭于宗室。
《周礼・春官》：大史，正岁年。〈注〉中数曰岁，朔数曰年。中朔大小不齐，正之以闰。
《左传》：夏五月，日有食之，不书朔与日，官失之也。《公羊传》：日有食之。〈注〉日行疾，月行迟，过朔乃食。《谷梁传》：天子朝日，诸侯朝朔。
《国语》：自今至于初吉，阳气俱A，土膏其动。〈注〉初吉，二月朔日也。
《易飞候》：凡日食，皆于晦朔，不于晦朔食者，名曰薄，主人民有灾患也。
凡候雨，以晦朔、弦望、云汉、四塞者，皆当雨。如斗牛彘，当雨暴，有异云如水牛，不三日，大雨。黑云如群羊，奔如飞鸟，五日必雨。云如浮船，皆有雨。北斗独有云，不五日大雨。四望见青白云，名曰天寒之云，雨徵。苍黑云，细如杼轴蔽日月，五日必雨。云如两人提鼓持桴，皆为暴雨。
《尚书・考灵曜》：晦而月见西方，谓之I朔。而月见东方，谓之侧匿。
《文子・上德篇》：蟾蜍辟兵，寿在五月之望。
《庄子・逍遥游篇》：朝菌不知晦朔。〈注〉朝菌，粪土芝，朝生暮死。晦者不及朔，朔者不及晦。
《i冠子》：弦望晦朔，终始相迎。
《吕氏春秋・精通篇》：月也者，群阴之本也。月望则蚌蛤实，群阴盈。月晦，则蚌蛤虚，群阴亏。
《贵因篇》：推历者，视月盈而知晦朔因也。
《史记・历书》：王者易姓受命，必慎始初，改正朔，易服色，推本天元，顺承厥意。〈注〉《索隐》曰：言王者易姓而兴，必当推本天之元气行运所在，以定正朔，以承天意。《汉书・天文志》：古人有言曰：天下太平，五星循度，亡有逆行，日不食朔，月不食望。
《李寻传》：朔晦正终始，弦为绳墨，望成君德。
《刘向・五行传》：春秋，及朔言朔，及晦言晦。
《扬子・百是篇》：月未望，则载魄于西。月既望则终魄于东，其逵谌蘸酢
《后汉书・律历志》：岁首至也，月首朔也。至朔同日，谓之章。
《礼仪志注》：胡广曰：旧仪，公卿以下，每月常朝先帝。以其频，故省。唯六月十月朔朝，后复以六月朔，盛暑，省之。
《马融传》：大明生东，月朔西陂。
《白虎通・日月篇》：《易》曰：悬象著明，莫大乎日月。日之为言，实也，常满有节。月之为言，阙也，有满有阙也。所以有缺，何归功于日也。八日成光，二八十六日，转而归功。晦至朔旦，受符复行。故《援神契》曰：月，三日成魄也。《四时篇》：月言朔，何。朔之言苏也，明消更生，故言朔。《四民月令》：正月自朔暨晦，可移诸树、竹漆、桐梓、松柏杂木，惟有果实者及望而止。过十五日，则果少实。《参同契・龙虎两弦章》：上弦兑数八，下弦艮亦八。两弦合其精，乾坤体乃成。二八应一斤，易道正不倾。《金返归性章》：自开辟以来，日月不亏明，金不失其重。日月形如常，金本从月生。朔旦日受符，金返复其母。月晦日相包。
《晋书・律历志》：董巴议云：圣人迹太阳于晷景，效太阴于弦望。明五星于见伏，正是非于晦朔。弦望伏见者，历数之纲纪，检验之明者也。
《西京杂记》：月之旦为朔，车之b亦谓之朔，名齐实异，所宜辨也。
《齐书・王僧虔传》：经涉五朔，u历四时。
《齐民要术》：作春酒法，治曲欲净，v曲欲细，曝曲欲乾。其法，以正月晦日，多收河水，大率一斗曲，杀米七斗，用水四斗。
种冬瓜：傍墙阴地作区，圆二尺，深五寸，以熟粪及土相和，正月晦日种。既生，以柴木倚墙，令其缘上，旱则浇之。《师旷占》云五谷贵贱法：常以四月朔占秋粜。风从南来西来者，秋皆贱。逆此者贵。
《元包经传》：云气生于水也。2586，86月生于朔也。〈注〉25F同86，音幽微也。《颜氏家训》：灵筵勿设枕几，朔望祥V。唯下白粥、清水、乾枣，不得有酒肉饼果之祭。
《玉烛宝典》：正月一日为元日，亦云上日，亦云正朔，亦云三元，亦云三朔。
《元经・薛氏传》：春秋书日食，或无朔而有日者，或无朔无日者，或有朔无日者。
《唐书・历志》：平朔定朔，旧有二家，三大三小为定朔望，一大一小为平朔望。日月行有迟速，相及，谓之合会。晦朔无定，由时消息。若定大小，皆在朔者合会。虽定而元纪首，三端并失。若上合履端之始，下得归馀于终，合会有时，则甲辰元历为通术矣。
策以纪日，象以纪月。故乾坤之策三百六十，为日度之准。乾坤之用四十九象，为月弦之检。日之一度不盈全策，月之一弦不盈全用。故策馀万五千九百四十三，则有十二中所盈也。用差万七千一百二十四，则十有二朔所虚也。综盈虚之数，五岁而再闰。中节相距，皆当三五，弦望相距，皆当二七。升降之应，发敛之候，皆纪之以策，而从日者也。表里之行，IH之变，皆纪之以用，而从月者也。积算曰演纪，日法曰通法，月气曰中朔，朔实曰揲法，岁分曰策实，周天曰乾实，馀分曰虚分，气策曰三元。一元之策则天一遁行也。月策曰四象，一象之策，则朔弦望相距也。
交终不及朔，谓之朔差。交中不及望，谓之望差。殷历，南至常在十月晦，则中气后天也。周历，蚀朔差经，或二日则合，朔先天也。
凡合朔加时，月行潜在日下，与太阳同度，是谓离象。以一象之度九十一馀九百五十四秒二十二半为上弦。兑象倍之，而与日冲得望，坎象。参之得下弦，震象。各以加其所，当九道宿度。
《唐国史补》：德宗建中元年，贬御史中丞元令柔。二年，贬御史中丞袁高。三年，贬御史中丞严郢。四年，贬御史中丞杨顼。皆四月晦，谈者为异。及元和擒刘辟、李、吴元济，行大刑者，皆十一月朔。岂偶然耳。
《笔解》：子贡欲去告朔之饩羊，人君谓天子也，非诸侯通用一礼也。鲁自文公六年闰月不告朔，犹朝于庙。左氏曰：不告朔，非也。吾谓鲁祀周公以天子礼。鲁君每月朔不朝于周，但朝周公之庙，因而祭曰庙享。其实以祭为重尔。文公既不行告朔之享，而空朝于庙，是失礼也。然子贡非不知鲁礼之失，特假饩羊之问，诚欲质诸圣人，以正其礼尔。又曰：天子云听政于天下也。诸侯云告朔，谓以下之政告于上也。每月颁朔于诸侯，禀朔奉王命，藏祖庙。于是鲁有庙享之文，他国则亡此礼。
吉月，必朝服而朝，吉礼所行日月。因而谓之吉月吉日，非正朔而已。
《资暇录》：人间多取正月晦日合酱。是日，偶不暇为之者，则云时已失，大误也。案昔者，王政趋民正月作酱。是日，以农事未兴之时，俾民乘此闲隙，备一岁调鼎之用。故绐云：雷鸣不作酱，腹中当鸣。所贵今民不于三二月作酱，恐夺农事也。今不躬耕之家，何必以正晦为限。
《续博物志》：月上下弦之时，触酱辄坏，里俗忌之。朱草，状如小桑，栽长三四尺，枝叶皆丹汁如血，朔望生落如q荚，周而复始。
日月晦朔弦望，而私者生儿，则愚痴哑。《五代史・司天考》：王朴奏曰：为国家者，履端立极，必体其元。布政考绩，必因其岁。礼动乐举，必改其正朔。三农百工，必顺其时。
测圭箭以候气，审IH以定朔。
日月皆有盈缩。日盈月缩，则后中而朔。月盈日缩，则先中而朔。
《宋史・天文志》：天柱五星，主晦朔昼夜之职。
景星，德星也。如半月住于晦朔，大而中空，其名各异。《易潜虚》：昧晦也，日之晦，昼夜之成。月之晦，弦望以生。君子之晦，与时偕行。
《退朝录》：太祖建隆四年，南郊改元乾德。是岁十一月二十九日冬至，而郊礼在十六日，何也。乃检日历，其赦制云：律且协于黄钟，日正临于甲子。乃避晦而用十六日甲子郊也。及修《实录》，以此两句太质而削去之，遂失其义。皇v二年，当郊而日至复在晦，宗衮遂建明堂之礼。
《懒真子录》：中国以月晦为一月，而天竺以月满为一月。《广西域记》云：月生至满，谓之白月。月亏至晦，谓之黑月。
《缃素杂记》：尝怪世俗题梁记其年月，及所为祭文，称月朔，乃用月建，殊可嗤笑。假如甲辰岁正月初一日庚戌朔，初十日己未，俗乃云丙寅朔。殊不知正月斗当建寅，而所谓丙寅者，即月建也。习非承误，每每如此。盖不考古之过也。余尝观《汉书・律历志》载周公摄政五年，后二岁，得周公七年，复子明辟之岁，是岁二月乙亥朔，己丑望。后六日得乙未。故《召诰》曰：惟二月既望，粤六日乙未。又其三月甲辰朔，三日丙午，《召诏》曰：惟三月丙午F。又云成王元年正月己巳朔，此命伯禽俾侯于鲁之岁也。后三十年四月庚戌朔，十五日甲子哉生魄。故顾命曰：惟四月哉生魄。又云康王十一年六月戊辰朔，三日庚午。故毕命丰刑曰：惟十有二年，六月庚午F。《春秋书》桓公三年秋七月壬辰朔，日有食之。鼓用牲于社。又庄公二十五年六月辛未朔，日有食之。凡此所记月朔，何尝用月建乎。其馀史传，及唐韩柳之文，与本朝先达士大夫文集，未尝谬用一处，盖得孔子作《春秋》著朔之遗法也。《罗畴老书义》云：古之纪事者，日之可也。必曰F，曰望，曰旁死魄，曰哉生明，曰哉生魄，何也。盖月有小大，故纪事者，每志此以谨晦朔也。先儒谓犹今之人，将言日，必先言朔，盖得之矣。余观博平王安世作白氏六帖叙末云：元v五年岁次庚午，二月己卯朔，初一日丙申。此正用月建也。殊可嗤笑。
《避暑录话》：古者举大事，皆避月晦。说者以阴之穷为讳。春秋晋楚鄢陵之战，特书甲午晦，以见讥鲁震伯夷之庙，书乙卯晦以见异，是也。南郊必用冬至之日，周礼也。皇v四年当郊而日至，适在晦。宋元宪公为相预以为言，遂改为明堂。议者以为得礼，有国信，不可无儒臣。艺祖四年郊日至亦在晦，先无知之者，至期窦俨始上闻，不得已，乃用十六日甲子。非日至而郊。惟此一举，讲之不素也。
《老学庵笔记》：故都残暑，不过七月中旬。俗以望日具素馔享。先织竹作盆盎状，贮纸钱，承以一竹焚之，视盆倒所向，以占气候。谓向北则冬寒，向南则冬温。向东西则寒温得中。谓之盂兰盆。盖俚俗老媪辈之言也。
《容斋随笔》：上元张灯，《太平御览》所载《史记・乐书》曰：汉家祀太乙祠以昏时，祀到明。今人正月望日，夜游观灯，是其遗事。
《西溪丛语》：月盈于朔望，消于F魄，虚于上下，弦息于辉H。
《学斋氵偈》：十月之交朔日，辛卯注云朔日也。而乃谓朔月，盖月朔之反辞也。亦犹书之月，正元日乃正月元日之比也。又《论语》：吉月必朝服而朝。注谓吉月，月朔也。如诗二月初吉，注月朔谓之吉，吉月亦犹朔月也。
《家塾事亲》：朔日值立冬，主灾异。值小雪，有东风，春米贱。西风，春米贵。其日用斗量米，若缀在斗，来春陡贵，甚验。
《田家五行》：朔日，值芒种，六畜灾。值夏至，冬，米大贵。《月令广义》：一气运于甲子冬至之朔，二气运于甲戌霜降之朔，三气运于甲申处暑之朔，四气运于甲午夏至之朔，五气运于甲辰谷雨之朔，六气运于甲寅雨水之朔。三甲朔，三伏热。三乙朔，小麦大豆熟。三丙朔，麻熟。三辛朔，田少收。三壬朔，旱。三癸朔，涝。
《滇行纪略》：滇南，望后至二十日，月犹圆满。
《名胜志》：太和县洱河东岸，有分水，自岸下分水为西南河、北海。八月望夜，河海正中有珊瑚树出水面，渔人往往见之。世传海龙献宝。《内典》云珊瑚撑月即此。
晦朔弦望部外编
《酉阳杂俎》：灶神名隗，状如美女。又姓张名单，字子郭，夫人字卿忌，有六女，皆名察洽。常以月晦日，上天白人罪。
《异苑》：晋丹阳县，有袁双庙，真第四子也。真为桓宣武诛，便失所在灵怪。太元中，形见于丹阳，求立庙，未就功，大有虎患。被害之家辄梦双至，催功甚急。百姓立祠堂。于是，猛暴用息。今道俗常以二月晦，鼓舞祈祠尔日，常风雨忽至。
《名胜志》：玉峰山，在建德县南。唐许家近玉峰，贞元三年癸未三月朔，有神绯衣朱鬣，降。谓曰：余仕前代汝开宗也。帝敕血食此山，山甲幔亭婺水之秀，居之则昌。遂依指立祠奉祀，致祷辄应。

[book_title]岁功典第一百七卷
晨昏昼夜部汇考
《易经》随卦
象曰：泽中有雷，随君子以向，晦入宴息。
〈程传〉君子昼则自强不息，及向昏晦，则入居于内，宴息以安其身。起居随时，适其宜也。
系辞
刚柔者，昼夜之象也。
〈本义〉既变而刚，则昼而阳矣；既化而柔，则夜而阴矣。〈大全〉节斋蔡氏曰：刚，昼阳也；柔，夜阴也。故刚用事，则昼之象可见；柔用事，则夜之象可见。
杂卦传
晋，昼也。明夷，诛也。
〈大全〉白云郭氏曰：晋与明夷，朝暮象也。
《书经》尧典
日中星鸟。
〈蔡传〉日中者，春分之刻，于夏永冬短为适中也。昼夜皆五十刻，举昼以见夜。故曰：日星鸟，南方朱鸟七宿。唐一行推以鹑火为春分昏之中星也。
日永星火。
〈蔡传〉永，长也。日永，昼六十刻也。星火，东方苍龙七宿。火谓大火，夏至昏之中星也。
宵中星虚。
〈蔡传〉宵，夜也。宵中者，秋分夜之刻，于夏冬为适中也。昼夜亦各五十刻。举夜以见日，故曰：宵星虚北方，元武七宿之虚星。秋分昏之中星也。
日短星昴。
〈蔡传〉日短，昼四十刻也。星昴，西方白虎七宿之昴宿。冬至昏之中星也。
《诗经》郑风女曰鸡鸣章
女曰鸡鸣，士曰昧旦。子兴视夜，明星有烂。
〈朱注〉昧晦旦，明也。昧旦，天欲旦。昧晦，未辨之际也。明星，启明之星，先日而出者也。〈大全〉东莱吕氏曰：《列子》
云：将旦昧爽之交，日夕昏明之际。
《礼记》月令
孟春之月，日在营室，昏参中，旦尾中。
〈陈注〉昏时，参星在南方之中。旦则尾星在南方之中。
疏曰：月令昏明，中星皆大略而言，不与历同。但
一月之内有中者，即得载之。二十八宿，星体有广狭，相去有远近。或月节月中之日，昏明之时，前星巳过于午，后星未至正南。又星有明暗，见有早晚。所以昏明之星，不可正依历法，但举大略耳。
仲春之月，日在奎，昏弧中，旦建星中。
〈陈注〉疏曰：馀月昏旦，中星皆举二十八宿。此云弧与建星者，以弧星近井建星，近斗井、斗度。多星体广不可的指。故举弧建以定昏旦之中。
是月也，日夜分。
〈陈注〉昼夜各五十刻。〈大全〉方氏曰：日，阳也，夜，阴也。故阳长而阴消，则日长夜短。阴长而阳消，则夜长日短。皆非阴阳之中也。夫阳生于子，终于午，至卯而中分。阴生于午，终于子，至酉而中分。故春为阳中，而仲月之节为春分。秋为阴中，而仲月之节为秋分。春秋之分则阴阳适中，而日夜无短长之差。故于其月每言日夜分也。
季春之月，日在胃，昏七星中，旦牵牛中。
孟夏之月，日在毕，昏翼中，旦婺女中。
仲夏之月，日在东井，昏亢中，旦危中。
季夏之月，日在柳，昏火中，旦奎中。
孟秋之月，日在翼，昏建星中，旦毕中。
仲秋之月，日在角，昏牵牛中，旦觜中。
季秋之月，日在房，昏虚中，旦柳中。
孟冬之月，日在尾，昏危中，旦七星中。
仲冬之月，日在斗，昏东辟中，旦轸中。
季冬之月，日在婺女，昏娄中，旦氐中。
玉藻
皮弁以日视朝，遂以食；日中而，奏而食。
〈陈注〉日中而，谓日中所食，乃朝食之馀也。
祭义
夏后氏祭其，殷人祭其阳。周人祭日，以朝及。
〈集说〉严陵方氏曰：者，日既没而黑。夏后氏尚黑，故祭其。阳者，日方中而白，殷人尚白，故祭其阳。朝者，日初出而赤，周人尚赤，故祭以朝及焉。言则知阳之为明，言阳则知之为阴，言朝则知之为夕，以朝及，则有阴有阳，阴阳杂而成文，又以见其尚文欤。　清江刘氏曰：周人祭日，以朝及。此言周人尚赤，大事用日出。先日欲出之初，犹逮及，则可行祭事矣。稍后则昼，昼则与殷人日中相乱。故季氏祭，仲由为宰，晏朝而退。仲尼谓之知礼也。若曰周人之祭自朝及暮，则孔子无为多仲由，仲由为不知礼。　延平周氏曰：以朝及者，犹言以朝与盖，或以朝或以。
《周礼》秋官
司寤氏，掌夜时。
〈订义〉王昭禹曰：寤而觉，谓之寤。使掌夜时，非觉而不寐者，安能定其漏刻之早晚哉。所以名官谓之司寤氏。　郑锷曰：专掌夜时，则所主欲于夜，而觉寤以察时之早晚。　郑康成曰：若今甲乙至戌亥。贾氏曰：甲乙则早时，戌亥则晚时。
以星分夜，以诏夜士夜禁。
〈订义〉郑锷曰：夜虽有时，其分则以星。晚而见星则为夜，早而星没则非夜。仰观天星之没见，以分之。不分以月者，月出有早晚，唯星丽乎天。至夜必见故也。　易氏曰：此谓施于国中者，盖国中有启闭之候，国事有朝夕之礼。以星分夜，则星见为夜，星没为昼。朝夕启闭，于是乎在。以是诏夜守之士，严夜禁之法。　郑康成曰：夜士主夜行徼候者，如今都候之属。
R晨行者，禁宵行者、夜游者。
〈订义〉郑锷曰：奸盗常发于莫夜之间。是以尤谨夜行之禁，或R之使勿行，或禁之使不敢行。皆以防奸盗也。先明谓之晨，晨言时之尚早。中夜谓之宵，宵阴浸而阳生通。夕谓之夜，夜言日之昏而暝。《左传》言：晨往寝门辟。是《诗》言：夜向晨，则知晨见明也。《诗》曰：肃肃宵征，熠耀宵行。又曰：夜如何，其夜未央。《经》言：夜呼旦以，百官以辨军之夜事。则宵与夜固异矣。晨行则未当行而行，故R而止之。若夫中宵，固不可行。夜岂遨游之时。故曰：禁所以不同。　王昭禹曰：日出为旦，晨则昧爽之前，而日未旦之时。
刘执中曰：其晨侵于夜而行者，暮侵于宵而行
者，不可测其奸，非也。夜而遨游者，妨众息也，故皆禁也。
《尔雅》释诂
朝旦，夙晨，早也。
〈注〉亦明也。〈疏〉早者，《说文》云：晨也，从日在甲上丁。古文甲字，今即以不晚为早。朝者，{风EX。云崇朝其雨。毛传云：崇，终也。从旦至食时为终。朝旦者，《说文》云：明也，从日在一上一地也，陈风东门之。云谷旦于差。夙者，齐风，东方未明，云不夙则莫晨者，《说文》云：晨，昧爽也。东方未明，云不能晨。夜亦明之早也。
释言
宵，夜也。
〈疏〉舍人曰：宵，阳气消也。《诗》云：肃肃宵征。《书》曰：宵中星虚。
《素问》生气通天论篇
阳气者，一日而主外。平旦人气生，日中而阳气隆，日西而阳气已虚，气门乃闭。是故暮而收拒，无扰筋骨，无见雾露。反此三时，形乃困薄。
〈注〉《灵枢经》云：春生、夏长、秋收、冬藏，是气之常也。人亦应之以一日分为四时。朝则为春，日中为夏，日入为秋，夜半为冬。朝则人气始生，故旦慧。日中人气长，长则胜邪。夕则人气始衰，夜半人气入藏。是故暮而收敛其气，隔拒其邪，无扰筋骨，无烦劳也。无见雾露，宜清净也。若反此而欲，如三时之动作，则形体乃为邪所困薄矣。气者，元府也。三时，平旦、日中、日西也。
金匮真言论篇
平旦至日中，天之阳，阳中之阳也；日中至黄昏，天之阳，阳中之阴也；合夜至鸡鸣，天之阴，阴中之阴也；鸡鸣至平旦，天之阴，阴中之阳也。故人亦应之。
〈注〉鸡鸣至平旦，阳气始生，应春升之气，故为阴中之阳；平旦至日中，阳气正隆，应夏长之气，故为阳中之阳；日中至黄昏，阳气始衰，应秋收之气，故为阳中之阴；合夜至鸡鸣，阳气在内，应冬藏之气，故为阴中之阴。故曰：一日之中亦有四时，人之阴阳出入，一日之中而亦有四时也。故平人之脉法而亦应之。
《史记》历书
抚十二节，卒于丑。
〈注〉抚，犹循也。自平明寅至鸡鸣丑，凡十二辰。辰尽丑又至明朝寅，便是一日一夜。
天官书
太白出西方。昏而出阴，阴兵强。暮食出，小弱；夜半出，中弱；鸡鸣出，大弱。是谓阴陷于阳。其在东方，乘明而出阳，阳兵强。鸡鸣出，小弱；夜半出，中弱；昏出，大弱。是谓阳陷于阴。
《汉书》天文志
晷影者，所以知日之南北也。日，阳也。阳用事则日进而北，昼进而长，阳胜。故为温暑。阴用事则日退而南，昼退而短，阴胜。故为凉寒也。
《淮南子》天文训
日出于D谷，浴于咸池。拂于扶桑，是谓晨明登于扶桑。爰始将行，是谓F明至于曲阿；是谓旦明至于曾泉；是谓早食至于桑野；是谓晏食至于衡阳，是谓隅中至于昆吾，是谓正中至于鸟次，是谓小还至于悲谷，是谓晡时至于女纪，是谓大还至于渊虞，是谓高舂至于连石，是谓下舂至于悲泉。爰止其女，爰息其马。是谓县车至于虞渊，是谓黄昏至于蒙谷，是谓定昏。日入于虞渊之汜，曙于蒙谷之浦。行九州七舍，有五亿万七千三百九里。禹以为朝昼昏夜。
《后汉书》律历志
孔壶为漏，浮箭为刻，不漏数刻，以考中星。昏明生焉，金水承阳，先后日下，速则先日，迟而后留，留而后逆，逆与日违，违而后速，速与日竞，竞又先日，迟速顺逆，晨夕生焉。
黄道去极，日景之生，据仪表也。漏刻之生，以去极远近差，乘节气之差，如远近而差一刻，以相增损。昏明之生，以天度乘。昼漏夜漏减三百，而一为定度，以减天度馀为明。加定度一，为昏。其馀四之如法，为少，不尽三之如法，为强。馀半法以上，以成强，强三为少，少四为度。其强二，为少弱也。又以日度馀为少强，而各加焉。
冬至昼漏刻四十五，夜漏刻五十五。昏中星奎六〈弱〉，旦中星亢二〈少强退一〉。
小寒昼漏刻四十五〈八分〉，夜漏刻五十四〈二分〉。昏中星娄六半〈强退一〉，旦中星氐七〈少弱退二〉。
大寒昼漏刻四十六〈八分〉，夜漏刻五十三〈二分〉。昏中星胃十一半〈强退一〉，旦中星心半〈退三〉。
立春昼漏刻四十八〈六分〉，夜漏刻五十一〈四分〉。昏中星毕五〈少强退三〉，旦中星尾七半〈弱退三〉。
雨水昼漏刻五十〈八分〉，夜漏刻四十九〈二分〉。昏中星参六半〈弱退四〉，旦中星箕六〈大弱退三〉。
惊蛰昼漏刻五十三〈三分〉，夜漏刻四十六〈七分〉。昏中星井十七〈少弱退三〉，旦中星斗少〈退二〉。
春分昼漏刻五十五〈八分〉，夜漏刻四十四〈二分〉。昏中星鬼四，旦中星斗十一〈强退二〉。
清明昼漏刻五十八〈三分〉，夜漏刻四十一〈七分〉。昏中星星四〈大进〉，旦中星斗二十二半〈退二〉。
谷雨昼漏刻六十〈五分〉，夜漏刻三十九〈五分〉。昏中星张十七〈进二〉，旦中星斗六半。
立夏昼漏刻六十二〈四分〉，夜漏刻三十七〈六分〉。昏中星翼十七〈大进二〉，旦中星女十〈少弱一〉。
小满昼漏刻六十三〈九分〉，夜漏刻三十六〈一分〉。昏中星角六〈弱〉，旦中星危〈大弱进二〉。
芒种昼漏刻六十四〈九分〉，夜漏刻三十五〈一分〉。昏中星亢五〈大退〉，旦中星危十四〈强进二〉。
夏至昼漏刻六十五，夜漏刻三十五。昏中星氐十二〈少弱退二〉，旦中星室十二〈少弱退三〉。
小暑昼漏刻六十四〈七分〉，夜漏刻三十五〈三分〉。昏中星尾一〈大强退三〉，旦中星奎二〈大强〉。
大暑昼漏刻六十三〈八分〉，夜漏刻三十六〈二分〉。昏中星尾十五半〈弱退三〉，旦中星娄三〈大退一〉。
立秋昼漏刻六十二〈三分〉，夜漏刻三十七〈七分〉。昏中星箕九〈大强退三〉，旦中星胃九〈大强退二〉。
处暑昼漏刻六十〈二分〉，夜漏刻三十九〈八分〉。昏中星斗十〈少退〉，旦中星毕三〈大退三〉。
白露昼漏刻五十七〈八分〉，夜漏刻四十二〈二分〉。昏中星斗二十一〈强退一〉，旦中星参五半〈弱退四〉。
秋分昼漏刻五十五〈二分〉，夜漏刻四十四〈八分〉。昏中星牛五〈少〉，旦中星井十六〈少强退二〉。
寒露昼漏刻五十二〈六分〉，夜漏刻四十七〈四分〉。昏中星女七〈大进一〉，旦中星鬼三〈少强〉。
霜降昼漏刻五十〈三分〉，夜漏刻四十九〈七分〉。昏中星虚六〈大进一〉，旦中星鬼三〈大强进一〉。
立冬昼漏刻四十八〈二分〉，夜漏刻五十一〈八分〉。昏中星危八〈强进二〉，旦中星张十五〈大强进一〉。
小雪昼漏刻四十六〈七分〉，夜漏刻五十三〈三分〉。昏中星室二半〈强进二〉，旦中星翼十五〈大强进二〉。
大雪昼漏刻四十五〈五分〉，夜漏刻五十四〈五分〉。昏中星壁半〈强进一〉，旦中星轸十五〈少强进一〉。
《释名》释天
昏，损也。阳精损灭也。
晨，伸也。旦而日光复伸见也。
《晋书》天文志
极之立时，日行地中浅，故夜短。天去地高，故昼长。极之低时，日行地中深，故夜长。天去地下浅，故昼短。日昼行地上，夜行地下。俱百八十二度半。故日见之漏五十刻，不见之漏五十刻，谓之昼夜。同天之昼夜以日出没为分，人之昼夜以昏明为限。日未出二刻半而明，日入二刻半而昏。故损夜五刻以益昼，是以春秋分漏昼五十五刻。
《漏刻经》昼夜百刻
一日一夜通计一百刻，每八刻二十分为一时，惟寅申巳亥有九刻，皆以子午定其昼夜。
昼夜加减太平钱法
十一月节，昼用二十文太平钱匀铺小盂底，夜用空盂；十二月节，昼用太平钱十九文，夜用一文。自十二月节为始，昼减一文，夜添一文。七日一次加减。正月节，昼用十一文，夜用九文。二月节，昼用十文，夜用十文。三月节，昼用九文，夜用十一文。自三月节为始，每七日一次，昼减一文，夜增一文。四月节，昼用一文，夜十九文。五月节，昼用空盂，夜二十文。六月节，昼用一文，夜十九文。自六月节为始，每七日一次，昼增一文，夜减一文。七月节，昼九文，夜十一文。八月节，昼夜各十文。九月节，昼用十一文，夜用九文。自九月节为始，每七日一次，昼添一文，夜减一文。十月节，昼用十一文，夜用九文。
《隋书》律历志
求月晨昏度：如前气与所求，每日夜之半夜以逡定分，乘之百而一为晨分，减逡定分为昏分，除为转度望前以昏，后以晨，加夜半定度得所在。求晨昏中星：各以度数加夜半，定度即中星，度其朔、弦、望，以百刻乘，定馀满日法，得一刻即各定。辰近入刻数皆减。其夜半漏不尽为晨，初刻不满者属昨日。
天文志
昔黄帝创观漏水制器，取则以分昼夜。其后因以命官，周礼挈壶氏总以百刻分于昼夜。漏刻皆随气增损，冬夏二至之间，昼夜长短凡差二十刻。每差一刻为一箭，冬至互起，其首凡有四十一箭。昼有朝、有禺、有中、有晡、有夕夜、有甲乙丙丁戊昏旦，有星中。每箭各有其数，皆所以分时代，守更其作役。
《望气经》占候
凡望气占候，皆在子午卯酉之时。太乙初移，宫皆有气见，可以测之。夕则日入时，朝则日出时，夜则夜半时，中则午时。
《五代史》司天考
晨昏月度，置其日晨昏分，以定分减之为。前不足，返减为后用，乘其日离程，统法而一，满经法为度。为晨昏前后度，前加后减，加时月为晨昏月度。
晨昏象积置，加时象积以前象。前后度前减后加，又以后象前后度，前加后减之，即所求也。
每日晨昏月度，累计距后象离度，以减晨昏象。积为加不足反减之，为减以距后象日数除之。用加减每日离度为定度，累加晨昏月度，命以九道宿次，即所求也。
《宋史》律历志
漏刻，《周礼》挈资希主挈壶水以为漏，以水火守之，分以日夜。所以视漏刻之盈缩，辨昏旦之短长。自秦汉至五代，典其事者，虽立法不同，而皆本于《周礼》。惟后汉隋五代著于史志。其法甚详，而历载既久，传用渐差。国朝复挈壶之职，专司辰刻，置于文德殿门内之东。偏设鼓楼、钟楼于殿庭之左右。其制有铜壶、水称、渴乌、漏箭、时牌契之属。壶以贮水，乌以引注，称以平其漏，箭以识其刻，牌以告时于昼。〈牌有七自卯至酉用之制以牙刻字填金〉契以发鼓于夜。〈契有二一曰放鼓二曰止鼓制以木刻字于上〉常以卯正后一刻为禁门开钥之节，盈八刻后以为辰时，每时皆然，以至于酉。每一时直官进牌奏，时正鸡人引唱。击鼓一十五声。〈惟午正击鼓一百五十声〉至昏夜，鸡唱、放鼓、契出、发鼓、击钟一百声。然后下漏每夜分为五更，更分为五点。更以击鼓为节，点以击钟为节。每更初皆鸡唱，转点即移水称，以至五更二点止。鼓契出。〈凡放鼓契出禁门外击鼓然后衙鼓作止鼓契出亦然而更鼓止焉〉五点击钟一百声，鸡唱击鼓是谓攒点。至八刻后为卯时，正四时皆用此法。禁钟又别有更点，在长春殿门之外，玉清昭应宫、景灵宫、会灵观、祥源观及宗庙陵寝亦皆置焉。而更以鼓为节，点以钲为节。
《皇极经世》星辰
星为昼，辰为夜。
〈注〉少阳为星，昼亦属阳。少阴为辰，夜亦属阴。
变物形体
昼，变物之形。夜，变物之体。
〈注〉形可见，故属阳，为昼之所变。体有质，故属阴，为夜之所变。
阳数阴数
阳爻，昼数也。阴爻，夜数也。天地相衔，阴阳相交，故昼夜相离，刚柔相错。春夏，阳也，故昼数多，夜数少。秋冬，阴也，故昼数少，夜数多。
《元史》历志
日出为昼，日入为夜。昼夜一周，共为百刻，以十二辰分之，每辰得八刻三分刻之一，无间南北，所在皆同。昼短则夜长，夜短则昼长。此自然之理也。春秋二分日，当赤道出入。昼夜正等，各五十刻。自春分以及夏至，日入赤道内，去极浸近。夜短而昼长，自秋分以及冬至，日出赤道外，去极浸远，昼短而夜长。以地中揆之，长不过六十刻，短不过四十刻。地中以南，夏至去日出入之所为远，其长有不及六十刻者。冬至去日出入之所为近，其短有不止四十刻者。地中以北夏至去日出入之所为近，其长有不止六十刻者，冬至去日出入之所为远，其短有不及四十刻者。今京师冬至日出辰初二刻，日入申正二刻，故昼刻三十八，夜刻六十二。夏至日出寅正二刻，日入戌初二刻。故昼刻六十二，夜刻三十八。盖地有南北，极有高下，日出入有早晏，所有不同耳。今授时历昼夜刻一以京师为正。
求每日半昼夜，及日出入晨昏分，置所求入初末，限满，积度去之，馀以昼夜差，乘之，百约之，所得，加减其段半昼夜分，为所求日半昼夜分。〈前多后少为减前少后多为加〉以半夜分便为日出分，用减日周馀为日入分。以昏明分减日出分，馀为晨分。加日入分为昏分。
晨昏昼夜部总论
《荆川稗编》
通考论昼夜刻数
《书・尧典》：日永，日短。蔡氏传曰：日永，昼六十刻，夜四十刻。日短，昼四十刻，夜六十刻。授时历：夏至昼六十二刻，夜三十八刻。冬至昼三十八刻，夜六十二刻。按先儒说此等不同处，皆云昼夜刻数与日出入刻数不同。盖日未出前二刻半而天已明，即属乎昼。日已入后二刻半而天未暝，亦属乎昼。故昼刻常多于日出入刻五刻。或以昼夜刻数言，或以日出入刻数言，所以不同近代三山林永叔齐如此说。然今授时历日出入刻数即是昼夜刻数。观于春秋分，昼夜皆五十刻。则日必出卯中，入酉中。可见往往地有在南在北之不同。蔡氏据地中而言，故昼夜刻数长极于六十，短止于四十。授时历据今燕都而言，故昼夜刻数长极于六十二，短极于三十八。其不同以此而已。愚盖因国朝名臣事。略郭太史守敬之说，而推之如此郭氏之说。极明备观者，盍亦考焉。
晨昏昼夜部艺文一
夜气箴　　　　　　　　　宋真德秀
子盍观夫冬之为气乎，木归其根，蛰坏其封。凝然寂然，不见兆朕。而造化发育之妙，实胚胎乎。其中盖阖者辟之基，正者元之本。而艮所以为物之始终，夫一昼夜者三百六旬之积。故冬乃四时之夜，而夜乃一日之冬。天壤之间，群动俱阒窈乎。如未判之鸿鳎维人之身，向晦晏息，亦当以造物而为宗，必斋其心，必肃其躬，不敢弛然自放于床第之上，使慢易非辟，得以贼吾之衷。虽终日乾乾，靡容一息之间断，而昏冥易忽之际，尤当致戒谨之功。盖安其身所以为朝听，昼访之地而夜气深厚，则仁义之心亦浩乎其不穷。本既立矣，而又致察于事物，周旋之顷，敬义夹持，动静交养，则人欲无隙之可入，天理乎其昭融。然知及之而仁勿能守之，亦空言其奚。庸爰作箴，以自砭常凛凛乎恫。
晨昏昼夜部艺文二〈诗〉
齐风鸡鸣三章
言古之贤妃，御于君所，至于将旦之时，必告君曰：鸡既鸣矣。会朝之臣既已盈矣，欲令君早起而视朝也。然其实非鸡之鸣也，乃苍蝇之声也。盖贤妃当夙兴之时，心常恐晚。故闻其似者，而以为真。故诗人叙其事，以美之也。
鸡既鸣矣，朝既盈矣，匪鸡则鸣苍蝇之声。〈赋也〉东方明矣，朝既昌矣，匪东方则明月出之光。〈赋也〉虫飞薨薨，甘与子同梦，会且归矣。无庶予子憎。〈赋也〉
东方未明三章
此诗人刺其君兴居无节，号令不时。
东方未明，颠倒衣裳，颠之倒之，自公召之〈赋也〉。东方未，颠倒裳衣，倒之颠之，自公令之〈赋也〉。折柳樊圃，狂夫瞿瞿，不能晨夜，不夙则莫〈赋也〉。
小雅庭燎三章
王将起视朝，不安于寝，而问夜之早晚。
夜如何，其夜未央。庭燎之光，君子至止，鸾声将将。〈赋也〉夜如何，其夜未艾，庭燎晰晰，君子至止，鸾声哕哕。〈赋也〉夜如何，其夜乡晨，庭燎有，君子至止，言观其纭！锤骋病
夜度娘　　　　　　　　　　晋古辞
夜来冒霜雪，晨去履风波。虽得叙微情，奈侬身苦何。
杂诗　　　　　　　　　　　　傅元
志士惜日短，愁人知夜长。摄衣步前庭，仰观南雁翔。元景随形运，流响归空房。清风何飘u，微月出西方。繁星依青天，列宿自成行。蝉鸣高树间，野鸟号东厢。纤云时，渥露沾我裳。良时无停景，北斗忽低昂。常恐寒节至，凝气结为霜。落叶随风摧，一绝如流光。
长夜谣　　　　　　　　　　夏侯湛
日暮兮初晴，天灼灼兮遐清。披云兮归山，垂景兮照庭。列宿兮皎皎，星稀兮月明。亭檐隅以逍遥兮，盼太虚以仰观。望阊阖之昭晰兮，丽紫微之辉焕。
夜听捣衣　　　　　　　　　　曹毗
寒兴御纨素，佳人理衣衾。〈一作治衣襟〉冬夜清且永，皓月照堂阴。纤手叠轻素，朗杵叩鸣砧。清风流繁节，回飙洒微吟。嗟此嘉运速，悼彼幽滞心。二物感余怀，岂但声与音。
杂诗　　　　　　　　　　　　陶潜
白日沦西河，素月出东岭。遥遥万里辉，荡荡空中景。风来入房户，夜中枕席冷。气变悟时易，不眠知夕永。欲言无予和，挥杯劝孤影。日月掷人去，有志不获骋。念此怀悲，终晓不能静。
秋夜　　　　　　　　　　宋孝武帝
局景薄西隅，升月照东垂。肃肃风盈幕，泫泫露倾枝。侧闻飞壶急，坐见河宿移。睹辰念节变，感物矜乖离。
夜听妓　　　　　　　　　　　同前
寒夜起声管，促席引灵寄。深心属悲弦，远情逐流吹。劳襟凭若辰，谁谓怀忘易。
晚出西射堂　　　　　　　　谢灵运
步出西城门，遥望城西岑。连障叠t，青翠杳深沈。晓霜枫叶丹，夕曛岚气阴。节往戚不浅，感来念已深。羁雌恋旧侣，迷鸟怀故林。含情尚劳爱，如何离赏心。抚镜华缁鬓，揽带缓促衿。安排徒空言，幽独赖鸣琴。
夜宿石门　　　　　　　　　　前人
朝搴苑中兰，畏彼霜下歇。暝还云际宿，弄此石上月。鸟鸣识夜栖，木落知风发。异音同至听，殊响俱清越。妙物莫为赏，芳醑谁与伐。美人竟不来，阳阿徒发。
夜发石关亭　　　　　　　　　前人
随山u千里，浮溪将十夕。鸟归息舟楫，星阑命行役。亭亭晓月映，泠泠朝露滴。
拟阮公夜中不能寐　　　　　　鲍照
漏分不能卧，酌酒乱繁忧。惠气凭夜清，素景缘隙流。鸣鹤时一闻，千里绝无俦。伫立为谁久，寂寞空自愁。
秋夜二首　　　　　　　　　　前人
夜久膏既竭，启明旦未央。环情倦始复，空闺起晨装。幸承天光转，曲影入幽堂。徘徊集通隙，宛转烛回梁。帷风自卷舒，帘露视成行。岁役急穷晏，生虑备温凉。丝纨夙染濯，绵绵夜裁张。冬雪旦夕至，公子乏衣裳。华心爱零落，非直惜容光。愿君剪众念，且共覆前觞。遁迹避纷喧，货农栖寂寞。荒径驰野鼠，空庭聚山雀。既远人世欢，还赖泉卉乐。折柳樊场圃，负绠汲潭壑。霁旦见云峰，风夜闻海鹤。江介早寒来，白露先秋落。麻垄方结叶，瓜田已扫箨。倾晖忽西下，回景思华幕。攀萝席中轩，临觞不能酌。终古自多恨，幽悲共沦铄。
和王护军秋夕　　　　　　　　前人
散漫秋云远，萧萧霜月寒。惊飙西北起，孤雁夜往还。开轩当户牖，取琴试一弹。停歌不能和，终曲久辛酸。金气方劲杀，隆阳微且单。泉涸甘井竭，节徙芳岁残。生事各多少，谁共知易难。投章心蕴结，千里途轻纨。愿托孤老暇，觞思暂开餐。
寒晚敬和何徵君点　　　　　齐王融
疏酌候冬序，f琴改秋律。如何将暮天，复值西归日。摇落迎轩牖，飞鸣乱绳荜。烟灌共深阴，风篁两萧瑟。虚堂无笑语，怀君首如疾。早轻北山赋，晚爱东皋逸。上德可润身，下泽有徐辔。
萧咨议西上夜集　　　　　　　前人
徘徊将所爱，惜别在河梁。衿袖三春隔，江山千里长。寸心无远近，边地有风霜。勉哉勤岁暮，敬矣事〈玉台作慎〉容光。山中殊未怿，杜若空自芳。
奉和秋夜长　　　　　　　　　前人
秋夜长，夜长乐未央。舞袖拂花烛，歌声绕凤梁。
同羁夜集　　　　　　　　　　谢I
积念隔炎凉，骧言始今夕。已对浊尊酒，复此故乡客。霜月始流砌，寒蛸早吟隙。幸藉京华游，边城宴良席。樵采咸共同，荆莎聊可藉。恐君城阙人，安能久松柏。
晚登三山还望京邑　　　　　　前人
灞逋长安，河阳视京县。白日丽飞甍，参差皆可见。馀霞散成绮，澄江静如练。喧〈一作暄〉鸟覆春洲，杂英满芳甸。去矣方滞淫，怀哉罢欢宴。佳期怅何许，泪下如流霰。有情知望乡，谁能I不变。
京路夜发　　　　　　　　　　前人
扰扰整夜装，肃肃戒徂两。晓星正寥落，晨光复Y漭。犹沾馀露团，稍见朝霞上。故乡邈已椋山川且广。文奏方盈前，怀人去心赏。敕躬每局，瞻恩惟震荡。行矣倦路长，无由税归鞅。
落日怅望　　　　　　　　　　前人
昧旦多纷喧，日晏未遑舍。落日馀清阴，高枕东窗下。寒槐渐如束，秋菊行当把。借问此何时，凉风怀朔马。已伤暮归客，复思离居者。情嗜幸非多，案牍偏为寡。既乏琅琊政，方憩洛阳社。
离夜　　　　　　　　　　　　前人
玉绳隐高树，斜汉耿层台。离堂华烛尽，别幌清琴哀。翻潮尚知恨，客思眇难裁。山川不可尽，况乃故人杯。
日发青林　　　　　　　　　孔稚圭
孤征越清江，游子悲路长。二旬倏已满，三千眇未央。草杂今古色，岩留冬夏霜。寄怀中山旧，举酒莫相忘。
夜夜曲二首　　　　　　　梁简文帝
北斗阑干去，夜夜心独伤。月辉横射枕，灯光半隐床。愁人夜独伤，灭烛卧兰房。o恐多情月，旋来照妾床。
咏内人昼眠　　　　　　　　　同前
北窗聊就枕，南檐日未斜。攀钩落绮障，插捩举琵琶。梦笑开娇靥，眠鬟压落花。簟文生玉腕，香汗浸红纱。夫婿恒相伴，莫误是倡家。
纳凉　　　　　　　　　　　　同前
斜日晚VV，池塘生半阴。避暑高梧侧，轻风时入襟。落花还就影，惊蝉乍失林。游鱼吹水沫，神蔡上荷心。翠竹垂秋采，丹枣映疏砧。无劳夜游曲，寄此托微呤。
晚景纳凉　　　　　　　　　　同前
日移凉气散，怀抱信悠哉。珠帘影空裕桂户向池开。乌栖星欲见，河净月应来。横阶入细笋，蔽地湿轻苔。草化飞为火，蚊声合似雷。于兹静闻见，自此歇氛埃。
秋晚　　　　　　　　　　　　同前
浮云出东岭，落日下西江。促阴横隐壁，长晖斜度窗。乱霞圆绿水，红叶影飞缸。
元圃寒夕　　　　　　　　　　同前
洞门扉未掩，金壶漏已催。曛烟生涧曲，暗色起林隈。雪花无有蒂，冰镜不安台。阶杨始倒插，浦桂半新栽。陈根委落蕙，细蕊发香梅。雁去衔芦上，猿戏绕枝来。
晚景出行　　　　　　　　　　同前
细树含残影，春闺散晚香。轻花鬓边堕，微汗粉中光。飞凫初罢曲，啼乌忽度行。羞令白日暮，车骑郁相望。
美人晨妆　　　　　　　　　　同前
北窗向朝镜，锦帐复斜萦。娇羞不肯出，犹言妆未成。散黛随眉广，胭脂逐脸生。试将持出众，定得可怜名。
秋夜　　　　　　　　　　　　同前
萤飞夜的的，虫思夕骸Ｇ崧墩葱井，浮烟入绮寮。檐重月没早，树密风声饶。池莲翻罢叶，霜筱生寒条。端坐弥兹漏，离忧积此宵。
晚日后堂　　　　　　　　　　同前
幔阴通碧砌，日影度城隅。岸柳垂长叶，窗桃落细跗。花留蛱蝶粉，竹翳蜻蜓珠。赏心无与共，染翰独踟蹰。
冬晓　　　　　　　　　　　　同前
冬朝日照梁，含怨下前床。帷褰竹叶带，镜转菱花光。会是无人见，何用早红妆。
晓思　　　　　　　　　　　　同前
晨禽争学啭，朝花乱欲开。炉烟入斗帐，屏风隐镜台。红妆几尽泪，荡子何当来。
夜游北园　　　　　　　　　　同前
星芒侵岭树，月晕隐城楼。暗花舒不觉，明波动见流。
咏晚闺　　　　　　　　　　　同前
珠帘向暮下，妖姿不可追。花风暗里觉，兰烛帐中飞。何时玉窗里，夜夜更缝衣。
夜遣内人还后舟　　　　　　　同前
锦幔扶船列，兰桡拂浪浮。去烛犹文水，馀香尚满舟。
早发龙巢　　　　　　　　　　元帝
征人喜放溜，晓发晨阳隈。初言前浦合，定觉近洲开。不疑行舫动，唯看远树来。还瞻起涨岸，稍隐阳云台。
夜宿柏斋　　　　　　　　　　同前
独暗行人静，帘开云影入。风细雨声迟，夜短更筹急。能下班姬泪，复使倡楼泣。况此客游人，中宵空伫立。
秋夜　　　　　　　　　　　　同前
秋夜九重空，荡子怨房栊。灯光入绮帷，帘影穿屏风。金徽调玉轸，兹夜抚离鸿。
夜夜曲　　　　　　　　　　　沈约
河汉纵且横，北斗横复直。星汉空如此，宁知心有忆。孤灯暧不明，寒机晓犹织。零泪向谁道，鸡鸣徒叹息。
早发定山　　　　　　　　　　前人
夙龄爱远壑，晚莅见奇山。标峰Z虹外，置岭白云间。倾壁忽斜竖，绝顶复孤圆。归海流漫漫，出浦水溅溅。野棠开未落，山樱发欲然。忘归属兰杜，怀禄寄芳荃。眷言采三秀，徘徊望九仙。
秋晨羁怨望海思归　　　　　　前人
分空临饰恚披远望沧流。八桂暧如画，三桑眇若浮。烟极希丹水，月远望青丘。
夕行闻夜鹤　　　　　　　　　前人
闻夜鹤，夜鹤叫南池。对此孤明月，临风振羽仪。伊吾人之菲薄，无赋命之天爵。抱局促之短怀，随冬春而哀乐。悯海上之惊凫，伤云间之离鹤。离鹤昔未离，迥发天北垂。忽遇疾风起，暂下昆明池。复畏冬冰合，水宿非所宜。欲栖不可住，欲去飞已疲。势逐疾风举，求温向衡楚。复值南飞鸿，参差共成侣。海上多云雾，苍茫失洲屿。自此别故群，独向潇湘渚。故群不离散，相依江海畔。夜止羽相切，昼飞影相乱。刷羽共浮沈，湛澹泛清浔。既不经离别，安知慕侣心。九冬负霜雪，六翮飞不任。且养凌云翅，a抑弄清音。所望浮丘子，旦夕来相寻。
晨征听晓鸿　　　　　　　　　前人
听晓鸿，晓鸿度将旦。跨弱水之微澜，发成山之远岸。怵春归之未几，伤此岁之云半。出海涨之苍茫，入云途之漫。无东西之可辨，孰遐迩之能算。微昔见于洲渚，赴秋期于江汉。集劲风于弱躯，负重雪于轻翰。寒溪可以饮，荒皋可以窜。溪水徒自清，微容岂足玩。秋蓬飞兮未极，塞草寒兮无色。吴山高兮高难度，越水深兮深不可测。羡明月之驰光，顾征禽之驶翼。伊余马之屡怀，知君〈一作吾〉行之未极。〈一作息〉夜绵绵而难晓，愁参差而盈臆。望山川悉无似，唯星河犹可识。孤雁夜南飞，客泪夜沾衣。春鸿旦暮返，客子方未归。岁去欢娱尽，年来容貌衰。〈一作非〉揽衽形虽是，抚臆事多违。青〈一作蒲〉虽长复，易解白云，诚远讵难依。
旦发渔浦潭　　　　　　　　　丘迟
渔潭雾未开，赤亭风已r。棹歌发中流，鸣@响沓障。〈一作嶂〉村童忽相聚，野老时一望。诡怪石异象，崭绝峰殊状。森森荒树齐，析析寒沙涨。藤垂岛易陟，崖倾屿难傍。信是永幽栖，岂徒暂清旷。坐啸昔有委，卧治今可尚。
夜发密岩口　　　　　　　　　前人
弭棹才假寐，击汰已争先。敞朗朝霞澈，惊明晓魄悬。万寻仰危石，百丈窥重泉。丛枝上点点，崩溜下填填。
夜愁示诸宾　　　　　　　　王僧孺
檐露滴为珠，池水合成璧。万行朝泪泻，千里夜愁积。孤帐闭不开，寒膏尽复益。谁知心眼乱，看朱忽成碧。
起夜来　　　　　　　　　　　柳恽
城南断车骑，阁道覆青埃。露华光翠网，月影入兰台。洞房且莫掩，应门或复开。飒飒秋桂响，非君起夜来。
奉和春夜应令　　　　　　　庾肩吾
春牖对芳洲，珠帘新上钩。烧香知夜漏，刻烛验更筹。天禽下北阁，织女入西楼。月皎疑非夜，林疏似更秋。水光悬荡壁，山翠下添流。讵假西园宴，无劳飞盖游。
落日前墟望赠范广州云　　　　何逊
缘沟绿草蔓，扶C杂华舒。轻烟澹柳色，重霞映日馀。遥遥长路远，〈一作晚〉寂寂行人疏。我心怀硕德，思欲命轻车。高门盛游侣，谁肯进畋渔。
日夕望江山赠鱼司马　　　　　前人
湓城带湓水，湓水萦如带。日夕望高城，耿耿青云外。城中多宴赏，丝竹常繁会。管声已流悦，弦声复凄切。歌黛惨如愁，舞腰凝欲绝。仲秋黄叶下，长风正骚屑。早雁出云归，故燕辞檐别。昼悲在异县，夜梦还洛I。洛I何悠悠，起望西南楼。〈一作登西楼〉的的帆向浦，团团月映〈一作隐〉洲。谁能一羽化，轻举逐飞浮。
夕望江桥示萧咨议杨建康江主簿前人
夕乌已西度，残霞亦半消。风声动密竹，水影漾长桥。旅人多忧思，寒江复寂寥。尔情深巩洛，予念返渔樵。何因适归愿，分路一扬镳。
秋夕仰赠从兄南　　　　　　前人
阶蕙渐翻叶，池莲稍罢花。高树北风响，空庭秋月华。寸心怀是夜，寂寂漏方赊。抚弦乏欢娱，临觞独叹嗟。⑩牖Я谷耄徘徊檐影斜。无为淹戚里，见就还田家。
野夕答孙郎擢　　　　　　　　前人
山中气色满，墟上生烟雾。杳杳星出云，啾啾雀隐树。虚馆无宾客，幽居乏欢趣。思君意不穷，长如流水注。
晓发　　　　　　　　　　　　前人
早霞丽初日，清风消薄雾。水底见行云，天边看远树。且望沿沂剧，暂有江山趣。疾兔聊复起，爽地岂能赋。
秋夜二首　　　　　　　　　　王筠
九重依夜馆，四壁惨无晖。招摇顾西落，乌鹊向东飞。流萤渐收火，络纬欲催机。尔时思锦字，持制行人衣。所望丹心达，嘉客倘能归。
露华初泥泥，桂枝行VV。煞气下重轩，轻阴满四屋。别宠增修夜，远征悲独宿。愁牵翠羽眉，泪满横波目。长门绝往来，含情空杼轴。
望夕霁　　　　　　　　　　　前人
连山卷乱云，长林息众籁。空树含绿滋，遥峰凝翠霭。石溜正潺，山泉始澄汰。物华方入赏，予心期会。
向晓闺情　　　　　　　　　　前人
北斗行欲没，东方稍已。晨鸡初下栖，晓露尚沾衣。衾n徒有设，信誓果相违。讵忍开朝镜，羞恨掩空扉。
夜听雁　　　　　　　　　　萧子范
天月广庭辉，游雁犯霜飞。连翩辞朔气，嘹唳独南归。夜长寒复静，灯光暧欲微。⒉豢商，何况触愁机。
落日郡西斋望海山　　　　　萧子云
渔舟暮出浦，汉女采莲归。夕云向山合，水鸟望田飞。蝉鸣早秋至，蕙草无芳菲。故隐天山北，梦想日依依。
晚景游泛怀友　　　　　　　　萧钧
龙开依御沟，凤辖转芳洲。云峰初辨夏，麦气早迎秋。山翠馀烟积，川平晚照收。浪随文o转，渡逐彩鸳浮。风花转未落，岩泉咽不流。一辞金谷苑，空想竹林游。
夜听妓赋得乌夜啼　　　　　刘孝绰
A弦且辍弄，鹤操暂停徽。别有啼乌曲，东西相背飞。倡人怨独守，荡子殊未归。忽闻生离唱，长夜泣罗衣。
夕逗繁昌浦　　　　　　　　　前人
日入江风静，安波似未流。岸回知舳转，解缆觉船浮。暮烟生远渚，夕鸟赴前洲。隔山闻戍鼓，傍浦喧棹讴。疑是辰阳宿，于此逗孤舟。
夜不得眠　　　　　　　　　　前人
夜长愁反覆，怀抱不能裁。披衣坐惆怅，当户立徘徊。风音触树起，月色度云来。夏叶依窗落，秋花当户开。光阴巳如此，复持忧自催。
秋夜咏吟　　　　　　　　　　前人
上宫秋露结，上客夜鸣琴。幽兰暂罢曲，积雪更传声。
和兄孝绰夜不得眠　　　　　刘孝先
夜愁眠不安，起望台南端。叶惨风声异，楼空月色寒。笙冷调簧数，弦脆上琴难。百年行讵几，万虑坐相攒。谁家有明镜，暂借照心看。
寒夜怨　　　　　　　　　　陶弘景
夜云生，夜鸿惊，⑶朽卩ι艘骨椤？丈剿满高烟平，铅华沈照帐孤明。寒月微寒风紧愁，心绝愁泪尽。情人不胜怨，思来谁能忍。
遥夜吟　　　　　　　　　　　宗
遥夜复遥夜，遥夜忧未歇。坐对风动帷，卧见云间月。
昧旦出新亭渚　　　　　　　　徐勉
驱车凌早术，山华映初日。揽辔且徘徊，复值清江谧。杳霭枫树林，参差黄鸟匹。气物宛如斯，重以心期逸。春堤一游衍，终朝意殊悉。
寻沈剡〈缺〉夕至嵊亭　　　　虞骞
命楫寻嘉会，信次历山原。扪天上云纠，N〈一作搴〉石下雷奔。澄潭写度鸟，空岭应鸣猿。榜歌唱将夕，商子处方昏。
月夜闺中　　　　　　　　　　邓铿
闺中日已暮，楼上月初华。树阴缘砌上，窗影向床斜。开帷伤只凤，吹灯惜落花。〈艺文作开屏写密树卷帐照垂花〉谁能当此夕，独处类倡家。
晚宴文思殿　　　　　　　　陈后主
晚日落馀晖，宵园翠盖飞。荷影侵池浪，云色入山扉。萤光息复起，暗鸟去翻归。乐极未言醉，杯深犹恨稀。
和衡阳王秋夜　　　　　　　张正见
睢苑凉风举，章台云气收。萤光连烛动，月影带河流。绿绮朱弦，黄花素蚁浮。高轩扬丽藻，即是赋新秋。
从军五更转五首　　　　　　伏知道
一更刁斗鸣，校尉O连城。遥闻射雕骑，悬惮将军名。二更愁未央，高城寒夜长。试将弓学月，聊持剑比霜。三更夜警新，横吹独吟春。听梅花落，误忆柳园人。四更星汉低，落月与云齐。依稀北风里，胡笳杂马嘶。五更催送筹，晓色映山头。城乌初起堞，更人悄下楼。
五洲夜发　　　　　　　　　　阴铿
夜江雾里阔，新月迥中明。溜船惟识火，惊凫但听声。劳者时歌榜，愁人数问更。
冬夜酬魏少傅直史馆　　　北齐邢邵
年病从横至，动息不自安。兼豆未能饱，重裘讵解寒。况乃冬之夜，霜气有馀酸。风音响北牖，月影度南端。灯光明且灭，华烛新复残。衰颜依候改，壮志与时阑。体羸不尽带，发落强扶冠。夜景将欲近，夕息故无宽。忽有清风赠，辞义婉如兰。先言叹三友，次言惭一官。丽藻高郑卫，专学美齐韩。审谕〈一作喻〉虽有属，笔削少能干。〈一作刊〉高足自无限，积风良可抟。空想青门易，宁见赤松难。寄语东山道，高驾且盘桓。
日晚弹琴　　　　　　　　　马元熙
上客敞前扉，鸣琴对晚晖。掩抑歌张女，凄清奏楚妃。稍视红尘落，渐觉白云飞。新声独见赏，莫恨知音稀。
行途赋得四更应诏　　　　北周庾信
四更天欲83，落月垂关下。深谷暗藏人，松横碍马。
早渡淮　　　　　　　　　　隋炀帝
平淮既淼淼，晓雾复霏霏。淮甸未分色，泱漭共晨晖。晴霞转孤屿，锦帆出长圻。潮鱼时跃浪，沙禽鸣欲飞。会待高秋晚，愁因逝水归。
月夜观星　　　　　　　　　　同前
团团素月净，夕景清。谷泉惊暗石，松风动夜声。披衣出荆户，蹑履步山楹。欣睹明堂亮，喜见泰阶平。觜参犹可识，牛女尚分明。更移斗柄转，夜久天河横。徘徊不能寐，参差几种情。
冬夜　　　　　　　　　　　　同前
不觉岁将尽，已复入长安。月影含冰冻，风声凄夜寒。江海波涛壮，崤潼坂险难。无因寄飞翼，徒欲动和銮。
夜作巫山　　　　　　　　　崔仲方
荆门秋水急，巫峡断云轻。若为教月夜，长短听猿声。
汴水早发应令　　　　　　　虞世基
夏山朝万国，轩庭会百神。成功畴与让，盛德今为邻。区宇属平一，庶类仰陶钧。銮跸临河济，裘冕肃柴。启行分七萃，备物象三辰。祈祈亘原隰，济济咸缙绅。阳谷升朝景，青丘发早春。衮衣敷帝则，分器叙彝伦。临淄成诵美，河间雅乐陈。薰风穆已被，茂实久愈新。
奉和月夜观星　　　　　　　　萧琮
阳精已南陆，大曜始西流。夕风凄谢暑，夜气应新秋。重门月已映，严城漏渐修。临风出累榭，度月蔽层楼。灵河隔神女，仙辔动星牛。玉衡指楝落，瑶光对幌留。徒知仰闾阖，乘槎未有由。
奉和月夜观星　　　　　　　　袁庆
六龙出匿影，顾兔始驰光。戎井传宵漏，〈文选刻漏铭徽宫戎井〉山庭引夕凉。宸居多胜托，f步出琳堂。烂烂星芒动，耿耿清河长。青道移天驷，北极转文昌。乔枝犹隐毕，绝岭半侵张。仰观留玉裕，〈陆机宣猷堂诗户姿玉裕〉睿作动金相。无庸徒抱寂，何以继连章。
奉和月夜观星　　　　　　　诸葛颖
22I神居远，萧条更漏深。薄烟净遥色，高树肃清阴。星月满兹夜，灿烂还相临。连珠欲东上，团扇渐西沈。澄水含斜汉，修树隐横参。时闻送筹柝，屡见绕枝禽。圣情记馀事，振玉复鸣金。
夜宿荒村　　　　　　　　　孔德绍
绵绵夕漏深，客恨转伤心。抚弦无人听，对酒时独斟。故乡万里绝，穷愁百虑侵。秋草思边马，绕枝惊夜禽。风度谷馀响，月斜山半阴。劳歌欲叙意，终是白头吟。
宿郊外晓作　　　　　　　　　王衡
残星落檐外，馀月罢窗东。水白先分色，霞暗未成红。

[book_title]岁功典第一百八卷
晨昏昼夜部艺文三〈诗〉
早渡蒲津关　　　　　　　　唐元宗
钟鼓严更曙，山河野望通。鸣銮下蒲坂，飞旆入秦中。地险关逾壮，天平镇尚雄。春来津树合，月落戍楼空。马色分朝景，鸡声逐晓风。所希常道泰，非复候〈一作供又作气〉]同。
奉和咏日午　　　　　　　　　褚亮
曦车日亭午，浮箭未移晖。日光无落照，树影正中围。草萎看稍靡，叶燥望疑稀。昼寝惭经笥，暂解入朝衣。
奉和咏日午　　　　　　　　虞世南
高天净秋色，长汉转曦车。玉树阴初正，桐圭影未斜。翠盖飞圆彩，明镜发轻花。再中良表瑞，共仰璧晖赊。
凌晨早朝　　　　　　　　　　前人
万瓦宵光曙，重檐夕雾收。玉花停夜烛，金姿拖筹。日晖青琐殿，霞生结绮楼。重门应启路，通籍引王侯。
奉和月夜观星应令　　　　　　前人
早秋炎景暮，初弦月彩新。清风涤暑气，零露净嚣尘。薄雾销轻谷，鲜云卷夕鳞。休光灼前耀，瑞彩接重轮。缘情なピ澹并作命徐陈。宿草诚渝滥，吹嘘偶缙绅。天文岂易述，徒知仰北辰。
野望　　　　　　　　　　　　王绩
东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。
山夜调琴　　　　　　　　　　前人
促轸乘明月，抽弦对白云。从来山水韵，不使俗人闻。
早行　　　　　　　　　　　　杨炯
敞朗东方彻，阑干北斗斜。地气俄成雾，天云渐作霞。河流才辨马，岩路不容车。阡陌经三岁，闾阎对五家。露文沾细草，风影转高花。日月从来惜，关山犹自赊。
夜饮东亭　　　　　　　　　宋之问
春泉鸣大壑，皓月吐层岑。岑壑景色佳，慰我远游心。暗芳足幽气，惊栖多众音。高兴南山曲，长谣横素琴。
散关晨度　　　　　　　　　　王勃
关山凌旦开，石路无尘埃。白马高谭去，青牛真气来。重门临巨壑，连栋起崇隈。即今扬策度，非是弃]回。
寒夜思友三首　　　　　　　　前人
久别侵怀抱，他乡变容色。月下调鸣琴，相思此何极。云问征思断，月下归愁切。鸿雁西南飞，如何故人别。朝朝翠山下，夜夜苍江曲。复此遥相思，清尊湛芳绿。
早发苦竹馆　　　　　　　　　李峤
合沓岩障深，朦胧烟雾晓。荒阡下樵客，野猿惊山鸟。开门听潺，入径寻窈窕。栖鼯抱寒木，流萤飞暗筱。早霞稍霏霏，晓月犹皎皎。行看远星稀，渐觉游氛少。我行抚轺传，兼得傍林沼。贪玩水石奇，不知川路渺。徒怜野心旷，讵恻浮年少。方解宠辱情，永言出尘表。
晚景怅然简二三子　　　　　　前人
楚客秋悲动，梁台夕望赊。梧桐稍下叶，山桂欲开花。气引迎寒露，光收向晚霞。长歌白水曲，空对绿池华。
夜宴安乐公主新宅　　　　　阎朝隐
凤凰鸣舞乐昌年，蜡炬开花夜管弦。半醉徐击珊瑚树，已闻钟漏晓声传。
早期　　　　　　　　　　　韦元旦
震维芳月季，宸极众星尊。佩玉朝三陛，鸣珂度九门。挈壶分早漏，伏槛耀初暾。北倚苍龙阙，西临紫凤垣。词庭草欲奏，温室树无言。鳞翰空为忝，长怀圣主恩。
岳州夜坐　　　　　　　　　　张说
炎洲苦三伏，永日卧孤城。赖此f庭夜，萧条夜月明。独歌还太息，幽感见馀声。江近鹤时叫，山深猿屡鸣。息心观有欲，弃知返无名。五十知天命，吾其达此生。
夜宴安乐公主新宅　　　　　　岑羲
金榜重楼开夜扉，琼筵爱客未言归。衔杯不觉银河曙，尽醉那知玉漏稀。
和崔正谏登秋日早朝　　　　沈缙
鸡呜朝谒满，露白禁门秋。爽气临旌戟，朝光映冕旒。河宗来献宝，天子命焚裘。独负池阳议，言从建礼游。
和韦舍人早朝　　　　　　　　前人
阊阖连云起，岩廊拂雾开。玉珂龙影度，珠履雁行来。长乐宵钟尽，明光晓奏催。一经推旧德，五字擢英才。俨若神仙去，纷从霄汉回。千春奉休历，分禁喜趋陪。
夜宴安乐公主宅　　　　　　武平一
王孙帝女下仙台，金榜珠帘入夜开。遽惜琼筵欢正洽，唯愁银箭晓相催。
早朝　　　　　　　　　　　　王维
皎洁明星高，苍茫远天曙。槐雾暗不开，城鸦鸣稍去。始闻高阁声，莫辨更衣处。银烛已成行，金门俨驺驭。
山居秋暝　　　　　　　　　　前人
空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。
和贾舍人早朝大明宫之作　　　前人
绛帻鸡人送〈一作报〉晓筹，尚衣方进翠云裘。九天阊阖开宫殿，万国衣冠拜冕旒。日色才临仙掌动，香烟欲傍衮龙浮。朝罢须裁五色诏，佩声归向凤池头。
家园夜坐寄郭微　　　　　　　祖咏
前阶微雨歇，开户散窥林。月出夜方浅，水凉池更深。馀风生竹榻，清露薄衣襟。遇物遂遥叹，怀人滋远心。依稀成梦想，影响绝徽音。谁念穷居者，明时嗟陆沈。
夜集联句　　　　　　　　　颜真卿
寒花护月色，坠叶占风音。〈释昼〉兹夕无尘虑，高云共片心〈真卿〉。
夏日南亭怀辛大　　　　　　孟浩然
山光忽西落，池月渐东上。散发乘夕凉，开轩卧f敞。荷风送香气，竹露滴清响。欲取鸣琴弹，恨无知音赏。感此怀故人，中宵劳梦想。
秋宵月下有怀　　　　　　　　前人
秋空明月悬，光彩露沾湿。惊鹊栖未定，飞萤粤比搿Ｍセ焙影疏，邻杵夜声急。佳期旷何许，望望空伫立。
夜归鹿门歌　　　　　　　　　前人
山寺鸣钟昼已昏，渔阳渡头争渡喧。人随沙路向江村，余亦乘舟归鹿门。鹿门月照开烟树，忽到庞公栖隐处。岩扉松径是寂寥，唯有幽人夜来去。
宿业师山房待丁公不至　　　　前人
夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝径。
f园怀苏子　　　　　　　　　前人
林园虽少事，幽独自多违。向夕开帘幕，庭阴落景微。鸟过烟树宿，萤傍水轩飞。感念同怀子，京华去不归。
游精思观回王白云在后　　　　前人
出谷未停午，至家日已曛。回瞻下山路，但见牛羊群。樵子暗相失，草虫寒不闻。衡门犹未掩，伫立待夫君。
陪宋中丞武昌夜饮怀古　　　　李白
清景南楼夜，风流在武昌。庾公爱秋月，乘兴坐胡床。龙笛吟寒水，天河落晓霜。我心还不浅，怀古醉馀觞。
观早朝　　　　　　　　　　韦应物
伐鼓通严城，车马溢广躔。煌煌列明烛，朝服照华鲜。金门杳深沈，尚听清漏传。河汉忽已没，司阍启晨关。丹殿据龙首，崔嵬对南山。寒生千门里，日照双阙间。禁旅下成列，炉烟起中天。辉辉睹明圣，济济行俊贤。愧无鸳鹭姿，短翮空飞还。谁当假毛羽，云路相追攀。
月夜会徐十一草堂　　　　　　前人
空斋无一事，岸帻故人期。暂辍观书夜，还题玩月诗。远钟高枕后，清露粤笔薄０稻跣虑锝，残河欲曙迟。
寺居独夜寄崔主簿　　　　　　前人
幽人寂不寐，木叶纷纷落。寒雨暗深更，流萤度高阁。坐使青灯晓，还伤夏衣薄。宁知岁方晏，离居更萧索。
秋夜　　　　　　　　　　　　前人
庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。
咏夜　　　　　　　　　　　　前人
明从何处去，暗从何处来。但觉年年老，半是此中催。
秋夜寄丘二十二员外　　　　　前人
怀君属秋夜，散步咏凉天。山空松子落，幽人应未眠。
同褒子秋斋独宿　　　　　　　前人
山月皎如烛，霜风时动竹。夜半鸟惊栖，窗间人独宿。
早行　　　　　　　　　　　　郭良
早行星尚在，数里未天明。不辨云林色，空闻风水声。月从山上落，河入斗间横。渐至重门外，依稀见洛城。
长安晓望寄崔补阙　　　　　　包何
迢递山河拥帝京，参差宫殿接云平。风吹晓漏经长乐，柳带晴烟出禁城。天净笙歌临路发，日高车马隔尘行。自怜久滞诸生列，未得金闺籍姓名。
同韩四薛三东亭玩月　　　　　高适
远游怅不乐，兹赏吾道存。款曲故人意，辛勤清夜言。东亭何寥寥，佳境无朝昏。阶墀近洲渚，户牖当郊原。矧乃穷周旋，况复怡讨论。树阴荡瑶瑟，月气延清樽。明河带飞雁，野火连荒村。对此更愁予，悠哉怀故园。
夜归　　　　　　　　　　　　杜甫
夜来归来冲虎过，山黑家中已眠卧。傍见北斗向江低，仰看明星当空大。庭前把烛嗔两炬，峡口惊猿闻一个。白头老罢舞复歌，杖藜不睡谁能那。
夜宿西阁晓呈元二十二曹长　　前人
城暗更筹急，楼高雨雪微。稍通绡幕霁，远带玉绳稀。门鹊晨光起，樯乌宿处飞。寒江流甚细，有意待人归。
舟月对驿近寺　　　　　　　　前人
更深不假烛，月朗自明船。金刹青枫外，朱楼白水边。城乌啼眇眇，野鹭宿娟娟。皓首江湖客，钩帘独未眠。
村夜　　　　　　　　　　　　前人
风色萧萧暮，江头人不行。村春雨外急，邻火夜深明。胡羯何多难，渔樵寄此生。中原有兄弟，万里正含情。
倦夜　　　　　　　　　　　　前人
竹凉侵卧内，野月满庭隅。重露成涓滴，稀星乍有无。暗飞萤自照，水宿鸟相呼。万事干戈里，空悲清夜徂。
中夜　　　　　　　　　　　　前人
中夜江山静，危楼望北辰。长为万里客，有愧百年身。故国风云气，高堂战伐尘。胡雏负恩泽，嗟尔太平人。
夜　　　　　　　　　　　　　前人
绝岸风威动，寒房烛影微。岭猿霜外宿，江鸟夜深飞。独坐亲雄剑，哀歌叹短衣。烟尘绕阊阖，白首壮心违。
中宵　　　　　　　　　　　　前人
西阁百寻馀，中宵步绮疏。飞星过水白，落月动沙虚。择木知幽鸟，潜波想巨鱼。亲朋满天地，兵甲少来书。
夜二首　　　　　　　　　　　前人
白夜月休弦，灯花半委眠。号山无定鹿，落树有惊蝉。暂忆江东，兼怀雪下船。蛮歌犯星起，重觉在天边。城郭悲笳暮，村墟过翼稀。甲兵年数久，赋敛夜深归。暗树依岩落，明河绕塞微。斗斜人更望，月细鹊休飞。
阁夜　　　　　　　　　　　　前人
岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭千家闻战伐，夷歌几处起渔樵。卧龙跃马终黄土，人事音书漫寂寥。
夜　　　　　　　　　　　　　前人
露下天高秋水清，空山独夜旅魂惊。疏灯自照孤帆宿，新月犹悬双杵鸣。南菊再逢人卧病，北书不至雁无情。步檐倚杖看牛斗，银汉遥应接凤城。
东屯月夜　　　　　　　　　　前人
抱疾漂萍老，防边旧谷屯。春农亲异俗，岁月在衡门。青女霜枫重，黄牛峡水喧。泥留虎38迹，月挂客愁村。乔木澄稀影，轻云倚细根。数惊闻鹊噪，暂睡想猿蹲。日转东方白，风来北斗昏。天寒不成寐，无梦寄归魂。
漫成　　　　　　　　　　　　前人
江月去人只数尺，风灯照夜欲三更。沙头宿鹭联拳静，船尾跳鱼拨剌鸣。
薄暮　　　　　　　　　　　　前人
江水最深地，山云薄暮时。寒花隐乱草，宿鸟择深枝。旧国见何日，高秋心苦悲。人生不再好，鬓白成丝。
暮寒　　　　　　　　　　　　前人
雾隐平郊树，风含广岸波。沈沈春色静，惨惨暮寒多。戍鼓犹长击，林莺遂不歌。忽思高宴会，朱袖拂云和。
日暮　　　　　　　　　　　　前人
牛羊下来夕，各已闭柴门。风月自清夜，江山非故园。石泉流暗壁，草露满秋原。头白明灯里，何须花烬繁。
暝　　　　　　　　　　　　　前人
日下四山阴，山庭岚气侵。牛羊归径险，鸟雀聚林深。正枕当星剑，收书动玉琴。半扉开烛影，欲掩见清砧。
向夕　　　　　　　　　　　　前人
畎亩孤城外，江村乱水中。深山催短景，乔木易高风。鹤下云汀近，鸡栖草屋同。琴书散明烛，长夜始堪终。
晚　　　　　　　　　　　　　前人
杖藜寻晚巷，炙背近墙暄。人见幽居僻，吾知拙养尊。朝廷问府主，耕稼学山村。归翼飞栖定，寒灯亦闭门。
暮归　　　　　　　　　　　　前人
霜黄碧梧白鹤栖，城上击柝复乌啼。客子入门月皎皎，谁家捣练风凄凄。南渡桂水阙舟楫，北归秦川多鼓@。年过半百不称意，明日看云还杖藜。
复愁　　　　　　　　　　　　前人
钓艇收缗尽，昏鸦接翅归。月生初学扇，云细不成衣。
卫叶晚投南村　　　　　　　　前人
客行逢日暮，原野散秋晖。南陌人初断，西林鸟尽归。暗蓬沙上转，寒叶月中飞。村落无多在，声声近捣衣。
将晓二首　　　　　　　　　　前人
石城除击柝，铁锁欲开关。鼓角悲荒塞，星河落晓山。巴人常小梗，蜀使动无还。垂老孤帆色，飘飘犯百蛮。军吏回官烛，舟人自楚歌。寒沙蒙薄雾，落月去清波。壮惜身名晚，衰惭应接多。归朝日簪笏，筋力定如何。
朝二首　　　　　　　　　　　前人
清旭楚宫南，霜空万岭含。野人时独往，云水晓相参。俊鹘无声过，饥乌下食贪。病身终不动，摇落任江潭。浦帆晨初发，郊扉冷未开。林疏黄叶坠，野静白鸥来。础润休全湿，云晴欲半回。巫山冬可怪，昨夜有奔雷。
晓望　　　　　　　　　　　　前人
白帝更声尽，阳台曙色分。高峰上寒日，叠岭宿霾云。地坼江帆隐，天清木叶闻。荆扉对麋鹿，应共尔为群。
夜宴左氏庄　　　　　　　　　前人
风林纤月落，衣露净琴张。暗水流花径，春星带草堂。检书烧烛短，看剑引杯长。诗罢闻吴咏，扁舟意不忘。
早朝大明宫呈两省僚友　　　　贾至
银烛熏〈一作朝〉天紫陌长，禁城春色晓苍苍。千条弱柳垂青琐，百啭流莺绕〈一作满〉建章。剑佩声随玉墀步，衣冠身惹〈一作染〉御炉香。共沐恩波凤池上，朝朝染翰侍君王。
奉和宣城张太守南亭秋夕怀友　钱起
池馆蟪蛄声，梧桐秋露晴。月临朱戟静，河近画楼明。葬８×谷耄闻钟永夜清。片云悬曙斗，数雁过秋城。羽扇扬风暇，瑶琴怅别情。江山飞丽藻，谢I让诗名。
夜雨寄寇校书　　　　　　　　前人
秋馆烟雨合，重城钟漏深。佳期阻清夜，孤兴发离心。烛影出绡幕，虫声连素琴。此时蓬阁友，应念昔同衾。
秋夜送赵冽归襄阳　　　　　　前人
斗酒忘言良夜深，红萱露滴鹊惊林。欲知别后思今夕，汉水东流是寸心。
夜泊湘江　　　　　　　　　郎士元
湘江木落洞庭波，湘水连云秋雁多。寂寞舟中谁借问，月明只自听渔歌。
枫桥夜泊　　　　　　　　　　张继
月落乌啼霜满天，江枫渔火对愁眠。姑苏城外寒山寺，夜半钟声到客船。
酬程近秋夜即事见赠　　　　　韩
长簟迎风早，空城澹月华。星河秋一雁，砧杵夜千家。节候看应晚，心期卧已赊。向来吟秀句，不觉已鸣鸦。
华亭夜宴庾侍郎御宅　　　　　前人
世故他年别，心期此夜同。千峰孤烛外，片雨一更中。酒客逢山简，诗人得谢公。自怜驱匹马，拂曙向关东。
秋夜寄所思　　　　　　　　皇甫冉
寂寞坐遥夜，清风何处来？天高散骑省，月冷建章台。邻笛哀声急，城砧朔气催。芙蓉已委绝，谁复可为媒。
同李三月夜作　　　　　　　　前人
霜风惊度雁，月露皓疏林。处处砧声发，星河秋夜深。
夜月　　　　　　　　　　　刘方平
更深月色半人家，北斗阑干南斗斜。今夜偏知春气暖，虫声新透绿窗纱。
淮上秋夜　　　　　　　　　　前人
旅梦何时尽，征途望每赊。晚秋淮水上，新月楚人家。猿啸空山近，鸿飞极浦斜。明朝南岸去，定折桂枝花。
秋夜舟　　　　　　　　　　前人
林塘夜舟，虫响荻飕飕。万影皆因月，千声各为秋。岁华空复晚，乡思不堪愁。西北浮云外，伊川何处流。
秋夜寄皇甫冉郑丰　　　　　　前人
洛阳清夜曰云归，城里长河列宿稀。秋后见飞千里雁，月中闻捣万家衣。长怜西雍青门道，久别东吴黄鹤矶。借问客书何所寄，中心不啻两乡违。
夜渡江　　　　　　　　　　柳中庸
夜渚带浮烟，苍茫晦远天。舟轻不觉动，缆急始知牵。听笛遥寻岸，闻香暗识莲。唯看去帆影，常恐客心悬。
夜中望仙观　　　　　　　　　顾况
日暮衔花飞鸟还，月明溪上见青山。遥知玉女窗前树，不是仙人不得攀。
夜寻卢处士　　　　　　　　　耿
月高鸡犬静，门掩向寒塘。夜竹深茅宇，秋庭冷石床。住山年已远，服药寿偏长。虚弃如吾者，逢君益自伤。
客堂秋夕　　　　　　　　　　戎昱
隔窗萤影灭复流，北风微雨虚堂秋。虫声竟夜引乡泪，蟋蟀何知人自愁。四时不得一日乐，以此方悲客游恶。寂寂江城无所闻，梧桐叶上偏萧索。
冬晓呈邻里　　　　　　　　　卢纶
终夜寝衣冷，开门思曙光。空阶一丛叶，华室四邻霜。望阙觉天迥，忆山愁路荒。途中一留滞，双鬓飒然苍。
夜投丰德寺谒海上人　　　　　前人
半夜中峰有磬声，偶逢樵者问山名。上方月晓闻僧语，下界林疏见客行。野鹤巢边松最老，毒龙潜处水偏清。愿得远公知姓字，焚香洗钵过浮生。
夜上受降城闻笛　　　　　　　李益
入夜思归切，笛声清更哀。愁人不愿听，自到枕前来。风起塞云断，夜深关月开。平明独惆怅，落尽一庭梅。
夜宴虢县张明府宅逢宇文评事　李端
虢出留古宅，入夜足秋风。月影来窗里，灯光落水中。徵诗逢谢客，饮酒得陶公。更爱疏篱下，繁霜湿菊丛。
喜外弟卢纶见宿　　　　　　司空曙
静夜四无邻，荒居旧业贫。雨中黄叶树，灯下白头人。以我独沈久，愧君相见频。平生自有分，况是霍家亲。
秋夕　　　　　　　　　　　　于鹄
护霜云映月朦胧，乌鹊争飞井上桐。夜半酒醒人不觉，满池荷叶动秋风。
夜坐闻雨寄严十少府　　　　武元衡
多负云霄志，生涯岁序侵。风翻凉叶乱，雨滴洞房深。迢r三秋梦，殷勤独夜心。怀贤不觉寐，清磬发东林。
晨兴寄赠窦使君　　　　　　　前人
江陵岁方晏，晨起眄庭柯。白露伤红叶，清风断绿萝。徇时真气索，念远怀忧多。夙昔乐山意，纵横南浦波。有美婵娟子，百虑攒双蛾。缄情郁不舒，幽行骈复罗。为予歌苦寒，酌酒朱颜酡。世事浮云变，功名将奈何。
夏夜北园即事寄门下武相公　李吉甫
结构非华宇，登临似古原。僻殊萧相宅，芜胜邵平园。避暑依南庑，追凉在北轩。烟霞霄外静，草露月中繁。鹊绕惊还止，虫吟思不喧。怀君欲有赠，宿昔贵忘言。
日暮碧云合　　　　　　　　许康佐
日际愁阴生，天涯暮云碧。重重不辨盖，沈沈乍如积。林色黯疑暝，隙光俄已夕。出岫且从龙，萦空宁触石。馀辉澹瑶草，浮影凝绮席。时景讵能留，几思轻尺璧。
晨坐寓兴　　　　　　　　　权德舆
清晨坐虚斋，群动寂未。泊然一室内，因见万化源。得丧心既齐，清净教益敦。境来每自惬，理胜或不言。亭柯见荣枯，止水知清浑。悠悠世上人，此理法难论。
晓　　　　　　　　　　　　　前人
晓风摇五两，残月映石壁。稍稍曙光开，片帆在空碧。
昼　　　　　　　　　　　　　前人
孤舟漾暧景，独鹤下秋空。安流日正昼，浮绿大无风。
晚　　　　　　　　　　　　　前人
古树夕阳尽，空江暮霭收。寂寞扣船坐，独生千里愁。
夜　　　　　　　　　　　　　前人
猿声到枕上，愁梦纷难理。寂寞深夜寒，青霜落秋水。
南池晨望　　　　　　　　　羊士谔
起来林上月，潇洒故人情。铃阁人何事，莲塘晓独行。衣沾竹露爽，茶对石泉清。鼓吹前贤薄，群蛙试一鸣。
苦寒歌　　　　　　　　　　　韩愈
黄昏苦寒歌，夜半不能休。岂不有阳春，节岁中其周。君何爱重裘，兼味养大贤。冰食葛制神所怜，填窗塞户慎勿出，暄风暖景明年日。
长安卧病秋夜言怀　　　　　　陈羽
九重门锁禁城秋，月过南宫渐映楼。紫陌夜深槐露滴，碧空云净火星流。清风刻漏传三殿，甲第歌钟乐五侯。楚客病来乡思苦，寂寥灯下不胜愁。
夜泊荆溪　　　　　　　　　　前人
小雪已晴芦叶暗，长波乍急鹤声嘶。孤舟一夜宿流水，眼看山头月落溪。
中夜起望西园值月上　　　　柳宗元
觉闻繁露坠，开户临西园。寒月上东岭，泠泠疏竹根。石泉远愈响，山鸟时一喧。倚楹遂至旦，寂寞将何言。
酬娄秀才寓居开元寺早秋月夜病中见寄前人
客有故园思，潇湘生夜愁。病依居士室，梦绕羽人丘。味道怜知止，遗名得自求。壁空残月曙，门掩候虫秋。谬委双金重，难徵杂佩酬。碧宵无枉路，徒此助离忧。
旦携谢山人至愚池　　　　　　前人
新沐换轻帻，晓池风露清。自谐尘外意，况与幽人行。霞散众山迥，天高数雁鸣。机心付当路，聊适羲皇情。
雨后晓行独至愚溪北池　　　　前人
宿云散洲渚，晓日明村坞。高树临清池，风惊夜来雨。予心适无事，偶此成宾主。
夏昼偶作　　　　　　　　　　前人
南州溽暑醉如酒，隐几熟眠开北牖。日午独觉无馀声，山童隔竹敲茶臼。
秋江早发　　　　　　　　　刘禹锡
轻阴迎晓日，霞霁秋江明。草树含远思，襟怀有馀清。凝眸万象起，郎吟孤愤平。渚鸿未矫翼，而我已遐征。因思市朝人，方听晨鸡鸣。昏昏恋衾枕，安见元气英。纳爽耳目变，玩奇筋骨轻。沧洲有奇趣，浩荡吾将行。
月夜忆乐天兼寄微之　　　　　前人
今宵帝城月，一望雪相似。遥想洛阳城，清光正如此。知君当此夕，亦望镜湖水。展转相忆心，月明千万里。
夜后把火看花南园招李十一兵曹不到呈座上诸公　　　　　　　　　　　吕温
夭桃红烛正相鲜，傲吏闲斋困独眠。应是梦中飞作蝶，悠扬只在此花前。
秋夜长　　　　　　　　　　　张籍
秋天如水夜未央，天汉东西月色光。愁人不寐畏枕席，暗虫唧唧绕我傍。荒城为村无更声，起看北斗天未明。白露满田风袅袅，千声万声i鸟鸣。
山中秋夜　　　　　　　　　　前人
寂寂山景静，幽人归去迟。横琴当月下，压酒及花时。冷露湿茅屋，暗泉冲竹篱。西峰采药伴，此夕恨无期。
岳州晚景　　　　　　　　　　前人
晚景寒鸦集，秋声旅雁归。水光浮日去，霞彩映江飞。洲白芦花吐，园红柿叶稀。长沙卑湿地，九月未成衣。
感讽　　　　　　　　　　　　李贺
星尽四方高，万物知天曙。已生须已养，荷担出门去。君平久不返，康伯遁国路。晓思何DD，a_千人语。
夜深行　　　　　　　　　　　元稹
夜深犹自绕江行，震地江声似鼓声。渐见戍楼疑近驿，百牢关吏火前迎。
晓将别　　　　　　　　　　　前人
风露晓凄凄，月下西墙西。行人帐中起，思妇枕前啼。屑屑命僮御，晨装俨已齐。将去复携手，日高方解携。
清都夜境　　　　　　　　　　前人
夜久连观静，斜月何晶荧。寥天如碧玉，历历缀华星。楼榭自阴映，云牖深冥冥。纤埃悄不起，玉砌寒光清。栖鹤露微影，枯松多怪形。南厢俨容卫，音响如可聆。启圣发空洞，朝真趋广庭。闲开蕊珠殿，暗阅金字经。屏气动方息，凝神心自灵。悠悠车马上，浩思安得宁。
秋夕远怀　　　　　　　　　　前人
旦夕天气爽，风飘叶渐轻。星繁河汉白，露逼衾枕清。丹乌月中灭，莎鸡床下鸣。悠悠此怀抱，况复多远情。
昼寝　　　　　　　　　　　白居易
坐整白单衣，起穿黄草屦。朝餐盥漱毕，徐下阶前步。暑风微变候，昼刻渐加数。院静地阴阴，鸟鸣新叶树。独行还独卧，夏景殊未暮。不作午时眠，日长安可度。
凉夜有怀　　　　　　　　　　前人
念别感时节，早蛩闻一声。风帘夜凉入，露簟秋意生。灯尽梦初罢，月斜天未明。凝无限思，起傍药阑行。
夜归　　　　　　　　　　　　前人
半醉闲行湖岸东，马鞭敲镫辔珑璁。万株松树青山上，十里沙堤明月中。楼角渐移当路影，潮头欲过满江风。归来未放笙歌散，画戟门开蜡烛红。
幽思　　　　　　　　　　　　张碧
金炉烟霭微，银缸残影灭。出户独徘徊，落花满明月。
寒夜闻霜钟　　　　　　　　卢景亮
洪钟发长夜，清响出层岑。暗入繁霜切，遥传古寺深。何城乱远漏，几处杂疏砧。已警离人梦，仍沾旅客襟。待时当命侣，抱器本无心。傥若无知者，谁能设此音。
早起　　　　　　　　　　　　杨厚
星汉转寒更，伊余索寞情。钟催归梦断，雁引远愁生。危壁兰光暗，疏帘露气清。闲庭聊一望，海日未分明。
庐山独夜　　　　　　　　　　徐凝
寒空五老雪，斜月九江云。钟声知何处，苍苍树里闻。
天台独夜　　　　　　　　　　前人
银地秋月色，石梁夜溪声。谁知屐齿尽，为破烟苔行。
寒夜吟　　　　　　　　　　　鲍溶
九衢金吾夜行行，上宫玉漏遥分明。霜飙乘阴扫地起，旅鸿迷雪绕枕声。远人归梦既不成，留家惜夜欢心发。罗幕画堂深皎洁，兰烟对酒客几人。兽火扬光二三月，细腰楚姬丝竹间。白长袖歌闲闲，岂识苦寒损朱颜。
夜起来　　　　　　　　　　施肩吾
香销连理带，尘覆合欢杯。懒卧相思枕，愁吟夜起来。
秋夜月中登天坛　　　　　　　姚合
秋蟾流异彩，斋洁上坛行。天近星辰大，山深世界清。仙飙石上起，海日夜中明。何计长来此，闲眠过一生。
寄友人　　　　　　　　　　　前人
日暮掩重扉，抽簪复解衣。漏声林下静，萤色月中微。秋霁露华结，夜凉人语稀。殷勤故山路，谁与我同归。
晨起二首　　　　　　　　　　许浑
桂树绿层层，风微烟露凝。檐楹衔落月，帏幌映残灯。蕲簟曙香冷，越瓶秋水澄。心闲即无事，何异住山僧。
残月皓烟露，掩门深竹斋。水虫鸣曲槛，山鸟下空阶。清镜晓看发，素琴秋寄怀。因知北窗客，日与世情乖。
晨至南亭呈裴明府　　　　　　前人
南斋梦钓竿，晨起月犹残。露重萤依草，风高蝶委兰。池光秋镜澈，山色晓屏寒。更恋陶彭泽，无心议去官。
长安旅夜　　　　　　　　　　前人
久客怨长夜，西风吹雁声。云移河汉浅，月露华清。掩瑟独凝思，缓歌空寄情。门前有归路，迢递洛阳城。
观章中丞夜按歌舞　　　　　　前人
夜按双娃禁曲新，东西箫鼓接云津。舞衫未换红铅湿，歌扇初移翠黛颦。彩槛烛烟光吐日，画屏香雾暖如春。西楼月在襄王醉，十二山高不见人。
登乐游原　　　　　　　　　李商隐
向晚意不适，驱车登古原。夕阳无限好，只是近黄昏。
夜半　　　　　　　　　　　　前人
三更三点万家眠，露欲为霜月堕烟。38鼠上堂蝙蝠出，玉琴时动倚窗弦。
清夜怨　　　　　　　　　　　前人
含泪坐春宵，闻君欲度辽。绿池荷叶嫩，红砌杏花娇。曙月当窗满，征云出塞遥。画楼终日闭，清管为谁调。
长安月夜与友人话故山　　　　赵嘏
宅边秋水浸苔矶，日日持竿去不归。杨柳风多潮未落，蒹葭霜冷雁初飞。重嘶匹马吟红叶，却听疏钟忆翠微。今夜秦城满楼月，故人相见一沾衣。
晓发　　　　　　　　　　　　姚鹄
旅行宜早发，况复是南归。月影缘山尽，钟声隔水微。残星萤共失，落叶鸟俱飞。去去关河晓，村中人出稀。
江村夜泊　　　　　　　　　　项斯
日落江路黑，前村人语稀。几家深树里，一火照船归。
晚眺有怀　　　　　　　　　　马戴
恻恻抱离念，旷怀成怨歌。高台试延望，落照在寒波。此地芳草歇，旧山乔木多。悠然暮天际，但见鸟相过。
夕发宁寄从弟　　　　　　　前人
半酣走马别，别后锁边城。日落月未上，鸟栖人独行。方驰故国恋，复怆长年情。入夜不能息，何当闲此生。
夜下湘中　　　　　　　　　　前人
洞庭入夜别，孤棹下湘中。露洗寒山遍，波摇楚月空。密林飞暗，广泽发鸣鸿。行值扬帆者，江分又不同。
雒中寒夜姚侍御宅怀贾岛　　　前人
夜木动寒色，雒阳城关深。如何异乡思，更抱故人心。微月关山远，闲阶霜霰侵。谁知石门路，待与子同寻。
碧涧驿晓思　　　　　　　　温庭筠
香灯伴残梦，楚国在天涯。月落子规歇，满庭山杏花。
早行　　　　　　　　　　　　刘驾
马上续残梦，马嘶时复惊。心孤多所虞，僮仆近我行。栖禽未分散，落月照孤城。莫羡闲居者，溪边人已耕。
早行　　　　　　　　　　　　刘沧
旅途乘早景，策马独。残影郡楼月，一声关树鸡。听钟烟柳外，问渡水云西。当自勉行役，终期功业齐。
清晓粤薄　　　　　　　　∨费臬n
清晓意未惬，粤笔币灰鳌ｉ盒榛ㄆ密，地暖竹声深。秀色还朝暮，浮云自古今。石泉惊已跃，会可洗幽心。
冬晓章上人院　　　　　　　皮日休
山堂冬晓寂无闻，一句清言忆领军。琥珀珠黏行处雪，棕榈帚扫卧来云。松扉欲启如鸣鹤，石鼎初煎若聚蚊。不是恋师终去晚，陆机茸内是毛群。
习池晨起　　　　　　　　　　前人
清曙萧森载酒来，凉风相引绕亭台。数声翡翠背人去，一番芙蓉含日开。茭叶深深埋钓艇，鱼儿漾漾逐流杯。竹屏风下登山屐，十宿高阳忘却回。
夜会问答十首　　　　　　　　前人
寒夜清〈日休问龟蒙〉帘外，迢迢星斗明。况有萧闲洞中客，吟为紫凤呼凰声。
瘿木杯〈龟蒙问日休〉杉赘，楠瘤刳得来。莫怪家人畔边笑，渠心o爱黄金。
落霞琴〈日休问贲〉寥寥，山水扬清音。玉皇仙驭碧云远，空使松风终日吟。
莲花烛〈贲附日休〉亭亭，嫩蕊生红玉。不知含泪怨何人，欲问无由得心曲。
金火障〈日休问龟蒙〉红兽，飞来射罗幌。夜来斜展掩深炉，半睡芙蓉香荡漾。
忆山月〈龟蒙问贲〉前溪，后溪清复绝。看看又及桂花时，空寄子规啼处血。
锦鲸荐〈贲问龟蒙〉碧香，红腻承君宴。几度闲眠却觉来，彩鳞飞出云涛面。
怀溪云〈日休问龟蒙〉漠漠，闲笼鸥鹭群。有时日暮碧将合，还被渔舟来触分。
雷中笛〈龟蒙问日休〉落梅，一曲瑶华滴。不知青女是何人，三奏未终头已白。
月下桥〈日休问龟蒙〉风外，拂残衰柳条。倚阑干处独自立，青翰何人吹玉箫。
早行　　　　　　　　　　　　罗邺
雨洒江声风又吹，扁舟正与睡相宜。无端戍鼓催前去，别却青山向晓时。
旅夕　　　　　　　　　　　　高蟾
风散古陂惊宿雁，月临荒戍起啼鸦。不堪吟断无人见，时复寒灯落一花。
小院　　　　　　　　　　　唐彦谦
小院无人夜，烟斜月转明。清宵易惆怅，不必有离情。
长乐夜坐寄怀湖外稽处士　　　郑谷
万里念江海，浩然天地秋。风高群木落，夜久数星流。钟绝分宫漏，萤微隔御楼。遥知洞庭上，宵露满渔舟。
夕阳　　　　　　　　　　　　前人
夕阳秋更好，敛敛蕙兰中。极浦明残雨，长天急远鸿。僧窗留半榻，渔舸透疏篷。莫恨清光尽，寒蟾即照空。
夕次洛阳道中　　　　　　　　崔涂
秋风吹故城，城下独吟行。高树鸟已息，古原人尚耕。流年川暗度，往事月空明。不复叹岐路，马头尘夜生。
夜深　　　　　　　　　　　　韩
恻恻轻寒剪剪风，小梅飘雪杏花红。夜深斜搭Fa索，楼阁朦胧烟雨中。
晨兴　　　　　　　　　　　　前人
晓景山河爽，闲居巷陌清。已能消滞念，兼得散馀酲。汲水人初起，回灯燕暂惊。放怀殊未足，圆隙已尘生。
夜船　　　　　　　　　　　　前人
野云低迷烟苍苍，平波挥目如凝霜。月明船上帘幕卷，露重岸头花木香。村远夜深无火烛，江寒坐久换衣裳。诚知不觉天将曙，几簇青山雁一行。
曲江夜思　　　　　　　　　　前人
鼓声将绝月斜痕，园外闲坊半掩门。池里红莲凝白露，苑中青草伴黄昏。林塘阒寂偏宜夜，烟火稀疏便似村。大抵世间幽独景，最关诗思与离魂。
章台夜思　　　　　　　　　　韦庄
清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。
早发　　　　　　　　　　　　前人
早雾浓于雨，田深黍稻低。出门鸡未唱，过客马频嘶。树色遥藏店，泉声暗傍畦。独吟三十里，城月尚如圭。
夜景　　　　　　　　　　　　前人
满庭松桂雨馀天，宋玉秋声韵蜀弦。乌兔不知多事世，星辰长似太平年。谁家一笛吹残暑，何处双砧捣暮烟。欲把伤心问明月，素娥无语泪涓涓。
晨兴　　　　　　　　　　　翁承赞
晨起竹轩外，逍遥清兴多。早凉生户牖，孤月照关河。旅食甘藜藿，归心忆薜萝。一樽如有地，放意且狂歌。
晓　　　　　　　　　　　　　徐夤
水尽铜龙滴渐微，景阳钟动梦魂飞。潼关鸡唱促归骑，金殿烛残求御衣。窗下寒机犹自织，梁间栖燕欲双飞。羲和晴耸扶桑辔，借与寰瀛看早晖。
夜　　　　　　　　　　　　　前人
日坠虞渊烛影开，沈沈烟雾压浮埃。剡川雪满子猷去，汉殿月生王母来。檐挂蛛丝应渐织，风吹萤火不成灰。愁人莫道何时旦，自有钟鸣漏滴催。
寒夜吟　　　　　　　　　　成彦雄
洞房脉脉寒宵永，烛影香消金凤冷。i儿睡魇唤不醒，满窗扑落银蟾影。
夜夜曲　　　　　　　　　　　前人
江枫自蓊郁，不竞松筠力。一叶落渔家，残阳带秋色。
春夜　　　　　　　　　　　　刘兼
薄薄春云笼皓月，杏花满地堆香雪。醉垂罗袂倚朱栏，小数王仙歌未阕。
昼寝　　　　　　　　　　　　前人
花落青苔锦数重，书淫不觉避春慵。空教枕上飞庄蝶，任尔云间骋陆龙。玉液未能消气魄，牙签方可涤昏蒙。起来已被诗魔引，窗外寒敲翠竹风。
晨光动翠华　　　　　　　　无名氏
早朝开紫殿，佳气逐清晨。北阙华旌在，东方曙景新。影连香雾合，光媚庆云频。鸟羽飘初定，龙文照转真。直疑冠佩入，长爱冕旒亲。摇动祥云里，朝朝映侍臣。
日暮山河清　　　　　　　　无名氏
天高爽气晶，迟景忽西倾。山列千重静，河流一带明。想同金镜彻，宁让玉浊濉Ｏ唆栉抻沙觯浮埃不复生。萦纡分汉苑，表里见秦城。逸兴终难系，抽毫仰此情。

[book_title]岁功典第一百九卷
晨昏昼夜部艺文四〈诗〉
宣和宫词〈三首〉　　　　　宋徽宗
小桃初放未全香，清昼金胥漏已长。临罢黄庭无一事，日移花影上回廊。
太皇生日最尊荣，献寿宫中未五更。天子捧觞仍再拜，宝墀侍立到天明。
清晨檐际肃霜鲜，晓日初消万瓦烟。隆德重阳开小宴，竞将黄菊作花钿。
春昼偶书　　　　　　　　　　寇准
白昼偶成芳草梦，起来幽意有谁知。风帘不动黄鹂语，坐见庭花日影移。
五更睡　　　　　　　　　　王禹
数载直承明，宠深还若惊。趁朝鸡唤起，残梦马驮行。左宦离双阙，高眠尽五更。如将问比贵，此味敌公卿。
夕阳　　　　　　　　　　　钱惟演
远色连高树，回光射迥楼。自翻归雁影，更急思虫愁。烟暝长先隔，霞烘久未收。华灯知可继，惟照洞房幽。
秋晓　　　　　　　　　　　范仲淹
墙外辘轳响，楼前河汉。曙光和月色，犹记早朝时。
秋昼　　　　　　　　　　　　前人
日色清如照，前林叶未零。海东新隼至，一点在青冥。
秋夜　　　　　　　　　　　　前人
春色人皆醉，秋光独不眠。君看明月下，何似落花前。
夜夜曲　　　　　　　　　　文彦博
明月流清汉，娟娟照洞房。微风吹败叶，飒飒下银床。尘晦流黄素，炉销辟恶香。年年机杼妾，独怨夜何长。
夜意　　　　　　　　　　　张方平
群动已沉响，蛩吟时一声。露寒仙掌重，月午庾楼清。感慨闻鸡舞，悲凉感笛情。几多尘役者，夙驾待钟行。
夜意　　　　　　　　　　　欧阳修
蕙炷炉薰断，兰膏烛艳煎。夜风多起籁，晚月渐亏弦。鹊去星低汉，乌啼树暝烟。惟应墙外柳，三起复三眠。
将至淮南马上早行学谢灵运体六韵前人
晴霞照东浦，惊鸟动烟林。曙河兼斗没，沓嶂隐云深。寒鸡隔树起，曲坞留风吟。征夫倦行役，秋兴感登临。衡皋积涂迥，江蓠香露沉。行矣岁华晚，归欤劳叹音。
夜赋　　　　　　　　　　　梅尧臣
月从东殿生，丛竹照修竦。叶间清露滴，枝上寒禽动。f觉万虑空，静闻严鼓重。官烛剪更明，相看应似梦。
夜宴　　　　　　　　　　　龚宗元
兔魄侵阶夜三刻，蜀锦堆香花院窄。风动帘旌玳瑁寒，露垂虫网珍珠白。美人正席罗弦管，绮幄云屏炉麝。只恐金壶漏水空，不怕鸶觞琥珀满。劝君莫负秉烛游，曾见古人伤昼短。
早行　　　　　　　　　　　范纯仁
夙驾冒轻寒，身劳意自f。鸣鸡起遥墅，残月满空山。水落滩沙白，林稀落叶殷。东方上朝旭，始免畏途艰。
古兴　　　　　　　　　　　　沈辽
夜半山气冷，始知秋序深。开轩望明月，西岭莽涔涔。人籁久已息，繁然蟪蛄吟。缅怀故丘鹤，清唳有馀音。
秋晓　　　　　　　　　　　　贺铸
未卷半帘霜，犹疑在庭月。倚树汲清泉，疏风猎华发。
拟阮步兵夜中不能寐　　　　　前人
夜久不成梦，张灯开古书。清霜屏云物，有月来庭除。良时怅难再，不与佳人俱。掩卷长太息，望子城之隅。
夜意　　　　　　　　　　　　陈襄
薰炉香烬蕙烟沉，凛冽寒生翡翠衾。月国音尘千里信，仙山楼阁五云深。离怀暗耿金壶漏，独梦多惊玉女砧。骑省中郎才调逸，拟将文笔赋秋心。
晓　　　　　　　　　　　　郭祥正
晓光初透玉玲珑，迥与真山意思同。苍翠正含烟雾湿，一峰先占太阳红。
早行　　　　　　　　　　　晁端友
马上鸡初唱，天涯星未稀。惊风时坠笠，零露暗沾衣。山下疏钟发，林梢独鸟飞。远峰烟霭淡，迤逦见朝辉。
宫词二首　　　　　　　　　王仲修
月沉天角晓星明，上直妆成趁五更。昨夜宣徽初进曲，仙韶院里未知名。
银河清浅夜纵横，鱼钥传呼锁禁城。试上红楼三十级，凭栏好看月华生。
夜吟　　　　　　　　　　　　张耒
帘粤骨只В窗虚月过帷。高桐清露湿，深柳夜蝉悲。断续银河转，斜斗柄移。风来高叶报，伏近候虫知。陶令尊无酒，潘生鬓有丝。将何慰愁寂，倚杖独题诗。
东方　　　　　　　　　　　　前人
东方未明更五鼓，星河寥寥寒雁度。镗镗鸣铎谁家车，陌上驱牛辗霜去。北风吹面足踏冰，村南早饭天未明。年年输税洛阳城，慎莫后期官有刑。
守关　　　　　　　　　　　刘季孙
晨鸡三叫未开关，留住行人更解鞍。却上月明高处立，晓风吹面作清寒。
早行　　　　　　　　　　　　陈渊
梦中闻得子规啼，灯下惊呼马亦嘶。宿雾故迷山远近，肩舆才辨路高低。鸡鸣犬吠遥相应，野草幽花自不齐。待得晨光开霁色，不知行道几人迷。
秋夜　　　　　　　　　　　　朱弁
秋夜虽渐永，未抵客愁长。秋月虽已圆，不照寸心方。将心贮此愁，真作万斛量。为月怜此夜，谁共千里光。空令还家梦，欲趁征鸿翔。
早行二首　　　　　　　　　郑刚中
风柳惊霜日夜飘，客程中夜马萧萧。据鞍如残梦，晓月一钩犹未消。
W肩携担又催程，寸诈孤灯照壁青。破县残更误传晓，马行十里见明星。
春昼　　　　　　　　　　　　前人
深村春昼水，事事不相关。花少蝶蜂瘦，水清鸥鹭f。柏香薰纸帐，竹枕傍屏山。付与然梦，乐哉天地间。
日暮　　　　　　　　　　　　张纲
地偏车马静，门闭水云深。野艇收晴网，村春续暮砧。危肠逢酒怯，病骨畏寒侵。又见鸦归尽，谁赓梁甫吟。
晨兴　　　　　　　　　　　　陆游
倦枕厌寒夜，起寻残火温。喈喈众鸡动，耿耿一灯昏。野气增霜力，窗光淡月痕。早朝非老事，且复灌吾园。
晨起　　　　　　　　　　　　前人
衣润薰笼，灯残漏箭长。鸣鸡带窗月，立马怯庭霜。病骨阴晴觉，官身早夜忙。火城那复梦，愁绝软尘香。
月夕　　　　　　　　　　　　前人
开户满庭雪，徐看知月明。微风入丛竹，复作雪来声。俗尘不待扫，凛然肺肝清。林深无漏鼓，鹤唳报三更。
秋夜　　　　　　　　　　　　前人
庭院萧条夜气清，卧听宫漏下宫城。旅怀生怕还乡梦，留取残灯伴雨声。
夜　　　　　　　　　　　　　朱熹
独宿山房夜气清，一窗凉月共虚明。邻鸡未作人声绝，时听高梧滴露鸣。
湖村晚兴　　　　　　　　　葛天民
残霞伴孤岛，晚烧杂斜晖。秋向诗中出，人从昼里归。柳塘双桨急，茆舍一灯微。小艇穿篱人，蒲蓬正拥扉。
早征　　　　　　　　　　　赵汝燧
店鸡一唱接疏钟，起整行装尚梦中。沙路踏残征马月，柳堤啼断晓莺风。水肥渡险添舟子，崖没途穷问牧童。千里乡人逢陌上，片时握手各西东。
半夜　　　　　　　　　　　　前人
坐久香消篆，更长烛屡花。一轮观浴兔，两部听鸣蛙。
夜坐　　　　　　　　　　　　叶茵
秋院稚凉生，看书睡未能。扇f萤扑袂，窗破鼠窥灯。晚境物华异，清宵道气增。邻家犹不寐，席地话丰登。
午斋即事　　　　　　　　　林希逸
晴窗伊吾罢，风薄清昼永。陈编几废兴，适笑心自领。青精饭何味，车笠沸尘境。伫立共幽怀，虚檐疏竹影。
安素午睡　　　　　　　　　　钱时
禾黍秋相近，溪山日自长。午窗千嶂雨，幽梦一帘香。
早作　　　　　　　　　　　黄大受
星光欲没晓光连，霞晕红浮一角天。乾尽小园花上露，日痕恰恰到窗前。
早行　　　　　　　　　　　　方夔
早起理归装，残灯耿曙光。开门半山月，立马一庭霜。钟响知云寺，波声认石梁。修途留不住，去去出山庄。
春夜　　　　　　　　　　　钱大椿
燕子衔泥已下帘，深深庭院薄寒天。海棠枝上黄昏月，杨柳枝头浅澹烟。勾引芳情春梦蝶，频催愁绪夜啼鹃。踏青年少归来晚，斗酒花阴枕石眠。
晓起二首　　　　　　　　　文天祥
梦破风烟迥，衾寒不自由。钟声到枕曙，月影入帘秋。雁过江山老，蛩吟草树愁。整冠人共笑，两月不梳头。远寺鸣金铎，疏窗试宝熏。秋声江一片，曙影月三分。倦鹤行黄叶，痴猿坐白云。道人无一事，抱膝看回文。
早起偶成　　　　　　　　　　前人
澹澹池光曙，沈沈野色秋。片云生北舍，只雁过南楼。有见皆成趣，无言总是愁。芭蕉夜来水，咽罢自搔头。
夜坐偶成　　　　　　　　　　前人
萧萧秋夜凉，明月入我户。揽衣起中庭，仰见牛与女。坐久寒露下，悲风动纨素。不遇王子乔，此意谁与语。
夜　　　　　　　　　　　　　前人
秋光连夜色，万里客凄凄。落木空山杳，孤云故国迷。衾寒霜正下，灯晚月平西。梦过重成梦，千门鸡乱啼。
早行　　　　　　　　　　　　王C
客程因太早，却费一更眠。落月已归海，残星犹在天。橹声荷叶浦，萤火豆花田。隔岸谁家起，青灯远树边。
夜步　　　　　　　　　　　金周昂
击柝邻居静，开门宿鸟惊。西风秋半急，北斗夜深明。独立乾坤大，徐行杖屦轻。遥怜汉宫阙，重露湿金茎。
夜　　　　　　　　　　　　　前人
门巷溪声爽，衣裳夜气苏。地清林影散，月静桂花孤。左省诗频咏，南楼兴不辜。关山冰雪里，何处觅天隅。
秋夜　　　　　　　　　　　　前人
高阁钟初殷，层城月未光。净空含宇大，卧斗带星长。暗觉巢乌动，清闻露菊香。谁家砧杵急，应怯暮天凉。
不寐　　　　　　　　　　　李俊民
露下中庭鹤睡惊，娟娟缺月照窗明。夜深读罢床头易，纸帐梅花梦不成。
蒲川八咏虞坂晓行　　　　　段成己
林外晨鸡第一声，陇头残月伴人行。未知局促盐车下，老骥萧萧又几鸣。
早行　　　　　　　　　元耶律楚材
马驮残梦过寒塘，低转银河夜已央。雁迹印开沙岸月，马蹄踏破板桥霜。汤寒卯酒两三盏，引睡新诗四五章。古道迟迟四十里，千山清晓日苍凉。
宿卓水　　　　　　　　　　　许衡
寒缸挑尽火重生，竹有清声月自明。一夜客窗眠不稳，却听山犬吠柴荆。
午寝　　　　　　　　　　　　元淮
莺来踏碎乱红翻，尽日帘垂昼永f。午睡觉来香味远，金猊犹有鹧鸪斑。
月夜次修竹韵　　　　　　　　黄庚
徙倚吟阑傍野塘，古谯莲漏滴更长。月阶夜静蛩声切，竹院秋声鹤梦凉。坐挹水风侵袂冷，眠分花露满身香。浩歌欲迕骱尤ィ醉唤天孙织锦裳。
秋夜　　　　　　　　　　　　前人
十分秋色满轩窗，景物凄清夜气凉。筛月帘栊金锁碎，捣霜砧杵玉丁当。井梧叶脱无多影，岩桂花稠不断香。坐到更深吟兴动，砚池滴露写诗狂。
独夜　　　　　　　　　　　赵孟
秋风动林叶，夜雨滴池荷。孤客眠不著，乱蛩鸣更多。
冬夜早起　　　　　　　　　张养浩
推枕人初起，出门星尚存。岁寒郊野阔，天早树林昏。窗影犹残月，鸡声已远村。孜孜何所事？时取故书温。
夜坐　　　　　　　　　　　　贡奎
京国雨初霁，虚堂夜气凉。新月上团团，坐久流清光。露叶闪明晦，河云互飞扬。机籁发天秘，起弄琴与觞。千里同今夕，幽愁结中肠。湿萤低复举，栖鸟亦惊翔。适时物乃贵，人生何慨慷。
秋夜　　　　　　　　　　　　许谦
日落窗仍暗，灯残卷未收。家人催杼轴，稚子问更筹。冷露虫传夜，凄风树怯秋。百年一瞬目，万虑几搔头。
江浦夜泊　　　　　　　　　萨都剌
千里长江浦月明，星河半入石头城。棹歌未断西风起，两岸菰蒲杂雨声。
夜发龙潭二首　　　　　　　　前人
孤舟一夜发龙湫，水逆风回上石头。暂泊沙洲过夜半，卧听钟鼓是升州。
船头夜静天如水，渡口潮平月在江。灯影摇波风不定，老龙吹浪湿篷窗。
晚眺　　　　　　　　　　　　周权
闪闪归鸦过别林，斜阳流水意沈沈。数声樵笛人何处，一路寒山晚景深。
晚渡　　　　　　　　　　　　前人
离离野树绿生烟，灼灼山花烂欲然。酤酒人归春渡寂，柳根f系夕阳船。
夜直　　　　　　　　　　　焦文炯
忆昨停骖便殿西，柳沟风软絮沾泥。一弯月子梨花上，冷浸香云伴鸟栖。
晓行　　　　　　　　　　　　刘诜
星明天宇迥，山驿鼓初发。行人稍已动，露气侵野白。方塘浸道隅，荒荒似寒月。日出炊烟横，鸡声隔林樾。
晓色　　　　　　　　　　　谢宗可
远似烟霏近又空，非明非夜两朦胧。一天清露洗难退，几树暗云遮不穷。画阁楼台浓淡里，残灯院落有无中。苍茫半逐鸡声散，又被朝阳染作红。
夜坐偶书　　　　　　　　　洪希文
灯晦客无寐，床空夜不眠。凄凉心下事，月到小窗前。
春夜　　　　　　　　　　　成廷圭
酒兵无力破愁城，春尽空山杜宇声。敲缺唾壶眠不得，半帘花影月三更。
晚步　　　　　　　　　　　曹文晦
一筇循野岸，凉思集衣襟。雁阵迷秦篆，蛩声助越吟。溪黄添夜潦，云黑载秋霖。未必号寒甚，前村急暮砧。
晚归　　　　　　　　　　　　陈高
西崦日初没，远树生夕阴。晚步草露湿，独归松径深。入室载言笑，稚子牵衣襟。尊中有浊醪，可以酌复斟。坐来窗牖白，佳月出东林。幽情寄觞咏，适意忘华簪。自得f居理，宁忧外患侵。
晚思　　　　　　　　　　　　王畛
薰风向晚急，吹动一身愁。意合情终美，心离事只休。鸟衔残月度，云逐暮天流。今古无穷恨，令人早白头。
闻鸡　　　　　　　　　　　黄镇成
曾催月影到寒窗，又促征车拂晓霜。湖海故人今白发，五更孤枕泪浪浪。
枫桥夜泊　　　　　　　　　孙华孙
画船夜泊寒山寺，不信江枫有客愁。二八蛾眉双凤吹，满天明月按凉州。
绝句　　　　　　　　　　　泰不华
绣帘钩月夜生凉，花雾霏霏入画堂。吹彻玉箫人未寝，更添新火试沈香。
和许集贤春夜寓直　　　　　　陈肃
通籍趋香署，分曹隶琐闱。金泥疏奏简，珠检蕴朝衣。竹静怜钟迥，花深觉漏微。绛河低绮缀，绀斗入罗帷。薄梦先鸡发，f情信马归。幸因披艳藻，谬用接清辉。
良宵　　　　　　　　　　　　张宪
良宵情绪不堪题，立遍阑干意欲迷。铁拨忽敲壶口破，金刀顿剪烛心齐。绿分杨柳湘帘细，红压樱桃斗帐低。彷佛第三桥畔宿，月明珠树夜乌啼。
夜坐　　　　　　　　　　　杨维桢
雨过虚亭生夜凉，朦胧素月照芳塘。萤穿湿竹流星暗，鱼动轻荷坠露香。起舞刘琨肝胆在，惊秋潘岳鬓毛苍。候虫先报砧声近，不待b鲈忆故乡。
晨起一首寄丹丘　　　　　　　倪瓒
竹窗晨起闻幽鸟，深巷绝无车马喧。多病马卿非不遇，归田陶令自忘言。墙阴薯蓣苗方茁，雨里樱桃花正繁。一月阴寒少晴日，坐看春水上柴门。
次顾仲瑛晚泊新安见怀韵　　　郯韶
长林夕露下，一雁过秋天。月照风灯外，星沈夜水前。美人隔烟渚，清梦落江船。孤坐闻城漏，迢迢夜不眠。
秋夜曲　　　　　　　　　　卫仁近
谁家女儿青结螺，花前双歌舞婆娑。湘帘在钩明月多，奈此迢迢良夜何。
早行　　　　　　　　　　　　舒远
月落霜林乌早啼，风生驿路马频嘶。柴门犬吠天将曙，知有人家住隔溪。
午窗睡起偶吟：f花落砚池，小儿士廉率尔应声曰：香絮粘棋局，遂足成一律　　叶J
睡起碧窗虚，无人松影移。庭空晴昼永，径静夕阳迟。香絮粘棋局，f花落砚池。遥看烟树鸟，飞过白云枝。
凉夜　　　　　　　　　　　　郭钰
竹外凉风留晓坐，惊断蛩声山叶堕。天河何处是双星，新月纤纤碧云破。
夜坐　　　　　　　　　　　　前人
庭虚初月上，树响微风入。栖鹊听犹惊，流萤堕还拾。沈沈寒漏滴，隐隐馀钟急。坐久不知疲，凉衣露吹湿。
夜　　　　　　　　　　　　汪克宽
元观空山静，秋风晚更清。岚光连雾气，松响乱泉声。竹户流星近，兰阶落叶平。夜寒人不寐，独对一灯明。
秋夜　　　　　　　　　　　　金涓
四望秋无际，凭阑夜未央。星榆晴舞叶，月桂冷飞香。人澹琴心古，林幽鹤梦长。此情当此夕，谁肯赏凄凉。
夜思　　　　　　　　　　　释善住
梦鹊惊飞叫不休，声声还绕旧枝头。墙东一片梨花月，又逐笙歌上水楼。
夜起　　　　　　　　　　　　大圭
野人独卧山中屋，夜半雨声清梦熟。起来竹下一开门，秋入千峰月如玉。
题西窗　　　　　　　　　媛王娇红
日影萦阶睡正醒，篆烟如缕午风平。玉箫吹尽霓裳调，谁识鸾声与凤声。
拟秋夜长　　　　　　明赵康王厚煜
漫漫秋夜长，唧唧寒吟。白露下青草，悠悠伤我心。伤心耿不寐，孤坐鸣素琴。朱弦中断绝，转轸悲馀音。推琴步微月，仰见双飞禽。缅怀牧犊子，潸潸泪沾襟。丰神宛如在，怅望空梁阴。
夜坐　　　　　　　　　　　　刘基
露泣寒咽断魂，风惊檐铎语黄昏。羁愁悄悄成危坐，看尽空墙上月痕。
秋夕　　　　　　　　　　　　前人
柏叶萧疏柳叶黄，露华如玉缀空廊。丹心欲共灯花结，白发偏随漏水长。月色故园同窈窕，虫声此夜独凄凉。寒雅莫更啼金井，衰病能堪几断肠。
秋夜　　　　　　　　　　　　陶安
青灯对无语，白月透虚棂。乍冷壁虫响，向风山叶零。更长无人睡，意到索遗经。心境有馀寂，秋声自厌听。
夜永　　　　　　　　　　　　前人
山深无刻漏，夜永不知更。窗白只疑旦，月斜犹未明。离人江北住，华发枕间生。孤馆此怀寂，断鸿何处声。
夜久　　　　　　　　　　　张以宁
夜久未能寂，春来空复情。远沙争月色，柔橹助河声。客枕荒鸡到，渔歌宿鸟惊。邻舟灯火乱，早起又诗成。
和王校理夜坐　　　　　　　　高启
池暝花如雾，苍苍月照开。梁空双燕睡，帘暗一萤来。兵散谁家笛，人违此夜杯。如何对清景，愁思却相催。
寒夜吟　　　　　　　　　　　前人
月下冻痕生绿井，隔林霜片飞无影。树枝风息转迎寒，愁人如鸟栖未安。夜短夜长应独觉，荧荧残烛鸣鸣角。
草堂夜集　　　　　　　　　　前人
山家具鸡黍，夜与故人期。暂喜逢欢会，都忘在乱离。火寒移坐密，烛尽得诗迟。莫听高城角，明朝别又悲。
早出钟山门未开立候久之　　　前人
关吏收鱼钥，趋朝阻向晨。忘鸣鸡睡熟，倦立马嘶频。柝静霜飞堞，钟来月堕津。可怜同候者，多是未f人。
夜坐　　　　　　　　　　　　杨基
窗寒雪乱飞，雁带边声过。对影却增愁，吹灯暗中坐。
春昼　　　　　　　　　　　　张羽
人f白日静，鸟鸣高枕馀。薜萝引修蔓，绿覆茅檐虚。砌筠初过雨，窗风时弄书。己无车马迹，适似田家庐。于焉何足恋，性自乐幽居。
川上暮归　　　　　　　　　　前人
此地频经画舫过，暮归元不畏风波。烟中渔网悬杨柳，浦口船灯照芰荷。归鸟去边行客少，夕阳尽处乱山多。此时诗意浑无赖，听得前溪子夜歌。
夏夜舟中　　　　　　　　　　前人
画舫暮来过，风传子夜歌。簟纹凉更净，荷气夕偏多。落月斜筝柱，流萤拂扇罗。此中无限意，其奈曙钟何。
凉夜　　　　　　　　　　　　前人
金气已呈秋，新凉入梦幽。闺人砧欲动，侍女扇将收。玉露清瑶簟，银河绕画楼。更怜今夜月，隐隐树西头。
春昼　　　　　　　　　　　　刘崧
池南柳燕将雏，门巷新晴转绿芜。花隔小窗人不到，一帘香雾38股h。
秋夜长　　　　　　　　　　　前人
月出乌啼城上头，闺中美人生远愁。银河迢迢当北楼，褰帷弄影扬清讴。月光如水地上流，珠箔微茫悬两钩。罗衣半粤轨飕，起坐数尽寒更筹。更筹数尽明不发，明日镜中生白发。
秋夜词　　　　　　　　　　　前人
林鸟夜啼金井西，蟋蟀在户声相齐。中天无云白露下，渐见梧桐青叶低。幽居此时愁独晓，兰灯双照蛾眉小。歌声恐逐回风高，掩抑冰弦破清悄。弦中语语心自伤，低头却看明月光。罗衣一夜惜颜色，庭草明日沾秋霜。甘心霜下草o在，阶庭好不作白。杨花飞飞洛阳道。
寒夜　　　　　　　　　　　　前人
马枯D寒夜长，风如箭镞射阴房。不知门外三更雪，误起开门看月光。
晓发江上　　　　　　　　　　蓝智
官船催晓发，浦鸟惊飞。残月低清渚，疏更隔翠微。晨光初辨树，秋色已生衣。万里惭张翰，鲈鱼未得归。
蚤起　　　　　　　　　　　　杨彝
一声残角数声鸡，南斗高悬北斗齐。多少行人度关去，东方曙色尚凄迷。
早行　　　　　　　　　　　　王绅
孤馆惊残漏，登途竟作迷。山形存隐约，地势失高低。薄曙欺残月，衰猿和早鸡。忽闻飞瀑响，已过石桥西。
晓望　　　　　　　　　　　　贝翱
鸡鸣双阙曙，山翠渐霏微。日映金宫上，云依玉殿飞。万方秋贡入，千骑早朝归。自笑何为者，缁尘满表衣。
秋夜杂兴呈徐典签颖　　　　　黄哲
v杓运西宇，华月丽中楹。坐知流序易，遥夜秋风生。银汉呈宵景，金堂含夕清。柔条栖湛露，嘉蕙茁幽茎。抚迹遂成感，如何君远征。相思云阳浦，i限玉京。寸心渺何极，摇荡如悬旌。
早行　　　　　　　　　　　　林鸿
前山树暗月朦胧，马色鸡声共晓风。不为逢秋多感慨，只缘身在别离中。
晚眺　　　　　　　　　　　　赵迪
白云深处野人家，倚杖f吟日未斜。江上数峰看欲尽，晚钟残月入芦花。
山中秋夜　　　　　　　　　　梁寅
夜对千峰秋气清，萧条岩壑一闲身。松林虎出时窥犬，茅屋萤飞偏近人。傍月把书怜稚子，临风吹笛羡南邻。栖乌应怯梧桐冷，不断悲啼欲向晨。
夜坐　　　　　　　　　　　陶宗仪
披衣散发坐南荣，漏点迟迟欲二更。风约沼萍云影淡，月栖径竹露华明。石床凉意浮珍簟，宝鼎沉烟喷玉笙。世虑不关心似洗，此身只觉在蓬瀛。
夏夜独坐　　　　　　　　　陈亢宗
赤日堕西岭，万窍生夕阴。鲜月发华滋，流云倏销沈。揽衣中庭下，孤坐忘夜深。蝼蝈恣乱聒，蚯蚓亦长吟。凉t西南来，冷然度中林。沈抱方迫塞，少焉沃烦心。高诵停云篇，缅怀慰知音。
春晓　　　　　　　　　　　　于谦
昼静暖风微，帘垂客到稀。画梁双燕子，不敢傍人飞。
春夜　　　　　　　　　　　　前人
长风送华月，照我庭前树。宿鸟忽惊飞，双双背人去。
太原道中晓行　　　　　　　　前人
星稀月落晓风清，犹听鸡声报五更。山势平吞沙漠境，河流曲绕晋阳城。天涯何处寻归路，野景无边动客情。车骑纵横皆故道，不须候吏远逢迎。
夏夜步月　　　　　　　　　　前人
明月入我户，清风吹我衣。散步下瑶阶，仰看星斗晖。万籁寂不闻，群动感息机。啸歌振林薮，鸟雀争分飞。兴尽却归来，此意知者稀。
春晓词　　　　　　　　　　陆德蕴
窗明云母光催曙，娇鸟惊啼画栏树。流苏复帐开芙蓉，枕屏残梦犹朦胧。东方风来寒剪剪，兰香熏衣藕丝软。银蟾隔帘斜堕云，粤被ㄎ泶何藓邸
兰陵秋夕　　　　　　　　　　张和
碧树鸣秋叶，芳塘敛夕波。漏长稀箭刻，楼迥逼星河。候雁迎霜早，啼傍月多。怀人不能寐，弹铗起商歌。
行台日暮偶成　　　　　　　　赵宽
何处萧萧暝色侵，海云将雨过寒林。间关旅雁天涯路，寂历啼岁暮心。槁木嗒然聊隐几，飞蓬搔尽不胜簪。松垣深掩黄昏尽，惟有炉薰对苦吟。
夕　　　　　　　　　　　　　朱朴
出门望南山，日夕山光冷。山月出未高，栖雅动林影。
日夕　　　　　　　　　　　　黄云
寂居山之阿，木叶明返照。阴凝晚色，馀霞尚鲜耀。远心望烟海，孤兴凌仙峤。归牧驱牛马，溪船罢渔钓。闭门群动息，默以领众妙。
夜坐　　　　　　　　　　　　刘玉
暝色闷琴书，开轩对明月。微雨卷薄云，疏星粲成列。孤踪栖鸟足，群响虫声歇。缅怀尘外人，高枕宵钟彻。
午风亭为序庵太史　　　　　张邦奇
青草池边绿树枝，晴空白日r游丝。湘帘半苑苫ㄈ耄正是午风吹客时。
西楼晚眺　　　　　　　　　索承学
在家无事不劳生，暂倚危楼看夕晴。云里树含山外寺，渡头人语水边城。荒村茅屋秋砧早，野店渔家晓炊明。吟罢新诗还自和，西风吹落塞鸿声。
寒夜吟赠吴江主人　　　　　左国玑
昏钟夜定华月高，霜风入室风萧b。主人下帘执明烛，玉壶泻出香葡萄。冰河赤鲤价重万，洞庭黄柑初破苞。解我吴钩佩，著我赤霜袍。当杯更发鹧鸪调，意气落魄无辞劳。白日营营苦多务，吃饭梳头日云暮。不来清夜与尔遭，枉使黄金满箱库。当年平乐宴宾客，十千五千更不顾。如花少女劝酒歌，醉没西山月华素。吴江主人逸兴清，寒夜好客欢相迎。红垆炙薰空穑不怕河冰冻玉成。
永夜　　　　　　　　　　　孙一元
黄叶下西陂，山空秋正清。永夜无人语，残河尽意明。
向夕　　　　　　　　　　　　戴冠
落日去遥岑，孤村暝欲侵。犁锄归别坂，烟火散前林。羁鸟惊风起，幽花入夕深。时来须向晦，吾亦闭门吟。
舟晓　　　　　　　　　　　　杨慎
羁心厌漏迟，未晓命舟师。树过如人立，帆开觉岸移。天梭星落织，霞锦日斜丝。渐喜渔村近，炊烟出竹篱。
晓发　　　　　　　　　　　　杨铨
耿耿星河拂曙流，舳舻衔尾上邕州。南下推鲛室，D谷东开破蜃楼。山顶渐排云影出，浪花初荡日光浮。捷书夜报降王款，应有元戎侈壮猷。
保定公馆昼坐　　　　　　　　夏言
重门掩长昼，槐阴知午过。瓦雀上阶行，青虫抱丝堕。公暇亦凭几，好风时入座。终羡南村翁，悠哉北窗卧。
夜行　　　　　　　　　　　　王讴
夜行如在旦，残月清林光。云气生深涧，露华从早凉。白沙郁浩浩，翠壁凝苍苍。寂历松柏径，经过花草香。鸡声互村落，曙色动柴桑。即事况多感，离心含永伤。
晚归　　　　　　　　　　　吴益夫
夕阳下西林，草径含暝色。鸣蜩在深树，向晚犹不息。归骑且迟迟，中天云未黑。
早起露坐　　　　　　　　　文徵明
炎宵不能寐，起坐褰纬。繁星丽中天，明河连曙辉。凉风不满须，落月犹在衣。中庭草木稠，宿露朝未。人生亦旦暮，急景无停机。抚时怀美人，欲往情依依。暑寒互推迁，安得愿无违。
夜坐　　　　　　　　　　　　前人
溽暑夜不寐，凉风初解围。起看星汉动，坐久语音稀。残月耿犹在，流萤忽自飞。一声何处鹤，泪下欲沾衣。
玉河桥晓行　　　　　　　　　蔡羽
太液新波出建章，辘轳声近想宫墙。残星拂树天桥净，隔岸啼莺禁Z长。紫气凝香开北极，苍龙乘日起东方。君王垂拱临朝早，银烛光中散鹭行。
晓起　　　　　　　　　　　　前人
竹色衣全绿，林光露未。陇猿催梦晓，塞月堕烟微。别恨琴中语，流年客里归。悠悠花上蝶，偏作合欢飞。
夜　　　　　　　　　　　　　王宠
山腰小阁夜焚香，烟满平林月满床。十里春楼明灭外，竹枝歌散一天长。
晓行　　　　　　　　　　　　马骈
明河欲西垂，树杪大星落。隐隐远烟消，霜天一声角。
晓起偶书　　　　　　　　　赵时春
独卧听晨喧，揽衣欲遽起。院静不闻人，鸟啼深树里。
春夜　　　　　　　　　　　李开先
宝鸭香初泛，铜龙点渐加。睡轻闻雨竹，情重惜风花。无语梁间燕，未啼城上鸦。春宵太寂寞，枕待朝霞。
夜坐　　　　　　　　　　　孔天引
寥寥郡斋夕，悄悄客心幽。露气因风发，花阴带月流。城高闻鼓角，地爽识边州。去国怀多旷，兼兹永夜愁。
夜坐　　　　　　　　　　　何维柏
虚亭面芳沼，凉月散遥林。坐观群动息，惟闻蟋蟀吟。物性各自适，兹理会予心。虚明生夜景，微风开我襟。整衣起巡檐，鸣我花间琴。缅怀千载下，希聆疏越音。高梧发孤籁，妙契天机深。对此不能寐，待旦夙所歆。
山中晓行　　　　　　　　　万虞恺
揽衣中夜起，秣马早鸣鞭。残月不照地，明星犹在天。出门频问晓，历涧暗闻泉。翳翳东林外，山云杂陇烟。
早行　　　　　　　　　　　　彭谦
畏途兼岁暮，假寐怯宵征。高柳霜前短，残星晓后明。板桥人度影，画角戍传声。野烧前山起，羁心黯自惊。
返照　　　　　　　　　　　张居正
落日千山暮，寒光入蓟城。虚堂馀树色，御苑乱鸦声。拥衲僧归晚，开轩客望平。乡关杳何处，万里一含情。
东郡道中早行　　　　　　　张祥鸢
鸡鸣庭树晓，漏断晨星疏。浓霜白于玉，皎皎涂阶除。揽我征衣裳，出门复驱车。数里始辨色，井屋炊烟初。日气结朝霞，绛色横扶馀。已欣远怀旷，复欢尘眼舒。马嘶驿楼近，晨风吹白榆。计程尚千里，岁晏归吾庐。
省夜　　　　　　　　　　　　前人
袅袅明河带苑墙，萧萧乱叶下微霜。风回寒柝沈遥堞，天近疏钟出未央。共道汉庭方贵少，可知颜驷尚为郎。一官无补思田里，岁晏南中橘柚黄。
寒夜曲四首　　　　　　　　皇甫
碧殿金风生绮纨，宫槐吹尽不留残。沈沈月到苔阴上，添却帘栊无数寒。
空庭霭霭月凝霜，银烛无光玉漏长。清汉数声征雁度，梦回中夜忆辽阳。
寒切雕窗透锦茵，残更望断履綦尘。空闺不恨飞霜夜，总使春来益黯神。
玉衡低户夜无声，月色笼寒照不明。灯火渐催迎早岁，绿窗愁杀近啼莺。
寒夜曲二首　　　　　　　　皇甫P
风吹芳树已凋残，却放清晖入画阑。莫道金闺常自，夜深翻似玉门寒。
淡烟和月出霜林，落尽寒花只素阴。别有兰缸凝彩焰，镜台斜倚照冰心。
晓起　　　　　　　　　　　　谢榛
晓起正科头，时闻花外鸠。出门疏雨歇，倚杖断云流。绿草偏依水，青山半入楼。况逢春酒熟，不负嗣宗游。
鸡鸣歌　　　　　　　　　　吴国伦
东方欲曙星皎皎，鸡人登坛望八表。三唱传呼曲未终，月散钟鸣天下晓。重城万树鸣乌鹊，六宫并奏钧天乐。
秋夜　　　　　　　　　　　汪道会
唧唧候虫响，幽人耿不眠。纤纤寒兔影，虚牖鉴逾鲜。梦为逢秋作，钟因达曙传。羁心与病骨，展转共凄然。
秋夜感怀　　　　　　　　　　前人
凉风吹袅袅，遥夜阖闾城。秋至明蟾影，寒生切雁声。泪痕馀枕席，病骨怯支撑。霜鬓朝来染，应知更几茎。
晚　　　　　　　　　　　　　顾闻
岸帻秋堂小，临流暮雨清。群峰倾鸟背，落叶带溪声。林日高低下，川虹断续明。棹歌何处发，应是采莲行。
十四夜元白维敬见过　　　　欧大任
暧暧天宇豁，良夜皎如练。镜彩未盈规，清辉远弥见。先临太液池，却丽昭阳殿。须臾出渐高，历历指烟甸。零露沤鹁ィ严更促银箭。登楼枉嘉宾，鸣佩总时彦。列坐引浊醪，行厨愧丰膳。盍簪既非偶，明德夙所眷。共舒南渚情，宁羡西园宴。鄙劣谢久要，期尔回光眄。
中夜有感　　　　　　　　　　施渐
牵牛西转雉楼高，残月亭亭午夜潮。客久不知颜鬓改，一声城角起i。
晓发应城　　　　　　　　　李言恭
古道风烟接，天涯晓梦迷。猿啼千树露，人过一村鸡。远浦馀灯暗，隔林残月低。此时有高卧，予独愧羁栖。
春昼　　　　　　　　　　　　居节
春江泥暖燕来时，红白花深桃李枝。草色一帘门半掩，卧看双蝶趁游丝。
秋夜独坐偶成　　　　　　　　冯琦
丹凤城西小苑开，夜深清露冷苍苔。寒星历历疏萤度，落木萧萧候雁回。凉雨乍收云满树，碧天如洗月临台。中宵不掩双扉卧，恐有相思命驾来。
双溪晓望　　　　　　　　　　沈瓒
楼居无俗梦，山晓不闻鸡。日出鸟鸣竹，雾开人渡溪。沙田秋稼晓，野町宿云低。欲卜诛茅处，终焉共遁栖。
夜坐　　　　　　　　　　　区大相
夜坐不觉久，庭乌栖复啼。灯前下黄叶，井上鸣莎鸡。漏静风声细，帷空月影低。城南有思妇，幽梦越辽西。
夜坐　　　　　　　　　　　　张鼐
香浮帘外疑花笑，影到窗前喜月来。独有苦吟人未睡，三更移步点苍苔。
朝　　　　　　　　　　　　　钟惺
蓐食初戒徒，新D淡寒岫。光薄始著林，映带自先后。日盛宿烟避，远见山水候。我行久出峡，始得睹清昼。
夜坐　　　　　　　　　　　范景文
不寐中宵起，虚庭分外清。花因风弄影，云与月争明。人定雅栖稳，寒初鹤梦惊。飒然生远树，大半是秋声。
暮望　　　　　　　　　　　施邦耀
返照开西峡，穿林渡远塘。卑枝散高影，远岫驻云光。城市归人急，江天宿鸟忙。自伤迟暮客，日日送残阳。
西城晚眺　　　　　　　　　黄克晦
薄暮登城暑气微，风含睥睨欲沾衣。青山满目惭高隐，白发盈头爱落晖。水带平芜双鸟下，云连远树一僧归。深杯未觉黄昏尽，渔火遥生垂钓矶。
夜坐　　　　　　　　　　　胡宗仁
篝灯常独坐，瀹茗与摊书。残月半窗白，寒星彻夜疏。不眠增昼短，延漏惜冬馀。此意自终古，中怀未忍虚。
宿麻河　　　　　　　　　　盛鸣世
积雨湖田没，居人生事微。白鱼休市早，乌鬼载船归。月黑村春尽，林深岸火稀。纬萧眠不定，中夜赋无衣。
夜过凌方弦斋　　　　　　　　前人
十里到孤村，柴门下夕曛。霜铺平野月，钟断隔溪云。病骨逢秋健，清言忘夜分。自君多秘术，猿鹤渐成群。
春昼戏咏　　　　　　　　　　茅维
春昼阴阴度网窗，春愁极目荡春江。不知何处吹花片，忽有馀香到佛幢。红药风翻娇第一，紫丁烟湿艳无双。如侬自爱空林绿，绣遍苔钱带壁缸。
灵峰山房夜起　　　　　　　吴鼎芳
寥寥青莲宇，出步夜方永。蝉鸣四山秋，鹿饮一潭静。圆月当碧空，孤塔立无影。花落树犹香，竹深涧亦冷。烟光散如水，明星上高岭。
寺夜　　　　　　　　　　　　前人
林坳动萧槭，橡叶走檐际。柴门夜忘关，山风自开闭。邑邑如有怀，遥遥转无寐。佛灯清可依，城柝冷相递。斜月苦近床，严霜白满地。
夜夜曲　　　　　　　　　　齐莱名
月涩烛无光，蟋蟀鸣床下。夜半绣衾寒，霜落鸳鸯瓦。
长夜曲　　　　　　　　　　王龙起
玉塞遥遥人未到，金闺夜夜鸡鸣早。画屏银烛影长寒，宝帐熏笼空自好。井床幽咽辘轳软，离魂乍断惊眠浅。半枕寻思信复疑，回肠逐与更筹转。芭蕉露坠清声发，螽斯络纬哀残月。纱窗冷落暗生光，耿耿含情独不歇。
晓起　　　　　　　　　　　　前人
夜阑远寺钟鸣，渐渐啼鸡有声。起把疏帘半裕一钩落月西横。
秋夕　　　　　　　　　　　　前人
小窗残日斜悬，叶落空庭悄然。帘影无风自舞，数声鸡犬村前。
寒夕　　　　　　　　　　　　前人
疏林夕照将斜，半岭风吹断霞。无事柴门独掩，庭前几树梅花。
雨夕　　　　　　　　　　　　前人
满城风两层层，寂寞危阑独凭。墙外梨花乱落，黄昏一点孤灯。
晓望　　　　　　　　　　　　程汉
雨馀湖色静，杂树晓氤氲。空水遥难辨，山花近渐分。叶齐增岸影，鱼聚矗波纹。日出林光白，英英散宿云。
晓起　　　　　　　　　　　刘应迪
晓色渐熹微，柝声听渐稀。月潜销客袂，灯已失林扉。竹外风翻冷，花间露欲。巢乌栖未稳，先上女墙飞。
秋晨　　　　　　　　　　　　张
新凉容易到幽栖，晨起轻衫小院西。蟋蟀草根吟未歇，牵牛竹尾一茎低。
晓行　　　　　　　　　　　葛一龙
日出已杲杲，西月还相照。农妇饷晨畔，牛衣覆霜草。
夕怀　　　　　　　　　　　张宇初
落日未没山，明霞烂西隅。疏林俯平野，飞烟散轻凫。宿鸟栖复鸣，灯火起邻墟。明月照东园，馀寒袭裳襦。启扃坐虚庭，延泳思莫舒。世故感浮情，淳风朝夕殊。元天默无语，终尔归空无。
晓发　　　　　　　　　　　释如兰
东风卷雨晓云收，两岸鸡鸣送客舟。柔橹不惊江上雁，残灯犹照白云楼。天连野水浮云阔，斗转银河拂地流。遥望吴城何处是，青山数点落长洲。
日暮　　　　　　　　　　　　明秀
西阁日将夕，川原生暮烟。远林归倦鸟，枯叶抱寒蝉。野岸渔罾外，秋风戍垒前。故人应念我，定有尺书传。
晓行　　　　　　　　　　　　实38
东林日初上，群壑开霁色。樵夫先入山，霜草见行迹。
夜坐　　　　　　　　　　　　性琮
新凉微月上，杂坐小庭前。莫更烧明烛，飞蛾绝可怜。
秋夜　　　　　　　　　　媛孟淑卿
豆花雨过晚生凉，林馆孤眠怯夜长。自是愁多不成寐，非缘金井有啼。
夜坐　　　　　　　　　　　朱妙端
吴蚕初出悄无眠，数尽更筹觉暮寒。柳色弄阴春已暝，角声吹月夜将阑。金炉火冷沈烟细，罗幌风生蜡炬残。夜坐空庭望银汉，碧天如水露``。
秋夜　　　　　　　　　　　项兰贞
静夜砧初动，凉风雨乍收。一钩新月上，应照故园楼。
春夜　　　　　　　　　　　谢五娘
银烛烧残夜漏声，画屏香案影孤清。一庭春色无人管，分付梨花伴月明。

[book_title]岁功典第一百十卷
晨昏昼夜部艺文五〈词〉
菩萨蛮〈秋夜〉　　　　　南唐卢绛
玉京人去秋萧索，画檐鹊起梧桐落。枕悄无言，月和清梦圆。　背灯惟暗泣，甚处砧声急。眉黛小山攒，芭蕉生暮寒。
何满子〈泛湖夜归〉　　　　宋张先
溪女送花随处，沙鸥避乐分行。游舸已如图障，里小屏犹画潇湘。人面新生酒艳，日痕更欲春长。　衣上交枝38色，钗头比翼相双。片段落霞明水底，风纹时动妆光。宾从夜归无月，千灯万火湖塘。
玉楼春〈夜雨寄弟〉　　　　　苏轼
梧桐叶上三更雨，惊破梦魂无觉处。夜凉枕簟已知秋，更听寒蛩促机杼。　梦中历历来时路，犹在江亭醉歌舞。尊前必有问君人，为道别来心与绪。
行香子〈与泗守南山晚归〉　　前人
北望平川，野水荒湾，共寻春，飞步孱颜，和风弄袖，香雾萦鬟，酒正酣适，人语笑，白云间。　飞鸿落照，相将归去，澹涓涓。玉宇清f，何人无事，晏坐空山。望长桥上，灯火乱，使君还。
浣溪沙〈晚景〉　　　　　　　贺铸
鹦鹉惊人促下帘，碧纱如雾隔青奁，雪儿窥镜晚蛾纤。　乌鹊桥边河络角，鸳鸯楼外月西南，门前嘶马弄金衔。
前调〈晚景〉　　　　　　　　前人
楼角红绡一缕霞，淡黄杨柳带栖鸦。玉人和月折梅花。　笑臃巯愎樾寤В半垂罗幕护窗纱。东风寒似夜来些。
夜行船〈雨夜泊吴江〉　　　　毛滂
寒满一衾谁共，夜沉沉，醉魂朦。松雨呼烟，唤付凄凉。又不成那些好梦。　忽明日，烟江暝洌扁舟系，一行EX。季鹰生事水漫，过鲈船再三目送。
踏莎行〈陈兴宋夜集〉　　　　前人
天质婵娟，妆光荡漾，御酥做出花模样。夭桃繁杏本妖妍，文鸳彩凤能偎傍。　艾绿浓杳，鹅黄新酿，缘云清切歌音上。夜寒不近绣芙蓉，醉中o觉春相向。
感皇恩〈晚酌〉　　　　　　　前人
多病酒尊疏，饮少辄醉，年少衔杯可追记，无多酌。我醉倒阿谁扶起。满怀明月冷，炉烟细。　云幕虽高，风波无际。何似归来醉乡里。玻璃缸上，满载春光花气。蒲萄仙浪软，迷红翠。
南歌子〈春夜〉　　　　　　　谢逸
雨洗溪光净，风掀柳带斜。画楼朱户玉人家，帘外一眉新月，浸梨花。　金鸭香凝袖，铜荷烛映纱，凤盘宫锦小屏遮。夜静寒生春笋，理琵琶。
蓦山溪〈月夜〉　　　　　　　前人
霜清木落，深院帘栊静。池面卷烟波，莹香冰，一奁明镜，修筠拂槛，疏节晚婵娟。山雾敛，水云收。野阔江天迥。　红销醉玉，酒面风前醒。罗幕护轻寒，锦屏空，金炉烬冷，星横参昴，梅径月黄昏，清梦觉，浅眉颦，窗外横斜影。
蝶恋花〈早行〉　　　　　　周邦彦
月皎惊乌栖不定，更漏将阑，辘轳牵金井。唤起两眸清炯炯，泪花落枕红绵冷。　执手霜风吹鬓影，去意徘徊，别语愁难听。楼上阑干横斗柄，露寒人远鸡相应。
早梅芳〈晓别〉　　　　　　　前人
花竹深房栊好，夜阒无人到。隔窗寒雨向壁，孤灯弄馀照。泪多罗袖重，意密莺声小。正魂惊梦怯，门外已知晓。　去难留，话未了，早促登长道。风披宿雾，露洗初阳，射林表。乱愁迷，远览苦，语萦怀抱。漫回头，更堪归路杳。
选冠子　　　　　　　　　　　前人
水浴清蟾叶喧，凉吹巷陌，雨声初断f。依露井，笑扑流萤。惹破画罗轻扇。人静夜，久凭阑，愁不归眠。立残更箭，叹年华一瞬，人今千里，梦沈书远。　空见说，鬓怯琼梳，容消金镜。渐懒趁时匀染，梅风地溽，虹雨苔滋，一架舞红都变。谁信无聊，为伊才减，江淹情伤荀倩。但明河影下，遥看稀星数点。
眼儿媚〈晓行〉　　　　　　林少瞻
霁霞散晓月犹明，疏木挂残星。山径人稀，翠萝深处，啼鸟两三声。　霜华重逼云裘冷，心共马蹄轻，十里青山，一溪流水，都做许多情。
鹧鸪天〈揖翠晚望〉　　　　赵师侠
榕叶阴阴未著霜，浅寒犹试夹衣裳。雾浓烟重遥山暗，云淡天低去水长。　风淅沥，景凄凉，乱鸦声里又斜阳。孤帆落处惊鸥鹭，飞映书空雁字长。
清平乐〈早起闻莺〉　　　　赵长卿
绮疏新晓，学语雏莺巧。烟暖瑶阶梧叶老，满地东风芳草。　少年不合风流，偿他酒债花愁。望断绿芜春去，销魂懒上层楼。
前调〈晚晴赏荷〉　　　　　　前人
水乡清楚，襟袖消残暑。绰约藕花初过雨，出浴杨妃无语。　葡萄满酌玻璃，已07一醉酬伊。浪韵ρ艉焖椋池光飞上帘帏。
踏莎行〈夜凉〉　　　　　　　前人
树影将圆，林梢不动，汗珠`透纱衣重。薄风忽送雨飞来，晚凉习习生幽梦。　珠箔高钩，瑶琴f弄，移尊邀取婵娟共。今宵07著醉眠呵，夜香闻早添金凤。
南歌子〈夜坐〉　　　　　　　前人
霜结凝寒夜，星辉识晓晴，兰膏重剔且教明。为照梢头香缕，一丝轻。　坐久看看困，新词缀未成。梅花熏得酒初醒。更向耳边低道，月三更。
江城子〈夜凉对景〉　　　　　前人
Z云飞尽楚天空，碧溶溶，一帘风。吹起荷花，香雾喷人浓。明月凄凉多少恨，恨难许，我情钟。　相思魂梦几时穷，洞房中，忆从容，须信别来，应也敛眉峰。好景良宵添怅望，无计与，一尊同。
菩萨蛮〈湖光亭晚集〉　　　叶梦得
平波不尽蒹葭远，清霜半落沙痕浅。烟树晚微茫，孤鸿下夕阳。　梅花消息近，试向南枝问。记得水边春，江南别后人。
鹧鸪天〈晚雨泛舟〉　　　　　前人
天末残霞卷暮红，波间时见没I翁。斜风细雨家何在，老矣生涯尽个中。　惟此意，与公同，未须持酒祝牛宫。傍人不解青蓑意，犹说黄金宝带重。
玉楼春〈晚雨集客湖上〉　　　前人
花残却似春留恋，几日馀香吹酒面。湿烟不隔柳条青，小雨池塘初有燕。　波光纵使明如练，可奈落红纷似霰。解将心事诉东风，只有啼莺千万啭。
南乡子〈池亭新成晚步〉　　　前人
浅碧蘸鳞鳞，照眼全无一点尘。百草千花都过了，初新，翠竹高槐不占春。　歌笑堕纶巾，午睡醒来尚欠伸。待得月明归去也，香O，更有凉风解送人。
前调〈自后圃晚步湖上〉　　　前人
小院雨新晴，初听黄鹂第一声。满地绿阴人不到，盈盈，一点孤花尚有情。　却傍水边行，叶底跳鱼浪自惊。日暮小舟何处去。斜横，冲破波痕久未平。
西江月〈夜行黄沙道中〉　　辛弃疾
明月别枝惊鹊，清风半夜鸣蝉。稻花香里说丰年，听取蛙声一片。　七八个星天外，两三点雨山前。旧时茆店社林边，路转溪桥忽见。
八声甘州〈夜读李广传寄友〉　前人
故将军饮罢，夜归来，长亭解雕鞍。恨灞陵醉尉，匆匆未识，桃李无言。射虎山横一骑，裂石响惊弦。落魄封侯事，岁晚田园。　谁向桑麻杜曲，要短衣匹马，移住南山。看风流慷慨，谈笑过残年。汉开边，功名万里，甚当时，健者也曾f。纱窗外，斜风细雨，一阵轻寒。
满江红〈夜饮海棠花下〉　　刘克庄
老子年来，颇自许，心肠铁石。尚一点，消磨不尽，爱花成癖。懊恼每嫌寒勒住，丁宁莫被晴烘拆。奈暄风，烈日太无情，如何得。　张画烛，频频惜，凭素手，轻轻摘。更一番雨过，Z云无迹。今夕不来花下饮，明朝空向枝头觅。对残红，满院杜鹃啼，添愁寂。
临江仙〈夜景〉　　　　　　　李石
烟柳疏疏人悄悄，画楼风外吹笙。倚阑闻唤小红声，薰香临欲睡，玉漏已三更。　生待不来来不去，一方明月中庭，粉墙东畔小桥横，起来花影下，扇子扑飞萤。
满江红〈春晓〉　　　　　　　刘
著意留春，留不住，春归难恋。最苦是，梅天烟雨，麦秋庭院。嫩竹浓阴莺出谷，柔桑采尽蚕成茧。奈沈腰，宽尽有谁知，难消遣。　幽阁恨，双眉敛，香笺寄，飞鸿远。向风帘羞见，一双归燕。翠被f将情做梦，青楼赚得恩成怨。对尊前，莫惜唤琼姬，持杯劝。
水龙吟〈夜泛鉴湖怀归〉　　　姜夔
夜深客子移舟，处两两沙禽惊起。红衣入桨，青灯摇浪，微凉意思。把酒临风，不思归去，有如此水。况茂陵游倦，长干望久，芳心事，箫声里。　屈指归期尚未，鹊南飞，有人应喜。画阑桂子，留香小待，提携影底。我已情多，十年幽梦，略曾如此。甚谢郎也恨，飘零解道，月明千里。
蝶恋花〈崇阳县圃夜饮〉　　　王炎
纤手行杯红玉润，满眼花枝，雨过胭脂嫩。新月一眉生浅晕，酒阑无奈添春困。　唤起醉魂君莫问，憔悴容颜，羞与花相近。人自无情花自韵，风光易老何须恨。
水调歌头〈夜泛湘江〉　　　　前人
江月冷如水，江水碧于空。晚来一霎过雨，为我洗秋容。悄悄四山人静，凛凛三更露下，天阔叫孤鸿，唤起蓬窗梦，身在水晶宫。　揖湘妃，招月姊，御清风。素琴韵远，不觉醉眼杏花红。禹穴骑鲸仙去，东海钓鳌人远，此意与谁同。倚柁一长啸，幽壑舞鱼龙。
鹊桥仙〈夜闻杜鹃〉　　　　　陆游
茅檐人静，蓬窗灯暗，春晚连江风雨。林莺巢燕总无声，但月夜常啼杜宇。　催成清泪，惊残孤梦，又拣深枝飞去。故山犹自不堪听，况半世飘然羁旅。
江城子〈晚泊分水〉　　　　　黄铢
秋风袅袅夕阳红，晚烟浓，暮云重。万叠青山，山外叫归鸿。独上高楼三百尺，凭玉J，睇层空。　人间日日去匆匆，碧梧桐，又西风。北去南来，消尽几英雄。掷下玉尊天外去，多少事、不言中。
更漏子〈夜闻桂香次韵〉　　洪咨夔
眼生花，灯缀粟，人在黄金列屋。金缕细，道冠明，胆瓶凉意生。　缓歌弦，停酒校待得香风吹下。斜月转，断云回，风流不让梅。
菩萨蛮〈夜景〉　　　　　　史达祖
梨花不碍东城月，月明照见空阑雪。雪底夜香微，搴帘拜月归。　锦衾幽梦短，明日南塘宴。宴罢小楼台，春风来不来。
浣溪沙〈夜饮中明小轩〉　　　韩W
一曲青山映小池，林疏人静月明时。相逢杯酒也相宜。　醉眼不知春事少，欢情犹得漏声迟，神仙何处梦魂飞。
前调〈夜饮听歌〉　　　　　　前人
小雨收晴作社寒，月桥花院篆香残。杏腮桃脸黛眉弯。　歌拂燕梁牵客恨，醉临鸾镜怕人看。良宵春梦绕屏山。
好事近〈春晓〉　　　　　　　汪莘
阆苑梦回时，窗外数声啼鸟。觉我床前天气，便清明多少。　诗人门户约花开，宿蝶误飞了。一段山青水绿，作洞庭春晓。
前调〈春夕〉　　　　　　　　前人
夹岸隐桃花，花下苍苔如积，蓦地轻寒一阵，上桃花颜色。　东邻西舍绝经过，新月是相识。白玉阑干斜倚，作蓬山春夕。
前调〈春昼〉　　　　　　　　前人
天宇绿无云，迟日江山如绣，是处轻衫团扇。笑折花相授。　南山之北北山南，星鸟尚依旧。谁在松风高卧，作蒿阳春昼。
前调〈春夜〉　　　　　　　　前人
月落画桥西，花影柳阴相亚。把住嫦娥问道，是谁家亭榭。　天边处士少微星，正在杏花下。斜卓参旗一片，作草堂春夜。
月华清〈春夜对月〉　　　　　洪
花影摇春虫声吟，暮九霄云幕初卷。谁驾冰蟾拥出桂，轮天半素魄映青。琐窗前，皓彩散，画阑干畔凝盼见，金波暄，分辉鹊殿。　况是风柔夜正，燕子新来，海棠微绽。不似秋光，只照离人肠断恨。无奈利锁名缰，谁为唤舞裙，歌扇吟。玩怕铜壶催晓，玉绳低转。
南乡子〈冬夜〉　　　　　　　黄升
万籁寂无声，衾铁棱棱近五更。香断灯昏吟未稳，凄清，只有霜华伴月明。　　应是夜寒凝，恼得梅花睡不成。我念梅花花念我，关情，起看清冰满玉瓶。
念奴娇〈夜凉〉　　　　　　　前人
西风解事，为人间，洗尽三庚烦暑。一枕新凉，宜客梦，飞人藕花深处。冰雪襟怀，琉璃世界，夜气清如许。划然长啸，起来秋满庭户。　应笑楚客才高，兰成愁悴，遗恨传千古。作赋吟，诗空自好不直，一杯秋露。澹月阑干，微云河汉，耿耿天催曙。此情谁会，梧桐叶上疏雨。
念奴娇〈夜渡古黄河〉　　　　张炎
扬z万里，笑当年，底事中分南北。须信平生，无梦到，却向而今游历。老柳官河，斜阳古道，风定波犹直。野人惊问，泛槎何处狂客。　迎面落叶萧萧，水流沙共，远都无行迹。衰草凄，迷秋更绿惟有，f鸥独立。浪挟天浮，山邀云去，银浦横空碧。扣舷歌断，海蟾飞上孤白。
前调〈养拙园夜饮〉　　　　　前人
瘦筇访隐，正繁阴，f锁一壶幽绿。乔木苍寒，图画古，窈窕行人韦曲。鹤响天高，水流花净，笑语通华屋。虚堂松外，夜深凉气吹烛。　乐事杨柳楼心，瑶台月下，有生香堪掬。谁理商声，帘外悄，萧瑟鸣悬玉。一笑难逢，四愁休赋，任我云边宿。倚阑歌罢，露萤飞上秋竹。
踏莎行〈夜景〉　　　　　　无名氏
碧藓回廊，绿杨深院，花期夜入帘犹浴Ｕ杖宋弈卧禄明，潜身却恨花阴浅。　密约难凭，幽欢未展，看看滴尽铜壶箭。阑干敲遍不应人，分明烛下闻刀剪。
点绛唇〈晨起书所见〉　　金段克己
爱酒渊明，无钱休对黄花语。一杯谁举，寂寞空归去。
屋上青山，山上行云度。悠然处，是中真趣，欲写还
无句。
鹧鸪天〈与钦叔京甫夜饮〉　元好问
楼上歌呼倒接08，楼前分手却相携。雨前雨后花枝减，州北州南酒价低。　怜水雁，笑醯鸡，鹤长凫短几时齐。醉来门外三竿日，卧听春泥过马蹄。
凤凰台上忆吹箫〈秦淮夜月〉元彭履道
劝客新楼，鸣筝上酒，夜凉人爱秋深。何似过赏心佳处，依约湖阴。东望寒光，缥缈烟，水阔短笛消沈。阑干近，胜时种柳，青到如今。　凌波，又成误约，自环佩飞去，暗想遗音。重记省江城，倦客醉拥秋衾。谁家一掬，红泪。孤雁远，湿透罗襟，石城晓数声，又递寒砧。
南乡子〈驿夫夜唱孤雁〉　　　　张翥
野唱自凄凉，一曲孤鸿欲断肠。恰似竹枝哀怨处，潇湘，月冷云昏觅断行。　离思楚天长，风闪青灯雨打窗，惊起小红楼上梦，悠扬。只在佳人锦瑟傍。
菩萨蛮〈越城晚眺〉　　　　明刘基
西风吹散云头雨，斜阳却照天边树。树色荡湖波，波光艳绮罗。　征鸿何处起，点点残霞里。月上海门山，山河苍莽间。
水龙吟〈夜闻铜瓶汤响〉　　　　前人
玉缸开尽丹葩，画檐深宿蟾蜍影。门掩清宵，声来何处，堂空人静。如竹梳风，如荷遇雨，如泉发井，向罗帏细细，如歌如语。还如暗，虫相命。　绣被熏沉正暖，梦云车，紫g双并，洞庭旷野，九韶齐奏，殷天笙磬，别有蛾眉，鼓琴弹瑟，江鸣山应，待然睡觉，灯存馀拢鸡啼窗炯。
菩萨蛮〈花边夜宿〉　　　　　杨基
潇湘门外春江水，小红楼子临江起。楼下是谁家，一株含笑花。　兰舟休远去，只就花边住。花影上牙樯，梦魂今夜香。
阮郎归〈夜登丛桂楼〉　　　吴子孝
一年月色最宜秋，银河映玉流。半轮寒魄未曾周，清光处处浮。　金尊瑶管共绸缪，毫端风景收。名山相望倚危楼，知音千古求。
浪淘沙〈汨罗夜泊〉　　　　李攀龙
风雨夜来多，暗渡湘罗。冷烟凝露蘸清波，隔浦残灯明半灭，满地渔蓑。　三载几回过，壮志消磨，芦花深处楚人歌，大半离骚经里意，音韵阿那。
忆江南〈晚步〉　　　　　　王世贞
歌起处，斜日半江红。柔绿篙添梅子雨，淡黄衫耐藕丝风。家在五湖东。
武陵春〈独夜〉　　　　　　葛一龙
深锁楼台何处是，烟暗雨冥冥。花动风枝犬吠声，疑是有人行。　今夕不知何夕也，添却许多更，倍觉秋天不肯明，愁从酒畔生。
念奴娇〈江上晚归〉　　　　沈友夔
烟山初晚，做蛾眉，低绿送人行色。空翠满弯，携不了，江上暮云横碧，钓艇烟斜，渔蓑雪满，微笑鲈鱼得。月沉渡口，断桥残夜人立。　无聊酒力微茫，f心渺渺，江面孤鸿劈。雪浪半空，云自裕就里片帆风急。归去枫村，鹤栖花底，月照柴门迹。风帏孤枕，暮潮犹是空拍。
行香子〈夜雨〉　　　　　　沈懋德
密雨深秋，乱落梧楸，已相惊，袖薄衫飕。那堪独听，邻梦初浮。记那时言，那时泪，那时愁。　甚没来由，雁叫云头，顿收归万，里清秋，付还河汉，独把离忧，向小窗中，深帘里，最淹留。
八声甘州〈晓发〉　　　　　陆释麟
晓风清滟滟，待潮生，潮落始行舟。正鸡声茅店，孤城断角。枕悠悠，偶尔掀篷一笑，起舞也风流。问谁人领取，此景清幽。　　极目长空杳霭，但寒烟衰草，江练明楼。羡双双白羽，天水共沈浮。待乘桴，渐穷湖海，莫思量，锦缆与鸣驺。菰蒲里，烟波钓叟，与子为俦。
南乡子〈美人晓妆〉　　　　卓人月
花影分明，闯入纱窗上翠屏，笼内鹦哥春梦醒。低声，却向床头唤玉人。　俏髻盘成，缥缈虚无云气清。旭日熏人如卯酒。微醒，重倚瑶琴眼倦撑。
望江南〈夜泊汉江口〉　　　张大烈
吟眺处，江雨正霏霏。九叠云华苍t秀，一川烟浪白鸥飞。此景十分奇。　吟眺罢，客思正依依。拄杖寻诗双屐履，扁舟垂钓一蓑衣。此趣几人知。
应天长〈晓起次韵〉　　　　　前人
千条弱柳萦，青镜悔。教夫婿，鬓慵整，香闺静，青峦迥。暗卜金钱，期未定。　魂绕阳台径，怨锁碧梧深井。酒病有时苏醒，难醒怀人病。
晨昏昼夜部选句
古诗：昼短苦夜长，何不秉烛游。
魏文帝东门行：朝游高台观，夕宴华池阴。〈又〉诗：清夜延贵客，明烛发高光。
明帝诗：静夜不能寐，耳听众禽鸣。
曹植诗：清夜游西园，飞盖相追随。
阮籍诗：清风肃肃，夜漫漫。
晋传元诗：闲夜微风起，明月照高台。
束晰诗：馨尔夕膳，洁尔晨羞。司马彪诗：中夜不能寐，抚剑起踯躅。
陶潜诗：夙晨装吾驾，启涂情已缅。〈又〉披褐守长夜，晨鸡不肯鸣。
宋谢灵运诗：时竟夕澄霁，云归日西驰。密林含馀清，远峰隐半规。
谢瞻诗：夕霁风气凉，闲房有馀清。开轩灭华烛，月露皓已盈。
齐王融诗：恒曜掩芳宵，薰风动兰月。
梁武帝诗：清宵一已曙，藐尔泛长洲。
元帝诗：鸡人怜夜刻，凤女念吹箫。
昭明太子诗：清宵出望园，诘旦居钟岭。
沈约诗：月华临静夜，夜静灭氛埃。
丘迟诗：诘旦阊阖开，驰道闻凤吹。
何逊诗：雾夕莲出水，霞朝日照梁。
北周王褒诗：漠漠村烟起，离离岭树齐。落星侵晓没，残月半山低。
隋王偈：月桂临樽上，山云影盖来。飞花随烛度，疏叶向帷开。
唐太宗诗：长烟散初碧，皎月澄轻素。〈又〉烟生遥岸隐，月落半崖阴。
元宗诗：白露埋阴壑，丹霞助晓光。涧泉含宿冻，山木带馀霜。
虞世南诗：绿野明斜日，青山澹晚烟。〈又〉惊鸟排林度，风花隔水来。
上官仪诗：池色摇晚空，岩花敛馀照。
张九龄诗：深林风绪密，遥夜客情悬。
杨炯诗：阶树含斜日，池风泛早凉。
王勃诗：野烟含夕渚，山月照秋林。〈又〉花枝栖晚露，枫叶度晴云。
李峤诗：野色开烟后，山光澹月馀。〈又〉甲第驱车入，良宵秉烛游。〈又〉三星花入夜，四序玉调晨。
徐彦伯诗：夕转清壶漏，晨惊长乐钟。
陈子昂诗：风泉夜声杂，月露宵光冷。〈又〉明月隐高树，长河没晓天。
张说诗：伊人美修夜，朋酒惠来称。
富嘉谟诗：清晨宝鼎食，闲夜郁金香。
沈缙谑：卷幔天河入，开窗月露微。小池残暑退，高树早凉归。
王维诗：九门寒漏彻，万井曙钟多。月迥藏珠斗，云消出绛河。〈又〉是时阳和节，清昼犹未暄。
祖咏诗：风帘摇烛影，秋雨带虫声。
常建诗：夜久潮侵岸，天寒月近城。
储光羲诗：良宵清净方高会，绣服光晖连皂盖。李白诗：三万六千日，夜夜当秉烛。
岑参诗：水烟晴吐月，山火夜烧云。
杜甫诗：星垂平野阔，月涌大江流。〈又〉风起春灯乱，江鸣夜雨悬。〈又〉薄云岩际宿，孤月浪中翻。〈又〉鱼龙回夜水，星月动秋山。〈又〉恍惚寒山暮，逶迤白雾昏。山虚风落日，楼静月侵门。〈又〉雨稀云叶断，夜久烛花偏。〈又〉灯光散远近，月彩静高深。〈又〉孤城返照红将敛，近市浮烟翠且重。〈又〉四更山吐月，残夜水明楼。〈又〉不贪夜识金银气，远害朝看麋鹿游。〈又〉昼刻传呼浅，春旗簇仗齐。〈又〉沈吟坐西轩，饮食错昏昼。
钱起诗：薄寒灯影外，残漏雨声中。
窦叔向诗：夜合花开香满庭，夜深微雨醉初醒。戴叔伦诗：蒲涧千年雨，松门午夜风。
韩愈诗：唤起窗全曙，催归日未西。〈又〉昆明大池北，去觌偶晴昼。〈又〉悄悄深夜语，悠悠寒月辉。
柳宗元诗：愁深楚猿夜，梦断越鸡晨。
白居易诗：深夜湓浦月，平旦垆峰烟。
鲍溶诗：金飙爽晨华，玉壶增夜刻。李商隐诗：风朝露夜阴晴里，万户千门开闭时。〈又〉背灯独共馀香语，不觉犹歌夜起来。
李群玉诗：松声扫白日，霁夜来净域。
陆龟蒙诗：披襟两相对，半夜忽白昼。
宋梅尧臣诗：溪雾昼又收，山村夜初晦。
陆游诗：僧分晨钵笋，客供午瓯茶。〈又〉k火就炊朝甑饭，汲泉自煮午瓯茶。
京镗诗：八千里隔东西境，十二时分昼夜泉。
朱熹诗：众星何历历，严宵丽中天。
明王翰诗：晓露吸残青草岸，晚风吹出绿杨烟。

[book_title]岁功典第一百十一卷
晨昏昼夜部纪事一
《五运历年纪》：盘古之君，龙身蛇首，开目为昼，闭目为夜。
《路史》：地皇氏爰定三辰，是分宵昼。〈注〉见《通历》，或谓：三辰有度，昼夜有经，何定分之有。曰：不然，兹特后世作仪器，以揆躔度，准盈虚，以正昏明者。固非移日月而易昼夜也。是知躔度晷景之用，有自于此矣。
几蘧氏之在天下也，昼则旅行，夜乃类处。
遂人氏，不周之巅，有宜城焉。日月之所，不届而无四时昏昼之辨。
《列子・黄帝篇》：黄帝退而f居大庭之馆，齐心服形，三月不亲政事，昼寝而梦游于华胥氏之国。
《拾遗记》：炎帝筑圜丘以祀，朝日饰瑶阶，以揖夜光。轩辕黄帝使风后负书，常伯荷剑，旦游洹沙，夕归阴浦。行万里而一息。
少昊以金德。王母曰：皇娥处璇宫而夜织，或乘桴木而昼游，经历穷桑沧茫之浦。
《书经・舜典》：帝曰：俞咨伯汝作秩宗，夙夜惟寅，直哉惟清。
帝曰：龙朕，舨魉甸逍校震惊朕师。命汝作纳言，夙夜出纳，朕命惟允。
《拾遗记》：尧登位三十年，有巨查浮于西海。查上有光。夜明昼灭。海人望其光，乍大乍小，若星月之出入。虞舜在位十年，有五老游于国都，舜以师道尊之，言则及造化之始。舜禅于禹，五老去，不知所从。舜乃置五星之祠以祭之。其夜，有五长星出，薰风四起，连珠合璧，祥应备焉。
《说苑》：殷太戊时，有桑b生于庭，昏而生，比旦而拱。史请卜之汤庙。太戊从之。卜者曰：吾闻之，祥者福之先者也。见祥而为不善，则福不生。殃者，祸之先者也。见殃而能为善，则祸不至。于是乃早朝而晏。退问疾，吊丧三日，而桑b自亡。
《礼记・文王世子》：世子之记曰：朝夕至于大寝之门外，问于内竖曰：今日安否，何如。内竖曰：今日安。世子乃有喜色。其有不安节，则内竖以告世子，世子色忧不满容。内竖言复初，然后亦复初。
朝夕之食上，世子必在，视寒之节。食下，问所膳羞，必知所进，以命膳宰。然后退，若内竖言疾，则世子亲齐元而养。
《拾遗记》：周武王东伐纣，夜济河，时云明如昼，八百之族皆齐而歌。有大蜂，状如丹鸟，飞集王舟。因以鸟画其旗。
《书经・牧誓》：时甲子昧爽，王朝至于商郊牧野，乃誓。〈蔡传〉昧冥，爽明也。昧爽，将明未明之时也。
《史记・齐太公世家》：武王封师尚父于齐营丘，东就国，道宿行迟。逆旅之人曰：吾闻，时难得而易失，客寝甚安，殆非就国者也。太公闻之，夜衣而行，黎明至国。《周礼・天官》：宫正，夕击柝而比之。〈订义〉郑康成曰：夕，莫也。莫行夜以比直宿者。为其有解惰离部署。郑司农曰：柝，戒守者所击也。王氏曰：夕击柝而比之，若今酉点膳。夫王燕食，则奉膳赞祭。〈订义〉贾氏曰：燕食，谓日中及夕也。王氏详说曰：燕食谓三饭四饭耳。郑氏以为奉朝之馀膳，所祭牢肉也。《玉藻》曰：皮弁以日视朝，遂以日中而，奏而食。此谓天子之燕食也。又云：朝服以食，特牲祭肺。夕深衣祭牢肉，此谓诸侯之燕食也。天子言，诸侯言祭。天子言日中，诸侯言夕。互文见义。耳薜氏曰：王举则授而弗赞，燕食则授而赞之者，以举为礼之盛，王当自致焉。燕食则其祭，不如举之盛，故膳夫授而赞之。
内饔，牛夜鸣则睢！炊┮濉抵Ｋ九┰唬睿朽木臭也。易氏曰：牛昼作夜息，无故而夜鸣，则反常矣。其肉必睢５毓伲汗娜耍凡军旅，夜鼓。〈订义〉郑康成曰：夜戒守鼓也。司马法曰：昏鼓四通为大，夜半三通为晨戒，旦明五通为发煦。
司市，大市，日昃而市，百族为主。朝市，朝时而市，商贾为主。夕市，夕时而市，贩夫贩妇为主。〈订义〉郑康成曰：日昃，i中也。王昭禹曰：自朝至于日中，为商贾交易之市。百族乃百官族姓，非专市利，则宜避商贾，故大市日昃而市，百族为主。贩夫贩妇，朝货夕卖，衣食于日力。其贩也，以日之馀力。故夕市，夕时而市。
《春官》：鸡人，大祭祀，夜呼，旦以百官。〈订义〉郑康成曰：夜，夜漏未尽，鸡鸣时，呼旦以警起，百官使夙兴。
巾车，大祭祀，鸣铃，以应鸡人。〈订义〉郑康成曰：鸡人主呼旦，鸣铃以和之声，且警众。
《夏官》：掌固，昼三巡之，夜亦如之。夜三以号戒。〈订义〉易氏曰：此掌固所设之法，非其自巡也。昼三巡，则察其部伍之失次者。夜事尤谨，故亦如之。刘执中曰：夜则不见其三巡，故以及号为信也。
挈壶氏，凡军事，县壶以序，聚30，以水火守之，分以日夜。〈订义〉王昭禹曰：县壶，以盛水分刻漏也。郑康成曰：击30，两木相敲，行夜时也。郑锷曰：军中之守，尤严于夜。故行夜者，必聚而击30，以戒非常。必更代而次序之，使之适平。县壶为漏，时至则代，先后有伦，非惟无独贤之叹，且使击30者不倦而事益严也。防患之术，尤戒于夜，况军中乎。易氏曰：守之以水，则均其晷刻之多少。守之以火，则知其漏箭之迁易。
《秋官》：野庐氏，比国郊，及野之道路宿息井树。〈订义〉郑康成曰：比犹校也。宿息，庐之属，宾客所宿，及昼止者也。郑锷曰：自国之郊，及郊外之野，所通行之路，皆有宿息井树。夜可以寝，昼可以憩。有井以备饮食，有树以为藩蔽。野庐氏专掌之，则行者之至如归矣。
《冬官考工记》：匠人，建国为规，识日出之景，与日入之景，昼参诸日中之影，夜考之极星，以正朝夕。〈订义〉郑锷曰：记景之法，必画为规者，盖规圆而矩方。惟因其圜，然后中屈之。易氏曰：又于四旁之地，为规圜之势，画以识之，日出于东，其景在西，则识其出景之端。日入于西，其景在东，则识其入景之端。景之两端既定，中屈其所，量之绳，而两者相合，则地中可验。赵氏曰：昼是昼漏半正午时，此时日正行在天之中，虽不正在天中行，然必在极旁行。及夜后，极星则日去极远近可验。夜正，是夜半三更正子之时，极星谓北辰，正当天极中，以居天之中，众星所拱者，谓之极。极言中也。09氏，丝，以缢沤其丝。七日，去地尺暴之，昼暴诸日，夜宿诸井，七日七夜，是谓水。〈订义〉郑锷曰：丝之法以缢沤之，沤如沤麻之沤。以水灰谓之纾用缢以沤其丝，所以去其不蠲以致洁也。既沤七日矣，乃取而暴之。日中其暴也，当去地一尺而已，必以去地一尺为度者，不欲其高。惧阳气燥之，则其色失于燥，而不鲜明也。王昭禹曰：昼暴诸日，则以阳气温之也。夜宿诸井，则以阴气寒之也。谓水，则非渥淳之使熟也。以阴阳之气使之熟而已。毛氏曰：暴虽在昼，而夜必宿于井，又欲其水气之相蒸。郑锷曰：必以七日七夜为度者，欲其得阴阳之气一于平，而不偏也。
《仪礼》：士冠礼，摈者请期，宰告曰：质明行事。〈注〉质，正也。宰告曰：旦日正明，行冠事。
士昏礼，夙兴，妇沐浴，{笄宵衣，以俟见。〈注〉夙，早也。昏明日之晨兴起也。俟，待也，待见于舅姑寝门之外。质明，赞，见妇于舅姑席于阼。舅即席，席于房外南面。姑即席，妇执B枣栗，自门入，升自西阶进，拜奠于席。《十洲记》：周穆王时，西胡献夜光常满杯。受三升是白玉之精，光明夜照。冥夕，出杯于中庭以向天，比明而水汁已满于杯中也。汁甘而香美，斯实灵人之器。《史记・封禅书》：作~，后九年文公获若石，云于陈仓北阪城祠之，其神来，常以夜，光辉若流星，从东南来。集于祠城，则若雄鸡，其声殷殷。云野鸡夜g以一牢祠，命曰陈宝。
《吕氏春秋・达郁篇》：管仲觞桓公曰：暮矣。桓公乐之，而徵烛。管仲曰：臣卜其昼，未卜其夜，君可以出矣。《举难篇》：宁戚欲干齐桓公，穷困，无以自进，于是为商旅，将任车以至齐，暮宿于郭门之外。桓公郊迎客，夜开门辟任车，爝火甚盛，从者甚众。宁戚饭牛居车下，望桓公而悲，击牛角，疾歌。桓公闻之，抚其仆之手，曰：异哉之歌者，非常人也。命后车载之。
《左传》：庄公二十二年，陈公子完奔齐。齐侯使为工正饮。桓公酒乐，公曰：以火继之。辞曰：臣卜其昼，未卜其夜。不敢。
宣公二年，晋灵公不君，宣子骤谏，公患之。使锄贼之，晨往寝，门辟矣。盛服将朝，尚早，坐而假寐。退，叹而言曰：不忘恭敬，民之主也。贼民之主，不忠。弃君之命，不信。有一于此，不如死也。触槐而死。
楚子为乘，广三十，乘分为左右。右广鸡鸣而驾，日中而说。左则受之，日入而说。
《拾遗记》：周灵王二十一年，孔子生于鲁襄公之世，夜有二苍龙自天而下来，附徵在之房。因梦而生夫子。《史记・司马穰苴传》：穰苴与庄贾约曰：旦日日中，会于军门。穰苴先驰至军，立表下漏待贾。日中不至，穰苴则仆表决漏入，行军勒兵，申明约束。约束既定，夕时，庄贾乃至。
《晏子・杂上篇》：景公饮酒，夜移于晏子。前驱款门曰：君至。晏子被元，端立于门曰：诸侯得微有故乎，国家得微有事乎，君何为非时而夜辱。公曰：酒醴之味，金石之声，愿与夫子乐之。晏子对曰：夫布荐席陈，簋者有，人臣不敢与焉。公曰：移于司马穰苴之家。前驱款门曰：君至。穰苴介俨訇立于门曰：诸侯得微有兵乎，大臣得微有叛者乎，君何为非时而夜辱。公曰：酒醴之味，金石之声，愿与将军乐之。穰苴对曰：夫布荐席陈，簋者有，人臣不敢与焉。公曰：移于梁丘据之家。前驱款门曰：君至。梁丘据左操瑟，右挈竽，行歌而出。公曰：乐哉，今夕吾饮也。微彼二子者，何以治吾国。微此一臣者，何以乐吾身。君子曰：圣贤之君，皆有益友，无偷乐之臣。景公弗能及，故两用之。仅得不亡。晏子饮景公酒。日暮，公呼具火。晏子辞曰：诗云：侧弁之俄，言失德也。屡舞椋言失容也。既醉以酒，既饱以德，既醉而出，并受其福，宾主之礼也。醉而不出，是谓伐德宾之罪也。婴已卜其日，未卜其夜。公曰：善。举酒祭之，再拜而出。
《说苑》：景公畋于梧丘，夜犹蚤，公姑坐睡，而梦有五丈夫北面卢，称无罪焉。公觉，召晏子而告其所梦。公曰：我其尝杀不辜而诛无罪耶。晏子对曰：昔者，先君灵公畋五丈夫，罟而骇兽，故杀之。断其首而葬之，曰五丈夫之丘。其此耶。公令人掘而求之，则五头同穴而存焉。公曰：嘻。令吏葬之。国人不知其梦也。曰君悯白骨而况于生者乎。不遗馀力矣，不释馀智矣。故曰：人君之为善易矣。
景差相郑，郑人有冬涉水者，出而胫寒。后景差过之，下陪乘而载之，覆以上衽。晋叔向闻之曰：景子为人国相，岂不固哉。吾闻良吏居之三月，而沟渠修。十月而津梁成。六畜且不濡足，而况人乎。
晋平公问于师旷曰：吾年七十，欲学恐已暮矣。师旷曰：何不炳烛乎。平公曰：安有为人臣而戏其君乎。师旷曰：盲臣安敢戏其君乎。臣闻之，少而好学，如日出之阳；壮而好学，如日中之光；老而好学，如炳烛之明。炳烛之明，孰与昧行乎。公曰：善哉。
《左传》：公锄为马正，敬共朝夕，恪居官次。
绕角之役，晋将遁矣。析公曰：楚师轻窕，易震荡也。若多鼓钧声以夜军之，楚师必遁。晋人从之。楚师宵溃。郑人游于乡校，以论执政。然明谓子产曰：毁乡校如何。子产曰：何为夫人朝夕退而游焉，以议执政之善否。其所善者，吾则行之。其所恶者，吾则改之。是吾师也。若之何毁之。
《列子・杨朱篇》：子产相郑。有弟曰：公孙穆后庭比房数十，皆择稚齿s者以盈之。方其眈于色也，屏亲昵，绝交游，逃于后庭，以昼足夜。三月一出，意犹未惬。《列女传》：卫灵公与夫人夜坐，闻车声辚辚，至阙而止。过阙，复有声。公问夫人曰：知此为谁。夫人曰：此蘧伯玉也。公曰：何以知之。夫人曰：妾闻礼下公门式路马。今伯玉卫之贤大夫也，敬于事上，必不以昧废礼。是以知之。使人视之，果伯玉。
《左传》：吴伐楚，战于长岸，大败。吴师获其乘舟馀皇。吴公子光，使长鬣者三人，潜伏于舟侧，曰：我呼馀皇，则对。师夜从之，三呼皆迭对，楚师乱。吴人大败之，取馀皇以归。
《越绝书》：子胥乃南奔吴，至江上见渔者曰：来渡我。渔者知其非常人也。欲往渡之，恐人知之，歌而往过之曰：日昭昭侵以施，与子期甫芦之巍Ｗ玉慵创佑嬲咧芦危日入，渔者复歌往曰：心中目施，子可渡河，何为不出。船到，即载入船而伏。
《拾遗记》：越有美女二人，一名夷光，一名修明，以贡于吴。吴处以椒华之房，贯细珠为帘幌，朝下以蔽景，夕砸源月。二人当轩并坐，理镜靓妆于珠幌之内。窃窥者，莫不动心惊魂，谓之神人。
《吴越春秋》：阖闾治姑苏之台，旦食48山，昼游苏台，射于鸥陂，驰于游台。
越王念复吴雠，非一日也。苦身劳心，夜以接日。中夜潜泣泣而复啸。
《国语》：吴王起师，军于江北，越王军于江南。越王乃中分其师，以为左右军。以其私卒君子六千人为中军。明日将舟战于江，及昏，乃令左军衔枚溯江五里以须，亦令右军衔枚u江五里以须。夜中，乃令左军右军涉江鸣鼓中水以须。吴师闻之，大骇。
《左传》：昭王在随，申包胥如秦乞师。秦伯使辞焉。立依于庭墙而哭，日夜不绝声，勺饮不入口。七日，秦哀公为之赋，无衣，九顿首而坐，秦师乃出。
楚子围蔡里而栽，广丈高倍。夫屯昼夜九日，如子西之素。〈注〉夫犹兵也，垒未成。故令人在垒里屯守。蔡子西本计为垒，当用九日而成。
《列子・殷汤篇》：孔子东游，见两小儿辩38，问其故。一儿曰：我以日始出时去人近，而日中时，远也。一儿以日初出远而日中时近也。一儿曰：日初出，大如车盖，及日中则如盘盂。此不为远者小，而近者大乎。一儿曰：日初出，沧沧凉凉，及其日中如探汤。此不为近者热，而远者凉乎。孔子不能决也。两小儿笑曰：孰为汝多知乎。
《孔子家语・曲礼・子贡问篇》：孔子适季氏康子，昼居内寝。孔子问其所疾，康子出见之。言终，孔子退。子贡问曰：季孙不疾而问诸疾，礼与。孔子曰：夫礼，君子不有大故，则不宿于外，非致齐也。非疾也，则不昼处于内。是故，夜居外，虽吊之可也。昼居于内，虽问其疾可也。《礼记・檀弓》：鲁人有朝祥而莫歌者，子路笑之。夫子曰：由尔责于人，终无已。夫三年之丧，亦已久矣夫。子路出。夫子曰：又多乎哉，u月则其善也。
穆伯之丧，敬姜昼哭。文伯之丧，昼夜哭。孔子曰：知礼矣。
《礼器》：子路为季氏宰。季氏祭，逮而祭，日不足，继之以烛。虽有强力之容，肃敬之心，皆倦怠矣。有司跛倚以临祭，其为不敬大矣。他日祭，子路与室事交乎户，堂事交乎阶。质明而始行事，晏朝而退。孔子闻之，曰：谁谓由也而不知礼乎。
《说苑》：巫马期治单父，以星出，以星入，日夜不处，以身亲之。而单父治。
《吕氏春秋・爱类篇》：公输般为高云梯，欲攻宋。墨子闻之，自鲁往。裂裳裹足，日夜不休，十日十夜而至于郢。《庄子・外物篇》：宋元君，夜半而梦人被发窥阿门曰：予自宰路之渊，予为清江使。河伯之所，渔者余且，得予。元君觉，使人占之。曰：此神龟也。君曰：渔者有余且乎。左右曰：有。君曰：令余且会朝。明日，余且朝。君曰：渔何得。对曰：且之网得白龟焉，箕圆五尺。君曰：献若之龟。龟至，君再欲杀之，再欲活之，心疑。卜之，曰：杀龟以卜吉。乃刳龟，七十二钻而无遗k。
《新序》：梁大夫有宋就者，尝为边县令，与楚邻界。梁之边亭与楚之边亭皆种瓜，各有数。梁之边亭人劬力，数灌其瓜，瓜美。楚人窳而稀灌其瓜，瓜恶。楚令因以梁瓜之美，怒其亭瓜之恶也。楚亭人心恶梁亭之贤己，因往夜窃搔梁亭之瓜，皆有死焦者矣。梁亭觉之，因请其尉，亦欲窃往报搔楚亭之瓜。尉以请宋就。就曰：恶是何可k怨祸之道也。人恶亦恶，褊之甚也。若我教子，必每暮令人往，窃为楚亭夜善灌其瓜。弗令知也。于是，梁亭乃每暮夜，窃灌楚亭之瓜。楚亭旦而行瓜，则又皆以灌矣。瓜日以美，楚亭怪而察之，则乃梁亭也。楚令闻之大悦，因具以闻。楚王乃谢以重币，而请交于梁王。故梁楚之欢，由宋就始。
《列子・黄帝篇》：宋有狙公者，爱狙养之成群，能解狙之意。狙亦得公之心，损其家口充狙之欲。俄而匮焉。将限其食，恐众狙之不驯于己也。先诳之曰：与若^，朝三而暮四足乎。众狙皆起而怒。俄而曰：与若^，朝四而暮三足乎。众狙皆伏而喜。
《韩子内储说上・七术篇》：戴O，宋太宰，夜使人曰：吾闻数夜有乘d车至李史门者，谨为我伺之。使人报曰：不见d车，见有奉笥而与李史语者。有间李史受笥。《新序》：楚熊渠子夜行，见寝石，以为伏虎，关弓射之，灭矢饮羽。下视，知石也。却复射之，矢摧无迹。熊渠子见其诚心而金石为之开，况人心乎。
《列子・周穆王篇》：周之尹氏大治产。其下趣役者，侵晨昏而弗息。有老役夫筋力竭矣，而使之弥勤。昼则呻呼而即事，夜则昏惫而熟寐。精神荒散，昔昔梦为国君，居人民之上，总一国之事。游燕宫观，恣意所欲，其乐无比。觉则复役。人有慰喻其勤者。役夫曰：人生百日，昼夜各分。我昼为仆，苦则苦矣。夜为人君，其乐无比。何所怨哉。尹氏心营世事，虑钟家业，心形俱疲。夜亦昏惫而寐，昔昔梦为人仆，趋走作役，无不为也。数骂杖挞，无不至也。眠中边缴牒簦彻旦息焉。尹氏病之，以访其友。友曰：若位足荣身，资财有馀，胜人远矣。夜梦为仆苦逸之复，数之常也。若欲觉梦兼之，岂可得耶。尹氏闻其友言，宽其役夫之程，减己思虑之事，疾并少间。
宋阳里华子，中年病忘，朝取而夕忘，夕取而朝忘。《列女传》：齐女徐吾，与邻妇李吾之属，会烛相从夜绩。李吾谓其属曰：徐吾烛数不属，请无与夜也。徐吾曰：妾起常先，息常后，洒扫陈席，以待来者。自与蔽薄，坐常处下。凡为贫，烛不属故也。夫一室之中，益一人，烛不为暗；损一人，烛不为明。何爱东壁之馀光乎。李吾莫能应。遂复与夜，终无后言。
《韩非子》：郢人有遗燕相国书者，夜书，火不明，因谓持烛者曰：举烛。云而过书举烛。举烛，非书意也。燕相受书而悦之。曰：举烛者，尚明也。尚明也者，举贤而任之。燕相白王，大悦，国以治。
《淮南子・览冥训》：鲁阳公与韩k难，战酣，日暮，援戈而种。日为之反三舍。
《道应训》：尹需学御，三年而无得焉。私自苦痛，常寝想之。中夜，梦受秋驾于师。明日往朝，师望之，谓之曰：吾非爱道于子也，恐子不可予也。今日教子以秋驾。尹需反走，北面再拜曰：臣有天幸，今夕固梦受之。《抱朴子・仙药篇》：楚文子服地黄八年，夜视有光。《吕氏春秋・慎小篇》：吴起治西河，欲谕其信于民。夜日置表于南门之外，令于邑中曰：明日有人偾南门之外表者，仕长大夫。明日，日晏矣，莫有偾表者。民相谓曰：此必不信。有一人曰：试往偾表，不得赏而已，何伤。往偾表，来谒吴起。吴起自见，而出仕之长大夫。夜日又复立表，又令于邑中如前。邑人守门争表，表加植，不得所赏。自是之后，民信吴起之赏罚。
《战国策》：莫敖子华，对楚威王曰：昔令尹子文，未明而入于朝，日晦而归食。朝不谋夕，无一月之积。故彼廉其爵，贫其身，以忧社稷者。令尹子文也。
孟尝君逐于齐而复反，谭拾子曰：请以市喻。市朝则满，夕则虚。非朝爱市而夕憎之也。求存故往，亡故去，愿君勿怨。
《春秋后语》：苏秦归周，虽多蓄，亦何以为。于是夜发书箧数十，得周书阴符而读之。欲睡，引锥刺股，血流至踝。暮年以出，揣摩曰：此可以说当世之君矣。
《汉书・刑法志》：秦始皇躬操文墨，昼断狱，夜理书，自程决事，日县石之一。
《高帝本纪》：高帝被酒，夜径泽中，令一人行前。行前者还报曰：前有大蛇当径，愿还。高祖醉曰：壮士行何畏。乃前，拔剑斩蛇。蛇分为两道，开行数里。醉困卧。后人来至蛇所，有一老妪夜哭。人问妪何哭，妪曰：人杀吾子。人曰：妪子何为见杀。妪曰：吾子，白帝子也，化为蛇当道。今者赤帝子斩之，故哭。
《史记・留侯世家》：良更名姓，亡匿下邳。良尝f从容步游下邳圯上，有一老父衣褐至良所，直堕其履圯下，顾谓良曰：孺子，下取履。良愕然，欲殴之。为其老，强忍。下取履。父曰：履我。良业为取履，因长跪履之。父以足受，笑而去。良殊大惊，随目之。父去里所，复还曰：孺子可教矣。后五日平明，与我会此。良因怪之，跪曰：诺。五日平明，良往，父已先在。怒曰：与老人期，后何也，去。曰：后五日早会。五日鸡鸣，良往，父又先在。复怒曰：后何也，去。曰：后五日，复早来。五日，良夜未半往。有顷，父亦来。喜曰：当如是。出一编书曰：读此，则为王者师矣。后十年兴。十三年，孺子见我。济北谷城山下黄石，即我矣。遂去，无他言，不复见。旦日视其书，乃太公兵法也。良因异之，常习诵读之。
《风俗通义》：韩信尝从南昌亭长，食数月。亭长妻患之，乃晨早食食时，信往，不为具食。信亦知意，遂绝去。《史记・淮阴侯传》：信与张耳以兵数万，欲东下井陉击赵。未至井陉口三十里止，舍夜半传，发选轻骑二千，人人持一赤帜，从间道蓖山而望赵军。诫曰：赵见我走，必空壁逐我。若疾入赵壁，拔赵帜，立汉赤帜。令其裨将传飧，曰：今日破赵会食。诸将皆莫信，详应曰：诺。信乃使万人先行出，背水陈。赵军望见而大笑。平旦，信建大将之旗鼓，鼓行出井陉口。赵开壁击之。大战良久，信耳佯走水上军。赵果空壁逐信耳。信耳已入水上军，军皆殊死战。信所出奇兵，共驰入赵壁，拔赵帜立汉赤帜。赵军已不胜，欲还归壁，壁皆汉帜。大惊，兵遂乱。
《汉书・项籍传》：籍怀思东归，曰：富贵不归故乡，如衣锦夜行。
《史记・齐悼惠王世家》：魏勃，少时，欲求见齐相曹参。家贫无以自通，乃常独早夜扫齐相舍人门外。相舍人怪之，以为物而伺之，得勃。勃曰：愿见相公，无因，故为子扫。欲以求见。于是，舍人见勃。曹参因以为舍人。《汉书・贾谊传》：文帝思谊，徵之至，入，见上方受，坐宣室。上因感鬼神事，而问鬼神之本。谊具道所以然之故。至夜半，文帝前席既罢，曰：吾久不见贾生，自以为过之，今不及也。
《西京杂记》：积草池中有珊瑚树，高一丈二尺，一本三柯，上有四百六十二条，是南越王赵佗所献，号为烽火树。至夜，光景常欲然。
《汉书・郑当时传》：当时，孝景时为太子舍人。每五日洗沐，常置驿马长安诸郊，请谢宾客。夜以继日，至明旦，常恐不遍。
《史记・李广传》：匈奴大入上郡，广从百骑。望匈奴，有数千骑。见广，以为诱敌，皆惊上山陈。广令诸骑皆下马解鞍，以示不走，用坚其意。有白马将出，护其兵。广上马，与十馀骑奔射，杀白马将而复还。其骑中解鞍，令士皆纵马卧。是时，会暮。胡兵终怪之，不敢击。夜半时，以为汉有伏军于旁，欲夜取之，皆引兵去。平旦，广乃归其大军。
广居家数岁，广家与故颍阴侯孙屏野居蓝田南山中，射猎常夜从一骑出。从人田间饮，还至霸陵亭。霸陵尉醉呵止广。广骑曰：故李将军。尉曰：今将军尚不得夜行，何乃故也。止广宿亭下。居无何，匈奴入杀辽西太守，败韩将军。韩将军后徙右北平。于是天子乃召拜广为右北平太守。广即请霸陵尉与俱，至军而斩之。
《汉书・李广传注》：刁斗，以铜作受一斗，昼炊饭食，夜击持行。
《礼乐志》：武帝定郊祀之礼，祠太一于甘泉，就乾位也。祭后土于汾阴泽中，方丘也。乃立乐府，采诗夜诵，有赵代秦楚之讴。
《郊祀志》：皇帝始郊，见泰一云阳。有司奉u玉嘉牲荐飨，是夜有美光。及昼，黄气上属天。
《洞冥记》：元光中，帝起寿灵坛，高八尺。帝使董谒乘云霞之辇以升坛。至夜三更，闻野鸡鸣。忽如曙，西王母驾元鸾歌，春归乐谒。乃闻王母歌声，而不见其形。歌声绕梁三匝乃止，坛旁草树枝叶，或翻或动，歌之感也。
《汉书・武帝本纪》：元封四年，祠后土。诏曰：朕躬祭后土地o，见光集于灵坛。一夜三烛。
《汉官仪》：元封封禅，昼有白气，夜有赤光。
公车司马，掌殿司马门，夜徼宫中。
尚书郎入直台中，供新青缣白绫被，或锦被，昼夜更宿，帷帐画通中枕卧旃蓐，冬夏随时改易。
《汉旧仪》：黄门郎属黄门，令日暮入，对青琐门，拜名曰夕郎。
奉玺书使者，爱驰传其驿骑也。三骑昼夜行，千里为程。
昼漏尽，夜漏起，省中黄门持五夜。五夜者，甲夜、乙夜、丙夜、丁夜、戊夜。
《雍录》：汉世，给事中夕入青琐门对拜。师古曰：青琐者，为连琐文而青涂也。
《洞冥记》：有梦草，似蒲色红，昼缩入地，夜则出。亦名怀梦。怀其叶，则知梦之吉凶，立验也。帝思李夫人之容，不可得。朔乃献一枝。帝怀之，夜果梦夫人。因改曰怀梦草。
帝好微行。于长安城西，夜见一螭游于路。董谒曰：昔桀媚末喜于膝上，以金簪贯玉螭腹为戏。今螭腹馀金簪穿痕得非此耶。曰：白龙鱼鳞，网者食之。帝曰：试我也。
帝常得丹豹之髓，白凤之膏，磨青锡为屑，以苏油和之。照于神坛，夜暴雨，光不灭。有双蛾如蜂赴火，侍者举麟须拂拂之。
帝常见彗星。东方朔折指星之木，以授帝。帝以木指彗星，星寻则没也。星出之夜，野兽皆鸣。别说谓之兽鸣星。
影娥池中有龟，望其群出岸上，如连璧，弄于沙岸也。故语曰：夜未央，待龟黄。
东方朔曰：臣游北极，至种火之山，日月所不照。有青龙衔烛火以照山之四极，亦有园囿池苑，皆植异木异草。有明茎草，夜如金灯，折枝为炬，照见鬼物之形。仙人宁封常服此草，于夜暝时，转见腹光通外。亦名洞冥草。帝令v此草为泥，以涂云明之馆。夜坐此馆，不加灯烛。亦名照魅草。以藉足，履水不沉。
《东方朔传》：郭舍人曰：客从东方来，歌讴且行，不从门入，u我垣墙。游戏中庭，上入殿堂，击之拍拍，死者穰穰，格38而死，主人被创，是何物也。朔曰：利喙细身，昼亡夜存。嗜肉恶烟，为指掌所扪。臣朔愚，戆名之曰蚊。舍人辞穷，当复脱T。
《汉书・主父偃传》：偃上书阙下。朝奏，暮召入见。时徐乐严安亦俱上书，言世务。书奏，上召见三人，谓曰：公皆安在，何相见之晚也。
《洞冥记》：郭琼，东郡人也，形貌丑劣，而意度过人。曾宿人家，乞薪，自照读书。昼眼眼不闭，行地无迹。帝闻其异，徵焉。
《贾氏说林》：李陵为单于围，夜半使郭超吹笛，声多悲惨，人皆流涕，解围北走。
《宋书・符瑞志》：昭帝元凤二年正月，太山莱芜山南民，夜闻，有数千人声。晨往视之，见大石自立，高丈五尺，大三十八围，入地八尺，三石为足立。后，白鸟数千集其傍。
《成都旧事》：王吉，夜梦一蟛蜞，在都亭，作人语曰：我翌日当舍此。吉觉，异之。使于都亭候之。司马长卿至。吉曰：此人文章，当横行一世。天下因呼蟛蜞为长卿。《汉书・丙吉传》：吉子显，尝从祠高庙。至夕牲日，乃使出取斋衣。〈注〉未祭一日，其夕，展视牲具，谓之夕牲。《会稽记》：射的山南有白鹤山，此鹤为仙人取箭。汉太尉郑弘尝采薪，得一遗箭。顷，有人觅弘，还之。问何所欲。弘识其神人也。常患若耶溪载薪为难，愿旦南风暮北风，后果然。故若耶溪风至今犹然，呼为郑公风。《汉书・朱博传》：御史府中列柏树，常有野乌数千栖宿其上，晨去暮来。号曰，朝夕乌。
《叙传》：时上方乡学，郑宽中、张禹、朝夕入说《尚书》《论语》于金华殿中。诏伯受焉。
《西京杂记》：成帝时，交趾越`献长鸣鸡。伺鸡晨，即下漏验之，晷刻无差。鸡长鸣，则一食顷不绝。
《三辅黄图》：刘向于成帝之末，校书天禄阁，专精覃思。夜有老人，著黄衣，植青藜杖，叩阁而进。见向暗中独坐诵书，老人乃吹杖端烟燃，因以见向，授《五行洪范》之文。恐词说繁广忘之，乃裂裳及绅以记其言。至曙而去。请问姓名，云我是太乙之精。天帝闻卯金之子有博学者，下而观焉。乃出怀中竹牒，有天文地图之书。曰：余略授子焉。
《汉书・刘向传》：向为人简易，廉靖乐道，专积思于经术。昼诵书传，夜观星宿，或不寐达旦。
《王莽传》：天凤三年十月戊辰，王路朱鸟门鸣，昼夜不绝。崔发等曰：虞帝辟四门，通四聪。门鸣者，明当修先圣之礼，招四方之士也。于是，令群臣皆贺。所举四行，从朱鸟门入而对策焉。
《搜神记》：汉时，弘农杨宝，年九岁，至华阴山北，见一大雀为鸱枭所搏，坠于树下，为蝼蚁所困。宝见悯之，取归，置巾箱中，食以黄花。百馀日，毛羽成，朝去暮还。一夕三更，宝读未卧，有黄衣童子向宝再拜曰：我西王母使者。使蓬莱，不慎为鸱枭所搏。君仁爱见拯，实感盛德。乃以白环四枚与宝，曰：令君子孙洁白，位登三事，当如此环。
《古今注》：汉魏弘，为阌乡啬夫，夜宿一津，逢故人。四顾荒郊，无酒可沽，因以钱投水中，尽夕酣畅。因名沈酿川。
《朝野佥载》：汉时，鄢县南门两扇，忽开忽闭，一声称鸳，一声称鸯。晨夕开闭，声闻京师。汉末恶之，令毁其门。两扇化为鸳鸯，相随飞去。后改鄢县为晏城县。《三辅黄图》：未央宫渐台西，有桂宫，中有光明殿，皆金玉珠玑为帘箔，处处明月珠金陛玉阶，昼夜光明。《后汉书・光武帝本纪》：帝每旦视朝，日侧乃罢。数引公卿郎将讲论经理，夜分乃寐。曰：我自乐此，不为疲也。《会稽典录》：严遵，字子陵。建武五年，诏召遵，设乐阳明殿，命宴会。暮留宿。其夜，客星犯天子宿。
《拾遗记》：郭况，光武皇后之弟也。累金数亿，家僮四百馀人。以黄金为器，工冶之声，震于都鄙。时人谓郭氏之室，不雨而雷，言其铸锻之声盛也。庭中起高阁，长庑，置衡石于其上，以称量珠玉。阁下有藏金窟，列武士卫之。错杂宝以饰台榭，县明珠于四垂，昼视如星，夜望如月。里语曰：洛阳多钱郭氏室，夜月昼星富无匹。其宠者，皆以玉器盛食。故东京谓郭家为琼厨金穴。况小心畏慎，虽居富势，闭门优游，未曾干世事。为一之智也。《后汉书・郅恽传》：恽为上东城门候。帝尝出猎，车驾夜还。恽拒关不开。帝令从者见面于门间。恽曰：火明辽远。遂不受诏。帝乃回从东中门入。明日，恽上书谏，赐布百匹。
《尹敏传》：敏与班彪亲善，每相过，辄日旰忘食。夜分不寝。自以为钟期、伯牙、庄周、惠施之相得也。
《拾遗记》：贾逵年五岁，明慧过人。其姊闻邻中读书，旦夕抱逵，隔篱而听之。逵静听不言，姊以为喜。至年十岁，乃暗诵六经。
汉明帝月夜宴群臣于照园，大官进樱桃，以赤瑛为盘，赐群臣。月下视之，盘与樱桃一色。群臣皆笑云：是空盘。
《后汉书・廉范传》：范迁蜀郡太守，成都民物丰盛，邑宇逼侧。旧制，禁民夜作，以防火灾。而更相隐蔽，烧者日属。范乃毁削先令，但严使储水而已。百姓为便，乃歌之曰：廉叔度来何，暮不禁火，民安作。平生无襦，今五裤。
《钟离意传》：药崧者，河内人。天性朴忠，家贫。为郎，尝独直台上，无被枕y，食糟糠。帝每夜入台，辄见崧。问其故，甚嘉之。自此，诏大官，赐尚书以下朝夕餐，给帷被皂袍及侍史二人。
《律历志》：永元十四年十一月甲寅，诏曰：告司徒司空，漏所以节时分定昏明，昏明长短起于日去极远近。日道周不可以计率分。当据仪度下参晷景。今官漏以计率分昏明，九日增减一刻，违失其实，至为疏。数以耦法。太史待诏霍融上言不与天相应，太常史官运仪下水，官漏失天者，至三刻，以晷景为刻，少所违失。密近有验。今下晷景漏刻，四十八箭立成，斧官府当用者，计吏到班。予四十八箭文多故魁，取二十四气日所在，并黄道去极晷景。漏刻昏明中，星刻于下。《桓谭新论》：博士弟子韩生，遭三夜，有奇梦来，以问人。人教晨起厕中，祝之。三旦，人告以为祝诅，捕治，数日死。
《后汉书・曹褒传》：褒少笃志，博雅疏通，常憾朝廷制度未备。慕叔孙通汉礼仪，昼夜研精，沉吟专思，寝则怀抱笔札，行则诵习文书，当其念至忘所之适。
《三辅决录》：冯豹为尚书郎。每奏事，未报，常伏省闼下，或自昏至明。天子默使人持被覆之。
《后汉书・班固传》：肃宗雅好文章，固愈得幸。数入读书禁中，或连日继夜。每行巡狩，辄献上赋颂。
《和熹邓皇后本纪》：后六岁能史书，十二通《诗》《论语》。诸兄每读经传，辄下意难问。志在典籍，不问居家之事，母常非之。曰：汝不习女工，以供衣服，乃更务学，宁当举博士耶。后重违母言，昼修妇业，暮诵经典。家人号曰诸生。
《李南传》：太守马棱坐盗贼事被徵，当诣廷尉，吏民不宁。南特通谒贺棱，意有恨，谓曰：太守不德，今将即罪。而君反相贺邪。南曰：旦有善风，明日中时，应有吉问。故来称庆。旦日，棱延望景晏，以为无徵。至晡乃有驿使赍诏书，原停棱事。南问其迟留之状。使者曰：向度宛陵浦里马l足，是以不得速。棱乃服焉。《会稽典录》：女子曹娥者，会稽上虞人。父能弦歌为巫。汉安帝二年五月五日，于县江溯涛迎波神，溺死，不得尸骸。娥年十四，乃缘江号哭，昼夜不绝声。七日，遂投江而死。
《后汉书・杨震传》：震迁荆州刺史，东莱太守当之郡道，经昌邑故所，举荆州茂才王密为昌邑令。谒见，至夜怀金十斤以遗震。震曰：故人知君，君不知故人，何也。密曰：暮夜无知者。震曰：天知、神知、我知、子知、何谓无知。密愧而出。
《杨秉传》：宦竖之官，本在给使省闼，司昏守夜。
《刘宠传》：宠拜会稽太守，简除烦苛，禁察非法，郡中大化。徵为将作大匠。山阴县有五六老叟人，赍百钱以送宠。曰：自明府下车以来，狗不夜吠，民不见吏。今闻当见弃去，故自扶奉送。宠为人选一大钱受之。《孟尝传》：尝被徵，当还。吏民攀车请之。尝既不得进，乃载乡民船，夜遁去。
《拾遗记》：汉灵帝中平三年，游于西园，渠中植莲大如盖，长一丈，南国所献。其叶夜舒昼卷，一茎有四莲丛生，名曰夜舒荷。
《后汉书・陈传》：有盗夜入其室，止于梁上。阴见，乃起，自整拂，呼命子孙，正色训之，曰：夫人不可不自勉。不善之人未必本恶，习以性成，遂至于此。梁上君子者是矣。盗大惊，自投于地，稽颡归罪。徐譬之曰：视君状貌，不似恶人。宜深w己反善。然此当由贫困。令遗绢二匹。自是一县无复盗窃。
《边韶传》：韶字孝先，以文学知名，教授数百人。韶口辩，曾昼日假卧。弟子私嘲之曰：边孝先，腹便便，懒读书，但欲眠。韶潜闻之，应时对曰：边为姓，孝为字，腹便便五经笥。但欲眠，思经事。寐与周公通梦，静与孔子同意。师而可嘲，出何典记。嘲者大惭。韶之才捷，皆此类也。
《郭泰别传》：林宗过薛恭祖。恭祖问曰：闻足下见袁奉，高车不停，轨銮不辍。轭从叔度，乃弥日信宿也。《拾遗记》：任末年十四时，学无常师，或依林木之下，编茅为庵，削荆为笔，w树汁为墨。夜则映星望月，暗则缚麻蒿以自照。观书有合意者，题其衣裳以记其事。《月令正义》：蔡邕以星见为夜。日入后三刻，日出前三刻，皆属昼。
《蜀志・庞统传》：颍川司马徽，清雅有知人鉴。统弱冠往见徽。徽采桑于树上坐，统在树下共语，自昼至夜。徽甚异之，称统当为南州人士之冠冕。
《魏志・周宣传》：宣为中郎，属太史。尝有问宣曰：吾昨夜梦见刍狗，其占何也。宣答曰：君欲得美食耳。有顷，出行，果遇丰膳。后又问宣曰：昨夜复梦见刍狗，何也。宣曰：君欲堕车折脚，宜戒慎之。顷之，果如宣言。后又问宣：昨夜复梦见刍狗，何也。宣曰：君家欲失火，当善护之。俄，遂火起。又问宣曰：三梦刍狗，而其占不同。何也。宣曰：刍狗者，祭神之物。故君始梦，当得饮食也。祭祀既讫，则刍狗为车所轹，故中梦当堕车折脚也。刍狗既车轹之后，必载以为樵，故后梦忧失火也。
《管辂传》：辂过清河，倪太守，时天旱，问辂雨期。辂曰：今夕当雨。是日D燥，昼无形似。府丞及令在坐，咸谓不然。到鼓一中，星月皆没，风云并起，竟成快雨。〈注〉《辂别传》：辂与倪清河相见，既刻雨期，倪犹未信。辂曰：夫造化之所以为神，不疾而速，不行而至。十六日壬子，直满，毕星中已有水气，水气之发动于卯辰，此必至之应也。倪便留辂。至日向暮，了无云气。辂言：树上已有少女微风，树间有阴鸟和鸣。又少男风起，众鸟和翔。其应至矣。须臾，果有艮风鸣鸟。日未入东南，有山云楼起。黄昏之后，雷声动天。到鼓一中，大雨河倾。清河王经，去官还家。辂与相见，经曰：近有一怪，大不喜之，欲烦作卦。卦成，辂曰：爻吉，不为怪也。君夜在堂，户前有一流光如燕爵者，入居怀中。殷殷有声，内神不安，解衣彷徉，招呼妇人，觅索馀光。经大笑曰：实如君言。辂曰：吉，迁官之徵也。其应行至。顷之，经为江夏太守。
《钟会传》：会及壮，有才数技艺而博学，精练名理，以夜续昼，由是获声誉。
《酉阳杂俎》：王肃造逐鼠丸，以铜为之，昼夜自转。《拾遗记》：魏文帝所爱美人，姓薛名灵芸，常山人也。文帝选良家子女以入六宫。灵芸未至，京师十里，帝乘雕玉之辇，以望车徒之盛。嗟曰：昔者言朝为行云，暮为行雨。今非云、非雨、非朝、非暮。改灵芸之名曰夜来。《酉阳杂俎》：魏明帝时，苑中合欢草，状如蓍，一株百茎。昼则众条扶疏，夜乃合一茎，谓之神草。
《拾遗记》：孙亮作绿琉璃屏风，甚薄而莹澈。每于月下，清夜舒之，常宠四姬，皆振古绝色。一名朝姝，二名丽居，三名洛珍，四名洁华。使四人坐屏风内，而外望之，了如无隔，惟香气不通于外。
《吴志・步骘传》：骘避难江东，单身穷困，与广陵卫旌同年相善。俱以种瓜自给，昼勤四体，夜诵经传。
《拾遗记》：咸熙二年，宫中夜异兽，白色光洁，绕宫而行。阉官见之，以闻于帝。帝曰：宫闱幽密，若有异兽，皆非祥也。使宦者伺之。果见一白虎子遍房而走，候者以戈投之，即中左目。比往取视，惟见血在地，不复见虎。搜检宫内及诸池，并不见有物。次检宝库中，得一玉虎头枕，眼皆伤，血痕尚湿。帝该古博闻云，汉诛梁冀，得一玉虎头枕，云单池国所献。检其额下，有篆书字，云是帝辛之枕，尝与妲己同枕之。是殷时遗宝也。又按《五帝本纪》云，帝辛，殷代之末，至咸熙，多历年所，代代相传。凡珍宝久，则生精灵，必神物凭之也。

[book_title]岁功典第一百十二卷
晨昏昼夜部纪事二
《孝子传》：王祥后母庭有李。始结子，使祥昼视鸟雀，夜则趋鼠。一夜风雨大至，祥抱泣至晓，母见之恻然。《晋书・刘殷传》：殷尝夜梦人谓之曰：西篱下有粟。寤而掘之，得粟十五钟。铭曰：七年粟百石，以赐孝子。刘殷自是食之，七载方尽。
《王浚传》：浚夜梦悬三刀于卧屋梁上，须臾又益一刀。浚惊觉，意甚恶之。主簿李毅再拜贺曰：三刀为州字。又益一者，明府，其临益州乎。果迁为益州刺史。《傅元传》：元天性峻急，每有奏劾，或值日，暮捧白简，整簪带，竦踊不寐，坐而待旦。于是贵游慑伏，台阁生风。《徐苗传》：苗少家贫，昼执锄耒，夜则吟诵。弱冠与弟贾就博士济南宋钧受业，遂为儒宗，作《五经同异评》。《霍原传》：原少有志力，年十八，观太学行礼，因留习之。贵游子弟闻而重之，欲与相见，以其名微不欲昼往，乃夜共造焉。
《刘元海载记》：元海父豹。豹妻呼延氏祈子于龙门。俄而，有一大鱼，顶有二角，轩G，跃鳞而至祭所，久之乃去。坐觋皆异之。曰：此嘉祥也。其夜，梦旦所见鱼变为人，左手把一物，大如半鸡子，光景非常。授呼延氏曰：此是日精，服之生贵子。
《祖逖传》：逖与司空刘琨俱为司州主簿，情好绸缪，共被同寝。中夜，闻荒鸡鸣，蹴琨觉曰：此非恶声也。因起舞。逖、琨并有英气，每语世事，或中宵起坐，相谓曰：若四海鼎沸，豪杰并起，吾与足下当相避于中原耳。《张华传》：初，吴之未灭也，斗牛之间常有紫气。及吴平之后，紫气愈明。华闻豫章人雷焕妙达纬象，乃要焕宿，屏人，曰：可共寻天文。因登楼仰观。焕曰：斗牛之间，颇有异气。华曰：是何祥也。焕曰：宝剑之精，上彻于天耳。因问在何郡。焕曰：在豫章丰城。华即补焕为丰城令。焕到县，掘狱屋基，入地四尺馀，得双剑。一曰龙泉，一曰太阿。其夕，斗牛间气不复见焉。
《殷芸小说》：中朝时，有畜铜澡盘，晨夕恒鸣，如人扣以。白张华，华曰：此盘与洛钟宫商相谐，宫中朝暮撞，故声相应。可铝，令轻，则韵乖鸣自止也。依言，即不复鸣。《水经注》：黎山，在黎阳县故城西，凭山为基，东为河。昔慕容元明，自邺率众南徙滑台，既无舟楫，将保黎阳。昏而流澌冰合，于夜中济讫，旦而冰泮。燕民谓是处为天桥津。
《晋书・邓攸传》：攸在吴郡，刑政清明，百姓欢悦。后称疾去职，百姓数千人留牵，攸船不得进。乃小停，夜中发去。吴人歌之曰：如打五鼓，鸡鸣天欲曙。邓侯拖不留，谢令推不去。
《石垣传》：垣能中取物，如昼无差。
《佛图澄传》：澄腹傍有一孔，常以絮塞之。每夜读书，则拔絮。孔中出光，照于一室。又尝斋时，平旦至流水侧，从腹旁孔中引出五脏六腑，洗之。讫，还纳腹中。《索传》：黄平问曰：我昨夜梦舍中马舞，数十人向马拍手，此何祥也。曰：马者，火也，舞为火起，向马拍手，救火人也。平未归而火作。
《张忠传》：忠居依崇岩幽谷，凿池为窟室。弟子亦以窟居，去忠六十馀步。五日一朝，其教以形，不以言。弟子受业，观形而退。立道坛于窟上，每旦朝拜之。
《世说》：王丞相招祖约夜语，至晓不眠。明旦有客，公头鬓未理，亦小倦。客曰：公昨如是似失眠。公曰：昨与士少语，遂使人忘疲。
《晋书・刘曜载记》：曜尝夜f居，有二童子入。跪曰：菅涔王使小臣奉谒赵皇帝。献剑一口，置前，再拜而去。以烛视之，剑长三尺，光泽非常，赤玉为室，背上有铭曰：神剑御除众毒。曜遂服之。
《陶侃传》：侃在州无事，辄朝运百甓于斋外，暮运于斋内。人问其故，答曰：吾方致力中原。过尔优逸，恐不堪事。
《王承传》：承为东海太守。有犯夜者，为吏所拘。承问其故，答曰：从帅受书，不觉日暮。承曰：鞭挞宁越以立威名，非政化之本。使吏送令归家。其从容宽恕若此。《庾亮传》：亮在武昌，诸佐吏殷浩之徒，乘秋夜往，共登南楼，俄而不觉。亮至，诸人将起避之，亮徐曰：诸君少住，老子于此处，兴复不浅。便据胡床，与浩等谈咏竟坐。其坦率行己，多此类也。
《袁宏传》：宏字彦伯，侍中猷之孙也。父助临汝令。宏有逸才，文章绝美。曾为咏史诗，是其风情所寄。少孤贫，以运租自业。谢尚时镇牛渚，秋夜乘月率尔，与左右微服泛江会。宏在舫中讽咏，声既清会，辞又藻拔。遂驻听。久之，遣问焉。答云：是袁临汝郎。诵诗即其咏史之作也。尚倾率有胜致，即迎升舟，与之谭论，申旦不寐。自此名誉日茂。
《北史・李彪传》：晋世，有佐郎王隐，为著作虞预所毁，亡官在家。昼则樵薪供爨，夜则观文属缀集。成《晋书》，存一代之事。司马绍敕尚书，惟给笔札而已。
《晋书・罗含传》：含幼孤，为叔母朱氏所养。少有志尚。尝昼卧，梦一鸟，文采异常，飞入口中。因惊起，说之朱氏。曰：鸟有文采，汝后必有文章。自此后，藻思日新。《嵇康传》：康尝游于洛西，暮宿华阳亭，引琴而弹。夜分，忽有客诣之，称是古人。与康共谈音律，辞致清辩。因索琴弹之，而为《广陵散》。声调绝伦，遂以授康。
《羊曼传》：时朝士过江，初拜官，相饰供馔。曼拜丹阳尹，客来蚤者，得佳设。日晏则渐罄，不复及精。随客早晚，不问贵贱。有羊固拜临海太守，竟日皆美，虽晚至者犹获盛馔。论者以固之丰华，乃不如曼之真率。《韩友传》：宣城太守殷v有病，友筮之曰：七月晦日，将有大鸲鸟来，集厅事上。宜勤伺取，若获者，为善。不获，将成祸胎。乃谨为其备。至日，果有大鸲，垂尾九尺，来集厅事上。掩捕得之。v乃迁石头都督护，后为吴郡太守。
《毕卓传》：卓为吏部郎，常饮酒废职。比舍郎酿熟，卓因醉，夜至其瓮，间盗饮之。为掌酒者所缚。明旦视之，乃毕吏部也。遽释其缚，卓遂引主人宴于瓮侧，致醉而去。
《销夏》：羊欣年十二，随父不疑为乌程令。吴兴太守王献之爱之。欣尝夏月著新绢裙昼寝，献之入县见之，书裙数幅而去。
《晋书・张重华传》：重华以谢艾为中坚将军，配步骑五千击麻秋。引师出振武，夜有二枭鸣于牙中。艾曰：枭，邀也。六博，得枭者胜。今枭鸣牙中，w敌之兆。于是进战，大破之。
《世说》：桓宣武与郗超议芟夷朝臣。条牒既定，其夜同宿。明晨起，呼谢安王坦之入，掷疏示之，郗犹在帐内。谢都无言，王直掷还，云多。宣武取笔欲除，郗不觉窃从帐中与宣武言。谢含笑曰：郗生可谓入幕宾也。许掾尝诣简文，而尔夜风恬月朗，乃共作曲室中，语襟情之咏，偏是许之所长，辞寄清婉，有逾平日，简文虽契素，此遇尤相咨嗟。不觉造膝共叉手，语达于将旦。
王子猷，居山阴。夜大雪，眠觉，开室，命酌酒，四望皎然。因彷徨咏左思招隐诗。忽忆戴安道，时戴在剡，即便夜乘小船就之。经宿方至，造门不前而返。人问其故，王曰：吾本乘兴而行，兴尽而返，何必见戴。
张凭举孝廉，出都欲诣刘尹。乡里及同举者共笑之。张遂诣刘。顷之，长史诸贤来，清言客主有不通处。张乃遥于末坐判之，言约旨远，足畅彼我之怀，真长延之上坐，清言弥日，因留宿。至晓，张退。刘曰：卿且去，正当取卿共诣抚军。张还船，同侣问何处宿。张笑而不答。须臾，真长遣传教觅张孝廉船，同侣惋愕。
晋孝武年十二时，冬天昼日不著复衣，但著单练衫五六重。夜则累茵褥。谢公谏曰：圣体宜令有常，陛下昼过冷，夜过热，恐非摄养之术。帝曰：昼动夜静。谢公出，叹曰：上理不减先帝。
《晋书・范宁传》：宁常患目痛，就中书侍郎张湛求方。湛因嘲之曰：古方，宋阳里子少得其术，以授鲁东门伯。鲁东门伯以授左丘明，遂世世相传。及汉，杜子夏、郑康成、魏高堂、隆晋、左太冲，凡此诸贤并有目疾，得此方。云：用损读书，一减思虑，二专内视，三简外观，四旦晚起，五夜早眠，六凡六物熬以神火，下以气筛蕴于胸中，七日然后纳诸方寸。修之一时，近能数其目睫，远视尺捶之馀。长服不已，洞见墙壁之外，非但明目，乃亦延年。
《晋书・冯跋载记》：跋尝夜见天门开，神光赫然，烛于庭内，又犯熙禁。惧祸，乃与诸弟逃于山泽。每夜独行，猛兽常为避路。
《顾恺之传》：恺之，义熙初为散骑常侍，与刘瞻连省夜于月下长咏。瞻每遥赞之。恺之弥自力忘倦。瞻将眠，令人代己。恺之不觉有异，遂申旦而止。
《夏统传》：统幼孤贫，养亲以孝闻。睦于兄弟，每采o求食，星行夜归。
《华阳国志》：临邛县有火井，夜时光映上照，民欲其火光，以家火投之，顷许如雷声，火焰出，通耀数十里。以竹筒盛其光，藏之，可拽行，终日不灭。
《玉堂f话》：晋将作少监袁继谦，常说顷居青社，假一第而处之。闻多凶怪，昏暝即不敢出户庭，合门惊惧，莫能安寝。忽一夕，闻吼声，若有呼于瓮中者，其声重浊，举家怖惧，必谓其怪之尤者。遂于窗隙窥之，见一物苍黑色，来往庭中。是夕月色晦，睹之既久。似若狗身而首不能举，遂以挝击其脑，忽轰然一声，家犬惊叫而去。盖其日庄上人输油至此，就于其地而糜，釜尚有馀者。故犬以首入空器中，而不能出也。因举家大笑，遂安寝。
《续晋春秋》：何无忌母，刘牢之姊。无忌与宋高祖谋，夜于屏风中制檄文。母登屏风窥之，大喜曰：汝能如此，吾雠得雪矣。
《宋书・百官志》：殿中司马督朝会宴飨，则将军戎服，直侍左右。夜开城诸门，则执白虎幡监之。
《礼志》：故事，正月朔，贺殿下，两百华镫对于二阶之间。端门设庭燎火炬，端门外设五尺三尺镫，月照星明，虽夜犹昼矣。
《檀祗传》：祗迁右卫将军，出为辅国将军。宣城内史即本号，督江北淮南军，郡事青州刺史广陵相，进号征卤将军，加节。十年，亡命司马国[兄弟，自北徐州界聚众数百，潜得过淮。因天夜阴，率百许人缘广陵城得入，叫唤直上厅事。祗惊起，出门将处分，贼射之伤败，乃入。祗语左右：贼乘得入，欲掩我不备，但打五鼓，惧晓必走矣。贼闻鼓鸣，谓为晓，于是奔散。追讨，杀百馀人。
《南史・刘穆之传》：穆之与朱龄石并便尺牍，常于武帝坐，与龄石并答书，自旦至日中，穆之得百函，龄石得八十函，而穆之应对无废。
《旧唐书・音乐志》：乌夜啼，宋临川王义庆所作也。元嘉十七年，徙彭城王义康于豫章，义庆时为江州。至镇相见而哭，为帝所怪。徵还宅，大惧，妓妾夜闻乌啼，声扣斋x。云明日应有赦。其年，更为南兖州刺史。因此歌，故其和，云：笼窗窗不开，乌夜啼，夜夜望郎来。襄阳乐者，宋隋王诞之所作也。诞始为襄阳郡，元嘉二十六年，仍为雍州。夜闻诸女歌谣，因作之，故歌和云：襄阳来夜乐。其歌曰：朝发襄阳来，暮至大堤宿。大堤诸女儿，花艳惊郎目。
《宋书・阮长之传》：长之在中书省，直夜，往邻省，误著履，出x，依事自列门下。门下以夜人不知不受列。长之固遣送之，曰一生不侮暗室。
《异苑》：剡县陈婺妻，少与二子寡居，好饮茶茗，以宅中有古冢，每饮先辄祀之。二子恚之曰：冢何知，徒以劳祀。欲掘去之。母苦禁而止。及夜，母梦一人曰：吾止此冢三百馀年，二子90欲见毁，赖相保护，又飨吾嘉茗。虽泉壤朽骨，岂忘翳桑之报。及晓，于庭内获钱十万。似久埋者，唯贯新耳。母告二子，二子惭之。从是祷酬愈至。
《宋拾遗录》：臣贫贱时尝疾病，家人为臣斋勤苦七日。臣昼夜梦见一童子，青衣，持缣，广数寸。与臣。臣问之，用此何为。答曰：西王母符也。汝可服之。服竟，便觉。一二日，病差。
《齐书・百官志》：宫城诸却敌楼上本施鼓，持夜者以应更唱。太祖以鼓多惊眠，改以铁磬。
《祥瑞志》：曲阿县民黄庆宅左有园，园东南广袤四丈，每种菜辄鲜异，虽加采拔，随复更生。夜中恒有白光，皎质属天状，似县绢，私疑非常。请师卜。候道士傅德占，使掘之，深三尺，获玉印一钮。文曰：长承万福。《南史・江泌传》：泌少贫，昼斫晕业，夜读书随月光，光斜，握卷升屋。
《丘仲孚传》：仲孚，字公信，灵鞠从孙也。少好学，读书常以中宵钟鸣为限。灵鞠尝称为千里驹也。
《齐书・顾欢传》：乡中有学舍，欢贫，无以受业。于舍壁后倚听，无遗忘者。躬耕诵书，夜则燃糠自照。
《南史・齐武帝诸子传》：南海王子罕，颇有学。母乐容华尝寝疾，子罕昼夜祈祷于时，以竹为灯缵照夜，此缵宿，昔枝叶大茂，母病亦愈。咸以为孝感所致。
《柳恽传》：齐竟陵王尝宿晏，明旦将朝见。恽投壶枭不绝。停舆久之，进见遂晚。齐武帝迟之，王以实对。武帝复使为之，赐绢二十匹。
《刘峻传》：峻好学，寄人庑下，自课读书，常燎麻炬，从夕达旦。时或昏睡，k其须发。及觉，复读，其精力如此。《沈攸之传》：攸之弟雍之孙僧昭，少事天师。道士常以甲子及甲午日夜，著黄巾衣褐，醮于私室。时记人吉凶，颇有应验。自云为太山录事，幽司中有所收录，必僧昭署名。
《任P传》：P父遥，齐中散大夫。遥妻裴氏，高明有德行。尝昼卧，梦有五色彩旗盖四角悬铃，自天而坠。其一铃落入怀中，心悸，因而有娠。占者曰必生才子。及生P，身长七尺五寸，幼而聪敏，早称神悟。四岁诵诗数十篇，八岁能属文。自制月仪，辞义甚美。
《裴子野传》：初，父寝疾弥年，子野祷请备至，涕泗沾濡。父夜梦见其容，旦召视如梦。俄而疾间，以为至孝所感。命著孝感传，固辞乃止。
《江淹传》：淹以文章显，晚节才思微退。云为宣城太守，罢归，泊禅灵寺渚。夜梦一人，自称张景阳，谓曰：前以一匹锦相寄。今可见还。淹探怀中，得数尺，与之。此人大恚曰：那得割截都尽。顾见丘迟，谓曰：馀此数尺，既无所用，以遗君。自尔，淹文章踬矣。又尝宿于冶亭，梦一丈夫，自称郭璞谓淹曰：吾有笔，在卿处多年，可以见还。淹乃探怀中，得五色笔，一以授之。尔后为诗，绝无美句。时人谓之才尽。
《沈约传》：约流寓孤贫，笃志好学，昼夜不释卷。母恐其以劳生疾。常遣减油灭火。而昼之所读，夜辄诵之。遂博通群籍，善属文。
《贺琛传》：梁武帝曰：朕三更出理事，随事多少。事或少，中前得竟。事多，至日昃方得就食。既常一食，若昼若夜无有定时。
《梁书・陆云公传》：云公善奕棋，常夜侍御坐，武冠触烛火。高祖笑谓曰：烛烧卿貂。高祖将用云公为侍中，故以此言戏之也。
《嘉话录》：《千文》，梁周兴嗣编，次而有王右军书者。乃梁武教诸王书，令殷铁石于大王书，模一千字不重。每字一纸，杂然无序。武帝召兴嗣曰：卿有才思，为我韵之。兴嗣一夕编进，须发顿白。
《南史・萧传》：初嗣王范为卫尉，夜中行城，常因风便鞭宿卫，欲令帝知其勤。及在职，夜必再巡，而不欲人知。或问其故。曰：夜中警O，实有其劳，主上慈爱，闻之容，或赐止。违诏，则不可。奉诏，则废事。且胡质之清尚畏人知。此职司之常，何足自显。闻者叹服。《隋书・天文志》：梁天监四年六月壬戌，岁星昼见。占曰：岁色黄润，立竿影见，大熟。是岁大穰。米斛三十。天监六年，武帝以昼夜百刻分配十二辰，辰得八刻，仍有馀分。乃以昼夜为九十六刻，一辰有全刻八焉。《梁书・徐勉传》：勉迁吏部尚书，常与门人夜集。客有虞皓求詹事五官。勉正色答云：今夕止可谈风月，不宜及公事。故时人咸服其无私。
《南史・何思澄传》：思澄重交结。分书与诸宾朋校定，而终日造谒。每宿昔作名一束，晓便命驾，朝贤无不悉狎，狎处即命食。有人方之娄护，欣然当之，投晚还家，所赍名必尽。
《王僧孺传》：竟陵王子良，尝夜集学士，刻烛为诗，四韵者则刻一寸，以此为率。萧文琰曰：顿烧一寸烛，而成四韵诗，何难之有。乃与丘令楷江洪等共打铜钵立韵，响灭则诗成，皆可观览。
《韦睿传》：睿每昼接客旅，夜算军书。三更起，张灯达曙。抚循其众，常如不及。
《北史・宗懔传》：懔少聪敏，好读书。昼夜不倦，语辄引古事，乡里呼为小儿学士。
《南史・朱异传》：异起宅东陂，穷乎美丽，晚朝来下，酣饮其中。每迫曛黄虑台门将阖，乃引其卤簿，自宅至城。使捉城门，停留管a。
《隋书・天文志》：大同十年，改用一百八刻。依《尚书考灵曜》：昼夜三十六顷之数，因而三之。冬至，昼漏四十八刻，夜漏六十刻。夏至，昼漏七十刻，夜漏三十八刻。春秋二分，昼漏六十刻，夜漏四十八刻。昏旦之数各三刻。
《南史・萧范传》：范弟咨位卫尉卿，封武林侯。简文即位之后，周卫转严，外人莫得见，唯咨及王克殷不害，并以文弱得入卧内。晨昏左右，天子与之讲论六艺，不辍于时。
《梁书・诸夷传》：高昌国有朝乌，旦旦集王殿前为行列，不畏人。日出，然后散去。
《颜氏家训》：梁世彭城刘绮，交州刺史勃之孙。早孤，家贫，灯难办。常买荻尺，寸折之，燃明夜读。孝元初，出会稽精选寮u，绮以才华为国常侍兼记室，殊蒙礼遇。《南史・沈洙传》：梁代旧律，测囚之法，日一上，起自晡鼓，尽于二更。及北部郎范泉删定律令，以旧法测立时久，非人所堪。分其刻数，日再上。廷尉以为新制过轻，请会尚书省详议。洙议曰：夜中测立缓急易欺，兼用昼漏，于事为允。但漏刻赊促，今古不同。《汉书・律历》，何承天、祖冲之、祖父子漏经，并自关鼓至下鼓，自晡鼓至关鼓，皆十三刻。冬夏四时不异。若其日有长短，分在中时前后。今用梁末改漏，下鼓之后，分其短长。夏至之日，各十七刻。冬至之日，各十二刻。廷尉今牒以时刻短促，致罪人不款。愚意愿去夜测之昧，从昼漏之明。斟酌今古之闻，参会二漏之义。舍秋冬之少刻，从夏日之长晷。不问寒暑，并依今之夏至，朝夕上测，各十七刻。比之古漏，则一上多昔四刻，即用今漏，则冬至多五刻。虽冬至之时，数刻侵夜，正是少日于事，非疑庶罪人。不以漏短而为捍狱囚。无以在夜而致诬求之。鄙意，窃谓为宜依范泉前制。。
《陈书・文帝本纪》：帝一夜内刺闺取外事。分判者前后相续，每鸡人伺漏，传签于殿中者，令投签于阶石上，j然有声。云吾虽得眠，亦令惊觉。
《徐孝克传》：孝克东游，居钱塘之佳义里。与诸僧讨论释典，遂通三论。每日二时讲。旦讲佛经，晚讲礼传。道俗受业者数百人。大建四年，徵为秘书丞，不就。乃蔬食长斋，持菩萨戒，昼夜讲诵《法华经》。宣帝甚嘉其操行。
《徐份传》：份性孝悌，父陵尝遇疾甚笃，份烧香泣涕，跪诵《孝经》，昼夜不息。如此者三日，陵疾豁然而愈。亲戚皆谓份孝感所致。
《水经注》：西魏神瑞三年，建白楼置大鼓于其上，晨昏以千椎为城里诸门启闭之候，谓之戒晨鼓。
《魏书・崔浩传》：浩进讲书传，太宗大悦，语至中夜。赐浩御缥醪酒十觚，水精戎盐一两。曰：朕味卿言，若此盐酒，故与卿同其旨也。
天师寇谦之，每与浩言，闻其论治乱之迹，常自夜达旦。竦意敛容，无有懈倦。既而叹美之，曰：斯言也惠，皆可底行。亦当今之皋繇也。
《北史・张深传》：明元时，有容城令徐路，善占候，坐系冀州狱。别驾崔隆宗就禁慰问之，路曰：昨夜驿马星流，计赦须臾应至。隆宗先信之，遂遣人出城候焉。俄而赦至。
《王早传》：早与客清晨立于门内，遇有卒风振树。早语客曰：依法，当有千里外急使。日中时，有两匹马，一白一赤，从西南来。至即取我，不听与妻子别。语讫，便入，召家人邻里，辞别。仍沐浴，带书囊，日中，出门候使。如期，果有马，一白一赤，从州而至。即捉早上马，遂诣行宫。时太武围凉州，未拔，故许彦荐之。早，彦师也。《崔光传》：光年十七，随父徙代，家贫好学，昼耕夜诵。佣书以养父母。
《魏书・任城王澄传》：高祖延四庙之子，申宗宴于皇信堂，不以爵秩为列。悉序昭穆为次，用家人之礼。行礼已毕，令宗室各言其志，可率赋诗。特令澄为七言连韵，与高祖往复赌赛，遂至极欢。际夜乃罢。
《刘芳传》：芳虽处穷窘之中，而业尚贞固，聪敏过人，笃志坟典。昼则佣书以自资给，夜则读诵终夕不寝，至有易衣并日之弊，而淡然自守。
《房法寿传》：法寿族子景先，字光佟Ｓ坠缕叮无资从师，其母自授《毛诗》《曲礼》。年十二，请其母，曰：岂可使兄佣赁以供景先也。请自求衣，然后就学。母哀其小，不许。苦请，从之，遂得一羊裘。忻然自足，昼则樵苏，夜诵经史。自是精勤，遂大通瞻。
《祖莹传》：莹年八岁，能诵诗书。十二为中书学生，好学耽书，以夜继昼。父母恐其成疾，禁之不能止。常密于灰中藏火，驱逐童仆，父母寝睡后，燃灯读书，以衣被蔽塞窗户，恐漏光明，为家人所觉。由是声誉甚盛，内外亲属呼为圣小儿。
《北史・吕思礼传》：思礼好学有才，虽务兼军国，而手不释卷。昼理政事，夜即读书。令苍头执烛，烛烬夜有数升。
《通典》：后魏御史甚重，必以对策高第者补之。侍御史与殿中侍御史，昼则外台受事，夜则番直内台。《北史・崔暹传》：暹自出身从宦，常日晏乃归。侵晓，则与兄弟跪问母之起居，暮则尝食视寝。然后至外斋，对亲宾论事。或与沙门辩元理，夜久乃还寝。
《周书・武帝本纪》：建德二年十二月戊午，听讼于正武殿，自旦及夜，继之以烛。
《隋书・五行志》：周宣帝，与宫人夜中连臂蹋蹄而歌曰：自知身命促，把烛夜行游。
《岭表录异》：麦铁杖，韶州翁源人也。有勇力，日行五百里。初仕陈朝，常执伞随驾夜，后多潜往丹阳郡行盗，及明，却趁仗下执役。往回三百馀里，人无觉者。后丹阳频奏盗贼踪由，后主疑之，而惜其材力。舍而不问。陈亡，入隋，委质于杨素。素将平江南诸郡，使铁杖夜泅水过扬子江，为巡逻者所捕。差人防守，送于姑苏，到裢ぃ遇夜，伺守者寐熟，窃其兵刃，尽杀守者，走回。乃口衔二首级，携剑复浮渡大江，深为杨素奖用。后官至本郡太守，今南海多麦氏，皆其后也。
《隋书・天文志》：开皇十四年，~州司马袁充上晷影刻漏，充以短影平仪，均布十二辰。立表随日影所指，辰刻以验漏水之节。十二辰刻，互有多少，时正前后刻亦不同。其二至二分用箭辰刻之，法今列之。云冬至日出，辰正，入申正，昼四十刻，夜六十刻。子丑亥各二刻，寅戌各六刻，卯酉各十三刻，辰申各十四刻，巳未各十刻，午八刻，右十四日改箭。春秋二分日出。卯正，入酉正，昼五十刻，夜五十刻，子四刻，丑亥七刻，寅戌九刻，卯酉十四刻，辰申九刻，巳未七刻，午四刻，右五日改箭。夏至日出，寅正，入戌正。昼六十刻，夜四十刻，子八刻，丑亥十刻，寅戌十四刻，卯酉十三刻，辰申六刻，巳未二刻，午二刻，右一十九日加减一刻改箭。《唐书・五行志》：武德元年秋，李密、王世充隔洛水相拒。密营中，鼠一夕渡水尽去。占曰：鼠无故皆夜去，邑有兵。
《仪卫志》：伶工谓夜警为严，凡大驾严，夜警十二曲，中警三曲，五更严三遍。天子谒郊庙，夜五鼓过半，奏四严。车驾至桥，复奏一严。
《车服志》：木契符，左右各十九。太极殿前刻漏所亦以左契给之，右以授承天门、监门。昼夜勘合，然后鸣鼓。《百官志》：左右街使，掌分，察六街，徼巡。凡城门坊角，有武候铺卫士骑分守。大城门百人，大铺三十人，小城门二十人，小铺五人。日暮，鼓八百声而门闭。乙夜街使以骑卒循行，嚣武官暗探。五更二点，鼓自内发。诸街鼓承，振坊市门皆启鼓三千挝，辨色而止。宫门局掌宫门管a。凡夜漏尽，击漏鼓而开，夜漏上水一刻，击漏鼓而闭。
司天台五官挈壶正二人，五官司辰八人，漏刻博士六人，掌知漏刻凡孔壶为漏，浮箭为刻，以考中星昏明，更以击鼓为节点，以击钟为节。
司门郎中员外郎，掌门关出入之籍，凡奏事，遣官送之。昼题时刻，夜题更筹。命妇诸亲朝参者，内侍监校尉闼鳌Ｖ钗溃折冲都尉府捉铺持更者，晨夜有行人必问，不应，则弹弓而向之。复不应，则旁射。又不应，则射之。昼以排门人远望，暮夜以持更人远听。有众而嚣，则告主帅。
《唐六典》：左右金吾卫大将军，将军之职，掌宫中及京城昼夜巡警之法，以执R非违。
凡皇城宫城阖门之钥，先酉而出，后戌而入。开门之钥，后丑而出，夜尽而入。京城阖门之钥，后申而出，先子而入。开门之钥，后子而出，先卯而入。
《旧唐书・马周传》：先是，京城诸街每至晨暮，遣人传呼以警众。周遂奏诸街置鼓，每击以警众，令罢传呼。时人便之。
《张士贵传》：士贵者，虢州卢氏人也。累有战功，赐爵新野县。公从平东都授虢州刺史。高祖谓之曰：欲卿衣锦昼游耳。
《唐书・儒学传序》：太宗既即位，殿左置弘文馆，悉引内学士番宿更休。听政之f，则与讨论古今。道前王所以成败，或日昃夜艾，未尝少怠。
《段志元传》：志元与宇文士及勒兵卫章武门。太宗夜遣使至二将军所，士及披户纳使。志元拒曰：军门夜不开。使者示手诏。志元曰：夜不能辨。不纳。比曙。帝叹曰：真将军，周亚夫何以加。
《循吏传序》：太宗尝曰：朕思天下事，丙夜不安枕永，惟治人之本，莫重刺史。故录姓名于屏风。卧兴对之，得才否状，辄疏之下方，以拟废置。
《五行志》：贞观十三年三月壬寅，云阳石燃方丈。昼则如灰，夜则有光。投草木则焚，历年乃止。火失其性而l金也。
《天文志》：骨利斡，居瀚海之北，北距大海，昼长而夜短。既夜，天如曛不暝。夕s羊髀才熟而曙，盖近日出没之所。
《云仙杂记》：河间王夜饮，妓女讴歌一曲，下一金牌。席终，金牌盈座。
《朝野佥载》：唐柴绍之弟某，有材力，轻迅捷，踊身而上，挺然若飞，十馀步乃止。太宗令取赵公长孙无忌鞍鞯，仍先报无忌，令其守备。其夜见一物如鸟飞入宅内，割双镫而去，追之不及。又遣取丹阳公主镂金函枕。飞入内房，以手油凉主面上，举头即以他枕易之而去。至晓乃觉。
《国史异纂》：高宗承贞观之后，天下无事。上官仪独持国政，尝凌晨入朝，巡洛水堤步月。徐辔咏诗曰：脉脉广川流，驱马历长洲。鹊飞山月曙，蝉噪野风秋。音韵清亮，群公望之若神仙。
《旧唐书・睿宗本纪》：上观乐于安福门，以浊继昼，经日乃止。
《唐会要》：景云二年六月，敕南衙北门及诸门进状，及降墨敕，皆昼题时刻，夜题更筹。
《旧唐书・王元感传》：元感时虽年老，犹能烛下看书，通宵不寐。长安三年，表上其所选《尚书纠缪》十卷，《春秋振滞》二十卷，《礼记绳愆》三十卷，并所注《孝经》《史记》槁草，请官给纸笔，写上秘书阁。
《唐书・李适之传》：适之为刑部尚书，喜宾客，饮酒至斗馀不乱。夜宴娱，昼决事，案无留辞。
《南部新书》：上在骊山华清宫，值元夜，欲出游。陈元礼奏曰：宫外旷野，须有预备，必欲夜游，愿归城阙。上不能夺。
《开元天宝遗事》：宁王好声色。有人献烛百炬，似蜡而腻，似脂而硬。每至夜筵，宾妓间坐。酒酣作狂，其烛则昏昏然，如有所掩，罢则复明矣。
宁王宫中，每夜于帐前罗列木雕矮牌，饰以彩绘，各执华灯，自昏达旦。故目之为灯婢。
岐王宫中，于竹林内悬碎玉片子。每夜闻玉片子相触之声，即知有风。号为占风铎。
申王，每夜宫中与诸王贵戚聚宴，以龙檀木雕成烛跋，童子衣以绿衣，袍系之束带，使执画烛，列立于宴席之侧。目为烛奴。诸官贵戚之家皆效之。
虢国夫人有夜明枕，设于堂中，光照一室，不假灯烛。隐士郭休，有一拄杖，色如朱染，叩之则有声。每出处，遇夜则此杖有光，可照十步之内。登危陟险，未尝失足，则杖之力也。
《辟寒》：梅妃善属文，自比谢女，淡妆雅服而姿态明秀。笔不可描，画性喜梅，所居阑槛，悉植数株。上榜曰梅亭。梅开赋赏，至夜分，尚顾恋花下，不能去。
《朝野佥载》：张|初为岐王属，夜梦著绯乘驴。睡中，自怪我绿衣当乘马，何为衣绯却乘驴。其年应举及第，授鸿胪寺丞。未经考而授五品，此其应也。
《旧唐书・李白传》：崔宗之谪官金陵，与白诗酒唱和。尝月夜乘舟，自采石达金陵。白衣宫锦袍于舟中，顾瞻笑傲，旁若无人。
《唐书・韦陟传》：陟家法修整，敕子允就学。夜分视之，见其勤。旦日问安，色必怡。稍怠，则立堂下不与语。《前定录》：裴耀卿勤于王政，夜看案牍，昼决狱讼。常养一雀，每夜至初更时，有声，至五更则急鸣，耀卿呼为知更雀。又于厅前有一大桐树，至晓则有群鸟翔集，以此为出厅之候。故呼为报晓鸟，时人美焉。
《集异记》：唐裴胄，先开元七年，都督广州。仲秋夜漏未艾，忽然天晓，星月皆没，而禽鸟飞鸣矣。举郡惊异之。未能谕然已昼矣。裴公于是衣冠而出，军州将吏则已集门矣。遽召参佐洎宾客，至则皆异之。但谓众惑固非中夜而晓，即询挈壶氏，乃曰：常夜三更尚未也。裴公罔测其倪，因留宾客于厅事，共须日之升。良久，天色昏暗，夜景如初，官吏则执烛而归矣。诘旦，裴公大集军府，询访其说，而无能辨者。裴因命使四访，阖界皆然。即令北访，湘岭之北则无斯事。数月之后，有商舶自远南至，因谓郡人云：我八月十一日夜舟行。忽遇巨鳌出海，举首北向，而双目若日，照耀千里。毫末皆见，久之复没。夜色依然。徵其时，则裴公集宾寮之夕也。
《五色线》：剑南有果，初进，名为日熟子。张果、叶法善以术取，每遇午必至。罗公远一日于火中索树丛，使者欲到，焰火亘天，无路可过。火歇，方得度，是夜方到。《明皇杂录》：张果常乘一白驴，一日行百里。夜则叠之置箱中，乃纸耳。
《杜阳杂编》：元载有紫龙29拂，色如烂椹，刻水晶为柄，置于堂中，夜则蚊蚋不敢入，拂之有声，鸡犬无不惊逸。
《旧唐书・钱徽传》：徽父起，常于客舍，月夜独吟。遽闻人吟于庭曰：曲终人不见，江上数峰青。起愕然，摄衣视之，无所见。及试湘灵鼓瑟诗，即以十字落句。
《前定录》：韩晋公辏在中书，尝召一吏。不时至，将挞之，吏曰：某兼属阴司，主三品食料。晋公曰：某明日当以何食。吏请疏于纸，过后为验乃恕之，而系其吏。明旦遽有诏，命既对，适遇大官进食，有糕糜一器。上以半赐晋公。食之美，又赐之，既退腹胀。召医视之，曰食物所拥，宜服小橘皮汤。至夜可啖浆水粥。明旦疾愈，思前夕吏言，视其书，皆如其说。
《唐诗纪事》：韩迟暮不得意，多家居。一日夜将半，客叩门急。贺曰：员外除驾部郎中知制诰。愕然曰：误矣。客曰：邸报制诰阙人，中书两进名，不从。又请之，曰与韩。时有同姓名者，为江淮刺史。又具二人同进。御批曰：春城无处不飞花，寒食东风御柳斜，日暮汉宫传蜡烛，轻烟散入五侯家。与此韩。客曰：此员外诗耶。曰：是也，是不误矣。
《旧唐书・李晟传》：晟理家以严称，诸子侄非晨昏不得谒见。
《刘沔传》：初沔为忠武小校，从李光颜讨淮西，为捉生将。前后遇贼血战，锋刃所伤，几死者数四。尝伤重卧草中，月黑不知归路，昏然而睡。梦人授之双烛曰：子方大贵，此行无患。可持此而还。既行，炯然有双光在前，自后每行，常有此光。
《唐语林》：唐建中初，士人韦生移家汝州。中路逢一僧，因与连镳，言论颇洽。日将夕，僧指路岐曰：此数里是贫道兰若。郎君能垂顾乎。士人许之，因令家口先行，僧即处分从者供帐具食，行十馀里，不至。韦生问之，即指一处林烟曰：此是矣。及至，又前进。日已昏夜。韦生疑之，素善弹，乃密于靴中取张衔弹，怀铜丸十馀，方责僧曰：弟子有程期，适偶贪上人清论，勉副相邀，今已行二十里不至，何也。僧但言且行，是僧前行百馀步，韦生知其盗也。乃弹之，正中其脑。僧初若不觉，凡五发中之，僧始扪中处，徐曰：郎君莫恶作剧。韦生知无可奈何，亦不复弹。良久，至一庄墅。数十人列火炬出迎。僧延韦生坐一厅中，笑云：郎君勿忧。因问左右夫人下处。复曰：郎君且自慰安之，即就此也。韦生见妻女别在一处，供帐甚盛。相顾涕泣，即就僧。僧前执韦生手曰：贫道，盗也。本无好意，不知郎君艺若此。非贫道亦不支也。今日固无他，幸不疑耳。适来贫道所中郎君弹，悉在。乃举手搦脑后，五丸坠焉。有顷，布筵具蒸犊，犊上刀子十馀，以齑饼环之。揖韦生就座，复曰：贫道有义弟数人，欲令谒见。言已，朱衣巨带者五六辈列于阶。僧呼曰：拜郎君。汝等向遇郎君即成齑粉矣。食毕，僧曰：贫道久为此业，今向迟暮，欲改前非。不幸有一子技过老僧，欲请郎君为老僧断之。乃呼飞飞出参郎君，飞飞年才十六七，碧衣长袖，皮肉如腊。僧曰：向后堂侍郎君。僧乃授韦一剑及五丸，且曰：乞郎君尽艺杀之，无为老僧累也。引韦入一堂中，乃反锁之。堂中四隅，明灯而已。飞飞当堂执一短鞭韦引弹，意必中。丸已敲落，不觉跃在梁上。循壁虚蹑捷若猱P，弹丸尽不复中。韦乃运剑逐之，飞飞倏忽逗闪，去韦身不尺。韦断其鞭数节，竟不能伤。僧久乃开门，问韦与老僧：除得害乎。韦具言之，僧怅然顾飞飞曰：郎君C成汝为贼也。知无复如何，僧终夕与韦论剑及弧矢之事。天将晓，僧送韦路口，赠绢百疋，垂泣而别。
《原化记》：唐建中末，书生何讽，尝买得黄纸古书一卷。读之，卷中得发，怨嫠拇缛缁肺薅恕７硪蚓之，断处两头，滴水升馀。烧之作发气。讽尝言于道者。道者曰：吁，君固俗骨，遇此不能羽化，命也。据《仙经》曰：蠹鱼三食神仙字，则化为此物，名曰脉望。夜以规映，当天中星，星使立降。可求还丹，取此水和而服之。即时换骨上升。因取古书阅之数处蠹漏，寻义读之，皆神仙字。讽方叹服。
博陵崔慎思，唐贞元中应进士。举至京师，京中无第宅，常赁人隙院居止，而主人别在一院，都无丈夫。有少妇年三十馀，窥之亦有容色。唯有二女奴焉。慎思遂遣通意求纳为妻。妇人曰：我非仕人，与君不敌。不可为他时恨也。求以为妾，许之。而不肯言其姓。慎思遂纳之二年馀，崔所取给妇人无倦色，后产一子，数月矣。时夜崔寝，及闭户垂帷而已。半夜，忽失其妇，崔惊之，意其有奸，颇发忿怒。遂起堂前厢宥行，时月胧明。忽见其妇自屋而下，以白练缠身。其右手持匕首，左手携一人头，言其父昔枉为郡守所杀，入城求报，已数年矣。未得，今既w矣。不可久留，请从此辞。遂更结束其身，以灰囊盛人首携之，谓崔曰：某幸得为君妾二年，而已有一子，宅及二婢皆自致，并以奉赠，养育孩子。言讫而别，遂u墙越舍而去。慎思惊叹未已。少顷却至曰：适去，忘哺孩子，少乳。遂入室，良久而出。曰：喂见已毕，便永去矣。慎思久之，怪不闻婴儿啼。视之，已为其所杀矣。杀其子者，以绝其念也。古之侠者莫能过焉。
《林下清录》：唐李约司徒F公子得古铁一片，击之清越。养一猿，名山公。月夜尝泛江登金山，击铁鼓琴，猿必啸和。倾壶达旦，不俟外宾。
《雍录》：故事，建福门、望仙门，昏而闭，五更五点而启。至德中，有吐蕃金吾仗亡命，因敕晚开。宰相待漏太仆寺车坊。元和元年，初置百官待漏院，各据班品为次。在建福门外候，禁门启入朝。
《韩愈・南海神庙碑》：常以立夏气至，命广州刺史行事祠下。当祀时，海多大风，故常以疾为解，而委事于其副。元和十二年，诏用鲁国孔公为广州刺史。至州之明年，吏以时告公，乃誓群有司曰：吾将宿庙下，以供晨事。明日，吏以风雨白，不听。公遂升舟省牲之夕，载D载阴。将事之夜，天地开除，月星明b，五鼓既作，牵牛正中。公乃盛服执笏，以入即事。
《传奇》：隐娘者，魏博大将聂锋之女也。元和间，魏帅与陈许节度使刘昌裔不协，使隐娘贼其首。隐娘辞帅之许。刘能神算，已知其来，召衙将，令：来日早至城北，候一丈夫一女子，各跨白黑。卫至门揖之，云吾欲相见，故远相迎也。隐娘夫妻曰：愿见刘公。刘劳之，愿请留此，勿相疑也。隐娘谢曰：仆射左右无人愿，舍彼而就此，服公神明也。后月馀，向刘曰：彼未知住，必使人继。至今宵，请剪发系之，以红绡送于魏帅枕前。以表不回。刘听之。至四更，却返曰：送其信了，后夜必使精精儿来杀某。及贼仆射之首。此时亦万计杀之，乞不忧耳。刘豁达大度，亦无畏色。是夜明烛，半宵之后，果有二幡子。一红一白，飘飘然如相击于床四隅。良久，见一人自空而踣，身首异处。隐娘亦出，曰：精精儿已毙。拽出于堂之下，以药化为水。毛发不存矣。隐娘曰：后夜，当使妙手空空儿继至。空空儿之神术，隐娘不能造其境。此即系仆射之福耳。但以于阗玉周其颈，拥以衾。隐娘当化为蠛蠓，潜入仆射肠中，听伺其馀无逃避处。刘如言。至三更瞑目未熟。果闻项上铿然声甚厉。隐娘自刘口中跃出，贺曰：仆射无患矣。此人如俊鹘，一搏不中即翩然远逝。耻其不中，才未逾一更，已千里矣。后视其玉，果有匕首划处，痕逾数分。自此，刘转厚礼之。
《甘泽谣》：唐潞州节度使薛嵩家，青衣红线者，通经史，掌笺表，号曰：内记室。是时至德之后，两河未宁。以滏阳为镇。命嵩固守，控压山东。朝廷命嵩遣女嫁魏博节度使田承嗣男。又遣嵩男娶滑台节度使令狐彰女。三镇交为姻娅，使使日浃往来。而田承嗣乃募军中武勇十倍者，得三千人，号外宅男。常令三百人夜直州宅，卜选良日，将并潞州。嵩闻之，日夜忧闷，计无所出。时夜漏，将传，唯红线从焉。红线曰：主自一月不遑寝食，意有所属，岂非邻境乎。嵩闻其语异，遂具告其事。红线曰：此易与耳。暂放某到魏城。一更首途，二更可以复命。请先定一走马使，具寒暄书，其他即待某回也。乃入饬行具，梳乌蛮髻，贯金雀钗，衣紫绣短袍，系青丝轻履，胸前佩龙文匕首，额上书太一神名。再拜而行，倏忽不见。嵩乃返身闭户，背烛危坐。常时饮酒不过数合，是夕举觞十馀不醉。忽闻晓角吟风，一叶坠露。惊而起问，即红线回矣。嵩喜而慰劳曰：事谐否。红线曰：不敢辱命，但取床头金合为信耳。红线曰：某子夜前二刻即达魏城。凡历数门，遂及寝所。闻外宅儿睡声雷动，见中军士卒传叫风生。乃W其寝帐。田亲家翁止于帐内，鼓趺酣眠。头枕文犀髻包黄e，枕前露一星剑。剑前仰开一金合。合内书生身甲子与北斗神名。复以名香美珠散覆其上。时则蜡炬烟微，炉香烬委，侍人四布，兵器交罗，或头触屏风鼾而者，或手持巾拂寝而伸者。某乃拔其簪珥，縻其襦裳，如病如酲，皆不能寤。遂持金合以归，出魏城西门，当夜漏三时。往返七百里，冀减主忧。敢言其苦。嵩乃发使入魏，遗田承嗣书曰：昨夜有客从魏中来。云自元帅床头获一金合，不敢留驻，谨却封纳。专使星驰夜半方到。见搜捕金合，一军忧疑。使者以马挝门，非时请见。承嗣遽出，使者乃以金合授之。捧承之时，惊怛绝倒。遂留使者，多其赐赉。明日专遣使赍帛三万匹、名马二百匹、杂珍异等以献于嵩。曰：某之首领系在恩私，便宜知过自新，不复更贻伊，戚专膺指使，敢议亲姻。由是一两个月内，河北、河南信使交至。《指月录》：潮州灵山大颠禅师，一日，韩文公相访。问师春秋多少。师提起素珠曰：会么。公曰：不会。师曰：昼夜一百八。
《唐书・李宕》：逡拱胫列瓠城，雪甚。城旁皆鹅鹜池。辶罨髦，以乱军声。贼恃吴房朗山戍，晏然无知者。李v等坎墉先登，众从之。杀门者，发关留，持柝传夜，自如黎明。雪止，迦胱ぴ济外宅。
《五行志》：元和十五年正月庚辰，至于丙申，昼常阴晦，微雨雪，夜则晴霁。占曰：昼雾夜晴，臣志得申。
《国史补》：吕元膺为鄂岳团练，夜登城，女墙已锁。守者曰：军法，夜不可开。乃告之曰：中丞自登。守者又曰：夜中不辨是非，中丞亦不可。元膺乃归。及明，擢为大职。越僧僧澈，得莲花漏于庐山，传之江西，观察使韦丹初惠远，以山中不知更漏，乃取铜叶制器，状如莲花。置盆水上，底孔漏水，半之则沉。每昼夜十二沉，为行道之节。虽冬夏短长，云阴月黑，无所差也。
《唐书・五行志》：翰林院有铃，夜中文书入，则引之以传呼。长庆中，河北用兵，夜辄自鸣，与军中息耗相应。声急则军事急，声缓则军事缓。
《杜阳杂编》：宝历元年，高昌国献夜明犀，其状类通天犀。夜则光明，可照百步，覆绘十重，终不能掩其耀焕。上遂命解为腰带，每游猎夜，不施蜡炬，有如昼日。《酉阳杂俎》：宝历中，有王山人，取人本命日五更，张灯相人影知体咎。言人影欲深，深则贵而寿。
《唐书・毕P传》：P夜燃薪读书，母恤其疲，夺火使寐，不肯。遂诵经史，工辞章。
《摭言》：毕P及第年，与一二人同行，听响卜。夜艾人稀，久无所闻。俄遇人投骨于地，群犬争趋。又一人曰：后来者必衔得。
《唐诗纪事》：文宗尝谓左右曰：若不甲夜视事，乙夜观书，则何以为人君耶。每试进士，多自出题目，及所司进所试，披览吟咏，终日忘倦。
《唐书・柳公权传》：文宗召充翰林书诏学士，尝夜召对于沈香亭子。烛穷，而语未尽，宫人以蜡液濡纸继之。《王重荣传》：重荣，太原祁人。父纵，太和永为河中骑将，从石雄破回鹘，终盐州刺史。重荣以父任为列校，与兄重盈，皆以毅武冠军擢河中牙将。主伺察时，两军士干夜禁，捕而鞭之。士还，诉于中尉杨元实，怒执重荣，让曰：天子爪士，而藩校辱之。答曰：夜半执者，奸盗。孰知天子爪士。具言其状。元实叹曰：非尔明辨，孰由知之。更诿于府，擢右署。
《裴度传》：度治第东都集贤里午桥，作别墅，具燠馆凉台，号绿野堂。激波其下，度野服萧散。与白居易、刘禹锡为文章把酒穷，昼夜相欢，不问人间事。
《本事诗》：唐丞相马植，罢安南都护，与时宰不通，又除黔南。殊不得意，维舟峡中古寺，寺前长堤，堤畔林木，夜月甚明，见人白衣缓步堤上，吟曰：截竹为筒作笛吹，凤凰池上凤凰飞，劳君更向黔南去，即是陶钧万类时。后自黔南入，为大理卿，遂作相。《江行杂录》：牛奇章，帅维扬。杜牧在幕中，夜多微服逸游。公闻之，以街子数辈，潜随护之，以防不虞。后牧之以拾遗召。临别，公以纵逸为戒，牧之始犹讳之。公命取一箧，皆街子报帖。云社书记平善，乃大感服。《清异录》：武宗侵夜宫，嫔离次。上独映琉璃灯笼，观书久之，归寝殿。王才人问：官家今日何以消遣。上曰：绿罗供奉，已去皂罗。供奉不来，与紫明供奉相守，熟读《尚书・无逸篇》数遍。朕非不能取热闹快活，正要与管弦尊暂时隔破。
《宣宗实录》：大中二年二月，令狐为翰林学士。夜召与论人间疾苦。帝出《金镜书》曰：此太宗所著也。再拜曰：陛下必欲兴王业，舍此孰先。
《杜阳杂编》：同昌公主出降韦氏，诸家好为叶子戏，夜则公主以红琉璃盘盛夜光珠，令僧祁捧立堂中，而光明如昼焉。
《东观奏记》：上将命令狐为宰相，夜半，含春亭召对，赐金莲花炬，送归学士院。
《剧谈录》：大中岁，韦颛举进士，词学赡而贫滋甚。岁暮饥寒，无以自给。有韦光者，待以宗党，辍所居外舍馆之。放榜之夕，风云凝冱，报光成事者，络绎而至。颛略无登第之耗，光延之于堂际小阁，备设酒馔慰安。见女仆料数衣装，仆者排比车马。颛夜分归所止，拥炉愁叹而坐。候光成名，将修贺礼。颛坐逼于坏牖以横竹挂席蔽之。檐际，忽有鸣枭。顷之，集于竹上。颛神魂惊骇，持策出户逐之，飞起复还，久而方去。语候者曰：吾失意亦无所恨。妖禽作怪如此，兼恐横罹祸患。俄而，禁鼓忽鸣。榜放，颛已登第。光服用车马悉将遗焉。
《图画见闻志》：张询，南海人，避地居蜀。善画吴山、楚岫、枯松、怪石。中和间，尝于照觉寺大悲堂后，画三壁山川，一壁早景，一壁午景，一壁晚景。谓之三时山。人所称异也。
《朝野佥载》：给事中陈安平子年满赴选，与乡人李仙药卧，夜梦十一月养蚕。仙药占曰：十一月养蚕，冬丝也。君必送东司。数日，果送吏部。
饶阳李瞿云勋官方满选，夜梦一母猪极大。李仙药占曰：母猪豚主也。君必得屯主。数日，果如其言。河东裴元质，初举进士，明朝唱第。夜梦一狗从窦出，挽弓射之，其箭遂撇，以为不祥。问曹良史，曰：吾往唱第之夜，亦为此梦。梦神为吾解之曰：狗者，第字头也。弓，第字身也。箭者，第竖也。有撇，为第也。寻而，唱第，果如梦焉。
《云仙杂记》：黄升，日享鹿肉三斤，自晨煮至日影下门西，则喜曰：火候足矣，如是四十年。
东川降魔寺僧吉祥，魁梧多力，受饭五钵，日夜诵经。九函池中，鱼知其数，以名召之，皆出水面，使去即没。胡阳白坛寺幡刹，日中有影，月中无影。不知何故，因号怯夜幡。
《酉阳杂俎》：西域厌达国，有寺户以数头驴运粮上山，无人驱逐，自能往返。寅发午至，不差晷刻。
《五代史马重绩传》：重绩言漏刻之法，以中星考，昼夜为一百刻八刻六十分刻之二十为一时。时以四刻十分为正，此自古所用也。今失其传，以午正为时始，下侵未四刻，十分而为午。由是昼夜昏晓皆失其正。请依古改正。从之。
《契丹传》：述律每酣饮，自夜至旦，昼则常睡。国人谓之睡王。
《清异录》：徐铉或遇月夜，露坐中庭，但k佳香一炷，号伴月香。
《宋史・窦贞固传》：贞固迁礼部尚书知贡举。旧制，进士夜试，继以三烛。长兴二年，改令昼试。贞固以昼晷短，难尽士材，奏复夜试。择士平允，时论称之。

[book_title]岁功典第一百十三卷
晨昏昼夜部纪事三
《辽史・圣宗本纪》：统和元年二月戊子朔，禁所在官吏、军民，不得无故冒禁夜行。违者坐之。
《琅旨恰罚核翁祖微时，夜卧，至人静时，常有光如车轮，内见黄龙，若在波浪中出没，鱼鳖之类不可胜数。亦有极怪之物，从而见焉。皆作金色，光芒刺目。顷之，始灭。有见之者，后皆贵。
《宋史・赵普传》：太祖数微行，过功臣家。一日大雪，向夜，普意帝不出。久之，闻叩门声。普亟出，帝立风雪中。普惶惧迎拜。帝曰：已约晋王矣。已而太宗至，设重P地，坐堂中，炽炭烧肉。普妻行酒，帝以嫂呼之。
《职官志》：翰林学士院，翰林学士承旨等六员掌制诰。诏令：撰述之事，凡拜宰相，及事重者，晚漏，上天子御内东门小殿，宣诏面谕。给笔札，书所得旨。禀奏，归院。内侍锁院门，禁止出入。夜漏尽，具词进入，迟明白麻出。
《王彦升传》：彦升为京城巡检，中夜诣王溥第。溥惊悸出。既坐，乃曰：此夕巡警甚困，聊就公一醉耳。
《春明退朝录》：李文正公，罢相为仆射，奉朝请居昭庆坊，每五鼓则兴，置白居易集数册于茶镣中，至安远门仗舍，然烛观之。俟启钥，则赴朝。
《宋史・隐逸传》：宗翼者，蔡州上蔡人。尝言昼夜者，昏晓之辨也。故既暝未曙，皆不出户。
《梦溪笔谈》：国朝置天文院于禁中，设漏刻，观天台铜浑仪，皆如司天监。与司天监互相检察。每夜，天文院具有无谛见云物、祺祥及当夜星次。须令于皇城门未发前到禁中。门发后，司天占状方到。以两司奏状对勘，以防虚伪。
《春明退朝录》：雍熙二年三月，诏中书申后两棒鼓出，枢密院申后四棒鼓出。
《玉海》：按故事，唐开元置侍读，其后有翰林侍讲学士，五代久废。太宗崇尚儒术，由是命文仲侍读，寓直禁中，以备顾问。然名秩未崇，上y尊先志，首置此职。择耆儒旧学充其选班，次翰林学士禄赐如之，设直庐于秘阁，侍读更直侍讲长。上日给珍膳，夜则迭宿召对，询访或至中夕。
《梦溪笔谈》：学士院玉堂东承旨，x子窗格上有火燃处，太宗尝夜幸玉堂，苏易简为。学士已寝，遽起，无烛具衣冠。宫嫔自窗格引烛入，照之。至今不欲更易，以为玉堂一盛事。
《湘山野录》：江南徐知谔，得画牛一轴，昼则m草栏外，夜则归卧栏中。谔献后主煜，煜持贡阙下。太宗张后苑以示群臣，俱无知者。惟僧录赞宁曰：南倭海水或减，则滩碛微露。倭人拾方诸蚌胎中，有馀波数滴者，得之，和色著物，则昼隐而夜显。沃焦山时，或风挠飘击。忽有石落海岸，得之滴水磨色。染物则昼显而夜晦。见《张骞・海外异记》。
《梦溪笔谈》：陈文忠尧叟为枢密。一日，日欲没时，忽有中人宣召。既入右掖，已昏黑。遂引入禁中，屈曲行甚久，时见有帘帏灯烛，皆莫知何处。已而，到一小殿，殿前有两花槛，已有数人先至，皆立廷中。殿上垂帘蜡烛十馀炬而已。相继而至者，凡七人。中使乃奏班齐。惟记文惠、丁谓、杜镐三人，其四人忘之。杜镐时尚为馆职。良久，乘舆自宫中出，灯烛亦不过数十而已。宴具甚盛，卷帘，令不拜。升殿就坐，御座设于席东，设文忠之坐于席西，如常人宾主之位。尧叟等皆惶恐不敢就位。上宣谕不已，尧叟恳陈，自古未有君臣齐列之礼，至于再三。上作色曰：本为天下太平，朝廷无事，思与乡等共乐之。若如此，何如就外朝开宴。今日只是宫中供办，未尝命有司，亦不召中书辅臣。以卿等机密及文馆职任侍臣无嫌。且欲促坐语笑，不须多辞。尧叟等皆趋下称谢，上急止之曰：此等礼数，且皆置之。尧叟悚危坐，上语笑极欢。酒五六行，膳具中各出两绛囊，置群臣之前，皆大珠也。上曰：时和岁丰，中外康富。恨不得与卿等日夕相会。太平难遇，此物助卿等燕集之费。群臣欲起谢，上云且坐。更有如是，酒三行，皆有所赐。悉良金重宝。酒罢，已四鼓时。人谓之天子请客。
《碧云h》：参知政事张观，尝知开封府。府有犯夜巡者，捕致之观，据案讯之，曰：有C见乎。巡者曰：若有C见，亦是犯夜。左右无不大笑。《宋史・律历志》：殿前报时鸡，唱唐朝旧有词，朱梁以来，因而废弃，止唱和音。景德四年，司天监请复用旧词。遂诏两制详定，付之习唱。每大礼，御殿登楼入x内宴。昼改时，夜改更则用之。常时改刻、改点，则不用。五更五点后发鼓，曰：朝光发，万户开，群臣谒。平旦寅朝辨色，泰时，昕日出。卯瑞露祥光绕，食时，辰登六乐，荐八珍禺中巳。少阳时，大绳纪日。南午，天下明，万物睹日，i未飞。夕阳清晚气晡时，申听朝暇，湛凝神入。日酉群动息，严扃守初。夜发鼓曰，日欲暮，鱼钥下龙韬布。甲夜，己设钩陈备兰。乙夜，庚杓位易泰阶平。丙夜，辛清鹤唳梦良臣。丁夜，壬丹禁静漏更深。戊夜，癸晓奏闻求衣始。
《礼志》：大中祥符元年正月乙丑，帝谓辅臣曰：朕去年十一月二十七日，夜将半，方就寝。忽室中光曜，见神人，星冠绛衣，告曰：来月三日，宜于正殿建黄道场。一月将降天书大中祥符三篇。朕竦然起对，已复无见，命笔识之。
大中祥符四年六月八日，封祀。制置使王钦若言：泰山西南垂刀山上，有红紫云气，渐成华盖，至地而散。其日水工董祚于灵液亭北，见黄素书曳林木之上，有字不能识。言于皇城使王居正。居正睹上有御名，驰告钦若。遂迎至官舍，授中使捧诣阙。帝御崇正殿，趋召辅臣曰：朕五月丙子夜复梦。乡者神人言：来月上旬，当赐天书于泰山。宜斋戒o受。朕虽贺降告，未敢宣露。惟密谕王钦若等，凡有祥异即上闻。朕今得其奏，果与梦协。上天眷v，惟惧不称。王旦等曰：陛下至德动天，感应昭著。臣等不胜大庆。再拜称贺。
《湘山野录》：大中祥符四年，驾幸汾阴，起偃师，驻跸永安天文院，测验浑仪。杜贻范奏：卯时二刻，日有赤黄气变为黄珥，又变紫气。巳时，后气复生。挥尘后录：张耆既贵显，尝启章圣，欲私第置酒以邀禁从诸公。上许之。既昼集，尽欢曰：更愿毕今夕之乐，幸毋辞也。于是罗帏翠幕，稠叠围绕。继之出烛，列屋蛾眉，极其殷勤，豪侈不可状。每数杯，则宾主各少浴Ｈ缡钦叻踩数。诸公但讶夜漏如是之永。暨其彻席，出户，询之，则云已再昼夜矣。
《梦溪笔谈》：大中祥符中，上令尚方铸为金龟，以赐近臣。洪州李简夫家有一龟，乃其伯祖虚己所得者。其龟夜中往往出游，烂然有光。掩之，则无所得。
《孔氏谈苑》：真宗临轩策士。夜梦阶下有菜，一苗甚盛，与殿基相高。及拆第一卷，乃是蔡齐。上见其容貌，曰：得人矣。待诏执金吾七人，清道自齐始。
《青琐高议》：亳州大清宫，以真宗将幸宫殿，有老桧南枝碍檐，将加斤斧。一夕大风雷，比向晓。桧枝已转而北矣。真宗甚爱之，因谓之御爱桧。
《渑水燕谈录》：晁文元公迥在翰林，以文章德行为仁宗所优异。帝以君子长者称之。天禧初，因草诏得对，命坐，赐茶。既退，已昏夕。真宗顾左右取烛，与学士中使，就御前取烛执以前，导之出内门，传付从史。
《湘山野录》：天禧中，宰臣奏中书枢密院接见宾客。然两府慎密之地，亦欲咨访天下之良苦。早暮接待，复滞留机务。又分厅言事，各有异同。欲乞今后中书枢密院，每有在外得替到阙。及在京，主执臣僚。如有公事，并逐日于巳时已前聚厅见客。已分厅，即俟次日。急速者不在此限。非公事，不得到中书枢密院。
《玉海》：天圣八年，龙图阁待制燕肃，上莲花漏，其制琢石为四分之壶，剡木为四分之箭。以测十二辰二十四气。四隅十干，洎百刻分布昼夜。凡四十八箭，一气一易，岁统二百十六万分，悉刻箭上。铸金莲承箭铜乌，引水而下，注金莲浮箭而上登。不假人力，其箭自然上下，司晨者谨视而易之。其行漏之始，又依周官水地置泉之法，考二交之景，得午时四刻十分为午正，南北景中以起漏焉。〈注〉其法置水以匮，引以渴乌，导以铜荷。水自荷茄下注于住：中为金莲花，覆之荷心，有窍容箭下插方，水之未注也。箭首适与花平，逮水既至，箭则随起，视箭所底，而时刻可以坐致矣。《梦溪笔谈》：狄青为枢密副使，宣抚广西。时侬智高守昆关。青至宾州，值上元节，令大张灯烛，首夜燕将佐，次夜燕从军官，三夜餐军校。首夜，乐音彻晓。次夜二鼓时，青忽称疾，暂起，如内。久之，使人谕孙元规，令暂主席行酒，少服药乃出。数使人勤劳座客。至晓各未敢退。忽有驰报者云：是夜三鼓，青已夺昆矣。
《仁宗实录》：以天久不雨，降服彻膳，躬自暴露，夜辄升坛祷祀，达旦不寐。
《宋史・周恭肃王元俨传》：元俨子允良，历五节度，领宁海平江两军，封华原郡王。改襄阳，由同中书门下平章事兼侍中至太保中书令。好酣寝，以日为夜。由是一宫之人皆昼睡夕兴。薨，赠定王。有司以其反易晦明，谥曰荣易。
《闻见近录》：仁宗朝，禁中夜火。执政趋诣东华门，闭而不纳。遍诣诸门，皆然。王沂公语吕许公曰：可斩关而入。许公曰：不可。自东而南而北，周旋叩关。至日高，方启东华门。有旨百官皆步而入。殿宇多灰烬。上御升平楼，垂帘呼班，喝拜如常。仪自沂公以下皆拜，许公独挺然而立。上遣使问之，许公曰：昨夕宫中灾，今日未面天颜，臣不敢拜。于是卷帘，上临轩陛。许公即再拜。或问其然，曰：禁中火方扰攘，复斩关而入，不惟上益惊，岂不防他变也。垂帘之下，未见天子。万一误拜，其将奈何。
《避暑录话》：蒋侍郎堂家，藏杨文公与王魏公一帖。用半幅纸，有折痕，记其略云：昨夜有进士，蒋堂携所作文来，极可喜，不敢不布闻，谨封拜。呈后，有苏子瞻跋，云夜得一士，旦而告人。察其情，若喜而不寐者，蒋氏不知何从。得之，在其孙彝处也。
赵康靖公概，中岁，常置黄黑二豆于几案间，自旦数之。每兴一善念，为一善事，则投一黄豆于别器。暮发视之。初，黑豆多于黄豆。渐久，反之。既谢事归南京，二念不兴，遂彻豆无可数。
《夏竦・颍川莲华漏铭序》：景v中，更为颍漏，再考晷度。以梓潼在南北，古法，昼增一刻，夜损一刻。青社稍比，昼增三刻，夜损三刻。颍处梓青之间，昼增二刻，夜损亦如之。
《玉海》：景v二年九月乙未，诏司天监，制百刻水秤，以测候昼夜。三年二月，命章得象等，重定水秤刻漏。四月辛亥，得象言，水行有迟疾，请增用平水滓唬渴乌二，昼夜箭二十一。
《伊川文集》：先公大中，娶侯氏夫人。七八岁时，诵古诗曰：女子不夜出，夜出秉明烛。自是，日暮则不复出房门。
《冷斋夜话》：范文正公镇鄱阳，有书生献诗，甚工。文正礼之。书生自言：天下之至寒饿者，无在某右。时盛行欧阳率更书荐福寺碑，墨本直千钱。文正为具纸墨，打千本，使售于京师。纸墨已具，一夕，雷击碎其碑。故时人为之语曰：有客打碑来荐福，无人骑鹤上扬州。
《宋史・范纯仁传》：仲淹门下多贤士，如胡瑗、孙复、石介李觏之徒，纯仁皆与从游，昼夜肄业，至夜分不寝。置灯帐中，帐顶如墨色。
《闻见前录》：孙觉龙图未第时，家高邮，与士大夫讲学于郊宫别墅。一夕晦夜，忽月光入窗隙。孙异之，与同舍望光所在，见大珠浮游湖面上。其光属天，旁照远近。有崔伯易者，作感珠赋记之。
《销夏》：叶石林云：欧阳文忠公在扬州作平山堂，壮丽，为淮南第一堂。公每暑时，辄凌晨携客往游。遣人走邵伯，取荷花千馀朵，以画盆分插百许盆。与客相间，遇酒行，即遣妓取一花传客。以次摘其叶。尽处则饮酒，往往侵夜，载月而归。
欧阳修云：王介甫，以夏月昼睡方枕为佳。问其何理，云：睡久气蒸枕热，则转一方冷处。介甫知睡，真懒者也。
《宋史・沈遘传》：遘召知开封，蚤作视事，逮午而毕。出与亲旧，还往从容。燕笑沛然，有馀暇。
刘恕传：宋次道知亳州，家多书。恕枉道借览。次道日具馔，为主人礼。恕曰：此非吾所为来也。殊废吾事。悉去之。独闭x，昼夜口诵手抄。留旬日，尽其书而去。目为之翳。
《湘山野录》：治平中，御史有抨吕状元溱杭州日事者。其语有欢游叠嶂之间，家家失业；乐饮西湖之上，夜夜忘归。执政笑谓言者曰：军巡所由不收犯夜，亦宜一抨。
《H史》：裕陵，年十三，居于濮邸。一日正昼憩便寝。英祖忽顾，问何在。左右褰帐，方见偃卧，有紫气自鼻中出，盘旋如香篆，大骇。急以闻英祖，笑曰：勿视也。后三年亦以在寝寤惊钦圣。请其故曰：方熟寐，忽觉身在云表，有二神人捧足以登天，是以呼耳。既而果登大宝。
诏录圣瑞之祥付宗正寺。
《宋史・陆佃传》：佃字农师，越州山阴人。居贫苦学，夜无灯，映月光读书。蹑执邮Γ不远千里。
《赵\传》：\日所为事，入夜必衣冠露香，以告于天。不可告，则不敢为也。
《避暑录话》：赵清献公，自钱塘告老归。钱塘州宅之东，旧据城横，为屋五间。下{虚白堂，不甚高大而最超出，谓之高斋。既治第衢州，临大溪，其旁亦有山麓屹然而起，即作别馆其上，亦名高斋。既归，惟居此馆，不复与家人相接。但子弟晨昏时至，以二净人一老兵为役。早不茹荤，以一净人治膳于外。日轮一僧伴食。略取脯于家，盖不能终日食素也。老兵供埽除之役，事已即去，惟一净人执事其旁。暮以风炉置大铁汤，瓶可贮斗水。及列盥漱之，具亦去。公燕坐至初夜就寝。鸡鸣，净人三击磬。公乃起，自以瓶水i面，岁以为常。
《吕氏家塾记》：邵尧夫先生，居洛四十年，安贫乐道。自云未尝皱眉，所居寝息处为安乐窝，自号安乐先生。又为瓮牖读书，燕居其下。旦则焚香独坐，晡时，饮酒三四瓯，微醺便止，不使至醉也。
《梦溪笔谈》：熙宁中，予受诏典领历官，杂考星历，以玑衡求极星。初夜，在窥管中。少时，复出。以此知窥管小不能容极星，游转乃稍稍展窥管，候之。凡历三月，极星方游于窥管之内，常见不隐，然后知天极不动，处远极星犹三度有馀。每极星入窥管，别画为一图。图为一圆规。乃画极星于规中，具初夜、中夜、后夜所见。
各图之。凡为二百馀图，极星方常循圆规之内，夜夜不差。
世传虹能入溪涧饮水，信然。熙宁中，予使契丹，至其极北黑水境永安山下卓帐。是时，新雨霁见，虹下帐前涧中。予与同职扣涧观之，虹两头皆垂涧中，使人过涧，隔虹对立，相去数丈，中间如隔绡e。自西望东则见，盖夕虹也。立涧之东，西望，则为日所铄，都无所睹。久之，稍稍正东，u山而去。
《销夏》：神庙时，中贵宋用臣凿后苑瑶津池。成，明日，请上赏莲荷。忽见万荷蔽水，乃一夜买满京盆荷，沉其下。上嘉其能。
《避暑录话》：饶州，自元丰永朱天锡以神童得官，俚俗争慕之。小儿不问如何，粗能念书。自五六岁时，即以次教之五经，以竹篮坐之。木杪绝其视，听教者预为价，终一经，偿钱若干。昼夜苦之。
《宋史・周敦颐传》：侯师圣学于程颐，未悟。访敦颐。敦颐曰：吾老矣。说不可不详。留，对榻夜谈，越三日乃还。颐惊异之曰：非从周茂叔来耶。
《礼志》：司马光为中丞，请令宰相遵国朝旧制押班，诏宰相，春分辰初，秋分辰正。垂拱殿未退听，弗赴文德殿。令御史台放班。光又言，垂拱奏事毕，春分以后，鲜有不过辰初，秋分以后，鲜有不过辰正。然则，自今宰臣常不至文德殿押班。请春分辰正，秋分巳初奏事。未毕即如今诏。庶几此礼不至，遂废乃诏。春秋分率以辰正飨时，郊天祭之日均用丑时，秋夏以一刻，春冬以七刻。
《司马光传》：光自见言行计从，欲以身殉社稷，躬亲庶务。不舍昼夜，宾客见其体羸，举诸葛亮食少事烦以为戒。光曰：死生命也，为之益力。
《馀冬序录》：程颢尝憩一僧寺，夜闻察察声。烛之，乃鼠于佛脐中衔书欲出。取视之，乃丹书也。如其法试之，屋有火光。后置不复，或讽令服食。颢曰：吾腹中安可著此。
《宋史・苏轼传》：轼尝锁宿禁中召对，便殿命坐赐茶。撤御前金莲烛送归院。
《山家清供》：东坡一夕与子由饮酣甚，芦菔烂煮，不用他料，只研白米为糁，食之。忽放箸，抚几曰：若非天竺酥酡，人间决无此味。
《辟寒》：东坡云：徐州时，冬夜解衣欲睡，月色入户，欣然起行。念无与乐者，遂至承天寺寻张怀民。亦未寝，相与步于中庭，庭下如积水，空明水中，O藻交横，盖竹柏影也。何夜无月，何处无竹柏，但少f人如吾两人尔。
《冷斋夜话》：盛学士次仲孔舍人，平仲同在馆中，雪夜论诗，平仲曰：当作不经人道语。曰：斜拖阙角龙千丈，澹抹墙腰月半棱。坐客皆称绝。次仲曰：句甚佳，惜其未大。乃曰：看来天地不知夜，飞入园林总是春。平仲乃服其工。
《宋史・杨存中传》：上问将于张俊，俊以存中对。召见，赐袍带。时元帅府草创，存中昼夜扈卫寝幄，不顷刻去侧。帝知其忠，谨亲信之。
《宣和书谱》：王仁裕，字德辇，天水人也。一夕，梦剖其腹，肠胃引西江水以浣之。睹水中沙石，皆有篆文。及寤，胸中豁然。自是文性超敏，作诗千篇。目曰《西江集》。
《梦溪笔谈》：吴僧文捷，戒律精苦，奇迹甚多。尝持如意轮咒，灵变尤多。瓶中水咒之，则立涌蓄一舍利。昼夜转于琉璃瓶中，捷行道绕之。捷行速，则舍利亦速。行缓，则舍利亦缓。
《避暑录话》：范德孺喜琵琶，暮年苦夜不得睡。家有琵琶筝二婢，每就枕，即使杂奏于前。至熟寐，乃方得去。
《春渚纪闻》：族兄次翁，鼻生一瘤，治之不差。行至襄阳，遇一道人喜饮，日与周旋。临别，出小瓢，倾药如粟粒三，授次翁，曰：汝夜以针剌瘤根，纳药针穴，明日瘤自落。次翁因夜取针剔瘤根，纳药。至夜半，但觉药粒巡瘤根而转。至晓，扪之，则瘤已失去。取镜视之，了无疤痕也。因大神之。以水银一两置铫间，取药投之，化为紫金，方知神仙所炼大丹也。
歙大，姓汪氏。一夕山居，涨水暴至，迁寓庄户之庐。庄户，研工也。夜有光起于支床之石，异而取之，使琢为研石。色正天碧，细罗文中，涵金星七，布列如斗宿状，辅星在焉。因目为斗星研。汪自是家道饶益。
《H史》：张贤良君悦，咸家蜀绵竹，世以积德闻。尝一日昼寝，梦神人自天降，告之曰：天命尔子名德作宰相。惊而寤。未几而魏公生。时魏公之兄已名辍＞悦不欲更所从，乃字魏公，曰德。远出入将相，垂四十年。
《玉海书目》：绍兴初，太常博士王普撰《官历刻漏图》一卷，并序。言百刻分十二辰，昼夜长短，以岳台为定。九服之地，冬夏至，昼夜刻数，或与岳台不同。则二十四气易箭之日，亦皆少差。
《宋史・岳飞传》：飞入见，帝从容问曰：卿得良马否。飞曰：臣有二马，介而驰，初不甚疾。比行百里，始奋迅。自午至酉，犹可二百里。
《玉海》：绍兴十二年五月，太常言：郊祀，仗内鼓吹八百八十四人，今乐工全缺。乞下三司差拨。从之。鼓吹用钲鼓、铙角、v栗、管笛等。昼在仗内导驾，夜在警场奏严。
《H史》：清漳杨汝南，少年时，以乡贡试临安，待捷旅邸。夜梦有人以油沃其首。惊而寤，榜既出，辄不利。如是者三，窃怪之。绍兴乙丑，复与计偕，惧其复梦也。榜揭之夕，招同邸者告以。故益市酒ィ明烛张博具，相与剧饮，期以达旦。夜向阑，四壁咸寂，有仆曰：刘五卧西牖下呻吟如魇。亟振而呼之醒，乃具言初以执炙之质硬，方酣，幸主之不呼，窃就枕。忽有二人者，扛油鼎自楼而登，仓皇若有所访。顾见主之在坐也。执而注之，我怒而争，是以魇。汝南闻之，大恸曰：二千里远役，今复已矣。同邸亦相与叹咤，为之罢博。及明，漫强之视榜，而其名俨然中焉。视榜陈于地，黯若有迹，振衣拂之，油渍其上。盖御史闶榈墨，以夜仓猝覆灯碗，吏不敢以告。
《宋史・赵汝愚传》：汝愚性纯孝，尝寒夜远归。从者将扣门，遽止之曰：无恐吾母。露坐达明，门启而后入。
《刘甲传》：甲平生常谓我无他长，帷足履实地。昼所为，夜必书之。名曰自监。
《沈焕传》：焕常曰：昼观诸妻子，夜卜诸梦寐。两者无愧，始可以言学。
《销夏》：叶石林云：景修与吾同为郎，夜宿尚书新省之祠曹厅，步月庭下。为吾言往，尝以九月望夜道钱塘，与诗僧可久泛西湖，至孤山，已夜分。是岁早寒，月色正中，湖面渺然如F银傍山，松桧参天，露下叶间嶷嶷，皆有光。微风动，湖水晃漾，与林叶相射。可久清J苦吟，坐中凄然不胜寒。索衣无所有，空米囊覆其背。谓平生得此无几，吾为作诗记之。
《曲洧旧闻》：龙福寺门外东偏，有修竹二亩。馀殆不减洛中所产，有鼠喜食其笋。寺僧于笋生时置鼓，昼夜鸣之，谓之惊鼠鼓。芙蓉禅师道楷，始住洛中招提寺，倦于应接。乃入五度山，卓庵于虎穴之南。昼夜苦足冷，时虎方乳，楷取其两子以足，虎归不见其子。咆哮跳踯，声振林谷。有顷至庵中，见其子在焉。瞪视楷良久，楷曰：吾不害尔子，以足耳。虎乃衔其子，曳尾而去。
《鹤林玉露》：陆象山家于抚州金溪，累世义居，一人最长者为家长，一家之事听命焉。公堂之田，仅足给一岁之食。家人计口打饭，自办蔬肉，不合食。私房婢仆，各自供给。许以米附炊。每清晓附炊之米，交至掌厨。爨者置历交收，饭熟，按历给散。宾至则掌宾者先见之，然后白家长，出见，款以五酌，但随堂饭食。夜则卮酒杯羹。每晨兴，家长率众子弟致恭于祖祢祠堂，聚揖于厅。妇女道万福于堂，暮安置，亦如之。
《贵耳集》：鹤山先生母夫人方坐蓐时，其先公昼寝梦，有朝服人入其卧内，因问为谁。答曰：陈了翁。觉而鹤山生，所以用其号，而命名陈莹。中前三名登第，后两甲子，鹤山中第，亦第三名。其出处风节，相似处极多。在东南时，有了翁家，子孙必异遇之。
《宋史・孝义传》：杭州仁和人李琼，以鬻缯为业，事母孝。夜常十馀起省母。母喜食时新。琼百方求市，得必十倍酬其直。
《方技传》：孙守荣，临安富阳人。遇异人，教以风角鸟占之术。淮南帅李曾伯荐诸朝。既至，谒丞相史嵩之。丞相一见，颇喜之。自是数出入相府。一日庭鹊噪，令占之。曰：来日晡时，当有宝物。至明日，李全果以玉柱斧为贡。
《癸辛杂识》：刘伯宣为宣慰司同知，去官日，泊北关外俞碗盏家之别室。一夕为偷儿盗去银匙著两副，及毛衫布海青共三件。次日，几无可著之衣。其家即欲经官捕盗。伯宣不许，因自于门首语其邻曰：此辈但知为盗，而不知吾乃穷官人也。所有之物不过如此。万一见获，遂坏此生。银匙著入其手亦不愿得，但衣服颇觉相妨，仍见还可也，幸相体此意。人皆笑其迂。越再宿，忽得一簏于屋后空地。视之，毛衫布衣皆在焉。刘公一言信及穿窬，非一日之积也。福建省有村落小民家。一妇人以织麻为业，每夜沤麻于大水盎中。忽一日，视之盎中，水涸矣。视之，初无罅漏，凡数夕皆然。怪其异，至夜俟之，夜过半，果有一物来径入盎中饮水，其身通明，如月光照满室。妇细视之。乃一白蜘蛛耳。其大如五斗栲栳。其妇遂急以大鸡笼罩之，割其腹，内得一珠如弹丸大。照明一室。
《鹤林玉露》：桂林石山怪伟，东南所无，至于暗洞之瑰怪，尤不可具道。余尝随桂林伯赵季仁游其间，列炬数百，随以鼓吹，市人从之者以千计。已而入，申而出。入自曾公岩，出于栖霞洞。入若深夜，出乃白昼。恍如隔宿异世。
《琅旨恰罚貉θ羯绾枚潦椋往往彻夜。一日遇比丘。告之曰：夜半不卧，则血不归心。君虽好学，恐非延益之道。薛谓：潜心传记，则心昧于时，何夜半之可得知乎。僧因就水中捉一鱼，赤色，与薛曰：此谓知更之鱼，夜中，每至一更则为之一跃。薛畜盆中，置书几，至三更，鱼果三跃。薛始就寝，更名曰代漏龙。
《内观日疏》：瑶卿，月夜过此桥，然朗吟，其声清亮，字字动人。居民但记其两句云：遥隔美人家，数竿修竹处。自此桥名竹隔。
《金史・高桢传》：桢为中京留守，警夜严肃。有近侍冯僧家奴李街喜等，皆得幸海陵，尝夜饮干禁。桢杖之濒死。由是权贵皆震慑。
《元史・天文志》：兀速都儿剌不定汉言昼夜时刻之器。其制以铜如圆镜而可挂面。刻十二辰，位昼夜时刻上，加铜条缀其中。可以圆转，铜条两端各屈其首为二窍，以对望。昼则视日影，夜则窥星辰。以定时刻，以测休咎。背嵌镜三面，刻其图凡七，以辨东西南北、日影长短之不同。星辰向背之有异。故各异其图，以尽天地之变焉。
《真腊风土记》：一夜只分四更。
《农田馀话》：至元中，遣官十四员分道测日影。用四丈之表，南海北极出地一十五度。夏至日，在表南一尺一寸五分。昼五十四刻，夜四十六刻。衡岳北极出地二十五度，夏至日，在表端无影。北至北海。北极出地六十五度，夏至，景长六尺七寸八分。昼八十二刻，夜十八刻。疑即唐太宗时贞观二十年，骨利干遣使入贡来朝。言其国日入后，煮羊胛熟，已天明者，此地是也。
《辍耕录》：周申父言：表叔金二提举住杭州，其室氏乃宋内夫人。曰：吾为内夫人日，每日轮流六人侍帝左右。以纸一番从后端起笔，书帝起居。旋书旋卷，至暮，封付史馆。
《续资治通鉴》：元顺帝自制宫漏，高六七寸，广半之。造木为匮，藏灼渲小Ｔ怂上下，匮上，设三圣殿，匮腰立玉女。捧时刻筹时至，辄浮水而上，左右二金甲神，一悬钟，一悬钲。夜则神人自能按更而击，无分毫差。鸣钟钲时，狮凤在侧者皆自翔舞，匮之东西，有日月宫飞仙六人立宫前。遇子午时，自能耦进度仙桥达三圣殿，复退立如前。
《辍耕录》：至正庚寅，江浙乡试。八月二十二日夜，二鼓，院中彷佛见一物驰过，甚疾，其状若猛兽者。军卒从而喧哄，因出角端为赋题。越枫，桥里人，丁氏母双目失明。丁至孝，每朝盥漱讫，即舐母之目，积有年矣。俄而，母左目明。未久，右目复明。宪司上其事于朝，表其闾，曰孝子之门，至治年间也。
《琅旨恰罚阂笤福夜梦牛皮上有二土，又有赤玉在其上。其子年十六，解曰：牛皮，革也。二土是圭字，是鞋字也。赤，朱色。朱玉，珠字也。大人当得朱履乎。果然。
《霏雪录》：洪武丁卯春，汤信公持节发杭绍明台温五郡之民，城沿海诸镇，时会稽王家，堰夜大雨，水暴至。死者计四五。水上有火万炬，咸以为鬼。予尝询于习海事者，曰：咸水夜动则有光。盖海水为风雨所击。故其光如火耳。
《续文献通考》：洪武以来，设观星台于鸡鸣山。上令天文生分班，昼夜观望。
《明会典》：尚宝司，凡金吾等二十卫守卫官，夜巡各赴本司关领令牌。
凡领金牌夜巡点闸。每日上直，每夜上宿者，次早缴入，轮班三日者，班满缴入，非扈驾，不许带出皇城。违者送问。
凡五城兵马指挥司夜巡，每日一城，轮官二员赴本司关领令牌。次早缴入，不到者，指名参奏。
凡京城夜巡，中军都督府，原降寅字号铜令牌二面。
卯辰字号铜令牌十八面。编定金吾等卫，并五军属卫镇抚六十员。作二十直。每直镇抚三员，军人九名。
轮赴本府，应长巡者，领寅字号。应撞门者，领卯辰字号牌。每夜一更三点，发卯字号牌。三更一点，发辰字号牌。往九门巡撞及点守门官军。如有奸弊，具奏施行。
《大政纪》：英宗正统十四年，二至夏昼冬夜各六十一刻。
《明会典》：五城兵马指挥司，凡夜巡，每日轮官二员，赴尚宝司关领铜牌二面。正德五年，令：犯夜者，照旧例禁行。如违时候，方许呵问擒。不得非时惊扰。
客座新闻：偶武孟，吴之太仓人也。有诗名。尝为武冈州幕官。因凿渠得一瓦枕，枕之，闻其中鸣鼓起擂。一更至五更，鼓声次第，更转不差。既闻鸡鸣，亦至三唱。
而晓抵暮，复然。武孟以为鬼怪，令碎之。及见其中设机局以应夜气。识者谓为诸葛武侯鸡鸣枕也。
《霏雪录》：越中有道士陆国宾者，晓乘舟出，见白虹跨水甚近。及至其所，见虾蟆如箬笠大，白气从口出，即跳入水，虹亦不见。

[book_title]岁功典第一百十四卷
晨昏昼夜部杂录一
《易经・乾象》曰：天行健，君子以自不息。〈大全〉安定胡氏曰：天者，乾之形。乾者，天之用，天形苍然，其用则一昼一夜，行九十馀万里。人一呼一吸，为一息。一息之间，天行已八十馀里，人一昼一夜，有万三千六百馀息，故天行九十馀万里。天之行健可知，故君子法之，以自不息云。
晋康侯，用锡马蕃庶昼，日三接。
九二：惕，号莫夜，有戎，勿恤。
《系辞通》：乎昼夜之道而知。
《书经・皋陶谟》：日宣三德，夙夜浚明，有家。
兢兢业业，一日、二日万几。
太甲先王昧爽，丕显坐以待旦，旁求俊彦，启迪后人。《说命》：朝夕纳诲，以辅台德。
《酒诰》：朝夕曰祀，兹酒，惟天降命肇我民，惟元祀。《洛诰》：予冲子夙夜，毖祀。
《无逸》：自朝至于日中昃，不遑暇食用，咸和万民。《迕》：其侍御仆从罔匪，正人以旦夕承弼厥辟。《诗经・召南・小星章》：G彼小星，三五在东。肃肃宵征，夙夜在公，命不同。〈朱注〉三五，言其稀。盖初昏，或将旦时也。宵，夜。征，行也。众妾进御于君，不敢当夕，见星而往，见星而还。〈大全〉安城刘氏曰：见星而往还者，或在昏时，或在旦时也。
《91风・匏有苦叶章》：雍雍鸣雁，旭日始旦。《{风・EX章》：朝Y于西，崇朝其雨。〈朱注〉从旦至食时，为终朝。
《卫风・氓章》：夙兴夜寐，靡有朝矣。
《王风・君子于役章》：日之夕矣，羊牛下来。〈朱注〉日夕，则羊先归，而牛次之。
《唐风・绸缪章》：绸缪束薪，三星在天。今夕何夕，见此良人。〈朱注〉三星，昏始见于东方，建辰之月也。〈大全〉郑氏曰：昏而不见，则嫁之候。今见在天，则三月正，是不得其时。《葛生章》：夏之日，冬之夜。〈朱注〉夏日冬夜，独居忧思，于是为切。
《陈风・东门章》：昏以为期，明星煌煌。
《豳风・七月章》：昼尔于茅，宵尔索。亟其乘屋，其始播百谷。〈朱注〉昼往取茅，夜而绞索，亟升其屋而治之。盖以来岁将复始，播百谷，而不暇于此故也。
《小雅・湛露章》：厌厌夜饮，不醉无归。〈朱注〉夜饮，私燕也。〈大全〉庐陵欧阳氏曰：燕当以昼，而言夜饮者，燕礼有宵，则设烛之礼。故曰：夜饮也。是言虽以礼，饮酒有至夜者，以申私燕之情，尽殷勤之意。
《小宛章》：明发不寐，有怀二人。〈朱注〉明发谓将旦，而光明开发也。
夙兴夜寐，无忝尔所生。
《大东章》：终日七襄。〈朱注〉《七襄笺》云：驾也。驾谓更其肆也。盖天有十二次，日月所止舍，所谓肆也。经星一昼一夜，左旋一周而有馀，则终日之间，自卯至酉，当更七次也。
东有启明，西有长庚。〈朱注〉启明、长庚皆金星也。以其先日而出，故谓之启明。以其后日而入，故谓之长庚。〈大全〉安城刘氏曰：金星附日而行，无定在，或一在日先，一在日后，或俱在日先，或俱在日后。金星行在日先，则晨见而昏不见，行在日后，则昏见而晨又不见也。《大雅・A民章》：夙夜匪解，以事一人。
《周颂・昊天有成命章》：成王不敢康，夙夜基命宥密。《鲁颂・有章》：夙夜在公，在公明明。
《礼记・曲礼》：凡为人子之礼，冬温而夏酰昏定而晨省。烛不见跋。〈陈注〉跋，本也。古者未有蜡烛，以火炬照夜。将尽，则藏其所馀之残本。恐客见之以夜久，欲辞退也。侍坐于君子，君子欠伸，撰杖屦视日蚤，莫侍坐者，请出矣。
《檀弓》：夏后氏，大事敛，用昏。
殷人，大事敛，用日中。
周人，大事敛，用日出。
夫昼居于内，问其疾可也。夜居于外，吊之可也。是故，君子非有大故，不宿于外。非致齐也，非疾也，不昼夜居于内。
朝奠日出，夕奠逮日。〈陈注〉逮日，及日之未落也。〈大全〉方氏曰：朝奠，以象朝时之食；夕奠，以象夕时之食。孝子事死如事生也。曾子问嫁女之家，三夜不息烛，思相离也。取妇之家，三日不举乐，思嗣亲也。
文王世子，天子视学，大昕鼓徵，所以警众也。〈陈注〉天子视学之日，初明之时。学中击鼓，以徵召学士，盖警动众听使早至也。
《内则》：男女未冠笄者，鸡初鸣，咸盥漱，栉纵、拂髦、总角、衿缨，皆佩容臭昧爽，而朝问何食饮矣。若已食，则退。若未食，则佐。长者视具。
凡内外，鸡初鸣，咸盥漱衣服、敛枕簟、洒扫室堂及庭。布席各从其事。孺子蚤寝晏起，唯所欲食无时。由命士以上父子，皆异宫昧爽而朝，慈以旨甘，日出而退，各从其事。日入而夕，慈以旨甘。
男子入内，夜行以烛，无烛则止。女子出门，夜行以烛，无烛则止。
钜镬汤，以小鼎芗脯于其中，使其汤，毋灭鼎，三日三夜，毋绝火，而后调之以醯醢。〈陈注〉钜镬汤，以大镬盛汤也。脯解析之，薄如脯也。芗脯香美，此脯也。脯在小鼎内，而小鼎则置在镬汤内，汤不可没鼎，没鼎，则水入，坏脯也。毋绝火，微热而已，不炽之也。至食，则又以醯与醢调和之。
朝夕，学幼仪。〈大全〉严陵方氏曰：朝夕学幼仪者，至此，乃可以责事长之礼，故也。若昧爽而朝之类，则朝之所当学也。若日入而夕之类，则夕之所当学也。
《玉藻》：朝辨色，始入君，日出而视之。
若有疾风迅雷甚雨，则必变。虽夜，必兴衣服冠而坐。朝元端，夕深衣。〈陈注〉谓大夫士在私朝及家，朝夕所服也。
少仪亟见曰朝夕。〈陈注〉亟见，数见也。于君子则曰：某愿朝夕闻命于将命者。于敌者则曰：某愿朝夕，见于将命者。
凡饮酒为献主者，执烛、抱鳎客作而辞，然后以授人，执烛不让，不辞，不歌。〈陈注〉饮酒之礼，宾主有让，及更相辞谢，又各歌诗以见意，今以暮夜，略此三事。
《学记》：家有塾。〈陈注〉古者二十五家为闾，同在一巷，巷首有门，门侧有塾。民在家者，朝夕受教于塾也。
《祭法》：王宫祭日也。夜明祭月也。幽宗祭星也。〈陈注〉方氏曰：王有日之象，而宫乃其居也。故祭日之坛曰：王宫日出于昼，月出于夜，则夜为月之时，而明乃其用也。故祭月之坎，曰：夜明幽以言，其隐而小也。扬子曰：视日月而知众星之蔑，故祭星之所，则谓之幽宗焉。《乡饮酒义》：饮酒之节，朝不废朝，莫不废夕。〈陈注〉凡治事者，朝以听政，而乡饮听政罢，方行是朝，不废朝也。夕以修令，而乡饮礼毕，犹可以治私事。是莫不废夕也。《仪礼》：士昏礼，凡行事必用昏，昕受诸祢庙，辞无不腆，无辱。〈注〉用昕使者，用昏婿也，腆善也，宾不称币不善，主人不谢来辱。
《左传》：水昏正而栽。〈疏〉水昏正者，夜之初昏也。
《九U注》：行U，昼为民驱鸟者也，宵U啧啧，夜为农驱兽者也。
臧孙曰：鼠，昼伏夜动，不穴于寝庙，畏人故也。
子产曰：政如农功，日夜思之，思其始而成其终。朝夕而行之，行无越思，如农之有畔，其过鲜矣。
君子有四时，朝以听政，昼以访问，夕以修令，夜以安身。于是乎，节宣其气，勿使有所壅闭，湫底以露其体。〈疏〉节，即四时也。当劳逸，更递以宣散其气。朝以听政，久则疲，疲则易之以访问。访问久，则倦，倦则易之以修令。修令久，则怠，怠则易之以安身。安身久，则滞，滞则易之以听政。以后事改前心，亦所以散其气也。楚丘曰：日之数十，故有十时，亦当十位，自王已下其二为公，其三为卿。日上其中，食日为二，旦日为三。〈注〉日中当王，食时当公，平旦为卿，鸡鸣为士，夜半为皂，人定为舆，黄昏为隶，日入为僚，晡时为仆，日i为台，禺中日出，阙不在第等。〈疏〉从中而右旋，配天也。晡时，谓日西食时也。日i，谓蹉跌而下也。禺谓东南隅也。过隅未中，故为禺中也。
《谷梁》：闰月朝庙。〈注〉亲存朝，朝莫夕。
《国语》：天子大采，朝日，与三公九卿祖识地德，日中考政，与百官之政，事师尹，惟旅牧相宣序，民事少。夕月，与太史司载纠虔天刑。日入，监九御使洁奉E郊之粢，盛而后，即安诸侯朝。修天子之业，命昼考其国职，夕省其典刑，夜儆百工，使无淫，而后即安卿大夫。朝考其职，昼讲其庶政，夕序其业，夜庀其家事，而后即安士，朝而受业，昼而讲贯，夕而习复，夜而计过，无憾，而后即安，自庶人以下，明而动，晦而休，无日以怠。
《尔雅・释天》：明星，谓之明。〈注〉太白星也，晨见东方，为明；昏见西方，为太白。宵田为獠。〈注〉今夜猎，载炉照也。
《释山》：山西曰夕阳。〈注〉暮乃见日。〈疏〉日即阳也，夕始得阳，故名夕阳。诗大雅，公刘云度其夕阳，豳居允荒，是也。山东曰朝阳。〈注〉旦即见日。〈疏〉谓山顶之东，皆早朝见日，但是山东之冈，脊总曰朝阳。《诗・大雅卷阿》曰：梧桐生矣，于彼朝阳。是也。
《释木》：守宫槐叶，昼聂宵炕。〈疏〉聂，合也。炕张也。言其叶，昼合夜开者，别名守宫槐。
《尚书》：帝命期春鸟星昏中，以种稷。夏火星昏中，以种黍菽。
《春秋孔演图》：凤火，精也。夜鸣曰：善哉。晨鸣曰：贺世。《春秋说题辞》：鹤知夜半。〈注〉鹤，水鸟也。夜半水位，感其生气，则益喜而鸣。
《孝经・援神契》：蝙蝠伏匿，故夜食。
《孝经・钩命决》：正朝夕者，视北辰。
《山海经》：钟山之神，名曰烛阴。视为昼，瞑为夜，吹为冬，呼为夏。
北嚣山有鸟焉，其状如鸟，人面，名42鹃。宵飞而昼伏，食之已。
《鬻子》：日有冥、有旦、有昼、有夜。然后以为数。〈注〉天有三百六十度，一日一度，三百六十日一周天。一日之中，昼夜百刻，以定之为数。
《管子・阴阳篇》：日夜之易，阴阳之化也。〈注〉昼热夜寒，交易其气，此阴阳之化也。
《士农工商篇》：均地分力，使民知时也。民乃知时日之早晏，日月之不足，饥寒之至于身也。是故，夜寝早起，父子兄弟不忘其功，为而不倦。民不惮劳苦，故不均之为恶也。
《宙合篇》：日有朝暮，夜有昏晨。
《弟子职篇》：夙兴夜寐，衣带必饰，朝益暮习，小心翼翼。一此不解，是谓学则。
《相鹤经》：昼夜十二时，鸣中律。
《禽经》：哀鸟吟夜。〈注〉鸟之失雄雌，则夜啼。
林鸟朝嘲，水鸟夜。鹑野则义，豢则搏。〈注〉《月令》：田鼠化为，关东谓之鹑。蜀陇谓之。在田得食，鸣相呼。夜则群飞，昼则群伏。驯养久，见食相搏38也。班鸠辨雏。〈注〉班，次序也。凡哺子，朝从上下，暮从下上。他鸟皆否。
舒雁群栖，独警。〈注〉夜栖川泽中，千百为群，有一雁不瞑，以警众也。
宵U，司夜行，U主昼，雄翼掩左，雌羽掩右。《家语・礼运篇》：以日星为纪，故业可别。〈注〉日以纪昼，星以纪夜，故事可得而分别也。
《陶朱公书》：太阳未出，将晨之，先看东方，黑云如鸡头，如旗帜，如山峰，如阵鸟，如龙头，如鱼，如蛇，如灵芝，如牡丹。应当日未申时有雨。或紫黑云贯穿，或在日上下者，并应当日雨。
金钱，一名子午花。午开，子落。吴人呼为夜落金钱。早看东方，有云气随太阳上下不远者，此云在日初出，应巳午时、巳午时，随太阳，则应未申时、未申时。随太阳，则应酉戌时有雷雨。
拂晓看南方，黑云最高，谓之雷信。应明日巳午时至中天而止，应未申时。
《列子・黄帝篇》：海上之人，有好沤鸟者，每日之海上，从沤鸟游，沤鸟之至者，百住而不上。其父曰：吾闻沤鸟，皆从汝游，汝取来，吾玩之。明旦之海上，沤鸟舞而不下也。
《周穆王篇》：神遇为梦，形接为事。故昼想夜梦，神形所遇。故神凝者想，梦自消，信觉不语，信梦不达，物化之往来者也。
古莽之国，日月之光所不照，故昼夜亡辨。
昏明之分察，故一昼一夜。
《汤问篇》：江浦之间，生么虫，其名曰焦螟。群飞而集于蚊睫，弗相触也。栖宿去，来蚊弗觉也。离朱子羽方昼拭眦，扬眉而望之，弗见其形，俞师旷，方夜挝耳a首而听之，弗闻其声。
孔周有三剑，一曰：含光。视之不可见，运之不知其有所触也。混然无际，经物而不觉。二曰：承影。将旦昧爽之交，旦夕昏明之际，北面而察之，淡淡焉。若有物存，莫识其状。其所触焉，窃窃焉有声，经物而物不疾也。三曰：宵练。方昼，见影而不见光；方夜，见光而不见形。其触物也，d然而过，随过随合，觉疾而不血刃焉。庄子至乐篇：滑介叔曰：亡予何恶生者，假借也。假之而生，生者，尘垢也。死生为昼夜，且吾与子观化，而化及我，我又何恶焉。
《天地篇》：厉之人，夜半生，其子遽取火而视之，汲汲然，惟恐其似己也。
《山木篇》：夫丰狐文豹栖于山林，伏于岩穴，静也。夜行昼居，戒也。虽饥渴，隐约犹且胥疏于江湖之上，而求食焉定也。
《盗篇》：古者，禽兽多，而人民少。于是民皆巢居以避之。昼拾橡栗，暮栖木上。故命之曰：有巢氏之民。《墨子・非乐上篇》：农夫蚤出暮入，耕稼树艺，多聚升粟，不敢怠倦也。
妇人夙兴夜寐，纺绩、织，多治麻丝葛绪捆布，不敢怠倦也。
《孙武子・军争篇》：夜战，多火鼓。昼战，多旌旗。所以，变人之耳目也。
朝气锐，昼气惰，暮气归。善用兵者，避其锐气，击其惰归，此治气者也。
《吴子・应变篇》：凡战之法，昼以旌旗，幡麾为节，夜以金鼓，笳笛为节。
《吕氏春秋》：先识览中山之俗，以昼为夜，以夜继日。男女切倚，固无休息。
《博志篇》：孔墨宁越，皆布衣之士也。虑于天下，以为无若先王之术者，故日夜学之。有便于学者，无不为也。有不便于学者，无肯为也。盖闻孔丘、墨翟，昼日讽诵习业，夜亲见文王周公旦而问焉。用志如此，其精也。何事而不达，何为而不成。
《孔丛子・居卫篇》：孟轲问子思曰：尧舜文武之道，可力而致乎。子思曰：彼人也，我人也，称其言，履其行，夜思之，昼行之，滋滋焉，汲汲焉，如农之赴时，商之趋利，恶有不至者乎。
《史记・天官书》：北斗七星，所谓璇玑玉衡，以齐七政。杓携龙角，衡殷南斗，魁枕参首，用昏建者杓，杓自华以西南，夜半建者衡，衡殷中州河济之间。平旦建者魁，魁海岱以东北也。
太白以摄提格之岁，与营室，晨出东方。至角而入，与营室，夕出西方。至角而入。与角晨出，入毕。与角夕出，入毕。与毕晨出，入箕。与毕夕出，入箕。与箕晨出，入柳。与箕夕出，入柳。与柳晨出，入营室。与柳夕出，入营室。凡出入东西各五，为百，岁二百二十日，复与营室。晨出东方，其大率岁一周天。
《封禅书・成山注》：《韦昭》曰：成山在东莱不夜。不夜，古县名也。《索隐》曰：案《解道彪齐记》，云不夜城。古有日，夜出，见于东境，故莱子立城以不夜为名也。
《龟策传》：伏灵在兔丝之下，状似飞鸟之形。新雨已，天清静无风，以夜捎兔丝。去之，即以篝烛此地，烛之火灭，即记其处。以新布四丈环置之，明即掘取之，入四尺至七尺，得矣。过七尺不可得。〈注〉篝，笼也。夜篝，火也。《汉书・中山靖王传》：白日晒光，幽隐皆照，明月曜夜，蚊虻宵见。《枚乘传》：游曲台，临上路，不如朝夕之池。〈注〉吴以海水朝夕为池也。
《易林》：独宿憎夜，嫫母畏昼。
《淮南子・m真训》：钟山之玉，炊以炉炭，三日三夜，而色泽不变，则至德天地之精也。
《天文训》：昼者，阳之分。夜者，阴之分。是以，阳气胜，则日修而夜短。阴气胜，则日短而夜修。
《地形训》：昼生者，类父。夜生者，似母。
《主术训》：鸱夜撮蚤蚊，察分秋毫。昼日颠越，不能见丘山，形性诡也。〈注〉鸱，鸱鸺也。谓之老菟。夜鸣人屋上也。夜则目明，合聚，人爪以著其巢中，昼则无所见。《缪称训》：日不知夜，月不知昼，日月为明，而弗能兼也。《说山训》：鸡知将旦，鹤知夜半。
《泰族训》：天设日月，列星辰，调阴阳，张四时，日以暴之。夜以息之。风以乾之。雨露以濡之。
天致其高，地致其厚，月照其夜，日照其昼，阴阳化，列星朗正，共道而物自然。
《春秋繁露・人副天数篇》：乍视，乍瞑者，副昼夜也。《同类相动篇》：水得夜，益长数分。
《仪礼士昏礼注》：士娶妻之礼，以昏为期，因而名焉。必以昏者，阳往而阴来。
日入三商为昏。〈疏〉日入三商者，商谓商量，是漏刻之名。故三光灵曜，亦日入三刻。为昏，不尽为明。案马氏云：日未出，日没后，皆云二刻半。前后共五刻，今云三商者，据整数而言，其实二刻半也。
《神异经》：东海之外，荒海中，有山焦炎而峙，高深莫测。盖禀至阳之为质也。海中激浪，投其上q然而尽。计其昼夜q，摄无极。若熬鼎，受其洒汁耳。南荒外有火山，其中生不尽之木，昼夜火然，得暴风不猛，猛雨不灭。
北方荒中，有石湖，湖有横公鱼，长七八尺，形如鲤，而目赤。昼在水中，夜化为人。刺之不入，煮之不死。乌梅二枚，煮之则死。食之，可止邪病。
西南大荒，有马。其大二丈，髯至膝尾委地，蹄如丹l可握。日行千里，至日中而汗血。乘者当以絮缠头，以辟风病。
《十洲记》：炎洲有火林山，山中有火光兽，大如鼠，毛长三四寸，或赤、或白，山可三百里许。晦夜即见。此山林乃是此兽光照，状如火光相似。取其毛为布，时人号为火浣布。
《新序》：宋玉曰：鲸鱼朝发昆之墟，暴G于碣石，暮宿于孟诸。夫尺泽之鲵，岂能与之量江海之大哉。《淮南毕万术》：夜烧雄黄，水虫成对来，水虫闻烧雄黄，晁气，皆趋火，磁石拒棋，取鸡用作针，针磨，铁捣之以和。磁石日涂棋头，曝乾之，置局上，即相拒不休。《说苑》：福生于微，祸生于忽，日夜恐惧，唯恐不卒。《星经》：贯索九星，在七公前，为贼人。牢以五子，日夜候之，一星亡，有喜事。二星亡，有爵事。三星亡，有赦。《后汉书・律历志》：天之动也，一昼一夜，而运过周。星从天而西，日违天而东，日之所行，与运周。
《洞冥记》：有远飞鸡，夕则还依人，晓则绝飞四海。朝往夕还，常衔桂枝之实，归于南山。或落地而生，高七八尺，众仙奇爱之，v以酿酒，名曰桂醪。尝一滴，举体如金色。
有司夜鸡，随鼓节而鸣。从夜至晓，一更为一声。五更为五声，亦曰五时鸡。
《桓谭新论》：汉长水校尉平陵关子阳，以为日之去人上方远，而四傍近。何以知之，星宿昏时出东方，其间甚疏，相离丈馀。及夜半在上方，视之，甚数相离一二尺，以准度望之，逾益明白。故知天上之远于傍也。《白虎通・礼乐篇》：王平居中央，制御四方。平旦食，少阳之始也。昼食，太阳之始也。J食，少阴之始也。暮食，太阴之始也。
《巡狩篇》：二月、八月，昼夜分。
《日月篇》：日月所以悬昼夜者，何。助天行化，照明下地。故《易》曰：悬象著明，莫大乎日月。
日月所以必有昼夜，何。备阴阳也。日照昼，月照夜。日所以有长短，何。阴阳更相用事也。故夏节昼长，冬节夜长。夏日，宿在东井，出寅入戌。冬日，宿在牵牛，出辰入申。
《四时篇》：日言夜，月言晦，月言朔，日言朝，何。朔之言苏也。明消更生，故言朔。日昼见夜藏，有朝夕。故言朝也。《论衡・偶会篇》：人以夜卧昼起，夜月光尽，不可以作，人力亦倦，欲壹休息。昼日光明，人卧亦觉，力亦复足。非天以日作之，以夜息之也。作与日相应，息与夜相得也。
《说日篇》：日中时，日小。其出入时大者。日中光明，故小。其出入时，光暗，故大。犹昼日察火光小，夜察之，火光大也。既以火为效，又以星为验。昼日星不见者，光耀灭之也。夜无光耀星，乃见。夫日月，星之类也。平旦，日入光销，故视大也。
天日行一周，日行一度，二千里。日昼行千里，夜行千里，麒麟，昼日亦行千里。然则，日行舒疾，与麒麟之步相似类也。
《张衡灵宪》：摄提，荧惑地候见晨附于日也。太白辰星见昏，附于月也。
《说文》：美阳亭，即豳也。民俗以夜市。
昼日之出入，与夜为界。
《农家谚》：河射角堪，夜作犁星，没水生骨。
乾星照湿土，明日依旧雨。
《独断》：鼓以动众，钟以止众。夜漏尽，鼓鸣则起。昼漏尽，钟鸣则息也。
《参同契》：朔旦屯直事，至暮蒙当受，昼夜各一卦，用之依次序，既未至晦爽。终则复更始，日辰为期度动静，有早晚，春夏据内体，从子到辰巳，秋冬当外用，自午讫戌亥。赏罚应春秋，明昏顺寒暑。
《中论》：昼也，与之游。夜也，与之息。此盘铭之谓日新。《晋书・天文志》：日入，则星月出焉。明知天以日月分，主昼夜相代而照也。
《博物志》：西域石流黄，出足弥山，去高昌八百里，有石流黄，数十丈，从广五六十亩。取流黄，昼视孔中，上状如烟，而高数尺。夜视，皆如灯光明，高尺馀。时气不和，皆往保此山。
《帝王世纪》：帝尧，其仁如天，其智如神，其明如昼，其晦如阴。
《抱朴子・博喻篇》：昼见天地，未足称明，夜察分毫，乃为绝伦。
《皇甫谧》：年历日者，众阳之宗以昼明，名曰曜。灵月者，众阴之宗以宵曜，名曰夜光。
《古今注》：南方有鸟，名鹧鸪。向南飞，畏霜露，早兴暮出。稀有时，夜栖，则以树叶覆其背。燕人亦不知有此鸟也。
《拾遗记》：西海之西，有浮玉山。山下有巨穴，穴中有水，其色若火。昼则通o不明，夜则照耀穴外。虽波涛灌荡，具光不灭，是谓阴火。
皆明国，有通明麻，食者，夜行不持烛，是苣o也。食之延寿，后天而老。
宵明草，夜视如列烛，昼则无光。自消灭也。
合欢草，状如蓍，一株百茎，昼则众条扶疏，夜则合为一茎，万不遗一，谓之神草。
须弥山第六层，有五色玉树。荫翳五百里，夜至水上，其光如烛。
员峤山有草，如芸蓬。色如白雪，一枝二丈。夜视有白光，可以为杖。
岱舆山，有兽，名嗽月。形似豹，饮金泉之液，食银石之髓。此兽夜喷白气，其光如月，可照数十亩。轩辕之世获焉。
《元康地记》：猿与猕猴不共山宿，临旦相呼。
《宋书・符瑞志》：凤凰者，仁鸟也。雄曰凤，雌曰凰。其鸣雄曰节节，雌曰足足。晨鸣曰发明，昼鸣曰上朔，夕鸣曰归昌，昏鸣曰固常，夜鸣曰保长。
《异苑》：永阳有山，壁立千仞，岩上有石室，古名为神农窟。窟前有百药丛茂，莫不毕备。又别有异物藤花，形似菱菜，朝紫中绿，晡黄暮青，夜赤，五色迭耀。
浔阳昙桩，世居长沙。宅有古井，每夜闻，有如炮竹声相承，谓之龙吒。
《殷芸小说》：燕以日出为旦，日入为夕。蝙蝠以日入为旦。日出为夕。争之不决，诉于凤凰。半路，一禽谓燕曰：不须往，凤凰在假，训狐权摄。
《梁元帝纂要》：一日之计在于晨。
《梁书・诸夷传》：林邑国有金山石，皆赤色。其中生金，金夜则出，飞状如萤火。
《三礼义宗》：圣人因躔次之常，定时度之，变以天道。既远，不可以尺度穷。乃因两曜运行，以一昼一夜为一度。积三百六十五度四分度之一，而日周天，盖因星以推之，取星周度之遍。
《地镜图》：欲知宝所在地，以大镜夜照，见影若光镜中者，物在下也。
银之气，夜正白，流散在地，拨之随手，散复合。
《玉篇》：朝，早也。暮，日入也。
《漏刻经》：每日天晓，日将出时，将小盂浮于大盆水面上。至日入时，自然水满小盂，沉于水底，为度。却取出小盂，去其水，再浮水面上，至来日天晓，仍旧沉于水底。昏晓二时，俱以水满为度，定其昼夜。其日停水之时，切须滤出，极净，毋使尘滓隘其水穴，庶几，无缓迫之失。
《水经注》：三峡七百里中，两岸连山，略无阙处，重岩叠嶂，隐天蔽日，自非亭，午夜分，不见曦月。
《吴录・地里志》曰：47鱼子，朝索食，暮入母腹。《南越志》曰：暮从脐入，旦由口出。腹里两洞肠贮水，以养子。河东盐池，东西七十里，南北十七里，紫色澄s，浑而不流。水出石盐，自然印成，朝取夕复，终无减损。《释氏西域记》：屈茨北二百里，有山，夜则火光，昼日但烟。人取此山石炭，冶此山铁，恒充三十六国用。《齐民要术》：养马，饮有三时，何谓三时，一曰朝饮，少之。二曰昼饮，则胸压水。三曰暮饮，极之。〈注〉谚曰：旦起骑谷，日中骑水。斯言旦饮须节水也。每饮食，令行骤，则消水。小骤数百步，亦佳。十日一放，令其陆梁舒展，令马硬实也。
谚曰：触露不葵，日中不剪韭。
作粟米炉酒法：受两石以下瓮子，以石子二三升蔽瓮底。夜炊粟米饭，即摊之。令冷，夜得露气，鸡鸣乃和之。大率米一石，杀曲米一斗，春酒糟末一斗，粟米饭五斗，曲杀若多，少计。须减饭和法，痛担令相杂填，满瓮为限，以纸盖口，抟押上，勿泥之，恐太伤热。五六日后，以手内瓮中，看令无热气，便熟矣。酒停亦得二十许。日以冷水浇筒，饮之，出者，歇而不美。河东颐白酒法：六月、七月作，用笨曲陈者弥佳。划治细v曲一斗，熟水三斗，黍米七斗，曲杀多少，各随门法。常于瓮中酿，无好瓮者，用先酿酒大瓮，净洗，曝乾。侧瓮著地，作之旦起，煮甘水至日午，令汤色白乃止。量取三斗，著盆中。日西，淘米四斗，使净。即浸夜月炊作，再馏饭。令四更中熟下黍饭，席上薄摊。令极冷，于黍饭初熟时，浸曲。向晓昧旦，日未出时，下酿。以手搦破块，仰置勿盖，日西，更淘三斗米浸炊，还令四更中稍熟，摊，极冷。日未出前，H之亦搦破块。明日便熟，押出之，酒气香美，乃胜桑落时作者。
治瓜笼法：旦起露未解，以杖举瓜蔓，散灰于根下，后一两日，复以土培其根，则迥无虫矣。
蒸乾芜菁根法：作汤净洗芜菁根，漉著一斛瓮子中，以苇荻塞瓮，里以蔽口，著釜上，系甑带，以乾牛粪然火，竟夜蒸之。粗细约熟，谨谨著牙，真类鹿尾。蒸而卖者，则收米十石也。
种胡荽：瞪子，令中破，笼盛一日，再度以水沃之。令生芽，然后种之。再宿，即生矣。〈注〉昼用箔盖，夜则去之。昼不盖，热不生。夜不去，虫耧之。
种兰香，治畦下水，一同葵法，及水散子，讫水尽，筛熟粪，仅得盖子便止，尽日，薄盖。夜即去之，生即去箔，常令足水，昼日不用见日，夜须受露气。
《食经》：藏木瓜法：先切去皮，煮令熟，著水中。车轮切百瓜，用三升盐，蜜一斗，渍之。昼曝夜内汁，中取，令乾以馀汁，蜜藏之，亦同浓粳汁也。曝胶饼，先于庭中竖槌，施三重箔，摘令免狗鼠于最下，箔上布置胶饼，其上两重为作阴凉，并捍霜露。旦起，至食时，卷去上箔。令胶见日食后还复舒箔为荫。雨则内厂屋之下，则不须重箔。四五日牛攀保绳穿胶饼悬，而日曝极乾，乃内屋，内悬纸笼之，以防青蝇。壁土之污。
神曲酒方：净扫，刷曲，令净，有土处，刀削去，必使极净。及斧背椎破，大小如枣栗，斧刀则杀小，用故纸糊席。曝之，夜乃勿收，令受霜露风。阴则收之，恐土污及雨润故也。若急须者，曲乾则得，从容者经二十日许，受霜露，弥令酒香。
晒枣，先治地，令净，布椽于箔下，置枣于箔上。以椽聚而复散之，一日中二十度乃佳。夜仍不聚，得霜露气，乾速成。阴雨之时，乃聚而苫之。
舂稻，必须冬时，积日燥曝，一夜，置霜露中，即舂。若冬舂不乾，即米青赤，脉起。不经霜，不燥曝，则米碎矣。《食经》曰：作乾枣法，将蒋露于庭，以枣著上，厚二寸，复以新蒋覆之。凡三日三夜，撤覆，露之，毕日曝，取，乾入屋中。率一石，以酒一升。漱著器中，密泥之，经数年，不败也。
粟米曲作酢法：大率笨曲末一斗，井花水一石，粟米饭一石，明旦作酢，今夜炊饭，薄摊使冷。日未出前，汲井花水斗量，著瓮中，量饭著盆中，或栲栳中，然后泻饭著瓮中，泻时，直倾之，勿以手拨饭水。量曲末，为著饭上，慎勿挠搅。亦勿移动绵幕瓮口。三七日熟，美酽少淀，久停弥好。
作白梅法：梅子酸核，初成时，摘取，夜以盐汁渍之。昼则日曝，凡十宿、十浸、十曝便成。调鼎和齑，所在多任也。
合手药法：取猪一具，摘去其脂，合蒿叶于好酒中。痛担使汁甚滑，白桃仁二七枚，去黄皮研碎酒，解取其汁，以绵裹丁香、藿香、甘松香、橘核十颗打碎著。汁中仍浸置，勿出瓷，贮之，夜煮细糠，汤净洗面，拭乾，以药涂之，令手软滑，冬不皴。
葵生三叶，然后浇之，浇用晨夕，日中便止。
面患皴者，夜烧梨，令熟，以糠洗面讫，以梨汁涂之，令不皴。
《颜氏家训》：或问：一夜何故五更，更何所。训答曰：汉魏以来，谓为甲夜、乙夜、丙夜、丁夜、戊夜。又云一鼓、二鼓、三豉、四鼓、五鼓。亦云一更、二更、三更、四更、五更。皆以五为节。《西都赋》亦云：卫以严更之署，所以尔者，假令正月建寅，斗柄夕则指寅，晓则指午矣。自寅至午，凡历五辰。冬夏之月，虽复长短参差，然辰间辽阔，盈不至六，缩不至四，进退常在五者之间。更，历也，经也，故曰五更尔。
《隋书・天文志》：旧说浑天者，以日月星辰，不问春夏秋冬。昼夜晨昏上下，去地中皆同，无远近。
日者，纯阳之精也。光明外曜，以眩人目，故人视日如小。及其初出，地有游气，以厌日光，不眩人目，即日赤而大也。无游气，则色白，大不甚矣。地气不及天，故一日之中，晨夕日色赤，而中时日色白。地气上升蒙，蒙四合与天连者，虽中时，亦赤矣。
或天气下降，地气上升，厚则日紫，薄则日赤。若于夜，则月白，皆将雨也。或天气未降，地气上升，厚则日黄，薄则日白，若于夜，则月赤，将旱且风。亦为日月晕之候。雨少而多阴，或天气已降，地气又升，上下未交，则日青。若于夜，则月绿色，将寒候也。或天地气虽交而未密，则日黑。若于夜，则月青，将雨不雨，变为雾晕背虹U。
候气，常以平旦下，晡日出没时，处气以见知。大占期内有大风雨，久阴则灾不成。故风以散之，阴以谏之，云以幡之，雨以厌之。
《地理志》：豫章之俗，颇同吴中，一年蚕四五熟，勤于纺绩，亦有夜浣纱，而旦成布者，俗呼为鸡鸣布。
倭国传：有如意宝珠，其色青，大如鸡卵，夜则有光，云鱼眼睛也。
《书经・尧典・日中星鸟疏》：古制刻漏，昼夜百刻，昼长六十刻，夜短四十刻。昼短四十刻，夜长六十刻。昼中五十刻，夜亦五十刻。
《诗疏》：物积而后始极，既极而后，方衰。从旦积暖，故日中之后，乃极热。从昏积凉，故半夜之后，始极寒。《唐书・刘传》：终任贤之效，无宵旰之忧。
《本草拾遗》：合昏，其叶至暮即合，故名。
气盘有短翅，飞不远，好夜中行，人触即气出。
《诗疏》：广要，今林栖，多朝鸣；水宿，多夜叫。
鼍鸣夜，独鸣晓。独，猿类也。似猿而大，食猿。《柳宗元・四门助教壁记》：《易传・太初篇》曰：天子旦入东学，昼入南学，夕入西学，暮入北学。中央曰太学，天子之所自学也。蔡邕引之，以定明堂之位焉。
《嘉话录》：绚曰：五夜者，甲、乙、丙、丁、戊更相送之，今惟言乙夜与子夜，何也。公曰：未详。
六帖：雾昏昧，十步外不见，是谓昼昏。
《酉阳杂俎》：世重黄杨以无火，或曰以水试之，沉则无火，取此木，必以阴晦夜，无一星，则伐之，为枕，不裂。夜光芝，一株九实，实坠地，如七寸镜，夜视如牛目，茅君种于句曲山。
虎夜视，一目放光，一目看物，猎人候而射之，光坠入地，成白石。
雍益坚云：主夜神咒，持之有功德，夜行及寐，可已恐怖恶梦。咒曰：婆珊婆演底。
良常山，有萤火芝，其实似草，大如豆紫花，夜视有光，食一枚，中心一孔，明，食至七心，七窍洞彻，可以夜书。《北户录》：睡莲叶，如荇而大，于水面上，其花布叶数重，凡五种色。当夏，昼开夜缩，入水底，昼复出也。《因话录》：都堂省门东道，有古槐，垂阴至广。相传，夜深闻丝竹之音，省中即有入相者，俗谓之音声树。《云溪友议》：郑圃有列子墓庙，里中有胡钉铰者，每诣庙祭，祷求聪慧。一夕，梦人剖其腹，纳一卷书。既觉，遂有诗思如喜。县尉见访，云：儿童不惯见车马，争入芦花深处藏。粗有可观，皆类此。
《岭表录异》：岭中诸山多枫树，树老，多有瘤瘿。忽一夜，遇暴风骤雨，其树赘则暗长三数尺，南人谓之枫人。越巫云，取之雕刻，神鬼异致，灵验。
《周易集解》：阖户谓之坤。虞翻曰：阖，闭翕也。谓从巽之坤。坤，柔象夜，故以闭户也。
辟户谓之乾。虞翻曰：辟，开也。谓从震之乾，乾刚象昼，故以开户也。
分阴分阳，迭用柔刚。虞翻曰：分阴为柔。以象夜分阳，为刚，以象昼，昼夜更用，故迭用柔刚。
虞翻曰：离日在上，故昼日。三阴在下，故三接矣。翟元曰：鼠，昼伏夜行，贪猥无已。
《海药本草》：按《异物志》言：生南海诸山，雄雌常处不相舍，青金色，人采得以法末之用，涂钱以货易于人，昼用夜归。《淮南毕万术》云：青蚨还钱。
《女孝经》：古者妇人妊子，寝不侧，坐不边，立不跛。夜则诵经书，朝则讲礼乐。其生子也，形容端正，才德过人，其胎教如此。
《化书》：枭夜鸣而昼昏，鸡昼鸣而夜昏，其异同也。如是，或谓枭为异，则谓鸡为同。或谓鸡为异，则谓枭为同。孰枭鸡之异昼夜乎。昼夜之异枭鸡乎。孰昼夜之同枭鸡乎。枭鸡之同昼夜乎。夫耳中磬我自闻，目中花我自见。我之昼夜，彼之昼夜，则是昼不得谓之明，夜不得谓之昏。能齐昏明者，其为大人乎。
《芝田录》：门钥，必以鱼取其不瞑，目守夜之义。
《清异录》：夜中有急苦，于作灯之缓。批杉条，染硫磺置之待用。一与火遇，得鹚肴唬呼引光奴。今有货者，易名火寸。
香附子，砂盆中熟，擦去毛，作细末，水搅，浸澄一日。夜去水膏，12稠捏饼，焙乾，复浸如此五七遍。入药，宛然有沉水香味，单服尤清。

[book_title]岁功典第一百十五卷
晨昏昼夜部杂录二
《宋史・天文志》：天柱五星在东垣下，主建政教。一曰法五行，主晦朔昼夜之职明正，则吉人安，阴阳调。《寰宇记》：火山梧州府城南，隔江山下，水深无极。山上有火，每三五夜一见，如野烧。或言其下水中，有宝珠光烛于上。或言南越王尉佗藏神剑于此，故腾焰如光。
《番禺杂记》：早潮下，晚潮上。两水相合，曰沓潮。
《退朝录》：京师街衢，置鼓于小楼之上，以警昏晓。太宗时，命张公洎制坊名，列牌于楼上。按：唐马周始建议置鼓，惟两京有之，后北都有鼓。是则京都之制也。二纪以来，不闻街鼓之声。此后，金吾之职遂废之矣。
《益部方物略记》：朝日莲花，色或黄，或白。叶浮水上，翠厚而泽，形如菱花。差大开则随日所在，日入，辄敛而自藏于叶下，若葵藿倾太阳之比。
《欧公试笔》：夜弹琴，惟石徽为佳。盖金蚌瑟瑟之类，皆有光色。灯烛照之，则炫耀。非老翁，夜视所宜白石，照之无光，惟目昏者为便。
《洪范・皇极内篇》：昼者，明而信者也。夜者，幽而屈者也。夜之终，昼之始也。
《皇极经世・观物内篇》：日月星辰者，变乎寒暑昼夜者也。
寒暑昼夜者，变乎性情形体者也。
《观物外篇》：天体数三而用四，地体数四而用三。天w地，地w天。而w者在地，犹昼之馀分在夜也。是以，天三而地四。天有三辰，地有四行也。然地之大，且见且隐，其馀分之谓耶。
昼夜之极，不过七分。〈补注〉乾为昼，坤为夜，昼夜之极，不过六分。七者，馀分也。
有地然后有二，有二然后有昼夜。二三以变，错综而成。故《易》以二生，数以十二而变。而一非数也。非数而数以之成也。天行不急，未尝有昼夜。人居地上，以为昼夜。故以地上之数为人之用也。
天之昏晓不生物，而日中生物。
离东坎西，当阴阳之半，为春秋昼夜之门也。
离在天而当夜，故阳中有阴也。坎在地而当昼，故阴中有阳也。
天行所以为昼夜。〈补注〉天左旋而一日，一周所以为昼夜。
天昼夜常见，日见于昼，月见于夜，而半不见，星半见于夜，贵贱之等也。
月，昼可见也，故为阳中之阴。星，夜可见也，故为阴中之阳。
《渔樵问答》：阳行，则昼见，而夜伏者也。阴返，则夜见，而昼伏者也。
《涑水家仪》：凡内外仆妾，鸡初鸣，咸起。栉总、盥漱、衣服。男仆洒扫听事及庭钤下；苍头洒扫中庭；女仆洒扫堂室，设椅棹，陈盥漱，栉u之具。主父主母既起，则拂床襞衾，侍立左右以备使。令退而具饮食。得闲，则浣濯纫缝，先公后私。及夜，则复拂床展衾，当昼，内外仆妾惟主人之命，各从其事，以供百役。
《图经本草》：槐有数种，昼合夜开者，谓之守宫槐。《蟹谱》：今之采捕者于大江浦间，承峻流，环纬萧而障之，其名曰断。于陂塘小沟港处，则皆穴沮洳而居。居人盘黑金作钩状，置之竿首，自探之。夜则燃火以照，咸附明而至焉。又济郓居人，夜则执火于水滨，纷然而集，谓之蟹浪。
《渑水燕谈录》：小词有烧残绛烛泪成痕，街鼓破黄昏之语。或以为黄昏不当烛。已见跋解者曰：此草庐窭陋者之论。殊不知，贵侯戚里洞房密室，深邃窈窕，有不待夜而张烛者矣。
《埤雅》：猿性静，夜啸，常风月肃然。
蛾似黄蝶而小，一种善拂灯火夜飞，谓之飞蛾。麋有四目，其二夜目也。目下有窍，夜即能视。
萤夜飞，腹下有火，一名夜光，一名宵烛。
雁夜泊洲渚，令雁奴围而警察。
《旧说》：萍善滋生，一夜七子。一曰萍浮于流水而不生。于止水，则一夕生九子，故谓之九子萍也。
《晋安海物记》曰：鼍宵鸣如桴鼓。今江淮之间，谓鼍鸣为鼍鼓，亦或谓之鼍更。以其声逢逢然如鼓，而又善夜鸣，其数应更故也。
鸾入夜而歌，凤入朝而舞，天胜之也。
鹧鸪畏霜露，早晚稀出。有时夜飞，飞则以木叶自覆其背。
蜂有两衙应潮，其主之所在，众蜂为之旋，绕如衙。俗云：荷花日舒夜敛，芡花昼合宵炕，此阴阳之异也。俗云：蚊有昏市，盖蝇成市于朝，蚊成市于暮。《传》曰：聚蚊成雷，谓其市之时也。
日光曰景，日影曰晷，日气曰，日初出曰明，日昕曰，日午曰煦，在午曰亭午，在未曰i，日晚曰旰，日将暮曰薄暮。
《梦溪笔谈》：馆阁每夜轮校官一人直宿，如有故不宿，则虚其夜，谓之豁宿。故事，豁宿不得过四，至第五日，即须入宿。遇豁宿，例于宿历名位下书，腹肚不安，免宿。故馆阁宿历相传，谓之害肚历。
麻子，海东来者，最胜。大如莲实，出屯罗岛。其次上郡北地所出，大如大豆，亦善。其馀皆下材，用时去壳，其法：取麻子，帛包之，沸汤中浸，候汤冷，乃取悬井中一夜，勿令著水。明日，日中曝乾，就新瓦上轻灯淇牵悉解，簸扬取肉，粒粒皆完。
古法，以牛革为矢服，夜卧则以为枕。取其中虚附地枕之，数里内有人马声，则皆闻之。盖虚能纳声也。麋角自生至坚，无两月之久，大者乃重二十馀斤，其坚如石。计一昼夜须生数两，凡骨之顿，成长神速，无甚于此。
日月星，谓之三辰者。日月星至于辰而毕见。以其所首者，名之。故皆谓之辰。四时所见，有早晚，至辰则四时毕见。故日加辰为晨。谓始日出之时也。
《事物纪原》：何首乌，本曰夜合藤。昔有姓何人，见其叶夜交，异于馀草。意其有灵，采服其根，老而不衰，头发愈黑。因名曰何首乌也。
《正蒙》：日月相推而明生，寒暑相推而岁成。神易无方体，一阴一阳，阴阳不测，皆所谓通乎昼夜之道也。昼夜者，天之一息乎。寒暑者，天之昼夜乎。天道春秋分而气易，犹人一寤寐而魂交。魂交成梦，百感纷纭。对寤而言，一身之昼夜也。气交为春，万物揉错，对秋而言，天之昼夜也。
一昼夜之盈虚升降，则以海水潮汐验之为信。〈注〉黄瑞节曰：一昼一夜，阴阳之气，再升再降。故一日之间，潮汐皆再。
《苏轼・寄子由诗》：寒灯相见记畴昔，夜雨何时听萧瑟。自注：尝有夜雨对床之言，故云尔。王注：子由与先生在怀远驿，尝读韦诗，至那知风雨夜，复此对床眠句，恻然感之，乃相约早退，共为闲居之乐。其后，子由与先生彭城相会，有诗曰：逍遥堂后千寻木，长送中宵风雨声。误喜对床寻旧约，不知漂泊在彭城。先生在东府，雨中作示子由诗，有曰：对床定悠悠，夜雨今萧瑟。盖皆感叹追旧之言也。
《苏轼跋》：文与可草书后，留意于物，往往成趣。昔人有好草书，夜梦，则见蛟蛇纠结，数年或昼日见之草书，则工矣，而所见亦可患。与可之所见者，岂真蛇耶，抑草书之精也。
《随手杂录》：范文正语先懿敏曰：每夜就寝，即窃计其一日饮食，奉养之费，及其日所为何事。苟所为称所费，则摩腹安寝。苟不称，则一夕不安眠矣。翌日，求其所以称之者。
《孔氏杂说》：前鲍宣传注：持时夜行，夜行如今。持更是已，持时如今，报时是已。汉官仪黄门，持五夜，甲夜、乙夜、丙夜、丁夜、戊夜，亦如今五更也。
《孔氏谈苑》：大理少卿杜纯云：京东人云朝霞不出门，暮霞行千里。言，雨后朝晴，尚有雨。须得晚晴，乃真晴也。
《涪翁杂说》：上古之人，夜则伏，常苦恙虫食人心，故晨兴相见，辄相问言，得无恙乎。
《晁补之・名缗城所舍记》：为庵，抱阳而圆之，以嬉昼。倚南窗以寄傲也，曰寄傲。为庵负阴而方之，以休夜。鸟倦飞，而知还也。曰知还。
《墨经》：凡荫室，以静密温小为贵。昼夜不去火，然火大则病，火暴亦病。其昼夜候，火随风，日晴晦最为难。《唐本草注》曰：麋角，鹿角，煮浓汁，重煎成胶。今法，取蜕角，断如寸，去皮，及赤U以河水，渍七昼夜。又一昼夜煎之。将成，以少牛胶投之，加以龙麝。
《续明道杂志》：鸡能司晨，见于经传，以为至信，而未必然也。某任河南寿安尉，因验尸，往旁县，夜宿一村寺中。以明日程尚远。余谓从者曰：鸡鸣时，上道。从者曰：今天寒，鸡懒俟，其鸣向明矣。不若见星而行。余未之信。明日，将旦而行，鸡竟未鸣。在黄州时，或夜月出，四邻鸡悉鸣，大抵有情之物，自不能有常，而或变也。《香谱》：近世尚奇者，作香篆，其文准十二辰，分一百刻，凡然一昼夜已。
《古杭梦游录》：夜市，除大内前后，诸处惟中瓦最胜。扑卖奇巧器皿，百色物件。与日间无异。其馀坊巷，市井，买卖榷关，酒楼歌馆，直至四鼓后，方静。而五鼓，朝马将动，其有趁卖早市者。复起，开张，四时皆然。
《石林家训》：旦起，须先读书三五卷，正其用心处。然后，可及他事。暮夜见烛亦复然，若遇无事，终日不离几案。苟能如此，一生永不会向下，作下等人。如见他事，自然不妄。
《竹坡诗话》：暑中濒溪，与客纳凉时，夕阳在山。蝉声满树，观二人洗马于溪中。曰：此少陵所谓晚凉看洗马，森木乱鸣蝉者也。此诗平日诵之，不见其工，唯当所见处，乃始知其妙。
《避暑录话》：士大夫家祭，多不同。盖五方风俗沿习，与其家法所从来各异。近见翟公巽作祭仪十卷，问其大约，谓，如或祭于昏，或祭于旦。皆非是，当以鬼宿渡河为候。而鬼宿渡河，常在中夜，必使人仰瞻，以俟之。《郑氏家范》：亲宾会聚，若至十人，不许于夜间设宴。时有小酌，亦不许，至一更。昼则不拘。
《尔雅》：翼通天犀，水犀之角也。可以破水、大雾、重露之夜。以置中庭，终不沾濡，得三寸以上刻，为鱼而御之，以入水，水常开方三尺。
木瓜，宣城者佳，彼州种莳尤谨。遍满山谷，始实成，则镞纸作花，傅其上，重雾之夜，露诸沙上，旦曝之日，则纸所不覆处，皆红。文采如生，以充上贡。
今江夏有槐，昼开夜合者，谓之合昏槐。
春来石首，异种也。初出水，能鸣。夜视有光，服其石，能下石淋。
蝙蝠，或谓之仙鼠。似鼠有肉翅，而黑栖人家屋隙中。遇夜则飞，夏夜尤甚，捕蚊蚋食之。
鼠，盗窃小虫，夜出昼匿。穴虫之黠者，其种类至多。鸡，或乙丙夜辄鸣者，俗谓之盗啼。云行且有赦，盖海中星占云：天鸡星动，为有赦。故后魏北齐，赦日皆设金鸡，揭于竿，至今犹然。亦曰盗啼，为有火。
鹰毛，色屡变，无常。故寅生酉就，总号为黄。黄周作u，千日成苍。
驴，率以午及五更初而鸣。说者云：音随时兴，晨夜不默。仰契元象，俯协漏刻。应更长鸣，毫分不忒。是其事也。
昼见k子者，喜乐之端。夜梦见雀者，爵位之象。羚羊，好住山崖间，夜宿，以角挂木，不著地。其角多节，蹙蹙圆绕弯中，深锐紧小，犹有挂痕。
鳢鱼，圆长而斑点，有七点，作北斗之象。夜则仰首，向北而拱焉。
荆葵，有一种，叶纤长而多缺如锯。花小如锦葵，而极红。每以夜半开，至午则连房脱落，谓之川蜀葵。亦云朝开暮落花。
《世范》：士大夫之家，有夜间男女，群聚呼卢，至于达旦。岂无托故而起者，试静思之。
屋之周围，须令有路，可以往来。夜间遣人十数遍巡之。善虑事者，居于城郭，无甚隙地，亦为夹墙。使逻者往来其间。若屋之内，则子弟及奴婢，更迭巡警。凡夜犬吠，盗未必至。亦是盗来探试，不可以为他而不警。夜间遇物有声，亦不可以为鼠而不警。
夜间觉有盗，便须直言有盗，徐起逐之，盗必且窜，不可乘。暗击之，恐盗之急，以刀伤我，及误击自家之人。若持烛见盗，击之，犹庶几。若获盗，而已受拘执，自当准法，无过殴伤。
火之所起，多从厨灶。盖厨屋多时不扫，则埃墨易得引火。或灶中有留火，而灶前有积薪，接连，亦引火之端也。夜间，最当巡视。
烘焙物色过夜，多致遗火。人家房户多有覆盖宿火，而以衣笼罩其上，皆能致火。须常戒约。
清晨早起，昏晚早眠。可以杜绝婢仆奸盗等事。《桂海器志》：蛮毡，出西南诸蕃，以大理者为最。蛮人昼披夜卧，无贵贱，人有一番。
《老学庵笔记》：前代，夜五更，至黎明而终。本朝外廷及外郡，悉用此制。惟禁中，未明前十刻更终，谓之待旦。盖更终，则上御盥栉，以俟明出御朝也。祖宗勤于政事，如此。
杜诗：夜阑更秉烛，意谓夜已深矣，宜睡。而复秉烛以见久客喜归之意。僧德洪妄云：更当平声，读乌。有是哉。
古所谓长夜之饮，或以为达旦，非也。薛许昌宫词云：画烛烧阑复迷，殿帷深密下银泥。开门欲作侵晨散，已是明朝日向西。此所谓，长夜之饮也。
《入蜀记》：黄牛峡庙后太白诗云：三朝上黄牛，三暮行太迟。三朝又三暮，不觉鬓成丝。欧阳公云：朝朝暮暮见黄牛，徒使行人过此愁。山高更远望犹见，不是黄牛滞客舟。盖谚谓：朝见黄牛，暮见黄牛。一朝一暮，黄牛如故。故二公皆及之。
《山堂考索》：《周髀》言：天似盖笠，地法覆盆。天地各中高，外下北极之下，为天地之中。三光隐映，以为昼夜。《演繁露》：夜分五更者，以五夜更易为名也。颜之推曰：五夜谓以甲乙丙丁戊，记其次也。点者，则亦下漏滴水为名。每一更，又分为五点也。杜甫诗：五更三点入g行。
王禹玉词云：焚香熏熨赭黄衣，恐怕朝阳进御迟。禁鼓六更交早直，归来还直立班时。谓六更者，明宫鼓五更之外，更有一更也。其实宫鼓以外间，四更促为五更。故五鼓终时，竟早于外间耳。鼓节未尝溢六也。可谈朝时，自四更时朝，士至宰执，后至大臣，自从官及亲王，驸马皆有位次。在皇城外仗舍，谓之待漏院。每位有翰林官给酒果，以供朝臣。
王介甫见举烛，因言佛书有日月，灯光明佛，灯光岂足以配日月乎。吕吉甫曰：日昱乎昼，月昱乎夜。灯昱乎昼夜，日月所不及，其用无差别。
《容斋续笔》：《汉・食货志》云：冬民既入，妇人相从，夜绩女工，一月得四十五日。谓一月之中，又得半夜。为四十五日也。必相从者，所以省费燎火，同巧拙而合，习俗也。《战国策》：甘茂亡秦出关，遇苏代，曰：江上之贫女，与富人女会绩，而无烛。处女相与语，欲去之。女曰：妾以无烛故，常先至埽室布席，何爱馀明之照四壁者，幸以赐妾。以是知三代之时，民风和厚，勤朴如此。非独女子也，男子亦然。《豳风》：昼尔于茅，宵尔索。言昼日往取茅，归夜作索。以待时用也。夜者，日之馀，其为益多矣。
《容斋三笔》：唐进士入举场，得用烛。故或者以为自平旦至通宵。刘虚白有二十年前此夜中，一般灯烛一般风之句。及三条烛尽之说。按旧《五代史・选举志》云：长兴二年，礼部贡院奏，当司奉堂帖，夜试进士，有何条格者，敕旨秋来赴举，备有常程，夜后为文。曾无旧制。王道以明规，是设公事，须白昼显行。其进士并令排门齐入，就试。至闭门时，试毕，内有先了者，上历画时。旋令先出。其入策，亦须昼试，应诸科对策，并依此例。则昼试进士，非前例也。清泰二年，贡院又请进士试杂文，并点名入省，经宿就试。至晋开运元年，又因礼部尚书、知贡举窦正固奏：自前考试进士，皆以三条烛为限。并诸色举人有怀藏书册，不令就试。未知于何时，复有更革。白乐天集中奏状，云：进士许用书册，兼有通宵，但不明言入试朝暮也。
《对雨编》：白乐天步东坡诗：朝上东坡步，夕上东坡步。东坡何所爱，爱此新成树。
《朱子语录》：帝座惟在紫微者，据北极七十二度。常隐不见之中，故有北辰之号。而常居其所，盖天形运转，昼夜不息，而此为之枢，如轮之毂。如}之脐。虽欲动而不可得，非有意于不动也。
问：天道左旋，自西而东；日月右行，则如何。曰：横渠说：日月皆是左旋。说得好，盖天行甚健，一日一夜，周天三百六十五度四分度之一，又进过一度。日行速，健次于天。一日一夜，周三百六十五度四分度之一，正恰好比天进一度，则日为退一度。二日，天进二度，则日为退一度。积至三百六十五日四分日之一，则天所进过之度，又恰周得本数。而日所退之度，亦恰退尽本数。遂与天会，而成一年。月行迟，一日一夜三百六十五度四分度之一。行不尽，比天为退了十三度有奇。进数为顺天而左，退数为逆天而右，历家以进数难算，只以退数算之。故谓之右行。且曰日行迟，月行速，然则日行却得其正。
昼夜运而无息，便是阴阳之两端。其四边散出纷扰者，便是游气。以生人物之万殊，如面磨相似，其四边，只管层层散出。天地之气，运转而已。只管层层生出，人物其中，有粗有细，如人物有偏有正。
天运不息，昼夜辊转，故地榷在中间。使天有一息之停，则地须陷下。惟天运转之急，故凝结。得许多查滓在中间。地者，气之查滓也，所以道轻清者为天，重浊者为地。
《卧游录》：苏子瞻曰：迁居江上，临皋亭。甚清旷风，晨月夕，杖履野步。酌江水饮之，想味，风义以慰孤寂。彭城佳山水，鱼蟹争讼寂然。盗贼衰少，聊可藏拙寓居。去江无十步，风涛烟雨，晓夕百变。江南诸山在几席，此幸未始有也。
李白一夕乘兴踏月，西入酒家，不觉人物两忘，身在世外。
黄山谷曰：闲居多病，人事废绝。遇风日晴暖，从门生儿侄辈扶杖，逍遥林麓山水之间，忽不知日月之成岁。
《异物志》：狼民与汉人交关，常夜为市，以鼻嗅金，知其好恶。
《云麓漫抄》：王明清，字仲言。有《挥麈录》，云《尘史》，亦其从祖王彦辅所撰，则二书皆出一家。彦辅并国史中事。《挥麈录载》：张耆既贵，尝欲置酒，邀禁从，上许之。既昼，集罗帷、翠幕、稠叠围绕，继之以烛，列屋蛾眉，豪侈不可状。每数杯，各少榻。如是者三数，暨其彻席，出户。则云已再昼夜。实恐未必然。盖侍从官有朝衣，逢旦，欲入局治事，凡人一夜不寝，辄困倦，岂有两昼夜而不觉。朝廷为之废务。殆仙子烂柯之说矣。所以孟子有尽信书之叹。
《野客丛谈》：陈伏知道，从军五更转。有曰：一更刁斗鸣，校尉O连城。遥闻射雕骑，悬惮将军名。二更愁未央，高城寒夜长。试开弓学月，聊持剑比霜。三更夜警新，横吹独吟春。强听梅花落，误忆柳园人。似此五转，今教坊以五更，演为五曲。为街市唱，乃知有自半夜角词，吹落梅花，此意亦久。
乐天长恨歌：夕殿萤飞思悄然，孤灯挑尽未成眠。岂有兴庆宫，中夜不点烛，明皇自挑灯之理。步里客谈曰：陈无己古墨行谓睿思殿里春将半，灯火阑残歌舞散。自书小字答边臣，万国风烟入长算。灯火阑残歌舞散，乃村镇夜深景致，睿思殿不应如是。二说甚相类。余谓二词，正所以状宫中向夜萧索之意，使言高烧画烛，贵则贵矣，岂复有长恨等意邪。观者味其情旨，斯可矣。
欧公诗：迩来不觉三十年，岁月才如熟羊胛。于夹字韵内押，用史载及通典骨利国事，骨利国，地近扶桑，昼长夜短，夜煮一羊脾，才熟，而东方已明。言其疾也。《渔隐丛话》又引《资治通鉴》云：煮羊脾熟，日已出矣。所纪与史载通典小异。郭次象谓：羊脾至微薄，不应太疾如此，当以胛为是。考《唐书・骨利斡传》，亦曰羊脾。又观《唐书・天文志》，则曰羊髀。此一字三说不同。盖脾胛髀字，文相近。诸公姑存其旧，不敢必以孰为正也。然胛者，肩也。髀者，股也。二字意虽不同，为熟之时，似不相远。至脾则太速矣。鲁直诗，亦曰数面欣羊脾，论诗在雉膏羊。脾字，鲁直亦尝用之，不但欧公也。
宰予昼寝，夫子讥之。寝者，寝室也。盖昼当居外，夜当居内。宰予昼居内，未必留意于学，故夫子讥之，非谓其昼眠也。游夫子之门，安有昼眠之理。
《会稽志》：姜畏日而喜露。故姜棚覆以干，干亦苕之属也。夜冷露零，则干卷而姜舒。日出昼燠，则干舒而荫浓。性与他草木异，故越人种姜，必覆以干。
萤多则有年，夜入人室，则有客至。
《贾氏说林》：呼子先夜不卧，惟倚藜杖闭目。少顷，即谓之睡。仙去，留其杖，子先故人陆麟宝之，谓之藜床。《侯鲭录》：醉花宜昼，醉雪宜夜。
《洞天清录》：夜深人静，月明当轩，香k水沉，曲弹古调。此与羲皇何异，但须在一更后，三更前，盖初更，人声未寂。三更则人倦欲眠矣。
《上庠录》：唐制，礼部试举人，夜以三鼓为限。本朝率用白昼，不许继烛。
《蠡海集・天文类》：冬之夜半，为严寒。
《地理类・潮说》：凡日临子午，海水必起，但上半月，昼为潮，夜为汐。下半月，夜为潮，昼为汐。皆月行于子午之位也。
《庶物类》：鸟之B方者，趾方，近于阴。故夜不眠而能飞鸣。鸟之B尖者，趾尖，纯于阳。故夜宿而不能飞鸣。鸟B尖而能夜飞鸣者，色纯，于阴也。若鸦颈，既白而不纯，故夜不能飞鸣也。水鸟禀于阴，是以鹳鹤，夜亦飞鸣。
飞禽皆属阳，故昼飞鸣，而夜栖宿。然鸟独夜飞鸣者，色黑属阴，从其类也。鹳鹤夜飞鸣者，水鸟含阴从其性也。
走兽皆属阴，故夜动而昼伏。然独猿猴不分昼夜者，缘食果实，而居林栖树，兼乎阳也。牛马猪羊亦不分昼夜者，家畜故也。野者则否。盖气盛为动，气衰为伏。动则健，伏则怠。
鱼乃阴物，而得阳气多。故腹内生脬。是以能浮跃。鱼目昼夜不瞑，因知其为阴物，而得阳多者也。
《历数类》：阳为奇，阴为耦。昼属阳得奇，夜属阴得耦。奇单，故日得一。耦拆，故夜得二。是以，上半夜为今日，下半夜为明日，是夜得二也。
《事义类》：酒因米曲相反而成。稻花昼开，麦花夜开，子午相反之义。故酒能醉人。
《鹤林玉露》：夜者，日之馀也。吾必继晷焉。灯必亲薪，必燃膏，必焚烛，必秉蜡，必濡萤，必照月，必带雪，必映光，必隙明，必借暗，则记。鸣呼，如此极矣。然而君子，人曰终夜不寝，必如孔子。鸡鸣而起，必如大舜。坐以待旦，必如周公。然则何时而已耶。范宁曰：君子之为学，没身而已矣。
《苇航纪谈》：孔天瑞《西资诗话》云：疏影横斜水清浅，暗香浮动月黄昏。不知和靖意，偶到为复爱。其句中有黄昏二字。议诗者谓：日斜黄昏。非也。此二字盖亦两字耳。若谓日斜而诗不曰黄昏，而曰月黄昏，亦有源矣。余尝宿于月湖外家，其家有堂植梅竹，月白双清。余至，每宿于此。而花盛开，其香发于四鼓后。起视，月已西沉，而月色比当午时黄，而更昏。正此时，已五更矣。非独此花为然，凡有香之花皆然。U卜古有赋恼人惟是夜深时，栀子香浓。非云夜浅，而云夜深，亦此意也。盖谓昼午后，阴气用事，而花敛艳藏香。夜午后阳气用事，而花敷蕊散香耳。以此知，黄昏乃夜深也。《豹隐记谈》：杨诚斋诗云：天上归来有六更，盖内楼五更绝，梆鼓交作。谓之虾蟆更。禁门方开，百官随入。所谓六更者也，外方则谓之攒点。
鼠璞西都赋：卫以严更之署。注，严更，督夜行鼓也。此卤簿中所谓严更警长也。严与发严及中严外办，同唐制。日未明七刻，一鼓，为一严。侍中奏开宫门、城门。五刻二鼓，为再严。侍中版奏请中严，群臣五品以上俱集朝堂。未明一刻，三鼓，为三严。侍中中书令以下俱诣西x奉迎。严即严肃之义。今以办严，为办装。因讳而改，恐难例论。
《北苑别录》：采茶之法，须是侵晨不可见日，晨则夜露未,茶芽肥润。见日则为阳气所薄，使芽之膏腴内耗，至受水而不鲜明。故每日常以五更，挝鼓集群夫于凤凰山，监采官人给一牌，入山。至辰刻，则复鸣锣以聚之，恐u时贪多务得也。
《保生要录》：夫人夜卧，欲自以手摩四肢胸腹十数遍。名为乾沐浴。
药枕，药性太热，则热气冲上。太冷，则冷气伤脑。唯理风平凉者，乃为得宜。蔓荆子八分，甘菊花八分，细辛六分，吴白芷六分，芎六分，白术四分，通草八分，防风八分，槁本六分，羚羊角八分，犀角八分，黑豆五合，石菖蒲八分，细v成末，拌匀。以生绢囊盛之，次用碧罗袋盛之，如枕样置盒子中。晚来欲枕时，揭去盖。不枕，即盖之，使药气不散。枕之日久，耳中微鸣，是药抽风之验。
《摄生要录》：书云：早出含煨生姜少许，避瘴开胃，又旦起空腹，不宜见尸，臭气入鼻，舌白，起口臭。欲免，宜饮少酒。
真人曰：平旦欲起时，下床先左脚，一日无灾咎，去邪兼辟恶。
旦无嗔恚，暮无大醉。
有教入广者，朝不可虚，暮不可实。
夜行用手掠发，则精邪不敢近。常啄齿，杀鬼邪。夜卧，二足屈伸不并，无梦泄。
夜半之食，宜戒。申酉前晚食，为宜。
《采兰杂志》：逊顿国有树花，如牡丹而香。种有雌雄，必二种并种，乃生花。昼开夜合，故以夜合为名。又谓之有情树。若各自种，则无花也。
燕地有频婆，味虽平淡，夜置枕边，微有香气，即佛书所谓频婆花，言相思也。
《扪虱新话》：佛书：须弥山顶名忉利天，山如腰鼓，当山腰日月圈绕，照四天下，更为昼夜。
《纪历撮要》：朝看天顶穿，夜看四方悬。
雨打五更，日晒水坑。
日落西方云，明朝雨纷纷。日落云里走，雨落半夜后。一个星，保夜晴。
《谈撰》：风高者，道远。风下者，道近。三日三夕者，天下尽风。二日二夕者，天下半风半雨。一日一夜者，其风行万里。
《疑录》：鸡子日中则正，日昃则偏。
《农桑辑要》：北方农俗所传，春宜早晚耕；夏宜兼夜耕；秋宜日高耕。
牧牛，每遇耕作之月，除已牧放，夜复饱饲。至五更初，乘日未出，天气凉而用之，则力倍于常，半日可倍一日之功。日高热喘，便令休息。勿竭其力，以致困乏。此南方昼耕之法也。若夫北方陆地平远，牛皆夜耕以避昼热。夜半仍饲以刍豆，以助其力。至明耕毕，则放去。此所谓节其作息，以养其血气也。
凡农所种，宿麦早熟，最宜早收。若候齐熟，恐被暴风急雨所摧，必致抛费。每日至晚，即便载麦上场堆积。用苫密覆，以防雨作。如搬载不及，即于地内苫积。天晴乘夜载上场，即摊一二车。薄则易乾。碾过一遍，翻过又碾一遍。起秸下场，扬子收起。虽未净，直待所收麦都碾尽，然后将未净秸稗再碾。如此，可一日一场。比至麦收尽，已碾讫三之一矣。
蚕时，昼夜之间，大概亦分四时，朝暮类春秋正昼，如夏夜深，如冬寒暄不一。虽有热火，合各斟量多少，不宜一例。
《辍耕录》：尝至松江钟山净行庵，见笼一雄鸡置于殿之东檐。请问其故。寺僧云：蓄此以司晨，盖有十馀年矣。时刻不爽。余窃记张公文潜明道杂志云：鸡能司晨，见于经传，以为至论，而未必然也。或天寒，鸡懒至，将旦而未鸣。或夜月出时，邻鸡悉鸣。大抵有情之物，自不能有常。而或变也。若然，则张公之言非欤。因举似以询其所以。僧云：司晨之鸡，必以童。若坏其天真，岂能有常哉。盖张公特未知此理故耳。
湖南益阳州，夜中同寝之人，无故忽自相打，每每有之，名曰沙魇。土人熟此，不以为异，唯取冷水喷e。候稍息，饮之汤，徐就醒。然犹二三日如醉。馀不知者，殊用惊骇。
《性理会通》：唐太宗收至骨利斡，置坚昆都督府。其地夜易晓，夜亦不甚暗。盖当地绝处，日影所射也。《杨慎文集》：唐人进士榜，必以夜书。书必以淡墨。或曰名第者，阴注阳受。以淡墨书者，若鬼神之迹也。《丹铅总录》：今之更点击钲，《唐六典》，皆击钟也。太史门有典钟二百八十人掌钟漏。唐诗促漏遥钟动静闻，夜漏，五五相递为二十五。唐李郢诗：二十五声秋点长。韩退之诗：鸡三号更五点是也。至宋世国祚，长短谶，有寒在五更头之忌。宫掖及州县更漏，皆云五更。后二点又并初更，去其二，以配之。首尾止二十一点，非古也。至今不改焉。
两夜包昼一，重阴偶阳。
周公不以夜行而惭影，颜回不以夜浴而改容。故曰：不为昭昭伸节，不为冥冥隳行。
灾髦纾燧主夜。《古今谚》：日出早雨淋脑，日出晏晒杀雁。
《暖姝由笔》：海早晚两潮，惟广东一潮。
《檐曝偶谈》：江南麦花夜发，故发病。江北麦花昼发，故宜人。
《岩栖幽事》：山鸟，每至五更，喧起五次，谓之更报。盖山居，率真漏声也。
《野记》：鳖伏随日，朝首东向，夕首西向。其所在，上有沫水，谓之鳖津，捕者以此得之。
《销夏》：蔡君谟荔枝谱云：福州种植最多，延施、原野、洪塘、水西，尤其盛处。一家万株，城中越山，当州署之北，郁为林麓。暑雨初霁，晚日照耀，绛囊翠叶鲜明，蔽映数里之间，j如星火。
《潮赜》：问者曰：夏昼，潮当小而能稍大，夜当大而反小。冬昼，潮当大而反小，夜当小而反大。何也。答曰：此乃阴阳之气错缪颠倒。夏当南风以阳，方助至阳。故元气为至阳所迫，而潮小。或者北风起，以阴方气从所胜而来，阳为之辟易。故潮遂能稍大。夏夜潮宜大也。乃与昼日，同其微者，三伏中，或阳气酷烈，融而不收。阴不足以R之。故潮亦从而小。冬或冰雪不解固阴冱寒。故昼日宜大而反小。冬当北风，以阴方助。至阴元气为至阴所薄，而潮小。或者风从南至，以阳方气从，所胜而来，阴为之辟易，故潮亦能稍大。
《田家五行》：灯花不可剔去，至一更不谢，明日有吉事。半夜不谢，主有连绵喜庆之事。或有远亲信物至。谚云：灯花今夜开，明朝喜庆来。久阴天息灯，灯煤如炭红。良久不过，明日喜晴。谚云：火留星必定晴，久晴后火煤便灭，主喜雨。
鼠半夜前，作数钱声者，主招财吉。
日脚占晴雨谚云：朝有天，暮有地，主晴。反此则雨。黄昏鸡啼，主有天恩好事。或有减放税粮之喜。谚云：朝霞暮霞，无水煎茶，主旱。此言久晴之霞也。朝霞不出，暮霞走千里。此皆言雨后乍晴之霞。暮霞若有火焰形，而乾红者。非但主晴，必主久旱之兆。朝霞雨后，乍有定雨无疑。或是晴天隔夜虽无，今朝忽有，则要看颜色断之。乾红，主晴。间有褐色，主雨。满天谓之霞得过，主晴。霞不过，主雨。若西方有浮云稍厚，雨当立至。
谚云：明星照烂地，来朝依旧雨。言久雨正当黄昏，卒然雨住云开，便见满天星斗，则岂但明日有雨，当夜亦未必晴。
谚云：日落乌云半夜枵，明朝晒得背皮焦。此言半天元有黑云，日落云外，其云夜必开散，明日必甚晴也。又云：今夜日没乌云洞，明朝晒得背皮痛。此言半天上虽有云，及日没下去都无云，而见日没如岩洞者也。已上皆主晴，甚验。
雨后天阴，但见一两星，此夜必晴。
五更忽有雨，日中必晴。甚验。
《田家杂占》：谚云：乌云接日，明朝不如今日，主雨。夜间听九逍遥鸟叫，卜风雨。谚云：一声风，二声雨，三声四声断风雨。
天下太平，夜雨日晴。言不妨农也。
日没返照，主晴。俗名为日返坞。一曰：日没胭脂红，无雨也有风。或问：二候相似而所主不同，何也。老农云：返照在日没之前，胭脂红在日没之后。
44叫谚云：朝44晴，暮44阴。麦花昼启，主水。
草屋久雨，菌生其上。朝出晴，暮出雨。
《杂占》：早看东南，暮看西北。空则无雨，虽有云而片色分明，亦晴。
夜半天汉中，有黑气相逐，黑猪渡河也。主雨候。〈又〉黑猪渡河，一路对起相接亘天云。俗名合罗阵。主雨。若久阴之馀，或作或止，忽云遮掩，必有挂帆雨，主雨脚将断。
夜观北斗，魁罡之间，有黑润云在畔，则当夜有雨。如北斗前，有黄气者，明日黄风。若润，则当夜或明日，必大雨。
《农政全书》：东州人云：一夜起雷，三日雨。言雷自夜起，必连阴。
蚯蚓，俗名曲蟮。朝出晴，暮出雨。黄昏上云半夜消，黄昏消云半夜浇。若半夜后雨止，云开星月朗然，则必晴无疑。
凡久雨，至午少止，谓之遣昼。在正午时遣，或可晴，午前遣，则午后雨，不可胜。
日出早雨，日出晏晴。老农云：此言久阴之馀，夜雨连旦。正当天明之际，云忽一扫而裕即日光出。所以言早少刻必雨。言晏者，日出之后，云晏开也，必晴。盖日之出入，自有定刻，实无早晏也。
栈鹅易肥法：稻子或小米大麦不计，煮熟。先用砖盖成小屋，放鹅在内，勿令转侧门，中木棒签定，只令出头吃食，日喂三四次，夜多与食，勿令住口。θノ布孰ッ，如此三日，加肥一斤。
《遵生八笺》：夜合花二种：红纹香淡者，名百合；密色而香浓，日开夜合者。名夜合，根皆可食。
《本草纲目》：风生兽，昼则蜷伏不动，如猬。夜则因风腾跃，甚捷。越岩过树，如鸟飞空中。人网得之，见人则如羞，而叩头乞怜之态。人挝击之，倏然死矣。以口向风，须臾复活。
鹅红掌善38，夜鸣应更。笠鸠，戴胜也，一曰鹎G，五更辄鸣，曰架架格格，至曙乃止，滇人呼为榨油郎。亦曰铁鹦鹉。南人呼为凤凰。皂隶，古有催明之鸟，名唤起者，即此也。
貉如狸，与獾同穴而异处，日伏夜出。捕食虫物，出则獾随之。其性好睡，人或畜之，以竹扣醒，已而复睡。故人好睡者，谓之貉睡。
合欢，一名合昏，至暮即合，故云合昏。
茉莉，原出波斯，移植南海。今滇广人栽莳之，弱茎繁枝，绿叶团尖，开小白花。有千叶者，红色者，蔓生者，其花皆夜开，芬香可爱。
《群芳谱》：稻种，浸用稻草包裹一斗，或二三斗，投于池塘水内，缸内亦可。昼浸夜收，不用长流水，难得生芽。若未出，用草Q之，浸三四日，微见白芽，如针尖大，取出于阴处，阴乾。密撒田内，候八九日，秧青，放水浸之。棉花既结桃，待桃开，绒露为熟。旋熟旋摘，摊放箔上。日曝夜露，待子粒既乾，方可收贮，则绒不哦子不腐。
沤麻，缚作小束，搭房上，夜露昼晒，五七日，自然洁白。若值阴雨，于屋底风道搭晾，经雨即黑。
稻花，午开暮合，开合皆于日中。香甚，有至七开七合者。
《蓬窗琐事》：用藜为燃，光最明，可传火。彻夜古读书者，燃藜以此。
《滇行纪略》：曹溪县有泉，甚清。一日三潮，以辰午酉三时，水必涨满，其馀半涸。
《芜史》：宫中各长街设有路灯，以石为座，铜为楼，铜丝为门壁。每日晚，内府库监灌油燃灯，以便巡行。《水南翰记》：古法凿井者，先贮盆水数十，置所欲凿之地，夜视盆中，有大星异众者，凿之，必得甘泉。
《q经》：q短脚，多伏。长脚，多立。夜栖亦立。
《促织志》：促织便腹赤色，以股跃，以短翼鸣，其声聒聒络纬是也。昼而曝，斯鸣矣。夕而热，斯鸣矣。秸笼悬之，饵以瓜之瓤。以其声，名之曰聒聒儿。
《f中今古录》：宋太祖，建隆庚申受禅。后闻陈希夷只怕五更头之语，命宫中转六更，方严鼓，鸣钟。太祖之意，恐有不轨之徒，窃发于五更之时。故终宋之世，六更转于宫中。然后鸣钟，殊不省庚更同音也。至理宗景定元年，历五庚申。越十七年末，宋亡，而希夷五更头之数信矣。到元朝延v七年庚申，而至正帝生帝，乃宋少帝赵显子。详见稷录。明兵入燕都，遁去，当时人只呼庚申帝。观《刘尚宾集・庚申帝大事记》是也。后方号顺帝云。由此观之，与宋祖命转六更之言，益信数之不爽。
《长松茹退》：憨憨子曰：千年暗室，一灯能明。一灯之明，微吹能冥。明暗果有常哉。如明暗有常，则能见明暗者，非常矣。知此者，可以反昼为夜，反夜为昼，而能昼能夜者，初无昼夜也。
《脉望真西山》云：玩孟子牛山木章，则知旦也，昼也，夜也。固当循环用工，须以夜为本。盖一日之夜，乃一年之冬。造化权舆，全在于此。凡草木归根，百虫蛰伏，阳气潜藏，故能养其全力。至春发生，人之于夜，亦犹此也。夜气必澄寂，然后平旦气清明。平旦清明则昼之应事不差，昼之应事不差，则夜气必愈澄寂，三时循环，用工不外敬之一字。
晨者，鸡鸣之时也。《洞元经》云：举身登晨，白日升天。中为白日。鸡初鸣为登晨，是以存太乙，混合多用此时，乃生气时也。《三馀赘笔》：昼夜者，阴阳之象也。以昼夜而分之，则有十二时，以十二时而分之，则有百刻。以百刻而细分之，则又有六千分焉。非阴阳之数止于此也。盖阴阳无穷尽者，愈推则愈有。姑以六千分而为之限耳。故以一刻言之，则得六十分，八刻六八四百八十分，亦多二十分。盖八刻有上四刻，下四刻。上四刻如初刻正也。有初初刻，多十分焉。合二百四十分，所以十二时一百刻，而总六千分也。
《日知录》：日往月来，月往日来，一日之昼夜也。寒往暑来，暑往寒来，一岁之昼夜也。小往大来，大往小来，一世之昼夜也。子在川上曰：逝者如斯夫。不舍昼夜，通乎昼夜之道而知，则终日乾乾，与时偕行，而有以尽乎，《易》之用矣。
鸡栖千埘，日之夕矣。牛羊下来，君子当归之时也。至是而不归，如之何，勿思也。
君子以向晦入宴息，日之夕矣。而不来，则其妇思之矣。朝出而晚归，则其母望之矣。夜居于外，则其友吊之矣。于文日夕为逻，是以樽无卜夜之宾，衢路有宵行之禁。故曰：见星而行者，唯罪人与奔父母之丧者乎。至于酒德衰而酣身，长夜官邪作而昏夜乞，哀天地之气乖，而晦明之节乱矣。
一日之中，所以分纪其时者。曰日中，曰尽日，曰日昃。见于《易》。曰东方未明，曰会朝，曰日之方中，曰昏，曰夕，曰宵，见于《诗》。曰昧爽，曰朝，曰日中昃，见于《书》。曰朝时，曰日中，曰夕时，曰鸡初呜，曰旦，曰质明，曰大昕，曰晏朝，曰昏，曰日出，曰日侧，曰见日，曰逮日，见于礼。〈《尔雅疏》：日入后二刻半为昏〉曰鸡鸣，曰日中，曰昼，曰日下昃，曰日旰，曰日入，曰夜，曰夜中，见于《春秋传》。曰晁，曰薄暮，曰黄昏，见于《楚辞》。纪昼则用日，《史记・项羽纪》：项王乃西，从萧晨击汉军，而东至彭城，日中，大破汉军。《吕后纪》：八月庚申旦，平阳侯见相国产计事，日晡时，遂击产。《彭越传》：旦日，日出，十馀人后。后者，至日中。《淮南王安传》：旦受诏，日食时上。《汉书・五行志》：日中时食，从东北过半晡时复。晡时食，从西北日下晡时复。《武五子昌邑王传》：夜漏未尽，一刻，以火发书其日中。贺发晡时至定陶。《东方朔传》：微行，以夜漏下十刻乃出，旦明入山下是也。纪夜，则用星诗之言。三星在天，三星在隅，三星在户。《春秋传》之言降娄中，而旦是也。〈《周礼》司寤氏以星夜分〉不辨星，则分言其夜。曰夜中；曰夜半；曰夜乡晨是也。分言其夜，而不详。于是有五分其夜，而言甲乙丙丁戊者。《周礼》：司寤氏掌夜时，注夜时，谓夜晚早若今甲乙至戊。《汉书・西域传》杜钦曰：斥候士五分，夜击刁斗自守。《天文志》：本始元年四月壬戌甲夜，地节元年正月戊午乙夜，六月戊戌甲夜。《三国志・曹爽传》：自甲夜至五鼓，爽乃投刀于地。《晋书・赵王伦传》：期四月三日丙夜，一筹以鼓声为应是也。五分其夜而不详。于是有言，漏上几刻者。《五行志》：晨漏未尽三刻，有两月重见。又云漏上四刻半，乃颇有光。《礼仪志》：夜漏未尽，七刻钟鸣，受贺。《东方朔传》：微行以夜漏上十刻乃出。《王尊传》：漏上十四刻，行临到。《外戚传》：昼漏上十刻而崩。又云夜漏，上五刻持儿与舜，会东交掖门。自南北史以上皆然。故《素问》曰：一日一夜五分之。《隋志》曰：昼有朝，有禺，有中，有晡，有夕。夜有甲乙丙丁戊。而无十二时之目也。唯《历书》云：鸡三号，卒明。抚十二节，卒于丑。而下文却云，朔旦，冬至正北。又云，正北，正西，正南，正东。不直言子酉午卯。《汉书・五行志》言：日加辰巳，又言时加未。《翼奉传》言：日加申。又言时加卯。《王莽传》天文郎，按蛴谇埃日时加某。莽旋席随斗柄而坐。而《吴越春秋》亦云：今日甲子时加于巳。《周髀经》：亦有加卯，加酉之言。若纪事之文，无用此者。
《南齐书・天文志》：始有子时、丑时、亥时。《北齐书・南阳王绰传》：有景时，午时。景时者，丙时也。
《左氏传》：卜楚丘曰：日之数十，故有十时。而《杜元凯注》，则以为十二时。虽不立十二支之目。然其曰：夜半者，即今之所谓子也。鸡鸣者，丑也。平旦者，寅也。日出者，卯也；食时者，辰也。禺中者，巳也。日中者，午也。日i者，未也。晡时者，申也。日人者，酉也。黄昏者，戌也。人定者，亥也。一日分为十二，始见于此。考之《史记・天官书》，曰：旦至食，食至日i，日i至晡，晡至下晡，下晡至日入。《素问・藏气法・时论》有曰夜半，曰平旦，曰日出，曰日中，曰日i，曰下晡。
《王冰注》：以日i为土王，下晡为金王。又有曰四季者。注云土王。是今人所谓丑辰未戌四时也。
《吴越春秋》有曰：时加日出，时加鸡鸣，时加日i，时加禺中，则此十二名。古有之矣。《史记・孝景纪》：五月丙戌，地动。其早食时，复动。《汉书・武五子广陵王胥传》：奏酒，至鸡鸣时罢。《王莽传》：以鸡鸣为时。《后汉书・隗嚣传》：至昏时，遂溃围。《齐武王传》：至食时，赐。《陈溃耿m传》：人定时步，果引去。《来歙传》：臣夜人定后，为何人所贼伤。《窦武传》：自旦至食时，兵降略尽。《皇甫嵩传》：夜勒兵，鸡鸣驰，赴其陈战。至晡时，大破之。《晋书・戴洋传》：永昌元年，四月庚辰，禺中时，有大风起自东南，折木。《宋书・符瑞志》：延康元年九月十日黄昏时，月蚀。荧惑。过人定时，荧惑，出营室，宿羽林。皆用此十二时。

[book_title]岁功典第一百十六卷
晨昏昼夜部外编
《山海经》：羽民东，有神人二，八连臂，为帝司夜于此野。其为人小颊赤肩，尽十六人。〈注〉昼隐夜见。
《云笈七签》：西王母两乳下有玉阙，天狗天鸡在其上，主晨夜鸣吠。
《拾遗记》：王母与昭王游于燧林之下，说炎帝钻火之术，取绿桂之膏，燃以照夜。忽有飞蛾衔火，状如丹雀来，拂于桂膏之上。
《神异经》：西方深山中有人焉。身长尺馀，袒身，捕虾蟹，性不畏人。见人止宿，暮依其火，以炙虾蟹。伺人不在，而盗人盐，以食虾蟹，名曰山臊。
《风俗通义》：谨按：梁国桥元公祖为司徒长史。五月末，卧于中门外。夜半后，见东壁正白，如开门明。呼问左右，左右莫见。因起自往，手收莫之，壁自如故。还床，复见之，心大悸。动其旦，予适往候之语，次相告。因为说乡人有董彦兴者，即许季山外孙也，其探赜《索隐》，穷神知化，虽眭孟京房无以过也。然天性褊狭，羞于卜术，间来候师。王叔茂请起，往迎，须臾便与俱还。公祖虚礼，盛馔，下席，行觞，彦兴自陈下土，诸生无他异，分币重言甘诚，有qe，颇能别者，愿得从事。公祖辞让再三尔，乃听之，曰：府君当有怪白光，如门明者。然不为害也。六月上旬，鸡鸣时，南家哭声，吉也。到秋节，迁北行郡，以金为名，位至将军三公。公祖曰：怪异如此，救族不暇，何能致望于所不图，此相饶耳。到六月九日未明，太尉杨秉暴薨。七月二日，拜钜鹿太守，钜边有金。后为度辽将军，历登三事。今妖见此而应在彼，犹赵鞅梦童子裸歌，而吴入郢也。
谨按北部督邮西平到伯夷，年三十，所大有才决。长沙太守到若章孙也。日晡时，到亭，敕前导人，录事，掾白：今尚早，可到前亭。曰：欲作文书便留。吏卒惶怖，言当解去。传云督邮欲于楼上观望，亟扫除。须臾便上。未冥，楼镫阶下，复有火敕。我思道：不可见火灭去。吏知必有变，当用赴照，但藏置字卸。既冥，整服坐诵《六甲》《孝经》《易》本讫，卧。有顷，更转东首，以巾结两足，帻冠之，密拔剑，解带。夜时有正黑者，四五尺稍高，走至柱屋因覆。伯夷持被掩足，跣脱几失再三，徐以剑带击魅脚，呼下火上照，视老狸，正赤，略无衣毛，持下烧杀。明旦发楼屋，得所髡人结百馀，因从此绝。《晋书・陆云传》：云尝行逗宿故人家，夜暗迷路，莫知所从。忽望草中有火光，于是趣之。至一家，便寄宿。见一年少美丰姿，共谈《老子》，辞致深远。向晓辞去，行十许里，至故人家，云此数十里中无人居。云意始悟，却寻昨宿处，乃王弼冢。云本无元学，自此谈老殊进。《抱朴子・微旨篇》：月晦之夜，灶神上天，白人罪状。大者夺纪，纪者三百日也；小者夺算，算者三日也。
《墉城集仙录》：广陵茶姥者，不知姓氏，乡里常如七十岁人，而轻健有力，耳聪目明，发鬓滋黑耆。旧相传云，晋元南渡后见之，数百年颜状不改。每旦将一器茶卖于市，市人争买。自旦至暮，而器中茶，常如新，熟未尝减少。吏系之于狱，姥持所卖茶器，自牖中飞去。《拾遗记》：瀛洲有树，名影木，日中视之如列星。万岁一实，实如瓜，青皮黑瓤。食之骨轻。上如华盖，群仙以避雨风。
《广陵志》：东晋时，跋陀罗尊者，译经于天宁寺。忽两青蛇出莲池，化二童子。每旦洒扫、焚香，日暮即去。译毕亦不复见。
《搜神记》：安阳城南有一亭，不可宿，宿辄杀人。书生乃过宿之亭。民曰：此不可宿，前后宿此，未有活者。书生曰：无苦也，吾自住此。遂住廨舍。乃端坐，诵昼良久，乃休。夜半后，有人著皂衣来往户外，呼亭主，亭主应曰：诺，亭中有人耶。答曰：向者，书生在此读书，适休，似未寝。乃喑嗟而去。既而又有冠赤帻者，来呼亭主，问答如前。既去寂然。书生知无来者，即起诣问处，效呼亭主，亭主亦应诺，复云亭中有人耶，亭主答如前。乃问向者黑衣来者谁，曰：北舍母猪也。又曰：冠赤帻来者谁，曰：西邻老雄鸡也。汝复谁也，曰：我是老蝎也。于是书生密便读书至明，不敢寐。天晓，亭民来视，惊曰：君何独得活。书生曰：促索剑来，吾与卿取魅。乃握剑至昨夜应处，果得老蝎，大如鼙，毒长数尺。西家得老雄鸡，北舍得老母猪。凡杀三物，亭中遂安静也。
《续搜神记》：许永为豫州刺史，镇历阳。其弟得病，心腹坚痛。居一夜，忽闻屏风后有鬼言：何不速杀之，明日李子豫当以赤丸打汝，汝即死矣。及旦，遂使人迎子豫。既至，病者忽闻腹中有呻吟之声，子豫遂于巾箱中，出八毒赤丸，与服之。须臾腹中雷呜鼓转，大利，所病即愈。
《苏轼书・石晋笔仙》：石晋之末，汝州有一士，每夜作笔十管付其家，至晚阖户而出，面街凿壁，实以竹筒，如引水者。有人置三十钱，则一笔跃出。以势力取之，莫得也。笔尽则取钱，携一茁蚓疲吟啸自若，率常如此。凡三十载，忽去不知所在。又数十年复有见之者，颜貌如故，人谓之笔仙。
《神僧传》：点点师者，不知何许人，恒若风狂。每日将夕，辄市黄白麻纸，笔墨置怀袖，以归所居之室。入后阖扉，人不得造。初邻僧小童，蹑足伺之。见秉烛箕踞，陈纸笔于前，诃责大书，莫晓其文字。往往咄嗟如决断，处置久之，从明间熟视之，闪烁若有人森列，状如曹吏，襦裳皆非世之服饰。观者怖惧而退，诘其故，怒而不答。
《佛国记》：拘萨罗国起精舍，高六丈许，里有坐佛，其道东有外道天寺。外道常遣人守其天寺，扫洒、烧香、燃灯、供养。至明旦，其灯辄移在佛精舍中。婆罗门恚言诸沙门，取我灯，自供养佛。于是夜自伺候，见其所事天神，持灯绕佛，精舍三匝，供养佛已。忽然不见。《述异记》：南海小虞山中有鬼母，能产天地鬼，一产十鬼。朝产之，暮食之。今苍梧有鬼姑神是也。虎头龙足，蟒目蛟眉。
利州义成郡葭萌县有玉女，房盖是一大石穴也，昔有玉女入此石穴，前有竹数茎，下有青石坛，每因风自扫此坛，玉女每遇明月夜，即出于坛上，闲步徘徊，复入此房。
阳羡县小吏吴龛家，在溪南偶。一日，有掘头船过，水溪内忽见一五色净石，龛遂取归置于床头。至夜，化为一女子。至曙仍是石，后复投于本溪。
《穷神秘苑・妖异记》：夏阳卢汾，字士济，幼而好学，昼夜不倦。后魏庄帝永安二年七月二十日，将赴洛友人宴，于斋中夜，阑月出之后，忽闻厅前槐树，空中有语笑之音，并丝竹之韵。数友人咸闻，讶之。俄见女子衣青黑衣，出槐中，谓汾曰：此地非郎君所诣，奈何相造也。汾曰：吾适宴罢，友人闻此音乐之韵，故来请。女子笑曰：郎君真姓卢耳。乃入穴中。俄有微风动林，汾叹讶之，有如昏昧。及举目，见宫宇，豁开门户，迥然有一女子，衣青衣，出户，谓汾曰：娘子命郎君及诸郎相见。汾以三友俱入。见数十人，各年二十馀，立于大屋之中。其额号曰：审雨堂。汾与三友历阶而上，与紫衣妇人相见，谓汾曰：适会同宫诸女歌宴之次，闻诸郎降重，不敢拒言，因拜见。紫衣者乃命汾等就宴，后有衣白者青黄者，皆年二十馀，自堂东西阁出，约七八人，悉妖艳绝世。相揖之后，欢宴。未深，极有美情。忽闻大风至，审雨堂梁倾折，一时奔散。汾与三友俱走，乃醒。既见庭中古槐风折大枝，连根而堕，因把火照所折之处，一大蚁穴，三四蝼蛄，一二蚯蚓俱死于穴中。汾谓三友曰：异哉，物皆有灵，况吾徒适与同宴，不知何缘而入。于是及晓，因伐此树，更无他异。
《辟寒》：隋开皇中，赵师雄迁罗浮。一日天寒日暮，于松林间酒肆旁舍，见美人淡妆素服出迎。时已昏黑，残雪未消，月色微明。师雄与语，言极清丽，芳香袭人。因与之扣酒家门，共饮。少顷，见一绿衣童来，笑歌戏舞，师雄醉寝，但觉风寒相袭。久之，东方已白。起视，在大梅树下，上有翠羽啾嘈，相顾月落参横，但惆怅而已。《潇湘录》：唐万岁元年，长安道中有群寇，昼伏夜动，行客往往遭杀害，至明旦略无踪由。人甚畏惧，不敢晨发。及暮至旅。次后有一道士，宿于逆旅，闻此事，乃谓众曰：此必不是人，当是怪耳。深夜后，遂自于道旁，持一古镜潜伺之，俄有一队少年至，兵甲完具，齐呵责道士曰：道旁何人，何不顾生命也。道士以镜照之，其少年弃兵甲奔走。道士逐之，仍诵咒语。约五七里，其少年尽入一大穴中。道士守之至曙，却复逆旅，召众以发掘。有大鼠百馀走出，乃尽杀之，其患乃绝。《广异记》：开元中，崔日用为汝州刺史。宅旧凶，世无居者。日用既至，修理洒扫，处之不疑。其夕，日用堂中明烛，独坐。半夜后，有乌衣数十人，自门入，至坐阶下。或有跛者，眇者。日用问：君辈悉为何鬼，来此恐人。其跛者自陈云：某等罪业，悉为猪身，为所放散在诸寺，号长生猪。然素不乐此生受诸秽恶，求死不得，恒欲于人申说。人见悉皆恐惧。今属相公为郡相，投转此身耳。日用谓之曰：审若是，殊不为难。俱拜谢而去。翌日寮佐来见日用，莫不惊其无恙也。衙毕，使奴取诸寺长生猪。既至，或跛、或眇，不殊前见也。叹异久之，令司法为作名，乃杀而卖其肉，为造经像，收骨葬之。他日又来谢恩，皆作少年状。云不遇相公，犹十年处于秽恶，无以上报。今有宝剑一双，各值千金，可以除辟不祥，消弭凶厉也。置剑床前，再拜而去。日用问何当改官。答云：两日内，为太原尹。更问得宰相否，默而不对。唐开元中，彭城刘甲者，为河北一县将之官。途经山店，夜宿。人见甲妇美白，云此有灵o，好偷美妇。前后至者，多为所取，宜慎防之。甲与家人，相励不寐，围绕其妇。仍以面粉涂妇身首。至五更后，甲喜曰：鬼神所为，在夜中耳。今天将曙，其如我何。因乃假寐。顷之间，失妇所在。甲以资帛雇村人，悉持棒，寻面而行。初，从窗孔中出，渐过墙东，有一古坟，坟上有大桑树，下小孔，面入其中。因发掘之，丈馀，遇大树坎如连屋，有老狐坐据玉案前，两行有美女十馀辈，持声乐，皆前后所偷人家女子也。旁有小狐数百头，悉杀之。
《酉阳杂俎》：郭元振，尝山居。中夜，有人面如盘，瞬目，出于灯下。元振了无惧色，徐染翰，题其颊曰：久戍人偏老，长征马不肥。元振之警句也。题毕，吟之，其物遂灭。久之，元振随樵f步，见巨木上有白耳，大如数斗，所题句在焉。
《阙史》：许昌郗尚书士美元和永为鄂州观察，仁以抚下，忠以奉上，政化之美，载于册书。一日晨兴出视事，束带已毕，左手引靴，未及陷足，忽有一巨鼠过庭，北面拱手而舞，入座。大怒惊，叱之，略无惧意。因掷靴以击鼠，即奔逸。有毒虺坠自靴中，珠目锦身，尺长k细，螫焰勃勃，起于舌端。向无鼠妖，则以致臃指溃足之患。参寥子曰：是知枭鸣鼠舞，不恒为灾。大人君子，遇之则吉。
《宣室志》：唐贞元中有大理评事韩生者，侨居西河郡南，有一马甚豪骏，常一日清晨，忽委首于枥汗，而且喘若涉远而殆者。圉人怪之，具白于韩生。韩生怒，若盗马夜出，使吾马力殆，谁之罪。乃令扑焉。圉人无以辞，遂受扑。至明日，其马又汗而喘。圉人窃异之，莫可测。是夕，圉人卧于厩舍阖扉，乃于隙中窥之。忽见韩生所畜黑犬，至厩中，且嗥且跃，俄化为一丈夫，衣冠尽黑。既挟鞍至马上，驾而去。行至门，门垣甚高。其黑衣人以鞭击，马跃而过。黑衣者乘马而去。过来，既下马，解鞍，其黑衣人又嗥跃，还化为犬。圉人惊异，不敢泄于人。后一夕，黑犬又驾马而去，逮晓方归。圉人因寻马踪，以天雨新霁，历历可辨，直至南十馀里，一古墓前，马迹方绝。圉人乃结茅斋于墓侧。来夕，先止于斋中以伺之。夜将分，黑衣人果驾马而来。下马，系于野树。其人入墓，与数辈笑言极欢。圉人在茅舍斋中，俯而听之，不敢动。近食顷，黑衣人告去，数辈送出墓穴，于野，有一褐衣者，顾谓黑衣人曰：韩氏名籍今安在。黑衣人曰：吾已收在捣练石下，吾子无以为忧。褐衣者曰：慎毋泄，泄则吾属不全矣。黑衣人曰：谨受教。褐衣者曰：韩氏稚儿，有字乎。曰：未也。吾伺有字，即编于名籍，不敢忘。褐衣者曰：明夕再来，当得以笑语。黑衣去。及晓，圉者归，遂以其事密告于韩生。生即命肉诱其犬。犬既至，因以绳系。乃以所闻，遂穷捣练石下，果得一轴书，具载韩氏兄弟、妻子、家僮名氏纪，莫不具盖，所谓韩氏名籍也。有子生一月矣，独此子不书，所谓稚儿，未字也。韩生大异，命致犬于庭，鞭而杀之，熟其肉，以食家僮。已而率邻居，士子，千馀辈，执弧矢兵仗，至郡南古墓，前发其墓。墓中有数犬，毛状皆异，尽杀之而归。
《河东记》：唐太和二年，长安城南韦曲慈恩寺，塔院月夕，忽见一美妇人，从三四青衣，来绕佛塔言笑，甚有风味，回顾侍婢，曰：白院主，借笔砚来。乃于北廊柱上题诗。曰：黄子陂头好月明，忘却华筵到晓行。烟收山低翠黛横，折得荷花赠远生。题讫，院主执烛，将视之，悉变为白鹤，冲天而去。书迹至今尚存。
《宣室志》：太和中，有从事江夏者，其官舍尝有怪异。每夕见一巨人，身尽黑，甚光，见之即悸而病死。后有许元长者，善视鬼。从事命元长以符术考召。后一夕，元长坐于堂西，轩下巨人忽至。元长出一符，飞之中，其臂然有声，遂堕于地，巨人即去。元长视其堕臂，乃一枯木枝。至明日，有家童谓元长曰：堂之东北隅，有枯树焉。先生符今在其上。即往视之，其树有枝，稍折者，果巨人所断臂也。即伐而焚之，宅遂无怪。
《鉴诫录》：懿宗之代处士张孜，耽酒如狂，好诗成癖，然于吟讽，终昧风骚。乃图写李白真仪，日夕虔祷。忽梦一人自天降下，飘曳长裾。是夕星月晃然，当庭而坐，与孜对酌。论及歌诗，孜问姓名，自云李白。孜因备得其要，白亦超然上升。孜后所篇章，悉干教化。当时诗者稍稍善之。
《广异记》：吕筠卿，月夜泊君山，饮酒吹笛。忽一渔舟来相，并中有一老人，持三笛以示吕。大者如合拱，曰：此天乐也，不可吹。次者如世所吹者，曰：洞府仙人乐也。小者，笔管大，此人间之笛也。遂吹其小者。始一二声，波涛汹涌。又三五声，舟楫掀舞。吕大恐，老人止笛，即吟曰：湘中老人读黄老，手援紫累作碧草。春至不知湖水深，日暮忘却巴陵道。忽不见。《酉阳杂俎》：临邑县北，有华公墓碑，寻失，唯趺龟存焉。此龟夜常负碑入水，至晓方出，其上常有萍藻。有伺之者，果见龟将入水，因叫呼，龟乃走，坠折碑焉。临湍寺僧智通，常持《法华经》入禅，晏坐，必求寒林净境，殆非人迹所至处。经年，忽夜有人环其院呼智通，至晓声方息，历三夜，声侵户。智通不耐，因应曰：呼我何事，可入来言也。有物长六尺馀，皂衣青面，张目巨吻。见僧，初亦合手。智通熟视良久，谓曰：尔寒乎，就此向火。物乃就坐。智通但念经，至五更，物为火所醉，因闭目开口，据炉而鼾。智通观之，乃以香匙举灰火，其口中。物大呼起，至门若蹶声。其寺背山，智通及明，视蹶处，得木皮一片。登山，寻之数里，见大青桐树，稍已老矣，其下凹根，若新缺，僧以木皮附之，合无缝隙，其半有薪者，创成一蹬，深六七寸馀，盖魅之口，灰火满其中，久犹荧荧。智通焚之，其怪遂绝。
《树萱录》：剡人贾傅，于镜湖泊舟，夜月纵步于清水芳荷中。见二叟立语，一曰：碧继翁，一曰篁栖叟，相与吟诗。贾遽揖之，化为白鹭飞去。
《宣室志》：灵石县南，尝夜中妖怪，由是里中人无敢夜经其地者。大顺年，董叔经为西河守。时有彭城刘皂假孝义尉。皂顷尝以书忤叔经，怒甚，遂弃职，入汾水关。夜至灵石南，逢一人立于路旁，其状绝异。皂马惊而坠，久之乃起。其路旁立者，即解皂衣袍而白衣之。皂以为劫，不敢拒。既而西走，近十馀里，至逆旅，因言其事。逆旅人曰：邑南夜中有妖怪，固非贼尔。明日，有自县南来者，谓皂曰：县南野中，有蓬蔓状类人，披一青袍，不亦异乎。皂往视之，果己之袍也。里中人始悟为妖者，乃蓬蔓耳。由是尽焚，其妖遂绝。
有厉泉县民吴偃，家于田野间，有一女十岁馀，一夕忽遁去，莫知所往。后数日，偃梦其父。谓偃曰：汝女今在东北隅，盖木神为祟。偃惊而寤。至明日，即于东北隅，穷其迹，果闻有呼之声。偃视之，见其女在一穴内，口甚小，然其中稍宽，敞旁，有古槐木盘根极大。于是挈之而归，然兀若沉醉者。会有李道士至，偃请符术，呵禁其女，忽瞬而语。曰：地东北有槐木，木有神，引某自树腹空，入地下穴内，故某病。于是伐其树，后数日，女病始愈。
《闻奇录》：唐进士赵颜，于画工处得一软障图。一妇人甚丽颜，谓画工曰：世无其人也，如何令生，某愿纳为妻。画工曰：余神画也，此亦有名。曰真真。呼其名百日，昼夜不歇，即必应之。应则以百家Z灰酒灌之，必活。颜如其言，遂呼之百日，昼夜不止。乃应曰：诺。急以百家Z灰酒灌，遂活。下步言笑，饮食如常。曰：谢君召妾，妾愿事箕帚。终岁，生一儿，儿年两岁。友人曰：此妖也，必与君为患，余有神剑可斩之。其夕，乃遗颜剑。剑才及颜室，真真乃泣，曰：妾，南岳地仙也，无何，为人画妾之形，君又呼妾名，既不夺君愿。君今疑妾，妾不可住。言讫，携其子却上软障，呕出先所饮百家Z灰酒。睹其障，唯添一孩子，皆是画焉。
《纪闻》：唐定州刺史郑宏之，解褐为尉。尉之廨宅，久无人居，屋宇颓毁，草蔓荒凉。宏之至官，S草，修屋，就居之。吏人固争，请宏之无入。宏之曰：行正直，何惧妖鬼，吾性强R，终不可移居。二日夜中，宏之独卧前堂，堂下明火，有贵人从百馀骑来。至庭下，怒曰：何人唐突，敢居于此。命牵下，宏之不答。牵者至堂，不敢近，宏之乃起。贵人命一长人，令取宏之，长人升阶，循墙而走，吹灭诸灯，灯皆尽，唯宏之前一灯存焉。长人前欲灭之，宏之仗剑击长人，流血洒地，长人乃走。贵人渐来逼，宏之具衣冠，请与同坐，言谈通宵，情甚款洽。宏之知其无备，拔剑击之。贵人伤，左右扶之，遽言王今见损，如何。乃引去。既而宏之命役徒百人，寻其血，至北垣下，有xiao穴方寸，而入其中。宏之命掘之。入地一丈，得狐，大小数十头。宏之尽执之，穴下又掘丈馀，得大窟，有老狐裸而无毛，据士床坐，诸狐侍之者，十馀头。宏之尽拘之。老狐言曰：无害予，予v汝。宏之命积薪堂下火作，投诸狐，尽焚之。次及老狐，狐乃抟颊请曰：吾已千岁，能与天通。杀予不祥，舍我何害。宏之乃不杀，锁之庭槐。初夜中，有诸鬼神，自称山林川泽丛祠之神，来谒之。再拜，言曰：不知大王罹祸，乃尔虽欲脱王，而苦无计。老狐颔之。明夜，又诸社鬼朝之，亦如山神之言。后夜有神，自称黄撅，多将翼从，至狐所言。曰：大兄何忽如此。因以手揽锁，锁为之绝，狐亦化为人，相与走去。宏之追之不及矣。宏之以为黄撅之名，乃狗号也，此中谁有狗名黄撅者乎。既曙，乃召胥吏问之。吏曰：县仓有狗老矣，不知所至，以其无尾，故号为黄撅，岂此犬为妖乎。宏之命取之，既至，锁系，将就烹。犬人言曰：吾实黄撅神也，君勿害我，我常随君，君有善恶，皆预告，君岂不美欤。宏之屏人，与语，乃释之。犬化为人，与宏之言，夜久方去。宏之掌寇盗，忽有劫贼数十人入界，止逆旅。黄撅神来告宏之曰：某处有劫，将行盗，擒之可迁官。宏之掩之，果得，遂迁秩焉。后宏之累任。将迁，神必预告。至如殃咎，常令回避，罔有不中。宏之大获其报。宏之自宁州刺史改定州，神与宏之诀去。以是人谓宏之禄尽矣。宏之至州两岁，风疾，去官。
《唐诗纪事》：大兴善寺蛤像，旧传云：隋帝嗜蛤，所食必兼蛤味，数逾千万矣。忽有一蛤，椎击如旧。帝异之，之几上。一夜有光。及明，肉自脱，中有一佛，二菩萨。《北梦琐言》：朗州道士罗少微，顷在茅山紫阳观寄泊。有丁秀才者，亦同寓于观中，举动风味，无异常人，然不汲汲于仕进。盘桓数年，观主亦善遇之。冬之夜，霰雪方甚，二三道士围炉，有肥q美酝之羡。丁曰：致之何难。时以为戏，俄见开户，奋袂而去。至夜分，蒙雪而回，提一银}酒，熟羊一足，云浙帅厨中物，由是惊讶，观笑，掷剑而舞，腾跃而去，莫知所往，唯银}存焉。观主以状闻于县官。
《法苑珠林》：食有四种，旦天食时，午法食时，暮畜生食时，夜鬼神食时。佛断六趣，因令同三世佛。故曰：午时是法食时也。过此已后，同于下趣，非上食时。故曰：非时也。
《续博物志》：岭南溪洞中，往往有飞头者，故有飞头老子之号。头将飞一日，前颈有痕，匝项如红缕，妻子共守之。及夜，生翼飞去，晓乃还。
昔有一人好道，而不知求道之方，惟朝夕拜跪，向一枯树辄云：乞长生。如此二十八年，不倦。枯木一旦忽然生华，华又有汁，甜如蜜。有人教令食之，遂取此华及汁并食之，食讫即仙。
《广异记》：阎陟，幼时，父任密州长史，陟随父在任，尝昼寝。忽梦见一女子，年十五六，容色妍丽，来与己会。如是者数月，寝辄梦之。后一日，梦女来别，音容⒍希曰：己是前长史女，死殡在城东南角。明公不以幽滞卑微，用荐枕席。我兄明日来迎己丧，终天永别，岂不恨恨。今有钱百千相赠，以伸允眷。言讫，令婢送钱于寝床下，乃去。陟觉，视床下，果有百千纸钱也。
《太平广记》：抱玉师居长安中，每夕独处一室，阖户撤烛，尝有僧于门隙视之，见有庆云自口中出。
《梦溪笔谈》：欧阳文忠曾出使河朔，过高唐县驿舍，中夜有鬼神，自空中过，车马人畜之声，一一可辨。本处父老云：二十年前，尝昼过县，亦历历见人物。土人亦谓之海市。
《云笈七签》：昼，日在下脐中，照于丹田，脐中万神，皆得其明也。夜，日在胃中，上照于胸中，万神行游嬉戏，相与言语，故令人有梦也。
夜，月在脐中，下照于万神。昼，月在胃中，上照胸中，万神更相上下，无有休息。
《冷斋夜话》：黄鲁直，元v中，昼卧蒲池寺。时新秋雨过，凉甚。梦与一道士褰衣升空而去，望见云涛际天。梦中，问道士无舟不可济，且公安之。道士曰：与公游蓬莱，即袜而履水。鲁直意欲无行，道士强要之。俄觉大风吹鬓，毛发为战。道士曰：且敛目，唯闻足底声，如万壑松风，有狗吠，开目，不见道士，唯见宫殿。张开千门万户。鲁直徐入，有两玉人导，升殿，主者降接之。见仙官执玉麈尾，仙女拥侍之中。有一女，方整琵琶，鲁直极爱其风韵，顾之，忘揖主者。主者色庄。故其诗曰：试问琵琶可闻否，灵君色庄伎手。顷，与予同宿湘江舟中，亲为言之，与今山谷集语不同。盖后更易之耳。
《内观日疏》：姚姥住长离桥，十一月夜半大寒，梦观星坠于地，化为水仙花一丛，甚香美。摘食之，觉而产一女，长而令淑有文，因以名焉。观星即女史在天柱下，故迄今水仙名女史花，又名姚女花。
《H史》：姑苏何蓑衣，淮阳朐山人，本书生也。寓于郡，一旦焚书，裂衣遁去。既而归，披草结庐于天庆观之龙王堂，佯狂妄谈，久而皆有验。卧草中，不垢不秽，晨必一至吴江溲焉。郡至吴江五十里，往返不数刻。《辍耕录》：揭曼硕先生未达时，多游湖湘间。一日泊舟江，逡苟鼓，揽衣露坐，仰视明月如昼。忽中流一棹渐近，舟侧中有素妆女子，敛衽而起，容仪甚清雅。先生问曰：汝何人。答曰：妾商妇也。良人久不归，闻君远来，故相迎耳。因与谈论，皆世外恍惚事。且云妾与君有夙缘，非同人间之淫奔者，幸勿见却。先生深异之。迨晓，恋恋不忍去。临别，谓先生曰：君大富贵人也，亦宜自重。因留诗曰：盘塘江上是奴家，郎若f时来吃茶。黄土筑墙茅盖屋，庭前一树紫荆花。明日，舟阻风，上岸沽酒，问其地，即盘塘镇。行数步，见一水仙祠，墙垣皆黄土，庭中紫荆芬然。及登殿，所设像，与夜中女子无异。余往闻先生之侄孙立礼说及，此亦一奇事也。今先生官至翰林侍讲学士，可知神女之言，不诬矣。
吾乡临海章安镇，有蔡木匠者，一夕手持斧斤，自外归。道由东山，东山，众所殡葬之处。蔡沉醉中，将谓抵家，扪其棺曰：是我榻也。寝其上。夜半酒醒，天且昏黑，不可前，未免坐以待旦。忽闻一人高叫，棺中应云：唤我何事。彼云某家女病损C，盖其后园葛大哥淫之耳。却请法师捉鬼。我与你同行一观如何。棺中云：我有客至，不可去。蔡明日诣主人，曰：娘子之病，我能愈之。主人惊喜，许以厚谢。因问屋后曾种葛否。曰：然。蔡遍地翻掘，内得一根，其巨，斫之，且有血。煮啖，女子病即除。

        </div>
      </div>
    </div>
  </div>
</div>
<!--update:2025-08-29 17:53:32-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>