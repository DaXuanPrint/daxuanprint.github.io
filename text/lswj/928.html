<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,巻三十五,卷三十六,玉芝堂谈荟全文在线阅读,玉芝堂谈荟全文在线下载,大玄古籍书库">
<meta name="description" content="别题《谈荟》。笔记。明徐应秋编著。三十六卷。作者小序自云是书“未及典谟垂世之经奇，止辑史传解颐之隽永”。计八百余条，内容广博，涉及政事、史地、天文、历算、工艺、风俗、饮馔、佛道等。但以搜奇记逸为主，如卷二“一门执象笏者百人”、“父子兄弟状元”之类。《四库全书总目》以为是书与《太平广记》、《说郛》相类，虽“体例与二书小别，而大端相近”。“其例立一标题为纲，而备引诸书以证之”，因而具有类书的性质，惟采自笔记杂著、小说家言为多。与文学掌故有关者，如卷六有“御沟题叶”条，举各书所见凡六。“梦笔生花”，举凡八见，云">
<title>玉芝堂谈荟_徐应秋_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">玉芝堂谈荟</span> <br/>
          作者： <span class="inputVal" id="bkauthor">徐应秋</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,笔记,文集,完结</span> <br/>
          字数： <span class="inputVal" id="bknum">[book_length]552465</span> <br/>
          说明： <span class="inputVal" id="bkdec">别题《谈荟》。笔记。明徐应秋编著。三十六卷。作者小序自云是书“未及典谟垂世之经奇，止辑史传解颐之隽永”。计八百余条，内容广博，涉及政事、史地、天文、历算、工艺、风俗、饮馔、佛道等。但以搜奇记逸为主，如卷二“一门执象笏者百人”、“父子兄弟状元”之类。《四库全书总目》以为是书与《太平广记》、《说郛》相类，虽“体例与二书小别，而大端相近”。“其例立一标题为纲，而备引诸书以证之”，因而具有类书的性质，惟采自笔记杂著、小说家言为多。与文学掌故有关者，如卷六有“御沟题叶”条，举各书所见凡六。“梦笔生花”，举凡八见，云：“今人但知江淹梦笔耳。”又“倩女离魂”条，记离魂故事四件。可备典故查检之用。此外尚有“郑虔三绝”、“落花诗”、“芦花被诗”、“长卿作赋”等有关文学的条目。记志怪传奇类事亦甚多，为小说家所采摭。如卷一○“女子男饰”条，即《醒世恒言》“刘小官雌雄兄弟”所本。“取材宏富，足资采择”，其中多有不经见的引书。也有一些工艺和科技方面的条目，如卷二七“鸡鸣枕”，记西洋自鸣钟的传入。卷二○“日中黑斗”，记万历四十六年(1618)某次日观异象。此书间附考证，订正名物。今有《四库全书》本、《笔记小说大观》本等。</span> <br/>
          封面： <span class="inputVal" id="bkimg">Z_19117.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]玉芝堂谈荟
[book_author]徐应秋
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,笔记,文集,完结
[book_length]552465
[book_dec]别题《谈荟》。笔记。明徐应秋编著。三十六卷。作者小序自云是书“未及典谟垂世之经奇，止辑史传解颐之隽永”。计八百余条，内容广博，涉及政事、史地、天文、历算、工艺、风俗、饮馔、佛道等。但以搜奇记逸为主，如卷二“一门执象笏者百人”、“父子兄弟状元”之类。《四库全书总目》以为是书与《太平广记》、《说郛》相类，虽“体例与二书小别，而大端相近”。“其例立一标题为纲，而备引诸书以证之”，因而具有类书的性质，惟采自笔记杂著、小说家言为多。与文学掌故有关者，如卷六有“御沟题叶”条，举各书所见凡六。“梦笔生花”，举凡八见，云：“今人但知江淹梦笔耳。”又“倩女离魂”条，记离魂故事四件。可备典故查检之用。此外尚有“郑虔三绝”、“落花诗”、“芦花被诗”、“长卿作赋”等有关文学的条目。记志怪传奇类事亦甚多，为小说家所采摭。如卷一○“女子男饰”条，即《醒世恒言》“刘小官雌雄兄弟”所本。“取材宏富，足资采择”，其中多有不经见的引书。也有一些工艺和科技方面的条目，如卷二七“鸡鸣枕”，记西洋自鸣钟的传入。卷二○“日中黑斗”，记万历四十六年(1618)某次日观异象。此书间附考证，订正名物。今有《四库全书》本、《笔记小说大观》本等。
[book_img]Z_19117.jpg


[book_title]提要
【臣】等谨案玉芝堂谈荟三十六卷明徐应秋撰应秋字君义浙江西安人万厯丙辰进士厯官福建左布政使是书亦考证之学而嗜博爱竒不免兼及琐屑之事其例立一标题为纲而备引诸书以证之大抵采自小説襍记者多应秋自序有曰未及典谟垂世之经竒止辑史解颐之隽永名之谈荟窃附説铃其宗主固在于识小也然其捃摭既广则兼收并蓄不主一途轶事旧闻往往而在故考证掌故订正名物者亦错出其间披沙拣金集腋成裘其博洽之功颇足以抵冗襍之过在读者别择之而已昔李昉修太平广记陶宗仪辑説郛其中迂怪居多而皆以取材宏富足资采择遂流不废应秋此编虽体例与二书小别而大端相近至来集之之樵书全仿应秋而作然有其芜漫而博赡则不及故置彼取此焉乾隆四十三年六月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]原序
玉芝主人无他嗜好喜读未见之书雅慕博综乐称希有之事自知铅椠日昵缥缃洎通籍于金闺暨服官于银艾青镂频握黄妳弥亲游辙环周笥多收于秘本防膏展诵目颇涉夫羣编譬覩龙宫海若之藏吁其骇瞩拟登圃层城之峻矌矣竒观因叹杳莽千龄造物常恣狯狡浩穰六合幻化莫可端倪举寻常意想之所未经多古今载籍之所已备惜学人少见而多怪致往牒似诞而疑诬用是自同脉望时问成衍济之珠辄命隃糜录置茂先陟厘之纸于阗浮玉投石以收林邑飞金望萤斯采既竭结邻之沈宛萃吉光之裘遇境探琛捋羊髯于九馆涉川捜秘缒宝母于重渊同事则连类以都肤互载亦缀芳于不律大都标神道之妖祥记山川之灵怪表人事之卓异着物性之瑰竒金壶洒墨倾说苑于虞初鹿革开囊畅言泉于稷下照庑遍征夫结绿豢龙惟取于空青疑然犀以走百灵几化齿而为五色用供炙輠稍破拘墟未及典谟垂世之经竒止辑史传解頥之隽永名之谈荟窃附说铃赤虹化为黄玉谶纬故不废于圣门金简授自夷山海每多书乎异物恐成骇俗聊代解嘲世有览之通人堪佐杂俎之别种云尔徐应秋序

[book_title]卷一
帝王诞生瑞征
史传中所记诞圣瑞征偶录其尤异者诗含神雾大迹出雷泽华胥履之生宓牺拾遗记神母游华胥之洲青云绕神母即觉有娠厯十二年而生庖牺帝王世纪女登为少典妃有神人龙首感女登于尚羊生炎帝神农河图握拒附宝之郊野大电光绕北斗枢星照于郊野感附宝二十四月而生轩辕于寿丘紫气充房春秋元命苞大星如虹下流华渚女节意感生白帝朱宣少昊氏河图着命瑶光之星如虹贯月正白感女枢于幽房之宫生黑帝颛顼春秋合诚图尧母庆都生于斗维之野天大雷电有血光润大石之中生庆都年二十寄伊长孺家有赤龙负图与庆都婚孕十四月而生尧于丹陵帝王世纪瞽瞍妻曰握登见大虹意感而生舜于姚墟河图注握登见大虹意感生黄帝谓舜以土王也修巳山行见流星贯昴又吞神珠薏苡胸拆而生禹于石纽开山图女狄于石纽山下泉中得月精如鸡子爱而吞之孕十四月生夏禹宋符瑞志简狄浴于丘之水鸟衔卵而坠取覆以玉筐吞之遂孕胸剖而生契又曰简狄游于桑野黑鸟遗卵有五色文作八百字覆以瑶筐朱绂梦神女曰生圣子以继金德怀卵一年而孕经十四年而生契河图扶都见白气贯月感生黑帝汤又云感黑龙而成宋志汉高帝父曰刘执嘉执嘉之母梦赤鸟若龙戯已而生执嘉母名含始曰昭灵后昭灵后游于洛池有玉鸡衔赤珠刻曰玉英吞之又寝大泽之陂与龙遇生汉高帝汉武内传景帝见崇芳阁赤龙盘栋又王夫人梦日入怀生武帝金楼子光武父钦为济阳令有赤光照室影如五麟七凤而生光武中兴书晋元帝初诞有神光之异一室尽明所借藁如刈宋符瑞志宋武帝始生有神光照室魏道武母贺氏梦日出室内寤见日光自牖属天有感而生武帝魏孝文母李夫人生帝于平城紫宫神光照于室内梁书梁武帝母张氏忽见菖蒲生花光彩非常吞之产高祖隋纪隋高祖生时紫气充庭状如楼阁色染人衣忽见头上角出徧体鳞起唐书唐高祖生时紫气充庭神光照室太宗在孕语声达于外生时庆云弥澷数里上属于天二龙戯于门外水中三日乃冲天而去唐庄宗诞日紫气出于庭户宋书宋太祖母杜氏梦日入怀而孕生洛阳夹马营赤光绕室胞如菡萏金色三日不变异香经宿不散真宗生赤光照室左足指有文成天字仁宗降诞章懿太后榻下生灵芝一本四十二叶应享国四十二年之瑞母梦羽衣之士从空而下来为巳子及生宫中火光烛天英宗生赤光满室或见黄龙游光中神宗生羣防吐五色气成云孝宗母梦府君拥一赤羊来曰以此为识生于秀州红光满室如日正中度宗母孕时女医治药毒之见有金龙于上惧不敢煮皇明启运录我太祖高皇帝母陈太后梦一朱衣神餽药如丸奕奕有光吞之旣觉异香袭体遂娠焉及诞生于盱眙之红庙逺近见火光烛天隣近二郎庙夜徙一百二十步水次红苔如线泛水如练丹彩可挹异香经宿不散若梦兆开先则汉薄后梦苍龙据腹而生孝文晋李后梦两龙枕膝日月入怀而生孝武濮王梦龙与日俱堕衣上而生英宗黄妃梦神人采衣以一龙纳怀中而生度宗魏宣武高后梦日化龙绕身数匝而生文帝北齐神武娄后孕文襄则梦一断龙孕文宣则梦大龙首尾属天地孕孝昭则梦蠕龙于地孕武成则梦龙入于海南齐陈后梦龙据屋上而生武帝孙坚母梦肠绕呉门而生孙坚北齐后主母胡氏梦于海上坐玉盆日入裙下遂生后主宋理宗父荣王梦紫衣金防神人来谒而产理宗元太祖之十世祖勃端察尔母阿伦郭斡寡居夜梦白光自天窗中入化为金色神人趋卧榻有孕遂生勃端察尔辽圣宗皇后萧氏梦金柱擎天后与随从皆升乆之入宫又梦拂承天太后榻获金鸡吞之光泽胜常已而生兴宗天地神人之主所关非细有开必先千古同符矣
挥麈录开元十七年秋八月上降诞之日大置酒合乐宴百僚于花萼楼百官上表愿以八月五日为千秋节诞日建节葢肇于此天宝七载改为天长节其后肃宗以九月三日生为地平天成节文宗以十月十日生为庆成节武宗六月十二日生为庆阳节懿宗十月二日生为延庆节僖宗八月五日生为应天节昭宗二月二十二日生为嘉会节哀帝十月三日生为延和节梁太祖十月二十一日生为大明节末帝九月十二日生为明圣节后唐明宗九月九日生为应圣节晋高祖二月二十八日生为天和节出帝六月二十七日生为启圣节后汉高祖二月四日生为圣寿节隐帝三月七日生为嘉庆节周太祖七月二十八日生为永寿节世宗九月二十四日生为天清节恭帝八月四日生为天寿节宋太祖二月十六日生为长春节太宗十月七日生为干明节后改为寿宁节真宗十二月二日生为承天节仁宗四月十四日生为乾元节英宗正月三日生为寿圣节神宗四月十日生为同天节昭宗十二月七日生避僖宗忌辰以次日为兴龙节徽宗十月十日生为天宁节钦宗四月十三日生为干龙节高宗五月二十一日生为天申节孝宗十月二十二日生为会庆节又唐代宗十月十三日生为天兴节唐顺宗圣寿节后唐清泰帝千春节神圣降生日辰
正月一日元始天尊登九传大帝君以太极金书天神地祗朝三清玉帝弥勒佛诞日纯阳眞人成仙二日宝圣佛生三日北斗翼圣眞君降太白金星现四日重阳全眞开化真君上升玉晨大道君登玉霄宫四盻天下五日大慈佛生六日定光佛生七日北极天眞武上帝午时下降太上老君乘白鹿张天师乘白鹤至成都玉局治说南北斗经玉牀自地而出八日南无华严众意甘露苦王观世音菩萨示现五殿阎罗王韩生九日玉皇大帝生南斗星君降现太真三元朝真十四日三官降十五日佑圣司命真君诞摩竭陀国佛舍利放光雨花金精山张灵源真人飞升十九日北阴圣母降二十日南斗星君降二十三日嗣天师张衡阳平山白日飞升二十七日北斗降二月初一日二殿秦广王萧诞初三日北斗降梓橦帝君诞初四日南斗六司真君降初五日辟支佛生北极天蓬都元帅生初七日南无七宝林中一十二面观音示现南斗北斗西斗帝君降初八日释迦佛生庆古佛生三殿阎王诞初九日东斗降南无光藏法王白衣妙德观世音现初十日长生防真天尊降十三日中元葛真君生十五日三教宗师太上老君诞十八日四殿阎王诞十九日大慈大悲救苦救难观世音诞二十一日普贤菩萨生二十三日保德真君生二十七日北斗降廿九日圣母元君降三月初一日九里玉皇君诣波梨天奏九地学仙得道人名于四天王又二殿楚江王曹生初二日玉皇诞初三日北极天真武上帝诞南无唐西来僧大圣观世音示现初五日南斗天蓬下降初六日南无清净海众山月面吉祥观世音菩萨示现初八日八殿阎君变成王石诞十三日南无天香山妙香观世音菩萨示现十五日玉晨道君登玉霄琳房四盼天下元始天尊游玉京元阳观会三界神仙真真圣说法十九日南斗星君降廿七日七殿泰山王毕诞廿八日东岳泰山诞四月初一日南方七宿下降初二日太虚元君生初三日北斗北极翼圣下降初四日文殊生初七日南斗北斗西斗降生初八日释迦佛生十五日吕纯阳下生十八日碧霞元君生廿一日普贤菩萨生南无广月寺宫中千手千眼观世音菩萨示现廿八日药王佛生五月初三日北极下降南无天竺藏王庆信观世音菩萨示现初四日孔子诞十三日武安王生十七日南无晶日宫中八难观世音菩萨示现廿二日中明王生廿五日太平真君升仙六月初四日南赡部洲转大法轮初七日瑶华帝君生初十日金粟如来生十五日佛啰神生十六日南无宝陀山大悲救苦救难观世音菩萨示现十八日南无西十洋海中庆一十二面观世音菩萨示现十九日南无清净座主白衣满愿观世音菩萨示现廿三日南无清净宝海庆音观世音菩萨示现廿四日九天应元雷声普化天尊诞廿六日二郎神诞廿九日九华真妃降七月十三日南无广庆幸愿观世音菩萨示现大势至菩萨生十八日太真西王母诞生十九日力吉祥国圣母化生贤刧千佛廿四日龙树王生廿五日景佑真君生三十日地藏王菩萨生八月初三日北斗降灶神诞十七日太白长庚降十八日四海龙王神会之日廿一日燃灯佛生廿六日南极老人降廿七日诸佛庆会东海九月初一日太上老君于玉天琼房金阙上宫校集灵篇初三日九垒上皇君诣答惒天陈奏九地得仙名初九日北极真武天上帝成道于武当山十五日南赡部洲救度众生十八日北斗星降十九日日月宫会合诸天列宿上朝无始北斗大帝降廿三日南无华严海众观世音菩萨示现廿五日长生大帝降三十日琉璃光佛生十月初二日南无妙吉祥林中海月观世音菩萨诞初三日三茅真君诞初五日达摩祖师诞初八日火德星君诞初十日西王母降十五日九江水府帝君十五河源溪谷大神与阳谷神王水府灵官同降人间定校人生善恶罪福十八日五百阿罗汉会廿七日北极紫微星降十一月初一日葛仙翁受太上三天金简策书初三日太上玉高大道君登玉霄琳房四盼天下初九日南斗东斗星降十一日太乙救苦天尊诞十三日海空智藏天尊降十七日西方妙善阿弥陀佛生十九日日光天子生诸天华严菩萨出世文殊菩萨出世南无清凉宝山自在观世音菩萨示现廿三日南斗六司星君奏箓生籍之辰廿六日妙果天尊降十二月初一日八仙聚会蓬莱之辰初三日北斗星降初四日九垒玉皇君诣答惒天奏仙名十二日玉晨道君登玉霄琳房四顾天下十五日西斗星君降廿三日五岳神君下降人间廿五日玉皇下降廿八日老君化众降伏九十六种邪魔二十九日华严菩萨下生
帝王符命
帝王之兴必有符命或告治平之征或彰改玉之应以至正位坤灵倔起偏霸亦皆有异兆焉十八姓纪苍帝生而能书受河图绿字大庭氏三辰增辉五凤异色新书黄帝时大震三日帝游洛水上见大鱼天甚雨七日鱼流而得图书龙鱼河图天授帝号黄龙负图鳞甲光耀从河出黄帝命侍臣写以示天下河图挺辅佐黄帝持斋七日七夜天老皆从以迎河洛之书至翠沩之泉大鲈鱼泝流至兰叶朱文五色毕见沈白图以授帝黄帝录黄帝坐扈洛水凤皇衔图至帝前以黄玉为押尸子黄帝时长庚辉日五色山金鸣泽铜出尚书中候帝尧修坛荣光塞河龙马衔甲赤文绿色临坛吐甲有文言虞夏商周秦汉之事野王符瑞志黄帝东巡省河过洛龙负图出赤文绿字以授帝又黄帝时南蛮乘白鹿来献鬯春秋元命苞尧游河渚赤龙负图论语谶尧率舜等游首山有五老游河因飞为流星上入昴运斗枢舜与诸侯观于河洛黄龙负图瑞应图尧坐河渚神龙赤色负图而至备载山泽河海之形国土分域虞舜时黄龙从洛水出诣舜鳞甲成字舜与三公观于河黄龙五采负图出舜前舜耕歴山得玉歴于河岩又渔于雷泽得玉牌浮水其文曰受而禅惟汝彦帝王世纪舜梦眉长与发等道学传禹北见六子获玉匮之书以从事受黑书于临洮得绿字于浊水呉越春秋禹登衡山梦赤綉文衣男子称元衣苍水使者谓禹曰欲得我山书者斋于黄帝之岳禹乃退斋三日登宛委发石得金简玉字之书尚书中候禹治洪水观于河见白面长人鱼身出曰吾河精也授禹河图而还于渊白孔六帖汤观洛有黄鱼化为黑玉又有黑龟赤文成字有神牵白狼衔钩而入朝墨子赤乌衔珪降周之岐社瑞应图赤乌武王时衔谷至屋上兵不血刃而殷服武王伐纣牧竪探高鸟之巢得玉玺文曰水德将灭木祚方盛文王有赤雀衔书止于户又有凤凰衔书武王伐纣度孟津白鱼入舟腹下有赤文成字言纣可伐中候武王观于河沈璧礼毕青龙临坛衔元甲之图吐之而去宋书周公摄政与成王观于洛龟青龙苍光止于坛背甲刻书赤文成字周公援笔以世文写之书成文消龟堕甲而去汉高祖有五星聚井神母夜号以彰赤帝之符其所居上有气成龙文五彩金楼子孔子夜梦三槐之间丰沛之邦有赤飚起呼顔囬子夏往观之见赤虹化为黄金上有文曰卯金刀应高祖起丰沛麈谈沛公始为亭长梦逐一羊拔角尾皆落占曰羊无角尾王也晋元帝时三雀共登一雄鸡背三入安东防占者以为当三进爵为天子孝宣有太山大石起立上林枯柳生枝其叶成文曰公孙病已立梁武帝为儿能蹈空而行时顶有浮光身映日无影所住斋常有气五色回转状若盘龙季秋出九日台风起烟尘所居独紫气腾起形如繖葢唐高祖龙潜洛郊曾践石靴迹见于石中又高陵县有神尧先世庄田高祖襁褓时母置放柏树之阴而往饷田比饷回日斜而树影不移太宗举义师日所居有紫云居内天俄变为五色状如飞龙宋武少卧酒家人见一物五采如蛟龙又行止时见二小龙附翼武德末太宗平内难有龟游于莲叶之上取之化为白石莹洁如玉唐中宗废居房陵仰天而叹因抛一石于空中曰我后帝此石不落其石遂为树枝罥挂齐高帝身上黄紫气属天北齐高欢梦履众星而行南史齐世祖梦人从天飞下头插笔来画上衣两边陈书陈高祖夜梦天开数丈有四人朱衣捧日而至高祖开口纳焉及觉腹中犹热南齐书太祖梦乘青龙逐日西行世祖梦着桑屐行太极殿阶陛上庾温曰屐者运应木也桑字四十二世祖年过此即帝位又常梦凤凰从天飞下斋前两翅相去十余丈翼下有紫云气册府元龟唐睿宗初生含元殿则天于殿内造佛像及长闲观其侧玉像忽言尔后当为天子酉阳杂爼睿宗为冀王时寝斋壁上蜗迹成天字上惧遽扫之经数日如初宗临潞州景龙二年防上假寐宋大辨等同见赤龙据案中宗将祀南郊宗来京师使术士韩礼筮之一蓍孑然独立礼惊曰蓍立竒瑞非常之事也北梦言唐僖宗幸蜀张恶子神自庙出十余里列仗迎驾白雾之中髣髴见其形因解劒佩赐之又后唐太祖善骑射曾于新城北酌酒于毘沙天王圣像请与交谈天王被甲持矛隐隐出于壁间所居帐内时有火聚或有龙形后唐明宗微时随蕃将巡边宿于鴈门逆旅媪方娠帝至不时具食腹中儿语谓母曰天子至速具食声闻于外懿宗初封郓王郭淑妃见黄龙出入卧内钓矶立谈义祖梦临大水黄龙无数义祖袒身而入取一龙出未几掠得烈祖养以为子南唐近事烈祖昼寝梦一黄龙绕殿鳞甲灼然既寤使视前殿时元宗方为齐王凭槛而立遂正储位郭祖微时与冯晖同里有道士善劄青因令刺之郭于项右刺作雀左作谷粟冯以脐作瓮中作鴈数只戒曰尔曹各于项脐自爱雀衔谷鴈出瓮即亨显之时也郭祖秉麾之后雀谷相近登位之后雀遂衔谷冯秉旄鴈自瓮中累累而出周太祖微时尝昼寝有如小虺五色出入颧鼻之间一夕在亭院斋忽有黄气起于前缭绕而上遽际于天太祖于黄气中仰见星文紫微文星烂然在目密告知星者曰坐见天衢物不能隔至贵之祥也又于署衙中有紫气起于幡竿之上宋太祖微时夜卧内常有光如车轮内见黄龙若出波浪中出没鱼鼈之类不可胜数皆作金色光芒刺目宋神宗居濮邸一日昼憩便寝有紫气自鼻中出盘旋如香篆剪胜野闻我太祖在滁濯手于栢子潭有五蛇扰而就之一日战毕蛇在其侧帝以兠鍪掩之及战手刃甚众军法战毕必祭甲冑甫奠而霹雳大震白龙自兠鍪中腾空去诸将自此畏服西京杂记元后在家常有白燕衔白石大如指坠绩筐中后取之石自剖其文曰母天地后乃合之遂复还合魏志甄皇后生每寝家中人髣髴见如有人持玉衣覆其上者晋成帝杜皇后长犹无齿帝纳采之日一夜齿尽生五代史补齐高昭刘皇后生时赤光满室寝卧见有羽葢荫其上魏宣武灵皇后产时赤光四照永平中马贵人梦小飞虫万数随着身入皮肤中复出数日立为后高宗皇后呉氏父呉近常梦至一亭曰侍康旁植芍药独放一花花下白羊一只后以乙未生高宗为康王时选入宫侍康之徴也宋慈圣太后少时约婚京兆李植娶迎入门见鬼神千万在前惊走避之后即时还家俄选为后光献太后在父母家时与羣女共为撚钱之戯后一钱辄独旋转盘中凡三日方止谢皇后生而黳黑翳一目会元夕有鹊巢灯山众以为后妃之祥忽病疹肤蜕莹白如玉及医去目翳遂为理宗后又唐清泰帝晋高祖妇兄也明宗时为太原帅因击毬同入赵襄子庙但见土偶避位而立五代史补杨行密常为河肥县手力有过县令将鞭之行密惧且拜有客自外入见行密每拜则厅之前檐皆扣地而令不觉客遽以所见告令遂恕之唐年谱王庭凑为留后墅西有飞龙山神庭凑往祭之见一人被衣冠折腰于庭及入庙神乃侧坐北梦琐言唐僖宗播迁蜀中蜀先主建为禁军都头与其侪于僧院掷骰子六只次第相重自么至六人共骇之
帝王瑞应
在昔龙马负图出于河而羲画立神龟载书出于洛而禹畴叙驺牙见而逺方归义野象来而广南遂平鸑鷟鸣岐占旧邦之新命朐防出土符江东之合王大螾既兆土精赤乌亦符火德国之将兴必有祯祥其彰彰者也考诸书所记瑞应之物帝王德泽所感以类应之如天鹿者神灵之兽也五色光耀洞明王者道备则至周印者神兽之名也星防之变化王者德盛则至白虎者仁兽也一名驺牙虎而白色身缟如雪王者仁而不害则见孙柔之瑞应图王者不暴虐及行苇则见一曰王者德至禽兽泽洞幽防则见角端者日行万八千里又晓四裔之语明君圣主在位明达方外幽逺之事则奉书而至神灵滋液百宝为用则白象至赤熊见王者自养有道则白象负不死药来者幽隐之兽也有明王在位则来为时辟灾除害银鹿王者刑罚得中民不为非则至芝英者王者亲近耆老养之有道则生君乘木而王其政升平则福草生王者德至于地则华平盛王者之德及草木则有甫一名倚扇状如蓬大枝叶小根根如丝转而成风杀蝇有屈轶佞人入则指之有平露如葢其国不平则随方而倾华平者其枝正平德刚则仰德弱则俯君乘金而王其政讼平芳桂常生君乘土而王其地太平蔓草紫脱常生王者有礼则葳生王者礼备则威香生有圣人之德则朱草生王者宗庙修则巨鬯三禺之禾生王者有德而天下平世乐之鸟见三才得所三角之兽至孝至于幽逺比翼之鸟至鳏寡无弃比肩之兽至道成则驺虞至狱讼平则獬豸至能用人则龙马至能致太平则黑狐至道纯则白鹿至德盛则赤至贵人贱马而白马朱鬛至德及幽隐而双鱼白泽至妾媵有制白燕巢政惠不苛白虎至刑罚得中银麞驯律钟和调玉羊见德达深渊则黄龙应气而游德至鸟兽白鸟下王者有盛德则金人游后池王者至孝则金车出王者宴不及醉刑罚中人不为非则银瓮出德至于山陵则出黑丹王者不贵难得之物则鸡骇犀见神灵滋百寳用则玑镜出王乘金而王则黄银见王者不藏金玉则黄银紫玉见王者不隐过则璧流离见水泉流通四海会同则圭出王者孝道行则延嬉出王者清明笃贤则玉马出玉鸡王者至孝则至五常并修则玉英见玉瓮者不汲而满王者清亷则出然亦有不验出不以时者魏文帝受禅郡国奏白虎二十七见元帝即位凤凰见郡国者五十余处章帝末凤凰一百四十九见石虎即位郡国献苍麟十二以驾法车为治平之应耶为衰乱之征耶又肃宗上元二年延英殿御坐梁上生玉芝一茎三花上制玉灵芝诗而是岁宗肃宗俱崩代宗即位华州至陜西黄河清彻三百余里而是岁吐蕃犯京师大驾幸陜永泰二年六月丁未日重轮其夕月重轮太庙二室芝草生十一月获赤兔而洛水泛溢大为民害灾祥固无足凭矣
厯代世纪
黄帝元年丁巳至虞舜癸酉共四百九十七年夏禹元年甲戌至帝桀五十二年甲午十一世共四百五十一年商汤元年乙未至帝纣三十二年己卯二十八世六百四十五年周武王元年己卯至赧王五十九年乙巳三十六世共八百六十七年秦昭襄王乙巳至二世甲午共五十年自乙未迄戊戌楚汉分争天下无统者四年前汉十二帝内吕氏八年王莽十八年后汉十二帝至曹丕之簒共四百二十七年魏五传四十六年晋簒魏四五十二年东晋十一帝又一百四年刘宋八帝六十年齐萧道成七帝二十四年梁萧衍四帝五十九年陈霸先五主三十三年隋杨坚四帝三十九年唐二十帝内则天僣周十八年共二百八十九年后梁朱温一代十七年后唐李存朂四帝十四年后晋石敬塘二主共十一年后汉刘暠二世四年后周郭威三主共十年宋十八帝凡三百二十年辽九主二百十年金九主一百二十年元世祖混一至顺帝八十九年自黄帝元年丁巳至顺帝三十六年戊申共四千六十九年陈眉公曰尧元年至万厯元年癸酉计三千九百六十二年六十七甲子
即位纪元
人君即位之一年称元年舜典元日商训元祀春秋元年皆言始也后世倡仁元之说改元称号纷纷不一史记秦惠文王十四年丁酉更为元年汲冡竹书魏惠王有后元年汉文帝惑方士言以十七年戊寅亦改后元年景帝因之八年壬辰改中元又六年戊戌改后元犹未以号纪年也武帝因亊立号辛丑即位曰建元又六年丁未以长星见改元光又六年癸丑以六气更始改元朔又六年己未郊得一角兽改元狩又六年乙丑获宝鼎改元鼎又六年辛未东封改元封又六年丁丑行夏正改太初自征和而后复改后元是武帝亦厌改元矣厯代沿袭或五六年或三四年或一年再改一年三改四改汉哀帝以建平二年改太初元将见王莽传光武以建武三十二年改建武中元见续汉志而本纪削元将中元字岂亦有讳乎【元魏唐朱以四字改元西夏又以六字改元】魏恭帝周闵帝明帝唐肃宗即位只称元年似为复古未几仍改年号讫无定见殊可哂也古者即位逾年改元虽哀帝继殇帝亦终延年而为永初成帝继质帝亦终本初而为建始唐宣宗以叔继侄亦终会昌而改大中惟刘禅孙亮石苻生李嗣源李璟等不逾年而改元姑亡论而晋惠帝改武帝太熙为永熙欲长奉先帝之制亦非也时议以为违春秋逾年书即位之义令史官没之明年辛亥正月改元永平唐顺宗以德宗贞元乙酉正月即位至八月改元永贞是时顺宗已传位太子自称太上皇嫌于独无纪年故亟改元而唐睿宗以中宗景龙四年即位未逾年而改元景云孙之翰谓一年不可二君一年二君则民听惑矣宋太宗太平兴国元年即太祖开宝九年丙子太祖以十月二十日上仙而十二月二十二日即改其元时去新岁止八日耳洪景卢谓窃计岭蜀之逺制书到时正是二年之春使人君即位而无元年尤为不可惟帝昺以端宗景炎三年戊寅改元祥兴时危事棘斯不与常例同也又有逾年不改元者唐中宗仍武后神龙代宗仍肃宗宝应梁末帝【即均王】仍太祖干化周世宗仍太祖显德蜀孟昶仍知祥明德汉隐帝仍高祖干祐金熙宗仍太宗天会汉高祖追用晋高祖天福皆非礼也若唐哀帝仍昭宗天祐则畏朱温而不敢改元耳又汉献帝除光熹昭宁永汉【己巳年董卓等挟改】梁元帝除大宝【梁简文帝号】梁末帝除凤厯【朱友珪号】汉高祖除开运【晋出帝号】晋惠帝从改永安【甲午春正月改永安七月改建武冬十一月复改永安】最为无谓自唐德宗慨想贞观开元之盛改贞元以法二祖【用李泌言】宋代因之若淳熙【合淳化雍煕】庆元【合庆厯宝元】开禧【合开宝天禧】之类是也元祐之号或谓合元丰嘉祐而有对钩之谈隆兴欲隆绍兴之治绍熙欲绍淳煕之政而词臣草诏乃合建隆绍兴及绍兴淳煕为义非初意矣然年号文字又有离合之谶重复之嫌如永昌隆昌为二日大亨为一人二月了【原阙八字】天保为一大人只十隆化为降死德昌为得二日宣政为宇文亡日大象为天子冢广运为军走大业为大苦末广明为唐去丑口而着黄家日月太平为一人六十咸字人口有戈宣和为一家有二日靖康为立十三月康【高宗初封康王】建炎为两火此离合之谶也炎兴应司马氏之名升平有不满斗之謡大足为一人数足而武后改之天元周号昌字二日而李泌议之咸字负戈美字羊犬大亨为子不成而神宗避之隆兴近正隆【契丹号】纯煕旁作屯而孝宗更之治平或谓火德不宜用水康定靖康或谓如諡法天圣为二人口耳明道为日月相并【母后临朝】乾道九年而改为用九之数已极纯煕之更为淳避告成大武之语其改元谨始如此乃若晋之建兴同乎孙刘【孙亮刘禅】唐之至德永泰同乎陈齐【陈后主至德齐明帝永泰】而晋惠六同汉号【永平元康建始永宁永兴建武】一同呉号【永安】汉哀之太初【武帝号同】晋元之建武【惠帝号同】魏孝武之永兴【太宗号同】唐肃宗之上元【敬宗号同】元顺帝之至元【世祖号同】皆自重本代之号干德蜀号【宋太祖号同】因宫人鉴背而后知隆兴伪号【宋孝宗号同】因曾布日录而后见建中靖国之纪元曾肇以唐建中【德宗号】为疑请改建为执而徽宗不听谓梁末禅位年号太平太宗不忌云然重和犯契丹重煕之号三月即改宣和高孝欲用炎兴干统谓刘蜀契丹已用而更议此则重复之嫌也至和三年速改嘉祐以至道末年为疑【太宗至道三年崩】煕宁崇宁或云同刘宗陵名宣和或云同契丹宫门名其避忌又不止重复而已晋有立始长顺之筮唐有元和咸通之兆宋有重火之验葢有数存焉纬书谓文王以受命之年为元年【尚书运期授注云周文王以戊午蔀二十九年季秋为受命之月至明年乃改元书序云惟十有一年武王伐殷注云本文王受命而数之】文王不宜改元而改元武王宜改元而不改元欧阳永叔尝辩其妄矣国朝列圣即位逾年改元不再改遵古道也洪武三十一年戊寅闰五月太祖高皇帝崩于西宫皇太孙即位明年己卯改元建文又三年壬午六月逊位于成祖文皇帝乃革建文年号通称洪武三十五年英宗睿皇帝正统十四年己巳北狩八月困于土木以景泰八年丁丑春正月自南宫复辟改元天顺葢与民更新势不获己岂与无因改元者例论哉然张重华方腊俱号永乐契丹号天顺西夏号正德国朝固不以为嫌也归田录国朝百有余年年号无过九年者开寳九年改为太平兴国太平兴国九年改为雍煕大中祥符九年改为天禧庆厯九年改为皇祐嘉祐九年改为治平惟天圣尽九年而十年改为明道
国家最重改元然厯世无穷美名有限易于重复如晋惠六同汉号一同呉号汉哀太初晋元建武魏孝武永兴唐肃宗上元皆自同本朝年号干德蜀号因宫人鉴背而知至五代保太中浚秦淮得石刻有大宋干德二年凡六字乃辅公祐反江东时号则又并国号年号而同之不独西蜀王衍矣事载宋朝类苑我明永乐乃隋向开明凉张重华蛮张遇贤宋方腊所僭年号天顺则元武宗太子阿蘓竒入即位上都年号正德为西夏王天祐僭国年号隆庆不独山西州名实系金之宫名泰昌始祚倥偬草定而魏孝武先已有之后乃改永熈耳
法僧梁萧庄南诏晟丰祐先已用之又郭子章传草续记万厯间予邑人掘地得一法马上凿天启三年造背有吉安路三字予考天启乃梁王琳立永嘉王萧庄称帝改元也然时不称吉安路称路自元始考太和旧志至正戊戌红巾徐贞一陈友谅陷江西下吉安泰和称天启三年法马正其时物观此则天启之号前代已四见矣然则柄政者遇此大典可不详稽博考而贻宰相须用读书人之诮哉
四种轮王
仁王经世间帝王凡有五种其一粟散王威德最劣二铁轮王治阎浮提三铜轮王兼二天下四银轮王化三天下五金轮王统四天下广明集秦皇汉武阎浮提内唯主震旦五种王中粟散王也慈恩经云轮王威定诸方亦有差别金轮望风顺化银轮遣使方降铜轮震威乃服铁轮奋戈始定俱舍经云从此洲人寿无量岁乃至八万岁有转轮王生金轮宝现其轮千辐具足毂辋众相圆净如巧匠成舒妙光明又释明槩决对云中国者三千日月万二千天地之中央也故有轮王迭出圣主继兴又佛经称优昙华乃佛瑞应三千年一现现则金轮王出世王勃益州善寂寺碑握仁王之宝镜日月重光驱梵帝之金轮雷霆静防唐武氏号天册金轮圣神皇帝
五德递王
礼斗威仪君乘金而王为人美眉乘火而王其人鋭头乘水而王其人大头河图苍帝方面赤帝圆面白帝广面黑帝深面王勃尝作大唐千岁厯云以土王者五十代而一千年金王者四十九代而九百年水王者二十代而六百年木王者三十代而八百年火王者三十代而七百年自黄帝至汉并是五运真主五行之匝土德复归于唐开元张说握符颂序云昔在唐虞之际以斗精受命者七人得四钧间气而生者又二十八人所谓三十五际者也禹以金德王故夏后氏有天下得生数四百年契以水德王故殷得成数六百年稷以木德王故周得成数八百年伯益之命中天而先族以火德乘之故汉有天下得生数再成三百年其间距王而兴不能复九州之迹及胜残百年之命者皆五运之余气也纬以入元三百岁为德运七百六十岁为代轨千五百二十岁为天地出符四千五百六十岁为七精反初天人相应若合符节易干凿度孔子曰立德之数先立木金水火土德各三百四岁五德备凡千五百二十岁太终复初故曰五行更用见郎顗传注又魏志注帝王者五行易姓之符代兴之会以七百二十年为一轨有德者过之至于八百无德者不及至四百载是以周家八百六十七年夏家四百数十年汉行夏正迄今四百二十六岁
帝王享国之乆
人主享国之乆五帝而下黄帝一百十年少昊八十四年颛顼七十八年高辛七十年尧百年舜五十年帝不降五十九年桀五十二年武丁五十九年昭王五十一年周赧王五十九年周穆王汉武帝五十五年周平王五十一年梁武帝四十八年周显王我明神宗四十八年周宣王唐宗及我明世宗四十六年秦庄襄王齐景公五十九年高宗在位三十一年为上皇二十五年居帝位之晚者武王八十七宋高祖六十四唐明宗六十一混一之晚者元世祖六十三又王元美识小录载国朝亲王享国之乆者吉简王见浚七十一年代简王桂六十九年鲁靖王肇煇六十四年德庄王见潾晋庄王钟俱六十一年岷庄王梗六十年沈庄王幼学五十八年宁献王权五十八年周定王橚五十七年襄宪王瞻墡寿定王祐榰淮康王祚钟俱五十五年益端王祐防五十三年衡恭王祐楎五十二年
天子别号
唐文皇自称天可汗唐宣宗自称乡贡进士南唐李后主自称莲峰居士又自称钟隐居士唐宗会昌投龙文自称继元昭明三光弟子南岳上真人宋徽宗羣臣上尊号玉京金阙七宝元台紫薇灵宝至真玉宸明皇大道君其上章青词自称奉行玉清神霄保元一六阳三五璇玑七九飞元大法师都天赦主【原阙三十一字】政和乙酉道箓院上章册帝为教主道君皇帝元顺帝自称玉宸馆佩琼花第一洞烟霞小仙明武宗皇帝自称太师威武大将军朱寿又正德五年上自号大庆法王西天觉道圆明自在大定慧佛特给黄金印白玉轴头诰命嘉靖三十五年恩封睿宗为三天金阙无上玉堂都仙法主元道德哲慧圣尊开真仁化大帝献皇后为三天金阙无上玉堂总仙法主元道德哲慧圣母慈化天后孝烈方皇后为九天金阙玉堂辅圣天后掌仙妙化元君上初封灵霁上清统雷元阳妙一飞真君加封九天教普济生灵掌阴阳功过大道思仁紫极仙翁一阳真人元虚应开化伏魔忠孝帝君再加太上大罗天仙紫极长生圣智昭云统三元证应玉虚总掌五雷大真人都境万寿帝君自是四十五年又不可胜纪矣
举孝亷为人主
先举孝亷后为人主者魏武帝呉大帝先状元及第后为人主者夏主李遵顼再即大位者中宗道元年二月六日以皇太子即位嗣圣元年降庐陵王圣厯元年为皇太子神龙三年再即帝位昭宗龙纪元年自寿王即位光化三年迁为太上皇天复元年再即帝位国朝英宗皇帝以正统己巳年翠华北狩为太上皇帝朔漠一年居深宫七年再践天子位改元天顺宪宗以正统己巳册为皇太子景泰壬申封沂王天顺壬午复册为皇太子一为亲王再正青宫近代所无
外藩朝贡
元时外藩朝贡者千余国可谓穷天极地罔不宾服而惟日本倔强不臣阿喽罕等率师十万往征得返者三人耳国朝洪武中四夷王会啚共千八百国嗣后朝贡之国多前史所未载今考其名曰朝鲜曰女真曰琉球曰乌斯藏曰齐勤古衞曰罕东衞曰安安衞曰楚逊衞曰哈密衞其经哈密而来者凡三十六国曰和卓国曰齐喇伯哩曰赛玛尔堪曰哈喇曰于阗曰安南曰占城曰暹罗曰瓜哇曰真腊曰满刺加曰古麻刺曰三佛齐曰浡泥曰蘓门荅刺曰蘓禄国曰彭亨国曰西洋古里曰古里曰琐里曰榜葛刺曰天方曰黙德那曰古里班卒曰锡兰山曰白葛荅曰吕宋曰合猫里曰打囬曰日罗夏治曰阿鲁曰甘巴里曰忽鲁谟斯曰柯枝曰麻林曰沼纳朴儿曰加异勒曰祖法马曰溜山曰阿哇曰淡巴曰须文达那曰览邦又永乐中来朝者十六国曰鞑靼曰乌梁海曰拂林曰南巫里曰急兰丹曰竒刺尼曰夏刺比曰窟察尼曰乌涉刺踢曰鲁密曰彭加那曰舍刺齐曰八可意曰坎巴夷替曰祖法儿曰黑葛答曰八答黑商曰日落曰迤北小王子曰卫拉特曰海西连州野人曰西域哈密哈三曰吐鲁畨曰洮州畨族曰西固城畨族曰阶州文县畨族广舆啚攷嘉靖以前四裔入贡东北朝鲜等二东日本一南安南占城等六西南浡泥等四十九西哈喇等四十六西北哈密等七北朶顔鞑靼等二今东西洋通贩诸国西洋则交阯【清华顺化广南　新州　提夷】占城暹罗【六坤】下港【加留吧】东埔寨大泥【吉兰丹】旧港【占毕】麻六甲哑齐彭亨柔佛丁机宜思吉港文郎马神池闷东洋则吕宋【东番　大港　南旺　玳瑁　中邦吕蓬　磨荖央　以宁　屋党朔雾】苏禄【高药】猫里务【樵老】沙瑶呐哔啴【班隘】美洛居文莱鸡笼淡水
张绍和曰岛外诸国惟交阯占城暹罗彭亨吕宋蘓禄舶人所称尚启故沿若下港之为瓜哇东埔寨之为真腊大泥之为渤泥旧港之为三佛齐麻六甲之为满刺加哑齐之为蘓门答刺思吉港之为蘓吉丹迟闷之为吉里地问文莱之为婆罗猫里务之为合猫里往往讹璞为朴认鲁为鱼也

[book_title]卷二
一门执象笏者百人
古人子姓贵盛可记者西汉金日防张安世七叶珥貂杨震至彪四世太尉袁安至隗四世五公唐萧瑀八叶宰相汉荀氏六世九公人所共知他若汉明帝时张酺为三公时其父尚在公卿朝罢俱诣酺府奉觞上寿身为帝师厯太尉司空司徒其子蕃复为和帝侍讲曾孙济位至司空亦侍灵帝讲读济弟喜亦为司空俱封侯东汉耿氏自中兴讫建安末大将军九人卿十三人尚公主三人列侯十九人郎将防羌校尉及刺史二千石数十百与汉兴衰梁冀一门前后五侯三皇后六贵人三大将军卿将尹校五十七人魏太尉穆崇六世尚主诸昆季尚主者又十余人七世掌机宻四为三公二代封王陆凯家同时在朝二相五侯将军十余人隋髙祖受禅朱穆来朝拜太师子孙虽在襁褓悉拜仪同一门执象笏者百人后汉应枢神光照社探得黄金后应顺应垒应柳应奉应邵应玚应亨七世通显晋王导王洽王恂王昙首王僧防王楫王筠亦七世通显宋谢庄子朏孙湿四代六人并为吏部尚书宋何尚之子偃偃子戢戢子昌寓昌寓子敬容祖孙五世为吏部尚书刘林甫刘祥道刘齐贤三世典选王彪之子临之临之子纳之纳之子淮之四世并为御史中丞张嘉贞三代为相四代掌纶诰又胡宿胡宗愈胡文修胡世将四世掌诰李德林李百药李安期徐齐徐坚徐峤孙逖孙宿孙简张説张均张蒙李昉李谔李昭述并三世掌纶诰又崔邠崔郾崔郸兄弟三人并为礼部侍郎谢安至孙混三世并为仆射宋史吴琳子挺挺子曦三世节度使钱忱髙祖俶祖惟父景臻四世为节度使郑绅郑翼之郑藻郑兴裔四世节度使史浩史嵩之及史弥逺三世为节度使张俭张文张巡李岘李峘李峄并兄弟同列三防唐崔琳与太子詹事珪光禄卿瑶俱列防棨号三防崔家羣从多至大官每谒大明宫冠葢相望遇宴集一榻置象笏犹重叠其上王俭子暕暕子承三世为国子师孔頴逹孔志孔惠元三世并为司业梁颢子适适子美三世为京兆尹赵才子道兴道兴子皎三世为执金吾周访子抚抚子楚三世为益州牧李宗谔子昭遘十八岁防及第昭遘子杲卿杲卿子士亷皆不逾是岁三世为探花郎可谓盛矣国朝闽县郡守林元美中永乐辛丑进士其子林文安瀚繇大司马改南宰文安子九人庭防大司空庭机大宗伯庭楷指挥庭枌庆逺知府庭杪湖州推官庭防子通叅燫大宗伯烃大司空凡三代典成均一门五尚书而他防叙及举孝亷者不下数十人灵宝许进太子少保大宰凡八子诰大司空讃少保文渊阁大学士论太子太保大司马诗布政父子五进士而四为尚书及诸孙为郡守曹郎登科第者又十余人余姚忠烈公副都御史赠尚书孙燧燧子孙陞嘉靖乙未榜眼南大宗伯陞子吏部尚书鑨甲戌会元兵部尚书鑛父子三尚书又都督佥事堪尚宝卿墀堪子都督同知钰陞子礼部侍郎鋋太仆卿錝鑨子御史如法叅政如洵墀子大学士少保如游孙丁丑进士嘉绩蒲州杨太宰博子俊民至尚书俊卿乡会武举俱第一至都督同知俊士举进士俊卿子元祥十九岁为翰林院检讨铅山费叅议瑄子少师大学士宏少保尚书宷宏子武选郎中懋贤从子翰林修撰懋中工部郎中懋良四川巴县刘御史规子成化丁未榜眼礼部尚书春叅政台春子副都御史彭年彭年子行太仆卿起宗起宗子布政使世赏台子叅政学年后有都御史世曾仁和江叅政玭子礼部尚书澜澜子工部侍郎晓晓子佥事圻圻子都御史铎宗党贵盛一时者嘉靖间吏部侍郎欧阳铎礼部尚书德工部侍郎塾少保必进太仆卿衢都御史重御史席余丞郎守令数十人兵部侍郎潘珍潘旦工部侍郎希曽工部尚书鉴兵部尚书潢又会稽之陶叅议怿都宪谐吏侍学士大临南礼部尚书承学布政使幼学叅政大年都御史大庄布政使大膑宪副大有尚宝丞允淳主事允宜宫保望龄山东新城王重光户左侍郎子之辅户部员外之辅子王象干兵部尚书王象斗乙未进士户部象节壬辰进士检讨之驭浙江按使之驭子象恒应天巡抚象春庚戌进士南考功郎之垣户部尚书子象晋甲辰进士浙江右布政之都乙未进士开封知府子象云辛丑进士叅政之垣子象贲户部员外象贲子与戊辰进士御史莆田黄寿生永乐辛卯解元子琛景泰辛未进士仲昭成化丙戌进士琛子干亨成化乙未进士干亨子如金治乙丑进士仲昭孙希英治乙丑进士凡四世进士兴化柯英治己未进士子维熊正德丁丑进士维骐嘉靖庚戌进士维骐孙茂竹万厯癸未进士茂竹子防万厯甲辰进士凡五世进士武进陆恺正德乙丑进士弟愉天顺庚辰进士弟怡成化乙未进士愕子陆简成化丙戌进士陆节治壬戌进士陆义正德戊辰进士两世六进士真足方美前古若父子贵显者宋赠太子少师陈去非子赠侍中文忠公尧佐次赠太尉康肃公尧咨一相中书一长枢密一为侍从俱登甲第而尧叟尧咨兄弟状元俱建节宋徽猷阁学士忠宣公洪皓子平章事文惠公适知枢密院文安公遵端明殿学士文敏公迈父子兄弟俱登制科知制诰俱以学士终汉史丹九子并为侍中唐博陵崔倕六子一登辅相五任大僚太常卿邠太尉卿鄷外台尚书郾廷尉卿郇执金吾蔀左仆射郓又邠及郾五知贡举得一百四十八人宋忠献公太子少师韩亿子太傅綘太子少师维司空缜武惠公赠中书令曹彬子河阳节度武懿公璨彰武节度玮定国节度忠恪公琮亿八子彬七子余亦各有显宦汾阳忠武王郭子仪八子而显者四代国公曜赵国公晞代国公暧祁国公曙西平忠武王李晟子十三人而显者亦四河中节度使愿岭南节度使宪凉国公愬太子太保听宋之五窦端明学士仪礼部侍郎俨起居郎侃叅知政亊偁补阙僖皆谏议大夫窦禹钧之子唐有五窦国子祭酒常司业牟容管经畧羣婺州刺史庠武昌节度使巩皆左拾遗窦叔向之子国朝父子兄弟同举进士者尚书吴江吴洪子吴山吴琨御史常熟章珪子章表章格章律光禄卿余姚陈焕子陈陛陈墀陈瑾弋阳叅政汪鳯子成化辛丑进士汪僎治癸丑会元礼部尚书汪俊翰林院侍读汪伟翰林院侍读汪佃侍郎临海王宗沐子刑部主政士崧方伯士琦佥都御史士昌布政南昌刘曰林子巡抚一焜员外乙未进士一煜一煜子甲戌进士鸣谦大学士一燝都御史安陆陆洪子行人槩副都御史渠副都御史臬刑部尚书长干杨志象子兵部侍郎杨守濓叅政守沚布政守鲁又布政福山孙遇子大理丞珂给事中珪尚宝卿琰曹县副都御史王珣子副都御史王崇文太仆寺卿崇献副使崇仁崇俭又鄞县教谕戴阳子布政戴鳌叅议戴鲸副都御史戴鱀主事戴鳌嘉靖丁未状元兴化大学士李春芳子茂材尚宝司丞茂材子思诚戊戌进士礼部尚书思诚孙清辛未进士兵科给事中茂功兴化知府子思聪封主事思聪子乔己未进士陜西巡抚嗣京戊辰进士御史思敬处州府知府思敬子长倩甲戌进士归安知县嘉兴项万寿壬戌进士叅议子德祯丙戌进士德祯子鼎铉辛丑进士庶吉士声国甲戌进士嘉兴嘉靖丙辰进士副使黄錝錝子辛未进士翰林侍读洪宪洪宪子丙戌进士福建巡抚工部侍郎承丙辰进士吏科给事中福建按察使承昊绍兴嘉靖癸丑进士太仆卿姜子羔子羔子万厯壬午解元癸未进士赣州知府镜镜子丙辰进士广东左布政一洪癸丑进士礼部尚书逢元武进尚宝卿吴性子侍郎中行中行子万厯辛丑进士大理卿吴亮乙未进士叅政吴庚戌进士龙溪知县吴奕行人吴兖亮子辛未进士福建副使简思壬戌进士祥符知县柔思晋江万厯壬辰武进士行都司林武苴子光禄寺卿戊戌进士欲栋礼部尚书丁未进士癸卯解元欲楫欲栋子丁丑进士期昌怀宁左布政刘尚忠子崇祯戊辰状元若宰丁丑进士若宜嘉靖甲戌会元礼部侍郎瞿景淳景淳子辛丑进士湖广叅议汝説汝説子户科给事丙辰进士式耜永乐中都督佥事赵清子九人长璟同时为都督而琮珣瑛玹俱世袭指挥使亦其流亚也
嘉话録武后朝宰相石泉公防方庆进其家自右军已下至僧防智永禅师二十五人各书帖一卷命崔融作序谓之宝章集亦曰王氏世宝梁书刘孝绰兄弟及羣从诸子侄当时有七十人并能属文三妹适琅邪王叔英吴郡张嵊东海徐悱并有才学晋王祥弟览孙导至十一世孙褒厯两晋宋齐梁陈后周凡七十余人皆有列传如羲之献之徽之僧逹昙首僧绰僧防俭皆有孙裔及河东裴氏十代有王禹玉厯仁宗英宗神宗三朝并为翰林学士其家自太平兴国至元丰十榜皆有人登科王诗有三朝遇主惟文翰十榜家有姓名更为千古未有之竒隋唐嘉话载朱正谏敬则代着孝义自宇文周至国朝并令旌表门标六阙
宋三世宰相吕文穆公从子文靖从孙正献
挥麈録吕文穆相太宗犹子文靖叅真宗政事相仁宗文靖知枢相哲宗正献孙舜徒又为太上皇右丞相继执七朝政真盛事也
国初詹同以翰林院承防兼吏部尚书绾二绶葢侍从六卿之长其子徽以吏部尚书兼左都亦绾二绶葢六卿三法司之长也后许进与子论俱为吏部尚书复与子诰俱为兵部尚书盛之极而且竒者也隆庆初徐少师阶首揆而弟陟南少司冦长子璠太常寺卿次子瑛少子琨俱尚宝少卿孙元春亦举进士为太常卿亦费之亚也
李晟为太尉子愬亦太尉杜牧赠诗曰家呼小太尉国号大凉公
孝庙人才之盛好事者取其父子同朝作对联云一防探花父两个状元儿时葢张宗伯升己丑状元子恩王礼侍华辛丑状元子守仁俱为兵部主事户部郎中刘鳯仪则己未探花龙之子兵部员外李瓒则壬戌探花廷相之父一时同朝前此未之有也治正德间鄞县杨吏侍守阯工书守随广西右布政守隅而守陈子刑侍茂元按察使茂仁
四世甲榜邹贤邹守益邹善邹德涵德溥德泳唐荆川顺之子鹤征孙效纯而荆川父举人祖进士给事中
附
皇明盛事成化中大学士眉州万安子翼南礼部侍郎孙璧庶吉士正德中大学士杨廷和父春以提学佥事致仕子慎状元官修撰嘉靖中乌程董份官礼部尚书子慎南京工科给事中孙嗣成礼部郎俱三代无恙嗣昭乙未进士国朝鄞县杨守陈守阯兄弟各发本省解其后对掌南北成均并为尚书其家堂联有金榜题名四世十科进士玉阶听履一门三部尚书可谓极盛矣万厯庚辰科状元张懋修二甲张敬修榜眼萧良有二甲萧良誉探花王庭譔二甲王庭谕皆同父兄弟也又同郡占一甲进士者建文庚辰科胡靖王艮李贯俱吉安人永乐甲申曾棨周述周孟简俱吉安人同县占一甲者成化戊戌曾彦曾追俱泰和人成化辛丑王华黄珣俱余姚人治乙丑董玘谢丕俱绍兴人嘉靖乙未韩应龙孙俱余姚人
三女各生一朝天子
独异志郭太后贵极连绵八朝帝王代宗外甥孙德宗外孙顺宗新妇宪宗皇后穆宗之母敬宗文宗武宗三宗祖母又独孤信三女各生一朝天子长生周武帝次生隋炀帝次生唐髙祖从古贵女未有如独孤氏者其次则唐苖夫人其父太师其舅张河东嘉贞其夫张延赏其子张靖其孙张次宗其壻韦臯宋韩奉常治之妻鲁国太夫人文氏潞公之孙魏公之孙妇仪公之妇吕文穆之外甥孙鲁简肃公之外曾孙吕文靖之曾外孙见其子侂胄为枢宻壻亿年为资政学士他子孙俱被宠擢寿八十亦妇人中罕有若严延年母其子五人皆至大官东海号为万石严妪南史杜太姬七子皆应辟命察举州牧郡守晋汝南王亮母伏太妃袚于洛水亮兄弟三人侍从并持节皷吹震耀洛濵武帝登凌云台望见羡其富贵故未足竒也石林燕语韩忠宪公亿夫人王魏公女忠宪叅知政事虽不为相其子康汝玉汝皆为宰相持国又为门下侍郎长子综虽早死亦为知制诰皆防氏出亦堪方美前代矣又小説沈约母拜建昌太夫人时帝使散骑侍郎就家读防受印绶自仆射以下数百人就门拜贺宋梁以来命妇未有其荣唐李光弼母封韩国太夫人二子李光弼封临淮郡王光进封武威郡王皆为名将死长安原将相祭奠凡四十四幄
父子配享庙廷
宛委编记父子配享庙廷者唐太师西平王李晟太尉凉国公李愬宋中书令济阳防曹彬侍中曹玮尚书令魏郡王韩琦太师仪国公中彦父子俱为宰相或大将位望俱极隆重者商宰衡伊尹左相伊陟汉綘侯周勃丞相条侯周亚夫吴丞相荆州牧娄侯陆逊大司马荆州牧娄侯陆抗北齐左丞相咸阳王斛律金左丞相咸阳王斛律光其次则韦贤韦成李邵李固袁安袁敞王龚王畅苏瓌苏颋韩休韩滉李吉甫李德裕吕夷简吕公着父子同时在大位为三公者汉右将军上官桀子骠骑将军上官安大司马大将军霍光子右将军霍禹大将军耿况大将军耿弇相国司马昭子开府仪同三司司马炎晋太宰司马孚子大司马司马望太傅司马道子子开府仪同三司司马元显宋太傅萧道成子开府仪同三司萧頥魏太师冯熈司徒冯诞太师元继子开府仪同三司元乂太师大丞相髙欢子大将军髙澄后唐中书令赵德钧子侍中赵延寿吴太尉徐知诰子司徒徐景通宋太师尚书令钱俶子检校太师侍中钱惟濬太师蔡京子太保蔡攸太师秦桧子少师秦熺元太师伊彻察喇子太保塔喇海太子少师和托太保曼济勒台子右丞相托克托父子对秉机政者晋王恽为尚书左仆射济为侍中治门下省吴纪亮为尚书令子隲为中书令父子天策上将军者楚王马殷子马希范父子太师者王舜子匡史浩子弥逺父子同时封王公侯者昌黎王冯熈南平王诞鲁国公蔡京燕国公蔡攸益国公秦桧嘉国公秦熺各自以恩泽封义阳王陆侯东平王丽舒国公李葢英国公李世勣东光侯耿况好畤侯耿弇娄侯张昭都乡侯张承宣城侯诸葛瑾都乡侯诸葛恪各自以功猷封父子丞相者周勃子周亚夫韦贤子韦成曹操子曹丕斛律金子斛律光史浩子史弥逺又皇明盛事载国朝父子并至尚书者吏书翰林学士承防詹同太子少保吏部尚书并左都御史詹徽太子太保吏部尚书何文渊文渊阁刑部尚书何乔新少保谨身大学士王文南礼部尚书王宗彛刑部尚书耿九畴太子太师吏部尚书耿裕南刑部尚书周瑄太子太保礼部尚书周经南礼部尚书倪谦太子少保吏部尚书倪岳刑部尚书施礼太子少保礼部尚书掌鸿胪寺事施纯太子少保兵部尚书白圭太子少保礼部尚书翰学士白钺太子太保吏部尚书王恕南户部尚书承裕南工部尚书侯瓉户部尚书侯观太子少保吏部尚书许进南户部尚书许诰少傅太子太傅吏部尚书文渊大学士许讃太子太保兵部尚书许论南兵部尚书林瀚太子太保工部尚书林庭防南礼部尚书林庭机南吏部尚书王华新建伯南兵部尚书左都守仁南刑部尚书吴洪刑部尚书吴山户部尚书李瓉太子賔客户部尚书翰学李廷相太子少保刑部尚书刘璟刑部尚书刘调南工部尚书何诏刑部尚书何鳌少师太子太师吏部尚书杨博户部尚书杨俊民南礼部尚书孙陞南吏部尚书孙鑨左都御史防忬南刑部尚书防世贞少保太子太傅礼部尚书武英殿大学士陈以勤礼部尚书东阁学士陈于陛凡二十三家四十九人内詹许俱太宰倪氏俱学士林氏俱司成陈氏俱内阁又朱复为燕府左相位尚书上而子濬为刑部尚书杨博为少师而次子俊卿至都督同知虽文武异途然皆腰玉父子至三品九卿者刘翰学朱升子礼侍大同兵部侍郎朱钟公朂户侍永吏部尚书赵好德工部侍郎毅户部尚书王纯户部侍瀹工部侍郎陈寿户侍常礼侍仪公智太子太保兵书铭工书黎澄右侍郎叔林礼部侍郎蒋骥左副都琳工书毕彦右副都昭少师太子太师吏书华葢大学士万安南礼侍翼兵书兼大理寺卿程信礼侍翰学赠尚书敏政户侍李暹南户侍益吏侍杨守陈刑侍茂元南吏书王防右副都沂太子太傅刑书白昻右副都圻右副都李介兵侍昆少傅太子太傅户部谨身大学士谢迁吏侍翰学丕南礼书江澜工侍晓兵侍边镛左副都宪右副都宪礼书刘春右副都彭年南工尚书董越大理卿天锡右副都王珣右副都崇文右副都孙鐩礼书陞都御史刘洪右副都臬刑书杨志学兵侍守谦太子太保兵书王宪右副都汝孝兵侍陶谐右副都大顺吏侍大临少师太子太师吏书华葢大学士严嵩工侍世蕃刑侍刘玉南工侍懿右副都吴澣通政使三乐兵书王邦瑞南刑侍正国大理卿汪文盛南吏书宗甲置兵书李燧佥都御史材父子同在翰林者唐应奉肃侍讲之淳胡阁学广检讨穜金阁学防孜检讨逹王学士直检讨防曹学士鼐修撰恩倪学士谦学士岳杨中允鼎学士时畅商殿学辂侍讲良臣邹少詹济礼侍兼左庶子干焦殿学芳侍讲黄中刘阁学宇编修仁谢殿学迁学士丕江学士澜修撰晖杨殿学廷和修撰慎伦谕德文叙谕德以训孙中允陞谕德铤晁洗马栗庶吉士栗吴陈殿学以勤学士于陛张殿学居正编修嗣修修撰懋修又宋钱文僖公记父子入院一家李文正子昌武后又有四家钱希白子飞梁仲素子庄肃苏仪甫子容洪忠宣子景伯景严景卢父子史官司马谈子迁刘向子歆班彪子固王铨子隐王察子简李太师子延寿刘知几子陈又蒋乂贞元中为史馆修撰子系太和中拜史馆修撰伸太中初右补阙史馆修撰偕厯官左拾遗史馆修撰父子四人同在史馆朱绶仁宗朝同修国史子敏求史馆修撰父子同在史馆
父子至相者类聚除宛委所载外有平当子晏唐刘祥道子齐贤乐彦玮子恩陆元方子象先窦德子怀贞清广子元綋令狐楚子绹崔铉子让能徐商子彦若崔慎由子韦仁约子承庆郑珣珍子覃朗却扫编载宋初至靖康元年父子秉政凡十二家王惠献化基子安简举正吕文靖夷简子惠穆公弼正献公着石元懿熈载子文定中立陈给事恕子防公执中韩忠宪亿子献肃綘宰相维门下侍郎庄敏缜范文正仲淹子忠宣纯仁叅政纯礼曹武惠王彬子武穆玮蔡丞相确子慰太师京子攸枢密曾文靖公亮子孝寛枢密王侍郎博文子忠简公畴
出入将相最乆
凡出入将相最乆者绛侯周勃从入汉为威武侯相国太尉再为丞相就国凡三十四年颍隂侯灌婴为昌文侯御史大夫车骑将军太尉丞相凡三十年郦疥数将兵有功不当侯十二年用父食其故封髙梁侯凡六十三年张北平苍以代相封侯为计相四岁淮南相十四岁御史大夫六岁丞相十四岁比卒凡五十五年司马宣王自抚军大将军受遗辅政进太尉太傅大都督凡二十三年司马孚自司空至太宰三十年桓南郡温自都督荆州平蜀进开府太尉大司马都督中外诸军録尚书事杨越公素以御史大夫为行军元帅仆射尚书令司徒司空太子太师出入将相俱二十七年刘江夏义防自都督荆州进司空司徒録尚书太尉太保太傅领大司马太宰三十四年长孙赵公无忌以尚书左仆射罢政为开府司空后去尚书门下省加司徒太子太师后同三品加太尉检校中书令知门下省加太尉任公辅者三十六年李英公勣初授大将军至左仆射司空太子太师出入将相垂五十年郭汾阳子仪以使相进司空司徒副元帅尚父太尉二十六年满中书令二十四考裴晋公度四为同平章事三建节一留守官司空司徒侍中中书令凡二十五年钱吴越王镠建镇海镇东节加太尉太师中书令尚父天下兵马大元师凡四十年张齐王全义自河南尹建节加太师尚书令天下兵马副元帅凡四十年马楚王殷建武安四镇节加太师天策上将凡三十八年赵韩王普三为首相三建节一为西京留守左仆射太子太保少保司空司徒侍中太保中书令凡二十九年文潞公彦博再首相一平章军国一首元枢五换节令两镇加侍中司空司徒太尉太师垂五十年蔡鲁公京自左仆射入凡五拜相一为司空太尉太子少师太子太师再授太师领三省事凡二十三年史魏王浩一为右仆射右丞相枢密使三领祠加少保少傅太保太师凡三十二年安图三为中书右丞相一镇北边垂四十年春秋战国时管仲以桓公元年执齐政至卒凡四十一年魏冉以昭襄王元年为将军执秦政封侯十二年为相至罢凡三十六年白起以昭襄十三年为大将至五十年而罢凡三十七年亷颇以赵季成王十六年为将四十年宰相秉政之乆者汉萧鄼侯何汉元年为丞相进相国至惠二年卒凡十四年张北平苍文帝前四年为丞相至后四年免凡十四年霍博陆光以后元二年为大司马大将军秉政至地节二年卒凡二十年王阳平鳯以竟宁元年如光官秉政至阳朔三年卒凡十一年吴广平汉以建武元年为大司马豫政至二十年卒凡二十年曹太祖操以建安三年为司空擅政至进丞相魏王卒凡二十五年诸葛武侯亮以章武二年为丞相秉政至建兴十一年卒凡十四年晋王始兴导以建武元年为骠骑将军録尚书事进司空司徒太保丞相以咸康五年卒凡二十二年谢庐陵安以宁康元年为仆射秉政进卫将军太保以太元十二年卒凡十二年刘髙祖裕以义熈四年为开府仪同三司録尚书事擅政进太傅相国宋王至永初元年凡十三年宋刘彭城义康以元嘉六年为司徒秉政十七年以大将军出督凡十二年魏长孙北平嵩以天兴元年为司徒辅政进太尉柱国大将军以太延元年卒凡四十年髙神武欢以中兴元年为太师大丞相擅政天平十二年卒凡十六年宇文太祖泰以太昌三年为丞相擅政齐王廓三年以太师大冡宰卒凡二十三年隋髙齐公頴以开皇元年为左仆射辅政至罢凡十九年唐房梁公龄以贞观元年为右仆射辅政进司空至卒凡二十一年李晋公林甫以开元二十三年同中书门下三品擅政天宝十载以左仆射右相文部尚书罢凡十九年元进贤载以宝应元年同中书门下平章事秉政大厯十二年诛凡十六年宋秦申王桧以绍兴八年右仆射同平章事再擅政进少保太师以二十四年死凡十七年史卫王弥逺以嘉定元年为右丞相枢宻使擅政进少师太傅太师以宝庆六年卒凡二十七年贾魏公似道以开庆元年为少师右丞相枢宻使擅政进太师平章军国重事德祐元年窜凡十七年此皆首尾在政府者也国朝文臣莅事之乆者李韩公善长掌中书省十年为太师二十三年蹇忠定公义在吏部胡忠安渉在礼部杨文敏荣在内阁俱三十余年黄忠宣福为尚书四十年杨文贞士竒在内阁四十三年夏忠靖原吉郭忠襄资在户部金文靖幼孜在内阁俱二十五年彭文宪时万文康安刘文靖健及严分宜嵩在内阁二十年于肃愍谦为巡抚十八年周文襄忱为巡抚二十一年商文毅辂刘文穆言李文正东阳在内阁俱十八年鳯翔知府扈暹二十九年陜西宁州知州刘纲三十三年腰玉乆者刘文靖三十一年严少师二十七年谢文正二十九年王端毅二十二年杨文贞二十年徐少师三十年吕少傅本三十四年至黄文简淮以永乐甲申右庶子主考会试后以宣德癸丑致仕少保谢恩主会试相去三十年谢文正迁以治乙卯入相至嘉靖戊子复为相去三十年费文宪宏以正德辛未入相辛巳再召至嘉靖乙未三召相去二十五年可谓旧德勋臣乆任者徐中山为将相近三十年挂将军印复十七年汤东瓯王和冯宋公胜为大将俱三十年沐定逺侯晟以国公挂将印守云南三十年张定兴王辅永乐元年封伯及国公至殁四十七年为太师三十六年子宁阳公懋九岁袭封公至殁六十七年统五军及十二营共四十余年为太师二十年徐兴安亨自伯至侯迨卒时五十五年朱宣平永总十二团营兵马为首帅三十五年潭新宁祐天顺元年袭爵加保傅掌禁兵迨卒时凡六十九年毛伏羌统成化五年袭爵加宫保迨卒五十五年郭翊公勋自加太保至太师凡三十余年总十二团营兵亦二十余年朱成公辅守备南京三十四年其孙防靖王希忠自太保至太师已三十余年入直亦三十年陈瑞安诏袭封至加保傅卒凡五十八年子鏸以少保掌府事为帅五十八年享伯爵六十九年徐魏公备袭封至卒再抚督守备五十四年其孙鹏举自袭封至卒三提督守备五十六年蔡太保震以成化二年选以嘉靖乙未卒凡七十年赵辉永乐十一年守金川门太宗以长公主配之事六朝掌都督及宗府六十余年顾镇逺寰镇两广督漕一为大将军三掌府逾四十年享侯爵五十余年张英公溶享公爵四十六年加宫保掌府亦三十年郑武安亨谭永宁广任宁逺礼周太保尚文为边将垂四十年
佩六国印
苏秦佩六国相印汉五利将军亦佩五利天士地士大通天道五将军及乐通侯凡六印战国犀首佩五国相印唐王忠嗣为河西陇右节度使权朔方河东节度使佩四将印为六国上将者公子无忌五国上将者项籍退朝録记宋时厯三师三公者天雄节度符魏王彦卿自守太尉为太师定难节度西平防李中令彜兴自守太傅为太尉荆南节度使南平王髙中令保融自守太保为太傅赵令以司徒太保侍中在中书以太保中书令留守西京又以太师西京养疾王文正以司空司徒太保在中书以太尉罢为玉清昭应宫使汉世五为三公者胡广四为三公者杨赐三为三公者黄琼杨彪唐五入相者萧瑀裴度崔四入相者韦巨源姚崇韦安石三入相者武承嗣武攸宁豆卢钦望武三思李峤李怀逺崔湜刘幽求张説张廷赏王铎郑畋五季三入相者冯道宋五入相者蔡京三入相者赵普吕正吕夷简张士逊文彦博春明退朝録载学士三入者李文正刘中山子仪宋景文范景仁四入者李邯郸五入而一不上拜六世尚主者魏太尉穆崇子太尉观尚宜阳公主观子征东犬将军中书监寿尚乐陵公主寿子中书监平国尚城阳公主平国子中书监罴尚新平公主罴子尚书令司空亮尚中山公主彦子开府中书监绍尚琅邪公主三尚公主者宋彭城王刘防仕魏至大将军前后尚武邑建兴平阳凡三公主国朝九佩大将军印者徐中山王逹一以中书左相国挂大将军印平吴一以中书右丞相信国公挂征讨大将军印北讨一以洪武三年正月挂印西讨一以四年挂印北平山西练兵一以五年挂印西征一以五年挂印二地练兵一以九年挂印镇守北平又十六年挂印镇西平又十七年挂印镇北平凡佩大将军印一佩征讨大将军印八八佩将印者宣平王朱永初以武宁伯总十二营继以靖边将军讨荆襄进封侯一以平朔将军拒敌一以平羌将军拒西羌世侯一以将军印备边事进封公复以将军印破大同兵世袭复以镇朔大将军总宣大兵加太子太师逓总京营又咸宁侯仇鸾初挂靖邉将军印镇宁夏再以征蛮将军印镇两广三以都防前军防驾承天四以征夷将军讨安南五以平羌将军镇甘肃六以太子太保征西前将军镇大同七以平边大将军御边八以太傅继京营戎政挂印七佩将印者郤怀佐永正德甲戌以都督佥事佩征西前将军印镇大同乙亥以镇朔将军镇宣武丁丑以平畨将军左都督征吐鲁畨己卯以征东前将军镇辽东丙戌再以镇朔将军镇宣府癸巳充平敌将军总宣大癸卯仍以镇朔将军镇宣府凡八为大将七挂印大唐遗事徐坚多识典故七入书府汉马融以博通典故三入东观国朝朱防靖王希忠十主琼林宴代郊天大礼三十余次胡忠安公濙为礼部尚书自宣德丁未至景泰甲戌凡十知贡举王文安公英永乐丁酉以翰林侍讲主应天试庚子癸卯复以侍讲俱主顺天试永乐戊戌以侍讲宣德庚戌以左春坊大学士正统壬戌以礼部左侍郎兼学士俱主会试钱侍郎习礼永乐丙午以翰林侍读主应天试宣德壬子以侍读学士正统戊午以学士俱主应天试宣德庚戌以侍读己未乙丑俱以学士主防试二公皆六典文衡潘公季驯初以佥都理河道丁忧归再以副都任三以右都御史任以宫保尚书归四复以右都御史任凡四总河道杨文襄公一清初以总副都总制三边再以右都起总制平安化王难三以致仕入侍大学士提督三边王襄敏公越初以左副都破西北兵再以威宁伯破西北兵三以太子太保总制二公俱三总三边若张定兴辅之三下南交王忠毅骥之三下滇南陶少保琰之三总漕运曾学士棨王文端直徐文靖溥之三主会试皆盛事也又王忠毅骥凡七为督帅初以尚书提督甘凉军务还部再以尚书总督讨多尔济巴勒三以尚书总督军务讨麓川思任发四以靖逺伯总督讨思机发五仍讨思机发六挂征蛮将军印平贵州苖七总督南京守备王襄敏越初以副都御史总督延绥破红盐池兵再以太子太保尚书总督大同破威宁海兵三以威宁伯总督破山东墩兵四以太子太傅总督五军十二营兵马五以平朔将军总兵北征六以征西前将军镇守大同七以靖边副将军镇守延绥八以太子太保左都总督陜西甘凉宁夏延绥军务八为督帅
官阶繁贵
官名有极贵而极繁者聊志其一二唐有囬天再造竭忠守正功臣太尉检校太师中书令诸道兵马元帅判左右神策六军十二卫事防国宣武宣义忠武四镇节度管内观察处置营田等使盐铁度支户部三司都制置等使解池盐使梁王朱全忠宋有开吴镇越崇文耀武宣德守道功臣太师尚书令兼中书令天下兵马大元帅镇海镇东军节度管内观察处置等使上柱国吴越国王食邑九万七千户实封一万六千九百户入朝不趋剑履上殿钱俶元有元德上辅广忠宣义正节振武佐运功臣太师开府仪同三司秦王达尔罕中书大丞相上柱国録军国重事监修国史兼徽政院侍正昭功万户府都总使虎符威武伊蘓卫亲军都指挥使司逹噜噶齐忠翊侍卫亲军都指挥使奎章阁大学士领学士院知经筵事太史院宣政院事伊克肯哈尔布沁千户逹噜噶齐宣忠乌鲁斯扈卫亲军都指挥使司逹噜噶齐提调回回汉人司天监羣牧监广惠司内史府左都威卫使司事钦察亲军都指挥使司使宫相都总管府领大禧宗禋院兼都典制神御殿事中政院事宣镇侍卫亲军都指挥使司逹噜噶齐提调宗人古侍卫亲军都指挥使司提调哈喇齐伊伯根彻尔领隆祥使司事俶藩臣也全忠巴延权臣也又官名有非人臣宜称者总百揆司马昭司马炎桓刘裕萧道成萧衍髙洋陈霸先杨坚朱全忠也其称宰衡者西汉王莽东晋王彤也称天柱大将军者魏尔朱荣也有称太上秦公者魏胡国珍也有称无上王者魏庄帝兄子劭也有称宇宙大将军都督六合诸军事者梁侯景也有称天地太师者晋范长生也有称回天再造功臣者朱全忠也有称皇天之下一人之上者元帝师也有称安国相王者睿宗也有称镇国大长公主者睿宗妹太平公主也
文武交互异数
国朝王靖逺骥王咸宁越皆繇制科累官尚书右都御史而一挂平蛮将军印一挂平朔及靖边副将军印李文忠以左都督而兼掌国子监祭酒王新建守仁以战功封伯而从祀文庙杨兴济以布衣散曹而位左都御史兼掌礼部及左军都督府印职兼文武卓冠千古嘉靖间内阁严徐李皆赐服麒麟麒麟公侯服也而成国公朱希忠京山侯崔元左都督陆炳等以坛供事服仙鹤仙鹤文臣一品服也成化以后文臣赐麟不为异而公侯伯武臣赐鹤则罕矣春明退朝録唐文武叅用袁滋自尚书右丞出华州刺史召为左金吾卫大将军如是者数人本朝工部侍郎王公明兼黄州刺史给事中乔公维岳换海州刺史三司使尚书右丞李公士衡换同州观察使学士承防刑部尚书李维翰换相州观察使翰林学士工部侍郎陈公尧咨换宿州观察使如钱邓州及庆厯初韩范厐王四公皆换观察使以用兵擢之龙图阁直学士李良换秦州防御使非美迁也武臣换文资者太宗时白州刺史钱昱换秘书监迁工部侍郎复换观察使今上以三科武举陈启新言事称防特授吏科给事中河南巡按御史张任学自疏改官钦奉上命改河南总兵官王元羙皇明盛事载兵部尚书单安仁左布政使张真等以武弁起家
少年早逹
英龄早逹者颛顼十岁相少昊帝喾十五相颛顼唐尧十五相帝挚甘罗十二为秦上卿介子推十五为楚相韦康成十五为郡主簿司马元显髙澄俱十六开府辅政崔英十七而为符秦諌议大夫子竒十八为东阿守张缅十八为汉淮南守贾谊十八为博士终军二十为谒者安圗二十一为丞相董贤二十二为大司马刘义康二十三为司徒録尚书事刘休仁二十三为司徒尚书令霍去病二十四为大司马邓禹二十四为大司徒萧子良元勰俱二十六为司徒録尚书事安圗子鄂多岱亦以二十六为大司徒宇文泰二十七为丞相髙岳二十七为太尉髙浟二十七为太师録尚书事托克托二十七为中书右丞相王俭二十九为仆射秉政巴延三十为中书左丞相亷希宪三十为中书平章事王溥三十二为平章事范宗尹三十二为右仆射张俊三十二为元枢将帅之少者齐王宪十六为益州总官霍去病十八为嫖姚将军封侯邓禹二十三拜前将军定关中贺防岳二十六为大都督淮阳王李道十九为洛州总管郯国公罗士信二十为行军总管卢祖髙二十三拜光州总管杜伏威二十三拜东南道大行台吴王李勣二十六拜大将军封英国公国朝早逹者杨少师廷和十二岁举乡试赵中丞时春十四中经魁蒋文定冕十五中解元王庶子臣十六登进士李少师东阳费少师宏何提学景明张太师居正刘侍读虞防俱十六中乡试李少师东阳十七登进士余工部毅十七中解元王侍讲洪十八第进士洪舍人钟陈修撰景着十八中探花赵中丞时春十八中会元王兵侍伟杨少师一清王叅政慎中蔡侍郎汝楠俱十八第进士王礼侍诲十八岁中解元王布政景坤十九中解元吴吉士鸿功亦十九中解元舒编修志十九中探花费少师宏二十岁中状元郭司成守益伦司成以训俱二十中会元戴编修大賔二十中榜眼徐少师阶二十一岁及第拜翰林编修李提学梦阳二十一中解元林修撰大钦二十二中状元施修撰槃二十三中状元郭太宰璡二十四岁为布政司叅议项公文耀二十八为兵部侍郎韩襄毅雍二十九为佥都御史杨文敏荣胡文穆广俱以三十二入内阁解学士缙三十三以侍读入阁于肃愍谦三十三为兵部侍郎陈节愍治三十四为吏部右侍郎彭少保时三十四以修撰入内阁铁公铉以三十六为兵部尚书李公友直以三十六为刑部侍郎许公郭为工部侍郎李公宴为礼部侍郎孙公得副都御史商少保辂以侍读入阁胡司法执礼为太仆寺卿夏忠定原吉三十七为尚书刘公虞防三十七以太常少卿掌翰林院吴公中三十七岁为尚书胡晏子昭三十八岁为刑部侍郎许公思温为吏部侍郎四十岁蹇忠定义为吏部尚书黄忠宣福为吏部尚书申少保时行以少詹兼学士四十一岁徐少师阶为礼部侍郎四十二岁郭忠襄资为户部尚书吕公震为刑部尚书吴文懿原彭文宪时俱入阁费少师宏为礼部尚书四十三岁张太师居正为武英殿大学士四十四岁吕公震为礼部尚书张公居正加少保太子太保四十五岁白防敏圭为工部尚书王襄敏越为右都御史俞肃敏子俊为兵部尚书张公采为吏部尚书至武功之显者张宁阳王懋九岁袭封英国公邓宁河愈十六岁为中军先锋沐都督昻十七岁以战功佥都督徐武宁王逹二十二为统帅二十八岁李岐阳王文忠为行省平章沐昭靖英为都督同知沐定逺晟封黔国公冯宋公胜为右都督兼佥事三十岁朱定襄王希忠加太保掌京营三十一岁朱东平王能封成国公三十二岁李岐阳文忠封曹国公三十四岁邓宁侯封卫国公冯宋公封宋国公沐昭靖封沐宁侯三十六岁徐中山封信国公张定兴辅封英国公三十七岁常开平遇春封鄂国公三十九岁徐中山为太傅封魏国公又春明退朝録载宋时宰相赵令卢相文潞公四十三登庸冦莱公四十四王沂公四十五贾魏公四十八枢宻副使赵令三十九冦莱公三十一晏元献三十五韩魏公三十六参知政事苏侍郎易简三十六王沂公三十九知制诰苏侍郎二十六王沂公二十七卢相杨文公晏元献晏宣献王宣徽拱辰皆二十八夏文庄三十学士苏侍郎二十八晏元献王宣徽皆三十宣献三十五王沂公李邯郸三十六杨文公钱子飞皆三十七卢相王叅政禹玉皆三十八附録王元羙记文人早夭者夏侯荣七岁属文十三岁战没林杰六岁能文十七岁卒夏侯攸十八岁卒袁着十九岁卒邢居实二十岁卒王勃二十一岁何烱二十二岁王延寿二十四岁袁佗二十五岁祢衡王训李贺俱二十六岁卫珍王融俱二十七岁邵炎陆硕俱二十八岁沈友二十九岁阮赡到镜孔熈先刘訏欧阳逮俱三十岁卒
髙年居位
大臣髙年居位者伊尹太公毕召外张苍范长生夹谷吾里补俱近百岁为丞相国公百余岁卒罗结百十二岁始以外都大官致仕卫武公九十五而为周卿士鬻熊九十而为文王师髙允九十为中书令九十八以左光禄大夫来敏九十七以执慎将军吕岱九十六以大司马李先九十五以内都大官司马孚九十三以太宰都督中外诸军士爕九十三以交州牧王盘九十二以翰林学士刘实九十一以太尉张俭以太师夏侯胜九十以太子太傅杨统九十以光禄大夫卒张万福八十以工部尚书致仕九十卒食禄七十年未尝一日病王裕之八十八以左光禄大夫开府仪同三司王起八十八以左仆射同平章事郭丹八十五以司徒罢郭汲八十五为并州牧王祥八十四以太保睢陵公致仕郭子仪八十五以尚父太尉中书令汾阳王赵景熹八十四以太傅张俭八十四以卫尉卒史浩八十四以太保魏国公致仕八十九以太师卒乔行简八十五以少傅平章军国重事乞祠赵充国八十余以后将军营平侯罢就第八十六卒国朝仪少宗伯智满八十致仕正统中杨文贞士竒八十以首揆终天顺初胡忠安濙八十二始以大宗伯得请王靖逺骥八十二复为大司马成化初王忠肃翺八十四为太宰正德初马端肃文升八十一始以太宰得请嘉靖初谢文正迁以八十复相嘉靖末严分宜八十三始以首揆斥免崔文奎八十六以太仆卿致仕蒯祥年八十余犹为工部侍郎黎明八十为尚书其次秦襄毅竑七十九尚总三边黄忠定福七十八尚叅賛机务黄太宰宗载七十八尚任统均李韩公善长七十七为太师王端毅恕七十七为太宰杨文襄一清七十六为少师隆万中海忠介七十三起右佥都御史丁堪七十九为按察使孙桓七十八为工部尚书虽功业名望不同皆以髙年处尊显者也若晩逹之可异者梁颢八十二状元及第陈修已七十三及第金章宗时河中府进士胡光谦八十三岁始策名
内职移为将相
有内职而移为将相者中书令枢宻使汉官兼内外人者将作郎大长秋有内臣而真为宰相者秦丞相赵髙魏太师大司马都督中外诸军録尚书冯翊王宗爱唐尚父司空中书令博陆王李辅国南汉太师内枢密使龚托南宋领枢密院事广阳王童贯少保梁师成元大司徒领中书左丞相李邦宁有儒臣而入为内臣者太史公司马迁为中书令有内臣而出领儒臣者内侍监鱼朝恩兼判国子祭酒南汉自状元及第及雅士名儒俱先下蚕室而后得入用事抑何不幸也宣德中金吾卫指挥同知傅广自宫请効用内廷上曰此人已至三品更欲何为而勇于自残下法司问罪则可谓之人妖矣又栾巴初以天阉为中黄门后阳道开通自言出列乡郡张平养子蚝通于平妾因自割其势后事符坚至大将封侯号万人敌传不载其割势事见十六国春秋杨素弟约少为查所伤遂成宦者后为内史令封郡公而无子樊叔畧长九尺被腐为髙氏给使殿省走周累典大郡封清乡县公见循吏传又先为道士仕宦者唐侍中魏征丞相卢程先为僧仕宦者宋汤惠休蔡京唐贾岛为僧道而举进士者唐刘轲由僧径拜大位者唐左卫大将军梁国公怀义元太保叅议中书省刘秉忠明太子少师姚广孝由道士径拜大位者唐嵩山于什方为正谏大夫同中书门下平章事叶静能为国子祭酒郑晋思为秘书监尹防为谏议大夫明邵元吉为礼部尚书陶仲文为少师防诚伯
三及第俱拜相
嘉靖壬戌一科首甲三人状元申时行榜眼王锡爵探花余有丁皆大拜位师傅万厯丙辰状元钱士升榜眼贺逢圣探花林釬亦俱大拜但在位俱不乆其最不显而又不利者无如嘉靖癸丑状元陈谨为乱卒所殴死榜眼曹大章以废疾罢复用胁受商人财削职为民探花温应禄次年即举家疫死洪武丁丑状元陈防同刘锷俱责徙安置取罒俱杀之尹昌隆以中允下狱死欧阳永叔归田録自太宗崇奬儒学骤擢髙科至宰辅者多矣太平兴国二年至天圣八年二十三榜由吕文穆公防正而下大用二十七人而天圣五年一榜是岁王文安公尧臣第一今昭文相公韩仆射琦第二西江政赵侍郎槩第三人也为科塲盛事自景祐元年已后至今治平三年三十余年十二榜五人以上未有一人登两府者亦可怪也
父子兄弟状元
自古父子状元宋梁颢及子梁固安德裕及子安守亮张去华及子张师德止三家耳国朝岭南伦谕德文叙中会元状元长子通参以谅中解元进士次子祭酒以训复以解元及第第二人少子以诜亦成进士父子兄弟皆防制科合三元而嬴其二古未之有也兄弟状元者唐贞元七年阆州尹枢元和八年尹极干符二年崔昭纬景福二年崔昭矩光化二年归修天祐二年归系及宋陈尧叟尧咨淳化三年孙何咸平元年孙仅宋祁廷试第一兄郊第三而唱名太后改郊第一亦兄弟状元国朝长乐马某有子铎而妻妬不容嫁之同邑李氏生子骐后铎中永乐壬辰状元骐戊戌状元异姓实同母骐初名马又永乐丁酉解元亦竒于前代也又国朝父子髙魁者余姚谢迁以成化甲午解元登乙未状元而子丕以治辛酉解元为乙丑探花太仓王锡爵嘉靖壬戌防元榜眼而子衡以万厯戊子解元中辛丑进士第二人廷试榜眼吉水刘应秋以万厯壬午解元中癸未探花而子同升中崇祯丁丑状元福州林赐林侨父子解元莆田黄寿生曾孙干亨孙如金三代解元
三兄弟同举
三兄弟同举者南昌刘一焜刘一煜刘一燝俱中万厯戊子科江西试华亭张拱端张履端张轨端俱中万厯壬子科应天试兄弟先后举制科者苏郡沈巡抚珣副使珫知县琦南昌刘阁学一燝员外一煜巡抚一焜韩城解主事经传兄经雅弟经邦歙县洪大行辅圣巡抚佐圣叅政翼圣进贤饶侍郎景晖亷宪景曜叅政景暐宁国梅叅政守相佥事守峻布政守和嘉兴岳侍郎元声巡抚和声太常卿骏声丙戌防元袁宫谕宗道壬辰进士吏部郎中宏道丙辰进士南吏部郎中中道则同胞三甲第也太仓周墨治乙丑进士弟坤正德戊辰进士在正德甲戌进士土嘉靖辛丑进士金坛周吏书应秋与弟廷侍泰峙维持山隂周祯周仍周祚周铎余姚孙太宰鑨庶吉士铤太常卿錝大司马鑛鄞县戴鳌戴鲸戴鱀戴防京山李礼书维祯弟维标维柱维极戈阳汪佃汪僎汪俊汪伟曹县王崇文崇献崇仁崇俭临海王主政士崧方伯士琦佥都士昌鸿胪卿士性武进吴大理亮方伯知县奕行人兖则同胞四甲第也唐阙史卢丞相渥轩冕之盛近代无比伯仲四人咸居显列干符初母忧服阕渥自前中书舍人拜陜府观察使又旬日其弟泾自前长安令除给事中又旬日弟治自前集英校理为左拾遗又旬日弟沼自几尉迁监察御史诏书叠至士族荣之渥赴任自居守分司朝臣以下皆设祖筵遮于行路都人观者自临都驿以至于行凡五十里洛城为之一空又张环兄弟五人并举进士卓有名誉掌书记必择有文学得时称者任之卢简能为夏州掌书记弟简词为河孟掌书记简正为昭义掌书记简求为鄂州掌书记兄弟四人并得新选时无其比
三元
唐有四元崔延翰又为制科首也宋三元则王丞相曾杨学士寘冯枢使京金三元则孟学士宗献防佥宪宗哲明三元则商少保辂若欧阳少师修则本州及太学礼部试称三元而廷试在第五非真三元也国朝以会元而状元者洪武乙丑许侍中观成化壬辰吴宗伯寛治庚戌钱修撰福治己未伦宫谕文叙万厯【甲辰】杨守勤【庚戌】韩敬【癸丑】周延儒己未庄际昌解元而状元者呉学士伯宗洪武庚戌解元辛亥状元林侍讲环永乐乙酉解元丙戌状元萧修撰时中永乐戊子解元辛卯状元陈少保循永乐甲午解元乙未状元柯少詹潜正统丁卯解元景泰辛未状元彭侍讲教天顺壬午解元甲申状元谢少傅迁成化甲午解元乙未状元李少宰旻成化庚子解元甲辰状元杨光禄惟聪正德己卯解元辛巳状元解元而会元者黄太常子澄洪武甲子解元乙丑会元施御史显洪武丁卯解元戊辰会元陈佥事燧永乐戊子解元己丑会元林宫谕志永乐辛卯解元
壬辰会元洪右都英永乐甲午解元乙未会元杨司徒鼎正统乙卯解元己未会元姚太宰防正统戊午解元壬戌会元王少傅鏊成化甲午解元乙未会元储侍郎瓘成化癸卯解元甲辰会元汪宗伯俊治壬子解元癸丑会元李少师廷机隆庆庚午解元万厯癸未会元三试魁元者除【伦文叙杨守勤】两元而乡试第三人李廷机林志解元防元而廷试复第二王鏊解元会元而廷试第二陈循彭教解元状元而会试第二人谢迁解元状元而会试第三人至花解元纶会试殿试俱第三杨状元慎乡试第三会试第二陈会元澜袁会元炜乡试第二廷试第三王会元锡爵乡试第四廷试第二金会元逹乡廷试俱第三谢解元丕会试第四廷试第三陶会元望龄乡试第二殿试第三至正统己未会元杨鼎以解元登第一甲第二人壬戌会元姚防以解元登第二甲第一人乙丑会元商辂以解元登第一甲第一人杨以太子太保卒諡庄敏姚以太子少保卒諡文敏商以少保卒諡文毅三公连三科俱己巳年起拜俱不厯卿寺馆幄为竒也状元官至一品者少师前费公少傅前谢公李公少保前陈公商公彭公顾公成化状元太子太傅张公升治状元太子太傅毛公澄嘉靖状元少师申公时行会元一品者前少保商公少傅王公少师梁公太子太保张公少傅袁公太子太保王公石林燕语宋时状元为相者四人吕文穆王文正李文定迪宋光宪祁文穆登第十二年拜文正二十一年文定二十七年文正文定皆再入而文穆三入尤竒其后又有留梦炎文天祥
厯代状元
唐宋以来状元科第姓名可考者唐髙祖武德元年孙伏伽【止称第一人】髙宗咸亨元年进士五十四人状元杜易简上元二年进士四十五人状元郑益武后垂拱元年状元吴道古垂拱三年状元陈伯玉中宗神龙元年进士六十一人状元姚仲豫宗开元元年进士七十一人状元常无名开元二年进士十七人状元孙逖四年进士十六人状元范崇凯五年进士二十五人状元王维十一年进士三十一人状元源少良十二年进士二十一人状元贾季阳二十年进士二十四人状元徐征天宝三年进士二十九人状元羊袭吉六年进士二十二人状元杨防十年进士二十人状元李臣卿十二年进士五十六人状元杨众十三年进士三十五人状元杨肱肃宗乾元二年进士十七人状元【无考】肃宗宝应元年进士二十七人状元洪源又状元萧遘【年分无考】大厯四年进士二十六人状元齐映五年进士二十七人状元王储十三年进士三十一人状元杨凝十四年进士二十人状元王缙德宗二年状元牛锡庶贞元七年状元尹枢八年状元贾棱十年进士十八人状元李程十三年进士三十人状元郑巨源十五年进士十七人状元封孟绅十八年进士二十三人状元徐敏宪宗元和元年进士二十三人状元张又新五年进士三十二人状元李顾行七年状元李固言八年状元尹极【阆州人枢弟】十一年进士三十二人状元郑獬十三年进士三十二人状元独孤梓十四年进士三十一人状元韦谌宝厯元年状元柳璟二年进士三十五人状元裴球文宗太和元年状元卢储四年状元宋祁五年状元李逺【防州人】八年进士二十五人状元李余【成都人】九年进士二十五人状元郑璀开成元年状元李肱三年进士四十人状元裴思谦武宗会昌二年进士三十人状元郑颢三年进士二十三人状元卢肇【宜春人与同郡黄颇齐名同日赴举郡守饯颇而已明年状元及第回看竞渡于席上赋诗曰向道是龙刚不信果然夺得锦标归】四年进士二十五人状元郑言五年状元张濆六年进士十六人状元狄思慎七年状元顾标宣宗大中元年进士二十二人状元卢深五年进士二十七人状元李郜十一年进士三十人状元崔铏十二年进士三十人状元李亿又状元刘蒙【年分无考】懿宗咸通二年进士三十人状元薛迈二年状元孙龙光七年进士二十五人状元韩衮【文公之孙】八年进士三十人状元郑业九年进士三十人状元归仁绍十二年状元公乗亿十三年进士三十人状元郑昌符僖宗干符二年进士三十人状元郑合敬三年状元崔昭纬四年进士三十人状元孙渥中和五年状元许祐孙昭宗龙纪元年状元张曙【成都人】大顺元年状元杨賛安二年状元杜荀鹤景福二年状元崔昭矩干宁元年状元苏检二年状元赵观文三年状元崔谔又云沈崧四年状元杨賛图光化三年状元裴格四年状元归修【苏州人】天祐元年状元杜德祥二年状元归系【苏州人修之弟】三年状元裴説四年状元崔詹【是年唐亡】五代梁开平二年状元崔邈贞明中状元陈逖后唐同光中状元王彻【旦之曽祖】状元王归璞【简州人】状元黄仁頴天成三年状元郭晙后晋状元冦湘【凖之父】后周状元王朴宋景始御殿唱名太平兴国二年状元吕防正三年状元胡旦五年状元苏易简八年状元王世则【是榜始赐出身分为三甲】端拱元年状元叶齐淳化三年状元孙何【是科糊名分校】咸平元年状元孙仅【始为小録用绶谓之金花帖渑水燕谈孙何孙仅学行文词倾场屋何既状元王黄州览仅文编书曰明年再就尧堦试应被人呼小状元后仅果第一黄州复以诗寄之云病中何幸忽开顔记得诗称小状元粉壁乍悬龙虎榜锦标仍属鹡鸰原】咸平二年状元孙暨三年状元陈尧咨【是年分六甲】五年状元王曾景德二年状元李迪【青箱杂记李文定公迪美髭髯御试先一夕梦人剃其髭髯俱尽迪恶之有解者曰秀才须作状元今岁省元是刘仍已替滋矣是岁果第一】大中祥符元年状元姚煜【是年始赐袍笏】五年状元徐奭八年状元蔡齐【东斋遗事宋贞宗策士梦殿下菜甚盛与殿基齐拆卷第一人乃蔡齐也】天禧三年状元王整天圣二年状元宋郊五年状元王尧臣八年状元王拱辰景祐元年状元张唐卿景祐五年状元吕臻宝元元年状元吕溱庆厯二年状元杨寘【括异志杨通与杨寘状元相善梦寘授刺署龙首山人庆厯中登第第一人龙首状元也山人无禄之称】六年状元贾黯皇祐元年状元冯京五年状元郑獬嘉祐二年状元章衡四年状元刘煇【东齐记事有堂吏梦火山军姓刘人作状元明年辉及第】六年状元王俊民八年状元许将【闽县人】治平二年状元彭汝砺四年状元许安世熈宁三年状元叶祖洽六年状元佘中九年状元徐铎元丰二年状元时彦五年状元黄裳八年状元焦蹈元祐三年状元李常宁六年状元马防绍圣元年状元毕诚四年状元何昌言元符三年状元李釡崇宁二年状元霍端友五年状元蔡嶷大观三年状元贾安宅政和二年状元莫俦五年状元何重和元年状元王昻宣和三年状元何涣六年状元沈晦【氏族大全沈晦赴省试至天长道中梦身骑大鹏　搏风而上因作大鹏赋以纪其事宣和中果魁天下】建炎二年状元李易绍兴二年状元张九成五年状元汪应辰八年状元黄公度十二年状元陈诚之十五年状元刘章十八年状元王佐廿一年状元赵造廿四年状元张孝祥廿七年状元王十朋三十年状元梁克家隆兴元年状元朱待问乾道二年状元萧国梁五年状元郑侨八年状元黄定淳熈三年状元詹骙五年状元姚頴八年状元黄由十一年状元卫泾十四年状元王容绍熈元年状元余复绍熈四年状元陈亮庆元二年状元邹应龙五年状元曾从龙嘉泰二年状元傅行简开禧元年状元毛自知嘉定元年状元郑自诚四年状元赵建太七年状元袁甫十一年状元吴潜十三年状元刘渭十六年状元蒋重珍宝庆二年状元王会龙绍宁二年状元黄朴五年状元徐元杰端平二年状元吴叔诰嘉熈二年状元周坦淳祐元年状元徐俨夫淳祐四年状元留梦炎七年状元张渊微十年状元方逢辰宝祐元年状元姚勉四年状元文天祥开庆元年状元周震炎景定三年状元方山京咸淳元年状元阮登炳四年状元陈文龙七年状元张镇孙十年状元王龙潭元至治元年状元宋文泰定四年状元李辅元统二年状元李齐至正二年状元陈祖仁八年状元王宗哲十四年状元朱继志廿年状元魏元礼廿三年状元杨防国朝洪武三年庚戌始开科四年状元吴伯宗乙丑状元丁显戊辰状元任亨泰辛未状元张显甲戌状元张信丁丑状元陈防上亲赐策问擢状元韩克忠建文三年庚申状元胡广永乐二年甲申状元曾棨丙戌状元林环辛卯状元萧时中壬辰状元马铎乙未状元陈循戊戌状元李骐辛丑状元曾鹤龄甲辰状元邢寛【仍用朱书填黄榜】宣德二年丁未状元马愉庚戌状元林震癸丑状元曹鼐正统元年丙辰状元周旋己未状元施槃壬戌状元刘俨乙丑状元商辂【本朝中三元惟辂一人又云许观亦三元】戊辰状元彭时景泰二年辛未状元柯潜甲戌状元孙贤天顺元年丁丑状元王一防癸未状元彭教成化二年丙戌状元罗伦己丑状元张升壬辰状元吴寛乙未状元谢迁戊戌状元曾彦辛丑状元王华甲辰状元李旻丁未状元费宏治三年庚戌状元钱福癸丑状元朱希周己未状元伦文叙壬戌状元康海乙丑状元顾鼎臣正德三年戊辰状元吕柟辛未状元杨慎甲戌状元唐臯丁丑状元舒芬辛巳状元杨维聪嘉靖二年癸未状元姚涞丙戌状元龚用卿己丑状元罗洪先壬辰状元林大钦乙未状元韩应龙戊戌状元茅瓉辛丑状元沈坤甲辰状元秦鸣雷丁未状元李春芳庚戌状元唐汝楫癸丑状元陈谨丙辰状元诸大绶乙未状元丁士美壬戌状元徐时行乙丑状元范应期隆庆二年戊辰状元罗万化辛未状元张元忭万厯二年甲戌状元孙继臯丁丑状元沈懋学庚辰状元张懋修癸未状元朱国祚丙戌状元唐文献己丑状元焦竑壬辰状元翁正春乙未状元朱之蕃戊戌状元赵秉忠辛丑状元张以诚甲辰状元杨守勤丁未状元黄士俊庚戌状元韩敬癸丑状元周延儒丙辰状元钱士升己未状元庄际昌壬戌状元文震孟乙丑状元余煌戊辰状元刘若宰辛未状元陈于泰甲戌状元刘理顺
进士分甲第自兴国八年王世则榜始御殿唱名自雍熈三年梁颢榜始赐宴自太平二年吕防正榜始梁颢宴于琼林苑防正宴于开宝寺遂为定制给金吾卫士送归第自蔡齐榜始刻登科録自霍端友榜始卢氏杂説开成中髙谐知举内出霓裳羽衣曲赋太学创置石经诗进士试诗赋自此始
相国李固言元和六年下第逰蜀遇一老姥言郎君明年芙蓉镜下及第明年果状元及第诗赋有人镜芙蓉之目
郑獬微时梦至一处有小方池甃以明玉蠏浴其中臂生白鳞视水中影头角已出吏云此玉龙池也皇祐五年及第
唐张濆于防昌五年状元及第后翰林覆落濆等八人赵渭南贻濆诗曰莫向春风诉酒杯谪仙真个是仙才犹堪与世为祥瑞曾到蓬莱顶上来
摭言孙渥梦积木数百践其上自谓必中状元居众材之上也杜荀鹤舍前椿树生芝草明年及第以彩饰之安几砚间曰科名草
唐御食红绫饼餤为上光化中放进士榜裴格卢延逊等二十八人宴于曲江勅大官赐二十八枚梦溪笔谈张唐卿进士第一人及第期集于兴国寺题壁云一举首登龙虎榜十年身到凤凰池有续其下云君防姚晔并梁固不得朝官未可知
渑水燕谈元丰中汶上梁逖一文梦奏事殿中其御座前揭一牌舀金大书黄裳二字意必贵兆也因改名明年御前唱第劒南黄裳为第一遯斋闲览柳道者能豫知先兆或问仐年状元何姓曰不白不黒非朱非緑曰亦知其名乎举下衣以示后数日防音至乃黄裳也
度宗庙防君谅隂榜第一名王龙潭次路万里三名胡防黄行都为之语曰龙在潭飞不得万里路行不得防而黄医不得
王弇州曰朱恭靖希周治丙辰状元盛德为天下师表虽寿止八十四而及见嘉靖丙辰状元诸大绶江西成化丙戌状元罗公伦以言事外谪后复官止修撰赠左谕德諡文毅嘉靖己丑状元罗公洪先亦以言事为民止賛善赠光禄少卿諡文恭相去一甲子大魁同言事同讲学同从六品得諡同赠官从五品同
正德丁丑状元舒芬授修撰未几以谏南幸谪外召复官卒万厯丁丑状元沈懋学授修撰未几以上书諌张相丁忧不合移病归卒二公才气畧相同而修撰皆无满任寿皆四十二
青厢杂记刘公沆天圣中赴省梦被人斫落头甚恶之人解曰状元不可得只得第二虽斫落头留项在果第二人及第南部新书胥偃应举时梦徐将军斩下头项作诗云昔为树头花今为塜中骨以为不祥明年徐奭榜第二及第
韩退之子绾孙衮皆擢第衮为状元退之名著山斗而世不知有状元衮吴与弼父吴溥洪武庚辰会元而与弼之名特着王新建守仁父防华成化辛丑状元而新建之名亦逺在海日上故不朽有三在此不在彼也
一姓十一解元
江西吉安国朝以来进士拜相者九人尚书三十人防元九人鼎甲三十三人有同朝三相者有一姓二相者有一姓三元者有一姓十八进士者一姓而二鼎甲者凡二家一科而三及第者凡二科一科而二及第者凡五科有一科而登进士至三十七人者有一科而入翰林选庶吉士至十四人者举人则解元四十五人经魁一百二十五人有一科二解元者先后二科合省直也有一科中式至一百三十六人者溢于解额合省直及各省也见郭青螺集又闽莆田黄氏自本朝开科来一姓解元十一人永乐十年戊子应天解元黄寿生正统九年甲子解元黄誉天顺六年壬午解元黄初成化四年戊子解元黄文琳成化十年甲午解元黄干亨治十七年甲子解元黄如金正德五年庚午解元黄廷宣嘉靖二十三年癸卯解元黄继周二十八年己酉解元黄大观三十一年壬子解元黄星耀三十四年乙卯解元黄懋冲至其余五魁之内合厯科又不下二十人又福州永福县瑞云峯有古防云天宝石移瑞云来期龙爪花红状元西东宋乾道间天宝瑞云寺后崖石横山而行齧地成溪既而此石松上复生龙爪花是年萧国梁魁天下郑侨黄定继之萧居冲峯郑居岭黄居龙屿当时诗云冲峯岭与龙屿三处山川壮矣哉相去其间只百里七年三度状元来俱载府志亦海内所罕俪也
闽省贤书载一榜三及第宣德庚戌状元长泰林震榜眼建安龚锜探花莆田林文一科两解元同县者永乐戊子福建解元杨慈应天解元黄寿生宣德壬子解元林同顺天解元宋维俱莆田人隆庆庚午福建解元林竒石顺天解元李廷机俱晋江人

[book_title]卷三
赐龙凤牌
巴延擅政【缺三字】邪小辈恐献谀之不至典瑞院都事某建言凡都官提调军马者必佩虎符今太师巴延难与他人同宜锡龙凤牌以宠之制可遂制龙凤牌一面其三面各函径寸珠一枚而饰以红刺鸦【缺】寳石牌身镌元徳上辅功臣号字仍用白玉嵌造牌成直数万锭又京畿都运纳蘓喇上言巴延功勲葢世难与百官一体合用泥金书词以尊荣之者防院官议不可行止金书上天眷命皇帝圣防字様仍墨笔刘瑾擅权时每上视朝羣臣向东北作一揖为瑾在上右也人谓瑾曰站的皇帝谓上曰坐的皇帝诸外逺衙门封事投通政司者曰白本以红纸具揭投瑾曰红本又国朝文武臣领行事俱给铜闗防独正徳间太监张永征安化王及再督三闗用金铸成嘉靖间大学士顾公鼎臣居守用牙刻闗防赐之嘉靖庚申上南京织闪黄补麒麟仙鹤纱衣各一副赐分宜闪黄色惟上得用之甲子赐华亭教子升天蟒衣一袭上手择有珠者
赐文臣第
文臣赐第京师昔高帝时有之以后蹇忠定夏忠靖杨文贞杨文敏胡忠安呉荣襄至翰林臣曽棨王英在宣庙俱有赐文贞力辞而止于肃愍陈芳洲高文义王毅愍商文毅在景庙亦有之袁彬所请则文毅赐第也天顺李文达王忠肃马恭襄俱有赐第又为忠肃造第原籍盐城嘉靖间张文忠治第京师上闻以银币羊酒落之今人不考遂以为赐第非也其原籍始以书院请特命有司给夫价资营造后夏文愍亦继之然不名言赐也万厯元年张江陵筑第故里上特辍御前白金千两遣官赍送嘉靖中既为真人尚书邵元节陶仲文治显灵宫于内开法局而宫外复起大第其盛尚书端明顾尚书可学俱有赐第乃至通妙梁散人方士段□子亦有之不足为异也
赐居第额对
高帝以魏国公达勋业非常于居第左右特各建一坊榜曰大功又特署八字于徳庆侯廖永忠门曰功超羣将智迈雄师以旌异之后襄阳任亨泰为礼部尚书得幸勅于原籍立状元坊不为例又亲书孝义门三字署于浦江郑氏之门皆非有司所请也世宗时因张文忠请立书院仍亲定名曰贞义堂曰抱忠楼曰寳纶京师居第成赐以献皇帝御书荣恩堂字识其端曰皇考手泽赐银印篆刻所赐孚敬字及白金四镒彩帛四束羊酒肴馔等物谕曰前闻卿自为堂曰荣恩所谓荣得君恩也朕思皇考尝手书三字朕恭装轴兹并银印一枚及防帛等物以为吾君臣相庆之意庶见朕意云耳后杨文襄楼曰寳翰夏文愍书院曰忠礼堂曰琼恩楼曰寳泽李文康楼曰珍谟汪荣和楼曰昭恩甘少保楼曰尊恩严分宜高新郑亦各沾赐分宜堂额曰忠弼楼曰琼翰流辉供象阁曰勅赐延恩之阁京师堂曰忠正南昌楼曰寳翰堂曰耆徳新郑楼曰寳谟堂曰鉴忠陶秉一原籍书楼曰圣翰琼光今上为张江陵赐堂额曰纯忠其左扁曰社稷之臣右扁曰股肱之佐堂对曰志秉纯忠正气之万世功昭捧日休光播于百年楼额曰捧日皆御笔
赐印记
高皇帝赐懿文太子白玉印方一寸二分曰大本堂记赐中宫皇后白玉印方亦如之曰厚载之记文皇帝赐仁庙玉押曰人主中正仁庙即位时宣庙方为皇太孙复举以授之命印识章奏国朝惟仁宣二庙优礼大臣赐银图书以示褒羙后亦有嗣行之者按仁宗朝蹇义夏原吉杨士竒黄淮杨荣金防孜俱被赐其文曰绳愆紏缪而义士竒又有蹇忠贞杨贞一之印宣宗赐义曰忠厚寛原吉曰含贞静士竒曰清方贞一荣曰方直刚正胡濙曰清和恭靖又文恭世家吴忠曰和敏详达景防赐少傅胡濙曰忠贞惟笃少保王文曰忠诚匪懈衍圣公孔绪曰谨礼崇徳按是时王少傅直陈循高谷于谦三少保当亦有之特以景庙赐不敢登之志耳世宗朝与赐者杨一清张孚敬桂蕚李时费宏夏言顾鼎臣翟銮方献夫严嵩郭勋仇鸾杨曰耆徳忠正又防愆弼违又别记永嘉张茂恭桂曰忠诚静慎又绳愆匡违李曰忠敏安慎方曰忠诚直谅费曰旧辅元臣夏曰学博才优顾曰经纬首选翟曰清谨学士又绳愆辅徳严曰忠勤敏达勋未考仇曰翔卿又曰朕所重惟卿一人今上以少师张居正乞归葬范银为图书以赐之俾得驰宻封言事其文曰帝赉忠良宪庙特赐方士李孜省银图书二曰妙悟通曰忠贞和直得宻封言事又邓常恩图书一曰槖籥隂阳萧崇一图书二曰至贞妙曰丹霞嵗月世庙赐真人邵元节白玉印文曰阐教防国乌玉印文曰太和子真人陶仲文白玉印文曰凌虚子乌玉印文曰林隠银记曰乘一保国宣庙赐太监金【缺】范银记其文不又赐王御用瑾银记四曰忠肝义瞻曰金貂贵客曰忠诚自励曰心迹双清宪庙赐覃司礼吉牙记二曰忠诚不怠曰谦亨忠敬银记一曰才华明敏石记一曰补衮宣化世庙赐张司礼佐银记四曰集谋补徳曰端忠诚慎曰辅忠曰励忠麦司礼福银记一曰恭勤端慎其他未能悉数盖中贵官得之不难若大臣则为异典耳若赐诗文者髙皇帝圣质天纵有触即发不以贵近宣宗赐少傅谨身殿学士杨荣诗一章世宗赐辅臣费宏七言歌行一章又赐辅臣杨一清石瑶贾咏诗皆五言永乐五年授交趾明经甘濶祖十一人为谅江等府同知各赋诗一章送之宣徳五年命行在工部尚书许□廵抚河南仍赐之诗又命扬武侯薛禄率师筑赤城等处赐之诗肃庙以礼部尚书席书病目赐诗问之以刑部尚书赵鉴致仕赐诗送之皆龙笺御墨天书焕烂御制祭文者髙皇帝谕祭羣臣多出御笔嘉靖中上为少保礼部尚书席书太子太保兵部尚书李承勲皆亲御翰墨作祭文御制神道碑者高皇帝为中山王徐达成祖为姚恭靖广孝
考满非常恩赐
永乐中尚书凡三年满有赐羊一牵酒十瓶钞千贯者九年满有赐奬谕赐宴内殿者如永乐中赵羾夏原吉蹇义方賔左都御史李庆皆赐宴华葢殿其后奨谕赐宴内殿者惟内阁大臣一品九年满有之而六年满于羊酒钞锭之外又有加赐白金五十两大红麒麟缎衣一袭及酒馔一卓者则自张永嘉始夏贵溪严分宜徐华亭俱有之张江陵九年满于羊酒钞锭外及银两表里俱以为常赐复加赐白金二百两坐蟒蟒衣各一袭防缎八表里陞左柱国大傅予三代诰命荫子尚寳司丞锡宴礼部辞太傅而已最后十二年满上为召吏部谕元辅居正受先帝顾命夙夜在公任事任怨虽称十二年考满实在阁办事十五年忠勲与常不同应得恩防等项着从厚防议来看寻遣司礼监太监张诚赐银三百两蟒衣一袭纻丝四十表里羊十只酒六十瓶钞十万贯酒饭五卓鸡十只鵞五只猪肉一百五十斤汤五品白面一百二十斤香油三百二十斤白糖一百斤黒糖一百四十斤蜜二十五斤烛一百对柴三百扛莲肉二十斤荔枝十斤圆眼十斤胶枣红枣各二十斤栗子三十斤冬笋二十斤蘑茹香菌花椒胡椒各五斤寻谕元辅卿亲受先帝遗嘱辅朕十年四海升平四方賔服实頼卿匡弼之功精忠大勲朕言不能述官不能酬兹厯十五年考绩特于常典之外赐银二百两坐蟒蟒衣各一袭嵗加禄米二百石薄示褒眷先生其钦承之该吏礼二部疏上加上柱国太傅支伯爵俸防子尚寳司丞给四代诰命仍赐勅奬谕锡宴礼部疏辞上柱国伯爵俸而已万厯五年张少师闻父防上及两宫赐白金一千五百两钞三万贯防币三十表里白米六十石麻布百五十疋余物称是大婚后许奔防上及慈圣各赐白金五百两防币八表里仁圣白金三百两防币六表里濒行赐白银八寳六十两服除赐白玉带一条大红坐蟒蟒衣各一袭金执壶一把金台盏二副慈宁赐膳九品金执壶金台盏金箱牙筯白金防缎有差
赐土官服色
正徳中赐播州宣慰司杨斌麒麟衣一袭陞四川按察使后以宣慰致仕复赐麒麟衣一袭最后赐蟒衣玉带以贡物厚故也赐永顺宣慰使致仕彭世麒大红蟒衣三袭陞都指挥使其子宣慰明辅大红飞鱼服三袭给正三品散官诰命以进大木故也嘉靖末复以进大木赐致仕宣慰彭明辅蟒衣进湖广都指挥使致仕子宣慰翼南飞鱼衣一袭进云南右布政使正徳赐日本使臣宋素卿大红飞鱼服一袭中人瑾受其黄金故也素卿闽人至嘉靖中始以争贡事论死
宫室土木之侈
从古骄滛之主自声色狗马外大都以土木工作之盛自鸣得意璇宫瑶室徃辙方踬踵事增华其尤异者述异记阖闾搆水晶宫尤极珍怪皆出自水府吴王筑姑苏台崇饰土木宫妓数千人上别立春霄宫青龙舟盛陈伎乐日与西施为水嬉吴王于宫中作海灵馆馆娃宫铜沟玉槛宫之楹槛珠玉饰之秦始皇作阿房宫舁蜀荆地材至闗中役起七十万人自雍门以东至泾渭交处殿屋复道周阁相属象六国宫室虽一瓦一甓亦如其式各书国号不相雷同皆布其所得诸侯美女居之如在其国钟鼓帷帐不移而具汉宫殿阿房宫前殿东西三里南北五里前庭中可受十万人车行酒骑行炙千人唱万人和一云上可以坐万人下可以建五丈旗闗内离宫三百闗外四百余未央宫周回二十八里前殿东西五十丈深十五丈高三十五丈木兰为棼橑文杏为梁柱金铺玉戸华榱璧珰雕楹玉磶重轩镂槛青琐丹墀黄金壁带间以和氏珍玉其内殿阁如夀成万嵗广明椒房清凉永延玉堂曲台白虎等三十二处建章宫千门万戸周廻二十里凤凰阙七十五丈中殿受万人有馺娑枍诣天梁竒寳等二十六殿桂宫在未央北中有明光殿皆金玉珠玑为帘箔处处明珠翠羽金殿玉堦昼夜光明又北宫明光宫周围各十余里发燕赵美女二千人充之率皆十五以上二十以下万有八千人温室殿以椒涂壁被之文綉香桂为柱设火齐屏风鸿羽帐规地以罽賔毺武帝起神屋曰昭阳殿以白珠为帘箔玳瑁压之象牙为蔑风至自鸣若珩瑀前庭植玉树以瑚为枝碧玉为叶又起招仙阁于甘泉阁西编翠羽麟毫为帘琉璃为扇悬黎火齐为床其上悬浮金轻玉之磬成帝赵皇后居昭阳殿中庭彤朱而殿上丹漆砌皆铜沓黄金涂白玉阶壁带徃徃为黄金釭含蓝田璧明珠翠羽饰之上设九金龙皆九子金铃五色流苏带以緑文紫绶金银花镊毎好风日幡毦光彩照曜一殿铃镊之声惊动左右中设木畵屏风制度精巧其萦文如蛛丝玉几玉床白象牙簟緑熊席毛长二尺余人眠而拥毛自蔽望之不见有四玉镇达照无瑕窓扉多是緑琉璃亦皆达照毛髪椽桶刻作龙蛇鳞甲分明见者兢栗灵帝起裸游舘宫人年二七以上三六以下皆靓妆解其上衣惟着内服或共裸浴取西域所献茵墀香为汤余汁入渠名曰流香渠陈后主为潘贵妃作飞仙帐四面绮綉窓间尽画神仙凿金银为书字灵兽神禽风云花炬为之玩饰榱桶之间悉垂铃佩涂壁皆以麝香锦幔珠帘穷极绮丽又于光昭殿前起临春结绮望仙三阁为张贵妃丽华所居高数十丈并数十间窓牖壁带悬楣楪槛悉以沉檀为之又饰以金玉间以珠翠外施珠帘内有寳床瑶帐毎微风暂至香闻数里朝日初照光映后庭其下积石为山分水为池植以竒树杂以花药并复道交相徃来临春自居结绮张贵妃居之望仙孔贵嫔居之贵妃常于阁上靓妆临斜槛望之飘飘若神仙石虎于太极前殿起楼高四十丈结珠为帘箔盛夏登高楼以望四极奏靡曼之音又于楼下开马埒射场周四百歩皆文石筑成光彩晃耀复畜聚钱贝珠玉之寳以赏百戏之人华林园亭榭帘柱皆隠起为龙凤百兽形雕绘竒丽彩色黏天夜徃徃有光明楼上春杂寳屑和异香命百人于楼吹散之名曰芳尘台上有铜龙中盛百斛酒使人嗽酒风至望之如雾名曰黏雨台又为四时浴室用防石碔砆为堤岸琥珀为鉼杓夏则引渠水为池池中纱縠为囊盛百寳杂香渍于水中严氷之时作铜屈龙数千枚各重数十斤烧如火色则水恒温名曰燋龙温池引凤文锦歩障萦蔽浴所解媟服宴戏弥日夜名曰清嬉浴室浴罢泄水于宫外水流之所名温香渠隋炀帝营造宫室近山无大木皆致之逺方二千人曵一柱以木为轮则戞磨火出乃铸铁为毂行一二里毂輙破因使数百人赍毂随之一柱之费辄数十万造观文殿前两厢为
书堂各十【原缺九字】
殿毎一间十二宝厨藏贮琅函秘笈前设五香重牀嵌以金玉春夏铺九华象簟秋设凤绫花褥冬则加以绵若须弥氊帝幸书堂或观书其十二间内通为闪电窓玲珑相望雕刻之工穷竒极妙金铺石题绮井华榱辉映溢目毎三间开一方戸戸垂锦幔上有二飞仙当戸地口施机辇驾将至则有宫人擎香炉在辇前去戸一丈脚践机发仙人乃下阁捧幔而升阁扇即开书厨亦啓若自然皆一机之力辇驾出垂闭复常又筑西苑周三百里内为海周十余里为方丈蓬莱瀛洲诸山高出水百余尺台观宫殿罗络山上向背如神北有龙鳞渠萦纡流注海内缘渠十六院一景明二迎晖三栖鸾四晨光五明霞六翠华七文安八积珍九影纹十仪凤十一仁智十二清修十三寳林十四和明十五绮隂十六降汤院有二十八人皆择佳丽美人实之院门皆临渠毎院以四品夫人主之宫树秋冬凋谢则剪防为花叶缀于枝条色渝则易以新者沼内亦剪防为荷芰菱芡乗舆临幸十六院竞以殽榼精耎相高求恩市宠上好以月夜从宫女数千骑游西苑作清夜游曲于马上奏之苑中凿五湖毎湖方四十里东曰翠光湖西曰金光湖北曰浡水湖南曰迎湖中曰广明湖上御龙舟萧后凤舸锦防彩缆穷极侈靡舟架舞台台上垂蔽日珠帘帘即蒲泽国所贡以负山蚊睫纫莲根丝贯小珠编成虽晓日激射而光不能透毎舟择妙丽女子千人执雕板镂金楫号殿脚女又晩年得浙人项升能搆宫室诏有司供具材木经嵗而成楼阁上下轩窓掩映幽房曲室玉槛珠櫍互相连属千门万戸炫耀金碧璧砌生光琐窓射日帑藏为之一空帝大喜顾左右曰使真仙游其中亦自迷也又目之曰迷楼上建四寳帐一名散春愁二名醉忘归三名夜酣香四名延秋月装奁寝衣帐皆具殿前香山数十毎一山焚沉香数车沃以甲煎香闻数十里计毎夜用沉香二百余车甲煎百余石房中不然灯烛悬寳珠一百二十照之李仿妹册为贵妃居东华宫皆以瑚为梚桷琉璃为櫺瓦檀楠为梁栋真珠为帘幙范余为柱础宫中供匠作者万人则天长夀三年徴天下铜五十余万斤铁一百三十余万斤钱二千七百贯于寳鼎门铸八棱铜柱高九十尺径一丈三尺题曰大周万国述徳天枢下置铁山铜龙负载狮子麒麟围绕上施云葢葢上施盘龙以抵火珠珠高一丈围三丈金彩莹煌光侔日月唐天寳六载更温泉曰华清宫新广一池文瑶宻砌制度宏丽禄山于范阳以玉鱼龙鳬鴈石梁石莲花以献雕镌尤妙上命陈于汤中石梁横水莲花才出水上鱼鳬鴈状若飞动宫中有端正楼即妃梳妆之所上与妃日施钑镂戏玩其间宫中退水于金沟其中珠缨寳络流出街渠贫民皆有所得自奉御汤外更有长汤十六所嫔御之属浴焉宗起凉殿召对陈知节时暑毒方盛座后水激扇车风猎衣襟隂霤沉吟仰不见日四除积氷成山帘水飞洒坐内含冻赐氷屑饮体生寒粟黙记载伐江南大将获李后主宠姬夜见灯辄闭目曰烟气易以蜡烛亦闭目云烟气愈甚曰然则宫中未尝防烛耶云宫中本阁毎至夜则悬一大寳珠光照一室如日中也广府刘龚晩年亦事奢靡作南薰殿柱皆透明镂刻础石各置炉然香故有气无形上谓左右炀帝论车烧沉水却成粗俗争似二十四个藏用仙人齐东昏侯置射雉场三百九十六处翳中帷帐及歩障皆袷以红緑金银镂絮牙瑇瑁帖箭宋禁中避暑多御复古选徳等殿及翠寒堂纳凉长松修竹浓隂蔽日层峦竒岫静砌萦深寒瀑飞流下注大池可十余亩池中红白菡萏万柄又置茉莉素馨凃兰麝香木槿玉桂红蕉阇婆萨等南花数百盆于广庭鼓以风轮清风满座御舟两旁各金盘数十积雪如山纱厨后先皆挂伽兰木樨蜡龙涎等香珠百余蔗浆金盎珍果玉爼不知人间有尘暑也宋自真宗以符瑞大兴土木玉清昭应之建丁谓为修宫使凡役工日至三四万所有秦陇岐同之松岚流汾隂之栢潭衡道永鼎吉之梌柟檐温吉衢吉之梼永丰处之槻樟橝栁明越之杉节淄之青石衡州之碧石莱州之白石绛州之斑石呉越之竒石洛水之石卵宜圣库之银朱桂州之丹砂河南之赭土衢州之朱土梓信之石青石緑磁相之黛秦阶之雌黄广州之藤黄孟泽之槐华虢州之铅丹信州之土黄河南之胡粉卫州之垩郓州之蚌粉充泽之墨归歙之漆莱芜兴国之铁皆遣所在有司取以给用宫成总二千六百一十区政和间蔡京作延福宫有穆清睿谟昆玉羣玉等七殿东有蕙馥报琼春锦翠葆等十五阁西有雪香瑶碧铅华綘云等十五阁又叠石为山凿池为海鹤庄鹿砦孔翠诸栅蹄尾以数千计其后复营万嵗山艮岳特命宦者梁师成董其事有朱勔者取浙中珍异花木竹石以进曰花石纲置应奉局于平江所费动以亿万计舟楫相继日夜不絶广济四指挥尽以充挽士犹不给大率设洞庭湖口丝溪仇池之深渊与泗濵林虑灵璧芙蓉之诸山最为竒特异瑶琨之石即姑苏武林明越之壤荆楚江湘南粤之野移枇杷橙柚橘柑榔栝荔支之木金蛾玉羞虎耳凤尾素馨渠那茉莉含笑之草生长于雕栏曲槛冈连阜属前后相续大石林立仅百余株独神运一峯高九十尺广百围锡爵磐固侯其余石棋列星置其畧有朝日升龙望云坐龙矫首玉龙万夀老松堆青凝碧金鼇玉龟风门雷穴诸名又有二大石配神运峯寘于寰春堂者曰玉京独秀太平岩寘于緑蕚华堂者曰卿云万态竒峯又有藏烟谷滴翠岩搏云屏积雪岭其间飞楼杰观雄伟瓌丽慿险则设磴道飞空则架栈阁有承岚昆云之亭紫石岩祈真磴揽秀轩龙吟堂綘霄楼药寮西庄防龙渊濯龙峡倚翠楼海渚亭云浪沼排衙石景龙江蹑云台消闲馆飞岑亭万松岭瀑布屏海棠川琼津殿漾春陂桃花闸诸胜总名曰华阳宫四面周匝若在重山大壑深谷幽岩之底不知京邑空旷坦荡又不知郛郭寰防纷萃而填委也山禽水鸟凢十余万丘壑林塘俨若昼本元祖肇建内殿制度精巧题头刻螭形以檀香为之螭头向外口中衔珠下垂珠皆五色用防金丝贯串负柱融滚霞砂为猊置目张牙有欲动之状瓦滑琉璃与天一色朱砂涂壁红重胭脂彤橑华梚金桶雕务穷一时之丽殿上设水晶帘堦琢文绕以曲槛槛与堦皆白玉石为之太阳东升殿中灿烂堦更飞辉古谓天子有金殿玉墀名不虚也又有紫檀殿以紫檀香出为之光天玉徳七寳瑶光通云凝翠广寒等殿不可一一数也大内又有徳夀兴圣翠华择胜等宫又连天楼红鸾殿入霄殿五花殿东设吐霓屏曰玉华西设七星云板曰金华南设火齐屏风曰珠华北设百蘂龙脉曰木华并中央木莲花紫香木座千钧案九朶云葢为五华元顺帝又乘龙舟泛月池上池起浮桥三处毎处分三洞洞上结彩为飞楼楼上置女乐桥以木为质饰以锦綉九洞不相直达龙泉井玛瑙石为井牀雨花台石为井湫香檀为葢离朱锦为索云母石为汲瓶又九龙墀龙形九曲金髯玉鳞绕罗亭红梅百株延香亭春时宫人各折花杯于此拱璧亭六璧旋拱中置夜光珠一颗毎夜灿若白昼光烛数十歩集寳室凡逺方贡献上古所遗器物一皆贮之毎遇上巳日令诸嫔妃袚于内园迎祥亭漾碧池池用纹石为质以寳石镂成竒花繁叶杂砌其间上置紫云九华龙葢四面施帏帏皆蜀锦为之跨池三桥桥上结锦为亭中扁集鸾左扁凝霞右扁承霄三亭雁行相望又设一桥接乎三桥之上袚毕则宴饮其中谓之爽心宴池旁有潭曰香水积香水以注池中又置温玉狻猊白晶鹿红石马等物嫔妃浴澡之余则骑以为戏惟戈小娥体白而红着水如桃花含露愈争妍羙帝曰此夭桃女也因呼为赛桃夫人
附録自汉以来帝王妃妾之多惟汉灵帝呉归命侯晋武帝宋苍梧王齐东昏陈后主晋武至于万人唐明皇三千人杜子美诗先帝用女八千人新唐书开元天寳中宫女至四万人
自奉之侈
史称穷奢极欲者范蠡相越日致千金家僮闲算术者万人收四海难得之货积如山阜或藏之井堑谓之寳井竒容丽色溢于闺房谓之游宫糜竺用陶朱之术赀拟王侯有寳库千间大珠如卵散满于庭谓之寳庭霍光园中凿一大池植五色睡莲养鸳鸯三十六对望之若被锦梁孝王好宫室园囿之乐作曜华宫营园园中有百灵山山上有肤寸石栖龙岫落猿岩又有雁沼沼中有鹭洲鳬渚其诸宫观相连亘数十里竒果异树珍禽怪兽毕有五侯羣弟争为奢侈赂遗珍寳四面而至罗钟磬舞郑女作倡优狗马大治第舍起土山渐台洞门高廊阁道连属相望郭况起高阁以量金玉错杂寳以饰台榭悬明珠四垂昼望之如星夜望之如月累金数亿家僮四百人以金为器皿其内宠则玉盘盛食东京谓为琼厨金窟董偃卧延清之室以画石为床上设火齐屏风紫琉璃帐设灵麻之烛以紫玉为盘用杂寳饰之侍者于戸外扇偃偃曰玉石岂须扇而后凉耶又以玉精为盘贮氷膝前玉精于阗国所献也梁冀大起第舍妻孙夀亦对街为宅殚极土木互相夸竞堂寝皆有隂阳奥室连房洞戸柱壁雕镂加以铜漆窓牖皆有绮疏青锁图以云气仙灵台阁周通更相临望飞梁石磴陵跨水道金玉珠玑异方珍怪充积私室逺致汗血名马又广开园囿采土筑山十里九坂以象二崤深林絶涧有若自然竒禽驯兽飞走其间冀夀共乘辇青葢车张羽葆餙以金银琥珀毎游观第内多从倡伎鸣钟吹管酣讴竟路或连继日夜以为欢娯石崇赀重累巨万宫室舆马僣拟王者砌上就苔藓刻百花饰以金玉后房美艳千余人皆曵纨綉珥金翠丝竹极当时之选庖膳穷水陆之珍于婢妾中常择其姿容相类者十余人装饰衣服大小一等调四方玉付工为倒龙之佩萦金为凤冠之钗结绅绕前而舞欲有召者不呼姓名悉聴佩声视钗色各含异香使行而笑语则口气从风而飏又屑沉水香末布象牀上使所爱践之无迹者即赐珍珠百琲又与贵戚羊琇之徒以奢靡相尚恺以澳釡崇以蜡代薪恺作紫丝布障碧绫里四十里崇作锦歩障五十里以敌之崇涂壁以椒恺涂壁用赤石脂争豪如此武帝助恺尝以瑚树赐之高二尺许枝柯扶踈示崇崇以铁如意击之应手而碎乃命左右悉取瑚树有高三四尺者六七株条干絶俗光耀如日外国有进火浣布者武帝制为衫衣之幸崇第崇知之身故常衣而令从奴五十人皆衣火浣衫以迎帝宋阮佃夫宅舍园池诸王邸第莫及女伎数十艺貎冠絶当时金玉锦綉之饰宫掖不逮常作数十馔以待賔客徐君蒨防聪朗好学尤长于部书书问无不对善弦歌为湘东王谘议颇好声色侍妾数十皆佩金翠曳罗绮服玩悉以金银有时载伎肆意游行荆楚山川靡不毕践梁萧宏后庭数十百人皆极天下之选所幸江无畏器服珍异侔于东昏潘妃寳屧直千万羊侃在衡州于两艖间起三□通梁水斋饰以珠玉加之锦缋盛设帷屏列女乐乘潮解缆观者填溢尝宴北使杨斐賔客三百余人食器皆金玉杂寳奏三部女乐及夕侍婢百余人俱执金花烛晋武帝尝降王武子婢百余人皆绫罗袴裙手擎饮食鱼侍妾百余不胜金翠服翫车马冠絶一时有眠床一张皆是蹙栢四面周匝无有一异用银缕金花夀福两重为脚尝语人曰我为郡有四尽水中鱼鼈尽山中麋鹿尽田中米谷尽村中人庶尽部曲数百悉衣锦袍赫奕满道梁清河王绎第宅之大逾于高阳西北有楼楼下有儒林馆退賔堂土山钓台冠于当世斜峰入牖曲沼环堂树响飞嘤堦花药绎爱賔客重文藻至于清晨明景骑望南台芳醴盈罍佳賔满席使梁王媿园之游陈思惭雀台之防高阳王元雍居第匹于帝宫白壁丹楹窈窕连云僮奴六千伎女五百隋珠照日罗衣从风出则鸣驺御道文物成行铙吹响发笳声宛转入则歌姬舞女击筑吹笙丝管迭奏连宵尽日厚自奉养必以数万钱为限时河间王琛欲敌之造文栢堂徽音殿置玉井金礶以五色丝为绳造迎风馆于后园窓戸之上列仙青琐玉凤衔铃金龙吐佩素柰朱李枝条入云伎女楼上坐而摘食女三百尽皆殊色求西域千里马其次七百里者十余匹皆有名字以银为槽金为环锁尝防诸王陈诸寳器金缻银瓮百余口瓯擎盘称是余器有水晶钵玛瑙琉璃盌赤玉巵数十枚工作竒妙乂陈女乐及诸名马复引诸王案行府库锦罽珠玑氷纨雾縠充牣其内谓人曰不恨我不见石崇恨石崇不见我河隂之役诸王殱尽王侯第宅多题为寺夀丘里闾列刹相望祗垣郁起寳塔高陵四月初八日京师士女多至河间寺观其庙庑绮丽无不叹息以为蓬莱仙室亦不是过入其后园见沟渎蹇产石磴嶕峣朱荷出池緑萍浮水飞梁跨阁竒楼出云咸皆唧唧虽梁王苑想亦不如也杨素后庭伎妾曵绮罗者以千数第宅奢侈僣拟宫禁秦王杨俊为作七寳幂防车不可载以马负之而行又为氷殿香粉涂壁玉砌金阶梁柱欀栋之间周以明镜间以寳珠极莹饰之羙与賔客伎女弦歌其中张易之为母阿臧造七寳帐铺象牙床织犀角簟鼲貂褥蛩蟁氊汾晋龙犀临河凤翮为席郭从义镇河阳于洛中建大第以香栢为栋文梓为梁文石甃池无不具偹费白金五千锭王元寳尝以金银垒为屋壁以红泥泥之别置礼贤堂以沉香为轩槛镔鍼甃地面锦文石为柱础又以铜丝穿钱甃于后圃花径中泥雨不滑人呼为王氏富窟又起高阁以银镂三棱屏风代篱落宻置香槽自花镂中出号含薰阁又于寝帐中置二玉人捧七寳香炉自焚香达旦西京怀寳坊富商邹凤炽园宅遍满金寳不可胜计家男女婢仆锦衣玉食一时惊异尝因嫁女邀知朝士徃临礼贤賔客数千供帐偹极华丽及女郎将出侍婢围绕绮罗珠翠金钗曵履尤艳丽者至数百人众皆愕然不知谁是新妇矣宗楚客造一宅皆是文栢纯帖沉香和红粉泥壁文石为堦砌许敬宗尝造飞楼七十间令伎女走马其上以为戏乐安乐公主造定昆池四十九里累石为山以象华岳引水为涧以象天津飞栏歩檐斜桥磴道衣以锦绣画以丹青饰以金银莹以珠寳又为九曲流杯池石作莲花台泉于台前涌出穷天下之壮丽杨国忠诸姨第宅五家聨亘治锦绣琢金玉者大抵千人变化若仙为犊车饰以金翠间以珠玉一车之寳不啻数十万贯于是统购名马以黄金为衔勒组绣为障泥毎帝幸华清宫五家队合炯若万花川谷成锦绣遗钿坠舄瑟瑟珠翠狼籍于道香闻数十里虢国每入禁中常乘骢马使小黄门控辔骢之俊健黄门之端秀皆冠絶一时宅中沉香亭禁中逺不逮虹霓屏风雕刻前代美人形服玩衣服皆众寳杂砌水精为帘外以玳瑁水犀为柙络以珍珠瑟瑟似非人力所制又以沉香为阁檀香为槛麝香乳香和泥为壁毎于春时牡丹盛开登阁以赏谓之四香亭日用炭屑揑成双凤熖于炉中以白檀铺底香蔼一室韦陟性奢纵喜饰服马侍儿阉童列左右尝数十逾于王宫主第穷治羞馔厨中所弃不减万钱宴公侯家虽水陆具陈曽不下筯尝以五采笺为书记侍婢主之其裁答授意而已同昌公主出降罄内库寳货以实其宅房栊户牖无不以众寳饰之夜则以红琉璃盘盛夜光珠立堂中光如白昼更以金银为井栏药臼食柜水槽之属制水晶火齐琉璃玳瑁等牀悉支以金银堑更琢五色玉为器合百寳为几案更赐金麦银粟数斛堂中设连珠之帐续真珠以成却寒帘类玳瑁斑紫色却寒乌骨所荐也更有鹧鸪枕翡翠匣袖丝被綉三千鸳鸯间以竒异卉上缀灵粟之珠珠如粟粒五色辉焕更有蠲忿犀如意玉瑟瑟幕纹布巾火蚕绵九玉钗其幕色如瑟瑟濶三丈长一百尺轻明虚薄无以为比虽大雨不湿云鲛氷瑞香膏所涂也纹布巾洁白如玉拭水不濡火蚕绵絮衣一袭一出游所过芬馥文宗朝宰相王涯奢豪庭穿一井金玉为栏天下寳玉真珠悉投于中汲其水以供饮元载肃宗代宗两朝宰相贵盛无比尝因晴霄日景曝晒衣服以青紫縧四十条三十丈皆施罗绮锦綉毎条縧下金银炉二十枚异香薰之芸辉堂于阗香芸洁白如玉屑以涂壁沉檀为梁栋金银为戸牖中设虹霓屏风紫绡帐轻踈而薄风不能透冬温夏凉其屏风本杨国忠寳刻前代美人伎乐形以玳瑁水犀为押络以真珠瑟瑟有龙髯紫拂色如烂椹削水晶为柄刻红玉为环纽所幸薛瑶英肌体自香处金丝帐却尘褥褥出自句骊国其色鲜妍无比衣龙绡之衣一衣无一两抟之不盈一握杜亚为淮南竞渡采莲舟锦缆綉防之戏费金数十万李尧及第俯逼起居宴霖雨不止因遣赁油幕以张之尧旧居升平里凡用钱九百緍自所居连亘通衢参御辈不啻千人鞯马乘舆填咽门巷徃来无有霑濡者而金璧照耀别有佳致于頔为襄州日防山灯一上油二千石李昌防在荆州大猎大修装具其夫人独孤氏亦出女骑一千皆着红绣袄锦鞍鞯凤靴银镫鱼朝恩有洞房四壁夹安琉璃板中贮江水及萍藻诸色鱼虾号鱼藻洞张崇帅广酷于聚敛从者数千人出遇雨雪皆顶莲花防琥珀衫所费油绢不知纪极市人称曰雨仙王黼居相位当全盛时最极富贵于室置一榻以金玉为屏翠绮为帐围以小榻择美姬处之名曰拥帐平原郡王家翠堂七楹全以石青为饰为诸姬教习声伎之所一时伶官乐师皆梨园国工吹弹舞拍各有总之者只笙一部已是二十余人张镃宴客牡丹防既集坐一虚堂寂无所有俄问左右云香发未答云已发命卷帘则异香自内出郁然满坐羣伎以酒殽丝竹次第而至别有名伎数十首戴牡丹衣领皆绣如其色歌昔人所作牡丹词进酌而退前后花与伎凡十易杯器皆如其色酒竟歌者舞者数百人列行送客烛光香雾歌吹杂作怳然若仙游元雅克特穆尔奢侈无度尝屠百羊以宴寮吏又于第中起水晶亭居之一雨过度则凛栗不可近公主乘七寳歩辇四面缀五色玉香囊囊中贮辟邪香瑞鳞香金凤香仍杂以龙脑香屑镂水晶玛瑙辟尘犀为龙凤花金丝为流苏轻玉为浮动毎亭四壁以水晶镂空贮水养五色鱼剪彩为白萍红蓼等花置水上壁内外置琥珀栏杆镶以八寳竒石洞房设楼床广褥择美肌温软少骨者枕藉而寝谓之香肌席脂红粉白罗列左右随其所取以为花嬉玉乐李时可通傥善致客客白杨维祯挟四青衣浮江过其家时可延之舟中舟中之器黄金犀玭相半也宴客樱桃下玛瑙作埒红毺覆之三数丽人行酒并絶代以赤玉柈盛脯白玉斗盛浆皆盈尺维祯为色动后赏莲花水晶为池砌空其中置金鳞翠藻食器皆南越秘色磁其豪侈如此国朝王文恪子大理寺副延喆性豪奢治大第多蓄伎妾子女斥置珠玉寳玩石尊罍窑器防书名畵价值数万尝以元夕宴客客席必悬珍珠灯饮皆古玉杯恒醉归肩舆至门门啓则徤妇舁之后堂坐定羣妾筓而盛服者二十余列坐其侧各挟二侍女约髪以珠琲羣饮至醉有所属意则慿其肩声乐前引入室复酣饮乃寝晩年益豪奢自喜宠姬数十人人设一院左右鳞次而居院设一竿夜则悬纱灯其上照耀如昼毎夜设宴老夫妇居中诸姬列坐女乐献伎诸姬以次上夀爵三行乐阕夫人避席去乃与诸姬纵饮为乐最后出白玉巵进酒此巵莹防无瑕制极精巧云是汉物寳惜不轻及人惟是夜所属意者则酌以赐焉婢视巵到处预报本院院婢庀榼温酒以待房老掌灯来迎诸姬拥入院始散去余纱灯皆熄惟本院存各院望见竿灯未熄知尚私饮未寝啧啧相羡叹钱塘女伎至多可数百人胡少保开府日值守令迎春设宴江馆选伎女二百侍饮毎十人则以一佳者领之使捧酒炙乐器之属不设几案亦无他执役者浮白歌呼日已暝张灯火数里鼓吹丝竹振天女伎夹道跪迎以口承之方发声婢口已巧就谓之香唾盂张敉生于富家才高不售乃以声伎自娯所居文起堂轩厰丽壮毎上元试灯大开重门自内及外皆设彩灯围屏门对皆以灯为之鼓吹不絶游人或携酒殽挈美人而往辄择便就坐歌笑各适不问主人如曲江金明池公所往来无禁焉
附宛委余编秦皇为巴寡妇筑女懐清台又令猗顿得朝见比封君卓王孙有緑熊皮百双汉武令进二十双至唐明皇见南山白龙问左右俱不见独王元寳见之以至富与至贵敌也又邹骆驼谓明皇请以南山一树挂臣一缣山树有尽臣缣无穷又黄巢乱后修宫阙有商儿王酒胡助钱三十万贯后修安国寺上幸之为击十杵施钱万缗王酒胡乘醉入连撞百杵径辇十万缗寘寺而去一布衣乃敢与人主酬酢遂相雄长
以贵而富
以贵而富其最著者秦魏冉吕不韦楚黄歇汉霍光张安世张禹王凤等五侯董贤梁冀董卓曹腾等魏曹洪晋石崇王恺王济徐湛之阮佃夫梁萧宏朱异羊侃北魏元禧元雍元琛元融李崇隋杨素唐裴寂李林甫杨国忠郭子仪韦宙裴冕元载李徳裕王涯杨收呉越孙承佑蜀李昊宋蔡京梁师成韩世忠张浚杨沂中史弥逺韩侂胄贾似道元雅克特穆尔巴延朱清张瑄其无讥者仅郭汾阳韩蕲王耳若能自力致富者陶朱公白圭猗顿巴寡妇临卭卓王孙程郑宣曲任氏茂陵袁广汉平陵士孙亿东海麋竺平邑王氏洛阳刘寳长安王元寳王酒胡邹鳯炽即邹骆驼及胜国倪瓉顾瑛沈万三皆着在史传甚详
僮奴之多者卓王孙家僮千余人程郑折国石崇俱八百人袁广汉九百人王氏五侯刁逵杨素各数千人高阳王六千人郭汾阳三千人吕不韦麋竺万人逵田万顷素马万疋
权贵侯王富
梁冀父子擅权垂二十年贪聚无极而斥卖家财三十余万万董贤之幸不过三年耳而斥卖家财至四十三万万贤不闻纳贿盖倾府库以益之也梁武帝幸临川王宏第钱千万一库悬一紫标凢三十间仅三万万而梁武钱薄小不能三分之一其他布绢木绵漆蜜纻蜡朱砂杂货牣积亦梁董之亚矣梁孝王薨时余黄金四十万斤呉王濞金钱布满天下于时黄金多而王侯巨富乃尔王弇州曰严世蕃毎积赀满百万輙置酒一高防凡四高防矣而干没不止常与所厚善屈指天下富豪居首等者十七家已与蜀王黔公太监高忠黄锦及成公魏公俧都督炳又京师有张二锦衣者太监永之侄也山西三姓徽州二姓与土官贵州安宣慰积赀满五十万以上方居首等虽溧阳史恭甫最有声仅得二等之首前是无锡有邹望者将百万安国者过五十万今呉兴董尚书家过百万嘉兴项氏将百万项之金银古玩实胜董田宅典库赀产不如耳大珰冯保张宏家赀皆直二百万之上武清李侯当亦过百万矣
恩赏之侈
汉世赏功如汉文帝即位赐太尉勃黄金五千斤丞相平将军婴各二千金朱虚侯章襄平侯通典谒揭各千斤宣帝即位大将军光黄金七千斤钱六十万杂缯三万疋奴婢百七十人马二千匹甲第一区又董贤自得幸旬日间拜侍中赏赐累钜万封侯遂进大司马拜女弟为昭仪位次皇后妻得通籍殿中止贤庐赏赐各千万数父恭自少府拜卫尉赐爵闗内侯妻父为将作大匠弟寛信为执金吾诏将作起第北阙下重殿洞门木土之工穷极伎巧柱槛衣以绨锦武库禁兵尚方珍寳选物上品尽在董氏而乘舆所服乃其副也及至东园秘器珠襦玉柙皆豫以赐贤无不备具又令将作为贤起茔冢义陵旁内为便房刚栢题凑外为徼道周亘数里门阙罘罳甚盛杨素初破齐赐奴婢粟帛杂畜拜信州赐钱百万锦千段马二百匹破陈赐防物万段粟万石加以金寳又赐陈主妹及女妓十四人破呉冦赐防物三千段江南定赐黄金四十斤银鉢一实以金钱缣三千段马二百匹羊二千口公田百顷宅一区仁夀宫成赐钱百万缗绢三千讨突厥赐防物二千段黄金百斤突厥破赐缣二万疋万钉寳带迁左仆射赐良马百疋牝马二百匹奴婢百口山陵成赐防物万段田三十顷米万石金鉢一实以金银鉢一实以珠并绫锦五百疋赐射手赐金精盘价值钜万破汉王谅赐防物五万段绮罗千疋谅伎妾二十人从幸东京赐甲第一区物二千家世旧闻林灵素赐号蘂珠殿侍晨金门羽客通真达灵先生上刻玉为降真召灵之寳自用之而锡灵素涂金印文曰通真达灵之印班冠执政锡赉至不可计嘉靖前后赐真人陶仲文银十余万两大红金防綉织蟒龙斗牛云鹤麒麟飞鱼孔雀縀罗绢纱无虑数百袭狮蛮玉带白玉带五围金带一围玉印二已上恩赏之侈他所罕俪其次则洪武中秦晋燕诸王北征有功晋燕二府赐钞各一百万锭楚王征云南阿噜圗等处赐马三千匹黄牛二千头牛一千头羊九千只永乐赏谷王橞金川门功乐七奏卫士三百金银大剑金三百两银三千两钞三万锭防币三百疋良马二匹金龙鞍辔二副又马二十四匹金鞍二副银五百两钞四万六千锭锦十疋纻丝绫罗各六十疋绢百九十疋又银千两钞三万锭袍衣三袭绢五百疋白兠罗锦一条西洋布三十疋檀香三十斤降真香五百斤楜椒苏木各千斤良马十匹羊百羫酒五百瓶椰子三百火者百人赏蜀王椿发谷府反谋功黄金二百两银千两钞四万锭玉带一金织衮龙纻丝纱罗衣九袭纻丝纱罗各五十疋绒锦十疋防绢千疋兠罗锦十条高丽布一百疋白米千石楜椒千斤良马十匹金鞍二副又银四千五百两钞十万锭米万石纻丝五百疋纱罗各二百五十疋绢壹千疋兠罗锦六十条苏木五千斤楜椒三千斤珍珠一百九十二两马一百五匹金鞍二副火者百人虽取燕都定中原之赏不能望万一也
赐黄金
汉赏赐多用黄金晋赏赐多用绢帛各因其时所有耳汉初以黄金四万斤与陈平间楚周勃赐五千金霍光前后所赐七千斤广陵王前后五千斤武帝时卫青北击胡斩捕首虏之士前后赐黄金二千余万斤丞相平将军婴各二千斤朱虚侯章襄平侯通典谒揭各千金昭帝赐蔡义元帝赐孔覇成帝赐许嘉各二百斤成帝赐王根哀帝赐王莽各五百斤昌邑王赐侍中君卿千斤他如黄覇尹翁归等动与百斤梁孝王临死府库尚有黄金四十余万斤呉国悬赏斩大将者黄金五十斤高帝赐太子家令叔孙通各黄金五百斤王莽败后省中黄金万斤为一柜尚余六十柜积六十万斤董卓积金成坞又汉制天子聘后辄用黄金三万斤王莽徴杜陵史氏女为后聘以黄金三万斤当是时黄金多也晋时赏赐绢布如阮瞻二千疋温峤庾亮荀崧杨珧等皆至五千疋周复唐琅邪王伸等皆六千疋王浑杜预等皆八千疋贾充前后至九千疋王濬张华何举等皆至万疋王导前后近二万疋桓温前后近三十万疋苏峻之乱台城煨烬时尚有布二十万疋绢数万疋国朝黄金不以赏功而洪武中以获寳功赏百戸池裕黄金一百两总旗施文等各黄金一百两并银币以平九溪诸洞赐靖康侯叶升黄金二百两银三千两正綂中三殿工完赏太监阮安曾保各金五十两景泰中叅将杨俊获喜宁功并总兵朱谦各赏三十两又加俊二十两又以立东宫赏大学士陈循高谷江渊萧镃商辂各黄金五十两赐黄金凡五见
王弇州曰按志黄金方寸为斤又云一斤即一金也四两为一斤又云一斤十六两愚谓汉书明有赐千金及赐金千斤之异则一金当为四两而一斤为十六两也按汉食货志武帝制白金三品其一曰重八两圜之其文龙名白撰直三千二曰以重差小方之其文马直五百三曰复小椭之其文龟直三百是其时昻银以为币而八两直三千八钱止直三百也王莽时银货二品黄金一斤直钱万银重八两为一流朱提银一流直钱一千五百八十他银一流直钱一千以他银与黄金较计之金一斤当直他银五斤金一两直他银五两也若金四两为斤计之则金一两当直银二十两也汉黄金贱而白金贵必不悬絶乃尔又王莽传故事聘皇后黄金二万斤为钱二万万则一斤万钱之説合矣汉赐霍光黄金七千斤当为钱七千万周勃五千斤钱五千万也
进奉之侈
绍兴二十一年十月高宗幸清河郡王第供进御筵外寳器则御乐带一条玉池面带一条玉狮蛮乐仙带一条玉鹘带一条玉璧环二玉素钟子二玉花高足钟子二玉枝梗杯一玉杯一玉东西杯一玉香鼎二葢全玉椽头楪儿一玉古剑等十七件玉圆临安様楪儿一玉靶独带刀子二玉并三靶刀子四玉犀牛合替儿一金器一千两翠毛二百合珠子十二号共六万九千五百九颗珠子金珠一串一百九颗玛瑙珠金镶束带一条白玻璃圆盘子一玻璃花瓶七玻璃碗四玛瑙碗大小二十件古器则龙文鼎一商彛二高足商彛一周盘一商父彛一周敦二周举罍一有葢兽耳周罍一汝窑则酒瓶一对洗一香炉一香盒一香毬一盏四只盂子二出香一对大匼一小匳一又螺钿盒十具织金锦子金犀皮盒十具织金锦褥子全有御寳古画十轴曹覇五花骢冯瑾霁烟长景易元吉写生花黄居寳雀竹呉道子天王张送呼不絶严分宜之仆皆用蜀锦织成腰裹其里衣亦用苏杭花绫珠玉玩好充牣房闼大同佥事某餽以人双陆饰女童三十人分红白綉衣二色织紫绒罽局毎对为直当食子则应移女子抱当食者出局其唾吐皆芳麻居礼竹丛邉鸾萱草山鹧黄筌萱草山鴈宗妇曹氏蓼岸杜庭睦明皇斫脍无寳有御书九轴赵昌踯躅鹌鹑梅竹思踯躅母鸡杜霄扑蝶巨然岚锁翠峰董元夏山早行二轴伪主李煜林泉渡水人物无寳御书荆浩山水呉元俞紫气星攅金锦五十疋素緑锦一百五十疋水锦二百疋生花番罗二百疋暗花罗二百疋樗蒲绫二百疋国朝武宗临祭张英公懋毎一奠酒其家进五百金凡九奠南廵幸致仕杨相一清家饮宴三日赋诗酬和杨大出珍寳为献酉阳杂俎载安禄山恩宠莫比锡赉无数其所赐品目有桑落酒尾阔羊窟利马酪音声人两部野猪酢鲫鱼并鲙手刀子清酒大锦苏造真符辇余甘煎辽泽野鸡五术汤金石凌汤及药童昔贤子就宅煎蒸梨金平脱犀头匙箸金银平脱隔馄饨盘金花狮子瓶帖白檀香床緑白平细背席綉鹅毛氊兼令瑶令光就宅张设金鸾紫罗绯罗立马寳鸡袍八斗金镀银酒瓮银瓶平脱掏魁织锦筐银笊篱八角花鸟屏风银凿镂铁鏁龙须夹帖金大脑盘熟线绫接靿银平脱破觚也
权贵籍没财贿
国家籍没权贵赀产勲臣则凉国公蓝玉曹国公李景隆忠国公石亨咸宁侯仇鸾文臣则少师严嵩武臣则锦衣都指挥纪纲都督钱宁太保陆炳平边伯江炳中贵则内官太监袁琦司礼太监王振曹吉祥刘瑾张雄张鋭毕真李彬之属及今冯保而其富无过于振瑾彬宁嵩保六家留青日札刘瑾家财平天冠一顶衮龙袍四领蟒衣四百七十袭八爪金龙盔甲三十副金甲二副金钩三千金丝碧玉带五条玉带四千一百六十条玉印一颗玉琴一张寳石二斗牙牌二柜穿宫牌五百面金银汤鼓五百件金二十四万锭碎金五万七千八百两银元寳五百万锭约银二十五千万两零银一百五十万三千六百两钱宁金七十扛共十万五千两银二千四百九十扛共四百九十八万两碎金银并首饰五百二十箱珍珠二柜金银台盏四百二十副胡椒三千五百石苏木七十扛段疋三千六百扛江彬金七十柜共一十万五千两银一千二百柜共四百四十一万两金银首饰五百一十箱金银汤鼓四百个严嵩江西钞没者诰勅翰器等项共二百二十四件金共一万三千一百七十一两零纯金器皿三千一百八十五件重一万一千三十三两零内有金海水龙壶五金龙耳圆杯一金龙盘三金镶珠寳器皿三百六十七件共重一千八百二两零内有龙盘凤杯龙壶镶金器二百五十三件内有金牌十二面金人三个共四百三两零金镶玉首饰二十三副内有猫睛六颗祖母緑二件金镶宝珠首饰一百五十九副内有猫睛二十颗金玉珠寳头篐围髻二十一条金玉珠寳耳环耳坠耳塞二百六十七双内有猫睛二颗金镶珠玉禁歩事件六十二件金镶寳石簮三百九件金玉镶嵌珠寳镯钏一百五件杂色金寳首饰七百七十六件金镶珠玉寳石防顶三十五个金镶玉寳縧环二百八件内猫睛廿颗黑猫睛一颗圆月大珠不计金镶嵌珠寳縧钩六十八件内猫睛二颗纪纲弹文内载纲前后使腹心干为诏下诸司盐场勒盐四百余万还复释诏夺官船二十艘牛车四百辆载入私第又喝持大贾黄金三百五十两白金二千两钞四十五万贯帛千五百疋又挟诈交趾使黄金八十两金盆一异寳二十枚计夺民人倪贵茅舍飞宅十七所计直三千余两匿县官与民地八所直二千余万从籍故晋王干没黄金五百两金盆一寳钏二金鞍辔二又从籍故呉王没真珠龙袍红鞓玉带其所用金装八寳环八寳防饰玉盏玉水池研瑚犀玭玉束带红辅玉石马几俱饰交龙日月星斗故大豪沈万三子文度因籍没蒲伏进黄金百两白金千两龙文被一床龙角一株竒寳十具异色绮四十疋

[book_title]卷四
饮食之侈
古人饮食之侈者何曽日食万钱王恺一食万钱和峤日三万钱髙阳王元雍一食数万钱杜岐公悰日五食一食万钱李卫公徳裕至一杯羮二万钱杂珠玉寳贝硃砂雄黄煎汁为之韦侍郎陟宴列侯家虽极水陆曽不下筯厨中弃遗至直万钱张元厚家庖百品有蔡机缸二千盛贮皆满元载饮食冷物用硫黄碗热物用泛水甆器有三千事蔡太师京厨婢数百人每杀鹩子輙千余孙节度承祐一冬杀物命数千王武子晋武幸其第侍婢数百人各捧着琉璃器供膳食唐诸王贵主学琵琶以贵妃为师日防宫中各进珍食以中使姚思艺为进食使日至千盘不下千缗郭子仪每入朝上令鱼朝恩元载迭为宴一宴至费钱十万缗而其品物烹餁之法则崔浩马琬卢仁宗竺暄刘休各有食经何曽安平公食单梁大官有食经食法隋大业有淮南王食经食目唐赵氏有四【原缺三字】法萧家法馔杨晔有膳夫经手録严有食【原缺二字】子休有续法馔王易简有食法黄克明有江飱要伪唐陈士良有食物本草宋林洪有山家清供韩奕公望有易牙遗意周履静续易牙遗意至虞悰谢讽各有食经十卷段文昌有邹平公食宪章五十卷孟蜀食典一百卷不知口腹奉养何以侈汰至此附録宛委余篇师旷荀朂符朗皇甫谧妙于味者也彭铿易牙毛徳祖虞悰曲良翰彭湘洁余媚娘工于味者也魏文齐武隋炀吴质何曽何劭和峤王恺王济石崇刘穆之徐湛之何朂阮佃夫朱异羊侃元维元琛崔瞻尔朱文略韦安石韦陟裴冕元载段文昌李徳裕赵雄武孙承祐陶谷蔡京张俊张镃侈于味者也防颇樊哙王鸾典韦李勲勇于味者也宋明山涛刘道真江淹萧頴胄鹿宜孙马都都杜悰廖易之张齐贤张慤赵维洪于味者也张易之张昌宗韩缜酷于味者也罗友陈仲潜猥于味者也郑子公御司马子期小于味者也
如来三十二相
般若经载如来三十二相一足下有平满相犹如奁底地虽髙下随足所蹈坦然等触二足下千辐轮文网縠众相无不圆满三手足并皆柔软如兠罗绵四两足二指间犹如雁王鞔网交络文如画丝五手足诸指圆满纎长可爱六足跟广长圆满与趺相称七足趺修髙光满与跟相称八双腨渐次纎圆如鹿王腨九双臂平之摩膝如象王鼻十相势綘藏宻然犹马十一毛孔各一毛生绀青宛转十二发毛端皆上摩右旋宛转十三身皮细薄滑润垢水不住十四身皮金色晃曜诸寳庄严十五两足两掌中劲十六双肩七处充满十七肩项圆满殊妙十八膊腋悉皆充实十九容仪洪满端直二十身相修广端严二十一体相量等圆满如诺瞿陀二十二颔臆并身上半威容广大如狮子王二十三光常面各一寻二十四齿相四十齐平净宻根深白逾珂雪二十五四牙鲜白锋利二十六常利味中上味二十七舌相薄浄广长能覆面轮至耳髪阁二十八梵音词韵和雅随众多少无不等分二十九眼睫犹若牛王绀青齐整眼眶绀青鲜白红环间简皎洁分明三十面轮犹满月眉相皎浄如天帝【缺】三十一眉间有白毫相柔软如丝白逾珂雪三十二顶上乌瑟腻沙髙显隆圆犹如天盖菩萨本经载八十种好一无见顶相二鼻髙孔不现三眉如初月四耳轮辐相埵成五身坚实如罗那延
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:28:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>