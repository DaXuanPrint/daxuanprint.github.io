<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="王侍中集,王侍中集全文在线阅读,王侍中集全文在线下载,大玄古籍书库">
<meta name="description" content="别集名。一名《王仲宣集》,东汉王粲(字仲宣,官侍中)作。王集最初无刻本。《隋书・经籍志》著录“后汉侍中王粲集十一卷”,至唐代为10卷,宋代只存8卷,均早佚。现存最早者为明人搜集整理之辑本,其中又以张溥之《王侍中集》最为完备。全书不分卷,计收《大暑赋》、《游海赋》、《浮淮赋》、《闲邪赋》、《出妇赋》、《思友赋》、《登楼赋》等25篇,以及书、檄、文、论、颂等21篇和《七哀诗》、《从军诗》、《咏史诗》等若干首诗歌。清人严可均《全上古三代秦汉三国六朝文》对张本又有所订补。_王侍中集_全文在线阅读_王侍中集_全文在线下载_大玄古籍书库">
<title>王侍中集_王粲_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">王侍中集</span> <br/>
          作者： <span class="inputVal" id="bkauthor">王粲</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,三国,诗文集,完结</span> <br/>
          字数： <span class="inputVal" id="bknum">[book_length]14187</span> <br/>
          说明： <span class="inputVal" id="bkdec">别集名。一名《王仲宣集》,东汉王粲(字仲宣,官侍中)作。王集最初无刻本。《隋书・经籍志》著录“后汉侍中王粲集十一卷”,至唐代为10卷,宋代只存8卷,均早佚。现存最早者为明人搜集整理之辑本,其中又以张溥之《王侍中集》最为完备。全书不分卷,计收《大暑赋》、《游海赋》、《浮淮赋》、《闲邪赋》、《出妇赋》、《思友赋》、《登楼赋》等25篇,以及书、檄、文、论、颂等21篇和《七哀诗》、《从军诗》、《咏史诗》等若干首诗歌。清人严可均《全上古三代秦汉三国六朝文》对张本又有所订补。</span> <br/>
          封面： <span class="inputVal" id="bkimg">Z_19118.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]王侍中集
[book_author]王粲
[book_date]不详
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,三国,诗文集,完结
[book_length]14187
[book_dec]别集名。一名《王仲宣集》,东汉王粲(字仲宣,官侍中)作。王集最初无刻本。《隋书・经籍志》著录“后汉侍中王粲集十一卷”,至唐代为10卷,宋代只存8卷,均早佚。现存最早者为明人搜集整理之辑本,其中又以张溥之《王侍中集》最为完备。全书不分卷,计收《大暑赋》、《游海赋》、《浮淮赋》、《闲邪赋》、《出妇赋》、《思友赋》、《登楼赋》等25篇,以及书、檄、文、论、颂等21篇和《七哀诗》、《从军诗》、《咏史诗》等若干首诗歌。清人严可均《全上古三代秦汉三国六朝文》对张本又有所订补。
[book_img]Z_19118.jpg


[book_title]王侍中集
袁显思兄弟争国，王仲宣为刘荆州遗书苦谏，今读其文，非独词章纵横，其言诚仁人也。昔颖考叔一言能感郑庄，使母子如初，仲宣二书疾呼泣血，无救阋墙。袁氏将丧，顽子执兵，即苏、张复生何益哉！子桓、子建，交怨若仇，仲宣婉娈其间，耦俱无猜。身没之后，太子临丧，陈思作诔，素旗表德，颂言不忘彼，固善处人骨肉，亦繇其天性宿深，长于感激，不但和光宴咏，为两公子楼护也。孟德阴贼，喜杀贤士；仲宣咏史，托讽黄鸟。披文下涕，几秦风矣。高平上胄，世为汉公，遭时流离，依徙荆许。以《七哀》之悲，为显庙之颂，择木而穷，雅诽见志。世谓其诗出李陵，今观书命，亦相近也。
娄东张溥题
游海赋
乘菌桂之轻舟，浮大江而遥逝；翼惊风以长驱，集会稽而一睨。登阴隅以东望，览沧海之体势，吐星出日，天与水际，其深不测，其广无臬，寻之冥地，不见涯泄。章亥所不极，卢敖所不届。怀珍藏宝，神隐怪匿。或无气而能行，或含血而不食，或有叶而无根，或能飞而无翼。鸟则爰居孔鹄，翡翠ht；缤纷往来，沈浮翱翔；鱼则横尾曲头，方目偃额；大者若山陵，小者重钧石。乃有贲蛟大贝，明月夜光；P玳瑁，金质黑章。若夫长洲别岛，旗布星峙，高或万寻，近或千里；桂林q乎其上，珊瑚周乎其趾；群犀代角，巨象解齿。黄金碧玉，名不可纪；洪洪洋洋，诚不可度也。处芬闹正位兮，同色号于穹苍；包纳污之弘量，正宗庙之纪纲，总众流而臣下，为百谷之君王。
登楼赋
登兹楼以四望兮，聊暇日以销忧。
览斯宇之所处兮，实显敞而寡仇。
挟清漳之通浦兮，倚曲沮之长洲。
背坟衍之广陆兮，临皋隰之沃流。
北弥陶牧，西接昭丘。
华实蔽野，黍稷盈畴。
虽信美而非吾土兮，曾何足以少留？
遭纷浊而迁逝兮，漫逾纪以迄今。
情眷眷而怀归兮，孰忧思之可任？
凭轩槛以遥望兮，向北风而开襟。
平原远而极目兮，蔽荆山之高岑。
路逶迤而迥兮，川既漾而济深。
悲旧乡之壅隔兮，涕横坠而弗禁。
昔尼父之在陈兮，有归欤之叹音。
锺仪幽而楚奏兮，庄舄显而越吟。
人情同于怀土兮，岂穷达而异心？
惟日月之逾迈兮，俟河清其未极。
冀王道之一平兮，假高衢而骋力。
惧匏瓜之徒悬兮，畏井渫之莫食。
步栖迟以徙倚兮，白日忽其将匿。
风萧瑟而并兴兮，天惨惨而无色。
兽狂顾以求群兮，鸟相鸣而举翼。
原野阒其无人兮，征夫行而未息。
心凄怆以感发兮，意忉怛而恻。
循A除而下降兮，气交愤于胸臆。
夜参半而不寐兮，怅盘桓以反侧。
浮淮赋
从王师以南征兮，浮淮水而遐逝。背涡浦之曲流兮，望马丘之高獭７汉殚钟谥谐辟猓飞轻舟乎滨济。建众樯以成林兮，譬无山之树艺。于是迅流兴潭w，涛波动长濑。钲鼓若雷，旌麾翳日。飞云天回，苍鹰飘逸。滂沛汹溶，递相竞轶。飞惊波以高骛，驰骇浪而赴质。加丹徒之巧极，美榜人之闲疾。白日未移，前驱已届。群帅按部，左右就队。舳橹千里，名卒亿计。运兹威以赫怒，清海隅之蒂芥。济元勋于大举，垂休绩乎远裔。
初征赋
违世难以迥折兮，超遥集于蛮楚。逢屯否而底滞兮，忽长幼以羁旅。赖皇华之茂功，清四海之疆宇。超南荆之北境，践周豫之末畿。野萧条而骋望，路周达而平夷。春风穆其和畅兮，庶卉焕以敷蕤。行中国之旧壤，实吾愿之所依。当短景之炎阳，犯隆暑之赫曦。薰风温温以增热，体烨烨其若焚。
羽猎赋
济漳浦而横阵，倚紫陌而并征。树重D于西址，列骏骑乎北s。遵古道以游豫兮，昭劝助乎农圃。因时隙之馀日兮，陈苗狩而讲旅。相公乃乘轻轩，驾四骆，拊流星，属繁弱，选徒命士，威兴竭作，旌旗云扰，锋刃林错，扬辉吐火，曜野蔽泽。山川于是乎摇荡，草木为之摧落，禽兽振骇，魂亡气夺。兴头触丝，摇尾遇挞，陷心裂胃，溃颈破额。鹰犬竞逐，奕奕霏霏。下鞲穷，搏肉噬肌。坠者若雨，僵者若坻。清野涤原，莫不歼夷。
思友赋
登城隅之高观，忽临下以翱翔。行游目于林中，睹旧人之故场。身既没而不见，馀迹存而未丧。沧浪浩兮回流波，水石激兮扬素精。夏木兮结茎，春鸟兮愁鸣。平原兮泱漭，绿草兮罗生。超长路兮逶迤，实旧人兮所经。身既逝兮幽翳，魂眇眇兮藏形。
伤天赋
惟皇天之赋命，浩荡而不均。或老终以长世，或昏夭而夙泯。物虽存而人亡，心惆怅而长慕。哀皇天之不惠，抱此哀而何诉。求魂神之形影，羌幽冥而弗迕。淹徘徊以想像，心弥结而纡萦。昼忽忽其若昏，夜炯炯而至明。
出妇赋
既侥幸兮非望，逢君子兮弘仁。当隆暑兮翕赫，犹31眷兮见亲。更盛衰兮成败，思情固兮日新。竦余身兮敬事，理中馈兮恪勤。君不笃兮终始，乐枯荑兮一时。心e荡兮变易，忘旧姻兮弃之。马已驾兮在门，身当去兮不疑。揽衣带兮出户，顾堂室兮长辞。
寡妇赋
阖门兮却扫，幽处兮{堂。提孤孩兮出户，与之i兮东厢。顾左右兮相怜。意凄怆兮摧伤。观草木兮敷荣，感倾叶兮落时。人皆兮欢豫，我独感兮不怡。日掩暧兮不昏，明月皎兮扬晖。坐幽室兮无为，登空床兮下帏。涕流连兮交颈，心结兮增悲。
神女赋
惟天地之普化，何产气之淑真。陶阴阳之休液，育天丽之神人。禀自然以绝俗，超希世而无群。体纤约而方足，肤柔曼以丰盈。发似玄鉴，鬓类刻成，质素纯皓。粉黛不加。朱颜熙曜，晔若春华。唇譬含丹，目若澜波。美姿巧笑，靥辅奇牙。戴金羽之首饰，珥照夜之珠。袭罗绮之黼衣，曳缛绣之华裳。错缤纷以杂桂，佩熠~而j煌。退变容而改服，冀致态以相移。税衣裳兮免簪笄，施华的兮结羽仪。扬娥微盼，悬眇流离。婉约绮媚，举动多宜。称诗表志，安气和声。探怀授心，发露幽情。彼佳人之难遇，真一遇而长别。顾大罚之淫愆，亦终身而不灭。心交战而贞胜，乃回意而自绝。
闲邪赋
夫何英媛之丽女，貌洵美而艳逸。横四海而无仇，超遐世而秀出。发棠棣之春华，当盛年而处室。恨年岁之方暮，哀独立而无依。情纷以交横，意惨凄而增悲。何性命之奇薄，爱两绝而俱违。排空房而就衽，将取梦以通灵。目炯炯而不寐，心忉怛而惕惊。
大暑赋
惟林锺之季月，重阳积而上升。喜润土之溽暑，扇温风而至兴。或赫炽以瘴炎，或郁术而燠蒸。兽狼望以倚喘，鸟垂翼而弗翔。根生苑而焦炙，岂含血而能当。远昆吾之中景，天地翕其同光。征夫瘁于原野，处者困于门堂。患衽席之焚灼，譬洪潦之在床。起屏营而东西，欲避之而无方。仰庭槐而啸风，风既至而如汤。气呼吸以怯短，汗雨下而裳。就清泉以自沃，犹沃荻不凉。体烦如以于悒，心情闷而窘惶。于是帝后顺时，幸九局阴冈。托甘泉之清野，御华殿于林光。潜广室之邃宇，激寒流于下堂。重屋百层，垂荫千庑，九闼洞开，周帷高举，坚冰常奠，寒馔代叙。
酒赋
帝女仪狄，旨酒是献。芬享祀，人神式宴。辩其五齐，节其三事。醍沈盎泛，清浊各异。章文德于庙堂，协武义于三军。致子弟之孝养，纠骨肉之睦亲。成朋友之欢好，赞交往之主f。既无礼而不入，又何事而不因？贼功业而败事，毁名行以取诬。遗大耻于载籍，满简帛而见书。孰不饮而罹兹？罔非酒而惟事？昔在公旦，极兹话言。濡首屡舞，谈《易》作难。大禹所忌，文王是艰。
（粲《投壶赋序》附：“夫注必锐志，自求诸身，投壶是也。”）
（粲《弹棋赋序》附：“因行骋志，通权达理，六搏是也。”）
（粲《围棋赋序》附：“清灵体道，稽谟玄神，围棋是也。”）
玛瑙勒赋
游大国以广观，览希世之伟宝，总众材而课美，信莫臧于玛瑙，被文采之华饰，杂朱缘与苍阜。于是乃命工人，裁以饰勒，因姿象形，匪雕匪刻，厥容应规，厥性顺德。御世嗣之骏服，表97骥之仪则。
车渠蹈
侍君子之宴坐，览车渠之妙珍。挺英才于山岳，含阴阳之淑贞。飞轻缥与浮白，若惊风之飘云。先清朗以内曜，泽温润而外津。体贞刚而不挠，理条达而有文。杂玄黄以为质，似乾坤之未分。兼五德之上美，超众宝而绝伦。
迷迭赋
惟遐方之珍草兮，产昆仑之极幽。受中和之正气兮，承阴阳之灵休。扬丰馨于西裔兮，布和种于中州。去原野之侧陋兮，植高宇之外庭。布萋萋之茂叶兮，挺苒苒之柔茎。色光润而采发兮，似孔翠之扬精。
柳赋
昔我君之定武，致天届而徂征。元子从而抚军，植佳木于R庭。历春秋以逾纪，行复出于斯乡。览兹树之丰茂，纷旖旎以修长。枝扶\而覃布，茎森梢以奋扬。人情感于旧物，心惆怅以增虑。行游目而广望，观城垒之故处。悟元正之话言，信思难而存惧。嘉甘棠之不伐，畏取累于此树。苟远迹而退之，岂驾驰而不屡。
槐树赋
惟中唐之奇树，禀天然之淑姿。超畴亩而登殖，作阶庭之华晖。形以畅条，色采采而鲜明。丰茂叶之幽蔼，履中夏而敷荣。既立本于殿省，植根柢其弘深。鸟明栖而投翼，人望庇而披襟。
白鹤赋
白翎禀灵龟之修寿，资仪凤之纯精。接王乔于D谷，驾赤松于扶桑。{灵岳之琼蕊，吸云表之露浆。
鹦鹉赋
步笼阿以踯躅，叩众目之希稠。登衡干以上干，哀鸣而舒忧。声嘤嘤以高厉，又ll而不休。听乔木之悲风，羡鸣友之相求。日奄霭以卤迈，忽逍遥而既冥。就隅角而敛翼，倦独宿而宛颈。
i赋
惟兹i之为鸟，信才勇而劲武。服乾刚之正气，被淳之质羽。诉晨风以群鸣，震声发乎外00。厉廉风与猛节，超群类而莫与。惟膏薰之焚销，固自古之所咨。逢虞人而见获，遂囚执乎缥累。赖有司之图功，不开小而漏微。令薄躯以免害，从孔鹤于园湄。
莺赋
览堂隅之笼鸟，独高悬而背时。虽物微而命轻，心凄怆而愍之。日奄霭以卤迈，忽逍遥而既冥。就隅角而敛翼，眷独宿而宛颈。历长夜以向晨，闻仓庚之群鸣。春鸣翔于南甍，戴集乎东荣。既同时而异忧，感类而伤情。
为刘荆州谏袁谭书
天降灾害，祸难殷流。初交殊族，卒成同盟，使王室震荡，彝伦攸尽Ｊ且灾谴镏士，莫不痛心入骨，伤时人不能相忍也。然孤与太公志同愿等，虽楚魏绝邈，山河迥远，戮力乃心，共奖王室，使非族不干吾盟，异类不绝吾好，此孤与太公无贰之所致也。功绩未卒，太公殂陨，四海悼心。贤胤承统，以继洪业，遐迩属望。宣奕世之德，履丕显之祚，摧严敌于邺都，扬休烈于朔土，顾定疆宇，虎视河外，凡我同盟，莫不景附，咸欲展布旅力，以投盟主，虽亡之日，犹存之愿也。何悟青蝇飞于竿旌，无忌游于二垒，使股肱分成二体，匈膂绝为异身！初闻此问，尚谓不然，定闻信来，乃知阏伯、实沈之忿已成，弃亲即仇之计已决，旃旆交于中原，暴尸累于城下。闻之哽咽，若存若亡。
昔三王五伯，下及战国，君臣相弑，父子相杀，兄弟相残，亲戚相灭，盖时有之。然或欲以成王业，或欲以定霸功，或欲以显宗主，或欲以固冢嗣，皆所谓逆取顺守，而徼富强于一世也，未有弃亲即异，兀其根本，而能崇业济功，全于长世者也。昔齐襄公报九世之仇，士丐卒荀偃之事，是故《春秋》美其义，君子称其信。夫伯游之恨于齐，未若太公之忿于曹也；宣子之臣承业，未若仁君之继统也。且君子违难不适仇国，交绝不出恶声，况忘先人之仇，弃亲戚之好，而为万世之戒，遗同盟之耻哉！蛮夷戎狄将有诮让之言，况我族类，而不痛心邪！
夫欲立竹帛于当时，全宗祀于一世，岂宜同生分谤，争校得失乎？若冀州有不弟之傲，无惭顺之节，既已然矣，仁君当降志辱身，以济事为务。事定之后，使天下平其曲直，不亦为高义邪？今仁君见憎于夫人，未若郑庄之于姜氏；昆弟之嫌，未若重华之于象敖。然庄公卒崇大隧之乐，象敖终受有鼻之封。愿捐弃百z，追摄旧义，复为母子昆弟如初。今整勒士马，瞻望鹄立。
表顿首顿首。
为刘荆州与袁尚书
将军麾下勤整六师，芟讨暴虐，戎马厮养，罄无不宜。甚善甚善！河山阻限，狼虎当路，虽遣驿使，或至或否，○使引领，告而莫达。初闻郭公则、辛仲治通内外之言，造交遘之隙，使士民不协，奸衅并作，闻之愕然，为增忿怒。校尉刘坚、皇河、田买等前后到荆，得二月六日所起书，又得贤兄贵弟显雍及审别驾书，陈叙事变本末之理，乃知变起辛、郭，祸结同生，追阏伯、实沈之踪，忘棠棣死丧之义，亲寻干戈，僵尸流血，闻之哽咽，若存若亡。乃追案书传，思与古比。昔轩辕有涿鹿之战，周公有商、奄之师，皆所以翦除秽害而定王业，非强弱之争，喜怒之忿也。故虽灭亲不尤，诛兄不伤义也。
今二君初承洪业，纂继前轨，进有国家倾危之虑，退有先公遗恨之负。当唯曹是务，不争雌雄之势，唯国是康，不计曲直之利。虽蒙尘垢罪，贱为隶圉，析入污泥，犹当降志辱身，方以定事为计。何者？夫金木水火，以刚柔相济，然后克得其和，能为人用。若使金与金相忤，火与火相烂，则魅淮菡郏俱不得其所也。今青州天性峭急，迷于目前，曲直是非，昭然可见。仁君度数弘广，绰然有馀，当以大苞小，以优容劣，归是于此，乃道教之和、义士之行也。纵不能尔，有难忍之忿，先当先除曹操，以平先公之恨，事定之后，乃议兄弟之怨，使记注之士、定曲直之评，不亦善乎！
且初天下起兵，以尊门为主，是以众寡若喁喁，莫不乐袁氏之大也。今虽分裂，有存有亡，向然景附，未有革心。若仁君兄弟，能会前之缪，克己复礼，以从所欢，则弱者自以为强，危者自以为宁：诚欲戮力长驱，共奖王室，虽亡之日，犹存之愿，则伊、周不足参，五霸不足六也。若使迷而不返，遂而不改，则戎狄蛮夷将有诮让之言，况我同盟，复能戮力为君之役哉！则是太公坟垅，将有污池之祸，夫人弱小，将有灭族之变。彼之与此，岂可同日论之哉？且行违道以自存，犹尚不可，况失义以自亡，而遣敌之禽哉？此韩卢、东郭自困于前，而遗田父之获也。昔齐公孙灶卒，晏子知子期之不免也，故曰“二惠竞爽犹可，又弱一个，姜氏危哉。”表与刘左将军及北海孙公佑共说此事，未尝不痛心入骨，相为悲伤也。
今整勒士马，愤踊鹤立，冀闻和同之声，约一举之期，故复遣信并与青州书。若其泰也，则袁族其与汉升降乎？若其否也，则同盟永无望矣！临书怆恨，不知所言。
刘表顿首。
为荀与孙权檄
故使周曜、管容、李恕、张涉、陈光勋之徒，将帅战士，就渤海七八百里，阴习舟楫。四年之内，无日休解。今皆击棹若飞，回柁若环。
七释
潜虚丈人违世遁俗，恬淡清玄，浑沌淳o，薄礼愚学，无为无欲，均同死生，混齐荣辱。于是大夫闻而叹曰：“盖闻君子不以仕易道，不以身后时，进德修业，与世同理。今子深藏其身，高栖其志，外无所营，内无所事，邯郸才女，三齐巧士，名唱秘舞，承闲并理，七盘陈于广庭，畴人俨其齐俟，翩飘微霍，乱精荡神，巴渝代起，@铎响振，农功既登，玄阴戒寒，乃致众庶，大猎中原，植旌拊表，班授行曲，纲连置，弥山跨谷，弦不虚控，矢不徒注，僵禽连积，陨鸟若雨，丽才美色，希世特立，丰肤曼肌，弱骨纤形，I发玄鬓，修项秀颈，红颜照曜，晔若苕荣，戴明中之羽雀，杂华镊之葳蕤，珥照夜之双，焕~~以垂晖。圣人在仕，时迈其德，先天弗违。稽若古则，睿哲文明，允恭玄塞，登俊V于垅亩，举贤才于仄微。置彼周行，列于邦畿。九德咸事，百僚师师。于是四海之内，咸变时雍，普天率土，比屋可封。是以栖林隐谷之夫，逸迹放言之士，鉴乎有道，贫贱是t。”
荆州文学记
有汉荆州牧刘君，稽古若时，将绍厥绩，乃曰：“先王之为世也，则象天地，轨仪宪极，设教导化，叙经志业，用建雍泮焉，立师保焉。作为礼乐以作其性，表陈载籍以持其德。上知所以临下，下知所以事上，官不失守，民听无悖，然后太阶平焉。夫文学也者，人伦之守，大教之本也。”乃命伍业从事宋衷所作文学，延朋徒焉，宣德音以赞之，降嘉礼以劝之。五载之间，道化大行。耆德故老，綦母阖等，负书荷器，自远而至者，三百有馀人。于是童幼猛进，武人革面，总角佩，委介免胄，比肩继踵，川逝泉涌，如也，兢兢如也。遂训六经，讲礼物，谐八音，协律吕，修纪历，理刑法，六路咸秩，百氏备矣。
天降纯嘏，有所底授，臻于我君。受命既茂，南牧是建，荆衡作守。时迈淳德，宣其丕繇。厥繇伊何，四国交阻。乃赫斯威，爰整其旅。虔夷不若，屡戡寇侮。诞启洪轨，敦崇圣绪。《典坟》既章，礼乐咸举。济济缙绅，盛兹阶宇。祁祁髦俊，亦集爰处。和化普畅，休征时叙。品物宣育，百M繁芜。勋格皇穹，声被四宇。
务本论
古者之理国也，以本为务；八政之于民也，以食为首。是以黎民时雍，降福孔嘉也。故仰伺星辰，以审其时，俯耕藉田，以率其力，封祀农稷，以神其事，祈谷报年，以宠其功，设农师以监之，置田以董之，黍稷茂则喜而受赏，田不垦则怒而加罚，都不得有游民，室不得有悬耜。野积逾冬，夺者无罪；场功过限，窃者不刑。所以竞之于闭藏也。先王藉田以力，任力以夫，议其老幼，度其远近，种有常时，耘有常节，收有常期，此赏罚之本。种不当时，耘不及节，收不应期者，必加其罚；苗实逾等，必加其赏也。农益地辟，则吏受大赏也；农损地狭，则吏受重罚也。夫火之焚人也，甚于怠农；慎火之力也，轻于耘。通邑大都，有严令则火稀，无严令则烧者数，非赏罚不能济也。
三辅论
湘潜先生，江M逸老，将集论云梦玄公豫焉，先生称曰：“盖闻戎不可动，兵不可扬。今刘牧建源狗迹名烈既彰矣，曷乃称兵举众，残我波灵。”逸老曰：“是何言与？天生五材，金作明威，长沙不轨，敢作乱违。我牧睹其然，乃赫尔发愤，且上征下战，去暴举顺，州牧之兵，建拂天之旌，鸣振地之鼓，玄胄曜日，犀甲如堵。以此众战，孰能婴御？刘牧之懿，子又未闻乎？履道智，休迹显光，洒扫群虏，艾拨秽荒，走袁术于西境，馘射贯乎武当，遏孙坚于汉南，追杨定于折商。”
难钟荀太平论
圣莫盛于尧，而洪水方割，丹朱淫虐，四族凶佞矣，帝舜因之，而三苗畔戾矣，禹因而防风为戮矣，此三圣古之所大称也，继踵相承，且二百年，而刑罚未尝一世而乏也。然则此三圣能乎？三圣能乎，则何世能致之乎？孔子称曰：“唯上智与下愚不移。”不移者丹朱、四凶、三苗之谓也。当纣之世，殷罔不小大，好草窃奸宄，周公迁殷，顽民于洛邑，其下愚之人，必有之矣。周公之于三圣，不能逾也。三圣有所不化矣，有所不移矣。周公之不能化殷之顽民，所可知也。苟不可移，必或犯罪，罪而弗刑，是失所也，犯而刑之，刑不可错矣。孟轲有言：“尽信书，不如无书。”有大而言之者，刑错之属也，岂亿兆之民，历数十年而无一人犯罪？一物失所哉，谓之无者，尽信书之谓也。
儒吏论
士同风于朝，农同业于野。虽官职务殊，地气异宜，然其致功成利，未有相害而不通者也。至乎末世，则不然矣。执法之吏，不窥先王之典；缙绅之儒，不通律令之要。彼刀笔之吏，岂生而察刻哉？起于几案之下，长于官曹之间，无温裕文雅以自润，虽欲无察刻，弗能得矣。竹帛之儒，岂生而迁缓也？起于讲堂之上，游于乡校之中，无严猛断割以自裁，虽欲不迂缓，弗能得矣。先王见其如此也，是以博陈其教，辅和民性，达其所壅，祛其所蔽，吏服雅训，儒通文法，故能宽猛相济，刚柔自克也。
爵论
依律有夺爵之法，此谓古者爵行之时。民赐爵则喜，夺爵则惧，故可以夺赐而法也。今爵事废矣，民不知爵者何也。夺之，民亦不惧，赐之，民亦不喜，是空设文书而无用也。今诚循爵，则上下不失实，而功劳者劝，得古之道，合汉之法，以货财为赏者不可供，以复除为赏者租税损灭，以爵为赏者，民劝而费省，故古人重爵也。
爵自一级转登十级而为列侯，譬犹秩自百石转迁而至于公也。而近世赏人皆不由算级，从无爵封为列侯，原其所以，爵废古也。《司马法》曰：“赏不逾时，欲民速观为善之利也。”近世爵废，人有小功，无以赏也，乃积累焉，颁事足乃封侯，非所以速为而及时也。上观古比高祖功臣，白起、卫鞅，皆稍爵为五大夫、客卿、庶长，以至于侯，非一顿而封也。夫稍稍赐爵，与功大小相称而俱登，既得其义，且侯次有绪，使慕进者逐之不倦矣。
安身论
崇德莫盛乎安身，安身莫大乎存政，存政莫重乎无私，无私莫深乎寡欲。是以君子安其身而后动，易其心而后语，宜其交而后行。然则动者，吉凶之端也；语者，荣辱之主也；求者，利病之几也；行者，安危之决也。故君子不妄动也，必适于道；不徒语也，必经于理；不苟求也，必造于义；不虚行也，必由于正。夫然，用能免或击之凶，厚自天之v。故身不安则殆，言不顺则悖，交不审则惑，行不笃则危。四者存乎中，则忧患接乎外矣。忧患之接，必生于自私，而兴于有欲。自私者不能成其私，欲者不能济其欲，理之至也。
又务本论略
末世之吏，负青幡而布春令，有观农之名，无赏罚之实。
又儒吏论略
古者八岁入小学，学六甲五方书计之事，十五入大学，学君臣朝廷王事之纪，则文法典艺，其存于此矣。
连珠四首
臣闻明主举士，不待近习；圣君用人，不拘毁誉。故吕尚一见而为师，陈平乌集而为辅。
臣闻记功忘过，君臣之道也；不念旧恶，贤人之业也。是以齐用管仲而霸功立，秦任孟明而晋耻雪。
臣闻振鹭虽材，非六翮无以翔四海；帝王虽贤，非良臣无以济天下。
臣闻观于明镜，则疵瑕不滞于躯，听于直言，则17行不累乎身。
（操为魏王，加九锡，始立宗庙，令粲作此颂，以享其先，始名曰《显庙颂》，后更今名。）
思皇烈祖，时迈其德。
肇启洪源，始燕我则。
我休厥成，聿先厥道。
丕显丕钦，允时祖考。
缓庶邦，和四宇。
九功备，彝乐序。
建崇牙，设璧羽。
六佾奏，八音举。
昭大孝，b妣祖。
念武功，收纯祜。
于穆清庙，翼翼休征。
祁祁髦士，厥德允升。
怀想成位，咸脑诠。
无思不若，允观厥崇。
正考父赞
恂恂正父64应德孔盛64身为国卿64族则公姓64年在耆耋64三叶闻政64谁能不怠64申慈约敬6486粥予口64伛偻受命64名书金鼎64祚及后圣64
反金人赞
君子亮直．不柔辟．友贱不耻．诲焉是益．我能发踪．彼用远迹．一言之赐．过乎_璧．末世不敦．义与兹易．而言匪忠．退有其谪．
刀铭
侍中、关内侯臣粲言：奉命作《刀铭》，及示以其叙二报诚必朝氏之刀，而张常为工矣。辄思作铭，谨奉陋，不足览。
相时阴阳，制兹利兵。和诸色剂，考诸浊清。灌襞以数，质象有呈。附反载颖，舒中错形。陆犀兕，水截鲵鲸。君子服之，式章威灵。无曰不虞，戒不在明。
砚铭
昔在皇颉，爰初书契。以代结绳，民察官理。庶绩诞兴，在世季末。华藻流淫，文不为行。书不尽心，淳朴浇散。俗以崩沉，墨运翰染，荣辱是若。念兹在兹，惟玄是宅。
蕤宾钟铭
有魏匡国，诞成天功。底绥六合，纂定庶邦。承民靡戾，休瘴┩。皇命孔昭，造兹衡锺。纪之以三，平之以六。度量允嘉，气齐允淑。表声韶和，民以睦。时作25f，永享遐福。
无射钟铭
有魏匡国，成功允章。格于上下，光于四方。休帐毙颍人悦时康。造兹衡钟，有命自皇。三以纪之，六以平之。厥量孔嘉，厥齐孔时。音声和协，人酝熙。之无荆用以启期。
钟铭
惟魏四年，r在丙申，龙次大火，五月丙寅，作25f钟，又作无射钟。建安二十三年七月，始设钟于文昌殿前。r月并铭，各铸于钟之角。
吊夷齐文
岁F秋之仲月，从王师以南征。济河津而长驱，逾芒阜之峥嵘。览首阳于东隅，见孤竹之遗灵。心于挹而感怀，意惆怅而不平。望坛宇而遥吊，抑悲古之幽情。知养老之可归，忘除暴之为仁。洁己躬以骋志，愆圣哲之大伦。忘旧恶而希古，退采薇以穷居。守圣人之清概，要既死而不渝。厉清风于贪士，立果志于懦夫。到于今而见称，为作者之表符。虽不同于大道。含尼父之所举。
乐府
（魏文帝云：“仲宣独自善于辞赋，惜其体弱不足起其文，至于所善古人无以远过也。”《诗品》云：“粲诗，其源出于李陵，发愀怆之辞，文秀而质□，在曹刘间，别构一体，方陈思不足，比魏文有馀。□□云：“真实有馀，澄泸不足。”《竹林诗评》云：“王粲之作，如F硅借鳎轮锢肫妫夫岂细材哉。”）
太庙颂
（建安十八年，曹操为魏王，加九锡，始立宗庙，令粲作此颂，以享其先祖，名曰《显庙颂》，后人更今名。）
思皇烈祖，时迈其德。
肇启洪源，始燕我则。
我休厥成，聿先厥道。
丕显丕钦，允时祖考。
缓庶邦，和四宇。
九功备，彝乐序。
建崇牙，设璧羽。
六佾奏，八音举。
昭大孝，b妣祖。
念武功，收纯祜。
于穆清庙，翼翼休征。
祁祁髦士，厥德允升。
怀想成位，咸脑诠。
无思不若，允观厥崇。
矛俞新福歌
汉初建国家　匡九州
蛮荆震服　五刃三革休
安不忘备武乐修
宴我宾师　敬用御天　永乐无忧
子孙受百福　常与松乔游
A庶德　莫不咸欢柔
弩俞新福歌
材官选士　剑弩错陈
应桴蹈节　俯仰若神
绥我武烈　笃我淳仁
自东自西　莫不来宾
安台新福歌
武力既定　庶士咸绥
乐陈我广庭　式宴宾与师
昭文德　宣武威
平九有　抚民黎
荷天宠　延寿尸
千载莫我违
行辞新福歌
神武用师士素厉　仁恩广覆
猛节横逝　自古立功　莫我弘大
桓桓征四国　爰及海裔
汉国保长庆　垂祚延万世
赠蔡子笃
翼翼飞鸾，载飞载东。
我友云徂，言戾旧邦。
舫舟翩翩，以溯大江。
蔚矣荒涂，时行靡通。
慨我怀慕，君子所同。
悠悠世路，乱离多阻。
济岱江行，邈焉异处。
风流云散，一别如雨。
人生实难，愿其弗与。
瞻望遐路，允企伊伫。
烈烈冬日，肃肃凄风。
潜鳞在渊，归雁载轩。
苟非鸿雕，孰能飞翻？
虽则追慕，予思罔宣。
瞻望东路，惨怆增叹。
率彼江流，爰逝靡期。
君子信誓，不迁于时。
及子同寮，生死固之。
何以赠行？言授斯诗。
中心孔悼，涕泪涟。
嗟尔君子，如何勿思！
（“追”，《五臣》作“进”。）
赠士孙文始
天降丧乱，靡国不夷。
我暨我友，自彼京师。
宗守荡失，越用遁违。
迁于荆楚，在漳之湄。
在漳之湄，亦克宴处。
和通篪埙，比德车辅。
既度礼义，卒获笑语。
庶兹永日，无愆厥绪。
虽曰无愆，时不我已。
同心离事，乃有逝止。
横此大江，淹彼南汜。
我思弗及，载坐载起。
惟彼南汜，君子居之。
悠悠我心，薄言慕之。
人亦有言，靡日不思。
矧伊魍瘢胡不凄而？
晨风夕逝，托与之期。
瞻仰王室，慨其永叹。
良人在外，谁佐天官？
四国方阻，俾尔归蕃。
尔之归蕃，作式下国。
无曰蛮裔，不虔汝德。
慎尔所主，率由嘉则。
龙虽勿用，志亦靡忒。
悠悠澹澧，郁彼唐林。
虽则同域，邈其迥深。
白驹远志，古人所箴。
允矣君子，不遐厥心。
既往既来，无密尔音。
赠文叔良
翩翩者鸿，率彼江滨。
君子于征，爰聘西邻。
临此洪渚，伊思梁岷。
尔往孔邈，如何勿勤？
君子敬始，慎尔所主。
谋言必贤，错说申辅。
延陵有作，侨Z是与。
先民遗迹，来世之矩。
既慎尔主，亦迪知几。
探情以华，睹著知微。
视明听聪，靡事不惟。
董褐荷名，胡宁不师？
众不可盖，无尚我言。
梧宫致辩，齐楚构患。
成功有要，在众思欢。
人之多忌，掩之实难。
瞻彼黑水，滔滔其流。
江汉有卷，允来厥休。
二邦若否，职汝之由。
缅彼行人，鲜克弗留。
尚哉君子，于异他仇。
人谁不勤？无厚我忧。
惟诗作赠，敢咏在舟。
思亲诗【为潘文则作】
穆穆显妣，砸艋罩埂
思齐先姑，志侔姜姒。
躬此劳瘁，鞠予小子。
小子之生，遭世罔。
烈考勤时，从之于征。
奄遘不造，殷忧是婴。
咨于靡及，退守祧p。
五服荒离，四国分争。
祸难斯逼，救死于颈。
嗟我归，弗克弗逞。
圣善独劳，莫慰其情。
春秋代逝，于兹九龄。
缅彼行路，焉托予诚。
予诚既否，委之于天。
庶我显妣，克保遐年。
惟惧，心乎如悬。
如何不吊？早世徂颠。
于存弗养，于后弗临。
遗愆在体，惨痛切心。
形景尸立，魏爽飞沈。
在昔蓼莪，哀有馀音。
我之此譬，忧其独深。
胡视息，以济于今。
岩岩丛险，则不可摧。
仰瞻归云，俯聆飘回。
飞焉靡翼，超焉靡阶。
思若流波，情似坻颓。
诗之作矣，情以告哀。
（前“显”字，《初学记》作“皇”；后“显”字，一作“刚”。）
杂诗
日暮游西园，冀写幽思情。
曲池扬素波，列树敷丹荣。
上有特栖鸟，春向我鸣。
褰衽欲从之，路险不得征。
徘徊不能去，伫立望尔形。
风飙扬尘起，白日忽已冥。
回身入空房，托梦通精诚。
人欲天不违，何惧不合弁。
吉日简清时，从君出西园。
方轨26良马，并驱厉中原。
北临清漳水，西看柏杨山。
回翔游广囿，逍遥波水间。
其二
列车息众驾，相伴绿水湄。
幽兰吐芳烈，芙蓉发红晖。
百鸟何缤翻，振翼群相追。
投网引潜鱼，强弩下{飞。
白日已西迈，欢乐忽忘归。
其三
联翻飞鸾鸟，独游无所因。
毛羽照野草，哀鸣入层云。
我尚假羽翼，飞睹尔形身。
愿及春阳会，交颈遘殷勤。
其四
鸷鸟化为鸠，远窜江汉边。
遭遇风云会，托身鸾凤间。
天姿既否戾，受性又不闲。
邂逅见逼迫，a仰不得言。
七哀诗
西京乱无象，豺虎方遘患。
复弃中国去，远身适荆蛮。
亲戚对我悲，朋友相追攀。
出门无所见，白骨蔽平原。
路有饥妇人，抱子弃草间。
顾闻号泣声，挥涕独不还。
未知身死处，何能两相完？
驱马弃之去，不忍听此言。
南登霸陵岸，回首望长安。
悟彼下泉人，喟然伤心肝。
荆蛮非我乡，何为久滞淫？
方舟溯大江，日暮愁我心。
山岗有馀映，岩阿增重阴。
狐狸驰赴穴，飞鸟翔故林。
流波激清响，猴猿临岸吟。
迅风拂裳袂，白露衣衿。
独夜不能寐，摄衣起抚琴。
丝桐感人情，为我发悲音。
羁旅无终极，忧思壮难任。
边城使心悲，昔吾亲更之。
冰雪截肌肤，风飘无止期。
百里不见人，草木谁当迟？
登城望亭隧，翩翩飞戍旗。
行者不顾返，出门与家辞。
子弟多俘虏，哭泣无已时。
天下尽乐土，何为久留兹？
蓼虫不知辛，去来勿与咨。
咏史诗
自古无殉死，达人共所知。
秦穆杀三良，惜哉空尔为。
结发事明君，受恩良不訾。
临殁要之死，焉得不相随？
妻子当门泣，兄弟哭路垂。
临穴呼苍天，涕下如绠縻。
人生各有志，终不为此移。
同知埋身剧，心亦有所施。
生为百夫雄，死为壮士规。
黄鸟作悲诗，至今声不亏。
公燕诗
昊天降丰泽，百卉挺葳蕤。
凉风撤蒸暑，清云却炎晖。
高会君子堂，并坐荫华榱。
嘉肴充圆方，旨酒盈金。
管弦发徽音，曲度清且悲。
合坐同所乐，但诉杯行迟。
常闻诗人语，不醉且无归。
今日不极欢，含情欲待谁？
见眷良不翅，守分岂能违。
古人有遗言，君子福所绥。
愿我贤主人，与天享巍巍。
克符周公业，奕世不可追。
从军诗
从军有苦乐　但问所从谁
所从神且武　焉得久劳师
相公征关右　赫怒震天威
一举灭獯虏　再举服羌夷
西边收地贼　忽若俯拾遗
陈赏越秋山　酒肉逾川坻
军中多饫饶　人马皆溢肥
徒行兼乘还　空出有馀资
拓地三千里　往返速若飞
歌舞入邺城　所愿获无违
昼日处大朝　日暮薄言归
外参时明政　内不废家私
禽兽惮为牺　良苗实已挥
窃慕负鼎翁　愿厉朽钝姿
不能效沮溺　相随把锄犁
熟览夫子诗　信知所言非
凉风厉秋节　司典告详刑
我君顺时发　桓桓东南征
泛舟盖长川　陈卒被隰
征夫怀亲戚　谁能无恋情
拊衿倚舟樯　眷眷思邺城
哀彼东山人　喟然感鹤鸣
日月不安处　人谁获恒宁
昔人从公旦　一徂辄三龄
今我神武师　暂往必速平
弃馀亲睦恩　输力竭忠贞
惧无一夫用　报我素餐诚
夙夜自y性　思逝若抽萦
将秉先登羽　岂敢听金声
（“恒”，《善本》作“常”。）
从军征遐路　讨彼东南夷
方舟顺广川　薄暮未安坻
白日半西山　桑梓有馀晖
蟋蟀夹岸鸣　孤鸟翩翩飞
征夫心多怀　凄凄令吾悲
下船登高防　草露沾我衣
回身赴床寝　此愁当告谁
身服干戈事　岂得念所私
即戎有授命　兹理不可违
（“凄”，《善》作“恻”。）
朝发邺都桥　暮济白马津
逍遥河堤上　左右望我军
连舫逾万艘　带甲千万人
率彼东南路　将定一举勋
筹策运帷幄　一由我圣君
恨我无时谋　譬诸具官臣
鞠躬中坚内　微画无所陈
许历为完士　一言犹败秦
我有素餐责　诚愧伐檀人
虽无铅刀用　庶几奋薄身
悠悠涉荒路　靡靡我心愁
四望无烟火　但见林与丘
城郭生榛棘　蹊径无所由
q蒲竟广泽　葭苇夹长流
日夕凉风发　翩翩漂吾舟
寒蝉在树鸣　鹳鹄摩天游
客子多悲伤　泪下不可收
朝入谯郡界　旷然消人忧
鸡鸣达四境　黍稷盈原畴
馆宅充里　士女满庄馗
自非贤圣国　谁能享斯休
诗人美乐土　虽客犹愿留
（“犹”，《善本》作“独”。）
王粲字仲宣
王粲字仲宣，山阳高平人也。曾祖父龚，祖父畅，皆为汉三公。父谦，为大将军何进长史。进以谦名公之胄，欲与为婚，见其二子，使择焉。谦弗许。以疾免，卒于家。
献帝西迁，粲徙长安，左中郎将蔡邕见而奇之。时邕才学显著，贵重朝廷，常车骑填巷，f客盈坐。闻粲在门，倒屣迎之。粲至，年既幼弱，容状短小，一坐尽惊。邕曰：“此王公孙也，有异才，吾不如也。吾家书籍文章，尽当与之。”年十七，司徒辟，诏除黄门侍郎，以西京扰乱，皆不就。乃之荆州依刘表。表以粲貌寝而体弱通脱，不甚重也。表卒。粲劝表子琮，令归太祖。太祖辟为丞相掾，赐爵关内侯。太祖置酒汉M，粲奉觞贺曰：“方今袁绍起河北，杖大众，志兼天下，然好贤而不能用，故奇士去之。刘表雍容荆楚，坐观时变，自以为西伯可规。士之避乱荆州者，皆海内之俊杰也；表不知所任，故国危而无辅。明公定冀州之日，下车即缮其甲卒，收其豪杰而用之，以横行天下；及平江、汉，引其贤俊而置之列位，使海内回心，望风而愿治，文武并用，英雄毕力，此三王之举也。”后迁军谋祭酒。魏国既建，拜侍中。博物多识，问无不对。时旧仪废弛，兴造制度，粲恒典之。
初，粲与人共行，读道边碑，人问曰：“卿能暗诵乎？”曰：“能。”因使背而诵之，不失一字。观人围棋，局坏，粲为覆之。棋者不信，以局，使更以他局为之。用相比校，不误一道。其强记默识如此。性善算，作算术，略尽其理。善属文，举笔便成，无所改定，时人常以为宿构；然正复精意覃思，亦不能加也。著诗、赋、论、议垂六十篇。建安二十一年，从征摇６十二年春，道病卒，时年四十一。粲二子，为魏讽所引，诛。后绝。

        </div>
      </div>
    </div>
  </div>
</div>
<!--update:2025-08-29 17:58:03-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>