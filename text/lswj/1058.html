<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,经典释文全文在线阅读,经典释文全文在线下载,大玄古籍书库">
<meta name="description" content="工具书。唐陆德明(约550—630)撰。三十卷。德明名元明，以字行，苏州吴(今江苏苏州)人。陈朝官国子助教，陈亡归乡里，隋炀帝时复征为国子助教，隋末留居洛阳，拒绝王世充之聘。入唐官国子博士。为著名经学家。先秦古书中文字和意义，屡经转变，阅读困难，汉魏以来不少学者加以注释，陆氏采摭诸本，搜访异同，成此编。有周易一卷，古文尚书二卷，毛诗三卷，周礼二卷，仪礼一卷，礼记四卷，春秋左氏六卷，公羊、毂梁、孝经、论语、老子各一卷，庄子三卷，尔雅二卷，第一卷序录，总三十卷。“释文”即为群书作音，因古文字多以声寄义，注音即">
<title>经典释文_陆德明_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">经典释文</span> <br/>
          作者： <span class="inputVal" id="bkauthor">陆德明</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,训诂书,完结</span> <br/>
          字数： <span class="inputVal" id="bknum">[book_length]647769</span> <br/>
          说明： <span class="inputVal" id="bkdec">工具书。唐陆德明(约550—630)撰。三十卷。德明名元明，以字行，苏州吴(今江苏苏州)人。陈朝官国子助教，陈亡归乡里，隋炀帝时复征为国子助教，隋末留居洛阳，拒绝王世充之聘。入唐官国子博士。为著名经学家。先秦古书中文字和意义，屡经转变，阅读困难，汉魏以来不少学者加以注释，陆氏采摭诸本，搜访异同，成此编。有周易一卷，古文尚书二卷，毛诗三卷，周礼二卷，仪礼一卷，礼记四卷，春秋左氏六卷，公羊、毂梁、孝经、论语、老子各一卷，庄子三卷，尔雅二卷，第一卷序录，总三十卷。“释文”即为群书作音，因古文字多以声寄义，注音即等于注义。全书所采汉魏六朝音切，凡二百三十余家。又兼收各家训诂，解释文义。为阅读先秦古籍重要工具书。亦为研究古代文字、音韵及词义变迁的重要资料。有宋元两朝递修本，清徐乾学《通志堂经解》本，卢文弨抱经堂本。一九八三年，中华书局出版黄焯断句本，最为赅备。黄焯《经典释文汇校》(中华书局一九八○年出版)，考核至精。</span> <br/>
          封面： <span class="inputVal" id="bkimg">Z_19247.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]经典释文
[book_author]陆德明
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,训诂书,完结
[book_length]647769
[book_dec]工具书。唐陆德明(约550—630)撰。三十卷。德明名元明，以字行，苏州吴(今江苏苏州)人。陈朝官国子助教，陈亡归乡里，隋炀帝时复征为国子助教，隋末留居洛阳，拒绝王世充之聘。入唐官国子博士。为著名经学家。先秦古书中文字和意义，屡经转变，阅读困难，汉魏以来不少学者加以注释，陆氏采摭诸本，搜访异同，成此编。有周易一卷，古文尚书二卷，毛诗三卷，周礼二卷，仪礼一卷，礼记四卷，春秋左氏六卷，公羊、毂梁、孝经、论语、老子各一卷，庄子三卷，尔雅二卷，第一卷序录，总三十卷。“释文”即为群书作音，因古文字多以声寄义，注音即等于注义。全书所采汉魏六朝音切，凡二百三十余家。又兼收各家训诂，解释文义。为阅读先秦古籍重要工具书。亦为研究古代文字、音韵及词义变迁的重要资料。有宋元两朝递修本，清徐乾学《通志堂经解》本，卢文弨抱经堂本。一九八三年，中华书局出版黄焯断句本，最为赅备。黄焯《经典释文汇校》(中华书局一九八○年出版)，考核至精。
[book_img]Z_19247.jpg


[book_title]提要
【臣】等謹案經典釋文三十卷唐陸元朗撰元朗字德明以字行吳人貞觀中官國子博士兼太子中允事迹具唐書本傳此書前有自序云癸卯之歲承乏上庠因撰集五典孝經論語及老莊爾雅等音古今並録經注畢詳訓義兼辯示傳一家之學考癸卯為陳後主至德元年豈德明年甫弱冠即能如是淹博耶或積久成書之後追紀其草創之始也首為序録一卷次周易一卷古文尚書二卷毛詩三卷周禮二卷儀禮一卷禮記四卷春秋左氏六卷公羊一卷穀梁一卷孝經一卷論語一卷老子一卷莊子三卷爾雅二卷其列老莊於經典而不取孟子頗不可解蓋北宋以前孟子不列於經而老莊則自西晉以來為士大夫所推尚德明生於陳季猶沿六代之餘波也其例諸經皆摘字為音惟孝經以童蒙始學老子以衆本多乖各摘全句原本音經者用墨書音注者用朱書以示分别今本則經注通為一例蓋刋板不能備朱墨又文句繁夥不能如本草之作隂陽字自宋以來已混而併之矣所採漢魏六朝音切凡二百六十餘家又兼載諸儒之訓詁證各本之異同後來得以考見古義者注疏以外惟賴此書之存真所謂殘膏剩馥沾溉無窮者也自宋代監本註疏即析附諸經之末故文獻通考分見各門後又散附注疏之中往往與相淆不可辨别此為通志堂刻本猶其原帙何焯點校經解目録頗嗤顧湄校勘之疎然字句偶訛規模自在研經之士終以是為考證之根焉乾隆四十五年五月恭校上
總纂官【臣】紀昀【臣】陸錫熊【臣】孫士毅
總校官【臣】陸費墀

[book_title]卷一
序錄
序
夫書音之作作者多矣前儒撰著光乎篇籍其來既久誠無閒然但降聖已還不免偏尚質文詳畧互有不同漢魏迄今遺文可見或專出已意或祖述舊音各師成心製作如面加以楚夏聲異南北語殊是非信其所聞輕重因其所習後學鑚仰罕逢指要夫筌蹄所寄唯在文言差若毫釐謬便千里夫子有言必也正名乎名不正則言不順言不順則事不成故君子名之必可言也言之必可行也斯富哉言乎大矣盛矣無得而稱矣然人稟二儀之淳和含五行之秀氣雖復挺生天縱必資學以知道故唐堯師於許由周文學於虢叔上聖且猶有學而況其餘乎至於處鮑居蘭翫所先入染絲斲梓功在初變器成采定難復改移一薰一蕕十年有臭豈可易哉豈可易哉余少愛墳典留意藝文雖志懷物外而情存著述粤以癸卯之歲承乏上庠循省舊音苦其太簡況微言久絶大義愈乖攻乎異端競生穿鑿不在其位不謀其政既職司其憂寧可視成而已遂因暇景救其不逮研精六籍采摭九流搜訪異同校之蒼雅輒撰集五典孝經論語及老莊爾雅等音合為三袟三十卷號曰經典釋文古今竝錄括其樞要經注畢詳訓義兼辯質而不野繁而非蕪示傳一家之學用貽後嗣令奉以周旋不敢墜失與我同志亦無隱焉但代匠指南固取誚於博識既述而不作言其所用復何傷乎云爾
條例
先儒舊音多不音注然注既釋經經由注顯若讀注不曉則經義難明混而音之尋討未易今以墨書經本朱字辯注用相分别使較然可求舊音皆録經文全句徒煩翰墨今則各標篇章於上摘字為音慮有相亂方復其錄唯孝經童蒙始學老子衆本多乖是以二書特紀全句五經人所常習理有大宗義行於世無煩覼縷至於莊老讀學者稀故于此書微為詳悉又爾雅之作本釋五經既解者不同故亦畧存其異文字音訓今古不同前儒作音多不依注注者自讀亦未兼通今之所撰微加斟酌若典籍常用會理合時便即遵承標之於首其音堪互用義可竝行或字有多音衆家别讀苟有所取靡不畢書各題氏姓以相甄識義乖於經亦不悉記其或音一音者蓋出於淺近示傳聞見覽者察其衷焉然古人音書止為譬況之說孫炎始為反語魏朝以降漸繁世變人移音訛字替如徐仙民反易為神石郭景純反餤為羽鹽劉昌宗用承音乘許叔重讀皿為猛若斯之儔今亦存之音内既不敢遺舊且欲俟之來哲書音之用本示童蒙前儒或用假借字為音更令學者疑昧余今所撰務從易識援引衆訓讀者但取其意義亦不全寫舊文典籍之文雖夫子刪定子思讀詩師資已别而況其餘乎鄭康成云其始書之也倉卒無其字或以音類比方假借為之趣於近之而已受之者非一邦之人人用其郷同言異字同字異言於兹遂生矣戰國交爭儒術用息秦皇滅學加以坑焚先聖之風埽地盡矣漢興改秦之弊廣收篇籍孝武之後經術大隆然承秦焚書口相傳授一經之學數家競爽章句既異踳駮非一後漢黨人既誅儒者多坐流廢後遂私行金貨定蘭臺漆書經字以合其私文靈帝乃詔諸儒正定五經於石碑之上為古文隸三體書法以相參檢樹之學門使天下取則未盈一紀尋復廢焉班固云後世經傳既已乖離傳學者又不思多聞闕疑之義而務碎義逃難便詞巧說安其所習毁所不見終以自弊此學者之大患也誠哉是言余既撰音須定紕謬若兩本俱用二理兼通今竝出之以明同異其涇渭相亂朱紫可分亦悉書之隨加刋正復有他經别本詞反義乖而又存之者示博異聞耳經藉文字相承已久至如悦字作說閑字為閒智但作知汝止為女若此之類今竝依舊音之然音書之體本在假借或經中過多或尋文易了則翻音正字以辯借音各於經内求之自然可見其兩音之者恐人惑故也尚書之字本為隷古既是隷寫古文則不全為古字今宋齊舊本及徐李等音所有古字蓋亦無幾穿鑿之徒務欲立異依傍字部改變經文疑惑後生不可承用今皆依舊為音其字有别體則見之音内然亦兼采說文字詁以示同異者也春秋人名字氏族及地名或前後互出或經傳更見如此之類不可具舉若國異名同及假借之字兼相去遼遠不容踈略皆斟酌折衷務使得宜爾雅本釋墳典字讀須逐五經而近代學徒好生異見改音易字皆采雜書唯止信其所聞不復考其本末且六文八體各有其義形聲會意寧拘一揆豈必飛禽即須安鳥水族便應著魚蟲屬要作虫旁草類皆從兩如此之類實不可依今竝校量不從流俗方言差别固自不同河北江南最為鉅異或失在浮清或滯於沈濁今之去取冀祛兹弊亦恐還是鷇音更成無辯夫質有精麤謂之好惡【竝如字】心有愛憎稱為好惡【上呼報反下烏路反】當體即云名譽【音預】論情則曰毁譽【音餘】及夫自敗【蒲邁反】敗他【蒲敗反】之殊自壞【呼怪反】壞撤【音怪】之異此等或近代始分或古己為别相仍積習有自來矣余承師說皆辯析之比人言者多為一例如而靡異邪【不定之詞】也【助句之詞】弗殊莫辯復【扶又反重】復【音服反也】寧論過【古禾反經過】過【古卧反超過】又以登升共為一韻攻公分作兩音如此之儔恐非為得將來君子幸留心焉五經字體乖替者多至如黿鼉從龜亂辭從舌席下為帶惡上安西析旁著片離邊作禹直是字譌不亂餘讀如寵【丑隴反】字為寵【力孔反】錫【思歷反】字為鍚【音陽】用攴【普卜反字林普角反】代文【武云反】將无【音無】混旡【音既】其【闕】之流便成兩失又來旁作力俗以為約勑字說文以為勞倈之字水旁作曷俗以為飢渴字字書以為水竭之字如此之類改便驚俗止不可不知耳
次第
五經六籍聖人設敎訓誘機要寧有短長然時有澆淳隨病投藥不相沿襲豈無先後所以次第互有不同如禮記經解之說以詩為首七略藝文志所記用易居前阮孝緒七錄亦同此次而王儉七志孝經為初原其後前義各有旨今欲以著述早晚經義揔别以成次第出之如左
周易
雖文起周代而卦肇伏犧既處名敎之初故易為七經之首周禮有三易連山久亡歸藏不行於世故不詳錄
古文尚書
既起五帝之末理後三皇之經故次於易伏生所誦是曰今文闕謬處多故不别記馬鄭所有同異今亦附之音後
毛詩
既起周文又兼商頌故在堯舜之後次於易書詩雖有四家齊魯韓世所不用今亦不取
三禮
周儀二禮竝周公所制宜次文王禮記雖有戴聖所錄然忘名已久又記二禮闕遺依類相從次於詩下三禮次第周為本儀為末先後可見然古有樂經謂之六籍滅亡既久今亦闕焉
春秋
既是孔子所作理當後於周公故次於禮左丘明受經於仲尼公羊高受之於子夏穀梁赤乃後代傳聞三傳次第自顯
孝經
雖與春秋俱是夫子述作然春秋周公垂訓史書舊章孝經專是夫子之意故宜在春秋之後七志以孝經居易之首今所不同
論語
此是門徒所記故次孝經藝文志及七錄以論語在孝經前今不同此次
老子
雖人不在末而衆家皆以為子書在經典之後故次於論語
莊子
雖是子書人又最後故次老子
爾雅
爾雅周公復為後人所益既釋於經又非記傳之次故殿末焉衆家皆以爾雅居經典之後在諸子之前今微為異
注解傳述人
宓犧氏之王天下仰則觀於天文俯則察於地理觀鳥獸之文與地之宜近取諸身遠取諸物始畫八卦【或云因河圖而畫八卦】因而重之為六十四文王拘於羑里作卦辭周公作爻辭孔子作彖辭象辭文言繫辭說卦序卦雜卦共成十翼班固曰孔子晚而好易讀之韋編三絶而為之傳傳即十翼也【先儒說重卦及爻辭為十翼不同解見余所撰注疏】自魯商瞿子木受易於孔子以授魯橋庇子庸子庸授江東馯【戶旦反徐廣音寒】臂子弓子弓授燕周醜子家子家授東武孫虞子乘子乘授齊田何子莊【高士傳云字莊漢書儒林傳云臨淄人】及秦燔書易為卜筮之書獨不禁故傳授者不絶漢興田何以齊田徙杜陵號杜田生授東武王同子中及洛陽周王孫梁人丁寛【字子襄事田何復從周王孫受古義作易說三萬言訓故舉大誼而已藝文志云易說八篇為梁孝王將軍】齊服生【劉向别錄云齊人號服光】皆著易傳漢初言易者本之田生同授淄川楊何【字叔一本作字叔元太中大夫】寛授同郡碭田王孫王孫授施讎及孟喜梁丘賀由是有施孟梁丘之學焉施讎【字長卿沛人為博士】傳易授張禹【字子文河内軹人徙家蓮勺以論語授成帝官至丞相安昌侯】及琅邪魯伯【會稽太守】禹授淮陽彭宣【字子佩大司空長平侯作易傳】及沛戴崇【字子平少府作易傳】伯授太山毛莫如【字少路常山太守】及琅邪邴丹【字曼容】後漢劉昆【字桓公陳留東昬人侍中弘農太守光禄勲】受施氏易於沛人戴賓其子軼【字君文官至宗正】孟喜【字長卿東海蘭陵人曲臺署長丞相掾】父孟卿善為禮春秋孟卿以禮經多春秋煩雜乃使喜從田王孫受易喜為易章句授同郡白光【字少子】及沛翟牧【字子況】後漢洼丹【字子玉南陽育陽人世傳孟氏易作易通論七篇官至大鴻臚】觟陽鴻【字孟孫中山人少府】任安【字定祖廣漢緜竹人】皆傳孟氏易梁丘賀【字長翁琅邪諸人少府】本從太中大夫京房受易【房淄川楊何弟子】後更事田王孫傳子臨【黄門郎少府】臨傳五鹿充宗【字君孟代郡人少府玄莬太守】及琅邪王駿【王吉子御史大夫】充宗授平陵士孫張【字仲方博士楊州牧光禄大夫給事中家世傳業】及沛鄧彭祖【字長夏真定太守】齊衡咸【字長賓王莽講學大夫】後漢范升【代郡人博士】傳梁丘易【一本作傳孟氏易】以授京兆楊政【字七行左中郎將】又潁川張興【字君上太子少傅】傳梁丘易弟子著錄且萬人子魴傳其業【魴官至張掖屬國都尉】京房【字君明東郡頓丘人本姓李推律自定為京至魏郡太守】受易梁人焦延壽【字延壽名贛】延壽云嘗從孟喜問易會喜死房以延壽易即孟氏學翟牧白生不肯曰非也延壽嘗曰得我術以亡身者京生也房為易章句說長於災異以授東海段嘉【漢書儒林傳作殷嘉】及河東姚平河南乘弘【一本作桑弘】皆為郎博士由是前漢多京氏學後漢戴馮【字次仲汝南平輿人侍中兼領虎賁中郎將】孫期【字仲奇濟隂成武人兼治古文尚書不仕】魏滿【字叔牙南陽人弘農太守】竝傳之費直【字長翁東萊人單父令】傳易授琅邪王璜【字平仲又傳古文尚書】為費氏學本以古字號古文易無章句徒以彖象繫辭文言解說上下經【七錄云直易章句四卷殘缺】漢成帝時劉向典校書考易說以為諸易家說皆祖田何楊叔元丁將軍大義畧同唯京氏為異向又以中古文易經校施孟梁丘三家之易經或脫去無咎悔亡唯費氏經與古文同范曄後漢書云京兆陳元【字長孫司空南閣祭酒兼傳左氏春秋】扶風馬融【字季長茂陵人南郡太守議郎為易傳又注尚書毛詩禮記論語】河南鄭衆【字仲師大司農兼傳毛詩周禮左氏春秋】北海鄭玄【字康成高密人師事馬融大司農徵不至還家凡所注易尚書三禮論語尚書大傳五經中候箋毛詩作毛詩譜駁許慎五經異議鍼何休左氏膏肓公羊墨守起穀梁廢疾休見大慙】潁川荀爽【字慈明官至司空為易言】竝傳費氏易沛人高相治易與費直同時其易亦無章句專說隂陽災異自言出丁將軍傳至相相授子康【康以明易為郎】及蘭陵母將永【豫章都尉】為高氏學漢初立易楊氏博士宣帝復立施孟梁丘之易元帝又立京氏易費高二家不得立民間傳之後漢費氏興而高氏遂微永嘉之亂施氏梁丘之易亡孟京費之易人無傳者唯鄭康成王輔嗣所注行于世【江左中興易唯置王氏博士太常荀崧奏請置鄭易博士詔許值王敦亂不果立】而王氏為世所重今以王為主其繫辭已下王不注相承以韓康伯注續之今亦用韓本子夏易傳三卷【卜商字子夏衛人孔子弟子魏文侯師七畧云漢興韓嬰傳中經簿錄云丁寛所作張璠云或馯臂子弓所作薛虞記虞不詳何許人】孟喜章句十卷【無上經七錄云又下經無旅至節無上繫】京房章句十二卷【七錄云十卷錄一卷目】費直章句四卷【殘缺】馬融傳十卷【七錄云九卷】荀爽注十卷【七錄云十一卷】鄭玄注十卷【錄一卷七錄云十二卷】劉表章句五卷【字景升山陽高平人後漢鎮南將軍荆州牧南城侯中經簿錄云注易十卷七錄云九卷錄一卷】宋衷注九卷【字仲子南陽章陵人後漢荆州五業從事七志七錄云十卷】虞翻注十卷【字仲翔會稽餘姚人後漢侍御史】陸績述十三卷【字公紀吳郡吳人後漢偏將軍鬰林太守七志云錄一卷】董遇章句十二卷【字季直弘農華隂人魏侍中大司農七志七錄並云十卷】王肅注十卷【字子邕東海蘭陵人魏衛將軍太常蘭陵景侯又注尚書禮容服論語孔子家語述毛詩注作聖證論難鄭玄】王弼注七卷【字輔嗣山陽高平人魏尚書郎年二十四卒注易上下經六卷作易畧例一卷又注老子七志云注易十卷】姚信注十卷【字德祐七錄云字元直吳興人吳太常卿七錄云十二卷】王廙注十二卷【字世將琅邪臨沂人東晉荆州刺史贈驃騎將軍武陵康侯七志七錄云十卷】張璠集解十二卷【安定人東晉秘書郎參著作集二十二家解序云依向秀本鍾會字士季潁川人魏鎮西將軍為易無互體論向秀字子期河内人晉散騎常侍為易義庾運字玄度新野人官至尚書為易義一云易注應貞字吉甫汝南人晉散騎常侍為明易論荀煇字景文潁川潁隂人晉太子中庶子為易義七志云注易十卷張輝字義元梁國人晉侍中平陵亭侯為易義王宏字正宗弼之兄晉大司農贈太常為易義阮咸字仲容陳留人籍之兄子晉散騎常侍始平太守為易義阮渾字長成籍之子晉太子中庶子馮翊太守為易義揚乂字玄舒汝南人晉司徒左長史為易卦序論王濟字武子太原人晉河南尹為易義衛瓘字伯玉河東人晉太保蘭陵成侯為易義欒肇字水初大山人晉太保掾尚書郎為易論鄒湛字潤甫南陽新野人晉國子祭酒為易統畧杜育字方叔襄城人國子祭酒為易義楊瓚不知何許人晉司徒右長史為易義張軌字士彦安定人凉州刺史諡武公為易義宣舒字幼驥陳郡人晉宜城令為通知來藏往論邢融裴藻許適楊藻四人不詳何人竝為易義七錄云集二十八家七志云十卷】干寶注十卷【字令升新蔡人東晉散騎常侍領著作】黄穎注十卷【南海人晉廣州儒林從事】蜀才注十卷【七錄云不詳何人七志云是王弼後人案蜀李書云姓范名長生一名賢隱居青城山自號蜀才李雄以為丞相】尹濤注六卷【不詳何人】費元珪注九卷【蜀人齊安西參軍】荀爽九家集注十卷【不知何人所集稱荀爽者以為主故也其序有荀爽京房馬融鄭玄宋衷虞翻陸績姚信翟子玄子玄不詳何人為易義注内文有張氏朱氏竝不詳何人】謝万【字万石陳郡人東晉豫州刺史】韓伯【字康伯潁川人東晉太常卿】袁悦之【字元禮陳郡人東晉驃騎諮議參軍】桓玄【字敬道譙國龍亢人偽楚皇帝】卞伯玉【濟隂人宋東陽太守黄門郎】荀柔之【潁川潁隂人宋奉朝請】徐爰【字季玉琅邪人宋大中大夫】顧懽【字景怡或云字玄平吳郡人齊太學博士徵不起】明僧紹【字承烈平原人國子博士徵不起】劉瓛【字子珪沛國人齊步兵校尉不拜諡貞簡先生七錄云作繫辭義疏】自謝万以下十人竝注繫辭為易音者三人【王肅己見前李軌字弘範江夏人東晉祠部郎中都亭侯徐邈字仙民東莞人東晉中書侍郎太子前衛率】
右易近代梁褚仲都陳周弘正【弘正作老莊義疏官至尚書僕射諡簡子】竝作易義此其知名者
書者本王之號令右史所記孔子刪錄斷自唐虞下訖秦穆典謨訓誥誓命之文凡百篇而為之序及秦禁學孔子之末孫惠壁藏之【家語云孔騰字子襄畏秦法峻急藏尚書孝經論語於夫子舊堂壁中漢紀尹敏傳以為孔鮒藏之】漢興欲立尚書無能通者聞濟南伏生【名勝故秦博士】傳之文帝欲徵時年已九十餘不能行於是詔太常使掌故晁錯受焉【古文尚書云伏生年老不能正言言不可曉使其女傳言敎錯】伏生失其本經口誦二十九篇傳授【漢書云伏生為秦禁書壁藏之漢定伏生求其書亡數十篇獨得二十九篇以敎齊魯之間】以其上古之書謂之尚書【鄭玄以為孔子撰書尊而命之曰尚書尚者上也蓋言若天書然王肅云上所言下為史所書故曰尚書】伏生授濟南張生千乘歐陽生【字和伯千乘人】生授同郡兒寛【御史大夫】寛又從孔安國受業以授歐陽生之子【歐陽大小夏侯尚書皆出於寛】歐陽氏世傳業至曾孫高作尚書章句為歐陽氏學高孫地餘【字長賓侍中少府】以書授元帝傳至歐陽歙【字正思後漢大司徒】歙以上八世皆為博士濟南林尊【字長賓為博士論石渠官至少府太子太傅】受尚書於歐陽高以授平當【字子思下邑人徙平陵官至丞相封侯子晏亦明經至大司徒】及陳翁生【梁人信都太傅家世傳業】翁生授殷崇【琅邪人為博士】及龔勝【字君賓楚人右扶風】當授朱普【字公文九江人為博士】及鮑宣【字子都勃海人官至司隸】後漢濟隂曹曾【字伯山諫大夫】受業於歐陽歙傳其子祉【河南尹】又陳留陳弇【字叔明受業於丁鴻】樂安牟長【字君高河内太守中散大夫】竝傳歐陽尚書沛國桓榮【字春卿太子太傅太常五更關内侯】受尚書於朱普【東觀漢記云榮事九江朱文文即普字】以授漢明帝遂世相傳東京最盛【漢紀云門生為公卿者甚衆學者慕之以為法榮子郁以書授和帝而官至侍中太常郁子焉復以書授安帝官至太子太傅太尉】張生【濟南人為博士】授夏侯都尉【魯人】都尉傳族子始昌【始昌通五經以齊詩尚書敎授為昌邑太傅】始昌傳族子勝【字長公後屬東平長信少府太子太傅】勝從始昌受尚書及洪範五行傳說災異又事同郡簡卿卿者兒寛門人又從歐陽氏問為學精熟所問非一師善說禮服受詔撰尚書論語說【藝文志夏侯勝尚書章句二十九卷】號為大夏侯氏學傳齊人周堪【堪字少卿太子少傅光禄勲】及魯國孔霸【字次孔子十三世孫為博士以書授元帝官至太中大夫關内侯號襃成君】霸傳子光【字子夏丞相博山侯光又事牟卿】堪授魯國牟卿【為博士】及長安許商【字伯長四至九卿善筭著五行論】商授沛唐林【字子高王莽時為九卿】及平陵吳章【字偉君王莽時博士】重泉王吉【字少音王莽時為九卿】齊炔欽【字幼卿王莽時博士】後漢北海牟融亦傳大夏侯尚書夏侯建【字長卿勝從父兄子為博士議郎太子少傅】師事夏侯勝及歐陽高左右采獲又從五經諸儒問與尚書相出入者牽引以次章句為小夏侯氏學傳平陵張山拊【字長賓為博士論石渠至少府】山拊受同縣李尋【字子長騎都尉】及鄭寛中【字少君為博士授成帝官至光禄大夫領尚書事關内侯】山陽張無故【字子孺廣陵太傅】信都秦恭【字延君城陽内史增師法至百萬言】陳留假倉【字子驕以謁者論石渠至膠東相】寛中授東郡趙玄【御史大夫】無故授沛唐尊【王莽太傳】恭授魯馮賓【為博士】後漢東海王良亦傳小夏侯尚書漢宣帝本始中河内女子得泰誓一篇獻之與伏生所誦合三十篇漢世行之然泰誓年月不與序相應又不與左傳國語孟子衆書所引泰誓同馬鄭王肅諸儒皆疑之漢書儒林傳云百兩篇者出東萊張霸分析合二十九篇以為數十又采左傳書序為作首尾凡百二篇篇或數簡文意淺陋成帝時劉向校之非是後遂黜其書古文尚書者孔惠之所藏也魯恭王壞孔子舊宅【漢景帝程姬之子名餘封於魯諡恭王】於壁中得之并禮論語孝經皆科斗文字博士孔安國【字子國魯人孔子十二世孫受詩於魯申公官至諫大夫臨淮太守】以校伏生所誦為隷古寫之增多伏生二十五篇【藝文志云多十六篇】又伏生誤合五篇凡五十九篇為四十六卷【藝文志云尚書古文經四十六卷五十七篇】安國又受詔為古文尚書傳值武帝末巫蠱事起經籍道息不獲奏上藏之私家【安國并作古文論語古文孝經傳藝文志云安國獻尚書傳遭巫蠱事未列於學官】以授都尉朝司馬遷亦從安國問故遷書多古文說劉向以中古文校歐陽大小夏侯三家經文脫誤甚衆【藝文志云酒誥脫簡一召誥脫簡二文異者七百有餘脫字數十】都尉朝授膠東庸生【名譚亦傳論語】庸生授清河胡常【字少子以明穀梁春秋為博士至部刺史又傳左氏春秋】常授虢徐敖【右扶風掾又傳毛詩】敖授琅邪王璜及平陵塗惲【字子真】惲授河南乘欽【字君長一本作桑欽】王莽時諸學皆立惲璜等貴顯范曄後漢書云中興扶風杜林傳古文尚書賈逵【字景伯扶風人左中郎將侍中】為之作訓馬融作傳鄭玄注解由是古文尚書遂顯于世案今馬鄭所注竝伏生所誦非古文也孔氏之本絶是以馬鄭杜預之徒皆謂之逸書王肅亦注今文而解大與古文相類或肅私見孔傳而祕之乎江左中興元帝時豫章内史枚賾【字仲眞汝南人】奏上孔傳古文尚書亡舜典一篇購不能得乃取王肅注堯典從眘徽五典以下分為舜典篇以續之【孔序謂伏生以舜典合於堯典孔傳堯典止說帝曰欽哉而馬鄭王之本同為堯典故取為舜典】學徒遂盛後范甯【字武子順陽人東晉豫章太守兼注穀梁】變為今文集注俗間或取舜典篇以續孔氏齊明帝建武中吳興姚方興采馬王之注造孔傳舜典一篇云於大頭買得上之梁武時為博士議曰孔序稱伏生誤合五篇皆文相承接所以致誤舜典首有曰若稽古伏生雖昬耄何容合之遂不行用漢始立歐陽尚書宣帝復立大小夏侯博士平帝立古文永嘉喪亂衆家之書竝滅亡而古文孔傳始興置博士鄭氏亦置博士一人近唯崇古文馬鄭王注遂廢今以孔氏為正其舜典一篇仍用王肅本
孔安國古文尚書傳十三卷馬融注十一卷【字季長】鄭玄注九卷王肅注十卷謝沈注十五卷【字行思會稽人東晉尚書祠部郎領著作錄一卷】李顒注十卷【字長林江夏人東晉本郡太守】范甯集解十卷姜道盛集解十卷【天水人宋給事中字道盛】尚書大傳三卷【伏生作】為尚書音者四人【孔安國鄭玄李軌徐邈案漢人不作音後人所託】
右尚書梁國子助敎江夏費甝作義疏行於世
詩者所以言志吟詠性情以諷其上者也古有采詩之官王者廵守則陳詩以觀民風知得失自考正也動天地感鬼神厚人倫美敎化移風俗莫近乎詩是以孔子最先刪錄既取周詩上兼商頌凡三百一十一篇【毛公為故訓時已亡六篇故藝文志云三百五篇】以授子夏子夏遂作序焉【或曰毛公作序解見前】口以相傳未有章句戰國之世專任武力雅頌之聲為鄭衛所亂其廢絶亦可知矣遭秦焚書而得全者以其人所諷誦不專在竹帛故也漢興傳者有四家魯人申公【亦謂申培公楚王太傅武帝以安車蒲輪徵之時申公年八十餘以為大中大夫】受詩於浮丘伯以詩經為訓故以敎無傳疑者則闕不傳號曰魯詩弟子為博士者十餘人郎中令王臧【蘭陵人】御史大夫趙綰【代人】臨淮太守孔安國膠西内史周霸城陽内史夏寛東海太守魯賜【碭人】長沙内史繆生【蘭陵人】膠西中尉徐偃膠東内史闕門慶忌【鄒人】皆申公弟子也申公本以詩春秋授瑕丘江公盡能傳之徒衆最盛魯許生免中徐公【免中縣名】皆守學敎授丞相韋賢受詩於江公及許生傳子玄成【賢字長玄成字少翁父子竝為丞相封扶陽侯又治禮論語玄成兄子賞以詩授哀帝大司馬車騎將軍】又王式【字翁思東平新桃人昌邑王師】受詩於免中徐公及許生以授張生長安【名長安字幼君山陽人為博士論石渠至淮陽中尉】及唐長賓【東平人為博士楚王太傅】褚少孫【沛人為博士褚氏家傳云即續史記褚先生】張生兄子游卿【諫大夫】以詩授元帝傳王扶【琅邪人泗水中尉】扶授許晏【陳留人為博士】又薛廣德【字長卿沛國相人御史大夫】受詩于王式授龔舍【字君倩楚國人太山太守】齊人轅固生【漢景帝時為博士至清河大傅】作詩傳號齊詩傳夏侯始昌始昌授后蒼【字近君東海郯人通詩禮為博士至少府】蒼授翼奉【字少君東海下邳人為博士諫大夫】及蕭望之【字長倩東海蘭陵人御史大夫前將軍兼傳論語】匡衡【字稚圭東海承人丞相樂安侯子咸亦明經歷九卿家世多為博士】衡授師丹【字公仲琅邪人大司空】及伏理【字游君高密太傳家世傳業】滿昌【字君都潁川人詹事】昌授張邯【九江人】及皮容【琅邪人】皆至大官徒衆尤盛後漢陳元方亦傳齊詩燕人韓嬰【漢文帝時為博士至常山太傅】推詩之意作内外傳數萬言號曰韓詩淮南賁生受之武帝時嬰與董仲舒論於上前仲舒不能難【嬰又為易傳燕趙閒好詩故其易微唯韓氏自傳之】其孫商為博士孝宣時涿韓生其後也河内趙子事燕韓生授同郡蔡誼【誼以詩授昭帝至丞相封侯】誼授同郡食子公【為博士】及琅邪王吉【字子陽王駿父昌邑中尉諫大夫吉兼五經能為鄒氏春秋以詩論敎授】子公授太山栗豐【部刺史】吉授淄川長孫順【為博士】豐授山陽張就順授東海髮福【一本作段福】竝至大官藝文志云齊韓詩或取春秋采雜說咸非其本義魯最為近之毛詩者出自毛公河間獻王好之徐整【字文操豫章人吴太常卿】云子夏授高行子高行子授薛倉子薛倉子授帛妙子帛妙子授河間人大毛公毛公為詩故訓傳於家以授趙人小毛公【一云名萇】小毛公為河間獻王博士以不在漢朝故不列於學一云子夏傳曾申【字子西魯人曾參之子】申傳魏人李克克傳魯人孟仲子【鄭玄詩譜云子思之弟子】孟仲子傳根牟子根牟子傳趙人孫卿子孫卿子傳魯人大毛公漢書儒林傳云毛公趙人治詩為河間獻王博士授同國貫長卿【徐整作長公】長卿授解延年【為阿武令詩譜云齊人】延年授虢徐敖敖授九江陳俠【王莽講學大夫】或云陳俠傳謝曼卿元始五年公車徵說詩後漢鄭衆賈逵傳毛詩馬融作毛詩注鄭玄作毛詩箋申明毛義難三家於是三家遂廢矣魏太常王肅更述毛非鄭荆州刺史王基【字伯輿東萊人】駮王肅申鄭義晉豫州刺史孫毓【字休朗北海平昌人長沙太守】為詩評評毛鄭王肅三家同異朋於王徐州從事陳統【字元方】難孫申鄭宋徵士鴈門周續之【字道祖及雷次宗俱事廬山惠遠法師】豫章雷次宗【字仲倫宋通直郎徵不起】齊沛國劉瓛竝為詩序義前漢魯齊韓三家詩列于學官平帝世毛詩始立齊詩久亡魯詩不過江東韓詩雖在人無傳者唯毛詩鄭箋獨立國學今所遵用
毛詩故訓傳二十卷【鄭氏箋】馬融注十卷【無下袟】王肅注二十卷謝沈注二十卷江熙注二十卷【字太和濟陽人東晉兖州别駕】鄭玄詩譜二卷【徐整暢大叔裘隱】孫毓詩同異評十卷陸璣毛詩草木鳥獸蟲魚疏二卷【字元恪吳郡人吳太子中庶子烏程令】為詩音者九人鄭玄徐邈蔡氏孔氏阮侃王肅江惇干寶李軌【阮侃字德恕陳留人河内太守江惇字思俊河内人東晉徵士蔡氏孔氏不詳何人】
右詩梁有桂州刺史清河崔靈恩集衆解為毛詩集注二十四卷俗間又有徐爰詩音近吳興沈重亦撰詩音義
安上治民莫善於禮鄭子太叔云夫禮天之經地之義民之行也左傳云禮所以經國家定社稷序民人利後嗣者也禮敎之設其源遠哉帝王質文世有損益至於周公代時轉浮周公居攝曲為之制故曰經禮三百威儀三千及周之衰諸侯始僭將踰法度惡其害己皆滅去其籍自孔子時而不具矣孔子反魯乃始刪定值戰國交争秦氏坑焚惟故禮經崩壞為甚漢興有魯高堂生傳士禮十七篇即今之儀禮也而魯徐生善為容孝文時為禮官大夫景帝時河間獻王好古得古禮獻之【鄭六藝論云後得孔氏壁中河間獻王古文禮五十六篇記百三十一篇周禮六篇其十七篇與高堂生所傳同而字多異劉向别錄云古文記二百四篇藝文志曰禮古經五十六篇出于魯淹中蘇林云淹中里名】或曰河間獻王開獻書之路時有李氏上周官五篇失冬官一篇乃購千金不得取考工記以補之瑕丘蕭奮以禮至淮陽太守授東海孟卿【孟喜父】卿授同郡后蒼及魯閭丘卿其古禮經五十六篇蒼傳十七篇所餘三十九篇宣付書館名為逸禮蒼說禮數萬言號曰后蒼曲臺記【在曲臺校書著記因以為名】孝宣之世蒼為最明蒼授沛聞人通漢【字子方以太子舍人論石渠至中山中尉】及梁戴德【字延君號大戴信都太傅】戴聖【字次君號小戴以博士論石渠至九江太守】沛慶普【字孝公東平太傅】由是禮有大小戴慶氏之學普授魯夏侯敬又傳族子咸【豫章太守】大戴授琅邪徐良【字斿卿為博士州牧郡守家世傳業】小戴授梁人橋仁【字季卿大鴻臚家世傳業】及楊榮【字子孫琅邪太守】王莽時劉歆為國師始建立周官經以為周禮河南緱氏杜子春受業於歆還家以敎門徒好學之士鄭興父子【興字少贛河南人後漢太中大夫子衆已見前竝作周禮解詁】等多往師之賈景伯亦作周禮解詁禮記者本孔子門徒共撰所聞以為此記後人通儒各有損益故中庸是子思伋所作緇衣是公孫尼子所制鄭玄云月令是呂不韋所撰盧植【字子幹涿郡人後漢北中郎將九江太守】云王制是漢時博士所為陳邵【字節良下邳人晉司空長史】周禮論序云戴德刪古禮二百四篇為八十五篇謂之大戴禮戴聖刪大戴禮為四十九篇是為小戴禮【漢劉向别錄有四十九篇其篇次與今禮記同名為他家書拾撰所取不可謂之小戴禮】後漢馬融盧植考諸家同異附戴聖篇章去其繁重及所叙略而行於世即今之禮記是也鄭玄亦依盧馬之本而注焉范曄後漢書云中興鄭衆傳周官經後馬融作周官注【鄭注引杜子春鄭大夫鄭司農之義鄭玄三禮目錄云二鄭信同宗之大儒今贊而辯之】玄本治小戴禮後以古經校之取其於義長者順者故為鄭氏學玄又注小戴所傳禮記四十九篇通為三禮焉漢初立高堂生禮博士後又立大小戴慶氏三家王莽又立周禮後漢三禮皆立博士今慶氏曲臺久亡大戴無傳學者唯鄭注周禮儀禮禮記竝列學官而喪服一篇又别行於世今三禮俱以鄭為主馬融注周官十二卷鄭玄注十二卷王肅注十二卷干寶注十三卷
右周禮
鄭玄注儀禮十七卷馬融王肅孔倫【字敬序會稽人東晉廬陵太守集衆家注】陳銓【不詳何人】裴松之【字士期河東人宋大中大夫西郷侯】雷次宗蔡超【字希遠濟陽人宋丞相諮議參軍】田儁之【字僧紹馮翊人齊東平太守】劉道拔【彭城人宋海豐令】周續之【自馬融以下竝注喪服】
右儀禮
盧植注禮記二十卷鄭玄注二十卷王肅注三十卷孫炎注二十九卷【字叔然樂安人魏祕書監徵不就】業遵注十二卷【字長儒燕人宋奉朝請】庾蔚之畧解十卷【字闕隨潁川人宋員外常侍】
右禮記
鄭玄【三禮音各一卷】王肅【三禮音各一卷七錄唯云撰禮記音】李軌【周禮儀禮音各一卷禮記音二卷】劉昌宗【周禮儀禮音各一卷禮記音五卷】徐邈【周禮音一卷七錄無禮記音三卷】射慈【字孝宗彭城人吳中書侍郎齊三傳禮記音一卷】謝楨【不詳何人禮記音一卷】孫毓【禮記音一卷】繆炳【禮記音一卷】曹耽【字愛道譙國人東晉安北諮議參軍禮記音二卷】尹毅【天水人東晉國子助敎禮記音一卷】蔡謨【字道明濟陽考城人晉司徒文穆公】范宣【字宣子濟陽人東晉員外郎不就禮記音二卷】徐爰【禮記音三卷】王曉【闕作周禮音一卷云定鄭氏音闕土江南無此書不詳何人】
右作音人近有戚衮作周禮音沈重撰問禮禮記音梁國子助敎皇侃撰禮記義疏五十卷又傳喪服義疏竝行於世
古之王者必有史官君舉則書所以慎言行昭法式也諸侯亦有國史春秋即魯之史記也孔子應聘不遇自衛而歸西狩獲麟傷其虚應乃與魯君子左丘明觀書於太史氏因魯史記而作春秋上遵周公遺制下明將來之法襃善黜惡勒成十二公之經以授弟子弟子退而異言丘明恐弟子各安其意以失其眞故論本事而為之傳明夫子不以空言說經也春秋所貶損人當世君臣其事實皆形於傳故隱其書而不宣所以免時難也及末世口說流行故有公羊【名高齊人子夏弟子受經于子夏】穀梁【名赤魯人穈信云與秦孝公同時七錄云名淑字元始風俗通云子夏門人】鄒氏【王吉善鄒氏春秋】夾氏之傳鄒氏無師夾氏有錄無書故不顯于世【桓譚新論云左氏傳遭戰國寢藏後有餘年魯人穀梁赤作春秋殘畧多有遺文又有齊人公羊高緣經文作傳彌失本事】漢興齊人胡母生【字子都景帝時為博士年老歸敎于齊齊之言春秋者宗事之公孫弘亦頗受焉】趙人董仲舒【官至江都膠西相】竝治公羊春秋蘭陵褚大【梁相】東平嬴公【諫大夫】廣川段仲温呂步舒【步舒丞相長史】皆仲舒弟子嬴公守學不失師法授東海孟卿及魯眭弘【字孟符節令】弘授嚴彭祖【字公子東海下邳人為博士至左馮翊太子太傅】及顔安樂【字翁孫魯國薛人也孟姊子也為齊郡太守丞】由是公羊有嚴顔之學弘弟子百餘人常曰春秋之意在二子矣彭祖授琅邪王中【少府家世傳業】中授同郡公孫文【東平太傅徒衆甚盛】及東門雲【荆州刺史】安樂授淮陽泠豐【字次君菑川太守】及淄川任翁【少府】豐授大司徒馬宫【字游卿東海戚人封扶德侯】及琅邪左咸【郡守九卿徒衆甚盛】始貢禹【字少翁琅邪人御史大夫】事嬴公而成於眭孟以授潁川堂谿惠惠授泰山冥都【丞相史】又踈廣【字仲翁東海蘭陵人太子太傅】事孟卿以授琅邪筦路筦路及冥都又事顔安樂路授大司農孫寶【字子嚴潁川鄢陵人】瑕丘江公受穀梁春秋及詩於魯申公武帝時為博士【傳子至孫皆為博士】使與董仲舒論江公呐於口而丞相公孫弘本為公羊學比輯其義卒用董生於是上因尊公羊家詔太子受衛太子復私問穀梁而善之其後浸微唯魯榮廣【字王孫】皓星公二人受焉廣盡能傳其詩春秋蔡千秋【字少君諫大夫郎中戶將】梁周慶【字幼君】丁姓【字子孫至中山太傅】皆從廣受千秋又事皓星公為學最篤宣帝即位聞衛太子好穀梁乃召千秋與公羊家竝說上善穀梁說後又選郎十人從千秋受會千秋病死徵江公孫為博士詔劉向受穀梁欲令助之江博士復死乃徵周慶丁姓待詔使卒授十人十餘歲皆明習乃召五經名儒太子太傅蕭望之等大議殿中平公羊穀梁同異【時公羊博士嚴彭祖侍郎申輓伊推宋顯穀梁議郎尹更始待詔劉向周慶丁姓竝論】望之等多從穀梁由是大盛慶姓皆為博士姓授楚申章昌曼君【為博士至長沙太傅】初尹更始【字翁君汝南邵陵人議郎諫大夫長樂戶將】事蔡千秋又受左氏傳取其變理合者以為章句傳子咸【大司農】及翟方進【字子威汝南上蔡人丞相封侯】房鳳【字子元琅邪不其人光禄大夫五官中郎將青州牧】始江博士授胡常常授梁蕭秉【字君房】王莽時為講學大夫
左丘明作傳以授曾申申傳衛人吳起【魏文侯相】起傳其子期期傳楚人鐸椒【楚太傅】椒傳趙人虞卿【趙相】卿傳同郡荀卿名況況傳武威張蒼【漢丞相北平侯】蒼傳洛陽賈誼【長沙梁王大傅】誼傳至其孫嘉嘉傳趙人貫公【漢書云賈誼授貫公為河間獻王博士】貫公傳其少子長卿【蕩隂令】長卿傳京兆尹張敞【字子高河東平陽人徙杜陵】及侍御史張禹【字長子清河人】禹數為御史大夫蕭望之言左氏望之善之薦禹徵待詔未及問會病死禹傳尹更始更始傳其子咸及翟方進胡常常授黎陽賈護【字季君哀帝時待詔為郎】護授蒼梧陳欽【字子佚以左氏授王莽至將軍】漢書儒林傳云漢興北平侯張蒼及梁太傅賈誼京兆尹張敞大中大夫劉公子皆修春秋左氏傳始劉歆【字子駿向之子王莽國師】從尹咸及翟方進受左氏【哀帝時歆與房鳳王龔欲立左氏為師丹所奏不果平帝世始得立】由是言左氏者本之賈護劉歆歆授扶風賈徽【字元伯後漢潁隂令作春秋條例二十一卷】徽傳子逵逵受詔列公羊穀梁不如左氏四十事奏之名曰左氏長義章帝善之逵又作左氏訓詁司空南閤祭酒陳元作左氏同異大司農鄭衆作左氏條例章句南郡太守馬融為三家同異之說京兆尹延篤【字叔堅南陽人】受左氏於賈逵之孫伯升因而注之汝南彭汪【字仲博】記先師奇說及舊注太中大夫許淑【字惠卿魏郡人】九江太守服䖍【字子慎河南人】侍中孔嘉【字山甫扶風人】魏司徒王朗【字景興肅之父】荆州刺史王基大司農董遇徵士燉煌周生烈竝注解左氏傳梓潼李仲欽著左氏指歸陳郡潁容【字子嚴後漢公車徵不就】作春秋條例又何休【字邵公任城人後漢諫大夫】作左氏膏肓公羊墨守穀梁癈疾鄭康成鍼膏肓發墨守起廢疾自是左氏大興漢初立公羊博士宣帝又立穀梁平帝始立左氏後漢建武中以魏郡李封為左氏博士羣儒蔽固者數廷爭之及封卒因不復補和帝元興十一年鄭興父子奏上左氏乃立於學官仍行於世迄今遂盛行二傳漸微【江左中興立左氏傳杜氏服氏博士太常荀崧奏請立二傳博士詔許立公羊云穀梁膚淺不足立博士王敦亂竟不果立】左氏今用杜預注公羊用何休注穀梁用范甯注【二傳近代無講者恐其學遂絶故為音以示將來】士燮注春秋經十一卷【字彦威蒼梧人吳衛將軍龍編侯】賈逵左氏解詁三十卷服䖍解誼三十卷王肅注三十卷董遇章句三十卷杜預經傳集解三十卷【字元凱京兆杜陵人晉鎮南大將軍開府儀同三司當陽穆侯】孫毓注二十八卷杜預春秋釋例十五卷四十篇服䖍音一卷魏高貴郷公音三卷【曹髦字士彦魏廢帝】嵇康音三卷【字叔夜譙國人晉中散大夫】杜預音三卷李軌音三卷荀訥音四卷【字世言新蔡人東晉尚書左民郎】徐邈音三卷
右左氏梁東宫學士沈文何撰春秋義疏闕下袟陳東宫學士王元規續成之元規又撰春秋音
何休注公羊十二卷王愆期注十二卷【字門子河東人東晉散騎常侍辰陽伯】高龍注十二卷【字文范陽人東晉河南太守】孔衍集解十四卷【字舒元魯人東晉廣陵相】李軌音一卷江惇音一卷
右公羊
尹更始穀梁章句十五卷唐固注十二卷【字子正丹陽人吳尚書僕射】糜信注十二卷【字南山東海人魏樂平太守】孔衍集解十四卷徐邈注十二卷徐乾注十三卷【字文祚東莞人東晉給事中】范甯集注十二卷段肅注十二卷【不詳何人】胡訥集解十卷
右穀梁
孝經者孔子為弟子曾參說孝道因明天子庶人五等之孝事親之法亦遭焚燼河間人顔芝為秦禁藏之漢氏尊學芝子貞出之是為今文長孫氏博士江翁少府后蒼諫大夫翼奉安昌侯張禹傳之各自名家凡十八章又有古文出于孔氏壁中别有閨門一章自餘分析十八章總為二十二章孔安國作傳劉向校書定為十八後漢馬融亦作古文孝經傳而世不傳世所行鄭注相承以為鄭玄案鄭志及中經簿無唯中朝穆帝集講孝經云以鄭玄為主檢孝經注與康成注五經不同未詳是非【江左中興孝經論語共立鄭氏博士一人】古文孝經世既不行今隨俗用鄭注十八章本
孔安國馬融鄭衆鄭玄王肅蘇林【字孝友陳留人魏散騎常侍】何晏【字平叔南陽人魏吏部尚書駙馬都尉關内侯】劉邵【字孔才廣平人魏光禄勲一云劉熙】韋昭【字弘嗣吳郡人吳侍中領左國史高陵亭侯為晉諱改為曜】徐整謝萬孫氏【不詳何人】揚泓【天水人東晉給事中】袁宏【字彦伯陳郡人東晉東陽太守】虞槃佑【字弘猷高平人東晉處士】庾氏【不詳何人】殷仲文【陳郡人東晉東陽太守】車胤【字武子南平人東晉丹陽尹】荀昶【字茂祖潁川人宋中書郎】孔光【字文泰東莞人】何承天【東海人宋廷尉卿】釋慧琳【秦郡人宋世沙門】王玄戴【字彦運大闕人齊光禄大夫】明僧紹
右竝注孝經皇侃撰義疏先儒無為音者
論語者孔子應荅弟子及時人所言或弟子相與言而接聞於夫子之語也當時弟子各有所記夫子既終微言已絶弟子恐離居已後各生異見而聖言永滅故相與論撰因輯時賢及古明王之語合成一法謂之論語鄭康成云仲弓子夏等所撰定漢興傳者則有三家魯論語者魯人所傳即今所行篇次是也常山都尉龔奮長信少府夏侯勝丞相韋賢及子玄成魯扶卿【鄭云扶先或說先先生】太子少傅夏侯建前將軍蕭望之竝傳之各自名家齊論語者齊人所傳别有問王知道二篇凡二十二篇其二十篇中章句頗多於魯論昌邑中尉王吉少府宋畸琅邪王卿御史大夫貢禹尚書令五鹿充宗膠東庸生竝傳之唯王陽名家古論語者出自孔氏壁中凡二十一篇有兩子張【如淳云分堯曰篇後子張問何如可以從政以下為篇名曰從政】篇次不與齊魯論同【新論云文異音四百餘字】孔安國為傳後漢馬融亦注之安昌侯張禹受魯論于夏侯建又從庸生王吉受齊論擇善而從號曰張侯論最後而行於漢世禹以論授成帝後漢包咸【字子長吳人大鴻臚】周氏【不詳何人】竝為章句列于學官鄭玄就魯論張包周之篇章考之齊古為之注焉魏吏部尚書何晏集孔安國包咸周氏馬融鄭玄陳羣【字長文穎川人魏司空】王肅周生烈【燉煌人七錄云字文逢本姓唐魏博士侍中】之說并下已意為集解正始中上之盛行於世今以為主鄭玄注十卷王肅注十卷虞翻注十卷何晏集解十卷譙周注【字允南巴西人晉散騎常侍不拜陽城亭侯】衛瓘注八卷【少二卷宋明帝補闕】崔豹注十卷【字正熊燕國人晉尚書左中兵郎】李充集注十卷【東晉人】孫綽集注十卷【字興公太原人東晉廷尉卿長樂亭侯】盈氏注十卷【不詳何人】孟整注十卷【一云孟陋陋字少孤江夏人東晉撫軍參軍不就】梁覬注十卷【天水人東晉國子博士】袁喬注十卷【字彦叔陳國人東晉益州刺史湘西簡侯】尹毅注十卷江熙集解十二卷張馮注十卷【字長宗吳人東晉司徒左長史】孔澄之注十卷【字仲淵會稽人宋新安太守】虞遐注十卷【會稽人齊員外郎】王弼釋疑三卷欒肈釋疑十卷徐邈音一卷
右論語皇侃撰義疏行於世
老子者姓李名耳【河上公云名重耳】字伯陽陳國苦縣厲郷人也【史記云字耼又云曲里人一云陳國相人】生而皓首【劉向列仙傳云受學於容成生於殷時】為周柱下史【史記云為周守藏史或言是老萊子蓋百六十餘歲或言二百餘歲衆家皆云先為柱下史轉為守藏史葛洪云文王時為主藏史武王時為柱下史或云老子在黄帝時為廣成子一云為天老在堯時為務光子在殷時為彭祖在周為柱下史】覩周之衰乃西出關【周敬王時】為關令尹喜說道德二篇尚虚無無為【劉向云西過流沙莫知所終】班固云道家者清虛以自守卑弱以自持此人君南面之術也漢文帝竇皇后好黄老言有河上公者居河之湄結草為菴以老子敎授文帝徵之不至自詣河上責之河上公乃踊身空中文帝改容謝之於是作老子章句四篇以授文帝言治身治國之要其後談論者莫不宗尚玄言唯王輔嗣妙得虚無之旨今依王本博采衆家以明同異河上公章句四卷【不詳名氏】毋丘望之章句二卷【字仲都京兆人漢長陵三老】嚴遵注二卷【字君平蜀都人漢徵士又作老子指歸十四卷】虞翻注二卷王弼注二卷【又作老子指略一卷】鍾會注二卷羊祜解釋四卷【字叔子泰山平陽人晉太傅鉅平成侯】范望州注訓二卷【字叔文會稽人吳尚書郎】王尚述二卷【字君曾琅邪人東晉江州刺史封杜忠侯】程韶集解二卷【鉅鹿人東晉郎中關内侯】邯鄲氏注二卷【不詳何人】常氏注二卷【不詳何人】盈氏注二卷孟子注二卷【或云孟康康字公休安平廣宗人魏中書監廣陵亭侯】巨生内解二卷【不詳何人】袁真注二卷【字彦仁陳郡人東晉西中郎將豫州刺史】張嗣注二卷張憑注二卷孫登集注二卷【字仲山太原中都人東晉尚書郎】蜀才注二卷釋慧琳注二卷釋慧嚴注二卷【陳留人本姓范宋世沙門】王玄載注二卷顧懽堂誥四卷【一作老子義疏】節解二卷【不詳作者或云老子所作一云河上公作】劉遺民玄譜一卷【字遺民彭城人東晉柴桑令】想余注二卷【不詳何人一云張魯或云劉表魯字公旗沛國豐人漢鎮南將軍關内侯】戴逵音一卷【字安道譙國人東晉散騎常侍太子中庶子徵不就】
右老子近代有梁武帝父子及周弘正講疏北學有杜弼注世頗行之
莊子者姓莊名周【太史公云字子休】梁國蒙縣人也六國時為梁漆園吏與魏惠王齊宣王楚威王同時【李頤云與齊愍王同時】齊楚嘗聘以為相不應時人皆尚遊說莊生獨高尚其事優遊自得依老氏之旨著書十餘萬言以逍遥自然無為齊物而已大抵皆寓言歸之於理不可案文責也然莊生宏才命世辭趣華深正言若反故莫能暢其弘致後人增足漸失其眞故郭子玄云一曲之才妄竄奇說若閼弈意脩之首危言游鳬子胥之篇凡諸巧雜十分有三漢書藝文志莊子五十二篇即司馬彪孟氏所注是也言多詭誕或似山海經或類占夢書故注者以意去取其内篇衆家竝同自餘或有外而無雜唯子玄所注特會莊生之旨故為世所貴徐仙民李弘範作音皆依郭本以郭為主
崔譔注十卷二十七篇【清河人晉議郎内篇七外篇二十】向秀注二十卷二十六篇【一作二十七篇一作二十八篇亦無雜篇為音三卷】司馬彪注二十一卷五十二篇【字紹統河内人晉祕書監内篇七外篇二十八雜篇十四解說三為音三卷】郭象注三十三卷三十三篇【字子玄河内人晉太傅主簿内篇七外篇十五雜篇十一為音三卷】李頤集解三十卷三十篇【字景眞潁川襄城人晉丞相參軍自號玄道子一作三十五篇為音一卷】孟氏注十八卷五十二篇【不詳何人】王叔之義疏三卷【字穆闕琅邪人宋處士亦作注】李軌音一卷徐邈音三卷
右莊子
爾雅者所以訓釋五經辯章同異實九流之通路百氏之指南多識鳥獸草木之名博覽而不惑者也爾近也雅正也言可近而取正也釋詁一篇蓋周公所作釋言以下或言仲尼所增子夏所足叔孫通所益梁文所補張楫論之詳矣前漢終軍始受豹鼠之賜自兹迄今斯文盛矣先儒多為億必之說乖蓋闕之義唯郭景純洽聞強識詳悉古今作爾雅注為世所重今依郭本為正犍為文學注三卷【一云犍為郡文學卒史臣舍人漢武帝時待詔闕中卷】劉歆注三卷【與李廵注正同疑非歆注】樊光注六卷【京兆人後漢中散大夫沈旋疑非光注】李巡注三卷【汝南人後漢中黄門】孫炎注三卷【音一卷】郭璞注三卷【字景純河東人東晉弘農太守著作郎音一卷圖贊二卷】
右爾雅梁有沈旋【約之子】集衆家之注陳博士施乾國子祭酒謝嶠舍人顧野王竝撰音既是名家今亦采之附於先儒之末
經典釋文卷一

[book_title]卷二
周易音義
周【代名也周至也遍也備也今名書義取周普】易【盈隻反此經名也虞翻注參同契云字從日下月】上經【上者對下立名經者常也法也徑也由也】乾【卦名】傳【直戀反以傳述為義謂夫子十翼也解見題】第一【亦作弟】王弼注【本亦作王輔嗣註音張具反今本或無注字師說無者非】乾【竭然反依字作乾下乙乾從旦㫃㫃音偃說卦云乾健也此八純卦象天】元亨【許庚反卦德也訓通也餘放此】潛【捷鹽反】龍【喻陽氣及聖人】見龍【賢遍反示也注及下見龍皆同】利見【如字下皆同】大人【王肅云聖人在位之目】離隱【力智反】處於【昌呂反衆經不音者放此】德施【始䜴反與也】不偏【音篇】則過【古臥反諸經内皆同】夕惕【他歷反怵惕也鄭玄云懼也廣雅同】若厲【力世反危也】无【音無易内皆作此字說文云奇字無也通於无者虚无道也玉述說天屈西北為无】咎【其久反易内同】重剛【直龍反下同】竭知【音智】或躍【羊灼反廣雅云上也上音時掌反】所處【一本作可處】近乎【附近之近】猶【以救反】與【音預】不謬【靡幼反本或作繆音同】夫位【音符下皆同】亢【苦浪反子夏傳云極也廣雅云高也】則佞【乃定反】邪【字又作耶似嗟反】彖【吐亂反斷也斷音都亂反】資始【鄭云資取也】乃統【鄭云統本也】雲行【如字】雨施【始豉反卦内皆同】之累【劣偽反】者邪【或作耶同餘嗟反後協句辭皆放此】象【翔大反精象擬象也】自強【其良反】反復【芳服反注同本亦作覆】大人造【鄭徂早反為也王肅七到反就也至也劉歆父子作聚】文言【文飾卦下之言也夫子之十翼梁武帝云文言是文王所制】之長【張丈反】之幹【古旦反】體仁【如字京房荀爽董遇本作體信】利物【孟嘉京荀陸績作利之】不成名【一本作不成乎名】遯世【徒頓反】无悶【門遜反】樂則【音洛】確乎【苦學反鄭云堅高之貌說文云高至】可拔【蒲八反鄭云移也廣雅云出也】庸行【下孟反】閑邪【似嗟反下同】幾【既依反注同理初始微名幾】能全【一本作能令】尟克【今亦作鮮同仙善反少也】怵【敕律反】解怠【佳賣反】上下【並如字王肅上音時掌反】非離【力智反】相應【應對之應易内不出者並同】流濕【申入反】就燥【蘇早先皁二反】聖人作【如字鄭云起也馬融作起】而當【都浪反易内皆同有異者别出】故盡【津忍反】當其【如字】上治【直吏反下及注同】放遠【于萬反】見而【賢遍反】粹【雖遂反】揮【音輝廣雅云動也王肅云散也本亦作輝義取光輝】為行【下孟反下之行行而皆同】日可【人實反】未見【賢遍反】以辯【如字徐扶免反】重剛【直龍反下同】夫大人【音符端之字皆放此】先天【悉薦反】後天【胡豆反】知喪【息浪反】其唯聖人乎【王肅本作愚人後結始作聖人】坤【本又作巛巛今字也同困魂反說卦云順也八純卦象地】利牝【頻忍反徐邈扶忍反又扶允反】有攸【音由所也】喪朋【息浪反馬云失也下及注並同】必離【力智反】无疆【或作壃同居良反下及注同】必爭【爭鬬之爭】履霜【如字鄭讀履為禮】積著【張慮反衆經不音者皆同】始凝【魚氷反】馴【似遵反向秀云從也徐音訓此依鄭義】任其【而鴆反衆經皆同】知光【音智注同】不擅【善戰反專也】括【古活反結也方言云閉也廣雅云塞也】囊【乃剛反】无譽【音餘又音預】不造【七到反又曹早反】否【皮鄙反】閉【必計反字林兵結反云關也】施慎【並如字慎謹也象詞同本或作順非】之飾【申職反本或作飾俗字】坤至柔【本或有文言曰者】為邪【似嗟反】餘殃【於良反鄭云禍惡也說文云凶也】臣弑【式志反本或作殺音同下同】由辯【如字馬云别也荀作變】言順【如字】直方大不習无不利則不疑其所行【張璠本此上有易曰衆家皆無】木蕃【伐袁反】而暢【勑亮反】隂疑【如字荀虞姚信蜀才本作凝】為其【于偽反注為其同】嫌【戶謙反注同鄭作謙荀虞陸董作嗛】未離【力智反】
屯【張倫反難也盈也坎宫二世卦】則否【備鄙反】得主則定【本亦作則寜】而難【乃旦反卦内除六二注難可餘並同賈逵注周語云畏憚也】天造【徂早反注同】草昧【音妹廣雅云草造也董云草昧微物】而不寧【而辭也鄭讀而曰能能猶安也】經論【音倫鄭如字謂論撰書禮樂施政事黄頴云經論匡濟也本亦作綸】磐【本亦作盤又作槃步千反】桓【馬云槃桓旋也】晏安【本又作宴各依字晏一諫反宴一見反】下賤【遐嫁反】屯如【子夏傳云如辭也】邅如【張連反馬云難行不進之貌】乘馬【繩證反四馬曰乘下及注並同鄭云馬牝牡曰乘子夏傳音繩】班如【如字子夏傳云相牽不進貌鄭本作般】媾【古后反馬云重㛰本作冓鄭云猶會本或作構者非】相近【附近之近下近五同又如字】即鹿【王肅作麓云山足】君子幾【徐音祈辭也注同又音機近也速也鄭作機云弩牙也】如舍【式夜反止也注下同徐音捨】往吝【力刃反又力慎反馬云恨也】雖比【毗志反下皆同】之易【以䜴反】不揆【葵癸反】以從【如字鄭黄于用反】合好【呼報反下同】恢弘【苦回反大也】博施【式豉反及下文皆同】拯【拯救之拯】亨于【許庚反】他間【間厠之間】漣如【音連說文云泣下也】應援【于眷反又音袁】闉【音因塞也春秋傳云當陳隧者井堙木刋是也】厄【於革反又於賣反】委仰【如字又魚亮反】長也【直良反】
蒙【莫公反蒙蒙也稚也稽覽圖云無以敎天下曰蒙方言云蒙萌也離宫四世卦】童【如字字書作僮鄭云未冠之稱廣雅云癡也】筮【市制反決也鄭云問】告【古毒反示也語也】再三【息暫反又如字】瀆【音獨亂也鄭云䙝也】則復【扶又反】能斷【丁亂反】夫疑【音扶六五注同】時中【張仲反注時中決中同又如字和也】童蒙求我【一本作來求我】不諮【本亦作咨又作資並通】果行【下孟反注及六三注象同】用說【吐活反注同徐又音税】桎【音質】梏【古毒反在足曰桎在手曰梏小爾雅云杻謂之梏械謂之桎杻音丑】所惡【烏路反】包蒙【如字鄭云苞當作彪彪文也】用取【七住反本又作娶下及注同】獨遠【于万反下文同】能比【毗志反】以巽【音遜鄭云當作遜】擊蒙【經歷反王肅云治也馬鄭作繫】擊去【起呂反下同】為之【于偽反又如字】扞【胡旦反】禦【魚呂反本又作衛】
需【音須字從雨重而者非飲食之道也訓養鄭讀為秀解云陽氣秀而不直前者畏上坎也坤宫遊魂卦】有孚【徐音敷信也又作敷】光【師讀絶句】亨貞吉【一句馬鄭揔為一句】不陷【䧟没之陷】位乎【如字鄭音涖】雲上【時掌反干寶云升也】於天【王肅本作雲在天上】宴【烏練反徐烏殄反安也下同鄭云享宴也李軌烏衍反】樂【音洛注同】最遠【袁万反下遠險同】於難【乃旦反下及注皆同】利用恒未失常也【本亦冇无咎者】于沙【如字鄭作沚】轉近【附近之近】後時【胡豆反】衍在【以善反徐怡戰反】致寇【如字鄭王肅本作戎】則辟【音避下同】已得【音紀又音已】所復【扶又反】不速【如字馬云召也釋詁云疾也釋言云徵也召也】訟【才用反爭也言之於公也鄭云辯財曰訟離宫遊魂卦】窒【張栗反徐得悉反又得失反馬作咥云讀為躓猶止也鄭云咥覺悔貌】惕【湯歷反王注或在惕字上或在下皆通在中吉下者非】中【如字馬丁仲反】吉【有孚窒一句惕中吉一句】涉難【乃旦反】猶復【扶又反下同】不枉【紆往反】而令【力呈反】正夫【音符下注同】斷不【丁亂反下注並同】契之【苦計反下同】其分【符問反】相濫【力暫反】爭何【爭鬬之爭】隂和【胡臥反】而逋【補吳反徐方吳反】眚【生領反子夏傳云妖祥曰眚馬云災也鄭云過也】下物【遐嫁反】竄【七亂反徐又七外反逃也】掇【徐都活反說文云拾取也鄭本作惙陟劣反憂也】忤也【五故反】復即【音服後同者更不音】渝【以朱反變也馬同鄭云然也】不邪【似嗟反】錫【星歷反又星自反賜也】鞶【步干反馬云大也徐云王肅作槃】【音帶亦作帶】終朝【馬云旦至食時為終朝】三【息暫反注同或如字】褫【徐敇紙反又直是反本又作褫音同王肅云解也鄭本作拕徒可反】
師【彖云衆也馬云二千五百人為師坎宫歸魂卦】貞丈人【絶句丈人嚴莊之稱鄭云能以法度長於人】之稱【尺證反】以王【如字物歸往也徐又往況反】毒【徒篤反役也馬云治也】畜衆【敕六反聚也王肅許六反養也】否【音鄙惡也注同馬鄭王肅方有反】臧【作郎反善也】三錫【星歷反徐音賜鄭本作賜】天寵【如字鄭云光耀也王肅作龍云寵也】背高【音佩】有禽【徐本作擒】長子【丁丈反注及下同】軍帥【色類反】
比【毗志反卦内並同彖云輔也序卦云比比也子夏傳云地得水而柔水得地而流故曰比徐又補履反坤宫歸魂卦】凶邪【似嗟反】求有【本亦作求得】其炎【于亷反】缶【方有反瓦器也鄭云汲器也爾雅云盎謂之缶】有它【敇多反本亦作他】匪人【非鬼反馬云匪非也王肅本作匪人凶】三驅【匡愚反徐云鄭作敺馬云三驅者一曰乾豆二曰賓客三曰君庖】狹矣【戶夾反】則舍【音赦又音捨】背已【音佩】則射【食亦反】惡而【烏路反】舍逆【音捨】
小畜【本又作蓄同敕六反積也聚也卦内皆同鄭許六反養也巽宫一世卦】施未【始豉反注皆同】陽上【時掌反】蒸【職膺反】車說【吐活反下文并注並同說文云解也】輻也【音福】雖復【扶又反上九注同】輿【音餘】輻【音福本亦作輹音服馬云車下縛也鄭云伏莬】隂長【丁丈反下同】血【知字馬云當作恤憂也】去【起呂反注同】亦惡【烏路反履卦同】攣【力專反馬云連也徐又力轉反子夏傳作戀云思也】幾【徐音祈又音機注同子夏傳作近】唯泰也則然【一本作然則讀即以也字絶句】有難【乃旦反】可盡【津忍反】
履【利恥反禮也艮宫五世卦】咥【直結反齧也馬云齕】說而【音悦注及後同】行夫【音符下同】佞邪【似嗟反】疚【久又反馬云病也陸本作疾】坦坦【吐但反說文云安也廣雅云平也明也蒼頡篇云著也】不憙【虚備反又音喜】險厄【於革反又作戹】眇【妙小反字書云盲也說文云小目】跛【波我反足跛也依字作破】不脩【本又作循】行未【下孟反】愬愬【山革反子夏傳云恐懼貌何休注公羊傳云驚愕也馬本作虩虩音許逆反云恐懼也說文同廣雅云懼也】逼近【附近之近】夬【古快反】考祥【本亦作詳】
周易上經泰傳第二
泰【如字大通也鄭云通也馬云大也坤宫三世卦】道長【丁丈反】財成【音才徐才載反荀作裁】輔相【息亮反注同】以左【音佐注同】右民【音佑注同左右助也】拔【蒲八反】茅【卯交反鄭音苗】茹【汝據反牽引也鄒湛同王肅音如】彚【音胃類也李于鬼反傅氏注云彚古偉字美也古文作董作夤出也鄭云勤也】包【本又作苞必交反下卦同音薄交反】荒【本亦作巟音同鄭注禮云穢也說文水廣也又大也鄭讀為康云虚也】用馮【音憑注同】荒穢【於廢反】不陂【彼偽反徐甫寄反傾也注同又破河反偏也】象曰无平不陂【一本作无往不復】篇篇【如字子夏傳作翩翩向本同云輕舉貌古文作偏偏】以祉【音恥一音勑子反又音止】女處【本亦作爻處】盡夫【音符後皆放此以意求之】隍【音皇城塹也子夏作堭姚作湟】所應【如字舊音應對之應】上承【時掌反】下施【始䜴反】否道【備鄙反】
否【備鄙反卦内同閉也塞也乾宫三世卦】道長【丁丈反】辟難【上音避下乃旦反】入邪【似嗟反】不諂【勑撿反】否亨【許庚反】疇【直留反鄭作古字】休否【虚虬反美也又許求反息也注同】
同人【和同也離宫歸魂卦】以邪【似嗟反】炎上【時掌反】辯物【如字王肅卜免反】繫吝【繫或作係本作黨係】則否【方有反又備鄙反】褊【必淺反】狹【戶夾反】于莽【莫蕩反王肅冥黨反鄭云叢木也】物黨【物或作朋】所比【毗志反】所當【如字】量斯【音良又音亮】其墉【徐音容鄭作庸】而效【下敎反】不克則反反則得吉也【一本作反則得得則吉也】號【戶羔反】咷【道刀反號咷啼呼也】而遠【袁万反】内爭【爭鬭之爭】異災【一本作它災】
大有【包容豐富之象乾宫歸魂卦】遏【於葛反止也徐又音謁】休命【虚虬反美也徐又許求反】大車【王肅荆余反蜀才作輿】不泥【乃計反】用亨【許庚反通也下同衆家並香兩反京云獻也干云亨宴也姚云亨祀也】其彭【步郎反子夏作旁干云彭亨驕滿貌王肅云壯也虞作尪姚云彭旁徐音同】上近【如字亦附近之近】下比【毗志反】至知【音智】可舍【音捨】斯數【色助反】晢【章舌反王廙作晣同音徐李之世反又作哲字鄭本作遰云讀如明星晢哲陸本作逝虞作折】何難【依象宜如字一音乃旦反】易而【以豉反】祐之【音又】不累【劣偽反下同】盡夫【津忍反】繫辭【音係】
謙【卑退為義屈已下物也兌宫五世卦子夏作嗛云嗛謙也】下濟【節細反】而上【時掌反下注上承上行同】虧盈【馬本作毁盈】而福【京本作而富】惡盈【烏路反卦末注同】而好【呼報反】裒【蒲侯反鄭荀董蜀才作捊云取也字書作掊廣雅云掊減】稱物【尺證反】平施【始䜴反注同】大難【乃旦反】自牧【牧養之牧徐音目一音茂】鳴者聲名聞之謂也【一讀鳴者聲絶句聞音問】匪解【佳賣反】撝【毁皮反指撝也義與麾同書云右秉白旄以麾是也馬云撝猶離也鄭讀為宣】下下【上遐嫁反下如字下句同】用侵【王廙作寢】征國【本或作征邑國者非】不與【音預】爲爭【爭鬭之争】
豫【餘慮反悦豫也備豫也馬云豫樂震宫一世卦】不忒【他得反鄭云差也京作貸】地奮【方問反】殷【於勤反馬云盛也說文云作樂之盛稱殷京作隱】薦【將電反本又作同本或作廌獸名耳非】介于【音界纎介古文作砎鄭古八反云謂磨砎也馬作扴云觸小石聲】苟說【音悦】盱【香于反睢盱也向云睢盱小人喜悦之貌王肅云盱大也鄭云誇也說文云張目也字林火孤反又火于反子夏作紆京作汙姚作旴云日始出引詩旴日始旦】睢【香維反說文云仰目也字林火佳反】由豫【由從也鄭云用也馬作猶云猶豫疑也】盍【胡臘反合也】簪【徐側林反子夏傳同疾也鄭云速也埤蒼同王肅又祖感反古文作貸京作撍馬作臧荀作宗虞作戠戠叢合也蜀才本依京義從鄭】冥【覓經反馬云冥昧耽於樂也王廙云深也又亡定反鄭讀為鳴】有渝【羊朱反】盡【津忍反】樂【音洛】
隨【從也震宫歸魂卦】而下【遐嫁反注下柔同】而說【音悦注下皆同】大亨貞【木又作大亨利貞】而天下隨時【王肅本作隨之】隨時之義【王肅本作隨之時義】而令【力呈反】否之【備鄙反】以嚮【本又作向許亮反王肅本作鄉音同】入宴【徐烏練反王肅烏顯反】官有【蜀才作館有】故舍【音捨下文同】以擅【市戰反】盡隨【津忍反盡卷末同】位正中也【一本作中正】拘【句于反】用亨【許庚反通也陸許兩反云祭也】之濱【音賓】
蠱【音古事也惑也亂也左傳云於文皿蠱又云女惑男風落山謂之蠱徐又姬祖反一音故巽宫歸魂卦】先甲【息薦反彖并注同】後甲【胡豆反彖并注同】以斷【丁亂反】施令【力政反下同】競争【爭鬭之爭】治也【直吏反注同】說隨【音悦】創制【初亮反此俗字也依字作剏】復始【扶又反】以振【舊之慎反濟也師讀音真振振仁厚也】育德【王肅作毓古育字】有子考无咎【絶句周依馬王肅以考絶句】當事【丁堂反】盡承【津忍反下皆同】裕父【羊樹反馬云寛也】不累【劣偽反】
臨【如字序卦云大也坤宫二世卦】剛浸【子鴆反】而長【丁丈反除六三注末及象咎不長皆同一音此治良反】說而【音悦下同】敎思【息吏反注同】无疆【居良反注同】剛勝【升證反下同】佞邪【似嗟反下同】媚【密備反】位當也【本或作當位實非也】知臨【音智注同又如字】
觀【官喚反示也乾宫四世卦】盥【音管】而不薦【王又作同牋練反王肅本作而觀薦】顒【魚恭反】足復【扶又反】既灌【官喚反】不忒【吐得反】神道設敎【一本作以神道設敎】省方【悉井反】童觀【馬云童猶獨也鄭云稚也】最遠【遠万反】朝美【直遥反】所鑒【古暫反下同】趣【促裕反】闚【苦規反本亦作窺】者狹【戶夾反】象曰闚觀女貞【一本有利字】不比【毗志反】觀國之光【如字或音官喚反】最近【附近之近】居近【如字】德見【賢遍反】平易【以豉反】盡夫觀盛故觀至大觀在上【王肅音官】以觀天下【徐唯此一字作官音】觀盥而不薦觀之為道而以觀感風行地上觀處於觀時君子處大觀之時處大觀之時大觀廣鑒【亦音官】居觀之時為觀之主觀之盛也【從盡夫觀以下並官喚反餘不出者並音官】
周易上經噬嗑傳第三
噬【市制反齧也】嗑【胡臘反合也巽宫五世卦】齧【研節反】有間【如字下同又音間厠之間】與過【一本作有過】頤【以之反】不合【本又作而合】不溷【胡困反濁也雜也亂也韋昭云汙辱也】上行【時掌反注同】勑法【恥力反此俗字也字林作鄭云勑猶理也一云整也】屨【紀具反】校【爻敎反注及下同馬音敎】滅止【本亦作趾趾足也】桎【章實反】足懲【直氷反】木絞【交卯反】械【口戒反】不行也【木或作止不行也】噬膚【方于反馬云柔脃肥美曰膚】未盡【津忍反下同】其分【扶問反】脃【七歲反】腊肉【音昔馬云晞於陽而煬於火曰腊肉鄭注周禮小物全乾曰腊】乾【音干】胏【緇美反馬云有骨謂之胏鄭云簀也字林云含食所遺也一曰脯也子夏作脯徐音甫荀董同】未光大也【本亦無大字】何校【何可反又音何本亦作荷音同下同王肅云荷擔】聦不明也【馬云耳無所聞鄭云目不明耳不聦王肅云言其聦之不明】可解【佳買反】
賁【彼偽反徐甫寄反李軌府瓫反傅氏云賁古斑字文章貌鄭云變也文飾之貌王肅符文反云有文飾黄白色艮宫一世卦】剛上【時掌反注剛上皆同】觀天【音官下同】以明【蜀才本作命】折【之舌反注同鄭云斷也斷音丁亂反】其趾【一本作止鄭云趾足】舍【音捨下及注同】車【音居鄭張本作輿從漢時始有居音】安夫【音符】其須【如字字從彡作水邊非】而比【毗志反下同】上附【時掌反】循【似遵反】濡【如臾反】皤【白波反說文云老人貌董音槃云馬作足横行曰皤鄭陸作燔音煩荀作波】翰【戶旦反董黄云馬舉頭高卬也馬荀云高也鄭云白也亦作寒案反】媾【古豆反】而閡【五戴反】寇難【乃旦反下同】賁于丘園【黄本賁作世】束帛【子夏傳云五匹為束三玄二纁象隂陽】戔戔【在千反馬云委積貌薛虞云禮之多也又音牋黄云猥積貌一云顯見貌子夏傳作殘殘】有喜【如字徐許意反无妄大畜卦放此】
剥【邦角反彖云剥剥也馬云落也說文云裂也乾宫五世卦】人長【丁丈反下注皆同】激【經歷反】拂【附弗反】觸忤【五故反】以殞【于敏反】失處【昌呂反又昌預反】蔑【莫結反猶削也楚俗有削蔑之言馬云無也鄭云輕慢荀作滅】猶削【相略反或作消此從荀本也下皆然】辨【徐音辦具之辦足上也馬鄭同黄云牀簀也薛虞膝下也鄭符勉反王肅否勉反】道浸【子鴆反下同】稍近【附近之近】六三剥无咎【一本作剥之无咎非】以膚【方于反京作簠謂祭器】切近【如字徐巨靳反鄭云切急也】貫魚【古亂反徐音官穿也】駢頭【薄田反】得輿【音餘京作德輿董作德車】廬【力居反】覆䕃【於鴆反】所芘【本又作庇必利反又悲備反】
復【音服反也還也坤宫一世卦】朋來【如字京作崩】反復【芳福反劉本同本又作覆彖并注反復皆同】剛反【絶句】剛長【丁丈反下文注皆同】心見【賢遍反】具存【本亦作其存】商旅【鄭云資貨而行曰商旅客也】无祗【音支辭也馬同音之是反韓伯祈支反云大也鄭云病也王肅作禔時支反陸云禔安也九家本作㩼字音支】幾悔【音機下同又音祈】患難【乃旦反】遠矣【袁万反】錯之【七故反】休復【虚虬反】最比【毗志反】仁行【下孟反】下仁【遐嫁反】以下仁也【如字王肅云下附於仁徐戶嫁反】頻復【如字本又作嚬嚬眉也鄭作顰音同馬云憂頻也】頻戚【干寂反下同憂也又子六反】自考也【鄭云考成也向云察也】有灾【木又作災鄭作烖案說文烖正字也灾或字也災籕文也】眚【生領反下卦同子夏傳云傷害曰災妖祥曰眚鄭云異自内生曰眚自外曰祥害物曰災】量斯【音良】雖復【扶又反】
无妄【亡亮反无妄无虚妄也說文云妄亂也馬鄭王肅皆云妄猶望謂无所希望也巽宫四世卦】柔邪【似嗟反】不佑【音又鄭云助也本又作祐馬作右謂天不右行】茂對時【茂盛也馬云茂勉也對配也】下賤【遐嫁反】不耕穫【黄郭反或依注作不耕而穫非下句亦然】不菑【側其反馬云田一歲也董云反草也】畬【音餘馬曰田三歲也董云悉耨曰畬說文云二歲治田也字林弋恕反】不擅【市戰反】行違【下孟反下之行同】稼【音嫁】穡【音色】爲獲【如字或作穫非】比【毗志反】近【附近之近】可試【試驗一云用也】
大畜【本又作蓄勑六反義與小畜同艮宫二世卦】大畜剛健【絶句】篤實煇【音輝】光【絶句】日新其德【鄭以日新絶句其德連下句】厭而【於豔反】夫能【音符句皆然下非夫同】令賢【力呈反下同】險難【乃旦反下遇難同】多識【如字又音試劉音志】往行【下孟反】利已【夷止反下及注已則能巳同或音紀姚同】輿【音餘下同本或作轝音同】說【吐活反注及下同馬云解也】輹【音服又音福蜀才本同或作輻一云車旁作复音服車下縛也作畐者音福老子所云三十輻共一轂是也釋名云輹似人屐又曰伏菟在軸上似之又曰輹伏於軸上】馮河【皮氷反】良馬逐【如字鄭本作逐逐云兩馬走也姚云逐逐疾並驅之貌一音胄】曰【音越劉云曰猶言也鄭人實反云日習車徒】閑【如字閡也馬鄭云習】險阨【於革反本亦作厄】童牛【無角牛也廣蒼作撞劉云童妾也】牿【古毒反劉云牿之言角也陸云牿當作角九家作告說文同云牛觸角著横木所以告人】抑銳【於力反下同本又作挫災卧反】強【其良反】爭【爭鬬之争】豶【符云反劉云豕去勢曰豶】之牙【徐五加反鄭讀為互】剛暴【一本作剛突】禁暴【音金】何天【音河梁武帝音賀】衢【其俱反馬云四逹謂之衢】亨【許庚反】
頤【以之反養也此篆文字也巽宫遊魂卦】舍爾【音捨注同】朶【多果反動也鄭同京作椯】嚼【詳略反】令物【力呈反】離其【力智反】而闚【苦規反】顛頤【丁田反】拂【符弗反違也薛同注下皆同一音敷弗反子夏傳作弗云輔弼也】此行【下孟反下立行同】悖也【布内反逆也】虎視【徐市志反又市止反】眈眈【丁南反威而不猛也馬云虎下視貌一音大南反】逐逐【如字敦實也薛云速也子夏傳作攸攸志林云攸當為逐蘇林音迪荀作悠悠劉作跾云遠也說文跾音式六反】施賢【始䜴反下文同又如字】而比【毗志反】得頤【一本作得順】難未【乃旦反】厲吉【厲嚴厲也馬王肅云危】
大過【徐古臥反罪過也超過也王肅音戈震宫遊魂卦】相過之過【並古臥反】棟【徐丁貢反】橈【乃敎反曲折也下同】拯【拯救之拯】弱【本亦作溺並依字讀下救其弱拯弱皆同】而說【音悦注同】救難難乃【並乃旦反上六注同】遯【本又作遁同徒遜反】藉【在夜反下同馬云在下曰藉】唯慎【辰震反】枯楊【如字鄭音姑謂無姑山榆榆羊朱反】稊【徒稽反楊之秀也鄭作荑荑木更生音夷謂山榆之實】老夫【如字下同】特吝【特或作持】能令【力呈反】得少【詩照反下同】則稺【直吏反】者長【丁丈反】淹溺【乃歷反】生華【如字徐音花】无譽【音預又音餘】滅頂【徐都令反】
習【便習也重也劉云水流行不休故曰習】坎【徐苦感反本亦作埳京劉作欿險也陷也八純卦象水】險陷【陷没之陷】謂便【婢面反下同】重險【直龍反注下並同】陗【七妙反】洊【在薦反徐在悶反舊又才本反爾雅云再也劉云仍也京作臻于作荐】德行【下孟反注同】險難【乃旦反下險難同】則夫【音符】窞【徒坎反說文云坎中更有坎王肅又作徒感反云窞坎底也字林云坎中小坎一曰旁入】處欿【亦作坎字】而復【扶又反下雖復同】險且【如字古文及鄭向本作檢鄭云木在手曰檢】枕【徐針鴆反王肅針甚反鄭玄云木在首曰枕陸云閑礙險害之貌九家作玷古文作沈沈直林反】出則之坎【一本作出則亦坎誤】樽酒【音尊絶句】簋貳【音軌絶句】用缶【方有反絶句舊讀樽　酒簋絶句貳用缶一句】自牖【音酉陸音誘】承比【毗志反下同】之食【音嗣飯也】象曰樽酒簋【一本更有貳字】祇【音支又祈支反鄭云當為坻小丘也京作禔說文同音支又上支反安也】盡平【津忍反】徽【許韋反】纆【音墨劉云三股曰徽兩股曰纆皆索名】寘【之䜴反置也注同劉作示言衆議於九棘之下也子夏傳作湜姚作寔寔置也張作置】叢【才公反】法峻【荀潤反】
離【列池反麗也麗著也八純卦象日象火】畜【許六反注同】牝【頻忍反徐又扶允反】外強【其良反】猶著【直畧反卦内同】草木麗【如字說文作䕻】乎土【王肅本作地】重明【直龍反】明兩作【鄭云作起也荀云用也】明照相繼【一本無明照二字】履錯【鄭徐七各反馬七路反】警【京領反】辟其【音避象同】日【王嗣宗本作仄音同】鼓【鄭本作擊】大耊【田節反馬云七十曰耊王肅又他結反云入十曰耊京作絰蜀才作咥】之嗟【如字王肅又遭哥仄荀作差下嗟若亦爾】凶【古文及鄭無凶字】突【徒忽反王肅唐屑反舊又湯骨仄字林同云暫出】逼近【附近之近】出【如字徐尺遂反王嗣宗勑類反】涕【徐他米反又音弟】沱【徒河反荀作池一本作沲】若【古文若皆如此】戚【千寂反子夏傳作嘁嘁子六反咨慙也】不勝【音升】逆首【本又作逆道兩得】離王公也【音麗鄭作麗王肅云麗王者之後為公梁武力智反王嗣宗同】折首【徐之舌反注同】以去【羌呂反】王用出征以正邦也【王肅本此下更有獲匪其醜大有功也】周易下經咸傳第四
咸【如字彖云感也兌宫三世卦】取【七具反本亦作娶音同】相與【如字鄭云與猶親也】而說【音悦】男下【遐嫁反下注必下同】見於【賢遍反】各亢【口浪反本或作有】拇【茂后反馬鄭薛云足大指也子夏作荀作母云隂位之尊】腓【房非反鄭云膞腸也膞音市臠反王廙云腓腓腸也荀作肥云謂五也尊盛故稱肥】離拇【力智反】動躁【早報反】股【音古】憧憧【昌容反馬云行貌王肅云往來不絶貌廣雅云往來也劉云意未定也徐又音童又音鍾京作字林云遲也丈冢反】脢【武杯反又音每心之上口之下也鄭云背脊肉也說文同王肅又音灰廣雅云胂謂之脢胂音以人反】輔【如字馬云上頷也虞作䩉云耳目之間】頰【兼叶反孟作俠】滕【徒登反逹也九家作乘虞作媵鄭云送也】口說【如字注同徐音脫又始銳反】
恒【如字久也震宫三世卦】長陽長隂【並丁丈反大象注同】媲【普計反配也】復始【扶又反】見於【賢遍反】浚【荀潤反深也鄭作濬】令物【力呈反】餘緼【紆粉反廣雅云積也】或承【或冇也一云常也鄭本作咸承】德行【下孟反】詰【去吉反】而分【扶運反】振恒【之刃反馬云動也鄭云摇落也張作震】
遯【徒巽反字又作????又作遁同隱退也匿迹避時奉身退隱之謂也鄭云逃去之名序卦云遯者退也乾宫二世卦】夫靜【音扶】非否【備鄙反下同】亢【苦浪反】浸【子鴆反注同】而長【丁丈反卦内同或如字】以遠【袁万反注並同】辟内【音避】難可【乃旦反】何災【音河禇河可反今不用】勝【升證反又音升注同】說【王肅如字解說也師同徐吐活反又始鋭反】遯巳【音以或音紀】係遯【古詣反本或作繫】近二【附近之近】憊【蒲拜反鄭云困也廣雅云極也王肅作斃荀作備】好遯【呼報反注下同】小人否【音鄙注下同惡也徐方有反鄭王肅備鄙反云塞也】能舍【音捨】肥遯【如字子夏傳云肥饒裕】能累【劣偽反】繒【則能反】繳【章畧反】大壯【莊亮反威盛強猛之名鄭云氣力浸強之名王肅云壯盛也廣雅云健也馬云傷也郭璞云今淮南人呼壮為傷坤宫四世卦】而慎禮也【慎或作順義亦通】用罔【罔羅也馬王肅云无】羝羊【音低張云羖羊也廣雅云吳羊曰羝】觸【徐處六反】藩【方袁反徐甫言反下同馬云籬落也】羸【律悲反又力追反下同馬云大索也徐力皮反王肅作縲音螺鄭虞作纍蜀才作累張作虆】雖復【扶又反】藩決【音宂注下同】大輿【音餘】之輹【音福本又作輻】行不【下孟反】能說【吐活反】喪羊【息浪反注下同】于易【以豉反注下同鄭音亦謂狡易也陸作場謂壃場也】險難【如字亦乃旦反】則難【乃旦反】剛長【丁丈反下剛長同】猶與【音預一本作預】其分【扶問反】不詳【詳審也鄭王肅作祥善也】
晉【彖云進也孟作齊齊子西反義同乾宫遊魂卦】康【美之名也馬云安也鄭云尊也廣也陸云安也樂也】蕃【音煩多也鄭袁反】庶【如字衆也鄭止奢反謂蕃遮禽也】晝日【竹又反】三【徐息慙反下及注同】接【如字鄭音捷勝也】上行【時掌反凡上行並同】以著【直畧反下著明同】三褫【勑紙反又直紙反】摧如【罪雷反退也鄭讀如南山崔崔之崔】未著【張慮反】自喪【息浪反】愁【狀由反鄭子小反云變色貌】介【音戒大也馬同】聞乎【聞亦作文又作交義並通】和之【胡臥反】鼫【音石子夏傳作碩鼠鼫鼠五技鼠也本草螻蛄一名鼫鼠】失得【如字孟馬鄭虞王肅本作矢馬王云離為矢虞云矢古誓字】失夫【音符】
明夷【夷傷也坎宫遊魂卦】以蒙大難【乃旦反卦内同鄭云蒙猶遭也一云蒙冒也】文王以之【王肅云唯文王能用之鄭荀向作似之下亦然】莅【履二反又律祕反】蔽偽【本或作弊偽】所辟【音避下同】最遠【袁万反下遠難同】遠遁【徒遜反】匿形【女力反】不遑【音皇】夷于【如字子夏作睇鄭陸同云旁視曰睇亦作眱】左股【音古焉王肅作般云旋也日隨天左旋也姚作右槃云自辰右旋入丑】用拯【拯救之拯注同說文云舉也鄭云承也子夏作抍字林云抍上舉音承】示行【示或作亦】近難【附近之近下最近同】疑憚【但旦反】然後而免也【一本作然後乃獲免也】南狩【手又反本亦作守同】去闇【羌呂反】逆忤【五故反】箕子之明夷【蜀才箕作其劉向云今易箕子作荄滋鄒湛云訓箕為荄詁子為滋漫衍無經不可致詁以譏荀爽】爲比【毗志反】
家人【說文家居也案人所居稱家爾雅室内謂之家是也巽宫二世卦】熾也【尺志反】而行【下孟反注皆同】閑【馬云闌也防也鄭云習也】中饋【巨愧反食也】嗃嗃【呼落反又呼學反馬云悦樂自得貌鄭云苦熱之意荀作確確劉作熇熇】嘻嘻【喜悲反馬云笑聲鄭云驕佚喜笑之意張作嬉嬉陸作喜喜】之長【丁丈反】以近【附近之近】王假【更白反注同至也鄭云登也徐古雅反馬云大也】愛樂【音洛】以著【張慮反】
睽【苦圭反馬鄭王肅徐呂忱並音圭序卦云乖也雜卦云外也說文云目不相視也艮宫四世卦】而上【時掌反下上行同】同行【如字王肅遐孟反】說而【音悦】喪馬【息浪反注同】自復【音服注同】必顯【一本作必類下相顯亦然】可援【于眷反下得援同又音袁】以辟【音避】于巷【戶絳反說文云里中道也廣雅云居也字書作衖】曳【以制反】掣【昌逝反鄭作㸷云牛角皆踊曰㸷徐市制反說文作觢之世反云角一俯一仰子夏作契傳云一角仰也荀作觭劉本從說文解依鄭】其人天【天剠也馬云剠鑿其額曰天】劓【魚器反截鼻也王肅作臲臲魚一反】相比【毗志反下同】元夫【如字】噬【市制反】之弧【音胡弓也】後說【吐活反注同一音始鋭反】之弧【本亦作壺京馬鄭王肅翟子玄作壺】媾【古豆反】恢【苦回反大也】詭【久委反異也戾也】譎【古穴反本亦作決詐也乖也】吁可【況于反】四剠【其京反說文或作黥字】
蹇【紀免反彖及序卦皆云難也王肅徐紀偃反兌宫四世卦】以難【乃旦反卦内及解卦皆同】難解【音蟹上六注同】未否【備鄙反】知矣【音智初六注同】得中【如字鄭云和也又張仲反王肅云中適也解卦彖同】正邦【荀陸本作正國為漢朝諱】宜待也【張本作宜時也鄭本宜待時也】遠害【袁万反】内喜【如字徐許意反猶好也】來連【力善反馬云亦難也鄭如字遲久之意】之長【直良反】長難【丁丈反】
解【音蟹序卦云緩也震宫二世卦】解之為義【音蟹下以解來復同】濟厄【厄或作危】彖曰解【音蟹自此盡初六注皆同】坼【勑宅反說文云裂也廣雅云分也馬陸作宅云根也】否結【備鄙反】者亨【許庚反】宥罪【音又京作尤】磐結【步丹反】或有遇【遇或作過】咎非其理也【一本無此八字】所任【而鴆反】斯解【佳買反】之稱【尺證反】失枉【紆往反】且乘【如字王肅繩證反】柔邪【似嗟反】自我致戎【本又作致寇】解而【佳買反注同】拇【茂后反陸云足大指王肅云手大指荀作母】而比【毗志反】維有解【音蟹注有解及象并下注為解之極同】解難【佳買反】用射【食亦反下注同】隼【荀尹反毛詩草木鳥獸疏云鷂】高墉【音容馬云城也】將解【佳買反】荒悖【布内反象同】以解【佳買反】損【孫本反虧減之義也又訓失序卦云緩必有所失是也艮宫三世卦】曷【何葛反】二簋【蜀才作軌】用享【香兩反下同蜀才許庚反】上行【時掌反凡上行皆同】隂說【音悦】非長【丁丈反下德長遂長同】爲邪【似嗟反】能拯【拯救之拯】大難【乃旦反】二簋應【師如字舊應對之應】偕行【音皆】其分【扶問反】徵【直升反止也鄭云猶清也劉作懲云清也蜀才作澄】忿【芳粉反】窒【珍栗反徐得悉反鄭劉作懫懫止也孟作恎陸作脊】欲【如字孟作浴】己事【音以本亦作以虞作祀】遄【市專反速也荀作顓】復自【扶又反九二注同】以上【時掌反】化淳【尚春反】以離【力智反】知者【音智】以盡【津忍反】上祐【音又本亦作佑】不制【一本作下制】遂長【丁丈反】尚夫【音符】
益【增長之名又以弘裕為義繫辭云益長裕而不設是也巽宫三世卦】民說【音悦】无疆【居良反下同】下下【上遐嫁反下如字注同】涉難【乃旦反下同】天施【始䜴反】之處【昌預反下其處同】用享【香兩反注同王廙許庚反】用圭【王肅作用桓圭】不爲【于偽反】不處【本或作不届】用費【芳貴反】盡物【津忍反】無厭【於鹽反】莫和【胡臥反】惡盈【鳥路反】偏辭【音篇孟作徧云周匝也】
周易下經夬傳第五
夬【古快反決也坤宫五世卦】剛幾【音祈】坦然【他但反】夬決【徐古穴反】而說【音悦注皆同】齊長【丁丈反除上六象並同】則邪【似嗟反下同】斷制【丁亂反注同】澤上【時掌反注同】以施【始䜴反注同】壯于【側亮反】前趾【荀作止】惕【勑歷反荀翟作錫云賜也】號【戶羔反注及下同鄭王廙音号】莫夜【音暮注同鄭如字云無也無夜非一夜】號呼【火故反】頄【求龜反顴也又音求又丘倫反翟云面顴頰間骨也鄭作頯頯夾面也王肅音龜江氏音琴威反蜀才作仇】若濡【而朱反】有愠【紆運反恨也舊於問反】面權【如字字書作顴】棄夫【本亦作去羌呂反】情累【劣偽反】臀【徐徒敦反】次【本亦作趑或作說文及鄭作趀同七私反注下同馬云卻行不前也說文倉卒也下卦放此】且【本亦作趄或作跙同七餘反注及下同馬云語助也王肅云趑趄行止之礙也下卦放此】牽羊【苦年反子夏作掔】牴【丁禮反本又作抵音同或作羝丁啼反】很【胡懇反】莧【閑辯反三家音胡練反一本作莞華板反】陸【如字馬鄭云莧陸商陸也宋衷云莧莧菜也陸商陸也虞云莧蕢也陸商也蜀才作睦睦親也通也】柔脆【七歲反】至易【以豉反】最比【毗志反】號咷【徒刀反】
姤【古豆反薛云古文作遘鄭同序卦及彖皆云遇也乾宫一世卦】用娶【七喻反本亦作取音同注及下同】正乃【如字正亦作匹】誥四方【李古報反鄭作詰起一反止也王肅同】柅【徐乃履反又女紀反廣雅云止也說文作檷云絡絲趺也讀若昵字林音乃米反王肅作抳從手子夏作鑈蜀才作尼止也】羸豕【劣隨反王肅同鄭力追反陸讀為累】蹢【直戟反徐治益反一本作躑古文作】躅【直録反本亦作䠱蹢躅不靜也古文作】牝【頻忍反】豭【音家】包有【本亦作苞同白交反下同鄭百交反虞云白茅苞之荀作胞】利賓【如字】擅人【市戰反】遠民【袁万反】以杞【音起張云苟杞馬云大木也鄭云柳也薛云柳柔韌木也並同】包瓜【白交反子夏作苞馬鄭百交反瓜音工花反】不舍【音捨下同】所復【扶又反】物爭【爭鬬之爭下卦同】
萃【在李反彖及序卦皆云聚也兌宫二世卦】亨【王肅本同馬鄭陸虞等並無此字】王假【更白反】以說【音悦下注皆同】則邪【似嗟反】孝享【香兩反】聚以正【荀作取以正】澤上【時掌反】除戎器【如字本亦作儲又作治王肅姚陸云除猶治師同鄭云除去也蜀才云除去戎器脩行文德也荀作慮】若號【絶句戶報反馬鄭王肅王廙戶羔反】一握【烏學反傳氏作渥鄭云握當讀為夫三為屋之屋蜀才同】至好【呼報反】愞【乃亂反】正【本亦作匹】妃【音配】禴【羊略反殷春祭名馬王肅同鄭云夏祭名蜀才作躍劉作□】多僻【匹亦反】以遠【袁万反】之省【生領反下同】以比【毗志反】未光也【一本作志未光也】齎【徐將池反王肅將啼反】咨【音諮又將利反齎咨嗟歎之辭也鄭同馬云悲聲怨聲】涕【徐音體】洟【他麗反又音夷鄭云自目曰涕自鼻曰洟】
升【式陵反序卦云上也上音時掌反鄭本作昇馬云高也震宫四世卦】用見大人【本或作利見】以順德【如字王肅同本又作慎師同姚本德作得】以高大【本或作以成高大】允當【如字下同】閑邪【似嗟反】升虚【如字空也徐去餘反馬云丘也】用亨【許庚反通也馬鄭陸王肅許兩反馬云祭也鄭云獻也】岐山【其宜反或祁支反】攘來【如羊反】冥【覓經反闇昧之義也注同又云日冥也】則喪【息浪反】
困【窮也窮悴掩蔽之義故彖云剛掩也廣雅云困悴也兌宫一世卦】剛揜【本又作掩於撿反李於範反虞作弇】以說【音悦卦内同】固窮【如字或作困窮非】臀【徒敦反】株木【張愚反】幽谷【徐古木反】不覿【大歷反見也注同】獲拯【拯救之拯】隱遯【徒困反】數歲【色柱反本亦作三歲】困解【音蟹】朱紱【音弗下同】亨祀【許兩反注同】難之【乃旦反】不勝【音升】豐衍【延善反】蒺【音疾】蔾【音棃蒺蔾茨草】上比【毗志反】焉得【於䖍反】來徐徐【徐徐疑懼貌馬云安行貌子夏作荼荼翟同荼音圖云内不定之意王肅作余余】金車【本亦作金輿】劓【徐魚器反】刖【徐五刮反又音月荀王肅本劓刖作臲云不安貌陸同鄭云劓刖當為倪㐳京作劓劊案說文劊斷也】祭祀【本亦作享祀】遐遠【本或作遐邇】藟【力軌反似葛之草本又作虆毛詩草木疏云一名巨荒似蘡薁連蔓而生幽州人謂之蓷虆】臲【五結反王肅妍喆反說文作㓷牛列反薛同】卼【五骨反又音月說文作云不安也薛又作杌字同】曰動悔【音越向云言其無不然】令生【力呈反】
井【精領反雜卦云通也彖云養而不窮周書云黄帝穿井世本云化益作井宋衷云化益伯益也堯臣廣雅云井深也鄭云井法也字林作井子挺反周云井以不變更為義師說井以清絜為義震宫五世卦】无喪【息浪反】汔【徐許訖反注同幾也王肅音其乞反】繘【音橘徐又居密反鄭云綆也方言云關西謂綆為繘郭璞云汲水索也又其律反又音述】羸【律悲反徐力追反下同蜀才作累鄭讀曰虆】瓶【白經反】幾至【音祈或音機】而覆【芳福反】而上水【時掌反注及下注上水皆同】井養【如字徐以上反】木上【如字師又時掌反】以勞【力報反注同】勸相【息亮反注同王肅如字】井泥【乃計反注及下同】滓穢【側里反】不嚮【許亮反】棄舍【音捨下文同】井谷【古木反又音浴】射【食亦反注同徐食夜反鄭王肅皆音亦云厭也荀作耶】鮒【音附魚名也子夏傳謂蝦蟇】甕【屋送反李於鍾反鄭作甕云停水器也說文作罋汲缾也】敝【婢世反王肅徐扶滅反】谿谷【口啼反】注下【章喻反下同】而復【扶又反】无與之也【一本作則莫之與也】渫【息列反徐又食列反黄云治也】心惻【初力反說文云痛也】汲【音急】停汙【音烏】其行【下孟反象并注皆同】甃【側舊反馬云為瓦裹下達上也子夏傳云脩治也干云以甎壘井曰甃字林云井壁也】洌【音列絜也說文云水清也王肅音例】不橈【乃孝反】不食【如字又音嗣】井收【徐詩救反又如字馬云汲也陸云井幹也荀作甃】勿幕【音莫覆也干本勿作网】
革【馬鄭云改也坎宫四世卦】樂成【音洛上六注同】相息【如字馬云滅也李斐注漢書同說文作熄】欲上【時掌反】革而信之【一本無之字】以說【音悦注同】鞏【九勇反固也馬同】堅韌【仁震反】行有【如字又下孟反】相比【毗志反】文炳【兵領反】文蔚【音尉又紆弗反廣雅云茂也敷也說文作斐】
鼎【丁冷反法象也即鼎器也離宫二世卦】革去【羌呂反下皆同】賢愚别【彼列反】尊卑序【本亦作有别有序】以木巽火亨【本又作亯同普庚反煮也下及注聖人亨大亨亨飪亨者竝同】飪【入甚反熟也徐而鴆反】以享【香兩反注享上帝同】上行【時掌反】凝【魚承反嚴貌鄭云成也翟作擬云度也】顛【丁田反倒也】趾【音止】利出【徐尺遂反或如字注及下同】否【悲已反惡也注及下同】是覆【芳目反下皆同】趾倒【丁老反下同】以爲【于偽反下體為同】未悖【必内反逆也】我仇【音求匹也鄭云怨耦曰仇】可復【扶又反下同】其行【下孟反注同】塞【悉則反】雉膏【如字鄭云雉膏食之美者】折足【之舌反注同】餗【送鹿反虞云八珍之具也馬云䭈也䭈音之然反鄭云菜也】形渥【於角反沾也鄭作剭音屋】且施【始䜴反】所盛【音成】知小【音智】金鉉【玄典反徐乂古玄反又古冥反一音古螢反馬云鉉扛鼎而舉之也】用勁【古政反】
震【止慎反動也八純卦象雷】以成【成亦作盛】虩虩【許逆反馬云恐懼貌鄭同荀作愬愬】笑言【言亦作語下同】啞啞【烏客反馬云笑聲鄭云樂也】怠【本又作殆】惰【徒卧反下同】解慢【佳賣反下同】恐致【曲勇反下文注皆同】不喪【息浪反卦内並同】七【必以反】鬯【勑亮反香酒】堪長【丁丈反】已出【音紀】洊【在薦反徐又在悶反】億【本又作噫同於其反辭也六五同鄭於力反云十万曰億】喪【息浪反注同荀如字】貝【如字荀音敗】躋【本又作隮子西反升也】雖復【扶又反上六注同】蘇蘇【疑懼貌王肅云躁動貌鄭云不安也馬云尸禄素餐貌】无眚【生領反】遂泥【乃計反下同荀本遂作隊泥音乃低反】困難【乃旦反】索索【桑洛反注及下同懼也馬云内不安貌鄭云猶縮縮足不正也】視【如字徐市至反】矍矍【俱縛反徐許縛反馬云中未得之貌鄭云目不正】㛰媾【古豆反】彼動故懼【故或作而】
艮【根恨反止也鄭云艮之言很也八純卦象山】其背【必内反徐甫載反】相背【音佩下相背同】否之【備鄙反】令物【力呈反】而強【其兩反】姧邪【似嗟反】敵應【應對之應又音膺】其趾【如字荀作止】腓【符非反本又作肥義與咸卦同】不承【音拯救之拯馬云舉也】不快【苦夬反】其限【馬云限要也鄭荀虞同】夤【引真反馬云夾脊肉也鄭本作徐又音胤荀作腎云互體有坎坎為腎】薰【許云反荀作動云互體有震震為動】器喪【息浪反】
漸【捷撿反以之前為義即階漸之道艮宫歸魂卦】女歸吉也【王肅本還作女歸吉利貞】善俗【王肅本作善風俗】于干【如字鄭云干水傍故停水處陸云水畔稱干毛傳詩云涯也又云澗也荀王肅云山間澗水也翟云涯也】則困於小子【本又作則困讒於小子】於謗【博浪反】讒諛【音臾】磐【畔干反山石之安也馬云山中磐紆】衎衎【苦旦反馬云饒衍】禄養【羊尚反】歡樂【音洛】于陸【陸高山頂也馬云山上高平曰陸】孕【以證反說文云懷子曰孕弋甑反鄭云猶娠也荀作乘】復反【扶又反】邪配【似嗟反】合好【呼報反】能間【間厠之間】離羣【力智反鄭云猶去也】桷【音角翟云方曰桷桷椽也馬陸云桷榱也說文云秦曰榱周謂之椽齊魯謂之桷】安棲【音西字亦作栖】不累【劣偽反】峩峩【五何反】
歸妹【婦人謂嫁曰歸妹者少女之稱兌宫歸魂卦】少女【詩照反下皆同】之稱【尺證反下同】爲長【丁丈反下皆同】說以【音悦後並同】所歸妹也【本或作所以歸妹】不樂【音洛】妖邪【似嗟反】知弊【婢世反】以娣【大計反】跛【波我反】娣從【才用反又如字】眇【彌小反】以須【如字待也鄭云有才智之稱荀陸作嬬陸云妾也】愆期【起䖍反馬云過也】遲【雉夷反晚也緩也陸云待也一音直冀反】不正不應【本亦作无應】有待而行也【一本待作時】之袂【彌世反】月幾【音機又音祈荀作既】承匡【曲亡反鄭作筐】刲【苦圭反馬云刺也一音工惠反】
周易下經豐傳第六
豐【芳忠反字林匹忠反依字作豐今並三直畫猶是變體若曲下作豆禮字耳非也世人亂之久矣彖及序卦皆云大也案豐是腆厚光大之義鄭云豐之言倎充滿意也坎宫五世卦】王假【庚白反至也下同馬古雅反大也】闡【昌善反】而令【力呈反】以徧【音遍】則【如字孟作稷】則食【如字或作蝕非】則溢【本或作則方溢者非】以折【之舌反斷也下及注同】其配【如字鄭作妃云嘉耦曰妃】雖旬【如字均也王肅尚純反或音脣荀作均劉昞作鈞】則爭【爭鬭之爭下皆同】蔀【音部王廙同蒲戶反王肅普苟反畧例云大暗之謂蔀馬云蔀小也鄭薛作菩云小席】見斗【孟作見主】曖【音愛】鄣【音章又止尚反字又作障同】斗見者【賢遍反下不見同】不邪【似嗟反】沛【本或作斾謂幡幔也又普貝反姚云滂沛也王廙豐蓋反又補賴反徐普蓋反子夏作芾傳云小也鄭干作韋云祭祀之蔽膝】沬【徐武蓋反又亡對反微昧之光也字林作昧亡太反云斗杓後星王肅云音妹鄭作昧服䖍云日中而昬也子夏傳云昧星之小者馬同薛云輔星也】肱【古弘反姚作股】幡【芳袁反】幔【末半反】以禦【魚呂反】微昧【音妹】豐其屋【說文作寷云大屋也】闚【苦規反李登云小視】闃【苦鵙反徐苦鶂反一音苦馘反馬鄭云无人貌字林云靜也姚作䦧孟作窒並通】覿【徒歷反】藏【如字】廕【於鴆反】其行【下孟反】治道【直吏反下同】天際【如字鄭云當為瘵瘵病也】翔【鄭王肅作祥】翳光【烏細反】自藏【如字衆家作戕慈羊反馬王肅云殘也鄭云傷也】有爲【于偽反】不出戶庭【此引節卦九二爻辭應云門庭作戶誤也或云門戶通語】
旅【力舉反羇旅也序卦云旅而无所容雜卦云親寡旅是也離宫一世卦王肅等以為軍旅】特重【直用反】物長【丁丈反】而復【扶又反六五注同】令附【力呈反】非知【音智】瑣瑣【悉果反或作璅字者非也鄭云瑣瑣小也馬云疲弊貌王肅云細小貌】懷其資【本或作懷其資斧非】喪【息浪反卦内并下卦同】爲施【始豉反】與萌【如字又音預】得其資斧【如字子夏傳及衆家並作齊斧張軌云齊斧蓋黄鉞斧也張晏云整齊也應劭云齊利也虞喜志林云齊當作齋齋戒入廟而受斧下卦同】不快【苦夬反】斫【諸若反】平坦【吐但反】射雉【食亦反注同】而上【時掌反】上逮【音代一音大計反】號【戶羔反】咷【道羔反】于易【以豉反注同王肅音亦】所嫉【音疾字林音自本亦作疾下同】其義焚也【馬云義宜也一本作宜其焚也】喪牛之凶【本亦作喪牛于易】
巽【孫問反入也廣雅云順也八純卦象風象木】巽弟【大計反本亦作悌】重巽【直龍反】齊邪【似嗟反下并下卦同】志治【直吏反】紛【芳云反廣雅云衆也喜也一云盛也】而復【扶又反下同】神祗【祁支反】頻顣【千寂反又子六反此同鄭意】不樂【音洛】遠不【袁万反】之庖【步交反】先庚【西薦反注同】後庚【胡豆反】卒以【寸忽反下同】不說【字又作悦同】先申【音身或作甲字非】以斷【丁亂反下同】
兌【徒外反悦也八純卦象澤】兌說【音悦卦内並同】以先【西薦反又如字】犯難【乃旦反】麗澤【如字麗連也鄭作離云猶併也】黨繫【本亦作係】商兌【如字商商量也鄭云隱度也】介疾【音界隔也馬云大也】將近【附近之近】比於【毗志反】道長【丁丈反】
渙【呼亂反散也序卦云離也離宫五世卦】王假【庚白反下同梁武帝音賈】而上【如字又時掌反】之難【乃旦反卦内同】之累【劣僞反】享于【香兩反】用拯【控救之拯馬云舉也伏曼容云濟也王肅云拔也子夏作抍抍取也】以逝【逝又作遊】厄劇【本又作危處又作厄處】逃竄【七亂反】險爭【爭鬬之爭】机【音几】有丘【姚作有近】匪夷【荀作匪弟】丘墟【去魚反】渙汗【下旦反】以盪【徒黨反】險阨【於隔反】以假【古雅反】逖【湯歷反】血去【羌呂反】最遠【袁万反下於遠象遠害並同】不近【附近之近】
節【薦絜反止也明禮有制度之名一云分段支節之義坎宫一世卦】男女别【彼列反】復正【扶又反】說以【音悦注同】澤上有水【上或作中今不用】德行【下孟反下注同】故匿【女力反】所怨【紆万反又紆元反】
中孚【芳夫反信也艮宫遊魂卦】豚【徒尊反黄作遯】說而【音悦下注皆同】乖爭【爭鬬】之行【下孟反】畜之【許六反本或作獸】涉難【乃旦反】有它【音他】燕【音鷰】鶴【戶各反】和之【胡卧反注及下同】好爵【如字王肅呼報反孟云好小也】爾靡【本又作縻同亡池反散也干同徐又武寄反又亡彼反韓詩云共也孟同埤蒼作縻云散也陸作䌕京作劘】重隂【直龍反】不徇【似俊反】或罷【如字王肅音皮徐扶彼反】少隂【詩照反】長隂【丁丈反】相比【毗志反】而閡【五代反】憊【備拜反】幾望【音機又音祈京作近荀作既】而上【時掌反象同】攣【力圓反廣雅云拲也】可舍【音捨】翰【胡旦反高飛】内喪【息浪反】
小過【古卧反義與大過同王肅云音戈兌宫遊魂卦】遺之【如字】不宜上【時掌反注同下及文不宜上上六注上亦同鄭如字謂君也】而浸【子鴆反】以行【下孟反】所錯【本又作措又作厝同七路反】其妣【必履反】于僭【子念反】盡於【津忍反】或戕【徐在良反注同】故令【力呈反注同】先過【西薦反】而復【扶又反卦末同】晏安【於諫反又音宴】鴆【除䕃反本亦作酖】没怯【去業反】公弋【餘職反】則蒸【章勝反字又作烝或作媵字非】小畜【木又作蓄同勑六反】其施【始豉反】而難【乃旦反】已上也【並如字上又時掌反注同鄭作尚云庶幾也】陽已上故止也【本又作陽巳上故少隂止少音多少之少】上六弗遇【王付反本多誤故詳之】災眚【生領反】
既濟【節計反下卦同鄭云既已也盡也濟度也坎宫三世卦】亨小【絶句以小連利貞者非】則邪【似嗟反下同】曳【以制反】濡其【音儒注同】於燥【西早反】未造【七報反】易【以䜴反】棄難【乃旦反卦末并下卦同】婦喪【息浪反注皆同】其茀【方拂反首飾也馬同干云馬髴也鄭云車蔽也子夏作髴荀作紱董作髢】不比【毗志反】鬼方【蒼頡篇云鬼遠也】憊【備拜反鄭云劣弱也陸作備云當為憊憊困劣也】繻有【而朱反鄭王肅云音須子夏作□王廙同薛云古文作繻】衣袽【女居反絲袽也王肅音如說文作絮云緼也廣雅云絮塞也子夏作茹京作絮】有卻【去逆反】□【羊畧反祭之薄者】沼【之紹反】沚【音止】蘋【音頻】蘩【音煩】非馨【呼庭反】未濟【離宫三世卦】小狐【徐音胡】汔【許訖反說文云水涸也鄭云幾也】令物【力呈反】各得其所【一本得作當】經綸【本又作論同音倫又魯門反】屯【張倫反】蹇【紀勉反】循難【似遵反猶履也】喪其【息浪反】巳比【上音紀下毗志反】以近【附近之近】暉【許歸反字又作輝】而耽【丁南反】於樂【音洛】
周易繫【徐胡詣反本系也又音係續也字從????若直作????下糸者音口奚反非】辭【本亦作依字應作詞說也說文云詞者意内而言外也辤不受也受辛者辤辝籕文辤字也】上第七【本亦作繫辭上王肅本皆作繫辭上傳訖於雜卦皆有傳字本亦有無上字者】韓伯注【本亦作韓康伯注案王輔嗣止注上下經講者相承用韓注繫辭以下續之】
地卑【如字又音婢本又作埤同】其易之門【本亦作其易之門戶】斷矣【丁亂反】之分【符問反章末注同】著矣【張慮反】見矣【賢徧反注同】縣象【音玄】雨施【始豉反】相摩【本又作磨末何反京云相磑切也磑音古　代反馬云摩切也鄭注禮記云迫也迫音百】相盪【衆家作蕩王肅音唐黨反馬云除也桓云動也唯韓云相推盪】鼓之【虞陸董皆云鼓鼓動也】霆【王肅呂忱音庭徐又徒鼎反又音定京云霆者雷之餘氣挺生万物也說文同蜀才云疑為電】運行【姚作違行】大始【音泰王肅作泰】坤作【虞姚作坤化姚云化當為作】易知【以豉反訖章末同鄭荀董並音亦】簡能【如字姚云能當為從】而成位乎其中【馬王肅作而易成位乎其中】繫辭【音系卷内皆同】焉而明吉凶【虞本更有悔吝二字】迭【田節反】剛柔者晝夜之象【虞作晝夜者剛柔之象】三極【陸云極至也馬云三統也鄭韓云三才也王肅云隂陽剛柔仁義為三極】能見【賢遍反】易之序也【陸云序象也序云次也虞本作象】所樂【音岳適會也虞本作所變】而玩【正亂反研玩也馬云貪也鄭作翫】祐之【音又後同】　　爻者【戶交反說文云交也】小疵【徐才斯反馬云瑕也】辯吉凶【如字京云明也虞董姚顧蜀才並云别也音彼列反】見乎【賢遍反】乎介【音界注同王肅干韓云纎介也】纎【息亷反】震无咎【馬云震驚也鄭云懼也王肅韓云動也周云救也】險易【以豉反注同京云險惡也易善也】之否【備鄙反】天地準【如字京云準等也鄭云中也平也】彌【如字本又作弥】綸【音倫京云彌遍綸知也王肅云綸纒裹也荀云彌終也綸迹也】天下之道【一本作天地】俯以【音甫】察於【一本作觀於】反終【鄭虞作及終】之說【如字宋衷始銳反云舍也】　　烟【音因】煴【紆云反】盡聚【津忍反下同】知周【音智注同】道濟【如字鄭云道當作導】不流【如字京作留】樂天【音洛注同虞作變天】功贍【涉豔反】範圍【鄭云範法也馬王肅張作犯違張云犯違猶裁成也】而知【如字荀爽荀柔之明僧紹音智】以上【時掌反】之稱【尺證反下章反注同】知者【音智下之知注知者其知仁知並同】其分【符問反】鮮矣【悉淺反注同師說云盡也鄭作尟馬鄭王肅云少也】　　藏諸【才剛反鄭作臧云善也】衣【於既反】被【皮寄反】則有經營之功也【本亦无功字一本功作迹】成象【蜀才作盛象】爻法【胡孝反馬韓如字云放也蜀才作效】形詰【去吉反】大虚【音泰下大極同】欻爾【況勿反】自造【在早反下同】稱極【尺征反】爲稱【尺證反】不禦【魚呂反禁止也】乎迩【本又作邇音尒】也專【如字陸作塼音同】也翕【虚級反斂也】也闢【婢亦反開也】易簡【以豉反】知崇【音智注同】禮【蜀才作體】卑【必彌反本亦作埤徐音婢下同】賾【仕責反下同九家作冊京作嘖云情也】典禮【京作等禮姚作典體】以斷【丁亂反下注同】惡也【於嫁反荀作亞亞次也又烏路反馬鄭烏洛反亞通】言天下之至動而不可亂也【衆家本並然鄭本作至賾云賾當為動九家亦作冊】可遠【袁万反】之惡【烏路反】錯之【七各反】議之【陸姚桓玄荀柔之作儀之】則盡【津忍反】子和【胡臥反注同】縻之【本又作靡亡池反徐又亡彼反京作劘】行【下孟反下同】見乎【賢遍反】樞【尺朱反王廙云戶樞也一云門】機【王廙云弩牙也】先號【戶羔反】咷【道羔反】或默【亡北反字或作嘿】利斷【丁亂反王肅丁管反】其臭【昌又反】　　初六藉【在夜反下同】用白茅【卯交反】无咎【或以此為别章今不用】苟錯【七故反本亦作措】可重【直勇反】慎斯術也【時震反鄭干同一本作順師用義鄭云術道】不德【鄭陸蜀才作置鄭云置當為德】下人【遐嫁反後同】爲階【姚作機】爲易者【本又云作易者】乘釁【許覲反】致寇至【徐或作戎宋衷云戎誤】乘也者【如字一讀繩證反】慢藏【才浪反】誨【如字敎也虞作悔謂悔恨】冶容【音也鄭陸虞姚王肅作野言妖野容儀敎誨淫泆也王肅云作野音也】　　大衍【延善反又注演同鄭云衍演也干云合也王廙蜀才云廣也】大極【音泰】掛一【卦買反别也王肅音卦】揲【時設反案揲猶數也說文云閱持也一音思頰反徐音息列反鄭云取也】歸奇【紀宜反注下同】於扐【郎得反下同馬云指間也荀柔之云别也】後掛【京作卦云再扐而後布卦】之策【初革反字亦作筴】當【如字下同】期【本又作朞音基同】而伸【本又作信音身】而長【丁丈反】德行【下孟反】酬【市由反徐又音疇】酢【在洛反京作醋】與祐【音又助也馬云配也荀作侑】聖人之道【明僧紹作君子之道】以言者【下三句無以字一本四句皆有】如嚮【許兩反又作響】能與【音預下及注同】參伍【七南反】錯【七各反】綜【宗統反】天地之文【一本作天下虞陸本作之爻】无籌【直周反】研【蜀才作揅】幾也【如字本或作機鄭云機當作幾幾微也】夫易開【王肅作闓音同】物成務【一本無夫易二字】冒天【莫報反注同覆也】以斷【丁亂反下二章同】蓍【音尸】圓而【本又作員音同】方以知【音智注同下知以叡知注神知皆同】有分【符問反】易以【以豉反韓音亦謂變易】貢【如字告也京陸虞作工荀作功】洗心【劉瓛悉殄反盡也王肅韓悉禮反京荀虞董張蜀才作先石經同】洗濯【直角反】藏往【如字劉作臧善也】能與【音預】不殺【馬鄭王肅干所戒反師同徐所例反陸韓如字】者夫【音符如字】齊戒【側皆反注同】以神明其德夫【荀虞顧絶句衆皆以夫字為下句一本無夫字】闔戶【胡臘反】闢戶【婢亦反王肅甫亦反】施生【始豉反】見乃【賢遍反】　　是故易有大極【大音泰注同大極无也馬云北辰也王肅云此章首獨言是故者揔衆章之意】无稱之稱【並尺證反】縣象【音玄】探【吐南反】賾【九家作冊】索隱【色白反】亹亹【亡偉反】莫善乎蓍龜【本亦作莫大】見吉【賢遍反】河出【如字又尺遂反下同】洛出【王肅作雒漢家以火德王故從各隹】又以尚賢也【鄭本作有以】子曰書不盡【如字又津忍反下同】之緼【紆粉反徐於憤反王肅又於問反】之奥【烏報反】而上【時掌反】而錯【七故反注同本又作措】之賾【本亦作之至賾】而裁【音才本又作財】默而成【本或作默而成之】德行【下孟反】
周易繫辭下第八
而重【直龍反注同】明治【直吏反】繫辭【音係卷内皆同】而命【孟作明】或否【備鄙反】而斷【丁亂反】則見【賢遍反下及注皆同】趣時【七樹反】貞勝【姚本作貞稱】乎累【劣偽反】殉吉【辭俊反後同】未離【力智反】盡會【津忍反下同】貞觀【官換反又音官】貞夫【音符】確然【苦角反馬韓云剛貌說文云高至】人易【以豉反下注同】隤然【大回反馬韓云柔貌也孟作退陸董姚作妥】象比【音象】施生【始豉反】大寶【孟作保】曰人【王肅卜伯王桓玄明僧紹作仁】禁民【音金又金鴆反】包【本又作庖白交反鄭云取也孟京作伏】犧【許宜反字又作羲鄭云鳥獸全具曰犧孟京作戱云伏服也戲化也】氏【包犧氏大皥三皇之最先】之王【于況反】不究【九又反】爲罟【音古馬姚云猶网也黄本作為网罟云取獸曰网取魚曰罟】以佃【音田本亦作田】以漁【音魚本亦作魚又言庶反馬云取獸曰佃取魚曰漁】斲木【陟角反】爲耜【音似京云耒下耓也陸云廣五寸耓音勑丁反】爲耒【力對反京云耜上句木也說文云耜曲本垂所作字林同力佳反徐力猥反垂造作也本或揉木為之耒耨非】耒耨之利【奴豆反馬云鉏也孟云耘除草】爲市【世本云祝融為市宋衷云顓頊臣也說文云市時止反】噬【市制反】嗑【胡臘反】不解【佳賣反】易窮則變變則通通則久【一本作易窮則變通則久】祐之【音又本亦作佑】下治【直吏反章末同】以别【彼列反一本作辯】挎【本又作刳口孤反徐又口溝反】掞【以冉反本亦作剡】楫【本又作檝將輒反下同徐音集又子入反方言云楫謂之橈或謂之櫂說文云楫舟櫂也】致遠以利天下【一本無此句】諸渙【音喚】以利天下蓋取諸隨【一本無以利天下一句】重門【直龍反】柝【他洛反馬云兩木相繫以行夜說文作字林他各反同】暴客【白報反鄭作虣】斷木【丁緩反又徒緩反斷斷絶】爲杵【昌呂反】掘地【其月反又其勿反】爲【求酉反】爲弧【音胡說文云木弓】剡木【以冉反字林云銳也因冉反】諸睽【苦圭反又音圭】則爭【爭鬬之爭下同】厚衣【於既反】喪期【並如字】无數【色具反】棺椁【上音官下音郭】而治【直吏反下同】書契【苦計反】決斷【都亂反】象也者像也【衆本並云像擬也孟京虞董姚還作象】卦奇【紀宜反注同】德行【下孟反下同】畫奇【音獲下同】憧憧【本又作昌容反】以貫【古亂反】屈也【丘勿反下同】信也【本又作伸同音申下同韋昭漢書音義云古伸字】尺蠖【紆縛反蟲名也徐又烏郭反】龍虵【本又作蛇同】之蟄【直立反】全身【本亦作存身】思慮【息吏反】而累【劣偽反】蒺【音疾】藜【音棃】死其【其亦作期】射【食亦反下注同】隼【恤允反】高墉【音容】不括【古活反結也】結閡【五代反】不懲【直升反】屨【俱遇反】校【胡孝反下同】滅止【本亦作趾】弗去【羌呂反】何校【河可反又音河】其治【直吏反下同】知小【音智】尟不【本亦作鮮仙善反少也】折足【之設反】覆公【芳六反】餗【音速馬作粥】形渥【於角反】不勝【音升】而上【時掌反】未離【力智反】先見【賢遍反】介于【徐音戒衆家作介徐云王廙古黠反】斷可【丁亂反注同】復行【扶又反注復行同】造形【七報反】之分【符問反】无祇【韓音祁支反注同王廙輔嗣音支】舍凶【音捨】絪【本又作氤同音因】緼【本又作氲紆云反】化醇【音淳】易其【以豉反】不迕【五路反字亦作忤】其易之門邪【本又作門戶邪】之撰【仕勉反下章同數也廣雅云定也王肅士眷反】數也【色柱反】爻繇【直救反下同服䖍云抽也抽出吉凶也韋昭云由也吉凶所由而出也】於稽【古兮反考也】闡幽【昌善反明也】辯物【如字徐扶勉反别也】斷辭【丁亂反注同】辭文【如字一音問】而中【丁仲万注同】因貳【音二鄭云當為式】民行【下孟反注同】所蹈【徒報反】之柄【兵病反】之脩【如字鄭云治也馬作循】之辯【如字王肅卜免反】不厭【於豔反注同】後易【以豉反注同】長裕【丁丈反注同】其施【始豉反下同】巽稱【尺證反又尺升反】和行【下孟反】以遠【于万反注同】不濫【力暫反】可遠【馬王肅韓袁万反注皆同師讀如字】上下【時掌反章末同】趣舍【音捨】處昧【音妹】而揆【葵癸反度也】其方【馬云方道】能循【似倫反】以度【待洛反】以要【一遥反下文要終同】其要【於妙反】易知【以豉反】撰德【鄭作算云數也】噫【於其反王肅於力反辭也馬同】亦要【一妙反絶句又一遥反則句至吉凶】則居【馬如字處也師音同鄭王肅音基辭】知者【音智】彖辭【吐貫反馬云彖辭卦辭也鄭云爻辭也周同王肅云彖舉象之要也師說通謂爻卦之辭也一云即夫子彖辭】則思【息吏反】貫之【古亂反】轉近【附近之近下章以近同】而上【時掌反】須援【于眷反】剛勝【升證反一音升】勝其【音升】閑邪【似嗟反】其當【如字下當文王同】紂【直又反】蒙難【乃旦反】能亨【許庚反】易者【以䜴反注同】其治【直吏反】德行【下孟反下德行同】易以【以豉反下注險易同】知阻【莊呂反】能說【音悦注同】亹亹【亡偉反鄭云汲汲也王肅云勉也】役思【息吏反】探【吐南反】射【食亦反】不厭【於豔反】以盡【津忍反下同】愛惡【烏路反注同鄭烏洛反】泯然【亡忍反】比爻【毗志反】辭枝【音支】誣善【音無】
周易說卦第九
幽贊【本或作讃子旦反幽深也贊明也】蓍【音尸說文云蒿屬生千歲三百莖易以為數天子九尺諸侯七尺大夫五尺士三尺毛詩草木疏云似藾蕭青色科生鴻範五行傳云蓍百年一本生百莖論衡云七十歲生一莖七百歲生十莖神靈之物故生遲也史記云生滿百莖者其下必有神龜守之其上常有雲氣覆之淮南子云上有叢蓍下有伏龜】如嚮【香兩反本又作響】參【七南反又如字音三】天【或作夫者非】而倚【於綺反馬云依也王肅其綺反云立也虞同蜀才作奇通】數【色具反】參奇【紀宜反】觀變【一本作觀變化】揮【音輝鄭云揚也王廙韓云散也】盡性【津忍反】要其【一遥反】迭用【田節反】六位而成章【本又作六畫】相薄【旁各反陸云相附薄也馬鄭顧云薄入也】相射【食亦反虞陸董姚王肅音亦云厭也】數往【色具反又色主反】而數【色主反下文同】晅【況晚反京云乾也本又作暅徐古鄧反又一音香元反】以說【音悦後皆同】嚮明【許亮反】而治【直吏反】妙萬物【如字王肅作眇音妙董云眇成也】橈【徐乃飽反王肅乃敎反又呼勞反】熯【王肅云呼但反火氣也徐本作暵音漢云熱暵也說文同】莫盛【是政反鄭音成云裹也】水火不相逮【音代一音大計反鄭宋陸王肅王廙無不字】悖【必内反逆也】爲豕【京作彘】爲狗【音苟】一索【色白反下同馬云數也王肅云求也】長男【丁丈反下長女長子皆同】中男【丁仲反下同】少男【詩照反下少女皆同】爲圜【音圓】瘠【在亦反下同王廙云健之甚者為多骨也京荀作柴云多筋幹】駁【邦角反】爲釡【房甫反】爲吝【京作遴】嗇【音色】爲柄【彼病反】爲龍【如字虞干作駹虞云倉色干云雜色】爲旉【王肅音孚干云花之通名鋪為花貌謂之本又作專如字虞同姚云專一也鄭市戀反】蒼筤【音郎或作琅通】萑【音丸廣雅云藡也藡音狄】葦【韋鬼反蘆】馵【主樹反京作朱荀同陽在下】的【丁歷反說文作馰】顙【桑黨反的顙白頭】反生【麻豆之屬反生戴莩甲而出也虞作阪云陵坂也陸云阪當為反】蕃【音煩】鮮【息連反】爲臭【昌又反王肅作為香臭】寡髮【如字本又作宣黑白雜爲宣髪】爲廣【如字鄭作黄】爲近【附近之近】三倍【步罪反】其究【九又反】矯【紀表反一本作撟同】輮【如九反王肅奴又反又女九反又如又反馬鄭陸王肅本作此宋衷王廙作揉宋云使曲者直直者曲爲揉京作柔荀作橈】弓輪【姚作倫】美脊【精亦反】爲亟【紀力反王肅去記反荀作極云中也】爲薄【旁博反】啼【徒低反】爲曳【以制反】眚【生領反王廙云病也】甲胄【直又反】乾卦【古丹反鄭云乾當爲幹陽在外能幹正也董作幹】鱉【卑列反本又作鼈同】蟹【戶買反】蠃【力禾反京作螺姚作蠡】蚌【步項反本又作蜯同】科【苦禾反空也虞作折】槁【苦老反鄭作槀干作熇】爲徑【古定反】果蓏【力火反馬云果桃李之屬蓏瓜瓠之屬應劭云木實曰果草實曰蓏說文云在木曰果在地曰蓏張晏云有核曰累無核曰蓏京本作果墮之字】閽【音昬】寺【如字徐音侍亦作䦙字】黔【其亷反徐音禽王肅其嚴反鄭作黚謂虎豹之屬貪冒之類】喙【況廢反徐丁遘反】爲堅多節【一本無堅字】爲巫【亡符反】附決【如字徐音宂】剛鹵【力杜反鹹土也】爲羊【虞作羔此六子依求索而為次第也本亦有以三男居前三女後從乾健也章至此韓無注或有注者非也荀爽九家集解本乾後更有四爲龍為直爲衣為言巛後有八爲牝爲迷爲方爲囊為裳爲黄爲帛爲漿震後有三爲王爲鵠爲鼓巽後有二爲楊爲鸛坎後有八爲宫爲律爲可爲棟爲叢棘爲狐爲蒺蔾為桎梏離後有一爲牝牛艮後有三爲鼻爲虎爲狐兌後有二爲常爲輔頰注云常西方神也不同故記之於此】
周易序卦第十
之稺【直吏反本或作稚】爭興【爭鬭之爭下同】所比【毗志反下注同】所畜【敕六反本亦作蓄下及雜卦同】以否【備鄙反下同】以觀【官喚反】亨則【許庚反鄭許兩反徐音向同】實喪【息浪反】所錯【七各反注同徐七路反】之緼【紆粉反本又作藴】遠小人【袁万反】有難【乃旦反下同】以解【音蟹下同】決邪【似嗟反】而上【時掌反】去故【起呂反下同】以和【胡卧反又如字】齊【才細反又如字】若長【丁丈反】說【音悦下及注同】行過【下孟反】
周易雜卦【韓云雜糅衆卦也孟云雜亂也】第十一
雜糅【如字反】比【毗志反下同】樂【音洛注同】臨觀【古亂反】屯見【賢遍反注及下皆同鄭如字】經綸【本又作論音倫又力門反】上升【時掌反下文離上并注同】豫怠【如字姚同京作治虞作怡】則飭【音敇注同整治也鄭本王肅作飾】剥爛【老旦反】晝也【竹又反】誅也【荀云誅滅也陸韓云傷也】解【音蟹】難也【乃旦反】衆【荀作終】去故【起呂反】豐多故【衆家以此絶句】親寡旅也【荀本豐多故親絶句寡旅也别爲句】道長【丁丈反】
周易畧例【此是輔嗣所作既釋經文故相承講之今亦隨世音焉或有題爲第十者後人輒加之耳】明彖　　動不能制動【一本作天地不能制動】貞夫【音符後皆同】琁【悉全反又作旋】璣【音機本又作機或作幾】輻【音福】湊【干豆反】則思【息吏反】可遠【于万反于万反】能渝【羊朱反】至賾【仕責反】能與【音預】觀彖以斯【一本作以彖觀之】明爻通變　好靜【呼報反】度量【音亮】朝【直遥反】廷【音定】必比【毗志反】隆墀【本又作坻直其反坻螘冢】遠壑【火各反】而濟【一本作而載】能說【音悦】善邇【善又作繕】愛惡【烏路反次章同】語成而後有格【舊本如此一本格作括】能與【音豫】明卦適變通爻【本又作明卦通變適爻又一本直云適變通爻】　否泰【備鄙反】險易【以豉反章内同】於斷【丁亂反】要其【一遥反】辟險【音避本亦作避後章同】比復【毗志反】好先【呼報反】侮妻【亡甫反】故當【如字】其介【音界本又作分符問反】明象觀意【本亦作見意】　猶蹄【音啼】在兔【他故反字又作菟】筌者【七全反筌蹄事見莊子】重畫【直龍反下胡麥反下同】應健【音鷹】滋漫【末半反】縱復【扶又反】辯位　繫辭【戶計反下同】位分【扶問反下同】去初【羌呂反】無六爻【無亦作損】
畧例下【舊本如此本或無下字】
率【音類又音律又所律反】相比【毗志反】險易【以豉反】之行【下孟反】去六【羌呂反】見咥【直結反】所怨【紆万反又紆元反】
卦畧【凡十一卦】
屯難【乃旦反遯明夷卦同】所馮【皮氷反本亦作憑】蒙隂昧【音妹】不諮【本亦作資】四遠【袁万反觀明夷卦同】初比【毗志反】履不處【謂陽爻不處其位爲美】履者禮也【今雜卦無此句韓注有或傳寫者誤】臨剛長【丁丈反遯卦同】觀【古亂反】以所見【一本所作知】以近【附近之近明夷卦同】大過棟橈【乃孝反】拯弱【拯救之拯】同好【呼報反】所贍【常豔反】褊矣【必淺反】遯浸【子鴆反】長【張丈反】難在【乃旦反】亨在【許庚反】大壯觸【昌録反】蕃【扶袁反】明夷最遠【于万反】最近【附近之近】而難【乃旦反】能溺【寧歷反】睽最見【賢遍反豐卦同】洽乃【咸夾反本又作合】豐惡闇【烏路反】之沛【步貝反又普貝反】之蔀【步口反】明昧【音妹本亦作妹又作沬皆末貝反下文同】無與【如字又音預】折其【之舌反】
經典釋文卷二

[book_title]卷三
尚書音義上
尚書序【此孔氏所作述尚書起之時代并叙為注之由故相承講之今依舊為音】
伏【古作虙】犧【本又作羲亦作戲許皮反說文云賈侍中說此犧非古字張楫字詁云羲古字戲今字】氏【一號庖犧氏三皇之最先風姓母曰華胥以木德王即太皥也】之王【于况反】始畫【乎麥反】八卦【俱賣反】書契【苦計反書者文字契者刻木而書其側故曰書契也一云以書契約其事也鄭玄云以書書木邊言其事刻其木謂之書契也】結繩【易繫辭云上古結繩以治後世聖人易之以書契】文籍【文字也籍籍書】神農【炎帝也姜姓母曰女登以火德王三皇之二也】黄帝【軒轅也姬姓少典之子母曰附寶以土德王三皇之三也史記云姓公孫名軒轅一號有熊氏】三墳【扶云反墳大也】少【施照反】昊【胡老反少昊金天氏名摯字青陽一曰玄囂己姓黄帝之子母曰女節以金德王五帝之最先】顓【音專】頊【許玉反顓頊高陽氏姬姓黄帝之孫昌意之子母曰景僕謂之女樞以水德王五帝之二也】高辛【帝嚳也姬姓嚳音口毒反母名不見以木德王五帝之三也】唐【帝堯也姓伊耆氏堯初為唐侯後為天子都陶故號陶唐氏帝嚳之子帝摯之弟母曰慶都以火德王五帝之四也】虞【帝舜也姓姚氏國號有虞顓頊六世孫瞽瞍之子母曰握登以土德王五帝之五也先儒解三王五帝多與孔不同並見題】夏【禹天下號也以金德王三王之最先】商【湯天下號也亦號殷　以水德王三王之二也】周【文王武王有天下號也以木德王三王之三也】雅誥【故報反告也示也】奥義【烏報反深也】一揆【葵癸反度也】八索【所白反下同求也徐音素本或作素】左史【史官在左】倚【於綺反劉琴綺反】相【息亮反倚相楚靈王時史官】刪【色姦反】以黜【丑律反】斷【丁亂反】訖【居乙反又許乙反】芟【色咸反】翦【咨淺反】撮【七活反】機【本又作幾】典【凡十五篇正典二攝十三十一篇亡】謨【莫胡反凡三篇正二攝一】訓【凡十六篇正二篇亡攝十四三篇亡】誥【凡三十八篇正八攝三十十八篇亡】誓【市制反凡十篇正八攝二一篇亡】命【凡十八篇正十二三篇亡攝六四篇亡】恢【苦回反大也】坦【土但反】秦始皇【名政二十六年初并六國自號始皇帝】焚書坑【苦庚反】儒【焚詩書在始皇之三十四年坑儒在三十五年】逃難【乃旦反】解【音蟹】學校【戶教反詩箋云鄭國謂學為校】闡【尺善反大也明也】濟【子禮反郡名也】伏生【名勝】年過【古卧反後同】以傳【直專反下傳之子孫同】裁二十餘篇【即馬鄭所注二十九篇是也】魯共【音恭亦作龔又作恭共王漢景帝之子名餘】好治【呼報反下好古同】壞【音怪下同字林作云公壞反毁也】及傳【謂春秋也一云周易十翼非經謂之傳】論語【上如字又音倫】科斗【上苦禾反科斗蟲名蝦蟇子書形似之】隸古【上音麗謂用隸書寫古文】增多伏生二十五篇【謂虞書大禹謨夏書五子之歌胤征商書仲虺之誥湯誥伊訓太甲三篇咸有一德說命三篇周書秦誓三篇武成旅微子之命蔡仲之命周官君陳畢命君牙冏命】合於【舊音閤又如字下同】臯【音高本又作咎】陶【音遥本又作繇】盤【步干反本又作般】復出【上扶又反下同】凡五十九篇【即今所行五十八篇其一是百篇之序】其餘錯亂磨滅【謂虞書汨作九共九篇槀飫夏書帝告釐沃湯征汝鳩汝方商書夏社疑至臣扈典寶明居肆命徂后沃丁咸乂四篇伊陟原命仲丁河亶甲祖乙高宗之訓周書分器旅巢命歸禾嘉　禾成王政將蒲姑賄肅慎之命亳姑凡四十二篇亡】悉上【時掌反】詔為【于偽反】覃【徒南反深也】思【息嗣反】採【本又作采】摭【之石反一音之若反】敷【芳夫反】暢【丑亮反】序所以為【于偽反又如字】義見【賢遍反】各冠【工亂反】巫【音無】蠱【音古】事【漢武帝末征和中江充造蠱敗戾太子故經籍道息焉】貽【以之反遺也】
堯典第一　卷之一　虞書【凡十六篇十一篇亡五篇見存】
孔氏傳【傳即注也以傳述為義舊說漢以前稱傳】
昔【古也】堯【唐帝名馬融云諡也翼善傳聖曰堯】聦【千公反】思【息嗣反又如字下同】著【張慮反】遁【本又作遯徒遜反退也避也】禪【時戰反讓也授也】放【方往反注同徐云鄭王如字】勲【許云反功也馬云放勲堯名皇甫謐同一云放勛堯字】欽明文思【馬云威儀表備謂之欽照臨四方謂之明經緯天地謂之文道德純備謂之思】被【皮寄反徐扶義反】名聞【音問本亦作問】溢【音逸】九族【上自高祖下至玄孫几九族馬鄭同】黎【力兮反】羲和【馬云羲氏掌天官和氏掌地官四子掌四時】昊【胡老反】重【直龍反少昊之後】黎【高陽之後】日月所會【謂日月交會於十二次也寅曰析木卯曰大火辰曰壽星巳曰鶉尾午曰鶉火未曰鶉首申曰實沈酉曰大梁戍曰降婁亥曰娵訾子曰玄枵丑曰星紀】嵎【音隅馬云嵎海嵎也夷萊夷也尚書考靈耀及史記作禺銕】暘【音陽】谷【工木反又音欲下同馬云暘谷海嵎夷之地名】曰出於谷【本或作日出於陽谷陽衍字】寅【徐以真反又音夷下同】賓【如字徐音殯馬云從也】出日【上尺遂反又如字注同】平【如字馬作苹普庚反云使也下皆故此】秩【如字】日中【真仲反又如字】殷【於勤反馬鄭云中也】七宿【音秀下同】畢見【賢遍反下同】析【星歷反】孳【音字】乳化【上儒付反說文云人及鳥生子曰乳獸曰產】申重【直用反】南訛【五禾反】昧【武内反】冥【莫定反】餞【賤衍反馬云滅也滅猶没也】毨【先典反說文云仲秋鳥獸毛盛可選取以為器用也】分别【彼列反下同】隩【於六反馬云煖也】氄【如勇反徐又而充反又如充反馬云温柔貌】辟【音避】耎【如兖反本或作濡音儒】毳【尺銳反】暨【其器反】朞【居其反下同】旬【似遵反十日為旬】迊【子合反】釐【力之反】熙【許其反興也】疇【直由反】放【方往反注同】胤【引信反馬云嗣也】吁【況于反徐往付反一音于】嚚【魚巾反】訟【才用反馬本作庸】又好【呼報反下注同】爭【鬭也】若予【音餘又羊汝反】采【七在反馬云官也】復求【上扶又反】驩【呼端反】兜【丁侯反】共工【上音恭注同】【仕簡反徐音撰馬云具也】都於【下音烏】官稱【尺證反】滔【土刀反】漫【末旦反下同又末寒反】背【音佩】傲【五報反下同】很【恨懇反】湯湯【音傷】洪【戶工反】浩浩【胡老反】滌【大歷反】襄上【時掌反】俾【必爾反】僉【七亷反又七劒反】曰於【音烏】鯀【故本反馬云禹父也】朝臣【上直遥反】咈【扶弗反忿戾也】方命【如字馬云方放也徐云鄭王音放】圯【皮美反】戾【力計反】异【徐云鄭音異孔王音怡已也】朕【直錦反馬云我也】巽【音遜馬云讓也】否【方久反不也又音鄙】忝【他簟反辱也】不肖【音笑說文云肖骨肉相似也不似其先故曰不肖】錫【星歷反】鰥【故頑反】虞舜【虞氏舜名也馬云舜諡也舜死後賢臣録之臣子為諱故變名言諡】俞【羊朱反】德行【下孟反下其行同】瞽【音古】傲【五報反】瞍【素后反】之稱【尺證反又如字】諧【戶皆反】烝烝【之丞反】姦【古顔反】女于【上尼據反】妻【千計反】媯【居危反】汭【如銳反水之内也杜預注左傳云水之隈曲曰汭】嬪【毗人反】
舜典第二
【王氏注相承云梅頤上孔氏傳古文尚書云舜典一篇時以王肅注頗類孔氏故取王注從慎徽五典以下為舜典以續孔傳徐先民亦音此本今依舊音之】難【乃丹反】曰若稽古帝舜曰重華協于帝【此十二字是姚方興所上孔氏傳本無阮孝緒七録亦云然方興本或此下更有濬哲文明温恭允塞玄德升聞乃命以位凡二十八字異聊出之於王注無施也】徽【許韋反王云美馬云善也】從【才容反】八元【左傳高辛氏有才子八人伯奮仲堪叔獻季仲伯虎仲熊叔豹季貍忠肅恭懿宣慈惠和天下之民謂之八元】揆【葵癸反】八凱【開在反左傳高陽氏有才子八人蒼舒隤敳檮戭大臨尨降庭堅仲容叔逹齊聖廣淵明允篤誠天下之民謂之八凱】來朝【直遥反】麓【音麓王云録也馬鄭云山足也】愆【起䖍反】詢【音荀】厎【之履反王云致也馬云定也本或作非】正月【音政又音征】文祖【王云文祖廟名馬云文祖天也天為文萬物之祖故曰文祖】璿【音旋】上帝【王云上帝天也馬云上帝太一神在紫微宮天之最尊者】禋【音因王云絜祀也馬云精意以享也】六宗【王云四時寒暑日月星水旱也馬云天地四時也】墳衍【扶云反下音演】輯【徐音集王云合馬云歛也】五瑞【垂偽反信也】牧【牧養之牧徐音目】廵【似遵反徐養純反】守【詩救反或作狩】岱【音代泰山也】柴【士皆反爾雅祭天曰燔柴馬云祭時積柴加牲其上而燔之】廵行【下孟反】燔【扶袁反又扶云反】瀆【徒木反】同律【王云同齊也律六律也馬云律法也鄭云陰呂陽律也】度【如字丈尺也】量【力尚反注同斗斛也】衡【稱也】贄【音至本又作摯】纁【許云反】復【扶又反下同】還【音旋】華【戶化反華山在弘農】十有【如字徐于救反】至于北岳如西禮【方興本同馬本作如初】藝【魚世反馬王云襧】四朝【直遥反注同馬王皆云四面朝於方岳之下鄭云四朝四季朝京師也】敷【音孚】肈【音兆】十有二州【謂冀兖青徐荆揚豫梁雍并幽營也】濬【荀俊反】宥【音又馬云宥三宥也】扑【普卜反徐敷卜反】榎【皆雅反】贖【石欲反徐音樹】眚【所景反】怙【音戶】恤【峻律反憂也】共工【上音恭左傳少皡氏有不才子毁信廢忠崇飾惡言靖譛庸回服讒蒐慝以誣盛德天下之民謂之窮奇杜預云即共工】裔【以制反】驩【呼端反】兜【丁侯反左傳帝鴻氏有不才子掩義隱賊好行凶德醜類惡物頑嚚不友是與比周天下之民謂之渾敦杜預云即驩兜也帝鴻黄帝也】竄【七亂反】三苖【馬王云三苖國名也縉雲氏之後為諸侯蓋饕餮也左傳縉雲氏有不才子貪于飲食冒于貨賄侵欲崇侈不可盈厭聚歛積實不知紀極不念孤寡不恤窮匱天下之民以比三凶謂之饕餮杜預云縉雲黄帝時官名非帝子孫故以比二凶也貪財曰饕貪食曰餮】縉【音晉】饕【土刀反】餮【他節反】殛【紀力反】鯀【故本反左傳顓頊氏有不才子不可教訓不知話言告之則頑舍之則嚚傲很明德以亂天常天下之民謂之檮杌杜預云即鯀也檮杌凶頑無儔匹之貌】殂【才枯反】喪【如字反息浪反】考妣【必履反父曰考母曰妣】遏【安葛反或音謁】八音【謂金鐘也石磬也絲琴瑟也竹篪笛也匏笙也土塤也革鼓也木柷敔也】匏【白交反】故復【扶又反】闢【婢亦反徐甫亦反】惇【音敦】之長【丁丈反下同】而難【乃旦反】任【音任又而鴆反】奮【弗運反】俞【以朱反】懋【音茂王云勉也馬云美也】稽【音啓】首【稽首首至地臣事君之禮】契【息列反】陶【音遥】阻【莊呂反王云難也】播【波左反】猾【戶八反】宼【苦豆反】宄【音軌】劓【魚器反截鼻也】剕【扶味反刖足也】大辟【婢亦反死刑也】三處【昌慮反】於朝【直遥反】垂【如字徐音睡】共【音恭】斨【七良反】伯與【下音餘】益【臯陶子也】羆【彼皮反】寅【如字徐音夷】夔【求龜反】胄【直又反王云胄子國子也馬云胄長也教長天下之子弟】栗【戰栗也】永【徐音詠又如字】於【如字或音烏而絶句者非】拊【音撫徐音府】堲【徐在力反】讒【切韻士咸反】說【如字注同徐失銳反】殄【切韻徒典反】行【下孟反注同】喉【音侯】黜【丑律反】北【如字又音佩】令【力呈反】釐【力之反馬云賜也理也】下士【絶句一讀至方字絶句】别【彼列反】分【方云反徐扶問反】汨【音骨】共【音恭王已勇反法也馬同】稾【苦報反】飫【於庶反稾飫亦書篇名也汨作等十一篇同此序其文皆亡而序與百篇之序同編故存今馬鄭之徒百篇之序緫為一卷孔以各冠其篇首而亡篇之序即隨其次第居見存者之間衆家經文並盡此唯王注本下更有汨作九共故逸故亦作古】
大禹謨第三　卷之二
【徐云本虞書緫為一卷凡十二卷今依七志七録為十三卷】臯【音高】陶【音遥】矢【本又作□】謨【字又作謩】申重【直用反下同】文命【孔云文德教命也先儒云文命禹名】易【以豉反】治【直吏反】俞【羊朱反】攸【音由徐以帚反】寜【安也說文安寧如此願辭也】舍【音捨】告【故毒反】矜【居陵反】眷【俱倦反】奄【於簡反】迪【徒歷反】響【許丈反】應【應對之應下應風同】吁【況俱反】度【徒布反注守度同】虞度【下徒洛反後億度同】樂【音洛】去【起呂反】熙【火其反】咈【扶弗反】戾【連弟反】怠【音待】惰【徒卧反】曰於【音烏】歌樂【下音洛】俾【必爾反】壞【乎怪反】治【直吏反】格【庚白反】朕【直錦反】耄【莫報反】倦【其眷反】期頤【以之反期要頤養也】厭【於艷反】懈【于賣反】種【章用反】降【江巷反】治【直吏反注下同】當【丁浪反又如字】懋【音茂】愆【起䖍反】宥【音又】辜【音孤】好生【上呼報反】儆【居領反】重【直用反】假【工雅反】盡【津忍反】為民【于偽反】丕【普悲反大也徐甫眉反】聽【徐天定反】出【如字徐尺遂反】好【如字徐許到反】枚【音梅】蔽【必世反徐甫世反】斷【丁亂反】僉【七潛反】禁【今鴆反又音金】正月【音政徐音征】數【音朔】濟濟【子禮反】蠢【春允反】侮【亡甫反】慢【亡諫反】咎【其九反】誥【古報反】憚【徒旦反一音丹末反】脅【許業反】弗届【下音戒】田【本或作畋】號【戶高反】旻【武巾反】慝【他側反】載見【賢遍反】瞽【音古】瞍【素后反】夔夔【求龜反】齊【側皆反】諴【音咸】矧【失忍反】易【以豉反】當【丁浪反下同】還【經典皆音旋】誕【音但】階【徐音皆】楯【食允反】翳【於計反】闡【尺善反】洞【徒弄反】蠡【音禮】
臯陶謨第四
為帝【于偽反】夫【音扶】治【直吏反下同】蹈【徒報反】身修【絶句】惇【切韻都昆反】當【丁浪反下同】亦行【下孟反注性行行正直之行同】愿【音願】愨【切韻苦角反】恪【苦各反】擾【而小反徐音饒】毅【五既反】斷【丁亂反】撓【女孝反】浚【息俊反馬云大也】嚴【如字馬徐魚簡反】翕【許及反】俊乂【馬曰千人曰俊百人曰乂】百僚【本又作寮】撫【方武反】凝【魚凌反馬云定也】兢兢【居凌反】業業【如字徐五荅反】幾【徐音機】有典【馬本作五典】有分【符問反】有庸【馬本作五庸】衷【音中】明畏【畏如字徐音威馬本作威】有知【如字徐音智】思【如字徐音息吏反】襄【息羊反上也馬云因也案爾雅作儴因也如羊反】
益稷第五
當【丁浪反本亦作讜當蕩反李登聲類云讜言善言也】思【徐如字又息吏反】孜孜【音兹】浩浩【戶老反】墊【丁念反】瞀【音務一音茂本或作務】溺【乃歷反】予乘【下音繩】刋【苦安反】輴【丑倫反漢書作橇如淳音蕝以板置泥上服䖍云木橇形如木箕擿行泥上尸子云澤行乘蕝蕝音子絶反】樏【力追反史記作樏徐音丘遥反漢書作梮九足反】隨行【下孟反】槎【士雅反下同說文云衺斫又莊下反】暨【其器反】鮮【徐音仙馬云鮮生也】距【音巨】濬【思俊反】畎【公犬反】澮【故外反】廣尺【上音光浪反】深尺【上尸鴆反下深二仞同】艱【工閑反馬本作根云根生之食謂百穀】食處【昌慮反】鼈【必滅反】懋【音茂】鹽【余亷反】烝【之丞反】粒【音立】治【直吏反下同】當【丁浪反】好【呼報反】惡【烏路反又並如字】應【應對之應】徯【胡啓反】施【始豉反】重【直用反】股【音古】肱【古弘反】觀【舊音官又官喚反】蟲【直弓反】會【馬鄭作繪胡對反】彞【音夷馬同鄭云宗彞虎也】藻【音早本又作薻】粉米【說文作黺□徐本作䋛音米】黼【音甫白與黑謂之黼】黻【音弗黑與青謂之黻】絺【徐勅私反又勅其反馬同鄭陟里反刺也】繡【音秀】背【音佩】衮【工本反】僭【子念反】出【如字又勅遂反注同】納【如字又音内】撻【他末反又他達反】笞【勑疑反】颺【音揚】否【方有反徐音鄙】任【汝鴆反】應【應對之應】傲【五報反字又作奡】好【呼報反】傲【五羔反徐五報反注同】頟頟【五客反】殄【徒現反】娶【促住反】復往【上扶又反】【音孤】弗子【如字鄭將吏反】度【徒洛反】至于五千【馬云面五千里為
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:29:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>