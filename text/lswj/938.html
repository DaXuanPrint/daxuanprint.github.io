<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,原序,原序,原序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,王忠文集全文在线阅读,王忠文集全文在线下载,大玄古籍书库">
<meta name="description" content="文别集。明王t著。二十四卷(别本二十卷)。王t于建文时谥文节,正统中又改谥忠文。全书分为前后二集,各十二卷。前集题鄱阳刘杰编辑、庐陵刘同校正,有胡翰、胡行简二序;后集则题刘同编辑、刘杰校正,有宋濂、苏伯衡二序。正统刊本另有杨士奇专为此本所作序。王t是明初古文大家,宋濂序称其文凡三变:初年所作,幅程广而运化宏;壮年出游之后,气象益以沉雄;四十以后,乃浑然天成,条理不爽。其文以“序”“记”二体著力最深,成就也最大。有明正统间刘同、刘杰校刊本,《四库全书》即据此收入。《乾坤正气集》中收有二十卷本,尽管不是原本,">
<title>王忠文集_王t_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">王忠文集</span> <br/>
          作者： <span class="inputVal" id="bkauthor">王t</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]313083</span> <br/>
          说明： <span class="inputVal" id="bkdec">文别集。明王t著。二十四卷(别本二十卷)。王t于建文时谥文节,正统中又改谥忠文。全书分为前后二集,各十二卷。前集题鄱阳刘杰编辑、庐陵刘同校正,有胡翰、胡行简二序;后集则题刘同编辑、刘杰校正,有宋濂、苏伯衡二序。正统刊本另有杨士奇专为此本所作序。王t是明初古文大家,宋濂序称其文凡三变:初年所作,幅程广而运化宏;壮年出游之后,气象益以沉雄;四十以后,乃浑然天成,条理不爽。其文以“序”“记”二体著力最深,成就也最大。有明正统间刘同、刘杰校刊本,《四库全书》即据此收入。《乾坤正气集》中收有二十卷本,尽管不是原本,但流传较广,曾编入《金华丛书》,后又收入《丛书集成初编》。</span> <br/>
          封面： <span class="inputVal" id="bkimg">Z_19127.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]王忠文集
[book_author]王t
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]313083
[book_dec]文别集。明王t著。二十四卷(别本二十卷)。王t于建文时谥文节,正统中又改谥忠文。全书分为前后二集,各十二卷。前集题鄱阳刘杰编辑、庐陵刘同校正,有胡翰、胡行简二序;后集则题刘同编辑、刘杰校正,有宋濂、苏伯衡二序。正统刊本另有杨士奇专为此本所作序。王t是明初古文大家,宋濂序称其文凡三变:初年所作,幅程广而运化宏;壮年出游之后,气象益以沉雄;四十以后,乃浑然天成,条理不爽。其文以“序”“记”二体著力最深,成就也最大。有明正统间刘同、刘杰校刊本,《四库全书》即据此收入。《乾坤正气集》中收有二十卷本,尽管不是原本,但流传较广,曾编入《金华丛书》,后又收入《丛书集成初编》。
[book_img]Z_19127.jpg


[book_title]目录
钦定四库全书　　　　　集部六
王忠文集目h　　　　　别集类五【明】
卷一
赋
四言诗
五言古诗
卷二
五言古诗
五言律
五言排律
七言古诗
七言律
七言排律
卷三
七言~
歌
曲
卷四
论
辩
原
卷五
序
卷六
序
卷七
序
卷八
记
卷九
记
卷十
记
卷十一
记
卷十二
诏
制
诰
表
檄
铭
卷十三
拟
卷十四
拟
操
卷十五
议
赞
颂
箴
卷十六
碑
书
卷十七
题跋
辞
卷十八
杂着
卷十九
杂着
卷二十
杂着
卷二十一
传
卷二十二
传
字说
行状
卷二十三
哀辞
诔
祭文
墓志铭
卷二十四
墓志铭
墓表
【臣】等谨案王忠文集二十四卷明王B撰B字子充义乌人官至翰林待制使云南梁王殉节死事迹具明史本传是集前十二卷旧题鄱阳刘杰编辑庐陵刘同校正十三卷以下则编辑者改题同校正者改题杰意二人各X其半欤杰即正统六年为义乌丞时表B之忠於朝得赠官赐谥者也B有华川前集十卷後集十卷此本卷端胡翰胡行简二序皆为前集作宋锼詹衡二序皆为後集作其杨士奇一序则为此本作也B师黄糜阉镅в性ㄔ垂势湮拇计鱼人劣兴稳斯旆镄虺破湮姆踩变初年所作幅程广而运化宏壮年出游之後气象益以沉雄暨四十以後乃浑然天成条理不爽可谓知B之深矣集中多代拟古人之作盖学文之时设身处地以殚揣摩之功者非游戏笔也乾隆四十三年三月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]原序
王忠文集原序
古之为士者文行皆备而必行为之本故三代以上文最高古而无以文名者其所本不系於文也秦汉以来士始有专以文名如?违道畔义君子不道也杨子云剧秦美新是已若断断焉发於忠君爱亲之诚读之使人感激奋发希慕之不置虽去之千载犹目前然者诸葛武侯之出师李令伯之陈情是已近数百年来士多喜读韩文公欧阳文忠公苏文忠公之文要皆本其立朝大节炳炳焉有以振发人心者也我国家隆兴之初金华宋公景锿豕子充相继入翰林持文柄时诏修元史二公皆任总裁岿然一代之望也已而王公以翰林待制奉命招谕云南之未下者至则以天命人心从违吉凶之道反覆开谕其人初已向服会有倔疆拒命者公奋义死之後十年天兵下云南王公死事始暴白於中朝然旌褒之泽未及也皇上嗣大统之五年义乌丞刘杰白其忠于朝下诹於\而信诏赠翰林学士奉议大夫赐忠文於是距公之死七十年矣命下之日舆论欣快盖忠孝人人性分所固有者为天下者必表章之以正人心善俗化治道所系也其?晦於前而必彰於後者天道显忠佑善虽久远必不爽也杰又辑王公平素之文将刻以传属予序公之文蚤有声於胜国时入国朝首见用於朝廷於郊庙宋学士诸公序之详矣予特录其死节事以着其文之本也呜呼王公之死以使命盖与唐鲁公同鲁公之书传於後虽片楮尺素人得之千金不易矧文者至理要道之所寓乎其传无疑也公名B义乌人死年五十有二杰所建白十事采用其九论公死事在焉其亦可为Q於政体者矣庐陵杨士奇序

[book_title]原序
王忠文前集原序
吾婺以学术称者在至元中则金公吉甫胡公汲仲为之倡汲仲之後则许公益之柳公道传黄公晋卿吴公正传胡公古愚卓立并起而张公子长陈公君采王公叔善又皆彬彬和附於下当南北混一方地数万里人物不可以亿计而言文献之绪者以婺为首称则是数君子实表砺焉逮至正以後黄公犹秉笔居中朝於是沦谢殆尽而得吾子充绍其声光子充黄公里中子也尝负其所有涉涛江游吴中者久之又自吴u淮黄河而北Q于燕赵留辇毂之下久之尝用荐者检讨经筵编修史o讫无所遇合袢徊家露然自京师及四方之士不问识与不识见其文者莫不称颂其美则其得之黄公者深矣余间谒公华川上质其所业公不以为不可引之就学退见子充英妙之气奕奕文字间未尝不骇且意锐欲追及之其後每见则出其文以示余而亦每不同雍容俯仰如冠冕佩玉周旋堂陛之上驰骋分布如风云蛇鸟按兵行阵之间而音节曲折则与黄公如出一律勃乎水涌山立而其进未已也余亟读之不暇古之君子病无闻焉非有待乎其外也待乎外而闻焉者则君子之不闻者多矣君子之学将以求道而已苟得其道则其见之立言者犹其措诸事业也自吾识子充Ф十年缙绅学者不必才且贤率多就功名以取富贵然不旋踵而摧折身?死地翦为俘囚者其人往往而子充幸而相见固无恙也以其所得者计之其取诸造物者果孰优乎今子充年壮未艾才气足以有为天苟使之有位而措诸行事则不敢知由其所得益推而Q之古吾见其无不至矣昔汲仲有言千古圣贤相传之道由斯文而知之後之千古亦将由斯文而知今之道上下千古其人不相及矣必待此而後知其道焉然则吾子充之文不可不传也以余处其师友之间知之深不自知其言之过揆之於道学术之在吾乡犹其在天下也吾何嫌而不乐为天下道哉同郡胡翰序
17蒙作噩之T余沿三史事使浙见秘监黄先生西湖僧舍高第弟子王君子充在焉始相识明年冬诏徵先生入翰林为学士子充从至京时得陪绪论又明年余奔祖丧暨还燕而先生悬车告老子充且亦南归矣深以不得承为恨又数年浮海过上虞会林供奉希元询及浙水东人物希元称子充之美不~口且曰子充之文黄先生之文也余驱驰王事不遑细论乃今得子充文集而读之其材赡其学博其识正凛然有良史风拟左氏史迁诸文譬之G琳琅\大玉夷玉S然陈之于前识者知为至宝终莫敢优劣也他所着述皆温润典雅成一家言考其源委虽本之先生而超出乎规矩之外者盖深造自得之矣希元以与先生之文并观余谓驾宋轶唐轹西汉先秦而乎三代也先生在朝罕所接纳惟危君大朴傅君子通得相讲贯二君之文余归田後不能知其所至卓然可传於世子充一人而已子充静重笃厚谦恭自持其交於人久而弥敬其敏於学不耻下问所谓有德有言者於是乎见之矣余少也持未成之学漫仕以干禄玩运暝吕隙无闻敲瓦缶於黄钟之余操斤斧於公输子之侧瞢不知耻於是乎书庐陵胡行简序

[book_title]原序
王忠文後集原序
文者精醇之器也惟其醇而精则有非粗驳之流所能致者然谓其为精且醇焉何也近取诸身内而五藏外而百骸荣卫之回连经络之s束各有所管摄而相为流通远取诸物则夫一草木之微自根而干自干以达於柯而叶始敷焉人见其若离披而不属也细而察之虽一脉缕之微皆有所附丽而无自外至者此其故何哉形真而体完也世之为文者多如牛毛而麟角未之或见者有若美丈夫然眉目如画而贴牛耳以为司听贞嗖院方不可狎玩乃缀芍药翘于枝颠非惟弗之类纵炮鸾以为胶而欲其联系尚可得耶论文至此虽若甚易而实为至难其能无愧於斯者惟乌伤王君子充之为然乎子充少濂一十二岁颇观其幼时所为文幅程广而运化弘光焰奕奕起诸公间譬之构厦屋者揣材甚夥而基绪亦以广矣及齿u弱龄辄出游浙东西复渡江涉淮历齐鲁之墟至燕代而休焉所见乔岳长河摩日月而荡云烟精神翕然与之冥会故其为文波浪涌而鱼龙张风霆流而雨雹集五采竞明而十日并照譬之台阁已建楹础骈列觚棱高骞而气象益以沉雄荐绅之徒咸以为不可企仰而子充自视则犹K然也於是退藏重山密林中愈沉酣於古而密体於方今凡天人之理性命之奥皆肆其玄览而养厥灵淳其学遂底于成而年亦已u四十矣故其为文浑然天成而条理弗爽使人挹之而逾深味之而弗竭其平日华绮豪放之习至是X落殆尽譬之堂餮襄渥筚薅苟右瑟琴鸿生钜夫冠冕佩玉雍容揖逊於其间而闾巷布韦之士欲望其余光有不可得非其一而弗二密而不繁而造夫精醇之域者其孰能与於此哉乌伤有四君子曰喻叔奇何茂恭陈德先喻季直皆以文鸣于近代蔚茂汪洋固不可涯迦粢宰映於其中濂未知其孰为之先而孰为之後非深知子充者鲜不以斯言为过情也如濂不敏与子充同受业黄文献公之门亦尝有志於文辞海内作者无不得观之每读子充之文独心醉神融若饮醇酎子充亦以濂为知已俾序後集之首简昔者雷雅州嗜老泉苏公之文以为天下奇才且欲麋珠~芝躬执匕箸而饭其腹中恐为他馈之所伤也濂之爱子充揆於雅州盖有过无不及焉者序欲不作可乎虽笔意荒弱无所发明安知无雅州者兴缘斯序而求子充之文不但以濂为知言而其爱护子充者要当无所不用其情也金华宋濂序
夫圣人远矣後世於圣人之道犹有知焉则由六经之作其所以载夫道者以言为之舟车也言行道由行焉所系不已重乎道至於圣人矣犹不能无言而况君子乎是故学於道而有得焉修辞以惠後之学者其言虽未至於经其意则不悖於圣人矣盖道也者妙而不可见者也与其得於心人无得而见焉孰若言以传之已有得也人亦有闻故古君子一是皆以立言为事岂非成己成物之一端欤自宋南渡以来尚论学术之懿未有过於吾婺者也上下数百年作者往禅来续至于今而华川王先生出焉先生以~人之资承家传之旧而与侍讲黄文献公居同里游其门最久心传指授悉得其奥且山林之日长考索之精造诣之深尤非诸人所能及故发而为文温温乎其纯雅恢恢乎其?辨秩秩乎其密察也而要其归无不本於经者可谓有德有言之君子非欤文为华川集前後各十卷前集胡君翰既序以传先生复俾伯衡序之于後伯衡少先生八岁蚤又不能忘情於科目训诂笺注名物度数是讲是肄以追世好殆二十年後厉志於古学又不得硕师造就之视先生之夙有誉於斯文起敬起愧之不暇尚何能赞一辞哉虽然穷乡晚进仰望先生之风采而莫之见也想闻先生之议论而莫之及也得G其言语文章以观其志之所存学之所至道之所成庶几有所f焉此固先生立言之微意也传曰诵其诗读其书不知其人可乎然则求知先生者夫亦徵诸其文而已矣眉山苏伯衡序

[book_title]卷一
钦定四库全书
王忠文集卷一
明　王　撰
赋
思亲赋
天台陈君敬初幼孤事母尽孝壮岁远游所寓之室因名曰白云着思亲也吾内翰黄先生既为作白云之辞同门友王复造斯赋焉赋曰仰苍F之冥漠运玄化之浑沦何赋授之殊致或偏颇而不均抚予身之薄佑慨此生之多屯岂造物之见靳将受命之匪辰岁越在乎稚龄倏弃捐乎严君曾志学之未逮已过庭而无闻寄眇眇之弱植托微微之孤根洒血泪於枯柏结哀号於愁云痛蓼莪之既深幸菽水之可乐调旨甘於?v糁余粒於藜藿K积雪而笋生薏甓鳞跃奉慈训之温恭承懿范之柔恪虽罔极之莫忘固终养之有托急景不息芳年易徂曷致三曷贲重墟恐令名之不振使先猷之弗舒奉堂上之明命离膝下之深i辞故里i游名区荐绅是从冠盖为徒だ鲈屐痘凑汴钋骞忪痘识祭式诮靡藻诜茯闵|其旁敷嗟功名之蹭蹬慨日月之居诸处违离以自适与忧愤而长俱盼丘园之雨寂C桑梓之云腴A尝?其弗逮温踬科渚檬杵癯醴之难返念夙素之已渝感风树以浩叹闵燧谷而长吁至若青阳布和缛景腾美风扬柔l日转华晷虽行乐而何欢恨承之非迩朱明启节南薰奏琴果散嘉实树联芳枕炎蒸其孰理襟邑郁而莫任露宵零严霜晨被坂远萎兰隰空摧u雁哀哀以翔霄叶萧萧而陨地怵此日之苦思激往年之余涕玄冥临御重涸寒萧条徼塞e落乡关日韬光而弗耀川积冻而成乾伊天意之犹惨岂物情之能欢矧予怀之含瘁固触景而增酸抚四时之推移靡一息之停缓年既迫於喜惧日宜较乎长短指白云之在望缅丹丘之未远i归风而砍辖辶髟乱约E倘微荣之可养固远游之焉敢闵干禄以辞亲曾为吏而u险在往哲其犹然可吾侪之不勉誓至恩之少酬期余生之无忝持寸草之微心报春晖於未晚獭设祭以报本乌反哺而看缺舜来乐细物亦灵明而有知察妙理以弥戚旷大观而遐思怅意长而语短聊G翰以陈词
药房赋
浦阳郑仲舒读书之室曰药房友人王B为之赋盖美其好尚之修洁又以寓吾思慕之意云辞曰夫何美人之练要兮謇好修以为常既昭质之弗亏兮又节之孔彰爰托物以自表兮曰清修之是将滋幽兰而树蕙兮兰为佩而蕙为v褰薜荔以为衣兮集芙蓉以为裳既所服之孔修兮粲芬芬其文章所处欲其芳华兮又申之以药房何斯房之结构兮独以药而为之荐芳馨之菲菲兮绚繁饰以陆离文杏焕以成梁兮琢辛夷而为楣髂纠贾差差兮z文藻其纷披缭疏牖以杜衡兮扈素壁以江蓠桂树郁其当轩兮团团而成帷窗俨菸庭实兮肆把玩乎琼枝袭芸编以兮K空桑之朱丝餐繁英与落H兮饮沆瀣以自怡澹逍遥以容与兮聊栖迟而偃仰抚荣华之未艾兮C兹药以自况维药之泽兮所以示昭质之匪饰也维药之馨兮所以表节之不忒也朝夕处乎斯房兮信修洁之不忘苟所好之~俗兮人不知其何伤方世俗之溷浊兮糅薰莸而莫质萧艾蔽乎中野兮B其盈室彼恶f果何物兮亦杂然而充帏\舍是而尚非兮孰於芳其能祗何美人之耿介兮乃独为此度也夫岂傲世以自异兮亦惟好修之故也委厥美以自弃兮固非其心之所安也使矫名而无实兮又胡若是拳拳也顾予生之髻奄庠靡求乎安处块独守此敝庐兮蓬蒿纷其环堵虽凝尘之满席兮情晏然犹冲豫外物一无所F兮曰惟德之为馨冀和顺之积中兮致英华之外形徒洁修以自表兮非予之所能既好尚有不同兮又孰揆予之中情幸美人之婵娟兮夙与予其目成欲相仍乎斯房兮恐莫坚乎芳盟命灵氛为予ji兮灵氛告予以吉占曰外好虽不同兮实中情之可坚闻斯语以邑郁兮恐佳期之迟莫思美人而未见兮怅盘桓而延m将何物以结言兮恨\芳之已萎采芳洲之杜若兮聊遗予之所思愿相从而相羊兮终岁晏以为期虑誓言之未固兮结微情以成词
咏归亭赋【为沈仲说作】
夫何若人之耿介兮志与俗其背驰~纷华之外骛兮壹冲澹以自怡守忠信以佩服兮被道义之光岂修禊之徒事兮将圣贤以为师C笠泽之沃野兮实若人之所居岂藏修之无所兮有厦屋之渠渠廓闲田以开圃兮俯平川而结庐木参参以绕舍兮水汤汤而循除爰有亭其新构兮谢雕甍与绮疏既琴瑟之在前兮亦左图而右书来良朋於远方兮聊於焉而乐亟彝っ曰咏归兮示圣门以为徒仰圣门之多贤兮各负材而怀器求艺能之孔多兮由刚勇而尚义彼愿试於为国兮盖同科於政事赤循循以谦让兮尝适齐以通使彼小相之愿为兮亦量能以自计迹三子之所志兮徇功名而规规何点尔之旷达兮独从容以无为谓我服之既成兮属暮春之芳期集冠者及童子兮浴沂水之戏嬉遂风凉乎舞雩兮同咏歌而乃归唯所志之若斯兮斯脱略乎物累弗舍己以从人兮殆春融而蝉蜕侔气象於尧舜兮同化工乎天地宜有契於圣心兮亟叹赏而兴喟念去今u千载兮孰此志之能承何若人之耿介兮乃感慕以作兴亦见道其庶几兮匪惟饰乎修名继寥寥之~响兮长咏歌於兹亭日迟迟以载阳兮云油油以成雨鸟和鸣以在树兮鱼群跃以在渚任\情之变化兮嘉万⒅乐所抚物我之各适兮肆安居而逸处彼世俗之溷兮囿利名为网罗\群趋以竞进兮纷遑遑其谓何苟返求乎初服兮亦所得之已多余伥伥之无类兮誓蹈道之弗颇微若人吾谁与依兮愿从游以靡他
四言诗
义乌括田诗【并序】
至正十年浙东部使者言民役不均繇民田有不实i俾属郡括其实以赋役且命有田者随其田之所在而受役真定范侯公L遂被檄来莅其事于义乌义乌婺属县而侯实仕衢为h事衢婺异郡而檄侯者慎重其事非其人不以诿之也侯莅事精敏凡所行科条具有绳墨以故令既下而事易集法既定而民不争竣事还衢县民相与言曰侯之来部使者之命也虽然所以易弊革奸引公示正使吾富者不敢私其逸而贫者得以遂其安者侯之惠也侯之惠在吾义乌曷有穷已吾党之士苟喑无诗以诵其事将何以表吾感思之意善於辞者盍声为诗於是王B为之诗曰
维县义乌有腴其田ss原隰有陌有阡田则民有税入于官岁取几何石万三千民之繇役视税寡多维民之虚实以讹富累千百役仅一加贫或斗升顾同其科官有臬司视民孔明曰兹富贫弗均弗平宜括其实使无遁情役以税差税由籍徵维事之殷匪才莫支孰以才称范侯在衢臬司檄侯侯莫敢违义乌之事俾侯来尸侯来尸之躬其劳勤凡民有田俾其自陈里胥载核徂隰徂畛且稽故籍质其伪真h隐弗遗增崇弗逾既括而实i籍i图图籍既完弗缪弗污按籍以役庳高用敷豪民大家繇兼役重单夫窭人获免於佣富既弗病贫将终丰民情载愉颂声tt颂声伊何民役孔均匪役之均惟侯之恩侯恩曷忘膏泽我身我身之余施及子孙愿侯毋行侯行不留岂惟我人人皆泻詈钇湫幸幽维侯舟我歌我诗以相民讴
婺州新城诗【并序】
婺滨G为城城重筑於宋宣和间国朝以来圮坏弗葺久矣至正十二年中原m扰南方绎骚江浙省臣豫备不虞非城郭不可下其事于列郡俾各完其故城浙东宪司实治於婺属郡守亟遵行之然役钜费殷制涫抡叻遣砰嘀优着不足以堪其任乃以诿处州青田县尹叶侯侯至则合郡守与州县之长吏定为要束揣厚薄略基址使富民皆来受役庶民则输钱致助焉城成其周一千四百八十丈高二?有二尺而广如之自春三月庀事至秋七月而遂讫工盖侯材裕识周济之以威而本之以仁恕故质谴笠凼录燃而民不病成功速而绩可永於久婺之民乃相与告B曰维是婺城叶侯之宣力至矣今侯且去而其绩之在吾婺将与城相始终子盍作为颂歌推美诵勤以道侯於无穷乎於是B不敢辞而为之诗诗曰
PP婺城十里其周昔圮今崇伊谁云谋谋夫虽多材则匪优宪司有命朱兑逗詈罾醋岳ㄆ湔有捷乃颁役要乃定土法乃稽民籍第其乙甲庶民毕来遐迩爰发取土于隍取石于冈筑之登登鼓载扬侯来戾止督我巡功载劬厥躬食息靡遑自春徂秋为日凡百功以告成不缓不亟雉堞云连楼橹山植既壮既严势乃雒雒方役之兴民讹孔腾侯曰尔民尔毋卒争凡今之为图尔于宁尔宁尔居其溃于成城既成矣民则具喜我有室家我有父子昔危莫保今获攸止匪侯我恩畴克臻此维古有言民心靡坚可与乐成虑始则难维侯不疑事以卒完维侯不欺民以卒安至坚者金不朽者石金石可毁孰载侯绩维侯之绩有永无咀鞔怂淌用播乡国
存存斋为沈仲说赋
理有太极至全而纯厥分动静曰为阳化育之妙运行无垠维帝降衷赋于下人凡人之生其禀匪殊匪厚于圣匪薄于愚是谓成性至善弗渝存而又存乃其本初道由此出义由此立存之之功弥久不息维其不息与圣合德与天为一天之牖民亦孔之明如何愚人自戕其成幸兹哲人日夕战兢尚克敬哉以无忝尔所生
五言古诗
家居二首
家居华川上及此三百龄老桂蔽後堂长槐列前庭槐夏散v桂花冬留青重惟根本茂枝叶藉以荣吾先久种德嘉种乃休徵抚躬良自爱遗?庶其承
东O职胥吏西O业屠沽酒炙日狼籍钱财肆求需口体既华饱自谓乐有余宁知生死间身与粪壤俱鄙人有远志屡空非所虞闭门卧风雨穷年理诗书所忧道未至不得成名誉修名倘树立千载以为图
寄赠申屠教谕
学官本闲曹博士非冗职人存政斯举道在时乃适卓哉申屠君令闻重璧耻随茂才名羞蹈隐士迹前年擢乡书比者承省檄束带主歙庠横经拥师席想见百里间文风变畴昔大音姑小鸣浅蓄那浅测区区抱歆慕所恨未良觌愿言执麟经与子相扣击他年老韩门敢用追籍
赠别高进道赴广西宪府
举酒且勿饮请君听我歌我歌亦激烈君行莫蹉跎圣主御宸极治道臻泰和文章布海隅玉帛来岩阿人生遘新会鲜不自濯磨痛哭上贾策笑谈决韩科经济一以展功名良亦多维君瑚琏器贵重含光华持以荐清庙孰云或偏颇萧条岁年晏坐使玄发皤终然棠溪精百链非有他宪府新辟掾简书起j慵白雀醋园量侄时已过由来九翮鸟犹值一目罗勿谓行路难且对双眉蛾桂林a烟瘴炎海恬风波道涂虽云远行迈须逶迤为君陈此词比赠珊瑚柯
次韵孙道士思仙
我本仙中人所友皆飞仙飞仙亦何为逍遥度遐年l轮朝蓬岛羽驾夕H渊周游无停踪八极及九泉口咀三危露手弄五色烟自从堕尘世不复肩期缒钪恍如梦使我心茫然何当返初服R虚恣孤骞
赠别李千户
丈夫生世间虽死期不朽宁令七尺躯泯没百年後圣主居九重太平日云久勾陈肃羽卫列象应星斗柰何折冲具往往犹掣肘豢养空复勤骊黄纷牝牡徭蛮昔梗化淮盗近兴丑奇策殊不闻深恩讵堪负桓桓李将军仗节海隅守铁甲萦vg金符绾朱纽平生韬略书披绎长在手智勇未及宣青萍夜常吼先生制夷夏武备殊不苟先事防不虞威声飞走马援革裹尸王罴箭如首一怀报国志爵禄随亦厚双瓶送君别行湟拦倭赠言岂徒为醉击秦声缶
常熟西郊
稻禾a嘉实兰蕙摧孤芳华滋日已歇游子多慨慷林V集鸟雀畎亩散牛羊物情各有适心与归云翔
金德元西园宴集得第字
旭日散微暄乔林动清吹虽忻气候佳颇觉\芳悴朋簪得稍盍客?随所憩华年嗟易徂嘉会况难值开尊引清觞有酒须尽醉情真略仪饬理会忘物议维予二三子夙宿谐深契岂无西掖才未擢南宫第淹时姑陆沉谁云果忘世独怜飘泊踪萍蓬渺根O未知今日酌髂旮春蔚
镇江望京岘山有作
舣舟大江口矫首岘京山山色近目睫泄云护层峦吾乡忠简公丘陇在其间呜呼靖康乱九鼎纷播迁建炎既南狩国事已艰难公方任社I百战心力殚神州将全璧抗疏请回鸾大谊表日月衷言披胆肝谁欤独何心忍使弃中原星殒孔明死王业遂偏安惟留忠诚节宇宙垂不X遗坟托兹土孰敢樵牧干客途有程期无由拜荆菅遗武幸可蹈英风杳难攀天昏白日落凄然洒清
登黄楼
昔读黄楼赋颇疑过铺张今晨获登览始觉词致长缅怀澶渊决彭城预为防千年文章守恩德在此乡只今河为患居人极灾伤谁为任民社乃独循故常山川今如昔游子多慨慷长风城上来飞雨湿我裳摩挲旧碑刻欲去重旁徨
赠别昝德明归省
嗟我逼贫贱束书来京师长怀出门日含凄拜亲闱恐伤慈爱情忍泪不敢挥飘零靡所慰时拂身上衣今晨与君别令我惨不怡念君富文采K若珊瑚枝成君未卒业如何遽言归谓言非有他重此定省违虽无毛义檄故有阳城规燕郊凉风动淮甸白云飞还家造膝下再拜献酒彩衣舞且饮此乐孰与夷人生适意少处世多暌离东门送子行薄言歌我辞
十一月七日出南城别陈三检讨
穷冬朔风怒牿甭城R晨策我马言送同心人为问将安之南辕返江津关河岁已晏胡不少逡巡才高世所疾时昌命逾屯鹦鹉偶作赋毕方亦遭文天地亦云广宁不容子身子穷非我忧道在志须伸所忧犯霜雪此行多若辛平生离别泪为子一沾巾相期有後日去矣复何论
至正庚寅二月十六日同韩秀才发都门南归并怀陈检讨
渫云散连旭日照畿甸百卉皆华滋青年倏流转驾言驱我车南还涉江汉帝乡非不乐他适岂所愿平生抱区区期结明主眷天关九重深先容孰吾援低徊出都门顾阙情恋恋行矣徒自伤怀哉又谁怨朋友幸知已祖道纷缱绻枉被轩冕崇饬此韦布贱陨获思故人风流逐时彦出处有素期离合足深叹仰惟圣有训学道贵无倦继兹益自修敢待玄变
赠别张舜俞
东南夥租赋富庶称三吴吴田苦卑下浩渺平江湖害动连岁官府仍徵需纡余脂膏地坐见民力枯维时都水司任在开疏朝家重民命务使疲瘠苏选官皆名卿兴利多良图张君实令器家世习文儒三载为列掾岂惟承簿书定膺赞画间利泽能施敷春风二三月行李赴皇都谓将谒天官序绩待新除驱车指河朔还涉徐济墟洪河久为患黔黎几成鱼比闻用t议极力事防虞兵民十数万官吏千百俱累月始就绪国费宁无虚虽云幸平复焉知久何如水利子所习识见元非迂余策须上献庶以庙谟鄙人处畎亩夙昔怀区区世故属可叹赠言匪勤渠
赠别彭仲愈分得水字
平生喜求友结托尽名士英游非不多落落鲜知已夫君文章伯问学富经史大器须晚成至宝不轻市相逢吴会间论议发蒙鄙未会神先交遽别情曷已萧条岁云徂飞雪遍千里江寒蛰鱼龙路远积烟水离异未足嗟合并宁可拟独怀同门朋为我谢屠子
友怡斋为东阳蒋伯康赋
鸿e动成序脊令长在原物情各有知人独无弟昆弟昆本一气至爱心所根世俗云薄天性几不存伐树亦何恤?墙或为w昭哉圣有训有耳如无闻东阳望蒋氏诗礼遗子孙昆弟笃友爱怡怡若春温我观友怡训为尔陈此言匪为蒋氏歌庶使薄俗敦
吴门赠凌秀才
我家华川上君住兰江滨百里通一水i是金华人自我与君别三载幽燕住及此会吴门朱各如故同为异乡客谊重情依依东风足手君何复言归归去金华山日看好山色紫翠集芙蓉v草眠白石若逢牧羊子为我寄深情莫令猿鹤怨行矣?初盟
感兴四首
清夜耿不寐仰看天象移天非有形体实乃列宿为列宿附天转五星自参差日月复自行昼夜互东西三者不相谋各各无停机坐使岁年迈令人嗟老衰
妇工务蚕桑农力勤稼穑人理此其本庶用给衣食丈夫生事疏壮大转穷厄积学复积文将以代耕织艺成无所售抚卷空太息千载尚可期岂忧寒饥逼
秋风战庭树落叶如败兵触目感时艰油然百忧生四方晏安久一旦灾祸兴干戈半天下积骸比丘陵天子仁如尧夙宵念苍生无乃谟者法度徒纷更致兹岂无由何时复承平嫠妇不恤纬智士若为情
女贫适人难士穷事人易堂堂七尺躯道义非不贵孰知一失身禄爵反为累由来食人食有死心弗替出门慎其随大易着深义所以古达人隐约居乱世我怀管幼安高风邈难继
饮横城蒋氏别墅
春华被\卉巨细皆敷荣牡丹既舒葩荼蘼亦含英抚物惜芳景开筵畅尘萦时从石边坐或复池上行繁花转侵袖条动h缨心会言屡忘理惬感忽生游鱼何洋洋鸣禽自嘤嘤悠哉行乐意契彼禽鱼情
偶作
人言青云路欲登元有梯古来功名士极力事攀跻我身亦两足我马亦四蹄如何十年走犹复迷东西乃知既得意青云偶追随寄语山中人好同白云栖
赠徐生
丈夫贵问学有学身乃尊圣贤炳谟训方册幸具存求之非有他所在用力勤譬如山下水其出初有源盈科方浩浩遂作波涛翻又如玉在?莫辨珉与[雕琢既成器孚尹烂ll人身本一物不学复奚论学成自见用不必事m奔上焉为国华下以大其门我观膏粱子志气亦轩轩寻芳紫陌晓买笑青楼昏年少诚足乐面墙将何言徐生英俊姿家世袭衣冠结事书史终年不窥园萤囊暑夕照C简霜晨及兹种植立岂不培本根一朝功名至看尔高飞骞我言厚劝子愿子心毋谖
钱唐赠别姚卿
仲春若淫雨弥月不停滴时时雷电交俄复飞霰积渫云甫开霁阳精仍剥蚀二气岂错行人心转惶惑维时钱唐上属子有行役谓言将何之去作金华客已脱郡曹羁姑从宪府辟金华实吾乡比岁罗困厄前年理城隍军需更徵索斯民竭脂髓诛求殊未极凶荒乃相继斗粟无所籴纷纷田间农往往沟中瘠只今O境间从横犹盗贼相望警烽燧道路动榛棘谁欤司民命岂不怀怵惕不然遭数乖振救果无策风宪耳目司号令易阖辟况君有长材足以资赞画行闻疲瘵m旋被抚摩力往哉勿踌躇及物事须亟冥冥江花红杳杳关树黑歌我危苦辞壮子行迈色功名贵自致奋发须有激独怜飘泊踪仰羡冥飞翼
十二月二十一日同堵无傲朱伯言郭公葵过西湖至南屏山明日予将渡江东归赋此留别
北风有余凄\卉无留芬寥寥湖山际清游接欢欣嗟我二三子平生历多辛天道谅非远如何久幸兹稍憩息颇觉忘m奔感今长慨积道旧郁怀伸世情日已变友谊古所敦岁晏各自爱毋徒惜临分
陈元礼太常以使事至钱唐三月十七日堵无傲陈君从朱伯言陶中立韩与玉诸公西湖同泛分韵得气字
钱唐积雨余景物散春媚时晖被原隰远映皇华使良晤惬久暌新情谐曩契朋俦集芳宴举酒迭相慰念昔天子都与君久留滞夜眠每连晨出时并辔爱深均骨肉往往佩高谊别离未多年升沉遽殊势颂台司礼乐子职亦云贵况乃衔君命光采增意气骞腾诚足多会合初不易清歌送窈窕画舫荡空翠庶洽平生欢聊尽今日醉持觞且徘徊临风复[欷
陈元礼奉诏徵彭处士於崇安却归永嘉省亲还京师抚事感时因集杜少陵诗四十韵奉赠
南风作秋声苍茫云雾浮客子中夜发乌啼满城头长啸宇宙间维时遭艰虞兵戈满边徼中原有驱除天未厌戎马积撇菽拘仍野转萧瑟青山犹哭声纡余膏脂地连云列战格园庐但蒿藜何由似平昔贵人岂不仁不似问疮痍万里烦供给上官督有司诛求何多门出师亦多门借问大将谁不独卿相尊t盗何淹留惨淡壮士志激烈思时康销兵铸农器圣心颇虚m经纬固密勿岂在多杀伤实欲邦国活子负经济才久在王侯间文彩珊瑚h正直朱丝弦帝曰大布衣使者来阖实籍长久计时议归前列诏从三殿出严程到须早征涂乃侵星挂席穷海岛名贤慎出处终巢与由未达善一身潜鱼不?h故乡有弟妹家贫仰母慈倚门固有望远道素书稀家乡既荡尽游子去日长人事多错迕不如早还乡翳翳桑榆日白日照执袂超然欢笑同相对如梦寐堂上会亲戚久念与存忘三日共一筵一举累十觞无乃太匆忙今年又北归浩荡想幽蓟公家有程期世故莽相仍岂无济时Z贤豪赞经纶天子正前席勿为新婚念平生感意气努力输肝胆骞腾坐可致鄙人奉末眷别离已五年逍遥展良觌不敢坠周旋送子清秋暮含凄向寥廓不得相追随居然成C落艰难深情生别常恻恻有使即寄书慰我深相忆
赠别陈希文北上
自予别京华荏苒经五载萧条山林踪时论宁复采命蹇嗟事违艺微转身怠空怀恋阙心钧天梦犹每兹晨送君行感慨觉殊倍羡君英迈姿早岁志湖海俊辞何铿铿伟气真磊磊平生经济Z欲以献君宰属时构艰难四郊尚多垒赵国仰鲁连燕昭师郭隗是事古则然于今岂无待君行勿踌躇玄容易改壮士须特达鄙人愧庸猥昔年旧交游零落知谁在音书久间阔迂慢岂予罪云泥既辽~道路仍e临岐离别泪那忍为君洒
赠陈宪史之福建
夫君英妙姿家世仕籍弱龄济乌台所掌在文墨致身已青云腾誉如白璧序劳合优迁随牒更远役七闽处南陲宪府堂堂辟君往试所长俯就列曹相逢钱唐滨秋风动行色嗟兹遘时艰天地满兵革呜呼凋瘵m何乃际斯錾者困科差死者堕锋镝贵人岂不仁胡不怀惨恻我观得意者及是翻取适旌旗出广路百步人辟易假威济诛求生事徼玉帛高堂日置酒秉烛燕宾客芳除红锦藉珍青纱]娇歌~F舞女妇拥前席Шú簧下砘独治粗极宁思公M倾便受素餐责维时风纪司厥务纠击矧今慎抡选充位皆名德愿君勉赞襄要使去淫慝及物摅至情匡时展良Z顾予狂者流抚事常感激平生贾生志临别长太息
紫云山房为王景周赋
华房敞虚明绣栊联绮疏皓月粲琼户回l扬流苏其中栖祥云淡荡纷纡余非卿亦非紫色灿以敷亭亭忽为盖蔼蔼或成图缥缥映白鹤依依覆丹炉房中居者谁高标列仙J春晨礼太乙秋夕朝玄虚非无长年术亦有养生书逍遥度人世与天以为徒何当寄幽踪谢此红尘区
赠别黄仲恭同知之官余姚
锦衣映朝日道路促征鞍舜江水如监待君照容还从得意处应念作官难
七月八日同季高渡江东归述怀分得龛字
蚤年志湖海嘉q非所甘驱车燕赵北弭节吴越南季子夸远适虞卿劳负儋谓将风翮翔讵能辙鳞淹蹉跎岁云壮颇觉世事谙致君术岂谬枉己意己L乃知分晔厥馐せ⒀ㄌ皆馐北革兴江淮战方酣日夜羽书急列城俱戒严况兹钱唐俗险恶人何堪千钱购斗粟累日食无盐吾徒事文翰不解从戎骖客囊更羞愧乏黄金兼归欤岂不乐何待霜露沾长揖别英游明发张云帆同行藉佳彦高谊中心?依依共蔬食霭霭接丛谈长路顿蓝舆凉\浮葛衫原田毕新获村酿如蜜甜顾惟出处意幸子同酸咸子家岘山阳第宅深潭潭藏书故可读一一悬牙R稍须L吾被相从坐山龛世故易翻覆人情剧寒炎殷勤亦何属宝尔笔锋
舟中口号
挽舟上逆水欲进不得前丈夫得意日何异下滩船
秋夜双溪上对月怀故人
秋气日以肃秋夜日以长萧然清溪上对此明月光月虽照我身岂能知我心我心亦何为所思在所钦嗟君玉雪姿与我同心期此月若照君君能不予思
感怀示城中一二同志
飞l涤烦郁散Z步广庭明月流素采照我六尺形稍欣t动息忽觉\感并结事文翰夙志在功名庶将为国华亦复致亲荣所望则已浅况乃不得成属时遽右武四海干戈兴贾谊策岂迂刘第弗登悠悠年运徂促促世故婴伏枕讨幸垢Ч慨平生名有千载享寿无百龄嗟哉身外事孰重孰为轻惟当托名山理此t圣经後圣倘可俟吾言庶其徵
九月廿三日同德基宿城西王庄敏公故宅有作
长塘散寒菱老屋?乔木百年文献家同此清夜宿食非为盘{意在窥简牍弄翰既纷纭抽辞亦芳馥论深理何玄情浃谊弥笃前修未寥寥哉继遗躅
贡宪使持节闽中过兰溪有诗留别次韵
风榘仪禁署词华照儒林持闽部节宁忘魏阙心薰风兰江上弭v舒烦衿念此违离遽徒令驰恋深颇闻议环召当宁有俞音行膺紫泥诏旋献丹箴不才托末契终当侍华簪
十一月五日重登南溪蒋氏怀远亭
石迳融积霜桐檐散霏烟良辰佳友登览思悠然青山如故人历历揖我前独怜亭前松岁晚含清妍昔至始过膝今来已齐肩抚物动深慨人生无百年浮华易衰谢流序倏徂迁不朽?可托吾将企前贤
乙未岁家居不出偶读渊明诗因集其句为一首曰归田园
丈夫志四海驱役无停息荣华难久居岁月相催逼纵浪大化中人生不满百时驶不可稽前涂渐就窄吾生行归休营已良有极念念动中怀行行向不惑守拙归园田贫居安稼穑司田眷有秋苗生满阡陌幽兰生前庭灌木荒余宅闭门不复出何尝失显默时还读我书抗言谭在昔穷通靡攸虑我心固匪石浊酒聊可恃素衿不可易怀此贞秀姿谅哉宜霜柏
赠别王季野判官入闽兼柬其弟季u照磨
维王望闽中载德今奕世堂堂忠愍公致身当宋季道学承紫阳名位埒真魏忠愍实犹子全闽属制置天兵既南征奉籍来附隶世皇重嘉叹仍托七闽寄嗟哉日本役遗忠更昭晰是生清献公荦荦公辅器髫年擢县宰弱岁膺阃贰历参大藩率用儒饬吏廉名贵华皓重望压同异英英t公子金昆联玉季维君美无度梧竹含标致词华丹凤毛宦业皂m翅譬如山玉不琢自纯粹又如古干将芒采不可s自余诸伯仲家业俱善继侨居吴中久门阀擅崇贵良田与美宅先帝之所赐忽时遭艰危干戈遍天地吴城甲江左曾是一朝弃嗟君脱虎口老幼得累钱唐及金华亦是少安憩世涂仍多虞更作入闽计喜兹新命拔擢南y南剑介闽关忠愍所尝治讵期未百年乃G拜厅事颇闻故里间丘垄多芜废昼锦人所夸行矣毋濡滞念昔陪英游十载托深契时方乐承平南吴北燕蓟春嬉并游鞭夜宴接歌袂时时发吟咏倡和忘梦寐兹乐岂复得临风起[欷黄尘障赤日驿道千里逝愿言宝尔躯远大自今始慷慨丈夫怀凄恻儿女泪赠篇觉词繁庶用为君慰
采芙蓉次韵答友人
秋江芙蓉花岂不色好日夕霜露侵其柰容易老花老不自知犹谓色无改爱花惟爱色莫恨人不采涉江采芙蓉莫采芙蓉蕊蕊开犹耐久留以映秋水妾家江水南君住江水北采花以寄君聊慰相思忆
哭蒋季高
丁酉七月初予作会稽客有人东阳来户遗书尺讣音季高氏死矣就窀穸初闻意浑迷旋叩气愈塞此事岂有无此理诚叵测嗟嗟吾季高禀赋甚殊特短小精悍姿英迈不可抑沉潜理义窟毕志究经籍绪余乃外发文辞舒积粲然春葩敷涌若秋涛激O翔荐绅间声誉比圭璧渊源本家传法度由师得庶培远大业用趾绵衍泽人望嗟则然天道慨何极华年未三十夭夺无乃亟譬如千里驹竟毙盐车厄又如荆山璞砉碎樵斧击此w孰从诉此痛果难息念昔与子交寒暑将十易子少吾所畏我长子所敌大谊相切微辞共探剔异姓谐弟昆深交契金石杖屦华川晨灯火南溪夕从容见古道岁晏期靡忒薰风端阳节别子双岘侧临岐亦何言彼此慎爱惜岂期两月别遽作千古隔云深山水遥日落关塞黑梦中欲见子精爽无处风尘属浩荡天地方逼仄会归执杯酒酹子泉下魄i风一长恸洒泪满胸臆
送宣十判官之平阳
疾风卷原野寒气袭重裳送君兹晨别之官适平阳羡君卓荦才本是青云器英华映词林相府早从事得官发已白无乃与愿违庶推夙昔志出身匡时危不观今公卿徒然享丰禄视民如仇旋亦覆公M维温实名郡平阳温属州其州经甲兵井邑成荒丘匪君才有余曷往济危急谅哉忠厚心及是须泽物君行到州境正及霜柑时岂惟有嘉政定复多新诗惜君念君行临别情缱绻愿言益自修已在无倦
至正戊戌三月卜居青岩与同志分得行字
穷年困廛市爱此山中行出郊步稍远入林怀已清天地正逼仄岁月方峥嵘卜居乐深境敛迹逃浮荣久矣采薇曲非欤浣花名肥遁岂初志冥栖亦真情m谐桂松契敢负猿鹤盟沉兹双涧水可以濯吾缨岁晏倘可托於焉寄平生
偕宋景濂戴叔能陪蔡士安韩思学游月泉书院得矣字
良晨盍华簪出郊余二里精庐?月泉散Z稍游止吾邦宋钜儒厥有吕夫子渊源自濂洛述作偕经史维时考亭翁志合道尤似律吕相倡宣规矩互模拟传绪斯有归正学固如此兹土昔过化百世崇明祀余思犹蔼然盛德非远矣後生抱区区结蹈先轨今游虽云乐车马谢繁靡望远登高丘临幽玩清仰惟古人意岂敢肆仙华翠如削引领足频
次韵奉答林彦文参谋
西风戒郊原百谷a嘉秀属兹乐丰登乃尔乱离遘使节辱东临敝邑素云陋惊心剧盗逼触目编m疚匪资经营功世故孰匡罕缮非时须闭户守逗q迹怀樊英着书拟刘昼布衣倘非穷吾将谢文绣
次韵友人山居秋日就述鄙怀八首
月出东岭光风来西树声秋景倏然异令人心意惊君子有所不时终不鸣独怜青镜中白日夜生白容易生况复闻秋砧触物动深感感此岁月深子期讵堪铸举世谁知音取琴为君弹请弹梁甫吟梁甫不可追何由继华躅永怀古达人未易食人粟宁将七尺躯甘尔隐屠牧谁持明月珠却向穷途哭明珠有照乘其焰百尺长如何污涂泥世人不得将终然有时出夺月争夜光至宝非可私献之天子傍忆昔天子都三载竟忘归谓将拾功名所志非轻肥翻然忽自悔自售古所讥归来山中居坐看双轮飞山居亦何乐所乐在泉石盘桓抚松桂兹乐岂易得白云如飞鸿过眼时历历俯仰天地间孤踪寄幽僻幽僻青岩中结屋开荒畦t山列左右双涧鸣东西萧然守岑寂环堵蓬蒿齐兵戈烫斓匚峤托冥栖天下兵未息何当骋予怀富贵非可待少壮岂重来百年亦偶尔千载真悠哉惟应抱遗经独立山岩隈凤林乡乃王氏初迁之地子孙散处既久至正戊戌兵戈扰攘余至凤林访诸宗族为避地之计因赋诗见意示子姓云
凤林县南鄙山僻田衍腴维婺望王氏吾祖始所居子孙既散处往往乡相都绵延四百载余裔犹纷敷悬知本根茂枝叶自扶\我家县隅北去此两舍涂避地乃此来属时正艰虞所来为宗族岂以势利mt从相温存恩意何渠谓言贷我粟亦复假我庐而我懒生事俯仰缺所需未应造物者困此七尺躯蠖屈本求伸凡胤枪图重维首丘义讵敢昧厥初尚思朝阳鸣瑞世谐贞符
S诗十首
古人不可见古月还至今每因古时月得见古人心月即有圆缺心非有存没将心与月比光明祗如一一日复一日一月复一月坐看明镜中色晓夜别日夜不我与少壮能几时寸倘不惜後悔将安追天地最钜物人身实至微身焉不自尊曷以配两仪仰惟古圣贤充实有光辉因怜蠢蠢徒鸟兽安须麋读书虽穷经学道在穷仁经通乃知至仁得斯成人束吾有志辛苦今十春朝闻可夕死谁当负斯文灯残花犹结木烂菌方采物既就凋零秀气终有在惟人最灵明慎勿轻自待堂堂七尺躯不朽可千载腐草幻熠d光焰终不遐雀入水为蛤乃更混泥沙根器本如此变化亦复尔不闻北溟鲲一举三千里凤皇无竹食无以充朝饥麒麟遇畋夫乃比与麋君子负道德不遇将奚为所以鲁中叟终身竟栖栖人情本多欲外物相牵攻富贵恨不早功名恨难崇孰知二物者转_春华空君看灯上蛾何以保其终南园种藜苋北苑艺瓜姜食蔬岂不美淡薄味孔长如何元相国胡椒积盈仓终然袜塞口徒死可怜伤山枯因产玉川竭缘孕珠珠玉到人间祸胎不可除脱粟足为饭裂布足为襦吾宁谢华好朴素以为
杂赋七首
大化莽冥冥曜灵无停候往古复来今吾往渺何究无始在我前无穷在我後其间仅阅世曾不百年久百年亦顷刻彭聃讵云寿悲哉浮休身不及道傍堠不学刘伯伦陶然付杯酒
窈窕青楼人二八多娇艳朝朝明镜中芙蓉生面春花红艳残v叶秋容变白日夜生衰莫如转盼所以学仙人形神每精链吸景制颓龄长生凡骨换
万物何总总错糅两仪间人身亦一物於何较?妍古人有不朽身後贵名传鸿肜史奥学在崇编托兹以名世庶用РX孰知竹帛寿不似金石坚夙予秉微尚外慕俱弃捐独持方寸心千载明月悬
驱车适秦京Z马来燕国所见何堂堂莫非侯与伯甲第金张家乙观王谢宅旌节出广衢百步人辟易威权自其口气焰何@赫安知公M倾反掌遂狼藉鲁连彼何人肆志宁自适
梧桐生岩阳下俯清涧浔柯叶雨露滋凤凰宿其禀材一何良裁作v绮琴被以弦朱丝缀以徽黄金澹然三尺中实涵太古心唐虞世已远末代崇哇淫匪无南风曲欲鼓孰知音
终朝饮醇酒举杯易成醉终日读古书抚卷不成寐义理亦何深岁月一何驶功名实外物山林乃无事昨夜西山云秋雨生爽气笑指二尺檠终当勿相弃
门前两松树千尺何青青白云枝间宿缥缈姿态生惊l来吹拂复作笙竽声物情岂有适偶尔相合并须臾遂分散彼此各无情因之感世故超然欲忘形
夜坐拟古二首
新月如弓弯流星如箭长惜哉弓不弦况乃箭无借问羽林军何以射天狼
织女居河西河东住牵牛奈此一水隔数会曾无由精卫勿填海为我填河流
三韵三篇
巨鸟有六翮大鱼有重G呦杵艿肆峙绫∮翁斐刂昭纱ヘ桀剐悦不自持
曲曲溪水流东折复西转潭底一何深滩面一何浅人心亦复然何从测夷险
青天青如石\星粲光芒牵牛望织女H驷驭王良谁其挽弧矢为我射天狼
次韵刘先生古诗十首
元气播t⒂曷毒沾濡洪o各生成孰为乘与除物形自有偏造化无遗余大道亦如是圣域同所徂譬如挹樽酒置彼四达衢饮者随尔量初何间亲E人身参三才盍思居广居
我居固云广我力敢不勤结爰有事外物视浮云分深所惜LL穷朝曛孰谓参也鲁一贯乃独闻望道吾未见忧来心如熏彼哉夸毗子方将树功
朊既以高祸患随以至轩冕等桎梏古来同此事象齿及翠毛兹身适为累咄哉若而人生死如梦醉古人吾焉从欲往无两翅
有翅亦安之且学斥`雏栖迟一室间究观古人书谁云古人远朝夕同我居其言有若此其心定何如见心不见面令人发长吁
人心如人面观人所宜慎古人心坦夷改过岂尝吝今人心险艰笔锋作刀刃古今人不同光景同一瞬置此勿多谈且复谈世运
世运有污隆代谢由一气人身囿其中草木共荣悴奈何桃李花色图久媚所以特达人每洒英雄泪百年未足凭千载当可觊
所觊身後名遗芬比猗兰身焉匪金石讵傲霜雪寒不朽苟有托年岁任其阑朝闻夕可死用力非无端心至力靡逮抚膺徒慨叹
慨叹将何为愿言启茅塞先生括苍彦长髯漆光黑平生守劲节枉直较寻尺着书三万言石室岂寥寂还青黎杖来作朱履客不才托末契承训庶朝夕
朝夕操铅刀而以亲龙渊锐钝固辽~物类幸相连斯文如一Q萧条今可怜孰其任兹事回澜涨百川念之心皇皇中宵不能眠
不眠亦何如如醉不能醒幡然披衣起仰视青天青惊l戒高林\雨过广庭秋意殊可揽河汉方西倾徘徊复徘徊谁欤领兹情
性初余同门友也至正初定交钱唐及兹两纪中间出处离合之不同有足慨者顷辱以先师黄文献公所赠诗见示感今念昔抚卷泫然因用次韵追和虽辞不能工而师生之谊庶几见之矣
忆昔与子游我齿始u冠子年颇少我已复饱经传白璧信少双明珠合同穿吾师文献公清慎寡推荐而独敬爱子揄扬侪\彦庶将托斯文岂特夸词翰缅思韩公门至者凡骨换其时籍辈抱?争自献何言百世下徽猷乃重见寥寥古道远忽忽陈迹幻我时事远游历揽天下半三年客幽燕坐使黄金散却归岩穴底还青精饭惟子负奇才年长气逾悍不受世鞅a归钓东海?誓终究遗经世累忘贵贱鲛鳄者何为腾凶起清旦谁云屠龙手祗解挟书卷挥剑其G腥雨洒流汗终然虽裂眦竟尔成解腕远害图全身有足奔走健自兹十年来宇内皆麋烂我犹I故园子乃处遐甸踪迹无由闻颇类弦离箭及是重盍簪各诧经丧乱故业共讨论殊觉贤否判子才云锦机组织五色线待诏金銮坡讲经白虎观此事诚所优吾将迫衰晏i风一泫然徒有情绻绻
王忠文集卷一

[book_title]卷二
<集部,别集类,明洪武至崇祯,王忠文集>
钦定四库全书
王忠文集卷二
明　王B　撰
五言古诗
国宾黄先生之官义乌主簿因赋诗奉赠义乌乃?乡邑故为语不觉其过多然眷眷之情溢于辞矣
黄君古君子制行粹且夷恂恂美仪榘蔼蔼赡文辞k冠映长Q大布以为衣去岁应辟举来自B江湄久为金陵客旅食困盐~层楼断春梦新亭伤夕晖邂逅展良晤游从获委蛇苦乏尊中物清茶瀹新磁朝家方需贤用以备羽仪如君真典刑朝着合先跻今兹得一官其在勾稽道明虽怏簿母乃秩犹庳吾闻君子心爱民仁所推苟不务泽物卿相亦奚为乌伤古汉县土壤非膏腴我实此邑民习俗固昔知君今莅其邑为尔略陈之昔当暴秦世孝子曰宜亲丧负土葬哀感t乌飞?土来致助吻伤血流滋邑由是得名遗X故累累凄凉千载下林风撼余悲建炎宋南度中原戎马驰时维宗忠简独建勤王师汴京既恢复渡河将有期回銮二十疏沥血以陈词神州未全璧讣表砉缄哀遂隳中天业南北成分离至今读遗事令人双泪挥忠孝实大节至行出天Ｎ嵋啬思嬗屑虿峁⒐饣杂嘞爸所被其民良易治可施礼义化难用威诈驱奈何迩年来其力不胜疲诛求苦无艺大小含创痍须凭长民者煦妪勤抚绥苟复事敲朴愈使其心乖至公民不病至诚民不欺以故昔循吏务先恩惠施所居其民富所去民见思愿君勉自奋前哲谅堪追华川十里泽近在县郭西曩当岁大比吉?验清漪暑雨芙蕖渚春风杨柳堤仙官梵宇烟树苍参差吾师文献公其傍有新祠妥灵设虚室丽牲植丰碑颇闻阙主守荒草满贶烦君下车後为我荐一苹藻幸可撷岂必牲肴肥先庐在县北栋宇就倾颓老桂当北堂高槐荫前扉顷者处州军肆暴如狼罴毁我西南轩以作军营围吾母飒О锥涝谄渲芯硬恢风雨夕何以庇其躯烦君下车日语我弟与儿虽然力绵薄家事要维持稍须加缮葺先业不可隳忆我里居日亲友常提携句辄p回寻杯每淋漓只今乱离後在者知有谁仲实忠简裔笃学号醇儒开门授章句後生所归依仲玉类许丞庠序赖纲维优游里\间年已向艾耆德元负才气少也不可援经复据史历历谈是非酒酣即狂歌襟度无畛畦左足久蹩a想更容衰惜哉承平世遗此磊落姿近闻处村僻转与世情违高氏好兄弟和气溢埙}仲显最卓荦处物善随时往者筑新城趋事不敢迟比予遘家难尉书远相贻殷勤见高谊使我重相怀仲祥乃难弟倜倘~猜疑时时畅郁抱即物赋新题亦遭官军恶狼藉桃李蹊定应稼轩下仍可肆娱嬉汉英成均彦语话甘如饴一自去京华力耕理东平生经济具萧条嗟已而国器意跌宕篆法效秦斯酒禁近严甚无从啜其r山田秋芋紫自足供午炊国章我所畏为文时出奇词锋动横厉e脱囊中锥也从青岩隐依山结茅茨凡此数君子吾邑称白眉可以咨政务可以谈玄微烦君相见顷为我道区区自我去乡里三载于今兹学殖反荒落宦业亦何惟赢髭与星星ǔ伤课葱归田赋空诵陟岵诗今晨送君别令我惨不怡奈此臂不羽不得从君归山川岂辽邈梦魂无相随新寒入别袂风披披抗手秦淮上我歌多叹噫情真觉辞费後会以为资
赠别宋先生东归
忆从夫子游岁月今两纪义维师友兼道实贤哲及兹客江东三载接栖止辩理锺扣j论文车合轨晨昏奉周旋骨肉同彼此琴音子期知剑气张华指斯文已云坠高谊庶兹倚君今荷君恩予告旋田里虽云抱微M宁无动深喜高堂有严君候门多稚子初筵谐笑谈中馈具甘旨以兹自怡愉亦足忘药饵返岫舴稍乒楹９哿魉物理谅皆然人情讵能已绸缪念往昔契N慨今始怆焉惕中肠临书泪盈纸
允载章生归括苍赋诗四十韵赠别
自我来金陵历经六载取友日滋多云萍ê海谁其最知心生也情蔼蔼若翁中丞公高谊尤慷慨其量渊汪洋其器山e起家本诗书致位今鼎鼐i余犹弟兄往往过期待古人不可见赖有若人在生能继翁志爱我曷尝怠寂寥旅邸中过从不嫌每晨游辄交申夜语恒到亥继晷焚膏油列馔羞脯醢哦诗即成谐索纸不为贿生也姿甚良为学如筑垒基固益加崇力勇那婴c穷经h隐微临文绚光彩ぴ镉⒒春空云a^求教生实f待问予则馁譬如处暗室何从视高垲又如枯竹筇安足扶66?坐此真可惭生犹不予猥居然胶在漆逾久好逾倍兹焉舍我去契N将无乃故山栝苍苍笋蕨春可采临清挹潺摘鲜收蓓蕾归哉诚足夸类战获旋凯新忧固服期具庆须舞彩父书读仍勤圣辙遵母殆卒业究远图失学徒後悔君子惜寸阴玄发容易改我方\庸长路驽骀区区二三Z不足献君宰投闲未蒙恩冒进祗增罪此心独生知盍亦匡不逮临别倾巨觥聊用浇磊磊宁无别离泪不效儿女洒宣室行召贾燕台正需隗重来傥有期话言勿余绐江花思僭别乏兰短歌写真情庶当珠一i
南康郡斋
承恩纡郡绂服效官箴秩厚幸粗给力孱非所任虽忻民讼简恒恐吏议侵残氓既摩抚宿C亦搜寻此邦乃名郡经变已年深荆榛猛兽处瓦砾悲虫吟道院存故号公庭蔽荒阴前瞻彭蠡泽後揖匡庐岑缅怀昔朱子遗爱在人心往轨傥可踵吾将自兹今
南康书事十首
五花出青穹宛若金芙蓉日射光灿烂云生气鸿蒙谁其凌~顶笙鹤驾长风
山前雨瀑流势欲翻银河九天倾玉峡双龙出六月幽壑间阴风动萧瑟
飞桥架~涧怒湍若雷音直比三峡险岂特千丈深颇闻阴雨夜下有潜蚪吟
言寻白鹿洞欲访紫阳翁一溪浸山月万壑号松风前哲不可及怅望将焉从
临湖作幽亭湖光啡缇笛龉墼埔硐韪├涝鳞泳景会乐自生悠然孰吾竞
郡廨新落成繁木荫阶魃孕美綦瓜４志趺袷吕黹苋覆幌嗖铝t饮砚池水
晨兴毕公事坐憩六老堂堂前松桂E堂後桃李芳亲手为培植留以此甘棠
居斋未为陋翠名吾轩岚气沾细簟花光照清尊庐山真面目相对每忘言
山园一亩许种竹复栽蔬摘蔬作朝馔对菊供晚娱澹泊固有味无酒当何如
古人乐吏隐所贵性有适着述本吾事催科岂其咄哉彭泽翁惆怅为形役
三月十六夜枕上作
微醉苦易醒多愁不成寐雨露故园思关山游子泪明发复何如言归尚濡滞
长安杂诗十首
自昔天子宅雄丽称长安右瞻控陇蜀左顾俯河关清渭北据水太白南山其间八百里陆海莽平川神V奠天府风气固以完周家本仁厚国统最绵绵汉唐能树德亦复祚胤延秦隋秉虐政二世即倾颠在德不在险古语谅弗谖嗟兹异代後遗迹已茫然宫殿皆o?城市尽荒阡迤逦陇首坂萦纡乐游园老树带落日平芜被寒烟凭高一览古千载在目前盛衰有天运兴废复何言我行咸阳野但见多坟茔大者王与侯小者犹公卿隧前无碑碣莫得知姓名想当在世日贵富臻显荣赏罚自其口语出神鬼惊焉知百岁後泯然无所称累累一g土仅与垤并圣否共堙没後人为伤情
秦王并六国汉武开西方兵威如雷电灭戮皆暴强功成无所欲但欲年蕹ぢヅx往东海仙剂求扶桑金盘出云表沆瀣承天浆盼睐蓬莱药l?瑶池觞终然乖所觊日夕徒遑遑欲火既已炽反使情内伤神仙不可得蘖湟嘌俺Ｎ椅殴派袷ビ胩焱运行服食享太和呼吸调阴阳跻世为抻蛩姑裣汤挚涤庞蔚牢凋落後三光曾是弗能效安得命无疆坡u骊山下零落茂陵旁至今行路者伫立为旁徨
崔嵬终南山形松醢蹴缥骼葱崆峒东亘联华岳长云覆重峦紫翠入寥廓杞梓产深林龙蛇蛰幽壑淑灵之所锺宜有异人作如何千载间踪迹转萧索姬旦不复生三代已云邈复来王佐才劳我思景略
渭水何泾水杂泥淤其源各异出其末乃同趋清浊既以混终然成合A人生实异此禀性同厥初所习日益远竟尔分贤愚安得泾渭水清浊永相殊
昔在元世祖分地王关中潜藩富才彦一一皆夔龙谁欤任儒学先正推许公沾濡布教雨舞振文风後来踵其轨厥称萧与同发挥圣贤道张生皇王功出处虽异致德义非殊宗至今关辅间教思蔼无穷前哲日云远怅望吾焉从
t经载圣道昭魅缛招乔鼗鹨缓瘟疑侦苊鹌湫魏喝迨露奘扒区补残零虽然有遗阙其功亦已宏唐世尚文学君臣益留情琬琰刻文字後先十三经谓兹金石坚不与竹帛并自从东都後此刻最为精罗列黉舍内奎壁映晶莹我言金与石有时亦销崩有形必有弊斯理讵难徵安知圣人道所托非所凭天地其终始猗欤罔能名
长安王都中更九朝业城夷池亦复孰窥浩o旧物奚所存独有慈恩塔高标穹昊摩壮址坤倪压缅怀唐盛时士子重科甲石间所题名先後纷Se岁月曾几何声光俱晡峤登~顶俯仰凌六合天风从东来凉意客怀惬
步出城东门穹然见丹墙不知何王宫金碧犹炜煌云是元帝子分茅镇此疆传世仅三叶嗣胤今灭亡深宫s珍回沟乱а罡物足流盼感时忽凝伤自古有兴废天道非茫茫
人生百年中穷通无定迹譬如风前花荣谢亦顷刻当时牧羊w尊贵今谁敌x种瓜翁乃是封侯客丈夫苟得时粪土成拱璧一朝恩宠衰黄金失色古昔谅皆然今我何叹息
五月余还至渭南适克正博士为丞於兹E遇有加意义兼至因用赋诗以道旧并以留别
曩余客南京结交尽名友文采竞翩气义互s纠子也时所需翻然起江右譬如丰城藏紫气映牛斗神物一朝伸光价孰能扣五年教成均後学资善诱纷纷贵游子成材郁先後交契岂不多於余谊尤厚誓偕古尊共弃俗盆缶世情略外缘古道坚素守艰难共嗟咨疑惑同析剖黉斋夜灯若辇路晨辔偶蹉跎岁年深面俱老丑我从去年秋将指事西走今春予亦出丞哉实为负岂期清渭滨乃此获携手始晤含悲辞稍坐开笑口既悬徐孺榻且酌陶潜酒问劳益情倾谈谐仍意粞恿羯跻笄谖囱徜ぱ久会合乌可常别离谅非苟炎埃满征涂我马不堪趣明当复东迈行止庶无咎上以奉明君下以慰慈母平生功名心萧条亦何有惟是故意长欲报乏琼玖英英华阳云劳我重呤
五言律
立春日次韵答友人
献岁新开统初颁凤历春文章千载事宇宙百年人对酒聊同醉看花要识真平生二三策微贱向谁陈
简分水明惟一监县
分水百家邑民安俗事闲驱鸡聊作吏骑马称看山剑倚萍花冷诗题{叶斑秋风一杯酒及此慰朱
次韵答友人二首
忆赋远游曲长为异土人箫声淮甸月柳色帝城春玄发故粘漆素衣空染尘归来林壑底聊复养吾真古今千载短天地一身贫述作须г豆γ要及新无心去书癖有酒O花神自谓平生志无惭食肉人
吴江别莲上人
飘零有若此离别复如何情剧酒杯少愁添诗句多荒村黄叶树极浦白鸥波回首相携处秋风玛瑙玻
吴中客怀二首
独对一壶酒自斟还自吟句从闲里得愁到醉边寻拟废班超笔犹怀季子金故庐湖水上谁似幽沉日暮凉风急萧然一旅身酒边歌草草画底唤真真乱?因多想闲愁不为贫苦为怀土意此际更伤人
送人之官永嘉
送客阖闾城初秋宿雨晴潮平船早发山险马迟行吴越乡关近瓯闽贡赋轻兹游劳抚字听尔蔼仁声
次韵E德元金友二首
纳纳乾坤内纷纷万事牵文星犹似漆兵气正如烟转觉心忧世其如命在天同君畅怀抱一醉杏花边爱听筝声曲贪看锦上花青年去如失白发坐来加政复怜身世无徒恋物华劝君坚晚节湖畔卧烟霞丁酉五月六日吴善卿宴诸公越城外唐氏别墅分得轻字
亭o监湖曲开轩水气清战袍当暑换舞袖傍筵迎受雨枇杷熟欺风翡翠轻杯行敢辞醉不负主人情
送管教谕之官遂昌
闻说遂昌县青山绕郭多民居时间树学舍只依坡春雨香芹藻秋风冷薜萝遥知讲经暇高兴托弦歌
赠别汪先辈归永嘉
怜君负才艺命与壮心违回首已华发半生犹布衣山空芳草歇海阔蛰龙稀岁晚东阳道含凄赋式微
吴门怀友人
三月长洲苑重来意惘然江南春似海客底日如年旧约今何处新题定几篇相望不得见独立最堪怜
越上别陈子隽
十载论交久相亲若弟兄同为天上客复此越中行暑雨田苗秀斜阳驿树明分携亦常事此别各关情
法济精舍分题赋会稽山
东浙佳山水兹山势孰俦朝仪曾会禹祀典尚因周作镇夸吴越分s属斗牛登高揽今古千载思悠悠
沛县
茫茫瞻旷野稍稍见孤城沙鸟树头没夕阳波面明歌风怀往迹戴斗D兹行遥见京华道犹须半月程
濮上怀友人
天末孤云去城头落日沉苍黄游子意寥落古人心已觉河山异空惊岁月深由来桑濮地千载有余音
怀郑仲舒兄弟
自叹成何事知心更杳然交游惟二妙别久又三年夜月琴声古晨霜笔意专京华俊游地有日接周旋
陪善卿枢密诸公看潮得流字
八月涛江上风高万里秋珊瑚归铁网琬琰落银h谈笑真能事追寻尽胜流凭谁挽强弩百箭射潮头
九日同刘敬思黄彦美登萧然山
身世真如寄登临得及时地高风起急天迥日沉迟v欺纱?黄花照酒不知陶靖节归去亦何为
赠别何德原南归
东风才解冻又复送君归客久交游广才多志愿违惜无毛义徼故有老莱衣莫遂终南隐令人候少微
钱唐赠黄子中还江西
逆旅携手东风拂面尘乾坤戎马日江海别离人归路鄱阳外a愁浙水滨归哉倍珍重行勿负蒲轮
雨一首
野水已吞?人家多闭门田畴成巨泽市井讶荒村晓冷衣仍夹愁迷镜似昏沧洲无限思独立共谁论
郑本初还吴门有诗留别
暌离嗟已极飘泊定何如不废阴铿句空怀乐毅书故乡飞剑外征路禁钟余寄语吴中友毋嗔问讯\
伤季高
气化嗟何极英灵杳莫求共期文作冢谁遣玉为楼灯火微茫夜风尘苟辞锲缴交友意魂梦结悲愁
同许一秀才宿山o
山家偶同宿解后觉情多世故政如此人生能几何凉风侵白苎暮雨湿青萝且尽今宵酒乘酣发浩歌
秋日山中二首
抚物情何极经秋景未穷禾根生晚v树杪变新红城垒风尘隔川原雨露同家家熟醅酒得似醉乡翁山曲东西坞原高上下田牛羊归薄莫禽鸟乐丰年避世公老思农季子贤欲为u凿计出处茫然
春日绣湖上与德元同行二首
十里华川上年来足胜游雨花林下寺风柳驿边楼漠漠芙蓉浦依依杜若洲平生身外事未许付浮鸥相偶出郭纵目路忘h山色初晴好湖波积雨加春农浮酒兴人壮惜年华世事犹多故芳辰重叹嗟
自叹
自叹何为者谋生事事艰才庸心力苦忧极鬓毛班天下兵方息人中我独闲遗经倘终抱已分老空山
春日过吴子善故居
风雨分林夜萧条十载前故庐仍v树精魄已黄泉妻子今难托诗文後日传不堪生死意为尔久凄然
过淞泖中
入夜初过泖苍茫兴杳然大星悬树杪新月出帆前野酒聊供醉渔歌屡恼眠归欤绣川上欲办钓鱼船
题溪山风月楼
城南遗迹旧复此构新楼山色风余废声月下幽华裾时共接红粉任迟留寄语登临者无诗莫谩游
送许时用归越
旧擢庚寅第新题甲子篇老来诸事废归去此身全烟树藏溪o霜禾被石田监湖求一曲吾计尚茫然
寄栾使君
别我又三月思君如一年信来知近候事剧~新篇夜雨青灯外秋风白雁前阳城书下考此事恐虚传
郡斋偶赋
宦况真萧索虚斋足昼眠思亲怀爱日史记疑年白发生愁里黄花立醉边风流陶靖节输尔早归田
临漳杂诗十首
漳水南边郡闽乡到此穷地偏冬少雪海近夜多风百粤山川属三吴景物同昔贤遗化在千载紫阳翁此地多烟瘴时清喜渐除阻山犹盗贼并海尽盐鱼田稻春秋种园姜伏腊需不才叨郡寄廪禄颇嬴余奢竞仍民俗o华亦土工杯盘箫里灯火绮罗中茉莉头围白榔口i红良宵上元节纨扇已摇风近岁兵戎後民风亦稍衰蕃船收港少畲酒入城迟v暗桄榔树青悬橄榄枝薰风荔子熟旧数老杨妃可是闽南徼阳多气候先麦收正月尽茶摘上元前v笋供春馔黄蕉入夏筵南方吾所适久值亦相便文物如邹鲁斯言信不虚科名唐进士道学宋元儒祠宇依山曲遗书布海隅风流今孰继林子亦其徒【进士周庄物先儒陈淳北溪林子名唐臣字元凯】
是处方言别漳南觉更强儿童皆唤囝男女ǔ评刹挥暧檀╁煲蜿丫∨逑闳巳搜莱葑暇∥嚼榔山秀英灵聚溪清爽气开水晶凝石髓月彩耀珠胎珉紫裁为砚犀花解作杯最怜沙上草色在根D试上南楼望a愁觉易消雨溪遥合港大海暗通潮白露青野丹霞映碧霄梦神曾献吉日莫不堪招郡署经年久吾来为一新重门森画戟别驾俨朱轮榕叶轩阴晚梅花阁气春祗怜去国远为政愧能循
陈州舟中述怀
去国已兼旬飘零叹此身虚名天所靳薄宦命常屯承诏惊逾陇修书幸获麟扁舟风雨恶愁~宛丘津
临洮书事
此郡临边塞时平不戒严民居蕃汉杂僧语梵唐兼翠石磨堪研咸泉食当盐秦城何处是日暮动遐瞻正月十日临洮会宗明尚书克让王传
忆昔同朝日仙班及屡陪一从离禁御便以堕蓬莱人向客中老春从天上来边城且手母负酒盈杯
重到兰州
重到兰州境吟魂觉暗消驿城迟倦马春气动重貂塞雪昏藏虏河甓辰馇沤军谁得艘灰缓烘我
临洮留别如晦同知乡兄
来往客临洮途穷幸见招故交真耐久归路不辞遥别去逾山岳忧来胜海潮朝簪倘容谢晚岁共渔樵
客巩昌次韵答崔黄二公见寄二首
离家今九月踪迹似蓬飘河北重驱骑洮西更渡桥思亲嫌梦短报国觉心遥归路须先後终期共造朝可奈归心切浑如水向东命屯宜屈道在岂终穷天意时时别人情处处同前涂拟相候行李敢匆匆
宁远县中书事一首
旧县开新廨高城接短垣水声争入渭山势远连村雨韭供春馔春桃照晚尊故人情意厚暂此驻归辕
秦州道中书所见简袁同知
入得秦州境川原生意多春田无旷土雪水有深波鹃韵兼鹦鹉驴纲带X驼州侯有佳政五F竞闻歌
秦州
水积从天降山连与蜀通遗碑李广宅废寺隗嚣宫度陇迟回际游秦感慨中长怜少陵老曾此叹途穷
陇州
度关情浩荡关树似相迎花谢胡桃结雏飞鹦鹉鸣F声晴入郭陇色晚侵城行役吾真塘难褪日程
赠别高彦清宪郎
相见即相别其如念子何F云随晚骑陇树照春罗仕志青霄远高吟白雪多重逢定何地阙下听鸣珂
久不得家信
家乡消息断屈指已逾年忧极浑如醉更深转不眠梧桐惊夜雨薏苡怯秋天浩荡沧洲兴终期理钓船
渑池道中
九月忽又莫吾行只自伤秋兼人共老愁与路俱长野果迎霜赤园花带雪黄故人相慰藉日晚引壶觞
十月一日得南京音信喜而有作
有使天边至传来消息真至尊烦轸念当宁重а老矣丹心在归欤白发新赐环今可待江上早梅春伯贞长司自京西还临洮与余重会关西且致余家信赋诗二首赠别并述鄙怀
边境古熙州长城据上游渭从同]出洮入大河流佐郡莲依幕还京雪满裘闻君欲归养宁得久淹留家信经年隔君来慰我心平安唯两字珍重直千金东望京师近西将岁月深无端归兴切夜夜梦家村
排律附
奉赠王尚书入朝
圣代臻熙运皇衷忆旧臣弛张时有待拔擢命维新鲁国崇脶嵬跫抑赝人持田使节旋总夏官钧亚相登庸近中朝献纳频兵谋方倥偬衮职要弥纶发白缘忧国心丹敢爱身遥知趋觐日花柳禁城春
奉赠强仲贤之官广东帅府
百粤连交广雄开大府权抚绥诚有托杀伐果难专岭海风尘肃乾坤雨露偏仍尊藩外阃重选幕中贤硕画烦襄赞皇威要布宣文星南斗避汉节朔风旋剑采鹈血赋辞鹦鹉篇宦游非远役从此更高骞
赠章子端宪史迁江东并呈周宪使
章子吴兴彦多才遂壮图蓝田元产璞沧海不遗珠事业云霄展年华翰墨纡苑花春跃马台嘁刮盼诒嫖锬苄监为圜肯破觚从容陪宪节慨慷握兵符近日闻江左连城作盗区逆徒千国纪妙略合时须况是周夫子真如汉大夫绣衣仍直指铁甲每先驱伫见收奇烈谁犹D细娱敬亭山色好胜赏未容孤
雪夜与友人同赋四十韵
碧宇凝瑶雪璇霄散彩蟾清华交灿烂劲气稍沉K漏冻更偏永堂虚夜正严徘徊云母帐绰约水晶帘鹤梦疑还觉蜗?眩莫觇近林生薄曙傍水夺初暹远近迷鸳瓦高低湿草苫乾坤同一色海岳混t瞻转讶肤生素因疑首变黔无端琼屑屑有底玉oo积处逡巡厚消时次第渐应期三白见触物六花黏沙际渔收艇街头酒宿帘青楼娇管歇琐闼禁铃恬?火残鸡舌泓暾芳饽仪倨鼙ο惶镜掩芳奁茶敌讶运鏖柞沧砩匝嵘蜓吟後瘦潘鬓暗中添阮籍今青眼孙权故紫髯高怀期旷世俗态鄙趋炎题出寻腔和?藏觅?拈消闲清事迭肆谑笑声兼坐久情逾浃欢浓睡未锦?温翠被缃帙冷牙R日{含脂腻霜柑剖密甜拥炉容少憩促席~微嫌霭霭深衷露霏霏馥沾町畦应遂略崖?竟忘谦病怪当隅f难思上钓R且须石鼎未用叹衣`有客歌如玉何人咏撒盐剡舟怀返棹关马忆征]牢落梁园赋凄凉渭水占秉忠苏节在克敌蔡师焦祖称高士袁僵举孝廉世徒夸盛丽谁复恤闾阎门有仙人氅家无孝子缣平安传竹屋点向梅檐兴逸真何适才\乏我砭ご橇募褪鑫牟江淹
同游锺山分得尘字
名境居近甸胜游属芳辰宝珠佛塔现珍葩御园春曾是布金地乃复o火尘迹陈情所感理契意爰臻探奥穷?I翦诩嶙峋跻攀稍毕景俯仰殊伤神吾将谢往业庶以侪前人
简性初
念尔仍多病天寒近若何或疑诗作祟莫讶药为魔带缓知腰瘦巾深怯鬓皤雪声灯外听香气枕边过客至还题凤书成即换[寂寥鹦鹉赋慷慨歌梦记青绫直春回绦帐多寻芳倘能出南陌共鸣珂
赠别葛孟桓
情逐白云飞匆匆赋式微故山皆可隐今子独能归晓日芙蓉佩凉风薜荔衣丹房窥火候琴屋理金徽度岭疑山长经秋喜秫肥鹤书如赴陇莫遣壮心违
庚戌七月十五日离南京作
秉笔侍銮坡两载尝禁脔既金q藏亦掌丝纶演涣汗L敷扬直书褒贬才\匪任性僻迹如龇狡诮弑赡芎龆蒙严遣左迁责己轻西迈程颇远得灾或无妄止谤在不辨洪造本至仁薄命信多蹇渡江心摇摇恋阙情宛宛行矣复何言赐环谅非晚
余至F阳辱彦博明府孟昭赞府相留连日有郊行之乐同赋近诗八韵为别
客路糖驰郊游稍息机正缘寻淡泊岂是芳菲堤树迎行溟芑ㄆ宋枰虑声浑觉酒力尚嫌微岁月惊春尽功名叹志违写情F水去矫首陇云飞坐席醺仍促回鞭晚不挥人生多聚散明日遂东归
七月十日新安县同权令沈子让校官张可举张子O登县东鸡鸣台述怀十韵
早秋未阻暑亭午忽凝阴旅居坐局束胜饯思登临幸获陪\彦驾言陟幽岑出关仅百武攀磴无十寻稍已骋遐目遂兹舒c襟乾坤正纳纳岁月何斯文付重托吾力炷讶蔚涝谝延饫命玄天可谌终应守素志誓勿枉初心浩叹真有激微言聊自箴
七言古
忆昔
忆昔当年二十七一旦辞家赴京邑翠眉新妇白头亲相送出门双泪泣亦知离别难为情志期年少早成名囊中束书无长物欲以文艺干公卿公卿门前盛冠盖り未陈人已待e脱且让毛生能瑟工敢卜齐王爱三年Y?东华尘驱驰鞍马多苦辛谩嬴虚誉落t口结托谁是知心人为惊岁月匆匆去翻然南归理吾素季子宁无妻嫂惭长卿本乏家财顾归来故山今两年男儿未遂坐长叹功名何物倘可待须留v与朱十一月十日宿陈敬初馆中临别有作
岁十一月当严冬江湖水落潜蛟龙萧条长途客旅散而我买棹过吴淞兹行岂为饥饿逼念子高谊来相从托交同门已十载蒙被教益开愚檬笔北舜嘶ビ屑て┏执绻j撞巨钟姑苏台前揽秋色丽正门外寻春容中间欣戚每相系要复终始犹u蛩一自去春与子别旌旗满眼纷纵横及兹相见恍如梦中夜论议披心r君言禄爵非所愿但愿击壤歌时雍却因文章着不朽韬晦养粹甘为农顾我所愿颇异子谓欲与世相奔冲黄金铸印锦悬绶时至未敢辞侯封丈夫出处虽二致非系愚哲由乖逢得意觖望亦常事所贵自宝如璜琮计长较短语辄久坐曙鼓声冬冬人生会合良不易奈此物役相牵攻君留仍泛越来水我去犹对金华峰区区离别不足惜且复醉子双尊x郊O自附籍辈此事远矣须追踪
赠别毛景渊
毛君落落人中英能以六物推人生失明虽叹卜子夏有术未让严君平眼前纷华付冥漠r中造化通微精时复开口论世事言议激烈非纵横钱塘六月暑如炙一见使我嚣烦清谓我生辰吉无咎亦或有日成功名而予壮志日已倦颇觉与世如忘情咏歌太平本我事萧条此意将谁明重山密林长在梦几欲归去终销声逆旅别子乏投赠白璧非重言非轻但期珍重勉自爱与子会结沧洲盟
赠别干生
北风吹寒木叶稀之子访我林间扉山空岁晏将何之且复夷犹湖水湄若翁起身自书诗一官甫就鬓已丝与我托交自京师羡子正及青春时朱v鬓玉雪姿名驹汗血不可羁一日千里谁能追相逢一杯聊共持酒边唤取双蛾眉清歌慢舞华灯移人生行乐复奚为酒酣我有慷慨辞子勿之惨不怡只今艰难值时危戎马满地干戈挥褰旗射马功或奇朝廷便有爵赏施况复竹帛声名ё庸甚良又善驰胡不早奋乘时机丈夫要作远大期愿子努力无迟疑往哉壮志不可违黄金为印锦为衣看子他年得意归
题高房山画
风流一代房山老r中丘壑天巧有时意匠稍经营万叠云山笔端扫呜呼斯人往矣不可攀画图千载遗人间
长歌一首寄寿子进家兄五十
戊申之岁暮春初二月四日天气舒我兄行年五十旦今日初度喜乐胥东风吹v盈桑榆蔼蔼佳瑞充门闾堂上拜母答劳劬儿侄妇女裳裾亲朋杂e亦来m献寿既毕坐亭庐筵前清酒列百壶l[鸡剥羊猪俗乐次第鸣琶竽年当富贵非可诬此乐之外复何如惜哉仲弟留京都不及奉觞同笑呼朝来起望东天隅再拜祝兄不敢谀愿兄寿年八十余种田有秋倍获租登山足樵水足渔奉我慈母永无虞子孙识字作农夫莫羡系紫并纡朱想兄今日甚欢娱还曾念及弟也无弟也十载走官涂备尝苦澹忘甘腴年来霜雪生眉须颇觉厌佩腰间鱼便欲挂冠遂悬车行问君王乞监湖长歌式微赋归欤与兄共读先人书
二月望在巩昌客馆夜梦归里中与金十二丈傅九文学同游高五处士别业既觉有感而赋
东风解冻春二月东还陇西驻吾辙中宵好月入明孤馆殊花应时发慷慨既罢倚醉眠梦里迢迢返东浙我家住在县乌伤奕世衣冠绍先烈青岩之下华川湄古木修篁?门阅里中朋友不数人总角交游到华金丈虽老文益昌傅子方强气难遏县南高叟故所居别墅新营最幽~大田多稼廪不虚华屋有轩席常设自余便道过家时三载于今成阔别今日何日乃盍簪固应旧好三生结竹林藤簟坐峥嵘橘迳梅蹊行蹩a篇章杂e诗句哦盘馔纷纭酒杯啜既夸答客语仍狂颇怜哭子言犹噎俨然相对如平生抵掌论心尽自煤钟惊觉顿无聊一点青灯自明灭倍思故隐只山中却叹浮踪向天末嗟我文章非古人虚名在世真叨窃一从螭陛到銮坡久侍青光入金阙每多杜甫能自期许身欲比稷与l政图事主尽愚?岂意谋身转迂拙肃将使指往西迢r河山重跋涉严风裂面沙眯眸犄姿鬓茎茎折瘦马冲寒不自禁狐?貂裘仍狗袜得非定远泛星槎无乃中郎持汉节道涂梗塞竟莫通使事须还遂中辍归报吾君扣九重天只尺容趋谒傥矜弱质赐恩光便向明时乞骸骨慈母手线犹满衣先人遗书故盈箧监湖一曲非所望家山自可采薇蕨
律诗
读书有感
束发l书便下帷编芸简C费披文从东汉言辞陋诗到西体气衰千载未知谁独立昔人何事苦争驰愿言独抱遗经?X落纷华与道期
清明日访景元隐居
接席生徒静不先生燕坐?巾纱清明门外新Я寂寞篱边旧种花争云问字扬雄宅或是饭牛阖家长安道上红尘客得似闲居岁华
西湖
波光一碧肺掼ρ盍芙蓉紫翠加??楼台围绮丽船船歌管载繁华苏堤北去岳王X葛岭西来贾相家富贵功名总如梦孤松岁岁自梅花
有怀陈三秀才
丹穴翩翩紫凤雏几年文彩照江湖观光上国吴公子屏迹南园楚大夫自古荆山无弃玉只今沧海有遗珠秋风定卜重相见出处悠悠得细图
留别前人
百里春帆到海隅不堪回首拂征裾少年未惯长为客有便须烦数寄书言子弦歌遗化在吴王城堑劫?余英游从此成?阔後夜怀君月上初
赠别杨巡检之官嵊县
西陵渡口发征鞍去湎粝舳月寒云淡蘼芜连驿路雪晴?落沙滩客怀尽向尊前遣山色宜多马上看莫向剡溪怀旧事从来高士寄微官
赠术者林易东
倾盖凉风落日边多情谈命复谈玄山林谁是青云器湖海还寻白社缘杨子才高终老守贾生年少更超迁穷通自古真由分此语从人莫浪传
次韵高仲原钱唐寒食
又见钱唐节禁烟极目风光殊索然芳草自生兵後地画船犹醉雨余天甲乙楼台非旧观东南富贵复何年客中无限登临意都付归鸦落雁边
登姑苏台有感
故垒萧然起暮尘凭高何处吊忠臣山连吴越东南近天入江湖上下均岁月多因催发变文章未足济身贫悠然今古无穷恨落日商歌暗损神
东归留别吴中一二同志
明发阊门早问津梅花有意似留人谁怜孤o青灯夜遥忆高堂白发亲对酒论文期隔岁到家献藜靶麓菏田茅屋犹无恙飘泊江关此身
赠虞幼悦并简涂仲宣还江西
京华一别六经春浙上重逢若易分多喜圣君深念国尽烦儒士远从军青油幕冷三更月昼锦衣裁五色云壮岁功名须树立无长策助斯文
柬陈徵君
匣里干将席上珍中吴人物见斯人才名籍籍今谁敌世议悠悠若未伸近喜邱园俱束帛可能江汉?纶太玄自是精微学却笑扬雄反误身
过济州城南
苍茫烟火杂风沙商o民庐一万家桥上朱阑人系马门前v树日藏鸦州名近为灾年改土俗犹将侠气加阙里崇崇空在望客程相促又登车
饯吴伯尚之江西
一生台阁缀清班磊落文章重泰山特总宪纲膺帝眷兼持戎律靖时艰威声汉将灵旗出宦业韩公昼锦还应是功名身退後更推家学继修删
桐庐舟中
潇洒溪山梦此邦轻风细雨过桐江川回几讶船无路林缺时看屋有∫肮青包Ц龈鏊禽白羽去双双到家正是重阳节新酿村醅正满缸
次侍讲先生游方岩韵
灵迹初开不记年危峰如削路如悬曾闻匹马临池饮恐有群羊化石眠风引佩声来上界雨连香气落中天昌黎亦有衡山谒今古清游岂浪然
通州有作
此生踪迹付飘蓬几度凭高眼欲空芳草合时初北上白云飞处正南中清朝物论闻多采蚤岁辞华恨未工矫首神京天咫尺明朝喜拜玉堂翁
至t州梦陈敬初有作
我行已到t州城想子河南尚驻程千里相期终误约一宵入梦始关情容喜见月梁照才思多疑春草生何日登临共手秋风还满白云京
赠别晋秀才
逆旅论交未一年匆匆为别觉凄然官河去棹多春水故里归u有石田名姓不从当世显文章可得後人传多才还射君门策迟子重来住日边
赠别周季长舍人赴淮西帅幕
昔时紫绶侍云霄今日春风换v袍阃幕共夸从事重朝班犹忆舍人高衣冠望族如麟趾伯仲文名比凤毛回首京华宁久别看君平步列东曹
赠别马谦叔宪史
自是南方气候迟罗衫十月尚相宜何人绣水?杯日不似金陵揽辔时天地风尘三尺剑江湖岁月一篇诗只今已是功名晚况待星星两丝
次韵韩与玉上都道中阻雨见寄
北度居庸去路修平郊如海夏如秋赋高合拟扬雄献年少谁当贾谊忧黑雨漫山浑未歇赤城何处定迟留不知鞍马驱驰苦得似慵夫昼卧不
陪枢密高公镇抚吴公宴于亭山席上赋
楼船归路望蓬莱十里荷花映醉腮小帜大旗斜日照短箫长笛远天回将军自是王孙贵坐客惭非处士才分付沙头双白鹭忘机彼此莫相猜
留别京师诸同志
帝都冠盖尽才贤两载追随得後先珠履食鱼春日上褐衣骑马朔风前苏公去蜀八千里韩子客京三十年从古辛勤有名誉惭予早赋式微篇
赠韩执中赴京师
迢吴帆入御河都城又见c嵯峨去天尺五九重近行路三千一月多治世未烦陈上策高才自可擢巍科春风晓日桥门外同舍相迎振佩珂
常熟舟中
一自归来东海涯每依北斗望京华才\谩结交游广身远时惊梦寐h风雨扁舟今若此功名壮志倍堪嗟故人只在虞山下同看寒梅雪後花
偕游任氏萧然山堂和高则诚璧间韵
暑雨凉风七月尽萧然山上看飞云海水江水咫尺合吴山越山图画分干戈满目正崇武笔砚随身谁卖文幸得风流二三子清吟剧饮到斜曛
陪黄先生至东阳谒胡先生有诗次韵
壮游回首各成翁犹忆当年共际逢二老往来看鹤发十年先後对鳌峰由来元白名相并归去疏杨迹更重莫道山林足忘世只今海内仰儒示
又
今代文名属两翁况兼出处每相逢秋风官马泺阳道春日肩舆岘首峰酒盏未空浑觉醉罗衣初试已嫌重多应杖屦从容地前辈风流得共宗
吴江客中冬至日
十年奔走竟何为转觉谋生事事非时序每惊愁里换家山长向梦中归吴江岁晚寒波积楚塞天边鸿e稀酒後登楼倍惆怅缁尘犹满旧征衣
次韵答萧山友人
长忆萧然山下县去秋为客日招邀夕阳玄度飞轮塔晓雨文通梦笔桥搜检虫鱼穷尔雅咏歌草木续离骚旧游回首成凋谢莫遣音书似路遥
陪侍讲常侍二先生宴赵氏家园次常侍韵
翠岘峰前画水边相胜地似平泉容台先生形似鹤禁林学士性如弦政喜典刑存故老从教谈笑挟飞仙良辰胜集何能继他日应须话往年
述怀柬王季野判官
自负平生意气高飞扬无力可徒劳未能董子陈三策已叹潘郎鬓二毛癸巳流年冬至节庚寅初度楚臣骚一且复同君拮对梅花映锦袍
次韵答金德元见寄
蹉跎三十未成名况复时危事足惊岁月逼人浑似梦江湖浪迹若为情已知干禄无他术可信为儒误此生多谢知心能念我归欤献岁对持觥
次韵朱一中新正试笔
甲午元正逢甲子也知人事合天时颁春喜见新年历问竹犹看旧日枝香散屏围烟阵阵雪消檐溜雨丝丝承平气象今行见定复重歌既醉诗
钱唐赠别陈秉９樘焯ㄔ季旁吕次嵋毓誓┘爸
寥落春城物色荒况堪寒雨薄衣裳时危离别心浑醉路远怀思梦倍长贾谊论高仍见屈祢衡才俊莫教狂秋风肯负华川约为子开尊举十觞
送僧至杭
上人乘兴到杭州飞锡逍遥物外游结社有人邀惠远题诗是处谒汤休山深月白猿声夜湖阔风高木叶秋若访炬公天竺里草堂应作数宵留
送贡有上舍还宣城并寄其兄有行有初
南湖水落雁初来公子仙舟此日回梓里又夸新阀云林犹映旧楼台青春上传家笏白堂前献薇多是弟兄相倡和暮云诗句为予裁
京城春夜漫兴
金水桥头辇路分深沉庭院柳如云春来天上浑无迹月到花间似有?酒思瞢腾欹枕卧K声软媚隔窗闻千金欲买长门赋谁似相如善属文
次韵答周尊师
行李西来自豫章东风拂面柳丝黄壶中日月青铜镜方外神仙白羽裳老子藏书尝作史太玄执戟谩为郎十年乱後重相见颇觉形神欲两忘
书季高卷後
金华溪上发仙舟越水吴山漫意留老去才名天上望重来道路梦中游敢向同门附籍幸从异代师韩欧俯仰乾坤今是昔凭将诗句托风流
与德元国章解后光明溪上
眼见兵连婺女城吾邦骚乱若为情已应恤纬无他策要复穷经了此生少室山人空索价杜陵野老欲吞声荒村避地相来往日暮班荆盖共倾
排律附
文窗十二韵为仲温宪郎赋
中州胜⑺蹬沓窍仿硖ㄇ案┐筵疸晁北交河水混淮山南入楚山青百年故老遗文气今代奇才尚德馨乔木依依临巷陌世家隐隐见门屏未妨仲蔚蓬生堵政喜濂溪草满庭雨案芸香春辟C风檐竹暗夜藏萤图书留意年华蚤灯火关心梦寐醒刘向谩登天禄阁扬雄自着太玄经常时下榻来今雨几载驱车从使星浙水东西迁逸足青云上下振修翎才名要使囊穿e宦业悬知刃发硎我远游殊已倦过从何日话飘零王季u奉命徵吴谋武於江浙还赋长律以赠
公子英姿汗血驹一朝千里尚徐徐近膺妙柬随银ば被俞音降玉除讨叛载丞相u徵才遂遣使臣车皇华??驰英荡束帛戋戋贲草庐满地干戈今若此至尊宵旰定何如已应智勇俱收h行使奸妖尽洗锥入囊中谁e脱瑟登门下恐音虚刘自有经纶策贾谊宁无痛哭书落落客怀真慷慨悠悠世故足欷[庙堂到日烦多语儒术由来未阔\
赠林先生
谁似君家阀高宅前乔木势凌霄一门科目连三代十世儒名冠两朝仍羡先生膺硕望坐令後进仰余标少微象光辉映皇极推玄礼数超江左岂容安石卧淮南曾赴小山招明时冠带俱为用此日弓旌重见邀家学发挥疑刃剖庙谟参赞譬}调春风谈笑青油幕晓日追随碧羽翘鹦鹉洲边新汗漫凤皇台上久逍遥却回故国颁周祀犹梦钧天舞圣韶云路功敕@赫山林踪迹未萧条瓣香丽水祈灵贶疋马苍山触暑澜喜三苗绳系颈共夸六国印悬腰归来昼锦诸亲在老去秋霜两饶怀土未妨淹使节观风也复采民谣青田为语刘夫子莫使亡羊付寂寥
王忠文集卷二

[book_title]卷三
<集部,别集类,明洪武至崇祯,王忠文集>
钦定四库全书
王忠文集卷三
明　王B　撰
~句
唐三学士图
衣冠相肖不相侔棋局琴乐胜游想像开元全盛日太平人物ǚ缌
奚官牵马图
太液池边新浴罢未央门外乍牵来若教立仗丹墀下恐负平生泛驾才
宣和御马图
睿思东阁倚阑干貌得龙驹带笑看回首天闲成寂寞青城尘土昼漫漫
沧浪池砚图
沧浪池水碧生春当日临池玉作人故物流传遗泽在龙泓凤B未为珍
题赵魏公木石图
朝罢銮坡春昼闲籀书飞白恣挥翰多因遗墨淋漓後写作虚篁木石看
赠别毛先辈
赤日黄尘叹袍蚬噬轿奕詹恍嘶澄飨精舍君归看书带春深v绕斋
扬州
春满扬州廿四桥何人骑鹤听吹箫琼花芍药犹闲事且访平山旧柳条
八月十二日夜梦
庭外红梅艳染坯径边v橘密悬杯老妻指点分明说是子为官出後栽
赠穆生之任崇德
江花江水思冥冥百里征帆带晓星欲托东风将别意驿亭无许柳条青
寄陈子隽宪郎
一月不见陈公子便觉令人鄙吝生秋风白苹已可采几日芳洲手行
美人家寄湖水阴相望不得去相寻不去不缘舟楫少生怕门前波浪深
题万里江山图
昔年曾作子长游万里江山一客舟揽得瑰奇满r臆怪来开卷思悠悠
枕上有怀
天寒游子客衣单梦绕家林到夜阑应是吾亲念儿切倚门日日望归鞍
诸暨道中访方隐君不遇
竹屋新成绕涧阿年来避地隐烟萝门前不是长安路却笑行人也谩过
题画二首
v侵鸡距\分叶黄染[雏淡着花暑雨凉风新入画不将v艳竞春华【黄葵】
暖日脂凝晓困东风翠袖倚春酣一枝貌得浑相似翻觉情浓思不堪【海棠】
题画马
沙苑秋深苜蓿肥五花毛色烂生辉奚官莫把青丝自是龙媒不受Z
春早漫兴二首
泄云漏日淡无光薄暖轻寒互送将醉眼莫嫌春色浅东风新染柳丝黄
步出林东过水西可人不见思如迷晓风偏墙头杏吹尽胭脂污作泥
古意二首
手织纹罗始落机便将裁剪作郎衣衣成却惜与郎着着时恐带酒?归
一片如水青铜镜懒教拂拭任昏沉只为妾憔悴甚照时分晓易伤心
漫兴四首
挂网山前秋气深斜风细雨思难禁清溪曲曲空如画不状愁人此段心
乾坤氛气日苍黄南北干戈恣扰攘安得强弓三万手向空着矢射天狼
常怪栖栖杜少陵愁篇苦句每相仍只今世故多离乱欲写艰难未能
天边消息杳无期独立苍茫有所思ㄋ得坊ù阂庠缂甘被沟奖北咧
寄赵子将二首
又见东风v柳丝客怀长是怨春期休文腰瘦成何事未必风流只为诗
怜君落魄不堪羁笑我如君不我痴世事只今如戏剧也甘晦迹向明时
题宗原常卷
传家自有回銮疏择术深攻素问篇莫道史迁今日少仓公同传待他年
题渊明醉像
彭泽归来纵此身每从醉里见天真白衣不至浑闲事自有寻常漉酒巾
送绶东归十一首
青岩山下万松青雨露沾濡岁月经莫遣樵夫来剪伐严君魄暂须宁
手种堂前宫梅燕脂染色瓣重台梅边好献慈亲酒暖日花容映醉腮
旧宅年深县治西萧条门外带荒蹊喜闻令尹存忠厚留我梧桐待凤栖
文献流风百世师华川东畔有新祠殷勤为谢同门友苹藻时将荐一
一曲清江一畈田闲居u钓足长年公城市何尝入千古令人说隐贤
青村地僻稼轩幽来往过从ò淄肪普凳篇虽不废已应非复少年游
螭陛趋朝星在户銮坡出直日沉城乡书欲写浑无暇千里怀思独此情
客边别我觉惊心遗汝囊无一寸金归路迢迢吾颇熟梦魂随汝到家林
吾家十世绍簪缨我才\似不胜虽是文章无可用诗书遗绪要相承
多年为客倦驰奔赖尔艰辛植户门临别欲言无可说但将甘旨给晨昏
归路钱唐莫久留西陵渡口f官舟到家已是将残好会亲O酒旋N
九月八日灞桥戏题
驴背萧萧帽影偏斜风落日灞桥边玉堂仙客无人识谩说当年孟浩然
兰州
洮云陇草都行尽路到兰州是极边谁信西行从此始一重天外一重天
无题回文七言~句四首与友人同赋
微醉带欢春意足密期成约晚晴多飞花落处焚香篆乳燕归时卷幔罗
风生竹径迷深v雨过莲池浴腻红铜镜对临牖北练裙题字戏墙东
芳谢菊葩含重露瘦侵梧叶着轻霜凉宵怯扇藏纨素远路将书写纸长
残雪喜传三信早梅欣报一痕春寒欺独枕鸳鸯梦闷结双蛾翠a颦
客
客》缬暌钩脸列斡捌嗳?拥衾只有青灯如骨肉寂寥相伴到更深
宿宁远县道中题田家二首
门前柳树v云屯院里梨花白雪新满目春光谁占得不应也复有来人
妻抱子白头翁远出城西近坞东却笑长安名利客半生多在别离中
歌
黄河水
黄河水西来一折一千里四折东流归渤海浑涛浊浪深无底旧传一清三千年圣人乃出天下安河水之清一何少吁嗟至治何由还我愿河水年年清圣人在上圣复生千龄万代长太平
题九江秀色图
昔闻庐山谣今见庐山高庐山之高几万仞九江秀色不可招山南山北尽佳致五百僧房密脾缀香炉直削金芙蓉瀑布长拖青翡翠晴岚暖霭日夕浮画图彷佛不得求谪仙仙去三千秋安得起尔从之游
筑城谣
朝筑城暮筑城筑城欲高高辄崩江南五月盛霖雨随崩随筑人人苦大家筑城多卖田小家卖产来助钱朝筑一寸暮一尺尽是齐民膏血积争道城高可防贼民力已穷何所益君不见陛下盛德犹如天四海一家千万年金汤之固非所恃何乃坐令民力敝
白翎雀图
白翎雀雪作翎群呼旅食啁哳鸣何人翻作弦上声传与江南士女听南人听声未识形画师更与图丹青图丹青一何似知尔之生何处是秋高口子草如云风劲脑儿沙似水
五禽言次王季野韵
力作力作人言田家乐谁识田家苦养蚕一百筐种田一百亩田蚕非无收不了输官府但愿官府不我亏田家力作非所辞
提胡芦劝美酒春风三月满花柳持此一杯为君奕松廾不满百日过一日真可惜身名倘不立徒令後人哀不如一饮三百杯日日不管玉山颓
脱F脱F人情怜新不怜故故F绵所新F但裁布薰风四月天微炎人人着布便脱绵绵F非不完失时谁是怜
泥滑滑涂满泥我身两足马四蹄欲行向前不得驰不得驰心勿恼跛也行千里道若教得意早成名自有青云脚下生
行不得哥乾坤满眼纷干戈荆湖骨如丘江淮血成河道路断~可柰何君行将何之欲投辽东去却向海上过行不得哥海水宁可测只今平地皆风波
青潭山神祠乐歌
义乌县东三十里有山曰青潭山之神曰楼府君发祥应瑞庙食兹土然莫详其始所自或传与梁双林傅大士同时人府君之为神大士有助焉宋庆元间江州守王公寅县人也始列神之休绩闻于朝写兔矶钤凰秤τ性至正十五年江州七世孙B复作迎享送神乐歌三章俾乡人岁时歌之以祀神其词曰
青潭山郁崔嵬窟龙蛇蓄云雷灵君此焉宅H威棱霈福泽灵之游东以西雨裔裔风凄凄灵之来霾讼庆烂昭昭灵之旗翠旄披煜秀华纷葳蕤灵之车朱两c文霓驷苍虬灵之至形放?如荼服如绘灵殷殷蔼缤纷恍兮惚俨若存澹容与常羊盍其留享我将
右迎神青潭山一
灵既临矣k萧载馨灵之格思鉴我纯诚我酒既酾其旨百末我牲既@厥角茧栗侑以音声函宫吐羽左祝右巫秩秩咸序备兹嘉荐有肃其承春祈秋报熙事迄成我诚孔昭岂曰惟仪假仪荐诚灵用宴
右享神灵临二
穹穹厚厚奠高卑高莫可扣卑莫我人中处其俦依匪灵焉依将孰求我之依灵岂无期春秋祀事粤多仪灵既享矣不我违嗟我民人苦害灾灾有扎瘥害旱饥况有干戈横逆加惟灵威力善拒排荡涤妖l臻蕃厘丰年穰穰谷如w耄耋稚孩逸以嬉灵之福我匪我私好生之德体穹示灵将逝兮不可稽首下H高拜灵旗千龄万祀灵之思
右送神穹厚三
赵将军歌
赵将军须髯如画六尺身年未四十勇且仁不独好武兼好文弓弯乌号满挟月旗骞大赤高凌云拳毛紫马白玉勒双脊宝剑青萍纹自从弱冠领戎伍及此百战成功胗惺毕猩⒓椿捍席上济济延嘉宾月夜投壶翠竹下风晨У龊炝滨谈诗论曲曾不厌歌声更对蛾眉颦V兰山下大河上严城屹立开重近控西夏远西域种杂蕃汉多居民圣皇在御重边面夷夏一视施威恩将军承诏来坐镇上体睿意绥远人戎羌酋首咸慕义奉贽纳E归如奔设施布置未期月轰轰绩誉遐荒闻岂不见昔时汉家赵充国金城既守田先屯其策十二务持重夷裔帖服称如神古今边将推第一竹帛所载光ll将军将军重自爱太史有笔吾将伸
题积庆堂歌
武川之G浙水所发源西流到金华合为双溪波流益VV当其发源处粤有徐氏居其村渠家奕世尚诗礼种德植义素以积善闻有弟与昆有子及孙一门之内蔼然若春温世业不陨善之所积是乃庆所存试观在昔或七叶珥貂或三世列戟悉由微贱高其门积德所致讵谓无其因彼有稔奸肆恶乃获尊富安荣者天之未定非天实薨薨我愿徐氏有引而勿替百世虽远庆孟敦谓予不信请看武川水源深流长非可谖
拟唐凯乐歌
按唐书乐志凡命将出征有大功献俘馘其凯乐用铙吹二部乐器有笛筚篥箫笳铙吹歌七种迭奏破阵乐等四曲一破阵乐二应圣期三贺圣欢四君臣同庆乐初太宗平东都破宋金刚其後苏定方执贺鲁李积平高丽皆备军容凯歌以入贞观显庆开元礼乃并无仪注而太常旧有破阵乐应圣期两曲歌辞至太和三年始具仪注又补撰二曲为四曲今观其辞语意凡近无足取者乃因用其曲名别撰歌辞以备采择云
破阵乐
惟皇应宝历受天命以兴赫赫扬神武隆隆震天声秉黄钺白旄四征讨不庭蠢彼枭獍徒屯蜂蚁营营萧斧伐朝菌一挥不留行大憝既已夷乾坤永清宁
应圣期
千载开昌运三灵e睿谟金轮神化衍玉牒庆源储砺带河山誓幅员夷夏图大明真普遍万物尽昭苏制作兴王夏歌讴属帝虞从此承平後祯祥纪瑞符
贺圣欢
轩辕б律延萃ノ韪捎鹬林我灰哉槭プ魑锼褂G阖辟侔乾坤经纬用文武柙缶漏泉仁风动率土大君德犹龙群臣拜如虎万岁复千龄大平亘来古
君臣同庆乐
天地既开泰君臣咸应期明良元一体庆乐得同时鱼水情真契龙云势每随周王资望]虞后赖V夔舞千年运经营百世基赓歌一堂上共咏角招诗
渑池县丞王侯驱虎歌【并序】
洪武四年四月括苍土侯熙阳为丞於渑池先是境内虎害人者无虚月民以为患侯至则为文与城隍神约自今以往虎尽去即不去责且有所归言甚激切已而果~迹民以为王侯德化之所致也余道经渑池目击其事因为作歌曰
渑池之境最多虎道路行人共愁苦狂风吼怒振尘沙落日惊魂惨烟雨王侯承诏来作丞民有创痍手摩抚下车走谒城隍神亲写文移对神语为言幽显虽有分我与尔神均守土猛虎今兹实害人责不在予还在汝早遣恶类离境中尔神无愧为民主精诚一念既感孚阴逐潜驱固其所驿使邮夫中夜驰u农贾客凌晨聚前时出户即畏涂今日连村皆按堵童谣籍籍相谓言孰使吾人乐居处我侯之德与神通故令孽l成销沮岂不见古来循吏美多虎有渡江及渡河渑池之事同不磨王侯王侯奈尔何
曲
南城曲二首
素罗束发双髻拖大红衫子小红Y并马早出南城路问人杏花多未多
南城杏花如锦红就花索酒醉春风郎君入犹未满为言归去莫匆匆
次友人离别曲
东风吹春满南陌杨柳青青李花白花柳年年好色妾容已觉今非昔
自从结发为君妇君往长安几寒暑定知时去宿青楼不似孤闺长夜苦
丈夫谩道功名好不道别离人易老令人却羡田家郎白头夫妇得成双
江上曲
木兰船系门前树阿郎今朝棹船去去时为问几时归约道归时日须暮江上风水不可期日暮不知归不归
荆树曲
紫荆树当轩青\枝只共一本生去年风吹北枝损憔悴南枝色陨北枝今岁喜如前南枝色皆鲜鲜树木无知宁有意同本故应休戚系君不见桃生路井上李树生桃旁虫来芴腋李树代桃僵桃李异树尚如是况此一本相连理人皆兄弟无则已若有还须荆树比
忆别曲
低低门前两桑树忆君别时桑下去桑树生叶青复青知君色还如故桑叶成蚕蚕作丝络丝织作绫满机欲将裁作君身衣恐君得衣不思归
荆门曲
任城北行三百里官树如云夹河水树深水浅船行迟五日才到荆门西
荆门津吏不开Ｇ按後船似鳞压名驱利逼贪涂程落月在地登车行
王忠文集卷三

[book_title]卷四
钦定四库全书
王忠文集卷四
明　王B　撰
论
河图论
河图出於六经未作之前六经之作二千余年於此矣而其为说未明也易大传曰河出图洛出书圣人则之夫图出於河伏羲因之而画卦书出於洛大禹因之而叙畴固也而其说所以及今未明者其失在於不知图书之辨自今观之戴九履一左三右七二四为肩六八为足五位於中以奇耦相对而数九者刘氏所谓河图朱子所谓洛书也一六居北二七居南三八居东四九居西五十居中以生成相配而数十者刘氏所谓洛书朱子所谓河图也然朱子之以九为洛书十为河图谓本乎邵子之说而邵子特曰圆者河图之数方者洛书之文而已且九一三七二四六八之图其象圆一六二七三八四九之图其象方则邵子以九为河图而十为洛书盖未可知故朱子虽力攻刘氏而犹曰易范之数诚相表里为可疑又曰安知图之不为书书之不为图是故不能无疑於此也先儒或以为河图即八卦或考乾凿度及张平子传所载太乙下行九宫法以为即戴九履一之图而疑其为河图或以邵子为主或以列子为证而皆以九为图十为书或又以先天图为河图生成之方图为洛书此其为说各有所?而初莫有至当者焉然孰知九与十之皆为河图也何者奇耦相对而象圆者河图之数散而未合者也生成相配而象方者河图之数合而有属者也圆图以一九二八三七四六相对而中以五纵横皆十五即方图之五十居中方圆二图皆河图也然则何者为洛书洪范初一曰五行至威用六极六十五言其洛书之文乎郑氏曰河出图天地有自然之象洛出书天地有自然之理盖文以错综而理载焉谓之书数以布列而象寓焉谓之图图经而书纬图约而书博者也是故知图之为图书之为书则有以知昔之所谓洛书者皆非洛书而河图非止於一图矣故曰河图之说所以及今未明者其失在於不知图书之辨或曰果如斯言则当其时图之数固简而易见而书之文实繁而难详不几於怪妄矣乎曰非然也昔欧阳子尝以河图洛书为怪妄矣而曾氏非之曰以非所习见则果於以为不然是以天地万物之变为可尽於耳目之所及亦可谓过矣呜呼曾氏之言固予之所以为言也
六经论
六经圣人之用也圣人之为道不徒有诸己而已也固将推而见诸用以辅相乎天地之宜财成乎民物之性而弥纶维持乎世故所谓为天地立极为生民立命为万世开太平者也是故易者圣人原阴阳之动静推造化之变通以为卜筮之具其用在乎使人趋吉而避凶书者圣人序唐虞以来帝王政事号令之因革以为设施之具其用在乎使人图治而立政诗者圣人采王朝列国风雅之正变本其性情之所发以为讽刺之具其用在乎使人惩恶而劝善礼极乎天地朝廷宗庙以及人之大伦其威仪等杀秩然有序圣人定之以为品节之具其用在乎明幽显辨上下乐以Q天地之和以饰化万物其声音情文翕然以合圣人e之以为和乐之具其用在乎象功德格神人春秋之义尊王抑内夏外夷诛乱贼~僭窃圣人直书其事志善恶列是非以为赏罚之具其用在乎正义不谋利明道不计功由是论之则六经者圣人致治之要术经世之大法措诸实用为国家天下者所不可一日以或废也孔子尝曰我欲托诸空言不如载诸行事之深切着明也後世学者因以谓圣人未尝见诸其行事而惟六经是作顾遂以空言视六经而训诂讲说之徒又从以浮辞曲辩淆乱之其弊至于今几二千年於是圣人致治经世之用微矣呜呼圣人之用载於六经如日月之明四时之信万世无少替也天地之所以位万物之所以育世故之所以久长而不坏者孰使之然也或曰六经圣人之心学也易有先天後天之卦乃圣人之心画书有危微精一之训乃圣人之心法诗者心之所发而礼由心制乐由心生者也春秋又史外传心之典也又曰说天莫辨乎易由吾心即太极也说事莫辨乎书由吾心政之府也说志莫辨乎诗由吾心统性情也说理莫辨乎春秋由吾心分善恶也说体莫辨乎礼由吾心有天序也道民莫过乎乐由吾心备人和也心中之理无不具故六经之言无不该也然则以圣人之心言六经者经其内以圣人之用言六经则经其外矣心者其本而用者其未矣舍内而言外弃本而取末果可以论六经乎曰非然也心固内也而经则不可以内外分内外一也而尤不可以本未论圣人之道诸心而不及於用者有之矣未有措诸用而不本於心者也况乎六经为书本未兼该体用毕备吾即圣人之用以言之则圣人之道为易明而圣人之心为己见本之全固在是矣若夫徒言乎心而不及于用者有无用之学佛老氏之所为道也岂所以言圣人之经哉
四子论
四子论语大学中庸孟子也论语孔子及门人问答之微言而记于曾子有子之门人大学亦孔氏遗书其经一章孔子之言而曾子所记传十章则曾子之言而门人记之中庸三十三章子思之所作孟子七篇孟子所着或曰其门人之所述也论语先汉时已行萧望之张禹皆以传授而诸儒多为之注大学中庸二篇在小戴记中注之者郑玄也孟子初列於诸子及赵岐注之後遂显矣爰自近世大儒河南程子实始尊信大学中庸而表章之论语孟子亦各有论说至新安朱子始合四书谓之四子论语孟子则为之注大学中庸则为之章句或问自朱子之说行而旧说尽废矣於是四子者与六经皆并行而教学之序莫先焉然而先儒之论以谓治六经者必先通乎四书四书通则六经可不治而通也至於六经四书所以相通之类则未有明言之者以予论之治易必自中庸始治书必自大学始治春秋则自孟子始治诗及礼乐必自论语始是故易以明阴阳之变推性命之原然必本之於太极太极即诚也而中庸首言性命终言天道人道必推极於至诚故曰治易必始於中庸也书以纪政事之实载国家天下之故然必先之以德峻德一德三德是也而大学自修身以至治国平天下亦本原于明德故曰治书必始於大学也春秋以贵王贱霸诛乱讨贼其要则在乎正谊不谋利明道不计功而孟子尊王道卑烈辟异端距邪说其与时君言每先义而後利故曰治春秋必始於孟子也诗以道性情而论语之言诗有曰关雎乐而不淫哀而不伤又曰可以兴可以t可以怨礼以谨节文而论语之言礼自乡党以至於朝廷莫不具焉乐以象功德而论语之言乐自韶舞以及翕纯绎之说莫不备焉故曰治诗及礼乐必始於论语也此四子六经相通之类然也虽然总而论之四子本一理也六经亦一理也汉儒有言论语者五经之]_六艺之喉衿孟子之书则而象之嗟乎岂?论语孟子为然乎故自阴阳性命道德之精微至于人伦日用家国天下之所当然以尽乎名物度数之详四子六经皆同一理也统宗会元而要之于至当之归存乎人焉尔
分野论
分野之说其传也远而周礼春秋传始详焉春官保章氏以星土辨九州之地所封封域皆有分星以观妖祥左氏内传曰参为晋星商主大火外传曰岁星所在则我有周之分野也此分野之说见於周礼春秋传然也至汉地理志乃言分野为始密谓秦为东井舆鬼之分野魏为觜}参之分野周为柳七星张韩为角亢氐赵为昴毕燕为尾箕齐为虚危鲁为奎娄宋为房心卫为营室东壁楚为翼轸吴为斗粤为牵牛婺女而郑康成则谓堪舆虽有郡国所入度非古数也今其存可言者十二次之分也星纪吴越也玄枵齐也埚の酪步德β骋泊罅赫砸彩瞪蚪也鹑首秦也鹑火周也鹑尾楚也扌侵Ｒ泊蠡鹚我参瞿狙嘁补酆踝笫衔接惑守心宋景禳其咎实沈为祟晋侯受其殃郑氏谓分野之妖祥主用客星彗孛之气以为象则验祥於星土其法盖古有之不可诬也然而吴越之地南而星纪则在丑齐之地东而玄枵则在子鲁之亦东而降娄则在戍东西南北往往相反而不相配是则诚为有可疑者杜预等注既莫能详而郑氏则谓诸国中之封域於星亦有分焉其书亡矣夫有其书而既亡此後之人所以求其说而不得自汉以下星官史家参之以度数分毫析缕各极其至而十二次之分野相配之理卒莫有明言之者嗟乎夫岂以不足言而弗言之欤唐天文志浮图一行皆以河汉为言固以疏远及贾公彦辈乃援古者受封之日岁星所在之辰其国属焉以为证若然则三代之分野皆当不同而列所属亦必有同焉者矣尝试论之分野视分星古不谓地也地有彼此之不齐而分野在天则一定而不易以彼此不齐之地必欲求配於在天十二次整然之分野其说之难通也固宜盖天有三垣紫微太微天市是也紫微太微皆将相辅佐之位而天市下垣则列国星宿之所在其星东西二十二宋南海燕东海徐吴越齐中山九河赵魏韩楚梁巴蜀秦周郑晋河间河中曰分野者指列星所属之分而言也郑氏所谓星土星所主土是也其国在此而星则在彼彼此若不相配而其为象未尝不相属非地之在北者其分野在天亦居北地之在南者分野在天亦居南也列国之在天下彼此纵横之不齐犹犬牙然而欲以其地之不齐者求合乎在天分野之整然彼此之不相配无足怪者甚者至於天之北极为天之首其体反背故有吴北鲁东之差其惑甚矣易不云乎在天成象在地成形水火金木土其形在地者也而天有其星焉所谓象也岂惟五星哉凡物莫不皆然矣故夫齐吴燕宋韩楚周秦魏赵诸国之地地之形也而其星在天象之谓也地有是形则天有是星有是星则有是名曰齐吴燕宋韩楚周秦魏赵列国者非後世有是名而举以为分野之名也何以知其然也徵诸东海南海九河河间河中巴蜀中山有以知之也东海南海九河河间河中非国中山巴蜀非若诸国之显也故曰地有是形则天有是星而分野者指列星所属之分而言也或曰若然则十二次之说将无所徵欤曰十二次所以验天运之度数日躔之次舍此盖古法而历家之所取验者也因其度数次舍之所在而妖祥见焉则其所属之地从亦可徵矣抑分野之说固岂专系於是哉
正统论
正统之论本乎春秋当周之东迁王室衰微夷於列国而楚及吴徐并僭王号天下之人几不知正统之所在孔子之作春秋於正必书王於王必称天而僭窃之邦皆降而书子凡以着尊王之义也故传者曰君子大居正又曰王者大一统正统之义於斯肇焉欧阳修氏曰正者所以正天下之不正也统者所以合天下之不一也由不正与不一是非有难明故正统之论所为作也呜呼三代之下有天下者大抵皆不正不一而不能合乎至公大义之所在是非之际於是难明者多矣盖当其难明之际验之天文则失於妄稽之人言则失於偏是故荧惑守心应乎魏文帝之殂而吴蜀无他故若可以魏为正矣然月犯大心王者所恶则蜀昭烈之殂实应之而吴魏无事也是蜀亦可为正也此非失於妄哉自晋之灭而南为东晋宋齐梁陈北为後魏後周隋私东晋者曰隋得陈而後天下一则推其统曰晋宋齐梁陈隋私後魏者曰统必有所授则推其统曰隋授之後周後周授之後魏此非失於偏哉呜呼论正统而不推天下之至公?天下之大义而溺於妄於偏其亦不明於春秋之旨矣且欧阳氏正统之论以谓正统者听其有~有续而後可不必猥以假人而使勿~也猥以假人而使勿~则至公大义有所不行矣故正统之序历唐虞夏商周秦汉至汉建安而~魏武窃取汉鼎得之既不以正刘氏虽汉裔崎岖巴蜀又未尝得志於中国而孙氏徒保守江表而已皆不可谓居天下之正合天下于一者也及晋有天下而其统始续故自泰始元年复得正其统至建兴之亡正统於是又~矣晋氏既南天下大乱故自东晋建武之始止陈贞明之终二百余年其间乘时并起争夺僭窃者不可胜纪其略可纪者犹十六七家既而大小强弱自相并吞而天下犹为四东晋宋齐梁陈又自分为後梁而为二後魏後周隋又自分为东魏北齐而为二离合纷纭莫适为正皆不得其统正统於是又~矣及後周并北齐而授之隋隋并後周又并陈然後天下合为一而其统复续故自开皇九年复得正其统而唐继之自天佑之亡正统於是又~矣梁氏弑其君盗其国以梁为伪固也後唐之兴籍曰名正而言顺实非所以复唐晋氏受国於契丹尤无足议而汉周亦皆取之以非义况此五代者皆未尝合天下于一则其不得以承正统夫复何疑及宋有天下居其正合于一而其统乃复续故自建隆元年复得正其统至於靖康之乱南北分裂金虽?有中原不可谓居天下之正宋既南渡不可谓合天下于一其事适类於魏蜀东晋後魏之际是非难明而正统於是又~矣自辽并于金而金又并于元及元又并南宋然後居天下之正合天下于一而复正其统故元之绍正统当自至元十三年始也由是论之所谓正统者自唐虞以来四~而四续惟其有~而有续然後是非公予夺当而正统明也呜呼吾之说至公大义之所存欧阳氏之所为说也欧阳氏之说废则吾之说不行於天下矣
改元论
古有改正朔而未尝有改元非无改元也弗以是为重事而弗之异也夫有国者将以明一代之制度也於是乎有改正朔若称元年而後累数之者是盖史官纪述之常所以志夫人君在位之久近者也是故春秋於鲁公即位之始皆称元年公羊传曰君之始年也史记汉兴以来诸侯世表高祖功臣侯年表类於每国书某王元年某侯元年淮南鸿烈亦称淮南元年许慎注云始封之年也夫鲁周之诸侯而所谓王侯者汉之臣子也使改元果为重事耶则信如说春秋者所谓诸侯不得改元非王者不改元矣柰何周之诸侯汉之臣子不皆袭称王者之年而辄自改元而春秋史记顾又因其僭而书之耶故曰古未尝有改元也考之帝王世纪文王即位四十二年岁在鹑火更为受命之元年其更为元年也盖曰受命於是始焉尔及周之衰列国争称王其始即位时不过以诸侯之爵称及既王矣则将以自异也於是又改称元年故史记秦惠王十四年更为元年汲冢纪年魏惠成王三十六年改元称一年其所以改元者盖亦曰称王於是始也是岂以为重事而异之耶自汉以後一变於文帝之称後元再变於武帝之名年以建元後世因之遂重於改元矣呜呼既已称元而又改元不惟改元而又名年以建元记注繁芜莫之胜纪是以弗可革矣或曰使改元不以为重事而直史官纪述之常体则曷为变一而为元也吾闻之杜预曰人君即位欲其体元而居正故不曰一年一月也曰元年曰元日此唐虞三代之所常称又何足以为异乎
兵论上
古之用兵以图天下之事者未有不以有名而能有成者也夫名者岂可以伪为哉天命人心之所属而有以应而顺之焉耳故应天顺人者名之名之所以立也吾观於书於汤武之事见之汤之伐夏也有曰夏王灭德作威以敷虐于尔万方百姓尔万方百姓罹其凶害弗忍荼毒肆台小子将天命明威不敢赦武王之伐商也有曰商罪贯盈天命诛之予弗顺天厥罪惟钧天矜惟民民之所欲天必从之呜呼汤武之师以至仁伐至不仁者也当其告誓之际未尝不拳拳於天命人心以为言由是言之岂非应天顺人者名之所以立乎名之立事之所以成也此汤所以东征西怨南征北怨而武王所以一戎衣而天下定也汤武以後用兵而有名者几希矣虽然吾於汉之高帝犹有取焉秦为无道天下所共患苦诸侯并起孰不名其师曰诛无道秦秦已灭亡诸侯各有分地而楚汉角战彼此成败独未可知方项籍愿与沛公入关怀王不遣籍而沛公是遣人皆谓汉事之成实原於此而吾以为不在入关之时乃定於为义帝发丧之日何者怀王立为义帝楚汉皆北面事之者也及籍弑义帝而沛公发兵讨之则籍为天下之贼而沛公天下之义王矣天命人心之所属於此可见天下之归汉可以计日待用能不五载而帝业成乡使高帝不用董公之说则汉之为汉未可知也董公之言曰顺德者昌逆德者亡兵出无名事故无成明其为贼敌乃可服此正武王明义孔子正名之意高帝之明固宜有出於此矣然则汤武以後用兵而有名者岂不犹於高帝见之乎若夫诸葛亮之师亦庶几焉而君子又不可徒以成败论之矣魏相论用兵之明有五一曰义兵二曰应兵三曰忿兵四曰贪兵五曰骄兵然吾谓义兵得用兵之名王者之兵皆义兵也汉高帝诸葛亮之兵是也至於应兵亦王者所不能免焉者也外是则虽汉武之三十六将军王寻王邑苻坚百万之\吾未见其有名也嗟乎用兵一也有名无名之间而事之成不成系焉名之一正则天命人心自不能以他属而世之用兵欲以图天下之事者乃不审於是焉何耶然天命本难知而人心为易见因人心之向背以验天命之去留而兵用焉王者之举如是而已诗曰於铄王师遵养时晦时纯熙矣是用大介夫待时而动而正名以为先而举事有不成者吾未之信也
兵论中
取天下者必先定其所守得所守则天下之势在我而兵力所向可以无往而不克昔之有天下者鲜有不善於审天下之势者焉方三国之分裂也魏之境北尽幽冀南尽扬雍而都洛阳吴之境北?江南极海尽有交广之地先都鄂而後建业蜀之境尽益与梁而都成都鼎峙而立其正伪不大相远而吾未尝不叹魏氏之无谋也夫鄂?大河上游建业亦以大江为限而成都有剑门以为天险者也今而吴蜀实守之陕以西有长安其地四塞为固左ズ右陇蜀被山带河而内沃土千里秦汉之所都河以南有南阳其地夷漫数百里皆沃衍之墟东有汉舆凤林以为阙南则菊潭环属於汉北有白崖络西有上洛重山之险光武之所兴王此两地者又非鄂建业成都之比一能守之则其势足以制中原而控天下今魏氏乃有其地而不居而洛阳是守夫洛阳四面受敌非用武之地非若长安南阳之形胜为天下之大险可恃以立国也故夫吴蜀不灭则魏终不能以息肩是故周瑜尝请于孙权欲并张鲁?襄阳以蹙魏诸葛亮之说先主欲命将将荆州之\以向宛洛身率益州之\以出秦州及吴蜀合而攻魏赤壁之役虽以曹公之智水步骑十万之兵而周瑜以三万人败其\渭南之役虽以司马仲达之能全魏诸将之勇而诸葛亮以十万\挫其徒何者天下之足以为守者不能守则天下之势非我所能有故我之所向无往不受制於敌矣是以战於夷陵魏必合吴而後蜀可胜而汉中之举吴蜀复合而遂以胜魏然则吴蜀合而魏之不亡者幸也故吾於三国未尝不叹魏氏之无谋也虽然曹公司马仲达不足道也而诸葛亮亦未为得焉夫成都虽以剑门为天险然其险也守则不可出出则不可继兢兢自完犹且不给而何足以制中原控天下哉故亮之弃荆州而就成都亮之失也荆州以江陵为要上有夷陵下有武昌洞庭亘其左汉阳固其右视成都则四达之会也亮有之而弗为守则其区区一隅而不能以究其志之所欲为无疑矣抑非特亮为然也项籍之兵足以百战百胜非汉高及也高帝已入长安而籍复?有之既迁高帝汉中则宜定以为守矣不知出此而乃东都彭城彭城者山东之要害而非天下之势之所系也故使高帝卒以还定三秦而天下之势已在汉而不在楚楚虽百战百胜何益於事为哉故其事之无成非不幸也宜也故吾谓项籍之力足以夺天下诸葛亮之才足以治天下而皆不善於审天下之势者也不善於审天下之势而欲以有天下亦惑矣
兵论下
极天下之智始可以用兵兵之变无穷必我之智亦无穷也然後兵皆足以为吾用兵之用有正有奇而奇又有二焉有奇之正有奇之奇呜呼用兵而至於奇之奇则其变不可胜穷而智之用其变亦不可胜言矣故用兵者非用兵乃用智也用兵而善於用智者寡可以胜\不善用智虽\亦败也陈余以二十万而败於韩信之数万王寻王邑以百万而败於光武之三千曹公以八十万而败於三万之周瑜苻坚以百万而败於八千之谢元是也故\胜寡寡胜於\常道也至於以寡胜\则非极天下之智而神於兵者不能也夫极天下之智而神其所用於兵者其数术大抵不由於古法而应奇合变特顾其一时方略之如何霍去病汉之名将也武帝欲教以兵书乃曰顾方略如何不至学古兵法则兵固不可以法传也夫归师勿遏曹公所以败张绣也皇甫嵩犯之而破王国穷寇勿迫赵充国所以缓先零也唐太宗犯之而降薛仁杲百里而争者蹶上将孙膑所以杀?也赵奢犯之而破秦军虞诩犯之而破叛羌强而避之周亚夫所以不击吴军之锋也光武犯之而破寻邑石勒犯之而败箕澹兵少而势分者败黥布所以覆楚军也曹公用之拒袁绍而斩良临敌而易将者危骑o所以丧燕师也秦君用之将白起而破赵括若是者不可悉数皆所谓奇之奇而非法之所得胶者则兵之不可以法传也明矣盖法有定论而兵无常形胶一定之法而欲以应无穷之变则胜负之数已戾安往而不取败矣乎惟夫不以法为守而以法为用缘法而生法离法而会法顺求之於古逆施之於今出入离合动有节制向背取舍各适事机非特夫人莫知吾之所以然虽吾亦不能先必其所以然斯谓之极天下之智譬之盘之走丸丸走於盘纵横圜直系於临时不可必知所可必知者丸之不能出於盘也孙武之书曰兵家之胜不可先传又曰奇正之变不可胜穷又曰人皆知我所胜之形而莫知吾所以制胜之形故其战胜不复而应形於无穷故古之以兵为书者无若孙武後世之言兵者无不孙武之书是学按其书之遗法以取胜者有矣然武之自言如此则其法诚有不能尽言於其书者矣是以赵括能读父书而蔺相如谓徒能读之不知合变也至括论兵虽其父奢无以难之而奢不以为能且知其必败者知书之无益於括而智之在我者非特书之所不能尽言而亦非吾口之所能宣也呜呼世之徒能如括者多矣况乎又不皆能如括焉宜乎良将之无闻於後世也
辨
河图辩
河图出於书契未作之先载籍以来几千年於此矣而所以为河图者其说未明也易系辞曰河出图洛出书圣人则之书顾命曰河图在东序论语曰河不出图河图之名见於经者如此而其为体则固未始经见也後世儒者因其体之不经见也顾遂以其私传臆说互相模拟穿凿圣秘R厉道妙各自以为得其说矣然卒莫有至当之归於是河图者天地自然之数而圣人所以示万世阴阳造化之理者乃反视之若神奇怪妄者焉自今观之为关朗氏之说者曰河图之文七前六後八左九右五十居中洛书之文九前一後三左七右四前左二前右八後左六後右是以十为河图九为洛书也为刘牧氏之说者曰一六居北二七居南三八居左四九居右五十居中者洛书也戴九履一左三右七二四为肩六八为足者河图也是以九为河图十为洛书也二氏之说其相反也若此邵子曰圆者河图之数方者洛书之文又曰圆者星也历纪之数其肇於此乎方者画也画州井地之法其放於此乎世皆谓邵子以十为图而九为书也然戴九履一之图其象圆一六二七之图其象方是九圆而十方也安知邵子不以九为图十为书乎朱子发张文饶精通邵学者也亦皆以九为图十为书而朱氏推序其源流以为濮上陈搏以先天图传种放放传穆修修传李之才之才传邵子放以河图洛书传李溉溉传许坚坚传范谔昌谔昌传刘牧修以太极图传周敦颐敦颐传程颢程颐程子解易大传大⒆媪跏纤狄布靶掳仓熳邮剂诋刘氏之非而引大戴礼书二九四七五三六一八之言以证洛书以为大传既陈天地五十有五之数洪范又明言天乃锡禹洪范九畴则九为洛书十为河图夫复何疑然而犹曰易范之数诚相表里又曰安知图之不为书书之不为图则朱子尚不能无疑於此也临o魏氏则又疑朱子之说以谓朱子始以九图十书为刘长民托之陈图南辞而辟之而引邵子为证然邵子第言圆方而不言九十果孰为书孰为图也又谓靖士蒋山以先天图为河图五行生成数为洛书戴九履一图为太乙下行九宫数此不为无见者盖九宫数见之乾凿度张平子传即所谓太乙图而刘牧以为河图固有可疑先天图卦爻方位缜密停当其为古书无疑乃仅见於魏伯阳参同陈图南爻象卦数犹未甚白至邵子乃大明今定为河图虽无明证而诚有可取者是则魏氏虽拟朱子之说而亦无有一定之论也厥後言河图者复数家新安罗端良尝以河图示人谓建安蔡季通得於蜀隐者其体如车轮白黑交错而八分之以为八卦纯白者纯阳而为乾纯黑者纯阴而为坤黑白以渐杀之而为余卦此其一也江东谢枋得以为尝传河图於异人其为状依仿八卦以为体坎离中画而相交焉乃与方士抽坎填离之术相彷佛此其二也或曰凡与太极图合者乃河图也或曰九十二图皆河图也由是论之先儒之论河图其为说甚不同也後世将孰从而孰信之且河图出於伏羲之世至孔子时数千年矣其间t圣人未尝言之孔子固尝言之矣而不言其所为图自孔子以来又千余年亦未尝有明言之者而自近世关氏刘氏以後乃若是纷纷而莫之统壹焉余闻之师刘歆以八卦为河图王肃曰河图八卦也王充亦曰伏羲王河图从河水中出易卦是也此其为知河图者以余论之谓圣人因河图以为八卦则可谓八卦即河图则不可系辞明言圣人则之则之云者因之以为之之谓也孔安国曰伏羲氏王天下龙马出河遂则其文以画八卦谓之河图是则圣人实因河图以画八卦其可即谓河图为八卦乎大抵世儒因其之不经见也故得以肆为异说而莫之顾而亦孰知河图之体未尝不见於经也系辞曰天一地二天三地四天五地六天七地八天九地十朱子?之曰此天地之数阳奇阴偶即所谓河图也是河图固经之所载而见焉者也窃意河之所出者此则其本文谓之本文者自一至十五十五点有如星象故谓之图也其位以一六居下二七居上三八居右四九居左五十居中以生数合成数而分配如此者其本文自然之定位也盖其中五为衍母次十为衍子次一二三四为四象之位次六七八九为四象之数二老位於西北二少位於东南其数则各以其类交错於外而八卦定矣於是伏羲则之而乾坤艮巽坎离震兑之卦画焉是则圣人之因河图以画八卦苟谓河图即八卦亦可也或曰审如斯言则以八卦为河图固有可徵然谓河之所出者天一至地十即为其本文无乃涉於怪妄欤曰非然也天地启造化之秘以示万世则其事固非世之数数然者欧阳子尝疑河图洛书为怪妄矣而南丰曾氏非之曰以非所习见则果於以为不然是以天地万物之变为可尽於耳目之所及亦可谓过矣呜呼曾氏之言固予之所为言也
洛书辩
洛书非洪范也昔箕子之告武王曰我闻在昔鲧洪水汨陈其五行帝乃震怒不畀洪范九畴ヂ棕决缭蜷晁烙砟怂眯颂炷宋禹洪范九畴ヂ棕叙初不言洪范为洛书也孔子之易曰河出图洛出书圣人则之未始以洛书为洪范也盖分图书为易范而以洪范九畴合洛书则自汉儒孔安国刘向歆诸儒始其说以谓河图者伏羲氏王天下龙马出河负图其背其数十遂则其文以画八卦洛书者禹治水时神龟出洛负文其背其数九禹因而第之以定九畴後世儒者以为九畴帝王之大法而洛书圣言也遂皆信之而莫或辩其非然孰知河图洛书者皆伏羲之所以作易而洪范九畴则禹之所自叙而非洛书也自今观之以洛书为洪范其不可信者六夫其以河图为十者即天一至地十也洛书为九者即初一至次九也且河图之十不徒曰自一至十而已天一生水地六成之水之位在北故一与六皆居北以水生成於其位也地二生火而天七成之故二与七皆居南以火生成於其位也以至东西中之为木金土无不皆然至论其数则一三五七九凡二十五天数也皆白文为阳为奇二四六八十凡三十地数也皆黑文而为阴为偶此其阴阳之理奇偶之数生成之位推而验之於易无不合者其谓之易宜也若洛书之为洪范则於义也何居不过以其数之九而已然一以白文而在下者指为五行则五行岂有阳与奇之义乎二以黑文而在左肩者指为五事则五事岂有阴与偶之义乎八政皇极稽疑福极乌在其为阳与奇五纪三德庶徵乌在其为阴与偶乎乃其为阳与奇之数二十有五为阴与偶之数二十通为四十有五则其於九畴何取焉是故阴阳奇偶之数洪范无是也而徒指其名数之九以为九畴则洛书之为洛书直而列之曰一二三四五六七八九足矣奚必黑白而纵横之积为四十五而效河图之为乎此其不可信者一也至河图洛书所列者数也洪范所陈者理也在天惟五行在人惟五事以五事参五行天人之合也八政者人之所以因乎天也五纪者天之所以示乎人也皇极者人君之所以建极也三德者治之所以应变也稽疑者以人而听於天也庶徵者推天而徵之人也福极者人感而天应之也是则九畴之自一至九所陈者三才之至理而圣人所以参赞经纶极而至於天人证应祸福之际以为治天下之法者也其义岂在数乎岂如易之所谓天一地十者中含义数必有图而後明可以索之无穷推之不竭乎汉儒徒见易系以河图与洛书并言而洛书之数九遂以为九畴耳审如是则河图之数十也伏羲画卦何为止於八乎此其不可信者二也先儒有言河图之自一至十即洪范之五行而河图五十有五之数乃九畴之子目夫河图固五行之数而五行特九畴之一耳信如斯言则是复有八河图而後九畴乃备也若九畴之子目虽合河图五十有五之数而洛书之数乃止於四十有五使以洛书为九畴则其子目已缺其十矣本图之数不能足而待他图以足之则造化之示人者不亦既E且远乎而况九畴言理不言数故皇极之一不为少庶徵之十不为多三德之三不为细福极之十一不为钜今乃类而数之而幸其偶合五十有五之数使皇极济於庶徵之恒阳恒雨六极之忧贫恶弱而亦备一数之列不其不伦之甚乎且其数虽五十有五而於阴阳奇偶方位将安取义乎此其不可信者三也班固五行志举刘歆之说以初一曰五行至威用六极六十五字为洛书之本文以本文为禹之所叙则可以为龟之所负而列於背者则不可夫既有是六十五字则九畴之理与其次序亦已粲然明白矣岂复有白文二十五黑文二十而为戴履左右肩足之形乎使既有是六十五字而又有是四十五数并列於龟背则其为赘疣不亦甚乎此其不可信者四也且箕子之陈九畴首以鲧洪水发之者诚以九畴首五行而五行首於水水未平则三才皆不得其宁此ヂ字所为疽菜既治则天地由之而立生民由之而安政化由之而成而後九畴可得而施此ヂ姿为叙也ヂ字叙即九畴之叙者也盖洪范九畴原出於天鲧逆水性汨陈五行故帝震怒不以畀之禹顺水性地平天成故天以锡之耳先言帝不畀鲧而後言天锡禹则可见所谓畀所谓锡者即九畴所陈三才之至理治天下之大法初非有物之可验有迹之可求也岂曰平水之後天果锡禹神龟而负夫畴乎仲虺曰天乃锡王勇智鲁颂曰天锡公纯嘏言圣人之资质天下之上藿蕴焖赋予岂必是物而後可谓之锡乎使天果因禹功成锡之神龟以为瑞如箫韶奏而凤仪春秋作而麟至则箕子所叙直美禹功可矣奚必以鲧功之不成发之乎此其不可信者五也夫九畴之纲禹叙之犹羲文之画卦也而其目箕子陈之犹孔子作彖象之辞以明易也武王访之犹访太公而受丹书也天以是理锡之禹禹明其理而着之畴以示万世为不X之经岂有诡异神奇之事乎郑康成?春秋纬文有云河以通乾出天苞洛以流坤吐地符又云河龙图发洛龟书感又云河图有九篇洛书有六篇夫圣人但言图书出於河洛而已岂尝言龟龙之事乎又乌有所谓九篇六篇者乎孔安国至谓天与禹神龟负文而出诚亦怪妄也矣人神接对手笔粲然者寇谦之王钦若之天书也岂所以言圣经乎此其不可信者六也然则洛书果何为者也曰河图洛书皆天地自然之数而圣人取之以作易者也於洪范何与焉群言淆乱质诸圣而止河出图洛出书圣人则之者非圣人之言欤吾以圣人之言而断圣人之经其有弗信者欤刘牧氏尝言河图洛书同出於伏羲之世而河南程子亦谓圣人见河图洛书而画八卦吾是以知孔安国刘向歆父子班固郑康成之徒以为河图授羲洛书锡禹者皆非也或曰河图之数即所谓天一至地十者固也洛书之数其果何所徵乎曰洛书之数其亦不出於是矣是故朱子於易启蒙盖详言之其言曰河图以五生数合五成数而同处其方盖髌淙以示人而道其常数之体也洛书以五奇数统四偶数而各居其所盖主於阳以统阴而肇其变数之用也中为主而外为客故河图以生居中而成居外正为君而侧为臣故洛书以奇居正而偶居侧此朱子之说也而吾以谓洛书之奇偶相对即河图之数散而未合者也河图之生成相配即洛书之数合而有属者也二者盖名异而实同也谓之实同者盖皆本於天一至地十之数谓之名异者河图之十洛书之九其指各有在也是故自一至五者五行也自六至九者四象也而四象即水火金木也土为分旺故不言老少而五之外无十此洛书所以止於九也论其方位则一为太阳之位九为太阳之数故一与九对也二为少阴之位八为少阴之数故二与八对也三为少阳之位七为少阳之数故三与七对也四为太阴之位六为太阴之数故四与六对也是则以洛书之数而论易其阴阳之理奇偶之数方位之所若合符节虽系辞未尝明言然即是而推之如指诸掌矣朱子亦尝言洛书者圣人所以作八卦而复曰九畴并出焉则犹不能不惑於汉儒经纬表里之说故也呜呼事有出於圣经明白可信而後世弗之信而顾信汉儒傅会之说其甚者盖莫如以洛书为洪范矣吾故曰洛书非洪范也河图洛书皆天地自然之数而圣人取之以作易者也
湖清辩
义乌县治西有绣湖自昔相传云湖水清出状元在宋季时言屡验至正四年岁当大比其夏湖复清邑人曰今年大比而湖清其为邑士科第之兆明矣既而士之贡於有司者皆不中邑人曰天之示人虽显而其定於冥冥者人莫得而测也天其或者将应於他日乎而穷乡之士有不得与於乡举里选以为耻者则为之说曰今县令之为政也而明惠而矜人和而讼平年丰而岁登湖之清此造物也所以彰其善云尔则作为夸诞之辞以铺张之客有闻而诘之曰楚既失矣齐亦未为得也何也湖之清与否适也清而应与否亦适然尔且湖之水始清也士固有取科第者矣彼又何所取徵耶以湖清为科第之兆讯诸父老接诸图志虽可徵不诬然其言近於诞荐绅者弗道也今而曰邑士科第之兆不验则县令善政之符也此其言之无稽不又甚耶县令之有善政者非今为然也何不闻於昔而独见於今耶肆为夸诞之辞而妄致z谀之意此曲学阿世者之为有识之士宜不若是春秋之法纪灾异而不书其故洪范之义推五行之运行以关五事之得失而已後世儒者因春秋所书傅会以一时之事因洪范所载推寻其所致之由故皆失之胶固而不通今也不得於彼而必求於此岂不知其失而蹈之耶虽然彼诚不足以语此也不足以语此则其言之无稽亦诚不足贵矣予窃鄙之因志吾言以为妄言者之戒
原
原儒
儒之名何自而立乎儒者成德之称盖其称肇於孔子至荀卿氏论之为悉而其後复有八儒之目及秦汉以下儒之名虽一其学则析而为二有记诵之学有词章之学有圣贤之学士之为其学者其为道举不易也而其尤难者莫难於圣贤之学矣圣贤之所以为学者何也必其性之尽於内者有以立其本而才之应於外者足以措诸用也方其幼也礼乐射御之节书数之文无弗学也凡知类入德之方亦既习而通之矣比其长也三才万物之理必推而究其极也推其理所以致其知也致其知者思也思则有以明诸心矣仁义礼知心之所具之性也心之明则性之尽也尽性则理之具於我者无不明而视天下无一物之非我矣故曰惟天下至诚为能尽其性能尽其性则能尽人之性能尽人之性则能尽物之性也夫能尽其性则大本立矣而推而至於尽人物之性又由其才有以应之也故自日用之间以及乎参天地赞化育所以品节弥纶之者非才莫有以应之才之周事之所以成也此其所以小可以为国家天下之用而大可以用天下国家也故曰才与诚合则周天下之治也是故天下之理无不有以明诸心者性之尽於内而推已以及乎人物使天下皆有待於我者才之应於外也夫有以尽於内未有不能应於外者也不能应於外由不能尽於内矣故自格物致知诚意正心以至齐家治国平天下皆一本也自本诸身以至证诸庶民考诸三王建诸天地质诸鬼神俟诸後圣无二用也其本末用所以内外之兼至者诚也内而性之尽者其本既立矣外而才之应者其用复周焉诚之至也此所谓圣贤之学者也呜呼周公仲尼已矣孟轲以後自荀卿扬雄已不能臻乎此而董仲舒韩愈仅庶几焉於是圣贤之学不明也久矣盖千数百年而周邵张程诸君子者出始有以为其学而周公孔子不传之绪乃续焉本诸易诗书语孟以明时用春秋以验行事三礼以节人情而後知人所以官两仪裕万物者在此而不在彼五三六经不为虚言而匹夫匹妇皆可以与知迨考亭朱子广汉张子东莱吕子又皆同心戮力以倡其学至是而圣贤传心精微之本经世博大之用发挥无余矣然至於今未久也而其学已不复传凡今世之所谓儒者剽掠o琐缘饰浅陋曰我儒者辞章之学也穿凿虚远傅会乖离曰我儒者记诵之学也而人亦曰此所以为儒也嗟乎昔之称词章者唐之燕许宋之杨亿其词章盖诚足以华国也昔之称记诵者汉之马郑宋之刘敞其记诵盖诚足以穷经也使若人也其记诵词章而止若是焉固亦何取其为儒名耶是故吾所谓圣贤之学者皆古之真儒而今世之称记诵词章者其不为孔子之所谓小人儒荀卿之所谓贱儒者几希吾友郑君仲舒儒者也其所谓儒志乎圣贤之学者也是吾斯之谓儒而非今世之所谓儒也郑君游京师受知今相国遂入经筵为检讨儒者之用庶几有以自见者乎故吾於其别也言以赠之作原儒
原士
呜呼人之各习其业以为世用者其为道举不易也而其尤难者盖莫难於为士矣士之难为何也必其性之尽於内者有以立其本而才之应於外者足以措诸用也盖方其幼也礼乐射义之节书数之文无弗学也凡知类入德之方亦既入而通之矣比其长也三才万物之理必推而究其极也推其理所以致其知也致其知者思也思则有以明诸心矣仁义礼智心之所具之性也心之明则性之尽也尽性则能不以闻见梏其心而视天下无一物之非我矣故曰惟天下至诚为能尽其性能尽其性则能尽人之性能尽人之性则能尽物之性也夫能尽其性则大本立矣而推而至於尽物之性又皆其才有以应之也盖自日用之间以及乎参天地赞化育所以品节弥纶之者非才则莫有以应之才之施事之所以成也此其小可以为天下国家之用而大可以用天下国家也故曰才与诚合则周天下之治也是故天下之理无不有以明诸心者性之尽於内而推己以及乎人物使天下皆有待於我者才之应於外也夫有以尽於内未有不能应於外者也不能应乎外由不能尽於内矣内而性之尽者其本既立矣外而才之应者其用复周焉非所谓成德Q材之士者欤呜呼古之为士鲜有弗若是矣自世降俗道术分裂於是士之为业者训诂而已矣辞章而已矣夫使训诂辞章而尽为士之事焉斯亦不足以为难矣况乎训诂辞章亦不易能而今之精其能者又未尝数数然也剽掠o碎缘饰浅陋曰我为士也穿凿性命凌厉高远曰我为士也而人亦曰此所以为士也嗟乎为士而止於如是焉固亦何取其为士耶是以古之为士者道德明秀小大无不适於用而後世之士饰虚矫伪其不卒归於无用者几希矣吾友郑君仲舒久游京师而客於今相国之门以所长自见得从事於经筵殆为士而适用者也夫京师天下之士之所集也相国之门又京师之士所由萃也仲舒与之游焉吾向之所谓士亦尝有其人乎苟有之其必知之矣抑天下之广山林之士如吾向之所云者未始无其人而仲舒未必尽知之也苟知之其亦能使有以用之乎嗟乎吾见他日有荐士於相国而使相国尽用士之名者其必仲舒矣仲舒如上京作原士以为赠
原谏
人君之莫急於纳谏人臣之莫先於进谏纳谏难矣而进谏为尤难进谏之道有二曰讽谏曰直谏讽谏固难而直谏又难也是故引义托物从容开譬不动声色而其说已行悟主意於片言置君德於无过者讽谏之谓也危言切论衔鲠骨批逆鳞正色而不阿犯而不忌必究其说乃已虽杀身而不顾者直谏之谓也礼上讽谏而下直谏岂不以谓讽谏以悟主将君臣两全其美名直谏以匡君则君或至於遂非臣或至於蹈祸是君蒙拒谏之恶而臣获尽忠之害也故曰人君之纳谏为难而人臣之进谏尤难进谏之道讽谏固难而直谏又难也虽然为人臣而事明君讽谏直谏盖无施不可不足为难也苟事暗主而用直谏则鲜有不及其身而况於讽谏其将若之何於是二者之谏均为难矣呜呼唐虞三代远矣近而论之汉唐之世号能纳谏者莫文帝太宗为盛矣文帝仁尽下t臣虽切谏常假借纳用之若冯唐之论颇牧张释之之论啬夫所谓讽谏也及贾谊论时事则流涕痛哭袁盎引S慎夫人坐指人彘为说所谓直谏也而文帝皆容受之太宗英明能断从谏如流导臣下而使之言如魏徵之言昭陵王之论庐江所谓讽谏也及徵疏十渐极陈时政得失祖孝孙谓陛下负臣臣不负陛下所谓直谏也而太宗靡不优纳焉是则以直谏讽谏施之明君固无乎不可也若夫萧望之张猛京房言石显於元帝王章言王凤於成帝王嘉郑崇言董贤於哀帝李膺陈蕃范滂之徒言阉宦於灵帝长孙无忌褚遂良上官仪言武氏於高宗张柬之辈言韦氏於中宗孟昭图言田令孜於禧宗然皆不免於杀身是事暗君固无事於讽谏而因直谏以蹈祸亦理之所必至矣呜呼知无不谏而谏之以直者人臣之分也伤於直而蹈祸不测使其君蒙拒谏之恶而已获尽忠之害者非人臣之得已也自古无道之君其过行非一端也而莫甚於拒谏言而杀谏臣拒一谏言杀一谏臣其事若未害也而家国之败亡辄不旋踵殆如烛照而龟卜不亦深可戒哉和阳王先生夙有大志负气节而敢言者也今擢居谏诤之士大夫咸曰先生遇明主讽谏直谏将无施而不可矣金华王B辱与先生游因原夫谏之所为难者为文以赠之呜呼言其所为难则其所以不难者固有望於先生也夫
王忠文集卷四

[book_title]卷五
<集部,别集类,明洪武至崇祯,王忠文集>
钦定四库全书
王忠文集卷五
明　王B　撰
序
宋景濂文集序
文章所以载乎学术者也昔之圣贤其学可谓至矣其於三才万物之理仁义道德礼乐制度治乱是非显隐钜细之际凡天人传心之妙帝王经世之略无弗察而通也其真知实践既有得於内矣於是将以自见而淑诸人也然後托於文章以推其意之所欲言故程子以谓圣贤之言不得已也有是言则是理明无是言则天下之理阙焉又谓後之人始执卷则以文为先平生所为多於圣人然有之无补无之无阙也由是论之所贵文章之有补者非以其明夫理乎理之明不由其学术有素乎然而古今文章作者\矣未易悉数也姑自吾婺而论之宋南渡後东莱吕氏绍濂洛之统以斯道自任其学粹然一出於正说斋唐氏则务为经世之术以明帝王为治之要龙川陈氏又修皇帝王霸之学而以事功为可为其学术不同其见於文章亦各自成其家而香溪范氏所性时氏先後又间出皆博极乎经史为文温润缜练复自成一家之言入国朝以来则浦阳柳公乌伤黄公并时而作柳公之学博而有要其为文也闳肆而渊厚黄公之学精而能畅其於文也典实而周密遂皆羽翼乎圣学黼黻乎帝猷踵二公而作者为吴正传氏张子长氏吴立夫氏吴氏深於经张氏长於史而立夫之学尤超卓其文皆可谓善於驰骋者焉然当吕氏唐氏陈氏之并起也新安朱子方集圣贤之大成为道学之宗师於三氏之学极有异同其门人曰勉斋黄氏实以其道传之北山何氏而鲁斋王氏仁山金氏白云许氏以次相传自何氏而下皆婺人论者以为朱氏之世适故近时言理学者婺为最盛然为其学者上而性命之微下而训诂之细讲说甚悉其颇见於文章者亦可以验其学术之所在矣呜呼尚论吾邦之文章所谓无是言则是理阙焉者固班班而是而有之无补无之无阙焉者尚足谓之文乎吾友宋君景濂早受业立夫氏而私淑於吴氏张氏且久游柳黄二公之门间又因许氏门人以究夫道学之旨其学渊源深而培植厚故其为文富而不侈核而不凿衡从上下靡不如意其所推述无非以明夫理而未尝为无补之空言苟即其文以观其学术则知其足以继乡邦之诸贤而自立於不朽者远矣景濂既不求用於世而世亦未有以用之其於文章尤自爱重不轻以示人以B辱有同门之雅间出其所着俾有以序之B闻朱子序广汉张子之文谓其不知年数之不足是以学日新而无穷其见於言语文字之间始皆极於高远而卒反就於平实呜呼不自满足而勉焉不息者圣贤之为学也自高远而底於平实则其学之所至岂不较然矣乎B辄诵是以序景濂之文以致吾区区之意且因以自厉焉
送郑君序
豫章郑君士亨之东游也与予相好为最深君气锐才富发而为文如逸马健车驰乎九轨之涂捷不可及如奔湍怒涛之在江河浩乎莫之能御也其自见者既如此而尤乐於取友虽以予之无似亦辱与之定交不君之於我厚矣窃愿有以质於君夫文者才与气为之也三代而下词章之士鲜不以才驱气驾而为文非才与气不足以为文然徒恃乎才驱气驾则岁月迈气有时而衰才有时而尽而文亦有时而踬矣盖才命於气气禀於志志立於学者也孔子曰吾十有五而志於学我学不厌所谓志立於学也孟子曰我善养吾浩然之气志壹则动气所谓气禀於志也苟非有志以基之有学以成之气有不衰才有不尽而文有不踬然者未之有也抑圣贤之基乎志以成乎学者非徒欲见於文而已也文者圣贤不得已而托之以世者也六艺之述七篇之作出於历聘不遇之後而荀卿扬雄亦皆老而着书当其历聘而未老也固蕲有以见诸用也及卒於不用而後托之於文则文者岂非圣贤不得已而为之者乎後之人志未立学未成大之不图用天下国家而小之不思为天下国家之用汲汲焉鳃鳃焉徒因其天资之美口耳之知惟词章之为务雕刻藻缋以盗名而世卒亦归於泯灭而无传其於圣贤之道不已末乎斯言也予之所夙闻者也以君之厚我不能不为君道也予有志而学未成者也道所闻以质於君者幸君之辅我使底於成也士亨谓予今兹别去当入山益深入林益密而愈益肆力於为学嗟乎君之志予之志也於君之别其能不自乎诗云毋金玉尔音而有遐心此予所望於士亨故序之以识别
朱左司集序
厉志先生朱公集若干卷B与公之曾孙烈既订定而编次之因序其後曰公讳元龙字景云婺之义乌人宋嘉定十六年进士历温州平阳池州青阳两县尉饶州司理参军皆有能名迁处州缙云令改官擢干办行在诸司粮料院除宗正寺主簿寻宗正丞兼权左司郎官国史院编修官实h院检讨官公之在左司也京局官或挟权贵势求举牍辄拒之曰举牍可以势取耶宦官陈询益求建节事下都司议公以谓优异内官宠贲节钺虽出於特恩主张国是爱惜名器必由於公论於事为不可宰臣传旨令改拟公曰吾职可罢笔不可改也有宗室与民讼圩田\莫敢引决公曰於法品官不许佃民田奈何天子属籍之亲乃有争田讼耶毅然决之岁大旱宰臣请遍祷t望公曰雨阳之应各以其徵大臣有燮理之责皇皇祷祀母乃末乎时议括两淮浮盐公谓王制冢宰制国用惟藏富于民量入为出不闻与商贾小民争什一之利不可又两上封事自宫禁朝廷以及百官万民皆痛哭流涕言之先是史嵩之在督府公劾其杀富民王伦为非已而嵩之入相公遂斥去矣郭右司磊卿正士也闻而叹曰嗟乎朱左司亦遭烦言世道犹可为乎因愤而死公既斥得予祠秩满差知衢吉二州皆旋予祠禄除知台州以忧不赴暨服除而郑清之再入相清之尤素恶公切直或告公有可以回宰相之意者则应之曰吾生为正人死为正鬼耳於是家食十年卒老以死矣自B幼时从长老得公言行想见其人岩岩然不可犯窃向慕之及读公家集获窥其刚大之气浩然无馁益信公之正色立朝危言峻行不可夺者一本於诚非世之矫讦而盗名者可同日语也始公受学乡先生毅斋徐公侨既又从四明e斋袁公燮游徐公考亭朱子门人袁公象山陆氏弟子公之学盖会朱陆之异以为同是以着於大节表表如是惜乎不克展其所}志以死既死史阙其传其言行又无以暴於後世不亦可悲也夫故B序其集特论着其大节俾後有考焉
浦阳文艺录叙
历代史家於凡文籍既删其要而备着之为志曰艺文而文学之士复采而列之为传曰文艺志以着其人之文传以列能文之人也然而志之所着第存其文之名目传之所列特叙其人之行能而已夫史者一代之书无所不载者也於文人之文有难於具载是以司马迁班固诸家间尝即其人之传而附录其文之一二後之君子有志史学而心存至公者於郡邑之间取古今人之文而录之使其人恃是以不朽岂非史家之遗意乎此宋君景濂於浦阳之文裒集柬选而文艺h所为作也浦阳於婺虽小邑而山川清峻名人间生其文往往纬俗经邦有关於世教景濂总古今得若干首为内篇而他邑之人其文有为浦阳而作足为其乡土之黼黻者复得若干首为外篇通内外篇为书八卷曰文艺h者合其人与文而称之也嗟乎景濂於此不其有取於史家之遗意乎然予闻之欧阳子之论以谓秦汉以来着书之士多者百余篇少者三四十篇其人不可胜数而散亡磨灭百不一二存焉言之不可恃也如此嗟乎言语文章诚有不可恃者矣岂其所以传与不传要亦有幸不幸欤苟其不幸虽圣人之经且或厄焉而况後世之所着述其散亡磨灭也固宜使其幸也郢书燕说犹传於世况於作者之文乎今景濂之所h片言半简之仅传者其人辄将恃之以不朽可谓幸矣而谓文章虽丽言语虽工无异草木荣华之飘风鸟兽好音之过耳为果不可恃可乎抑徒其人之幸而所不可恃者因为其不朽欤虽然彼其道德之修於身功业之施於当世则所不朽者固在彼而不在此矣故予为之序以道景濂有志史学而心存至公以表其述作之意若裒集之博柬选之精兹不详论云
河朔访古记序
河朔访古记二卷合鲁君易之所纂予为之序曰合鲁实葛逻禄本西域名国而易之之先由南阳迁浙东已三世易之少力学工为文辞既壮肆志远游乃~淮入颍经陈蔡以抵南阳由南阳浮临汝而西至於雒阳由雒阳过龙门还许昌而至於大梁历郑卫赵魏中山之郊而北达於幽燕於是大河南北古今帝王之都邑足迹几谭埠由匠枪宫室塔庙陵墓残碣断碑故基遗迹所至必低徊访问或按诸图牒或讯诸父老考其盛衰兴废之故而见之於纪载至於抚时触物悲喜感慨之意则一皆形之於咏歌既乃裒其所纪载及咏歌之什以成此书夫古之言地理者有图必有志图以着山川形势所在而志则以验言语土俗博古久远之事古之言诗者有雅颂复有风雅颂以道政事美盛德而风则以验风俗政治之得失故成周之制职方氏既掌天下之图而邦国四方之志则小史外史实领之太师既掌六诗而列国之风则观风之使实采之所以然者盖志之所见王道存焉风之所形王化系焉故设以官守达诸朝廷所以考一代之政教岂徒取为虚文也哉然则易之此书其所纪载犹古之志其所咏歌犹古之风欤惜乎今日小史外史之职阙而观风之使不行此书不得达於朝廷之上以备纂h广而传之徒以资学士大夫之泛览而已抑予闻之古之志领之固有其职古之风采之固有其官而其为之者类皆博闻多识怀道秉德之士故曰诵其诗读其书不知其人可乎然则学士大夫观乎此书其亦可以知吾易之之为人矣易之名乃贤其北游岁月具见篇中兹不着
国朝名臣传序
古者作史之体大要有二曰实录曰正史是已实录之体仿乎编年而臣僚之得立传者其传皆系乎月日薨卒之下及为正史然後纪表志传门虽品别而传又分名定目各以类相从焉然传之在实录者不过具其行能劳烈之始末而正史之传加以论赞之辞者实录修於当时正史撰於後代且其体有不同故也国朝沿袭旧制其修累圣实录咸有常宪而名臣之当附传其间者久犹阙如盖自大德丙午迨今至正戊子屡诏史臣纂修以补实录之阙亦既具有成编矣而金匮所藏人无由窥之远方下士於圣朝盛事先後本末贤相良将之功绩钜儒循吏之德业铿炳焕可以震耀於无穷者皆莫及知在天历中史臣苏天爵尝|摭名臣家传碑志以为书谓之名臣事略然以国朝人物之\盛而与其列者仅四十七人则其未及搜访甄录者固多也B不揣不才因仍四十七人者复博求於世臣之家又得七十三人人各为传而赘以论赞名曰国朝名臣列传总百有二十辄用正史之体仿宋东都事略而为之其文虽不能驰骋而辞则质其事虽不能该博而实则真於是一代之人物可⒓矣其於妄作之诛固所不免然传之同志非唯可以广见闻其间一二有可取者他日上诸朝廷未必不足以备史臣之采择云
送金华尹徐君序
婺之属县六十年以来为令而有循良之名者吾得三人焉於义乌得一人曰临江周自强字刚善於武义得一人曰天台许广大字具瞻周君治民一以惠慈务阜其财而绥安之民之爱之不啻如父母生为立祠既去且久犹思之不忘许君之治济以刚果为民兴利除害政绩殊异尝摄金华令武义之民诉於大府曰吾愿还吾许君金华之民亦诉曰幸勿夺吾许君也二君之得民如此不问可知为循良之吏矣继二君之踵者於金华得一人则今平阳徐君允益友直其字者也盖婺为郡治金华而今复为浙东宪司所治政务繁剧号称难为徵需所集沮而不办则取怒於上官一切奉承之民将不胜其敝矣君材周而用裕谨身帅先居以廉平民之幽隐罔不通达上有需敛必其所尤急者乃为之办而能使不至於病民民有来输物以供上之横敛者辄瞑目叹曰吾不忍见也由是悉感其诚意而乐为之役他惠政及民者甚\仁心仁闻蔼然着闻邦之人士咸以谓周许二君之後善为令者无如徐君矣嗟乎守令之於民近且重易知也天子大臣所以选任之者固甚勤也选任之既勤复命奉法之吏严刺察之科以绳治之其不任职者往往辄罢去而日者又诏廷臣各举所知以应选举当其选与不中选者定为赏罚各有差又郡县上下则使遵督摄之法以相激劝是天子大臣忧闵斯民而重守令之意可谓无不至也而历年於兹勤於求而应之者愈乏密於法而遵之者益慢今之足称者卒未之多见也故虽以婺之六县更六十年之久为令者亡虑二十余人而以吾所得者仅此三人令难其材固如是哉然而周君许君之终更也朝廷知其材皆长於治民周君虽已五品阶而犹选之令金溪公卿荐许君可任馆阁而复选之为鄞令岂以令之材难其人故欤今徐君之满考也廷臣持铨衡行省者乃除镇抚於漕府岂徒计其品秩而不知材之所长何如也予因金华失良令为其民惜且s持铨衡者不能尽人之所长遂道予所常论者序以送之以告於上之人并勉天下之凡为令者焉
夏小正集解序
夏小正世以为夏书其书在大戴礼中传之者戴氏也郑康成为之注或曰卢辨注谓为郑氏非也颍川韩元吉氏尝以范太史家藏旧本校定之然与故所传关本讹舛不同会稽傅崧卿氏又据关本而为训释实多所补正及考亭朱子集仪礼尊信小正而用之经其论定者旨益加明矣今括苍赵君复集诸家之说而为之解於是为尤详密者也以予论之小正之为夏书不可无疑者孔子定书断自唐虞虞书以历象日月星辰敬授人时为重事小正其遗法也孔子尝曰我欲观夏道是故之杞而不足徵也吾得夏时焉及答渊以为邦曰行夏之时而作春秋用夏时以冠月其有取於夏时如此设小正诚夏书则在孔子所必取然而不与禹贡同列於百篇何耶郑氏谓夏时者夏四时之书其书存者有小正则以小正为夏书者郑氏也不信圣人而汉儒是信可不可耶礼记月令汉儒皆以为周公作而其中杂有虞夏商周秦汉之制殆汉末诸儒采吕氏十二月纪淮南子时则训等书为之耳大戴礼之有小正小戴礼之有月令乌知其非类耶或曰吕氏据夏小正以正四时或曰小正具十二月而无中气有应候而无日数至时训乃五日为候三候为气六十日为节因小正而加详也意者小正特出於月纪时训之前者耶是则以小正为夏书诚有可疑者也赵君之言谓郑氏以小正为夏书本无左验所纪昏旦中星与星之见伏率与月令月纪时训不合唐一行推以历术知其实在夏时其为夏书无疑是又不然天虽高星辰虽远苟求其故则精历数者悉所能考盖自上古以来天行日至星辰之次舍其度数无不可知况在夏后之世安知非精历数者逆考而i推之求其故以着於书亦岂可遂信之而不疑乎世以本草为神农之书素问为黄帝之书其果出於神农黄帝否乎本草素问不可必其出於神农黄帝月令不可必其出於周公则小正之为夏书予固不敢不致疑其间也惜乎赵君已不可作不得以予所疑者质之然君之为此书则既考核详而论辨密卓见~识往往而是不其有可传者欤第其真本及所着他书皆厄於兵而此篇者乃其伯氏掇拾遗藁重所缮录章句字画之脱误不能无之览者择焉而已君讳有桂诜仲其字学行志业且载宋太史所为墓志兹故弗道而论予所疑者序其书焉
水经序
水经汉桑钦所作艺文志缺弗录而隋经籍志有两水经一本三卷郭璞注一本四十卷郦善长注善长道元字也然皆不着撰人氏名旧唐志乃云郭璞作宋崇文总目亦不言撰人为谁但云郦注四十卷亡其五至新唐志始谓为桑钦作又言一云郭璞作盖疑之也按前汉书儒林传古文尚书涂恽授河南桑钦君长晁氏读书志谓钦成帝时人也今以其书考之济水过拚偶辞昂蘖枷毓馕渌更名又东北过临济即狄县安帝所更名荷水过湖陆即湖陵县章帝所更名分水过永安即彘县顺帝所更名则其书非作於成帝时若顺帝以後人所为矣又其书言武侯垒又云魏兴安阳县注谓武侯所居魏分汉中立魏兴郡又云江水东迳永安宫南则昭烈托孤於武侯之地也又其言北县名多曹氏时置南县名多孙氏时置是又若三国以後人所为也又云改信都从长乐则晋太康五年也又河水北薄骨律镇城注云赫连果城则後魏所置也此其书又若晋後魏人所为也意者钦本成帝时人实为此书及郭~二氏为传注咸附益之而璞晋人道元後魏人也是故山海经禹益所记也而有长沙零陵桂阳诸暨之名本草神农所述也而有豫章朱赵国常山秦高真定临淄冯翊之称尔雅作於周公而云张仲孝友苍颉篇造於李斯而云汉无天下要皆後人所附益非复其本文然则水经为钦作无疑盖久而经传相淆而钦之本文亡矣本文虽亡可不谓为钦作哉通典谓郭注多\略迂怪而已不传今郦注四十卷固完而旧本往往失於迁就有错简金蔡正甫氏尝作补正三卷而亦不传今唯郦注旧本犹行而已夫天地之间唯水为多故水者地之脉络也大川相间小川相属而凡郡县州道瓜列布皆因水以别焉地理之书始於禹贡而禹贡之分九州必主山川以定经界诚以山川之形亘无易州县之设更革不常故兖州可移而济河之兖不能移也梁州可迁而华阳黑水之梁不能迁也此禹贡所以万世不易之书也後世史家主於州县以为书州县更革其书亦遂以废而不传以彼之易於不传则水经之书其果得而废之欤大抵此书所引天下之水百三十有七江河在焉而郦氏注引枝流一千二百五十一其源委之吐纳沿路之所经s络枝烦条贯手夥搜渠访渎靡或漏遗总其⒍览之天下可运於掌矣故自禹贡以後此书最为近古而不可废岂亦所谓万世不易者欤顾世之为地理学者莫不即迩而昧远就简而惮烦而卒亦纷纭而无所据桑氏之学废不复讲久矣不亦惑哉故予因为序论以致予意抑予之力岂能重其书览者考其迹求其故而观其会通必有能识其要者矣
章氏族谱序
龙泉章氏族谱四篇二十一世孙溢之所着而章氏有谱自溢始前乎此非无谱也盖其族盛於建之浦城而分於处之龙泉其居温之永嘉婺之永康者亦本於浦城与龙泉为同祖四族子孙硕大繁衍在故宋时每间岁或数年辄为会会则各出谱牒互考而续书之曰庆系图则其族各有谱旧矣龙泉之谱尤称详备然皆荐经兵燹亡轶弗存溢为是炷艘虮痉啃∑准袄代坟记之仅存者复旁搜远采裒集而次第之着为是书本支原派秩然有序於是章氏号为东南巨族者益可考不诬则其族之有谱虽谓始於溢可也夫氏族古史官之所记也周有小史定世系辨昭穆故有世本h黄帝以来至於春秋诸侯卿大夫名号统系左丘明以天子建德因生以赐姓胙之土而命之氏诸侯以字为氏以为族邑亦如之自後受姓命氏日益\多遭秦灭学公侯子孙失其世及汉兴司马迁约世本修史记因周谱明世家人乃知姓氏所由出终汉世有邓氏官谱应劭氏族篇王符姓氏论魏晋以来有司选举必稽谱牒以考真伪故官有世胄谱有世官宋何承天作姓苑复以充广前志至唐有贞观氏族志元和姓纂路敬淳姓略柳冲族姓系h当世荐绅之流无不明乎姓氏之学者自王学之後丧乱相仍谱牒俱废士大夫之习其学者遂鲜矣呜呼崇德贵功尚论氏族此圣人所以维持天下别婚姻辨族类厚风俗扶世教大宗小宗之法所赖以久存者也自宗法坏而门地盛门地盛而谱牒兴及谱牒既亡人始不知其本矣章氏序系所从来者远今溢独鳃鳃焉推念本始而究心於谱牒迄能以亡而为完尊尊亲亲之道蔼然可见其可不谓知所本哉虽然论氏族之盛衰由子孙之贤否若汉之袁氏杨氏陈氏唐之柳氏宋之戚氏吕氏其操义风概累世不替皆足以厉天下矫异代岂徒以贵富之故乎章氏在异时尝显矣然则世济其美而令闻长世固有不在彼而在此者溢字三益方以宏才粹德向用於时古称能世其家庶其在是矣乎
赠丹徒令吕君序
吕君敬夫由中书掾出为丹徒令或有言者曰吕君醇厚恭谨之士也若之何而为令耶今之为令者必其智足以笼民威足以箝民然後民从令而事功集也是故智以笼民近乎诈非恭谨者之所习威以箝民近乎猛非醇厚者之所务若之何敬夫而为令耶予为之言曰世道之变不同而民情之好恶无不同夫民之情未有不好善而恶恶好德而恶刑者也故长民者非得醇厚恭谨之士不足以从民好是故醇厚有以使民胜残去杀而乐其生恭谨有以使民敦礼兴让而易其俗德以本之善以刑之与民同其好而治功成矣然则醇厚恭谨之士固所以长民者也古之长民者何莫不然顾独不可有为於今世耶抑为令於今世者亦诚难也古之取民井田十一而已古之役民岁三日而已今也粟米力役之征盖无艺也取之以非所产役之以非所能民力且已竭矣民力既竭有不堪命而长民者徒以催科期会为急务於是笼之以智以愚之使不敢喘息箝之以威以之使不得怨嗟而民情益以蹙矣亦岂从政者所乐为哉诎於势故也故曰为令於今日者亦诚难也虽然变而通之不存乎人乎夫苟崇德而耸善使民得以乐其乐而利其利则民且将尊君亲上而乐於效死矣征徭之重云乎哉传有之平易近民民必亲之平易之政非醇厚恭谨之士而孰为之也厥今在上之人知人惟明用人惟允敬夫素以文学名今特用为丹徒者岂不以从政而尚威智武夫俗吏之所为故择醇厚恭谨之士如吾敬夫者试尝之以为之兆耶呜呼是殆未易与世俗道也徐君炳文与敬夫为僚友於其行属予为言书诸简以赠敬夫予惟敬夫儒者也儒者之用不着於世久矣故因或者之言而推论之盖望吾敬夫之益勉之也丹徒隶镇江镇江守曰杨君亦儒者予所友也敬夫往以予言质之其必以为不佞矣夫
孝经集说序
孝经有古文今文之异当秦燔书时河间芝藏其书汉初芝子贞出之河间献王得而上诸朝长孙氏江翁后苍翼奉张禹之徒皆名其学凡十八章所谓今文也武帝时鲁恭王坏孔子宅得孝经与尚书於壁中以为秦时孔鲋所藏昭帝时鲁国三老始以上献孔安国为之传凡二十二章所谓古文也刘向典校经籍实据本以比古文除其繁惑以十八章为定郑\马融郑玄皆为之注专从今文故古文不得列於学宫而安国之本亡於梁隋开皇中王劭始访得之以示河间刘炫炫遂分庶人章为二曾子敢问章为三又多闺门一章以足二十二章之数且序其得丧讲於人间时议皆疑炫所自作而古文非复孔氏之旧矣唐开元间诏诸儒集议刘知几请行孔传司马贞力非之独主郑说玄宗自为之注用十八章为正先是自天子至庶人五章惟皇侃标其目冠於章首至是用诸儒议章始各有名如开宗明义等类为之疏者元行冲也至宋邢m为正义训诂益复加详而当世大儒司马温公范蜀公则皆尊信古文司马公为古文指解谓始皇三十四年始燔书距汉兴仅七年孔氏子孙岂容悉无知者必待恭王然後乃出盖始藏之时去圣未远其书最真与历世\远转相传授者不侔且孝经与尚书同出孔壁世知尚书之真而疑孝经之异何也迨朱徽公为X误亦复多从古文以古文七章今文六章已前合而为经删子曰者二引书者一引诗者四凡五十七字以余章为传删先王见教以下六十九字以顺则逆以下九十字凡其章之次第文之异同皆用古文为据谓经一章者孔子统论天子诸侯卿大夫士庶人之孝盖一时之言而後人妄分之其传十四章则或者杂引传记以释经文者也而近时临川吴氏复以谓隋时所得古文与今文增减异同率不过一二字文势曾不若今文之顺以许慎说文所引桓谭新论所言考证皆不合决非汉世孔壁之古文爰因X误重以古文今文较其同异焉夫今文最先出自刘向郑玄等以及唐世君臣皆知表章之其书固已通行古文出稍後而安国之传既亡刘炫之本又以为非真至宋二三大儒始加尊信而其书以显岂其显晦各系於时之好尚哉今行中书右丞公以古文今文及X误三书虽皆行世而学者皆习而不察乃与儒者议⒋纹湎柔崆疑竞禾扑沃罴已底⒏届豆盼闹下刻本以行於是孝经之为书本末具矣呜呼孝者天之经地之义而百行之原也自天子达於庶人尊卑虽有等差至於为孝曷有间哉五经四子之言备矣而教学必以孝经为先则以圣言虽\而孝经者实总会之也是书大行其必人曾参而家闵损有关於世教甚重岂曰小补而已
赠吴生序
金G吴生^来金陵客其外兄周君所数辱从予游见其质粹而气和秉操执谊不谐於流俗而辞章温润亦可喜於是知其可与进於学者因其归也为之言曰君子之於学岂苟焉而已哉固将有诸已焉耳夫道非远人者也以道为远而自难於求之则道与人且相离乌能以有诸已乎是故画於易道於书咏於三百篇笔削於春秋节文於礼难疑答问於孔孟之遗编者大抵为言明白而坦夷天所以命於人人所以受於天帝王所以立极圣贤所以传心其为道悉载焉人皆可得而求之也犹之风雨霜露日星山川精义至教无隐乎人妙极乎仁义之奥阳之赜而不外乎匹夫匹妇之所知大而至於位天地育万物而不出乎日用饮食宫庭屋漏之无若殊而实一若远而实近非若异端小道之空言而无实也故为学者博采而泛览穷索而精讨既知其故矣必反观约取而深体笃践焉然後道在我而可以有诸已夫苟有诸已也则其见於事为顾何施而不可君子为学之大要复有过於是者乎自夫秦汉而下师异指殊斯理之不明久矣至近世大儒始有以倡其说载诸方册既明且备而学者类皆习而不察行而不着R高履虚者既失之太过承卑袭陋者又失於不及而学术之弊遂有不可胜言者焉惟生之尊父明善先生博学笃行之君子也家庭之所训教其必及於是乎故余於生不敢徒以言语相谀说而举夙昔所尝闻者以为告生归以质之先生苟以为然则继今以往其益勉强而有事毋怠焉以自恕也毋矜焉以自画也日进月益思必有诸已而後已若夫记诵以为功纂缀以为能夸博f奇而务以出入乎口耳文字之间者此固世俗之所谓学非吾之所望於生者也
赠陈伯柔序
有元以来大江之西有二大儒焉曰吴文正公虞文靖公文正之学主於为经其於t经悉厘正其错简折衷其疑义以发前儒所未发而集其成讨论该洽封殖深固视汉儒之颛门名家者有间矣文靖之学主於修辞其於文辞养气以培其本知言以极其用凡以载斯道而传之世故其羽翼圣教黼黻人文卓然为一代之所宗而自成一家之言者也二公之学虽其迳庭有若异向然要皆圣贤之为道其趋一而已矣後学之士乌可妄议乎哉方二公之讲学也天下学者翕然师之从而游者\矣而以里中子受业其门者有陈君伯柔焉伯柔之学为经则推本於文正修辞则取法於文靖渊源之所自诚有不可诬者以余所交二公之门人如伯柔者何其不多见也於是二公不可作矣故余获交於伯柔不异聆绪论揖声光於二公之门不知生世之晚也伯柔识见高迈而笃於自信操志秉节不务谐於流俗遭世多故益将韬晦不苟事仕进盖庶几立言以踵二公之轨躅而今年几六十亦既老矣昔者伯柔之游江东也文靖尝赠之文其言以谓伯柔有志於圣贤之学而二程子之学初无同异且极其归於天德王道之论盖其望於伯柔者甚至也於今已三十年余尝读其文而深慨焉前哲日远斯文之坠绪犹千钧之一发缵而承之不其在於人乎伯柔用辟举而起再调官於越之诸暨夫今之官州县者第从事於簿书期会此胡足以尽人之所长余故於伯柔复举虞公之论以为言是则伯柔之所任者其亦重矣而余何足以知之书以识别以见余之知伯柔者固非苟焉而已也
丙午岁余为伯柔先生制此序今四年矣伯柔今得谢西归而旧藁已轶因重书以赠之然则世之论伯柔者其果有出於此者乎
杨季子诗序
故赠太常礼仪院判官杨君季子诗集三卷其友涂e属予序季子杨氏讳铸其字季子豫章人也杨氏在其乡世以文学称至季子之兄讳镒字显民益以所学自名其家而尤长於诗其诗淳厚典则浸淫於汉魏视唐宋不多让也然韫道蓄德不屑为世用竟以终其身季子承家学之懿所为诗视显民体裁风致若出二律至於冲邃幽靓之思往往能道人之所不能言则盖有不相蹈袭者矣用是与其兄齐名至正初季子游京师朝廷方修三史用荐者以布衣入史馆为校勘史事毕调唐元卫教授出为德庆路知事寻由广东帅府都事入为中书检校官於是天下已多故朝廷遣名臣经略江南得承制行事季子辟从事以行至闽中遽以疾不起盖其才甚富其志甚远庶几见於事功而有以自暴於世矣而天不假年不克尽其才之用以究其志之所欲为其所赖以传世者独其诗而已呜呼君子之传世不必同也或见於文辞或着於事功要其所以自致者何如耳若季子兄弟虽出处有不侔然其於诗皆能自致於不朽岂其托诸文辞者犹其施诸事功也欤季子平生所为诗亡虑百千篇荐罹兵革藁轶不存涂君得十一於千百仅仅若是与余言而深惜之余以谓文章所为传世者以其精不以其多也古之人尝托片言半简而传矣使季子之诗皆可传也则虽此三卷不啻足矣而又奚惜哉独忆予年廿七八时在京师季子不鄙其晚出也言於丞相太原贺公曰宰相安可失此人会余南还且世乱声迹遂不相闻及今十有五年而季子死久矣然则季子之知余甚厚而余言固何足为其重轻也姑述其志行之大略序诸卷首俾读其诗者知其人焉尔显民之诗有武威余公阙临川危公素所为序论次已详以其宜互见也兹故反覆并着之
庐山游记序
匡庐奇秀甲天下昔有是言也岁丙午秋余自左史补外佐郡南康而郡实治庐山之阳然自十五年来兵燹荐罹凡山水名胜之窟皆为荆棘虎狼之区人迹所通仅一二数而已暇日往游焉游辄记之以文盖以慨人生之如寄而胜践之不多遇也
朱元会文集序
君子之於文止於理而已矣是故理明则气充而辞达气也者理之寓也辞也者理之载也孔子曰辞达而已矣孟子曰我善养吾浩然之气气至於浩然辞至於达皆理之明致之也苟为文者不明诸理而徒欲驱驾以气驰骋以辞气有不馁而辞有不蹙者未之有也故曰文以理为主理明矣气不求充而自充辞不求达而自达而始足以言文矣大江之西近时有大儒曰吴文正公其学主於理者也当时及门之士\矣而独金G朱君元会为高弟元会之学精敏G博以明理为本原讲辨论议之际悉尊信其师说故其着於文也敷畅而渊厚譬之水焉自流而穷原木焉自本而及末莫不粲然而有章秩然而有序人见其气之昌辞之达而不知其所以然者理明故也江西之文如元会者不可以一二数矣元会讳夏其字元会一字好谦尝以春秋中延佑丁巳乡贡进士举赴春官不合又两游京师皆无所就而归益穷研理学涪湛乡里不复出江西部使者吴君当文正之孙也以隐送荐元会於朝不报至正壬辰盗起乡邦元会竟遇难以殁初金G以文章名家者同时三人焉危君大朴曾君子白及元会也危君以布衣入经筵位至翰林学士承旨曾君起家进士仕为翰林直学士皆显荣当世而元会独以隐约终是以君子读其文而悲其才之不用也元会之子复亨至正丙申乡贡进士能以文学世其家裒集遗文得若干卷属余序余不识元会而尝内交危曾二君以故得元会之详且复亨之请尤故不让而序之
练伯上诗序
大江之西近时言诗者三家曰文白范公德机文靖虞公伯生文安鞴曼硕范公之诗圆粹而高妙虞公之诗严峻而雅赡鞴之诗典雅而敦实皆卓然名家者也继而作者复有吾练君伯上焉伯上之诗温厚而丰丽足以绍其声光而踵其轨辙者也其少时所为虞公盖尝序之公殁且二十年伯上近岁所作不及见矣以故伯上复徵余为之序余因序其後曰古今诗道之变非一也气运有升降而文章与之为盛衰盖其来久矣三百篇勿论已汉以来苏子卿李少卿实作者之首此诗之始变也迨乎建安接魏黄初曹子建父子起而振之刘公干王仲宣相为倡和正始之间嵇阮又继作诗道於是为大盛此其再变也自是以後正音稍微逮晋太康而中兴陆士衡兄弟潘安仁张茂先张景阳左太冲皆其称首而陶元亮天分独高自其所得殆超建安而上之此又一变也宋元嘉以还三谢鲍者作似复有汉魏风然其间或伤藻刻而浑厚之意缺焉视太康不相及矣齐永明而下其弊滋甚沈休文之拘於声韵王元长之局於褊迫江文通之过於摹拟子坚何仲言之流於o琐徐孝穆庾子山之专於婉缛无复古雅音矣此又一变也唐初袭陈隋之弊多宗徐庾张子匏胀⑺墩诺兰昧跸Ｒ耐醪龄沈云卿宋少连皆溺於久习颓靡不振王杨卢骆始若开唐晋之端而陈伯玉又力於复古此又一变也开元大历杜子美出乃上薄风雅下掩汉魏所谓集大成者而李太白又宗风骚而友建安与杜相颉颃复有王摩诘韦应物岑参高达夫刘长卿孟浩然元次山之属咸以兴寄相高以及钱郎苗崔诸家比比而作既而韩退之柳宗元起於元和实方驾李杜而元微之白乐天杜牧之刘梦得咸彬彬附和焉唐世诗道之盛於是为至此又一变也然自大历元和以降王建张籍贾浪仙孟东野李长吉温飞卿卢仝刘义李商隐段成式虽各自成家而或沦於s或迫於险或窘於寒苦或流於靡曼视开元遂不逮至其季年朱庆余项子迁郑守愚杜彦夫吴子华辈悉o弱鄙陋而无足观矣此又一变也宋初仍晚唐之习天圣以来晏同叔钱希圣杨大年刘子仪皆将易其习而莫之革及欧阳永叔乃痛矫西之弊而苏子美梅圣俞王禹玉石延年王介甫竞以古学相尚元佑间苏黄挺出而诸作几废矣此又一变也建炎之余日趋於弊尤延之之清婉朱元晦之冲雅杨廷秀之深刻范智能之宏丽陆务观之敷腴固粲然可观抑去唐为己远及乎淳佑咸淳之末莫不音促局而器苦窳无以议为矣此又一变也元初承金氏之风作者尚质朴而鲜辞致至延佑天历丰亨豫大之时而范虞饕约把钪俸朐复初柳道传王继学马伯庸黄晋卿诸君子出然後诗道之盛几跨唐而轶汉此又其一变也然至於今未久也而气运乖裂士习遽卑争务粉绘镂刻以相高科肓憾不能及伯上於斯时独不移於流俗益肆其学而昌於诗蔼然和平之音有融畅之工无藻饰之态凡出处离合欢欣忧戚跌宕抑郁之思无不托於是焉此所以自成其家而无愧也余尝闻之杨公之言曰诗当取材於汉魏而音节以唐为宗也黄公之言曰诗贵乎平实而流丽也嗟乎言诗之要无易於此矣读伯上之诗者合二公之言而求之则其为诗可得而识也伯上与予同官为左右史相知也厚故因序其诗而历道古今诗道之变而与之商略焉
金华俞氏家乘序
俞氏世为吾婺衣冠家其先有仕钱氏为户部尚书兼营田使讳公帛者自钱唐来迁义乌之凤林乡义乌之有俞氏自尚书始尚书之孙处士讳62又自凤林迁金华之孝顺镇金华之有俞氏又始於处士处士生一子二孙皆儒而不显至其曾孙八人有讳昌言者宋大观三年上舍释褐进士卒官左朝奉郎知越之萧山县事而其族之仕宋者又自知县始由是八人者之子若孙入胄监领贡举取科第而致名官者比比而是其他以文学行义着於乡者尤不可以悉数邦人荣其盛因称之曰八宅俞氏俞氏之为吾婺衣冠家可谓盛哉盖自尚书而下及今十有六世世有族谱以纪系序然一坏於宣和间之睦寇再坏於宋之亡国三坏於元祚之衰虽屡修而屡轶十四世孙庆惧愈久且益坠博考精求画为谱图并裒⒛辜且盼募八杂述总为十卷书成题曰俞氏家乘而属序於余俞氏与吾王氏同出於凤林皆以盛大着闻世之称者一曰凤林俞氏一曰凤林王氏而其居里之名又各以姓表曰俞村里王村里云及俞氏再迁金华而吾之先亦徙县东之沙G两姓之先後出处无不同焉者故世为昏A家至今益笃揆乎义余宜序已古有大宗小宗之法圣人所以叙天伦系人心明教原敦政本者也汉魏以降宗法废而门地盛於是谱谍之学兴焉族之有谱其犹宗法之遗意欤宋世言族谱者二家曰庐陵欧阳氏眉山苏氏而二家之法厥各不同欧阳氏则世经人纬取法於史氏之年表苏氏则????联系属如礼家所为宗图者及论其所为同则皆使人均重其本之所自出有尊尊之义焉各详其支之所由分有亲亲之道焉尊尊亲亲之意尽而谱法备矣是故宗法既废之後圣人叙大伦系人心明教原敦政本之道犹粲然於族谱见之君子之有志於存礼者其忍置而弗讲乎俞氏之族远矣其所为愈远而可考者以有谱存焉耳今庆於乱离散轶之余逞墒鞘橹修复尽合欧阳氏苏氏之法而兼有之四百年衣冠家世之盛何其详且备哉爰自顷岁天下多故士大夫家莫不苟简以废礼而庆独能於此加之意焉可谓知礼也已抑可谓能世其家也已庆字大有博雅而好古敦义而有文知名於时云
敏求h序
求物者必於其所会於所会则易於求今夫市焉自金玉珠玑犀象以及布帛谷粟茶盐药石一凡适於用者靡所不有索其一物而其远近彼此精粗美恶之不同者又莫不并蓄罗列以备求者之所需故随所欲以往购焉鲜不获吾所求者矣苟不求於所会而顾於其所产则凡适於用者既不可俱得而远近彼此精粗美恶之不同者亦乌得备见以审所择乎盖吾於是知制度名物之犹然也夫以载籍之广自圣人之经儒者之传注笺疏以及代史百家之述作诚可谓博且广矣凡制度名物之散见杂出乎其间者岂得而易求乎然而将以究其本末考其同异则不可谓难於求而弗之求也此类书所为作也书之有类其犹物之有市乎吾观杜氏通典郑氏通志之属书之类编者无虑数十百家学者於制度名物诚易於求矣夫孰知夫本末之有不符也同异之有不合也而其难求抑又有甚焉者此吾於沈君敏求h之书所以有取也盖君之是书虽不过袭儒先已成之业而加之意而考据之密本末无遗辨论之精同异无舛其为功则已多不特资後生小子j屋之用博雅之君子或有取焉将不能外此而他求矣嗟夫今人为学谈性命者穷高极深而不切於用工辞章者矜奇f巧而不复反诸本要之皆足为学术之累亦孰知制度名物乃圣人所以立天衷奠民极弥纶世故而不能自己者苟於此而有得焉则成天下之事业无难矣此吾所以有取於是书也书凡若干卷自郊祀以後为类凡若干
张仲简诗序
吴郡张仲简诗若干篇予为之序曰文章与时高下代有是言也三百篇尚矣秦汉以下诗莫盛於唐而唐之诗始终盖凡三变焉其始也承陈隋之余风尚浮靡而寡理至开元以後久於治平其言始一於雅正唐之诗於斯为盛及其末也世治既衰日趋於卑弱以至西之体作而变极矣由是观之谓文章与时高下而唐之诗始终凡三变岂非然哉然唐之盛也李杜元白诸家制作各异而韦柳之诗又特以温丽靖深自成其家盖由其才性有不同故其为诗亦不同而当时治化之盛则未尝不因是可见焉国家致治比隆三代其诗之盛实无於有唐重熙累洽抵今百年士之达而在上者莫不咏歌帝载肆为奇盛丽之词以鸣国家之盛其居山林间者亦皆讴吟王化有忧深思远之风不徒留连光景而已夫其达而在上则人所共知而山林之间人有弗及知者予独於仲简有徵焉仲简之诗所谓温丽靖深而类乎韦柳者也後之人读其诗非惟知其人虽论其世可也仲简之乡先生文昌于公谓为有盛唐气象嗟乎公之言岂欺我哉或曰诗者情性之发也夫发於情性则非有待於外也奈何一吟咏唱酬之际而直以为有系於治化乎噫唐虞之世樵夫牧竖击辕中韶感於心也而况於作者之诗哉昔人盖有以草木文章发帝杼机花竹和气验人安乐者矣则诗之所见夫岂徒然而已哉
治政万言书序
圣天子在位之十有五年并相胂透新治政诏求天下直言极谏若曰朝廷得失军民利病许极言无隐遐方之人凡所言事所在有司为转以闻於是朱君方游成均G诏书而叹曰天子望治之意隆而求治之心至矣凡有知於鸢飞鱼跃之间者孰不鼓舞而思以自课峁丝赡然而遂己乎则条天下之事自朝廷以至於边鄙自政理以及於财用所以矫其弊而反其正者本末备陈纲纪毕举其目凡二十曰治政万言书亦既献诸中书将转闻於上同志之士复图有以广其传而属B序之B读是书而有感夫时之难得也盖自治古以还上有纳言之君则下有尽言之士上下相成故太平之业可致也国家承平日久天子务以仁厚清静休养元元至於是非予夺则虚已尽下一归於公议而不自用而二三大臣方相与同心戮力以图天下之事故人有不言言无不纳而有志之士有不知也知无不言上下之际相成如此可谓千载一时者矣於戏朱君之书可无作乎其有不用而徒为空言者乎是故天下无事公卿之言轻於鸿毛天下有事匹夫之言重於泰山昔者汉文帝时天下若无事也而贾生之谏乃谓有可痛哭流涕太息者焉惟夫人皆以为无事而贾生独云然也故其言卒不用於当时方今天下若非有事而不可谓无事也其可痛哭流涕太息者盖不无如贾生之所言朱君以天子诸生而言事於有事之日吾是以知其见用不徒为空言也欤虽然贾生之策不用於文帝之时而主父偃之徒得其绪余终施之武帝之世施於武帝之世孰与用於文帝之时之易也是以有志之士惟知时之所得而尽言至於言之而不用用之而不及其时者则亦岂所能必也哉朱君字仲端徽国文公六世孙
送罗传道序
新安罗君传道之宰山阳也三年於兹矣公卿大夫士与凡将命南来者余辄问之曰今江淮间守令之可称者为谁皆曰山阳令罗君其人无异辞者传道以考满用例入觐余解其装得诗文百十篇悉鸿生人之所作歌颂美德以赠传道者也於是益信向之称传道者其言出於人心之公又知传道之得此於人人者皆其所自致非偶然也盖传道之先仕宋累世为名卿而鄂州之名尤着传道生於文献之家好学有文材优器宏足以为时用余辱与传道定交久故知传道者如此以余之知传道岂r他人之言而始信哉特以信夫是非议论之公有不可掩焉耳传道既陛见复以例还山阳余窃以谓传道为令既有循良名则宜举而陟之使之充其操而大其施而顾复局之於一邑使不得展焉何耶以余论之百里之任亦难矣考之前 史其以县令获登名简册者比比而有若夫冒尊官都显位碌碌无侣而声名泯没者不可胜数以彼较此其得其失孰为多乎余忝职太史氏有善必h有如传道政绩之可采固将因其实而具书之矣虽然传道之才非止百里者也由是加勉而益思以自致夫苟是非论议之公终不可掩则传道之显融余又得计日而r矣传道之行国子先生李君克正率凡干友赋诗为赠余固得序之於篇端
王忠文集卷五

[book_title]卷六
<集部,别集类,明洪武至崇祯,王忠文集>
钦定四库全书
王忠文集卷六
明　王B　撰
序
上京大宴诗序
至正九年夏五月天子时巡上京乃六月二十有八日大宴实喇鄂尔多越三日而竣事遵５湟哺亲允雷婊实弁骋磺夏定都於燕复采古者两京之制度关而北即滦阳为上都每岁大驾巡幸后宫诸闱宗藩戚畹宰执从寮百司庶府皆扈从以行既驻跸则张大宴所以昭等威均福庆合君臣之欢通上下之情者也然而朝廷之礼主乎严肃不严不肃则无以耸遐迩之瞻视故凡预宴者必同冠服异鞍马穷极华丽振耀仪采而後就列世因称曰L马宴又曰济逊宴L马者俗言其马饰之f也济逊者译言其服色之齐一也於戏盛哉岂非国家之茂宪昭代之伟观欤列圣相承是遵是式肆今天子在位日久文恬武嬉礼顺乐畅益用励精太平润色丕业於是５溆泄忪肚罢咭尤辉蚱陶叛锢餍沃钏谈枰造唐湮奈锷容之@赫固有不可阙者此一时o阁诸公赓唱之诗所为作也故观是诗足以验今日太平极治之象而人才之\悉能鸣国家之盛以协治世之音祖宗作人之效亦於斯见矣B尝於诗之小雅如鱼藻三章实天子宴诸侯而诸侯美天子之诗然惟称王在镐京以乐饮安居他不复赞一辞者诚以君德之盛非形容所能尽而乐饮安居非盛德其孰能之今赓唱诸诗其所铺张扬厉亦不过模写瞻视之所及而圣天子盛德之至Ч拔尬所以致今日太平极治者隐然自见岂非小雅诗人之意欤顾B微贱不获奔奏诸公之列窃推本作者之意以为诗序诗自宣文阁授经郎贡公为倡赓者若干人总凡若干首
送乐仲本序
至正戊子予与乐君仲本胥会京师於是仲本之齿长七年而客京师己三年不以予为後生未至辱相与定交焉久之为予言曰四明之定海其西二水焉曰大浃小浃并流东入海小浃之上吾之所居也山水之乐足以佚吾私吾将归而益读书以修吾业暇则泳游於小浃之间盖达则期有以自见於世否则乐天安命终焉而已尔吾之归也子宁无有所言耶予闻昔日新安朱氏象山陆氏一时并兴皆以圣人之道为己任而其所学不能无异虽以[湖有会终莫能e其异以归於同陆氏之传为慈湖杨简氏e斋袁燮氏皆四明人故四明学者祖陆氏而宗杨袁朱氏之学弗道也东发黄震氏果斋史蒙卿氏者出而後朱氏之学始行於四明黄氏得於朱氏之遗书而史氏传於湖南大阳先生钚⊙粝壬枋二阳氏传於蜀人?渊氏而?氏实朱氏之高弟子也及今国家建学立师设科取士一用朱氏说天下学者咸推朱氏为大宗而四明陆氏之学莫或讲矣仲本受业於敬叔程先生而先生学於史氏者也承师之所传因时之所尚朱氏之学仲本盖以致其力矣陆氏之学向之所以祖而宗之者承传之自故未硪仓俦究刹患嬷缕淞σ先儒以谓陆氏主於尊德性朱氏主於道问学然尊德性道问学未始可以偏废此临川吴氏学基学统之篇所由作也会而同之顾真知允蹈何如尔予於仲本无望乎仲本识明而行果有志於圣贤之学而不以得失累其心观其出处之际可知矣故其归也予窃致其爱助之私欲已於言不能也抑予图以自淑其身之不暇而顾为仲本言之者知之深故望之厚而言之至尔仲本其亦以予言为弗畔矣夫
送顾仲明序
永嘉顾君仲明由兰亭书院山长考满来赴选集京师调常熟州教授其南还也士大夫咸饯之以诗俾予为之序予闻古之言学术者必尚论其师友之渊源本乎师友之说以求先王之道故能信而不悖质而能通其业易成而术易行也永嘉东南名郡也山川峻清伟人间出在宋世号称六艺文章之府许景行氏周行已氏皆登程子之门而载伊洛之道於东南南渡以还言性理之学者故宗永嘉而郑景望氏实承之然当其时薛士龙氏之学复自成一家其说详於古今之经制以谓自周季~学先王制作之原晦而弗章若董仲舒名田诸葛亮治军王通氏河汾之所讲论千余年间端绪仅或一见及二程子张子作相与发挥本末精粗纲纪悉备而後之传者莫得其要於是发愤覃思深究体统兴王远大之制叔末寡陋之法礼乐刑政损益同异之际必审其故实研索不遗於经无不合於事无不可行自薛氏一再传为陈君举氏叶正则氏戴少望氏而陈氏尤精密讨论经史贯穿百氏年经月纬昼验夜索一事一物咸稽於极上下千载珠贯而丝组之综理当世之务於治道可以兴滞而补弊复古而至道条画本末粲如也此所以永嘉经制之学要在弥纶以通世变操术精而致用远博大宏密封植深固足以自名其家也论者顾谓其说不皆本於性命以故近时学者一切党同伐异唯徇世取宠之为务其学遂废而不讲而不知穿凿性命穷高极远徒鹜於空言其将何以涉事耦变以适世用哉呜呼永嘉之学可弗讲乎君生长是邦师友渊源之懿殆习闻而素讲者也而君之职则人之师也畅其师友所承传者以淑诸人宁非为人师者之责乎君累为教官凡所至得士誉人莫不多其才而鲜或知其学术之所自故今兹之官常熟也予不复以人之多君者为君美窃取人所鲜知者历道其故为告焉
送刘志伊序
至正九年B在京师获识宜春刘君志伊而内交焉B既倦游而归志伊寻亦南还将以采选天下之文章复相见於钱唐十一年十月也既会且别B於是慨然为之言曰古者天子巡守则诸侯各陈其国之诗以考政治之美恶而轩之使又行天下采诗以观风今也不惟诸侯不复陈诗而轩之使亦不复行韦布之士如吾志伊顾汲汲以采选天下文章为己任图以彰国家气运之盛而表斯世人才之多若志伊者不亦有志之士哉盖B闻之文章之在天下非一人之所为也散见而杂出博聚而广藏求之盖甚难也夫其人之显而在上者其文章固亦显而易求故国朝文类之作真定苏公采之颇悉若夫山林岩穴之士文章虽工人或鲜知之知之鲜则不能以尽求求之不尽则人将有不公之论矣此昔人所以有难於此也抑采之非难也而选之为尤难是故汉以下有文选唐文粹梁昭明姚铉皆以後人选前代之作东莱吕公之於宋文监亦仅止於宋南渡之前而鲜有以时人选当世之文章者以时人选当世之文章则惟苏公之於文类而已是故前代之是非易定一时之取舍难专以昔人之所难而志伊且将继文类而有作焉则吾志伊谓之有志之士岂不信然哉虽然文章经国之大业也昔之论世者以此识气运之盛衰观人者以此别才气之远近犹所谓见礼闻乐而知德政者也有志之士采而选之惟图以彰国家气运之盛而表斯世人才之多至於采之不能皆遍选之不能皆当亦将无如之何矣此B於志伊之别所以重有慨也志伊之别也钱唐之士大夫咸分韵赋诗以饯之B不佞辄继作者之後道所愿言者书以为志伊赠
麟溪集序
婺之浦江县东三十里其地曰白麟溪郑氏之居在焉郑氏合族而居者今九世朝廷援着令旌表其门曰孝义郑氏之门而复其役於是时之元夫钜子髦士生莫不为之感叹而歆羡或形诸诗以道其美或着於文以纪其实月累岁积所得既多其家长大和惧夫久而至於散逸也爰裒辑而⒋沃诗为乐府古近体若干首凡十卷文为碑颂序跋记辞铭志杂着若干首凡十有二卷总为一书因所居地名之曰麟溪集吾即是书观郑氏一家之盛有以知国家教化之盛也夫唐虞三代之世盛矣唯其教之既明化之既成故当其时民俗之善至於比屋可封可不谓之盛欤然稽之载籍旌其门闾唐虞之时则然而表厥宅里见於成周之世夫其民俗既无不善矣而於其间假其旌表焉者所谓树之风声使民不懈於为善也国家敦教崇化承平日久田里之民安於无事而习於为善如郑氏能以孝义着闻蒙被旌表若此不犹唐虞三代之民而加以唐虞三代之令典欤吾故即是书观郑氏一家之盛有以知国家教化之盛也昔日周之尹氏以天子大夫故五叶不别食会食数千人而春秋书尹氏以志世卿其能与周同盛衰者有家法以维持之也今郑氏非卿大夫家而合族乃至於九世可谓难矣况其家法之维持可藉以永久弗替引之虽百世可至宜乎使人嗟叹之不足而形於诗称述之不置而着於文积累之多而後之作者固未巳也是故诗之召南咏歌南国民俗之美必推本於文王之躬化而前史所纂孝友等传亦以彰显当世风化之所致故吾以谓即是书观郑氏一家之盛有以知国家之盛岂非然哉呜呼天衷民７蛉酥所同然者也是书苟出而广传之将使为善者益知所劝而孝义之未至者亦感发而兴起其有补於世教甚大宁独俾其子孙之不陨而已乎大和字顺卿乡里尊称之曰贞和先生实生五百有二十二甲子属予为序者先生之从子钦能承其家者也
经筵h後序
今天子以上智之资诚明并至动合天运优入圣域临御日久将遂跻斯世於靖嘉而尤迪文是先典学为务乃至正更化之始荐开经筵博延儒流敷绎古艺所以广资政理参求化原而成帝王之治者也维是经筵之设国之宪其事体之重既领以丞相帝宰执侍从必由妙柬得预劝讲至於讲文则视成於检讨检讨则具稿译毕白於丞相及诸讲官\论允合然後进焉故检讨者其秩虽轻所职甚近皆以布衣自庙堂公选为之士之为之者因得以圣贤仁义礼乐之道古今治忽成败之故彻闻当宁而寤主意於片言诚可谓不负所学者矣浦阳郑仲舒之为检讨也裒其所进讲文为一编曰经筵h总如干篇故事讲文月凡三进每奏一篇天子既以置诸左右比三岁又总每月所进为h以献以备乙夜之览郑君是编盖h其副而藏於私家其各篇之首悉记日月与天子宴问之所讲官奏对之名者谨其事也昔者曾子之言曰尊其所闻则高明矣行其所知则光大矣高明光大不在乎他在乎加之意而已斯言初若为学者设也及汉董仲舒举以告武帝於是有以知帝王之学亦不外是焉今观经筵文剖析精详陈述晓畅其实类乎唐人之粹撷经史之旨则切其法搴跛稳逯大学衍义而词尤直而其大要不过以尊闻行知有望於吾君诚以闻之则必尊闻而不尊犹不闻也知之则必行知而不行犹不知也然则今日天子之盛德宏业高明光大而成帝王之治者岂非闻而能尊知而能行以加之意乎呜呼观乎是编而文儒u沃之功圣学缉熙之效以及国家一代之典故皆可见矣窃惟孔子赞易序卦居末敢即斯义序其略以系诸末简云
送分水达噜噶齐之官序
高昌莽赉布哈君惟一由休宁主簿擢江浙行中书掾考满除达噜噶齐於建德之分水将之官贤大夫士凡内交於君者皆为诗歌以饯予为序其首简曰天下郡县之凋敝莫甚於今日而今日国家於守令之选亦可谓重矣比岁用大臣议首严保荐之法赏罚黜陟既定为着令继申督摄之制而郡县上下之相统政理之相成而不紊者益加密焉嗟乎若之何而凋郡敝县犹不加少循吏之效曾不加多也大抵今之为民牧者其失有二好名者过於为苟禄者惮於为过於为者则蛎袂榈於为者则遏民志情之蚨不安志之遏而不遂也此民所以不得职政理所以乖戾而不成也故夫善治民者不过使民各得其所愿而已传曰民之所好好之民之所恶恶之此所谓民之父母呜呼治民之道盖无以加於是矣予闻君之官休宁也正经界均赋役兴学校平物估能与民同其好恶民甚德之其才可谓长於治民者也今为分水吾知他日言循吏之效者必於分水见之矣且君读书为学有年於兹善论古今识本末慨然有志於当世其才固不特长於治民方今圣天子励精图治视民如伤而贤宰相不次用人以修举废坠君姑尽心於职分之当为夫苟美绩昭彰令闻显着其有不见大用者乎虽然西汉循吏见於传者止六人黄霸丞相也班固以其长於治民特传之循吏吾又知君他日虽见大用而史氏之传循吏者其必不遗於君矣其必有以取於君矣夫
送申巡检之官序
至正十一年海内多故天子命刖纱蟪夹兄惺橐哉蛲夥且以为去朝廷远事有机速不可律於常制禀命而行凡军旅钱粮铨选之事一听其便宜行之盖今行中书其位尊任重视古方岳而江浙尤地大物\所统列郡三十有二赐履所及不啻数千里矣未几而事变愈亟虽以列郡之事犹不能尽出於行中书所在牧守往往自择人以为用而行中书亦视其可者辄听之而不违呜呼天下不幸而有故将拨乱以反正则行变以从权诚势所必至然有志於当世者固未尝不深忧於此焉婺与处为邻郡比者行中书实承制用婺之同知总管府事黄公迁守於处而吾婺人申君观远常受知於公辟为属县遂昌之巡检观远识优而行敏用其尊父之J已再任`库巡检乃其资所应得方待选於行中书而未及署黄公用之於是有知人之明而无越授之失矣观远将之官其友王B语之曰嗟乎今日天下所以多故而弗靖者非以寇盗之繁剧乎盗之生也犹火之始然始之弗戢遂至於燎原而不可遏今子之职职乎求盗者也善求盗者能於其始而袭之故事易而人不扰以子之能其必有以尽乎职矣官无崇卑苟皆尽乎职焉天下之事其变亦岂终不可图也哉虽然子之职止於求盗而不能使人不为盗能使人不为盗者牧守也稽之前史若龚遂渤海之政是已吾闻黄公有牧守之才其为政务以德化人庶几有以使人不为盗而求盗之职又能用吾观远若人焉将见环处之境田里晏然鸡犬不惊无异乎承平之日矣观远是行吾盖窃有望焉而於世故因又慨然重有感也婺之士大夫凡与观远交者咸谓非言不足以为赠爰相与作为歌诗予乃道今日之故及所以语观远者序之於首简
赠医师张君序
古之言良医者出於秦为多春秋内外传所载若医和医缓以及尸子所称医l者皆在秦以良医名和能察肓上膏下而知疾之不可为缓能辨六气五味五色五声六疾而知疾之所由致而非止此也和之对晋大夫也以谓可以医及国家而缓於晋侯谓其良人将死天命不佑则其思虑之所及固又不止汤熨P石之际而已一则曰良医二则曰良医皆於秦乎出谓之秦多医岂不信然以予观之今之良医盖其多莫逾於中吴矣夫岂以吴地富饶人鲜轻身重财故挟是术者趋之恒多欤将习俗之盛渊源之传有所自也然吴医之多予固未尝敢以浅中窥之而求夫庶几於古良医者张君志行殆其人焉志行之良於医夫人之所知也而夫人之所不能知者吾意非志行不足以尽之夫所贵乎医者以其能以意为之也灵枢素问诸书遗说昭然固在所必守而人之疾病有万不同若夫推五运六气之标本察阳升降之左右以定五六腑之虚实以合经纬血气之流注而知疾病之候死生之期者必於脉见之唐许胤宗谓脉之妙处不可传唯思虑精则得之又曰吾意所解口不能宣也由胤宗之言观之则脉之不可易审必矣和缓之能知疾不可为与疾之所由致而其思虑所及不止於汤熨P石之际者夫岂外是而他求乎然则志行其殆知审於脉者乎不然何其术之良而人称之者之\矣是故人之称志行知其术之良而予知志行者因在此而不在彼也郡人秦文刚君子人也尝得疾志行治之随愈秦君因求予文以道其美夫志行之术之所施其效不止於秦君而秦君独德之之深者非志行则莫之能为其疾也吴医之良不止於志行而予辄乐道其美者因夫人之称信其术之良为可书也使志行於是益精其思虑而慎其术焉将见今世求良医於吴者必求志行而吴多良医世亦将谓吾言有不妄矣
赠葛仲正序
友人陈舜道为予言吾往年留吴门得疾伤寒他医莫能治病势向剧有刘太常者吾所厚也为致葛仲正来视以其术治之疾旋愈吾既感刘君之爱我且念葛君为术之良非言以彰之则无以着吾私子能言者幸为我一言之予观近时言医者莫盛於中吴而吴中世业医者莫盛於葛氏葛氏之医其术善於推五运六气之盛衰以审病证而定治法此仲正之术所以异於人人也盖仲正之诸父曰恒斋者尝自着书其说以谓医当视时之盛衰而为损益刘守真张子和辈值金人强盛民悍气刚故多用宣泄之法及其衰也兵革之余饥馑相仍民劳志困故张e古李明之辈多加补益之功至宋之季年医者大抵务守护元气而不识攻伐之机能养病而不能治病失在不知通其变也其为说如此可谓能明夫气运之变而通於阳之化者矣嗟乎医之为术至於刘李诸君子出而艺极矣以予观乎其书其言甚明其理甚微其用物也简而近其取验也速而着而其要在使人观形察脉求病之所始以施其术而不胶於一定之古方盖无非推明所谓五运六气之说今其书大行於世学者非其术弗道也而葛氏之传独得其要如此以仲正有得於承传之素推其家之遗书以博极乎诸君子之书其术之良而有异乎人人也固宜矣仲正之季曰可久於其术尤精予尝与为友以故因得识仲正而仲正之诸子业其术者复彬彬焉嗟乎葛氏之盛固未艾也
送汤子诚序
溧阳汤君子诚所谓有用之材者也汤为乡之大姓衣冠诗礼相继不~而子诚早以材自见用御史举试吏郡府海道漕府复推择为属掾今以累考当而浙东帅阃遂以文书来辟子诚其宦业之隆盖兆於此矣予闻士之怀抱利器者非遇蟠根错节无以自试其材之有用今子诚至浙东予谓以浙东之事言之浙东地濒钜海在异时沿海常设制置之司其事权为甚重而所统领者皆水军夫海之为物险矣而军之习於海战者为不易能非素教而积练之鲜有不取败於临时者今之帅阃实兼兵民之寄非两有文武之材莫宜居之其事权视昔为尤重而所统领者乃无复有所谓水军者焉是以一旦海寇窃发莫之能御至廑天子亲命大臣招安而与之官寇心无厌顾以我为无备以御之未几辄复叛朝廷务全大体於是命再下而官益加夫招安而至於再三则威重或者为己?而不图有以豫防之则愚顽无知寻服寻叛其为患吾未知其所终也故今日浙东之患莫苦於海寇而御之之策莫亟於复水军盖寇盗之生治世所不能免顾所以豫防之者何如耳今子诚以有用之材而又往往为上官所见信夫唯不言言必行之故吾愿子诚有所建明益以自试其材之有用若夫区区簿书文墨之为事而徒累岁积月为出身计者斯固\人之所为而非吾党所望於子诚也嗟乎举浙东之事为子诚言之而知今日天下之事可言者多矣子诚尚亦有慨於予言乎
送叶子中序
B至正七年至京师与叶君子中最善既别六载与子中再会钱唐则子中以太夫人之丧既葬将复还京师因泫然为B言曰子爱我者凡吾平生子未必尽吾知也吾之生也十有六年吾父方受命知贺州而遽弃诸孤吾於是始刻志於学出游郡庠余公德殖鹿\仲先後为提学皆谓进之故能颇知向方思有所树立然自吾祖文简公之告老也所被赐田宅宝货悉表还於朝家无留赀而吾父又蚤世赖吾母扶树门户不以盐米细故累吾身遂至京师得用荐者入国学为诸生亦既满年积分及优等将用例释褐取荣名归为吾母薅吾母不及待矣吾匍匐南奔而吾父之殡犹在钱唐及是皆奉以y於富阳吾祖之兆域已毕大事此吾之遘祸而忧艰也重念吾祖之薨Я十载而J崇之典阙焉曩者力请於朝赖天子明圣故旧不遗赠有加庶几哀荣终始矣而墓隧之碑犹未有刻吾将由是复有请焉子爱我者其能不言於吾行乎B为之言曰古之圣贤未有不由患难而致乎光显者盖不如是无以成其德而致其用也圣贤远矣试即文简公而论之公在宋季为京学诸生时宰方专权误国辄率同舍上书斥其罪宁被窜逐而无悔及世祖既取江南首见h用自布衣为提学尚书省立则拜右丞法度纪纲多其所更定遂为一代之名臣矣是其始之患难乃其终之所以光显也今子所谓遘祸而忧艰者孰与尔祖则後日之光显夫岂基於今日耶凡木之可为梁栋者鲜不久之以岁年饫之以霜雪而後全其材夫人亦若是而已耳是故身愈诎则德之成也固事愈历则用之致也宏视夫躁进妄求汲汲得之而力有不胜因以取败者其相去为何如耶吾观诸易有处困而亨之道焉夫困人之所不免处之以亨所以不终困也然则子中今日之所处其殆困而能亨者乎子中曰噫子之言吾之志也遂书以为序
送施掾史序
至正十四年秋吴郡施君克让以监修国史掾史乘传至浙右为师相徵岁入之租赋盖克让之尊公厚长者由丞相府长史累迁都水少监为时名卿而克让服习家庭之训早有以自见其才敏而练其智周而疏G浙右之民凋弊已甚而师相方上体宵旰之忧以恩德惠绥黎元不宜无以承其意故租赋之入既平其量复下其贾而凡逋负之无徵者又验其实蠲免之於是浙右之人皆多克让之为而知师相器使之得人矣昔战国时冯O为孟尝君收责於薛辞曰责毕收以何市而反孟尝君曰视吾家所寡有者及之薛召诸民当偿者悉来即矫命以责赐之孟尝君s其反之疾也衣冠而见之曰责收毕乎何市也O曰君言视吾家所寡有者臣计君家无不有所寡有者义耳因矫君命以责赐诸民乃臣所以为君市义也今师相恩德结人心天下固己莫不被其赐克让是行亦可谓能为师相市义矣且孟尝君列国之卿冯O者游说之士其事初无足道而予以为言者谚所谓此言虽小可以喻大也虽然一事之足称非予所望於克让也汉杜钦延年子也少好经书深博有谋时大将军王氏辅政求贤智自助国家政务与钦共虑之而钦为大将军言皆国家之本数称达名士救解人过当世善政多出於钦及大将军政权太重钦复以周公谦惧为说其补过将美不可胜数虽其官止於议郎而在当时最为知名今师相位望之隆殆过於汉大将军而克让之贤智视钦将无然钦之有助於大将军者其予所望於克让乎克让之还京师也士大夫以言为赠者甚\然徒以词语相谀悦而已此可加於好名之人而不可陈於有识之士况有识之士如吾克让乃可以词语相谀悦耶予是用复为之言以道吾爱助之意抑非克让久相知则予言亦岂若是过情也哉
送沈仲达序
昔太史公言法家者流严而寡恩其信然哉以予观之所谓严而寡恩者特其法之为弊如是尔苟为法家者操心制行一如是焉则其人必皆险之小人而无复有君子矣此岂人之情也哉汉史言张汤为吏务在深文舞智以御人又以为舞文巧诋以辅法则其谓之严而寡恩宜矣然其身既致位三公其子孙又世有令望德器自取爵位尊显久而不坠迹其福祚元功儒林之後莫能及也抑所以致是者宁无故乎盖汤平日务扬人之善解人之过而史氏谓其推贤扬善固宜有後也夫推贤扬善君子之厚德也而汤能之又可徒以严而寡恩少之乎且汤由文墨小吏顾知务此则夫以学士大夫自居身都崇贵而不复以为意者其不为汤之罪人也几希吴郡沈君仲达为法家学素称文亡害而兼能润饬以儒术用是获见知於上官至正十四年春都水少监施公以使事至江浙仲达实从以行久留於杭吾辱与游焉其他细行虽吾不能详至於扬人之善解人之过则仲达未尝有靳焉此夫人之所知也夫仲达以儒术饬吏事则固非舞文舞智之为而又身非崇贵乃能以推贤扬善为意其视世之为法家者相去何远也有张汤之失而善足以蔽之其所致者且如此况无其失而有其善天之报施当何如哉此吾党所以有羡於仲达而於其还赠言所为作也赠言为诗总若干篇而予辄以不腆之言为之序盖非特於仲达私有羡焉将因以为今世为法家者之劝云尔
送詹君序
台之临海有詹君者悃隙无华朴茂而渊静习通孔孟之学而兼精岐黄之术邦人莫不敬服之盖其乡之隐君子也甲午之春漫游钱唐与予同假馆宗阳宫间予言曰吾老矣无所求於世矣然吾观夫人之生於今世者亦何其不幸也国家太平日久一旦寇盗蜂起而天下遽苦於兵盖自天子之大臣以及於t僚庶士而京畿中原以及乎边疆~徼无有贵贱尊卑皆不遑奠安而己不胜其弊矣吾於是时僻处吾乡乃得自放於山穷水~之境战征不接於耳目差科不及於门户诗书以教吾之子弟药剂以济人之害耕有稼穑居有屋庐摘芳钓鲜寻幽探冥起居无时惟适之安吾於世复何求焉顾吾虽老诚亦今世之幸民也欤吾且归矣子尚有以语我哉予闻之昔之隐君子不t乎俗而未尝离乎俗葆真练性销声养粹以乐其天所谓有道之士虽古或希也意者大山长谷之间必有其人而未之见而今乃於君见之若君者岂特为世之幸民而已乎君之归也其从子居文率诸公赋诗为赠而属予书君之言以序之昔者诗人叹贤者之隐遁而不可致也作诗曰考盘在涧硕人之又曰皎皎白驹在彼空谷诸公之诗其亦用此意哉
送吏部员外郎伊君序
国家数年以来亦可谓多事矣十一年兖济之间塞决河十三年京畿之内开营田二者皆大役其费累钜万而犹幸有利存焉然自十二年以来频岁用兵天下骚动丞相御史大夫以国之柱石相继董师宗王重臣莫不总戎於外虽寇盗就殄灭而国用之费已不可胜计今长淮东西大江左右偷杏淘诒未可以遽弭凡转输供亿县官不足则尽徵诸民而所在之民大札大侵之余存者无几创痍未瘳悉刳剔脂髓以应上之科敛又楮币者天下之大命也而乃沮不克行上下均知其弊莫或有以救之而朝廷之上纲纪法度且日纷更而未己国家之多事莫此时为然矣然而事变之殷盛世所不免抑所以弛张弥纶之者其犹在於人乎是故天地之大也万物之\也而位之育之者皆夫人之责也此君子之学所以贵乎用世也贾谊之言曰天下大器也今人之置器置之安处则安置诸危处则危天下之情与器亡以异在天子之所置之又曰庆赏以劝善刑罚以惩恶先王执此之政坚如金石行此之令信如四时据此之公无私如天地陆?之言曰舍己以从\违欲以遵道总天下之志以助聪明顺天下之心以施教令又曰均货财以同欲惜名器以赏功行三术去七患以核t材致八利除六失以严守备呜呼二子之言可谓经国之要道匡时之急务无於用世之学者矣贾陆之学於是不行於世已久今日之告吾君者其亦有出於此者乎不出於此而欲以图今日之治安吾知其为难矣此予於伊噜布哈君之行所以重有望也君起家进士历仕外服乃入为王官今年春以吏部员外郎和?於江浙寻丁太夫人忧朝廷谓其材猷优着时用所急奏使起复君既襄大事遂诏北上君亲之道殆两尽矣是行也其所系为甚重守一官恳恢安蛔阋晕君之能能以贾陆之告君者为吾君告庶几上不负其君下不负所学矣乎夫当天下多事之时自山林草野之士孰不思有以自献而况以名卿为吾君相之所信用者哉诗曰无竞维人四方其训之予敢诵是言以为赠
宣城贡公文集序
国朝统一海?气运混合鸿生硕儒先後辈出文章之作实有以昭一代之治化盖自两汉以下莫於斯为盛矣当至元大德间有若陵川郝文忠公柳城姚文公东平阎文康公豫章程文宪公吴兴赵文敏公皆以前代遗老值国家之兴运其文蔚质奥最为近古延佑以後则有临川吴文正公巴西邓文肃公清河元文敏公四明袁文清公浚仪马文贞公侍讲蜀郡虞公尚书襄王公其文典雅富润益肆以宏而其时则承平浸久丰亨豫大极盛之际也今天子元统以来致治为尤盛而文学之士至於今则遂以日继沦谢而几於寥寥矣如广阳宋正献豫章魑陌补待制东阳柳公承旨济南张公参政赵郡苏公皆不可复作而承旨庐陵欧阳公谕德东明李公侍讲金华黄公虽岿然犹存而亦既老矣其方向任用而擅文章之名者唯吾宣城贡公乎公之先君文靖公在延佑中与诸公齐名公克承家学又蚤游上庠受业诸公门故其问学培植深厚见於文章者气充而能畅词严而有体讲道学则精而不凿陈政理则辨而不夸诚足以成一家之言而继前人之绪矣後之欲知一代治化之盛者此其有不足徵者乎虽然公之所表见不特文章而已其於政事尤长也其为理官治行最列郡其为御史所论列皆天下之大务居夏官则奉诏核驿户於北境列水衡则朝廷复以中原a之事倚之凡其所至辄有伟绩不可遽数也大抵政事文章本一揆也达事情而号令明执法度而赏罚允此政事也而文章岂外是乎呜呼两汉远矣考之唐宋论文章则韩文公欧阳文忠公论政事则陆宣公范文正公而已公之文章实追韩欧之法其於政事不犹陆范之志哉抑非韩欧不施於政事而陆范不着於文章也就其所长合而求之斯为善论公者矣夫读其文必也论其人求其人必也论其世故B序公之集因得以具述焉公名师泰字泰甫起家国子学生累迁官两入翰林为应奉迁宣文阁授经郎翰林侍制除国子司业遂为吏部郎中拜监察御史寻侍郎复入吏部俄迁兵部侍郎出为都水庸田使今迁福建闽海道肃政廉访使云
木岩禅师语h序
佛法行於中土千二百九十余年为其学者离为异门曰禅曰教曰律凡三焉教以明理性之要而简册之载为至详律以示开遮之义而科条之着为甚备若夫不立文字单提直指而使人明心见性以成佛则唯禅学为然所谓教外别传者也盖自菩提达摩以摩诃迦叶所得无上正法东至直接上根其後支分为二而心印独传於曹溪派别为五而宗风大振於临济而得人之\莫临济一宗为盛矣七传至於杨岐白云五祖圆悟诚所谓不立一法根源直~者乎悟之传有虎丘隆公大惠杲公皆卓然树立教道於故宋南渡之初东南禅门之盛冠~於一时而隆之传为应庵华公密庵杰公破庵先公无范公及雪岩钦公盖五世矣当宋之季年宗门耆宿相继沦谢钦公独毅然自任以斯道之重得其传者是为虚谷陵公公遭逢圣时蒙被帝眷其道尤为光显而其上首弟子则吾木岩植禅师是己师之入其室也非唯参决其心要而且兼传其文印故其为道无所不同於公焉初师出世於宁之西o既主袁之仰山而今迁居杭之慧云门人集其三会所说日用动作之语用故事次第而h之谓师之道虽不专任乎言语之间而因其言语之所及亦可以知其道之所存也然窃观师之言机锋峻峭诚足以u学人之领解至其敷演之切告戒之严则所谓教律者其道亦不外是焉夫何近时禅学之弊其徒唯口耳之是务袭取昔人之言语迭相师用诬己而罔人脱略方便颠倒真实而莫之或省然则於一大事果何相与乎学者於师之言语苟能以筌蹄视之庶几目击而道存矣陵公与师皆予同里人予生也後不及登公之门而於师幸有游从之雅始述其渊源之所自以序其语h焉
送笪生序
笪惟芳氏以旃蒙大荒落之岁夏五月自处来N过余僦舍言曰某无嘶窠混斗蜃忧栽赣星胍N吾父母邦也笪邦之着姓世有闻人吾曾大父龙渠府君大父溧阳府君二世坟墓咸在城南十里飞溪之原自吾父去官他郡由广而闽晚调处之龙泉尹又为推官处州以卒某也从宦而游遂为东西南北之人於是去N十有七年矣昔之吾父之没也适时多艰不克反葬以从先世之兆域因即龙泉以葬而筑室奉吾母居焉盖吾视龙泉犹乡土矣今兹之来当干戈攘抢之後凡名宗贵胤其堂坊马Q之所在无弗毁也而吾先世兆域封识宛然若有非偶然者展省之余低徊彷徨怆焉怀思吾不忍舍以去也狐正丘首代马依风物之情也而吾奚忍而去也虽然龙泉吾先人体魄之所托而又吾母在焉其不可以莫之去也吾将安处此耶夫子爱我也者尚有以教之也言讫泫然流涕不能已余为之言曰尝闻诸礼士之去国止之者曰奈何去坟墓也子路之去鲁也子俾之哭於墓而後行是古之人未尝不以不得守其坟墓为戚也礼曰乐乐其所自生礼不忘其本其是之谓也中世以来士大夫以官为家於是捐亲戚去坟墓者往往而是然论者不皆以礼~之者以其情之不得已也情有不得已故礼有常又有变也昌黎韩子庐陵欧阳子唐宋二大儒也韩子幼孤仕居於京先世坟墓之在河阳者或时往省而已欧阳子葬其亲於乡而宦留中朝又居颍上盖终身不复返其乡焉是皆情之不得已处乎礼之变者也今吾子先世坟墓虽在N而亲之葬则於处也由亲以逮疏自近以及远礼之常也子去而之处以守其亲之冢舍而间以时来N即其祖墓展省焉既为乎韩子之所尝为而又为欧阳子之所不能为揆之於礼处乎变而不失其常殆庶乎其可也子其择於是而处之而吾乌以教子哉惟芳再拜谢曰美矣哉子之言之也某无烁也环钜灾苄以终吾身以昭吾子孙虽然愿着之简以为遗庶其不忘也乃次第书之以归之惟芳
棣鄂轩诗序
萧山为县地偏而俗尚质其人之能自奋於学以有闻於时者未尝数数然也然县当吴越之冲四方宾客之往来者皆游焉其人耳目之所接气习之所渐染亦无异处乎名都大邑之间矣县人有包氏兄弟者所谓能自奋於学而又乐从四方之宾客相与游焉者也包氏之先家山来居萧山今再世其先府君无恙时扁其兄弟燕居之轩曰棣鄂望其兄弟恩义之相亲也於是其兄弟者皆先训是奉其为兄者躬门户之责以芘覆诸弟而逸之以学而为弟者刻志问学不敢懈有以承其兄焉故君子以为包氏兄弟能无负其先人之训居乎斯轩庶几其无愧矣且小雅诗人言人兄弟之亲厚独托兴於常棣华鄂之||何哉说者谓其华能覆鄂能承也夫苟兄以恩覆弟弟以敬承兄相亲而荣显不有似其华鄂之||者乎嗟乎世之人能有感於华鄂之承覆而念兄弟之不可以不相亲则孝友之习将天下人人有之不独於包氏见之矣昔唐世有花树韦氏者兄弟\多最亲厚皆贵显尝制宗会法每退食必饮花下以为常当时岑参诸人为赋韦家花树歌称其一门华鄂之盛流传於今未硪步癜氏兄弟虽家居未显用而能相亲厚将有以见於世安知昔之称韦氏者不复以称包氏耶说者盖谓人欲致||之盛莫如兄弟之相亲兄弟相亲则致荣显也其言岂欺我哉包氏斯轩刘君伯温为之记而作者又争为之歌诗其兄弟所与游者皆一时之选歌诗之作岂岑参其人乎予不佞因本诸诗人之意以为序包氏兄弟凡五人予所与游者与直与善也
南昌李氏谱序
南昌李氏系出唐宗室其先世家肇庆之四会县者曰三八府君谱轶其名实生宥玫宥玫生保延保延生士廉四世皆不显士廉生积中宋元丰三年进士历官殿中侍御史元佑间以直言入党籍谪居南昌因家焉积中生良弼卫尉丞良弼生安国尚书户部侍郎安国生七子大性端明殿学士吏部尚书清惠大异乾道二年进士宝谟阁学士大理乾道五年进士朝奉郎知真州大东龙图阁学士兵部侍郎大镇朝奉郎大原朝散大夫知衡州大成承议郎知衢州西安县大性生伯恭朝散郎知临安府余杭县伯恭生宏规朝奉郎赣州通判宏规生以能仕元为从仕郎彬州宜章县尹以能生福祖福祖生宗颐仕国朝为国子学正自侍御而下九世皆为南昌人此其世次之大略也李氏族固有谱顷年兵戈之余几散失不传宗颐乃博加搜访而诠次之以为成书因属予序其首呜呼古称世其家者非世其爵禄之为贵而世其道德为贵也汉袁杨之四世五公非以太尉司徒而称之也晋王谢之百世卿族非以丞相太传而称之也诚以其名德之重高风盛烈为世楷范载笃其庆以预大其绪此世家之所为贵也余观李氏自侍御以直道正行为古遗直及户部清惠宝谟龙图父子兄弟又以清才粹德为时名卿信史所载先後相望而後之承之者又悉能以学业自植至於宗颐益祗厥绍而弗殒其家声虽古所谓世其道德者何以尚此七叶列戟三世珥貂曾是以为贵乎故予序其谱特着其世次使览者因得而详焉
义乌龚氏家乘序
义乌龚氏方册所载系出汉渤海太守遂之後传至讳孟舒者仕陈太建中拜太中大夫河南观察使历世变故迁徙靡常其详莫究逮宋南渡後讳府君居县之西郛松门里子六人皆从东莱吕成公游乡之先达俞公良能目之曰六瑞孙九人有讳明之淳熙中仕宣教郎服银绯明之从弟讳应之登嘉定进士第仕至右史中大夫直宝谟阁封金华县开国男食邑三百户应之从子曰轼绍箕裘之业明五经号五登士又曰康仕太学学h曰恺仕直阁侍御史自是蔚为衣冠之望族矣六世孙原善惧其族大而谱逸也於是撰为家乘一卷乃仿司马迁年表之法画而为图字名卒葬咸具疏之既成复属予序予与原善有世姻之好知其序系所从来者远乃为之序曰夫氏族古者史官之所记也皆原於世本公子谱二书则本春秋左氏传则因生赐姓胙土命氏及以字以以官以邑五者而已後世得姓氏多至三十二类益淆乱而难明况袭氏冒姓之不一者乎毋怪乎附h之不足徵也今原善推原本始而踌镀椎不敢忘则尊祖敬宗之道蔼然可见亦可谓贤也已因为序其世?系诸篇首使其子孙有考焉原善字仲宝方以积累世其家业乡称为善士云
送伯达王君序
B至正戊子己丑岁客燕东时临川王君伯达先在焉伯达善为古文辞名称籍甚B得而内交甚相好也明年B南还已而天下兵起南北阻~不相闻问者二十年赖今天子以神武定天下?内混一於是伯达今年春自胜国来南京B乃得与伯达复相会因知伯Q擢庚子进士第历京学提举国子助教入翰林为编修复迁成均为博士抗倮勰昊阶至五品然伯达虽有官爵可以为身荣而与余亦皆发种种矣相与慨然者久之会天子重名节以厉天下有旨俾凡大夫士自胜国至者皆听还乡里使得遂其志焉伯达即束行李翩然西归吾党之士莫得而留之也吾闻昔者诗人叹贤者之去而不留也为之诗曰皎皎白驹食我场苗絷之维之以永今朝盖欲其留之甚也又曰毋金玉尔音而有遐心言欲其毋相忘於久远也嗟乎伯达之归吾不得而留之矣伯达尚毋弃我而有遐心哉於是书之为序以赠伯达
王忠文集卷六

[book_title]卷七
<集部,别集类,明洪武至崇祯,王忠文集>
钦定四库全书
王忠文集卷七
明　王B　撰
序
送胡仲渊参谋序
至正十五年二月有诏命江浙行省参知政事恩宁普公镇御饶城公幕下有文武士曰胡君仲渊实预在行君之学本於仁义礼乐而於天文兵法术数技艺靡不精通盖有用之材而其志慨然欲以功名自见者也先是温之戍卒杀其守帅?城以叛时公以浙东元帅往讨之访得君龙泉山中而问策焉君以谓温城险而贼守固可以计取不可以力攻公一用其谋画贼果就擒故温城之平公之功君之策也及是公有饶城之命复倚君参谋军事而饶处江湖之会最为江浙屏蔽自数年来鞠为盗区斯民生业荡析殆尽今遗孽尚在军旅仍戒严杀戮抚绥之际诚主帅所宜慎以公之明决而君以沉机邃略济之吾知寇不足平民不足安矣是以君子既多公能求士为国且益望君必将为知己尽相与以有成也君尝为B言今天下之弊极矣南北用武未有休息而将帅之权不相统一朝廷之赏罚不能明信此殆不容言矣至於军卒之单寡而无所於调发钱粮虚匮而无所於徵需变而通之则有其术夫军旅钱粮皆民出也而今日之民其困已甚诚使常徭横a悉不复以病民止令民有田者苗米十石出一人为兵而就食之以一郡计之米二十万石当得精壮二万人军无远戌之劳官无养军之费而二十万之粮固在也又减而讣之当亦不脱粮十五万兵一万五千行之数年可使所在兵强而财富矣其操识持论异於寻常大抵此类而固亦未遂於施用也呜呼自我世祖皇帝平定天下建不拔之基以开长治久安之道规模宏远矣其制度纲纪之法後世所宜凭藉夫何仅及百年而天下遽已日入於敝若或不可支持甚而理财制兵之术既穷皆坐视而不恤是岂事变终不可为乎抑亦任当世之责者未之思焉耳宋儒有言管仲复生商鞅不死天下乃可得而治其言虽失於有激然而一张一弛文武之道意者变通之术诚不可以非其人以任之诸葛孔明王景略之流不世出此有识之士之所为深慨也今天子在位日久图治日切方举t策以收太平之功士之怀奇见而欲立功名者宁能不见於施设而有不尽用之叹耶匪朝伊夕参政公行大用君之所自见必又有大於今日者矣於其行B故道夫人之所望於君者序以为赠焉
送贡公守平江序
上在宥二十有三载寤寐治道图修太平重念天下黎元比岁失兴师讨罪久无成功乃更登庸旧臣属以政柄於是纲纪荐饬\正并进始擢南士有时望者为各道廉访使而吾宣城贡公被命忝鲋芯油龊五嵴傥礼部尚书而廷议以平江阙守任难其人俄复用公守平江或者以谓宪使膺耳目之司尚书处喉舌之地其权位为既要而顾又为守於一郡於物论若有未惬者B窃以为不然今日郡守之选重矣而平江为江南大郡其守视他郡为尤重以故朝廷恒选刚严硕博之材谙人情而恤民隐者托之以郡寄所以尊大藩重外庸也惟公以文儒名家为士林之冠冕历官中外所至政绩辄暴着顷为都水庸田使实治平江其民之利病盖所稔知朝廷视邦选侯其用公为守也固宜公之宏材无施不可亦奚彼此之计乎呜呼惟我祖宗统一宇内百年於兹重熙累洽式臻承平四方无虞烟火万里可谓盛矣夫何四三年间海内鼎沸河之南北淮之东西戎马踏已无完区而大江以南列城残毁生灵涂炭亦靡有息肩之所世故之艰难於是殆有不忍言者幸而平江以地利人和之故隐然为南方之保鄣然a之给比诸郡率十七八百需供亿动以万计而其民亦已不胜夫凋瘵今公为郡以父母其民宁不有以辑绥抚摩之以阜其财以结其心乎嗟乎财者民之心也不取诸民无以给国用取之无艺无以得民心品调消息之间公得无其术哉是故一城之完朝廷免一城之忧一民之安国家赖一民之力公也任郡寄之重上体宵旰思治之勤而布宣其及下之仁不久政成天子且亟用之当大任矣迩者济南韩公镛守鄱阳南阳成公遵守武昌皆即其官召入参预大政庶几汉世郡守入为三公之意朝廷今日之用公意其在此岂非天下士大夫之所望者乎顾B草泽之人而有当世之志於公之行因区区一言之公平日知B为最厚将以其言为不佞矣夫
少微倡和集序
处以星名州其地多处士而隋时处士星尝见处士星盖少微也其为州在浙东最左僻其土俗简以质其田赋薄以寡自昔易为然其四境大抵山谷溪洞形势险~豪猾群党因?为窟穴往往啸聚F乱相攻剽贼杀而其为害比岁尤甚於时号难治矣至正乙未冬沿海万户柳城石末公持阃帅之节来镇是州亦既除去奸宄而抚其善良复其疆土而振其弛坏明年春江浙提学青田刘公奉行中书之命实来相与辑绥之又明年秋政通人和州以无事先是诏建枢密行院於江浙行中书丞相兼领院事至是丞相乃承制以石末公为判官刘公为经历即是州分院阒窝伸妒鞘末公以元胧莱嘉奈淞饺夙负重望而刘公起家进士雄文直节冠冕士林及诸僚佐宾属皆鸿生夫极一时之选东南人物於斯为盛矣惟其志同而道合故其虽当多事之际发号施令日不暇给而揽事触物辄为诗歌更唱迭和殆无虚日长句短韵\制并作蔼乎律吕之相应粲乎经纬之相比情之所至肆笔成章譬犹天机自动天籁自鸣有不可遏者两年之间ㄖ凡三百余篇名曰少微倡和集诗作於是州州以星名故亦因星以名集也B得而读之窃叹其爱君忧国伤世闵俗之情见於言辞者何其吃瘴糁论者有谓非能言之为贵而不能不言之为贵少微诸诗其不能不言而言之者乎夫其宏音丽采荡山川而贲草木题咏所及?有荣耀诚可谓是州之遭而百年之盛事与韩愈氏荆潭之什曾子固氏齐州之作後先配美人之所知也若其微意奥旨之所存有以系人心关政理明王化而为世道劝者忧深思远有古风人之义则固非夫人之所知而君子必能审之矣序而传之将不有慨然而兴感者哉
送朱仲桓序
予往岁客吴时与朱君子安游而善子安儒者而业於医四方大夫士莫不与之游然於予情尤亲是时其子仲桓甚少好读书数从予问学有相观而善之意焉别去五六年世道益多故予亦归隐金华山不复出於是与仲桓父子声迹不相闻久矣今年夏予偶游会稽邂逅仲桓验其学益进气益充志益强而齿尚少也窃心喜之仲桓间尝泫然为予言去年之春避难而来啬严兆枋邓备尝然流离颠沛中非其人固弗与交授o教生徒用束修之入为衣食而常有余推其余以周人之急亦未尝不足也独念吾亲在吴中音问久\引领西望不胜白云之思焉今幸疆圉日靖兵事且解严吾将还吴中为吾亲之省子其不有以告我乎予因为之言曰士生今时欲以所学自见亦何其难也夫周公孔子之教仁义礼乐之道所以为家国天下之具者儒者之学也今苟有其学矣而时方右武惟智名勇功之为尚其孰从而用之故夫知信乎古而不知合乎世知志乎道而不知同乎俗者儒者之学大抵皆然而今孰从而用之也嗟乎学何负於人人适自负之非人则负之岂时使之然哉虽然时有污隆而君子为学不可因时而作辍予盖窃望仲桓之益进於学也岂特有望於仲桓进之以不止而庶几於古道者固予之志而不敢以不自勉者也不合乎世不同乎俗而时不吾用吾何与知焉予平生交友留吴中居多仲桓见之幸为吾谢曰故人王B将长往穷山中无复有求於世矣苟有求我者君其问诸山灵
送孙实夫序
士之处远方而求用於今之世者其进亦难矣朝廷清明幸门不往岁方且汰省官吏诸冗员而比年以来天下用兵虽赏功入粟之爵稍滥自非履战阵脱性命於万死及有雄赀钜财足应令者名亦未异以戾契致夫其大者既不可以幸得则为其小者不过试吏於列郡而已然为郡府吏者积劳累考仅出为州县幕其能卓然自奋厉通材圆机能m时合变者乃得擢用宪漕诸司历掾宣阃上行中书考满及格始类名铨曹予所得官而其能至是者盖亦无几耳然则事进取於今世者岂不诚难矣哉若吾孙君实夫所谓通材圆机足以m时合变者也实夫初见推择给事浙东宪府最受知宪副伯嘉讷公顾大者既不可得乃甘小者之是就因用宪府举试吏於越郡而越之郡长则玖拾公也吾观近时持宪节而能恤大者莫如伯嘉讷公握郡符而能勤小物者莫如玖拾公二公之贤皆可谓无於国家之倚任者也传言事其大夫之贤者夫得其贤大夫以为所事因其所长导吾之所短即吾之所有以辅其所不及则上下相与而无间矣实夫诚以事宪副者推以事其贤郡长夫焉有不获者乎予尝以谓士凡见用者虽所居之地有崇庳所守之有优剧而已之所以立者宜无不同也何者本之以诚而先之以不欺持之以廉而济之以无倦立乎己者其果有易此者乎苟出於此将无往而不获乎上而况事其大夫之贤者乎人徒知实夫之善於m时合变由其通材圆机之适於用而孰知其所以立者盖未尝不出於此也吾知其自是必见擢用逸上捷出历藩阃而登省垣譬犹拾级而升非足为难岂吾之所谓难者固实夫之所不难也耶实夫临川人留吾邦者久与予相识将十余年故予不能不言於其行越中多名士其x先达夏先生叔通郡博士杜先生彦通者予尝辱与游焉实夫暇日过从以予言视之其必以予为能知实夫者矣
鸣道集说序
古者立言之君子皆卓然有所自见其学术不苟同於\人而惟道之是合故其言足以自成一家有托以不朽是故圣人没道术为天下裂诸子者出言人人殊然要其指归未始不合乎道夫苟合於道矣而其言有不传者未之有也嗟乎君子之立言难矣若屏山先生李公者其庶几古之立言者乎先生讳之纯字纯甫弘州人金章宗承安间进士仕至尚书右司都事资识英迈天下书无不读其於庄周列御寇左氏战国策为尤长文亦略能似之三十岁後坦鄯鹗榧榷取道学诸家之书读之一旦有会於其心乃合三家为一取先儒之说笺其不相合者着为成书所谓鸣道集说也观其为说前无古人诚卓然有所自见学术不苟同於\人而惟道之是合者也遗山元公尝以中原豪杰称之谓其庶几古者立言之君子岂不信乎嗟乎立言之难久矣世之学者知守经以笃信而不知会通以求道故有以一人之见而决千载之是非者鲜不群疑而\骇之先生是书其雄辨闳论以一人之见决千载之是非者往往而是予故窃论其大旨着于篇端使览者得详焉
浦阳戴先生诗序
昔日浦阳之言诗者二家焉曰仙华先生方公韶卿乌蜀先生柳公道传方公之诗幽雅而圆洁柳公之诗宏丽而典则大抵皆取法盛唐而各成一家言用能俱有重名於当世然方公隐者其诗传之者鲜而柳公尝待制翰林天下莫不脍炙其言辞於是二公不可作矣继其学而昌於诗者又得吾戴叔能先生焉叔能之诗质而敷简而密优柔而不g冲澹而不携庶几上追汉魏之遗音其复自成一家者欤盖柳公学於方公而叔能师事柳公为最久渊源之懿信不可诬B尝读其诗而为之言曰三百篇而下莫古於汉魏莫盛於盛唐齐梁晚唐有弗论矣今而浦阳之诗实有之叔能之诗其传也必矣呜呼世有知言者其以吾言为足徵也哉
汉七略序
七略汉侍中奉车都尉刘歆所作自秦人无道燔灭典籍文章荡然汉兴改秦之辙大收篇籍除挟书之律开献书之路孝武时又建藏书之策置写书之官外有太史太常博士之藏内有延阁广内秘室之府下及诸子传说皆充入焉至於成帝复遣谒者陈农求遗书於天下典籍既以大备乃诏光禄大夫刘向校经传诸子赋步兵校尉任宏校兵书太史令尹咸校数术侍李柱国校方技每一书已向辄条其篇目撮其旨意h而奏之会向卒哀帝乃诏其子歆续父前业於是剖判艺文ò偌抑绪种别而为七略故有辑略有六艺略有诸子略有诗赋略有兵书略有数术略有方技略及班固因之为艺文志而於其间颇出入不同其存者盖六略而辑略不复可考载籍之兴尚矣自圣人之经贤者之传名人魁士之述作以及诸子九流百氏\技之杂出诚有终年不能穷其旨累世不能究其业者是可谓广且博矣然而求之未尝无其要也求之之要分其类例而已矣类例之不分学术之所为不明也盖书者所以载乎学术者也有专门之书则有专门之学而学术之异言人人殊自非大雅宏博之士为之簿判而区别之抚末而探其本i流而极其源以分其类例之所属则载籍之广何自而求之此刘氏七略之书所为有功於载籍也所谓辑略者会B\说掇拾精义以究大道之变者也括囊大典统一圣真详传注之羽翼破後人之附会是为六艺之略兼举儒墨推明道德列名法农杂之流着阳纵横之术是为诸子略备道扬风谕雅正侈丽之词是为诗赋略具权谋形势阳巧技之利是为兵书略历象五行形像占验蓍龟梦卜之法则术数审焉砭剂脉络寒温佐使神仙性命之说则方技详焉类例之分较若画一使凡学者一开卷间得以揽乎载籍之梗⒍审夫学术之所存无复博而寡要之患此其为功夫岂可少哉盖向歆父子为汉宗室号称博极t书而世膺文儒之任载籍之充乎内府者受诏悉加校理亦既参合同异别白伪真删其重复正其脱误无复鲁鱼亥豕之F然犹虑其类例不可不分而七略是作门离户别条同贯共稽其本旨明着於篇俾不胜异之说莫能相乱而古人学术之所存如指诸其掌谓之有功於载籍岂非然哉故尝论之十二野所以分天之纲者也其要在明乎s度而已九州所以分地之纪者也其要在明乎疆界而已七略所以分书之次自非明其类例乌能得其要厥後王俭之七志阮孝绪之七h率皆因乎七略之遗而刘氏之功於是为不可废矣大凡序六艺为九种诸子十种诗赋五种数术六种兵书方技皆四种而艺文志所存六略三十八种凡五百九十六家万三千二百六十九卷云
唐五礼序
唐五礼者非唐始有是礼也自三皇五帝至於三代五礼之名未之有改及唐而损益之定为一代之制虽谓之唐五礼可也若昔伏羲造俪皮作瑟而嘉礼兴神农播种制饮食致敬鬼神而吉礼兴黄帝与蚩尤战而军礼兴九牧倡教而宾礼兴葬于中野而凶礼兴五礼之名於是乎兆唐虞修?类帝以为吉礼遏密八音以为凶礼征于有m以为军礼t后四朝以为宾礼厘降嫔虞以为嘉礼五礼之文用厥以具沿夏历商而成周五礼之文盖礼仪三百威仪三千粲然大备矣故曰自三皇五帝以至三代五礼之名未之有改也三代而下历秦汉魏晋以及于隋仪章制度莫唐为盛矣初太宗既定天下践帝位即诏礼官学士修改五礼旧义房玄龄魏徵等乃定着吉礼六十一篇宾礼四篇军礼十二篇嘉礼四十二篇凶礼六篇国恤五篇ò偃十篇为百卷贞观七年颁示天下是为贞观礼高宗以贞观礼节文未尽重修正之显庆三年礼成为百三十卷是为显庆礼而是时许敬宗李义甫用事其取舍皆依违不中节学者不便寻废不用唯依贞观礼为定及其後复显庆礼行事礼司益无所凭玄宗开元十四年集贤院学士张说奏唐之五礼仪注虽两经增修而其间颇不合者莫或折衷宜诏学士官讲求斟酌古今定着而颁行之乃令徐坚李施敬本等同加检校删之功不就说卒萧嵩继其复奏令王仲丘续为之二十年九月礼成是为开元礼一曰吉礼其仪五十五二曰嘉礼其仪五十三曰宾礼其仪六四曰军礼其仪二十三五曰凶礼其仪十八ò傥迨有二勒成百五十卷终唐之世迄遵行焉曰贞观曰显庆曰开元ǘ言之所谓唐五礼也夫礼先王以承天之道以理人之情者也是故设其器备其物定其数立其文以待其有事者凡皆因天道以为节原人情以为制推而示之天下国家故可得而正也然其器其物其数其文仪章制度历世未尝相同而所以制礼之意本末先後未有不同焉者也盖上世之居也土处而已其葬埋也为沟而已至於中古为之宫室不以土处为不可更也为之棺椁不以为沟为不可易也又其後也更采椽之质而两观是设也易瓦棺之素而文梓是攻也夫圣人者岂好为相反哉其所为相反者乃所以相成所谓因天道原人情而为之节制也故五礼者自三皇五帝以至三代下更秦汉魏晋以及于隋其间或因或革未尝有同而制礼之意无不同也大抵古今之变不同仪章制度不能久而无弊及其既弊则必损益之以求其当审其宜而後可行是以礼之用在乎适时之变而其本在乎因天道原人情本末先後求合乎先王之意也故礼之本所以合理也不可不同礼之用所以适变也不必尽同此圣人制礼之意也唐之为礼其器其物其数其文仪章制度虽不能一一以合先王之迹然百代之损益三变而着明折乎古今酌乎文质求其当审其宜以为一代之制者其本末先後固不可谓不尽合乎先王之意而议之也是用为之序论以着其说庶议礼之家得以慎所择焉五礼之目旧以吉凶军宾嘉为次而唐以嘉宾次吉军凶次宾其义类相从终始无黩为尤足?依矣
刘氏族谱序
刘氏在康山为望族世居县南八十里之三台系出汉中山靖王之後有讳衍者仕晋为水衡都尉封关内侯曰登仕齐为右丞相曰明仕隋为东郡太守曰德威仕唐为大理少卿德威之後曰玢曰皆仕南唐李氏随煜自金陵迁洪都再徙鄱阳玢居南源之虎墩居西源之龙湾二族皆繁衍簪缨诗礼为郡邑之冠後曰孟镇者克绍先烈有声於时谱牒之述亦尝修葺厥孙宏堂复为赘婿於楼里谢氏因居三台之下生子禄明禄明生玉玉生金翁金翁生用一用二金翁乃予所交者然虽潜耀弗仕其所以振起士风汲汲於家谱之修诚为刘氏之贤子孙矣间以刘氏得姓之由始徙传绪之详列为谱图持以示B而请序嗟夫古有大宗小宗之法自宗法废而有谱牒以维持世族盖俾夫为之後者知其本之所自出而有尊尊之义焉详其支之所由分而有亲亲之道焉尊尊亲亲之意尽而谱法备矣今观刘氏之族远矣其谱所载干支疏畅纲网联络昭穆次序秩然而不紊亲\远近昭然而可考孟镇聿修於前金翁维新於後可谓知所务矣为刘氏之子孙者G是谱则知家世之源流思祖宗之盛烈以嗣以续绵绵延延引而弗替矣
赠熊君序
士之出於三代之时者何其幸也盖其养也有井牧以为之田其处也有比闾以为之居其教也有塾之左右师以为之师其学也有仁义礼乐德行以为之教及其艺成而可仕也乡里推其贤者能者而宾兴之以达於王朝论定而使之官上之人盖汲汲以求之而为士者固未始有求於其上之心是则士之出於其时者其心为甚安其力为甚易也自世镜郎⑺拿袷其业而莫士为尤甚田非有井牧之分也居非有比闾之连也师非有左师右师之而教非有仁义礼乐德行之素也至於仕则又在上者操爵禄以诱其下在下者怀智术以要其上上下之间皆非诚心以相与故为士者恒产恒心之既无则往往穷困颠踣之不暇而其能自卓立以表见於世者无几焉呜呼士之不幸而出於三代之後者其成之之难有如此而况顷年以来?内多故争寻常以尽其民未有休息也则为士於今日者宜其穷困颠踣视昔有加其心甚劳而力甚匾彩瞧袷剖怪然不得不至是欤临川熊君负其才艺而年方盛古所谓誉髦之士也使其获出於三代之时吾知上之人将有以求之矣而今也君曾不急於自见漠乎无求于上之心来游江左居无几何即幡然而归其乡其不谓之贤欤欧阳子有言後世之所谓贤其可贵於三代之士远矣岂非信然欤抑吾闻之小雅之诗曰菁菁者莪在彼中b既见君子我心则喜贤者之所在固夫人之所同好也又曰皎皎白驹在彼空谷生刍一束其人如玉贤者之不留其以系於人之思也乃若是然则熊君之来而遂去也吾安得不为之慨然也哉
送胡先生序
尚论吾婺学术之懿宋南渡以还东莱吕成公龙川陈文毅公说斋大着唐公同时并兴吕公以圣贤之学自任上继道统之重唐公之学盖深究帝王经世之大谊而陈公复明乎皇帝王霸之略而有志於事功者也即其所自立者观之虽不能苟同然其为道皆着於文也其文皆所以载道也文义道学曷有异乎哉有元以来仁山金文安公以其传於北山何文定公鲁斋王文宪公者传之白云许文懿公实以道学名其家而司丞永康胡公待制浦阳柳公侍讲乌伤黄公以及礼部兰溪吴公翰林东阳张公则以文章家知名虽若门户异趋而本其立言之要道皆着於文文皆载乎道固未始有不同焉者渊乎粹哉皆可谓圣贤之为学者矣以故八十年间踵武相望悉为世大儒海内咸所宗师夫何後生晚进顾乃因其所不同而疑其所为同言道学者以穷研训诂为极致言文章者以修饬辞语为能事各立标榜互相排抵而不究夫统宗会元之归於是诸公之志日微而学术之弊遂有不可胜言者矣故B与仲申胡先生每论及此未尝不太息焉盖慨夫x学之渊源不可不勉於继承也嗟乎先生其可谓能继承者乎先生资器卓~自许公柳公而下皆及师友之博考精思封殖深固其言明洁隽健善自驰骋用以雄文奥学着闻东南然素无仕进意今宰臣雅重其名遣使聘之而重烦以政乃授三衢郡文学B窃告之曰师道之不立久矣况比年以来海?多故惟干戈是寻而礼乐俎豆之事废不复讲然硕果不食君子无终穷之道主教一郡虽其非显荣而斯道之作兴系焉昔文定公之教授湖学也分经义治事诸科以教弟子凡出其门者皆为成材东都言师道者莫於斯为盛文定於先生为远祖其所以教湖学者先生於衢将不以为己任乎嗟乎继乡学之懿而任师道之重吾之望於先生於是为至先生其以为然否乎
盛修龄诗集
新昌盛君修龄诗若干卷金华王B为其序曰诗至於唐盛矣然其能自名家者其为辞各不同盖发於情以为诗情之所发人人不同则见於诗固亦不得而苟同也是故王维之幽雅杜牧之俊迈张籍之古淡孟郊之悲苦贾岛之清邃温庭筠之富F李长吉之奇诡元白之平易典则韦柳之温丽靖深盖其所以为辞者即其情之寓也而今世之为诗者大抵习乎其辞而不本於其情故辞虽工而情则非有若吾修龄之诗其有得温丽靖深之情者欤予尝评其诗譬如芙蕖出水污泥不染而姿态婉然如春K出谷音韵圆\而自谐律吕诸唐人其韦柳之流矣至其力追古作又如紫霞琴谱
<集部,别集类,明洪武至崇祯,王忠文集,卷七>虽时变新调而古意终在有得乎汉魏之音为多是可谓情辞俱至足以自名其家者也修龄早推择为郡吏後乃以进士起家调奉化州判官辟江浙行中书省掾除福建行中书省管勾迁检校官又除儒学提举不赴隐居龙泉山中葛巾野服自放於烟霞泉石间邈焉不与世接富贵一不累其志若将终身焉嗟乎读其诗必也论其人有不知其人观其诗可知也不知其诗者苟徵予言其亦可知也夫
郁离子序
郁离子若干卷青田刘先生所着也六经以後诸子者出其立言皆将以明夫道也而其为言人人殊盖其患在於求胜求胜则尚奇尚奇则立异夫圣人之道不可以异求也愈异则愈不奇愈奇则愈不胜故诸子者门分户列各立标奋其私智骛其臆说为书日繁而能不诡於道术者几希宜其传于後世者恒鲜而泯灭不闻者不可胜道也先生是书虽寓言居多然其於天地阳性命道德世运政治礼乐法度之际详矣揆之圣人之道盖所谓不悖焉者固不特言语之工而已此其有不传者欤先生名基字伯温治春秋以进士起家仕稍不显而狷介之名素着遭世大乱益韬晦不苟出虽出不苟就也用是人尊信之以为有道之君子云
匡山诗序
穹壤闲扶舆清淑之气锺而为名山凡其幽遐瑰诡闳壮之观皆天作而地藏之故造物者恒秘而不轻以遗人人之离世乐道者或从而得之既抉幽摅s以?其形境之胜又莫不托之题咏以写景致而宣物情盖山因人而名人因文以传此自昔之所同而今匡山之诗所为作也匡在龙泉西南百余里最为峻险或曰山之形四起而中状类乎筐故名匡或曰以其山似匡庐因名匡山也县人张三益先生实居之先是山深蔽翳於荆棘人迹所罕及先生得之乃始有以发其形境之胜焉山多古松既?其~胜处结庵曰看松庵西南有深渊中潜蛟龙云气所常出又为亭其上曰烟云万顷庵西南山益高上入霄汉远近数百里可俯视又为亭曰唯天在上庵东北林樾幽邃当夏亦寒又为亭曰清高庵正南地夷旷而明迥东西山诸o皆若拱揖者又为亭曰环中於是匡山幽遐瑰诡闳壮之观天作而地藏者至是揽拾无遗矣太史宋公尝为之记先生复属一时之鸿各按题以赋诗秀语奇辞层出踵继其多至若干首即而读之非唯匡山之所为胜从可⒓而先生之高标逸操亦固托之以永传也盖处为郡山川最清峻而龙泉隶处为属县重岭复嶂尤为险~其地上直少微故世有隐者如近代周明管师复辈皆肥q其间余风遗韵邈然不可及已先生韫德韫器雅志丘壑将以古隐者自期夙昔晦迹於兹山若将终身焉今虽不果於离世复出为世用而其乐道之心今昔无间意其讽咏诸人之诗一展卷间岩姿壑态应接不暇如身在山上而啸傲云烟之表洞视千载遐瞩八胸中油然之乐人盖有不能知之者矣是则诸诗之作虽以诸灵运石壁精舍等什亦复何故予为之序俾传焉
罗鄂州小集後序
罗鄂州小集故为书十卷鄂人尝以刻板其州新安郑氏家亦有刻本岁久皆废轶今其存者五卷其七世孙宣明力搜访之复得杂文若干首附于五卷之末而郡人赵P氏新喻赵埙氏皆为订其F舛乃重刻板以传属予序其後罗公讳愿字端艮新安人也幼e悟强记~人比长落笔动万言若不经思者既乃悚焉自悔力探精索或数月不妄作一语X落世俗陈腐之习悉取法於秦汉盖其学号称宏博而其文雄深典雅几於古矣公蚤以?补官绍兴末调临安府新城县监税又监饶州景德镇税寻监南岳庙非其志也乾道二年擢进士第历知饶州番阳县不上予祠主管台州崇道观八年除通判赣州摄其守事以简易为治赣人化之部使者列其治行以闻淳熙六年知南剑州陛辞奏疏其言剀切深中时弊孝宗嘉纳之从臣又交荐其才改知鄂州既至郡上疏言鄂自古用武之地下流阳罗堡尤险要城垒皆不可不治民饥以田质谷而本息不侔宜为立其中制强盗法当死而贳之者诸州所配隶其数不实当究其数以~奸宄濒湖旷土新旧佃种者皆有弊核其实而定着之则租税可易集民间臧获多边鄙良民人诱略以来宜听其自言官而官出之其政事若此类多所施设而尤以劝学劭农为先久之绩用大着蔼然有循吏风适天旱祷雨立日中得暴疾而卒年四十有九十一年七月也鄂人怀其德图其象灵竹寺祠焉初公父汝楫政和二年进士官至御史中丞吏部尚书兼侍读以龙图阁学士提举太平兴国宫以卒立朝有风⑽时名卿及公又以文学世其家公兄弟六人兄颢吁并通判福州颉通判夔州颂知郢州弟颀通判蕲州亦皆以文学名而其後子孙复彬彬然多可称道者故论新安之世家未有盛於罗氏者也公平生所为文甚多此所谓小集特存十一於千百朱徽公盖尝深服其文有经纬而亦惜其传之不能多也呜呼公之於文观其所自致诚足以自名其家而卓然有立於不朽矣列诸儒林文苑之间无足多者而史阙其传後生晚出几无所於考非可叹哉余故序其书特述其履官行事并其家世渊源之懿盖以补史氏之阙使读其书者因得知其人焉公所着别有尔雅翼若干卷新安志若干卷行于世
陈氏族谱图序
宣城陈氏世为其郡衣冠家有仕南唐为刑部尚书者讳初明自N来迁而宣城之有陈氏自尚书始至宋绍兴间敷文阁待制讳天麟仕既光显而其族益盛盖自尚书而下及今十有六世子孙蕃衍其间以才学自见者殆不可悉数故有族谱以纪世次而荐经丧乱简篇散轶十四世孙敏惧愈久且益坠乃裒辑成编复为图以着明之既成属余序序曰古有大宗小宗之法圣人所以叙天伦系人心明教原敦政本者也汉魏以降宗法废而门地盛於是谱牒之学兴焉族之有谱其犹宗法之遗意欤宋世言族谱者二家曰庐陵欧阳氏眉山苏氏而二家之法厥各不同欧阳氏则世经人纬取法於史氏之年表苏氏则系????属如礼家所为宗图者及论其所为同则皆使人均重其本之所自出有尊尊之义焉各详其支之所由分有亲亲之道焉尊尊亲亲之意尽而谱法备矣是故宗法既废之後圣人叙天伦系人心明教原敦政本之遗意犹粲然於族谱见之君子之有志於存礼者其忍复置而弗讲乎陈氏之族远矣其所为逾远而可考者以有谱存焉耳今敏既因其旧悉加诠次而又重为之图盖合欧阳氏苏氏之法而兼有之爰自顷岁天下多故士大夫家莫不苟简以废礼而敏独於此加之意焉其可谓知礼也已敏字季明前乡贡进士以文学知名今时云
孝行诗序
宋之季年滁阳有笃行君子曰范君讳酉新字孟东学者因其别号称之曰青山先生仕尝赞阃幕教郡庠虽不显融而纯德懿行当世儒者皆尊慕之其设教於乡闾也患後生小子R虚厉空而不省乎孝弟之实乃为诗三十篇极言父母孕育鞠养教诲之劬劳与人子之所以孝弟乎其亲者情切而理明义正而实备质而不失於俚详而不流於烦读之使人孝弟之心油然而生诚可谓有补於世教者也三百篇之诗其言人之大伦至矣自当时闾阎女妇皆能习而知其义而後世虽老师宿儒犹不能通焉者则以去古逾远弗达其辞故也先生此三十篇者其於辞可谓达矣广而传之有弗习而通之者乎昔者子朱子之为小学书也盖尝欲取近代之诗有关於世教者类而列之然弗果也呜呼先生之诗其殆成朱子所欲为者欤先生之孙常尝守姑孰将刻板以惠学者以余辱托斯文之雅俾为序其首故余为掇其大旨而书之
章氏兄弟字序
龙泉章三益先生以书来谓余曰吾同母兄弟凡三人焉伯氏有子曰存仁仲氏有子曰存质皆幸冠而成人朋友之间字存仁曰允恕字存质曰允忠既教之矣惟是制字之义不宜无说子尚有以重教之也盖尝闻之天以是理赋诸人人禀之以为性谓之仁故仁乃理之具於心者理具於心而推之以及乎人物者恕也恕者以己及物之谓也是以圣人之教人必强恕而行为求仁之先务是恕固仁之所以推也天以是气畀诸人人受之为形而质凝焉质固一於朴者然而且已m於文矣故其所以为质者忠也忠者浑然诚确之谓也是以三代之为治有尚忠者矣而後继之以尚质则忠固质之所为本也从是论之仁非恕则莫之推是恕者仁之用也质非忠则莫之本是忠者质之先也是则存仁之字允恕存质之字允忠揆诸名义固可谓有合而称情者也抑余闻之君子之制字也所以尊其名也名之所为尊将望之以成人之道也故君子之志於成人者因其所为名字者而反求之亦可以造其至矣然则於仁也力於恕以为入德之方於质也本於忠以为立诚之要各从其类而致其至焉岂非圣贤之为学者欤疏其说以贻之并以i先生何如也
赠郭士中序
余客N取友於其土得郭君士中士中六人家故多赀而尚义十年间避兵乃徙N其兄士言尝为国子生好学善持论前年以兵死豫章余不及识之而士中辱与余定交日相过从讲说经史疑义或取古今文挈长较短如是以为常久之聆其言观其行不见其非吾爱也乙巳冬中忽为余言将溯大江而至武昌由武昌泛重湖而抵长沙行且有日愿得一言以识别余闻之怃然若自失噫自余顷岁忧患之余闭门闻风雨声心辄怦怦然出门适康庄亦若蹑羊肠蹈虎尾兢詹蛔猿指瞧渲酒选X久矣故闻士中之行冒严冬涉远道虽壮其游而窃不胜其也而士中顾乃徵余言其将奚所云耶然追念余三十许时驱驰於吴越楚宋齐鲁燕赵之郊跋涉山川蒙犯霜露不以为难其好游视今士中尤甚士中少余十数岁政余好游之年也则其操舟趣驾为是二三千里之行宜乎无难是亦志气之盛使之然也虽然余闻之昔人之好游非徒游也昔之好游者无如司马子长其足迹殆且半天下而其所历揽山川之形胜悉用资以为文其得於大江长淮洞庭彭蠡则为文奔放浩漫渊深而s涞渺读门剑阁九疑苍梧则为文崭~峭峻纡郁而幽深泛沅湘吊忠魂则其文感愤而悲激过大梁涉丰沛观争战之墟则其文沈雄而R厉讲业齐鲁乡射邹峄想圣人之遗风瞻泰岳之尊安则其文典重温雅有正人君子之仪焉是其所以奇於文者庸非以游故耶若子长者其长於游者耶今士中之游计其所历固不能子长之十一意其历揽所及而资以为文者亦必将有得焉殆非徒游而已也士中他日归以其文相i吾见浑雄奇崛而变态横生者未必不因兹游之故则士中之长於游也宁独有於昔人也哉
送绍兴守张侯序
圣天子以神武取天下海内为一天下大定重念比年以来民生失职思有以惠绥之以谓近民之官莫切於郡县故守令之选每加慎焉比遣使者行浙东郡县问民所疾苦至金华金华父老告使者言数年前吾邑有主簿张君爱民甚吾民至今思之不能忘朝廷倘嘉惠吾民愿得张君复来为金华使者还以其民言闻上为之嘉叹即命以张某为郡守守金华於是张侯去金华再迁官方为侍仪使朝夕在上左右会绍兴阙守中书省臣奏命张某守绍兴为宜有旨从之张侯行在朝僚友咸属余为言以赠之以余金华人为能知张侯也呜呼自兵兴以来天下凋郡弊县比比而是民生不遂久矣惟是浙东西民被兵少生齿故繁庶然徵需科a之荐加其民之困亦已甚矣虽郡县政有不同而均之为民牧爱民之心宜无不同今张侯之为越即前日金华之爱民者推而行之越之民有不从其惠者几希余忝职太史氏窃知皇上所以慎选守牧之意故特为张侯言之侯行矣他日政成其必无负圣天子见用之意而以循吏着称史册者其必张侯矣余不敏尚能执笔以r
周易演说序
周易演说京兆石君伯元之所着也石君之言曰圣人之作易也立象以尽意设卦以尽情伪系辞焉以尽言变而通之以尽利之舞之以尽神必如是故天下後世之人悉能知而行之在天则道器之变通也在人则日用之事业也此圣人所以为生民立命者也自汉以下易道无传诸儒之传注百有余家然考象辞者咸泥於术数谈义理者或沦於空虚以故圣人设卦观象赞辞而明吉凶以为开物成务之用者其本旨因晦而不明夫易道不可以传注求求易道於传注则其道为愈不明矣於是诸儒之说悉弃弗省间独取河洛二图以玩索之一旦恍然若心领其义而神会其旨者遂乃笔而为书每卦有说其引物指事也为甚近其析理陈义也为甚着大抵专以明象为要取之有所从推之有所用非苟为空言而已至於河图洛书之数重卦变卦揲卦之法又为十有二图以发挥其要指名之曰周易演说其言皆出於自得之妙而未尝有所蹈袭者焉余尝以谓君子之为言不必取异於人亦不必务同於人也求与人异是骄己以胜夫人也求人之己同是强人之随乎己也要皆失之偏而不能适乎至当之归今石君之於易非故与人为异同也推其所自得者以为言以求夫至当之适故不能无异同焉耳虽其所以合乎圣人者非人所能知苟非其自信之笃乌能及是哉抑余论之易至程子为传始一於言理及朱子本义又专於卜筮其道盖已甚明後世言易者殆无以尚之矣演说之书石君以为继程子而作然非惟诸儒之传注有所不取而於程子朱子之说有不合焉亦不恤也嗟乎石君其诚笃於自信者乎君在异时常举乡贡进士为陕西第一已而隐不仕关辅之学未能或之先而今亦老矣盖其学受於贾仲元氏而贾氏学於萧贞敏公同文贞公一出於正者也石君以余能相知也出其所为演说者属为序余不得辞世之不知君者因余言而求之则其为书固可得而知也
王氏迂论序
圣贤之道所以致用於世也礼乐典章制度名物盖实致用之具而圣贤精神心术之所寓故在学者尤不可以不讲是故致用在乎经邦经邦在乎立事立事在乎师古师古在乎随时苟不参古今之宜穷始终之要则何以涉事济变而弥纶天下之务哉秦汉以来儒者之学或泥於训诂或沦於辞章或淫於清虚或滞於功利其於圣贤致用之道能通焉者鲜矣至於宋而有永嘉经制之学焉盖自郑景望氏薛士龙氏以及陈君举氏叶正则氏先後迭起其於井牧卒乘郊丘庙社章服官刑法之类靡不博考而精讨本末源流粲然明白条分缕析可举而行当其时吾金华唐与正氏帝王经世之术永康陈同父氏古今事功之说与之并出新安朱子皆所推叹然於永嘉诸君子之学独深许之岂不以经制之讲固圣贤之所以为道者欤近时有郑天趣先生者永嘉人也其於乡学能备究之缙云王熙阳氏蚤岁尝从先生游闻见之际所得者既多乃复即t经诸史百家之书而大肆其力焉推其所得着而为书有书海通辨三礼纂要左氏钩玄ㄈ舾删矸猜井车服E泉币之属礼乐典章之所系者皆为之论议其事之本原大抵兼取杜氏通典郑氏通志马氏通考等书而其为论则务以发前儒之所未发条理明顺如贯珠考核精详审如中鹄既乃掇其所为论别成一书若干卷曰迂论呜呼经制之学世不复讲久矣今吾熙阳乃独肆力於此岂非有志於致用者欤世有观会通以行典礼者吾知於熙阳之书其必有所徵矣熙阳学博而才赡顷用内翰临川危公荐入翰林为太史属寻奉使安南还擢工部员外郎辞不拜补外调渑池县丞其他所着有交山文集若干卷行於世余与熙阳交久且契其学问之所至颇能知之故因序其所谓迂论者使传焉
黄子邕诗集序
B江黄子邕氏善为诗其诗有曰醉?藁者皆古乐府歌行五言古ㄈ舾删砥浯羌蛑势绞狄急眷逗何憾~去近代声律之弊殆几於古矣嗟乎若子邕者岂非其意欲追古之作者以为并然可不谓为今世之能言者欤予尝论之三百篇之诗其作者非一人亦非一时之所作而其为言大抵指事立义明而易知引物连类近而易见未尝有艰深矫饰之语而天道之显晦人事之治否世变之隆A物理之盛衰无不着焉此诗之所以为有系也後世之言诗者不知出此往往惟f其才藻而漫衍华缛奇诡浮靡之是尚较妍蚩工拙於辞语间而不顾其大之所系江左以来迄于唐宋其习皆然是其为弊固亦非一日矣今子邕乃能斥漫衍以为简位缛以为质黜奇诡以为平祛浮靡以为实读其辞知其於天道人事世变物理之际详矣等而上之讵止於汉魏而已哉故予以谓子邕之诗殆几於古今世能言之士如子邕者盖不可多得也子邕尝北游遭世叔季其言不见用其志郁郁不得遂赖今天子明圣尽收前代遗才而甄h之故子邕遂擢官於礼部会朝廷方务稽古礼文之事讨论润色出於子邕者居多盖子邕之学不特善於诗而已予故论其诗并及其平生之⑹苟林者因得以悉其人而又以见予於子邕之诗能知其意之所在与其学之所至非苟焉相好而已也
送郑仲宗序
上之三年夏诏徵江西诸郡县民凡称大家者悉赴阙既集阙下则造之於廷而亲训谕之凡天地阳性命仁义古今治乱盛衰纪纲法度赋税供给风俗政治得失之故谆谆焉累数千百言又恐其或遗忘而不能详也则刻而为书以摹本分赐之乃六月十三日庚午上御奉天门翰林臣宋濂臣詹同臣王B及起居注臣陈敬奏事毕赐坐从容问曰卿等知朕所以训谕斯民之意乎臣B谨对曰自古帝王皆身兼君师之任君以治民师以教民三代而下为人主者知为治而不知为教今陛下主天下为治之道已备而又集凡民而训谕之耳提面命不啻严师之於弟子此政古昔帝王教民之意也又问卿等亦尝见乡人有论否乎臣濂对曰臣乡人浦江义门郑氏实来受训谕为臣言陛下教之之旨甚至今还且将以所赐书重刻而摹之使其乡里之民家有是书以广宣圣意矣越数日仲宗来请别且求言以为赠仲宗即所谓义门郑氏者夫仲宗之来既承圣天子之丁宁告戒至详且悉天下之言宜莫有加之者矣而顾又求言於B何耶B也闻之三代之民人有士君子之行岂必皆待上之人匡直辅翼而振德之哉盖其性质本善而又薰陶渐磨之素至故一鼓舞之间莫不兴起於为善而比屋可封之俗成矣今仲宗之家十叶聚食蔼然有仁义之风庶几一家之三代今又昭受圣训而且图使乡里之民同兴於仁让上下相成如此岂非三代之君民者与夫纪述上德而推扬之以风厉乎四方者史臣之也B故具志其事书以告仲宗若仲宗才学之懿行役之勤则凡赋诗者当能称诵之兹不复道
王忠文集卷七

[book_title]卷八
<集部,别集类,明洪武至崇祯,王忠文集>
钦定四库全书
王忠文集卷八
明　王B　撰
记
沧江书舍记
沧江书舍徐君方舟之所居以读书者也桐庐滨江为县君居在县北距江不百武而近盖唐比部方公勋之别业而宋名臣方公U之故居君间来属予为文记其舍壁夫书之在天下可谓博且广矣圣人之经儒者之传诸子百家之着述历代太史之纪h以及天文地理阳律历兵谋术数字学族谱之杂出敷落旁行虞初稗官燕谈F语之并兴其为说不同为教亦异而其为书类皆学者所当读而通之者也虽然学问无穷岁月有限诚有不能坦鄱尽识者而惟圣人之经则弗可以莫之究也是故易以明阳之理书以纪帝王之政诗以道人之性情春秋以示世之赏罚礼以谨上下之节文乐以通天地之气运凡先王之道所以立天下之大本先王之制所以成天下之大业者皆於是乎在然自厄於秦训诂于汉圣远言堙愈传而愈失时异事易愈变而愈非其流弊遂有不可胜言者矣且仁义性命中诚太极鬼神皆所谓道也妙极乎无声无臭而不离乎匹夫匹妇之所知皆讲学之枢要而乃以善柔为仁果敢为义气质以为性六物以为命依违以为中钝鲁以为诚玄虚以为太极冥漠以为鬼神或至以佞为忠以诈为信以察为智以荡为情以贪为欲以反经为权捷给以为才谲诡以为术而世皆谬迷於闻见之陋莫之或省若夫法制之遗其弊尤甚井牧以居民而丘乘卒伍之不合则参以管仲穰苴之法封建以经国而百里五百里之不同则托诸历代之异郊丘E大事也或以郊丘为二或以E为一焉庙堂明堂大典也或以为异所而殊制或以为一庙而八名焉帝号官仪悉承秦舛郊兆庙室杂踵汉误以及贡赋选举之设皆不过一切之法而已呜呼六经之书先王道学治具之所在而後世所取法也然其为说之弊乃至於是盖千数百年宋河南程子关中张子者出始克实践精讨而圣贤明德之要帝王经世之规所以垂宪後世者乃大有所发明其後朱文公张宣公吕成公一时并兴而当其时如永嘉薛氏郑氏陈氏叶氏闽中林氏永康陈氏後先迭出各以所学自成其家大抵均以先王之道为己任以先王之制为必行而所以立天下之大本成天下之大业者咸粲然方册间矣然及于今学者顾遂因儒先君子讲习既明之余因循苟简承前袭旧习矣而不察行矣而不着甚者以先王之道为莫之可行以先王之制为无所於用夫然故书自为书人自为人而学为空言矣呜呼此其为弊不有甚於前日欤是故学者之於经不可徒诵其文而已也必将求其道以淑诸身明其法以用於世盖惟诚求而实见笃信而力行然後知人之贵果可以为圣贤果可以位天地育万物而所学不徒为空言也予夙有闻於此窃尝有志而愿学焉比与君定交钱唐辱遣其子膺从予游会予亟东归不得与之相讲习故因道予所闻者书以授膺以复於君并请髦钌岜谝晕记
知学斋记
人不可以不学而非所当学不可以为学知所当学而学焉斯可以言学矣所当学者何圣贤之道是也圣贤远矣而其典籍具在其言可考其道可求勉焉以至也知其学而学焉虽未至於圣贤盖亦圣贤之徒也夫人莫不有是性也有是性则有是才尽其性而充其才者圣贤之所以为学也性者万物之一原非有我之得私也尽性则理之在我者无不明而视天下无一物之非我矣子思曰唯天下至诚为能尽其性能尽其性则能尽人之性能尽人之性则能尽物之性夫谓之尽人尽物之性则天下含智之人肖翘之物举必待我以遂其生乐其所矣所以然者由我之尽性而又有我之才有以应之也是故家国天下之事\多不易为也而所以品节弥纶之者非才则莫有以应之周子曰才与诚合则周天下之治也盖尽诸己而及乎人物者性之所以尽也尽乎人物而本诸一己者才之所以充也性出於天才出於气而气亦天也尽其性充其才则有以合乎天矣合乎天而无间焉则与天为一矣而其至於是也亦本於诚而已矣是故尽性至命未有不本於孝弟也穷神知化未有不由通於礼乐也大至於位天地育万物而实不外乎屋漏之无妙极乎危微执中之奥而实不离乎匹夫匹妇之所知自小学以底大成本末虽殊而无二致自一己以对天下用虽别而皆一理所推者广而所守者可谓简所行者若近而易知而所任者不可不谓远且重也此圣贤之学所以为天地立心为生民立命为往圣继~学为万世开太平者也尧舜禹汤文武之为君V陶伊傅周召之为臣孔子曾思孟之所以为教者其不以此也欤呜呼三代以还圣贤之学於是不明不行也久矣当战国时苏张以纵横之学行管商以功利之学显申韩以刑名之学见杨墨以异端之学名及汉有黄老清静之学有专门训诂之学有灾异之学有?纬之学至晋有清虚之学至梁有佛氏之学至于隋唐又习为词章之学百家之所立各奋其私说一代之所尚皆徇乎时好道术为天下裂至于宋盖千数百年其间如荀卿扬雄董仲舒贾谊王通韩愈氏欧阳修氏庶几明圣贤之学矣而其道不大显诸葛亮陆?范仲淹司马光盖欲行其学矣而亦未能以有为也惟舂陵周子者出始有以上续千载不传之统河南两程子承之而後二帝三王以来传心之妙经世之规焕然复明於世关西张子因之崇执礼之教考三代以示方来推一乡以达天下皆可谓卓哉圣贤之学者矣迨考亭朱子又集其大成而折衷之广汉张子东莱吕子皆同心戮力以闲先圣之道而当其时江西有易简之学永嘉有经济之学永康有事功之学虽其为说不能尽同而要为不诡於道者岂不皆可谓圣贤之学矣乎易曰智周乎万物而道济乎天下故不过此圣贤之学所以为盛也智足以知一偏而不足以尽万物之理道足以为一方而不足以适天下之用此百家之所立一代之所尚其学所以不足贵也人莫不有耳目肺肠也而莫不诱於高远蔽於浅陋天之与我可以为圣贤者不能以自信也有能知性之具於己者不可不尽才之尽乎人者不可不充笃信实践而本之以诚焉虽未至於圣贤独不可谓圣贤之学者欤吾友天台徐君大章非其学不学而慨然有志於圣贤之道者也故名其所居之室曰知学嗟乎君子之於学岂徒知之而已乎知之则必能好之好之则必将至之以不止勉焉以求其至可也吾故推本圣贤之学与大章商略之大章亦尚有以教我而同底于成哉
天机流动轩记
浦阳戴叔能氏所居之轩曰天机流动者东阳陈先生樵金华胡先生翰既皆为之记叔能且谓其友乌伤王B曰子能复为我一言乎B惟二先生之言其旨不同而要各有所本叔能徵言於B岂以二先生之言犹有未尽乎抑以B言或能有出其言之外乎故久而未敢以复命虽然B尝观於物察乎造化之理而得其说矣其敢终於吾叔能爱一言哉夫造化之理一至诚无息之妙而已易之为卦取象有八曰天地定位山泽通气雷风相薄水火不相射是八者为物不同而其为理同一至诚无息之妙者也夫天确然在上者也而日月之代明寒暑之迭运其行至健未始或息也地P然在下者也而草木之并育河岳之悉载其承至顺未始或息也山人见其为止也而物俱由以成未尝息焉泽人知其为说也而物咸赖其润未尝息焉雷若有时而息矣而复于地中风若有时而息矣而升於地中亦未尝有息也水习而常流火继明而常照又皆不息者也非特此也凡物之有形於天地间者其消长禅续生生不息举无异於是焉其所以不息者何莫非至诚之妙造化自然之理也造化自然之理所谓道也道本无然物而不遗故妙万物而无不在与万物相为用而无穷也吾故观於物察乎造化之理而知为至诚无息之妙也中庸曰至诚无息叔能有取於天机流动意岂不谓是乎天机之流动岂非造化自然之理至诚无息之妙乎然而观物以察其理察理以反诸身者学之要也故君子所以贵乎验之功也天之健也地之顺也吾因以充吾健顺之德而自强焉山之止也吾因以成物而不倦泽之说也吾因以润物而不厌观水之习吾因以常德行观火之继明吾因以常中正观风雷之恒吾因之以久於道而立不易方此之谓观物而察其理察理而反诸身也反诸身者诚之之事也诚之之至则诚矣中庸曰诚者天之道也诚之者人之道也自诚之以至於诚纯而不已谓之与天合德可也呜呼为学之要其有外於是者乎不出於是不足以成其德而叔能独有契焉则其验之功殆庶几矣顾於B言复有徵者岂自信之未笃而犹有资於人乎B也於学盖有志焉而卤莽灭裂不能从叔能游於高明之域辄诵所知如此以复叔能叔能之所与游而密者宋先生濂亦B之所师友焉者也傥过叔能幸为相与订定之
陈氏万卷楼记
临海陈氏有藏书之楼曰万卷楼其书之藏以卷计者不啻万数而曰万卷焉者万盈数总称之也陈氏世儒家五季时自金华来居县西之松里族大以蕃衣冠相继至宋少卿府君始即所居作楼藏书逮其诸孙大着府君复新之入国朝大德间大着之季待制府君又新作之而聚书亦多矣楼为楹间者五东西两偏皆实以书虚其中以为宾客之所登览而岁延名师集弟子肄业於楼下宏壮而亢爽四面G山环绕如拱下临广池荷芰交茂其北则忠顺堂存焉待制之孙D子隽顷留京师予辱与为友尝以记见属会予南归不果为子隽寻以使事至钱唐复请予记乃为之记曰载籍者先王道术之所寓也文艺之文笺疏传注之说诸子之述作历代史氏之纪h以至天文地理历法律数权谋兵略字学族谱之传星官药工山农野圃旁行敷落虞初稗官之遗与夫论美刺非感微托远山家刻浮谤诡异之词章皆三皇五帝以来下更秦汉以迄於今圣人贤者魁杰之士鞠明究曛竭精惫思各推所长而载之於此可谓博矣然於天地人物小大精粗之理修身理人家国天下治乱安危存亡之故莫不具在反而取之又不可不谓之约也故为学者於凡载籍求之必博而取之必约求之不博则无以极其广而於道术之分裂不能会其异而攻其偏取之不约则无以守其要而於道术之纯全不能得於心而推诸身故曰博学而详说之将以反说约也夫学而至於能约而有得於心则道在我矣在我者重则外物不能累我矣苟能推之则大可以用天下国家而小可以为天下国家之用矣如弗用焉则又将以吾而得於心者托之言语垂诸载籍而已矣呜呼此君子之为学所以有赖於书也今陈氏之所藏书无所不备而陈氏之用於世皆书故也近而论之大者以宏材硕学擢伦魁跻仕为时名卿待制以雄文奇烈卓然树立尤一代之伟人既皆见於用矣而书故在也是以子隽尊父员外君克谨其承享有禄仕以子隽兄弟益祗厥绍方向进用诗书之泽实有衍哉陈氏子孙游斯息斯俯揽遗编仰瞻华构念前人积累之不易而继嗣之惟谨肆力於学固有所不能自己者矣予故因子隽之请为着其说特详云
思人辞後记
思人辞一首吾友宋景濂氏所着其着此辞盖深闵东莱成公吕氏之学不复讲也呜呼吕氏之学可不讲乎夫自唐虞而降七圣所传洙泗而下四子所授斯道之统由周衰以来不~如Q大抵溺於训诂辞章之习者不能究道德性命之原怵於权谋功利之术者无以建礼乐刑政之本而又异端邪说横流错行其间而不可遏道之不明亦既甚矣历千数百年至宋东都而後河南二程子出始续其既~之统斯道赖以复明及南渡後新安文公朱氏集圣贤之大成而广汉宣公张氏以及吕氏同心戮力以闲先圣之道三氏鼎立皆奋然自任以道统之重者也维吕氏自正献公践修相业其子荣阳公实受业程子之门奕世载德是生成公本诸家庭文献之渊源博诸四方师友之讲习其学以孝弟忠信为本收a持养为要会诸理以成身推诸己以成物凡天地之运化万物之纠纷世故之推移人事之始终悉加寻绎夙夜靡遑其着书立言皆以羽翼六经而尤长於史无非明民至理经世大法推而广之足以尊主而芘民引而远之足以立教而垂世盖禀之既厚而养之者复深取之既博而成之者复备究其所至盖庶几经纶天下之大经立天下之大本建诸天地而不悖质诸鬼神而无疑百世以俟圣人而不惑者矣故其与朱张二氏同功一均为道学所宗师迄于今兹其能使大道以明而人心以不蔽学术以不缪者伊谁之力也呜呼吕氏之学可不讲乎吕氏定居于婺至成公盖三世故婺於公为阙里公之没已百五十年年运而往前修日远後生晚进能自兴起以图继其废坠者曾寥寥无闻焉景濂生公之乡特起而拔出其学博其志笃恒以吕氏之学不讲为己忧而不胜夫景行之思思之不可见故辞而着之托物连类婉而成章其意盖眷眷焉是殆将以吕氏之学为学者乎B与景濂居同郡学同师而窃亦有志斯事故景濂此辞既成即书以见贻呜呼前修远矣坠绪茫茫悬千钧於一使之既~而复续不在我後人之自力乎昔者窃闻之公常诵程子之言曰宁学圣人而未至不欲以一善成名其立志盖如此然则欲学公之学者其可不志公之志哉因疏其说於辞後既以复景濂且用自勉云尔
钱清江浮桥记
钱清江古名浦阳江俗名小江在山东北五十里江北则萧山境也禹贡三江既入韦昭注三江者松江钱唐江浦阳江也十道志云婺州浦江一名浦阳江盖江之导源实出於此北流一百二十里入诸暨溪又东北流由峡山直入临浦湾以达於海十三州志云江水至会稽与浙江合自临浦南通浦阳江亦谓由临浦而北则达浙江而入海也而郦道元水经注云浦阳江导源乌伤东迳诸暨东流南屈又东回北转迳剡县又云浦阳江东北迳始宁又云东迳上虞乌伤今义乌浦江乃其故地谓之导源信矣始宁即上虞剡县今嵊县信如其言以为东回北转则是自山会稽曹娥江由上虞至嵊县也非也又云余暨之南余姚西北浙江与浦阳江同归海余暨即诸暨距余姚二百余里谓余姚西北浙江入海亦非也又云临平江上通浦江下注浙江临平在浙江之西其源殊别谓浦阳江与之通尤非也盖道元之论以谓东南地卑万流所凑故川旧渎难以取悉又未尝身履浙江以东故其误如此案地理志柯水东北迳永兴东与浙江合谓之浦阳江永兴即萧山而山北二十里有柯桥其下为柯水注于江然则浦阳江发源浦江迳诸暨入临浦而後合柯水由萧山以达于浙江而为海古今盖不易也其复名钱清者後汉刘宠作守郡中大化及去山有五六老叟人V百钱送宠宠为人选一大钱受之寻投诸江故後人因名江曰钱清今俗唯称钱清而不复道其为浦阳者地因人而着也江自临浦而东若千里是为柯水所注即所谓钱清其地控驿道而江流至是势以益大又潮汐之所经操舟而渡动致覆溺旧有浮桥盖比舟为梁以济不通而近岁废不治厉深济盈涉者告病至正十七年秋宁夏吴君以宪台行军都镇抚分镇萧山山两县G桥之废慨然叹曰是不亦有司之缺失欤亟命J民户之义助斥公帑之羡储计其物力度程而新作之凡为舟十有二上架板庋相属以为梁其长三百有六十尺广十有七尺之以铁bb如桥之长而维其两端於南北堤使舟常比而梁常属与波涛相上下虽水湍悍而往来者固无虞人莫不以为利也桥成\欲书其事於石以永君惠而以文属之B古者辰角见而雨毕则除道天根见而水涸则成梁桥梁之修有司之常事耳今会稽宪台治所号称会府而钱清当四会之冲桥以济人厥系斯重乃皆坐视其废曾弗之顾君方挈兵民二枋以护台治威望素着而且以惠利及物为先务故兹桥以废为成有所不难夫焉可以有司之常事例论乎是故门关道路庐馆舟梁修除以时非直为观美也凡以通国野敬宾旅恤老幼迁有无实三代为政之法而周官尤谨着之当时觇陈议郑皆不越是而近世亦有以驿传桥道观人者今君之於桥役不以诿之有司而汲汲力成之其可谓善为政矣春秋之法常事不书是役之成固不宜於不书B故备书其事而并考夫地理之沿革特详焉君名穆尔古苏字善卿起家进士调绍兴h事司达噜噶齐今擢江东建康道肃政廉访司经历仍留镇山萧山云
青岩山居记
青岩去义乌县南十里其山由东阳两岘峰西来三十里至于龙门势益穹窿由龙门而西又二十里是为青岩至是山支为二南支则重峦叠嶂北支则崇岭峻峤皆迤逦西行方二支之分也有山从中出峰阜圆粹累累若珠曰齐山而其势遂卑南北两山势相环护左昂右伏当其前如龙虎齐山俨然而中居齐山之阳坦为平壤广袤可一里民居庐S处其间者皆傅氏其外绕以双涧涧源出於二支之所分夹齐山而出至是乃合而为一行二三里与t水汇为大陂曰新塘而塘适当西山昂伏之会塘外复有一小山岿然特起若遏水之冲者大抵双涧之外两山之间陵谷幽邃川原夷旷而草树甚繁茂雅宜为隐者之居初傅氏有以才学显闻仕为侯官主簿曰光龙者与予祖母为同产故傅氏予外家也至正乙未之春予始至焉爱其双涧内属两山外拱清淑之气若有所锺乃即傅氏居旁度平壤之中买隙地数亩结屋居之为屋仅三数楹间屋外植以竹木右偏别为小轩庋书其内读书之余出缘涧而行南涧水稍深昌蒲生石上与异草青翠相错~可爱北涧石浅稍雨水激石面声潺辄不休有老梅数株偃蹇横岸侧由双涧所合直两山之间而西望金华芙蓉峰近在目睫可揽也予於是居而乐之若将终身焉或谓予曰仕与隐其趋不同也古之君子未尝不欲仕特恶不由其道耳吾子学先王之道且将为世用胡为而遽言隐耶予告之曰仕隐二趣吾无固必也十年以来吾南走越北走燕而惟利禄之是干其劳心苦思殆亦甚矣是岂志於隐者乎今天下用兵南北离乱吾之所学非世所宜用其将何求以为仕藉使世终不吾用吾其可以枉道而徇人则吾终老於斯益研穷六艺百家而考求圣贤之故然後托诸言语着成一家之书藏之名山以俟後世何不可哉君子之行止视时之可否以为道之诎伸是故得其时则行守穷山密林而长往不返者非也不得其时则止汲汲於干世取宠勇功智名之徒尚入而不知出者亦非也一山之隈一水之涯特吾寄意於斯焉耳吾之行止安敢固必乎哉或者无以诘因疏其言髦畋诩湮青岩山居记
龙泉王先生祠堂记
君子之制行不以出处为间而能忘己以为人其可谓志於仁也已夫天地万物举吾一仁者之心也故凡人之颠连而无告者苟吾力足以振之则务以推吾志之所为而所居之地始不暇计古之人盖有处畎亩之中而以天下自任一夫一妇不获其所若已推而纳诸沟中者非其志於仁故欤是故身不必尊也要其心之厚於仁人物不能俱使其尽性也要其仁之不忘於其心君子之於仁如是而已尔呜呼古人吾不得而见之矣有若龙泉王先生者不其庶几於此乎先生讳毅字刚叔别以木讷自号夙禀异质笃志问学早从上饶郑君原善游既闻圣贤求仁之方及登金华许文懿公之门又有得乎理一分殊之旨所学一出於正教授乡里户外之履至无所容讲解经义於天理人欲胜负消长之际尤极恳切感悟者或泣下乡邑化之皆薰为善良人有善称道之不置有不善引而教之纳诸无过之地乃止其`争不能直者不求直於有司而取直於先生之一言率悔服而去会岁先生劝邑长发闾右之羡粟以赈饿者全活数万计有以患难疾苦来告必竭力营护而拯褐斧e在前弗恤也盖其饬己厉志动以古人自其心恒皇皇焉务推己以及人视凡物之失所若已不得辞其责者其风⒔诓偎涔朋菩兄君子何以尚之至正甲午盗起旁县良民被害甚先生领乡兵往御之里井恃以为安夫何遗孽之未殄者设狡谋而先生竟不幸遇害矣呜呼先生隐居约处非有当世之责也而忘己以为人如此谓其为志於仁非欤或者顾以出位訾先生其亦浅之知先生矣先生之心世固孰能明之欤先生之没门人胡君深既勒兵讨贼申复之大义又与章君溢等即其所居盖竹里为祠以祀之则礼之以义起者也祠之建在乙未之岁屋室规制完饰具美且合财置田若干用其入为岁时祭享之需祠之所宜有者靡不毕具於是胡君章君乃以记属於B夫以先生畜德孚道以化於其乡没而获祭於社固为无而门人弟子尊其尊贤其贤以致谨於祠事其不足以矫末俗劝後世哉是用推述先生学行之⒖讨钌石以诏来者其详已见金华胡君翰所为墓志宋君濂所为家传兹不悉书
王氏凤林亭记
凤林亭吾王氏之所作也凤林乡名在义乌之南鄙故老相传尝有凤凰至因以名其乡今来山之阳复有小山岿然起於平壤之间即其地也王氏之先太原人唐末五季之际有讳彦超为节度使者自会稽来居焉是为始迁之祖厥後子孙日蕃以衍至宋皇佑五年固登进士第仕为恩阳令义乌有进士实自恩阳始而B之十世祖宣奉公悦九世祖正议公永年逮七世祖中散公宁朝请公寅复自凤林迁居县东之沙G其分适他邑而显者在金华则尚书庄敏公师心丞相文定公淮在浦江则太常忠思公万皆同出於凤林而凤林王氏之盛号称衣冠家着闻东南矣若吾族之世居凤林者虽不表显以自见而能以诗礼相传袭守其家业而不陨宋之季年尝即山之麓作亭焉以为宗族岁时之所会聚即所谓凤林亭也岁久而亭废今族子德生又因故址而重作之遵先志也呜呼王氏之居凤林凤林之有王氏四百余年於兹矣林姿谷态蔼然如昔曾不与时而变迁凡吾族人远近亲疏固有间也而追念厥始千百人之身同出於一人之身初曷有亲E远近之间哉登斯亭者观夫水之有源木之有本尊祖敬宗之念孝弟之心其必油然而生矣且吾祖宗奕世载德厥维深厚故其泽延于今愈久而愈所谓德之厚者其流光也我後之人缵承遗休继迓先祉有引而弗替必将图无於前人或以功业而名世或以文章而华国出为邦家之瑞而羽仪於天朝岂非所当自致者乎虽然岂惟吾族人凡乡之人之至於斯见夫原之深而流之长也本之茂而末之昌也歆艳之意不能自已其不奋起作兴思致於光显而求俪美於吾王氏乎诗曰凤皇于飞PP其羽亦集爰止蔼蔼王多吉士维君子使媚于天子此B所望於吾族人与吾乡人者也书诸石以为记用以告来者云
醉经堂记
中山窦君伯辉有读书之堂名曰醉经故国子祭酒富珠哩先生君所师也名实其所命且尝为之记而文轶不存今户部尚书贡先生於君为同舍生续又记之而论或弗及详於是君复徵言於BB惟圣人之道犹通衢之尊也酒注於尊而尊设於通衢人之过之者咸得挹而饮之随其分量莫不有获而沾醉焉人之於圣人之道也亦然其至焉者造其深而乐之犹能饮者之饮其醇而多也其未至焉者涉其浅而好之犹不能饮者之饮其r而恧也或饮而多或饮而少而莫不获醉焉由人之分量浅深有不同非道於人有浅深也然则圣人之为道也曷从而求之曰求之经经者圣人之道之所载也易以明阳书以纪政事诗以理性情春秋以示王法礼以谨节文圣贤传心之要帝王经世之法皆於是乎载焉所谓道也穷经以求夫道味道而会诸心心与道一融液而无间则自得之妙莫有知其所以然者矣斯不亦醉经之谓欤今君年既艾而学不倦累官郡博士所至以经术教授弟子见推儒林盖其有得於经深矣其於圣人之道不犹能饮者之饮其醇既多而沾醉欤汉世儒者或皓首不能穷一经汨於训诂而昧其指趣故也是故训诂经之糟粕也汨训诂以求经犹啜糟粕以求醉其有醉焉者几希矣吾是以知君之於经其所得者为既深也承学之士来登斯堂者尚亦知夫渊源之懿也哉B於二先生无能为役姑诵所闻复於君以为後记
大事记後记
东莱先生吕成公躬任斯道之重诸经既皆有所论着而於史学尤长其用古策书遗法作大事记诚史家之大法也当时朱文公盖深服之谓自有史策以来无如此书之奇者初公为是书务存古意故其与解题各自为书今用春秋经传相附之例以解题附见於各条之下虽知非公之本意而庶几习其读者获便於观览间窃以臆见复加L辑而补其一二不韪之罪则固所不敢逃也
灵谷书院记
灵谷书院在麈湖山中麈湖者贡溪之名山崇峻而幽邃最为奇胜与龙虎山相距十五里相传昔有学仙此山者常见t鹿饮湖水麈鹿之大者故山以得名由饶岭之阿从山址东陟有大石中判离立涧隈作门焉曰龙w关由龙w行数十步北过涧两崖壁立从崖隙仰见青天如横石梁白水两道迸落底蜿蜒数仞若龙状曰青天白龙由涧北往东行俯瞰灵湫湫前百十步两石偶立如削者双剑石也迳折经石下逦迤过濯缨涧涧流至是泓s而深洌可濯可沿过此而行稍就夷旷有隽峰出涧南峰下石室可坐数十人别取道涉涧乃至其处曰得道岩有仙者祝氏尝居之又东过云门隔涧列嶂如枢其下有石拔起数十丈绰约秀整状若飞仙涧左群石盘?为台遥睇飞仙石如将迎之曰迎仙台至是径阻~劳攀跻折而少南径出台上俄而回眄向所见飞仙石乃在下矣复东去迳益峻风泉益i有大石约十许围高可四五丈峙涧北其址无所附着曰飞来石自是长林乔木蒙密蔽翳行二三里复有两削立瀑流灞∠伦⒄呦靠诜扇也稍进有门曰云雪之关入关度桥曰问津而桥北则为麈湖矣湖东北筑堤湾环如偃月曰驻鹤坛坛北有屋曰天游庵由庵东南入桃坪i涧流西转涧侧皆?桃坠红泛波演漾可爱曰流花屿复益西入广中壤土甚膏润异草苯?曰玉苗坞坞西行百步攀援而上有亭翼然e叠t皆在履屐下而仙都XT平畴远水参错乎烟霏渺莽间举在目睫曰一览亭又北经庵後上凌~颠望彭蠡潋ト绫云林三十六峰若荠在地自山址至是约行十余里而山之峻极矣乃循来迳还庵前沿涧东行北过漱芳桥入东谷两山相并如负其内则廓然以虚所谓灵谷也入灵谷而望第见峰峦旁拱清泉s石与古树长萝相映带邈然若与世隔而书院在焉书院者里人桂先生之所建也初桂氏在其乡最为着姓自司空公显于五季之世其後往往擢儒科跻仕籍诗书文泽继继绳绳凡十世而先生出焉先生讳本字林伯承家学之渊源覃思经术推其所得托诸述作以卫翼圣贤之道其所着有四书通义五经统会三极一贯图金精鳌极类纂道统铭等书皆能致力於前儒之所未及而自立於不朽者也故其讲学兹山知道之在己者为既重而不以世好动其虑一时学者翕然从之游书院所为作也书院成於延佑中为屋三楹间东为端フ西为钝斋而讲说栖息暨庖之所咸备焉自昔君子之为学必居乎深山幽遐寥之境纷华盛丽无所接於耳目故能精神澹而志虑专而於道为有得也宋如V胡公翼之及平阳孙公明复奉符石公守道实相与读书泰山者十年学既成矣故出而用世皆卓哉圣贤之为道者也今先生之居兹山可谓古人之为学虽终隐不出为世用而其立言亦足以绍前哲而垂後昆其於圣贤之道复何焉且麈湖之东有象山者陆文安公之所讲学也陆氏之学简易正大然与新安朱氏并立而异趋先生固继陆氏而兴起者而所学则本之朱氏为多盖庶几会朱陆之异而同之学术之懿不其有可徵者欤呜呼九原不可作矣而先生之子孟元方尤力学善文章号能称其家自先生没元方与其徒仍讲习於兹丽泽之益久而不替何其盛哉元方属余书其颠末故为之记而并道夫山水之胜俾来学者知其所自云尔
云林小隐记
金G葛君孟桓为余言其所居在云林之北云林者其邑之大山有三十六峰峰各有名曰白马石诸出云三峰又诸峰之雄俊而拔起者也山之支冈裔阜蜿蜒逦迤散出而错峙数十百里间为高丘长壑参差相属往往形胜回合而风气融会故凡厌声利嗜闲旷者莫不宅幽?胜乐居之其地有曰太平原者两冈互向重阜外拱而溪流出其中G之旁冈阜之麓大底丘壑深邃土壤夷衍又多修篁古木相掩映居其间者皆邓氏吾家世居葛坊距此半舍顷岁避地而来即邓氏之偏结屋定居焉吾居在溪东而溪之西为吾弟仲躬之居即所居而南望所谓白马石诸出云诸峰者相距十许里秀色爽气可揽而致也於是吾居焉而乐之朝出u夜归读古人书或钓或游以适吾适而吾父又弃官学道筑庵云林之原相去六七里可早晏候温跻跃∽拥烙治嶂所师友者有桂君叔临善为诗而尚风操与吾居甚迩尤便於切而不至为庸人之归吾何求於世哉逍遥於兹隐约以终焉不啻足矣好事者因题吾居曰云林小隐愿有以记之盖孟桓之尊父起家风纪而季父发轫儒林俱为时名公及孟桓兄弟又笃学有文循谨雅饬能称其家余托交其父子兄弟间既久不为之言得乎汉范滂之称郭林宗有曰隐不违亲贞不~俗而史言林宗有至孝其亲欲使给事县廷又举有道皆不应虽善人伦而不为危言激论恂恂善导使士纂成名墨孟之徒不能~也孟桓尝用荐者授儒学官不就事其亲以孝闻且驯行素为乡里所推服然则滂之称林宗者固所为孟桓称也而余复何言耶因念往年客京师危公太朴尝示余云林记其道三十六峰名状甚悉余读而爱之恨不身至其处太朴因言其居在白马峰下门与山对当云雾收a时t峰前献如列可历数他日傥乞身归老子幸访我相羊泉石间一一指以相告庶知吾文为不诬也呜呼危公不可见矣今乃为孟桓记斯居其亦有慨於余心也哉
杨氏义塾记
古者二十五家为闾闾有塾里居之有道有德者为之左右师而闾中之弟子学焉其为学也事父母亲师友睦族A幼则洒扫应对之节礼乐射御书数之文也长则格物致知诚意正心修身齐家治国平天下之事也於是焉朝益而暮习其苟未出而从仕未始离乎塾也若夫庠序则岁时以属其民行射饮读教法序齿位而书其德行竣事则复返於塾焉盖教之於塾所以敦其孝弟之本养其德性之知而属於庠序则习容闲礼考德问业以观其材以验其用是故去民愈近则施教为愈密凡属民岁读法州长仅四等下之则党正七族师十有四而里胥殆无时焉以是知民常在塾非出而仕不离乎塾也惟夫民聚故教易成而人材以多俗化以美此三代所为盛也自後世学制废民散无所系往往越乡违亲以就学而其学亦非复古之所为学矣於此有人焉即其里闾建塾立师聚其乡之子弟而教之不犹三代之遗意欤处之松阳有杨氏在其乡世以好义称所居曰西G自其父祖皆有志建塾而弗克遂至文焕字景尧知学而尚行乃祗绍先训即所居之近度闲旷之地创为屋庐其中为寝象夫子燕居而前为论堂堂左为室祠范文正公朱文公又左为斋曰主敬为弟子之所肄习堂右为室以祠其祖父又右为斋曰守义为师友之所栖息高门外闶重围四周库庾庖及凡器什莫不具完盖其经画者累年而以岁庚子某月日告成割腴田百隶之以二十供祀事八十以给其师其田之入悉入於塾杨氏皆勿与又置田二十别储其入以济族党之穷乏者郡士桑君天定尝为其县文学延礼为之师子弟之来学者恒数十人事闻大府为蠲其田役而部使者复移文\厉之规制之详几侔於庠序矣嗟乎学制之废已久况乎迩年干戈相寻而儒服俎豆之事举不暇讲杨君乃独倡为义事图以淑其乡之人使为成材而备国家之用蔼然有一家三代之意此固君子之所喜闻而乐道者也杨氏之乡友薛君益为之来取记余故推言古制而书其成役俾刻诸石以告来者焉
心迹双清亭记
上清程外史即其宫东偏青云墩之麓作亭焉初云屋陈君尝建山居其所久而以废希石黄君继即其所作怀云山居壬辰兵燹复废不存外史之亭所为作也亭凡三楹间高可数仞t石为址崇亢而疏敞遥对麈湖琵琶圣井诸峰层峦叠嶂如翠屏排空杳在天半藐姑象山隐如隆如出其东琼林仙岩或起或伏列其右t山秀色可揽而致也前临大溪萦纡如带而俯瞰琼台琳o浮丹涌碧掩映於林霏苍莽间亭之四周大抵长松修竹苍凝翠结错杂相蔽亏林[徐兴振发天籁而玄猿白鹤清响互应游其间者疑为真神仙境非复人间世也客有语外史者曰吾之游斯亭也荡开灵襟助法神观恍兮惚兮如神行万物之表而情超八极之外意者列御寇之御风庄周之天游殆不是过心之郁者廓然以摅迹之累者超然以舒是可谓心迹双清者矣盍即是以为亭名也外史曰噫子之言就子之所得言之耳抑吾之所闻者非是之谓也谓吾果有心乎吾心泊然其犹太虚耳止水耳日月之明不能烛其微鬼神之灵不能测其倪虽吾亦不自知其主宰我者此也是可谓之有心乎无心乎谓吾果有迹乎吾虽不能不与物接而固未尝物於物也当吾乘天地之正御六气之辨以游於无物之始而无所穷止虽吾亦不自知所当止而止矣是可谓之有迹乎无迹乎心与迹俱无矣而果孰为清乎且吾闻之心迹俱无者至人也至人无己己不有矣於心迹奚取哉吾之所造非敢及是也然即是论之与子之所得者不其有间乎虽然吾之作斯亭固将与\人同其得耳子之言吾安敢废也乃遂以名亭而并述客语以为记外史名元翼字南冥程姓游京师尝侍祠竹宫居久之出领镇江某观事遂加号真人迁领杭州显应观寻弃还居上清云
郑氏水木居记
郑子夔先生家於安仁县西十里高岭之阳大田衍原其平若掌一望弥数里而小溪出其间萦纡如带曰朱溪朱溪之流南入於大溪曰云锦溪当春夏时溪水泛溢舟v可通也朱溪之上乔木翳苍然相蔽亏而郑氏之居在焉先生谓B曰昔者吾友豫章胡伯友氏学行之士也与吾游而密尝名吾居曰水木居而虞文靖公魑陌补皆为之赋咏上清方方壶外史又从而图之吾之家居也坐繁临碧湍水木之清华接於耳目而会於心者无时不在也自兵兴以来所至焚毁乡井丘墟而吾故居荡然矣於是吾旅食於外者久之戊戌之岁始返初服诛茅以为庐庶将优游而终老焉水清木华向之接於耳目者故在也而诸公之篇翰废轶不存矣吾宁无有慨於心乎子幸为我述其意时时览观焉尚或有慰也B自顷岁获定交於先生先生之详能知之盖其早岁即受业於乡人李君仲公李君之学本於濂洛而兼尚乎简易之说封殖深固践履坚U可谓圣贤之为道者也先生从之久其所得者可知况虞鞫公以一代文章宗工而先生又皆及其门声光气习之渐染尤非他人所能及用是江东西间名誉蔼然着称焉然其重自韬韫不苟为进取所蓄者厚而发之薄所用者宏而出之微於是今也年u六十亦无复当世之志矣宜其即平生藏修游息之地隐处以为乐而感今怀昔之情有不能自己也昔者诗人美贤者之隐处是故考盘之诗作焉其首章曰永矢弗谖言其乐之弗忘也其次章曰永矢弗过言其乐之不u也至於末章又言永矢弗告则其为乐有所独得且不复以告人矣B方与时浮湛入而未能出闻先生之风深用自他日或相从水木之间而载赓考盘之什独得之乐傥能告我乎哉姑志此以为记
开先寺观瀑布记
庐山南北瀑布以十数独开先寺所见者最胜开先瀑布有二其一曰马尾泉其一在马尾泉东出自双剑香炉两峰间为尤胜或曰瀑水之源昔人未有穷之者或曰水出山~顶冲激入深涧西入康王谷为水帘东出香炉峰则为瀑布也十一月十八日日南至余约郡守吕侯肩舆十数里至开先主僧志一作丈室未成邀坐茅屋中乃访漱玉亭却至龙潭石峡口由寺至亭可二百步由亭至峡口仅数十步盖自远观之瀑布出自两峰间如泻天半由近而观则二瀑下注汇为重潭潭水出石峡乃为溪循山足东流以入於彭蠡当峡口仰望但见水从潭中出岩谷回互二瀑所从来不可复见矣峡石上刻青玉峡及第一山字大二尺米芾书也石间多题名石枯字画浅初不可悉辨命左右掬水沃之字乃见大率宋南渡後人其人无闻者居多可识者才十二三因慨君子惟植节砥行乃可不朽苟不出此虽托名岩石未久人不识也又从石壁间读淳熙中郡守祷雨神龙示现事一公为余言岁春夏交大雨後瀑水盛潭遽溢积叶坠梗皆荡涤去不留谓之龙洗潭或岁旱人来取水潭中祷龙神辄有应至今常然回坐亭址上亭废已久亭下池亦为石所堙初寺僧作石溜接潭上引水至寺中给庖又凿石作此池即苏长公赋诗处也径八九尺溜水从潭上来流入池乃从池中复入溜以去而石溜废亦十五六予命一公葺之一辞力弗赡也明年三月廿六日雨初霁郡中又无事复约吕侯及通判罗从道幕宾徐君弼姬执中星子令葛俊德游焉比抵寺诸公皆先诣一公余独径往潭下坐石上瀑水方怒泻奔腾荡激声震如万雷令人心怖神悸股战栗不休顷焉诸公至见余独坐又色变皆拍手呼大笑然水声?洞呼笑声亦不闻也寺僧云龙适洗潭矣於是一公丈室已完又作竹苋接石溜引水过阶除下清驶极可爱余命取水煮新茗一公谓近从後岩下得泉一洼以煮茗味比瀑水乃倍佳试之果然暮乃回六月十日余被召将赴京念人世行止不可必万一有他累则清游不复得因与郡人段谦曹元同泛过落星湖约得路之半舍舟以行一公与光应知余来远出迎乃与二僧手行至招隐桥坐桥上桥在寺前五十步潭水为溪所经也其西东松杉枫杞苍翠色掩映从?底望鹤鸣诸峰高出?杪仅尺许隐然如画图中见又从?隙见岩腰采薪人衣白大如粟初疑此白石耳有顷渐移动乃知是人也桥下流水触石??鸣尘虑俗想荡涤殆尽久之不能去乃造一公所i余其所赋诗又出楞伽经使予读读尽卷颇悟微旨一二应公者戒行清峻略涉书史年且老不欲他走一公邀留与同处郡中乱後无读书人可与语余因数与往来一公请予诣潭下是时久不雨瀑布流且~余指笕中水谓曰此水一耳何必复往也是夕宿寺中夜半雨大作比晓余未起应扣门告曰瀑布流如故矣盍亟起观之余欣然揽衣起倚阑睇视良久日初出红光径照香炉诸峰上诸峰紫霭犹未a光景恍惚可玩不可言也应因诵李太白观瀑诗又诵笑隐题太白观瀑图诗余笑曰安知今日无太白耶胡可谓古今人不相及也比午乃还一公间为余言开先者旧传梁昭明太子之所栖隐南唐元宗在潜邸亦尝读书於此招隐桥其所造也後归践尊位乃即此造寺故以开先名有了岩和尚者实开山宋以来住山者皆名德寺前有松每株大数十围佛印元禅师手所植近时南楚越公乃尽伐以建寺见者惜之而寺今亦为o灰矣岂非数乎一之居此所愿图复其旧而适此大法凌迟有志未遂幸丈室苟完聊安余息而已公尚丐我一言以记之吾之愿耳余诺之未果为也
游白鹿洞记
余到郡已数月欲至白鹿洞甚渴左右为余言往时荆棘塞路不可往顷因伐大木往者\路乃始通然路上虎纵横苟欲往非多拥驺从不可用是欲行辄复止会行省符檄郡府取大木余因挟星子令及都昌主簿彭能领丁夫与同往去郡北行十五里至罗汉寺路分两岐由东入栖贤谷西则至白鹿洞也比至两山势回合当其合处涧水出焉过涧逾小岭岭有缺若关门然入关路循涧北并山转涧南皆良田也约二三里乃至书院遗址正当五老峰下书院毁已十五年树生瓦砾间大且数围前有石桥曰濯缨其左又有石桥曰枕流过枕流则从列女庙登北冈冈上有大杉木六七百年物也有司今尽伐为御殿物矣於是书院所存者独此二桥从卒指殿堂斋庐及风泉云壑楼故处以告甚历历慨想昔日规制不可见惟闻山鸟相呼鸣山谷虚余韵悠扬恍类弦歌声或云从此右折东南逾重冈行二三里乃至所谓白鹿洞却从洞後复右折陟岭乃可到寻真观望水帘也不果往徘徊久之而还按白鹿洞唐李勃读书处也南唐N元中始即其地为学给田以食其徒所谓庐山国学也宋初天下未有学惟有四书院睢阳石鼓岳麓及白鹿洞也太平兴国二年皆赐白鹿洞九经当时学者数百人至崇宁末乃尽废及淳熙七年考亭朱文公为郡始斥其旧而大之又定为学规示学者来学者益\而白鹿洞之盛出他书院右自後守其成规二百年如一日也而隳废今乃如此余亦无如之何也余尝怪世之为佛老氏之学者其宫室一废坏辄修举之不旋踵岂佛老氏之学能盛於儒者哉盖为其徒者有勤行之意坚持之操能必其成故也至於世儒习圣人之道常]c不自振不能以有为而圣人之道顾因委弃郁塞而不得行呜呼此其弊也非一日之积矣余於是盖重叹之也
游栖贤院观三峡桥记
五老峰於庐山为西面即郡治北望峰如屏障蔽其後违郡治北行二十里转五老东入岩谷中栖贤寺在焉余旧读苏次公栖贤寺僧堂记云栖贤谷中多大石岌I相向水行石间其声如雷霆如千乘车行者振掉不能自持虽三峡之险不过也故其桥曰三峡度桥而东依山循水水平如白练横触巨石汇为大车轮流转汹涌穷水之变寺?其上游右倚石壁左俯流水石壁之趾僧堂在焉狂峰怪石翔舞於檐上每大风雨至堂中之人疑将压焉问于习庐山者曰虽兹山之胜栖贤盖以一二数矣又闻苏长公云庐山奇胜处不可胜纪独开先漱玉亭栖贤三峡桥为二胜栖贤寺於是废已久残僧数辈皆出居田间左蠡有僧曰惟贤颇通世间法余谋於府僚俾之住栖贤贤曰俟吾结屋山中完公当来游也七月望贤使来告曰屋幸完可游矣明日即偕吕侯暨葛君往时暑甚舆夫⒙糯拥琅允坎中掬水饮至谷口日卓午矣未至桥十许步石岩下观陆羽泉乃至桥上从桥上俯视涧底亡虑百千尺或云以瓶贮水五升许从瓶嘴中出水缕缕下注瓶竭水乃着涧底欲试之不果又云桥鲁班造盖谓贤经壮奇惟般乃能造耳非谓真造於般也距桥北十许丈有大石方整状如棺横亘涧底相传尝有孽蛟从谷中出水怒涌势将坏桥时主僧有道行此神挽此石扼之蛟退桥得不坏过桥北转行百许步涧水至是汇为深潭有龙蛰焉苏长公诗所谓玉渊神龙近即指此也又相传昔寺僧尝浸甑潭上俄失所在後有人从湖南来云甑从洞庭湖上出甑上有栖贤字可验故知此潭下通湖南也此其言皆诳诞不足信已乃径造贤公新屋下法堂故趾也至是五老峰乃Y然左出寺顾在峰後日方炽忽云从谷中起俄顷雨已至有风南来雨复旋散日光穿云斜照峰上岩谷石湿芒采相射宛然金芙蓉也贤公留余宿约明日谒赤眼禅师塔塔距寺北行又十许里岩谷深~处也栖贤寺实禅师所创道j余辞与葛令先归而吕侯乃独留贤请余重书苏次公僧堂记余谢不善书又欲余和长公诗余谢不工诗则题游山岁月氏名遗之以附昔贤故事按次公以元丰三年夏六月来游时谪官往高安而长公至此则七年六月时自黄移汝送子迈赴饶之德兴尉云
王忠文集卷八

[book_title]卷九
<集部,别集类,明洪武至崇祯,王忠文集>
钦定四库全书
王忠文集卷九
明　王B　撰
记
自建昌州还经行庐山下记
八月余自京还九月以事行郡境二日泛左蠡扬澜至都昌县四日由都昌出彭蠡过飘e沙宿芦潭五日至建昌州七日回至芦潭北风作舟逆风不可行八日复至建昌九日舍舟取陆而还是日宿德安县十日发德安西北行三十里至庐山下访汤泉汤泉在路南距山址不半里L石池者五南一池极热手不可探北四池水稍温人往往入其中浴然皆作硫黄臭余旧闻凡汤泉下必有硫黄惟骊山下者乃是矾也矾毒石本草云性热入水水不瓴鲜扯肥鼠食而死也又数里过醉石观陶靖节故居其地栗里也地属星子县而星子在晋彭泽县观已废惟有大石亘涧中石上隐然有人卧形相传靖节醉即卧此石上也按史靖节彭泽令督邮行县吏白当束带见之靖节不肯折腰小儿遂解官赋归去来辞而归义熙三年也是岁刘裕实杀刘仲文将移晋祚陶氏世晋臣义不事二姓故托之辞以去若将以微罪行耳梁昭明谓耻复屈身异代要得其心夫岂以一督邮此悻悻乎靖节既归益放情於酒人知其乐於酒而固莫窥其所以然也或云观南诸山即其诗所谓悠然见南山者也其旁居民多陶姓云是靖节後又数里简寂观观亦不存简寂者陆修静慧远法师之结白莲社也同社者十八人陶靖节陆修静皆与焉远公居东林在庐山北靖节修静尝访之东林之近有虎溪远誓不过溪或过溪虎辄鸣及送二人不觉过虎溪皆大笑世故相传三笑图或曰慧远卒於晋义熙十二年丙辰年八十三修静殁於宋元徽五年丙辰年七十二丙辰相去六十载推而上之修静生义熙四年丁未慧远亡时修静才十岁尔至宋元嘉末修静始来庐山时远公亡且三十余年靖节死亦二十余年矣安取所谓三笑乎或曰晋盖有两修静也自苏长公作三笑图赞而黄太史以此三人实之蒲传正刘巨济晁无咎之流皆有所述陈舜俞庐山记其说亦与太史同此其是非固未决者也又循山下西北行未至郡治二十里归宗寺在金轮峰下山势方凝然忽石峰从山腰拔起如卓笔高与山齐峰顶有舍利塔俗呼耶舍塔释氏书云佛灭度後所遗舍利八万四千散在人世龙宫皆贮以金瓶宝箧建塔藏焉东晋时耶舍尊者自西域奉舍利来八万四千之一也於此建塔塔高若干尺范铁之外包以石峰峭峻铁石重人力不可施皆运神通力致之俗故呼耶舍塔耶舍亦与远公社尝举如意无言以示远远不悟即拂衣去是时禅学未入中国而兆则已此见矣耶舍之去迳上紫霄峰紫霄又在金轮东也寺相传右军故宅有池水色黑曰墨池羲之之所洗墨也羲之尝慕张芝临池学书池水尽黑此其故岂信然耶今临川郡城东有墨池南丰曾氏记盖深疑之以谓方羲之之不可强以仕而尝极东方出沧海以匾忪渡剿间岂其徜徉肆恣而又尝自休於此耶余谓以彼之可疑则此之不足信非耶宋元丰间真净文禅师住归宗时濂溪周先生自南康归老九江上黄太史以书劝先生与之游甚力以故先生数数至归宗因结青松社若以踵白莲社者又名寺左之溪曰鸾溪以虎溪其事释氏所传世皆谓先生实传圣贤千载不传之统岂其有取於佛氏之徒而愿从之游甚者又谓濂溪之学受於寿岩佛者此又厚诬吾先哲者也余以不然大贤君子於其道既有得矣其於形迹未尝以累也况先生之高致如光风霁月初无凝滞固奚必深辩之耶及淳熙中应庵y禅师继主归宗朱夫子时郡亦尝与之游y公盖临济正传於大慧适孙归宗虽非巨刹以屡名僧所居号天下归宗今寺亦废故基树所蒙蔽不可入余徘徊鸾溪上甚久日已暮遂复行数里宿开先寺明日乃还
南康六老堂记
彭蠡之上有山巍然而起凝然而止者曰庐山禹贡所谓敷浅原也後世匡裕结庐居之故名庐阜或云古有匡先生隐其上故复名匡庐而世又称之庐山也盖自仑分支南衡岳以作荆萍扔址种д叨东南五岭而东北庐山山之延袤非甚广也凝峙非极高也而扶舆旁薄之气来之悠远聚之顿特锺英精粹结体f峭故望重於世而昔人以衡庐并称之然其土燥石枯冈阜并出以扼大江东来之势是九江其阳则千岩万壑土水秀润是南康当山之西来也其势方崇而遽止峰者五崭然雄~五老峰五老之麓散t冈皆蜿蜒南行二十里前临彭蠡乃止其中一冈所止独稍後南康郡治在焉即郡治而望之其左旁诸冈i流前揖而右抱状若城郭五老列其後如屏障然相传郡故滨湖治其徙置今所实始於考亭先生文公朱夫子先生以淳熙六年来守八年乃去官二年之间政看笞牌湟虐之在人余之在物距今二百年故未泯也先生之去後人尊贤尚德之意无所表见乃作堂於厅事之东偏名之曰六老盖以先生配五老而六也呜呼自天地开辟即有兹峰而南康由军路由路府前後守者不知几何人而後人独以先生与诸峰并称是区区者谁实使之故尝闻之尧舜禹汤文武周公相传之道至於孔子乃集其大成孔子一再传曾子子思孟子而遂~周子二程子复续其传而道以南至於朱子又集其大成朱子之道所谓穷天地亘古今而永长存者以之配兹峰而称固出於人心之实见非偶然也夫何十年以来兵火荐臻郡治废毁久不加理B来同知府事乃请於行中书省得属州民屋之没官者五楹间建之於厅事之後因仍以六老之名名之诗曰高山仰止景行行止固亦承学区区之志也是役也前知府吕侯明今知府孟侯钦及通判罗君顺理经历徐君泰知事姬君权皆e力赞成之元年岁丁未夏四月十三日则成之年月日也
南康二贤祠记
南康故有祠宇以祀濂溪先生元公周子考亭先生文公朱子曰二贤祠至正壬辰兵燹之余祠废者久元年岁丁未实B至郡之明年始即其故趾作屋三楹间祠以复其旧周子朱子郡国之通祀也南康乃独并列而专祠之何也此邦二先生之仕国也因其过化之地而祠事建焉系人心崇德化也按周子当熙宁初由广南东路转运判官改提点刑狱公事以属疾且将改葬其先墓遂求南康寻上其印绶分司南京朱子以淳熙五年秋被南康之命累辞不允六年春三月乃到官八年春三月除提举江西常平茶盐待次而去盖周子在郡居亡几何而朱子则居官者二年兴学宫建公廨蠲属邑之租税立先贤之祠宇造石闸以I水出官粟以赈民遗爱余班班故在也此邦祀事之所建者岂特以二先生继往圣开来学而承斯道之统哉昔之循吏固有既去而民见思之立祠者矣所以系人心於无忘崇德化之有本庶其在此殆未可与郡国之通祀例论也虽然二先生之道衣被乎天下虽万世一日也盖圣贤之道犹天地之示人霜露日星无非至教川流山峙皆其仪刑随寓而存初无间於今古邦之长吏与凡人士岁时奉尝於斯萃止即其秉：玫轮心扩而充之以求至於二先生之道斯可也呜呼人生於两间而与天地同体出於百世之下而与圣贤同心岂待强致而他求哉亦在乎反求诸身而自力焉耳况二先生之道具在方册学者自童幼而白首同所诵习者乎习矣而不着行矣而不察此则夫人之通病而道之所以不明不行也是故奉其祠必也思其人思其人必也其道此B之所望於後来而亦今日所当自勉者故记而а灾祠在郡治之南三百步庙学之西一十步前临彭蠡而庐阜在其西旧有记石今毁不可考云
羽福轩记
姬山朔隐於上清山中作屋达观堂之东偏而居之抱真而玄览澄神而凝思居常裕如也尝题其轩之曰羽福其言曰人情之所愿欲者莫重於福矣自吾视之其轻犹一羽然尔吾非蛉酥情以其所重者轻也夫人以重而吾则轻视之则举凡天下之重者不能累我矣此吾之所以道者也他日客有过焉而语之者曰子之所谓福是世之所谓福也今夫世之所谓福者我则知之安富而尊荣位高而权盛耳目口鼻四支之所嗜j无求而不获无好而不遂也此其福也固人之所愿欲而不可必得者也今子独之一羽此其自待也重待物也轻庶几知道者乎虽然未也徒知福之福而不知非福之福不可也夫福与祸相倚伏者也福之厚矣祸未有不从之者也吾且与子论非福之福夫轩冕人之所荣也而吾视之如涂泥尔金玉人之所爱也而吾视之犹土苴尔岩居而穴处寂寞以宗也草衣而木食澹泊以生也攻苦守约人情殆不堪焉若是者世之所谓非福也而吾则以福焉何也吾之道本大故也噫非福而以福虽谓无福可己无福己子尚奚得而之乎夫以福之福福虽视之轻犹有累乎物之意也以非福之福而福则且与道而徒矣尚奚外物之累乎虽然未也吾闻之古之至人相与交食乎地而交乐乎天天下之故不能以相撄是之谓自亡其心盖其心犹死灰而身若槁木之枝然若是者福之福与非福之福皆无所用矣夫人之所本者身也身之所主者心也心与身既不有矣而奚取於福福既无用矣又奚於羽乎吾尚冀子之进於是也苟进於是焉则子之名斯轩者吾其无取乎尔矣姬山朔稽首谢曰先生之语我何其至耶吾将着之朝夕因之以自进也客乃次第其语以授之姬山朔者周艮初姓名之别称其字曰白士有道之士也尝与客方外交客谁金华山人王B子充甫也
重建徽国文公朱先生家庙记
徽之婺源文公先生子朱子父母之邦也先生之先家歙之黄墩唐天佑中八世祖以官留居婺源今州东万年乡松岩里其世所居也盖自吏部公当宋宣和建炎间历建之政和剑之尤溪尉因葬其亲於政和而生先生於尤溪由是侨居建剑之间吏部之卒复葬建之崇安而先生遂定居於建矣先生於绍兴庚午既登进士第至淳熙丙申属予祠家食两尝归婺源展省邱墓宗族而去当丙申之归也先垄松楸已伤於乡人而与乡之子弟讲学於汪氏之敬斋则故居已不复存厥後事异而世殊故居之遗址亦非朱氏子孙之所能有矣入有元且三十年五世从孙光始以诉於浙省闽宪又将三十年而吴郡于侯文傅守是州两府乃以其事诿之然後故址以复且请於朝用子孟子故宅立庙例立朱子家庙於其地得旨如所请而家庙以建庙成之岁後至元乙亥上距先生之殁一百三十有六年矣然庙虽成而无田以祭朱氏故所有田百亩久占於富民光复以言继而茶陵李侯祁佐是州之经理而尽复之始得用其田入以共祀事而五世适孙胧底越来归奉祀焉至正壬辰州毁於寇庙亦不存甲午权知州事括苍叶侯琛庚子守将鄱阳余侯椿两尝新之皆旋毁於兵燹今元年丁未金华程侯斗南字彦梁守之明年也州事既简乃议之重建乡之人士咸乐输材荐工以柚之爰即故址以基以构庙室中严门庑如列规制之备悉视其旧而加整饬焉庀事於四月讫功於九月董其役而领祠事者胫子境也於是前建康儒学正詹恒德化县主簿汪惟善皆州人以谓程侯之绩不宜无述乃相与谋属B文刻诸丽牲之石呜呼自孔子而後曾子子思继其微至孟子而始着由孟子而後周程张子继其~至朱子而复明朱子之道固集圣贤之大成者也厥今天下学宫以先生通祀然其於婺源则犹孔子之曲阜阙里所在家庙建焉又所谓贤其贤而亲其亲者欤先民有言盛德必百世祀况吾先生之道万世而无弊朱氏子孙修其岁事有引勿替固将世世而不忘若夫贤师帅崇尚教道而LL焉图起其废坠非知治之本末者不及此也秉：玫氯诵乃同嗣政者盍亦思所慕效也哉B是用备着其事以示後来若复田之事已具虞文靖公所记而兹并及之者以其有系於庙事也
写易轩记
去淳安县治北五里山峦回合其地曰石峡有方氏之居焉方氏在宋季有以抡魁致位礼部尚书者学者称之曰蛟峰先生宋亡坚卧不起而推其所学以淑诸人因即其居书院尚书之曾孙以愚实世其家学且蚤擢世科仕郡县入太史属当运去物改之余亦复遂其高节而无又去石峡北五里珠佩峰下结屋居之去人境益以远学徒有执业来受教者弗拒也此其进退出处庶几有合於易道之时中者乎太史晚益好易尝即写易之轩而以写易名之B之先大父昔尝主教於书院交方氏也久於是太史以契家故属B之记昔者窃闻之易之书广大悉备四圣人精神心术之所寓者何其微也然而有先天之易焉後天之易焉要其画卦重卦之义固不同也是故阳奇耦积成三画而八卦此先天之易也故曰太极生两仪两仪生四象四象生八卦是画卦者积阳奇耦三画而始成也八卦之三画既以成列复重以本卦之三画而有上下二体既又相错相荡而六十四卦互成焉此後天之易也故曰兼三才而两之是重卦者八卦之上复加八卦而非三画之上加一奇一偶六画也邵子之图以乾至剥坤卦之次第虽与易经不合然实自然之序若其所谓八分而十六而三十二而六十四者则盖使人触类而伸之以见易道之无穷而重卦之义不在是矣然吾朱子乃有取於是焉则後学之不能无疑者也虽然盈宇宙间皆太极之妙而人物得之以各正性命然则易固我之所自出者也故求易者在乎内反诸心精体而实践之以会夫体用之一原显微之无间固不必惟文字之泥也邵子之言曰先天学心法也万化万物生乎心也此固易之本而圣贤之所谓学者欤太史之居於斯也观象而玩占心之所契必有得於文字之外者而余何足以知之姑疏所闻以求质请遂以记焉
建昌州新作谯楼记
建昌州治之前旧有谯楼其上则伐鼓鸣角以警昏昕置漏数刻以节昼夜而其下门闳於以出令行化而集吏民肃宾客焉至正壬辰州毁於兵楼不复存前知州涿郡刘侯贞尝重建其厅事而楼以费钜不克今知州真定赵侯有庆居官之明年州事就简乃始鸠工]材而新作之屋三间列楹二十其崇三十有九尺雄壮宏丽几倍其旧既成赵侯合僚佐以落之士民具瞻江山改观於是乃称其所以州者矣洪武戊申二月壬寅朔其落成之年月日也初赵侯将兴楼役余方佐郡南康以其事告余余谓侯曰第成之吾当记之耳及成侯使来告曰楼成矣愿记且夫子尝坠言焉幸勿辞余乃不辞而记之曰夫今之所谓州其提封之广编户之\视古侯伯国门观之设所以昭示等威宣布教令礼之所得者也得而不则失於俭不得而之则失於僭君子无取焉尔矣建昌之有谯楼揆之於礼其在所得实由赵侯政练敏而周裕能使民以时而同知盛君思道判官奚君万里又e志壹虑力赞其谋故其役虽钜而民不病功不逾时而绩溃於成是其可书也已或曰春秋书新作南门及雉门两观传者谓常事不书凡书之皆讥也其讥之者岂以有加其度欤曰非然也春秋书新作门观重其事而已盖言新有故也言作创始也有故而创始则书之岂非重其事哉今兹楼役考其由则有故论其功则创始?事而书则合春秋之法矣按建昌州本汉海昏县地又艾县地也属豫章郡东汉永元十六年始置建昌县中平中又置永修新吴二县建安间又分置西安县晋海昏艾永修新吴建昌并属豫章郡而改西安豫章县宋永嘉中省海昏隋开皇中又省永修豫章新吴艾四县入建昌县唐武德初置南昌州又分置龙安永修新吴三县州寻废仍建昌县而三县亦省入宋太平兴国七年置南康军而建昌县始来属元元贞二年天下大县州而建昌县始州此其沿革之略也余既书其成绩而州之沿革前无所登载因并着之
纬萧轩记
丹邱子侨居秦淮之上结屋三楹间制甚朴陋盖不用瓦而织荻簟覆其上以蔽雨屋之四傍屏障者皆是物也他日临江君造焉D曰是岂庄周氏所谓纬萧者乎以此屋殆贫贱者之居尔子顾安之盍遂以轩名也丹邱子走见金华生曰临江君之名吾轩也近取诸物诚亦称矣抑君子居室之义未之闻也先生盍有以言我之意哉金华生冁然良久乃谓之曰若知之乎君子之居也不饰於物不累於俗苟安其身焉斯可矣彼世之贵富者我知之矣广宇渠渠隆栋巍巍藻z而文楣绮疏而锦帷於是乎其居之也志肆而神怡若是者诚亦足乐矣然孰知乐者哀之媒侈者祸之基不旋踵间覆亡而灭夷者往往而是也彼所藉以乐者吾见其桎梏羁而已耳曾足歆艳乎唯君子也不然环堵之区方丈之室茅茨不翦蕙药是饰蓬户瓮牖无异乎琐ь妨Q也木榻菅席不殊乎重茵桃踩羰钦吆我参嶂心与理一吾之身与道一物不能以诱之俗不能以变之故常熙熙焉休休焉其处之若浮其行之若游人见其有所不堪也而不知其可以乐也彼贵富人之所乐者果可以同日而语之哉今吾子之居也固君子之所居也充是以往安之能终身焉乐殆不可言矣尚曷以余言抑吾闻之古有至人者其居也以亡何有乡以太虚家视天地犹蘧庐也八之远犹我户我闼也吾子倘有意居於彼乎子苟舍此而居於彼也将吾有日乘成以相从未晚矣丹邱子谢曰先生之言其造於理矣於是笔之以记其轩丹邱子者王复本临江君者练伯上金华生王B子充也
樗隐记
清江胡居敬先生世家渝水之南天柱峰之下先庐毁於兵燹者一纪矣顷岁乃即其故址作屋以居而名之曰樗隐一日与其友王B相遇於庐龙山下具以其意告之曰樗隐者吾之托以自志也樗不材木也无所可用是以能终其天年也吾闻之庄周氏云B闻而疑之曰异哉子之托以自志者何其非类也夫世之所重者材也而樗乃以不材称材之所贵者用也而樗独以无用全樗奚足道也先生之起家也名进士历官也名御史谓之不材而无用非余所敢知也而欲托於樗以隐称乌在其知类也且庄周氏之论樗也谓不材而无用故得全其天年此尤一曲之谈非通论也木之材美者无如F楠豫章矣苟其产乎深山~谷之中虽百千年匠石不睨也使樗而植根官道之旁曾不拱把其不夭於斧斤也者几希而谓木之樗者天年独全焉无是理也彼庄周氏者盖徒悲夫世之人因材以累不若不材之愈故是有激之言然独不知不材者固亦有时而不免尤可悲也夫材既人累而不材者又复不得免然则将自处於材不材之间邪曰非然也材不材之间耸嵌非犹不免乎累者也嗟乎处於材不材之间而犹不免於累则凡可以累者独材之罪哉虽然余也亦尝闻於庄周氏矣所贵於有道者以能不物於物焉尔不物於物者游乎物之初而物莫能之损益也物不能之损益矣又奚材不材之论哉今先生之学固内圣外王之道也岂其不出於此乎夫苟出於此矣则其所造者人将孰得而名言之先生矍然曰噫子之疑我者诚是也吾其释然矣抑子之所闻政吾之所有事焉者也而子能言之盍书以遗我因以记吾居也遂书之以记
仰高楼记
嗣汉四十二代天师冲虚公既新作其居第复於其後构楼七楹间以登览之所经始於岁丁未之六月迨明年三月而落其成名之曰仰高之楼焉初三十九代天师太玄公尝作亭其居北华山之巅有乔松修竹清泉奇石之胜上清外史薛玄卿名之高风而豫章魑陌补实记之太玄仙去二十五年亭亦毁不存今冲虚嗣教之九年乃重作居第而楼以成登楼而望之麈湖琵琶徵君圣井藐姑云台仙岩象山诸峰四面错列於二三十里间独华山高风亭之遗址不一里而近岩姿林色可企而揽也故仰高所名而使来徵记於余夫太玄之道老子之所道也老子之道至矣无而无不无不而未尝有所也古之善治者盖尝用以天下而天下宁壹矣是岂恍惚窈冥而堕於虚无者哉然而虚极静笃而有无状之状无象之象焉视之而不见听之而不闻迎之而不见其前随之而不见其後岂非所谓仰之弥高者乎今吾冲虚之道即太玄之道而已其静也袭常藏其用而未尝穷也其动也及物守其一而无所宰也故其居而处乱世则至和所薰物无疵疠出而佐明时则一诚所格有以助宣清静之化焉前作而後述重规而叠矩其亦可谓善於继承者矣诗曰高山仰止景行行止此固冲虚之志也欤抑吾闻之神仙好楼居故汉世蜚廉桂观之属作焉想夫风晨月夕天宇澄肃冲虚之登斯楼也思念之顷[潜通太玄在天之神洋洋来下云Z凤舆百灵卫翊缤纷而後先[蒿凄怆如将见之庶几拥其庆祥之福乎胤胄神明之裔益以衍高风所被後百千世尚人所同仰於无穷哉
义乌县兴造记
今天子既正大统务以礼制匡饬天下乃颁法式命凡郡县公廨其前听政之所如故自长贰下逮吏胥即其後及两傍列屋以居同门以出入其外则缭以周垣使之廉贪相察勤怠相规政体於是而立焉命下郡县奉承唯谨义乌隶婺上县南昌张君令三年于兹威惠并行民吏悦服先是县廨悉毁於兵惟谯楼仅存令治所虽有屋而庳逼弗称君方图新作之而命适下乃益以兴造己任劝民之有余力裒材鸠工择日以庀事民咸乐趋之其中i事之厅厅之後燕处之堂厅之前仪门其左右步廊堂之後今所居屋丞簿之居各以序而廊之两傍t吏之舍又其东部使者分司之署其西则系囚之狱在焉总屋若干区以间计者八十有五旧基不足则取民地相并者益之而割他地之隶官者偿其民规制完美一如法式经始於洪武二年六月己巳至十月而落其成盖由张君使民有道故兴是钜役而民不以劳於是县之士友以书告余曰子县人也愿记之按县志义乌自汉以来乌伤至唐武德四年以县立绸州又置华川县七年州废省华川入乌伤而更今名华川故址在今县南三十里则县治之在今所旧矣然自县之义乌距今七百有余年令者不知几人而张君至是钦承上命乃始斥而大之虽君之材足以有岂因仍更革之际固系於时与昔南丰曾巩氏有云凡县之得能令难幸而得能令而兴事尤难今义乌得张君令既幸得其所难得而张君又能因时兴事以成其尤难者是诚不可以不记虽然事成矣苟非後之人相与保守之乌能以不废乎夫欲使後人保守而不废必托之文字乃可以永久而余不腆之文不足以传也姑书其兴造之岁月而着其成焉君名允诚字与名同尝大都督府断事官知事以选来令治行诸县最其善政甚多以不系於兴造兹不着赞是役者主簿李君某也
致乐轩记
吾友东阳蒋伯康氏家于南溪之上有穹栋奥宇亭馆园池之适焉他日复即内堂之前构小轩前临清池虚明而邃密以太夫人燕息之所而名之曰致乐会伯康以事来京师属予记诸其之左方嗟乎人子之事亲欲以致其亲之乐其心亦何所不至也寒焉而温之暑焉而踔时焉而烹熟芗以饮食之下气而柔声婉容而愉色凡可以乐其亲者无弗用其心也抑人同此心心同此理者也岂特伯康氏然乎盖人心虽同而人固有不能皆然者矣人子莫不欲养其亲也而亲不及待者有之亲则待矣而人子力不能以养者有之今吾伯康氏力足以养养之之方无弗尽也而太夫人春秋高益康强寿岂且子孙\多享其所谓养者固未艾也此岂夫人所易及哉虽然温跻食云者夫人之乐其亲者也吾尝闻之尊仁安义可谓用劳矣夫尊其仁安其义用劳以事亲以致其亲之乐者固君子之所谓孝而夫人有不皆能也吾伯康氏蕴其才器不时用而居乡里夙有仁义之誉故吾愿伯康於此加之意也苟进於此而使国人称愿佥曰幸哉有子如此则君子事亲之道岂复有加於此者哉予也奔走于外有母而不遑将也因伯康之属能无K然於心乎书以记之既伯康喜且并以志予愧也
谒周公庙记
洪武辛亥春余还自西б蚤t月二十五日戊寅至岐山县明日谒周公庙庙去县十五里出城循涧水西北行至山下乃折入山之腹而庙在焉至是四面皆~壑峭壁其间平地东西仅五六十步南北如之而稍修形势殊幽阻庙东北十数步有灵泉出岩石间即涧水所从出也庙之建莫详其所自始按碑记唐大中二年凤翔府岐山县凤栖乡周公庙出灵泉则庙祠在唐之前当已有之金兴定五年有道士市其庙作道宫县令李守节正其罪凤翔府录事判官游淑记之甚悉元初庙尽废至元十七年李忠宣公德辉行台陕西欲起其废而有司力不逮乃请终南重阳宫李天乐真人重建既成其徒就守之今庙是也厥後陕西部使者富珠哩言周公先圣在唐与孔子同庙祀天下今乃令道家者流主祠事非所以崇圣道昭礼典若立书院俾儒者主其祠宜元统三年命下如所言赐额曰岐阳书院始置学官弟子员春秋致祭礼如祀孔子元末天下乱儒者皆解散书院毁於兵庙幸独存而今守祠者仍道士矣庙始末可⒓者如此其庙中正殿奉周公东西二小殿以奉太公召公东北别有小殿奉姜凡庙之仪与冠冕佩服之制皆粗鄙不合礼又正殿前有戏台巫觋优伶之所集而殿中列以俗神野鬼之像尤极淫怪余因叹曰周公制礼作乐以宪万世其没实祀以天子之礼乐今其庙制乃若此世人不知礼一至是乎不特此也以余考之周公之称因以太王所居周地其采邑故也水经岐水之南有周城周公采邑也杜预云周城在美阳县西北帝王世纪云周太王所徙南有周原也周城今岐阳其城故址犹存广袤可七八里四围皆深沟实在今岐山县东北五十里正太王所居而周公食采之地也然岐山县西北十余里其地曰周公邸地形颇平衍意者周城乃公采邑而其居邸则在此欤或乃谓今庙周公故所居地且其址既阻隘路术尤险狭周公以冢宰之尊何得而居此殆後人即此建庙故遂缪指公所居位耳而近时畅师文作记谓周公采邑庙即其地者非也旧碑载大中二年十一月一日周公祠旧有灵泉已枯竭一夕大风其泉五处一时涌出守臣曰凤翔陇州节度观察处置等使银青荣禄大夫检校尚书左仆射兼凤翔尹御史大夫安平郡开国公食邑二千户崔珙奏其事朝廷因赐名润德大中乃唐宣宗年号崔珙所带衔位正唐制而其表奏制E等文又唐体而近时孔克任作记谓宋大中时太守珙者亦非也世传灵泉每世治则出世乱则竭故眉山苏文忠公诗有与世穷通之语自唐太中二年出後後复竭至宋雍熙二年复出金末复竭及元至元十七年复出其後复竭而复出於今其出也所灌溉甚广人赖其利旧碑载大中二年赐名润德而湘山野h以雍熙二年赐号要当以碑刻是是日从余行者儒士安矩季方诣庙拜谒毕出坐外门荒~上道士持酒来饷饮数小适云雨微下风起撼t木响猎猎如秋声恍疑风马云舆来阏咭虻突鼐弥乃去比回县馆以庙制与礼不合者语其令李本初属其稍加厘革李以县事繁剧辞後遂不复与言而具疏其本末及前所云云者纪之於简以遗矩用志岁月焉
谒茂陵记
汉武帝茂陵东去长安城八十里在兴平县东北十七里关中记云汉诸陵皆高十二丈方百二十七步惟茂陵高十四丈方百四十步其形方正以渐其上而顶平状类覆斗凡陵皆徙民置邑其傍户五千独长陵茂陵俱万户盖汉诸陵多在渭北咸阳原上自东而西高祖长陵惠帝安陵景帝阳陵昭帝平陵及武帝茂陵所谓五陵也茂陵东一里三十步卫青墓其高二丈少东霍去病墓高如青墓而顶支傍分钜石矗立其上与冢形不类汉书云去病骠骑将军大司马冠军侯元狩六年薨帝悼之发属国玄甲军陈自长安至茂陵冢象祁连山以去病尝破匈奴於祁连也师古云冢上有坚石冢前有石人马者是也当茂陵东去病墓西稍北有冢视青墓高少减世传丞相公孙弘墓也茂陵西一里李夫人墓三辅黄图云东西五十步南北六十步高八丈名习仙台水经注云其冢形三层世谓英陵盖其上级陛之状与诸陵所制特异此汉家妃嫔始终承恩宠者也又按武帝故事帝尝见形谓陵令薛平曰吾虽失势犹汝君奈何令吏卒上吾陵上磨刀乎自今以後其禁之平顿首谢即不见推问陵傍果有方石可砺吏卒每盗磨刀剑霍光欲斩之张安世以神道芒昧不宜法乃止呜呼武帝去今千一百八十八年世易代殊向之神灵无复见矣蒿莱榛棘极目凄然而牧wu夫朝夕蹂躏徒以资後人之慨叹而已洪武辛亥四月四日余至兴平其令沈君主簿朱君苦相留因乘间谒陵下抚盛衰之无常叹年运之徂往瞻仰久之而去同行者儒士刘仁夫谢安仁也
汉瓦砚记
汉未央宫诸殿瓦其身如半筒而覆檐际者则其头有面外向其面径五寸围一尺六寸强有四篆字字凡六等曰汉并天下曰长乐未央曰储胥未央曰长生无极曰万寿无疆曰永寿无疆面至背厚一寸弱其背平可研墨唐宋以来人得之即去其身以砚故俗呼瓦头砚也或谓其质稍又入土岁久颇f水比铜爵台瓦少劣抑岂知铜爵瓦虽精然曹瞒所制无足贵者孰与未央诸瓦出於汉初可重乎洪武辛亥夏余留长安校官马懿张佑以此瓦相遗其字曰长乐未央於是千六百年物矣乃贮以梓宝而用之呜呼物之用固系其逢也哉
说学斋记
说学斋者临川危太朴先生读书之室也先生间谓B盍我之记呜呼学非易言也学而至於说尤不易言而B顾敢僭言之乎辞不获命则以所尝闻於儒先君子者之说曰学者所以学圣贤之道也圣贤往矣曷从而求其道载籍者圣贤之道之所存也故学圣贤之道者必於载籍而求之载籍之广非可易求也自三代以上圣人之经汉以来儒者之传亡虑数十万言太史氏之纪录诸子百家之述作抑又过之诚有累世不能通其要穷年不能究其业者而凡圣贤所以继天开极明德新民立诚定命知类入德先後本末无不於此乎在焉不学则已苟有志焉可弗博究详察而致其知乎致其知者思也思则明之於心矣既思矣必见於见於者行也行则诚之於身矣盖吾身万物皆备而吾心又广大精微无不具焉者也心以思之身以行之思之至则穷理矣行之至则尽性矣穷理尽性以至於命圣贤之道如此而已在易乾上艮下之卦其象曰天在山中大畜君子以多识前言往行以畜其德夫天在山中心之体也前言往行而多识焉思而明之於心之谓畜其德则行而诚之於身之谓也其彖曰刚健笃实辉光日新其德然则其思也其行也不息体乎乾之刚健悠久合乎艮之笃实辉光明着日新无穷兹非学之极功欤然至於此则无入而不自得矣故曰君子深造之以道欲其自得之也自得之则居之安居之安则资之深资之深则取之左右逢其原是故学而至於自得始足以言说说在於中则油然以充充於中则形於外矣孰得而遏之而人亦孰能知之哉岂惟人莫能知之虽已亦不自知其所以然矣此殆学之成快Ｏ壬德行信於人文章名於世见於外者如此则学而自得於说可知矣B不佞辄诵所闻如右而质诸先生先生苟以然则B也将图以自淑其躬云
尚友千古斋记
昔者孟子论取友之道有曰一乡之善士斯友一乡之善士一国之善士斯友一国之善士天下之善士斯友天下之善士释者谓各以小大来相友自相俦匹是已又曰以友天下之善士未足又尚论古之人诵其诗读其书不知其人可乎是以论其世也是尚友也释者谓此言好高慕远君子之道虽各有伦乐其崇茂也予始疑此说不然且吾诚天下之善士矣世岂无复如吾者乎今而曰苟有如吾者吾虽友之而固未可以足其必好高慕远以尚友乎古之人是今之人举不古若也是厚於自待而薄以待人也孔子不曰斯民也三代之所以直道而行也又可徒以古今分高下远近耶及予取友四方随予材识以求俦匹盖亦有年凡友於予者固未尝敢以浅中窥之然其能厌於予心者实未始数数然也间因念世之论者必曰古之人古之人古人其果异於今人耶则日取其诗书而诵读之以观其言论其世之上下以察其行至於气投意会之际恍若与其人心交神游相周旋於千古之上不复知与之异世且恨不生其世之执鞭而亲炙之於是乃知孟子尚友之论果若使人好高慕远以乐其崇茂者所以然者高山仰止景行行止出於人心之良感实见自有不能已焉故也豫章王君敏文居京师所居之斋曰尚友千古盖今天下之善士君既尽友之然必曰尚友云者此其志岂特乐其崇茂而已乎是将永无於古之人而後已焉耳虽然吾诚无於古人也则固非一世之士千古之下人之尚友於我亦犹吾今日所尚友者矣而士君子以万物皆备之身上不以千古自任下不以千古自期者岂非不笃於自信而徒以自遏其躬耶然则敏文之意不其欲以自任而自期也耶故因道予所论其斋记或者知予亦有志于尚友者也
韦斋记
天之所以予人人之所以得乎天非上智之资其性鲜有不偏者焉唯君子能矫其偏而归於正故传有之曰及其成功一也抑君子之致力於斯也岂惟日用之际即事而加察而平居涵养之时尤必假物以致儆然非自知之明者乌能以及此夫其自知之明则无待於外矣顾犹有假乎物者盖物具夫性质之一偏而非能变通者也吾能假彼之偏以矫吾之偏此所以自知之明欤今夫物之粹者莫如玉而德之疵者假之故记礼者曰君子比德於玉物之明者莫如镜而道之昧者假之故韩非子曰目短於自见故以镜观面人短於自知故以道正己非特此也昔者董安于之性偏於缓其佩也以弦弦物之性急者也西门豹之性偏於急其佩也以韦韦物之性缓者也此皆所谓假物以致儆者非自知之明乌能以及此高昌木公远即其读书之室系韦於牖而扁韦斋曰吾恐吾性之偏於急而不自知也故课髅攀现而致是以自儆焉然则公远其自知之明故欤公远登进士乙科入翰林太史文章事业人皆以古人望之刚明敏达而直道守节者也未始见其偏於急也公远因其性之所近而或恐流於急也而致是焉涵养之功如此岂非自知之明者欤公远谓B愿我记其说B闻柳子尝赋佩韦矣其言曰韬义于中服和于躬和以义宣刚以柔通夫柳子虽非自知之明者而其言不可谓非合乎中庸之道请书之以记可乎公远曰诺遂记之
宝砚斋记
太史徐君读书之斋扁之曰宝砚砚之物士大夫所同宝也今公乃独以宝且遂以名其斋何哉或曰砚与笔墨盖气类也笔之体锐而砚则钝者也墨之体动而砚则静者也然笔之寿以日计墨之寿以月计惟砚之寿久远是钝与静有合於道也学士大夫於是得养生焉公其因是宝之欤或曰学士大夫之表见於世者不措诸事业则托诸文章文章之旁行於一时复垂於千载者人知心思所形无假乎外而不知将以着之简牍也砚实有助焉公之宝之者抑以其有功於文章欤金华王B曰不然君子之於物也夫岂拘拘求其故而以好玩哉随所寓而寓其意焉耳谓砚於文章有功於养生有道而宝之固也窃意公之所以宝之也盖亦寓意而未尝拘拘求其故也何以知其然也链何道也以嵇康之Q而好之蜡屐何功也以阮孚之放而好之彼之所好所谓寓意者也而可必求其故耶求其故而以玩好则留意於物矣故夫薄富贵而厚於书轻死生而重於画者皆留意之过也是则以砚而寓意虽凤B龙尾之珍矿石陶瓦之贱皆所不问而皆可吾宝又奚假其功泥其道拘拘以求之耶公曰子之言诚是也盍我记之B闻眉山苏公之记宝绘堂有曰君子可以寓意於物而不可留意於物寓意於物虽微物足以乐虽尤物不足以病留意於物虽微物足以病虽尤物不足以乐B於此亦云可乎公曰诺则并次或者之言书以记公一字元度沉耆艘
舒啸台记
至正五年今江浙行中书参知政事真定苏公以集贤侍讲学士奉天子命宣抚京畿明年既复命则退休故庐筑台於所居之近取晋陶渊明归去来之语名之曰舒啸意若有慕於渊明者焉世之论者以谓君子之出也道重而身轻其处也道轻而身重B窃以不然道非有轻重也而身亦安有重轻乎是故出而道天下国家之用则其身固已重处而独善其身道之在我者固未始或轻也呜呼吾盖今日於公见之始公以天子门生致身仕历中外天下之士无不望其大用既可见其道之重而身亦重及一旦退休功名富贵举不足累而天下之士唯恐其不复出也其身之重而道亦重又岂不可见乎公之出处其系於天下之重若是顾乃慨然有慕於渊明而科浞缃诖斯之高所不可及也故尝论渊明之去当义熙三年是时刘裕权势盛渊明贫而仕一县令非有当世之责然思保其身名以全大节而不欲苟去因托督邮之事以行未几而晋祚倾矣今公生太平之时而逢不世出之主得以问学文章润饰皇度事功德业寅亮帝工而惟满盈是鉴奉使而还遂请告而去则公之归固非渊明之所同矣然公之归居亡何天子念之不置任属愈重内而邦畿荐膺尹职外而行省略执政权公亦尽瘁事国欲反初服而未可若夫渊明既归置身柴桑寄兴松菊自羲皇上人乐天安命而无疑则渊明之归又有公所不能同者矣故公与渊明其迹诚不同而自其同者求之则公之志渊明之志也何也渊明平生素慕诸葛武侯者也三代而下号王佐之才者武侯而已武侯始处而终出渊明始出而终处出处之际志同而迹不同公之出而复处处而复出其於渊明不亦迹不同而志同者乎志之同由乎道之同道无有不重此其身之出处所以有系於天下重也然则公於游观之所有取乎舒啸之语者岂将使世之人因其所不同而求其所同欤昔眉山苏公记韩魏公醉白堂谓方其寓形一醉也齐得丧忘祸福混贵贱等贤愚同乎造物者游非独自比於乐天而已B亦以公之登斯台一舒啸之顷胸中浩然之气盖与天地同流而已莫之知虽不必有慕於渊明可也B公门下士也辄记是说以质於公焉
婺州路均役记
婺於浙东号上路所隶州一曰兰溪县六曰金华曰义乌曰东阳曰浦江曰永康曰武义合一州六县之民户若干万民所有田除法所当复税粮之入官者岁ㄈ舾赏蚴凡民有田则有役因田之多寡以役之高下故政者必视其税之所入稽田之多寡知其富贫以赋役之差盖今州县之地区别其疆界谓之都而富民有田往往滩贾疃妓爸入石以千百计者类皆一户一役而止其斗升之税不能出其都者亦例与富民同受役而又富民之田或不肯自名其税假立名户托称兄弟所分与女子所受及在城异乡人之业飞寄诡窜以避差徭故富者三岁一役曾不以多贫者一日受役而家已立破民之所病莫斯甚浙东肃访司治於婺知其非便尝议括民间田税之实使民随田之所在而受役事未果行至正十年肃政廉访使董公由浙西移浙东与副使伊扎尔公佥事余阙公议以谓民之病由役之不均役之不均由田之失实积弊既久更张宜而余公赞其事尤力遂申前议定约束举行之择属州县官有政绩者分治其事不足则选诸旁郡县於是兰溪则本州Q噜噶齐赫舍哩浦江即Q噜噶齐巴延阿哈东阳即本县丞蒋受益义乌则本县Q噜噶齐额琳沁及衢州录事范公L金华即衢州ü芨经历王仲谦西安主簿张拜珠永康则温州永嘉县丞林彬祖武义则处州青田县尹叶巴延而本路总管陈公以实领其要焉首下令使民有田者各以状自陈所有之田几何复俾各都之役于官曰里正曰主首者与练习田事之人履而核其得业之人谁又稽故所藏籍以质其是否三者克合乃定着籍其以田之图相次而疏其号名税粮之数与得业之人於下者曰流水亦曰鱼鳞以人之姓相类而着其粮之数於後者曰类姓以税粮之数相比而分多寡後先者曰鼠尾每籍於部者三一上於廉访司一上总管府一以留其本州县立之禁制作度程籍既定然後按籍而赋役其法即每都之田而计各户之税税之所在役即随之而受役之田恒不出其都第以田多之最者里正次焉者主首而主首有正有副正者在官副者则相助徵督税粮焉其多田者兼受他都之役而不可辞少者称其所助而无幸免高下平正较若画一凡所以图民利而戢吏奸者具有科条不可悉数盖富者弗病贫者有瘳自是役无不均之患矣郡人乃相与谋勒文贞石以谷无穷夫民可与乐成不可与虑始者也故政者非徒因仍其简陋而腻抚摩之必也之节宣疾滞而革其故习审察便安而建其长利故能事功可久而矩Э裳也昔公孙成子之郑作封洫制田赋国人谤焉惟能不改其度故卒有济而郑以大治诸葛忠武侯之治蜀条教严明信赏必罚人初狃於旧俗既而令行禁止民以大和是皆以逸道使民故虽劳不怨也今董公之於婺正其土田修其役法积年之弊一旦以除虽豪家富民或弗以利己而公均知民隐不恤浮议讫使民咸得职富贫以均岂非以逸道使民者乎公之於是邦可谓甚盛是固不宜无述以慰邦人无穷之思公名守U字某真定稿城人以元胧兰壹中外风声茂着时名臣其镇浙东列郡皆蒙其惠殊政伟绩兹不备书书其一事以婺州路均役记
隐贞堂记
隐贞堂者薛君茂弘之居也薛氏贵溪望族其先衣冠相继世有令名至茂弘益自力於学而期有以见用然早以不天自恨乃躬耕以养母若将终身焉其母勉之出因至京师公卿大夫爱其言论风旨争延致之或劝之仕而茂弘念其母切竟无所就而归亡何母以寿终既免丧来依其诸大父大真人於钱唐会稽韩君笃学而有节操方居大真人之门遂礼茂弘而师事之且欲其久相依而不去也则相与即延祥观西偏筑斯堂以居茂弘既而相谓曰吾师所谓有道之士者也昔之有道之士隐不违亲贞不~俗吾师其庶几矣爰以隐贞名其堂而请於崇文番阳周公作篆以题诸既又谓予曰吾师非子所与游者乎子尚文以推言名堂之意予惟进退出处之际士君子之大节系焉故论者谓仕者入而不出处者往而不返且以往而不返言之其隐而不违乎亲贞而不~俗者⒅中庸之道其犹有合矣乎且隐不违亲贞不~俗者范滂所以称郭林宗也史言林宗早孤母欲使给事县廷又举有道并不应有至孝称虽善人伦而不危言激论恂恂善导使士慕成名墨孟之徒不能~也今由茂弘而视林宗其制行亦可谓相近也矣而说者又谓隐不违亲介之推是也贞不~俗柳下惠是也以书考之唯母之命不俯就一时之禄卒隐以终者介之推是也不以三公易其介遗佚而不怨厄穷而不悯者柳下惠也由林宗而视二子其制行又可不谓相近也哉嗟乎林宗之风实兼乎二子而茂弘之操有类乎林宗其迹皆往而不返之流而其大节⒅中庸之道谓其不有合焉不可也今韩君茂弘斯堂也不唯图以安其躬而人能於其伦名之复称情焉如此亦可谓深知其道者乎自予与茂弘定交京师知其人盖亦久矣故因韩君之请茂弘言之茂弘之家有堂曰义训有室曰鹤斋故奎章侍书学士虞公前国子司业吴公今监察御史危公皆之记三公茂弘所与游而尤厚者然则视其所与可以知其人矣虽微予言可也
沧洲庵记
君子所贵乎能世其家者非世其官之难而世其道德难也三代以还千数百年之间能以道德世其家者若汉之袁氏杨氏陈氏唐之柳氏是已以予所闻若宋之韩氏其尤有足称者耶韩氏世居安阳而其盛P於魏国忠献公公当东都盛时光辅三朝咸有一德柱石之力以扶持社稷钧衡之平以进退百官其崇功茂德虽伊尹周公无以尚之公之子孙既历世光显其孙曾落南家於会稽盖五世而明善先生出焉先生之学该贯今古统一天人约而能精博而不肆固能一代学者所宗师其操义风⑽街世有道德非耶世之知言者以谓安阳韩氏与东莱吕氏皆宋宰相家吕氏之後有成公而韩氏之後有先生然成公出於南渡之後去东都未远而先生生於今日则已易代之余矣此所以尤难而有足称也先生有从孙曰本中字致和予尝与友其人温粹而端U笃於学而不自以足敏於文而不自以能凡言行皆将揆诸古人而无是可不谓复能世其道德者耶呜呼韩氏自魏公後八世而得先生既以盛矣後先生二世而复得致和焉君子之泽宁有既乎孟子之言曰君子之泽五世而斩小人之泽五世而斩说者以谓其人君子矣易世而非君子也者犹可以五世所以厚君子也其人小人矣易世而非小人也者亦止於五世所以甚小人也使世世而君子也虽百世可也今韩氏可谓世有君子矣其道德之传勿替引之将愈久而益盛岂但十世而已乎韩氏世居会稽城西而致和学道之o曰沧洲庵者在杭之延祥观东复渚回塘前後４其境最幽靓致和以予之相好也间来徵言以记予惟昔日世家者之盛盖有七叶珥貂三世列戟者矣而其盛不专在是也若韩氏之世其道德於愈久斯其盛矣乎夫称人之善必尚论其世厚之道也予故於致和之属举其家世之盛书以记则其望之之意亦既厚而不轻也哉
尚德斋记
有老子之学者曰胡君其字尚德其所居斋因即其字扁而求予言以记之夫老子之道至矣其所谓道德者要以清静无宗然无而无不故昔之治天下者尝用以治而民以宁一焉则其恐所见固不果於无而遂已也惟我国家之兴用兵中原草昧之际邱长春氏者出实以其道上圣明以开物而成务生民免於涂炭而受其赐甚大及江南既一天下大定时则玄教大宗师张公复用其道以佐佑乎财成辅相之宜其用之所寓者益密而功之所及者益广矣当其间有南谷杜真人学道吴兴计筹山国兵南伐宋且纳土乃杖策军门民祈命丞相淮王与语大说一如其请及入奏对言论慷慨深契帝衷寻上疏言求贤养贤用贤之道天子悉嘉纳之其道视邱公张公於是无矣然而真人之被遇也不久则还故山鸿飞凤逝固非世网所能a而论者顾犹惜其道之大不被於天下也真人之孙是胡君敏於学凡真人之遗书皆能习而通之其志之所存甚远真人之道庶其能继承而光大之乎呜呼去古既远内圣外王之术而不明老子之所谓道德如是其至也其糠俏┘於在昔而着於今日者昭显如此奈之何世之其学者溺於一偏沦於空虚而卒归於无用也予是以推本其道以告胡君或者胡君所谓尚德之旨不其在此乎
王忠文集卷九

[book_title]卷十
<集部,别集类,明洪武至崇祯,王忠文集>
钦定四库全书
王忠文集卷十
明　王B　撰
记
婺州新城记
至正十四年七月十有五日婺州新筑罗城成总管陈侯使以状来俾书其实用纪成绩按图志婺在吴东阳郡梁改金华郡随开皇九年乃易置婺州而城之肇建莫详所自宋宣和四年知州事范之才尝重筑之逮今二百有三十年圮坏弗葺殆非一日我国家诞受天命奄有四海际天开宇极地辟疆混一之盛亘古所无世祖皇帝念创造之难惩攻取之劳以天下既已一家郡国城郭无所於用而\建省阃以作蕃翰天下势如运诸掌隐然泰山盘石之安天险所设规模宏远矣然而晏安无虞日滋久爰自比岁中区m扰所在郡国民讹不宁於是江浙行中书省议谓预备不虞国之善政城郭复建於今宜下其事列郡令相其便利而讲行兴筑之政焉婺於浙东今上路後枕山阜前临溪流最形胜而肃政廉访司实治於兹副使伯嘉讷公与其僚属议咸谓有备斯可以无患此古之良图今之切务乃属陈侯亟遵省檄以谋兴作而陈侯亦自任己责而不敢後乃略基址揣厚薄集所属州县长吏躬役要以同物力之度程而副使公复选奏差钱元处州总管府判官叶琛总视其役察其勉与不勉者而经画劝相之旧城周十里基三丈面广三之一而高倍其面至是绵亘悉仍乎旧以丈计者一千四百七十有九其高二丈基之厚与面之广皆二丈有二尺以今昔之度之有增而无减外包密石而实土其中土居其厚仅三之一上累甓女墙下L石道皆与城相周回旧有门十一後窒其四而存其七东曰赤松南曰八咏曰清波曰长仙曰通远西曰朝天北曰旌孝今仍七门其上皆架屋飞观以谨候望而朝天旌孝各环以瓮城版a并兴雉堞崛起庀事於t三月二十有六日日一百有七而遂讫工其费一出於民凡民有田苗米十石以上者必来隶役其不及十石则出钱以助盖由陈侯躬劳率下悦以使人而州县长吏尽心殚力以承其志上有风纪之司之倚重所选总视其役者又精知周虑足以综理之以故执役不烦而民不敢爱其力量功命日不愆於素百年之指顾而还於以待不常之虞而永国家之保障岂徒区画封表备侯邦之制而已乎是故春秋之法兴作常事或不书至於土功必谨书之重民力也是役也於制合义於时得宜用民之力虽悉而民不告病是其不可以不书陈侯名以实以太中大夫居今官在任六年政空炎庞凶愠普咧菹爻だ羰芤垡者兰溪知州唐棣金华尹徐允益义乌尹周思奉浦江尹萧文质东阳丞蒋受益永康主簿李煦武义主簿陈以威权录事司浦江主簿温都尔以郡僚主治文墨书其役要者提控案牍兼照磨孙弥德也
郑氏义门碑後记
至正十二年二月诏拜翰林学士承旨伊埒特穆尔荣禄公中书平章政事行省江浙三月至镇闻属郡婺之浦江县民郑氏九世聚族朝廷尝旌表焉乃手书一门尚义九世同居八大字遗之方是时中区m扰列郡绎骚公以宿望旧劳特被眷倚承制行事以任藩屏之寄军旅之殷剧财用之匮乏调度经营日不暇给宜若於礼文之事有所未遑而当节钺出镇之始首托翰墨以假宠於郑氏之门盖方岳大臣厥寄非一扶世导民兴化善俗是亦国政之所当先者也何者冢宰所降之德司徒所教之伦即民所秉之Ｒ捕必待上之人有以开牖劝饬之而後兴起於善所谓辅之翼之使自得之又从而振德之况今方岳赐履所及提封数千里非可以家喻而户晓夫因一家之善而彰显之以风厉乎遐迩使知一国之仁让权舆於一家岂非公之盛心乎昔者毕公受命保厘东郊政实先於旌别淑慝即其善者表厥宅里而树之风声故民莫不知慕而善能不懈今公之於郑氏所以彰显之者不犹毕公之政者哉公蒙古人博学而性刚正仕延佑末天历初两遇贬黜愈黜而名愈着迨今上亲任旧人遂见大用顷公劝讲帷幄郑氏诸孙涛实从事检讨於公有僚属之好谓公之惠甚大不可不图以昭其赐爰谋於家长摹勒此碑而俾B志其下方如此云
萧然山堂记
萧然山在萧山县西一里县盖倚山以治也县初名永兴晋许玄度隐居山下尝凭林筑室谓有萧然之致故山名萧然而其後遂名县曰萧山是山以人而名县又因山以得名也山从西南来其势磅礴若不可遏而将北m忽断而复起北干山既乃折而东走蜿蜒行数十里龛山至海而止其将折而东也山有支阜隐然南下若回顾萧然者望县治不三四里而近相地形者以其风气之所会称吉壤县人任氏兄弟即其地亲之乐邱而构堂其旁因俾诸子元礼读书其间焉括苍刘先生名之曰萧然山堂盖以谓萧然者县之望而斯堂之成又揽乎萧然之胜也予闻任氏在萧山着姓其亲高年有隐德而兄弟事之尽孝以驯行称於乡及其诸子如元礼者又好学授经於名师处家庭间循循而谨饬一门三世孝友之习蔼如也想其岁时父兄子弟来止於斯愉愉怡怡左右顺适凡乡之人慕任氏之盛而悠然其孝弟之心则其善不独着於一家而且形於一乡矣由一乡而推之无远近则及人者益广矣又推而久之则不独化及其人将见草木之生於堂下者有骈枝而连理也t鸟之翔集其间者不争巢而栖不择子而哺也吾见斯堂不徒揽乎萧然之胜而能系夫萧山俗化之美者兹其权舆矣至正乙未之夏予道由萧山元礼邀予登斯堂先是刘先生尝之记而元礼又属予一言之以志斯堂之意元礼辱与予友谊不得辞故予复之记焉
好古斋记
会稽俞君仲圭年方壮而志於学尝自以所学者古之道非古之道非所以好也因名其斋曰好古而求予言记之古之圣贤莫有盛於孔子者矣而孔子之言有曰述而不作信而好古又曰我非生而知之者好古敏以求之者也是则好古云者虽以孔子之圣而犹加之意焉而况於学者哉且人之生气禀固不同自上智之资生而知之之质其义理之精微者或可求诸心而默识至於礼乐之名物古今之事变未有不徵诸古人之所己言己行而能自得之也是故孔子因鲁史而修春秋因伏羲文王周公之卦爻而赞易以及诗书之删礼乐之定悉有所依?而论次焉皆传先王之旧而未尝有所自作所谓信而好古好古敏而求之者夫岂故谦辞哉商书曰学于古训乃有获周诗曰古训是式夫舍古训而不徵而徒以己见臆说自是者圣人所不敢况於学者顾可不知所当务乎在易艮上乾下之卦其象曰君子多识前言往行以畜其德夫前言往行而多识者即好古之谓而畜其德则其所有事焉者也今仲圭之学亦既知古之足以好矣苟能充其所好而有所事焉则所谓圣贤可学而至者夫岂我欺哉予与仲圭友有年故因其志之所存推是说以告之仲圭之伯氏伯圭尤好学其亦以然否乎
思报堂记
宁国袁谦子谓其友王B氏曰吾食君之禄而以养吾亲君亲之恩思有以报之未能也吾闻之无亲无生无君无以生君亲之恩将若之何而报之也吾朝夕以思不敢忘因名吾堂曰思报子尚有以教我乎哉王B氏对曰噫善如是之问也君亲之譬犹天也诗不有云乎欲报之德昊天罔极天莫之报也臣子者夫亦求尽其分焉耳是故忠者尽臣之分之谓也孝者尽子之分之谓也忠孝尽则臣子之分尽故曰君父人伦之大本忠孝人子之大节君亲之恩莫之可报也惟忠与孝其庶几以报夫君亲者乎虽然世之言曰忠孝者不两全夫岂然哉臣子之道一也岂有不相用而又相害者哉是故以其私则两害以其义则两得今夫有亲在而君有难则将死之乎抑否乎亦曰身从其居志从其义而已吾身居於君所而君难及则号泣以死请曰吾非忘事亲也君不可以弃吾其敢以不死可死则死之其幸而不死则终事而请於君以事其亲君有难而吾身居亲所吾将赴而救之而亲不可以舍也则号泣而呼曰吾非忘吾君也有亲在吾不忍以即死其不幸而亲死则终丧而委身以事其君是之谓身从其居志从其义也古之知孝者莫如舜知义者莫如孔孟其於君臣父子之际详矣使其不幸而遭焉其亦如是而已矣世顾以忠孝者不两全夫岂然哉袁谦子於是再拜谢曰美哉乎子之言忠孝也吾曷敢不思而行之以报吾所当报虽然岂独予哉天下後世将子之言以训盍书诸简以遗予因以记吾堂也遂记之
南溪堰记
东阳县西南二十里其地曰横城水出诸谷间合一流南行二里许曰南溪溪之流不能常遇暴雨辄泛溢稍旱则易涸盖由其源浅而势又下也并溪之民旧累石堰以壅水田之受堰水者皆沃壤而堰常废不治至元间乡之大姓建昌主簿蒋君尝因其旧而治之不久复废泰定初建昌之孙若晦甫又相其势之所宜凿钜石重治之即其旁F渠行堰水以灌溉并割田与居民之谨愿者使之守然亦不能久而不废也废且二十年至正十三年若晦之族子显仁复继先绪而大治之先是堰侧之堤因故土而傅以石故水湍悍每善崩又渠不能深广水所及因不远至是堤表里皆石之而石视昔尤钜置Ａ降碳湟允逼湫钚故顾之盈缩常与５惹冶偾深广悉倍旧水行渠中使多而不~其力甚勤而其绩庶几可永久者矣其用工以日计者三百六十二费钱以r计者六百七十五凡田之受水者各出钱助且与有田者定其约束以止侵争仍其旧名曰通济堰既成人莫不以利而是岁大旱独南溪之田无害也嗟乎水之利博矣自井牧沟洫之法坏而世以旱乾水溢委之天谓人力无预然稽之史牒其能兴水利以足食而富民者不可胜道则水利者果政者所可後乎故兹堰之成虽其事已微而功较然显仁一介之士非有当之责乃能耸善扶谊汲汲焉致力於此是亦可嘉也已故予之书以纪其勤且告以乡之人而谂诸政者焉
章氏祠堂记
龙泉望章氏章氏之祠有曰标D庵者太傅府君及夫人郡君下逮都官大将二府君之祠皆在焉初章氏建之浦城人太傅讳仔钩居乡有行义五季之乱受知闽王审知因授节钺屯兵其境以拒南唐仕校检太傅高州刺史西北面行营招讨置制使殁忠显夫人练氏贤而有识封渤海郡君南唐兵围建夫人时居围城中唐将王建封者故隶太傅部下有罪当诛夫人言於太傅而释之及城?将屠其民建封首物色夫人以礼见听夫人一言而止厥有子十五人章氏之盛盖原於是矣三世都官郎中讳重尝猎於处之龙泉至西宁乡爱其山水明秀因家焉是龙泉章氏之所祖又三世大将舍人讳公杰生五子其後最繁衍则今章氏五房所出之祖也其第三子世安始即大将墓侧祠堂以祀太傅而以都官大将y焉祠之建且四百年中更变故废弛既甚而大将十二世孙溢今乃重修之隆其栋宇固其垣墉靡缺弗完靡仆弗起内外规制虽仍其旧而功则倍於作者先是制祭有田多湮没不存溢捐已赀悉更而复之亩若干庵前旷土垦以田亩又若干计其所入总得谷若干石A尝之需营缮之费皆於是取给自都官而下十世兆域咸在西宁旧有祭田悉亦无存者溢与兄漳各割私田总若干亩别储其入庵中以供祀事凡族人无贱贵岁立春寒食相率会祠下祭毕而燕长幼之序秩然有伦既又立条约所以图其久远者甚详密而周备也盖古者公卿大夫士皆有庙而庙立於其家其祖以昭穆序而有易世不迁者有继世而祧者其祭则有酢有厌有嘏有绥有旅而非同宗同族不得以与祭故同气之祀则立同气之尸焉至於後世乃有即墓以祀因而建立祠事者又其所祀不必皆不迁不祧之祖是殆礼之以义起者也今章氏以太傅与夫人之盛德固宜百世祀而都官大将又有不得而祧者则因墓之近立祠以祀使同宗同族之人世世奉尝皆得以敦同气之义致奉先之敬谓以义起礼有合於变之正非欤然而祭必有田无田则不得以祭章氏之有祭田今既得以备春秋之事守而勿坠固所深望於後人者也楚茨之首章曰我仓既盈我庾维亿以酒食以享以祀以妥以侑以介景福章氏於斯报本而追远有以承先人之委祉矣其卒章曰子子孙孙勿替引之後之人尚思继志述事於无穷哉请以诗人之辞刻诸丽牲之石而祭田有目具列於石云
处善堂记
南昌杨君克安家世以笃厚称君异时仕尝佐名州帅大阃奕奕有声誉而被服儒雅粹然君子人也其所居之堂扁曰处善间来求予文以记之呜呼乾道变化继之者善成之者性盖善立於性命於善是理之具於吾心者何其纯於善而不杂也是故率是而充之无其所不无欲其所不欲何往而非善哉然而君子善惟日不足一日之中非必皆与物接也何如其可谓善又何如其之夫亦曰吾知循理尽分而已耳不敢侮於人所以不自侮也不敢欺於人所以不自欺也侮焉欺焉於人奚所加损而一念之萌败德乱常所丧固在我矣不自侮不自欺所以持吾敬也持吾敬即所以循理尽分而充乎是心之善者也且舜居深山之中与木石居与鹿豕游子在陋巷一簟食一瓢饮岂必皆与物接哉而世之称善者必曰舜焉殆亦推其是心而论之耳今克安之居於斯也惟日孳孳惟善之是处充是心焉虽至於舜可也考之於经有曰作善降之百祥有曰积善之家必有余D作之积之夫皆即是心而充之事所当事初曷有计功蕲获之心而祥庆之臻有不期而自至至是则身之所处无乎非善而与善无间矣大抵善与不善惟家人不可欺夫苟处善於家声孚而气感父父子子兄兄弟弟夫夫妇妇无不循乎理而尽其分则闺门之内已日由於吉祥而何D如之是心之传流及苗裔固有可得而徵者矣呜呼君子处善之科溲钥晌芤苍帐怯顾杏杷闻书以遗克安因请髦以记
恒斋记
吾观於易於上震下巽之卦而得其所以恒者焉巽下震上之恒何也夫震阳也刚也雷也动也长男也巽也柔也风也顺也长女也是故阳上下刚柔相应恒之义也雷震风发交助其势以相与恒之象也夫妇居室长男位於长女之上男尊而女卑恒之情也天地造化顺动而不已恒之道也此恒之卦者然也於是因恒之卦而有处恒之道焉其辞曰恒亨无咎利贞利有攸往盖恒者常久之谓苟能常久固可亨而无咎矣然必恒而守其正乃得所常久固无往而不利是以君子非能恒之贵乃恒而守正之贵也虽然恒之常久在乎变通所谓守正非一定之谓也一定则不能恒矣孟子之论孔子盖曰可以仕则仕可以止则止而孟子於齐则辞其金於宋薛则受其馈而不辞仕止辞受惟义之从而惟正之是守初岂有一定者哉故凡知常而不知变者皆不足以言恒惟随时变易以从道斯则恒之所常久者乎濡须荆君茂之倜傥有志节知名当时或劝之仕然居常择义不屑苟就A身饬行儒者也而精於时出其艺人已疾辄有验或有以报非其义弗取也余尝嘉其仕止辞受之间人有所弗及盖庶几随时变易以从道者矣而其所处之斋名之曰恒余故推言易卦之所恒者以告之而记诸其壁世有知言者必谓余之言本於儒先之所尝言理无二致故也苟以余言庸谈而他求其说以语君则非余之所能知也
明善书院记
宋淳熙壬寅文公朱子以提举浙东常平行郡县修举振荒事至处之松阳松冈先生叶君震者县人也时隐居教授於家塾执所业见焉朱子与语而有契讲论语孟子留旬日乃去後因即其家塾而拓充之建礼殿讲堂及门庑斋庐之属以书院而额曰明善用乡人之所肄业去今县治二十五里其地盖县旧治也岁更世易屋既尽废有元至元丁亥县人萧子登实重建之行中书因署子登山长而明善书院有山长自子登始然松阳地左僻又书院所有田仅六十亩租入薄甚故凡嗣来职教事者不久辄引去而书院恒以废不振至正己亥薛君益山长君亦其县人遂以起废举坠己任首捐私财市木石募匠佣士之好义者咸乐柚之乃卜吉庀事缺者使之完仆者使之植丹垩涂I内外焕然更置祭器及凡百需之物其规制昔所未备者至是毕备虽因旧以新而功则几於作矣经营缔构四月而讫工爰率诸生行舍菜礼弦诵之声日以滋多先是士之隶籍者四十有五而户~者\君访其族能业儒者即俾继勿~士有割田助则言於有司复其役其力勤而虑远所宜纪述以示後来於是耆儒萧埙等以文请若昔宋初郡县未有学天下惟四书院厥後郡县无大小学既立而书院亦比比而是大抵前贤之仕国及其过化之地後人因夫教思之所被故建立学官使学者有所观感而兴起虽制非古而教学之意则犹古耳何也圣贤之教亦惟使人尽仁义礼智之性明君臣父子兄弟夫妇长幼之伦因其所固有而开牖振节之非有他术也故凡学者非四端之充五典之则无所学矣惟朱子绍道统之重而以圣贤之所以教人者教人外而蛮荒重译之域孰不知所尊慕况兹地其所尝临懔鞣缫旁蟊混段耷钍恐游斯息斯景行之至其必目改心化惕焉奋厉以肆其求端用力之功充而致之圣贤何远之有此固薛君之所望於来学而汲汲焉者也薛君字子谦通经善文辞有驯行佐其劳者司吏刘润德也
春晖堂记
春晖堂蔡思贤甫所以奉其母夫人者也思贤甫之言曰吾早孤藐焉陋微无所肖似湫铱耸髁⒒竦嘴冻烧呖太夫人之力是恃曩岁干戈相寻吾既越在外服而吾母艰难险阻实所备尝赖天之灵今也母子相保聚首於此庶几以奉膝下之欢凡甘旨温跞俗又得者亦既靡不致吾养惟是区区之心不敢谓吾足也譬之草焉阳春之育也阳春之恩岂望报於一草设草焉有心其图惟春晖之报殆有不自足者矣春晖之名吾堂所以志也王B氏闻而叹之曰善乎思贤甫之能孝也夫人莫不有亲也凡有亲者无弗能养也能养矣而其心有弗至焉君子不谓孝也君子之所谓孝者谓其能尽乎其心乎人之所不知也是故乐其心不违其志所谓志养也有愉色焉有婉容焉所谓色养也乐其耳目安其寝处而又芗羞竭力以供事所谓忠养也是三者皆人之所难能也虽然君子之心不以是己足也亲之恩犹天也天之德广矣将欲以报之其曷从而报之也夫亦曰吾尽吾心以致其至焉耳是故有以乐其心矣不违其志矣吾弗敢谓能养其志也有愉色矣有婉容矣吾弗敢谓能养以色也耳目寝处既安且乐又有饮食之具矣而吾弗敢谓能忠於养也此其心恒歉焉不自足人莫知之而已知之也呜呼君子之事亲固将尽其心之至而非徒养之谓也今吾思贤甫之言曰区区之心不敢谓足也此固吾所谓君子事亲之心也吾是以知思贤甫之能孝也抑吾闻之孝子不自足之心无时而已也有时而已焉非所以纯孝也传曰孝弟之至通於神明光于四海无所不通心之至也而宁有或已者耶故愿吾思贤甫之益勉之也勉之如何盖终身而後已也终身也者非终其亲之身终其身也吾闻之记礼者云
汤氏顺宁庵记
丽水汤君字德载距其所居碧湖东二里营乐邱於柳林前冈实y於先府君平阳公之兆域至正壬辰既葬其配何氏甲辰之岁乃即其旁作庵焉而庵之名曰顺宁君之言曰昔者尝读张子西铭而知人之道矣盖孝子之事其亲也犹仁人之事其天亲也天也其理一也故孝子之身其存也所以事乎亲者必惟令之从不违其志也苟没也则体其所受乎亲者全而归之固安焉而无也仁人之身其存也所以事乎天者亦必惟令之从不逆其理也苟没矣则体其所受乎天者全而归之亦安焉而无也推事亲之诚以明事天之道岂有二致哉故曰存吾顺事没吾宁也存则谓之顺是从其令者无一事之或舛也没则谓之宁是归其全者无一毫之有歉也孔子曰朝闻道夕死可矣曾子曰吾得正而毙焉其是之谓也呜呼存而顺也没而宁也人之道於是尽吾无以将勉焉从事於斯此吾庵之所名也他日君之子@与余胥会江东余道其言如此请书之且曰前冈之地t峦互拱三峰前揖而其间阪隰特衍大溪环其外清湖浸其後堪舆家谓吉壤而庵重屋三楹间宏敞致密後夹室前明轩室以妥主轩以致祀也四围有大松数百株故其上扁曰听松以宾客之所登览又其前有亭跨池上曰畅幽而庖庾圊之属毕具皆吾父之所手成也愿并书之以记余闻汤氏故衣冠家而君人敦茂渊U与物无忤读书务通大义不事章句学且不喜事表暴遭世多故益韬晦不苟售今齿以及艾隐约田里若将终身焉殆类乎古所谓有德之君子及闻其言则固有志於吾圣贤之学者也余是用之书以谷其後之人俾勿忘@好学有文为永嘉郡文学与余友云
章氏义阡记
龙泉章君使其弟之子存厚致言於B曰距龙泉县西七十里有山曰玉峰山下有寺名与山同吾章氏先世之所造也当造寺处山支两冈东西分其西冈尤平丰衍风气之所锺故李氏业而吾与弟溢购得之在昔堪舆家尝留钤记谓兹实吉壤葬得其穴者後当贵显然吾得之不敢私也凡吾宗族以及里党之人死无所葬者俾俱葬於兹焉顾非敢谓义事而咸请名之曰阡愿之记以谷来者使不废吾志也呜呼天运不已物生无穷人之性无不同也故人之生虽贵贱有定分戚疏有等差而实同体耳古者比闾而居夫井而u出入必相友守望必相助凶荒贫乏必相k相给其於生也相生相养有如此而於死也又有相葬之道焉无主後也里胥主之d也蜡氏除之不幸而道死也部界之吏埋而置饕源其人民虽死犹无不得其所此君公师长师保斯民而辅成天地生生之德者也自上失其道民散无所系生死自命而无所赖乎其上世变之敝殆非一日爰及近代民死无所於葬者乃有义X然不过有司之具文而已吾闻章氏於其乡盖尝集义旅以御外寇置义塾以教里人振德施仁均蒙其惠维是义阡之建复俾死者得其所而安岂非所以厚同体而共民命欤呜呼民吾同胞物吾与也推此心也公溥而周淌姑裎镂藜潇渡死均被吾一视之仁此圣贤之心也昔范文正公将治第中吴相宫宅地形者言後子孙必多贤公曰与其吾子孙独贤孰与郡人皆贤也遂以其地学宫圣贤之心盖如此今章氏得吉壤亦不以自私以遗其子孙乃嘉与宗族里党咸受其庥J其视范公一何盛心之有同也是诚不宜以无述因乐之书字伯玉溢字三益并以行义称於乡邦义阡地若干亩其界限号名别列於石兹不着
九华山房记
九华山在池之青阳按九域志旧名九子山舆地志云上有九峰出碧鸡之类唐李太白乃易其名曰九华其诗有秀出九芙蓉之句而刘禹锡以九华歌其辞甚奇谲宋宣和绍兴间县令曹公机宋仲堪尝列六图其後县人吴天锡合之图四而程九万又赋诗凡百篇於是九华之奇形秘迹诡幽邃之观揽拾无遗矣论者谓是山与衡庐茅蒋皖相伯仲特以地僻道左舜e禹奠足迹有弗及故名不大着耳山之西钱氏世居之钱氏家饶於赀而尚诗礼在其乡望族有子公清者倜傥好义遭时多故集义旅以卫城邑人赖以安兵燹之余田野芜莱则率乡人使u垦荆榛之墟荐稼穑民以故得不饥其有功於乡邦甚厚朝廷尝授以阃帅之职且其於术数尤精一时士大夫多慕而与之游公清尝即所居之旁别筑o舍以游息之所开轩而东望九华秀色近在目睫若可揽结因名其o曰九华山房间求余文以记之盖自昔君子其志於邱壑者初未尝忘情於用世及既世用矣乃始遂其素愿而高蹈以远引此出处之节所全也考之前记有若王季文宋子嵩者皆青阳人季文在唐末尝擢科第秘书郎然後移疾而归筑堂九华之南受异人天皇九仙飞N之术遂以仙去子嵩在南唐佐命氤汲⒁运就秸蚪西晚乃得谢营宅九华之北因赐号九华先生而终老焉此其余氛遗躅去今未远犹有存者公清生长於兹庶几闻其风而兴起顾今方向任用虽林惭涧或所不免他日苟功成名遂获返初服而逍遥林壑以乐其真之昔人又何耶余辱交公清故之记既志九华之胜又以论君子出处之⒉豢梢圆簧笪阄焦沤袢不相及也
寿萱堂记
严陵马氏自礼部尚书鹤山先生显於宋淳熙间厥後族属蕃茂世有闻人遂衣冠望族其八世从孙曰A字德希者余所友也有学有文而才又足以用世盖世其家业而不陨者也间尝余言其所居有奉母之堂以寿萱题其愿得一言之记余不得辞也夫人莫不爱其亲也爱其亲者无不欲其亲之寿也然而致寿有道能悦其心者致寿之道也且悦乎亲之心即致其亲之寿则凡君子之孝於其亲者焉往而不求其亲之悦哉是以草之忘忧者谓之萱而君子则於北堂乎树之庶几因以忘其亲之忧焉卫风之诗曰焉得谖草言树之背释之者曰谖忘也谖草合欢食之令人忘忧也背北堂也卫风此诗本室家相念之词而後世诗人借以人子养母之事故其诗曰萱草生堂甏惹滓刑妹攀谴人子爱亲之至欲因草之能忘忧者而藉以忘其亲之忧乎忧之忘则悦之所由生心之悦矣其寿之所由致乎嗟乎此固人子区区之心无所往而不用其情者也吾闻德希事母夫人以孝称温醺手贾奉凡人之所能者既已致其至而一草之微欲藉以悦其母氏之心者复用其情有如此是诚可谓能孝者乎嗟乎人莫不爱其亲也爱亲而能如吾德希者几何人哉吾故贻之记以着其能孝而并以告世之人子者焉
慈竹堂记
夫奉亲致养者孝子之私分托物寓感者仁人之至情是以菽水有逮事之娱风树兴不待之叹盖亲存则欢泰而情尽亲没则哀悴而理极蓼莪之诗既赋萱草之念愈深慨存没之遂殊嗟悼慕之何已此昔人所以因其寝处之所在而思夫仪刑之犹生者也有若同安董君宗献越在童蒙厥孤稚蚤婴不天之祸夙违过庭之训其母夫人施氏柏舟自誓坚其令节上事尊章姜诗之妇俪则下鞠冲幼孟轲之母仪二纪斯逾一贞弥固晁之质蹈乎四德璧之誉播于九族观其明景内Ｇ灞晖磐牒所载何以尚兹君幼禀慈教恭承懿范Y金之诲克奉周旋析薪之业能遵负荷於是秉德砥行徽於士林声腾英振远猷於宦辙庶几养隆三事e寸心元直之愿不u太真之略兼着者矣夫何昊天不吊荐降闵凶坤厚倾颓靡所凭藉仰顾复之甚至奈遗弃之伊速结遐感而匪彻拥永慕而莫从明发所怀其将焉托遂乃构缔新堂妥安遗象因燧谷之改序备蒸尝以致敬爰有嘉卉产於前墀分秀于淇园迹美於J谷劲叶扶E历长夏而不改贞节R厉傲岁寒而特立诚足以旌先闱之素守表偏谥孤操因鞔戎裼帽馓妙是可谓名实相宜情文允称者也想夫朝夕瞻视謦之音如在岁时馈奠[蒿之意常臻彼丁兰之刻木屈到之献芟要其至行良可同伦若夫蔡邕之园棠同心而别干王裒之墓柏着泪以偏枯C此无知殆如有识较慈竹之攸植俨联芳而相抗古今一道前後可徵先民有言河海之恩?尘之孝欲报之德不可方思及其一念既烈\瑞必符O火不焚甘泉自涌感通之至灵贶昭然故曰天经地义圣人不加原始要终莫逾孝道者此之谓也余与宗献谊结金兰班联玉笋负季路之米方未能赞闵子之行深惭无补姑述梗⑹疥葆崂丛贫
东阳县新建文昌祠记
文昌祠者所以祀梓潼之神神之发祥应异显有灵锡封爵载在祀典而近世复加辅元开化文昌司禄宏仁帝君之号古传科名有h神实司之以故郡邑之间莫不严设祠房以妥灵?之所且因即神号祠名焉东阳旧有祠在县北栖真观之西庑位置迫隘且岁久废坏未有能改作之者龙凤六年春金陵王君来丞明年惠平政洽县事简静乃合邑士而谂之曰维神之司科目传记所载信不可诬今兹庙貌若此殆非所以崇明德惠斯文也盍相与撤其旧而新是图\皆曰唯妥卜地于黉宫之东偏其广袤可二亩殿宇三楹间辟文会堂於其北缭以周垣缔构如式且手植四桂於庭而列以t卉交Ｗ笥以凰日当有蒙其?者矣既竣事使来谒记於予惟吾婺夙称文物之邦异时由科第致位公卿将相者项背相望东阳婺属县而常居其十六七有父子世科兄弟第者虽作人之功厥有繇自抑文昌之神相默佑之者昭然甚明粤今武功既集文运复开王君从政於斯不徒以民事己责而汲汲焉且以扶植教道己任新作祠宇用扬灵休其假宠於神明以嘉惠二三子者至矣视夫盛宫室以奉异端美台榭以事游观者不既贤矣乎维神有灵洋洋如在邑之人士三年之後必将有拜君之贶者予虽不敏尚当执笔屡书之姑述其略以之兆云尔君名恕字庸道由宪史以选来居入官相是役以成君之美者令尹陈君希主簿【阙】君仲明典史王裕也
清风楼记
金华枕山带溪以城按郡志金华山一名长山其高几千百丈亘数十百里当其阳有峰拔起卓特而圆粹曰潜岳亦曰芙蓉峰由峰之址支t冈蜿蜒散出南走二十里属于溪乃止郡城在焉溪从乌伤武义两县来至城下合流而西世谓双溪城东南隅冈之旁出者其石角立势若与溪`城据其上形亦阋耘猿鲋背侵陬上构重屋今所谓清风楼也指挥使徐侯居镇之三年威行惠孚军政宁辑於是览视城壁占形度势而楼作焉其崇五十尺楹间者五取工於卒之在更者取材於木之在官者不阅月而告讫工邦人士女第见修甍穹栋杰立E飞上出於霄汉然莫知其经费所从出也既成侯与宾客登而落之山如屏障拥青排紫拱列几席外溪流若碧练迤逦环绕於履舄之下百里之内聚落烟火川原林木田畴桑麻禾稼之属一举目可尽也清风徐来襟度旷爽令人有超世之思故取唐严维诗语名之曰清风之楼郡城之南有楼曰八咏其东故有明月楼又东而清风楼争雄竞胜而溪山之⒗哭谖抟乓雍钅攴阶扯好学有功不自伐乐从贤士大夫游俾余文以记之余闻之君子之楼观之美也岂徒取夫游览之适以乐哉必有事焉可也登斯楼也念王事之重G民生之多睾铎妒谴有不胜夫慨然者矣昔范文正公记岳阳楼其言以谓先天下之忧而忧後天下之乐而乐嗟乎此固侯之志君子所当以勉者也遂书以记
致思楼记
歙郑伯康氏之丧其生母李也葬之於所居之南不二百武而近窀穸之事既云毕矣则作楼居室之偏朝夕而望焉曰吾亲不可见矣吾於是焉致吾之思而不忘也因名之曰致思他日过余求一言以记呜呼孝子之思其亲果有时而忘耶夫亲犹天也诗不云乎欲报之德昊天罔极罔极之恩莫可得而报也夫既莫之报矣则徒有思焉而已耳呜呼孝子之思其亲固无时而忘也是故思其饮食思其寝处思其D语非特祭祀之时然也孝子之不忍死其亲者无时乎不思亦无所乎不思也然而伯康氏顾犹待登斯楼而致其思何耶记曰致敬则存致U则着盖吾伯康氏着存未尝忘乎心也特托於兹楼以志不忘而已想其登览游息於兹也云烟之卷舒草木之荣悴凡景物之变时时不同而无乎不触其目者则其心之所着存当亦不与时之变迁苟谓其於亲之思或时而忘焉吾弗之信也呜呼人莫不有亲也莫不唯其亲之思也而伯康氏独尤拳拳焉吾是以知其能孝也於是书诸其之左方以记之以告郑氏之子孙并i歙人焉
着存斋记
着雍馓仓岁春正月晦金华王B还自江右谒丁士梅氏京师之西郭门入其户闻琴焉和之不和弹之而不成声余?然曰此祥琴也而胡乎士梅氏之室也士梅出揖余入其室问其故士梅泫然流涕言曰仆东南西北之人也遭时多艰有母而弗能以养也越在外服盖累年矣日者讯至则吾母之没也久吾於是位以哭服斩衰如初丧今服且释已而吾之哀弗能释也吾闻诸记礼者曰致爱则存致U则着着存不忘乎心始足以言孝也以仆之不孝着存之念其焉敢忘之吾因名吾斋曰着存以自志也虽然子尚有以言我之志乎哉B闻之君子之孝也尽诸心焉耳矣心乎孝矣亲虽死也而固不忍死其亲矣是故一举目而若见乎容仪焉一举足而若奉乎周旋焉爱其本之U以先之爱也者主乎恩而无间者也U也者纯乎质而无文者也爱焉U焉而兼致焉殆无乎而不着也无乎不存也着则若既见其容仪矣存则若亲奉其周旋矣着矣存矣而吾之心尽矣嗟夫君子之於孝其复有加於是哉余自与士梅交莫逆而无间也知其人力於学者也勇於义者也及是又知其心乎孝者也士梅由是而充之虽求无愧於古之人可也士梅氏曰吾子之言可谓能道吾之志也已虽然盍书之以遗我因以记吾斋也乃遂书之记焉
德清重建县治记
德清隶湖壮县县治前临余不溪後枕金鳌诸山山水明秀民俗淳美异时寓公多乐居之流风余习去今百年故未泯也岁丙午秋王师徇地浙右县治毁焉郡地既入职方朝廷慎择才贤官郡县而惠绥其民於是德清则黄君宗义令熊君鼎丞喻君兴泰主簿冬十二月既至务以布宣圣天子及下之仁民皆获所凭赖明年春县事大小既就绪则相与谋县有治所以出政令而示等威今隳废若此不宜不亟之图然公私赤立经费无所从出黄君乃其民言吾民幸脱水火之中而沐浴国家之膏泽室家之完田野之安然乐其生矣而吾侪非才忝披抡选膺牧字之责以临闶且匚峋又无所固民心之弗安也况山川之胜今犹昔耳轮焉奂焉以复前日之旧观实百里瞻望之所系而亦後来者之利也吾何私焉好义之民闻黄君言心感而诚悦咸愿趋事赴功莫敢後乃二月卜日庀工首作厅事继又後堂而前谯楼皆宏敞崇高有加於旧栖吏之舍o宾之次及庖庾圊之属靡不具完旧有梅花亭亦缮修之凡役悉出於民而官不与仅数月毕溃于成及秋熊君入左史又明年春出持浙江部使者节将行请予记其成绩以遗黄君使勒石以告後人嗟夫今之仕於郡县者难矣而县最甚何哉盖去民尤近者得民尤难不有以得其心而徒欲以役其力固不可也今黄君县以明达之才施岂弟之政而熊君喻君佐助之者又各尽其道故言出而民信之乐之渴剐朔暇僮共灰难盖悦以使之而得其心故虽役其力而忘其劳也岂非孔子所谓君子学道则爱人小人学道则易使也耶余方叹今世郡县之难窃独喜黄君之於德清其得民如此故因记而备着之黄君字宜之宣城人熊君字伯颖喻君字某赞其成者典史祝亮县民好义者徐某某倡也
营丘山房记
吕氏系出太公望太公封於齐营丘其所治也齐之赐履其东则海西至于河北则无棣南穆陵也营丘於齐东偏非其土之中也而国於是乎治者地利故也吕氏之裔今有居於C者曰仲善氏其言曰吾所出之祖远矣而营丘吾所出之地则非远也爰即所居名之曰营丘曰吾非忘本者也吾以志吾所出之地也间来谒余曰愿有记也余闻之太公之就封营丘也舍於逆旅寝而安焉或谓之曰时难得易失也子行而迟非就国者也太公即宵衣而行黎明至营丘则莱人已据而与之争此其立国之始固甚艰也及既国於营丘矣其後五世皆反葬於周营丘去周甚远也传次五世甚久也而不忍故土之忘正首丘之义也後世之吕氏若念其先创国之难则固当勤劳以业也思其先之正乎首邱则固宜忠厚以心也今仲善士之言曰吾知所出者也吾非忘本者也其意固原於此乎否也抑余又闻之宋东都时吕氏有居齐之东莱者其系亦本乎营丘者也累世相业有足称焉其後落南而居吾婺者是文清公及其孙成公也文清之自称与人之称之必曰东莱也及乎成公亦复称东莱而人之称之者犹其称乎文清也今吾仲善氏之以营丘居名也固吾文清成公之志也虽然成公之学圣贤之学也仲善氏志乎学者也其必以成公之学学焉斯可也苟徒冒其居之名曰营丘而曰我不忘本也我知所自出者也而学则弗加焉非所以善继吕氏也仲善氏曰诺吾敢不自厉也虽然人之言於我者多矣不若子之言益我也盍书以遗我因以记吾居也余不复辞遂记之记之者谁婺人王B子充甫也
王忠文集卷十

[book_title]卷十一
<集部,别集类,明洪武至崇祯,王忠文集>
钦定四库全书
王忠文集卷十一
明　王B　撰
记
文丞相画像记
右宋丞相文信公画像公讳天祥字履善庐陵人年二十以宝佑丙辰擢进士第一咸淳壬申三十有六即致其事不仕德佑元年起知C州时国事已蹙其岁乙亥帅义师勤王至临安明年丙子拜右丞相於是宋氏已不国矣又二年戊寅公在潮州被虏以北留燕四年卒以不屈死至元十九年壬午岁也呜呼自古人臣秉忠执节以身死国者有之矣然未有盛於公者也观其从容蹈道慨就义天地可易而志不改金石可变而操愈坚其视死如归诚有非苟然者人孰无死惟死得其所故虽死而不砉之死有系於三纲五常为甚重是可谓能处死矣岂非死得其所者欤呜呼宋氏有国一用科目以取士当其盛时以道德文章功烈显融於世者多矣及其亡也非是得一人焉如公者以忠义大节为之殿三百余年作人之坎凰熘侦读攘群跏窃蚬之所为死其系於天下国家固为尤重而不轻所谓死有重於泰山者一也自予少时读公吟啸集及北行日历具悉其不屈状後又得其本传伏读之知公为益详未尝不感愤叹息以为忠义大节近世以来无有如公之盛者及来吴中复得识公遗像G其面目严冷生气肃然向之感愤叹息者於是尤拳拳焉昔欧阳子记王彦章画像备致希慕之意且谓其所不碚卟幌岛趸之存不存嗟乎彦章固为死节矣揆之於公犹有可议者使欧阳子得公死事论次之则其希慕又当何如也呜呼画像之存公之不硭洳幌奠洞艘职偈乐下拜公之像有不感愤叹息而希慕焉者尚为有人心也哉画像为邓某所造今藏袁泰氏家云
慈溪县学记
慈溪有学始於宋庆历间刘君在中林君肇相继为令因旧制重作孔子庙复治其四旁为学舍讲堂设师弟子以兴於学後更废弛屡经缮治二百四十余年入国朝元贞丙申庙学俱以毁为政者尝一新之又六十年当至正甲午而陈君麟来尹兹邑G其规制褊陋屋室C坏愀然叹曰学政之废兴长民者之责也我其敢不以为己任者聘番阳徐勉会稽钱宰两先生为弟子师将尽撤栋宇之旧而新是图值时赜萁圉多故方务训辑师旅以御外患既而威惠并着境内晏安乃遂大兴土木捐已俸为\倡僚佐士民皆相率出钱致助莫敢後於是礼殿以及两庑重门悉易新构而讲艺之堂栖士之庐先贤之祠校官之舍至於庖库庾各以序为峻其垣墙端其术道内外规制举称其度无或不新焉者其位置大抵仍旧而崇高宏广巩固砻密非复昔比矣始事於丙申之某月讫工於丁酉之某月役成君既帅士者行舍菜礼教谕崔植以谓贤侯作兴之功不宜无所纪述书来属B书其成绩盖古者惟有学而无庙後世或有庙而无学庙学兼备莫於今为盛自京师达於郡邑海隅徼塞四方万里之外春秋祭奠蒇事惟谨而弦诵之声洋洋盈耳蔼乎三代之遗风焉夫何比年以来宇内兵兴儒服俎豆之事往往而废独慈溪得贤师帅如吾陈君本强而用裕文事武备设施有方不以干戈废礼乐而学政之修如此古之学不惟祭祀乡射养老劳农尊贤使能考艺选言之事即是焉讲而出兵受成论狱讯囚之故无不由之君之於慈溪其庶几复古之意者矣是故鲁修泮宫诗人颂之有曰穆穆鲁侯敬明其德又曰济济多士克广德心上下之间相成以德而逆道之人卒化於善故又曰既作泮宫淮夷攸服赞美之辞必举乎德而土木之功略不复道可以知所本矣今贤侯之德嘉惠乎斯文已厚士之游息於斯者日新其德以称夫兴学之意将见其恐所极无不顺服於德化鲁人之颂其不复作於今哉昔庆历之记临川王荆公实为之凡先王立学之原教学之法论之为详顾B末学何敢措辞然念与君交有素谊不得苟让辄序次其岁月使刻诸丽牲之石君字文昭永嘉人起家甲午乙科进士初筮即制邑慈溪治行为淅东最云
汉南北军记
南北军汉制也汉受明命抚方夏乃西顾卜宅作都长安城阙宫室光明神丽固足以备国制而昭皇威隆上都而观万国矣重惟天子之都宜有重兵所以壮根本而严卫翼者庶其在此盖上天之象以羽林为天军黄帝之圣以兵师为营卫王者规天法圣则爪牙之卫讵可缺诸高皇帝以神武之资躬提三尺纠集义旅洒埽宇内天戈所麾蓬孛消释五年马上tL鍪而汗介胄缚婴斩羽天下既混为一任罢之兵佚诸农巴渝北貉无勤远人卧鼓包戈将与天下元元相安於无事矣然而强宗豪姓盘互关东而材官骑士散在郡国必虎符羽檄召而後来帝室皇居苟无武卒士以卫翼之殆非所以防未然而窒不轨此南北军之所为置也南军所以卫宫城者也主之者卫尉其属有南北宫二卫士左右二都候南屯公军苍龙玄武北屯朱雀东明朔平八司马凡卫士二千四百六十九人然卫尉主兵殿外而主兵殿门内则为光禄肫涫粲凶笥椅骞僦欣山虎贲羽林郎左右监凡卫士三千四百六十一人北军所以卫京城也主之者中尉其属有中垒越骑步兵长水射声屯骑胡骑虎贲八屯校尉而胡骑不常置惟中垒射声虎贲屯骑在城中余屯则皆留城外总凡军士三千五百三十六人而胡骑虎贲所领士数无所考大抵卫尉主南军以卫宫城实居乎内中尉主北军以卫京城实居乎外相为表里其势常相均然亦使之自相为制焉以史考之北军在外而或兼乎南军南军在内而常重乎北军何也国有大故则北军亦环宫而屯故五校尝入为宿卫之兵是北军或兼乎南军也吴汉之薨发北军五校轻车介士以送葬而不易於发南军是南军常重乎北军也岂其兼乎南军者在外之兵多重乎北军者在内之兵精故欤然古者内兵不外出以根本之当壮卫翼之当严也汉初犹存古意南北二军未尝出虽尝出矣而其出未尝远高帝十一年发中尉卒军灞上文帝三年发中尉材官军长安故曰虽出而未尝远也至於武帝始以卫尉击南粤宣帝又以羽林璺芍畋击诸羌厥後自明帝至顺帝南军远出者二北军远出者六而高帝建军之本意於是废矣窃尝论之天下形胜惟地与兵汉都长安阻河山之险左ビ沂裉华泾渭表里襟带金城千里隐然天府之国矣而南北二军负城环宫路囟营列棋峙而星布平居无事则虎视耽耽四征不庭则如火烈烈戎心奸胆战栗骇落孰敢弗率以干我天威可谓兵形地势两兼得之於以镇安四方巩固万代永永无靖叩壑贻燕於厥子孙者神谋圣略何其宏远也是用着其建军之本意以诏後世若乃官名之更革损益先後不同士卒之调遣增减始终有异己详於简牍者兹不复书
唐两省记
人君居至尊之位其职无他在乎任相而已若稽古昔黄帝命六相舜举十六相而相之名始立汤之左右用伊虺周之左右用周召而相之员始定盖相者所以寅亮帝载缉熙皇极佐天子而统大政者也人君非相焉是赖其孰相与共理天下乎唐有天下稽古建官置门下中书两省以为左右相之所治而门下有侍中中书有令则所谓左右相也然而初无定名亦无常员或曰同中书门下平章政事则无定名也侍中及令其人不常置而尚书左右仆射亦宰相职则无常员也虽其定名常员先後不同而其佐天子以统大政者职任惟均其事权固无与比隆者矣惟门下有省P於晋中书有省肇於魏齐尝以门下为黄门隋或以中书为内省而唐自高祖太宗之世门下中书式遵往制至高宗龙朔元年始改门下为东台中书为西台武后光宅元年改门下为銮台中书为凤阁玄宗开元元年又改门下为黄门省中书为紫薇省寻皆辄复旧盖门下中书在宣政殿之东西而尚书在外谓之南省故门下中书总称北省又别称门下为左省为东省中书为右省为西省而复通谓之两省焉是故门下为职所以取旨而出纳乎帝命中书为职所以造命而黼黻乎皇猷至凡军国之事实参而总之故下之通乎上者其制有六曰奏抄曰日奏弹曰露布曰议曰表曰状门下皆审署申覆施行焉王言之制有七曰册书曰制书曰慰劳制书曰发曰性兄荚宦凼惺樵须褐惺榻陨笫鹕旮捕施行焉於是天子之布政任官诏旨命令之出首经两省其或令焉而非其法任焉而非其人门下取旨既随时而驳正中书造命或因事而封缴弥纶润饰使无缺失上下相成而治本立矣兹其所以弼庶务而度百僚叶t工而厘万邦也欤抑尝论之两省之建固均为天子之相而事权所秉初不相同其於军国之事虽参总之亦未尝合而为一也故事政事堂在东省宰相议政之所在自中宗永淳二年裴炎以中书令执政事乃迁之於西省则两省事权至是已合为一非复祖宗之旧矣岂非其沿袭之弊哉今按两省皆三品门下有侍中二人黄门侍郎二人给事中四人左散骑常侍二人谏议大夫四人典仪二人起居郎左补阙左拾遗各二人城门郎四人符宝郎四人弘文o校书一人中书有令二人侍郎二人舍人六人右散骑常侍起居舍人右补阙右拾遗各二人通事舍人十六人自余两省小吏各有差其详则六典之书具焉谨着其略以为记
清宁堂记
清宁堂赤松山道士俞君元吉之居也初俞君之师故藏唐李阳晁书天清地宁四大篆奎章阁侍书学士虞公集翰林待制柳公贯皆为之题识亦既勒诸石矣於是俞公复与其徒陈君一山构堂宝积观之西南偏而因用清宁为堂名陈君雅辱与某游爰来徵文以为记某闻之老子之所谓道者一而已一者道之本原所谓道生一也所谓有物混成先天地生也故其言曰天得一以清地得一以宁夫天人见其穹然而覆也地人见其块然而载也而孰知天之能覆以清故也地之能载以宁故也天之所为清地之所为宁孰主张是孰纲维是夫其为之宰者亦曰道而已矣天非道以为之宰其能覆焉而不崩乎地非道以为之宰其能载焉而不倾乎不崩则清不倾则宁其清其宁者自然之体也自然者道之极致即本原之谓也究其本原则道固在天地之先矣道体本清宁乌有天地得之而i弗清宁故夫天无以清地无以宁者由天地之失其道也一失其道天地尚不能久而况於人乎故其又言曰侯王得一以为天下正夫侯王之能制天下万物之动而正之者亦不过本於道而已耳呜呼老子得一之论不其为五千言中之要旨欤抑吾又闻之儒者之说盖以天地位为致中和之极功而非天下之至诚不能与於斯意者老子之旨将不外於是外於是以为道固非余之所知矣陈君质粹而性敏学道甚早道德之书既习而通之顾余身为形役方务与世相驰骋而与道益相反道之为道未之有得也其将何辞以复於君他日或者与君从游於方之外内圣外王之学尚当相与商确之以各究其所得君其亦必有以教我乎哉
漳浦县孔子新庙记
洪武二年正月庚申漳浦县新作孔子庙成县大夫张侯以书来请曰愿有记也始侯将为庙以其事言郡府B适忝郡佐许为之记及是庙成而Bg於召命将还京师因辞其请侯复使来言曰庙成而记之执事尝坠言矣愿无卒辞辞既不获乃为书其成绩以为记按郡志漳为州始於唐Ч岸年实治漳浦县後以其地有瘴疠州移治龙溪而漳浦为县如故其县之有学则自宋庆历四年始盖自汉以来孔子有庙不出阙里唐制天下州县始皆立庙祀孔子然漳浦之有学虽始於宋而其学之有庙固始於唐矣国家既定天下庙学兼备悉遵近代之制洪武改元漳既入职方朝廷慎简贤才以牧远人而吾张侯被选宰漳浦既至用故事谒孔子庙见其栋挠柱折颓弊已甚慨然叹曰事有急於此者乎即图简材募工而重作之以十一月庀事仅两月而庙已成列楹一十有八以间计者三其崇三十有二尺广五十有五尺而深如广之数轮奂具美规制聿加既又治其门庑修其墙垣於是始称其为圣之居而讲经之堂肄业之舍与庖之属皆易其旧使之新而学制咸备矣i二月丁卯侯率僚属及为士者行舍菜之礼又俾民之子弟游於学而延名儒为之师凡可以崇教道而敦俗化者侯无不究心也盖漳浦为县介乎闽广之交其境阻山而负海奸宄所出没其俗悍其民易以动岭海之间厥为岩邑故必得长民者举圣人之道以导之使之复其仁义礼智之性而明乎君臣父子夫妇长幼朋友之伦然後俗易以化而政易以成也侯通经博古夙以文学名其为漳浦勤於政理而尤汲汲惟学是兴可谓知为政之本矣所可书者讵止工役之勤而已哉是役也庙之费为最重故B举其重者特书之使刻诸牲石用以志漳浦之学其兴自张侯始侯名理字玉文番阳人由徽之黟县令以承事郎再调来漳浦佐其事者丞金华陈尧民典史钱唐方好文也
学诗斋诗记
宁海锺君舜举名其居曰学诗其言曰昔者吾尝闻诸夫子矣不学诗无以言惟学诗也可以兴观t怨迩之事父远之事君而又多识於鸟兽草木之名故吾早岁授经於父师而诗是学亦既用其章句之说以取科第矣既而思之诗非徒事乎章句而已也诗以理情性是故圣人有优柔敦厚之教焉求止乎礼义之中而不失其所感之正情性之道斯得矣若此者吾将终身从事焉而不敢以或怠此吾斋之所为名也他曰君持部使者节莅闽中余适被召自闽南还胥会焉具以其言为告余因笔以为记而复为之言曰诗道其微矣乎以情性言诗非余所能知自章句言之则余窃有疑矣盖二南大小雅周颂周公之所定变风变雅鲁商二颂孔子之所取而并周公所定者合三百五篇尚矣自今观之二南以关雎配鹊巢葛覃配采蘩卷耳配草虫湍九浣汜螽斯配小星夭桃配标梅妨D配羔羊]苡配采苹汉广配行露汝坟配殷雷麟趾配驺虞各十一篇整然相合信其为房中之乐而甘棠後人思召伯者也何彼v矣王风也野有死淫诗也此三诗者胡为而其间而又成王之颂i有康王以後之诗今谓二南周颂果为周公之所定其可乎秦火诗书同祸书残阙甚而诗独无一篇之失然素绚唐棣狸首辔柔诸诗既已散逸而已放之郑声乃反获存刘歆以谓诗始出时一人不能独尽其义或为雅或为颂相合而成不足则以世俗之流传管弦之滥在者足之不复辨其非故变雅之中或有类乎正雅而又六月变小雅之始民劳变大雅之始i与正雅同其篇什豳风非变也i系於十三国之末焉乌在其为各得所也然则今之三百篇谓皆孔子所删之旧可乎不可也盖自汉以来学诗者悉本於郑氏训诂谱序惟郑说之从人有耳目肺肠不敢以自信也及宋朱子之传出而郑学乃遂废朱子所谓本之二南以求其端参之列国以尽其变正之於雅以大其规和之於颂以要其旨者学诗之要无以易此矣世之习其读者固得有所据依而其可疑如向之所云者学者以为朱子之所未尝言不敢以为言也昔者吾m先正王文宪公盖尝欲修正之而卒亦不果岂非诗道之微於是为己甚乎B之无似窃亦有意於此而力则不能逮以吾锺君之好学故愿相与商确之若夫情性之所感有得於章句之表者君尚亦有以语我也哉
杨氏墓记
杨氏在吾乌伤为望族世居县南四十里之赤?宋南渡以来擢巍科跻仕者踵武相继迨今二百年而子孙彬彬世其先业号称衣冠家有曰芾字仲章其尤卓然能以儒学自名者也芾间为余言曰昔我高祖讳焯嘉定甲戌进士仕至南雄府中奉大夫累赠通议大夫妣硕人吕氏黄氏宜人胡氏曾祖讳埴由世泽入官仕知肇庆府奉直大夫金华县开国男妣宜人钱氏两世坟墓俱在双林乡蜀墅塘之南南雄府君与吕氏同穴而黄氏胡氏别圹y其左少南则肇庆府君与钱氏之藏在焉兆域相望不出百武为山约二十余疆界可考也我先祖将仕府君之没也先人藐在幼龄为所亲者窃契坏铃骼镏懈蝗顺率隙杨氏兆域子孙莫之保矣先人在时愿出己资赎之而不可得盖V志以没芾长幸有知痛心疾首誓毕先志顷岁偿以元值i始复归我杨氏先人之志庶几以酬而吾他日亦可以见祖宗九京矣厥既加之封树约宗族昆弟岁时修拜祭之礼然恐我後人或不知其故也妄意吾子惠之一言刻诸墓隧俾後不敢忘余窃闻之祖宗之於子孙一体之分其精神血气相为流通者也坟墓者祖宗体魄之所托夫苟子孙不能以保守则亦奚取乎一体分哉杨氏二世之墓自卜吉於斯仅百余年而又占於他姓者数十载为子孙者固宜知所感愤况子孙之贤有如芾者宁能不以为己责乎今也故壤既复堂封如旧死者有灵斯即安於地下而子子孙孙岁时皆来顾瞻松楸孝弟之心其必油然而生矣先儒有言不忘乎先茔孝之大者也芾於是乎能孝矣志其事於石岂特以i杨氏之子孙凡天下之知有祖宗者尚因杨氏之有儆也
福建转运盐使司题名记
国家底定南服i洪武元年三月诏即福建置转运使司以总盐政重国课也於是濠梁杨公桢吴公某并以器能昭被简擢杨公为使吴公同知其司事越二年二公谓凡官府皆有题名乃谋砻石书而刻之壤促掠辔之记盖福建所隶者八州人物繁阜煮海之利昔称易办然比岁兵兴之余户口既耗而课额倍增人以为病惟二公能究其利原革其弊C以故绩用优着大课告集其可谓称吾圣天子所任属者矣是故题名之建即姓名以识贤否因岁月而稽黜陟劝惩之义於是乎在今兹所书自二公始而虚其左以r来者云
友怡堂记
礼部黄君子邕谓余曰昔我曾大父年六十有三而我大父以生曾大父盖年九十四而没大父承其堂构惟谨实生三子长则吾先子泰和府君次则吾叔父克明甫克己甫也盱之新城吾黄氏世居之南对箫曲诸峰岩姿壑态近在目睫有亭o园池之适焉吾二叔父雅敦友爱之义故克明甫所居之堂扁曰友怡所以志也今也二叔父年俱及艾而吾暌违之曰久盖叔父之视吾犹子而吾视之犹父耳子尚徼惠斯文之好为文以记斯堂庶几有以道吾叔父之志而慰其心乎余闻之兄弟之相好出於天衷之所降民ぶ所秉非自外至者也诗曰因心则友心者天衷民ぶ所具谓之因心则盖与生而俱生矣而岂自外至哉是故夫子之言曰惟孝友于兄弟施於有政是亦为政奚其为为政又曰兄弟怡怡此其言兄弟之情至矣自世道日降政俗裂而後?墙之诮兴君子未尝不深叹於斯焉今克明甫兄弟之友爱如此虽其能由乎圣贤之教抑亦天性固然有非勉焉者欤传曰一家仁一国兴仁一家让一国兴让有如克明甫之友爱将见其由一乡以及一国莫不化之又岂特为黄氏一家之善而已哉余是用推其说以复子邕而致诸克明甫请揭诸壁间以为记若夫棣鄂之歌荆树之曲则t公与子邕游者当为之赋兹不复云
崆峒山房记
崆峒山在C郡城南二十里按寰宇记一名崆山山多林木果实一郡资之虽名崆山而出物倍於他山也山之势巍ka俣其支冈有比出者章贡二水夹之以驰属於郡治故堪舆家谓崆山乃郡治地脉之母云刘君宗弼世家郡城西十里其曾大父苍崖先生i迁於城中孝义里尝建精舍曰登云聚书其中集师友与子弟而讲学焉逮其大父伯父皆世以儒学名至宗弼益以其学自奋擢至正辛卯进士第有元C人之第进士实自宗弼始宗弼之居南望崆峒近在目睫故读书之室因名曰崆峒山房及出而仕今昭代历官成均由博士为司业寻持浙江部使者节所至即以向之名书室者为所居之扁焉曰吾以志乡土之思也间尝俾余为之记余窃闻之君子之为学学乎圣贤之道者也圣贤之道成己成物而已矣是故不有以成己则无以立其本不有以成物则无以措诸用穷理尽性以至於命者成己之道也及推而至天地位万物育则成物之道也然自一己以对天下本末虽殊而非二致由下学而底上达精粗虽异而皆一理故曾子之说自格物致知以至於治国平天下子思之言自本诸身以至於建诸天地百世以俟圣人而不悖不惑孟子之论自可欲之善有诸己之信以至於不可知之神大抵先後虽有叙始终则无间知之矣而必至之以不止体立矣而用必有以行之圣贤之道如是而已矣今吾宗弼之所学固圣贤之所为道也方其学之於家也其所受於父师者岂复有外於此哉今也出而用世殆即前日之所学者推之成己成物之渴几其可验矣乎余也於圣贤之道亦固夙有志焉者也自与宗弼定交京师且六年相与议论盖亦数矣今复举余所闻以为言者诚以为学之道贵乎讲贯举其指要而复言之固所示相好之厚也若夫崆峒之奇胜岩姿壑态朝夕四时之变足以资人之玩赏则世之工於文辞者当能抽秘骋妍而为之咏歌非余之所能知矣
`适轩记
B尝读列御寇庄周书知夫人生天地间自形自色自生自杀自赢自啬自穷自达一出於天之自然诚有不可以人力为者故古之至人所以和其天倪全其天器而至於无为者不过安乎天分休乎天君以自适其适而已自适其适者顺其天之自然也天下之物曾足为吾累乎盍亦观夫斥`者乎其飞也腾跃而上不过数仞而彼则自以为飞之至焉大鹏O翔於天池不慕之而强其力之所不能鸠毕志於榆不鄙之以优为而不为何也彼以得性为至尽分为极自适其适而他不知所以然也然则人生天地间求所以自适其适者其可斥`有弗若乎今夫世之人不能无累於物而囿於物不知自形自色自生自杀自赢自啬自穷自达者皆一定而不可以人力为方且以有涯之生极无涯之欲心术内动机械外张狂颠困踬日夜务与天敌而奋不知止是岂惟视斥`之自适为有固与?之转丸lZ之缘险无异矣不亦悲乎泰甫贡先生世居宣城南湖上号衣冠家其宴闲之轩扁曰`适盖先生博学高见道充而气和久淹外服不以疏远戚其意入官王朝不以荣宠婴其心政事文章举足以名世矣而未尝自有其有也故人以谓是殆庶几自适其适而物不能以累之者也然则先生之名斯轩固将托以自见欤虽然B闻至人以太虚为家以无何有为乡视所居所处皆蘧庐也而先生犹不能忘情於斯轩何耶他日先生屏迹於太虚之家而税驾於无何有之乡顾B畸人庸讵知造物者之不有以遂我得乘成以随先生耶姑记其说以r
归全精舍记
吴郡袁君既葬其先府君於吴县胥台乡穹窿山职坞之原而请铭於内翰黄公寻直墓右结庐一区为岁时拜祭会聚之所扁曰归全精舍属余记之呜呼人之有身父母全而生之则必全而归之盖归而至於全而後为人之道尽矣是故人子之身父母之身也父母分其血气以生我而我禀其血气而身以生是人子之与父母其血气盖相为流通也故曰身也者父母之遗体也然则奉父母之遗体而弗知敬爱之以全其归者其尚得谓之孝矣乎烹熟芗尝而荐之非孝也温清定省左右以安之非孝也养也养也者奉父母之体而非所以敬爱父母之遗体也君子之所谓孝也者其惟不亏其体不辱其身归而能全乎故昔之以孝称者盖顷步而弗敢弗敬爱其身也道而不径舟而不游不敢以先父母之遗体行殆而有亏其体者乎恶言不出诸口忿言不返於身不敢以羞贻父母之遗体而有辱其身者乎不亏其体不辱其身若曾子之临终而手足而後知免者斯其谓之全而归之者乎呜呼归而至於全而後为人之道尽而後始可以为孝矣吾闻府君力本尚义以善称其乡迹其始终盖无於归而能全者也既终且葬而以归全名其墓右之庐者君所以彰府君之孝於无穷也然则岁时而拜祭焉拜祭而会聚焉君之至於斯也履秋霜春雨之降而感时序之流易凄怆怵惕之心油然而生念府君之孝而不可复作则所以敬爱其身而体府君之孝以为孝者得不重自勉乎呜呼孝子不匮吾尚於君望之府君之名讳里贯与平生大⒁丫哽吨菊咦炔蛔啪好学有文行信其名可立其字云
婺州路总管府推官厅记
国朝各路置总管府其官属自达噜噶齐总管以至推官皆联衔署书而刑狱之政则推官专任之故府治之旁推官别有厅事以为详谳之所谨其职严其体也婺州为路以来其府治当大德庚子改作於总管夏公若水元统甲戌更新於经历元君思忠而推官厅居其东偏规制褊陋岁久弗理日废以坏至正乙未之春推官张君弥远始至即图致力而重建焉谋诸同列萧君国用既以为当白於达噜噶齐塔尼巴公总管陈公以实莫不以为宜而资用无所於出陈公乃为之经画得钱五千三百四十缗爰购材僦工撤其旧而一新之其正宇为屋以间计者三高广皆有加於旧左右门庑悉就整饬崇其阶骶其垣墙内外涂焕然毕备庀工於六月己巳再月而落成等威有禁限之防事情无宣泄之患所谓详谳之所者於是为始称矣其构兴之岁月咸谓不可无纪俾B书之以示後来夫推官之职在乎持法以求民之平者也然而职於持法而不能使民不犯法能尽抚字之道而使之不犯法者其郡守乎今陈公为守威行爱立务以清净化民欲民相安於无事而张君断狱处决平亭济以刚明本以仁恕未尝奇请他比以为察以故其民尤赖之夫能有以使之不犯法而或丽乎法者又能使之得其平上下相成如此民其有不治者乎斯宇之建所可书者固不特构兴之颠末而已也是役也判官巴延君经历王君弼知事钱君淳并赞助之而司吏张守信始终任程督之劳云
甘泉寺佛殿记
分水县北二百步有山曰玉华山之南有寺曰甘泉案图志山尝出泉玉色而甘故名玉华寺居山址瞰泉上亦因名甘泉晋天福三年县令钱滔所建也中更废坏其故基多为岳祠民居所侵占历岁滋久莫可考已今至正十二年大盗窃据县治主僧普润犹守义不屈寺为其所毁百年栋宇鞠为瓦砾之区寇退润与其徒正印图复其旧有志而力不能为也明年春县大夫高昌君实来谓兹祝厘之所不宜不即起其废乃捐俸赀为倡好事者颇柚之遂简材庀工新作其佛殿为三楹间重檐阿於四周规制宏壮而藻绘涂之功毕备焉凡用工徒若干r钱若干十四年十月某甲子其成之年月日也盖分水地僻而赋薄其人勤生而啬施大抵其土所产不过茶炭纸漆丝之属多山少田粟米无以周一岁之食恒仰籴他境而执业?编m者则皆能自食其力无懈人然习尚简朴不事华饰大家有畜悉s吝不发而比岁科繇殊极计其所畜亦仅足以供上之徵a而或且弗能给其俗如此其於施何如也顾兹宇之建润既不善飞奇h货以病民而人之好施者复鲜非得县大夫为之倡则其成亦岂若是亟乎君名莽赉布哈字惟一以J补官主休宁簿擢江浙行省掾乃来宰分水O年政成三皇孔子庙诸神祠毁於寇者皆新之惠爱及民固多有古循吏风殿成即介其县文学冯宗礼来请记君与予雅相好且分水予尝至焉故畀之记因道其土俗及君政绩使刻以示县人云
寿菊堂记
江东肃政访司经历宁夏吴君名所居之堂曰寿菊以奉其母太夫人於是太夫人实生四百有八十甲子而九月八日乃其初度之辰宾客咸会举觞为藁蛴醒哉咴簧坪蹙之名斯堂也花卉之属争妍竞秀鲜不朝荣而夕悴而惟菊也早植晚发之盛衰不与\卉同霜露既降草木黄落其花始开开而未尝落落而未尝零操孤高而质幽烈故昔人有晚节之称焉是则凡卉之能拚咭四如菊即蘧斩名堂不犹庄周氏取喻於大椿者乎或又有言曰菊非特能薅已也而且能致人之扪筛瞧滟髌之正中和所萃服之者有长久之益故昔人以为辅体延年莫斯为贵而南阳之菊潭饮其水者上拗涟俣三十其中亦百有余岁物之能致人拚咂溆泄於菊哉卫之诗人尝托兴於萱草之忘忧今君以菊能致薅有取焉殆犹诗人之意云尔或复作而言曰噫菊恶能致抟仓抻械婪羌俸蹙找彩枪嗜俗又善养者内有以悦其心外有以宁其身此致拗道也记礼者曰中孝用劳尊仁安义可谓用劳矣夫公卿大夫尊重於仁安行於义而无劳倦焉令名所由成也令名之成所以悦乎亲之心也又曰烹熟芗尝而荐之温醵ㄊ∽笥乙园仓夫饮食寝处之间孝子弗敬谨於是则无以为孝也故饮食寝处之适所以宁乎亲之身也心悦而身宁致拗道不在兹乎维君起家进士方以文武忠孝建立大节以扬名当时而禄又足以为奉养之资所谓内以悦其心外以宁其身者盖以两尽以故太夫人春秋既高而愈益康强则所以致其拚吖逃性谝泳赵坪踉侦妒切\皆以其言为然则属笔於B使书之B不敢辞因次第客语书以为蘧仗眉
杭州仙林寺戒坛记
杭州仙林大慈恩普济教寺有万善戒坛普为四\传授三聚净戒之所也寺盖宋绍兴末洪济大师智卿所y戒坛在佛殿後隆兴初赐寺额为仙林坛曰隆兴万善淳佑间加寺额为仙林慈恩普济坛曰淳佑万善大乘至至元中佑岩法师荣公以前代宿德昭被光宠奉帝师命复加今寺额而为坛主至正三年寺厄於灾坛亦就毁其年妙智通悟明解大师就公来领寺事以兴废起坠为己任久之始克裒\施建大佛殿继又罄已资率耆旧僧建三门两庑及选佛选僧二堂惟戒坛未及兴建而为费最钜盖戒律之宣诸天龙神人及\人之所毕集非有崇栋广溜穹座邃筵则无以致其严肃不严不肃则无以耸人天之观听而一其皈向之诚郡人君天佑父子者尝与就公论道而有契焉慨然乐为之造就乃捐金谷购木石卜吉而庀工为殿以间计者一前後为二栋列楹十有六其崇九十有九尺去其崇三之一以为广增其广四之二以为修而坛居乎中坛高九尺有奇飞榱步檐外称其度彩幢宝盖内极庄严始事於十一年正月日至明年十月日而讫工塑绘像设者君之配舒氏而上下瓦甓则其子妇戴氏柚焉窃闻我佛如来以一大事出现於世普为\生设方便力成就佛果菩提是故弘敷轨范式示开遮详布科条用Ъ骋律之所戒教由以行学徒有所摄持常人有所趋向故得以去恶而就善超凡而入圣或智或劣皆证大乘若正若依悉成佛道後世律师教主代佛宣说将集四\必有坛j此戒坛所为建也今就公务隆祖道载扬宗风圆机应人能无留碍而君宿植德本雅慕真乘於世有为一无吝惜宜乎兹坛之建以坏为成有所不难而亦有非偶然而然者财法二施等无差别此岂有漏之因人天之小善而已乎就公名智就别号道翁越之新昌石氏子以卜年被旨护持寺事君字佑之钱唐人
绍兴谳狱记
至正四年夏宣城贡公由应奉翰林文字出为绍兴总管府推官郡之有推官职专详谳刑狱而绍兴为郡所辖州二县六地大民\狱讼号称繁剧故居职者每难其人及公为之则固有异於人人者矣山白洋港有大船飘近?盐夫史甲二十人取卤海滨见其无主因取其篙橹而船中有二死人有徐乙者闻而往视之s其无他物而有死人称为史等所o史佣作富民高丙家事遂连高史等既诬服高亦被逮不置公密求博询则里中沈丁载物抵杭回渔者张网海中因盗其网中鱼为渔者所杀史等未尝杀人以夺物高亦弗知情其w皆白游徼徐裕以e盐为名横行村落一日遇诸躺潭崞渌}钱扑杀之投其尸於水走告县曰我获私盐犯人畏罪赴水死矣官验视以有伤疑之会赦遂以疑狱释公追鞫覆案具得裕所以杀人状复俾待报民有阮福者溺水死指以与谢甲盐船遇因致其溺公考问左验致其溺者乃赵乙也坐赵而释谢徐德元告其弟侄以殴伤狱既成公知其诬继而里民累数十状发德元所为不法事公簿责德元恃强横武断乡曲持官府短长及是又以非罪排挤其骨肉释其弟侄而坐德元徐长二诉其弟为郭甲郭乙所杀真杀之者实乙而豪民郑丙与甲为仇家故嗾徐使连甲公既释甲即以其罪罪郑杭民黄生有田在县境而近僧寺岁来收租与寺僧交僧召黄及其叨人饮酒酣其一人谑侮僧其一人责之不服则击以他物误中其脑以死僧惧移其扑峦庵椿埔运呶狡涔噬比讼嗝|欲要货贿公揣知其由出黄於狱县长官鞫系董连二十三人持军器谋泛海为盗公问得实所谓军器大半皆农具且他无为盗显迹乃当连等五人私持军器之罪余置不问杨茂获海贼三十人不分首从将悉处以死公以省录其为首者止八人余皆诖误并释免之诸暨民葛壹素亡赖客有过其里买栗者贪其财绐之曰某山栗多得利可倍我俱尔往客从之至山深无人处以斧斫死之既而其子来迹父所在复绐之曰而父在某山中与俱往又杀之久之其妻诉於州不受则诉於公公命吏诣葛所居里推究之尽得其故执葛系死於狱仍磔其尸黄声远伪造钞既自首与之同造者黄甲也甲坐系十余岁於法有罪而自首者免其罪与自首者同罪而有亲者比自首公审甲与声远乃有服从兄弟即释之何成诉其子因黄保至其家徵租惊惧致死具狱上公按之则其子死以病而黄与何有隙以故诬黄抵何以罪余姚孙国宾以求盗获姚甲造伪钞受赇而释之执高乙鲁丙赴有司诬其同造伪高尝与姚行用实非自造孙既舍姚因以加诸高而鲁与高不相识孙以事衔之辄并连鲁公疑高等覆造不合以孙鞫之辞屈情见即释鲁而当高以本罪姚遂处死孙亦就法会稽袁宝与所亲二人泛海遇剧盗李麻千在海上惧而从之至潮阳麻千率\请自新官给袁等信皇构榧裙槎拘之仍以盗论公以谓袁等在潮阳既以自新复加之罪则失信於民贷使复业陈兴恃富豪构结e司以被盗为缘诬平民王氏执其妻烧钱灼残其体公痛惩之萧山吴宣差父子怙势为暴乡民被其害甚张文有坟山强据之文诉於官反枉文以诬告公直其事吴父子皆伏辜嵊县张氏妇诉邻人张甲以刃伤之盖张氏始通於张甲既又与富民裘乙通以是致争互持刃相伤也悉置於律上虞县胥徵湖田之逋租愚民聚\殴死之根连株逮系百余人公穷竟之得首罪者一人以死论为从者十人以减死论纵九十余人郡地濒海惟盐最为民病有余大郎者私鬻盗鬻招集亡命之徒动以千百所至强人受买莫敢谁何或发其罪公命督捕之绳以法徙置他郡先是凡以私鬻盗鬻而丽於法者多连及无辜所司为之传致并缘为奸利公下令事觉止坐犯人不得转相连逮平反者前後亡虑百余事其凡刑名之事无大小必记於籍立限勾稽吏曹无敢奇请他比以舞文法间有非便文者公一以自任不以累其属意之所向万夫莫槭轮所疑片言以决故能庭无滞讼狱无w囚豪强e服善良赖以为安公在官四十三月去之日郡民家为位焚香以拜父老攀留填塞道路马不得前追饯数十里涕泣而别囚之居囹圄者闻公去亦皆恸哭不已呜呼是区区者谁实使之盖公儒者诚以本之恕以推之刚断以济之公正以持之故其原心定罪探意立诚一皆合乎春秋之义以及有是也汉儒以经义决疑狱世之论者以为阔\然则儒者之用果可与传爰书惟法令是师者同日语哉公於绍兴所谳狱事其之着者不可胜数今姑存十一於千百着之於篇将使世之为吏者有所取则焉尔他善政已具遗爱碑者兹不复书公名师泰字泰甫由国子生释褐授泰和州判官擢江浙行中书掾史入为应奉於翰林乃调推官绍兴由推官复召入翰林为应奉寻迁宣文阁授经郎今除翰林待制云
王忠文集卷十一

[book_title]卷十二
钦定四库全书
王忠文集卷十二
明　王B　撰
诏
封诸王诏
朕荷天地百神之灵祖宗之福起自布衣啬汛匆滴┦苯帅用命遂致十有六年混一四海功成治定以应正统考诸古昔帝王既有天下子居嫡长者必正位储贰若其\子则皆分茅胙土封以王爵盖明长幼之分固内外之势者朕今有子十人前岁已立长子标为皇太子爰以今岁四月初七日封第二子疚秦王第三子为晋王第四子棣为燕王第五子为吴王第六子桢为楚王第七子_为齐王第八子梓为潭王第九子杞为赵王第十子檀为鲁王侄孙守谦为靖江王皆授以册宝设置相傅官属凡诸礼典已有定制於戏\建藩辅所以广磐石之安大封土疆所以眷亲支之厚古今通谊朕何敢私尚赖中外臣O相与维持弼成政化故兹诏示咸使闻知
定岳镇海渎名号诏
诏曰自有元失驭t雄鼎沸土宇分裂声教不同朕奋起布衣以安民为念训将练兵平定华夷大统以正永惟为治之道必本於礼考诸祀典知五岳五镇四海四渎之封起自唐世崇名美号历代有加在朕思之则有不然夫岳镇海渎皆高山广水自天地开辟以至於今英灵之气萃而为神必皆受命於上帝幽微莫测岂国家封号之所可加渎礼不经莫此为甚至如忠臣烈士虽可加以封号亦惟当时为宜夫礼所以明神人正名分不可以僭差今命依古定制凡岳镇海渎并去其前代所封名号止以山水本名称其神郡县城隍神号一体改正历代忠臣烈士亦依当时初封以为实号後世溢美之称皆与革去其孔子明先王之要道为天下师以济後世非有功於一方一时者可比所有封爵宜仍其旧庶几神人之际名正言顺於理为当用称朕以礼祀神之意故兹诏示咸使闻知
开科举诏
诏曰朕闻成周之制取材於贡士故贤者在职而其民有士君子之行是以风俗淳美国易为治而教化彰显也汉唐及宋科举取士各有定制然但求词章之学而未求六艺之全至於前元依古设科待士甚优而权要之官每纳奔竞之人辛勤岁月辄窃仕禄所得资品或居举人之上其怀才抱道之贤耻於并进甘隐山林而不起风俗之弊一至於此今朕统一中国外抚四夷方与斯民共享升平之治所虑官非其人有伤吾民愿得贤能君子而用之自洪武三年为始特设科举以起怀才抱道之士务在经明行修博古通今文质得中名实相称其中选者朕将亲策於廷观其学识品其高下而任之以官果有才学出\者待以显擢使中外文臣皆由科举而选非科举者毋得与官敢有游食奔竞之徒坐以重罪以称朕责实求贤之意於裆杩迫∈科诒氐渺度材任官惟贤庶可成於治道咨尔有\体予至怀故兹诏示想宜知悉
封安南国王诏
朕躬膺正统抚有天下眷尔安南素知尊慕中国去岁国王陈日奉表称臣朕遣官V诏印仍封为安南国王比至境而日已逝今世子日?能继先志专使请命考於典礼宜嗣其位是用命尔日?袭封安南国王授以金印於戏父子之亲既谨承其基业君臣之义尚永守於藩方故兹诏示想宜知悉
封占城国王诏
皇帝诏曰咨尔占城国王素处海邦奠居南服自乃祖父世笃忠贞向慕中朝恪守臣节今朕肇承大统抚驭万方欲率土之咸宁尝驰昼而往报而尔能畏天命知尊中国即遣使称臣来贡方物思法前人之训以安一境之民眷尔忠诚良可嘉尚是用遣官V印仍封尔为占城国王於戏以内治外朕方一视同仁以小事大尔尚慎终如始永为藩辅益勉令名故兹诏示想宜知悉
免租税诏
盖闻自古帝王必资民力以助成武功故国家尤当以恤民为先务朕为亿兆主甚欲与吾民同乐於天地间即位以来於今三年各处郡邑虽尝免其税粮尚虑凋弊之余未能苏息其应天太平镇江宣州广德滁州和州当创业之初钱粮供亿实为浩繁赖此数郡以足国用遂致平定四方念其勤劳何时忘之深宜优恤应天太平已尝免其税粮二年镇江宣州广德滁和已免二年此七处今年夏秋税粮再行蠲免徽州严州金华衢州处州广信池州饶州庐州以次归附供给皆为烦劳此九处今年夏秋税粮亦皆蠲免其河南北平近入版图重念其民久罹兵革疲困为甚山东与河南地方相接其民宜加培养庶使河南之民得以相资为生山东已尝与免二年河南北平已免一年此三处今年税粮并行再与蠲免朕以布衣起事民间艰苦无不周知今所优免姑以凋弊之处为先所在有司其尚谨於奉承以体朕恤民之意
封高丽国王诏
朕肇膺正统诞抚多方乃眷高丽袭朝鲜之遗壤克尊中夏逾渤海而称臣顷诏使之往临即表辞之来上有嘉方物良仞衷情盖由夙慕於华风用是恪修於臣职况尔三韩之累世皆慎始终属兹四海之一家何殊内外爰稽ぶ圃傥真封今遣某官V印仍封尔为高丽国王於戏保民社而王纂荣怀於旧服守礼义之国作屏翰於东藩其始自今毋替朕命故兹诏示想宜知悉
谕安南占城二国诏
皇帝诏曰朕居中国统天下法古先帝王一视同仁每欲使四夷俱安近者海外诸国皆来臣服贡献方物占城上言安南出兵连年侵境朕未知实否令为尔两国言之和睦O境乃保国之善道故善为国者各守其封疆各安其民人上顺天道天必佑之世道得以久长若各不安分构怨交兵纵其君长身虽无损而害及生民又何利乎甚而至於天地神人同愤共怒其患将有不可测者此岂保国之道哉朕为天下主治乱持危理所当行今遣使谕尔两国若彼此果有所争当即罢兵以和睦O境为念畏天保民安疆土以永传於子孙岂不美欤故兹诏示想宜知悉
招谕库库特穆尔诏
自昔帝王之得天下当大业С芍际尤必广示恩信虽素相仇敌者亦皆兼收而并用之所以法天地之量而成混一之业也朕自起兵淮右收揽t雄平定华夏唯西北边备未修盖以库库特穆尔犹守孤忠保其余\居於沙漠以为边患朕甚念之兹用特与宥必能知时达变慨然来归其所部将士多我中土之人文武智能朕当一一用之有愿还乡里者其贺宗哲孙翥赵恒等果能赞其来归其功非小投机之会间不容发朕言不再其审图之故兹诏谕想宜知悉
招安诸盗贼诏
朕以眇躬托於亿兆之上天下治乱实系於朕惧德不类罔敢怠荒兢兢业业日慎一日两纪於今矣然繇顷者任用辅相委寄过隆专权生事以纷乱我祖宗之成宪兼以所在牧守抚字无状以故泽靡下?情不上通事既壅塞人怀疑阻遂致贼盗相挺以兴盖自两河两淮而西接於关陕荆湖二江二浙而南底於闽粤岭海大憝小丑?繁有徒戕?我人民蹂躏我疆土甚者窃据城邑僭称号名兵连累年怨气凝结生灵涂炭闾井邱墟国家百年养育之功一旦荡然兴言及此深用愧悼靖思厥咎罪实在朕念兹庶民皆我赤子朕既不德不能尽君人之责使惑於煽诱以陷於匪人苟究武威必示诸讨而不开以自新虽欲改行为善厥路亡繇是重朕不德也朕方愿与民更始其独安取此屈已弘物朕所不吝自今为始应凡盗贼不分首从苟从招安即与原贷非特待之以不死尊爵厚禄颁赏有差於窆湃擞醒月曳私底蕴烊嗽蛭之抑生人何辜非朕之不德无以至此天怒於上人怨於下惟菲薄敢昧罪已凡尔将帅尚咸谕朕意杀降戮顺厥有重罚务在绥辑以图底於康宁用副朕引慝之诚广朕好生之德朕言不爽其明听毋忽
诫谕中外百僚诏
朕承积累之休抚盈成之运临御岁久望治日深永惟前世之相沿各有当时之所尚三代而上忠朴质文之屡更两汉以来名节经术之异守或清谈之为务或道学以相师便於因循莫不久而成弊昧於张弛弗知变而後通爰暨我朝所鉴往代然当法制之肇建实惟吏议之首遵小纪大纲固有条而不紊前规後矩乃画一之是拘凡利害之所存必章程以为据咸乐相仍於苟且靡图自献於猷为顷繇迩臣之蔽欺益使正途之壅底持禄者括囊而拱默怀奸者首鼠而依违蔑蹇蹇之匪躬慕容容之後福几致防川之患成罔上之风览习俗之至斯嗟治体之已累朕当馈而叹反席以思仰祖宗之贻谋本崇於信厚故国家之作则首务於整齐势无不弊之时道有好还之礼咨予三事t牧暨尔\僚庶士勉罄忠纯各思厉翼毋牵於忌讳言必由衷毋略於几微谋须远虑共惩胶柱之固滞庶求解弦而更张毕殚献替之诚允济艰难之业今以为始朕亦改图综核名实之详继汉宣之遗则推行仁义而哭谔坪笾余风期臻三代之隆永有万年之誉朕言匪过\听敢违
制
中书平章政事常遇春追封开平王制
天开鸿业笃生英杰之臣星陨将营载举哀荣之典肆天胫垂集俄上将之云亡庸锡J封诞颁涣号具官常某英敏而沈毅严肃而恢弘自初建於义旗即来归於戎涫状踊从已锊墒之锋旋定江东振丹阳之捷拓边疆於全楚强敌於三吴扫河洛而奠中原指幽燕而平朔土功成百战允为一世之豪气盖三军岂特万人之勇近报滦阳之凯益穷漠北之追揽哀讣之遽来知力疾而犹战眷言忠荩深用痛伤海宇一家既已成於大统君臣同体期共享於太平事乃若斯情何能已秩庸於次相爵兼锡於真王虽礼数之有加於余心其犹歉於戏金书铁魂峦佐运之功衮衣绣裳尚服饰终之命宠灵弗替祚胤弥昌可赠翊运推诚宣德靖远功臣开府仪同三司上柱国太保中书右丞相追封开平王忠武
开平王夫人制
勤王事而殁身者臣道之大从夫爵而致贵者妇道之常念我元胱扔邢团浼臃庵典其可後乎具官常某妻蓝氏赋性懿贞禀质端靖相其君子为国大臣勤劳王家弼成帝业何大胫甫集遽属疾而长逝兴言闵悼实恤予怀亦既褒崇追封王爵维其伉俪独任家政保毓淑女教饬诸孤谅阃范之足嘉斯恩典之特异从夫之秩礼亦宜之於戏齐眉之欢虽不及於偕老敌体之贵庶永享於终身尚服命仪益绥福祉可封开平王夫人
中书左丞相开府仪同三司封太师国王制
位冠师垣夙重畴庸之典爵班王社载隆缵武之恩朕嘉念世臣敷求懿德乃眷元胫裔尝居上相之尊宜衍真封用昭均逸肆涣於垣制布告於治朝具官某翌世钜材受天大任济时名久播於华夷贯日精忠志惟安於社稷繇司宿卫遂被登庸出膺屏翰之勤入掌枢机之密晋颛冢席首正宰廷秩既比於三台礼爰优於八命翼宣皇化若巫咸之V王家俾赞神谟犹子房之运筹幄办天下之大事恢元老之壮猷念我朝建造之初尔祖经营之力百战以定中夏旋取金源十年而集大胗来固i锡东藩之壤肇封异姓之王仍号帝师复颁国印传世之显笃生乎後贤有德则昌克继乎前烈越朕纂承於丕绪赖卿e济於康功方隆岩石之瞻遽避台星之次揽其质韫么友啻χ求建以高牙庶就尊安之乐袭茅封而启宇登槐位以仪朝凡今日之极荣皆尔家之素有於褚谅乐得其国悉传之於子孙尧舜之告其臣必导之以道德如欲富贵之长守莫若始终之不渝益勉令图永绥吉履中书平章政事除江浙行省左丞相兼知行枢密院事制
仗节钺以镇方面莫隆端揆之颛运枢机而制四边尤重本兵之任C时硕辅我旧臣宜兼将相之权特总军民之寄王言作命\无具官某刚毅而魁宏邃明而敦裕允文允武畜两器以俱全惟孝惟忠肩一心而恪守蚤繇肺腑显荷龙光备殚历试之劳绰着崇胫懋顷大农之晋长旋亚宰之登庸以张弛乎国经以y调乎天f益恢绩用深副倚毗矧尔父兄之贤有大功於王室自我祖宗之世尝厚赉於汝家念国家多事之秋正左右尽忠之日不资经济曷致承平粤江浙之奥区最称巨屏维省垣之夙建用统列城属相席之久虚命神旗之出阕ǔ挚柄仍握元枢千里折冲固必先於制胜万邦为宪尚其亟於告成威仪庶耸於观瞻节度靡从於中治凡诸政务悉便宜君陈之尹东郊勿替嘉猷之入告申伯之式南国有良翰之来宣慨未戢於干戈勉少稽於衮绣秉钧所届赐履有光肆昭不次之荣伫建非常之绩於戏师保分陕地遂别於东西股肱辅周体不殊於内外惟集思广益可以恢公道惟信赏必罚可以服人心益推匡国之诚丕展干方之略钦承宠眷奚r训辞
诰
高安除给事中诰
有事殿内之臣其职为亲且近是以汉有夕拜之事唐有涂归之仪朕稽古建官仍置厥职虽封之制不沿於昔而论思献纳之助盖有望焉以尔英敏之职闳伟之器自乃祖父奋起西土世济其美为时名臣尔生於名门蚤践华要以阀之子弟习台阁之威仪朕甄录遗才无间E戚酌於\论俾列迩联方乐受尽言务勤庶政凡有关於公议其毋惮於敷陈益懋嘉猷图称予望
王文除侍仪使诰
朝廷之礼贵乎严肃以故等威有辨而周旋进退各得其宜此赞相之职所以必择人而任之具官王文资禀纯美学知向方昔其乃父尝持文墨议论以事朕而殁於王事朕深闵之故於其子特甄录之入侍於近卫从事於中书及居引进之司尤着恪恭之誉兹用进职列於侍仪其小心以自持尚临事而加敬使礼文之行於朝廷者秩然可观则予汝嘉
秦文除侍仪使诰
夫礼所以辩上下而定名分凡朝觐会同之际所系尤重故礼得其宜则朝廷尊而\志定赞相之选可不慎欤具官秦文质貌秀伟仪榘端详生於儒家能慎操履顷为礼部之属克勤乃事擢司侍仪爰示优用盖礼以为之本而仪以备其文则将事之时粲然有序尚敬之哉
张佑除司天少监诰
司天之职在昔皆世守之故其渊源正而术数精非若他伎杂艺可以骤而学之也以尔张佑智识明邃通於天文之术其在近代祖父世掌天官而尔实承其家学渊源既正术数已精其古所谓颛门名家者欤兹用命尔仍职司天尚其益摅所谨於推步以副朕敬天勤民之意
温都尔除回回司天少监诰
天文之学其出於西域者约而能精虽其术不与中国古法同然以其多验故近代多用之别设官署以掌其职盖慎之也以尔温都尔敏而多识回回天文之说实世守之朕仰观天象敬授民时乃循近制仍设其职而命尔复居厥官尔尚勤於推测谨於敷陈恪守攸司以称予意
张世杰除夏官正诰
司天之职厥属有五夏官其一也自非通阳而明历数者不以授之以尔张世杰推步之术得於家传备司天于兹岁久朕方敬授民时以布政化夏官之正命尔为之往究所学称朕意焉
赵德胜赠江西平章政事追封梁国公诰
开国之初朕赖爪牙之士执干戈以拓疆土其有捐躯徇国而殁於王事乌得不深念之哉具官赵德胜刚果有识勇毅~伦始自滁和奋迹行伍乃从渡江拔采石取姑孰遂定建业克丹阳破沉杲栽び泄δ岁帅职从大将下宣城江攻吴兴钱塘收青阳石埭袭宜兴高邮而安庆九江鄂渚南昌之役其功益着及守南昌平山寇靖属邑朕甚嘉之爰膺佥枢之命夫何敌兵侵城竭力备御误中矢镝竟陨其身於戏有功而不及亲受其报朕之念尔何能忘之是用陟以崇阶列职台辅仍封大国建於上公以示饰终之仪以昭劝忠之道英灵如在尚克歆承
追封梁国夫人诰
国家ぶ品灿芯粑徽咄贫鞅丶捌湄俪而况吾功臣之配乎具官赵德胜妻王氏生於名家禀资淑慎相其君子夙夜勤劳事朕东征西伐无役不从没身王事大节可嘉赠典追崇胙之大国念其良配亦已考终宜膺梁国之封以表从夫之贵淑灵不昧服此宠光
方国真除广西行省右丞诰
自元政既微乃有智勇之士乘时而兴思建功业及天下兵起遂角立一隅以为民人之保障其後果得所归以全富贵是亦可谓豪杰者矣以尔方国真材器雄毅识虑深远知世道将不可为乃奋於东海之滨二十年间与其兄弟子侄分守三郡而威行於海上得非一时之豪乎然奉贡於我盖亦有年终能知几达变举族来归富贵功名保而不失始终自全如此朕甚嘉之是用擢居左辖列名外省食其禄秩缀於朝班以示朕优崇之意尔其恭慎以自饬暇豫以自安益勉令名庶图报称
皇外考妣追封诰
朕惟历代君天下者推恩必及於后族亲亲之道也皇后马氏勤劳内助化家为国非其亲之积德何以致此稽於典礼是用追封皇外考马某为徐王皇外妣为徐王夫人仍立庙以奉祀事於袂字至则思远报之至则礼崇尚惟幽灵歆兹恤典
杨晔除中书左丞诰
朕惟辅相所任大政而左丞实为之佐赞政本而宏治化其职重矣必有才德者乃称是选具官杨晔文足以经国武足以济时当朕创业之初尔即委身事朕内则口幽膘夺♂⑼庠蛐命令於四方践扬\职政业昭着及居中台纲纪大振屡参省政爰ㄓ榷嘟袼暮；煲茧藿以仁义礼乐化风天下正尔展其所学之日也顷者命为右丞三月之间庶务毕举其公平正大之心然可见朕实嘉焉左丞之任俾尔晋尔尚益尽心力共图政理经纶审於事体施设酌乎时宜使百司奉法天下治安以副朕简注之意
汪广洋除中书右丞诰
中书综理百司纪纲庶务设丞於左右所以赞政本而宏化功必得济时之材任重之器乃称兹选具官汪广洋道足以佐文治学足以庇民生历中外十有六年比岁江右山东屡参省政克膺方面之托乃入为中执法振举宪纲属陕右之地初入职方辍自台端出任省寄仅逾半载劳恳炎烹奚跫沃爰念功成治定之时正立纲陈纪之日匪资硕望曷图治功是用命尔复居中书辅我大政右辖之位往其居之於戏官必择人人惟求旧公辅之任朕期尔久矣尔尚益宣材力务展猷为设施酌乎古今经纶审於事体庶成爰ㄒ愿彪藁
加封广惠显灵昭济圣母诰
朕闻神之为灵至妙莫测惟有功及於民者国家所宜报也今年春夏之交天久不雨遣使谈骒短煜律酱ㄔ隰之神及於晋冀山西省臣上言太原城西悬瓮山显灵昭济圣母历代受封有祷辄应当使至之明日述朕忧民之意默告於神果蒙昭格甘雨随至大慰民望乃请加封用E神休朕惟I灾御患实神之功考之祀典礼宜褒赠尚资灵化永庇一方可加封广惠显灵昭济圣母主者施行
吴琳除吏部尚书诰
惟古帝王之治天下在於得人才然人才实由於铨选朕所以於吏部之职必择器识公明者居之具官吴琳学术既醇践历尤正其来事朕由博士佥宪司克振风纪及贰鹾台国课以辨俾居记注献纳为多兹用长天官以掌铨衡之重尔其量材而授官计功而考能使贤愚有别而黜陟合宜庶称朕为官择人之意
杭琪除户部尚书诰
国家以户口土田之事徭役职贡之方与夫会计仓廪府库经费周给之数一归之於户部古之制也必才周而识精者始称兹选具官杭琪处事精练历为久皆能展其所长爰佐大农遂贰户曹闶挛┙骼图ㄓ抛烹奚跫沃是用俾尔任地官之长尚其明生财之大道务培邦本使食货充而国用足以称朕节用爱人之意
魏观除太常卿诰
太常之职掌郊庙社稷山川t神之祀其任重矣必明於礼典者乃使居之具官魏某学行方正事朕有年累持宪节振扬风纪及领盐司大课以集劳绩茂着朕甚嘉焉顷者俾记言动朝夕之间屡进谠论尤简朕心兹用命尔长於太常尔尚务持斋戒慎恭乃事用副朕诚敬之意而感通於神明焉
殿中侍御史除刑部尚书诰
中书设属具分六职之严司寇佐王夙掌五刑之禁盖将因法以辅政故必为官而择人非稔其良畴膺厥选具官公平济物敏健兼人练习宪章旁通乎吏事本原经术不泥於法家久联朝着之荣进副台端之重宣明国典纠肃官常簪笔而立赤墀尽言无避横榻而专白简守正不阿节⒅甚优岂褒嘉之可後往迁班於宪部庸率属於秋官尚推恤刑之心罔攸兼於庶狱肆体好生之德使不犯於有司毋冒恩华益图慎饬礼部尚书除翰林侍讲学士知制诰同修国史同知经筵事兼国子祭酒诰
自昔翰苑之重职专代言至於执笔史o劝讲经帷典教胄监兼\职以备文儒之任则今日之制为然盖命令以播四方纪述以信百世道术以f一人学业以造多士教化之本於是乎系自非学推圣秘才擅国华器识优而德履懋者莫宜称兹选询诸在列爰得其人具官沈潜六经L猎百氏渊源之学崇论服乎缙绅制度之文大册传於朝野风猷绩用湮遂长春官任我宗伯礼文修举粲然可观良嘉素能更进华序肆予命尔銮坡掌制旃厦谈经金匮之书典虎闱之教文儒之任备於厥身尚克钦承茂晁以称朕宠褒之意
表
代国史院进后妃功臣列传表
圣君致治资内外以成功信史备言究始终而纪实恭陈简册冒彻冕旒中谢窃考诗书之编载G商周之迹关雎麟趾首形后谥贤川楫}梅咸赖臣O之正顺坤以施教e文武以成能肆大业之肇兴聿丕基之永固使内外之功不建则帝王之治何观洪惟我朝槁跚肮盘炝⒇逝湔始之化夙彰王厘尔成致主之忠并懋爰即继文之代用X传信之书维祖宗实录之具完独臣后本编之犹阙粤自大德丙午之岁逮今至正戊子之年屡庀攸司特严直笔乃懿范徽猷之放失及骏胛凹ㄖ网罗迄为全书足正史皇明润色乎鸿宪追典谟诰命之余体制取法於旧规配纪传表志之列於斯为盛莫之与京此盖伏遇表正万邦首出庶物明德以亲九族宏推雍穆之风正心以率百官祗迓隆平之运永念造家之不易是图统於无穷述作相因古今共贯臣等粗殚忠赤甫就汗青敢私褒贬之权姑谨事辞之载昭玉册铁书之盛美勒成一家广金匮石室之秘藏贻诸百世
代佛郎国进天马表
乾龙在御y观至治之期天马来廷谨效遐方之贡敢惮舟车之重译恭伸臣妾之微诚中谢窃以荣水负图曾见羲皇之世渥洼毓秀载闻汉帝之时必有圣明庶膺嘉贶矧值重熙之运宜昭上瑞之符伏念臣化外穷邦海滨僻壤种分夷裔q居西域之西心慕华风引领北辰之北岂登天之无路每就日以瞻幸此名驹可充方物虽匪望云之质亦称~地之姿历无草之流沙驱驰万里备六飞之法驾警跸九重前銮旗而後属车观玉台而游阊阖傥沐至尊之宠驭实增小节之荣光辄遣陪臣冒干典属此盖伏遇恩加九有道合三无舞干羽於两阶诞敷文德执玉帛者万国共为帝臣异区并献於白狼休应尝符於朱凤周邦来贺尽归覆帱之中岐道有夷孰在要荒之後臣礼惭输贡意切戴盆大一统於舆图永囿无为之化e六律於乐府伫闻太乙之歌
檄
汉太尉谕七国檄
盖闻人臣无将将则必诛者春秋之谊为非者天报以殃大易之道也昔我高皇帝既定天下惩亡秦孤立之败於是剖裂疆土分二等之爵大封同姓侯者百余邑尊王子弟大九国而是时昆弟少诸子又幼弱故孽子悼惠王王齐七十二城庶弟元王王楚四十城兄子濞王吴五十余城封三庶孽凡以广亲亲之道固磐石之基也惟时诸王奄有民社固宜谨守职约作汉藩辅不显亦世与汉室相久远今吴王濞乃称首乱连诸国反岂汉顾有负於若等耶然当先帝之封濞也心固疑其有反相尝谕之曰汉後五十年东南有乱岂若耶然天下同姓一家慎无反濞顿首谢不敢及濞就国乃遂招致天下亡命公即山铸钱煮海为盐变乱法度复以太子故内怀怨望诈称病不朝失藩臣礼於古法当诛有司数请其罪孝文皇帝容不忍因赐之几杖老不朝欲其改行为善德至厚也今不图改过自新益肆骄恣背德蔑义坏先帝所建立与楚王戊赵王遂胶西王n济南王辟光川王贤胶东王雄渠约从谋反为逆无道起兵以危宗庙贼害大臣及汉使者go万民伐杀无罪烧残室家掘发丘陇为虐暴甚而n等又重逆无道毁宗庙?御物皆干国之纪其罪不容诛幕府钦承皇帝制诏尽护诸将以大军东向问罪七国惟尔七国皆刘氏懿亲先帝所建立而同姓一家之谕言犹在耳纵不国家之法独不念先帝之故畏其在天之灵乎且七国反书以御史大夫{错变更律令侵削诸侯为辞皇帝量比天地信如日月不爱一人谢天下亦既诛错以昭至公而七国兵不罢以此观之意非徒欲诛错明矣叛逆之罪上通於天今灵旗东指所谓应兵王者之师有征无战者也计七国之地不能当汉十二乃纠合区区之\而欲与大汉为敌譬犹履薄甓待白日岂不殆哉如能解散前恶以先帝子孙骨肉为念请命降服者皆除其罪复故其间豪杰有能擒斩渠魁倡\来归及所在士大夫能慕义恐衣玖Τ晒φ叻獍葜科厥有令甲夫逆之与顺祸之与福其趋不同判若白黑为逆而甘於屠戮孰与为顺而受福功名富贵保於永世者乎祸福之原惟人所召毋狐疑犹豫为知几者所姗笑檄到其善详所处书不尽意
汉伏波将军谕南粤檄
盖闻天下之大义当混为一惟大汉隆兴兼制八荒威灵所被罔不臣妾陛下即位厥既存抚天下辑安中国然後兴师出兵从事於蛮夷是故有司临境而东瓯请服闽王伏辜大将军秉钺单于奔幕骠骑抗旌昆邪右G自上古所未能摄正朔不及其俗者莫不屈膝受事稽首来享甘心而内附惟南粤在服岭南本南海地赵佗故越吏秦灭天下乱佗辄擅?其地自立为王高皇帝已定天下为中国劳苦故释佗不诛因而王之与剖符通使使和辑百粤为外臣及高后时南粤以我隔~器物为辞乃自尊号为帝称制与中国侔高后怒削去南粤籍遣兵击之会国有大故兵罢孝文皇帝务以德怀柔四夷为佗亲冢在真定置守邑其从昆弟咸尊官厚赐宠之而遣使谕盛德焉佗恐顿首谢愿奉诏长为藩奉贡职自削其帝制通使如故然闻其居国窃如故号特使天子时称王朝命如诸侯而已天子容掩覆u亦置不问陛下建元之四年佗孙胡嗣为王而东粤侵其边邑胡不敢擅兴兵上书天子请命天子多南粤义守约为兴兵未至而东粤平胡感汉德且约入见天子已而背约不入见而遣子婴齐入宿卫胡死婴齐归国立擅杀生自恣无道天子数使使者风谕亦竟负恩不复见天子及其子兴继立乃与母后谋求内属上书请比内诸侯三岁一朝天子许之赐其相吕嘉印除其故重刑用汉法诸使者留镇抚之则是大汉始终嘉惠於南粤者甚厚为南粤计其将何以报汉德乎顷者其王王太后能念汉恩不可负如约将入朝独吕嘉久执国柄威福自专以内属为非利於是天子遣兵及其境问罪遂以反闻弑其王王太后尽杀汉使者连苍梧兵拒汉逆天悖道厥罪不可赦陛下赫然怒是用命将出师将尽诛夷之而郡县其地虽其地方万里广袤有犀象翡翠玳瑁诸奇产然以我大汉之强盛得其地不足以加大得其财不以为富徒以其罪稔恶贯义所当诛用宏混一之盛震d我大汉威命於无垠幕府今受天子诏分命伏波将军出桂阳下湟水楼船将军出豫章下须水戈船将军出零陵下离水下将军下苍梧驰义侯发夜郎兵下柯江咸会番禺殄灭之期决在今日盖皇帝之兵非人之力天之福也惟尔南粤官属将校部落君长其必o於威暴A染凶逆无以自新如能共弃前恶斩捕元凶相率来降封赏之科具如甲令夫玉石俱焚诚圣天子所不忍用是播告之修不匿厥指苟或保恃险阻怀抱疑贰以自外我天子之威命则天兵所至职在讨除必草S而禽猕之尽杀乃止祸福所在昭然甚明檄到咸谕陛下意毋忽
铭
座右铭
七尺之身具形甚微所以配两仪而特立亘千载而不朽者曷从而致之夫亦曰德以为之实才以为之资不德不成不才不施不成无以有诸已不施无以见於时内不自有外不自见则不过途之人而已其无愧於此身者几希是故仁义以建其本礼乐以畅其支将之以忠信华之以文辞推而用世细则以弥纶当世之务大则以立邦家太平之基此之谓明体而适用成德而达才古之君子如是而已吾何足以与於斯虽然学子之学志伊尹之志固吾之自勉而不疑誓斯言其允蹈庶日夕以孳孳
器物铭【并序】
古之君子於凡御服之物日用所接者皆着铭焉名其器而因之以自警则进德修业之功无乎弗在矣大学所载汤之盘铭大戴记及金匮符所载武王器械诸铭是也余因窃取古义即凡器物各为之铭非敢贻於博雅之君子并庶几动作之间私致其警焉尔合之得五十首【今录二十首】
冠铭
尔形之端故居吾元吾德苟或愆曷居人之先
佩铭
动中规矩鸣中律吕庶其为予辅
履铭
义之趋信之践毋蹈非毋临险
枕铭
体木而圆於以警吾昏体石而方於以安吾常
席铭
我身之逸兮藉尔以为偃也我心之直兮匪尔之可卷也
衾铭
举而施之庇乎一体苟能推之覆帱乎遐迩
帐铭
起处勿溷乎而亵不可徇乎而隐显必顺乎而独可不慎乎而
笥铭
非仪勿纳非礼勿发
嗝
布帛大素其尚亲附也锦绣□□如之何弗拒也
鼎铭
铉有金玉享受福矣或折尔足覆公M矣
镜铭
貌之妍丑尔则辨其外心之淑慝尔曷鉴其内
栉铭
发之乱也可以理之政之棼也曷以治之
尺铭
百分之积乃成乎尺尺而复累吾不知其止学之为功固如是
印铭
质金相文玉章德之臧名乃长
觚铭
以此书文常思明以此书事常思平以此书狱常思生以此书财常思轻
琴铭
情性之正以防其淫造化之妙以h其深呜呼圣人吾不得而见之矣欲知舜文王周公孔子者微乎斯音曷以得其心
匮铭
虚其中厥有容维能容久则充
榻铭
坐如尸敬以持有弗庄者人所非
蚊
心不可蔽可蔽者目天不可蔽可蔽者人
剑铭
水斩蛟鳄陆象犀盍少忍之以全物躯
友德斋铭【并序】
君子自修之道莫贵乎取友友也者友其德也德在於彼而吾资之以自修则彼之德乃所以为吾德也故君子贵乎取友也友人袁君所居之斋志之曰友德是可谓有志於自修者矣予故乐为之铭曰
君子修已匪友莫成其友伊何惟德之贞彼德彼有於我何益相观而善乃资友力取彼斯我我德斯崇我德之崇宁非友功自尊逮卑孰可无友以友辅仁圣训斯守所友非德我德则隳友之不择繇昧是非轻交易~君子所耻哉袁君尚慎其始
逍遥轩铭【并序】
太原史君名燕息之所曰逍遥轩或曰史君方以壮年俊才见用於世盖几於入而不出矣顾暇於逍遥乎是不然夫人不能不与物交者也虽与物交而能不累於物则焉往而不逍遥然非古之达人不能以及此史君其殆达人矣乎於是予为即其名轩之意以为轩铭铭曰
古达人不与物殊处人间世恒与物俱虽俱於物而莫我纡凡物之交待之维虚逍遥以游游乎物初迨其久矣曷有曷无既休天均遂由道枢与道为一与天为徒彼昏不知同流合A身为物役营营而趋自遏其躬弗遑底居曾是弗寤亦狂以愚达人维君是鉴是图何以昭之我言不渝
潜心合铭【并序】
吴郡陆养正氏妙年好修而能文其读书之合扁曰潜心志为学也金华王B与养正有交友之义因铭其合以之铭曰
身主乎心非与物同心为物役式遏其躬君子为学必潜是心心之弗潜如水斯淫心之潜矣乃静以虚惟虚故明止水之如圣贤如何是心则思德崇业广皆思所为温温恭人犹玉就相在尔室心兮靡他纷华盛丽尔则匪无而尔之志曾弗彼趋我方册对越圣贤朝斯夕斯终日乾乾乾乾何为惟学是求尚鉴兹铭益茂厥修
罗氏衍庆堂铭【并序】
维睦之罗氏远有系序在唐万象先生吴越昭谏先生皆保有令德为时名人至宋季有章甫先生者又克世其家因名所居之堂曰衍庆章甫之孙来请B铭乃为之铭曰
君子修德所积维善维善既隆厥庆斯衍有衍者庆施於後昆载趾其美载扬其芬譬彼水木源深本厚其流乃长其末乃茂善积於已庆降自天天匪难必人盍勉?爰勒兹铭视远知近尚谷尔後勿替有引
居易斋铭【并序】
钱唐徐子贞氏清慎纯笃之君子也其所居斋扁曰居易属予为之铭予辱与子贞游甚久因不复辞铭曰天赋是气予於生人维人之生万有不均贵富贫贱若衡称权孰其尸之有命在天命定於天莫能或渝君子r之维易是居孰为居易素位而行孰为素位反身而诚诚之之道勉之勉之逮之既诚与天无违当其诚矣由之而安贵贱富贫已何与焉相时小人名驰利驱行险侥幸甘於昏愚君子居易维德之基圣谟孔昭尚克念兹
昱岭关铭【并序】
昱岭关在杭徽之交因山为险与千秋独松称三关而三关莫险於昱岭国家既奠南服建江浙行中书省治於杭故杭於今为大藩视三关盖要害也至正十六年二月剧盗自徽来犯昱岭守关帅臣望风退北盗遂入关侵掠内境於潜昌化皆杭属县帅丧\暴鞠为盗区今江南行台监察御史d李沈公时为行省左右司都事受丞相命总督戎事首布书檄开谕黎庶示之恩信使与贼携遂分诸军四道而进约并会关下复遣一军逾关而出设为疑伏截其奔冲号令坚明莫或渝越三月既望我军抵昌化与贼屡战乘胜追逐过车盘岭二十八日诸军如约会集关下即以其日收复关门盗虽有险不能以为固矣时骄将或桀骜不用命公单骑自临安道新城度浮云岭趋於潜召父老慰抚之\皆感泣请归顺自新因率民兵与大军合据关为守声威益扬遐迩震叠未几徽之境土相继率平矣窃惟易称王公设险以守其国春秋书戍虎牢传者谓虎牢郑之险不系之郑责郑不能守也今公推忠立义以制师律昭信布德以牖民衷克绥叛徒式遏乱略致是险厄荐归版图骏功英名将与昱岭争相雄伟於悠久徵诸大易春秋之义诚在所足嘉宜勒铭诗用示永世其辞曰皇帝在御天清地宁孰作弗靖干我泰平有蠢寇徒蚁聚蜂结乘间窃发构祸兴孽杭徽之交巍巍大山维天设险界山为关其险伊何势胜形阻剑门陋蜀武冈鄙楚寇徒凭陵闯我关门我险彼?事乖理屯有伟沈公其气浩浩乃率王旅乃致天讨兵威所临遏逭殄鲸鲵虺蜮踪消迹潜亦有乱人昔我赤子恩言载加请命克牢时沈公威恩并宣底定披攘夷视阻艰岩岩兹关我险我有孰犹敢N坏我之守昔坏今完昔塞今通佥曰匪他沈公之功公曰敢哉丞相命我丞相之胛揖悠淇韶┫嘣蛱熳用髅鞣沧任涔ω属砘柿榛柿樨被与山无极纪实作诗刻在山石
云黄庵铭【并序】
乌伤南鄙有云黄山我闻在昔善慧大士弥勒应身化度t生於此山顶勤修善行先後七佛一齐行道有云黄色围绕覆护是故此山名曰云黄其卓锡处故迹宛然复九百载厥有比丘是名妙珍诸上善人同会此处依昔故迹创造庵舍架岩为宇土木坚好中像大士庄严供养而於其旁宴坐食息比丘有言我等於此敢求安隐惟昔如来日中一食树下一宿惟能如此故能得道今我於此亦复如是邑人王B来此庵中闻比丘言欢喜赞叹合掌恭敬而说偈言惟佛生世间本与\生同云何而得佛一切惟心故人心如虚空光明妙不测四圣及六凡此心实互具随心之所念即已趋其界心苟欲作佛即已成佛已所以者何故佛我心所具一念能坚固云何不作佛我既成佛已依报及假名\生无情物亦皆能作佛所以者何故我与\生类一一具佛性苟我已作佛孰有非佛者心佛与\生夫岂有差别昔善慧大士愿力甚广大\生被化度悉皆成佛道今我与尔等同预龙华会大士之所誓各各宜精进精进勿外求求此心已足如不信我者请诵心王铭是铭大士说就以铭此庵
周牙璋铭【并序】
牙璋周制以起军旅以治兵守盖王使之瑞节也夫兵戎之事严矣当调发之际屯戍之中不有以示之信则号令之出莫或信之机事不密鲜有不害成者故牙璋之用将以取信其间使知号令之所向所以致其严也考之周官其器盖掌於典瑞其长七寸厚一寸而二寸其射斜剡左出且圻鄂起若牙之列焉牙齿兵象故以用之兵戎间也唯典瑞之职掌玉瑞玉器之藏辨其名物与其用事厥类不一若珍圭以徵守璧羡以起度要皆非若牙璋当军政之行号令疾於风霆投机之会间不容发则其为用固利害之攸系谓为王使之瑞节岂非然哉古者器必有铭如嘉量盘f之属皆着X勒而兹独阙焉谨追序而系之铭曰
国有大事莫重於兵兵则有机匪严不行昔在成周制器孔精乃作兵符牙璋用成厥璋伊何美玉斯匏山之石以砻以错七寸非短一寸非薄其射二寸剡以圻鄂圻鄂起似牙之张牙齿兵象既断且刚方兵之守我威用藏及兵之征我武维扬其守其征繇我号令牙璋所临焱疾风劲智将勇卒力猛威盛指麾之顷孰不从命示以兵符以决兵机河海可塞山岳可移号令之严鬼神弗欺岂维严矣大信所维严实兵法信则兵本系兹瑞节天子攸谨缓急有权出纳惟允国之利害视是为珍圭璧羡皆器所宜其严其信孰兹与夷贵配玉节重侪镇圭天子之宝典瑞之奇铜虎羽檄汉世所作规模则卑视古斯怍维圣制器万世矩щ祭彰诗执事有恪
汉玉律铭【并序】
候气以律制律以竹古制也殿中用玉律则汉制为然重其用也汉制天子常以日冬夏至御前殿合八能之士乐均候钟律进退於先後五日之中各以状闻而审其糠裼谜技凶将饬正人事顺迎天休以为立政出治之本然而天子亲临事大体重截竹而为莫克称德乃攻玉是制管长一尺八寸外方而内图其内有隔隔有小窍以通气隔上九寸其空均直径三分以应黄钟之数隔下九寸迤煞至管底径二寸余以聚其气而上之管之数十二置诸禁殿之中而缇室葭灰按候维谨盖取夫阳精之纯以导迎和气於忽微也窃惟刻玉为g肇自黄帝昭华来献着於有虞今汉殿之制取法於古实太史之宝器而铭诗无传可谓阙典因为补其辞曰
堪舆两间元气旁薄何以候之钟律斯作若昔神圣钩深探精截竹始制准乎凤鸣惟汉钦天追古有制刻玉为律厥数十二体润用穷忽微孚尹旁达联采互辉有严禁殿内s缇室缇缦周布涂衅惟密日至冬夏二气兹萌葭灰或扬厥气有徵黄钟蕤宾气应灰出动若发机靡徐靡疾天子敬恭乘舆亲临乃命八能均审音审之间先後五日占其疾徐用验凶吉孰为吉凶候状以闻导迎叶气节授斯民先王制律政治所本立政出治罔弗兹谨维是汉殿古法y追和倡阳与天无违范金铸铜制作随世孰若斯玉质美华贵懿哉宝器太史所司刻铭示重永世勿隳
学海斋铭【并序】
盱江吴尚志先生名其居之斋曰学海志为学也扬雄氏曰百川学海而至於海夫海之为物钜矣百川细流也学海而至於海无亦由其不息之功欤嗟乎君子为学苟不息也圣人之道虽大其有不至者哉百川学海惟其不息而至於海君子学道惟其不息而至於道其理一耳尚志志於学者也年已及艾而学焉之功罔或少间吾知其至於道也必矣故为铭以谂之铭曰学道之功惟不息是崇惟其不息斯与道同相彼海矣百川学之川流不息故海焉同归猗圣道之大犹钜海然乃欲至之可不如百川弗川之如是自画以盈譬彼丘陵曷乔岳能成维时君子既艾而勤不底於大道不宁厥身有容斯斋作铭以勒之凡我学徒盍鉴於兹
贫乐斋铭【并序】
李君彦章甫名所居之斋曰贫乐间属其友王B为之铭夫君子之心纯乎天理者也天理所在物之自外至者孰得而累之外物不能为之累则其中之所乐固有人不及知而已独知之者矣故夫贫而能乐在\人以为难自君子言之则未始有一毫之矫伪者也吾彦章甫蚤受学文懿许先生之门其学盖知本矣及其仕也入则为王官出则为郡守亦既显庸而其操行A身慎俭约所谓贵而能贫者则其贫而能乐非独其所自知而人亦且有以信之矣故B不辞而为之铭铭曰有粹者理我心所涵动则春融静则渊潜厥於其中至乐攸存其乐伊何浑然天真君子之贫则维其常岂以贫故而乐乃忘吾氏子贫亦甚焉陋巷箪瓢为乐则全维彦章甫希之徒虽贫而乐秉心不渝有容斯斋贫乐是名朝斯夕斯我名其徵
散木庵铭【并序】
散木庵者鄱阳蔡原仲先生之所居也先生之言曰吾散才也世故弃而弗用虽用矣弗能久且显也於是吾今亦已老而无可用矣乱离之後结屋以居山之美材莫能致也而所取者特樗栎之散木不足以就绳墨而施采奕欢吾散材也则取散木以为居固其所也i自为文以记之金华王B闻而叹之曰先生其有道者乎夫名造物之所忌也先生之才足以用世矣而自谓曰散才名之避也至其屋以散木而求以称夫散才之号则其避名也甚矣非有道者能是乎遂从而为之铭铭曰
木之散也以为吾庐吾才之散厥宜斯居居之何如有安而无虞
王忠文集卷十二

[book_title]卷十三
<集部,别集类,明洪武至崇祯,王忠文集>
钦定四库全书
王忠文集卷十三
明　王B　撰
拟
孔子春秋文辞七首【并序】
春秋之世王室之告谕列国之往来专尚乎修辞故闵马父谓文辞以行礼而仲尼谓非文辞不为功观乎左氏内外传所载凡其为辞皆从容委曲而意已独至盖是时圣人余泽未远涵养之久故辞气不迫非後世专学言语者比也B之少也喜攻言语之学间尝拟为当时之辞若干首顾其辞气卑薄岂能庶几乎古人徒以志学古之意焉耳
齐桓公请成于鲁
齐桓公将图伯诸侯与之既为会于北杏鲁独後从乃使请成于鲁曰昔文武之造周也时则有若周公及我先君太公任居股肱有大肜挽短煜率且灾芄封鲁太公封齐以藩沃芗俺赏跛梦皇拐倏倒锡命太公曰五侯九伯女实征之以夹辅周室载在盟府世世子孙其曷为敢忘平王之东迁周有衰德我先君僖公属东诸侯将修其先职惟鲁克念周公之故隐公实与同好而僖公无禄业用弗就爰及今兹王纲日弛内而兄弟之国隳废侯制外则四方多垒侵败王略寡君图惟率先王之命承先君之志而侯伯之职是修以尊王室外抚边邮而绥和我诸夏非赖我一二兄弟同心戮力其曷有济大国周公之胤祚世秉周礼诸侯之望於是乎在譬诸衣焉君犹领也网焉君犹纲也大国若惠徼周公之灵率先诸侯与我同好诸侯其孰有不从於以崇信明义弘济大业寡君之愿而非所敢望也敢布以请唯大国实重图之於是庄公及齐平而盟于柯
济桓公告诸侯盟首止
惠王将废世子郑而立王子带齐桓公定其位既合诸侯会世子于首止且使管仲言於诸侯曰诸侯之国藩翰王室犹手足之卫元首王室之宁诸侯之福也昔在文武父作子述用建王业成康继之持盈守成日靖四方至于厉王躬秉虐德流居于彘而宣王在幼则有召公虎长而辅之克祗厥绍以中兴周则以名之素定故也天不靖周幽王昏庸溺爱少子伯服将授之位而太子宜臼是害宜臼奔申申伯与西戎伐周幽王战死诸侯乃舍伯服而立宜臼是为平王平王东迁王室用微是则王室之不宁由王嗣之建乖其适孽有以致之抑非我兄弟之能致力於王室乱其曷有敉今世子名则适嗣其犹平王之当立而叔带效尤伯服将反易天伦自作不靖以贻王室忧且先王之命曰王后无适则择立长贵适贱孽名之正也今我兄弟奉先王之命会世子而定其位以正名也名者义之经也义者礼之宗也礼者政之本也名以正义义以生礼礼以出政政以立国治之道也王室之治而乱靡有生我一二兄弟其何福如之我兄弟其或名之弗共而弃礼畔义崇慝党以奸先王之命而乱原文武成康之灵如天在上其谁敢弗?而犹敢弗?是弃文武成康之命而以幽厉待我天子也我兄弟盍终图之诸侯乃寻盟
晋栾枝对楚
城濮之役楚子玉使`勃请战晋文公使栾贞子对且数楚曰天祸中国而楚焉是肆惟尔楚荜路蓝缕以山林翦焉陋荒僻在外服而恃其险阻僭窃名号以抗衡于中夏干戈相寻靡有宁岁王贡之不供王度之不守齐桓公是以纠合诸夏南向问罪召陵寻盟亦既悔罪屈服中国庶其有宁而天未悔祸齐桓即世及兹一纪夷德无厌复肆为封豕长蛇以荐食上国汉阳诸姬夷灭殆尽恶积慝稔皇天后土同所愤疾我寡君夏盟是主以徼福于中国是用悉索敝赋以与楚相周旋惟是楚君之惠未之敢忘故退避三舍图以为报楚大夫必将狃於一战以决胜负则曲非在我也寡君亦惟小惠是徇而大耻未雪非所以明天常而共王命敢烦二三子戒尔车乘敬尔君事诘朝相见晋国表里山河使幸而捷楚其犹敢北向楚而败也虽方城为城汉水为池吾恐其亦何恃惟大夫图之
晋文公请王狩
晋文公会诸侯于温将以诸侯见乃召王狩使请于王曰臣闻之天子五载一巡狩方岳而诸侯会同咸述所职昭王制谨侯度也肇自唐虞於礼为古故我周之制因而仍之昔有宣王承厉王之乱爰巡狩东都诸侯毕会故业用中兴功昭复古自是以来兹礼不讲王室之不竞岂职此之故惟平王之东迁时则先臣仇实资依辅朐谕跏医癯贾囟率诸侯信大义共先臣之业以同\王室惟是巡狩之典不宜久旷故愿亲举玉趾照临下土式遵先王之旧则岂惟我诸夏列国各修朝觐以行述职之礼将威灵所被四夷荒服莫不震A来享来王其谁敢或後臣重耳敢用稽首再拜以请天王遂狩於河阳
周襄王锡命鲁文公
鲁文公元年周襄王使毛伯来锡命王若曰呜呼维昔周公相我成王成文武之志崇礼兴乐弼成至治厥朊焉爰祚大国受封于鲁周公即世成王追念其勋庸祀之以天子之礼乐是故诸侯之於王室鲁最亲且尊而王室之视鲁犹大厦之有柱石实嘉赖之在礼诸侯嗣位丧毕则来朝以士服见於是乎有衮冕圭璧之赐始受命焉今叔父承周公之统抚有鲁国余不佞恐以サ淝谑甯甘怯檬姑伯卫往锡余命昔成王初政周公戒之有曰继自今我其立政立事今余亦以命尔呜呼叔父其尚懋敬之哉
周告齐请城王城
周灵王一十三年谷洛`毁王城周将复城之使告于齐曰昔我太王王季肇基王迹实在西土至于文王诞膺天命天下归周爰邑于丰武王克商既有天下复京于镐然当武王之克商也九鼎实迁之洛其言曰我南望三途北望岳鄙顾瞻有河粤瞻洛伊毋远天室将营周居于洛而未遂成王践祚周公召公相之首洛邑之是营故书曰我乃卜涧水东e水西惟洛食我又卜e水东亦帷洛食洛邑既成用建成周称东都焉成王实来于文武乃归宗周而周公留洛笃前人成烈则是武王成王虽未尝都洛固以是为宅中有望於嗣王也迨至平王乃始东迁成周克绍先志将二百年于兹矣王室之既卑非复先王之盛抑徼福假灵於武王成王故罔致废陨今天降灾于周谷洛水a王城毁焉以宗庙社稷之重弗获奠安而财用匮乏土功之不易余一人忧惧不遑宁处伯舅东表之大国职在夹辅世有肜挽锻跏医袢舾此链蠡菪蕹芍苤城俾王室奠安余一人用宁则周公召公之为也其何功如之厥功所施岂惟余一人是赖武王成王之灵实宠嘉焉齐人乃城王城
鲁季孙行父对晋遭丧
鲁文公六年使季文子聘于晋至晋襄公卒晋人辞焉文子对曰晋主夏盟於今再世大邦小国畏威惧罪岁时修好孰敢有阙虽然敝邑之徼好於大国则非徒霸力之是惧也周公唐叔亲则兄弟後世子孙继好修睦而敢有失坠寡君之嗣位六年之间君臣会盟于晋者五朝聘于晋者二凡以敦先志昭旧好也夫物以行礼礼以合好是故行父之来寡君亲授之玉俾奉于下执事庶几成礼以践前好今天不吊晋不幸晋君弃t臣而大夫以丧故辞使寡君之愿不得以遂是因一国之故而废二国之好也无乃不可乎行父闻之礼有常有变变而得宜固为正也执事若徼惠敝邑俾行父得奉玉帛以荐诸几筵因变而成礼将寡君之心晋君之灵实鉴临之二国之好其何有厌窘人许之成礼乃还高帝封功臣铁淮恰臼肺┰卮厉而下四句今补其辞末二句从汉楚春秋】
惟六年冬十二月甲申皇帝若曰自昔有天下者功成治定皆列爵分土以广封建示天下为公也朕平秦乱海内为一不五年遂成汉业此虽天之所命抑诸臣之功也f有德赏有功古今通谊朕不敢私谨命有司次第功状封尔彻侯用建尔国邑使黄河如带泰山若砺汉有宗庙尔无~世乌敬之哉
张良辞高帝【史载良语简今衍其辞】
张良佐高帝定天下既以功封留侯即谢事引去辞高帝曰臣闻四时之运功成者去天之道也老子之贵乎知足孔子之道在乎时行时止易曰知进退存亡而不失其正其唯圣人乎臣愚无识然窃明此久矣以家世相韩不忍韩灭誓为韩报仇故不爱万金之资艰难从事获事陛下今仇韩者已灭而天授陛下不五年一海内然臣未尝攻城野战看绯咧功徒以三寸舌与谋帷幄耳陛下幸过听故时时言辄中此陛下之明天之所命非人力也今汉业已成诸功臣皆剖地受封而臣亦封万户位列侯此布衣之极於良足矣知足不辱满盈者天道之所忌也昔者范蠡佐越亡吴鲁仲连为赵~秦张孟谈相赵败智氏皆功成不居即引去此三子者当战国时士无定君君无常臣犹得进退各遂其愿况今天下为一万姓臣妾人必各获其所乃可陛下诚爱臣愿纵臣臣得弃人间事从赤松子游志愿诚足矣
文帝赐吴王玺书
朕念高皇帝艰难定天下\建亲支用作汉藩辅所以隆本厚基也王王南土秉德奉职以卫社稷于兹有年今春秋高多疾病数欲入朝不果朕惟亲亲之故每恻焉疚怀如闻外之议云王颇有慊不欲朝故托於疾耳朕窃怪之朕纵不能修德饬行以信天下王骨肉至亲敌吾一体谓宜有以赞导之岂G疏其所亲忘先帝之念乎朕所不信故明以谕王遣使赐王几杖各一王其亲医药自厚毋遗朕忧诗不云乎靖恭尔位好是正直神之听之介尔景福惟王其念之
武帝置五经博士诏
昔孔子赞易删诗定书作春秋修礼乐厥为六艺然乐以与诗表里无成书也帝王之道五经备矣秦为无道燔灭典籍以愚黔首因民乱亡汉兴我高皇帝马上得天下诗书之事未遑暇也孝惠皇帝始除挟书之律孝文皇帝复广游学之路经籍自是稍兴矣今易以卜筮故幸亡恙诗亦次第以具春秋有公羊氏M梁氏传故传书有伏生所传礼有高堂生所传五经盖粗完矣然去圣日远章句遗辞乖疑离析先圣之道郁而不章朕甚闵之今建立五经为博士使各专其业用以扶微学尊道艺庶几异端蜗⑹フ嫦宰懦齐抟庋
贤良对武帝策【武帝本纪元光元年五月诏贤良曰云云於是董仲舒公孙弘等出焉今按仲舒所对在建元元年弘所对在元光五年而此年所策史阙其对故补为之】
诏曰朕闻昔在唐虞画象而民不犯日月所烛莫不率俾周之成康刑措不用德及鸟兽通四海海内肃慎北发渠搜氐羌来服星辰不孛日月不食山陵不崩川谷不塞麟凤在郊薮河洛出图书乌何施而臻此欤今朕获奉宗庙夙兴以求夜寐以思若涉渊水未知所济猗欤伟欤何行而可以章先帝之洪业休德上参尧舜下配三王朕之不德不能远德此子大夫所睹闻也贤良明於古今王事之体受策察问咸书以对着之于篇朕亲览焉
对曰臣闻帝王之治有本有文仁义道德本之谓也礼乐刑政文之谓也本以立之文以辅之此至治所为成也夫天地以生物为心者也易曰大哉乾元万物资始至哉坤元万物资生元即仁也仁即其所以生物者也天地不惟自生物也又以是理赋於人而人秉之以具诸心故曰仁人心也天地之生物也细而草木鸟兽大而君臣父子兄弟夫妇人之处之必各得其宜也得其宜者义也义虽在外而制之者心也故义者心之制也道也者天之所以示人而人由之之路也风雨霜露日星山川无非至教之示人人由之而能察则日用事物各得其所当行也德者行道而有得之谓也天之运也健而不息天之德也地之载也厚而不崩地之德也人能体天地之德以为德行而有得焉故为德也天地之间万物区别各有序也圣人因其有自然之序也制度品节之而礼兴焉吉凶军宾嘉三百三千之目是也天地之气流通感召本至和也圣人因其有自然之和也舞动荡之而乐作焉咸池云门英茎韶C之类是也夫人心不能以皆善也故有流而为邪僻圣人虑夫礼乐之教民或不能尽化也於是刑政制焉五刑之属至於三千而法令之布大纲小纪具有科条凡以防民使去恶而远罪也是故仁义根乎人心之固有者也道德体乎天地之本然者也孟子曰仁人心也义人路也孔子曰在明明德又曰道也者不可须臾离也居仁由义道德全备则五典以秩九畴以叙故此四者治天下之本也礼乐以兴起人之善心防於未然者也刑政以惩戒人之邪心禁於己然者也记曰礼乐流行天地官矣孔子曰道之以政齐之以刑民免而无耻礼乐刑政兼举而并行则九经以正六府三事咸得其宜故此四者治天下之文也夫本所以立治也不可不同故二帝三王为治之意无不同也文所以辅治也不必尽同故二帝三王为治之法未尝同也孔子曰殷因於夏礼所损益可知也周因於殷礼所损益可知也盖其因者本也所损益者文也立之以本辅之以文帝王之治亡不繇此至治之成而教化之美固有不期而然也是故唐虞之时画衣冠异章服而不犯成康之世刑错而不用日月所烛莫不率俾海内肃慎北发渠搜南抚交趾氐羌徕服盖内而民人外而夷狄皆繇於教化也是以日月不蚀星辰顺轨而天道得其宁山林不崩川谷不塞而地道得其平麟凤在郊薮龟龙游於沼河出图洛出书而祯祥诸福之物毕至焉斯皆至治之成其效然也中庸曰致中和天地位焉万物育焉正谓是也汉室之兴除秦之暴高帝躬创大业功配尧舜孝文孝景善於持盈守成比迹成康弘业休德蔑以加矣陛下承先帝之统居帝王之位奉帝王之职固宜推古帝王所以为治者而施之然而至治之效未臻於古者意者为治之意有未至为治之法有未周也夫苟仁义道德为立治之本者既至矣礼乐刑政为辅治之文者既周矣之既明化之既成而至治之效犹弗古若者未之有也臣闻帝王之治非可以速成也孔子曰如有王者必世而後仁又曰善人为邦百年亦可以胜残去杀矣此言必积累乃至也汉兴迨今且维其时而厥效未G宜陛下之以为歉也臣惟高帝之拨乱反正文帝之恭俭谦让仁义道德之意盖已至矣独其稽古礼文之事乃未遑暇此固有待於陛下也陛下遵其意修其法已至者加之意焉其未至者勉强而力行焉推而致之二帝不足三三王不足四也子思曰?安而行之或利而行之?勉强而行之及其成功一也此之谓也臣愚识见浅薄不足以奉大对册曰贤良明於古今王事之体此非愚臣所敢知也谨昧死上愚对唯陛下裁择
张汤议肉刑
臣闻帝王之制刑轻重贵在适中中则事允而情称故死人不为怨生人以为恩也且死不可以复生也故罪有重抵死而情轻者圣人不忍即处之死於是肉刑制焉所以减其死而全之生使适轻重之中虽曰伤残支体固愈於即死矣夫唐虞之时象刑而民不犯其治不可及矣禹承尧舜之後自以德衰而制肉刑汤武因而用之未之有改诚以俗薄於唐虞也汉初惩秦之暴蠲烦解苛以就简便约法三章然大辟尚有三族之诛高后元年始除三族罪及孝文皇帝遂诏除肉刑三着为令甚盛德也是时丞相苍御史大夫敬奏请当黥者钳为城旦春当劓者笞三百当斩左趾者笞五百当斩右趾者皆弃市且肉刑本以减死设令当劓者笞至三百斩左趾者五百率多死而斩右趾者又当死是外有轻刑之名内实杀人也孝景皇帝谓加笞与重罪无异宜更定律笞五百曰三百三百曰二百犹尚不得全後复减三百曰二百二百曰一百自是笞者轻得全矣夫笞而获全固已轻矣然去笞一等即入於大辟无已轻重悬~乎故令笞罪太轻不足以当减死之律以故奸宄不息而犯法者滋益\臣等议以为复肉刑便夫肉刑适轻重之中重不抵死轻不使人得苟免三代所常行者也今俗薄於三代奈何用唐虞之刑失时中之谊乎且去笞辄当死是以死罔民也降死即从笞是末减太甚也轻重失中莫此为甚周书曰士制百姓于刑之中以教祗德又曰属于五极咸中有庆故中圣王制刑之本指也臣窃闻之孔子曰古之知法者能省刑本也今之知法者不失有罪末矣又曰今之听狱者求所以杀之古之听狱者求所以生之臣愚以为肉刑之制近古而便民省刑之本求生之道也故欲使民远罪而复三代之治莫如复肉刑便
司马相如解客难
客有难司马相如曰盖闻六艺之文尚已庖牺氏之作易有画无书迨文王周公卦爻乃有辞孔子传之其言岂尝支而造化之蕴阳之赜情性之原事物之故鬼神之情状吉凶之兆朕莫不该焉唐虞之政二典以全雅颂十三国之风仅三百篇至於春秋辞益谨严二百四十二年之事约以万六千五百言昭法戒定赏罚一字之J华衮之荣片辞之贬斧钺之戡从斯而谈五三六经之文不亦既简而不繁乎先生固蔚然一代之辞宗也谓宜|摭帝王之要采掇古今之类探道奥抽圣秘总揽三才揆括万⒆骱阂痪袭旧六以为七庶几继孔氏之志以作宪於万世然乃竞其玮丽夸诞之言肆其淫u侈靡之指虚谈诡语无补於ヂ桌乃狄绫娌蛔窈跽治曾何崇论弘议之匡国曷有眇意幽思之烛理荒鞅溲Ｍ匠鄢异队形拗际借曰多识博物赋颂所托劝百而风一譬犹郑卫之音曲终而奏雅不已戏乎且夫立言不经虽好不式措意不古虽广不极先生之於文虽落笔万言挥霍充斥简累牍联车辇庋积意者其殆无益乎相如喟然叹焉乃应客曰嗟乎陋哉子之言文也子以为章句之间言辞之末为足以尽夫文乎文之时义大矣哉经纬天地黼黻造化者固文之至也易曰文明刚健语曰远人不服则修文德以来之三王之政曰救质莫若文尧之德曰焕乎其有文章舜则曰F哲文明禹则曰文命敷於四海周则曰郁郁乎文哉此皆文之谓也是故两仪文之体也三纲文之象也五常文之质也九畴文之数也道德文之本也礼乐文之饰也孝弟文之美也功业文之容也化文之明也刑政文之纲也号令文之声也圣人职乎文者也君子章之庶人由之者也由斯观之文之为道可谓闳矣六经之所着其无以易此矣方今大汉道跻燧庭德侪羲轩肩尧舜而踵汤武友周孔而臣曾然且开阳阖旋乾转坤操咴气陶冶至仁上之则日月星辰风雨雷霆各顺其序下之则山川草木虫鱼禽兽咸遂其伦恩汪璐蠡[沦磅礴轮镙谵ǚ诅§妒俏涣揭侵体布三纲之象全五常之质叙九畴之数本之以道德饬之以礼乐美之以孝弟容之以功业明之以化纲之以刑政声之以号令昭然乎宇宙之声灵也粲然乎官府之仪章也秩然乎朝廷之等威也尊卑有法上下有纪贵贱不紊内外不渎人伦既正风俗既淳而王道成矣此固今世之文俪盛於五帝三皇然也仆诚不佞西蜀之鄙人习业儒术服膺先王之教之日久矣生逢休明窃仕王朝虽职非该辅不能燮天f调化钧任弥纶裁成之责固尝望清光奉末议得以扬大道陈古谊斯文之事略科湟欢仲尼有云天之未丧斯文也此仆以为己任而不辞譬如大化回春吹管亦以助其气大明当天引爝将以宣其力则甚功则甚微而志之所见庶几畅六经之道续孔子之绪而不坠语不云乎当仁不让於师而仆亦奚敢以逊为且孔子之修经繇道否於用乃托之空言耳是以其言约其义周其辞近其旨深夫苟推而致之功用所施岂不既衍且博哉今大汉之文衍矣博矣蔑以加矣又曷以议为哉若夫风云以为体花木以为象辞华以为质属句以为数音律以为本雕镂以为饰组绣以为美浮浅以为容华丹以为明偶对以为纲郑卫以为声玮丽以夸诞淫u而侈靡风流忘返夸诩於章句言辞云云者此特文之一节也仆固亦从事於斯岂尝弊精靡神留连而沈溺哉时资以为游窈材宣畅性情之具耳客遽以是欲尽仆之文耶苟以是为尽仆之文是犹航断沟~港而指以为河海聆筝笛之嘈哳而拟钧天广乐之奏岂不谬哉
宣帝赐赵充国书【充国破羌帝凡五赐书最後羌既破召还宜有书而史阙故补其辞】
皇帝问後将军日者烦将军以边事朕以师出国重费虏宜即灭兼将军年老加疾万一不可讳谁为朕理边者故诏趣将军急那冀军计图万全持重不暴谓虏当以计破宜且留兵屯田内无有亡费之利外有守御之备此必禽之其计为便朕夺於t议颇疑将军怯丞相相言将军数画军册言常是任其计可必用故朕遂决意听将军今来奏已破羌羌本可五万人军凡斩首七千六百级降者三万一千二百人溺河饥饿死者五千六百人定计遗脱与前巩黄羝俱亡者不过四千人羌靡忘自诡必得请罢屯兵前後举不外将军计微将军持议坚切岂致如是耶自今以来朕无复西顾忧矣将军其班师振旅以还道路强餐食自爱
太常博士答刘歆书【刘歆欲建左氏春秋逸礼古文尚书皆列於学官哀帝令与博士议博士或不肯置对歆私书责之当时博士必有答歆书而史不载故补其辞】
辱书欲建左氏春秋逸礼古文尚书三者皆列於学官此诚闵经籍之错乱忧圣道之废失甚盛心也然其事顾有不可行者故愿以复于执事昔者窃闻之孔子大修六经之文易为十二篇诗取三百十一篇书定为百篇春秋亦十二篇而礼之目盖仪礼三百曲礼三千或曰孔子之於礼常欲裁以为书而未成故其言曰吾欲观夏礼是故之杞而不足徵也吾欲观殷礼是故之宋而不足徵也文献不足故也自战国之乱习经者既鲜及秦亡道燔烧三代之书於是经籍灭矣然唯易得以卜筮故存汉兴久之诗乃兴而一人不能独尽其经或为雅或为颂相合乃成其或全者亦以托於讽诵不独在於竹帛故也若礼之为书缺坏最甚汉初高堂生所传惟士礼十七篇及鲁恭王坏孔子堂乃得古礼经五十六篇河间献王以上之而其十七篇与高堂生所传者正同余二十九篇藏之秘府因谓为逸礼然正礼残缺久矣故范武子不识A赵鞅及鲁君谓仪为礼自孔子没七十子之徒共撰所闻为记而其後月令吕不韦作缁衣公孙尼子作则未知今之逸礼其尽出於孔氏欤否欤百篇之书当秦燔书时孔子末孙惠与济南伏胜各藏其本於家楚汉之际失其所藏文帝时胜口授{错胜既耄昏乃谬合三十四篇为二十八篇欧阳夏侯之徒皆学之写以汉世文字号今文尚书至武帝时孔惠之书始出屋壁百篇皆在而半已磨灭又皆科斗文字惠孙安国以_古定得五十八篇为之作传是为古文尚书既毕会国有巫蛊事讫用不闻而其传遂~近时好事者乃颇伪作舜典汨作九共九篇大禹谟益稷五子之歌胤征汤诰咸有一德典宝伊训肆命武成旅獒酌等二十四篇彼徒略见百篇之叙故以伏生二十八篇复出舜典益稷盘庚三篇康王之诰及泰誓共三十四篇而伪作此二十四篇求与孔氏五十八篇之数合则是今之所谓古文尚书者又未知其果出於孔氏否也春秋之作自当时高第弟子如游夏尚不能赞一辞繇其辞谨约而义隐微也夫子既笔削成书口授弟子弟子退而异言左丘明恐弟子各安其意以失其真故取史记备着其事明夫子不以空言说经也则谓左氏为不传春秋者固非然其去取是非颇谬於圣人谓左氏为得圣人修经之旨亦非也今执事欲以此三事置博士列於学官岂诚以逸礼古文尚书为出孔氏左氏为有合於圣人欤此固有司之所不敢知也且当汉初承秦燔烧之余挟书之律方解天下文学稍稍始出如萌芽然国家亟於兴儒学崇道艺故诸子传说广列於学官为博士以扶植而统理之今儒术之兴既久典籍粗完则凡非圣之书固所宜斥~而传说之无补於经者亦在所宜择也执事拳拳於此为圣道计诚可尚矣然\言ヂ乙焖捣诅∈室晕圣经之累亦盍深察力辨之顾乃牵於世俗之恒见昧於圣人之大道是非真伪无所厘正猥以见罪於有司意者执事之於载籍未始博极欤何知其一而不知其二遂直为此悻悻也夫明月之珠夜光之璧天下之宝也设有残阙焉亡害其为至宝也今乃因其残缺它求鱼目燕石以拟之是使至宝无别也执事诚以圣经为宝也则宜听其残缺以信其所为宝不必\异说バ\言谬以非宝为宝也夫圣经虽有残缺而圣人之道万古一日如日月之丽天或时剥蚀终即必复执事又奚必过以为忧乎执事过忧之是信日月之蚀而不复无是理也承书辞责备过当故不得不辨
麒麟阁苏武颂【宣帝甘露三年单于入朝上思股肱之美乃图画形象麒麟阁霍光以下赵充国苏武等十一人成帝时西羌有警上追念充国召黄门郎扬雄即充国图画而颂之意武尝着名匈奴宜亦有颂故拟为之辞】
巍巍汉德与天亡极孰居方外阻限~域帝谓廷臣是宜羁縻我示我信以填以绥乃遣信使谕以威德使孰为首惟典属国仗节而迈位于北邻矫矫风⑵夺三军如何蠢蠢大义弗循反常逆顺抗我明命惟武曰嘻君命可辱我执我节羝我能牧羝则弗乳节亦靡隳越十有九年乃复来归昔者之往其如脂今之还矣皓发白?表里纯忠终始全节震名殊邦功显帝室彼陵彼律其罪天通彼之视武野鼠神龙国孰无臣臣孰无仕凡百有位鉴此真轨
文章惟三代为古春秋次之战国次之西汉又次之然三代之文若易书诗可法而不可拟拟之则犹荆楚之称王矣可法而可拟者其惟左传司马史记乎华川王先生悼斯文之雕弊闵士习之卑冗以振起为己任於是推其得於经术者托之着述自西汉上至春秋凡拟其文总若干首其义弘其辞雅诸左丘明刘向司马迁诸人篇籍中盖无愧焉昔子朱子读曾文定公所拟制诰称其轶汉唐而逼典谟世复有朱子未有不以称文定者而称先生也友生眉山苏伯衡谨书
作文要有依据原诸六经以为之本博之百氏以达其趣考之史传以挈其归夫然後融会贯通得之于心应之于手如郢匠挥斤庖丁游刃有不知其所以然之妙往往出语逼真古人未尝规规然体帖蹈袭如唐人之於书钩临摸以致其点画之似昔扬子云之拟易王仲淹之拟经皆未免为识者所议盖圣人之作本於无心而後儒之术出於有意也吾友华川先生蚤从文献黄公游以能文名近年所造益臻邃密固已超轶汉唐而浸淫三代矣集中拟秦汉诸文尤为卓~初未尝有意於古而自不能不古也惜余衰暮之秋志气凋落乃辱咸池大C铿锵交奏於穷愁寂寞之乡一洗夫山林陈腐之陋何其幸欤诗曰惟其有之是以似之子充之谓矣赵良恭识
王忠文集卷十三

[book_title]卷十四
钦定四库全书
王忠文集卷十四
明　王B　撰
拟
元列传二首
许衡字仲平怀庆河内人也金大安己巳生於河南之新郑七八岁受学乡师授之书辄不忘尝问其师曰读书将何为师曰应举取科第尔曰如此而已乎师大奇之因谢曰吾不能为若师矣十余岁时有异人E门谓其父母曰此儿骨清而神全他日必名冠天下人间富贵不足道也岁大民饥易子而食而衡闻人有书即往借观之其父危之每与俱往人咸厌其迂稍长舅氏为县典史衡从授吏事参摭名义考求立法之原而是时徭戍繁迫民不堪命衡因不忍见即不复诣县而决意求学矣父母知世乱欲使习知占验之术为避难计因从占候之家得见尚书疏义悉手抄之由是刻意坟典考求帝王为治之本圣贤为学之要一言一行必质诸经虽当乱离之际人亦稍有从游者岁壬辰北徙渡河隐居大名寻复迁居于魏时窦默有异能亦居魏最知敬衡每相过从则终日危坐出入经传以及诸子百氏释老医卜兵刑货殖水利算数之类靡不研究姚枢时方以道学自任传伊洛之学於南士赵仁甫衡往苏门求之得易程氏传春秋胡氏传书蔡氏传诗朱氏传与论语孟子集注大学中庸章句或间小学之书读之深有所契皆手钞以归聚学者谓之曰昔所授受殊为未然今始闻进学之叙若必欲相从当悉弃前日所学从事於小学洒扫应对为入德之基不然当求他师\皆曰唯则取向所授受简册悉焚之使无大小皆自小学入诸生敬畏持守惟谨而衡亦笃志厉行以身先之隆寒盛暑皆不废也谓吾自传伊洛之学心与理融终夜以思手舞足蹈有不知其所以然者岁庚戌复留苏门与枢居相比以便讲习明年枢赴召衡乃独居苏门讲学至是年四十有三而任道之意始笃矣岁甲寅世祖居潜藩遣使聘衡而廉希宪方宣抚关中奏授衡京兆提学力辞不受不能强也中统元年世祖既正位宸极即诏徵衡至上京上问其所学对曰学孔子问所长曰虚名无实误达圣聪耳上嘉其实自是侍上左右多所陈纳二年复诣上京平章王文统方秉政深忌姚枢窦默辈独谓衡素无因缘弗惮也至是默力排文统学术之非必至误国文统乃始疑衡党之五月除枢太子太师默太子太傅衡太子太保外若尊之内实使之疏默以与文统势相轧欲依东宫以避祸衡执不可曰祸福不足计也道为重耳且近代师傅太子相见之礼师傅西位东向太子东位西向今能从否不然是师道自我而废也乃相与怀麻诣阙下控辞数日始得请改授枢大司农默翰林侍讲学士衡国子祭酒衡既拜命复以疾辞九月得告南还仍奉旨教授怀孟路子弟明年复召赴阙至则假馆道院凡权贵相延致悉谢不往而姚窦二人者则日相过从剧论竟日乃罢中书左丞张文谦最称好贤乐善以古道为己任自初见衡即请执弟子礼衡拒之乃止每衡之出处必为反覆导达上下之意时其进退久速而调护之至元改元复辞归怀州六月卜筑将迁居忽迅雷起中堂电火满屋家人惊仆衡正色危坐弗为动二年十月召诣阙首陈雷震事不宜见上不许有旨入议中书省事以疾辞丞相安图素慕衡名德即其舍候谒退谓左右曰若辈自谓与许先生相远几何盖十百而千万者也是岂缯缴之可及者邪三年上在衡州後山召衡谕曰王以道为恶窦汉卿言之而卿独不言孔子之道岂其若是省中事虽尝以命卿而卿犹未悉朕意今复用面命其尚为朕黾勉从事以毋负所学安图尚幼苦未更事卿谨辅导之嘉谟嘉猷先告安图以达於朕朕将亲择焉衡对曰圣人之道至大且远而学者所得有浅有深臣平生虽读其书所得甚浅今既蒙特命敢不罄竭所知言之所不知者亦不敢强也安图聪明有持守告以古人语言无不领解臣苟有所知当即告之但虑中有间之者则难行耳臣入省之日浅浅见如此惟陛下明察自是数访问治道每见必以太平责之衡乃陈时政五事其一曰立国规模前代建国北方奄有中夏者如魏如辽如金能遵用汉法故享国长久文治可观今国家当行汉法事在不疑然万世国俗累朝牍笠坏┦怪下从臣仆之谋改从亡国之俗其势甚难非三十年不能成功齐一吾民使之富实兴学校练甲兵随时损益裁为定制如臣等辈皆足以任此在陛下笃信而固守之耳不S小人不营小利不责近效不惑浮言庶几可得天下之心成至治之效矣其二曰中书大要仕者宜颁俸禄使资奉养未仕者宜定条式俾就铨叙则可无失职之怨外设监司纠察A滥内由吏部考核资历则逾分之求渐可息矣再任三任抑高而举下则人才爵禄可得而差次矣至於贵家世袭品官任子躯良户口之制皆宜早定若夫得行与不得行在上之委任者何如而能行与不能行则在执政得人与不得人耳其三曰为君难践言防欺任贤去邪得民心顺天道六者为君难之道也举其要则修德任贤爱民三者而已此之谓治本治本立则纪纲可布法度可行治功可成矣其四曰农桑学校今国家徒知敛财之巧而不知生财之由不惟不知生财而敛财之酷又害於生财也徒知防人之欺而不知养人之善欲其不欺非衣食以养其生礼义以养其心不可也徒患法令之不行不思法令无可行之地上多贤才皆思为公下多富民皆知自爱则令自行禁自止诚能优重农民勿使扰害尽驱游惰之民归诸南岁课种树恳谕而笃行之十年已後当仓盈库积非今日比自两郡下及州县皆设学自皇子以至庶人之子弟皆从事於学日明父子君臣之大伦与洒扫应对以及治国平天下之道十年以後上知所以御下下知所以事上上下相成亦复非今日比矣其五曰慎微上悉嘉纳之衡每有奏对上常令善译者译其言以进或译言不能逮其意上辄自更定之居亡何辞有疾不复入省求还家养疾诏许之四年冬仍召至阙居久之六年奉诏与左丞张文谦赞善王恂同议官制乃历考古今设官分职之本沿革之由与夫上下统属之序其权摄增置行之有弊者皆所不取自省部台院监司郡县内外百司属控制之体统后妃储藩隆杀之等差悉图为定制以闻七年正月拜中书左丞入见奏事毕辞於上前曰臣之所为辞者有三一则臣一介书生遽当大任非敕蔷刹蛔阋苑内外之望二则无德无才不能办国家之大事三则臣之所学迂远与陛下圣谟神算不能合陛下直以虚名误加采擢臣若不自度量冒当圣恩必旋致悔咎上曰此事出自朕意卿无复多让衡辞之再三上命左右扶之出左右掖之曰有旨令先生出矣出至门复还奏曰陛下令臣出当出省耶上曰出殿门耳後连日义恳辞皆不允是时尚书省立丞相阿哈玛特专权恣为威福衡乃摭其C国害民等事具奏之阿哈玛特欲以其子典兵柄衡持不可以谓国家大权兵民财三者父位尚书典民与财而子又典兵权太重所宜慎上曰卿虑阿哈玛特反耶衡曰阿哈玛特不反而有反之道焉自古奸臣未有不由权重而反者上以语阿哈玛特阿哈玛特诘衡曰公何以言吾反衡曰吾言前世反者皆由权重耳君即不反何故由此道耶阿哈玛特由是深衔之或语衡先生寝处无所防设有横逆奈何衡曰圣天子在上宁有是设有之亦命也吾何暇他计哉居岁余力以疾辞上令举人为代衡奏曰用人者天子之柄不断自宸衷则启人臣觊觎之渐臣不敢奉诏八年四月除集贤院大学士兼国子祭酒方衡在中书时尝奉旨教蒙古生四人後增七人至是有诏京师及四方愿受学者俱得预其列即南城枢密旧院以为学而国学之建於是始衡自开学家事悉以诿其子宾客至皆谢不接谓学中若复应接人事诸生学业必有所妨人或见怒谤止一己训诲学者此上命不敢慢也衡以为蒙古生质朴未散视听专一培养数年足为国用而是时年已六十有二病日益臻乃奏召旧弟子散居四方者王梓韩思永苏郁耶律有尚孙安高凝姚燧及弟62刘季伟品端善刘安中白楝皆驿致馆下为伴读使与之砻磨浸润以相成或问衡曰先生何不博选时俊而独用门生也曰我但人而己非用人也衡教授诸生凡讲解经传恳E周详苟未领解则引证设谕必使通晓乃己自算数字画及投壶习射拜跪揖逊进退应对之节靡不俱习诸生或有疑问则为之喜见面因语之曰书中无疑能以为有疑有疑能使之无疑学斯有得矣衡尝言敬敷五教在君子以教思无穷容保民无疆则为教者固当存心容也今国学大体虽务严密而其中节目须且缓大⑷似非万不齐遽难以强之学记自一年离经辨志至九年知类通达强立而不反始终节次不可苟且致故教人不止因其才又当随其学之所至而渐进之盖教人与用人不同用人用其所长而教人教其所短也其待诸生恩同父子义若君臣因其所明而开牖之时其动息而张弛之慎其萌蘖而防范之故皆日渐月渍不自知其变日新月盛不自知其化凡从之学者悉为成材卒皆为世用矣十年诸生廪饩不继稍稍引去而又权臣屡毁汉法四月召至上京议事面请还乡里上命廷臣议其去留姚枢谓衡之出处关世道之污隆今日直当以圣贤之事待之则合辞奏之曰国学之建三年于兹教法严谨诸生问学有进今衡控辞实以年老疾多而上世数丧未葬此人子之孝道宜赐允从乃得旨而归既归简~人事平居课童仆事u垦而已十三年七月修授时历廷议以衡精通历理诏起衡领其事十五年三月除集贤大学士兼领太史院事至是上眷愈隆每北还即问衡起居状病则赐杖给药十七年春历成入奏皆跪奏事上令衡起赐坐劳问久之秋疾益进有旨令南归除其子师可怀孟路总管以便侍养十八年春疾甚医者诊之曰偏阳谓之疾今六脉皆平先生其瘳乎衡曰久病而脉平者不治吾殆且不起矣遂不服药顷之稍间适当时祭奠献如礼既彻曳杖于门曰余心怦怦然瞑目久之曰死生何异乎乃歌昔贤所为歌歌毕奄然而逝俄而雷电晦暝大风i木城中士民无老稚皆往哭其门朝野之人识与不识莫不哀伤以为斯道斯民其不幸乎衡尝语其子曰我平生虚名所累死後慎毋立碑但书许衡之墓四字使子孙识其处足矣至是从治命葬而无碑既葬四方学者有不远数千里来哭墓下者蒲人王楫衰x赴葬司宾者辞曰门人衰礼欤楫曰吾师也艺术之师欤宾主之师欤吾犹惧乎报之无从吾将以夫王通氏之门人耳衡天资弘毅卓然有守当艰难穷厄之时其操益坚闻一善言见一善行不啻饥渴之得饮食而於荣名世利畏之若探汤终始表里一本於诚敬故天下信之无异辞闻君命未尝不即起然卒亦未尝枉尺而直寻每入奏对以格君心为己任气象雍容言虽切直而无忤也出入禁中卫士辄举手加额曰是欲尧舜吾君民者也逮其晚年义精仁熟道出t物之表身备四时之气胸中浩然纯乎天理而动静语默周旋出入之顷无非至教天下之士闻之者知敬望之者知畏亲之者知爱远之者知慕而视其进退仕止为朝廷之轻重其身任斯道之寄如此翰林承旨王磐德望盖世少所许可然独敬礼衡每与语辄曰先生神明也磐老矣无能为役也及闻讣叹曰斯道其不幸矣朝廷设赐先生非文正无为易名者衡尝以鲁名其斋上自朝廷下逮遐陬异域皆称之曰鲁斋先生而不复称其官其所着书曰小学大义曰读易私言曰孟子标题曰四箴说中庸说门人集其说曰语录衡薨年七十三制赠荣禄大夫司徒曰文正皇庆三年诏从祀孔子庙廷
臣B曰圣贤相传之道自孟轲既没无所传受至宋而程颢程颐氏兄弟者出乃有以续其不传之绪及朱熹氏作而其传复续矣元兴许衡继起则又续所传於朱氏者也当其被遇世祖纯乎儒者之道诸公所不及而世祖圣明天纵深知儒术之大思有以作人而用之乃首建国学而衡自中书罢政为之师衡之教学一本於圣贤之为道摄礼乐之微权以通其用掇忠孝之大纲以立其本於是彬彬然悉为成材而数十年间号称名卿贤大夫者多其门人矣呜呼使圣贤之学大被於斯世而至于今学术以正而人心以一者伊谁之功也是其继往圣开来学功殆不在朱氏下况乎程氏朱氏未尝得君以行其道而衡则盖遇圣君居相位而有以尧舜其君民矣呜呼盛哉
郭守敬字若思顺德邢台人也生有异质不为儿童褡嫒俸旁水翁通五经精於算数水利之学时刘秉忠张文谦张易王恂皆同学州西紫金山而秉忠与翁为同志友以故守敬就学秉忠所秉忠学通天人守敬学之悉得其旨要而又兼承家学之懿故其所造有异於寻常年十五六时得石本莲花漏图即能其式为之又得尚书璇玑图规竹为之尤极其精顺德城北有石桥岁久为泥潦所游没无能知者守敬辄审其地形而求得之人以为神中统三年文谦为中书左丞荐守敬习水利且精制度有巧思徵诣阙召对称旨乃面陈水利六事其一中都旧漕河东至通州权以玉泉水引入行舟岁可省僦车钱六万r通州以南於兰榆河口径直开引由蒙村跳梁务至扬州还河以避浮鸡?盘浅风浪远转之患其二顺德达活泉开入城中分为三渠引入城东可灌溉其地其三德顺澧河东至古任城失其故道没民田千三百余顷此水开修成河其田即可u种其河自小王村经滹沱合入御河通行舟楫其四磁州东北滏漳二水合流处开引由滏阳邯郸持萦滥晗戮鸡泽合入澧河其间可溉田三千余顷其五怀孟沁河虽已灌溉尚有漏堰余水东与舟河余水相合开引东流至武陟县北合入御河其间溉田亦可一千余顷其六黄河自孟州西开引少分一渠经由新旧孟州中间顺河古?下至温县南复入大河其间亦可溉田二千余顷上览其奏喜曰成吾国家之务者其斯人乎即授提举诸路河渠明年加授银符副河渠使至元元年从文谦行省西夏兴复濒河诸渠先是西夏濒河五州皆有古渠在中兴州者一名唐来长四百里一名汉延长袤二百五十里其余四州又有正渠十长袤各二百里支渠大小六十八计溉田可九万余顷兵乱之後废坏淤浅守敬为行视因故道而F导之更立闸堰役不u时而诸渠皆通利夏人德之为立生祠於渠上二年迁都水少监入奏言臣向自中兴还顺河而下四昼夜至东胜可通漕运及见查泊兀郎海古渠甚多皆可修理又言金时自燕京之西麻峪村分引卢沟东流穿西山而出是谓金口其水自金口以东燕京以北可溉田利甚博兵兴以来典守者惧有所失因以大石塞之今若按视故道使水得通流上可以致西山之利下可以广京畿之漕纳其议行之又言当於金口西预开减水口西南还大河令其深广以防涨水突入之患\皆服其识十二年丞相巴延总师南伐宋议立水站诏守敬行视所便自陵州至大名又自济州至沛县又南至吕梁又自东平至纲城又自东平清河逾黄河故道至与御河相接又自卫州御河至东平又自东平西南水泊至御河乃得济州大名东平泗汶与御河相通形势为图奏之悉如其言十三年都水监并入中书工部除工部郎中是岁改修新历立局以庀事先是秉忠言大明历自辽金承用二百余年浸以後天宜在所立改未及用其议而秉忠没至是江南平天下混一上思其言遂举行之诏守敬与恂率南北日官分掌测验而文谦易领其事前中书左丞许衡亦参领焉守敬乃言历之本在於测验而测验之器莫先於仪表今司天浑仪宋皇佑中汴原所造与此处天度不符比量南北二极差约四度表石年深亦复欹侧宜尽考其失更置之及择高垲之所造木为重棚创简仪高表用相比覆又以为天枢附极而动昔人尝展管望之未得其的作候极仪极辰既得天体斯正作浑天象象虽形似莫适所用作珑仪以表之矩方测天之正圆莫若以圆求圆作仰仪古有经纬结而不动是之作立运仪日有中道月有九行合而作证理仪表高景虚其象非真作景符月虽有明测景则难作N凡历法之验在於交会作日食月食仪天有赤道轮以当之两极低昂标以指之作星晷定时仪其器凡十有三又作正方按丸表悬正仪凡四等为四方行测者所用又作仰规覆矩圆异方浑盖图月出入永短图凡五等与上诸仪互相参考十六年改局为太史院以恂为太史令守敬同知太史院事乃进所造仪表式於榻前指陈理致一一周悉自朝及夕上不为倦因奏唐开元间僧一行令南宫说测景天下其可考者今十三处今疆宇比唐尤广必多方测验而後日月交会分数时刻之不同昼夜长短之不同日月星辰去天高下之不同可得周知上可其奏乃置监候官十四人分道而出先从南北取直立表以测景南海北极出地二十五度夏至景在表南长一尺一寸六分昼五十四刻夜四十六刻衡岳北极出地二十五度夏至日在表端无影昼五十六刻夜四十四刻岳台北极出地三十五度夏至景长一尺四寸八分昼六十刻夜四十刻和林北极出地四十五度夏至景长三尺二寸四分昼六十四刻夜三十六刻陶拉北极出地五十五度夏至景长五尺一分昼七十刻夜三十刻北海北极出地六十五度夏至景长六尺七寸八分昼八十二刻夜一十八刻继又测验上都北极出地四十三度少北京北极出地四十二度强益都北极出地三十七度少登州北极出地三十八度少高丽北极出地三十八度少西京北极出地四十度少太原北极出地三十八度少安西府北极出地三十四度半强兴元北极出地三十三度半强成都北极出地三十一度半强西凉州北极出地四十度强东平北极出地三十五度太大名北极出地三十六度南京北极出地三十四度太强阳成北极出地三十四度太弱扬州北极出地三十三度鄂州北极出地三十一度半吉州北极出地二十三度半雷州北极出地二十度太W州北极出地十九度太十七年新历成守敬与诸太史同上奏曰帝王之事莫重於历自黄帝迎日推策帝尧以闰月定四时成岁舜在璇玑玉衡以齐七政爰及三代历无定法周秦之间闰余乖次至汉造三统历百三十年而是非始定东汉造四分历七十余年而仪式方备又百三十一年刘洪造乾象历始悟月行有迟疾又百八十年姜岌造三纪甲子历始悟以月食冲检月宿度所在又五十七年何承天造元嘉历始悟以朔望及弦皆定大小余又六十五年祖冲之造大明历始悟太阳有岁差之数极星去不动处一度余又五十二年张子信始悟日月交道有表里五星有迟疾留逆又三十三年刘焯造皇极历始悟日行有盈缩又三十五年傅仁均造成寅元历颇采旧仪始用定朔又四十六年李淳风造麟德历以古历章元首分度不齐始为总法用进朔以避晦晨月见又六十三年僧一行造大衍历始以朔有四大三小定九服交食之异又九十四年徐昂造宣明历始悟日食有气刻时三差又二百三十六年姚舜辅造纪元历始悟食甚泛余差数以上计千一百八十二年历经七十改其创法者十三家自是又百七十四年惟我圣朝统一六合肇造区夏专命臣等改治新历臣等用创造简仪高表凭测到实数所考正者凡七事一曰冬至自丙子年立冬後依每日测到晷影逐日取对冬至前後日差同者为得丁丑年冬至在戊戌日夜半後八刻半又定丁丑夏至得在庚子日夜半後七十刻又定戊寅冬至在癸卯日夜半後三十三刻己卯冬至在戊申日夜半後五十七刻半庚辰冬至在癸丑日夜半後八十一刻半凡减大明历十八刻远近相符前後应二曰岁余自s宋大明历以来凡测景验气得冬至时刻真数者有六用以相距各得其时合用岁余今考定四年相符不差仍自宋大明壬寅年距至今日八百一十年每岁合得三百六十五日二十四刻二十五分其二十五分为今历岁余合用之数三曰日躔用至元丁丑四月丁酉望月食既推求日躔得冬至日躔赤道箕宿十度黄道箕九度有畸仍凭每日测到太阳躔度或凭星测月或凭月测日或径凭星度测日立术算起自丁丑正月至乙卯十二月凡三年共得一百三十四事皆躔於箕与月食相符四曰月离自丁丑至今每日测到逐时太行度推算变从黄道求入转极迟极疾并平行处前後凡十三转计五十一事内除不的者外有三十事得大明历入转後天又因考验交食加大明历三十刻与天道合五曰日交自丁丑五月以来凭每日测到太阴去极度数比拟黄道去极度得月道交於黄道共得八事仍依日食法度推求皆有食分得入交时刻与大明历所差不多六曰二十八宿距度盖自汉太初以来距度不同互有损益大明历则於度下余分附以太半少皆私意牵就未尝实测其数今新仪皆细刻周天度分每度为三十六分以距线代管窥宿度余分并以实测不以私意牵就七曰日出入昼夜刻大明历日出入昼夜刻皆据汴京为其刻数与大都不同今更以本方北极出地高下黄道出入内外度立法推求每日日出入昼夜刻得夏至极长日出寅正二刻日入戌初二刻昼六十二刻夜三十八刻冬至极短日出辰初二刻日入申正二刻昼三十八刻夜六十二刻永为定式所创法者凡五事一曰太阳盈缩用四正定气立为升降限依立招差求得每日行分初末极差积度比古为密一曰月行迟疾古历皆用二十八限今以万分日之八百二十分为一限凡析为三百三十六限依A格差求得转分进退其迟疾度数逐时不同盖前所未有三曰黄赤道差旧法以一百一度相灭相乘今依算术勾股弧矢方圆斜直所容求到度率积差差率与天道实为合四曰黄赤道内外度据t年实测内外极度二十三度九十分以圆容方直矢接勾股为法求每日去极与所测相符五曰白道交周旧法黄道推变白道以斜求斜今用立浑比量得月与赤道正交距春秋二正黄赤道正交一十四度六十六分拟以为法推逐月每交二十八宿度分於理为尽是岁有诏颁行新历赐名授时於是历虽已颁而推步之式立成之数犹未有成书会太史卒守敬乃比次篇类整齐分秒裁为推步七卷立成二卷历议拟稿三卷转神选择二卷上中下三历注式十二卷二十二年太史令遂奏上其书又为时候笺注二卷修改源流一卷仪象法式二卷二至晷景考二十卷五行细行考五十卷古今交食考一卷新测二十八舍杂座诸星八宿去极一卷新测无名诸星一卷月离考一卷并藏之官二十八年有言漕事利便者或谓滦河自永定挽舟u岭而上可至上都或谓泸沟自麻峪可达寻麻林上命守敬裁度之其言滦河者至中道不可行而言泸沟者亦以石阻舟不可通皆罢守敬乃别陈水利十有一事其一言京城运粮河不用一泉旧源别引白浮泉水西折而南经瓮山泊自西水门入城环汇於积水潭复东折而南出南水门合入旧运河每十里一置闸北至通州凡为闸七距闸里所止重置斗门互为堤阏以过舟止水上览其奏甚喜有旨令速行乃复置都水监命守敬领之庀事於二十九年春明年秋告成赐名通惠河役兴之日上命丞相以下皆亲操畚锸为侣而守敬指授之其建闸处往往地中得旧置砖木人谓非偶然先是通州至京城陆运粮岁若干万石方秋霖雨驴畜死者不可胜计及是舟运既通公私便之是秋上自上京还过积水潭见舳舻蔽水大悦特赐守敬钱万二千五百r仍以旧职兼提调通惠河漕运事守敬又欲於澄清闸稍东引水与北坝河接置闸丽正门西流舟楫得环城往来事不果行三十一年拜昭文馆大学士知太史院事大德二年成宗用廷臣言开铁幡竿渠召守敬至上都议守敬言山水频年暴溢渠堰非广五十步不可而执政者吝於工费缩其广三之一明年上北狩会大雨山水下注渠不能容漂没人畜庐帐几犯行殿上谓宰臣曰郭太史神人也使用其言岂有此耶守敬以年老t请谢事不允七年诏内外官年及七十并听致事独守敬以先朝旧臣朝政赖以施为不许其请其後凡翰林太史官不致仕盖自守敬始守敬以纯德实学为世师法其学所最长者曰天象衍数水利事功初守敬之在西夏也尝溯穷河源又自孟门以东循黄河故道纵广数百里间皆为测量地平或可以分杀河势或可以灌溉土田具有图志又尝以海面较京师与汴梁地形高下之差谓汴梁之水去海甚远而流峻急京师之水去海甚近而流舒缓其言皆信而有徵古历天周与岁周小余同於日度四分之一汉魏以来渐觉不齐而破分之论起守敬乃用百年为率小余之下增损各一以之上推往古下验方来无不合乃积年日法写分换【阙】之说皆所不用其所为历测验既精设法详具今且九十年无分毫差者旧仪悉多蔽碍且距齿有度刻而无细分以管望星渐外则所见渐展尤难取的守敬所为仪但用天常赤道四游三环三距设四游於赤道之上而附直距於四游之外与双环两间同结环距端测日月星则以两线相望取其正中所当之刻之度之分之秒至为切密八尺之表夏至景长尺有五寸千里为差一寸其说见於周官周髀唐一行虽尝疑之而未之有改守敬乃为表比古制加五倍上施横梁每日中以符窍夹测横梁之景折取中数视旧法但取表端之景者加审矣又尝造七宝灯漏每大明会置殿中其中钟皆应时自鸣又造柜香漏及屏风香漏行漏以备郊庙行幸所用又起灵台水浑运浑天漏大小机轮二十有五皆刻木为冲牙转相拨击上为浑象点画周天星度日月二环斜络其上象则如天左旋环则各依行度退而右转又欲依张平子为地动仪及候气密室皆究极其妙而未就也王恂以学自负者也每诣守敬见其匠制辄深叹服之许衡学为世师语及守敬则以手加额曰天佑我元故生斯人也延佑三年卒年八十六
臣B曰自古国家之兴相与巩丕基而宏大业者固资臣硕辅之力而又必有博识特见之君子通天人之学而明於术数事功者出其间以致夫弥纶之用然後一代之治可得而成焉观乎世祖之世若s秉忠窦默王恂郭守敬是已守敬视诸人虽稍後其尤称宏博而杰特者乎夫自金宋以来学者务攻辞章以世而取重鲜有措诸实用者况乎天象术数水利事功之故当世不讲久矣而守敬独能任其~学精神心术之所及度越古人远甚用能成一代之制而示百王之法元之为国於是继古帝而无矣呜呼贤才之生天实使之夫岂偶然哉
元儒林传
金履祥字吉父婺之兰溪人其先有在宋绍兴间以孝行闻者父疾祷於天乞以身代而父疾亦寻愈丧母庐于墓左夜见天光下烛五采烂然人以为孝感郡上其事改其乡曰纯孝云履祥之将震也其父适以事留城邑夜梦家塾壁间画虎甚文也已而真虎复升屋大吼既寤语人曰维熊维罴男子之祥吾其得男也耶归而子已生因以祥名之履祥生有异姿年十六从学郡补博士弟子员居二年试中补太学生既乃自悔其非尉僮右挡皇氯∩惺槭於炼精究之年十九知向濂洛之学於是乡先生何文定公基王文宪公柏其学得朱熹氏之传乃介其友王相登文宪之门受业焉初见请问为学之方文宪曰居敬以持其志立志以定其本又问读书之目曰自四书始既又因文宪以及文定之门自是游从二氏间讲贯益密造诣益精凡天官地志礼乐刑政田乘兵谋阳律历之类悉研究其微以充极於用而於四书五经尤大有发明谓古书有注必有疏朱氏於论语孟子制集注多因门人之问有所更定其问所不及者容有未备也及其於事物名数或以为非要而略之乃皆为之修补附益成一家言曰论孟考证朱氏於大学既为章句又作或问而後之学者尚有疑焉乃随其章第衍为疏义以畅其支申其指义以统其会早岁尝注尚书章释句解既成书矣一日有悟尽斥\说独推本父师之意正句画段提其章旨与其义理之微事为之⒖颊字文之误表诸四阑之外曰尚书表注小戴礼乐记郑玄目录谓十一篇虽合而略有分焉孔氏正义谓刘向校书得乐记二十三篇今乐记断取十一篇余者十二篇名犹在而记无所录矣正义直以乐本乐论乐施乐言乐礼乐情乐化乐象宾牟贾师乙魏文侯分十一篇而每篇中又各自为章总三十四章履祥以为疑反覆玩绎见其十一篇者节目整然而正义所分固犹未尽乃为之一加段画而指义显白无复可疑矣司马氏资治通监取法春秋系年着代刘恕作外纪以记前事顾其说不本於经而信百家之说是非缪於圣人不足传信且自帝尧以前不经夫子之所定固野而无质夫子因鲁史以作春秋王朝列国之事非有玉帛之使则鲁史不得书圣人笔削亦何由而见况左氏所记?阙或诬凡若此类皆不得以壁经为辞乃用邵氏皇极经世胡氏皇王大纪之例损益折衷一以尚书为主下及诗礼春秋旁采旧史诸子表年系事复加训释断自唐尧以下接于通监勒为一书曰通监前编凡十有八卷举要二卷既成授门人许谦曰二帝三王之盛其徽言懿行宜後王所当法战国申韩之术其苛法乱政亦後王所当戒自周威烈王二十三年以後司马氏既已论次而春秋以前迄无编年之书则是编固不可以莫之着也既复自志其书曰荀悦汉纪申鉴之书志在献替而遭值建安之季王仲淹续经之作疾病而闻江都之变泫然流涕曰生民厌乱久矣天其或尧舜之运而吾不与焉则命也此吾述作之微意也履祥负其~禀济以精识於凡载籍悉加点勘平居涵濡於义理以践修为先务事事物物咸致其体验之功何氏之所示曰审察克治王氏之所示曰涵养充拓服之终身常若有不及者家故贫中岁依二氏为重文定卒於咸淳戊辰履祥以谓治丧之礼四方所观瞻则效考按礼制而为之议曰为师服者吊服加麻心丧三年古之制也布w俗服也今之服缌功以上者用之生绢h领之衫俗今之服缌麻者亦用之服今缌麻之服是不得同丧父无服之重也疑衰古士之吊服也其服亡矣白布深衣古庶人之吊服也其制今犹存焉然古之士今之官也今之士其未仕者古之庶人也宜用古庶人之服而以深衣为吊服昔朱子之服门人用细麻深衣而布缘矣然凡布皆麻古以三十升麻为麻冕之布以十五升麻为深衣之布深衣之麻自司马氏朱氏皆云用极细布则深衣布用苎代麻久矣其缘则孤子纯以素是丧父既除之服也孔门丧夫子若丧父而无服则以丧父服除之服为若丧父无服之服其纯用素可也其冠则庶人之吊素委貌失其制矣以白巾代之而加x于冠可也加麻之x缌服之x也今用缌麻而小可也加麻之带缌服之带也今用细苎可也所谓疑衰拟于衰者也文宪乃与治丧者首遵用之而履祥因复考深衣之制为之外传及文宪没履祥率门人制服如初乡人乃始知师弟子之义系於常伦之重如此履祥夙有经世大志尝出游杭都诸公贵人争相引重因进牵制捣虚之策辄弗售谢归及既阽危乃思其言而以迪功郎臾馆编校起之则已不及于用矣宋既改物遂潜晦不d异居教授间出讲道郡城受业者恒数十百人学者不敢字之因其所居在仁山之下称之曰仁山先生大德七年卒年七十二元统二年列祠学官侑食何王二氏至正七年赐曰文安
许谦字益之婺之金华人九世祖延寿宋刑部尚书六世祖学于胡文昭公瑗号称能以师法终始者元丰间居吴之笠泽寻又徙婺遂占籍焉父觥淳佑丁未进士卒官宣教郎主管三省枢密院架阁文字无子以从父兄之子为子即谦也谦甫能言母陶授以孝经论语入耳辄不忘五岁庄重如成人既长遭国亡而家亦破自力於学借书於人以四部分读之所涉向博而有疑无所从质闻乡先生金履祥深明道学之要其学得於王柏氏何基氏而何氏学於黄文肃公?黄氏之学朱氏之学也乃委已而学焉於是履祥年已七十而谦三十有一矣请不拘常序就弟子列履祥告之曰吾儒之学理一而分殊理不患其不一所难者分殊耳又曰圣人之道中而已矣谦由是致其辨於分之殊而要其归於理之一每事每物求夫中者而用之盖自其登金氏之门即以圣贤之学为己任师弟子间口授指画尽得其相传之奥四年而金氏没谦乃益加充阐自得者为多於书无所不观穷探圣微有不可通即不敢强於儒先之说所未安者亦不敢苟同也其读四书集注章句有丛说敷绎义理惟务平实其言曰圣贤之心具在四书而四书之义备於朱子顾其立言辞约而义广读者或得其粗不能悉究其义或以一曲之致自异而初不知未离其范围世之诋訾贸乱务为新奇者其弊正坐此耳读诗集传有名物钞正其音释考其名物度数以补先儒之未备仍存其逸义旁搜远索而以己意终之读书集传有丛说时与蔡氏不能尽合每诵其师之言曰自我言之则为忠臣自它人言之则为谗贼要归於是而已读春秋三礼有温故管窥春秋大义凡数十百条皆传注所未发於三礼则参伍考订求圣人制作之意顺天地之理酌古今之宜使通于上下皆可遵用中岁以还於易尤深仰观俯察益有见於阳往来升降消长阖辟之故谓伏羲之经广大悉备文王周公孔子之辞乃其传注六爻之义特发凡举例耳又尝句读九经仪礼三传於其宏纲要旨错简衍文悉别以铅黄朱墨意有所明则表见之尝谓士之为经苟句读有不明则义理滋晦其事若小所失盖甚大也其於史有治忽几微仿史家年经国纬之法起太氏讫宋元佑元年秋九月尚书左仆射司马光卒备其世数总其年岁原其兴亡着其善恶且谓光卒则宋之治不可复兴诚一代理乱之几故附於续经书孔子卒之义以致其意焉书成以示其友张枢为言运祚之延促岂必推之天命犹有人事焉汉世儒者言灾异之兴消复之术皆欲近修人事天人之际精相荡善恶吉凶之应其犹影响有国者不可不仁民盖以此也凡其为书俱已行世其述作大旨具见序引文多不尽载谦于天文地理典章制度食货刑法字学音韵医经数术靡不该贯一事一物可为博闻多识之助者必谨志之而异端之说必洞究其蕴奥其教学者以五性人伦为本以开明心术变化气质为先以为己为立心之要以分辨义利为处事之制至诚谆切内外殚尽为学者师四十年门人殆千余人远而幽冀齐鲁近而荆扬吴越皆百舍重趼唯恐後之部使者数列其行义于朝郡举茂才又举遗逸以应诏皆固辞江J乡闱尝请持文衡亦辞不就然虽身在草莱而心存当世大德丁未荧惑入南斗向已而行应在吴越是岁大谦忧之貌加瘠或谓曰先生岂食不足耶而貌瘠甚何也E曰今公私匮乏道相望吾食宁独饱耶迨其晚年身任正学之重海内多士视其安否以为斯道之隆替焉後至元三年卒年六十八门人以义制服者若干人交友来会葬者若干人因其自号以题其表曰白云先生许公之墓郡府祠之于学宫至正七年赐曰文懿部使者及御史复建言宜专立祠事乃即郡城东作祠祀何氏王氏金氏及谦曰四贤书院二子元亨皆笃学世其家
论曰尧舜禹汤文武周公相传之道至孔子乃集其大成宋周程氏者作复续斯道之统而道南之学由杨时氏一再传为罗从彦氏李侗氏至朱熹氏又集其大成者也然孔门t弟子唯曾氏之传得其宗曾氏以其所传传之子思子思以传之孟子一出於正焉朱氏之徒亦\矣得其宗者惟黄干氏干传何基氏基传王柏氏柏之传为履祥为谦其授受之渊源如御一车以行大逵如执一龠以节\音推原统绪必以四氏为朱学之世适亦何其一出於正粹然如此也程氏之道至朱氏而始明朱氏之道至金氏许氏而益尊用使百年以来学者有所宗乡不为异说所迁而道术必出于一可谓有功于斯道者矣大抵儒者之功莫大于为经经者斯道之所载焉者也有功于经即其所以有功于斯道也金氏许氏之为经其为力至矣其於斯道谓之有功非耶
操
古琴操【并序】
春秋时晋大夫有从事于外而不得养其母者作皇天操
皇天至仁冒下土兮林林总总各获其所兮我独何为不得以养其母兮育我鞠我亦已太苦兮养之弗时我何为者兮自我徂征离此膝下兮有食孰以食疾痛其孰摩抚兮我之念母心焉如缕兮母之念子亦岂宁处兮皇天之毒我其终我祜兮
右皇天操凡十韵
战国时楚臣有忠其君而被窜逐者作江汉操
江汉滔滔注于东只岂惟江汉百川朝宗只臣之事君所尽者忠只臣忠之荩见谓为狂只我君圣明如日正中只岂弗臣察其或未遑只抑臣实有罪盍友诸躬只自今以往矢益竭衷只臣虽身远臣心上通只臣心之通君终臣容只谓臣不信江汉其同只
右江汉操凡十一韵
越操二首【并序】
越人周君之居有曰莲花方丈者钜公骏人既多为之赋咏吾友胡仲申氏又用楚音作越歌二章以贻之夫越之山水胜矣秦望云门姑置勿论即郡城言之卧龙之山隐然中踞其外则监湖之水散而为陂渠云树烟波与XT相４J东诸郡莫或及之故晋江左以还衣冠之流於焉毕止及宋南渡以後钟鼎之家尤盛于兹於是其流风遗响今皆不可复见而山光水色今古不殊揽者盖不能无慨然之思矣予闻卧龙一名种山越大夫文种事越王勾践既灭吴成功而勾践赐之死其墓在山上故山以得名监湖周回三百十里唐玄宗尝以一曲赐贺知章知章弃官徒步归乡里为道士有请故也周君之居前直种山下俯监湖其读书写画之余最好鼓琴予因为种山监湖二操遗周君仲申之歌音韵幽远庶几郢人之寡和者故不敢复袭用其意云仇我者吴覆我家邦君之辱矣臣死则当臣敢爱也以有宗祀以身尝吴庶雪君耻吴既沼矣越则弗沼岂臣之功君实有道功成之难君不臣全今君死臣臣其敢w
右种山操
湖水悠悠有澄其波中洲何有有蒲有荷维荷有华载静以芳其叶洒洒可以为裳维波之澄实同我心返我初服以濯我缨彼世之浊孰止乎足世不我知反以我为独
右监湖操
来归操【并序】
士君子遭世乱离其能保身而全名者鲜矣此出处所为难也东汉之季管幼安避地辽东二十年及天下既定乃始来归晋当义熙末不能国矣陶元亮用是托督邮之故以行而归去来辞作焉呜呼二子岂所谓能保身而全名者耶溧水刘君有道之士也往岁避兵携家寓浙东沦落久之因为缙云郡博士今干戈既戢乃弃官奉母复归乎故乡迹其出处之迹殆合乎二子矣予窃嘉之为作来归操以述其志云
溧之水有鲂有鲔溧之土有秫有?我胡不归兮以钓以耔奉我老兮有母抚我稚兮有子我今其归兮于溧之逦宜脊湃速獯κ乐否惟求其志兮岂必乎仕古人何为兮庶吾其企来归之乐兮乐其有已
琼响操【并序】
琼响者古琴名宋内府故物也其腹题云庆历五年臣道士卫中正奉圣旨蕹缒四年臣马熙先奉圣旨重修宋既纳土是琴亦入贡于元世祖皇帝用以赐其臣恒阳王王殁而家废杭人徐氏以重购得之今复归于嘉兴濮氏金华王B为作琼响操因以贻濮氏其辞曰
钧天奏兮帝所玉交振兮思ll其愁予托余声兮遗下土帝有命兮淫哇不得使为伍海天冥冥兮月在宇感幽微兮鸾凤举纷百灵兮斡而来扈至音兮焉穷千龄兮万古
乌伤操【并序】
般阳王德茂葬其亲严州乌龙山之阳而筑庐墓左以居焉大夫士咸为取蓼莪之义以赋诗盖嘉其能孝也呜呼王君诚能孝者欤昔吾乌伤当秦时有颜氏者葬其亲而躬负土焉t乌毕集衔土以助之乌吻皆伤也因名县乌伤予其县人虽习知颜氏事而行不能无愧故闻德茂之能孝而心为之惕然爰作乌伤操其辞曰生我者天天实罔极只哀哀人子曷报厥德只既壤而树匪躬则劬只有相维乌其尾毕逋只我亲我丧乌亦何与只曾是衔土吻血不顾只乌岂有知有以致之只哀哀人子如何弗思只
王忠文集卷十四

[book_title]卷十五
<集部,别集类,明洪武至崇祯,王忠文集>
钦定四库全书
王忠文集卷十五
明　王B　撰
议
孔子庙庭从祀议
孔子庙庭从祀者凡百有五人自澹台灭明至孔鲤七十一人皆受业圣人之门而承圣人之教者也自左丘明至许衡三十四人皆传注圣经尊崇圣学而有功於圣人之道者也盖自唐贞观二十一年始以左丘明至范甯等二十一人从祀庙庭及宋元丰七年复增荀况扬雄韩愈以世次先後从祀左丘明二十一人之间淳佑元年乃以周敦颐程颢程颐张载朱熹列于从祀景定二年又增张蚵雷媲咸淳三年又增邵雍司马光及元皇庆二年乃以许衡继宋九儒居从祀之例所谓三十四人者也以今论之汉儒之从祀者十四人而犹阙者一人董仲舒是也唐之从祀者一人而犹阙者一人孔颍Q是也宋之从祀者九人而犹阙者四人范仲淹欧阳修真德秀魏了翁是也元之从祀者一人而犹阙者一人吴澄是也自夫孟轲既往圣学不明邪说盛行异端并起历秦至汉诸儒继作然完经翼传局於颛门之学而於圣人之道莫或有闻惟董仲舒於其间号称醇儒其学博通诸经於春秋之义尤精所以告其君者如天人性命仁义礼乐以及勉强遵行正谊明道之论皆他儒之所不能道至其告时君罢黜百家表章六经以隆孔子之教使道术有统异端息灭民到于今赖之则所以尊崇圣学者其功殆不在孟子下以荀况之言性恶扬雄之事新莽犹获从祀而仲舒顾在所不取何也秦人之後圣经阙逸汉儒收拾散亡各笺传而偏学异说各自名家晋宋以来说滋蔓去圣既远莫可考证学者茫昧不知所归唐初孔颖达受诏撰定诸经之疏号曰正义自是以来着定论凡不本於正义者谓之异端诚学者之宗师百世之取信也是其所以传注圣经者较之马融郑康成辈功无所与逊且何休注公羊而黜周王鲁王弼注易而专尚清虚害道已甚然在祀列胡独至於颖达而遗之也圣人之道或着之事功或载之文章用虽不同而实则一致三代以下人才莫盛於宋东都其间慨然以圣人之道己任而着之行事者范仲淹而已其言以士当先天下之忧而忧後天下之乐而乐虽伊尹之任无以尚之况当其时天下学术未知所宗尚而仲淹首以中庸授张载以道学之倡盖其学本乎六经而其议论无不主於仁义虽胍抵就未究其志而事功所及光明正大实与司马光相上下自圣道不行世儒徒知章句以事而孰知圣人经世之志固不专在是也欧阳修与仲淹同时实倡明圣贤之学而着之文章其易春秋诸说诗本义等书发挥经学精至其欲删诸经正义?纬之说一归於正尤有功於圣道其言根乎仁义而达之政理所以羽翼六经而载之於万世至於本论等篇比之韩愈之原道夫复何愧而世之浅者每目之文人夫文以载道道因文而乃着虽经天纬地者亦谓之文而顾可少之哉然则如范仲淹之立功欧阳修之立名皆可谓有功於圣人之道者韩愈司马光既列从祀则此二人固决在所当取者也自周敦颐接圣贤千载不传之绪而程颐兄弟承之道统於是有所传迨朱熹有作五经四子皆有传注论述统宗会元集圣贤大成绍程氏之传其中更学禁其道不行於是真德秀魏了翁并作力以尊崇朱学己任而圣贤之学乃复明真氏所着有大学衍义读书记魏氏所着有九经要义大抵皆黜异端崇正理质诸圣人而不谬其於圣人之道可谓有功而足以缵朱氏所传之绪矣是则此二人者固又当继朱氏而列於从祀者也及元兴许衡起於北方尊用朱氏之学以教人既有以任斯道之重而其时吴澄起於南方能有见於前儒之所未及孝经大学中庸易诗书春秋礼皆有传注?括古今诸儒之说而折衷之其於礼经尤多所删正凡以补朱氏之未备而其真修实践盖无非圣贤正大之学则其人又可谓有功圣人之道固宜与许衡同列於从祀而不可以或遗也按祀法有功於圣道则祀之是七人者其有功於圣人之道如此而从祀阙焉此甚不可L累代之旷典昭万世之公议举而明之固於今日矣又按圣孙孔汲故列孔鲤之下而曾参亦在曾後咸淳三年始升配享於颜孟四侑东坐而西向父以从祀立庑下而子以配享坐堂上尊卑舛逆莫此甚圣人之道在於明人伦而先自废乱何以诏後世借曰曾子子思以传道重然子必当父屈昔鲁祀僖公跻之闵公之上传者谓子虽齐圣不先父食以逆祀今孔氏曾氏父子之失序非逆祀乎是故曾参孔汲今当降居於曾孔鲤之下又司马光於程颢程颐先进张载於二程表叔而位次皆在下其先後次序亦不可不明咸淳之定从祀徒依朱子六赞以周二程邵张司马序而不知朱子之赞特以形容六君子道德之盛初未尝定其先後之次胡可遂据以乎是故司马光张载今当居於程颢程颐之上若夫荀况扬雄何休王弼之徒有不当与於从祀者兹又未敢以遽数也嗟乎天下之礼有似缓而实急似轻而实重者以其有关於名也公议所在孰得而废之况乎礼文之事自儒者出则於有功圣道之人礼所宜与祀而未称於礼者固不得置之而不之议也是用疏其名教所系而公议之不可废者列之如右庶几议礼之君子有所采择云
泉货议
天下之物以至无用而权至有用者泉货是也谓之泉者言其形谓之货者言其用其制先有铜钱後有楮币铜钱之制自五帝三王下更历代莫之有改其法最古而楮币之制所谓关会交钞者又所以权钱而行金宋之末造也之二物者握之非有补於暖也食之非有补於饱也而先王以守财物以御人事而平天下命之曰衡於国家者恒赖以生民之大命而不能以一日废一日或废则国家之命几乎息矣故曰以至无用而权至有用者泉货是也国朝因时制宜袭近代之法一切用钞而钱尽废不用自中统至元钞之行且一百年中更至大虽尝改法然旋亦即复旧乃自顷岁以中统交钞重其贯陌与至元宝钞相等并行京师复铸至正新钱使配异代旧钱与二钞兼用其意殆将合古而达今而不知适以起天下人心之疑夫中统本轻至元本重二钞并行则民必取重而弃轻钞乃虚文钱乃实器钱钞兼用则民必舍虚而取实故自变法以来民间或争用中统或纯用至元好恶不常以及近时又皆~不用二钞而惟钱之是用而又京师鼓铸寻废所铸钱流布不甚广於是民间所用者悉异代之旧钱矣嗟乎二钞者国家之所用而民则以弃物而弗之用旧钱者国家未尝专以用而民争相宝爱而用之是天下之民反操国家之柄而国家之命已下制於民泉货之弊莫此时甚矣诏旨屡饬禁令愈严民顽然相视而弗之恤而上之人亦坐视其法之弊举无策以救之民情所至如水就下势之趋向不可复遏是故善天下者因民之所利而利之民以利上之人何故而不今外宰相得承制行事亦既审察民情即江J省府治鼓铸累月之间国用颇赖以资给则其效固有不可诬者然其所铸乃当十大钱止用于杭城而不足以行远间有流布诸路者民亦易视之弗信泉货之弊自若也愚窃以今日钞法宜姑置弗问而钱法当在所速讲钱法之议有二一曰广开鼓铸二曰罢铸大钱考之史传汉郡国皆得鼓铸而县官往往即多铜山而铸钱唐亦即出铜所在置监天下九十有九宋铸钱ǘ十六监而诸路所铸其数多寡各有差其法皆不可废贾谊所谓事有召祸而法有起奸今令细民人操造币之势者此谓不可使民私铸尔非谓官不当广铸也夫钱便於贸易而铜不便於转输转输不便故即其所出而鼓铸贸易相便故随其所在而流布此势之必然而国朝至大中亦置江淮等六监此可见鼓铸之开当广矣自周景王楚庄王欲铸大钱其臣即以非汉之赤仄以一当五王莽之大钱五十蜀之直百後周之当千唐之乾元後唐之永通宋之熙宁皆当十大抵一时苟且之张商英言当十钱自唐以来害甚明盖大钱质轻而利重利重故盗铸者多质轻故宝爱者少小钱费厚而利均费厚故盗铸者少利均故贸易者平此亦势之必然故历代大钱皆旋踵而废而至大大钱今亦存者无几此可见大钱之铸当罢矣由是言之鼓铸不可不开而监局之置不可不广大钱不可不罢而小钱之铸不可不多今之计无u此者且今江浙地大物\省府鼓铸固必仍旧其浙东西江东闽中诸路宜各斟酌所在分置监局或一州二州即一而凡所铸钱必以汉五铢唐开元金大定宋大观及今至正小钱则其大钱更不复铸夫鼓铸广则造钱多而人易致小钱多则称物均而人知贵易致则其用不匮知贵则其行可久推而放之其法将讨钐煜露固不特江浙一省而已至於权铜有禁尤当加严宜如唐制佛像以铅锡土木之唯监磬钉环钮得用铜余皆禁~又民间所有铜皆得入官官鼓铸除工本之费更取其三而以七归于民而又鼓铸之际关防严密制作精致定其轻重而有度平其出纳而有常如是则今日之钱殆可流於地上而异代之钱将不销而自废矣於是国家之命得以伸於民民生而由之而可遂因民之所利而利之莫此便匡今之弊以复古之道计宜无u於此者上之人岂亦不是之思诚思之顾胡而不亟於行也抑尝因是复有其说古者三币珠玉上黄金中白金下後世或二币秦制黄金以镒名及铜钱是也今诚使官民公私并得铸黄金白金钱随其质之高下轻重而定价之贵贱多寡使与铜钱母子相权而行当亦无不可者且今公私贸易苦於铜钱重不可致远率皆挟用二金藉使有司不明立之制而使之用公私之间有不以之用者乎是则用黄金白金钱与铜钱并行亦所谓因其所利而利之者也或者顾谓废钱而用钞实祖宗之成宪而於术数之说有符今唯用钱无乃稽之典章驱之图?有相乖违者乎是不然天下之法虽圣人不能使之久而无弊及其弊也固未尝无法以救之变而通之存乎人焉耳而可泥於拘挛之见偏於寻常之论哉记曰一弛一张文武之道夫弛而不张张而不弛要皆非先王之所以天下者弛之张之与时宜之斯善矣嗟乎当今时事之急可言者\矣然孰有急於泉货者故述斯议庶上之人得采择焉
七出议
礼【大戴礼本命篇】妻有七出不顺父母无子淫恶疾多言窃盗是也而又有三不去有所取无所归与更三年之丧前贫贱後富贵是也凡此圣人所以顺男女之际重婚姻之始也後世之议者或曰妇人不顺父母淫多言窃盗其罪而见出宜也若无子恶疾乃其不幸非其罪也而去之非礼也圣人之制礼岂其若是严甚哉故七出定五出於礼称也曰圣人之制礼严与盖并用也惟其严也故有以合乎天理之公惟其也故有顺乎人情之正严相适而制礼之意得矣今自七出言之无子恶疾固妇人之不幸也而出之若过乎严矣然三不去者妇人孰无之使其无子恶疾矣而或其有所取无所归也与更三年之丧也前贫贱而後富贵也则固不得而去之也是又未尝不甚也夫夫妇之配偶人伦之本也圣人之制礼其必审於此矣故曰严相适圣人制礼之意所以中也或曰恶疾无子而或有是三不去者固不去矣使或无是也则其出也庸岂其罪欤曰妻道二一曰奉宗祀也一曰续宗嗣也二者人道之本也今其无子则是~世也恶疾则是不可与共粢盛也是义之不得不~者也夫不顺父母以其逆德也淫以其乱族也以其乱家也多言以其离间也窃盗以其反义也五者其恶德之见~於人者也无子之~世恶疾之不可与共粢盛二者其恶德之见~於天者也其於义所当~均也或曰古者诸侯一夫人六侄娣两媵大夫一妻二妾士一妻一妾藉使妻有恶疾无子则固有妾足以生子而奉祀奚必妻之出也曰礼莫重於嫡孽之分所以培化本而窒乱源也庶孽正嫡家国之祸莫不由兹苟因妻有恶疾无子而成庶孽之宠以启争夺之祸是家国之大不幸也又况庶人有妻而无妾其不幸也尤大夫因妇人之不幸而致家国之大不幸轻重之际圣人故有以权衡之而谨其始矣然则以恶疾无子而出妻义之不得已而礼之不可免者也或曰礼者先王教人之具律者圣人御世之故礼虚文而律实法也七出之文虽载於礼而五出之法今着於律奚其不可也曰礼与律非二物也礼者防之於未然律者禁之於己然皆缘人情而制礼之所不许即律之所不容出於礼则入於律也恶疾无子之当出其着於律历代相因未之有改由人情之所同也礼律二者均圣人之所制其轻重之际详矣七出之目胡独於今而废之也故尝论之夫妇之道以义合以礼成者也其成也则纳之以礼不合也则出之以义圣人之所许也礼载诸侯出夫人夫人比至於其国以夫人之礼行至以夫人入使者将命曰寡君不敏不能从而守社稷宗庙使使臣某故告於执事主人对曰寡君固前辞不教矣寡君敢不敬须以r命大夫以下出妻夫使人致之曰某不敏不能从而共粢盛某也敢告於侍者主人对曰某之子不肖不敢辟诛敢不敬须以俟命是其进退之间从容孙顺有如此先王因其义之不得已而礼之不可免所以存其辞而不废也是故孔氏之家三世尝出妻矣使果以出妻难也然则圣人非欤由是论之徇私情昵细惠不知礼义之大节谓妇人无子恶疾不当去而欲减七出五出者可谓野於礼也已
赞
宋景濂像赞
外和而神融内充而面B衣冠虽晋人之风气象实宋儒之懿夫其知言以\天下之理养气以任天下之事隐则如虎豹之在山出则类凤麟之瑞世後乎千载而有存中乎两间而无此盖古君子之所难然吾谓斯人之必至
戴叔能像赞
萧萧乎暄┲姿济济乎山林之服萃和气以中充蔼高标而外肃盖其着述之富有年于兹而进修之勤惟日不足将自致乎儒林文苑之间庶几继往哲之芳躅
赵子常画赞
形癯而体胖神清而气完躬其纯美之质奋乎强盛之年如不胜衣而学将以成乎已似不能言而心蕲以合乎天人徒见其长往于林壑而孰知其上希於圣贤也耶
韩君画赞【并序】
韩君致用名谔其先安阳人宋建炎初从南渡家于会稽故君今又会稽人焉韩氏故宰相家儋爵析圭光显累世时殊事异虽世禄弗延而其後人皆自立於学以世其道德维君生于名阀克有淑质其於学问殆若夙成出入玄微上下今古所谓明体适用有本有文者也然其智识超融襟度弘敞厌薄世故而不以累於外屏~私欲而不以蔽其内等轩冕如桎梏嗜泉石如膏肓不物先而恒瞠若乎其後又岂所谓拔乎其萃游方之外者耶会稽佳山水有五云溪者山水尤胜君乘兴即遨游其间因自号曰五云生故或论其趋尚幽隐遗弃氛垢操特立独行之节怀长往不返之志类乎疾物以矫情高栖以危行者矣予窃以君之自处虽不累於物而未尝不与物交者也远而不携迩而不迫非有道之士安足以及此哉君与予游交谊厚知君之深宜莫予若G其画像形诸赞辞其辞曰
恂恂韩君秉德不渝不刚以挠不柔以纡不抗乎高不沦乎污维执其中与道徒相其外矣温恭其躯梧竹之标形容则癯相其内矣心清而虚县监止水神明孔腴华利之区荣名之涂世非我遗我则靡趋销声养粹其情舒舒既纯既完不肆不迂保厥所有有而弗居逍遥而游游乎物初我观若人实与道俱彼昏不知攘权竞誉身物役泯没斯须自遏其躬亦狂以愚韩君恂恂是鉴是图何以昭之我言不诬
福宁王尹赞【并序】
史氏之法於死节死事之辨有轻重之权衡焉盖以人之死虽同而所死有不同死事者一时变故之所激夫人或能之至於死节则非见义明而识理正者不能也岂所谓非死之难处死难欤抑所死虽不同要皆不可不谓之能死欤国家混一百年承平之盛极矣乃自顷岁寇盗窃发名都大邑残废殆尽然其间守土之臣之能死者固班班然可数也以吾所闻闽越之间其能死者得二人焉得死事者一人曰崇安县尹彭君庭坚得死节者一人则福宁州尹王侠是已侯讳伯颜字伯敬滨州沾化人身长八尺美仪度倜傥有大志尝语人曰世治良臣世乱忠臣庶无此生耳弱冠游京师受知驸马荆王王拜丞相行省湖广辟侯知印历宣使满考调永之祁阳湖之乌程两县尹皆以治最闻信州推官平反w狱甚多至正九年有诏遴选守令侯用荐者以朝列大夫尹福宁越再期政化大孚十二年春除福建转运盐使司副使时盗贼充斥且逼州境侯因留不行曰福宁民犹吾子耳吾忍舍之去乎乃募民兵训练备又谕乡民各团结自相保十一月庚辰贼入境侯及中子相引兵与战败之已而贼大集侯还守州治壬午贼攻西门侯奋身率先力战贼稍却俄而马中流矢遂坠地被执贼首谓侯曰公廉能名素着欲屈公仍尹此州何如侯骂曰吾受天子命守兹土义当杀贼今乃败政有死尔宁能从贼反耶贼怒强之跪侯曰此膝可断不能跪贼贼愈怒令左右分侯嚼舌喷血贼面大骂曰吾失守兹土义当死反贼杀我即杀何然我可杀慎勿杀吾民也会贼执监州至责之曰汝何得与王州尹同拒我也侯又大骂曰起兵者实我非监州且吾起兵灭贼尔何名拒耶吾生不能杀贼死当神必汝杀矣贼愈益怒侯遂遇害临刑神色不变立而受刃出血尽白头堕而体不仆时年六十矣死後数日面犹如生民无老a号哭昼夜不~贼亦悔杀侯有毒蜂如云屯贼庭民请葬侯尸尸葬而蜂散贼中时时见侯引兵入州治见者皆惊蹶而贼首无疾辄自毙侯之既死也相寻亦被执贼欲使之官相曰吾与尔贼义不共戴天顾欲事尔耶亦死之相妻潘亦被执贼首欲乱之潘恸哭曰吾以失所天死固其所岂以身受辱即~不饮食及其二女亦皆死焉呜呼若王侯者谓之能死其节非欤传称杀身成仁舍生取义者非侯之谓欤侯不惟自死能尽节而子若妇悉秉节以死岂忠义固皆天性欤徵诸史氏之法诚在所深取是用备叙其事且系之赞用着今日国死难之有人人臣之劝云尔赞曰
矫矫王侯万夫之雄孰大节臣死忠臣死忠遑恤厥躬维躬可杀名不可毁死而不朽是谓不死呜呼王侯英风千祀
潘先生画像赞
气清神腴德容蔼如深衣大带端拱徐趋临雍拜老则李躬桓荣用儒饬吏则儿仲舒故其进邦家之龟监退郡国之范模古之所谓乡先生者岂非斯人之徒欤
自赞画像
读古人之诗书被今人之冠服其见於外或乃谓有余然存诸中吾自知不足也
赵敬德画像赞
气虽腴而能清体虽癯而实伟律度以A其仪容规矩以制其操履当其方壮也玉雪姿质咸谓异代之王孙锦绣文章共称当世之学士及其Ю弦彩樟灿⒒沈?义理蔼乎西汉之醇儒俨然东鲁之君子慨乡学之无几庶斯文之在此尚千载以自期讵百年而遂止
苏伯夔像赞
眉山之裔颖滨之支受才孔硕发闻于时方其仕也如汉仲舒以儒饬吏佩玉而趋及其止也如晋渊明弃官而归田拂袖而行乡之典刑始终无疵七十非老尚观期颐
宁山赞
山之物宁则其体自元气之肇凝即一形之永峙厚重而能安畜而无匮是故前圣论仁寿大易象其艮止猗欤君子厥德孔似齿既尊而岿然爵愈崇而屹尔欲处世以长存爰在物而自岂不以寿者宁之功止者宁之理吾殆见其将登于空同而齐年於广成子矣
虞先生戴笠图赞
猗文靖公青城山樵继百年之学术擅一代之文豪当其舒英扬翘际乎熙朝书东壁之府载笔西清之曹ぬ煸逡匀骱策⒐锦而袍虽方朔金马之避世太白金銮之应诏曾何足俪峻而高及其挂冠神武返乎林V竹簟茅屋之闲旷葛巾野服之逍遥病卧秋风日着茂陵之稿行歌春梦时携儋耳之瓢睨八极而志隘旷千载而神超盖其进也负道义如邱山其退也等富贵犹毫毛百世之下G兹遗像亦可想见其风标也已
颂
端本堂颂【并序】
皇帝即阼十有七年至正九年冬诏以皇子春秋日长宜亲师就傅以知学拜谕德赞善各一员文学二员仍命以翰林学士直学士待制兼其职复置正字司经各二员即兴圣宫西偏故宣文阁改曰端本堂以肄学之所乃十一月九日皇子始就学其礼皇子坐於皇帝位之右而左向其左设师傅之位谕德以下以次左坐而右向复置几其间以奠裕宗皇帝所诵圣典比授经则别设授读位司经正字执经导皇子及谕德以下各就授读位相向坐授毕乃复本位而宗亲大臣子被选伴读者凡十人窃惟储贰者国家之本而亲师就傅以知学又储贰之本也是以古先哲王登崇主鬯以尊宗庙而重社稷莫不选天下端士孝弟博文有才者以卫翼之辅导以经义而纳之轨物故其见正人闻正论行正道左右前後莫匪正直用能养其德成其器以基天下之命所谓端本者也惟我有元自太祖皇帝肇兴武功聿成厥家世祖皇帝诞敷文德大造区宇列圣相继重基累构益茂武烈以缵天序子子孙孙承之无疆肆今皇帝陛下躬具圣神传有大器夙夜兢业以修太平持盈守成有周成之风清净寡欲有汉文之懿虽甚盛德蔑以加矣以故克享天心多历年所顾念宗社万世之计在定国本思有以卫翼而辅导之端本之堂于是乎建斯盖国家之盛典一代之宏规推较古今无所与让赞述之作其可以已臣愚不敏庸敢拜手稽首而献颂焉其辞曰
兴圣之宫皇帝攸居前殿後阁东西万庐有翼者堂在殿西庑厥堂何皇子来处维时皇子是国本以承宗社继体维谨辅养圣功贵早有图犹本在木必培其初皇帝曰嘻汝其就学前谟往训用益汝觉皇子敬恭来处于堂ノ目醯湟阅不彰良傅硕师左右挈提吉人正士前导後规仁义之原成败之迹经史在列式受敷绎广厦细胤硭写尤莨仿砩色靡接於躬日就月将y观缉熙朝斯夕斯圣敬并跻前星有光于以增之少海既润于以凝之国本既端国本斯定神器有归只迓天命乾健而正离继而明规重矩A丕开太平稽诸代亦有遐则博望之置承华之辟处有非地厥就乃卑维今端本孰盛与夷巍巍我元叶万年亿历祚延洪系在今日於维斯堂拥休蓄灵邦家之基永永是徵
日月山祀天颂【并序】
臣闻惟天子得祭天而祭天必於高邱古之制也圣元龙兴肇基朔汉遂建大号以临天下然国俗本有拜天之礼衣冠尚质牲品尚纯帝后之宗戚助祭非此族也不得与焉报本反始之意可谓出於至诚者矣当太祖天造之始东征西伐礼文之事固未暇遑太宗戡金之五年岁在戊戌时中原甫定即命孔子五十一代孙元措取曲阜太常雅乐辇其歌工舞节与乐器俎豆祭服至于日月山及宪宗二年壬子之岁秋八月始即日月山以祀天推太宗睿宗配焉既又用元措言并祭昊天后土始大合乐一代礼乐之兴肇於此矣当其时t臣奏对之际上问礼乐何始左右以尧舜对则其所以立神基肇人极者圣谟睿略何其宏远也按日月山国语云纳喇萨喇山在和林之北实祖宗兴王之地古者王者祭天则日月从祀日居东月居西今天子祀天兹山而山适以日月名此其嘉符瑞应开万世无疆之基者尤可徵不诬也厥後世祖定鼎于燕首建庙室成宗于国南郊肇立圆丘武宗躬行享英宗复置卤簿至于文宗爰祀郊丘肆今天子践位以来郊丘祀天礼凡荐举前作後述岁辑月增容物典章焕然毕备弥文之盛无复有加原其所自则日月山之祀固其权舆哉窃观汉唐之君间能稽古礼文祗举郊祀必有儒学之臣铺张妍辞扬厉实相如之歌杜甫之赋载诸简册亦足称谈国家钜典之兴岂汉唐拘陋侈靡之制能望後尘宜有颂诗形容盛德列诸昊天成命我将思文之什视成周有光焉臣愚职在翰墨不能自已敢再拜稽首而献颂曰
真元烈烈乘乾奋兴皇基北巩神旅南征西域咸属中原毕平大胨旒王业斯成白旗九逯灿诹庭以朝万国以接百灵宪宗御极三叶是承布德沛泽宣威抗棱土疆日辟未及戢兵稽古礼文次第以营礼有拜天国俗所仍润饬黼黻礼仪用精二年八月郊祀肇行礼行何所大山是升大山伊何日月名址亘千里势压八因山祭天匪高不凭乃凭高丘以对苍冥皇帝斋祓秉心兢兢臣工执事只戒慎矜瞻彼嵬k大辂爰乘辇道肃尘羽卫列星玉金戚庶旄翠旌幄殿幔室如云之凝陟降下上奠荐牲则有邸牲则有H毡席蒲藉匏爵瓦登至敬不饬大朴无形火j煌m律和鸣礼备三献乐终九成紫烟郁空瑶光烛冥t阴解剥朝阳霁澄风马云车来燕来宁天其右之顾歆德馨上帝既鉴先祖亦听产祥降康如冈如陵叶气旁魄景烁昭明一代钜典於焉足证後圣既作祖武之绳重规A矩制度益宏昔汉制祀甘泉是称六天杂?真^混并岂若我朝追古合经熙事讫峻纯嘏具膺维天子圣维天子诚天授神策以莫不增亿万斯年丕图是贞小臣作颂爰昭圣能
兴龙笙颂【并序】
臣闻王者功成作乐乐者章功德之具也是故其功大者其乐备用以荐之郊庙则神享施之朝廷则t臣和使听者无不虚已竦神说而成流以故海内讨上德被服其风光辉日新化上迁善至於含生异类之物亦莫不感动而不知所以然所谓情深而文明气盛而神化者也昔黄帝作咸池颛顼作六茎帝喾作五英尧作大章舜作韶禹作夏汤作C武王作武周公作勺皆由事与时并名与功偕不相沿袭而一代之制兴焉乐已所自作明有制也惟我世祖皇帝受天明命统一函夏神功圣德度越百王功成治定乃肇置大乐以用诸朝廷其器有曰兴龙笙者实上所自作或曰西域之所献而天子加损益焉者也其制管九十列十五行每行纵列六管其管下植於匮中而匮後鼓之以鞴自匮足至管端约高五尺仍镂版凤形绘以金采以围管之三面约广三尺加文饰焉凡大朝会则列诸轩陛之间与\乐并奏每用乐工二人一以按管一以鼓鞴以达气出声以叶\音而乐之奏成矣其制之宏钜历古所无诚足以章显功德示永世而学士大夫顾未尝ぴ锎且跃咝稳葜盛非阙典欤臣愚不揣微贱辄之颂虽不敢诸时迈执竞桓赉之列盖庶几汉世乐府之遗意焉其词曰
巍巍圣元龙兴朔土於皇世皇诞统区宇南谐北变东宾西旅聿昭圣文丕布神武宝历是膺玉烛爰抚德功隆超轶今古乃章功德乃立乐府乃作雅笙厥制维钜O谷抡材后夔审矩列管九十如箫斯w管以匮植匮由鞴鼓鞴动气应手按声吐挹fL62牵连络组高五尺余广三尺许黄钟本宫蕤宾叶吕清不过商细不逾羽变声振厉凤韵纡纾妙音之达萧寥容与有如臣子仰事君父臣声之畅雄浑包溥有如圆穹覆冒海宇抑扬合调G阖谐谱唱和章夏导扬韶C大音斯完神人乐胥王会之辰穆穆帝所天临黼座云；Z仙仗既班大乐爰举朱干玉戚崇牙龙钟镛瑟琴亦有於维兹笙独贯乐部钧天普奏九成咸序四灵毕来百兽率舞陋哉斯制哇俚淫蛊箜篌筚篥於律何取侯今之制孰盛敢伍微臣作颂式配有瞽於万斯年仰宪皇祖
箴
续丹箴【并序】
官箴王阙古之谊也唐李卫公献丹六箴于其君立意措辞分章指事忠爱之道蔼然可观其殆有所讽刺而救君於得失箴谏之谊者矣然其言之犹乏剀切君子病焉B不自揆因掇卫公之余旨取夫善可训恶可戒而人臣所难言者极言之作续丹六箴天运不息昏昕有恒有恒伊何宵终则明人君体天夙兴在廷宵向终矣君胡不兴宵终不明天运乃愆宵终不兴君斯违天佩玉晏鸣荒淫用宣鸡鸣而起大舜称贤
右宵衣箴
维衮与冕君服堂堂以朝以祭视瞻所宗玉衣示侈商祚以亡估服称妖汉室乃倾一服之华若未过靡孰知祸殃鲜不职此皇王所戒不物不轨三服罢官着美史
右正服箴
天下君职在养民匪以天下徒奉一人取民有制壤奠式陈贡献无艺丧乱之因淫声冶色使君聋瞽奇物异品竟亦何补却蛤焚裘事非钜俭德着闻齐风尧禹
右罢献箴
臣言君如批逆鳞大诛小斥何益於臣臣岂求益凡以益君君弗臣听匪愚则昏从君转圜是谓能改一事十谏庶无後悔圣维尧舜刍荛犹采拒谏遂斥不败奚待
右纳诲箴
人心不同有如其面面则易知心实难见心之奸邪阴运?变审之察之贵在能断秦斯岂讦唐杞非谀欺君误国面是心殊此而弗辨家国沦胥知人则哲钦哉圣谟
右辨邪箴
春秋谨始大易知几思患预防必防其微莽卒篡汉貂终危齐惟微弗防遂至噬脐不观坚昶涑趼乃滔天之水实由滥觞恶过无小虽小勿将积之久矣社覆宗亡
右防微箴
汉部刺史箴【并序】
汉兴六世孝武皇帝以雄材大略稽古立制乃元封五年夏初置刺史部十三州以督察郡国是时攘却胡越开地斥境初置交址朔方二郡及冀幽并兖徐青扬荆豫益凉州十三刺史有常治所常以秋分行部所察六条一条强宗豪右田宅u制以强凌弱以\?寡二条二千石不奉诏书遵承典制背公向私旁招守利侵渔百姓聚a奸三条二千石不恤疑狱风厉杀人怒则任刑喜则任赏烦扰刻暴剥截黎元百姓疾山崩石裂妖祥讹言四条二千石选着不平苟阿所爱蔽贤宠顽五条二千石子弟恃怙荣势请托所监六条二千石违公卜比阿附豪强通行货赂割损正令凡非条所问即不省居部九岁者举守相其秩六百石及成帝绥和元年以刺史位下大夫而临二千石轻重不相乃更州牧秩其二千石位次九卿其後或称刺史或称州牧不常厥名而九卿或出领之其任要益重矣自夫黄帝建官首立四监唐虞任人厥建t牧则州伯之设所从来尚矣维汉即十三州置部刺史实古牧伯之任秩虽轻而职甚重员虽简而治则繁诚得官人之意故当其时必有率职尽规以继虞人九州之作者惜无传焉敢用追述本旨之箴曰
汉继古帝承秦绍周郡国有守视古诸侯用以理民民用得职宣化承流以辅皇极流塞化梗民则愁叹孰其作非使我民怨乃稽古制乃任牧伯乃置刺史督察郡国孰督察奉诏六条依条以按有罪孰逃厥秩六百厥员十三匪轻匪简是临是监维时郡国有不严惮望风怀警抚职知劝顾维刺史其责孔艰何以自献亦有瞽言惟皇宪天冒下惟仁同仁一视作天下君君之子民必务矜恻被以漏泉奠以盘石俯清问虞舜之贤视之如伤姬文则然自古哲王官择人曷择人凡以民君则仁矣臣职乃修臣职之修斯民之休维圣有言民维邦本牧臣司宪敢告旒衮
唐起居郎箴【并序】
起居郎古左史也人君动则左史书之是非之权衡公议之所系也禹不能J鲧管蔡不能贬周公赵盾不能改董狐之书崔氏不能夺南史之简公是公非记善恶以志鉴诫自非擅良史之才者其孰能明公议以取信於万世乎故人主极天下之尊而公议所以摄人主公议极天下之正而史官又所以持公议者粤自成周左右史始置及汉乃有起居注魏晋起居注以着作掌之有其职而无其官隋初以吏部散官检书正字掌起居後又谓古有内外史今着作如外史宜置起居官以掌其内即内史省置起居舍人至唐贞观二年省起居舍人移其职门下始置起居郎二人显庆中复於中书省置起居舍人遂与起居郎分掌左右矣按唐六典起居郎掌h天子之动作法度以修记事之史凡记事之制以事系日以日系月以月系时以时系年必书其朔日甲乙以纪历数典礼文物以考制度迁拜旌赏以劝善诛伐黜免以惩恶年终则授之国史而撰述焉其职切密而清要朝夕侍上当有献替之言窃抗袤鹜蹉谥义博稽史氏之本末而之箴
若稽前圣敬畏是崇夙夜厉精思儆厥躬爰立史官厥分左右人君之动左右所守执简珥笔以伺起居立于螭?记注谨书是是非非明指善恶不回以阿不讦而略正色立朝直笔何疑曰腕可断笔不可私万世公议具在尺牍维是攸司\所钦瞩君举必书臣职之?书而不法後嗣何观影出於形迹出於履盍慎其微盍谨其始当宁临御一日万几千里之谬由於毫厘德之休明登我王道勒诸简编侪美坟诰兴居无节t行或颇谤书徒咎累德已多人君一身宗社所寄善恶之分成败所系屋漏不愧室勿欺兢兢业业念兹在兹敬之敬之用辑衮职史臣司笔敢告执戟
闲止斋箴【并序】
在易兼山之卦其辞曰艮其背不获其身行其庭不见其人夫背者人所不见而身者我之所固有庭者地之至近而人者身之所必交止於所不见而不获其身则忘我矣即至近之地而不见其人则忘物矣忘我则我不累於物而中不出忘物则物不能以累我而外不入中不出外不入斯其止之至乎钱唐张君子英所居之斋其名曰闲止虽用陶靖节诗语而止之义实本乎艮然艮之彖曰艮其止止其所也盖不得其所则无可止之理矣君之止於闲非所谓止其所耶金华王B因推是说以之箴庶几懿戒之意云尔箴曰
莫灵人非与物同而弗自克乃欲是从欲动於中物诱于外物欲交蔽行已斯悖营营蚩蚩孰知所止能知所止是谓君子其止何如忘我与物忘物不入忘我不出物我两忘彼此无累曷贞曷悔斯止之至止之至矣则与道俱岂与道俱与天徒恂恂张君有粹其德曰止于闲不竞于力相在尔室爰处爰居从容暇豫求遂厥初先民有言尚不愧于屋漏名言孔昭敢告左右
思学斋箴【并序】
思学斋者徐德龄氏读书之室也书曰思曰睿又曰维学逊志务时敏六经之言思学莫先於此矣至吾夫子始并举而屡言之所谓学而不思则罔思而不学则殆之类是也夫深思以索之所以明诸心也力学以求之所以徵诸身也人之至於圣贤者职是而充之焉尔然则思学者岂非进德之要欤予不佞因箴以谂于德龄尚亦因予言而益加勉哉箴曰
君子进德莫先于思心虽孔灵匪思莫知亦既知矣仍力于学日用云式肯染跫让饔谛母瘁缬谏碇之行之如车两轮进而无息乃底成德厥德克成圣贤一无息之道取法於天诚以本之终日乾乾圣谟孔昭勖哉君子敢陈吾私用告R史
王忠文集卷十五

[book_title]卷十六
钦定四库全书
王忠文集卷十六
明　王B　撰
碑
灵佑庙碑【并序】
建德路分水县西二十五里柳伯乡有神祠曰灵佑庙按神姓柳氏名逸不传由河东徙居吴仕晋为内史出镇新安以兵数万御寇境上未及返而没灵[至柳山下忽人马辟易百夫挽之不动遂即其地以葬邦人相与庙而祠之庙在其山之阳盖山因神姓乡由山名而今建德古新安郡也神既庙食兹土其护国庇民灵异之甚着环数十里内未尝有横逆之唐中和三年赴州观察使刘汉宏以兵攻郡城民祷于神大风雷拔其营栅夜传柳公兵至皆遁去乾三年江淮t盗并起所至蹂?独畏神威不敢入郡境梁开平四年邦人欲新庙未果暴风拔大木压栋宇尽坏而像设岿然独存宋嘉定八年煌大作民以急祷风雷随起驱逐靡遗稼用无害十一年大旱县令潘振走告祠下不旋踵而雨降岁则遂稔国朝至元十九年庙旁民徐甲o杀郑丙而逃捕久不获县官以告神已而徐甲自诣官若神使之者至大二年乡民郎庆失物不得贼巡检王毅复以告夜梦神手书晶字示之後三日而获贼是岁大蝗民祷之其应如昔至正二年春夏久不雨官民合祠以祷大雨三日不止O境大疫而县以神故独无死亡其冬虎狼交道人畜被害甚县官移文于神乡人终夜闻人马捕逐声黎明无有存者矣十二年大盗t起建德属县皆陷民计无所出咸惟神是诉七月七日大风雨雹境上贼悉自溃首贼来焚庙火三举辄自灭县官战贼桐庐人见旗躺铰雌旒湎ぜ柳字贼因大败官军屯本县贼中遥见神身丈余旗帜之见如前日盗贼以靖神之力居多焉神在五代梁贞明四年以吴越钱氏之请封尚书左?射广福侯唐清泰四年加封弘仁广信王及宋赐庙号灵佑则嘉定十一年也今县大夫高昌君言神之灵应信不可诬而封爵号称皆出前代亦既上状于朝请加锡命而其本末犹未有所纪载乃考图志及传闻之旧使来取文维神以劳定国以死勤事虢谡延谇澳苡大能I大患功烈着于後徵诸祭法宜在祀典虽国家致崇极於大神之意犹阙而民之有赖於神千载如一日也是用备书其实刻铭兹碑勒诸庙门以传示罔极铭曰
分水之墟有庙翼翼有赫大神兹土是宅振威敷化苟@_助宣天休阴阖阳辟时u千祀不替血食相时人民害靡测凶有兵刃毒有疾疫亦有旱蝗戕我稼穑我我患孰我屏斥佥曰嘻哉匪伊神力神力孔多曷报之德春秋来享祀事敢忒桂浆惟馨毛牲斯@吹笙伐鼓左祝右觋导畅纯精神用愉怿拥其庆祥布此福泽益庇我民护我王国维民载神讵间今昔丽牲有碑坚则金石刻辞焯灵永示无极
黄文献公祠堂碑铭【并序】
古者君子出而任公卿之位及其退处於乡也人称之曰乡先生没则相与立祠於社尸而祝之崇德美敦化原也呜呼若吾先师文献黄公所谓古之乡先生者欤公讳米纸卿世义乌人登延佑乙卯进士第历官州县所至以廉能称入应奉翰林文字迁国子博士居六年所教弟子悉名人除江浙等处儒学提举年未七十即纳禄归养遂以中顺大夫秘书少监致仕家食久之於是儒林宗工日就凋谢国家思用老成落致仕以翰林直学士起公於家寻侍讲学士兼知经筵复总裁国史其居经筵每进讲必陈仁义道德之说在史馆笔削无所阿凡朝廷大诏令大制行皆以属於公而公独任斯文之重海内所宗师未几控辞而归里居又数年至正丁酉年八十一而薨制赠中奉大夫江西等处行中书省参知政事护军江夏郡公文献儒臣之荣斯盛焉今行中书省臣建议谓公以精纯之学羽翼圣学以典雅之文黼黻人文诚一代之儒宗百世之师表义乌乃其乡邑建祠致祭於礼宜下其事有司先是县令胡侯既J公文集锓梓以传复因门人里生之请方抡材度址图作祠事而省牍适下即慨然以己任择吉壤绣湖之东祠宇三楹间而肖像其内肃宾之轩守祠之舍列于左右其外缭以崇墉树以名木祠宇之所宜有者靡或不具岁癸卯正月甲辰落成之年月日也维宰臣分藩填抚东土德威并着列城奠安然敬故尊贤尤先务是祠之建允合古谊而县大夫保有民社政绩昭彰又能知政之要汲汲焉祠事之是成其於道诚有补是宜勒辞丽牲之石以纪其端原若公之学术志行揆诸圣贤而无者其详所在有行状有家乘墓隧有碑铭太常有议国史有列传兹不复书铭曰
山英川灵孕气淑清锺名贤维公有作显显文学闻誉昭宣其学之长内圣外王乔岳澄渊其文之精玉振金声入神出天用以名世邦家之瑞~後光前国有老成是曰典刑当宁载延文儒所职金匮石室广夏细乜卮枪樾萦庞瘟智竦乱迕肿鹦舻淇壮缬谑纹渲展怅谥厝乃作祠宇硕硕其础绣湖之牍像在堂岁时A尝率礼弗愆道世师人怀思有弗揭?勒辞焯德示无旧石是镌
淳安县三皇庙碑【并序】
三皇有庙由唐以来着在祀典故自京师暨于偏州下邑长吏以时只奉祠事厥惟尚矣粤若邃古之民与万物并育Q虿悦无有区别包牺氏有天下始画八卦造书契而文籍以生神农氏有天下之药石而民不夭之树艺而民不饥轩辕氏有天下服衣裳而民不寒作栋宇而民以有屋庐三圣人开物成务与民立命盖不止十三卦备物而已圣德神功万世永赖然则天下後世作栋宇而旦望展谒春秋蒇祀固有国者所以致崇极於先圣以报本始以阜人民而开万世丕丕之基者也淳安于严壮县代历T三皇乃犹未有庙今部使者江夏魏公某行部至县问而叹曰是可不谓之缺典欤将图之创建而公私亦竭其费无所从出会民有以事系官者公辨其非辜而释之既德公甚则相与出已赀愿任其兴作之费公莫之拒遂度地於县治西南若干步卜吉庀工首作寝殿肖三圣人象其中翼以两庑前仪门又其前灵星门而缭之以周垣内外规制无弗完美累世旷典一旦而备於是邑之士民夸艳自孟淘缚檀巧石以示永久爰使来取文惟三圣人之德犹天然不可得而名也然公之是役则非知治道之先後者不能礼曰有其举之莫敢废也是故不宜以不书乃着其实而书之系之以诗曰皇矣三圣继天立极创制开元宪作则乃造文字以代结绳八卦肇画吉凶有徵民曰鲜食皇则粒之民有札瘥皇则药之爰服衣裳俗用丕变上栋下宇厥居斯奠作民父母作君作师皇德如天何以名兹先民反始饮食且祭思皇之德孰敢失坠维此新庙魏公所成有寝有门有硕其楹公作新庙匪报皇德凡以民俾受多福长吏在庙巫在门春秋肆祀锡福尔民皇德巍巍与天终始刻辞金石示无止
马山紫府观碑【并序】
江丹徒县西若干里有山曰马是天下七十二福地之一左挹三茅右控五州之境冈岭属林壑深茂其址盘亘数十里相传东海青童君所治而老君尝乘白马授相骨经於兹蹄犹存故山因以得名山之东有二洞最邃险与华阳?通水出岩间冬夏不竭雨阳愆期有祷辄应其南有隐君之泉有链丹之井而岩谷之幽常产玉兰香异凡卉岁将大稔则不根而茁焉案郡志宋武永初二年岁在辛酉肇基观宇以处羽流榜曰福业唐上元令王仲康之记所存钟钲验其铭文乃唐天佑七年庚午岁所造镇江於时润州属杨氏时梁已代唐而杨氏仍称天佑其岁则梁开平四年而杨隆演之三年也逮宋治平间始赐今额曰紫府且赐田及山地三千而复其租建炎後尝一新之历岁久栋宇日颓未及复新时若有待国家既一海宇崇尚道教皇庆癸丑今洞玄冲靖崇教广道大真人薛公实领观事睹其阙坏大煳抟猿芯瓣芏荐鸿厘以兴废举坠己任即捐私合公帑徵工简材撤其旧而大新之是岁秋冬外建三门内创方丈而财用不能继爰畜爰积阅十年当至治癸亥之冬而大殿乃成又十年当元统甲戌之春而两庑始备凡库庾庖之属莫不次第具完密宇广庭华饰炫d穹檐隆栋光景蔽亏俨然太清之居列仙之馆矣至正甲午观成已二十年其徒以谓观之托基於是山公之致力於斯观宜有登载属予辞夫宇宙间名区奥壤大抵扶舆清淑之气之所锺然必得至人高士之增重而後益有以显其灵所谓地以境而胜境因人而着也是故自有是山不知几千百年老君乃来赤开秘而山以得名及有是观又九百余年薛公於是昭被帝命主兹法席而观以复新地以境而胜境因人而着殆有数存其间岂偶然哉公名廷凤字朝阳蚤学道龙虎山故特进玄大宗师吴公之弟子而今大宗师于公又其弟子既领是观至正丁丑奉玺书赐号称真人领杭州四圣延祥观明年戊寅兼领镇江道教兼住持乾元玄妙凝禧三观大宗师之传以次及公而公固辞集贤以闻特命加其故号进称大真人复领杭州道教且主领大开元宫云铭曰
巍巍兹山名马发祥应异自古昔阴岩密洞s幽福地宜M圣宅爰自栋宇基肇辟阅历寒暑岁九百废兴相寻事叵测皇元道教致崇极有大真人尸法席宏宣至化昭帝力改旧图新兴钜役土木壮丽功匪亟余二十年乃就绩耽耽潭潭\楹植涂I丹垩绚金碧林谷映咸改色宝蹒头谆盖]云H石磬振朝夕天神来游毕租锡美降康永如式寿我天子年万亿国祚与山积勒以兹铭示无
义乌县去思碑【并序】
义乌隶婺上县论风土者谓其民尚气可以义服不可以力屈故凡来县者苟有循良之政以善抚之则民无不乐从而政未有不易成者也国朝之制郡县各置达噜噶齐长官义乌自版图入职方七十有三年长官者已二十人而今额琳沁儒林公继之求其有循良之政而善於抚民者公其盖庶几矣公敏而练明而不察劳而无倦仁恕而有容其政务在抑豪纵恤穷下使富贫大小各得其职要以恩惠及人本而於风化所关尤尽心焉先是民之役于官者苦於夫佣之出上府卒吏道至县者辄夫乃行或徒索佣钱而去县设阍胥司其出纳他有徵敛更倚是名求之縻钱日至数百r公至俾民所出减前十九不啻而滥者皆勿有所与民大称便田政久废民或无田而被役而多田者其役顾与下户同公奉宪府令尽括其实定着于籍由是民田苗米莫得飞寄诡匿多田者则随其田之所在验米之数以受役而下户细家差徭俱免民皆服其均平属时艰虞邻境骚动民心摇惑不遑宁居公早夜慰谕令民以十家甲各相团结且募民丁教以击刺之法从行村落以察奸宄四境隘塞之处复集民丁戍守之人尤恃以安适夏亢旱原田告病公斋戒痰恢钌耢舨挥υ蚵鄂谢首以吁天七昼夜不辍雨乃时降火起市中势炽甚\莫知所措公直火所向衔哀以祷解衣投火中火乃扑?人以皆公精诚所感以及有是会岁大官民租皆无入庸田使者按视将复徵其半公力沮之言极剀切遂得免十之八民用深德之俚俗惑阴阳家说有亲丧十余年怵於拘忌不葬者公下令以百日限仍停丧於家者以不孝论民翕然从化不再阅月就葬者数百丧暇日则坐庠序与学官弟子员考德问业而闾巷之塾亦以时见其师生而\劝之仲春劝农必躬历境内语其父老尽丁宁告戒之意岁以常所谓公之政务以恩惠及民而於风化所关尤尽心焉者多此类他若县治颓敝既因旧而大新之三皇孔子庙及绣川龙祈二驿又皆一新其观县据孔道观瞻所系乃即西郭夹崇墉而建门瞰重门而创阁以严闭以谨候望东江石桥久坏於水重作其二顿桥以复完绣湖堤废则重筑其东堤而植莲其中并湖之民赖其利焉凡是兴作皆使民有道民咸劝趋之公居官六年以满代去县民乃相与谋曰公之吾县也不他人所必而人所不及有德於吾民甚厚盍采其足以系夫人之思者刻之於石以示无忘予之言曰今之仕於郡县而能有以及民者鲜矣此亲民所以难也而县最甚何哉盖民心至难悦也而去民尤近者民怨尤易归举而合宜彼其心悦也者几希不幸而少拂其欲焉则\恶已随之矣故县而能有以及民不所怨而其所悦既去而见思若公之於义乌者当今之世求十一於千百而已呜呼若公者岂所谓循良之吏者耶是用道其善政备书文而兴作之功皆率联书之公讳乌鲁斯字仲弘用J入官由泾县达噜噶齐调同知新喻府事乃以儒林郎来义乌其来以至正九年六月而去以十四年二月云系之以诗曰
上县义乌百里之封俗本尚气礼义则同相时编民孰牖其衷孰善御之粤惟我公恂恂我公循良之吏不猛不政以无敝慈爱所推黎庶蒙被瞻言百里率囿于治财维民心公实优之役维民病公实休之民危吾危民饥吾饥凡民之公实庥之问农何如我耕我有问吏何如我法我守小大富贫既安既阜民亦有言公我父母爱公父母敬公明神公今去矣孰保我人我观百年如一秋春遗爱之存其曷能泯绣湖之波其清民之公思有永无静芍钺橐ダ沾说啦喾宋铱涔示後则
元故弘文辅道粹德真人王公碑【并序】
至正十三年庚寅十月十六日弘文辅道粹德真人公M化于湖州德清县百寮山之开玄道院春秋八十有一其徒以十二月二十日奉遗蜕葬于玉尘山之原今洞玄冲靖崇教广道大真人薛公廷凤实嗣公住持杭之大开元宫乃述公道行使来取铭勒之兹碑公讳寿衍字眉叟姓王氏其先河南修武人宋建炎初从渡江遂家于杭而着籍焉曾祖云武翼大夫保信军承宣使祖显宗右武大夫某州观察使考子才武功郎判修内司干办御酒库公生而e悟迥然有拔俗之标自幼笃志於道人莫不以远大期之至元甲申玄教大宗师开府张公之弟子陈真人义高梁王文学以事至杭馆于四圣延祥观见公即器爱之遂度弟子年甫十有五从陈公至京师乙酉至上京入见裕宗于东宫陈公从梁王北行公与之俱止于哈奇尔穆敦驱驰朔漠备殚其勤丙戌还京师丁亥从开府公代祀诸山川至杭俾公提纲四圣延祥观事寻侍开府公还朝戊子三十六代天师授公灵妙真常法师袁州路道h未任改杭州开元宫提举宫事壬辰三十七代天师加授崇教之号仍提举开元宫是岁至京师奉诏访求江南遗逸举永嘉徐怂锝鸹周世昌引见于香殿奏对称旨甲午成宗登极命公召天师龙虎山比至蒇醮翠华阁及万岁山圆殿竣事锡赉优渥元贞乙未被玺书提点住持杭之佑圣观观宇久弊一新之大德丁酉奉香诣阙下隆福太后有旨命公求经U江南戊戌入朝扈驾至上京赐衣三袭赉及其徒己亥春诏公从呼喇珠妃北行梁王既改封晋公继被旨代陈公事晋王陈公还至桓州化去公??然扈从而归庚子春侍晋王入觐蒙两宫锡予加厚寻得旨南还仍给佑圣观印章视五品辛丑制受龙兴路道U玉隆万寿宫住持提点实嗣陈公之职闶轮日开堂演法听者翕然道价弥振壬寅入朝玺书加护玉隆癸卯回杭以佑圣观事传于孙真人益谦而尉涌元甲辰制授开元宫住持提点丙午举吴真人以敬代居玉隆丁未武宗御极从三十八代天师入觐至大戊申开府公辟公佥议教门公事被玺书及兴圣太后旨加开元等九宫观且代祀诸名山己酉夏还居开元居三年凡宫制之未备者悉完之皇庆壬子请谢宫事仁宗即位特授灵妙真常崇教真人遣使V制书即开元命之使不得辞就召诣阙赐见嘉禧殿因具疏言臣闻道家以无宗古之言真人者闳邈矣今其道者善传上意达诸神明导况祉存着专一其事也惟大宗师大真人及嗣师真人久侍中被宠遇有号名命数其贵视公卿侯伯於玄教显荣极矣夫名者实之宾泰甚则忌真人非远臣所可得名臣请固辞不敢称真人得还山奉祠事以报圣明志愿诚足矣上称叹其言以先朝旧臣深敬礼之先是杭之九宫观财用出纳隶都财赋府及是太后有旨都府勿有所与延佑甲寅改授弘文辅道粹德真人领杭州路道教诸宫观事住持开元宫事写食赞书J扬之仍给银印章视二品陛辞之日上御嘉禧殿赐坐与语移时以字称之曰眉叟且曰老子道德经不特道家书其道足以开物成务治天下者所当用今命近臣颁示中外尔尚有以布宣朕意公顿首称谢又赐宝冠金服以备真人之服章别降玺书使代祀江南诸名山比还复移文集贤乞免真人号不报乃建开玄道院栖真佚老之所丙辰三十九代天师入觐公从偕行时晋卯在朝特命内史府设宴以礼公其冬以金U醮事告成受白金楮币之赐丁巳元会朝见奉旨代祀北岳济渎天坛中丘及汴朝元宫道繇修武展省先茔而还复奉旨求东南贤良两宫锡予加厚朝臣祖饯都门外供帐甚盛旰现劢阂苑ǖ恢冻则自解戊午得永嘉戴侗六书故鄱阳马端临文献通考二书表上而颁行之历江南四省之境所至奉行上命无所不及回杭移疾余不溪上适天旱县令耆老来请雨命弟子彭大年祷于百寮山上甘雨随应至治辛酉冬开元毁于灾公即图起其废省台百司悉来致助?制钜丽有加于昔开府公以是年仙去嗣师特进吴公嗣大宗师於公尤加亲敬泰定甲子诏遣使函香新宫落成就召诣阙见上于宣德府劳问甚至会天师继至同建大醮者三出内府道经并金币赐之乙丑有旨赐金织法衣遣使卫送南归且被玺书开元以甲乙传次庄田所在咸加护之中宫东朝锡赉尤厚丁卯天师至杭蒇醮禳海患公与同行事焉至顺辛未集贤移文请公往龙虎山提调醮事至元乙亥春今上命黄真人崇大函香至四圣延祥观建金U大醮特命公主之夏玺书赐大开元宫额加护如前公自以平生宠数u分乃裒上所赐冠服及所蓄图书琴剑之属簿送宫藏以传诸後至正辛巳宫复以毁委提点毛子敬任兴创之功而公亲之谋画曾不u岁旧观复还乙酉即宫中造阁有白鹤飞绕之异因表曰胎仙自是益倦与物接退居开玄有终焉之意矣庚寅十月望宾客集开玄以公生辰相率寿弟子陈子浩後至公笑曰吾迟子久矣吾将就休息汝其我E诸宾明日夙兴气息稍促及日昃奄然而逝弟子遵治命以时服a焉所度弟子自陈子浩而下若干人初公念开元之传未有属而绍玄教正系者实惟薛公预署传授之文致之时薛公方辞大宗师之传逊让再三不获已乃勉承其甲乙之次於是集贤以闻有旨特加薛公大真人之号领杭州路道教诸宫观事主领住持大开元宫事自提点马志和而下咸正其次序焉公器识高朗局度弘旷履贵盛而能谦处满盈而能虚以故历事累朝昭被帝眷躬辅玄教光扬祖风至其应物接人尤不滞於形迹上而王公显人下而韦布寒士遇之以礼曾无间然性好施予禄廪虽厚未尝周其用也其所诗闲远典雅世所传赏扁居室曰玄览且以自号晚岁寄傲溪山间又号溪月散人平居戴华阳冠白羽衣朱鹤发爽气生眉睫间洒然乐方外之趣望之者以真神仙也呜呼若公者之高节轶⒊衔蘩⒑豕胖真人者乎是宜铭铭曰
老子之道弃崇执谦去盈留虚抱一不二不物先能安以舒而无损之又损何有何无维修於身其德乃真爰与道俱猗欤真人情冲气和列仙之儒服勤王家致力祖庭功常有余出入内外翼赞玄化助宣皇图光而不耀动而能静其行徐徐帝曰汝来陟降左右玉佩W裾蔽自渊衷便蕃赉予恩优礼殊号以真人帝命有赫形于赞书真人抗言名忌泰甚臣实逖疏维是徽称孔闳且硕匪臣宜居愿归奉祀以祝鸿厘以逸微躯亦既归止葆精养粹味道之腴维谦维虚涤除玄览与天徒谓将逍遥後天不老胡不少须奄弃尘世其神何之紫府清都玉尘之山冠剑所藏s兹幽墟揭辞扬芬载勒贞石永世不渝
书
上平章扎拉尔公书
某年月日布衣金华王B再拜献书平章相国阁下B惟今日王公大臣天子所与共政而列於朝廷之上者亦\矣然以元胧莱贾贵备道德文儒之懿而以天下文才意汲汲焉扶持树植甄h造就之者则未有若相国者焉此天下之士所以莫不趋走而愿附于门下也B东浙之布衣他无技能徒以读书着文业顷来京师殆欲出所长以自见苟非王公大臣有以扶持树植甄h造就之其能有所表着乎瞻望门墙及兹两载顾犹逡巡而不敢进者呈身识面古人之所难也然今士之附于门下者不少矣而B也独逡巡而不敢进是自~于门下也求进矣而B也不自别於其间岂独非B之志哉亦相国之所贱也是用诵其所闻以求察于下执事伏惟相国少听焉B闻国家之所以国家在人才而人才之所以人才在国家何也天下之事其本末钜细重轻烦简至不一也非人才之用以经纶弛张之安能成天下之务乎人才之\或富於问学或深於文章或优於才或高於行或精於一艺或长於一能至不齐也非上之人有以养育X拔之安能成天下之器乎故曰国家之所以国家在人才而人才之所以人才在国家岂非然哉然则国家人才岂非相资而成者哉故尝考近代所以养育X拔人才之道矣以人才难得而且难知也非博采广求而多畜之不足以尽天下之士故先馆阁以养才之地其进之之涂有三而大臣荐举居其一士之有问学文章材行艺能者皆於馆阁乎蓄而优游养育以\成之故当其时两府阙人则取之两制两制阙人则取之馆阁而凡馆阁之士上焉者皆杰然时名臣其次则不失佳士足以时用是以上无乏才之叹而下无遗贤之嗟也我国家之制设学校科举以待天下之士而士之出於山林岩穴间者不必由於学校负奇特杰之器者不必由于科举故仍有荐举之法焉士之以布衣而入o阁由馆阁而登台省者往往而是可谓盛矣自顷者荐举之法废不复行馆阁用人一切拘於常调布衣之士始无所於进矣然犹幸王公大人以人才意如相国者之依归士之有问学文章材行艺能凡一长可自见者皆得以自附於门下不遂至於弃滞故虽以B之贱微亦不自揣量辄欲自附於门下士之列u涯犯分之罪有不复避也夫其不自揣量敢犯是u涯越分之罪者诚以相国б忪度瞬足恃而B亦窃恃其v能薄技或足自快断轮词乱蚕喙傥不赐隔~少加收用使之优游自得以有成则其作文章上以黼黻皇猷下以道古今而誉盛德宁能无一日之长而遂已乎B尝观乎前史汉以下称良相者莫如唐之房杜而传之所称不过谓其闻人有善若已有之不以求备取人不以己长格物随能收叙不隔卑贱而已今相国以元胧莱贾贵备道德文儒之懿而房杜之所以相者又兼有之则天下之士其仰望於门下当何如哉惟相国重念国家之所以立在人才而益以天下人才意不以B之卑贱陋而养育以X拔之则岂B之幸将天下人才皆以幸矣冒干尊崇进退惟命B再拜
上苏大参书
某年月日金华王B再拜参政相公执事B闻之文之在天下有载道之文有纪事之文六经之文载道之文也而书春秋於六经则专於纪事纪事而道载焉虽谓之载道可也自春秋内外传史记而下世遂鲜有载道之文而代史百家之述作无不专於纪事矣然则纪事之文诚不可视载道之文而易之而世顾恒以纪事不若载道者何哉试尝论之文而善於纪事者必其言足以综难遗之足以终难明之状状足以发难显之情情足以着难隐之理而又其言也必简而该精而核深而易通直而不肆典实而无浮华平易而无艰险斯可以谓之文而犹未也文有体其体常不同故无定体而有大体必其大体纯正而明备而後足以成乎然天下古今之善於此以自成其家者固未始数数然也嗟乎纪事之文其亦可谓诚难也矣B年十五六即学文闻诸父师以谓作文莫难於纪事纪事莫难於造言故其於文凡人物之言行功业制度之本末後先喜於论h而於雕刻言语尤切自力既而自惟言者心之发也言之工由乎心之巧心有知矣则於言不患乎不工故自学文以来今又十有五年其於文凡言之工否有不暇计而所虑者人物之言行功业制度之本末後先有不能尽其详将见於文真实谬乱将无以取信於世故早夜疚心惟欲就文献之所在而求教焉求之方今以宏材硕学膺一代文献之任者执事而已自B幼时读国朝文类即有以知执事之志之所存何者文类之书非徒文也人物之言行功业制度之本末後先皆於是乎载以及执事他所文莫不皆然故知执事之文志於纪事者也言足以综难遗之足以备难明之状状足以发难显之情情足以着难隐之理者也其言简而该精而核深而易通直而不肆典实平易而无浮华艰险而又具大体纯正而明备者也故论者谓国朝之文惟柳城姚公清河元公蜀郡虞公金华黄公以及执事皆自成其家而B窃谓执事之於纪事实过之是则执事之文固海内学者士大夫所取法况B之有志于斯汲汲焉早夜疚心欲求教於文献之所在者其皈戴慕恋当何如耶顷者执事参政江浙B方从黄公留京师及执事被命召还而B又就试南归无由拜瞻道德之光拱听议论今者使节复莅浙省B居浙东实隶部内辄敢忘其贵贱之分冒昧求见书以之先而进拜之资有鄙野之文十篇同献执事倘以可教克长於左右以遂其求教之志则其於文或者不致真实谬乱可以取信於世而因以文章家知名者执事造就之赐也是故大臣之事以报国先而造就人材即所以报国执事於今可谓国之大臣矣造就人材执事事也幸执事图之B再拜
上丞相康思公书
某年月日布衣金华王B再拜献书丞相合下B闻天子之职莫难於任相人臣之职莫难於相夫相之难非难於承平之时而於天下多故之时难天下多故之时之非难而能使天下之势危而复安坏而复完尤难矣惟我国家之有天下极海内外罔不一家自古有天下之盛莫盛於兹疆宇混一殆且百年肆今天子在位日久致治之盛文恬武嬉然而丰恒豫大者艰险之基宴安逸乐者忧危之兆乃自比岁干戈并起海内糜沸朝廷之纲纪因之而凌迟邦国之用度因之而匮乏天下之势日久必弊昔之安者从而危完者从而坏天下之多故遂莫甚於此时矣天子慨然念天下之势莫重於东南亟图有以辑绥之一相之任允难其人於是合下以元胧离蟹峁γ德之大臣简在帝心受命爰立行省江浙以膺保厘之寄凡招降讨逆赏功伐罪一切军国之务悉许承制而行自国家\建行省以来分相於方面者\矣而秉钧当轴之专未有如合下者何者不能任相不足以尽天子之职而任之不能专则亦不足以尽任之之道况乎天下多故之时不专以任之而望其功业之成就难矣今者元胧离蟹峁γ德之大臣无或右於合下也天子所以举东南方面之重一委之合下而置不问者夫亦尽任相之职而已故自合下之莅镇政更始恩威并宣弛之张之与时宜之两年之间讫使东南之势危者将遂安坏者将遂完然日趋於无事当是之时人见合下相之难而合下处之曾不以难者岂有他哉亦不过尽相之职而已天子尽任相之职於上合下尽相之职於下上下相成如此天下不复致承平之盛者未之有也虽然古语有之泰山不让微尘故能成其大河海不择细流故能成其深合下之相人之所难功业将已成就而草茅之士如B之陋微犹欲有陈於合下合下其亦过听而曲采之乎B之所陈其琐细屑末之事未易悉数而其大者有二焉一曰固结人心二曰总揽政权人心携贰而不阴有以固结之政权纷更而不明有以总揽之皆足以相业之累合下不於此焉深加之意则其所成就方之古人或者其犹未至也古之善相者三代而下莫如诸葛孔明汉之萧曹丙魏唐之房杜姚宋不数焉然迹其所以度越於人人者实在於开诚布公信赏必U而已自今观之其曰开诚布公者固结人心之本也其曰信赏必罚者揽政权之要也二者相之先务而合下固未尝不已行之而区区犹以言者诚冀合下持之以久而不倦济之以断而不疑天下虽将复致承平不以已至而遂已也如是则合下相业之成就将匹休古人岂惟方之孔明而无且与三代之相伊傅周召之流并驰争驱而不知其孰先孰後也夫以合下以元胧离蟹峁γ德之大臣受天子委任之专而又相於天下多故之时不以难如此是皆古人相者之所难能兼处古人之所难而成就乎古人之所必至合下力行之功至是将不容但已而固何暇於区区之言顾乃不能自已冒陈于合下u限越分之罪不复避者其亦犬马之诚而已伏惟特加裁察而图所以进退之B再拜
王忠文集卷十六

[book_title]卷十七
<集部,别集类,明洪武至崇祯,王忠文集>
钦定四库全书
王忠文集卷十七
明　王B　撰
题跋
跋太极赋
唐宏词之论传于世者唯韩文公所试子不贰过一首制举之策载于史者唯刘所对一篇皆非系重轻於科目者也吾黄先出此赋其亦不以科目为轻重者乎天下学者家传人诵而钱君复以隶古书之以遗诸同志可谓知重矣
跋玉枕兰亭帖
兰亭帖自唐以後分二派其一出於褚河南是为唐临本其一出於欧阳率更是为定武本若玉枕本则河南始缩为小体或谓率更亦尝为之宋景定间贾氏柄国凡兰亭遗刻之在世者鲜不资其玩好此本後有右军小像且题曰秋壑珍玩其贾氏所重刻者耶
跋先世墓志
家君既h十世祖宣奉公以下三世墓志行状圹记为一编而识其後B继得淇水李公所纂恩阳府君此铭谨附录焉由宣奉公下距府君凡三世自府君以上家谱阙逸世次不可考已谨按此志序云五季末其先自会稽徙家义乌而府君葬於凤林乡及考宣献楼公钥所纂丞相鲁公文定公行状亦云王氏五季避地居义乌之凤林与李公所序合二公撰述可信不诬而六世祖朝奉公行状谓其先济南人靖康间始居义乌者岂以八世祖正议公尝宦居济南後复随渡江而归故云然欤至先大父石峡山长公序家谱又谓自李唐以来着籍於邑之凤林岂所谓李唐盖後唐欤传闻异辞若是谨记于此庶几春秋传疑之意焉
书友人解嘲後
君子守其在我者而已道之在我者吾能守其如此一定而不易也曰吾如此而生如此而死如此而贫贱富贵也於是物之自外至者举不足以动吾心而奚暇蕲人之知乎诗曰凡百君子各敬尔身又曰礼义之不愆何恤人之言殆是之谓也虽然诗所谓既克有定靡人弗胜者言天之胜人也藐藐昊天无不克巩者言天之终定也而或者以为人\能胜天人曷能胜天哉天定有迟速尔古之君子不敢取必於天而况蕲知於人乎呜呼是是虽有饥馑亦有丰年吾知而已丰凶非所知也因吾朱君解嘲有作辄书其後且以自警云
跋圯上进履图
右张子房圮上进履图按黄石公记黄石镇星之精也黄者星色石者星质也而太史公班孟坚皆谓学者多言无鬼神如良所见老父予书亦异矣岂可谓非天乎盖真以黄石公为鬼神也与昌黎韩子以桃源为神仙何异哉眉山苏公曰黄石公古之隐君子也是可以祛千载之惑矣
书段吉甫先生示甥诗後
夫诗之感人者非感之者之为难乃不能不为之感者为难也是故发於情而形於言故曰诗情之所发诚则至焉诚之所至其言无不足以感人者惟夫能知其可感而有感奋发惩创而不能自已焉斯又不易能矣今观段先生之诗所以示其甥者至情迫切溢乎言辞其甥赵君辄能感之而疾以瘳吾於是知诗之感人其磕巳羰且参粲胁’Z者杜子美告之曰诵吾诗可治如其言而疾果愈其事岂与此适相类耶子美所告者常人其相感且若是矧先生於赵君天伦之至者耶管子谓止怒莫若诗噫是岂止怒而已耶
跋顾次凤先生书
宋永嘉顾次凤先生论朋党书一篇其五世孙元龙出以示B呜呼自昔朋党之兴君子小人之幸不幸不同而其为国家之祸则一而已汉之朋党以节义t而不党之君子也唐之朋党以权利比而不周之小人也至於宋则自元佑而崇宁而绍兴而庆元君子小人又迭为胜负而其国家之败亡未有不职此之故者也先生此书乃绍兴间论秦赵党事其言直而厉辨而不计虽不明指其曲直而其曲直隐然自见是时先生沈沦下僚非有当言之责也油然发衷不能自已是区区者谁实使之盖是非之心夫人所同而仁人志士忠义之所激者然也呜呼臧孙有後吾於元龙尚有望焉
跋至治卤簿诗
至治卤簿诗一首五十韵翰林直学士致政袁公所作惟我国家礼乐之盛超轶前代当太宗皇帝时即已访求郊祀之制宪宗皇帝遂亲祀于日月山世祖皇帝始建庙堂成宗皇帝肇祀郊丘武宗皇帝躬行享至英宗皇帝乃备大驾卤簿而仪制於是聿新此袁公之诗所为作也按汉应劭有汉官卤簿图唐王象亦图大驾卤簿宋王钦若修卤簿记三卷宋绶增为十卷後t增为三十三卷盖卤簿者治世之钜典华夏之伟观故昔人将以铺张其盛必着之於图载之於记而未有纪之以诗者以诗纪卤簿吾於袁公此作有徵焉读其诗非特度制仪章可以⒓而国家一代文明之象固焕然目睫间矣呜呼盛哉
书马易之颍州歌後
状物写景之工固诗家之极致而系於风化补於世治者尤作者之至言易之此诗盖兼得之矣
书赵泰州平反记後
右赵泰州平反w狱记处士遂昌郑先生所纂按王?以名家子被推择从事淮东帅阃帅臣爱其材甚信用之?性刚介颇与物忤人以故衔之者\一日阃中张宴?以膳夫翟甲修具不谨俾左右杖之者二时翟身已染疫越五日乃死扬州录事判官石乙尝以事衔?构翟妻诉于官诬翟之死由?踢伤其右|系?锻链使诬服具狱上大府知其w而莫能决乃以委泰州尹赵公谳之公考问左验具得石挤陷?状得释?于狱以其罪罪石其诬证者四十余人皆坐罪?w遂白凡记所述千余言大要如此顷予留京师闻诸公间道?w事莫不为之叹息继闻其事白\莫不多公之为记称非公儒者不及此其信然哉昔范文正公官广德狱有w辄抱具狱与上官抗必如其见乃已名节用是显当世而其後遂大用今公为泰州政绩昭着非止?一事然则文正之名节固人所望於公而亦公所以自任者欤公名俨字子威
跋宋景濂所藏师友帖
右待制柳公侍讲黄公及吴立夫先生与其门人宋君景濂手帖景濂受业於吴先生最早继乃登二公之门平日往来书牍殆不止此然即此三帖观之师友之谊固蔼然笔札间矣B生也後不及事吴先生而幸尝及柳公之门若黄公之门又获久游焉故於景濂虽无能为役然窃有同门之好今柳公已不可复作而黄公方以t谢得请归老于家适景濂以此三帖见示因识氏名于後庶几自附於同门之列云
题南山图後
休宁戴君庭芳生不及见其父而其父南山隐居之所钓游之遗境故存乃图而着之盖庶几以时披揽若有所见焉耳然则可见者图而所不可见者果图所能尽乎记曰致爱则存致U则着君岂有得於斯乎呜呼云烟卷舒草木荣悴图之所着即境之所存也吾知使君以及君之子孙目击心维孝弟之心油然而生者斯图实其兆矣而徒翰墨之工而已乎
书堵无傲被诬事後
予友堵君无傲之被诬也士大夫识与不识莫不为之叹息焉嗟乎事有合於清议之所同者岂不以善善恶恶出於人心之所同然乎初无傲以学行受知鲁国王丞相至正戊子擢监修国史掾史王既罢相遂以便养调补江浙行中书省掾吴人吴溥泉雅与无傲交偶以事衔无傲辄告无傲所自陈占籍不实且恃势沮遏官府事时有辨章方信用无傲而浙西部使者与辨章有隙则遽取其告欲因无傲以中辨章无傲既就考问即自诬服犹未快其意又h它事谓其实受赇而固未尝有左验也凡无傲被诬终始如此天台朱伯言号能文章故为序述其事且反覆论辨甚悉然窃怪其於人之氏名皆讳不书或曰不书之者所以忍之也夫春秋之法直书而善恶自见讳其人不书以忍之孰与直书使善恶自见乎或曰不书之者非忍之盖忌之也夫忌其人则不必述其事既述其事矣又何忌之之有乎且伯言以谓述其事者叹当时以非罪加有学行之人也予以为有罪无罪其实在我我实无罪矣则夫一时之累我者果足为我终身学行之累乎虽然世之有学行而以非罪废者多矣固不特吾无傲也有若临海陈敬初与无傲学行相上下後无傲擢掾一岁宰相用为经筵检讨会宰相去位人疾其进争以危言中之几蹈祸不测而御史有以私意恶之者因遂以为言敬初之去也士大夫为之叹息犹无傲之去伯言所谓恶伤其类是也抑予闻无傲就逮时其平日所往来皆畏避无敢往视独杨敬和者蓟邱人见无傲被诬不翅如已无傲既诬服而贫无以为赃敬和为奔走假贷至废寝食成疾故无傲赖之得免被苦楚盖其人勇於为义类乎古之卓行君子予尝欲传其平生行己未能也然则观其所以为无傲则善善恶恶出於人心之所同然者其果可厚诬也哉予因伯言所述既为无傲解且并道敬初敬和二人事以致吾意同志之士尚亦有感於吾言矣乎
跋王丞相家藏刘侍读帖
刘原父侍读所书庄子秋水篇丞相鲁国文定王公家藏故物也公之题识当淳熙九年於是居相位已几一年矣故云观于东府而并用三省印及冀国公章按公七年以枢密使始封信国八年拜右丞相复封福国九年进位左揆乃改封冀国至十三年遂疏封於鲁其封冀在九年之九月而题识实其年之六月则冀国印章盖题识後续所用也此卷为公五世从孙阊所藏俾B书其故如此若刘公笔法之妙诸公论辨已悉兹不复言
书李遵道临米元晖画後
国朝李集贤其人品视宋米南宫盖无愧此卷海岳庵图则南宫之子元晖所作而集贤之子遵道所临者也南宫之有元晖集贤之有遵道又何~相类耶欲知其两家父子之艺能览此卷亦可见矣
书王大参诗後
故大参王清献公以文学政事历仕外服蔚有重望为一代之名臣其平日常自诵曰吾平生无它长唯忠於君孝於亲而已夫忠孝臣子之大节而公能两全之则其所以自致者为何如哉此诗乃公手书以遗其孙者也时生甫及而期之之语亦必首及於忠孝呜呼小子尔祖之望于尔者厚矣诗不云乎无念尔祖聿修厥德尔尚克敬承之哉
跋石鼓临本
岐阳石鼓三代石刻之仅存於今者也宋东都时尝铸金填其刻文移置宣和殿金人入汴剔取其金而弃去之故自靖康土宇分裂之後本~不易得好事者以银一锭购其十纸则其见宝於世可知国朝既取中原乃辇至京师置国学庙门下於是近时本日以广而字画益漫漶不可辨矣吴郡钱伯行素精篆籀之学其临此本深得古人笔法殆所谓具体而微者乎
书俞生拟古诗後
古诗始於汉之十九首魏晋以降唐李太白有五十九首宋王介甫有二十八首其去三百篇虽已远而赋兴比之遗意犹有存者友人俞仲圭力学而好古读书之暇着拟古五十首视太白虽略少比介甫则已多而要其旨意大抵出於十九首之余使仲圭由是益以其所有见之於言积而至於三百篇不为多也虽然三百篇非出於一人之手而亦非一人所能为後世视古人为何如而顾欲以一人之所能兼乎古人之所不能亦难矣且古今言语之足以传世者片辞半简或可不朽固不可以夸多`靡为也仲圭苟复由博而反诸约虽不能五十首何不可乎
跋吕大愚帖
大愚先生吕忠公祖俭字子约东莱先生成公母弟也忠公受学於成公而用其父仓部泽补官中铨试授修职郎即请祠禄调监明州苗米仓迁衢州法曹掾召除籍田令迁司农寺主簿寻出通判台州入为大府寺丞庆元初孽韩柄国赵丞相汝愚既贬一时正士悉被斥逐公因轮对上疏极论其事坐安置韶州改送吉州明年移筠州越四年卒于筠之大愚僧舍朝廷因薄其罪归葬于婺後九年韩氏始以迷国毒民殛死嘉定更化旌闵遗直乃诏赠朝奉郎直秘阁官其一子嘉熙二年赐曰忠五年复特命其孙宝之以官於是上距其卒之岁已四十二年矣公此帖遗其友汪时法乃在台州时所遣其在台州适岁大用常平使者委广行劝分躬履郡境靡所不历民受实惠全活者甚\使者言于朝因命绦姓愣视诸郡赈事其尽心一如在台时帖中所谓既食其食则思任其责一任其责则民命在我栗栗乎可畏者谅哉仁义之言矣时法名大度人称为西山先生与其兄大亨时升大明时晦皆成公门人忠公之贬也亲旧无敢或相饯者独时法慨然与俱至贬所久之乃还所以经纪其家者尤至其可谓能尽朋友之道者矣此帖予得於友人邰彦旨染呒枪本末因并及时法事庶几後生小子得以知古人风谊为不可及云
跋曾茶山帖
茶山先生曾文清公名几字吉父C人也父准赠少师娶清江孔毅父女故公之学得於外家为多大观初以?入仕铨试第一用故事赐进士出身仕至礼部侍郎卒文清其子逢字原伯徽猷阁待制逮字仲躬大理卿皆为时名卿一女归于仓部郎官吕公大器实生东莱先生成公祖谦大愚先生忠公祖俭而忠公又大理婿也公此帖不知遗何人而首尾有徽猷大理之名当是尺牍内幅所谓外孙则指成公忠公耳初绍兴间仓部之伯父中书舍人文清公本中躬受中原文献之传载而归南寓信之广教寺而公亦继来遂相与定交焉後公退老于越而中书则定居于婺寺僧因作祠祀二公曰两文清祠南涧先生韩尚书无咎记之夫以两公气谊相孚於一时而姻连克绍於累世殆非偶然成公之道德忠公之节行所以师表乎天下後世者虽有得於家庭传习之懿抑外氏之泽覆冒而渐被之者有自来哉此帖予得于族人王仲昌
跋七歌六歌後
杜工部七歌乾元庚子岁由华州司功弃官自秦州如同谷所作当艰难险阻之时发激烈悲慨之语读者犹为感愤而况於亲履之乎文信公六歌实继工部而作信公为宋丞相国既灭而身已俘遂秉大节以死其所履者又非工部之比六歌作於至元戊寅五月渡淮而後伤家痛国悲慨激烈之甚比之七歌尤人所不忍读百世之下读其辞而有不为之感愤者尚为有人心哉今吴君合二人之作书为一卷以表显之盖庶几有闻风而兴起者矣
书徐文贞公诗後
至元大德之间东平李公谦孟公祺阎文康公复徐文贞公琰并以文学政事为世典刑海内尊之号四大老而徐公尤长於诗初未尝h刻藻绘以为工而中原浑厚之意隐然可以⒓公持部使者节浙西吴兴沈成之受知於公居肯挛公手书此卷字画严重而端谨足以称其诗焉此盖国家太平极盛之际也数十年来士大夫气习益下词章日堕於o靡翰墨日趋於颓媚遂无复向时余韵矣词翰细事耳於此不亦可观世变乎
跋周益公祭文稿
益公年七十九以嘉泰甲子十月薨此文作於绍兴壬午时年三十有七故鲁斋王文宪公谓为中年之所作当时赠官制词称公年几八研精弗倦於简编而况中年有作宜其临文详审如此是以为南渡後文章一大家也公作此文在四月时犹为秘书正字至五月即遂有监察御史之命矣所祭安抚宝文户部许公不着其名字当别考云
跋古文孝经
孝经古无章次至唐始定次为十八章而名其篇目近世大儒复因其章次定为经传虽圣贤之旨赖以着明而其古文世鲜有传之者矣吴君孟思篆隶妙今世其用隶古书古文孝经庶几古意之存者耶
跋黄山谷赠元师诗
黄文节公以元佑史笔守正不阿时相擅权者指摘其事将瑕\正而殄之於是有黔戎之役?之与居流落间关者久之元符三年庚辰徽宗初立登吁\正收录废弃之人公乃有复朝奉郎知舒州之命十二月发戎州至泸州明年辛巳为建中靖国元年正月发江安而东浮湛荆鄂之间而小人承望时好|摭其承天院记语於是复有宜阳之行荐罹艰险竟以废终公在戎州时尝作诗寄题祖元大师此君轩及是至江安而元师自荣州来追饯故复用前韵赋此诗赠之末识曰正月辛未实其月之十日也公此诗辞冲气夷尊君爱国之意溢於言表故前辈谓公黔州以後句法尤高其书此诗体逸韵胜笔势殊超迈可喜盖其字法至是亦复高矣岂已造行安节和之时耶此卷为秦中王家物故其子~识于後先师黄文献公尝有跋尾吾友章三益近购得之则跋尾已不存矣谨重录之如右而并志其详焉
跋东坡书渊明诗
苏文忠公尝自谓作大字不如小字今观所书渊明诗字径数寸而用笔沈稳结体严密英姿杰气超然於笔墨畦町之外孰谓果不如小字乎魏文靖公谓其早岁字体与中年以後极不相类意此必其晚年所书者也
跋宋太宗御书
宋制天子御札付外谓之内批又谓之御笔其词多词臣所拟进而皆内夫人所代书所谓御宝批者则或上批或内夫人批皆用御宝也所谓亲笔者则上所亲书或加押字不用宝也今观熙陵赐丞相张文定公齐贤母子二札前一札辞意字画甚古质且不用御宝盖亲笔也後一札词既温畅字亦秀润复识御宝其後盖御宝批也习典故之学者必有考於斯
跋宋高宗赐岳飞手札
右宋高宗手札赐岳鄂武穆王飞召其以兵援庐州按新史本传绍兴四年飞既平襄汉赵鼎以谓鄂岳最为上流要害乞令飞屯兵其地使江西藉其声势湖广江浙亦获安妥飞乃以清远军节度使移屯于鄂会金人乌珠与刘豫合兵围庐州手札命飞提兵解围比至金人以甲骑逼城飞与战败之六年九月豫复遣子麟猊分兵寇淮西刘光世欲舍庐州张浚欲弃盱眙时飞以武胜定国节度使开阃襄阳兼宣抚河东节制河北有旨召飞以兵东下当其锋浚言飞一动则襄汉无所制乃还军十一年金人复分道度淮迫庐州时飞以少保河南北诸路招讨使驻兵中原请解兵柄自庐入觐诏即趣飞援之凡十七札飞策金人举国南来巢穴必虚若长驱汴洛以捣之彼必奔命可坐而敝兵比至庐境金人望风遁去此札当是此三年中所遣以不署年月故莫得而详然札中有张俊刘W合力措置之语考之旧史本纪四年乃张俊视师江上而屯兵拒战者韩世忠刘光世也六年乃刘光世驻庐州而张俊督师采石也惟十一年刘W屯濡须合张俊河中之军以却敌与札中语合则其为此年所遣不疑初武穆为秦桧所诬且置之死桧令搜其家得御札数箧束之左藏南库淳熙中事既昭雪其子霖以为请孝宗还之此札固在其数中者也呜呼君臣之际难矣方天下多故高宗之於武穆倚藉之如此使其不死中原岂有沦没王室岂至於偏安乎惟高宗无复有志於中原故奸桧之计行而武穆死矣然则武穆之死天实为之吾於其君何尤焉
跋克金露布
呜呼靖康之变中国之祸极矣宋金之所谓不共戴天者也而南渡君臣乃至於忍耻以事何哉孽秦之罪於是上通于天而当时仁人义士所为扼腕切齿而深悲也端平初元上距靖康且百余年开边之议讫无所成而金人至是亦再南迁国已不能为蔡城之灭岂天实为之乎然而名则为复故其露布之文理顺而辞烈使昔时仁人义士及见之庶足少纾其悲矣抑亦孰知唇亡齿寒古有明鉴金虽克而宋随之为尤可悲也露布为忠翊程君万所e君时在制置孟公幕下以任不大显史故轶其名而时异事殊其文今亦无能道之者其曾孙椿独拳拳思有以表章之此其为志不又可悲也夫
跋西台恸哭记
文信公忠义之盛近世罕比其英声烈节虽使亘万世不朽可也谢O先生公门下士也国既亡而公亦死伤悼激烈之情每托於文辞以自见於是西台恸哭记作焉太史公曰砥行立名者非附青云之士恶能施於後世岂先生之谓乎吾友张君丁雅好古道取先生所为记订其岁月演其旨意而使之传其用心甚厚又岂太史公所谓附骥尾而行益显者邪呜呼是其可传也已
书宋氏世谱後
古之论谱牒者不以世胄之贵为足尚而以世德之美为可徵是故庭列鼎ン酉组绶非不@赫荣耀於当世而诗书之泽有衍无替则固胤祚由之以绵延令闻所为长世者也有若宋氏在吾义乌自周广顺历宋三百余年以迄于今凡十有二世而世以儒为业於是景濂有作用以文章家负重名海内由布衣官太史为时钜工累世载德愈久而益振岂非昌黎韩子所谓世称德门者乎维昔金华黄氏世畜令德实生太史公庭坚今宋氏亦以积累之久而景濂出焉名贤之生俱非偶然者欤黄氏自金华徙分宁而庭坚生宋氏由义乌迁金华而景濂出又何其迹之相类欤然庭坚自谓七世而上失其谱而宋氏所道则已上及於十有二世又推而上之复十有四世可考也此尤可见夫水木之本原所从来远矣後之来者尚图有以继承而益衍其传哉太常胡公为宋氏N世谱登载甚悉B读而有感焉故窃志之于篇末
书代祀马援颂後
初王君廉使安南奉上旨就V白金若干两具牲牢代祀马援於横州之乌蛮滩至则G其庙貌颓坏因所余金俾有司缮修之功毕始蒇事盖以遂事为之也廉还白于廷臣或谓非上本旨格不敢闻乃洪武四年二月十三日丁卯上御大本堂太师韩国公及礼部太常翰林诸臣咸在焉廉因奏对之顷具言修援庙事上曰援当时杀戮t蛮过当故蛮俗今犹不共其祀耳为之修庙良是也於是廷臣乃韪之谓廉善为使云
跋重屏图
右重屏图不知画者为谁余按宣和画谱周文矩王齐翰皆金陵人皆善画人物仕南唐皆为翰林待诏而皆尝作重屏图传于世此卷笔法精妙非名手不能及此况绢素亦数百年物意其或出於二人者所作友人徐叔让近於金陵市中购得之以示孙君子林子林於今以善画闻谓为赵千里画其所鉴定当可信非余所能知也
跋真卿诰
按宣和书谱御府所收鲁公正书六卷其一曰允南母商氏赠诰即此卷也其谓殷为商者避宣祖庙讳耳又按宋会要绍兴五年鲁公远孙邵卓等V鲁公所自书诰身投进然则鲁公自书氏诰传于世者固不止此一卷书诰特据御府所有者言之也礼部黄公购得此卷什藏惟谨是诚可宝哉
跋赵魏公帖
欧阳文忠公跋王右军法帖谓法帖者其事皆吊哀候病施於家人朋友之间不过数行而已初非用意而逸笔余兴淋漓挥洒或妍或丑百态横生故後世得之以为奇玩而想见其人也赵魏公此帖盖得右军遗意识者尚以文忠之言求之
跋黄庭经
黄庭经刻本出於泰州者伤於骨胜出越州者病於肉多此本乃北方古刻肥瘦适均而神意俱全信为佳本海内~无而仅有者也
跋东方朔赞
右军小楷书留传今世者仅有东方朔画赞及乐毅论曹娥碑黄庭经数种然历代摹刻失真佳本~少今观此本意韵俱胜世所不可多得者矣
跋宋戴二君诗
古诗二十首前十首戴君叔能以寄宋君景濂後十首则景濂以E叔能者也嗟乎诗道之废久矣十年以来学者士大夫往往诎於世故之艰难溺於俗尚之鄙陋其见诸诗大抵感伤之言委靡而气索放肆之言荒E而志乖尔雅之音遂无复作矣二君素以古道相尚是诗之倡~盖仿於苏李譬犹律吕之相宣规矩之互用然其为言或务简淡而其思远以切或尚宏衍而其情婉以周鲍谢之微旨殆各有之至其托物连类抚事兴怀则又俱有陈子昂朱元晦兴感之遗音焉嗟乎诗道之废久矣吾读二君之作於是有慨夫古诗之绪未终~也孔子曰诗可以观读乎其诗则其所可观者可得而见矣
跋五牙元精经
五牙元精经金华宋君景濂所撰宋君博极t书以文章名今世於吾圣贤之学既造其至而二氏之道复兼通焉其用老氏法制为此经语韵似黄庭辞采似真诰而玄要眇指皆本於道德经过此以往则非予所能知矣予读而爱之故为缮书一通以遗茅山宗师王公云
跋赵魏公千字文
赵魏公书法之妙冠~当代早岁务模仿古人用意极精密至晚岁则融会变化自为一家矣此本千文乃其中年所书故犹用智永笔法而未尽变临学之家尚宝用之
书郑子美文集後
郑子美先生所为文予十年前尝得其汉唐诸论颇病其辞不皆精纯而其体制往往或戾於法度心未之好也今年秋复获其师山集尽读之观其操议持论务辨道理谈名义盖汲汲焉以扶植世教自见心叹服之於是乃愧向之知先生之不能深也虽然以文求先生非知先生者欲论先生者当自其平生大节而观之初先生隐居于乡教人接物一体於风义至正中宰臣以名闻诏拜翰林待制兼有上尊名币之赐先生疾当世方奔竞成习将有以抑之则抗疏控辞其言曰臣问学之浅深他人不能知臣实自知之所谓吾斯之未能信岂敢贪冒恩荣以自欺其心酒与币天下所以奉陛下陛下得以私与人臣不敢不受名与器祖宗所以遗陛下使与天下贤者共之者陛下不得私与人臣不敢不辞疏闻朝廷不之强也居无何而干戈起徽城陷焉城守者将要致之使为用先生厉色拒之曰吾岂事二姓者耶因被拘囚郡中诎辱者久而忠不少变亲戚朋友携具饷之则从容为之尽浊腋嬉员厮雷雌淦奘褂镏曰君苟死吾其相从地下矣先生谓曰若果从吾死吾其无憾矣乎明日衣冠北向再拜自缢而卒呜呼先生於出处死生之际其大节表表如此则世之以文求先生者岂足以尽先生乎况求之以文者不观其所以自见而徒徇夫言辞之末其尤浅知先生矣唐司空表圣韩致元所为辞章凡近o靡有足多者而其处进退存亡能不失其正节义所在君子盖深许之其所为不朽者有在彼而不在此也予旆蛉硕料壬之文者如予向者之所病故窃志之以为告世有知言者其必谓予能知人也哉先生名玉字子美徽州人
书胡山立先生诗稿後
诗之为用其托物连类足以寓人不能宣之意其引义止礼足以感人不可遏之情故自三百篇以後历世能言之士比比有作各自成家而又不可废者矣庐陵胡山立先生善为诗其诗於五言尤工其意之所寓皆人言所不能宣者而言之能曲尽其情状至其感人之情或惩或劝有不可遏者油然而生莫知其所以然者焉嗟乎诗至於此夫岂易及也哉盖先生仕异时尝致位光显长於政事诗特其余事耳然即是论之已可以自成其家是其有不传者欤
书刘宗弼诗後
诗贵乎纯纯则体正而意圆体正故无偏驳之弊意圆故有超诣之妙诗之可贵者其不出於此哉章贡刘君宗弼善为诗而其於选诗尤工盖出入鲍谢而闯曹刘之域矣其体裁正故偏驳之弊~焉其语意圆故超诣之妙臻焉是可谓之纯矣诗至於此夫岂易能也哉君以文学起家以政事名世诗特其绪余耳即其诗以求其人是在世之知言者焉
辞
采芳辞题顾仲英v波亭
有美人兮玉山之下蹇好修兮乐逍遥以容与采\芳兮中洲洲有杜若兮有药在渚秋风兮春雨药以为房兮杜若为户芳菲兮袭予羌独立兮夫谁处我怀美人兮欲往从之水波深兮使我延m
玉山之下兮有美一人我之怀子兮匪秋伊春水波兮孔深涉波以往兮子宜我亲遗我兮芳兰报子兮v苹嗟斯世兮混浊非我与子兮夫谁与伦愿岁晏兮为期毋相忘兮水滨
瞻云辞【并序】
吾乡友陈君克刚奉其亲之命宦游于外而思亲之意未尝忘也文昌汪公题其轩之曰瞻云予为之辞曰瞻彼白云兮南山之阳维亲之居兮云之所藏子之亲思兮曷其能忘亲虽莫将兮云则在望朝夕引领兮中心皇皇白云兮飞扬子在远兮亲在堂亲之命兮子奉以行嗟子虽远兮其又何伤愿益勉兮令德慰尔亲兮乐康
招游子辞【并序】
吾宗兄存诚甫名其斋居曰远游昔者屈原放逐之余眇观宇宙欲制链形魂排风御气浮游八极後天而终以尽反复无穷之世变故远游之歌所为而作今存诚之有取於远游也岂犹原之志欤予因反其意为辞以招之庶几其不骛於虚远而为吾圣贤之归然宋玉景差大小招务为谲怪之谈荒淫夸艳之语今亦无取焉辞曰
远游虽乐兮乐不可极只子兮来归无东无西无南无北只东方弱水舟辄覆溺只西方流沙车不可历只北方大漠~人迹只南方炎荒路险以棘只顾瞻四方蹙蹙历所适只远游虽乐将焉止息只子兮来归反吾故居只居尔之居复尔初只仁以为宅邃且虚只以礼为门义为涂只大中为室至和为?只八珍奇味道之腴只文章灿烂锦绣敷只盛德光华被厥躯只慈俭是宝谨蓄储只御以矩С怂∮咧蛔泳悠渲欣钟杏嘀徽扒拔蘖後无虞只天君泰然静以舒只圣贤与处天为徒只洞视八荒眇一区只坐阅千古犹斯须只子毋远游苦驱驰只子兮来归反故居只
印谱题辞
太朴既散人文肇兴厥y字画用代结绳维鸟迹科斗诎曲纵横遐哉邈矣莫G其名迨乎篆籀继作体制情状参造化以成形或勒诸钟鼎或刻诸印玺或简册是载或琬琰是登е钺崾勒讶蝗缛招侨欢印玺之制始自秦斯繇汉暨魏率世遵代承方寸之广塾耧谓鹱制娑画精龟螭其纽紫F其绶而尊卑等杀因之以明或用之公府或用之私家封泥署纸信施令行嗟物有不朽历T旷龄流传世间虽土蚀石剥而质犹坚贞有若上方殿中长乐未央都尉司马彻侯列卿有若叔孙通公孙宏周昌韦贤贾山卫青公私所用若此等类不可悉称浦城杨君博学多能遐搜旁摭忘寝食以留情拓其文于纸朱膏墨凝会萃而谱之岁辑月增古E异识t分而类并譬如残圭断璧举手可掬又如贮金而满k一开卷间古人之精神粲焉犹生襄王公鄱阳周公以序其说语意浑成金华王B推演其义为续题辞如组笥之着铭博雅之士尚於斯有徵
望云林辞【并序】
抚之金G有崇山曰云林焉三十六峰拔起天半而冈岭分属蜿蜒磅礴绵亘数十百里扶舆清淑之气於是焉锺吾尝意其穹林邃谷之间必有长往高蹈之士独居之此其人且销声s华隐约以自晦而其中之所负倜傥瑰伟人盖有不可及者矣然莫得而知也至正中予识葛君元同于钱唐君故家金G时方弃官广东而还因得其人固知其中有所负倜傥瑰玮者矣而不能久相从也别去一纪乃始知君隐居云林环土为室诛茅为庐於以究明性命之学邈然不与世接久矣呜呼天下丧乱十年于兹易所谓天地s贤人隐之时也当是之时\犹瞀瞀焉t趋竞骛蹈死地而奋不知止视夫长往高蹈而游乎方之外者不啻神龙之游玄间其可见而企之耶向吾所谓销声s华隐约以自晦者盖今於葛君有徵矣余也忧患之余欲遐举远引而不可得瞻望云林於千里外殆不胜夫慨然之思思之不得见故辞而着之以致吾意他时倘获从君游虚极静笃之道愿相与商确之辞曰
夫何云林之崇崇兮锺粹灵于下土峻o峭以崔嵬兮~谷嵌其幽阻既?I以寻壑亦崎岖兮陟岵杳冥冥兮┮允驽Ｈ萑葙饣蛭雨吟啾啾兮惨其伤神桂树团团兮聊以延伫匪伊人之离世兮孰盘桓以兹处深山大泽兮龙蛇所居我怀伊人兮龙之如a神施於渊默兮泯灵化於太虚夫岂厌世以自诡兮固与道以为徒静吾守夫玄玄兮动吾游乎物初何高风之矫矫兮曾可念之不可即欲往仍之兮路遥遥其阻隔水孕珠兮媚川山韫玉兮石望云林兮蔼蔼知德人兮隐迹邈千里兮增思使予怀兮凄恻倘乘风兮相从r羽翰兮白日
衍汉请雨辞【并序】
按汉董仲舒春秋繁露大旱雩而请雨自季周以来正雩礼废凡旱太常祝天地宗庙而县邑之间亦祷社稷山川具有其法即古雩礼也独其请辞太简故从而衍之辞曰
皇天维仁覆养下土诞播五谷以食A人惟人大命厥系於食食有弗给人用陨~今兹遘旱魃为虐嘉泽愆期害我稼事皇天在上吁若不闻蚩蚩者m匪神焉怙维神共工威灵於东布宣阳德肇毓庶⑽神蚩尤雄长南方赤@赫物用畅茂维神后稷体配土德稼穑之事主司之维神少昊载掌金行盛德所被万物a[维神玄冥北土之长水性润下物赖以成天维至仁惠爱均洽及下之恩神宜导之今兹告旱穑人嗟悼神其俯听鉴我纯精开闭阳斡运玄化雨幸大澍无弗沾丐五谷成实岁登有年酒醪孔馨牲辉啬]土龙既驭色缯在篚稽颡以请我辞岂繁辞繇情宣维神鉴之
补汉攻社辞【并序】
大水鸣鼓而攻社周制也汉成帝五年六月始命诸官止雨朱绳以萦社击攻之攻之宜有辞而史轶其录窃补之焉辞曰
天地二气阳并行阳尊卑阳顺逆以卑陵尊以逆犯顺厥成l气郁遏弗舒乃为洚水用作民害包原冒隰漂泊庐舍六畜流亡五谷阏~贵贱失职靡所底止民生之害孰甚於兹维社有神民所依怙致兹害责则有归朱绳以萦伐鼓镗镗匪神是责维义是攻维神之职司太尚守是节勿犯勿凌划琐餐吮苎艟俾二气以和l弗行雨阳时若年谷顺成民藉庇休以安厥生我言是钦则维神有灵
述汉祓辞【并序】
汉西京尝以八月祓於霸上及东都又以三月上巳官民皆洁於东流水曰洗濯祓除去宿垢M为大洁是祓禊之事汉所尚也然考周礼春官女巫掌岁时祓除衅浴释者谓岁时祓除如今三月上巳如水上衅浴以香薰草药沐浴之则固不特汉制为然己夫祓亦祀属当有祝辞虽传记无传不可以无述乃为述之辞曰青阳颛序和气毕达t情鬯茂万物昭苏有生之伦莫不兴悦振作鼓舞迓续祯祺昔在成周礼有除祓衅浴涤荡福祉用承维兹季春仍履令节敬袭往制祓事式修洗濯宿垢祛除积M俾躬大洁丕冒至和咸被灵休均沐玄化自今伊始迄于艾耆乐且无殃永保贞吉
葺汉傩辞【并序】
周礼时傩四时皆作以索室殴疫惟季冬大傩释者曰大傩所以扶阳抑又曰逐衰而迎新也汉仪季冬先腊一日大傩谓之逐疫选中黄门子弟年十岁以上十二以下百二十人为E子皆赤帻o制执大鼗方相氏黄金四目蒙熊皮玄衣朱裳执戈扬盾十二兽有衣毛角中黄门行之冗从仆射将之以逐恶鬼禁中夜漏上水朝臣会侍中尚书御史谒者虎贲羽林郎将执事皆赤帻陛卫乘舆御前殿黄门令奏曰E子备请逐疫於是中黄门倡E子和因作方相与十二兽缀糁糖搬崾《过持火炬送疫出端门门外驺骑传炬出宫司马阙门门外五营骑士传火弃雒水中其倡和之辞意者或有阙略爰据旧文而加葺焉辞曰
惟皇建极以正万邦敛时五福敷锡庶民如日丽天赫赫大明孰为l烁腋善涔馇门万户惟皇之宫百神呵卫万灵翊襄P祉山积储庆云蒸正气充斥蓬勃浩穰岂容伏潜损太阳汝等恶鬼为类\e舌煽毒鼓手肆殃播为疾疫及善良蓄奸窃保孕妖苟容幽房隙室匿影隐纵皆之属不图退藏曾是蛇虺仰窥神龙维岁之腊慝告穷新阳肇生万物咸昌凡汝类悉就消忘汝不急去曷容汝躬吾使^胃食虎甲作食@雄伯食魅伯奇食梦揽诸食咎委随食观错断食巨腾简食不祥共食蛊毒穷奇腾根共食磔死祖明强梁十有二神追捕恶凶以遏汝躯以拉汝吭节解汝肉抽汝肺肠汝不急去後者为粮桃弧既张苇戟甚刚天威咫尺汝胆有弗丧汝其亟去勿得留行
e汉M牙辞【并序】
周制天子将出征类于上帝宜于社造于祢肆师为帝位M於所征之地诗曰既M既祷释者谓至所征之地而祭始造军者乃黄帝及蚩尤也汉祀八神其三曰兵王祠蚩尤高祖为沛公徇沛祠黄帝祭蚩尤於庭而衅鼓即所谓M也武帝时伐南粤为泰一锋旗命曰灵旗为兵祷则太史奉以指伐国後世M牙之制其P於此故为e其辞辞曰
天生五材厥重於兵先王制兵匪为民毒以康不若以匡不义式遏乱略以绥靖民蠢兹蛮方构祸鼓衅自作弗靖用速罪戾干国之纪刑兹无赦致天之讨师则有名六师既饬爰方行肃将天威指兹伐国惟神聪明正直是与佑善助顺敬承天道尚资神力佐我戎事殄灭凶恶俾就荡平天兵所加胜气先见庶底于理毋作神羞
李樾字辞【并序】
南昌李克正甫之令子名曰樾既冠朋友为制字曰孟敷克正甫谓其友王B曰吾子幸冠宜受教於先生长者而仆忝交於执事盍有以教之余惟古者字必有辞所以演绎名义而示夫规戒之意者也考之字书樾者木之也而敷焉则其庇也广矣君子之为德也亦然学既殖矣措诸事业不犹其之敷欤用即此义辞而告之嗟乎小子樾其尚因余言而重自勉哉辞曰君子为学本乎心身A身以礼宅心以仁内外交修厥德乃尊扩而充之厥用施事业之广见於云为利泽及人繇德之推如彼木矣植根既深培之灌之挺乎森森乃为林樾有郁其之广矣厥敷以周其覆十其庇千牛行者过矣以息以休维尔小子方茂尔年尚尔学以希圣贤以用於世斯德之全尔名维樾尔字维敷顾字思义爰展爰舒毋遏尔躬毋局尔躯期底于成复昌厥家我尔执友发言匪夸尔服我言维尔之嘉
王忠文集卷十七

[book_title]卷十八
钦定四库全书
王忠文集卷十八
明　王B　撰
杂着
述说苑【并序】
刘向采传记百家所载行事之迹以为说苑其所取者博矣取之既博故或有不当於理者南丰曾巩氏盖尝病其为说不能尽造乎精微呜呼理之精微自圣门高第弟子如子贡诸子犹不能以与闻而况於向乎然向号称博极t书其辞质雅闳伟托物连类善於驰骋务极其辩乃止秦汉以後言文章者莫先焉予读其书而好之因摘其有浅薄不中义理者用其本事而易其为说务在平易正大以求不畔於道虽未必能为精微之归庶乎约之於义理之正辞之工拙不复计矣裒而录之得四十三首曰述说苑王B序【今h十二章】
武王将伐纣召周公而问焉曰天下之图事者皆以殷为天子周为诸侯以诸侯伐天子胜之有道乎周公对曰殷信天子周信诸侯则无胜之之道矣何可攻乎然臣闻之攻礼者为贼攻义者为残失其民则为匹夫王攻其失民者也何名伐天子乎又召太公亦以问周公者问之太公对曰殷为无道诚可伐己臣独以为不可伐也夫殷虽无道君也周则有道矣臣也君臣之道天地之经也昔我文考非不知殷之可伐也天下三分有其二矣然犹服事于殷者君臣之义不敢以废故其至德人无得而称也臣故以为殷不可伐也虽然非惟不可伐以臣计之有不必伐也殷纣之恶至是极矣皇天震怒下民怨苦亡无日矣天下诸侯已莫不悉归我有周周之王业业已成矣殷之存亡於周其曷有损益也使殷而亡周固王已殷而存也周有不王者乎周之王不王不系乎殷之存不存也与其伐而亡之孰若不加之伐待其自亡也且我周之兴自太王肇基王迹至于今兹亦既多历年所矣我文考德足以配天功足以有天下天盖命之伐殷其置不取反服事之者岂其逆天命哉固将待其自亡耳待其自亡而取之即所以顺天命也君臣之义全天地之经定万世之下不得而议之矣此文考之心也今王以文考之心为心少迟之以岁月以待其自亡此万全之计万世之义也臣故曰殷不可伐亦不必伐也武王不从举师伐殷伯夷叔齐二子者闻之扣马谏曰父死不葬爰及干戈可谓孝乎以臣伐君可谓仁乎左右欲兵之太公曰义士也扶而去之太公因言於武王曰王不臣言之从姑少待之此二子所为有辞也臣恐天下之有辞者不特二子也
成王封伯禽於鲁召而告之曰尔知君人之道乎夫君人之道上法於天下取於人而已阳五行化生万物而生生不穷仁之道也四时不易八风不忒而岁序顺成义之道也三辰交运万⒋沓乱蚱渥匀恢节而礼生焉二气动荡两仪翕张因其自然之和而乐兴焉雷霆以震其武雪霜以宣其威刑罚又因之而制焉仁义礼乐立国之本也刑罚为国之具也何莫不取法於天也是故仁义礼乐行而民知化矣刑罚行而民知治矣夫民之情不难知也其所好焉者吾从而好之则凡其所好者吾皆得以好之也其所恶焉者吾从而恶之则凡其所恶者吾皆得而恶之也好恶同乎民而天下之情通天下之志定矣仁义礼乐行乎其间而刑罚可废矣是之谓大中至正之道於是乎天人交应上下协和皇极既建而害不生祸乱不作治化大行国以永宁伯禽再拜受命而辞
齐桓公问於管仲曰王者何贵管仲对曰贵天桓公仰而视天管仲曰臣所谓天非苍苍莽莽之天也亦曰天之道而己元化sA万物资始天之道也赋於生人厥为秉ヌ熘道也生生之仁亭毒覆露天之道也至虚至玄\理攸宗天之道也神妙不测斡制化育天之道也运动周流一息无间天之道也景纬候序靡或差舛天之道也风雨霜露恩以囿之天之道也雷霆雪霜威以肃之天之道也天之为道一乎至诚诚故不忒至诚之外无他道也夫为人君者亦岂有他道哉诚而已矣合天之道是谓明诚诚之之久与天为一乃纯乎天矣人君不能诚未有能合天者也是故号令政刑乖缪舛错不诚故也始勤终怠厥德以隳不诚故也不诚则逆天诚故合天也逆天则亡合天则昌由是言之所贵乎贤君者不以其知天为贵乎故曰臣之所谓天非苍苍莽莽之天也天之道也
宋桓公之太子曰兹父後妻子曰目夷桓公爱目夷兹父为公之爱也请於公曰愿立目夷臣为之相兄以佐之公问其故对曰臣舅在卫甚爱臣臣若立则~迹於卫是背母也且臣自知不足以处目夷之上因强以请公许之将立目夷目夷辞曰兄立而弟在下义也今弟立而兄在下不义也不义而使目夷为之目夷逃矣乃逃之卫兹父从之逃三年孔父谏於桓公曰先王之制立子以嫡均嫡以长无嫡以庶均庶以贤是以国本定而乱原窒今君之子兹父居嫡又长且贤其立无疑也而乃以让其弟非义也目夷本不当以立然有君父之命拒不受亦非义也昔伯夷叔齐兄弟者更相为让世皆高其义臣独非之夫先王之制天地之经也其孰得而违之违之未有不阶乱者也伯夷叔齐之让皆违越先王之制徇名以伤义非圣人之道不足法而君之二子实效焉乱无日矣君幸亟图之社稷之福也桓公曰诺属有疾使人召兹父曰而不归是使我以忧死也而安忍此耶兹父乃反复立为太子桓公薨太子嗣位是为襄公
楚庄王筑层台延石千里延壤百里士有反三月之粮者大臣谏者七十二人皆死矣有诸御己者违楚百里而u谓其耦曰吾将入见於王而谏之其耦曰子不爱死乎己曰夫为人君者不皆尧舜不能无过失也君有过失危亡之道也视其君阽於危亡而不恤仁人不为也故谏者将以匡君之过矫君之失非为身故也爱一己之死而不为一国之谋忠臣不为也且吾闻谏之道五一曰正谏二曰降谏三曰忠谏四曰挹晌逶环碲山裢蹉冠缮豕队谜降忠抟在芍则死也必矣吾将从讽谏王其或听之乎委其u入见庄王庄王方立钟之间左伏杨姬右拥越姬左n?右朝服见诸御己入呼之曰诸御己来汝将谏吾层台乎诸御己拜且言曰臣何敢谏层台也王筑层台将以为乐也彼沮台役是不欲王之乐也人臣而不欲其君之乐独何心哉彼七十二人之谏王其罪固宜死也虽然其罪不可赦其忠则可矜彼其尽谏以取死岂为身谋哉为王计也臣闻桀杀关龙逢而夏亡纣杀王子比干而殷亡宣王杀杜伯而周室卑虞不用宫之奇而晋并之陈不用子家羁而楚并之曹不用僖负a而宋并之莱不用子猛而齐并之秦不用蹇叔之言而国以危此三天子五诸侯者皆以不纳谏故致此而尧舜禹汤之盛唯恐乎人之不谏也今王以尧舜禹汤为贤耶抑以彼三天子五诸侯为贤也臣诚爱王愿王择其贤者效之耳臣何敢谏层台耶言己则趋出楚王遽而追之曰己子返矣吾将用子之谏矣先日说寡人者其说也不足动寡人之心又危以加诸寡人故皆至於死今子之说足以动寡人之心又不以危加寡人故吾将用子之谏明日令曰有能入谏者吾将以为兄弟且命罢层台
楚平王使奋扬杀太子建扬以告建而纵之建奔宋王怒使城父执奋扬以至责之曰言出於予口入於尔耳谁告建也对曰臣告之臣闻之人之大伦五而其尤重者二父子也君臣也父子之道主乎恩君臣之道主乎义父不慈子不得以致其孝臣不忠君不得以致其爱夫古者国君有子选师置傅教以义方动合轨物使无过恶虽有过失弗彰闻也今建之为太子未闻其有过失也设使有之是王教之弗以道也王不以自咎而忍杀之太子之死也何辜伤父子之恩莫此为忍矣且太子储君也昔者王之命臣曰事建如事余臣受命以来罔敢失坠每以事王者事太子君臣之义臣不佞不敢废也臣以弑君罪无所容而王乃使臣杀太子是教臣无君也臣实不忍杀太子臣以为弑君之罪大违王之命其罪小故以告太子纵之奔盖上以全王父子之恩下以全臣君臣之义也王曰而敢来何也对曰使既违命召又不来罪益重矣逃无往其敢不来王悔而赦之晋平公筑祁之宫石有言者平公问於师旷曰石何故言也师旷对曰石不能言石而能言妖也臣闻之妖由人兴是故人君不务修德荒淫无度奢侈无厌刑罚无章赋敛无艺天怒人怨事变乖错反其经常於是乎l气横流邪舛逆而妖兴矣则有非动之物而能动非言之物而能言矣今君享国日久志气怠荒夷狄外陵诸侯内叛皆莫之省文襄厉悼之业日以衰废乃惟宫室台榭是崇是侈国用空竭民力屈尽天怒於上而君不惧民怨於下而君不恤天人违背阳乖错故妖由以兴而石以非言之物而能言也石岂能言哉有神凭焉不然民听之滥也是皆邪l气所由致也平公曰敢问弭妖有道乎师旷对曰有人君责躬修德 弭妖之道也臣闻天а象地见妖符所以谴告人君使之因变而警旆瓷硪酝颊各以其政变之则消除之道也今君宫室过侈故土石之妖兴焉君诚反躬自责罢不急之役省无用之费兴举废坠赈赡孤寡则天之意也人之庆也仁之本也俭之要也夫应天养人为仁为俭而和气不臻福祥不至者未之有也妖云乎哉平公曰善
吴王寿梦有四子长曰谒次曰余祭次曰夷昧次曰季札於是王寿梦卒谒以季札之贤也让之位季札不肯当谒乃为约曰季札贤使国及季子则吴可以兴乃兄弟相继饮食必祝曰愿吾早死国及季札也谒死余祭立余祭死夷昧立夷昧死次当季子而季子出使不在国庶兄僚乃自立为吴王季子既还复事之如故谒子光曰以吾父之志则国当归之季子以继嗣之法则我适也国当吾有僚何为者乃使刺僚杀之请季子为之君季子曰尔杀吾君吾受尔国是吾与子共x也尔杀吾兄吾今杀汝则是骨肉相贼杀无己时也乃去之延陵终身不入吴而吴以终乱焉君子曰季子非贤者也废其父兄之志不孝当取而不取不义舍贼不讨不勇徇名以生乱不智不孝不义不勇不智其亦悖乎圣人之道矣谓之贤得乎夫圣人之所为道者中也行而宜之之谓中非执一之谓也季子之於道盖执一而已矣且季子诚不欲国也当王谒之卒使光立焉乱原窒矣光不立则夷昧之後已立焉以成先君之志可也谓己不当立则文王舍伯邑考而立武王亦非欤兄死弟及已成先君之志以有国不可谓非义也僚以庶孽非所当立札纵不欲国不可置不问也札置不问又从而服事焉光之所为启争端也僚立而光杀之则光者弑君之贼也乌有弑君之贼舍之不讨者乎夫洁己取廉徇一己之名不顾国家之大计匹夫之节也且先君所为欲国及札者觊以兴宗国也札不受国一己之名则有矣盍亦思国家之乱由是以生也札既不能兴宗国反从而阶乱焉恶取其为节也是故废父兄之志不可谓孝也当取而不取不可谓义也舍弑君之贼不讨不可谓勇也徇名以生乱不可谓智也季子之不得为贤审矣谓季子为贤者知执一之中不知圣人之道所以为中者也
齐景公尝赏赐及後宫文绣被台榭菽粟食Ie出而见谓晏子曰此何为死晏子对曰此馁而死公曰嘻寡人之无德也何甚焉晏子对曰臣以为君不知己之无德也君诚自知为无德也是可以言有德矣夫奢俭德之分也奢之为凶德由之则身败而国亡俭之为吉德由之则身安而国昌此不待智者而後知也五帝之盛者莫如尧尧之自奉者茅茨不剪采椽不弁两兹尺而已三王之盛莫如禹而禹也卑宫室而尽力乎沟洫恶衣服而致美乎黻冕菲饮食而致孝乎鬼神帝王之尚俭也如此身先乎天下惠及乎四海故化隆於其时成名於万世也若夫亡国之君则无如桀纣矣桀为倾宫以逸豫蔑厥德纣为鹿台糟丘酒池肉林宫墙文画雕琢刻镂锦绣被堂金玉珍玮妇女倡优钟鼓管弦流漫不禁而财用愈竭故皆身死国亡为天下戮夫帝王以俭为尚其後犹流而奢苟奢以为尚其流莫知所底止矣夫奢安可穷哉今吾齐诸侯之国也而君之自奉天子所不如君之惠及後宫与台榭君之玩物衣以文绣君之Ie食以菽粟君之营内自乐延及後宫之族君之奢侈去桀纣无几矣人皆知君之无德也臣亦固知君之无德也而未敢以言恐君或自以为有德则臣言无自而入也今君乃自以为无德臣於是知君可与为有德也故臣愿有请於君夫人君之所为好奢者自乐之心胜也乐者人心之所同百姓之所愿欲而不可得者也由君之意自乐之心推而与百姓同之则百姓莫不蒙君之德也且臣所谓推其乐与百姓同之者非谓以仓廪府库之所储家给而户颁之也君能俭则费用节费用节则财赋足财赋足则税敛可薄矣夫百姓之所为苦者税敛之重也税敛薄矣百姓未有不乐焉者也夫乐不同乎百姓德不同乎一国者桀纣之所以亡也君如察臣婴之言躬俭以自厉节费用薄税敛推君之盛德布公之於天下使其乐与百姓同之则尧禹可为也一奚足恤哉墨子闻之以告禽滑厘曰齐景公喜奢而忘俭乱亡可待也幸有晏子以俭镌之然犹几不能胜齐之易亡为存易乱为治者晏子之功也齐宣王出猎於社山社山父老十三人相与劳王王曰父老苦矣谓左右赐父老田不租父老皆拜闾邱先生不拜王曰父老以为少耶谓左右复赐父老无徭役父老皆拜闾邱先生又不拜王曰拜者去不拜者前曰寡人今日来观父老幸而劳之故赐父老田不租父老皆拜而先生独不拜寡人自以为少故又赐父老无徭役父老皆拜而先生又独不拜寡人得无有咎乎闾邱先生对曰大王社稷主率师徒以出游臣王民也故奔走以劳王臣之所为劳大王者非以私故也大王奈何私以待臣耶且大王赐臣田不租是欲以富之也赐臣无徭役是欲以安之也富且安夫人之所同欲岂臣顾不欲之耶臣诚不敢以私累己并累大王也臣闻之王者无私是故天无私覆地无私载日月无私照王者体合天地明配日月故其於民也覆载照临之恩弗敢有偏也偏则为私矣是故力可以富万民而不得以富独夫智足以安天下而不能以安一户不敢以私故也今齐地方千里千里之民孰非王之所当恤者岂得徒以臣等劳王之故私以富安之也且臣闻之王者之欲其民富安也莫先於行仁政仁政者何省刑罚薄税敛而已税敛薄则国无妄费无妄费则财用有余而民家给人足矣刑罚省则国无滥刑无滥刑则政理不乖而民焉熙熙焉无不得其所矣田未尝不租也徭役未尝或蠲也而其民固已既富且安矣率土之滨莫非王臣大王盍即今者恤臣之心扩而充之使凡为王民者咸得以富且安矣苟能充之岂特为王民者得以富且安四海虽广其保之也何难之有书曰无偏无党王道荡荡无党无偏王道平平此之谓矣今王之爱臣诚甚矣而所以爱臣者则固非臣之所敢当也虽然臣切以王之甚爱臣不如臣之有爱於王也何也王之爱臣者以私而臣之爱王者以公也齐宣王曰善请先生以为相越使诸发执梅一枝遗梁王梁王之臣曰韩子顾谓左右曰恶有以一枝梅以遗列国之君者乎请为二三子L之出谓诸发曰先王之制礼也托之以仪物所以昭秩序辨等杀宣节文敦好爱也是故列国诸侯有交聘之礼焉玉帛以将之辞命以通之忠信以本之使价以行之仪物必其适也情文必其称也讲好而修睦崇德而明义道涂往来弗敢壅也岁时展修弗敢渝也是故相接者无非粲然之文也相与者无非O然之恩也於是乎疆场以安社稷用宁大小强弱弗相陵也尊卑上下弗相悖也施及子孙世世修好毋敢违蔑或相害也此先王之礼有本有文所为贵也今吾子奉其君之命跋涉千里辱临敝邑曰以修聘也然而玉帛筐篚曾弗之将言语辞命曾弗之修所以为寡君遗者梅一枝也其无乃薄先王之礼而废列国之典乎寡君旆蚶裰?而情之矫为好或不能以久也不敢闻命请辞诸发对曰越亦先王之所封也先君之受封不得在冀兖之州中国文明之地而乃处海陲之际屏外藩以为居蛮蜃蛟龙S然以同处华夏之教文物礼药之盛不能以素习也荒陬僻壤土贡薄瘠不能以备物也然窃闻之礼者诚敬其本也仪文其末也敦其本略其末而情以亲谊以笃者有之矣未有修其末弃其本为好能久长者也涧溪沼b之毛苹蘩藻之菜可羞於王公可荐於鬼神岂求其仪文哉诚敬以本之也寡君慕大国之义为日久矣以大国之轸念敝邑也用遣下臣修问起居以为譬诸草木臭味之有同故奉梅一枝以为献曰大国之君庶其鉴予诚敬矣乎君若顾惠诸侯绥之以德而惟诚敬之为重固将徼福於敝邑苟徒贵其仪文之备则寡君之获戾也甚焉梁王闻之曰是不亦善於辞令者乎披衣出以见诸发厚礼而E之
魏文侯觞大夫於曲阳饮酣文侯喟然叹曰吾独无豫让以为臣哉蹇重举酒进曰臣请浮君文侯曰何以蹇重对曰夫豫让恶足言也臣闻之人臣之道有三焉上焉者以道事君以德感君务在格君心之非使君之过弗形焉君之道德日以隆盛己则何功之有周公之於成王是也次焉者君有过乃谏犯忤旨不顾必力争之而纳君於无过之地乃止君有改过之美臣有尽忠之名管仲之於桓公晏子之於景公是也其下焉者君有过而不能谏谏不行言不听而不能去坐视其君败国亡无可奈何而身死焉身虽死忠其於国家之败亡奚补若豫让之於智伯是己是故有命之父母不知孝子有道之君不知忠臣君今思得豫让以为臣盍亦思豫让之君果何如君哉夫豫让焉足言也君失言矣文侯曰善受浮而饮之而不让
续志林【并序】
古称文章家自汉唐而下莫盛於宋东都欧阳修氏曾巩氏王安石氏并时迭起而苏轼氏於其间为尤杰然者也苏氏之文长於持论纵横开辟上下变化无不如其意之所欲言虽其理不能皆纯而其才气之浩博固将躐汉唐而上之矣余读其书爱其志林诸篇议论超卓而文章驰骋殊可喜中心慕之因窃其余论续为十八篇陈俚乐於金声玉振之余瓦缶於夏鼎商敦之末亦见其不知量已然而愿学之意则庶乎君子有取焉王B序【今录八篇】
周穆王时徐偃王为国除去刑争末事君国子民待四方者务出於仁义而穆王无道意不在天下四方诸侯之争辩者无所质正咸宾祭於徐焉或谓楚文王曰徐偃王好行仁义之道汉东诸侯三十六国尽服矣王不伐楚必事徐楚遂兴师伐徐残之徐偃王将死曰吾赖於文德而不明武备好行仁义之道而不知诈人之心以至此也君子曰仁义天下之本也自古有天下者由之以兴矣未有由之而亡者也谓行仁义而亡者知假仁义之名而不知所以为仁义者也徐偃王之谓也夫徐处淮之南北而得乎地之中其为中国患久矣先乎穆王当成王时即已肆其强暴书所谓淮夷徐戎并兴东郊不开是也後乎穆王至宣王时其冯陵为尤甚诗所谓徐方绎骚是也当穆王时天下晏安而天子乃无意於天下方乘八龙西游与王母宴於瑶池之上逸乐而忘返於是偃王时得乘间而起用其笼络驾驭之小智煦煦以为仁孑孑以为义以聋瞽东诸侯而诸侯之争辩者适无所质正乃咸宾祭於徐庭偃王盖自谓仁义之道为止於是而王业固可图而不知所以为仁义者不在是也故未几为天子诸侯所不容而国以遂败身以遂亡而偃王顾谓吾好行仁义之道以至此也呜呼藉使偃王诚知仁义之为道而力行之则民之附之者心必坚诸侯之从之者名正而言顺汤武之业可成也其何败亡之有惟其不知所以为仁义而徒假仁义之名故不旋踵而败亡世之论者因以谓汤武以仁义兴偃王以仁义亡兴亡虽殊其为仁义一也呜呼亦孰知仁义虽一而行之有不同偃王假其名而行之汤武则真知之而行之以无伪者也兴亡之效固判然不同矣汤武偃王奈何同年而语哉春秋之时宋襄公欲图霸亦徒假仁义以为名与楚人为泓之战曰吾文王之师也不禽二毛不鼓不成列一战而败国以几亡故宋襄公之仁义即徐偃王之仁义也一则假以谋王而不成一则假以图霸而不就皆假其名而不知用其实者也或曰齐桓晋文亦假仁义者也而其霸业以成何欤曰齐桓晋文之於仁义善假之者也假之而善故其业以成偃王襄公则慕仁义之名而不善假不善於假其败亡也固宜此又其得失之所由分也
太史公曰学者皆称周伐纣居洛邑其实不然武王营之成王使召公卜居居九鼎焉而周复都酆z至犬戎败幽王周以东迁于洛苏氏曰周之失计未有如东迁之缪也自平王至于亡非有大无道者也然终以不振则东迁之过也君子曰周之东迁非过也谓周自东迁而益衰可也谓国东迁而致衰不可也周居酆z酆z在西故谓洛为东都自武王迁九鼎于洛固已有意於经营周公相成王成武王之志於是乎卜洛以建邑而郊丘社米诿硎欣镂藓醪槐甘枪桃月逡匚可都矣谓洛邑形势不如西周之据函崤界蜀陇邪则东有成V西有ヶ急澈酉蛞谅迤涔逃兄守也谓洛邑土地不如西周为天下土腴邪则左伊右e沃衍可以富也而况天下之中实维洛邑阳之所和南北日晷於是而取正道里之所均四方诸侯於是而取则是则雒邑曷尝不可以为都也以书考之周公告成王使居新邑以为治王因遂东故曰戊辰王在新邑A祭岁是成王尝至洛邑事A祭矣以诗考之宣王徵车马备器械会诸侯于东都因田猎而选车徒是宣王又尝至洛邑会诸侯矣然则平王之迁洛得非先王之遗意而岂可谓其失计乎藉使周因东迁而致衰则曰蹙国百里已非一日西夷交侵有甚於戎伐凡伯南征不复有甚於问鼎重轻岂至平王以後而然耶盖周自厉王之乱王室板荡不有宣王以中兴之吾见其不待东迁已无周矣宣王之後幽王失德王室又大坏使平王不迁周其将不衰乎使文武而东迁周其有不兴乎是周之所以衰因无令王以振兴之初不以迁故也且尧都平阳而舜迁蒲坂禹又迁安邑商自契至汤八迁盘庚五迁是唐虞夏商之都罔有定止盖屡迁矣奈之何独以周之东迁为失计耶迁都之义曰洛邑之地四达而平使有德易以兴无德易以衰则都洛本可以致兴而所由致衰者固在於不德也周以後汉世祖都洛矣而延祚二百魏孝文又都洛矣而太和称治有德而都洛无有不兴之理此古今之所同然者然则周有天下传主三十七而平王以後凡二十四主历年八百六十有七而东迁之後犹五百二十八年平王之东迁其果失计乎哉汉高帝既定天下谓t臣曰运筹帷幄之中决胜千里之外吾不如子房镇国家抚百姓给馈饷不~粮道吾不如萧何连百万之\战必胜攻必取吾不如韩信三者皆人杰吾能用之此所以取天下也君子曰知人善任使此帝王之略也夫以高帝之雄姿大度而当其任使者又皆天下之才其取天下也固宜矣方其与项籍俱起叛亡逐秦鹿蚌鹬相持者八年高帝之命悬於籍手数矣而籍卒以取亡者籍专为暴高帝务为大故也高帝之入咸阳也秋毫无所犯籍至火而屠之暴与大异趋如此楚汉兴亡於是已决况籍有一范增而不能用而高帝则揽一时之英豪而御之如所谓三杰者皆天下之才也而用之各能当其才及其成功且曰吾不如焉是可谓知人善任使有帝王之略矣其得天下不亦宜乎虽然高帝固善知人为可尚抑所以任使之道则未免持驾御之术以束缚驰骤之盖有无足多者当韩信为治粟都尉萧何数言其奇而高帝故不用殆欲激之使亡尔既亡而追得之则信以为必死矣返遽拜之为大将使其以任遇太重为过望效死以酬恩不复叛而信遂为汉遇我厚也此在其术中而不知者也郦食其为汉谋挠楚欲立六国後高帝非不知六国後不可立也而以问良是特以尝其心焉耳盖良始惟为韩报仇又尝说项梁立韩诸公子横成君成为王而已为韩司徒而又及自J中去汉而归韩高帝恐良终为韩不为汉故因疑其谋以尝良岂果不知六国後不当立哉而子房固且力陈其难以为不可此又在其术中而不知者也萧何与高帝同起事膺专任守关中汉廷诸臣功无与比盛高帝恐其日自骄以取祸故遣卒为卫又系之廷尉以抑折之使自谨守以保令终非诚疑何也设诚疑之则已以待韩彭者待之矣而何至自A以求免此又在其术中而不知者也嗟乎三子者皆人杰然役於高帝术中而皆不知而高帝既知三子之为人杰矣乃徒以术御之不复知有忠信之为道君臣之际其不俱可惜哉且吾闻之舜之於十二牧武王之於十臣其君臣之相与无非忠信之道焉上以诚求下下以诚事上元首股肱视同一体乌有所谓相持之术哉呜呼此古帝王之所以为盛也高帝非不得天下也然其君臣之际如此其不有於古帝王也夫
高帝六年叔孙通徵鲁诸生起朝仪鲁两生不肯行曰今天下初定死者未葬伤者未起又欲起礼乐礼乐所由起积德百年而後可兴也君子曰两生之所谓礼乐非礼乐也彼以为礼乐矣而吾谓非礼乐何哉彼徒知其文而非其本之谓也记曰礼者天地之别也乐者天地之和也天高地下万物散殊而礼制行矣流而不息合同而化而乐兴焉又曰大礼与天地同节大乐与天地同和孔子之论以为礼云礼云玉帛云乎哉乐云乐
<集部,别集类,明洪武至崇祯,王忠文集,卷十八>云钟鼓云乎哉孟子之论先之以仁义而曰礼之实节文斯二者是也乐之实乐斯二者是也此礼乐之谓也夫礼乐不可斯须去身者也圣贤之治身即其所以治天下国家者也以其不可斯须废者而必俟乎百年亦何其迂之甚也是故无本不立无文不行其可损益因革者文也故忠变为质质变而文继文者不能保其不变也夏变而CC变而武继武者或不能保其不变也此皆文之谓也至论其本则古今一而已矣孔子所谓百世可知者也吾故曰两生之所谓礼乐非礼乐也礼乐之文而非其本之谓也自两生创是说而汉儒悉宗之终汉之世礼乐之说纷如而其大⒃蛘朔也服色也辟雍也井田也封建也雅乐也是皆帝王经制之具而扫灭於暴秦者有王者作固当修而明之然汉之贤君莫如孝文汉兴至是已及百年礼乐之兴维其时矣而贾生请改正朔易服色定官名兴礼乐则谦让以为未遑惟以德化民故海内安宁烟火万里成康以後称治者莫加焉至武帝而改正朔矣议明堂矣至成帝议立辟雍未作而王莽作之矣至哀帝而诏定雅乐罢淫声矣此三君者其於致治何如也自汉以来千数百年之间有为之君臣於斯数者未尝不讲明之其说易通而易行者正朔服色也言人人殊而或行或不及行者明堂辟雍雅乐也其说虽多而终不可行者封建井田也夫其可行者因之不可行者革之而皆足以为一代之治则其为礼乐之文而非其本也明矣礼乐之文无与於治道也明矣盖高祖以马上得天下而轻诗书叔孙通鄙儒也因拔剑击柱之事将肃朝仪以止乃进儒者可与守成之说夫肃朝仪以绵蕞从事其事至末也而通以为儒者守成之事两生以为兴礼乐之事嗟乎儒之为儒礼乐之为礼乐止是而已乎至隋文中子讲道河汾谓其徒魏徵房杜曰先辈虽聪明特达然逢明主必愧礼乐及闻江都之变曰道废久矣如有王者出三十年而後礼乐可称也十年平之十年富之十年和之斯成矣其後唐太宗与房杜论兴礼乐曰礼坏乐崩朕甚愍之有志不就古人攸悲时难得而易失朕所以遑遑也徵与房杜皆惭悚而退是数公者可谓兴王之良佐而明於古今之治体矣虽未尝以改法立制自任至论其辅佐之实则房杜之弥缝魏之谏诤皆人臣之所难乌在其礼乐也是故以征伐取天下者莫如汤武汤造邦之初诰其臣下曰无从匪彝无即淫各守尔典以承天休此礼也攸徂之民室家相庆此乐也武下车之初列爵惟五分土惟三建官惟贤位事惟能此礼也大赉於四海而万姓悦服此乐也然则革命不崇朝而礼乐行乎其间亦乌待乎三十年之久乎故吾以谓两生之所谓百年文中子之所谓三十年皆徒论礼乐之文而非达其本者也嗟乎两生不足道也文中子动以圣人自而立论若是几何而不为叔孙通也哉
光武遭汉中衰绍恢前绪征伐四方日不暇给而乃敦尚经术宾延儒雅开广学校修明礼乐继以明章临雍拜老横经问道自公卿大夫至於郡县之吏咸选用经明行修之人是以教立于上俗成於下自三代既亡风俗之美未有若东汉之盛者也君子曰国家风化之成非一人之为一日之积也为之非一人故行之也无弊积之非一日故守之也有素此所以既成而益隆愈久而不替者也周之有天下也始於文武崇道德隆礼义设辟雍泮宫庠序之教陈礼乐弦歌移风之化叙人伦正夫妇天下莫不晓然论孝悌之义笃之行故仁义之道满天下继以成康持盈守成世笃忠厚当其时风俗之隆比屋可封盖垂裕乎八百年之久此岂一人之为一日之积哉成周之後言风化之美者无如东汉矣然非光武躬行於其先明章继志於其後皆敦尚经术修明儒学以为务则其效之所至亦岂能底于盛极乎是故自建武永平以至于建初永元上而朝廷下而乡闾莫不以名节相砥砺而不肯一毫苟且以自诡相师成风翕然无间此其俗习之美虽其比隆於成周可也及乎元兴以後阉竖擅政而小人挟其威福相煽为恶中材顾望不知所为而汉已失其操柄纲纪大坏矣然在位公卿大夫有若袁安杨震李固杜乔陈蕃李膺之徒皆豪杰特起之士相与发愤同心戮力用公义以扶其危直道正言分别其是非白黑不少回挠至於势有不容而织罗钩党之狱起而其执弥坚其行弥厉志虽不就而其忠则有余天下之士闻其风慕其义者人人感慨奋激如符融郭泰范滂许劭之流咸立私论以救其败阙而其甚者至於解印绶弃家族骨肉相勉趋死而不避而且以不得与其死以为耻以故百余年间拥兵专地者虽互相吞噬而犹莫不以尊汉为辞虽以曹操之奸雄擅强大觊非望乃至没身不敢废汉以自立岂不以名义有在知所畏避而自抑乎呜呼尚论两汉之习者西汉必曰经术东汉必曰名节抑岂知经术者固名节之本而名节之为效其有系於国家天下为尤重如是夫程子之言曰後汉名节成於风俗非自得也然一变之则可以至道矣司马公之言曰教化国家之急务风俗天下之大事惟明智之君子深识长虑然後知其为益之大而收效之远也至哉言乎其政治之龟监乎
曹操权势日隆董昭言宜进爵加九锡以彰殊勋荀以为曹公本兴义兵以匡朝宁国秉忠贞之诚守退让之实君子爱人以德不宜如此操由是不悦及击孙权请劳军因辄留以侍中光禄大夫持节参丞相军事以病留寿春饮药而卒君子曰篡逆之人将欲夺人之国家必择正人贤士人望所属而意与已忤者从而中伤之惟恐人之不成其志而其恶之不遂也曹操之杀荀文若是已夫文若饮药而死盖自杀也而谓操杀之何哉盖文若虽自杀而致其自杀者操也虽谓操杀之可也呜呼君子不幸而处国家乱亡之际而欲自立於其间适足以杀其身而已尔虽欲明哲保身有不可得若文若者亦何其不幸也且文若可不谓正人贤士者欤当汉之乱豪杰并起文若以为曹操者庶几可以图大事定国家故从而佐之凡其与操谋所谓大顺大略大德者大抵皆匡朝宁国之事岂尝与谋x汉哉而不知曹操者天下之奸雄怀其鬼蜮之智虽外示恭逊而x汉乃其本心彼董昭逆知其本心者也九锡之谋有以中其心之所欲矣文若虽贤而智不足顾谓曹公秉忠贞而守退让君子爱人以德不宜如此不亦有忤其心乎智不足而节有余不杀其身不止矣操见平时文若所与言未尝逢其志及图九锡而又忤其志使文若而在将已之志不得终成其杀之也固其所矣是故文若死操之恶遂成明年而九锡加及孙权称臣称述天命而操以为天命在吾吾为周文王矣操死子丕遂x位而且以舜禹自居矣呜呼世岂有是等文王舜禹也哉朱温将x唐欲以优人张廷范为太常卿裴枢持其事枢等朝廷宿望温以为小事犹不已从必不肯听已取天下故肆其诛锄白马之枢等无遗类矣曹操之x汉朱温之x唐其恶一也操之杀荀温之杀裴枢何其所为之相类耶吾是以知x逆之人欲夺人之国家者必择正人贤士而中伤之惟恐人之不成其志而其恶之不得遂也呜呼以操久蓄无君之心加有大功於天下其移汉祚不啻如反掌文若纵忤已其力岂足以沮操当是时国之后戚朝之忠良杀戮略尽留一文若夫亦何害而操曾不能少容焉文若则死矣而不知x位之司马懿已其後而不察也害能加於其所易制而明不足以料其所难图乌在曹操之为智哉懿既制魏国命子师及昭并秉重权而昭子炎遂以代魏当其时王凌以寿春欲讨懿而不克文钦毋邱俭以淮南欲诛师而不遂诸葛诞又欲以寿春诛昭而不成巨奸之锋夫人将啮之然人知司马氏专魏而不知养成其恶者由操之不智也故夫司马氏於魏犹曹氏之於汉而已耳孟子曰不仁而得国者有之矣未有不仁而得天下者也又曰出乎尔者反乎尔者也有天下者盍亦鉴观之乎
唐太宗有天下贞观之间天下大治外薄岭海户门不闭行不V粮米斗三钱岁断死狱仅二十有九蛮夷君长咸袭衣冠带刀宿卫太宗叹曰此魏徵劝我行仁义既效矣惜不令封德彝见之或曰太宗乌在其为仁义也太宗之为君大抵仁不胜其武义不胜其利者也当其以英武之姿而举义师於弱冠之始一战而定东都再战而下河北以至取江陵举黎阳攘t盗如振槁拉朽其有天下如运诸掌视成汤之拯民似矣而阳尊隋以为名则何异晋文河阳之尊周北擒颉利西灭高昌以及破吐谷浑降薛延陀衣冠其人县郡其地视武王之通道似矣而高丽之征Ю隙不厌则不及齐桓召陵之伐楚太宗之用武果三王之义乎囚至五覆罪至三讯视古人听狱之辞则审矣而张古之死则未免於滥杀除断趾之法去鞭背之刑视古人肉刑之制则轻矣而李君羡之诛则未免於淫刑太宗之用刑果三王之仁乎盖其好大喜功志慕高远而学问之道有未充故其设施制度纲纪虽有足观而平生所为类皆假仁义以济其功利之私乌在其为仁义也君子曰三代而下贤圣之君无如太宗矣而顾犹不足焉春秋责备之意其毋乃已甚乎夫论仁义之本太宗虽若有愧论仁义之功太宗不可谓不盛也孟子曰尧舜性之也汤武身之也五霸假之也然则太宗虽未可以性之许之而亦岂可以假之议之哉不然仁义之效大矣太宗行之何其易致而速成如是也盖仁义之於天下如饥渴之於饮食人情之所同欲也其所以同欲由人心之所同有也况当天下大乱之余斯民新脱迹於水火绥之以仁抚之以义尤易为力故其行之数岁粟米之贱斗至数钱居者有余蓄行者有余资人人自厚几至刑措天下翕然而从化如影响之从形声有不期然而然者此其为效易致而速成曾不待乎必世百年之久不谓之盛可乎太宗之所以致是者非其身之而孰致之乎使太宗行之以无倦虽至於由仁义行可也而谓其徒行仁义可乎而况谓其假仁义不亦过乎且自唐虞之治五百余年而有汤之治自汤之治五百余年而有文武之治文武以後千有余年而始有太宗之为君其治天下之迦绱巳欢犹以其所未至而责备之不得与先王并是则文武之前率五百余年而遇一治世文武之後千有余年而犹未遇愿治之君也是不亦责人终无已乎呜呼唐有天下更十八君三百年其间蜀道关陕奉天之幸唐之几亡者数矣而天下终复为唐焉是则太宗仁义之效益不可诬而行仁义之功果何负於太宗哉
魏徵尝言於唐太宗曰愿陛下俾臣为良臣无俾臣为忠臣也君子曰人臣委质以事君其义一也而以为有良臣忠臣之异者则以其君有道无道其不同焉耳人君有道人臣直道以事之而得明哲以保身故谓之良臣君臣之名两全而无失此处君臣之常者也人君无道人臣不容於直道而杀身以殉之故谓之忠臣君臣之名两败而不全此处君臣之变者也是故有禹汤文武之为君则V陶伊尹周召之流因而为良臣有夏桀殷纣之为君则龙逢比干之流因而为忠臣呜呼使其君为桀纣而已为龙逢比干之为此岂人臣之所愿乎宜乎魏徵拳拳焉以为太宗告也且三代而下受谏如太宗之为君尽谏如魏徵之为臣可谓各极其志无乎君明臣良者矣而徵犹为是言何哉呜呼此政徵之所为善谏者也徵之意以谓君有道则臣得为良臣君无道则臣必为忠臣愿陛下为有道无为无道苟为无道则臣将必为忠臣矣是殆欲绳其君使不得为无道云尔不然则忠良虽异称要皆美名而徵亦何择焉盖徵非为其身谋实为其君计藉令其君以无道见丑於天下後世而已独以忠节闻孰与君都显号臣荷美名而臣主之善两立也抑徵之为是言盖亦深知太宗之足以为有道矣苟太宗果不足与为有道也则与龙逢比干游於地下徵其宁有贬哉幸而太宗力致贞观之治而终为有道之君虽徵之所以谏之者非一端安知非忠臣良臣之论有以启之也虽然良臣未始不为忠而忠臣未有不为良者也徵之此言抑有所矫而言之世有庸回之臣韦脂塞默惟以持禄固位为务者将必坐视其君之昏愚暴戾而无所匡救因据魏徵良臣之言以为解卒致臣主有两败之祸呜呼此又徵之罪人也哉
儒解
有用之谓儒世之论者顾皆谓儒为无用何也曰非论者之过也彼所谓无用诚无用者也而吾所谓有用者则非彼之所谓无用矣夫周公孔子儒者也周公之道尝用於天下矣孔子虽不得其位而其道即周公之道天下之所用也其为道也自格物致知以至於治国平天下内外无二致也自本诸身以至於徵诸庶民建诸三王本末皆一贯也小之则云为於日用事物之间大之则可以位天地育万物也斯道也周公孔子之所为儒者也周公孔子远矣其遗言固载於六经凡帝王经世之略圣贤传心之要粲然具在後世儒者之所取法也不法周公孔子不足谓为儒儒而法周公孔子矣其不可谓为有用乎噫斯吾之所谓儒也其果世之所谓无用者乎且世之所谓无用者我知之矣缝掖其衣高视而阔步其为业也惚涎第而已耳缀缉辞章而已耳问之天下国家之务则曰我儒者非所习也使之涉事而遇变则曰我儒者非所能也嗟乎儒者之道其果尽於训诂辞章而已乎此其为儒也其为世所诋訾而蒙迂阔之讥也固宜谓之为无用固诚无用矣而又何怪焉姑孰潘君章甫儒之有用者也自为右史即以嘉言谠论上简主知历佥湖广浙东宪所至赫赫有政誉用是入中书为参议遂拜江西按察使夫陪钧轴总宪度国家之任莫重焉而君则迭任之此其为有用夫人之所知也抑余之所知固有大於是者周公孔子之道吾将望之儒者之渴几赖以暴白於天下宁如今日所见而已乎虽然有用之用难矣而无用之用亦不易也若余者盖业於无用之用流於迂阔不能以自返者也君盍有以教我乎哉余尝执笔继君後知之也深故於其行解儒以为赠
书闽中死事
呜呼元末天下乱大都小邑弃君叛父而卖降者何其\也於是纲常几疽尤黄浼湟越谝遄约者亦时时有焉岂天衷民ス滩豢摄耶岁戊申国兵取闽以步骑由杉关捣邵武遂克建宁以舟师由海道破福州遂取汀剑而兴化漳泉皆望风纳E闽八州不两月悉平当是时大小守吏亡虑数千百而能死者仅得两人焉曰拜特穆尔曰德`默色此两人者从习於仕宦未必明乎圣贤道德之教及其从容就义虽古烈丈夫何以加焉故特采其事着于篇
拜特穆尔者字君寿蒙古人也历仕素着廉能名至正中以选为福建行中书省左右司郎中行省治福州我师至城下城将陷引其妻妾五人上楼上慷慨谓之曰丈夫死国妇人死夫义也今城不守吾且死若等能吾从乎皆泣谢曰无他志也有死而已即皆引绳自缢死有十岁女度其不能自杀呼诣佛龛前绐之曰汝稽颡拜佛可保爹娘无恙也甫拜挈米囊压其背囊米重女即死囊下独念宗嗣不可~而有男始三岁命乳媪抱匿旁近民居中仍俾}金银自随谓之曰万一事不测以此赎性命或可全也未几兵入城乃引镫然屋四围窗有顷火四面发遂焚死
德`默色者字子初回回人也性刚狠敏於吏事事母孝年四十犹不仕曰吾不忍舍吾母也由宿卫用年劳授行宣政院崇教三迁为漳州路达噜噶齐居官三年民安之时陈有定据闽中诸郡甲兵钱谷之政用其私人总制之朝廷命官皆不得有所与王师比及境总制者即以城纳降势已不可为仰天叹曰吾不才不数年致位三品国恩厚矣无可以报国恩者惟有死耳居无何吏报新朝招谕使者至礼当出城迓从容语吏曰尔第往吾行出矣乃被公服诣厅事北面再拜毕取印斫其文又取手版书曰大元臣子置案上据其坐以坐即引佩刀喉中断喉以死既死手执刀按膝坐俨然如生时郡民相聚哭庭下a其圃岢嵌门
呜呼昔宋季李芾守潭州有元阿尔哈雅之师至潭州陷芾举室杀身自焚死赵卯发守池州巴延军南下郡佐举城降卯发与其妻同缢死死节之烈近世罕与为比者去今百年人称道之历历如前日事抑岂特百年间人称道之不置虽亘万世不泯可也呜呼以余观此两人视芾卯发何焉
说舟
盍试观於舟乎舟楫之利以济不通无小大均也然而其大小之异器则其所载者异量而所施者异宜矣今夫一仞之桅五尺之楫揉版之为舷揭竿之为橹其浮也摇摇然其游也枵枵然其所载也钧石而已耳其所施也浅溪溢涧而已耳若是者谓之非舟焉不可也若夫豫章以为橹F楠以为徂徕之松以为新甫之柏以为舵其高十丈其广十筵其行也山移其止也云立吴之米蜀之盐广闽夷蛮之琛货万斛之重百产之夥无乎不任载也长河大江重湖钜海危涛复浪之中蛟龙鼋鼍天吴罔象之所出没顺长风逆洪涨鼓而驾之一息千里矣是亦舟耳与向之所云者其毋乃不同乎故曰舟无大小皆可以济不通也然而有大小焉则其为用不可同日语矣嗟乎人之才也亦然才无大小皆足以为用也故其大者则用天下国家而小者则为天下国家之用夫其用天下国家也犹舟之於吴米蜀盐广闽蛮夷之琛货无所不容而济乎长河大江重湖钜海者也其为天下国家之用者犹舟之所容仅钧石而行乎浅溪溢涧者也其所载也异量所施之异宜将不犹大小之异器乎丹阳滕君才弘学博而器宏尤工为文辞受知於君相也久乃自布衣入为起居注居半岁擢佥湖广宪司事越二年上知其才之可以用於大也遂拜为宪使仍往治湖广盖向柄任矣书曰若济巨川用汝作舟楫士大夫莫不以是期之余与君有交承之谊於其行送之江之浒因说舟以为赠
S说二首
蜈蚣与鸡不相类也而其最甚鸡见蜈蚣必殄而噬之人被蜈蚣螫者涂以鸡涎痛随愈然鸡死蜈蚣辄入其腹苤不置蚊与不同t也而其怨尤深被蚊嘬无不毙而人欲辟蚊者粉甲骨k之蚊闻其臭率皆避去即不避无能生存者夫蠢蠢之物有知而无识者也蜈蚣见殄於鸡鸡虽死矣必复其於既死见毙於蚊蚊固生也犹报其怨使不能生物性之烈有如此呜呼人有识矣操害人之心而不顾人之怨於己亦何其不善自恕也哉
o之为物毛善刺人能跳入虎耳虎或噬之o皮顽不能死则穴虎腹以出而其性恶鹊见鹊便自仰腹受啄乌贼之为物无有皮介每暴於水上状若已死人取之易甚而其性好乌乌有下啄则卷而食之呜呼o与乌贼其形相万也其好恶不相侔也o狞然而可畏乌贼块然而可狎狞然可畏者宜能害鹊而反受害於鹊块然可狎者宜不可害乌而卒致害於乌此其理诚有不可解者然则人固有狞然而恶人者其可畏块然而好人者其可狎耶
王忠文集卷十八

[book_title]卷十九
<集部,别集类,明洪武至崇祯,王忠文集>
钦定四库全书
王忠文集卷十九
明　王B　撰
杂着
急就章【并序】
急就章小学之流也汉元帝时黄门令史游始为之初秦李斯等作苍颉爰历博学等篇而汉兴以来徒隶之字是用字学日以不正游乃取其篇中正字类而韵之为三十二章东汉杜度张芝善法用以写此章号章草世遂谓草书起於游而不知游所用者本正字也其学至唐犹传盖所传者读而其体则无传矣宋大儒庐陵欧阳公及四明王应麟复以州名姓氏为之则皆弃其体而用其读者然今之习其读者固亦鲜也余治经之暇偶取禹贡诗周官山川草木鸟兽六官之名为三篇以示诸子姓殆犹续古小学之遗意非敢为博雅君子道也
禹贡山川名急就章
浑沌既判二气分清升为乾浊为坤凝而结者山岳安其融而液江河奔错峙S流互以陈井列布莽芸芸洚水滔天未得平下民昏垫汨且泯蛇龙猛兽况害人帝命神禹奠斯民随山导川木是X躬乘四载劬厥身九山九川各定名九州区别乃可遵冀兖青徐扬豫荆梁雍俱以山川均乃若仑穹窿实号山宗支为两条介于土中衡南华西恒北岱东是谓四岳各镇厥封大别大商岳太行【叶音洪】粤大粤太以言其崇终南西倾内方外方【叶音风】或复称阳名以方从王屋筅５字析城【神融切】及乎碣石名以状同雷首壶口陪尾名以躬鸟鼠熊羽龙门名以禽【渠容切】名从山者峄岍筢捍硬菽菊呔２塘嗤┤舴蛉危合黎敷浅原积石朱圉物蒙其名既不一其处孰能穷又若海为钜物百川攸归江河淮济四渎并酾济~而漳续亦自Q海涯W汶漯I泗沂汉沔潜沱洚潍淄62渭沣澧漾漆沮荥洛e涧沧浪滩ê手流皆顺施雷夏恒卫孟津伊大野云梦桓和夷彭蠡震泽汇以z休屠之涿野亦既陂黑水弱水西导之若夫覆f马颊徒骇太史【叶音思】简洁鬲津h盘胡苏厥为九河故道莫稽沅元渐辰叙酉澧并湘资厥名为九江洞庭於斯岷蠹霸フ侣淞东江湄厥为三江名传闻各异辞维禹九年功既成九土?绩V以宁六府孔修三壤贞五服远迩赋重轻万国封建土姓明声教所暨罔弗承东渐西被朔南臻庸锡玄圭告虞廷洛龟呈书献瑞徵厥功盛矣不可形万世永赖天地并
诗草木鸟兽名急就章
天地两间糅t物有万其⒏承沃守史址汕奔岸植名殊实异不可诘要繇一气所从出其初勾萌始甲拆苗生条抽根干立春生秋成自华实Q飞p行蠢动息其生变幻胎卵湿含灵肖翘纷缡人咏歌亦偶及散指⒓在篇什今可揽者不百一有若荇葛芹藻]苡蘩葑菲薇蕨茆蒲苹萧蓼堇荼苦荠蓝茨茅葭I苌苇萑?艾茹芦芩菅_莠蓬苕莪芑兰蓍要苴苹蔚菜芦蒿茑萝芄菽葵荏韭郁谖卷耳唐台刍v全红即游龙二名兼芍药菡萏荷舜丹笋麻匏瓠瓜瓞黍稷稻谷粒且坚ayc`粱粟来牟稂稗存又若松柏棠棣杜枢椅桐杞梓桑榆桧檀栲p柞梧朴朴Ъ栎樗柳杨榛漆枸K椭蹊虺扶苏桃李梅栗枣木瓜【叶音姑】v竹猗猗亦其徒又若凤凰雎鸠鹊燕K鸿雁O鹭鸳鸯【叶音英】鹳鹤鸾鹄鹈并Is雄雉牝鸡鸣鸱{OVx脊令晨风鹑雀鸢隼鹰玄白黄鸟黑乌生交交桑扈及苍庚又若麟趾驺虞鹿~【叶音夭】豕^qbq羔铺厣牺牛羊庖赐谬犬狐狸猱熊罴貔豹狼虎象兕豺貉}鼠猫我马维驹驷骖骐马m驳骆驷骥{骊骓yHh乘黄皇C它若螽斯[X青苍蝇蟋蟀蜉蝣蜩{虺蛇蜴蜮蟊贼成蜂螫与蚕善恶明伊威蜾I及螟蛉熠d粤宵行莎鸡即是促织名鲂鳏r鲤鳟鲦l鲨og鲔鱼是徵鳖亦其属龟最灵龙之龙亦可形所贵君子能多识一物不知耻不格古今异称方言隔传闻之F须考核後来离骚歌草木【叶音】尔雅虫鱼疏尤悉维兹纤琐难具述略叙其目资翰墨
周官官名急就章
维王受命宅中建国辨方正位设官分职乃制六官以为民极六官之属三百六十位列崇痹事别缓急大纲小纪防范周密猥冗纤琐莫不毕集天官冢宰其属则大宰小宰宫正宫伯庖亨饔膳甸兽60酒浆凌笾醯醢盐腊掌舍阍寺掌次幂幕丝皮币夏采职岁缝染裘屦书服追会医分疡食府列玉大内府外府内竖内臣内宰职内九嫔世妇女祝史御地官司徒其属则师保州县族党闾比乡遂里邻鄙旅市廛胥土均门关稍委封牧鼓舞充牛载羽士训诵训山虞泽虞川泉林草稻稼葛荼节迹j角炭蜃舂?仓廪j囿禄舍遗春官宗伯其属则典瑞典命司尊司筵郁鬯鸡龟□卜占庸器车服瞽蒙司干磬钟笙ni龠旄常乐梦师胥了职丧冢墓祧祀诅祝保章巫肆典路LV冯相天府世妇诸史诸宗夏官司马其属则司马虎贲罗畜鸟羊戈盾弓矢环弁甲兵旅隶节服挈壶射相C固围圉川山匡掸缮校戎驭仆量牧险候田道右胄〕妓臼啃∽又胺交撤酵练胶戏窖捣叫畏角锕偎究芷涫粼蛎嗽济裥滔缢煜囟简寮μ趵锹貉闽夷夫人蔟蜡氏象胥司@赤┫蚊兑奥萍柞翦讶雍B交仪刺金货贿庶庭修闾禁暴杀戮囚圜伊]冥客察宪寤家方壶朝都等士行人大夫冬官司空其属则车c轮舆弓函筑雕裘?庐匠韦r冶陶钟磬凫鲍?梓桃玉之类考工所条粤肇繇唐虞爰建九官厥职若简\务并兼迨兹成周而六官乃全纲举目张其亦已繁然姬公所制真圣作焉後有王者苟志古先关雎麟趾治化既臻举而行之不粲然可观何嬴秦而下私意是专事不师古官制驳然幸典册所载遗迹班班叙次梗概用r後贤
演连珠【并序】
连珠之体贵乎辞丽而言约不指说事情必假谕以Q其行使览者微悟合古诗讽兴之义以其易G而可悦历历如贯珠故谓之连珠也汉章之世班固贾逵傅毅三子者受诏始作然其文後世鲜传焉B读文选尝喜陆机所作演连珠因拟其体为五十首虽讽兴之义窃或庶几而辞不能丽言不能约有於作者多矣h之于左以备览云王B序
臣闻圆穹象列宿昭符北辰天枢至尊而不动中宫天极泰乙之常居是以人君居正所以建皇极王者宅中所以恢帝图
臣闻腾蛇游雾应龙凌云蛇则何威雾以济其威龙则何神云以显其神是以人君所托者权之盛人君所乘者位之尊桀为天子因能乱天下尧为匹夫不能治三人
臣闻人之於物最为含灵圣之於人尤称拔萃是以阳至妙而圣人之能运阳天地至大而圣人之力位天地道有隆污惟圣人易污而为隆世有治乱惟圣人反乱而为治
臣闻圣不自圣学焉是资说命肇逊敏之告周颂载缉熙之辞是以广厦细匾文儒而共讲左图右史舍古训其奚师
臣闻制器者兢兢业业用讫于有成奉器者洞洞属属乃保其无虞是以天下大器不易于图祖宗经营百年而不足子孙蛊坏一日而有余
臣闻臣有尽言必因君之善听君将致理必赖臣之忠告盖下之於上所要则微上之於下所求宜笃是以尧问衢室侧陋之谋是咨舜访总章刍荛之语俱h大禹一馈而十起周公一沐而三握
臣闻以寡就\察有不偏以广就约知无不真何则一人以二目视一国一国以万目视一人【阙】
御t下者无微不亲
臣闻赤子无他欲而必遂其所有欲赤子有不言而必会其所无言是以圣人之宰万民务在通其志圣人之制万物贵乎全其天
臣闻上天至公四序以成秋霜肃杀而木不怨落春风长养而草不谢荣是以圣王御世使民不矜涵之以德义不知其为惠遒之以法律不知其为刑
臣闻事以顺为便物以适为安为赐者非负之而升木为鱼德者非挈之而入渊是以夏蠲冬繇民不以为怨春贷秋赋民常以为恩
臣闻网以纲为总服以领为尊纲举而目自张领振而裔乃循是以道者政之领圣人修道不修政吏者民之纲圣人治吏不治民
臣闻天道默运寒暑调而人不知天象昭Ь拔趁鞫人易G是以一人之术教化出於朝廷一代之法宪令着于官府术以潜斡民靡察其由法以显施民莫u其度
臣闻调弓者必弛张其弦鼓瑟者必推移其柱是以因时制宜将以通於俗观变立法不徒泥於古三王殊事名施於後世五帝异道德覆於天下
臣闻竹律九寸可以推七十二候之气运玉衡八尺可以验九千万里之天行是以人君致治之具甚约天下归化之效孔宏何则十世百世之理万世之理万人千人之情一人之情
臣闻琴非弦不鸣t徽具而弦调车非毂不行众辐凑而毂备是以圣明之代贤才毕试人君无聪明ㄌ煜轮智为聪明人君无威势乘天下之能为威势
臣闻句粤之镞以精金用为则何择於槁朴蜚景之威夺白日用以l获则何异於劂刃是以量材受任则大小得宜度德官人则圣贤无隐
臣闻君人之职用相为先宰相之任惟贤是举是以傅岩求说徒凭梦象之符莘野聘伊不假官资之序臣闻人材显晦关世盛衰故叔末之弃置乃兴王之倚毗是以十乱造周本出商家之旧三杰辅汉实由秦世之遗
臣闻孔席不墨突不黔岂忘己以徇物宁枉尺而直寻是以德周乎万物者中庸之道道济乎天下者圣贤之心臣闻出处异致用舍殊方裕於己者及物之心弘洁其身者为我之道长是以孔孟忧时冀尊王而辅帝巢由傲世甘薄帝而轻王
臣闻翠以羽自残龟以智自害丹以含色而肌磨石以抱玉而质碎自f厥美者物之愚自贻伊患者物之昧是以节韬光智士所以密其外缮【阙】　　哲人所以定其内惟内外之既完故始终之无悔
臣闻神龙游于九渊以有欲而见扰威凤生於丹穴以无求而莫致是以高世之士超然远逝等宝玉如土苴齐冠冕於羁累上卿千乘鲁连却而弗顾弘璧十朋亢仓睨而不视
臣闻石韫玉而山润川沈珠而渊媚是以处士隐晋鄙人皆善良德人居商岩物无妖厉
臣闻以色物毛泽买马而不论其足力则厩无~地以大小径广售玉而不论其质美则箧无连城是以以德求士致士之实恳圆湃∈康檬恐虚名
臣闻尺有所短寸有所长攻其短则天下无全才h其长则人才皆大方是以萧曹斗筲英布刑墨其质本可都将相伯夷蹈义杨朱履善其能不足位公卿
臣闻直道而事人者不嫌於去就尽忠而爱主者不易於生死是以展禽三黜而无怨史鱼尸谏而忘毁臣闻易重咸恒诗首关雎教者天伦之模范内治者王化之权舆是以周家致理太姒之德既盛汉室构乱吕氏之行元污
臣闻以静为体而必动以赞乎阳坤以顺为用而必谦以承乎乾是以佩玉晏鸣诗陈周后之戒辇车辞载史述汉姬之贤
臣闻女德无极妇怨无终冶容者乱之媒尤物者祸之宗是以徵舒宣淫而陈国亡妲已肆悦而殷祚崩臣闻妇女之贤或由性禀忠义所激初非势驱是以周嫠不恤纬而忧王室之弱莒妇自投纺而复丈夫之臣闻晏坎还财鬓馆挡煌室淑之长者慝之消邪之伸者正之诎是以有诚无伪天性之常理去恶存善圣人之至术
臣闻道贵朴素实悖时好时尚文华已离道真是以天之小人人之君子人之君子天之小人
臣闻君子无幸而有不幸小人有幸而无不幸是以福善祸淫者天道之常好善疾恶者民ブ秉
臣闻天地之运有始而无终阳之变有消而无~是以严寒杀节墙根之草已生虐暑薰天井底之泉犹冽臣闻力不久盛势无长雄月方满而遂缺雪乍积而已融是以履崇贵者持之以恒则可保居溢富者守之以虚则能终
臣闻百夫操弓而逐一兔兔无不毙万人弯弧以向一鹄鹄无不伤是以人心至微\欲并戕防欲如御寇收心如括囊欲弭而心有养心存而欲自亡
臣闻烟生於火而烟郁火瓿鲮端而甑浪烟微则火盛赉则水逝是以才命於气而才者气之违情出於性而情者性之蔽气以才成而後充性由情静而斯遂
臣闻物有可悦情所同好然而糟糠不饱者宁慕乎粱肉短褐不完者岂思乎文绣是以惠在周人之偏急欲不资人之兼乐
臣闻法以伸情法或为情而诎理以明事理或因事而晦是以舜虽为君无以处其弟孔虽将圣未尝语乎怪臣闻物之明者莫如镜器之断者莫如剑然而剑之为艺专於戮人镜之为术穷於照面是以诚无不鉴乃可以为明智无不决斯足以言断
臣闻智有所遗力有所亏何则一心不可以二用四体不可以八施是以奕秋隶首之精思心在笙鸿而奕算废逢蒙王良之巧艺体屈弓马而射御违
臣闻跛企飞兔顽蛇化神龙其趋殊涂者质之异其归一揆者性之同是以质虽气拘性由学充涂人可以为尧舜鄙夫可以能中庸
臣闻千丈之山基於一篑之土万仞之井起於三寸之坎是以累细行而大行崇积小德而大德显
臣闻良贾不为折而不市良农不为失岁而不耕是以君子於学惕焉靡宁人不已知守之以固世不我用履之以贞
臣闻玄圣既往大道攸分源远而流益漫根B而枝益繁是以八儒三墨\学乖离而无统诸子百氏t言有乱而非真
臣闻物有千变事有万殊执其中而物理可契?其要而事情不渝是以X繁削乱乃探乎学本统宗会元斯诣乎道初
臣闻百圣之旨宗乎道德六籍之学本乎仁义是以Q而尧舜以成化而致治穷而孔孟以立教而世名实贯於古今体用同於天地
臣闻天地分而生礼阳合而兴乐大礼本於序以万⑽节文大乐主於和以万窍为龠是以玉帛交错者礼之偏於浮钟铿锵者乐之趋於薄
臣闻云汉昭回日星光辉者天文之宣草木荣华山川峙流者地文之着道虽明矣非文不行事虽实矣非文不具是以经纬两仪黼黻万化帝王之文所以昭宪章羽翼t经藻绘\言贤哲之文所以传竹素
臣闻见礼而知政闻乐而知德是以观世运之隆污视文章为则和平浑厚质实赡验治道之方昌夸浮纤靡诡怪支离察政理之斯
文训
华川王生学文於豫章黄太史公三年而不得其要伥伥焉食而不知其味皇皇焉寝而不安其居望望焉如有求而不获也太史公一日进生而训之曰子之学文有年于兹志则勤矣吾闻天地之间有至文焉子岂尝知之乎夫云汉昭回日星宣朗烟霞卷舒风霆鼓荡者天文之所以畅山岳错峙江河流行鸟兽蕃衍草木茂荣者地文之所以成天地之文不能以自私诞赋於人人则受之故圣贤者出以及人士相继代作莫不大肆於厥辞盖自孔氏以来兹道大阐家修人励致力於斯其间鞠明究曛疲弊岁月\精竭思耗费简札者纷趋而竞驰孰不欲争裂绮绣斥攀日月高视万物之表雄峙百代之下卓然而有为然而踯躅而不进[c而不振思穷力蹙吞志而没者往往而是而能登名文章之U者其实无几则所谓至文者固夫人所罕知是故文有大体文有要理执其理则可以折衷乎t言?其体则可以裁乎\制然必用之以才主之以气才以为之先驱气以为之内卫推而致之一本於道无杂而无蔽惟能有是则统宗会元出神入天惟其意之所欲言而言之靡不如其意斯其为文之至乎凡吾之说子岂尝知之苟知之其试以语我生曰文之为物贵适时好粲然相接合喜投乐有如正始不完文气遂偏俗尚化迁而排偶之习兴焉四属六比骈谐俪联抽黄对白调朱施`五采相宣八音相便握しv纤U寒暄丰腴x酣眩丽媚妍珠玑溢缄脍炙满篇凡庆函与贺牍咸累幅而叠番王公之门下逮闾阎ヒ晴鹊渫来交际率奉之以周旋又如大雅既远诗歌日变玉台西其流也渐支为词曲争嫩竞艳字分重轻句协长短浮声切响清浊和间羽振宫潜商流徵泛笙簧触手锦绘迷盼风月留连莺花凌乱振妙韵於沈冥托葩辞於清婉性情因之以畅宣光景因之而呈献好会睽离悲叹莫不假是以托情固无间於贵贱也若是者其为文何如太史公曰古语变而四六古声变而词曲文之弊也甚矣请置勿道为言其他生曰命乡选士之法废而科举乃兴以文取士设为范程汉有射策唐有明经复有诗赋逮宋日益增经衍为义而三篇以明赋本於律而八韵以成咸各专其科各精其能其义则意融旨切言粹辞Q枝语蔓引丛论英发}圣秘而立辩斡天机而生说其赋则句链字嬉艉嗽显藻秀春撷花艳晴掇较妍丑於锱铢品抑扬於毫发它若宏辞制举大科别设文法靡不该文格罔弗列又必学称博极才号闳杰乃能攻其业凡习於斯者皆贾勇词j角雄艺闼不厉兵而曰战争夺弧而先拔若工若拙三年是力若胜若劣一日而决及其中文衡入文彀则遂围棘声彻榜金名揭上贤书於天府承洪恩於帝阙乃跻仕乃展遐辙若卿若相鲜不由兹而出矣上以此而求贤士以此而致身文之用世信不可诬也欤太史公曰科举之文趋时好以取世资特干禄营宠之具耳学古之君子耻言之生曰文之古者登诸金石记志颂铭具有成式或钟鼎是勒或琬琰是刻或镌于丽牲悬之碑或在封岳磨之壁莫不炫d崇@焯茂德载丕丕之嘉猷纪赫赫之休绩然皆一笔之力九鼎可扛一字之价千金是直尔其宏奥之思雅健之姿瑰玮之辞|摭马班凌厉蔡陈蹂躏柳韩玉采金声jj煌煌锵锵衮章绣纹炳炳ll缤缤纭纭诡然而蛟龙翔蔚然而虎凤昂翕然而律吕张正音谐□变态类云霆劲气排甲兵沈冥以之而开褰幽s以之而着宣逖远以之而绵延然非儒林宗匠艺营宿将道德为世之模楷名位为国之仪望堂堂焉章章焉擅鸿笔揽魁柄称文章之大家者孰当仁而不让宜其美古昔传信今後照四裔以无伦千载而不朽此其为文也不几於古乎太史公曰文至於是谓之古宜也虽然其为用殆不止是已生曰朝廷之上有巨文焉典谟誓诰制册令诏蔼为王言涣为大号而帝王之制作存焉灏灏噩噩浑浑洋洋棱厉蓬孛挥霍奋扬或温润而精粹或宏伟而秀雄或严肃而简重或衍裕而深长经纬天地橐龠阳黼黻万化BP三光封职则气含雨之润授官则义炳重离之明薪湓蛲滦呛褐华治戎则扬雷之轰肆赦则ё天洞郝睹鞣Ｔ蚴玖异肚锼一字之J沛漏泉於下地一言之感被挟纩於黎蒸朝出九重暮行四方如风动而草偃如山鸣而谷应奋迅乎宇外旁薄乎域中鼓舞乎夷夏陶熔乎帝皇文章之用盖与造化而侔功矣若是何如太史公曰易曰王言如丝其出如纶诗曰辞之辑矣民之协矣辞之绎矣民之莫矣文之为用诚莫盛於此矣姑舍是岂无复有可闻者乎生曰文之难者莫难於史故良史之才古今或无皇道帝德王略霸图运祚兴衰治道隆A将相卿士武烈文谟贤智忠孝凶慝奸谀天文五行地理河渠礼乐兵刑食货赋租选举职官冕服车舆蛮夷戎狄遐方异区恍惚诡变俗怪习殊凡一代之本末皆史乎载故曰史者一代之成书是故事以实之辞以给之法以立之例以律之作史之要必备乎此然非其能足以通古今之体明足以周万事之理智足以究难知之意文足以发难显之义者曾乌得以称良史盖自纪表志传之制马迁创始班固继作纲领昭昭条理凿凿三代而下史才如二子者可谓特起拔出隽伟超卓後之为者世仍代袭率莫外乎其榘E论者以谓迁固之书其与善也隐而彰其惩恶也直而其尊华也简而明其防僭也微而严是皆合乎圣人之旨意而非庸史之敢干及乎范晔陈寿之流则遂肆意妄纂曲笔滥笺暧昧其本旨而义驳以偏破碎其大体而辞以纤况乎晔寿之不若者则又卑陋而无足观矣故史所以明乎治天下之道而为之者亦必天下之才然後胜其任兹其所为难乎太史公曰噫史之为文诚难乎其尽美矣文而为史诚极天下之任矣抑吾闻之文有二有纪事之文有载道之文史者纪事之文於道则未也生曰圣人既没道术为天下裂诸子者出各设户分门立言以为文是故管夷吾氏以霸略为文邓析氏以两可辩说为文老聃氏以秉要执本持谦处卑为文列御寇氏以黄老清净无为为文墨翟氏以贵俭兼爱上贤明鬼非命上同为文公孙龙氏以坚白名实为文庄周氏以通天地之统序万物之性违死生之变为文慎到氏以刑名之学为文申不害氏韩非氏复流於深刻之文尹文氏又合黄老刑名为文鬼谷氏以捭阖为文苏秦氏张仪氏因肆为纵横之文孙武氏吴起氏以军形兵势图国料敌为文荀卿氏扬雄氏则以明先圣之学为文淮南氏则以总统道德仁义而蹈虚守静出入经道为文凡若此者殆不可递数也虽其文人人殊而其於道未始不有明焉譬犹水火相灭亦以相生和敬相反亦以相成易所谓天下一致而百虑同归而殊涂者言本於一揆而已文以载道其此之谓乎太史公曰诸子之文皆以明夫道固也然而各引一端各据一偏未尝窥夫道之大全人奋其私智家尚其私谈支离颇僻驰骋凿穿道之大义益以乖大体益以残矣此固学术之弊而道之所以不传也生曰圣人之文厥有六经易以显阳诗以道性情书以纪政事之实春秋以示赏罚之明礼以谨节文之上下乐以着气运之亏盈凡圣贤传心之要帝王经世之具所以建天衷奠民极立天下之大本成天下之大法者皆於是乎有徵斯盖t圣之渊源九流之权衡百王之宪度万世之绳犹之天焉则昭云汉而魅招遣佳滔级鼓风霆犹之地焉则山岳峙而江河行鸟兽蕃而草木荣故圣人者参天地以为文而六经配天地以为名自书契以来载籍以往悉莫与之京斯其为文不亦可以为载道之称也乎太史公冁然而惊喟然而叹曰尽之矣其蔑有加矣此固载道之器而圣人之至文矣嗟乎世之学者无志乎文则已苟有志焉舍是无以议为矣是故本之诗以求其恒本之易以求其变本之书以求其质本之春秋以求其断本之乐以求其通本之礼以求其辨夫如是则六经之文为我之文而吾之文一本於道矣故曰经者载道之文文之至者也後圣复作其蔑以加之矣今子知及乎此则於文也其进孰御焉特在加之意而已矣生於是再拜谢曰谨受教敢不拳拳服膺是则是恳晕捭梅蜃又训告
辞【并序】
至正戊戌之岁自秋徂冬予挈家避兵县南往来凤林杳溪之间朋友离散又~无书可观心邑c不自聊间因追忆畴昔所闻见者志之於简以其为言乃夫人所同好故名曰辞用以质诸同志者焉
圣人之治天下也仁义礼乐而已矣仁义充其所固有所以治其内也礼乐修其所当为所以治其外也是故内外交治而天下化矣
五伯假仁义仁义不待假也根於人心之固有者夫人有之奚独五伯而假之也谓之假者自其行事而言之比之尧舜汤武固为有间已
五帝异礼三王不同乐此言礼乐之文耳圣人建天地之中以为礼导天地之和以为乐故大礼与天地同节大乐与天地同和此万世之所同也五帝三王岂得有所损益也哉
至诚之道通天人贯古今万理之原百行之根其存不易其运不息不易故有常不息故无疆
道德君子之宝也德其本也道其用也修行所以畜德也立言所以载道也德成矣行不期修而自修道至矣言不期立而自立
千古在前千古在後吾身处其间百年顷刻耳奈何前承千古後千古乎亦曰自致於不朽焉耳矣不朽之道奈何曰太上立德其次立功其次立言
人身甚微细也而至广且大者心也范围天地经纬古今综理人物~酢事变何莫非心思之所致也於是圣贤有心学焉先之以求放心次之以养心终之以尽心是故心学废人之有心者犹无心矣无心则无以宰其身伥伥焉身犹一物耳何名为人哉
人心之灵思而已矣书曰思曰睿睿作圣管子曰思之思之又重思之思之而不通鬼神将通之非鬼神之力也精诚之极也扬子曰神心恍惚经纬万方孔丛子曰心之精神是为圣大学致知格物之功其有出於思之外者乎或曰易言何思何虑何也曰始於思终於无思非无思也不待思也庖丁之解牛轮扁之蘼指春未於思哉
惟至静足以制天下之物惟至虚足以容天下之物静者道之体虚者道之具不能静未有能乘动者也不能虚未有能致实者也不能乘动道无由而用不能致实道无自而立
圣人操天下之利器故能为天下宰绂冕以旌功斧钺以诛罪天下曷有不令者乎失其所操则无能以自致矣羿逢蒙不能枉矢弱弓射远中微造父王良不能弊车不作之马任重而致远
圣人法天而立道春者天之所以生也仁者君之所以爱也夏者天之所以长也德者君之所以养也秋冬者天之所以杀也刑者君之所以罚也此天人之义古今之道也
道之大原出於天万世亡弊弊者道之失也惟其弊也故有偏而不起之处而政有g而不行先王举其偏而正之盖补其弊而已矣
天非人无以为灵人非天无以为生天人其一气乎君非民不能自立民非君不能自一君民其一职乎天人之际至亲且密也人事感於下则天变应於上和气致祥乖气致异致祥则休徵而五福至致异则咎徵而六极生感应之机闲不容发是故善言天者必有徵於人
因能任官则分职治去无用之言则事情得不作无用之器则赋敛省不夺农时不妨民力则百姓富有德者进无德者退则朝廷尊有功者上无功者下则t臣选罚当罪则奸邪止赏当贤则臣下劝此八者为治之本也
圣人不忽细微不侮鳏寡L言无验不必用质言当理不必违逊於志者不必然逆於志者不必否异於人者不必是同於\者不必非辞拙而坑卣卟槐赜扪愿识利重者不必智考之以实惟善所在可以尽天下之心矣
人君欲天下之气之和也在遂t生之性而纳之於仁寿欲人之仁寿在乎立制度修教化制度立则财用省财用省则赋税轻赋税轻则人富矣教化修则争竞息争竞息则刑罚清刑罚清则人安矣既富且安则仁让兴焉寿考至焉而天地和平之气应矣所以害不作休祥荐臻四方}宁万物咸遂也
民有七亡阳不和水旱为灾一亡也县官重责更赋租税二亡也贪吏欺公受取不已三亡也豪强大姓蚕食无厌四亡也繇役苛烦失农桑时五亡也部落团结男女遮六亡也盗贼o掠取民财物七亡也七亡犹可也又有七死焉酷吏欧杀一死也治狱深刻二死也w滥无辜三死也盗贼横发四死也怨雠相残五死也岁恶饥饿六死也时气疾疫七死也有七亡而无一得有七死而无一生欲望国安而刑措诚难也矣
明主者有三惧一曰处尊位而恐不闻其过二曰得意而恐骄三曰闻天下之至言而恐不能行
王者能富万民而不能富一夫能安四海而不能安一户岂其智弗及而力弗逮哉无私故也
取民其犹渔乎罔罟之目四寸则所获皆盈尺之鱼矣其弗获者固得以遂其生也竭泽而求之纤鳞琐G无弗获也而其遗类之存者几希矣
圣人不得已而用刑辅治之具匪刑不惩刑书刑鼎特以示世之章程是故简易者制刑之本矜恤者用刑之情
圣王之制兵用以康不若匡不V而已是故有义兵而无忿兵有应兵而无贪兵
书曰事不师古匪说攸闻帝王为政未有不因乎古者是故春秋大复古重变古书初献六羽大复古也书初税重变古也非古是今秦之所以亡欤
为天下者必先有天下之才而又有天下之器乃足以成天下之功矣才以施之器以容之施之欲无弊容之欲无遗施之周故其业可大容之广故其德可久才各有所用当其用则其才乃见伊尹周公设不用为相而使为百工特百工之一耳何以见其相才乎干将莫邪以之水斩蛟龙陆犀革其芒刃有余利用以割鸡屠狗犹夫刀也骐骥要一日千里不竭蹶而可至顾使局促立仗下其与驽骀奚异哉
董仲舒之言曰人君正心以正朝廷正朝廷以正百官正百官以正万民正万民以正四方四方正远近莫不一於正公孙弘之言曰人主和德於上百姓和合於下故心和则气和气和则形和形和则声和声和则天地之和应美哉乎皆可谓有德者之言矣其人固不可同年而语也然惟君子不以人废言
天理人欲势必相反故循天理则~人欲徇人欲则灭天理然世固有徇人欲而合天理者有~人欲而反天理者齐桓晋文之霸也九合诸侯一匡天下号令列国几於改物无非徇人欲也然其尊王室安中国惩僭窃则循天理矣杨朱墨翟老佛之徒以为我兼爱清净寂灭为教无非~人欲也至於无父无君殄人类为禽兽之归则灭天理矣循天理~人欲惟圣人能之徇人欲灭天理则小人矣霸者异端处二者之间其将盗名而陷於一偏者乎
君子喜闻己之过而恶言人之过闻己之过则其过可得而遂改言人之过乃所以益己之过而已
君子有五耻而不能富贵不与焉行不择义君子耻之言不成文君子耻之学不闻道君子耻之仕不得君君子耻之泽不及民君子耻之
惟大人为能格君心之非君心之非非一端也莫难强如怠心莫难制如j心莫难降如骄心莫难平如怒心莫难抑如忌心莫难开如惑心莫难解如疑心莫难正如偏心故必随其非而格之格之之道攻之以言难为从感之以德易为化故非大人莫之能古之大人伊尹周公是已
一围之木支大厦之倾覆五寸之键制重门之阖辟孰谓倾危之朝一人之力不能以维持之哉
君子之於世仕隐二端而已食人之禄死人之事以身徇国固为难矣若夫依约玩世怀其道而不轻售於人以完其身以乐其真斯尤难也故忘己以为人与独善其身其操虽殊其志於仁则一而已
毋以智术杀身毋以政术杀人毋以业术杀子孙毋以学术杀天下後世天道远人道迩故君子贵於尽人道人心昧天心显故君子蕲於合天心人可欺也天不可欺也心不可欺
人有三不祥曰盈曰矜曰争盈则倾矜则陵争则刑惟盈故矜惟矜故争
财者陷身之色者戕身之斧酒者毒肠之药人能於斯三者致戒焉灾祸其或寡矣
利者害之基福者祸之媒乘除倚伏灼如蓍龟夫惟明炳几先乃能洞其幽烛其微世之饕利溺福入而不出者有不蹈灾而袭危哉
祸患之臻言行之失召之也故君子则谨言慎行也视其足尝若刖视其舌尝若结
山高矣鹰鹫犹以为卑而增巢其上渊深矣鼍犹以为浅而穿穴其下然而卒不免罹於毕弋者何也有身则有害也惟君子藏其器若虚爵禄莫敢为之拘体其道若愚功名莫能为之驱爵禄者灾之隅功名者祸之舆
君子观於水亦可以喻道矣其流而不息似道遍予而无私似德所及者生似仁其流卑下句倨皆循其理似义浅者流行深者不测似智其赴百仞之谷不疑似勇弱而微Q似察受恶不让似包蒙清泠以入鲜洁以出似廉至量必平似正盈不求⑺贫绕渫蛘郾囟似信
玉有六美君子贵之望之温润君子比德焉近之栗理君子比智焉声近徐而闻Q君子比义焉折而不挠阙而不荏君子比勇焉廉而不刿君子比仁焉有瑕必见之於外君子比礼焉
不才之人必自多矣不肖之人必自大矣自多则谓天下举莫如已矣自大则谓已有以胜天下之人矣是以谓自暴自弃虽圣人教之终不可与入尧舜之道矣贤不贤才也遇不遇时也用不用命也有其才而无其时虽以孔子之圣周流天下卒不少遇而获试焉有其时无其命故以唐虞之世而有许由非由之不见用也其受於天者非所当用也
君子平居若无所事也及涉於患难则智愈明气愈平志愈增德愈成道愈凝故曰不遇盘根错节无足以别利器
有心於避祸不若无心而顺命为此言者固云Q矣然必自反无愧自尽无憾乃可安之於命故曰知命者必尽人事然後理足而无慊也人之有生必有死国之有兴必有亡犹物之有成则有坏理之必至者也君子虽知其然至於养身也凡可以久生而缓死者无不用於治国也凡可以存存而救亡者无不为至於无可奈何而後已此之谓知命
易曰困亨贞大人吉无咎夫处困而能亨非大人不能也汤困於吕文王困於h里秦穆公困於テ牖腹困於长勺越勾践困於会稽晋文公困於骊氏孔子困於陈蔡之间皆困而终亨者也困之为道从寒之及暖暖之及寒惟圣贤知之而难言之故曰有言不信
韩愈氏曰为史者不有人祸必有天殃齐太史氏兄弟几尽左丘明失明司马迁刑诛班固庾死陈寿起而又废王隐谤退习凿齿无一足崔浩范晔赤诛魏收夭~宋孝王诛死吴兢亦不能身贵而後有闻此殆有激而言非至论也为史而遇祸偶此数人耳古今为史者宁止是乎至谓孔子作春秋辱於鲁卫陈宋齐楚卒不遇而死此尤不然孔子之不遇非以作春秋故也况春秋之作在於历聘列国之後乎
文本於才才命於气气帅於志志立於学学以基之志以成之文不期工而自工矣苟徒驱之以才驾之以气则才有时而尽气有时而衰文能久而不踬乎
见其礼而知其政闻其乐而知其德岂惟礼乐然哉气运之盛衰俗尚之美恶君子於文章可以验之矣云汉昭回景纬宣着其天之文乎山川流峙草木繁滋其地之文乎经纬天地黼黻万化其圣人之文乎朝廷之文闳而穆郊庙之文肃而简都邑之文丽而壮学校之文博而辨仙释之文奇而邃山林之文逸而峻丘隧之文婉而章
学必有师尊信其师说故易为道师道废学者始骛其私说而道术毕矣断木为棋\革为鞠犹必有师焉况於学道乎
道不可以言传也契之於身悟之於心道之全在我矣身者道之符心者道之储彼以口舌为者窃道之华弃道之真者也
学在力力则无不至性质之驽骀不与焉骐骥千里跛亦千里
学亦多术矣儒墨名法道杂从横权谋之属均之为学而用心异矣是以君子为学莫慎於择术
天不可知也可知者理命不可必也可必者义明於理则合天安於义则尽命
道成而不获於天者命也时至而不用於人者性也命在天性在人在天者不可强而致在人者不可苟而从人之欲为善也由乎一念之烈而已反而求之克而致之盗跖有不可为尧舜者乎
君子所恃者善而已善者福之萃也善由於已福由於天由於天者不可以必得由於己者固可以必为吾知为吾所可为者而已所不可必得者吾安敢以取必哉以吾所可为此吾之所为恃也
善恶之致祸福如景响之应形声也积善在身犹长日加益而人不知积恶在身如烈火销膏而人不见君子观夫祸福之重轻可以验乎善恶之深浅矣是故善无隐而不彰恶无微而不着
福善祸淫天之道也易曰积善之家必有余庆积不善之家必有余殃世亦有为善而蒙祸作恶而受福者矣古语有之猖B而活先人余烈贞良而亡先人余殃义与利两相反君子之交际莫慎於取予非所当取而取之伤廉非所当予而予之伤惠取予之当否视义之何如义利之分其间不能以发
与善人居如入芝兰之室久而不闻其香则与之化矣与恶人居如入鲍鱼之肆久而不闻其臭亦与之化矣君子其慎取友哉
瓴喜恢寒火鼠不知热蓼虫不知苦粪蛆不知臭与生俱化故也人生而性善者也溺於利欲与之俱化而不自知悲夫
交友之道?则慢慢则欺严则惮惮则离惟敬是持则情真而愈宜好久而不衰
\君子之中一小人容焉鲜有不败其成者C蚁仆柱梁蚊{走牛羊小人虽寡为害盖甚钜也故国家之务去小人也如农夫之除稂莠稂莠虽微不得不除者也鹏`之大小各安其分也猿狙之静躁各遂其性也物之不齐者物之情故惟圣人能使物各安其分遂其性而无不得其所
名之为物与福相为乘除与祸相为倚伏名之重者福必减名之显者祸必增故造物之所忌者名君子欲逃焉而不可得者也
古今有乱臣无乱民夫民未有不厌乱而思治者也思治者乱之极厌乱者治之复故易否终必泰十三国风终以?{之诗
春秋於灾异虽微必书二百四十二年之间书日食三十六地震五山崩一彗星三夜常星不见夜中星陨如雨一火灾十四石陨六^退飞多麋有蜮蜚Y鹆来巢皆一昼冥晦雨水昀蠲范实七月霜降草木不死八月杀菽大雨雹雨雪雷电不雨水旱饥m螽螟之类皆悉书之以见天心之仁爱人君甚至也事变失於下则象变见於上故灾异者天之所以谴告人君使之惊惧人君能应之以德则异咎消亡不能应之祸败至矣自非大亡道之世天未尝不欲扶持而安全之也
祥瑞非圣人之所尚景星庆云甘露醴泉华平连理玄黄麟凤龟龙素雉朱乌之类史牒所载不皆出於盛明之世而往往见於衰乱之时鲁以麟弱汉以白雉亡莽以黄犀败唐以甘露乱恶取其为祥也是故休符不于其祥于其仁帝王以不仁而丧亡者有矣乌有无祥瑞而不昌盛者哉
地有是物则天有是象物之至大且多者莫如金木水火土其在天为五星曰岁星曰荧惑曰太白曰镇星曰辰星五星之所犯各以金木水火土为占其占云岁星所在年谷丰穰其对为冲岁乃有殃余星之殃各有指焉盖五星在天为纬星其象为至着故灾祥所系为最重搀抢彗孛句始枉矢蚩尤之旗皆其盈缩之所生也春秋冬夏伏见有时躔舍分度进退有常失其常离其时则为变异得其时居其常是为吉祥易曰天象见吉凶圣人则之五星之谓也
灾异之学汉儒所尚自董仲舒刘向歆父子并推春秋洪范以验阳祸福虽各有所据依而牵合傅会後儒谈之夫政失於此则变见於彼验灾异之变即知政事之失矣而必曰某灾某异为某事之失之所致则既失之拘又失之妄宜其学之不终传也
两汉之士西京尚经术东都尚名节经术之弊流而窒窒则僻僻则迂迂则不可行名节之弊流而激激则矫矫则折折则不可立
江左之习崇尚老庄虚无以为宗旷Q以为务脱略名检表饬风致以清谈相夸诩当世莫不讥其废事也然淝水之役谢安以笑谈却苻坚百万之\清谈其果废事乎
古无朋党之名朋党之名何自而起欤岂夫人实为之抑其人自致之耳汉之朋党其人以德胜唐之朋党其人以才胜以德胜者t而不党之君子也以才胜者同而不和之小人也及宋之朋党则又君子小人迭为胜负矣呜呼朋党之名起国家未有不遂至於危亡者也世代迭更士习各异先汉之经术後汉之名节晋宋之清谈唐之辞章宋之道学一代有一代之所尚政治之美恶运祚之促於是焉系岂偶然哉
天下之势匪强则弱而皆至於亡国周以弱亡秦以强亡势之所趋如水就下虽圣人莫能遏之而预为之也周公之封於鲁也尊尊而亲亲後世遂以弱亡太公之封於齐也举贤而尚功後世遂以强亡周公太公岂智不知其势之必弊哉力弗及也虽然及其弊也使圣人而复出焉则一弛一张所以消息调护之者固必有其道矣
王忠文集卷十九

[book_title]卷二十
<集部,别集类,明洪武至崇祯,王忠文集>
钦定四库全书
王忠文集卷二十
明　王B　撰
杂着
九诵【并序】
余癸卯之岁荐婴祸患哀感并剧情有所不任抚事触物辄形於声盖彷佛乎离骚之作而其情犹巷伯蓼莪之义焉尔先是庚寅之春去国而归戊戌之冬避兵以走中间悲苦之词往往而在合而次第之得九篇取九章惜诵之语题之曰九诵
抚予年之方壮兮翩吾好夫远游匪骛外以矜名兮固龌龊之为羞泛J河以西渡兮憩钱唐之故都即太伯之遗迹兮复宿留乎中吴R大江以北上兮亦徘徊乎梁楚望岱宗之巍巍兮道吾经乎邹鲁至燕云且焉息止兮曰帝京吾所企G河山之宏壮兮望城阙之玮丽君门邃乎穆穆兮严虎豹以守关哀有怀将上诉兮爰沥胆以披肝恐吾君之怠荒兮用纽娱以为玩盈成或废乎持守兮将噬脐而徒叹何九重之阻隔兮乃壅遏乎上闻谓登天犹有阶兮曾此语之不可信抱予怀之邑郁兮潜涕泪之浪浪中情诚乎爱君兮岂予心之可惩瞻魏阙以?徊兮心欲去仍夷犹犬马犹恋主兮盍少忍而迟留卞所献岂非璞兮乃三献而三刖嗟进忠而离尤兮固曷訾乎往哲留三年亦既久兮君终不察予中情书有字且磨灭兮每病哭以拊膺进既不获乎吾君兮惟退修吾初服不吾知其亦已兮敢怨怼而陨获出国门以南迈兮赤子忍离乎慈亲涕泪堕而莫遏兮长矫首乎苍F念吾君本圣明兮初不遗於小物惟先容弗吾道兮固吾之所为讪亦初服之既返兮粤义命之是安_丘壑以长往兮时赓歌乎考盘庶默名而晦节兮期岁晏以无疚┏跣闹耿耿兮恍梦寐以惊惕处畎不忘君兮在古人以皆然讵独善以自足兮固求志之为贤
右远游
仰皇天之亭毒兮粤冒下以至仁纷含灵虽万①獾赋予之实均惟夫人之有生兮独衣冠乎厥身固天衷之能全兮秉至善以粹纯胡有之乃弗保兮\违天以自弃褫神灵为淫?兮窒虚明为芜秽肆恶念之一兴兮若[驰而焱炽错枉直以逆施兮甘遘而遭T抚吾躬以自爱兮宁\人之敢同饬礼均以自卫兮修义矩以为容冀寡过而鲜尤兮惟圣贤之是从吾岂戾\以自异兮庶将蹈夫大中嗟日月不吾与兮年冉冉以如失虽此志之不昧兮宁t行之无轶虑检身以靡逮兮跋前贤而莫及惟夙夜以战兢兮动魄怆而魂怵善非由外铄我兮恶非本内锢孰为善而不成兮孰为恶而不倍氏子之求仁兮盗跖恣睢而强暴较得失於千载兮果孰好而孰恶顾予志之耿介兮孑孑焉不与人同心曾敢蕲乎人知兮予惟天之是谌冀皇天之纯命兮俾予善之获信保贞吉而无咎兮弗颠跻以沈沦苟予志之变常兮予行之或悖夸毗隳乎紊守兮贪婪肆以为害致愆积以自稔兮固获罪而何悔抑岂予所弗敢兮亦神明之弗贷指皇天以为正兮望白日之晶光洞昭昭其在上兮倘鉴予之衷诚誓夫善之必为兮式克全於令名纷外物胡足恤兮庶无忝乎所生
右皇天
夫何世运之推移兮时理乱之靡常承平曾不百年兮遽已失於小康砉干戈其并起兮鼎四海之沸腾哀民生之多艰兮宁性命之可凭氛障以四塞兮妖孽猖獗而F谔煳庳柘蠛纹玖曩怊西炔强纷然而为戾太白千载以昼煜兮荧惑又孛以怒芒抢搀旬始状丑而情悖兮况有旄头与天狼乾象错以П滟夤云逆而成l岂夫时之偶然兮抑所致之有自何杀人以为嬉兮又食人以为甘既剜脑以剔髓兮复刳肠而刺肝白骨积而为山兮流血红而成河家十室而九空兮曾残民之几何人烟萧条亘千里兮日夕起乎悲风良田鞠为蒿莱兮穴狐兔而横纵何t黎之荼毒兮一乃至於斯也非天其孰使然兮\梦梦其莫知也尚天心之悔祸兮愍斯人之遗类矧天道亦既周兮今丧乱且一纪惟乱极则复治兮殆夫数之必然仰苍苍为长恸兮哽咽呜以何言乱曰登彼大坟以望远兮哀世之否丧乱展转兮凤麟长逝枭獍产兮长铩大刀戮人如}兮人类几何悉歼以殄兮城邑丘墟烟火鲜兮哀今之人其孰能免兮瞻仰昊天涕泗泫兮曷保其躯尚力为善兮
右世运
哀吾不及古之人兮胡乃遘兹乱离亦宇宙之云广兮身皇皇其何之念离t而索居兮心窃嗜此幽独空山乎无人兮所友狎乎麋鹿既筑土以环堵兮复诛茆而葺庐咏先王之遗风兮有左琴而右书庶将乐而忘世兮虽三聘不为起何此志不终遂兮遽斯世之屯否干戈蔽乎中野兮纷杀人如刈麻S虎狼以哮呀兮肆攫爪而摇牙嗟窜避之无所兮曾皇恤乎厥居恒声潜而形匿兮骇神丧而魄飞奉二亲之О踪飧刺嵝吾妻子及中夜以q奔兮悼行迈之靡靡欲巢林以恃险兮既蛇虺之螫毒欲航渊而凭深兮又蛟鳄之逞酷康庄返为畏途兮乡邑变为异域临岐路以恸哭兮阻千里於只尺夜九起以黹劫庵缛卜而命龟惧性命之弗保兮心战栗而危疑念吾身之七尺兮中天地以为人承先祖之庥J兮蒙造物之陶甄庶有立於功言兮稍自见於身後虽千载不敢期兮吾宁侪草木以同朽苟溘先乎犬马兮或横罹乎锋镝譬草间之枯萤兮虽有生曾何益负此惧尤忧郁兮况吾不知谋所从时仲冬方凛洌兮号旷野之朔风臧òǘ层生兮雪皓皓以遐积御敝A以为衣兮虽重袭犹夜迢迢而未旦兮矫吾望乎北斗斗杓悬若可揽兮将余哀之欲叩邈漫漫之不可量兮莽芒芒之不可知愁\结愈难解兮情?识不能支步?徊而蜷局兮行旁徨以蹉跎亦生死之不可必兮知天命之谓何
右哀古人
皇纲忽其遂?兮今历载犹莫振昔烟火以万里兮今瓜剖而豆分何吾生之不淑兮乃亨屯而离蹇冀性命之苟全兮庶沈晦以获免将诡姓以遁身兮惧非义之所安不直道以自见兮又曷济乎艰难惟视年之益迈兮急朝夕之甘旨嗟儋石之无储兮将曷具乎v古固有不择禄兮非徒仕以为急粤为贫与为养兮固圣训之可执窃升斗之区区兮缪见推于当今虽簿书之云猥兮吾犹惧夫力之不任居腆以忍耻兮揆初心徒自悔况左牵而右掣兮觉气沮而神愦足蒙羁而莫骋兮翮被铩而莫翔驱泛驾使服蕾饣予杜桃源觞才猷不适乎所用兮\咸以为不然`忠直以为谲兮指迂疏以为奸人心不同如其面兮本夷险之叵测谓人亦与吾心同兮非予之所为惑宜疾之交构兮肆谤之并兴致萋斐成贝锦兮纷巧言其如簧无兄而盗嫂兮娶孤女而挝妇翁世乌有是事兮皆人口之兴戎不疑之盗金兮刘之隐牛惟疑似之不可明兮故ト杷由招何腾谤之孔易兮局致辨之独难\口可以铄金兮吾至今乃知其信然驱吾车於九衢兮突太行以tJ鼓吾屐镀酱ㄙ夥艘缘有出於无妄兮毁有生於求全在贤哲所不免兮吾亦焉敢以为w惟反躬而自责兮有顺兮而无我命不其在天兮固赖此以为恃
右皇纲
处维繁以累旬兮心郁结以惶惧昼彷徨以候晦兮夜展转而Q曙岂不知戛戛之无益兮奈何乎忧来而莫祛浩?泪而靡遏兮类山崩而海潴昔姬文囚h里兮宣尼削迹於陈域揭中天之日月兮浮云孰为之掩匿钟离南冠卒反楚兮蒯通据鼎而客齐张苍韩信且伏斧e兮终将相之能跻贾生既斥复召宣室兮倪摈死为大夫仲舒更生为儒宗兮俱尝下狱以当诛嗟梁狱之上书兮终肮脏以自活彼史迁虽宫刑兮亦奇祸之终脱何先哲之踵武兮负玮以豪隽非才智之~出兮曷超卓以自奋顾L萸?怯兮嗟力绵而技庸徒慷慨以扼腕兮宁昔人之敢同为掾而受A辱兮亦为亲之故也观过乃知仁兮吾敢改乎此度也先民尝有言兮孰无施而有报吾亦安知其他兮惟抚躬而嗟悼少歌曰目吾睹此戎葵兮受南薰而孕荣敷v叶之蕤蕤兮缀丹葩之盈盈叶障雨以卫足兮葩向阳而心倾既智计能自保兮又表暴乎忠贞何卉物之甚微兮乃独怀此粹灵近圆扉以托恨兮岂非所而苟生固造化之偏锺兮亦雨露之均承悼吾德之不类兮因触物而伤情倡曰被仁袭义服圣谟兮循规蹈矩道是趋兮抚躬核志本何尤兮致谗召谤抑岂无由兮蛇虺毒人彼不自知兮唯不善避毒是用罹兮郁结纡轸此情曷伸兮匪天则高盍不闻兮乱曰已矣乎莫我知兮何我生之不辰吾既不及乎古人兮夫又何怨乎今之人
右戎葵
赖神祗之嘉惠兮俯洞微而烛幽固正直之是与兮用特孚此庇庥蹀虎尾亦险艰兮苟幸脱乎害庶志复而气完兮获少遂乎吾私何罪逆之既深兮或沈迷而弗悟不自?於陨灭兮祸顾延乎所怙念顷岁之奔走兮阻膝下之愉怡食甘旨之既缺兮居温踔复违抚崦嵫之迫景兮心遑遑以惊惧何终养之靡逮兮乃遽罹兹大故承讣音之远来兮五内割而分崩痛极吾不知所为兮如醉梦之弗能醒病不及以尝药兮敛不得以垂撞恍⒅罪上通天兮虽殛死复何言犹残息之支缀兮忍未及於即死恐徒死且无补兮非所望为人子世岂有无父之国兮予独何为而不天非天之独我兮由吾行之有愆哀昊天之罔极兮将曷图以为报立身扬名以显亲兮固圣哲之谓孝苟能比以自见兮庶前罪之可赎吾犹惧後来之不可期兮终自弃於禽犊仰皇天以呼号兮沥哀衷以为誓岂涕泪之能竭兮尚有血以相继
右崦嵫
瞻望乌伤吾故乡兮千里阻隔路茫茫兮若昔嬴秦礼义亡兮ヂ棕句赂俪Ｙ庥蓄氏子乌其名兮诗书靡习一黎m兮独孝之能尽至行昭彰兮呼号K踊执亲之丧兮乃卜宅兆以埋以葬兮躬负厥土用反壤兮一念之至格穹苍兮毕逋者乌纷回翔兮衔土而助成高冈兮厥吻流血集哀声兮悲风满林日色黄兮维行之至名乃长兮邑以是名曰乌伤兮千载之下我生是邦兮耳目所及亦云详兮胡行之悖不能彼同兮岂性之蔽学弗充兮恭惟百行孝为宗兮曾是之弗致不愧尔躬兮兴言及此痛割肺q兮陟彼岵矣日月以望兮白云天末渺飞扬兮蓼莪之思顷刻能忘兮维是哀衷远莫将兮已不得自由中心曷明兮靖言思之不如无生兮
右瞻乌伤
怅太息以揽涕兮邈吾观乎大荒登高丘以踯躅兮复上陟乎高冈欲登天而无梯兮欲涉海而无航穆眇眇以无垠兮杳漫漫而莫穷囿八极於指顾兮等千古於斯须i长风之振荡兮睇云之冥迷情遥遥以遐迈兮神惘惘而不自持忧与忧其相接兮夫孰知予之孔悲缅大化之茫茫兮中一身之甚细苟修名之不立兮曷自配於天地曰惟忠与孝兮固大节所攸系或於斯弗自致兮比蚁以何异日与月其居诸兮岁忽忽以云逝恐没齿以无闻兮故吾之所为惧念予志之耿耿兮夙有志於邦国虽业术之已迂兮夫岂不知蹇蹇之为直进既被谤以逝穴兮退惟反躬而自责不绌已以徇人兮宁枉寻而直尺死非所固可耻兮尚在我之弗失何家祸之旋集兮乃重遘兹闵凶哀严训之在耳兮遽莫睹乎仪容恨奉养之乖违兮痛终天以何穷惟即死乃其所兮孰从诉此哀恫顾忧患之相仍兮哉魄陨而志销投泪以掩涕兮心曾不知夫所操庶忍死图有就兮不遂终乎寥寥怨往昔之已矣兮谅来者之可冀每一念辄兮虑造物之不吾济抚予躬以自悼兮恒兢兢以骞骞或如阽於火W兮或如堕於水渊不火而情自热兮不甓胆自寒嗟任重而道远兮固之死而始安言有尽而意长兮独嗟吁而永叹
文评
於乎以余观乎有元一代之文其亦可谓盛矣当至元大德之间时则抑城姚文公之文振其始及至正以後时则庐陵欧阳文公之文殿其终即两文公之文而观之则一代文章之盛⒖杉矣盖尝评之姚公之文如泰山之云触石而起层出叠见蓊郁a^而震雷掣电助其威声曾不崇朝雨及天下万物被其润泽者莫不昭苏而发育焉欧阳之文如沧溟之涛浩瀚无际长风四至而汹涌山立天吴罔象蛟龙之属因舞其间及乎风止浪息百怪沈冥则巨艘大舶一息千里矣嗟乎二公之文若是岂非一代之雄於文者乎宜其节惠易名皆特为文千载公议孰得而诬之是故唐三百年得为文者惟韩子为合理若李O权德舆则不足言矣宋三百年得为文者惟王荆公朱徽公为称情若杨亿苏洵则有可议者矣独有元百年之间姚欧相望而两文之始终有作吾无间然矣谓之为盛岂非然哉欧阳公之孙字公辅好学而有文裒集公之遗文为若干卷将图之不朽庶几世其家业而不陨者矣公辅今擢佥陕西按察司事将行徵予言为别予固有志於文者也因举所尝评两公之文者书诸简以为赠世有知言者其必谓余言为有徵也哉
文原
天地之间物之至着而至久者其文乎盖其着也与天地同其化其久也与天地同其运故文者天地焉相为用者也是何也曰道之所由托也道与文不相离妙而不可见之谓道形而可见者之谓文道非文道无自而明文非道文不足以行也是故文与道非二物也道与天地并文其有不同於天地者乎载籍以来六经之文至矣凡其为文皆所以载夫道也阳之变化载於易帝王之政事载於书人之情性草木鸟兽之名物载於诗君臣华夷之名分人事之善恶载於春秋尊卑贵贱之等级以节文乎天理者则礼载焉声容之美以建天地之和者则乐载焉此其为道实至着至久与天地同化而同运者而皆托於文以见则其为文固亦至着而至久无或不同於天地矣呜呼此固圣人之文也欤然而经非圣人不能作而圣人不世作也後世作者岂遂不足以言文乎曰非然也道在天地间万古一日无或敝也世有作者舍圣人则无所为学其为文也苟以载夫道虽未至於圣人之文其必不谬於圣人者矣三代而下汉有董子其文曰三策焉唐有韩子其文曰原道焉至宋则周子有太极图说张子有西铭程子有易春秋序欧阳子有本论盖其立言皆几於经矣等而上之亦何愧於圣人之文乎故曰为文苟以载夫道虽未至於圣人之文固可谓不谬於圣人者也由是论之文不载道不足以为文凡世之以雕章绘句为务竞华藻而逞妍巧者曾不翅淫声冶色之悦人其不眩耳目而蛊心志者几希此则文之为敝而有志乎学圣人者之所不屑道也B江王君伯昭其志於为文而学圣人者乎余尝与之论文而有契遂定交焉君间属予记其恒山书舍未果而言别因书所尝与伯昭论者作文原以为赠用以志吾二人者其所论文非苟然而遂已也君之伯氏玄翰甫博学尤工文向辱与予游而九原已不作矣不得以今所论从质之抑亦可慨也夫
述骚
承穹只之嘉惠兮藉先祖之休泽幸投身於衿裾兮获衣被乎儒服念诗书之传家兮十世之无敬予躬而弗振兮将陨坠乎先德抚年岁之冉冉兮既强壮而无立惧任重而力扬兮恒朝厉而夕惕朝吾L乎书林兮夕艺苑吾芸希孔氏之~迹兮效董生之下帷既因训以究义兮亦纂言以成辞慨载籍之茫茫兮自恣览而遐思髁艺之渊源兮探百家之藩篱惟至道之孔粤兮吾将皓首以为期
粤道不可名言兮矧有形之可索纷鸢鱼之上下兮眇川流之无息能目击而心悟兮斯潜体而默识嗟一贯之微旨兮舍曾子其孰得维亚圣之於卓尔兮犹叹夫前後之难测噫吾徒之冥愚兮孰无求而有获苟朝闻而无兮固夕死吾不惑
昔君子之自贵兮托幽兰以为况谓昭质之弗亏兮又节之足尚何世而俗A兮混薰莸以同状以蒿艾为芬芳兮诬蕙兰之凋丧亦人情之不古兮又奚怨而惆怅
伊邃古之世兮俗泰和而雍熙秉玉烛以昭朗兮煦阳和於四时豢四灵以为畜兮涵醴泉以为池t耕食而凿饮兮何帝力之能知人生斯世兮乐融融而怡怡後亿载吾始生兮生不逢时世已丁乎叔季兮予心胡能以不悲
仰圆穹之苍苍兮亦所覆之甚广何厄运之相仍兮遍兵戎於土壤枭獍驰骛以纵横兮天狼亘空而j骨山积而血河流兮塞妖氛於苍莽C幅员之溽浊兮吾举足其焉往
君门九重邃以远兮虎豹恣以当关吾尝叫阊阖以叩阍兮将沥素以披丹\莫召为先容兮匪吾君之不吾前携所有而南迈兮返初服乎丘园郁吾志之不伸兮敢怨怼而忘愆
吾壮既不有禄仕兮念亲发之种种爱日薄乎崦嵫兮心能喜而犹恐嗟三之不可逮兮曷漏泉之光宠庶承欢於滕下兮聊菽水以为奉
人孰不有亲兮予独无以养乎亲人孰不有君兮予又弗得乎君君进吾不敢以自售兮恨吾不能以自存形憔悴而无聊兮情傺鞫气郁堙岂造物之不吾与兮将受命之匪辰惟蹈道之弗颇兮固吾之所以为信名璞产乎荆山兮质粹美而含辉虽三献而弗售兮诚吾心之无疑天下之至宝兮为天下而重之彼世俗之莫识兮夫於我其何悲
昔孔孟之自处兮冀已道之必行周流于列国兮何汲汲而皇皇亦所就之弗苟兮宁老死而不为伤粤义命之是安兮弗舍已而人从虽一身之终诎兮固百世之耿光
吾观时人之生世兮初何异於t物夫将求异其间兮贵修名之能立念千载之悠长兮哀百年之促急苟树立之不早兮身与名而俱殁
惟圣贤所自立兮其致各不同太上立德兮其次有立功德弗昭而功弗建兮乃立言以为宗悼予德之弗类兮功又弗能以显融岁月┢迈兮惧式遏乎吾躬昔孔孟之不遇兮托空言於无穷幸斯文之未丧兮舍圣贤其谁从
丛h
古人之读书凡其有会於心者则笔而记之志有得示无忘也向予读书青岩山中遇有所见辄钞以为书谓之丛h既乃删其肤近烦碎者为贪常嗜琐之戒而有关於经史百氏之大要者则存之聊以示诸子姓云易自伏羲始画八卦因而重之为六十四卦【重卦王弼以为伏羲郑玄以为神农孙盛以为禹司马迁以为文王】当时盖有图而无书也後圣因之作连山作归藏作周易皆本於伏羲之图而取用各不同三易既亡其二惟周易独存周易经上下二篇文王周公作彖象系辞上下文言说卦序卦杂卦为传十篇孔子作秦焚书易以卜筮故存汉志易十二篇经二传十也初商瞿受易於孔子五传而为田何汉世易分三家自田何始田氏易十二篇有章句其後杨何施酬孟嘉梁丘贺之徒所学皆祖田氏杨何先出武帝时已立博士施孟梁丘至宣帝时皆立博士而易有施孟梁丘之学矣是时复有焦赣费直二家之易焦氏之易无师授专述阳灾异之术焦传之京房元帝时京易亦立学官费氏亦无所授又无章句其初惟传民间厥後郑康成等皆传费氏易於是费氏兴而田焦之学息矣盖自费氏始以彖象文言杂入卦中而古十二篇之易遂亡然犹止以彖象系于本卦之末未为淆乱正经至魏王弼乃以彖象分附各爻之下而经始与传杂是古经始变於费氏而卒乱於王弼也弼注上下经高谈理致以庄老之意为解而晋韩康伯注系辞说卦等篇其说亦本於王弼E略而无据唐孔eQ为正义则又徒事训诂而不足以言道其他言易者虽\鲜复有名家者至宋而邵子程子之易出焉夫自周秦以来伏羲之图鲜或传授而沦落於方技家孔子於系辞说卦固尝言之学者不察也邵子实始得而发挥之盖邵子得之李挺之挺之得之穆伯长伯长得之陈希夷所谓先天之学也自先天之学明人知有伏羲之易而学易者不断自文王周公始矣【成曰易有画卦重卦其义不同阳奇耦积成三画而分为八卦故曰太极生两仪两仪生四象四象生八卦此伏羲先天之易也八卦之三画既已成列复重以本卦之三画而有上下二体既又相错相荡而互成六十四卦此文王後天之易也重卦乃八卦之上加以八卦非三画之上递加一奇一耦以为六画邵子先天图以乾至剥坤为六十四卦自然之序与易经所序不同故观八卦生而为六十四卦则先天图之义为精观八卦重而为六十四卦则辞说卦之义为明邵子之极数知来其妙在於加一倍法而画卦重卦之义固不得苟同也】程子谓易道自秦而下无传者其为传主於体用一源显微无间而随时变易以从道盖世之考象辞者既泥於术数谈义理者又沦於空寂其因时立教以承三圣不同於法而同於道者惟程子之书而已先儒之论谓包羲之象文王之辞皆依於卜筮而孔子之赞则一於义理为教为法不同而道无不同自秦汉以来皆不足以言易盖惟邵子之易本於数程子之易本於理为得先天後天之秘而理数二者要未始相离也若朱子本义之作则专主於卜筮以谓易之为书广大悉备包涵万理其实则古者卜筮之书不必专说理与数亦未尝滞於一端圣人复起不能易其说也然由魏晋至今世所行者唯费氏王氏易及东莱吕氏始用晁氏之说更考定之悉存古十二篇之旧谓之古易而朱子因之是又可谓深有功於易者矣书有古文今文之异今文二十八篇汉伏生所口授者也古文二十五篇晋梅赜所奏上者也秦焚书时伏生为博士与孔子之後子襄【孔腾或作孔鲋】皆壁藏之其後兵起流亡汉定生求其书亡数十篇独得二十八篇尧典V陶谟禹贡甘誓汤誓盘庚高宗肜日西伯戡黎微子牧誓洪范金g大诰康诰酒诰梓材召诰洛诰多方多士立政无逸君]顾命吕刑文侯之命费誓秦誓是也後人伪加泰誓一篇故史云二十九篇孝文时求能治尚书者召生年已九十余不能行诏太常遣掌故鼍错往受之生年老言不可晓使其女传言而又方言不同错所不知者十二三略以意属读而已其书以隶写之隶者汉世通行之字故谓之今文也武帝时孔腾之书始出孔壁百篇皆在而半已磨灭又皆科斗文字故谓之古文惠孙安国以隶古定得五十八篇为四十六卷【同序者同卷异序者异卷同序者如太甲盘庚说命泰誓皆三篇共序凡十二篇为四卷又大禹V陶谟益稷康诰酒诰梓材亦各三篇共序凡六篇为二卷外四十篇篇各有序为四十卷通共序六卷为四十六卷也】为之作传会国有巫蛊事讫不以闻其传遂泯而张霸伪作舜典汨作九共九篇大禹谟益稷五子之歌允征汤诰咸有一德典宝伊训肆伦原命武成旅獒酌二十四篇除九共九篇共卷为十六卷盖亦略见百篇之叙故以伏生二十八篇者复出舜典益稷盘庚三篇康王之诰及泰誓共为三十四篇而伪作此二十四篇十六卷目为古文以求合孔氏五十八篇四十六卷之数然汉儒所治不过伏氏书及伪泰誓共二十九篇张霸伪古文辞义芜鄙无足取重於世而终汉世所传皆霸伪本刘向班固刘歆贾逵马融郑元以及王肃郑服杜预之流又皆不见真古文亦误以此为古文之书也至晋元帝时豫章太守梅颐始上古文尚书二十五篇称为孔氏壁中所藏者晋书云郑冲授之苏愉愉授之柳柳之内兄皇甫从柳得之以授臧曹而曹以授之颐颐遂奏上施行焉二十五篇者大禹谟五子之歌胤征仲虺之诰汤诰伊训太甲三篇咸有一德说命三篇泰誓三篇武成旅獒微子之命蔡仲之命周官君陈毕命君牙酌也梅氏书既出复析伏生书二十八篇为二十三【即复出舜典益稷盘庚三篇康王之命】杂之通为五十八篇并序一篇凡五十九篇有孔安国传及序世遂以为真孔壁所藏也唐初诸儒为之疏义自是汉世大小夏侯氏欧阳氏所传二十九篇者废不复行惟此孔传五十八篇独行於世矣自今观之今文多艰而古文反平易先儒尝深疑之今文虽间有阙误颠倒然辞义古奥其为上古之书无疑古文平缓卑弱殊不类先汉以前文字而孔传特魏晋间人假托安国为名耳宋蔡沈氏集传於每篇各疏古文今文有无既为明白而近时吴澄氏又分今文二十八篇古文二十五篇者各自为书不相淆杂於是尤足以释後世之疑矣又按唐艺文志有今文尚书十二卷注云元宗诏集贤学士卫包改古文从今文盖汉之所谓古文者科斗文字今文者隶书也唐之所谓古文者隶书而今文则唐世通行之楷书此又汉唐古文今文之异也
诗三百篇始定於周公再定於孔子二南及大小雅周颂周公之所定也幽厉之後风雅俱变孔子於诸国之风则删其淫邪者於公卿大夫之作则取其可为训戒者东迁之後王国列为国风既又得商颂鲁颂等篇合周公之所定者为三百篇秦火诗书同祸书最残缺而诗独无一篇之失者亦以其托於讽咏不徒载於竹帛故也然素绚唐棣狸首辔柔先正诸诗既皆缺逸而已放之郑声乃反获存其将仲子蔓草诸篇不知用之祀何鬼神享何宾客何事之可讽何礼义之可正刘歆言诗始出时一人不能独尽其义或为雅或为颂相合而成不足则以世俗之流传管弦之滥在者足之而不辨其非故变雅之中或有类於正雅之音而成王之颂且有康王以後之诗盖今之国风雅颂非复孔子所删之旧矣至於二南以关雎配鹊巢以葛覃配采繁以卷耳配草虫以湍九浣沱以螽斯配小星以桃夭配棵芬酝昧D配羔羊以]苡配采苹以汉广配行露以汝坟配殷雷以麟趾配驺虞各十一篇整然相合其为周公所定无疑若甘棠後人思召伯也何彼v矣王风也野有死淫诗也此三诗乃皆列於二南然则虽二南亦非复周公之所定者矣汉世言诗者四家鲁诗起於申公而盛於韦贤齐诗起於辕固而盛於匡衡韩诗起於韩婴而盛於王吉三家并立学官毛诗起於毛公最後显【大毛公亨为训诰河间献王献之以小毛公苌为博士】其後盛於徐敖而言毛诗者本之徐氏至平帝时始立学官四家之诗经同而说异後汉又黜毛氏而立齐鲁韩氏学至於马融郑\郑康成贾逵之徒乃皆发明毛公马融贾逵郑\作传郑康成为笺又为谱图於是毛氏学遂盛而三家浸微魏晋之诗齐鲁之诗废~韩诗虽存而益微今毛学与郑氏笺谱并行世之言诗者非毛郑之学不学也初诗序自为一编毛公始以分诸篇之首乃若诗人所命之题而诗之因序以作者经之本旨不复可考其序或以为出於孔子及弟子之知诗者作或曰子夏作或曰大序子夏作小序子夏毛公合作东汉儒林传曰卫宏作毛诗序王肃曰子夏所序今之毛诗是也隋经籍志曰毛诗子夏所创毛公及卫宏又加润益韩愈又以为诗序非子夏所着王安石则以为诗人所自制或曰太史采诗之时已序其美刺之意於篇端自美刺而下意者讲师之说或出於子夏或出於毛公与卫宏之徒非出一人之手故其辞往往重复云唐以来儒者皆莫觉其为失儒顾有觉之者然莫能去也至朱子始深斥其失而去之足以洗千载之谬矣朱子集传其训诂亦用毛郑而叶韵则本吴才老之说其释诸经自谓於诗独无遗憾朱子之传行而毛郑之说废矣当时东莱吕氏有读诗记最为精密朱子实兼取之而朱子门人辅氏有童子问其说复多补朱传之未备者焉
春秋正经汉艺文志虽有之而自汉以来经文皆杂於左氏公羊谷梁三传之中既明异同复有增损苟遂信其为圣人所修之文可不可也自今考之盟于蔑左氏以为蔑而公羊谷梁以为昧筑d左氏以为d而公羊谷梁以为微会于厥左氏以为厥而公羊谷梁以为屈银又如尹氏之为君氏如雨之为而雨其异同有如此公羊谷梁於襄公二十一年皆书孔子生而左氏则不书左氏於获麟之後复引经以至于六年仲尼卒而公羊谷梁则无之其增损有如此由是言之则正经之在三传者皆不足信姑取其可信者则左氏为优何也公羊谷梁皆以其传丽于正经纳经於传中无所分别而左氏则经自为经传自为传至杜预乃分经之年相附则正经之在左传者犹为可信也然而圣人笔削之本文後世亦不复见矣且汉世传春秋者五家邹氏无师夹氏无书既先亡而初立博士惟公羊宣帝世复立谷梁至平帝时乃立左氏三传之有功於圣经固也然而其得失亦相半左氏详於事公羊明於例谷梁精於义此其所为得也左氏之诬公羊之乱谷梁之凿此其所为失也至其互相抵牾使圣人修经之旨因以不明则古今学者之通患也晋刘撰三传条例刘兆取三家之异合而通之取周官调人之义作春秋调人而汜毓又合三传撰春秋释疑韦表微又着三传总例以通理经趣凡若此类不一而足至唐啖助赵匡陆淳始考三传短长信经以驳传以圣人书法纂而为例得其义者十七八自汉以来言春秋者未之能过也宋世言春秋者亡虑数百家惟程子之传有以明圣人经世之大法武夷胡氏之传又於尊王贱霸内夏外夷恤患复雠之大义深致意焉他若泰山孙氏【阙】　　氏专以书法论J贬襄陵许氏永嘉陈氏专以书法论世变而清江刘氏传权衡意林三书临海叶以传献考三书尤为精密皆卓然名家者也独朱氏之论春秋有曰据事直书而善恶自见於是为得圣人修经之本心而前儒赏罚之说稍废朴乡吕氏或问实主其义今世学春秋者咸宗之
礼以仪礼为经礼记为传仪礼者周公作三代圣人法制之所存故孔子有学礼之言礼记有读礼之文礼记之作出自孔氏盖孔子既没七十二子之徒共撰所闻为记或h旧礼之文或h变礼所由或兼记体履或杂序得失乃仪礼之传疏也秦焚书礼废最甚汉兴高堂生得仪礼十七篇以授瑕丘萧奋奋授东海孟卿卿授后苍苍授大戴德小戴圣是为今文郑康成为之注至武帝时鲁恭王坏孔子宅得古经五十六卷於壁中【一说出鲁淹中淹中里名】河间献王得而上之其字皆篆是为古文其十七篇与仪礼正同【二戴及刘氏别h所传十七篇次第各不同尊卑吉凶先後次序惟别h为优故郑氏用之】余三十九篇藏在秘府谓之逸礼哀帝初刘歆欲以逸礼列之学官而诸博士不肯置对竟不得立唐初犹存而诸儒不以为意遂至於亡【汉隋志皆称古经唐志乃始称仪礼】若礼记之见於汉者其初百三十一篇刘向校定得二百余篇号大戴礼戴圣又删为四十六篇号小戴礼【止四十三篇曲礼檀弓杂记分上下故为四十六篇】马融增以月令明堂位乐记三篇总四十九篇郑康成为之注今世所行者惟仪礼十七篇小戴礼记四十九篇而大戴礼存者四十三篇不大行初汉世言礼者盛於后苍有曲台记故尝立后苍礼博士及二戴出而礼尤备大戴以授徐良小戴以授桥仁杨荣於是大戴有徐氏之学小戴有桥杨之学而宣帝时大小戴皆立之学官厥後诸儒如卢植王肃孙炎马融之流皆有功於礼而郑氏为盛矣自晋宋至周隋传礼学者为多其为义疏者南有贺循庾蔚崔灵恩沈重宣皇甫侃北有62道明李业兴李宝鼎侯聪熊安至唐魏徵以小戴综⒉宦赘作类礼二十篇开元中诏元行冲与诸儒为疏将立之学官而张说沮之当时疏仪礼者贾公彦等疏礼记者孔eQ诸儒也及宋朱子与东莱吕子商订欲取礼记中有关於仪礼者附之经其不系仪礼者仍别为记不果晚乃作仪礼经传通解以仪礼为纲分王朝邦国等类而以礼记分隶於其间盖未成之书而丧祭二礼又其门人黄氏杨氏所续也近时吴氏澄独疑其经传混ノ朱子未定之槁於是重加纂次以十七篇者并依郑氏次第为正经取戴记郑注中有经篇者离之为逸经【逸经八篇其二取之小戴记投壶奔丧也其三取之大戴记公冠者侯迁庙诸侯衅庙也其三取之郑氏注中63E明堂王居明堂也】礼各有义则经之传也以戴氏所存兼刘氏所补者合之为传【传十篇戴记中冠义昏义乡饮酒义射义燕义聘义乃周末汉初人作以释经而戴氏抄以入记正为仪礼之传乃依经礼篇次萃为一编射义一篇迭陈天子诸侯卿大夫士之射厘为卿射义大射义二篇士相见义公食大夫义则用清江刘原父所补惟觐义阙取大戴记朝事一篇以备之共为十篇於是仪礼之经自一至十各有传矣】正经居首逸经次之传终焉其外仍以归诸戴氏之记【小戴记存者三十六篇亦重加序次曰通礼者九曲礼内则少仪玉藻通记大小仪文而缁衣附焉月令王制专记国家制度而文王世子明堂位附焉曰丧记十有一丧大记杂记丧服小记服问擅弓曾子问六篇记丧而大传闲传问丧三年问丧服四制五篇则丧之义也曰祭礼者四祭法一篇记祭而郊特牲祭义祭统三篇则祭之义也曰通伦者十有二礼运礼器经解一类哀公问仲尼燕居孔子闲居一类坊记表记一类缁衣一类儒行自为一类学记乐记其文雅驯则以终之】朱子所辑及黄氏丧礼杨氏祭礼亦去其重复名之曰朱氏记与二戴记为三焉
周礼周公作或谓之周官盖即其设位言之则曰周官即其制作言之则曰周礼也自周之衰诸侯将u法度恶其害已皆灭去其典籍而秦用商君其政与周官相反始皇疾恶焚烧之独悉汉兴高堂生首言仪礼而周礼之出最後武帝时河间献王得而献之入于秘府【或谓有李氏上周官五篇于武帝】当世儒者莫得见焉成帝时刘歆校理秘书见之以为周公致太平之迹始得列序着于h略而五官皆有残缺冬官又亡乃以考工记足之【或曰司空官属错散於五官之中实未尝亡俞庭椿有复古编於五官中摘其羡者以补冬官而削去考工记】考工记者前世能识古制者所作也王莽时歆取以足之厥後杜子春贾徽及子逵郑兴及子\与马融等皆传周礼为之训诂而郑康成为之注然自周礼之出当世儒者多疑之林孝存以为末世渎乱不经之书何休以为六国谋之书独康成知为圣法作论难以排\说故周礼之出始於刘歆而成於康成也魏晋以来干宝王邵之徒有为义疏者有为论评者以及礼帖礼钞之类莫可胜数至唐贾公彦撰疏二十卷今惟郑注贾疏行焉然自周礼之出当世云云至文中子云云今即其书考之其中诚亦有可疑者六乡六遂共十五万家官吏乃至二万三千人十五万家之所入几何而足以给二万三千之官吏乎以地官计之公卿大夫士通用三十万人而府史胥徒又所不预则其\多又益甚焉至若太史内史掌六典八法八则八柄之贰宜属天官乃属之春官大小行人司仪掌客宜属春官乃属之秋官宰夫掌臣民之复逆矣则大仆小臣御仆之掌复逆宜属天官而乃属夏官宰夫掌治朝之位矣则司士正朝仪之位宜属天官乃属夏官地官掌邦畿之事造都邑建社稷设封疆既悉掌之而掌固掌疆司险候人又见於夏官天官掌财赋之事自太府至掌皮既悉领之而泉府廪人仓人又见於地官若此等类未易悉数此其官职之烦冗ピ邮滴可疑学者详之而已至文中子乃谓如有用我执此以往而唐太宗谓为真圣作宋横渠张子又极尊信而王荆公且推行之独五峰胡氏则深所摈抑朱子盖尝折衷其说由周公立下规模未及用也赵汝腾氏又谓惟王建国以为民极数语乃周公作洛後所为然不可考矣若程子所谓有关雎麟趾之意然後可以行周官之法度则推本而论之者也
中庸古有二篇见汉艺文志而在礼记中者一篇而已朱子为章句因其一篇者分为三十三章而古所谓二篇者後世不可见矣今宜因朱子所定以第一章至第二十章为上篇以第二十一章至三十三章为下篇上篇以中庸为纲领其下诸章推言智仁勇皆以明中庸之义也下篇以诚明为纲领其後诸章详言天道人道皆以着诚明之道也如是则既不失古今之体又不悖朱子之旨鲁斋王氏盖主此说云
大学在礼记中通为一篇朱子始分为经传以明德新民止善为三纲领以格物致知诚意正心修身齐家治国平天下为八条目可谓规模宏大工夫详密矣惟其间格物致知传朱子以为亡而补之旨意固已完矣然亦孰知其未尝亡也今即其书求之有曰所谓致知在格物者知止而後有定定而後能静静而後能安安而後能虑虑而後能得物有本末事有终始知所先後则近道矣此谓知本子曰听讼吾犹人也必也使无讼乎无情者不得尽其辞大畏民志此谓知本此谓知之至也此十七言者足为格物致知一传盖错简在他所则为美语而取以为传则极其精切朱子勇於补而不勇於移何耶且三纲领八条目之外安有所谓本末乃别为之传耶董丞相槐及车玉峰氏叶西涧氏皆着论以辨其非是使朱子复生将必以其言为然也
纬书汉儒以为孔子所演七经之纬凡三十六篇易纬稽览图乾凿度坤灵图通卦验是类谋辨终备书纬璇玑钤考灵曜刑德放帝命验运期授诗纬推度灾纪历枢含神雾礼纬含文嘉稽命徵斗威仪乐纬动声仪稽耀嘉叶图徵孝经纬援神契h命诀春秋纬演孔图元命包文耀h运斗枢感精将合诚图考异邮保乾图汉含孳佑助期握诚图潜潭已说题辞【此三十五篇又太平御览有论语摘辅象撰孝?尝帝後期礼稽命耀春秋命历序孝经左方契成始拒】及河图九篇洛书六篇又别有三十篇与七纬各八十一篇而尚书中候论语?又不与焉大抵纬书之说以谓孔子既叙六经以明天人之道知後世不能稽同其意故别立纬?以遗来世其书出於汉哀平之世盖夏贺良之徒为之以为有经则有纬故曰纬书其言诞谩诡谲不可致诘是时王莽好符命将以此济其x逆而公孙述效之至光武亦以赤伏自累笃好而推崇焉当世儒者习为内学贾逵以此论左氏学曹J以此定汉礼乐大儒如郑元辈专以?言经而何休之徒又不足言矣然惟桓谭张衡力非之而不能回也先是孔安国毛公以来皆相承以祆妄乱中庸之典因鲁恭王河间献王所得古文参而考之以成其义谓之古学而世儒惑於?纬反非毁之至魏王肃推引古学王弼杜预从而明之自是古学稍立而?纬之学浸微逮宋大明中始禁?纬之书及隋末遣使搜天下书籍与?纬相涉者悉焚之唐以来其学遂熄矣然考之唐志犹存九部四十八卷而孔颖Q作九经正义往往援引纬书之说宋欧阳公尝欲删而去之以~伪妄使学者不为其所乱惑然後经义纯一其言不果行迨鹤山魏氏作九经要义始加黜削而其言~焉【今易纬乾凿度犹存】
佛氏之学其未入中国也世尊大弟子阿难陀多闻ǔ钟写笾腔劢峒世尊所说为修多罗藏而诸尊者或後或先各阐化源优波罗集为四部律谓之毗尼金刚萨熟杜卢遮那前亲授瑜珈五部谓之秘密章句无着天亲频升知足天宫咨参慈氏相与造论发明大乘谓之唯识宗旨西竺龙胜以所得毗罗之法弘其纲要谓之中观论炖煌杜法顺深入华严不思议境大宣玄旨谓之华严法界观此其大略也自汉永平二年佛法始入中国厥後离为异宗曰教曰禅曰律凡三焉魏嘉平初昙柯罗始持僧只戒本至洛阳昙无德昙谛等继之立羯磨法唐南山澄照律师道宣作疏以明之四分律遂大行是为南山之宗萨室澡ょ焓诹猛猛授龙智智授金刚智唐开元中智来中国大建曼荼罗法事大智道氤大慧一行及不空三藏咸师尊之是为瑜珈之宗唐贞观三年三藏玄奘往西域诸国会戒贤於那兰陀寺因授唯识宗旨以归授慈恩基基乃网罗旧说广制疏论是为慈恩之宗梁陈之间北齐惠闻因读中观论悟旨遂遥礼龙胜为师开空假中三观止观法门以法华宗旨授慧思思授天台国师智其说乃大备授灌顶顶授智威智威授惠威惠威授元朗元朗授湛然是为天台之宗隋末顺以法界观授智俨俨授贤首法藏至清凉国统国师澄观追宗其学着华严疏论数百万言圭峰宗密继之而其化广被是为贤首之宗瑜珈久亡南山亦仅存其行於今者唯慈恩天台贤首而天台为尤盛此则世之所谓教也世尊大法自迦叶二十八传至菩提Q摩乃弘教外别传之旨谓不立文字可以见性而成佛Q摩传慧可可传僧璨璨传道信信传宏忍忍传曹溪大鉴禅师慧能而其法始盛能二弟子怀让行思皆深入其阃奥让传道一一之学江西宗之其传为怀海海传希运运传临济慧照大师义元元立三玄门以策厉学徒是为临济之宗海之旁出为沩山大圆禅师灵佑佑传仰山智通大师慧寂父唱子和微妙玄机不可凑泊是为沩仰之宗思传希迁迁之学湖南宗之其传为道悟悟传崇信信传宣监监传义存义存传云门匡真大师文偃偃之语言如青天震雷闻者掩耳是为云门之宗元沙师备实偃之同门友其传为桂琛琛传法眼大师文益益虽依华严六相唱明宗旨而迥然独立不涉凡情是为法眼之宗迁之旁出为药山惟俨俨以宝镜三昧五位显诀三种渗漏传昙晟晟传洞山悟本大师良价价传曹山元证大师本寂而复大振是为曹洞之宗法眼再传至延蘖魅敫吖存暄錾饺传至芭蕉彻石晋开运中亦亡弗继云门曹洞虽仅存然不~如Q惟临济一宗大用大机震荡无际久盛於今此则世之所谓禅也律学均以南山为宗真悟智圆律师允堪着会正记等文实出六十家释义之外是为会正之宗至大智律师元照复别以法华开显圆意作资持记乃与会正之说不能有同是为资持之宗二宗今虽并存而学者多遵资持之教此则世之所谓律也大抵佛之为道本无二门自去圣既邈源远而流益分於是师异指殊各建户庭互相矛盾禅则讥教为滞於名相教则讥禅为溺於空寂若律之为用虽禅教所共持而取舍各不同至於为教禅之学者又各立异以取胜一彼一此不相出入自教宗言之慈恩立三教天台则分四教贤首则又为五教自禅宗言之慧能与神秀同受法於弘忍能则为顿宗秀则为渐宗道一神会同出於能道一则密契心印神会则复於知解其不同如此至若天台教宗之一也而四明知礼孤山智圆性善性恶之说如晏恐不相投临济禅宗之一也而或以棒或以喝至横川拱则复以声偈其示人之要如枘凿之不相合支????乖错论说纷纭殆不得而悉数也
老子之道本於清静无为以无为为体以无为而无不为为用道德经五千余言其要旨不越是矣先汉以来文帝之为君曹参之为臣常用其道以为治而民以宁一则其道固可措之国家天下者也自其学一变而为神仙方技之术再变而为米巫祭酒之教乃遂流为异端矣然而神仙方技之术又有二焉曰链养也曰服食也此二者今全真之教是矣米巫祭酒之教亦有二焉曰符U也曰科教也此二者今正一之教是矣链养之事黄帝之书虽颇及之而皆後人依仿而托之者及赤松子魏伯阳者出实始为之宗至於卢生李少君栾大之徒则又变链养为服食其为术愈偏矣符U之事黄老之书所未尝道张道陵寇谦之等实创为其法及杜光庭与林凌素辈则又变符U为经典科教其为事益陋矣然尝论之链养之说欧阳子尝删正黄庭经朱子尝改注参同契二公大儒皆不以其说为非山林独善之士用以养生全年固未为得罪於名教科教之说鄙陋不经庸黄冠资是为逐食之具为世患C亦未甚钜也独服食符U二说本邪僻缪妄而凡惑之者鲜不罹祸栾大李少君于吉张津之流以此杀身柳泌赵归真之徒以此祸人而卒自婴其戮张角孙恩吕用之辈遂以此败人天下国家而不顾矣今也链养服食其术具传而全真之教兼而用之全真之名P於金世有南北二宗之分南宗先性北宗先命近时又有真大道教有七祖康禅之教其说又自相乖异至於符U科教具有其书正一之家实掌其业而今正一又有天师宗师分掌南北教事而江南龙虎阁皂茅山三宗符U又各不同先儒有云道家之说杂而多端其信然矣又谓其书皆P於汉桓帝之时今其经典以为天师永弈昙涫莒独暇是也世传太平经最古且多今不复存然其所言兴国广嗣之术殆不过房中鄙?之谈若大同等经大率六朝以来文士之所造虽文采可观而往往浅陋无甚高论朱子谓佛学偷得老子好处後来道家只偷得佛家不好处执是说以求之道家之本末可论矣堪舆家之说原於古阳家者流古人建都邑立家室固未有不择地者而择地以葬其术则本於晋郭璞所着葬书二十篇多後人增以谬妄之说蔡元定尝去其十二而存其八後世言地理之术者此其祖矣自近世大儒考亭朱子以及蔡氏莫不尊信其术以谓夺神功回天命致力於人力之所不及莫此为验是固有不可废者矣後世之为其术者分为二宗一曰宗庙之法始於闽中其源甚远至宋王汲乃大行其为说主於星卦阳山阳向山向不相乖错纯取五星八卦以定生≈理其学浙间传之而今用之者甚鲜一曰江西之法肇於C人杨筠松曾文迪及赖大有谢世南辈尤精其学其为说主於形势原其所起即其所止以定位向专指龙穴沙水之相配而他拘忌在所不论其学盛行於今大江以南无不遵之者二宗之说虽不能相同然皆本於郭氏者也业其术者参其异而会其同斯得之矣
医家之书自内经而下藏於有司者一百七十九家二百九部一千二百五十九卷而後出杂着者不与焉内经谓为黄帝之书虽先秦之士依仿而托之其言质奥而义弘深实医家之宗旨殆犹吾儒之六经乎秦越人八十一难经继作盖举黄帝岐伯之要旨而推明之亚於内经者也汉张仲景本内经难经之旨着金匮玉函经及伤寒诸论其论六气之所伤最为详备晋王叔和纂岐伯华佗等书为脉经叙阳内外辨三部九候分人迎气口条陈十二经洎三焦五脏六腑之病尤为精密二氏之书诚千古不X之典也厥後巢元方着病源候论王P撰天元玉策要皆有所祖述然元方言风寒二湿而不着湿热之说P推五运六气之变而患在滞而不通此其失也至唐孙思邈出以~人之识笃济物之仁其列千金方翼所以发前言後学有功於医道深矣当时王焘有外台秘要所言方证符证灼灸甚详然谓P能杀生人而不能起死人则一偏之论也及宋钱乙安时许叔微迭兴则囿於绳尺寸之中许则务在出奇而应变其术皆本於仲景惟钱深造仲景之阃奥建为五藏之方各随所宜用谓肝有相火则有泻而无补肾为真水则有补而无泻可谓内经之秘惜其遗书散亡出於阎孝忠之所集者非乙之本真也若大观间陈师文裴元宗辈所制二百九十七方则欲以一定之方而应无穷之病识者固知其昧於变通之道矣金氏之有中原也张洁古刘守真张子和李明之四人者作医道於是乎中兴洁古方新病不能相治疾一切不以方故其书不传其学则明之深得之明之推内外二伤尤先於治脾土其为法专於补其所着脾胃论诚根本之言也子和以吐汗下三发风寒暑湿火燥六门为医之关键其剂多峻厉其为法主於攻守真论风火之病以内经病机气宜十九条者为病原式曲尽精微其治法则与子和相出入者也张氏一再传其後无闻李氏弟子多在中州独刘氏传之荆山浮图师师至江南传之宋中人罗知悌而南方之医皆宗之矣及近时天下之言医者非刘氏之学弗道也刘李之法虽攻补不同会而通之随证而用之不存其人乎
王忠文集卷二十

[book_title]卷二十一
<集部,别集类,明洪武至崇祯,王忠文集>
钦定四库全书
王忠文集卷二十一
明　王B　撰
传
义乌宋先达小传【宗泽　徐侨　朱元龙康植】
宗泽字汝霖母梦雷电红光下烛寤而生泽自幼有大志元佑六年登进士第调馆陶尉历龙游胶水赵城令皆有能名改知掖县差通判登州忤道士得幸用事者予祠而归复坐削夺置镇江寻监镇江酒税靖康元年朝廷议遣使与金人讲和用荐者假宗正少卿充和议使泽奏名不正改计议使\谓泽方刚难合必不能屈且徒死无补不若付以河翔一要郡除直秘阁知磁州从羸卒十余人倍道之官至则治城池修器械广储畜募勇敢为必守计且条画边防要策与勤王之议上之除秘阁修撰河北义兵都总管高宗以康王使金过磁泽力止之朝廷因命为兵马大元帅泽副元帅加集英殿修撰高宗承制复加徽猷阁待制凡与金兵十数战皆有功方进兵临濮而京城不守矣金人逼徽宗钦宗北行泽即引兵趋滑抵大名将径度河据其归路邀还之而勤王之兵无一至者又闻张邦昌僭位即欲先行诛讨乃还军卫南且上书高宗劝进建炎元年五月高宗即位南京趋诣行在所入对涕泪沾臆陈兴复大计u千言且曰愿陛下一怒以安天下之民臣虽驽怯当冒矢石为诸将先得捐躯报国家志愿诚足矣高宗壮其言擢龙图阁学士知襄阳府改知青州俄改知开封府寻迁延康殿学士京城留守真除开封府其训辞曰虽萧何之守关中寇恂之徇河内以卿比迹於古有光泽素蓄忠义至是益自感奋招集四方义士得百余万复有河北山寨效顺者数十万来听节制京城内外所屯兵实百八十万方∪沾缶俣珊佣遽属疾诸将入问状矍然起曰吾固无恙政以二圣蒙尘至此汝等能为国复仇吾死何恨\皆洒泣同声应曰敢不尽力翌日遂薨临终唯呼渡河者三二年七月也时高宗南渡已久至是有旨除泽门下侍郎御营副使命未下而讣闻诏赠观文殿学士通议大夫赐忠简始泽身任中原之事既修复京城力请回銮疏凡二十四上而黄潜善汪伯彦从中沮之以故忧愤成疾泽既薨数日间民人散去者十五六议者谓其子颖尝居戎幕得将士心宜用以卒父功於是朝廷已用杜充为留守乃除e秘阁留守判官e寻服丧而归所集义士悉散去而中原不守矣e後为兵部郎中
赞曰高宗之南渡也中原之事一委於忠简及中原「炊高宗乃无有北还意忠简以中原无所倚因请以信王榛为兵马大元帅信王榛者高宗亲弟也潜善伯彦辈辄U其有异图遂有门下之命虽曰尊任之然实夺之权家传国史皆不书其事盖讳之也呜呼高宗之无意於中原固不足论使忠简而缓死则神州全璧社稷长灵实嘉赖之矣然则盛衰之际庸非天乎
徐侨字崇甫淳熙十四年进士调主簿上饶始受业考亭朱子之门历绍兴南康司法皆以忧去开禧讲和议函大臣之首侨上书言非所以立国时多其能尽言嘉定七年由严州推官考满差主管刑工部架阁文字除国子h召试馆职除秘书正字迁校书郎请外知和州徙知安庆府十一年除提举江南东路常平茶盐事上书极言朝廷时政请诏大臣以正已之道正人忧家之虑忧国庶几致安於已危迓治於将乱丞相史弥远怒令言者劾罢之久之理宗即位礼部侍郎真德秀奏亮直敢言如徐侨者愿置之言地而弥远犹在相位不报葛参政洪乔丞相行简时在侍从代为请祠迄不受禄遂引年告老绍定六年朝廷更化收用老成落致仕除直宝谟阁江东提刑寻除秘书少监改太常少卿屡辞逾年始造朝入见论奏数千言大略谓君心正则朝廷正以至百官万民莫敢不正矣除兼侍讲寻兼权国子祭酒劝讲之际数开陈友爱大义遂复皇子f爵且建言子思宜配享孔子二程子宜列从祀王安石宜废勿祀赵汝愚宜配享宁宗後皆施行以论王v奉使状与时宰论不合力求去除工部侍郎求去益切集英殿修撰提举佑神观兼侍读侨奏领祠劝读乃体貌重臣之殊礼力辞不敢当遂以宝谟阁待制提举太平兴国宫既归援旧比上疏请辞待制乃复除集英殿修撰与其子京官固辞命下如所请而疾以革卒年七十有八讣闻仍除宝谟阁待制致仕
曰文清初侨之兄侃倬皆学於东莱吕成公而侨师事朱子朱子每语人曰崇甫明白刚直士也因俾以毅名斋朱子之学诎於庆元及伸於端平侨与度正业味道实发之其在人君前论学则曰在正心论治则曰在知人其教学者以命性心中诚仁为穷理之要九思九容为主敬之本平日奉身苦约人不堪其贫尝入对衣弊甚上问曰卿何贫甚耶对曰臣不贫陛下乃贫耳陛下国本未建疆宇日蹙权幸用事将帅非材旱蝗相仍盗贼并起经用无艺帑藏空虚民困於横敛军怨於掊克t臣养交而天子孤立国势阽危而陛下不悟臣不贫陛下乃贫耳理宗为改容优纳焉其所着有读易记三卷读诗纪咏一卷杂说一卷文集若干卷门人曰朱元龙康植
朱元龙字景云嘉定十六年进士历温州平阳池州青阳两县尉调饶州司理参军德兴令诬其民董氏五兄弟溺死县卒具狱上力辨其非辜其兄弟得不死後皆为名进士它所平反者甚\嘉熙元年以处州缙云县令治最擢干办行在诸司粮料院寻除宗正簿宗正丞兼权左司郎官京局官或挟权贵势求举牍辄斥之曰举牍可以势取耶中官有求封节者力持不可宰臣传上旨令改拟对曰吾职可罢拟笔不可改也宗室有圩田之讼\莫敢决元龙毅然决之时方括两淮浮盐致书执政以谓朝廷行商贾之事庙堂踵诸阃之规使史氏书曰括浮盐自今始不可又两上封事言自宫禁朝廷以及百官万民皆可痛哭流涕於是史嵩之入相疾其直言遂以斥去差知衢吉二州皆旋予祠改知台州以忧不上既而郑清之再入相清之尤素?其刚直遂以朝奉大夫致仕家居十年乃卒元龙早受业於侨既又从四明袁正献公燮游y象山陆氏门人也故元龙之学得朱子之异而会其同有文集若干卷子幼学用J入仕为临安府观察推官能世其家业
康植字子厚父曰仲e字之淳熙十四年进士复试中教官仕为尚书吏部郎中愎僖郧灏壮浦灿檬揽频羌味ㄆ吣杲士第授奉化县主簿三荐为武安军节度掌书记与制置使史嵩之不e对移江陵酒官未几除刑工部架阁文字迁国子正改通直郎论对言事抗直忤乔丞相行简意差通判广德军救荒有法知本军以治最闻召知大宗正丞迁兵部郎官除浙西提点刑狱公事劾奏平江守臣史宅之治郡无状嵩之宅之兄也时为丞相并连及之其言以谓宅之不思掩前人之愆专务聚a以事贡献是以小忠而成其大不忠也嵩之不知而使之不智知而使之不仁其上罔陛下又不忠之大者也t臣明知其罪而不言皆逆探陛下之意而不敢婴其锋是逢君之恶亦不忠之徒也疏入理宗震怒欲重罪之杜丞相范时在枢府为之极谏谓宪臣言事既不中又加之罪如天下公议何理宗寻悟乃徙宅之隆兴而植提刑福建改知宁国府兼权江南东路提举茶盐义仓奏免和籴行经界法除都官郎中出知吉州改福建路转运判官兼摄建宁府赈水拯盐弊政惠大孚赴阙奏事卒于建溪驿积阶朝奉郎其在广德时取大学语名其斋曰诚求仲e与侨为同年植以故早师事之师门中独植从游最久与同邑秘书丞王世杰皆号称高弟焉
赞曰文清则学行纯笃风节高峻诚可谓道学之宗师矣朱子之传闽中则有黄干氏而浙东为文清然黄干氏一再传为何基氏为王柏氏皆文清同郡人而皆隐德不仕文清之传如元龙植则皆起科第跻政路故着於大节表表如是焉王柏氏称植操尚之坚风力之劲有文清之遗则呜呼宁独植而已哉
王安国小传
王安国字靖翁婺之东阳人也倜傥有志略喜读孙吴书以门功授成忠郎当入官於是宋祚将倾知有材无所可用辄叹曰衰世之熊虎孰与治世之鸾凤哉则闭门隐居以教子至元十三年国兵南伐宋既纳土而人心犹危疑未辑安国以策干大帅高兴历陈抚绥之计兴与语意合即署为东阳尉时法令未一安国能布威立信以驭其民明年县民娄覃等恃玉山险僻相次乱杀浙东宣慰使陈天佑新昌界行省左丞史弼领兵讨之安国诣军前告以方略亲入贼窟以计诱之手缚其渠魁以献弼喜曰使吾兵不血刃而获贼者尔力也延至麾下将荐用之以亲老而固辞二十六年宁海妖贼杨镇龙反玉山境接宁海因?为巢穴妄立称号势甚猖獗安国觇其势笑曰贼无能为也率乡兵据要害拒之贼乃从间道趋义乌未几与官军遇其\果奔溃而首贼遂就擒安国为人谨厚重然诺民有讼不直於县官而惟尉之言是直自其为尉乡闾赖以安靖者二十年民怀其德有祠其像于家者二子奎并以经学传其家
乌伤王B曰安国六世祖豪在宋宣和间能御睦寇I乡井以功补忠翌郎其大父霆起武科守边郡嘉熙淳佑之际江上事急朝廷深倚其功卒官达州刺史若安国者可谓能世其家矣惠翔之死乔丞相行简为其铭而达州事业具载史传安国之事其可不使少⒓乎故予私着之以备阙逸
吾丘子行传
吾丘子行者名衍太末人也其先为宋太学生留弗归因家钱唐至子行比三世子行嗜古学通经史百家言工於篆籀其精妙不在秦唐二李下而於音律尤精然性放旷不事检东眇左目左足跛而风度特d藉一言一笑皆可喜对客辄吹洞箫或弄铁如意或援笔制字旁若无人每以郭忠恕自比自号贞白处士僦居陋巷中教生徒常数十人未成童者坐之楼下宾客谈笑喧动邻舍而楼上下之徒常肃然达官贵人闻子行名E门候谒非其意斥弗与见或从楼上遥与语弗为礼或与为礼矣送之弗下楼也东平徐公子方海内大老也持部使者节浙西所蓄古器物E识多莫能辨咸以为非子行莫能知者徐公即命驾访子行子行为一一鉴定之徐公未尝不叹服其精敏於是人皆谓徐公能下士而子行非果於傲世者矣子行为诗不纯守法律而善着书所着有尚书要略听玄集九歌谱十二月乐词谱重正卦气楚史杌晋文春秋道书援文契说文续解周秦A石音释学古编其修词立论皆识见超诣人所弗及故用是自负藐视一世其所称许者惟钱唐仇仁近永康胡汲仲穆仲三人於他诗人文士悉少许可动加讥刺不顾人喜怒不知者不堪其谑侮知者以其类乎滑稽不恤也初子行年四十未娶买卖酒家孤女为妾不久即死死且久人或诬告子行妾尝为已妻有司逮妾母而妾母已再适人居他州及来死子行所又逮妾母後夫後夫来复舍子行而坐伪钞事觉竟连子行知情子行惧走访仁近仁近早出则留诗以去遂莫知所之後三月吴人卫天隐以六壬占之得亥子丑其辞曰岁子月已旬寅斯首亥实水乡已墓在丑惟子与丑无禄殒虚墓非其藏死沉江湖是生戊辰土为宰制土弗胜水家~身弃此其骨A渊泥九十日矣筮与所留诗语合乃知子行已投水死其弟子为招魂以葬而汲仲为之铭
为说者曰篆籀之学至宋季其敝极矣国朝以来子行始倡其说以复于古而吴兴赵文敏公实和之其学乃大明子行可谓博雅之士哉子行既殁得其学以名世者宛丘赵子期濮阳吴孟思子期仕至执政而孟思今犹布衣云
禹烈妇传
烈妇禹氏淑静字素清会稽人也生五岁从父宦居钱唐性聪睿授以古文日诵数百言稍长习书记凡文字过目辄不忘一日忽自警曰此非女子所宜先也乃潜心女红之事咸精其能父母锺爱之不肯与凡子年二十二择配得四明吴守正有文学为时名士即以归之烈妇生处华靡既归吴氏能不厌儒素益自恭逊事舅姑以孝闻治家井井有条善虑事多亿中无钜细必咨禀其夫乃行尝谓人曰妇人虽聪明然闻见有限其可自用乎平居不妄谈笑与人言必由於礼义女妇或有行污不自饬者虽贵咸不与见虽见不与言或讥其不容物则对曰人其身而禽兽其行吾方为之羞尚能与之语乎其一言一行皆足以范世轨俗大抵此类姻党莫不敬惮之称为女妇中丈夫也至正壬辰秋七月钱唐?于贼燔民居殆尽艰难备尝得脱虎口移家崇德之石门丙申夏五月贼陷崇德三女泛舟走避泣谓之曰世乱如此而吾家贫力殚苟籍祖宗J庇庶几有济倘有不测吾与汝辈唯有死耳慎勿受人A也明日贼退苗军纵火大掠仓卒避不能远同舟十数人悉为所虏烈妇即抱八岁幼女投水死日暮其夫往所在水上得幼女萍雌渑郧笾烈妇仆θ涣⑺中於是得年四十有五矣
赞曰无非无仪妇人之常以烈称妇人诚妇人之不幸欤予闻禹烈妇宅心A身平日毅然以贞洁自许及遭变故辄视死如归虽曰死得其所谓之不幸非欤呜呼自兵兴以来五六年间天下之扰攘甚矣男女失身不得所死者盖不可胜道抑禹氏之得以烈称为不幸可不可欤
考定伯夷传
伯夷叔齐孤竹君之二子也伯夷名允字公信叔齐名致字公达夷齐其也始墨胎氏父曰初字子朝【自伯夷名允以下据韩诗外传吕氏春秋增入】父欲立叔齐及父卒叔齐让伯夷伯夷曰父命也遂逃去叔齐亦不肯立而逃之国人立其中子於是伯夷叔齐闻西伯昌善养老盍往归焉及至西伯卒武王载木主号为文王东伐纣伯夷叔齐扣马而谏曰父死不葬爰及干戈可谓孝乎以臣弑君可谓仁乎左右欲兵之太公曰此义人也扶而去之武王已平殷乱天下宗周而伯夷叔齐耻之曰吾闻古之士遭治世不避其任遇乱世不为苟存今天下乱周德衰其并乎周以涂吾身也不若避之以洁吾行【自曰吾闻古之士以下据庄子增入】义不食周粟隐於首阳山采薇而食之及饿且死作歌其辞曰登彼西山兮采其薇矣以暴易暴兮不知其非兮神农虞夏忽焉没兮我安适归矣于嗟徂兮命之衰矣遂饿死於首阳山
太史公曰夫学者载籍极博犹考信於六艺诗书虽缺然虞夏之文可知也尧将逊位让於虞舜舜禹之间岳牧咸荐乃试之於位典职数十年功用既兴然後授政示天下重器王者大统传天下若斯之难也而说者曰尧让天下於许由许由不受耻之逃隐及夏之时有卞随务光者此何以称焉孔子序列古之仁圣贤人如吴太伯伯夷之伦详矣余登箕山其上盖有许由冢云余以所闻由光义既高其文辞不少⒓何哉【此太史公将称伯夷让国之节故先述帝尧让位之难及由光不受让之义因以见由光虽义高其事不见於经史而伯夷之节则赖孔子序列故名传也】孔子曰伯夷叔齐不念旧恶怨是用希求仁得仁又何怨乎余悲伯夷之意睹逸诗可异焉或曰天道无亲常与善人若伯夷叔齐可谓善人者非耶积仁洁行如此而饿死由是观之怨耶非耶【此举孔子称道伯夷之辟言其求仁得仁固若无怨然兄弟让国乃至饿死能无怨乎盖言其若有怨所以明其实无怨也】且七十子之徒仲尼独荐渊为好学然咭猜趴赵憧凡谎岫卒早夭天之报施善人其何如哉盗跖日杀不辜肝人之肉暴戾恣睢聚党数千人横行天下竟以拗帐亲窈蔚略沾似溆却笳妹鹘献耪咭仓寥艚世操行不轨专犯忌讳而终身逸乐富厚t世不~或择地而蹈之时然後出言非公正不发愤而遇祸灾者不可胜数也余甚惑焉倘所谓天道是耶非耶【此引言子有德而早夭盗跖暴戾而拗沼旨言操行不轨者乃富厚累代公正发愤者反遇祸灾所以反复致意於伯夷以让国之贤而至於饿死也】孔子曰道不同不相为谋亦各从其志也故曰富贵如可求虽执鞭之士吾亦为之如不可求从吾所好岁寒然後知松柏之後凋举世混浊清士乃见贾子曰贪夫徇财烈士徇名夸者死权\庶凭生岂以其重若彼其轻若此哉【此言人之志善恶不同为善者因\人之恶而愈见然则盗跖曷尝为足重而伯夷虽饿死岂足为轻哉】易曰同明相照同类相求云从龙风从虎圣人作而万物G君子疾没世而名不称焉伯夷叔齐虽贤得夫子而名益彰渊虽笃学附骥尾而行益显岩穴之士趋舍有时若此类名湮灭而不称悲夫闾巷之人欲砥行立名者非附青云之士恶能施於後世哉【末又申言为善者必待於圣人以着名而恶没世之後善名之不着所以深幸伯夷得孔子而名彰渊由附骥尾而行显也】
太史公伯夷传自汉以来论者莫不称其文章之奇伟万喙一辞无异议者以予论之则有不然迁作史记体制最正其列传之体必首着名氏乡里世系继序行能功烈之始终而其末论断之辞则别称太史公曰云云以补所未备之事发所不尽之意观乎老庄管晏申韩孙吴等传为体皆然独伯夷传首述载籍博考等语次述太史公曰余登箕山等语乃始及夷齐之事而遂以天道无亲等语终之辞意不伦体制亦舛意者必有错简而後世承讹袭谬不以为非也司马贞索隐张守节正义不过随文生意曲为注解予切病之因为考寻其指意易置其文辞之先後而订定之间复援据古说补其一二而颇加笺训庶几其体正而义明读而习之者有所取法也或曰太史公之文至矣後学顾乃妄议而窃更之不已僭乎曰非然也予之考定是传也实因其本文而更次第之曷有妄赘一辞哉且书之武成礼之大学既列为圣人之经而在先儒昔尝更改则予於是而考定之乃所以成其美也而奚僭之为况乎史记本不完之书故少卿小司马氏辄为之补益设以僭罪予则於二人也其又将何尤庸志诸传後以俟览者详焉
宋太史传
宋太史者名镒志镦闹金华人也其先有讳宪者官大理丞为易讲师弟子\至数千人唐武德间自京兆迁吴兴更十四世有讳荣者私文通先生通尚书春秋有才而不及用周广顺中徙于义乌隐居覆釜山又七世至宋嘉定初有讳柏者复迁金华其地曰潜溪又五世乃为景镒云涓缸娑上世为儒虽隐约乡里间不显着而诗书之泽被於人者多矣景镌仅七月为婴儿时苦多疾甫六岁即能读古文书过其目辄成诵为诗歌有奇语操笔立就人异之呼为神童年十五六里人有张继之长者也告其父曰是子天分非凡当令从名师即有成尔乃之入城府裨受业闻人梦吉先生习易诗书春秋通焉为举子业课试每居诸生右其友胡君翰曰举子业不足为景镱廖古文辞乎遂与俱往浦阳从吴莱先生学吴先生博极经史善为古章句景镅е悉得其奥久之文章之名藉然着闻矣景镂文初若不经思而用意极精密浩浩乎莫N其际源源乎不知其所穷洋洋乎不见其有所不足也当是时乡先生翰林待制柳公贯翰林侍讲学士黄公媒源笕逄煜滤师仰景镉指骷捌涿胖吹茏永穸此两公者则皆礼之如朋友柳公曰吾邦文献浙水东号为极盛吾老矣不足负荷此事後来继者所望惟景镆越~伦之识而济以精博之学进之以不止如驾风帆於大江中其孰能御之黄公曰吾乡得景锼刮牟环θ艘泳锼为文多经二公所指授柳公谓其浑雄可喜黄公谓其雄丽而温雅莆田陈君旅知言士也为之序曰柳公之文郁隆凝如泰山之云层铺叠涌杳莫穷其端倪黄公之文清圆密切动中法度如孙吴用兵神出鬼没而部伍不乱景镏文其辞韵沈郁类柳公体裁简严类黄公大哉文乎其不可无渊源乎盖以景镂能兼二公之所长矣翰林学士承旨庐陵欧阳公玄於二公为行辈尝评景镂钠韵沈雄如淮出师百战百胜志不少慑神思飘逸如列子御风翩然骞举不沾尘土辞调尔雅如殷卣周Ａ纹漫灭古意独存态度多变如晴跻终南\皱前陈应接不暇非才具\长识迈千古安能与於斯其为当世所称许如此於是二公相继既即世而景秕辔涠起遂以文章家名海内至正中用大臣荐擢将仕佐郎翰林国史院编修官自布衣入史馆为太史氏此儒者之特选而景锼夭皇仁私固辞避不肯就会世乱益韬s不欲事表显乃入小龙门山着书书成二十四篇曰龙门子凝道记又着孝经新说周礼集注等书皆传于学者初宋南渡後新安朱文公东莱吕成公并时而作皆以斯道为己任婺实吕氏倡道之邦而其学不大传朱氏一再传为何基氏王柏氏又传之金履祥氏许谦氏皆婺人而其传遂为朱学之世适景锛燃湟蛐硎厦湃硕究其说独念吕氏之传且坠奋然思继其~学每与人言而深慨之识者又足以知其志之所存盖本於圣贤之学其自任者益重矣景镬短煜轮书无不读而析理精微百氏之说悉得其指要至於佛老氏之学尤所研究用其义趣制为经论~类其语言置诸其书中无辨也青田刘君基谓其主圣经而奴百氏驰骋之余取老佛语以资嬉剧譬犹饫梁肉而茹苦荼饮茗汁耳景镒疵卜岷衩佬膑兹荒慷淌友罢芍外不能辩人形而雪边月下蝇头之字可读也性\旷不喜事检饬宾客不至则累日不整冠或友生彷徉梅花间索笑竟日或独卧长林下看晴雪堕松顶云出没岩扉间悠然以自乐世俗生产作业之事皆不暇顾而笃於伦品处父子兄弟夫妇间尽其道与人交任真无钩距视人世百为变眩捭阖谩若不知知之亦弗与较纵为人所卖不复恤而人亦无忍欺之者用是咸称为有德之君子景锼为文别有萝山吟藁三卷潜溪内外集三十卷又有浦阳人物记五卷或谓可比五代史云
义乌王曰世称太史公司马迁好游南上会稽浮於沅湘北涉汶泗过梁楚足迹半天下其文雄深雅健善驰骋有奇气以游故也吾观宋太史以文章擅名今世其才气殆前无古人使其生迁时与之相颉颃不知其孰为先後矣而其足迹未尝u乡里岂世之称迁者固不足信耶迁生龙门而景镆嘧攀榱门山其所着书与迁协六经异传整齐百家S语以成一家之言何异然迁谓自周公五百岁而有孔子孔子後至其身亦五百岁自待太重亦见其不知量矣若景锪⒀郧谦焉未始以自高此又其所为异耶
刘焘孙传
刘焘孙字长吾茶陵人宋丞相沆之十四世孙器貌宏有文学後至元丙子游京师以民间俊秀用荐者得自入国子为弟子员积分及优等至正戊子会试下第以例署常宁州儒学正壬辰天下兵起红巾乱湖南常宁陷州长贰皆弃城遁焘孙独不去因集民为兵有\万计克复其州治就以民兵守之总兵者嘉其功言焘孙当起知其州事未报其年冬武冈洞獠寇常宁於是常宁以粮匮援~城复陷焘孙乃率其余\退保温江原结寨以为固已而红巾有罗甲者复来攻其寨焘孙力与战以\寡不敌见执焘孙有女甲欲取之使谓之曰予吾女者免若死且必厚相遇即不予死不可免死後女终为我有若其图之焘孙大骂曰贼狗奴我天子诸生受国名爵义当死报国死吾所也宁得以女予贼求活耶我死即我女为贼有岂复顾哉贼留之者五日日以甘言诱之焘孙不为诎~不饮食而骂声不~口遂遇害贼党有义之者以棺瘗之州西门沙上贼既退发棺重a之以葬面犹如生湖广省臣及部使者皆具其死事以闻焘孙有同母兄u孙字存吾至顺庚午进士仕为宁国路总管府推官至正乙未长抢陷宁国亦执节死之
史官王曰呜呼元之有国余百年其德泽之入人亦深矣乃其亡也服节死义者虽往往而有然卒未尝多见焉岂余之闻见不广欤抑死者人之所甚爱而又世道不古若故其能以忠义自许者或寡欤余顷奉诏修元史於凡以死徇国者必谨书之厉世教扶人纪也当时得u孙死事既已登载而有司不复以焘孙事来上使其传阙焉何世之不乐成人之善者类如是欤焘孙之子颖方以学行用世为余道其父事甚悉余固信之因为着之于篇以补史之阙文
陈孝妇传
陈孝妇者徐氏妙梓明州象山县人也资性淑慧父母甚爱之择所宜归得同里陈氏子曰汝M质美而好学遂以妻之孝妇既归陈氏逮事其舅姑尽妇道大德丁未岁大人相食孝妇尽出奁具以易粟择其精凿者用为养而自食疏粝以率t下或采蕨根荠叶以取给未尝使舅姑知之厥後舅姑相继物故未葬停柩于家一日O舍火\争箧笥逃避去独孝妇与其夫以身I柩号天恸哭誓与俱焚火且及左右曳使避孝妇哭Ы~不为动俄而返风火转延他家柩得不毁人谓其孝感所致由是乡里咸称之为孝妇而县大夫列其事以闻孝妇平居善治家好施予事夫教子皆合礼法卒年七十三汝M字传岩有学行仕为庆元路儒学h五子长曰德星入国朝以文学见推择为丞事郎同知西安府同州事
史官曰余览前史所列孝行如姜诗夫妇辈纯诚之感能致水涌鱼出未尝不废书而叹以为孝弟之至实与神明通也今得陈孝妇返风转火事之古人夫复何曾谓古今人乃不相及邪故为论次着之篇以备于国史
义乌喻氏家传
喻氏之先富阳人也宋初徙居婺之义乌子孙遂为义乌人有临海县丞良倚工部郎官良能兄弟者同登绍兴二十七年进士第而良能与其弟国子进士良弼因以文章家知名至签书镇南军节度推官爸南安军演两兄弟又皆第进士以文称其他由特科世赏入官者不可胜数而义乌望族推喻氏矣八锼娜似涑ぴ桓僮质逦奶煨宰畲亢裼肫浼驹幻窝鬃质宓极友爱皆习场屋业治周礼有隽声丞相乔文惠公在朝并用其荐梦炎赴江东漕闱试而纲就试浙西於是梦炎以所治经魁江东例当会试礼部因叹曰吾与兄实同学顾可先吾兄取科第耶辄托故不赴以r阅再大比纲始获荐于乡乃同赴礼部试未至而梦炎道属疾纲即扶护以归既而梦炎死纲泣曰吾弟所以抑遏弗振者以吾故也今吾弟已矣吾尚忍独游科第取禄仕乎遂~意场屋後用?补官仕知西安县梦炎二子伯曰京字伯大仲曰高字仲明事其母石俱以孝闻石守节善持家政家素饶於赀遭国兵南伐乱离之际石以白金千余两窖藏之久之京他适高不及告取而有之石意不平京归语其故京曰母所有将以遗吾兄弟也兄弟义同一体弟之有即吾有尔母何嫌焉石重嘉叹即取他所藏白金二十锭以遗京京受其二余复推以与高其後石与京相继没并殡其堂会宁海寇起抄掠旁县家人咸逃匿山谷中高旁徨不能去号哭竟日夜乃a金帛置两柩间寇至奉以为质告之曰吾所以不惧死而惜此者丐以全死者尔情词恳切寇相顾骇愕弗为取且以善言慰抚之而去家人返怪其人与柩皆无恙而金帛故在莫知何以致然也高後以拗杖顺破涑ふ咴
赞曰曾子固氏尝讥世之立传者多伸一人之善而诬天下以不及以予所闻喻氏兄弟孝友事初非世之人所不能而人莫之能也以其可以辅教警世也故着之于篇
鲍信卿传
鲍信卿者讳完泽其先汴人也六世祖瑞仕宋靖康间从南渡家于杭故信卿今为杭人信卿资识粹敏慎重寡言善记忆涉猎经史过目辄不忘且好论议能言人所不能言方年少时一时老成人皆自以为不及也前元元贞初以蒙古言语文字天下或不能尽习诏所在州郡并建学立师贵游子弟及民间俊秀皆令肄业信卿受业其师萧氏悉究其精奥乃|摭史传中故事及时务切要者二百五十余条译以为书曰都目反覆应对曲折论难最为详密又记其师所授之言为书曰贯通集又采精粹微妙之言门分类别为书曰珠集又取蒙古及辉和尔问答比譬之言为书曰选玉集凡其音韵之所自出字画之所由通毫厘之间具有分别南北人为蒙古学未有出信卿右者方是时为其学者悉倚为入仕之阶而信卿澹然独无求进意隐居教授户外之屦至无所容达官大人至杭者莫不延见信卿与信卿语见其动中肯綮而适於事情未尝不为之降叹也至顺初翰林寇学士早从信卿学荐信卿学行于朝力勉之出信卿以养母辞至正中江浙宝格参政及浙西部使者争辟用信卿欲引以赞决军事信卿以母老终不从也参政叹曰鲍博识纯孝若是使其出抗偈褂胁恢异端事者乎博识犹华言博士也信卿事亲既能以孝闻而处兄弟尤极友爱平居一言一动无不揆乎道义人皆称其笃行君子信卿卒以至正癸巳得年若干无丈夫子以弟之子益为之子
野史氏曰国家起朔漠风气浑厚虽言语可译而文字未通世祖既通函夏於是帕克斯巴帝师至自西土始因其语言用谐声之法创造文字以定一代之制作盖其为母甚简而曲畅旁通之则声比字属有生生不穷之义焉昔儒有言字书主於母必母权子而行然後能别形中之声韵书主於子必子权母而行然後能别声中之形故能明乎母子相权之法则知我元言语文字之传百王不能易矣岂特为一代之制作而已乎粤自百年以来声教所覃凡人面之域罔不同文而欲精其学者犹必赖夫专门之师如信卿者焉呜呼若信卿者其可谓有功於其教道者耶
齐琦传
齐琦者字仲饶之德兴人也别号易岩时人咸称之曰易岩先生因不复以字行曾祖明善宋端平甲午乡贡进士祖潜起父世以儒学名初齐从祖有梦龙贵澄者皆明易专心邵子之学而贵澄尝注经世观物等书琦读其遗书自幼即领悟其旨又廖应淮者建昌人精通邵氏学在宋季言国家运祚祸福如指掌而琦同郡傅立号初学者实得其传立当至元间以其学显世祖甚敬信之又祝泌者亦琦同郡人其於邵学尤精与应淮同时出其学则有子传焉琦既承家学又兼得祝氏傅氏之传盖其为术由声色气味以起数而推极乎元会运世即其数之所见天地气运之否泰生人吉凶休咎之徵无不可以预定纯乎邵氏先天之学皇极之理也故其为人言凡未至之事如在目前无一不验者尝至衢有周孚者邀诣其家问以家事琦曰自子造居屋必历一纪乃始生育人今满一纪则岁中当添三子男今年十二月七日明年二月九日及八月子生之月日也孚补县恐按次於家明年三月当上琦曰子赴官在今年九月乎与同适市指一女子曰此为子家八月生子者也孚因纳为子妾未几其前官有故九月即至官十二月七日其妻果产子二月九日子妇复育子至八月所纳妾亦生子矣当琦留孚家有二客扣门者琦闻其声辄曰二人必皆三品官然不久且至坐重罪二人者一为潭守别多喇卜丹一为衢守将赵甲後果俱以罪废同郡马氏者故相家琦至其家隔垣闻妇人声曰是妇来岁其举子乎其夫曰吾妇年已四十是生七女子矣纵娠亦恐非男耳琦曰不然来岁举子当在秋中癸酉日明年八月癸酉果得子至休宁金南庚远迓之问曰今日至吾家首何见琦曰子家首见我者与我同甲辰生人也比至果然琦曰子家今夜子时後山有不动之物动明日辰时前山有不动之物动是夕家後土库栋桡崩明日大石坠前山巅金氏以问琦曰土库崩万二千时内损小口大石坠万二千时外有一布衣受宣命者未三年其孙自经死既三年其子用大臣荐授武略将军平江万户府镇抚江浙行省平章呼图克布哈致琦问动静琦曰朝廷今日除公矣问职为何琦曰职三品耳且当理财赋後旬日报至果以其日除大府卿又曰然公还半涂必改除入中书明年当复为平章矣比至中涂果改除中书右丞明年果复为平章中书有进士三人曰扎拉伊埒台曰伊纳克哈雅曰布延同谒琦琦各问其今何官哲曰我以阶五品矣琦曰子当作郡推官而散阶仍五品又曰子当作郡守阶三品又曰皆非也子当作行省理问官散阶四品也既而江西行省迁调除潮州推官湖广行省迁调又除高州总管而中书皆不准复除湖广行省理问官所得散阶亦悉如所言易曰吾亦当及五品阶琦曰子不能五品也府判县尹县尹府判府判县尹终六品耳已而中书除兴和府判官而福建迁调又除崇安县尹历十月中书不理俾复任兴和比至兴和而过期不得任再授延平路判官又以故不赴复降浦城县尹以终普曰吾阶当至六品琦曰子可及五品为漕运官既而除海道盐运千户果五品也江浙提学黄晋卿年六十有六将致仕琦谓之曰来年乃可致仕当带秘阁职名七十後於是起位一品然公性褊少容止二品耳於是明年以秘书少监致仕至七十有三复召为翰林直学士侍讲学士而归枢密参议归赐谒琦琦谓曰公旦夕当职本府寻任风纪为三品又登政府二品矣顷之枢密判官即擢河西访使遂拜四川行省参政中书平章教化致琦问琦曰不出旬日公出中书矣越九日除大司农又问琦琦曰当复远出耳俄迁平章行省江浙琦尝语所知曰自今以往天下多故不十五年京邑南迁千里矣未几海内大乱朝廷削弱而权臣挟皇嗣驻河南今且十五年又尝语人曰南士行入风宪矣方是时省台摈南人不用已久不久果有诏用南人其术精验类如此琦游京师名贵人非可与语者虽以礼来致未尝往门外候谒者车马如市亦未尝轻语人而乐从韦布之士游琦尝用荐者署初庵书院山长至正己丑自京师归屏居番阳山中邈焉若与世~或劝之出则曰时行时止吾岂固必者哉岁庚子乃妻子至金陵居焉琦於经史悉究通大义虽精於数学然耻於术数名家讲论易道剖析理趣多昔儒所未发立言建议必要归於仁义道德有关於世教故士大夫间用是尤尊慕之
赞曰先天之学秦汉而下唯魏伯阳能知之至陈图南乃发其秘一再传而邵子出焉邵子之言曰先天学心法也万化万事何莫不由心生心者理与数之会而世之言邵氏学者乃唯论数而舍理何哉阳五行有是理斯有是气及其生物气聚而有形则象与数所从出理者太虚之实义数者太虚之定分治乱祸福不能外於数而数曷尝离於理乎故夫数囿於理理函乎数者先天之学也世传邵子以其学授王豫天悦天悦蜀人死无所授以所着皇极经世体要一篇内外观象数十篇者同葬玉枕中未百年吴曦叛盗发X出其书道士杜可大得之以授廖应淮而应淮所着又有玄玄集画前妙用等书数十万言悉以授傅立而齐琦得之则其渊源所自来可徵已余数从琦游闻其言未尝不以理为本盖程子所谓加一倍法者然世之浅於知琦者徒谓其於数为精何也余故取世之称琦者h其一二而特论其学术之大要着于兹
王忠文集卷二十一

[book_title]卷二十二
<集部,别集类,明洪武至崇祯,王忠文集>
钦定四库全书
王忠文集卷二十二
明　王B　撰
传
友琴生传
友琴生姓朱氏字原良金华人也六世祖汉上先生震以善易名至生克绍世业笃志读书然不屑为章句学而艺文之事咸精其能自三代秦汉六朝隋唐五季金宋以迄於今凡钟鼎敦Ｘ卣垒尊玩用服御之器金镂石刻缪章鸟篆楷隶之文图画之属悉能究其本末鉴其真赝今世以好古博雅称者深所推服以故士大夫乐与之游而善其所居室萧然~尘不留他长物惟置琴其中曰古人吾所尚友也虽然古人远矣琴者古人性情之所寓吾视之犹古人焉耳其不足为吾友乎因自号曰友琴生又尝语人曰昔欧阳子号六一居士谓一琴一壶一金石遗文一千卷书一万卷与已为六也夫身至贵也混五物而俱六是失己也琴至古也侪五物而各一是失物也要之皆非也今吾独取琴而友视之友德之义不庶几欤於是人咸谓生为善取友云
论曰昔先师朱徽公有琴名雪夜宾尝勒铭其腹以遗丞相王鲁公其辞曰养君中和之正性禁尔忿欲之邪心乾坤无私物有则我独与子h其深至哉言乎言琴之用者无以加於是矣原良鲁公里中子也以琴为友其能服膺徽公之言者耶
喻夫人传
喻夫人者讳德常字可贞当涂人也喻县大姓也家素饶於赀父汝政仕尝管财赋有五女子夫人长且贤甚爱之慎择所宜归者於是同里陶先生安方以文学名乃以夫人归焉先生风检清邃平居惟笃志问学着书以为业而夫人善理家事无钜细皆井井有条用是先生得不以猥务琐故婴其心日致力於文艺所造益深矣夫人雅不爱华饰岁时归宁四女弟皆适巨室服御竞侈靡夫人素静仪处其间意澹如也先生既领乡荐亲戚里党皆来贺夫人曾不以为喜及下第归夫人亦无有不悦之色或问之夫人曰乖逢得失是有命焉奚必置欣戚其间也暨先生居宰垣跻政路禄俸之入充足矣而夫人奉身益处家益简薄唯承祭祀延宾客则必致其丰常戒家人曰夫君有俭德今幸显荣吾所以相之者敢不愈加谨乎初夫人逮事其姑徐徐性严重夫人事之备极恭巽a鸣盥栉毕即诣前候起居已乃具甘旨以进左右承顺每事必得其O心徐以夫人事之至也每语人曰昔吾事吾舅姑谓我尽妇道临终祝曰新妇事我善我且死无以为新妇报愿新妇有子妇亦如新妇善事我也舅言今其验矣先生适他往而姑属疾夫人亲鬻药昼夜扶掖衣久不解带及卒哀毁过情而治丧无违礼暨从宦金陵请其母与俱母辞曰吾甚恋乡土今远行恐以骸骨累汝也夫人谓时乱田野非所安力请以行未几其族於兵而母独得以天年终养生送死於礼尤无阙二子晟昱既授经延名师教之先生夙夜在公无休暇义方之训出於夫人居多夫人秉志柔察理明亮而闲习於礼法闺门之内肃然有容盖其在父母家称贤女相其夫称贤妇而教子称贤母先生自穷居以至显达凡所与游皆当世名人莫不知其有资於内助而夫人之为贤也夫人卒年四十有七贤而不尴锑档恐
赞曰配偶福之原也是故君子重之孔子删诗殷雷鸡鸣之篇与关雎葛覃并列於国风者以其能儆戒相成劝以义也呜呼室家能义以为劝儆戒以相成此固配偶所为贤家之所由昌欤以予所闻若喻夫人者盖有之矣其t行之懿足以辅而导世故具着之于篇
熊孝子传
熊孝子者名仁瞻唐洪州海昏县人也性至孝仕为左卫府参军袁州宜春县丞丧母奉柩而归卜宅兆於县西之归义乡而其地冈阜峻险丧X莫能致也仁瞻念非水道不可达誓倾家訾掘地为川以通江方庀工俄而天大雨水自墓旁近地涌出成川与江流接舟以得达而窀穸之事遂矣既葬结庐墓侧居六年有慈乌来巢共称异焉於是江西观察使路嗣恭列其孝友以闻大历十年秋褥罕砥涿陪倘收搬嵩俚鹘州司户又迁越州萧山县令卒官年七十有三世因名其川曰孝子港桥曰孝感桥所居里门曰孝锡坊海昏至宋改建昌隶南康军淳熙六年新安朱熹守南康首命有司依准攘罨て淠骨仪彩辜乐其文曰熹假守兹土考诸图经以求此邦前贤潜德隐行之实於建昌得陈大中大夫司马嵩从事中郎司马延义以及熊君皆以孝德闻而熊君精诚所感独致涌水成川之应私心窃敬仰焉乃复以其事请于朝有旨加旌表既而嘉禾陆德舆来为守闻而叹曰熊孝子事前守朱文公之所表章也吾其敢不成其志则大书有唐熊氏旌表门闾八字勒诸石俾县令郑作承新作其里门厥後为守令者咸护视之惟谨莫或能废也孝子子孙相继延至于今十一世矣
太史氏曰余家乌伤县县人有氏者秦人也盖葬其亲而躬负土焉t乌衔土来助乌吻皆伤故汉即其地县且名之至唐又改名义乌表孝行也及余得建昌熊孝子事至慈乌来巢与吾氏事颇相类为之於邑久之因窃叹曰至哉孝乎一念之烈其感物固如是夫传曰孝弟之至通於神明信哉
苏君小传
苏君名友龙字伯夔婺之金华人其先眉之眉山人也眉山苏氏其显自文公及其二子文忠文定始文定之长子迟以工部侍郎徽猷阁待制守婺有惠政移知处州婺民告于朝乞还守婺乃复以吏部侍郎带前职知婺州卒赠少傅葬兰G之紫岩乡因家金华而子孙遂为婺州人矣少傅生龙图阁直学士广南东路经略使赠少保简少保生江东提刑秘阁修撰大理卿谔大理二子吏部郎中江西提刑林金溪知县郁吏部生显谟阁待制知抚州熙抚州生两淮转运司干办公事圭运干生淮安主簿镇金溪以吏部次子温州通判照为子生嘉禾县令在嘉禾生泉谷处士镐处士德佑太学生也宋亡归隐于家至元中诸生就徵皆拜官处士独不起以文学风谊名重当世生六子君为次而淮安无嗣因命君後淮安君生十载而孤母夫人潘鞠而之俾有成立君亦重自奋厉积学砥行籍然有名声乃见推择试吏以选得从事闽中宪府迁广东宪府掾又掾闽中宣阃遂由行宣政院辟江浙行中书省掾用累考及格调绍兴路萧山县尹又除绍兴总管府经历不上阶自承事郎转文林郎行枢密院照磨遂朝列大夫浙行省左右司都事君在闽广时宪使有以介为同列所构者御史劾之章未至同列即命君夺其印言纲纪不可紊章未至印不可夺而宪使亦摭同列罪状有左验欲逮系之君复言持宪度而自相诋毁非所宜宪使听之俱赖以免连江县有唐县令孔杷凿湖溉田五万亩栌种貌⒑田百亩令民永以租入治湖堤岁久事废君白上官徵累岁逋租治之并湖之田赖以有成又归学田之夺於豪民者以赡士士论称之广东宣宪二府岁科南海番禺两县田出钱以给宴飨曰分田钱吏因侵渔无度以为常民不堪甚君白除之民大称庆朝廷岁给诸郡新钞而宪府监诸郡烧旧钞如法旧宪使为广东守者独不为烧积十五年司钞者不得代君奋然建议烧之钞库官率妻子罗拜以去汀寇逼漳州君往督漳为守御计吏欲籍民为兵君曰我为安民来奈何扰民也阅军籍得放逸者二千使率以为备城守既固进兵击之获其首乱者他将略为己功君不以为言其在浙省实掌漕事江浙岁运粮三百万石给京师而漕官悉恃势凌州郡强取赢无锡州独不与则诬其粮恶不宜上供以激怒宰臣宰臣怒欲加罪本州君慨然曰吾为掾而使上官用法失平是负掾矣白遣官验视得实事乃解海寇作乱行省发官粟募民船载军往捕之船未尽发而寇降遂议徵前所募粟君以船已为官募而官不用则责不在船户且其既发则食粟殆尽而复徵之是陷之罪也不若止徵船之未发者宰臣韪其言其在萧山适岁发常平仓廪以赈民同列或泥常执不可君曰以官粟活民何不可者尽发赈之民得活者数万计县无社稷坛而风伯雨师坛前令售释氏为浮图君曰吾任民社之寄此而不恤何以令为乃度地置坛镁咦剂钍嚼赳慊蛑垂俑短长为民害咸置之於理讼牒有及妇女者必斥去之居二年政绩大着郡府常以旁近州狱诿之谳诸暨守奉命赐老人帛慢不亲以授里胥因匿之事觉檄君按之君究其实守得无赃罪而定罪如本条州人有东西邻争斫风所拔大木者州罪东邻东邻不直诣府讼府以其事下君往其地询之则木乃南邻无主木也乃遂以前罪罪西邻而木入于官其他所行事若此类甚\会处州盗发君奉文告招抚之既平而枢密分院治于处君留枢属因留处者久及迁职都司则时已不可为因谢事而归徜徉家林或漫游金陵日以书史自娱情之所触辄声於诗不屑事雕刻为工也初文公归葬於蜀文忠文定俱葬汝之郏城子孙阻远不克时展省而婺之有苏氏自少傅始而文忠之孙给事中峤亦尝守婺处士乃率族人为祠宇合祀之且表坊门曰景苏君念A尝之事久或不能继议各割田ㄆ渌耆胍晕资族人皆从之间尝至京师将留官于朝庶几得将指使由陕西道汉中以入蜀展谒先茔访族人以通谱牒然後出归峡经襄阳抵河南以拜二苏公之墓而後归而适时已多故志弗克遂年亦且己老矣每言及辄慨然君历官法当推恩父母不可得尤以为憾誓不辱其先因自号曰栗斋言谨且畏以自志也君今年七十有二康健如五六十岁人生六子其第三子伯衡至正癸卯乡进士有文学最知名
左史王曰苏氏之所从来远矣唐世自赵入蜀隐约数世至宋之盛而文公父子者出及其自蜀居婺则光显又累世当元之盛而君以生盖上下不啻五百余年矣昔文公与二子至京也翰林欧阳修荐之以故名大显以其父子皆知名故时称文公为老苏余闻伯衡举进士赴礼部君与俱行是时欧阳玄在翰林亦亟称扬之而一时复以昔时称文公者为君称至今以为美谈也语曰莫为之先虽美而弗彰莫为之後虽盛而弗传岂谓是耶嗟乎苏氏之泽盖未艾也
琅山人传
琅山人者姓范名常其字子权滁州人也滁为城环以平冈漫阜而琅山独巍然峙於西南去城可七八里范君世家滁琅山人所为号也初君之大父酉新有学行当宋季仕不大显学者称之曰青山先生至君复能世其学隐居不求知於时而时亦无能知之者今天子起兵淮右也首得滁君即杖策谒军门上知滁人之贤者独范君与语意合留置幕下有所疑即以问君君每以实对辄称旨而t雄角立天下势未定上命君为辞以祷上帝有奉天征讨虑弗合於天心等语深契上心既而上渡江取姑孰君以帅阃都事赞军政留姑孰又移毗陵及维扬会姑孰阙守遂命君守姑孰以简易厚为政居三年民亲爱之既去久思之犹不忘洪武建元上既即天子位锐意於稽古礼文命君为翰林直学士制礼作乐之事多委之寻以病谢事去岁余上念旧臣在者如君无几有旨徵诣阙俾仍任前职君顿首谢曰陛下之眷臣至矣臣虽老且病敢不竭力以事陛下上每宴闲命儒臣列坐赋诗以为乐君辄操觚挥翰先成以献上笑曰老范之诗质朴而无华不亦类其为人者乎寻迁起居注起居注者古左右司之职记人君之言动者也於是其任益亲密矣君适有足疾数在告上即传旨令其善自爱又赐以安车俾其出入勿与\人同时人荣之或问范君曰山人隐者之称也今君朝夕在天子左右为侍从臣奈何用隐者之称为称乎君冁然应之曰子岂知人哉人之志固各有在者吾今虽忝列从臣抑乡土之念谁能忘之顾吾犬马之齿且益衰暮他日天子倘矜怜之则首邱之愿可终遂矣是则山人之称固吾所以志也而奚不可哉於是或者乃知其意所在云
太史氏曰余适滁登琅山爱其林壑深美因问滁父老以山所从得名或曰晋武帝平吴琅王瞥龀中故山因名琅也或曰晋元帝之为琅王也盖尝避地居此山用是得名以余论之扑涑龀中未尝驻此山山何故因而名当元帝时中国乱元帝将渡江故避居此後既称帝江表人故即其故号为山名耳山上石墨遗迹尚存此其尤可验者也及余考地理书见其所载各不同而李清臣言琅名甲天下予故因论次范君事具着之于篇
赵贤母传
贤母赵夫人徽姓叶氏婺之金华人也父曰谨翁用儒学起家以承务郎温州路同知瑞安州事致仕夫人幼承家学习闻诗礼之训懿声淑誉早见称A戚间年及U归赵氏为嗣滋字子润之配赵氏宋秦悼王之後也世有属籍宋亡家日以微夫人为赵氏妇逮事其舅姑克尽妇道舅姑有不悦辄惶惧局若无所容其身者而子润纯厚人也业医常急於济人未尝与人较财利用是其家益匮夫人处之恒裕如营甘旨为养曲尽其道舅姑不知家之为贫也舅姑之丧以贫故窀穸之事久未克举夫人言及辄泫然流涕不怿动竟日亡何而子润死夫人治丧无违礼哀毁如不欲生子润之死夫人年四十有七矣有子四人曰古愚古怡古恒古忱而幼者犹在襁褓中夫人承其夫遗命以教子为先务躬绩纺以易食以长以育其子亦不知家之贫也且日早作治家事督诸子就学夜必焚烛课诵读至夜分不寐以为常平昔所闻嘉言善行每恳恳与诸子言之唯恐其不有成也由是诸子皆重自奋厉植业砥行有闻于乡邦而古怡尤勇於为义以善士称於是赵氏自其高曾以下未葬者凡七丧夫人常为古怡言若等藉祖宗之灵克有成立而先世遗魄犹未入土吾与若等情事之未伸天地间罪人也古怡乃奔走经营购得吉壤於北山夫容峰之原举诸丧尽葬焉夫人曰若等今能成吾志吾无为赵家妇即死可以见祖宗地下矣夫人得年六十而卒既卒而古怡兄弟益相敦睦家产日丰裕尝异?而食矣古怡曰不可兄弟一体耳有无不可异也乃复合食而同居焉乡人曰赵氏之尚义其贤母之教乎夫人卒今且余十年乡人之称贤母者必曰赵氏赵氏云四子者古恒已卒四女皆适士族孙男四孙女四皆尚幼
左史王B曰余闻长老言金华赵氏宋宗室异时尝贵盛矣国亡家遂衰赵氏不~如Q有节妇徐者实能再造其家而赵氏以有盖再世而又得贤母焉是何赵氏闺门之多贤也传曰配偶福之原也家之有福有不原於斯者乎余观贤母善教其子若无甚难行者然夷考其行虽诗书所载何加焉以其可以轨世范俗也故具着之于篇
字说
宋瓒字说
吾友宋君景镏令子瓒将冠以书来告曰愿吾子之教之也予既礼辞不获则为制其字曰仲圭而序其说曰天下之器无不适於用也而用於宗庙之中者为贵宗庙之器均之为贵也吾独以瓒为尤贵焉是故祭莫先於也既以求神乃迎牲而毕事而所谓者实用郁鬯之酒瓒以注之也诗曰瑟彼玉瓒黄流在中是也以故六尊六シ惨宰闷刖屏蕉厮溺隽瑚八簋凡以盛黍稷而莫瓒为尤贵矣然人徒知其黄金勺青金外朱中龙首华美而有容而不知圭以为之柄所为贵者在此而不在彼也稽之於礼有圭瓒璋瓒之别而典瑞盖曰圭有瓒春秋外传亦以瓒为鬯圭是则之用资乎瓒而瓒之实重乎圭也吾故於宗庙之器辨其用与其实知瓒之为尤贵也吾故配名於瓒而字之以圭也虽然瓒之用以为尤贵可也而尤未免於可器也局於可器则虽以夷吾之仁子贡之达而其用有穷吾未见其可也必也充之至於不可器斯其为成德之君子矣诗不云乎岂弟君子福禄攸降吾之期于尔瓒者不其在此欤
金存字说
孟子曰人之所以异於禽兽者几希庶民去之君子存之予尝疑其言为过论夫人之与禽兽相去远矣天地之塞吾其体帅吾其气仁义礼智以为之性君臣父子夫妇长幼朋友以为之教而推其用至於位天地育万物而後已视夫羽毛鳞介tt焉而生逐逐焉而死者相去顾不甚远矣乎而以所谓存与不存即以人与禽兽相去为不远不亦过乎及吾久而思之徵之於人验之於己然後知孟子之言天下之至论也何也天之卑我以形而使我以心驭也亦曰存其所以为人之道焉尔存之之道奈何全夫仁义礼智之性而由乎君臣父子夫妇长幼朋友之教而已仁义礼智之性全於中君臣父子夫妇长幼朋友之教由於外而後吾身可与天地并立而无斯其尽为人之道焉苟弗能然则亦自遏其躬而已尔自遏其躬者非天之与我者有歉也吾则自致之也是则名虽为人实何异於禽兽哉其犹异於禽兽焉者圆首方趾而已尔被褐食粟而已尔吾故曰孟子此言天下之至论也吾友金德元之长子其名曰存而朋友复字之曰思存吾故推孟子之说以告之呜呼存与不存间不容而相去之远若此思存其尚知所警哉
戴琦字说
钱唐戴君德刚命其嗣子之名曰琦既冠其执友高则诚先生制其字曰景韩而其师胡龙臣先生属予绎其字之之义予惟古人命名制字或因乎物或因乎事旨各不同因乎物者孔鲤之类也因乎事者郑寤生之类也至于後世复有因其人以为名字者仲淹者王通之字范希文慕其人以之为名焉亮者诸葛孔明之名陶潜慕其人以之为字焉是故名之以纪其生字之以尊其名者古今之所重固不可苟焉而已也今夫琦美玉之别称而宋有大儒君子曰魏国忠献韩公实尝以为名公当东都盛时光辅三朝咸有一德其丰功伟烈虽伊尹周公无以尚之今戴生因其名以为名岂不以谓舜何人也予何人也有为者亦若是韩何人哉希之则是故居之而不让欤虽然慕其人而名其名将必迤淙硕称其名诗不云乎高山仰止景行行止後人而不先哲之是宥欲其德之成业之就吾未之见也高先生之以景韩字生也所以教生尊其尊贤其贤之意亦既至矣生其敬承之生质美而好学夫苟充其志而而资之以无倦强其力而致之以不止毋以先哲不可及而日图企及之则其所成就何可量也生其尚敬承之哉
续喜闻过说
人不能以无过也人而至於尧舜可谓至矣而犹或不能以无过焉况其学焉而未至者乎是故圣人未尝以有故~人而每以改过望其人盖其忠恕之至也故尝论之君子之过也非有意为之也非有意於为过故有过必思於速改然而君子之欲改过也其必先於知过己有过不能以自知也其必先於闻过过之在己常人所恶闻恶闻己过则人孰肯以告之人之肯以其过告之者由己之喜於闻过也是故喜闻过则必乐於知过乐於知过则必不惮於改过过而能改则寡过矣过而能寡则可以至於无过矣无过非圣人不能也圣如尧舜而犹谓其不能以无过盖甚言无过之不易能也呜呼由闻过而知过由知过而改过由改过而寡过由寡过而无过此圣贤学问始终之序欤吾观圣门弟子亦\矣三千之徒四科之目孰非学圣人之道者其於过行过言宜若鲜矣而喜闻过者惟仲由不贰过者惟子其故何哉盖仲由以勇子以仁惟勇也故喜闻於过而有过则快於速改惟仁也故其於私欲能止之於始萌~之於未形不贰之於言行也不贰过则寡过之谓矣若仲由者虽未至於寡过夫既喜於闻过苟力行之於寡过乎何有呜呼学者不有志於圣贤则已苟有志焉而庶几自立於无过之地其必自仲由之喜闻过始矣溧水刘君彦肃有志於学者也所居之室题其额曰喜闻过曰吾朝夕以自厉也京口俞先生既演绎其义以为说他日彦肃且复徵予言予因论其大要发先生之所未及岂独复於君庶亦以自厉云尔作续喜闻过说
行状
南棱先生行述
公讳炎泽字威仲姓王氏学者因其别号尊称之曰南棱先生维王氏世为太原之邦人五季时有仕为节度使曰彦超者自会稽避地家于婺之义乌其後遂为义乌人所居乡曰凤林族大以衍世称凤林王氏公十世祖固登皇佑五年进士第卒官恩阳令宋三百年义乌第进士者自恩阳始八世祖从用七世祖悦赠宣奉大夫二子曰永年曰乔年永年绍圣元年进士仕京师为国子博士尝定居於济南终中大夫知福州文安县开国男赠正议大夫是生通判嘉兴府赠金紫光禄大夫铸从政郎严州司法参军俦乔年不仕是生承奉郎涛光禄府君之子宁提举广东常平茶盐赠中散大夫寅历知宜连藤柳峡饶江七州积阶朝请大夫承奉府君之子寓江东转运司干办公事余以赏延入官通朝籍剖郡符者不可悉数运干府君则公之高祖也曾祖诚祖卫道奕世载德弗显于时考济景定二年应荐为国子免解进士妣叶氏军器监丞夔路转运判官蓁之孙女通斋先生由庚之女也公生於宝佑癸丑自幼岐嶷不凡稍长治举子业有声乡邦既乃肆力於圣贤之学盖自恩阳府君受业安定胡先生之门厥後累世皆颛门为儒渊源之传既有所本而通斋为王大父学於徐文清公侨文清考定朱子门人也其风声气习之所传感发尤多矣公当运去物改之後穷居约处操行益坚殊无仕进意开门授徒户外之屦至无所容久之部使者荐其行义乃起为东阳常山两县儒学教谕迁石峡书院山长所至皆以善教养得士誉居石峡岁余即弃官而归於是年已几七十矣优游家林日以经史自娱祁寒盛暑手不释卷然常苦嗽疾至顺壬申八月十三日竟以不起享年八十公性端U状貌伟然言论磊落如震雷惊霆倾豁洞达而见诸行事平直正大又如青天白日无所隐蔽人莫不畏伏而敬信之於书无所不读唯求通其大义为学者讲说不支离穿凿以为精其文质直简畅而理胜为主诗歌则思冲澹而气浑厚缘情托物一以寓之雅不屑事雕刻藻绘以为工也所着ǘ十卷曰南棱类稿藏于家初进士府君无嗣为之嗣者不克绍其业更选於族人得公以为子田庐俾公尽有之公固辞曰夫为人後者贵能绍先业耳田庐非所计也而田庐或不均先业未有不因以堕者进士府君贤其言卒成其志族党素以是多之公娶傅氏先三十年卒子男二人长良玉浙江乡贡副榜进士为衢州常山县儒学教谕次良珉女三人适傅保许俊傅亨孙男四人裕B补初皆业儒女一人适俞有庆公卒後其年十月日葬于县南崇德乡湖阳山先茔之次以傅氏y呜呼公葬既久而悬之石犹无文以刻流风余范日就湮没B实惧焉是用疏其平生梗⒓笆老道锕崮拮湓嶂详如右尚维有道德能文章者论次而褒显之不朽之托庶几有在云尔
谢君章行述
君章姓谢氏讳焕君章其字C之宁都人祖讳复新父讳仁居皆隐德弗仕君章少好学长通儒术而长於诗志倜傥尚气节与人交不务为苟合论议不肯诎人下年二十有三挟所有游京师京师贤士大夫皆乐与之交居顷之一旦告所与游者曰吾无故而心忽悸得无吾亲或有故乎即径归至家母果死君章服丧尽哀既免丧建昌府经历清江彭君某闻君章名遣币马迎之为其子师翰林待制京兆杜公本尝过彭君与君章话甚合盛称道之未几彭君死君章不远数百里护其丧以还既而里居郁郁不乐乃复游京师名誉益闻诸公间户部司讨达尔玛君慕君章之贤亲执弟子礼居数岁意倦游又径归屏居故庐若将终身焉今国子助教大梁黄君昭为令於广之新会有政声君章以事其邑一见即相契惜君章之才不得试乃资而劝之又复游京师至是达官要人多有知君章矣大都留守判官段君定僧首辟馆延君章君章与段君处凡七年段君所以为君章地者甚至既以名力荐于殿中侍御史额森呼图克君而集贤直学士始兴麦公文贵复列其学行荐于丞相太平公於是丞相方锐意收用天下人才额森呼图克君以丞相子又乐推毂士父子间得君章喜甚亟欲甄h之会麦公有疾君章感其知己躬亲鬻药若子弟然因染病反就寓舍遽不起至正九年二月四日也行年四十有一段君为具衣衾买棺以a殡于文明门外是岁六月其子高生适从君章之友南丰张君@来京师将奉柩以归而贫无以为资段君为出重赙而黄君复来谒选乃与张君及四明倪君钲共经纪之盖倪君久交君章与张君皆勇於为义者高生赖之故克归葬于其乡君章娶黄氏子男二人长即高生次贤生君章之游京师也尝有诸王召见君章君章见之引酒为尥踝饮不为礼君章复引进酒曰王宗室重臣视一介布衣不翅草芥向之不礼於仆固宜然布衣以分则贱以道则尊故与王公实敌礼然则王虽尊不宜於仆不为礼也今王诚能致礼於仆则尊贤下士之名王有之矣王叹赏其言为避席以饮授经郎临川危君素尝偕君章谒时贵危君谦退固让不敢坐上坐君章笑曰吾布衣也贵贱之际无所嫌敢坐诸君右遂坐上坐无所诎盖君章平日豪侠自负类如此人用是多之然亦因是无所就以至於死亦可哀也已予因述其行而着於篇使世之人如有如君章而不得遂其志者其皆全矣夫善於文者当必有所发扬使君章托以为不朽矣
赵君行状
君讳必璇字仲宝姓赵氏九世祖曰宋周恭肃王元俨建炎初其子孙随蹑南渡有官至开府赠少保者谱轶其讳始来居兰溪子孙遂为今兰溪州人高祖讳不弃通奉大夫太乙宫使曾祖讳善素武经郎主管建康府崇禧观祖讳汝y通春秋学授迪功郎充国史院检阅累任州县以练习法令中其选转从政郎潭州司法参军自司法而上既远有属籍且世以文章起家簪绂蝉极乡闾之荣盛考讳崇晋承宋学渊源之懿郁为醇儒未及仕而国事已非乃隐德不耀有子三人君其次也君性警敏而量弘局度凝重循循退让有古人风读经史能通大义善於辞令终日言论不倦而谈辩捷出如珠贯矢发皆中伦理其分剖是非确成败又如烛照数计而龟卜莫或有遗听者靡不厌服自幼为祖母徐夫人所锺爱夫人年u八十犹康疆无恙君致养唯谨尝寝疾便秽手自浣涤奏圃常抱之夫人感其志行朝夕以吁天而语人必嘉叹不已及夫人与考君相继殁君服丧哀毁窀穸之事力经纪之不以烦诸父昆弟後家日饶裕岁时祭祀未尝不追慕流涕痛亲之不待而奉养之不逮也君年壮盛时尚气节为人排难解纷不遗余力亲戚里党聚讼方殷君一言之顷能使之忿释怨消由是有构争者往往不直于官而唯君言是直同里萧氏伯仲於君为内外兄弟以分财不均致讼贿赂盛行互结势援君中立不阿左右救援卒全其家来仕是州者赖君明达政体熟谙物情有疑事必从君询访而南行台侍御史洛阳秦公江西访使范阳张公与君交尤深君至晚岁乃专事沈默务为含容与物无忤人有忤君者亦不以介意无贤不肖皆得其O心大饥贷细民粟适岁大无所偿次年有秋咸倍息徵之君叹曰比岁民阻饥得免於流亡者十不二三今虽小稔忍即重困之乎凡贷於君者尽原其息为粟九百石大盗逼境居民逃避山谷间无赖之徒托名团结因事柯邮露皆抵罪君凡所至必谕之祸福相率相化得远於罪戾者甚\君平居抚族姻有惠接宾客有礼庆吊之仪不废於闾左乡党益以是多之其故第在州南更即旧址以建新宇将终老其间自号曰松坡人因以松坡处士称之焉初君少遭多难每以不及力学为恨常谓今逢时休明家幸给足苟不笃於教子何以迓续先世之遗绪哉於是米盐细故皆身任其劳而使其子良恭专意於为学受业乡先生礼部郎中吴公之门钜儒鸿生如同郡待制柳公修撰张公博士胡公及待制京兆杜公着作永喜李公道由是州即访馆舍以E延之良恭益用是磨砻浸灌克成立以文学知名于时矣至正乙未之春君始感疾久医弗效起居如常时一日忽语家人曰吾其逝矣即起盥手足整衣冠正身而坐问日早暮\以夜漏方下为对君曰不及明矣良恭在旁雨泣告之曰死生之理如昼夜然吾年几七死亦何憾然吾家诗书之泽垂三百年汝能以文学亢吾宗不啻足矣毋徒以泣为语讫气息奄奄家人号呼良久复张目正视挥手止之然而逝七月己丑也享年六十有九君娶徐氏妇道母仪各尽其至子男一人即良恭女三人长适朱淳次早夭次适龚泰孙男二人友直友谅女四人长适潘倚余在室君为人操履端U存心制行要以不欺为本有恩於人而无德色有善於己而不自表暴故识与不识服其长者然其德充乎器智适於材诚使推其所有出为世用则其事功之建当有大过人者顾乃韬光自s晦迹弗彰其所有者仅着於一乡而不及庸显於当世此知君者之所为憾至其死生之际不惑如此则虽知君者固亦莫能究其所造也呜呼若君者诚可谓纯明笃实之君子矣良恭将以丁酉二月壬申奉柩葬于州南铜山乡坞口之原谓其友王B曰吾不肖不能立身行道以显扬先人之令名而先人又生无爵位不登名於史册大惧泯没无所托以传于後然墓宜有铭阡宜有表用以昭揭其潜晦惟是志业行谊及世系里贯年拮湓嶂详子尚为我序次而书之吾将有请於当世有道德能文之君子采择而论撰焉B不敢辞乃为具疏其实如右
江夫人行述
夫人姓江氏讳爱世居於燕谱牒坠轶序系莫详年十有七归温之永嘉陈氏为赠中顺大夫同佥通政院事骑都尉追封颍川郡伯讳芹之配初国兵南伐通政府君之父自中为宋大都督府行军司马提兵拒守汾水关执节以死伯父宜中为宋右丞相兼枢密使悼宗社之沦覆弃官浮海去不返通政府君与其兄葭弟萍俱幼育于外家婺之兰溪杨氏世祖皇帝既取宋命物色丞相子弟之留江南者杨氏乃以通政府君兄弟归於京师葭先卒萍长赐名年扎克策喇实事成宗为荣禄大夫宣政使武宗尤眷遇之特拜银青光禄大夫大司徒仍以宣政使兼延庆使佩三珠虎符领土蕃宣慰使仁宗临御之初司徒以官一品推恩三代於是曾祖景彦赠中奉大夫秘书卿护军追封永嘉郡公安惠祖春赠资德大夫集贤学士上护军追封永嘉郡公恭僖曾祖母王氏祖母杨氏并追封永嘉郡夫人司马府君赠银青荣禄大夫大司徒上柱国追封温国公康顺母杨氏封温国太夫人初通政府君与司徒同侍上左右俱被恩宠犹未及仕奉诏至兰溪追复故业而不幸遽以疾卒夫人所生子曰阿尔孟格早以门功入备宿卫受知于今由奉直大夫大都留守司判官朝列大夫副留守乃援着令命府君以今阶官刖舳夫人从封颍川郡太君夫人幼秀慧能通孝经论语孟子诸书大义事府君极恭谨府君既没治丧无违礼抚其孤既慈且严每谓陈氏故相门不可使废学至鬻簪珥为赀延师以教之治家有法亲疏无间言平居留意於梵典日诵金刚诸经既婺居以靡他自誓因断为比邱尼事闻宫掖赐名净行俾祝厘内祠岁给衣粮及侍从者五人至正八年十一月疾作明年五月疾革遂以其月某日终于京师安富坊之寓舍蘖十有三子男一人即阿尔孟格女一人曰娟亦为比邱尼居禁院司徒之子曰达幼孤夫人鞠之如己子至是同阿尔孟格奉柩南还而已又明年二月日附葬于兰溪某乡某原之兆先是夫人属疾宫中问劳甚厚及至葬上命赐赙楮币为缗者五千中宫所赐半之惟夫人生有淑德嫔于名阅遭值家难而能曲尽妇道陈氏之不坠夫人实为有功不宜无辞以昭示于後嗣谨用纂述其梗⑹沽⒀跃子得详焉
元中宪大夫佥庸田司事致仕王公行状
公讳文彪字君采姓王氏系出太原其先祁人也唐末有讳彦超者官为节度使因避地居婺之义乌所居乡曰凤林子孙蕃衍世称凤林王氏宋初有自凤林徙居金华郡城者五世而生本赠太师追封鲁国公鲁国生登政和二年进士奉议郎知湘县赠太师追封魏国公魏国生四子师醇乡贡进士赠奉议郎师心政和八年进士累迁给事中兼侍读权吏部尚书除显谟阁直学士知绍兴府充两浙东路安抚使爵东阳郡开国侯赠特进庄敏师古亦乡贡进士师德宣议郎赠太师追封楚国公庄敏生四子其第四子为福建转运司干办公事汾实与丞相鲁国文定公淮为从兄弟干办生二子其次子杓通判严州实与鲁斋先生文宪公柏为三从兄弟通判公之曾大父也大父偕父庠皇赠从仕郎建德路分水县尹母郭氏封恭人自通判仕严因家焉其後遂为严之建德人公资性颖粹幼笃学能通经史大义年十六以选掌郡学钱谷寻见推择补郡府吏继迁杭苏二郡杭守王仲温名卿也器公为人以远大期之遇以宾礼大德丁未杭城饥公理赈事所活数万人用荐者浙西宪府掾会有例宪掾南人不得用复吏绍兴贡举法行就试不合又吏处州浙江行省理问所令史延佑庚申出为掾福建帅府用年劳上名中书泰定丁卯授从仕郎温州路瑞安州判官役法久弊公询诸土俗咸谓义役为可行即为第其富贫均赋之民大称便大府因诿公赋旁州平阳役不阅月而毕其民称便如瑞安二州役法皆久而不废杭之盐官海岸崩行省檄诸州遣官修治之公被役董其役不u期而事集宰臣察其廉能辟行省掾吏其所掌多重狱每抱其狱禀堂上有所疑议无不立决者别曹事务常兼领之投牒求仕者资其造就尤多元统甲戌除承务郎处州路总管府经历赞佐守贰钤束吏属大小政务趋办以期举无缺失者其年朝廷遣官h囚行郡国公为平反w狱得免死者十九人莫不称其明允後至元庚辰迁C州路ü芨推官刑狱无重轻必究心为穷竟平反者尤多凡经其谳议人自以不wC所属二州八县其民好`而健讼往往贫者杀子女以诬巨室富者养穷人为亲属杀以害仇家相习成风为害滋甚公下令严禁之有犯者无论情轻重悉坐死三年之间民用不敢犯习俗丕变於是朝廷重更守令之选部使者交章举公堪其任至正丙戌除天临路湘乡州知州换阶奉议大夫湘乡界在大湖之表而临於桐溪其民顽悍素号难治公至则一用礼义化之作为教条约民与共守又刻小学规程之书使家习而户喻学校久废乃集俊秀子弟延名儒为之师使肄业学中又新作礼殿置雅乐声名文物观听聿新州故别有义学学田五百豪民占其田而屋亦坏公为追积年之逋租而劝好义者更新之置师弟子员其体如州学士风翕然田政久不理大家与吏胥并缘为奸利诡匿其税额以避徭役而受役者多闾左之民公为括其实俾自陈毋有隐即有隐没田入官既得其实乃定着于籍用为赋役之差富贫以均民心悦服所在荒田募民有能耕垦者三年租税勿有所与而境内无旷土塘池陂堰修筑以时水旱不复能为矣先是隶夫逻卒持文书行村落间需求货贿鸡犬不得宁又民有w诣官欲自诉者奸胥辄把持之或嗾无赖之徒诬人以非罪公灼知其情痛绳以法且禁在官之人悉不得下乡凡以讼至庭中者是非曲直立为辨决h深索隐动中其肯綮而原情制罪一本乎恕民有邓辛者以造伪钞系狱公鞫之初无左验也破械释之有胡正者告其侄不率教挞之因缢死验视之其死非缢实正踢中其肾致死也当正以本罪有谭公保者二岁而孤家产不赀尽占於叔父公谕以理即以还公保有唐用者以养女嫁陈福为赘婿因勒福为奴福不服则诬以他罪公问之得实俾福引妻归本家有豪胥以女许嫁王必忠既乃悔之岁久不成婚必忠以诉公命以中人家礼纳其币当日即成婚豪民陈清素武断乡曲握持官府事家赀累钜万复\募奸人伪造钞其家久辄杀其人以灭口结大官为势援所为不法人莫敢谁何公发其罪恶父子皆坐死仍籍其家而还其所占田土于民大抵公之听讼断狱无问事轻重当避嫌苟得其情片言以决一日坐厅事有牛突入膝跪而泪堕公语之曰若有w乎苟有w若第往乃令人踵之往牛至屠家而止得私屠牛者痛惩之以已赀赎其牛而申严私宰之令咸谓公有神明之政矣会邻郡武冈宝庆r獠反朝廷连岁用兵讨之军旅使客皆道经是州公督运粮饷十余万石营办军器亦以钜万计州非驿道无传置且舟楫不通转输供亿之费悉资於民公赋之有方不扰而事集不足捐以俸钱三千r柚之故民虽劳而不怨大军之讨贼也不能习知山川之岩险以故持久无成功公募凡敢勇谙武艺习知G洞形势者助官军战数有功复令大家集民兵厄塞之处戍守之民恃以为安着令民有鳏寡孤独者居以养济院而院废甚公既重为饬治又新作捕盗司及宾馆迎恩亭而神祠佛刹所当理者亦为之新又定胜广济虞塘三石桥悉缮完之其役尤钜由公使民义故民乐於趋事而赴功土俗拘阳家说亲死或三四世不葬公与民约限六十日皆就葬不葬者以不孝论宿柩得入土者余二千有客使其州?椟不能葬者则为择地以瘗之赐高年帛必手选厚缯面授之俾受实惠焉公在湘乡三年信义既明威惠并着教洽化孚变为礼让之俗倡优屏迹道无行丐之人凶顽之徒更相教戒习为善良曰吾苟为不善何面目见王公耶龚珏有隐德仇演有孝行皆表闻于朝雨阳风火有祷即应又数有芝草之瑞入其境民情舒以和有熙熙之风焉於是治行於湖南诸郡最以年七十致其事士民相与告大府愿留公毋行日千余镪属於道涂宪帅二府咸止公必r乃可去公为之勉留明年庚寅力辞而归民庶攀留填塞路道号泣而别相率立公生祠三十余所又编大夫士所颂歌锲于梓为甘棠集列人民所慕思镌于石为遗爱碑公既东归日徜徉於家林适时多艰行省承制起公摄建德路总管府治中敦迫就职不容辞避而有摄郡守者方专权自用势不相下则构危言以中公赖省臣辨其诬事遂解而公竟以疾卒于杭之寓舍朝廷除公中宪大夫佥庸田司事致仕命下而公不及待矣公生于至元戊寅二月十九日卒于至正癸巳正月十七日享年七十有六以其月二十七日归葬建德县西青山之原公状貌魁梧衣冠伟然刚正之气动形於辞色遇人待物一以诚敬无少间节操介门无私谒在湘乡时有二官塘渔利归于州守公曰官利乃可私用邪斥去不受故谈者谓其如朱丝之直玉壶之清家居奉祭祀悉遵朱氏家礼事其母备极孝道教其子皆有学有文公元配方氏封恭人子男五人渊用止善建中蘅瞪行叟五人适姚至能吴N齐唐卿姚昂朱元泽马元达孙男十四人穑稠穆秉廪积谷颖{a秩ur程女九人惟公生于文献之家夙以材自见拾级而爰有禄仕能名异绩所至着闻晚乃专任民社之寄克以所学施於有政观其化民成俗本乎礼义以为治虽古循吏如文翁之治蜀韩延拗治渤海何以尚之公殁且葬而世系官代治行之详未及有所登载建中以告B曰先人之所不朽者维文字是托失今弗图恐遂湮没岂无他人以惟子也属B不敢辞乃摭其实具书之庸r述作之家采择而论次焉
故参军缙云郡伯胡公行述
公讳深字仲渊姓胡氏系出汉安定宋初有讳栋者自润之丹阳迁处之龙泉因家焉栋生[[生文虎文虎生竦竦生晟晟生滂滂生衢州h事参军松年松年生乡贡进士应辰应辰生温州乐清县令??生江南西路兵马都监见大则公之曾祖也祖讳堂妣李氏考讳钲仕元为征东行中书省左右司员外郎妣赵氏公生有奇质读书过目即成诵员外府君早岁宦游京师公甫十岁而季夫人与赵夫人相继没公侍大父抚幼弟艰难刻厉以自植立而学业益以进下笔为文数百言可立就弱冠游京师适员外府君仕高丽乃往候焉居久之员外府君捐馆舍而继母实生弟海年尚幼公泣谓海曰天祸我家我父弃诸孤万里外今我奉Y南还尔其留此以事母他日我当复迎吾母与尔矣舟行一日泊大下夜梦父老语之曰此且崩宜急避惊觉趋移舟俄倾大风雨至崖果崩堕水声如万雷霆人谓此其孝感所致云既归葬遂庐于墓左悉取诸子百氏天官地志兵谋医药术数卜筮佛老之书而研究之然於医尤精常曰穷而在下者不能及物唯医可能济人耳乃建药肆市中有以疾病来告者辄与之药弗与计直也至正壬辰江淮m扰盗贼蔓延闽浙间由建之浦城松溪入龙泉公叹曰浙水东地气白矣生民无所赖祸将及矣乃集乡民共为守御计而结寨於湖山於是处州境内民相次盗江浙行省调万户舒穆噜宜孙戍处州辟公参谋其军事一见兹缙缴舒穆噜公喜曰吾事济矣胡公筹策今无与比区区小丑不足平也即檄属县募壮士为军十日间得数千军于竹口传檄贼中曰尔等皆良民因诖误故为乱弃仗即仍为良民耳贼中传相谓曰胡君长者其不欺我盍归之尽毁器械相率肉袒来请罪公一绥之以恩余寇次第而平岁甲午二月舒穆噜公还临海公亦归隐於湖山三月温州戍卒韩虎陈安国杀主帅据城叛行省命宣慰使恩宁普讨之道由处州辟公计事公与语意合军事请公参谋之公曰除暴所以救民今温城叛者止一二人若破其城玉石不分如平民何此宜以计取不可以力攻也乃遣辨士入城说其党曰韩虎陈安国悖逆乱常今王师致讨大兵四集旦夕即攻城虽金汤无不破者若等胡为为贼守自取作粉耶今将军念若等未忍即加兵若等能去逆效顺悉从原宥苟稔恶不悛城一破悔无及矣其党闻语已咸相向泣曰吾属自度皆旦暮鬼耳今乃蒙将军开生路敢不惟命六月果杀韩虎等以城降温城滨海民以渔为业是时城闭者三月民贫甚公即请发粟赈之事有不便者皆为之更除O声载道曰吾民早得见胡君岂至颠沛如是耶恩宁普公欲列公功以闻於朝公谢曰幸遇明公为知己得效寸尺志愿足矣何以功为既而恩宁普公以行省参政总兵番[复辟公与俱行军务无巨细悉诿之信任之者益至岁丙子六月青田潘惟贤华仲贤聚\为乱声言攻龙泉县长吏闻风遁贼遂焚县治公之师曰王先生毅与门弟子集义兵击退之县长吏及里中恶少年疾其功因害王先生公时在番[闻之驰而归语同门友曰昔毛术能为师复仇吾徒顾不能耶乃引兵执害王先生者尽之遂从事于青田而丽水之浮云泉溪贼并起岁丁酉春缙云之黄村松阳之白岩遂昌之大社无籍之民尽为贼势连结不可遏行省丞相喀喇公承制以舒穆噜公为行枢密院判官分院镇处州既至即假公本院行军都事统兵以讨乱九月攻泉溪贼寨拔之十一月又平浮云岁戊戌正月白岩贼来降五月缙云贼亦平八月移师攻遂昌贼酋周天觉方友元倾其巢穴出迎敌公望见笑曰此非天授我乎使贼坚守窟穴未易即殄灭今日之来送死必矣乃分部诸校以正兵与接战以奇兵左右翼夹击之别遣游军入山搜其伏匿比战贼三面受击大败斩首数千级生擒八百人获方友元枭之乘胜直捣大社周天觉降乃班师岁己亥秋以兵讨青田贼党金德安诛潘惟贤兄弟以降於是处之境内诸贼悉平矣先是国兵取浙东衢婺既下独处州为舒穆噜公所守不肯降是岁冬今上皇帝遣佥枢密院事胡公大海由间道取处州舒穆噜公出战败北大军遂入城而分兵取属县未附者公时以假元帅统龙泉庆元松阳遂昌四县兵欲闭关为拒守计四县士民咸请于公愿内附以全民命且曰公治兵十年勤劳亦至矣而朝廷未闻有一命之锡国家则负公公何负於国哉公知时事已去不得已挺身见胡公而四县因得不受兵上素闻公名驿召至南京待以殊礼居无何擢中书省左司员外郎上日与公议论天下事公有言上未尝不称善也岁庚子秋命公相龙湾虎口形势筑二城以卫京师工不烦而事以集岁辛丑秋有旨命公还处州招集旧所部将校士卒以从征西岁壬寅春从上平江西命公以亲军指挥领兵守吉安会浙东苗军叛婺守将既被害而庆城亦为其所?上命公以所部军驰还复处城比至城已复即除公浙东行中书省左右司郎中ㄖ拼χ菥民事时山寇乘苗之乱往往窃发公随方招捕凡首恶者尽诛之於是守兵犹单寡公募之得胜卒万余人军需粮饷虽取给於民而民素受其惠咸乐输之无敢後时江西俱食浙东盐而有司十分抽其二商贾~少公请二十分取一从之贩者乃通军用以给岁癸卯春诸暨守将谢再兴以城叛兵犯东阳平章李公击却之公引兵去赴援因建议以谓诸暨浙东藩障诸暨不守则衢婺不支矣乃度地距诸暨五十里五指岩下别筑一城不旬日而成楼橹壕栅靡不毕备上闻诸暨叛遣使议别为城守计使者至城已完上叹赏不已已而浙西将李贞大举入寇兵号六十万顿城下城坚不可攻乃引去上念公立城之功遣名马赐之青田之庐茨地接闽境人素群肥哑涞叵斩衤排崖欧至是乘我师在外复为寇公还引兵直抵其地二十年逋诛之徒悉就殄灭人咸快之岁甲辰秋温州方明善取平阳时平阳已为我所有公出偏师复之并复瑞安所侵地而亲领大军攻温州明善窘蹙乃与其叔国珍议纳岁贡银三万两有旨俾班师公乃入觐上欲遂柄用之公以边境未宁愿还守外以自渴鄙霞燃赐跷荒顺公王府参军仍总制处州等翼陛辞上谕之曰俟闽浙俱平当还汝中书矣岁乙巳春福建陈有定来寇边公率师往征之遂取建之浦城既而建之崇安建阳二县亦俱下上遣使赐以所御名马将士赏劳有差建之守将阮德柔以兵四万屯锦江实出我师後公还兵击之破其二栅有定大恐尽率精锐来围我营公突阵与决战马蹶因被执有定既得公甚相礼待公因具道主上神圣四海归心t雄乐为之用且援窦融归汉故事以撼之有定初无害公意会元使至督迫之公遂遇害于福州得年五十有二讣闻上痛悼不已遣使即其家祭之命中书议加恤典追封缙云郡伯有爵而无阶官职胝哂兴局制未备也公天资颖拔智识~人其於艺术弗学则已学之无弗精诣者性倜傥好施予贤士大夫有贫乏者倾以馈之弗吝也其守乡郡凡五载驭民一以厚用兵十余年未尝戮一卒恩惠在人甚多故其没也闻者无不流涕乡人为立祠以祀之公先配项氏先五年卒生二子长曰祯今为宣武将军佥处州卫指挥司事次曰杞女一人适同里章存厚继室杨氏故中书左司郎中元杲之妹也公既没之二年祯等乃刻木为象具衣冠以葬实附于围原先茔之次会国兵既取闽俘有定至京上命祯脔其肉以祭公B辱与公交二十年知其为人学赡而才裕慨然有志於功名者也遭时叔季未及有所树立及既结知真主庶几有以自见於事功矣而昊天不吊不及竟其才之用以究其志之所欲为岂非其命也夫公当定於奉常立传於国史而勒铭於神道然行状久未克为於是桢来以为请谊不得辞谨为|摭其平生大凡而书之虽於公之e识渊度无能有所发挥庶几无愧辞者矣
王忠文集卷二十二

[book_title]卷二十三
<集部,别集类,明洪武至崇祯,王忠文集>
钦定四库全书
王忠文集卷二十三
明　王B　撰
哀辞
陈仲晋哀辞【并序】
仲晋陈氏讳弥俳其字也其先赵州普宁人五世祖忠私茂行先生四世祖安赠资德大夫在金皆不仕入国朝至忠定公天佑文忠公天祥兄弟而仕乃显忠定仲晋曾大父也大父夔芍陂屯田万户父思让晦德不d而从父思谦今为淮西肃政廉访使自屯田官於衢因留居焉故仲晋今家衢之龙游仲晋少英俊读书善记诵年十九用例入国子学为弟子员既满年积分入优等当释褐授官会丞相广平王开监修国史府仲晋见推择为掾史及王罢相迁掾史宣政院亡何宰相闻其才擢中书省掾史着令凡以布衣为一品府掾者悉历九十月得七品官或转而掾中书出身即得官六品於是仲晋历月已通及八十不幸遽得疾死其死以至正十年某月曰得年三十有七先是仲晋在宣政从帝师至五台山风土不宜因感羸疾明年入京师扈驾上京往来劳愀屑惨嫔罴然咕┦疾少间宰臣趣起治事而仲晋所掌有重狱狱成抱具狱禀堂上自朝及夕力不能堪归就寓舍疾增剧遂以不起仲晋操廉介家素贫又久病既死囊无留赀中书援故事给钱为赙同舍生又相与合钱始克买棺以a而返柩南方呜呼是可哀也已始予识仲晋钱唐一见如平生O厥後同客京师情好尤笃每相见辄竟日谈论倾尽底里谊若骨肉然然仲晋为人倜傥不立崖岸其与人交皆然非於予独然也今年春予将南还往别仲晋怪其形神消耗已甚为之怵然心固忧其必死南还未几则闻仲晋果死矣夫以仲晋之才之美使有所就以行其志固亦何而天者使之止於若此呜呼是诚可哀也已仲晋无丈夫子有弟F仲深亦与予善因为哀辞以寄予哀以慰仲晋且遗仲深云词曰
噫嗟仲晋归来兮衢之上水清土且温子家三世居此兮有屋并有坟有亲在堂望子显荣兮及其身子今死矣孰继尔後奉二亲人孰不有死兮哀子之死良可叹尔居甚良兮九轨之涂摧尔辕尔壁有藉兮裼袭既备乃弃捐方鬯而享遽阏以折兮彼天胡不仁匪天不仁兮穷Q挢蚕奠睹宰臣恤尔友朋念尔赠金孔多兮返子之柩衢之滨子宜有知兮顺尔之命心无w噫嗟仲晋归来兮尔家有屋有坟安尔神
王处士哀辞【并序】
遂昌有隐君子曰乐天处士王君监翁字子明性资粹夷风裁隽茂外冲逊而无t内渊廓而有容秉操尚乎刚贞植学务於敦实蓄志业弗F於功名s销声甘老於丘壑终始一节蔚乎可观初君之大父尝创义塾淑其里闾仁厚之泽流衍无炯熬益继先志务推惠利以及一乡凡乡之人服其言行事有不断必求直於君得其片言无不愧悔母氏遘疾药弗能效君露祷北辰l股和糜而进之疾以遂瘳幼失所怙季兄教育之甚至君事之犹事父也其孝友着於家庭信义化於乡里大抵此类夷考其行可谓有德之君子已君之卒也二子滋浚能以礼葬太史宋濂氏实为之铭而浚复徵言於B惟昔眉山苏明允卒其子轼辙既请铭於欧阳公又属其友曾公巩为之词曰铭以纳之圹中词以表之墓上也B於浚为友谊弗敢让乃为词以哀之其世系行业之详已具於铭者弗复道也词曰
括苍之山沓嶂复岭摩苍穹蜿蜒磅礴孕灵蓄和粹以融抽英拔精良金劲铁矿在熔少微垂象晶采霍翕上下通光气胶葛厥生伟人居其中猗处士君产才甚器甚丰神完志畅维内刚直外谦冲抑遏不振匪世不用时不逢s全葆真以乐其天乐其穷既孝以友既信以义Q家邦是亦为政岂必智名并勇功古之人大丘少室将母同轨世范俗庶几永远承休风期颐未迄胡为一疾遽长终嗟乡之人怀仁恋德谁适从白云寥寥青山寂寂仪型空呜呼悲乎词不多荐哀恫
汪元明哀辞【并序】
呜呼元明B祀汪姓世居金华予友也年四十有八不幸以至正十二年二月十八日得疾死元明长予十七年予年十九时识元明一见即定为忘年交时予方於为文元明辄语之曰以子之才当有所就然涵养之功未至文不可以徒为予窃心服其言而不能从也自後予出走四方不及与元明常相会即会则必彼此以文字e长较短各尽言乃已於是予将藉元明为益友以底於成而孰谓其遽止於斯也呜呼予观士之穷无如元明矣元明幼孤贫无以自存异流贱技业之以为食既乃重自激厉刻苦问学业成遂开门授徒用其束修之入为岁计而其弟贫尤甚元明有所入必分给之且身为邢氏赘婿邢氏之老皆仰之食平居Z粥或不继而元明处之常晏然既死家无一钱凡棺与葬事皆朋友事之有男生始再期朋友又为卖其所有山得钱买田五亩畀其妻以为赡呜呼士之穷无有如吾元明者矣始元明受经於文懿许先生人固已知元明其後复奉书?今侍讲黄公故修撰张公而游其门及待制余公持宪节浙东见元明所为文尤加\誉由是元明名闻荐绅间求文者多之元明而元明亦喜於自见因以发其所蕴蓄然亦颇用是自负与人辨论必如其说乃已稍不合则形诸色辞而其所以自负者人或莫能知也盖维其修之勤故其文有以着於人见之确故其说无以诎於人人之知元明者望之甚重而孰谓其遽止於斯也呜呼士之穷无如元明而能卓然自立以表见於世亦无如元明矣予既伤元明之穷於前又惧其泯没於後也作辞以哀之辞曰
维穷则亨兮天理之常何君之生兮乃卒於穷伊世之人兮莫不有逢官爵荣显兮宝物又丰车马\多兮食有牛羊姬侍列屋兮子孙满堂雍容欢忻兮既寿且康彼何人斯兮享兹福庆何君之穷兮曾不少亨妻孥饥饿兮腹或不充志愿坎谫庵丈礤劐卦坏牢华兮学以为荣文章孔有兮又有名声身则虽穷兮其存者长即此较彼兮彼犹z糠造物之施兮孰谓不平呜呼哀哉兮君则既亡朋友迟君兮嗟君不扬交游零落兮我将焉从双溪之水兮其流汤汤人之思君兮曷其有忘
卫处士诔词【并序】
维至正十四年四月九日华亭卫处士讳德嘉字立礼卒享年六十有八以卒之月二十九日葬集贤乡余山之原处士之卒也先一月语其二子曰死生昼夜之道吾所素闻四月九日之夕吾其逝矣已而果然乡里之人无贤不肖皆为之咨嗟流涕曰处士厚德之君子也今亡矣乎盖处士生於名家负其淑质有温恭之德有周通之才而重自葆s不乐仕进初左丞郝公尝见推择辟充从事宣慰罗公复加荐举署儒学官皆以养亲辞不就厥後都水任公其外舅也俾居列曹掾则曰仕而得禄以为养也今吾亲已矣犹为是乎於是材怀德不复施用躬其文献上趾美於先世充其基业下垂裕於後昆善始善终隐然为乡邦之望孔子所谓吉人孟子所谓善士处士有之呜呼如处士者其诚厚德之君子矣处士生既不有爵位没苟无以振其幽为善之徒将曷知劝是用序述其私为之诔焉词曰
卫以国氏其宗蝉联华亭之支由汴来迁始迁伊谁自宋建炎其讳曰侨实为王官子曰宗武继踵高骞跻阶朝散分符外藩朝散有子是之谓谦象数之学造於微玄际今熙朝世禄益延别驾永嘉仍有誉闻衍休委祉承乏宜贤是生处士余庆之猗欤处士毓秀名门厚质岐嶷淑资粹醇六艺之书百氏之言咀其英华闯其根源旁搜博览既肆以涵不托词章巧为雕镌反诸其身厥德乃完内方以正敬而能严外和而周弗徇以偏无瑕之玉匪刻匪剜至和之音不床推之於家有伦粲然孝以事亲敬以奉先晨昏温跏逼渲几仕晔奔漓氚思致?夫妇之际闺门之间肃焉如宾执礼不愆友于二季笃其爱恩鞠育从子教之成人益广厥施以芘宗姻又推於乡惠泽维均适时遘大札大不遗余力以恤厄艰穆乎其义蔼乎其仁仁风义声洋洋以传撼於乡邦薰袭里廛维是处士维德之纯A身操行勉勉循循不愧於天无慊於心万室之邑同所观瞻视如蓍龟如邦之翰善类所依谓将百年┢渎偻鍪氩煌此嵛睾舭г站子之德自昔为难而况於今俗偷益儇夸毗成习夺利攘权不有君子孰矫而敦呜呼处士三代之民今则已矣休徽曷泯诔行谋古道所遵私述梗概我言用陈凡百同志尚鉴斯文
务光先生张君诔辞【并序】
古之君子出而用世则天下被兼善之泽处而立言则後世蒙嘉惠之私其操虽殊其志则一皆所以究心而信道及物以为仁者也有若临海务光先生张君殖学厚深秉志贞亮揽儒林之英秀搴艺圃之芳华自其壮年有意当世会诏求直言时丁多故爰采家国之利病酌古今之权宜撰为政事书将诣於朝廷献诸君宰而事不果行志弗能究遂乃居乡阐教开门授徒执业者皆英才讲经者无虚日盖其学术一本於伊洛而上Q於洙泗纯而不杂信而有徵於是推其躬行心得之绪余托诸毫分缕析之章句所着有言志录六艺编世运略等书凡三十八篇皆辨理精详论事明畅鄙王通续经之僭陋扬雄守玄之讥诚足以自成一家永垂千载者也呜呼先生执德不咚漩傣轨兜笔蓝立言不朽实惠利於後来谓其无愧於古君子非欤维昔学士大夫之殁礼贵饰终请谋诔厥有５湎壬之卒学者既因其所自号称之曰务光而诔未有词无以较实扬徽在礼为阙是用追述而补陈之其词曰
呜呼先生实古君子制心维敬饬身维礼学苑扬翘儒林振Y卓操世模贞猷俗轨志虽当世义宁苟仕铲采弗耀韬锋自c乡邦归重君公逊有来学徒被时雨业崇六艺术广百氏爰茂道誉益隆德履理繇意融行自躬体推其绪余托以言语|摭遗经罗网轶史发`秘要抉剔微旨着为t书户列门峙~编虽叹续经非勒成一家垂示千T先哲是迓後圣其俟呜呼先生厥就愈伟嗟世之人其孰无死死有不朽立言之韪令闻长世其曷穷已呜呼先生今则已矣易箦全归盖棺正毙仪型旋逖嘉惠犹侈後生晚出将孰凭倚蔼焉教思匪文无纪以濯其潜以焯其炜庶无愧辞敬荐哀诔
祭文
谕龙文【并序】
东阳县西鄙有石潭在崇山上相传有龙居焉凡F虺?黾蜥蜴之出其间者人皆谓为龙也至正十三年夏大旱县民相与诣潭下祈焉有顷而龙见既见而不雨自若也乌伤王B曰物之有知者宜莫灵於龙龙之灵为其能雨也龙弗能雨则失其职无取其为灵矣予哀斯民之无所诉而龙之失职莫之灵为可罪也为文使投诸潭以喻之龙如有知其尚有激也文曰
维民之生兮命县於天天之生民兮食以为先雨泽或时兮岁乃有年年之弗登兮民食则艰今兹之旱兮谁实使然我究厥繇兮岂龙之愆伊龙之灵兮神变化乎玄间凭陵乎八区兮奋迅乎九渊飞廉为御兮挟丰隆使後先雨天下曾不崇朝兮功莫可以名言今兹之旱兮宁尔龙之弗闻虽闻而不雨兮亦独何心MM者苗兮天督荚民口嗷嗷兮食之所存枯槁就尽兮日化为尘大命近止兮哀我斯民上帝好生兮冒下维仁至仁所被兮生意毕臻夭札疾疠兮讵辄加此下人尔龙胡为兮视民如w逆拒帝命兮使壅阏而弗申以忍自持兮怠以自安赫赫上帝兮厥鉴孔明如或知尔兮将大罚於必行天怒人怨兮丛於尔身尔龙诚灵兮盍悔於今
祭胡侍郎文
维至正十二年岁次壬辰三月乙巳朔越十有五日己未里中子王藻傅时中王B陈友孚等谨以清酌庶羞之奠致祭於宋故兵部侍郎致仕胡公之墓曰
公当宋初显擢科第婺有进士实公始之十握州符六持使节选曹计省无弗践晚以从官全身而退有功有德大庇斯人殁为明神光灵@赫两浙之境庙貌相望家祝户祠罔间遐迩矧维钱唐公昔所守是窀是穸体魄攸归兆域岿然孰不爱护婺人拜扫岁有５涫糇群食集於墓下薄陈一奠式表慕思惟公有灵益庇乡梓历年代来瞻来崇尚飨
祭黄侍讲先生
维至正十七年岁次丁酉闰九月壬寅朔越十有七日戊午门人金涓屠性宋濂王B朱濂傅藻等谨以清酌庶羞之奠致祭於元故侍讲修史先生黄公之灵呜呼人物文章有盛有衰其所关系意者天则使然非人力所能为昔在唐宋韩欧之出实当其盛时时则刘柳苏曾相承并起有以耸当世文治之巍巍及其既没文章遂卑而君子於此亦以验其世运之推移惟国家之兴隆元气混合三光五岳结粹而凝辉锺为人物着於文章律倡吕和规重矩叠莫盛与之夷然当至元大德之世儒硕生布列於朝廷者大抵皆前代之遗祖宗作人为日既久逮乎延佑设科取士而得人之盛遂及於今兹公当其时奋乎东南然举首文名赫然而四驰历仕外服晚乃登畿典胄监领儒台学者翕然而宗师当代文章之柄咸公是属而公亦不得以苟辞肆今皇上崇尚儒术慨念老成有足倚毗幸公之独在爰起公於既老用公於未衰掌制玉堂劝讲经帷任尊而迩将倚以为王猷之黼黻国论之蓍龟天下仰之如韩欧谓朝廷为有人士类为有依公不久留控辞而归出处进退卓然而无疵公今没矣一代之人物文章於是尽矣非天其孰使之切尝论公学博而操则约力弘而造则微统壹圣真融贯理奥不大声色任斯道而委蛇故其形於文章譬如周廷重器圭璧鼎敦分置离列蓄光采而严等威又如汉廷老吏持法精谨引经传古以断狱而决疑性灵以之而发舒造化以之而补圣贤经传以之而羽翼古今事理以之而纲维公之名世者人皆知其出此抑所以致此者固夫人之莫知嗟公已不可复作斯文之未丧者几希昔欧阳子之殁也临川王公以谓生有闻於当时死有传於後世苟能如此足矣而亦又何悲今公之有以不朽诚亦无憾而吾党小子伤悼摧痛不能已於言者又眉山苏公所谓上为天下恸而下以哭吾私曾日月之不居属大葬之有期薄陈一奠维以泄哀呜呼哀哉尚飨
祭蒋季高文
维至正十七年岁次丁酉十月辛巳朔越七日丁丑友生乌伤王B谨以清酌庶羞之奠致祭於亡友季高蒋君之灵呜呼季高其竟死也未可以死遽尔云亡不仁者天忍至此极初闻子死人实不信谓吾季高无有死理今乃死矣孰不子哀呜呼季高行粹以夷事亲从兄孝弟兼至处族交友又诚以信譬如美玉~无玷瑕呜呼季高学精而敏猎史L经傍涉百氏发为文章笔力甚雄譬如神驹有逸无蹶人谓季高必就远大拔出林显融当世至於寿考乃理之常而其得年甫廿有九曾是一疾遂以不起呜呼季高当寿而夭谓天可必斯理曷究天岂不仁亦独何忍既降之材不降以年有年有材固罕兼得较之二者材不如年藉令有材促不得展孰与有年以享贵富有年无材常情所甘材丰年啬人用嗟怨抑人之生禀气於天是气之赋厥有厚薄所禀者厚得年故寿虽曰有寿而孰无死子之夭死由禀气薄气之薄者子适禀之天亦何心独薄於子我观\人碌碌庸庸鸟兽同t草木俱腐名与身没无足道者虽寿而死与无生同凡若此者天实薄之其孰如子克自树立受材之丰学行俱懿名誉昭晰没世有闻虽则云夭其犹不死天之於子可谓已厚子达理者宜勿怨天孰得孰失孰重孰轻造物其间岂果无意呜呼季高又何怨为子虽无怨人则哀子夫人所哀况吾朋友交谊之笃无金石死生契N日远日\不有话言何以慰子子善自信岂待我言子母子兄其哀尤切匪言之复无以慰之酒肴在前我言孔多呜呼季高闻乎不闻尚飨
祭灵星祝文
天田所次实维农祥百谷既成神之佑爰稽Ｖ剖叫廾黛肷衿淅锤袼晁暧心
祭高丽国山川祝文
高丽为国奠於海东山势磅礴水德汪洋实皆灵气所锺故能使境土V安国君世享富贵尊慕中国以保生民明神之功於是为大朕起布衣今混一天下以承正统比者本国奉表称臣纳贡朕嘉其诚已封王爵考之古典天子於山川之祀无所不通是用遣使敬将牲币往修祀事以答神休惟神其鉴之
墓志铭
元故中山府判官墓志铭
府君讳铉翁字中实王姓处之遂昌人五世祖景夔宋庆历间仕知钱塘县迁淳王宫授自高曾至祖采父兰并晦德不用用府君贵赠其父忠翊校尉温州路同知瑞安州事母郑氏封宜人府君器资不凡自幼负志节瑞安常奇之曰大吾门者其此子乎既长涉猎经史通大义A身律己必由於礼处物制事必本於忠信人亦莫不以远大期之年弱冠至京师受知於司徒陈公会福院立为其院宣使出将使指远而吐蕃云南靡所不届备殚其劳考满授进义校尉平江路吴县主簿郡守杜公名卿也素知其材大小政务悉以诿之豪民顾锺朱郭四大家怙势为不法则发其罪恶咸於理政声卓然居岁余以忧去官调两淮都转运盐使司东台j盐司丞国课所资淮盐居广催督m办如期而集见称廉能除忠翊校尉台州路黄岩州判官所掌捕盗司猾吏凶胥结党肆恶久为民害至则以法痛治之亭户洪甲恃不统於有司恣为暴横以私忿杀平民吏白不宜问府君曰杀人之人乃可置不问耶逮捕系狱坐罪不少贷奸民有挟伪钞板诣官自首者觊事发因得诬连富人肆其诈察其情诘之果自服立命焚其板不为问州北有浮桥久且坏捕盗司屋亦敝甚皆撤其旧使之一新居三年政绩具举迁忠显校尉两淮都转运盐使司余东j盐司令於是倦於宦游不俟引年得请纳禄以昭信校尉真定路中山府判官致仕寻属疾遂不起至正丙戌八月八日也享年六十有三壬辰十二月七日葬於家北君子山之原元配郑氏封宜人继室潘氏张氏孙氏初府君未有子以弟监翁子浚为子晚始得子曰浩用J调衢州路龙游县水北e检早卒无子浚乃以其子栋及从子机为之後府君性英迈仪榘峻整其材敏而裕练而不矫治家内外有法居官莅政不务为苟同事无钜细难易无不勇为为无不当者故其所至辄有声维王氏之先奕世载德厥後宜大及府君出位虽不克称其材亦庶几光显矣浚来徵铭故为铭铭曰
王望遂昌厥称德门承乏维材用亢其宗维材之良有蕴必伸乃即官序厥声以闻进也{徊胡不大振亦既光华昭受宠恩君子之山宅兆攸存春雨在树秋霜在原岁时来思衍尔後昆悼幽着铭爰勒贞珉
刘先生墓志铭
处有文学之君子曰刘先生演字浩卿生於大德庚子九月十日卒於至正壬辰三月九日享年五十有四嗣子师曾以己亥十月十三日奉柩葬於丽水县孝行乡之桐原既乃以书抵B曰先人所与游者\矣然相知之者宜莫子若葬必有铭兹谊为古铭先人者非子而谁以惟子也请昔先生之典义乌也B时在诸生列托斯文雅故非一日重以师曾有请铭安敢辞刘氏世为处之丽水人祖桂父泽皆不仕先生生有美质於书无不读自少攻为文章有声籍甚上饶郑君原善其学长於经而明於性理天历间以名进士为处州录事先生因从受业焉磨砻浸灌所资日深其於经书春秋尤精着其大义辑为成书一时学者皆诵习之其为说务以发前儒所未及非特利後生小子j屋之业而已其他所为文皆从容顺适不戾於榘Ы脖媛垡橄套阋赃Q其意要其归无不本於理者至於诗歌则?容大篇如奔涛怒c势不可遏铿锵短句如鸣金嬗翊馊怀梢袅骼龆平实自成一家言呜呼先生之所自致若此可谓文学之君子非欤先生姿貌丰整仪度酝藉性倜傥且和易乐周人之急与人交无间亲疏久益相好四方士大夫至是邦无不E门者先生与之游或谈经术或论政理或以诗章相倡和莫不厌其情乃去余膏馥沾被於人为多至正初起为义乌儒学谕又为谕龙泉後署明善书院山长未及上而遂卒盖先生之志甚远其材甚周也惜乎不克显融不及展其材之蕴而推其志之所欲为故其卒也无不为之嗟悼呜呼抑岂知先生之自致於不朽者固不在彼而在此也先生娶同郡叶氏有妇道前十一年卒至是合葬焉子男三人长则师曾次师夏皆能世其家业者也次师雍蚤夭孙男一人煜女二人铭曰
呜呼先生邦之良也学韫於躬气又昌也振华舒耀为文章也儒林文苑肆O翔也虽遏厥施所存者长也亦既全归兹其藏也後千百年勿坏伤也
故薛君墓志铭
维薛氏远有系序其先望於河东而盛於永嘉宋绍圣中有讳尧章者来守处因留居处之松阳子孙遂为其县人尧章生虞佐虞佐生景夔f功郎景夔生士荣宣义郎士荣生南通春秋学为某军节度掌书记南生殊行沿江制置司干办官殊行生三子君其长也君讳必庆字天福资性纯笃自幼沉粹不凡言不妄发动必由於礼既长益力学不务华靡事自圣人之经下逮诸史百氏之说靡不涉猎而通其义然雅不喜事章句常曰读书将以求圣贤之道Q则推之见诸用处则蕴之有诸己文章殆余事也平居接物遇事悉本於诚U耻趋媚权贵与人交煦煦有恩意闻人有善称道之不置不啻若己出己有善未尝以自矜也以故贤士大夫皆乐从之游相与徜徉泉石间世故邈不以经意时年方富盛退然如老成人徽声休闻播扬於时辟聘t至而高蹈之志益坚因自号曰雅山处士云初干办君之配张氏无子而宋氏实生君叶氏生必茂必振君事异母如其母抚二弟如同母弟祖母徐氏高年多病曲意养之得其仔钠湫⒂焉踝啪虽韬晦不自见而不以独善其身为己足每思推以及物人蒙其惠利甚多而不幸年不及艾以卒故其卒也闻者莫不嗟悼之君生於宋开禧己未十一月日卒於元元贞丙申六月日得年三十有八先娶项氏再娶刘氏子男一人溶刘出也孙男二人益庄曾孙男五人圭坚增埙坤君卒後十六年至大辛亥八月日溶始奉柩葬於县北城後之原葬且五十年益乃奉鄱阳丞李贯道所为状来乞铭惟昔眉山苏公轼尝以大父之铭属诸其友南丰曾公巩其言曰大父行甚高而不为世用故不能自见於天下然古之人亦不必皆能自见而卒有传於後者以世有发明之者耳呜呼行高而不为世用者独苏氏欤益方以文学名将无苏氏之有孙而所以发明之者B非其人也然益与B辱为友铭其敢以卒辞铭曰
薛家松阳由温来迁世业载缵弗蕃而绵六叶逮君益祗厥绍德於躬不诎不矫不震以d销声s委祉於後孙曾是贻彬彬孙曾既茂以硕维善有徵视此贞刻
刘母徐夫人墓碣铭
鄱阳刘君爆告於金华王B曰以吾子之厚於我也窃愿有请焉昔我先君子隐居以求其志凡可以耸善扶谊者无弗为也用是见称一乡之善士抑所以警戒而相成者实吾先夫人内助是赖初我外家徐氏宋建炎间有来守鄱阳者因家焉三世为外大父瑞用中漕司试为昌江书院主学两娶皆黎氏先夫人讳妙静生六岁而失所恃天性慧敏外大父锺爱之以列女传等书靡不通晓淑闻用彰先君讳筹字竹友有学有文始娶王氏而卒继乃请婚徐氏外大父以我刘氏诗礼钜族而先君又贤也以先夫人归焉既来归逮事我先大父备尽妇道先君好施予族属里党之困匮者必振给之而又宾客E门无虚日先夫人佐之理粟帛具酒食内外设施举中其度未尝有德色处妯娌必以礼御臧获必以慈贞誉懿声蔼如也不幸先君子蚤捐o先夫人於是独持家政益斩然有条延聘名师以教诸子皆使有成立晚岁究心内典然犹躬织V不废且复以其子者其孙盖年六十而遂卒其卒当至正丁亥五月某日先期以语其子乃衣冠端坐而逝子四人荣爆光K伯季皆卒独爆在焉女三人僭怀律瞥卤刚鲁彼锼娜?翼亦已卒次曰G圭呜呼此吾先夫人世出行实然也痛矣吾邦顷岁荐罹兵革以故先夫人之丧久犹权厝乃今得卜始克以某年某月日奉Y葬於某乡某山之原葬必有铭故用为子请幸无以让为B为之言曰呜呼人子之所谓孝者以能扬名而显其亲也君今以文学名卓卓自表见是可谓能孝矣而曷以铭为虽然夫人事夫则能成其志教子则能成其才德之所致者厚矣是固不宜无述也庸次第君言为序如右而系之以铭铭曰
夫也善士子则名人曷其致之化由闺门黄裳元吉德为坤着兹石章以永於闻
谢节妇墓表
节妇谢氏讳黻金华人也谢氏儒家有女不肯与凡子择所宜归得同邑吴履字德基以为俳诟拘愿斩质柔巽平居不妄中η诩笠灾渭叶事舅姑奉宾祭举无违礼履为儒学官宦游於外其得无後顾之忧者节妇内助之功居多岁己亥大军下建德势且东节妇语其夫曰乱将及矣盍为走避计先事弗图後悔何追察其夫意犹豫不决则恚曰盍不归我母家我母家有深池万一事不测当有入水死耳义不身受辱也未几兰溪破乱兵四出柯佣履适他往节妇男女走入金华山中途失其幼男号哭求之弗获而兵且至自度不可免行至向坞岩险处以幼女投岩下身继之而死十月七日也死十余日履以物色求之得其尸丛棘中面犹如生遂附葬向岭先墓之次於是得年三十有九矣生男五人今存者二曰e稚女二人今存者一曰媛适张惠既葬履属其友王B为之铭王B曰呜呼顷岁以来天下大乱ヂ字旧跻幼匝士大夫犹不敢望其尽节而况於女妇乎当是时谢氏乃能秉节以死贤於人远矣铭其曷有辞铭曰
人孰不有死死其难乎烈烈节妇处死为安乎岂躬之弗恤将归全乎贞名懿标圭璧其完乎伦纪用以立不永传乎勒铭昭之盍兹鉴观乎
钱夫人罗氏墓志铭
夫人讳靖罗氏池州青阳人也罗故青阳大家居九华山西之宏G父某母程氏皆锺爱夫人择所宜归年二十以归於同邑钱氏为处士讳龙祥之配钱氏在其邑尤称望族夫人相其夫承祭祀礼宾客植门户恤闾党备尽妇道逮事舅姑以孝闻不幸处士君早即世夫人乃专秉家政能使赀产益丰而家日愈盛然性慈爱好施予恒语诸子曰家幸充裕苟羡财余粟不推以及人其若造物何凡宗族A戚与乡之人匮乏不给或贫无以自存者有来告必量轻重赈贷之虽赈之厚无吝意虽贷之数未尝有德色又常戒诸子以为人之为人在乎亲师取友相观而善及有成耳以故贤大夫士踵其门必命诸子曲尽礼意而从之游盖自处士君殁夫人婺居者余二十年贞声徽誉蔼焉着闻_邦之间莫不称钱氏有贤母也夫人生於至元辛卯十月日卒於至正丁酉九月日享年六十有七卜以岁乙巳某月日改葬於贵池太平乡钱仲山之原男四人济泽清F女一人适罗执中孙男五人女六人初夫人笃於教子济从学礼部尚书宜城汪公遂以文学称而清尤精於艺术且倜傥尚义遭时多故率民旅以卫乡井用功累迁武略将军淮西道宣慰使司副使佥都元帅府事方向用於时於是济泽皆已卒清既毕襄事而绋{之碑无文以刻及使来请铭铭曰
妇主内事无非无仪其以善称乃变之宜猗嗟夫人相夫以随中遭家难秉节弗渝益丰其畜益厚其施诲厥子式充嗣之有婉淑德揭贞扬徽维是诜杜妇攸师钱冲之原气深襄夷玄堂既固尚安於兹
故松江府判官致仕王公墓志铭
公讳肖翁字傅朋姓王氏世为婺之金华人宋太师左丞相鲁国文定公讳淮之玄孙中大夫太府卿赠少师东阳郡开国公讳栋之曾孙中奉大夫直敷文阁福建路转运计度副使金华县开国男讳刂孙朝奉郎将作监主簿讳琦之子也公自幼即知问学既长才业兼茂为宗?所钦仰又其姿表明秀风猷酝藉虽运去物改之余望而知其为相门子弟矣起家衢婺二郡儒学录大德中婺郡儒学正考满当得教授一郡而国制教授必年艾以上始得为之公名上天官未四十也是时奎章阁侍书学士蜀郡虞公集与公生同岁亦以儒学正考满同在选中而年皆不及格有司以常制持之廷臣言虞集雍忠肃公孙王肖翁鲁文定公孙皆前代名宰相家子且学艺不t不得拘於常制於是虞公得教授京畿而公为静江授南方R暑多瘴公到官居亡何即移病而归家食十年延佑末复起教授南康会白鹿洞书院山长缺郡守请公摄山长事书院久废公为复兴之新其屋宇广其田租而来学者滋\士誉翕然至治初辟江西行中书省掾史C人有因核田虚增粮额万余石而生变者事数年不决公以为民变虽靖而粮之虚额宜在所必除儒学官待选者以千数先是持选衡者皆顾惮不敢理日致壅滞公选簿为之铨注数日而毕由是宰臣器重之惟其言是用休闻以彰泰定四年积年劳除将仕郎海道都漕运万户府知事海道岁漕东南百万之粟供亿京师以事兴法从事其任至重自漕帅主僚吏率以选居公居幕中三年上下克协漕事讫办佥以为能仍纪至元二年转从仕郎嘉兴录事适岁部使者檄公行视田公为具实以闻得免荒租数万石它州郡有奸利事部使者悉以诿公决公决之无或不当者惠利及人甚\政绩益着未几属疾请致其事遂以承务郎松江府判官致仕命未下而公卒其年十月癸巳也享年六十有五以五年二月壬寅葬於金华县婺女乡施家塘之原公娶唐氏子男六人萱某官藻杭州路海宁州判官兰镇江路录事判官荃葵药高节书院山长女三人适刘文同申蔓吴某孙男十人女八人公天性孝友事亲无违礼养寡姊弱甥无失所者教诸子必由於礼法家庭之内肃然有仪所得禄秩多以周亲党赈贫乏内顾不足不以为累高怀雅兴一寓於诗而尤善笔札论者谓其酷似吴傅朋短章醉墨人争宝爱之初鲁公在淳熙间久居相位是时南北讲解中外无事一用柔道佐时绌尚利喜功之说以休养其民人以故南渡以还论相业者咸称王氏鲁公之从子是为文宪公公实学於何文定公基以传考亭朱子之道而敷文又受业於文宪以及痔昧跸壬炎双峰饶先生鲁其学皆本於朱子於是言道统者复推王氏为濂洛之适传矣维公之生凭藉世德相业之隆道统之重萃於一门者累世承传逮於其身不可谓无所托也惜乎不大显融不足以究其志之所就然论天道者谓王氏宜有後而公侯之子孙必复其始後之来者尚有徵焉铭曰
大山穹林良材所生世家名阀是生英婺衣冠家孰盛王氏相业道统联徽袭轨奕业载德委祉於公公继承之文宪在躬际今昭代仍有禄仕明世其家克济厥美君子之泽维衍益延盍观水木期有本原奘刻辞爰志陵谷尚其嗣人是似是续
王忠文集卷二十三

[book_title]卷二十四
钦定四库全书
王忠文集卷二十四
明　王B　撰
墓志铭
赠礼部员外郎叶府君墓志铭
至正八年正月国子助教叶君恒以官六品援着令推恩於父母赠其先府君承务郎礼部员外郎先夫人追封恭人於是夫人前府君七年卒而府君之卒今二十年矣恒谓予曰我先府君之圹侍讲学士虞公为之志而吴文正公实书我先夫人之表日月行矣以恒之无似克有禄位於时者其来有自而褒崇所及国家广孝治以劝励臣子之意非藐焉小子所能当固不敢如昔人之有待而所以致此者不宜无所撰述以侈上恩而昭先德子尚为我为之铭以刻诸墓上之碑予不敢辞则取二公所不书者列书之府君讳逊字谦甫姓叶氏祖父以上皆潜晦不仕世居越之余姚今着籍为明之鄞人初府君无它兄弟而伯父死亡嗣方病革时召府君语之曰尔其为我後府君未知所对而目已瞑乃为服三年丧後生二子遂以次子恂奉其祀而恩礼得两全矣父年耄病且殆府君焚香酌水露祷於天愿减己年以增父藁腥艏空中有神人示以三指者病随愈後三年乃殁府君服丧过哀既免丧犹不御酒肉人称其纯孝焉府君待人无间尊卑疏戚一以诚实尤乐周人之急大德间岁朝廷命富民出粟以赈贫乏有司择乡里为人所素服者俾第其多寡府君首被其选大家小户咸服其公平既而疫大作府君致医者为人切脉而合药施之门\中赖以全活者甚\其行修於身而惠泽及物多此类府君卒以泰定五年正月日享年六十有七明年正月日与夫人合葬县西仪凤乡青山之原夫人氏相府君治家有法孝於舅姑仁於姻族母仪妇道见称於乡其卒以至治元年十二月日而葬则明年正月日也子男二人长则恒由国子生释褐授从仕郎绍兴路余姚州判官除翰林国史院编修官今转承务郎迁国子助教次恂也为伯祖後女二人适陈某王某孙男五人女二人昔欧阳文忠公之言曰惟为善者能有後又曰为善无不报而迟速有时此理之常也呜呼以予观於府君庶几所谓善人矣虽弗克自见於世昭被融显然卒以子贵享身後之荣於是有以知天之所以报施善人者非可诬也铭曰
君子为善既积於躬受报或啬後其必丰猗欤府君厥积维厚承之有贤徐观身後皇用褒赠有陨自天龙光所被贲於漏泉善无不报斯乃常理刻兹石章垂徽千祀
故孙君墓碣铭
君讳辰龙字君旗姓孙氏其先由婺之金华徙睦之桐庐遂为其县人高祖显曾祖宝祖濂宋漕贡进士父之才承奉郎致仕母方氏赠孺人三子长潼发咸淳戊辰进士第一由衢州军事判官辟御前军器所干办公事宋亡不仕学者称为盘峰先生次尧龙咸淳庚午乡贡进士次即君也君资识颖敏笃志问学一门父兄自为师友业成期有以自见而运去物改矣至元丙子国兵南伐县毁於兵君携家避地万山中草栖露宿备尝险艰久之乃与其兄归复故宇以养亲蜀名卿史公绳祖为取承奉公诰语扁其堂曰志乐君事亲以养志为先不特服劳饮食而已亲有疾忧形於色食不下咽故相留公梦炎告老南还来访君寻旧好嘉其志行嗟叹而去居丧过哀毁瘠成疾二兄既先卒君独营襄事无违礼宰木拱矣而孝思无忘岁时祭扫犹涕泣不已教子以义方律己悉用礼法虽子姓来省不冠不见也然性刚介人有不直辄面直之有以箧贮物寓君者岁久且死则物色而归其家人咸服其质实至大间部使者行部至县处以学职满考当得教官辞不就延佑初科举法行人未之习君教其乡人子弟为之皆知所取则县乘尝修於先生而未就君继志续成之後人故实得有所徵焉晚岁屏~家务惟冥居默处间挟书史以自叵驹蛴肱缶上嘌蛏剿间不复知有世事因自号曰求心云元统乙亥君年八十而十月九日乃其初度亲党咸会宴劳累日不倦寻感疾不起二十五日也以其年月日葬县北大隐阡先茔之次娶王氏後三年卒合葬焉子男二人师道师德孙男五人曾孙男三人昔者先生娶将作大监朱公杰之女久居义乌与B先大父石峡府君相友善B生也後不及识先生而君之孙绅辱与B交因以君铭为属惟春秋之所谓吉德大易之所谓幽人君实似之没世之後其潜光逸迹诚不宜使之泯泯无闻乃为序述其志业行谊而系之铭焉铭曰孝於亲所以成其身求诸心所以复其真既全既纯弗舒弗振弗替有延其在後之人
赵君墓志铭
赵君观光字观国庆元之鄞人其先仕宋曾大父逢龙宗正卿兼侍讲大父建知徽州婺源县父宋淌蓟薜虏皇司幼多智识稍长好读书通达时务以郡博士弟子员得推择试吏奉化州寻迁昌国至正十年冬黄岩海寇荐起而昌国为州在大海中距黄岩一息可至也其州侯特穆尔布哈问计於君君谓今州兵寡弱且不谙水战惟兰秀二山居民悍勇善`击习海事若募以厚赀示以重赏其人必乐为我用用以擒贼无难矣侯然君言即以其事委君君招谕有方不扰而事集明年正月从侯引兵出海阃帅军民兵同会海门洋俄而贼船百余艘卒至\皆惴缩莫敢进独君所部民兵与奋战至晚无大胜负明日君方分给军馈巡堤上贼船又大至即说侯速进敌而贼\数倍我军莫支君持短兵接战矢石交下军与贼不可辨且後无援兵遂执节以死侯亦遇害是月二十五日也方君募民兵时或见其不惮劳闼轿骄曰侯受天子命守兹土尽忠报国固宜君不过一小吏设有功功且不显倘有不测宁不重贻父母忧君曰人臣食禄难其死所也吾虽小吏亦既食其禄矣临难以避可乎於是卒戮力捐躯以及於难得年三十有五以某年月日葬某山之原娶戴氏子男二人君为吏廉而有守勇於m事赴功上官悉信用之然皆夫人之所能至其死事昭显如此则有人所难能者矣呜呼忠义天性也由之而致死故死皆无而世徒论其人之贵贱以为其死之重轻何哉铭以表君之藏他日史氏传忠义者尚或有徵也铭曰
死有不朽杀身成仁名则既完遑恤厥身我作君铭刻在贞珉
袁母奚夫人墓志铭
吴郡袁君泰丧其母夫人将葬哭泣以告B曰泰不天生十有四年而先君弃诸孤维是诸孤藐焉无依袁氏不~如Q赖吾母左右维持以长以教故我兄弟克有成立获祗厥绍袁氏之不坠吾母之功也吾母之幼也即以令淑闻为亲所锺爱择夔粕鸺椅蚁染早以文行知名遂以归焉时年甫十八躬织V亲酒浆以致养舅姑承事宾祭夙夜敬共罔有违德自先君之殁嫠居四十年艰难忧患盖所备尝我兄弟恒以不能尽孝为慊不幸今不及养矣泰也支缀残息厥既得卜奉柩合葬於长洲东吴乡绪墩先茔之兆而未有铭也敢惟子也请B惟君之先君静春先生之铭内翰黄公实为之顾B末学乃敢铭夫人乎虽然B之交君有素谊不得固辞则为序而铭之序曰夫人讳志宁奚姓也奚为吴着姓吴江之同里其世所居也宋将仕郎讳仲常者其父也夫讳易宗通父即静春先生也子男四人震以先卒次即泰次晋次驺也女五人长亦先卒余则顾天麟归德英顾正许德明其僖菜锬惺人女六人也享年八十有四卒以至正六年十二月六日其明年正月六日则葬之年月日也铭曰
为妇而妇为母而母呜呼是维夫人之德以铭其墓
陆夫人墓志铭
友人吴郡袁君信以书来告曰信私门积衅往岁七月不幸丧吾母亦既忍不即死奉襄大事不一月而吾妻又卒吾哀苦良剧情有弗堪窀穸之事不能遽图也因循u年始克卜地以葬玄堂之铭以唯子也请B不敢辞夫人讳顺姓陆氏陆为吴郡长洲之大姓父讳元吉母赵氏夫人资禀温淑而性聪慧年十有七而孤其兄慎择所宜人归之乃以归於袁氏袁亦长洲着姓信字可立素以文行称於乡故夫人归之为继室而年已三十有五抚育其前室之子曰穰曰种女曰孟贤曰季宁者不啻如己出其子若女亦安其慈爱不复知己之异出也相其夫理家事内外井井有条事姑尽孝甘旨之奉必亲为之及既婴疾而姑病亦革常左右就养不少懈姑叹曰汝事我善今顾因我以重汝疾乎因泣谢曰妇人之职主中馈养舅姑而已妇不及事先舅幸逮事大人诚能尽子妇之道死且不恨既而姑卒不起力疾理丧事哀毁殊过比葬返哭而疾益甚遂不可为矣夫人之卒实至正十四年八月十九日享年三十有七亲戚里党莫不为之悲伤以为袁氏失贤妇也夫人平居寡言笑行履端谨虽婢妾未尝加以疾言遽色闺门之内tt然咸乐其宜焉呜呼是可谓得妇道矣然而不及中寿以死其不可哀矣夫夫人葬以十五年某月日墓在某乡某原铭曰
黄裳元吉妇之德德而不寿天可必呜呼夫人安此室
故石门书院山长吴君墓志铭
君讳益懋字仲谦吴姓处州龙泉县人也父妙庄赠忠显校尉松江府判官母章氏封宜人君性G敏自幼力学攻辞章方是时为士者未有科举之累君所为学务有诸己不资为进取计也大德丁未岁大忠显府君倾余粟以赈饿者君左右其志乡闾之民多赖以存活里民蒋甲为贫故以其妻诡为所买婢鬻之君既而知其为妻也遽遣还之不复责其直吴乙以田来售己庚其价矣而其弟私以半田畀浮屠氏讼於官悉以归君君寻知为其家祭田则曰吾安用有此而废人之祀乎即以还吴氏有张丙者贷君陶器货於长沙其价不訾而舟车艰难耗折大半君闵其情凡子本合徵者尽丐之陶户假赀於君有久而不能偿者则聚其环僦一置不问浙右大饥民流移徙他郡而大府下令拘流民反元贯在君邑者君为具舟楫备糗粮遣送之咸得无恙而他邑所遣物故者多矣人有产子不举而襁约置路傍者君见之恻然募人育之而重与之赀其为人仁厚而倜傥缓财急义若此类甚\乡邦用是多之君尝以举者辟松江府文学不应复用宰臣荐署石门书院山长石门在青田去君家为近且山水最奇胜则然就之居久之乃归既归遂不复以家事经意每良辰佳节从宾友寻林泉幽~处寄兴诗酒意有所适辄悠然忘返友爱其弟产业一以付之及分析唯其弟所取不与计薄厚母舅不能自存养之终身如事其母其孝之至又如此君年三十有七以延佑元年正月九日卒元配陈氏宋朝奉大夫沂之孙女生二子曰天泽曰天济女一人适季良继室何氏宋丞相正献王执中之裔孙女生一子曰清孙男四人柽楫D柱女五人曾孙男二人熊罴女二人君卒後八年当至治二年九月某日葬龙泉乡金沙里槎牌之原以陈氏葬且四十年而楫由武功授龙泉尉乃奉其父天泽之命以里人叶子奇所为状来请铭呜呼孝子慈孙之欲显扬其父祖固何间於久近况君勇於为义行应铭法宜书以范後人余曷敢曰不可因为序而铭之铭曰
年不中寿仕不厚禄胡性之祥而命之不谷维余庆所施益以笃尚後之人是似是续
故傅母楼夫人墓碣铭
里友傅权与其弟藻衰x踵门以告B曰吾母之丧窀穸之事亦既毕矣维是贞节懿范所以作则闺门者不宜无所纪载墓上之石子幸为之辞虽然吾母之详吾悉数焉子尚有择也吾母楼氏楼氏吾乌伤士族也吾母在父母家早有淑闻而我大母亦楼氏先君楼氏之所出外大父稔其行之良也故吾母归焉於是吾母视其姑为姑事之尽妇道其没也治丧无违礼先君兄弟四人笃於友爱每时节会饮率至夜分吾母治具承其孜扌敢庀染有腹心之疾吾母手调药饵衣不解带者累旬人不见其有不堪之色也故庐毁於则铢积粒聚佐先君重构之未毕工而先君殁矣先君之殁也我兄弟俱在幼吾母力持家政既克襄大事即断为誓以节义自许用抚育我兄弟且俾从名师游以权兄弟之无硕能知所植立者吾母之教也吾母秉心既贞固不复以贫窭为恤服勤纺织以夜继日虽风雪R厉亦鸡鸣乃已先君有宿逋临殁时属从子以别产为偿既乃负所属吾母捐纺织之资庚之弗与较也吾母性慈祥而和易待妯娌如姊姝抚t从子侄如其子咸尽恩意而得其O心内外宗A称其贤无间言者於是年既七十然耳聪目明康强固无恙盖婺居者三十年矣武威余忠愍公持部使者节行县尝题吾母所居堂曰贞则金华宋太史实为之记县大夫又以耆老之请谓吾母贞节在例宜旌表上其事未报而吾母已矣呜呼权等尚忍言之哉B闻其言作而曰吾与子兄弟居同里学同师夫人之贤吾知之有素矣子之言安敢以不志乃备着之如右夫人讳莹字贞秀姓楼氏世为乌伤人卒於丁未岁十二月十七日享年七十有五葬以卒之明年正月朔日墓在县西崇德乡宅山之原子男二人即权藻也权有驯行晚好浮屠氏学藻受业黄文献公之门以文学名女二人僭煌醮蠼谥煸礼孙男三人女四人铭曰
吁嗟夫人秉贞则兮再造厥家全妇德兮亦既蘅加侄喔Ｙ庥屑谝谴箍式兮焯幽振潜勒兹刻兮
太原郡夫人叶氏墓志铭
洪武三年正月庚子中书右丞王公溥言於天子曰臣之父晋母叶氏实生臣溥及臣弟汉宝而臣不天父也弃诸孤早所恃者母氏以长以教故臣兄弟克有成立而母氏之亡亦已十八年顾臣无嘶袷卤菹卤日咄贫靼崇二代假宠於左氏甚厚独念臣去乡邑日久傥赐之告得归展省丘墓以伸私情臣不胜至愿於是皇上闵焉有旨予告所以抚谕之者良至仍幸遣芫呒牢锔之公将行以母夫人墓宜有识请铭於史臣王BB不敢辞谨按追封太原郡夫人讳某姓叶氏饶之安仁县人归同里石港王氏为赠资善大夫中书右丞上护军追封太原郡公讳晋之配资善大夫中书右丞溥昭勇大将军崇仁卫指挥使汉宝之母夫人性慈惠治家以勤俭族A里党莫不称其贤至正壬辰干戈m扰饶信首被兵明年三月右丞公奉夫人避兵於信之贵溪仓卒之际母子遽相失继而公起兵卫乡里会皇上徇地江右遂举其地来附拜中书右丞分镇建昌盖自癸巳至丁未凡十五年夫人所在不可知而公思慕之情日夜未尝置是岁正月忽梦夫人若告以其所在者命卜者筮之其繇辞曰非岩即冗厥得朽骨五月躬率士卒诣贵溪之桃源山即向夫人避兵处也伐林木入山以物色求之不可得哀号者三日既乃得其地居人吴海能言兵相逼时夫人病不能行即自投井中死矣公乃披榛棘寻得井俄有鼠自井中出跳入怀中旋复入於井汲井索之夫人之遗骸果在焉公哀号益不自胜以是月某日具衣衾棺椁即其地礼葬之夫人之卒享年六十有七二子即公及汉宝也孙男若干人女若干人呜呼父母之丧人子之不幸也而右丞公则又遭乎其事之变罔极之德曷从而报之抑人子之图报其亲者固无间於存没用是公以功业自奋出入将相勤劳王家而恩锡命贲及泉壤所谓立身扬名以显其亲者於是乎在是虽遭事之变而能合礼之正仁人君子复奚憾焉铭曰
显允王公乘时奋庸入建相业出城将功载念所恃实育我躬昔丁艰难久j哀衷孝思之至神明可通乃安体魄兆域以崇以壤以树若堂斯封天子有命礼贵饬终龙光赫奕贲於幽宫公曰噫哉君命实隆岂我陋微能亢其宗精思厥繇积庆所锺春雨在草秋霜在松世世子孙来瞻来同
故申府君墓志铭
府君讳佑字君佐姓申氏金华人也曾祖缸嫜娓刚蚪允啦幌灾粮君始以儒术自奋有闻於时天历初用御史举署饶州路余干州儒学教授修学宫养士类翕有声誉调平江路h事判官平江大郡民物殷盛兴利剔C事功以集适岁大慨然白大府愿以劝分为己任谕巨室移粟他郡食饿人全活者\奸人罗甲收良家女百十人抑使为娼因交结权贵邀纳货赂既廉得其奸状即白发之坐甲重罪还娼女良家奋不顾利害政誉大着迁饶州路德兴县主簿县西五里有溪控驿道其流湍悍涉者病之相其宜为浮桥以铁K比舟上架板庋用济不通仍买田予守桥者俾以岁入为缮修之资民便之名桥曰栖鸾渡曰申公生立祠桥西刻石颂之郡学田八百亩为豪富民所占岁久不可理大府命理之即具究其实得田之形状左验悉与碑志合豪富民乃噤不敢争田尽归於学其政绩大抵如平江辟湖广行中书省掾史赞硕画宰臣咸器之居无何遽请休致谢事而归以承务郎婺州路永康县尹致仕距故居五里中和山之阳结屋曰澹庵日相羊其间世虑漠不以经意遂终老焉岁庚子二月某日以疾卒享年七十有五即以其年某月葬於中和山之麓遵治命也元配刘氏继室潘氏子男二人长曰澜用J累调永康县丞次曰b女二人适唐弦徐某孙男二人将葬澜奉里人邵谦所为状告其友王B曰先人墓石宜有铭以唯子也请B不敢辞铭曰
申以国氏支於金华奕世载德厥称大家是生才贤以学自奋位则不崇奕有休闻晚赞相府庶益有为胡a其华卒弗大施惟仕与止蹈其斯正不激不迂爰考终命尚克有子而又有孙委祉所锺其衍中和之墟s归玄宅匪铭不昭用刻山石
故翁君墓志铭
婺之永康有厚德君子曰翁君荣字德润生於宋咸淳辛未五月日卒於元至元戊寅四月日享年六十有八至正甲申正月某日其孙瞿奉柩葬县南义丰乡金豚山之阳久之乃奉临海张君显所为状谒予铭瞿之言曰先大父虽生不有禄位无以自见於世而德之所存有以承其先垂诸後者傥足以不朽惟是悬之石不宜无刻倘假以一言论次而褒美之使托以永久独非仁人君子与人为善之盛心乎予惟张君尝摄令兹邑稔知君行其言可徵而瞿又辱与予游序而铭之固不得苟让也翁氏世为永康名族以行义称其乡君曾大父安大父文约父朴从父桂皆世有贞德潜晦不耀君资禀纯茂好读书通大义卓然思有所植立以继绍其先业礼以检身俭以理家与人交忠厚和平之气蔼然可挹也所居去县治不数里而近足迹未尝至城市出租税以给公上惟谨吏胥莫或踵其门里中有不平者咸取直於君君为之直必使各得其平乃已或有以匮乏告辄推所有济之不少吝者客有自睦来归者君左右调护之使植其家至於富饶其解人之纷周人之急振善扶谊如饥f之於饮食为之无倦也君天性孝友母赵氏实生涯君於涯为庶兄凡家事一付之涯略不较短长以故得母氏之O心涯早卒抚其子如己出不幸子辉亦早世二孙??字而教之咸有成立尝自谓曰吾仰事俯育庶几心无愧怍矣晚岁忽慨然曰人生几两屐耳徒碌碌何为乃悉以家业付其孙优游终身焉其卒也乡里之人咸嗟悼曰翁君厚德之君子也而今亡矣乎君元配陈氏生子一人即辉也继室章氏生女一人适应洪禧孙男二人长即瞿次琳曾孙男四人玄孙男七人铭曰
猗欤翁君自躬蕴德自其先世有累有积积久必发锺於君躬谓宜奋扬遂臻显融君则退然务有诸己实a实藏弗耀弗侈彼名是竞我守以谦彼利是攘我取以廉居之休休己德已有余泽所被垂裕尔後焯幽发隐播其遗芳後欲知君视此石章
郑府君墓志铭
歙有隐君子曰郑府君既殁之十有八年其子德裕始奉执友唐君桂芳所为状以铭来请德裕之言曰先君子德有以成已而寿不及艾也才足以用世而名不及显也惟是葬且久而墓上之石犹无文以刻先猷遗懿将无以暴於後世不肖孤之罪其何以辞今幸获交於执事不朽之托窃愿有请也余惟自昔君子负其所有生不克表着於世死因泯泯而无传者\矣今德裕独能图其亲於不朽其可谓孝矣乃状迹其所列与德裕言合且唐君其乡先生也为言尤可徵则为按状序而之铭府君讳以文字彦章郑姓世为徽之歙县人曾祖南凤宋f功郎江东提刑司干办公事祖申道宣教郎父昭祖元奉训大夫江淮等处财赋都总官府副总管奉训公先娶许氏生二子长曰渊承事郎平江等处财赋提举次曰深再娶罗氏宋朝列大夫龙图阁直学士吏部尚书汝揖之六世孙奉直大夫新安通守鼐之女生子二人长即府君也府君生而凝重状貌伟然甫七岁气象如老成人读书过目即通大义为诗歌语出人意表奉训公爱之甚延名师训教之常曰此真吾子矣不幸奉训公遽捐o承事君方游京师纵万金以结客久留备宿卫而深又早世於是府君独奉罗夫人理家政内外井井有条遇事应物随其钜细急缓处之若丝理栉比不少紊年饥减谷价三之一以赈贫乏乡闾宗族称其厚德无间言而产业视旧日益加承事君之家食也治园池构亭榭日与宾客壶觞丝竹以为馗君左右承顺得其O心而罗夫人春秋高且寝疾久府君奉汤药惟谨夜则稽颡北辰愿减己年以益母寿及居丧哀毁骨立人有所不堪抚承事君之子咸有成立女各得所归其孝友纯笃有如此府君识度明朗气和而行夷雅不嗜仕进而乐从贤士大夫游与之游者咸服其德器自以不及也至正癸未郡府列其行义上於行中书南行台杨公衍饬曹公复亨皆名御史也复剡荐之当得官不报壬辰之夏大盗及其境以物色求之将强之出府君忧愤疽发於背而卒十二月某日也享年四十有九元配陈氏浙东宣慰副使相之女继室吴氏子男二人长即德裕次德坚女三人适汪诚程辐戴?葬以甲辰十二月某日也在宁泰乡小于山之原铭曰
有丰以植之孰夺而啬之有振而择之孰阏而抑之吁嗟乎维命实职之施之获之子孙其食之我铭以勒之过者式之
蒋季高墓志铭
呜呼是惟季高之墓季高讳允升蒋姓东阳人年二十有九以卒至正十七年七月甲戌其卒之年月日也葬以明年某月日墓在乘骢乡御史里华树坞之原初B与季高同从翰林侍讲学士黄公游季高之卒公甚哀之将为铭其葬俄而亦遽捐o遗命以属之B呜呼B尚忍铭吾季高耶虽然季高之交於B也厚矧以公尝有命师友之谊於是为至铭非B谁实宜为季高之先自汉磐ず畛斡删┱揍阋逍擞制呤牢晋吴郡太守枢复徙临海又十七世为唐吏部员外郎则则之子胛吴越检校司空兼御史大夫乃徙东阳又十七世入国朝为南康路建昌县主簿沐季高之曾大父也大父吉襄阳路谷城县尉父玄私贞节先生母葛氏季高幼颖异读书过目即成诵见称奇童稍长益自力於学贞节君性严毅教训甚笃延太末方先生麒同邑李先生亦於家塾俾季高礼而师之贞节君与两先生皆金华文懿许公弟子其学承朱子之正传凡天人性命之奥礼乐名物度数之详季高悉得於耳提面命而会其指归年甫弱冠所学已粹然一出於正矣及贞节君与两先生继没季高乃束书入怀师山中博考而精思之所有既富发为文章动合法度而时时喜自驰骋有古作者风会黄公致政家居季高爰登其门公一代文章宗工少所许可每见季高所述作未尝不称赏以为得之之晚也季高为人恂恂然乐易不自f鬻而议论风榘度越人表动静出处尝择义而举事母孝相其三兄植门户振乡闾周A族备极恭顺以故道季高之善者内外远迩无间言季高尝试有司不合遂弃其业弗为部使者举其茂材当得官未报而季高死矣学士大夫以谓季高之於学行进而未止将必远大其材有成而志有所就孰谓不幸而辄死也故其死也识与不识凡知其人者皆为之悲而学士大夫於此尤叹夫天者之难必也呜呼季高之不得寿考以尽其材以究其志岂不有命在天而命之至於如此何也抑天之於君子降年不永者亦何可胜数而君子之所以名世则在此而不在彼呜呼有如季高者因其实而论其名其亦足以不朽矣夫季高娶陈氏子男三人旭晔时皆幼所着有时敏斋稿若干卷将葬其伯兄允同复以外甥杨芾所为状来速铭铭曰
命之愆弗永年名之晰可长世固兹藏无坏伤勒贞碣示来叶
墓表
故成斋王先生墓表
先生讳城字玉成姓王氏学者不全称其字而用成斋为先生称者尊之之辞也王氏系出太原五代时有为节度使曰彦超者来居婺义乌之凤林乡至宋自凤林徙居郡城者曰三府君五世而生本赠太师追封鲁国公本生登政和二年进士知湘县赠太师追封魏国公登生四子师醇乡贡进士赠奉议郎师心政和八年进士累迁给事中兼侍读权吏部尚书除显谟合直学士知绍兴府充两浙东路安抚使爵东阳郡开国侯赠特进庄敏师古亦乡贡进士师德宣义郎赠太师追封楚国公庄敏次子流知桂阳军赠正奉大夫是为先生之曾祖而楚国长子淮绍兴十五年进士淳熙中致位左丞相封鲁国公赠太师文定则先生曾叔祖也祖讳槐由大理寺丞知汀州终朝请大夫父讳锝仕郎监南康北院先生幼颖悟资禀温厚雅不乐华靡事唯笃志问学不少懈初先生从高叔祖直焕章阁两浙西路提点刑狱师愈尝从乡先生徽猷阁待制潘公良贵及龟山先生杨公时中书舍人吕公居仁游其子为主管建昌仙都观瀚受业东莱吕成公之门其孙为鲁斋先生文宪公相传道於乡先生北山何文定公基何公得於勉斋黄文肃公干黄公即考亭朱子门人也先生於文宪为诸孙又在弟子列未尝辄去左右而丞相之孙直敷文阁福建转运副使敬岩先生仄溲У渺痔昧豕炎双峰饶公鲁皆本於朱子复与文宪公诸父子姓一门自为师友先生於敷文为从子故又得以朝夕承教而无间讨论经义讲说理趣微辞奥旨闻见日深其家学之渊源与他人号称师弟子者不侔矣先生之学既粹然一出於正而固未尝标榜以立异矜持以为高同时若叶公闾者丞相衡之孙何公钦者文定之子皆与先生以风流文雅相尚为忘年交先生素无仕进意或勉之曰世禄不可坠也乃赴铨试中其首选补修职郎监建康酒税院未及上而运去物改因不复出栖迟先庐遂为终焉计矣久之遗民故老日就沦谢先生与剡源戴公表元永康胡公长孺浦阳方公凤粤人谢公O皆以节操相激厉时唱和於残山剩水风月寂寥之乡黍离麦秀之音往往而见读之令人有慨然之思焉於是浙东宣慰按察二司并治於婺握帅符持宪节而来者与其僚佐悉硕夫钜人若恒山周公锴陇西李公思衍洛阳陈公元礼河东臧公梦解曹南完公贞渔阳鲜於公枢郡守y若高平孟公淳钱唐夏公若水蓟丘李公b无不略势分内交於先生造先生之庐无虚日或咨扣义理或商确词翰或讲求典故之沿革或访问政务之得失先生历历与之言莫不厌服以谓前代文献之遗惟先生足徵而已先生丰采明朗仪榘淹习而冠带伟然望而知其为乔木故家之君子也婺为吕成公过化之地後人因立祠事宣宪二司欲招徕学者讲肄祠下图屈致先生为之师而先生不欲以师道自任则荐仁山金先生履祥且以书勉之出仁山文宪门人也时方高卧兰江上因先生言不得已为起文宪之道繇以大明故凡学者犹以事仁山者事先生焉先生生於宋淳佑丁未十二月十七日卒於今泰定元年四月二十一日享年七十有八以卒之年十一月日葬於金华县东安期里黄枇坞之原去魏国兆域若干步所着诗文若干卷手抄若干卷娶永嘉赵氏二子长邵孙次云龙将仕郎江山县尹致仕孙男四人闲tz阊并以文学世其家呜呼宋南渡後以及於今婺之衣冠家莫盛於王氏矣爵禄道德联蝉奕叶而先生有以承其先子孙贤才是耸切而先生有以垂其後徵诸其身不亦盛德之君子乎呜呼虽无老成人尚有典刑自先生没而百年之老成典型尽矣然其所以不朽者久犹未有登载遗风余范将遂湮微是用追述其梗概黛赌沟朗几来者有所鉴观焉
喻母石夫人墓表
义乌喻氏有贤母曰石夫人讳端静字可度石姓也石为浦江望族祖讳范通州泉州南外大宗正丞父某母某氏夫人生於宋开禧三年丁卯六月四日以有元至元二十五年戊子九月二十五日卒享年八十有二後四年辛卯某月日葬崇德乡莲塘山之西原又六十有四年其曾孙始谋追列遗懿黛蹲缺之言曰我曾祖母夫人之幼也庄重而敏慧凡女工之事咸精其能好读书史通古今大略宗正府君甚爱之择所宜归以归於我喻氏为曾大父登仕郎讳梦炎之配我曾大父本朝奉郎签书镇南军节度推官讳爸孙讳宣子之子我五世祖承直郎缙云县丞讳南强於朝奉府君为从弟命以为孙焉於是夫人逮事祖姑朱氏朱持家甚严有法夫人佐其奉祭祀待宾客能每自得其欢心有疾躬侍粥药衣不解带者数月朱殁夫人继专家政一遵其旧故曾大父得不以米盐细故为累刻意问学用周礼领漕荐於江东初我高祖讳厚祖早没曾大父既为之後而高叔祖讳润祖於凡田产辄倍取为己有夫人语曾大父曰争之则不足让之则有余君幸无较焉曾大父泫然泣曰尔之言我之志也卒无间言夫人外姊宋氏自幼与夫人同育宋适侍郎朱公质之子家既盛且有J而无所出求子於夫人以为继夫人固辞曰继嗣命同宗礼也今取之他姓不其起争端乎朱公闻而叹曰秉节贞洁而识见明达真贤母哉我曾大父既早丧夫人嫠居四十年笃於教子延名师训之而亲以曹大家女诫教其女每举古人名言善行以勉人读史见奸邪逆乱辄废书而叹及忠义节孝则啧啧歆羡不已月旦望列子妇堂下命诵柳仲涂家训使之闻我先祖兄弟用能以孝弟称夫人年既老而动循礼度若女妇然视其色不知其喜愠虽处丰厚而自奉极俭约常躬纺绩不废先祖每进曰家幸给足何自苦为夫人曰妇人之事女工犹男子之事学业宁可因贫富为勤怠乎性好施予务周人乏~遭岁歉倾廪以赈粜邻佃有逋负聚其环僦而雅不求福田利益也凡此皆夫人之懿行我先祖常举以语语及未尝不流涕也谨志之不敢忘子其为我书之以昭示於永久B闻自昔风化之美皆本於内治而教行於闺门家之所以齐也维夫人五世祖姑黄令人事姑孝承其夫以敬御诸子若孙既慈且严家贫至鬻服饰为资延儒先以教子其子工部郎官良能兄弟联登科第悉为名士故义乌之贤母称喻氏矣呜呼夫人所谓善於继承者?其贞则嘉模诚足以轨世范俗易之黄裳元吉诗之警戒相成庶几兼之是不宜无所表见庸述之言序次如右夫人三子长曰京登仕郎次曰魏早夭次曰高即之祖也女五人长适朝请大夫通判庐州李石次与四俱夭次适将仕郎朱程次适国学谕吴镛孙男三人长曰祺为诸父监後次曰佑佑则之父也女一人适童佑曾孙男四人长即次宣次安次?女四人玄孙男一人F女三而F则之子云
凝熙先生闻人公墓表
凝熙先生姓闻人氏讳梦吉字应之婺之金华人也凝熙者门人之所以先生谓先生为德执醇而弗变含和而有耀以凝熙易名为称情也然先生非隐者也尝仕於时有官位矣不见为先生称而称以私者先生之德不因官以为重故不称其官而称其德也维闻人氏系出汉太子舍人通後居於蜀宋季有讳韶者为金华县令因家焉子孙遂为其县人县令生逸孙元初为温州路儒学教授教授生诜老仍世业儒号桂山翁翁生三岁而孤母王再适项氏翁鞠於项氏因从其姓娶刘侍郎诸孙女实生先生乃以先生还氏闻人云先生幼有异质学知向方乡先达定庵王公某与其鲁斋文宪公柏崇尚伊洛之学以承朱子之传翁皆及其门而所学得之定庵为多於是以其所得者以教先生父子自为师友夙夜磨切所资日深先生於七经传疏悉手钞成帙义理所在必深究而密察虽其微隐剖析靡遗凡训诂家之说有纷抵牾者皆为别白是非使归於一闭户讨论逾十年不出郊一日有约游城南者取所藏革履御之履久弗御底腐且穿矣久之乃开门讲授四方学者咸来受业婺为宪府所治司宪者每礼致先生坐郡庠为学者师及历仕教官所至学者争从之游先生设教先道德而後文艺有以经传疑义为问辨者必为敷陈\议而以己说折衷之使其领解乃已前後学徒亡虑二千人随其资而裁补之多为成材先生信道甚笃持己应物一本於诚涵养既驯内外一致长身山立而退然不胜衣气貌冲粹如玄文之玉温润无瑕而孚尹焕然平居未尝有惰容虽祁寒盛暑常正襟危坐渊然若有思令人望之起敬即之爱慕不能舍以去盖识与不识莫不称为有德之君子者也泰定丙寅先生举进士于乡上礼部不合继复连中乡贡副榜用荐者为校官历处州学录衢州西安县学教谕昌国州学正以累考及格授泉州学教授至正戊戌朝廷遣治书侍御史李君国凤经略江南得承制封拜君尝从先生游知位不称其德除福建等处儒学副提举而吏部亦以先生年劳当调庆元总管府知事皆不上壬寅三月某日卒於永康之寓舍享年七十以其年八月某日葬於某乡某山之原夫人胡氏无子以弟之子复亨後女二人长适唐寿道次适胡裕夫人之侄也先生之殁门人前翰林编修宋濂原道书院山长吴履仁和县丞唐元嘉等既相与谋私为先生又告郡太守祠之学宫而濂复述其行以为状今国子学h张丁尝集先生遗文为六卷且以状授B曰子吾郡人知先师为详冢上之石宜有刻文以惟子也属先生B执友也谊不敢辞乃论次如右而复为之言曰呜呼圣贤之学先生之所为学也观其立诚以致乎本推善以及於人表里融通始终纯一称为有道之君子夫何愧焉呜呼先生为足以不朽矣髌浠臻嘧澎墩晔後之来者尚有考於斯
漳州路达噜噶齐阿勒呼木侯墓表
元有尽节之臣曰漳州路达噜噶齐讳德`默色字子初阿勒呼木氏西域人也洪武元年王师征闽闽八州不两月而平当是时阿勒呼木侯实监漳郡於是守将既以所部军先遁郡事又属他官ㄖ普不自已出欲图守御之策计未次而ㄖ普咭涯山刀肀ㄐ鲁使者至礼当郊迎侯从容语左右曰吾将图之乃朝服北面再拜曰臣四十始仕不数年致位二千石国恩厚矣今力不能御敌义不忍降报国恩者惟有死耳遂斫其印篆书其笏曰大元臣子置案上即引佩刀喉中~咽以死既死手执刀按膝坐毅然如生时郡民聚哭庭下声震地共a葬城东门年盖四十有六矣侯早岁备宿卫用年劳当入仕以母老不忍去膝下不愿仕母殁服除东宫素知其才力勉之乃仕授承直郎行宣政院崇教至正辛丑奉训大夫杭州路治中寻改福州壬寅以事至京除福建行省理问官阶转奉议与福建行省平章扬珠布哈同赴任会盗据闽城不得入侯赞平章集诸县民为兵急围城盗势既蹙乃开城东围使出奔因勒兵之以功朝列大夫居三年除漳州路达噜噶齐偕亚中大夫时陈有定据全闽民苦其K剥侯曰吾受千里生人之寄宁忍坐视弗加恤乎颇厘庶事之利病兴除之敏於吏事而务存忠厚民受其惠甚多故其死也漳人无不痛思之其为人可称道者如此侯祖曰玛克苏尔大都路治中父曰穆尔玛哈穆特安庆路治中夫人辉和尔氏子男二人长禄实宿卫为舒固尔齐次布延特穆尔江西行省通事呜呼世之论者盖曰非死之难而处死之为难侯职在守土不事二姓而守其土以死可谓死得其所矣岂非尽节之臣欤余至漳州得侯死事为悉因叹八州之吏大小奚p数千百而大节烈然如侯者殆不可一二数故为书而表之而并及其官伐世次使刻诸石岂特以慰漳人之思庶用为人臣之劝云
时斋先生俞公墓表
近时江以南竞尚豪侈一变淳朴之俗未数十年薰渍狃狎胥化成风而古之遗俗销灭尽矣为士者亦皆雕几缋绣习为容饰以趋附於时冀速获仕进否则讪笑以为鄙怯非确然自信者鲜不为之变是时金华俞先生独率其家以礼深衣k冠谈说古道客造门肃威仪俯首拱而m以迓至门左右立三揖至阶揖如初乃升及位又揖者三每揖皆有辞相称慰庆赞周旋俯仰辞气甚恭乡人小子去古久不知旧俗皆然或窃指先生为异或尤以为迂缓先生不顾也年七十有二卒於元至治四年正月十七日先生既亡而宋之遗俗无有知者矣先生讳金字叔器别号时斋其先杭州吴越钱氏时有仕其国为户部尚书兼营田使者曰公帛尝道婺义乌爱其地遂迁邑之凤林乡户部生德铨德铨生62又徙金华之孝顺镇62生海海生善转善智各有子四人皆为儒惟善智子昌言宋大观三年上舍释褐进士知永丰萧山二县而善转子奉复家溪南之琴山奉生某县主簿允中允中生性性生咨益咨益生寿寿生义先生父也母金氏先生少好学善自程督h发窥索水涵木滋月长岁化壮而有名一试不合有司即退修於家於经史有潜心订较辩疑昧多所附益学者师尊之受业者继於门先生年愈加志愈笃为学晚而弥成人望其致於用而宋亡矣故先生之名不大显於世惟发之文章以自见久而亦散轶不传世由是无从知先生知而言之者乡人而已然先生所存乡人未必知之知其详者惟子暨孙至曾孙则已\矣使更越数世复有知者乎笃於自信者固不恤乎人之知否然德如先生而弗传则天下之为善者寡矣B是以论列之以见不苟合乎一时者乃所以合乎後世也先生娶王氏生四子曰禄祺祜祉而卒诸子以卒之岁十二月甲子葬於就日乡义和里之杨家园今去先生卒时四十有六年而先生之孙有钦有奇有识有观有庆有用有元多为老成人曾孙五人亦已长云
烈妇李夫人墓表
呜呼是为烈妇李夫人之墓夫人夏氏讳婉常宋英国文庄公之裔孙九江人也年二十为南昌李氏妇又十四年当元至正戊戌岁四月十六日陈友谅陷南昌夫人死之顷予承诏修元史有司以夫人死事来上亦既书其大节列於史册徽名峻范可不朽矣会其夫宗颐官王朝为国子学正与予善复请论次其言行之详表於墓道予不敢以不文为辞李氏江西令族也在宋世擢名科跻法从者凡数叶而宗熙字克正自少有才誉能振其家声夫人之父榷茶副使德懋爱夫人故以妻宗颐夫人生六岁而母没能以礼自防女工既精又读书通大义既归李氏逮事其姑左右承顺得其O心姑尝有疾朝夕奉汤药衣不解带者累月以孝闻平居治家有法相其夫祀祖宗E宾客举无违礼资性刚慧而处事遇物一用柔巽族A之间号能尽妇道者必称夫人焉及友谅之\来攻城夫人度旦夕城且破谓其夫曰祸g矣吾夫妻子母万一不相保唯当索我井中耳俄而城陷夫人与其夫若子皆相失独携二女匿後园丛竹中t直其所在欲驱以去夫人探怀中金珠掷之曰我不行以此遗尔不然即杀我寇得金珠辄去而继至者相属度终不可免乃拥二女投井中井水浅不得死而水旁有L石横出可立乃挟二女立石上有顷婢从井上呼夫人问夫与子安在婢以讹闻对曰俱亡矣夫人大哭谓二女曰我意汝父在故忍死在此今汝父既亡我不死何待又哭曰天乎李氏何辜祸胡若是酷邪然吾幸身不A庶无玷李氏可与我夫相见地下矣且以後事嘱其女言甚悉即更自投水次女继之既而其夫至救长女得无恙而夫人与次女皆死矣夫人时年三十四次女甫十岁明年己亥十一月日y葬新建县西岭镇梅冈先茔之侧长女曰贞兰适舒景南子曰樾今为国子学生呜呼死之於人大矣惟义是蹈而视死如归虽君子犹难之况女妇乎若李夫人之死就义无难如此称之曰烈妇曷有哉夫褒德录美以示世劝者史氏之责也予是用重书其事以寓夫善善之意春秋之法具文以见意故亦不复为之辞
王忠文集卷二十四

        </div>
      </div>
    </div>
  </div>
</div>
<!--update:2025-08-29 17:58:05-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>