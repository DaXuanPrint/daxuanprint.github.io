<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="谢迭山全集校注卷一,谢迭山全集校注卷二,谢迭山全集校注卷三,谢迭山全集校注卷四,谢迭山全集校注卷五,谢迭山全集校注卷六,谢迭山全集校注卷七,谢迭山全集校注全文在线阅读,谢迭山全集校注全文在线下载,大玄古籍书库">
<meta name="description" content="谢枋得原著诗文六十四卷，由于生逢异代，感语战乱，身后萧条，文触忌讳，所存无儿。经后人多方采辑。仅得《谢迭山文集》五卷。其卷一至四为书序记启铭疏，卷五为诗。明清两代，刻本转多，今尚存十多种。此次由熊飞(已故)、漆身起、黄顺强重新整理，以清嘉庆间谢蕴德堂本作底本，用明代嘉靖黄齐贤本与日本万延二年《巽世大耀文编》中《谢迭山文钞》等版本参校，胪列校记。校勘精善，如发见嘉庆本为避忌讳，将“夷狄不可为诸夏之主”九字改为“圣神乃可为天下之主”。诗文均加简注与说明，力求考证写作时间与所涉及人物与史实。且增编卷六卷七。卷六">
<title>谢迭山全集校注_谢枋得_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">谢叠山全集校注</span> <br/>
          作者： <span class="inputVal" id="bkauthor">谢枋得</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]116536</span> <br/>
          说明： <span class="inputVal" id="bkdec">谢枋得原著诗文六十四卷，由于生逢异代，感语战乱，身后萧条，文触忌讳，所存无儿。经后人多方采辑。仅得《谢叠山文集》五卷。其卷一至四为书序记启铭疏，卷五为诗。明清两代，刻本转多，今尚存十多种。此次由熊飞(已故)、漆身起、黄顺强重新整理，以清嘉庆间谢蕴德堂本作底本，用明代嘉靖黄齐贤本与日本万延二年《巽世大耀文编》中《谢叠山文钞》等版本参校，胪列校记。校勘精善，如发见嘉庆本为避忌讳，将“夷狄不可为诸夏之主”九字改为“圣神乃可为天下之主”。诗文均加简注与说明，力求考证写作时间与所涉及人物与史实。且增编卷六卷七。卷六收有谢枋得传记、行实与年谱，以及时人与谢枋得交往的诗文、后代凭吊诗文、历代刻本序跋选。卷七收入谢枋得佚诗以及所评二十六首诗与评语，语皆精湛，可窥其诗学见解之一斑。搜罗既广，校注亦勤。寒暑五载，始克成书。此书列入《江西文献丛书》之二，是迄今为止谢枋得最为详备的文集。</span> <br/>
          封面： <span class="inputVal" id="bkimg">Z_19414.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]谢叠山全集校注
[book_author]谢枋得
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]116536
[book_dec]谢枋得原著诗文六十四卷，由于生逢异代，感语战乱，身后萧条，文触忌讳，所存无儿。经后人多方采辑。仅得《谢叠山文集》五卷。其卷一至四为书序记启铭疏，卷五为诗。明清两代，刻本转多，今尚存十多种。此次由熊飞(已故)、漆身起、黄顺强重新整理，以清嘉庆间谢蕴德堂本作底本，用明代嘉靖黄齐贤本与日本万延二年《巽世大耀文编》中《谢叠山文钞》等版本参校，胪列校记。校勘精善，如发见嘉庆本为避忌讳，将“夷狄不可为诸夏之主”九字改为“圣神乃可为天下之主”。诗文均加简注与说明，力求考证写作时间与所涉及人物与史实。且增编卷六卷七。卷六收有谢枋得传记、行实与年谱，以及时人与谢枋得交往的诗文、后代凭吊诗文、历代刻本序跋选。卷七收入谢枋得佚诗以及所评二十六首诗与评语，语皆精湛，可窥其诗学见解之一斑。搜罗既广，校注亦勤。寒暑五载，始克成书。此书列入《江西文献丛书》之二，是迄今为止谢枋得最为详备的文集。
[book_img]Z_19414.jpg


[book_title]谢叠山全集校注卷一
上程雪楼御史书
上丞相留忠斋书
与参政魏容斋书
与李养吾书
与建宁路毋府判荐朱山长书
与刘秀岩论诗书
为蔡文节公子孙免差科书
荐写神黄鉴堂书
与菊圃陈尚书书
与杨石溪书
与天师张简斋书
与道士桂武仲书
与李梅臞书
上程雪楼御史书
十月朔日，丁忧人谢枋得，稽颡再拜，奉书于雪楼御史中丞相公执事。大元制世，民物一新，宋室孤臣，只欠一死。某所以不死者，以九十三岁之母在堂耳。罪大恶极，获谴于天，天不剿厥命[(一)厥命：他的性命。]而夺其所恃以为命。先妣于今年【先妣于今年　「于」，嘉靖本、丛刊本、日刻本均作「以」。】二月二十六日考终于正寝。某自今无意人间事矣。《礼》曰：「伤哉！贫也。生无以为养，死无以为葬。」某幼读此书，何知其苦，乃今身履之，而后痛楚不能禁。某三十一而入仕，五十一而休官，平生实历，不满八月。俸禄无一毫归家养亲，已不可言孝矣。惟黾勉送死，或可以少赎前过。亲丧在浅土，贫不能礼葬，苫块[(二)苫块：苫：用草编成的覆盖物或垫子；块：土块。苫块：古礼，居亲丧时，「寝苫枕块」，即以草垫子为席，以土块为枕。]余息，心死形存。小儿传到郡县公文，乃知皇帝欲求至诚无伪，以公灭私，明达治体，可胜大任之才。执事荐士凡三十，贱姓名亦玷其中。执事将隆旨督郡县以礼聘召，有愿应诏者，以资币厚遣，乘传[(三)乘传：乘坐驿站的传车(专用车辆)。]上京。弓旌招贤，轮帛迎士，此礼不见于天下久矣，岂非清明一盛事乎！有志经世者，孰不兴起。惜乎！求异才而及某，非其人，非其人！贻笑于天下，取讥于后世，非皇帝梦卜求贤之初意也。
扬善者顺天，荐贤者报国，执事为君谋亦忠矣！自燕京至上饶五千里，当执事荐士时，岂知有某母之丧，衰绖[(四)衰绖：古代丧服、在胸前当心处，有长六寸、宽四寸的麻布，名衰。绖是用散麻作带子，围在头上的叫首绖，缠在腰闲的叫腰绖。衰绖是丧服的主要部分，故称丧服为衰绖。]之服，不可入公门；草土[(五)草土：居丧。居父母之丧者苫枕块，故曰草土。]之御【草土之御　底本作「草士之御」。成本作「草土之御」；嘉靖本、丛刊本、日刻本均作「草土之御」，据改。】，不可彻殿陛；姓名不祥者，不可辱古灵荐藁也。稽之古礼，子有父母之丧，君命三年不过其门，所以教天下之孝也。解官持服，在大元制典尤严。自伊尹传说之后，三千年间，山林匹夫，辞烟霞而依日月者，亦多矣。未闻有冒丧匿服【冒丧匿服　嘉靖本、丛刊本、日刻本均作「冒哀匿服」。】，而膺币聘者。《传》曰：「求忠臣者，必于孝子之门。」为人臣不尽孝于家，而能尽忠于国者【而能尽忠于国者　「国者」以下十九字，嘉靖本、康熙本、丛刊本俱缺。】未之有也。为人君不教人以孝，而能得人之忠者，亦未之有也。某亲丧未克葬，持服未三年，若违礼背法，从郡县之令，顺执事之意，其为不孝，莫大焉！皇帝以道德仁义治天下，取士必忠孝，人有不葬其亲，而急于得君者，人心何在？天理何在？非圣君贤相所忍闻也。且夫至诚无伪，以公灭私，明达治体，可胜大任。三代而下，真足当此选者，惟诸葛孔明一人。孔明居隆中，执事生古郢，皆荆楚奇才也。孔明未遇时，立心制行，必有大过人者。襄阳耆旧能言之。此执事所熟闻，亦执事所愿学。今天下果有人物彷佛孔明者乎？有斯人，应斯诏，固世道之福，亦儒道之幸。光岳之气，久裂者未全；六经之道，久微者未昌。置八纮[(六)八纮：极边远的地方。]，罗六合[(七)六合：天地四方。]以求才，老者怯而不可用，壮者狂而不可信，少者未成才而不可得。如取吉人善士【如取吉人善士　「如取」，嘉靖本、丛刊本、日刻本均作「姑取」。】，以和光同尘，当馈可无思，拊髀可无叹。野史记之曰：甚哉！上下之相蒙也，此岂皇帝所乐哉【此岂皇帝所乐哉　集成本「皇帝」作「大元」，嘉靖本、丛刊本、日刻本均作××。】！此岂执事所愿哉！
语曰：「人苦不自知【人苦不自知　「苦」，丛刊本作「岂」。】。」某自知不才久矣。亡国之大夫，不可以图存，李左车[(八)李左车：秦汉之际谋士。初仕赵，韩信、张耳击赵，赵王陈余不用其计，为韩信所败。信破赵后，募得左车，以师事之，用其策，下齐燕诸城。]犹能言之，况颇识诗书、颇知义理者乎【况颇识诗书，颇知义理者乎　「颇识……颇知」，咸丰本作「稍识……颇知」，丛刊本、嘉靖本作「稍知……颇识」。】！某之至愚极闇，决不可辱召命，亦明矣。当执事荐士时，特不知某有母之丧耳。倘知之，必不以不祥姓名渎旒冕。执事岂不闻前朝之事乎？淳佑甲辰，丞相史嵩之父没，天子诏起复，嵩之虽不来，大学生叫阊阖而攻之。其词曰：天子当为国家扶纲常，为天地立人极，夺情非令典，起复非美名，朝臣惟徐忠公元杰上疏主正论，力劝君父宜令嵩之终三年丧，人心天理不可泯灭，此嵩之所以寿终，吾宋【吾宋　丛刊本、嘉靖本作「吉宋」，吉，亦可连上句读。】之所以幸存三十年也。咸淳甲戌而后，不复有礼法矣。贾似道起复为平章，文天祥起复为帅阃，徐方直起复为尚书，陈宜中[(九)陈宜中：南宋末年永嘉(今属浙江)人，字与权。在太学时，和黄镛等上书攻击丁大全，号称六君子。景定进士，出仕后依附贾似道，无所作为。元将伯颜迫临安时，他任右丞相，乞和无效，潜逃回乡，后与文天祥、陆秀夫、张世杰等在福建拥赵昰为帝，任左丞相。端宗景炎二年(一二七七)冬见形势危急，逃往占城(今越南南部)，迁居暹国(今泰国)而死。]起复为宰相，刘黻[(一０)刘黻：宋乐清人，字声伯，读书雁荡山中。以太学生上书。言朝廷进退大臣，常以礼忤执政，曾与陈宜中共政。辑有《濂洛论语》十卷。以疾卒，谥忠肃。]起复为执政。饶信斗筲穿踰之徒，钻刺起复，不可胜数，三纲四维，一旦断绝，此生灵所以为肉为血，宋之所以暴亡，不可救也。岂非后车之明鉴乎！忠臣论事，必识大体；君子取人，先观大节。执事不可称匪其人，而孤皇帝求才之意；某不可进不以礼，而误执事知人之明。不待智者而知之矣。
《传》曰：「为人子，止于孝；为人臣，止于忠。」某不能为忠臣，犹愿为孝子。又曰：「君子成人之美，不成人之恶。」执事能亮某之心，使某幸而免不孝之名，是成我者之恩，与生我者等也。某家在弋阳，执事侨寓旴江[(一一)旴江：旴江即抚河。]，相望二百余里，当徒跣以谢门墙。惟服色凄惨，不可以谒达官贵人，敢以书白于侍御者。语曰：「士屈于不知己，而伸于知己。」执事岂不闻某为江南一愚直人乎！人无所不至，惟天不可欺。某所以发露真情，而不暇文饰其辞者，亦恃执事必知己也。不肖某稽首再拜【不肖　某稽首再拜「不肖」，嘉靖本、丛刊本作「不备」，又「稽首」，各本均作「稽颡」。】。
【说明】一、元世祖至元二十三年(一二八六)丙戌六十一岁时作，即却聘书。　　　二、程雪楼御史，即程巨夫，名文海，以字行，建昌府南城县人。友人称雪楼先生，谥文宪，徽庵门人。
上丞相留忠斋【上丞相留忠斋　丛刊本、日刻本「留」，均作「刘」。按：留、刘古乃一姓，后宋竟陵王刘诞反，伏诛，孝武帝改其姓为留氏。】书
七月吉日，门生衰绖谢枋得，谨斋沐裁书百拜，托友人吴直夫，献于内相尚书大丞相国公忠斋先生钧座：惟天下之仁人，能知天下之仁人；惟天下之义士，能知天下之义士。贤者不相知，多矣。能灼见三俊[(一)三俊：指刚、柔、正直三德俱备之人。]之心者，必圣人也。某自壬戌以后，小夫竿牍，不至门墙者二十七年，孰不以为简。先生曰：「斯人也，非简我也，必爱我也。」今天下能知某之心者，孰有过于先生乎！事有当言而不言，则非所以待知己【则非所以待知己　「待」，嘉靖本、丛刊本、日刻本均作「酬」。】，某不敢避诛斥而僭言之。
君子之所为，必非众人之所识。汤可就，桀亦可就，必道义如伊尹者能之，伯夷、柳下惠不能也；佛肸[(二)佛肸：春秋鲁国中牟大夫，以中牟畔，召孔子，孔子不往。《史记正义》云：「相州汤阴县西有牟山。」中牟当在其侧，此说较近。]召可往，公山弗扰[(三)公山弗扰：公山，复姓。《论语•阳货》云：「公山弗扰以费畔」疏：「弗扰即《左传》公山不狃也，字子泄。」]召可往，必圣神如孔子者能之，曾、颜、闵不能也。《传》曰：「人各有能有不能。」先生之所能，某自知某必不能矣。皇帝本无灭宋之心，郝奉使将命来南，欲使南北百万亿苍生，同享太平之乐，至仁也。只此一念，自足以对越上帝。贾似道[(四)贾似道：南宋末年台州天台(今属浙江)人，字师宪，少时游博无行，因姐为理宗宠妃，遂得进用。官至京湖安抚制置大使、右丞相，封太师。德佑元年(一二七五)元军沿江东下，他被迫出兵，在鲁港(今安徽芜湖西南)大败，被革职放逐，至福建漳州木棉庵，为监送人郑虎臣所杀。]执国命十六年，欺君罔上，误国残民，其恶不可一二数。拘行人，负岁币，满朝无一人敢言其非；兵连祸结，亡在旦夕，满朝无一人敢声其罪。善类亦可自反矣！天怒于上，人怨于下，国灭主辱，理固宜然，天实为之，人岂能救之哉！皇帝之礼三宫，亦可谓厚矣；皇帝保全亡国之臣，亦可谓有恩矣。江南无人才，未有如今日之可耻。春秋以下之人物，本不足道，今可求一人如瑕吕饴甥[(五)瑕吕饴甥：瑕吕：复姓。《左传》载：「晋有瑕吕饴甥。」]、程婴[(六)程婴：春秋晋人，与赵朔友。屠岸贾杀赵，灭其族。婴抱赵氏遗腹真孤匿山中居，并立为赵氏后，赵武将屠岸贾灭之。]、杵臼[(七)杵臼：全名公孙杵臼，春秋晋太原人。赵朔为屠岸贾所杀，朔妻遗腹产一儿，杵臼与朔友程婴谋存其孤，由杵臼负他人婴儿匿山中。贾遣将攻之，杵臼与他人婴儿均被杀，婴抱赵氏真孤获全，但后亦自杀，以报知遇。]、厮养卒亦不可得矣。先生少年为抡魁，晚年作宰相，功名富贵，亦可以酬素志矣。奔驰四千里，如大都拜见皇帝，岂为一身计哉！将以问三宫起居，使天下后世知君臣之义，不可废也。先生此心，某知之，天地鬼神知之，十五庙祖宗之灵亦知之，众人岂能尽知之乎？师友之相知，古今宁几人哉！事有可效忠于朝者【事有可效忠于朝者　康熙本「朝」上有「熙」，嘉靖本、丛刊本、日刻本「朝」上均有「清」。】，某不可不言，先生亦不可不察。
近观【近观　丛刊本、日刻本均作「近睹」。】路县及道录司备，奉尚书省指挥江浙行省参政管公【江浙行省参政管公　「江浙」，嘉靖本、丛刊本、康熙本、日刻本均作「江淮」；「参政」，丛刊本、日刻本均作「参知」。】，将旨来南，根寻好人，根寻不亏皮面【不亏皮面　嘉靖本、丛刊本、日刻本均作「不觑面皮」。】正当底人。此令一下，人皆笑之，何也？江南无好人，无正当人久矣；谓江南有好人，有正当人者，皆欺皇帝也。何以言之？纣之亡也，以八百国之精兵，不敢抗二子之正论。武王太公凛凛无所容，急以继灭兴绝谢天下，殷之后遂与周并立。使三监淮夷不叛，则武庚必不死，殷命必不黜，殷之位号必不夺，微子亦未必以宋代殷，而降为上公也。多士多方，依依然不忘旧君者三十年。成王周公以忠厚之心，消其不平之气，曰商王士，曰有殷多士，曰殷逋播臣，未敢以我周臣民例视之。太平君相待亡国臣民，何如此其厚也，岂非殷之旧国故都，犹有好人，犹有正当人乎！唐人哀六国之灭者也【哀六国之灭者也集成本「也」作「日」误。】，妃嫔媵嫱，王子皇孙，辞楼下殿，辇来于秦，朝歌夜弦，为秦宫人。至今读者犹恻楚，六国臣子无一痛心刻骨，亦可谓无人矣。楚怀王不过一至愚极闇之主耳。播弃忠直，信任奸邪，送死咸阳，无足哀者，楚人乃怜之，如悲其亲戚。岂不曰楚本无罪，不过弱而不能自立耳。楚灭矣，义陵[(八)义陵：西汉哀帝刘欣墓。在今陕西咸阳市。]一邑，惓惓于旧君者，惟一心，扶老携幼，肥遯桃源，后六百年，儿孙尚不与外人相接。以秦皇帝之威灵，蒙恬[(九)蒙恬：秦名将，先世本齐国人，自祖父蒙骜起，世代为秦名将。秦统一六国后，率兵三十万人击退匈奴贵族，收河南地(今内蒙古河套一带)，并筑长城，守卫数年，匈奴不敢进攻。秦始皇死后，丞相李斯与赵高合谋，伪造遗诏，他被迫自杀。传说他曾经改良过毛笔。]、蒙毅[(一０)蒙毅：蒙恬弟，秦始皇时位至上卿，恬任外事，而毅常为内谋，诸将相莫与之抗。后为二世所杀。]之智勇，岂不能尽执楚人而拘之。天常民彝，不可泯灭，姑留此辈，以劝吾忠臣义士可也。岂非楚之旧国故都，犹有好人，犹有正当人乎！
女真[(一一)女真：古族名，一称女直。源于唐黑水靺鞨。五代时(十世纪初)分布于松花江、黑龙江下游，东至海。后有数千户迁今辽阳市南，称曷苏馆(熟女真)。北宋末(十二世纪初)，阿骨打统一女真各部，建立金政权。迁居中原的，渐与汉民族融合，留居东北的，发展较慢。明末(十七世纪初)女真主要部落被努尔哈赤和皇太极统一，成为满族的主要部分，未纳入满族共同体的，形成今赫哲、鄂温克、鄂伦春等族。]之破汴京也，劫二帝，据中原，土地人民，皆其有矣。黏罕[(一二)粘罕：粘罕即完颜宗翰，金大将，女真族，太祖阿骨打侄，本名粘没喝。早年参与拥立阿骨打及对辽战争。宋金战争爆发，任左副元帅。天会四年(一一二六)攻破太原，与斡离不会师攻陷东京(今河南开封)。天会五年至七年间任统帅攻宋，久掌兵权，兀朮等都在其麾下，后任国论勃极烈兼都元帅，执国政，熙宗即位后，病死。]，多智人也，知地广人稠，未易心服，一读马伸[(一三)马伸：宋东平县人，字时中，绍圣进士，曾任郫县丞。]、秦桧议状，为之痛心变色【为之痛心变色　丛刊本、日刻本「痛心」均作「动心」。】，亟思一策处之耳。后南北战者六七年，女真之待二帝亦惨矣。宋之臣子，不敢置两宫于度外也。今年遣使祈请，明年又遣使祈请；今年遣使问安，明年又遣使问安。一使死于前，一使继于后。王伦[(一四)王伦：字正道，宋大名莘县(今属山东)人。建炎元年赴金，被扣五年后放返。后又赴金见挞懒，约定和议，终被兀朮扣留，死于北方。绍兴八年，秦桧主和时，枢密院编修官胡铨曾上疏请斩秦桧、王伦、孙近之头，以谢天下。]一市井无赖，狎邪小人耳！谓梓宫可还，太后可归，诸君子切齿怒骂，终则二事皆符其言。行人洪忠宣拘留燕山，开门受徒，室燃敬其忠信诚悫，一日问之曰：「天下何时可太平？」忠宣曰：「息兵养民则太平。」又曰：「何如则可以息兵养民？」忠宣读《孟子•齐宣王问诸侯救燕》一章以对。和声朗诵曰【和声朗诵曰　「朗诵」，嘉靖本、丛刊本、康熙本、日刻本均作「琅诵」。】：「天下固畏齐之强也，今又倍地而不行仁政，是动天下之兵也。」又读《孟子•乐天畏天》一章曰：「小国能畏天，大国能顺天。」室燃曰：「善哉！善哉！吾计决矣！」曾几何时，密授秦桧以江南称藩国纳岁币之说，而息兵养民矣。女真自丁未以后，安处中原，享国百有八年。而宋自戊午至甲午，偷安江南者九十七年，非秦桧之功，皆洪忠宣读孟子劝室燃之力也。岂非江左臣子，犹有好人，犹有正当人乎！
以某观之，江南无好人，无正当人久矣，求好人、正当人于今日尤难。某江南一愚儒耳，自景定甲子以虚言贾实祸，天下号为风汉，先生之所知也。昔岁程御史将旨招贤，亦在物色中，既披肝沥胆以谢之矣。朋友自大都[(一五)大都：地名，今北京，元称大都。《清一统志》：「宛平县西门德胜门外八里有土城，即元大都故城也。」]来，乃谓先生以贱姓名荐皇帝过听，遂烦旌招。某乃丙辰礼闱一老门生也，先生误以忠实二字褒之，入仕二十一年，居官不满八月，断不敢枉道随人，以辱大君子知人之明。今年六十三矣，学辟谷养气已二十载，所欠惟一死耳，岂复有他志。自先生过举之后，求得道高人者物色之，求好秀才者物色之，求艺术过人者【求艺术过人者　底本「人」上无「过」。集成本、咸丰本「人」上均有「过」，据改。】物色之，奔走逃遁，不胜其苦。中书行省魏参政之言，勒令福建有官不仕人呈文，凭根脚者，又从而困辱之，此非先生之赐而何，然先生岂有心于害某哉！大抵皇帝一番求贤，不过为南人贪酷吏开一番骗局，趁几锭银钞，欺君误国莫大焉！今则道录司备参政管公，将隆旨根寻好人，不亏面皮正当人，又物色及某矣，某断不可应聘者，其说有三：
一曰：老母年九十三而终，殡在浅土，贫不能备礼，则不可大葬。妻子爨婢，以某连累死于狱者四人，寄殡丛冢十一年矣，旅魂飘飘，岂不怀归！弟侄死国者五人，体魄不可不寻【体魄不可不寻　嘉靖本、丛刊本、康熙本、日刻本「寻」上「不」字衍。】，游魂亦不可不招也。凡此数事，日夜关心，某有何面目见先生乎！此不可应聘者一也。二曰：有天下英主，必能容天下之介臣，微介臣，不能彰英主之仁；微英主不能成介臣之义。某在德佑时，为监司，为帅臣，常握众兵【常握众兵　嘉靖本、丛刊本、日刻本「众」均作「重」。】当一面矣。蒯通[(一六)蒯通：即蒯彻，汉初范阳(今河北定兴南固城镇)人。陈胜起义后，派武臣进取赵地，得赵地三十余城。后又说韩信取齐地。惠帝时，为丞相曹参宾客。着有《隽永》八十一篇。《汉书•艺文志》纵横家有《蒯子》五篇，今皆佚。]对高祖曰：「彼时臣但知有齐王韩信，不知有陛下也。」滕公说高祖曰：「臣各为其主，季布为项羽将而尽力，乃其职耳，项氏臣可得而尽诛耶！」某自丙子以后，一解兵权，弃官远遁，即不曾降附。先生出入中书省，问之故府，宋朝文臣降附表，即无某姓名；宋朝帅臣监司寄居官员降附状，即无某姓名；诸道路、县所申归附人户，即无某姓名。如有一字降附，天地神祗必殛之，十五庙祖宗神灵必殛之。甲申岁，皇帝降诏，赦过宥罪，如有忠于所事者，八年罪犯，悉置不问。某亦在恩赦放罪一人之数，夷齐虽不仕周，食西山之薇，亦当知武王之恩；四皓虽不仕汉，茹商山之芝，亦当知高帝之恩。况蒸黎【蒸黎　丛刊本、日刻本均作「羹黎」。】含粝于皇帝之土地乎！皇帝之赦某屡矣，某受皇帝之恩亦厚矣，若效鲁仲连蹈东海而死，则不可。今既为皇帝之游民也。庄子曰：「呼我为马者，应之以为马；呼我为牛者，应之以为牛。」世之人有呼我为宋逋播臣者亦可；呼我为大元游惰民者亦可；呼我为宋顽民者亦可，呼我为皇帝逸民者亦可。为轮为弹，与化往来，虫臂鼠肝，随天付予。若贪恋官爵，昧于一行，纵皇帝仁恕，天涵地容，哀怜孤臣，不忍加戮，某有何面目见皇帝乎！此不可应聘者二也。
某受太母之恩亦厚矣，谏不行，言不听而不去，犹愿勉竭驽钝以报上也。太母轻信二三执政之谋，挈祖宗三百年土地人民，尽献之皇帝，无一字与封疆之臣议可否，君臣之义亦大削矣。三宫北迁，乃自大都寄帛书曰：「吾已代监司帅臣，具姓名归附，宗庙尚可保全，生灵尚可救护。」三尺童子知其必无是事矣，不过绐羣臣以罢兵耳。以宗社为可存，以生灵为可救，阳绐臣民以归附，此太母之为人君，自尽为君之仁也。知祖宗不可存【知祖宗不可存　丛刊本、日刻本「祖宗」均作「宗社」。】，生灵不可救，不从太母以归附，此某为人臣自尽为臣之义也。语曰：「君行令，臣行志」。又曰：「制命在君，制行在臣。」「大臣者以道事君，不可，则止。」孔子尝告我矣，君臣以义合者也。合则就，不合则去。某前后累奉太母诏书，并不回奏，惟有缴申二王乞解兵权，尽纳出身以来文字。生前致仕，削籍为民，遁逃山林，如殷之逋播臣耳。闻太母上仙久矣，北向长号，恨不即死。然不能寄一功德疏，如任元受故事，今日有何面目捧麦饭洒太母之陵乎！此不可应聘者三也。
今皇帝欲根寻好人，不亏面皮正当底人，某决不敢当此选【决不敢当此选　「敢」，嘉靖本、丛刊本均作「可」。】。先生若以三十年老门生不倍负师门为念【老门生不倍负师门为念　「倍负」，嘉靖本、集成本作「悖负」；丛刊本、咸丰本、日刻本均作「背负」。按：「倍」与「背」通；与「悖」亦同义。】，特赐仁言，为某陈情，使江浙行省参政管公【使江浙行省参政管公　「使」，丛刊本、日刻本均作「于」。】愿移关诸道、路、县及道录司，不得纵容南人贪酷吏多开骗局，胁取银钞，重伤国体，大失人心。俾某与太平草木同沾圣朝之雨露，生称善士，死表于道曰：「宋处士谢某之墓」【谢某之墓丛刊本「墓」作「基」，疑误。】。虽死之日，犹生之年，感恩报德，天实临之。司马子长有言：「人莫不有一死，死或重于泰山，或轻于鸿毛。」先民广其说曰：「慷慨赴死易，从容就义难。」先生亦可以察某之心矣！干冒钧严，不胜恐惧战栗之至！
【说明】一、元世祖至元二十五年(一二八八)戊子六十三岁时作，即却聘书。　　　二、刘忠斋，一作留宗斋，原为枋得座师。
与参政魏容斋书
九月吉日，前宋逋播臣、皇帝游民谢某，谨斋沐顿首，致书于大参政公阁下：大元制世，民物一新，宋室逋臣，只欠一死。上天降才，其生也有日，其死也有时，某愿一死全节久矣，所恨时未至耳。皇帝慈仁如天，不妄杀一忠臣义士，虽曰文天祥被奸民诬告而枉死，后来冤状明白，奸民亦正典刑，其待亡国之逋臣，可谓厚矣。某虽至愚极闇【某虽至愚极闇　丛刊本、日刻本「闇」均作「蒙」。】，岂不知恩。所以宁为民不为官者，忠臣不事二君【忠臣不事二君　丛刊本、日刻本均以「不事」作「不仕」。】烈女不事二夫，此天地闲常道也。有伊尹之道，有伊尹之志，则何事非君，何使非民。若伯夷柳下惠，则自知不能为伊尹，决不敢学伊尹矣。自丙戌程御史号雪楼将隆旨宣唤之后，今第五次，蒙皇帝以礼招徕。上有尧舜，下有巢由；上有成汤，下有随光；上有周武，下有夷齐。某所以效虞人之死而不往，愿学夷齐之死而不仕者，正欲使天下万世，知皇帝之量，可与为尧舜，可与为汤武，能使谢某不失臣节，视死如归也。
兹蒙大参相公居管【居管　丛刊本、日刻本均作「拘管」。】周先生道院，日夜劳动录事司吏卒十余人，及坊正屋主监守，岂不忧某之逃走耶！某是男儿，死即死耳，不可为不义屈，何必逃走，大参相公忧虑亦太劳矣【亦太劳矣　集成本「矣」作「耳」。】！先民有言：「慷慨赴死易，从容就义难。」兹某【兹某　丛刊本、日刻本倒文。】蒙大参相公缧绁而到大都，以缞绖见留忠斋诸公。且问诸公，容一谢某，听其为大元闲民，于大元治道何损；杀一谢某，成其为大宋死节，于大元治道何益？只恐前误大宋，后误大元，上帝监观，必有报应，诸公自无面目立于天地闲。某母丧未葬，据礼经不可除服，只当缞绖见公卿，凶服不可入公门【凶服不可入公门　「公门」，丛刊本、日刻本作「君门」。】。皇帝有命，当历写江南官吏贪酷，生灵愁苦之状，作万年书献陛下，一听进退。忠臣不事二君，烈女不事二夫，此某书中第一义也。
某自九月十一日离嘉禾[(一)嘉禾：生长得特别茁庄的禾稻，此处指粮食。]，即不食烟火，今则并勺水一果不入口矣。惟愿速死，与周夷齐、汉龚胜，同垂青史，可以愧天下万世为臣不忠者。兹蒙颁赐，仰见礼士之盛心。某闻之：『食人之粟者，当分人之忧；衣人之衣者，当任人之劳；乘人之车者，当载人之难。」某既以死自处，度此生不能报答恩遇矣。义不敢拜受，所有钧翰台馈事件，尽交还来使回纳。使帑外郎又传钧旨云，欲访问某何事，某初志亦愿效一得之愚，今则决不敢矣。鲁有公父文伯死，其母敬姜不哭。室老曰：「焉可【焉可　丛刊本「可」作「■」。】有子死而不哭者夫【不哭者夫　日刻本「夫」作「乎」。按：「夫」「乎」同为惊叹词，可通用。】？」其母曰：「孔子，圣人也，再逐于鲁，而此子不能从。今其死也，未闻有长者来，内人皆行哭失声，闺中自杀者三【自杀者三　丛刊本、日刻本「三」均作「二」。】。此子也，必于妇人厚，而于长者薄也，吾所以不哭。』君子曰：「此言出于母之口，不害其为贤母也；若出于妇人之口，则不免为妒妇矣。」言一也，所居之位异，则人心变矣！某义不出仕者也，今虽有忠谋奇计，则人必以为妒妇矣，恐徒为天下所笑，惟相度容之。干冒钧严，不胜悚惧！
【说明】至元二十五年(一二八八)戊子在崇真道院时作，年六十三岁。
与李养吾书
某惟祖宗于舍选擢抡魁，视进士。上三恩数尤渥【上三恩数尤渥　丛刊本、日刻本「三」均作「之」。】，赐袍笏大成殿下，即日受国子录，升崇化堂与两司成众学官序爵而坐，不待亲民而入朝，固以执政宰相望之矣。后虽渝初意，失旧法，西涧七年给礼【西涧七年给礼　丛刊本「给礼」作「给札」。】，亦未为迟。执事坐炉亭时，声名赫赫震京师，诸老先生恨识面之晚。出场屋，以程文示同舍，皆心降辞服【以程文示同舍，皆心降辞服　底本「辞服」作「醉服」。丛刊本、日刻本「同舍」作「同志」；「醉服」作「辞服」，据改。】，推让为第一。登名日，果巍然冠羣英。七年三优，如执左契。科目由人重，谁不以西涧芳躅[(一)西涧芳躅：西涧在星子县城西十八里，宋刘涣尝乘黄犊往来其地，因号西涧居士。芳躅，即指他的遗迹。]期之。恬退六年，仅得一学官，在外为曹司掾【在外为曹司掾　「曹」，丛刊本、日刻本作「漕」。】。人皆曰，不才宰相，必不能容天下第一流人物，当以养吾进退去就觇之。陆宣公有言，兴王之良佐，皆是季世之弃才。养吾不屈节受穷官于陈宜中、留梦炎、刘黻柄国之时，吾知天地祖宗之意，已有所属。宇宙大变，一世无全人，饶信持文之士，勇为乱臣贼子者尤众。少康逃匿有仍氏者四十年，宣王逃匿召公家者十有四年，夏周诸侯公卿大夫，背叛者不见于史策，是何三代忠臣之多也。养吾洁身全节于深山密林间，屹然如黄河之有砥柱。先儒谓世有非常之变，天必豫出非常之人以拟之，吾于是有望矣。
艺祖皇帝最重读书人，天地折缺之余，正望其整顿；人极倾颠之际，正望其扶持。在天之灵，想亦不能忘情也。子房不能存韩而归汉，孔明不能兴汉而保蜀，君子怜之。今日之事，视二子尤难，愚公移山，精卫填海，取讪笑于腐儒俗吏鄙夫庸人固宜。程婴、杵臼、乐毅、申包胥，果何人哉？天地闲大事，决非天地闲常人所能办；使常人皆能办大事，天亦不必产英雄矣。圣神乃可为天下之主【圣神乃可为天下之主　丛刊本、日刻本均作「夷狄不可为诸夏之王」。】，古今未有绝道统【道统　丛刊本、日刻本作「正统」。】之时。使君臣上下，同一豺狼豕之心，而可立国，秦始皇、隋文帝，必不再世而亡矣。使五帝三王自立之中国，而终为戎狄所灭，使君无桀纣幽厉之恶，而一废不复兴，少康、宣王、东周、蜀汉之事，皆不可信矣。人力终有穷，天道终有定，壮老坚一节，始终持一心【始终持一心　丛刊本、日刻本「始终」倒文。】，吾独于养吾有望。某尝有言，人可回天地之心，天地不能夺人之心。大丈夫行事，论是非，不论利害；论逆顺，不论成败；论万世，不论一生。志之所在，气亦随之；气之所在，天地鬼神亦随之。愿养吾亦自珍重【亦自珍重　丛刊本、日刻本作「益自珍重」。】！儒者常谈，所谓为天地立心，为生民立极，为去圣继绝学，为万世开太平，正在我辈人承当，不可使天下后世，谓程文之事，皆大言无当也。
【说明】李养吾，名谨思，字明道，号养吾，江西余干人。民国《弋阳县志•卷十六艺文》于此篇后按语：「却聘书见先生拒命之节，此书见先生交友之义，而为宋之意尤深。自立而更以勉人，于此书益着，故录。」
与建宁路毋府判荐朱山长书
知公度量，足以翕受一世之人物，敢以士献。朱文公之后，能世济其美者亦罕矣！四方善类，几年长太息。某寓闽十三年【某寓闽十三年　「寓闽」，丛刊本、日刻本均作「客闽」。】，所交朋友，能读四书者尽多，求其明辨力行，真践实履，果无愧文公四书之教者，惟泳道朱公沂一人。癸未年初识之逆旅中，状貌与文公无异。揖而问其姓字，则文公曾孙也。听其议论，觇其志趣，绝似西北人，无一点江南时文气习，遂为莫逆交，每岁或一相会。观其论古今人物高下，国家兴废，善类仕正久速之故，扫尽华叶，独存根株，使其老为太平民，正谓胡瑗嘉佑真讲官也。生不逢时，可为浩叹！
乙亥已前，侍从监司太守以遗逸荐者众矣，泳道皆不应聘。某问其故，则曰：「吾家如侍郎，在总领鉴畿漕秘选【在总领鉴畿漕秘选　胡思敬校：「在」疑作「任」；「秘选」丛刊本、日刻本作「秘撰」。】，沂非【沂非　丛刊本、日刻本作「浚非」。】不遇贤宰相。以文公之故，穹官膴仕，如取诸寄。终为一俗吏，既无补于世道，徒有忝于家声，此其所深愧也【此其所深愧也　「此其」，丛刊本、日刻本作「此某」。】。所以用力文字，与郡国荐名，必由科举奋身者，愿一洒从祖、从叔、从兄之耻，使文公之道，取信于万世也。天耶　命耶！今何言哉？」某闻而悲之，惟诵「努力加飡饭，无事长相见」两句以相勉。今在建安书院，与释菜，愿梅庵枉驾访之。延至门下，与之谈论，必有以契盛心者。若信其非江南时文气习，则愿以建安武夷书院山长，或提督官待之，亦扶持世道，兴起斯文第一义也。
【说明】一、至元二十五年(一二八八)戊子时年六十三岁作。书中有：「某寓闽十三年」句。　　　二、朱山长，即朱熹曾孙朱泳道，为福建建安武夷书院山长。
与刘秀岩论诗书
诗与道最大【诗与道最大　丛刊本「与」作「于」；道光本、咸丰本、集成本「与」均省。】，与宇宙气数相关。人之气成声，声之精为言。言已有音律，言而成文，尤其精者也。凡人一言皆有吉凶，况诗乎！诗又文之精者也。某辛未年为陈月泉序诗云：「五帝三王自立之中国，仁而已矣，中国而不仁，何以异夷狄！」理之变，气亦随之。近时文章似六朝，诗又在晚唐下，天地西北严凝【严凝　集成本倒文。】之气，其盛于东南乎！当时朋友皆笑之。言幸而中，此说有证，先人受教章泉先生赵公、涧泉先生韩公[(一)章泉先生赵公、涧泉先生韩公　赵章泉，字昌父；韩涧泉，即韩淲，字仲止，皆江西上饶人，为清江刘子羽之门弟子。当时名人魁儒，如叶适、汤汉皆推重之，枋得曾为二先生批注《唐诗选》，并为之序。]，皆中原文献，说诗甚有道。凡人学诗，先将《毛诗》选精洁【精洁　嘉靖本、丛刊本作「精深」。】者五十篇为祖，次选杜工部诗五言选体【五言选体　丛刊本、道光本、咸丰本均作五言近体。】，七言古风，五言长篇，五言八句四句，七言八句四句，八门【八门　底本「八门」作「入门」。丛刊本、集成本均作「八门」，据改。】类编成一集，只须百首；次于《文选》中选李陵、苏武以下至建安晋宋五言古诗乐府，编类成一集；次选陶渊明、韦苏州、陈子昂、柳子厚四家诗，各类编成一集；次选黄山谷、陈后山两家诗，各编类成一集，此二家乃本朝诗祖；次选韩文公、苏东坡二家诗，共编成一集。如此拣选编类到二千篇【二千篇　嘉靖本、丛刊本均作「二千诗」。】，诗人大家，数尽在其中。又于洪迈编《晚唐五百家》王荆公家次通选唐诗内，拣七言四句唐律，编类成一集。则盛唐、晚唐七言四句之妙者，皆无遗矣。人能如此，用工时一吟咏，不出三年，诗道可以横行天下。天下之言诗者，无敢纵矣。某旧日选毛诗、陶诗、韦诗、后山诗，为劫火所焚，今欲编类，无借书之地。江仲龙有刘果斋火前杜诗颇存，某曾为校正，今为阮二道士所执矣。执事若有意，谩借李、杜、陶、韦、黄、陈文选诗，随得一种便发来，当为拣择，必有一得，可以备风骚坛下奔走之末。某今在书坊，借得庵宇甚清幽，秋冬无他往，尚可来听教。有怀如海，当与握手精谈也。
【说明】咸淳七年辛未(一二七一)时年四十六岁作。
为蔡文节公子孙免差科书
某等辄有愚虑之一得，仰裨教道之万分。切惟贤者不得见，得见其像者，可以崇之矣；古之人不得见，得见其似者，可以续之矣。范文正公守严州，求严子陵之后，而免租税奉祠祀者四家；黄子耕守台州，求谢上蔡[(一)谢上蔡：即谢良佐，字显道，宋上蔡人。先后师事二程，时称程门四先生之一。元丰进士，官京师，因徽宗召对忤旨，废为民。后世宗其学者，称上蔡学。着《上蔡语录》等。]之后，给以田宅者数人；余景瞻【余景瞻　康熙本、集成本作「余景詹」。】守南剑，求杨龟山[(二)杨龟山：即杨时，字中立，宋南剑州将乐人。师事程颢、程颐，称程门四大弟子之一。曾任工部侍郎等官，因晚年隐居龟山，故称龟山先生《宋史》有传。]之后，赐以室庐，养以廪稍者十余口。皆明时士大夫，盛德事也。故家遗俗之昌微，岂特于郡政有相关者，斯文之兴丧【岂特于郡政有相关者，斯文之兴丧　「者」，集成本、道光本、咸丰本均作「而」，起下句。】，世道之污隆，君子亦相觇之。伏见先贤西山先生蔡文节公，学贯天人，道高百世。师事朱文公最久，文公敬之，无以异于二程之尊康节也。庆元学禁五十九人，惟文节受祸最惨，子孙最多贤人。以为天道可信，厥子节斋、九峯二先生，守父训，明师道，以德行文学，为东南师表；厥孙觉轩，以立言垂不朽；久轩先生文肃公，精忠大节，尊主庇民，使文公之道，愈信于天下。士大夫能读文公书者多矣，未有一门三世，力扶道脉如蔡氏者。家传清白，恒产本不多，其曾孙希概、希仁【其曾孙希概、希仁　嘉靖本、日刻本作「其曾孙蔡某蔡某」下同。】，自至元十三年归附后，遭贪酷转运破其家，又夺其田，逃难江西，近方还里，田为横民冒佃者半，荒莱无人耕恳者半。路官拨入马站户，家有一物值钱，则鬻以养马，今则无可鬻者矣。皆为困穷民。乡人之善者，大夫之贤者见之，莫不流涕。范文正之免租，黄子耕之给田宅，余景瞻之赐室庐廪稍，不可望于今日矣【不可望于今日矣　嘉靖本、丛刊本、康熙本、日刻本「今日」均作「今人」。】。
切见文公门人，能扶植道脉，如刘文简公、黄文肃公之家，皆蒙宣慰使荐举，省府褒表应有田产，并免差科，其已站户而破产者，并与分简出站，与儒户一例优恤。独蔡文节公一门三世，尊信师道，有功名教，尤在诸贤之右。特以孙孤弱寒窭【特以孙孤弱寒窭　集成本、道光本、咸丰本「孙」上有「子」。】，不为当路达官贵人所知，不得与刘文简、黄文肃两家同沾清朝仁厚之泽，岂非明世一阙事乎！况希仁等已系试中儒人，必蒙优恤。某等切闻师诲，见义必为，庸敢合辞鸣号于大人君子之前，欲望台慈，备词申呈建宁路总管府，福建道行尚书省府，乞赐指挥札，下建宁路建阳县，将蔡文节公家子孙充为站户，而产去税存者，特与分简出站。照文公门人子孙，及儒户体例，除地税、商税外，并免一应差科，于以扶持名教，兴起人心。有关于三极之道甚大，岂特儒家有所劝奖，知所趋向而已哉！主张纲维，是在师道，干冒师尊，下情不胜俯伏俟命之至。
【说明】一、景炎三年(一二七八)戊寅时年五十三岁作。　　　二、蔡文节公，即蔡元定(一一三五——一一九八)宋福建建阳人。字季通。往师朱熹，熹以老友称。从学者甚众，尊为西山先生。卒谥文节。《宋史》有传。
荐写神黄鉴堂书
某闻诸吴履斋[(一)吴履斋：名潜，南宋大臣，词人，字毅夫，宣州宁国(今安徽)人，嘉定进士，官至左丞相。主张加强战守之备以抗御元兵，对南宋朝廷的苟且偷安深表忧虑。后谪贬死于循州。能诗词，其词激昂凄劲，颇有感怀时事之作。原有集，已散佚，明梅鼎祚辑有《履斋遗集》，另有词集《履斋诗余》等。]，其父吴正肃公题门榜曰：「宽着胸襟行好事，大开庭户纳春风。」履斋强为善，有大庇天下寒士心，固无愧家学出正肃之门如徐意一者。好贤乐善，慈惠恢廓之风，犹有传也，恃此有祷。黄鉴堂丹青不减顾恺之[(二)顾恺之：东晋画家，字长康，小字虎头，晋陵无锡(今江苏无锡)人。多才艺，工诗赋、书法，尤精绘画。]、阎立本[(三)阎立本：唐画家，雍州万年(今陕西西安)人。]，达官贵人多收之。其人淳朴有古意，不善干谒，艺愈精而愈穷，十三年来中国之衣冠尽变，鉴堂鬻技不售，是亦宋人资章甫[(四)章甫：古代的一种帽子。《礼记•儒行》：「孔子长居宋，冠章甫之冠。」孙希旦集解：「章甫，殷玄冠之名，宋人冠之。」这里出自《庄子•逍遥游》：「宋人资章甫而适诸越，越人断发文身，无所用之。」]而适越也。寒饥之不恤【寒饥之不恤　「寒饥」，丛刊本、集成本作「寒饿」。】，时时抽先朝知名士诗卷【时时抽先朝知名士诗卷　丛刊本、集成本「抽」均作「袖」。】示仆，蕲一辞湔濯尾鬣，或可增价于唐肆。嗟乎！东门种瓜，南山射虎，涂人皆得以躏跞，岂能为鉴堂先容哉！士穷易为德，斗升水亦可活涸辙，惟仁贤念之！
【说明】至元二十五年(一二八八)戊子时年六十三岁作。
与菊圃陈尚书书【与菊圃陈尚书书　末尾一「书」字，丛刊本作「札」。】
汉人一月不见【汉人一月不见　「汉人」上、丛刊本、集成本多「某揆时春到牡丹，风明日健。伏惟某官道隆德厚，天相人怀，台候动止万福」二十九字。】黄叔度[(一)黄叔度：即黄宪，字叔度，东汉慎阳人。以学行见重于时，陈蕃谓：「时月之闲，不见黄生，则鄙吝复萌于心。」]，鄙吝满怀。某间不至先生门下半年矣，天下谁能有一言半辞以雪玉我哉？某少日酷信书，谓患难夷狄，皆可行道，辟世者；小丈夫也。易居吾无才，谐世吾无术，薾然役役氛埃中，武夷访九曲，龙虎访仙严，秦人之家计犹在，今而后知避世者【今而后知避世者　丛刊本「避」作「辟」。按：「辟」即「避」省字。】，非小丈夫也。日读道家书，颇有益，不敢号于人曰：吾慕安期生、河上公、梅子真也。独怪荀、陈两家，父兄子弟皆名贤，上关天象，下系人望，乃能免祸于汉、魏之际，使生于今世，必以得道高人蒙絷维矣。不知当时何以能自全？愿先生教之！某幼诵元公[(二)元公：周敦颐谥号。敦颐，宋时湖南道县人，字茂叔。初为分宁主簿，继知南昌、彬州，知南康军，晚年退居庐山莲花峯下。着有《太极图说》等。]《爱莲说》，至晋人爱菊则疑，何也？吕不韦以菊花为季秋候【以菊花为季秋候　丛刊本「候」上有「之」。】，其说根于周训，又根于夏时。三代圣人，咸以此花为上品，知味者不止一正则也，晋人特好人之所好耳。及观文公书而信之。
狄梁公孤蹇独航，勋德无可疑，周内史三字，文公不可为贤者讳，晋处士于是不可及矣。「晋人非爱菊也，爱花之隐逸者也。」濂溪斯言，正为陶靖节发也。忠献老圃，靖节三径，易地皆然，先生可谓善自为谋矣。万世宗师，非此时乎！儿曹读《离骚》，突然问某曰：「菊英无零落露队矣【露队矣　丛刊本作「露坠矣」。按：「队」同「坠」。】，可饮乎？小子惑焉！」某得一说以解之【以解之　丛刊本、集成本「以」均作「而」。】曰：「木兰不常有，得兰露之堕者【兰露之堕者　集成本「堕」作「坠」。】，亦当饮之；秋菊不常有，得菊英之落者，亦当飡之。」爱之至，敬之至也，吾于是重有感焉！贤者不得见，得见其象者，亦可嘉之矣；古之人不得见，得见其似者，亦可续之矣；良臣不得见，得见其文行不失世守者，亦可尽力张之矣。某不才，先文简扶世卫道之志，不可泯也。先生之爱我也，不徒与其洁，直欲与其进，安知其意不在斯乎！此生得列乎众芳，何敢忘滋兰树蕙之大造。天行有消息，易道无终穷。康节不云乎！「苟有命世之才，民虽夷狄【民虽夷狄　丛刊本、集成本「夷狄」均作「荒愚」。】，三变而帝道可举。」何尝曰：「天下不可为」。海滨大老，闻有善养老则归之，观其所养者，必先观其自养，先生之自养者，厚矣！某何敢为斯文致烦祷。三山紫翠，远在烟霭有无闲【有无闲　嘉靖本、丛刊本均作「无有闲」。】，冠星佩霞，窗云合雾者，盛德之家也。天上祥厘，何所不备，士而尊道役于紫气老仙者，非一人，倘无可使，走也【倘无可使走也　丛刊本作「傥可使走也」。按：「倘」为「傥」之俗体。】！愿从庚桑楚[(三)庚桑楚：《庄子》篇名，一作亢桑，又作亢仓。庄周以为老聃弟子，实则为空无事实，亦子虚乌有之类耳。]之后，伏乞台照！
【说明】至元二十年(一二八三)癸未时年五十八岁在龙虎山作。
与杨石溪书【石溪，乃号也　丛刊本「乃」字省。】
枋得云卧空山，犹有雪夜思袁安[(一)袁安：后汉汝阳人，字邵公。微时客洛阳，遇大雪，洛阳令按行至安门，门闭无行迹。令人除雪入户，见安僵卧，曰：「大雪人皆卧，不宜于人。」令以为贤，举为孝廉，累拜楚郡太守，累官至司徒。本集卷五七古《赠画梅吴雪坞》有「天下无人知袁安」句，可参阅。]者，高谊今所无也。执事共学宁几时，问遗数至，仆亦可以愧矣，施者犹未厌，君子固过于厚乎！宋朝盛时，文章家非一人，欧苏起遐方僻壤，以古道自任，发为词华，经天纬地，天下学士，皆知所宗，隐然挈宋治于两汉之上。七十年来，文体卑陋极矣！天运循还，必有作者，是不难，亦为之而已矣。枋得有【枋得有　丛刊本、日刻本均作「枋得颇有」。】兴起斯文之意，倡而无和，言而莫听，近来始得张伯大与习之兄弟，能卓然自立，不从俗浮沉，岂特时文当为天下雄。今之同志，即后之同传，枋得深有望焉！惜乎！相聚之日浅，所愿切磋讲究者十未二三，私怀如有欠，执事乃以为德，何也【何也　丛刊本、康熙本、日刻本均作「何邪」。】！
【说明】一、咸淳七年(一二七一)辛未时年四十六岁作。　　　二、杨石溪即杨以成，字习之，号石溪处士，白石人。处士从谢文节游，甚见重于文节。(据原书及旧志)
与天师张简斋书
某介帖慈仁，辄有忱恳。闽右武夷一流士。大人尊道传法者固多，能推广教主美意者宁几人？以某所见察之：奉行正一教法的，有契人行道，济物活人之功者，惟建安周君震一君儒者也。厥祖告院先生乃一世名流，赵愚庵、信庵、吴履斋、徐意一、余樵隐，咸罗致门下为重客，达士以下【达士以下　丛刊本作「建士黄魁以下」。】习春秋者皆师之。其尊父质轩先生【其尊父质轩先生　丛刊本、康熙本「父」均作「文」。】，累膺旌币，逃名山林，年六十四之精神丰度，如三十少年。杜门谢客，翛然出尘，望而知为【望而知为　丛刊本「为」上有「其」。】有道君子，家在城府，不妄友一人。某游建上【某游建上　丛刊本、康熙本作「其游建上」。】，一见如故交，辱馆粲于迎仙道院者两旬，因识其子孙八九人，孝慈友悌，一家之三代也。持敬乃其冢子，晨夕事玉虚元帝如严君，婚友疾病艰厄有祈焉，如响斯答。武夷观厄于河西僧，上下无敢出一手援，持敬嘿祷【嘿祷丛刊本作「默祷」。嘿通默。】之帝。一夕僧感梦震惊，狱遂散。某遇夜朝斗，忽见四人跨高马而来，一人黑衣被发，端坐于庭前，乃元帝也。道士黄君亦熟视礼拜，此持敬至诚所感召也。持敬慕简斋如天人，隆师尊道，一念真切，行五百里，而瓣香参礼。倘蒙异盼【倘蒙异盼　丛刊本「盼」作「眄」。】而厚遇之，如某受赐，亦足以劝天下学道者。意长音短【意长音短　丛刊本作「意长纸短」。】，盖重怀慕【盖重怀慕　丛刊本、道光本、咸丰本、光绪本均作「益重怀慕」。】，仰祈台照【仰祈台照　底本为「仰祈台昭」。　丛刊本、道光本、咸丰本、光绪本均作「仰祈台照」，据改。】！
与道士桂武仲书
某于建宁城中，识周质轩先生有道之士，近古之逸民【近古之逸民　丛刊本「民」下多「也」。】。其人忠厚笃敬，言不妄发，人不妄交，行不妄动，犹有赵信庵、王修斋之风。家在城府，与时贵寓公士友无一人往来。某不知何修何饰，独蒙异顾，馆粲两旬，听其议论，挹其精神，翛然出尘埃之外，真可谓可与神游八极之表者。其令似周兄持敬，少慕道教，修真行法，以济活人为心，一毫无所利，舍宅为道院，奉事元帝如严君。元帝助之，如父诏子，感应神异，不可一二数，建邵得道者，此其第一流也。持敬平生以不登祖师正一元坛，不识简斋天师真人为大欠。行六百里，持瓣香参礼，可谓尽心焉耳矣！今某既拜书简斋【今某既拜书简斋　丛刊本「今」省。】，不封蜡而经台览，持敬与某交，通如兄弟，尊契兄【尊契兄　丛刊本「尊」前有「望」。】留之门墙，介之谒简斋，倘有所祈，全赖吹嘘，将大与之力。黄兄方外，亦古君子，某甚敬之，并累造化，惟仁贤留意焉。
与李梅臞书
枋得再拜，致书于宗海列友李君足下。属者平山来会，备知彩侍康善所著《九经粹言》，深有补于斯文，惜未一亲，以开蒙蔽。迩者，程侍御荐枋得辈，甚盛心也。闻宗海耸拔高谊，不为之屈，是见兄平日所守，非夷等所能及也，深敬，深敬！然宗海仅承一命，未受其禄，去就犹且尔，况区区敢不知去就轻重乎！屡受朝命，托在肺腑，万无一补于上，他无复想，惟欠一死耳！天地神明，实鉴于兹，已作书与侍御，谢绝此事，兄曾知之否？苍松翠竹，原共守之，以卒岁寒，何时相过握手以慰渴怀，草状不宣。
【说明】李梅臞，名宗海，旴江泰伯先生裔孙。(据原书)

[book_title]谢叠山全集校注卷二
送黄六有归三山序
送方伯载归三山序
送史县尹朝京序
交信录序
程汉翁诗序
重刊苏文忠公诗序
赠地理杨南川序
观音经序
谢叠山全集校注卷二
序
送黄六有归三山序
积雪融而登徂徕[(一)徂徕：即徂徕山，在今山东省泰安县东南。大汶河、小汶河分水岭。]，可以观松；烈火息而登昆冈[(二)昆冈：古代传说中的产玉之山。《书•胤证》：「火炎昆冈，玉石俱焚」。孔传「山脊日冈，昆山出玉」。或谓此昆冈即指后来以产玉著名的蓝田山，其地为古代「昆夷」所居，故名。]，可以观玉。道行乎贫贱、患难、夷狄，而不失其所守者，可以言君子矣。穷而能固者，圣人所尚；老而能壮者，诗人所美。汉人合而言之曰：「穷当益坚，老当益壮[(三)穷当益坚，老当益壮：指处境越困穷，意志应当越坚定。《后汉书•马援传》：尝谓宾客曰：「丈夫为志，穷当益坚，老当益壮。」。]」古之人有行之者，太公是也。仕而不选于侯国，夫而见弃于室人，佣而摈，屠而市不利，以八十老翁【以八十老翁底本「以」作「于」，丛刊本、道光本、咸丰本、光绪本、集成本「于」均作「以」，据改。】，而仰食于鱼钓【而仰食于鱼钓嘉靖本，丛刊本，「鱼钓」均作「鱼钩」。】，不亦坚乎！非龟筮，文王亦不知其贤；出其策，脱其主于囚，人亦未敢以王佐许之。閟光采，韬锋颖，退然若无能者又几年。相三君，定天下，致太平，年已百有余矣。辞三公，而侯伯自暇自逸，谁敢议之？逆旅无严卫，途人謦欬亦可通。夜阑闻有云客寝甚安，非就国者，不俟昧爽，揽衣宵行，何其壮也！秦汉而下，将相亦有斯人否乎？晚唐士大夫，若能以忧道救世之心，易其嗟老叹卑之心，则唐之天下，何至于乱亡。羡光荣，求一饱，虽大贤亦不能免，欧阳子悲之。流弊数百年，其祸不至于中国皆被发左衽不止也。嗟乎！夷而灭五帝【夷而灭五帝底本为「彝而灭五帝」。丛刊本「彝」作「夷」，据改。】、三王自立之中国，有天地以来，无此变也。同人者，不辨其族类【不辨其族类丛刊本、集成本、日刻本「不辨」均作「必辨」。】之可同；随时者，必随其正则无咎。时文俗士，盛年岂肯为匪人。气以穷而丧，志以老而衰，颠迷沉冥，形生神死。狺狺[(四)狺狺：犬吠声。《楚辞•九辩》：「猛犬狺狺而迎吠兮，关梁闭而不通。」]然曰：「我善同人，我善随时。是亦不大可悲乎【是亦不大可悲乎丛刊本、道光本、集成本、日刻本「亦不」均倒文。】？汉人坚壮之言有旨哉！」
三山黄六有坐太学，以文章为诸公贵人重客。逢世大乱，贫不能自活，稍降志屈道【稍降志屈道丛刊本、道光本、日刻本「降志」均作「降心」。】为路教、为山长、为训导官，亦可自诡曰「师儒」。嚣嚣然不屑，携二子行五百里，教学以代耕。暇则历访先贤讲习之所，借书吟诵，著述不休。闻有好善而遗世者，虽穷途巅崖邃谷，必杖屦求见。遇某于途，立谈而莫逆交。气愈豪，志愈不屈，夜相与席地拥炉，谈太公大节。六有拊髀雀跃，若有契于心。斯人也，马文渊[(五)马文渊：即马援，字文渊，东汉茂陵人。佐光武帝破隗嚣，又征先零羌，肃清陇右，平交趾，立铜柱表功而还，拜伏波将军，封安息侯。恒言大丈夫应老当益壮，穷宜益坚，又谓男儿当马革裹尸还葬。年已六十二，仍自请将兵讨五溪蛮反，中疫卒于军。]之徒欤！万木凋残，乔干耸翠，砠嵬[(六)砠嵬：砠，戴土的石山；嵬，崔嵬，指有石的土山。]同炉，虹气烛天。拙工俗匠【拙俗族匠底本作「拙工族匠」，道光本、咸丰本、光绪本、集成本「族匠」均作「俗匠」。据改。】，睥睨于其旁，不以为奇，亦当以为怪。况天下后世，岂无卞和[(七)卞和：春秋楚人。曾得璞玉于楚山中，先后献给楚王，均以为狂，刖其左右足。及文王即位，乃使人理其璞，果得玉焉，遂命名为和氏璧。]、公输[(八)公输：即公输班，姓公输名班，春秋时鲁国人。我国古代著名工匠，曾创制攻城云梯和刨、钻等工具，历代木工都尊称他为祖师。]乎！余惧六有不畏穷而畏老也，敢以此说勉之。子归子之乡【子归子之乡嘉靖本、丛刊本、日刻本均作「子归君子乡」。】，见菊谱陈公，芳山陈公及诸老先生与吾同志者，道吾言，岂不曰：「斯人也！向来狂杀，今尚狂乎？」
【说明】一、至元二十三年(一二八六)丙戌作(因序末有：「丙戌建子月序」)，时年六十一岁。(见道光、民国《弋阳县志•高士传》)。二、黄六有，闽县人。宋末游太学，为诸公贵人重客，逢世大乱，贫不能自活，携二子行五百里，教学代耕，暇则历访先贤讲学之所。入元不仕，与谢枋得相友善。
送方伯载归三山序
景定二年，司历者曰：「星有大尾【星有大尾底本「大」为「天」，道光本、咸丰本、光绪本均作「星有大尾」，据改。】，旅于奎，填于辰【填于辰嘉靖本、丛刊本、日刻本均作「填与辰」。】，从月后会四星，不相能也。乃季春月朔同轨。其占为文运不明，天下三十年无好文章。」儒者望青台[(一)青台：即青色涂饰之台。《洛阳伽蓝记》：「景明寺，在宜阳门外，复殿重房，交疏对溜，青台紫阁，浮道相通，虽外有四时，而内无寒暑。」]而诟曰：「何物瞽叟，为此妖言！」司历者闻而笑曰：「岂特无好文章，经存而道废，儒存而道残，科举程文，将无用矣。」皆疾其为妖言也。后十六年而验。滑稽之雄，以儒为戏者曰：「我大元制典，人有十等：一官、二吏，先之者，贵之也；贵之者，谓有益于国也。七匠、八娼、九儒、十丐，后之者，贱之也；贱之者，谓无益于国也。」嗟乎，卑哉！介乎娼之下、丐之上者，今之儒也。当事哀怜之【当事哀怜之「当事」，嘉靖本、丛刊本、日刻本均作■■(墨钉)，集成本作「今上」。】。令江南路、县，每置教谕二人【每置教谕二人丛刊本、日刻本「每置」均作「各置」。】。又用辅臣议，诸道各置提举、儒学二人。提举既曰大有司，设首领官知事令史尤繁，学帑有羡钞，廪有羡粟。岁磨时勘，月稽日察，有欺弊毫发，比去之十年，亦责偿无赦。饥雀羸鼠，馋涎吞吐【吞吐丛刊本、集成本、日刻本均作「吐吞」。】，不敢啄囓。学官似尊贵【学官似尊贵底本作「学宫」。道光本、咸丰本、光绪本「学宫」均作「学官」据改。】，实卑贱，禄不足以救寒饿【禄不足以救寒饿「寒饿」后，丛刊本、集成本、日刻本均多「甚者面削如、咽针如、肌骨柴如。」十二字。】，曹类【曹类「曹」，丛刊本、集成本、日刻本均作「嘈」。】凋啾相呼，而谋【而谋「而谋」后，丛刊本多「曰：我国朝治赃，吏法最严。管僧食僧，管医食医，管匠食匠。御史按察不敢问，岂不曰时使之然，法使之然，教之必不改；比而诛之，则不忍也。吾徒管儒不食儒，将坐而待毙乎！」六十六字。】摧肌剜肉于儒户【摧肌剜肉于儒户丛刊本「摧肌」作「椎肌。又于「儒户」下多：「不足，则括肉敲髓及乡师滑稽之雄以儒为戏者。又曰：管儒者益众，食儒者益繁，岂古之所谓兽相食者欤！抑亦率兽而食人者欤！」五十字。】。儒不胜其苦，逃而入他途者【逃而入他途者丛刊本、集成本、日刻本「逃而入」下有：「僧、入道、入医者」八字。】十九。建安科举士余二万户，儒者百六【儒者百六丛刊本、集成本、日刻本均作「儒者六百」。】，儒贵欤？贱欤？荣欤？辱欤？可以发一慨也！
九仙[(二)九仙：即九仙山。在今福建福州市旧城内东南隅，与闽山(乌石山)、越王山合称三山。]方伯载，三百年儒家一才子也。幼登陈忠肃公门，有远志，强记而善问，落笔皆英气，薄科举程文不为，而喜为诗。某每以科举程文教子孙，见后进学文者，必劝之。间语伯载曰：「以子之才，屑为程文应儒选，孰不贵重子？」伯载哆颐【唉颐嘉靖本、丛刊本、日刻本均作「哆颐」，据改。】而笑，掉臂而去曰：「吾始以先生为知我者也，今而后知先生非知我者也。马之日千里者，岂衔勒辔策所能羁哉【所能羁哉丛刊本、集成本、日刻本「羁哉」下有：「吾人品岂在娼之下，丐之上者乎！」十三字。】！吾岂不能为场屋用之文，所以胶口不肯道者，愿为大元之逸民【大元之逸民丛刊本、集成本、日刻本均作「大元一逸民」。】，超然出乎十等人之外也。先生果知我者乎？请从此辞！」某始而疑，中而怪，终而大敬之。携其手，坐之堂上而告之。由辛酉至庚寅三十年【三十年丛刊本、康熙本作「十三年」。】，文运大明，今其时矣。天下岂终无好文章乎！古之所谓经天纬地曰文者，必非场屋无用之文也。子既薄场屋之文而不为，文而经天纬地，必有所传矣。安得借一席地，相与讲明之乎？予方挟龟策，坐卜肆，岂得已哉！是亦不愿为儒者。以予所不愿，而愿子为之，有愧于忠恕之道多矣。虽然，天地之大，无儒道亦不能自立，况国乎。秦之后为汉，嫚儒者莫如高帝【嫚儒者莫如高帝「高帝」，嘉靖本、丛刊本、日刻本俱作「汉帝」。】尊儒者亦莫如高帝。子能为董公[(三)董公：即董仲舒。汉广川人。景帝时为博士，下帷讲授，三年不窥园，学士皆师尊之。仲舒学有原委，为汉醇儒。刘向称为有王佐才，虽伊尹、吕尚毋以加，管仲、晏子所弗及，着有《春秋繁露》等书。]、为子房[(四)子房：即张良。汉初大臣，字子房。曾受兵法于黄石公，佐汉高祖灭项羽，一统天下，封为留侯。晚好黄老神仙辟谷之术，卒谥文成。]、为四皓[(五)四皓：商山四皓。指奏末东园公、甪里先生(甪，一作角)、绮里季、夏黄公隐于商山(今陕西商县东南)。]，帝必不敢以儒之腐者、竖者待子矣。安知以文章名天下者，不在子乎！安知使儒道可尊可贵者，不自子始乎！戊子四月甲子序。
【说明】一、至元二十三年(一二八八)戊子年六十三岁时作。序末有「戊子四月甲子序」。二、三山，今福建省福州别称。因该市东有九仙山，西有闽山(又名乌石山)，北有越王山而得名。
送史县尹朝京序
建阳[(一)建阳：县名。在福建省西北部，崇溪中游。]号难治，秋苗不满九千石，站户不征输者过半，养新军余五百人，邮卒不与焉。邑当广南江浙诸道之要会，省官、御史、宣慰、按察多行部，邻郡守贰多假途，驿使将宸命来往烦。廪庖者无虚日，令尹迎必数十里外，遇霖霪积潦，瞻马首倏至，跪拜泥淖马粪中，移时不敢兴，马上人命之退，则退。客就馆，用大牲，小则刲羊刺豕，折俎充庭，号曰「献茶饭」。令拱手立堂下，三跪进酒上食，客露顶跌坐，必醉饱，喜动颜色，无不满。上马去，送必数里外而归。令尹对妻子举酒相贺曰：「吾知免矣。」子事父、臣事君，不如是其严，甚于皂隶之奉王人翁也，为令尹者劳矣哉！中原将家子史尹，宰邑三年，以宽平和易为政，不求赫赫名。民安之，但见其可狎，不见其可畏。余隐者耳，不闻理乱，初不知史君何如人也。癸未十月，政和民不靖，流毒千里，平民无辜而死者几万人。史君得龚遂[(二)龚遂：西汉山阳南平阳(今山东邹县)人，字少卿。初为昌邑王刘贺郎中令，勇于谏诤。宣帝时，渤海及附近各郡饥荒，农民纷起反抗。他任渤海太守，在郡开仓借粮，奖励农桑，狱讼减少，农民归田。后官水衡都尉，后世把他与黄霸作为封建「循吏」代表，称为「龚黄」。]对汉宣帝遗意，人以为贼盗，吾以为赤子；人方治乱丝而棼之，吾乃治乱绳而解之，不杀一人而定。会大赦，闽浙更生者何止百万；赦未至，而寃死者亦多矣。史称活千人者，子孙有封，史君之后其昌乎。既受代，僦庐托妻子于此邑，亦以士民依依不忍相舍也。如京师、谒吏部，求禄以养母，朋友载酒崇肉而饯之者五十人，前期各赋诗。
余闻而出山谒之，一见如旧识。因道前朝四十年遗事：宰相之仁鄙，将帅之知愚，军民之苦乐，兵财之多寡，士大夫人品之高下，史君无问不知，如响斯答。如养叔[(三)养叔：指养由基。春秋时楚国大夫，善射，能百步穿杨。楚共王十六年(公元前五七五年)，鄢陵(今河南鄢陵西北)之战，战前，他和潘党试射，一发穿七层甲叶。战时晋将魏锜射中楚王眼睛，王叫他回射，一箭射死魏锜，后连射连中，才阻止晋军追击。]之射叶，矢必中的；庖丁之解牛，刀必中窾。伛偻丈人【伛偻丈人「丈人」，丛刊本、集成本、日刻本俱作「丈夫」。】之承蜩累丸[(四)累丸：堆栈起来的弹丸。《庄子•达生》：「仲尼适楚，出于林中，见痀偻者承蜩，犹掇之也。仲尼曰：「子巧乎！有道邪？」曰：「我有道也」。五六月累丸二而不坠，则失者锱铢；累三而不坠，则失者十一；累五而不坠，犹掇之也」。]，愈多而愈不失其锱铢。听之者心快神畅，可喜可敬，可愤可泣，始知东南科举士，误天下苍生者百年；曾不如中原将家子不习时文者，可与谈天下事。今人以作邑为劳，宜乎史君，但见其逸也。余老且病矣，只欠一死。回思少年遇知己，如忠斋留公、敬斋谢公、梅石赵公、则堂家公、实堂吴公、泉石青阳公，皆待以国士，期以邃业【期以邃业嘉靖本、丛刊本、康熙本、日刻本俱作「期以远业」。】。入仕二十一年，居官仅八月，宰相荐拔者十一人，皆议论不合，绝意浮世事，退而尚友。安期生、梅子真，遂为穹壤间无用之物。予之负知己多矣！不知诸老先生存者几人？子游中原，过齐鲁燕赵，当历历为予问之。朱希真云：「早年京洛识前辈，晚景江湖无故人。难与儿童谈旧事，夜攀庭树数星辰。」予每诵此诗，未始不临风洒泪也！安得明敏卓荦之才，如史君者，日謦欬吾侧哉！朋友谓予旧有能诗声，当以诗为赠。予方读礼，言且不成文，岂能写衢童壤老之真情乎！有扬觯者曰：「不载酒崇肉，又不赋诗者，罚！」予乃自罚，为建阳士大夫饯令尹史君诗序。
【说明】一、至元二十一年(一二八四)甲申作，时年五十九岁。二、史县尹，即今福建建阳县尹。史在职三年。南宋景定元年(一二六０)改为嘉禾县，元复名建阳。
交信录序
天下有达道，不曰朋友，而曰朋友之交。交者，精神有契，道德有闻【道德有闻丛刊本、集成本、日刻本俱作「道德有同」。】，非外相慕也。不交以朋友，视君臣、父子、夫妇、昆弟，则疏矣。《易•大传》曰：「定其交而后求定者，见其心之可交也。」交亦岂易定哉？公卿求士，见其才，不见其心能负人，吾视魏其侯、翟廷尉悲之：士求公卿，见其势，不见其心能污人，吾视扬雄、班固、蔡邕笑之。契之教人曰：「朋友有信。」孔门合交与信并言。信而交，交而信，亦可以无悔矣。同富贵相忘，而有九官十臣；同贫贱相疏，而有仲尼弟子；同患难相怨，而有东汉党【而有东汉党丛刊本「党」下有「人」，咸丰本胡思敬校：「党」下有「锢」。】。此谓交，此谓信，此朋友得以列于人伦也。今人录求交曰云萍，云萍皆无情之物，义已不信，交何能坚，请名之曰《交信录》。交无上下，无贵贱，无死生。吾尽吾信，不敢求诸人。百年之间，万世之后，倘能无愧天地，而谓之人。始可见朋友之助，始可言交信矣。
程汉翁诗序
《诗》亡而《春秋》不可续，宇宙间一大变也。程君汉翁出《云栖吟稿》一编示某，某诵怀古四诗，涕泗交颐，不能禁览。尽卷乃欣喜雀跃，知天下尚有英才。《黍离》之悲、《无衣》之志【无衣之志底本缺「志」字。日刻本作「无衣之志」，据补。】，《匪风》下泉下思【下泉下思日刻本作「之泉之思」。】，尽在是矣。江北多豪杰，吾有望焉，因诗以见志。汉翁所韫蓄、所树立、所成就，岂易量哉！吾于是重有感焉，艺祖最重读书人，虽超世绝俗之才，不由科举程文奋身，必不得行其志。三百年后，以学术误天下者，皆科举程文之士，儒亦无辞以自解矣。其从先朝名将相游，泛论边事。自端平甲午至景定甲子，儒以时文名。而捐躯报国，不畏锋镝斧钺，能使武夫心服，为国家延数十年之命者，仅得曹毅节、彭文子、余义夫、徐有功、王景宋五人焉。至有功贬死，吾知国不可以为国矣。汉翁勉旃！陆宣公有言：「兴王之良佐，皆季代之弃才」。在季而愚，当兴而智，汉翁岂肯终为愚者乎？后日天下英雄，必有借汉翁为儒解嘲者。人之喜谈乐诵，又当过于五人者矣。吾之起敬起爱汉翁者，不特诗道而止也。
【说明】本文据《四部丛刊》本补入。
重刊苏文忠公诗序
世由道升降，有道如苏文忠公，竟为世所屈。始熙宁，讫靖康，权炉消铄，势浪摧压，身后难未歇也。道无损，世变何忍言。淳熙天子尊先猷以劝臣节，海内家有眉山书矣。其文如灵凤祥麟，不必圣人然后识，屡以诗得祸，儒者疑焉。同志以诗鸣，于其言无不敬信，独不与其诗，异哉！温凉寒暑，有神气而无形迹，风人之诗也，宇宙不多见。独不闻宣王幽厉之雅乎？周人之免祸者幸，公之得祸者不幸也。诗固未易作，识诗亦未易也。帝张「咸池」[(一)咸池：黄帝所作乐名，也叫《大咸》。有包容浸润之意。]于洞庭，鸟高飞，鱼深潜，渝歌郢曲，童儿妇女拊掌雀跃矣。光岳全气，震为大音，洄古游今，斯人几见。唐人诵杜子美诗，必怜其忠，公之诗独不可怜乎！公大节细行，如秋月脱云、寒潭见底，惜其道与程正公[(二)程正公：即程颐，字正叔，世称伊川先生。宋洛阳人。与兄颢同受学于周敦颐，为北宋著名理学家。颐学本于诚，主穷理，一以圣人为师，讲学三十余年，从学者甚众。嘉定赐谥正公，着有《易传》、《春秋传》语录、文集等。]不同，党祸自此起。贤者不相知，果不可谓之命欤！抑亦可谓之命欤？为川、洛学者两怒交毁，自陷其师。我思圣贤，以作汝民极相勉，一念偏党，人心无所归会矣。民极将谁望耶！小人剥君子、夷狄盗中原【夷狄盗中原道光、咸丰、光绪本均作「女真陷中原」。】，二公亦不虞祸至此极也已。
公之道岂易及也哉，元丰甲子，自黄移汝，有词别交游，功名富贵之念澹然矣。郡再火于秋季仲，览得其碧绢书者，屡流落衢途，皆儒家收之，果有守护撝诃者耶。过江兴境上，题名石壁，麾笔墨淋漓竹上，文不灭【文不灭嘉靖本、丛刊本、日刻本俱作「又不灭」。咸丰本胡校作「久不灭」。】，至今新篁叶上有墨点。爪之如烟煤，蕃衍五步内，移根易地则不生。邦人爱之，号曰东坡墨竹。后百八十年【后百八十年底本为「后有八十年」，「有」，日刻本作「百」，据改。】，余谪居富川[(三)富川：县名。在广西壮族自治区东部，贺江上游富川江流域，邻接湖南省。]，亲见二事。嗟乎！公乃天地间不可无之人，其文亦天地间不可无者，诗岂众人所能识哉！书市厄于火，艺文四库，百无一遗。好善者先刻东坡诗。王、吕而下[(四)王、吕而下：似指王安石、吕惠卿。王与吕论经义多合，事无大小必与谋，安石颁行新法，实与其事。安石败，惠卿骤致执政，忌其复来，凡可以阻安石者，无不为之，安石深悔为所误。]，章、蔡而上[(五)章、蔡而上：似指章惇、蔡京二人。章惇，字子原，博学善文，王安石爱其才，复起为尚书仆射，兼门下侍郎，引其党蔡京等尽复新法，力排元佑党人。]，以国事与公为仇者，众矣。生平亦能诗文，岂不工巧，今人不措之齿牙【今人不措之齿牙底本为「今人不借之齿牙」。「借」，日刻本作「措」，据改。】，公论果若是而定乎【公论果若是而定乎「果若是」，丛刊本、集成本、日刻本均作「果至是」。】？此谓民彝，此谓天道。
赠地理杨南川序
杨君南川挟风水之术，游富贵家，老而不倦，诵杨救贫所著《三龙经》极熟，听者欣然，想其术之精也。富贵家用其术，不能去其贫，杨君不色怨。冲炎风、濡梅雨、杖笻竹，行数百里，呜于人曰：「吾术能使贫者富、贱者贵、忧患者逸乐。」及遇富贵人家，又不合而去，何也【何也丛刊本、康熙本俱作「何邪」。】？合不合，无益损于杨君。心勤而身困，艺精而道穷，世变使之然耶。杨君之命，固当然耶！嗟乎！古有负超世绝伦之才，怀出天入神之技【怀出天入神之技「出天」，嘉靖本、丛刊本作「世天」，集成本作「回天」。】，不为当时所尚，徒有来世之名者多矣，独杨君乎哉！吾闻南唐范太史游浙东，三年不遇，露香请命于穹旻[(一)穹旻：即穹天。薛能《除夜作诗》云：「和吹度穹旻，虚徐接建寅。」]，愿救贫民积善者十家。至今两浙名公卿，数百年松楸郁郁有佳气者，皆范公所卜也。杨君亦能有范公之心乎？人不知之，天必知之，何忧乎不遇。
观音经序
西方圣人，以好善为教，多矣。中国人无智愚贤不肖者【贤不肖者丛刊本「者」字衍。】，敬信观世音，如天、如父母，何也？人穷必呼天，疾痛必呼父母。天与父母，未必能救之也，舍天与父母，则无可呼吁【呼吁丛刊本作「鸣吁」。】者矣。今人见亲戚朋友落坎窞、坐困藜，力可以援而不援，闻其呜号之声，若不闻者，皆是也。观世音独以寻声救苦自任，不待人之鸣号于我，寻其穷苦之声，而拯救之，仁矣哉！天与父母不能尽之仁，观世音尽之矣。人之敬信观世音，如天、如父母，亦宜。是心也，岂特观世音有之。天下有溺者，由己溺之，禹之所思也；天下有饥者，由己饥之，稷之所思也；天下匹夫匹妇，有不被尧舜之泽者，若己推而内诸沟中，伊尹之所思也。禹稷伊尹之所思，即观世音之所寻也，此道岂难成哉！一念恻隐，广而充之，仁不可胜用矣！
龙泉[(一)龙泉：县名。在浙江省西南部、瓯江上游，邻接福建省。]龚君某，状貌奇伟，视瞻有力，某一见知其非庸人。忽出见【忽出见丛刊本「见」字衍。】观世音《普门品经》一卷示某曰：「吾印此，愿与天下好善者共之。」嗟乎，仁哉龚君之志乎！禹、稷、伊尹之所思，自此一念，充之而已矣。充之无穷，百万亿苍生堕颠崖，受辛苦者，皆可拯救。苦声何必寻，苦海皆先登矣。安知子非佛地位人乎！勉之、敬之，吾犹有望。
【说明】观音：菩萨名，原称观世音，以避唐太宗李世民讳「世」字。
谢叠山全集校注卷二记
宁庵记
东山书院记
圆峯道院祠堂记
擎天岩记
辛稼轩先生墓记
辛稼轩先生祠记
记
宁庵记
张仁叔葬本生母于邵武县和平里之鹤巢原。墓去故庐百步，有田四十亩，岁收禾三百秤。有疏圃竹林，悉施以养莲社报德堂佛者，命周觉先主之，择其徒三人守冢【三人守冢丛刊本、日刻本均作一人守冢。】。匾其卢曰「宁庵」，合考妣二亲而祠，春秋荐苹蘩，寒食洒麦饭，悉于田园收之。守冢人执祀事如法，请张氏子孙主祭，其为宁亲谋亦远矣。仁叔垂涕洟而告某曰：「子知宁庵之义乎？予幼失怙恃，本生母义父收张氏孤教育之，使成人。本生母义父捐世，予无以酬恩，此庵之所以志予无涯之戚也。予幼诵《蓼莪》诗，未知其情之真候，今知之矣！予之生，亲之所以劬瘁也。予为赤子，饮乳于亲之怀者三年，乳皆亲之血也。乳之盈涸，由饮食之丰约，劳苦不可言。予为孩提，亲喜曰：「吾有儿矣。」拊之则察其肥瘠而欣忧；畜之则候其饥饱而饮食。予能行可以免其提携矣，长之则惟恐其气体之不壮；育之则惟恐其德性之不敏。亲行而予不随，顾之如有遗；吾行而亲不随，复之如有失。其出也，腹我而语之曰：「吾行矣！汝在家，毋登高而临深也」；其入也，腹我而语之曰：「吾归矣！汝在家，必无人念其饥饱寒燠也。」予渐长知学，亲心可以少宽矣。忧其壮而未有室也；既有室，虑其子孙未必众多也【虑其子孙未必众多也嘉靖本、丛刊本、日刻本「未必」均作「未能」。】。《诗》以妻子好合，兄弟翕和，而后父母之心顺。诚哉言乎！予为贫衣食奔走，亲忍留之膝下。离家则戒之谨慎，久客则愿其速归。梦想其劳逸，卜占其远迩，倚门闾而望，听鸟鹊而喜【听鸟鹊而喜嘉靖本、丛刊本、日刻本「鸟鹊」均作「乌鹊」。】，精神常役役[(一)役役：疲劳不休息意。《庄子•齐物论》：「终身役役，而不见其成功」。]，肝胆常悬悬也。自予有生以来，吾亲之心，无一日得宁者，以予故【以予故道光本、咸丰本、光绪本「以」上有「皆」。】。古之人以生为劳，以老为逸、以死为息。吾亲老而未尝佚，今其息乎！其心亦可以少宁乎！《诗》曰：「欲报之德，昊天罔极！」终吾生无以报吾亲，言之则痛切，思之则闷绝。惟孝子仁人，知棺美而椁厚，土深而木密。人谓吾亲可以妥灵幽扃矣。予恐不足恃，所恃守冢有其人；守冢者不足恃，所恃莲社佛者为之主；莲社佛者不足恃，所恃者有田园以养其生；田园不足恃，所恃造物有以鉴予之心。予之报亲者诚有罪，予之思亲者实可闵。昊天明明，岂不能使吾亲魂魄少宁乎！子盍为我记之。」
嗟乎，孝矣哉！仁叔思亲之苦也。人与天相去，至远者，形也；至近者，心也。一念之善，人莫能知，而天必知之；一事之善，人不能助，而天必助之。自今已往，甘露自当应其诚，迅雷何忍惊其魄。燕或有增其土，鹿不敢触其松，虎狼亦能卫其墓，况于人乎，况于君家之子孙乎！亲可宁，子之心亦可宁矣。杨坊千家市，习俗于市道相尚【习俗于市道相尚「于」丛刊本、集成本、日刻本俱作「以」。】，以诗书名家者，皆异邦人，择乡者不居。吾屡观仁叔之家，晨昏一饭饮、一疏果，未献祖考，不敢尝。田庐悉畀守冢者，居茅屋，聚数十学子，终日嘈嘈教句读，疲神耗气以养生。事叔父母如事亲，爱堂弟如爱子，吾知其为孝弟忠信人也。问其师友，则绩溪杨公【则绩溪杨公底本为「则续溪杨公」。道光本、咸丰本、光绪本、集成本「续」俱作「绩」，据改。】、玉溪黎公，学问有根源，岂习俗所能移矣【岂习俗所能移矣集成本、日刻本「矣」均作「乎」。】。宁亲一念，天实临之。某尝执史笔，当大书其事，俾后来传孝友者有证，天道有所托而明，民极有所寄而立，斯亦扶世传道一助也。仁叔名子惠，家在苍峯下，因以自号云。
【说明】一、景定元年至五年(一二六０——一二六四)间，枋得坐置兴国军时为张子惠作。二、张仁叔，字子惠，因家住苍峯，又号苍峯。
东山书院记
维天子某年【维天子某年丛刊本、集成本作「□□□天子□□□□年」。集成本「维」作「元」。】，鄱阳李荣庭撰书辞，托张国贤、赵汝翼【赵尔翼嘉靖本、丛刊本、康熙本、日刻本均作「彭汝翼」。】来告谢枋得曰：「笃行先生赵公及其子忠定【及其子忠定丛刊本、日刻本「忠定」下多「福王严事朱文公，文公过其庐，忠定长子崇宪师之，忠定」二十二字。】、从弟汝靓，有东山书院风云堂【风云堂丛刊本、日刻本俱作「云风堂」。】，乃笃行、忠定兄弟教子孙之所，题则文公笔也。天下大乱，汝靓之后，寒饿滨于死，终不以非道去贫，书院遂为北胥徒所有。荣庭不忍见，粥常座【粥常座底本为「粥常座」。嘉靖本、丛刊本、日刻本俱作「鬻常产」，按「粥」同「鬻」。】倍价取之，不敢曰吾庐，设先圣燕居堂，师友讲习藏修，各有所规矩。如国初四书院肄业，则明体适用；如湖学愿与天下英才共之，俾文公之道，大明于斯世。笃行忠定之家学，亦不绝矣。子以为何如？」
枋得曰：「大哉！李君之志也。亦知学之有功于天地乎？古之大臣，能以道觉其君民者，自伊尹始；能以学勉其君民者，自傅说始。于国家若无所轻重也。君不幸而有受之暴，臣不幸而有文王之圣。流风遗俗，犹系天人之心者百余年。八百国之精兵，不能敌二子之正论。武王太公，凛凛无所容，急以兴灭继绝谢天下，殷之后，遂与周并立。使三鉴淮夷【淮夷集成本作「殷夷」。】不叛，则武庚必不死，殷之命必不黜，殷之位号必不夺，微子亦未必以宋代殷，而降为上公也。殷亡矣，多士多方不服者三十年。成王、周公以忠厚之心，消其不平之气，曰商王士，曰有殷多士，曰殷逋播臣，未敢以我周臣民例而观之，矧敢视之如寇仇乎？殷人何以得此于圣贤哉！人纪不绝，天地赖焉，伊尹傅说[(一)傅说：殷高宗时贤相。高宗梦说，求得之，与语，果贤。举以为相，果大治。因得说于傅岩，又因其曾作《说命》三篇，故赐名傅说。]之教，隐然在人心者未泯也。」江、沱、汉、广之民，一变为鴃舌[(二)鴃舌：比喻语音难懂，如鴃鸟的叫声一样。]，文王、召公之道化何在。后九百年，一夫忠怀洁操以楚人之声音，而不失风雅之性情【风雅之性情丛刊本「性情」倒文】，指天为正，有殒无他。楚亡矣，义陵一邑，思楚逃秦，隐居桃源者六百年，子孙犹不与世接。《召南》[(三)《召南》：《诗经•国风》之一。凡《鹊巢》等十四篇。召、地名，在岐山阳。汉儒以为大抵系今河南、湖北乡间的作品。《诗序》说是在周初。现代研究者认为作品是西周、东周的都有。]之教，《离骚》之义，吾于此见之。我孔孟立教齐鲁时曰：「吾将以扶持三极[(四)三极：谓天、地、人三极也。《易•系辞上》曰：「六爻之动，三极之道也。」]，国人未必尽信也。」合天下精兵，而不敢加一城之弦歌[(五)弦歌：指乐歌有琴瑟以和之者，亦作弦歌。]；悬穹爵重禄【悬穹爵重禄丛刊本、日刻本「穹」均作「高」。】，而不能夺五百士之死义。汉高帝[(六)汉高帝：指汉高祖刘邦。]雄心霸气，谓一世无人。闻此二事，为之骇愕，为之涕泗。孔孟之教，与天地为无穷者，固不止此，此亦可以见其小验矣。
自有天地以来，儒道之不立，至今日极矣。李君方将求师讲道，为江左诸儒倡，孰不迂之。然而宇宙间，无此迂士，天地且不立，况人乎！由伊、傅至孔、孟，穷达虽不同，其道皆有功于天地，子知之矣。枋得窃有请焉【窃有请焉嘉靖本、丛刊本、日刻本俱作「切有请焉」。】。今日师文公、学孔孟者，必自读四书始。意之诚，家国天下，与吾心为一；诚之至，天地人物，与吾性为一。夫人能言之，手指目视，常在于人所不见；戒谨恐惧，常在于己所独知。天下能几人哉？不心旷神怡，于人所不堪之忧；不去欲存理，于视听言动之隐。语人曰：「舜之事，吾可以有为；四代礼乐，吾可以自信。」舜与跖【舜与跖「跖」，丛刊本作「路」，疑误；日刻本作「跖」。跖、跖通用。】，不分于鸡呜之善利；人与禽兽，不分于昼夜之存亡。语人曰：「吾正人心，即可承周孔【即可承周孔「承」，丛刊本、日刻本俱作「成」。】；吾知性善，即可为尧舜。」孔孟「六经」之教万世，文公「四书」之助孔孟，所望于天下英才者，果如是乎！嗟乎！五帝三王[(七)五帝三王：即五帝三皇。五帝，传说中的上古帝王。通常称黄帝、颛帝、帝喾、唐尧、虞舜为五帝。三皇，较通行的称燧人、伏羲、神农为三皇。]自立之中国，竞灭于诸儒道学大明之时，此宇宙间大变也，读四书者有愧矣。虽然，达而行道者，有负于孔孟，学者所当戒也；穷而明道者，终无负于孔孟，学者所当勉也。荣庭祖仰高，国贤祖介持，皆以有道祠于学，汝翼则笃行四世孙。观其志当立于天下【观其志当立于天下丛刊本、日刻本「当」下多「有」。】，所学必进而未止也。
【说明】祥兴二年(一二七九)己卯枋得五十四岁时作。
圆峯道院祠堂记
非其鬼而祭，圣人不许。祀非族、歆非类，神与民同归一愚。上无祭法，下无祭义，难与众人言矣。许真君[(一)许真君：即许逊，晋汝南人，家南昌，字敬之。学道于吴猛。举孝廉，宋封为神巧妙济真君，世称许真君。]立功江湖，建邵墇上【建邵墇上丛刊本、日刻本作「建邵境上」。】，民营道院于圆峯山，祠祭勤而诚，吾不知其故。隐君魏公创祠堂一区，自有道院，大家小民，相祠基，施财产，竹木瓦石、黄冠经始、守灵琐，先后施舍【先后施舍丛刊本、日刻本「施舍」倒文。】，有毫发勤劳于斯者，必祭。朔望有齐馔，晨夕有香灯，如士大夫之奉家庙。魏公属予记其事。
客或讥之曰：「闽人祀许真君，非古也。以其驱蛇龙【以其驱蛇龙丛刊本、集成本、日刻本「蛇龙」倒文。】、逐厉鬼，有大造于民。精神在天，变化不可测。时雨旸，救水旱，民祈祥远疾者，应如响。祀之可矣，此祠无乃谄欤！」予曰：「不然，而独不闻盘庚[(二)盘庚：盘，一作般，商代国王，汤的第九代孙阳甲弟，继阳甲即位。即位后，为摆脱困境，避免自然灾害，乃从奄(今山东曲阜)迁都到殷(今河南安阳西北)。《书•盘庚》即是他在迁殷前后的报告辞，分上、中、下三篇。]之书乎？」曰：「胥及逸勤，尔祖其从与享之。」为人臣而勤于王家，先生必念之不忘。天子有大享，必使与之享也【必使与之享也嘉靖本、丛刊本、集成本「与之」俱倒文。】。曰：「古我先后，既劳乃祖乃父。」继之曰：「我先后绥乃祖乃父。」为人臣而劳于王事，先王亦念之不忘，在天之灵，亦不忍相舍也。人有勤劳于神之宫室者，神其忘诸乎！祭无大小【祭无大小嘉靖本、丛刊本、日刻本「大小」倒文。】，咸曰报本。猫有功禾稼则迎，虎有功禾稼则迎，此人情忠厚之至。祭有法有义，法否而义可，三代圣人不能禁之矣。神有功于民，则祀；民勤劳于神，亦祀。祠堂，季世之古道也，岂可以谄疑之哉！
吾因是重有感焉！六蓼[(三)六蓼：俱春秋时之国名。《左传•文五年》：「楚子燮灭蓼，臧文仲闻六与蓼灭曰：皋陶，庭坚不祀，忽诸！」今河南省固始县有蓼城冈，即其地，汉置蓼县。]失国，国人不自哀，而臧文仲[(四)臧文仲：春秋时鲁国执政。臧孙氏，名辰，历仕鲁庄公、闵公、僖公、文公四君。曾废除关卡，以利经商。]哀之曰：「皋陶庭坚[(五)皋陶庭坚：一作咎繇。传说中东夷族的首领。偃姓，相传曾被舜任为掌管刑法的官，后被禹选为继承人，因早死，未继位。春秋时蓼、六等国是其后代。庭坚乃高阳氏子，即所谓八凯之一。]，不祀忽诸。」吾考其时，皋陶子伯益有其后嬴，为强诸侯。赵为晋世卿，终亦有国矣。蓼虽灭，皋陶祀未殄也。臧文仲悲伤惨恻，如疾痛之切体肤，使其见秦灭赵【使其见秦灭赵「其」，嘉靖本、丛刊本、康熙本、日刻本俱作「及」。】、楚灭嬴，其为皋陶哀，当何如也！文武成康之宗庙，而尽为禾黍，东迁君相，曾不动念。心摇摇而不忍去，天悠悠而不我知。一行役大夫之外，无人矣。春秋臣子，宁无豺獭之心乎！以老子之学，尊其师、崇其教，能壮其宫室，又不忘先后勤劳之人。为人臣而念君父，能以魏公之心为心，臧孙可无哀，《黍离》[(六)《黍离》：《诗•王风》篇名。《诗序》：「《黍离》，闵宗周也。周大夫行役至于宗周，过故宗庙宫室，尽为禾黍。闵周室之颠覆，彷徨不忍去而作是诗。」]可不作，天下事何至如今日乎！祠堂岁月皆不书，书其作事有古道，俾忠臣孝子闻知，纵无忿心，亦有愧色。
擎天岩记
记曰：予宦游东南州郡，于山则见衡岳之高且大，亦犹以为未见者，西北耳。自谓高大之势不两立，岂意复有峨峨然峙于天半者，犹自谓伟，虽未获班名志载，亦足见东南之峙势不孤。名山巨麓，惟建为最。幔亭紫翠，乾坤之尸绉萃焉。自宾云之曲不鼓，曾孙无复梦虹桥矣。泛渔舟而觅桃花者，谁欤？闽之秦川[(一)秦川：古地名，「川」指平川而言。或泛指今陕西、甘肃秦岭以北平原地带。所谓「闽之秦川」者，假设比喻语也。]，有旷世高逸之士。姓祖，讳道悟，深贬绮纨[(二)绮纨：华丽精美的丝织品。陆贽《中书秦议•均节赋税恤百姓第一条》：「绮丽之饰，纨素之饶非从地生，非从天降。」]之习，力慕金宗之奇。参老瞿昙[(三)瞿昙：梵文乔达摩的另一音译。古代天竺人的姓，如唐代来中国的天文学家瞿昙罗、瞿昙悉达等为此姓的天竺人。旧时因释迦牟尼姓瞿昙，故常以瞿昙代表释迦牟尼。]，学法西干，遂谋归隐。盖游蜂之房，不畜鸿鹄之卵；涔蹄之水[(四)涔蹄之水路上蹄迹中的积水。明杨基《眉庵集•久雨诗》：「烁土及万里，曾不留涔蹄。」]，不泄龙伯之宫。必有其山可与白毫【可与白毫胡校：「白毫」，一作「伯毫」。】绀相[(五)白毫绀相：佛家语。世尊眉间有白色之毫相，右旋宛转，如日正中，放之则有光明，名曰毫相。绀即今云天青色，或红青色。]，光芒高大，而后以操蛇有灵，导之苍莽，即天地而草创焉【即天地而草创焉丛刊本「天地」作「天池」。疑误。】。擎天之始立，首其名而不与于志载，未可憾有其实，而不述其实之迹，为可憾也。或者谓王史无征，曾记于兹，岁月寝久【岁月寝久丛刊本、道光本、咸丰本、光绪本俱作「岁月寖久」。】，六丁归之。山之僧暨乡之士周有方，复丐予记，予以不敏辞之。惜予身局偏方，不得抱燕赵之劲【不得抱燕赵之劲丛刊本作「不得挹燕赵之劲气」。】，以壮吾文，闳肆斯言，宁不有腼面目于司马子长欤。
今车书一统，玉帛会同，向之未见者，可见矣。能附舆辙【能附舆辙丛刊本「附」下多「乎」字。】，则驰穆王之骏，周游而历览之未为夸。奈何驽骀之才，不足以驰骋千里。列鼎之味虽珍，孰若采首阳之甘脆。天地蜉蝣，万物刍狗，吾当出一言以警聋瞶。又能以皓皓之白【又能以皓皓之白丛刊本此句作「又安能以皎皎之白」。胡校：「又」下疑脱字。】，而蒙世之温蠖[(六)温蠖：犹惛愦也。《史记•屈原传》曰：「安能以皓皓之白，而蒙世之温蠖乎。」]乎！如是，则身隐矣，焉用文之？斯文之所作者【斯文之所作者丛刊本「所」下有「以」。】，良有以也。夫崇冈万仞，过者阅者孰不敬服其高大之势。一日抃鳌[(七)抃鳌：传说海中大龟。《楚辞•屈原•天问》：「鳌戴山抃，何以安之？」又一作蠖抃，欢欣踊跃之意。宋陆游《渭南文集》云：「鳌抃嵩呼，共效寿祺之祝」]。不载【不载丛刊本、道光本、咸丰本、光绪本俱作「不戴」。】，灵凤高翔，玉枕【玉枕丛刊本作「玉沉」。胡校：「枕」，明本作「忱」。】荃花[(八)玉枕荃花：玉枕，即玉制枕，又称玉虎头枕。云系帝辛与妲己之枕，是殷代遗下宝物。荃花，香草名。《楚词•屈原离骚》：「兰芷变而不芳兮，荃蕙化而为矛。」]久矣。高山仰止，渺然予怀，览方舆者又将何以耶！岳不生申【岳不生申丛刊本「申」，作「才」。】，山川其舍诸。否则移文山灵，俾出良翰。东莅昆仑之墟，西极崦嵫之顶，寰区中而图之【寰区中而图之丛刊本「中」作「宇」。】，奚止乎擎天一柱之可观也【丛刊本篇末多「迭山榭枋得譔」六字。】。
【说明】擎天岩在福建瓯宁县西乡里，宋至和间建。(见民国《福建通志》。)
辛稼轩先生墓记
稼轩，字幼安，名弃疾，列侍清班，久历中外。五十年间，身事四朝，仅得老从官。号名稼轩。垂没，乃谓枢府曰：「侂冑[(一)侂冑：即韩侂冑(一一五一——一二０七)，南宋大臣。字节夫，相州安阳(今属河南)人。吴太后以传达诏旨见幸，官至太师：封平原郡王，专横恣肆，力主对金用兵，溃败，伏诛。]并函其首以谢金人。岂能用稼轩，以立功名者乎？稼轩岂肯依侂冑，以求富贵者乎？」自甲子至丁卯，而立朝署四年，官不为边阃，手不掌兵权，耳不闻边议。后之诬公以片言只字而文致其罪【以片言只字而文致其罪嘉靖本、丛刊本、日刻本「而」俱作「之」。】，孰非天乎！嘉定名臣无一人议公者，非腐儒，则词臣也。公论不明，则人极不立；人极不立，则天之心无所寄，世道如之何。
枋得先伯父尝登公之门，生五岁，闻公之遗风盛烈而嘉焉。年十六岁，先人以稼轩奏请教之曰：「乃西汉人物也。」读其书，知其人，欣然有执节之想。乃今始与同志，升公之堂，瞻公之像，见公之曾孙，多英杰不凡，固知天于忠义有报矣。为信陵置守冢者【置守冢者丛刊本「守」作「乎」。】，慕其能共人也【慕其能共人也丛刊本、集成本、日刻本「共」，均作「其」。】；祭田横墓而叹者，感其义高能得士也【祭田横墓而叹者，感其义高能得士也嘉靖本、丛刊本「横」作「扫」；「叹」作「厥」；「义」作「进」。又日刻本「叹」作「歔」。】；谒武侯祠【谒武侯祠嘉靖本、丛刊本「谒」作「谓」。】，至不可忘，思其有志定中原而愿不遂也。有疾声大呼于祠堂者，如人鸣其不平，自昏莫至三更不绝，声近吾寝室愈悲。一寺数十人，惊以为神。公有英雄之才，忠义之心，刚大之气，所学皆圣贤之事。朱文公所敬爱，每以股肱王室、经纶天下奇之，自负欲作何如人。昔公遇仙，以公真祠【以公真祠集成本、道光本、咸丰本、光绪本「祠」均作「相」。】，乃青鬼也【乃青鬼也丛刊本、集成本作「乃青兕也」。】。公以祠名天下【公以祠名天下丛刊本、集成本、日刻本「祠」均作「词」。】。公初卜得离卦，乃南方丙丁火以镇南也。后之诬公者，欺天亦甚哉！二圣[(二)二圣：指北宋徽、钦二帝。公元一一二七年四月，金军北退，掳走徽、钦二帝等全部俘虏和财物。]不归，八陵[(三)八陵：即八山陵。指吼息慎、武夷、朱滕、西隃、雁门、如陵、溴梁、河坟八陵。]不祀，中原子民不行王化。大雠不复，大耻不雪，平生志愿，百无一酬。公有鬼神，岂能无抑郁哉！六十年呼于祠堂者【六十年呼于祠堂者丛刊本、日刻本「六十年」下有：「来世无特立异行之士，为天下明公论。公之疾声大」二十字。】，其意有所托乎！枋得倘见君父，当披肝沥胆，以雪公之寃，复官还职，恤典易名录后，改正文传，立墓道碑，皆仁厚之朝所易行者。然后录公言行于书史，昭明万世，以为忠臣义士，有大节者之劝。此枋得敬公本心亲国之事，亦所以为天下明公论，扶人极也。言至此，门外声寂然，枋得之心，必有契于公之心也。以只鸡斗酒酬于祠下，文曰：「呜乎！天地间不可一日无公论。公论不明，则人极不立；人极不立，天地之心无所寄。」本朝以仁为国，以义待士。夫南渡后，宰相无奇才远略，以苟且心术，用架漏规模，纪纲法度，治兵理财无可恃，所恃扶持社稷者，惟士大夫一念之忠义耳。以此比来忠义第一人。生不得行其志，没无一人明其心。全躯保妻子之臣，乘时抵瞒之辈，乃苟富贵者，资天下之疑，此朝廷一大过、天地间一大寃，至士仁人所深悲至痛也。
公精忠大义，不在张忠献、岳武穆下。一少年书生，不忘本庙【不忘本庙丛刊本、康熙本、集成本、日刻本均作「不忘本朝」。】，痛二圣之不归，阙八陵之不祀，哀中原子民之不行王化。结豪杰，志斩虏馘，挈中原还君父，公之志亦大矣。耿京[(四)耿京：南宋抗金义军首领，济南人，绍兴三十一年，金军南下，他和李铁枪等六人入东山(今山东昌邑东)招集义军，攻克莱芜县，泰安军(今泰安)，义军发展至二十五万人。次年初，被南宋任为天平节度使，统率山东、河北忠义军马。不久，被叛徒张安国杀害。]孔公□比者无位，尤能擒张安国归之京师，有人心天理者，闻此事莫不流涕。使公生于艺祖太宗时，必旬日取宰相。入仕五十年，在朝不过老从官，在外不过江南一连帅。公没，西北忠义始绝望，大仇必不复，大耻必不雪，国势远在东晋下。五十年为宰相者，皆不明君臣之大义，无实焉耳【无实焉耳丛刊本、日刻本作「无责焉耳」。】！
【说明】一、咸淳七年(一二七一)辛未十月时年四十六岁作。二、辛弃疾墓，在七都虎头门。宋绍定赠光禄大夫；敕葬于此。虎头门在今江西铅山县陈家公社鼓楼门芦家湾阳原山麓，为江西省重点文物保护单位。
辛稼轩先生祠记
唐虞五臣，皆有帝王之才；三国英雄，仅了将相之事。器不大，不能以运天下。余谈稼轩【余谈稼轩道光本、咸丰本、光绪本均作「余于稼轩」。】，久知其人于同志会，于金相寺【于同志会，于金相寺道光本、咸丰本、光绪本两个「于」均作「与」。】。过其庵，可以想见夫器之大，夜宿祠堂前。公平日为官，但以只鸡斗酒为膳，明日奠以只鸡斗酒。庸人谓武侯祠堂不可忘，悲其定中原、兴汉室，有志而不遂也。天地间好功名，必待真男子，尽多器大者得之，吾党必有成稼轩之志者，毋忘此会。同志者：关大猷子远、应君实伯诚、虞公着寿翁，南方应得人、王济仲、胡子敬云晁、蓝国举、张海潜、颜子宗、吴志道、袁太初、林道安、周人杰淑贞、吴仁寿、李仁叔、赵平民外，有稼轩之孙辛徽庆美加会。咸淳七年十月二十三日记。
【说明】咸淳七年(一二七一)辛未时年六十四岁作。辛幼安，名弃疾，号稼轩，其先祖历城(今属山东省)人。淳熙间卜筑邑之带湖，绍安中援太平军掌书记，后历官兵部侍郎枢密都承旨，卒德佑初，赠少保，谥忠敏。

[book_title]谢叠山全集校注卷三
启
札
启
代干丞相免追算功赏钱粮启
代贺宗臣正启
代贺丞相正启其一
代贺丞相正启其二
代干执政荐举启
代干上司公庇启
代干丞相迁除启
代干杜按察追索书板启
谢宋亦山惠米启
谢人惠纸衾启
谢惠醋启
贺蔡芳原判镇为道士启
梅野起居启
聘定启其一
聘定启其二
聘定启其三
聘定启其四
聘定启其五
回定启其一
回定启其二
回定启其三
回定启其四
回定启其五
七月请期启
七月回启
八月请期启
八月回启
九月请期启
九月回启
十月请期启
十月回启
十一月请期启
十一月回启
十二月请期启
十二月回启其一
十二月回启其二
谢叠山全集校注卷三
启
代干丞相免追算功赏钱粮启
按：先是公以赵葵檄给钱粟，募民兵守御。及会计边费者至信，公曰：「不可以累赵宣抚也。」自偿万缗，余不能办。乃上书似道，以传未明载，故备录焉。出车还役，方吟洗甲之诗；计簿见疑，乃有偿金之责。此生此日，惟公惟天。切以黄石谈兵[(一)黄石谈兵：黄石，即黄石公，秦时隐士。相传张良刺秦始皇不中，逃匿下邳，于圯上遇老人，授以太公兵法。曰：「读此则为王者师矣！后十三年孺子见我济北谷城山下，黄石即我矣。」后十三年，张良从汉高祖过济北，果见谷城山下黄石，取而祠之。世称此圯上老人为黄石公。]，无赏岂能得士；孔明治国[(二)孔明治国：孔明(一八一——二三四)姓诸葛，名亮，字孔明，三国蜀相，今山东沂南人，隐居邓县隆中(今湖北襄樊)被称为卧龙。刘备称帝任丞相。后刘禅即位，政事无论大小，均由彼决定。他励精图治，赏罚严明，抑制豪强，任人惟贤，并推行屯田政策，改善与西南各族关系，有利于经济和文化的发展。]，散财斯可聚人。任危事者异平时，图大功者忘小费。陈平用间[(三)陈平用间：陈平(？——公元前一七八)汉阳武人。少时家贫，好读书。秦末农民起义，初从项羽，后归刘邦，楚汉战争中，曾建议刘邦用反间计使项羽去谋士范增。汉朝建立，积功任护军中尉，封曲逆侯。惠帝时为左丞相，吕后徙为右丞。后与太尉周勃合力，尽诛诸吕，迎立文帝，卒安汉朝。]，尽捐四万之黄金；季子合从[(四)季子合从：季子即少子。这里用苏秦之嫂称小叔为季子意。他奉燕昭王命入齐，行反间计，使齐疲于对外战争，以便攻齐复仇，后又联合五国攻秦，卒以反间活动致死。]，岂止一双之白璧。上不问其出入之数，下得神其鼓舞之权。故能离敌国骨鲠之臣，终于灭楚；连异姓兄弟之国，足以弱秦。洪惟仁厚之朝，善用英雄之士。羣臣分镇【羣臣分镇嘉靖本作「郡臣分镇」。】，州郡之粟可移；百里皆兵，府库之藏不惜【府库之藏不惜「不惜」，嘉靖本、丛刊本、康熙本均作「不借」。】。昔我宁考若公先王，当轮台[(五)轮台：地名，土名玉古尔，或作布古尔。汉武帝时曾遣戍屯田于此。]悔用兵之余，以淮阎砺复仇之志。捐躯征伐，誓还万里之封疆；传檄招徕，尽致两河之豪杰。虽收义而有感【虽收义而有感「收义」，丛刊本作「仗义」。】，岂吝财而可为。想盛时不计分谷之微，故忠臣得为社稷之计。孔明不死，虽复汉以何难；召虎[(六)召虎：即召穆公，召公奭的后代。周宣王时，淮夷不服，宣王命召虎领兵沿江汉出征。]更生【召虎更生嘉靖本、丛刊本作「召虎再生」。】，此兴周之有望。谁谓武皇虚耗之日，颇有秦季督责之风。车辚马萧，虽恨【虽恨丛刊本作「惟恨」。】捐金之晚；弓弭矢箙，即云上簿之欺。始因一二事之可疑，并与千万人而不信。为父摧子【为父摧子「摧」，丛刊本作「榷」；道光本、咸丰本、光绪本作「摧」。】，宁不痛心；以君使臣，亦必以礼【亦必以礼嘉靖本、丛刊本、康熙本均作「亦必有礼」。】。
伏念某承家忠义，赋性狂愚。参中原文献之传，颇知大节；得安定体用之学，不事空谈。辛苦两科，栖迟几载。流涕读兴元之诏，血诚起雍邱[(七)雍邱：即雍丘，春秋时杞国都城，今河南杞县治。春秋哀公九年，宋皇瑗帅师取郑师于雍丘。]之兵。清朝将以劝忠，宣幕因而假宠。非有祖逖[(八)祖逖(二六六——三二一)晋范阳遒县(今河北涞水县北)人。字士雅，少孤，轻财好侠，慷慨有节操，官至太子中舍人。时晋室大乱，逖率部曲百余众渡江，中流击楫而誓曰：「祖逖不能清中原而复济者，有如大江！」元帝时为豫州刺史，自募军，收复黄河以南为晋土。死时，豫州士女如丧父母。]千人之廪，又无张巡[(九)张巡：(七０九——七五七)唐邓州南阳人，开元末举进士，官真源令。时杨国忠当政，或劝巡谒杨，以图显用。巡坚拒。安禄山起兵，巡与许远合兵守睢阳，拜御史中丞。坚守数月，因援绝粮尽，城陷被杀。]百里之权。用官券能几何，得义士以万计。戍兵请饷【戍兵请饷嘉靖本、丛刊本、胡校俱作「戍兵绝饷」。】，间逢子敬之指囷；大姓假钱，多藉军师之作保。方狂虏入清江之境，以孤军守临汝之城。悍将武夫，固有坐而观者；监司太守，几欲委而去之。乃以三州，责之一士。赖元勋再整乾坤之力，使内地不见师旅之劳。岂其【岂其丛刊本作「岂期」。】全躯保妻子之臣，皆谮人者；不念援枹[(一０)援枹：枹，同桴，读扶；鼓槌。《史记•司马穰苴列传》：「援桴鼓之急，则忘其身。」]先士卒之伍，将属子乎。谤言来自贪夫，贝锦成于迩列。胡铨[(一一)胡铨：(一一０二——一一八０)。宋庐陵(今江西吉安)人。字邦衡，号澹庵。举建炎二年进士，除枢密院编修官，以上疏乞斩王伦、秦桧、孙近等而被谪昭州。桧死，量移衡州。孝宗即位，得归。召对时极言恢复，力排和议，任兵部侍郎，有《澹庵先生集》七十卷。]义旅，似蒙骚动之疑【似蒙骚动之疑底本为「之凝」，丛刊本、道光本、咸丰本、光绪本俱作「之疑」，据改。】；宗泽[(一二)宗泽：(一０五九——一一二八)。宋义乌人。字汝霖。元佑六年进士。靖康元年知磁州，旋任副元帅。徽宗、钦宗被俘，入援京师，继任东京留守。多次上书力请高宗还都开封，收复失地，皆不纳，因忧愤成疾。临终时连呼过河者三。谥忠简。]精兵，竟以饥羸而散。犹幸坤大臣[(一三)坤大臣：坤，卦名。其象为地、为臣、为母、为妻。]之容物，有如泰君子[(一四)泰君子：泰、亦卦名。《易•彖传》：「天地交而万物通也。」《论语•子路》：「君子泰而不骄」。]之包荒。未投光范之书，已拜明纶之渥。真为知己，岂但感恩。其奈右司无宰相之公心，有负裕陵[(一五)裕陵：宋人称神宗为裕陵。]之训；本朝乃胥吏之天下，果如洞父【洞父丛刊本、道光本、咸丰本、光绪本俱作「同父」。】之言。忽传拘索之甚严，不曰会计之已当。千金而募徙木[(一六)徙木：战国秦商鞅变法，恐民不信，乃先在国都南门立三丈之木，募民能徙置北门者赐五十金。后有一人徙之，即赐五十金，以示不欺。于是颁布新法，令行于民。]，将取信于市人；二卵而弃干城[(一七)干城：即干城之将，谓保卫国家之大将也。《孔丛子•居卫》：「今君处战国之世，选爪牙之士，而以二卵焉，弃干城之将，此不可闻于邻国者也。」]，岂可闻于邻国。况子文[(一八)子文：《左传》：令尹子文，三仕为令尹，无喜色；三已之，无愠色。旧令尹之政，必以告新令尹。]之家已毁，颜氏[(一九)颜氏：指颜回。春秋鲁人，字子渊。孔子弟子。好学，乐道安贫，一箪食，一瓢饮，不改其乐。]之瓢屡空。慈母忍贫，久缺南陔之养；室人徧谪，何止北门之忧。可怜平地之无铜，安得上天之雨玉。强为师说，谁资子弟以万锺【谁资子弟以万锺「子弟」，嘉靖本、丛刊本均倒文。】；亦有诰身，不直将军之一醉。兴言及此，抚己知危。主尔忘身，公尔忘私，愿尽为臣之义；寒不得衣，饥不得食，亦为贤相之羞。兹盖伏遇某官，忠孝通乎神明，度量包乎宇宙。平生学问，惟韩范[(二十)韩范：即宋韩琦与范仲淹的合称。《宋史•韩琦传》：「琦与范仲淹在兵间久，名重一时，人心归之，朝廷倚以为重，故天下称为「韩范。」]可以齐驱；不世功名，虽伊周[(二一)伊周：指伊尹、周公。两人都曾摄政，后常并称。]未能远过。不以春秋，而绳臣下；每用皇极，以受人才。使稼轩[(二二)稼轩：即辛弃疾(一一四０——一二０七)。宋历城人。字幼安，号稼轩。少时参加抗金义军，为掌书记。后率师归宋，历任大理寺少卿，湖南、江西、福建、湖北、浙东安抚使等职。为人慷慨有大略，一生力主抗金，革新政治。善为词，着有《稼轩长短句》。]之帑屡空，无辞于罚；若师鲁[(二三)师鲁：尹洙(一００一——一０四七)字，北宋文学家。河南洛阳人，官至起居舍人直龙图阁。曾参加西北防务工作。主张「武备不可弛」，要求严明赏罚，充实兵力，以抗击西夏政权的侵略。有《五代春秋》、《河南先生文集》。]之钱公使；当辨其寃。万形有弊，而惟理难磨；一心合天，则何事不济。矧小人之有母，尤君子之用情。谁能怜措大之穷，赐之十万；不敢受北君之赏，还以五千。特在出尔反尔之间，即为生我育我之造。邑金具在【邑金具在嘉靖本、丛刊本均作「元金具在」。】，悔不用庄子之明【悔不用庄子之明「悔不用」，嘉靖本、丛刊本均作「悔不如。」】，璞玉犹存，或可效卞和之献。
【说明】理宗景定二年(一二六一)辛酉三十六岁时作。枋得时任招谕使、江西制置使，此启呈贾似道虽免追算余逋，而枋得自己却被撤职。
代贺宗臣正启【代贺宗臣正启嘉靖本、丛刊本无「贺」字。】
恭审王春尊周，人统用夏。宗臣垂法，一新正月之观；同姓上封，独载内阳之泰。受天灵贶；必世英贤。恭惟某官，仁意春生，道心日丽。天才俊逸，合吟红药于东风；佛性清高，独爱青莲之明月。风飘飘而远引，麟振振而谁知。诗礼楚交，加意穆生[(一)穆生：汉鲁人。尝与楚元王(刘交)，申公同受诗于浮丘伯。仕元王为中大夫。穆生不喜酒，元王置酒，常为生设醴。元王死，子戊嗣位，初常设醴以待，后忘设，因曰：「醴酒不设，王之意怠」，遂称病谢去。后申生等果以谏王不听被刑。]之醴；英雄元德，留心康成[(二)康成：即郑玄(一二七——二００)。东汉高密人，字康成。曾入太学习《京氏易》、《公羊春秋》及《三统历》、《九章算术》。又从张恭祖受《礼记》、《左传》、《古文尚书》等。后事扶风马融。游学十余年，回乡后，聚徒讲学，有弟子数千人，旋因党事禁锢，遂杜门不出，刻意研经，遍注之，并着有《天文七政论》等书，共百余万言。]之言。知学问之无穷，宜德业之可大。想见斯时之草木，未忘故国之山川，江曲新蒲，动野老行吟之志；宫前嫩柳，怀上皇攀折之恩。愿消西北之严凝，广布东南之温厚。扫清雾，见旧日之宫仪；充满乾坤，贺今春之喜气。某草心[(三)草心：孟郊诗有：「谁言寸草心，报得三春晖」句。]游子，花泪[(四)花泪：杜甫诗有：「感时花溅泪，恨别鸟惊心。」句。]逋臣。袅袅秋风，思公子而远望；萋萋春色，恨王孙之不归。愧无存赵之思【愧无存赵之思「思」，嘉靖本、丛刊本均作「忠。」】，空有依刘之幸。诗怀云树[(五)云树：《幼学琼林》中有「暮云春树，想望丰仪」句。]，清樽即日而论文；梦遶烟花，紫禁何时而献颂。后贺礼简，前期心长。
代贺丞相正启
凤纪更端，复对尧天之历【尧天之历丛刊本「历」作「历」。】；龙缠回次，又新夏正之初。维时元勋，坐膺纯嘏[(一)纯嘏：犹言大福。《诗•小雅•宾之初筵》：「锡尔纯嘏，子孙其湛。」]。恭惟某官，勋高王室，忠简帝心。以道德而位三公，应千载明良之运；理阴阳而遂万物，成亿年期定之功。宜诞受于春祺，用永扶于皇极。某一违钧范，五越岁华【五越岁华丛刊本作「五见岁华」。】。身在西陲，粗效椒觞之祝；神驰东阁，辄输竹简之诚。
其二
天序更端，人正启旦。实四方之资始，庆万物之咸亨。伏惟某官：道冒羣伦，德隆闲世。服华夷之重望，建社稷之茂勋。坐隆师席之仪刑[(二)仪刑犹言法式，作为模范。《时•大雅•文王》：「仪刑文王，万邦作孚」。]，益重圣朝之羽翼。为国硕艾，四方咸耸于具瞻；享时休嘉，百福同资于康寿。某属临献岁，服跪壶觞。仰企崇墉，益隆鼎饮。【服跪壶觞……益隆鼎饮丛刊本作：「□跪□觞，益□□饮。」康熙本作「敬奉壶觞，望隆鼎鼐」。】
代干执政荐举启
辟黄扉而熙万类，虽后陶甄[(一)陶甄：造就、治理。《文选》晋张茂先(华)《女史箴》：「茫茫造化，二仪既分。散气流形，既陶既甄」。]；掞华藻而披羣才，敢希题品。具输悃款，登彻崇严。切以国家端出治之源，宰辅受举能之责。入则垂绅正笏，日谒帝以进贤，出则濡牍剡章，岁限员而荐士。维中外之同体，共推扬之一心。凡借齿牙，立生羽翼。曾谓驽骀[(二)驽骀：驽、骀皆劣马，以喻庸才。《楚辞•宋玉•九辩》：「却麒麟而不乘兮，策驽骀而取路」。]之贱，妄经皋乐[(三)皋乐：《周礼•春官•乐师》：「『诏来瞽皋舞。』注：『皋之言号，告国子当舞者舞。』」]之前。如某者才谫命奇。地寒族替。弓冶沦箕裘之绪，鼎仪坠阀阅之传。颠踬穷途，侵寻半世。原念登门之始，亟蒙下榻之知。时际秉钧，哀深陟岵[(四)陟岵：《诗•魏风》篇名。孝子行役，而思念其亲也。喻思父。《后汉书•李膺传•荀奭与膺书》：「久废过庭，不闻善诱；陟岵瞻望，惟日为岁。」]。适在幽隐之地，恭逢造化之功。墙角残蔬，自绝阿衡[(五)阿衡：商代官名。《书•太甲上》：「惟嗣王不惠于阿衡。」引申为辅导帝王，主持国政。]之鼎；海隅断梗，空瞻傅说[(六)傅说：殷相。相传说曾筑室于傅岩之野，武丁访得，举以为相，出现殷中兴的局面。因得说于傅岩，故命为傅姓，号傅说。]之舟。既请字民，庶谐将母。逮甫戍期之及，会新遴选之严。扫轨里居，已更六岁【已更六岁嘉靖本、丛刊本俱作「已更六载。」】；易阶京秩，尚阙四章。在行道已犹今【犹今嘉靖本、丛刊本均作「犹怜」。】，矧趋风之有旧。恭维某官爽邦硕辅，命世真儒，嗣洪烈于皋夔[(七)皋夔：指皋州、夔州。]，统正传于洙泗[(八)洙泗：即洙、泗二水。古时二水自今山东泗水县北合流西下，至曲阜北，又分为二水，洙水在北，泗水在南。]，建牙[(九)建牙：军前大旗。古代出兵，在军前树立大旗，称建牙，后来也称兴兵建幕府或武将出镇为建牙。]藩翰，暂均剖竹[(一０)剖竹：古代以竹为符证。剖而为二，授官时，一给本人，一留官府。因以剖竹为授官之称。]之劳；推毂(一一)[推毂：比喻助人成事，或推荐人才，如助人推车毂，使之前进。《史记•魏其武安侯传》：「魏其武安俱好儒术，推毂赵绾为御史大夫，王臧为郎中令。」]英豪，罔替拔茅[(一二)拔茅：指推荐引进，俗所谓「拔茅连茹」也。宋王禹偁《小畜集九•留别重咸》诗：「头白忽抛攀桂伴，道消休话拔茅心」。]之志。傥矜琐陋，当辱记怜。赐之顾盼之隆，假以扶摇之便。某谨当镂膺载德，铭己知恩。是日崇墉，获厕登龙之列；异时大冶【异时大冶丛刊本作「异时大治」。】，愿为附凤之阶。
代干上司公庇启
长榜书名，误玷掌徭之选；远方随牒，第深怀禄之情。岂不堪拜揖于上官，将以受约束于下执。切以难莫难乎，使之为宰；能不能者，皆自其人。野王[(一)野王：即顾野王(五一九——五八一)，字希冯，南朝梁陈间吴郡(今吴县)人。初仕梁，丁父忧归，入陈官至光禄卿，野王擅长文字训诂学，又善丹青。在梁时与王褒同为宣城王宾客，王令野王画古贤人像，而令王褒书赞，时人称为二绝。着有《玉篇》三十卷。]之请试长安，薛恭而仅理宋邑。盘根然后别其器，朝歌[(二)朝歌：地名。殷都城。武乙所都，纣因之。故址在今河南淇县，一九六二年改名朝歌镇。]有意于除奸；美稻不可为之虀，袁甫[(三)袁甫：晋，淮南人。字公冑，好学，以辞辩称，尝诣中领军何勖，自言能治剧县。勖曰：「唯欲宰县，不为台阁职，何也？」曰：「人各有能，有不能。」乃除松滋令，转淮南国大农郎中令，年八十卒。]惟求于治剧。虽事之繁简或异，亦材之大小不同。某误着青袍[(四)青袍：即青色之袍。唐制官八九品服青。指官职卑微。]，滥纡墨绶[(五)墨绶：古代结在印环上的黑色丝带。《后汉书•蔡邕传》上封事：「墨绶长吏，职典理人，皆当以惠利为绩，日月为劳。」后来因以墨绶作为县官典故。]。不能操刀，使之制锦；未尝登车，何以获禽。仅若落山阳，以尹鼯猱；焉可治都昌，而化豺虎。第绸缪以结果，徒奔走于抗尘[(六)抗尘：即抗尘走俗。《文选》南朝齐孔德璋《北山移文》：「焚芰制而裂荷衣，抗尘容而走俗状。」谓以污浊中之面容，奔走于世俗之中，指热中于营求名利。]。河阳[(七)河阳：县名故址在今河南孟县。]号一县花，潘安仁[(八)潘安仁：即潘岳(二四七——三００)。晋荥阳中牟人，字安仁。任河阳令，在县中满种桃、李，故称花县。一时传为美谈。累官至给事黄门侍郎。工诗赋。词藻艳丽，长于哀诔之体。]岂于微官而敢陋；彭泽[(九)彭泽：县名。西汉高帝时置，以地有彭蠡泽而得名。故城在今江西湖口县东。晋陶潜曾为彭泽令。这里的彭泽即指陶潜。陶潜(三五六——四二七)。一名渊明，字符亮。曾为州祭酒，复为镇军，建威参军，后为彭泽令。因不能「为五斗米折腰」，弃官归隐，以诗酒自娱。]为五斗米，陶渊明或以小儿而见羞。矧废置之际，未免邻城之嗤；而进退之间，或遭官长之骂。谋为之地，愿出其门。兹盖伏遇某官，气养之浩然，道议其大者。振鸳鸾之翼，而骞翔要路；垂虹电之光，以熠耀清朝。我马之维驹维骐，维骆维骃，暂屈咨询之问；甘棠之勿剪勿伐，勿败勿拜，将形听断之思。赐环[(一０)赐环：《荀子．大略》：「绝人以玦，反绝以环。」唐杨倞注：「玦如环而缺，肉好若一谓之环。古者臣有罪，待放于境，三年不敢去，与之环则还，与之玦则绝，皆所以见意也。」后称被放逐之臣赦罪召还为赐环，永不召还谓赐玦。]行补于公卿，推毂未忘于官属。某敢不班扬名令，敬服常箴。惟学道切慕于弦歌，而奉法愿宽其辔策，献《梅花》[(一一)《梅花》：指唐宋璟作的《梅花赋》。璟为玄宗时宰相，封广平公，谥文贞。与姚崇齐名，世称姚宋。《梅花赋》为其垂拱三年，二十五岁时作。]之赋，敢期直指之称；诵《木瓜》[(一二)《木瓜》：《诗•卫风》篇名。诗中有：「投我以木瓜，报之以琼琚」句，后人用以比喻互相馈赠。]之诗，当尽厚报之意。其为欣忭，曷既敷陈。
代干丞相迁除启
丹衷激切，夙怀知遇之忧；黄阁深严，莫遂趋承之便。弥极遡风之慕，敢稽敬修之勤。恭惟某官：星斗垂文，乾坤廓量。负五百年名世之杰，展九万里南溟之程。经纶四海，而无所不长；酬酢万变，而未尝或屈。大节澟澟而可畏，宏猷绰绰而有余，怀尧舜之道以致君，耻威文之事而在己。朝庭由之为轻重，天下系之为安危。自登槐席[(一)槐席：即槐棘。周时，朝廷种三槐九棘，公卿大夫分坐其下。左九棘，为孤卿大夫之位，右棘为公侯伯子男之位；面三槐为三公之位。后因以槐棘指三公或三公之位。这里指宰辅之位。]之尊，益注枫宸[(二)枫宸：宫殿。汉宫殿中多植枫；宸，北宸所居，泛指帝王的殿庭。《文选•三国•魏何平叔景福殿赋》：「芸若充庭，槐枫被宸」。]之眷。谋王体而断国论，熙帝载而代天工。坐隆兵寝刑措之勋，益致俗阜民安之效。羣才登用，庶政修明。一陶晏粲之期，永辅盈成之业。明良际遇，载赓虞氏之歌[(三)虞氏之歌：虞氏，古代善歌者。《艺文类聚•汉刘别录》：「汉兴以来，善歌者，鲁人虞公，发声清哀，盖动梁尘」。]；圣贤相逢，愿续【愿续丛刊本作「愿继」。】王褒之颂[(四)王褒之颂：王褒，西汉蜀资中人，字子渊。宣帝时征入都，与张子侨等并待诏，擢为谏议大夫。善诗赋，着有《圣主得贤臣颂》等。故引为「王褒之颂」。]。切念某材犹樗枥，景迫桑榆。一官奔走于尘劳，七任沈迷于簿领。退有啼号之迫，进无左右之容。栖栖叹己之未逢，落落与世而难合。高山流水[(五)高山流水：《列子•汤问》：「伯牙善鼓琴，锺子期善听。伯牙鼓琴，志在高山，锺子期曰：『善哉！峨峨兮若泰山』。志在流水，锺子期曰：『善哉，洋洋兮若江河。』」后以喻知音难遇。]，觉乏知音；白雪阳春[(六)白雪阳春：古乐曲名。《文选•战国》楚宋玉对楚王问：「客有歌于郢中者，其始曰：『下里巴人』，国中属和者数千人，……其次为『阳春白雪』，国中属而和者不过数十人。」这里喻为较高雅难学的曲子。]，终乖寡和。幸遇大钧之播物，况开东阁以招贤。既久托于帡幪[(七)帡幪：帷幄、帐幕。在旁曰帡，在上曰幪。引申为覆盖。汉扬雄《法言》：「吾子震风陵雨，然后知夏屋之为帡幪也。」这里是指托庇的意思。]，当不忘于操履。心同涸辙[(八)涸辙：喻穷困的处境。唐王勃《王子安集•滕王阁诗序》：「酌贪泉而觉爽，处涸辙而犹欢。」这里与涸鲋同，比喻身陷困境，急待救援的人。]，愿归沧海之波；迹类寒荄[(九)寒荄：草根，俗呼韭根为荄。《汉书•礼乐志》：「郊祀歌青阳，青阳开动，根荄以遂。」]，觊沐阳春之泽。
代干杜按察追索书板启
布衣命薄，忘绣梓之羣书；丝辔威行，还青毡之旧物。谁诘季孙之赏盗，亲逢鲁国之真儒。吾有二天，公如十日。窃以万形有敝，长存道义之名；千古在前，难泯诗书之泽。微若书生之议论，上关天运之文明。秦火无遗，不焚御府之六籍；蜀寇已惨，尚留石室之九经。未闻孔孟之徒，不胜跖蹻之焰。造化必能为之主，神明亦自有其人。
伏念某才愧雕龙[(一)雕龙：喻善于文辞。《后汉书•崔骃传》：「崔为文宗，世禅雕龙」。]，学几刻鹄[(二)刻鹄即刻鹄类鹜。指仿效得虽然不太逼真，但相似。汉马援诫兄子严、敦书：「学龙伯高不就，犹为谨饬之士，所谓刻鹄不成，尚类鹜者。」鹄：天鹅；鹜：鸭子。]。诸老文章之印，颇有传成；三代金石之碑，亦尝编集。奈五穷[(三)五穷：唐韩愈《昌黎集•送穷文》，称穷鬼有五：智穷、学穷、文穷、命穷、交穷。这里以五穷比喻境遇不顺利。]之难送，慨万卷之空翻【空翻丛刊本作「空蟠」；嘉靖本作「空磻。」】。忍寻活计于锥刀，宁问生涯于梓匠。简无编竹，似有益于国人；书既同文，愿广传之天下。岂期狗鼠，尤甚豺狼。众怜三箧之尽亡，彼得五车而自喜，赎以金而不许，毁于椟则可忧。凡为攘窃之民，恃有逋逃之主。仲涂[(四)仲涂：疑为李汉。字南纪，少事韩愈。通古学，属辞雄蔚，为人刚略类愈，愈以子妻之。第进士，官至宗正少卿。]印昌黎之集，自知不免于贫；唐僧[(五)唐僧即唐代僧人智永。晋王羲之于穆帝永和九年三月三日同谢安等四十一人会于会稽山荫之兰亭，修祓禊之礼。羲之作《兰亭序》，用蚕茧纸，鼠须笔书，世称兰亭帖。唐初李世民酷爱书法，从羲之七世孙僧智永的弟子辩才处得其真迹，分搨数本，以赐皇子近臣。李世民死时，以羲之真迹殉葬于昭陵。今传世诸本皆据欧阳询，褚遂良临搨本翻刻。]失兰亭之文，恐抱无涯之戚。不逢大造，何有余生。南山之判[(六)南山之判：《旧唐书•李元纮传》：「累迁雍州司户，时太平公主与僧寺争碾硙，元纮遂断还僧寺。窦怀贞为雍州长史，大惧太平势，促令元纮改断。元纮大署判后曰：「南山或可改移，此判终无摇动。」]一传，苻泽之奸大窘。汉除廉吏，盗牛即日而来归；鲁有素王，窃玉踰时而书得。两载怀亡弓之恨，一朝喜去珠之还。缅想西蜀之先贤，起敬哲遗【哲遗丛刊本作「拾遗」。】之有道。物皆吐气，恨无数十辈之使君；士尽欢颜，顾见【顾见丛刊本作「愿见」，道光本、咸丰本、光绪本作「幸见」。】千里间之广厦。当日未酬于素志，老天必启其后人。此盖伏遇某官；草堂嫡孙，阙里先觉。襟怀洒落，光风霁月之无边；志虑清明，秋水长天之相映。自揽辔登车之后，有遡川独航之心。贞观岂无谋谟，孰若如晦[(七)如晦：即杜如晦(五八六——六三０)。唐京兆杜陵人，字克明。武德初，为秦王府兵曹参军，参与机密。太宗即位，官至尚书仆射，与房玄龄共掌朝政，房多谋，杜善断，世称：「房谋杜断。」]之善断；庆历固多按察，独称杜杞[(八)杜杞：宋无锡人，字伟长。以荫补将作监，累官京西转运按察使。会广西区希范、白崖山蛮蒙赶反，岭外骚然。杞为广南西路安抚使，出兵平定。拜天章阁侍制。杞博览书、传，通阴阳术数之学。]之长才。不惟山岳之动摇，自觉乾坤之轩豁。蛮夷不变，吴当受罚于春秋；文献足征，宋或可言于殷礼。凡一予一夺之际，皆众好众恶之公。冶鉴【冶鉴嘉靖本、丛刊本均作「治鉴」。】可垂之无穷，儒家各传之不朽。幸斯文之未丧，知我其天；喜吾道之将行，以公为命。感激辞短，皈依心长。
谢宋亦山惠米启
右某启，伏蒙台慈馈白米十硕者，言念琼糜精洁，岂无骚客之粻[(一)粻：读张，与粮通用，因有谓「粻」即「粮」之异文者。《诗•大雅•崧高》：「以峙其粻，式遄其行。」]；玉粒馨香，乃拜仁人之赐。五升不籴，一饭知恩。切以士必无求，始能全于素节[(二)素节：清白的操守、气节。《全唐诗•羸骏篇》：「丹心素节本无求，长鸣向君君不留。」]；人言好施，岂尽出于诚心。馈之倘或无辞，受者不知何义。万锺[(三)万锺：锺，古量器名。万锺，极言受禄之多。《孟子•告子》：「万锺则辨礼义而受之。」又《孟子•公孙丑下》：「养弟子以万锺。」]虽富，焉能浼于孟轲；九百[(四)九百：宋人讥讽痴呆、精神不足的人为九百。]虽多【九百虽多丛刊本作「九百固多」。】不可辞于孔子。故箪食[(五)箪食：即箪食壸浆。指犒劳军队。《公羊传》昭公二十五年：「高子执箪食，与四脡脯；国子执壸浆。曰：吾寡君闻君在外馂饔未就，敢致糗于从者」。箪，盛饭的竹器。]恶其非道，而壸飡[(六)壸飡：飡，水泡饭，以壸盛之，故称壸飡。又作「壸餐」。《韩非子•外储•左下》：「晋文公出亡，箕郑挈餐而从，迷而失道，与公相失，饥而道泣，寝饥而不敢食。」]可以得贤。伏念某旅不赍粮，师非学稼。菊餐兰糗，半生耻饫于肥甘；矛淅剑炊，十载备尝于危苦。亦羡粟有余之农父，甘为饭不足之广文[(七)广文：唐天宝九年，在国子监增开广文馆，设博士、助教等职，领国子学生中修进士业者。郑虔曾任广文博士，时人视为冷官。唐杜甫《杜工部草堂诗笺•醉时歌赠广文馆学士郑虔》：「诸公衮衮登台省，广文先生官独冷。」]。少慕沂公，何敢谋于温饱；晚同无已，颇能忍于饥寒。岂无贷监河[(八)监河：即监河侯。《庄子•外物》谓庄周家贫，往贷粟于监河侯。后用为借贷之典。宋苏轼《分类东坡诗•莫笑银杯小答乔太傅》：「请君莫笑银杯小，尔来岁早东海窄。会当拂衣归故丘，作书贷粟监河侯。」]之书，终不写鲁公[(九)鲁公：唐书法家颜真卿封鲁郡公，时人称为鲁公。]之帖。谁为心肠之铁石，尚怜气味之金兰。青精[(一０)青精：即青精饭。言道家采南烛枝叶，以其汁浸米蒸饭，色青碧，久服可延寿益颜。唐杜甫《杜工部诗•赠李白》：「岂无青精饭，使我颜色好。」]欲转其好容，白粲[(一一)白粲：即白米。《宋书•何子平传》：「扬州辟为从事史，月俸得白米，辄货市粟麦。人或问曰：『所利无几，何足为烦？』子平曰：『尊老在东，不办常得生，何心独飨白粲。』」]忽惊于愁眼。尽堪负米，动慈母之欢颜；不畏绝粮，见门人之愠色。五斗无折腰之愧，三锺可攘臂而游。虽免炊沙，终惭不穑。吾能报德，敢忘重施之秦输；人或有言，何独不辞于宋馈。恭惟某官：膏梁味义，菽粟饱仁。士待公秧，何止闵忧于苗长；民思我粒，必能燮理而黍丰。爰命廪人，无饥客子。某敢不风歌授粲，雅咏裹粮。豪杰襟期，已见指囷之义；功名志愿，尚能倒廪而言。辞虽有穷，意则难尽。
【说明】至元二十二年(一二八五)乙酉六十岁时作。
谢人惠纸衾启
平生真实，不为布被[(一)布被：即布制的被子，指生活俭朴。《史记•平准书》：「公孙弘以汉相，布被，食不重味，为天下先。」]之欺；雅志孤高，亦有纸衾之惠。寝兴知感，寤寐难忘。切以荃壁[(二)荃壁：荃，香草名。荃壁，即用香草做的墙壁。《楚辞•九歌》湘夫人：「荃壁兮紫檀，播芳椒兮威堂。」]药房[(三)药房：药，即白芷。其根称白芷，叶称药，统称白芷。药房，即用白芷叶盖的房子《楚辞•九歌》湘夫人：「桂栋兮兰橑，辛夷楣兮药房。」]，薄尘寰之帷帐；蓉裳兰佩，笑浊世之绮罗。观骚人之清修，乃志士之法则。独无奇服，如此寝衣。服木质之氛埃，真成玉楮；敷竹床而莹洁，无异瑶台。近而南浦之名儒，远而西川【远而西川丛刊本作「远则西州。」】之耆俊。俭于奉己，铭以示人。某最厌黄紬之矜夸，未见青绫之华暖。雄心英气，尚有寝兽皮之言；义忠肝，不听泣牛衣[(四)泣牛衣：牛衣，为牛御寒之物，如蓑衣之类，以麻或草编成。《汉书•王章传》：「初，章为诸生学长安，独与妻居，章疾病，无被，卧牛衣中，与妻决，涕泣，其妻呵怒之。后章仕宦历位，及为京兆，欲上封事，妻又止之，曰：『人当知足，独不念牛衣中涕泣时耶！』」]之语。得此琼林琪圃【琼林琪圃丛刊本作「琪圃琼林。」】之物，称其玉壸冰壑之怀，何须柳絮以铺毡，恐有梅花之入梦。精神愈爽，思虑无涯【思虑无涯丛刊本「涯」作「邪」。】。物外独青【物外独青丛刊本、道光本、咸丰本、光绪本「青」作「清」。】，疑是卧袁安[(五)袁安：东汉汝南汝阳人。字邵公，为人严谨，州里敬重，微时客洛阳，值大雪，洛阳令按行至安门，门闭，无行迹，令人除雪入户。见安僵卧曰：「大雪人皆卧，不宜于人。」乃举为孝廉。永平间，拜楚郡太守。时楚王英谋反事，株连数千人，死者甚众。安到郡理狱，平反寃案，获释者四百余家。安守正不屈，卒于官。]之雪；室中坐白，宛然宿杜老[(六)杜老：即杜甫，时人以别于杜牧称为老杜。《杜工部草堂诗•归》：「虚白高人静，喧卑浴累牵。」虚白，即虚室生白。室，喻心。心能空虚，则纯白独生。室中坐白，即由虚室生白援引而来。]之云。恭惟某人睡不抛书，寝犹思学。喜留诗客，醒常携枕箪而游；静听锺声，卧不觉衣裳之冷。某共承珍贶，愿广德心。因铁衾而歌千间，倘遂庇寒之志；得布裘而长万丈，必无不暖之民【必无不暖之民「不暖」，丛刊本、康熙本均作「不暖」。】。
【说明】至元二十二年乙酉时年六十岁作。
谢惠醋启
道心苦淡，自知吸酽[(一)吸酽：指饮浓味的酒醋。]之难；德意醇醲，乃有作酸之惠。香浮颊舌，感在衷肝。切以设醴虽微，庸见尊贤之意；馈浆亦末，可观敬老之诚。物虽薄【物虽薄丛刊本作「物有薄」。】而用宏，礼若轻而义重。我闻周典，官有酰人[(二)酰人：官名，周礼天官之属。与醢人共掌五齐七菹。]。掌五齐[(三)五齐：古时指五种等级的酒。《周礼•天官•酒正》：「辨五齐之名，一曰泛齐，二曰醴齐，三曰盎齐，四曰缇齐，五曰沈齐」。五齐都是味薄的酒。]之调和，合七菹[(四)七菹：菹同葅，淹菜。俗称盐菜。《周礼》天官醢人：「『菹』注：『韭、菁、茆、葵、芹、菭、笋，醢酱所和细切为齑，余物若牒为菹。』」]而酝酿。上则登于王所，共者有严；下而赐及宾筵，礼之亦厚。使膳馐而无此，恐滋味之缺然。盐必有梅[(五)盐必有梅：盐梅为调味之品，用以喻整治国政。《书•说命》：「若作和羹，尔唯盐梅。」此为殷高宗命傅说为相之辞。后来诗文中常以盐梅指宰相或职位相当于宰相的人。]，前圣望之良弼【前圣望之良弼「望之」，丛刊本倒文。】；鼻能吸酸【鼻能吸酸「酸」，丛刊本作「醋」，清刊本同。】，后贤以取相才。自非其物之可珍，何有斯人之善喻。伏念某言无可口，事不皱眉。静观世味之噞喁[(六)噞喁：鱼在水面张口呼吸的样子。《文选》晋太冲(思)吴都赋：「溯洄顺流，噞喁沉浮。」]，堪怜聚蚋[(七)聚蚋：蚋，即虫。昆虫，蚊类。聚蚋，指结成成羣的蚊子。]；独爱道真之嚅哜(八)嚅哜(嗫)：即嚅嗫。私语，多言。宋沈辽《云巢编》：德相送荆公三诗，用元韵戏为之诗：「世人所钦慕，有口空嚅嗫。」，又笑酰鸡(九)酰鸡：小虫名，即蠛蠓。《庄子•田子方》：「丘之于道也，其犹酰鸡与！」。渴饥不足以害心，饮馔何求于养体，犹未安于微分，爰有请于淡交。遂烦小炙，专致巨瓮。乃烹雨韮，顿添春菜之光华；以渍冬萍，不厌朝虀之索漠。邻何待乞，客亦可供。尽忘东野(一０)东野：(七五一——八一四)唐诗人孟郊字。唐湖州武康人。少时隐居嵩山，与韩愈结为至交。郊诗现有四百余首，大都倾诉穷愁孤苦，寒酸意味较浓，有《孟东野集》十卷。之酸，或止相如之渴(一一)相如之渴：相如，即司马相如，字长卿，蜀郡成都人。少喜读书，口吃而善着书，兼擅击剑，鼓琴，曾任汉景帝武骑常侍。因景帝不好词赋，曾称病免官，游于梁，及孝王死，归蜀。在临邛因得与寡妇卓文君喜爱，偕奔成都。因家贫无以为业，不得不同返临邛以卖酒为生。后文君父予钱百万，僮仆百人，乃归成都买田宅。曾患有消渴病。。恭惟某官满怀蕴藉【满怀蕴藉丛刊本作「满怀蕴籍」。按：「藉」通「籍」。】，落笔森严。行独刚方，不效微生高(一二)微生高：微生复姓，春秋鲁人。《论语》：「孔子曰：『孰谓微生高直，或乞醢焉，乞诸其邻而与之。』」之直；量兼容忍，真有范鲁公之能。遂令寒窭之庖，颇知曲直之味。某咽津佩德，流歠怀仁。愿子和羹，当雨霖之重任；为吾发覆，窥天地之大全。既以心藏，不须言谢。
【说明】一、文于至元二十二年(一二八五)乙酉时年六十岁作。二、据崔骃案：「枋得晚年甚贫，母死，衣物米酒，多人所资助。集中有《求纸衾》、《谢宋亦山惠米启》、《谢人惠米线》、《谢面》、《谢惠椒酱》、《谢人冬至送凫酒》，《谢人惠纸衾启》、《谢张四居士惠纸衾》、《谢惠楮衾》、《谢刘纯父惠布》、《谢送夏衣》、《谢惠药》等诗文，均无详细年代可考，惟大都在其母丧前后。」
贺蔡芳原【贺蔡方原丛刊本「原」作「源」。】判镇为道士启
恭审洁身污世，寄迹黄冠(一)黄冠：指道士之冠。唐李淳风父播，初仕隋，官高唐尉，后弃官为道士，自号黄冠子。这里是指道士。。满目氛埃，儒术不胜其拘贱；游神清静，道家尚可以逍遥。隐然千古之逸民，或是四明之狂客(二)四明之狂客：《新唐书•贺知章传》：「知章晚节尤诞放，遨游里巷，自号四明狂客。」贺知章，字季真。唐越州永兴(今浙江萧山)人。证圣进士，官至秘书监，后还乡为道士。好饮酒，工书法，与李白友善。四明，浙江宁波府别称，以境内有四明山得名。。切以安期(三)安期：即安期生，先秦时代方士，后世尊为道家仙人。《史记•封禅书》记汉武帝以方士李少君言，遣使入海求蓬莱仙人安期生之属。志大，岂愿学于神仙；庄子才高，何空谈于道德。聊以避齐梁之俗【以避齐梁之俗「齐梁」丛刊本作「秦梁。」】，不忍闻楚汉之争。因思前哲微言，亦羡后天不老。《秋夜》(四)《秋夜》：即《秋夜月》，词牌名，别名《相见欢》。发幽人之叹，欲炼形魂；《凯风》(五)《凯风》：《诗•邶风》的篇名。凯风又名和风。《诗•邶风•凯风》：「凯风自南，吹彼棘心。」后称南风为凯风。取王子之词，必存神气。果知此意，宁有几人？恭惟某官：光风洒落之襟怀，白日清明之志操。濂溪(六)濂溪：宋周敦颐的别号。敦颐家庐山莲花峯下，前有溪合于湓江，取营道所居濂溪以名之，因自名濂溪，学者称为濂溪先生。为北宋的理学大师。而下，考亭(七)考亭：地名，在今福建建阳县西南。南宋理学家朱熹晚年居此，建竹林精舍讲学。宋理宗时诏立书院。亲书「考亭书院」四字匾其门。这里考亭是借指朱熹。而上，徧参诸老之书；西山(八)西山：即蔡元定(一一三五——一一九八)，南宋律、理学家。字季通，建阳(今福建)人。朱熹弟子。韩侂冑设「伪学」之禁，打击理学党徒，元定被贬死舂陵。着有《律吕新书》、《洪范解》、《大衍详说》等。之节，久轩(九)久轩：即宋蔡抏，字仲节，号欠轩。博通经史，邃于理学，绍定进士，累迁诸王教授。疏言权奸不可复用，国本不可不早定。帝善之，官至参知政事。之忠，自得一家之学。未展平治修齐之蕴，肯为清虚恬淡之游。静观世变之推迁，忍见人生之辛苦。皇帝王伯之道，一降如今；衣冠礼乐之区，一变至此【一变至此丛刊本作「大变至此。」】。惟圣贤乃能避世，惟明哲可以保身。不嫌茅屋【茅屋丛刊本作「茅宇」。】之凄凉，转为道观；何必玉隆之严邃，乃寄仙家。上界喜闻蔡真人之词，新宫不让山元卿之笔。庐山泉石，甫期清静【甫期清静丛刊本作「再期修养」。】之留；华岳烟霞，幸有希夷(一０)希夷：即陈搏。字图南，宋真源(今河南鹿邑)人。五代后唐举进士不第，先后隐居武当山、华山，自号扶摇子。宋太宗赐号希夷先生。搏有先天图，数传而为周敦颐之《太极图》。着有《指玄篇》，言导养与还丹之事。之隐。尚恐【尚恐丛刊本作「而恐」。】闻十行之丹诏，终将拥一朵之红云。某窃欲【某窃欲丛刊本「窃」字省。】访松花，共寻瑶草。青牛何往？常瞻紫气于函关；白鹤高飞，或听玉笙于碧落。
【说明】又崔骃按：「枋得集中多与道、佛、医、卜、相、画、人物往返文字，疑皆是晚年所结交者，如《贺蔡芳原判镇为道士启》、《与天师张简斋书》、《与道士桂武仲书》、《圆峯道院祠堂记》、《贺玄天上帝生辰表》、《化道衣疏》、《许旌阳飞升日贺表》、《和道士陈天隐诗三首》、《贺道士阮太虚诗》、《赠秋山道人诗》等，以及《观音经序》、《景福真君生辰疏》、《祀城隍疏》、《暨公圣者疏》、《东山白莲堂修造疏》、《东岳庙装塑天堂地狱阎罗疏》、《白莲社经堂疏》、《凤林新建莲堂疏》、《福善生辰疏》、《重建观音寺疏》、《永福堂塑佛像疏》、《虎溪莲社道堂修诸天阁疏》、《吾友张四居士为僧敢献善颂》等。《赠古梅学医》、《赠宋相士》、《赠尽眉吴雪坞》、《赠儒医陈西岩》、《赠卜者魏易斋》、《赠相士吴楚峯》、《赠
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:29:50-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>