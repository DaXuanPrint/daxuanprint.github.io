<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●敘,●自序,●媚幽阁文娱·赋（附歌行篇）,●媚幽阁文娱·文,●媚幽阁文娱·书,●媚幽阁文娱·序（附跋）,●媚幽阁文娱·制辞（附奏疏议策）,●媚幽阁文娱·传,●媚幽阁文娱·记,●媚幽阁文娱·杂文（附赞说颂评募疏语）,●跋,附录,媚幽阁文娱全文在线阅读,媚幽阁文娱全文在线下载,大玄古籍书库">
<meta name="description" content="明文总集。明郑元勋(字超宗)编。共18卷。今存有明崇祯间刻本。集前有陈继儒、唐显悦序以及崇祯三年(1630)自序。清乾隆间将其列入《禁书总目》中，传本极稀。民国间《中国文学珍本丛书》第一集辑印了此集，使其得以较为广泛地流传。这是一部极有价值的晚明小品集。_媚幽阁文娱_全文在线阅读_媚幽阁文娱_全文在线下载_大玄古籍书库">
<title>媚幽阁文娱_郑元勋_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">媚幽阁文娱</span> <br/>
          作者： <span class="inputVal" id="bkauthor">郑元勋</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]160102</span> <br/>
          说明： <span class="inputVal" id="bkdec">明文总集。明郑元勋(字超宗)编。共18卷。今存有明崇祯间刻本。集前有陈继儒、唐显悦序以及崇祯三年(1630)自序。清乾隆间将其列入《禁书总目》中，传本极稀。民国间《中国文学珍本丛书》第一集辑印了此集，使其得以较为广泛地流传。这是一部极有价值的晚明小品集。</span> <br/>
          封面： <span class="inputVal" id="bkimg">Z_18590.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]媚幽阁文娱
[book_author]郑元勋
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,文集,完结
[book_length]160102
[book_dec]明文总集。明郑元勋(字超宗)编。共18卷。今存有明崇祯间刻本。集前有陈继儒、唐显悦序以及崇祯三年(1630)自序。清乾隆间将其列入《禁书总目》中，传本极稀。民国间《中国文学珍本丛书》第一集辑印了此集，使其得以较为广泛地流传。这是一部极有价值的晚明小品集。
[book_img]Z_18590.jpg


[book_title]●敘
文娛敘
往丁卯前璫網告密余謂董思翁云吾與公此時不願為文昌但願為天聾地啞庶幾免于今之世矣鄭超宗聞而笑曰閉門謝客但以文自娛庸何傷近年緣讀禮之暇搜討時賢雜作小品而題評之皆芽甲一新精彩八面有法外法味外味韻外韻麗典新聲絡繹奔會似亦隆萬以來氣候秀擢之一會也往弇州公代興雷轟霆鞫後生輩重趼而從者幾類西崑之宗李義山江右之宗黃魯直楚之袁氏思出而變之欲以漢幟易趙幟而人不盡服也然新陳相變作者或孤出或四起神鷹掣鞴而擘九霄天馬脫轡而馳萬里即使弇州公見之亦將感得氣之先發起予之歎白樂天有云天下無正聲悅耳即為娛豈是之謂耶超宗曰吾儕草土豈敢洋洋浮浮批判先覺但古豪雋必有寄如皇甫淫杜預癖柱下之五千言毘耶之四十九年法即至人累世宿刼不能斷文字緣而况吾輩乎嘗反覆諸賢文一讀之蠲愁再讀之釋涕三讀之不覺呻吟疾痛之去體也其庶幾大祥之援琴乎哉余曰寧唯是開元中將軍裴旻居喪詣吳道子請畵鬼神於東都天宮壁以資冥福答曰將軍試為我纏結舞劍一曲庶因猛厲以通幽冥旻唯唯脫去縗服裝朿走馬左旋右轉揮劍入雲高數十丈若電光下射旻引手執鞘承之劍透室而入觀者數千人無不驚慄道子於是援毫圖壁颯然風起為天下之壯觀鄭超宗磊落俠丈夫文章高邁名流見之皆辟易出其精鑒選為文娛斯亦吳道子東都之畵壁耳若康樂娛于凊讌玄暉娛於澄江未足比于文娛之壯觀也
眉道人陳繼儒書于硯廬中

[book_title]●自序
文娛自序
讀書不求解猶訾食不肥體也不如勿讀即觧以求得巳不勝不解之苦何如不假鑽味羙好盈眸聽樂聞香矇人亦知稱善斯為快事予少時好妙賞文惟此專嗜進以沉愽大章心非不敬如對端方之士峩冠鐵面愛不敵畏矣丁卯秋失怙以來形神放廢并是文囷瓊粒亦稊稗棄之不惜抱影銜思忽忽不知所属偶于數見不鮮之外采新獲秘令我初覽陶縱竟讀笑啼不啻飲神漿聆天樂于渴且倦之時也絓結頓解回視曩辰所嘗又復聽而欲臥夫人情喜新厭故喜慧厭拙率為其常而新與慧之中何必非至道所寓晏子東方生以諧戲行其譎諫誰謂其功在碎首剖心之下攵以適情未有情不至而文至者俠客忠臣騷人逸士皆能快其臆而顯攄之故能談歡笑并語怨泣偕彼有隱約含之不易見者進則為聖為佛退則一頑鈍者之不及情而巳吾以為文不足供人愛玩則六經之外俱可燒六經者桑麻菽粟之可衣可食也文者奇葩攵翼之怡人耳目悅人性情也若使不期羙好則天地產衣食生民之物足矣彼怡悅人者則何益而□育之以為人不淂衣食不生不得怡悅則生亦稿故兩者衡立而不偏絀然六經不可加而諸文可加猶花鳥非必日用不離而但取怡悅不無今昔開落之異若以代開代落之物必勿許薦新而去陳則亦幽滯者之大惑巳爰擿其尤彙為茲集密爾怡悅初不以持贈人但念昔人放浪之際每著文章自娛余愧不能著聊借是以收其放廢則亦宜以娛名戊辰冬過雲間私視眉公先生若有甚獲其心者愛而欲傳援牘為序曰人之娛此當有什伯于子之自娛者神漿天樂而子是私之毋乃不祥乎余弟然其言乃次第訂梓閱二歲庚午初夏工始竣
廣陵鄭元勳記於靈谷萬松下

[book_title]●媚幽閣文娛·賦（附歌行篇）
甲申蒲月裝訂
明　鄭元勳超宗選
陳繼儒眉公定
鄭元化贊可訂
燈花賦（鍾惺）
平夷賦（黃道周）
狀元紅賦（荔中名品　蔣德璟）
山居賦（徐世溥）
君山方竹杖賦（徐世溥）
春山曉烟賦（何偉然）
柳賦（徐世溥）
別淚賦（張明弼）
情賦（徐世溥）
慘賦（沈承）
小嫣賦（張明弼）
憎畜犬賦（徐世溥）
鄴中歌（鍾惺）
荔支行（俞彥）
于通譜中見俞容自少卿荔支行走筆戲作五十四韻柬之并呈同好（宋珏）
峩眉行（并跋　陳繼儒）
燈市篇（倪啟祚）
○燈花賦
鍾惺
與茂之夜坐累夕燈盛華異而賦之刻花燼為限時庚戌九月廿日
夫何連卷離奇之絳萼兮、乃從寒焰而擢跗、惟青蓮之寄生於火中兮、故錫以嘉名曰夜舒託銀釭以為盎兮、瀉蘭膏而作渠、榦寸藁之柔心兮、儼碧筒之挺夫紅英、於是初苞蕾以熒熒、稍吐瓣之簇簇巨輪囷以象華苹細紛累其若金粟微暈匪風而蕩曳。輕光如雨而新浴。雖蘂珠之流曜兮。或結繁而翳乎太清。乃忍微靄以養照兮。抱晨星其猶未明。戒佳人之誤挑兮。愳警條而落英。背櫺隙之商颼兮。慮乍定而忽驚。俄睨甦而哉生兮。終然華火?^火?^以敷榮。愚彼寒蛾之貪明而搴芳兮。斆遊蜂之營營乃有餘映殘氛匪青匪綠中邊縈帶上下委屬乍蔽乍虧。若離若續。疑裔雲之承夫桂輪兮。類朝霞之濯夫若木。散幽蘤而結孤秀兮。宛翠眊與金支。綴春光於火樹兮。豈若獨莖之秋持。然青藜於杖頭兮、焉見夫夕秀之垂垂、粲解語以獻笑兮、怪夫燭胡悲而淚滋、重曰、微輝吐欲、臺以樓兮寸宵榮謝春而秋兮油花可卜、告我繇兮、曰有遠期、晤言遒兮、
嫋嫋濯濯鮮秀欲滴
○平夷賦
黃道周
洌風舉而螟螣枯。黃星曙而鋒距息聖人有道、藪清波伏、以理揆之、不其然乎、方顯皇之初載、天下多賴、命鉞三出、薄震四屆、蠻夷稽首、齧膝罔外、迨於末年、澤廣膏深、柯稠灌密、屬甲齘於緹魚。蕭斧依於爨室。天下熙熙雕衣鏤食匪茹之民、日步作之而忘帝德、東西蠢爾■〈輕上足下〉趯見戒、雖壤腐而就陁、亦忘戰之害也、觀夫董虺既殪、果兕再發、科勺之檻巳送仰逞之魂重奪酌醴而注腥唇火?苪蕭而薰辨髮於斯時也、先丁三日、顯皇方升、蓋甫在旒冕之齡也、維貽謀之夙張、故赫怒而可繼、肆於我皇、懲毖用興、殷憂乃啟、思武丁之濬發、感干羊之未替、洒埽戒剔、克詰揚厲騶虞張目而威猰??寙。鵷雛動翮以鼓鷹鷙。招搖所歸、靁竦電掣、跛者為之驟奮。眇者為之擘眎。東試而徐賊殲。西試而水藺殪。蟲落之首。聯於蠙珠。防風之脛。結於象齒。髓腦余吾之勢。炙口成炊。盾鼻崖顏之文。逢足而是。天子曰嗚呼、此其小小者、烏足以媲我顯祖東討之事乎、昔我皇祖、沈幾睿照、武無臣而不勝文無微而得貌仁涵日斧之威義滿月弧之彀冏寺之駟。糞其黃金。束帶之儒。縈其白豹。動則袵席行師。居則旨酒長道。是以雲無礮車。風稀篳篥。圖列九五。星陳四七。不勞組纓。而海西送逆。大咤則阿台糜尸。小叱則兀堂喪魄。既又十年、英風益上嶽頓五指海平一掌甫鼓而清靈州。再鼓而匡平壤。接轂而龍囤土崩。還棹則日由?屈稽顙。陳稱不缺於倉。水流不絕其鏹。於都赫哉、維二祖之威靈、故假溢而遐暢、疇師武之不力、乃東顧而多讓、於斯時也、皤灌充庭、廸爽溢署、人筮寶龜、家籌匕箸、醫巫閭之殺氣將蘇、佟哈赤之崛強何慮、大司馬若念虎螭不懋、熊羆逸制、則或告以簡士致日、立表譙誓、三千之試方叔。二廣之掖楚子。越踐臨期而三汰其卒。魯起焚和而再致其死。大司農若念轉輸不繼泉貨纔竭。則或告以營屯因地。微草就水。公劉以三單徹田。元老以??甾畬采芑。棗杜之謀臧霸世。充國之言熟人耳。黃扉之內。若念鼎不易舉。材不再借。既禮樂而未遑。何樽俎之多暇。則或告以南仲之城朔方。吉甫之歸自鎬。周旦踰嶄石之山。召?界盧龍之道。異弩之驅羣羊。雄風而噓塵埽。我皇上憑軾而聽之、以為洵如是、吾可謝拊髀之憂、受求寧之報也、於是玄冬十月、草枯霜結、木弧折於嚴飄。馬酪漬於積雪。袴畫龜文。帳飛綿蕞。山白義厲之魂。海青胡兒之血。蠢爾東夷、將歛樺皮。灼羊骨。携鷄兀。反菟■〈骨出〉。延頸靡耳。糜聚於巢穴之下。蓋亦恫於我武。將暫徙而避野。七萃之士。目射意跨。坐舞不禁。呼勇欲賈。以為是螉蠮之林。可投炬而赭也。然且天子愀然思肅慎之誰庭、諮有苗之昌格、既同德以均施。何豚魚之異責。爾詩書所陳。固得無長者而稱之乎於是元宰獻臣。格人碩輔。咸誦江漢。綴常武詠雨雪之風。按六月之譜。合進而敶曰、夫古之繩武躋聖。揚休有光者。豈必棘信宿之烈哉。蚩尤鬼方之師。亦或三四年矣。所貴於治天下者。明刑而刑不干。明賞而賞不僣。禁削炎帝之桐。誡佩秦昭之劍。釀區中以流和。總八荒而恫念。非獨遺禽之失。不誡於前亦龍蛇之奮。時圖其漸也。昔者俈堯養辜。而貽帝舜。父命絀澤。以試胤征。漢文大畜而貽景武。景武勱力以燕元成雖惠敏之殊致。各因時而同經。豈謂前積者。功收於善藏。嗣振者。德分於後競乎。故夫聞竽而思聚者鳩民之厲也鑿門而蹈凶者從戎之督也反身而修文者主相之服也鳩民而聚。聚不疑故有兩造之縣
【 古奧如管子自解】 入金矢十家之戶賦鼓粟從戎而凶。凶不愕故有顛頡之項借以威曼子之頭報以福主相而修文。文不肭故有霸主蹙頞於勝人士燮捧心於伐國信三事之分趨。良何苦於越畔。苟憂之未除。又何果於殄慍。今方皇靈旁敷、天??眷無艾、師錫駢蕃、多士克配、宵衣之哀鴻鴈葆旅之蠲狙獪。老成焦思、弼謨於內、樞輔枯髯、襄略於外、丙魏合謀於丹宮、楊僕潑剌於下瀨、辛趙分奏於金城韓李明微於遠塞。况又挹婁山頹。■〈髟上瓦下〉頭星渺貂噉屍而垂盡金易粒而絕少老憨之才既竭。歹粆之部欲撓。扇蘋未以鼓斷絲。發號猿而臨驚鳥。故陳傅之鋒。可以不刜。而月支之頭。可以坐驟也。天子維曰、都哉、允塞克壯、其是之謂乎、吾今乃知七旬三年之異効而同質也、於是玄昊感禋。神物洊錫。白狼去而銜鉤。玄菟來而貢職。廟卻渥洼之歌。夷翻海宴之譯。蓋不踰年而西賊殪。東奴服。戶咸自在。城皆安樂。遏劉之頌興。太平之舞作。重為歌曰天甲昭旋。明堂開兮。羲馭殷中。燐何來兮。巨骨長顱。揚以灰兮。尺咫之砮。焉足材兮。後夫逢凶。天所摧兮梟美無音不可懷兮虎虎?允扔執。殲渠魁兮。爾亦吾民。無所猜兮宇宙翟清。纖絕埃兮皇帝功高。尚懋哉兮。
沉博絕麗之文子雲殆指是歟○斬溫禹以釁鼓血尸逐以染鍔文實有此壯氣
○狀元紅賦（荔中名品）
蔣德璟
若夫金椶栗玉。鼈卵龍牙。麝囊椰鍾。黑葉綠紗。蚶殼朱柹。星毬鷄肝。霞墩松蕾。金線冰團。牛心鵲卵。淨瓶蜜丸。夫固亞僕乎瀘粵。然猶閩囿之下舟也。往者忠惠之書。讉于方氏。橋二百而為讖。竟淪掩於鐸里。維鐸及奕。誕降嘉蕤。延壽是孳。祥井是氿。移紫度緋。法藍心恥。流觀夫伏熸秋回。百荔垂瀸。黛葆扈雲。彤實射暹。夜星晝燭。圓蓋方陣。譬若火峰。其木不燼又若琅玕萬斛鳳丸離離芸風氣聞千步又若洛媛含辭未吐寒泉三尺渫浴天芳又若合德初出蘭湯廣上圓下皓肪中沒又若宜主柔溫無骨霧綃半劈醴津斯皬龍漿斯落又若吉雲露珠一勺昶膜醲英又若水晶槱核焦封又若丁香應啜灰滅又若甜雪留芬射越弛服墜裾又若茵墀流汁入渠故其冬青春榮之性。絳檽玉膚之狀。駁■〈奭斗〉辯豔之粧。蠲渴補髓之湩。亮羣族之所伏。嗟難得之覼况。是以釵頭盛鬋。雙髻奉襡。王娘鄣袂。將軍■〈扌雝〉鐲。服其實者。挹膏漱瓤。為荔羨偓。昔扶荔之宮。積草之池。金明搖風。十不一易。若乃雒陽置於嶺南。長安賮於巴蜀。法部初哇。明駝暗■〈肅羽〉。撫酸苞而虛憐。悵珠靨之巳禿。悝嬌環之解笑。固以瑊玏為結琭。忠惠之書。■〈扌雹〉二產汰。閩江之■〈民皮〉。馤未若茲。種羃歷乎三十二之外。重曰、震氣五滋。狎獵的纚。生代巧兮。荅遝蚌胎。誰其冠者。繄延壽兮。元鼎風堠。宣和航瓦。珍非質兮。皇罕連賓。願登上林。比禹橘兮。
奇珍異卉誰能一一名之要不能不欽其寶
○山居賦
徐世溥
出目西門、言涉江滸、背遠城郭、依于山阻、負巖為楹、因麓開宇、山中有人、來叩余戶、公子胡為、山居良苦、春畏出蛟、冬畏伏虎、虎谷蹲以生風蛟天飛而挾雨是以居人春戒于雷陰、行者夜號以求伍、爾乃凄飈恒秋寒日不午峻隱霄而難旭。幽含嵐而易暮。見殪雲以生悲。復狂風之常怒。廻阿激峭。崩松飛梠。悄愴寂歷。怳惚驚憮。魈含睇以媚人。猨擲果而相侮。斑蛟蠆毒。玄蟻蠅巨。宵眠輾轉。閑居錯迕。且今守令失政氓不安堵稻稼鮮收。盜賊時舉。嗟短垣之易超。諒非薄墉之可禦。公子何不歛跡深閨。安神邃宇。春盻陽景。冬避嚴苦秋
【 亦未為俗】 衣納清夏簟卻暑或意至而遊嬉。維傷時而慕古。對酒當歌。停觴看舞。友朋相存。從容燕語。承色笑之康怡。倚縞紈而延佇。孰與夫離遠親賓。貍貛為侶哉。答曰嘻山中人、未之知也。厭枯槁者。夸朝市為榮華。好寂寞者。嘉山林之翛逸。居陋逐紛。苦喧慕寂。性各有安。趣各有適。子之所言。匪余之所則也。今夫倚崖為壁、鑿岫為宮、陵薄相帶、丘麓相縈、前則紆阡廣陌。皆則嶺複岡重啟南戶而眺遠碧俯北窓而瞰懸紅朱霞界天。峯初酡而繼赤。斜暉半視。壑含黃而曈曨。奇石碕礒。怒峙相向雪膚鐵色是不一狀。或獸而蹲。或人以望。欲墜復倚。傾撐橫嶂。背登高岡。羣峯嵯峨。川原在目。高下交過古道曲直新阪陂陁其雲生也、荏苒巃嵸。蒙茸婆娑。攭攭相逐。若期于阿。橫巘無缺。出谷有波奔紫崖而黑掩映綠樹而白多爾乃彌天垂雨。通畦溢澗。飄颻翕忽。不知所散。其風生也輕盈縹緲。清和寒凉。搖青蕩綠。振柯鳴篁。出自幽谷來集衣裳爾廼季秋玄冬。凜冽勃蓬。廻薄衝激。浩呼洶湧。若長江之澎湃。林壑為之震動。逮其狂闌怒緩。樹定草靡。千山倏靜。不知所止。木則叢灌茂林。蔚然四植。柯葉交加。枝幹相直。橘柚千章。杉松百尺蒼皮兕形碧鱗虬色甘受霜而秋黃。苦凌寒而冬碧。或懸垂于傾岩。亦橫生于絕壁繡天餘影透日有隙靈卉奇藥。雜產其中。女羅薜荔。繚繞其側薈蔚芬芳。難以殫記。卉木藥芝。不可備識。鳴禽不一。睍睆參差。飛翔林中。往來投擲。赤白異彩。組綬備色。長尾宜照。文羽如織。高冠長距。好音連翼。飛不避人。呼而就食。鳩獨鳴而知雨。烏羣栖而知夕。夋?兔兔得霜以桀驕。麏麚避雪而遂馴騰武者逞氣藏跡者養文往來狉狉。相從踆踆。見猨猱之攫木。思有巢之遺民。嗟玄風之既邈。孰反朴而含淳。其為俗也禮簡。人情樸而閒閒。戶不盈五。室不連三。素布裹首。居者不冠。散
【 謀閒任】 處谿谷
【 山癖真得策也】 。佃于壁間。旬日浹辰。無人往還。有客至止。駭而出觀當慈母之操箠稚子則走乎山巔遠村舉火而烟纓阜雞栖于■〈土桀〉。而牛歸阡。獸不網罟。鳥無驚喧。維斯人之易與。將逍遙兮永年。且其連山隱伏、平疇相翼、塍埒縱橫、水木明瑟、面畦枕砠、流泉在北、下有澗水、上有磐石、喬木來風、夏可偃息、流觴從杯、浮?沉李、濯纓濯足、惟吾所適、晝遊遨以眺望、夜歸休乎巖室、孰與紛紛歸市之人、擾擾趨關之客哉、然則公子何不擇勝區。開名園。道枉渚。引清漣。植嘉卉。育飛翰。招走屬。致潚潛。搆臺榭。啟亭軒披啚史繹靈篇。閨房窈窕。遠近芊綿。與良朋達士論說乎其中。暇則盤桓乎其間。縱觀乎其前。斯亦人間之至樂。足以自怡其天者也。曰未也。苑囿之觀沼池之樂。豢鵠鵾養魴鱮環以長堤、灌以清渠、種以楊棣、植以芙蕖、對客鼓琴。呼童吹竽酌芳醴。歌歈趨。携手而遊。接袂連??居。皆富貴之侈淫。匪達者之歡娛。若乃峭峯萬尋。去天四五。搆室其下離羣絕侶。日暮登高。以望大荒見千里之楚楚哀壑憭兮威遲。岡阜莾兮廻互平沙曛兮蒼黃。曲陵繆兮紆組耽峯崿之綺望感蘭菊之蕪終古蒹葭蒼而思秦木葉落而傷楚或悲起乎秋天。或思同乎春女。感興懷于丘陵。仍遣情乎島嶼。嘉危峯與明壑。將飄飄兮輕舉。苟余情其信樂。又何戀乎金閨之與玉宇高山兮峨峨曾崖垂兮青莎樹木兮蓊蔚清風兮振柯狖啾啾兮夜鳴禽翔飛兮暮過陟崔嵬兮四望青山纍兮若螺幽人兮空谷羗獨處兮浩歌目極千里兮曠莾思美人兮傷如之何
情深于騷材兼乎選遂為絕唱○古豔極矣卻無一字堆疊所以過乎六朝也
○君山方竹杖賦
徐世溥
仙人方瞳遐處雲中、來遊下土、策杖如龍、有跪而獻者曰、臣有異竹、可以為杖骨法寔奇應君之相仙人乃受而植之于洞庭之極浦、君山之孤嶼、窅眇蓊欝、此焉是居、客有自楚來者、爰將之以示余爾乃披渭啚于漢志、歌淇澳于衛風、訪篠簜于震澤、徵篔簹于洋中、會稽則幹傅白羽之飾、嶰谷則律中黃鍾之宮、蓋竹之為德也武備甲鏃文含毫毛巨容舟父?缶細度笙簫至廼嬰兒駕之以遊嬉、父老曳之以逍遙是偕適野未宜入朝則有寄匡廬之石虎。號羅浮之鍾龍。曲根產粵。勁節來卭。比靈壽以扶老。代白鳩而相從。若夫雲夢箘簬之資。巫峽箜篌之器。山阿悽幽篁之曲。九嶷挺兩岐之瑞。蛻蘀無殊。圓柯靡二。信楚國之多材也。未若斯之洵美且異。乃為頌曰、弗如圭兮、弗如璧、象坤儀兮、應地德、規兮規兮、羗弗為兮、觚兮觚兮、君子扶兮、山有竹兮、竹圓□、□獨有兮東西南北、永終古兮為司直、客乃倚而歌曰、洞庭春兮湘水秋帝子泣兮雲悠
【 □些之遺】 悠怨江濱兮班班歸來君山兮聊淹留又歌曰洞庭風兮君山雨夜寂歷兮似太古願為龍兮逝葛陂懼多讒兮逢君怒重曰、洞庭旦兮君山晚烟冥冥兮波澹澹遊子來兮勿余眄。斮為杖兮諒誰怨。無貽余甘露兮悲大宛。有遷客聞而歎曰圓竹竹畝蔚為茂林方竹一株尚尋斧斤不遇知巳漆而為圓竹猶如此人何以堪
感慨係之我心孔悲
○春山曉烟賦
何偉然
春山冶媚、敷蕤吐鮮、廼酲曙色、溟蒙罩烟、隱曉籹而蘊黛、籠翠微而連婘、維烟雲之逸性、原與山而為便、乍媚鬟之亂風、復仙繭之抽月、乍文縠之霧捲、復氷綃之市揭、忽忽悠悠、非粘非曳、若山靈春睡未覺而素幃尚垂野鶴夜唳而羽衣猶刷草木無香入薰。野燎不焚爓發。寒江之水面飛至、神丘之火穴分來、迷花抱石、春豔朝頹、屯巒冐岫、嶮巇欲埋、類愁人之眉鎖、顏鬱結而不開、山圖巖畫、李夫人簾內朦朧幻魄遊魂楚襄王夢中彷彿何綿茫盤礴之難狀。而廻散縈積之無恒也。豈中有異人焉如介子者。天啟其逸。欲燻之而出谷。有異珍焉。如和璞者。天愛其寶。故暗之而霾采。有清■〈月翟〉之骨焉。翳被之而留其瘦影。有幽潛之姿焉。沈冥之而養其龍德不則憐山屐之方縣未許青鞵踏破侈春工之淫佚不嫌粉翠太盈問蜿蟺之奚從。莫披根而躡影。嘆譎起而橫出。予適悲夫人情。既見世態之如曉煙。誠藏山之惟恐不深。
金粉迷人
○柳賦
徐世溥
溪頭柳發、江上春歸、有美一人、傷心緒絲、閑行烟暮、折而賦之、竊聞園中鬱鬱、漢南依依章臺綠早。薊北青遲。白門則啼烏爭宿。灞陵則班馬常嘶。勞勞亭畔。若耶水西。所以笛聲恨別。瑟調傷離。至如託根墀側。移植殿頭。翠袍夾乎馳道。青瑣垂乎邗溝。深宮長樂。別舘忘憂。吳娃恒歎。梁王每遊。發枚乘之麗藻。憶張緒之風流。斯則柳之榮遇也。爾廼淵明荒宅。叔夜山庭先生表姓中散匿名暗度杖履之跡。遙聞鍜瑟之聲。斯則柳之高隱也。及夫軍屯細柳。衛宿長楊。旌斿十萬。羽獵輝光。但識亞父。詎問劉郎叛兒以白花遁禍季跖以柳下稱強斯則柳之武俠也。若乃深藏朱戶。淺映清池。垂露光濕。挂月星稀。暮春脩稧。枝滿門楣。蟬抱柱而不脫。魚驚緡之不移樓上之素手遙出當壚之秀肩近齊弱舞楚國之腰彎畵秦官之眉隨風暫舉。向人復低。遂使情鍾美人。心悲蕩子。夢繞大堤。魂搖江沚。嫋暮烟兮千條。漾春光于萬里。不比拙于松栢。詎爭妍乎桃李哉。
濯濯娟娟恁地明媚
○別淚賦
張明弼
白雲在天。黃花滿枝。與子一別。相見何時。况燕婉兮情纏。乍荊吳兮路隔天一碧而愁長野四青而怨積風遷嶺而殊音雲換川而同色。川多去棹、嶺有還鑣、別衫齊挽離目雙挑零花戀葉。斷梗懷條。攀鮮頹兮。潤落。傷綠霣兮朱銷。摻子之衿。搯子之心予何為兮煩忡。君奚事兮沉吟。水深深兮可涉。山高高兮可越。袂一判兮萬里。盻暫回兮千日。哀緣心兮忽來。淚向君兮難絕。乃其雙眉全下。半臉微迎。鬟低黛接。面轉紅生黛隨恨滴紅入啼明珠光流而粉破。玉豔發而筋橫。爾復弱腕難加。苦言欲語似蝶影之縈絲恍鶯聲之襍雨指渺渺之雲天。顧茫茫之煙樹予從何去君向何廻雲天誰辨。煙樹空猜。願征筵兮合怨。畏岐路兮分哀。引目幾傳。含聲一咽。睩死青停。唇融朱結。燭溜未枯。線痕如接。拭絳綃而化殷。落素盤而成血。著闌竹而文生。捻盆枝而瘢出。影入境而雙啼。露將花而竝泣。既而凄雨初微。慘雲猶漬。悴色交頤。媚光染臂。倦臉滅紅。慚眉罷翠。念有遷延。日無餘晷殘陽一樹斷煙半山咽聲何處山深月寒蛩割憯而響微。雁分悲而音墜木念美而黃痴草憐人而碧瘁盻素月兮長暉。鬱青霞兮奇意欲寄愁兮天高將埋憂兮地圮悲乎哉、卿懷落我心卿淚沾吾手、宛泣玉兮留膺、惜怨香兮辭袖、知子有念、何人蔑懷、高丘非夢、勾金有臺、儻丹心之不變、睇青鳥之頻來、
江文通曰別方不定別理千名有別必怨有怨必盈可謂情至極矣而猶云雖淵雲之墨妙嚴樂之筆精未能摹寫若此篇可謂暢所難言無復餘緒豈生花之筆遙相授耶抑文通再世補其缺畧耶
○情賦
徐世溥
情賦者、溥所為也、昔衡作定情賦、邕作靜情、潛作閑情、咸假美號、抒厥欝陶、名則閑定、寔多情矣、僕質陋而善懷、意有所極、不欲自諱、乃假女詞抒我士心、豈敢希美聊用遣志云爾
爰有良士、築居丘園、簷不妨帽、墻伊及肩、旁引還渚面帶清川、春日載陽、伏乎曲欄、條風始至、吟鳥參差、長堤短柳、古木新籬、波蕩文縠、烟網游絲、嘉魴躍乎中沚、翡翠嬉乎水媚、見柔條之始綠、感春氣以相思、若夫弱顏惠質、垂髮接眉、輕盈小袖、美靜深閨沐餘櫛初蘭夜花時私心洸瀁、忽如有思、色溫辭减、匪悅匪悲、未成佳人、尚稱孺子、忽持鏡以心傷、乍粧成而自喜、情想迷離、不知所以似天誘其美懷。咸氣感于荃芷。至若容華盛茂性資沈詳豔光四照、移步生香、吐辭婉約、玅解文章鎖脩眉于金閫束細腰于曲房闌于十二學巫山之峯行舘三五應明月之望乃遠離公子、希見君王、閒室聞鸛、空帷宿凰丁緩之??爐不爇趙女之瑟誰張闇鬱苔色、凄其蕙芳點黝墨而歎髮泣瓊研以愬腸紈扇虛掩、彤管自凉、乃有東門幽遠、溱洧清瀏、和風駘蕩、駕言出遊、秦氏好女、自名羅敷、盧家少婦、共說莫愁遵汀旁兮搴杜若步陌上兮採桑柔紛如邂逅、私皆有求、女多竊眄、士無正眸、欲言未敢將行且留冀摻祛以適願懼感悅而含羞貌懷慚其若酡、譬泛流而無舟、亦有溪名柳葉巷字桃花徑廻深里。路入狹斜。隨母澼絖。從嫗浣紗。長袖善舞。清歌共誇。獨引意于箜篌。間度曲以琵琶髢尾號燕鬒鬢疑鴉幾來茂陵之聘。屢枉河陽之車。頻滅燭而不應。終對燈以自嗟。意寡所願。心兮非他。想公子于雲中。慕名人于天涯。又若秦宮帝子。貴主嬌嬈。不效挾瑟。雅好吹簫。御風翱翔。乘雲逍遙。遠覽八極。輕舉重霄。忽反顧兮咸陽。渭水生兮春艸。亦復心懷儔侶。情悲寂寥。難割情于夫君。終驂鳳以偕飄。感時顧物。惜影矜容比目共波連理同風安得所思。相依西東。願與子為一身兮、慰中心之忡忡、嗟目短于自見兮、慨離境而不逢、懼宵夢之善遊兮、魂飄飄而難從、何芳草之善綠。怨新英之蚤紅。波東流而無語。雲南征以滅踪。願訴意于蒼天兮。庶皎月之鑒余衷。惟女子之善懷兮。諒吉士之有同。
巨源翩翩孟年即能憶亡書三篋聞其為賦走筆萬言轆轤而出腕不及停視彼鍊京十年研都一紀實大過之顧猶切摽梅之感吾不能不為衡才者羞
○慘賦
沈承
青青子衿、秋風失利、敝裘裹怨、枯毫湧涕、情景至斯、乾坤欲碎顧厄惟一局慘有萬種閉目抽詞酸流骨孔若夫吾伊鴉士、編研鉅儒、寒影弔兮一燈火、雄才鞭兮萬卷書、文齊山斗兮驕韓愈、策貫天人兮擬仲舒、詎期懷珍犯刖、操瑟招疑、慚謝主人、泣歸故廬、乃若夙負穎鋒、早蜚英價唾賈誼於脣簷瞠子奇於睫下指白璧兮在立談、誇青雲兮如取芥、一朝沮喪、顏色都夜奚囊不前兮鼻嘶詩草徒存兮背挂至如錦障俠流。錢山豪雋視名如珍視珍如糞白馬贈君。黃金揮盡。赤手而旋。蝸?虫?黽?雙遁。御歌舞以豈懽。貢侒臾而不問。或乃室家累大。歲月困長。壯心銷腐。顛毛點霜家在棘圍三月不知何處他鄉從此一黜。鐘鳴漏央。稚子之笑迎足懊。老妻之慰語尤傷。亦有史雲之甑塵。長卿之壁立。家倚捷而舉火。身覬售而歸國。時折途窮。剪肝伐魄。詈星宮其柰何。焚殘編而無益。長天杳杳兮誰措軀。江水茫茫兮欲投骨。衫何味兮粘肩。冠奚仇兮戀額。籬前草兮秋凋。竈下蟲兮宵泣。祖餞之報曷伸。挺脯之謀孔急。儻有白髮望兒。紅顏望夫。堂滿悲啼。戶滿追呼。季子見嘲於兄嫂、買臣請絕於妻孥、風雨三更。淚落糢糊。又或屈日皜。冤霜烈。庭中人。袖中鐵。英雄有恨。三年不雪。裂舊氈而矢志。囓痛指而灑血。夫何誤項羽於江東。哭祖生於擊檝在旁之孽鬼笑人、半夜之夢魂貼月、遂使眾人疑敝帚之必不靈。狂夫侮措大之終非傑。對濁酒而悲來。將狂吟而聲噎。寐刺促而恒驚。坐徬徨而忽熱。天下事不敢復談。丈夫眉??戚為百結。及夫雲泥頃判。凉暄互戰。西家之輕騎闐風。東舍之巍標爍電。紫虹奪燄。富貴者賢。白日沉光。幽奇者賤。親朋從此脣肥。僮僕因而掩面。五行勞碌。賺盡田園。八股蕭條不如胥椽令人怒逐霞飛。悶連饑嚥。又如惄懣膺潰。陰陽氣沮。憶功名而內焦。臥貧病而不起。此時但聞淬颷剉枝。殘烏流語。無不塊壘皆劇。筋痕如雨。湯藥孤擁。骨肉心死况復雨雪霏兮臘色催、歲當
【 慘甚】 較兮聲如雷、註不註兮門薄、熟不熟兮臥碑、啾啾傳命黌宮開。可憐心膽墮茂才。昔儗春官兮速上今祝督學兮緩來嗟乎哉。書生弱兮天不愛。積書愆兮負書債、恨繞兮桃葉渡旁魂銷兮燕子磯外。於是不得巳而為之歌曰。年光疾跳丸。自古多云然。惟有登科心。度日如度年。又歌曰。霄淪淵上浮。眼見小兒遊厚顏窘北窓。輕身誑商丘饒君胸有珠。無那褐蒙頭掃淚復何言。執鞭不可求。
此賦湊成當使淚如雨頭如雪
○小嫣賦
張明弼
天茫茫兮無縫地悠悠兮少罅鬼既死兮難話言人徒生兮不靈化抱慍惀以莫申、獨潺湲而涕下、若乃前生琪葉。今世瓊枝。千靈作性。百韻為姿出秦宮而蕭是入漢殿而董非字櫻桃而守禮題芍藥以能詩。珊樹落而為棘。玉榮敗而為泥。當日清門。此時朱閣。身墮繡階影依珠箔。捧結綠以當琴。揜團紅而薦索。靈竽一飛。活花四舞。嬌逐聲流。媚隨面吐。按幽意於長絃。屬微懷於柔縷。庭無司馬兮音未揚。座少周郎兮。曲偏誤。菖蒲花兮。有時榮。明月光兮。有時傾。誰家才子無春思。何處佳人少麗情。况復宮中誦句。日下知名添璚雲以裁賦扣璧月以尋盟儂奚為而受□。君奚事而未鳴。芝欲銷而□泣。玉將折而珠驚。判千秋兮雙恨。詎百年兮孤生。紅廳西兮畵樓角。上客散兮朱顏渥。簾簷鵲低。地衣獅弱。銀缸背屏。薰籠橫幄。捫魚鑰以無聲。敲獸鐶而有諾。帶解葡萄。篸鬆杜若。夢涉笑兮靨微開眠正沉兮鬟未約。遂乃旌心白水。鏤意青天。魚非情釣。袖以意鐫衾裯淚兮劍鋒血士女誓兮英雄言。剉黃蘗兮梁蠶絲。結青麻兮擘鴛□。除天上兮無合離。信人間兮多是非。儂殢誰門。君遊何許。歡緒未裁。離目先舉。月新生而眉愁。山晚去而黛苦。雖畏眾而禁啼。時避人而泗雨。岐亭燭澹別幌琴寒。密約誤來易。私書寄去難。蛾長嚬而翠損眶無燥而碧闌。腸千廻而牽直。珠萬夥而滴乾。絮鮫淚於君衫。書蠅頭於君珮。心巳拔而葉存。神既離而蛻在。檀槽擲而音移。研席虛而蹟沫。乃有客工調達。主好摧殘。蘐花莫萟蔓草誰刪。笞痕在背。銘血留肝。河水深而路澀白日皎而心寒。明知麻葛之疏。莫解蘭金之戀。寧受儂以多言。勿期君而不見。任歿命於九原。終不移其一念。告靈祗兮鑒此心。央日月兮相照臨。願為破竹合不作連枝分。願為井底花不作陌上塵。願接翼於衡岫願差鱗於湘潯。願比目而充膳。願雙絲以製襟。願雲衣以同駕。願桑環以再尋。自是氣誼重非。關情好深重曰、欲采芙蓉兮。憚水蛟。將拾麋蕪兮畏山兕。人生有情兮。山水可徙。願倩黃鵠兮以報彼美。
五光徘徊十色陸離世有此尤物耶公亮深于情而濫于選得無不虞之譽然存此可為按圖索駿
○憎畜犬賦
徐世溥
鄰邑有公子者、便辟脩潔、容止閑都、寄跡城市、游意詩書雅飲浮白、善博呼盧、澹然于聲色之好、獨耽乎狗馬之娛于犬尤癖、珍受特殊、豢以美芻、鈴以金珠、豐毛利齒、高頷嶽顱、青豻白??析班猰黔??俞、牙喙之猛、畢聚其居、客有至者、炰烋奮攫、羣來奔趨、大者穿足斷脛、小者毁衣噬膚、僕嘗出行過于主人、主人他出、有犬在門方幸其假寐、喜其尚蹲既而驚覺、乃怒黃瞳、裂蒼眥、吠聲如豹、幾將齧之、僕廼掩耳疾走、憤恚而歸、嗟狂童之好犬、俾愧汗之紛披、嗚呼棄人用犬率獸食人盧之令令其人匪仁古稱韓盧昔美宋鵲相彼毚兔時亦搏獲厥或好之、情志廼惑、匪畋匪獵愛而弗釋、彼何為斯、懼亂斯作、昔者仲尼辱于東門、華子敗于鄭澤、布易緇而吁嘻、牽黃而斯歎息、太保之明。訓卻貢于西姑。胥之妖夢有嗥以北。狺狺兮阻夫帝閽。黝黝兮據于后掖。嗾盾謟靈。吠堯助跖。衣鞶帶于衰朝。冠方山于昌邑酸主
【 可為犬史】 人之酒以喪其家拒國君之。士而亡其國。先王肆賤之以名戎。鄉人徒用之以禦賊。羮不若羊。裘孰與貉。音無足以聽聞。毛奚有乎文澤。居蜀而吠月之。光經燕而。象雲之色。茲謂在地之祅。是為背天之德。子不居乎僻遠、未從事乎田獵、奚為置之庭側哉且家非有于溢慢藏之寶室無紅綃
【 难為上人】 冶容之姬閨門清肅畜亦何為公子默然不應顧其左右而嘻、鞠摩撫愛、彌老不衰自是賓客不至其門。親戚不窺其帷。
昔人作犬吠以徼媚但罰讀此文百遍
○鄴中歌
鍾惺
城則鄴城水漳水。定有異人從此起。雄
【 魏武一生好】 謀韻事與文心
【 勝得此心死】 。君臣兄弟而父子。英雄未有俗胷中。出沒豈隨人眼底功首罪魁非兩人遺臭流芳本一身文章有神霸有氣豈能苟爾化為塵橫流築臺拒太行。氣與理勢相低昂。安有斯人不作逆。小不為霸大不王。霸王降作兒女鳴。無可柰何中不平。向帳明知非有益。分香未可謂無情。嗚呼、古人作事無鉅細寂寞豪華皆有意書生輕議塜中人塜中笑爾
【 羞殺】 書生氣
南史蕭惠開云人生不得行胸次雖百歲亦夭予謂快心之事庸眾不能為聖賢不肯為只索讓與大奸雄耳鍾子早巳覷破
○荔支行
俞彥
嘗見荔支圖。不見荔支樹。荔支生閩海。無事等閒去。忽作幻化想。想為禁近吏上書詈權要夕
【 痴得有品】 貶遠惡地地是楓亭驛。官乃驛丞是。驛丞既捧檄。結束去受事。中堂設公座。三四皂衣隸。亦有城旦髠殷實養馬戶。驛丞大氣勢。今與若等期。晨夕卯酉簿。呼名爾當趨。擔薪復汲水。騎馬先後隨。怠慢不時至。折荊鞭笞之。馬戶咸失色。匍匐前致辭。驛丞勿鞭笞家
【 果然殷實】 有好荔支一樹結千子。正當子熟時。驛丞乃微笑。爾速賫持來。一飽三百顆。傲語舍中兒。是我稽古力。不爾安致之。仕
【 江東無荔先生亦爾解組長歸非誑語也】 宦得如許。勝作帝者師。
○于通譜中見俞容自少卿荔支行走筆戲作五十四韻柬之并呈同好
宋珏
俞公晚好事。垂涎及荔支。願貶楓亭驛。甘作驛丞卑。妄意荔熟日。端坐飽噉之事有謬不然。傾耳聽我詞。楓亭閩孔道。迎送無停時。漳泉貴宦多。暑行喜夜馳。東迎接不及。南送巳嫌遲。炎天夫馬缺每被豪奴笞此亦丞常分。受辱其所宜及至荔支熟苦情公不知驛庭只四樹。樹古半枯枝。每歲貢上官。皆派丞往齎。歲有熟不熟。上官循舊規。十萬獻撫按。百萬分三司。四郡大鄉官。例亦有餽遺。張家賒數担。李家乞那移。封緘青籠內。渡江敢辭危。伺候烈日中。暍死敢言疲。門吏急使用。乃得進丹墀。不然香氣變色味復差池。小則受箠楚。大則冠袍禠。上官幸色喜歸見妻孥悲。張三昨索價。李四又忙追。門前逓罵呼。簪珥典償伊。衣衫凖子錢。反言伊受虧。妻孥交口詈。驛使兩耳垂。荔支有此苦。誰說甜如飴。公思噉尤物。一事頗燥脾。莆多荔
【 上策】 支園園丁儘可為五月六月交。朱實巳纍纍。販子未採摘。園丁不暫離。中搭四柱樓。夜以防偷兒。園丁臥樓中。兩手如懸槌珊
【 可惜朝廷無此謫法】 瑚為我幄碧玉為我帷園林悄無人。惟有凉月窺。伸手即可摘。摘食復奚疑。口吮荔支汁。指剝荔支皮。皮核卸樓下。堆積如城脾。飽即捫腹臥。恬若陳希夷。既不費銀錢。又無人把持。清福如此享神仙亦妬其。我家亦有園。宋香品最奇。崔亭與鬯山。霞墩及東陂。陳紫比毛嬙。江綠匹西施。年年皆遍嘗。題咏壁淋漓。自署荔仙人。不羨加太后。無端客鍾陵。十載滯歸期。荔熟必入夢。醒來空嗟咨。無罪坐
【 照應前詩】 自囚無官反自羈。言梅寧止渴。說餅豈充饑。清福不得享作計無乃癡。昨為人寫生。費墨及臙脂今復弄紙筆。揮汗作此詩。詩以嘲俞公。因之以自口??。
○峩眉行（并跋）
陳繼儒
峩眉高。無尺幅。穿夷界。走入蜀。雷洞腥。龍所族。投彛履。霹靂逐。兜羅綿雲洞裏生。勃勃蓬蓬布巖谷。雜花異色非人間。數丈蒼苔挂松竹。八十四盤到大峩。峩頂僧居木皮屋窓中遠鷲雪不消指點分明是西竺。須臾變幻攝身光。五采重輪內如玉。峯巒草樹增鮮妍。對影隨形照眉目。風吹露散一光圓。清現最奇逢者福。六月嚴寒擁毳裘老氷凍汁炊難熟忽見孫思邈。又見普賢辟支兩尊宿。摩我頂、捫我腹。招我鐵臼旁邊煮黃獨。覺來暑氣殊可憎。空憶峩眉夢中綠萬丈雪千年氷恨不且嚼且歌還且浴
丁卯六月、關中憨世蜀中扈芷、訪余白石山中、熱如炊甑扈公極談三峩之勝不覺倚枕假寐。夢遊大峩頂。奇寒入骨有唐孫真人與兩尊者煮黃獨啖余而夢巳覺矣。急起作歌記之、筆底凄清似尚有氷雪在
○燈市篇
倪啟祚
律轉憙辰屬春序。長安作市連燈聚。五劇三條結陣來。眾口喧騰祝睛曙。廓市開廛詢稅息。一椽一屋紛蟻密。越羅楚練麗新輝。周鼎商彛騰舊色。百貨交重列兩邊。南北奇珍次鱗集。貴者踊價千黃金。賤以銖兩爭微直。戚里連鑣至。侯門步屧過。綠幘張雲繖。金貂盛綺羅。手擲蚨錢無吝惜。追陪左右人肩摩原涉庭中豪客滿田文門下盜雄多復有少年輕薄兒。纏綿結伴隨所之。等閑游戲無一事前于後喁如有期蹀危?支飄塵看絡繹。妖童冶女闌街立。羣兒又賀太平年。撾鼓喧闐無■〈垂刂〉隙。俄見頹陽入西暮。家家宴息燃燈燭。銅芝金藕吐晶光。熒煌炫轉彌幽曲。燕地龍膏曜百里。紫焰丹塵布霞綺。寶騎香輪何處來。儃佪細認朱門裏。朱門連錦幕。複閣承雲起。玉案薦琅玕。銀甖列雕几。窮眸一顧氣芬郁。鼎爇都梁發奇馥。兩街臨望未分明。但見珠簾映青玉。處處歌筵調部律。雕桐寶瑟和笙笛。一曲崑崙轉六么東樓妙韻西無敵龍香板。鵾觔絃。抽撥悽鏘更可憐。憑將舞袖翻新劇。教坊纔授李龜年。炮花齊發吐朱絲。金菊蒲萄滿樹梨。好事多方搆奇製幻作浮圖燈百枝此時見燈不見市嘈嘈失聽聲音碎狂客使酒似穎川。醉奴狼籍當壚睡。一年良夜能幾時明日陰晴迥未知。玉缸倒盡紅螺竭。帝里春光醉莫辭。春浮帝里異鄉俗。士民同奏昇平曲。願祈歲歲樂如斯。君王常賜光明燭。
輝煥層翻恍似王石奢麗於今不减

[book_title]●媚幽閣文娛·文
明　鄭元勳超宗選
陳繼儒眉公定
鄭元化贊可訂
矯輕警惰文（黃道周）
逐蠹魚文（黃虞龍）
懺目文（沈承）
戲題酒社移黃生文（馬之駿）
祭倪武雙太史文（李炳）
祭張雎陽文（倪元璐）
祭震女文（沈承）
○矯輕警惰文
黃道周
萃尹不作、禹氏逝矣、疵德不除、敢告君子、夫器識者生人之輜重光陰者造化之神髓各有鎮而不存偶一肆而遂墜。故夫靜者、所以安身也、敬者、所以利用也、利用安身、所以崇德也不靜乃輕。不敬乃惰輕與躁鄰惰為傲根兩者相持去神提形乃為儡人嗚呼戒哉。志足以濟天下。而道不濟其身
【 居身大患】 。情足以配聖賢。而外不足以理眾人。意止意馳、物欹物傾是不中於人裀。則皆近於天刑。嗚呼、吾日三省、將謂吾行之而不知、將謂吾學之而未能、觀彼古者、殊修同稱、不與敬游、誰成厥名、共鯀多能、以銳死野、羲和怠荒、乃絕有夏、商子比德於行舟、康母興衰於六馬、或才具而滅身、或過小而不悟、是豈生與禍選哉、則亦維輕惰之故也。夫水揚則不生珠玉。土窳則不長松栢。鳥驟是而肉月?參、馬薄蹄而弊策、處父以喬?欠亢凶終、宰生以糞朽見責故學不鎮器。則器為鬼車。器不扶精。則精為尺瀝。知道之士、不以才而先德、畜德之士、不以道而廢力、是以人喜而不喜、人怒而不怒、人作而不止、人止而不息、若夫姬旦赴善、仲子聞喜、夜有懸席、晝無輟軌、或一諾而遂往、或再靧而十起、聞者不訾其鼎、歌者不毁其几、又如展生宴坐、淵子齋居、息形若媮、不違如愚、或墮體而黜聰、或由由而自如、業不降於端閔、聲不下於虞朱、彼數賢之動息、曾何苦於泮渙、想夫蹷不於長途、而舟繫於登岸、故任重者、行無弛擔、要宿者、坐無廢半、又如聖賢多過、君子能改、文孫十齡而蚤毖、衛
【 大可發人省】 武大耋而徐悔、仲尼五十而學經、蘧玉中身而飾佩、或悼螫於荓蜂、或號呶於既醉、或無益而反思、或知非而日邁、彼豈進之有壯趾之羞、退之有碎掌之戒哉、謂性命之維、散不可結、結不可解、故就典刑而問重根、詢矇瞍而懲太怠也、嗚呼、道不天齊咎何人免、肥何存乎耳食、癯何關乎心戰、既□世之末流、乃不得自為清晏、夫鴻鵠聳體、飛翔於赤霄、元龜納氣、養休於碧葉、動不與鶺鴒共搖、靜不與蚯螾爭渫、縱翹舉其焉譏、雖優游而何怯、乃如身託舟中、弦鳴陣上、覩魚龍之變形、睇鵞鸛之殊狀、駕必凌波、發必命中、手輕則目無凝魂、腕弱則體有巨創、必易則鮫客
【 駭厲】 登舟、力媮則厲殤扶仗、雖交睫而不遑、矧須臾之敢放、由斯而觀、疆力省括、難乎難矣、夫東漢之禍、實發於閹竪
【 漢晉沉冤名流不白】 而談者移咎於氣節西晉之敗實蘊於戎狄而討者歸責於玄談氣節非鼓輕之桴、玄談非勸惰之鐸也、而雌黃一唱、則翹招爭歸、塵尾相揮、而委塵共落、遂使李杜與節甫同悲、王何與劉石比酷、將母淺中迅發者、亦懷莧陸之陰、軼蕩蕭條者、亦被戎狄之服乎、不然、何召之速也、唯諾之士、既公詆其微瑕、貪得之大、亦私珍其瓦礫、肥皮厚貌、以為之雍容、承唾折枝、以為之勸勣、拔危足、則如開山、發微言、則如轉石、鷄鳴而持剌號途、夜分而奉匕跪客、猶且重價比於鍾鏞、委肉生其羽翮、嗚呼、人無譽咎、知敗而引咎者、謂之君子、量成而要譽者、謂之小人、麛裘蠆尾、何損丘僑之聲、標榜清虛、巳墜孔墨之實諒心性之未蠲。雖盛名而無益。徒使忌者摘其競端、怨者修其隟隙、是以君子始物、則託之剛馬、終照、則託之牝牛、有終而利建、固大易之所稱、豫怠而謙輕、亦聖人所自救也、若夫博奕飲酒徵聲選樂蝴蝶解栩栩之衣蜉蝣著楚楚之服仰屋梁而翻飛顧日影而不足動如俳優息如土木此中士所不醫胡為乎進無妄之藥哉
○逐蠹魚文
黃虞龍
時維蕤賓、寅旭馭晨、自超主人、靜點墳典愴然??雙神顧謂客曰、家世鄴架。匪朝伊夕。縹緗浩麗。牙籤展帙。五車埒富。四庫减色。奈茲藐醜。肆彼凶惪萃。籍為欀。蝥賊非一。恣厥雄餐。如虎斯翼。縱橫弱軸。肌分理擗。是何禽斯。稔惡罔極。爾罪難逭、爾刖速即、於是聲其辜而壘之曰、蠢爾蠹魚、日飽羣書曷手奚目。寓簡編居。質異脉望。博同陸廚用媿中山揮灑之兔廉謝飲河滿腹之鼯尚返爾宅。勿邇吾廬不然吾將挈咸陽一炬。投爾烈燄。與帙偕無蠹聞斯語、忽作人言、啾啾其響、仰天延首、若有所訴、俛而陳辭曰嗟乎、吾子故弗反躬自咎、而顧責予。子自有書契以來、有是汗青。即有是蝍蛆。子六經粗曉。諸史漫摹。申旦鼾睡。眇聆咿唔。子殖將落。子才巳疏。予伺子□。爰啟貪圖。子高文典冊。不懸諸國門。而束諸專車。經季弗訂。改歲嬾舒。予廼伸喙。聊養子餘。子獨何見。欲殺予軀。於是□超主人蹶然而起、輾然笑曰、咨爾蠛輩、敢抒雄詞、爾本陰物。詎謁炎曦。赤月布令。萬蟣為糜。置爾暘谷。爾狂安施爾倘訟過請從此辭。阿蠹欲往告我餞之、子因贈之曰、利齒伶牙。是爾長技。食言而肥厥毒奓矣。服爾常討。洵當赤族。閔爾無知。但示放逐。爾母囂囂然□以予療饑之文史猶勝夫不學之視肉
○懺目文
沈承
癸亥之春、沈子迎暄、立於庭前、是日風作、有聲翼然、觸塵而鬬、撲於睫間、初滅沒而無端、漸猙獰而活焉、啄睛欲破、摩眶欲穿、瞬如窓電、淚如乳泉、垢蒙敗棘之絮、氣吐濕突之烟、凡旬有五日、而不得愈、沈子乃為文而告之於天、其辭曰、臣目無良游於臣面目罪山積。臣寔不見。荷降之罰。省其一線。比日以來。偶觀房稿。畢竟以此。開罪不小。臣今求哀懺悔。數其罪而請禱。房稿之中。皆新貴名臣目何為。輒敢注睛。房稿之文。紙皆五色。臣目何為。輒分青白。其有嵬科。卓冠羣雄。目或鄙夷。不抵技葱。其有虛譽。盛傳俗下。目或嬉笑。酷於怒罵。出子入史。錢所萬選。目或裂眦。斥為花臉。離經叛註。犬所吠日。目或刮膜。揖為上客。長才累牘。目送而去。或疵其篇。或駁共句。高言其賞。日攝而忘。或棄為灰。或淡為湯。或按書旨。抹筆如矢。或按題神。惜圈如珍。或所看法。但法先輩。不知變通。與時俱醉。或所識宇。但識古初。不知權宜。依樣胡盧。或信耳鼻。應作是觀。目乃擅權。自用自專。或相皮毛。既竭爾力。目乃遁精。別目一隻。諸如此類。不可擢髮。無光不出。無釘不拔。此皆臣有以養成其驕氣。而目亦無以解免於薄罰。自今懺悔而後。願一心皈命於遮眼之菩薩。誓不敢較長量短。激濁揚清。惟國門一字之為貴。而名經千佛之為尊。抑或不然。將起而誅其生平乎。紅粉之粧。靚袨之飾。有目以來。未蒙拂拭也或於夢遊稍感其魄曲檻之迷。珠簾之暎。有目以來。未蒙申敬也或於憑高稍蕩其性青銅之腥。黃金之氣。有目以來。未經受記也或於市廛稍薰其涕名山異水之觀。奇花珍木之蓄。有目以來。未經于凟也或於卷編稍消其福苟其以此而坐目以罪狀。求目以深文。臣固知天之不忍也。臣之目。亦且泣下如雨而不知所云、
以嬉笑為怒罵目既懺矣尤宜懺舌
○戲題酒社移黃生文
馬之駿
糟丘之神、酒泉之伯、旁拉杜康、上邀儀狄、時援情以定辜、遂聲罪而馳檄、粵自孔稱百榼、堯號千鍾、一石妙傳於齊贅、八斗密益於山公、鄭泉則為壺而願往、伯倫將鍤荷以知終、莫不留名于飲社、垂譽于談宗、葢親故相逢、觥籌迭主、絳燭高燒、翠眉低嫵、挹爽氣以怡魂、接微言而沁腑、在有歡以畢陳、亦無悰而不吐、長鯨之吸川遡遲、羣豕之接波堪伍、或巳去而復延、在將疲而忽鼓、易不速以蓍爻、詩無歸而賡譜、較往賢庶足無慙、在吾黨之所必許、乃有思和黃生者、宛具鬚眉、早躭麯蘖、壯年微過于陸機、齃鼻頗同于蔡澤固嘗竊負大戶之稱、妄與入林之列寧知其□鼠之飲無多、溝澮之盈易竭、望尊輒倦、把盞俄醺、秩秩初筵、尚勉看其撐拄、沉沉良夜、遂漸至於紛紜味寧別于從事、令不聽乎將軍初狂花而病葉遄露齒以張齒?長寄汪洋于肴核沾浙瀝于衣裙雖行行忿爭幸免灌夫之過乃傞傞屢舞有同衞武之云甚至
【 □盡】 即坐
【 醜態】 欹傾沿門丐貸匿影而立市中抱頭而逃戶外喉囁嚅以難吞氣坌湧而欲敗腹同怒鼃。豈勇夫之式遇越王。聲比哇鵞。若廉士之歸從兄戴。烏鳶望而欲爭蚊蚋集而羣嘬。乃行矣復有後言。且叩之必以詭對。葢技止此耳。即坐忘以奚加。夫召豈徒哉。僅肉食之是快。於是珠榨蒙羞。銀罌獻詛。紅友矢謀。黃流作語。泥一丸而閉關。法三章而固圉為屈子任其獨醒惟公榮可以不與請自今束身裀席。絕口桮觴。或侶巢父。酌清泠之水。或隨桑門。餐般若之湯。免呼劉毅之雉。永捐景山之鎗。字曰逋臣。效北山之移孔。班於俗物。類尉氏之嗤王。庶幾麯部員清醉鄉俗正在勉強以猶賢。可酕醄而中聖。平原之期續展高陽之侶交慶。即此崩摧受款。業可比于前禽。倘其奮迅贖□。尚
【 尚不絕他】 有須于後命。
視北山移文更趣
○祭倪武雙太史文
李炳
嗚呼、士有一旦之遭。可以躋華膴。躐崔嵬。若既遇而旋殞。則豪傑之所深悲。士有千秋之業。可以垂鴻名。流景曜。倘方吐而輒秘。尤英雄之所同悼。况乎署登金馬。名在木天。香披玉皇之案。藜燃太乙之烟。出入旃廈時覿天顏。俄晉列於宮宷。蚤需次於台垣。抑且纂修伊始。史局宏開。紀載待董佚之筆。網羅需班馬之才。一時盛事。千古鴻裁。業巳廑綸扉之勸駕。柰何方嚮用而忽摧。嗚呼、公學如海宏深浩衍。綜惠子之五車。抽鄴侯之萬卷公筆如花鮮新藻潤。謝朝華於巳披。啟夕秀之未振公才如鋒銛利迅速。文捷成於倚馬。句蚤賡於刻燭公器如璞匿采韜光。寧韞美於在匱。恥躍冶之不祥公懷如谷冲兮不盈。遵上善以若水。獨抱雌而守清公名如揭無翼無脛。走高價於五都。名流于焉聲應若乃坦衷直腸磊磊落落仁可捐金義無負諾時
【 摹肖如生一字不溢】 高視而濶步鄙曲謹之齷齪契同心以蘭??洍更無疑於簪盍命謫仙之斗酒。縱嘯歌以斟酌鯨吸百川談該九畧脫軒冕之羇紲。軼塵世之埃壒曠達似晉而跬步在名教之中逍遙似莊而道術融君子之駁猥瑣者遜其高明。任誕者服其檢括。洵海內之人豪。亦朝紳之榘矱。溘焉長逝。天意何若。豈真白玉之樓成。遂令游岱之魂奪。淮海忽黯其無色。詞苑胥慘而不樂。吁嗟乎、吾儕兄弟、能無惜同志之湮沉。而痛斯文之摧落。嗚呼、巳焉哉、公既逝矣、天不可問、公自達者、計無遺悶、憶公未第之日、曾預以祿命而自信、何季主之有權。倏龍蛇之在運。電光石火。俄焉一瞬。雖顏跖不可以並衡。而延促同歸於一盡。如公才美。清華早奮。固巳名顯而身榮。而吾儕終不能少解於悲恨。嗚呼萱堂未老。玉樹盈庭。巳疏恩於北闕。將濟美於南征。報劬勞而舄奕。開象賢以崢嶸。公方且俯仰無欿。含笑九京。同羽化以自適。騎辰尾而霄行。而吾儕乃追思惋惜生死攖情。安知公不笑吾儕之束於見。而不達於生。舉酒一奠。澘然涕零。
武雙先生文章肝膽酒隱詩狂俱堪排突一世人琴之感每勞夢魂讀此文曖焉如見令人廻翔披誦而不能巳
○祭張雎陽文
倪元璐
維神雄挺鵠搴、恢奇駿起、南陽降嵩、雎陽止水、其氣在鬚其義在齒姬人雀鼠、盡為國死、祖父官乎、男兒死爾、提許掖南、寒安墮史、有唐上忠、延今永祀、曩讀其書、有泣有舞、昨經其祠、有籲有詡、長春寓官、吳昌別俎、範其雄儀、式于下土、持酒酌神長言細語凡逢叛人怒鬚勿沮有臣奸君有
【 先生忠義拄往不禁】 將逃圉並施神鞭以襄國斧廟貌初孩。蒸嘗惟祖。始于吟蚊。卒於雷鼓
讀武侯黃陵廟記而知有平蜀之功讀先生此文而知有鋤奸之烈
○祭震女文
沈承
萬曆己未年冬、下浣之三日沈承之長女阿震、以痘不發而殤、藁葬北邙之次、其母薄氏、日稱念梵書、資其冥福、復促作一疏詞、筆不忍下也、於其三七、當薦熟食、乃為文哭之、焚於其
【 便含情無限】 所生前跳弄之塲曰、嗚呼、痛哉、汝名阿震。生於丙辰以丙辰字。故取震名。汝生之初。我寔不喜。三十許人。不男而女。迨汝未期汝即可憐。以頷招汝。汝笑啞然。當此之時。周嫗褓汝。衣不解帶一夜十起。飽就嫗眠。饑就母乳。嫗因汝故。亦幾委曲。移濕就乾。補瘡剜肉。煩則母瞋。省則汝哭。昨歲戊午。我命不濟。頻出就試。割汝而去。周嫗既死。試又不利。歸來牽袖。索物而戲。有汝在側。愁亦快意。汝齒日添。汝慧日多。呼爹呼姆。音不少訛。常手彈門。自問誰何。我侄來時。汝呼曰哥。戲攫汝物。汝竄而波。我舅來時。汝以衣拖。呼聲曰母。旋笑呵呵。汝伯來時。作賓主陪。擎杯曰請笑者如雷汝祖入鄉。汝又往蘇。經年不直。問汝識無。應聲曰識白帽白鬚汝有外翁。一面未曾。問客何方即曰北京汝之外姑。視如身生。凡三五次。挈汝蘇行。三更索玩。五更索果。父母留汝。汝反不可。顧謂我曰。阿婆思我今年六月。汝有癤灾。我特往蘇。挈汝歸來。摩娑患處。其色甚哀然不敢哭。恐哭不該。每持果餌。必窺意旨。不色授之。不遽入齒。每所玩弄。誤有損傷。小目怒之。歛手退藏。汝母過嚴時加櫛束。懼汝長大。習慣成熟。我意亦然。但私相囑。嬰孩何知。且隨其欲。汝昔在蘇。父母歸婁。問汝何依。欲去欲留。言雖不决。意在兩頭頃汝歸斯。喜不自持。誘汝怖汝。假面作癡小筐提棗矮座啜糜口誦大學。手拜阿彌握枚賭勝。遶屋爭馳咍咍拍掌。自喜為奇。不勾半月。即汝死期。天乎命乎。神仙莫知。汝未死頃。召醫診視。或云風邪。或云癍子。風不可必。癍似有理。至今思之。不測所以。汝善話言。此際不語。聲嘶氣斷。張目而已。環汝而泣。汝淚亦泚。嗚呼痛可忍言哉。論世俗情。女死何哭。論我生年。壯大窮獨汝又頗慧。雖女亦足。誰知鬼神。虐我太酷。先汝十日。汝妹阿巽。少汝二歲。與汝同病同三日亡。汝所狎認。今汝無伴。當與妹並。汝稍能行。妹立未定。往來携手。相好無競。若逢汝嫗可更一問父有室顧父有妣閔但往依之。必汝提引。所以權庴。亦近顧側妹小汝携汝小顧掖他年卜地。葬汝同宅。我今思汝。不能去懷。汝若有知常入夢來緣或未盡。可再投胎。所誦金剛。併諸經呪。設羮燔錢。付汝領受。汝見冥王。操手哀叩。儂實不壽。儂實無咎。儂生貧家。儂甘麄陋。糝粒必拾。以畏雷吼。襦履必惜以爬微垢神有誅求儂年實幼鬼有陵轢。望神為佑。但可如是莫啼莫譁地府之中不比在家我今作文汝不議字但呼阿震。汝父在此哭汝一聲呼汝一次

[book_title]●媚幽閣文娛·書
明　鄭元勳超宗選
陳繼儒眉公定
鄭元化贊可訂
擬曹操讓黃祖殺禰衡書（鍾惺）
擬西子恨范蠡書（李之椿）
訴父冤書（魏學洢）
與錢御冷（畧　方應祥）
柬李衷一（畧　方應祥）
○擬曹操讓黃祖殺禰衡書
鍾惺
孤白、聞足下乃遂殺禰衡、惋歎彌日、何足下高於視衡而淺於待孤之甚也始孤送衡於足下、或口、此遣之死耳、孤問何以知之、曰衡小有才、負重名、不遜、恐其不察、妄意主上忌且怒之、必殺衡以順主上之意孤曰、不然孤觀孔融薦衡書其言過夸然以為衡必有才用智數、如荀彧郭嘉等、可備帷幄任使、及觀其人狂而騃耳然其效猶未能遽至殺身、姑使為鼓吏以觀其後、而其狂日益甚不可瘳、孤使笑而哀憐之、才士薄祿一、至於是、然其山鷄之羽、文采可觀、澤雉之罹、氣介堪重、豈有為天下驅策智勇、而不能卵翼一衡者。孤又恥值之。其跳梁方熾。决不能恬然食孤之食。聽孤之教。便置之安厝之地。然衡書生接霸王之時少見孤寬容以為天下盡如是不若使遊羣霸問以鍊之知足下性頗卞急使其就縧縼之上、圈檻之中、以調伏其狂騃之致、庶幾異日、得如王粲陳琳輩、孤當有以處之矣不然而置足下所、衡不得復發其狂疾亦有以自處不至流落失職此則孤區區之念也、語曰、智勝賊、能制賊、足下割據一方、其略當有過人者、豈遂效兒女爭鬪口語、不能容置此子、且孤送衡之意、極不難知、孰意孤反用足下卞急之性、為殺衡之具哉孤不能不負衡則足下負孤甚矣。若謂孤有怒且忌於衡惡有殺才士名而假手於足下此又不然、衡有何可忌、孤有怒於衡、即殺衡耳、且殺衡又何損於孤孤所殺不嘗有十百倍於衡者乎小儒愿子為之咨嗟釋憾於孤。而有識不聞以為非。以為此曹虛名誑俗。辨言亂政。少正卯華士之流。大人之所必誅。而衡非其人也。若衡者所謂不足殺而可憐且可使之調伏而處於王粲陳琳之列者也夫王粲雅士、又窮而歸孤、此不必言若陳琳之辱孤、又過於衡、迨其歸命之、後巽馴可念、則孤誠心喜之、豈有又送與他人、待其僕僕倦於往來、而後飲食教誨之無巳。而至於殺其身哉。使衡卒不免。則孤之過。而足下至疑衡有高才重名。孤不殺而遺之於足下此則高於視衡而淺於待孤之過也夫劉備者、孤嘗許其天下英雄。惟備與孤耳則孤所忌宜莫如備備將關羽亦臣隸之皎皎者、墮孤掌股者數矣、孤皆撫之、巳負孤、而又縱之、而又撫之、而又縱之、終始成其義、孤豈憚有殺英雄名凡以王伯將相之業非殺之所能取勝俟其運數有所歸智勇有所窮而後承其敝丈夫舉事、從古如此、况衡之不足殺者乎、此非足下所知、聊為足下道之耳、若足下殺衡、斯又不足怪、足下思之、孤白、
黃祖殺禰衡、所謂虎如食人、不避豪賢斗筲之人、何足算也、若老瞞輩、又當別論此正文寫出一段橫罔之氣、其可恨又甚於殺衡不知者誤以為為奸雄出脫耳、
青蓮詩云魏武營八極蟻視一禰衡議從此出然必如是方見奸雄膽智耳
○擬西子恨范蠡書
李之椿
嗟乎范大夫、今乃成吳越耶、吳越銜仇有日矣、我兩人何不幸而居吳越間也越幸而有大夫吳不幸而有大夫妾幸而逢大夫妾不幸而逢大夫居吳越大夫幸而遇越大夫不幸而遇吳越仇然則大夫之不幸、越之幸也、越之幸、吳之不幸也、吳之不幸、妾之不幸也、妾身吳、宜作吳吟、苐不能不念大夫、不能不恨大夫、大夫以妾報國、妾何恨、大夫何恨、惟妾何以遂成吳越也、恨相逢不在大夫沼吳之後更恨相逢不在大夫仕越之前耳大夫身為楚人、氣吞七澤、才吐三湘、容與鸚鵡之洲、逍遙鳳凰之山、身楚、即當仕楚、妾與大夫宿有初姻、雖身在越、安知不天作其合縮地至楚、觸緣會大夫、大夫之忠于楚、必不減忠于越、顧楚雄甲天下其報吳仇也、何難、大夫身輕志淡、或偕妾老洞庭之波、豈不稱良遘哉、大夫何一代舍楚而越也、使妾亦生在楚、奇緣逼合、預期面締、大夫必不遊越、縱遊越、妾必偕、方將老于苧蘿柰何苧蘿先為妾恨藪也越王曾稱伯而吞吳至今吳宮人能言之若能永守此雄風、寧至請行成而自辱、大夫方與大夫種位相爵侯、高歌廣讌、妾獲備箕帚以終身、越王夫人、亦無會稽之恥矣、會稽之恥、妾恥也、丈夫以二君為大辱、女子以二夫為大辱、妾自浣紗歸後、夫非大夫夫而妾哉、今乃作吳宮人、何異泉下人子、意者大夫翻恨妾
【 少伯無此志】 不蚤一死、其不死者、大夫故也、愛大夫、遂以身歸大夫、以身歸大夫、遂以死許大夫、以死許大夫、遂以辱謝大夫、以辱謝大夫、又安得不以恨貽大夫、大夫知妾在吳宮之怨乎、含怨而不敢言、積怨而無可訴、百花洲上、花愴神也、香水溪邊、水流淚也、錦帆涇裡、帆斷腸也、銷夏灣頭、夏焚心也、妾步不驚塵、動無履迹昨者偶去靈巖、忽憶大夫甚益恨甚趾重成痕、回顧動成悲咽、故時時欲死、時時不敢死、既不死於當日、又何死於今日、逐隊歌舞之塲、勉為煽惑、以圖一當、以洗會稽之恥、以報大夫、而幽獨無語之時大夫魂橫妾目身橫妾心天乎、大夫、大夫、今遂成吳越耶、夫差溺伯嚭、而憎子胥此必亡之道何必以妾為餌用妾而吳亡不用妾而吳亦亡用妾吳亡而妾失身不用妾吳亡而妾得所天大夫何計不出此、天乎、命哉、命哉、設當日姑緩其面、俟大夫指日沼吳、功成身退、而後妾以浣紗逢、大夫未始不忠于君、妾未始不忠于大夫、苧蘿村外、何煩築歌舞之城、而今終成吳越耶、古今以色亡人國者、間亦有之、如盡以色亡今天下銜仇飲報者徧羣雄而
【 夷光口中】 是妾輩車載斗量選一二餌之足矣何以十年樹蓄十年教訓蚤朝晏罷臥薪嘗膽為妾思及此、欲不恨大夫而不可得、大夫其謂之何、吳江夢冷、越水雲深生、不能為大夫儷。死不能為大夫□。捧心永訣。復何可言、其不容不言者恨相逢兩不及時而大夫之計左也非久越王夫人邀宗社之靈、大夫大夫種、盡臣民之願、吳亡矣、仇報矣、妾歸矣、越王夫人感大夫之忠、憐妾之辱、詔大夫種為之媒、而賜老于苧蘿、任我兩人所之、未必無銷恨之年、嗟乎、即至此妾恥矣、妾恥矣、珍重大夫、大夫珍重、姻圖再世、緣結三生、因辱成忠、緣忠忘辱、相思有恨、白日無情、
眉公欲擬少伯報書恐難伸喙
○與錢御冷（畧）
方應祥
朋友之間。性命倚毘譬之四至之風鼓于空中脆者可煉之使堅
【 仁人之言】 結者可導之使散一切芳穢灑之蕩之和之揉之可使一切攝入眾香而不二求
【 先上篤于朋友】 之古人所謂
【 之誼真不啻性命以之非如今人只在言貌上交涉】 道義之交侃侃暎世。性命之際。或難言之。今夫饑之于食也。渴之于飲也。以喻朋友之交。天下固莫有切于此者也。世知饑者渴者之倚毘其性命于飲食不知飲與食實亦
【 玄之又玄】 倚毘其性命于饑渴饑渴飲食分為四物各相為偶性命懸立饑渴飲食之中不翅無偶且復無物太空冥冥。無求無與而真倚太毘。于茲出焉。莊生之所謂天籟。相取于所不得巳者也。此于何地更立道義之名擇而處之。以自為。又分而?之。為人計也哉。附籍以還弟所鼓于台兄四至之風。以實其饑渴之腹自知而樂之。而不厭。特口不能言之。
○訴父冤書
魏學洢
古權閹之殺貞良也、以仆伯數、有死貶所者矣、有死獄中者矣、有死杖下者矣、有死東西市者矣、若乃纍纍然列跪姦弁前、軻之詬之、祼體辱之、弛杻則受桚、弛鐐則受夾、弛桚與夾、則仍載鐐杻受棍、疊棍所中、結為黑丁、黑丁漸澌、陷為深坎、深坎上微裹藥傳焉、不再宿複加搒掠、藥裹為棍揭去、棍棍擊赤肉、肉敗蛆生、淋漓零落、肉墮堦墀者、塊如碗、當此時、寧特無力圖生、葢亦無力覓死矣、而垂逝之日、更嚴刑促之、溽暑殷雷、　旨故遲不肯降、越六七日始出尸牢穴中、骸漲而黑、面與鼻平、入殮時不忍復道、嗟乎、悲夫、足下讀書萬卷、亦曾有慘毒如斯者哉、先子刻苦一生、併四壁亦非我有、而竟坐賄三千三百金以死、口口欲辟熊楊、諫草傳天下、而竟坐熊楊賄三千三百金以死、洢嘗中夜環走、想極成癡、謂此時、忽有人焉、以三千三百金相貸、如期以進、如數以輸、彼縱意不在賍、當用何名見殺、苟得出　詔獄入法司、父子相抱、一慟俱斃、斯亦人生之極懽也、而長安故舊、自一二人外、率視我如疫鬼、間扣之、輒使人從門縫中辭曰、目與目相射也、明日可暮來、如期往、閽人則厲聲叱曰、睡熟矣、敢相溷耶、明日可蚤來、黑夜匍匐、惴惴恐死邏卒手、而訖不得一見、倖見矣、不過攢眉誡曰、慎之、予豈俟囑者、幸母數數出也、久之卒亦無所聞、嗟乎、悲夫、開口告人非難無人可告之為難也屈膝拜人非難無人可拜之為難也獨范陽長者、焦然倡醵金之議、深鄉酷貧之士、素不通姓名者、莫不賣服物以相應、然多者不過十餘金、寡者乃至大黃錢三四文、伯夷有難豈於陵陳仲所能救哉信乎、廉吏可為而不可為也、廉吏可為而不可為者、猶謂妻子貧困巳耳、今則受賕鬻獄、罪延其孥反似貪吏可為而不可為不更冤哉、巳矣、追比方始、洢將就浙獄矣、先子生事猶爾爾、先子死、有敢出而援我者乎、縱幼弟躑躅于獄門、老母行哭于道路、義士或有矜惜者、顧昔不能活父、今以自活、洢尤痛之、嗟乎、悲夫、司馬遷羞貧賤輕仁義頗亦謂謬于聖人今而知其言之恫也貸殖庸可無耶游俠庸可無耶剌客庸可無耶先子死當葬首陽山側洢若死自思葬要離墓傍耳天地鄙陿、莫可共語、昔檻車發平望、高于嘖嘖奇足下不置、僑良鄉賓客傔從、俱似遙領足下意者、扶櫬南返、適又久與程君偕述、才人經緯甚悉、嘅然嘆足下真英傑也、抆血而告之哀、
閹黨敗聲罪時尚有持勿為巳甚之戒者惜彼未身其慘耳
○柬李衷一（畧）
方應祥
角曰和來、拜讀教言冷風襲人如暫披侍、片言之得、收為吾黨、不類私心所欣附也、過情稱引、何以當之、當今道德文章、竝推主盟、如先生所謂揭日月而行天、其間欣附氣類、以??今踔乎一時者、猶之長庚啟明、分未光以司一隅者耳、國家經義制科、經義于士猶之矢也制科以取士、猶之羅也的有所不必中于矢而後明制科之大鳥有所不必入于羅而後見經義之尊夫日月之行。經天之中、不知其光徹、六合之外、故非天所得盡也、李先生不肯就一第而士與取士者之重乃兩伸于天下豈與天長庚啟明之嘒嘒晝夜僅為司而無當于普□者哉

[book_title]●媚幽閣文娛·序（附跋）
明　鄭元勳超宗選
陳繼儒眉公定
鄭元化贊可訂
庶常進學箴序（黃道周）
奇女子傳序（陳繼儒）
王伯揆張子房椎秦記序（方應祥）
鄭都甫石室制義序（黃道周）
會試錄後序（代張晉江與刻本有異　倪元璐）
江西鄉試錄序（倪元璐）
祁止祥稿序（倪元璐）
祁司李玉節傳奇序（倪元璐）
淇園序（王思任）
喜鄒愚谷至白門以中秋夜諸名士共集俞園賦詩序（鍾惺）
閩中荔支通譜序（沈長卿）
選丁卯江西墨序（倪元璐）
郭蝶公五先稿序（艾南英）
沈君烈遺稿序（周鍾）
史記序（陳仁錫）
二續古文奇賞序（陳仁錫）
李岡甫制義序（黃道周）
秋閨夢戍詩序（譚元春）
白香集序（沈春澤）
洞庭游記序（文震孟）
關壯繆定本序（姚希孟）
張茂仲新藝序（倪元璐）
甲子行卷序（朱灝）
簡遠堂近詩序（鍾惺）
紀修蒼浦園序（王思任）
王茗堂全集序（韓敬）
花蕋夫人宮詞敘（陳繼儒）
補孤山種梅敘（張鼐）
名山小論序（沈承）
贈偶伯瑞敘（沈承）
批點玉茗堂牡丹亭詞敘（王思任）
玉鴛閣詩集序（陳繼儒）
考卷幟序（沈承）
英雄概序（即人物覽尚未發梓　王納諫）
孟子若姚花劇序（倪元璐）
壽董思白元配龔夫人七十序（陳繼儒）
花筵賺序（范文若）
前歷試卷自敘（艾南英）
次韻落花詩引（倪啟祚）
俚引（王納諫）
夷光野乘引（朱灝）
王季重悔謔抄引（倪文璐）
陳季慈爽閣圖題詞（李柄）
臥遊題辭（陳繼儒）
跋西蜀尹西有卜築桃源圖卷（倪元璐）
跋董玄宰書王念生勑命冊子（倪元璐）
○庶常進學箴序
黃道周
洪惟我太祖、耆定陳常、戢櫜求懿方啟處之未寧。乃弓旌之四屆。弘文首開。碩德萃止。建安吉水之彥。共總縹緗。浦江婺源之英。逓為師表。迨於文華堂闢。九士傳餐。雖致用未弘。而荷榮斯赫矣。嗣我太宗。肇旌庶常。仰視列宿。一時養綏扶幼之音。同鳴鹿野。冠仁戴義之隊。共巢靈阿。咸以振藻禁庭。披英秘閣。漱沇當沆瀣之淵。徘徊近天日之表。雖無左右。萬歲而奏至言。間有大人蹁躚以通帝月?眷。所以人思矜奮。世景休明。於時解生脫穎。矢論而遇庖西。周子妙年。振衿以干華貫。而採者不以為競談者不以為躁將以球圖在序實侑畫千菶萋成林時聞??兌響尚鵉刀於禾藁。猶資一割之鋒繪紳紱於黻文未嫌兩巳之戻也。粵稽古昔。道始鴻濛。似當荒遯。巳通盤盂之書。豈必毛錐。兼舒杵築之氣。載覽邇賢。事通經濟亦有投牘推案而薦圭璋間亦離舍歷垣而提魁柄故質近冲和。則笙鏞錯韻。識通敏妙。則髖族承風。漢稱丙魏。非假木?女王之篇。唐頌朱姚。寧資燕許之什。維我皇家。大敷文德。將一帷幄之權。特優經術之選。適館授粲。天子之重緇衣。倬漢麗章。古人之習洊水。尚有角而不觸。貴備采之曰威。是以委蛇著訓。則眾釋羔羊。白黑成文。而義逾炳虎。迨三楊懋績。共舒柔惠之聲。二李乘時。合濟雍容之福。遂使人薄汲鄭。而尚平津。家慕韋匡。而輕王魏。絀繩就木、何自獻於巖書、省括虞張。要無傷於鼎趾。所以華容投袂而矯文襄之摹。汝愚濡首以踏大紳之轍、譬於尼父縮頞而食蒲俎玄成曲頤而傾芹醋雖未當於和羮、亦未可謂失味也、景會時遷、風雲改色、肅皇來代之年。適火木取新之會先輩以疑滯濮□閔爭曲室後生以未習新禮駢出部曹共鑽仰之末由。乃翱翔於翩反。自是以後未搖鈴索先佩括囊俯仰饘粥。勒宋父之銘。冬夏陰陽。遵??已機之路。一旦勢就虎躭。道撓龍血。壎箎夙貫。反而難尋。申甫清風。翩無肆好。雖隆墀之響未衰。而唱歎之音亦蕩矣。約其瀾源。嘉隆之際。拯壯尚才。洪宣而餘。包荒近德德隨福立才與威隣二者相宣。成文維學。是以博陸升車。挾莢而偕安世。復之出蜀。言別以戒萊公。咸相黃流而雕金勺。用啣冥燭以佐羲暉。而况於隃麋初給。未成繡補之文。齎素紬思。欲寄黃衣之夢者乎。方今總章復闢。講幄弘開。聖天子宵衣清暇。將覽辟雍之儀。明宰執退食從容。亦懷於樂之想。邇諸多士。披雲覩青。下帷發藻。進逢執戟。不復嘲楊。退值射盂。無勞難朔。而無能仰讚塵謨。俯伸蠖說。徒修旅偊以睇畫梁。顧日陰而辭丙舍。欲以前齊哲匠。近擷能倫。差肩比影。不亦羞乎。况又今者。道當泰極。時會物盈。春秋反軌。巳邁三八之期。漢德循環。更邇四七之運。龍夔不降。則堯舜孤勞。幸及未陰尚資先覺。所當慎圖終濟。亟遇同人上者秉思匪夷盟心
【 似人物志】 若撻深六代之興衰鏤於指掌??擥五德之鉤運鈕其旋回次者獨立不懼詠狩獵稼穡之詩相幾遺榮消跨剌輕肥之夢艮非出位庭自無人又其次者恬心典墳息機撰述廣成羽獵或微詞之足風載獫白顛或聞言而無咎下者乃宜人鑄三鍼馬分五尾饑餓以成雲霧之班動靜不離縫緎之內若夫尋行摘句。袖冊之出兔園。辰入申歸。堠禽之遵鴈渚。諒非閎散所荅於璜書。盤說所通其舟楫也。爰舒班管。勒為玫箴。
可維文教
○奇女子傳序
陳繼儒
陳子冬日居山中。擁裋褐偃曝于積薪之上。執易學義一卷。且讀且睡。齁齁然適也巳。童子扣扉投一緘。索敘奇女子傳。余曰、易稱無成有終。詩稱無非無儀。女子
【 莊而逸】 而以奇顯。非閨髽事也。雖然、河洛不載奇耦乎。易不載兌少女。離中女。巽長女乎。詩不載卷耳樛木乎。春秋左國不載共姜共伯之母乎。其他中壘之列女有傳。臨川之賢媛有世說。何獨於奇女子而異之。夫丈夫生而逢年。或不得志以歾。其磊砢光大之行。或見于學士大夫之史書。及逸民遺老之筆記。猶庶幾有一二存焉者。獨婦人女子。生長深閨之中。淪落于山陬海曲。村墟草莽間無限。雖有奇無聞。即聞亦不過如野燒之跡。流螢之火。若隱若現。若存若亡而巳。故長卿哀而集之。小加評鑒。其間有奇節者。奇識者。奇慧者。奇
【 括盡全部】 謀者。奇膽者。奇力者。奇文學者。奇情者。奇俠者。奇癖者。種種諸類。小可以撫掌解頤。大可以奪心駭目。古來才子絕未嘗一盤拈出。何也、男子如日。女子如月。日
【 奇論快論硝論】 則亘萬古常圓。而月則有盈有缺有晦。其得列于二史者。盈之象也。其偶見于雜家小說而未摽其大全者。缺之象也。冺冺汶汶。晦之象也。若本無指擿。而不幸為綺語人所點綴。其蝕于太陽。翳于雲霧風
【 所謂一言而傷天地之和】 雨飛。流伏匿于妖星惡曜者乎。自長卿此書出、譬如見月者或喜其新。或美其滿。或樂其萬里之清虛。或快其重輪之華彩。天壤間好月可廢。則奇女子亦可廢也。請無以六經解嘲矣。
○王伯揆張子房椎秦記序
方應祥
秦始皇帝瀕死而倖免者再。荊卿徐夫人匕首。失鏑於殿柱。張子房博浪之椎。誤中于副車也。荊卿之智不如。山鬼有之。子房顧亦作此蚤計何哉。雖然、副車碎
【 張賓主有句云子房椎秦祖龍死正得此意】 而祖龍之心膽巳與俱碎矣沙丘之魄安知不即此奪之夫天至神且威也。雷庭之擊物。有不必盡制其死命者矣。豪傑舉事。磈礧廓落。一意所至。百折必前馮吾一意以
【 柰何以成敗論英雄】 遊戲鬼神其肖吾之意與不必肖吾亦以馮鬼神之遊戲懸的而射之。巧者以必中為奇。□昏瞀人。有穹后羿之射時或以不中徵其巧老猴之雪涕而乞死矢固未嘗去由基之手也况乎策勳中不中間哉。有能賞吾此語者。可與共賞吾友王伯揆張子房椎秦記矣。或曰、伯揆之發憤于秦也。何以不並譜荊卿。而譜子房。嗟乎、丈夫胸懷本趣。遊戲千古。于傀儡之塲。瀟窱高寄。豈可世人情量言之。然則子房父祖五世未伸之痛。慲快鬯于博浪之一椎。副車誤中。千古惋惜愽浪百斤之椎感慨知巳于伯揆椎秦之一記矣
○鄭都甫石室制義序
黃道周
僄銳於
【 有才旡學有學旡識為短氣】 聖賢之言以貌聖賢貌之而得亦有五賊焉蚤蒨而蔕不堅。一也。像教而優飾。二也。無所鼓之。縈絲而救日月。三也以教天下之
【 流毒甚大】 輕嫚老拜其穉婦驕其姑四也。火迫霜枯五也深宿於聖賢之言以貌聖賢貌之而不得亦有五德焉謙柄一也。益壯二也。眉髯巳茂鞶帨不設三也。知敗而達化暫通玄理以反於命。四也幸而行之不更言者五也。故以文貌利聖賢之言。與其夙而享之避五德。寧晚而享之避五賊。鄭都甫之於聖賢。蓋沈浸而圖之矣。先是十數年、則見鄭都甫所為制義、精暈相射、出於石室、今又十年、而都甫猶以是名石室猶故也而精暈則既加遠矣往余亦甘載困於此道、游處寡陋、邈於師友獨與窮戰時敗時勝每一顛頓、則痛自引咎、灼體齧膚、大而揮鉏顧金之愆、細而如廁脫巾之罰、莫不咀毒心繫、發藥清旦然絕口不敢謂文章之故者、人即不能為文章謝文章之報、其過不過與眾等比、不能為聖賢、而驟壽以聖賢之言、大食其報、衣衣車車罪乃過於倚市而繢帝飾者。故今天下所為巳而蓋、且比於聖賢者、其品不過二端免罪第一引罪而知過第二為其道不食其報第一後其報而久於其道第二夫都甫則所謂後其報而久其於道者也。後其報而久於其道。即奉聖賢而食文章。不以為過。如僕則僅知罪焉耳。夫以魯五百里三命之爵、■〈敝〉■〈薛〉一聖人、五十年而後得之、猶且不久仲尼自云、吾戰則必克祭則受福、必不敢云吾
【 冷眼徵中】 仕則必蚤達也必不得巳而取猶人在茲者以自抒發怡悅於其弟子猶不識當時所為文等季孟安在今樹頤項結股腳趦且旅偊一語影似而張目大嚼危步皇堂之上又因以教人云云云云若莫巳若者、是都甫與僕之所大恥也、僕生平顛頓文遇、每反成敗得失。與意中之事了不一合。即有一二文字誤罣人目。其是非去取。與所懷來。亦絕不相當。以此不敢向人商畧此道。意僕後都甫既十年所。不甚沈浸於罪報引免之間。擇之未審乎。而都甫之辨此則既久矣。今天下人為聖賢。大江南東。鄱湖之西。有唐宜之。羅文止。譚友夏。諸君。皆深宿於聖賢之言鄭都甫以石室靈威提撮諸勝即一旦有仲尼出。將立矍相射文貌之言招諸僄銳者入門而右諸深宿者入門而左吾將中立焉則慙在德賊之間亦奉鼎耳逡廵卻立以從於後報而久道者則在吾都甫乎。在吾都甫乎。都甫建德人、今大中丞之昆、與貴池丁師交俱為吾師行
○會試錄後序（代張晉江與刻本有異）
倪元璐
蓋易有之曰、聖人作而萬物睹、何言乎其睹也、上章美而見光、下著情而獻功、如相見然、故稱睹焉易之言
【 旡陳不鮮】 睹書之言霽也上古之蒙、霽於二代、堯之蒙、霽於舜。舜之接堯猶雨之合水也而其時則亦有若肇造啟闢然者、此其以堯有靜深之息、而舜大見其道舜大見道是使四
【 從來小人都是乘陰你事青天白日】 凶者不得不大見凶四凶者大見凶則
【 那有鬼魅出來】 十六族者不得不大見才也此十六族者、當其席伊祈之暮氣、而罣於窮奇檮杌之繁妖、如處襲石、不可尋察、而及其應運投知、光氣勃發、燦然華舒、爛於卿景、故舜者明新之大歸、冐萬類之才、而與之相見者也、今天子極聖左握大鑑、右操徤斧、以章奸鋤逆、使嚴雰坐清。大昏忽旦。
天子以為如此。則天下必有矯挺而出其才者矣。故使臣等洞垣而求之文字自臣所見士之能言者、性命俱流思理並竭、窮致極能、凡士之奇、則無有不見於此者矣、士之能為此者、運昌則氣發。心開
【 時宰正不】 則力。張去諱絕嫌則慮坦。而其情易盡。此物之善睹者也。雖然臣疑士他日將或有遁焉者、夫敝臣之遁其君者、畧有五術、漢之臣、則皆蹈之、漢武帝責吾丘壽王曰、子在朕前智略輻輳及連數十城之守、職事並廢、一遁也、聚才以從其面。退而解弛焉此一術也嬰蚡之訟、武帝問廷臣誰是、韓安國兩是之、鄭當時是嬰、後不敢堅、一遁也詭於中虛。以為無咎又一術也文帝欲任賈生、絳灌之徒、則曰年少初學、專欲擅權紛亂諸事、一遁也駭非常之原。而託于安靜。且以老成制年少以談
【 五道五術文陣絕奇不但救時萬論】 笑奪痛哭則其說易伸又一術也文帝問陳平、刑獄錢穀、平曰有主者、問其職、曰理陰陽、順四時、一遁也逃實課而即於莽蕩以為大又一術也公孫弘、對武帝曰、臣誠詐、使非汲黯忠、陛下安得聞、此言、一遁也居身於謙
【 此遁更甚王莽周公関頭在此】 謙之大美而使人主不可見詐又不可見忠又一術也此五遁者。大巧之臣皆用之以押闔其主。漢之二主。皆英主也然有不及覺者其情甚深其罪則與四凶等夫主甚陽其德而臣則懷諼而棲于至幽此固流殛之刑所不原也故臣願士。□顯白其意以與。上相睹相睹則無回心無回心則無匿才君父者呼心之鐸。心志者、鍜才之鞴。世顧安有負忠臣之心。而患無其才智者乎。且夫明主在御、譬鏡之在懸也、因鏡以正其容易而欲滅其醜難乘明主以致其功易。而欲塗其過難。况以上冲質而能大見舜五十在位之道。使其年及舜。必又出舜上而諸臣從之枕圭席鑕不為十六族則為四凶不可慎哉
戊辰錄出有言後序為倪鴻寶先生代斲者正怪其初中文氣不甚類且中間生心害政一?云云全似崔魏護局人語意不應出先生手定非是今春購得其原草讀之乃知中十數行繇時宰改竄非故五也五遁譏切時宰甚毒固應取怒然而人心如面豈不諒哉○五遁可當四其宜發白獸樽滿飲以宣其快
○江西鄉試錄序
倪元璐
歲德丁卯、通其木火、於是天子所薪槱天下士七年矣、詔使臣某等徵材豫章、顧豫章未易材也、夫
【 當時人】 地力凝
【 望江西如羅剎鬼囯如此推尊誰肯誰敢】 蹇風道遒揭標義鑽脉之儒、嚴骨長幹之傑、國靈所蒸、肩踵相結矣、當高皇帝聖作、天網肇張、而金谿嶽然、首先物睹、今
聖業中奮、當又自其一方、舉統類而應、則天子將自舍拔獲之、而翼圍其間、使獸弩道合、固難也、且臣持橐不効、重以持衡、臣心戰然、有如突釜、既馳至、則某官某監臨嚴毖、而提調某官某某罔有不共、所辟檄同考某官某某皆茂選也、臣等乃相與祓心晶誓、進學臣某所取士五千三百有奇、鎖院三試之馬練虱輪。眥力俱盡。則得士百有二人、鏤其文二十篇以獻自五年會試所著令、即式士文、主者母血指主者固巳湔欺而領逸矣。然猶使得颺言簡端臣於是乎序、臣惟國家以文章求士、是措其令於道所甚貴也、然且為之則不慊、曰黃葉時踊、兒啼止而其靈盡、故今世之士、其當官敗、不必歸獄其文、即主者盡可得陰拱而逃辟天下之論喜深文。而漏誅於此者。則不知文章之察也。且夫道甚尊則物爭敗之、王者救之以卑名、故詘聽於辟召。則伸矚於科舉眩形於德行。廼旌膈於文章。変德行為文章、猶夫易貌欺以情寔、今日、其於士不察、是聞鐘鳴不可知其摦弇耳、模珠於淵者、謹循其光氣則多得珠、士含珠肝腎、而翔光氣於文章管幅相遭性命奔竭雖臣矇者、則猶能知之也、臣所不能知者三、夫孔孟者、盡世之所歸是也、孔孟不必以為貴孔孟望助而寶疑、不享其擬不歆其信、今而塗遇迮然發獎、夫諾於誓壇之下臣何繇知其情哉、其又不可知者、先民以繩簡箝姦雄、禁無穴革、庸人踡跼有守法之名、魚潛鼠循、吐絲自縛、雖或莊士、然臣既未見躧者良行則不能識矣、其又不可知者、詭於盛世之容、使骨辭徐偃、肉緩嵇康、隱脉刓稜、居無守氣、固且得福、然臣疑木刃似之、亦不能識矣、爾廼長爪利鉤、梳疑剔理、鳥飛凖繩、思変決起、蠖不□□、□非播紀、體經能靈、謹謝諸氏、此數者、天下之□决、忠臣之行也、盈寸之毫、方尺之牘、苟致其誠屈役不叛、則萬石之弓、可左右握、而十萬之虜、可睨而橫行也、故曰姑布相表、越人眎裏、張喉見肝、握火而處、夫臣所奏士牘、猶吏之質也、當臣受之齋戒而察至、臣亦猶行考功之道耳、於是臣當醮士臣正告士曰、必無墮其文心、夫文章之器、非黃葉也而兒亦未止啼也、非使士當官、即亦不信、今當官所共歎者、神
【 毒罵】 飛而上氣伏而干用其智則日生用其才則日死神飛上則芒下氣伏下則宄上智用以生故不肯以死千秋之業才用以死故不能以生一旅之師數者於世豈有銖黍致其文心者乎。使天下懷此數者、挈槧而走臣所、必立取刷去、然當官而或貴之者、則是孟說有完臏而防風
【 罵世甚毒而巧】 奔命無專車之骨也且夫聖智之名。功能之跡。華而可悅。天地之所受藻也。非足文於心。苞采相勝。固不能得之。譬噓冰無出焰者矣。其不然。固如噓火。易再曰含章。言文心也。於坤王事有終。言致功也。於姤有隕自天。言天下之理可坐得也。夫得寶母者。壇奉以呼珍於海。士此寶母亦壇奉之。足以提忠聚能。坐躋皋禹。故有益功而無遷□也、墨翟公輸盤、帶牒坐投、而攻守之變盡、假二子轀櫓而見城下、又遷術乎哉、自臣六七年所親見天子、矜朝奮講煥乎昭回、以為天子之修其文章、而天子則繇之以湛新天下、虔武而創東西之孽、雲漢之成、如此矣、多士觀乎天文、其法最上其下者往數十年、先臣某宰爾鄉安成、既以袒持故諫臣
【 知其有本】 劉臺抵楚相譴去、巳又十年、守爾臨汝、定潢池之譁、此爾鄉之所甚材也、然先臣之為文章、能刻深造思、而其教臣朝則曰力爾文章、暮則曰、無亡爾文章、夫先臣亦有取爾也、臣學於君父、即必以諗諸士、臣寔藉諸士免辟、苟不墮諸當官、則巳矣、
合孟題皜皜三策問。及此序觀之即欲不謂之鬚眉男子不可得也
【 朱上愚先生評】
爵祿不入其心故飯牛而牛肥利害不関其念故治文而文篤漢人劉李谷諸賢災異對而後不可多見也○聞闈中成此稿見者無不驚駴勸其改削先生不之聽既歸而里人危之益甚先生置弗慮也嗟乎忠義天植豈可禁哉○灌夫罵座不足奇妙在罵人人不怒者非不怒也直是怒不得耳
○祁止祥稿序
倪元璐
文章之不治則由其才墮而體升才墮而體升者、詭羮酒于太玄逃燈劍于帷匣此二托者、名大尊。而其情如春氷彈指可破也且夫太羮為不味之烹。玄酒即非醨之釀。不味比之生物。非醨幾於澹水。以此二者享諸眾口。苟其嚌嚅唱旨。悅懌騰酣則亦遂可尊屠手於
【 直破其冐】 易牙貴汲人於儀狄然固不能。則其用之文章。必有不可者矣。而謂過宣必敝。則有取於帷燈。侈割將傷。是所期乎匣劍。然不知畜光需鑒。養鍔待剸。此以喻字未落紙之時意。尚包胸之會未聞至幽相察而憂照
【 朗朗揭明】 深兩敵相威而嫌器利今欲辨層墻之中非漆襲石之裏無鉛雖復長號不可得信則其用之文章。又必有不可者矣。如其不可而顧為之者。其力薄。而取途於易循。中慙。而駕高名以自壯。既巳為之。必以笑天下之不為此者。衰狐升座。而呪龍象之智為羊鹿。此天下之大痛。志士所務白也。故吾之意。欲使羮人窮羮酒人窮酒。燈者猶燈。劍者猶劍。則天下之才出。天下之才出。則文章之道大治矣。自吾持其說二十年、不敢以告人、以為言之、天下必有劚吾舌者、而今吾友祁止祥、由其道、則大效、則是文章之事猶可為、而言之亦未必禍也、止祥氏之文、棲於奧深、躍為靈露。觀其入。剌然可寸計心觀其出。瀉然可斛量血則其才無不致於其文者矣。夫使止祥氏澹然而唱曉風殘月。或可以歡十七八女郎。信口而長唫。亦可以通曉白香山之老嫗。然止祥氏不為。止祥氏以為使天下婦人知之。則不如窮以死耳。觀於止祥氏之為文、亦足知羮酒燈劍四者之才。可得而極。而太玄帷匣之義。自聖人言之。亦為多事。庸人托之。則大奸
【 且不得一好字】 而巳矣。以止祥氏之才。亦數舉乃售。使吾言晚合。然使止祥氏不大效者吾舌豈可得保乎
陶湯之黎丘何術復弄
○祁司李玉節傳奇序
倪元璐
韻人管風絃月。莊士矩倫矱理兩
【 趣甚】 氏遇于塗必捽
【 絕好】 頂交
【 非塲】 唾而去今使兩手者左執檀口右執鐵肝兼寫並獻。所不能矣。夫文章之柔若媚狐。比于巧令者。莫甚元之曲子。而以為繇其道之可以教忠。世培則有取爾也。世培心恫于峕。起蘇衛稿壤。為當塲之弄。其豔蘇意微。其醜衛恨切。岳氏之祠。泥範
【 誰人下此令眼】 武穆。金鑄檜卨。人之
【 快心刻論】 欲不朽檜卨甚于存武穆也宮商鑄之。不愈于金乎。故是記則祁氏之刑書也。名音曰律。名法亦曰律。故世培之能于司刑。于此可知也。然世培之于古之為詞者。則有異歸焉。宋廣平剛腸。而哦梅花則媚。歸于姿。世培妍面。而敷勁旨。恊于銅琶鐵綽。歸于骨。王右丞奏鬱輪袍。領解登第。歸于藝。世培既登第。而聲忠影叛。發其思存。歸于道。柳耆卿調桂子荷香。致金亮躍馬歸于辠世培拈一禿節子近晶漢日遠遏胡雲。歸于功。且夫譜事為詞。使可歌舞。其中有靈也巳以世培氏之詞為臠享于諸氏
【 □句至此何羡】 聰氏享諧瞭氏享態
【 安右□金】 藻氏享華俠氏享義而用物以配之逢花則豔□酒則豪當經則法伍史則鯁是固英恠。非其才莫能為之也。
朱人談理元人填詞原是一脉貫下老生無穿錢索子遂令分作兩截○紫雲仙目李青蓮五臟皆錦繡贊此文不得不襲其語
○淇園序
王思任
天下山水。有如人相。眉巉目凹。蜀得其險。骨大肉張秦得其壯。首昂鬚戟。楚得其雄。意清態遠。吳得其媚貌古格幻閩得其奇。骨采衣妍滇粵得其麗。然而韶秀冲停、和靜娟好則越得其佳。故吾越謂之佳山水。吾郡中者有八、而蕺最寵絕。眾妙繞環似百千萬名姝抱雲笙月鼓一簇太真者佳至蕺、觀止矣、蕺腹有招提。是吾家逸少宅。而肩頂間為相國呂文安祠。誦古栢行祠下。低佪不忍去矣。文安孫美箭氏。羮墻之暇。薙蕪擴隙搆園讀書。顏之曰淇園。成而遜予敘。敘曰。凡功名富貴。有不難滿圓人意者。而惟山水之緣。定多缺陷。生長平原。一望天盡。鳩石尋丘。穴溝偕瀦。回思本來面目。則不快。遠者百里。近者數十里。一時命駕。三日聚糧至則輪饑蹄渴酒澀肴枯不須興盡先懊初心則不快諸人游飲之趣。吝於日而侈於夜僑於外而便於家。夕陽將下。眾志漸苦。點檢招搖。城闉雜沓。有如市罷。歸來則不快。家在山中。四圍裩束。聽鬼愁風。因虎逃月。則不快。而峨峨兮登天。而沉沉□入淵、天青日白、洞疑虛愒、時有性命之念、則不快、山水宜人市居荒落、修琴買藥、引勝呼豪、則不快、■〈阝禹〉守角全、捉襟露肘地利人和、或爾限之、用是巨靈不神、桑田易老、則不快、土木水石、投胎奪命、財力可通而惟老樹壽藤天功難鬻一暴十寒。三移九絕則不快。凡此數者、皆勢之所不能爭、智之所不能斡、而道德之所不能感化、文章之所不能增美者也、有福存焉、淇園胎而得越、生而得蕺、長而得旺於相國祠邊、枕負大海、襟帶二江、湖山谿壑之所飛廻、雲霞日月之所跳盪以榻為馬而穹巒驚峭竟日賞心以几代舟而漁笛菱歌隨風入耳長松老檜鬣怒鱗森而匪陰宮古墓之忌午夜明河單往長臥而無非類若人之呵夕梵晨鐘。聽下方。則諸品靜矣。青烟紅火。仰萬戶。則萬覺生矣。當斯時也。書史對宛委而成籙。盤盂熱丹脂而勝鼎。卬竹乘雲氣而擬龍。妻子偕鹿門而當友雞犬吞圩實而成仙。此詎非美箭氏之福耶。吾越中居者、知有仰屋、行者、知有辯途有身處山而目不見山者。有目見山而心不見山者。美箭躍然作百尺樓想。而日供其身於丹峯翠靄之上則既得福而又
【 實難】 能用福美箭氏之福也。滋大矣。則雖易淇園為福地可也。或曰。命名淇園、蓋託於有斐之義、子謂竹之義從箇。淇園有萬箇而後謂之漪漪。美箭廣四筵而無闌入。以其所謂福者。切磋友生。斐孰章焉如是則子猷能徑詣而嘯者。淇園中又何可一日少此君也。
○喜鄒愚谷至白門以中秋夜諸名士共集俞園賦詩序
鍾惺
以此清秋、於焉嘉客、白露蒼葭新染芰荷衣上。歌童舞豎半擕書畫船中。愧時一相思。惟小子之戒行太晚。雖禮無往教。在先生之乘興何妨。以賓主而易師生。懷斯盡矣。由合離而成壯老。感亦因之。睠焉興念勉甭為歡、里寡新聲入耳就絳紗名部之音地無勝迹娛心發金谷故園之想積數十年之緒以永今宵合幾千
【 其樂何如】 里之人而同明月如茲三五、豈作尋常、履簪雜遝高人自領孤情絲肉喧闐靜者能通妙理各稱詩以言志、用體物而書時、
○閩中荔支通譜序
沈長卿
夫物各有止、魚止鰣、菜止蓴、果止荔極矣、是數者東南異味、天所以私知味之人也而予鄉頗有憎棄蓴者安知閩粵巴蜀間人人喜噉荔哉、是人以命酸。故躬逢異味。如同嚼蠟。不使雋永。譬病夫食蜜。眾競云甘彼獨稱苦庸非命乎然蘇學士誇江瑤柱之美、謂雖齋素人不覺口角流涎、此說是否、以予揣之、食而不知其味者、尚不乏人、必無不食而反知其味者閩人中日用而不知、知之而嘆未曾有者、祗從他人齒頰得之蓋耳之于聽非口之于味也四方人宦于閩者、居非其地、或至非其時、有啖有不啖、啖者有喜有不喜而所
【 朱比王云美種不过数株非世家大族不】 啖之荔有美有不美所喜啖荔之人其詩文
【 能尝也】 有嫺有不嫺以故上下千載譜寥寥、曾不盈寸廼耳食之徒、不識方紅江綠為何物、亦附會其美、形諸詩歌、則譜且充棟此猶盲者譽花。聾者褒笛。十八娘有知不復作笑躄美人哉予舊嘗令汀其下邑接壤漳者、荔樹稀如辰星、至建延邵三郡、其民老死、曾未觀見鮮荔、何况屬厭、而四方人遇閩人、概云、此貴鄉仙品也閩中
【 犹東魯人輒誇其鄉有孔子】 人未經噉荔者輒妄受四方之諛而不恧亦大可異哉嗟乎斤斤一荔、自妖妃郵置後、以口腹貽累而土著者色驕。風聞者舌妬。總涉有我、實則燕趙蘋果、吳越楊梅、皆遠出荔下、葡蔗益懸矣、此不易之評也、雖然月中躔度、千有餘里、仙桂托根幾何而自下望者但云月桂巳耳。未嘗支離分屬。荔為天下果。為人間果。非甭家果。甭邦果。豈閩所得私且阿乎。荔譜并?刃自宋蔡君謨至、我明徐興公廣之、鄧道協增益之、蒐羅大備然皆閩人使不知味者得指為口實、予也、東西南北之人、論至公也、若云鄭環而僑因護之、予則焉能、
知味鮮能乃知果甭
○選丁卯江西墨序
倪元璐
繫今文於時固以
【 時者新之謂】 變之道與之矣今文變則愈今雖邀龍馬之靈。役典墳之氣。使倉氏兄弟。屈曲蟲鳥錯然而書之亦愈以
【 乃知用古文皮貌為今文者非是】 明其今者巳也故極今文之致為。之三年。則未有不腐者矣。豪有力之士愧之、以為是不可循、於是乃棄其衡斗而舞帝江之于戚為此者。其道足以亂天下。而其器大毒。天下飲之適如耳。於是司命者憂焉、以為非其人強魄、則不能為也、乃大索其類以厲誅於彊梁。而鑱其血性。為此者其意欲以治天下而
【 總涉有意】 其器大毒嗟乎操兩毒之器。以共制一文章。世豈復有文章哉。故吾於今文、則有二懼焉。毒造於豪有力者而使庸人承其禍此始懼也毒報於豪有力者而使庸人首其功此終懼也夫庸人不能自救禍而與庸人圖其功雖更千世未有能成者矣王尊曰、賈人百萬、不足與計事羅紹威以牙軍驕盡殺之而所部兵羸不可恃則大悔恨植其名而不足以著物、貴其體以犯天下之不服、則其叛之必速、是使天下之二毒者、相伐無藝也、吾於豫章憬然欲変之矣然吾欲変之、而不敢不握其才管夷吾欲変齊、則握高國趙武靈王欲變騎服則握公子成、高國公子成者齊趙之人之所大服也故吾為之制奇平華樸四網者、不脫一面也然吾必一一吹之、而察其才、自吾之意、以為察才之法、存乎別贋夫文章之有鬼道者。牛蛇無禁。而黎丘不可尊也。黎丘之穴破。而四者之才乃始退而各守其宮。子產曰、鬼有歸。則不為厲。故文變則可歸也。歸則不厲。不厲則其才不疑。其才不疑。則其體立才非一的之招體非一鞲之鑄也奇平華樸苟皆以其才為之則其于體均有矣使四者各有其體。則文之體正。天下有此四正者。則天下之二毒者止矣。是故鋟其文而告天下以其故、然天下必知吾為豫章言之也、京房考課之法當時第使得行之本郡夫不憂其身之不免而憂考課世固以京房為愚人也巳
予論文嘗深味時之一字終古比日月而光景常新妙于時也古文非不佳而施于時無論非體含其新而舊是圖數見不鮮有何佳處得吾師出其毒大快我心
○郭蝶公五先稿序
艾南英
廬為州。當古淮南壽春之枝境。春秋時。常以巢舒英六奇側吳楚強大國之間。竟用力戰而後服為雄。故其人率能以智勇自將、亞父一不用於楚、而漢業成、周公瑾機神權畧、遂佐孫氏霸有江東、鼎峙而分天下、自濡須肥、水之後南北常祖為存亡、及太祖受天命、始渡江、得巢湖舟師以濟軍、當是時蝶公之族從征行授都統萬戶者數人天下既定越數代而蝶公以明經子弟用古文奇學傾動海內亦其勢然也、然予常竊怪其地大以腴氏習耕鬪而文章萎然、自兩漢迄今無聞者獨一淮南安安辯博能文辭、使詁離騷、旦受詔、日食時上、所作內外篇、予嘗讀之、其書皆周秦以來、散見別出、鎔字為句、鋊字為篇、若範雜金而為器、如出一手故予常目之為冶人意非王能自為、頗疑其客八公之屬為之、今考其地皆廬產也然王又以黃白術致神其說者以為鷄犬皆仙、予常思之、此為王文章寓言耳合莊列管韓荀卿呂覽之言以成書使微者以顯散者以貫此與変鐵石煮丹、砂為黃金何異、蓋淮南之後千有餘年、而得蝶公、蝶公為文、苞孕百氏、肆筆成文、一句字不自古人不言也、考其淵原、既巳如淮南內外篇、然安生西漢之初、天下藏書未盡出、所見僅數種而蝶公當今日周秦之秘汲冢孔壁之藏、與夫漢魏唐宋以來、瑰奇怪偉可悅之書、博取而融裁、且什倍之、疑八公之屬力未辦此、其所得心成、文而見之者、又制舉業也、此如詩之有近體、文之有四六、欲使古人之書、層見錯出、如吾才焉噫亦盛近矣視淮南之兼儒墨、合名法、漫羨無所歸、其為力難易相去何如也、而蝶公又以其餘治神仙黃白方技迂怪之說如八公所為好之唯恐不至。豈蝶公又以自寓其文耶。予嘗謂集數聖人之道以成一聖如冶人者如吾夫子集
【 又足冶人】 數人之書
【 之說】 如出一書者惟淮南安充其說、液物為金、液金為氣、化形而返神、如僚之丸、秋之奕、以是証道、又以為文之寓言、吾懼蝶公之未有止也、雖然吾與蝶公言意氣、卓然使人有封狼居胥之想、蓋將為公瑾耶、抑□欝不得志、因放且詭焉、以自寄於其鄉巢
【 又出二人】 父左慈之間耶。則區區制舉文。何足以盡蝶公蝶公舊字無文、謂不待文而興也、今又取孟子苦心志勞肋骨餓體膚空乏拂亂之言、名其稿曰五先合無文之義而推之蝶公為人可以慨然而想矣
千子文力摹韓歐于此具見一班○忽離忽合七縱七橫頗得太史公之神盖韓歐子長之的派也
○沈君烈遺稿序
周鍾
君烈死、其孺人薄少、君為詩以哭之、余讀而悲焉、有曰塲中無命莫論文。有鬼能遮秉鑑人。卻怪君文遮不去。故將奇疾殺君身。有曰濁世何爭頃刻光。人間真壽有文章。君文自可垂天壤。翻笑彭翁是夭亡。有曰、絕壁無緣困五丁、不留一線與人行君文幻似桃源路只恐青山誤後人有曰、仙才天上原來少、故取凡間學道人、有曰、文心化作青松塵、拂盡凡夫筆下塵為詩百首、淋漓悲痛、皆此類也、余獨異其句曰、筆鋒鑿處殺機深自古文章之流派各異、要其能傳者則生氣殺氣。兩者而巳。古之為文、純以生氣用事者、前莫如漆園、後莫如廬陵眉山之流、其他如屈正則、司馬子長之類皆全以殺機行者也。蓋士負用世之志、又乘得為之時、以恬澹其心胸。則其發而為文也。必舒徐寬厚、往復詳贍、而無忤於世、至於縱之以有為之才、又厄之而使不得見其用、則憂愁困苦、情與境會。雖欲文之不動。於殺。不可得矣。讀君烈之文者、見其質閒性靜、縱送自便、若獨得春夏之氣、余獨怪其為文貌冷
【 文品可知】 而中肅骨重而神寒。夫嚴肅之氣、寒冽之味、天地所為乘於候之自動、而勢不冷、不自於秋冬、以收春夏之繁淫、而歸之冷寂者也、境冷則味苦苦則萬變生焉故夫文人不得志於時、小則為貧賤、甚則為刑夭、皆其悲蕭激楚、默動於秋冬之氣、而不自知者也、君烈文采風流、即之如珠玉照人、而余時從靜中察之、見其至性寡諧、幅巾蒙頭、無復塵世間想、機之所動、蓋與秋冬為近矣、昔長吉作詩、好用鬼字、殺字、血字、識者以為不祥、君烈之文、倘亦其類之似者各以氣相合與、雖然、富貴福澤、天之命也、至其士之能文、與不能文、則天亦有權焉存其間矣、國家、三歲一貢士於庭、其間盛服采、炫騶從、以焜燿於時者、何限、顧榜墨猶新、而人不
【 □輩真人可恥】 能舉其姓氏者。何比比也。又况乎以書生而走當世
【 足以慰君烈】 之名以琴瑟而兼友朋之樂豈不亦布衣尊遂之極哉。以此絜彼、其所得於天之分、必有辨矣、抑更有進焉、文章行巳、兩者相輔、以其足於巳者發為文、大樹之子、百條共母、晷以根柯相及也天如不云乎、貌無媸惡。當相其□□。體無剛柔。貴斷其行事、君烈蕭然四壁、而厚自植躬。雖有郡剌史及州大夫、欲稍為其資生地、感謝不屑也、則其素心靜質、後有采風者、又豈得僅位之以文人之烈哉、余請再賡少君之詩以歌之曰、鐵骨支貧意獨深有睛不屑顧黃金、時人漫賞彫蟲技、沒卻英雄一片心
少君詩百首字字流紅化碧足以不朽君烈
張天如梓君烈之遺文、而撫其孤、張受先以女許字、皆古誼也、非君烈無此支
○史記序
陳仁錫
見善不喜。見惡不怒。此人主也。文章亦然易喜易怒文之下也
【 肉眼奈何】 不喜不怒難言矣見善不喜。見惡不怒。其孰能與於此哉。六經是巳。若夫可喜而非無故以喜。可怒而非無故以怒徉喜
【 深千測史】 而亦似真喜徉怒而亦似真怒史記一書耳、嗟乎易文章之法祖也詩文章之鈴鐸也、至哉易乎、書不盡言、言不盡意、立象焉足矣、又多言乎哉、史記母乃少盡歟、神而明之、默而成之、易也、神而默。史也神而
【 妙】 喧矣其
【 詩亡史作】 近于詩乎。詩之言興也。興辟雍之鼓鐘。亦興卷阿之車馬。興鞅掌之勞吏。亦興白駒之逸民。興似續之古人。亦興鷄鳴之夫婦。興前驅之將帥。亦興同仇之婦人。既環天下人可干可喁。可風可雅。不加品題。貞淫自見故世之治也用興興之失繁繁則可刪俗之澆也用氣氣之失驁驁乃日蔓是以孔子不惡繁而惡蔓其於詩不尚氣而尚興。此意唯太史公知之。他人不知也。何也西漢有文章、東漢有月旦、有文章、人人喜於自見、有月旦、人人稟於自避、文如景星慶雲可見而不可避之物也、太史公於書無所不取、可以不取、而故存之、於人無所不收、可以不收、而故錄之、何居以自成一家言乎、則夷然不欲以勸、夫人立言立德立功、即三者無一焉、而猶有翹翹自見之興、太史公樂矣、嗟乎、此一種樂意、遂能釀百代能文之苦口而使之甘、柔百代評文之刻意而使之平。俾覽者真喜似喜。徉喜徉不喜。常若觸之。可喜而不喜者自在。真怒似怒。徉怒徉不怒、常若擊之、可怒而不怒者自在、太史公又樂矣、嗟乎彈人人所不欲也、謗己巳所不欲也譽人以彈人譽巳以謗己巳與人所不欲也如萬石君傳、剌客游俠、諸傳、何嘗一字譽之哉閱者擊節歎賞以為真譽之也噫此興象也天下明眼少而肉眼多。堂下人多而堂上人。少使肉眼爭相曜以和其心。而堂下人交相舞以作其勢。則事功興。議論止。天下和平矣。又如神仙諸傳。何嘗謗人主哉自謗也自謗而不諱。即彈人而不怒矣。何以故、月旦之失非失於苛物而失於恕巳也是書始閱於丙寅、歲除日、可以解解之、不可解、置之、太史公不求甚解、而強解之、太史不甚求解人、而強索之皆過也、離文明之象萬物皆相見史記古今文人皆相見之書也噫鼓之舞之、以盡神、風水遭而造物不默、能讀史記者、可與言詩也巳矣、亦可與言易也巳矣、
諸儒辨史字掊句擊終不得其意之所在未免為子長所笑先生此文則侯葩之于太玄千古一知巳而巳
○二續古文奇賞序
陳仁錫
文章有殺生而無奇正。殺生奇也。奇外無正。文兵也兵禮也。始武經。継戴禮。終文苑英華。以此。蓋武事之不張。由文心之不足。故兵以武為植。以文為種。兵法有之。人人正正辭辭火火。又曰世能祖祖。觧能下下。夫火火。文士之武心也。下下武士之文心也。尊文賤武。吾茲不信。今實無文士。安得而尊之。實無武夫。安得而賤之。古今無不翻案之文人。亦無靈讀兵書之武士。李衛公斷劉項。皆非將將之君。而陣圖陣法。皆可廢。不出多方以誤之。致人而不致于人而巳。此善翻案者也。生殺在乎呼吸則文章自於喉舌間倏奇倏正佹虛佹實敵雖對面
【 神而明之文武一也】 莫測吾奇正所在矣故有殺生而無奇正、何至文也、大槩密靜多內力焉、徒誦空文、為敵所誘、是以章句易性命耳、或謂茲選止于唐之英華千卷、也、夫唐詩不盡佳、而唐以後無詩、唐文多直少曲。而唐以後亦無文。昔有夢見龍者。劉子作文嘲之。豈非嘗見畫工者。屈其脊。挐其爪。施甲鬣雲氣於身者耶。是夢畵也。先輩有好鑄佛者。鑄罷輒毁。三年不就。工將去。童子詒之曰。得無似人面乎。其人大悟。一夕而佛容成。故唐之文猶似夢畵也猶似人面也然英華一書大奇、有學士家廣之至萬卷、更奇、予將續出、宋文生氣太多能
【 西江人聞此必詬】 活而不能殺其根易爛勢不得不為元之詞曲而文統絕王歐老泉子瞻文非不佳亦如
【 誰能下此断】 王唐瞿薛以時文雄特而巳國初方宋解劉諸公、及王文成楊文襄輩、直達胸臆不求其工大抵過直過莊。猶有唐人之遺。是以文心欝蒸。戰勳亦不乏。其後才子成羣。著書盈橐。有一篇不模擬否。有一段不帶恢諧嘲笑。而其文得工否。故文日萎薾。武日弛廢。試觀今日武功何如哉。不咎文士之雜之弱。而訾介冑。是舍種求植也。請與海內誦喬渾賦劍舞、劍舞者、唐羽林裴公獻戎捷於京師。上御花萼樓、大置酒、酒酣詔將軍舞劍、為天下壯觀、其辭曰、奮紫髯之白刃、發帝庭之光色、天子穆然、詔伶人黜鄭衛選色者使覘乎軍容舞者俾觀乎兵勢夫女子可陣、而况文章之士哉。
以兵言文奇而確其勢之伉壯絕似韓文公
○李岡甫制義序
黃道周
別不晤李岡甫、有傳岡甫論義稱唐人應試之作、累千百牘無甚傳者、所傳一二、如錢起湘靈、杜牧阿房、假得於夙搆感夢之餘、幾幸不墜、而猶以試體無傳、間附於雜作、予不見岡甫、不知岡甫果為是言、以岡甫塲舍之文及所惠予二十餘篇參之即使岡甫晝行市中左吐右書無不傳者何所別體之有、然以意揣、今所為文、與世所摽豔施薪噓火者推之、宜非岡甫不為是言、岡甫意以為不絕之言。不託於眾獻隱食之臺。一日闢門。朝聚千人。暮聚千人。指動頤張。無一異詞者雖有好語不可以祝洙泗溱洧分流之間老父涉水女
【 一真百貴】 子漚麻則亦可觀也何也其志獨存焉耳。聖人不貴同存之詞。而貴獨存之言。獨存者。誠然而存之。眾所不涉。驟駭而徐歷。以其獨體行於比體之間若中國之使於連臂之國也以為彼皆合存者。則以為之獨存。獨存則體立。體立則神生。神生則變作。變作則體遷。體遷則感遇不一。而夜行者因以為鬼神。夫鬼神者。衰假之名也。聖賢不立眾號以相恫。而後彼得焉。一垣之市荷筆成林。無賢不肖皆口有所祈冀者。鬼神方走其氣焰。空谷是處。嘈聲之下。畏不可聽也。有言出而善者應之。有言出。不善者亦應之。以其應而狂喜。以其亦應而狂怪。鬼神既不受其狂喜。而受其狂怪。夫使無有。則巳。有之。必以為謾巳也。十年之內而皆去其籍。則自是無傳矣。且以一垣之市。荷筆成林。祈嚮所託。莫能相尚。具體之倫。大者數百。小者數十。鬼神一物。附聲其間。豈得所謂獨存者乎。獨存之士。不戰於陰陽。不鬬於庸眾人。意所不可異物獻之而不肯受意之所可兆魄使去之而不敢去彼其人固嘗竭志於
【 先生自道】 寥廓貴賤。取舍笑罵之所不到。而寘力焉。力志巳到。明膽合生。上下百世。夫固多避焉者矣富貴之士好言如流納之四壁除墨去褚不
【 群習而安柰何】 出百日取簡授之故有不麗
【 不為曳白者寡矣】 十字者何其精爽氣焰之不可再取也。且所謂體者。藏神之名。非附神之名也。神有遺體。明不生魄。如必其圓白者則彈丸以粉而謂之月也故曰體無滿缺。神有生死獨存者。皆無所借於彼而存之。其同試而獨應。若陽燧之取日方諸之取月。映之而得水火。其獨試而獨應。若摩柳之得火。呵蚌之得水。暝晦不齊。而我皆存者。獨有之也。今之所謂體者、必旁借其詞。綿匝委隨。爛紫敗素。千段如一。見者如夙習然。而後以為之標美。夫如此者將其湛定退處有得而能之耶抑其詭隨
【 肺肝如】 漸??修居
【 見】 肆而能之耶如其漸??修居肆而能之將必首戴背負攬
【 說得可憐可恥可笑】 貨於天子之前一有緩急焚楮號神叩首而巳必且勉強求其異等。三日一筆。十日一紙。搖曳自得者。而謂人傳之乎。凡物之傳皆有近於聖人即不至於聖人皆有所實存於人唐室之人。以其才鬼自傳其靈。而猶多不靈今以路人而傳聖人夢所不到數面謾之而必以為或傳者猶優戲仲尼而石刻其曲也必自為傳。而終於必亡。以是為道。可以涕哭。今以岡甫之意、即使新能不生舊奇不死朝逢夙物。安筆書之。保有富貴。岡甫為之乎。又以岡甫之意。新能不生。舊奇不死朝逢異物。附耳作語。倩筆書之。亦有富貴。岡甫為之乎。岡甫二皆不為。則雖有大人上林繡補。龍骨黃衣之老。引端其旁。岡甫當之猶比於噉嘔也。而况於殘篇剩語。畧可上口。詫必存之。以為神晤者乎。又况於因人之。言千段如一。服以成習。而自為試體試體者。宜岡甫之風。言之以為不存也。岡甫自燕歸益新力於文章、予去遠不時領異、乃僅理其數語覆則不知、以意射之、如予者、真所謂寤言者矣、
先生嗜書成癖手錄盈笥居長安一切酬酢都絕肆力誦讀幾無遺編
明興大儒應推第一今人掇拾一二句字輒自號為宏博宜為先生所捧腹也
○秋閨夢戍詩序
譚元春
古今勞臣思婦感而生歎。夫歎之于詩。亦不遠矣。何難即形之而為詩乎。嘗有一言數語真篤凄婉。如猿之必嘯而後巳者。非盡係乎才也。歎之至也。然役或不盡于戍。時或不及于秋。情或不生于夢。體或不限于七言律。數或不至于百篇。一歎而巳矣。吾友宋比玉客越之夜。忽若有通焉。而得秋閨夢戍七言近體一百首於荒邨危垣之家。見其中有芳艸無言路不明之句。驚歎而卒讀之。則虎關馬氏女也。凡秋來風物。水月枕簟衣裳碪杵鐘梵。其清響苦語。一一搖人。而至于英雄之心曲。舊家之喬木。部曲之凍餒。兒女之瓢粒。悲天憫人。勤王恤私。非惟膚士所不知。蓋□仕宦男子。博雅通儒。所吟之而面赤者也而又皆夢中聲情步履倏去來于孤燈瘦影之中漁陽之道路夜經羅羃之車輪朝轉豈止鸛鳴于垤。婦歎于室而巳乎。歎者、不足以盡其才者也、才者、不足以盡其魂者也百首之夢。無一不秋。三秋之魂。無一不香。故題曰香魂集。吾猶謂如此女士。而以婉戀待之。但恐不愛耳。或憐其大苦。余曰、不然、伯兮之詩曰。願言思伯甘心首。疾彼皆願在愁苦疾痛中。求為一快耳。若并禁其愁苦疾痛。而不使之有夢。夢餘不使之有詩。此婦人乃真大苦矣。嗟乎、豈獨婦人也哉。
凄神寒骨悄愴幽邃
○白香集序
沈春澤
窮天地有色香之靈異超渺者莫如雪與梅矣之二物、惟亭亭立于不容摹擬、不許依攀之地位、而庸夫俗子、即有所點綴、不覺愈親愈遠、從來雪後梅初之境、吾止取二處曰莫冷於蘇
【 太清】 卿之窖中莫傲於孤山之屋角愛雪賞梅之伴、吾止取四人、曰莫高於閉戶之袁安。莫幽于訪友之王猷。莫樂于策蹇之孟浩然莫秀於鄭康成之侍兒賦雪咏梅之詩、吾止取三句曰莫化於明月照積雪莫雅於廵簷共索梅花笑莫澹於疏影橫斜水清淺。以為至矣、極矣、安得搜古羅今、窮形盡相叢眾白於一編儼同雲之密布掇窮芳於尺幅宛落英之馪紛若沈履德氏白
【 命名甚妙】 香一集也哉、讀是集、而何處不可對梅雪何人不可尋梅雪何詩不可入梅雪予向者之言、何其不廣也、想履德生長西子湖頭、日往來寒烟高樹間與林居士玉骨香魂不覺異代相映造化在手、神妙不測、固宜甭矣、履德既沒百四五十年、而其書流落塵土中、六出萬株、岌岌乎有雪沉花謝之恨、吾友宋比玉得而秘之、數年、始付梨棗、為履德功臣、予讀之、藏之、又幾三年、始踐宋子之諾、為之序、予年來瘦影飄篷、竟為秣陵羈客、胸中欝欝、有二大恨、一恨吾家十五松下古梅百樹每流風廻雪之夜開窓倚笻南枝初放前嶺半白此樂遂如隔世、又恨吾鄉去光福玄墓諸山不過百里、遇臘盡春來之日一舟一衲縱遊無賴萬峯雪滿則訝花之在地千村花發則嘆雪之在枝至今夢寐猶香、不知何年更過其下、今履德是集在、即予所謂處處皆梅雪人人皆梅雪語語皆梅雪者予雖偃蹇亦自謂梅雪中之一人而又何憾哉、然則宋子之刻之也、豈特履德功臣、癖夫考槃一室、披卷臥遊、可以忘世、宋子闡幽之力既宏且勇、予亦感其意而序所以刻是集者如此云甭、宋子閩之蒲陽人、中年浮家白下、每與予同踏雪鍾陵、探梅靈谷、詩酒自放、自稱浪道人、亦曰白門浪士云、
白香之名甚韻而文之瀟淡芳馨亦雅稱此二言
○洞庭游記序
文震孟
孟長茲游有四快而天時之宜風日之美眺覽之奇不與焉游當茹素之期。不以酒肉絲竹塵點山靈。一快也。又當淪棄之日山中好
【 山主乃爾】 事之家無相物色者草衣衲侶
【 果然益清】 游乃益清二快也。窮林屋之勝。至於煙迷徑絕。田夫野老。驚相告語。奔走救援此
【 此時人心失而】 猶足以徵人心焉
【 求諸野】 三快也以余耳目所及之名公、若馮元成先生、游記遍天下、獨遺几席之洞庭至張伯起、周公瑕、王百穀、皆未嘗
【 真是遺憾】 汎石公龍渚之棹、惟趙隱君凡夫、僅一至耳、其他游者不能記、記者不能盡、即盒州之文、亦似寥寥未稱、而孟長雄詞偉藻直與縹緲莫釐爭高競爽吞今掩古、光怪陸離、將使後來游者、遂可無言絕響不必先結一記游之想。以撓其登高臨深之天趣。四快也。昔人有言、山水之神情。恒與幽人畸士相親暱。然非言語文章之妙。不足以發潛而流遠。余間詢之楚人、武昌赤璧、僅一部婁、而柳州遺蹟、按圖索之、殊不相當、獨以兩公文在、幾與五嶽四凟並垂聲於宇宙文人不遇豈非山水之甚幸哉。况洞庭靈奇。夙標震旦。惟護之以風濤。怖之以陰阻。即具逸
【 山中人多皆】 情遠性者
【 湖為樓不留一寶】 亦未能時時酬對。一朝為耦。相得益彰。山靈愷豫又復何如。不啻吾所稱四快而巳。余自擯廢以來、屏棲深谷雲封煙繞門前寸武便如黔蜀萬山洞庭之游、日與孟長期、而今竟先我矣、覽茲游記、固深快之、而亦深妬之終乃深幸之幸我雖未游而茲巳游他日雖游而巳不必記游也
人知先生丰骨稜稜而不知其饒韵趣也正笏垂紳之間何必定帶木僵氣
○關壯繆定本序
姚希孟
自古忠義之士亦多矣、忠而謀勇、則為廉頗李牧、忠而成功、則為郭汾陽李西平、忠而無成、則為諸葛武侯、宗觀文忠而蒙難、則為顏常山為張雎陽、為岳少保、皆燁燁於青史、而寂寂於愚賤之口、獨至于關壯繆、則自販夫走卒兒童婦媼、上而千古之誼辟、一代之興王爭先而尸之祝之、廟貌之、褒美之、甚而王之、帝之、聖之、吾不得其解也、即曰、有稗史、有傳奇、有耳語耳、訛承訛、俚鄙不足稽之談、浸灌於人之肺腑、而不可??煎浣則說者何嘗不與
【 亦是一惑】 張桓侯同稱此何赫濯彼何澹漠也或云桓侯武侯、各自聖於其地、終不若壯繆之浹遠近而亘古今也、吾愈不得其解也、記云、神也者、聰明正直而壹者也、不聰明、則冥憒烏知善淫、然聰明而不正直。正直而不壹。則回互
【 祭賽草神】 欹側人得以
【 不過一方愚夫婦事余尝謂可以祈禱而□者便】 熒矞其盻蠁而不足靈且毋論逖聽遐矚。為下民作
【 非至神】 綱維也。就其生前微有回互欹側。則必文緻其美而匿其醜。飾其所長。而使人莫闚其所短。忮者矯而讓。褊者襲而寬。其閃忽藏露之態純是宇內之陰氣□皆死氣也人之生也直。不直者死之徒生
【 快意】 而死矣寧死而生乎壯繆之見辱于操也、他人感其禮遇、必委心焉、否者且結嗉絕粒以死而壯繆不然、一飯之德必報、終身之誼弗易也、剌良而歸、封其所賜、致書拜辭、何光明磊落也、馬超來奔、孔明心知其護前、拜前將軍、羞與老兵同列、費詩得而說之、心曲巾事、蕩蕩然、落落然不獨與孔明見、亦可與費詩輩見也、愈忮
【 政□不平處見平】 愈陽愈褊愈平也日月之食、良玉之斑、曉然與天下共質之、豈若柴柵
【 世頗等其人而身後畢矣】 其內。函葢其外。效鼠輩喔咿囁（下有逸文）
○張茂仲新藝序
倪元璐
（前有逸文）嚅哉絕孫權、惡糜芳、口如其胸。行如其口。灝氣可以貫白虹。而囈語可以通碧落。直之至神之道也嬰兒順之則喜、拂之則怒、無造適、無獻笑、有時乎匍匐入井、而不自知古之至人與嬰兒同體抱天地之大樸而無少刓。其壯繆之謂與。至若大台智者、當陽清溪一事、舍覆舟山、奉師安禪、神運鬼工、棟宇煥麗、師即秉爐受以五戒、是不特外護金湯、亦且為新發意菩薩、以天大將軍身得度、即現天大將軍身而為說法矣、今之明神、載在祀典者、嶽瀆而外、惟神為正、非直其文精奇宏深、無不有者、觀茂仲之文、亦可以知神無膚取、理無塗遇、犯其劍閣、搴陰平之勝旗、造於具茨、振襄陽之迷駕、故避福而趨艱危、莫甚茂仲也、茂仲告我曰、吾分不得福、是吾夙世當有樊書之孽於天下者吾苟探手而得珠一曲再鼓之則面熱病發苟狂走而叛聖人之情則夢驚魘中風憞??圂夫茂仲之言、以為他人之福使在于巳。則禍也巳。然以茂仲之不為是三者將亦有享焉今使茂仲提肝出喉、落紙可見入則我自西顰。出則人為尹泣。而詔捕發塜斬
【 天下於今半是君】 關之盜即不我及也。如此豈又非福乎。舉世之於文皆好為其安而處福者不為其危而造福者姤九五曰、含章有隕自天、言無所盡力於其文、而文適逢之、如天降然者、蒙安而多倖也、豐六五曰、來章有慶譽吉言有所盡力于其文、而文終應之、若被召而來歸者、終譽而無凶也、今時當艱危之際、固取膽薪見功。不取裘帶鳴福。苟或有以司勳之律命文者曰、入虜地生致虜者上功。次多馘虜。次身負創數十。其諸握矛不剌。剌不深。不見虜還。野戰蹶者。殉諸壘。即不知彼三子者安歸乎然則艱危果福而福果禍也巳
吾師論文貴難而賤易蓋以惜天下之才士務為苟就不盡其才至盛心也其序蕭甭重文云武陵之漁人溪行無意、忽入桃源、鄧艾馳陰平七百里、鑿山通道、果氊緣崖、以趨劍閣、漁人之歸不改其漁鄧艾則繇之以取天下即使繇漁人之道可以坐有桃源然爾重不以易其劍閣者又序會稽令陳公文云、夫用古如懷遠人可使其夢中神合不可使其白晝形見魅出畫師貌人者。貴能發其河山龍鳳之姿。而不失其顴面口目之器苟使依山切水以為之口目而施苞羽鱗鬐之形于其面則非人矣。又云天下之才極其火與鑑火附薪為光而滅薪無用物之迹鑑肖人面而不為人面有守器之誠
○甲子行卷序
朱灝
文章之變如星、降墜者、或為蟲鳥、草木、人龍、沙石、金鐵、種種互異、而光跡相連、絕跡相去、見遁俱漶漫、星與土精氣相屬若文與莽人、本不有間、客星居五、周伯見為兵文之橫挑強角以譎以攘是也老子見為饑文之枵腹瘠腸乞腐掇剩是也蓬絮見為喪文之皇遽哀風?立欒欒總總是也溫星見為水文之滔莾汨涌如馳如徊是也國皇見為難文之齟齬凌軋時仄時欹是也星之若族不齊、有不在紫宮而在天市。擯之西南不得與中者。惟恐以陰氣食魁也。又有
【 自汎】 光如火聲如雷。號熒首者。以其氣之揚厲。降而為放士
【 指客氏】 。以與破女相仇。然攻圍生剋。不能定于一者
【 指滿朝烏紗】 。以剛主柔。客互侵也。帖括之伎以利用全在聲焰。而侲子常怖攝異光。見者輒驚叱為狂孛恠彗。至于受
【 時巳先見蒲】 役貢媚之陰翳
【 世界有建□事矣】 。莫不指為瑞氣黜陟。位置既多糺舛
【 指東林諸君子】 。則曰流曰飛曰奔。每竄易不得休。吾友介生、以揵閉為腹、捲舌為口、吐納盡變、故如星非星、乍沒乍現、上銳下圓、左移右墮、殘賊瑞福、蒼赤黃白、俱能以一手謫摘自安分野而星聚焉于是九魁射精熒惑正色辰星歛媚凡蟲鳥草木人龍沙石金銕。各得認取面目。而一切金穰、木饑、水毁火旱之道、均得循此測識焉、或曰心者、文之杜、目者、文之日、假令以陰賃陽、以賤履尊則土敗而物不孕朔合而光自背則介生丹鉛之筆一以當鳴鼓攻社一以當朱絲救日
宗遠傲骨嶙峋吾黨許為奇男子甲子歲璫禍方萌巳色然有憂見之乎辭幾罹不測世知有陸萬齡而不知有宗遠拈此以為雲間士類洗涴
○簡遠堂近詩序
鍾惺
簡遠堂近詩者、譚友夏近詩也、簡遠二字則予近日所規友夏語而友夏取以自命其堂者也友夏居心託意、本自孤迥、予為刻詩南都而戒予勿乞名人一字為序此其意何如哉近乃頗從事汎愛容眾之旨、欲以居厚而免於忌、浮沉周旋、即其心未嘗不遙、予乃欲其心跡併耳、詩清物也、其體好逸。勞
【 今之以詩為】 則否。其地喜
【 泣酬計者宜省此】 淨。穢則否。其境宜幽。雜則否。其味宜澹。濃則否。其遊止貴曠。拘則否。之數者、獨其心乎哉市至囂也。而或云如水。朱門至禮俗也。而或云如蓬戶。乃簡棲遙集之夫。必不於市於朱門。而古稱名士風流。必曰門庭蕭寂。坐鮮雜賓。至以青蠅為弔客。豈非貴心跡之併哉。夫日取不欲聞之語。不欲見之事。不欲與之人。而以孤衷峭性。勉強應酬。使吾耳目形骸為之用。而欲其性情淵夷。神情恬寂。作比興風雅之言。其趣不巳遠乎。且夫性孑而習眤。則違心。意僻而貌就。則謾世。初偕而中疏。則變素。恒親而時乖。則示隙。夫詩□物也。才士為之或近薄而取忌違心謾世。薄道也。□素示隙。忌媒也。欲以明厚而反薄。欲免於忌而媒之。非計之得者也。索居自全。挫名用晦。虛心直躬。可以適巳。可以行世。可以垂文何必浮沉周旋而後無失哉古今詩人最矜局者、無如杜審言、同時沈宋本、其勍敵、而故相輕侮不肯下、想其平日論詩必有與其痛癢不相中者友夏少年才高意廣、勇於自信、人所指摘、苟不能相中、雖其言出畏友名師、不能強友夏以必聽、而片語去留、待予裁决、友夏亦何私於予、夫錦繡千尺、善作者不必善裁、善裁者不必善作、世固有不能詩而知詩者、予所裁决、或亦有以相中乎、
子嘗云名欲留于世後身勿落乎世中即簡遠之旨歟
○紀修蒼浦園序
王思任
感慈祖父不如感韻祖父穀貽尚巳然分內事也。廣書冊。華宅田。忍俠節仁。遺黃金數簏。慮子孫單蒙窮餓耳。夫子孫亦天之所生者。自有口。有目。有福。有緣。何必當單蒙窮餓也。是故黃金可得。宅田可買。書冊可購。朝弋朝獲。暮弋暮獲。子孫之所能自致者。不甚感祖父也。山水秀妙。區地扼勝沒在傖右心欲有之則恚曰。祖父不力。得區地矣。見山水矣桐梓拱把竹樹枯癩侈陰之多人壽幾何則恚曰。祖父不力。如此而能於代紀之前。心誠求之。使子孫低徊其下。再三唏歎。以為安得老吾老。一觴酬之此真韻祖父也而其慈也為甚大予游賞園林半天下弇州名甚
【 恰評】 雲間費、甚布置總佳我心不快。獨快者。永嘉之陽湖。錫山之愚谷。次寧瀨水之文園耳。豈非以其天工世物。愈古愈妙。創不如守。有非人力之所頓雄者耶。光州劉襄子。過我而言曰。予天之中人也。不腆敝壤。處在光黃。界吳鄰楚。兩餘山黛如抹。有徑一隅。幽蒨而邃。山名五龍。長淮帶之。蒼松老檜。數千章。竹萬箇。花稱是。藤蘿蛇綰。汀蓼石髮。錢菌雲芝。都不記歲月庶幾袁北山之江鷗海鶴。孕產其間也。王父夕郎鋤而屋之。大父伯仲又克為之荷薪。佚老者以懽。講業者以奮。顏之曰蒼浦。亦既聞於汝南矣。先君子棄藐孤蚤。墓檟之役。風雨不弔。入我戶庭。既得寧而後。奉遺箒一糞除之也。用是疏瀦扶頹。誅茅剪棘。增崇闢隘。或結遠公。或摹張緒。或閉子猷。或臨摩詰。或一局疏簾。或雙柑巧語。或瓦藥翻書。或扶笻蠟屐有舟鷁如。有蹇駁如。有酒澠如。有歌管如。庶幾哉。二三大夫。變世以來之素也。王子曰、予聞之長公、汝南風氣、適宜魚米、可俯而拾、常有終焉之意。以今所聞天下之美在中。天中之美。又在於蒼浦。水光接漢。木氣蔽雲。赤汗交下神游身處。百孔千毛。如風布雪。予當從襄子去。願署掃葉使。安用此數峯青哉。而襄子猶嘵嘵山陰道上也。文饒之囑不具論。論其賢者。習數行應制。得意為高官守京溷若檀國還田里稍息不勝夢寐託言憂天憫人矣即日對鳥魚不似其車塵騾渤之樂也或者求問生端。侵擴無巳。園日涉而趣少。門屢飾而關多更有前人之作未工。後王定者為是。松惡其多號。蘭怒其當戶。祖父力而置諸原子孫鄙而膏諸斧由此言之祖父之
【 得此一轉方足省遊蕩子不賢而】 求子孫甚於子孫之求祖父與其求
【 能韵平】 子孫之賢不若更求子孫之韻也襄子還矣、寄語蒼浦既有故園、復有喬木、又有世臣是劉氏之祖父子孫代相韻以有成也、昔孫興公圖賦天台、終覺不似、請以是言不為記而為記之引以俟海內之韻合者襄子肯諸、
○王茗堂全集序
韓敬
臨川先生生應廬岳之霄鈐。骨濯紅泉之靈灝。遐清高厲。少振發乎純英。醍醴玄齊。總味滋於氣母。極命草木。掀採苞符。鮑參軍寉翥文塲。尤資健翮。陸平原龍驚學海。不假崩雲。既軆會夫風騷。自妙諧夫鍾律。三都誠麗。猶徵夏熟於上林。九辨巳閎。肯溷春歌於下里。觀其史玄並作。雅變不拘。貫珠編貝以扶光。觸石隨山而注委。砰磕羽獵之盛。顧盻馺娑之雅。斯亦擲地為鏘。雕章成虡矣。若乃通諳國軆。刺達樞宜。屬詞興事之有端。覈實契本之多致直氣兼包乎古義峻標亦削於濡籤故能仁愛智輿。足言足志。歛還奔放。解釋牽拘。由八觀以證一匡。即十難而淹七略。含今古之制。扣宮徵之聲。藻火紛披。不關補綴。車攻徒御。豈失馳驅。匪借名法以申言雖肆滑稽而皆道。時復金柅度雁。玉茗流鶯。句開芍藥之花。思掛葡萄之樹笑聞電女適報驍投淚滴泉姬微看珠暈莫不樓迎長祐。橋記李謩。忽從聾俗狂酲之中。醒以警枕清氷之法。萬千說偈。一二寓言。要以源接盱江。驅百川而入海。席分紫栢。超三乘以安禪。故覃恩不數王何而機捷每先曹洞。晝夜齊視。暄凉等情。閱世觀生。守雌知白。陵祠蕭淡。忘興嘆於北門。瘴嶺流離。反寄懷於南郭貴生院裏變鴂舌為好音君子亭前植蒿蓬為美箭歸來柳色。依然槐棘春風。老去荷衣。更喜斕班朝舞。迨孺慕極於死孝。而歸全不失達生栩栩騎蝴蝶以飛朗朗還星辰之位重泉可作。九派難追。輟斤慟如莊生。聞笛哀如向氏。惟幸音徽如在。矧復縑素頻通。摩娑吉光之裘。片羽亦秘。饑渴縑緗之襲。連城未償。猶子於茲。頗耑夙好。逖搜近採。短什長行。勒成琬琰之章。庶復雅頌之所。猶願羽陵小酉之策。盡出人間。將以山木澧蘭之思。告諸公子。務使經緯昭回。光岳肆奠。豈止懸金秦市。刻石漢京。是非未定於陳王。離合猶傷於平叔哉。
○花蕋夫人宮詞敘
陳繼儒
昔徐匡章納女于蜀後主孟昶、昶喜其輕翾賜號花蕋夫人又改慧妃陳無巳以夫人姓費、誤也、宋太祖遣王全斌、曹彬等伐蜀、詔入作司度、古掖門南臨水為昶治第一區以待昶凡出師六十六日、昶銜璧歸宋、夫人遂侍掖庭、宋祖惑之、晉王諫不聽、從獵園中、射死焉此一事頗類范蠡沉西施于五湖。而正史不載、則鐵圍山叢談好奇之過耳李希顏奉詔料理蜀氏、秦氏、楚氏、三家所獻書、得一敝紙出花蕋手書宮詞郭祥口誦數篇于王荊公、故王禹玉輩爭相傳寫、行於人間、其詩清而綺、香而豔、真班婕妤徐淑妃之流亞乎、宋祖召夫人陳詩、誦其亡國之作云君王城上竪降旗。妾在深宮那得知十四萬人齊解甲更無一箇是男兒可謂巧手解嘲矣。蜀僻在西裔、其俗富而喜遨。城上環植芙蓉。幾四十里。號曰錦城。夾江兩岸。亭榭與名花相錯。昶御龍舟。召夫人避暑摩河池上。夜起作玉樓春詞。最好房中容城之術。多采良家女以充後宮。一切國事付之卷簾使王昭遠與其子玄喆昭遠手揮鉄如意領二三萬雕面惡少年以當宋師。玄喆一乳臭兒耳輦愛
【 大好軍容】 姬伶人樂器守劍門之口。昶且與內尚書教坊小婦打
【 君君臣臣】 毬走馬鬪草采蓮魚龍競渡鸚鵡誦詩而宋兵巳入夔州矣此非西蜀無男兒
【 回護】 由昶所狎皆婦人故也後昶亡其母李氏不哭亦不食曰汝不死社稷。何用生為。此母皎皎錚錚。差強人意。若使夫人齒一劍以報昶豈非粉
【 夫人語塞】 黛中真男兒哉花蕋同時南漢有盧陵仙。南唐有窅孃。及保義黃氏。皆歌舞妍姣。書伎絕倫。兵燹紛紛。詩翰不少見。獨花蕋夫人宮詞無一字不傳人口。女郎之幸不幸乃如此。陳亢侯刻之山陰非獨拈出花蕋才情且垂戒
【 □千豔冶塲中拈出関係】 宮中有風流天子未有不基禍兆亂者殷鑒不遠尚當以詩之周南召南為正。
○補孤山種梅敘
張鼐
夫人標物異。物借人靈。古往而今自來。風光無盡。景遷而人不改。興會長新是知有補斯完。無虧不滿。誰非造化。轉水光山色於眼前。繄此人功。留雪月風花於本地。維昔孤山逸老。曾於瀛嶼栽梅。偃伏千株澹蕩寒嵐之月崚嶒數樹留連野水之煙自鶴去而人不還。乃山空而種亦少。庾嶺之春久寂。浮蘿之夢不來。雖走馬征輿。閑前堤之景色。柰暗香疏影。辜此夜之清光。是以同社諸君子、點綴氷花。補苴玉樹。種不移於海外。勝巳集乎山中灌巖隙而長玉龍紛披偃仰礨潤湄而棲白鳳布置橫斜。幽心扶瘦骨同妍。冷趣植寒枝共遠。西冷橋畔。重開玄圃印清波。六一泉邊。載啟瓊樓邀皓月非為借風霜之伴與岸花江柳鬪春光亦將留山澤之臞令溪飲巖居生氣色倘高人扶笻掃石。政堪讀易說詩。若韻士載酒飛觥。亦足吟風弄月。使千古勝塲。不淪寂寞。將六堤佳景。盡入包羅豈獨處士之功臣。亦是坡仙之勝友。余薄遊湖上緬想孤蹤策月下之驢為問山中誰是主指雲間之鶴來看亭畔幾株花爰快述其良圖用同貽于好事云爾。
鏗耀中有氷雪氣
○名山小論序
沈承
一日坐妨帽山中、忽有一陣怪風從西北起有無數三寸鬼騰躍而來皆銳首。長鬣。戴竹冠。騎東郭夋?免。執綠沉槍。槍大如椽形其後又有無數八腳小鬼描頭畵角尾之而至若相迫狀。三寸者以好語謝遣曰。方今弓燥手柔。與諸侯會獵名山。君等可暫避。八腳者有慙色。遽驅蠅集其端。三寸者意不能平。身自奮擲投地。八腳又陰教虵銜之。於是三寸者乃大怒。即日治兵相攻。旁復有白面烏襴號■〈巾閻〉先生者。扣壁門求謁曰。竊聞倍時者不章。功高者不賞。八腳意良厚。願老平章熟詧而書諸紳。所謂合從為楚。非為趙也。三寸者笑曰。卿故遨遊四友間。為八郎作說客耶。乃引之周視牕几墻壁藩溷訖。還飲讌。因從容謂曰。丈夫舉事。上自東壁府。下自冡墳。遠自頡誦。近自稗家。雜說。莫不收保有年。得天下勍敵。與榷所長。有一居先。當伏死墨池耳。能効女曹兒呫囁乎。歸語八郎。有斷□中書無降中書也吾計决矣■〈巾閻〉先生唯唯出。當下八腳立陣甚堅。用葛藤為城角黑漆鐙為旗號甲仗各帶酒煮皮鞭蓐食各帶腐湯望見三寸軍中。背紫石潭而陳皆大笑俄三寸者登壇部署。聞其稱中軍。曰鋒都尉。稱偏將軍曰穎司馬。先鋒曰雞距將軍。後曰五花校尉。兩翼夾擊。有曰彤駙馬。有曰錐虞侯。廵徼者。有曰鼠鬚郎騎。策應者。有曰削荊中郎將。參軍事者。有曰碧鏤常侍處分畧定。鼓譟勒兵。檐瓦盡震。未接戰頃。數有隃太守傳詔止之。輒引兩虎不得私鬪為諭。鋒都尉亦引成語對曰。聞將軍令。不聞天子詔。遂顧左右急擊。時三寸之士。振臂一呼。而八腳之師皆敗走。屬鄉之■〈巾閻〉先生。隃太守來賀。觀其戰處。入木者七分。咸共嗟異。遜不及也。巳而三寸諸將吏班軍行賞。置酒高會。而我妨帽軒中。有一二禿髮鬼黧瘠可憎。亦復躍出相就。竟不知何者是客。余不覺失聲大叱之羣鬼駭散掣光如電化為一物如斗忽墮案間取而視之乃是金沙友人周介生遺我名山小論一冊
其才近于鬼矣。安得長年。君烈曰。吾寧為此。
○贈偶伯瑞敘
沈承
嘗博攷古冊書傳紀所載、姓氏如林但曰名某某、字某某而不聞曰號某某、何以故、大約古人朴畧里中三老其名子弟也並得與父師等而其間鴈行執友、或難斥呼、則稍稍取義而別為字、字非正嫡矣、而不出乎宗則猶在名之支庶間也故古人多以字行、至於近古有別號者不過畸人韻士寔寔眼界前有此景胸堂前有此癖。借湖山雲樹作美題目以儗話耳即不然者亦時人慕其風流。後人追其軼事。而村墟市巷。兩兩三三。信口指點。相傳以為某子。某翁。某先生。某居士。初非利齒兒可多噉得也。末葉浮薄始成濫觴、而吳儂好事、更飲狂藥、家在烟火闤闠而生扭海外
【 何但吳儂】 不經見之名山身為財虜金夫而僑粧遨遊五嶽之勝槩往往竈下廝養。橫取嘉稱。洋洋大人君子上每見歲時社臘杯酒相
【 如畫】 喧主賓雜坐擎拳齲齒曰橋曰樓曰松曰竹嘈嘈耳根令人欲嘔自古高隱所以迯名避世掉頭而不顧。真有激乎。余不幸。誤以名姓落人齒牙。譽不勝誹。年來頗學癡聾家翁法應世、大足逍遙會客有盛稱伯瑞偶君者伯瑞似字而客曰號誠字也綽有古人風即號亦不至學樓橋松竹頭活樣子遂喜而贈之以言、
○批點玉茗堂牡丹亭詞敘
王思任
火可畵。風不可描。氷可鏤。空不可幹。蓋神君氣母。別有追似之手。庸工不與耳。古今高才莫高於易。易者象也。象也者。像也。其次則五經逓廣之。此外能言其所像。人亦不多。左丘明。宋玊。蒙莊。司馬子長。陶淵明。老杜。大蘇。羅貫中王實甫。我明王元美。徐文長。湯若士而巳。若士時文既絕。古文詞詩歌尺牘玄貴浩鮮妙處夥頤。然稟胎江右。開乳六朝。頳糟粉肉響屧板袍之意。時或有之。至其傳奇靈洞。散活尖酸。史因子用元以古行筆筆風來層層空到。即若士自謂一生四夢得意處惟在牡丹。情深一敘。讀未三行。人巳魂銷肌粟而安頓齣字。亦自確妙不易。其款置數人笑者真笑笑即有聲啼者真啼啼即有淚歎者真歎歎即有氣杜麗娘之妖也。柳夢梅之癡也。老夫人之軟也。杜安撫之古執也。陳最良之霧也。春香之賊牢也無不從觔節竅髓。以探其七情生動之微也。杜麗娘雋過言鳥。觸似羚羊。月可沉。天可瘦。泉臺可瞑。獠牙判髮可狎而處而梅柳二字一靈咬住心不肯使劫灰燒失柳生見鬼見神痛呌頑紙滿心滿意只要插花。老夫人眢是血描腸鄰斷艸。拾得珠還。蔗不陪檗。杜安撫搖頭山屹。強笑河清一
【 戴紗帽通例】 味做官半言難入陳教授滿口塾書。一身襶氣小要便益大經險怪春香眨眼即知。錐心必盡。亦文亦史。亦敗亦成。如此等人皆若士玄空中增減朽塑而以毫鋒吹氣生活之者也然此猶若士之形似也。而其立言神指。邯鄲。仙也。南柯。佛也。紫釵。俠也。牡丹亭。情也。若士以為情不可以論理死不足以盡情百千情事。一死而止。則情莫有深於阿麗者矣。况其感應相與。得易之咸。從一而終。得易之恒。則不第情之深。而又為情之至正者。今有形一接而即殉夫以死。骨香名永。用表千秋。安在其無知之性。不本於一時之情也。則杜麗娘之情。正所同也。而深所獨也。宜乎若士有取爾也。至其文冶丹融。詞珠露合。古今雅俗。泚筆皆佳。沛公殆天授。非人力乎。若夫綽影布橋。食肉帶剌冷哨打世邊鼓撾人不疼不癢處。皆文人空四海。墳五嶽。習氣所在。不足為若士病也。往見吾鄉文長批其卷首曰此牛有萬夫之稟雖為妬語。大覺頫心。而若士會語盧氏李恒嶠云。四聲猿。乃詞塲飛將。輒為之唱演數通。安得生致文長。自拔其舌。其相引重如此。予不知音律。第粗以文義測之。雖不能為周公瑾。而猶不至如馬子侯。僣加評校。以復兩張新湯之請。便即交付一語。若士見改竄牡丹亭詞者失笑一絕。醉漢瓊筵風味殊通仙鐵篴海雲孤。總饒割就時人景。卻愧王維舊雪圖。持此作偈。乞韋馱尊者。永鎮此亭。天下之寶。當為天下護之也。
以大易為情種奇奇○牡丹亭前非此香豔之筆那堪佛頭著糞
○玉鴛閣詩集序
陳繼儒
檇李故范少伯西子之舊遊也。南湖水落。粧臺之明鏡猶懸。西廓煙消。繡塔之彩雲不散。遂使當年之紅粉。幻出絕代之青蛾。秘枕異書。結褵名士。陽春賡和。鸞鳳鏘鏘。子夜于飛蝴蝶栩栩。肝腸如雪。能吟柳絮之詞。志節凌霜。直擬木蘭之操筆床茶竈不巾櫛閉戶潛夫寶軸牙籤少鬚眉下帷董子鳥啣幽夢遠只在數尺紗窓蛩逓秋聲悄無言半龕燈火手翻貝葉。十指生香。詩嗽蓮花一塵不染。煆煉成慧心道骨。惟知織素流黃。洗刷盡綺語豔歌。直欲惡朱奪紫若向公車待詔必然金馬秘書郎可憐洞府修文竟作玉皇香案吏斷腸兮珠彈雀而忽墜。傷心哉。梭化龍而奮飛。栢子爐寒。茱萸佩冷。秦簫頓咽。范叔何堪。痛丹鉛巳蝕于烏絲。幸綠字尚縈于蛛網。是用收遺文于琬琰之上掃人間粉黛三千。庶幾續清韻於騷雅之餘。振古調國風十五。縱饒竇韜妻織錦。焉用文之。即遣衛夫人吮毫。啜其泣矣。
繡豔風騷堪與玉臺新咏序並絕
○考卷幟序
沈承
窓下命、塲中文自是閒花草。不消十分認真。從今論則窓下文、塲中命、亦是冷鼓板不消十分按定只如開口時。闇璫璫。若箇不了事。下手時。黑漆漆。又若箇了事來讀書時悠悠汎汎若箇不一味靠天奔競時波波喳喳又若箇肯靠天來故酸子談文政如盲子談命會排八字自然猜著兩句
【 篤論】 會學八股自然逗著兩篇世人不知命造文章而妄意文章造命抵死將葫盧樣看做定盤星則是以酸子談命又如以盲子談文可謂癡絕。然科策一出。四方畢竟炙手。卻又何曰文壇閧市也。遇合之文。狂泉也。但稍落魄。奇字即怪魁。佳話即笑柄。即回頭自檢一番頗亦自疑但稍戰勝。憎者亦首點。忌者亦神伏。即回頭自讀頗亦自喜且勿論此種奴態。真有平時扣鉢就而一夕髯枯。平時擁被蹋壁苦不休。而一日長廊可掃。仔細思量。是誰調弄人。端的小小得失各有一小勢利之鬼牽人之肘而集人之鼻端此乃所謂命乎。僕於虎鼠滋味。險些嘗透。初似苦海久之直作逍遙游矣急為傳語旨曰。文耶。命耶。兩枝皮燈。一條銕限。遇不遇。皆須撞破不然不被悶殺恐被瞞殺也
嘗盡秀才滋味言之可啼可笑亦復啼笑俱窮
○英雄概序（即人物覽尚未發梓）
王納諫
始吾欲作英雄概、自昔帝王將相、與夫豪逸之士、人摘一二事以概其餘、流賞嘯匹、致足樂也、既裒合浸廣、因更曰人物覽都為五部、以博其類、原夫造物無全用、入世無全人、特達之解。要在於駁中觀粹。訛中求正。必曰秦漢以下俱未聞道道固載之彼不自知或厝意造事。精烱欝露。天之所與。不可誣也。但有通蔽。不容冺絕。
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:25:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>