<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,三鱼堂文集全文在线阅读,三鱼堂文集全文在线下载,大玄古籍书库">
<meta name="description" content="十二卷。《外集》六卷。《附录》一卷。清陆陇其撰。陆陇其,字稼书,浙江平湖人。康熙进士,历任知县和行取御史。与陆世仪并称“二陆”,学宗程朱,以“居敬穷理”为主,力辟王阳明“致良知”说。认为王学之弊,“至于荡轶礼法,蔑视伦常”,“以禅之实而托于儒,其流粤固不可胜言”。强调“论太极”。目的,“不在乎明天地之太极,而在乎明人身之太极”。著有《困勉录》、《古文尚书考》等。是集为其门人侯铨所编。凡杂著四卷,书一卷,尺牍一卷,序二卷,记一卷,墓表、志铭、圹记、传共一卷。外集六卷,则汇编其奏议、条陈、表策、申请、公移而终">
<title>三鱼堂文集_陆陇其_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">三鱼堂文集</span> <br/>
          作者： <span class="inputVal" id="bkauthor">陆陇其</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]115710</span> <br/>
          说明： <span class="inputVal" id="bkdec">十二卷。《外集》六卷。《附录》一卷。清陆陇其撰。陆陇其,字稼书,浙江平湖人。康熙进士,历任知县和行取御史。与陆世仪并称“二陆”,学宗程朱,以“居敬穷理”为主,力辟王阳明“致良知”说。认为王学之弊,“至于荡轶礼法,蔑视伦常”,“以禅之实而托于儒,其流粤固不可胜言”。强调“论太极” 目的,“不在乎明天地之太极,而在乎明人身之太极”。著有《困勉录》、《古文尚书考》等。是集为其门人侯铨所编。凡杂著四卷,书一卷,尺牍一卷,序二卷,记一卷,墓表、志铭、圹记、传共一卷。外集六卷,则汇编其奏议、条陈、表策、申请、公移而终之以诗,陆陇其行状之类亦并附。目录之末,有其侄陆礼征跋,言陆陇其平生不屑为诗、古文、词,尤以滥刻文集为戒,故死时手边没有留下传世的文稿。至康熙四十年(1701),礼征乃旁搜广辑,汇成是集,而指示侯铨分类编次。陆陇其没后九年,此集乃出。其文既非陆陇其所手定,则其中或有未定之稿,或属偶然涉笔,不欲自存,均未可知。然陆陇其学问深醇,即使信手之作,也大抵合于文法。综观陆陇其一生,并非只以讲明心性为一室之坐谈。其两为县尹,一为谏官,政绩亦卓卓可纪。而侯铨等编定文集时乃以奏议、公牍确然见诸行事都别为外集。徒知以太极论冠篇,欲使陆陇其接迹周子,而以其循绩别为外集。尊空言而薄实政,这恐怕不能合于作者的心愿。该书有《四库全书》本。</span> <br/>
          封面： <span class="inputVal" id="bkimg">Z_18203.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]三鱼堂文集
[book_author]陆陇其
[book_date]清代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]115710
[book_dec]十二卷。《外集》六卷。《附录》一卷。清陆陇其撰。陆陇其,字稼书,浙江平湖人。康熙进士,历任知县和行取御史。与陆世仪并称“二陆”,学宗程朱,以“居敬穷理”为主,力辟王阳明“致良知”说。认为王学之弊,“至于荡轶礼法,蔑视伦常”,“以禅之实而托于儒,其流粤固不可胜言”。强调“论太极” 目的,“不在乎明天地之太极,而在乎明人身之太极”。著有《困勉录》、《古文尚书考》等。是集为其门人侯铨所编。凡杂著四卷,书一卷,尺牍一卷,序二卷,记一卷,墓表、志铭、圹记、传共一卷。外集六卷,则汇编其奏议、条陈、表策、申请、公移而终之以诗,陆陇其行状之类亦并附。目录之末,有其侄陆礼征跋,言陆陇其平生不屑为诗、古文、词,尤以滥刻文集为戒,故死时手边没有留下传世的文稿。至康熙四十年(1701),礼征乃旁搜广辑,汇成是集,而指示侯铨分类编次。陆陇其没后九年,此集乃出。其文既非陆陇其所手定,则其中或有未定之稿,或属偶然涉笔,不欲自存,均未可知。然陆陇其学问深醇,即使信手之作,也大抵合于文法。综观陆陇其一生,并非只以讲明心性为一室之坐谈。其两为县尹,一为谏官,政绩亦卓卓可纪。而侯铨等编定文集时乃以奏议、公牍确然见诸行事都别为外集。徒知以太极论冠篇,欲使陆陇其接迹周子,而以其循绩别为外集。尊空言而薄实政,这恐怕不能合于作者的心愿。该书有《四库全书》本。
[book_img]Z_18203.jpg


[book_title]提要
钦定四库全书　　　　　集部七
三鱼堂文集　　　　　　别集类六
【国朝】提要
【臣】等谨案三鱼堂文集十二卷外集六卷共十八卷
国朝陆陇其撰陇其有松阳讲义诸书皆别着录是集为其门人侯铨所编凡杂着四卷书一卷尺牍二卷序二卷记一卷墓表志铭圹记传共一卷祝文祭文共一卷外集六卷则裒其奏议条陈表策申请公移而终之以诗行状之类并附录焉目录末原有其从子礼徵跋言陇其生平不屑为诗古文词尤以滥刻文字为戒故易箦时箧中无遗稿至康熙辛已礼徵乃旁搜广辑⒊墒潜喽属铨分类编次之盖陇其没後九年此集乃出也其文既非陇其所手定则其中或有未定之稿与夫偶然涉笔不欲自存者均未可知然陇其学问深醇操履纯正即率尔操觚之作其不合於道者固已鲜矣惟是陇其一生笃学非徒以讲明心性为一室之坐谈其两为县尹一任谏官政绩皆卓卓可纪盖体用兼优之学而铨等乃以奏议公牍确然见诸行事者别为外集夫诗歌非陇其所长别之外集可也至於圣贤之道本末同原心法治法理归一贯周礼惟述职官尚书皆陈政事周公孔子初不以是为迹即黄干编朱子集亦未尝薄视论政之文挥而外之铨乃徒知以太极论冠篇而转以经世之学视为末务尊空言而薄实政是岂陇其之旨乎此本久行於世今亦姑仍原刻录之其编次之谬陋则不可以不辨焉乾隆四十五年五月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
三鱼堂文集卷一
赠内阁学士陆陇其撰
杂着
太极论
论太极者不在乎明天地之太极而在乎明人身之太极明人身之太极则天地之太极在是矣先儒之论太极所以必从阳五行天地生物之初言之者惟恐人不知此理之原故i其始而言之使知此理之无物不有无时不然虽欲顷刻离之而不可得也学者徒见先儒之言阳言五行言天地万物广大精微而不从我身切实求之则岂前人示人之意哉夫太极者万理之总名也在天则为命在人则为性在天则为元亨利贞在人则为仁义礼智以其有条而不紊则谓之理以其为人所共由则谓之道以其不偏不倚无过不及则谓之中以其真实无妄则谓之诚以其纯粹而精则谓之至善以其至极而无以加则谓之太极名异而实同也学者诚有志乎太极惟于日用之间时时存养时时省察不使一念之越乎理不使一事之悖乎理不使一言一动之u乎理斯太极存焉矣其寂然不动是即太极之静也感而遂通是即太极之阳动也感而复寂寂而复感是即太极之动静无端阳无始也寂然之中而感通之理已具感通之际而寂然之体常在是即太极之体用一原显微无间也分而为五常发而为五事布而为五伦是即太极之阳变合而生水火木金土也以之处家则家齐以之处国则国治以之处天下则天下平是即太极之成男成女而万物化生也合吾身之万念万事而无一非理是万物统体一太极也即吾身之一念一事而无之非理是一物各具一太极也不越乎日用常行之中而卓然超~乎流俗是太极之不离乎阳而亦不杂乎阳也若是者岂必远而求之天地万物而太极之全体已备於吾身矣由是以观天地则太极之在天地亦若是而已由是以观万物则太极之在万物亦若是而已天地万物浩浩茫茫测之不见其端穷之莫究其量而莫非是理之发见也莫非是理之流行也莫非是理之循环而不穷也高明博厚不同而是理无不同也飞潜动植有异而是理无异也是理散于万物而萃于吾身原于天地而赋于吾身是故善言太极者求之远不若求之近求之虚而难据不若求之实而可循故周子太极图说虽从阳五行言之而终之曰圣人定之以中正仁义而主静立人极焉其示人之意亦深切矣又恐圣人之立极非学者可骤及也而继之曰君子修之吉修之为言择善固执之谓也而朱子解之又推本於敬以为能敬然後能静虚动直而太极在我呜呼至矣先儒之言虽穷高极深而推其旨不过欲人修其身以治天下国家焉耳学者慎无骛太极之名而不知近求之身也
理气论
理气之辨不难乎明万殊之理气而难乎明一本之理气一本之在人心者易见一本之在天地者难知自昔辨理气者多在于分合先後之间言其合则以分者为支离言其分则以合者为混淆言有先後则不见其合一之妙言无先後则又不见其本末之序此理气之说所以纷纷不一也然观朱子曰理不离乎气亦不杂乎气则可无疑其分合矣又曰理气本无先後之可言然必欲推其所从来须说先有是理则又可无疑其先後矣惟有是理则必有理所会归之处有气则必有气所统摄之处天下未有无本而能变化无方者未有无本而能流行不竭者而理气之本果安在哉今夫盈吾身之内者皆气也而其运於气之内者理也在目为视在耳为听在身为貌在口为言君令而臣忠父慈而子孝兄友而弟恭夫妇别而朋友信理气之万殊者昭昭矣而其本则在心心也者是气之精英所聚而万理之原也故中庸曰喜怒哀乐未发谓之中中也者天下之大本此其为一本易明矣若夫理气之在天地者人得之为人物得之为物日月以之明星辰以之运山以之峙川以之流鸢以之飞鱼以之跃其万殊者固亦昭昭矣而其本果安在哉尝试以先儒之言推之程子曰天地无心而成化又曰天地普万物而无心则似乎天地之为天地浩浩荡荡一气鼓动而理随之初无本之可言也然易曰复其见天地之心正大而天地之情可见程子亦曰以主宰谓之帝以性情谓之乾张子又有所谓天地之帅而诗书言福善祸淫降祥降殃则是苍苍在上者明有主宰故天地者不可谓之有心又不可谓之无心此一本之在天地所以难见也执为有心则恐穿凿附会者多而[蒿妖诞之说且接迹於天下执为无心则恐戒谨恐惧易弛而福善祸淫之理将不信于天下然则理气之在天地其一本者果如之何亦曰有心而无心焉耳夫人为天地所生气以成形必有精英之聚以具\理而应万事而谓造物之理气散漫而无主宰吾不信也主宰之所在一本之所在也然是主宰者无思虑无营为百物自生四时自行可感通而不可谄佞也可昭事而不可矫诬也其降鉴也出王游衍无之不在而不可穿凿附会也是其为理气之一本者而已莫非天地之理而此则理之所会归也莫非天地之气而此则气之所统摄也一本之在人心者能与天地无二则天命之性无少亏欠而万化之原在是矣程张之所论大易之所称诗书之所述皆一以贯之而无殊若夫理气之为分为合一而二二而一不离不杂则朱子之论备矣又何所庸其纷纷之论乎
河图洛书说
甚矣好奇者之无穷也先儒之成说不难尽更之而自逞其臆见以为不如是不足以为奇也天下见其说之奇而反疑先儒之未必尽当其惑後学岂不甚哉黄钟之管九寸自京马郑蔡以及洛闽诸大儒皆有定说矣李文利者出独主三寸九分之说欲尽废诸儒旧法河图数十洛书数九自刘向父子班固以及关子明邵康节皆有定说矣刘牧者出独以九为河图十为洛书易置图书与诸儒之说迥异其好奇逞臆岂非同一揆耶愚尝反覆朱子河图洛书之说河图以五生数统五成数而同处其方洛书以五奇数统四偶数而各居其所河图以生成分阳洛书以奇偶分阳则河图者虚其中则洛书者总其实其象其数皆昭然若白黑虽曰图之理未尝不可通於书书之理未尝不可通於图而各有条理夫岂刘牧之所得乱哉近世儒者又有厌图书之数繁密而不易究悉欲一切废之谓河图洛书虽古有之而未必如今所传此其说尤似近理而不知其好奇逞臆更甚於刘牧刘牧之说乱图书而图书尚存此说行则且以图书为假伪而凡生成奇偶内外正侧之义皆属无稽朱蔡大儒之尊信且等於汉儒之信伪泰誓其轻於立论而无忌惮何其甚也夫先圣之微言奥义如三坟八索九丘之类不幸而泯灭无传者固无如何矣幸而如河图洛书之仅存又欲以私意乱之不幸而无大儒为之论正则乱之者之是非难明幸而有大儒焉表章订定是非灿然矣又恶其繁密而欲举而尽废之自有此议论而凡古昔圣贤相传之精意先儒极力阐明者皆视为一家之言学者可不必究心其流弊何所不至哉故吾以为言河图洛书者有朱子之易学启蒙在学者潜心而熟玩焉可矣舍是而别自为说皆不知量而侮圣人之言者也
詹先生太极河洛洪范诸解疑
节斋蔡氏云主太极而言则太极在阳之先主阳而言则太极在阳之内盖自阳未生而言则所谓太极者其理已具自阳既生之时而言则所谓太极者即在乎阳之中也此一条虽载性理然似未融盖阳无始恐说不得未生既生体用可以分先後阳不可以分先後也
谓中即夏至一始生之火正即冬至一阳始生之水二物始生其体最静即系辞传所说乾坤各有动静乾以静专故动直坤以静翕故动辟乾坤专翕之理于二至之候见之故周子主静之意不但谓中仁是静正义是静愚意系辞乾坤动静似以对待者言以对待言则乾之内自具一动静便自具一中正仁义坤之内亦自具一动静便亦自具一中正仁义故上经乾坤二卦皆有元亨利贞之文若以流行者言则乾动坤静中仁乾也正义坤也又安得谓各自有动静必欲云各有动静亦只当以正义为乾之静中仁为坤之静若二至是阳初动之候其动虽微不可谓非动以中正为静仁义为动恐有未安
朱子总论曰中之为用则以无过不及者言之而非指所谓未发之中也斯说似无可疑盖以中正仁义配五行言之则中仁属木火为阳动时即论其始生之序火本属然生之者微成之者盛图固以火为阳盛而居左矣中不得为未发之中可知若以夏至之一言之此止可谓根阳耳亦不得谓之未发至图说言中正仁义本注言仁义中正虽有始生运行之分而中之属阳动则固图之本意也
谓耦之为画二实一虚合耦之三而为一是所谓参天也分奇之一而为皇撬谓两地也此说似直捷然以二实一虚言之则分奇之一而为灰嗫晌街参地乎恐不如先儒天圆地方之说为妥
谓以天数五地数五之文言之则自一至十皆谓之数可也又以五位相得言之则自一至十皆谓之位可也但本义以一二三四为四象始生之位居图之内故以位言之六七八九为四象已成之数居图之外故以数言之位言其生数言其成位言其始数言其终其实位亦数也数亦位也在观者会通其故而自得之非必真有此数个圈子寄寓于天地之间若者是位若者是数可以表着而指计也又云八卦自一至八只是卦画已成之次第而非卦画所生之次第此发明朱子之意至明足为学者指南至图卦辨疑中欲以河图生数配阳仪四卦以河图成数配仪四卦此则有所未安盖河图以生成分阳今若以阳仪四卦尽配生数仪四卦尽配成数则阳皆配阳皆配阳生而无成成而不生非阳相生相成之道似不若仍依朱子以位与数分配
洪范一篇金仁山黄石斋二先生所考定虽各有精义然蔡传只依古本解之亦尽明白似不必方整如後世文字然後可也书传虽成于九o之手然多本之朱子盖朱子于此篇未尝有更定之意故蔡氏亦止依古本作注尝窃以为诸经在朱子之时诚有不容不更定者至朱子而後不得复纷更如南巢牧野只可许汤武一行元明诸儒往往见朱子於古经不难改易而遂有自辟井疆之意此病非小故不佞平生于吴草庐诸书皆不敢轻信非信目而不信心实以防微杜渐之意不得不尔不知君子以为何如然如金黄二先生之议论则亦不可不存於天地间似应将不宜轻改之意着于篇末庶几有以扩学者之r襟而不开其弊
书周易八图说後
我友邵子子昆述其所闻於师者虽与朱子启蒙小有出入而可相发明吾尝怪宋儒学易言理者宗伊川言数者宗康节既莫能相一自朱子作本义作启蒙始合而一之可谓集程邵之大成矣而黄东发犹疑先天之说易书中本无有虽朱子言之甚着明曰易有太极是是两仪两仪生四象四象生八卦此先天之卦画也天地定位山泽通气雷风相薄水火不相射此先天之卦位也黄氏则曰未见其确然有合观其所着之日抄中反覆论辨直以康节为穿凿呜呼道之难明而人意见之不同如此岂独一欧阳系词非圣人所作哉今邵子解易图以系辞为证一本朱子本义启蒙之意其言卦变言参两言河图之相得有合虽小有异同而可相发明然则黄氏之直欲举先天而废之者诚过矣
古文尚书考
经典释文云伏生失其本经口诵二十九篇宣帝本始中河内女子得泰誓一篇献之与伏生所诵合三十篇孔疏云武帝时孔臧与安国书曰时人惟闻尚书二十八篇取象二十八宿不知其有百篇也又云史记谓伏生独得二十九篇以教齐鲁马融郑玄皆谓泰誓非伏生所传而言二十九篇者以司马迁在武帝之世见泰誓出而得行入於伏生所传内故并云伏生所出不复曲别分析但伏生虽无此一篇而书传有八百诸侯俱至孟津白鱼入舟之事与泰誓事同不知为伏生先为此说不知为是泰誓出後後人加增此语又王充论衡及後汉史献帝建安十四年房宏俱谓宣帝本始元年河内女子得古文泰誓三篇今史汉书皆云伏生传二十九篇则司马迁时已得泰誓以并归於伏生不得云宣帝时始出也或者尔时重得之故于後亦据而言之愚按据释文则伪泰誓在二十九篇之外据孔疏则伪泰誓在二十九篇之内大抵释文所云二十九篇是合书序言之孔疏则除序言之
又释文云後汉书谓中兴扶风杜林传古文尚书贾逵为之作训马融作传郑玄注解由是古文尚书遂显于世案今马郑所注并伏生所诵非古文也孔疏云壁内所得孔为传者凡五十八篇为四十六卷三十三篇与郑注同二十五篇增多郑注也前汉诸儒知孔本有五十八篇不见孔传遂有张霸之徒於郑注之外伪造尚书凡二十四篇以足郑注三十四篇为五十八篇其数虽与孔同其篇有异孔则于伏生所传二十九篇内无古文泰誓除序尚二十八篇分出舜典益稷盘庚二篇康王之诰为三十三增二十五篇为五十八篇郑玄则於伏生二十九篇之内分出盘庚二篇康王之诰又泰誓三篇为三十四篇伪书所增益二十四篇者则郑注书序舜典一汨作二九共九篇十一大禹谟十二益稷十三五子之歌十四胤征十五汤诰十六咸有一德十七典宝十八伊训十九肆命二十原命二十一武成二十二旅獒二十三酌二十四以此二十四为十六卷以九共九篇共卷除八篇故为十六故艺文志刘向别h云五十八篇艺文志又云孔安国者孔子後也悉得其书以古文又多十六篇篇即卷也即是伪书二十四篇也刘向作别h班固作艺文志并云此言不见孔传也刘歆作三统历论武王伐纣引今文泰誓云丙午逮师又引武成越若来三月五日甲子咸刘商王受并不与孔同亦不见孔传也後汉初贾逵奏尚书疏云流为乌是与孔亦异也马融书序云经传所引泰誓并无此文又云逸十六篇~无师说是融亦不见也服?杜预注左传乱其纪纲并云夏桀时服?杜预皆不见也郑玄亦不见之故注书序舜典云入麓伐木注五子之歌云避乱于洛I注胤征云胤征臣名又注禹贡引胤征云厥篚玄黄昭我周王又注咸有一德云伊陟臣扈曰又注典宝引伊训云载孚在亳又云征是三Q又注旅獒云獒读曰毫谓酋毫之长又古文有仲虺之诰太甲说命等见在而云亡其汨作典宝之等一十三篇见亡而云已逸是不见古文也良由孔注之後其书散逸传注不行以庸生贾马之等惟传孔学经文三十三篇故郑与三家同以为古文而郑承其後所注皆同贾逵马融之学题曰古文尚书篇与夏侯等同而经字多异至晋世王肃注书始似窃见孔传故注乱其纪纲为夏太康时又晋书皇甫谧传云姑子外弟梁柳得古文尚书故作帝王世纪往往载孔传五十八篇之书
愚案据释文则马郑所注并非古文据孔疏则马郑所注止得古文之三十三篇大抵释文以其未见孔传之全故云并非古文非谓三十三篇亦非古文也又释文于舜典仍用王肃本而孔疏则用姚方兴所上本今蔡传从孔疏
书古文尚书考後
右据陆德明之经典释文孔颖达之书正义其言虽小异要之则汉儒如刘歆班固马融郑康成之徒以至晋杜元凯皆不曾见古文尚书之全又杂以伪泰誓直至东晋此书方出是以朱子亦尝疑之谓不应伏生记得者皆难读凡易读者皆古文然命蔡沈作书传卒主古文尚书又尝谓门人辅广曰书有易晓者恐是当时做底文字或是曾经修饰润色来其难晓者恐只是当时说话当时人自晓得後人乃以为难晓耳则是朱子於古文尚书固终信之而不敢疑也惟书小序则断以为非孔子笔只是周秦间低手人作又云书序不可信伏生时无之而于安国所增二十五篇梅赜姚方兴所传则固与伏生之书并尊不敢以张霸之徒例之也学者无以其出而疑之哉至若近世有为石经大学者有为子贡诗传申公诗说者彼徒见古文尚书出得传思侥幸欺世孰知IQ美玉不可同日而论也张霸作尚书百两篇欲托于孔子之百篇班固儒林传既着其伪又为十六卷二十四篇欲以乱安国之古文固虽载之艺文志谓之古文经後世卒无传焉伪书果何益哉
大学答问【八条】
或问春秋载夏五郭公杞子伯甲戌己丑之类疑则传疑未尝辄加增损论语曰君子於其所不知盖阙如也至宋代儒者多以己意删订经文二程改大学朱子作孝经X误夫程朱虽贤不能u仲尼仲尼不敢改鲁史而程朱敢改孝经大学可乎曰春秋纪事之书事不可以臆断孝经大学言理之书理则可以类推或传疑或更定固各有其道也经固不可擅改而亦岂可因噎废食乎曰汉儒校经首禁私易即礼记子贡问乐一章明知错简而仍其故文未尝敢擅为移动但注於其下校经不当如是耶曰朱子何尝不如是大学虽经更定而仍一一注其下曰旧本在某处此即汉儒之意也曰然则程朱而後诸儒之重定孝经大学者多矣亦有可取者乎曰有程朱之学则可无程朱之学则武断而已且既经程朱更定圣贤之理如日中天矣复取而纷更之何为耶
或问朱子於大学初以为格物只在穷理而补穷理一节於大学之首继则又疑穷理不可为大学首功必须先涵养而後穷理又补涵养一节於大学之外东补西补不太烦乎曰是当论其补之是不是不当以补为烦也涵养须用敬进学则在致知此圣门一定之程於传所未言则补之於传所已言而阙则补之朱子何容心乎如以朱子之补为烦则文周於羲画之外补彖象矣孔子於彖象之外补十翼矣是亦可以为烦乎
或问朱子言古人由小学而进大学其於洒扫应对间持守坚定涵养纯熟夫小学何事小子何年洒扫应对何功乃欲督之以涵养教之以持守固已异矣且持守之不足而曰持守坚定涵养之不已而曰涵养纯熟信然则是大学圣功缉熙慎独定静切琢所难几者而于以责之小子将见孩提神圣其说反过于直寻本体专求心学者神奇百倍而欲以过高之学归咎他人非平情也曰是何言欤且未论朱子之是非先问如何谓之涵养持守岂以杳冥昏默者为涵养乎岂以矫世~俗者为持守乎若然则朱子之言诚过矣夫所谓涵养持守不越乎日用存心处事接物之间故大学有大学之涵养持守小学有小学之涵养持守贯彻于八条目之中而素习于八条目之先洒扫应对即涵养持守之所在也当洒扫应对而其心主一无适即是涵养当洒扫应对而其心终始如一即是持守事事如此时时如此即是坚定即是纯熟何不可责之小子而又何神奇之有若小子不可责之涵养持守则将使之放荡于礼法之外乎孔子所谓孝弟谨信爱\亲仁学文者皆过高之论乎是何言欤
或问格有数义广韵注格量也度也玉篇云格至也尔雅云来也至即来意书曰格尔\庶故注疏训格物云格来也物犹事也其知于善深则来善物其知于恶深则来恶物若文成以格为格正之格则本说文格正也书曰格其非心是也文成又有格去物欲之说则本之司马温公I御外物解但I格之格与沮格之格俱音阁如学记发然後禁则I格而不胜史记废格事汉书太后议格唐书其议遂格皆读作阁至若朱子解作穷至宋後为字书者如元人黄公绍辈皆迎合朱子之意而又为小变改作穷究非古义矣朱子借古义至字而加穷字後人取新义穷字而去至字何如据玉篇广韵诸书作量度解为妥乎曰至也者即量度而至也究也者即至之尽头处也义本相通何得以朱子之解与阳明一例议之乎
或问王心斋语h云格物者格其物有本末之物致知者致其知所先後之知其说如何曰家国天下皆物也身心意亦物也格物之本则於身心意求明德之事格物之末则于国家天下求新民之事谓格物之物即物有本末之物固无不可顾程子有云求之情性固切於身然一草一木亦皆有理不可不察此最说得周密不教人泛求之天下之物亦不教人尽却天下之物一草一木非必一一察之然亦当触目而识其理安得拘定且即以格物之物专就身心意家国天下言之与物有本末之物亦有纲领条目之分亦不得混而一之也至于知所先後知字尚浅在知行之前又何得扯入致知内
或问大学依古本及董蔡诸儒改本则此谓知本此谓知之至也并非衍文缺文盖谓知本即是知至乃尧舜不涛镏意岂不明白而直截乎曰圣贤之学本末兼该虽有先後之序而非可偏废也如谓知本即是知之至则是一本之外更别无学以纲领言之但当知有明德而不必复讲新民之方也以条目言之但当知有诚正修而不必复讲齐治平之道也可乎故谓本之当先务则可谓知本而不必更求末则不可尧舜之不涛锸茄灾翁煜碌币郧紫臀急乃是论缓急非论本末岂大学知本之谓乎朱子所以将此二句断作衍文缺文此是不易之论董蔡诸儒复将此二句强作不涛镏解未免稍偏然其所认为本者犹未差若阳明之复古本则不过欲借知本二字自伸其良知之说其所认为本者又非董蔡之所谓本矣自阳明而後专以知本为格物者皆不可究诘此二句关系学脉非浅顾泾阳之学于明季诸儒中为近正然作大学通考亦谓此二句非阙文衍文吾不敢附会
或问古之小学乃写字之学非泛指小子之学也自朱子认为童学且急着为书而嗣是以後如王应麟之小学绀珠马端临之通考焦f之经籍考皆不以小学专属字学是一补传而大学本亡大学本亡而小学且与之俱亡是不可惜乎曰字学固小学也一切童子之学皆小学也是其名固并行而不相悖也故汉书艺文志所云凡小学十家四十五篇者此专指字学也若王制白虎通尚书大传大戴保傅篇所云小学则泛指童子之学也从来解经者未尝以此而废彼安在其亡耶而又何病乎朱子小学书也
或问自嘉靖中甬东丰坊伪作石经大学托言魏政始中诏诸儒虞松等考正刻石万历时户曹唐伯元上之於朝虽格不行然郑淡泉顾泾阳诸大儒皆信其说幸近日博闻之士考而正之人始知其伪何淡泉泾阳不如今之儒者也曰丰氏伪作石经伪作子贡诗传申公诗说前辈早已辨之不待今日也特淡泉泾阳偶未之觉耳且淡泉泾阳何可当也其学问之渊深虽时与朱子相左亦岂俗学可及未可以其信伪石经之误而尽没其学谓其反不如今人也
三鱼堂文集卷一

[book_title]卷二
钦定四库全书
三鱼堂文集卷二
赠内阁学士陆陇其撰
杂着
学术辨上
汉唐之儒崇正学者尊孔孟而已孔孟之道尊则百家之言熄自唐以後异端曲学知儒者之尊孔孟也於是皆托於孔孟以自行其说我曰孔孟彼亦曰孔孟而学者遂莫从而辨其是非程朱出而崇正辟邪然後孔孟之道复明而天下尊之自宋以来异端曲学知儒者之尊程朱也於是又托於程朱以自行其说我曰程朱彼亦曰程朱学者又莫从而辨其是非程朱言天理则亦言天理天理之名同而其所指则霄壤矣程朱言至善则亦言至善至善之名同而其所指则冰炭矣程朱言静言敬则亦言静亦言敬静敬之名同至所以为静敬则适越而北辕矣程朱之言有可假借者则曰程朱固若是也有不可假借者则曰此其中年未定之论也黑白淆而雅郑混虽有好古笃志之君子力扶正学亦止知其显叛程朱之非至其阳尊而x之者则固不得而尽~矣盖其弊在宋元之际即有之而莫甚於明之中叶自阳明王氏倡为良知之说以禅之实而托儒之名且辑朱子年定论一书以明已之学与朱子未尝异龙溪心斋近溪海门之徒从而衍之王氏之学烫煜录敢晕圣人复起而古先圣贤下学上达之遗法灭裂无余学术坏而风俗随之其弊也至於荡轶礼法蔑视伦常天下之人恣睢横肆不复自安於规矩绳墨之内而百病交作於是泾阳景逸起而救之痛言王氏之弊使天下学者复寻程朱之遗规向之邪说v行为之稍变然至於本源之际所谓阳尊而x之者犹未能尽~之也治病而不能尽~其根则其病有时而复作故至於启祯之际风俗愈坏礼义扫地以至於不可收拾其所从来非一日矣故愚以为明之天下不亡於寇盗不亡於朋党而亡於学术学术之坏所以酿成寇盗朋党之祸也今之说者犹曰阳明与程朱同师孔孟同言仁义虽意见稍异然皆圣人之徒也何必力排而深拒之乎夫使其自外于孔孟自外于仁义则天下之人皆知其非又奚待吾之辨惟其似孔孟而非孔孟似仁义而非仁义所谓失之毫厘差以千里此其所以不容不辨耳或又曰阳明之流弊非阳明之过也学阳明之过耳程朱之学岂独无流弊乎今之学程朱者未必皆如敬轩敬斋月川之丝毫无疚也其流入于偏执固滞以至偾事者亦有矣则亦将归罪程朱乎是又不然夫天下有立教之弊有末学之弊末学之弊如源清而流浊也立教之弊如源浊而流亦浊也学程朱而偏执固滞是末学之弊也若夫阳明之所以为教则其源先已病矣是岂可徒咎末学哉
学术辨中
阳明以禅之实而托于儒其流害固不可胜言矣然其所以为禅者如之何曰明乎心性之辨则知禅矣知禅则知阳明矣今夫人之生也气聚而成形而气之精英又聚而为心是心也神明不测变化无方要之亦气也其中所具之理则性也故程子曰性即理也邵子曰心者性之郛郭朱子曰灵处是心不是性是心也者性之所寓而非即性也性也者寓於心而非即心也先儒辨之亦至明矣若夫禅者则以知觉为性而以知觉之发动者为心故彼之所谓性则吾之所谓心也彼之所谓心则吾之所谓意也其所以灭Ｂ桌肴室逭呕使罟侄自放於准绳之外者皆由不知有性而以知觉当之耳何则既以知觉为性则其所欲保养而勿失者惟是而已一切人伦庶物之理皆足以为我之障而惟恐其或累宜其尽举而弃之也阳明言性无善无恶盖亦指知觉为性也其所谓良知所谓天理所谓至善莫非指此而已故其言曰佛氏本来面目即我门所谓良知又曰良知即天理又曰无善无恶乃所谓至善虽其纵横变幻不可究诘而其大旨亦可睹矣充其说则人伦庶物固於我何有而特以束缚於圣人之教未敢肆然决裂也则又为之说曰良知苟存自能酬酢万变非若禅家之遗弃事物也其为说则然然学者苟无格物穷理之功而欲持此心之知觉以自试于万变其所见为是者果是而见为非者果非乎又况其心本以为人伦庶物初无与于我不得已而应之以不得已而应之心而处夫未尝穷究之事其不至於颠倒错谬者几希其倡之者虽不敢自居於禅合而阳离其继起者则直以禅自任不复有所忌惮此阳明之学所以为祸于天下也泾阳景逸深惩其弊知夫知觉之非性而无善无恶不可以言性其所以排击阳明者亦可谓得其本矣然其学也专以静坐为主则其所重仍在知觉虽云事物之理乃吾性所固有而亦当穷究然既偏重於静则穷之未必能尽其精微而不免於过不及是故以理为外而欲以心笼罩之者阳明之学也以理为内而欲以心笼罩之者高顾之学也阳明之病在认心为性高顾之病在恶动求静我观高子之论学也言一贯则以为是入门之学言尽心则以为尽心然後知性言格物则曰知本之谓物格与程朱之论往往龃龉而不合者无他盖欲以静坐为主则凡先儒致知穷理存心养性之法不得不为之变易夫静坐之说虽程朱亦有之不过欲使学者动静交养无顷刻之离耳非如高子困学记中所言必欲澄神默坐使呈露面目然後有以为下手之地也由是观之则高顾之学虽箴砭阳明多切中其病至於本源之地仍不能出其范围岂非阳明之说浸淫于人心虽有大贤不免犹蹈其弊乎吾尝推求其故天下学者所以乐趋於阳明而不可遏者有二一则为其学者可以纵肆自适非若程朱之履绳蹈矩不可假借也一则其学专以知觉为主谓人身有生死而知觉无生死故其视天下一切皆幻而惟此为真故不贤者既乐其纵肆而贤者又思求其无生死者此所以t趋而不能舍呜呼纵肆之不可易明也至於无生死之说则真禅家之妄耳学者取程朱阳屈伸往来之论潜心熟玩焉其理亦彰彰矣奈何不此之学而彼之是惑乎
学术辨下
自阳明之学兴从其学者流荡放佚固有之矣亦往往有大贤君子出於其间其功业足以润泽生民其名节足以维持风俗今曰阳明之学非正学也然则彼皆非欤若夫明之末季溃败不振盖气运使然岂尽学术之故也明之衰可以咎阳明宋之衰亦将咎程朱周之衰亦将咎孔孟乎是又不然周宋之衰孔孟程朱之道不行也明之衰阳明之道行也自嘉隆以来秉国钧作民牧者孰非浸淫於其教者乎始也倡之於下继也遂持之於上始也为议论为声气继也遂为政事为风俗礼法於是而弛名教於是而轻政刑於是而紊僻邪诡异之行於是而生纵肆轻狂之习於是而成虽曰丧乱之故不由於此吾不信也若其间大贤君子学问虽偏而人品卓然者则又有故盖天下有天资之病有学术之病有天资僻而学术正者有学术僻而天资美者恒视其胜负之数以为其人之高下如柴之愚参之鲁师之僻由之投卒为圣门高弟此以学胜其天资者也如唐之颜鲁公宋之富郑公赵清献皆溺于神仙浮屠之说而志行端方功业显赫为唐宋名臣此以天资胜其学术者也人见颜富诸公之志行功业则以为神仙浮屠之无损於人如此且以为诸公之得力於神仙浮屠如此是何异见气盛之人冒风寒而不病而谓不病之得力於风寒善饮之人多饮而惺然而谓惺然之得力於多饮岂其然乎今自阳明之教盛行天下靡然从之其天资纯粹不胜其学术之僻流荡忘返者不知凡几矣间有卓越之士虽从其学而修身励行不愧古人是非其学之无弊也盖其天资之美而学术不能尽蔽之亦如颜富诸公学於神仙浮屠而其人其行则非神仙浮屠之可及也是故不得因其学而弃其人亦岂可因其人而遂不敢议其学哉且人但见颜富之品行卓荦而不知向使其不溺於异学则其所成就岂特如此而已但见明季诸儒为王氏之学者亦有大贤君子出其间而不知向使其悉遵程朱遗法不谈良知不言无善无恶不指心为性不偏於静坐不以一贯尽心为入门不以物格为知本则其造诣亦岂仅如是而已耶譬诸日月之蚀然不知其所亏之已多而但指其仅存之光以为蚀之无伤于光岂不误乎呜呼正学不明人才陷溺中人以下既汨没而不出而大贤者亦不能自尽其才可胜叹哉
恒山辨
恒山之辨纷纷不一康熙甲子秋余以书问于唐县郑昱郑答云太行绵亘数千里恒山自太行分支大茂山则恒山之一o非专指此为恒山余闻其言乃知禹贡以太行恒山并言犹之西铭本从正蒙出而言横渠之书者并称西铭正蒙耳至大茂山之为恒山犹之乾称父坤称母此二语为西铭之文而西铭之文则固非止此二语也天下山川之名有分有合大抵如斯纷纷之论皆知其一不知其二者也如大缮皆F县东南二里不与西山诸山相接则异乎恒山太行矣
滹沱河辨
按汉书地里志以滹沱为禹贡九河之徒骇蔡九o谓滹沱不与古河相涉而取郦氏程氏之说谓九河之地已沦於海深州志载嘉靖时深州知州山钱F云班固以滹沱为徒骇未必无据禹时黄河北流西山诸水皆东注入河滹沱其一也滹沱正在大陆北不得谓与古河不相涉九河即恒山以东诸水逆河即易水逆与易音相近呼稍讹耳黄河自南而北易自北而南故曰逆河相合东行趋入直沽故曰同为逆河入于海盖直以今保定真定诸水为九河逆河皆天作之川禹特疏而合之而非分河之谓也又谓汉唐诸儒以九河在沧州南皮东光间者皆非沧州南皮东光皆在大陆正东且滨海矣又何藉于分播耶大陆北播经有明文滹沱为北播之始易水为北播之终其说似是但如此则禹贡九河既道之文应在冀州不当在兖州矣先儒求之东光南皮之间又求之碣石之海而谓滹沱与古河不相涉岂无谓哉洪荒之事本难臆断存之以备一说可也
黍稷辨
良耜诗曰载筐及_其伊黍郑氏笺云筐_所以盛黍也丰年之时虽贱者犹食黍孔疏云少牢特牲大夫士之祭礼食有黍明黍是贵也玉藻云子卯稷食菜}为忌日贬而用稷是为贱也贱者当食稷耳黍离诗孔疏云黍言离离稷言苗则是黍秀稷未秀出车诗云黍稷方华二物大时相类但以稷比黍黍差为早朱子诗传云稷似黍而小尔雅云粢稷邢疏云左传粢食不凿粢者稷也曲礼云稷曰明粢是也郭注今江东人呼粟为粢然则粢也稷也粟也正是一物而本草稷米在下品别有粟米在中品又似二物故先儒甚疑焉今按真定府志有粟有黍有稷而稷下注云土人咸以饭黍为稷愚尝合而观之黍贵而稷贱黍早而稷黍大而稷小黍穗散而稷穗聚稷即粟也今俗所谓小米者稷也所谓黄米者黍也黍有粘有不粘不粘者饭黍也粘者酿酒之黍也其辨甚明自土人以饭黍为稷而黍稷粟之辨遂淆然本草已分稷与粟为二种则其相沿之讹非一日矣天启时新城王象晋作t芳谱近时江右张自烈作正字通亦皆指饭黍为稷甚矣俗讹之难辨也真定府志辑於雷礼雷博物多闻一言而解先儒之惑善哉小雅甫田疏又云春官肆师注粢六谷也则六谷总为粢天官甸师注粢稷也惟以稷为粢者以稷是谷之长为诸谷之总名愚按稷贱而小然为谷之长者以其多欤今土人独指粟为谷岂非亦以其为谷之长而专此名欤稷之为粟更无疑矣灵薮呵锛乐潦ハ仁σ苑故虻别⒍不用粟是无谷之长也可乎又稷有别种穗如狗尾草而味最美者谓之粱诗维糜维芑注云糜赤粱粟芑白粱粟是也朱子鸨羽诗注亦云粱粟类也明会典载祭先师用黍稷稻粱是此粱今或以高粱当之者亦非至若齐民要术云古者以粟为黍稷粱秫之总称而今之粟在古但称为粱尔雅翼曰粱者黍稷之总名皆谬论矣可疑者惟朱子诗传谓黍苗似芦高丈余按黍苗无高丈余者此似指高粱为黍然高粱虽有蜀黍之名乃别是一种非粱亦非黍也意朱子仍先儒之说而未改欤
荼蓼辨
苦菜俗名曲曲菜诗谓之苦亦谓之荼按诗正义云尔雅有荼苦菜又有荼委叶?风谁谓荼苦即苦菜也周颂以薅荼蓼即委叶也郑於地官掌荼注及既夕注与郑风有女如荼笺皆云荼茅秀乃是茅草秀出之穗非彼二种荼也依此则?风之荼与周颂之荼是二物而朱子?风诗传云荼苦菜蓼属也详见良耜大雅堇荼如饴传亦云是蓼属则?风周颂之荼是一物又正义周颂良耜章王肃云荼陆秽蓼水草田有原有隰故并举水陆秽草依此则荼与蓼是二物内则云濡豚包苦实蓼亦似是二物而朱子诗传谓一物而有水陆之异前後儒者所见似不同愚谓草木之类有种一而臭味别者故荼与蓼一物而有水陆之异?风之荼与周颂之荼一物而有苦菜秽草之异正义以其分者言之朱子以其合者言之非抵牾也或疑蓼亦有陆生者此则必荼之别种俗呼为蓼尔
幽闲贞静解
周南之美后妃曰窈窕朱子以幽闲贞静解之说者谓幽则深潜闲则安重深潜而不浅露安重而不轻佻此贞静之德容也愚谓后妃初不自知为幽闲贞静只是如雎鸠之挚而有别雎鸠人未尝见其乘居而匹处四为乘两为匹乘居则乱而不挚匹处则狎而无别不挚无别则浅露轻佻之态形焉不贞不静可知矣挚而有别自不浅露而见其幽自不轻佻而见其闲贞静可知矣故幽闲贞静者人之见后妃也挚而有别者后妃所自处也孟子言夫妇有别而不言挚者挚不待言也中庸言经纶大经纶也者挚之谓也经也者有别之谓也汉儒所云O然有思者挚之谓也所谓粲然有文者有别之谓也然则周南所以为王化之基者无他亦曰挚而有别而已
三鱼堂文集卷二

[book_title]卷三
钦定四库全书
三鱼堂文集卷三
赠内阁学士陆陇其撰
杂着
贡助彻论
论者疑帝王之道同条共贯而若贡若助若彻何以异名五十七十百亩何以殊制且殷周之天下犹是夏后之天下殷周之民人犹是夏后之民人度田非加益而计民非加少夏田五十而殷周过之其何以给况疆理有定制沟洫有定域自五十而变为七十自七十而变为百亩必将移易其阡陌变更其川浍然後可以举天下之田尽合新王之制其为骚扰不已甚欤求其说而不得於是有谓夏之民朴故费少而田少殷周之民渐文故费多而田亦多然先王量入为出未闻量出为入也有谓夏之世洞洚方平可垦之田少故授田不得不少殷周之世颡既远可垦之田多故授田不得不多然六府既修之後不应多未垦之田彻田为粮之日未闻尽开荒之土也有谓殷之七十犹是夏之五十周之百亩犹是殷之七十尺度有修短而畎亩无增减然井疆既悉由旧何必虚张其数以眩民耳目也或曰百亩之制兼莱田而言之五十七十去莱田而言之或曰夏之田一井十八夫受之殷之田一井十二夫受之考之传记亦未有明据噫是皆不达夫立法之意而各以其意附会之者也夫地有广狭民有\寡势有便否先王所不能强而同也必欲举一世之田而尽为五十尽为七十尽为百亩则必有格而不通必欲於一日之内易五十为七十易七十为百亩又必I而难行三代创制必不其然然则果如之何曰先王之法亦因其土地之所宜时势之所易而其有不便者则固不必尽以吾法绳之也夏之五十殷之七十周之百亩特言其大略如此而岂必当日之天下较若画一耶立法以垂後者所以明一王之大典也审势以合宜者所以顺天下之大情也以法权势而以势权法是故可改者改之而不嫌其异可易者易之而不虞其扰可增者增之而不忧其不给噫此立法之意也而纷纷之说可以不作矣然则何以知之曰考之周而知之周之世固以彻为法也而当时侯国有疆以周索者有疆以戎索者可见先王未尝为一切之法强天下而同之也不然不顾土宜不揆时势而惟一切之法是为则是王莽之周官安石之新法以私意罔民者耳岂先王取民之制乎
始经界论
古今圣贤为政者多矣曷必以经界为始哉奚独於滕必始於经界哉吾知孟子之言度当日之时当日之势而言之非谓凡有国者皆当如是也盖战国之时与春秋异滕之势与齐梁异春秋之时经界固未尝乱也虽税亩邱甲已非先王之旧然但扩其什一之制未尝易其沟涂之位但因田以加赋未尝因赋以坏田则行仁政者自不必以经界为急也至战国而经界尽坏矣自周兴至於七国历岁弥远其制固不能不就湮且当时诸侯皆扩土数圻地大则统摄为难而奸弊易起而一时富强之臣又争言尽地利之说以阡陌为无益而尽辟之於是先王沟涂封植之制不可复问矣世之君子虽有志於仁政将何所凭乎是故经界之在春秋与在战国其缓急固不得不异也然其在齐梁犹缓而在滕独急者何故齐梁之国方且穷兵黩武方且严刑重敛今日出师明日略地使人曾不得聚庐而处焉徭赋烦兴丁男转运使人曾不得粒食而饱焉严其文网峻其法令使人曾不得手足而措焉民方困惫而无如何也何暇议先王之邱甸哉且当政残吏酷之世而欲易其疆垄变其沟洫举百年湮没之制一朝厘定之国必大扰是故其所急者在刑敛戢兵戈以与民休息而经界之说且以为後图何者虐政未去则仁政未可举也若滕则弹丸耳其疆理易考也其山川易悉也其原隰易甸也无攻城略地之扰无头会箕敛之苦无踊贵屦贱之酷虽悉索敝赋以供强邻国且乎有不虞之忧而幸而无事则修废举坠固易易也然则清经界以为仁政之始其时当为其势可为固莫如滕矣此孟子所以断然以是为始欤或曰经界之始独滕为然然则齐梁之国经界坏极矣使必待刑清政简国内无事然後可定则当其未定之先民之困於古制之湮者不知凡几矣夫去患者必先其甚其甚者既去而後其他可得而去也故非谓齐梁之国经界可缓而刑敛息兵戈正所以徐为经界之计耳使徒知经界之为急而不察其时势骤举而行之其不至病於民者几何吾故曰孟子之言就滕言之而非谓凡有国者皆当如是也後世如宇文融之括田王安石之方田亦自附于孟子经界之意然以开元天宝之荒淫Y宁元丰之纷扰不知清其原本乃欲就民间土田较其毫厘分寸徒使奸民猾吏借以成私而不可究诘岂非不达於时势之故耶後之君子有志於仁政而欲行圣贤所言者其必审於时势也哉
泰伯三让论
说者曰伯之让让周也太王有立季历之心伯知之而逃遂使季之後终有天下是为以天下让呜呼是未尝深原乎古人之事而猥以已意揣测之者也夫使太王果有立季历之心则亦何足为太王废长立幼此晋献齐景之所为而谓太王为之乎即曰季历生昌有圣德使泰伯嗣位昌为之佐可矣岂遂以是废长幼之伦哉且如太王果欲立季则是非正也邪也伯探其父之邪志而成之可谓至德乎然则其为让奈何曰伯非让周也太王之欲立季历在伯既去之後不在伯未去之前也季历之天下因伯之让而有而伯之让不为季历也伯非让周也让商也让商也者太伯有翦商之志而伯不从而周不遽王商不遽亡是之谓以天下让云尔考之周史太王迁岐在小乙之世继而武丁中兴六十年商道方隆太王何自有翦商之志泰伯又何自以天下让曰是不然武丁之中兴泰伯之让成之也使泰伯不让则武丁不中兴何则史称小乙之世商道衰是时六七作之贤圣已远而恭默思道之君犹在民间商之不~如Q而周以积功累仁之後加之以太王之英明纲纪益修德泽益广国势益强天下归太王於小乙之世犹其归文王於辛受之世也而泰伯又以明圣显懿之资佐乎其後使太王主之泰伯从之商之不祀岂待孟津之会哉泰伯知其势之不可止也是故以身去之泰伯去而太王以迟暮之年王季又当储位初定之日势不能以及远然後天下之归周者稍衰商之势得以稍安而徐俟夫贤圣之君出而振兴之此泰伯之志也故武丁之兴泰伯成之也盖泰伯之志犹之文王文王之权在已故率六州以事之而直行其臣节泰伯之权在父故逃荆蛮以避之而曲遂其忠贞文王不幸而遇纣故六州之事不得不变为牧野之师而名以相形而愈着泰伯幸而终遇武丁故荆蛮之逃止见为家庭之变而名遂相泯而不彰要之两圣人之德则一而已矣噫泰伯所以为让者如此泰伯之让所以为至德者如此夫子惧天下之民不知称也故表而出之而後世乃曰让周也非让商也则是泰伯之让与鲁隐宋宣子臧季札之徒无异也夫鲁隐宋宣子臧季札之徒春秋讥其启乱矣泰伯之让而如是也夫子肯谓之至德耶甚矣其不深原乎古人之事而猥以已意揣测之也虽然以泰伯为让商是矣以太王为翦商无乃非人臣之义乎曰不然泰伯守天下之大经者也太王通天下之大权者也太王翦商之志犹武王誓师之志泰伯让商之心犹夷齐叩马之心故知武王与夷齐之无异者则知太王与泰伯之无异不然以太王之明岂不知泰伯之志以泰伯之德岂不足以感动乎太王而乃父子相戾若是也哉
卫公子荆善居室论
夫为人臣者以尊主庇民为善不闻其以保家守位为善以扶危定倾为善不闻其以寡取节用为善使荆也上之能佐其君复康叔武公之旧翼戴王室比隆丰镐次之足国强兵招携怀远号令诸侯拟迹桓文下之修守备睦强邻有保境息民之功使天下称之曰卫有人焉是为善耳区区居室何足道哉而荆也不然荆之时非无事之时也内则君荒於上臣佞於下外则齐晋交逼国无宁岁荆也沈默其间无所建明直谏则不如史鱼先机则不如蘧瑗推贤让能不如公叔发攻城野战斩将搴旗不如王孙贾应对宾客善事鬼神不如孔圉祝D卫之不亡者数人之力而荆无与焉齐豹之乱为公骖乘矢集於肩此亦计穷势极不能自免故就伤耳原其所由与仇牧荀息异矣乃仅节啬於家室之间为持盈保满之计若荆者可谓不坠其室矣善则未也彼季札之卫而称为君子盖其谦退守节适与札相类故咄咄叹赏以为贤耳岂至论哉乃夫子亦振振焉称之何居噫此夫子之不得已也春秋之大夫骄侈极矣鲁三桓郑七穆齐田鲍晋赵魏卫孙甯之徒纷纷以豪富相尚无有纪极大者窃国小者僭拟其祸皆始於贪冒之无已务富其室而不恤其他曩令尽如荆之循序有节不凌上不u分何至横溢如此之极哉是故有台门旅树之侈也而後见守节之可贵有肆夏八佾之僭也而後见循分之可嘉有争田重币买环请带之贪也而後见寡欲之不易素丝退食之风渺而有不贪为宝者即以为良臣赤舄几几之度遥而有不侵其上者即以为名卿夙夜匪懈之节希而有不纵其欲者即以为硕彦夫子之取荆也犹之作春秋而美齐桓晋文云耳犹之论仁而取管仲云耳而或者谓仲虺之称汤曰不殖货利此与荆之不渎於货何异谓夫子不得已而取荆岂虺亦不得已而取汤耶是又不然不殖货利之心充之则可以保四海守之则仅及乎一室荆守之而汤则充之者也使汤无以充之而区区守不殖之心亦乌能彰信兆民而表正万邦也哉然则季文子之妾不衣帛马不食粟晏平仲之豚肩不掩豆其俭节过於荆矣夫子欲风有位不取彼而取此何哉曰圣人之论中而已矣二子之行非中也世虽多诈伪而尾生之信不可取世虽多争夺而宋宣鲁隐之让不可取世虽多奢侈而文子平仲之俭不可取圣人之虑天下亦详矣呜呼以此为训後世犹有不食兄禄如田仲子脱粟布被如公孙弘者犹有亲执牙筹如王戎紫丝步幛赤石脂涂壁如王恺石崇者
原壤论
论语原壤夷俟集注谓壤盖老氏之流自放於礼法之外者愚谓壤为老氏之流信矣而非墨守老氏者也使其墨守老氏则将跳梁倔强如接舆荷蒉之不可羁绊夫子岂得而折辱之耶夫子可以折辱之则知其尚有可教之机而非墨守老氏者矣何则壤乃夫子故人夫子必尝习与之言壤亦必闻夫子之道而慕之夫子之道足容重手容恭正其衣冠尊其瞻视礼乐不可斯须去身此必壤之所素知岂惟素知必尝叹其与老氏之教如雅郑朱紫之不同亦必尝於夫子之前强为恭敬顾其放荡之习浃乎肌肤藏乎骨髓虽暂息乎矜持之际而卒然之间不觉其发露是夫子所深惜也方其母死登木而歌夫子若为弗闻也者而过之是其狂方炽之时未可教训至此则渐渍乎洙泗之风稍知有礼义矣乘其旧疾之发药而瘳之此与鸣鼓之攻同一刚克之意故曰壤非墨守老氏者也可惜者其终不能改耳使其因夫子之教而克改则当在七十子之列而史记家语弟子传中皆不见有壤论语自叩胫之後亦不复见壤则其终身自弃乍明乍乍恭乍肆礼义不能胜其气禀学问不能胜其私欲可知亲炙於高山景行而卒不免陷溺如壤者岂不可哀也哉公伯寮季氏之党遄勇肪诜蜃幼臃所欲肆诸市朝者也而自汉以後皆列在七十子内意其必悔过自新服膺圣教故能如此冉求聚敛宰予短丧卒成贤者皆此类也惜壤之不能如寮如求如予耳人之贤愚何常之有苟能自奋则虽得罪名教如公伯寮不难登堂入室而况不至如寮者乎不能自奋则虽亲受圣人之提撕警觉如原壤者亦终於汨没而况拾其糟粕得其影响者乎然而为壤者常多为寮者常少甚矣克己之难而变化气质非贤者不能也然则夫子之叩果无益乎是又不然曩非夫子深责壤则箕倨佻达之徒将满天下无复忌惮自壤胫一叩而万世知夷俟之不齿其为世教之防维大矣且壤虽不得列於七十子而一叩之後不至愈甚犹未如稽阮之猖狂孰谓圣人之教无益哉
卫辄论
正名章朱子论之详矣语类中有一条问胡氏之说只是论孔子为政正名事理合如此设若卫君用孔子孔子既为之臣而为政则此说亦可通否朱子曰圣人必不肯北面无父之人若辄有意改过迁善则孔子须先与断约如此方与他做以姚崇犹先以十事与明皇约然後为之相而况孔子乎若辄不能然则孔子决不为之臣矣此一条答待子为政之旨已十分明白若如王阳明所云令子迎其父父让其子而不居仍令辄得国焉即留养其父於宫中尽父子之礼如後世太上皇之类此正是世俗之见未尝以义理事势深揆之也当年蒯z得罪於父若使父没而晏然归国受其子之养是匡章之所大不忍也而谓孔子肯教蒯z为之乎蒯z既义不可归国而辄可安於其位乎此以义理揆之而有不可也且当时南子尚在蒯z归国不知何面目以见南子能保其不相残乎况以蒯z之暴戾使其归国肯袖手让其子乎万一蒯z不让国人不服卫国之乱未有艾也此以事势揆之而有不可也故为辄计者惟有奉公子郢而立之斯为求仁得仁孟子论瞽瞍杀人事正是如此集注取胡氏之说恐未可谓误也
灵拗韭邸径十条】
泮宫修而鲁颂作学舍鞠为园蔬博士倚席不讲而汉道衰学宫之关系岂不重哉自明季以来有司困於掣肘习於因循求如文翁兴学於蜀常衮兴学於闽盖难言之而地方士大夫率多自急其私雕墙峻宇经营家室惟恐其不华且固而於出身之地曾莫顾而问焉宜其日敝哉兴起之责吏於其土与生於其乡者均无膜外视焉可矣【右论学宫】
从祀诸贤经累朝论定殆无遗议惟嘉靖九年增入陆象山九渊万历十二年增入陈白沙献章王阳明守仁三先生虽皆一时贤者然学近於禅与孔门之旨不免莛楹学者取其长而去其短庶几为善学三先生者至汉儒郑康成历代从祀嘉靖九年以其学未纯改祀於乡然其所注诗礼现今行世程朱大儒亦多采其言恐不当与何休王肃辈同置门墙之外若以其小疵而弃之则孔门弟子亦有不能无疵者岂可以一眚掩大德乎【右论从祀】
余读安州志言祀事之失严敬曰坛妹碛钏廾Щ尘神主龛笼倾欹破毁几案皆鸟鼠之迹庭除有人畜之粪及祭祀钠谡戒视为虚文执事何尝告戒拂拭者浊腻重重涤濯者A垢斑斑{醢不问生熟牺粢未知精洁带泥连草之菁芹含蛀蒙尘之枣栗凡百供陈尽托仆隶师生不躬亲有司不省视呜呼今天下如此者多矣岂独安州哉鲁秉周礼E自既灌而後夫子犹不欲观而况如今日乎知礼君子其知畏敬哉其知畏敬哉【又论】
署者出政之地也自居之者以传舍视之而署乃多废彼前贤之一日必葺馆信宿必扫地者独何谓乎盖不以传舍视官者斯不以传舍视署然则当民穷财尽之际则如之何曰如卫文公之务财劝农通商惠工敬教劝学授方任能而後楚邱作焉斯善矣【右论公署】
国家以科目取士原非谓所取者尽贤也意其中或有贤者耳宋太宗谓岂敢望拔十得五得一二足矣士之列於科目者思太宗之言岂不当汗出发背也哉前辈特由此以进身而所重初不在此也学者不可不知【右论科目】
分野之说贾公彦谓古者受封之日岁星所在之辰僧一行谓是山河之首尾与云汉之升降相应论者往往疑其不同余以为二说一也贾公彦言其流僧一行推其源而已惟山河与云汉旁之列宿相应故岁星在其地则受封虽千百世皆如是占可也【右论分野】
地丁之额不过一时所定自当视民力为上下故禹贡赋法有上上错者有下上上错者有下中三错者未尝以一定之额责之民也以一定之额责之民此孟子所谓粪其田而不足则必取盈焉者也岂经久可行之道哉余考各州县折徵粮之法轻重悬殊求其所以然之故盖因万历九年丈量是时江陵当国政尚严切有司不敢缺额故各以其原额之粮派於所丈之地地者粮轻地窄者粮重如元氏县上地每三亩六分七厘四毫折徵粮地一亩至下下地则每十一亩折徵粮地一亩以灵藿现不啻倍蓰则拘於额之故也又考明会典户口之数洪武二十六年天下户一千六十五万二千八百有奇人口六千五十四万五千八百有奇弘治四年天下户九百一十一万三千四百有奇人口五千三百二十八万一千一百有奇以弘治全盛之世而其户口反减於洪武岂非当时轸恤民隐举疲癃残疾鳏寡孤独尽去之所以额赋骤减如此至万历六年天下户口又复与洪武相等由此言之不缺额者莫如万历之世也而言明祚之衰必始万历缺额多者莫如弘治之世也而言明祚之盛者必首弘治左氏传称尹铎损晋阳户数而赵氏世赖之其弘治之谓欤损额之利孰与增额甚矣额之当因时随地而不可必取盈也国初定鼎惩明之覆辙荒粮逃丁不惜豁免民力稍苏矣然?独之未得上闻者犹不乏也自承平以来有司谨守原额如天经地义之不可移易鸠形鹄面之人呼天抢地无所告诉甚则人已亡而不肯删除子初生而责其当差沟中之瘠犹是册上之丁黄口之儿已入追呼之籍苟无缺额而已遑恤其他呜呼额之厉民一至是哉司牧者诚三思於禹贡之错法尹铎之保障愿为弘治之盛而勿学万历之弊视其时与地而上下焉吾民其庶几乎【右论审丁】
学者多言井田然观周礼载师之士田贾田皆不用井法而左氏传载楚J掩定土田自度山林至井衍沃有九等之殊是一国之地有井有不井也祝D言鲁卫晋之始封有疆以周索疆以戎索之异是天下之国有井有不井也孟子所谓野九一国中什一者恐亦就滕之地势言之耳余观灵薜匦胃呦虏黄敕蜀じ魇馄湓谌代以前亦所谓疆以戎索者耶随其土宜定其经界斯善言井地者哉至若徵敛之法近代大率多本唐之租庸调及两税元史言元制取於内郡者曰丁税曰地税此仿唐租庸调也取於江南者曰秋税曰夏税此仿唐两税也今州县或分地丁为二即租庸调法或合地丁为一而总派於地即两税法二法各有利弊去弊就利亦存乎其人焉【右论赋税】
差役雇役各有利弊傅承问有疏言差役之善雇役之不善至详悉矣然良民之畏役已久惟游惰之民乐于为之欲禁乐者之不为而驱畏者使为之此势之至难也此法行势必良民雇游惰之民在官以为差役在民则仍雇役特官雇与民雇殊而游惰之民充役则一且官雇则有定额民雇则诛求无已其或犯法究及雇者利则归於游惰害则及於良民其为弊更无穷此熙宁元佑大臣所以各持一见而不能定论治者止可因其弊之最甚而稍通融之难以一⒙垡仓芾裼凶移执事之游民雇役之法恐不待後世而始有大抵治之得失在官不在吏官诚贤则虽雇役亦足以为治官诚不贤则虽差役亦足以生奸读此疏者知雇役之害而谨防之可矣若欲举其法而尽变之亦未易言也至疏中云原设工食除冗役扣解充饷而所留者仍给见役此亦可商今赋役书所载各项工食皆民之雇役钱也如役当留则此工食固应给役役不当留则此工食应还之民或即以补现役之不足者若扣解充饷是朝廷既役民而又得其钱也可乎先生一时之言未虑及此敢僭论之所以推广先生忧民之心也【右论役法】
马从聘有摘陈漕政一疏内云今日治河之病原自有在而黄刂塞止不与焉夫黄河善淤其来远矣故沿河州县俱设有浅夫原为桃河而设如夏镇额夫一千二百五十四名徐州额夫三千五百一十六名邳州额夫八百三十五名虽他处夫数不同总之计道里远近以为多寡自足供一处挑河之用使当水落滩见之时即率前项夫役於滩浅所在逐段挑深俟伏秋水至冲刷一空黄虽善淤安得数十年间河身遂高与城齐也惟是前此治河者创为束水涤沙之说岁增长堤若干丈岁筑埽坝若干处即谓治河得善策矣而不知此朝三暮四之术也所谓束水涤沙者果遂能涤之以归于海乎无论旋涤於此复停於彼且河水暴发并前堤坝尽化而为河身矣此与载土实河者何异安得不日高也盖由河官以挑浅则用力劳而无可见之绩筑堤则取效速而有可纪之功所以相率日习於非而不自知觉耳如蒙敕下总河大臣督行各管河官除水涨冰凝之候即率各处之浅夫挑各处之河道总河但时加稽查勿令虚旷则河道不日深通而壅徙之为患者臣不信也盖公议治河不满於潘公以水刷沙之论云【右论河漕】余闻之太行绵亘数千里傍真定诸县之山大抵皆太行也今志列之曰某山某山者犹江汉之分为沱潜河济之分为沮也好奇之士见其一o一岭往往惊骇而嗟异之而况观太行之全势者乎滹沱慈水皆穿太行而入海在灵拚咛仄渖狭鞫观山川者其毋囿於一隅哉【右论山川】
古信而有徵斯足贵焉如汉世祖滹沱冰合之事谈者皆言在饶阳南而灵抻钟泻龆炒灞行间道亦或有之然不可考矣疑则传疑可也万历中知县周官立碑於河上大书特书曰光武冰坚可渡处此岂春秋书夏五郭公之意哉至若宁晋志云邑有名胜可以登眺游览以云雅致韵事则得矣然往往有一邱一壑之奇一o一石之美一亭一台之异一水一碑之佳而宾客络绎上司往来供亿费烦地方受累甚至释道之募栖士女之乐游损财诲淫废时失业恒因之故古鲜少地方一幸斯为民生利病起见固君子之言哉然果系古亦何忍听其湮没也使好奇之士闻此言而栗然不宁勿以游览病民致忧时君子归怨於古则可矣【右论古】
物生於天而成於人嘉禾必植稂莠必剪鸡豚必畜虎豹必远要使各得其所而已孔子言学诗多识鸟兽草木之名岂欲其广异闻资谈说已耶夫亦民生日用之物有天下国家者所当裁成辅相学士不可不知者耳不然山海经博物志不贤於三百篇哉【右论物产】
龙王者何其地只之主龙者欤抑古豢龙御龙之类欤古者祈雨天神则有风伯雨师地只则有名山大川隋唐间祈雨初祈岳镇海渎及诸山川能兴云雨者七日乃祈社稷及古来百辟卿士有益於民者又七日乃祈宗庙及古帝王有神祠者又七日乃修雩祈神州宋兴始有五龙庙及九龙堂之祈盖龙神之祀於古无闻有之自宋始也至庙貌冕服拟於王者特世俗从二氏之说耳【右论龙王】
艺文志上自廊庙得失下至闾阎疾苦无所不h惟叹老嗟贫夸多`靡嘲风弄月之辞则无取焉韩退之文号起衰然感二鸟赋上宰相书皆其少年作君子耻之司马相如上林子虚载在汉史然黄东发谓文所以载理岂有不关义理而可言文张干臣先生有言後生学李白诗何用如何不学好人却去学醉汉彼于艺文皆超轶~伦犹然可鄙况尤而效之者乎易六十四卦三百八十四爻未尝言太极然无非太极也若此类於太极何有哉【右论艺文】
世治则重孝义世乱则尚游侠太史公作史记於孝义之士未见表章而剧孟郭解之徒顾津津称道之长轻薄之风而滋骄横之习何其陋也呜呼此其所以为迁欤故知孝义游侠之分则可与论世可与守身矣【右论孝义】八蜡见於礼记郊特牲郑康成注云先啬一也司啬二也农三也邮表四也猫虎五也坊六也水庸七也昆虫八也孔颖达疏云王肃分猫虎为二无昆虫郑数昆虫合猫虎者昆虫不为物害亦是其功或疑昆虫害苗不当祭似王说为优不知祭非祭昆虫乃祭主昆虫者也郑孔之说何病又按古祭八蜡在十二月近代则於春秋丁祭之後盖取春祈秋报之意亦各有其义也【右论蜡祭】
昌国君朊德器前史载之详矣余独怪其报燕惠王书所侈陈者大吕存于元英故鼎反乎磨室而吊民诛暴不及焉岂犹未免战国气习欤至其语意蔼然有仁人君子之风虽儒者岂能远过之哉【右论乐毅】
史称曹武惠宋良将第一及考之史其开国元牍套韵平胰挥逃屑爸者至於善戢下不妄杀一人不自矜伐不冠带不见吏平生未尝言人过失则类非诸将之所能及矣然则谓之为宋良将第一不亦宜乎【右论曹彬】玉生於山而成璋之用者琢磨之力也木生於山而胜栋梁之任者绳墨之功也余观前代名臣磊磊落落於天壤间者虽地灵固殊哉亦由其发奋刻励能自拔於流俗也人苟能自奋何可限量耶虽洙泗洛闽无不可几及而况乐曹诸公乎【右论名臣】
大学说
泾阳以为致知不必穷至事物之理也穷至事物之理乃是训诂记诵词章之习岂性学哉故定传即以本末传为致知格物传
唱此知本性学尊经者尊此性学之经立志者立此性学之志审几者审此性学之几非率人入空门而何
知本说
五伦本於五性而成亲义别序性之五善确有可据何必悬空说一察字泾阳不指点破何耶阳明四句宗旨辨之确矣尚取其致良知之说何欤更定大学不遵朱子以补传为非说得鹘鹘突突沈沦於释学其失易辨泾阳信服乎良知单排宗旨其误难窥大学知本明明有明德修身必浑言性善乃曰善者性之实也善存而性存矣
性学说
五性合三达德乃是圣学之性异学之性中国则有告子生之谓性之性西土则有佛家作用是性之性两性专以知觉运动者言人与物同蠢然之性也断~五性而三达德靡所用全向气上发露而佛家之明心见性乃无吾性之知仁勇
白鹿洞规说
阳明提致良知驱人入禅泾阳提知本讲性善亦驱人入禅人人参性为学谈性为问认性为思证性为辨
东林会约说
虚言善也认差可欲为善之旨格致工夫必在博文今日之四书五经文君子以文会友讲五伦之可躬行者而已诚正修工夫必在约礼日用之作止语默礼也君子以友辅仁共勉於五伦之躬行而已不必提宗也五伦有多少当穷学如不及犹恐失之
钱子辰字说
钱子子辰初名枢一日有志於圣贤之学奋然曰吾恶夫向者之不闻道也因改其名曰民而请字於余且问学焉余告之曰子何以改名为哉自古圣贤岂皆生而闻道者耶盖亦有始为庸人一旦发愤而力学者矣方其未学则人闻其名而忽之贱之及其既学则人闻其名而重之敬之名不变而闻其名者变矣何以改为哉然吾闻之新沐者必弹冠新浴者必振衣惟恐其旧染之A也子辰志於学而改其名是亦弹冠振衣之意也且业已改之矣然则请改其名而仍其字可乎子辰曰吾初之名枢而字子辰也盖取北辰天枢之义今改其名而仍其字毋乃名与字不e乎余曰何为其不e哉夫圣人之道始乎卑极乎高始乎迩极乎远其为道不过君臣父子夫妇长幼朋友其教人用力之方不过学问思辨笃行其修于身也不过忠信笃敬惩忿窒欲迁善改过其处事而接物也不过曰正其谊不谋其利明其道不计其功已所不欲勿施於人行有不得反求诸己初无高远难行之事杳冥昏默不可知之理而造其极则至於位天地育万物是故卑者高之基也迩者远之则也今夫天下之卑且迩者莫如民而高且远者莫如辰子辰诚审乎民之义则守其庸言庸行循循乎规矩之中而勿躐等以进诚审乎辰之义则以圣神为必可学以参赞为不足异而勿半涂而废始乎民终乎辰圣学备矣中庸曰夫妇之愚可以与知则民之谓也及其至也察乎天地则辰之谓也论语曰下学而上达下学者民之谓也上达者辰之谓也子辰勉之哉
三鱼堂文集卷三

[book_title]卷四
钦定四库全书
三鱼堂文集卷四
赠内阁学士陆陇其撰
杂着
读孔子家语
家语致思篇孔子曰季孙之赐我粟千锺也而交益亲自南宫敬叔之乘我车也而道加行故道虽贵必有时而重有势而後行微夫二子之贶财则丘之道殆将废矣此一条必有为言之也犹孟子所谓虽有智慧不如乘势虽有t基不如待时云尔亦就夫时势之合义者言之耳若不问义而但求时势将何所不至耶孔子之道虽大行不加焉穷居不损焉岂必待季孙之粟南宫之车而後不废耶岂粟与车遂能操道之权耶饭疏饮水菜色陈蔡道何尝废也
读正蒙太虚条
正蒙云由太虚有天之名由气化有道之名合虚与气有性之名合性与知觉有心之名朱子谓太虚便是太极图上面一圆圈气化便是静阳动此是总说合虚与气有性之名有这气便有这理合性与知觉有心之名知觉又是那气之虚处此二句就人上说本只是一个太虚渐细分说得密耳九峰蔡氏曰横渠四语只是理气二字而细分由太虚有天之名即无极而太极之谓以理言也由气化有道之名即一一阳之谓道之谓以气言也合虚与气有性之名即继之者善成之者性之谓以人物禀受而言也合性与知觉有心之名即人心道心之谓以心之体而言也以朱子九峰之言观之则知张子此四语备一篇太极图说之意由太虚有天之名是指太极之不杂乎阳者言之所谓一故神也由气化有道之名是指太极之不离乎阳者言之所谓两故化也下二句则是无极之真二五之精妙合而凝以下之事横渠此条之意本极精密近思h不载者岂以其变太极为太虚恐滋学者之惑欤盖程子尝言子厚以清虚一大名天道是以器言非形而上者朱子亦尝言正蒙说道理处如太和太虚虚空云者止是说气愚按张子非不知理气之辨者程子朱子亦非病张子不知理气之辨也特以其言似止说气辞未达意耳观其论虚空即气云不可谓虚能生气亦不可谓万象为太虚中所见之物盖惟恐人以虚空为道而深破其说谓虚皆是实虽若以气言而理在其中也但锵分气为二曰动曰静而太极在其中不离乎动静亦不杂乎动静横渠分气为二曰虚曰气而以太虚为不杂之太极太和为不离之太极所以朱子谓其落在一边辞不达意以此故耳语类载此条谓其议论极精密又谓其有未莹处此固不足为横渠病若夫所谓气聚散於太虚犹冰凝释於水朱子谓其流乃是个大轮回此则与程朱不可合者也
读朱子白鹿洞学规
朱子白鹿洞学规无诚意正心之目而以处事接物易之其发明大学之意可谓深切着明矣盖所谓诚意正心者非外事物而为诚正亦就处事接物之际而诚之正之焉耳故传释至善而以仁敬孝慈信为目仁敬孝慈信皆因处事接物而见者也圣贤千言万语欲人之心意范围於义理之中而已而义理不离事物明乎白鹿洞学规之意而凡阳儒释之学可不待辨而明夫子告颜渊克已复礼而以视听言动实之其即朱子之意也夫
读朱子告郭友仁语
考亭渊源h一条郭友仁德元告行先生曰人若於日间闲言语省得一两句闲人客省得一两人也济事若浑身都在闹j中如何用工人若逐日无事有见成饭吃用半日静坐半日读书如此一二年何患不进高忠宪纂朱子节要亦载此条愚按德元曾学禅此语系德元所记恐失其真观朱子答刘淳叟云某旧见李先生尝教令静坐後来看得不然只是一个敬字好方无事时敬於自持及应事时敬於应事读书时敬於读书便自然该贯动静心无时不存又答潘子善云云可见朱子未尝教人静坐况限定半日哉愚故谓德元所记恐失其真几亭陈氏以此二语为朱子教人之法误矣或疑程子见人静坐便叹其善学朱子於复卦象注曰安坐以养微阳也是言初动之时宜静也於咸卦初爻注曰此卦虽主於感然六爻皆宜静而不宜动也是言方动之际宜静也於太极图注曰圣人全动静之德而尝本之於静是言未动之先宜静也程朱何尝不言静不知程朱固未尝不言静而未尝限定半日且其所谓静者皆是指敬非如学禅者之静又恐敬之混入於禅也而申言之曰略绰提撕夫敬犹恐其有病也而况专言静乎
读象山对朱济道语
象山对朱济道言收拾精神自立主宰当恻隐时自然恻隐当羞恶时自然羞恶愚按言收拾精神何如言敬敬则主於存天理收拾精神则自私自利而已主於自私自利则虽略绰提撕如朱子犹非正学而况其所谓收拾者不免如观心说之所讥耶大抵象山阳明景逸念台皆是收拾精神一路工夫但象山主静阳明则不分动静景逸主静念台则分动静象山阳明都不要读书穷理景逸念台则略及於读书穷理象山阳明则指理在心外景逸念台则指理在心内究竟则一辙
读东莱博议
东莱论管仲云王道之外无坦途举皆荆棘仁义之外无功利举皆祸殃此与董江都正谊明道之言正相为表里合二公之言方尽得孟子首章之意
读离骚
离骚就重华而陈词一段因女良テ直而欲求中正之道下叩阍一段则欲以中正之道感君求女一段则欲以中正之道求贤而一则结之曰世溷浊而不分兮好蔽贤而嫉妒一则结之曰世溷浊而嫉贤兮好媲美而称恶则非特直不可行即中正之道亦不可行矣
读通考
读通考载何基字子恭婺州金华人师黄干告以必有真实心地刻苦功夫而後可基悚惕受命年八十一卒文定按何黄金许之书皆不可不看而文定所着学庸发挥大传蒙发挥通书近思h发挥及文集尤要紧
读纲目
宋元嘉十年魏陆俟尝为怀荒镇大将未期岁高车诸莫弗讼俟严急无恩复请前镇将郎孤魏主徵俟还以孤代之俟既至言曰不过期年郎孤必败高车必叛魏主怒切责之明年诸莫弗果杀郎孤而叛魏主大惊立召俟问之俟曰高车不知上下之礼故臣临之以威制之以法欲以渐训导使知分限而诸莫弗恶臣所为讼臣无恩称孤之美臣以罪去孤获还镇悦其称誉益收名声专用恕待之无礼之人易生骄慢不过期年无复上下孤所不堪必将复以法裁之如此则\心怨怼必生祸乱矣魏主笑曰卿身虽短思虑何长也即日以为散骑常侍纲目特笔书之盖美俟也按郎孤前之用恕似孔子所谓以济猛後之以法裁似孔子所谓猛以济然以此败者何也是非猛之过用猛而不知分寸之过夫所谓以济猛者岂可便一於所谓猛以济者岂可便一於猛矫枉过正因噎废食此孤之所以败而岂猛之咎哉且者德教之谓董生所云任德教而不任刑者是也非德教而但言岂圣贤所谓耶其後羽林虎贲作乱杀将军张：太后止斩凶强者八人亦似合於厥渠魁之道而卒以酿乱亦此类也夫
宋元嘉二十二年魏诏中书以经义决疑狱发明云元魏之好尚如此其亦异乎蒙古之所为此纲目所以予之按明儒之摈元纲目之予魏固各有其义焉难以执一论也尹氏得之矣
读宋史
看书不可只见一边如宋史云陈渊入对论比年以来颁赉赐与之费太过周官惟王及后世子不会说者谓不得以有司之法治之非周公作法开後世人主侈用之端也臣谓冢宰以九式均节财用有司虽不会冢宰得以越式而论之若事事以式虽不会犹会也臣愿自今锡赉三省得以共议户部得以报奏则前日之弊息矣此可见王安石之徒讲周礼都只见一边所以成病痛
学者当自省气质偏处用力变化宋史载李方子字公晦性端谨纯笃初见朱子谓曰观公为人自是寡过但大中要规矩和缓中要果决遂以果名斋此可谓能自变化者若李道传字贯之卧榻屏间大书唤起截断四字此又是变化气质之要法即所谓慎独也
朱子门人李燔字敬子尝曰仕宦至卿相不可失寒素体学者常将此语玩味便觉一切纷华靡丽俱不足慕朱门黄干李燔并称而传不言燔有着述此二句便可当一篇大文字
读金史世宗本纪
金史大定十三年上谓宰臣曰会宁乃国家兴王之地自海陵迁都女直人忘旧风朕时尝见女直风俗迄今不忘今之宴饮音乐皆习汉风盖以备礼也非朕心所好东宫不知女直风俗第以朕故犹尚存之恐异时一变此风非长久之计甚欲一至会宁使子孙得见旧俗庶几习效之又上御睿思殿命歌者歌女直词顾谓皇太子及诸王曰朕思先朝所行之事未尝暂忘故时听此词亦欲令汝辈知之汝辈自幼惟习汉人风俗不知女直纯实之风至於文字语言或不通晓是忘本也汝辈当体朕意至於子孙亦当遵朕教诫也按世宗之言可谓不忘本矣有周公豳风七月之遗意焉然周公不忘豳俗至於制礼作乐则监视夏殷不纯用陶穴陶复之旧盖文质得中然後为久安长治之道世宗所谓汉风乃汉人後进之礼乐耳以为不足学固矣何不反而求之先王文质得中之道乃沾沾於会宁旧习哉至於明昌承安之际文物粲然如一拜仪也公服则用汉拜若便服则各用本俗之拜可谓损益得宜矣特不能扩而充之且婢宠擅朝而金源氏从此衰非习汉人风俗之过也扬雄所谓秦之有司负秦之法度秦之法度负圣人之法度若金源氏可谓负汉人之法度矣
读金史章宗本纪
金章宗明昌四年东京路副使王胜进鹰遣谕之曰汝职非轻民间利害官吏邪正略不具闻而乃以鹰进此岂汝所职也後毋复尔呜呼金之盛时其君勤恤民隐如此然自明昌而後日衰而况纵欲不顾者乎
读金史哀宗本纪
史臣赞曰金之初兴天下莫强焉太祖太宗威制中国大⒂效辽初故事立楚立齐委而去之宋人不竞遂失故物熙宗海陵济以虐政中原觖望金事几去天厌南北之兵挺生世宗以仁易暴休息斯民是故金祚百有余年由大定之政有以固结人心乃克尔也章宗志存润色而秕政日多诛求无艺民力浸竭明昌承安盛极衰始至於卫绍纪纲大坏亡徵已见宣宗南渡弃厥本根外狃余威连兵宋夏内致困惫自速土崩哀宗之世无足为者皇元功德日盛天人属心日出爝息理势必然区区生聚图存於亡力敝乃尽可哀也矣虽然在礼国君死社稷哀宗无愧焉按金源盛衰之故前之暴後之坏无足言者独大定明昌之间一代极盛之时也所以固其根本贻谋百世者较之三代汉唐相去远焉读食货志大⒖芍何怪其不永哉观幽兰轩之事者追源於世宗章宗之世可也
读金史完颜奴申传
金史完颜奴申传曰哀宗北御以孤臣弱卒托之奴申阿不二人可谓难矣虽然耶墨有安平君玉壁有韦孝必有以处此又曰金自南渡之後为宰执者往往无恢复之谋临事相习低言缓语互相推让以为养相体每有四方灾异民间疾苦将奏必相谓曰恐圣主心困事至危处辄罢散曰俟再议已而复然或有言当改革者辄以生事抑之故所用必择奘煳薹驿易制者用之每北兵压境则君臣相对泣下或殿上发长吁而已兵退则大张具会饮黄阁中矣因循苟且竟至亡国按金之用人采唐宋之法特重科目然其末也风气至於如此岂非知科目之名而不知科目之实欤
读金史礼志
金史明昌五年陈言者谓叶鲁谷神二贤创制女直文字乞各封赠名爵建立祠庙令女直汉人诸生随拜孔子之後拜之礼官言前代无创制文字入孔子庙故事诏令依苍颉立庙於T例官为立庙於上京按创制文字可入孔庙则李斯王次仲久在两庑矣礼官之言有以也夫
读金史食货志
金制夏税六月止八月秋税十月止十二月为初中末三限泰和五年章宗谕t臣曰十月民获未毕遽令纳税可乎改秋税限十一月为初又以陕西诸处地寒稼穑迟熟夏税限以七月为初呜呼金取民之制亦烦苛矣然所谓二月卖新丝五月粜新谷则犹无之自明季以来急征法行求如金制不可得焉民奈何其不病哉
读金史方伎传
金史方伎传云张从正字子和睢州考城人精於医贯穿难素之学用药多寒凉然起疾救死多取效古医书有汗下吐法亦有不当汗者汗之则死不当下者下之则死不当吐者吐之则死各有经络脉理从正用之最精号张子和汗下吐法庸妄浅术习其方剂不知察脉原病往往杀人噫治天下而用法必若张子和然後可哉又金史云五M有恒性而顺成不可必故有年大有年以异书於圣人之经犹人有恒性而至行不易得故孝友以异传於列代之史若治天下者能如张子和之用药亦何患孝友之风不满天下哉
读金史隐逸传
金史隐逸传曰杜时N字进之霸州信安人隐居嵩洛山中以伊洛之学教人正大闲大元兵攻潼关拒守甚坚\皆相贺时N曰大兵皆在秦巩间若假道於宋出襄汉入宛叶铁骑长驱势如风雨无高山大川为之阻土崩之势也顷之大元兵果自饶峰关涉襄阳出南阳金人败绩於三峰山汴京不守皆如时N所料郝天挺字晋卿泽州陵川人太原元好问尝从学进士业天挺曰今人赋学以速售为功六经百家分磔缉缀或篇章句读不之知幸而得之不免为庸人又曰读书不为艺文选官不为利养惟通人能之又曰今之仕多以贪败皆苦饥寒不能自持耳丈夫不耐饥寒一事不可为子以吾言求之科举在其中矣按杜之料敌郝之论学不是以隐为高者所由与沮溺之徒异矣
读元史五行志
元史五行志谓天之五运地之五材其用不穷其初一阴阳耳阴阳一太极耳人之生也全付畀之具为五性着为五事修之则吉不修则凶箕子因之以作九畴其言天人之际备矣汉儒不明其大要如夏侯胜刘向父子竞以灾异言之班固以来采为五行志又不考求向之论着本於伏生生之大传言六l作见若是共御五福乃降若不共御六极其下禹乃共辟厥德爰用五事建用王极後世君不建极臣不加省乃执其类而求之惑矣否则判而二焉如宋王安石之说亦过也按此引伏生大传之言可见六l有应有不应由於王极之建不建其义至精国语伯阳父论三川震亦以周德若二代之季知其必亡盖古来无不应之灾异亦无必应之灾异视其极之建不建德之修不修而已濂溪所谓君子修之吉小人悖之凶与伏生之言若合符节论五行者蔑以加矣
读祁州志
祁州志唐河在城南十五里沙河去唐河十里滋河去沙河五里唐河东南注於沙沙河注於滋俗名三岔口愚按唐县志唐河即A水又按曲阳新乐行唐县志滋水即慈水沙河即派河派河即恒水也A水自唐县定州而至祁恒水自阜平曲阳新乐行唐而至祈滋水自灵扌刑普娑ㄞ怀俏藜深泽而至祈盖A水滋水皆与恒会禹贡云恒卫既从卫水在今甚微而恒水独盛蔡注言恒水东入A水又引昆氏云今之恒水至真定府行唐县东流入於滋水非古迳矣岂未知滋与A下流固合耶又按缺地志云恒水出常山郡上曲阳县恒山北谷自言北岳者专以大茂水当之不亦过乎禹贡有大陆既作之文唐杜佑李吉甫以邢赵深三州为其地余向读一统志疑邢当作祁康熙甲子读祁州志亦云邢是祁字之讹盖祁之束鹿县即大陆地鹿与陆通束鹿县东至深州二十五里西南至赵州之宁晋县一百二十里以地势考之其为祁也无疑矣
读南皮县志
南皮县志云九河多在境内或错呼者有之非全无而妄借虚名也郦道元以及宋儒皆谓已沦於海恐非确论夫西南之邢台即大陆东北之静海有逆河而此方支分派别渠?显然谓非九河之故道不可奈何舍有而谈无又云徒骇在县西北太史在古皮城南马颊在城南覆f在东南胡苏在西城下简洁在城西h盘在西北鬲津在东南其一则河之经流也在东南五十里外?高丈余中N里许境内回环三十余里又曰毛河即覆f王莽河即马颊银h河即h盘其言凿凿盖亦其土人相传之说似乎可信而先儒多有异论何欤惜修志者不细考其上下流之在邻封者又不载前人之议论按南皮人物如北齐之李铉唐之贾l高适宋之贾黄中皆闳览博物君子而l尤号悉地里见四方之人与使外国者必从询索其山川风俗岂其乡之古未尝一论及耶土人但能述旧闻而不知引先哲之言以为据可慨也然以汉书沟洫志许商之议及郑康成孔颖达诗允犹翕河注疏考之其正当在此许商郑康成在郦道元之前其言可据此志所载岂尽无稽也哉蔡九峰书传载程氏郦氏之说亦姑传疑云尔非真以为沦於海也
读武功县志
康对山武功县志云漆水县东门外水今谬为武水者也自豳岐之间来县北受浴水南受水入渭郑渔仲序地里略谓天下如指诸掌而信漆由富平入渭之说盖括地志未审豳岐泾渭脉络所在富平在泾东漆在泾西安有岐梁之水越泾而东再至富平始入渭也渔仲误且如此况其余乎诗曰自土漆沮汉书曰猎谄嵯亟褊【与镣】封里有漆村是也又云浴水乾州西夹道水也亦从豳西梁山来意此或即沮水关西人读浴若于于沮固易讹耳渔仲亦以东自富平入渭殊误按对山言漆沮与蔡九峰禹贡注不同盖不知禹贡之漆沮非诗之漆沮可谓E矣志又称武功为后稷始封之猎谖妓之北东兴平东南南T西南d西扶风西北麟游北乾州东北醴泉亦不言其去岐丰镐之远也
读呻吟语疑
吕新吾先生呻吟语一书鞭策身心箴砭末俗有功世道非浅然其闲亦有一二可疑者谨志之以质君子意在舍瑕取瑜非敢妄议论先儒也
一条谓内外本末交相培养此语余所未喻只有内与本那外与末主张得甚愚谓此似与孟子持志养气之论显背易言敬以直内义以方外亦是交相培养若轻视外与末岂程子所谓体用一原者乎圣贤之学虽云美在其中则自然畅於四肢发於事业然欲其中之充实非内外本末交相培养不可
一条谓性只有一个才说五便着情种矣愚谓若如佛氏以知觉为性则性只有一个若如程朱言性即理也则理有分有合合之则为一分之则为五安得谓性只有一个
一条谓先天理而已後天气而已愚谓先天後天似不可以理气分
一条谓人问君是道学否曰我不是道学是仙学否曰我不是仙学是释学否曰我不是释学是老庄申韩学否曰我不是老庄申韩学毕竟是谁家门户曰我只是我又一条谓宋儒纷纷聚讼语且莫理会自家何等简径愚谓此二条是不欲专主宋儒之学而自成一家但宋儒不同如吕谢游杨象山慈湖不主之可也若周程张朱之学即孔孟之学也可概以宋儒目之而曰且莫理会我只是我乎人苟有我只是我之心何所不至耶一条言尧舜至孔子都不自满假孟子自任太勇自视太高而孜孜向学K然自歉之意似不见有宋儒谈论都是道理身所持循亦不染世俗岂不是圣贤路上人只是自家平生之所不足者再不肯口中说出以自勉自责亦不肯向别人招认以求相劝相规所以自孟子以来学问都是登坛说法直下承当与圣人作用不同愚谓此等病痛只可以言金G姚江一流不可以言孟子及周程张朱
一条谓仪礼是严苛烦细之圣人所为愚谓时势不同仪礼亦或有不可行於今者而遽以严苛烦细目之可乎
一条谓汉儒杂道宋儒隘道宋儒自有宋儒局面学者若入道且休着宋儒横於胸中只读六经四书而体玩之久久胸次自是不同又一条言汉儒无见於精宋儒无见於大愚按此二条皆不分别概称宋儒举周程张朱而谓之隘谓之无见於大可乎舍周程张朱而读六经四书犹入室而不由户也明季诸儒何人不读六经四书只是不肯从周程张朱入门故各以其所见窥测圣人之意遂成一横议世界圣贤之书适助其气质之偏而已殷鉴不远不敢不惧
一条谓明道答安石能使愧屈伊川答子由遂激成三党可以观二公所得愚谓尊明道而抑伊川嘉隆以来诸儒议论多如此其实明道伊川虽一和一严厉然不可以遽分优劣和有和好处严厉有严厉好处明道能屈安石伊川不能服子由者盖安石尚能容明道而子由不能容伊川也此是王苏二公之有优劣非明道伊川之有优劣也
一条谓明道在朱陆之间愚按朱子之学即明道之学也象山之学则与明道相冰炭者也特明道之言闲多浑融为陆学者往往假借之以伸其说遂谓明道在朱陆之间可乎
一条谓明道不落尘埃多了看释老伊川终是拘泥少了看庄列愚谓明道看释老何尝有一些释老之累若以伊川为拘泥而欲以庄列融之则亦不成其为伊川矣
一条谓儒者惟有建业立功是难事自古儒者成名多是讲学着述人未尝尽试所言恐试後纵不邪气其实成个事功不狼狈以败者定不多人愚谓此不知指何等样儒者若程朱大儒任之以事亦岂狼狈以败乎是何视功业重而儒术轻也
一条谓多学而识是中人以下学问教有顿渐二门愚谓博文约礼圣门教人只有此一法谓有顿渐二门者此嘉隆以来诸儒隐入於禅者之言也
一条谓有不容已之真心自有不可易之良法其处之未必当者必其思之不精者也其思之不精者必其心之不切者也又一条谓周公是一部活周礼世只有周公不必有周礼愚按此与孟子仁心仁政之说不同不如程子云有关雎麟趾之精意然後可以行周官之法度说得无弊
一条谓中庸为贤智而作愚谓中庸为智愚贤不肖而作不是专为贤智
一条谓六经言道而不辨辨自孟子始愚谓唐虞之吁蚣幢嬉膊豢晌阶悦献邮
一条谓申韩亦王道之一体圣人何尝废刑名不综核四凶之诛舜之申韩也少正卯之诛侏儒之斩三都之堕孔子之申韩也即雷霆霜雪天亦何尝不申韩哉愚谓王道之与申韩犹c之与美玉也王道朱尝无刑罚然非申韩之刑罚也其体则仁其用则义故曰天讨若申韩则以残酷之心行残酷之事而已故谓圣人不废刑罚则可谓圣人不废申韩则不可舜孔子之事岂可与申韩同日论哉舜孔子所行王道也申韩者王道之罪人也若以申韩之刑罚为王道之一体则桑孔之理财亦王道之一体欤
一条谓圣人之为政也法天当则用春夏当严则用秋冬而常持之体则於威严之中施长养之惠又一条谓居上以为本未尝以为政愚谓严威中施长养是以严为体也不如曰长养中施严威盖严不可少而非所以为体也居上以为本本非在政之外本亦政也谓未尝以为政可乎圣人为政处常多严特偶用耳雷霆霜雪岂天所常用乎子产为政不专於而孔子谓之惠人者亦以其处常多耳非谓子产政多尚严只为一个的心也董生任德不任刑之论岂欺我哉我浙张考甫先生云阳之体固是对待然人之一身当使阳和之气多而肃之气少盖阳饶乏之理固如此新吾吕先生之言盖欲以救一时姑息之弊与崔子真政论一般意思然却未免於偏
阅马从聘修文庙记
此篇勉诸生为硕大光明之贤以不负立教之意今学者不可不将硕大光明四字反复玩味硕大即中庸致广大之意必不以一毫私意自蔽方是硕大光明即中庸极高明之意必不以一毫私欲自累方是光明然非加以问学之功则其硕大光明者犹不免於粗E欲不负立教之意岂不难哉学者其勉之
孝经要解跋
孝经一书始於事亲终於通神明光四海上自天子下至庶人不可不读朱子特举其切於庶人者述其大旨以示愚俗真西山先生又从而广之其乘姑裰意至矣其言大抵与今州县所讲六谕相表里我民既听六谕又於此一玩味焉则知向所讲者皆圣贤经传之言万世不可移易之道虽欲顷刻离之而不得矣愚故复梓而传之以告我民云
经典释文跋
陆德明经典释文三十卷其二十九卷则易书诗三礼春秋三传孝经论语老庄尔雅之音义其第一卷则序h也虽其列老庄於尔雅之上未免不伦然其有功经传亦多矣自X诸经注疏者将音义附各条下学者遂不复见此书之全辛酉季春余在虞山叶子石君以家藏抄本示我始获睹德明本来面目虽音义都已散见各经然如费氏之以彖象文言附卦爻杜氏之以左氏传附经范望之以太玄赞散於八十一首之下先儒往往病其变乱古训则此书恶可不存其旧耶惜乎世俗滔滔好古者鲜工诗赋者既视经学为迂N学程朱者又以汉注唐疏为浅陋而古书日就湮没不知注疏乃程朱之所自出也孔子从周尚拳拳於夏殷之礼孰谓汉唐诸儒之书遂可弁髦视之也哉
文庙考略跋
右是书所考定贤儒位次与明会典所载不同盖会典修於万历中如李延平罗豫章增祀於万历末年者固不及载又因从前两庑从祀先贤有议改议黜之人如东庑则黜何改曾点孔鲤共三位西庑则黜公伯寮秦冉申党改蘧伯玉林放无繇共六位於是东庑先贤尚有三十三位而西庑先贤则止二十九位当时止各於东西两庑用鱼贯之法就便升跻而未尝合叙两庑东西递迁故统而观之有西庑之後儒躐出於东庑先贤之上者不无紊乱失次之嫌康熙二十五年江南学臣李振裕言会典定序多有未安请行厘正部议谓国子监先贤先儒从祀位次遵行已久不便更张事遂寝按古者宗庙之制昭常为昭穆常为穆既有东西庑之分似不嫌於凌躐部议遵会典旧序亦非无见然东西庑同在一庙中与古宗庙之昭穆不同则是书所考正与江南学臣之所请固不可废也宜并存之以待论定云若崇祯末年诏宋儒周敦颐张载程颢程颐邵雍朱熹六子进称先贤从祀牌位列在左丘明下序於公羊高谷梁赤上此书不载者盖以程朱大儒宜与四配同列而仅进儒为贤未尽表章之道故略而不h欤
战国策去毒跋
战国策一书大抵皆纵横家言也其文章之奇足以悦人耳目而其机变之巧足以坏人心术子弟识见未定而读之其不为之渐染者鲜矣当时惟孟子一人卓然於波流之中直以为是妾妇之道而大丈夫之所不为盖其视秦仪辈不啻如厚味之中有大毒焉惟恐学者陷溺其中而不能出也今之读战国策者多亦曾以孟子之道权衡之乎余惧其毒之中於人也故取今文士所共读者指示其得失使学者知其所以异於孟子者庶几哜其味而不中其毒也夫南丰一序言其病最详故并附焉又此书原本各於其国读者辄迷其先後今一以通监编年为次
小学集解跋
明初注小学者二家宣德时常熟吴氏讷有集解成化时临海陈氏选有集注二公皆名儒皆以其身体力行者发其奥以诏来学非世俗之训诂比二书虽详简不同其中多互相发者不可偏废也自正德嘉靖後学术分裂小学一书且束之高阁又何有两家之注解哉崇祯时诏以陈氏小学注颁学宫集注始显而集解罕有传者余从虞山得其抄本因h而藏之当再访求别本校其讹而授梓焉原本有文恪传不知何人撰今仍存之使学者诵其书而知其人庶几有以兴起也夫原本分为十卷今合为六卷而存其旧目
读史质疑跋
右读史质疑五篇皆端本澄源之论末一篇言万历闲争国本争梃击之事谓当日诸君子不免过於深文无以处神宗皆由学术之E此论亦甚正又论国本以委婉密陈者为宜论【廷】击以风颠蔽辜为深得国体此则有说焉读者不可以文害辞先生之意非谓主委婉主风颠者贤於深文诸君子也天下固有议论非而心术光明者有议论是而心术b者自学术既坏一二正人君子虽怀忠义之心而议论偏j适为b者藉口此所谓五谷不熟不如荑稗也然荑稗岂得遂傲五谷耶彼留侯之招四叟田叔之烧狱词皆君子事也非当日诸臣所可附会先生盖叹息痛恨於阳明之学败坏人材酿成世祸惜五谷之美种不熟岂为荑稗左袒哉
跋读书分年日程後
读书分年日程三卷元程畏斋先生依朱子读书法修之以示学者朱子言其纲而程氏详其目本末具而体用备诚由其法而用力焉内圣外王之学在其中矣当时曾颁行学校明初诸儒读书大抵奉为绳故一时人才虽未及汉宋之隆而经明行修彬彬盛焉及乎中叶学校废弛家自为教人自为学则此书虽存而由之者鲜矣卤莽灭裂无复绳求人才之比隆前代岂不难哉今国家尊崇正学诸不在朱子之术者皆摈不得进而羽翼朱学之书以次渐行学者始知有此书然旧板漶漫不胜鲁鱼亥豕之讹读者病焉余故校而梓之有能由是兴起且以此建白於上依朱子贡举议鼓励天下读书之士尽由是法则人才其庶几乎或曰学者天资不同敏钝各异岂必皆如程氏所谓看读百遍背读百遍乎曰中人以下固不待言若生知学知之人而用困知之功不更善乎况生知学知者有几人耶或曰明初纂四书五经性理大全采诸儒之说备矣蔡虚斋林次崖陈紫峰之徒又推大全之意各自着书为学者所宗矣今程氏读经日程又必取古注疏朱子语类文集及诸儒之解释而钞之而读之而玩之不可省乎朱子纲目一书治乱得失昭然矣程氏又必取温公通监及司马迁班固范祖禹欧阳修之史而参之不亦烦乎曰纲目犹春秋也温公通监及迁固诸家之史犹鲁史旧文也鲁史旧文不存学者不能尽见圣人笔削之意故言春秋者至於聚讼今通监及迁固诸家之史具在参而观之而紫阳笔削之妙愈见是乌可以不考乎永乐时纂大全当时承宋儒理学大明之後虽胡杨金萧未为升堂入室之儒而所采取者无非锫骞孛鲋微言蔡林诸儒又从而发明之固皆有功学者之书也然其缺略E漏者亦有矣幸而朱子之全书具存诸家之解释未尽湮没i而考之以补大全之阙不亦善乎至於古注疏则固汉唐千余年间学者之所讲求程朱之学亦从此出而益精焉耳虽曰得不传之学於遗经然非郑康成孔颖达之流阐发於前程朱亦岂能凿空创造耶故程朱之於古注疏犹孔子之於老彭也幸而其书尚存不至如夏殷之无徵是亦不可以不考也曰然则学者所当读之书尽於程氏所编乎程氏以前诸子百家之书程氏而後诸儒之书亦有当读而玩者乎曰程氏特言其切而要者耳书固不尽是也先秦之时若国语战国策以至老庄之道德荀卿之言学管韩之论治孙吴司马之谈兵虽皆驳而不纯儒者亦当知其梗概汉以後若扬雄董生王通之书虽未及洛闽之精而亦往往为先儒所取固当择而读也然程氏而後若薛文清之读书h胡敬斋之居业h罗整庵之困知记陈清澜之学通辨皆所以辨学术之得失丘琼山之大学衍义补所以明政事之源委是皆羽翼经传之书不可不深考也宋元以来之治乱则有若成化之续纲目薛方山之续通监有明一代未有成书而其时政得失杂见於诸家之记载者亦不可不知也曰然则穷年累月於章句之中不近於支离博而寡当乎且世益远而书益多後之读者不愈难乎曰一代卓然不可磨灭之书固不多有其他纷然杂出之书随出随没惟患读之无法耳不患其多也亦惟谨守是编之法而已以读书为支离是固近年以来阳儒释之学非我所敢知也是编之法非程氏之法而朱子之法也非朱子之法而孔孟以来教人读书之法也舍孔孟读书之法而欲学孔孟之道有是理哉
书四书惜h後
江徐子尔瀚以所着四书惜h示予谓之惜者其大旨以为圣贤之学随知随行若知而不行虽读尽十三经二十一史徒敝精神其光可惜也故尝深痛举业之驱人入鄙欲学者实从事於圣贤之道而勿务空知盖其旨与曾子之尊闻行知董生之正谊明道相为表里而每於一章之中三致意焉岂非所谓吃紧为人者欤学者诚知其所惜而勉强焉以孔孟之言为范围身心之资而勿视为爵禄之资以程朱之解为指点行道而设勿视为作文而设知人心道心之辨矣则必实使道心为主而人心听命知理义之性气质之性有殊矣则必实以理义变化其气质勿徒曰吾姑辨之姑言之发为议论可以悦人耳目而已一息勿敢懈也一言一动勿敢慢也如是可谓不负其而於圣人之道不远矣虽然徐子所惜亦就知道而不实用力者言耳若夫甘陷溺於道外孜孜LL以声色为可娱以势利为可慕以辞章为可夸以虚无寂灭为可乐或援儒以入墨或推墨以附儒其於道也尚不能知又何论行其为可惜更何如哉其可不以陷溺之余转而从事於圣人之道哉余不敏少尝汨没於举业中年窃闻先儒之绪论始若望见涯宥未能得其堂奥今发种种矣尚不免於出入绎徐子惜之义不觉惶然汗下遂书於其末以志仰止之意愿以余年竭其驽钝作秉烛夜游之计以庶几无愧於曾子董生之言徐子其尚有以策我哉
陈氏三世崇祀h跋
余尝怪汉末诸君子如荀朗陵陈太丘皆一代正直之儒而子孙仕魏晋间者不免从俗浮沈虽才猷烂然家声稍坠矣宜兴陈端毅公为东林翘楚谠言直节载在国史洵宇宙完人而子定生先生早奋鹰D之志坚箕颍之节身虽未遇先烈弥光至孙其年以m傥非常之才发为文章目空四海遂从诸生登天禄石渠年虽不永克扬祖德正气直道三世如一可谓盛矣子万为其年难弟与余同官恒阳以所辑三世崇祀h示余余喜子万不忘其祖父兄之懿德盖将以朗陵太丘之後人浮沈流俗为深耻其所以夙夜匪懈思无忝於前人而益振其家声者当无不至陈氏之盛其有未艾也夫
曹鲁元交友尺牍跋
古之以一艺名者皆有不可一世之意如僚之丸秋之奕由基之射负其能视天下莫与俦虽使周孔曾在其旁吾知吾技耳又焉知其他书家如唐之欧宋之米亦莫不然呜呼此其所以为艺而远於道也曹鲁元先生余母舅行当今书法妙天下尝与卧子Ｖ僦罹子游集其手牍装成一卷珍若拱璧诸君子之书法不能加於先生特以重其文行故宝而藏之如此此岂知有艺不知有道者哉余既喜睹诸君子之手泽又深叹先生之虚衷谦怀不可及也使读书谈道之士用心皆如此其所造岂可量耶遂为之跋
翁养斋教子图跋
客有持养斋翁君教子图请跋者展而阅之奇松怪石出没烟霞而翁君挟四子徜徉其间左图右书顾_自得洵人间乐事宜乎轩冕之士皆咏歌而叹美之然我不知翁君之所以教子者如何也夫教之途至杂而其收功不一无论溺於佛老汨於词章荡其心而不可以为教即五经四书人谁不读然有读之而得其精英出则泽润生民处则名垂天壤亦有读之而得其糟粕借以猎取富贵而未尝真知圣贤之道熙熙攘攘於名利之中为世之C而已翁君诚分别以示其子使之出乎此勿出乎彼取舍既定然後日就而月将焉则今之挟一编肋硭墒间者行当为祥麟威凤光耀宇宙而兹图洵足羡也已
题许亭小像
坐柳深处清流激湍映带左右洵读书佳境但未知所读何书苏子瞻兄弟古今称读书人然早拾苏张之绪余醉佛老之糟粕君子惜焉若卢骆王杨之徒沉醉风云月露中又无足论矣读一句有一句之益者其惟锫骞孛鲋书乎知我亭世学相传必能辨乎此曾点春风沂水所咏必系尼山删定无疑也
题上谷参军王天市小像
读书枫溪畔作吏一亩泉上君不见程明道为上元主簿胸中有天地风云气象
宗伯董文敏公像赞
公之学殖见乎文章公之翰墨艺苑称长肃瞻遗像我心洋洋人知公声名被乎八荒不知其夙兴夜寐孜孜LL日就而月将宜乎至今有耿光
董季苑先生像赞【并序】
先生为宗伯文敏公季子抱道自高不撄世网於纷华之会泊如也余从弟鼎煳先生俟实檬煳畔壬孝友之实壬申仲夏先生嫡孙某以宗伯公及先生遗像索余一言以志懿行余不敢辞谨为之赞焉惟公肃乎其容渊乎其兢兢业业之衷惟孝惟友一经是崇惟惧箕裘之弗克承顾我後之人永弗替文敏之遗风
自箴铭
洪范六极弱居其一所贵读书变化气质当断不断尔自贻戚
座右铭
生者待汝养死者待汝葬天下後世待汝治汝无或轻尔身以徇无涯之欲而丧厥志
书座右
杨慈湖知温州自奉最菲常曰吾敢以赤子膏血自肥乎陆象山知荆门军时曰簿书目数之间此奸贪寝食出没之处故于钱谷事综核不遗张子韶佥书镇东判官大书于壁曰此身苟一日之闲百姓罹无涯之苦读此三言可悚然于清慎勤之不可须臾忘矣是三先生学术皆偏僻不可为训而其居官乃能如是学程朱者其可不知愧哉书之壁间朝夕自儆又当思三先生天资如是之美所以不能入圣人之室者则以其不善学也仕优而学又居官者所当汲汲哉
三鱼堂文集卷四
<集部,别集类,清代,三鱼堂文集>

[book_title]卷五
钦定四库全书
三鱼堂文集卷五
赠内阁学士陆陇其撰
书
答嘉善李子乔书
伏承手教示以先儒学问渊源捧读再三知先生苦心此道非世儒所及又蒙不鄙欲使陈其刍荛之见陇其末学无知岂敢妄言先儒得失然有道当前不以生平所管窥者一就正焉是自弃也虽知其浅陋敢不敬陈以俟君子之终教之陇其尝以为近世学术之弊起於不能谨守考亭故救弊之法无他亦惟有力尊考亭耳以有明一代之儒论之文清敬斋所以确然为学者规矩绳而无遗议者以其所言所行无非考亭而已自是而後厌正学为支离辄欲以胸臆所见自辟门户自起炉^始於新会盛於姚江天下翕然宗之以至於横溢奔溃而不可止其为世祸亦既彰明较着矣其闲非无大儒鉴其流弊欲起而正之而不免依违出入於两可之闲不能一以考亭为主是以其学半明半晦微言大义终於蓁塞良可叹也明诸儒学术之正无如泾阳景逸其扶植纲常之念真可与日月争光其痛言阳明之弊亦可谓深切着明矣而考其用力所在质之紫阳亦有不能无疑者姑取高子书中数端言之其困学记所谓旅舍小楼见六合皆心者朱子有此光景乎其行状所谓焚香兀坐坐必七日者朱子有此功夫乎其遗疏所谓君恩未报愿结来生者朱子有此等语乎又朱子自云平生精力尽於大学而格致一章则其教人起手之所在也良知之家所最不满於朱子者在此景逸既尊朱子而亦以古本为是以不分经传为是以格物为知本此何谓也又阳明无善无不善之说渊源告子不知性之甚者也景逸既深知其非矣却又云无善之说不足以乱性而足以乱教夫性与教若是其二乎既足乱教而谓不足乱性又何为也此皆大纲所在而相左如此学者将何所取舍乎故窃尝谓有明诸儒不特龙G绪山心斋东郭念庵近溪显树姚江之帜以与紫阳相角即泾阳景逸亦未能脱姚江之O篱谓其尊朱子则可谓其为朱子之正脉则未也整庵之学最为近之然其论理气必欲舍朱子而自为一说窃所不解少虚启新尚未见其全书恐亦与高顾之学不大相远凡此诸家非不好学深思以羽翼圣道为己任然窥其微旨皆不免有自辟门户自起炉^之意而不肯纯以朱子为师何怪乎讲学者\而学益晦乎夫朱子之学孔孟之门户也学孔孟而不由朱子是入室而不由户也故陇其谓今日有志於圣学者有朱子之成书在熟读精思而笃行焉如河津余干可矣若夫新会姚江以来诸儒之说真伪错杂不可不精择而慎别之也一隅之见如此先生沉深积学去取之间必有定见所辑五先生语h不识可惠教否因乏便羽久稽报命统希垂鉴临楮神驰
上汤潜庵先生书
陇其浙西鄙儒无所知识蒙先生不弃秤叩其所学此前辈不遗葑菲之意末学何幸而遇之急欲出其胸中所疑以就正有道然知先生素敦淳古之风不欲学者诋毁先儒以开浇薄之门若直陈所见妄论先儒得失恐迹涉诋毁以蹈於浇薄之咎是以局而未敢陈退而思之诋毁先儒者学者之大病也辨别是非者又学者之急务也使避诋毁之迹混是非而不辨恐有适越而北辕之病且使所见未尽当亦正宜陈之大君子之前以求P砭遮掩覆匿非切已自治之道也是以敢布其固陋惟高明终教之陇其尝窃以为孔孟之道至朱子而大明其行事载於年谱行状其言语载於文集语类其示学者切要之方则见於四书集注或问小学近思h其他经传凡经考定者悉如化工造物至矣尽矣不可以有加矣学者舍是而欲求孔孟之道犹舍规矩绳而欲成室也亦理所必无矣是故前朝以其书列於学宫使学者诵而法之其背叛乎此者虽有异敏才智必黜而罪之有明一代之制无有善於此者方其盛时师无异教人无异论道德一而风俗淳其明效大验亦略可睹矣虽百世守之可也学者但患其不行不患其不明但当求入其堂奥不当又自辟门户自阳明王氏目为影响支离倡立新说尽变其成法知其不可则又为年定论之书援儒入墨以伪乱真天下靡然响应皆放弃规矩而师心自用学术坏而风俗气运随之比之清谈之祸晋非刻论也今之君子往往因其功业显赫欲为回护此诚尊崇往哲之盛心然尝闻之前辈所纪载其功业亦不无遗议此姑无论即功业诚高不过泽被一时学术之僻则祸及万世岂得以此而彼哉且阳明之功孰与管敬仲敬仲之九合一匡孟子犹羞称之而况阳明乎故尝窃谓今之学者必尊朱子而黜阳明然後是非明而学术一人心可正风俗可淳阳明之学不熄则朱子之学不尊若以诋毁先儒为嫌则阳明固尝比朱子於杨墨洪水猛兽矣是以古之诋毁先儒者莫若阳明也今夫黜阳明正黜夫诋毁先儒者也何嫌何疑乎罗整庵之困知记陈清澜之学通辨其言阳明之失至详且悉岂皆好诋毁人而为是哓哓耶其亦有不得已者耶学术之害其端甚微而祸最烈故自古圣贤未尝不谦退贵忠厚而於学之同异必兢兢辨之其所虑远矣不然当今之世有能真实为阳明之学者其贤於庸恶陋劣之徒相去不万万耶何为其议之也至於阳明之後如梁G蕺山皆一代端人正士而其学亦有不可解者名为救阳明之失而实不能脱阳明之范围其於朱子家法亦尽破坏每读其书未尝不重其人而疑其学昔孟子於伯夷柳下惠推为圣人百世之师至於论知言养气则曰乃所愿则学孔子也夷与惠皆不得与焉盖天下有兴起之师有成德之师兴起之师廉顽立懦能拔人心於陷溺之中成德之师切琢磨磋能造人才於粹精之地使以兴起之师而遂奉为成德之师则偏僻固滞其弊有不可胜言者故如梁G蕺山以之兴起人心则有余以之成就人材则不足其学亦恐不可尽宗也刍荛之见如此不审先生以为何如恃爱之深敢发狂言以待君子之教正旧文数首并尘台览统希垂鉴临楮悚惶
【附】答书
先生正学清德为人伦师表某私心向慕久矣承手教及大作仰见崇正道辟邪说至意嘉惠良深敬谢敬谢台谕云孔孟之道至朱子而大明学者但患其不行不患其不明但当求入其堂奥不当又自辟门户此不易之定论也再读学术辨云天下有立教之弊有末学之弊又云泾阳景逸未能尽脱姚江之O篱圣人复起不能易也非先生体认功深何能言之凿凿如此独谓某不欲学者诋毁先儒是诚有之然有说焉某少无师承长而荒废茫无所知窃尝泛滥诸家妄有论说其後学稍进心稍细甚悔之反覆审择知程朱为吾儒之正宗欲求孔孟之道而不由程朱犹航断港~潢而望至於海也必不可得矣故所学虽未能望程朱之门墙而不敢有他途之归若夫姚江之学嘉隆以来几烫煜乱咏来有一二巨公昌言排之不遗余力姚江之学遂衰可谓有功於圣道矣然海内学术之漓日甚其故何欤盖天下相尚以伪久矣今天下深明理学者固\随声附和者实多更有沉溺利欲之j毁弃坊隅节行亏丧者亦皆着书镂板肆口讥弹曰吾以趋时局也亦有心未究程朱之理目不见姚江之书连篇累牍无一字发明学术但抉摘其居乡居家隐微之私以自居卫道闲邪之功夫讦以为直圣贤恶之惟学术所关不容不辩如孟子所谓不得已者可也今舍其学术而毁其功业更舍其功业而讦其隐私岂非以学术精微未尝探讨功业昭着未易诋诬而发隐微无据之私可以自快其笔舌此其用心亦欠光明矣在当年桂文襄之流不过同时忌其功名今何为也责人者贵服人之心自古讲学未有如今之专以骂为能者也或曰孟子尝辟杨墨矣杨墨何至无父无君孟子必究其流弊而极言之此圣贤卫道之苦心也何怪今之君子欤窃以为不然孟子得孔子之心传者以其知言养气性善尽心之学为能发明圣人之也盖有所以为孟子者而後能辟杨墨熄邪说闲先圣之道若学术不足继孔子而徒日告於人曰杨墨无父无君也率兽食人也恐无以服杨墨之心而熄其方张之焰矣孟子曰今之与杨墨辨者如追放豚既入其n又从而招之则知当日之与杨墨辨者亦不乏人矣今无片言只字之存则其不足为轻重可知也然则杨墨之道不传於今者独赖有孟子耳今不务为孟子之知言养气崇仁义贱功利而但与如追放豚之流相颉颃焉其亦不自重也已台谕曰阳明尝比朱子於洪水猛兽是诋毁先儒莫阳明若也今亦黜夫诋毁先儒者耳庸何伤窃谓阳明之诋朱子也阳明之大罪过也於朱子何损今人功业文章未能望阳明之万一而止效法其罪过如两口角骂何益之有恐朱子亦不乐有此报复矣故某之不敢诋斥阳明者非笃信阳明之学也非博长厚之誉也以为欲明程朱之道者当心程朱之心学程朱之学穷理必极其精居敬必极其至喜怒哀乐必求中节视听言动必求合礼子臣弟友必求尽分久之人心咸孚声应自\即笃信阳明者亦晓然知圣学之有真也而翻然从之若曰能骂者即程朱之徒则毁弃坊隅节行亏丧者皆将俎豆洙泗之堂矣非某之所敢信也某年已衰暮而学不加进实深自愧惟愿默自体勘求不愧先贤或天稍假以年果有所见然後徐出数言以就正海内君子未此时正未敢漫然附和也今天下真为程朱之学者舍先生其谁归故某将奉大教为指南焉道本无穷学贵心得胸中欲请教者甚多连日五更入朝薄暮下直容专图晤求先生尽教之不宣
答徐健庵先生书
伏处荒城惟惧涉奔竞之迹数年来不敢以只字入都门故虽知己如先生殊觉落落然高山景行则固靡刻不在胸臆间也窃禄一方无寸绩可道惟一念犹然故我今已行年六十头须尽白将来退老当湖之浒整理书生旧业不敢复问当世事矣辱赐t书展卷伏读珠玑满目俗吏胸襟为之一洗至蒙下询明史道学传陇其向虽好窃窥先儒绪余然自汨没簿书以来久矣茅塞何足以议此间尝见张武承读史质疑云明史道学传可以不立初甚骇其论潜玩味之觉此言非孟浪尝窃因其意推之史有特例後人不必尽学如司马迁作孔子世家所以特尊大成之圣後世儒者述孔子之道不必尽列世家也宋史作道学传前史所未有盖以周程张朱绍千圣之~学卓然高出於儒林之上故特起此例以表之犹之以世家尊孔子耳後世儒者述周程张朱之道不必尽列道学传也非必薛胡诸儒不及周程张朱但作与述则须有辨道学未明创而明之此作者之事也道学既明因而守之此述者之事也虽其闲辟邪崇正廓清之功不少要皆以宋儒所已明者而明之初非有加於宋也於明史中去此一目以示特尊濂洛关闽之意亦可以止天下之好作而不好述未尝窥见先儒之源委本末而急欲自成一家者且以道学二字论之道者天理之当然人人所当学也既为儒者未有可不知道学不知道学便不可为儒者自儒林与道学分而世之儒者以为道学之外别有一途可以自处虽自外於道犹不失为儒遂有俨然自命为儒诋毁道学而不顾者不知宋史道学之目不过借以尊锫逯钊宥非谓儒者可与道学分途也今若合而一之使人知道学之外别无儒者於以提醒人心功亦不小尊道学於儒林之上所以定儒之宗归道学於儒林之内所以正儒之实宋史明史相为表里不亦可乎不识先生以为何如至以诸儒之学言之薛胡固无间然矣整庵之学虽不无小疵然不能掩其大醇其论理气处可议其辟阳明处不可议薛胡而下首推整庵无可疑者仲木少墟泾阳景逸守道之笃卫道之严固不待言然其精纯恐皆未及薛胡景逸泾阳病痛尤多其於阳明虽毅然辟之不少假借然究其实则有未能尽脱其O篱者其所深恶於阳明者无善无恶一语而究其所谓善仍不出虚寂一途言有言无名异实同故其大节彪炳诚可廉顽立懦而谓其直接程朱则恐未也以宋史尊程朱之例尊之亦不无可商因承下问而妄言之不自揣其非分也陈清澜立传最足为考亭干城学统一书倾慕已久今始得见之荷教非浅其中条理尚容熟玩请正承询及论学之书生平自惭浅陋未尝敢着书零星偶及率不成编无以报命年来偶为此间诸生点窜讲义百余章聊供村学究吩安岵荼境收伏惟裁教外附县志并杂刻三种统希垂鉴使旋囱囱不尽欲言临楮曷胜悚惶
答山西范彪西进士书
仆浙西鄙人也夙闻山右辛复元先生之名而未见其书承乏恒阳幸与山右接壤则又闻先生今之辛复元也且尽X行辛书因托人私访之未敢通姓名於左右者诚欲得先生之书读之然後当竭诚求正也乃蒙不弃辱赐手教且示以理学备考诸书展卷读之元元本本议论所及皆足发明先儒之奥且三锡集居丧草具见出处不苟守礼谨严盖非徒言之实能行之有功於世道何如哉不敢私诸箧笥将携以南归谈嫖蚁玑峤俾知太行之西龙门之东复有大儒出其间王仲淹薛敬轩之遗风未坠相与讨论而传习之其为惠不亦多乎微有商者备考中薛胡王陈兼收并列无所甲乙取朱子名臣言行h之例而不取伊洛渊源h之例曰以待後之君子甲之乙之此诚见先生虚怀若谷望道未见之心然仆谓亦有不可不甲乙者譬如适京师者必先辨其孰为坦途孰为险径然後可以命驾倘并举以示人而不告之以坦险之分万一有误入荆棘者吾心安乎况王陈之为险径薛胡之为坦途前人论之详矣非吾敢甲乙之也以前人之甲乙者告後人何碍其为虚怀乎至备考序中谓学问只怕差不怕异此又有说学当互相发明小有异者不害其为大同但可以言圣门游夏之徒大同而小异者若王陈之与薛胡则非直小异也是大差也即其一身言行岂无可取然岂可以小醇而并取其大疵每怪世人以阳明之功业@赫遂不敢议其学术不知管仲墨翟非无功业者也何以见讥於孔孟其中曲折非一二语可尽嘉靖中粤东陈清澜先生有学通辨一书备言其弊不识先生曾见之否近有舍亲X其书谨以呈览又有大兴张武承着王学质疑一编言阳明病痛亦甚深切着明仆新为X之今并附呈区区之意非欲效世儒之聚讼也但不分别路径恐学者不知所取舍不识先生以为何如辛先生书尚有数种欲访求者别楮附恳拙咏并正统希垂鉴不尽
【附】来书
仆之知先生姓氏也自魏环溪荐疏始也荐疏有曰陆某清操如冰爱民如子又曰与妻同驾一小舟惟有图书数卷其妻织机一张而已仆读至此不禁举手加额遥望典型日作北面人宗之想自愧抱病山中顽如木石~迹城市者二十年有奇负笈有心通声无缘会李药m索书之役因路长难以毕邮先检数种伏候笔削附以小引粗笺并求珠玉永作先人华衮临楮瞻望不尽
又
前因奉谢台教偶及薛胡王陈之辨非能尊之抑之也不过述前人之成论以求指示过蒙\誉殊深汗至来札以国典为嫌鄙意王陈之崇祀不过明季一时之制原未可为万世定论正赖儒者讨讲以备礼官之采择非所谓矛盾也往者荀况扬雄之徒皆尝滥入两庑俱赖诸儒议论得以改正我辈未有议礼之任虽不可过为激论涉於横议岂可便置而弗问耶来札又云此种学问或亦足救泥章句耽支离者之万一此又有说欲救章句支离之失莫如理会朱子居敬穷理之学内外本末交相培养自无一病若欲以王陈救之恐章句支离之弊未去而虚无放荡之病先成为害非细且即欲取其所长亦非尽发其病痛不可譬如附子大黄自非法制岂可入药不识先生以为何如尊刻谨拜登受辛书在绦州者并祈留神承谕欲借先儒诸集惟蔡虚斋贺克恭集在南中曾见之此闲无有曹月川亦止见夜行烛等七种其余诸集皆尝访求而未得囱囱草复拙刻二种附正统希垂照不既重订垂棘并二续三续俱已奉教尚未见初续一编希并惠赐以成全璧再恳
又
接台札过蒙\掖悚惕何如兼惠辛先生书暨垂棘备考诸编奚啻百朋之锡簿书鞅掌中盥手一读茅塞顿开先生惠我无疆矣至来札中持甘静挥以荀扬比王陈则尚有不能无疑者敢再渎陈之来札云荀扬之黜祀在品行而不在着述即使法言与论语并美岂掩其莽大夫三字至哉斯言矣然品行固不可不重而着述亦不得独轻荀卿未尝为莽大夫也止以性恶一论遂不得次於诸儒之列孰谓着述可以任意耶今以朱子之昌明正学而阳明指之为杨墨诋之为洪水猛兽颠倒其中之年使天下尽废其书而独持其所谓良知其视荀卿性恶之论为何如耶弟前札云大黄附子自非法制不可入药夫法制犹可入药者如荀卿之论兵要论军制亦得见采於纲目特不用其性恶之说耳若就性恶一论言之则直无处可用虽欲为荀卿解不可得矣今先生若欲采王陈之长而去其短固无不可牛溲马勃犹见收於良医而况王陈乎若便谓崇祀不可议直与程朱大儒等而视之则是谓牛溲马勃可与旨酒嘉サ羌赴各霞伪鲆灿惺抢盱＠丛又云孙锺元述张逢元之言曰建安没而天下之实病不可不泻姚江没而天下之虚病不可不补建安姚江虽不可并重亦可谓识变化之方不佞则又有说焉建安之学补泻备矣偏於穷理者则泻之以主敬偏於主敬者则补之以穷理何病之足患耶建安没而天下之实病不可不泻则亦以建安泻之而已何以姚江为哉以建安姚江交相济为识变化则是孔子当与佛老交相济孟子当与杨墨交相济也可乎假使天下无杨墨无佛老则孔孟之道岂便不可行乎必不然矣阅理学备考中尝采学通辨之言此书辨阳明病痛至明至悉先生既有取焉则此中是非固自分明矣特不欲过毁前贤开天下轻薄之门耳此意诚厚然某非好毁人者也况敢毁前贤乎顾恐是非混淆则学者误入荆棘私心有所不忍故不敢隐其所见每言及此不觉谆谆为人道之识浅言E固所不免伏祈先生勿吝切琢是祷辛先生经世石画衡门芹诸书并祈访求便中见赐统希俯鉴临楮神驰
答同年臧介子书
别後感冒暑气半睡半起不饭者将十日矣精神疲倦不可言忽接手教庄诵一过不觉顿爽如饮我以冰也年兄为己为人之义最为近里着已学问以此为主脑知必有超然於世俗之上者至论正嘉风俗之坏非姚江之过学姚江者之过此今日调停朱王者大抵如此立论然仆则以为有不可调停者风俗之坏实始姚江非尽其徒之咎也若徒归狱龙溪辈而谓与姚江无干则非惟不足以服龙溪且将使天下学者不见姚江之失复从而学之其害可胜道耶大抵学术之弊有自末流生者有从立教之初起者如学考亭不得则流於腐此自末流生者也若姚江则立教之初已诞矣何待学之不得而後流於诞此不可同日而论也学通辨一书年兄曾见之乎行箧中偶带一本今以奉阅寓中无事细考其条理可不辨而明矣至来札所云士大夫立身行已自有大公至正之一途而沾沾於好异何为耶此论甚正然今天下学术不明有本好异而自以为大公至正者有大公至正而举世目为好异者此又不可不辨也惟专力於考亭之学然後真大公至正真不好异者见矣又来札云心切於救世即不幸而为降志辱身之事不失为圣贤心急於徇名即为高视一切之行而无补於名教夫徇名者无补於名教是固然矣若降志辱身四字则自有分寸不可概言之古人虽云降辱然常置其身於规矩准绳之中於所不可处断断有所不为所谓不以三公易其介今人一言降辱便置其身於规矩准绳之外视世俗之事若无不可为者此其间相去不啻霄壤关系世道升降之故若不论其分寸而概以救世许之其弊有不可胜言者此尤不可不辨也若佛入中国之事谓宣圣早已知之亦恐不然夫圣人亦有所不知焉谓夫子知後世必有异端则可谓夫子知後世必有佛则恐近於汉儒?纬之学而非所以语大圣某学E识陋又病中狼狈承年兄殷然下问敢直陈其所见惟高明恕其狂妄
答秦定叟书
仆学问E浅蒙先生之不弃远辱惠教常佩於心冀一望见有道开其茅塞癸亥孟夏适在武林咫尺高斋又囱囱不及造庐一晤因草具数行仰质高明亦不能尽记其所言而於紫阳大指一书中尚不能无o毫之疑不敢自隐也再承手教兼示以答中孚潜斋扩庵诸书刻本反覆庄诵益叹先生之笃学精进迥出流俗如答扩庵书谓周子主静之静朱子看做对待之动静原自不谬阳明恐人偏於静而易为程子动亦定静亦定之定此阳明之误非朱子之误也又答中孚书谓今人但知动中有静静中有动为得体用之一原不知此但知一原耳未可为体用一原也先须分明体用後识一原然後有下功夫处此皆足以破俗儒之惑有功正学仆深服膺不容更赞一辞者也而於前日所疑犹有未能尽释然者敢悉陈之来书谓未发已发朱子一生精神命脉之系也知未发已发则知静存动察又谓今之学者相率入於困而不学其源皆起於立教者以本体为功夫而不分未发已发之误此固然矣然以此论朱子则可而谓阳明之所以异於朱子者专在此嘉隆以来人才风俗所以不如成弘以前者专在此则恐有未尽者盖阳明之病莫大於无善无恶心之体一语而b於未发已发之界其末也既以无善无恶为心之体则所谓未发只是无善无恶者之未发所谓已发只是无善无恶者之已发即使悉如朱子静存动察亦不过存其无善无恶者察其无善无恶者而已不待混动静而一之然後为异於朱子也朱子中和旧说虽属已悔之见然所谓心为已发性为未发亦指至善无恶者言与阳明之无善无恶相楹莛即使朱子守旧说而不变仍与阳明不同所以阳明虽指此为朱子年定论而仍有影响尚疑朱仲晦之言职是故耳此仆所以谓考亭姚江如黑白之不同先生紫阳大指书中乃云无善无恶一句是名言之失而非大义之谬是仆所深疑而未解也来书又云年定论一书阳明不无曲成己意不敢雷同即其窠臼此固是矣然考紫阳大指中载答何叔京三书而评之曰此三书实先生一转关处也则犹似未脱阳明之窠臼者尝合朱子一生学问前後不同之故考之朱子之学传自延平延平教人静中观喜怒哀乐未发气象矣教人反覆推寻以究斯理矣朱子四十以前出入佛老虽受学延平尚未能尽尊所闻是以有中和旧说有答何叔京诸书与延平之学不免矛盾及延平既没朱子四十以後始追忆其言而服膺之答林择之书所谓辜负此翁者则悟中和旧说之非而服膺其未发气象之言此朱子之转关也答薛士龙书所谓困而自悔始复退而求之於句读文义之间则是以答叔京诸书为悔而服膺其反覆推寻以究斯理之言此又朱子之一转关也是朱子之学一定於悟未发之中之後再定於退求之句读文义之後若夫答何叔京三书则正其四十以前出入佛老之言於未发已发之界似若转关於穷理格物之功则犹未转关也先生乃ザ币晕朱子之一转关窥先生之意却似以居敬为重而看穷理一边稍轻虽不若阳明之徒尽废穷理而不免抑此伸彼故答李中孚书遂以大学补传为可更而以阳明之独崇古本为能~支离之宿障为大有功於吾道亦是看穷理稍轻之故夫居敬穷理如太极之有两仪不可偏有轻重故曰涵养莫如敬进学则在致知未有致知而可不居敬者亦未有居敬而可不致知者故朱子平日虽说敬不离口而於大学补传则又谆谆教人穷理又於或问中反覆推明真无丝毫病痛朱子所以有功万世者在此所以异於姚江者在此此而可更孰不可更即曰格物以知本为先所谓当务之为急然於格物之中先其本则可而如古本大学谓知本即是知之至则不可是又仆之所深疑而未解也至於先生尘泳粗骶部晌缴畹贸讨熘旨而切中俗学之病矣然敬之所以为敬静之所以为静亦有不可不辨者焉尝观朱子之言敬每云略绰提撕盖惟恐学者下手过重不免急迫之病故於延平观喜怒哀乐未发一语虽悔其始之辜负而服膺之然於观之一字则到底不敢徇见於答刘淳叟诸书至观心说一篇极言观之病虽指佛氏而言而延平之言不能无病亦在其中此用力於敬者所不可不知也又朱子虽云敬字工夫通贯动静而必以静为本却又云不必特地将静坐做一件工夫但看一敬字通贯动静又云明道说静坐可以为学上蔡亦言多着静不妨此说终是小偏才偏便做病盖乐记之人生而静太极图之主静皆是指敬而言无事之时其心收a不他适而已非欲人谢却事物专求之寂灭如佛家之坐禅一般也高景逸不知此乃专力於静甚至坐必七日名为涵养大本而不觉入於释氏之寂灭亦异乎朱子所谓静矣此用力於静者所不可不知也先生谆谆示人居敬主静而未及敬与静当如何用工是又仆所不能无疑也又读先生答人书谓阳明之弊只在无善无恶若良知之说不可谓非孟子性善之旨夫阳明之所谓良即指无善无恶非孟子所谓良也孟子之良以性之所发言孩提之爱敬是也阳明之良以心之昭昭灵灵者言湛然虚明任情自发而已一有思虑营为不问其善不善即谓之知识而非良是岂可同日语哉又谓阳明之学真能为已而非挟好胜之心者夫阳明大言无忌至以孔子为九干镒朱子为杨墨此而非好胜也不知如何而後为好胜耶合先生之论阳明者言之谓其真能为已矣良知之说合於性善之旨矣崇古本大学能~支离矣惟无善无恶一语不能无弊又是名言之失而非大义之谬矣年定论虽不无曲成己意而采答叔京诸书又未为尽过矣所不满者惟不分未发已发一节耳又答李中孚书云此不过朝三暮四朝四暮三之法则并未发已发亦与朱子名异实同矣前辈以阳明为指鹿为马者皆非矣仆极知先生从学术世道起见与世俗之以私意调停者不同而埽除未尽不免涉於调停之迹恐遗後学之惑所以不揆愚陋不敢自匿其所疑辄以上陈伏候教示知先生谅其求正之心不以指摘为罪也嘉靖时清澜陈氏学通辨一书先生曾细阅之否近时北方有张武承讳烈所着王学质疑一卷其言阳明之病亦颇深切着明惜其已故仆顷为X其书敢并附正统希垂鉴不吝赐教幸甚临楮曷胜翘企
又
客岁远承尊札兼惠教紫阳大指捧读之下且喜且愧喜其不为贤者所弃而愧其以优游虚岁月不如先生进道之勇也自嘉隆以来紫阳之教微矣今日起敝扶衰惟在力尊紫阳高明着书之旨岂非世道幸哉然仆心尚有欲商者盖尊意所力辨在阳明影响尚疑朱仲晦之句故历举朱子之言与阳明合者以见其不影响愚意朱子之学原与阳明迥然不同其言有时相近者其实乃大相远故阳明虽有年定论一书而到底以为影响此无足怪也但取朱子观心说及大学中庸首章或问读之则其异同不待辨而知若就其近似者以见其不影响则恐反不免於援儒入墨之病也世之溺於阳明而终不能自振拔者多矣先生始而入之继而觉其非虽贲育之勇何以加诸然犹似未能尽脱其范围所以於两家分途处犹未划然陈清澜学通辨一书辨析最精闻先生以为过峻愿高明奋其卫道之力必使考亭姚江如黑白之不同勿有所调停其闲则大指得而世道其庶几矣仆才质驽钝於学无所窥谬承下问敢罄其愚
复房师赵耐孺先生书
客岁两接手教如亲承函丈知近祉康吉曷胜忻慰陇其羁绊荒城无一善状虽於鞅掌之隙闲涉陈编然识粗气浮无足道者所修县志因邑人本子草率成书E漏良多传君着作因其自成一论不与俗同故存之志中欲以就正有道便加卓识二字则涉僭妄此亦E漏之一端也得承指教裨益良多至所欲就正者敢一陈之望折衷焉如以江陵为权张桂为佞来谕谓其已甚是矣或又曰以此论人则似过刻而存此一段议论於天壤使後世知立朝事主不可一毫苟且苟违大道虽以江陵张桂诸人之才学不免於为权为佞似亦防维世道之一助也其说何如又如刘文成开国名臣出幽迁乔似不当在杂传之例然或又曰置之杂传亦可提醒朝秦暮楚一流鲁论之仁管仲程朱谓管仲与子纠未可以君臣名分绳之与王魏徵事体不同故孔子犹有取焉若文成既为元进士矣又为高安丞矣又为儒学提举矣又在行中书幕矣其於元也将与子纠一例乎将与建安一例乎儒者之道惟出处两端出处中间更别无路若文成既已仕元又不妨佐明是出处之闲又有一道矣可乎哉向使如金仁山许白云辈一生高蹈遇风云之会奋袂而起又当别论文成岂其伦乎诸葛孔明高卧隆中未曾受人爵禄故可择君而仕文成身登仕版见异云起曰天子气也十年後英主出我当辅之是何言也如以伊尹就汤就桀之例言之非常之事固不可以常理论然苟其心事丝毫不类伊尹杂之一字恐被之而不能辞抑以纲目诛廉丹予孟达之例言之守贞者未必是而达权者未必非然恐文成所处又未可与廉孟同论杨铁庵老妇|是或一道也但曰出幽迁乔即不为杂不知何以服危太朴乎故谓文成之杂异於赵孟\留梦炎之杂则可矣然不可谓非杂也犹之江陵立朝未尝无功谓其异於分宜之权则可矣然不可谓非权也张桂议礼不无可采谓其异於邓通董贤之佞则可矣然不可谓非佞也此其为说然乎否乎伏祈裁教傅君之书卷帙浩繁未经付梓其家无副本不肯远借往岁曾h一本送史馆可就观也其他未纯之处亦颇有之其亦不敢尽以为是获鹿临城两令亲皆古道照人得托舟谊幸甚便中附候兴居率泐不既
上魏环溪先生书
恭惟阁下当代夔龙人间麟凤海内瞻山斗之日久矣陇其浙西鄙儒幼读圣贤之书私心窃慕以为当吾世而苟有其人虽隔万里犹将跋涉从之长而蹉跎虽不敢谓当世之无其人而伏处里门闻见不出一邑之中未知其果有焉否也三四年以前始闻今临朐相公破例而荐合下於朝海内举以为得人天子亦倚以为耳目其条陈时务皆正大久远之计与一切苟且之谋相去楹j陇其在草莽之中得而读之不胜窃慕以为此非寻常学者所能办及细询北来之人万口一辞谓是当世真儒陇其益怦怦动於中以为此真向所云虽隔万里犹将跋涉从之者也乙卯之春谒选入都咫尺耿光欲修贽而造於门下者屡矣又以尊卑N~恐涉攀援之嫌局而不敢进出都以来常怀耿耿谓末学小儒不得大君子之磨砺终不能有所成就幸而遇其人矣又以嫌疑而不能近此生将汨没无由自进於圣贤之域及敝亲自京归出诗一幅授陇其曰此少司农魏公寄以赠子者也陇其拜读之际且喜且惧谓海滨末吏何由得此於大君子且合下又非肯轻以色笑假人者乃谬承赞誉如此此必有以陇其欺合下者合下姑信之而姑誉之未必真以为可取也然又窃喜向之耿耿於中避嫌而不敢进者今姓名既已得达於君子之前则虽通尺幅以自叙其情可以无攀援之嫌虽未获跋涉从之而区区之诚亦可以少慰其万一正拟修书自通而部议以不才罢黜矣念废弃之吏不敢辄上书於大臣之门因又徘徊而不敢前然陇其闻之士无故而轻造於公卿者谄谀之徒也有鸿才硕德之公卿先加礼焉而终自引退者鄙固之儒也是二者皆非君子所以自处也今以合下之曲加接引若使陇其终无一言以自达不特有违於夙昔向慕之诚亦恐冒君子之讥故敢叙其情以陈於左右合下览之庶知其非傲慢而迟回不报其中心之感仰固不啻如其书之所言也至若陇其之所以不合於俗自取罢黜与其平生之所学欲就正於合下者则固不敢以辄渎也临禀?胜悚惶之至
与某书
岁底见足下所X文细读之奇气矫矫溢於楮墨此诚未易才也然有说焉制义一道所以发挥圣贤之理非欲以炫奇而`丽也苟有炫奇`丽之心则根本已差虽美无足观矣不知者谓足下文太奇恐碍俗目而难售愚意则不然愚之所以未满於足下者非忧其难售也窃以为如此而售虽售亦非所贵耳今之务为怪僻而跻显荣者岂无其人识者不之取也足下何为而流入於此哉愚所以取足下者以其高明之资可与深造而非以今日此种之文为可取也愿足下细心静气取程朱大儒之书沉潜反覆其中真见圣贤意旨所在然後执笔为文复取先正守溪荆川泾阳之作循其规矩范我驰驱不必务为奇异而自卓然远於流俗此则天下之至文也何为舍坦途而驰骤於荆棘哉至闻足下X文之意欲挟之以走京师谒显要则辱在相知尤不敢不一言以相规夫所贵为儒者卓然自立而不染於流俗安分守已而不屈曲於人刻励於中而不肯炫d於外其遇与否听之命焉一有屈曲炫d之心则君子耻之昌黎之丈照耀今古而上宰相诸书先儒犹病其轻进三闾大夫之骚上追风雅识者犹嫌其露才扬已而况材未如三闾昌黎者乎自世教衰微士不以干进为耻亦不知以朴实为尚吴下竖子稍知句读辄X刻诗文以夸於侪辈稍不得志便迫不能待苟可以进身者不问其何途而从之视圣贤安命守义之学不啻如弁髦究竟其遇与否皆有命焉彼其所为何曾有毫发之益哉此在世俗无怪其然而非所望於贤者也愿足下深以古道为期而勿以流俗自处以学问励於已以遇合听於天以朴实为宝而以吴下轻佻之习为可鄙则将来所售自不可限量区区之事何足道哉相期之深故昌陈之伏惟鉴谅不宣
与陈蔼公书
去春获亲仪范如饮醇醪顷复承赐尊集展卷一读琳琅满目汤先王所谓脱手即妙斯言不诬古今文人患其专意词章无与於道先生立言必以道为准读与汪比部论文书真能埽尽文人习气但道无终穷粗言之则韩退之欧阳永叔之文已可谓见道精言之则必如洛闽如洙泗方尽乎道之妙方尽乎文之妙知先生所以自期待者正未可限量而徒沾沾叹羡先生之文者犹未免薮泽之见也昔吕泾野先生谓空同李子一为歌行近体即如李杜一为古乐选府即如曹刘阮谢一为赋记序书即如屈宋贾马向使李子一为定性订顽即如程朱一为大学中庸即如曾思惜其力不加之乎此耳仆敢以是为先生望刘静修孙锺元皆先生乡人也以先生之好学深思何难美前哲耶所欲请正者甚多簿书羁绊不获朝夕左右曷胜耿耿便中附候统希台鉴不宣
三鱼堂文集卷五
<集部,别集类,清代,三鱼堂文集>

[book_title]卷六
钦定四库全书
三鱼堂文集卷六
赠内阁学士陆陇其撰
尺牍
答同年许子位
忆自西湖别後久N台时深饥渴不意奉命承乏贵邑拟於闳吾峁叩龙门快聆大教忽蒙台翰宣颁深感殷勤至意但陇其生平励志以洁自期而力薄才劣又值国步多艰之日便民利国势或相左拟学第五伦之躬斩马草邓伯道之自运家粮敢期保障庶免茧丝生平箪瓢自乐行且冰蘖知甘然何以除稂莠而植嘉禾何以亲鸾凤而远枭獍何以遗利泽於百年何以解倒悬於今日抚字何方催科何法大而移风易俗小之剔C损烦先生理学经济夙着东南苍生望泽甚殷况贵邑利弊所熟悉者乎惟期一一赐教开我愚蒙敢不虚已以听使嘉邑受某一分之益即大君子一分之赐也临楮不胜仰企之至
复房师赵耐孺先生
前到吴阊囱囱违侍至今怅然世兄来捧读手教得悉近履殊慰遥思但陇其劳生虚掷方顾影以自惭何烦尊者念及致蒙世兄枉临隆情叠锡益增汗下猥闳我岳床庞故戮缡致宜胯交盘诸务毫无头绪新旧积逋盈亿累万宪檄羽飞饷急莫应不知奏销作何景状兼之素性迂拙凛凛春冰不敢自玷生平以负康成门下之知故冷署萧萧祗觉坐愁城而避债无台感遇如老师尚无以为情惟深惶仄而已世兄渊才雅度令人心仪但猪肝一片地主之谊歉然耳嘉贶愧不敢当即藉附璧外具不腆略申鄙私幸为哂纳感愧缕缕难罄笔端统惟原照不宣
与李子赤茂
数年契N得一聚首又冗剧之际不能细罄衷曲耿耿何如此时此地为有司者其日在荆棘闲何如物外轩中拥万卷书焚香吟诗具人间乐境耶愿足下宝此闲暇专志正学勿以有用光浪掷旁门此则故人所私祷耳前闻留心文献通考此儒者有用之学以大才肆力於此欣羡欣羡但程朱文集语h及明儒薛敬轩胡敬斋诸h尤为体用兼备之书不可不读高明岂有意乎渊伯常会否所作贻安h一书大有关系弟已为作序但文朴陋不足以表扬似不可少物外轩一序幸速成之
答表叔李慧生
违范日久每驰依知杖履近多康吉欣慰何似材而试岩疆钱谷之积逋者新旧累亿宪檄催饷奚啻如火晓夜徵输苦莫以应嗟我劳人┭扇绲凡恢将来作何奏销至若守兔凛冰又侄素性荒署依然壁立更难为亲知道者斗大城竟等茫茫苦海矣奈何至戚如表叔尚无一芹将献惶愧难言当从容申敬高年玉趾幸慎跋涉
答曹微之进士
久违教言每深云树遥知道履绥佳神全养到将来骏马春风定应首唱矣慰羡慰羡弟以迂E之质任此繁剧蚊负鸠营惟恐陨越以贻社忧奈事事棘手不知所措催饷之檄如雨积逋之案如山昼夜艰辛癯欲骨立至於冷署萧条之况依然故我更难为知己道也今而後知宦游之味不惟似蜡抑且若蘖矣辱承雅爱翰传汪年翁云谊中心藏之何日忘之第恐鹿鹿鱼鱼不足以当鼎植耳手口卒容徐徐亲麈乞为叱谢高情缕缕感愧率复不尽统冀鉴照曷胜依切
与云间陆郡博
恭惟先生学有渊源教育之泽久着三吴兹者秉铎云间事事步武前人誉髦之士蒸蒸向化此地久汨没於辞章近复驰逐於声利以先生方正笃实之学为之砥柱转移之机当不远矣弟尝窃思学校为天下根本当今欲整顿缺坏必自此始而上下皆不甚留意近来益复杂居此职者亦往往多自菲薄不肯以古人自期待然胡安定曹月川所以赫赫今古者正以其能为於举世不为之时也使举世皆已为之则亦无贵乎安定月川矣然则今之杂而苟且者不可谓非豪杰振兴之时也先生岂非其人哉弟夙仰高风秋间在玉峰晤灵昭令侄益悉道范又获读四书定解如亲承指示高山之仰何啻饥f而台驾枉临不及倒屣每用耿耿兹因舍侄偻郎王机获在门墙敢附数行申候并谢教益屠生为亡弟幼傧蛟执经於弟年少有志先生进而教之俾知圣贤之学得有所成就幸甚临楮曷胜悚惶之至
答川沙王守备
日者得聆麈言喜慰无似霏霏玉屑至今犹令味思也兹承教并将禁条颁示具见亲台留意巡防未雨绸缪之思不独裨益疆圉即弟辈亦叨庇多矣至论及私贩之徒出没踪迹燎若列眉愚民为蝇利所驱而不知累及身家诚属可恨今欲穷其源而塞之似亦至论但虑卖盐之家而根究出洋之犯转展推求恐捕缉之辈又於从中播弄或至扰害反与不计转展攀指之律有碍莫若辨盐色严禁坐卖之家有犯必究则顿者无人而贩者自~更於编甲之内互察严查饬以隐讳连坐之法如是则利无所营而趋者少害有所丛而避者多自然奸志潜消矣老亲台与弟见合符即当示晓愚民专役协查也疆索辽N鞭长不及者惟亲台加意焉率复不既统惟犀照
上座师张素存先生
自山左道上得侍函丈囱囱言别不及细聆教言至今耿耿遥想老夫子从容侍从V夔事业行当照耀宇宙岂惟门墙之内实宠嘉之陇其荷蒙垂爱夙夜惕厉思欲稍自树立以图报称不意才E政拙不能免於部议遂遭罢黜固分所宜但私心窃惧者世俗不谅谬以陇其为过於厚有误催科此言流传功名之士遂将以厚为殷鉴其害非细其实陇其於催科较之他邑不大相远核其民欠尚少於他邑特劝谕多而敲扑少其迹类於纵弛耳陇其方自愧不能尽用德教而论者乃以为厚之误岂不诬乎既退归田园悠悠之口应置勿论然此乃人心气运所关故敢於知已之前一陈之使大君子鉴焉知其罢黜之故由於学不至德不足而厚无罪焉则庶几耳至若一身之得失荣辱虽不能如古人之尘视轩冕然圣贤义命之学则固尝闻之矣岂敢以此咎人也两载鹿鹿未获一候起居E慢之罪不可言状兹因便羽聊展寸忱不庄不备统希鉴原临禀曷胜悚切之至
答山丘近夫
夏间接手札未获裁报时怀耿耿年翁学问文章夙昔钦仰过承谦抑殊不敢当不弃驽钝得常亲道范斯厚幸矣今之志於道者鲜如年翁之卓然以正学自任此直斯世之祥麟威凤岂特曼~三邑已耶惟望益加砥砺如陟泰岱进而弥高如i星宿探而愈深直造其巅直穷其源使古学之不~如缕复昭昭於天壤则世道之福也城学者虽\然与之言举业则欣欣乐闻与之言为已之学多I格而不入惟诸庄甫超然功利之外可谓笃行之士所着文字亦彬彬可观近常相往来犹记高明之极口赞叹洵不虚耳瞻望咫尺未获把臂罄所欲言怅怅何如因便申候临楮曷胜神驰
复房师陈省斋先生
客岁从关使者得老师札即作一禀附呈想已入台览两载鹿鹿未获专使一候起居罪何可言陇其本属菲材荷蒙提拔骤得一官自守惟恐有负知己不意以此见谅於君子亦以此获戾於世俗命也复何言哉钱粮虽无大挂碍然亦小有未完冬底可竣局寒家本无赀蓄今亦适还故我幸而老亲亦安贫不以萧然为苦明岁寻得一训蒙地为b口计当世之事不敢复问矣自念生平学力E浅此後或得以闲暇之身究心古人之学倘或稍有进益不终於bb即为原幸敢尚有他望哉前岁为老师寻一十七史因恐浮沈蹉跎未寄舍亲北来即当送呈临禀曷胜悚切之至
与李枚吉
在吴门遇来使知吾儆援近例愚窃以为不可朝廷设科取士三年一举此正典也方正之士莫不由之而进今科之设不过为急於功名者使之稍助军需亦得一体进取原非所以待豪杰也吾儆⒛暧兄厩俺淘洞蠊斗⒎吡ρЫ来凤翥鹏翔何可限量奈何不以豪杰自待而甘心出於此耶且就吾俳袢账处又有大不可者礼为人後者为其本生父母降期然服虽降而一切食稻衣锦之事必有不安於心者盖可降者服不可降者心也故考试之事但当与岁考不当与科举秉礼之士莫不皆然今吾倨谀晁渎而心丧未毕俨然与应举之士角逐於文j可乎不可乎况功名迟速有命难易亦无一定苟命应得虽在千万人中自当脱颖而出如其不然即两人相较亦有得失况十五人而中一人安在其必得耶即功名未必得而徒冒不韪窃为高明不取也相爱之深不觉尽言惟吾偈斐镏幸勿以吾言为迂交盘尚未完局秋凉当归草勒不悉
示大儿定徵
我虽在京深以汝读书为念非欲汝读书取富贵实欲汝读书明白圣贤道理免为流俗之人读书做人不是两件事将所读之书句句体贴到自己身上来便是做人的法如此方叫得能读书人若不将来身上理会则读书自读书做人自做人只算做不曾读书的人读书必以精熟为贵我前见汝读诗经礼记皆不能成诵圣贤经传与滥时文不同岂可如此草草读过此皆欲速而不精之故欲速是读书第一大病工夫只在绵密不间断不在速也能不间断则一日所读虽不多日积月累自然充足若刻刻欲速则刻刻做潦草工夫此终身不能成功之道也方做举业虽不能不看时文然时文只当将数十篇看其规矩格式不必将十分全力尽用於此若读经读古文此是根本工夫根本有得则时文亦自然长进千言万语总之读书要将圣贤有用之书为本而勿但知有时文要循序渐进而勿欲速要体贴到自身上而勿徒视为取功名之具能念吾言虽隔三千里犹对面也慎毋忽之
答嘉定李生玉如
不孝生平积愆祸及先人远辱光唁心肺方裂不能一叙契N悚惕而已方期贤者积学奋飞为时羽仪不谓亦罹此大故何天之降罔一至於斯苫块之中未得以生刍一拜几筵兼谢厚谊徒怀耿耿使者来知方为葬事经营而手札谆谆下询惟恐稍有勿当则终身莫赎此一念已得礼之本扩而充之知必有大过人者但不孝平时学业卤莽未能炭脊沤裰礼动多窒碍岂能为高明决疑辨惑耶承问不容自己姑据所见言之捋垡皇乱抢窦依窠晕廾魑娜还湃送往为之似无预凶事之嫌左氏所谓预凶事非礼者盖指含X赙之类言之至於棺椁之属则不可以此论故檀弓有君即位而为乐文王制云六十岁制七十时制未闻以为嫌也至若有庶母之葬而以两边俱葬捋劬又形疑则庶母葬位於礼原不应与嫡母相并或另y於旁或稍退一二尺如此则与捋垡嗨莆尴佣亦不必停庶母之葬以有待也惟是世俗封捋鄞坑眉礼则哀乐同时诚有如来札所云者不孝亦尝疑此而未有所考据查仪礼筮宅主人皆往兆南北面免x注云免x者求吉不敢纯凶疏云主人之服不纯吉免x亦不纯凶也此是卜葬宅之礼以此推之则封捋垡嗟鄙圆我约但不可如世俗之纯用吉礼或者暂释衰x以素服临事可也然当更询之博闻知礼者臆度之言不足据也冗中不敢久羁尊使囱囱草复知无当於礼意伏惟鉴谅不一
答同年顾苍岩表叔
旧冬都门获接尊札并领学通辨正欲觅便致谢忽闻家变狼狈南归一载以来??苫块不复知有人世应酬之事未获以一字达左右乃复远蒙光唁施及先人曷胜悲感又蒙垂爱欲延之家塾深荷持意但陇其明岁已受虞山主人之订不容中更当另访一友与表叔祖商定再图报命也月川先生集谨已拜登此书求之十余年不可得一朝获之何啻百朋之贝耶但月川尚有四书详说存疑h等书不在此集中不知彼中尚可寻否更望留神家乡风景如旧但今岁米价骤腾人心皇皇盖民穷财尽譬如焚之人稍遇风寒百病交作明岁若再加长其势便难支撑可为隐忧者此耳中州光景度必相同催科之事势不能全缓须使百姓洞然见我恻怛之意然後急之而不怨所谓信而後劳断断不诬吕新吾讲究荒政最为详悉宜急求其书观之择与地方相宜者为小民尽力经画一番此根本之计也囱囱草复并谢隆谊不尽欲言
答某索序
先生以箕颍高踪道扬风雅为後进表仪久矣乃辱俯念谬以珠玉问序於章句鄙儒其亦古人刍荛是询之意乎然黄钟大吕岂浅学所能赞一词所以闻命逡巡而不敢答也兹者更值家变??苫块不复知人世有斯文之事虽琳琅在前不知其为何物而况能序之乎窃恐高明未鉴病其懒於奉命敢布愚忱至若古之诗人必先有志其志卓然出於流俗之上可以对天地质圣贤然後发而为诗故其诗正大高明而非风云月露之学所能彷佛其万一知先生於此必有所得力伏惟不弃愚蒙而教之则所厚望焉
与闽臬赵公
恭惟先生道原洙泗文i韩欧霖雨之泽已毯踔型舛飞街仰益重乎朔南陇其自乙卯都门获瞻道范愿学之私常深寤寐山川间之不能时奉大教每切耿耿兹者台旌秉宪八闽正值朝政仁与民休息之时风动之美当不让庭坚种德非特如汉于公昌大门闾已也况八闽为考亭朱子阐道之乡以大君子式临兹土刑措之余知必将振扬风化兴起儒烈俾紫阳遗泽重光海宇世道之幸为何如耶又紫阳门人如勉斋北溪西山九峰之徒皆系闽产遗书久湮搜缉而表章之其在斯乎企望企望舍弟承烈系先伯墨涛公嗣子来叩台墀肃此附候?弟向来杜门株守未曾涉历世故进谒之时深望教诲统希俯鉴临楮曷胜悚惶之至
复席治斋虞部
不肖弟以樗栎下材与时抵牾承高贤顾_付以师友之任垂爱之殷有倍寻常方图报称不谓生平积愆弗为天佑至於大故狼狈南归乃更辱悯怜远劳赙唁心肺方裂未获以寸简致谢耿耿何如春初令亲到舍传述盛意感切寤寐但不肖方??在疚秋冬又当经营先君窆事未能远出有虚高谊惶悚而已令郎天资英妙必成大器鄙意目下但当多读书勿汲汲於时文左传之外易诗礼诸经皆不可不读读必精熟熟必讲解聪明自然日生将来便不可限量养其根而俟其实古人为学皆然世俗子弟所以多坏只缘父兄性急一完经书便令作文空E杜撰不识经史为何物虽侥幸功名亦止成俗学与前辈学问相去殊~此不足效也刍荛之见惟高明采择肃此布复并谢隆施苫块余生言不能尽统希鉴原临楮神驰
又
春杪曾有一札奉谢未知得达否嗣後复承令亲到舍为明岁之订弟自愧愚钝无毫发之长可以有裨高明而谬蒙垂爱澄抟迅泻芍私岂笔能述但弟明年尚在苫块中长安道上非棘人所宜不能驰赴台命遥望龙光耿耿而已令郎今岁学业必更精进幼学工夫不患不长但如筑室须坚其基址然後可起楼阁五经四书皆基址也时文则楼阁也须先将各经熟读细讲浸灌其中使之有得然後及於时文循序渐进而不欲速自然所就不可限量荣补未知当在何日仕途迟速皆有定命不必撄心肃此附候并谢高谊统希垂鉴临楮曷胜神往
答杨某
不孝废黜之余更值家变伏处苫块不知何自姓名入於高明之耳远辱台翰过蒙\誉皆非薄劣所敢当也岂高明欲揽当世之英贤而姑先从其所最不足数者而逞晒湃怂谓请自隗始者乎不孝虽尝有志於古人之学然才质驽钝无所知识偶膺民社未有丝毫之益於时辄遭罢黜皆所自取不敢尤人来翰以古之抚字心劳者比之此以告者过耳巢来昆季盛称贤者之志行知胸中所负必有超出寻常流俗者惜未得一对叔度消其鄙吝也猥承高谊敢布区区统希俯鉴
与赵生鱼裳旗公
七夕边适苦疟疾故尊篇久留未归兹同康斋集暨龟山通纪一并奉到细看康斋文字大抵返躬克己之意居多明初儒者一派真实工夫真不可及但康斋於格致上微觉未足故其议论尚少发明而行事亦时有未满人意处方之薛胡不无高下焉近来昆仲所用何功虽举业上不得不着力但必使字字从身心上体贴出来则举业无非圣学矣日记一编甚好读书如此留心方不是俗学但判断前人尤易磨勘身心为难耳
与周好生
两月之内再遭家变此实生平积愆天降大罚复何言哉惟有痛自刻责庶天其厌祸偶书二语置坐右云老大始知气质驳寻思只是读书粗以此当韦弦即以此代祈禳但恐粗处未能尽知驳处未能尽见惟兄有以教之兄处淡漠奉老亲此乃人生不易得之境上天所以笃厚兄者甚至岂弟所可望耶研田远不如近必不得已则亦无可如何者也陆学师札奉上此公素闻其方正前在玉o承其枉顾因弟先解维不及一晤觐候见时可一致意弟归期当在望後岁内当图至武塘种种俱俟晤时悉之
答某
己未之春承驾远临时不佞正在苫块之中心肺方裂不能一叙契N至今耿耿服阕以後念学E性拙与俗多暌未敢遽出两年旅食虞山借村学究伎俩为b口计门外之事一无所与来札巡盐冒犯云云皆属讹传并无此事惟去秋遭西河丧明之惨情最不堪此乃生平积愆天降之罚无足言者读来札知高明力学之志不少退屈为之喜跃世俗滔滔笃志如此真不易得但札中所谓近年少有所得自以为孟子後无人知者未知所得如何窃以为孟子後无人知但可语宋以前若宋以来则有周程张邵有考亭朱子不可谓无人知贤者此语得无未深考而言之太易乎不然则辞未达意也愚近年所见觉得孟子之後至朱子知之已极其明言之已极其详後之学者更不必他求惟即其所言而熟察之身体之去其背叛者与其阳奉而叛者则天下之学无余事矣未审高明近所得者从朱子而入乎抑不从朱子入乎此中得失相去悬殊得一面论之幸甚或详书所见寄示使不佞得辨别焉亦所愿也使回囱囱不尽欲言临楮神驰
与曾叔祖蒿庵翁
一身远出幼子无知所恃者师保得人耳临行囱囱言不能尽想太翁亦不待言而知其意也舟中细思一齐\咻之义觉得咻字情状万千愈思愈觉可畏非必有意引诱然後为咻凡亲友来者或语言鄙或举止轻率一入初学耳目便是终身毒药故有心之咻犹有限无心之咻最无穷此孟子所以必欲置之庄岳然庄岳势不易得惟恃一齐人之辞严义正能使\咻辟易望风而靡则潇湘云梦尽成庄岳矣舟行吴江道中半日闷郁思至此又不觉欣然慰也至於户外之事惟有一静仲书履贞厉之占切中其病神明如见晤时幸时提撕此意内无咻而外无千里远怀便可坦然矣惟太翁留意
又
六月初二到京部例急选与大选不同文书必自焖径转功司自功司而达选司有二十余日之担阁非一日便可投供也选司题覆又有一月功夫总之补期在九月矣初意欲改教职部中无此例只得听其自然但将来做法甚难诸君子之期望亦最难副十分小心犹或庶几倘得一世俗所谓美缺家中人切不可以为喜望太翁居常时时提醒此意在京师自觉纷华盛丽不能动此心颇浩浩落落但时一念及稚子愚蠢未有知识辄不能不胶扰於中未知近来读书何如侄孙意惟欲其精熟不欲其性急太翁可取程氏分年日程细体古人读书之法使之循序渐进勿随世俗之见方妙周礼礼记俱宜令其温习一季得一周庶能记得侄孙幼时温书皆一月一周也左传诸书迄今犹能成诵皆当时温习之功惟太翁留神馆中凡有不便不妨直言不比在别家也惟有一事意中欲望太翁之裁节者向在家时屡欲言之踌躇中止到路上思之不言毕竟是客气非所以待太翁也敢一陈之烟之为物从古所无明季始有之吴梅村以为妖见於绥t纪略中侄孙见今之大贤君子无吃此者盖皆知其非佳物也太翁留心正学而嗜好偶同於流俗何难一举而~之一则见克已之勇一则免火烛之虞一则後学无效尤之弊一举而三善备焉不识太翁不以为妄言否便中草附不能尽悉临楮依依
又
到京三月家信未通心甚悬悬八月十七始接得闰月中信喜不可言侄孙已经投供但部中新例急选不论项款惟以文书到部日为先後而近来教官县丞两项捐知县者闻改归单月侄孙名次在七十人外补期尚遥遥矣冬末春初或作南归计亦未可定尚在徘徊也家中百事都放不下所恃以其内顾之忧者惟以学生子付太翁耳明岁不敢另具约奉教自应如旧侄孙教子之念与他人异功名且当听之於天但必欲其为圣贤路上人望时时鼓舞其志气使知有向上一途所读书不必欲速但要极熟在京师见一二博学之士三礼四传烂熟胸中滔滔滚滚真是可爱若读得不熟安能如此此虽尚是记诵之学然必有此根脚然後可就上面讲究圣贤学问未有不由博而约者左传中事迹驳杂读时须分别王伯邪正之辨注疏大全此两书缺一不可初学虽不能尽看幸检其易晓者提出指示之庶胸中知有泾渭冬天日短应嘱其早起夜间则又不宜久坐欲其务学又不得不爱惜其精神也闻家乡米价甚贱此最是喜信季飞叔侄近况何如晤时并希致人处境不佳只有和平一法怨尤之气减得一分有一分受用也
示三儿宸徵
前有一字寄嘉善柯寓匏带归不知曾到否我在外甚安好家中不必悬念但汝读书要用心又不可性急熟读精思循序渐进此八个字朱子教人读书法也当谨守之又要思读书要何用古人教人读书是欲其将圣贤言语身体力行非欲其空读也凡日闲一言一动须自省察曰此合於圣贤之言乎不合於圣贤之言乎苟有不合须痛自改易如此方是真读书人至若左传一书其中有好不好两样人在内读时须要分别见一好人须起爱慕的念我必欲学他见一不好的人须起疾恶的念我断不可学他如此方是真读左传的人这便是学圣贤工夫汝能如此吾心方喜欢勉之勉之
与前令董子祁
奉教两月如饮醇醪不觉心醉东郊言别曷胜依依一路老幼捧觞远送闻寅翁马上酣醉犹谆谆劝百姓完粮息讼嵩阳父老以为数十年来胜事中山志中又添一段佳话矣弟以菲材幸承善政之後成法可师事逸功倍叨庇弘多但驽钝性成虽喜附骥实愧续貂未知将来作何景状也使旋奉覆囱囱不既
答郑唐邑
忝叨同谱山川遥阻不获常瞻光霁祗聆教言惟神驰左右时切依依而已某骀驽庸才向待罪南中已遭蹉跌不知退q复承乏疲邑每事掣肘抚字催科皆无良策内怀惭愧遥想足下宏才伟抱必有超轶~伦者曷胜仰止未获专力修候乃蒙手翰下颁复承隆贶过情之赐何以当之细读来扎知足下冰雪为操留心民隐只不敢剥民扰民一言已足为某辈南车至云所讲求者已政之得失非官阶之崇卑卓哉斯言益令某叹服不已则足下教我实多乃复下询刍荛某何能更进一筹耶老年伯尊稿及李道台嘉什俱已领入第卫水占星之句某何敢当足下庶几无愧耳
上井陉道李梅崖先生
前者宪驾光临山僻疲邑诸事草率不恭之罪无所逃避乃执事汪汪千顷之量不督过之又宠荣之顷某县某令传致卫水寻源诗区区下吏荷蒙注念何幸如之至恭诵诗词慨然於万古圣人饥溺同民之意此大儒有本之言非月露风云家所能道其只字岂惟下吏实受其赐卫水增光多矣当寻片石敬勒水滨以志不朽前蒙面谕疏通此源及查赵王台高若干卑职随令村民将所指旧源处疏掘至丈余才有水然甚微土人谓此水随旱涝为盈缩大抵然也又据土人言其旁更有一源拟於农隙时再督其疏F使一番宪节按临与禹之明德俱永也赵王台在县治西十五里故城村城周围约十五六里已多圮坏然规模尚在台在城中约高五六丈无砖石但巍然一土阜上有武灵王庙庙甚陋系近时里民所修然其所由来则远庙前一望平山井陉获鹿诸山皆历历在目滹沱河环绕其下诚佳境也宜其为武灵所流连哉台下相传旧有八角井今已无形迹可考台东里许有养鱼池周围约四五里今已为田但四围高而此独下俨然池形也卑职更有陈者禹贡恒卫二水皆属真郡境卫在灵拗钍槲抟炻酆闼则行唐志谓即派河曲阳志谓即沙河府志则恒水沙河派河又各自为一水未知其孰是宜讨求画一使有定论亦羽翼经传之一端也因论卫水而并及之统希宪鉴
与郑唐邑
上谷把臂囱囱言别不及从容就正为怅年兄学有渊源议论丰采迥异流俗膏泽及民将与唐水俱永敬羡敬羡承许贵治邑志专役走领大茂山势曲折并望指示此山诸书皆以为即恒山禹贡太行恒山自是二山前闻年兄之论却似恒山即太行之随地异名者不知果是一是二恒岳之辨乃畿南一大疑案得年兄考正愉快何如邑中有文献可开茅塞者惟勿吝赐教是荷一芹之微聊申鄙忱并祈哂纳
答张西山先生
恭惟先生学贯天人声彻内外陇其自某年某处得瞻仰高山私心向往年来南北间隔无由执鞭兹幸承乏灵邑得与令郎朝夕共事闳沃始又蒙不鄙远辱台翰重以尊刻曷胜忭慰儒宗理要一书补近思之缺去性理之烦真足为学者指南衍义补删笔削精严有功文庄不浅读青齐政略诸书则皆得之涉历体认又令人爽然自失矣受教弘多肃此奉谢统希垂鉴
与各乡绅劝戒赌
谨某学E才短生长南方未谙北土情形承乏兹邑入境以来见地瘠民贫礼教废弛蹙焉内伤求所以抚字之方教化之术使家给人足风清俗美不知何道而可恭惟诸老先生年台一方表率利弊必素知之苟有益於民生有裨於风俗切实可行者伏祈详悉指示勿吝谠言陇其将奉以周旋或可稍逭尸素皆高明之赐也至不佞亦有刍荛之言望诸君子之采择者敢并陈之如赌博一事实民间大害然而有司不能禁也禁之其心必不服何也彼见乡绅士大夫皆聚而为之而有司所禁者独此蚩蚩之民宜其心不服也夫移风易俗必自贵者始诸老先生年台中高明远见者自能洞烛此理不待下吏之言或有向来习惯以为此游戏之事无伤大体不知愚民因而视效开盗贼之源成恶薄之俗皆此游戏为之且士大夫家一有此风子弟慕效因而荡废祖业败坏家门者恒必有之是非特一方之害亦本家剥肤之灾也诗书中滋味甚长何可为此伏冀俯采鄙言互相戒勉以为民法礼让之风既敦於上则G毒之害自去於下蚩蚩者将不待禁而自止矣统祈垂鉴不宣
与席生汉翼汉廷
科j一时未能得手此不足病因此能奋发自励焉知将来不冠多士但患学不足不患无际遇也目下用功不比j前要多作文须以看书为急每日应将四书一二章潜心玩味不可一字放过先将白文自理会一番次看本注次看大全次看蒙引次看存疑次看浅说如此做工夫一部四书既明读他书便势如破竹时文不必多读而自会做至於诸经皆学者所当用力今人只专守一经而於他经则视为没要紧此学问所以日陋今贤昆仲当立一志必欲尽通诸经自本经而外未读者宜渐读已读者当温习讲究诸经尽通方成得一个学者然此犹只是致知之事圣贤之学不贵能知而贵能行须将小学一书逐句在自已身上省察日闲动静能与此合否少有不合便须愧耻不可以俗人自待在长安中尤不宜轻易出门恐外边习气不好不知不觉被其引诱也胸中能浸灌於圣贤之道则引诱不动矣切望切望尊公先生不及另札祈一致意
与邻邑某
足下中州名彦家学渊源夙着海内某初至灵邑自谓得近耿光可以从容就正不意台驾遄行不得稍致寸敬怅歉何似某以菲材待罪疲邑虽外简僻而鹄面鸠形之\无术焉可以起之难乎其为抚字我辈叨朝廷一命之荣无可报课┌养赤子为国家培植元气是其职分而学E才短每切悚惶未审足下何以教之肃此附候不尽欲言
答某县令
伏蒙宠锡龙川巨编所以品题之者剂量曲当非素有所主於中者能尔乎弟尝谓本朝理学大明而战国纵横之学如三条四列隐见起伏铮铮於本朝者尚四人苏老泉其巨擘乎其次为李太白其次为王雪山其後为陈龙川独龙川登晦翁之门日就敛挫纵横之余气到此遂收此理学大明之功之验也执事以为何如敢因求教
与祁州某
足下江汉锺英荆衡毓瑞循良之绩声满祁阳某仰止高山之日久矣幸於上谷获晤丰采如饮醇醪兹启某先生为某地理学之宗某生长吴越无由私淑兹幸待罪中山密迩贵治足下能为悉致其遗书俾樗栎之质得沐浴於大贤之训如亲炙其人而开其茅塞当不啻百朋之锡也统希垂鉴贵治志书并祈赐教一芹之微稍申鄙私伏冀哂存临楮悚切
三鱼堂文集卷六
<集部,别集类,清代,三鱼堂文集>

[book_title]卷七
钦定四库全书
三鱼堂文集卷七
赠内阁学士陆陇其撰
尺牍
上座师魏嘞缦壬
新春即拟趋侍函丈缘上台以越境为嫌不能得请祗怀耿耿遥知合下福履倍增发挥道日新月盛凡在门墙庆慰何如陇其昔在南方获见知统h一书知合下主持正学津梁百代之意至精至深每思尽读师门讲学之书以开其愚蒙待罪恒阳以来私心窃喜谓可朝夕於高山景行而荏苒经年尚未获立雪台墀虽常两奉教言铭几书绅不敢须臾忘而微言大义未闻者实多伏惟夫子不鄙愚钝凡开示学者之书尽得赐教俾朽木粪墙得与雕文刻镂之盛何幸如之专使附候敬陈微芹表意不庄不备统希俯鉴临禀曷胜悚惶之至
上巡道吴公
新春进谒宪墀仰荷从容教诲字字句句皆切学者身心民生利弊虽驽骀下吏无能仰测高深敢不铭几书绅奉以周旋期不负知己今春地方雨泽稍多比之旧岁民情略定然积荒之後触目皆鹄面鸠形艰苦万状久在执事睿鉴中无庸赘陈诸事祈垂仁格外是荷闻尊刻苑洛志乐已经告竣陇其於声音之理未能窥见万一然仰苑洛椒山两先生之遗风不啻高山景行数年前曾在江南一见其书未得细读兹幸大君子之表章倘得俯赐一册得於簿书之暇一闻黄钟大吕遗响消其鄙吝而引其天真沐浴於执事甄陶之内无穷矣辱叨知爱辄敢冒昧上请伏祈台鉴
答张玉甲先生
先生当代名贤不遗对菲山僻下吏荷蒙垂_俯赐教言感佩何如每读青齐政略剔弊厘奸澄源端本无一不中俗吏之膏盲愚驽之姿获此鞭策受益弘多但瞻之在前忽然在後抱愧良深耳至大集中扶持正学诸篇直指金溪姚江为禅此尤世俗所依回而不决得大君子之论定可以为学者指南矣令郎英年好学以谢室芝兰衍孔庭诗礼将来名业正未可量但灵寿一邑荒凉殊甚学宫尤极萧条近奉部文有修学纪h之例虽不必因此起见而整顿黉序亦羽翼圣门中一事也不识先生能为令郎一助乎便中E布统祈台鉴不宣
又
日仰高山地分齐赵不得时觐耿光曷胜依依惟反覆理要政略诸书如面承指示愚翼懦不啻在}墙间也敝治萧条学政久弛自蒙先生捐俸修葺稍稍有起色诸生感佩德意亦皆知鼓舞陇其获同令郎讲书论文於其间皆先生作兴之赐也又蒙颁文庙考略板至学士子皆知圣学渊源一洗其固陋之习大君子之德教惠及穷乡曲学真不浅矣便中附谢不庄不悉
答义山叔
契N不觉八载吾叔从容翰墨之j养成舟楫盐梅之器视鹿鹿簿书者真霄壤也接手教知近来闭关静坐洒然自得益见深造境界乃犹以沦於枯寂为惧何耶窃意吾叔所谓静坐必非作瞿昙慧能伎俩不过是谢~一切专意读书养气充此气象塞天地配道义作用皆从此出何枯寂之有或自熙熙攘攘一流视之以为枯寂则非君子之所谓枯寂也侄自L学问粗浅年来每思随暇读书然如荒村老农从胼胝之余坐陇畔唱耕田歌思与太常乐工较高下难矣至於承乏畿南土瘠民贫之壤无可展布只得假盖公治道贵清净之言稍与休息自分作滹沱河滨一庸吏可矣何知其他耶适修县志有序例数条奉正亦足见此间荒凉棘手之⒓蚁缰臼樵付梓否得吾叔主持必有可观嘉靖间吾族有石居公笃信阳明之学学虽近僻然实笃行君子行囊中偶带所传文集今并附不知曾入志否倘未及表章不可不增入使旋草复并谢厚贶匆匆未有一芹将敬统希垂鉴不尽
答邻邑某
承询及车木一项此真目前最难处之事我辈本心原不忍????民重以宪票森严尤不敢不仰体只得且捐俸采办未知其能就绪否也各邑情形不同执事酌量可另设法固妙倘不能不问之民宁可借库先为料理俟工完总算则所费尚有限若目下即责成里长则所费即数倍恐不胜其骚扰大抵向来积弊上下皆以里长为可啖之物一使里长出头步步皆荆棘矣不识高明以为何如事本掣肘总无长策管见如此惟执事尊裁之
与邻邑某
足下恺悌性成英姿天授涧e伊洛古今才薮明道伊川康节温公之遗风在焉意必有端人正士生於其间以为当代羽仪足下岂非其人哉制锦之才烹鲜之政知未足以尽高明之也某生浙西未闻大道尝引领中原思得如古人者以为仪型而未遇也兹幸附鹏翼获随骥尾不得见程邵诸君子得见其乡人之能步武前贤者如见数君子矣开其茅塞引其固陋其在斯乎雀跃何如仰冀照临曷胜翘企
与周井陉
前月终惊闻足下遭本生之戚未得一展微忱罪歉殊甚知士民攀辕弥切未容以一已私情抛却绵蔓河头数万赤子也捧新志稿本韩淮阴背水遗踪程婴子孤台故迹了然在目且足下数载以来饥溺心肠亦具见其中惠教非浅不识何时可付剞劂新道台未知何人将来郡中聚会想必不远匆匆附候不尽欲言
答崔平山
别来忽又经月近事多棘手传闻之言骇人耳目总非疲邑所能l弟之愚蠢无他见识惟以仕途利钝听之造物而已道之将行也欤命也道之将废也欤命也孔圣之言岂欺我哉惟尽吾所当为此外非所知也不识高明以为何如来札中各行其志一语与鄙见最相契匆匆草复不尽欲言
答宗冀州
郡中获接耿光如坐春风羡慕之私寤寐以之执事处兹繁剧游刃有余真同人之师表某之愚蠢承乏疲邑鸠鹄情形犹然如故毫无益於地方过蒙嘉\惶愧何似承赐州志得观漳?之胜⑧S大夫董江都之遗风受教多矣肃此谢覆
答席生汉翼汉廷
读近作甚快虽间有出入然大体都在范围中熟之而已无他法也所望者要将圣贤道理身体力行不要似世俗只作空言耳小学不止是教童子之书人生自少至老不可须臾离故许鲁斋终身敬之如神明近思h乃朱子聚周程张四先生之要语为学者指南一部性理精华皆在於此时时玩味此二书人品学问自然不同外六谕集解系此间新X虽为愚民而设然暇时一览亦甚有益相去辽远时切依依但贤昆仲能以圣贤自期待便如终日觌面也
又
前月寄来闽中詹先生太极河洛洪范诸解细读深服其察理之精今日能留心此种学问便非寻常人且一以朱子为宗尤见趋向之正至於处处鞭策学者不空谈理数尤後学所当服膺也不佞方鹿鹿簿书未敢率尔作序其中有一二欲商量者谨h於左便中可一请正
与李枚吉
旧岁悬望俦灿懈叻⒈崩凑呖梢砸晃科N不意竟寂寂也文教日兴青年不可不奋志努力读书读书又当知有向上一途不可专事俗学家务虽不能尽摆脱然要见得此中都是道理触处皆是此理流行则不患俗务累人矣愚在此掣肘事尽多幸於此看得一二破心不为所动者只欲随时随处尽其职分之所当为耳然正难言之大计後傥得兔罢黜亦当寻一脱身计不能久向劳扰中作生活矣诸外孙读书何如经宜多读宁迂其途勿趋捷径更宜教看小学以正其根脚不必急急学时文也今岁江南钱粮捐免有田者应推广皇仁稍佃户之一二庶为不失本心不识吾僖晕何如署中俱各平安勿烦挂念惟萧然景象日甚一日无可奉寄殊为歉然人归匆匆不多及
与鲁瞻弟
到灵寿者虽皆知其清苦然不图清苦之至於斯也大抵署中之人莫不有归志独见吾弟札中此是好消息一语为之三叹居官凛四知此不是难事能使一家之人皆知此是好消息此境界最难得然只是自己学问未至不能感动人非关他也吾弟境界虽苦然亦无别法只是耐去但馆於市镇中要不戾於俗又不溺於俗方好不戾犹易不溺甚难须常以古人为镜方能自照见小学一书不可不常看也茹素甚不必非儒非释於义无取耳人回匆匆武修觐文俱不及作字均此不尽
答傅君维修志议
恭读志议皆据理近情具见留心史学如人物选举之嫌於太略赋役之嫌於太繁前藁诚有此病既承指示敬改削呈政然其中亦有不能尽如台教者考赋役一类若断自　本朝甚觉简便然孔子生於周世乃欲考夏殷之礼者盖夏殷之礼存则周家损益之善与损益之未尽善者皆可得而见故杞宋无徵则惜之有明之法亦本朝夏殷之礼也幸而足徵者可不存乎虽时异势变有法美而不可行者然存饩羊即所以存告朔难与官师选举同一例也不识高明以为然否至於慈圣乐曹韩诸公行事之当详也报燕惠王书僖祖庙议请虚东向之位疏当载也高明以史迁班固之例律之是固然矣然又有说焉昔春秋之人物莫大於孔子文章亦莫过於孔子左丘明作传序孔子之事不如叔向子产之详载孔子之文不如叔向子产之多一切相鲁适楚删书正乐事之彰彰於万世者曾不一见焉一切孝经论语文言系辞文之昭昭於万世者曾不一及焉是非详於叔向子产而略於孔子也诚以孔子万世圣人不必沾沾称述於一书所以尊孔子也今乐曹诸公之在灵寿非一邑之士而天下之士其人其文已见正史脍炙於天下人之口不待邑志而始着略举其⒍不详亦所以尊之也且太史公作管晏列传亦云管氏牧民山高乘马轻重九府及晏子春秋其书世多有之是以勿论论其轶事则有详有略固太史公之例也似无可疑鄙见如此敢复质之左右傥其中更有当商者伏惟勿吝赐教是荷
答仇沧柱太史
自闻高捷喜溢寤寐非喜先生之得木天喜木天之得先生也去秋获承手教兼读银河篇有韵之言直可羽翼经传率天下词客为穷理之功者其自先生始也乎即欲作一札奉候因适当计典之时不敢辄通书都门恐涉世局情态故虽知己如先生不敢闻问惟耿耿於中而已乃先生代为不平之鸣至昌言於朝此在高明激浊扬清之意欲先从隗始耳然非陇其之所敢当也陇其自待罪畿南虽一念可矢天日而鸠鹄满野犹然如故才平二字乃是定评岂敢不自反而怨人耶所可喜者今春局面忽转三辅气象聿新不才庸吏得於光天化日之下效其驰驱虽复鞅掌簿书亦甚快也便中附复并候起居
与同年柴炯如
去岁令郎至敝治得悉近祉有一小札奉候想已入台览辽左风景虽异家乡然贤者处之自能险易如一想读书乐道之怀不减在西子湖头也东坡海外伊川涪州学问更复精进身外之境岂能阻汪汪千顷之度耶愿足下勉之矣便中附候兴居拙刻一种并呈记室临楮翘企
答沈友圣
僻处山署忽接手教一消鄙吝之私何幸如之平生未尝学问又不能跳脱世网日对鸠形鹄面之\愧无活人手段有虚先生救民行道之望惟一念不敢自负初心或不为君子所鄙耳江左风雅一脉先生鼓倡其间古道赖以不坠南巡诸诗略见一班矣伏惟珍重便中草复不尽
答安平令陈子万
时氖己鸵Ｖ新祉骈集欣慰欣慰前承借剥复h数十年前邪正之辨得了然在目荷教非浅抄h垂竣当另专人奉归记室文庙考略二本呈上此书所以正会典之失去岁江南李学台题请改正盖本於此但部议未允今当两存以待论定某有一跋语附後不识高明以为何如外杂刻三种并尘台览率复不既
答藁城令姜
上谷握手匆匆言别为怅承赐熊峰文集何啻百朋之锡山城朴陋之区得读先正鸿篇一消鄙吝惠教无疆矣安敬仲先生元朝大儒着作竟付荒烟蔓草良可叹息傥犹可访求一为表章其为武城生色更不浅也望切望切草泐奉覆兼谢鸿谊
答阜平令潘
久失候问时切耿耿承询审丁事前到保郡曾於抚军及守宪前痛陈一番未蒙见许然亦不甚以为怪尚在两岐间在吾辈原非有意缺额不过将地方真实情形陈之上台自信无愧守定初念可也虽驳诘固所不免然亦怕不得况查从前州县亦有缺额之时不是吾两邑今日独创至贵治之萧条久在各宪洞鉴中只须立定脚跟谅必无妨刍见如此不识高明以为何如敝治向系通详近复将原册送府未见批转即使再驳弟亦惟有补牍复上也草复不既
答陈世兄
契N之久数载以来鹿鹿尘冗山川间隔未得一候老师暨足下起居惟耿耿於中而已足下以英姿妙才从容清华之地益广家学欣慰欣慰前月获承瑶翰正拟便鸿附候顷许使来复蒙手教成詈勺⒛畹某於仕途中惟谨守安命二字奉先人之遗训不敢失坠故所遇上台无论知己与不知己皆未尝稍有干E旧冬掣肘已决计藏拙不意新抚闶络芨ㄆ象改观故暂且盘桓至行取一局原非所敢望足下暨许先生垂爱至意谨铭之心腑然断不敢作此想听之造物可也许先生素蒙不弃真可谓取之牝牡骊黄之外但吾辈所共砥砺当在学问之消长至一官之升沉何足以烦知己耶匆匆未及作札晤时幸一道意临楮悚切
答曹ナ刻史
戊午冰雪中旅店把臂不觉九载喜丹山之凤遂羽仪天下而樗栎散材犹然留滞山城世遇不足言而学问无能长进良可愧也每思祗候兴居因外吏不敢辄通书都门故虽在至戚殊觉落落然景行之思固时耿耿胸中捧读瑶章恍然如置身龟山整庵之侧困知一编得此生色十倍知卫道精进之心卓然砥柱中流不徒作木天词赋客敬服敬服年来向往斯道者虽有人而含糊两可者实多舍先生其谁望哉伏惟为道珍重使旋草复种种E略统希俯照不宣
答王新河
郡中握手仰荷教益鄙吝一消何快如之吕叔简呻吟语某所去取与尊意不甚相远然总不如贵友所云先儒书不用选宜全刻所见甚高盖吾辈在簿书匆忙中一时笔削恐未必遂可为定论且前辈议论瑕瑜不妨并存俾後人得睹其真面目而讨论之愈觉意味深长纵有病痛正不必为之R也俟刻成後某有所疑数则附志於末使学先生者知所决择焉不识可否容另呈正也原书奉归记室至摘本中间有数条为原本所无者今附载於各卷末此亦甚是但须注一补字於下恐後人以原本相对不知其何所出也刻样照朱子遗书而每行加二字甚好但书既全刻刻资浩繁宜算字若干应价若干传知诸同寅共成胜事可也统祈裁鉴不既
又答安平令陈子万
春间偶读崔子真政论有感恐为酷吏藉口故借足下诞辰发出一段迂论知为有识所嗤乃蒙琼瑶之报岂所敢当乎田梁老【田梁紫为中州夙儒素为汤潜庵先生心折】呻吟语序深服其学问渊源但内一二语及阳明者某所素疑故偶为足下道之闻中州人主持阳明者甚多恐又开一聚讼之端如何如何草W一事实非长策妄意就近采买庶彼善於此敝治巡检前往料理未知能有就绪否也使旋率复并谢不一
又
前接台翰论及出处在足下年力方壮不应遽作鲈之想若某头须半白今冬必为藏拙计当就十亩间追寻村学究事业不能久向簿书作生活矣徐健庵先生最承痴嬷烀畔却镏薪黾者某向以外吏宜安於卑贱不敢辄通一字都门殊觉落落知己之感则固常在胸臆间也便札中幸一道及呻吟语板样甚精内有一二应改正者另纸呈
又
承教後又复累月时切耿耿蒙发来呻吟语当即照单分送诸同人所示田先生大序意义深远发明随时立教之旨最得前贤心事不胜叹服用以弁首实可为此书生色中间惟说及王伯安一语微似可商盖伯安与诸儒大有异同非徒激不激之间也幸致请正之意外有敝同年张武承王学质疑一册前岁偶为X行谨并附致不识田先生以为何如制艺拙选偶为初学指点浅陋可笑过蒙\誉愧何如之承谕又奉一部聊供覆瓿使旋草复
又
惊闻尊夫人之变未获一展微忱罪歉殊甚读行略字字可作闺范不但如安仁之悼亡已也崇祀一h深慰高山景行之思承教自当随诸君子之後一咏其盛容另呈正田先生来札展卷恭诵笃实真抵气溢於言表所云今日沉疴惟在利之一端我辈当实实於本分当知上讨论实实於本分当行上勇为只求自信不图人知真可作座右铭盖昔孟子一生虽以距杨墨自任而必以对梁惠王数语为开卷第一义此亦急则治其标之意也田先生可谓善读孟子者矣觉向来汲汲於朱王之辨者未免气浮而躁原札敬归记室恨相去道远不能一识荆州尽质其疑也尊跋义精词确此刻所必不可少者当并田序更求数纸补入前印诸本中匆匆草复不罄
又
契N良久掣肘情形想同之也前读尊夫人行略闺范之妙久心铭之兹奉教言自不敢以不文辞容稍从容一抒固陋呈正至於隆贶则非所敢当相知兄弟中从无此例也楼山先生集向所寤寐未见者得承赐教又蒙赐令兄诗集真惠我无疆矣健庵先生某渴欲请正向以外吏不敢妄E惟心仰止明岁当猛图解组扁舟过玉o从醉白堂中尽质平生所疑便中希道及宣公奏议寒家有一旧板前印数部到此俱送相知讫容便再印呈奉统希垂鉴不尽
又
半载来刻无宁晷既以散赈而驱驰山谷复以祈雨而匍匐街衢加以册籍之驳换上下之牵制俗吏狼狈至斯极矣目前得雨虽有秋禾之可望难救夏麦之枯焦鸠鹄之民不能枵腹以待西成如何如何接台翰知彼此情形大略相同敝治亦已报过夏灾不知将来作何景象承赐感悼及倡和诸什情文俱极其至宜巢民先生之击节不置尊夫人女中大贤非固陋所能表扬不敢附铭志之例草成圹记一篇正欲专人驰上兹附来使呈愧不能尽刑于之万一傅冢宰遗疏其家俱已散逸所存不过十之一二有伊令嗣回札并西山文庙考附呈惟转达高先生是荷卢龙前令家叔也旧岁最荷垂爱时切感念外有耿氏农书一册以其可佐备旱一筹因重梓之并尘台览诸不尽言
答曲沃令蒋
数载契N每忆魏里盘桓时恍如昨日足下素敦厚筮仕名封天眷吉人良非偶然好生来辱赐瑶函兼承嘉贶曷胜感佩恒阳风景萧条加以之性动与时违掣肘万状无可为知己道者想贵治虽云冲疲舒展尚易吾辈叨朝廷一命无可报称值此凋敝之际只有恤民力一事当常在r臆得一分尽吾辈一分之职处刑名钱谷中时时提醒此念如是而已不识以为何如贵治咫尺绦州安邑前朝绦有辛复元先生安有曹自梁先生皆一代名儒其遗书不识可访求否傥若惠赐沐大教非浅好兄回车肃此临颖神驰
候井陉道李公
三载托庇滩黄诤鲈庖馔馐缆贩绮ㄕ娌豢刹馊辉谥词麓悍缫仕襟怀固自险夷如一纷纷变态何伤叔度汪汪千顷也况自古豪杰往往从艰贞之时倍加精进苏子瞻之文章愈穷愈工程伊川之学问弥困弥粹一番否剥焉知非造物有意玉成大君子耶伏惟为道珍重陇其今岁掣肘益甚万难支吾大约冬间必为藏拙之局闻驾到郡渴欲一叩起居种种牵制未获如愿肃此附候统希垂鉴
上真定焦军厅
荷蒙垂爱种种愚钝得免掣肘曲成之恩非可言谢道宪执事一项向????灵邑安置原有额设钱粮久已奉裁而仍责之原????地方从前苦累已不可胜言然大约多????之里下苦累在民而官固不难於完办也今则里长俱已奉宪裁革虽欲私????无处可????而此项费用浩繁欲告无罪惟有赔耳那耳而一萧然穷员本年钱粮又尽经蠲免赔无可赔那无可那实有难为无米之炊者敢恳执事俯怜穷邑酌量设法或查无事州县均摊分任则\擎易举或请署印道宪责成本道衙门挂名直堂诸役此辈不下百余人各认些须便可竣事使疲邑永免大累十四里鸠鹄之民世世咏甘棠於勿替职之私感刻骨铭心又无足道矣事急情迫冒昧E陈曷胜悚惕之至
复谷老师霖苍先生
自庚戍暮春都门追随函丈不觉十有八载知己之感靡刻不盘旋胸臆世兄来兼领手教得悉起居万福无任欣慰阁下斗山重望海内瞻仰即纪事一编迄今史家奉为指南已足同班马千古况教育之恩洋溢浙水东西年弥久而声弥彰虽中遭颠沛家业寝微闭户授徒益徵高节其为及门荣宠何如陇其樗栎下材蒙阁下拂拭於尘埃之中初仕江南狼狈而归再官畿甸动与时违稍将未完整顿亦便当寻鲈滋味终不能脂韦求合强其性所不能也世兄远辱荒署萧然负歉殊深率泐附复统希俯鉴临楮曷胜悚切
答张西山先生
承教匙詈纱拱至意但陇其自承乏以来无寸益於地方素餐之愧常疚於心兼以头须半白精力渐衰既不能有苍生而平生旧学日就荒落为己为人两无成就岂不重为大贤所嗤乎故每念乘此余年退就十亩间将村学究伎俩稍稍整顿庶不虚过一生或亦君子之所许乎岁内尚为未完羁绊开春便当力请来教谓不当作自了汉此在高明之士固然恐非所论於碌碌者也且自了亦正未易少壮已过胸中尚尔茅塞及今磨琢不知能追随昔人万一否也况复蹉跎耶恃爱敢一布之
答席生汉翼汉廷
三载不晤时切澄词蹲鸸先生近况何如顷使来得近作充满流动比旧时功夫大进不胜雀跃以此入j不难搴蝥弧而上也但在热m处最宜谨慎稍有不安命之说进者须立定脚跟万万不可随意贤昆仲身家重大不比他人宁可学成而未遇一毫徼幸不得此是利害关头不但是理欲分涂处也慎之慎之至都门交游错杂亦须胸有主张伊尹所谓逆於汝心必求诸道逊於汝志必求诸非道二语当书绅总之离亲远出以谨身为第一义功名次之至嘱至嘱愚留滞荒城无一善状大约今冬当作南归计使旋率复不悉
上陈房师
自暌函丈忽u十载所喜老师声扬岭外望重朝端舟楫盐梅之任在指顾间世兄复战胜艺林益振家学欣慰何如陇其昔遭废黜自分长老泉石不意复为当世所采择承乏畿南但迂拙之性犹然如故掣肘情形不减於昔恐驽骀终不能追随骥足不得不动鲈之想且年来鹿鹿不觉头须半白平生学业汨没簿书恐为流俗人有负门墙尤所深惧目下拟作乞归计庶几以闲暇之身整顿书生伎俩冀稍有得仰报知己私心自矢如此而已他无足道也
候山东河防朱又韩
前岁承赐曹志考核精确经纬灿然洵诸志之冠佩教良深顷季飞来知近祉嘉胜欣慰欣慰议河事者纷纷未有定论正大才脱颖而出之时知将来贾让王景事业游刃有余不特曹南一区尸祝无穷也河漕志不识可惠教否簿书俗吏不应越俎而问司空之事不过书生旧习欲一窥河济源流为读禹贡地耳拙刻二种奉正便中附候兴居不悉
寄赵生鱼裳旗公
索居山城无一善状好生归想能备述梗概不赘贤昆仲近况如何人生学问正当在失意磨链出来勿为境累也不佞年来为此间诸生讲书句句欲引入他身心上去好生抄数十篇归曾见否虽尚须删改未是定本然大段意思是要P砭学者书自书我自我之病此意可采取也新春又刻得读书分年日程因较对间细其工夫次序真可为学者法今奉到三部其一部烦寄我园因驴背不能多带镇上相知未能碳百瓜麓涡奉也外有寄杭州秦定叟先生札一函不识张云先处有便可转达否如无便则与好生商量寄在宋友处转达可也匆匆不悉
与俞存斋先生
向读紫阳大旨序知先生干城吾道之盛心未获亲依道范山斗之仰时切寤寐去岁接手教知方从事二程遗书当王事鞅掌之时不忘谈经讲艺真超出寻常万万哉陇其少不知学徒汨没制举业中掇其糟粕未尝识前辈渊源率尔涉世动与时违所至掣肘亦思与当世君子熟讲而力行之而年已六旬非复强仕之时行将从十亩诗人归老於当湖之浒或得以其暇整理旧业稍稍窥见古人绪余庶不负此生然非所敢期也来札过蒙\许殊非敢当僻处荒城久稽裁答时切悚惕便中附候拙刻三种并尘台鉴统希垂照不尽
与刁再濂
不佞在江南时已闻尊公先生之名恨未得读其书顷至恒阳见用六集稍慰饥渴之思犹以未得生平着作为恨闻尚有斯文正统及潜室记易酌辨道h诸书谨专人走请其已刻者幸将来纸刷印赐教其未刻者乞将原本借抄抄毕即当专人奉归记室断不敢遗失亦不敢A损想高明谅其求教之诚必不吝也尊公先生行实并求赐教统希垂鉴不宣
答施行唐
前接台翰因往府未及裁报罪罪拙详已蒙太尊转申未知抚军之意若何恐未必有益也容再奉闻盐宪查积盐一事前此从未曾有某正在踌躇盐随引销自是正理若云有积则引销而盐未去非I销乎且其所积不知果引内未销之盐乎抑引外夹带之盐乎吾辈亦无从查核恐未便竟以有积回覆也但商人惟恐一报无积日後有加引之累此亦当为酌量某意只可以本年荒歉难销之状为之诉苦一番不识以为何如且宜从缓再看邻封光景某处若有定稿当另奉正也率复不既
又
上碑村中竟夕领教荷益非浅兼扰郇?更觉L悚承询学台供应此费本无正项开销向多出於里下殊为累民敝治自革除里长以来俱系捐俸支应上年因城中有官地庙会时市民愿赁以开n面稍抵此项之费然亦属权宜恐非可久之道总之掣肘之事本无良策在高明调剂之何如耳
上房师赵耐孺先生
春间接手教深荷指示兼知老师於公务之暇闭户读易惜未能追随函丈一窥其绪余也易学至明季杂已甚扩而清之因程朱以见羲文当於老师是望矣高景逸有易孔义访之久未得不知其书何如贵乡尚有板否一隅拙选偶为初学指点过蒙\誉兹再奉到十部外读书日程二部附呈并望裁正便鸿率泐匆匆不尽
又复谷老师霖苍先生
世兄来得悉老师近祉康吉深慰}墙之思窃见古人不朽事业成於林下者较之当途更盛遥想老师静观世变闭户着书必有超出时贤之上者不特明史本末一编足式训千秋已也惜匏系一方不获一亲函丈开其茅塞怅何如之陇其待罪恒南不觉六载素餐之愧与日俱积今年已六旬头须半白行当归寻三径了一书生未完之事不能久鹿鹿簿书矣拙刻三种奉尘台览掣肘中愧无可以展寸忱者惟深愧歉耳种种景象世兄归自能述之不敢琐赘统希垂鉴不宣
答嘞缥豪笸
接手教并批点王学质疑知足下留心正学师门箕裘不坠喜何如之自王学盛行以来渐渍於人心高明之士多陷溺其中不可救药武承一书X行不满者甚\甚有欲毁其板者如足下之咄咄叹赏岂可多得哉嘉靖时粤东陈清澜曾着学通辨一书其言朱陆异同尤详曾见之否近年新X其书於南中当另奉也外程氏读书分年日程言工夫次第确是程朱家法弟新为X行谨奉正师门诸书惟知统偶笔数种已经佩服至奏疏文集谱传及监语约言诸书俱未得寓目欲悉受读以当}墙谨备纸张专人走刷惟勿吝赐教是荷统希垂鉴临楮神驰
答周好生
五月初接台札始悉去冬风波情状兼知尊体平复深慰远怀承谕处逆境之难某於子路问成人章讲义略敷衍及之似可玩味今岁读辛复元书并熊敬修学统备载前贤壁立千仞之⒂朴朴钪婀滩环θ宋岜膊豢勺酝庖惨挥缂何足辱广老之盛心恐翻刻校又增贤者一分逆境如何如何若松阳讲义则正须斟酌万万未可授梓夏秋间因呈送学台又校订一番改易数处容面时奉正也孚九青年志向便能如此可谓良友此间别来无他事惟今岁旱灾异常民生甚艰已经题请得
旨量蠲稍救万分之一耳平山公於七月中丁艰谢事亦无大亏空目下便可回籍也便羽匆匆不能多及统候续音
寄曹星佑
自去岁八月使者归後此间即因旱灾上司往来查勘络绎不~钱粮尽行捐免今春又复奉
上谕放赈簿书烦杂日无宁晷屡欲遣人回南辄复阻滞不佞久处荒城无一善状之性动与时违祗恃方寸泰然不以得失动於中故虽在掣肘中得免狼狈看来此道到底难行惟书生旧业更觉津津有味分年日程一书平生所最服膺故特梓行欲学者胸中先知有读书规模然後以渐加功倘从前已经蹉跎者一二年补读一经可也吾偈允潞稳缜镢窃谧_间磨砺以须斯其时矣高发北上过此庶可盘桓望之望之考亭渊源h奉还此书尽有滋味细一番有益於学问不少松阳讲义
吾偎见者几篇今h一部校对奉寄望细之即未讲者亦可类推而见来札云养气尽心诸章今当渐次及之也X刻尚未敢轻言恐有粗E处须细加斟酌方可问世余俟人归续悉
与嘞缥豪笸
旧冬承赐诸书得窥师门之奥义荷教良多内小学一书最关系风俗人心某欲多印几本分给邑中士子但其中尚有讹字数十今先将较本呈上望命梓人改正当另差人持纸来刷印也外多识集一书尚未得读倘有先刷者便中幸一惠教是荷农书一册附呈统希垂鉴
答嘉定吴生燮臣
初春远辱光临匆匆言别殊觉怅然接手札知近履康泰且刻刻以工夫进益为念此段光景殊难得也旧本日程已抄毕谨奉归记室此本上截所载旁证甚有益学者惜向未见止据韩求仲X本付梓不能令学者尽G程氏苦心也必将此本重刻乃为善耳学通辨一册并拙刻日程质疑各二册附览其一隅集及松阳讲义俟刷印便再寄尊处所有焦弱侯小学刻本便中倘可一借荷甚
答某
敬读尊公先生之书网罗宏博皆有关世道之言不特为高门一家典型也足下继述而表章之此纯孝中第一事矣某学浅识E虽高山知仰不能尽窥其微奥承命不敢自外敬识数语於简端岂能揄扬万一耶其先後之序考先儒随手记h之书多不拘次序鄙意每卷内凡周程张朱五先生之语应检出列於前略见学术所宗其余则俱仍旧可也内有字画误谬者临刻时应检原书对明魏叔子一传亦宜并梓使读者知尊人大德真能行其所闻尤见是书足重也肃此奉覆统希台鉴
寄曹星佑
南北间隔音问动辄经年一官羁绊未能脱身旧岁满拟吾偾镢且唤莶灰庥指磋萌晃词督来用功何如此道非难事惟屡折而志益则将来必胜之兆也科举文字固不能不做然须本原上着力要看作是真实道理不要看作一时应试之事沾沾徒求之时文中方妙外孙能读书最可喜尤当教看小学以正其根脚今年会j策题亦以小学为问盖近日大老中贤者皆留心此书不可视为迂N其他种种来人自能详之
答李金华
足下生长文靖之乡而学其学方正之⒁炎澎逗阊糇刃医柚亟鸹抚残黎而挽颓俗当於足下是望矣敝乡抚军亦大贤也将来自必有水乳之合意者天所以成足下乎宋吕东莱及何王金许四先生皆金华产也其遗书残阙已甚得大贤访求而表章之此尤同志之所共祷某碌碌无能承乏西台展布实难惟陨越是惧不审高明何以教之远辱台翰\许过当曷胜惶汗便羽率复统希垂照
答范彪西
捧读来教知先生於王陈之学舍短取长正与纲目取荀卿之论一例弟前札恐学者混淆未免过虑来教云学术一道全在躬行此真大儒名言足救近世学者空言之病当敬书之座右以当严师至询及灵寿之政教不觉汗下自计承乏此邦将近七载惟不敢为暴而已实无一善状尝叹今日事势百病之源起於民穷故以赋税~私????为救时急务然动多肘掣不能尽如其意至民风士习兴起之犹易变化之尤难孟子所谓一杯水救一车薪之火虽由火之难熄亦由在己之水止一杯耳今虽侥幸量移然犹是火也犹是水也且头须已白壮犹不如人况老乎每念先生超然泉石读书乐道乃真当今第一流此处未能决断又何他躬行之可言惟高明有以f之辛先生经世硕画敬拜受教其他着述有可赐教者并祈不弃统希垂鉴
答周好生
别後留滞山城者又二年无日不在掣肘中救过不遑家乡音问遂尔N~今夏忽蒙量移初意谓或可稍展所见不意目前时局处处棘手孙绰遂初之念倍殷於昔接来札尚期望之深惶恐惶恐一隅集猥蒙重刻极承雅爱但恐未必能多行徒费足下一番经营耳至如来札所云欲将八科问答附X集後断断不可此系偶然评未经删削岂可问世久经弃置不知足下从何处见之万祈为之藏拙不可画蛇添足也友习是编可佩服者极多但亦有繁碎处窃欲为之酌量删减辄以簿书牵制而止故久未为作序便时幸先道意容续图请正京邸无他善状惟觉纷纭熙扰中此心耿耿如故匆匆不多及
与曹翁臻莱
屈指契N不觉九载令郎到京得悉近祉深慰渴思某自L固陋留滞都门无一善状夏间几蹈不测侥幸得免掣肘情形莫可言喻愈觉亲翁优游园亭真为至乐曾点之春风沂水贤於仆仆风尘者多矣令郎一番远游恢扩见闻不为无益至於时局功名则某深知其不佳不欲以此损少年之志气劝其专心致志於正涂求一出头以为显扬计不识以为何如闻令孙今岁亦已就试愚意亦不必汲汲与其勉强早入泮不如多读几年书使之学问充足下笔沛然不患功名不到手此一生受用不尽之道若一味欲速未培其根先求其华纵得侥幸恐病痛非小此某年来历人情世态所见如此敢以质之高明此间种种景象令郎归自能道之不赘
与叔元旗翁
吾叔归後诸事日积又以沿海军工上台临县益加繁扰苦不可言钱粮完数寥寥当此荒月虽加鞭扑终无济事惟有坐受承差之逼迫而已南翔盗案颇有葛藤然此有大数非侄所忧时局中事必不能为诸友多以为倔强实非倔强也解银一事以往来协助之人未定故暂令张锦何瑞元为之此元非长策只可权宜一时俟吾叔来再商之可也匆匆不能尽言总望吾叔拨冗即至是荷恳切恳切
又
夏闲寓匏南归侄附一信想已入览嗣後两次信归俱匆匆不及作字然灵寿景象吾叔必已知其大⒁哟艘亟恿山右幸不当冲钱粮亦少而易完但地瘠民贫在真郡三十州县中最为贫苦又连年荒旱憔悴不堪又有协济邻郡之苦以侄处此虽简僻相宜而抚字亦正不易惟喜上台皆仁长者凡事俱在情理之内~不似南中光景署中觉人太少故急欲家眷北来然路途遥远须得老成照管方能放心侄虽嘱履平弟同来然渠未曾经历长途必欲吾叔拨冗一来侄到此会计一年经费仅可支持此番人归手无一文北来盘费未有着落吾叔可於城中主缓急百金妙甚家中种种俱望主裁凡事经吾叔剖断侄无不心服前承吾叔澄侄螽斯计最荷至爱目前匆匆似难及此万一有可商量者并望留神威叔贻孙不及另札俱乞叱致吾叔来须乘骡轿不可惜小费跨骡也并嘱
又
别後不觉已经月未审吾叔何日抵家长途不困顿否悬念悬念月余来署中颇无事惟奉宪檄催取县志甚急不免拮据今抄本已告竣送府付梓则尚未有期也钱粮忽遇
特恩蠲免三分之一欢声躺焦仁笔轮最可喜者守道竟不起e道以易州一案降调半月之内两台尽更殊出意外偶笔匆匆不尽
又
别来忽复经年吾叔近祉如何悬念悬念恒阳光景旧冬几在昏黑中幸逢新抚到任气象一新州县得偷安无事但民生不辰地方灾叠见旧岁水今岁蝗百计筹持不能救其万一至一官之萧条固无足道也吾乡景象不知若何因予馨久病思归急不能待此中近状
予老能述之匆匆不悉
又
吾叔南旋不觉再易星霜耿耿何如此间两年变态叠出所遇上台非臭味之不投则意见之不合莫非命也固无足道鲈之想时在胸臆晤期当不甚远家乡光景如何北方去岁遭蝗蝻气象萧条今岁幸钱粮尽蠲稍有起色然此时尚未有雨二麦可虑将来又未知作何景状也署中俱各平安但澹泊之状比旧更甚耳威叔闻已选i可喜之甚不及另札望道意县志并杂刻呈匆匆不悉
又
旧秋接来札知吾叔近履佳胜一慰远怀侄浮沉此地愈久愈困一官偃蹇非关世局只是学问不长进之故地方幸去岁钱粮蠲免民力稍舒今春觉有起色将来亦可藉此遂鲈之愿矣嘉邑未完殊出意外造船一项不见移咨直抚必已在赦内倘有混扰回之可也读叔祖两传简核精确无可更易侄意欲待诗学稍进作一长歌以志高山之仰而日来胸次冗杂未能成章容续成上正
又
去秋人归匆匆不及作一字冬春以来地方有蠲赈之事刻无宁晷家乡音问不胜辽N六月中到都门见子展弟知吾叔近祉佳胜欣慰欣慰侄此番行取出人意外初欲借此告假回南而势不容迟只得勉强到部且再看光景何如此时言路甚是烦难且萧然一身在长安中亦大费踌躇不胜进退维谷如何如何种种景象六符叔归自能详之不赘
又
家眷回南时有一札呈吾叔想已入览十月终旬文端叔到京接吾叔手札知近祉佳胜深慰远怀侄数年来鲈之想时刻在胸一番行取初意或可稍展所见不意目前时局处处棘手吾叔阳城有待之言固属老成之识然恐不若孙绰之遂初更为高妙也如何如何松阳讲义尚属草本乃蒙付梓恐迂愚之说未必能行徒费吾叔一番经营也所寄刻本中多差字想系传写之讹特托思远弟较对尚未能尽前三儿带归一本乃侄所自较可取一对改正为妙有脱落字句者不妨双行补入承命率作一序亦殊不文聊志其大略耳并呈上叔祖至行时时在念因不敢草率属笔只管蹉跎心境稍闲即当有以报命匆匆不多及
又
两接吾叔手札知起居佳胜深慰远怀一隅集松阳讲义复累吾叔尤觉无谓不知可稍偿刻赀不至大折否讲义止此一百十余章无续做者盖此只是完灵寿一局原不必其全也刻成幸寄数部到京是荷侄在都门终日鹿鹿无一善状时事甚难言路恐不可久居如何如何
又
初夏人归有一札呈上想已入览侄以不能随\於六月中几遭奇祸虽蒙免而势甚可畏目前又未敢便告假不意世局之险至此然只是听命无他法也嘉定有未完二件一系边海城垣核减银一系河工解费问之部中此二案内俱拖迟未完若到原籍来催照前回覆可也望吾叔留神姚亲翁在京并无他举动已有南归之意并闻余不悉
又
中秋虞山馆归匆匆即去未得图晤讲义稿本校毕呈上但目下未能料理纸张如何如何序文不必另刻附数行於目h後用此体甚觉古雅不识吾叔以为何如今并写一式呈上种种晤悉不一
与三儿宸徵
接汝临清寄字知舟行甚迟未识何时抵家心甚悬悬我自九月初三夜在张家湾起身初四日进城至初十始到畅春苑引见十三日奉以御史用之旨二十日奉补四川道之旨廿四日到任随奉堂????协理山东道事所管者稽察各省刑名事件此尚不难料理惟求尽言职则甚棘手我於十月初七日上畿辅民情一疏自谓委曲之甚见者犹目为廾孀嗍彼涿
皇上首肯竟阻於部议可叹可叹大抵目前时势甚难且看光景我寓中盘费目前仅可支持未能照管家中汝母子到家必甚窘迫只得与五叔商量可且借饭米数担俟过新春再商接济之法也家中光景可一一写示我我既在京家中诸务汝当留心照管但不可以此废读书求其并行不悖惟有主一无适之法当应事时则一心在事上当读书时则一心在书上自不患其相妨不可怠惰亦不可过劳须要得中小学及程氏分年日程当常置案头时时玩味元旗叔祖寄到所刻松阳讲义中多差字若欲将汝带归之本较对可即送去但对毕可即将原本取回不可遗失我在京有一江阴人徐名世沐者讲书甚精近数与往还颇得其益将来欲采其说附入
松阳讲义中另刻一本目前且不必论也
又
正月初五接元旗叔祖札始知家眷於十一月初八日到家心始一慰岁前我有一字寄子展带归京中光景想已知悉不知家中何时可有人来须人到方可遣归接济汝到家不知作何光景须将圣贤道理时时放在胸中小学及程氏日程宜时常展玩日间须用一二个时辰工夫在四书上依我看大全法先将一节书反覆细看看得十分明白毫无疑了方始及於次节如此循序渐进积久自然触处贯通此是根本工夫不可不及早做去次用一二个时辰将读过书挨次温习不可专读生书忘却看书温书两事也目前既未有师友须自家将工夫限定方不至优忽过日努力努力然亦不可过劳善读书者从容涵泳工夫日进而精神不疲此又不可不知我意欲於二三月内告假回南然未知可得否且再看光景五叔及各房诸叔俱不及作字可一一说声
又
我自二月初六日钦点会j外监试至三月初一日揭晓始回寓初七日用中及黄大等到见汝两字洞悉家中光景此等艰难之状不涉历不知到处可长学问不可但心焦至於读书在家中杜门静坐须依我平日话头去做工夫不可优忽过日一无长进旁人之言不可轻信须要辨其是非自家立个主张常将小学近思h之言放在胸中去听人言便如以镜照物自然是非了然我在京安好不必挂念但常想南归未有机会耳倘秋间未得归汝当到京来时须用骡轿不可勉强跨骡长途比不得灵寿至京也汝虽在家我心常在汝身上汝当以父母之心为心也其余京中光景黄大归自能言之
又
黄大四月初三日在京起身此时必已到家我京中光景渠归想已备悉一月来亦无他事前月终因捐纳之人纷纷只得又上一疏
旨意甚好然未知部议何如也我前字中欲汝秋间到京然须再看光景待我七月中再遣人归商量黄大若有盘费可先遣来若盘费艰难迟迟亦不妨新宗师必已发牌汝於举业尚未能精通待下次考亦不妨功名迟早自有天数不必强求但读书不可不勤紧孔子曰不患莫已知求为可知也当常思此言有便信来须将所用工夫一一写示我然日间亦不可过劳苦须有从容自得之乐方是真会读书人
诰命已领到可对母亲说声凡事自要立主意不可轻听人言人言之是非亦不难辨只是以圣贤之义理为权衡而已汝能不为\楚所咻我心方慰念之念之
又
我八月初已开列在外转中复蒙停止目前又有试俸一局未知作何光景总之听命而已汝且不必进来文
宗几时考嘉兴汝文章尚未能精进且待下次考亦不妨只要上紧读书不怕无功名也我寓中日用甚窘下半年俸银因灵寿上年钱粮未完罚去此番人归又无一钱可寄当待仲冬遣人归矣汝事事须谨慎不可轻听人言将书帖到府县中亲友不知利害者甚多须要自家有主意若有要紧事务须到城中与元祈叔祖商量星佑此番来一慰契N甚好但我寓中清淡不能有所加厚甚觉歉然惟劝其读小学书若平日能将小学字字熟读深思则可为圣为贤亦可保身保家汝当互相砥砺人而不知小学其犹正墙面而立也欤彭年於中秋後到京我亦劝其读小学近来愈觉此书有味也
又
县考一事文理稍通者无有不取所遗者不过十之一耳此无论不宜干E亦且不必干E向来乡绅多纷纷开荐我所不解汝见灵寿曾有一人来说乎此一节贤於我乡风气远矣且预先要开荐分明自处於极不通之地少年志气亦不宜如此此番汝与曹家外舅同就试只宜听其自然但要用心做文字文字若好自无不取之理一则可验自已之力量一则可见当事之公道岂不美乎如果落在孙山外不过事之偶然公道不泯下次自然必取但要读书不必以此为虑城中亲族有欲开荐者可俱以我此意说知
与武修弟
今年正月内始闻大侄之变深可痛惜此最朴实人天何以使至此我远在京不能少申其意附代奠些须弟可为我备一享祀以慰其灵痛甚痛甚弟今止有两侄当为其婚姻计此是目前第一要务然亦不必心焦自然水到渠成也我在京甚多掣肘未知将来若何弟明岁馆地且看我光景如何再作计较可也种种黄大自能言之不多及
与用中侄
见吾侄札知为天津靳公所招不胜欣慰靳公居官服政极为谨饬愚向在都门熟闻其概况河台先生之立德立功吾辈心殊倾慕谅其家风必有彷佛且渠令弟曾与我同城侄得亲炙之亦三生之缘结也但相与之间必须诚敬方可为久训课之法必导以圣贤路头如小学等书不可不授与幕友相接要极和婉之中须有一番主张不可为所转脚跟也大⒆髂徽咦杂幸恢制习若稍或渐染便非儒者气象知吾侄虽有定见然愚不得不嘱至於馆政之暇自家学业断不可荒废愚自南旋以来即谢去世故舌耕b口仍馆席氏日对古昔圣贤较之宦途鹿鹿倍觉绰然自豫东翁从未识荆可道我景慕之意羽便附此不尽
三鱼堂文集卷七
<集部,别集类,清代,三鱼堂文集>

[book_title]卷八
钦定四库全书
三鱼堂文集卷八
赠内阁学士陆陇其撰
序
旧本四书大全序
旧本四书大全余旧所读本也用墨笔点定去其烦复及未合者又采蒙引存疑浅说之要者附於其间其万历以後诸家之说则别为一册不入於此依朱子读书法每读一句必反覆玩味俟其贯通然後及於下句或思索未定遇有他事当酬应应毕辄复思此尝有一字一句盘桓於胸中数日而後止自戊戌至癸卯用力六年而始毕然是时虽粗知读书之门户而程朱之语h文集皆未之见敬轩敬斋诸君子之书皆未知求嘉隆以後阳儒阴释之徒改头换面似是而非者犹未尽烛其自庚戌以来乃始悉求诸家之书观之然後知向之去取未能尽当有先儒见到之语读之若平淡而实关学术之得失者不知取也有先儒一时之言读之若无病而实开假借之途者不知辨也又有先儒微言奥义大全诸书所不及载或载而不详者则此本亦竟阙如又有两说互异当存疑而辄轻断当画一而务并存每取而覆视之辄赧然於心欲遂弃之则又念其曾用数年之力於此不忍便置且欲因此自知其陋鉴於前者或毖於後也故尝椟而藏之不敢以示人亲友闻其有是书皆欲得而观焉或且疑其有所吝惜故敢序其始末以告使知其陋相与戒而勉焉则胜於读此书也夫
松阳讲义序
陇其在灵寿簿书之暇辄至学听诸生讲书有所触发间疏其意示诸生或述先儒注解或自抒所见欲其即圣贤之言引而归之身心不徒视为干禄之具使书自书我自我积久得一百十有八章有携以南者家叔祖话山翁家叔讷庵翁见之谓是有裨於学者非独可以教灵寿诸生也遂谋付梓既成而寄於京师命陇其自叙之陇其不敏虽尝有志於学而不得其要领中年涉猎先儒之书始若稍稍望见涯宥质钝功浅终未得入其堂奥自汨没簿书以来益复卤莽尝思乞身归田整理书生旧业与同志之士讲求讨论或可追随先儒之万一而一官羁绊尚未得遂至於此编因於诸生有一日之长职当竭其愚故据胸中一时所得告之以稍逭尸素之惭云耳非能着书讲学也若其拳拳於诸生者则有之矣董子有言仁人者正其谊不谋其利明其道不计其功程子云佛氏之言学者当如淫声美色以远之此二者学之大纲也大纲不差然後可渐而进焉自明中叶以来学术坏而风俗乖卑者迷溺於功利高者沉沦於虚寂视董子程子之言若茹毛结绳之不可复行於後世不知有大纲又何论其他耶是世道之忧也故尝以为今之为世道计者必自羞乞贱垄断辟佛老黜阳儒阴释之学始而是编之中亦三致意焉此陇其所尝奉教於君子者也或有小补於世意在斯乎若夫扩而充之探其深而尽其微则尚愿与学者共进之焉
周永瞻先生四书断序
学术之得失世运所由盛衰也然当\说纷纭之日非深识远见之士不能断而得其所宗今天下以四书课士使天下士浸灌於孔孟之言以培其德而闲其心斯固教化之本而治平之原也然天下之言四书者尝纷纷其莫定矣习功利者以功利之见读之则孔孟之言莫非功利也溺虚无者以虚无之见读之则孔孟之言莫非虚无也其卑琐无识者既得其貌而不得其神而高明之徒又挟之以自申其说此曰吾孔孟也彼亦曰吾孔孟也非无志学圣之人而不识其真以为是直孔孟也始悦其言继移其行渐涵浸渍不可复变即或觉其非矣而其雄论宏辩洞心骇目汨没已久亦且信且疑而不能自振於是孔孟之言不足以成天下之材而适以堕天下之行盖自汉以来其发明圣训以维持世道者固不胜数而其借以开衅於天下者亦代不乏焉有宋之兴程朱大儒继出而正学始明天下之士如去云雾G日月始晓然识吾道之真而纷纷之说不足以惑之其道虽未尽行於宋而明兴尊而奉之以为规矩准绳洪永成弘之间上非此不以为教下非此不以为学天下之言有不出於程朱者如怪物焉不待禁令而\共弃之学术正而耳目一是故朝多纯德之彦野皆方正之儒治化之隆几比三代有由然也嘉隆以降教弛而俗衰天下之言不归功利则归虚无不以程朱为迂N则以为支离纵横之习佛老之余皆托於孔孟以诳惑於天下曰孔孟之道固如是也彼程朱所言非孔孟之真也呜呼是何异适越而北其辙而曰此越之道也哉又何怪政日乱而俗日败以至於不可救药也故尝论之曰明之所以盛者程朱之学行也其所以衰者程朱之学废也圣人复起不易斯言矣武塘周永瞻先生陇其父执也以所着四书断示陇其陇其受而读之其书剖析疑似贯串义理固後学之津梁而其大纲则以程朱为宗者也方先生之始为是书天下之纷纷於异说者犹未定也先生独识其正而断然从之以为学者倡今
天子敦崇正学程朱之说复行於世士之执笔为文章者非其言不敢道非其书不敢读虽未能践其实而其学已不诡於正乎洪永成弘之初矣然後服先生之能断而得所宗也陇其读先生之书益慨然於学术之不可不慎先生留心世道其於古今治乱之故思之熟矣其必以陇其之言为不诬乎敢序以质之
周云虬先生四书集义序
四书自考亭朱子集诸儒之大成而发明其义章句或问集注而外有辑略有精义有文集有语类大义明而微言着其後西山真氏仁山金氏云o胡氏之徒又各自着书以发明考亭之意及明永乐时又⑽大全悬
示於上以为天下之准绳而河津之读书h余干之居业h又往往发其精微以羽翼其间至矣尽矣後之学者但取其成说而心会之身体之患不行不患不明不待复讲矣今之所以不能不讲者则以嘉隆以来姚江之说行而考亭之学晦白黑混淆是非颠倒譬白日在天而浮云蔽之浮云不去则白日不见故论四书於嘉隆之时不讲则不晦论四书於今日不讲则不明学者苟徒拘守一说而不深究其异同之故熟察其毫厘之别一旦聪明才辨之士举阳儒阴释之论杂而进之其不为所夺者鲜矣吾邑周云虬先生潜心於诸家之说者四十余年辑为集义一编尝北走京师就正於孙退谷先生深相契焉退谷之学深不满於姚江者也则是书之取舍可知矣余不敏於学无所窥少时闻阳明之名而窃诵其言亦尝不胜高山景行之思而以宋儒为不足学三十以来始沉潜反覆乎朱子之书然後知操戈相向者之谬也然犹且信且疑未敢显言於人及考有明一代盛衰之故其盛也学术一而风俗淳则尊程朱之明效也其衰也学术岐而风俗坏则诋程朱之明效也每论祯丧乱之事而追原祸始未尝不叹息痛恨於姚江故断然以为今之学非尊程朱黜阳明不可而闻此说者或以为怪尝思就大贤君子而正之适云虬先生以集义自叙寄示虽未读全书而庄诵其叙则所宗者考亭也所訾者文成也所追思者成弘以前也所慨叹者嘉隆以後也拨浮云而见白日我知先生有同心矣敢一言以附於其书之末昔董生当汉武之世百家并行故其言曰诸不在六艺之科孔子之术者皆~其道不使并进此董生所以有功於世道也继孔子而明六艺者朱子也非孔子之道者皆当~则非朱子之道者皆当~此今日挽回世道之要也先生着书之旨已握其要其有功学者岂浅鲜哉
朱子语类後序【代】
语类一书朱子所以阐道妙而淑人心者具在宗朱子者宜弦诵不置而卷帙繁衍未能卒读魏里几亭陈先生择其尤要者厘为十一卷复於其中采其说之切於六经四书者别为经解十四卷使读者便其简要乐其条贯诚紫阳氏之功臣也书甫成而先生已全节为完人遂不及盛行於世板亦多散佚余不敏幸生理学昌明之日窃欲表章语类用佐
圣朝崇尚朱子之意乐陈先生之先得我心也就其家购求原板订补其缺复成完书以公海内慨自朱陆异同之说兴聚讼千古以必不可已之学而谓其殊途同辙也异哉谓陆之学尚高明所以接上根一路朱之学尚实践所以接中下者流然则是朱子者有实践而无高明可以接中下而不可以接上根乎未得其门未升其堂未入其室徒为调停之说适足见其妄而为朱子窃笑焉耳以余所见罗整庵先生记丘文庄朱子学的陈清澜学通辨皆为朱子洗剔其眉目而或犹为年定论援朱入陆颠倒附会以文其说不信朱子可也诬朱子可乎是编第芟其
烦冗正其互异撷其菁华恰还朱子眉目公诸海内使为士者益生尊信之心端在於是余始祖与考亭之祖同源而分????况是书为理学正宗方且人奉高曾家珍弓冶余小子敢辞不敏而不为表章哉
文庙考略序
文庙考略一卷大兴西山张先生提督江南学政时辑以示多士者也其书备详先贤先儒之名氏行附以礼乐器数皆学者所不可不知先生又慨然於金G新建之从祀不无遗议而着其意於篇首俾学者知阳儒阴释之非尤可谓卓然者矣先生令子垲署灵寿教谕携其板至任一时滹沱卫水之滨穷乡瓮牖之士皆得闻圣学渊源二千年来之贤若儒历在目前高山景行之思油然而生不亦善乎教谕君又恐士子习其文而未识先生辑书深意也请余一言导之余因推先生之意告诸生曰先生之为是书非欲诸生知先贤先儒姓氏爵里与夫从祀之岁月已也又非欲诸生徒诵其嘉言懿行已也论语不云乎见贤思齐焉见贤而弗思齐犹弗见也且贤又非难齐者也乍而观之其巍然於百世之上者似不可几及考其实不过居敬穷理循序深造而至乎其域者耳又非高远难行之事诸生诚因是而奋兴焉退而求之六经语孟以及周程张朱子之书博学审问慎思明辨而笃行焉精之一之真积力久安知今日之兴起於滹沱卫水间者不将有绍洙泗继洛闽接河津余干又为後人之高山景行者哉能如是庶几无负先生辑书之旨与教谕君携板之意若徒推而尊之谓是古昔圣贤天授非人力而不知此心此理之同如窭人之视隋珠和璧徒见其光辉灿烂目眩心骇自分为终身必不可得之物则是书亦徒为陈编而已先生尚有儒宗理要孝经衍义诸书与是书相表裹教谕君方将尽推其家学以与诸生共砥砺然必俟其愤而後悱而後发诸生其勉乎哉
四礼辑宜序
儒者言礼详则有朱子仪礼经传通解约则有朱子家礼是二书者万世规矩准绳也人道之纲纪备矣但自世教衰其书虽存讲求而率由之者盖少後生小子见其父兄师友未尝从事於是也虽有举而示之者亦且以为迂远不可行吾知随俗而已安用是为哉而秉礼之士亦不能强以其素所不习者一朝归我范围使其一乡一邑之闲先有人焉其端而动其心然後示以礼之全何至如爰居之骇钟乎故曰不学操缦不能安弦不学杂服不能安礼灵寿马介愍公尝本朱子意作四礼辑宜一卷以示其乡之人其书与紫阳原书虽间有出入然其澄风俗人心计亦至矣学者观之则知礼非迂远不可行之物由是而求之家礼又由是而求之仪礼经传吾知其不难耳其为操缦杂服也不亦多乎惜自兵燹以後板毁不存渐就湮没後进之士且不知先生有是书又何论朱子所考定者哉马氏子孙谋复梓而传之余喜其能承先人之志可以挽颓风敝俗渐纳之规矩准绳之中也而为之序今而後读紫阳之书者当勿河汉也矣
呻吟语序
呻吟语者新吾吕先生省察克治之言也谓之呻吟者先生自视其身若常在病中时时呻吟事事呻吟察之严而克之勇自不能已故以是名其书盖尝论之人之生具仁义礼智之性然不能无气禀之偏及其感物而动则又有物欲之蔽故自大贤以下鲜有无病者其所以能不汨於流俗而卓然为天地间伟人亦在乎能知其病而已知其病而呻吟者治之也易不知其病而不呻吟者治之也难自古贤人君子未有不如是而能成其德者也博文约礼子之呻吟也临深履薄曾子之呻吟也戒慎恐惧子思之呻吟也知言养气孟子之呻吟也人徒见其德之成B面盎背畅於四支发於事业极天蟠地继往开来而不知皆从呻吟中得之吾见今人之病多矣能知其病者有几气质之不能变化物欲之不能埽除意必固我之念胶於中声色货利之私诱於外岂徒不呻吟而已哉方且扬扬自得以为快意所以扬其波而助其焰者无所不为此和扁所以望而却步也使能呻吟如先生庶几其有瘳乎先生当万历之世天下方日弊卑者溺功利高者迷佛老圣学蓁莽生民涂炭先生独能以正大笃实为学卓然超出於流俗之上其言皆与程朱相表里间有出入者亦少矣呻吟之功大矣哉是书止宁陵有板未能远播购者艰难康熙丁卯孟夏真定诸州县以公事会於郡城语及同寅协恭之义佥以善相劝过相规为约适王子益仲先生乡人也携是书在郡咸谓能以先生之呻吟者劝且规则吾同人其庶几矣遂谋协力梓之余喜先生之书得广其传而吾同人皆将有以自i於流俗也谨叙於末是举也贤於兰亭之一觞一咏岂不远哉
王学质疑序
余尝闻高子景逸之言曰姚江天挺豪杰妙悟良知一洗支离其功甚伟岂可不谓孔子之学然而非孔子之教也今其弊昭昭矣始也埽见闻以明心耳究且任心而废学於是乎诗书礼乐轻而士鲜实悟始也埽善恶以空念耳究且任空而废行於是乎名节忠义轻而士鲜实修斯言似乎深知阳明之病者然余不能无疑焉既曰非孔子之教又可谓孔子之学乎学与教有二道乎阳明之所谓良知即无善无不善之谓也是佛老之糟粕也非孟子之良知也何妙悟之有支离之弊正由见闻未广善恶未明耳埽见闻埽善恶以洗之支离愈甚矣功安在乎徒见其流之弊而未察其源之谬比之龙G海门之徒抉阳明之波者虽若有间而圣人之道终未明也以高子之好学笃行充其力岂难登洙泗之堂入程朱之室然犹溺其余习未能自脱莠之乱苗郑之乱雅岂不甚哉康熙癸亥余在京师张武承先生示余王学质疑一卷其言良知之害至明至悉特不尽埽龙G海门之毒而凡梁G之所含糊未决者一旦如拨云雾见白日盖自罗整庵陈清澜而後未有言之深切着明如斯者也抑愚又有惧焉当阳明之世其害未见故知之也甚难而其病未深救之也尚易至今日其害已见故知之也似易而其病既深救之也则难无论显树姚江之帜与吾角者未易胜也即闻吾言而唯唯叹息击节不敢置一辞而遗毒之潜伏隐藏於肺腑者不知其几也荡涤而消融之岂易也哉孟子曰七年之病求三年之艾我未有艾而徒咎人之病非良医也先生之书者其急讲蓄艾之术也哉
王学质疑後序
余既序张武承先生王学质疑方谋付梓以公同好而先生已於乙丑十一月捐馆舍矣因略述其生平附於书末使学者诵其书知其人盖非无所本而能为是书者先生讳烈其先浙江金华府东阳县人嘉靖时先生之曾祖始自浙迁居大兴康熙丙午先生以易中顺天举人庚戌登进士已未举博学宏词授翰林院编修充纂修明史官乙丑六月右春坊右赞善自为诸生以至立朝始终以清白自励不屑世俗荣利纯如也其学以程朱为宗深疾阳儒阴释之徒以闲邪卫道为已任尤嗜小学近思h故是书所发明皆从平生学问中流出非苟而已也先生又尝论道学传惟宋史宜有之周程绍先圣之遗绪朱子集诸儒之大成以道学立传宜也余则笃学如蔡西山父子高明如陆子静兄弟纯粹有用如真西山仅可列之儒林元儒亦不立道学传若有明一代纯正如曹月川薛文清不能过真许而光芒横肆如阳明者列之道学恐後世以史臣为无识其修明史分纂孝武两朝如刘健李东阳王守仁秦f李成梁金v史可法诸传皆先生手笔尝曰吾此数传是非不爽铢两其论孝宗谓明知阉宦之坏法而不能远成阴胜之渐是知不至意不诚之故也其论李东阳谓李公文章之士与刘谢同朝则着侃直之风与芳瑾为伍尽露委蛇之态而声华素着\借後进故竞为之掩饰谓东阳若去缙绅之祸不知所底此欺心之论也五年之中w死者不可胜数缙绅之祸亦已至矣李公拱手而不敢异偶申救一二人遂诧以为善类赖之则张彩救吴廷举刘宇救王时中亦得为保全善类耶又云杨文襄功名之士也以为将之智用之为相年欲以其术笼络张桂而卒为所败V恨以没智巧之不可恃如此此皆卓然不可磨灭而此书则其纲领也
王学考序
自阳明之学行天下迷惑溺没於其中者百五十余年近岁以来好学深思之士乃敢昌言排之然以其功业赫赫於人之耳目间者疑信且半钱塘应潜斋独一言以断之曰阳明之功谲而不正诡遇获禽耳又推其本而论之曰阳明自少驰马试独学无师而始坚於自用则又直穷其病根阳明复起不能不服斯言呜呼以阳明之天资豪迈向使自幼涵养薰陶於小学中加之以良师友磨砻砥砺如二程之有濂溪朱子之有延平何至放言高论如此哉所以敢为放言高论者其所由来渐矣故愚尝言小学一书乃世道升降之本小学行而天下人才范围於规矩准绳之中然後学术一而风俗同潜斋之论可谓知本矣潜斋论性论太极颇与程朱抵牾余不敢从然其教人用功必以穷理格物为本谨守朱子家法故其言多可羽翼经传其论次阳明言行凡一卷附於其所辑性理大中内余以为此当自为一书不当附性理故特表而出之而名之曰王学考欲知学术异同之所由来者其必有取於此也夫
六谕集解序
士读圣贤书无有肯虐民者然孔子谓不教而杀谓之虐今之教比古之司徒党正三物六行为何如也有毫不如古而怒民之犯法从而刑之皆虐也然则吾辈今日坐於民上惩奸锄暴操三尺以从事虽事事咸当厥辜敢自谓不虐乎曾子曰如得其情则哀矜而勿喜痛哉言乎　朝廷未尝无教民之法今州县所奉行六谕明白正大二十四字中一部大学修齐治平之旨廊痪弑杆潋框恐民咸可通晓与古之三物六行何异而移风易俗未收其效是有司之过也余承乏灵寿目击民情不古每思孔曾之言不胜愧惧间尝巡行村野取六谕之义为之讲解又恐其入於耳者不能不久而忘也因梓以授之冀其渐磨於仁义而自远於刑罚然七年之病必三年之艾是求车薪之火非一杯之水能救斯民之渐渍於薄俗久矣岂区区一卷之书朔望一读其遂能胜残去杀释吾愧惧耶亦以是其端云耳若夫扩而充之引而伸之俾家喻户晓沦肌浃肤邪秽尽涤渣滓尽融则视乎继自今而往行之何如耳天下无不可化之民而亦无易化之民其必如程子之於上元扶沟朱子之於同安南康尽吾居敬穷理之学劳来而匡直焉庶几免於虐也夫
陆桴亭思辨h序
士生斯世而欲言学岂不难哉功利之习浸淫於人心根深蒂固而不可i幸而能自i於功利矣则或溺於记诵词章终身竭蹶而适长其浮薄骄吝之气幸而又不溺於是而有志於道矣则佛老之徒又从而惑之舍三代以来圣贤相传之道而欲求所谓虚无寂灭者求之愈力去道愈远幸而不惑於佛老而归於儒矣而儒者之道复分途各驱宋之洛闽金G明之河津余干新会姚江同师孔孟同讲仁义其辨在毫厘之间而其流至於相去悬~若方圆晏恐不同学者未尝辨其同异晰其疑似浮慕乎学之名而用力焉其不舍坦途而趋荒径者几希矣於此有人焉以身示之且别白而告之其有功於世何如也余家居时闻太仓陆桴亭先生之学而未获亲炙及承乏嘉定去先生之乡咫尺而先生已成古人乃访其遗书得所谓思辨h者其辨同异晰疑似一准於程朱其於金G新会姚江虽未尝力排深拒而深知其流弊之祸世其教人先小学而後大学以立志居敬为本而以圣经之八条目为程然後渐进於天人之微旁及於百家之言其先後次序悉洛闽之遗法也虽未熟识其生平然考其发於言而着於书者可谓有道之士矣盖先生自言二十七岁即志於斯学心体躬行未尝敢懈则其所以能成就如此者亦非一日之故也呜呼处功利浸淫之日而能自振i又不溺於词章记诵又不惑於佛老又不惑於儒之近佛老者而卓然自立岂不难哉先生之子讳顾正者请余叙其书余不敏虽於先儒异同之间尝闻其大略然明不足以察理勇不足以卫道优游岁月将汨没之是惧何能叙先生之书哉姑记其仰慕於先生者如此尚当尽求先生之书而访於其良友高弟以琢磨焉其庶几乎
静中吟序
性理大全一书明初学者奉为规矩准绳其时士行醇而风俗隆盖其学使然也自中叶而後胥溺於词章记诵阳儒阴释之学此书虽存无复讲求而涵泳之者风俗之坏有由然矣今　朝廷尊崇正学士非程朱之言弗敢道於是此书复行於天下然多袭其皮肤以塞功令求其真信而笃好之者亦罕其人焉三韩梁震先作静中吟一卷其於太极西铭之旨伊川考亭之论言之亲切有味不啻烛照数计盖其讲求而涵泳之者深矣以是风於天下尚有甘自溺於俗学而以性理为迂者其亦可翻然也夫适余乡马子以是示余余喜正学之将昌而风俗之将隆也因书於其简端以志欣慕之意云
功行h广义序
圣贤之书劝善戒恶而已或以义正或以福诱而劝同或以义禁或以祸怵而戒同夫祸福之於善恶犹影之於形也君子衡理不衡数而其教人未有不兼言祸福也者理足以尊天下之君子而言福然後足以引天下之中人言祸然後足以惧天下之不肖其见于经传者固已深切而着明矣君子虽不以欲福而为善不以畏祸而不为恶而夫子犹曰君子怀刑是以圣贤自勉而恒以不肖自防也於乎此其所以为君子与周礼司徒掌邦教以扰安邦国保息六以养之本俗六以安之三物以兴之八刑以纠之月吉而始和岁终而受会乡州党族闾比之中莫不以时而读法故其为教也有本有根博而贯简而详荡荡焉平平焉无细碎蔓衍之说而其时之人亦但以为道而不以为利知畏法而不知畏天吉凶休咎之说仅见於圣君贤相之诰诫而非所以为教民之具明明常~地天通此其所以为盛也圣贤不作教化不明法足以禁显恶而不足以禁隐慝惟天之报施终古不易以济人之所不及而又不能无盈缩迟疾之异错综参互之变原始要终不失累黍而当时鲜不以为杳渺而不可知盖祸福之自人者直而彰自天者微而变直而彰者既有所不及而微而变者又不能以天下信则中人以下将无所畏而靡所不为仁人君子能无忧乎不得已而博考古今述其福善祸淫之迹而备着其所由以明天道之必然家悬一律令於屋漏之中户置一斧钺於衽席之上使览者惕然於心以去其所疑而坚其所畏虽其言若屑屑焉而离类析归h深索隐略显恶而严隐慝其察物也无遁形可不谓慎独之助与宋之季也而感应篇出焉明之季也而功过格出焉是皆仁人君子居下位不得已而救世之作也故曰易之兴也其於中古乎作易者其有忧患乎王道不明於上而夫子作春秋今虽万不敢比是而意则庶几焉此固非盛世之所宜有也虽然既已有作则虽盛世有所不废又岂独不废而已必将为之敷畅其说扩其所未备阐其所未至以丁宁天下之耳目而惟恐其不信以从是亦仁人君子之用心也邑李子荪奇字九兰所辑功行h广义盖本功过格而敷畅其说者余甚敬其用心之厚用力之勤也呜呼士君子得志於时身任民物之责举先生之教而明之大纲举万目张无取乎细碎蔓衍之说而所以劝戒人者亦不俟乎天降之威福则是书可以不作今李子既不得志於时其意而无所发蒿目而不能已於言而又不欲其言之大且深以无当於流俗也乃取夫世所易信之书广为衍说平易朴茂不饰不文而勤恳曲至应规入矩期无失於圣贤之意而後已昔贤有云不为良相则愿为良医李子之书其亦世之药石与假令李子得有为之柄以行其所欲而不徒见诸空言其所就果当何如也
诒安h序
余向客武塘与沈渊伯先生共晨夕有年见其所为诗文皆有法度可观而先生又不欲仅以诗文自居时时以古道相勖尝慨世之浮薄残刻如江河日下而不可止而欲以笃实忠厚之道维持而挽回之盖每谈论及之未尝不叹息致意数年以来余与先生虽各居一方然尝佩服之不敢忘今年夏月先生扁舟至城既叙契N即出一编示余曰诒安h余展而读之则向之晨夕谈论叹息致意者皆聚於一编中先生又谓此吾笔以诒吾子焉耳使知浮薄残刻非所以为安而此乃所以为安也其庶几乎噫此岂独可以诒先生之子哉夫世之罹殃蹈尤而不知止者彼岂好危而恶安哉盖未有以安之道告之者故莫危於浮薄而彼且以浮薄为安莫危於残刻而彼且以残刻为安方其习焉而不觉胶固於其中而不知变方且自以为得计而不知其所以为安者乃其所以为危也使有人焉持先生之书以告之使知如是则危如是则安其孰肯舍安而就危耶士庶人而知此必不敢以浮薄残刻行於乡卿大夫而知此必不敢以浮薄残刻行於国小可以安一家大可以安天下其所维持而挽回者多矣是岂独可以诒先生之子哉余既喜先生之来得慰数年契N而又喜是书之成行将使古道复敦於天下遂操笔而为之叙
诒安h後序
渊伯先生既以诒安h授予予授而读之凡先生之所言者皆予之所欲言者也先生复指其後一条示余曰与子不合者独此耳予取而视之大约言三教之合一尊佛老即所以尊孔孟也先生知予持三教异同之辨甚严而不欲自易其说所谓各成其是者耶然予窃有请焉夫三教之不同若黑白然白者之不可为黑犹夫黑者不可为白必欲合黑白而一之宁有是理乎为此说者盖因近世学者不能深究天道之微不幸溺於其学又知不可自~於孔孟乃牵合附会以自掩盖焉耳岂通论哉以先生之文学行谊後学楷模因近年以来偶涉猎於神仙而深有取於其说吾知其终当改正而未必守为定论也先生若以余之言浅陋不足信则古之大儒如程子朱子以及近世敬轩敬斋整庵诸子皆尝辨之其遗书具在取而读之则黑白明而取舍定矣以先生之学力而为此岂其难哉先生既以文学行谊自振流俗偶濡迹於异端而又不惮改弦易辙粹然一出於正後之人读诒安一h考其前後本末岂不益叹先生之勇於从善而不可及也哉虽与程朱诸大儒争光可也
畜德h序
人之心譬如田以良苗植之则成良苗以稂莠植之则成稂莠嘉言懿行者人心之良苗也浸灌於嘉言懿行之中其心不明且正者鲜矣浸灌於淫辞v说之中其不昏且荡者鲜矣王何嵇阮浸灌於虚无而成放诞卢骆王杨浸灌於辞章而成浮薄自明季以来俗衰学驳偏僻之说淫艳之词所以眩人耳目撼人心志者杂然并作如入五都之市百怪之物具陈非志定守固其不舍布帛菽粟而逐纷华靡丽者几希取舍一移日长月益与之俱化何所不至哉故今之学者不但不读书之弊不可胜言即读书之弊亦不可胜言能於诸子百家中精择而慎收之不离乎规矩准绳则可以养其心而为吾道之羽翼矣席子献臣奉其先尊人文舆公所纂畜德h示予曰昔我祖太仆公有格言类编一书我先人谨承先志搜补而广之平生不好声伎玩物嬉戏之具而独皇皇是书病革时犹置箦上俯首视予授而读之则上自周秦下迄近代学士大夫之嘉言懿行萃焉网罗博而取舍当内之有益於身心外之有补於世道非如晋人世说长傲助轻唐人艺文类聚诸书编辑风云月露已也可谓精择而慎收者矣予闻文舆性孝友好施与周人之急常若不及虽久病应得官而未仕不及见之政事而其笃行於门内施及於乡党者事事皆可为法江西魏叔子不妄誉人者也为席舍人传曰虽没而祭於社无忝焉是其得力於是书者岂浅鲜哉吾以是益知人心之不可不养而所以浸灌之者不可不择也贾生有言习与正人居不能无不正犹生长於齐不能不齐言也习与不正人居不能无不正犹生长於楚不能不楚言也读书亦然天下浮夸放僻之书其为楚言者多矣不择而取之弊可胜穷耶取舍如文舆庶几弗畔於道也夫
苏眉声读史影言序
古人云前事之不忘後事之师也此史所由尚也然史之可以为後世师者亦顾其读之何如耳唐虞三代之书读之而长伪增浮者有矣况乎後世之史邪正错出是非混淆学者以无主之中涉猎其闲所见为是者未必是而所见为非者未必非安在其可师哉中有主矣读之而是非不谬矣而见其表不见其里知其显不知其微得其成败之迹而不知其所以成败者议论侃然而胶固难通又安在其可师哉表里显微皆见矣得其所以成败矣而言之无关於当世得失之林如对病者而谈粱肉对饥者而陈药石药非不精而肉非不美也然而所陈非所急也读史者岂不难哉苏眉声先生以所着读史影言示予予读之其是非皆本经术其论事必推见至隐自源及流如医者之洞见五脏而其指陈恺切寄托深远尤有鹤鸣沔水诗人殷勤讽谏之思焉盖信乎可谓善读史者矣昔司马子长述货殖游侠特以自舒其孤愤而不知是非谬於圣人欧阳子於柴守礼石敬儒之事反覆致意欲以自解其濮议而未免欲盖弥彰何如眉声之所论列皆为风俗人心起见而不激不亢言者无罪而闻者足戒乎呜呼自秦汉以来治乱如循环使治世之事长为法於天下则治可长治乱世之事长为鉴於天下则乱不复乱而高曾之事视若弁髦前车已覆後车不鉴者比比而是也使时有好古笃论之儒如先生者提撕警觉其间亦何至沈溺不反不可救药乎先生着述甚富此特其一斑而其关系於世已如此他日尽出其所着以为天下准的其足以法今传後又不知当何如也
藓书序
和州成吾存讳性号杏怀居官正直言天下事切中利病亦近世贤者也尝X其所作杂文一卷名曰藓书其书中自言无日不会客所不会者尘容俗状之人而已无日不言怀所不言者增租益室之谈而已因历叙郭林宗以下数十人谓此数十人者一日不会则鄙吝生一日不与言则心胸结此其立意高旷卓然尘表矣然所谓数十人者上不及孔孟下不及程朱近世则不知有河津余干而荆轲聂政朱家郭解刘伶阮籍以至李卓吾皆得与於其间何其取舍之异若是哉甚矣道之不明贤者往往入於岐途而不觉虽其天资之高有不尽汨没者然其为累必多矣岂不可惜也哉余尝见张武承跋邹忠介儒宗语略曰读此书知先生所学之虚浮也於宋独取陆杨而姑以明道先之於明独取阳明而兼以白沙心斋配之两代大儒若伊川晦庵河津余干尽可删而去也忠介所学若是亦何怪其立朝事业仅止於是耶知言哉武承乎
嘉定县加编h序
余莅嘉定之二年奉部议以催科不力罢黜既谢事乃进其民谓之曰吾为吏无状罢黜固宜但愿尔民继自今以往早完官课无或後时耆民郁某等进曰吾侪小人非不知急公之义也往者故明之时吾嘉民之完课常为诸邑先吏於兹者皆获上考岂昔之民良而今之民顽耶盖昔赋轻而今赋重尔姑以康熙十二年之会计与万历三十七年之赋役全书较之加增者盖九万有奇而自十二年以後军兴之所增者不在焉然则民安得不困而赋安得不逋岂其甘为顽民哉因以其所辑加编h示予予之喟然叹息无以对也夫主持国计者未有不知民力之当惜也特以一事偶加未必病民不知今岁加若干焉明岁加若干焉加者不可复减复者又复议加积而计之民其能堪乎蕞尔嘉定其土瘠民贫较之明季日甚而赋之加多如此其死於催科与流离失所者可胜计耶且夫九万之中如地亩九厘之银三库四部折色之增犹为他邑所同若官布折色之骤增至二万八千有奇省卫行月之骤增二万六千有奇则嘉定所独也他邑之增不至如嘉定之多而犹不堪命然则嘉定之民日困而逋日积何怪也方且流离转死之是惧而何暇顾其官之考成哉长此不已吾不知数年之後更当何如矣或曰子不知今之军需孔急耶
朝廷固无日不以百姓为念苟四方底定自然渐次减除方将蠲苏松之浮粮去沿海之坍荒复九分考成之旧法岂特如万历所行而已哉子何忧焉而今则非当言之时也然予又有说焉夫民之困惫有旦夕不能待之势而恤民者亦当随时而为之计故四方底定仁政尽行固斯民万世之福也即以目前计之亦宜斟酌於缓急之闲调剂其轻重之平去其太甚而救其颠沛庶几一分民受一分惠焉则是编也固仁人忧国者所宜急进矣
灵寿县志序
灵寿於真定三十二州县中最为瘠壤其民遇丰岁豆饭藿}仅免沟壑一遇水旱螽雹之灾流离转死不可救药盖在前代已然兵燹之後元气益复衰耗以故文献散佚无徵按史传所记故事询之土人无有能道之者大禹治卫疏凿何所鲜虞中山之时疆理若何武灵卫文屯兵何方昌国君遗址安在乐叔继封何乡何里邳侯食采第宅何存何年始废曹武惠韩忠献父子聚族何村始迁何代大圣大贤之故迹如烟云之过目不可复求穆然徒见滹沱流而太行峙而已即户口之盛衰赋役之繁简典礼之废兴自明以前亦湮没不可考岂不可慨也哉国学生傅君维悯旧志之残缺网罗放失旧闻⒓┏杀嗖仂都役颖氏飨曷跃哂蟹ǘ炔辉洳焕娜黄湟唁蚊徽咭嗄┤缰何也适余奉部檄徵县志因取其书稍为更定附以管见分为十卷聊以备采择云耳是编者见其土瘠民穷慨然思为政者宜安静不宜纷更宁损上毋损下宜便民毋便官则可矣若曰一方之文献在是则余与傅君皆不能无慨焉
傅氏家乘序
故吏部尚书惺涵傅公暨少保掌雷傅公父子先後居高位文章事业彪炳宇宙灵寿傅氏於是乎始大天下共仰其朊而莫知其何以至此也余至灵寿见其家乘载其先槐轩岩轩朴庵诸公累世积德敦醇固然後知二公之彪炳於宇宙者其来有自譬诸水然有星宿之源然後有龙门砥柱之奇有岷笾源然後有彭蠡中江北江之盛未有无其源而其流汪洋浩淼者也亦未有有其源而无其流者也特患闭塞壅遏之则亦终於涸耳有人焉引而导之岂有不滔滔汨汨者哉然则求水之盛而不涸无他亦尝F其源而已求家之盛而不衰无他亦常积其德而已故二公者特善F焉者也使傅氏子孙皆能F焉常如槐轩岩轩朴庵之敦醇固则其昌炽岂有艾哉辑家乘者冢宰公季子维也好文而笃行有父祖风昔范宣子自言其先世在夏为御龙氏在商为豕韦氏在周为唐杜氏而叔孙穆子云此之为世禄不如立德立功立言之不朽余尝疑御龙豕韦以来必代有明德故能久而不废废而复兴宣子不知推原其本而徒夸其世族之盛所以绌於穆子今傅君辑家乘能历历道其先世之本末知其所重在世德不在世禄贤於宣子远矣傅氏之源其再F於此也夫
三鱼堂文集卷八
<集部,别集类,清代,三鱼堂文集>

[book_title]卷九
钦定四库全书
三鱼堂文集卷九
赠内阁学士陆陇其撰
序
黄陶庵先生集序
予自束受书即读陶庵先生之文见其精深纯粹高者可以羽翼经传下者可以凌轹韩欧心窃慕之以为是何如人而其文之超轶~伦如此及闻先生从容就义慨然太息谓先生於死生之际不苟如此志与日月争光而行与天地同久宜其发为文章精纯超~协金石而中宫商也既又思之自变故以来平日谈忠孝讲仁义之徒临利害而丧其所守者何可胜数而先生独毅然不变人之所隐忍徘徊而不能决者先生视之若渴饮饥食之不容已夏葛冬裘之一定而不待拟议也此岂可以强至而卒办哉盖其所积者厚而所养者深矣及待罪先生之乡见其遗老访问先生之平生则t以为先生平日孝友忠信取与不苟泊然於富贵而发愤於正学孜孜LL惟以圣贤为己任而世俗之尘埃不足以入之呜呼此其所以能临利害而不变也欤自世教之衰士不知以廉隅自饬谓正学为迂N谓功利为不可已遇小利害则攘臂而起蝇聚蚁逐无所复顾平日之志气如此欲其临大节而不可夺岂不难哉由是发为文章不入於卑陋则病於杂驳虽欲弥缝润色自附前贤如人之装为富贵非其所有张皇支吾百病俱见无怪也故予以为先生之文本乎行先生之行所以能卓然於临变者本於平日之养士苟能以先生之养为养自然险夷如一履变则为岁寒之松柏处盛则为高冈之鸣凤皆是物也区区文章之j耀何足道耶不然虽文如先生犹不足贵也而况乎其必不能哉因先生之门人裒集遗文以传而为之推论其本俾世之学先生者知所取则焉
张东海先生集序
郑端简公晓年谱言端简初第时将殿试首相石斋杨公使人道意致殷勤端简父吾核公戒端简曰汝不闻两及相门张师德无书抵政府刘元城乎因诵张东海先生戒子诗权门要地是危机句端简所以能卓然於始进而不枉寻直尺於公卿之门者东海之诗有以之也余读之未尝不叹前辈操行之高真今日後生药石哉访东海集未得适先生裔孙世伟以家藏遗集索余序因得尽读其诗文与其行实盖先生之学根柢程朱而胸次洒落一切龌龊不足婴其怀当时贤士大夫如李西涯谢方石彭凤仪王守溪皆叹服其学问政事之超出流俗一南安守而朝野交重不啻庆云景星宜其流溢於诗文者足以楷模後进如此也世多重公之草书公尝自评吾书不如诗诗不如文以余观之诚然非书之不如诗文书得诗文乃重耳然非学之有本如世之嘲风弄月雕琢云山刻画星露则诗又何足重而况能重其书也哉余窃怪虞山钱氏辑列朝诗集於先生之诗登者寥寥无几如今集中所载养马行昔有篇诸诗其用意深远与杜子美兵车行诸作相为表里有天下国家者所不可不知而如吾核公所称尤足P学者之膏肓钱氏皆逸而不h亦所谓不揣其本而齐其末者欤典型既远奔走危机者滔滔皆是矣先生之诗文具在安得如吾核公者日讽诵於其子弟之前一洗涤其肺肠也哉
屠我法诗叙
论语载长沮桀溺学者见其与圣人之言抵牾遂疑耦耕之贤与洙泗心事若莛与楹仅可与考盘衡门诸诗人出没於烟霞泉石间而不可与羔羊之大夫甘棠之召伯同日而道也余谓不然有沮溺之心然後可以行孔子之道有考盘衡门之节然後可以处羔羊甘棠之位夫圣人所以经天纬地育万物而理万事者必自洗濯其心始其心洒然爵禄轩冕不足入其中是故其神闲其气定物至而能应事至而能断惟理是视可贵可贱而不可夺然後能有成功不然得失之念营於中其所以为万事之根本者压於纷华靡丽之下而不能自主方且左顾右_日不暇给而能成天下之事者未之闻也故世之处高位拥大权而考其功业无丝毫当於圣人者非尽其聪明才力不如也无沮溺之心以为之本耳自汉以来作史者虽王侯将相功名赫赫不可殚述而於隐逸之士必详记而备载之其亦有见於斯耶我郡屠我法先生积学隐居与鹿豕为侣者四十年天下之士方攘攘於富贵得一爵若登天失一爵若沉渊而先生视之无有也旷然若处云霞之上而人世之污浊不足以累之呜呼使以先生是心而处廊庙之上无利害得失以撄其胸而从容经画天下之事何事之不可为耶谁谓沮溺与孔子有二道也其诗一编大抵皆写其胸中高旷之致读其诗可以见其心矣人谓此渊明归去来辞之类吾谓此诸葛武侯鞠躬尽瘁范希文以天下自任之本领也
天涛诗文序
眉山苏氏兄弟文章为一代宗自宋以来操觚家仰之若泰山北斗然吾尝窃病焉文以明道道不明何以文为苏氏之文拾苏张之绪余者什之五醉佛老之糟粕者什之五且以伊川大贤而目之为奸几乎目不辨黑白而耳不闻雷霆者矣尚安取其文章哉我家天涛筮仕於峡苏氏之墓在焉禁其樵采新其庙貌又间以政事之暇成诗文若干篇人皆谓天涛向往苏氏而得力焉者吾谓不然天涛平生朴实敦厚其在峡也仁而明当军兴之际从容经画不废事不累民恻怛至诚之念浃洽乎境内峡人爱之如父母然此真可与学伊川之学者岂苏氏之比哉其诗若文皆言其性情所自得而非有苏张佛老之习气於方正之士未尝疾之也其表章苏氏墓特以为先贤遗趾不忍其灭没於樵夫牧竖之手而非宗其学师其人也余方欲与天涛究程氏之遗书追居敬穷理之学脉求所谓吟风弄月之旨趣布帛菽粟之滋味恐不知者见其官苏氏之地表苏氏之迹猥以为眉山一派也故为叙之母以文忠兄弟辱我天涛哉
李先五诗序
予在城未尝得与文章之士相亲也逮休阳丘藏岳以李子先五诗集见贻且为请序因叹予之不能知李子有如此诗矣染鼎者不足以知味吹管者不足以赏音况乎尘坌之余何能高谈风雅为李子振踔艺苑也哉然而窃尝论之矣诗自三百篇来代有不同变而不失其正者诗固不没於人之心也国风虽不登朝庙其一时士女讴吟祗以输写性情阐扬兴会而贞淫舒惨之气王者采之以徵治忽焉有唐以诗取士其所奏对皆质有其文务以平生所得着之篇牍识者尚讥其渐开淫靡况下此者乎今之称诗者吾惑焉生未尝探诗之源流与其阃奥也辄欲夸骚雅之盛事鄙屈宋为後尘矣而且阀之家人有应刘投赠之章词皆曹陆岂当世之才人果若是其盛哉夫亦徵逐以为荣名抑羔e以资润泽乎故予谓近人之诗虽有可观而求其不没於心如古人者正少也李子虽今之人乎其诗则固有可采者或见其艳发逵粼蛞晕其才y也见其顿挫浑脱则以为其法敏也见其鸿博雄肆而不竭则以为其学瞻而思深也是则然矣而皆不足以尽李子吾之所以取李子者以其品与养耳夫诗以文身假以为名利之梯则非品矣诗以摄性挟以为奔走之具则非养矣李子少壮着书评\诸家生不出里卷四方名贤时招致苍雪楼樽酒问业~无裘马声色之娱以乱其情则其品与所养可知矣今日有李子意吾之所谓诗之不没於人之心者乎太史公云国风好色而不淫小雅怨诽而不乱盖欲进屈原於诗以扬其盛也乃吾将进李子於有唐作者以表其微获附於赏音知味之後其可乎藏岳试为我问先五抑更有进焉者欤
王上台诗序
王子上台示予诗一卷读之大抵和平高旷有古风人之致焉尤喜其和华天御先生夏日村居诗曰书囊随我甘沦落世路从他自险d夫世路之险d有尽而我甘沦落之心无穷以甘沦落之心处险d之中世路其如我何哉斯言也必有契於华先生而王子之诗所以能和平高旷自远於流俗者其亦有得於此也耶然予又有说焉夫天之生士与士之生世非止自淑其身已也盖将以为斯世之标矩E而引翼变化使之咸尽其性也故古之圣人有以一夫不获为耻而欲尧舜其君民虽进必以礼退必以义而其心一日不忘天下即终不用於世矣犹必删诗书述仁义明先王之道以待後之学者惟恐大道之终不明於世而斯世之终不得与於道也呜呼圣贤之用心固如此哉虽曰穷则独善其身达则兼善天下然所谓独善者穷居自守不能如V夔稷契之所为耳非置斯世於度外也置斯世於度外而以啸傲林V为高是沮溺之所谓独善而非圣贤之独善也然则当吾世而犹有险d焉是亦吾之耻也故任其险d而勿与争衡则可任其险d而弗为怜悯则不可或出或处或进或退圣贤之行虽不必同而怜悯斯世之险d曲尽吾所以救之之心则无不同也惟有甘沦落之心以高旷其怀和平其气而又有不忍险d之心与万物为一体然後天所以生士之意始无负华先生抱道高隐今之大贤也其必有得於此矣因读王子之诗而附吾所见如此华先生闻之其亦以吾言为然乎
杨硕甫诗序
唐鲁公千载伟人好神仙浮屠之说儒者曰是其天资高故学虽杂不能汨其忠义之性仙者曰是幸得吾术故能有所成就是二说者世莫能定也虞山瞿公稼轩殉难粤西其节最烈而雪湖杨君硕甫讳h出入於锋镝之闲负其遗骸收而殡之义声动三军武夫悍卒皆为感泣无拦阻者杨君自言曾遇异人能知未来事所言多奇中瞿公好其说与之周旋艰难中尝奉其言为金镜我不知君与瞿公果得力於其术乎抑其禀於性者厚赋於天者粹故所操虽不必尽儒者之学而忠义之发光耀宇宙不可遏抑乎辛酉春予遇杨君於虞山望其貌浑厚真朴出诗一编示我潇洒自得无o毫俗氛呜呼此其所以能临危难而不苟者欤其得於天性无疑也我因君而知瞿公矣世之人资禀不如君而徒欲学其术虽遇赤松洪崖面命耳提尽得其奥旨妙道使之当变故其不视君友如秦越人掉臂不顾者几希矣使君早年不遇所谓异人而遇濂洛之儒以如是之天资切磋而肆力焉其所成就岂但如今所称者哉然如君者亦可谓奇男子矣天下滔滔使尽如君之险夷一节何至如江河之日下哉
傅鹭来感怀诗序
傅子鹭来示予感怀诗一卷磊落s绵有唐人风工诗者自能赏之然特赏其词云耳非知傅子者夫感也者触乎外者也怀也者存乎中者也触乎外者其末存乎中者其本余微窥傅子之怀盖有足多者焉其诗曰五顷薄田两具牛三餐脱粟鹿皮裘能澹泊也又曰仔细隋珠休弹雀商量宝莫屠牛能宁静也又曰莫同狡酚三窟闲看祥鸾振九苞能不以利而以义也夫澹泊宁静而不以利岂非孔子所云君子怀德者耶有是怀也故其词虽哀而不为伤虽怨而不为怼皆情之所当然而义理之正也苟无是怀而徒感慨悲歌叹李广之数奇嗟刘之下第怜冯之穷哀郑?之老寄闷於瞿昙慧能抒愁於黄鸟芳草怼耳伤耳君子安取焉虽然傅子之怀善矣吾尤愿其充之也夫人光明正大之怀不难其发於一时而难操持辨别於平日操持固然後嗜欲不得而夺辨别精然後疑似不得而淆故古之君子戒慎恐惧无时敢懈虑此怀之或夺也读书穷理无时或息虑此怀之或淆也用力之久至於醇粹坚固畅乎四支发乎事业无往非此怀之流行则圣贤不过是矣不然守之不固析之不精乍出而乍入忽隐而忽见光明正大於翰墨之间而不能不糊涂委靡於日用之际则非吾所敢知也傅子勉之矣
一隅集序
一隅集共经义八十八首余甲寅岁选而评之以课长儿定徵者也曷言乎一隅也吾见人家子弟殚精敝神於时文中积案盈箱LL穷年而一切经史皆不暇读读亦不暇精故择此数十篇授之且为指点其浅深虚实宾主反正提挈照应之法使其因此扩而充之则时文之规矩尽是矣此举一隅以三隅反之意也庶几有余力读天下应读之书得从容讲究圣贤全学长儿如吾法渐通文义四书本经之外以次读诗春秋三礼国语国策史记汉书韩柳欧苏之文涉猎通监纲目性理渐知圣贤门路壬戌九月不幸夭没年止二十有三日月如驰倏忽已经三载而此集俨然在敝簏中余既痛吾长儿之遗迹且以其可稍救俗学之失故出以授问学之士盖尝譬之庖人治馔时文则在筵席之馔也一切经史则在庖之粱肉山珍海错也庖中无粱肉山珍海错而徒广收筵席之余馔而藏之欲以此飨嘉宾其不至臭秽不堪者几希此集则不然指示其烹之法观一席而千万席可知暇则置备粱肉珍错寻其出产之处广求豫积客至按法烹之馨香鲜洁客无不悦且不徒可待客也一家之中养老慈幼无不绰然有余较之收拾残}剩汁者相去岂不远哉子弟用功之法当如是有志斯文者其亦有取於此也夫
黄陶庵先生制义序
予既序陶庵先生之诗文而推论其平日之养或曰先生之制义何如予曰先生可谓得制义之意矣何谓制义之意以其出入班马驰骋韩欧耶曰不然以其旨必濂洛法必成弘耶曰不然以其法乎古不戾乎今得乎已不骇乎人耶曰不然然则何谓制义之意曰子亦知制义之所自起乎此宋明以来取士之具也盖自公卿大臣以至於都邑之长是天子所以寄股肱耳目者也所以共社稷民人者也所以为治乱安危之分者也而皆於制义一途取之其间非无英君哲相计深虑远辨别人材郑重名器而卒不废此者何也亦曰是制义者所以发挥圣贤之理也能言圣贤之言者必能行圣贤之行以若人而寄之股肱耳目托之民人社稷则必有安而无危有治而无乱是取制义之意也是五六百年来所以行之而不废也自士习坏而制义为虚文方其执笔而为之所言者无非仁义也而孰知言仁义者之背乎仁义也所言者无非忠信也而孰知言忠信者之背乎忠信也举世滔滔以为是取爵禄之具耳而忘其爵禄之何以必归乎此也苟可以悦於人而侥幸一第焉斯已矣遑问其言行之合与不合哉呜呼士习如此而欲得真材以期治安岂可得哉是无他则失乎制义之意也今观先生之制义与其养於平日而从容於遇变者可谓言与行合矣言与行合者是朝廷所以重制义之意也惜先生不幸而特以节见耳使其生当明盛而任股肱耳目之寄受民人社稷之重其所树立岂可量哉若夫不能学先生之行而徒学其文以之欺世取荣常则不足以翼休明变则不足以卫纲常於是t焉罪之曰制义之不足得人也呜呼是制义之咎耶抑失乎制义之意之咎耶先生之制义传者颇多间有非其手笔而伪托者亦有非先生欲存之作而未及删者用是定为若干篇天下学者诚读其文而想见其人无失乎制义之意焉则庶几矣
谈念苕Ц逍
谈子念苕与余居相距咫尺时得其文读之其辞沛然以充其气爽然以清望而知其将奋翮云霄者也今秋果举於乡同里莫不相庆盖喜文章之有据遇合之权不在於天而在於人也然余之为念苕喜者又不独在是余尝闻商文毅公之言曰士无以致身科目为荣而以无负於科目为重夫今之人束读书揣摩当世之好尚皇皇焉庶几其一中得之则以为喜不得则以为忧非此科目也耶而自文毅言之则人虽幸列於科目而其中犹有负有不负焉则是科目也者未足喜也而可惧也夫必如何而後可以无负耶将闳览博物以备顾问乎七略九流之书无所不窥毕方贰负之奇无所不识求之科目之中千百而一二焉此足以无负矣然昔人犹病之曰此记诵之学耳记诵之学可谓无负乎将着书修辞以垂不朽乎如迁固之史欧苏之文长卿子云之赋太白子美之诗求之科目之中千百而一二焉此足以无负矣然昔人犹病之曰此辞章之学耳辞章之学可谓无负乎将树功立业以自表见乎戡乱如萧曹守文如房杜阂皇敝危振一时之弊求之科目之中千百而一二焉此足以无负矣然昔人犹病之曰此功利之学耳功利之学可谓无负乎夫徒有其科目既不足以为荣加之以记诵辞章功业赫然显名於世而犹未免乎负此非刻论也盖士固有其当为者而此未足以塞我之责也士所当为者非他孔孟程朱之道而已是道也闳览博物而非如世之记诵也着书修辞而非如世之辞章也树功立业而非如世之功利也是不待远而求之即我束所读之书其中圣贤之所训诫先儒之所注释至精至备举而措之则道在是矣而人往往徒习其言以为科目之资而不能反求之身一日焉得其所欲则弃之如敝夫是以遇益隆而行益污位益尊而品愈卑间有能自异於流俗则又没溺於记诵辞章功利之间而不能深求乎圣贤之道呜呼求其无负焉者岂不难哉然我尝思之人之不能造於是者惟其志不立耳不则自以为足不求进焉耳苟志立而不自足进而不已天下何事不可为而独难於是耶我见念苕之於举业也奋然不肯居人下而恂恂焉若无能是以英年而奋飞人之听於天而不可必得者独取之若寄操是心也以往岂其能得之科目而不能得之道哉此我所以为念苕喜也故因读其文而序之於其首使天下见念苕之文者知其所重将在彼不在此则世之囿於科目中者其亦可以知返矣
钱孝端经义序
儒者往往谓举业盛而圣学衰余尝语同志吾辈皆从举业出身当相与努力一雪此声请问雪之如何曰所恶乎举业者为其以利禄之心从事於圣贤之书探精索微手拮据而口呻吟者非以求道也将以求其所欲也甚者则又不待其精微苟可以悦於人而止饰伪长诈如市贾然是以君子恶之今使为举业者无以利禄存於胸惟知道之当求而圣贤之不可不学以居敬为本以穷理为用求之六经以探其奥求之濂洛关闽以一其途求之史以穷其变求之敬轩敬斋月川整庵诸君子之书以博其识精择而笃行之口之所言必使无愧其心身之所行必使无愧其言其发而为文者皆其得於心而体於身者也一旦学成而荐乎有司登乎金马石渠天下之人见其由是得举也则指其所业命之曰举业而学者固未尝自谓之举业也其遇耶是道之将行也吾无与焉其不遇耶是道之将废也吾亦无与焉夫如是则举业与圣学岂有二乎哉然吾尝持此以告人而人率笑其迂一日钱子孝端以其所作经义数十篇示我其气沛然其光蔚然读之者皆以为琅\球琳可以登庙廊可以耀宇宙钱氏世有闻人将复锺於是矣顾钱子若不敢以是为足不惮跋涉而询於刍荛其心岂但与世俗之举业较短长者哉愚时方在苫块未暇答也服既阕乃举平日之所以告人者以复於钱子钱子当不以我言为迂也
同邑文序
胡敬斋先生尝叹科举之学坏人才谓其丽乎辞不知志乎善余读其言未尝不慨然也虽然是岂科举之咎哉夫科举之设原非取其辞也谓其辞善者其志必善能为孔孟之言者必其志孔孟者也能为程朱之言者必其志程朱者也譬之作室而求匠召而问之其言栋宇榱桷广深修短之法井井如烛照而数计则授之材而予之稍食未为大谬也自学者见上之人所取在辞也於是日夜磨砺其辞以求当於有司孔孟程朱之道链习於笔端言之侃侃真若可信而问其志则曰吾以是求吾所欲耳岂真思实其言哉譬之拙匠不务精其业而徒拾鲁般之陈言以应对主人幸而获其稍食则吾事毕矣其室之成坏坚脆於吾何有哉为主人者方庆其获良工而广厦曲榭可藉以成孰知其志之不在斯耶所谓鹪鹩已翔乎辽廓罗者犹视乎薮泽而科举於是弊矣此犹就其辞之善者言之也其又甚者则并其辞亦不能善^z杂陈稂莠错出幸而涂饰有司之耳目冒昧一第则泰然自谓其业之成不复知有人间学问是又无足论矣然吾终不谓科举之无用者天下大矣有c则必有和璞有鱼目则必有隋珠明道紫阳独非科目中人乎士苟有志虽使处秦之初宋之季废诗书禁道学犹将修身独善以守先待後为己任而况煌煌功令以仁义为鹄以六经为罗以洙泗濂洛为招而茫茫宇宙无人起而应之吾不信也吾邑素号才薮起蓬而陟青云者踵相接也後进之士益蒸蒸向风相与集其揣摩之文梓以问世而命余序之夫殚精竭思上追秦汉下凌唐宋语必破的言必中绳吾党之士讲而习之久矣岂待余言哉然窃有愿陈者则未知我二三同学所朝夕揣摩而烂焉於是集者果发於其志乎抑但丽於辞乎其真见圣贤之道若饥食渴饮之不容已而侃侃言之乎抑曰姑以求合於功令乎二者之相去在毫厘之间而有天壤之别我同人必有知之者庶几哉相与砥砺各即其所言反而实求之身以不能为明道紫阳自耻毋徒思与文章之士逐鹿於中原使天下後世谓科举之中有人焉而无为敬斋所叹则岂惟一邑之光世运人心实共赖之
历科小题永言集序
程子有言古之人自能食能言即有教盖人之幼也知虑未有所主则当以格言至论日陈於前盈耳充腹久自安习若固有之又曰人多以子弟轻俊为可喜而不知其可忧也有轻俊之质者必教以通经学朱子尝有取於陆子寿之言谓子弟教作虚诞之文皆坏其气质古人之为子弟虑者如此今之教子弟者吾惑焉方其幼也既未尝习之於洒扫应对朱子所辑小学一书常束之高阁不使寓目虽日读孔孟之言不过以为此利禄之阶梯未尝知其必可行不可不行也稍长教之为文则挑其心机\其浮华惟以惊人耳目为能事不问其虚诞不虚诞通经学不通经学也侥幸一第则便以为学成不复知人间尚有当读之书当为之事然则风俗之不端士习之日坏岂非自童子时始哉故吾每教童子作文未尝不战战兢兢惟恐一言之病中於其心异日将硕大蕃滋鬯茂条达不可救药盖人之聪明当扩充於范围之内不当扩充於范围之外往者嘉靖以前天下无异学士皆由程朱以窥孔孟其文浑厚醇朴惟恐一言之越乎绳墨士习如此风气安得不醇哉自是以後学日杂而文日奇风俗日偷非天之生材有异乎前也其所以教之者然也成童之时其心先也离琢破坏求其长大之归於醇朴不可得矣故当今之急务必自教小子始教之道必以小学为基址以濂洛关闽之书为根本以先正浑醇厚朴之文为彀率使自孩提有识即浸灌於仁义中正之中游衍於规矩绳之内如水之汪洋浩渺而不得越乎其防则文章不期正而自正风俗不期厚而自厚矣张子质夫五蒋子声御选历科小题之文以为童子式吾见其一出一入不敢苟且惟误後学是惧其亦有程子朱子之虑耶故为推古人所以教童子者弁於其首使读者知文章一途非徒贵其机巧浮华已也当求程子所谓可忧者如何朱子所谓坏气质者如何聪明日扩而范围常存必为转移风气之人勿为风气所转之人庶几不负三子之志也夫
授经堂寿序
今年春嘉善沈芷岸太史寓书於余曰我邑畏N先生我舅氏子宗老也生平慷慨敦气谊重然诺乐善好施屡战棘闱数奇未偶年来闭户课孙天伦自乐今且七旬矣子盍有以寿之且我表弟端明舞彩承欢之意甚滴岜参抟再е不可陇其不敏方自放於烟霞泉石之间笔墨久荒承命不知所措适读史记万石君传胸中若有不可已者遂敬书之以质於太史当万石君时人才济济毛苌董仲舒申公诸大儒言行醇备者固无论其他如施雠孟喜赵绾王臧之属以经术显司马相如枚V之徒以文词着公孙弘以曲学阿世封平津侯而万石君皆无有也蜀卓氏宛孔氏鲁曹邴氏宣曲任氏皆以赀财雄郡国而万石君亦无有也独其父子兄弟循循孝谨自内达外无几微缘饰年弥高而行弥笃积久而彰天下仰之虽齐鲁诸儒之质行皆自以为不及夫以龙门之好奇於一切庸行若不屑然者而独於万石君家风津津不能已後千余年朱子辑小学书去取谨严虽经传之文不轻入而独於万石君事详哉其言之由此观之莫荣於孝谨莫寿於孝谨假使当日万石君有卓孔之赀财有平津之爵位有枚马之文章有施孟之经术而孝谨不逮其名未必传於今即传亦必不能使人敬仰之如今日也又使当日若卓孔若平津若枚马施孟之徒能孝谨如万石其姓名传於今不知当如何敬仰必不落寞如今日也O鸠之诗曰淑人君子其仪一兮其仪一兮心如结兮仪一者孝谨之醇乎外也如结者孝谨之常於中也其卒章曰正是国人胡不万年言孝谨之效也孝谨而外无他道矣毛董诸大儒亦全乎此而已自古圣贤所以继往开来卓然不可磨灭者无不基於此有浅深安勉生熟之殊耳今我畏N叔少壮修行年天伦自乐可谓有万石遗风矣吾又乌乎祝之亦祝之曰自今以往长如万石君家而已万石君区区一赵布衣率其子弟躬行孝谨身享遐龄一门贵显令名无穷况加之以经术文学增其所有而有其所无其所致宁可量乎我焉知得效之盛不如O鸠诗人之所祝又焉知异日无网罗旧闻如史迁者采其家风为魏里万石藏之名山传之其人更焉知千余年後无裒集嘉言善行如朱晦翁者述其遗事补入小学遐陬僻壤三尺童子皆知有畏N先生也是在端明与诸子孙能敬承之而已何难之有端弟试以吾言复於太史其必以为然也
灵寿教谕张君寿序
灵寿诸生有问於余者曰今月某日为吾师张子诞辰请问所以称觞者余曰此非而师所喜也诞辰称觞非古也自汉晋以前未闻有此礼有之自齐梁之间始氏家训中尝备言其非故近世士大夫之好礼者皆鄙而不为诸生亦何取於此无已则有一焉而师张子为西山先生令嗣西山先生尝纂儒宗理要一书聚濂洛关闽之精言以告天下之学者此而师之家学也闻之於家庭者必将推之於庠序诸生欲敬其师则莫若服其教诚取其书而拳拳服膺焉口诵之心维之体之於身推之於事深嗜笃好相磨相磋以太极图西铭为必可契以主敬穷理为必可学不敢以记诵词章夺之也不敢以虚无寂灭乱之也不敢以功利权术杂之也自迩而远自卑而高真积力久豁然贯通和顺积中英华发外而师张子得藉手以告於西山先生曰蕞尔灵寿有光风霁月如茂叔者矣有瑞日祥云规圆矩方如二程者矣有民胞物与如横渠者矣有平生所学惟四字如考亭者矣儒宗理要之书浃於肌肤沦於骨髓与文山俱高卫水俱永矣西山先生闻之且怡然而乐曰是能推吾学以行吾教是真吾子也诸生所以敬其师者莫大乎是胡不此之务而俗礼之汲汲乎倘诸生云是礼也相习已久一旦除之吾诸生有不安於心者则又有说焉昔鲁人猎较孔子亦猎较而先簿正祭器猎较所同也簿正所独也诸生如不容已则以称觞为猎较而以儒宗理要为簿正无谓烹羊涓嵋炎憔【词χ礼而沉潜反覆於五先生之言必求无负於师之望而止其庶乎诸生唯唯请记其言於学以相勖於是作歌以遗之曰方今学术郁而不昌西山先生崛起范阳探精索微扫去z糠濂洛关闽於赫有光纂成嘉编畀我津梁猗欤张子克守义方青年力学脱去膏粱秉铎於灵厥声洋洋以其家学惠我宫墙既修庙貌以及门厢遂布微言示之周行济济多士奋於纲常曰我有师箕裘煌煌开我聋瞽涤我膏肓自今伊始孰敢怠荒努力钻仰入道之航必窥程奥必登朱堂驱除功利寂灭词章惟德惟义是崇是匡极天蟠地吾志始偿茧丝牛毛无敢或亡洛闽真传庶几勿丧俾我师誉如山如冈笑彼愚俗昧厥短长何以嘉师旨酒承筐以吾视之是曰色庄吾敬吾师岂在豆觞
潘泗庵先生寿序
余尝读吕泾野集见其与人子言事亲曰子欲子之亲为d人张殿中丞乎张生於景德天禧之间今已数百年矣其寿犹与太华终南争高未艾也抑欲子之亲为汴人程大中公乎程生於乾兴景佑之间今已数百年矣其寿犹与嵩少黄河争长未已也每一诵之未尝不大其言以为凡为人子宜书置坐右夫殿中丞与大中公则贤矣其所以能与太华终南嵩少黄河争寿者岂非以横渠明道伊川为之子耶人能以横渠明道伊川之学为学何虑亲之寿不殿中丞大中公若也锡山潘远亭与余同官恒阳既归而寓书於余问所以显亲之道余不敏幼诵孝经之言白首而未能入其室何足以辱远亭之问无已则亦以泾野之告人者告我远亭而已远亭之尊人泗庵先生少负不羁之才涉猎经史上下古今居家孝友不减石建薛包而肝胆接人在汲郑间遭遇时变以韬略显慨然慕赵营平马伏波之遗风视卫霍蔑如也膂力方刚朊正未可量顾其志不第是盖鼎钟之业先生所以自励者也箕裘之传先生所以望之远亭者也为营平为伏波洵乐矣为殿中丞为大中公不更乐乎远亭诚体此志而黾勉焉无以世局之利钝为忧喜而必以为程张自任立身者於斯事亲者亦於斯西铭正蒙吾温踔具也定性书子好学论吾甘旨之奉也经学理窟颖考叔之}也易传春秋传遗书外书老莱之斑衣也绎之於心而体之於身所谓不愧屋漏者弗能弗措也所谓扩然而大公物来而顺应者弗能弗措也日就月将焉真积力久焉义精仁熟天下将翕然曰关洛之学复见於梁溪二泉间泗庵先生顾而欣然曰吾何幸得追随於程张二翁间也其为乐何如耶其为寿何如耶其於世之获一官进一秩以夸耀於父母者所得孰多耶远亭岂有意乎且吾闻远亭之乡高景逸顾泾阳两先生所居也皆学程朱而有得者也高顾与程张其有异同焉否且未深论然学而有得至今两先生之名与日月争光两先生之亲亦与日月争光岂高顾学之能寿其亲而生於其乡者不能乎吾勿信也况远亭之官於武强也抚民以慈而绳奸以严能除一切苛敛不合於时弗顾也有卓然不苟同於流俗之志矣推是心也以自奋於学何前贤之不可企及耶昔朱子一生学问自同安归後益加策励以至为万世儒宗今远亭之年朱子同安之年苟能策励如朱子是亦朱子而已矣我见异日名扬亲显与太华终南嵩少黄河争寿者非他人必远亭与远亭之亲也泾野之言岂欺我哉敢以是祝
吴母朱太孺人寿序
梅村吴先生以文章经术炳蔚海内不啻若永叔之在庆历子瞻之在元佑其学之湛深其人之卓荦士大夫固有定论矣然有未可定者欧苏後人若若过虽负有文名弗能尽绍父业盖极盛者难为继也而梅村先生有丈夫子二三人方发愤读书莫能量其所至古今人同不同未可知矣三子皆出自朱孺人孺人又以断机丸熊之诫日夜磨砺其子俾绍先烈而光大之其又可量也哉孺人五十诞辰姻党谋所以祝之予曰此无他词为也即孺人所以望其子者为孺人祝可矣夫孺人所望於子者无他欲其克成梅村之志而已吾闻君子之志与流俗异今天下熙熙攘攘所祷祀而求者位高而家温金满於箧粟满於庾印累累而绶若若此富贵之士耳君子之望其子不但如是也擅雕龙绣虎之才写风云月露之态相如子云争妍比丽子山孝穆并驱连镳此词章之士耳君子之望其子不但如是也成功若管晏得志若衍仪其肓依萌黄湫氖跹崛豢梢哉鹩钪娌豢梢园插幻麓斯利之徒耳亦岂君子所以望其子哉夫君子爱其子则必欲其为全人欲其为全人则必欲其学圣贤欲其学圣贤则必欲其履仁义而敦忠信仁义德之舆也忠信德之基也有子如是此其为祥非富贵词章功利之可并矣岂非梅村之志哉则请进而祝之曰愿孺人之子大其志扩其学毋汨於俗毋囿於习以浮华为可耻以杂伯为可鄙以道为归以古为法以穷理格物为入德之门以戒慎恐惧为存心之本必正谊明道如董仲舒必澹泊宁静如诸葛武侯必先忧後乐如范希文V夔尹旦吾鹄也思孟程朱吾师也左图右史吾箕裘也内圣外王吾堂构也日而就焉月而将焉优游而渐渍焉浸假而孺人之子赫然为大贤则孺人为大贤之母矣浸假而孺人之子粹然为醇儒则孺人为醇儒之母矣荣莫大焉福莫厚焉为之而已岂其难哉敢以是祝
曹母成孺人寿序
余承乏恒阳余俨茏有怯蛹挠镉嘣莆岣附衲甏呵锪十有四吾母春秋六十请问所以祝寿者余度星佑爱其亲凡可以祝其无疆如天保之诗人所云冈陵松嗾叩蔽匏不至不待余言且星佑尊人臻莱翁暨成孺人皆生长名族而能以勤俭治家以礼法检身无膏粱华靡之习气其道自应得寿又何待星佑祝无已则有一焉其惟顺亲之志乎亲之顺则乐乐则寿此星佑所当勉也顺志如何亲之志有显而易见者顺之易有隐而难知者顺之难今人自成童而後其亲未尝不日夕望之曰愿吾子学成而得位也得位矣则又曰愿其进而益尊也进益尊矣则又曰愿其垂裕後昆也此其显而易见者也闻古之人有二程子者大贤人也有子如是可谓荣矣然不敢以责其子闻古之人有朱子者大贤人也有子如是可谓荣矣然不敢责其子是非不欲其子为二程朱子恐其未必能而不敢轻责之也使其子果能如之则亲心之愉快必有百倍焉者此其隐而难知者也顺其显而易见者而亲寿增顺其隐而难知者而亲寿益增然则星佑欲顺亲志以祝亲寿亦学程朱而已人之不能如程朱者非不能也不为也读程朱之书行程朱之行是亦程朱而已矣求之五经四书传注以定其宗求之小学近思h以握其要求之遗书外书文集语类以观其全求之性理纲目以广其识口诵心维身体力行必登其堂必造其奥动静语默罔敢或越其不为程朱者鲜矣星佑勉之哉星佑之学日进则臻莱翁暨成孺人之心日悦而寿日增天保诗人之颂岂难握欢取哉请酌而祝曰愿我星佑沉潜踊跃於理窟中惟洛惟闽是尊是崇居敬穷理不辍其功自近而远日益扩充真积日久豁然贯通在昔程子弄月吟风茧丝牛毛曰惟晦翁谁谓道远我见其同为世麟凤实茂声鸿高堂白首其乐融融喜我有子道通厥躬至诚洋溢格於上穹天降福祉益炽益丰我两老人日怿於衷而目加明而耳加聪虽在期颐有如黄童
王母于太孺人寿序
余承乏灵寿密迩行唐孟津王子方宰行唐谓余曰我有老母今年九月春秋五十愿有以寿之余不敏文词鄙陋无以应命虽然窃有献也夫人之有亲谁不思荣之而寿之顾其志异其所以为寿者亦异志乎富贵者以富贵寿其亲志乎道德者以道德寿其亲富贵有时而尽道德无时而泯故使人称我母为公卿之母孰若使人称我母为贤人之母王子家居近洛不闻洛之先贤有二程先生乎当宋之时享高位拥厚禄声势赫奕以显其亲者不可胜数二程子生其间问其官则上元主簿耳扶沟令耳监察御史耳崇政殿说书耳非有宰相之尊万锺千驷之富也然二程子发愤自振以孔孟为宗以六经为本以居敬穷理为功以正谊明道为事以洒扫应对至於穷理尽性学成而天下宗之迄於今去二程子数百年矣而其名巍然其亲之名亦巍然当日之贵与富什百倍於二程者皆不若也王子以为彼之寿孰与此之寿乎且余闻王子之母于太孺人孀居矢节课子读书待婢仆以恩接A戚以礼平生无疾言遽色支持门户昼夜操作备历勤苦昔从太常公官於翰林秉宪於浙备藩於江宁极人世之荣华未尝有几微富贵容是能以道德自重必将以道德望其子我知王子所以寿其亲者在此不在彼矣请酌而祝曰愿我王子学程伯子不如伯子吾学不止愿我王子学程叔子不如叔子吾学不止男儿胸中当融万理龚黄召杜特一斑耳母氏顾之翩然色喜谓吾有子芬若兰芷天鉴厥德增我福祉眉寿无疆令闻不已嵩岳同高涧e齐齿
三鱼堂文集卷九
<集部,别集类,清代,三鱼堂文集>

[book_title]卷十
钦定四库全书
三鱼堂文集卷十
赠内阁学士陆陇其撰
记
畿辅八府地图记
康熙甲子有诏命天下考正山川之图井陉道佥事李公分查保定真定顺德广平大名五府之地天津道朱公分查顺天永平河间三府之地既棠撕隙为图以上陇其备员俗吏得纵观焉盖畿辅之水惟永平之湾渝诸河自入海其余皆归於卫白二河以入海卫发源河南卫辉府辉县苏门山百泉流经直隶F县滑县内黄大名县过大名府城南折东经山东馆陶县临清州为运河至天津而入海白河又名潞河在密云县南十八里自密云过怀柔顺义通州香河武清至天津三岔口与卫河合流入海大名之水如洹如淇皆自入卫顺德广平之水如?阳如漳皆经大陆会於滹沱以入卫真定之水如滋如派如A保定之水如漆如易如徐皆会於任丘县赵北口之四角河又东至霸州保定县为玉带河顺天之水如拒马如琉璃皆会於浑河合玉带河而入白滹沱河在真定府城南八里发源山西太原府繁峙县由e门流经直隶灵寿平山v真定府城南历藁城晋州束鹿至冀州会?漳二河过衡水武邑武强至河间府献县为二攴一东流为盐河一南流支河县抵青县岔河口入卫漳河在成安县南五里有清浊二水浊漳发源山西潞安府长子县西发鸠山清漳发源山西太原府平定州乐平县流至河南归德府武安县交漳口合流至磁州三台口一支东流入直隶广平府盛安县经肥乡抵曲周东南一里合?阳河一支北流入邯郸县经永年至曲周会?阳河历鸡泽平乡任县隆平宁晋至冀州合滹沱河?阳河在广平南五里发源河南彰德府滋州神山流至邯郸县会渚沁二水由永年抵曲周会漳河大陆泽一名广阿泽受水之处在任县钜鹿隆平宁晋一带每水发时浩淼无际禹贡所谓大陆既作者是也赵北口之四角河在任丘县西北五十七里一接高阳河一接长流河一接白沟河之一支流过赵北口由柴火淀入玉带河玉带河在保定府北城外接柴火淀东流会浑河合流又分四支曲折流入信安河石城淀慈老淀落坡淀黑母淀四角淀文尔淀总笕角淀归白河高阳河在雄县城南二十里上流即猪龙河至雄县名高阳河由莲花淀入四角河猪龙河在新安县南十六里上流即布里河至新安名猪龙河布里河在高阳县东二十里上流即杨村河至高阳县名布里河杨村河在蠡县南十里上流即滋沙A三河自祁州三吩口合流至博野县境名蟾河至蠡县名杨村河滋水在真定府城东北三十里发源山西大同府灵丘县枚回山流经直隶灵寿行唐真定藁城无极深泽至祁州三吩口合A沙二水沙水即派河在新乐县南关外发源山西太原府繁峙县白坡头口流经直隶阜平曲阳行唐县新乐定州以至祁州三吩口与A滋二水合流A水即唐河在唐县西南二十里发源山西大同府灵丘县流入倒马关经直隶唐县西南过完县曲阳定州至祁州三吩口合滋沙二河定州北十里有清水河发源白龙泉流至城北入A水俗亦谓之唐河白沟河在新城县南三十里由定兴县南流来在定兴河阳渡系涞易沙三河会流处俗名北河经容城至雄县城南东流矛儿湾入玉带河一支由容城县分流至雄县西三里名黄湾河又经新安流入四角河涞水即拒马河在涞水县东三里发源山西大同府广昌县流入紫荆关过易州西北界至房山县境分为二支一东流涿州经固安县东南入浑河一南流涞水县经定兴新城入白沟河易水在易州南三十里发源易州中谷流至定兴县北河村合拒马河入白沟河沙河即遒拦河在涞水县西十五里发源本县平乐山流至定兴为沙河入拒马河长流河一名长沟河在新安县西南五里上流即徐水雹水合流至新安名长流河徐水在安肃县南四十里又名顺水发源山西大同府广昌县经直隶昌州五回岭流下为雷溪至满城县为大册河至安肃为徐河过清苑折东与漕河一亩泉方顺河合流达安州城北为依城河至新安合雹水为长流河瀑河在容城县西南十二里即雹水自安肃流至容城下流安州新安入长流河浑河即桑乾河在宣府西城南十里发源山西大同府马畔厣Ｇ山金龙池接山西天镇卫流入直隶宣府镇西城东城深井堡保安州矾山堡【缺】缙山下名缙河南流名合河经沿河口流至宛平县芦沟桥俗曰浑河达固安县境南分一支入新城县东转流入霸州一支顺流又分岔复合流入霸州v城东南名通济河流入玉带河大抵千流万派而卫白二河其纲也入卫诸水滹沱其纲也入白诸水浑河及赵北口之四角河其纲也以禹贡之迹言之在畿辅者有泽水有大陆有九河有衡漳有恒卫大缮皆F县东南二里不与西北诸山相接大陆即任县钜鹿隆平宁晋之大陆衡漳即合?阳滹沱之漳也恒水在唐县西七十里俗名横河发源恒山北合经县西南流入潞水或以为即派河者非也卫水发源灵寿之良同村东南流四十里入滹沱河非卫辉之卫九河济水此图不载其处黄河故道在开州南一百二十里俗名响子口由河南流来经直隶长恒F县县东明开州元城等州县又过山东馆陶县界入直隶清河下达河间归海按汉河决酸枣河决瓠子自塞宣房後河复北决馆陶分为屯氏河东北经魏郡清河信都渤海入海正统间河决阳武循响子口故道东州抵濮州张秋入海弘治二年决封丘荆隆口漫子长垣东明今河水南徙益远故道淤塞瓠子宫在滑县北十里贾让治河策云决黎阳遮害亭放河使入北海遮害亭在F县南五十里一展卷而古今水道之源流了然在目诚壮观也使庙堂之上因是而讲求其蓄泄之法如禹之尽力於沟洫者以防民害而兴民利则是图之所系岂浅鲜哉
宋曹氏墓碑记
灵寿人物着於史策者莫如燕昌国君乐毅宋济阳武惠王曹彬其功业@赫固不待言至如昌国报燕惠王书云君子交~不出恶声武惠平南唐归奏云奉炔钔江南勾当公事回其不怨不伐虽儒者白首居敬穷理之功有未能到是者是岂寻常将帅所能企其万一哉余谓两贤天资固不同当日必有得於师友讲论薰陶之益者惜其渊源不可考矣及承乏兹土得盘桓於二公桑梓之地不胜高山景行之思间尝问其遗老冀得其遗迹而昌国君坟墓里居已无复有知之者独县北朱乐村南相传有曹氏X亦未知其为武惠欤抑武惠之上世若子孙欤宁晋亦有曹氏墓与此孰先孰後皆不可知余亲造朱乐村徘徊其域则萧然一平衍漫无丘陇计地广二十步纵二十二步东去松水百五步南去朱乐村百四十步片石偶立者四皆剡其上窍其中意必茔坊夹柱之石而规制粗陋似非肫菁宜用疑是後人表识之物盖曹氏当靖康之末子孙多从高宗南渡无复在北者又历金元用兵之际故至今才七百年而若存若泯至於斯欤抑当时武惠谦恭不伐其规制本不甚弘壮故易就湮没欤余以语傅维曰武惠之迹在灵寿者仅此一块土岂可使当我世而湮没耶傅君曰吾邑西阜安村有韩太保墓者无碑志可稽无封树可识特元末东平赵哲有韩太保墓碑数百年来遂指为韩忠献亿不知韩氏迁雍丘之後果还葬灵寿耶或其先世赠官有至太保者耶忠献第六子缜以太子太保致仕或令缜留守祖墓不随迁者耶前人好附会而後人轻信听未可知也今曹氏墓亦在疑信离合之间弗传疑焉惧又如韩氏傅君斯言春秋书夏五郭公之意也余既不忍武惠之泯泯於兹土而又嘉傅君之能慎并记之於石云
卫水寻源记
灵寿县治东北十五里有良同村卫水发源於其北即禹贡恒卫既从之卫也由良同村东南流四十里而入於滹沱河卫在恒阳特一小水耳而见於水经见於汉书见於禹贡其名赫然盖此水在唐虞时或苦泛滥不似今之安澜且按今松阳淤泥慈?诸河皆逼近於卫安知当时不同箪洞嗽丛抖流长非仅如今之限於四十里也桑田沧海变易无常安能据目前所见而遥断数千年以前之形势哉采旧闻述残编想见古圣人忧民之心则可矣今康熙二十三年夏佥事李公奉命查考舆图至灵寿求问所谓卫水者亲造良同村之源而临视焉值岁旱源竭非但无唐虞之泛滥比班孟坚郦道元之时水势亦迥然不侔矣公慨然赋诗一章其末云万世圣人忧在水谁将饥溺绘吾民盖欲以禹之忧洪水者忧吾民凡政有未善吏有不肖皆吾民之洪水也其忧何时可已耶公之意亦深远矣哉今之在民上者诚能皆以公之忧为忧则天下岂难治也陇其谓公此念实可与大禹八年胼胝四载随X之事同垂万古谨记於末以告後人云灵寿县知县陆陇其敬记
丁蠛放生记
海盐之丁蠛我六世叔祖铨部胥泾公之墓在焉是湖旧为放生之所自明季以来其禁废弛网罟交错其中近年我族之好生者请於官复申旧禁一时鳞介之属得安其所亦盛举也余窃惟王制泽梁无禁圣人爱物止云钓而不纲故放生非古也自佛氏始也然君子或有取焉者岂非以其一念不忍扩而充之不可限量乎昔齐宣王不忍一牛而孟子谓是心足以王非谓不忍一牛之可以王也欲其察识此心而扩充之老我老以及人之老幼我幼以及人之幼则王道不外是焉今放生之心非即不忍觳觫之心乎苟於是而察识焉思我之於鱼犹戚戚若是而况我同类之人乎况我君臣父子夫妇兄弟朋友乎然则仁民之道不可一日不讲也亲义序别信之理不可一日不讲也使天下鳏寡孤独颠连无告之民有一夫不获其所吾心忍乎五伦之内有一处之缺陷不能欢然有恩以相爱粲然有文以相接吾心忍乎是充一放生之心而仁不可胜用也故君子有取焉愿游斯湖者睹鳞介之生长蕃育油然生其亲亲仁民之心无勇於挟山超海而怯於折枝则兹之放生者真盛举也夫
新修文昌祠记
文昌何神也司马迁天官书曰斗魁戴筐六星为文昌一曰上将二曰次将三曰贵相四曰司命五曰司中六曰司禄周礼大宗伯以┝庆胨局兴久月令季冬之月毕祀天之神祗郑康成谓司命司中与焉然则文昌天神也星有六各有攸司而统之曰文昌盖道之显者谓之文将相禄命皆权於道明乎非有道者不得与凡世之不以道而得将相禄命者皆非文昌之所授古之祀之者盖所以答其默相道统之功而非教人祷祀以求宠利也近世祀文昌者不复分司中司命而统号之曰文昌从其重者为主犹未大远乎古但祀之之意专以求富贵功名而不知有道则已失其本而又杂以道家不经之说谓上帝命梓潼神掌文昌府事及人间禄籍元时遂加号为帝君按所谓梓潼神者相传姓张讳亚子其先越隽人因报母仇徙居州之七曲山仕晋战没人为立庙梓潼岭上唐明皇西狩追封左丞僖宗入蜀封济顺王宋咸平改封英显是则文昌者天神也梓潼者人鬼也合文昌梓潼而一之不经甚矣即以梓潼神配文昌如弃之於稷句龙之於社然梓潼神非可以配文昌者也配文昌者自孔子而下宜莫如四配十哲及两庑从祀之先贤先儒择一而配焉可也於梓潼何有哉以梓潼配文昌犹不可而况直呼梓潼为文昌而不复知有戴筐六星司命司中者耶灵寿旧有文昌祠在南城楼上抟土以为神傅以彩饰绿衣乌帻两童子夹侍其为戴筐六星之文昌耶其为梓潼岭上之神配食文昌者耶吾不得而知也康熙戊辰孟冬修南城楼遂新其祠而易以木主题曰文昌之神盖吾知祀文昌而已他非所闻也吾知祀周礼月令史记之文昌为吾道宗主者而已他非所知也在人则有至圣孔子及先贤先儒在天则有文昌皆教人以正谊明道而一切计功谋利之私知有富贵功名而不知有道及假道以干富贵功名者孔子之所摈文昌之所摈也明乎文昌之所以为文昌庶几俎豆馨香来格来飨不吐而弃之乎
嘉定白鹤寺记
丙辰七月余以公事泊舟南翔寺前吏有持寺记来者言寺建於梁天监盛於唐祥符常有二白鹤飞集其上或自东飞来必有东人施其财自西来则施者亦自西至其他皆随方而应久之鹤去不返僧齐法师者号泣甚切忽於石上得一诗有白鹤南翔去不归之句因以名其寺云盖此寺之兴久矣岂非以鹤之清高标异人乐传之而寺因之以久耶呜呼鹤一禽耳犹能以清高之姿标异於世至於千百年之久而其迹不泯而况乎人秉五常之性有六艺之教大可以经纬天地小可以振育一方有非鹤之所能企其万一者而乃泯泯无闻者不可胜数可不悲耶即以兹土论自天监以来仕且游於此者若干人矣其迹至今显然可指者几人耶方其来也人莫之喜其去也人莫之思如蚊蝇之偶集而偶散何曾二鹤之不若乎此无他大道之不明汨於欲溺於习而不能自振拔故虽有五常六艺万倍於鹤之本原而污秽迷溺返出於鹤之下宜其泯泯而不传也兹土之南不十余里有吴淞江者此大禹之遗迹也在天监以前又几千年矣当时禹之经营兹江也其驻何处用夫工若干虽以辽远不可知而至今临流者思禹功不衰呜呼又何鹤之足言乎余因南翔之寺有感而为之记
谦守斋记
余既以谦守名周子宪章之斋或问谦守之义曰满损谦益之理备於书矣裒多益寡之训详於易矣我见人家有累世富盛者必其人战战兢兢常若履虎尾涉春冰自卑而尊人者也有方盛而忽衰者必其自尊大视其家若泰山之固磐石之安人无如我何者也此理甚明但人家子弟生长富厚不能如创业之人更历事变不知稼穑之艰难往往骄溢为父兄者亦末如之何此无他术惟使多读书观古今盛衰之故则知自谦矣知谦则知自守矣亦有读书而愈长其傲增其骄者则以其不知读书之法视圣贤之书不过为干禄之具而不实体之身心不实验之人情世变窃其皮肤润色为文章谓可取富贵如拾芥不自觉其傲且骄反不如不读书之人犹知有所畏惧此则又君子所深病而非读书之咎也吴磊斋先生有言子弟一读书则百病皆除旨哉言乎由是观之谦也者守家之本也善读书者又谦之本也宪章以谨厚起家退然若不自足真有得乎古人之谦者欲使子孙永保此风以守其成以昌大其门则莫如读书矣其必有味乎斯言
困学斋记
好生周子名其读书之所曰困学斋谓余记之余以为困而学非难知困为难夫人心苟有所困心溺焉身汨焉胶固而不可拔方且自以为适岂知困哉吾见今天下之学者不陷溺於佛老则迷没於词章舍坦途而入荆棘困莫甚焉然肯自以为困耶今吾与好生幸读程朱之书知其大纲彼之迷溺而不自觉者吾知?矣然天下之困人者非独此一心之微日用之间利害得丧爱憎毁誉困之者尝四面而至乘间伺隙受其束缚而不知能开柱下天竺之云雾而或不能不徘徊於一官一爵之得失能破姚江金G之O篱而或不能不犹豫於一锱一铢之有无能埽谢徐庾之绮丽而或不能不动色於闾巷匹夫之喜怒一有入焉则吾之学皆为其所困呜呼知之者岂不难哉然则如之何曾子曰吾日三省吾身能省然後能困知困然後能学日用之间凡接於吾耳入於吾目发於吾心者必察之必防之知其在桎梏之中则必思所以脱於桎梏矣知其在波涛之内则必思所以出於波涛矣圣贤居敬穷理之学虽欲倾刻离之而可得耶遂书之以为记当与好生共勉焉孔孟程朱岂远乎哉
退思堂记
灵寿县堂之後曰退思堂盖取左传进思尽忠退思补过之义余既重修斯堂而深有味乎其名夫忠者尽我心之谓也尽我之心者宜若可以无过然天下事有定理轻重疾徐严厚薄各有其分过与不过其辨在毫厘之间而人常不及觉夫惟圣人见理明而处事熟随其心之所发无非至善不待思而自无过自圣人而下大贤如子虽曰如有所立卓尔然犹不能保其无几微之差子而外又无论矣非慎思之而善补之末由去也故孔子告子张曰主忠信徙义主忠信者进思尽忠之谓也徙义者退思补过之谓也彼谓致良知之说者谓致吾心之良知而事事物物皆得其理是知主忠信而不知徙义知进尽忠而不知退补过者也其为学术政事之害可胜道哉坐兹堂者毋曰我尽我心而已其亦思轻重疾徐严厚薄果各得其中乎不蔽於气质乎不囿於习俗乎不矫枉而过正乎不因噎而废食乎有时独断者不为荆公之执j乎有时从\者不为苏氏之模棱乎如射之有的不中其的皆过也如匠之有绳不中其绳皆过也思之而补之而後吾所尽之忠庶几可以无憾不然自谓能尽而毫厘之间稍有偏倚其害於民将不可胜言呜呼尽我心而犹不能无害於民而况其不能尽者乎可不惧哉可不惧哉
活泼泼斋记
天地间惟道无不在鸢之戾於天也鱼之跃於渊也莫不有道焉其於人也穷达贵贱尊卑惟其所遇而道随之昔孔子居乡党则有乡党之道为大司寇则有大司寇之道为委吏乘田则有委吏乘田之道道岂须臾可离者哉故子思谓之上下察程子谓之活泼泼地使其须臾可离则不得谓之察与活矣渊明之辞曰倚南窗以寄傲吾谓渊明未闻道也傲之非道亦明矣何地何时何事而可以傲哉如南窗可傲则是道可须臾离岂察与活之谓耶余亲家王子天市官於上谷其署中燕息之所旧题曰南窗寄傲愚请易之曰活泼泼地窃以为善学渊明者莫如斯言也渊明之为人高风峻节卓荦古今虽朱子亦重之然能操持於君臣父子之大而不能涵养於视听言动之际知傲之为达而不知其为病傲之一字伏於胸中而形於四肢气质用事而不觉嗜j横行而不悟湎於酒l於菊闾巷鄙夫之所谓快心适意者而不免涉猎乎中自以为潇洒自得而不知其沉溺锢蔽束缚拘囚与所谓活泼泼者相去远矣古之君子知道之无不在也戒慎恐惧息有养瞬有存貌则思恭言则思从视则思明听则思聪犹惧其隐微之际私意潜滋而须臾离道也於是乎有慎独之功有内省之法惩忿窒j迁善改过惟恐其或怠也正谊明道主敬行恕惟恐其或懈也是以用力之久则义精仁熟充乎中而达乎外气禀不得而拘嗜欲不得而蔽习俗不得而溺塞天地横四海而无所碍活之至也呜呼是岂渊明之所知也哉知活之味则知傲之病有渊明之节而傲犹为君子所鄙而况不如渊明者乎以程子之活易渊明之傲斯为善学渊明也夫
崇明老人记
吾家某於九月廿六日在洙泾周我园家与云间佳士王庆孙同席庆孙述曾至崇明县中见有吴姓老人者年已九十九岁其妇亦九十七岁矣老人生四子壮年家贫鬻子以自给四子尽为富家奴及四子长咸能自立各自赎身娶妇遂同居而共养父母焉卜居於县治之西列肆共五间伯开花米店仲开布庄叔开腌腊季开南北杂货四m并列其中一间为出入之所四子奉养父母曲尽孝道始拟膳每月一轮家周而复始其媳曰翁姑老矣若一月一轮则必历三月後方得侍奉色太E复拟每日一家周而复始媳又曰翁姑老矣若一日一轮则历三日後方得侍奉色亦E乃以一餐为率如蚤餐伯则午餐仲餐叔则明日早餐季周而复始若逢五及十则四子共设於中堂父母南向坐东则四子及诸孙辈西则四媳及诸孙媳辈分昭穆坐定以次称觞献寿率以为常老人饮食之所後置一中每家各置钱一串每串五十文老人每食毕反手於中随意取钱一串即往市中嬉买果饼啖之中钱缺则其子潜补之不令老人知也老人闲往知交游或博奕或樗蒲四子知其所往随遣人密持钱二三百文安置所游家并嘱其家佯输钱於老人老人胜辄踊跃持钱归老人亦不知也亦率以为常盖数十年无异云老人夫妇至今犹无恙其长子年七十七岁余子皆颁白孙与曾孙约共二十余人崇明总兵刘兆以表其门曰百龄夫妇齐眉五世儿孙v膝洵不诬也康熙二十二年十月十六日某为余备述庆孙之言矍然不胜景仰赞叹因援笔而记之以告世之为人子者
按崇明老人壮而鬻子自给老犹博奕樗蒲虽克享大年不过碌碌庸人耳所可敬者其子四人厮养卒也不读书不知理义乃父母鬻其身而不怨及拮据成家惟知孝养其亲不特能养口体且能养亲之志焉盖亦难矣呜呼世之有亲不能养养而不能曲尽其道者G此能无愧乎
三鱼堂文集卷十
<集部,别集类,清代,三鱼堂文集>

[book_title]卷十一
钦定四库全书
三鱼堂文集卷十一
赠内阁学士陆陇其撰
墓表　墓志铭　圹记　传
中宪大夫江南布政使司参议分守苏松常道加三级方公墓表
分守苏松常道参议方公讳国栋字干霄号艾贤以康熙十六年冬没於位其政在口碑其家世生平在公子共枢所述行略及翰林院编修汪公所作墓志铭中其初仕也由举人授蠡县教谕迁国子监助教进博士迁刑部江西司主事历云南司员外郎福建司郎中出为广东按察司佥事分e海北道迁整饬宁武兵备参议裁缺改分守苏松常道其在广东也擒雷连巨寇邓耀而招徕其余党白诸富人w而却其金其在宁武也以法饬武弁而尽谢~其馈遗其光明磊落严有节所至如一彰彰在人耳目固无容复赘一辞矣至其在吴也正值闽粤用兵羽书旁午之际方是时大吏当轴者惟以能办事为贵不暇问民生疾苦有司承风旨K削穷民皮骨几尽使无人焉覆翼噢咻之势穷力极揭竿斩木而起如明季之祸不难见也寇横於外盗起於内又纪纲尽废人不复知有廉耻天下事尚可为哉公独於干戈扰攘之中事事思与民休息每遇急徵从容布算镇之以静刍茭糗粮之需卒藉以l而民宴然严饬属吏无K民生而摧其力自是郡县稍稍知以百姓为根本不敢尽力排击剥割当义所不可正色峻拒虽临利害不肯委曲假借中朝贵人遣幸伶入吴怙势纵恣大吏争折节下之公独不少屈纲维不至扫地者公为之中流砥柱也公既以仁爱培国本以廉耻维风俗一时精掊克甘脂韦者或不以公为然然卒无如公何公既没之二年逆臣授首四方渐次削平鹰扬貔貅之士奏功於朝皆以为神器震而复宁者师武臣力也孰知贤者弭变於无形抚辑残黎固结人心使腹内安堵而後将帅之臣得以成功於外譬之治病然披坚执从事疆j者治其标者也正已率属潜消祸变者固其本者也本不固则外病未除而内病杂作虽有良医岂能为治然则公之毅然持正於举世若狂之时安民生而挽颓俗以为郡县倡使封疆大臣无内顾之忧而以次平定祸乱其功顾不大哉公之在位也陇其适待罪嘉定为公属吏得亲炙其休光公不鄙其不肖而特嘉其朴拙时引掖\劝之及陇其罢归公为扼腕太息方欲以闲散之身从公於政事之暇从容尽叩公之学且欲问公家相国文端公中朝故事以定千秋之疑案而公忽溘然弃世矣公子共枢既葬公於顺天府大兴县方家庄祖茔而以其行略墓志示陇其谓陇其曾备员公之宇下且尝蒙公\叹能知公之心不可无一言以表之陇其学E文陋岂能阐扬公盛德特尝慷慨世变叹今之论治者皆争其流而不知其源独公能於严霜坚冰中嘘以阳春消弭祸本可谓得其源者推其功实与颇牧之徒相表里而人顾不知也陇其故不复论其他而特表其卓然独立於吴中而关天下安危者以备史官之采择云
孝廉系宣曹公墓表
公讳颖洙字系宣别号住寒暮年寓怀也公父之罘讳绎祖蚤岁游庠孝友承家举丈夫子五咸知名士公其长子也赋性沉毅介然自持且伟度修髯望而知为有道者陇其尝i公生平窃深企异之公年十五母王孺人蚤世恪遵庭训一灯坐帐中诵读无倦色十五年後母陈孺人亦故形神惨澹而至性依依则萧然一韦素也甫游黉序即登丁卯贤书时公父方壮上而高曾光禄公侍御宾湖公暨仰宾公咸慰焉声先华萼交善嘤鸣及卜宅郡城天星湖又辟烟雨南庄书屋拟看杏苑之花旋奏e羽之捷彷佛比美扶风则卓然一典型也庚辰之役魁副南宫乃辞特典愿以薄禄捧檄永丰经艺治事士之游其门者多有濂洛声则俨然一严师也运当鼎革播迁百粤历瘴雨蛮烟幼子家人零落逮尽不免瞻岵生悲黍离同叹则累然一孤臣也迨乱离初定两度还家为问昔时郡室湖庄俱成幻境遂息倦飞之翮栖止祖庐力行敦睦培子侄之孤弱拯父党之旅a复祀田所以尊祖廓祠基将以收族凡亲戚故旧洵生平一日历事变当阽危必匮乏相周患难相恤恳恳未尝或置膜外则慨然一仗义士也而公岂欲独善其身哉明季申酉间偕仲弟携妻孥跋涉山陶呤载公则一亟右仲则b口穷途彼时故乡蝶梦宪檄吹求几虞不保且公父耄疴季弟臻来辈尚少脊令是亟得保堂构於依然非公之感孚同气者深而洽比乡党者素不至此尝泫然书训以示弟仲宣蘅芳遗孤曰孝弟谨信亲爱学文立身之根本弗视弟子之小学也古人所谓宁刻鹄毋画虎者非耶公素不攻释家言於所居左额不限堂憩息其中自谓粥可供竹可卧杖头钱可给求木鸡是养杜忘一切则终然澹然一山林q逸人也公生平出处大略如是公与先伯父济南公同乡荐则陇其固年家子也而余僮谥为公犹子闻之熟而知之详又以公之令嗣名驾乘者请羽言於余故不愧言之谚而少文为叙次其生平云
施孟达墓志铭
施子玉符以其考孟达府君状来请铭据状言施氏之先自浙之秀州迁於苏又自苏迁崇明洲之西沙代有显者是皆在宋元以前其自崇明迁之大j则君之高祖讳秩又自大j迁今所居之罗店则君之曾祖讳aa生肷三子其长讳宿则故进士兵部主事讳凤仪字孟翔之祖诰封文林郎讳三益之父其季讳宰则君之父也君讳于德生而孝友与弟天长儒学训导于政俱业儒自以为颖悟弗及弟乃喟然曰弟横经兄服贾不亦可乎岂必兄弟皆贵耶遂操奇赢权子母家以是益富厚然非仅知有富者亲没与其弟哀恸过礼凡丧葬之事争先措置而财产则互让视世之死其亲而惟利是争者霄壤也佃户有负租者夷然不较曰彼贫耳非本意也宁令负已不忍直於有司尝出手书一册焚之皆田产积逋也计九千有奇越数年又出一册焚之倍於前其存心厚不忍以财物伤人如此崇祯辛巳岁旱道相望慨然太息曰人我一也彼僵而仆而我独饱食可乎尽出其积储散之仓廪一空顺治甲午岁复率先煮糜疗饥力劝乡里有力者共相济赖以活者甚\呜呼世之富人积粟藏金丝毫不肯假於人视其亲戚乡里若秦越之不相关少有负於已则跳跃叫号以为万不可已其视施君度量相越为何如也然君以度量容人人亦感其意不忍负之家事亦卒不终落当鼎革之际邑有奴变t仆隶结党横行以索晃名焚掠无虚日君从容呼其\仆检契还之仆皆流涕不肯去亦其生平厚有以感人也君其他善行甚多如奉邑令委踏勘沿海坍荒分别全坍坍残临坍井井有条既竣不受旌\皆人所难余独喜其厚能容人有古人风宜其积厚流光子孙蕃且昌也故因玉符之请而为之志铭君生万历癸巳没於康熙庚戌其配朱孺人沈孺人皆贤克成君之志俱先君卒子三人长麟祚次麟定皆庠生季麟瑞即玉符恩贡生孙男九人宗阆宗箕宗岐麟祚出宗嵋宗褡卺慎攵ǔ鲎卺蛔卺阶`麟瑞出女七人孙女九人麟祚等以壬子十二月二十日葬君於隐和府君宰之昭穴铭曰
世滔滔兮咸锥刀之是争君独扩然有容兮若汪汪之千顷君既享有遐龄而子孙绳绳家其日赢积善余庆兮岂不信而有徵
陈母侯孺人圹记
孺人姓侯氏世为商邱人前朝户部尚书侯公恂者孺人之祖尚书子方域字朝宗世传壮悔堂集者则孺人父也孺人年十五归于陈子子万子万世为宜兴人祖少保端毅公讳于庭直节详於国史父定生先生讳贞慧以德行重天下与朝宗为莫逆交甲申之乱朝宗避地宜兴因缔婚焉朝宗既北归寻捐馆舍而定生亦寻即世家日落徒四壁立子万??无依遂就婚商邱孺人生而端庄不妄言笑长循妇道虽世家女能以礼自范子万之至商邱也伶仃踯躅孺人安之不以为苦子万既壮务读书好交游孺人常竭力操作以供不时之需不以为厌子万作丞黎城令安平孺人皆随之任遇覃恩受封家道盛然益务俭约不轻用一钱不轻翦一币子万称孺人之言曰妇人所贵在德不在翘珠鸣玉男子所重在品不在拖紫纡青霜臼雨薪钗荆裙布吾分内事也又曰世事何真惟做好人是真其所见卓荦如此故能历艰辛遇通达而喜愠不形以宜其家以相其夫子使子万得以磊磊落落之才处则优游於坟典出则鞅掌於民社无室家米盐之累牵制其胸襟者孺人力也彼世之生长闺阁不识稼穑艰难不识礼义穷而怨达而侈使其君子内顾郁抑常扰扰於衷甚则毁廉隅蹈罗网以徇其无涯之欲者闻孺人之风岂不可愧也哉孺人生於崇祯十五年六月初三日没於康熙二十八年三月二十六日既没而子万痛之甚非独其笃於琴瑟盖孺人之贤实超越世俗而年不永宜子万之感悼无已也孺人有子五而皆不育有女七多方为子万置妾有螽斯不妒之风焉临没犹持鲎油虬身育嗣亦世俗所难哉子万寓书於余求所以不朽孺人者余不敏非其人也承吾友之命且心重孺人之贤不敢辞故叙其大略以复子万使识於其圹非敢附志铭之例也
先府君圹记
先府君讳元一讳标锡字叔因姓陆氏系出唐宰相宣公代有显者详家乘中自五世祖春坡公讳东始居平湖县之泖口其地一名顾书堵高祖讳美字仰春妣姚氏曾祖讳尧夔字友唐妣戴氏祖讳锡胤字绍唐妣姚氏考讳n号泰交妣李氏自五世祖以下皆以儒术有名庠序泰交公四子府君行第三府君生於万历己酉正月初二日自幼孝友能文早年入庠数奇未达康熙乙卯以男陇其恭遇
覃恩封文林郎府君性和生平未尝有疾言遽色虽尝有横逆相加者~不芥蒂於胸中好坦直不喜为城府入与家人言出以告於人未尝有二也一生惟以真诚厚为主宁N略於节文而不欲矫饰以欺世宁过於和平而不欲立?以自异府君少时家道殷盛长兄墨涛公又显仕然处之淡如也及遭丧乱家业尽落徒四壁立亦不以为意授书武塘者凡十有六年安之若素虽未尝达而在位而常以苍生为念每语子弟云贪与酷皆居官大戒然贪而酷人皆知恶之若恃廉谨而刻以绳人人慕其风节竞相仿寤霾豢裳砸佣潦楸鼐考源委深恶俗学卑陋尤不喜务虚名顺治间士子沿明季旧习互相标榜号曰某社某社时陇其初入黉序未知其病也府君每切戒之常举海盐吴忠节公语示之曰居官不入党秀才不入社便有一半身分此至言也儿谨识之居常教子弟必令笃实务本每喜称述祖德及盛衰兴废之故津津忘倦年深虑宗族繁衍子孙不能自知其支派乃修族谱义例精核族人赖之康熙戊午九月二十一日以疾终於正寝享年七十配锺氏同邑太学生衢水公讳成纯长女生万历丁未闰六月初二日终於天丙寅十一月初一日续配曹氏隆庆戊辰进士漳州府知府景坡公讳铣曾孙女万历丁酉举人荆州府通判芝亭公讳蕃孙女处士越凡公讳背づ生万历丙午三月初五日终於崇祯癸未正月二十七日皆有妇德皆以康熙乙卯
覃恩赠孺人副室石氏三男皆曹孺人出长陇其康熙庚戌进士江南苏州府嘉定县知县次肇熊後府君四十日而卒次承胍幻坦女二长适同邑庠生张光熹次许字娄县陈嘉?孙男二人定徵宸徵皆业儒孙女四人一适太学生金山李铉一适同邑庠生曹宗柱一许字同郡庠生张金城一幼未字以康熙庚申十二月十一日合葬於朱童港北余圩祖墓之东亥山已向不孝孤等不能显扬其考妣谨识其生平大略如此昊天罔极呜呼痛哉
亡弟尚桓圹记
此吾弟尚桓之圹也其世系详先府君圹志中弟讳肇熊生崇祯壬申十二月二十四日少余二岁吾年十四而丧母弟才十二孤苦相依备极酸辛弟幼读书未成辄遭乱离我与先府君皆b口於四方弟独在家无师友切磋之功学遂不成吾先府君家法子弟不能读书则当执一业农工商惟所宜不得为天地间闲食人以辱祖宗故弟既废书遂习於农备历艰难弟性亦淳朴安之不厌及予举於乡捷於南宫遵守祖训不敢猎取不义为父母羞家贫如故弟之自食其力如故也及予为吏江南不欲变其初心家贫如故弟之自食其力又如故也方冀稍有余俸使弟得息肩孰意其不能待耶戊午闰三月之十二日我应
诏入都既拜先府君於堂上弟送我入舟孰知此一日即为我父子兄弟永诀之日也先府君属纩之日弟病已笃闻变匍匐至下一恸几~家人扶至房中遂不复起临没时嘱家人云我病不能成服我死当以衰x敛我家人遵其言故今在棺中者斩焉凶服之人也以礼言之弟方至九泉日夕侍二亲旁不应衰x然弟之踌洞姑徽咂穹瞧涮煨灾不容已耶一息尚存不忘痛亲此一念何可没也又语家人云吾死停吾殡於室毋出也待吾兄归呜呼哀哉卒在戊午十月二十九日後府君之没才四十日耳配李氏终於康熙己酉十一月二十七日继娶冯氏皆无子以陇其次子宸徵为嗣二女一育於陇其许字同郡庠生张金城一幼未字今於康熙庚申十二月十二日同李孺人合葬於先府君墓之右穴呜呼痛哉兄陇其擦泪谨识
两婴儿圹记
此两婴儿者一为遇龙姓陆氏生崇祯丁丑冬我幼弟也其生也有梦龙之祥故名焉我父母皆锺爱之不幸我母没而弟无所依时有常熟陆平侯者为守备於杭州与先府君有故以弟寄养焉在杭半载而痘殇时癸未秋也柩归寄祖墓旁舍者四十一年其生卒之日月皆已不能详一为兰徵姓陆氏生康熙丙午十二月初三日我次子也其生之夕我时北上夜泊苏州梦戴兰於首芬芳异常以为有郑穆公之祥不幸甫五岁而痘殇时康熙庚戌六月十二日也柩寄尔庵僧舍者十有二年二子皆有异兆皆聪明过人而竟夭殇可哀也哉逢家多故久未克葬常痛於心今於康熙癸亥四月朔日合而寄葬於尔庵僧舍之後隙地叔左侄右庶几相依以永久焉
传
越凡曹公传
外祖曹公叔芳讳痹椒财浔鸷乓彩谰踊亭之东千里祖景坡公隆庆戊辰进士福建漳州郡守父芝亭公万历丁酉顺天榜第四人湖广荆州别驾芝亭公生四子外祖行在第三生长华胄不修贵介之容游学京师数载公见尊人科名坎坷伏阙上书奔驰水陆者无暇晷屡试於有司不得志杜门读书意泊如也荆州公挂冠归公承意色养家庭愉悦不自居孝弟之名躬行无忝而已佳晨夕探荆州公所乐见之客折柬相邀或赋诗饮酒或啜茗弹琴以相匦圆荒芤而喜客饮更喜与父之客饮所为承欢者殆何如也公性坦适不耐尘嚣独处斗室中无求於人亦无累於人浩浩落落作逍遥齐物之观近於老氏之学而不欲废弃一切以鸣高疏水曲肱浮云富贵其中有真乐识者服公精於养生之术云娶大参杨公讳钦孙女是为我外祖母女德淳备相敬如宾终身不闻谇詈之声诚贤母也生三子三女长女即为我母归先府君以孝敬为妯娌式母舅三人长说若公讳默游平湖庠有声胶序娶高氏次舜遗公好学食贫娶李氏早卒季桂生公娶翁氏以舌耕奉养好植名花异卉烽缺嗬橐站帐十种每当秋风木脱与二三知己觞咏於东篱盘谷之间不愧清白吏子孙也陇其幼时随我母归宁外祖抚之膝上每曰此儿举止沉静不逐t儿嬉戏异日必成廉泉让水之名儿其勉之至今书绅不敢忘庚戌获隽以来两为县令簿书鞅掌之余凛然如奉外祖之训即我母之训也陇其匏系一官母舅寓书云族谱告成愿得一言为先人传陇其痛我母之不得奉养又痛我父不得邀一命之荣以没也又何辞以谢外祖哉然外祖有隐德而不彰是予小子之责也故拜手略陈梗概云
席文学熙庵传
熙庵姓席氏始祖讳温唐末避黄巢乱卜居莫厘山三子曰尚曰常曰当常三十传而至熙庵云熙庵讳祥字五云熙庵其号也幼聪颖授书过目辄晓大意下笔滚滚千言立就弱冠补博士弟子员声名藉甚然熙庵不喜标榜惟下惟攻苦当明季时娄东张西铭倡始复社海内翕然趋之士以不得及门墙为耻熙庵独不屑也自与其友读书山中互相切磋博览经史百家之言去娄东不二百里若不知有西铭者性又慷慨倜傥有大略知天下将乱喜与里中侠少年游亲党皆窃笑之及乙酉变起远近鼎沸而熙庵家独晏然安堵以诸少年感其平昔意气谨卫之也江南初定玉石未分有诬山民不轨请兵搜山者一山皇皇惧不保然皆畏缩无敢向当事白之熙庵独挺身见主兵者侃侃数言一山获全顺治庚寅辛卯间岁大道相望是时熙庵家渐中落矣慨然倾镪庵平生周人之急解衣推食无所吝惜尤喜引掖寒素之士延接款馈游扬之恐後初熙庵父养虚公家故饶锺爱熙庵欲其力学一切家事不使与闻故熙庵自幼不问生产更负气数忤富豪为凌轹以故家日益落然熙庵廓然不以介怀也未尝有叹息扼腕之声年留心禅学涕传灯h诸书一时浮屠大师皆与之游咸推为有得云康熙已未以病卒寿六十四
赞曰迹熙庵生平若三变然始而儒继而侠终而禅然侠不至於I文网则非朱家郭解之侠也禅不至於废彝伦则非慧远宗杲之禅也其始终皆读书通儒术之效欤不然方娄东以声利招致後进一时浮薄之士蚁聚其门非定力卓识乌能不J糟啜r於其间耶
三鱼堂文集卷十一

[book_title]卷十二
钦定四库全书
三鱼堂文集卷十二
赠内阁学士陆陇其撰
祝文　祭文
宿庙文
窃闻幽明异治徵应攸同人鬼殊途感孚则一上帝区疆画土端属神祗朝廷分职授官尤严牧守灵邑向称沃壤今嗟瘠土在灾祥休咎神实司之惟疾苦颠连余有赖焉从来宿庙祗应故事在今对越实矢中忱愿五风勿愆而神无伏阴愿灵雨其时而神无亢阳愿洽於时和而民无夭札愿惕於明威而民无愆慝愿虎驯於林鳄驯於泽而神戒其远愿父慈於家子孝於室而神听其聪余也不明神其之余也不廉神其董之余也不惠神其警之狱有沉w神牖余智山有伏莽神侑余威钦哉帝命毋陨而越余其惩哉庶无後忒
誓神文
维年月日陇其谨昭告本县城隍之神曰惟神聪明正直吏之善恶神必知之民之休戚神必知之陇其受
简命来莅兹土勤恤民隐是其职掌苟或弃其生平素守贪求货贿曲徇情面不惜小民不顾是非神其殛之至於其思翼其行俾兴利除害无窒碍阴佑百姓俾年谷顺成疾病不作盗贼不兴默夺潜消神之赐也惟神鉴其愚诚有感必应谨告
告城隍祷雨文
窃惟神奉上帝之令以莅兹土陇其受
天子之命以宰是邑职在庇民而已陇其不恤其民则为旷官神不恤其民亦为尸位其何以答帝心而副上意今灵邑之民困甚矣其所恃以输国税而活父母妻子者惟禾麦是赖乃几月不雨叶萎根枯四望郊原若不毛也陇其知之神宁不知之陇其悯之神宁不悯之第民之所依惟神与陇其而雨露之恩非陇其所司则惟神是望耳今禁约甫颁密雨随下土肤虽润犹未沾足神其为民
请命於帝必得大沛甘霖庶俾禾麦郁起则民困其苏神亦无忝厥职矣神尚鉴之谨告
告城隍谢雨文
前以亢阳聿怀惨怛沥情於文载牲於俎斋戒越宿将干神听岂其未祷灵雨先零因念神休无待於请乃民未餍仍告於神神不为E复宣厥灵自昼而夜甘泽再澍优渥沾足深入土脉徂隰徂畛禾黍翼翼陇不敢私敢酬神德
祭京江张太夫子文
惟公抱V夔伊傅之不欲尽试其急流勇退而以其盛德大业付之我宗伯先生我宗伯先生方将成赓歌扬言之治致凤仪兽舞之休尧舜其君民拜手而献於高堂而公顾不及待耶公之英声茂实62炳於国史照耀於宇宙固不以存而增不以没而减而我宗伯先生立德立言立功之盛成於亲在之时与成於亲没之後则有间矣继自今而往丹徒之膏泽润海内浸生民为国家霖雨舟楫为百代高山景行而公皆不及见矣呜呼哀哉且公家麟凤满堂文窥班马之室学探洛闽之奥者接踵而起皆思随宗伯之後奋其六翮高翔远视羽仪天下文章事业不可限量胡公皆翩然莫顾耶陇其不敏辱在宗伯之门下乙卯之秋侍公於京口谆谆教诲无非正谊明道之言陇其奉以周旋恒恐失坠正欲赖公鞭策以翼其懦以其愚而何泰山梁木曾不少留耶承乏恒阳闻讣惊悼既悲失我典型而又惜涑水之父不得G元佑之相业魏公之亲不获见治平之元爰盛之中有遗憾焉千秋万祀曷其有极不腆芹仪用申痛悼冀公之灵不我遐弃
祭座师柏卿魏公文
自世道微政与学分儒生LL务崇虚文词章记诵是精是勤经济家言重在功氩臼槠诨嵋源鹌渚其於大道总未有闻惟夫子~类拔t惟政惟学咸得其真发挥坟典埽除积尘洛闽遗言藉以不泯以此成已以此泽民秉宪宅揆上佐枫宸无非斯道磅礴薰甄文章事业赫赫彬彬载在国史永永无湮竹帛钟鼎不能殚陈知统一编尤後学津发蒙起z指示谆谆陇其不敏迷於道垠常恐汨没与俗胥沦得依门墙自庚戌春自喜燕雀获附青云庶赖典型荡除夙氛命蹇时屯遭遇纷纭留滞南服十载有零微言大义勿克常聆癸亥之冬承乏於灵欣仰高山近在郊垧手书提诲炳如日星谓治无他尚德缓刑如盖公言民乃获宁赖兹明训心常惺惺书绅服膺作座右铭方期报政从容授经如何泰山忽焉其倾厌弃世网归於蓬瀛虽大圣贤千秋常生坦然九泉何虑何营在我及门常切墙}自今以往何所取正栋折榱崩安能忘情闻讣惊悼不觉失声薄具牲肴旨酒兕觥顾不我弃鉴兹微诚
祭蔚州魏公文
当今天下主持正气俾直道不泯於斯世者非先生倡之欤先生出而後在朝者知以营私为耻在野者知以干禄为羞虽未能尽如先生之志而礼义廉耻一Q不~者先生之功也微先生则世道之变幻更不知当如何矣自古居高官大位文章事业彪炳宇宙者何代无之而一心之光明洞达可以对天地质鬼神反之幽独而无惭考之诗书而不愧者盖难其人焉如先生者岂非间气所锺哉陇其浙西之鄙士江南之贱吏也蒙先生之知最深有不可解者方陇其待罪城於先生未尝有一日之雅先生千里贻诗\其葑菲而策其驽骀且昌言於朝不以为嫌闻其罢黜则~腕不平不顾恩怨即陇其亦不知何以得此於先生也及戊午入都始得仰见高山陇其之朴讷无能如故非有高谈伟论可以惊动四座方且以负大贤期许自惧又未几以忧出都即胸中所一二略知者亦未能尽吐於左右也意先生必咎告者之过顾反喜其朴而嘉其拙谓滔滔世俗中自立正当如此遂直荐之九重复其旧职陇其又不知何以得此於先生也及癸亥到都补官谒见先生陇其又不敢效世俗之感恩报谢见先生如平常先生不以为傲顾愈益喜愈欲荐达之是皆有不可解者岂非光明洞达之胸襟忧世之深悯世之切故其取人也宁朴毋华宁拙毋巧苟其朴且拙也虽无足重轻之人犹取之如此而况其足为轻重者乎陇其自承乏畿南以来无尺寸之效可以报知己者惟朴与拙弗敢有变而已方将学十亩之诗人退守先人之敝庐於浙西策蹇过蔚再一望见色开其茅塞而胡意先生遂至於斯耶中心痛悼曷其有极祥麟威凤不可复睹景星卿云不可复作呜呼哀哉薄具牲醴驰奠几筵悲来填膺不知所云
祭某封翁文
呜呼公以昌明俊伟之姿笃生我太史羽翼王家表仪当世天下瞻仰太史之名业皆愿公享无涯之寿以睹令子之成而竟止此耶太史为当代伟人德日崇而业日进方将以沃我君者承欢我亲而遂遘此忧耶夫期颐之数存乎天显扬之业存乎人在天者虽圣贤莫必在人者原存没如一自今以往辉煌竹帛太史之名何莫非公之名赫奕鼎钟太史之功何莫非公之功祥麟威凤太史为国之瑞即公之为国瑞景星庆云太史为世之祥即公之为世祥泰山北斗人莫不重太史则莫不重公光风霁月人莫不爱太史则莫不爱公公之身虽没而公之正气常伸公之形虽往而公之盛德常存以韩范富欧之事业寄於後人与行於一身何异以洙泗闽洛之学术付於後人与积於一身何异陇其海滨下吏辱太史之知爱既悲公之仙驾骤升欲攀辕而无及又知公之克昌厥後虽已逝而犹生既悲太史之终身孺慕虽公卿之尊不能易其一日之戚又知太史之孝思不匮不能保其亲之长享眉寿而能必其亲之光耀千古敬具生刍用表微衷
祭郝某翁文
呜呼先生明哲之裔贤圣之徒宜享遐寿以挽颓波胡天不佑大命遽罗维公之先侍御翩翩]是念世道是肩东粤三吴政绩绵维公继之家声愈宣克敬克孝惟恐陨颠公之学问刘陶後先嵇山浙水名声阗阗耻袭章句固陋拘牵微辞奥义是阐是笺常居讲席折疑破坚如抽茧丝如观涌泉尤好易屡~韦编否泰剥复变化万千一心会之俱契其全悠然有得目无前贤公性厚接人以真赈穷k乏不厌其频非徒亲党施及邦人义仓平籴久以制湮维倪文正与公讨论周密o悉以活贫民计公生平超~等伦以德则懋以学则纯在家则孝在邦则仁公之获祉宜炽宜醇志安衡泌未及大伸麟凤踵起郁郁彬彬咸敦诗礼咸秉朴淳或赫黉序或掌丝纶为国祯瑞为世宝珍公顾而喜庶慰苦辛昔宋明允轼辙垂绅亦越窦氏簪缨列陈从古大儒不於其身往往子姓胍电头滋旒喑傻乱嗉炔昏但公V老舆望正殷宜耄宜耋为世卿云胡天不吊幽明遂分孰开t蔽孰阐典坟羲文大义孰究孰闻滔滔世俗孰遏其氲颠连孤寡谁殷谁ニ以闲讣皆心如焚余也不敏搴英浙滨见公令子文章雅驯知其家学必有所循及询渊源是钦是寅不谓典型遽尔其沦公视斯世若脱埃尘追i绳能不悲辛有旨者酒有]其牲公如有灵庶鉴其N
祭同年周进士义扶文
呜呼造物何夺我周子之速耶忆昔与公相遇长安温乎其容蔼乎其听其言侃侃zz昔诵其文今见其人如饮醇醪如坐春风既会而别相隔数年有道之思时往来於胸中乙卯之秋承乏练祁不喜得官喜得亲公公来迓我会於舟中欢然话故不惟契N之慰亦谓公能训我以德迪我以政而我不及也继而公游京师归来未久又复入都两年之间聚首无几方且翘足而望冀公南旋孰谓造物竟夺之速耶计公生平恺恻为心束修励行与物无竞与世无争所谓仁者之静非耶静者宜寿而止於斯何为乎壮举於乡而登第宜若天之养之以厚其德而大其用乃养之难而摧之易又何为乎世俗滔滔竞於浮嚣老成持重庶或挽之岂天不欲回狂澜而颠陨摇落曾莫之惜耶夫既不欲展其用又何为予之以文章授之以甲第使之若遇若不遇耶天道茫茫不可究问从古而然我独悲良友之云徂失我典型亡我绳能不涕泗滂沱而哀不能自胜公归九泉遇先圣贤言流俗之日非生民之日蹙相与请於帝默持阴护俾返於淳而跻於仁寿其亦有意乎否乎公卿先达如侯如黄生为正直没必为神公往依之切磋砥砺庶几正气长存天地敬具一觞奠公几前公其知耶其不知耶
祭应潜斋先生文
先生唐之许由晋之陶潜高风峻节可与比肩然许则高矣峻矣而文采无闻陶则文采表见於後世矣而沉於D蘖不可以训是皆千古遗憾也先生闳览博物澹泊宁静许之所无先生有之陶之所有先生无之卓然独立高视古今岂非宇宙正气所锺哉陇其仰止高山有年辛酉之夏始会於武林道德之气肃然蔼然如饮醇醪使人心醉先生不鄙懦劣出其着述从容指示易诗书礼皆有成编往往发先儒所未发展卷读之不觉神往先生又命二子访我於西湖之浒意取其刍荛之见以相切磋盖我既重先生之学而先生又爱我之朴私窃自喜谓庶几得藉典型以开豁其愚蒙而范围其身心癸亥四月余又至武林先生见之益复欣然纵论古今不厌孰意一别之後遂成永诀呜呼先生之学其精到处固已卓然可不朽其未成之书二子皆好学深思必能卒其父业在先生固可无憾於九原余独悲我之失其良友读古人书往往以不得见古人为恨幸而得见今之世有如古人者乃随得而又随失之呜呼哀哉余方留滞恒阳未得亲哭几筵敬寄一芹纳诸灵前先生有知其不我弃
祭曹系宣先生文
呜呼公遂厌世尘而长往乎自古正人直士之後类多磊落俊伟之人以扬其祖德而绍其家风而最难者守其正而不至於亢秉其直而不至於激有磊落之概而无其迹使前人之正气阴接於恬静谦退之中则其所以纲维乎世道而振起其门祚者如元气之运於四时而人不觉其生也人仰之其没也又乌能不痛悼之无已也维公之先自侍御公以劲节显天下子孙皆有秉正不阿之风而公则更敛锋韬锷不欲以气加人接其容蔼乎其可亲也聆其言呐呐然如不能出口也少登贤书声名翔於艺苑人皆服公之才而公抑然如弗有也壮而驰驱王事历艰险而弗渝人皆服公之节而公歉然若弗克也年杜门谢客宁自托於赤松王乔之术而户外事一切弗与也笃於孝友惟以道义与t从昆弟相砥砺而荣辱得丧之间澹如也呜呼公盖以恬静谦退而接前人之正气者乎使侍御公之遗泽绵延於後嗣无亢无激以世其家声者非公也耶近世非无名公钜卿抗节於一时其後人不知祖父之深心大用而徒袭其迹正直之风一传而为矫激再传而为暴戾者比比而是而侍御之子孙英英济济卓然自拔於流俗而无忝於前人者方出而未艾则公之所维持者实多矣人徒见公之退焉若无能而不知其所全之大徒见其漠然无所为而不知其所系之重使更永其年以至於耄耋则其所陶铸又岂可量也哉而胡竟溘焉逝也公之举於乡也与先伯父济南公实同籍则陇其固公年家子也而公之弟臻莱又辱与陇其结朱陈之好方将亲典型以自淑庶几先民之不远而天何遽夺之速耶临丧感悼不能自胜敬申芹奠哀哉尚飨
祭李君修林文
呜呼悠悠彼苍眷佑有常如何不测俾我心伤惟公之德宜福宜祥夙秉忠厚耻为薄凉门内雍肃有条有章世俗滔滔公独自强守我朴实以化於乡公心则慈公貌则庄世尽如公何尤何殃少登庠序厥声煌煌遇虽未达学则弥强常手一编诵声满堂束受经白首不荒\谓公迂何事茫茫公笑不答此味难忘人生读书何必庙廊嗟嗟此志犹高且臧古人乐曾狂辱公不弃俯谐晋秦以公嗣子纳币寒门谓我先世世笃殷勤自今以往克慰前人方仰盛德是淑是甄庶几驽钝亦克日新於岁三月始用成婚有光其仪有贲其c皆公亲画小大维寅公时尚健不惮劳辛丁宁子妇维俭维勤克昌克大祖训是遵一生拮据始慰厥心\为公庆公亦欣欣谓宜上寿如冈如陵以陶以咏以康以宁如何昊天不永其龄薤露易曦壑舟遽移昔升公堂笑语怡怡今升公堂素帷凄凄公之临没惺焉不迷从容言去如往东西公则长逝无碍无羁赤松浮丘相从娱嬉顾公家事孰剔孰厘公之嗣子孰提孰携嚣嚣之俗孰为之堤悲来填膺能不噫嘻公去冥冥不可复追愿顾後人默佑默培俾昌俾炽以克永绥庶几公德亦永有徽束刍絮酒奠公几筵愧不成礼意则孔?
祭陈翁虞亮文
呜呼公与先君子之结为婚媾也皆康强无恙也将耄耋是期孰谓三月之内俱罹大故至於此极耶腊月之初不孝陇其遭家不造匍匐南还公在疾中犹遣令子奠於先君桂酒椒浆秩然有章谓公已瘳孰谓F天不吊竟至斯耶天之佑公不为不丰数十年来不震不腾兰芽凤雏亦既在庭若再加以数年子壮有成然後偕浮丘赤松跨鹤骑鲸问道仑庶无憾焉胡须臾之不能忍而遂降此闵凶耶公以辛勤起家以厚与人平生正直之风啧啧乡里不孝陇其方在苫块之中不能颂述其万一独是先君与公为丝萝之好易箦之际闻公病笃犹澄念公如少延庶可慰先人於地下而竟溘焉长逝耶呜呼痛哉公之临没经理家事井井有条嗣子虽幼能知父志又有犹子左右维持昌炽自可无疑公至九原遇我先人幸相慰怿无以弱女幼傥念陇其??在疚闻讣惊悼欲执豆笾一恸灵前在礼居丧不吊不敢违越敬遣豚儿薄具牲醴致之几筵
祭表叔顾苍岩文
陇其与表叔生同里壮同学同举於乡同捷於南宫同出於黄冈蕲水之门踪迹之密未有如我两人者也乙卯以後陇其仕於江南表叔仕河南暌隔者数年耳嗣後陇其读礼於家表叔以秩满需次归里又复欢聚癸亥孟夏陇其将入都表叔造我庐而送焉偶不相值自谓天涯仕宦终当快晤何图遂有今日耶上年八月陇其以公事到京师有自南中来者微言表叔之凶闻犹觊其非真孰意其信然耶表叔知深勇沉同人莫不仰其文章学问然表叔不自以为能求进之心无已迩来益志於洛闽微言尝取清澜陈氏学通辨之书X刻流传谓学者入门必先辨别异同方免於认贼作子其崇正辟邪之念卓然出於流俗之上不可摇夺陇其深喜吾道有助方将与表叔讲求居敬穷理之方下学上达之法息邪距v庶几先圣大道勿委於草莽乃表叔厌尘世而遽去耶山河悬隔未知何疾何日临没何言老亲弱子何以为情丧礼家务孰维孰翼南望涕零痛曷有极一芹附奠庶几来格
祭曾叔祖仲坚翁文
呜呼公竟逝耶公虽寿考尚可久存胡遂溘焉天人永分二三宗党闻讣抚膺公既长逝孰为典型公自弱冠聿登贤书恂恂翼翼终始如兹世竞以伪公则肫如世竞以嚣公则恬如公尝叹息世变日滋礼义廉耻孰维孰持宁敛无肆宁朴无侈庶几古道不坠如丝每举祖德以劝後生维孝维弟恳恳勤勤有守先训公则欣欣闻有败德蹙然不宁吾宗渐繁赖公维闲虽有才干对公则L有忿必逵屑北刈煞俏焦能服公无私振铎休宁多士咸钦义利之辨凛若丝纶化人以实不徒以文有师如此今则罕闻归来杜门课子弄孙有琴一张有兰一林逍遥其侧以永夕晨粥每缺不以撄心吾安吾贫如饴如醇奔走污浊以谋饱温以公视之何啻渊星i公生平曰惟一诚以此处已以此接人服官居乡睦族辑A机械尽去皎然见情无大无小叹公之真公之粹白宜佑於天位未称德当永其年如何苍苍曾不少延公则长去生顺没宁与化俱来与化俱升顾予宗人哀莫能胜而今而後谁法谁程淳朴日散孰则留之浇诡日生孰则防之有疑莫决孰则剖之有争莫息孰则平之临公之丧涕泗横纵非独世道实悯哀公公归在天左右祖宗俾我後人克振古风愿翼其贤愿其聪薄者归厚污者复隆庶几祖德永永无穷有旨者酒有其サ旃之前对公长号公其知耶其不知耶
告长子定徵文
壬戌除夕灯下父收泪告汝定徵之灵曰呜呼吾年三十有一而始生汝至於今二十有三年尔父尔母鞠汝育汝辛苦百千冀汝成立以亢厥宗以干厥蛊孰谓中道而逝重为我悲汝生颇慧读书学文日益加进吾不欲以俗学课汝欲引汝到圣贤路上宁拙毋捷汝亦深知吾意不肯以苟且自期待吾心内喜谓可大望孰意其竟至此耶汝旧年始婚汝妇进门一家皆称其贤淑汝既夭折又未有子留汝妇以奉舅姑稍佐中馈见妇犹见汝矣何汝丧才四十七日汝妇亦遂弃世岂汝不欲其久为未亡人而率之去耶抑命耶两月之内叠遭变故房闼如旧帏帐依然而物是人非心非木石岂能堪此是皆尔父不德获罪於天天降大罚遗祸汝夫妇非汝夫妇之咎复何言哉复何言哉汝为吾子虽未能尽慰吾望弃吾而去然戊午之秋尔祖见背吾时在都饭含袭敛之事皆不及视非汝吾益不得为人吾之资汝者多矣不虚生汝矣吾在苫块之中共汝读礼王郑之同异二戴之奥义赖汝质问时有阐发夜看纲目治乱得失常相反覆吾实多汝助吾学亦不浅矣旧年吾旅食虞山门庭之事悉汝承当规画诸务多中条理汝於家亦不为无功矣安心九泉无以不得终事父母为恨汝之英灵宜不即泯灭但当常住在家依傍祖宗平生所读圣贤言语当常记忆古今经史家中所藏者当常依恋於此虽生死殊路然正气胜者其精神必固生则为圣贤没则为明神其理一也汝其勉哉至於汝之嗣续俟汝弟有子即当立为汝後苟使家道兴隆则汝夫妇A尝之事非所患也此又在尔父德之厚薄能格天与否而无与汝事汝亦不必悬念汝之书籍器物吾皆收拾以待汝有後而付之汝但当坦然於冥冥之中无悲无虑一岁既终汝弃世已百有七日汝妇弃世已六十有一日触目伤心不能自己聊书以慰汝
三鱼堂文集卷十二

        </div>
      </div>
    </div>
  </div>
</div>
<!--update:2025-08-29 17:51:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>