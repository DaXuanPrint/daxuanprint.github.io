<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="景素于先生亿语序,愿学斋亿语序,愿学斋亿语题辞,于景素先生愿学斋亿语卷一,于景素先生愿学斋亿语卷二,于景素先生愿学斋亿语卷三,于景素先生愿学斋亿语卷四,于景素先生愿学斋亿语全文在线阅读,于景素先生愿学斋亿语全文在线下载,大玄古籍书库">
<meta name="description" content="此《于景素先生愿学斋亿语》由明代于孔兼（号泰景）撰。全书共四卷（附续亿语一卷）收录作者诗文作品，包含：论易诸篇、书信题辞、诗集等。此为明万历三十六年刊本。_于景素先生愿学斋亿语_全文在线阅读_于景素先生愿学斋亿语_全文在线下载_大玄古籍书库">
<title>于景素先生愿学斋亿语_于孔兼_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">于景素先生愿学斋亿语</span> <br/>
          作者： <span class="inputVal" id="bkauthor">于孔兼</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]91477</span> <br/>
          说明： <span class="inputVal" id="bkdec">此《于景素先生愿学斋亿语》由明代于孔兼（号泰景）撰。全书共四卷（附续亿语一卷）收录作者诗文作品，包含：论易诸篇、书信题辞、诗集等。此为明万历三十六年刊本。</span> <br/>
          封面： <span class="inputVal" id="bkimg">Z_18281.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]于景素先生愿学斋亿语
[book_author]于孔兼
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]91477
[book_dec]此《于景素先生愿学斋亿语》由明代于孔兼（号泰景）撰。全书共四卷（附续亿语一卷）收录作者诗文作品，包含：论易诸篇、书信题辞、诗集等。此为明万历三十六年刊本。
[book_img]Z_18281.jpg


[book_title]景素于先生亿语序
白沙陈子之诗曰：朝市山林俱有事，今人忙处古人闲。旨哉乎其言之也。虽然，古人自有忙者存，特其所谓忙，非今人所谓忙耳。今人所谓忙，出则竞名，处则竞利，为一身计也。古人所谓忙，出则行道，处则明道，为天下万世计也。是故以一身计言，谓今人忙处古人闲可也；以天下万世计言，谓今人闲处，古人忙可也。予观景素先生，其庶几焉。先生峨峨华胄，冠冕江东，乃能超然自拔，宁静澹泊，绝无靡丽之好，可谓不知有其家矣。既成进士，扬历中外，望实郁起，一旦敝屣弃之，可谓不知有其官矣。然而方为诸生发愤，下惟尚友千古，至于忘寝忘餐，不少暇逸。己司理江右，惟是洗冤泽物，夙夜孜孜。入郎容曹，恪恭厥职，尺寸不假。会目击时事，有所不可，于意抗疏具言之，至再至三，卒以取忤罢归。身既隐炙，犹日手一编，不减诸生时也。且诵且铎，久之，胸中之藏，渊涵勃53，不能自遏，乃稍稍Y之书。间出所著亿语示予。其言根极理要，切于日用，如布帛菽粟，寒者可以为衣，饥者可以为食。至语及学术邪正之际，辄三致意焉。语及世道人心升降之际，辄又愀然改容太息而言之，若疾痛之在躬也，绝不减立朝时。由前则于一身计何泄泄也。今人忙处，正先生闲处也。由后则于天下万世计何恳恳也。今人闲处，正先生忙处也。如先生者，不当于古人中求之耶？予忝附庚辰之籍，雅严事先生，不敢以e行进，赖先生不予弃，左提右挈，俾无堕落，自省于生生。闲处犹能步步趋马，于先生忙处，寥乎其未有当也。适先生命予序其亿语，僭为论次如此，点因以自栽啤Ｍ蚶戊申季春二十一日，年弟顾宪成书于昆陵道中。

[book_title]愿学斋亿语序
于景素先生既以言事谪官归，杜门读书，津津乐也。其言曰：士君子晚节大难，非有礼义维持之，人心甚危，浸淫溃决而不自觉。故其读书，第取足以治心砥行而已，自诸经、诸儒、诸史外，一切绮丽浮靡弗好也，曰：勿以岐吾意。久之，见夫圣贤之学，中正易简，而窃怪夫世之言学者一何异也。于是以其得之心者，间笔之书，积而成帙，题曰愿学斋亿语。将刻以谂同志，而征序于攀龙。余盖蹙然有感于先生斋愿学之意矣。夫言学者，孰不曰学孔子哉，究其实乃大谬。彼其心自以为有上于孔子者在也。吾窃度其，彼见孔子言明不言幽也，言生不言死也，言六合之内，不言六合之外也，以为可以纪纲人伦，而不可以超出生死；可以明章礼乐，而不可以冥摄鬼神，可以具足现在，而不可以旁通三世云尔。呜呼，其于孔子之道鲁未始得门而入为，又可怪其言之异也。夫子曰：莫我知也。夫岂独当世，千万世而下，知圣人者有几，未尝知之，则不得其门也，又何怪？夫子曰：笃信好学，守死善道。夫信之笃，死而不移者，好学之谓也。未尝学焉，则无由而知圣人之道也，又何怪？今吾从蚩人之氓，大幸而知学矣，又大幸而知愿学孔子矣，而何以学之？服其服未也，言其言未也，行其行，近之矣，而未也。然则如之何？曰：观子舆氏所以。学孔子者，没身焉而已矣。是则先生愿学之意也，所为亿语以自警，警人之意也。
教下梁溪高攀龙29

[book_title]愿学斋亿语题辞
予不佞，于性命未有窥，而静夜覃思，窃尝因文推测，间有论性之言，然非尽性之人也，衽似隔靴爬痒已尔。于易经未之习，而中年句读，窃尝取友就正，亦有论易之言，然非学易之人也，祗似望影写照已尔。夫性道虽妙，恒著见于身心；易理虽玄，每取象于日用。人自不察，益见其难耳。予行年日迈，慨至道之未闻，管见ご剩积岁月而盈箧。爰自癸已之秋，迄于丁未之春，闲中裒集，缮次成编。有因一时偶触，而句以成言，有因良友发端，而敷文以命意。孔、孟之道，如日之中，务欲其撑天拄地，无一处之不明不行，而异端邪说莫为之蟊贼也。程朱之教，如风之鼓，务欲其家传户诵，无一人之不轨不经，而旁门曲径莫为之障也。盖天下之理，至中庸而极其不可易者，最不可犯也，故反之者必无忌之小人；孔孟之传，至程、朱而畅其不可泯者，皆不可杂也，故似之者必乱苗之稂莠。此予之学，宁为薛文清之平实，无为王文成之滑稽，宁为胡敬斋之主持，无为罗近溪之影响。影响者莫可捉摸，令人无下手处，其弊不至于荒唐靡二，废弃伦常不止矣。滑稽者自谓神通，令人无挂齿处，其弊不至于反复狺二，坏人心术不止矣。近溪宗文成之括度而益张其弦，敬斋执文清之衔辔而不改其辙。崇正学者，宜知辨焉。呜呼！子思论费隐，而于造端夫妇之后。即以子臣弟友足之，孟子论天下平，而取道于亲二长二之间，则讲学者奚事于高深玄远之谭？而为学者只从事于日用彝伦之内，性命之理，易道之微，不外是矣。予之亿语，⒁庀氩舛戎言，无真确的实之见，求一言之几于道，不可得也，愧之矣。虽然，古之读太玄者，桓谭以为绝伦，刘歆以为复瓿，张衡以为拟诸五经，作者何容心哉，予亦听之后人而已。
万历丁未二月既望，大涪居士于孔兼书

[book_title]于景素先生愿学斋亿语卷一
金坛于孔兼元时著。男玉全编校
先天圆图解
先天圆图与横图异，非曰横图之外别有增损也，即所布横图，规而圆之耳。横图阳与阴交而生太阳少阴，阴与阳交而生太阴少阳，太阳与少阴交而生乾兑离震，太阴与少阳交而生巽坎艮、坤，此邵子所谓加一倍法也。图，八卦所从出之序也。不规而圆之，则阴自为阴，阳自为阳，不相对待，变化何从生哉？此先天圆图所为作也。夫横图始之者乾，终之者坤，居中者震、巽也。圆图不起于乾，不起于坤，而起于震巽者，从中起也。万事万化，生于心也。起震，次离次兑，以及乾，列于圆图之左方，盖震一阳，离、兑各二阳，至乾则三阳成矣。起巽次坎次艮以及坤，列于圆图之右方，盖巽一阴，坎、艮各二阴，至坤则三阴成矣。一左一右，因阴阳之大分，一先一后，循横图之定序，不假丝毫智力安排，故曰先天。所谓先天者，先乎天以开人，而天不能违也。自混元以来，原无此图，而伏羲创始也。乾南坤北，纯阳。与纯阴对也，天地之所阖辟也。离东坎西，中男与中女对也，日月之所出入也。艮西北，兑东南，少男与少女对也，山泽之所通气也。震东北，巽西南。长男与长女对也，雷风之所动散也。二老六子，相对相须，千变万化，胥此出矣。尝细参之，乾当午位，阳之极也，阳极则阴生，而巽次之，巽，一阴生于二阳之下，则夏至矣。次巽者坎，此酉方也，非秋分乎？次坎者艮，二阴生也，由此而三阴则为坤。坤当子位，阴之极也，阴极则阳生，而震次之，震，一阳生于二阴之下，则冬至矣。次震者离，此卯方也，非春分乎？次离者兑，二阳生也，由此而三阳则为乾。四时之气，周流于八卦对待之中，孰谓后天功用不森然毕具于先天一图哉？余故曰：先天之学，圣人之心法也，体含用也。
后天圆图解
后天圆图与先天圆图方位不同，以应天之时也。天地间有阴阳即有对待，有对待即有流行，时则然也。天之示人也以时，圣人之法天也以经，此文王圆图所为作也，举先天圆图中所森然具者而昭揭之也，非外先天别有创建也。故曰后天。所谓后天者，后乎天而效法之以致用也。列震于东，东乃生方也。震之象为木，木乃生气也，于时为春，春主生也，王者任德不任刑之谓也。次震者巽，资生于春者，洁齐于春夏之交矣。离即次之，木生火也。离位乎南，火德用事，继之以坤，火生土也。兑即次之，土生金也，于时为秋，秋主杀也，王者明五刑，申九伐，以肃臣民之谓也。乾次兑则曰战，阴阳相薄也。坎次乾则曰劳，金水相生也。坎位乎北，水德用事，由此而艮，则冬春之交，水生木也。四正四维，相禅相乘，品物蕃矣。此后天功用也。尝详考之，离南坎北，中男与中女对，一暑一寒也。震东兑西，长男与少女对，一德一刑也。巽东南，乾西北，乾父与长女对，一出机，一入机也。坤西南，艮东北，坤母与少男对，一阴土，一阳土也。先天对待，灿然于后天流行中矣。余故曰：后天之学，王者之治法也。用显体也。
后天乾坤解
邵子曰：乾西北，坤西南者，乾纯阳，坤纯阴也，故当不用之位。宋室诸儒不察其言之过，而群然和之，则又曰父母既老，退居不用之地。然父尊而母亲，故坤犹半用之，而乾全不用也。斯言谬矣。自斯言出，而后世多迂儒，国社苍生两受祸矣，不得不辨。余窃谓后天一图，所以模写天之五气，五气顺，则四时行而万化流也。二老六子各居其方，则各致其用，共成一岁化工。譬之大君而有六官，天下可坐而理。如曰乾坤既老，退居不用之地，则西北西南为虚位，而乾坤一赘疣耳，有是理哉？盖先天乾南坤北，明对待也，冠履之大经；后天乾西北，坤西南，序流行也。救敝之微权，既曰流行，则不复拘乾父坤母例矣。此变体也。请竟其说。离位乎南，火用事也；兑位乎西，金用事也。离火盛则克兑金。夫金天之义德也，调摄之权，当在坤矣。盖坤土也，冲气也，庶乎火不过亢，金不受伤，万物欣然各足哉。兑居正秋，以收物也，坎居正冬，以藏物也。一收一藏，肃杀极矣。天道可一日无阳乎？譬之世道，可一日。无君子乎，起而挽之，宜莫如乾，存阳于阴也，潜执其枢，默夺之柄，寓生机于杀机中矣。是以仲尼注西北则曰战乎乾，注西南则曰致役乎坤。群阴用事，敢与阳亢，阳不能平，遂与阴争，此战所由起也，一战而大分明矣。此乾所以不得不西北也。以西北为秋冬之交也，正诸阴秉衡之日也。火不可废，亦不可过，火而过也，在天则为亢旱，在人则为暴怒，旱火炽则民命危，怒火炽则吾身焚，必坤土以和之，斯无此二患。即二患而诸患可类推矣，此坤所以不得不西南也。以西南为夏秋之交也，入则复命，此其门也。论方位则独当一面，当与六子同科；较事功则一战一役，当不在六子下，昭然见矣。非文王不能为此图也，此圣人旋乾转坤手也，以救敝也。王者明此于朝，则百官正，推此于天下，则万姓安，倘反之以自摄其生，则九窍理，其所包含，盖宏远矣。乃世儒则见不及此，故其为论迂也。迂生拘，拘生腐，将视天下事无一可为者。金人一举而分天下半，元人再举而臣妾我中原有自哉！余慨文王委曲苦心，一晦于宋，恐再晦于今，是以僭有解，以俟留心世道者采焉。
亢龙辩
乾之上九，周公拟之，辞曰：亢龙有悔。孔子申之，则曰：贤人在下位而无辅，是以动而有悔。注者曰：上九过高志满，不来辅助之也。诚如注者之言，则上九一鄙夫得志而气盈，不识退让者流耳，周公何据而称龙乎？既曰龙，则圣人地位矣，安得有此鄙夫态乎？此注行而亢龙作用不明。于天下二千年矣，不得不辩。盖上九居一卦之上，是位极人臣而贵震天下者，固天下所共侧目而08议之矣。斯时也，引身而去，以远害也，宜也，顾国步多艰，有不容恝然去者，是以上九不计去之为利，而不去之为害，奋然独以一身当危乱之冲，而无恤乎天下之议，此所谓亢也。盖上决之宗社，下决之吾民，中决之吾君，又决之内外臣工，无一可去，不得不亢也，心独苦矣，谁则知之？非圣人不能亢，亦非圣人不能知亢者之心。若夫贤人，则去圣人尚远，其所闻者经生之常谈，其所见者，守身之常法，一睹亢龙作用，稍拂常情，则骇然以疑，群然而议，既议其非肯助之理耶？此贤人所以在下位而无辅也，古不有明征乎？武王崩，成王幼，周公摄政，负以朝诸侯。夫摄政诚是也，负以朝诸侯，则俨然天子事矣，是以召公疑，疑则思去，无足怪者。夫召公非当时所称贤人乎？周公留之。周公之心盖曰：主幼国疑，殷人未附，不如是，无以服诸侯而安反侧也。周之天下将复为，商之天下，未可知也。我姑为之，以不负武王之付托，以慰三后在天之灵，以答天下士民之望，斯巳矣。宗社为重，则吾身为轻，其利其害，吾何计乎？此亢龙作用也。诛管叔，戮武庚，破斧缺析，毅然为之弗忌矣。试一思之，能无悔于心乎？公盖万不得巳焉耳，以万不得巳之心，寄之亢龙两字，为后世天下计也。注者之说行，则周公之心晦矣。余不得不辩。
六龙解
乾卦六爻上五爻各就用言，独初九以潜称，且曰勿。用盖。初居卦下，侧微时也。九层之台，起于累土高以下为基乎？故潜以基见，潜以基惕，潜以基跃，潜以基飞，且亢，其所关于他日何重哉？我固。优游山水间，为孤高计乎！非矣，我将深深其息。藏于九地之下乎？求所为历万劫不毁者日保护之乎？此所谓潜也。潜而龙矣，由是而师道在我，则为见龙，不幸而处危地，则为惕龙。由惕而跃，则渊矣，卜众心也；自跃而飞，则天矣，从民望也。功成名遂则身退，此明训乎。第此身一去，则君侧无人，傥生厉阶，咎在我矣。斯时也，我其为亢龙乎？一于进哉，不知有退也。非不欲退，时有所不可，势有所不能，义有所不安，不得不进，不得不亢也。上为九庙灵长亢，中为主上孤危亢，下为百万生灵亢，纵有悔乎，弗遑恤矣。此六龙所为取义也。遭际不同，则作用不同，故称龙亦异。非曰龙各有长也，盖一龙而所遇之时凡六也。
潜龙解
息息归根以藏用也。故六龙不始于见，不始于惕、跃，不始于飞、亢，而始于潜也。孔子申之，则曰阳气潜藏，又曰阳在下也。则知圣学潜为要矣。草木之生，根D在下，惟人亦然，息息下注，无令上浮，即有时而上乎，其在下者恒不离也。阳气融结，浩乎如天，温乎如日，不可测如渊，故称龙焉。状阳德也。阳德者，天德也。
六龙说
乾，阳也。龙，纯阳之物也。乾以阳而运行宇宙，龙以阳而飞腾云霄。故有大人之德者，比之于龙。而龙之所处，则有潜、有见，有惕、有跃、有飞有亢，均之不离乎阳也。而六龙之中，予以惕为要焉。夫曰潜，非隐而在下者乎？此侧微而姓名未著。时也。见则实大声宏，世巳知其人矣。曰惕，非敬而无失者乎？此将用而砥砺不忘时也。跃则命位授事，朝巳用其人矣。至于飞，是居位为天子也。亢则得时之极，在位之久，国家有不可直遂之事，时势有不可不居之嫌，上之如汤、武之放伐，下之如伊、周之处桐负日也。是六龙莫非君子变化之地，亦莫非君子所当敬畏之天。君子终身所经历，则六龙尽之；君子六龙所管摄，则一惕尽之。潜而不惕，何以成其暗然之美？见而不惕，何以保其日章之盛？跃而不惕，则可大之业不彰；飞而不惕，则恭巳之治不著。亢则时危势迫，而非惕以行之，将有溃败决裂，不可收拾者。故六龙变矣，惕为要焉。君子常存是惕，则时潜而潜，时见而见，时跃而跃，而时飞时亢，焉往不宜哉？故曰时乘六龙，以御天也。故曰群龙无首也。何也？惕之为义，本之念虑，而通乎天地，达乎民物，乃一团阳气之作用，又非横发而莫制者也。六龙以此为用，则无时不兢业，无地不忧勤，自不至于以刚为天下先而取凶矣，此之谓无首也，此其所以吉也。今之解六龙者多矣，予不能详，其最惑世诬民，悖谬不经，敢于非圣，则金阊释氏神龙而飞之说也。
洗心藏密说
易曰：圣人以此洗心，退藏于密。夫圣人之心，一疵不存，何待于洗？而敬畏之心，无时无物，不用其力，检点处惟恐毫厘之差，纤芥之累，则亦有似乎洗矣。汤之盘铭曰：苟日新，日日新，又日新，非洗之义乎？圣人之心，一理浑然，何尝不密。而洗涤之念，虽不见不闻，亦不敢忽。妙用处惟恐机缄或露，意向易窥，若退而不欲前，藏而不欲泄，大学曰慎独，中庸曰：渊渊其渊，非密之意乎？密自此心之寂然不动处而言，蓍卦爻之理皆含蓄于此矣。惟洗则不得不于密处加功，惟退藏于密，则其所以为洗者益莹洁而无瑕，此盛德大业之繇来也，此其所以能通天下之故，而成天下之衅衅也。邹尔瞻曰：退藏于密，密在何所？善哉问矣！邹孚如曰：其摄之也，不可睹闻，故曰密。旨亦深乎！而其说似稍未畅，故足之以此。
论乾道坤道
天下只有乾坤两道，其实一道也。人生禀受，只有乾坤两气，其实一气也。禀得乾底分数多者，其性自刚明果决，而圣人所以教，贤人所以学，亦因其性之所近而造就之、修为之也。禀得坤底分数多者，其姓自收敛谨密，而圣人所以教，贤人所以学，亦因其性之所近而造就之、修为之也。夫子知颜子是个刚明果决底人，而又心斋坐忘之久，因其问仁，而直以非礼勿视听言动告之。盖吾人日用无一日无视听言动，无一刻无视听言动，都是天人交战之会，非有乾健之力足以胜之，未有不沈溺于攻取之j者。这一点克巳底念头，一息不肯放下，这一克巳底工夫，一息不肯罢休。颜子虽云默识心通，而此心之防，恒如破屋之御寇；虽云深潜纯粹，而用力之武毅，恒如逆流之撑篙。不犹乾之运行，无昼无夜，无始无终，行乎天之上，又包乎地之下也。信非颜子之学，不足以当乾，非夫子真知颜子，亦岂轻以乾健之功告之哉？至于仲弓则重厚有余，而克治未必其果毅，简默成性，而作用尚滞于融通。夫子因其问仁，而以主敬行恕告之。盖敬则整齐严肃，步步不敢走作；恕则称物平地，事事不至取争。视天下无可慢之地，而谨厚之意居多；视天下无可蛑人，而周旋之意常在，不犹坤之持载，一味卑，行一味柔，则收敛在重渊之中，而凝聚于安贞之吉者。夫子知仲弓之为仁，于此着力，庶可持循，而直欲以一刀劈下之功语之，则恐其力有所未逮。此乾道、坤道之所以别也。此处不要把仲弓看小了。仲弓能居敬行简，巳是大有涵养底人，但不能如颜子斩钉截铁耳。观其请事之勇，无异于颜子，其自谅审矣，自任亦重矣。故天地间有乾道，不可无坤道；圣门有颜渊，亦不可无仲弓也。或曰：颜子之学，无人巳界限，惟一克巳，便与天地同德，故曰天下归仁。仲弓之学，必致审于人巳之问，敬恕之功尽，方能物我为一，故曰邦家无怨。颜子在全体上做，仲弓在实地上做，是以有乾道、坤道之别，及其成功则一也。得之矣。
论勿忘勿助
集义工夫，一不着意即忘，一着意即助，天下无一时不流行底道义，故学者不可有忘心。天下有自然不能巳底生机，故学者不可有助心。助之心起于忘，缘工夫不能绵密，而欲假一事一节之善，以盖其疏漏之因；忘之心恃有助，谓施为可以掩饰，而即有或作或辍之功，不妨其刚大之气，总是欺人，适以自欺也。试看义之在事。开眼便是心之应事，亦开眼便是。一事不义，则即此一事便缺略了。故必一事不苟，推之凡事皆然。始事不苟，要之终事亦然。真如平地为山，篑篑充仞，如道家补衲，密密缝针，若孔子所谓无终食之违，造次颠沛必于是，乃为勿忘也。一勿忘，则此心无时不与义相浃洽，此义无时不与心相维持，满腔是正大之心，则满腔是正大之气，一有感触，而浩然之发生，自莫能御矣，奚待助之后长哉？这工夫不可看作两样了。能勿忘者自不必助，不欲助者必能勿忘。人真能看得此身可与天地相参，则一息尚存，此志不容少懈，如之何其能忘也？看得此气原与天地相通，则志之所至，气必至焉，又如之何其用助也？故勿忘便可该勿助矣。犹之养苗者，平日有深耕易耨之功，则日至之时未有不熟，又何待揠之后长哉？集义而不巳其功，就是勿忘，集义而不义袭，就是勿助。孟子只云勿忘勿助，便完了集义之事矣。颜子之欲罢不能，既竭吾才，如有所立卓尔，便是勿忘勿助底景象。这卓尔岂是助长得来？至从之末由，虽欲助，不可得矣。今之讲学者云：勿忘勿助是火候。愚窃谓不然。夫勿忘勿助，正是用功之时，火候则在养成之际。譬之销F金银者，必待本质融化，查滓抽除，火性将过，而又徐徐取出，倾之槽中也。又譬之煅炼精气者，必使坎离相济，铅汞均调，真丹巳成，而又悠悠培养，不搀和些子矫强作用也。集义之功，勿忘到至处，则道义自随处发生，正气自随。处充满，故谓勿忘勿助为吃紧工夫则可；谓勿忘勿助为养气之火候，恐非。阳明先生云：时时去用必有事的工夫，而或有时间断，此便是忘了，即须勿忘；时时去用必有事的工夫，而或有时欲速求效，此便是助了。即须勿助，其工夫全在必有事焉上用，勿忘勿助，只就其间提撕警觉而巳。此亦说得痛快，论学者宜参考之。
与顾泾阳论易书
别丈巳二年，不得一握手请政。计斋居撰述富矣。自读朱子二大辨序文，弟巳87首心降，不知此后更有他制否也。比来倦于博综，再取学庸，潜心研究，曾间以巳意摹写其大指计一十六章，未经就教，尚不敢示之人人，容异日亲赍面订可否。易经乾、坤两卦，窃亦有志参详，第意义精深，语多断续，竟不得其要领。即乾坤文言、中庸言庸行、闲邪存诚，何以属之九二？忠信、修辞、知几存义，何以属之九三？工夫大略相同，属卦则有先后，此弟所未解者一也。伊川先生以龙德而隐巳下谓言乾之用，以潜龙勿用下也巳下谓言乾之时，以潜龙勿用，阳气潜藏巳下谓言乾之义，此弟所未解者二也。晦庵先生谓天行巳下，先儒谓之大象，潜龙巳下，先儒谓之小象，此弟所未解者三也。文言虽申彖传、象传之意，而本义则分为六节，想因其语多重复，故析之为六，以示后人易晓乎。而学聚、问辨、宽居、仁行，似又涉于九二、九三文言中之说矣，此弟所未解者四也。数年来，丈韦编亦三绝矣，肯抉四圣之关键，启不佞弟之颛蒙乎？考古之说易者无虑数百家，吾辈所宗，只传义耳，然亦有抵牾不相入者。兹欲舍传义而别有揣摩，不无穿凿之见；欲据传义而稍为改窜，恐来僭妄之讥。不审若何而可？幸教之。
复顾泾阳论学书
春正走梁溪，拟即操s过泾，饫领新得。缘贱体陡病遽回，此中怅如。曾以小斋亿语漫呈景逸玄台，而于丈独阙，异，图面请耳。晦庵朱夫子全集，不佞巳摘抄一过，较之荆川公稍详，若敬所公则未尽其精蕴也。尝记吴草庐赞云：义理密微，蚕丝牛毛。心胸恢廓，海阔天高。真善形容矣。阳明公不揣，故为晚年定论，间摘朱语之类巳者以自附，欲尊巳卑人，摭前饰后，谓知即行，谓博即约，谓明善即诚身，似是实非，强词夺理。其中讲论，不无醒人心目，而纵横霸气，每于笔底见之。其说虽盛行江右，而不佞迂疏浅劣，终未敢以为醇也。若白沙先生，又高阳明一等矣。吾辈学问要讲明，不可立门户；躬行要实践，不在工文章。说儒便学儒，以禅而混儒，吾道之蟊也。说禅单说禅，扯禅以入儒，甚者尊禅以抑儒，而夷考其行，则贪名觅利之尤，何能障人耳目，R巳肺肝乎？此须直用刽子手耳。不佞于道无窥，而立身行巳之方，稍知尺寸；于书不著，而片言只字之述，谨守程朱。写一句不若行一句也；看一部，随当摘一部也。此又在先详而后略，由博而反约矣。躬行实践之说，只在家庭日用，上下亲疏，恩常掩义之中，勿忘正巳正物之意；施不满望之辈，时勤补助补给之仁，处置得宜，一家。平泰，此便是学问工夫，经纶手段，非从着实体贴来不能也。所索三书，附去者二，若宋朝状元策，则架上无之，诗扇俱是警心要语，从此手不忍释矣。家兄病体如昨，形神无伤，辱轸念，感切感切！
与顾泾阳论太极正蒙书
顷走谒，得领教移时，未能探吾丈学海之万一，其所就正者，亦未识果有当于高明否？尝闻晦庵先生云：史书闹热，经书冷淡，后学多不免有外向之病。则知吾辈读书，须以研穷道理为先，其详于史而略于经者浅也。闻伊川先生云：今之为学者，如登山麓，方其迤逦，莫不阔步，及到峻处，便逡巡。则又知此时读书工夫比初学不同，须先其难者，细着心肠，如处女之穿针，令此心巳有安顿处，而后于人情物理，如迎刃，如破竹，恢乎其有余地也。不佞向来自验，但觉得编年纪事之书，便可一日数十叶，且能述其，而间或举其辞一至太极、正蒙等篇，虽尝童而习之，迄今未了了者尚十之九也。只如濂溪云：动而生阳，静而生阴两句，如此下语，似动了而后生阳，静了而后生阴，不无先后等级之可言。然则未生阳之前，以何为动，未生阴之前，以何为静乎？又如横渠云：由气化有道之名，则与率性之谓道者别矣。合虚与气，有性之名，则与天命之谓性者别矣。此等语，并自苦心力索中来，岂敢妄有非议？但自揣粗心，一时不能领略。惟丈沉心理窟，着意孔源，试再深思之，以豁我颛蒙，则不佞之请益左右者正也。向日劝丈于性理上加功，正为义理如茧丝牛毛，非可卤莽。嗨灯饰鲆謇恚如指掌计数，非可隔靴爬痒，朦胧以立训者。故论理者能于平易浅近中得其精髓，辟之绘像者，能于毛发骨爪外得其情神，斯之谓卓见，斯之谓妙手也。闻丈内室有书舍三间，乃终日妙契疾书之所，是日喜升堂，而悔未入室也。别来又几一月，念丈为道之心，则动我求道之心，幸便时警觉之，倦切倦切。兹缘令弟泾凡有文字之委，Z力持去，便中附此代躬。不一
与高景逸论易论学书
不闻问久矣。甚念弟自三月迄今，无日不与启新相对，非对其人，对其像象管见之书也。夫一卦有一象，而圣人之立义最精。今每卦像其象，而启新之用心为苦。这阴阳消长之理，原非脂粉色泽之可形容，亦非穿凿附会之可拟议。即剥卦以六阴剥一阳，真是硕果不食之象，而今推广之曰：留这君子在上，犹能覆盖小人，君子终有用于小人，小人终无用于君子。卦以六阳决一阴，真是壮趾壮33之象，而今推广之曰：壮于趾为轻率之咎；壮于33，有浅露之凶。又曰：剥上不食，喜君子之仅存，然终于剥庐；上无号，危小人之不去，然终于有凶。巳上数语，又程传之所无，而启新之独得，其吃紧为人处不止此，而皆于象中会意，非节外生枝，真羽翼圣经之书也。吾侪有此兄，直是快心。然弟ss穷年，输此一着，不免忽生妒心矣。丈闲中曾读之乎？东林会约，灯下反复数过，中间知本一篇，提出性善两字，最为得旨，且是绝妙文字，第嫌于组织太工耳。九益九损之说，着巳，句句医人。只手此编，燕居独处，着实体验，性善之外无他求，躬行之外无别路，便是脚踏平地，真正根基，便是依庸堂上之真品，便是道南祠中之后身。但恐会讲之日，意见不同，徒为聚讼；会讲之后，言行不顾，入为淫朋，无以步先哲之后尘，祗以增他日之谈柄。此在泾阳吾丈执牛耳者之提撕警觉也。弟辱丈知爱，拳拳引进，不敢自外门墙苦逼衰年，安能频频入会？即入会，恐亦不能于道脉有所发明，于下问无所起益。欲讲修身而巳之身未修，欲讲齐家而巳之家未齐，徒嘞纸上陈言，姑了杏坛故事，既欺巳，又欺人，岂不可耻甚乎！此后或乘秋气之爽而特造精庐，或缘意外之逢而请证终日，似无不可者，吾丈以为然乎否也？我素处尚未吊慰，想安厝亦未定期，有便即来请教，即在此时矣。刃附谢，尚容嗣陈。
复高景逸论心境理路书
顷以儿曹应试，驱暑陪京，匿迹南郊，槁居僧舍，喜玄台文石之在望，便谈时问道之有凭。二十三日，家僮携至手书，开呷复，盖扣我以心境理路之差，实启我以观心合理之学也。夫盈天下物，孰不有理，而管之只一心；盈天下人身，孰不有心，而涵之只一理。故心即理，理即心，人人能言之也。然一人之心，理多或出或入；一事之理，心多，时暗时明，欲其心即为体，理即为用，则圣人能之，而未可责之人人也。盖理有万殊，应时而用，非参之此，复参之彼，不能穷其变化之神；得其神而心境不彻者，无之矣。心无两般，随事而应，若黏于前，又黏于后，不能相其时措之宜，失其宜而理境不透者因之矣。心通则理通，理彻则心越彻，析之虽有二名，合之则无二域也。愚人不识心，且不识理，而一念之发，一事之行，常得其真，适中其理者，未泊于欲也。吾人能不失愚人之心，又加以穷理克巳之功，积而久之，纯而熟之，则心境便是理境，理境便是心境。愚人之心，便是大人之心，大人之心，便是保得愚人之心。来谕似不必以境属心，以路属理。心与理原不作两样看。故明理即所以明心，存心即所以存理，而其要则一敬统之也。敬者，此心之提醒处，即此理之拘管处。提醒则心不放逸，而曰用应酬，无非一理之运用，心在理亦在也；拘管则理不庞杂，而精一清静，无非此心之斡旋。理定心亦定也。敬之于心，如舟之有柁，虽震撼波涛，吾自操之不失，由是东西南北，临机应之，而各得其理矣。如马之有衔，虽驰骤风尘，吾自按之有节，由是康衢峻坂，随地施之，而各得其理矣。彼理境精密，而于心境尚隔一膜者，终是察理之未精；心境圆通，而于理境尚差一针者，终是养心之未至。故达而在上，若尧、舜之兢业，而犹于修齐治平之用有乖乎？穷而在下，若孔、颜之克复，而犹于视听言动之间有非乎？以此心而穿透理孔，乃敬之严毅也；以此理而涵养心源，乃敬之绵密也。优游自得，则心上着不得一敬字，亦着不得一理字矣。何也？敬即心，即理也，心即理，即敬也。故曰敬者，彻上彻下之道；主敬者，彻上彻下之语也。世间有一等人，日用一心中常有二主，互相起灭。有时炼心体则忘物情，揣物情则忘心体，是岐心理而二之也。又有一等人，颟预世故，96侗性情，或强立意见而不恤是非，或妄生事端而不顾利害，此又不知心与理为何物，而悖谬之也。敬何有焉？其也，丧心灭理，靡不至矣，又何止一膜之隔，一针之差哉！此真吾儒分内一大事也。弟参之平日稍得其粗，再参之，临时尚忆其，不能于来谕之外有所发明，亦仅于来谕之中却反其病原云耳。幸吾丈一一批驳之。学问不怕商量，议论不嫌往复，弟洗耳俟之。至于易理之妙，要时时心会，身体，方见精微，方得旨趣。因其取象，原不离人生日用间，故读易有得者，亦不离人生日用间，而自有手舞足蹈之乐。总之，易固理也，心即易也，神而明之，存乎其人，一言尽之矣。许敬庵经学之正，王棠南心境之清，弟亦云然。二老虽不出阳明蹊径，而视之阳明心地更觉纯妥乾净也。何如何如？
高景逸来书附
比日两得手教，警发甚多。老丈所见，确实正当，别无可言。所谓心之是处即天理，诚然，诚然。但心之是处则未易言，寻讨亦非易，不可只以见解承当。弟观自古圣贤寻讨之法有二：讨寂然不动之体，则于喜怒哀乐之未发；讨感而遂通之用，则于乍见呼蹴之著见。盖皆于不识不知之时，当下认取，于此见得，方是头脑。然戒慎工微，即喜怒哀乐未发，未必便是中体。故寂体易混，不若发见者为真。孟子只从四端指点，良有。以也。向日未及请教。学庸大指，乾坤两卦，若只探索文义，则先儒之说至备矣。须从易有太极四字见得清楚，方不落文义口说耳。书院当于秋间落成，道驾至正，可就中朝夕请益。适同敝邑同袍郊外祷雨，草草择所欲言之要奉答，殊不尽。子静巳归，尊东诗扇，即当觅便致之，亦见老丈好善若渴之至意矣。
复高景逸论敬与天理作何状书
十四日辰刻适有书遣候，酉刻而手书至，开函展视，知丈近日工夫非浅浅者。学问自心体上究竟，方是真学问。舍心体言学问，虽博综强识，贯穿百家，终是学问之末流，非学问之源头也。程子论学，拈出一敬字，最是吃紧。至云天理却是自家体贴出来，这体贴处便是敬了。若分作两样，则敬者一心，体贴者又一心，非也。心与理原浑做一团，能循理便是敬，能敬便是循理。若分作两样，则理从何来，敬又从何来，亦非也。天理只于吾心之是处讨，心之是处，即天理也，何形状之可云？循吾心之是处做将去，即敬也，亦何形状之可云？理本不堕有无，不落方体元分，不得巳以太极名之。敬本收敛精神，形声寂若子思，不得巳以戒慎恐惧名之，若欲状其所以为理，所以为敬，卒莫可得而言也。若弟之日所持循，则有可得而请正者。年来无日不对书，而不能r绎其精微，便是不敬。虽皓首穷经何益。亦无日不以仁孝为念，而事有甚难处者，无能挽回。此毕竟是弟之平时主敬未至，循天理未到也。此弟之知愧处也。做人必于人伦日用间。事事妥当，才是学问之征验，心体之流行。观人亦必于人伦日用间，定其学问之浅深，人品之优劣。若孔氏从心，颜氏心斋，弟非敢望。惟文公先生云：随时随处提撕此心，勿令放逸，而于其中随事观理，讲求思索，则不敢不自勉耳。此弟之知畏处也。一愧一畏，可以尽弟之生平。正于愧，止于畏，可以见弟之浅劣，而心体亦可睹矣，何微妙之有乎？丈言过矣。如云工夫有漏，望以苦言箴之。如云前说未彻，亦望以绪言教之。年逾耳顺，正是寻好结果时节。良友如丈，肯趁时以厚其终，才是知巳之爱也。
高景逸来书附
别来老丈读何书所得，幸一教之。弟观圣贤立教多方，而拈一敬字则最约，盖谓本体工夫一齐俱到也。而程子则曰：天理二字，却是自家体贴出来。不知理之与敬，一乎二乎？若云敬则天理自存，则当其敬时，天理作何形状？若云循天理则自无不敬，则当其循天理时，敬作何形状？幸老丈勿用比拟思量。即据日用间所持循者言之，盖欲少窥老丈心体微妙处也，而非言语解说之谓矣。
与钱启新论易书
别来两月，无日不领丈之教，无日无妒丈之心，而又不能无请益之心。昔蔡邕读王充论衡，而雄辩日新，惊心骇目；左思三都赋出，而人竞传写，纸价涌腾。丈有韦编三绝之功，弟无窥豹一斑之见，今虽读完，尤愧买椟而还珠，沿流而失委也。然于易象之设，稍得其皮肤，待叩之时，亦稍资其唇吻。奈既窃人之有以夸人，又因人之有而妒人，丈谓可乎？不可乎？静中体认，阅后端。详若屯之有马而无乾，离之有牛而无坤，乾之六龙则或疑于震；坤之牝马则当反为乾，真有不可解、不可晓者，丈谓然乎？不然乎？若丈之于暌、于剥、于离、于坎等，则极严君子小人之分，而垂戒之意切；于、于ァ⒂谳汀⒂谏、于大壮、于中孚等，则极明反对互发之义，而会通之见融。此宋儒所无，吾丈独擅。弟之不能无妒心者以此。然比后受之以畜，蛊后受之以临，复后受之以无妄，颐后受之以大过等处，似于义未连，意亦不贯。读书须于无疑中看作有疑，有疑中看到无疑，丈即随序揣摸，更不从中辨驳，岂巳有疑看到无疑乎？此弟之不能无请益者以此。中间或详或略，时晦时明，亦多有之。此非执经趋侍，面相授而心相印焉，未可也。然更有说，程朱于经兼传义而首尾有之，杨诚斋亦然，若敬仲、东坡，则止六十四卦耳，说者病其非全书也。且上下系辞，尤圣人精微之笔，知崇礼卑，则示人实践之功，而洗心藏密四字，又玄妙未易以形容者。说卦第十一章借象似涉支离，立文不无怪诞，决非圣人化工之笔，疑为后人牵附之言。以故程朱到此多不详之。所谓类万物之情者，恐不指此。丈于此等处，不知作何注释，作何参详也。倘有定本，胡不并付梓人，公诸同志，使天下皆知钱子之全书乎？弟日望之矣。原本驰上，中有讹字，数亦不多，可改正之，仍即发还，为嘱。
钱启新回书附
来教屯有马而无乾，离有牛而无坤云云。马之取象，原不单指乎乾，屯之上坎下震，皆马象也。又牛，顺物也。但有巽顺之德，即成牛象。无妄或系之牛，巽也。离之畜牝牛，巽也。乾马坤牛，煞定取象，圣人无是也。
来教比后受之以畜，蛊后受之以临，复后受之以无妄，颐，后受之以大过等处，于义未连，意亦不贯云云，此在序卦传中略备，而宋王申子甚不取，谓以一字相连属，于卦义颇无交涉也。合六十四卦以立人，譬之合四肢百骸为一身。今谓目后受之以鼻，手后受之以足，皮后受之以毛，人其有不一团笑之乎？当时圣人指点人，不以百骸四肢全体备具为人身，只以天地雷风、水火、山泽八物，相磨相荡为人身。如俯察而见水之行地，则既指之曰：此人道之比也；仰观而见风之行天，则又指之曰：此人道之履矣。睹山下之有风，则曰：此人道之蛊也；睹泽上之有地，则又曰：此人道之临矣。天下无一处与我无相干，天下无一处非我做学问处。直是做得一个天地之大，方始成得一个人道。肢肢节节原无不相连，止于逐肢逐节搜寻，而不见吾身全体之大，血脉原自无不贯通，又非所以为学也。来教洗心藏密，玄妙未易形容云云，心何洗，密何藏，世人皆笼统颟顸而泛以为言耳。圣人实指之之曰以此。此者何？蓍德也，卦德也，爻义也。人知百骸、四肢，人身无一可缺漏，不知六十四卦、三百八十四爻，人身尤无一可缺漏。但有一缺漏则疏矣，但无一缺漏则密矣。日日易，默成象，语成爻，得此者也。心能洗者也，密能藏者也。有一日不易，默不成象，语不成爻，失此者也。心。不洗者也，密，不藏者也。此处著不得言语，著不得训解，弟故后之耳。未审高明以为何如？
与钱启新论太虚无我之旨书
顷辱来谕，谓弟能脚踏实地，以真男子名之。此吾丈诱掖之词，恐弟隋落，故为是言耳，何敢当？然雅意良厚，敢不铭心而自砥？尝记先儒有言：人生得为男子，尤幸得为官人，则何事不可做。平居三复，窃憾生长豢养之家，未经牢炼，寒苦之地，只饱两字，便尽其到老生平，丑矣。又惟忝从荐绅之列，岂容甘冒尸素之惭？然建言两字，却不是人道户门，若以此自多，尤丑矣。幸鄙性无他，好读书颇耐烦，未敢曰闻道，而或亦可与议道也。忽承太虚无我之教，竦然疑焉。又云：我心稍有丝发未化，总不足以交还天地，旨益深矣。夫天之生人不齐，有人则有我，有我则有人。千万其人，我则千万其人。我之心也，无论四海九州之远，即一家之内，骨肉之间，分形分色，便存我心，临事临财，便持我见，不能以无我齐其家也。即一身之感，百物之攻，利在则居之患不先，害在则避之，恐不后，又不能以无我修其身也。欲去一我心，将从何处下手？下手工夫，非可茫然无着，支东失西也。还当于日用行事间求之乎？还当于本原不昧处求之乎？于本原求之，则惧蹈禅家之空寂而失之偏枯；于日用求之，则惧蹈宋儒之支离而失之窠臼。尝观孔子母意母必，母固母我，此圣心之太虚，可还之天地者也。颜子不迁不贰，此大贤之大虚，可还之天地者也。然颜子之虚，原从克巳复礼中来。孔子之虚，则自从心所欲见之，盖本原清，故日用妙，惟颜子其庶乎而下此虽曾子、子思莫与矣。无我即为虚，虚则自无我。论其理若易，造其境实难。论圣贤则易，责之后学实难，而以责之不佞，弟尤难之难矣。追古尧、舜之授禅，一以天下与人而不为轻，一受人之天下而不为泰，太虚无我，其尚巳。继此而禹而汤，设有舜、禹之圣，能以天下为官乎？恐不能也。降此如范仲淹父子以麦舟济人，至今侈为盛德事，亦无我之一端也，而不可再睹矣。夫无我必从虚得，虚必从无欲得，无欲必从穷理得。如是而又本之程子之言曰：涵养须用敬，积久则欲净而理流。此心之虚，真如太空之无尘，又何有我之足累？弟将守此以还之天地乎？丈别有会心者，可以迪我之颛蒙乎？且来谕末云：若与他人言，则几于空谈矣。故弟不揣，妄自附于可言者。丈深于易矣。易曰：君子以虚受人。弟敬勉焉。礼曰：善待问者如撞钟。大扣则大鸣，小扣则小鸣。亦惟中虚而后能待人之扣也。幸丈不厌其渎，而终教之。朱子节要亦曾批阅一过。景逸之苦心处，亦懵然未得其要领，希并示焉。
与吴安节论正学稿书
余杜门小斋，读甘泉问辨录暨龟山先生文集完，适安节自按差回，以西江宪政纪略见投，且书来云：正学稿其最留念者，其间饬吏谕民，抡文讲学，犁然具矣。据所传闻，谓持斧观风之日，有饮醇啮雪之标；阅所锓梓，则肃僚贞度之余，又居然有明道淑人之任。谓之名御史可也。谓之不负相知可也，余宁无慰乎？第学贵溯其渊源，指须寻其嫡派。舍洙、泗而说濂洛，公案巳隔一重；舍濂、洛而宗姚江，立论偏嫌左袒。此学术之辨不可不严也，惟弟虚巳而裁之。
一曰无善无恶，心之体。此阳明与门人天泉证道语也云云。昔尝读之，似得观心之指。后谛思之，实为诬心之论。夫心之在人，非块然一肉也，仁义礼智具焉者也。未发则一理之浑然，巳发则四端之各现。大学所谓明德，中庸所谓中和，孟子以性善名，周濂溪以太极名，莫非理也，莫非心之固有也，则莫非善也。谓有善无恶心之体则可，而谓之无善无恶，是以此心为虚空无着之境，在人身为顽钝不灵之根。信斯言也，天命之性，何处包藏，道心之微，何处萌蘖？何以卷之则藏密，何以放之则弥漫，此佛氏真空之说，非吾儒实体之旨也。若以人心、道心论，则谓之有善有恶亦可，而乃曰无善无恶乎？此说行，而讲学之徒，恣行猖狂不顾者，藉为口实矣。近泾阳反复攻之，见于朱子二大辨序文可考也。吾久恶其为斯道之蟊也，不得不辞而辟之。至于以无声无臭为心体，则未知理在吾心，虽无声臭可即，心以运理，则有知识可通。言体则不可云无矣；言无则不可属体矣。以无声无臭为上天之载，则空而非空；以无声无臭为此心之体，似玄而非玄。何也？理无不具，心无不有也。理即之不可见，而心探之不可穷也。此心可通上天之载，不可谓之无方体也。此心虽号神明不测。不能使之无感应也，此之谓差毫厘而谬千里者乎？塘南不直斥其非，亦有难为言耳。不然则一时附和之词也，静中幸再思之。
一曰：古今学脉，不越修、悟两端。尼父曰：从心所欲，语悟也；曰不逾矩，语修也。修、悟合一，惟至圣能之。下此或以悟入，或以修入，即颜、曾且不免于等级，况其他乎？云云。吾观圣人论学，自未有以悟言者，第曰下学上达耳，第曰好古敏求耳。言下顿悟，此禅家借影之话头，一超直入，非吾儒善诱之宗旨。颜子请事，得于心斋之后，而朱子以直任许之，不以悟名也。曾子一唯，得于真积之久，而朱子以无疑释之，不以悟名也。盖悟之得名，原从捷径中来，非以日积月累之故。悟之为境，本于提撕中得，非有此参彼难之劳。细观孔、孟之传，周、程、张、朱之说，并未有以悟言者。而今以从心所欲为悟，舛矣；以不逾矩为修，亦舛矣。孔子为生知安行之圣，加以韦编三绝之功，自十五之年，进于七十之老，胸中天理原自烂熟，故动容周旋，自然中礼，盖化而不可知之神也。悟何足以尽之，修何足以名之？以悟、修语孔子，不知圣，亦不知圣学矣。谓颜、曾尚有等级，是矣，而谓孔子为悟为修，则孔、颜亦无等级乎？此说之所未安也，静中幸再思之。
一曰：圣人既说躬行，君子则检点践履，与道合矩，便是圣学。而又云未之有得，则所谓得者果何在也？王塘南曰：躬行未得，乃孔门之精语也。得者，得其本心之谓也。得即中庸无声臭之旨也。云云。夫圣学以躬行为实地，此千古之血脉。也。躬行而未有得，此孔子谦巳诲人之盛心也。既曰躬行，决未有无得者；若曰未得，决未尝躬行者，此在学者之自名则可耳。如躬行事亲之孝，而孝不有得乎躬行；事君之忠，而忠不有得乎躬行；事兄之悌，而悌不有得乎一躬行，便是有得于身；有得于身，便是有得于心，似不必以得其本心为得，亦不必以无声臭之旨为得也。以此为训，似涉讲学之套词，未详绎本文之语意。未得两字，原对犹人两字而言。若如塘南之言，则君子道者三，我无能焉，亦可谓能者，能其所以为心乎？至所谓即躬行之可睹闻者，深探其不可睹闻者，则本末精粗，洞彻无二，斯言自谛当无弊也。大都塘南之学宗良知，故其议论常向空虚寂静边走，虽说孔门实学，而终不脱般若无生之气味也。文公先生曰：不向用时勤猛省，却于何处味真腴。不言体而言用，此正孔门着实工夫也。静中幸再思之。
一南皋文江证道纪，大有妙语。内云：提一悟字，巳属迷语，又提一修字，亦属疑情。此二语盖涵养体认得来，未可轻看。末云以调停之术为究竟实际，则予不敢云云。此南皋之自警，亦以警弟也，此瞑眩之药也，静中幸再思之。
复瞿洞观论逃禅归儒书
念八日闲步书斋，忽传圣谕因仰宸衷之天启，尤疑洗刷之尽情。昨又见矿税仍照旧行之旨，当轴者不知终能调停否？儿辈近颇向学，每会课，不佞辄典文衡于四壁之庐，序甲乙于三径之左，甚适也。长儿右目微眚，不妨诵读。若赵媳则孝谨确持，女中最胜，并荷垂情，感爱深矣。前议奉览，知不当于大方。奈不佞鲁甚，不能旁通二氏，只得株守蒙训，为村学究耳。窃谓吾儒学问，但当寻圣贤一路，平地着实做去，此外即有清虚高妙之说，真讲得天花乱坠，顽石点头，不佞不信也。老丈卓识渊诣，肯如横渠先生，晚逃佛老，何圣贤不到？乃终日头出头没于种种之门，圆圆之海，亦是一大癖。然丈根器本正，虽深溺其说，而人伦物理上自是处置合宜。后生小子，原无质地，误入虚无，便看得伦理都轻，心肠都冷，一家之内，动辄乖违，况其他乎？学孔、颜未得，尚不失为绳尺之士；学释迦未得，将何底止哉？此一种说话，似亦不可少也。即数年后请教，终无易此矣。
邹大泽衡言小引
今之立言者多矣，明心体者未必通于时，趋诡异者不无涉于险。涉于险则怪，暗于时则偏，两者非衡也，非衡不可谓平也。平之义大矣。语性命则据彝伦日用之常，而恰当乎切近精微之奥，高者可循，卑者可企也。语经略则酌今古利弊之U，而可适乎人情物理之安，愚者不为92，智者不为凿也，斯之为平也，平则为衡矣。余观孚如之为斯言也，可易言哉！静研性理之渊微，而尤置力于躬行之实，自警自醒，诱天下以真儒之矩也。其视出没二氏之门，而欺巳罔人，藏机械于谈锋楮颖之间者，迳庭矣。动慨政事之颓弛，而欲更化于爱民好士之猷，不激不随，新天下以纯王之治也。其视腥膻功利之途，而蛉舜铀龋舞私智于破觚\方之行者，矛盾矣。衡言上篇其有体之学乎？下篇其有用之学乎？体不沦于玄，易知而易从也，谓心上之零星不爽也。用不杂于霸，可大而可久也，谓事机之轻重有伦也。盖山中酝酿者深，故觉至难根于至易；世味阅历者多，故觉极治起于极平。此非一心权度之取衷，何以言言中的？又非此身困衡之巳久，何能事事求真？窃谓二说相须，而孚如之为衡言也，思过半矣。世之读衡言者，其三复于此云。

[book_title]于景素先生愿学斋亿语卷二
金坛于孔兼元时著 男玉瑞编校
四书摘章大指自叙：
四书者何？孔子、曾子、子思、孟子之书也。予童而诵习之也易，老而体究之也难。深求之则极于穷神知化而至难，浅求之则始于日用彝伦而至易。一日离之，此心便无归宿；一事违之，即事便无准绳。故五经为诸史之权衡，四书又五经之纲领，学者终身读之有余味，用之无尽藏者乎。今之读是书者，我知之矣。曰此圣贤之言，而实梯荣觅利之媒也；又曰此载道之书，而亦开机凿窍之引也。于是为小人者有之，为君子中之小人，则愚矣；为君子者有之，为小人中之君子则谲矣。如是而读书也，将焉用之？圣贤亦何乐于立言，以启天下后世相倾贸乱之祸也。予纵观古史，见君子小人之淆混，不无末世之悲，而讵意今时之犹然也。尝窃思之，其甘为小人自弃于君子者，繇义利关头之不明，而始于君子，卒于小人者，则所性分定之未审也。予为此惧，特摘四书中之切要者，更为r绎，漫有发明，以示子孙，使知趋向焉。
孔子不云君子喻于义，小人喻于利乎？孟子不云君子所性分定，大行不加，穷居不损乎？夫义路明则邪正自别，必无枉寻直尺之卑，此少年初学之所当吃紧也。何也？利门一开，后终不可复闭，此不晰义之过也，宜辨之蚤也。性分定，则穷达可贞，必无叹老嗟贫之态，此晚节末路之尤当砥砺也。何也？矢志于当年，不免穷愁于暮日，此不见性之过也，宜守之一也。故有浮云之志，无借口于执鞭可与。语富贵贫贱之交矣，坚夕可之心，无营情于媚灶，可与语存顺殁宁之指矣。且天道主于刚健，地道利于柔贞，岂以人道而竟无安身立命之处乎？山木滋于雨露，五b熟于休征，岂以人心而可无栽培灌[之力乎？此予之大指，其义数十，而叙首独揭此二篇，以致丁宁之意也。其间遵旧说者，或无仍讹袭舛之弊；创巳见者，不避固陋僭妄之嫌。章曰摘章，恨予年力之不逮也，而书之妙道精义，⒂谒挂印Ｖ冈淮笾福愧予理窟之未深也，而学之修德检身，⒂谒挂印８耐可菊，端有俟于君子焉。
题刘文清漫塘先生遗像卷
士君子何可一日无惧心哉？惧者，心之辖，德之府也。学问惧其荒以浅则日进；身心惧其肆以荡则日修；功业惧其隳以卑则曰茂。故君子有终身之忧，其道在惧矣。不惧则失其所以为心，少而老，穷而达，将无一可者。古之圣贤，忧勤惕厉，无时敢懈，其所造就，可班先哲而垂无疆，岂易言哉！吾邑漫塘先生，宋室名臣也，列史有传，启后有文。予尝披阅再过，见其救荒祛邪，谳狱理枉，阻腚兄挑兵，辞屡朝之召命，清标高节，迈古无伦，真世方澜倒，独落落乎其有风飙者。实斋王公赞其道伊周而节夷齐，政乖而行紫芝。我祖素斋翁服其道德文章，师表百世，岂虚语哉！手先生之编，因窥先生之得此者有本也。先生之赞像也，尝自叙曰：予行不著，习不察也，是以惧。使过此而犹今日，虽不死，犹死也，愈以惧。噫！此非先生学问之根，得力之地乎？夫知惧则心存，而天理用事者常胜，福之基也。不知惧则心放，而人欲用事者常多，祸之胎也。先生学有渊源，蚤见及此，自少而老，繇穷而达，谓所处罔非惧境，故所操罔非惧心。持此而居乡立朝，坚此而晚节末路，愈兢惕则愈光明，愈忧勤则愈俊伟，其为千古之贤，血食万世也宜哉。予后先生几四百年，虽不敏，闻风而兴，皇皇枉过，此生是惧。今六十且二矣，倘天假之年，愿砥砺有加于今，毋为乡人所跆籍，邑乘所讥评也。直须属纩后巳耳。此质之先生，而不敢不自勖者。
复吴安节寄万文恭公祠堂记书
吾儒学问开手工夫，断以格物为入门，躬行为实地，未到融会贯通处，且在人情物理上逐件理会，随时体认，姑无务其远而大者。即要调停家庭骨肉，欲其相信相安，处置乡党亲朋，欲其无猜无怨，亦须费许多细腻心机，委曲情致，又要圆而不失乎正，贞而不失乎通。一日之间，十件事应酬得有五件停当；十二时辰有六个时辰，天理用事，庶鲜咎尤。积而久之，精而熟之，则时时无妄，事事无差。此皆下学工夫，脚踏实地，循是做去，自不为异端邪说所淆。夫异端非必佛、老之谓，凡有拂于人情物理者皆是也。周、程、张、朱，乃千载道脉之羽翼，来文所云诚敬践履，诚得其纲领矣。朱子晚年之论，与江门之学，平日工夫，都是由博而约，由粗而精。晦庵不泥旧说之烦，白沙直拈无欲之教，未有不从下学而得者。我辈未能到此，必须先从实地造根基，乃可。吾弟近时处家处乡，逐日检点，何如？文恭公白是笃。实儒者，若云本伊川之实修而亦不失，阳明之解悟。窃谓推尊太溢矣。生平隐微屋漏，真能不愧无欲两字否乎？此须平心，此须直道，议论到此，一毫。私意着不得也。试以予言质之，定所可乎？
复吴安节三教求正说书
予巳亥四月至梁溪，会同志诸君子于湖上。先是，与泾阳、泾凡极排禅学之非，因憾近时荐绅谈禅之陋，无非博虚名而媒实利也。且曰：吾辈读孔圣之书，窃朝廷之冠裳，一旦背本而窜入二氏者，其人必不祥。泾阳景逸首肯之，座中有曰：比来吴安节有三教求正之说，若三家相讼，而一人讲和，予索之未得，及归来，而其说巳在斋中矣。安节以是求正，其必有不安于心者乎？抑亦未定之见，而务要归一之旨乎？夫论学于理学大明之日易，论学于异说纵横之日难。辟邪于庸众附和之人易，辟邪于冠裳而负时名者之人难。今之邪说，皆冠裳而负时名者倡之也。谓孔孟之学为习见而不足自高，卑程朱之说为头巾而不足鼓众，乃剽袭二氏而尊崇之，且呼朋引类而传诵之。夫二氏之学，非不各有一段精神不可磨灭之见，然其精处则吾儒所有，病处则吾儒所无。文公先生曰：二氏之谬，不待辩而自明，只废了三纲五常一事，便是万世莫大的罪名，其他更不消说。又曰：日用之间，无一事一物不是天真本体；孔孟之言，无一字一句不是分明指诀。读斯言也，三教之旨，同乎异乎？二氏之学，可与吾儒提衡而论乎？纵使禅为真禅，玄为真玄，亦不过自私自利人耳。吾儒真有为巳之学，则可立性命，可参三才，可育万物。即彼二氏之教，得以流行于世者，亦藉吾儒之道大明中天，将此纲纪修明，将此法度整顿，乾坤扶竖，民物恬熙，然后二氏得以安衣坐食于梵宇琼宫之下，广招檀越于修因信果之家。吾儒有功二氏，真不浅也。圣祖谓二氏之教，暗助王纲，盖寺观之中，多有饥寒无赖之辈，一旦受戒，亦可羁其浪迹，消其邪心，修斋诵经，未必无良心善性之发，则可谓云尔已矣，而遽云三教同原也，不大谬哉！今之士大夫最可愕者，以释氏为太师，以老氏为太傅，以孔氏为太保，公然形之议论，笔之于书，此非狂悖丧心者哉！吾辈闻此，直须斩钉截铁，破斧缺析，极力h排，昌言规正，断不可以其旧在知契而为两可之词，因其久负时名，而有调停之说。广东、姑苏者，真吾道戈矛，后学陷阱也。夫火不扑于方灼，势必燎原；水不防于滥觞，势必横溃。今之冠裳而负时名者，甘为二氏护法善神；学孔氏者，宁不思为孔门作一大树将军乎？夫二氏何功于我，而奉之如弟子，孔氏何负于我，而叛之若仇雠。且习二氏者，未见其归儒之渐。今之弃儒而归二氏者，巳成若狂之风，中流砥柱，吾辈可无人耶？宋胡致堂有崇正辩，我朝罗整庵有困知记，皆孟子辟杨墨、正人心之见也，幸谛观之。倘有意见可商量者，幸祈再示。寄许敬庵少司马书
不侍有道光仪，计十易寒暑。自陪京一通问后。便踪迹杳然，此非台台之外不佞，实不佞之外门墙也。昨犹子回，持大学论语述置之案头，云此敬庵许先生托致者，叔其r释之。随翻阅一过，仰窥造诣之精纯，议论之平易，与采辑之稳妥，其中解说有间与朱注不同者，后学未始不可并存之。盖遵朱说以备时制，存许述以备参考。台台有功圣门远矣。即如修巳，以敬章所引李尔章一段玩之，精神竦快。今之学为君子者，果能不慢一人，不轻一物，则天下之人何所不安顿于此心兢业中乎？多学而识章云：圣人论学，都兼知行，岂有只把知说？此足破千古之惑。又云：圣道总在一原处用力。又云：一处着到精神，常收敛归一。所谓一原一着者，何所指乎？此非可渺茫冥昧求也。圣道不离日用，教人不外文礼，吾人岂能舍此而别求一原，另做一着乎？毕竟一原是何景象，一着是何工夫？台台幸启其扃而抉其窍也。不然，是所谓鹘囵吞枣，学者何所依据为入道之门哉？比来金阊之学，一云程朱之衰，以禅宗之衰而衰，一云二氏有助于孔学不浅，R谩荒唐，不可殚述。台台其亦闻且见之乎？辞而辟之，是所望于维持世道，羽翼圣真者。昔阳明不分气于文公，倡为良知，而坐以支离之病；荆川不分气于阳明，借口龟山，而不辞分宜之请。今之金阊，且不分气孔子，而直欲以释迦轶其上，岂不甚于洪水猛兽之害乎？奈何听其唇吻之纵横，而不为吾道之防耶？此关系世教非小也，台台其留意焉，感荷垂情。不能Z使特布，敬乘安吉差人之便，附此以致区区。伏惟恕其狂愚，时加引掖，幸甚。
寄范阳方岳论杨子云书
忆不佞肮脏长安时，明公有翰使之辱。既不佞夺级东归，屏居茅麓，同乡知巳如明公，无繇通一牍以致其生平。即明公有怀，不佞亦无便寄其悃悃也。不佞犹82名仕籍乎？而目则g矣，发则髡矣。裸葬之地，久在东郊，易箦之期，旋同西逝。乡评不齿，善状无闻。明公相知遍宇内，其磊落不群，皎皎负节，雄声名，缔交明公者，亦遍宇内，而胡瑶函之赐，宝镪之颁，远逮于衰朽龌龊之夫哉？密箴示以格言，祠规示以家教。三录见钦恤之美意，二记见扬n之文章，种种侑撸并有关风化，阐幽先哲也。明公之厚，过矣，明公之教大矣。第有迂愚，愿呈左右，惟明公一可否之。夫古今论人，未有不稽之载籍者，载籍所传，未有人人能核其实者。平反前贤之冤，讵非千古大快；顿真儒之论，恐非青史公评。子云五辩高明，不无据矣。第哀、平之世，雄尝与莽比肩，而事独不能观其行事，察其用心耶？知其为伪，则如梅福之论事可也，如鲍宣之上书可也，而默无一语，阴折其不臣之心。迨其逆节巳露，国柄巳移，则如薛方之隐居不出可也，如龚胜之不食而死可也。而阁上下投，几罹亡身之祸，无论剧秦、美新之有无，而贪禄苟同，腼颜蔑节，此其昭昭不可掩者，即子云何辞以谢万世之口乎？晦庵先生书之曰：莽大夫扬雄死，真足以诛既往，戒将来，可以杜奸萌，植臣纪矣。窃谓来记。所云留之以备采择，录之以存厚道，可乎？论人欲恕，固君子之用心；辞不虚美，亦太史之直笔。短见如此，明公谓何？承念久稽裁谢，谅明公赍捧之回程尚远也。伏惟宥之，幸甚！幸甚！
与刘云峤大司成书
曩承寄右编，领教非浅。闲中披阅，大于奏草文章家有裨。荆川主盟于前，台丈鼓吹于后，真词j两帜也。第鄙见尚有进于此者。圣贤道脉之羽翼，无过程、朱，吾侪后学之表章，宜先濂、洛。近朱集有梓矣，惟二程遗书，久无善本，至若罗豫童、李延平之著述，又程、朱问学渊源也。诸如此类，可一一搜辑之。其各家年谱，择其学术纯正者，汇为全编，付之梓者，可以明正学，障狂禅，开示来学之功，又不在右编下矣。此丈所宜亟留意也。南昌有朱试者，何如人？比得其就正录读之，大是吾道脉络，较之童本清奚似？学正便须论其人，人正当益重其学。若高谈性命而践履无当者，何以观之？有等浮慕仁义而阴为蟊贼者，可不捍之！不佞生无补，没无闻，视此辈有愧也，悔何及乎哉！顷缘儿曹四人出试，科举入泮，无一预者，稍有介心。倘备数遗才，不佞尚勉至留都，期与相知一见也。蒙许四书大旨，叙文于三月，今巳六月矣，可无以慰故人之望。
与高景逸论正蒙书
数日前走一简奉询，尚未得报。忽接来翰，问所读之书，今岁毒暑，不能如常ss，然亦不欲掩卷废时，闲中坐消白昼者，乃学通辨也。中间胪列朱、陆之异同，早岁晚年之冰炭，可谓明晰。待秋深卒业，方取正蒙释而参详之。横渠先生。真是精思力践，妙契疾书。但开口一句便说太和所谓道，此与天命之谓性一句不同矣。此句合理气而言，横渠则舍理而单言气矣。易曰：一阴一阳之谓道。虽若亦以气言，然阴中有阳，阳中有阴，而太极之理未始不交流，未尝有偏废也。今止曰太和，若专言中节之和，而遗却未发之中，岂得为见道之全乎？故其后又曰：由气化有道之名，合虚与气，有性之名。夫性本实而反云虚，道在人而止言化，盖横渠认太和为太极矣，又岂得为造道之言乎？故程子云：横渠以清虚一大为万物之原，恐未安也。如日阴阳之精，互藏其宅，曰一故神，两故化等语，则洞窥造化之微，而妙入乾元之始者。弟平时所见如此。吾丈集注似以性理中补注为宗，而更以已见参入之，可谓苦心矣。大抵论道如朱子，真是茧丝牛毛，使后闻者便莫能赞一辞；谈诗到少陵，真是感慨悲欢，使步韵者终莫得穷其趣。来释必能补宋儒之挂一漏万，抉横渠之秘钥深扃，俟弟闭目沉思，细心体会，少有隙明，容与丈觌面商量。此非可以笔颖尽也。春秋旧刻有类编，惜无善本，近坊刻更多矣。此书原是化工之笔，康侯作传，似巳窥见一斑，文亦鲜巧可诵，不知吾丈又作何诠解也。文公各书，弟久藏之箧中，恨不能部部读之。辱来谕，再留年谱录要奏议三册，余俱附还。
与耿庭怀明宰书
虞山文献之邦，琴川弦歌之地，薰陶圣人之化既久，渐被贤者之泽尤深。不佞尝过泰伯之乡，未瞻子游之庙，慨自权臣煽虐，遂令书院成墟。兹逢明公兴起人文，广延众哲，讵惟显揭精神于搜奸剔蠹之政，抑且锐情经术于流风遗俗之区。自分迂疏，敢辱采葑而下逮，祗惭衰谬，何能振藻于前人。虽濂、洛、关、闽之传，颇涉其涯澹而敬仁诚圣之旨，未抉其机缄。雅叨甄录，何可自外门墙，内揣九庸，终当遗玷几席。深荷不鄙之意，容伸伏谒之衷。对使感怀，临呋05。
与范阳左辖书
昔蒙垂念，宠锡瑶翰，种种鸿编，佩服无63。今晋擢闽中，台阶越峻，闻问越疏矣。计台旌所历，几半寰宇，清声妙誉，无地弗流，道路口碑，喧传梓里，第不知比来纂述，其闳巨更何如也。窃尝谓君子有五乐，而居官不与焉。孝友一门，骨肉无相残相贼之衅，一乐也。博综典坟，静中有上下千古之襟，二乐也。廉耻自维，内不愧于妻孥，外不愧于乡党，而因以报明主，慰生民，三乐也。阐明正学，以诏后人，俾子弟津津于孔孟、程、朱之教，母入禅之狂，老之玄，而百世不斩其泽，四乐也。衰年减膳啬神，耳目不疲于视听，遨游无倦于山川，挟斑管而赋离骚，挹清风而歌李杜，五乐也。居官而并有此五者，其乐亦无加，若台下兼之矣。不佞宁无自慨自伤耶？见罗先生无恙乎？其与门人问答，必有新诠，索以寄惠，至愿也。斋居寂寂，驰恋故人，末繇通讯。偶贵属大田段令家僮之便，敬勒八行，附候起居。
与顾泾阳书
自东林别后，改岁于今，87首书斋，不敢以老告倦。腊底已完宪章录，辰下写上论大指未竣也，俟竣日，当亲赍请教，然后付梓本，不宜贻木之。灾自念ss，苦思一番，亦欲公诸同志者，以俟斤斧耳。今秋或告成矣。文公摘抄目录驰上，大抵弟意在观其处置，搜其理窟，网其格言，故于文公问答之书，宁详无略。中间有芟繁而撮要者，有去其首尾而独存其腹者，若叙记、碑铭、诗赋，则一⒉蝗耄缘荆川、敬所两先生各有选辑故也。奏议另有全刻，亦不及，未知是否？幸细教之。朝政忽新，闻出圣心独断，尤得之。司礼苦争，若当路肯善承德意，眼前便是唐虞气象矣。又闻圣母徽号诏，更有浩荡之恩。总之罢矿分税，中官撤回
圣心迁善之果，地方受福之弘。山中睹此更新，真是愿且须臾少延，以观德化之成也。周怀鲁留意地方，风清弊绝，只以用一将官，便尔苛求，此必有以夙衅窥伺之者。或有|绅不乐其在江南，而转口假手阴挤之者，矢心缓颊，惟年兄与弟共图之。前索龟山年谱，兹附去。邹南皋集曾见否？讲学诸书，尽有可玩处也并闻
与邹南皋书
不相闻，几易历矣。鄙心怀念，未尝敢忘，第不欲以空函时廑酬答耳。丈山中工课，巳得见之于尊集中。其论学诸书内答周友山、陈心谷、周山泉、朱鉴塘、田竹山、沈镜宇等篇，直把玩不能释手也。心源澄彻，自多见道之言；世味轻疏，必无带膻之语，知丈所得深矣。大抵圣贤学问穷达，本无二道，真儒涉世出处，勿作两途。行道明道，其心一也。孟子以禹稷、颜回并称，得其旨矣。宰我谓夫子贤于尧、舜，即此意乎。弟槁居十有四年，未敢虚度时日，闲中漫述，何能缩地与丈一。印正之敝同年张见庵行，便中附此起居，有怀底里，殊不能
南皋回书附
久不得台信真息，殊有怀仰。姜使君虽在西江，弟卧山中，未得起居，他可知巳。张年兄归，荷台教，具仞无忘。翁丈无事密课，幸以见教。吾辈出与处，各各有事，倘闲居，真不空过日子。彼锢我者，皆成我也。若要熟，也须从这里过。翁丈想深信此语。世间人从得意中以道理遮饰门面者，多致尊显。吾辈从冷澹寂寞中，退然穆然，必不以彼易此。惟是弟遭先母先妻之变，后近又遭家兄之变，骨肉雕残，悔思昔为弟受忧虞患难者，今安在？不能不令人泪落。翁丈为弟酸鼻否？弟闲居无一可观，偶旧作为安节年兄搜极，扬丑大方，翁丈不以教而以奖，何耶？惟是弟庸愚，不能过奇，腐儒之名，所不辞也。何如？仲文使君在西江，大有作为，真正干事，利益风化不小，弟惟进之藏锋颖，无为直矢耳。翁丈以为然否？近廷中议论日新，柰何？吾辈有合并之日，共矢心P轴，保残年，不负生平，如是而巳。天各一方，时时如对。谨谢。
寄赵侪鹤书
仲春刘天虞过舍，知丈眠食如常，足慰同志之念。第不谂山中日用工夫，竟何所寄。比来荐绅好谈般若之指，大为害道，不惟自误且误人，愿丈勿为此也。吾儒之学，以致知为入门，践履为实地。圣门下学上达，只此两端，机则一贯。吾辈念念真修，触处可滋学问，条条实做，随时可立功名，不必跻华登，方能建树不朽也。丈平时颇嗜饮，此亦不宜太伤，闲中更把宋朝名臣言。行录细阅一过，暨我朝经济要务，留心一番，母虚度光阴，免将来兴嗟。老大弟家居，日有课程，不敢言倦，但茫无自得处耳。令亲郭实庵，怀念不置，昕夕相与，亦望相成，幸以弟语语之。
复刺怀玉论学宜尊朱书
仲冬末旬，引领高贤，同舟而至，一愿闻所未闻，一愿见所未见，乃竟两孤其望，宁不怅然！近读朱晦翁集，内多刺心切骨语，玩之真如大寐之得醒。有云：浩然之气，须敛于规矩准绳，不敢走作之中。可见今之以粗心浮气用事者，非浩也。有云：世间议论，自有一条平稳正当大路，却无人肯放上头立脚。可见今之谈玄说妙，阴坏孔门心法者，非平也。有云：人无一点爱人心，便无医治处。可见有爱人之心，就是此心之不死。今之贪心所使，不顾礼义者，皆病之难医者也。如此要语，不能尽述。读其书，见此翁论义理则贴条贴缝于中，欲抽丝缕，而不得其疏漏之隙；论经济则尽心尽力，惟恐少有欠缺，以遗家国之忧。若诸所集注，止是豹文之一斑，未是宝肆之星罗也。宋儒如象山，我朝如阳明，两先生，奈何轻口而妄訾之？目下尚未卒业，或俟明秋可完此一部书耳。时事惟元储巳定，脾睨潜消，两相同升，梦卜允协。盖一在河南，一在山阴，来翰所云，传者讹也。不佞有室人患疡濒危，病在头脑，延及咽喉，此必死之症，幸而得愈。看来天下有必死之病，自有能起死之人，特遇与不遇耳。比者心绪才得宁妥，正图遣候，而贤者之贶，来自山中，敬用拜嘉，祗增愧感。刃，先此附谢。
与周仲醇书
前者匆遽一拜，未得饫领教言，归途念之，殊惘然也。读书不在早，闻道自有时要，积累功深，久之自得。昔王心斋先生三十五岁始作孝弟箴，四十三岁而作复初说，四十四岁而作明哲保身论。以是知闻道不问早暮，要其成功而巳。仲醇沉潜有志，原是任道之器，又家贫无外慕，他日必为见道之人。颜子箪瓢陋巷，不改其乐，贫中肯自煎熬，则个中别有滋味。颜子之不改乐，非乐道也。胸次无一毫粘带，心地里自是光明潇洒。这一段境界，惟可自知自慊，何能语人乎？只要耐烦，母躁进也。来翰所云，日用工夫尚觉太烦，虽四五日看一卦，不为少。若贪多，终不免牵东而误西矣。何如！何如！
周仲醇继志会题辞云
阳怀玉束先生尝倡道于万松岭中，今殁久而风微矣。先生，予友也。予自先生殁而孑立无侣者五年。乃先生弟子周仲醇从予游，愤焉向道，复欲于万松岭中继先生志，群相知者讲学于斯，将使束氏之松岭为孔门之杏坛也。予冁然喜。又谓予与先生同志，而兹会也，不可无一言以为诸友助。予又赧然沮，谓周子曰：予非闻道者，而窃有鼓人向道之心；予亦知学者，而不敢阻人讲学之会。顾学未易讲也。夫人各有良心，就其良心之不泯处而提醒之。一念欲孝，仁之机也，一事能孝，仁之事也；一念欲悌，义之机也，一事能悌，义之事也。举家庭日用间，而导之为孝子，导之为弟悌，庶讲良心者有实用乎。人各有本质，就其本质之禀受者而磨砻之刚。者使勿过于刚，而亢为不孝不悌之人；柔者使勿委于柔，而勉为从孝从悌之人。举家庭日用间而抑其所太过，引其所不及，庶讲本质者有实用乎。本质纯则良心莹，合一之道也。是道也，无问士农、工商也，无问富贵贫贱也，无问乡学之于国学，隐于市之与隐于朝也。人人本此心以扩充之，人人养此质以变化之，则繇村坞而达之里社，繇郊外而达之邑中，皆可封之俗也。太平之世矣。兹志也，固怀玉先生真忧世淑人之志也。仲醇勖之哉！维扬王心斋氏可述也，予拭目以观其成矣。丹阳固金坛邻邑也，宁无闻风而兴者乎？予又将倾耳以听其声矣。仲醇最之哉！愧予不能越俎而鼓吹之也，又愧予不能秉铎而领袖之也。
与任希颜书
许友来，得手书，知尊恙渐妥，甚慰。惟从容调理，余证自除。初学工夫，先明善而后诚身，自有次第。阳明先生谓明善即所以诚身，恐非。盖明善为知，诚身为行，知行自不容偏废也。推之博文约礼亦然。学问做人，俱要脚踏实地，步步渐进，若贪顿悟捷径，定有差讹。孔子吾十有五而志学章其证矣。东林之会，真是美举。第圣门讲学，多不逾四人，曾、子路、冉有、公西华侍坐是也。即从游者亦止十哲，若每会辄百千人，其中情伪，何可胜数。此予之每踟蹰而不进者，为是故耳。傥来者俱泾阳景逸其人，则不佞且卜筑于东林之左矣。周仲纯真有志向，初欲延之以训小孙，奈已先受旧东盟书，殊令人怅然也。便中附此不尽。
与耿庭怀明宰书
台下雄才卓识，以文学饰吏治于琴川；虚巳崇儒，罗名贤谭圣道于芸馆。不佞自愧匪伦，谬叨宠召。家学流传，虽渊源于伊、洛，而赋才短浅，未窥测其津涯，何以列请益之班，何以副更端之问？前读明公与洞观元质诸书，一云：文王大圣，不知用了多少缉熙工夫，方做得五个止字。此即圣人下学上达之旨也。一云：为善去恶，是格物，是入手，先诚意矣。此足破王文成立异自用之见也。其中精诣奥语，又多见于元质夜话五条。乃知明公之学，宗孔宗朱，真中流之砥柱；非玄非释，障外道之藩篱。能不心输，能不眼亮。窃尝谓晦庵先生之说理，真如茧丝牛毛；晦庵先生之训人，真是开扃启86。今之|绅，科名到手，即便操戈，异党同群，俨如对敌。良知之说，倡于阳明，而于今流毒未巳也。阳明之学，得之禅宗，而于今鼓吹未巳也。比来则更怪矣。谈因谈果，岂孔子朝闻夕可之指乎？说梦说神，岂孔子事人事鬼之指乎？不佞居尝联其读书，所云：学到忘言，先后天图皆赘画；理求实践，上下论语是真诠。又云：道理昭明，须扶竖他撑天拄地；圣贤高迈，只体认得智崇礼卑。平生所学，⒂诖艘印８矣诟呙髦ぶ。闻盐台欲临讲学之会，诚盛举也。大都江右诸公，学脉绵绵不绝，倘有启蒙之语，幸指示，使得私淑焉。怀念雅情，极其真切。俟天气少和，或能鼓一棹于虞山之滨，且目觌弦歌之化，躬领杏坛之教，别具四书大指驰览，不敢自谓苦心，亦欲公诸同志，惟明公大赐批评。直攻其纰谬之见，则受益非浅。留神留神，幸甚！幸甚。
与吴舆则书
前在荆溪，终日溷于酒食，不得与舆则商量学问工夫。林泉十余年，静中研求，随有静中笔札，积而岁月，亦成帙矣。觉诸名公悉从般若中来，而真正一线根原孔孟者，只有薛文清、胡敬斋两人耳。近有愿学斋亿语，方付锓梓，未完，容另请正。四书大指，托允执转之左右，不知曾披阅否？尚有数十篇未录，当次第镌之。向来博综，徒广胸次，惟此书落笔处，觉于身心有警省，有进益。细看从前论学者，非落影响无着之见，则多支离诞蔓之词。即如近溪、罗、龙溪王，一者舌胜笔，一者笔胜舌，反复参详，但说知，不说行，不言修，只言悟，恐非论学宗旨也。阳明误人大矣，贻祸远矣。不佞大指原不为举业而发，讲书中有讲学意，讲学中有规时意，然一味尊朱，不敢从陆，间有巳见，似亦理之无碍者。舆则、允执以为何如？畏十丈行，便中附此尊公前，并希致声。
寄卞子静书
梁溪一夕，幸遇高贤，向85在心，不能释去。爰附一哂诰耙荩少伸愚悃。于萧斋。越有年余，未蒙回示。忽接来笺，兼咏佳韵，知衰夫之犹辱注存也。喜甚慰甚！比来工夫何如，自得何如？学问之道，无分寂感，即万感万应之中，可验不睹不闻之存养。圣贤之品，无分穷达，即终身陋巷之颜回，可匹虞廷济时之禹稷也。于此看得分明，不肯歇手，何三公足易我性分之乐乎？惟足下细玩根心生色一章，久之，当自有廓然畅然处也。至于易之乾坤剥复诸卦爻辞，于阴阳倚伏之妙，悟君子小人进退之机；于吉凶互应之占，知立身行巳得失之验。此在日用动静间，当自考自证者，非口舌所能尽也。不佞年巳七十矣，虽当夕可之期，时有朝闻之惧，惧一旦归于无何有之乡，而所谓不待生存，不随死亡者，懵然未有识也。又孑处菰芦，朝夕无起予之伴，犹日ss于左图右史间，何益哉？然任重道远四字，平时体认颇真，终不敢以老告休矣。辱足下倾盖之知，敬持此相勖焉。敝邑去贵城一水盈盈耳，不能鼓山阴之棹，为访戴之游。遥望鹤湖，何胜凝伫。
与刘云峤书
顷辱手谕云：喻义分定之说，可分而析，亦可合而并。不识分定，终是喻利一条路径人也。诚然哉！诚然哉！今之识分定者几人？一达便轩然有渔猎之心，一穷便忿然起攀援之念，其机变百出，捐廉弃耻者，皆鼓吹其喻利之私，决裂其所性之分也。此吾辈人品邪正关头，参得透时，即是夕可之期矣。尝闻客有问邓文洁公日用工夫者，公曰：但不得红日东升。他日语丁右武云：吾今只求此心可与天合。夫心与天合，则满腔皆红日矣，利心悉退听矣。此一贯之道也，相因之机也。仁丈昔年静定山中，性命之学，业巳默识，功名富贵，等之浮云，以此心作用，肯无补世道巳哉？高致虽巳倦游，非相知属望意矣。舍侄玉聘系贡生，乃同胞二家兄子也，今赴台下肄业。家兄老矣，事竣希命之早归，感甚。与叶台山书
辱惠芝堂遗草，近始卒业。尊公学有渊源如此，终以诸生小就。今日翁丈柱石明朝，名震寰宇。发祥，夫岂偶然！当年同事江州，不佞亦知尊公未深，思之不胜愧恨，又不禁惋痛也。闲中静观，凡先世有隐德者，人不知，而天独知之；绩学而终i者，人惜之，而天亦惜之。顾其灵秀渊涵，精光郁勃，自有透漏宣泄之时，此正植本固，发源深之理也。寒门契玄曾祖开理学之原，先祖中丞公大其传，而不肖父子衍其绪，考之世家，在在左唬翁家子孙正未艾矣。先君止叨乡荐，亦有遗稿，方在锓梓，容另日呈览。别具亿语。乃不佞年来之札记，谈性命未测其机缄，偶品评多伤于激切。首篇自叙，无乃谬刺乎先贤。第鄙见尊朱，不敢浪随乎群说，用以质之高明，幸印证其可否也。别具引意，惟哂存之。台山回书附。先人生平苦心力学，其躬行见解，与老伯见解绝相类，遗文散失，其存者仅如此耳。伏承厚奖，九原有知，亦当色喜也。不肖荒陋，大愧家学，虽黾勉饰励，不敢自背严训，然以望德门之奕世绍休，与老伯之劲节邃涵，亦安能庶几其万一哉？恭读大刻，言言实践，真是斯文正脉。至叙中所云，深中近儒之病，乃举世之所不知与，虽知而不敢言者，独自老伯发之，绝为快心，可以俟后圣而不惑矣。大司马公文，屡索屡许，而终不脱稿，其将奈何？尊赐祗领外，薄附引意，并试录附览，诸不尽
与刘云峤大司成书
仲春有一吒胶颍而门禁清严，舍侄不果投。四书大指闲中肯为衰夫一改窜之乎？不负旧知之雅也。亿语三册，亦荒斋揣摩推测之言。年来综览论学诸书，多以真空顿悟为入道之门，不。以日用行事处为下手之地。自良知说一倡，推波助澜者益众。姚江之派盛行于江右，而迄今未衰。比来以南塘先生为赤帜矣。细玩其说，亦终不似孔颜之脚踏实地，使用力者有所依据而行之也。不佞谓悟道不如行道，闻知不如见知，学不必讲，只躬行实践之熟，自臻圣境。禅不必谈，只清心寡欲之久，自脱尘藩。仁丈究心此路有年矣，幸于鄙言再参详之。外具家葛新茶，惟菽晌荷。
刘云峤回书
附从徐纳言，闻道履佳胜，极慰。名言种种，以开茅塞。轻葛雾茗，尽口体，都入清爽境界。谢谢。夫学问之先躬行，古今同之，百家同之，未有不躬行可言学者。世之口是行非，此直不才者尔。彼固不足以贼德，卫道者，亦可置不言。
学不必讲，但以躬行为是，禅不必谈，但以少欲为宗，极是至论。又谓悟道不如行道，夫悟与行非二也，行到金焦北固，方悟金焦、北固之妙，行而不悟者有矣，未有不行而悟者也。闻见二字，若从外揣摩，则耳边有风，眼中有花，都是影响；若从心上发灵，则颜子之卓尔与其闻一知十，皆属妙境，未可谓见为切而闻为虚。盖真见真闻，非耳非眼，即闻即见，即见即闻，无二也。姚江良知之说，江右称之，然一省十三郡，皆车辙所至，但稍有志气，未有不切切躬行者。姚江之徒，盖有脱略躬行而借顿悟以自欺者，其实非悟。姚江早以博学有名，中间居夷，凛然风节，晚年功业轩举，步步着实，盖所谓悟而能行者，彼不行者即非能悟。而世之君子每强加以能悟之名，既助之赤。帜因不能行者谬云能悟，遂谓可以不悟，则质之六经四书，未免有碍，是又助之赤帜也。外教亦云悟，亦云修，又不独姚江之学，不敢废躬行矣。不肖愿门下以躬行之指提唱天下，然不愿以不必悟之说，使人有以借口也。何如何如？承示三刻，容静中详读，乃有以报。草次谢教，铭感铭感。
与许少薇书
云阳舟次，暂得晤言，未罄鄙情之万一。意抚绥江右，得假姜僖允蓖ǎ而不谓天夺尊公老伯之速也。怆甚！怆甚！奔丧一疏，不知有官矣，岂计及于台省之有言乎？部覆褒美其辞，又委婉其意，可谓用情之恳，而明旨竟从例下，知老父母之必不介心也。吾辈看得功名轻则人品自重，今功名峻矣，又何恋膻逐臭之为？道义重则功名自轻，今势利之味不过如此矣，犹不办鸿冥凤举之计。古人不以一日换三公，孟子之以颜子配禹稷，此何等识趣也？静中当深思之，台下其见及此矣。不佞弟受父母之恩，感知巳之爱，倏闻两丧，何胜惊悼。又憾千里之遥，不能扶服灵几之前，特具奠仪，并自撰奠章，以写年家子侄之情。临发不禁惨怛，又不禁驰念也。弟旦暮之人，恐觌面无期矣。奈何奈何！
少薇回书附
云阳好会，语语金兰。比揖佳儆谀现荩余芬犹在袂也。彼中积牍如山，初至应酬猬集，计典燃眉，而老亲风烛摇摇，方寸都乱，尚冀完却计疏，杜门坚请，始获以间一通候门屏，乃彼苍所为显殛而阴祛者，巳不遗余力矣。抚臣自应候代得代，知是何年，藉令父死不哀，母呼不应，斤斤。守一头上进贤冠，而曰有官不便私，顾必出自空桑而后可耳。况腹地不比边方，常例难行于今日。不孝行行半载矣，代者属之谁乎？人各有秉赋，危迫乃见天真。藉令守候，至今有索我枯鱼之肆耳。科参部议，合下已07，盖明知而故犯，非行险以徼幸也。夫官非送老之具，终必缴还朝廷。弟为京兆时，肯舍之煤户，而今乃不舍之老亲耶？古人三公不换一日养，弟获以一副都而换九日之汤药，罪差薄矣。寻常追忆壬辰、癸巳时，同志满朝，比迹元v，不孝独幸瓦全，窃自自疑，不与党人之列，而今而后，或亦可免乎？来谕言言干鬲，言言药石，回环捧诵，不自知泪之收，杖之弃也。至华章出自大笔，粉黛嫫姆，青黄沟断，一字一珠。亡灵得之，可含笑九原；不孝得之，亦是终身铁灰印８泻慰裳裕「泻慰裳裕〖椅拶灼停不能遣酬，僭借盛仪，用伸谢敬。老丈素索我于形骸礼法之外，知不以简岸见诛也。道体方强，赐环在即，愿言崇护，以迓隆禧。临楮不胜恋恋。
与顾泾阳年丈书
违教日久，渴思一晤。向拟季春趋侍清斋，面有请政，奈脓疮作楚，于今未痊。两三知巳，俱成疏阔，若自外于门墙者然，念之惶竦。圣贤之道，只在家常日用间呈露，学问之功，亦只在家常日用间寻讨。近一步则一步简易，远一步则一步艰难。比有说愈繁而愈肆，见愈僻而愈坚者，分明藐吾辈无人不能发一言以针砭之也。天下虽有高才雄辨之士，然亦岂无细心认理之人。此陈同甫之豪气粗才，不能不屈服于蚕丝牛。毛之朱，晦翁也。今日为吾道大闲，障邪说狂澜者，舍年丈谁归？相别两年，衰颓日迫，丈每月不辍讲学之盛举，弟亦每日不敢负向道之初心。累年掇拾，大都仿吾丈之札记，而汗漫成编，乃东施效颦，非有苦心力索之语，稍于此道有所发明也，恐南威笑之矣。阳明之学，弟晚年终不以为然，谓其以禅入儒而巧用之；今日流弊，则以禅驾儒而阴坏之。敢据鄙见，直斥其非，敬缄亿语一部，专力呈之左右。惟高明徐徐披阅，便中一一指示其迷，即异日夕可之期，当含笑于无何有之乡矣。真切真切！东林摘语，想更有增益，希惠之。
泾阳回书附
闻丈今岁正拇有模时，欲备贺，既不敢以虚文溷，而贱躯又病懒，不能一造高堂也。忽拜手教，俨如从天而下，喜不可言。承赐大刻，疾读数篇，种种躬行心得语，不胜叹服。当此波靡，侃侃正论，非大丈夫不能也。敬九顿以谢。偶病暑伏枕，先此附复，俟阅完，当有专请，不多及。
复周二鲁尚宝书
岁月愈侵，相知音问愈阔，此心驰想，不敢以音问之阔自外也。窃尝于管东溟集中，读丈尺素之语，窥丈忧世之深，静里裴徊。当今之世，士君子俭德避难之日，非骧首振翼之时；大丈夫眉宇轩昂，胸次弘远，非为国家任干城之寄，标功勒石于燕然，则为圣贤明道脉之传，继往开来于泌水。山林中，自有工夫可做，性分上别无他径可投。若混三教于一源，卑孔圣于牟尼，言虽辨而行则乖，才虽雄而道则谬矣。丈年逾耳顺，志在千秋，立功有具而无其时，明道淑人之任。似不容诿，亦不可缓也。丈不于此时鸣铎于龟峰、鲁台之上，而日咨嗟怅望于潮阳拓落之一官乎？闳巨之笔，深藏不市，则未可知。不佞赋性甚鲁，见理尤疏，被逐岩廊，勉寻洙泗，或时于章句有所发明，或时于日用有所札记，不足阐圣道之万一，借以充岁月之课程，徒愧支离，敢云著述？兹咂湟丫丸髡撸漫呈台览，倘未即填沟壑，容陆续附便正之。桂生不远千里，无能为处，馆b之资，惟增惭恧而巳。春雨乍晴，方事埽墓，冗中草草布复，仰冀亮原。
与吴安节书
吾辈结果工夫，决须在理学一路，狠着精神，要于身心真有得力处，世味真觉冷淡处。此自巳密地潜修，不可以语人者，却不可慕讲学之名以贾虚誉，不可开讲学之门，以集伪朋，亦不可溷入讲学之群，使面是背非者心厌之而口哓之也。海内良友与贤公卿真当向往，然唇吻文章内，似不必借之为重。世上不少顶天立地的男子，亦不少高抬眼孔的丈夫。我兄弟素志原不在人后，须自立一个门墙，自办一副22锸乃可。昔之谈良知者借口于阳明，谈建言者借色于刚峰，弟不以为然也。但乐善取友一节，则不可无。箪瓢陋巷，有颜子，捉襟肘见，有曾参，当年七十二贤，未闻假颜、曾为重也。弟试思之。尔瞻谓弟丰棱太露，想据论相之疏而言。若计典一事，原以退不肖为主，去得小人，全了君子，此正是培养元气处。谓之丰棱，可乎？非也。来文以道脉为言，甚得题旨，且文更疏畅明切，然许其有，志于道，则可谓道脉有赖，而跻列之于海内名。流可乎？此爱之。过也，亦非也。留余草叙文，稍暇即当。就稿。目下幼儿行聘，未遑k思。近查得林次崖为蔡虚斋门人，曾作易经蒙引叙。夫弟可弁其师，则甥弁其舅，似无大碍也。山居稿刻而未完，今先印六本奉览，余容续寄嘉，把玩不能释，无烦登轴矣。并闻
与高景逸书
向不得丈斋中工课，求教甚切，个里有咀嚼不尽的滋味，吾侪须有耐烦不倦的工夫。昔人虽云述而不作，然亦难道尽嘞人吻，竟无一言以发明之，母意必固我，世间有此怪谈。吾丈讲明正学之时，安得出此穿凿无忌之语，藐人甚矣。近见泾凡景公千驷章会语，讥切时态，提醒人心，如此发挥，真当洗耳以听。此外别有刊行，望丈悉赐示也。附上亿语，肤浅之言，惭无心得，惟闲中涂抹之，便中仍祈指迷为感。景逸回书附懒于出门，虽以老丈希寿，未及一拜堂下为歉。辱问书斋工课，尚看麟经，不能通贯，亦以每日静坐时候颇多，故读书不易竟也。绝四之说，远近传笑，龙亦曾献规，而此翁殊不省，心路惯熟，便不可移，危哉！危哉！泾凡议论，直截痛快，千驷说外，但见有否卦说，想巳奉览，他无刊行者，无以报命也。亿语略一揭玩，正见正论，直心直笔。昔程夫子谓不惑者三人，尧夫、子厚、君实在。今日则老丈矣。俟卒业有疑，嗣请先此复谢。
与钱启新书
去冬自琴川归，案头未敢歇手。春来写得媚奥灶一章，令人知儆。又写得朝闻道一章，令人知惧，容异日请教也。近见邹南皋集内有与丈书云：吾辈学须学其同于人者，非学其异于人者。与渔樵牧竖，匹夫匹妇同体，是真正学问。斯言也，亦闻道之言欤？弟谓人巳无二道，生死亦无二道，勘得生死破，则荣辱得丧又不足言。世人生无益于时，死无闻于后，故一死便不生。圣人不待生而存，不随死而亡，故虽死而犹生。此闻道不闻道之别也。然与停矿分税，奄人无焰矣。圣明必有洗心之助。吾辈山中，此一大快心事也。久疏候问，专力代躬不尽。
钱启新回书附
吾丈，孜孜汲汲，惟日不足，原无歇手时日。承示近来新工，如媚灶章、闻道章，知惧知儆，决是抉剔真的，足以唤醒千古之寐，歉，不得即为躬就而有闻也。弟意近来亦似益觉皇皇，不敢虚负知巳提命之雅。如来谕生死一关，默默体认，终难凑泊，云何以方寸微隐，一念起复之间，稍有不轨于理，而惟臆是逞，皆死因，非生种也。圣人当时谓之闻，不名以见，盖逆知世人多目长足短之患，而防之甚严，提之甚惺矣。大都道贵闻，不但见学在暗不在的。孟子曰：君子所性，仁义礼知根于心。此不待生存，不随死亡，真消息也。吾人时时处处，虑虑念念无之，而无此仁义礼知之根，历千万年而皆为活人。孟子谓之生色，色色皆生，非徒具之形躯也。此个工夫，真是易简，又真是无穷，一息尚存，不容少懈，皆此。但少自足，但少自是，但少歇手，皆不足以与此。微吾丈谁与归？敬此谢教。
与姜仲文书
昔年承寄朱布衣就正录，句句身心实学，步步着巳工夫。衰夫手一管研朱，读之，大有提醒，顿有进益。江右诸公学脉固是不绝，据所闻见，未。有若此兄一棒一条痕也。仲文熟察其人何如，果行与言符，便当师之友之矣。恨不能与上下其议论，且质我胸中未定之见，及既剖之疑，甚仰之。相别两年，尚不敢辍，讲读之功，亦未尝倦。札记之语，巳刊一二种矣。静中体悟，觉世味冷于凝冰，道腴甘于旨酒，始信孟轲氏之单提，颜子与禹稷并称，旷古之识也。以根心生色，足于广土众民之后，养定之语也。区区于此，稍窥一斑矣。仲文虽在官守中，不可不知读书，乐能读方能乐，能乐则自不能巳，此晚年受用处也。今春北台纠论骆公，何以波及足下，见之愕然。大都行巳则尺寸不可失，此守身之法也，守身即所以守道也。与人则器度须从宽，此安人之道也，安人即所以自安也，幸体认焉。向不得音问，特附一哂诔ど所，令其乘便致之。丈人精力犹强健，想仲文所欲知。附闻
与华省中书
不佞懒病自甘，户外罕出，与贤士大夫相接之时，少间从冠盖过金坛者，一倾盖焉。津津有志圣学，如门下者，不多见也。别来隔岁，曩承惠学通辨一书，三月而卒业。朱陆异同，真烛照而数计矣。此书有功于后学甚大，门下有造于不佞者不浅也。道理全在日用，圣学只在躬行。会聚名贤于一堂，固是开来淑人之局面；省身克巳于屋漏，才是脚着实地之工夫。虽为人，亦所以为已。而今之为人者，徒借口于乾元统天之说，弥入荒唐，操戈于紫阳夫子之门，破绽成说。崇正学者，宁得甘心俯首，无一言以正之。比来兄丈造诣想益精进，闻见想益恢弘，便中幸启其扃而发其蒙也。别具亿语一部，乃不佞管窥之言，专僮上之记室请教，望批评指示之。万万。
华省中回书附
徂夏一奉台教，今有余慕。年来两赴吴中讲席，窃拟长者之辱临主盟，竟未获一当函丈。闻方闭户著述，不胜企仰。承惠佳刻，顷巳从他所乞得，草次卒业。即性宗微论，一时未遽能领略，而台翁所为崇正辟邪，力扶尼山一脉之苦心，展卷便见。嗟乎！论语一书，未尝轻语上，而今不论根器，辄语性命，即语之而是，犹未能使人人证悟，安在随处圆满？况其说悠谬，居然混佛于儒，直令后学眩瞀失真，莫辨其旨之何从来也。排此而力维吾道之衰，冯慕冈先生不可作矣，微台翁其谁与归？不肖于道无所窥，何敢辄置短长其间？兢兢反躬，亦惟是持敬守礼，奉台翁脚踏实地之训而佩服之，或可免于陨越乎。祗此报谢，更愿有以砭我不尽。天下人不可欺，欺人即欺天也。
或问：满腔子是恻隐之心，程子之言是矣，不知腔子只指此心之方寸乎？腔子外更是何物也？予应之曰：腔子，躯壳之谓也，全身在其中矣。腔子里都是天地之气，腔子外亦是天地之气，无往非天地生物之气，则无往非天地恻隐之心。气无一处不贯，心亦无一处不贯也。试验春和夏暑，秋凉冬寒，此天地之气也，而吾身之和之暑、之凉之寒，有不因之者乎？是可见天地之气与吾身之气，无一息不相接，无一隙有空缺也。有生息处，便是知痛痒处；知痛痒处，便是有恻。隐处，人能存得此心，便是养得此气，而上下与天地同流矣。
或问：天以仁义礼智与人为命，中庸云：天命之谓性是也。天以吉凶祸福与人亦为命，孟子曰：莫非命也，顺受其正是也。此两命字同乎？异乎？予曰：人无二性，天安得有二命？仁义礼智中原无吉凶祸福，自人有，修之悖之，而吉凶祸福因之矣。能尽天命之性，便是正命；不能尽天命之性，便不是正命。命之正不正，视性之尽不尽也。中庸居易俟命，孟子行法俟命，皆是天然一定之命，与此亦岂有二乎？大⒚以理言，则无二命可知。或云：立命之命，以理言；知命之命，以气言，更详之。
或问：一何以神？曰：一者，太极之理也。是理也，穷天穷地，亘古亘今，主宰两仪则无迹，推移四时则无形。发生百物而莫测其始，收藏万化而莫究其终。充周不可穷，发微不可见。子思子费隐两字，可谓善状一之神矣。或问：两何以化？曰：两者，阴阳二气也。是气也，时而发舒，时而退藏，时而下济，时而上承。或天日朗霁，则温燠和煦，何夏非春？或风雨晦冥，则氛霾震撼，何昼非夜？其间胎生卯生，气化形化，萌者甲，甲者拆，飞者戾天，跃者潜地。周子曰：二气交感，化生万物，可谓善状两之化矣。然一者所以主乎两，两者所以行乎一。不有一，则孰为枢纽，而化之推行也。无渐，春夏秋冬，皆失其序矣。不有两，则孰为27而神之默运也。无着，元始浑沦，反为虚幻矣。横渠先生曰：两不立，则一不可见；一不可见，则两之用息。其深于造化之妙者与。
格物两字，论者多矣。格之一字，有以至为训者，有以正为训者。以心、意、知为物而格之，则阳明之说也；以物为私欲而格之，则渍水、司马之说也。以物为五官，而格为格式者，亦非也。惟文公先生注云：穷至事物之理，欲其极处无不到，解得最明尽矣。辟如欲致吾心天文之知，在考象纬，察玑衡；欲致吾心地理之知，在寻山川之脉络，溯河海之渊源；欲致吾心人伦之知，在别尊卑，明分义；欲致吾心庶物之知，在穷古今，达事变。致知尚属空虚，格物则其着实下手处也。此正是由粗会精，自末反本，梦觉关之首务，不得谓外物而浅视之。若以格去物欲为是，则戒欺、求慊、诚意中有去欲工夫矣。诸公何苦必欲各出巳见，哓哓与文公立异，自谓千古之独唱哉？或问：天命之性单以理言，气质之性单以气言，然与否与？余曰：理中有气，气中有理。所谓太极不能无阴阳，阴阳不能无太极也。人秉太极之理以生，即所谓天命之性；受阴阳之气以生，即所谓气质之性。气质之性性字与天命之性性字不同。盖气质之性，纯以气用事也。如性中有仁义礼智，而发之为恻隐、羞恶、辞让、是非者，未免有过不及之差；性中有孝弟，而发之为爱敬者，未免有安勉纯驳之别，皆气之用事处也。若天命之性，未经纷扰，原无斧凿，浑然一太极也。在气质之性，或为刚善柔善，或为刚恶柔恶，而人品分矣。程子曰：论性不论气不备，论气不论性不明。二之则不是。又曰：不杂于气质而亦不。离乎气质，不杂于气质，即天命之性也；不离乎气质，即气质之性也。又如今之谷种，本以养人，此天命之性也。然五方异气，亦有食之稍不甘者，气不同，故质亦不同，陶F变化，在乎人耳。故曰：善反之，则天地之性存焉。孔子之言一贯，只两见，孟子之言知，言养气，只一见。其余与门人问答，惟随叩而应之，因病而药之，不若后学忉忉聒聒于良知修身之说也。而又终为有漏之因。学问分量之不同固如此。戒惧于不睹不闻之先，又谨独于莫见莫显之际，则道巳不离，而身心无不中不和矣。窃谓中和之致，乃推而致之于天地民物也。若如朱注所云，自戒惧而约之，自谨独而精之，岂前此尚有未精未约之功，而到此又求进一步耶？窃谓中和既致，安能便使天地位，安能便使万物育？位育景象，非能潜驱默运，而得中间有裁成辅相底工夫。如欲天地平成，必得治水之神禹；欲黎民无饥，必得播b之后稷；欲上下草木鸟兽咸若，必得焚山泽之伯益。尧、舜允执厥中，非中和之主乎？而当时万邦协和，四方风动，成此位育之化者，尚有许多作用处也。岂吾心一中和，而天地遂位，万物遂育者乎？谓中和有位育之理则可，谓中和即有位育之化则不可。故谓此致字当作致君泽民之致，非致曲致知之致也。注云：吾之心正，则天地之心亦正，原吾心即天地之心也。吾之气顺，则天地之气亦顺，原吾气即天地之气也。故云。
或云：舜居深山，其闻善见善，若决江河之莫御。是何景象？曰：圣心无物无物，则何所不容，何所不照？舜明物察伦，人也；好问，人也。其深山中之有感，即通于经传无考。惟考之尚书。登庸后，禹陈克艰之谟，舜即俞之；益有无虞之儆，舜即念之。皋陶曰知人安民，舜即信其言可底绩；禹曰弼直，舜即勉以臣邻之无面从。盖一闻于耳，随入于心，一见于目，随措之事，毫无疑难，毫无阻滞，朝吾从而暮及于天下者，其心也。上而臣工，下而82荛，无所不包者，其量也。此中原万善浑涵，故触一善而脉络皆通；此中原天机活泼，故举一端而川流自速。可想见圣心之江河矣，可例推深山中之景象矣。人心上只有一个天，完得一个天，则心性皆举之矣。达固好，穷亦好，寿固好，夭亦好。真如颜子之好学，则箪瓢陋巷，不幸短命，何损于颜子哉？以穷达寿夭分两境者，毕竟于学未深，于天犹歉也。凡人说到穷便愁，说到夭便怕，此心之天，原不以穷而损，以夭而亡，故孔子曰：乐亦在其中。又曰：朝闻道，夕死可矣。圣人岂乐穷乐死哉？此中之天定也。
太极，理也。太极何尝有动？惟气动而理随之，是阳也。亦何尝有静，惟气静而理亦随之，是阴也。周濂溪只合曰动而为阳，今曰动而生阳，有似乎动后方生阳矣。只合曰静而为阴，今曰静而生阴，有似乎静后方生阴矣。理因气见，气载理行，理实无寂无感，无动无静者也。而静中未始无动，动中未始无静。周子所云一动一静，互为其根，则洞见阴阳造化之精矣。
学虽甚正甚平，做手处却要奇特。所谓奇特者。非务为惊世骇俗之行也。如穷理必至于尽性至命，由洒扫应对必至于精义入神，养气必至于塞天地，致中和必至于位育。同此学问，而识见趋向自别；同此传授，而体验造诣自别。不外人伦日用，而知明处当，无毫发不尽；不越身心性情，而欲净理还，无几微弗精。尧、舜孝弟耳，而极其至为荡荡巍巍；夫子忠恕耳，而极其至为宫墙日月，何如其奇特也？此非可责之庸流末品，惟有豪杰之志，禀天地间一清明刚毅之气者能之。
喜怒哀乐未发气象，无时不有，无事不有。辟如一件事应感后便是静，便是未发。一日内不知应感多少，过后亦不知有几番未发气象。学者须时时体认，事事检点，气象养得纯然，则巳发之和，即在未发之中矣。率性即是良知，能率性即是良能，能即在于知中，非知外别有能也。观孟子举良知、良能并言，而下文只言孩提之知爱、知敬，则能在知中益验矣。物格则知自致，非致知另有一段工夫也。经云物格而后知至，以知必由物而通耳。意诚则心自正，非正心另有一段工夫也。经云意诚而后心正，以心必由意而定耳。格、致、诚、正是一贯事。盖一格便致，二诚便正，一正便修，非若齐、治、平，尚各有一经纶作用也。
忠恕即是一贯，忠恕之外，别无一贯也。圣人以忠恕泛应得自然，在学者则勉然耳。盖天下无二理，圣贤无二心。夫子以心上一团天理，应天下之事，此心自无不尽。无不如巳之心，则无不如人之心，只把一个忠恕，贯尽天下之事。圣道。毕矣。在夫子特不自明言忠恕，而曾子发之，亦非借忠恕以明一贯也。若曰一贯只是一贯，忠恕只是忠恕，则圣贤有二道矣，有二学矣。即如吾人能事事尽巳之心，忠矣，能事事如人之心，恕矣，无事不然，无时不然，无处不然，则心与道一，道自从心。忠恕非入门之要诀，希圣之筌蹄乎？故曰忠恕之外，无一贯也，以忠恕为一贯耳。性命两字，先儒论之详矣。后之学者，何必哓哓多辨只。守定。孟子不谓性三字，着实戒谨撙节，做去则嗜。欲之性，决不至裂溃防，而人心之危者自安，即此便是至命之学。
守定孟子不谓命三字，着实躬行体验做去，则禀赋之命，决不至气拘物蔽，而道心之微者自著，即此便是尽性之学性也之性，是气质之性有性焉之性，是性善之性。孟子七
篇言几希者四，一则曰：人之所以异于禽兽者几希，一则曰：好恶与人相近也者几希，一则曰：其所以异于深山之野人者几希，一则曰：其妻妾不羞而不相泣者几希。前后语意稍不同。总之，见天理之常存，人心之不死，异于禽兽之几希，此天理偏全之几希也。好恶相近之几希，此旦书未梏之几希也；异于野人之几希，此虚明未露之几希也。若妻妾羞泣之几希，虽以希少为解，然其羞其泣，无非羞恶是非之心，谓非几希之天理不可也。吾人由妻妾之羞泣而推类以尽，其余，可羞者必不为，可泣者必不为，则良心在我，善端自见。谓相近之几希，即大舜之几希，异于禽兽之几希可也。夫宁有二乎？书曰：道心惟微。几希，微之别名也。又曰：人心惟危，几希，危之渐次也。圣贤之言，又宁有二乎？
周子曰：阳变阴合。夫阴阳皆天地气也，阳何以变，阴何以合乎？盖阳主动，盈宇宙无非此气之磅礴，即无非此气之流行，流行不巳，则亭毒酝酿，形形色色，何所不有，故曰大生焉。大生处即是变也。阴主静，阳气无地不磅礴，而阴从之，阳气无时不流行，而阴亦从之。阳气七分，阴气三分，阴气一合，而阳气之发扬诩物，实阴气为之助也，故曰广生焉。广生处皆由合也。阴阳总以太极为主，而变合中生出五行。盖一片底分作两片底，两片底分作五片底，而五片底散为万物，造化之至妙至妙者也。故曰：大哉易也，斯其至矣。先天者，即天之所未为而我肇为之，如伏羲作易是也。若文王，则只是将伏羲所巳画而更列改置之，故为后天。
皇极外篇曰：尧之前，先天也；尧之后，后天也。盖言尧以上，人生日用之类，多有未备，圣人皆先天而为之。尧以后，则人文巳著，世道巳备，出而御世者多后天事矣。又曰：先天之学，心也，后天之学，迹也。
或问：子思以成巳为仁，而子贡乃以教不倦为仁，则仁属成物矣。子思以成物为智，而子贡乃以学不厌为智，则知属成巳矣。仁智可混属乎？予曰：仁、智本同一原，亦相须为用。未有仁而不智者，亦未有智而不仁者。用之成巳，则为大公无我之仁；用之教人，则为立达兼济之仁；用之成物，则为知明处当之智，用之自学，则为穷理格物之智。理固一贯，机亦相因。故爱人必始于知人，明物自然能及物。子思、子贡之言，亦各就其大分言之，实不相悖也。学者真有根心生色之气象，则胸中活泼洒落，可与天地同流，视广土众民，中天下而立者卑卑尔。此正孔颜之乐，非可以言语形容者。盖人无二性，故穷达无二道。圣人穷此道亦以之而达，达此道亦以之而穷，原不作两样看，又安得行则加而穷则损也。吾人无此胸次，不知此滋味，亦枉过了一生。人之大可快者，是心斋独坐之时，或问云何，理境都呈故也。人之最可验心者，是神安无梦之夜，或问云何，万境都忘故也。圣贤之心曰与人欲为雠；小人之心，常以天理为戏。中非四边无着之谓，惟着于理则为中；和非一味狎比之谓，惟比于理则为和。圣人之至高处，乃其至平处；圣人之至难处，乃其至易处。横渠先生曰：由太虚有天之名，由气化有道之名，合虚与气有性之名；合性与知觉有心之名。予续之曰：由理有天之名，由率性有道之名，由天命有性之名，由仁有心之名。沧浪非水，沧浪即吾心之活泼也；泰华非山，泰华即吾心之镇定也。声色非乐，声色乃吾心之刀剑也；官爵非贵，官爵乃吾心之钩饵也。欲者，为之窦也，能无欲其所不欲，则自无为其所不为矣。视听者，言动之窦也，能非礼勿视听，则言动自不涉于非礼矣。中和两字，虽分未发、巳发，其实中者未尝不和，和者自无不中。人心即道心之汨没者，道心即人心之转移者，非有两心也。天下有不可穷尽底事业，尧舜其犹病诸是也。吾人有不可歇手底工夫，曾子起而易箦是也。吾心之欲乘间而生，故君子慎几微；小人之投吾欲也，亦乘间而投，故君子慎06笑。身处乐境，而所见无非乐者，是以乐生祸也；身处逆境，而所见无非逆者，是与逆为斗也。
朱子以消沮闭藏、贪昧隐忍八字说小人之情状。此如画工写真，一笔一画，不惟得其色相，且得其骨髓。盖消便沮，沮便闭，闭便藏，贪便昧，昧便隐，隐便忍，丑态互为其根也。小人岂不自知，而病根难拔，遂蔓延不知所终。朱子言之亲切有味如此，其警世之心，亦可悯也。夫惟忧则勤，惟勤则惕，惟惕则厉，此四字机亦相因，乃文公先生彻上彻下语也。
不迁怒、不贰过两句，只寻常视之，若无甚难，惟将自巳身心日用工夫，仔细体贴，真非至明至健，斩钉截铁者不能。何也？人心易发难制，惟怒为甚，非见得理之可怒便怒，理之可止便止。此中如太虚应物，冰镜照人，能无一毫粘带之私，才有粘带，则迁所不免矣。不迁怒，是以理胜，不为气胜，工夫全在平日涵养，故能然，非可强制得也。怒不迁，则其余六情可知。人生逐日应感，不知多少事，一事不中节，便是过，此非平日打叠得心上乾净，辨别得理上分明，安能视听言动之间，有过，即能不贰？不贰者，常把此心透了义理针孔，把此身放在利欲j中，战而得胜，故能然，非可袭取致也。这个光景，几于圣人之无欲矣，怎么不是好学究竟来？不迁怒，亦不贰过中之事也。
一日克巳复礼，不但天下归仁，言天下则万世。可知何也？一日之巳，万世之巳也，万世以为当克也。一日之礼，万世之礼也，万世以为当复也。此即虞廷人心道心，危微精一之嫡}也，万世论学之源流也。或问夫子之道，弥高弥坚，在前在后之景象如何？余曰：夫子之道，无所谓高也，自回仰之而见其高也；自仰之不可及，而见其弥高也；无所谓坚也，自回钻之而见其坚也，自钻之不可入，而见其弥坚也，亦无所谓前后也。自回瞻之，无穷无体，而觉其前后之靡定也。盖高不离坚，坚不离高，高坚不离前后。必有颜子之工夫，而后识颜子之境界；识颜子之境界，而后悟颜子之形容。即如夫子进必以礼，而公山之召欲往，佛Z之召欲往，何与？东周之念也。夫子退必以义，而去齐则接浙，去鲁又迟迟何与？相时之宜也。樊迟三问仁，而告之则异，孟懿子等问孝，而语各因人。乡党一篇，见平居之大致，周易一部，探性命之渊微，若此者未易缕举。总之，文章性道之张弛，皆高坚前后之仿佛；无行不与之日用，皆仰钻瞻忽之情神。夫子不曰吾道高也、坚也，有前后也，而颜子恍惚于用功之际；夫子只曰文当博也，礼当约也，而颜子服膺于得善之余。这一段心上苦切，自知自证，后来心上卓见，自快自足，到此地位，颜子亦难示人，而第曰如有所立，夫子亦不能有所加于颜子矣。高坚前后乃模拟之辞，可以意想，不可以名言。博文约礼则着实之功，由着实之功，而后得模拟之见也。是境与孔子几矣。故曰：回也其庶乎！学者知回之。所以庶而用回之功，则高坚前后之景象，亦庶乎得其近似矣。
言仁则富不足言，曾子曰：彼以其富，吾以吾仁，是以仁当富也。言义则爵不足言，曾子曰：彼以其爵，吾以吾义，是以义当爵也，非其伦矣。必如孟子云：饱乎仁义，不愿膏粱，令闻广誉，不愿文绣，而后为言之无仁之道，既无斤两，又无形质，何以曰重？任仁非有肩挑背负之劳，何以曰任？不知仁统四端，该万善，天地民物皆在包与之中。任仁是举天地民物而负荷之，任，至于天地民物而不谓之重乎？任仁至于历夷险，穷死生而不谓之远乎？非曾子实有是工夫，不能为此言也。圣贤工夫，到死不肯放过。孔子不欲死于家臣之手，曾子不欲死于华皖之箦，子路结缨，都是死而后巳。至此才见真精神，才见真学问，才是真识见。常人病革，则情神都涣散了，事体便周章了，安能井井不乱？如此检点涵养，却在平时，故死时不至堕落也。
尧、舜允执其中，此执字非坚守把定之谓。盖尧、舜之心与中浑合无间，故发之政治，无往非中。此心有一定不易者在，有似于执之而不移也。即如授禅一事，后世视之，则以为破常旷古之创见，自尧、舜处之，适合乎天下万世之公心。故知朱、均之不肖，而强与之，非中也；知舜、禹之贤而不与之，亦非中也。必如尧之授舜，舜之授禹，而后为忘人忘我，无意无必，非执中而何？此皆自然而然，无一毫勉强。若汤之执中，则制事制心气象便不同矣。
天命之谓性，道之浑然者也；率性之谓道，道之。自然者也。修道之谓教，道之截然者也，非有二也。人孰不有性，孰能不由道？孰能不由教而入？总之不可须臾离也。
或问云：据曾点言志，不过如近时俗子游春光景，夫子何以独与之？予曰：点之学巳见其大，夫子之心素得其真，非天理之活泼者不能为此言，非尘机之洒脱者不能为此言。而又言于三子兵赋礼乐之后，若洗其忧世之怀，而动其乐天之诚，一时之应对，三子之范围也。数语之高超，两间之生意也。夫子能不与之。
恻隐之心，人之真心也，而能充足以保四海；可欲之善，亦人之真心也，而能信可以造圣神。故君子一念不可苟，一事不可苟。一念者，念念之根也；一事者，事事之基也。施诸巳而不愿，亦勿施于人，是恕也。所以勿施者，无非以真实爱人之心行之，是忠也。道本无私，能通物我之情，便无私心，故违道不远。圣人之言，为贤智而发者多，盖异端之人，皆贤智之过，最能害道故也。随处体认天理，即孟子集义之说也。或问曰：用之则行，舍之则藏，以用舍归之朝廷，行藏委之义命，似常人皆可能者。夫子何以自许，又独许颜渊乎？余曰：人之慕富贵者多矣，有不用而百计以求用者，即用之必不能行也；有舍之而热中以希复用者，是舍之必不能藏也。品之最下者也。有用之而未能行，卒孤天下之望；有舍之而未能藏，常怀愤世之心，品之次下者也。若孔、颜，行则经天纬地，济世安民，挽春秋于唐虞，酌礼乐于三代，孟子所谓得志与民由。之，如古之所谓皋、夔、伊、傅，才教做行也。藏则曲肱而枕，陋巷而居，不立名以矫世，不怨天与尤人。孟子所谓不得志，独行其道，如易之所谓潜龙遁世，才教做藏也。行藏两字要看得大，两则字又有相时之妙。如此说来，这两句非孔、颜孰能当之？夫子真知颜渊，故自许并许渊也。或又问曰：夫子周流列国，辙环天下，是为藏乎？余曰：天下只有一道，出处只有一心。夫子之心，只在行道明道，虽辙环天下，而不害其为藏也。要之能藏者必能行也。王阳明曰：无善无恶心之体；有善有恶意之动，知善知恶是良知；为善去恶，是格物。余曰：有善无恶，心之体，有善有恶意之动，知善知恶是良知，明善察恶是格物。
士君子逐日在五伦上周旋，若父子之亲，君臣之义，长幼之序，朋友之信，俱能勉强行事，矫饰支吾，只到了夫妇间，丑态便尽露了。夫不能唱，妇不能随，以妻制夫者有之，为妾弃妻者有之，夫妇遂无别矣。闺门惭德，皆缘内行不修。盖夫妇间是我独知之地，此处不苟，则余皆可推；此处一苟，余无可推矣。
故曰：君子之道，造端乎夫妇。吾侪求道，先于夫妇处，要正其始而善其则也。
孟子知言养气，宋儒云：发前人所未发。不知孔子曰：血气未定，戒之在色；血气方刚，戒之在斗；血气既衰，戒之在得。非养气之旨乎？易曰：将叛者其辞惭，中心疑者其辞枝。吉人之辞寡，躁人之辞多。诬善之人，其辞游，失其守者，其辞屈，非知言之旨乎？圣贤之学，有渊源如此。
孔子言性相近，巳兼气质在其中。孟子口之于味章，上下文两性字，亦分天命、气质而巳矣。程子曰：论性不论气不备，论气不论性不明。亦自相近两字而推明之也。人能去其相远者，以求其相近者，则气质不为累，而纯然天命之性矣。致知之说本于圣经，良知之说本于孟子。谓阳明为异学，则无以服其心；惟谓之霸儒，则真窥其隐而得其微，在阳明未必不汗愧而神也。此心须令常有青天白日之光景，无暴风疾雨之气象，乃可，非平时提醒，以理胜欲者不能。人心之真，境在静，人心之乐境在真，无欲则境自真矣。
能通天下之情者，情即为性；能同天下之欲者，欲即为理。人心有理有欲，而理恒弱，欲恒强，故曰人心惟危。
孔子云：述而不作，以先圣之精神即我之精神也；信而好古，以我之精神通先圣之精神也。孔门问仁者多，而夫子之告，惟一以贯之之理为仁体。夫子示为仁之方者多，而惟克复之功为最大。
论语一书，无论其语学语治，大头脑处，不可轻易看过。即如说婚姻，便有公冶长南容一章；说医药，便有康子馈药一章；说祈祷，便有子路请祷一章，说临终，便有曾子启手启足一章。都有一段慎重不苟底道理。在学者肯逐段体认理会，终身用之不尽。

[book_title]于景素先生愿学斋亿语卷三
金坛于孔兼元时著 男玉理编校
本来心性各有贤圣根基
士君子能于群讥众诋时立得脚定，才见坚贞；能于尊官厚禄时回得头早，才见知几；能于主少国疑时看得命轻，才见节；能于从容谈笑时解得急难，才见才识；能于淡薄冷寂时无歆想心，才见志趣；能于风波震撼时无惊恐心，才见器度。历代名臣传固不可不读，奸臣传亦不可不读。察其行事，观其用心，则知小人之窥伺君子者，常巧而密；君子之防小人者，当慎而周。故小人者，君子进德之助也。
人生之福，非必崇高富贵而后为福也，即身无愧怍，享有誉闻，福莫加焉。人生之祸，非必丧家亡身而后为祸也，若明有人非，幽有鬼责，祸莫大焉。
人家子孙初登第时，未可便云福，须看其后日之人品如何。若或干犯名义，或贪墨无耻，或鹰犬于权门，或虎噬于乡里，或远交而近攻，或昵姻而凌族，此祸也，非福也。无论官爵不享，即位至三公，其人之不祥莫大焉。又不若以韦布而修德，外不失为一乡之善士，内不失为一家之令子也。凡我子孙，念之念之。
人家子弟不肖，万一真有闺门乱常之事，为父兄宗族者，只宜假他事为名，于家庙中以家法处之。若未审真假，轻听人言，不忍一朝之忿，径闻官司，其为门第之辱大矣。族中有挟雠乘隙者，必非善良之人，祖父虽在九原，当不瞑目于此辈也。然此辈终亦不免于祸。戒之慎之。
仕宦中无子而贪者，固可笑，有子而贪其子不。能守者亦为人所笑，纵其子能守，终不免于清议也。
天理是圣贤真种子，人心是天理长明灯。举业之文，今人皆以寻常视之。若肯因文见道，把自巳所作文章内发挥圣贤道理，着实以身心体贴做将去，未始不可为君子，无论科第之得与不得也。
父母之年，人子何尝不知，然知之而漫无喜惧，亦徒耳。惟真能爱亲者，惧之心常浮于喜之心，喜之心又常根于惧之心，则及时奉养，勉力o承，真有视于无形，听于无声者矣。彼逢年称庆，每日酒浆，不过循行世套耳，岂为真知父母之年乎？
君子于小事上有拙处，小人于小事上有长处，因其有长处而倾心用之，必误大事矣，必害君子矣。
反复看伊川先生乞归田里三状，乞致仕二状，其出处进退，毫发不肯苟且，必欲安顿此身于无可非议乃巳，真宛然孔门家法也。朱晦庵先生亦然。今之士大夫有寅缘干进，贿赂起家，与贪恋权宠，交结近侍者，真名教罪人。故读程、朱之书者，不可一事放过，亦不可一字放过。
人生只管得自巳一身，一身之外，便有教不行处，亦付之无可奈何而巳。隐恶而扬善，攻其恶，无攻人之恶，闻人之过，如闻父母之名，口不可得而言也。此数语能体贴行之，可以养德，可以保身保家。论君道，自古只有尧、舜；论臣道，自古只有禹、皋；论师道，自古只有孔、孟。第一等事业人品，俱被古人占了，后来人更无能匹之者。即如五经，谁人能做下？而马迁之史记，班固之汉书，俱是独立33锸，不袭唇吻，后来人亦无能及之者，岂天？地之气厚于前而薄于后欤？抑人之学力识见有浅深耶？
四十五十而无闻，既无取于后生；六十七十而无耻，亦何取于老寿？晚节末路之当畏，更有甚于年富力强之可畏也。
读长国家而务财用者必自小人一条，则知曾子之言，为万世人君黩货之戒。读王孙贾媚奥媚灶一章，则知孔子之言，为万世人臣附权之戒。夫大学中之小人，指掊克在位者言耳，而沿及今日，竟以利权付之阉竖之手，此辈得者什九，朝廷得者什一，奈何民心之不怨且乱也？春秋时之媚灶，指臣子用事者言耳，而沿及近代，辅臣之奴仆，亦得口衔天宪，手握王官，而部堂台省多及其门，奈何士习之不鄙且卑也？
士君子之立朝也，惟澹可以无辱，即金、张、许史之可怙，不足为我之因缘。古人之求隐于仕，其识超也。处家也，惟静可以远祸，即陶朱、倚顿之高赀，不足为我之藩篱。古人之以散为聚，其识远也。自古辅臣每寄威于牙爪，谗谀每藉势于要津，当其未合，必狐媚以结知；既巳深交，必鸱张以鼓焰。辅臣利其便儇，明知卖巳，而犹煦煦以相容，积而久之，遂不忍割爱，而卒以自误且误国矣。小人逆知辅臣之用情，时为蹑附之谭，肆其倾险之毒，妨贤病民，日深月累，其卒也亦自误而并误辅臣矣。
恒人任情，则绝世混世，分为两途，非伤宇宙太和之风，必激国家朋党之祸。君子任理，则正直忠厚，合为一道，雅量即持于风尘之表，孤标即树于胞与之中。
处贫虽难，安贫则乐，士君子不可不遭此困不。可不知此味，贫中之味，愈嚼而愈无穷，富贵之味，一朝尽耳。
颜子贫而好学，遂与孔圣并传；陶靖节贫而辞官，杜子美、孟浩然贫而能诗，皆为一代名人，腾声千古。盖贫者欲寡志坚，神清养定，富贵人则终曰役役于宫室之美，妻妾之奉耳。其中亦有有志者，虽万分砥砺，终是堕在火坑，而人之责备者自刻几分。贫者只十分好修，因其缘在苦境，而人之责备者自宽几分，亦是占便宜处。若颜子好学，则万分矣，宜其为亚圣大贤也。
予虽不贫，稍究心贫者之味，然终未入清凉界也。甚愧甚恨。天地间之成数，总不能逃天地间之定理。舍法无所谓顺命也，循法自不必抗命也。刘屏山子告晦庵先生曰：吾于易得入德之门焉。所谓不远复者，乃吾之三字符也。玩之甚有味。若予则以主静为两字符。盖静则能读书，静则能养气，静则能观人，静则能省过，静则能存心，静则能析理。天下事无不在动中过，而吾处之，无不在静中了。一静则百邪尽退，心境自明。此伊川先生每见人静坐，辄叹人善学也。
前辈有夜过严陵滩者，赋诗云：君为利名隐，我为利名来。羞见先生面，黄昏过钓台。士人名根未断者，宜三复之。晦庵先生移诗嘲胡澹庵云：十年浮海一身轻，归对梨娃却有情。世上无如人欲险，几人到此误平生。士人色根未断者，宜三复之。
圣贤立言垂训时，未见得将来有是事，及后代庸君世主，媚子谐臣，做出丧国亡家、欺君误国之事，无一不与圣贤之言相犯。盖圣贤讲读多。阅历久故也。晦庵先生至六十一岁，乃云：熹如今方见得圣人一言一字不吾欺。又云：熹当初讲学也，岂意到这里？幸而天假之年，许多道理在这里。今年颇觉胜似去年，胜似前年。由先生之言观之，读书一事，真不可无寿，有寿者真不可虚度也。然先生之寿仅止七十一，余犹不能无憾焉。
君子当天下事，一以公心处之，则虽尧、舜授禅，无亏父子之恩；汤、武放桀，无伤君臣之义；周公诛管叔，无损兄弟之情；孔门出妻，无害夫妇之伦。若有一毫私心，其不召乱者鲜矣。朱熹上封事，漏下十七刻矣，帝巳就寝，亟起秉烛读之终篇，此其所以为孝宗也。魏了翁入对，至漏下四十刻乃退，帝皆嘉纳之，此其所以为理宗也。
今之为盗者，邦有常刑。今之守令剥民肥巳者，岂不什百于盗乎？而安然享之，且得美官以去，是朝廷之法仅行于国门之盗，不行于衣冠之盗也。甚者国门之盗有犯，而衣冠之盗且利而纵之，是又盗中之盗矣。原来父兄自幼教之读书，是教之为盗也，岂不可笑可憾！
刘备有的卢一跃三丈过檀溪，以免刘表之追；刘牢之有马跳五丈涧，以脱慕容垂之逼，真马中之急难材也。今朋友有难，其为急难材者何人？韩退之云：平居出肝肺相示，誓生死不相背负。一旦临小利害，如毛发反眼，若不相识，落陷阱不救，反挤之，又下石焉，此禽兽不为也。说尽千古薄俗之交态矣。
刘元城曰：子弟宁可终岁不读书，而不可一日近小人。此言极有味。李泌谓张九龄曰：公起布衣，以直道至宰相，而喜软美者乎？此数语说尽了万世宰相好佞之病。天下之至贱，能移天下之至贵，天下之至轻，能走天下之至重，天下之至虚，能容天下之至实，天下之至苦，能有天下之至乐，天下之至静，能藏天下之至动，天下之至柔，能制天下之至刚。能细读小学一书，未有不为君子者。
称人之善者，必本其父兄，则称人之恶者可推矣。为人子弟者宜念之。一家之中，安顿得许多人口，无失所，无间言，便是大经济。然非细心体察不能。人有自愧屋漏处，虽对妻妾且羞之。若我心本自青天白日，即外至之尤何损？孔子但曰仁之方，孟子则曰仁术，又曰术知。盖战国之世，去春秋五百余年，人之用权术者多，即此可观世道污隆，圣贤气象之别。
闲观世上人，以邪气用事者多，才有无故之获，则其祸立至。瞽瞍与象之待舜，未必有是事。吾人之为子为兄者，常以舜之心为心，则自不见有父之顽、弟之傲矣。言语不谨则败德，饮食无度则病身。此二语宜书之座右。人能于小节处事事敬谨，则于大节处自然不差。
庄周薄葬之说，固是旷达，然吾之骸骨，即父母骸骨也，若听其上为鸢乌食，下为蝼蚁食，不薄视其父母乎？姑存其说，以矫时俗之葬从侈靡者。惟不丰不俭，吾儒棺椁之制，乃为得中。予祖素斋翁，历宦四十余年，未尝杖杀一人。晚年家居，有义子受贿，纵其同伴之负主者，特杖之。后染疾死。予祖悔痛，是夜绕床而走，彻旦不寐。
缙绅居家，只宜读书守法，与乡人稍有田宅交。易当听其自然，万不可有谋心，此天地鬼神所不宥也。买人之产，便思后日他人；买巳之产，人来卖产，便思后日子孙之卖产，切不可乘人之急，讨占便宜。
父子兄弟、叔侄相处，自当情胜，尤不可无礼义以维之。若亵狎无度，放荡不拘，流弊必至犯伦作逆。近吴中一缙绅家，累代显宦，文献擅称，一子狂悖，遂尔无兄无君，烨烨家声，一朝扫地，此与灭族之惨何异？皆平时嬉戏无礼所致也。每思老祖朝夕教诲之勤，起家覆庇之远，真天地之恩。吾家子孙不读书做好人，以世守之，大不孝也。
薛文清谓自。古宰相窃柄，显而可攻，惟近习窃柄，深而难去，是矣。在今日又似不然，宰相以重赂结近习，去国之日，绸缪更甚，以故身处山林，权同廊庙，用舍惟命，废置以私，中官，不为朝廷用，为去国之宰相用矣。留中之事，一人作俑，后人效尤，沿至今日，为权臣播弄之机关，祸人家国非小也，罪可胜诛哉！
读徐存斋薛文清从祀议，知吾儒著述不在多，所贵者躬行实践工夫也，是有关世教文字。董卓强聘皇甫规妻，以威胁之，妻立骂卓，且及其亲，卒杖死车下。以卓威富，不能加于一妇人，此匹夫不可夺志之验也。后卓入朝，马惊坠车，亦死车下，岂规妻之为祟乎？
人身本血肉之躯，自心以上，稍有灵明性，下此则臭秽府矣。这一点灵明，可以塞天地，冠万物，能以道义时时养之，积累功深，充拓得尽，则圣贤事业，何不可为？若终日汨没于声色货利之j，功名得失之界，见灵者闭，明者昏，是下截为。秽府上截为欲障，摩顶放踵，一大臭皮囊也，何以自别于禽兽？
成祖靖难兵起，至建文壬午秋，诏至临海，东湖人相率走县庭听宣读。或语樵夫曰：新皇帝登极。樵夫愕然曰：我皇帝安在？曰：烧宫自焚矣。樵夫恸哭投湖死。樵夫，吾不知姓名，观其负薪入市，口不二价，则不怀二心可知。此必有德而隐托迹于樵者。当时宣诏，不闻地方抚按、监司、有司之殉节，而独见于湖上之樵夫，首阳之风，真千载一遘。若耶溪樵者，画诗于溪沙云：无地可容王躅死，有薇堪济伯夷贫。又云：梦入g班觐紫宸，觉来依旧泣孤臣。此亦建文时弃爵逃名者，其忠愤则不若投湖之烈矣。
曲礼曰：寡妇之子，非有见焉，弗与为友。予曰：富家之子，非有见焉，亦弗宜与友。见音现有见谓才能卓异也程伊川在元v间，孔文仲奏其污下66巧，素无乡行，且遍谒贵臣，历造台谏，致市井目为五鬼之魁。朱晦庵在庆元间，胡授草，沈继祖论其欺君罔世，污行盗名，及中陉用林私，盗窃攘夺之恶，至目之为少正卯。夫两先生，宋真儒也，羽翼道统，垂训来学，有功圣门。当时小人一欲斥之以示典刑，一欲斩之以绝伪学，昧心诋蔑，任口装诬。君子立朝之难如此。今之学程、朱之学者，一念砥砺，稍知好修，众恶交攻，造端无影，讵非启予操心虑患之机，省身克巳之助。
古人言：可以生而生，福也；可以死而死，亦福也。夫死者人之祸，而兹以为福，其义何居？盖士君子立身，只求一个是而巳，合理则是，不合理则非。故孔曰成仁，孟曰取义，此岂必欲杀身舍生。哉！成得仁，取得义，虽祸而实福也。古之仗节死难者多矣，若唐之颜杲卿，宋之文天祥，我明之杨继盛，洒血一时，流芳千载，使后之忠臣义士，鼓吹其休风，乱臣贼子，懔G其生气。扶天常，植人纪于不坠，维国脉，延末裔于如线，莫非其一死之功也，福孰大焉？此小人以为祸，君子以为福也。祸在一朝，福在天下万世也。
欲做好人则是，欲得好官则非。始做好人，以博好官即是穿窬之心；既得好官，便改节易行，做不好人，则穿窬情状，必甚于落脚就做不好人者，何也？数十年欲火郁而未伸，原有所待，一旦官阶巳极，权柄巳归，贪婪恣肆，病国殃民，靡不为矣。他日败露，人固无论，官亦不保，竟两失之。
此历有据。宋名臣言行录，不可不熟看。如看富弼却献纳二字，可想见其不屈虏庭之辞色；看吕端锁闭王继恩，可想见其应变仓卒，定鼎弭衅之才猷。韩琦调和两宫，不动声色，范仲淹先忧后乐，数万甲兵，赵拚则焚香告天，杜衍则封还内降，司马光之五规三札，程颐之崇政说书，诸如此类，不可缕举，莫非纯臣器识，事君楷18，士大夫则而逯，可语良臣矣。
狄仁杰欲挽周为唐，乃周旋女主，至与张易之、昌宗双陆赌裘，其迹污，其心苦，其谋深，卒之潜授五龙，夹日以飞。梁公这等作用，真擎天手。读于忠肃公行状，当J王监国时，骤闻土木之难，京师震动，人情汹汹，朝士勐硭秤谟前殿下，将避位而观变。忠肃公扶掖J王，口传令旨，擘画支分，袍袖皆裂，俄顷人心以定中外。稍安。至于预放军粮三月，防虏入据通州，仓卒筹谋，无非胜g。恨予生晚，不能目击其事，面炙其人，以尔忠勋，终死于石亨、徐有贞之口，千载而下，令人冤恸英宗，后悔无及矣。
老祖庭训有云：我每临食，辄思人之欲食，有介于侧者，必推食食之，我心始安，食方下咽也。此事虽小，亦见老祖体恤人情之至。
邻县有一宦家子孙，恃父祖势，颇作横于乡，行媚于县。其家仆因侈然自大，坐而不礼。其主之同堂弟兄，含泪告予。予闻，且愕且叹，至其亲族附势者，亦藐待之，则家仆又不足责矣。循此不巳，某氏其衰乎？做秀才不可便做举人事，做举人不可便做进士事，做卑官不可便做尊官事。常甘淡泊，常处恬退，自有无穷意趣。
京邸一友人，以高第自满，好听谀言，身在翰林，官才五品，其家规模举动，仆从之华整，交际之骈蕃，俨然相府矣。予度其必败。未几，弹章交上，丑诋不堪，卒以是去。
余姚孙太宰砻陈少宰有年，一时同部，偶选司有起用推升一二不当者，外议不咎孙而咎陈。以同邑至戚，不为赫，而素望则陈右于孙，故贤者多责备云。予昔为江右吏，蒙陈知许，偶述外议告之。陈云：亚卿例不侵事，每日坐堂，只画一花押，三举手而巳。此公所知也，然予亦有所惩也。昔与立峰里居时，同谒县父母，适有遗童六十人，恳求再试，予谓作养后进，亦是好事。约与共言，而立峰终不吐一字，常病其过。孰知县官因予一言不考而并收之，则不善处矣。此立承不言为是，我之一言若私，盖有所惩也。予窃谓不然。夫推升起用，贤否关系匪轻，较之遗童，去取远甚。今张某，尊官也，其人不肖，出而当大任，必坏朝廷事体；明知其人，而以避嫌小故，蔽之不言，可乎？古人上殿相争如虎，下殿不失和气，亦有见于公，无见于私耳。少宰之言，洁巳太过矣，关中富乎！
杨斛山讳爵，年十八未游庠，闻前辈韩苑洛公贤，百里外往从之，手挽一车，载米二石，一为贽仪，一以自给也。至则韩公馆之岁余矣。时韩六十余无嗣，偶因亲友言，纳孀妇为生子计。斛山闻之，请辞曰：门生不远百里来，以先生居乡，事事可师也。孀妇失节从人，先生纳之，是亦失节矣。遂辞去。予闻伊川曰：饿死事小，失节事大。斛山之见，即伊川之说欤。昔在仪曹，有疏请补斛山谥，大中丞李渐庵述前事告予，谓斛山他行端严，大率类此，兹特其一节也。为御史，以言事下狱者再，忠义凛然，老死不变，追谥忠介，名称其情，终身不起一善念，方是真恶人；
终身不起一恶念，方是真善人。器之贮物，忌于太盈而不止则倾；时之运行，忌于太进而不止则亢；位之在人，忌于太高而不止则危。御史某按两浙盐，声色甚盛。舟抵嘉兴，适有农妇怀婴儿入城者，过舟所，儿啼，司捕者锁妇见御史，御史怒，杖之数十，儿死怀中。妇自丑，又哀甚，投于河。少间，其夫觅知之，亦投河死。嗟哉！御史之不仁也！儿以啼而害其母及其父，御史以杖而杀其子，并杀其亲。当时贤士大夫，胡不声之于朝，为三鬼鸣冤也？使在高庙时，当磔于市矣，后日其无死所乎？
朱子曰：天下事理只有一个是非。今聚天下之不敢言是非者在朝廷，又择其不敢言之甚者为台谏。予读之不觉失笑。谚云：天下教官，一父母。子谓两京台谏亦一父母。观文公之言，则古今台谏总一父母也。县令有负京债来者，积恶富民觇知之，代偿二百金。后富民宪访，令竭力解棼曲护，是御史除残去暴之政，反为墨吏纳贿养奸之地也。县官出宰百里，以若所为，何以保安善类，慑服人心？
余姚孙太宰砻居吏部时，有姐家贫，受一吏百金，托求美缺，太宰口许之，索手本数曰。后吏复来，托其姐云：素闻孙公持正，手本岂敢轻投？恐知我姓名，不可解脱。其姐述吏言，复申恳。孙笑曰：据吏云云，是知法度者，姐更何言？竟不听。
吾儒志向须与天参，华岳虽高，犹有巅也；度量须同地广，沧海虽泓，犹有际也。
张南轩语定叟曰：朝廷官爵，莫爱他底。此语不可忽略看过。一有爱心，则患得患失，靡所不至。从来奸臣、权臣，都是爱了官爵，坏了人品。如宋韩师66之学犬吠，近时缙绅之三羊八狗，孰非以爱官而辱身、辱名、辱亲者乎？南轩之语，必有所为。且于病革之时，因问而发意，独观定叟之深者。今之士大夫或作简，或上疏，多用伏乞、恳乞字，此皆相沿俗套日用，而不察其字义之云何。夫乞者，乞丐之谓也。齐人乞，孟子曰：乞人弗屑。一有乞心，则为辱人贱行，君子不齿。故乞于朋友，乞于君上，皆非礼也。疏简中断不可用之，一字虽小，称谓极卑。昔富郑公争却献纳二字，亦是此意。
大中丞吴晚年谄附阁臣之市权者，希，为吏部尚书，不果。后病故，阁臣欲与谥，时礼部郎中吕兴周、向东、汪可受共议勿与，乃祠祭司当事者竟议许焉。阁臣拟谥忠恪，外人罕知者。巳而并去国。不数月，予差竣还部，具疏请夺之。是日，朝房谒相公王家屏，谓予曰：当年议谥，余亦在阁，原知忠恪两字不妥，缘事权不在，又难以进言。早见大疏，正论侃侃，令人愧汗。尚书李长春次日亦诣请教。家屏曰：此便当追夺，更复何疑。
人间富贵华间露，纸上功名水上沤。世之贪功名、恋富贵者，可三复之。学术须如朱晦庵，人品须如范希文，文章须如韩昌黎，节义须如颜平原，忠勇须如岳武穆，功业须如王文成。有此六如，亦可以为丈夫矣。
当商之季，纣无道极矣，匹夫匹妇皆知其当伐，而夷齐独扣马谏之，非忍于无民，不忍于无君也。欲万世而下，知极乱之朝，君臣之义犹不可废，知天下共亡纣之日，犹有义士如夷齐者，不罪纣之不仁，而独罪武王之不忠不孝也。使乱臣贼子若莽操、温懿辈顾忌而莫敢遽动，夷齐一谏之力，岂其微哉！
予居家每亲督砖工治垣，见其精者，既铲之，复磨之，缺者则补之，弥缝斗角，必毫无渗漏而后巳，为功稍迟，粗者则随手应用，功斯速矣。而有纵必横，有虚即实，自卑而高，由薄而厚，则无间精粗也。因悟学问自修之道，奚啻治骨角玉石者为可喻哉。
生长富贵中，不可求全富贵中事。田不必连阡，宅不必连云，若子女玉帛之奉，珍奇玩好之供。台池鸟兽之乐，可罢也。幸而逢时得志，叨一官，受一职，则尽心为民，冰蘖自茹，无负朝廷，无羞父母，无负所学，足矣。而官必崇阶，禄必兼俸，既荣其亲，又念其子。引年矣，犹挨岁月之少须；解维矣，犹望台星之尚耀。此其为人贤不肖何如也？
处家惟骨肉最难，事有抵牾，言有参差，只隐忍逊让。如遇刚愎强狠、猖狂无忌之人，谨避之，善事之巳尔。近地如某氏兄弟，互听交k之言，酿成大衅，同气各树为党，或贼其弟，或贼其兄，以致具疏上闻，首发难端，彼此相残，皆绝路死着，真门庭妖孽，地方恶丑，非其祖宗有隐慝不祥之事，何至遗臭万年，传笑四方若此。闻其家祖茔年前乔木槁死殆尽，看来子孙杀气，足以斩茔中生气也。可畏哉！
有仁人君子之心，则天下无不可与之人；有丈夫豪杰之气，则天下无不可为之事；有镇静凝定之守，则天下无不可成之功；有淡薄潇洒之趣，则天下无一可动之欲；有深潜积久之学，则天下无不可悟之道；有体认真切之见，则天下无不可破之疑。小人惟无忌惮者为可畏，见君子而厌然。此有忌惮者之小人，君子未可遽绝之。能因其一念知耻知畏而开谕引掖之，安知其不幡然进于君子也？
曾子临终，启手启足，此非徒保得骸骨，便谓全而归之，战战兢兢，临深履薄，是心思何等敬畏，工夫何等检点，惟恐有一事亏体辱亲，无一日不以尽性践形为学，真修身以俟，足以立命，而后有此地位。易箦一节，诚死而后巳者也。若只以骸骨无恙，便谓归全，则今人属纩时，谁少一手一足者？安得遂以全归名之，而谓天下之多曾子也？若论其至，虽比千之剖心，亦不可不谓之归全。
吴安节一日过予，谓予曰：兄读书多矣，行修矣，惟了性命一节，工夫尚欠。予诘曰：性命如何了？安节曰：要在悟道。大意云：佛老之学，亦不可废。予曰：圣贤所谈性命，无如中庸首章，与孟子口之于味一章，位育事业，皆自一念戒慎恐惧中来。声色臭味、安逸、仁义礼智天道，皆从人生日用起居、应酬交接处检点，着实用功，非堕空致虚，可以尽性立命者。二氏不过欲了一巳事，吾儒欲了天下国家事，奈何可以玄寂为之？姑无论其精者。假如为国家治河，必须疏瀹决排；为国家御虏，必须攻伐击刺；为国家理财，必须撙节爱养，这都是为天地立心，为生民立命，完吾儒性分中事。若终日谈玄谈禅，无补身心，无济民物，但云吾可度众，吾可长生，此逆天欺世之为，吾不敢也。
读杜少陵进雕赋表，读韩昌黎与于襄阳上宰相诸书，中间语多哀求卑屈，若不自胜其贫穷也者。夫昌黎以文鸣，少陵以诗鸣，并雄视唐朝，睥睨一世。而或云衣不盖体，寄食于人，望明主之哀怜；或云刍米仆赁之无资，并献所为文以干进。此等说话，皆足为后人贪功名、逐富贵者借口。谓二公因文见道，窃未敢以为然。
兵法云：知彼知巳，兵家至要。此四字不但用兵为宜，吾人应世，亦当详玩熟味之。
生死人间大事，亦人间常事，知其为常则不可。有畏死之心，知其为大，则不可为伤生之事。
易之为书，广大悉备，其于吉凶悔吝之理，尤为深切著明，不可不读，亦不可易读。盖义理精微，非究心性命者不能晓；随时变化，非事事体验者不能用。故孔子之学易，不曰三十、四十，而曰五十以学易者何人至五十，年数巳多，其阅历世故，必有得失忧喜之时，亦必有困志熟仁之景。外事关心，内境常惕。此时读易，则理之所载，触其身之所遭，心之所疑，合其象之所著，未有不恍然悟者。五十以前之人，心未必清净，气未必沈着，虑未必周详，故曰五十以学易，孔子固身试之矣。
白沙之学以养得之，阳明之学，以悟得之。惟悟则一时意见不无少偏，施之作用，终有纵横之习。且其禀赋中原，带有英雄欺人之气，而学术才识济之，故文章功业擅美。今时。惟养，则朝夕静观，随事认理，发之吟咏，自有冲夷之趣。盖其禀赋中原，带有烟霞麋鹿之性，而以兹学识见之事功，未必肯让阳明于右。愚谓白沙酷似明道先生，阳明则未能到此。
著述两字，吾辈未可轻谈，非有圣贤之学，不能当此。尝读白沙诗云：他时得遂投闲计，只对青山不著书。又云：莫笑老慵无著述，真儒不是郑康成。遐想其平日工夫，只是涵养性情，默会道体，其经纶康济，非不究心，而纯粹之资，沈潜之学，惟自得自知，自信自乐，只以了此圣门脉著述，非其所敢任也。
今人以涉猎剽窃为工，稍有见闻，便形楮墨。或割裂全书，而一事首尾不贯；或嘞片语，而本章意义不完。不曰纂要，则曰要删，不曰类林，则曰某翼。一付剞劂，布之坊间，自谓有功圣门，开示来学。在白沙视之，真涂壁复瓿之用也。
吾人欲动时便须忍，忍过一时，自有无穷滋味。若不忍而恣意为之，为而不遂，又设计图之，其损心损德，莫大于是。且意外之祸，亦胚胎酝酿于斯，小则有诟辱凌侮之事，大则有遭刑触宪之殃，悔无及矣。一念一事之差，生平尽丧，关系甚大。此孟子曰忍性，又曰：无为其所不为，无欲其所不欲，不可不时时提醒也。
造化之妙，非一端可尽，即如蚕之吐丝，蛛之结网，士人之作为文章，皆人物自为之，而不自知其所以然。夫蛛之网，以自卫耳，而丝之用则衣被万世，文章之用则垂教万世，非天地间造化之至妙至妙者与？人有盛气待我者，我平气以应之；有厚贿诱我者，我善辞以却之。誉我者承之以不能，毁我者置之于无辩，疑我者感之以至诚，负我者处之以不迫，于涉世也，其几矣。
处家庭骨肉，除祖父母自当孝顺，巳之子孙自当督训，外，中有期功之亲，性拗气乖，心险机深，或恃富而骄，或挟贵而肆，尊者敬而远之，卑者容而茹之，则宗族之间虽未能雍雍一团和气，亦远怨弭衅之道也。
士大夫山居二十年，陡起功名之念，潜通权要之门，卒之功不成，名亦损，举生平所谈性命之学而弃之，真可憾可悯也。吾侪须鉴之。士大夫不可不畏小民，畏于官以贪酷著者鲜矣；畏于乡以豪横名者鲜矣。书曰：匹夫匹妇或能胜予。此岂特有天下者当念哉。居官之有权者，不问内外，皆当及时尽职。外而守令及时为小民造福，抚按及时为地方戢恶惩贪；内而铨宰及时为国家用贤去邪；阁臣及时为朝廷培养君德。倘一朝事体更移，权柄他属，虽有忠爱之心，无由自效矣，悔何及哉！今之时事，则大可骇。
贪昧隐忍四字，朱文公说得最妙。盖人有所贪，则不见理之是非而昧矣；人或有凌侮聊辱于我，亦隐之而不言矣，忍之而甘心矣。贪是病根，下三字则病之相因者。天下未见有可忧之形，而吾巳忧民之忧，故曰先天下之忧而忧。天下巳有太平之乐，而吾方乐民之乐，故曰后天下之乐而乐。文正公何等识见，何等胸次，君子宁有过于德性未定之时，不可有过于血气既衰之后。少年之过，尚有改期，晚年之过，悔无日矣。每见士人深于宦情者，始入讲会，以博道学之名。问其清苦刻励，有忍人所不能忍者。至末路，则入幕相门，纳交权仆，出妻献子，呼父称儿，如某某之依附江陵于先，又z事吴县于后，历官八座，可谓深矣。若某某之败露科j，则欲富之急，若不能顷刻待者，丑态遂形，岂学某公而未得其诀者乎？
殷有三仁，夫子虽均与之，然其中不无等第先后之别。微子之去，存宗祀也，所全者大，故记者首之。箕子为奴，全身以卫道也，故次之。若比干则既杀其身，而使其君有杀谏臣之名，故又次之。以是信事君者之不宜以数取辱也。予甚愧焉。
吾人意欲切，不可一样有着，一着便有一损。如着于功名，则得失之念重，稍失意，则怨望随之。怨望不巳，必至愤郁，因而积疾陨身，死而不悟。其着于声色货利者皆然。惟看得道义重，人品大，时时以学问提醒此心，庶免着意之累矣。吴安节史玉池一日过予，坐舟中，问曰：今之|绅，多有林下静处几年，一曰起废，临事大有差误，尽举其生平而弃之者何？予曰：此功夫只在平时认真磨炼。若平时无日不以理义涵养此心，无事不以法度检刺此身，积而久焉，习而熟焉，则当事之时，自然天理用事处多，人欲用事处少。使平时家居，见小利曰：此无损大节也，姑为之。或有暮夜金，曰：此人所不知也，姑受之。则阔略于细微，必然卤莽于巨务；失节于冥冥，必然惰行于昭昭。今之公卿，每见晚节不终者，皆平时不磨炼、不认真故也。
士大夫立朝，当做朝廷之官，不可做权臣之官。依附权臣而得美官者，便是做权臣之官矣。予在礼部时，有权要托门下厮走来劝予勿立异者，且以光禄尚宝丞啖之。予谓曰：立异不敢，苟同不能。礼部清华，更有事体可做。且一时同僚皆挺挺名士，不愿舍而之他，谨谢之。予辞虽婉，意实峻，嗣后无复来言者。大都相公虽贤，亦决不可附，况不贤者乎？今之拜爵公庭，谢恩私室者，亦可嗤也。
学不必讲，躬修实践，便是真学矣。禅不必谈，清心寡欲，便是真禅矣。
朱虞峰述杨止庵言云：士君子平时于人品臧否，不必分别太严，只当局时不可轻易放过。若平时分别严，泄漏早，则先为小人所中矣。亦熟练世故之语。
士子喜闻谀言，学问必不进；|绅喜闻谀言，晚节必不终。
士君子举动，须计地方百姓之利害，私家本身之利害次之。若利在身家而遗害地方，使人心怨尤，亦非身家之利也。荐绅倚同年在地方，而虚张声势，胁诈巧取，大为可羞。观陈平、周勃以驷钧之恶戾，不肯立齐王；以薄氏之善良，乃谋迎代王，则为子女婚姻计者，安可图目前之富贵，不慎所从也？
予读万石君传，见其于子孙有过失，不诮让，惟对案不食，俟其自相责改，乃许之，辄内愧以为不及。然观周公挞伯禽，则予之督责又非过也。关羽报效曹公，人皆义之，予独谓不然。夫操，汉贼也，其曲意优礼云长，不过欲借力以篡汉尔。袁绍素无勤王之心，颜良、文丑之诛，亦不为过。使其中心为汉，而亦诛之可乎？读史至操弑伏后一事，则自来奸雄可恨，无如操者。此羽之报效，予独责其非。天下惟道义一路无炎冷；|绅不加意用情于人伦根本之地，惟日周旋于仕路人情，以博虚誉邀美官，此欺世盗名之流。
秉烛达旦，此少知礼义者亦能之。云长大节在尽忠，玄德以扶汉也。错以峭刻用事，谪削诸侯，其父虑祸，仰药而死。严延年以酷烈论囚，血流数里，其母东归，扫墓以待。后二人果皆弃市。今之居官者，可任性妄动，以贻父母忧，且自杀其身乎？终纲目一书，凡一千三百六十二年，内请致仕者惟唐杜佑一人，请老者惟汉疏广、疏受二人。甚矣见几者之难也。势分中滋味浓而短，性分中滋味淡而长。
陈白沙云：接人接物，不可拣择殊甚，贤愚善恶，一切要包他。予三复斯言，大有愧悟。易曰：知进而不知退，知存而不知亡，知得而不知丧。圣人原以进退、存亡、得丧对举而互言之。世人但浓艳经营于进存得处，而不省察惕惧于退亡、丧者，皆富贵功名之习锢之也。阁臣立朝，与庶僚不同，主上有大过，即当以去就诤，方得以道事君之义。只区区具揭帖调停，虽曰见之邸报，播之四方，于相道无当也。
自古衰乱之朝，权臣当事，间有能用廉士，以博奖廉之名，卒未有能录用直臣者，恐摘发其欺君误国之罪也。甚且窜逐之，杀戮之，孽怨巳深，权臣终亦不免。往事昭然，当局则昧。一可为直臣抱恨，一可笑权臣自愚，直臣犯主上降斥者，六卿每有疏褐，若犯权臣，则不敢置一喙。有国家者，毋使权臣之威甚于主上哉？此莽、操、温、懿之渐，可畏矣。读孔圣之书，窃朝廷之禄，无端窜入佛老之教，反与孔门作雠者，其人必不祥。
与人交，必择规矩准绳之士，庶乎无失。其任侠负气者，虽有悬河之辨，如囊之智，不可近，不可信也。事有可怒，且须平心观理，审势原情，久之气平，则处分自不至决裂。若逞一朝之忿以杀人，事后便不可悔，而身家亦随之矣。
汉高，英主也，韩信之诛，何出吕后之手乎？想垓下之期不至，帝有憾心，而信之意念帝，平日更有熟察其真者，宫闱中必有密言。不然，吕后杀戮大将，而迄无一言，岂人主之体哉？他日临朝称制，擅王诸吕，亦兆于此。
汉惠既崩，吕后取他人子，立为少帝，其时王陵固右丞相也，不闻有一言匡救，而宋儒犹曰人。臣之义，当以王陵为正。夫国家事无大于潜移国祚者，此而不言，何取于相？何取于陵？若周勃、陈平，吾无责矣。
天下惟贪利之祸，甚惨，亦甚速。穷达虽有两途，道理只是二个。达而真心为民，穷而真心为巳，皆所以明道也。而要之为民即所以为巳。欲心淡者，终身受用不尽。
处贫贱而常若有富贵之乐，骤富贵而常若处贫贱之时，必见道之人也。酒肉之气胜，便不是好人家。今之士夫最可憾者，援儒而入佛。如礼记云：诸侯无故不杀牛，大夫无故不杀羊，士无故不杀犬豕，本所以明贵贱，别等威也。孟子云：见其生，不忍见其死，闻其声，不忍食其肉，不过借君子之爱物，动齐王之良心耳。胡庐山乃谓此即佛家不杀生之说，此言最易惑人。果如其言，则尧、舜之燔柴，孔子之猎较，皆不得为仁人矣。庐山误人不浅。
严光为光武之故人，有君相知也；苏云卿为张浚之旧交，有相相知也。其物色而礼聘之，可谓勤恳，而两人终坚卧不仕。予谓古之隐逸者，当以子陵、云卿为最。
陈仲弓独吊中常侍张让父之丧，或者议之。然因此而保全善类者多，有功善类，即有功世道也。贤者处世，须正直而济以和平，端方而行以委曲，庶不至激小人之怒，而君子之受庇弘矣。古人妙用，不可泥其迹而轻议之。士君子值君父之难，当学文文山从容以就死，不可如方逊志激抗以灭宗。
今之巧宦者多矣，然人不可欺，终狼籍于弹章而去，至有宁甘舆榇长安以归者，其人别是一副心肠，真可怪可贱也。
学者平时要认得守字真，临事自然守得定。吾人有过，觉得理上不是，便心神不安，坐卧不宁，真有头肿面赤，汗出浃背景象，自反自恨，自责自诘，何故不向理上行？何故却被私念扰？何故不为君子，何故却为小人？如屈者之求伸，负者之争胜，即此是圣贤脚地矣。昔杨慈湖之父讳廷显者，省过严密，毫发不少宥，至于泣下，至于自拳，斯真切实下工夫人也。
伊川云：防小人之道，莫先于正巳，最宜熟玩。立朝居乡，皆当日体验之。沈继祖惑于胡之言，诬奏朱晦庵以中陉用林私，攘夺盗窃之恶；蒋之奇惑于薛良孺之言，诬劾欧阳永叔以奸通吴育之女之事，言皆无据，谤出无根，彼大贤名臣，犹自不免若此。甚哉为小人之易，为君子之难也。自古然矣，然于欧、朱二公何损哉？
身为士大夫，则此身便为射的矣。故一言一动，不可不慎。
人欲一条路甚窄，天理一条路甚宽，才F利则有害，何窄也？能循理，则愈进而愈无穷，何宽如之？人有一念不善，便当急急斩断，才有粘带，势必蔓延，为祸不小。每见士大夫不利宦途者，不为矫情之事，辄为畔道之言，以泄其悒郁无聊之气，甚至混三教为平等，卑孔圣于释迦，真名教罪人，儒宗大贼也。
万历十九年辛卯，例当乡试天下士，本部差官，次及福建矣。时员外俸予独深。一日，尚书于慎行方注籍，请予至私宅，面谓曰：闽中主试，本官当往。予对曰：员外浅陋，何敢司文柄，老先生宜别选。不数日，再申前说，予复对曰：主试美差，岂敢固辞？第不才戊子年曾摘发科j，员外虽能自信，恐同行者未必同心，一有私议，则员外亦难辞责。昔年怨家且共倾之矣。老先生幸保全之，愿勿往。无何，尚书又促人面谓曰：今日谒朝房，闽中之差，相公必欲本官行，观其意欲借此差以求解于公也。予对曰：抡才是朝廷大典，主试为国家取人，岂相公可借以市恩者？员外决无可去之理矣。后差某公行，果大有物议。
朱子曰：阳气发处，金石亦透，精神一到，何事不成。愚谓分而言之，天之阳气，天之精神也；人之志气，人之精神也。合而言之，天之精神，即人之精神也；人之志气，即天之阳气也。
以韩魏公之贤，家有女乐二十余辈，及崔夫人亡而后遣之，终是大德之疵。陈了翁云：不言人是非长短利害，所谓终日言而未尝言，所以无口过也。真为名言。
人有求于我，不可拒之太峻，但观其理何如。苏武在匈奴十九年，持节不变；班超在西域三十一年，其纳质内属者五十余国。两人可谓劳苦功高矣。今之士大夫，见国家事稍有疑难，便推阻故避，少有雕啵辄自谓冒死殊动，律之，苏、班，当为汗颜。
叔孙武叔毁仲尼，而仲尼无辨；颜渊犯而不校，此圣贤事也。孟子于三自反之后，而遂以妄人、禽兽待人，则终有校心。
在小人中不无可原者，李陵之降虏是也。君子中不无可恨者，熙宁朝以君子攻君子是也。
伊川云：此是颐不及家兄处，是以弟而服其兄也。胡明仲致堂甚畏仁仲五峰议论，是以兄而服其弟也。世衰道微，兄弟相忌，皆起衅于功名富贵。之间，推贤服善之风，邈矣能无既与？张汤而有子安世，韩琦而有孙骐校皆天道之不可晓者。
经济事业，须从性理中做出来，作用自然稳贴周密。若只凭才气做将去，终有错谬渗漏处。吾人不能处人间之横逆，大舜却能处家庭骨肉之横逆。骨肉横逆，事之最难处，情之至难堪。舜能致瞽瞍底豫，象亦克谐以孝，非圣人能若是乎？此其所以为可法可传，而孟轲氏以之足三自反之后。
或问：同室之斗则缨冠，乡邻之斗则闭户，是矣。若以同室而与乡邻斗，宜何以应之？余曰：天下之是非，必有所归，君子之用情，岂容偏F。使乡邻是而同室非，虽笃于骨肉者，不可以私而废公，曲在乡邻则不必言矣。读经者不必别为异说以求胜，惟于圣贤所发明者，深思而自得之，维持了自巳身心，成就了自巳人品，便是得力处。若过为穿凿，反失前人立言之旨，徒资谈笑，何益哉？
学问有底箪，则应叩自然不穷，处事自无不当。一味嘞剽窃，原无得于心，何以措之用也？程子曰：欲当大任，须是笃实。此语愈玩愈有味。笃实之人，其志沈而确，其气敛而毅，遇事认真，自无不竭之力；任事甚果，必无怀二之心。古之大臣，垂绅正笏，不动声色，而措天下于泰山之安者，皆笃实之为也。
予读李贽论冯道语，谓其五十年间，经历四姓，事一十二君，并耶律、契丹等，而百姓卒免锋镝之苦者，皆道安养之功。信斯言也，则忠臣不事二君者非矣。自卓吾言出，而后世怀二心者得以借口，其心事人品，真名教中之罪人。李谧曰：丈夫拥书万卷，何假南面百城，真知读书之趣。孙登曰：火生而有光，而不用其光，果在于用光。人生而有才，而不用其才，果在于用才。真得保身之哲。
子弟不幸有隐过，为父兄者，只潜消而默夺之，不得巳，且忍耐一时，假他事以示惩创。若直揭其事而阅于墙，扬于众，其损德辱亲不小。使祖父在前，决不欲其如此。古人有遇人夜盗，终身不言其姓名者，意何厚也，况子弟乎？凡我儿孙，须当三复。
古人学道如聋，只信目不信耳；今人学道如瞎，只信耳不信目。只信目者，眼见得真也；只信耳者，随人道是非也。
生长富贵，如在火焰中，须常带此清凉气，则火焰不至炙人，且自炙矣。
郭令公位极人臣，而犹穷奢极欲，欲借此以释主上之疑，非其好也。况其平日之才之德，亦自足以消磨富贵，而非位浮于人者。士大夫不可为真小人，尤不可为伪君子。伪君子之可恨，更浮于真小人之可恨也。名位相轧，虽父子便相倾，如蔡攸欲以有疾去其父，蔡京是也。富贵之毒，能使人丧心减伦，可畏哉！
人家之祸，莫大于骨肉相残，与外人相k相讦，此犹可疗之症。若骨肉相残，良医无所施其技矣。张留侯之事汉高，始终只一个机字。狄梁公之事武后，始终只一个权字。
佛氏之教，切不可入头。渠本是无父无君之人，一入其中，则耳目皆空，心肠便冷，蔑视伦理，疏薄骨肉。以子而抗父有之，以弟而凌兄有之，靡所不至矣。间有欲自R者，却于宗族乡党中小示煦煦之恩，且扬于人曰：吾非以薄为道者，吾。非不孝不弟者。噫！自古有不爱其亲而爱他人者乎？真欲盖而弥章矣。朱晦庵先生曰：二氏之谬，不待辨而自明，只废了三纲五常一事，便是万世莫大的罪名。其他更不消说。警人之好异者，可谓极紧切矣，而奈何世人之莫悟也。
杨升庵登鼎甲时，乃翁石斋首相也。一日，于广座中问一二朝政之大者，升庵偶不记，石斋翁震怒斥跪，众客俱悚息不安，共为求免。前辈家法之严如此。今之祖父，见子弟侥幸登第，便以官视之，不以子视之，任其朋比匪人，蔑伦败类，巯髟气，大队家声。此之识量器度，视杨公小大广狭何如？
六一居士以醉自名，三闾大夫以独醒自名，若予则在不醒不醉之间，明知时事之非，而终付之无可奈何，明知家事之非，而亦付之无可奈何，非欲言而不能，乃能言而不听也，自名之曰不醉不醒也固宜。
贾谊虽洛阳少年，其于国家治体，真如老吏之熟练，言皆中U，事皆菏保又如良医之治病，因病知脉，因脉投剂。其论诸侯强大，巳逆知有七国之谋；其论匈奴桀49，巳逆知有甘泉之火。太子当教，预为刻薄之防；大臣当礼，目击绛侯之狱，正大剀切，非若仪、秦之从衡押阖，以于世主者比。窃谓治安一策，宋朝无此文字，安得以其年少而少之？且谊负此大经济，绛、灌武弁流，岂在其眉睫中乎？一见文帝，辄为痛哭流涕。惜帝为仁明恭俭之主，而辅者非人，故其言不觉过激如此。观其梁王坠马，至死犹悲，则谊固不苟于官者，使帝能用其言，岂无小补哉？东坡谓其才有余而识不足，愚未敢以为然也。
司马光欲尽改熙丰之法，范纯仁劝之去其泰甚，此一言可销小人窥伺之心，可养国家和平之福。惜乎光之不能用其言也。
元v党籍，皆一时名贤，至徽宗、宣和间，只四十年尔，巳多在鬼录，惟时存者止刘器之、范德孺二人，未几而器之亦讣矣。朝廷不蒙君子之福，致有北辕之变。小人之祸人国如此哉！
尧不以天下与丹朱，舜不以天下与商均，似非爱其子也。不知以朱、均不肖，而有天下，放纵无道，其杀身必矣。今各使之作宾于王，正以贻之安也。尧、舜真慈父矣。今千金之家，见其子之不肖，而肯挈以授人乎？卒之其子丧家亡身而不悔者比比也。
乡愿用心，全在众皆悦之一句，持了这一个心肠，则同流合污，矫廉饰信，靡不至矣。此孔子于乡愿过门不入而无憾者，甚轻鄙之也。
客有谓予：天道善恶之报应，亦有疏漏处。予曰：罪大恶极者，天决不漏；积有隐恶者，天亦不漏。间有漏者，或其人尚有可原，或其祖父有隐德而并宥之也。故君子之作善，须从此心之隐处加谨焉。
士君子逐日在五伦上周旋，若父子之亲，君臣之义，长幼之序，朋友之信，俱能勉强行事，矫饰支吾，只到了夫妇间，丑态便尽露了。夫不能唱，妇不能随，以妻而制夫者有之，为妾而弃妻者有之，夫妇遂无别矣。闺门惭德，皆缘内行不修。盖夫妇间是我独知之地，此处不苟，则余皆可推；此处一苟，余无可推矣。故曰：
君子之道，造端乎夫妇。吾侪求道，先于夫妇处，要正其始而善。其则也。
读朱子年谱，别蔡元定于寒泉精舍一，见当年善类受祸之无辜，尤见晦庵先生任道之真切，至带疾而改修大学诚意章，以致疾甚不能兴。先生真所谓死而后巳也，岂非天所笃生，以维持圣学，开诱后人者与？
士大夫一有贪心，便不可倚任。何也？我无以应其贪，而人能应之，则始而为我者，必反而为人矣。
人能养得到不迁怒，则其心和平可知，自能不贰过矣。
有忘世之心者，固孔子之罪人；有谋用之心者，亦孔子之罪人。
病者，所繇适于死之路也；欲者，所繇适于病之路也；迩声色者，所繇适于欲之路也。塞此三路，可以延生。美丽当前，真如操戈之入室；清心寡欲，犹如佛老之在傍。
克伐怨欲四字，以欲字为根；贪昧隐忍四字，以贪字为根；蔽陷离穷四字，以蔽字为根；消沮闭藏四字，以消字为根；忧勤惕厉四字，以忧字为根。
小人在朝，必有君子攻之，若以君子攻君子，则意气之为也。君子在朝，必有小人攻之，若以小人攻小人，则势利之为也。居乡亦然。天下有大奸大恶底人，亦与正人君子往来，正人君子亦因其依归而信之庇之，则可恨不独在奸恶之人矣。总来自巳心不真，眼不亮也。
士大夫不讲人情，便是天理；不讨便宜，正是便宜。君子处逆境，正是做工夫时节。君子须于路窄处让人，急难处喝恕
舜之事瞽瞍，不敢号泣于家，至往于田而后号泣呼天，是惟恐父母闻之而或怒也。即此是夔夔斋栗处。
书寝固不是，亦人情之常。夫子遽以朽木粪土。责宰予，下文随曰：听言观行，以予而改，则予之过必别有甚于昼寝者，特因其小过而故责之，所以深警之也。观其欲短丧可推矣。
鲁黔娄之妻谥其夫以康，柳下惠之妻，谥其夫以惠，贤哉妻也，而二先生之刑于其妻者可知。接舆之妻亦庶几乎，若列御寇之妻，则不逮远矣。晏子一狐裘三十年，长孙道生一熊皮障泥数十年。盖贵而能俭。若渊明十年一冠，则其贫也。士大夫家不可无此风味。
孔子遇馆人之丧，脱骖以赙之，存旧也。晏子知越石父之在缧，解左骖以赎之，重贤也。圣贤之用心如此，挽近世安得此乎？高适五十始学诗，为少陵所推；老苏三十始读书，为欧公所许。功深力到，无早晚也。君子可以老自弃。
白圭谓新城君曰：夜行者能无为奸，不能禁狗使无吠巳也。故臣能无可议，不能禁人议于巳也。予每诵之，辄以自惕自慰。
巳丑七月六日，杨复所偕邹泸水诸同志者举会于灵济宫。时进士补外，有司理者，有守州者，有宰邑者，座中谈及亲民之事，余曰：夫所谓亲民者，非徒谓其职之近民也，诚在乎亲之而巳。人之亲，莫亲于其体。视民如一体，则疾病疴痒，若恫之在身，如是，然后谓之亲民。今之临民者，多以惨毒刑具施之。余观百姓受刑之时，恨不得地有穴可入也，居民上者，怡然以为快意，此岂亲民者所宜哉？复所公闻之，举手相向曰：今日列丈破暑而来，共闻我丈此语，真仁人之言哉！可谓清风满座矣。
凡事有求之不得，欲之不遂底景界，最妙若求。之辄得，欲之辄遂，则滋味须臾尽耳。士人于义理有求之不得、欲之不遂底景界尤妙。若肯求之必期其得，欲之必期其遂，则工夫何时而巳，滋味何时而尽？
孩提之童，父母所保抱而抚弄者也，其天性尚知爱其亲，敬其兄。士君子读书穷理矣，顶冠刺带矣，而有傲然不知爱、不知敬者如此，而欲望其民胞物与，联四海为一体，得乎？其人必贪残寡恩，绝灭伦类者也。
自古小人，皆先因小忠而成其大不忠，先藉小信而成其大不信。朱文公先生曰：此知之所以无过不及，而道之所以行也；此行之所以无过不及，而道之所以明也。王阳明曰：知之真切处即是行，行之笃实处即是知。或云：阳明之语本之文公而云然。愚谓不然。文公说无过不及，则知到恰好处，行到恰好处，一部中庸底道理都该括尽了。若阳明所谓真切，则未能无过无不及，以知即行，安能有合于中庸之道乎？学者不可以其言之似是而用之也。
孔子曰：五十而知天命，他日又曰：不知命，无以为君子也。易曰：乐天知命。这三知命同乎异乎？又曰：穷理尽性，以至于命。不知至命地位与知命地位，亦有先后浅深否也。
告子曰：生之谓性，说者议其认气为性，是矣。不知孟子曰形色天性，岂得谓非以气为性乎？阳明曰：性善之端，须在气上始见得，似亦以气为性也，何孟子之于告子，攻之不一而足乎？
今之士大夫，有立朝与时宰相忤者，有居家与父兄相忤者，有忤其父兄而不忤其时宰者有。忤其时宰而不忤其父兄者。今之论士大夫，有重其忤时宰而并恕其忤父兄者，有嫌其忤父兄而并略其忤时宰者，果孰为定论乎？
孔子之待门弟子，有面斥其佞与野者，有直斥其非吾徒者，何？樊迟退而后谓之曰：小人；宰我出而后恶之曰：不仁。孔子胡不以面斥由、求者而斥迟、予也？门弟子之侍孔子，有因其见南子与应公山、佛Z之召而不说者，有谓子贡贤于仲尼者，胡阳货之拜可巳也，弟子无一人议之，匡人亦不必畏也，颜渊且从而后，而亦无一言病之，岂阳货之乱，当末减于南子之淫，而匡人之畏，正有得于临事之惧也。
孟子谓孔子之去鲁，既曰迟迟矣，而他日何以又曰不脱冕而行也？谓王天下非君子之所乐矣，而下文何以又曰中天下而立，定四海之民，君子乐之也。岂各有所谓与？
孔子从心所欲不逾矩，此圣修之极矣。使孔子之年而百岁，则学之所进，又将何以自鸣？或曰：过此以往，未之或知也，然乎？否乎？颜子不迁怒，不贰过，此好学之验矣。使颜子之年如孔子，则学之所进，又将何以鸣回也？或曰：天假之年，不日而化矣，然乎？否乎？
与善人居，如入芝兰之室，久则与之俱化；与不善人居，如入鲍鱼之肆，久而不闻其臭，此孔子之言也。何明道先生又云：与善人处，坏了人；与不善人处，方成就得人也。圣贤之言，何相矛盾若此与？从井救人者不得谓之仁，则嫂溺手援者何得谓之权也？比干之死谏，孔子既取其仁，则百里奚之不谏，孟子胡取其贤且智也。
君子设科，来者不拒矣。窃谓其来者必有愿学之诚，受教之地，而后不拒也。不逆将来，不追既往，固君子待物之洪设。其来者曾犯十恶不赦之条，贸贸然慕名而来也，亦将延而收之与？孺悲欲见，义无可绝，滕更及门，宜在所礼，而一辞之，一不答之，母乃非君子设科本心乎？母乃巳甚乎？文公得罪孔子之注，亦亿度之言，孟子挟贵挟贤之疑，当时亦无迹可据也，敢附温公疑孟之说以请正焉。
周公以叔父之亲，居蒙宰之尊，公逊硕肤，赤舄几几，思兼三王以施四事，何如其圣德也。其训伯禽之词曰：守之以恭，守之以俭，守之以卑，守之以畏，守之以浅，又何如其敬谨也。百里之封，不过国制之常，东都之避，岂有富贵之念？而记鲁论者乃以富加之。且季氏逐昭公，怀不臣之心，城三都，见篡窃之渐，其富也，盖攘夺其君，刻剥其民而然者，何人也，可与周公并提而论乎？甚矣记事者之失言也。然乎否乎？
论语曰：颜子一箪食，一瓢饮，在陋巷，何如其贫也。及览人物考，孔子尝谓回曰：家贫居卑，胡不仕乎？对曰：回有郭外之田五十亩，足以给86粥；郭内之田十亩，足以为线麻，鼓琴足以自娱，所学于夫子者足以自乐，回不愿仕也。观此，则回之贫亦不甚，而孔子之赞回，又尝曰屡空。予因思人情之不堪者惟贫，人之不好学者，多累于贫。贫而好学，非有大识见、大志向者不能；非有大担当、大力量者不能。想其饥寒不苦，居处不念，性之坚忍何如。想其仰钻瞻忽，既竭吾才学。之精进何如？其学道也以贫，其见道也以贫，则贫之助回也多矣。孔子赞回好学，而必以贫言，见世人多因贫废学，故每举回之安贫好学者以示的也。闲时静观，贫之光景虽寂，贫中有滋味最长，这个滋味却不易知也。贫之空乏虽苦，贫中有地位最高，这个地位却不易到也。好学而贫者讨多少便宜，仕宦而贫者，亦讨多少便宜。圣贤学问，不讨便宜于富贵中，常讨便宜于贫贱中。故自古只有贫圣贤，无富圣贤。今之汲汲求富者，有道之人，视之如土苴尔，醯鸡尔，可不惕哉！
学者须体验性中之情，克治情中之性。性中情，天理用事也；情中性，意气用事也。天地间一草一木可以作用，一禽一兽可以啖食者，皆被人斩伐网罗而用之，此难消受也。君子何可不养此心之清宁，以参赞之，不养此心之慈爱，以茂对之乎？所以养之者，则在一念中和，而充之以致其极也，要在谨独。
或问：颜渊问为邦，夫子不告之以纪纲刑政，而惟举四代各一事者何？盖颜子天德巳具，使之得位，其纪纲刑政之末，特余事耳，故特举四代王道之大者告之。盖行夏时，则天道正于上矣；乘殷辂，服周冕，则文质得中，而风俗同于下矣；乐韶舞，则声容备而和气彻于上下矣。此纯王之政，非有纯王之德，未足与语此。亦王政之大，非具王道之全，未足以行此。故颜子自谅力能行之，而不复有所请益也。夫子只以四事告之，而不及其余也。
贫贱中之清风高节者固难，富贵中之清风高节者亦不易。
素无嫌怨者，厚之以情，包藏祸心者，处之以礼。或云：欺世盗名，自古有之。余静观时事，世终不可欺，名终不可盗，天之报应，巧而神可畏也。士君子慎之省之。祖宗基业，子孙当以元气培之；国家事体，士君子当以小心任之。
批评邹子衡言附
不与宵人竞是非，大识见之言。持此以涉世，心游于万物之表，身立于千仞之上矣。
今人患不为真儒耳，真儒乃道学之宗也，安可析而为二乎？史家之所谓儒者，文艺焉耳。巳惟不识道，故亦不识儒也。
窃谓吾儒之道，有功于二氏，而二氏之学，未必有助于吾道也。王龙溪曰：佛氏之精，吾儒之所有；而佛氏之弊，则吾儒之所无。斯言足破千古之惑矣。
佛法自汉明帝始入中国，孔孟之谈性命，谈躬行，原自精一执中嫡派，似不可谓禅之宗门、行门也。吾辈论学，切不可以佛氏混言，为谈禅者增一赤帜，因誉而加修，因毁而知改，真为巳之实学。
君子之常乐也，自常忧中来；小人之常忧也，自常乐中来。吾辈究其用心之殊，则知其人品之所以分，而趋向自不差矣。
学而至于人，不知遁世，不见知巳，征其有为巳之实矣，而犹不愠不悔，则学之精进无巳时，非得身心之真趣者不能。天之与人，以情为用者多。雨D、燠寒、风，天之情也。五者各以其时，而庶草蕃，百谷成矣。人之情得其正，而身有不修，家有不齐者乎？虽位育之化，亦自此而充之也。雷每逢夏而震，无伤于天地之和，则怒而中节者，安得不谓之和也？离熟境三字，最隐而妙，非有警省心不能离非。有决断心不能离，惟有天下之大识大勇者，方可语此三字也。
惩忿窒欲，虽损之象，而不为忿使，不为欲牵，未始无益之道也。迁善改过，虽益之象，而惟虚则迁，惟悔则改，未始无损之义也。
阴为禅而附以儒者，犹有忌惮之心；合禅与儒为一者，则为悖谬之见。今日金阊之学，则诋儒而且攻之矣，崇禅而且神之矣，讵不大为学术人心之祸？
致知之说本于圣经，良知之说本于孟子。谓阳明为异学，则无以服其心；惟谓之霸儒，则真窥其隐而得其微，在阳明未必不汗愧而神悚也。
视天下事太易，则论人必太刻矣；视天下事太难，则论人必太恕矣。惟君子之心公，自无四者之病。
今之铨曹，能以什九之公而行什一之私，便是有天理人矣。盖有之矣，我未之见也。
据鄙见，阁下总来不宜夺吏部之权。历观辅臣，谁不借吏部以行其私？吏部谁不请朝房，谒私宅以悦其志？辅臣乘而纳贿，蒙宰因而久留，是阁下与吏部交相贼也，国家何赖焉？纵使阁下用人悉当，则吏部不免溺其职矣。其吃紧一人，尤在选郎也。若选郎肯砥节首公，则蒙宰虽欲以其权媚阁下，不能矣。
与其污而为人趋，不若洁而为人忌也。与其无善之实而为人誉，不若无恶之实而为人谤也。公孙弘以布被蒙讥，信如讥者之言，则凡为卿相者，一切服御，不宜用布矣。窃谓惟宰相用布，而后可风天下之华靡者，此弘之俭德，非弘之用诈也。此论出，而平津之冤白矣。
天下士大夫惟养交延誉者，最能眩名实之辨。其寡交者，必君子也；一物不忤者，必是乡原之流；其善忤物者，必非小人也。救荒奇策，真无逾择守令一事。守令之所宜着实举行者，尤在积b一事。每乡每都各建仓房若干，某村长、某耆民之贤者可任，即以出陈易新之事委之，每年轻其利入，责其必完，守令不时身亲稽核，务使仓有实b，毋抱虚粮，十年之内，何患荒歉之灾也。此千万世可行之策也。督学官真如魏庄渠，敦行于身，而又取士于行，士风可日挽而之淳古矣。
今之士子，能因文以见道，修行之砥砺，如操笔之精研，亦不失为中人之品矣。今之乡科，尽有大贤，甲科之不肖，更有甚于乡科之不肖者。省会试一论，其便益诚如所言。此非有圣君贤相主之于上，恐不能举成宪而骤更之。存此论以待后人有志经世者之采择焉，可也。乡举里选之法，亦久不行，何得柄钧当轴者有复古之思乎？
以乡约法行之于乡，以举善教不能行之学校，以择友敦行，倡之于士大夫，人人行之，在在行之，天下太平矣。
天下惟纯心之学为难，而聚徒开讲，非学之真境也。天下惟明理之文为难，而纪词叙事，非文之神品也。光武非尧舜之主，严陵亦不能成伊、傅之功。耕钓富春，羊裘高卧，子陵之量，人与自量审矣。读孙公和传，玩其得薪保耀，识真全年之语，讵惟精于物理，抑亦洞于人情，即此数语，便足垂芳，何待著书以自见也。
虞舜之圣，固自天生，而家庭人伦之变，亦有悒郁磨砻之盖。余自罢谴之后，见骨肉相残元气。日削言之不入，劝之不行，真觉自愧自恨。举一邑之贤而里选之，可风天下以行。今日欲举一邑之田而井分之，必起天下之争。东坡先生亦尝论之矣，此非易姓受命之君不可议此也。
能容后再体验之，真有无穷滋味。今人一有忤触，而便咆哮躁动者，浅矣。尧之有丹朱，舜之有商均，二圣人非不能教其子也，而朱、均不肖，教亦不从，尧、舜之心穷矣，尧、舜之虑远矣，故以天下为官，而禅之舜，禅之禹，故朱、均不能播恶于众，以全其身，此正尧、舜之善用其爱也。周公旦之有管蔡，柳下惠之有盗跖，二圣人非不能教其弟也，而名虽同气，恶性难驯。旦、惠亦任其流言而巳，任其行劫而巳，此非坐视其恶而责善，不可行于父子，又安可施于弟兄？此旦、惠一时有难处之变，而终身无兄弟之欢也。汉之疏广、疏受，晋之谢安、谢玄，可谓相成之美，而吕公著之有吕嘉问，程伊川之有族子、程公孙，则家贼矣。人生遭此，岂非有幸有不幸哉？
清名上帝所忌，而得谤可以消名；清福上帝所靳，而习劳可以消福。舜能化瞽瞍、傲、象，而终不能化其子之商均；周公能挞伯禽以警成王，而终不能化其兄弟之管、蔡。
泾凡云：杨龟山论蔡京，在京既死之后。再查龟山应京之聘于徽宗宣和元年，论京于钦宗靖康元年，时京未死也。是年京窜死于潭州。乡党一篇，是门弟子之状孔子也。仰之弥高一章，是颜子之自状也。居天下之广居一节，是孟子之自状也。

[book_title]于景素先生愿学斋亿语卷四
金坛于孔兼元时著，男玉班编校。
诗
玩太极图
大道难名总一圆，一圆之内妙通玄。男兮有女乾非亢，阴也兼阳ビ腥āＭ蚬判脑慈里尽，两间生意静时研。先天何处传消息，夜半无声未发前。
梦谒孔庙：
圣学无时不认真，偏于动处觉机新。昼存夜息参前意，养气持心物外身。入庙自惭非入室，知几无忝是知神。从今点检严师在，卓尔应须有后人。
其二：个个人心一仲尼，先贤此语即吾师。眼前应接非空相，梦里分明是孔规。绿野青松随处有，梦中语。黉宫文x许谁驰。此中着意希颜子，夜半宫墙我独知。
束怀玉枉顾：
百里孤踪问逐臣，布袍斜挂水云身。当年薄宦曾投劾，今日求贤误及珉。大节扪知惭戆汲，虚怀有意辱耕莘。扁舟满载因愁重，不是山阴访戴伦。
其二：埋光湖上几经秋，未卜同心寄此忧。袖里熟闲孙武略，圯边希遇子房俦。非关禄位膻堪恋，祗苦经纶郁未酬。倾盖有缘盟不浅，他年青史共名收。
其三：两地心知巳数年，烟霞留滞各淹然。龙阿在匣时闻吼，豹略长韬几度研。天上重华还曰月，山中硕隐自神仙。不缘世事嗟三老，安得云阳李郭船。
其四：牢落江皋叹此身，随人妍丑未逢人。葛巾野服来何处，短棹轻帆去有因。一见巳知云外意，片言应得陇中真。相期不负生平许，力挽天河洗世尘。
访束怀玉：高踪寄隐白云岑，独买征车缔盍簪。一片松筠风8585，半椽茅屋冷沉沉。胸藏千载罗三教，守彻重渊抱一冰。如此性天真罕有，夜深数语见玄心。
其二：浮生世味巳泯泯，不道今人接古人。颜氏一瓢称绝响，束家四壁起芳尘。孤冈石隐原无矫，末路风颓仗此振。吾道典型知有属，万松书社玉怀宾。
其三：古来闻道属高贤，特往山中问草玄。未叩孔门乐何事，巳知颍浒遁忘年。一经带笠孙承祖，七载披云食共眠。意味这般谁领略，寻颜入圣藉兹缘。
其四：一夕虚肠喜实归，归程何急雨霏霏。迎来送往惟担月，回首知心半掩扉。未许高风随我去，翻令别思逐人欷。泥涂踯躅怀松岭，何让当年独采薇。
丁酉岁除：读罢残编又一年，两眸递送古先贤。兴亡几代灯前泪，挥洒千秋笔下烟。十二月光今夜尽，六旬霜鬓诘朝煎。无情驹隙难羁缚，蚤注遗经衍圣传。
其二：春经六十复添春，宿岁朝正共一人。书债白头还未了，烛花青眼照来新。先忧后乐真吾志，有毁无誉总宦尘。玉历年年更正朔，如何世道未回沦。
与束怀玉讲乾坤二卦：分席谈经再浃旬，羲文奥义尔谆谆。六龙有象随时御，匹马无缰应地驯。大化总该刚健里，真修岂外直方身。谁能识得永霜信，便是乾坤旋转人。
和怀玉韵：论交古语称兰臭，今日同盟谁许伦。千里响从声气应，百年心到梦魂真。长松岭上眠云稳，丹桂阶前化雨新。倾盖有缘良自幸，愿言闻道续芳尘。
自笑：一事无能我自嗔，枉生尘世挂朝绅。读书不识中和字，`管何如韩柳伦。风月烟云惟过眼，山川花鸟只浮苹。痴痴欲了牙签轴，嬴得人呼老葛巾。
读书赵巷庄：匡床狼藉古人书。独对湘帘乐有余，怪见门庭。多刺棘，喜看池馆碳问摺４淝莘勺挠风树，绿竹斜披映月渠。我欲逃虚远尘市，茭湖买得稚川居。
蒋墅早行，因诵虚庵内兄诗集，有怀。湿云带雨洒菰蒲，小艇轻浮一叶芦。暂撇市氛寻许剑，旋开邺卷胜吴Q。朗吟佳句西庄最，长笑留情北阙愚。追忆风流人去远，空余诗草探湖。
张泾桥道中：买棹经行学士桥，为怜同调破蒲i。水依岸转开还合，树着风回点复摇。四绕泾流酿华藻，三环斗黛郁崇标。个中占有贤人隐，双璧光腾彻九霄。
与泾阳泾凡景逸夜坐清谈。一灯残照逐臣心，此日忧君思更沉。共讶吴民机杼竭，还嘲禅理寂枯深。荣名耿耿长安在，病骨棱棱泌水寻。今夜千言情不尽，明朝东市又西林。
再过五牧，与薛纯台、玄台舟中夜谈：野艇重过扬子宅，论心自觉语多珍。细谈出处关吾道，追羡由光了世尘。故里青山垂老别，炎途白发笑人频。诸贤莫以虚名误，问学须知守一真。
与钱启新讲易，因登城散步，追谈往事。64舟津口挈知音，枉教偏能醒悟深。贲遁二爻如指掌，和平两字是投针。谗轲巳辨臧仓舌，伐木谁怜孔氏心。脾睨城头三笑语，朗然清旷失尘襟。
月夜与怀玉论心，因怀安节、玄台诸君子：月明如洗薜萝斋，云净天空景自佳。喜对孙登谈吏隐，羞从季主问官阶。清光几夜能遭际，意 何人好共谐。衰鬓同心巳许尔，天涯有客更表。
与顾泾阳、诸敬阳、高景逸、叶玄适、刘楚盘偶会于黄阜墩，文昌阁是德星标。水上俄然集众翘清议维风。严似律：长笺卫道涌如潮。危明巳罢忧时草，高会同移访戴船。幸过此中闻绪论，蓉湖波里识箫韶。
自恨不能饮，山中世事不堪闻，祗合衔杯送夕曛。陶亮漉巾疑有托，刘伶枕曲意何欣。门前罗雀夸清胜，野外飞花落绣文。偏怪独醒长白眼，那能消虑卧闲云。
自恨不能书。惊龙笔法何人擅，逸少笼鹅旧有名。墨客生涯凭一指，骚人染翰尚双精。肯临百日芝池学，便写三都左赋成。懒病生来兼性拙，无能有腼对玄卿。
自恨不能记，强记从前说茂先，如流应对似探泉。百家综览虽徒博，六籍兼通亦足贤。涉猎敢云虚岁月，分疏旋巳失题诠。古人力践精思早，偏我茫然入暮年。
自笑不能谀。直道随朝本率真，时官却要z为亲。少文周勃终安汉，轻利鲁连竟却秦。千古可怜篱下犬，一朝难悔幕中宾。予惟不食嗟来食，赢得江湖满地身。
自笑不能容，人非贤圣能无过，嫉恶伤严器小哉。如饮江河才尽量，若同蜗缶便招灾。鲧夔并用唐虞盛，牛李相攻叔季30。细检韩公忠献事，当年党禁仗渠开。
自笑不能闲，两目睁睁尽日忙，才研老子又嘲庄。兴亡历代频堪涕，寤寐诸儒却坐忘。万壑千山神每注，和风朗月兴时狂。止余清夜他无事，点检生平答上苍。
寄顾泾阳：朝闻夕可是予心，更辱招徕雅念深。片语从来针痼疾，诸贤况复号知音。室中尖物曾安置，野外飞花敢浪寻。愿识此间宾主意，萧然一榻抚瑶琴。
其二：萧然一榻抚瑶琴，弹到无弦始见心。尧舜危微还有着，孔颜博约也须寻。此中些点通明处，千古名贤作圣U。却怪先天多用画，庖牺应悔堕词林。
其三。庖牺应悔堕词林，不谓孤阳惹众阴。夜半子前浑道妙，日沉海底定玄心。人须未发观真妄，谁向无涯觅古今。我欲黜聪神用事，见闻都埽只闲吟。
龙兴庵僧真宝以讲经募缘疏请，赋此辞之：从来只读孔颜书，不向沙门叩梵鱼。开讲自须高座等，广缘何藉宰官疏。楞严总是传灯教，檀越还寻佞佛居。老子穷年忧世甚，那能逐灭事真如。
斋中自快：数椽茅屋最堪夸。左右图书足五车。尘俗不来闲白昼，清芬长满藉黄花。时同老友谈儿戏，暗数春秋到鬓华。更有一般真乐事，诸孙绕膝竞呼爷。
夜坐，自笑吾伊老未休。侵寻六十四春秋。不扇不炉希邵子，调龙调虎幻浮丘。功名梦醒匡衡疏，著述心灰刘向俦。夜半拥衾研妙理，中和两字是真修。
安节书中谈起废事，并索朱晦庵集中要语。山中闻说元储定，顿解频年社稷忧。牢落一官休挂口，闲二氏敢回头。真传本在心源净，俗学偏于训诂求。若得程门容立雪，尧阶何假腐儒游。
其二：升沉宦迹总蜉蝣，吾道榛芜识者羞。学问要寻立脚处，工夫须向反身谋。行行步实如山积，字字钩玄不浪浮。这是孔颜真血脉，性中岂着汉庭侯。
高景逸以朱子节要见诒：一理难将声气求，前贤吃紧极冥搜。无端庄老纵横甚，特把危微反复抽。字字顶门着针砭，人人腔里要医修。检君O列钩玄语，欲挽颓波续正流。
其二：文公不是惯支离，万语千言当耳提。理欲关头无锁钥，诚明路上岂05。一鞭近里长须省，二氏空玄切勿迷。衍得孔门真血脉，何妨綮语再诠题。
抵常城，邀钱启新出郭晤语：残编独对似枯僧，每出毗陵喜得朋。子夜废眠惟彖传，冰天瘃手尚24誊。有疑须透无疑了，未约还寻至约凭。欲枉同侪过小舫，面将亿语细纠绳。
读钱启新像象易，有悟有愧：学易曾经几折肱，仰钻深愧乏师承。自从六画分爻象，谁向千家辨祖曾。四圣相传真一线，九师并起笑群蝇。而今巳埽纷纷说，独步毗陵有道朋。
其二：象教繇来最密微，如君真巳透玄机。两仪总是一元出，六子须凭十翼挥。识得当年重卦旨，可云今日玩占非。忘言了悟予心乐，不羡春风黠浴沂。
其三。卦中画卦象生成，岂用涂膏别样嘤。离坎有孚方得济，咸恒无妄更何庚。阴阳模写君高手，凶吉纵横我定睛。仗尔勉图无大过，与时能止与时行。
其四。二十年来了此书，工夫应是惜三余。惭予秃发拈斑管，羡尔编韦绝蠹鱼。一部学庸须此贯，百家同异可教锄。寰中谈道知多少，屈指吾侪孰个如。
寄孙月峰御史大夫：随朝曾许缔交情，一入苕溪隔此盟。道谊关心真恳恻，门墙举足怕逢迎。循环否泰公须念，旋转乾坤我注睛。逐客敢谈康济事，遥知捉鼻为苍生。
其二：山斋读易愧钩玄，掩卷空悲入暮年。蒿目未看时事转，拊心尤憾士趋偏。无生的系荒唐说，有等番滋执拗喧。试请先生握牛耳，禅关孔室孰为贤。
其三。散发莲溪也自舒，祗嫌寥落故人车。两间风月三知已，半亩池塘独笑予。勒石巳非吾辈事，披蓑时傍老渔潴。乾坤此道无通塞，钓罢长歌咏舜虞。
其四。惭愧华阳一老农，手批万卷彻三冬。每惊岁月难虚度，故把牙签伴早春。出处久知如过影，安危未敢付蒙龙。何时得睹停征诏，扶杖欢呼祝九重。
题泾阳东林书院：贤圣阶前未易行，依庸堂上有章程。不玄不释非岐路，希孔希颜得正盟。欲识源头须识性，能平意念始平情。吾侪日用寻宗指，回首龟山一脉明。
其二：吾道南来藉中立，千年圣学喜重新。良知派自姚江误，庸德传来泗水真。天地一元惟易简，程朱万语总心身。工夫只在平常里，了此应为入室人。
偶题：世间风浪不关心，到处烟霞得趣深。万卷读残空辘辘，一灯默坐自吟吟。云中白鹤能招我，天际青鸾怕入林。巳觉凡缘非性分，止堪松下独鸣琴。
其二：山中谁说事权无，野鹤林禽听我呼。云外阴晴都勾管，眼前经史任操觚。有时思入先天奥，镇日心l太极图。夜半拥衾研妙理，此中活泼见真吾。
怀陈茂实：晴窗阁笔忆良朋，为有疑团欲问能。老少阴阳何处判，卦爻剥复可相承。一元总在乾坤内，四象分来奇耦增。个里玄微难措手，直须明者断牵藤。
其二：池上藏修省外缘，鸢飞鱼跃日参前。澹中活泼无边好，静后澄清得趣便。悟道自然忘俗虑，行文知不少佳篇。请君试揣心头景，可似秋湖夜月天。
赠詹淑正：有客掀髯说道宗，言言脉脉守文公，扁舟载月。江湖满，一管如风篆隶同。随地为家心不着，惟诗与酒兴偏雄。坐中得子能倾席，夜话何辞短烛红。
其二：皖城清望属颜公，学脉传来是孔宫。我忆长安同席语，尔从门下得家风。谈间隐见羹墙意，酒后丁宁剞劂工。一味尊朱真可许，巳知抱道不途穷。
寄周仲醇：疏庸久巳住深山，镇日心严人鬼关。不向行藏占否泰，专于理欲慎循环。静中恍惚鸢鱼景，动处推敲白黑斑。一室倏然何所慕，此心闲矣是真闲。
其二：蚤年狂肆藐封侯，今日穷源泗水流。道在不须论显晦，名成终是等蜉蝣。虞庭事业公孤任，陋巷风光我辈收。寄语同时同志者，三茅亦自有巢由。
丁子行昌暑枉顾，赋此：扁舟破暑款柴扉，慕道如君世所希。每愧典坟空涉猎，敢云性命彻危微。持身只笃躬行是，论学单提顿悟非。试向家庭勤体认，承欢膝下有真机。
梦真武二神降于榻前：北方神将久知名，足踹龟蛇七宿英。握咒潜消妖野焰，披髦迅埽毒魔兵。书生敢与真人抗，浩气常存太乙精。半点无私天地鉴，百灵来叩我何惊。
其二：拥席高眠精舍稳，满床子史伴清魂。何神炯炯来三像，愧我条条剩一。夜半照临知有赫，闲中检点肯教浑。真人应是天尊遣，欲采生平报帝阍。
秋夜：秋夜鸡鸣睡始醒，此时未发看虚灵。闲思不杂先天气，静里真涵太乙庭。舜跖潜藏无朕兆，危微旦昼便分形。古来贤圣兢兢者，每于此际细调停。
万历丁未秋，予年七十，携书数卷，避居潘庄。追念先父母并啬于年，悲悼不巳，漫成。思亲十咏，谨梓之木以识岁月，悬之堂以示子孙云：夜雨淋淋滴墓宫，几番清泪泣慈翁。亲恩未许龙章报，子念空惭鹤发蒙。七十康强天有意，九三夕惕我无功。期将此道酬先垄，不负当年养育隆。
其二：稳卧高原四十年，于今松郁草芊芊。乾坤多有亲双寿，而我何缘运独。荒野无钟更漏渺，乔松发韵雨声连。可怜夜夜天难晓，昏目残灯泪枕边。
其三：扰扰门庭说贺年，予却闻之心黯然。承欢漫说多男子，省墓终惭缺豆笾。衰草白杨都作泪，苍松翠柏总成烟。何时得向冥冥府，扶侍逍遥自在天。
其四：踏露携男叩晓松，苍烟四野郁蒙龙。山光未吐千峰秀，草色先呈万顷容。清梦夜来长傍母，白云晓起喜随农。巳知地旺多征验，群鸟回翔绕墓封。
其五：七十年来难七重，忍于今日受华封。悔教错过归田岁，从此长歌陟屺风。万古乾坤惟孝大，百家子姓几人同。哀哀父母春秋早，我独何人寿比崧。一丧祖，一丧父母，一丧两兄，一丧两妻，故云七重。
其六：朝朝白发乱披披，到老终须一别离。展卷几回惊目短，倚门追忆使心悲。百年埋玉知安否，两穴乘龙似得宜。自恨满腔情事切，8585欲吐祗成噫。
其七：两遭同气半途沦，得傍慈帷赖有人。我滥七旬犹混世，兄逾六巳辞尘。浮生修短应由数，道脉存亡或在身。但愿扶舆长拥护，枝枝共保万年春。
其八：暮霭祥氛环福地，华虫喜鸟护灵区。不因出郭寻幽径，安得循山悉胜图。天意岂容人意测，人谋应与鬼谋符。文峰隐隐云端现，千载真儒不断于。
再宿潘庄，至此予心始觉安，不缘避寿理征鞍。椿萱两念深丘壑，松柏同操耐晚寒。开卷只于幽处得，思亲肯到老来宽。区区杯酒终尘俗，岂是人间第一欢。
又 拜违七日巳皇皇，生死幽明共一方。华表鹤孤来且去，山峰云断续还亡。千松8585涛声远，百鸟嘤嘤瑞气王。愿结茅庵守荒垄，更搔予首咏沧浪。
怀下子静、周仲醇二子：与君臭味颇相连，恨不时承隔远天。道脉千年知独领，心斋十哲许谁先。本原须似闲云静，应感还同活水绵。圣学从来无别径，勉旃此语是真传。
雪中和白沙韵：忆从严谴到茗溪，罨画云烟四望迷。山拥水深天觉渺，船轻风便浪翻低。未来消息何须问，巳往荣枯不用提。自幸浮生七十矣，几年世路几人泥。
其二：六逸繇来羡竹溪，清风能扫焰途迷。矢心不向金张乞，昂首甘于孔孟低。危坐十年卑学究，潜搜一悟胜招提。须知道在躬行里，却怪空门塑土泥。
其三：楗户衡门望直溪，三峰秀色雪中迷。坐毡饱历瑶编富，握管沉思蹙额低。向榻止宜绵独拥，有书何用酒频提。寒威正可收筋骨，俗子因之醉似泥。
其四：扁舟订约过荆溪，欲访同心乞指迷。闻说圣门高且远，如何入手近而低。中庸的是谈天诀，训诂谁云当耳提。再究元公无极旨，免予岐路混途泥。
其五：琼花剪就撒长溪，片片成堆咫尺迷。最苦貂群关税急，还忧鸿渐羽翰低。茫茫海宇愁为结，缕缕经纶郁未提。欲起阽危无措手，忍看苍赤陷涂泥。
其六：一派涓涓自鹤溪，临流观化道难迷。往来若个江湖远，盈涸同归溟渤低。此理静中堪作咏，凡情闹里要频提。天机总在鸢鱼上，勿使吾心倒着泥。
寄怀束怀玉：山中惯懒不梳头，日日松间拥翠流。昔有七松郑处士，君今松万薄封侯。
其二：尘间暑气炙人昏，静里凉氛定可餐。欲向陶家分几斛，何人挑送过衡门。
其三：人心无处不濒危，况在云深静悟之。闻说百原山上坐，尧夫吟得几篇诗。
其四：自笑乾坤一腐儒，多君鹤骨老山癯。秋霜巳透双蓬鬓，一段狂忧未肯输。
遣使奉迓怀玉丈，斋头兀兀费钩玄，终日诠题总未贤。欲向名宗探妙诀，一根线子贯千年。
其二：山中妙悟久无书，静养从来合太虚。万卷自嫌同北海，还元指点是成予。
挽束怀玉：江左名流几个真，明开青眼细评论。箪瓢犹自忧民瘼，此是中流第一人。
其二：昨夜少微星不晖，今朝处士倏成违。窗前绿草都无色，而我能禁涕泪挥。
其三：此心不倒兀如山，道脉从来认孔颜。去后空囊何所有，遗经周易说班班。
其四:鹤骨今埋土自坟，万松岭下泣孤云。素车白马来趋绋，应是洮湖漱玉君。
其五：半忧国是半忧民，何日君王法舜仁。而今此担无人担，寂寂空山老万椿。
其六：云阳有e忽传书，云道三城旧式闾。正是月圆秋夜半，玉人移上碧霄居。
其七：长日山斋无别好，止凭黄卷并良朋。怜君巳作修文者，遗我萧然似一僧。
其八：狷性生来最寡谐，相逢声应两喈喈。能舒能卷君犹我，此日谁同击磬怀。
其九：圣学蓁芜属后贤，直探洙泗辟玄禅。伤心最是知心者，曾此皇皇着力肩。
其十：兰蕙清芬竟沦散，止余樗栎在人间。梦中恍惚先生语，犹慨诸贤不赐环。
哭奠束怀玉归舟写。哲人去矣不能留，止凭一恸写千愁。孤航回首三城望，处处清风仰太丘。
其二：一片烟村说故家，箪瓢门内独堪夸。檐前翠柏苍松节，岂是朝荣暮落花。
其三：古云季札重丹阳，千载何人续此芳。今日南州高士传，应同练水说流长。
其四：渊明清节高千古，庙貌浔阳俎豆光。有道先生似怀玉，可无祠内一蒸尝。
夜坐 子亥中间夜气清，元神消息霎时明。谁能细养此儿窍，鱼跃鸢飞此处生。
其二：古诗吟罢暂收声，坐到三更偶阖睛。万虑俱沉神独炯，乾坤妙理一时呈。
其三：万欲交攻是寇兵，提戈去斩仗心精。营中有主能祛敌，一埽云氛见太清。
其四：动时忙应千般错，静里回光一镜圆。照破从前非与是，始知夜半有先天。
其五：一块坚冰兀自骄，红炉才向忽然消。须知战胜能肥我，万古长肩着力挑。
其六：编韦不独拈章句，隐几惟将方寸寻。子夜一灯明了彻，无边光景是真心。
读阳明先生明月清风不用钱之句，山中常伴白云眠，明月清风任往旋。到处静观吾自足，满怀光霁价无边。
月夜 明月清风味不穷，随时随景足西东。人心静里消融尽，上下同流即此中。
其二：月落万川总一月，万川归处即逢原。圣心四者俱无景，此是天根不着言。
其三：几希一点是真吾，天予凡民入圣途。识得危微严下手，尧趋舜步可称夫。
蒙谤自省：慕陶仿邵几年余，何是何非到草庐。吾道从来求自信，人言聊以付轩渠。
其二：我是披蓑浪迹人，随云和月任天真。世间多少迷心事，莫向渔翁问路津。
九月二十日夜寤偶成：虚灵一点即心师，夜半分明见仲尼。谁人打破几希窍，此是安排作圣基。
二十四夜送灶神绝句并自警：今夜人间万事多，灶神持牒上银河。司天倘问孤臣状，细咽图书两鬓皤。
其二：媚灶生平义不安，今宵随俗买鱼盘。一家善恶凭君口，有有无无仔细看。
其三：扪无实行对皇天，敢曰闲居祷有年。自证自知还自讼，反身那得似前贤。
其四：慎独工夫第一关，止因欲海万重山。须于此处推排力，何地非神莫等闲。
静坐偶题：昧爽闻鸡唱几声，能令睡醒便心惊。如何不似周公旦，夜坐皇皇待晓行。其二。秧针刺水急甘霖，霎雨如膏四野沉。却怪此中生意少，平时b种未曾深。其三。几番浴罢意更新，无奈尘污易惹身。试看莲花初出水，清香馥馥自依人。其四。T兰开过树才青，及早培元不可停。若待枯枝残干后，那禁落叶满空庭。
雨后新溪：新雨柴门水满溪，舟人不复苦推移。一腔活泼能如此，个里源头谁得知。其二：天上河源倒碧湾，丝丝分布满人间。神功有主刚初候，此是生机第一关。其三。时雨才收正惬农，玄云黯黯又弥空。阳明用事应须早，勿使群阴夺岁功。其四。行到溪头水色鲜，源源衮衮悟天然。须知定后无冲啮，可保灵根满玉田。其五。晨起天青气亦清，偶携朱子摘编评，吟来有句。天如水，恍似晴湖道上行。其六。亭午权来息树阴，炎氛犹自扑人襟。陡思立雪程门事，一片清寒彻此心。其七。愁人最是伏骄阳，谁说清风属草堂。谢客心斋无俗虑，倏然能使意生凉。
晨起偶书：心长泼泼水长流，中有天机不可留。欲得此机无尽处，动时识取静时求。其二。五官四大血团团，一点灵君坎上安。暗里非几须自照，可令涓滴便弥漫。
丁未年闰六月十九夜梦中作：独醒独寐伴闲云，夜半团蒲忽有闻。欲识无心真造化，此心原自太虚分。
读坤卦：阴疑于阳势必战，亥交于子日将升。谁能破得交疑处，此是乾龙作用征。
无题四首：未发之中象若何，亭亭直直不偏颇。虽然融浑无此子，个里包藏造化多。其二。巳发之和节若何，疾徐先后没蹉跎。无心妙用圆而正，今古人情此处罗。其三。心在人身何曰微，善端萌处只几希。此儿要养期光大，须是培元与息机。其四。心在人身何曰危，分岐端的在毫厘。当机不谨无收煞，堕却重渊悔后迟。
咏心：风雨阴晴造化神，沉思宣泄此心真。昏明舒卷长无定，原与乾元是一春。其二。夜半眼开光似电，岂是神完气亦充。有道根心应自别，更须于此密为功。其三。高烛扬辉腾四壁，也防风物外来侵。此中一点灵明处，磨洗乾乾惜寸阴。其四。太阳刚出忽云遮，本体繇来不着瑕。团红俄顷光无量，永照青山碧海家。
玉兰花半含：庭前兰玉蕊参参，寒气成帷半似簪。一日阳和盈宇内，伫看万蕊作花林。其二。百卉生藏各有时，时来自得逞芳姿。祗愁泄尽元根气，滋养栽培又费时。其三。兀坐蒲P十五年，几番收拾伴花烟。而今又觉花将笑，欲买中泠酒半千。其四。此花应是让罗浮，也得花边带客游。读罢罗浮诗数首，朝来又上惜花楼。
与泾阳安节往南岳山喜随同志过南山，无是无非到此间。欲借禅房香一缕，与僧结伴碧云湾。与景逸坐洗肠池：一脉清源何处来，涓涓滴滴自云台。此流注在^黎地，分与吾侪洗俗胎。其二：登山缓步觅原泉，坐对泠然悟此天。我心本自无尘者，谁把游丝扰寸田。
与安节坐友庆祠。一入新祠叩两真，欢然同气笑颜亲。而今有子能光祚，总仗冰霜老淑人。其二：就中谭道是真心，孝友人间第一音。同社诸公能阐教，可令斯道振儒林。
朝起偶题：鸡鸣一念欲希贤，自觉元来有性天。但愿无斤无斧也，满腔生意日森然。其二：旦昼如何气不清，祗缘攻伐有心兵。须令主帅长宁一，静里防在七情。
读顾泾阳小心斋札记：知君耽隐癖，拂袖挂朝绅。卜筑泾桥上，穷源濂水滨。湛思先卦画，妙契后关闽。VV宫墙入东南近有人
寄周仲纯：百里有高足，衰夫愧系匏。未能先折节，而巳见文钞。理窟冥冥探，芳声隐隐呶。及门缘乏侣，曷枉共论交。其二：怀玉先生去，号啕泪至今。会心人觉埃写意独愁吟。笔底文思远，胸中旨趣深。如线吾道脉，与尔细追寻。
周仲纯来顾。独行朱方士，扁舟叩鹿门。自夸束衣钵，颇解易乾坤。下榻予心楚，开襟尔意温。言言浑道脉，堪与蹑天根。其二。不从铅椠入，冥悟伏义源。孝弟持躬范，箪瓢卸世樊。梧风清客思，竹影助人言。坐对心无着，忘年谊可敦。
与泾阳夜坐：平居思访戴，何期以赙来。小心探道脉，大胆论人材。见解惭多障，文章伏妙裁。丁宁严晚节，民望尔为魁。
对月：问月何能恁尔明，问心何不类月明。月明谁是磨砻手，心不同明谁作黥。明月满时光万里，心若同明万古清。孔颜一脉传心法，克巳两字最为精。浮云半点蟾蜍障，嗜欲关头是祸萌。人心原与月同体，月有缺蚀明随生。长夜容光穿屋漏，暗里邪谋烛如书。鉴空须要静中培，勿使群阴密如凑。方寸溶溶乐境宽，何为自灭招他寇。一念差时百怪随，一时错处千年诟。世人坐困名利j，贤智犹然不能走。贪心着累到悔迟，徒羞明月生]u。大学明明首训人，落堑堕坑伤琐陋，拂拭之权我自操，可令明月怜人垢。
于景素先生愿学斋续亿语
金坛于孔兼元时著。男T全编校
重订增补论语乡党篇节叙题辞
论语一部，讵非吾夫子训告弟子之格言乎？乡党一篇，讵非弟子记述夫子之言动乎？予幼而读焉，见群贤熟察之真，模写之详矣。晚而反复r绎，始末参详，则乡党中之节目，不无有宜于前而列之后者，有宜于后而列之前者，有关夫子之大张弛而遗弃不录者，有关弟子尊师之竭情尽礼，而祗见于他经，不登之鲁论者，是可不审其节而补其缺耶？予不揆，敬于讲读之余，稍为更辑之举，忘其固陋，谬有增移。总之于夫子文章，不遗其目，而尤摘其纲，于群贤纪录，不易其凡，而少掇其略也。忆昔二程先生各有改正之大学，近时李孟诚父亦有推广之孝经，无非所以阐圣学，开后人也。矧予于集注一仍其旧，而未敢有一毫之增损乎？观者得睹圣人之全，可谅予私淑之心矣，庶不以予为僭与妄也矣。
菜根谭题词：逐客孤院，屏居蓬舍，乐与方以内人游，不乐与方以外人游也。妄与千古贤圣置辨于五经同异之间，不妄与二三小子浪迹于云山变幻之麓也。甘与渔父田夫朗吟唱和于五湖之滨、绿野之坳，不甘与竞刀锥、荣升斗者，交臂抒情于冷热之j，腥膻之窟也。间有习濂洛之说者收之，习竺乾之业者辟之，为谈天雕龙之辨者远之，此足以毕予山中伎俩矣。适有黄山友人洪自诚者，持菜根谭示予，且D予叙。予始8989然视之耳。既而撤几上陈编，屏腔中杂虑，手读之，则觉其说理处有直入玄微，不作影响语者；道世故有曲尽岩险，不作惺惑语者。俯仰天地，见胸次之夷犹，尘芥功名，知识趣之高远。笔底陶铸，无非绿水青山；口吻化工，尽是鸢飞鱼跃。此未敢深信其自得者何如。而据所ご剩悉砭世醒人之吃紧，非入耳出口之浮华也。谭以菜根名，必自清苦历炼中来，亦必自栽培灌[里得，其颠36风波，备尝险阻可想矣。洪子曰：天劳我以形，吾逸吾心以补之；人犯我以遇，吾亨，吾道以通之。其所自警自力者，又可思矣。用是以数语弁之，俾公诸人，人知菜根中之有真味也。
答吴安节论学书
孔、孟、程、朱之训，人都繇渐门而入。自达磨西来，不立文字，直指心体，后之言学者，遂厌渐进之难，喜言悟门矣。此岂行远自迩，登高自卑之指乎？只有夫子下学上达四字，为彻上彻下之道理，即彻上彻下之工夫。程、朱学问，并守此一脉，而后为千载之真儒。学程、朱者，亦须守此一脉，而后为真儒之嫡派也。金溪、姚江，各立门户，必欲与朱子作敌，其尊信不疑者，惟江右诸公耳。以其功业懋于江右，故良知之说，至今不废。金溪为江右讲学之鼻祖，而姚江亦窃取之，故其学亦传，而宗姚江者则更炽也。吾侪论学，只该把程朱说话体自巳身心，见得理真，便守得说定，一面钻研，一面践履，以曾子弘毅两字为实诣，以子思暗然两字为根基，不必照管别人之心折与不心折也。吾学孔孟之道，步程、朱之矩，千万世而下，何得而訾之？若眼前之执着拘泥者，任其雌黄黑白而巳。来简单向一边，恐龙溪诸公未必心折，母乃F人而失巳乎？母乃尊龙溪而卑程朱乎？吾弟偏信甚矣！骋康庄之途，何暇顾羊肠与鸟道？听洪钟之响，又何须击缶与鸣鼗也。寄来各简，弟巳细阅一过，中有圈点，可稍见弟之意向矣。允执三篇，机锋戟戟，着眼刺人，用之小考自当压卷，若在科j，还宜藏锋敛锷，融浑纯雅，才是夺魁手也。近见邸报，时事益棘矣。考选必不报，党禁日益严，山林中只有读书以俟天年耳。彭园之约，惟候来命为行止，不敢辞。此复王带河代题之说亦是，若不下，又将如之何？
与安节辨阳明之学书
晦庵先生之学，专意阐明圣道，开示后人，故为说也不厌其详，因其详而以支离目之，未可也。此谭禅辈共侈为此言，以张顿悟之赤帜也，不谅其苦心处也。
阳明之学，扫闻见而推本德性之知，悟真空而反援吾儒之脉，原无脚踏实地工夫，祗凭居夷窥窃意见，其所谓致良知者，原自孟子之言，非有开宗之旨。当时为之徒者，浸淫其说，而日入于放诞纵肆之流，其不可与晦庵之学提衡而论也明矣。即如格物二字，晦庵云：天生蒸民，有物有则。物者形也，则者，理也。人之生也，固不能无是物，而不明其物之理，则无以顺性命之正，而处事物之当，故必即是物以求之。知求其理矣，而不至夫物之极，则物之理有未穷，而吾之知亦未尽，故必至其极而后巳。此其说洞然无可疑者。阳明则云：格物者，格其心之物也，格其意之物也，格其知之物也。正心者，正其物之心也；诚意者，诚其物之意也；致知者，致其物之知也。则悠谬而不可解矣。所谓物之知、物之意、物之心者，不知指何为物乎？所谓知之物、意之物、心之物者，又何稍颠倒其字样，而与下三句有何分解乎？今反复之，未见意义之深；欲附会之，适滋凑泊之病，其不可与晦庵之学提衡而论也明矣。阳明又曰：知之真切笃实处即是行，未闻孔子以生而知之处即安而行之也。又曰：行之明觉精察处即是知，未闻孔子以安而行之处即生而知之也。以行即知，犹无大碍；以知即行，则大误矣。母惑乎其谓明善。即诚身也；博文即约礼也；道问学，即尊德性也；居敬即穷理也。单言良知而不言良能也。阳明之学，似欲省却躬行一段；晦庵之学，绝无躐等捷径之嫌，其不可提衡而论也又明矣。
学至于夭寿不贰，立命田地，此尽性至命之学矣，如何作困知勉行说乎？尽心知性，明是格物穷理工夫，言知天者，不过由知性而要其极耳，如何可作生知、安行说也？读其与门人问答之言，大都轻快明透，听者易醒，若欲据之做日用践履，步步着实，则茫无下手。此罗近溪之识仁编，非不疏亮可观，然如水中之影，镜中之花，不可捉摸，不可采取也。王龙溪之流弊，益又甚矣。晦庵真是孔门一位大树将军，真是千载一个龙门砥柱。搜其全集，如海如潮；析其精微，如丝如缕。来谕谓两家学问互相雄长，毕竟是江右之习气未除，孔颜之乐处尚隔几层也。鄙见如此，幸与明者再商之。
与顾泾阳书
手翰二十一日始到，蒙年丈奖许过情，弟何能当。从此偷生之年，不敢忘诱掖之至爱，则不敢懈进修之实功。虞山会语中开载年丈发明者共二十条。弟先从志学六条，反复参阅，内云：夫子定要一一从自家身子上打透，方肯作准。盖渺茫处可假，自家身子上不可假。此醒心彻骨之语，学者能痛自警省，身体力行，何圣贤地位之不可到也。又云：离下学而上达，则认天命在耳目心思之外；即下学而上达，则认天命在耳目心思之内。与夫超特，反得以播弄平常，无所容矫饰。此又钩玄破俗之语，学者能不厌平常。不慕超特，又何下学上达，不以一贯之也？大抵讲学者说着人病痛，自觉心胆俱寒；唤得人苏醒，自觉魔障顿解矣。第于中尚有欲请正者，以不惑为修境，知天命为悟境，耳顺从心为证境，母乃太分析乎？弟意此章自十五至七十，皆夫子用功次第，皆修境也。有十年之工夫，则有十年之进益；有十年之进益，则又有十年之工夫。至从心不逾，夫子之心，益兢兢守定此矩，不敢一毫逾越，正夫子之苦心处，即夫子之快心处。于快心处尤不忘苦心，见夫子年弥高而心弥下也。从心不逾，决非夫子自夸之词，考其平日，自云好古敏求，发愤忘食等语可推矣。此弟妄以为皆修境也，见夫子不自足之心也。且悟证二字，不足以尽圣修之极，悟之一字，又从来圣门所不谈，未知是否？惟年丈再参详之。便中赐教，大旨序文不敢相促，惟望得鸿文为重，庶弟之管见，藉是以行耳。承允诺不忘，感何可言。彻如不为人容，似当请告。小僖涣颍可谓昌言，母柰时局巳痼，天运难回，付之长太息而巳。道脉编目录一纸，其嫡派孔孟列之内编者十八人，源流达磨列之外编者六人。中间有可增损，万祈指示。此千万世学术所系，弟不敢偏任巳见也。使来知道体平安，甚慰甚慰。泾阳来书，附向辱垂悯，家季俨然赐临，且倦倦以贱躯为念，此何情也？感可知巳。挑灯道故，仰见吾丈年来所诣日精，一切论著，非关于身心不言，非关于世教不言，确守家法，独立不惧，真吾道之砥柱。也。且当古稀之年，神闲气定，不减少壮，非养盛何以致此？衰劣如弟，更有省矣。深欲一造高堂，九顿而谢，逡巡弗果，谨此布候。别后新得，幸示十一。万万。弟所欲效于尊集者，当俟新春图之，定不敢忘也。彻如入宫见妒，养冲一鸣辄斥，天下事可知矣。如何如何！率尔不尽，临风神往。琴川刻三种附览，弟亦附有志学章讲义，幸正之。石楚阳回书，每从姜使者问起居，知与泉石相得欢甚。想从仁兄偕隐，殆及二十年矣。居乡境界，如丛棘鹑衣数年，赖令坦、姜年兄眷顾，振我8068，不知于翁偌甘涝担乃中流一祝在先后间也。近闻拂衣东迈，空谷跫音，殆不可几。因附此申私。语匪寒暄，惟明德皓首是期耳。言不尽意。俚言一纸。
又
手书至，使者即驰去，捧佳雅什，知在三茅有骑龙乘鹤之快。然来谕年巳七十，不无迟暮之感。弟少十岁，然无柰忧苦，则先老何。口占。二律无扇，特书之纸，以报琼瑶，幸一笑而存之。姜年兄为世道发伟论，不当以离索萦，怀也。并致八。行。言不尽意。
与唐凝庵书
不佞弟自入山来，键户守拙，鄙性既无治生之慧力，又无山水之膏肓，本是人间一长物耳。以故寓意于书，实不留意于书。两目荒荒，每日应接不暇，真如经过宝肆，辄掉臂而行，何能于静中了悟，得一坝柄，为安身立命之处乎？惟涉猎时，见古圣贤之用心，并是要人平地起工，不可一步踏空驾虚，涂人耳目者。弟且未论格致，上一层平治，末一段只修齐两字。吾人缺陷罅漏者多，此非着实为巳，不能鞭辟近里，处置得宜。也。来谕所云真见真修，本原于斯矣。不能修身，则自知自省，能无竦汗？不能齐家，则亲者疏者，能无嗫嚅？士君子必先于此处立定脚根，方才能具只眼，可以评骘古今，掂播人物也。近时士人只于宦途中广交延誉，不于自身上笃实加功，屋漏多有愧心。而不察者，仅据一事之偶，遂目之曰慷慨丈夫也，可乎？家庭多有违犯而吠影者，徒F纵横之舌，漫许之曰有道君子也，可乎？此本之无真修真见，又安能有真是真非，为世道之权衡，回狂澜于既倒耶？彼彤庭一疏，岂足以⑸平，众口交誉，未足以定公论。此公是公非，惟出于真修真见者为可凭，而真修真见者则罕矣。总之，断了好名好利之心，方可与言真修真见之学。不然，终日谈孔谈朱，o供青眼旁观者一粲耳，然乎否乎？承丈远惠周易象义，阅得乾坤二卦，中间分剖位龙两字，及丧朋、得朋等语，足破群疑。余容细心潜玩，再有请也。风便附此以复，不尽欲言。
与吴安节书
连日寒威逼人，呵冻研朱如昨，读书亦苦矣。诸儒学案中未妥者数人，如康节高矣，于圣门下学上达事全不加功。文公谓其学似老庄，似杨雄，又近似释氏，有不满之意焉。我朝如龙溪、近溪，且无论其行谊之疵，即讲学亦未得圣门之真脉，多以禅宗扫孔矩，若楚侗、庐山，又不必言矣。弟所辑道脉编，嫡派孔孟列之内编者十八人，源流达磨列之外编者六人，今方就草，尚未登梓，容明春亲赍请正也。圣学重躬行，全要脚踏实地。今人重口说，都是捉影捕风。退而察其所为，风影亦无矣。此弟之不谓讲学为非者，以古人真心讲真学，则其道明。不敢谓讲学为是者，以今人伪心出伪言，则其道塞也。明春之约，只如来谕数人足矣。近日评推，必有自来，想桥梓之力居多。旨固不下弟，亦无出意。在至亲只了得此心，在弟不可不完却此身，轻重当自有辨。泾阳书稿，阅之巳久，谚云：话不投机一句多。且闻其回书，甚R谩也。
简孙淇澳太史
三月偶过毗陵，知有白下之行，不果谒。然缅怀清风道气，真不能忘。日来暑甚，避居荒斋，时与罗念庵先生为伍。先生晚年深悔良知误人，欲加培养一段工夫，而又深憾龙溪诸君之误之也。当年只讲良知，不讲致知，师友相传，终无实境。慎哉！学术不可不慎也。惟有躬行两字，可挽末学之趋。而比来禅风日炽，诋孔卑朱，儒门受祸矣。砥柱中流，幸亲丈母自诿焉。衰夫忧潦，今复苦炎，骨立之人，未知握晤何时也。辱惠华撸附言申谢。外附小刻一部请正。
简边全宇文学
一别几年驰念温文恂雅之度，常在眉宇间，不能忘。丙午秋，访尊寓于长干里萧寺中，不遇。比闻假馆景逸，教育英才，贤主嘉宾，互相长益，知渐摩所得，当不止举h之精纯而巳。不佞年日衰颓目目昏g，惟披24未倦，尚勉强为功。所矢心自信者，尝谓念头不可差，差则恐有身心之祸，祸从何来？举动之乖张恣肆，即祸也。揆之天理不安，质之人情不顺，皆是也。学问不可差，差则必有口舌之祸，祸从何来？议论之荒唐悠谬即祸也。敢为非圣之言，广布崇邪之论，皆是也。以此孜孜，无间寒暑，虽旦暮有长往之期，庶俯仰无悖凶之悔耳。闲中兀坐，每思眼前豪杰，谁光霁天下？吾侪几鲁愚，不胜往昔之追思，徒增末世之慨叹。何时与丈把握，得悉年来之所见所疑乎？犬子五人，今俱赴试，想得趋承领教矣。惟不佞眷眷之怀犹昨也。久疏失候，特此布，诸惟萘痢
简许少薇同年
春终遣唁，聊修不腆，未荷麾存。辱惠云笺，回环展读，见纯孝之心巳抹04功名；一念故犯之语，能竦动贪恋。凡夫士君子立身行巳，不于君亲上立根基，不于父母生死间成决断，则两可处，便贻千古之讥，顷刻间便堕重冈之堑，可畏也。老父母今日高卧山中，何等心安，而意肯回思弃屣江右，不为斩钉与截铁乎？大都成个是，虽失亦得；犯了非，虽荣亦辱，又可深长思也。弟生平碌碌，枉度七旬，曾沾一命之荣，先父母未蒙褒赠之典，每切虚生之惧，于身心毫无精切之功，漫有掇拾，悉揣摩嘞之言，非圣贤实得之学也。自负多矣，负良友多矣！远廑存注，锡之隆仪，谨拜登寿意一轴，余借尊贶，转致谢忱，伏惟原亮。
又启
小俳仲文，以赍捧入京，有疏论起废一事，颛责辅臣，娓娓不翅千言。现在两辅臣各有疏，意俱不平，仲文有旨降三级矣。林下诸兄，如弟老朽者，无足言，亦不必言。惟南皋、泾阳、侪鹤辈，一⒘钇渲绽想幌拢非特人事失宜，亦天心不佑也。此举人心畅，公论明，虽夺级何损哉？老父母与仲文素耻不预党，今并入矣，虽山林生色，廊庙何光？弟更有欲言者，大官与大儒久暂自别，理学与经济精粗稍殊。父母年力正强，林泉多暇，此时正宜留神濂、洛、关、闽之传。而文公先生全集，尤不可不细心体认。读此经济该之矣。行有余力，则武学经传及百将传亦一寓目焉。异日天下多事，公等之忧，公等之任也。若弟老矣，无望矣，于吾知巳，能无三致意乎？一叹一叹。
简姜仲文
仲文以赍捧归，曾遣人伺于真州，后乃知从留都渡江，读尊疏，娓娓数千言，欲起久淹久i之逐客，直斥在朝在野之辅臣，异日添史书一奏章，增江左一人物谪有余荣矣。然区区今曰之望，仲文更有进此者。闲中上下古今，考据先哲，第一义也。晦庵文公非不上封事，而羽翼圣真者，有穷理论学之功；二程夫子非不具札子，而开示后学者，有居敬致知之要。若建言一事，只了得立朝公案耳，岂吾辈安身立命之大肯綮，作圣希贤之大学问哉？魏庄渠先生曰：后世只口说身不行，却是把讲字代学字。圣门何尝有此这一步工夫？须见得真，方能守得定；相与切磋的人，又须心相信，方能言相入。待仲文抵家，尚当细论。此非笔札所可尽者。计南还不远，特令小僮候于淮扬，余惟萘痢
简高景逸
贱降之辰，辱丈俯念同志，特赐光临。不佞自愧虚生，先期庐于墓侧，非以避劳，实不敢当亲友之贶。乃诸丈公轴，俨然贲之，且恨失此良晤，未遂请教之心。近小俳仲文以起废一疏谪尉粤西，偶启新玄台文石，并得晤于云阳，又不获与丈合并也。日来纂集道脉一编，断自濂溪，而下者十二人，列之内编；其深于吾道而派自禅宗者，列之外编者六人，以象山为首，不欲令与醇儒并道而驰，未知可否。辰方抄录，尚未登梓。比又阅魏庄渠集，大有警省，惟不得章枫山集一观之。丈有藏本，可检付儿瑞携来，统俟他日晤时，一一摘确，以悉鄙衷之疑殆者。
简马梁园旧僚
别丈瞬息一年，弟巳V入老乡，不知在人世尚得几时。蒙念我七旬，远贻诗轴，读至可能华发老沧洲之句，便北望安阳，泪淫淫欲洒。弟精神犹昨，每日尚读书三十板。读理学书，则见前贤反复辨论，每动气不能相下，窃病其涵养之未醇。读经济书，见先辈意向互持，窃笑其樊笼之未剖也。弟于斯二者，经济非吾事矣。理学一路，则津津玩之不能释。吾侪山林工课，无如此一路最吃紧，真安身立命之根基。丈光阴尚远，幸于此留意焉。矧两程夫子并倡河南，晚近有曹月川、尤西川，亦贵乡人，可无以继其芳躅耶？小俳仲文抗疏谪官，专为吾辈，言虽不行，公论归之矣。独于谷老入朝甫十日，卒以病终，正人告殒，气运可知，能无三叹息也？能无三叹息也？
简吴安节
明春之约，若泾阳诸兄果来，弟当如期而至。会期须在二月中旬乃可。三月初，弟为幼儿完姻，不能出门矣。吾弟前索象山无极太极辨，临发书，偶忘之。兹附览此辨，断以文公先生为是。无极者，无声无臭之谓；太极者，此理至极而无以加之谓。象山谓周子通书不言无极，而只言太极，遂疑此图非濂溪所作，谬甚矣。且其中说话，每每动气，论理家但当平心以观，虚心以问，才是儒者气象。今笔底只欲将他人说倒，以自伸其一偏之见耳。此议者谓象山尚不及告子也。读文公所答之书，再参以性理诸儒之论，可见矣。东阿相公，正人也，乃忽有此，可为朝事之慨，可为世道之慨。总之，只宜兼壁不出为上。今之在朝者，必欲舆榇而归，今之出山者，又即便舆榇而归，此后人永鉴也，吾侪其可忽诸！来书览过，可即掷还。
简孙月峰大司马
岁序久更，春事且半，自昨年十月奉台翰，于今尚未悉起居何似。若进退一节，稔知老先生见之明，断之果，道味巳深，决不为世味所染；机心原寂，决不为忌心所摇。先行后言之训，此圣门脚踏实地工夫，吾侪安身立命的诀，无问穷达，无分老少也。若徒事口耳，曰我不愿为尊官，曰我不屑为媚灶，明有斩钉截铁之言，阴有寻香逐臭之行，古来有之，今亦不少。又有一等，向负时名，位望且峻，而尘心忽起，宦套最工，俯仰弹射之颜色，阳为誉而巧为攻，张大整顿之风声，名虽是而实则背者，此徒自劳心，君子当处之澹然，不可挂齿也。总之，名利j中，有尽以能贵能贱之权，听之朝廷；身心腔里，须寻以常尊常贵之实，修之屋漏。把圣贤自期待，何公卿之足云，觅洙泗为身家，何岩廊之足恋？此不佞窃尝曰：学者有根心生色之气象，又何羡广土与众民，而单提颜子与禹稷并称。孟轲氏之言，从来无人说到此也。白沙先生诗云：明月清风放。两头一筇挑到古尼丘。而今老来无筋力，独坐江槎看水流。士大夫不可无此识趣。又云：饱历冰霜十九冬，肝肠铁样对诸攻。群讥众诋寻常事，了取男儿一世中。士大夫不可无此度量。先生其试咏之。忆台翰有云：讲学者须大家吐出真心，说几句真话。此救时对病之药也。不佞杜门不赴，正以饥嗔饱喜之徒多，先行后言之辈少耳。措词狂妄，先生其再教之砭之。悬念动止，不能躬趋，谨专力走讯下史者，伏惟赐示，用慰鄙怀。简钱启新云阳别后，闻上宅火震于邻，幸而得免，天之佑吉人也如是。庄渠文集阅将竣矣，尚有四本，未蒙发来，特Z僮索之，幸即检付。弟之读书，亦自谓苦心，仰视前辈又不及万万也。奈之何，奈之何！
简詹淑正
向闻道体违和，未遑遣候，甚愧甚！念朱子晚年定论，多系阳明门人窥见其师之意而附和之，但不宜自为之序。闽中陈公学通辨一书，大有功于晦庵先生。此书出，而朱陆异同了然矣。象山安可与晦庵争衡也。承教谢谢。西云来云道驾枉顾有期，先此附复。
简吴尚卿
四月中承寄手翰，念我老而不振，此骨肉至情，道义雅爱，感刻难忘。吾辈林下光景，若肯在道脉上潜心探讨，久之，真有一段潇洒意趣，世味自然冷澹。若只在功名上营营怏怏，徒自热中，徒自损志，将来人品便不可收拾。况不肖又待尽之人，不欲以此自累，亦不欲以此累亲知也。尚卿必不以予言为欺，惟喜尊公体日强健，虽不得朝夕晤谈，而手札时通，互相印证，未为不。乐。即改南而出，家庭间亦更有读书弄孙，足以自娱。目下行年七十，乃父母两兄所未有，只此巳为逾分，他何觊焉？凯之亦无用矣。令郎近以建塔经心，然亦不废会文事。两甥近安好，可慰远怀。京邸尘坌中，多应酬之劳。尚卿幸啬精啬神，自爱自重。
简吴安节：
时事委的难处。有君更有臣，则其机自易，有臣而无君，则都俞无地，启沃无门，虽夔龙满朝，何济哉？此要看天心气运何如，新相如某、如某，却是真正君子，素与中贵无交，此可敬也，亦可虑也。吾弟改南一着，极中肯綮，年几七十，有子在朝，何复恋恋燕京？试看今日父子同朝者何人？天下事最怕太盛，人情最怕太盈，相机自量，也要一个豪杰丈夫。近日此举，可谓胜算。尊稿批评，有当于心否？日省两编，亦当如前。细阅朱子年谱暨塘南续稿，弟寓目久矣。内有短篇答曾德卿、刘以刚等，长篇答王儆所、陈蒙山等，真是可玩。若大学古本后语，以物为意，身心、家国、天下，以格为诚、正、修、齐、治、平，终非归一之论。近见吴门大学测义，穿凿支离，又增许多障碍，何苦费此词说，必欲搅文公之章句乎？部中考语，亦道其实，俟冬初再疏，未为不可也。
简刘云峤：
连阅邸报，知北地水灾更溢。所闻台山应召，逗遛何所，尚无见朝之期，极为悬念。尊驾何日戒行李，走云阳。既以考满离任，前翰何以有不复长安行之说也。目今世道虽未清明，然亦尚可为。昔尧夫高卧洛阳，日挽小车，吟咏伊川之上，前人议其歇脚太早。士君子当廊庙不可忘山。林处山林，又不可忘廊庙，总之不宜有着，着则固矣我矣，可乎？贵同年吴彻如，不佞至戚也，何以被参，仁丈知之必真，但得不碍人品官，无论山简。吴安节接来稿读之，真情婉至，巳付缮写，随登梓矣。梓完，当再奉寄也。先君手稿一纸，亦容补入。弟于望后有梁溪之行，欲完泾凡吊事，因当年同疏同谪官，义不可缓耳。舅家两年内遂失两甲科，亦一时之厄。吾辈衰年，起居，真不可不谨。昔曾子以临深履薄而知免，程子以忘身殉欲为深耻。须养德养身工夫巳到，然后以修短之数听之天可也。弟闲中静看，欲富之急者每损寿，欲贵之急者亦然。盖人生之福，须以缓得之，亦以缓受之，天地之道，原以悠而久也。薛文清公曰：厚重静定，宽缓进德之基。玩之真有味。此可以修巳，亦可以观人。吾弟试体贴考验，当知予言之不谬矣。
简刘云峤
接手翰，知仁丈奉太夫人溯江行矣，不能走饯江浒，奈何？数年辱教爱勤倦，存旧之谊甚笃，儿曹又荷奖借引进，属望之意更深。不佞日就衰老，将来恐无觌面之期也。仁丈无论北上与山居，巳信道义一脉，如山岳之难移。不佞无论朝生与夕可，亦自矢始终一节，保松柏之后雕，惟要于不相欺，不相负而已。悠悠远别，仁丈又宁无以教我也。鸿翔有便，望惠好音，别具，聊见通家之雅，原不敢以虚文将也。阳明曰：理者，气之条理，气者，理之运用。夫以气为理之运用，而谓理为气之条理，何居？理自有理之条理也，如亲亲而仁民，仁民而爱物三者。之中，又各自有条理也，他可推矣，而曰理为气之条理，可乎？古之人父母之恩重，今之人夫妇之爱重，可以占世道，可以定人品。每见农家入城，必满载臭秽而归，今之贪官满载而去者，视农家何异也？然农家满载能自生，贪官满载必自祸。清清白白底人，要见清清白白底世界，忧世之不治。平平常常底道，那得平平常常底？圣贤忧道之无传。大学，一本朱子章句，未为不是。近代好异者，辄那前插后，或移后作前，纷纷立说，殊为可厌。总之，为学只要明理，明理自可适用，奚必较量异同之说乎？即贾逵、郑玄之本，一云魏石所镌，一云汉石所镌，恐世远亦无据矣。管东溟复以巳见，分章画段，徒滋人口，其谁说之？
朱子论诚意曰：欲知知之真不真，意之诚不诚，只看做不做如何，真个如此做底，便是知至意诚。此中着不得个且字，才说且，便是自坏了。
予尝致疑于人乳上下之分界处，属何经络，而不得其解，询之医者，未有以对。盖上行者色白而味甘则为乳，下行者色红而味涩则为经，其分界处必有脉络也。一日，何肖田述医家统论云：太阳小肠经，少阴心经，此二经相为表里，主上为乳汁，下为月水。愚思之，小肠气浊，又属太阳经，阴必从阳，故其色红而为经。心经气清，属少阴，又与肺相连，肺主金，故其色白而为乳。清白者自甘，红浊者自涩，理则然也。即此可悟君子小人之界。
或问：知化育、赞化育之浅深，知天、知天命如何分别，立命、至命又如何分疏。明乎此，而人道中之至诚，天道中之至诚，了然矣。
南楼前忽有燕来巢，四雏习飞矣。一雏为猫所捕，予心恻然，急令一婢褐，真如夺之虎口，而雏乃得生，予心始坦然食下噎也。先儒曰：苟存心于爱物，于人必有所济。以此救燕之心而扩充之于民物，安往非行仁之地乎？
从心不逾章，是圣人进学之次第；忘食忘忧章，是圣人求道之情景。人家两字，要细心体贴。有成了家、坏了人者，小人也；有成了人，废了家者，不失为君子也。天之文章，莫大于日月星辰，至风云雷雨之不测，则天上文章之变化也。地之文章，莫大于山川草木，至山川出云，乔木夭矫，百花如绣，则地上文章之变化也。克巳工夫，即是御虏捣巢之法。孔子曰：不义而富贵，于我如浮云。为当时贪图不义者发也。若夫子心境，则浑然天理，不染一尘，即道义富贵岂足以动其心，亦浮云视之而巳。浮云见其虚中无着，视之如浮云，见其胸中无物状。圣人心境之空，无逾此两字也。
徐存斋曰：凡不能受人之谤者，亦是自巳度量未弘。予曰：度量未弘，只是学问不深。岂以孔子之圣而不能受叔孙武叔之毁乎？岂以颜子之贤而有犯则必校乎？只一味反躬，只一味自讼，天下无难处之人矣。
乡党云不多食，乃孔子节饮食以养生之要诀，非承不撤姜食一味言也。注云：适可而止，无贪心也。八字玩之，有无穷受用处；推之以处富贵利达，不为知止知足之君子乎？荆川先生曰：生时一物带不来，此物却原自带来；死时一物带不去，此物却要完全还他去。予。日含之则空空无着，思之则脉脉可寻，用之则条条有据，极之则浩浩无穷。所云此物是也。中庸云：天命之谓性，上天之载，无声无臭。呜呼尽之矣。此中有物，澹澹融融；此外有物，纷纷憧憧。欲完此物，须克此物；克了此物，完了此物。学者工夫，无逾四勿。有物生我兮，混混圆圆，莫知其所以然；有物魔我兮，腥腥膻膻，不觉其臭味之可厌；有物全我兮，密密绵绵，常在虚灵不昧之天；有物败我兮，昏氏扰扰，虽死不悔，而甘堕落于觞深之渊。天下多少悖理之事，臭秽之人，而天肯覆之；地上亦多少悖理之事，臭秽之人，而地肯载之。士君子混然中处，奈何不以天地之量为量也？或问：君臣之义如何？曰：此不止事使之义，若道合则从，不合则去，亦义也。夫妇之别如何？曰：此不止正位乎外，正位乎内，惟相敬如宾，妇不以刚而乘其夫，夫不以柔而见制于其妇，亦别也。长幼之序如何？曰：此不止徐行后长，如家庭之内，弟不敢以贤智先其兄，兄不以嫡长凌其弟，亦序也。至父子之亲，有几谏、劳挞，朋友之信，有生友死友，亦无非成其亲与信也。夫龙，变化不测者也，庸言庸行，平常易简者也。易经九二言龙德，而卒本之于庸言之信，庸行之谨，要其极，则圣神功化犹龙矣。道果远人乎哉？士夫中有造言说谎者，不知其何面目向人，而受欺者反称道其贤，然终不能逃真人之目，未始不怜之也。其次者则鼓掌而笑之矣。以中官攻中官，可除君侧之恶，而主德却不可不明也。以夷狄攻夷狄，可息中国之肩而内治。却不可不修也。荆溪徐文靖公，讳溥，弱冠初婚杜氏，月余不解衣而寝。其母夫人诘之故，对曰：今方有国丧，故未敢解衣，俟过三月，儿自当成婚矣。呜呼！文靖公以书生，便能戚朝廷之戚，当少壮不急于夫妇之欢，其识度志量过人远矣。天生伟人，岂偶然哉！
读论语德之不修章，圣门日新之要有四，而躬行实践者有三，讲学则一事而巳，以此见行之当浮于言也。细玩则徙义改不善，又修德中之事。以此又见德不易修，而克治工夫，日日不可间断也。天下无真儒，则圣道便没着落；圣道没着落，则乾坤便没人管理。有大丈夫之志者，可自诿与？天下有恬退之君子，小人必妆诬以奔竞之名；有廉洁之君子，小人必妆诬以贪污之名；有忠直之君子，小人必妆诬以掩盖之名；有慎默之君子，小人必妆诬以心事不测之名。其不肯成人之美，小人用心之薄，原如此也。善哉邹尔瞻氏之言曰：吾辈居乡，若不是昏黑眼光，广大肚皮，怎生过得日子？斯言也，其有感也夫！其有慨也夫！只为这声色关打不过，便舍生以殉之，岂若忍此爱色之心，做些穷理尽性底事业，使我之精神与圣贤之精神常相参也，何快活如之？
只为这财利关打不过，便忘身以殖之，岂若忍此好利婪财之心，做些投珠抵璧底勾当，使我之操行与圣贤之操行足相当也，何便宜如之？
只为这名誉关打不过，便矫情而邀之，岂若忍此好名之心，办了不愧屋漏底工夫，使我之潜修与潜龙之不见同渊渊也，何暗然如之？
只为这爵禄关打不过，便媚灶而得之，岂若忍此贪位之心，办了浮云富贵底心肠，使我之恬澹，与大人之胸次同悠悠也，何卓然如之？
只为这生死关打不过，便佞佛而谈玄，岂若忍此怕死之心，穷究了保身立命底学问，使我之生意与鸢鱼之飞跃同流行也，何活泼如之？
只为这懒惰关打不过，便愿息而偷安，岂若忍此欲惰之心，习惯了惜阴待旦底忧勤，使我之自强，与乾元之行健同不巳也，何精进如之？只为这好饮关打不过，便沉湎而酣身，岂若忍此纵酒之心，满足了饱仁嗜义底真腴，使我之醒醒，看他人之昏昏甚境界也，何隽永如之？
只为这忿气关打不过，便斗狠而猖狂，岂若忍此负气之心，扩充了藏垢纳污底度量，使我之包荒，看他人之暴戾甚形状也，何安稳如之？
巳上八关自省语天下有知忌惮之小人，君子须化诲之；有能改过之小人，君子须奖劝之。有计穷力屈之小人，而迫于势不得巳者，君子须哀怜之。有趋炎附势之小人，而不敢倾害善良者，君子须姑容之。若因议论不同，拒之以颜色，因巳往诖误，绝之以太严，是召怨而速衅也。故伊川先生曰：新法之行，吾党亦与有过焉，其善处之道与？亦远祸之道与？士大夫之家，农业不可荒，学业不可荒，世业不可荒，此三荒者，荒废之荒也，近而负其身，远而负其祖宗者也。又歌舞不可荒，朋比不可荒，游戏不可荒，此三荒者，淫荒之荒也，近之祸其身，远之祸其子孙者也。或问：何谓大人？予曰：居天下之广居，立天下之正位，行天下之大道，得志与民由之，不得志独行其道。富贵不能淫，贫贱不能移，威武不能屈，此之谓大人也。或问：何谓吉人？予曰：仁义礼智根于心，其生色也，然见于面，盎于背，施于四体，四体不言而喻，此之谓吉人也。或问：何谓善人？予曰：爱人不亲，反其仁；治人不治，反其智；礼人不答，反其敬，此之谓善人也。由善而充之，则吉矣，吉则可以驯至于大矣。自古无规矩准绳外底圣贤，无规矩准绳外底学问，无规矩准绳外底功业。士君子切不可以空言讲学，此盗名欺世之心，天所不宥。
福禄者，天之所以养人，学问者，天之所以教人。今人徒享福禄而不知学问者，哀哉！故孔子曰：饱食终日，无所用心，难矣哉！伤之也，警之也，亦贱之也。读颜渊喟然叹章，潜心默会，不惟知颜子求道之苦，认道之真，尤见其尊圣之至。何也？子贡以宫墙日月譬夫子于生前，曾子以江汉秋阳譬夫子于身后，意非不尊矣。然而皆有色相气象之可求，总是形容模拟之未至。惟颜子始曰高坚，是无象可寻也；继曰前后，是无方可执也，终之曰：虽欲从之，末由也已。则等之神化，极之渊微，不可以言语形容矣，斯其为尊之至也。此夫子之道，非颜子不能知，不能学，亦非颜子不能传。故颜子死，而夫子悼之深，哭之恸恸。万世之道脉，自此遽斩也，万古之群蒙，自此终蔽也。噫！今人相与，有以意气相期，道义相孚者，尚有知已之感。颜子于孔子，岂特知已而巳哉！此万古。迄今一师弟也，万古迄今一大恸也。因是推之，尧举舜于侧陋，高宗举傅说于岩野，此万古君臣之相知也。文王于太姒，万古夫妇之相契也；舜之于瞽瞍、傲、象，万古父子兄弟之相化也。士君子欲参三才，此志不可不大；欲究三才之理，此心不可不小。密着工夫，细着精神，此正是小心处。心之小，正所以成其志之大也。
汉寿亭侯云长公之言曰：日在天之中，心在人之中，心在人之中，忠也。持二忠者为患，患人之忠不一者也，故不一者患所从生。云长学春秋，一心于刘氏，其旨深矣。以能问于不能四句，是看天下人底学问，都是我底学问，便是不见物我之有间。犯而不校，是把我一人底度量包容，天下人底度量，亦是不见物我之有间，而惟知义理之无穷，则上下该之矣。顾泾阳曰：人皆曰予知，上一段不是处，皆不知也；人皆曰予知下一段是处，亦不知也，故不得为智。晦庵先生说君子则曰忧勤惕厉，至于说小人，一则曰消沮闭藏，一则曰庸恶陋劣，一则曰贪昧隐忍。此十二个字形容殆尽，其于小人独加详焉。其旨深矣，其意恳矣，读者可不体认警省乎？且贪昧隐忍四字，随事有之，随处有之，尤不可不自巳提醒也。予于万历癸已春谪官归，夏六月，每夜见五有堂前当窗之中，椽木间有光如琉璃，五六尺许，直透桁条之上，月余，其光始没。或问：道之不明不行，夫子已归咎愚不肖之不及矣，而子思费隐章何以又曰夫妇之愚不肖，可以与知与能也。予曰：前章之所谓道，指中庸。之全体言，后章之所谓知能，指中庸之一节言，故下一与字。后章之愚不肖，只就夫妇而言，前章之愚不肖，则统天下而言矣，故下一者字。孔子之责门人者不一，而惟于宰我、冉求为最。一则曰：予之不仁也，一则曰：非吾徒也，为其忘亲与病民也。其责当时之大夫者亦不一，而惟于臧武仲、文仲为最，为其要君与蔽贤也。一责备间，而尊君爱亲、忧国忧民之心具见矣。若原壤之杖，则又故旧之情也欤？楚狂、接舆、长沮、桀溺、丈人，此皆隐士无疑，我夫子待之，何不同也？盖接舆见孔子栖栖，而又不忘从政之殆，其犹有忧世之心乎。丈人待子路拱立，而又有二子之见，其犹明长幼之节乎？一则欲因其忧而挽之，故下车欲与之言；一则欲因其明而通之，故使子路反而见也，而接舆、丈人之贤，并可见矣。若沮、溺则不然，直呼孔丘之名，倨矣，又责其从避人之士，果矣。视天下无道，若秦越然，此夫子徒怃然付之一叹，与鸟兽不可同群词若有憾矣。吾党之小子，狂简二字，即当作狂狷看。或曰：狂之斐然何状？予曰：狂者志吞天地，识迈古今，事不必前人之所巳为，言不必前人之所巳述，迹虽放旷，而实有凌驾千载之胸襟；意不拘牵，而绰有度越时流之识趣，自表彻里，真有一出尘之思。做底勾当，自是轩举翱翔，非凡俗卑琐可望。其规模者，岂不成章乎？或曰：简之斐然何状？予曰：简者择地而蹈，见可而行，事有嫌于趋承，则引身以退；人或病其不恭，礼苟涉于烦琐。则缩趾而居，人多病其草野，自表彻里，真有一段太朴之意。做底勾当，自是捉矩循规，一毫不肯纵肆者，岂不成章乎？但一味超旷，恐非中庸之高明；一味谨守，恐非中庸之精微也。故夫子欲归而裁之。
学问要有入手处，有了入手，却要看做手处。有了做手，方可验其得手处。居官者亦然，功名到手，若做得卑污狼狈，则可知其生平无得力处矣。眼前科第之人，谁不自夸得手，考其立身行巳，谓之得手可乎？
易之临卦曰：八月有凶。盖临之为卦，下兑上坤，九二以刚居中，上应六五，故占者大亨而利于正，然至于八月，当有凶也。八月，谓自复卦一阳之月，至于遁卦二阴之月，阴长阳遁之时也。又曰：阳虽方盛，至于八月，则其道消矣，是有凶也。
复卦曰：七日乃复。盖复之为卦，下震上坤，剥尽则为纯坤十月之卦，而阳气巳生于下矣。积之逾月，然后一阳之体始成而来复，故十有一月，其卦为复。又曰：自五月ヘ裕一阴始生，至此七爻，而一阳来复，乃天运之自然也。伊川曰：ィ阳之始消也，七变而成复，故云七日，谓七更也。临云八月有凶，谓阳长至于阴长，历八月也。
闵子骞不欲为费宰，夫子不言其是；仲弓为季氏宰，夫子不斥其非，且告之为政。至于冉求为季氏聚敛，则曰鸣鼓而攻。漆雕开之学，不在颜回之上，而独于开则使之仕，何与？盖门人之道行，即已道之行，故虽仕季氏而不为嫌，亦欲往公山佛Z召意也。骞不应召，乃自守之高；开不欲仕，见信道之笃，若回则以夫子为依归，无心。于仕者也。夫子之待群弟子，真大矣，妙矣！此等处俱宜细参。
圣人与天地合其德，即如无不持载、无不复帱是也。与日月合其明，即如日月之代明是也；与四时合其序，即如四时之错行是也。与鬼神合其吉凶，即善必先知之，不善必先知之是也。
孟子怨慕两字，状大舜之心，最真最妙。盖常人怨则不慕，慕则不怨，情固然也。舜惟怨则归已，咎已之所以不得于亲；慕则归亲，求已之所以必得乎亲。一怨一慕，无非为父母身上起念。慕而又怨，怨而又慕，无时敢忘，无处敢忘。舜之心事，只此两字，描写殆尽，满盘托出矣。非孟子能形容至此哉？富贵福泽，每从贫贱忧戚中来，然不常存贫贱忧戚之心，又无以保富贵福泽也。今人骤富贵而忘贫贱，且恃富贵而凌贫贱者，予不知其何心，旋见其终归于贫贱也巳。舜封象于有痹，而使吏治其国。象受封于有痹，而听吏治其国，其在AAV不格奸之后乎？不然，象固傲弟也，倘不守兄之命而横行其虐，不听吏之治而残害其民，则舜宁容以私爱废公义乎？故曰舜之封象，必在AAV不格奸之后也。
读咸卦，则知人之一身，皆易道存焉。自拇而腓，而股，而，而辅、口舌，皆不可妄有所说，妄有所随者。若憧憧往来，朋从尔思，则心无所主，而一身皆妄动矣。故君子慎之。慎之云何？曰：虚以受人而巳矣。
士大夫有过人之胆量，方能夺夷虏之气，而伸中国之威，如郭令公之单骑见虏是也。有过人之才辩，方能屈夷虏之争，而存中国之体，如富郑公之却献纳二字是也。有过人之忠谋，方能忍一时之辱，而收取日之功，如狄梁公之反周为唐是也。有过人之学问，而后能攻异端之非，如朱晦庵鹅湖之辩是也。四者我无能焉，安得为大丈夫乎？
或问：凿之一字，最是不好字样，禹用之以凿九河，则为大智；亢之一字，亦是不好字样，伊尹亢之以放太甲，则为大忠。诳非好字也，而纪信诳项羽于荥阳，汉王得乘骑以免于困，是诳其所当诳也。劫非好字也，而曹i劫齐桓于坛上，卒尽返鲁之侵地，是劫其所当劫也。狄仁杰屈节于女主，是屈所以为权；汲长孺矫诏以发粟，是矫所以为惠。损则不益矣，而损上以益下，则无病其为损。愚则不明矣，而沉晦以远害，则无病其为愚。赂盗不可也，而见仲约赂之以免一城之杀掠，则损小而益大；用计不可也，而王曾用之以去丁谓之奸邪，则暂用而永宁。和非不美，而秦桧以和误宋；让非不美，而季札以让乱吴。屈原之忠，似涉于怨；尾生之信，似病于拘。予曰：字面不好而善用之，则能为宏功伟节；字面好而不善用之，则反为小道偏长。君子惟以天下万世之公心，行天下万世之常道，则随其所用，无处不宜矣。道理两字，乃是天地间无形无声底一件至宝，天地赖以生，万物赖以育，又是无可比拟底尊高。吾人会得此道，则胸中自然空洞，自然洒落，即处崇高之位，吾心别有一段光明开豁之景象，岂在外崇高可得而笼罩者？虽处贫困之乡，吾心别有一段消融快足之受用，岂在外贫困。可得而牵系者，至此，则天地万物皆入吾范围中，而吾之身又在天地万物之上矣。此吾侪不可以不学也。
或问曰：孔子既告老矣，则陈恒弑君，可无请矣，犹沐浴而请讨者何？予曰：君臣，万世大纲也；以臣弑君，万世大变也。孔子一身，万世网常所系也。岂不知哀公不足有为乎？又岂不知三家之必不听告乎？请之哀公，明权有所归也；告之三子，奉哀公之命而强颜以行也。其沐浴而朝，初欲以诚意感动之，至三子不可，终付之无可奈何矣。然此一请，而陈恒无君之罪巳昭然于天下；三家不臣之心，亦阴折于片言。夫子扶纲常于既坠者，岂其微哉！或问：此心不动，常如睡中无梦时；此心无着，常如睡后初醒时，可以观喜怒哀乐未发之气象矣。此心向道，亦如发愤忘食时；此心得道，亦如乐以忘忧时，可以验圣心纯亦不巳之境界矣。此心光莹，常如梧桐月向怀中照时；此心和煦，常如杨柳风来面上吹时，可以希濂溪光风霁月之襟度矣。此心有郁愤，便登东皋而舒啸；此心有感触，便临清流而赋诗，可以消外来荣枯得丧之俗累矣。予曰：然。吴康斋曰：淡如秋水贫中味，和似春风静后功。次句更可玩。
宋朝蔡京之荐杨龟山，我朝石亨之荐吴康斋，皆以小人荐君子也。若贺克恭之荐陈白沙，则以君子荐君子矣。然三公皆应聘，而康斋、白沙不受官，可谓高矣。在龟山则论京一疏，庶可少盖其愆乎。大都小人多欲自附于君子，君子决不可受笼于小人。若初年自处以君子，晚年卒求用于小人，此又千古之笑谈，千古之痛恨也。
龟山杨时号康斋，与弼号克恭，贺钦字白沙，陈献章号，又号石斋。
予舟南郊外，访友人陈茂实，坐语移时，归舟仰而观，俯而察，恍然若有得者。自愧此心无空中楼阁之景，而见停云四布，片片殊象，有不可以言语形容，天上自然之文章，如此乎？其变化而不穷也。此心无天渊飞跃之趣，而见碧水一泓，涓涓不息，亦不可以言语形容，地下自然之文章，如此乎？其潋滟而有文也，于吾心有深快焉。同舟友人任畏十曰：明道先生云：万物静观皆自得，四时佳兴与人同。其斯之谓与？予曰：先生充养有道，即此可征矣。时万历戊申之七月十日也。或问：曾点言志，文公注云：即其所居之位，乐其日用之常，初无舍己为人之意。此即景而形容之道，其实也。至云见夫人欲尽处，天理流行，随处充满，无少间缺，母乃过词乎？夫子喟然之与，亦只见其气象从容，胸次朗豁，与物同春之度，超然于功名事业之表，故独许之。根本处未必莹彻如斯也。予曰：观其于季武子死也，倚门而歌一狂，足以尽其人矣。读者详之。闲观万物花开，小而不足观者，无如稻麦之花矣。及其秀而实也，则利及天下万世者，何为？其秉阴阳之精，萃中和之气也。大而最可观者，无如牡丹之花矣。及其满而放也，则不逾十日便摧残者，何为？其发泄之太过，气化之或偏也。故君子观稻麦而知涵养之不可不纯，观牡丹而知荣华之不可不渐。
或问：中庸曰：不动而敬，易曰：议之而后动。中庸曰：不言而信，易曰：拟之而后言。工夫深浅何如？予曰：无可动，无可言，至静之时也。敬信，静时至密之功也。有可议，有可拟，则涉于感矣。议之后动，拟之后言，则有感之时，未尝不存敬信之念也。论工夫则中庸更深。至于拟议以成其变化，则吾身之言动，一符乎随时变化之妙。向之拟议工夫，至此而成就矣。吾辈读孔圣之书，若不置其身颜、曾、思、孟之列者，非真学孔子者也。学问要有贯通处，如一条大索子，通前通后，随吾用之而有余，此正所谓左右逢原也。学者不可不识此趣。
或问：静时工夫与动时工夫，所进孰多？予曰：动时每事体验，则差误偏倚，无不了然，似觉动时儆省更真切也。若静则涵养澄寂，以为善动之根基耳。知其为是，未验其是也；知其为非，未验其非也。静时不养，心体何缘得净？动时万变，事体何缘得安？此动静相资圣功也，位育之胚胎也，而动尤所以验静也。
或问：天命之谓性，则性即命也，原无两样。孟子何以曰性也有命焉，又曰：命也有性焉，是性命分为两矣。易曰：穷理尽性，以至于命，是性命又有浅深矣。程子曰：论性不论气不备，论气不论性不明。二之则不是。则气之与性且不可分也，而况性命乎？予曰：圣贤立言，有专言理者，尽性至命，与天命之性是也。有兼理气言者，孟子性也有命焉，命也有性焉是也。学者惟F理不F欲，则命固得以制性矣。F欲不F理，则性反受灭于命矣。必也于欲处则克其所谓性者，而以命自检乎。于理处则克其所谓命者，而以性自尽乎。及其成功，则纯是义理用事，而气质之性与禀赋之命，皆浑然于道心为主，人心听命之中，性命合而为一矣。圣贤之立言，亦自见其互相发也。若禅家修性不修命，是以性为空虚圆通之性也，非吾儒之所谓性也。玄门修命不修性，是以命为长生久视之命也，非吾儒之所谓命也。去道远矣。或曰：三重何以使民寡过？曰：人心之欲无涯，王者之制有定，制定则上之人不使违，下之人不敢违，民之寡过有繇矣。
仲尼不为巳甚，只是一个庸字。这庸字看了，虽若平常，实不易到也。
学道者不可有夹带心，有夹带心，则非圣学矣。由此推之，政事安往而不夹带乎？此末世之所以无真儒，无善治也。
口易开也，心易动也。内有易动之心，外有易开之口，则发言可不谨乎？故古人三缄其口，孔子曰：其言也。者，忍在心也。
不义之富贵，孔子固如浮云矣。若富贵而义也，孔子岂不以浮云视之乎？孟子曰：君子所性，大行不加焉。是也。
易经是天地底画图，通鉴是人物底形状。
或问静专动直，静翕动辟之旨，予曰：谓之乾，运行在上，当其静时，风云雨露之未形，迟留伏逆之未著，其气t然寂然，凝定于太虚，绝不见有流衍布护之形。何专也？一动则气从空降，笔直下来。试看风之吹也，遇物始回旋，雨之施也，到地始停泻，虽日之东升，月之夜明，精光直注，毫无委曲也。故曰动直。谓之坤，承奠在下，当其静时，山川土石之枯焦，草木花卉之零落，其气索。然凛然周逃谙峦粒绝不见有敷荣发达之象。何翕也？一动则阳来凑合，阴即承之。试看随处土膏，则随处生芽，在地草木，则在地夭乔，虽深山绝顶，得气偏多，穷谷重渊，生意亦到，寸土尺壤，并无遗漏也。故曰动辟。不曰天地，而曰乾坤者，静专动直，静翕动辟，皆其性情也。读康节之诗者，流弊终于忍；讲阳明之学者，心事必不纯。
江阴道中潮落
观江潮之来也，必有个源头起处，其退也，必有个根底入处。学问之消长亦如斯乎？长必有根，消必有因，识得长处，常保其根，识得消处，常灭其因，则胸中永有逢源之趣，不若潮之朝来而夕退也巳。
河道观24，天以淫雨而杀人之苗，人以无苗而尽河之鱼，是亦天之杀鱼也。或曰：雨多水宽，是天之养鱼也，子何病之？予曰：水虽宽，24则密矣，密则鱼何所逃？故民有苗，方有生，有生，则民之于物也方从宽，而上无弋，下无24，万物之生意始无穷也。况24外之网又不可胜计乎，人之泅水而取者，又不可胜指乎？嗟哉！今日貂之取民也，环海宇，有司之剥民也尽锱铢。予何忍见斯民之尽为鱼也乎？又何忍见商贾闾阎之尽溺于水也乎？

        </div>
      </div>
    </div>
  </div>
</div>
<!--update:2025-08-29 17:51:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>