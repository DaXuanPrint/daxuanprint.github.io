<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,泊庵集全文在线阅读,泊庵集全文在线下载,大玄古籍书库">
<meta name="description" content="十六卷。明梁潜(1366―1418)撰。梁潜，字用之，江西泰和县人。洪武二十九年。(1396)举人。授四川苍溪训导，历知广东四会、阳江、阳春三县。永乐元年。(1403)，召修《太祖实录》，擢翰林修撰，后迁右春坊右赞善。会修《永乐大典》，代礼部尚书郑赐为总裁，升侍读。永乐十五年。(1382)北征，仁宗高炽监国，以释陈千户事牵连坐死。著有《泊庵集》十六卷。该集共十六卷，前有王直、胡俨二序。胡俨序称是集为梁潜子梁婺所编。考萧C。《尚约居士集》。有。《陈循墓志》，称。“梁公潜以职务违错，被逮且籍之。梁潜平日所作诗">
<title>泊庵集_梁潜_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">泊庵集</span> <br/>
          作者： <span class="inputVal" id="bkauthor">梁潜</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]158122</span> <br/>
          说明： <span class="inputVal" id="bkdec">十六卷。明梁潜(1366―1418)撰。梁潜，字用之，江西泰和县人。洪武二十九年 (1396)举人。授四川苍溪训导，历知广东四会、阳江、阳春三县。永乐元年 (1403)，召修《太祖实录》，擢翰林修撰，后迁右春坊右赞善。会修《永乐大典》，代礼部尚书郑赐为总裁，升侍读。永乐十五年 (1382)北征，仁宗高炽监国，以释陈千户事牵连坐死。著有《泊庵集》十六卷。该集共十六卷，前有王直、胡俨二序。胡俨序称是集为梁潜子梁婺所编。考萧C 《尚约居士集》 有 《陈循墓志》，称 “梁公潜以职务违错，被逮且籍之。梁潜平日所作诗文，悉估书册，卖钱入官。循遣人访求，倍价赎还。今锓梓以传者，循所赎也。”则其稿为梁潜亲自编定，因陈循而传于世。胡俨序不载其事，而但称其文章遭际，大概是为讳言其被赐死之事。梁潜文格清隽，而兼有纵横浩瀚之气，在明初可自成一队。故郑瑗《井观琐言》称 “其丰赡委曲，亦当代一作家。”杨士奇 《梁潜墓志》称“其为文章，驰骋司马子长、韩退之、苏子赡，亦间出庄、骚为奇，务去陈言出新意。”可谓推崇备至。其文颇有气势，如江河之流汪洋衍迤，但文学色彩并不浓厚。集末附有康熙二十年(1681)梁潜裔孙梁天清续刻的 《家集小引》。该集四库已存目。</span> <br/>
          封面： <span class="inputVal" id="bkimg">Z_19021.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]泊庵集
[book_author]梁潜
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]158122
[book_dec]十六卷。明梁潜(1366―1418)撰。梁潜，字用之，江西泰和县人。洪武二十九年 (1396)举人。授四川苍溪训导，历知广东四会、阳江、阳春三县。永乐元年 (1403)，召修《太祖实录》，擢翰林修撰，后迁右春坊右赞善。会修《永乐大典》，代礼部尚书郑赐为总裁，升侍读。永乐十五年 (1382)北征，仁宗高炽监国，以释陈千户事牵连坐死。著有《泊庵集》十六卷。该集共十六卷，前有王直、胡俨二序。胡俨序称是集为梁潜子梁婺所编。考萧C 《尚约居士集》 有 《陈循墓志》，称 “梁公潜以职务违错，被逮且籍之。梁潜平日所作诗文，悉估书册，卖钱入官。循遣人访求，倍价赎还。今锓梓以传者，循所赎也。”则其稿为梁潜亲自编定，因陈循而传于世。胡俨序不载其事，而但称其文章遭际，大概是为讳言其被赐死之事。梁潜文格清隽，而兼有纵横浩瀚之气，在明初可自成一队。故郑瑗《井观琐言》称 “其丰赡委曲，亦当代一作家。”杨士奇 《梁潜墓志》称“其为文章，驰骋司马子长、韩退之、苏子赡，亦间出庄、骚为奇，务去陈言出新意。”可谓推崇备至。其文颇有气势，如江河之流汪洋衍迤，但文学色彩并不浓厚。集末附有康熙二十年(1681)梁潜裔孙梁天清续刻的 《家集小引》。该集四库已存目。
[book_img]Z_19021.jpg


[book_title]提要
钦定四库全书　　　　　集部六
泊庵集　　　　　　　　别集类五【明】
提要
【臣】等谨案泊庵集十六卷明梁潜撰潜字用之泰和人洪武丙子举人授苍溪训导历知四会阳江阳春三县永乐初召修太祖实h累迁右春坊右赞善会修永乐大典代礼部尚书郑赐为总裁侍读永乐十五年北征仁宗监国以释陈千户事牵连坐死事迹附见明史邹济传是集前有王直胡俨二序俨序称为潜子所编考萧t尚约居士集有陈循墓志称梁公潜以职务违错被逮且籍之梁平日所作诗文悉估书册卖钱入官循遣人访求倍价赎还今锓梓以传者循所赎也云云则其稿为潜所自编因循而传于世俨序不载其事而但称其文章遭际盖讳言其赐死耳潜文格清隽而兼有纵横浩瀚之气在明初可自成一队故郑瑗井观琐言称其丰赡委曲亦当代一作家杨士奇作潜墓志称其为文章驰骋司马子长韩退之苏子瞻亦间出庄列为奇务去陈言出新意古诗高处逼晋宋此本有文无诗集末有康熙辛酉潜裔孙天清续刻家集小引云泊庵公诗集已瘗文冢不复存人间则旧本久佚矣乾隆四十六年十月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]序
梁先生之没既二十五年其子候官令叔蒙刑部员外郎叔车编次遗文为十六卷属直为之序直与先生居同里且有连少从先生游而辱教为多其何敢辞先生於泰和为儒家代以文学显至先生尤俊迈不t尝从直之叔祖佥宪公子启受诗经而其伯舅陈公仲述亦以古文有盛名先生皆获承教凡经史百氏之书无不究而於左氏传司马史记班固汉书每注意焉性命道德之奥文章着述之妙多其所自得而充之以奇气发之以逸才沛然莫之能御遂以文名|绅间同游虽多独与少师杨公士奇最相好有丽泽之益永乐初修高庙实h先生徵自县令与执笔其间据事直书精切详雅书成授官翰林及修永乐大典又命先生为总裁该贯古今细大毕h时太宗皇帝在位德化大行天地清民物咸遂华夏蛮貊罔不率俾和气充溢嘉祥荐臻文学侍从之臣皆形诸歌颂及朝廷有所述作先生与二三阁老实冠~一时四方求文字者必求之先生盖先生之文温厚和平而豪壮迭宕之势寓焉如江河之流汪洋衍迤一与风遇则波澜勃兴鱼龙百怪出没隐见可喜可?真当代之杰作也仁宗皇帝在东宫监国雅知先生而亲任焉尝赐诗以宠之先生孝友忠信平易正直而言行必由道其在侍近夙夜敬恭竭诚无隐凡所言於仁宗者皆本於仁义他非所及也窃尝论之天之生贤以文行名世如先生者实关乎世道不偶然也当国家兴运之时清明纯厚之气始复而先生得之以生加以世泽之隆师友之懿笃志力学遂为名儒铺张肇造之洪休赞咏继明之伟烈勒之金石传之後世而其余力又以足夫天下之人之所欲於乎是岂偶然者哉先生名潜字用之泊庵其号也初举_贡进士为苍溪训导以言天下大计擢为令历四会阳江阳春皆有治声遂入翰林为修撰侍读兼春坊赞善而终孟子曰诵其诗读其书不知其人可乎是以论其世也直故详而书之以为文集序使读者有考焉里生王直序

[book_title]卷一
钦定四库全书
泊庵集卷一
明　梁潜　撰
应制
驺虞诗【有序】
臣闻自古圣帝明王至治之极必有祯祥若麒麟凤凰醴泉甘露应时而产皆所以符圣徵彰至德者也乃永乐二年秋八月皇帝冢弟周王畋于钧州厥有异兽白质黑章猊首虎躯其状孔威不可g视王俾部曲俟之其性孔仁遂扰致之以询之故老盖古所谓驺虞者此其是已夫惟人君有至信之德则见於是九月丁未王率厥属表献阙下皇帝服皮弁服御奉天殿以观不震不动柔伏自然皇帝若曰厥为嘉瑞予罔敢知惟致自昆弟之邦予其嘉焉於是太子太师淇国公臣丘福谨率百官上千万岁藜榷京师人士忻喜聚观咸以为闻自古昔见始今兹臣潜伏G盛典不敢自默退而考之驺虞咏於诗记於礼列於传记或以为义兽或曰仁兽或曰圣兽至以为嘉祥者则其言皆同也传曰国家将兴必有祯祥洪惟皇帝绍登大宝率由旧章亲亲而仁民恩沛而义洽万方咸和以及乎庶类禾同e於郊蚕成茧於野文犀白象诸福之物抑之而愈臻却之而复至何其盛也岂非上天以是昭至德哉臣潜忝职记注苟不形之歌咏以垂示无穷厥为不职谨百拜稽首而献诗曰
於穆圣皇绥怀兆民端本自家笃於周亲恩沛义洽如煦春阳至和冲融发为祯祥祯祥伊何厥惟驺虞产於王国惟皇德符王驯致之献於帝庭素质玄章云舒雾凝帝乃观焉爰戢其爪爰言究之践非生草吁嗟驺虞外何其威内何其仁匪苞而凤匪角而麟吁嗟驺虞曷为来哉王拜稽首皇则召之皇之仁民沦肤洽肌弘畅旁达物以不疵皇之孝友本乎至性万邦咸怀物以类应皇帝日俞惟王信恭王乃麟趾奚必驺虞皇帝曰吁凡百在位惟德召和匪物其瑞庶臣拜手皇帝万耷煜楸险榈乱羰琼
河清诗【有序】
维永乐二年十有二月十七日河水清自蒲津i韩城凡三百里其始也绀碧苍玄五色融液混混未定越翼日荣光上]冥蒙相荡和气郁然俯而视之则奔湍a息化为清沦漪粼粼楫而游者传相告语远近骈集既明年正月有司诣阙下言状t臣皆顿首贺皆以谓河清者太平之应也臣退而考之传记自古祯祥之臻必由乎人君功德宏普默符潜召而其徵应之大又莫有过於河者是故般之颂美时周之命必曰允犹翕河时迈之诗言怀柔百神必曰及河乔岳盖河之行乎地中为四渎之尊配乎五岳河既率职则神无不歆而天地万物靡有不宁矣故河清为太平之兆非偶然者洪惟我太祖高皇帝定天下纪元洪武之二年龙门碛下河水清由是三十余年天下晏然清明盖其应也今皇上入承大统河之清亦永乐纪元之明年於乎此岂人力所能为哉是皆皇帝陛下功化之大克承克配充满天地奠及神人故上帝监观发此祯祥肇基太平以同符高帝而并美匹休古未尝有也夫有周诗人之於河岳播之颂歌告之神明其盛大如此今河清之祥昭着倬倬其可不形之歌咏垂示万世以传之无穷也哉臣谨拜手稽首而献诗曰
河流浑浑肇自古昔横亘万里潢污霆激触乎仑踔乎龙门震掉奔腾入乎无垠惟皇圣明百神效灵汤汤蒲津河流载清始视其流混漾弗定若k在熔五彩辉映厥既清矣静影浮空荣光上烛煜乎溶溶若挹而注若涵而蓄元气默融太和潜漉o滓弗滞渊乎若澄千o倒浸湛乎若凝蒲津之爰甘万里乌翔而回鱼骇而逝属时载阳楫而咏之祥[庆云荡无涯观者如堵闻於京师京师髦倪舞孩嬉列章帝庭帝弗矜异曰匪在兹益惟寅畏於惟河流为地之纪四渎之宗五行之始在昔皇祖戡定万邦惟兹河流骏发其祥我皇继统旧章是则河之清矣如轨合辙河之既清万民以宁万方毕来物以阜成顾兹河流念我皇德东渐西被始自家国皇之弘化功迈三五如彼河流行地东注河流浩浩孰非皇仁沦肌浃髓品物皆春河流洋洋皇帝蘅检锻蛞谀晡民父母
瑞应诗【有序】
天命皇帝临御万方上下百神克享克祀越今五载严恭灵承益?弗懈乃永乐丙戌十一月庚申祀昊天上帝於朝天神宫爰及九庙皇帝考妣壬戌上亲奠荐\仰对越精神潜孚百灵昭格是时天宇澄穆庆云祥[荡摩上下松嘀袷鞲事恫剂]鸾鹤翔舞既去复还既毕事越二日戊辰醴泉出於神乐观惟厥地密迩异香旁畅玉色湛凝神光腾吐下彻厚地醇和d冽无异甘醴既驰报阙下皇帝御大辂率近臣往观扬之而愈芬酌之而弥甘汲之而不竭乃取以荐宗庙遂檀土t臣始饮之耳目视听通泰明爽沾溉所及沈疴如脱又明日复有甘露降於孝陵松柏之上枝条g迮凝缀浮动芬馨勃c物无比拟於是太子太师淇国公臣丘福谨率百官上表称贺皇帝御奉天殿乃诏曰朕缵承皇考丕绪精享百神嘉瑞迭降匪朕之力惟皇考实佑後人然自古有道之长祯祥之集益惟戒慎尔t臣尚勉辅予一人以弘膺兹休t臣皆拜手稽首上千万岁揿逗跏⒃粘记蓖硕稽诸传记圣人之德上及太清下及大宁中及万灵则甘露降而醴泉出又曰王者德至在天则甘露降德及渊泉则醴泉出惟皇帝中和一德蟠极天地贯通幽明故六合之内无物不遂无神不格诸福毕臻譬之春阳既泰土脉咸奋百蛰昭苏理之常也然此之为瑞世所共知者至於我皇运此心之诚施之万几庶务使四时迭行七纬顺轨山川奠位雨露时降五谷繁殖庶物充四夷向风斯为大瑞而亿兆t黎所不识不知者也皇上虽谦抑弗及然美盛德告成功旷古有不能自已者於是臣潜拜手稽首而献诗曰於惟圣皇克对於天灵承郊庙弗懈益?弗懈益?神具歆止嘉符默贶爰集多祉神观巍巍密迩郊祀有冽者泉其甘如醴kk皇陵皇考是宫有苍者松甘露浓浓皎皎晨暾灼之弗曦肪疑玉缀其甘如饴布]条柯涵润岩谷孰其降兹惟皇考嘉告有冽者泉澄深渊鲎弥愈甘挹之弗泞有冽者泉凝寒弗Z虹光上腾下彻后土kk神观巍巍皇宫祥[庆云c乎冲冲孰d孰酿孰疏其源坤后帝神有开厥先乃荐宗庙乃锡廷臣乃命往视填溢城既瞻既骇拜舞忻忻惟帝神圣灵贶斯甄帝念皇考明精格嘉祥之来如响斯答皇帝曰俞兹非予力惟尔耆旧靖恭乃职皇帝曰俞罔弛于度尔尚相予益勤以惧臣拜稽首圣谟洋洋用永兹休以无疆臣拜稽首皇帝万岁永世无就蚍嚼锤裾月六日观灵谷寺?影奉和御制诗二首
菩提正觉超玄间非空非有开禅关三乘顿悟是非涂慧力高等仑山仑万仞倚天起千派灵源走河水一从释迦辞王家当时如在化城里念此t生溺爱河谁能只手遏颓波化身千亿入东土神光瑞气昭弥罗灵山遗迹久茫昧复此重来属昭代端严真相妙如如圆通法戒行在在定以生慧慧生空六根净尽空慧同胜缘妙果悟闻见挥手可入堂奥中遍历诸o不能毁缘此无始无本体执想想生见空花刹那之间万红紫傍蹊巧趋易招惑如蚕吐丝自徽g有目顾见佛日光高照天下及万国我皇化被极东西遐迩来贡无或迷象犀虎豹日交致车渠火齐青玻璃醴泉甘露降岩谷嘉禾瑞卉何煜煜皇心所眷不在兹德惟馨香自芳馥顷闻浮屠现毫光大周八极细茫茫又看倒影入虚室从一空中遍长廊诸相玲珑仅盈尺阳乌坊岢肯ψ呤踊颡\颠仆千影俄散入千隙玉刻芙蓉金作台雕甍碧瓦无尘埃鸾舆降幸时往来龙章凤彩云间开六丁守护百神绕虹光腾烛天皎皎由来佛法昌运符旭日东升尘界晓
谁能解此妙圆觉弹指可以超无学沧江俄顷息暴流水底摩泥光灼烁旋来超至一事无缘生起灭空华如若沦贪着出遂禊焉知自性同交芦执持真妄不开演浑似风烟相展转自在那知兽踏沙绸缪甘作蚕成茧寻常安得竟生身四法修行两便因往来迅速无石壁知慧善巧成陶轮眼中何人最胜子究竟真如微妙理惟恐浮沤尼海观空见云腾乌飞起忆昔鹿苑道初成大兴慈誓悟t生万法无言宁可说十方有耳皆闻声灵山一去几经o多少无明成惑业圣凡由此分两途终始应知s五叠世人何幸见如来祗园春暖昙花开微心已入虚空藏挥手直上光明台如来前身释迦佛说法曾住耆A崛西涉恒河度渺茫东u葱岭凌超_三十二相具庄严一念清澄\善兼五色金光晃千日九秋玉监悬孤蟾每向招提演空法四百欢闻声飒不论燥湿与蠕蠢拔及升沉并鳞甲浮屠倒影光陆离巍k楼殿相参差多因摄受妙景出巧夺造化神工为温温窗间度绚彩非烟亦非雾画师缩手不敢图墨客操觚岂能赋春风淡荡春日妍人间一界无诸天生灵永乐普超济翼我皇家万万年
神龟赋【有序】
永乐二年十月皇上思惟太祖高皇帝成功盛德将纪功孝陵以告万世既得碑求Q未获获神龟乃并得Q焉臣潜百拜稽首而献赋曰
若有神物兮轮轮锞Ьв荧弗坯而冶弗孕而形不侈乎六目不矜乎三足背圆方腹肖乎阳昂首曳尾若趋复止曾追琢兮是施微瑕疵兮可指是殆所谓龟之神而赋质之特伟者耶想其冲气陶熔太和薰蒸虚危昼煜瀣沆夜凝走\怪驰百灵列地位罗天经耀赤日射紫清玄鼍茹沫素蟾夺明?朱鸟兮L魄隐玄武兮降精沁寒液兮沉莹络微藓兮回萦光??兮黯以着色黝黝兮苍以d含灵和兮畅内炳至文兮昭奇英顾荆山之璞不可匹而溪之璜未足称也然而冈峦隐约榛莽蔽翳伏而弗彰孰藏之秘万夫荷锸孰其志弗求而获奚祥奚瑞盖几无感而不通物有奇而非异於穆圣皇厥孝纯备聿念皇考作配天地德超乎百王功垂乎万世文谟武烈奚可弗纪惟陵有碑琢龟是负必珉与必完以固千崖矗矗靡中其度崇冈漫漫靡究其所乃勤帝衷乃劳圣虑心忡忡兮潜拟目CC兮遐顾结幽思兮渺冈峦疲逸想兮驰烟雾由是锺山之阳龙潭之侧碧树回春紫芝耀日神气_忽祥[荡谅皇心之感孚信帝命之昭格盖将发真石之幽踪而先此神龟之是出也是以\工助喜讴歌洋洋虞衡驰报酚鸱烧麓茄滔忌明堂炫金铺曦晨光观者如山怍?徊徨稽首拜舞欢庆殊常景星烂其垂耀威凤杂其来翔荐寝庙歌乐章万舞声盼慕谭筚馇⑼虬罹∷暮Ｙ獗侠赐蹯肚万岁兮薅昌
平安南颂有序
安南自汉为交趾九真等郡历唐末五代始窃据其土宋元因羁縻之我太祖高皇帝始定天下安南贡最先高皇帝惠顾隆洽涵育浸润几四十年既久以安自为祸孽其臣黎季?擅其政柄树党立朋威自己出及高帝升遐遂弑其主陈日建国改元扬言陈氏~祀请命於朝俄陈氏遗胤有脱至京师者黎贼愧惧乞迎返国则又邀杀诸涂缘边数郡深被其害狙诈日积厌於听闻皇上不得已乃布告中外永乐丙戌秋七月戊子朔以成国公朱能为征夷将军总诸将兵八十万往讨之癸卯上送之江浒圣谟宏深告谕周密又一月师临其境别将自滇池直捣富良江贼势大窘木为栅缘江四百里为大舟络置水上我师遣小趋出其上流因大风夜焚其舟\兵继至大呼奋击大败遂平东都进克西都不一月郡邑以次皆降附乃布告皇上所以吊伐之意交民父老流涕感激以陈氏之於贼也乞举国内属愿世世勿为夷狄以外化唐虞皇上遂按汉故事郡县其地置官司如内属郡凡黎贼所以威虐其民者悉除之交民大悦臣谨按大司马九伐之法黎贼之弑主罔上蔑弃典常罪当残灭不可以宥然其国远在万里又自唐末至今五百余年矣根蟠蒂固上袭下顺恬不自畏苟非皇上神略雄断洞烛事几高出百代曷足以建立旷世殊功如此臣潜忝职史官次第其事顿首百拜而献颂曰
於惟圣皇统天建极肇此民ヒ员硭暮＜侍旒地无有小大以生以育惟帝是赖曰f於５墼蚴苤厥惟弗f帝用纠之是曰天宪匪帝其私念彼交趾作贡南土亦既有年以奠其所惟厥臣奸敢背厥常诳言盈廷以幸冀康天鉴在兹惟帝服训奉若天命以征弗顺皇皇圣谟百万其师赳赳虎臣如熊如罴帝临送之於江之浒鸣笳沸天挥戈如雨皇帝曰吁来尔将臣汝弗究武往吊乃民皇帝曰吁来尔统师参军副将左右其宜神机横海骠骑游击爰及鹰扬各率乃职浩浩江流桓桓我旅有截其所有赫其武左江之西桂岭之墟万垒云屯万马电趋王师未来虎穴狼区蜃气昼暝虺沫林枯王师至止有风泠泠飞霜被野天开日晶堂堂之阵道行无留探别趋乃斧其喉乃斫其寨[飞火烈如涉培v何有愿涣贾江有徒林立一炬宵投t舸如鸭大江失据连寨齐拔乃荡其郛乃夷其城两都既平四郊遂宁按兵止戈宣我皇德乃诏庶鳏载欣载悦有羊在牵有酒盈樽延颈促武拜手辕门交人既来乃告乃谓曰予天氓皇乃遐弃皇之宏化如天浩浩曾谓交民而不覆帱飞章帝阙帝悯且吁曰奠交民曷图厥初爰昔汉唐制内内地宋化失宣投之丑类今五百年天运载旋朕惟机逢敢弗顺天乃断自衷乃择俊V立之百司统以庶吏乃发洪音乃厉庶士交民困疲汝惠鲜之母俾交民忧心孔怀於乎噫嘻圣泽洋洋自今其始交民永康交人于于惟帝之谟交人来同惟帝之功伐石泰山告功万世亿万斯年永蹈成轨
瑞应麒麟赞【有序】
大海之西万里外其国曰榜葛刺有麟生焉其王知其瑞而不敢自有因望洋东北再拜而言曰兹惟海岛蛮夷之邦视在天地之内如九牛一毳其何以致此者斯其为中国圣人宏化盛德之徵乎谨卜日遣使戒舟航度~岛u大洋献之阙下于时圣情悦怡万姓具瞻龙颅而凤颈身而龟文容与闲暇不惊不悚声出其若合乎钟律其步趋又中乎规矩信乎其性之至仁而有以宾服乎百兽者也於乎盛哉考之往谍礼称四灵麟盖为之首而龙与凤次焉诗咏歌文王之化其颂美揄扬托意於麟者自趾而定而角不一言而已则麟者诚圣世之上瑞也三代以上或在囿或在郊薮然皆以圣世而出记曰中国有圣人焉则麟至而又以麟之应为夷狄向化之兆者此特其一端耳然而汉武之世麟见於雍而匈奴浑邪来降宣帝时九真国以麟来贡而四夷莫不宾服则其言信然是皆见诸经史可考证不诬者也洪惟皇帝陛下功德盛大仁恩宏畅始於家邦充溢乎八表故薄海内外九夷八蛮之远无不向风顺化盖自三代以降中国之盛未有过於今日者也夫惟陛下盛德充积之极故融而为醴泉涣而为甘露诸福之祥无不毕至其积盛不已则又为麟之祥产於数万里外而後致之阙下岂非上天以是昭彰陛下渐磨万国柔远能迩之化哉盖自周成康至於今几二千年麟之见才一二耳而臣独得遭逢其时以快G乎旷世希有之瑞其为欣幸可胜道哉谨顿首百拜而述赞曰於皇圣德兮如日方升被九有兮超八旁畅达兮感至灵极西溟兮麟降祯嗟麟之降兮孔神以明五行粹淑兮匪孕而生四灵合体兮匪育而形其性振振兮含和包贞涉万里兮登明廷嗟麟之来兮惟圣之徵龙颅兮俅俅凤领兮矫修九门辟兮卿云浮参紫鸾兮陪玉A贲圣文兮扬佳休千秋万岁兮麟孰与俦麟孰与俦兮圣泽汪汪龙游宫沼兮凤鸣朝阳酌丹穴之泉以为醴揉玉山之禾以为粮扩至仁为囿兮礼以为防嗟维尔麟兮永与O翔後天不老兮圣廾植
瑞应赋【并序】
永乐十五年十一月癸丑皇上营建北京宫殿瑞光频见辉映殿柱之间金水河太液池冰凝结\像千态万状奇巧精妙不可殚举丙辰之日复有卿云五色中见瑞光团圆如日正当御座瑞光中灿五色天花已而腾辉上升西度宫苑映照皇上所御殿庭浮彩氤氲终日不收其时密云来献瑞耆缢晶含玉者凡七与金水河所结无以异者工师执事之人万\共G莫不欢忻踊跃既而皇上命以示南京小大臣民瞻望咨嗟都城人士骈肩累迹交相称庆盖前此未尝有也於乎方宫殿经营之始而上瑞叠臻此天意所在岂无所自而然哉洪惟皇上功德盛大无与伦比至诚之道上契於天圣谟之发动与天合由是三光全寒暑时四夷宾服五谷咸登然後修礼乐明教化举先王之道重ヂ字典隆百神之祀惠施鳏寡之民使海隅边徼日所出入之地皆相安於无事熙然泰和充乎六合之间凡醴泉甘露嘉禾瑞麦麒麟驺虞之瑞靡不毕至至於此而天地之祥交应於上下盖所谓以和召和者皇上盛大之德诚有以来上天之降鉴而非偶然之故也於乎盛哉臣G兹盛美不胜欣踊之至谨百拜稽首而献赋曰钦惟圣皇御极兮乾清坤宁聿追丰镐兮肇建两京明堂洞开兮玉墀彤庭焕黄居之巍巍兮凌紫府之冥冥惟天笃眷兮屡锡嘉徵卿云兴兮郁郁纷纷变化轮镔獠游迳以成文祥光?煜兮洞彻乎金门辉腾黼兮俨奉献於至尊惟体元以居正兮实历数之方殷太液兮渊冲金水兮W溶昴结而叠起玉棱层以玲珑外成如意瓒中含璎珞宝网奇奇怪怪殆有不假手於良工盖造化之自然所以符泰运之兴隆神V圣壤兮所畜者久英猷睿断兮所谋者深信天作地藏之有待恢经营布制於圣心规模宏远兮过周成之作洛历数绵延兮迈商汤之景亳於以奠安中原於以威镇幽朔焕乎大明丽天率土一照而不遗於丘壑也钦惟圣皇其仁如天其智如神聪明文武统一圣真缵太祖鼎新之业继文王日昃之勤无一事不遵成宪无一念不在生民旷六合以无外令四海以皆春际天极地悉主悉臣兴礼乐於中朝考制度以时e熙治化兮三代返风俗兮再淳天命兮谆谆圣子兮神孙万万年泰山不拔之基万万年洪河久长之业衣裳垂乎紫宸之殿功德镂於白玉之牒巍巍隆隆天子之功颂曰惟圣作都询谋同兮惟天降祥符宸衷兮聿配丰镐兆熙雍兮居正体元日方中兮创业垂统益穹隆兮四方万国长朝宗兮
西域献狮子赋【有序】
永乐十三年秋九月西域以狮子来献雄姿诡状杰然殊常顾盼之间百兽悚伏前此未之见也於乎远物之来实由皇上德化广被之所致非偶然者臣潜G兹盛美谨百拜稽首而献赋曰
遐哉旷乎极金天之西陲厥有兽兮曰狻猊蒙蒙茸茸勃其髯Y凛凛栗栗赫乎有威绀目兮星垂妥绣尾兮霞披揽蓐收之精英L太白之神奇棱棱乎猛气猎猎乎雄姿声殷雷兮含咿咿齿利剑兮切差差愤冲膺兮欲泄怒拂兮莫支於是捩文豹擘玄犀P象兕刳熊罴养由a技而远逝中黄扼腕而莫窥尔乃道西极腾瑶池u葱岭涉月氐东望扶桑献之京畿於时九门既开明堂孔阳金昊载肃商[微扬游於彤墀炜乎煌煌厥有老者椎髻而毳裳再拜稽首擎拳以奉将?沓进退率舞而低昂曰皇至仁兮柔远伟兹兽兮驯良见者骇乎其未G闻者想像而彷徨乃知远物之来格实由圣德之遐彰箫韶兮锵锵鼓钟兮央央陪麟趾兮下上随驺虞兮O翔协皇武兮符治康奠中土兮清四疆皇风畅兮皇道昌圣尥蛞谫庥胩於俱长
瑞应麒麟篇【有序】
永乐十二年秋九月榜葛刺国遣使献麒麟於朝明年秋九月麻林国复以麟来献其状皆与诗书传记所称无以异者臣惟麟仁兽也中国有圣人焉而後至今二国皆西海万里之外距一岁而麟两至焉是皇上盛德广覆渐被所至非偶然者臣潜G兹上瑞不敢以嘿辄形之咏歌为麒麟篇一首百拜上献辞曰
皇化敷万国宾麟之降徵皇仁若木之西桂海滨玄枵昱然降其神_忽下为麒与麟龙其首其身负以龟文灿彬彬行中规矩声合韶钧生草不折何振振瑞物之生本同气要当匹美贡紫宸神光皎皎射太白散作云成五色淋漓上与太微直驾楼船辞下国祥[兴惊波息十洲三岛相缈绵玄鳌紫虬俱辟易飘然遐举上神京神京大道如砥平kk双凤阙巍巍凌紫清W楼玉殿丹霞生麟之来皇化成两两O翔绕丹陛游圣归昌相和而应声有如雌雄两神剑万里之远还合并麟之来符佳祯箫韶九奏凤凰和鸣狮子贡西极驺虞游郊垧南亩之禾九穗而一茎皇之沛泽有如此万国涵濡皆滋荣麟之来景运昌伏灵囿伟煌煌舞尧阶绎餐以玄圃之芝房饮以瑶池之霞浆千秋万岁承宠光
泊庵集卷一

[book_title]卷二
钦定四库全书
泊庵集卷二
明　梁潜　撰
高帝吕后论
或者谓高帝仁爱人乃独於吕后以色衰而弛爱夫托交贫贱起身艰苦一旦富贵之余乃E弃之独不念前日楚军之间道哉高帝无乃少恩也梁子曰不然夫高帝之知人何如其明也与吕后处者几年矣吕之为人独不知之耶彼固一妇人也而其雄猜杰黠有猛士之肝肠高帝於是乎有以知吕后之心矣夫畜老人犹惮杀曾谓国家之氤既《族灭之无遗噍类若D中啡晃闯⒂心焉后也何其忍人哉夫杀诸将非高帝之心也后也蒯彻教信以反贯高反形已具高帝犹释之而肯果於杀韩彭耶韩彭虽夷灭而昔日感遇之际士为知已死者英态豪气犹在目睫间也高帝中夜思之岂不一动心哉吕后是可忍也孰不可忍也高帝所以薄吕后者不能形於言而痛在其中矣不然卢绾旧日里\恩犹不减乃谓至亲而独少恩哉夫观人者不於其所厚而於其所薄高帝於其所薄者如此矣岂得薄其所厚哉吕后忍於韩彭者如此矣岂得厚於刘氏哉豺狼得嗜则喋血e尾以恣饕苟无所得则爪肤毳以致猛诸将已尽其祸寻及刘氏矣故杀韩彭而诸将惧族诸将而刘氏惧高帝亦岂与陈平谋及此哉闻樊哙党吕氏立命斩之用平之谋高帝至是非特为刘氏忧亦且为平勃忧也高帝目才瞑肉犹未寒后也曾无一之蹙即谋族杀诸将今日鸩如意明日断戚姬今日鸩齐王肥明日杀赵王友至於无所忌惮立他人子为帝又杀之而又立焉忍人哉后也一至此极也当是时汉已亡矣吁高帝岂不知毒流至此哉说者谓良平之教高帝往往忍小以就大晋献之骊姬秦皇之扶苏高帝审之久矣然独恨高帝之明有所未尽者焉惩其近而不惩其远商之亡以妲己周之亡以褒姒高帝曷不惩此耶嫡妾之分乱於前而正家之约昧於後於是拳拳然属周勃以安刘置周昌以重赵所谓滔天之势已成乃欲以一手障吁何益哉
论平阳公主
唐武德六年平阳昭公主卒诏加鼓吹班剑武贲甲卒以葬大常奏礼妇人无鼓吹上曰公主亲执金鼓兴义兵以成大业岂与常妇人比乎遂用之梁子曰世固有非常妇人哉方唐主起晋阳入关中公主将精兵会世民於渭北与其夫柴绍各置幕府号娘子军气⒛苁乱若一奇男子岂不非常妇人然窃意非常之事不可有也苟有之非美事也礼男子生授之以干戈俎豆故有事於天地四方者男子之常事也女子之生习之以瓦示之以裼卑之於地故有闺门之修而无境外之志者女子之常事也妖狐昼游人必骇视鬼魅夜啸\则瞿然曾谓妇人而夸能事於军旅宇宙间事亦良可怪也哉高祖乃犹欲移国家有常之典以赏此非常之怪是高祖好怪矣晋阳之役独少此一女子兵耶夫人主举措虽微其流必至故礼怒蟆而勇士成市骏骨而良马得易曰履霜坚曛裂越ゲ豢沙ひ参醇付武后出性明敏通书史易唐祚自为皇帝斩伐号令天下者二十余年於是乎谓之真非常妇人者焉而向之跨鞍对阵者又不足道也自是终唐之世非常妇人居多焉诗曰哲夫成城哲妇倾城吾观高祖经营之初亦异哉
刘仁轨
少府监裴舒为唐高宗造镜殿上与太子太傅刘仁轨观之仁轨惊趋下殿走上问其故曰天无二日民无二王适见壁间有数天子不祥孰甚焉上遽令剔去愚意仁轨此言未当也夫人臣之戒君或婉其辞而意有所在孔子所谓巽言之者也或峻其辞而无所隐孔子所谓法言之者也仁轨此言其法言之耶其巽言之耶夫曰壁间有数天子不祥孰甚焉者有似乎巽言之矣高宗嗣守天位而武后制其政柄是武后亦一天子矣李义府恣意惨酷天下之人知畏李猫而不知有朝廷是义府又一天子矣至於武三思为周公威福之柄又窥取之焉则三思又一天子矣政出多门不祥孰甚而仁轨此言非此意而高宗亦不此悟也然则既不为巽言曷不为直言也哉纳约自牖因其明而投之仁轨此时宜进言曰以铜为镜不若以古为镜以古为镜不若以贤为镜书云人无於水监当于人监诗曰殷鉴不远在夏后之世隋之炀帝淫刑黩武沉湎冒色忠言不用小人朋进盗贼旁午自度不免乃持镜照曰好头颈不知为何人持去此炀帝以铜为监而不以古为监也太宗皇帝艰难以定天下身致太平乐闻直谏好用善谋皇后顺正不预外事常曰以铜为镜可正衣冠以人为镜可知得失此太宗以人为镜不以铜为镜也陛下诚能以炀帝为戒以太宗为法则社稷之福生民之幸矣且殿廷之上岂照镜之所奸邪之情岂悬镜可得陛下以心为镜勿昏以欲勿蔽以私湛然虚明可照万事臣伏愿陛下曷去彼而取此哉不知出此乃以镜之影为不祥谬矣
明本二十条【有序】
治天下有道在明其本而已本既立则治道立矣深山百围之木蔽丘壑而排风云终古不拔者其本固也故善培其本则枝叶可久茂天下大器也天下之安在审其本而已书曰民为邦本本固邦宁民犹国之元气也人之一身元气充满则百病不作故善治国者保其民善治身者保其元气古今帝王之保民治之教之而已仁义中正民心之天理也礼乐开导国家之教化也政刑防范国家之治具也治之与教莫非因其本然之天焉教之以道防其心之未然也治之以法惩其形於已然也惩之不可以太密防之不可以太E防之E则纵纵则流而溺惩之密则玩玩则远欺溺则教不立矣欺则治不纯矣无善教无善治则民心之天理日丧而本不立矣本不立而欲天下之安且固可得乎孟子曰天下之本在国国之本在家家之本在身愚故以正心格物至诚一内外厚伦理为家本以躬礼让立耻重学校务实学惜贤才为教本以任贤辨邪亲亲爱民敬天立纪纲定命令均贫富省刑法尚果断为治本呜呼明德所以新民也修道所以立教也诗云刑于寡妻至于兄弟以御于家邦言举斯心加诸彼而已是则教与治非二道家与国非两途尧舜三代之治如此而已方今圣天子在位至公至明保民之心尤切切焉立法之意视前代为详立教之盛视前代为优夫善政则民畏善教则民爱苟在廷之大臣天下之方伯守令体皇上之心兼尽乎政教之责与其使民畏不若使民爱与其使民不敢欺不若使民不忍欺以培植乎天下之命脉元气则根本永固社稷永安生民无穷之福也区区之愚见如此敢论述於後以俟知者择云
家本五
正心一
董子曰人君正心以正朝廷正朝廷以正百官正百官以正万民善乎人君一心乃万化之本源臣民之的也故不难於治天下而难於治心焉此心一正万事可理此心一荒百度皆弛可不慎欤彼正人之事君也存其正心以行其正志君心若正则上下一心自然如云龙风虎气同道合谏行言听而治化隆矣V夔稷契伊傅周召之於尧舜禹汤文武是也故唐虞三代之盛後世莫及焉彼邪人求售於其君也不正之心惟欲逞其志以图已之富贵故逆探君心密窥其隙先意而迎乘机而投私惠小节幸而一微中则大奸巨C渐以肆焉人君未之觉信而任之则正人日E小人日进党引类附蝇营狗苟此倡彼和牢不可破则治道隳矣政柄一落鲜可复收如汉元帝之於恭显唐玄宗之於李林甫宋神宗之於王安石卒误国家卒祸生民卒遗讥万世也治乱之原实根於此可不戒哉是故人主之心当惺惺自持时加检察真诚不容一毫之伪至公不使一物之私持守不至俄顷之间当极仁恕以自居极坦夷以接物极广大以容\一念弗正痛克猛省勿谓其隐而纵之滋根蟠O结则不可拔矣勿谓其微而怠於防溃堤决渠则不可遏矣故自微而检之易为力既放而收之难为功也昔宋太祖尝独坐令洞开寝门曰此如我心少有邪曲人皆见之朱子曰太祖不用言语文字而胸中自有真太极一部故人君之心如监之空如衡之平可烛万几
格物二
人主之格物不可无学问之功所以考往昔之是非为今日之龟监视前代之得失作後世之楷模也唐宦者仇士良教其党曰天子慎勿使读书亲近儒生彼见前代兴废则吾党E斥矣奸人之用心专欲愚其君则为人主者安可以不读书穷理哉然当慎择夫邪正之道而留心焉苟留心於道德性命之原则知日增见益广德日修而治道隆矣苟留心於异端他技之末则用之於政无益於治道为之於身徒弊乎精神传之於後世不足为功业而治本乖矣昔程子在经筵尝曰君德成否责经筵时政得失责宰相夫时政之於君德犹水之源木之本也欲其流之清莫若先澄其源欲其末之端莫若先正其本时政之得固系乎贤相而贤相之言则在君听之也贤相之计则在君用之也人君识见既广则壅蔽自无知贤既深则用贤自笃小人之曲见私谋安得而进之傅说之告高宗曰念终始典于学成王之访t臣曰学有缉熙于光明吁学非一日可毕而德性非一日可定择正人遵正道自始至终由缉而熙可也郭泰见茆容而劝之以读书范仲淹闻狄青而遗之以左传爱其人尤欲其学况事君以忠者又可不导其君以学哉
至诚三
一心真实万化之原念虑虽微鬼神森罗天地昭格故
为臣者有此心以事君则必志虑忠纯出辞吐气自然恳恻深至足以感动君心而千蹊万径深防曲虑皆不足用矣为君者有此心以待人接物则自然坦易平直疑忌间隔自然不生而凡深忧过计亦无所用矣故至诚之道大而天变之可樾《豚鱼之可信微而仆臣妾御之委其心下而匹夫匹妇之得其情以之而事宗庙则精神自相流通以之而临朝廷则念虑无有隐伏以之而御诡诈则诡诈之情将自穷以之而待智术则智术之技无所发故中庸曰诚能动物先儒又曰诚无为几万物夫万物莫不自有实理以吾实心而行之则万物可动也故实理之所在不待於有为有所作为则非至诚矣昔人有言於唐太宗曰执理不屈者直臣也畏威顺旨者佞臣也愿阳怒以试之太宗曰朕方以至诚治天下不为也夫诈行於已将何以动物徒劳其心而不得其理也然太宗欲属大事於李积而左迁之则犹有不诚者焉而李积闻命即行则亦有以窥太宗之心矣故君臣之间洞烛以肺腑相照以肝胆相激以恩义则中材之人皆可使为君子之行苟貌定而心不然外诺而中不许上之心非真实则下之心怀猜疑如此虽曰仁义道德之士莫不爱其君亦将无由安其身无自效其忠矣故作天下之士气尤在於至诚
一内外四
善乎诸葛孔明之言曰宫中府中俱为一体陟罚臧否不宜异同使内外异法也夫国之本在家岂可自为偏私使内外异法哉一念之偏苟积而万物之理莫正一窦之涓滴不塞则将为洪波寸薪之余烬不扑则可以燎原易曰履霜坚曛裂躁柔之长有其渐不可不慎也六经所称述汉唐宋之兴废可以监已故尝论夫君道配天后德配地天无不覆不私于一物也地无不载不偏於一物也君以治外后以治内法乎天地顺乎阳也天尊而地卑阳动而静静则无所为卑则无敢抗故君无所不为后则听顺於君焉君不敢以自私一听之大公至正之法焉仆臣侍御虽甚爱之妇寺宦妾虽甚怜之一有弗正不得以私恩而蔽之何则法不可偏而公不可掩也然则居疑丞辅弼之任者岂可曰君之家事臣不敢干於外哉譬如一家之中父母所作苟或未当为子者当曲尽其诚起敬起孝思所以平格妇寺宦妾苟不守其分以干於正以犯乎礼尤当及时匡正无使至於纵恣不可救也如一家之中婢妾女子行其非间得罪於父窃柄於母为之子者尤当再三白父直逐去而後可毋使失节於宗族起怨於亲戚遂使豪奴悍仆盗钥扃~窃契灰哉型馕暌晕亡家之本也又如人之一身寒暑伤於外者药之必易痈疽结於肺腑者疗之必难若又无良医不峻其戒约听其耽嗜於酒色惨酷於滋味而後砭其肌肤炙其肢体徒尽其心而无救於败何益哉
厚伦理五
五常之道本乎天理具於人心人之所以为人者以其有此也君之所以为君者以其职此也故人心不可一日而无此理天下不可一日而无君六经所载莫非此道周之衰其道乖孔子作春秋以正名分乱臣贼子惧而天下一治焉是则治乱之原在此矣故古之有天下者未尝不以厚伦理为先焉尧命舜以慎徽五典舜命契以敬敷五教禹之佐舜也汲汲焉以三事为务而三事则以正德为首成汤建中以表正万邦中即此理也武王建极以典庸礼极亦此理也德莫高於尧舜功莫大於汤武而所以治天下者举不外於此盖以为天以是理赋於民使民不失此理则君之任也故曰天地万物父母聪明作元后元后作民父母民不得纵欲以败是理徒有君焉耳一日无君则戕贼奸宄并作民无以安其生纵而不治则夷狄而已矣禽兽而已矣故并立乎天地之间者君与此理也呜呼天理之在民心亘古至今不可灭也斯民也即三代之民也富而教之岂非民之所以赖乎上哉作而兴之躬以导之渐摩之以岁月防范之以教化维持之以耻夫夫妇妇父父子子近而兄弟之亲旁而故旧大臣远而四海万邦皆有待於人君之推恩焉孟子曰亲亲而仁民仁民而爱物诗云刑于寡妻至于兄弟以御于家邦自三代以至於今其兴废靡不由兹者也慎之慎之
教本五
躬礼让一
孔子曰能以礼让为国乎何有夫让者理之实也言以礼之实为国则何难之有於乎干戈a钺可以取天下而不足以治天下庆赏黜罚可以治天下而不可以定民志尊卑贵贱可以定民志而不足以善民心欲善夫民之心者惟在於躬行礼让焉譬大河之水决之为渠疏之为沟散之为浍z之为泽蓄之为陂塘皆足以为利苟壅而不导则怀山阜圮城郭污稼穑漂室庐奔激冲射泛滥汨没无不为害矣故水可导而不可遏民性亦犹是也善导之者因其有恭敬辞让之心使之曲折周旋於事亲敬长之节升降拜起於笾豆爵之间乖争凌犯之风不作而和顺从容忽不自知其造就之浑化也不善导之者使之积而为怒目疾视之勇挺而为奋袂攘臂之习放而为醉忘形之非或委而为颓堕或靡而为燕安或卑而为佞谀或荡而无所羞愧或忍而至於残刻皆率先之不谨也天下之人岂有不善之性哉在乎上之人导之何如耳诚能躬礼让於上薰蒸陶熔俟其自化渐摩涵养俟其自成积之以久俟其透彻周遍身与之相安事与之为一沦肌浃髓而礼乐兴矣宋胡氏有言人君躬行於上公卿表式於下以明习人伦为要此三代教化之实也吁世有古今理无古今心无古今教化之实行三代之治决可复
立耻二
善乎管子之言曰礼义耻国之四维四维不张国乃灭亡嗟夫耻乃国家之所以防民欲也礼义不兴则耻不立耻不立国家之大患彼贪墨谄谀顽ū啥壅咚湟⑺粗世岂能必其无一人哉惟尧舜之世教化行故礼义明礼义明故廉耻立彼贪墨谄谀顽ū啥壅咚溆兄不能惑\不能乱俗不能妨贤不能病国也内而三公暨百执事外而牧伯庶尹莫非忠正盛德之贤清修伟节之士故在下者虽有无耻之资恒不得施其无耻之技三代之盛皆用此道秦之亡在乎耻之不立也夫民之所以尊君亲上而效死於节义者徒有诗书之道以立君子之行以明小人之志焉耳乌有诗书可焚而君子可坑乎哉诗书之道废则君子小人无以辨矣故秦之亡极其速汉之兴至文帝躬行长者开游学之端公卿大夫风流笃好耻言人过而汉之治庶几成康之盛殆成帝之後王氏窃柄上下之间佞谀成风然终不足以亡汉者以文帝躬行之德未泯也光武一呼四方忠节之士争起而辅之而激浊扬清之道光武有焉明章之世尤知尊礼师傅故炎祚虽微士气益厉迨多士云亡汉社遂屋由是论之有道之时正人扬於朝而无耻者格其心颠覆之世小人肆其威而君子屯其泽威肆於小人者法必乱泽屯於君子者国必亡董子曰量才而授官h德而定位则耻异路贤不肖异处矣夫用君子可也而小人亦用焉退小人可也而君子亦退焉如是则贤不肖混淆民固未知君子之决可为而小人之决不可为矣民无定向俗何由美夫三公六卿天子所改容而礼貌之者也固不可轻进而亦不可轻弃惟贤则立之於位既获罪则退之以礼所以重朝廷而习见\庶此贾谊所以言之於文帝也然则为今之急务莫若待君子以有礼置小人於无用不妄尊贤不滥罚恶则为善者有所恃而不惧於非辜为恶者有所惩而不得为侥幸则人人改行率德知所羞愧矣
重学校三
不素养士而欲得贤譬犹不耕而待获不琢而求文不可得也易曰圣人养贤以及万民夫养民莫先於养贤养贤莫大乎教化教化与贤士同一消长贤士与治道同一倚伏教道明则贤士\贤士\则治道得故有意於治道者必重夫学校焉论语曰既富矣又何加焉曰教之孟子曰饱食衣逸居而无教则近於禽兽圣人之忧民未始不有以教之者三代治道之隆系乎人材之盛人材之盛系乎教化之本原素立也汉帝之兴东征西伐戈未及投而过鲁一祀有耿其光唐太宗削平僭伪大召名儒累幸太学是二君者皆旷世之英主也方其偃武之余不暇他及而切切然知尊圣人重礼教者岂有他哉诚以天下之治有待於贤士故浚其源以永其流溉其根以俟其实也向使汉之文帝唐之太宗得三代之真儒如孟轲氏者居中国而授之室养弟子以万锺之禄上则人君师之而不臣下则公卿大夫躬率先以受教以周孔之道而易黄老之言以修齐之术而去词章之陋以诚意正心之要而黜其好大喜功之心则唐虞之治又何以过之哉虽然三代之学皆所以明人伦也人伦明於上则小民亲於下若夫审科第之多寡以验教导之能否视文词之优劣以定禄位之高下则於性命道德之原必不讲矣以华藻为高致以质实为庸愚以力行为虚文以才干为先务则明德新民之功必不究矣故所重者在此则所轻者在彼矣所务者在此则所趋者不在彼矣此三代之教所以异乎此方今朝廷教养之意超轶前代为之学者固当知所以为学矣选天下之真儒以师表太学择太学之贤士以分教四方德行文艺本末兼举务收远效不求近功此今日之急务
务实学四
朝廷欲得真实之才当先去夫华藻之学天下之大岂无实行之士哉在乎上之人教之养之取之何如耳教之必实养之必素取之不苟则真实之材得焉成周大司徒以乡三物教万民而宾兴之先之以六德次之以六行参之以六艺莫非详於行实切於日用者其教之可谓实矣自家塾而党庠而遂术而国学礼乐诗书弦诵舞咏开导之也周防范之也至动荡舞之也有节其养之可谓素矣命乡论秀士升之司徒曰选士自选士之秀而升曰俊士自俊士而造士由造士而进士论定然後官之任官然後爵之位定然後禄之不苟虚名不求近效其取之可谓详矣教之实则学无不笃养之素则德无不周取之详则不材者无所进自乡举里选之道废而後世教养之方取士之法不可复古矣然汉取士诸科犹云近古至隋一变而为科举历代守之天下学士靡然从风竞浮文以胜质侈虚词以劳心刻晡工镂朽为巧根本之学盍亦用心焉哉故以愚见观经义论策以为取士之一端则可也以为天下教养之格律则不可何则天下之材器局不同资性各异恭慎质实者或短於材华文思新奇者或涉於轻佻操守有余者智谋之不迨正直过人者材干之少亏近又观之北方之学者或长於讲说而E於词章南方之学者或略於性命而优於文词长短巧拙固各不齐岂能举天下不齐之材而使之尽为文章之士哉措之政事行之事业固不可用无学之人然饰词於虚夸者非学也又何益於实政且能经义者谓之成效不能经义者谓之不成效愚见不成效者固不少而号为成效者未必尽通经义悉晓古道也朱子曰自隋唐专以文章取士而尚德之举不复见矣积至於今流弊已极其势不可以不正然则何苦而举天下教养之费以循积久之弊而不图实效也欤成周三物皆非文章孔门四科各因其材为治如成周为教如孔子亦云可矣今欲使钝者皆质者皆文则是将求胜於三代求过於孔子矣吾未见其能然也朱子之说不得行於当时而积习之弊曾未改於往日故愚见以为宜於当今而垂之永久者莫若渐改隋氏之陋稍复成周之制以三物之教而为四科之设岂不为一代之盛典哉若夫择师道之贤尽董劝之勤则又在夫上之人焉有二程之教而後有二程之学者有安定之教而後有安定之门人倘曰可以行之风俗教化或者其有小补云
惜贤才五
贤才之在天地间良不多得也培植之勤而後成旁求之周而後得相得而後用不相忌而後成功明君知其然故保养贤才如护四体渐摩之薰陶之浃洽之以恩泽鼓舞之以教化董之以躬行之术其培植之可谓勤矣然而不见用焉犹虚器也於是择而用之而不能得其尤异者则又察之於畴人之内考其言询其事观其进退然後用之求之可谓周矣及其用之也不称欲焉吾所欲为往往违意而逆心然後又察之不爽於事而协于\情且有功焉其心专一忠爱久着诚贤材也於是欢然相得而後能成功进一贤才如是其难何可不加之意以爱惜之也E之恐其太逼非任贤之道也疑之恐其太专非任贤之道也听之恶其太切非任贤之道也一行之或玷也察之必加详不委之於法焉一语之弗侔也察之必加详不委之於法焉一事之弗当也察之必加详不委之於法焉短之者交至恐其媒f之也毁之者无实恐其|摭之也公道以自持或仇怨之者至矣正直之不阿或罗织之者至矣故明君往往推诚以待之肝胆相照肺腑洞烛小人自无罅隙之窥瞰君子得以展布其四体矣且天下之小人无穷而天下之贤才有限也今日退一小人明日退一小人退之不已小人自然无几矣今日去一君子明日去一君子去之不已则君子自然无几矣小人得志则中材以下可以为小人者或变而为小人君子得志则中材以下可使为君子者或慕而为君子世道之升降其几又在此焉然则进退之际可不慎欤譬之种树者自萌蘖而拱把自拱把而连抱勤劳非一日之功求用在十年之後高山峻壑万牛引重千夫助呼致之不易也乃一旦弃之以寸朽听慵奴惰仆薪之以斧斤曾一念前日之辛勤哉故贤君每思培植之非易自然爱惜之深至
治本十【阙五条】
任贤一
治天下之先务在於任贤而已使三公得职者天子也使六卿得职者三公也至於使百职得其人者则又在乎六卿之与天官也以一人断之则可以一人理之则不可故人君勤於求贤而逸於得人焉夫端表则於六曹之地者非三公乎三公所以赞画天子以进退天下之贤者也天下之治乱在\职\职之得人在天官天官之得人在三公与天子故三公注意於天官天官注意於\职吁知人至难也明有所不照知有所不及以张柬之之知而处武三思不如薛季昶以司马君实之贤而知王安石不如吕诲则广览\听V用贤之先务焉故天子之体当委任而责成功所委者当则所用者精苟\职弗理咎在六卿六卿非贤责在三公台谏可得而言之天子可得而察之公论可得而退之天子常择三公三公常择六卿六卿常择\职大纲举於上\目理於下用贤之道得矣
辩邪二
李德裕曰正人指邪人为邪邪人亦指正人为邪在人主之辨自古人君之用邪佞未始不以为忠良也其弃忠良未始不以为邪佞也汉武帝明君也以公孙弘为贤相而黜董仲舒之正学宋真宗贤君也以王钦若为厚已而黜t莱公之梗直彼二君者犹然何况夫唐之德宗不能觉卢杞之奸邪哉故君子之退小人必因君心之明小人之排君子必由君心之惑夫君心而使之明者君子难为功蛊君心而使之惑者小人易为力君子之事君也君心所欲必不顺而从恐陷君於非礼也君心所向必不阿而逢恐陷君於非义也其爱民之心常胜故不肯剥民之利以市宠其忧社稷之心常切故不能循君之意以固位其畏名节之心常在故不能窃君之位以苟禄其虑事也周而密其忠爱也实而深不可诱以利不可屈以势其肯为佞谀以要君也哉内不怀阿附之心外不为谄谀之行自非君之知已其势必EE故小人之排君子也常易小人之事君则不然常有以窥夫君之心思所以中其欲默揣其机之未发逆料其意之将萌君意所在常先事而迎君心所向辄乘间而入君所恶也则窥密而致毁君所好也则湎以为誉意在黩货则竭民膏血而不顾意在穷兵则危国社稷而不恤意在重刑则怨入骨髓而不问或以色j或以土木或以封禅或以神仙思中君之欲以惑君心之非以保己之富贵无不为己君心既改政柄在手於是杜~言路掩蔽聪明t小而o集一倡而百和其势必至於杀虐忠良屠害宗支使己之威行而人莫敢议君之势孤而已日见亲又其甚至於人君父子夫妇至近之地其情有不得相通者吁可畏哉故小人一进鲜有能退之者自非人君能辨之於早後将噬脐莫及矣唐玄宗末年天下大乱乃悔曰吾不用张九龄以至於此遣人祭之於曲江夫何益哉汉之恭显唐之李林甫宋之秦桧凶虐令人切齿当是时非无忠良虽刳剖心胆其如君之不悟何然则生於汉唐宋之後者可以鉴矣
亲亲三
维持国本莫良於封建维持封建莫良於亲亲传曰亲亲而仁民封建者亦帝王推亲亲之恩以仁民也上古制治保邦用此道焉故久而不亡其亡非封建之失也失亲亲之道也夫王者之有天下不敢私之分封子弟使之各保其土以宁其民为之诸侯者亦不敢私之为天子守其土疆以保其民上下之间如木资枝干以?其本根资本根以荣其枝干枝干剪必伤其本本根拨必悴其枝荣悴相系岂得自弊其?反戕其本也哉是故伐大木者必先落其旁枝毁人国者必先殄其同类先王知其然於是内外相维首尾相制内之权足以弭外之变外之势足以戢内之奸彼有所畏而不敢肆此有所忌而不敢发长治久安之道莫良於此故曰维持国本莫良於封建也叔伯昆弟自祖宗而视之其始本一人之身自一身而视之固皆手足股肱也居一家之内合一人之身当使其身之气脉常相流通或壅而为疣赘或结而为症瘕滞而为跛?舒而为痿痹皆其气脉之不相流通故疾见於身不得为完身是不谨疾之过也昆弟叔父之亲彼此常相知不至有猜疑心志常相通不至有间隔恩意常浃洽不至有E忌则O篱坚固孰敢趾其垣穴其基而毁我墙壁也欤故保封建莫良於亲亲也或曰周之衰诸侯相侵伐无宁时天子下同於列国封建之失如此吁此非封建之失也亲亲之道不行也危而不知持颠而不知扶上则并礼乐征伐而忘之下则并礼乐征伐而窃之然犹足以久存者枝干虽强终不足以拨其本根也及秦灭周诸侯莫顾周亡而诸侯随之本根既拨枝从而亡势所必至也秦惩此失列而为郡县楚人一呼而亡秦若反锄以振朽枝此无枝干以蔽其本也汉惩秦失大封诸侯王又胫大於腰指大於股之病又失其中道也然有如文帝笃亲亲之道吴楚之祸何自而发哉鉴亡秦而制封建惩周汉而笃亲亲治天下之道不能易也
爱民四
孟子曰得天下有道得其民也得其民有道得其心也甚哉民心乃天下之本国之元气也本蹶必痿气竭必亡失民者灭得民者昌夫自古有数百年之天下者必其有数十年爱民之实政深恩厚泽有以固结其心而不可解焉故後嗣子孙虽不免昏戾而未至於奚デ叭酥泽者其民皆不忍去盖培养之固根本植立不可得而e动之也故欲保夫天下者莫先於保其民书曰民可近不可下又曰可畏非民惧之以刑则愈犯临之以威则愈慢絷之以法则愈肆愚之而愈智暴之则离遏而不通则溃惟其有可畏此其所以不可下也不下之则所畏可无尝以周秦之事观之周积仁日弱而历年最久者得其民而又得其心也秦积威日强而後世笑之者秦得其民而不得其心也秦用法如雷霆视夷三族如拨余烬然然民不畏刑刑卒不可措奸卒不可止是惧之以刑而愈犯也秦皇虎视四方威行天下三十七年可谓极矣然而佣耕之氓敢辍锄大言而不顾是临之以威而愈慢也罚及弃灰禁及同室内息法不可谓E然而挟匕首於殿上奋m於沙中者未闻有畏缩之态是絷之以法而愈肆也焚诗书烹学士以愚之而良平之徒其智出乎学士之表愚之何可得欲富其国而取及锱铢一旦四方蜂起遂不可制暴之安可施以六国之地入秦而六国之民智者无所谋勇者无所施目相视而不敢开其喙则又有心非腹诽之诛於是蓄愤而俱发者若鼓奔涛而决坏堤而秦莫如之何矣遏之安可为此秦之所以甚可笑也文武周公之道则不然怀之以德而民莫之犯齐之以礼而民莫之肆坦易平直而民莫之?开其智使之尽格物穷理之道修齐治平之术节其力使之鳏寡孤独有养通其情而同其好恶使之有所庇倚是以仁心仁政浃洽周遍民之归之如赤子之慕慈母虽~衿去之亟走而从焉然则有天下者将何所惩惩秦可也将何所法法文武可也夫为国莫先於得民心爱民莫先於行实政实政莫先於用仁贤举文武周公之道世世守行之未有不长治久安者也
敬天五
人君常存敬天之心则万几可理所居之位天之位也不敢怠其位者敬天也内外百辟天之职也不敢旷其职敬天也四海万民天之民也不敢下其民者敬天也凡天所叙之典天所秩之礼天所命之事无不顺乎天则天意得矣书曰皇天无亲克敬维亲诗云敬之敬之天维显思夫知天之无亲则不敢不敬知天道甚明则不可不敬不敢不敬者畏天也不可不敬者知天也知而畏之则能顺乎天顺乎天者必得乎民民既得矣天下孰得而动之哉且天者理而已天人相与之际不可以不慎爽於理者拂於天故人事之得失天道恒应焉况人君者父乎其天母乎其地天之眷君不顷刻而忘犹父母念子不斯须而舍一出往之间而昊天及焉一游衍之间而昊天在焉盖天体物而不遗也岂可谓其高远不吾察而有怠忽之心哉片言苟善天听伊迩感应之理真犹呼吸之相通者也故圣哲谋肃V而雨阳寒燠风应焉致中致和而位且育焉此无他吾之气即天地之气吾之心即天地之心也故人君兴一念以敬天其精神常与天地相为流通汤六事以自责而大雨遂至太戊修先王之政而桑b为祥此感彼应何其速也由是观之天人相与之机密矣且汤与太戊岂必有乖政也哉而所值如此者如人子之所行罔有过失而父母犹时震怒以恐惧之者固使之坚定强忍不至有非心也且天意所在多非人之所知如老成之人虑事有非後生少年所识室家虽安宁而思患预防之意常先事而丁宁忧愁衣食之念尝预期而告报盖爱子弟之心无所不用其情也子能只顺之则父母?豫矣汉文帝治平极盛之时而日蚀地震之变不减苟文帝不能只顺安知无咎徵之应乎惟文帝能只顺故有其象而无其应也唐明皇安史构乱之极而天变略无盖天意稍厌~之矣明皇卒不省悟乃至於乱也故天变之见不必皆有徵而天变之无未必不可惧苟不务修德或专行厌胜之术或故作其事以应是不惟不知天意且欲求咎徵之必应也况一之长尝左阳盛之时而一阳之生尝在极之日人君居极盛之时当思持盈之不易遇亨嘉之运当思保泰之为难先事而忧则无可忧之事矣思患而防则无可防之患矣慎终如始敬之敬之
泊庵集卷二

[book_title]卷三
<集部,别集类,明洪武至崇祯,泊庵集
钦定四库全书
泊庵集卷三
明　梁潜　撰
记
竹所记
梅冈南塘之上渡石桥并浅堤回纡而後入者王君伯亮之所居也地不盈亩屋数椽而竹数千竿过其外者徒闻鸡犬之鸣吠童稚之语笑机杼之声哑哑然而居人烟火在其中者不见也桑枢蓬户俯而後入仰而视之则长梢直节上拂乎云汉而烟霞雨雾纷披挺拔冥迷蔽亏之状顷刻而变万殊而或清风徐来却邻父之侬谈止童子之余诵拂衣宴坐而听之则四壁之外如丝簧金石之互发而涧声鹤唳与夫樵者之歌牧人之|若呼而应响而答者君盖乐之而自号之曰竹所君简易抗直不妄交於世其人非负清情雅况者亦不至其门予尝过君君葛巾黎杖练袍无A而油然自得因与予观竹入其室予笑而问之曰君室中何所有也君笑而答曰山珍海错之奇熊蹯豹胎之美吾无有焉至於钓登巨鳞瓢贮芥荠酒湓盎而午熟鸡啄黍而秋肥则吾有也因取酒酌之醉而後论其先世豪奢盛美之事而今未尝见矣盖竹之东旧为寅宾楼楼之下为濯缨之亭其外为驷马之门其北数十步即梅冈梅冈之下为万丈楼宋丞相信国文公为其五世祖约斋先生书履恒谦益四德在焉当其盛时连甍叠槛花木之富宾客遨游之乐殆无虚日及其废也一旦丘墟蔓草禾黍生之过者莫不慨然叹息於乎盛衰之来亦谁能拒之而人情不能无忻戚也君及见其家盛时今老矣乃泰然安於穷约如此岂非贫富不易其志者哉夫竹不以寒暑改其节君不以穷达易其志则宜乎君之爱夫竹之至也至其居之安乐之深浮游A浊之表而外累不足以介乎其中则君之独得又有在於竹之外也君不以言於人人亦少知之者因书以为竹所记
清风楼记
都城之浩穰天下之会也万夫之涂百货之所通行者肩相摩势不得回还而文鼎之所居尤甚因筑楼高出XT以周览乎四方以脱烦?於纷埃之表中书舍人王君孟端予友也为写竹数千竿於楼之四壁君於竹甚自惜独於斯楼写之如此其多也盖其意酣气适振笔迅扫如驱龙蛇而出乎风云雨雾之中挺然而直节放锵然而爽籁发使登之者观其劲正拔出之操如见夫壮夫烈士之形容如长林大谷而幽仙羽人卒然而相遭使人神情变易思欲与之处而百虑皆化何其美也於是君与文鼎饮酒其中酒酣顾四壁若清风飒然而至者因以名其楼明年君以扈从来北京为求予文记之曰清风楼者予所写竹在焉予尝要君写而未之得也闻而异之曰夫何为得此於君也哉君亦冁然而笑之因为之言曰夫人不汨於富贵贫贱则举天下之故有不足婴其情者浩乎其自得超乎其莫与之偕如昔之务光鲁连严子陵陶元亮者其清风固油然於六合之间而无穷也而今不可见矣君独振其高韵以见於所写之竹盖亦寄意於此矣及其於文鼎也又以其情好之所锺意气之相合而不自觉其倾写之至焉人固莫能测也世必有会其意於忘言之表者哉而非予之所能尽知也君为人气岸高迈若不可俯仰一世文鼎与君交厚静直退然工於写山水善书而能赋而混其迹於市区胶P之乡於乎彼其汲汲於得失之际忧愁思虑日交乎其内则虽离世以独立~俗以自高亦徒见其迹耳夫何足道哉
芙蓉山房记
忆昔放舟青原白鹭之间望文江数十里外郁然而秀出者芙蓉峰也云霞开阖t山环而向之而莫与为匹者世传其下多丹砂空青琥珀之类又云其山即幽狱故又名天狱云於此逮系鬼物其为缪妄甚矣然好怪者尤喜传其事郡志所纪亦以为实然不知其无是理也於乎有山如芙蓉而不能遨游升降於其中以揽取其清胜乃信其诞妄缪悠之说如此其亦可笑也夫庐陵数百年来忠节文献之盛天下莫不仰慕希冀以为山川神灵实生此魁杰之才皆想望览见其胜有未暇者则以为恨独胡氏居此峰之下累世矣今有初又因以名其所居之山房盖不以其积玩之熟而忽其可美不以其饫见之狎而厌其可爱其亦喜之至乐之深所谓缪妄不稽之说者自不足以夺其恒好之情而他人之仰慕希冀有未暇者有初得而专之也不亦快也哉有初系出公霸之後忠简刚简之余烈殆与此山俱高不泯山之巅老子之宫岿然而立好奇之士常至其上以周览其四旁其必有指胡氏之居问其先烈而慨然动夫高山仰止之叹者乎有初之子【某】来京师因翰林庶吉士胡?求予为记遂为之书?有初之从子也
世节堂记
吉水曾希升之来京师也从其舅氏翰林编修周君孟简过予因慨然流涕而言曰遭家之不幸凡三世皆以夭殁曰明辉予曾大父居中予大父而仲持予先君也三世娶皆周氏周氏里盛族曾祖母西园先生方大之子寡居时年二十八祖母元东宫说书志远先生之子方大子也寡居时年二十七予之母则子敬之子又志远从子也寡居时年才二十二三母皆以节自守独予曾祖母之殁久矣幸二母康强无恙方将以其事闻于有司以干旌别之典而非二母志则有所不敢又恐其终遂泯然无以表见於世则不孝之罪大矣因以名其堂而求记於先生斯二母志也谨介于舅氏以请予闻其言而悲之夫三代盛时内教之修自闺门乡党达之邦国以风化天下故不独公卿大夫之家虽庶人女妇亦皆能躬蹈礼节以之而自防此其教使然非其质之能然也三代而下内教不行闾巷之女妇无所取式苟有足称者非其教使然其质之能然也由於教虽中人可使为贤由其质虽贤不能保其无过然则後世女妇之行有足称者岂不尤难也哉曾氏之母同出於一门无间於三世盖又旷世所未尝见者至欲泯晦不愿以闻於时此虽士之明礼义审於轻重内外之分者尤难之也方女教无闻之後而有如三母之行是宜为之书不独以着三母将以警劝千世也希升为人循实其远祖三聘三凤当宋季世皆有卓行三凤当时目为伪学在吕祖谦三十一人中者也志远为东宫说书时其母命之还即日辞去不顾当时之贤者皆高之两家先世风节凛然如此三母之行固有所薰渐而然哉因并书之俾以记其堂
勤有堂记
世之爱其子者尝有无穷之计而尤自以为得者金珠象犀货宝之积居室舆马之富使其子终身不至於穷乏然不知金珠象犀之宝相迁徙贸易於世者无已也多藏厚积鲜有不至於败者六经百籍圣贤之训天地万化之理备焉探之极其深而人不以为过索之穷其源而人不以为侈充积之极盛而人不以为泰顾所见之下者宁以此易彼及徐而计其後也卒为世笑之亦何其不思之甚耶平昌吴仁济取韩文公所以训其子者名其堂其意拳拳焉望於後之人者甚至既而其子绍生举於乡登进士第以选为翰林庶吉士所以慰其亲之心有在矣明年仁济来视其子于京师留数月将还平昌求予文记其堂其意又欲以勉夫後之人也仁济遗其子者如此而其子卒由是以显嗟夫彼屑屑於金珠象犀舆马居室之遗者果能使其子守之而不见夺於人者乎不独不能使其子守之虽其身欲守之以老不可必也然则以其身之不可守者遗其子倘来倏忽不知其不足恃可谓天下愚人也哉仁济之识量其过於此远甚遂为之书
竹轩记
进士大和为令广东之四会县凡六七年不他调因即公宇之後为轩而种竹焉少暇辄退坐于轩中盖潇然不知炎风瘴雨之为烦毒也其高雅劲正超然独立之操若与此竹相赏於遐僻之邦而其凛然虚心寡欲之气骚人逸士所自负而高者将皆兼取而并有之其为可喜岂流俗之所能及哉予尝为令四会知其民之难治大者挟其气以豪小者负其忿以争临之以威而不胜其诈之售也抚之以惠而不胜其威之?也甚则阻山谷以自比蛮獠而吾号令文法之具皆莫之施苟未能清心寡欲以临之则鲜有不至於困者况望其能肆情一轩以D其所种之竹如大和者耶大和有暇日以自适其情於一轩如此其为治又可知已大和来京师因其友翰林侍讲陈杲之求予文记其轩予尝喜淇澳之诗所以托兴於v竹者言君子学问之力自治之严道盛德之至善而後申之以有斐君子终不谖兮者言其有是君子之实而民之不能忘也其寄意於竹皆君子成德之要道大和其志於君子之道者也治一邑固不足以着其志然未有不能其小而能其大者大和诚有以爱其民将见其民爱之而不忘视其竹犹召伯所憩之棠也其有已乎哉予不能忘四会大和又告予以其民有不忘於予者故为书此俾记其轩其民秀而文者多读予记庶几又知予情者耶
洞慧观记
庐陵城四面山之踊跃而出者如虎豹麟凤之壮丽虽数百里外皆可见也独附城隐然如偃月之状者曰月山山之小者最近而其地实胜附山而为之居者洞慧观也先是元大德中郡人刘宜中为营此观既成又尽施其赀且弃家从观之道士陈秋崖者学道其中以老焉宜中号无隐时又有徐石心者山东人闻无隐名而来为之徒於是洞慧之胜层宫邃宇渠渠然游览之士相接迹於其时及元之乱栋宇像设日就毁剥历数世几七十年至今主其观者欧阳梅溪也梅溪不溺於其流读书赋诗授学徒於月山之中而於驱馘邪祟之术尤高一日发其所有资复营建之自殿而庑而门以及三清t真之像皆完而饰之缭以周垣树之松嗉扔治燕息之所宾客之庐凿地为池引流而注之艺兰于室种竹於昃弁际殪锻シ部梢宰势浞钛者无一不具焉加以太平之久松嘀植者日以茂宫室之营者日以备四方之游者日以广於是洞慧之胜视旧为有加永乐十四年冬其里吴道弘来京师因胡绍武求予文为之记予固同郡人而未尝造月山闻道弘绍武道其事为跃然想见其处夫道家之说以虚无恬淡为宗以链气化神为本至其为法以呼召风霆驱役鬼魅祷祈寒暑则亦欲以兼济乎万物以为之用着其功於冥冥之中而不欲自逞於时此其教之所以然亦其流习之久非一朝一夕之故也若其广大宫宇以自植又系其徒之材如梅溪者是已梅溪欧阳氏之贤者也虽放迹黄冠而志有足尚欧阳氏之在庐陵者无闻矣而梅溪又失之此而彼得焉吾重为欧阳氏叹也书以于石俾後之人知洞慧之废而能兴者自梅溪始知其废而兴之之难则知继而守之者其不可以易也夫
坦端堂记
故吏部尚书刘公崧以老乞致仕高皇帝许焉既赐之还又宠之以诏公归筑堂於私第之左名曰坦端之堂盖取诏书坦怀端志之语云於乎高帝於公眷顾之厚终始不替至於名成身退而宠眷益隆宸翰宝章之辉煌?然照于蓬荜君臣相与之际亦何其盛哉始公由儒生见授兵部职方郎中拜北平按察副使改礼部侍郎权知吏部尚书事文章功业并着於时位望隆矣而谦卑如未尝仕然不矫激以~物而行益峻不诡随以同\而\莫为之异一於诚而安於命公之所以简在上心者其以此也自古人臣不受知於上不足以行其志於下高帝於公知之深故一语而尽其平生虽尧舜之知人无以异也此公之所以拳拳不忘既去其位而犹有以名乎其堂焉公归之明年复以司业徵及公之卒恩章尤笃生荣死哀古今有如公者亦少矣公所居曰珠林距泰和城五里公殁未几其居弊不治者久之一子又早丧其孙曰并长知学能世其家因改筑其堂而新之盖距公之没已三十年矣於是琼州守王君伯贞为大书其额而并以请记於K潜自童子时尝拜公於床下公不以其童孺加抚爱焉盖尝慨念公之不可复作也因为之书俾以记其堂云
皆春堂记
天地以至和之气育物於春凡物之勃然以生於春者皆此气之充也屈者以伸郁者以畅挫折而Z伏枯藁而困悴苟遇其时莫不奋然昭苏盖天地之心造物者之仁固如是也然尝默求其故其所d|以成此气之和者亦深矣穷冬寒Z霜雪之至严凌厉凛冽摧而迫之以敛其生意者无遗毫使其时摧而敛之者有所未尽则发於春者亦安能溥博弘畅如此其至耶君子之道常使造物者之仁存乎其心天地之和万物之春常与之接盖几乎仁道之流行矣然其学未易以至也镇江有学医之士曰何彦徵挟其术以沆洞笠桨簿膊煌其气甚柔其术视古俞跗不异所谓石桥隐案N毒熨搦髓揲荒之法遇所当施辄发其技而不少止夫然故号而呻吟苦痛而无聊者皆得恬然以安嬉然以乐其生而然以即夫泰和之域若有契夫造物者摧落发舒之妙也彦徵於是名其堂曰皆春而以求予记於乎彦徵及物之志亦何其弘哉病者得愈彦徵为之喜如万物之畅达而接乎其前所谓皆春者不待言可见其意吾独惜乎世之不遇彦徵者多也岂独不遇彦徵彼隐忍姑息不强委一朝之苦而宁抱终身之痛见者为之悲酸盖遇彦徵而不用其术者之尤多也於是为记其堂而叹息焉
止斋记
予舅氏陈仲亨先生居泰和城西柳溪之上因其故庐为室而名之曰止斋盖陈氏之先世常显矣方其盛时宾客骑从之\?然常隘其闾及遭离乱无一瓦之覆而先生之兄仲述复以进士遭逢圣主为名御史於时陈氏子弟之进者亦浸浸乎盛矣然先生方慨然叹息以谓盛衰之相寻者倏往而倏至承乎其先者非不难而立乎其後者不可必也於是低昂俯仰谐嬉以玩世同乎流俗不~情以为高不矜气以役志而或凌厉振迅赫然以希夫过情之誉翘然以干夫非分之冀者未尝有也以畏慎约其志以澹泊养其躬以礼义训其後人且名斋以识其意盖先生之年已老矣今年春其子公余改官枣阳教谕至京师属予记其斋某何足以知先生也虽然先生孝友之行本乎其性而敏默深识穷物理之密微极思虑之精深人有所不及者其所以退然自托如此者岂无所见而然哉时行时止之说在易之艮可推见其隐而世之自取偾覆之患者常始於不知所止也然则先生岂所谓知进退存亡之道者非耶是不可以不记斋之前後有修竹佳花之植可玩而?而予之居与先生近顾何时从游其中以问所止之说耶
云山草堂记
赠奉议大夫右春坊右庶子建安杨公士美今翰林学士勉仁之先君也公贤而有才略尝被举至京师上以其子既仕於朝遂赐之还所居在邑西云际山之下因名之曰云山草堂公於此徜徉以终焉其殁又几年学士君思草堂之胜而慨其先君之不作也以属中书舍人王孟端为写云山草堂之图且属予记之君之言曰始予先君遨游乎此山之中予时尚少也然而涉涧溪陟冈阜撰杖?琴策壶觞之具下上乎云烟竹树之际予未尝不从故旧朋友或与之俱往亦时时酌酒於泉石之间醉而後见之於咏歌者其音锵然而其乐盖陶然也长松修篁干霄而蔽日松之声然泉之声淙淙然猿鹤鸣而岩谷皆应先君尝静坐而听之有油然自得之意至其暇日呼予昆弟告以诗书礼义之训勤力忠厚之意其言尤谆复而详恳然自予之窃科目入翰林遭逢圣主眷遇之隆凡十九年乃得推恩先君赠典之加?然贲于岩谷而先君与先夫人皆不及见矣顾宠荣之已至而中情之益悲乃追维畴昔慨幽谷之遐踪思见夫艹堂之胜而凄怆怵惕无日不往来予怀者此图之所以作也至於予之悲有非图之所能尽者子为我记之於乎古之人不忍忘其亲而思其居处笑语志意嗜好者无一事而不用其情学士君云山艹堂之作岂所谓致爱而致U者乎此其意不在於山水之间也虽然玩其图见其山川艹木如升乎其堂闻乎其容声则思之所由兴又未必不在斯图也因备书其说以记之焉
醉吟楼记
予同里刘仲良氏筑居县之南十里夏村之溪上有楼数间仲良日觞咏其中而扁之曰醉吟之楼时仲良年几六十矣予因念其壮时俊敏颖拔之气英英然足以驰骋於时而今老矣乃颓然自放於山水之间且以醉吟为足以适其意而大书以黛端居之楼上仲良岂固欲酣放以忘於世耶抑固有同於乐天之所谓醉吟者乎方乐天退居洛中龙门八节滩之上歌童舞妾宾客宴饮之奉何其乐也而其中情有不然者吟咏之意随遇而见而悲慨愤叹之发其意拳拳非忘世以逃於物外者之比也仲良喜饮酒以适其意忧悲愉怿之积亦时时见之於诗然而屏居夏溪之上者则无所用其心於时也抚长松?茂树非其交不与之接非其事不劳於怀世盖忘仲良仲良亦欲相忘於一世此其情与乐天者异也虽然夏溪之上土沃而泉甘幽芳佳卉之植被迳而盈畴登其楼以望t山之外则西阳三顾金华武姥耸立其前後仲良既醉而吟於此信足以忘怀万事者乎予自縻禄於朝以来北京於其意之所适有不能尽知徒慨念其山川为之想像而叹息焉仲良之子士皆举进士今为河南按察佥事求予记其所谓醉吟楼者因为之书俾以告仲良尚以其所为醉吟之什示予一E也
清白轩记
云南按察佥事茹良玉取汉太尉杨震所以遗其子孙者名其轩曰清白良玉世本晋阳人自元末客蜀之巴县久不能归遂家焉其地在巴渝之间今重庆府属邑也重庆昔者为明氏僭窃之都巴蜀之水至於此而合下为三峡千余里而後出夷陵其壮且险天下莫之过也予尝道经其地览其山川因访其遗老盖太祖皇帝之定四方也最後乃取蜀方其用兵时一自汉中入取成都一自夷陵攻瞿塘成都既溃瞿塘亦披靡不支遂直捣重庆明氏君臣既系颈出降而兵马粮饷府藏之货财远近属邑悉封上于有司其地未尽烦兵戈故其民至今号为富完其学者习於礼义才充而气完仕於时往往取通显者此岂独其山川之高深致然也亦其安集富完之余遭逢太平之盛加以诗书之涵养而流风遗俗之未碚咭虻棉蛊浠而致显荣於时其材之成有自来也哉良玉蔚然有今学者之文词而介然以古君子清拔之操自励观其所以名轩而想其意气之伟出岂不贤矣哉而岂独如是而止也定其志而不迁充其所守而不可夺则见之於事业者固将?然照耀其山川无穷也则其所谓清白者又何以异乎昔之人所云耶予自去蜀以来京师往还两都忽忽几二十年志气之衰耗甚矣然犹常时想望其山川而思见其士之志节盖其去之已久而与之接者益少闻良玉之介且洁而又居乎风纪之任足以行乎其志可爱也夫其可尚也夫良玉以求予记因为本其山川习俗之故以记其轩
贞节堂记
贞节堂者泰和刘彦桓与其弟彦湘所以奉其母孺人之堂也刘氏为里钜族彦湘之尊父曰仲坚好学负材其兄号吟所者尤豪於诗孺人归刘氏十年年二十八而丧其所天子二人长者才三岁遭家多故播迁倾覆一门壮者无几存或劝孺人改适以存二子者孺人辄大恸欲~持之益坚卒抚其孤至於长大教之以至於成凡四十有二年而刘氏之嗣赖以不坠者孺人力也夫节义人所难也士大夫非素明义理一旦临利害之际鲜不失其所守女妇生长闺门乃能蹈之终身不失岂不尤难也哉孺人姓萧氏元御史方君曾孙也君以方壮之年当元盛时自江西儒学提举佥宪广东西拜监察御史弹劾奸宄所至为之凛然一时劲气论者至与丞相文信公并称百余年来未有以其言为过者然年三十八卒矣於乎此吾庐陵之所以盛盖自诸贤忠节之着而又有如君者惜史传失传不得暴诸後世乡人父老虽能言之亦十失其八九其子孙又迁徙沦落少有知之者闻孺人之贞节使人慨然念之世家余韵流波其未泯者尚在於此哉故香山县丞彭君叔介尝为刘氏塾宾为扁其堂曰贞节而琼州太守王君伯贞为大书二字以髦彦湘又以求予记闾阎之士欲知方君之烈者读予记则不独有得於孺人贞节之一事也
溧阳县学乡贡题名记
进士之科自隋唐距今几千年贤豪俊V之出不可胜计圣明统一万方诏天下立学既岁贡其士子之贤者又取之以进士之科此与成周乡举里选之法并行不废也故今之得士也尤盛至于薰陶消化使人人自趋于善禁制防范使不失其性则三代以下未尝有也由是海隅边徼万里之外皆翕然响应而况溧阳之为县密迩邦畿其于教化得之最先且深者哉夫古之教自格物致知以至于穷理尽性先後本末之详未易能也而其所由入莫先于六经孔孟之言今之科举于六经孔孟文词章句之间要不可苟而止也然而致察于章句而日造夫义理之精微致笃于文词而日究夫圣贤之隐奥博求而约取勤行而不怠则自尽心知性以至于命者亦不自知其至也夫于天地古今之秘人情物理千变万化之由以及夫三代君臣化民成俗之微言深意皆得之于心举而措之其有不沛然泽被天下者乎其究之不深则其言之也浅其讲之不密则其出之也E则夫学者于此果可易而求之耶由是论之科目之于教化疑若浅事而千余年间所以得人之盛其亦有以然哉予外弟陈公余佐教溧阳之三年集士子由科第进者自洪武以来总若干名勒之石而立于学宫非徒以劝来者一时之士所以涵濡圣化而得之最先且深者亦于此而见其?也予弟本之尝教于其学公余因以求予言故述予所闻者为之记其必有深明六经孔孟之言出其间而任致君泽民之责者夫岂徒文词章句而已哉
偃雪轩记
车之两厢曰轩而凡檐宇之间可凭以望者亦曰轩郭君仲辉则因其舟中可望者名之以轩者也舟颇宏壮其中之室高及寻横纵加寻之四刳木为承溜其上加梁焉而漫以版牖其两旁以为轩轩之空可以出入其坐也可倚其立也可凭可望以宣其烦燠至於波涛烟雾之接则浩然如据堂鞫望乎郊野之空旷也仲辉盖爱其疏达而未有以名之予时与同舟自济以趋北京忽大雪平地数尺光景焕发洞澈乎轩之内人之居乎舟中者或若偃卧乎雪中凭轩而望之则树林高下於川原之际Is鸥鹭出没乎洲渚之间者皆随遇而辄见舟之行不止而幽奇伟怪之接於轩者亦屡变而无穷也予心乐之顾仲辉笑曰自南洲所见雪固有如是者乎而况局於邱园枢户之间一隅之近求其泛览流观穷万里之胜不待褰裳蹑?而尽得之於此轩者未有如今之观也予为子名之曰偃雪轩不亦可乎仲辉闻之欣然大喜取酒相酌曰先生其为我记之予昔尝仕广海间苦瘴热恨无雪以自濯今乃叨蒙国恩忝职侍从得遨游两都以观览奇胜於河济之间其为喜幸亦已至矣而仲辉尝从先君读书其胸中拔出流俗又久处北京可乐可喜之接乎目盖不止此也虽然骇於所未尝见而厌弃於玩熟者人情莫不然也以予之所骇而恐仲辉之厌玩也故为之记使仲辉知予之所乐者在此虽久处未必厌也
春熙堂记
庐陵张君思恒居之旧为沼自思恒得之乃刳治其污泞实以土石筑为堂爽深靓周旋拜起可以容\而合族其上为楼曲栏回槛倚靡而相通其高可以抗烟霞而览山川之壮其下俯以清池池之上为圃曰乐圃广数亩种竹数千竿被之以芳杜猗兰浮之以荇藻莲芡烟收雨止徐步而遐瞩则汀b之外溪涧相绵轻[方至而逸响旷发盖其状无穷其可爱而乐者亦无尽也思恒自幼习诗书礼让不幸早丧其父兄弟四人既丧其伯兄寻又丧其弟存者独其兄思忠思忠耿介慎厚甚爱其弟而思恒之事兄亦敬恭怡怡然一味之甘惟恐其兄不在焉其厚於伦谊盖其性然也故堂之西为轩曰二难之轩其兄与弟之殁二孀妇在室一有子一无子然相与居二十余年卒能自誓以不背所天故其东为堂曰双节之堂大书特扁光耀相照凡过其里升其堂者皆悚然以作顾视其子弟少长之际皆俞俞然以喜久而薰然若有得於中爽然若自失於外及退而游於其圃则又莫不诩诩然既倦而忘归既去而不能已於情也故合而名之曰春熙之堂而张氏锺庆於此者盛矣嗟乎四方之治久矣闾巷之民侈於居室舆马而`狠忿戾无一日之宁者皆是也顾其中能以孝友礼逊敦行於家使流风被於人人其为世匡化何以加之哉予行四方而寡见其人乃於思恒昆弟而得之语曰家难而天下易如思恒昆弟者非得之於家矣乎使有以推之而曰难焉者吾不之信也思恒二子铉镳一孤侄锺爱而教之无间焉求予记其堂以示数子者且以勉其将来予既游其圃乐其山水升堂而信其孝友之可徵故为之记
涌翠楼记
庐陵城北数里望t山如围江流际山而极不见其所往然其地少平荒垒之雉堞与人家之竹树郁然布列其中山之可望者尤未尽见也张君思忠之居城北者因而为楼以据高邱出氛埃而临广野然後天玉瑞华青原诸o远在百里之外者皆见焉其岩壑苍翠高下横纵如鳞攒而粟聚如沧海之波涛其孤嶂重壁森耸而出者如虎豹之跳跃而出乎丛薄之外风雨晦冥光景倚薄变化倏忽而其状益奇因名其楼曰涌翠之楼至其浅坡平陆衍迤起伏之际仙宫释宇往往据之以隐伏而远沙极浦之间帆去樯留之可见水之溢出者因而堤之以为渠渠艺以荷而堤皆植以柳风至而荷香烟霁而柳媚盖居其上与常游其间者皆不知其胜独於楼而後得之若其胜在於楼而非其地之有也亦奇矣哉夫天下山川之美者常多而好之者少也虽好而居之僻有不可得或仕於四方贾於江湖之远意有所不暇一见而心已厌至於其适也则乐玩爱赏之不足而忧愁离思系之矣求其常与之处又有暇力为楼以尽其胜朝夕饫见熟玩而未尝厌者什百中一二耳若张君者是也君所好如此其志趣度越於人者亦远矣哉永乐癸巳之秋予获登楼而纵目焉然方上京师又辄别去所谓意有所未暇者其予也哉
诗意楼记
永嘉谢廷循其先世尝以文学显於宋元之间至廷循益好学而工於画永嘉多名山华盖紫福松台诸o环城远近状如北斗故世称为斗城其尤秀者曰谢山以晋康乐公尝游其间而得名者也廷循家城中筑楼高出城外每图画之倦则凭高而望山有足爱者层岩重壑或离立乎远空或屹然近在几下而云气之往还光景之卷舒蓊然而深隐然而明霁使览之者爽然而自快盖虽能赋之士抱襟发舒然徒得之于其目郁乎其中者口固不能道也由是好事者为题之曰诗意楼廷循以求予记之夫古人之诗不徒模状物态在寓意深远非深於学者未易工非博物多识不能赋也然亦尝藉山川之清淑以畅达其性灵以予之拙於诗也安得登斯楼假山川之助庶几一为某赋之然又以谓环列夫楼之外者予能赋之某固能画也得之於画与得之於诗者其意岂有异哉廷循今居京师予尝过之索其所画草虫花卉羽毛之属聚置一榻之上观其纷披鼓舞之势昂饮俯啄怒a鸣呼之状真如读古诗风而笺尔雅则亦何往而非诗意固不必楼之外也廷循知读书又多能如此因并述其所能者以记其楼使登高能赋者或於此两得之也
重修白沙灵佑庙记
庐陵上流三十里曰白沙有庙曰灵佑相传以祀宋高阳关都部署康公保裔也按史公初以彰国之节守高阳契丹入寇范廷召求援於公公比至而廷召宵遁敌骑围公数重左右请易甲以逃公曰临难无苟免此吾效死日也大呼入战连数十合杀伤甚\矢既竭犹奋空拳以击贼遂死之公死二百年宋失其故都而公之神亦徙而南焉公洛阳人死河间久矣英魂毅魄犹凛然不可污如此当是时有身为将相富贵尊荣而忍於背君父以向事仇者其有愧於公何如也史称公谦逊谨厚崇儒好礼则公於死生去就之义必有见焉岂寻常武力之士而已哉公既着神南土其精爽之在物者益赫然威惨烈真能使神奸慑伏而民之奔走奉承者亦罔敢或怠水旱疾疫祷之而辄应於乎公之灵明盛矣夫惟古雄勇忠烈之士秉大节临大难奋不顾身死而其神上通於天以佐事上帝至於[蒿凄怆之际发见昭着有不可遏者盖其生平耿耿自见者不随物而俱尽与阳造化同其枢机屈伸变化不可测度而或感之以至诚亦无不应者盖理之常无足s也而道家者流谓公为疫部之帅察善恶而司疫焉是不必然也夫为善降之百祥为不善降之百殃者天之道而亦人事之必至者公何预焉彼巧祈曲祷以求免於罚而徼惠焉者皆惑也公自真宗赠侍中南渡後所在郡县复有以公封号为请者遂进爵为王公之父讳再遇後周时从宋太祖征泽潞亦力战死大行山下民为庙祀於其所白沙之有庙自宋绍定辛卯既毁而复兴者屡矣近其民又改之既成主庙事某求予文记之予恐民怵公之威而不知公之烈也故论述其事俾刻之石使祀公者有以考焉
静轩记
泰和沙湖之北曰源塘t山隐然苍松古嗉天而无际即其深始得闲旷焉冈阜盘回溪涧相属溪横而桥出涧过而泉鸣渔者游而耕者乐山人隐士曳裾徒步而往还者杨君世冲所为静轩在其中也霞烟云雾之中而见其室宇之弘丽老者含颐而歌童子抱书而读而兽之游者不骇鸟之啄者不惊鱼之沫於池沼者如跃于江湖之波涛凡接乎目过乎耳无不可爱者则坐於轩之中而得之於轩之外者皆是也君和易怡然既无忤於物亦无慕於世无忤也故於人鲜有所怨恶无所慕也故尝泰然有以自足休休焉与一世相忘於无事君惟如此故能静也夫人心之所以妄动者由有物汨之耳见可爱而羡见可憎而愤激乎外荡乎其中使和平之气索然而日悴於乎岂不可慨也哉君无有於是故虽老其容甚泽如方壮者然孔子曰仁者静又曰仁者拮子曰无为则俞俞俞俞则年蕹ひ游犰妒侵君将眉皓首享有多福子弟见之而称庆闾里闻之而嗟羡夫岂止今日之见而已哉君有子皆贤诸孙亦既知学其季子孟完来北京既求翰林林先生观书静轩二大字归以髌湫以予居同里也又求为记予爱杨君之为轩有以得夫山川之胜而名之又有以息其老也故为之记
退庵记
退庵者王君子朋所居之庵而人因之以号於君者也君所居四面皆山苍翠踊跃如大海之涛其中隆然高出者梅冈也冈之南两山横分靡而相属而飞云过鸟望之无穷元马九V先生为书两山之间者以此盖梅冈占t山之盛丽而两山又据其会君之庵独当其中所以尤胜也君少时负盛气奇材气足以挫豪武智足以破奸谀家藏万金一朝散尽亦不以介意尝从萧求已先生学书经慨然以进取为己事遭时之乱羁縻於世故而今已老矣颓然山泽之间铲去节目更为坦夷闻人之失则包含盖覆或浅辞以寓意虽其子弟不屑屑也而岂有意於世事哉名於其庵盖志其老也然予友尹君昌隆尝称君虽老而气不衰及予来梅冈尤时时闻其论议君虽韬晦屏处而其行尤足以化服其乡人或有所争县不能直者皆听君一言而止也君盖敛其果毅以为中和而消化其者使泯然而莫之见则君岂寻常之人所可测哉书以记之庶几知其名庵之有以然也
澄心堂记
钱君好文家於吉文之西汉水之上水下流为L水曰L曰汉皆不详其所以名之之始二水亦非舟棹所通然疏而播之灌其乡之田几万顷方春雨积\溪合注浩然有江河之态及雨止而潦收则平沙浅濑泠泠然有可爱者而或过之以急涧障之以断麓跳波溅浪漕然相激至其湃汹涌呼号喷薄之际如山倾而谷应如风雨之急来而又在夫旷然闲之野无城郭车马之交此山林隐伏之士与夫奔走乎埃尘厌倦於烦嚣者得之以荡涤其心志则虽江汉之雄杰深广有不愿以易也而钱君乐之不独以此也盖水之流至其居之近渊停流止蓄贮而待用於人者俯而G之可见眉君谓此有似于吾心之静也因托之以自号曰澄心老人又大书以名其堂曰澄心之堂君年几七十矣方将息\虑以自逸日徜徉乎二水之上而泰然乎万物之表故有取於水者如此於乎世之多欲者常有以累其心惑之甚者有身外无穷之冀使其过汉水之上登君之堂得不恍然觉其形之秽哉君之学志于道德而诸子皆以明经为务有以科第进而仕于朝者矣子爱君居乎二水之隅而得其利以养取其清以名其堂予为之记又道夫水之奇变者抑亦有以尽夫水之情状不独于君之所乐者而止也
琴益轩记
弁冕q缨皆所以饰躬也而玉要焉笙磬管龠皆所以为音也而琴瑟要焉故古之君子习其步趋于玉而养其德于琴瑟德之于琴瑟譬身之于玉也故君子无故玉不去身而琴瑟不离其侧焉然步趋浅事也而佩玉之际必宫羽角徵之谐肆夏采齐之似则所以作其一身之仪者何可有毫发躁忽之举哉琴瑟之所养必致其和平攻伐其邪心消化其粗鄙顽傲之习盖有操其器而其中肃然听其音而其思油然者矣玉以禁其外琴瑟以养其中二者交相为用何古人善养其躬也哉吉文钱君好善自少笃志于学思有以穷夫古今万化之本于六艺礼乐尝兼通其文老而无意于世独好夫琴因以琴益名其所居之轩钱君之言曰操琴如执玉予爱其言之有合于予也然世之知琴者寡矣乌能知君独惜君知夫琴之深而善言其意也然君又喜赋诗长篇短章托辞比类善曲尽其情则君于所养之和平者不独于琴焉发之也苟知其诗庶乎知其琴也哉君之学见于此若夫君之才不止此也惜乎其老矣书以记其轩
善安堂记
刘君文复西昌善人也虽颓然自放而中情坦夷举一世之是非不交其虑而忧虞得失不入其心故能泰然相忘于恬逸之乡而傲然自乐以终其身其以善安名其堂者所以识其平生也然文复自壮岁负气英伟去游江湖间览观山川之胜结交知己以自快于一时今老矣无所为于世矣犹以其身之安于田里者由于为善也拳拳不忘以名其堂则其胸中所见岂常人可及哉夫人之为善如农之种谷种之而俟其成必食其利为善之久亦必食其报此常理也文复自壮至老一意于为善今有子长大知为学有孙亦岐嶷可爱则食其报者岂徒在其身将在其子孙也彼世之机虑万端而终岁无一日之宁徒于文复而咨嗟叹息盖所谓未种而望秋不耘而求获者可笑也已文复居城中其为堂颇深迥其前为小楼俯视城外江涛浩渺龙洲隐然云帆鸥鹭飞扬出没而冈阜林木挺然而葱翠者皆可望而见之其居之胜有在于堂之外者又如此文复与予交其子举善以善书选入禁林以其父之命求予文记之予爱其名堂之意有足以警世也故为之记
守拙轩记
吉文钱君习静即所居之东辟一轩曰守拙君之言曰古之君子学穷乎万化而不知其深处贫窭之极而不知其困居富贵尊荣而以为当然以予之鄙愿学之而未能也盖其材猷志虑既不逮于古人而推移合变求其似今之人者又相去之远也其谋之浅计之迂徒取诮而召讥而犹不知改虑以谐世易意以同俗此如l62之升壑商讵之凭河多见其不知量也则予之拙也亦甚矣方其壮年盛气足以奋乎青云之上犹不能以有为而今将老矣泊乎其无所营荡乎其不知所止放言以高世危行以激俗固非予之所敢若夫守先人之业栖身岩壑嚣然以自足饥寒之及身而不忧乎其中则以予之拙盖有之矣诵圣贤之言求其要而未之得也则求夫拙者之友与游焉朝夕讲之有会于其心则欣然以喜既以诏其子弟又以淑诸乡人盖不知其不可也引壶觞以独进升高邱而望远及其适也称物托类模拟化工陶写万状虽不甚工亦拙者之情有不能默尔彼机巧圆转侧媚阿合以饰行钓誉于人者予则耻之矣故以之名于轩其轩之陋而予居之称也嗟夫君之言如此君岂寻常之士哉夫士之洁身独立秉志不变者居常与世而相违世亦忽焉易之而不察也然不知夫~俗之士亦尝负高世之志顾彼之不合者何伤也而世欲求夫杰然伟节之士则何自而能得之哉吾故于君而异之因次其言俾髦轩中以俟夫知君者察焉
容膝轩记
钱君习容居吉文汉水之间山高而水深而为居殊隘为一轩又益隘名曰容膝客过焉曰何隘也夫以君之N度若可容万间者而故为是卑卑何也或者曰非也小大之观无穷凡物皆然而岂独君之轩哉故以大泽而视X孔X孔小矣以泰山而望拳石拳石卑矣然自天地之大而视夫大泽大泽一X孔也自九州之旷而望夫泰山泰山一拳石也而况夫四海之外八极之表又有大于天地与九州者又乌可为之限量哉彼鹏之飞而抟夫南溟也所据者大也然乌知鹏之不自小夫南溟耶彼t蚁之a而争夫蜗角之杪也所据者小也然乌知蚁之争不尚侈夫蜗角之杪耶君之轩如此其卑也而安知君不以其宏深高广惜其余地之尚无用耶且君之轩甚隘矣然而囊一琴置书百卷箪食壶饮忻然乐矣使君而日食方丈罗百瓮而列九鼎导り以前呵则将营高门以容驷马之不暇而安能自适于今之轩哉君无有于是虽卑其轩无伤也君闻之笑曰吾瞑目而匡坐不知为六合之内轩于吾何有也客恍然不能测其意以问予予亦莫能知也然予知君为人孝友寡于欲而勤于学以其学教其子弟而乡之人亦皆化其善也故过其乡者以谓君虽贫中之所蓄者富矣因书其言以记其轩俾陋君之轩者观焉
积善堂记
里人李仲贵恭谨恂恂然与人交尤极和易机谋深计之不作巧言行之不形称之者曰此一乡善人也而仲贵亦自以积善名其堂或以问之曰善之积何如也仲贵曰吾不为恶而已善之积吾不自知也然而穷其欲而求不已侈于利而贪无厌吾尝深惧之而恐其溺焉而不知觉也此所以名其堂也夫人之居闾阎非有一命之寄惠爱德泽之不究于下颠沛困悴之不蒙其力于善之积何自而见之而称于人者亦何自而称也盖昔人有谓\犹耳鸣者正以夫人不能知已自知之耳仲贵所云非惟不见知于人求诸巳亦不自知则其所积之善不既深矣乎今之人有一行之可称的然而暴之惟恐其不扬也纵所为之善亦浅矣况未必善乎此吾于仲贵之名堂而有取焉仲贵喜与士大夫游见人之不善必恳恳告之俾为善乃止盖又不独善其身而已传曰为善降之百祥又曰天道尝与善人仲贵行而不懈积而不止虽人之不知独不见知于天乎不在其身在其子孙此天之道所以福善也书以记其堂俾以告夫来者
泊庵集卷三

[book_title]卷四
钦定四库全书
泊庵集卷四
明　梁潜　撰
记
萧氏南薰书院记
泰和东南三十里有溪曰桃源溪之中有石崇旷而夷如砥曰石台萧氏居溪上盛且数百年矣自国朝初安常处士诸昆弟席先世之资而喜与名士游士往来桃源者益\时东园刘先生子彦以博学笃行馆授焉其兄尚书公之老而归也亦时时过之东园公为名其斋曰南薰书院尚书公大书以揭其额于时桃源石台之间盖煜然有光耀焉自是教于书院者相继必贤士其子弟尝受业者曰德颢德嘉德贯德资今皆杰然伟出而东园去而仕於时以没已二十余年矣安常之没亦既十余年而子弟之益\讲学之益盛谈道德而诵诗书者未有过於今之时也此闾里之美事而岂独萧氏之盛哉永乐壬辰春邑士陈公培为之教公培尚书公外孙也於是德颢兄弟念先志之勤笃思东园公之惠顾欲不坠其绪因公培属予记其y立之始夫自三代之际党庠术序家塾之教遍天下而俊造之士升于王宫国都者必自其乡故居于家而耻之道立仕于时而仁义之政修後世乡闾之教废存者独州郡之学耳至於白鹿鹅湖岳麓诸书院虽当时大贤自相讲学然斯道之振起尤有赖焉今南薰之建萧氏特以教其一家子弟耳而有古人党塾之遗意又况夫尚书公昆弟风声气烈之未泯者犹能使人兴起而德颢兄弟尝亲炙而闻其议论宜其拳拳有不能忘者顾予言之陋曷足以永前哲之泽於久远哉苟他日有自此而达於郡邑上於大学赫然有名於四方则书院不为徒设矣书以于石俾来者勉焉
水竹轩记
人之平居优游邱壑日与故人子弟相欢莫逆漫不自知其为乐也及其去江湖之远索然无聊或縻於仕宦羁愁其心然後怀去乡之感动畴昔之念虽梦寐有不能已者岂非相忘於玩熟相惜於暌违之际者人情所不能无者哉予未仕时今左春坊谕德杨君士奇方假馆於城南彭氏水竹轩中彭氏子弟最季者季肃也方抱书日事句读而谕德君朝夕坐轩中见江山之秀媚慨然有远览四方之意予时亦数过轩中与谕德君笑语倦而後去顾岂知爱赏好乐於此轩而不能忘哉及予二人并仕於朝者十有六年日夜思往时傲谑不可得也念之刻骨谕德君至写诗纨素以寄季肃兄弟予亦属笔联赋词累累不觉其情之至也然後知人情相忘於玩熟相惜於暌违有不可掩者盖如此季肃今已长大喜文词尤酷忆谕德君尝置此诗於其轩挟策呻吟之余辄琅然诵不已此其意亦可念已於轩之外见鸥鹭之飞翥帆樯之去留烟霞洲渚之晦明变化益使人不能舍去而季肃之大父与其诸父昔尝徘徊于此者今皆不可作矣顾谕德君未暇归而予又将别此而去也因书之以记其轩
益斋记
邑庠生萧暹之恭逊信慎而好学能文辞治其居之南向曰益斋暹之进而游於乡校退而学於其斋也於是求予文记焉予告之曰君子之求有益莫如学学之道所以致其知也天地万物之性人伦之道尧舜三代之训周公孔子子思孟子之教皆精妙微奥所以阖辟万化推而施於治皆道德之发挥述於文辞皆仁义之丽泽着之於身而动作弛张之际古人之善道懿行皆德焉其为益如此舍之而不求求之而不志於学无益也其或学之矣而以其躁忽简傲之心矜气而骋欲眩乱而狂斐犹为不学也圣人盖尝虑之矣着其受益招损之说於书着其消长吉凶之占於易告之以益者三友与损者之三友矣则又告之以益者三乐与损者之三乐焉庶乎其尽之矣而又着其象於宥坐之器使观者不待言而深谕使夫怠而不能学者皆知以自警其忧人痛物之志盖拳拳焉如此学者何可忽焉而易之耶暹之予姻家子也然进于学而未止其为益有未可测者吾固忧其怠而止也故为之言其於损益之际而深致其意焉者庶几乎暹之不失於彼而得之於此也
游龙神寺记
梅冈在吾邑之东四十里涧G陵阜环而相属皆近而可游者也其西抚澄江其东平峦漫坡其外跃然而上出苍然而深秀朝暮观焉而不见可厌者芗城山也其南三o隐然独出乎天之外其势若欲飞去者曰匡山世传仙人王子瑶所尝游处望之皆可爱也而远方或不能以游独西南有所谓龙神寺者寺不详所起然其地幽而旷抱之以层o延之以茂麓横之以清涧无贾居农屋之邻而水有菰蒲林有F槠蒙茸?翳而长松古嗪云气而引风声虽盛夏~炎暑之薰蒸而密轩靓宇无尘呼俗竞之及也故得以肆情放意览远山於无际送归鸟之瞑飞而听夫松嗤蚯现怒号亦无不可乐也盖去梅冈仅二里虽甚美而近然每从梅冈而望之不能如芗城匡山之见也望之而可见者远则吾不能以游望之而不见幸其近吾得而游焉游而得其胜则远而不及游者可惜也望之而不及游焉而後得则不及望又不及游者可胜惜耶东坡尝遇佳山水恨无僧寺今予於此得梅冈之胜又得龙神以游可谓两得之矣而犹以为有可惜者如此人情何有极耶同予游者王君退庵偕其弟樵雪其甥钱君稽稼及其孙子二人二君皆高年喜谈文赋诗而其甥及孙皆绩学能文其远到不可测也寺之僧曰定成曰慧济曰海潮皆名家子亦好文而善谑既暮相与赋诗而归予不能赋因为之记
永思堂记
桂阳宋任贵先生佐教於高安题其所居堂曰永思之堂以书属予记且曰予幼孤知自力於学忝科目方从事於都院寻以罪谪云南方去时予有老母恸不忍别旁徨道傍观者皆泣下既十年而老母殁於是予抱痛无涯矣念平昔孤苦所遭又梗途如此幸其时脱去颠危低徊一官禄足以自给然鬓发已皓然矣壮而不能扬誉青云之上以偿夙志老又恋禄自羁不得畅情於桑梓以歌吟呼啸舒其愤懑之气则宜乎吾之思无已也此予之所以名其堂也於乎予读其书哀其志而悲其穷之甚也然吾闻古之士学而行之也必光荣於一时в於後世而不可必得也则持其身笃信而不惑虽贫穷患难不易所守且以为分定也孔乐之终身不改以此尔夫惟穷达不入其心故以之修其身则荣且吉以事其父兄则孝且弟以之教於人则信而从任贵既安於所遇矣则虽穷且老其志得也其志得则其身虽穷且贱无伤也书其说以志其堂使读者不徒哀其志悲其穷而又知任贵有以不遗其亲非今之士能及也
慎密斋记
广东佥宪李公某由内翰出居风纪其发词吐气恒小心寅畏盖有得於易大传君子慎密之义遂以名其斋且命潜其说记之潜不敏然知公之存心得戒慎之道矣夫节之为卦上坎下兑兑为口舌之象也节之初九虽刚正而尚未至於甘节之吉则未可有行者故为不出户庭之象家之有户庭犹身之有口舌故大传发其义以为君臣几事之失皆言语以为阶而以慎密为戒嗟夫言者荣辱之招也出其言善则千里之外应之出其言不善则千里之外违之慎密之戒所系於君臣者岂小哉中庸以显微之昭着不可掩也故教人以慎独後世至周子以匪仁匪义匪礼匪智匪信悉邪也邪动辱也故示人以慎动独者其迹未形动者其几已发而所以致慎密於言行者盖举在其中矣公之名斋也其意深哉虽然未也彼动而静静而动物也不出户庭非画焉自止者也慎而密非默然自缄者也动之理尝根乎静则慎密不出又所以为昭着呈露鼓舞涣发之本体也欤是非潜心体道者不足语此昔刘器之得温公不妄语之说退自?括力行十年而後成今佥宪得大易慎密之说自幼学壮行以至於今有成立殆未止十年矣然其存心益密持已益严防意益至吾知其不至至诚动物之地不止焉遂书之以为慎密斋记
存心堂记
安成王仲良氏扁其所居之堂曰存心其府伴读友过予道之请记焉且曰仲良好学质厚不外饰不以荣利易其所守其志盖在于古人而未止也嗟夫吾尝读书於操舍之语未尝不深致意焉夫人以一心之微接无穷之变是非交於前而得失乱於内不有以养之未见其能存之也李延平先生以谓常存此心勿为事物所胜岂非能养之以静而後能制之於动欤夫士之处乎山林者其评论是非善恶若监之照衡之称虽毫发得失不爽此非养之以静者不能及出而任天下之事往往与平时所言者略不相似非惟不相似又倒置之焉抑独何也岂所谓静之力不致其极则为事物所胜而不足以胜夫动邪夫自尧舜禹汤文武周公孔子而下凡学圣贤之道可以当大任而决大事知之明行之力者由其中必有主也则何可以不存其心哉仲良有志乎此而山林深静无外诱以汨其中求之於圣贤之言而且以之名其堂是可谓笃志者矣静虚而动直其惟仲良能之哉仲良其勉之
楮巢轩记
丁亥之秋七月既望客有徜徉禁城渡秦淮桥而过王先生之轩者俯而入圜而视之骇且异焉曰何为其然也计其纵横仅盈寻尺而外无隅内无堂魃衔蘖旁无楹础不?不矩B然而中虚又代涂以楮中朗而表疏莹洁无瑕缟然若晨光之曦积雪发辉吐耀驻影凝白其名为楮巢盖抱朴而守素者亦何奇也轩之外有竹骈然挺立杂以佳树风来泠然荡之则\籁交鸣猿鹤互答诚有似乎鹊之巢而得其所者而先生方V褐隐几其中或吐气而唉或大呼而吟或拥衾而鼾寝盖神游乎八极之表而葆光乎尘坌之中肆志於鸿蒙之境而相忘於卑陋之域又有似乎有巢氏之民之自得者也客察焉而疑之即而问焉曰夫作於外者中之形也迹之寓者心之符也且夫骋亨衢者不局於蚁垤闻箫韶者不适於S桴先生学道明时谈经王门当接武石渠延誉缙绅顾乃寂寥守拙卑卑自贶岂非所谓内之而弗外者耶抑将杜德机而故为是栖栖者哉愿请其说先生曰呜呼子何言之背也子谓夫楮巢也者高乎卑也旷乎隘也将荡乎若无垠之邱窒乎若井之涯耶且子谓彼巢也者翔于青冥集于阿阁而PP者适乎否也彼苟简乎一枝奋翼而上侧身而下不过数尺之蓬半亩之蒿而嘲嘲然自以为足者适乎否也所寄不同而所以自适其适者一而已矣於是客无以应竟起谢去先生亦然卧轩中不知日之夕也遂书以记之先生字可贞溧阳人
刘氏族谱记
刘氏之先自湖南徙万安有四十一承事者由万安徙泰和之马迹塘传三世曰徙于菜园又徙源口至务耕别居蓝溪盖自至是九世矣务耕之子旭来京师持其家居所修宗谱求记之予与务耕有姻好不可辞於乎吾乡文物衣冠之盛自丧乱来子弟足以承其宗而率礼蹈义足以无忝其先世者已少矣然乡闾之民犹往往喜道故家之後虽托姻好亦必求其先世门地之称焉者以自矜於流俗他虽崛起富盛不问也此亦乡人好慕高致之一事而益见故家有後之可尚也源口之刘氏乡人之所称慕者而在蓝溪者为尤盛予尝过蓝溪见务耕筑楼溪上楼甚高爽有僮仆数十人环溪之田数百亩务耕既隐且耕油然自适也然务耕负气自豪蓝溪之西大山中多逋寇行o村落中官不能捕辄以属务耕务耕时时率家童缚送之官恒以此自雄一时独旭循循信厚人益欢悦之今旭亦有子俊拔可爱一门三世如此吾又知刘氏之在蓝溪者其泽无穷也於乎非前人之余庆无以庇其後非仁义无以承其先刘氏之子孙尚其勉之遂书以记其谱
富春堂记
严君宗旦淳而温厚有古长者之风筑室于泰和江之南题曰富春之堂盖有慕乎汉严子陵高尚不仕隐居富春之义所谓百世之下闻其风而作者宗旦殆庶几乎其近之欤其从子文佑来京师求予文记之予尝论子陵之事谓夫西汉之亡士大夫不能无罪也方其时剧秦美新何其多也倒持太阿以|成汉室之颠危而後末如之何惟屏迹穷居以不食莽之禄其中情能无歉乎哉及光武兴复大业而向之穷居而屏迹者复冒然闻命而起曾谓子陵之贤肯混迹其中欤夫聪明英迈之主所以御天下必有雄谋远以笼络天下之豪俊使之跃然去彼而就此凛然而惧大节义使其心志既定撼之以威武而不变o之以干戈而不夺而国之根本?模亦有所利赖焉子陵与光武平时岂尝道及此也当美新佞谀之後抗然高举而不顾子陵之用心固自有在矣或者乃谓子陵齿德俱尊而帝所以处之者未能尽夫尊敬隆重之道故子陵决计远引以自同於沮溺丈人之流夫待士E曲之勤至如光武者亦岂易得而犹云尔吾意子陵必不如是隘也子陵盖以吾行之於已者足以助乎当世治化之大者吾又奚以仕为此子陵所见所以卓乎高出而鲜与俦也故吾於子陵每深察其志焉宗旦之先世硕德显宦着名当世宗旦虽隐居不仕然放身烟霞无所累其心逍遥邱壑无所慕於时教其子弟以诗书礼义率其乡人以谨厚耻如此亦何愧夫子陵也予论子陵之事而表着之以记其堂使世之苟富贵者见之或少止焉而凡号为严氏子弟者尤当知所择也
思养堂记
番[王佐名其堂曰思养之堂中书舍人吴君为篆书髦楣间因其友李君原纹谒予文记之予与原纹处有不能辞者夫子欲养而亲不逮古今人未尝不悲痛於斯也而况家室丰豫之时旨甘?之既有则其心盖有所不能已者佐因其情之不能已也而以名其堂使接乎其目以自慰其衷所谓着存不忘乎亲者此其一端欤世之溺货财私妻子而不顾父母之养者诚何人也其有愧於佐甚矣然予闻人子思其亲及其志意好乐不但养之一事也闻佐之尊翁傅岩尝以耆德选为乡之老人教导其民甚笃凡过其乡入其闾其子弟事其父兄未尝慢也其士者勤於学其农工未尝怠其业也其田畴必治其播植未尝後其时也问其所以然曰傅岩之教然也有争竞`?讼之守令而不决决之傅岩问其所从服傅岩者曰其心之诚断之平也傅岩既殁其教固在其家庭与其乡之子弟佐之不忘养其亲与不忘其亲之教孰轻而孰重於此舍而不思而汲汲於亲之口体是念虽日致三牲列五鼎犹为无益况徒思之云乎佐读书务学盖有意於亲之教者则不可须臾忘之也因并记之佐勉焉
筠阳读书处记
进士潜彦鹏始为瑞阳郡庠生从予弟本之学其容质温雅其於学甚勤也及取科名居京师相见察其中非徒言者今年夏彦鹏来求予记其家居所扁筠阳读书处且以予弟尝有以教之也宜必不辞予亦喜彦鹏之能学也故为记之夫君臣父子之懿仁义中正之实非读书学问不足以知之六经诸子百氏之言求之於其书而得之於心即其奥以探其源扩其本以振拔其端绪知之明而後得之深得之深而後推之以应万事无穷也如是而又加之以涵养之功使举而措之皆诚意之充积推而行之皆志虑之真纯可以感乎上可以教乎下此古之人所以学者如此宜其功业过乎人也彦鹏因其所已能者而益勉乎其所未至则其造就又岂今之人所能及哉然彦鹏方以进士观政於都院日有讯鞠之烦或者疑其於诗书有未暇也夫君子之学知与行而已紫阳朱夫子告任行甫以谓虽忙遽尤必以书册灌溉庶不汨没坠堕其意盖欲学者知与行并进而已以予之爱彦鹏也故备论夫古人之为学者告之且以为之记云
存诚堂记
古筠司训周仲翼先生走书京师告予曰弼世家锦水之历山下先兄闻礼尝构堂以奉亲元进士丁之干先生扁之曰存诚盖取易闲邪存诚之语且为记之矣时老母尚康强无恙弼兄弟朝夕侍堂上唯诺进趋忻忻如也退讲学于丁先生求所以持其身者惴惴焉惟辱亲是惧稍知自立而母兄相继逝矣今且老思往日膝下之乐有不能得徒取丁先生之记而读之泫然不自知其情之悲也堂今圯而复葺之因其名之旧而不敢易愿重为之记呜呼先生之志尚矣夫人有亲存而忘之者多矣况於亲没之後踌兑惶靡惨且夫所谓存诚岂不以~去非僻以涵养天理之实欤而其道当必自敬始程伯子曰敬则诚敬者诚之存也五常之首百行之原皆在於是而古今圣贤所以立事功而赞化育者皆由於此盖难能也然而操守之无间足以见夫力行之有本先生之守身事亲始终不懈如此非有得於是乎岂讲之於B先生者独得其端绪耶古称人子之事亲养非难也敬为难敬非难也卒为难卒者非徒於亲之身敬之也虽终吾身犹敬焉若先生者可谓敬而有卒者矣敬而有卒不几於诚者乎是知先生能不忘其亲而有得於存诚者深也於是乎为之记
藜辉堂记
去泰和城北十里有溪曰敛溪静深甘洁贯四时不涸溪之上有山不甚峻拔然环立端重有可爱者山之外则三顾金华武姥争秀出乎云霞中虽相去稍远势不可尽见然其状益奇也山之中坦夷尤宜稼穑壅泉以上出疏渠而下流故其田恒丰穰其土不可贱取其居人皆勤力以自给无争`嚣讼之习刘君晚成自其先世居其地几数十年而刘君尤不事外慕构堂以事栖息扁之曰藜辉盖取刘向校书天禄遗事也堂之前後松竹森茂花卉骈植而故人宾客游咏於其间者多敦厚士相与谈论必本乎礼义由是民之居敛溪者皆知敬慕刘氏也或者谓刘向校书天禄太乙植青藜夜访其事深远且不可执千余年後而刘君取之以名堂抑独何也刘君曰不然堂本刘氏作也故有慕於向且炎汉之季王纲弛而士风颓向独秉道不回引诗书道祸福反覆辨难数千余言以之匡佐人主而不爱其身耿耿乎其忠也千载而下读其事使人竦然起敬不敢有怠心此予之所以名其堂也今之为士者当太平极盛之时欲求高爵厚禄以致显荣光耀而平居不知以忠自处此何可也於是闻者又皆知刘君名堂有教忠善俗之意同里杨仲基先生来京师道其事且称刘君之贤谓予宜有以记之予昔游敛溪爱其地之胜今而知刘君之贤作堂而与其地称是可记也已
城南艹堂记
山赵模宗范以善书选入秘阁相与累月恭逊而信慎弊弊焉不忘予甚爱之也一日以其所居城南艹堂为属予记且曰模山之穷人也先君平生好学虽隆寒盛暑不休竟以成疾而卒卒时模生始九岁有二弟亦幼弱老母年始二十八以模兄弟故自誓不复他适辛勤蚕绩以育模兄弟至于有成立然室如罄悬模又质鲁而材卑学不足以过人行不足以扬名浮江湖穷岁月仅仅自给而母日益以老矣模恐亏先君之名而辱老母之教也乃不敢远有所之负郭田数亩躬耕以为养教小学童子以自检其身不敢辞其穷如是也幸遭逢圣天子制作之盛模得混名士子之次日听夫先生学士论难之揄扬校雠之雄奥亦甚幸矣既而蒙恩赐还家城南之陋艹堂之卑顾模之穷所宜居者愿先生辱教一言以贲其陋而饰其卑庶几模且不穷也於乎宗范信乎其穷哉天下之困苦悲戚孰有过於是者然吾闻古之士丰材而达德锺祥而萃祉非少也岂其材智谋虑足以膺此盛美哉如模之材智谋虑不足以膺此盛美则宜乎其穷也安乎穷者知命也能知命而安之其惟君子哉予惜其穷而喜其能安之也遂为之记
居安堂记
予同里徐君应麒以材能举需次於京师者几三年矣相见而言惟务为笃实毫发非礼侥幸不为也故凡仕于京者皆爱敬之以为乡之长者今年冬其子以铉来省其父因过予旅邸观其言谈举止勤勤焉甚似应麒应麒性好饮饮终日不乱以铉之来也载酒数瓮以为应麒耷乙砸予及夫二三友之善饮者予不能酒然既遇夫故旧乡?而酒又酿於乡者也遂酣畅以饮甚於能酒也饮酣以铉作而言曰家君幸荷国家恩命得徵逐夫二三君子之後老母又康强无恙於家也铉筑室于澄江之南数亩之幽环四面皆平旷多良田陂池杂列可以渔可以溉嘉谷盈畴岁乏时食可足也成人而冠长而婚娶可以给其费亲戚之庆吊宾客之往还可以周其情四时之休暇可以遨游忻喜以适也树林之深茂翳之可以休花竹之骈列玩之可以悦瓜果蔬茹之繁实可剥击而荐也凡此皆吾亲平时所营度以遗吾昆弟用能守之而吾亲无後顾之忧也故即其所居之堂曰居安之堂愿先生辱赐之记且有以教铉也於乎近世之士宦於外者往往废弛其业其子弟无所资藉随父兄挈挈然以仰食乎东西一旦罢而归至无以为家此仕者之通患也吾观应麒父子所以造守谋之善如此独能无羡乎既以美夫应麒又因以深慨夫今世之仕者不能如应麒也以铉乃进酒更酌酌已为书其事以记之
重荣桂轩记
永乐丙戌夏吉文周君公明以文学徵入翰林同编纂秘阁文集因暇日过予道其先世事有不能不感慨者盖自其高祖湖田居士以儒术起家子孙承其业至今二百年矣中庭有老桂数株湖田手植也湖田生蒙泉隐居不仕教诸子各授一经其季子沂溪尤笃行其时去湖田五十年矣桂森茂如云柯叶布满一庭中而周氏亦极盛宗族几数千人一门子弟宾客相往来以歌吟笑乐於其下者无虚日及元季居室毁于兵桂所植四面檐楹连属烈焰炽烁枯然成朽株无复生意而沂溪已没周氏亦稍稍衰矣暨大明兵定不数年桂勃然复茂周氏亦复兴沂溪之嗣溪间处士即公明之尊甫又因其故址筑室而扁之重荣桂轩日与其弟仲方先生招故人耆老席繁而盼崇柯盖亦念前人之培植慨兴替之相仍不可常也前乡贡进士安成刘云章先生为之记矣至是溪间之没又十余年矣存者独仲方先生又已老矣於是公明复属予记之於乎世之变固屡矣而周氏之桂历数世而独存肇几先物而符合於人事不亦异哉岂非其先世培植之深耶然李卫公平泉艹木记谓桂有三品而陆务观以为未之见及观朱子释楚词引本艹云桂花白叶似竹则予见之于岭南者其说盖合山巅水涯亦多有之正春始花岂陆公独未之见耶陆公又谓春花为桂秋冬花者木樨则周氏所植殆非桂也然孙少魏东V杂记谓岩桂冬初作花是即陆公所谓秋冬花者木樨也则谓木樨为岩桂其来久矣周氏所植殆岩桂也欤予方期过文江之上掇其英而佩其芳以颂周氏之重荣也故考述其事以为之记
耕训堂记
溧阳北行一舍许有溪曰濑溪溪之水贯四时不竭凡田之溉於溪者获必倍无丰歉盈缩也又其平旷衍夷树林郁然出没乎云烟者不辨其际洮湖在其东五里溪漫涨潦集则於湖泄焉天久弗雨亩浍皆竭则湖之所蓄足以障遏溪之下流而资其余波故一乡之壤赖是溪而沃而溪之宣泄又在於湖也凡湖之上溪之外京师东南诸山之远不可尽见者皆可坐而见之而泳於湖游於溪者又与夫烟光水色相茫洋也故自溧阳以北惟濑溪最胜而郝君景高家於溪之上穷山水之趣以自放课僮奴耕环溪之田数千亩岁取万余斛擅江山之胜者几四十年有子岩稍长知为学遣游邑庠为弟子员而扁其所居之堂曰耕训因予弟本之属为记凡人无所累於心者足以乐乎其身而尚其志汉诸葛公有桑八百株有田十五顷躬耕以自给观其所以训子皆圣贤之格言景高诚有慕乎其人则所以训其子者有在於是也岩从吾弟本之学书经进止安雅而言辞和易语云野处而不匿其秀其岩之谓哉用是知景高之所以教矣是为记
乐庵记
君子之乐非在外也求诸中而有其乐焉斯乐矣求诸中而无有不乐也乐在内故不能夺之於外乐在已故不可示之於人不夺之於外不示之於人此吾友日孜之所以名其庵焉日孜以壮年筮仕佐教乡邦得不去其家其亲戚故人视之如未尝仕又其职主於教非若他有司政治之繁外患不入其怀而道可以及人诚可乐者然日孜意不在是也方且置书百余卷上自唐虞之典下迄近代名贤端士之文词以及医药方技百家之说日夜研穷其旨自以谓至道之无穷非有得於心则不可以已也夫小方曲艺之流苟有得其说者皆乐也况夫圣贤之道之大与霄壤并立苟有见焉将超乎万物之表而不可拘也日孜於是而尽其心一旦涣焉其为乐孰加哉浩乎其自得沛乎其莫之御酬万变而不可穷敛之方寸而不见其所有所谓不能夺之於外不可示之於人者如此而仲尼子之所以乐者亦在此而世之学者方??於文词之末穷弊其力而卒无用焉岂不可惜也哉日孜八世祖槐应宋宝佑间以释褐奏名第一出守吉州宋亡占籍泰和江之南其门墙故址父老犹多识之而今夺之他人久矣日孜所居在城中高广深迥所谓乐庵者也夫仰前人之盛而有志於圣贤之学日孜所至讵可量哉
灵山县改建儒学碑记
灵山小邦也其俗视他邑尤陋延平李善初为宰始至而病之思革其俗曰朝鲜极东夷也箕子居之而民化焉今有先王遗风柳州南蛮也子厚教之其子弟皆知为文词灵山岂独匪人遂注心焉时旧学宫颓圮殿廷惟T茆黝垩漫漶圯隘而恶且西向非尊素王制思改建之适朝廷方用兵自江以北五大藩学校为之一空凡百力役供给南方困焉善初不敢以是重困其民乃往谋之於邑文学林某某力赞之谋之诸父老乐而助之赀则又进诸生勉之诸生咸跃然喜於是梁柱之材出自生徒僦工之费则损已俸视民有余力者役之民咸忘其劳遂卜地於县之东南经始於辛巳之闰三月八月而庙成自殿而庑自庑而门皆焕然悉遵今制视他邑无以加之殿之东为堂堂之下东西相向为两斋簋爵钟鼓之属库庖之所无不具焉既而文学来朝于京诵其事属予记之以於石且曰昔之宰灵山者往往獠视其民民亦以獠自负李君独加惠焉民知自爱嗟夫习俗之不美岂独灵然也化而导之者恒激其外以移其内民且狼顾鼠拱之不暇又乌知所谓尧舜禹汤文武周公仲尼之教耶且夫平时通郡大邑略不闻弦诵声过宫门阙曾不一下车趋者而灵山蕞尔僻小而於南北倥偬不暇给之际乃能委曲尽心以教化为事得非知为治之先务者乎是可记之以为宰陋邦者劝且以见圣人之欲居九夷果可行也董其役则邦人某某於法宜牵连得书予既述其事复系之以诗曰於惟圣道为民之极如元气之运俄顷弗息於惟圣道其大如天无远弗覆匪灵山则然灵山之陋如川弗障惟贤大夫示民所尚乃崇斯文乃新庙学庙学既成有刻其桷有翼有严有穆其容丹漆煌煌既明孔扬昔焉灵山内讧外a弗民其民政悖教泥今焉灵山乃有兹宫乃循今制其来其同猗欤灵山而克臻兹彼不灵山宁不忸怩猗欤休哉玉振金声惠此小邦以底於大成
重修净居寺碑记
惟大雄氏之教自西土入中夏行乎世者盖千二百年於此矣其为教以无为为宗以慈惠强忍为道以圆融无染着为神而又以祸福果报一切之说以警动其徒而引掖之其持已应物之方亦弘且周矣夫自大雄氏之教之行也尧舜文武之道周公仲尼之术导之而弗从禁之而弗止者徒闻大雄氏一言惕然自省畏心生而悔心萌其感应之机亦何其异也岂其说有以动乎其人哉然聪明豪杰之材世未尝少也习周公之言而或为之说以左右之抑独何哉以彼教之弘且适而左右之以豪杰之说翼之以雄高盛大之言宜乎其昌炽如此也古筠郡城之西有所谓净居寺者世相传以为唐良价禅师经游之处宋元丰中苏栾城与郡守毛公惟瞻尝往来其中吟咏以取适一时者发郡志验之盖然至今寺之胜大着一郡以此夫苏黄诸公之在宋也其事业文章非不豪伟一时然信慕佛氏果报之说终身焉不悟抑岂有所见哉元季兵争寺毁於兵者无遗构大明洪武壬午春郡有吉祥院僧大机者始经营以复之初为堂若干楹既又为大雄殿弘敞壮丽自殿而庑而门而庖寝之所钟之县像位之列以次皆具若干年悉复其故大机勤慎而开敏又率其徒力行以遵大雄氏之教戒者故所为有成功如此予友潜溟来属予记其事於乎予之言非有能左右乎大机若苏黄者也而大机亦不待予言左右之也独念吾徒能服圣贤教戒就事功如大机者几人也因论述其事以见大机能自强而有立而吾党之士或去此而入彼者可惜也
阳春县学贡士题名碑记
广东百数十县之地文章功业之士盖与中州并至於地之僻陋瘴疠之深毒如肇庆之阳春者虽伟身壮貌之士亦少见之不但文学然也岂其土地风气有以汨之哉抑受命来治其地者以其地之恶也教道薰陶之方苟且而不尽致其人之材质无以自变於乎天之降衷岭海之远与齐鲁之近同也阳春岂独有异乎哉夫阳春由秦汉至今千数百年其人明礼让而服教化久矣何独文字功业之士未有闻者前志皆然岂尝有之为志者不知采而录之尤可怪也往年予假令是邦数月得番[吴君子育为之丞子育喜文辞暇日必相与课诸生为乐有崔生某者能为文予二人皆喜之去阳春六年而子育来京师欣然告予曰崔生以戊子之秋举于乡而中於有司盖阳春能以文辞举者始自崔生今日前乎此未有也子育遂b石为题名俾来者有所感而劝以予尝为令阳春识崔生也属为记於乎子育於阳春之士用心厚矣使子育用其心於齐鲁之邦其功效当何如顾阳春也使治阳春者其用心皆如子育德行材美之士乌知其不显荣於时阳春虽陋不陋矣子育几三考将去阳春不知继此而治者尚有其人否也惟我皇上化被幽隐如春至气达崖寒谷物无不畅吾知阳春虽陋自此负道德抱文辞而进者当复有人而未止此也诸生学者尚以崔生自勉毋安於陋而自弃是为记
重修江陵佑圣观碑记
江陵龙洲之上有观曰佑圣相传唐景云间雪庵李真人始来筑之其後有乐间赵真人者嗣而葺之室宇焕丽为江陵伟观元季毁于兵大明洪武戊申玄灵陈炼师与其徒某复经营之凡几年而宫门殿庑高深宏壮之规悉复其旧三清天皇之像大乙紫微北极之祠以至钟鼓之悬燕闲之居宾客之舍井^庖之所无不皆备而羽人仙客四方游遨之士或仕宦而倦归道江陵出龙洲而不之佑圣者咸以为歉也夫江陵跨衡湘而连吴蜀於古盖为重镇方盛时无事其民争奢竞豪而仙宫梵宇亦极一时之盛丽及天下有故干戈之a独当其冲则有不胜其害者而所谓豪奢盛丽者忽焉化而为埃尘废而为邱墟非太平涵育之久不能如其故也独其间佛氏老子之徒兴起废败若甚易然者其故何也夫变故多矣而其泽独流兴替屡矣而其教不熄岂其维持之力有以胜之耶然老氏之术非若佛氏之箝人情而鼓致之要其本能葆光敛和以抱雌守黑柔强胜刚使天子莫能宾万物莫敢臣故其清繁巴宋尬之道亦足以世而辅治非独灵化飞去役致神物祷祈驱馘之小数为然也夫其道不同於尧舜文武周公仲尼之道者亦於尧舜文武周公仲尼道之外而观之则老氏之所以独立而常存既偾而遽兴而佑圣之建独岿然为太平宏侈之先者有以然矣是可书之以告来者张侯某来为令泰和侯江陵人求予文归诸石予既道其道之所以能然者告之复系之以诗曰靡靡龙洲煌煌神宫灵台曲馆窈窕穹窿笙磬锵锵有有钟鸾舆降止百神下从金幢玉节弥罗大空丹霞紫气腾光重重下视九土九土茫茫西极仑东望扶桑混元至道无体无方曰清曰净是谓非常阖辟玄化枢纽乾纲下彻九幽上摩三光^合无间衍祉流庆於维圣明穆穆皇皇与天同体与帝同行惠鲜t黎物以阜康荆水之阳龙山苍苍万灵卫之呵除不祥上祝圣抻胩炀悴於万斯年徵此颂章
延真观紫微阁碑记
泰和之西有冈曰黄茆冈之上旧为白鹤观宋太宗改洞虚英宗始赐名曰延真环观东西为七堂其东北曰仁静之堂今道士赵希老萧奉吾因其地度为紫微宝阁上以祀北斗九皇之神按天文志紫微即紫宫也北极最尊在紫宫中曰太一居其南曰太微在太微北者北斗也北第一星曰天枢二曰璇三曰玑四曰权五曰衡六曰开阳七曰e光杓携龙角衡殷南斗魁枕参首以辖九州而以雍属魁冀属枢兖青属玑徐扬属权荆属衡梁属开阳豫属e光至於十干十二支辰亦皆有所分属以为七政之枢机阳之元本也而道家又有谓尊帝二星者通号九皇昼夜运建与天同行故曰斗为帝车运乎中央临制四海分分阳及夫建四时均五行移节度定诸纪一系於斗盖凡星者体生於地精成於天列居错峙各有攸司故斗之功用神化有不可掩者如此於乎九州之氓茫乎如埃尘虮t然而谓其命莅於斗之次彼岂知之哉况动作非道速戾於其身妄祈非分以僭干於常度沉迷胶固终身有不可释者由是而修真行道之士悯之而为之祈祥请命斡移灾咎又以其所生之辰亦莅於斗加精意而祷之夫岂徒然哉盖以为是足以其迁善改过之端也至希老之为阁又取象於太一紫宫敬恭而奉承之者亦至矣而民尤或懵然不知所以为迁善改过者其速戾於躬岂不尤重乎哉阁高几丈广若干深若干经始於永乐某年月日某年月日则其落成之时也希老之师祖萧公省庵省庵之後曰韦公志庵志庵之徒三人曰王用相其二即奉吾希老也奉吾与希老捐已赀命徒某往南市美材遂成此阁而能始终相其成者长道会彭公海云提典观事萧公惟中也希老求予文记之予为着其事以记之矣复系之以诗曰
黄茆之冈神光离离紫阁凌霄上瞰虚危贝户天开金桷霞飞仰瞻太一尊居巍巍太微四门大道逶迤九重独运七政迭施三台四辅後先导随斡旋万化平分四时嗟哉生民彼昏罔知茫茫九土孰统辖之福善祸淫孰参其机巧讹构煽孰察其微权衡默运节度潜移赏之罚之为民命司绦节丹幢仙童玉姬?然戾止百灵卫持牖彼僻愚释其缪迷翊皇度与道同归皇道巍巍皇风清夷於万斯年降此蕃厘
用拙斋记
梁子晨兴步出西园坐刘先生斋中先生名斋曰用拙若有巧者过之顾之而自诵曰巧者嬉嬉拙者戚戚巧者之得拙者之失曷不为巧者其言则其行则泽言而人悦行而已获万物??惟拙者之感\人祝祝惟拙者之局慎勿勉为拙者刘先生闻之冁然笑已复色敛而疑焉曰将为拙者乎将为巧者乎巧者未必得拙者岂尽失哉虽然老子大巧似拙予小且弗巧何大拙之似且夫巧者之得拙者之贼也巧者之设拙者之渔也宁受彼之渔与贼哉将去而巧拙之间哉乃者之言得无意哉子其为吾择焉梁子曰嗟乎何言之惑也上古之世民何能巧亦无有拙巧拙未形是谓得道本得道之本者不巧而巧是名大拙拙者巧之至也去古既远然後巧言相欺巧行相o巧名相炫巧实相翘靡然不得以安其生其巧益滋其拙亦至矣故巧者之机拙者恒执之拙所以为巧也韬华反朴乃可用世世无奇士孰辩巧拙惟柳宗元欲抱拙以终其身而杜少陵欲用拙以存其道少陵之拙屈於时也宗元之拙亦以巧之穷耳巧穷而拙者势也屈於时者在天焉先生其可以一时之言而移向者之志哉亦尽於已而听於天也先生曰巧言如簧诚是也哉吾将终其身用其拙矣於是巧者亦不复言书以记之先生字广渊
楮窝记
永乐七年秋予与翰林编修朱公文冕偕被召来北京既至於五云坊之东得屋以居然迫乎车马尘e之中寝处之外无尺寸地空又垆酤之与邻歌姬舞妓之嘈杂乎朝夕也文冕病之不得已乃背衢反置其户别为道出入以稍~市喧又恶其弗饰也束苇梗架座为承尘而63以楮墙壁左右以楮墁之又向明为楮窗楮莹洁而窗甚疏达於是通一室皎然晨曦所澈隅奥皆白入乎其中者视其貌亦濯濯然\骇而异之鄙童顽仆旁睨而不敢入清宾雅士日至而忘归焉无可憎之俦无拂情之务又甚温而密故虽隆冬Z寒醉卧而起握笔而吟不知折胶裂指之凛能侵乎其肌也虽无高山乔木以休而息然时取古人之赋咏奇闻异见之纪载披而玩之恍乎若即幽而入深出洪蒙而游汗漫也谈论天地物理之要归以穷辨其是非则虽外之嚣若不闻乎其内虽四壁之弹筝击筑歌呼怒叫无所干而能聒也惟如是故文冕居而乐之因名之曰楮窝其友检讨王君希范既为书二大字又属予为记嗟夫文冕与予均所居独巧饰之如此使其平时潇洒自得之趣一旦出乎卑隘喧迫之表信乎其不远求而获甚奇者矣夫文冕处一榻之小如此其得也事有大於是者使文冕处之其材志思虑之精V乌可及哉故为记之详焉文冕苟去此而南也失楮窝必於吾记得之也
中泉记
百喜之山当龙泉泰和之交雄峙峻僻邑之山鲜与俪每晨烟既落陟高邱而望之宛然匡庐岷峨壶峤之辐凑乎左右前後也有彭仁贵者构堂居之既成忽有泉自堂之中迸出湛洁澄莹掬之可见指试酌而尝之味甘而冽视他泉为最佳遂忻然奇之以为一家朝夕之求虽淫潦而弗溢虽旱乾而弗亏且不偏不颇适当堂之中於是南宫从事罗君仲举过而顾之扁之曰中泉书二大字遗之而介予为之记予尝考之尔雅曰水本曰源源甘泉孟轲氏所谓源泉混混不舍昼夜是也然泉无定所流行地中无处弗有凿而求之皆可以得惟不待凿而自涌不待求而自得斯可谓地之灵而泉之异者也然亦必由夫人有以感之非偶然者焉李广利忠於王事拔刀刺山而得泉姜诗孝於亲得佳泉于宅畔盖泉出有源犹善积有基也仁贵之居家也其亦和而兄弟字而幼孩乐而父母质直而纯雍穆而慈顺翕然一门之中冲和之气发而为琼浆玉液以昭夫一家之灵异泉乃无自而出耶非耶吾知仁贵於斯泉也漱之而神情爽逸濯之而襟怀荡涤监之而貌以庄容以肃饮之而蘅家匝映琉庖允蜕钌酱蠊戎中明窗净几之下而泉有若是者不亦异乎不亦异乎仁贵尚庶乎静以畜之浚而深之时而酌之勿汨而浑之勿泞而湮之庶斯泉日汲而弗竭也哉
杏林清隐记
岁辛丑春姻家生杨鼎过予而言曰予妻兄郭太素氏世业医疗病多奇中过门而求者迹相踵尝语人曰古人用药制方有不可移易者而亦有不可悉用者大抵因彼之病制此之方病之证有不齐则方之制无一定太素之言如此故其术验而活人益\前进士萧子尚即其居为书四大字扁之曰杏林清隐画史孙碧霄又绘而为之图愿有以记之予辞以未获造杏林之下姑俟後日则又告予曰杏林之外t山秀出每烟收雨止则霞影绚烂如蓬壶员峤之不在人世一水萦回沙鸥渔艇相上下於数里间自郭氏先世有父子并登科者名冠於朝故其地至今号为冠朝虽太素不得为儒而邃於医挟济人之术信於一乡利泽及於人人观其所以为治则又疏通豁达不拘於陈言而亦不出於古人三尺之外虽未必能生死人而实未尝死生人也嗟夫太素之贤如此是可记者夫病有可生之理而医无起死之方用药偶然而一中者辄父子世守之以为传家之秘殊不知地有南北时有寒热病之证虽同而人之身又有虚实强弱之不齐者不可执一而论苏耽之橘井何地无橘何井非水而苏耽能以之愈疾强而效苏耽者必误杀人此太素之术所以异於人而取效则多於人人也欤汉程不识之为将其守法律也严而敌不敢犯李广之为将纵弛於法律之外而敌亦不敢犯人徒知程不识之可法而不知李广之尤可法者在於不可法之外也用药如用兵太素之为医其李广为将之道欤董仙活人之术要不外於此遂书以为记
重修龙城寺记
泰和东四十里有寺曰龙城盖其山自西南数百里外势踊跃如龙相属不~至寺之近郁然环之如城故其寺以之而名其後据C江其前紫瑶三顾诸峰望之皆可见其幽远迥~颠崖~壁之间而苍翠无穷逸韵锵发登其高以揽烟霞松嗳缛耸莱就林既远而天台庐岳相接迹乎左右也盖其胜莫与为比者而寺之建相传昔饶之福严寺僧曰亚愚以善诗得名自宋元丰间始挂锡而营此山元符之际请于朝赐额曰龙城其所建殿庑门廊极为焕丽元末毁焉国朝初僧肇象初与其徒数人乃为法堂若干楹永乐癸未秋僧定成善仁应机惠济乃谋为正殿谋既合遂发其所藏购材鸠工陶甓于野伐石于山翕然皆作不两月而殿已成盖任其事者人各自尽而总其事者定成也堂在殿之後势最高涉级而升者几丈自堂而殿而门规制皆有加于旧于是人之游龙城者爱其宫宇之邃入其中常倦而不知还不独以其山川之最胜也予来梅冈数爱定成聪敏能赋诗所与交者又多名士如前吏部尚书刘公崧皆是因窃异之曰此与亚愚无甚异者岂其创业兴起时至而人出亦若有数然哉寺之建得其胜守其教又不乏人如此则宜乎其不落莫也而况其教有足以动人者乎因定成之请故为之记
果确斋记
徵士泰和余君斯延自少知力学明礼义于古先圣贤之道世俗委靡之习必欲去乎彼入乎此得之于心而措之于行事不但已也初从元进士刘云章先生授书其志甚笃见世之徇名求进乾没而不耻或材不逮其职而苟且依违顾盼眷恋者未尝不私窃惜之遂因周子论诚章以果确名其斋而其持守益力矣洪武初聘至京师以老病告归遂无复仕进意田庐之幽山水之胜雅歌觞咏纵意所适尝拄一藜杖登高邱四望慨然曰余乃得为太平幸民而无闻于世陶弘景樊薏岂予所慕哉遂教其二子肆力于学久之其冢嗣学夔登永乐二年进士第选留翰林为庶吉士有旨择十九人者教之俾益进于学为文词必底于古之作者而後止学夔十九人之一也尝暇日过予旅邸以果确斋属予记予素知徵士而又喜学夔能绍其家学故不得而辞之虽然果者阳之决确者之守也周子之学在于主静而已惟无欲则静而果确亦惟无欲者能之所以断天下之至疑当大任而不动心也徵士诚有见于此焉使其措之天下当如何宏达也惜乎其老矣而世之知徵士者又少予故论次其学问出处之⒍验于果确诚有得也遂以为之记
碧落清隐记
太学生瑞阳梅鼎尝过予旅邸道其乡彭君文抟居之胜而予弟本之教瑞时尝从家君过之饮酒甚乐因题其所居曰碧落清隐而属予记之盖碧落山在郡治之後山之下文蘧右部既鹧糁颈搪渖讲患于纪载而凤凰山适在郡之後岂即所谓碧落山耶山下有李八百洞苏黄门尝赋诗焉世传蜀人李多真修真其中多真年八百岁故洞以是得名又云多真尝诣陈图南及门而返图南追之不及遇白鹿先生问焉先生曰我神仙李八百也其行动八百里多真女弟明香亦隐于华林山之玄秀峰凤凰冈乃其故宅即今所谓碧落山也其为地虽密迩XT然仰而观之秀朗明丽松云竹雾葱翠森茂隐然烟霞之表不出郊垧而得奇胜如此可美也文尬匏慕于时休休然尊德而好礼外物不足累其心故所居之胜益奇然神仙之说荒诞不经君子所不道者独世之名山大川往往藉其迹以取重於世若碧落山者使无李八百其胜固自可尚也为之记使览者得其胜不泥其迹可也
好古楼记
王君樵雪自少已英敏迭宕读书慕古人之行视一世屑屑无足可其意者老而无所合乃偃然独处梅冈之山中筑楼冈上环楼之山如奔涛怒跃而楼又最高望之无不见见之皆可爱也君喜饮饮酣而吟倦览文信公之旧里望胡忠简之故乡慨然叹息以谓今之世不复见古人功烈之盛也因名其楼曰好古之楼又多蓄古书名画于其中君择其论议之精挥洒之奇欣然若神交其人而与之O翔乎其间而君之耿介拔乎流俗者亦岂今之人所易及者哉今汉王为书三大字俾饔诼ド闲畚胺啥见者悚目由是岩壑之间鸟兽草木之微皆光景焕发而楼之胜亦鹑幌视胛比於乎美哉君之六世祖约斋进士丞相文信公交友也尝从文信讲易于道体堂上公为大书履恒谦益四德以遗之至其曾孙秋涧为万丈楼以贮焉百余年来徒见其遗址荒基莽然而已至于文信公一时往还翰墨亦零落逮尽人事盛衰之际有足慨者矣而独王氏之泽未尝硪菜孤ブ建益雄壮伟杰其声光气烈足以追配昔人故虽忠臣之遗墨既毁而贤王之玉翰又後百岁而作者其亦有追继乎今日之美也哉
安止轩记
西昌曾子贯先生于其所居之後为轩曰安止取书益稷篇所云而属予记之夫人之心所当止者义理也惟君子不陷于人欲之危故能安得夫义理之正而不迁故能止安而止故常无欲而静而驭t动宰万化本之以修身推之以事君治民扩而充之和神人奠上下而感灵致祥皆由于此先生于此盖有所未暇而守之以修其身者则尝裕如也盖先生自幼而壮タ铱叶潦橐悦骼沓制渖砦闯⒂泄居数椽仅蔽风雨而其心旷然若无涯者种鱼于沼治蔬于圃耕稼于北郭之外而其身油然自得屏居独处不妄交于人而世之妄者亦不得交于先生也教其子以学其子入县庠以春秋举乡贡而教之益至虽甚贫不以贫而易其所守虽老且倦而其志自如不改而又名其轩以此则其中之所存岂常人所易及耶世之感物而趋利者心志思虑顷刻为之改图冲冲然不知其所止盖可惜也先生长于予十年而予深知先生居闲暇尝过焉相与言皆切实可用终身者又多能于地理阳禄命数学皆兼通其意而究极其精专其业者不及也为记其轩因并及之泊庵集卷四

[book_title]卷五
<集部,别集类,明洪武至崇祯,泊庵集
钦定四库全书
泊庵集卷五
明　梁潜　撰
序
杨氏家乘序
杨氏家乘者今翰林学士杨君士奇之所录也自其所修家谱以及其曾大父翰林待制而下累世之遗文与凡当时名公大贤之所撰次史氏所书碑刻所纪通家文献之所可徵以至於咏歌往复简牍之间有不可弃与不忍弃者皆h之於此以遗其後人又以其皆有关於杨氏世德也以属予序之总之凡二十卷惟杨氏之先世有盛德魁杰之人其文章政绩蔚然有声於时及其後也遭世之乱仓皇山泽之间悲歌而流涕者其言亦足以自着其志盖太平之际贤者皆乘时而用及其乱也皆沮塞而困穷此势之所必至无足s者大明之盛杨氏之後人又以其学兴至今学士君遭蒙主知遂掌纶命兼侍青宫其清操雄文足以追继先烈恩典所加贲於前人盖自待制至今百数十年休继美者何其盛也惜其累世之作多放失於丧乱存者殆千百中之一二也然学士君固拳拳於是何也夫古之人不忘其先於器物裳衣之微犹相与谨藏之奠於荐献之间以遗其子孙而作其孝思况其世系文章所在後之人得而观之将为之低徊感激思以自奋至於哀痛而悲慕者亦或有之矣盖所谓不可弃与不忍弃者皆在此也其又可忽乎予尝为君序其所修谱矣君又以此属予盖以予有世好於杨氏而知之深也遂不辞而谨书之
西清余玩序
翰林侍讲曾君子尝暇日取所蓄图画山水竹石草木鸟兽之形状装潢成帙以与予观焉且属为之序君与予俱以从臣侍中秘尝预讨论於制作典章之事或少暇则又汨於世俗所谓应用之文词予年之迈而志亦惫矣独君然不怠故能以其余力及此虽然岂徒然也其好之已笃则往往得其精者每一观之如行山G而听水石之潺陟旷野以望烟霞之浩渺如闻猿鹤之鸣唳观鱼鸟之浮沉如笺尔雅而读豳风所以宣其底滞忘其怠倦者盖不自知其好之至也昔东坡所谓画苑与画笥者诚无以异此因题之曰西清余玩且时往与观之不已嗟夫古之君子於视听之际皆有以养之故为之佩玉和銮钟鼓琴瑟之音所以养其耳者无不具也为之藻绘绦黼黻文章之制所以养其目者无不有也今之君子於耳目之养未必能具则随所玩以足其所好而尤可喜者虽其好之深而不足以乱吾之聪明如侍讲君者是独惜乎予之好而力有所不逮因为之书焉
送郭推官序
推官决一郡之讼狱者也於一郡之事无不理不独讼狱者太守也推官之任专太守之责备然而郡之事有不理推官固无预其责而讼狱有一之不治太守且不能无责也故凡郡之治有贤守矣而不得推官之贤者以专理其狱未见其治也琼州之为守在南海之中环其疆为徼巡之所者盖三千里戍守之兵与南亩之民其居相错加以山谷之深阻蛮獠之盘据其ㄋ萧`争之习尤号难治近年以来治而民安之者盖太守则王公伯贞其推官之贤则郭公彦佥也王公宏大而明恕彦佥通敏而周密皆吾泰和人彦佥之先君又尝与王公同被命出为试佥事故公视彦佥犹子弟而彦佥之视公如父与兄又幸皆不及迁调因得相与处者凡十五六年以此琼之险虽在海外万里而其善治之声日闻於京师自公以忧去而彦佥亦以他事诖误来北京既得释而还公之子直为翰林修撰相与求为诗送之且以属予序予於彦佥素有交好不可以辞也虽然彦佥今之去也其为守者得复如公之贤与否不可知也昔苏颂之为推官欧阳公为之守郡之事一以委之此虽颂之贤亦二人者相得之深也陈希点为推官为之守者丘公崇希点日与之争辩久而後得此固丘公之过亦二人者相知之浅也彦佥始与公同志以相济可谓相得之深也今之所遇或相知之尚浅则亦岂能不事争辨以求必行其志耶尚庶几尽其心而不可以苟止也
送尹同知之任诗序
永乐十三年上巡狩北京之又明年也於时四方熙然臻於至治上於万几之暇遂留情六经探尧舜周孔之绪以为礼乐政教必本於性命道德之微遂命开馆简儒臣择四方之士搜锫逯钍椴我越代名儒之说穷极其旨趣使焕然大备明年书成赐名曰性理大全书命以锓板而凡预在纂集者皆加赏赉焉太学生以善书选者十七人皆赐之官於乎盛矣哉自道时在十七人中得官云南江府同知故旧在京师者为赋诗饯其行监察御史欧阳和其内弟也因以求余文序之自道予同里也少时尝从予受书自予去家窃禄於时者二十年而自道亦自邑庠生贡於太学不u年遂遭遇恩典出贰大府於万数千里外其意气可谓伟然矣自道尚推其所学者施之於治敷道朝廷惠爱遐远之意此予有望於自道者而亦岂非自道所以报称圣上恩遇之厚耶之云南有两道一自大江沂夷陵道三峡度泸水而南一自江西上庾岭道东广入苍梧以西今自道二亲皆老无恙其尊父子厚先生为上海教谕尝预修书翰林以年而致仕於家年今八十余矣自道倘假道江西过故乡拜其二亲致酒高堂使闾里故人举觞引满以为二亲寿且以为之荣其乐可胜道耶因自道之行为之跃然以喜而又予不得如自道者有可感矣
新喻萧氏族谱後序
右北京行部主事萧君仁实家谱一卷始自唐宰相r十世孙徙长沙仕马氏为神策将军号八大保者其子处钧始居新喻历宋元至今传十七世凡五百余年见於谱者若刑部尚书贯太子太师正肃公燧大山小山二先生其功德文章皆灼然表着当世历世愈久族日益繁然按图而考其亲E分合虽殊而异世皆可见也此闾阎小民之所不能有而故家大族尚赖此以知其先世如萧氏者亦盛矣哉古者诸侯自?子而次有大宗以重其本小宗以其支而四时之祭於庙也则子姓昆弟无不在焉所以统宗而合族者周且详如此故其民亲亲而重本趋於厚而不薄者有以然也自宗法废而祭法不明民始离析涣散而无所统E其亲而忘其本故士大夫於其时也不可以无谱牒以谓统宗而合族者庶几其近於古而重本亲亲之道诚在於此也於乎古之法不行於世久矣萧氏在新喻者最显且盛而谱又详统其宗而合其族者良有以也书以序其後苟有志於古而无忘其先者可考也
送哈千户序
皇帝巡狩北京之明年以北境聚\骚扰不靖之故亲率六师往正其罪於时平凉镇抚哈文济以陕之精兵三百人莅中军从渡清水原捣胪朐河遂长驱以出边境追败乌格布尼雅实哩之\还兵以A阿噜台於静远镇兵方合上自临高以望之精兵四集阵列无际而跃马奋先大呼以入敌阵者文济之一兵也文济驰射杀数人生擒一人\军益奋敌以大败推原其功率先陷阵盖自陕兵始故上之还也论功行赏\激劳徕於陕兵尤厚而文济遂以功授武将军副千户凡陕兵还自塞上者皆炜然有气色至有欲求识丈济状貌者文济长不过五尺貌不u中人及挽强弓驰马射数百步外百发而百中人皆以为神至於惠抚麾下与之~甘分少虽古名将不过也其在平凉边徼铢两之奸皆知数百里间商旅行宿道不拾遗然低回偏校者几二十年矣盖当其时四夷方宁谧无事故文济抱奇才亦无自而见及遭逢拔擢发於久郁之余名声遂大着何其幸哉钦惟皇上拥百万之师涉沙漠万里之外雄谋胜g发自圣衷而指挥号令制胜於俄顷之间及功成事定则又推之将士而不遗遐远如此此奔走之臣所以欣跃贾勇各求科淞δ苋缥募谜呱卸嘁参募弥还平凉也其友俞君行之诵其事求予一言以壮之故为之书
庐陵曲山萧氏族谱序
萧氏居庐陵曲山者其先徙自长沙至今翰林修撰时中凡十有三世几五百年於此矣阖其族之\至数千指纪於其谱者有乾派坤派分而自为居盖五十余室亦何其盛也其修仁植德或分财以赈贫者或以诗书自力以科第进身仕於时者又卓然有善政可纪及时中遂以进士第一入翰林为侍从之臣又何其显者之多也大抵世族之久则其生必繁繁则分而凡材且贤者亦尝出乎其中此势之所必至也惟古之人於其生之\也常有以统之而於其分也又常有以合之故有宗法焉有祭法焉居而统其\於宗祭而合其族於庙由是其族虽\而其序不紊其势虽分而能相与恭敬悲慕於夫灌献祝嘏奠荐之际盖常有以其敦宗重本之心未尝有已也自夫宗法之废而祭法不明岂惟浅陋苟简而失其礼之甚生者之\至无所统分者之势至不可以合於是欺诈暴慢之习日益长茂而仁慈忠孝之心日益寡少其俗之偷教之悖实由此矣其可悲也已夫如是宜乎士君子於其谱之修有不可缓者盖庶几乎统之合之之道少有契焉耳萧氏之族\矣而备见於谱者如在阖门之内其散而分者势不可遏矣而知其为一人之身者按图而即见盖尝修是谱者时中之六世曰麟其重修之者又其先君乐存先生也时中被召来北京携之来以求予序盖知其所系之重而不可缓者如此也因为之书
赠医士李士文序
凡人之病在五六腑百骸九窍之间者宜若近而易知也而其宣化顺逆升降之理必通乎天地阳五行六气之微其为深且奥何其难哉世之为医者徒持缪悠荒唐之见以揣摩测度於茫然冥昧之中至於病者之困且殆则因委之而去若无预於已者固不自任其咎而病者终亦莫之悟也其可叹也夫今年夏中书舍人振舒病伤寒之疾其时比舍病者数人大皆同医者不得其要领至有不治而死者振舒病方亟一时视之者或云其疾不可治或云当以大寒之剂夺之独士文曰病未深而投以重剂不可也啖之缓剂久而其疾愈\医相顾皆以为不可及嗟夫医之效不大显於世者由其不明乎理不能深於其道故也昔者扁鹊视齐桓之疾知其在腠理在血脉在肠胃骨髓皆灼然有见毫不少差故扁鹊之术如神明後世莫能及今之医者固不可望其有扁鹊之奇也然不知疾之所在而药之犹欲用兵而不知寇盗之所在也今之医大率类此然则凡疾而至於殆者其又可悯也夫振舒德士文而无以报焉因以求予言遂为之书
送熊自诚南归序
北京据幽蓟之会伟大壮丽之观古所谓形胜之都也士生於南服者常以不得往游其中为恨大理评事熊仲Ｒ造璐泳屿妒瞧渥鸶自诚君来视之君时年五十余矣须发浩然而能轻万里之远自其家吉水泛大江涉淮道徐u吕梁之险以至於此既至不以其冒涉险远者为难且以其远游快E为足喜其志可谓壮矣哉予於君同郡而予之去家者三年矣故闻君之来而喜君为人蔼然温厚老嗜欲不足动其中而独喜奕虽风雪苦寒之夕犹不废予不善奕心窃喜之每与君奕辄败北亦未尝厌也时侍讲邹君仲熙曾君子ひ嘞厕茸蘧稍劣於予独子ぞ出过人累与予奕辄累胜自君之来子な与君对君稍难之而其胜与负常均君又尝佐予以一胜子ひ虼笮σ晕乐夫古人适情於物於夫六艺之外又有所谓投壶之戏而传之於礼文以为平居闲暇之雅戏也奕之为戏亦平居所以役其心智者也孔子曰不有博奕者乎然或者其心之不专审之不固则皆不能精如予之与邹君者是也虽然予之与熊君好也岂直以此而已哉顾惟远去其乡而忽然得以欢娱而嬉戏以遂忘其旅寓之思如在乎里闾乡党之近其为乐可胜道耶夫乐之既深则於其去有别离不忍之态亦人之常情也於是子は嗦矢呈送之予因道其平居相与之乐以为序若夫君之享有禄养於髦之年以得周E夫两都之胜其所得亦岂在此而已乎
送熊训导之任景陵序
丰城熊子维先生佐教於都昌者十余年以考绩至京师吏部援例改佐教景陵县学於时子维年已五十余消去其锋锷以就於平实温然和易而坦然相忘於人情世故之中盖其学老而自熟其气久而益平固非世之少年志凌厉骄蹇者可得而比也其始至此尝以其先君所书乡先生教学程法属予题识之其法大抵皆本紫阳先生平时示魏元履诸公及示其子遣从学於东莱先生者子维非徒以为前人手泽存焉耳盖尝密用其心勤勤遵服以承其先训而诲於其徒者皆在此也予既书其後而还之?又得子维所作古文数十篇读之而尤喜焉盖用意深而词不浮烛理明而议不诡考据之详而其出无穷皆未易以得也岂非其所学者有法以为循守之阶而所造者未尝怠耶不然何以能若是也顾今之为学者不知有此及其推而教之亦未尝知本於此也其可惜也夫昔胡安定教湖学当时东南之士莫不往从之至取其法以行之太学盖以其教有古圣贤遗意也吾知子维之教异时岂独景陵之士蒙其惠而已哉必有取其法上而行之者亦不可知也子维将行求予言因为之书
送韩伯承还姑苏序
太医院判韩君公达扈从北京之又明年其从子伯承来省之u年而归其友李士文相与求为诗以饯其去而以属予序予与士文交闻伯承之为人故有以知其贤盖人不能自贤必贤者辅之而後成院判君以谨信笃厚之器受知圣上恩遇益隆而其心益下则固非寻常溺於势利者可比也士文负其才能伟然出乎等夷虽其寓迹於医而善声日闻於公卿大夫之间者不独以其医而然则夫伯承之贤可卜而知矣伯承在京师足迹未尝出外户不妄交一人其自待者重矣而又内有父兄之贤外有交友之良夹而辅之以致其直挠而振之以回其枉琢磨淬厉以达其成振迅激扬以迎其意如此伯承虽欲不为贤可得乎予又闻伯承故宋魏国忠献公之後也公之事业在当时未之或先其距伯承才几世流风余烈之未泯可想而见之世所称燕之函粤之n}胡之劲C专精极美他莫之夺者由所产之异故也然则伯承之出韩氏其何以异此显庸於将来见慕於人人吾又有望於伯承也尚其勉之
溧阳史氏族谱序
溧阳史氏本汉溧阳侯崇之後侯以宣帝外戚之裔佐光武中兴封於溧阳能以恩惠及其民终汉之世袭侯爵者八人吴晋之际侯者又数人传十有八世为常州刺史仲谟仲谟之後益显如宏文馆学士玄道检校刑部尚书兼御史大夫三世为蔡州刺史万寿族之繁至於分於四方者凡十有五若宋丞相浩丞相弥远丞相嵩之见於明州之派者此皆不载也所纪独溧阳之族然见谱者亦已数百人仕於时者不可胜计又何其盛也溧阳始封之庙四方之史氏皆宗之谓之祖侯庙虽其邑人至今尤奉祠之饮食必祭水旱疾疫必祷祷之辄应侯之生也其功在汉室其仁爱足以庇其封邑及其没其利泽又足以惠其民而不苟食其土如此盖自侯至今四十有五世矣曰常者侯四十四世孙也以诗经登永乐乙未进士第授行人居北京因以其谱求予序之於乎自两汉之兴将相大臣以军功侯者不知其几人也或自其身而止或二三世而亡求其终汉世而不失侯者少矣况千数百年之久子孙贵显绵而不~如侯之後者盖未尝有也此无他譬之江河之流亘万古而不竭者其源深也涧G之水倏而盈忽而涸者其源浅也史氏岂非世世有显德之人以F其源者乎祭於庙以合其族书於谱以其宗吾知为史氏之後者其孝弟之心无有穷已也
橙溪处士挽诗序
於乎士不逢时负其材困悴於山林卒以无闻於後世有可悲者吾见多矣彼立言之士或悯其不幸而见之於文字之际以写其悲慨悼惜之意而伸其抑郁不能自见之怀庶几其言之传而其人之志亦将托之以着也然而二者之相遭亦难也其言之传或不遇其人遇其人或其言传否不可必其可叹也夫橙溪处士之没盖有得於立言之士庶几其不朽也夫处士讳及字汉广姓刘氏为人襟抱疏豁壮而有材当元之乱尝引大义折t盗迫|之势卒以不失其身而保其家族又尝言其乡水利之便有司上其言筑堰以蓄水民至今以为便而又通於诗书与士大夫交游赋诗有曰行乐集者其言尤有意惟不及用於时君子莫不惜之然自其没而葬也今国子祭酒胡公铭其基而翰林学士金公又为文表其墓矣及相与为哀挽之词以着其志而悲悼其不幸者又皆一时青云之士处士所附托者如此其有泯没而无闻者乎处士之子全节举进士来北京因以其所集哀挽之词求予序之予言之陋所谓不能必其传者而全节予考试所取进士也不可以辞因为之序处士先世多有显者居丰城之艾冈冈之有溪其上所植多橙故号曰橙溪处士云
赠赵主事考满序
三载考绩三考而後黜陟此唐虞之制而行之至今有不可以易者何也凡百司庶务必得人焉而後理而人之贤不肖未易以知之也退之行或取憎於流俗而谄谀容悦之流或t情之相附独立之操或见拂於常人而降意忝之徒或上下之未察此古之圣人所以常叹夫知人之难而於夫官人黜陟之际必待之以岁月之久考核之详庶几公论既定贤否自见而一时好恶之私有不足掩其是非之正者以此也於乎其为法可谓至矣而或者於人之才不肖犹不足以尽知岂非难哉北京部工曹主事赵汝梁居其官三载得考优等於是其同官郎中刘子玉员外郎刁霄喜汝梁之能其官也为求予文纪述之且以为汝梁贺汝梁之所以得此於其同列者何耶往年汝梁尝以进士预修书秘阁其为人温然静慎其气和以平其材敏以达而又持之以洁恭逊之道故今汝梁不徒以能其职闻天官考核之际虽其同列亦爱而誉之如此也然则汝梁其可谓贤矣乎凡今京官百职之考绩皆自其所司之长官核其课最而後移之吏部吏部核其课最而後移之台宪台宪论定复移吏部纪其绩以俟凡三考皆如此而後黜陟焉甚矣其详且密也故凡考而称焉者常以为难汝梁起自科第於此一考而称诚有可贺者然予以为汝梁不止此也虽其同列顾望於汝梁之情亦岂遽止此哉行地千里者常半百里为山九仞者常亏一篑盖以末终之难尤当勉也然则吾之於汝梁固宜待之於将来而同列之屡致其贺者其有已乎哉汝梁南丰人予邻郡也因为之书
送汪伯彰诗序
北京部刑曹郎中汪敬夫之仲兄曰伯彰以其母夫人之命来视其弟敬夫於官所数月而归能赋之士皆饯之以诗敬夫以求予序焉予与敬夫旧不可得而辞也始敬夫以行人预修书秘阁其二兄更迭来视之无虚岁是时敬夫居南京其家在衢州金溪之上往来未甚远及既改官於此其家已远矣而来视之者如在南京时道路间关之情恻然动乎色盖其昆弟三人敬夫最幼而最锺爱於其母其母亦既老年八十矣敬夫日夜念之不置其母亦日夜思见其幼子情眷眷有不能已者故伯彰戒行李不远万里而行者冀有以慰其母之心也及既见其弟将归以白其母则又依依然若不忍舍其弟而去者隐然昆弟子母绸缪恩故之情可想见也岂孝弟之情发乎至性有不能自已者如此乎吾往年见敬夫於馆中讨论於文字之际其用心极勤与人交循循然又见其二兄距今五六年又得见伯彰於此温恭和易之气犹始见敬夫也何汪氏之多贤如此耶诗曰惟其有之是以似之宜乎知伯彰者有以播之於歌咏也伯彰还将必有过其庐而相劳苦者使出其所得赋咏与之讽而诵之孝友之心固必油然而作也
廖氏族谱序
廖之先始自金陵迁泰和至今海康教谕潜仲凡十有五世为之谱者潜仲之大父愚寄先生自强父也其後复系一图特详於本宗则先生之曾大父梅涧所作梅涧云仿楼参政谱图而为之而楼氏之所为图盖未尝见也愚寄父又因梅涧之旧而重续之於是二图之详略可参见焉自梅涧而下十二世曰翁本翁翁即愚寄之尊父也愚寄自国初为吾邑庠教谕而本翁子伯先洪武初仕为翰林编修子季习今亦为松溪教谕潜仲之子谟今又以进士选为翰林庶吉士廖氏之先世盛矣然自丧乱来世益微存者惟二翁之後然皆能以文学绍其家仕於时又皆为学者之师呜呼其世泽之未艾者尚有在於此者乎梅涧娶梁氏盖吾六世祖凤翔公之女弟也因以吾家谱合而参之公自兵部郎中知制诰出知凤翔而此云权府岂其时固权知凤翔耶又云公之讳曰蕃而考吾谱所纪曰君崇其曰蕃者盖公之科名而吾谱所书公之字也廖氏家与予故相近然梁氏之先居县之光化亭此云东门疑非光化之旧矣亭入元改为龙洲书院元亡书院之废已久今其地漫不可识间有知其为龙洲书院者亦不复知为梁氏故居矣可深叹也哉先世所藏文字零落殆尽无复可考质而故老又无在者因参之此谱其时世皆合而尚有不同者如此盖凤翔公与梅涧为同时又其时方讲好於婚姻其所纪者当必不妄也自梅涧之殁距今几二百年两家居室园池为他人之室者不知其几易矣独赖此谱之存而尤可喜者幸斯文之未坠而世好有可推子孙得共宝之因有以知夫先世之为盛也潜仲自海康考满来北京以求予题遂为之书
送杜千户还阳江序
交趾去中国万数千里然自唐末五代俨然以王者之尊自统一方中国特羁縻之而已视其相杀夺戕贼若固然者未尝深较其亦侥幸不遇夫神武之君有以不信夫中国之命故得逞其僭u强暴之习而莫之或异也然则黎氏之弑其主而夺之国蔑若无所惮者其积渐之势有自来也哉於惟我皇上以文武聪睿之圣雄断自天王师所至其郡邑皆平遂絷黎氏父子以献之阙下余孽之偾而复起者亦旋致诛夷盖不惟海峤沦污之民得复G乎惟新之化而中国威命颓靡於数百年者亦以复振於今之时呜呼何其盛哉古未尝有也而於夫饮至策胫际一时将校蒙被显赏者又何其幸耶是时广东阳江千尸所镇抚杜某以功副千户其後来朝於京师将还同知绍兴府徐季阳江人也遇之於京师因求予言送之嗟夫天下之无事也久矣连城列障熊虎之士相望然而骄惰而酣嬉日滋甚焉夫岂知平僭逆取功名於遐荒万里之外耶某之还也守海上百里之城於晏然久安之境闲暇之日因相与论其驰坚赴敌仰凭神g深探穷捣之其亦足壮矣哉此大丈夫报国可喜之事听者将为之踊跃思奋也
曾氏奥台遗编序
奥台在庐陵之北八十里上杭训导曾宜勉之居所在也自其八世祖栖闲居士始徙距今凡三百余年矣然以诗书仕於时者不~曰奥台遗编者宜勉集其先世所作之诗在焉作者凡四人曰愚谷宜勉之曾伯祖也在元为吉州路教官所与友者若刘须溪太傅刘岳申提举龙麟洲仁夫皆往还见於其诗也曰殷岩者愚谷之弟也殷?之从子曰V庵皆为萍乡州教官曰西塞翁者V庵之弟而今宜勉之先大父也翁为元大冶县学教谕善医药游威顺王之门置田宅得吕文德之遗庄既而没於大冶其言皆温雅深厚无雕刻靡丽之态皆可以为学者之师读其诗想见其时交游之盛而凡更唱迭和於篇什之际者又莫不谨而不放有以得其情之自然呜呼求於今之作者盖有所不暇矣其亦深虑夫後之作者之过而不欲自为以其端耶何其言之约而近於质也然予又闻宜勉之尊府君年今八十余矣喜赋诗不随时而靡岂其得之於家者有所自而不少变其初耶此其执心用意皆未易可及也宜勉拳拳於先世遗墨掇拾於残缺之余且以求予序其承家继述之道如此又可谓贤矣
泥田周氏族谱序
周氏居吉水泥田者本吴将周瑜之後瑜次子都乡侯胤谪庐陵因家焉胤之後有迁袁州者十三世为隋会稽刺史汾自袁复迁庐陵之乌东又六世曰沂滨始自乌东徙泥田此谱之作详於沂滨以下者以其居泥田之始也由沂滨距今四百余年凡二十有四世其族益繁其分而自为f者十有八若卢兜网村官洲若长沙安福永新虽既分或犹详其系世或止着其始分之由是皆因其可知者其不可知者详於所分之f使可参而见也然泥田之族尤盛比以居者常千余人以诗书科第显者至不可胜数益国文忠公必大居尝与通谱者也十余年来若台州同知仲方黄州教谕公明云南按察佥事彦珍国子学正岐凤偕予来京师而後识之其或仕於远或未仕而晦迹於家非予所知者尤多於乎何其盛也岂非世有植德行仁之士以培其本耶岐凤今为长洲县学教谕其子叙中乡举未即就贡礼部岐凤因命之修其旧谱既成求予序之夫古之人於世系也重矣春官小史掌读礼瞽蒙掌诵诗而皆兼掌世系之奠盖欲其和同於孝弟相安於辑睦故本之以礼乐以为风俗教化久安长治之计其後汉太史公采世本而作史记明周谱以着世家则小史之所掌至是时尚有存者自大史氏失其职小史之官废存者独氏族志於公卿大夫之绪犹可考也今又并亡之则夫士大夫所存之谱幸而未砣缰苁现在泥田者宜乎其宝藏之而不敢失坠也而岐凤拳拳以命其子之意盖又有在焉和同於孝弟而相安於辑睦为周氏之後者尚其知之哉
送吴员外知均州序
均州跨荆襄之会其山之胜者唯武当为然所谓逍遥翠华三公五老诸o与夫龙湫虎岩清洋之涧白云之洞皆刻削秀丽俊拔而深隐人迹无因而至者真神明之府也至於F楠豫章之材苍松翠嘀植森蔚翳望之而无际即之而不知其所穷虽天台武夷泰华衡庐古今所谓最胜者未有过於此予尝考之图志及道家之书云自昔北极虚皇以王子之贵修积至行居此山之中因超然遐举於冥冥之表顾其立训Х鹅兜笔闭哂套阋躁翊治道而默庇斯民於无穷也今其故宫遗址所在灵l飞电常赫然而莫之可干於乎灵矣哉岂非其所谓修者皆至诚之道则其与天地相为久远者自有不可已耶皇上子养兆民与天同体与神同功将为民祈福於天遂大修武当之宫命下之日民争趋之由是W宫桂馆层台杰阁倏然而皆备既又命民往居其傍者凡五百余家明年又以刑部员外郎吴幼文氏知均州以专抚其民之始迁者幼文为人?谨有慕於玄默之化择而任之意盖有在也同列既为之喜遂求予文赠其行予尝想见武当之为胜而无由一往然幼文之去也方将周E其山川以遐测夫灵化[之妙解心释虑荡涤其胸中以迓延景贶熙洽乎大和而上报圣天子神化宜民之道则岂徒泛然出政治於一郡而已诗曰神之格思不可度思矧可射思此幼文之职业不可以不谨也故特着其说以告焉若夫安利其民使繁其生以臻於致治者予不必道也
送萧照磨之任高州府序
今之府犹古诸侯国也建官自太守而下其属备矣而又置照磨检校以通稽一郡之政事综核簿书勾考o悉其职若易而任尤要其秩虽卑而权未尝轻苟非明於法而审於治体者未易以居也鸿胪属萧子敬氏以九年秩满改高州府照磨子敬居京师十五六年以侍臣之密立殿陛之下齐肃百官盖尝能其职矣於夫教化万民赏治奸之意又闻之熟矣朝之贤士大夫行高而德美才优而任大子敬亦尝窃观其措置谋议心有所择意有所取得之於中者而岂少乎哉夫积宏伟之见者所负也高所负之高则见之行事者必有以过乎人而子敬又毅然刚介蓄其所欲施张之意沛然如河决下流莫之可遏则夫心志思虑之发其可苟焉以自放政治乖违之机其可忽焉而不察哉所谓明於法而审於治体者子敬固当勉焉而深致其意也予与子敬居同里将行求予一言以为别遂书此以赠之
康氏族谱图序
康公之先本某处人徙泰和莆田者自泰然始由泰然距今凡几世其旧谱毁於兵重为之图而谱其可知者泰然之几世孙某也某为人谦约自守而不求知於人其从孙曰荣今翰林学士杨公士奇甥也荣从其舅氏读书於京师因以其图求予序莆田在邑之南十里予尝过焉有水曰莆溪莆溪之傍室屋鳞次皆康氏族也康氏盛时诸长老风流笃厚好尚文雅与之遨游往复者皆一时贤士大夫如前吏部尚书刘槎翁槎翁之弟曰东园先生予先君畦乐公又尝馆授其家者也今皆不复可见而某亦老且病矣其可叹也哉某既若无所求於世独以善道率其子弟至於修其谱则又知慎重其事而无夸妄之失於乎谱所以明乎先世之本源者也世远而繁而知其出於一人者未尝异则其情之所当厚自有不可已者奈之何安於妄以自欺其先耶盖亦不思之甚也因荣之请为之书俾康氏後之人尚知作谱者用心之深也
送郑御史序
鉴察御史郑景曜以选赴北京其同官故旧相与之厚者皆为之贺且求予文送之曰景曜始以乙酉科进士擢江西道御史日以洁有声而改山西道出按治山东者四年威着惠行山东之民至今称其能及奉命狱於辽东隐伏必得其情其同列皆以为莫之及也盖为御史者十余年其识益广其才益成其所至诚末可量也今被命以行愿一言以着之嗟夫士於平居之时措心积虑皆卑谄污下无可纪之行而常有过高~人之望欲以欺世而盗名亦何其不思之甚耶景曜蒙被宠擢翘然而独出盖其素所蓄积者如此其宏伟也夫岂侥幸於苟得者可比哉吾尝患进士之用无显效於时或者琐琐不立反取讥诮於庸俗之人今而得景曜心窃为之喜景曜其尚勉之圣天子方将重任焉慎无负士大夫之所素望也
送邵使之任江西序
鉴察御史邵公以九年考绩擢江西按察使始公以考绩上北京御史数人属予为文饯之今其之江西也又以属予言曰江西之故予知之其病於民者必公之能理也予言之公能理之予又何以惜其言之复也夫江西大藩且盛地自匡庐而之庾岭之东山水之清何如其美也舟车之会商贾之凑居民室屋之繁富仙宫佛宇之台榭何如其盛也士之诵诗书慕礼义者进而蒙被乎圣恩退而歌咏乎太平之盛化其明周孔之道探六经之绪或见之文章事业或忠节行义е百世而无愧盖又数百年於此矣有以作於前有以承於後未尝乏也独今所谓病於民者非习之然激之使然欤弱之食强之取饥寒颠顿而渔夺之未厌若之何而责畎亩之民之安其分耶夫自古为民病者多类此顾受天子之命而牧民者宜有以处之邵公之贤闻於朝久矣一朝承命而往吾民之病庶其有瘳也哉夫居高位而求下之安其道之难也姑息者尝养患猛厉者尝过之不姑息猛厉而民安焉非邵公其谁欤异时政化修行使强暴者革善柔者立礼义之俗兴而民知所愧耻则夫大江之西山川之伟杰与邵公之声华并着不朽也吾其待之书以为之赠
送史参政之任广东序
国朝之设布政司即古所谓方伯连帅之任以G领郡牧之政者也内建六卿外设布政之司者十有三内外之政体於是乎有统纪焉至於择贤而任之则天子常自择六卿他官虽贵且重不敢与闻布政参政之任人则天子或以命之六卿亦不自任其明是以其任至重而任之者常得其人号令法度之施大纲常举而其小者自无所违也今年夏吏科给事中史寿以选赴北京特拜广东布政使司参政还至南京其交游之士皆为赋诗以饯其行而以求予序某始以国子生入馆阁预纂修之任予知之旧矣为人温然有和气不为峭拔险~之行其中常洁无所私曲又为人小心处烦剧综理密而不紊其材称於人者\故一旦拔而任之而人皆以为宜虽然予有以告某也广东之地为郡者几为州与县者又若干海滨之利鱼盐百货之所产海人蛮风帆浪舶疾驰於万里而交凑城府之下象犀宝之贡岁往来於风涛之中而不已则其势固不能不使其民奔走於其间也岂惟其民虽吏於其土者亦乌能以独安耶此特其事之一耳其赋敛所需土地所产民力所致有所当供而不缓者又乌能皆中於常经而不疾其民哉然则朝廷简拔之意诚有在矣非精达於事洁无私曲者不能也某之拔而出也人既以为宜其任广东则又以为未有加於某者予故备道其事序其诗以饯其去
察洋陈氏族谱序
陈氏之先河南人世仕宋宋南渡陈氏从之为禁兵千户者四世宋之走闽入广以讫於亡千户某皆从之与俱亡不返一子韶方弱冠独与母徐氏避兵闽之福安山中事定居县之北鄙曰富春子宗烈又徙县之西鄙曰察洋宗烈生显祖显祖子四人曰玉曰生曰成曰道玉之子即今江西按察佥事琦也自韶至今凡五世五世之上一世即千户从宋亡不返者此其可知者其不可知者不强道也佥事君来京师以求予序昔老泉为苏氏谱因其可知者而纪之才五世五世之上亦一世而止然自今称为谱之法必取之苏氏盖以其立法之善纪例之精尊尊亲亲隆杀之节有宗法之遗意非深於礼者不能故在当时苏氏与欧阳氏之谱皆有法皆百世不可易也今陈氏之世次与苏氏无异其阙疑谨审不妄之意又皆有得於苏氏之遗法於乎世之失其先世之系者常多矣然必欲旁求强附必不肯如苏氏五六世而止及其为谱求其能几於苏氏者则未尝有何其见之谬耶然则如陈氏之谱有足尚者矣佥事君有材能方将立功业於时而且留心於其谱如此其知所重者哉
椿书屋诗序
姑苏姚宗善名其读书之所曰椿书屋既以属画者绘而为图能诗者又为赋之久之积成卷宗善以求予序曰愿因以自勖予何以告宗善也宗善今太子少保寿椿公之子予尝从公於秘府讨论於文字之际知公特深公以豪杰之见先知之明识今圣上於潜邸委身效忠卒以成功名垂之後世有不可掩者公之遭遇於时者可谓至矣及其退然怡情於道德守仁义之用自信而不可回此又公之性然也夫乘时以立功者才智之士所可能功成而能以道自乐虽贤者有所难能也公之所以受知於圣上者信乎非常人之所可及也哉公既老上不欲烦以政故公益得以自适谢~人事玩诗书以穷道德之微探造化以尽物理之变观公之意不独油然乎物表其亦欲推之以及於人也然而望下风之士每趄而未暇宗善之为子也奉杖屦侍起居承候於温踔余耳目闻见所及岂不安然志有定而业有方者哉培之以待其成养之以俟其化人生之至幸而可乐者孰有大於此此宗善之所以名其斋也嗟夫世之学者或负笈千里跋涉於风波道途之险而又未必能得贤者而师之以遂其所愿欲其视宗善相去甚远然则士大夫咏歌於宗善者宜乎其意之厚也宗善尚其勉之哉诗曰式谷似之予其有望於宗善云以告之遂为之书
杨氏家乘序
进士庐陵杨黻集其先世行事之实自几世祖忠襄公邦V几世祖文节公万里而下之遗像及史传所书墓碑铭文所纪与夫一时追封褒恤之典合为一帙而类分之为若干卷题之曰杨氏家乘以求予序之夫忠襄公始以通判建康受命於仓卒之际能然不屈以死文节以侍从旧臣虽致其仕而去而其心未尝不在朝廷闻韩?胄之边衅也痛哭上书力诋其奸邪至愤愤不食以死二公所处之地与时皆不同而其志节未尝少异如此於乎人事得失之际天道存亡之几系焉然於夫死生变故之顷则惟君子之守可见也悲夫宋之亡也士之气非不振而沮於邪佞之说者常多君子之公论非不明而遏於小人之势者常甚确然独断之智不由乎上之明而进退予夺之权常移於其下於是时也虽有忠信明智之士亦何以行其道而伸其志也哉反覆乎二公之行事於其死亡之际盖又可惜也夫君子之大节书之史册足以为世之劝戒而於其一言一行之微在後嗣子孙尤当深识而不可忽者此杨氏之後人所以拳拳於此而不敢失也予少时尝拜二公之像於乡校之祠盖自欧阳文忠公而下皆在焉其後来京师拜於晋将军卞壶之祠则唯忠襄公配享其中於乎拜其像貌心犹凛然有生气况又读其行事之详其能不低徊感激想见其人於千载之上而然叹息夫当时变故祸乱之相?何其痛哉二公之後多贤其学问之渊深道德之明备载之史册者皆可於此而参见之黻盖忠襄公几世孙也其尊父东平州守治有能名尝以此属其二子俾采h之於是黻与其弟翼相与访求搜发其旧所藏与今之所得者总若干篇其用心盖勤矣而其收辑犹未巳也诗曰伐柯伐柯其则不远杨氏子孙於夫立身行已之道其尚求之於此编思以继其先世而无忝其家可也
送常熟学生赴春官序
古之士习於道德明教化之大防知耻羞愧以有自重之心者皆上之教使然也所谓闾师党正州长以至於大司徒大司乐其教也有素中和圣义孝弟恭逊尚齿尚功之说礼乐诗书之文所以节其过以养之於中者又非浇诡浅陋溺情於文辞功利者之比也至於简其不率移易其居卧吨於郊於遂也犹必有耆老长者习之於礼俾从大司徒周旋升降於献酬拜起之间以作其志意而俟其诲化自乡而升之司徒自司徒而升之学谓之宾兴者盖於是有蔼然之礼文将之以恭敬之道其所以绌恶与崇德者盖如此其备也故其不为不善非有所强由其习於善者之深也其不为不义非有所冀由其习於义者之固也今之士培之之久教之之详其学非不成也抱其能售之有司舍什百而得一二择之非不精也於夫尧舜文武周公孔子孟轲氏之道非不深求而力究也於夫耻羞愧之心非不知所以自持也然而以之立教以之修政求其守之固而不夺於外者常少焉岂所谓劝惩之典未至所谓绌恶与崇德者未尽耶岂习於末者重且周而探夫本者轻且耶何为其异乎古之士也则凡任之治教者亦当深致其思矣乎进士傅玉良为常熟知县劝学教民之意盖切切焉今年秋其学生举於乡而获选者凡几人将上之春官玉良来南京为求予为文以送之予知玉良之用意有以然也昔常衮为福建观察其民有能文词者亲与为宾主之礼而闽人翕然皆化玉良之心其亦若是也欤其所以重之者亦将使之自重也欤於乎今之为令者有能用心於其民如玉良者乎予既嘉玉良所为而又有望於今之士子也故为之言
哀王处士诗序
安成王处士士隆年四十九而殁殁十有八年其子彦登进士第为工部虞衡司主事因以诸公哀悼处士之作丐予文序之予读之而後知处士之贤其殁已久其名益着其施泽在人虽久而人不忘也然而处士善修於身德及其家施予惠恤在其乡之人其家与其乡之人固宜有所不忘今之於处士者时相久地相远又未尝接其色有欢然相好之情而为之悲悼伤痛至形诸言者其故何哉夫人之言发乎情缀弥积系焉则其言有所溺而非其公而或未尝接其人蔑焉无平生之自蚱溲灾也常有以合乎天下之公而得乎情之正处士有君子之行而施不博泽不流其名又不大着彼君子常存夫善善恶恶之心恐其泯然与时而俱化思有以扬之而为之言则固无所系於情而能当乎理之公也昔卫人之悲二子秦人之哀三良皆形诸咏歌不忘彼二子与三良者岂有一旦隐然之泽以少结其人之心者乎顾其志有可悲其死有可惜其国人相与悲哀之发乎其情自有不能已者也然则今之所以哀夫处士其必有发乎情而不可已者乎
送大尹君复任四会序
四会在广海之间地旷而僻其民秀而文其俗尚礼义喜洁鄙贪诈而於夫是非之际往往好挟夫贤不肖者之得失以自矜其意甚则愤然相持有不可平之气上之人苟不能正身以得其情鲜有不至於败者故其俗号难治往年余为之令而畏之居数月得其情为之任意而简乎法於是其民尝挟法以自豪者亦皆相与变其所为予不久而去有争相乞留者数十人予焉因自叹息夫去之之速不得见其终果何如也距今十五年而君大和以进士选为之令凡两考於天官者皆以能职闻其民爱之甚於爱予闻太和治之之道又大⒂胗璨灰煊栌墒且嬷其民不难治顾治之者未尝尽其理也大抵广海之民非有异乎邹鲁之民也使为治者尝肆其贪诈之心放其颇僻之行予夺是非失其性则虽盛威以临之峻其法以箝之虽邹鲁之民鲜有不怨者使正直其行平易其所为予夺是非得其情虽广海之民未尝不可治也太和闽之龙溪人来京师问予曩之所以治其民者何如其道也予无以应之既而其友之仕於朝者相率赋诗饯其去因翰林编修李君子固求予言遂为序其诗太和之去也其尚以予言而观之於其民耶
瀛洲别趣图诗序
瀛洲别趣图诗序为翰林典籍郑叔美先生作也叔美以九年考绩上北京今右春坊中允吴平仲先生与中书舍人某数人即图赋诗献之又为篆书四大字以属予序按瀛洲世传海上三神山者此其一也人未尝到以为皆仙者居之翰林所谓玉堂之署者天子以贮文学侍从之臣其地之清峻殆与瀛洲无异者盖自唐初置弘文馆学士当时被其选者人谓之登瀛洲其来久矣夫以翰林之臣优游中秘仰清光而聆玉音诚千载一时之遇谓之登瀛洲者诚非过言也顾处之者其人何如耳浦江之郑氏世多笃行修洁之士阖门而爨者十三世世谓之义门叔美於礼义之道生於其性习於其家行之於其躬者不劳而安其在翰林职卑而务最简所掌中禁之书上自太古下讫近代九州四海之外天经地纬阳奥秘之文靡不毕备时搜览其中如入宝藏而玩奇货至於幽暇清胜之极凡百务之纷然者尝旷然莫与之干则所谓仙者之居岂有过於此耶叔美盖尝忻然以此自快而与之处者亦尝私窃为之喜於乎彼汨於世故婴情得失者虽处可乐如在忧虞使人之心尝如在忧虞则虽乘之以冷风载之以浮云如逐氛埃而遭混浊苟能徜徉自适其性如叔美者人固望之以为仙矣然则图之所拟以况夫叔美之行者其亦有意也哉因为之序叔美所交如中允诸公亦皆脱徽g遗外世俗者也其为诗总若干首
夏氏族谱序
交址之夏氏其上世本会稽人汉建和中方为交州大守有威惠殁而其民祀之号曰惠公既而贾琮李进继为州刺史公之子谦佐之谦迁日南大守弟规佐之皆有治绩民歌颂刻石於惠公之祠自是夏氏之後世豪於其土五代之初曰广曰渊曰齐分居三江当李氏时夏氏以文学显者益\曰E曰焘母杜氏盲E焘l臂割乳百计祷之不愈则相与祷于惠公之祠约不愈则兄弟各刳一目以祷母目为之复明母殁兄弟庐墓侧三年焘独留不去居十五年而殁有慈乌来集獭致鱼以祭李氏褒显之甚备继李氏而王者陈氏x陈氏者黎氏也上之遣兵平黎氏既郡县其地焘之曾孙时中首蒙拔擢为翰林典籍永乐十五年春时中因出家谱求予书之於乎交址之民阻於遐远不得沾被王者之化凡五百余年至今而後得见中国礼义之盛时中又蒙恩眷登于禁从不责以官守之事而优游乎儒者之场上之德及於远者何其至哉交址既自放於夷狄其政治得失贤士大夫忠臣孝子之行皆不复⒓於大史予尝惜之因时中之请特为着其先世之烈而又拳拳於其曾大父孝行之事者岂以其远人而能此哉以时中能遭遇於时得以其事托於中国贤士大夫文字之间将不复湮没无闻矣异时夏氏之後人读予之文得不为之感哉
杨先生寿七十诗序
泰和杨仲基先生今翰林学士杨君士奇从兄也先生尝至京师与其弟学士君相慰劳甚洽诸贤士大夫见者亦忻然以喜去则赋诗送之都门之外而今不一至者数年矣苍白邈乎其不可及学士君每念之诸贤士亦慨然想见其情闻其年今甫七十遂相与赋诗以为之薹虬先生愿其抻种刂以诗皆情之至也予於先生尤亲且厚不可无一言因告之学士君为序其诗考之礼凡七十曰老盖人之生至於是精力惫矣筋骸倦矣不可强以事故在官则致其政事以还君上在家则传家事于其子孙今之仕倦而归者或有所未暇矣传其事于家有子孙之贤独得以自恣而逸其老如先生者又何可得耶先生刚毅方正持其行之坚自少至於老不变虽贫富贵贱不以易其所守乡闾之子弟仰而畏之不敢以放三王之养老也皆引年盖以老者之\非贤不可皆养故引户校年以求其可养者如先生者将不在引年之典耶夫养与不养有不暇论今学士君典司纶命职任俱崇古所谓三命者不齿于族惟七十年不敢先今先生年七十而有弟之贤如学士君者相与周旋而不敢先此其乐又岂常人所能及耶是皆可为先生贺惜乎予去之远不得举觞引满以为先生匏煳序其诗
竹间堂诗後序
庐陵张君思忠於郡城东种竹而为堂其间名之曰竹间盖去城邑才跬步而幽爽森寂如长山大谷烟霞之接旷然若无穷焉其外见江流东注而窿然起江中者白鹭洲也洲之外天玉华盖青原螺浦诸山苍翠秀发盖一郡之胜名于四方者而自竹间之堂视之为尤胜也堂之中无长物焉惟古书名画而已尝与客过之或引觞而酌授琴而弹或徙倚徘徊听风泉万籁不知日之既夕也而君於酬接之际益勤不暇顾而视其子弟肃然无有怠者宾客或见其然也皆相顾而愕而或淋漓酣放逸乎礼度者皆自敛而不敢纵嗟夫此其堂之胜又岂独在於山川竹树而已哉古之好竹者晋人为甚而纵蔑於礼法之外者亦晋人甚焉君子盖有所不取其以竹自比於学问德业之际惟卫武公淇澳之诗能然故夫子h之以Ы掏蚴谰诚有得於此耶观其於接物之顷而比德於竹者有在焉因又以知一时咏歌之者未必不有取於淇澳之遗意也是宜存而着之以俟夫观者辩焉
张氏东V十景诗序
庐陵城东北螺川鹭渚之间山川之秀为一郡最胜一时骚人墨客与夫倦游之士过之而低徊终日有不能去者而况昔之贤豪风声气烈之无穷其遗踪往躅可者犹多存焉至於仙翁释子之居与龙蛇之宫杂处其间豫章F楠之植佳花异卉?翳丛茂亦足寄傲以适休暇然而游遨之士或抱忧端离思或负天子之简书则虽过之而於登览之乐有所未暇者矣独张君思恒居其地以擅有其胜者久矣盖遭逢盛时虽闲居独处而有超然拔出之想清时暇日与宾客故人O翔观览而岂徒宣其佚畅其和哉地之奇胜s而弗彰者将由是而着焉故思恒既绘为图又分为十景与能诗者歌咏之又大书东V舒啸饔谄渌居楼中楼甚高登楼望十景而读其诗甚可壮也嗟夫宇宙间奇胜卒泯灭而不遇思恒其人者其可惜也哉予之上京师过思恒欲访十景者而未暇将别为序其诗云
东昌志後序
东昌地横纵不十里而有为之志者虽出一时好事然而先正之遗迹如苏内翰黄大史周益公欧阳秘书高风伟节之不泯者或因是而着焉而岂徒然也过者得而读之或想见其人思慕兴起其於教化补益岂小哉世之名邦大郡或虽海隅边徼豪杰功业纪v所不及者皆泯灭无闻良可惜也东昌虽蕞尔僻隘见於纪h如此则亦乌可小之也编辑访求为之志者里之士曾君未成而卒继为之者其子子鲁子鲁博雅多学得於其家益公有读书台在其居近累世保护使不毁者曾氏也而又为是书以着不朽皆可喜者故为序其後云
庐陵胡氏族谱序
胡氏之先自有虞阏父为周武王陶正封其子妫满为陈胡公配以大姬遂命之氏历秦汉至吴有讳质者累秩护国将军荆州刺史蜀建兴中居江夏徙丹阳寻徙袁之宜春又七世曰盛宋乾德中自银青光禄大夫检校国子祭酒拜殿中侍御史由宜春徙庐陵之芗城芗城之有胡氏始此建炎末知邵武县事讳百顺者殿中君几世孙也属其时境有寇乃别居郡城之北百顺於忠简公为从子又三世曰耕乐有笃行其母夫人张氏年二十孀居守节以终欧阳巽斋尝为铭其墓盖迁自芗城几二百年于此矣方其盛时一门显者声名赫然以秦桧威焰之炽上下屏气而忠简公上书乞斩其首天下闻之凛凛继之以刚简之死而吾郡忠节遂有光於万世及其久也女妇生长闺门犹知以贞信自守而伟杰之才知名当世者比比本之大者其末必茂所谓连抱之木不生於步≈丘千金之子不产於三家之市者吾於是乎信其言之然也绍武耕乐之五世孙恭
<集部,别集类,明洪武至崇祯,泊庵集,卷五>慎好学知重本以亲亲来京师以其谱求予序予既考览其世次迁徙之详又得其先世所h遗文读之信其谱之不缪而故家文献有足徵者故为之言
寿陈赞善母七十诗序
惟古名贤才士行成而德修往往自其母之贤见之传记多矣然而及其母既耄之年亲见其子遭逢主知从容忠孝之间志以为养而爵禄随之公义至矣而私情惬焉则其遐龄盛福安富尊荣之乐何以加之哉今右春坊赞善陈君伯载其弟叔远顷以吏部侍郎摄征南行军司马王师所至交址既平遂以铨衡之重便宜镇靖边陲者八年矣盖其功甚伟而赞善君问学尤宏博强记始自布衣荐入秘阁总裁永乐大典天下之士预在馆者常二千余人皆推君为能卒拜赞善与太子少师姚公监修成书者君之勤劳为多君昆弟既贵显于朝益恪畏忠荩其所为足以称服当时故其太夫人甚喜板舆之至京师也京师之人皆为二君荣之君所家常州之武进大夫人之还也其乡之人又皆以为武进之荣大夫人年既七十康强不衰永乐癸巳之冬十月适其始生之辰其季子叔达未仕而留於家者以书来白其兄於是秘阁及春坊之士凡与赞善君处者皆赋诗以为大夫人抟蛞允粲栊蚍虬其人者愿其薰胖道也况故人之母升堂拜庆有所未暇则称颂祈祷形於咏歌亦其情之至有不可已者鲁诗人之颂鲁公自令妻以及其弈钢烈匀拮髋笤钢则其来也尚矣是诗之作其有不得於鲁诗人之遗意也哉宋陈尧蔡君谟兄弟皆及其母之存而显者当时士大夫纪述其事至今尤以为美况赞善君兄弟之贤大夫人之盛福自足以使人欣喜而称道者哉是宜着而存之以е永久若夫大平盛际为臣子者得涵濡圣泽以遂其私情其又可不因是以识其拳拳於万一者哉
庐陵北溪刘氏族谱序
刘氏居庐陵北溪者本汉长沙定王发之後徙自湖南之丰陵旧谱所纪几三百年矣宋元之际其族最盛诸老皆风流循雅仕於朝者虽卑官皆有节子弟亦服习诗书其居室台池花木之植极一时之盛丽故其时名胜遨游之士道庐陵者往往之北溪而不去自丧乱来居室尽毁诸老亦沦没迨尽曰季弘者赘吾邑筱溪之郭氏久而不得归其子孟璜既长始志还故居访诸父求先世文字得遗谱可知者仅数世而其宗谱之失久矣孟璜慨惜求之不已乃缺其不可知因其可知者而修辑之自孟璜而上凡九世其先世有以其子侪於父者今皆正之孟璜来京师以属予序嗟夫孟璜可谓得修谱之法矣夫谱所以别亲E辨尊卑之等其本常同而其分不可混也其统宗合族之意油然无间而小大之节上下之序不可紊也不父其父而祢其祖孔子议之久矣刘氏先世虽狃于当时之习俗而其失岂小哉孟璜之为谱乃一举而正之其正名分之意凛乎甚严而重本尊亲之道亦於是乎尽矣非其学之至识之明乌足以及此哉其谱之善盖不言可知矣因为之序
送许鸣时诗序
中书舍人许君鸣鹤扈从于北京其弟鸣时来省之u年而归中书舍人君振舒与之有夙好既为诗以饯其去又求予文序焉鸣时年壮而质美温恭孝友方孜孜学为文辞以事进取其气然而自江以西行数千里至於燕蓟得以仰观天子两都之盛美遇山川之胜登高而赋之其亦壮矣哉昔之人以谓不读书万卷不行地万里不可不求之杜少陵之作岂以其学问之富周览涉历穷极夫人情物理变化之由有以奋发其志意其言之工自足以Р恍喙适熟督溪之小者不足与论洞庭之广安於?嵝之卑者不足与言泰华之高其所见之小者不足与言其大者也今鸣时外有以扩其见闻内有以充其智虑其所得将浩乎其自富耶抑K乎其犹未足也其形诸言者将沛然其有余也抑悱然其犹有未达耶夫君子之学不可以自怠苟进而不止则其所造也必深吾观鸣时慊然怀不足之心其归将闭户读书以求至於古之学者则其将来何可测耶予与鸣鹤交爱鸣时之深故言之欲振发其气鸣时其勉焉异日学之成与计偕而来予与鸣鹤皆有望也
送王典籍还南京序
金华王君文英居翰林为典籍者九载以考绩援例当加擢属其时圣上巡狩北京君以疾不果赴久之予以外艰服阕至京师而君疾亦愈约与偕行君时虽老善清谈而雅谑意谓道途足以相乐矣及辞青宫以行予忽被命行君且先往心不能不怅然已而予复得旨追行而王君先已至北京矣既至接屋而居朝夕往还者凡三月遂俱复其职如故於是心窃自喜以谓不得於前者於今当得遂之也寻而予又留弗果去君又独行因然曰曰人生聚散岂亦有数然耶何相乖背如是耶由是而知凡人事得失变故之机出於俄忽有不可逆料者皆如是也而或者以其智虑之末揣摩窥冀欲取必於茫茫之中者其亦惑矣虽然予之不得与君偕也而君之来有以观览夫山川之胜於夫风涛云霞浩渺出没之际皆得形之於咏歌且其以既老之年复优游於清禁以沐圣上无穷之恩其为乐又可胜道耶独予於君之厚不能无憾於往来之际故於其行也交游皆赠以诗而予为之序
雅南集序
诗以道性情而得夫性情之正者尝少也三百篇风雅之盛足以见王者之泽及其变也王泽微矣然其忧悲欢匕г怪发咏歌之际尤能使人动荡感激岂非其泽入人之深者久犹未泯耶自汉魏以降其体屡变其音节去古益远至唐作者益盛然皆有得乎此而後能深於诗也三山陈思孝以其先君江山令仲进所为雅南集一编求予言其温厚和平之音褒美讽刺之际抑扬感反复曲折而皆不过乎节读之有可爱者仲进之所以能此者诚有得於古作者之意哉然仲进尝为宜阳韩城二县丞终於江山甚有善政则其可称者又不在於诗也惜其政之所施者狭独於诗深矣思孝尝为罗田浮梁二县丞能世其家以善籀篆入翰林因与予交故为之书
林氏族谱序
林氏之先系出殷王子比干之後比干谏而死夫人方娠惧而q於长林石室之间已而生子及武王之克殷也求比干後得所生子封之以其诞於林中石上也赐之姓林氏名之曰坚此林氏得姓之始也历汉太子太傅尊尊以尚书论石渠始居济南晋永嘉之乱黄门侍郎e从中宗南渡e二子曰懋为下邳太守林氏居下邳者皆懋之後也曰禄自散骑中常侍合浦浦郡大守改晋安因家焉至唐林氏在晋安者尤盛高士廉等承诏定正天下氏族凡九十八家林氏首称於晋安所谓林黄陈郑是也其後族益繁散处旁郡多林氏盖皆禄之後禄十五世曰饶州太守宠宠子披披子九人同时为州刺史者八人曰端州刺史苇始居莆田之前埭号前埭林家者苇之後也苇八世曰三子曰矩曰伯林曰国华今谱自而上既总为图以统其世次自矩三人而下生齿既多又别为图者三而於先世出处隐显言行生卒之⒃蛞允辣缸澎锻贾後其端绪本末最为较着其为谱则因唐之旧而增续之无有所易故方之欧阳氏苏氏二家之谱编集分合又自有谊例不相同也国华几世孙崇璧以属予序之崇璧以永乐丙戌进士及第入翰林为修撰寻选侍讲方以文章显名於时而其用心不屑屑於声利於敦宗重本孝弟友爱油然不匮如此世徒慕其文於其行未尽知也然自其诸父昆弟为当世名宦者甚\又不独崇璧一人独予知崇璧之深也崇璧既同被命来北京朝夕往还因得观其谱因其先世之显庸光昭而又有如崇璧者皆克世其家乃掇其世次源流以为之序云
赠医士汤孟祖序
古者王之医师属於天官岁终考其高下贤否其任不轻其责效不苟也又上世仕多世禄得及其子孙故讲习有素而志虑专精虽人之一身情欲劳佚之所拂雨阳暑寒之相遭冒触乎内外者其变无穷而世有良医师者得而治之也如探物於囊引手可得故虽疾且殆而人得以顺受乎正者其扶持救护养生之道有以使之然也自夫世降而道漓事之不逮於古者岂徒医之一事人之不得其生以全其天者亦多矣其可悲也闻丰城汤孟祖氏以善医选为大医院医士盖自其先大父浩溪先生尊父橘泉居士皆读书明道理而以医擅名故其说有所授受其取信於人非一日也其来北京也御史张君思夼急Ъ哺数医弗愈御史吴君叔润与孟祖居同里以其名告张君张君得孟祖治之疾遂愈张君於是介吴君求予文谢之予固有感夫世之为医者夫医之书浩繁而隐微有难言极奥之旨虽目濡耳染终其身有非口舌所能尽者而况以无所授受之说剽肤浅之见以夸诈眩惑而窥利于人如此而人之疾几何其不危且殆哉以予之多病也思见夫古之医师而不得也闻有如孟祖无忝於古之医师也孟祖既得列于大医或有以课其高下贤否其有徵於吾言也夫
李氏兄弟倡和诗序
安成李时杰先生示其弟时勉诗二首时勉既和其兄之诗同时交游之士在翰林者又相属而和之积为卷以属予序之予与先生同居郡知先生孝友着于家邦而时勉亦以早失其父也事先生尤尽恭爱及时勉取科第来京师与二十八人者同时选入秘阁读书为古文辞恩遇既隆名声大着於是人皆知先生有弟之能贤也永乐七年秋时勉蒙恩召赴北京既行以书报先生先生复书虽甚喜其弟之宠遇光华也然以其去之远也不能无戚于中盖亦人之情也故其候问音勤非徒忧其单居远寓恐其有索寞无聊之况至於寒暑风霜之变人事交际之微皆为之逆料过计至又为歌诗以申道其思慕叹真情至性缠绵往复读之虽隔万里而油然见其肺腑不尽之怀恻然有间关无穷之虑此其爱之深者故其发之於言者有不能浅也而其同时相和者复有以道达其情志讽而诵之信乎其可以兴也夫自三代之盛教化隆矣然风雅之作如脊令之埙篪之咏相好相犹之语丁宁恳切孔子皆存而着之以а低蚴蓝况去古既远大道漓散之後世有笃伦谊如先生者於其诗之作独何可废哉惜世无孔子者其言不足以重之也然先生之志无所慕于世惟以其道教于乡乡之子弟服其教已久久则无不化者他日孝友之士出於其乡者又闻先生之风而作者欤
彭氏族谱序
彭氏之先居清江自宋宝谟阁学士龟年以伪学党贬安福丞其孙沂居安福之葛洲遂世为安福人谱之作自宝谟君而下其上系着于清江而有未暇深考者历世变故恐他谱之非实徒混而失真故谨之而不敢妄有所续也谱之利一仿欧阳氏小宗之制每五世别而为图图之後又为各世小传以着其行事始终之⑵溆泄Φ孪宰湃绫谟君者史氏既有传则抄附於图之次或在当时得为铭志者亦以类附焉盖自其十世孙敬宗之所修集而其子敷询今始着为完谱也敷询之来北京因其友翰林庶吉士李君时勉以谒予序之予既爱敷询能谨其谱而其纂次条理又整密而有法以克成其父之志其用心盖贤矣至于宝谟君讲道于朱张二夫子之门列仕于朝为世名臣而当时指为伪学例见贬夺後世盖自有公论矣斯不必较也独钦慕夫先贤之有後使凡世之学者闻之笃於信道而不惑於邪论之不胜而在其子孙又当知所勉也因以叙其谱
赠周主事考满序
士之抱所长病未有知之者然而高才豪杰之士知之亦未易也况夫学问政事难以两能能之士以有声焉则其才识之过人智虑之卓~必有甚高而不可及者矣钱唐周宗武始以进士选为翰林庶吉士时修永乐大典天下文学之士抱艺磕芊芷渲疽跃於事者盖云集於秘书凡博闻多识之士与某交之厚者皆称其能及其去为主事于兵部奉其职往还两京两京之士矜其材而逞其艺者日旁午於百司其操觚握管於其间殚志毕力於其事亦难矣然凡与之交而洽者又皆称之如在翰林夫其称於兵部者以其学兼两者之能而皆以有声焉则其才识之过人智虑之卓~者固未易以及耶嗟夫今之士於学问之道及人之泽求其能充乎中以达乎外者无有也岂所谓豪杰之士固难於知抑抱其所长者诚不欲人之知耶何所见之少也某在兵部凡两考於天官皆以能职闻於是其友中书舍人某与凡所交之厚者数人因其考绩之际相与赋诗美之而以求予叙予不足以知某然知某者不必予也名者实之符而爵禄之所攸归况所以见知於人者之\如此耶为之言以俟其将来某其勉之哉
送邵御史序
方今百司之任於御史尤难称事考法隐度以求其奸逆情虑诈不究其意一任以文而无违法焉者此其事固儒者有所未暇虑深而测微G近而思远其迹而原其情简其文而持之以道德仁义之意此又文法吏所不能也二者尝并用亦尝相訾然於风纪之任得失之际则判然有不可掩者我圣上深知其然始诏任御史必以文儒起自刀笔者皆罢不用自是居其职者益自知贵重以名节相高兰溪邵以先氏进士之贤者也其尊甫守拙先生尝读书椒o之下所以教以先者皆笃实之道以先既举进士又蒙圣恩俾归荣於乡以成其德业由是其学益进为御史者几十年论议设施举措之际皆因其学而推之故其所为有非文法吏可及刑部都察院大理寺尝长官缺议能署之者\推以先又尝按事广东河南浙江凤阳所至必宣上化归有所奏其言必行以先盖不独贤进士又御史之贤者也夫君子之学自格物至於修身其大者既尽其小者亦未尝违也彼操弄简牍屑屑於簿书勾稽之微夫何足道者然则使士於今皆若以先其谁敢议吾儒者之用哉以先考绩上北京御史某求予文送之因为之言以先尚益勉之以无隳其成可也
一乐堂诗序
王君三纲孝弟人也其二亲既康强无恙其弟三已亦侃侃循礼知学行三纲乐之於是取孟子三乐之语以已之有其一也名其堂曰一乐来京师能诗者皆为歌咏之三纲以属予序夫父子兄弟之乐人之所深愿而得之于天者有不可必也而或得之也又不知所以乐至于?墙而谇语此又家之可悲痛者也三纲家多良田课僮奴力耕岁收粟千斛果蔬连畦松篁连林牛羊之畜盈谷泛於川泳於渚渺然湖海之思即幽而探阻傲然山川之乐旨甘芬出乎中馈者不必水陆之珍而子弟宾客升堂拜庆相与举觞而上薰嗜酥己或歌呼而笑傲极意而任情者皆相忘於物外世表此皆可乐也而三纲意不在是者岂不以人之所能至力之所可为者举非其情之至而独得之於天者乃为深慰至幸则其乐可胜道哉哉夫人之所能至力之所可为者某不以为乐则推是而求其用心虽富贵声华贫贱有不足易其志者矣此君子学道者之所难而孟子所谓仰不愧俯不怍者在是也三纲知以此自力其乐又如何也三纲之尊父樵雪居士予尝见之京师豪饮狂吟谈诗不辍尤好蓄名画古书遨游江湖则载置舟中观其所喜好其襟度可知矣矣予宦游去家十五年见闾里故旧真如空谷足音况有如三纲之子之贤者哉故喜为之序诗凡若干首
寿菊诗序
世固有不养生而薏涣Ｊ扯腴草木之生有不根而植不培而荣者此皆理之不可致诘者也其亦萃阳之精气挹天地之至和以致其神奇者固有异于常类耶世所谓神仙者不可必其有无使有之迨亦若此而已然予终不能无疑於心也今年秋九月修撰王君行俭于秘阁得菊一枝于中书舍人许君鸣鹤秘阁无菊行俭因不忍弃漫以楮渍水以润液其所剪处置之座间累数日所渍水乾而不败既而上往狩於郊锁阁者两句驾还而後入视之则v艳芳馥如始折时而凡植于土者反枯然憔悴矣于是见者皆骇讶其未尝有也予然後信夫物之不根而植不培而荣与夫不养生而薏涣Ｊ扯腴者诚然乎有也而世所谓仙者亦未必无之但偶未之见耳行俭因名之曰蘧涨蚁嘤敫呈以属予序予闻南阳甘谷人饮菊潭之水薨偈十岁又有康生者尝服菊仙去菊之能奕耸莱⑿胖以此然於夫菊之自抻腥缃裰所见者则世或未必知也岂草木金石足以辅养于人者亦取其质性之坚久不败故耶是虽物之至微而理有当辨者或又曰凡物有先机以兆祥者行俭之尊父琼州公年几八十尚康强无恙容色郁然今秩满将来京师此其兆为公拗徵无疑也行俭闻益大喜夫见其亲之晚节光荣而又蘅疾凰ト缰何不喜也盖行俭孝友忠信人也感于已而物应之岂虚也哉遂为之序复之以诗
奇葩~自妍经时尚粲如翦折岂本性艳彩恒弗渝泠泠玉堂署凛凛寒Z余余英久逾馥柔茎尚未枯谅无土膏润岂有雨露濡葆冲挹其和自然生意敷有如丹丘仙~粒形更腴朔风凋百卉旧种日就芜念子得佳D使我形神舒念彼久生道毋乃兹同符永言保殊操此意与之俱
送陈正言会试序
尝陈氏家传中记陈氏进士题名历宋元至今四百余年凡六十余人其中以功业行义显者甚\若潭州司理尽与其弟国子监簿卒皆登进士第益正言之七世祖也卒历官至浙西参师丞相文信公登第时参师公预考士故丞相拥麾南上公方休老於家丞相即其家拜焉且为改创其居今正言所居其故址也国朝之盛正言之伯父硕望先生士瞻举於壬子之岁叔父士举甲申进士为礼部仪制郎中今正言又举於乡矣何其盛也夫乡邦以科第显者陈氏最盛而在于正言本宗盛者而如此其着则凡以科第之荣为正言相夸道侈美者皆不足道也夫士遭遇明时固将立名以显当世况正言承累叶之绪余继前人之世业学甚富行甚笃材器高大而闻望日着则所以世其家而光显其前闻人者有在矣夫岂以科目之荣美自多乎哉以科目荣美自多亦非正言意也予于陈氏有世好又尝与郎中君同预修书秘阁故于正言之行有以规之焉有为诗歌以饯正言者因书以序其首
送郭公绪赴陕西佥事序
公绪以进士选为陕西按察佥士凡交游之厚者皆为诗饯其去而以属予言公绪予故人子也视之尤厚于其去可无一言哉夫宪台所以刺察百僚其任至重非素明于道而知大体者不能胜其任彼或习于法令轻重出入明析常尽乎其微至于属使之际承顺敏给动中乎所欲自常情视之诚有可快者然而圣上简拔之重固不在是诚以明于道而知大体者惟进士其所素学也上之意如此非徒以重宪台其於进士之重也亦至矣进士于此其可不振耀拔出思所以副皇上眷注之情哉夫学之明于道所以应事也造于道者不宏且深则应于事者不精以博如此者岂独不足于风纪之任其于凡天下之任举不可也公绪气节高迈浑浑乎公卿大夫之间将独出於等夷而未可知又自其诸父任风纪教化之责者率一门数人所谓素明于道而知大体者非公绪其谁哉于道而造之必宏以深于事而处之必精以博公绪其必有以副皇上眷注之意矣以此望于公绪非独予之情为然凡交友之情皆然也
赠段舍人赴都司教练序
自古世虽极治而武备不可以或弛也兵不必多而将不可以不精也兵之用在乎将而将之能否在乎教之有素练之有方也当夫海岳晏然一尘不染敦尚乎文德而无复留心于武事兵不识伍将不识兵有备与无备等耳夫岂知文武并用之为良图而兵食非不得已则不可以去乎此贾大傅所以叹息而山巨源独识其不可也方今圣天子在位日所出入靡不臣妾迨三十年民不见干戈然良将劲卒有增而无减练兵教士日讲而弗辍立为定制使诸守御各遣子弟以时听教於都卫第其高下而课最之别其能否以激劝之文事武备之兼举不忘如此也今年夏吉之镇御千户段公之子广将听练於江西都卫予表弟杨相时为郡庠弟子员稍与广交游于其行谒予序之予闻段侯威而不苛廉而公广也质而壮和而不狎孝友而谦卑是故士大夫与江右之良帅必以侯为最语t帅之子弟必以广为贤江右一大都会也广之往也拜大藩之守将友t府之俊V访江山之胜⒍论往昔之所以胜负益滋其见闻增其所未及则非惟行间之豪杰加重而相许将见幄中之元老或改容而称赏也尚庶乎勉于忠义思他日策胍涤谘嗳欢图丹青于麟阁下无忝尔父之勤上无负皇上世禄武臣之美意也坐作拇讨法盖余事耳
秋江送别图序
余友刘添元自弱冠游燕赵纵观都邑之巨丽暨壮东游洛阳北u河西入潼关度太行盘谷历览山川之胜人物之盛风土之异宜习俗之美恶以至于草木鸟兽昆虫鱼凡百宝玩怪奇与夫平昔之所未尝见闻者尝夜剪烛并坐语刺刺不休余虽未及遨游四方因添元之言恍然若亲历之也前年入长沙去年游京师今年秋复有长沙之行其同里萧仕信为绘秋江送别图而属余序焉余G夫漳江水冷下见沙石渔歌中流鸿飞数点当此之时能不怆焉于怀者几希而添元方油然驾扁舟攘臂江风帆如奔马欣欣然曾何别离之想盖由其平昔往来之熟r次轩豁襟怀倜傥以四海为乡邑舟楫为室庐虽千里犹庭除也向使添元拘拘于一邑之内一丘壑之间固有不堪其絷缚者而何能如是古人有以不读书万卷不行地千里为歉若添元之见闻识趣岂特行地千里而已哉庆守郭先生职教汉阳乡之先达也添元往见焉其告之曰昔张翰居江东见秋风起而有思归之叹今余于秋江之上而有远游之乐所遭或异人情则同先生其谓何如
赠曾子敏序
洪武二十六年皇帝命使臣巡按于吉C袁临诸郡是年秋九月使臣至自C遂即公馆集诸生试以艺就试者二十人咸中式使者大喜曰江右为士之渊薮观于吉之西江信然矣乃命诸生举学与行俱美可司训迪者各一人潜与邑庠友萧善本因舆论所协首举里之曾子敏以进子敏辞弗获乃就聘于C之石城今年夏六月赴京师就试于翰林得优等遂归自京师道于家胄监生刘子敏适以省亲至家相率赋诗为赠仍属予序之予维吉CO郡相去非甚辽也民之习俗同也士大夫之出处同也衣冠语言威仪动静亦同也惟科第文学吉视C为优然而其中为功名事业者C与吉又并驱也文艺末也而C每屈于吉者何哉非其材之不足也非其质之弗侔也有贤父兄贤子弟而或者无良师友故也子敏其往哉天之生材有不齐而或因其材教之也无二道教至焉则不齐者可齐也吉与C之士何相远之有孔子曰草上之风必偃况子敏质美而行确志而学勤忠节之裔而诗书科第之後也其为教之具素有矣尚庶乎积之以诚镇其躁而消其邪养其中和则心通理达不待外求而文章自有可观将见董生之帏马融之帐昂昂之士与玉虹翠浪增声腾价无有穷已也尚其拭目以观
赠刘氏二生序
京师天下之本也本固则邦宁商颂曰邦畿千里惟民所止自古创业安邦之君思有以葺其民必先固其本若汉之高文徙齐楚豪杰於京师是已夫高文岂袭秦之旧辙哉为天下久长之虑固宜尔也方今圣天子宵衣旰食不遑宁处惟安天下民是虑乃洪武二十四年诏民之富者得徙居于京师俾自营生业庶京师而天下安夫圣天子亦岂暇求汉高文之旧制哉事有当然适与之符也令下吾邑之刘添详在富民列将行其子允仕暨厥侄允诚代之往二子尝从予舅氏游资质皆端美来别予於是告之曰帝王之都佳丽之地也有宫阙城池之壮宗社百官之富府库甲兵之殷盛以至於四方贡献奇货玩宝靡不辐辏此苏子由之少年时所以欲求天下之奇闻壮观至京师而後知天下之巨丽又京师首善之地万国之表制作之示於天下必由内以达外教化之渐被於四方必自近以及远此彭汝砺所以尝论四方之人其语言态度短长巧拙必问京师如何不同则以为鄙二子居首善之地而能为首善之人伟其所见广其胸臆不亦快乎子由以文章雄一时而汝砺亦宋熙宁贤御史善观京师无如苏子由善论京师无如彭汝砺二子其往观之於今论则无烦也余伯舅居京师为御史尤好古文苏彭二公之说其必有取焉尚敬为我起居之
辽东许某赠别序
太史公尝称三世为将道家者忌其亦然乎哉夫人孰不欲其子孙之贤也而有不可必得者焉其盛名足以盖一世盛德足以О凫氩恍踵而其子若孙操瓢为沟中瘠者非必为将三世也非必见忌於道家者也唐魏郑公岂将也哉且操心行已若郑公者亦庶乎可以免此矣没曾几何而他人入其室是故君子每付之於无可奈何而听之於天焉而凡见人之有贤子孙者亦自不能不击节而叹赏也辽东卫许某其祖某在前元时已为万户後从皇上渡江有功赐金虎符仍授万户至今年九十尚无恙父某从大将军攻闽授千户亦善待士卒诸叔伯父以军功显者尤不下十余人今某从容安闲语言详雅颇有燕赵之风而无北方之强信乎其为良家子弟也信乎万户公之有令孙而某之有贤子也祖父子孙俯仰三世接武乎将门者可期而可必是古今之人所不能必得者而许氏得之矣岂不深可羡哉今年春以徵兵来泰和将归愿求一言以壮远道於是能赋者即泰和八景分题赋诗为赠而属予序其首嗟夫有子若遂不患冯唐之既老有孙若陵何忧李广之未侯虽然陵之奇材固可取而陵之晚节未可许也尚当集义以养其气正志以砺其行讲武之余又读书以博古则他日将见运筹献策斩将搴旗可以立敕夂钔蚶锿舛益光前烈矣尚其懋之是为序
泊庵集卷五

[book_title]卷六
<集部,别集类,明洪武至崇祯,泊庵集
钦定四库全书
泊庵集卷六
明　梁潜　撰
序
送邹太府诗序
中书舍人邹君尚友以母忧去官既服阕改蜀之资县令其友翰林侍讲杨君士奇暨左春坊中允尹君昌隆皆赋诗饯之以予尝教於蜀蜀之故宜知之属为序尚友盖温厚而信恭守其身约其行无毫失意於人而接於人者亦无毫拂乎其中也皇上绍登大宝嘉靖万邦大封氤蓟旧章定程式惟是二三文词之臣尚友克宣乃力益勤弗懈盖尚友在中书也久习於故事他人所未知知之而未尽者尚友言之辄有所依据非苟然者夫百里之令得尚友为之诚无难也然治其民而为之防范禁制非素知朝廷之先後缓急者有未易能之若尚友於国家深计远图皆已知之熟矣而资又小邦其俗朴厚一令行而翕尔从一牒追而遽然至尚友卧治之足矣於禁制防范施为先後缓急夫何难也若夫登临山川之壮以宏放自恣肆其情於文辞寓其言於简札则尚友得於为政之外者予不能知也然朝之士莫不冀尚友之还也则吾知其不能久於其任矣
送丁行人出使占城序
皇帝入绍大统几二载功化弘溥至和薰畅祯祥Z臻驺虞神龟嘉禾野茧进於阙下者不可殚纪内治既隆外化益彰於是爪哇日本琉球三佛齐西洋琐里诸国皆闻风喙息文犀白象玳瑁珠玑之属献於庭者无虚日既而皇帝若曰凡天地覆载之内皆朕赤子也其往抚其君以绥其民惟是二三大臣受命惟谨乃简廷臣之贤且材者次第以俟惟占城在海外万里乃命行人丁蕙往蕙顿首受辞阙下不俟卜日辄往就道衣衣持使节策马出都门外亲知故人观者皆辟易道路惟恐?天子之使亦壮矣哉昔汉之初年娄敬陆贾皆尝奉天子命出使外国然其时高帝方平秦天下新定匈奴外夷皆强盛不可制以文法高帝惟羁縻之而已初未尝若今赫然南面使之奔走仆仆也而敬等於其时徒以口舌折之亦难矣蕙是行占城君长方将率其臣子再拜郊迎而其t属首领惊悸骇愕望尘而疾趋炎海之涯楼橹所莅真若自天而下也其视敬等相去盖万万不同矣予`职史官方G国家隆平之盛而又窃叹蕙之遭遇其时也遂序以赠之
徐伯贞字序
国子祭酒鄱阳徐先生冢嗣恒以年当冠先生稽诸礼冠之冠已字之曰伯贞先生以予尝同官属为序以夫恒之志俾有以进於道於乎甚矣先生之爱其子也夫恒之义在久于其道也故恒卦之系曰利贞利有攸往贞正也恒而不以正非其道也非其道而守之坚固而不知改移变易以求适於正其不为淫邪颇僻小人之归者鲜矣夫圣人之道万世而不可易者正也自洒扫应对至於穷理尽性齐家治国平天下之大舍之而他求则为老佛之妄管商之诈仪秦之纵横舍乎此入乎彼去乎其正即乎其不正者皆黜於圣人者也先生之意在此故有以名其子而字之爱其子者至矣传曰爱子教之以义方弗纳於邪其先生之谓欤於乎古之人自胎教至於成人所以习而化之者靡不有法故人之生而为正人端士之归也易後世之为父兄者不知所以为教决堤溃防而求其免於泛滥横溢亦难矣恒其勉之
送陈大尹序
泰和陈君善方自壮岁取科第事太祖高皇帝为户部主事既罢去复起为海宁令寻以忧去服阕授江陵令或者曰江陵烦郡善方性简易以简易之性居烦剧之地窃为善方病之善方行有以其说告予者吾与善方友素知善方多技能喜行书又工於为画兴到取片纸写山水云烟皆有远意弹琴赋诗至夜忘倦又喜任侠驰奔堤走峻坂弯弓命中以为笑乐人人喜善方之能也善方亦以是自快於已岂以豪迈之气伏而不施或於是焉发之耶抑情滋於中不能自抑所谓玩物适情者其在此耶此予之所以病之而人固谓善方简且易也然则善方暂已乎其外以一乎其内岂不可哉昔刘昆之治有异绩号称长者史氏谓其为政简易不知昆所谓简[者诚有同於善方今之所云乎哉然善方敏於为政博通古今知所以爱其民恐予病之者或不足以病善方也书以告之
五o堂诗序
临川程伯成读书好礼重於乡闾遂以多赀选历事於天官以其家五o之下名其堂曰五o士大夫为歌咏之积成帙因求予文序之伯成临川钜族也其高祖楚国文宪公钜夫以雄才硕望受知元太祖高皇帝一时t公卿士多出其门而伯成之尊父又尝司征於临川衣冠世泽亦盛矣伯成未仕时优游乎o之下草衣木履望青云而招五老其一时雅旷之趣岂不与五o相高哉而诸公所为歌咏称美则又自伯成在天官时居多夫往来於天官者天下士也以天下士而为之歌咏未[得者而伯成得之焉於是乎五o之胜与伯成之趣益并高矣而文宪之流泽岂有艾哉然而君子立身行已必自致其力而後可以不朽则夫五o之胜固有在於伯成而不在此也诗曰无念尔祖聿修厥德伯成其以之
送王纪善诗序
皇明统一万邦堪舆之广旷古所无乃稽古隆建周亲以大屏王室其王府僚属尤慎简拔盖以宗社翰沃势默系乎王国之重而凡王之仁明忠孝文武慈爱又系乎其僚属之尽其心也然官於是者必威自重素有誉望者乃能行其道而知其任职之重如此予自来京师获交鲁府纪善王可贞先生先生问学切实通乎古今之奥达乎物理之宜而恬澹安雅未尝有毫慕乎其外之心其行於家教於下信於友者又未尝一日肆也故其乡党故旧识与不识皆知敬慕王先生闻其名而畏服之先生非所谓威自重而素有誉望者哉君子仕於朝与仕於王之国其道不二其受命於君以食夫禄一也惟无所慕於外则可行其道无所枉於已则可以正乎人而凡有所惮而不敢肆有所畏而不敢发者亦惟察其心之无所事乎利而守之素严义之素着不可以威夺而势驱故屹然中立不动声色而邪佞自然消沮也吾求其人而未之见焉乃今见之矣岂不深可喜哉自今以往闻有仕乎王国而能行其道胜其任者必先生也先生将随王之国一时交友即其所之道路所经山川之胜自京师而抵於鲁分为题赋诗以饯之得若干首以予辱交先生而又知之深也俾为之序
静学斋序
予在禁林七年得交游之士二人焉乌江蒋君用文姑苏赵君友同也二人者忠信慈厚而皆迹於皆为上御方纂修永乐大典编古方经二人者又总裁其事遂得朝夕往还久之蒋君去侍青宫予亦兼官春方进与蒋君接迹而并趋退而与赵君有校雠讲益之雅相得益密然不知二人造诣修饬於道者何道而能然也意其质任自然一日过蒋君见其名斋曰静学然後知其所以进德者在此也於乎静者德之基也先儒以谓养得至静之极则自然包括宇宙终始古今锵周子上承孔孟之绪其示学者亦惟在於主静夫所谓静者非静而不动之谓也无欲则静静之中而动理具焉故虽古今之远宇宙之大千变万化之无穷说之於吾心者不见其有余也由是以御天下之至动而不见其扰理天下之至繁而不见其棼所谓渊默而雷奋者动之中静之理所以行也静体而动用静存而动行此诚意正心之事而蒋君达此其过人也宜哉诸葛武侯谓才须学而学须静者周子之言非有取诸彼欤然吾观蒋君之贤益有徵乎其言也蒋君与人处洞豁不深隐人人爱悦之独赵君澹然恬漠虽於医亦不屑然二人者中情甚相似皆善文辞皆有得於静者因读诸公所静学斋诗喜而为之序既以贶蒋君又书以质之赵君也
迎薰楼诗序
泰和罗养吾筑楼而名之曰迎薰其来京师也属能诗者赋之又求予文之序予尝爱其所居地曰洞源去城邑稍远而t山高出百里之外望之尤奇凡居其下者对之足以乐也况又有楼居如迎薰者哉按传记薰者南方夏至之风薰和融泄长遂万物即所谓景风者八风之一也尔雅以谓王道平畅致景风舜歌南风之诗而天下大治成康四十二年之间薰风潜畅岂雍熙和平之时亦若此风者哉夫上之化及乎下下之被其化之鼓舞动荡者要之无异乎风之动物也养吾生乎太平之世沐浴膏泽以休厥躬忧虞惊虑不入其怀意其登高以望远也气逸而神放而薰风之来又蓬蓬然适与之遇自其外荡乎其中交畅旁洽其一时所适何如甚矣其可乐也然养吾之乐亦知其所自也哉夫涵煦於太和之中而不自知其乐与相忘於其乐而不知其乐之所自者皆可乐也昔楚子坐兰台有风飒然而披襟以当之曰快哉此吾与庶人共之者不知楚子是时其风果如是否其乐同乎今之人不同也然养吾是乐又王公大人爵位名禄者之所未暇则虽如楚子犹不能同之是宜以之名其楼而播之於歌咏焉予於山林之乐未尝忘之而不能得徒取其诗讽而诵之也遂之序
送李昌祺还乡序
翰林庶吉士庐陵李君昌祺以省亲得告还家其同年交游之士各赋诗饯之属予序其首予与昌祺同在禁林者六年矣见昌祺持已接人之密未尝一日有异也盖昌祺年方壮负气而抱材学足以达其志行足以笃溲в肿源φ呱醺叻抢褚逯所在虽千金不达人贵士虽平生知识不肯一造其门故昌祺气益高而与之合焉者益少也其或与昌祺倾盖而莫逆者必刚方峭直之士苟容而阿媚者皆望风引去不敢近昌祺如此岂一时寻常者可拟伦哉孔子尝曰吾未见刚者夫孔门德行文艺之所萃所乏岂直刚者而孔子每有意在是抑独何也岂以柔靡卑下者易於邪佞乎抑士者不有以养其浩然则不足以当大任孟子所谓不动心者在是也苟如是非学问之深到有以审夫义理之至精详处而笃行之未有不屈於欲者也屈於欲则不得刚矣然无欲未易也吾之有望於昌祺故尝畏而爱之邵子以谓与人处降意最难吾欲强交昌祺而每降意焉又不知昌祺谓予何如也昌祺二亲俱康强见其子之贤而有立必其心甚喜之想昌祺之归也林泉幽深而宾客填集烹羊南示倬埔韵嗍俸卫秩缰吾又知昌祺於是时和色婉容之蔼然矣是为序
严氏宗谱序
严氏吾乡之盛族也其始居县城东南方宋元之际严氏极盛亭园台榭临郡城而俯大江雄峙壮丽照耀江浒自丧乱以来严氏诸老凋丧迨尽其宗族皆散处别居然乡之人士称严氏者尤必曰城上云盖以别於他族以见其盛也今年冬有思义者以其从祖宗旦及乃父文佑之命求予文以序其宗谱宗旦自城中分居县南之小塘州其谱自兵革後散乱失次者皆不敢弃辄缀缉其尚有可考者即勤勤采辑之所谓思晦者宗旦之几世祖也与胡忠简公铨为交友忠简以直言忤秦桧被黜也道出庐陵一时故旧交游虽甚爱慕忠简然畏桧之虐焰多逡e不相独思晦无所忌且以一子托婿忠简故一时士大夫皆高思晦以谓使思晦居忠简之地必能忠简也忠简哭思晦诗亦自识其事於後观古人所事见今人之不逮也自思晦几世至县尹某元初兵甫定而他兵复起县尹教邦人I御甚有力至今邦之老人犹能言县尹故时居高门而广厦深严潭潭然人罕能到时其居即所谓城上者是也自县尹至宗旦凡几世吾锺氏叔祖元乡先生实婿严氏故吾於严氏事知之犹详惜是谱不能完於前世事皆也然宗旦文佑皆敦厚弘博起家致多赀能以诗书礼乐教其子弟如思义辈皆俊雅夫前人之休光伟烈後嗣子孙所宜深究而景仰者故为述之俾以识其谱至於考求其世次而完缉之又在思义辈尽心也
姚老人诗序
姚老人者居泰和龙洲之上其地平旷幽槭髁拄c然环其居皆沃壤连延数十亩老人既无所求於世惟尽力以事耕作麻粟黍菽之收岁至数百斛家穰穰然老人时而作倦而休|酒盈缸东邻西社老农老圃相与剧谈而放饮醉则仰天而歌声呜呜然甚乐也一日然呼其子弟语之曰吾年方弱冠遭元季之乱干戈相寻无虚日孰意其有今也吾今沐太平之泽得以优游於田野者独敢忘其所自哉昔之人有献芹者吾与若请效之即命为大筐藉以叶载蔗瓜薯芋之属凡数十筐至京师X之上献有司白其事皇上嘉其诚不鄙弃之乃命以献既献加赐慰劳遣还或者曰尧之时康衢老人之於帝力不识不知而已今老人乃独有感若知报者将为有知识耶夫圣人在上涵育煦呕如天地之覆载无一物不得其所而老人者独知私念帝力诚有知无知皆尧民也昔人或献b于公或以所绩公子裳咏於七月之诗孔子列之於风其来尚矣则夫老人之事固宜播之诗歌且以见圣化之盛也於是\诗以纪其事翰林庶吉士陈君士属予之序老人不知其名年既老称为老人云
元故江西参政刘公挽诗序
公讳鹗字楚奇吉之永丰人公自幼笃学学既成遂遨游四方E名山大川以增其气发为文词沛然也教河南秩满归建浮云道院以居之学者称为浮云先生累迁秘书监郎与虞文靖公揭文安公欧阳文忠公诸名士日相唱和其学益大进迁海门县尹不赴改南雄路经历翰林修撰阶奉训大夫以内艰去官及红巾盗起东南诸郡望风瓦解而江州自李黼之死民益困乃擢江州路总管改瑞州路未赴寻广东访副使至广缮城池修甲兵聚粮饷励将士调度百出而上下翕然贼不敢近移守韶州授中宪大夫广东行省元帅复拜嘉议大夫江西省参政越二年韶州蛮獠乱公分兵遣捕之而C寇乘间卒至时城中兵甚少贼兵强盛公虽老而气尤壮乃自将兵乘城命他将领兵出战公之幼子运亦战死凡一月而援兵不至城遂陷公被执至C贼幽之於慈云寺时仲子述亦在焉公谓其仲子曰吾生平志於忠孝今不幸至此我死不瞑目矣作诗付述不食六日而卒享年七十有五於乎公起自儒生罄中外凡数十年而後受命边阃膺国重寄不幸而国祚日危王纲日弛公之志谋才卒不及展而死於难岂非命耶然公之死自足以暴白百世而深夫叛乱者又何憾哉第当是时修史者失之采h不得公立传以附元史忠义之次然予尝之广道韶闻韶人云城陷时死者尚多不止公一人今其姓名皆?无闻古今死节之士盖莫不然书不书不足较也今年冬公之孙某持公生时所为诗文及元进士刘玉汝所撰公墓铭俾读之既又以诸公所挽公诗辞属序故述其大序之且以备史氏之缺庶几读者有考也
送医士郭彦和序
翰林庶吉士袁君可远尝过予旅邸道医师郭彦和活人多而其心益勤不倦近可远之室人病寒泻\杂视之罔效最後彦和遗药辄愈余闻而慕之且予亦多病也袁公云彦和之先尝赘居其里R氏R氏好施予有一僧谒之R待之良厚久而不衰一日僧拈笔画一牡丹遗之R氏初不甚异既久发视之花之葩瓣中皆有字书隐然可见盖古医方也R大异之令其婿按方试以医皆奇效僧寻去竟不知所之後又有一道人令聚药炼丹俄见炉上有花绚烂若牡丹状丹成如黍珠以活人虽濒死者苏由是R与郭氏医若神明R氏今~无人郭氏之後有彦和也彦和盖杭人云太史公纪秦越人及长桑君之事皆出乎神怪杳冥闻者皆不信其然而杭人郭氏之事殆有如长桑君者岂医之理深秘极乎造化之微口不能释其意书不足传其事故往往有神人发旨以示人亦异矣哉审如是长桑君之事可徵验也则郭氏之医诚有所自矣其取效於人有以哉
送陈教谕之官郫县序
泰和邑庠弟子员陈所达由科第教於成都之郫县其同年友数人皆诗饯之以予尝教於阆之苍溪也属序夫蜀在京师西南万里外山川之高深波涛之险壮望而想之犹之心战胆掉然予於昔之游有不能忘者凡吾身之所历目之所遭奇伟雄~交乎前而荡乎其中浩然足以增吾气而壮之也交游之士往还而倡和气相凌而语相g足以搜涤胜?而逞其情志故吾之在苍溪虽然挟策以事教学而脱然忘乎其秩之卑也窥圣贤之奥旨探古今之坠绪泛观而约取郁乎其中者宣之以简牍感乎其外者畅之以咏歌神适而意会优游而怡愉故虽去国之远於予怀无戚戚焉岩洞之幽奇草木之丛茂与夫笋蒲之味泉籁之音皆可乐者也今予虽欲解心释形如往年之游有不暇矣则所达之行能无情乎所达年方壮气方盛又e敏有文词以其素所蓄者卒然而遭夫幽异奇胜其所得又当何如哉适乎外而畅乎其中者殆有过於予而不止此也抑人之性情好恶有不同者则所达之遭与吾之所乐亦有不同然者乎有合焉以示余无忘也余与之相好者今或老而衰或满而迁或砣怀な耪哂兄矣惟山川风景之如旧予因所Q之去又有感焉於是乎序
送陈教谕序
皇上神圣文武超越百王万几之暇端穆无乃留情稽古召天下文学之臣秘阁图书人文宏斡化机躬示轨度统贯万类成书三万七千余卷命卜日以进既进览之大喜赐名永乐大典所召四方士皆加赐遣还湖口县学官陈廷杰先生今翰林侍讲林君环所尝从游而受业者也先生之去林君求予文以赠於乎方国家文明之盛制作之隆如日月行天而河海注地草木之光华山川为之润泽盖旷古所无之盛典也而先生得从士大夫讲论其至要考索其精微书成而列其名次足以有光耀不沉晦矣予何言为先生赠哉虽然予友国子助教欧阳允贤尝为兴化郡博士时先生佐教郡庠与欧阳君实同僚欧阳君云先生气宏迈喜功名慨然论天下事引大义以折\说沛然不可遏也予闻之心窃慕其人意其必状貌魁梧及今见之老且病癯然低首徐趋口未尝道壮时事间文一吐出其r巾犹伟奇杰如其平生然亦寻弃去不屑屑也独时过予旅邸论其所以为教之道一时士子造就之\如前给事中陈君道潜林君文从今刑部郎中黄君重皆端厚而明敏而侍讲君又以巍科硕学遭遇圣上者也盖先生虽未得高位以显庸振耀於时而人之服其教者如此余用是知高材重望之士虽低?卑官未必无益於世而又以惜先生老而不及用於时使及用於时又当何如哉因书以赠之先生莆田人
宜乐堂诗序
溧阳史君仲川兄弟三人同居合食甚相友善宗族慕其行乡党服其义仲川兄弟又恐其久而或怠也乃取诗宜尔室家乐尔妻孥之语扁其堂曰宜乐之堂其从子常以善书选至京同预编永乐大典因暇日出示宜乐堂文一卷求叙之予弟本之教溧阳常从学为弟子员本之每称道常之贤故不辞而之序曰夫人意之所适无不可乐富贵之光华台池鸟兽之繁车马声色之侈举世之争趋疾慕如江河之流下而注海也而惟君子不乐焉肆志严谷仰浮云而俯清渊外物不能累其心优游暇裕常有以畅其意而荡其怀此山林隐逸之士所以逃乎世者而不专於是也亦其乐 之一端盖逃乎彼者安乎此泊乎其内而忘乎其外是故君子有以乐乎此也端其行以肃其家诚其身以敦其道闺门父子兄弟之间蔼乎其雍穆之行使过其乡而望其闾者皆知所敬仰名爵位号不加於已而风化之机默有所关孔子所谓是亦政者又乐之尤者非有君子之行不能也仲川兄弟乐乎此而又兼得其乐之尤者吾於是乎深有慕乎其人焉仲川之先世系出汉溧阳侯崇之後崇佐光武举兵定关中分土封於溧阳子孙因家焉今其庙尚在邑人称祖侯庙盖言史氏之祖也历晋唐宋皆有庙碑载其始末甚详见於郡志者其事亦合独汉史不载其事古今事失不见纪於史者何限不止是也史氏在宋尤盛如丞相弥远嵩之之类今散居溧阳者犹数百家岁时皆合祭於侯之庙侯亦数着灵异乡之人无不畏敬也仲川予未及见之常则相与出入乎禁林者凡期岁其从兄源今骁骑右卫虎贲百户皆温良而信厚即余之所已见於史氏者如是於其所未见者乃知之矣并书以序使读者知史氏之盛其泽有所自云
罗氏复姓序
姓氏上世所以别生分类要不可混也春秋子取莒公子後圣人书之曰莒人?非莒?之也主其祭以祀夫者异姓耳夫子孙祖考本同一气其精神自相流通苟以他姓承乎其先则生者之精神与死者之魂气已判而二如董子所述尝时祝降神之事是也莒之?圣人如之何不深讥之哉秦之亡以吕政晋之亡以牛氏汉大将卫霍二人所冒非所承後世大贤如文彦博真德秀又以时之所讳忌者改其所生惟范仲淹能卓然知其所冒朱氏之姓此予盖未之见焉夫承乎先以统乎後使人之道不至如夷狄禽兽涣散离析而无所属其於人伦教化非小补也此而不察何可哉予先世亦尝後乎锺氏至予始复本宗一时故旧耆老尤骇然怪之且诮让不已从今见之世无孔子者亦其惑乎俗而未尝考乎古也吾里中罗孟昭自其祖婿於邑之刘氏遂冒其妇翁之姓而後於刘氏亦遂以某之子嗣此与昔博士所议贾充之事无异传三世历数十年至孟昭始与其兄弟行十余改复其姓请於朝而易其旧籍遂使罗氏先世复得以歆其祀於冥冥之中孟昭可谓不溺於流俗而能由乎古之道矣因翰林庶吉士陈孟京来属予一言序予喜其志之同於予也故之序使世有如予二人而未之复者读此而悟庶不至於溺而忘返也
送江大尹诗序
江君奚修都昌人宋丞相古心先生族孙也古心文章持论高出乎古人而仕非其时进不得遂其志退而委身以死於世亦伟矣哉然独怪夫丞相後百数十季江氏未有显者闻有均霖者以能诗擅名都昌均霖即奚修之尊父则江氏诗书之泽固未艾也奚修自幼承其家学抱负才卓然着称乡闾洪武中以荐至京师奉命按事闽越有能声然奚修不事表暴欲晦迹一时乃自混於医以能医选为大医局官同预修永乐大典出入秘阁者几一岁奚修精练而博大又勤慎小心故凡与处者莫不知其贤也求贤诏下有荐之於朝者擢授溧阳令属旧令还改高唐之夏津县夫古之君子甘心於下位者虽或病其名之着而亦恶其实之未符也故君子宁没世不扬而践履之有余宁终身不遇而笃行之无吾观奚修仅仅自处於卑退岂非所谓君子人哉奚修之宰溧阳适予弟本之教溧阳云溧阳人莫不爱慕奚修欲白於府而留之府亦欲白於天官俾与旧令并任一县会非例卒改去溧阳人莫不怫然叹息以旧令故不忍言也其县才一月耳使及O岁三年当何如也世之务名失实饰其外而枵然其中者能如是哉吾於是益夫古之君子者少见而深幸夫故家文献之未硪财溆押擦中拮余君鼎相率诗以饯其行因属予之序
杨氏族谱序
左春坊谕德兼翰林侍讲杨君士奇以其所修杨氏之谱属予序予观之而叹曰何其盛哉杨氏吉水泰和两邑者皆出南唐虞部侍郎辂虞部始居吉安郡中其子迁吉水若忠襄公邦V文节公万里皆出虞部而谱不复h者谱杨氏之在泰和者也自虞部又四世曰允素居泰和至今侍讲君凡十六世其统或~而不属者详其世次之可知不可知者则阙焉其支f分合称位名号皆有法而不苟也在吾邦世家文献鲜有过杨氏者方宋元闻杨氏所居台榭之壮接乡闾田园之富连阡陌及丧乱起凋落而消亡者多矣独诗书礼义之泽浸润涵蓄沛然而不竭予获与侍讲君同侍禁林君之曾大父吟Ч以洁忠厚着声前代累官翰林待制致仕事在元史循吏传中吟Ч诸子如平洲如望之皆擅能文章平洲之作如西汉盛时演迤浩博而极典则望之颇伟杂出於庄列而理致油然皆当时所甚推让而持行又甚高不可及也然皆遭时之乱卒死於穷困不得大振耀於时今侍讲君生逢治世列位清华方受知圣上恩遇尤厚而其从子相又擢进士第居翰林父祖子孙百数十年既偾而复兴既坠而复振何其盛哉吾於是乎有以观君子之泽矣谱之作岂徒然哉予祖母杨氏云衢先生之子今侍讲君之族姑而予娶自明先生之子又侍讲君族妹也然自予祖母之亲与予妻之昆弟皆无嗣未有後之者云衢之後盖转徙於他郡无闻焉徒赖是谱之存也然则合其逸而存其亡谱之作岂小补哉因并及之
送罗秀才南归序
秀才罗同以其学官之命奉简书上报於京将别而归求予一言以复夫乡之先生长者太学生曾梦J又来速予一言以赠予将何辞以告同也然闻之近吾邦子弟抱美质负俊誉挟材而进乎乡校者比比引辞以诘难骋气以矜能捉衿而并进连袂而t趋操觚握管以登乎先生之堂者伟如也其进而仕於朝得与士大夫之论议又接武焉亦盛矣同循其迹而进可以自足尚何徵予言哉岂以予亦尝游乎乡校耶礼曰教然後知困学然後知不足吾今而後知夫困与不足矣然岂惟予然夫人萃\赀而贮之充囊而满穰穰然足矣可无资於人矣而或能肆於百家之市售於通都之衢应乎人之求者十无八九弊弊焉走东西强求以给之如何其不诮於人哉夫古之教者自王宫国都至於党术闾巷莫不有学君臣朋友之伦视言动之则莫不有以教之使底於中和之极而知其偏颇之谬消其忿戾傲惰之气而成其恭孙让之风既克而後发既足而後用非若後世驰心役志以苟於文辞利禄而已其说具於六经子思孟子又从而推明讲说之其指甚深求之终身不知所止也同尚勉之无使徒为困与不足之归如予之今日焉可也闻予弟?与同同起处稍相厚而?方有浩乎自足之心所谓伟乎升堂者?亦其一也同归以予文示之以复夫乡之先生长者云
赠别胡生序
古筠胡生振来京师谒予旅邸予视生伟然进趋有容其言论有节予固爱之也生尝从吾弟学科举业前年秋偕多士试於有司生以未捷去今其来也察其志益若生者何患不科举哉然生之志宜不在是也凡士之於道也必知之明而後行之至而知之方必自学问始奈何不求其本而专事文词哉紫阳先生尝谓习熟见闻知有科举而不知有学问夫设科所以求学者也其流乃使人至於废学岂不失其本哉生之质甚美要不可忘其大者也予又闻生之大父商隐君持身耿介而识见~人国初太祖高皇帝遣大将军平江西诸郡以次定独筠城守帅尚不屈闻大将军别遣将诛守者遂谋尽杀城中人引\遁去城中人皆汹汹赖胡君力陈祸福守者乃以城降大将军欲官胡君君竟辞去大将军亦不强也至今筠人德胡君不忘夫活千人者必有後今胡君所活数万身不蒙其利传曰不在其身则在其子孙予用是知生之蒙其泽有自也生之质如此其美承於先者如此其厚而求速成於小效可乎哉念先世之勤以成其所大者予有望者甚深也於其归为之序
习尚镛诗序
忆昔往年予与习君尚镛同考试广东乡闱君与予故同郡甚相厚也既而有旨不果试遂皆别去君宰长乐予守阳春地相去千余里不相闻者久之会朝正京师与予偕来予有史o之命而君之去甚遽欲相与一言不可得也然往往闻人自岭南来辄相从问习君习君政厚持平若古之循良吏然长乐地险而俗陋前此宰皆难之独习君以能职闻既而以考绩诣天官过予旅邸其言论又读其所为诗文盖君之齿益壮更事益多故其言澹泊而理致精U其气坦夷而心志坚定予既察其行事又知其文辞如此盖卓乎其未易及矣习君援例复任长乐乃以其诗一帙属序之夫文学政事理同而事异自昔圣门之教且不能合而兼之者况去圣人远後世之教者又不知因其材以培植笃厚之士生斯世虽穷心力以就一偏犹不足以适於用况求其能兼善并美如习君者哉习君诗若干首读之不独知其才之美且知其政之良也於其去姑为之序君讳韶世家吉之永丰云
黄逢源字序
予友黄君孟冈以其从弟F字逢源属予发其字之之义F父尝都给事中於吏科於予有同朝之雅则之言以告之宜也夫源泉之本也孟子所谓取诸左右逢其源者在深造之而必以其道焉尔然源者流之本也江河之大浩瀚汪洋回折万里而不可遏者其势则然也尧舜文武周公之道仲尼之教与天地并立而无穷者其源端且厚也眇乎百世之下邈乎千载之上而欲其流以探其源非百倍其功可乎哉疏之欲其通引之欲其达涵之欲其深蓄而放之也欲其一日千里此古之人所以孜孜焉终其身未尝一日怠也夫造乎古之道者过乎今之人也远矣溺乎今之学者去乎古之道也亦远矣故君子之用其力也不浅近而止其不浅近而止者盖有不能自止者存焉自名物度数之微循而上之极乎性命道德之如之何其可以止也行之而不息进之而日强则庶乎逢其源矣逢其源而谓古之人不可几及吾未之信也黄氏世家兴化自唐以来多名士宋熙宁中有状元讳公度者即F之九世祖而给事君今方被宠光於朝然则F所以承乎其家者在此也可不勉哉可不勉哉因之序以复於孟冈
石冈书院诗序
西昌城东南三十里有山曰石冈萧先生自诚家其地凡十余世矣松竹郁然庭宇幽樵蛩谓石冈书院者也盖先生之七世祖仪凤之所建宋末毁於兵仪凤从孙梅溪复创之元季又毁於兵则梅溪之孙三溪创之三溪则先生之尊父也始终百余年书院毁而复建者三焉夫人事有废兴理固然也然君子笃志励行乘时以图不朽则不系於是焉仪凤登宋漕贡进士致身显宦其子子安亦仕宋诸王府掌记丞相文信公败而南也子安从之起兵一时豪杰慕义之士皆闻风而起及丞相之被执也子安死之千载之下闻之之慨然夫丞相之名节与天壤并立而子安亦可谓烈丈夫矣尝闻乡之故老言丞相败时事云当时死者极多事既无成其家人子弟惧祸往往讳言之故忠臣姓氏多?不得列於大史氏以暴白於後世然至今乡人有得丞相要结起兵时手帖者犹什袭之不忍弃去呜呼遗墨弊楮人犹宝之如此至於死节之士何独讳言而使之无闻哉有如子安者岂不深可痛耶古称志士杀身成仁求无愧於心而已睢阳之士从e远先後死者岂必尽书之史氏也苟无愧於心焉书与不书又不暇论也子安之死此石冈之伟烈也在乡人所当仰慕者况萧氏之子孙守其遗构旧业也哉自诚先生敦厚而信慎虽老犹喜道其事则其志可见矣今年冬来视子省身於翰林以子安之殁已久而书院存焉求一时名士歌咏之且以谓书院教之地也而子安事有关名教甚大以予为史官属为序夫发潜德而纪先贤後生之责也予不敢辞故备书以序之读是诗亦可以兴矣
送山东都转运盐副使萧公序
前吏部尚书刘崧之高弟弟子曰鹏举萧公事我大祖高皇帝苏州同知今为山东都转运c副使既三载考於京师复任山东或者曰公老矣较利分毫於簿书期会之间小有弗当辄获大戾维年少志虑精明者庶或克之公非其职也公视之泰然於是赵府伴读锺晦其甥也来徵予一言以饯之予惟公之学於刘先生者旧矣先生之德汪洋停蓄而不着其迹其为教因其端绪引而伸之俾自出之故从之游者咸知正志以自养而公之得於先生者盖多也公之在乡也其自守严而人称其长者也其居於官不徒也而接於物者勤而厚其为诗无妩媚态虽甚贫且老所以持其已者不少衰也甚矣公之有得於先生者多也夫君子之事业系乎志焉志之坚虽老犹壮志苟自隳矣虽壮且勇不足有也公不以老且贫而移其平昔如此宜乎其处之泰然而无不可者夫何忧乎其难哉忆予童O时闻刘先生之o於萧氏也每好游咏以畅其怀其所与游者率多名士金华之冈武山之?骑往而舆归极饮尽欢惟公之倾竭故先生之诗凡公而发者十常二三今读而讽之其交际之情相知相好之深犹可想见也夫国家自赋税之外惟c之榷最重今天官之选必得公其人岂无意哉又三载而来也人诵善政必推本而言曰刘先生贤弟子如此予尚当与故乡多士候於都门外而贺焉
董太守诗集序
知海州董君厚英集其所诗若干卷水部主事曾君仲F以属序予素闻董公贤心窃慕其为人得其诗未暇尽读间取而讽之知董公非徒务音韵之谐体制之e而已触之於外发乎其中或曲而畅或婉而达如行空谷幽意独得盖不必他人之尽喻此董君之自得也故董君意之所适辄见之於诗读其诗有以知董君焉董君气充然言论深厚而其为海州也守其身既严而施之於政者又果行於家可法乎其民庶几乎古之循良吏也於乎昔人所谓登高能赋可以为大夫观之於董君岂不信哉然古诗三百篇自非宗庙朝廷称颂告戒之辞多出於田夫野老优游闲暇者之所而当时公卿大夫所作无几也亦岂有所不暇哉抑亦功业之大足以及乎民则词语之细无所用於世耶果然则董君之大者又不在是耶君四明人逮事太祖高皇帝广西参议既老低?一郡守与曾君尝同僚所居一榻扁曰澹游故其诗曰澹游集云
赠蔗境翁归教上海序
泰和尹务厚先生今年夏以编纂召入禁林寻以老病得赐告归教上海皇上复加赉予眷待优至人皆先生荣之先生尝名其轩曰蔗境既又自号蔗境翁於其去潜送之城南门外相与酌酒贺遂进而问之曰昔人有言仕宦如顾凯之啖蔗渐入佳境者盖以逡e卑秩而跻於显荣沉困澹泊而入於甘芳此虽常人之所羡而亦定分有命者之不可强而得也苟得之斯谓之蔗境矣今先生以七之年穷一经遭明盛之时曾不见试於公卿之门出入台府之间吐奇献计以夫圣政之万一徒低?下位仅仅自守既无以加乎人又不能裕於已乃尤以蔗自咤抑独何也岂N步长趋之难追而倒行却走以自快耶言未已先生抚手大D曰予与子处者素矣而犹言之若是况非素知予者宜乎其喋喋哉虽然予秉节亦何尝苦也予始冠值元季兵乱奔走逃避於乱者无宁日幸干戈底定始知挟册呻吟以苟安计既而予有子子又孙沐太平之膏泽进秩文学亦足以自高矣且脱略不羁可以逸其老酣畅自适不旷其官後之乐过乎前今之得加乎旧此予之所以甘心焉者孰谓非蔗境耶纵九鼎前呈吾不以易此也然则吾之裕於已者至矣而奚以加乎人哉言已复浩然D去不顾予闻之a容而叹曰蔗境翁有味乎其言之也易所谓苦节不可贞而有甘节之吉蔗境岂必非甘节而底於甘节之吉顾予何足以知之於是乎书
庆涂氏母寿八十诗序
翰林庶吉士黎川涂君其祖母夫人今年甫八十涂君密数其龄忻然喜之然以去家远不得朝夕侍膝下歉然若有憾於怀者既以语其同里素所往来者则又以告其相知亲厚者则又语夫凡同年交游之士闻者皆涂君助喜遂各赋诗以遗涂君俾以祖母夫人引年之贶且以乐其志抑亦释涂君之愤懑也诗多积成轴涂君持示予请序予与涂君同出入禁林数岁视涂君气和而色温循循然终岁未闻涂君有疾言遽色以失意於人者人亦甚爱敬涂君涂君w纯孝人哉予又闻涂君之尊府登洪武甲子科进士第仕於朝给事中恨早世而涂君之母夫人今亦老矣二母苍头鹤并列一堂而涂君能奋自孤童日以诗书自课竟取科第入翰林时名士涂君盖又真能以志养者也夫子之於亲以志养者其意气恒相通如肺腑之相属自不悬隔则涂君於二亲虽更越千里不远也涂君谨行以纯乎其孝又能以志养其亲如此以踵前人之声光居清华之密地其二母之荣寿何如哉古之人令妻寿母之歌春酒介眉之祝未尝不形之於歌咏则凡与涂君交游而赋其事者其亦宜哉予故乐而之序
寿安堂诗序
予弟本之往教溧阳与医学官曹君孟文交友孟文医术精专而用心诚实今年秋来京师过予旅邸谈论连日夜知孟文有老母年九十康强无恙早暮起居犹勤勤诲子弟曰必读书善人苟不为善虽烹羊炮羔吾心不乐也诚善虽啜菽饮水吾之心乐也虽老其精神智虑不衰犹如此或有过孟文喜其亲之寿而康强也题其事亲之所曰寿安之堂孟文求能诗者歌咏之因属予序夫人莫不愿其亲之寿而有不可必得者其或寿矣而老惫衰病之侵不能安也苟寿而安矣而时非太平之盛家无可资之产索莫无赖或奔走道路而远违其亲者何限则虽寿而安不乐也今孟文官虽卑可不去其家无政治之繁苛守之以老山林之幽迥田园之密迩亲爱子弟朝相问而暮相聚也用是以娱其亲而和其志则宜乎其亲之寿而安也孟文亦其幸哉然吾观孟文虽老澹然寡嗜欲饮酒终日不乱谐嬉D谑神气恬畅亦皆寿徵也诗曰岂弟君子遐不眉寿又曰令妻寿母三寿作朋其在孟文乎於是乎书
赠大尹戴君序
予假令阳江时适莆田戴君原性僚属君靖恭而不肆慎而益贫然自以老成先进低?下位削去觚棱铲除崖岸举耿介特立之气消藏而掩闭之盖非其谋之拙计之窘局於所居守姑孙焉自晦求无忤於物而已岂其所欲哉虽戴君未尝几微见於色而吾不能不戴君动念也且阳江地滨大海其民多豪武窜名军籍中e毒以自防者皆是独戴君能以理之劝喻向道凡两考卒以能职闻则戴君非苟自适计诚所谓和而不同者戴君又焉失其君子哉近有以其名荐於朝者天官得其实以闻於上擢兴宁县令吁戴君是行亦可以笃渌蓄矣夫驰骋於康衢与折旋於蚁封者其势不侔戴君将凌厉挺拔以高抑随浪混世以自同耶将震耀奇伟以为新抑因依顺适以从俗耶承乎其上者不易也怀乎其下者亦不易也抗辞以自守与惕威以奔命者不同绥之以慈惠与齐之以刑罚者亦异凡事几之会惟其施之当而已予昔焉有资於戴君者犹所谓佩韦也今予以空言无益诚有於戴君乎哉戴君必有以自处非予之所能尽知也因其行书以赠之戴君其择焉
具庆堂诗序
翰林庶吉士钱唐孙君子良尝过予道其友张用良之贤且称其孝友深至乡之人鲜有及之者予颇惜未见用良也今年秋用良来京师始获识之於子良寓所其进止循循然气质清明言论慈顺信乎如子良所云及闻用良二亲尚康强兄弟数人皆有美质如用良之孝友何其美哉或有扁用良事亲之所曰具庆之堂用良求能诗赋咏之因子良属予序夫人情之所愿欲事之可喜而可乐者莫大乎父母兄弟之无故是即孟子所谓三乐之一也盖人之乐而系乎天者也系乎天者有命焉非人之可必也人於其不可必者或得之於天其庆祥祉福孰大焉得之於天矣而不能只敬恭顺以尽其在人者则负其天者也人而至於负天其罪罚悔吝又孰大焉以庆祥祉福之获而不能将顺以乐至罪罚悔吝不能逃悲乎其可慨也今吾用良有父母兄弟而能笃天伦之真尽孝友之道以无负於天无於人可谓贤矣用良与子良交甚厚子良直毅少许可而甚称用良传曰不信於友不顺乎亲用良信於友矣其行之於家有本矣播之於歌咏孰曰不宜於是乎之序
水天清意轩诗序
予弟本之近自溧阳至京师与予言溧阳杨公亮之贤昆弟季友读书笃行其器宇甚高不可以浅窥尝构一轩於江之上终日独坐其中天光湖影既足以澡雪其志虑荡涤其志意而鸢鱼飞跃之趣又若油然默会於忘言之表者因题其轩曰水天清意轩诗者为咏歌之求予文序於乎予方酬酢纷扰於词语之末构`之相汨无斯须少暇亦何足以发辉振越於公亮哉然人之有心所以神明万化惟学问可以致知惟无欲可以主静而非幽隐闲逸以少~夫外物之累则亦未易以察识夫圣贤天地之量也李愿中先生谓常存此心勿事物所胜终日危坐而神彩精明康节先生谓养得至静之极自能包括宇宙终始今古之人所以存其本体而致其功用之妙者如此今公亮年既老谢纷华而~外累久矣吾意其优游一轩之中微吟短咏远求近取山川之春涵草木之光辉其水天清意默有所解而口不能发也因论而序之使读者知外物纷华之无益而予於山林之士亦有也
赠教谕康孔高序
康公孔高往与予同游乡校同举乡贡上春官俱下第学官各自东西去不得见者几七年及予来京师孔高亦以朝正至别去未几闻孔高以母忧去官矣既服阕而来得改教於沔阳之景陵於其去不得不戚於怀也一时故旧在京者皆诗饯之予孔高素交也属予序焉孔高抱负才气而骞伟不羁凡交游之士莫不羡孔高开通卓~予以使孔高得用其所长以理治繁剧当烈烈有能声有效一时所重乃潇然抱遗编日与士子讲论课策卑卑为儒者事虽孔高油然自得予固惜其材也孔高郁乎其中者既无自而宣畅意其中必有甚不屑者存焉及其徒有在太学者闻其来皆持酒フ来拜谒惟恐有後皆以自先生之去无以考质疑问贸贸焉至今不知所以学至有泣下者苟使孔高有不屑之心能使其教之及人感慕向仰之笃如此哉夫孔高蓄之厚而不求其施处之卑而能安乎其命尽其心而无憝其中如孔高者可谓君子也已予用是又卜其将来可用於人而未止此也尚其益加勉焉
赠刘仲戡省兄还家序
太学生庐陵刘君仲戬来京师之明年其弟仲戡来视仲戬於太学将还翰林庶吉士李君昌祺属予一言以赠之且谓仲戡孝弟而恭孙其志也其学也勤其才不下其兄仲戬也予与昌祺同编修秘阁最後得仲戬来皆相知深厚昌祺e敏负气刚介不少屈不妄交人人亦不黩交昌祺也乃独与仲戬善仲戬从容而慎密寡事而多材方编摩倥偬简编如山海非甚有精力无不困?者仲戬朝夕从事未尝少怠予赖仲戬力盖多今又获交仲戡因其兄而并得其弟因交昌祺而并得二人者同类之相遭同气之相合何其乐也昌祺与仲戬居同室学同业嗜欲好恶不异仲戬之在家一家之政皆仲戬所经度仲戬藉是无内忧益得尽力於学问今虽去家远仲戬亦何憾於已哉然仲戬之材人咸知慕之以其名荐於朝久矣独不知有仲戬也使知之能不为仲戬夺去哉因昌祺之请故书以为仲戡赠云
欧阳助教重修族谱序
予尝观国子助教欧阳允贤十一世从祖参军毅诰燃捌湫惺抵其见忌於秦桧未尝不悲叹之及观其谱谍见其子孙宗族之盛则又羡慕夫君子之泽也方毅以护军长史参韩世忠刘W军事高宗一见知其贤遣奉使于北词气侃然不可屈及归即途中斩金将之首以徇何其壮也毅是时功业可引手致矣而桧所挤竟不大用以卒於乎自刘岳诸将之罢一时才烈之士低?老死於下位如毅者岂少哉欲求其有後与否又不可知矣桧之恶甚矣闻其後独繁徒以桧之流毒多讳言所从出夫恶不必无後善不必有後然以桧之子孙显~之於後世则桧之有後犹无後也桧虽死地下视欧阳参军宁不有耶欧阳之先自吉州刺史琮生子彪彤万彪之後不复续万为福安令传九世即为文忠公修欧阳之谱最号有法盖自公始之彤七世至宋大尉梁国公忠仍嵬虬沧铀锼煳万安人忠八世即为毅毅弟德祖由万安徙泰和之蜀江至今允贤凡十一世其谱源委端绪愈久而愈着不妄如此盖与文忠公之谱并行也予尝过蜀江见欧阳氏诸老若三o先生某若观民俊民伯仲皆宏伟博雅及来京师与允贤日相往来其从弟允俊以庶吉士留翰林同预编纂又皆才力壮健而学问过人允俊因暇日以其谱属识一言予嘉参军之壮烈而喜其後嗣宗族道之使以自勉也
赠欧阳助教归省诗序
予来京师之明年故人欧阳允贤以兴化郡博士授国子助教又三年考绩天官得援例归省其亲凡故旧仕於京者皆为允贤荣之且相率赋诗以饯其去而属予序忆予未仕时与允贤交厚允贤取科第宦游四方别去几十年既而得仕京师无旬日不见见即剧言深论兹灰步窈擦质探惭罹士奇与允贤尤相好每暇日允贤出太学而来也辄使人走东西要致之至即数人者皆来连挽之不其去歌咏谐嬉淋漓倾倒往往至夜分不止或遂不得寐呼舆隶秉烛趋朝去亦何其乐也岂外无触忌之嫌而内有合之趣耶不然沐皇上太平之泽恬逸清华无所累於心而尤脱至此极耶岂不过矣然允贤人易谅直不铲削峭厉亦不苟附而妄随其文章似其平生气平而意雅人读之知其允贤作也允贤凡见人过失又能恳恳曲折指告之必使之改乃止由是予数人者益慕之而愿与之狎於乎世之士相颉颃势位外深密而中怀忿疾以相夸胜者多矣苟坦夷相接则同欲合私鲜有所规亦何足道哉然则有如予数人者或庶乎可以免此矣允贤家泰和蜀口两江之间江数里合流而东为金鱼珠浦其族繁衍几千指其子弟以科第发身者多矣今其归得一见其长老接其子弟历览丘园之胜其喜盖洋洋矣然吾数人者不可一日无允贤也望其来毋久稽也
赠王纪善序
往年予与王君作昭俱游邑庠作昭力学文辞甚雅洁与人交忠信而和易可亲爱而不可慢也别去久之闻作昭举贡上春官心窃喜未几闻作昭授官徵税於京师意颇悒悒不乐且叹作昭不遇也然作昭能庄敬持已又洁虽居卑官若莅秩用此名声遂大着今皇上绍登大宝作昭遂被简擢肃王府纪善将别过予言曰是行也吾殆有得焉吾闻肃在陕之西北极远万里外黄河之波涛潼v之壮险终南大华之奇拔高峻天下之奇胜也道而过之可仰观俯视以涤荡其胸中且吾之学未博藉此以自广也吾意作昭去京都舍故旧於万里外必有远别艰难之状而其言乃尔此岂非宏旷超迈之士哉夫士之立功业以有成者必其气之充也不然未有不荡於外长其中焉作昭於得失之际处之脱然如此诚有以养其气矣则作昭自今以往益大着其功业者又可量哉遂书以别
送吴县丞序
予假令阳春时适番[吴君子育之丞子育端士也慈良而温厚其用心惟恐其悖於物而病乎民也尝歉然若不足者予爱之其交也特厚其志虑又相同也子育尝按行邑中还或忻然以喜或怃然不乐长叹久嗟中夜犹不寐予见子育之忻喜忧叹不待言而已知其心之有以然也虽子育於予亦不尽言予以阳春极天下之陋然得丞如子育者即不陋矣予来京师又一年子育以考绩至虽别之久相见而言未始有异也先是有举子育於朝者召至京师将加擢用焉而未果及考於天官政绩居优等将加擢用焉又未果遂以一丞弊弊焉复走岭海外人皆惜子育之不遇夫时然予独喜阳春之得也夫以阳春之僻且远得丞如子育而民安之苟通都大邦郡守令丞者皆如子育焉可以少副我皇上侧席斯民之心矣何独少见之耶然以阳春而得子育则通郡大邦如子育者必多予偶未之见也予又闻子育之尊府君尝令广之山有惠政其民至今思之不忘山亦陋邦何吴氏父子所居官皆恶地而皆有善政岂其地虽恶而天固不鄙弃其民必多使贤人君子以化导惠养之乎果然则吴氏一门二人矣岂非命耶命出乎天凡人之行合乎天者其获报必昌光荣而少迟然则子育亦尽其心以俟其报於天可也又奚以惜其去为哉於其去书以为赠
赠僧冰壶归西昌序
忆予未仕时读书於城东寺之地藏院旰始祝发学浮图氏礼云间禅师而受业焉未几来从予读儒者书其质醇雅而温厚与之语道理讲析古今已隐然见端绪及告之以天人物理之际礼乐人伦之大亦深悟其所以然者予既爱其质之粹而又惜此之失而彼之得也是时予与云间又相好然云间混一世於麈埃中颠倒谐嬉傲然自适一时名士大夫皆相与忘怀莫逆眇论微言巧射曲中四坐之~倒有不惬其意辄白眼怒骂之亦莫敢谁何也独酷爱旰不置遇佳客长者来辄夸道出示之於乎云间没又十余年矣而旰今已长大长身秀眉竦然丛林中惜乎云间未及见也使见之其夸道喜悦又何如也然旰年益长而行益笃事上恭接下有礼盖游乎方之内也云间傲放以达旰循规而自守虽规模不同皆高士也时皇上祝禧於高皇帝於是天下名僧皆集京师而旰亦在焉既竣事受恩赏而还书此以赠之所谓散僧入圣小禅自缚者庶几旰与其师皆近之而旰又非自终者也
送杨生刚归溧阳序【代作】
翰林修撰梁君潜之弟本之溧阳教谕之数月凡学之政教弛废者一旦翕然且兴既又以其书籍缺未备不足以资学者考习命其徒杨刚来太学摹印以归修撰君以予与本之交游相好之深也欲予一言以赠刚之还以进刚於学且以其弟本之也修撰君之爱其弟无不用其情如此然予闻君子之学於尧舜文武之道周公孔子之教非徒讲而习之也必使得之於心者明白而坚固则措之於事者正大而悠久正大则德尊而道着悠久则化洽而民附古之人之治与教盖如斯而已予往年与本之讲论之以此自念於心然汨於物者多矣独本之养之以闲静无外物以乱其中所蓄之富所积之宏气盛而志畅予固有以观其壮伟光大於将来也刚之从本之学质甚美志甚端其来京师未尝一出游市肆中神乐观有裘炼师者与刚同里善鼓琴刚主於其家相与清论终日无毫尘俗气由是修撰君甚称道之予又闻刚之祖公亮老成有问学喜赋诗有古长者风则刚外服乎本之之教内闲其祖之训其於尧舜文武周公之道盖将有得焉夫得天下英才而教之古之圣贤犹以乐吾今见刚可不本之一击节哉遂书此以复修撰君俾以刚赠且以告本之又因以慨予之颓堕无成也
送周如陵序
予往年教於蜀之苍溪夷陵而入三峡仰视t山如万仞壁立岷江东下束手两其势若不得放抑遏之极惊跳怒跃逆而橥募ざ飞瀑触而奔澜其尤险者则虎头鹿角盘涡百尺旋转若车轮轰然万亟杂观者莫不目眩不禁也过夔万而上三巴稍稍见平波缓流然巴郡据三江之险因石城悬流飞泻云雾中益可爱也自是西走千三百余里始入成都平旷坦夷疏江渠散注平畴几千里其西有云山缟明洁与晨暾烂然相照盖天地间之奇观独偏方遐国擅而有之使傲游隐逸之士得时时临望以荡涤其志意何其快也又其地有诸葛武侯之遗教关张之忠节劲气至今不衰又苏氏父子文词壮健数百年来无有过之者故蜀之胜又不独山川然也予去之十年至今念之不已今年夏忽庐陵周君如陵归自成都访予京师之旅邸极道往时之游且乐予不觉解心释神焉今如陵又将有所游惜不能与之O翔其间也虽然人之情因事而感固不系山川之遭杜少陵穷愁悲慨终身不释岂蜀之山水独有以戚其中耶彼所遭之时然也然则吾与如陵壮年游乐何可不知所自哉凡与如陵交者皆诗以饯之而中书舍人吴君平仲书西川壮游四大字於卷首以予故尝游於蜀也属序之
赠严元晏序
严氏吾邦钜族而元晏严氏之尤贤者卜居金台山中澹然无所慕於世而一乡之是非曲直必俟元晏一言而後决元晏既与世谢~独喜谈医药予居家时好观黄帝内经及刘河间张长沙诸公之说时相往还讲论者惟琼州守王伯贞先生白水丞陈孔立先生二公既喜与予言而尤得元晏数人者皆相与莫逆也及王公去守於琼白水公故无恙每出游则必过予柳溪之上或之金台则必留宿元晏家宿元晏家必迟留不即去携童奴汤溪涧遇药辄俯掇而尝之或图其花叶而默染其形色呼僮置策中乃行行不休言亦不已至暮始扪萝而归其乐陶然也盖琼州公与白水公脱而有趣元晏则笃实而e悟予亦散旷不自羁故数人者甚相得予宦游於外不得与元晏狎者六年矣白水公巳物故琼州公又阻於官守思欲如往昔相聚论不复可得今年夏忽元晏来京师予闻之心喜不自胜及元晏过予旅邸未及一言也辄起他去虽强留不少住斯须未几竟别去元晏岂今有不释於予哉岂其志虑昔同而今异耶抑何其然也然则如之何其可巳於怀耶他日倘得乞身归田困病之余无以自资当求医家书与元晏日一阅之以偿吾平生之夙志而无忘山中之旧约也不知元晏尚有意於此或弃去否也书此以赠之因以识予怀
赠朱孔良序
皇上绍正大统九有宁谧万几之暇端居无乃游情於文艺萃天下儒臣俾编纂秘阁文籍上自唐虞下及当世天文律历诸子百氏旁搜而⒓┲括之以类统之以韵盖将会万卷於一编合万世於一时者也然其功浩N非日月可计而简册增於寻常部书万倍皇上乃又命天下州郡能书之士皆集於文渊阁俾以成书精写上进泰和邑庠生刘俊预是选俊志学勤又温恭而慎密凡在禁林与交游者莫不忻然爱重之今年夏其妇翁朱孔良来视之予既与俊同往还禁林而又获识孔良心甚喜也孔良世家邑之屯州屯州朱氏族既繁多贤子弟又有老成人如孔良者孔良来京师数与予谈论其气温其容肃予益知孔良之贤而惜乎其识孔良也俊之婿朱氏也称其佳婿然俊方图见用於时而孔良惟务抑遏掩闭不使自彰虽吾邦之人知孔良者少也孔良归故旧在京师者皆诗饯之予与俊当盛世文明俱预荣於大典故於孔良之归敢夸道其事以赠
赠朱知县序
古筠朱贵登永乐二年进士第选莅事於都察院之广东道视旧制盖习观乎政之难易得失非实有职任之委也贵於是乎有宪台之重而无官守之累焉既有旨命还家明年夏复徵至京师俾莅事於大理寺其在大理如在察院时贵徒以一进士两居要地视讯鞠之操纵知己用法之权衡非唯有以博其识习其才而以无所累之心纵观於丛脞BP之表人情物理之际必深有所见也夫汨然而不暇者或有所溺於心譬犹博者之相对而胜负之迹形焉情不能不中怵也故惟以无情者旁观夫有溺者之心则彼之失焉者吾且得之矣得之於外既多积之於中益久则其发之也必将沛然而莫之能御者矣贵之所以昔焉而观之者诚若是今去而唐山唐山小邑也其地僻远无迎送之繁其民质实无争讼之扰其去京师盖千里外以贵之所素历如彼而其所试者若此抑将何如其用心也将其心亦易之乎岂惟易之也加乎其身者若未尝有令焉则又无所累其心矣然贵尝从吾弟本之受经持其心未尝少怠其接於人者K然其虚也则虽无所累其心必不自逸也必将挟其旷然自得之志而益观夫人情物理之无穷者矣屡观而屡有得焉吾不知其将来何如以发之也遂书以赠之
送萧教谕序
予往年游乡校闻庐陵萧君引之以端重力学着名郡庠未尝不爱慕其人然会聚之日甚少也独时时得其所文章读之有程式有典则开宏张大而不逸乎矩度甚似乎引之也自吾宦游四方引之由科举武义县学官皇上绍登宝位之初朝正京师得相会焉盖与引之别去者久矣时乡郡故旧仕於京者多引之平时莫逆相见道平生欢忘怀合一无所忤樽俎相O或深夜不止情志谐畅巧诋而豪谑曲讽而旁嘲莫不{然自放独引之简默不可以意挠或时作漫浪语以少折\锋则又未尝不切中肯綮也引之务自囊括郑重耳由是\皆推敬引之丈人行而予益不敢慢交引之也引之去後以忧还家又三年服阕而来改教於山县学\诗以赠之翰林侍讲邹君缉熙以予故知引之者属序夫教之职与师之道甚难也彼郡邑子弟年少负盛气而抱志者方自视无前而吾欲抗之师则非素有端慎之行w积之学未易使之帖然无龃龉其间如吾引之者於师之道教之职殆无愧也哉外以施之人内以增於己文以博其趣而行以成其德是则引之之师弟子交相贺也惜予去引之远不得相请益矣因以序之诗凡若干首
耕读轩诗序
夫古之达人志士藏迹养晦使其身有所寓而可安志有所适而可尚油然浑一世於庸常卑贱之地者何也所自处既浅则其所蓄者易倾故常有以自晦而深其所蓄也泰和曾君能济名其轩曰耕读持其一时所赋诗二卷谒予序予家居时见能济方髫挟策往来於先生长者求益今长大老成遽见已莫能记忆盖曾氏吾邦钜族宋熙宁中有讳安强安止者兄弟同登第安强官至侍御史尤有声当时蔡京疾之例置党籍中而其名益着传数世至鸥江先生先生以文行自高即能济高祖也二子方壶方谷当元盛时松竹田园之胜乡族罕比今能济所居有所谓九成堂者方壶先生所构百数十年矣而其堂尚存乡之老人多能道曾氏盛时事惜能济不及见也今乡之老者日少道其事者又寡矣能济去家而居於庐陵以耕读自适其迹与世益E虽吾乡之人少有知能济者能济亦惟恐人之知也数年来能济又泛舟江湖与乡之豪贾相往还以自匿於吴侬楚獠之间能济诚欲深其所蓄而故是以自浑耶然能济质甚美年甚富而好学不辍吾知其有以绍续乎其先世矣能济尚慎自重毋使人得易倾其所蓄则幸矣遂书以序之
友筠轩诗序
庐陵蔡君学渊与其弟清源俱好写竹俱从学於钱唐高士谦先生先生亦写竹颇清俊尽竹之态然好之甚笃自云其法得之定之定之得之李息斋之子遵道今息斋徒有谱传之世世之工写竹者犹宗师之况高先生所授远有所自非徒玩其谱者则蔡君兄弟之所得可知矣予尝以谓竹之荣枯燥湿形容意度谱有所不能尽者必其心自得之若非穷极精力不能自得也自高先生後往往见蔡君写竹布列人家今其弟清源又题其轩曰友筠其用心益勤矣然蔡君今为吏部主事清源又擢贡於礼部二人者皆孝友笃厚能文词则非徒写竹云耳清源之居家人求其竹者往往不已蔡君笑曰文与可所谓c材者今在吾弟於乎人徒知其一艺也独不知蔡君厚於德深於材可行於世而施於政者不在此也清源人清劲遒拔甚有高趣既托於竹而又以友筠轩诗文一帖求余文序之因书此之序
送刘教谕序
庐陵刘君仲镡举於乡而入太学选修永乐大典在禁林者几三年时学士解公与祭酒胡公总裁其事仲镡未尝斯须去其侧搜秘典遇奇事隐语即俾仲镡h示o中之士或有所考索以上进者必仲镡书之乃以进否则不得书不以进也盖仲镡性e敏又知所畏慎他人勤者或不敏敏者又不能慎惟仲镡敏而慎故学士诸公皆贤仲镡今年春t试於礼部得选为沛县教谕同o之士多赋诗饯之翰林检讨解公文夫欲予一言序其首夫沛汉高之旧里也方高帝平定四方威加海内而还也与沛中父老子弟饮酣而歌大风之诗一时劲气雄风何其壮哉然高帝是时徒欲得猛士耳岂高帝於此尤有慢乎儒生耶鲁两生之不至商四皓之远引盖以是然高帝过鲁而祀孔子徵博士以起朝仪诸生稍稍向用则其所慢者独郦生辈尔沛中父老子弟固亦知高帝之意哉抑习见其始未G其终耶夫士之习俗系上之意向今之沛非复汉之旧矣天下既向风文学而沛又得仲镡者之师夫承时制作抱负问学之高深者尤知贤仲镡而谓沛中子弟使其见吾仲镡之学行温雅必爱敬兹磺憬咭右虮酥甚慕而施之教焉吾知其能有成必也是行也仲镡其勉之予与仲镡处久而相好之笃因检讨君之属也遂之序
送某知县序
蜀之人纯厚而易治信义道德非家习而人通之然其好慕尊尚敬恭而乐道虽齐鲁逢掖之士未必如蜀之人也比声律切对偶儒生末事而蜀人有终身不操觚而握管者而闻人之诵诗书道文词者则皆知贤之此岂其性然哉习见之厚而化之深也令非得其民不能有成而民有负诈挟奸好恶异乎天理之正者焉能治之也故易治而化惟蜀之人然进士南康某以选顺庆大竹县令大竹在巴蜀之东南四面皆大山无舟车之往来使者行部终岁不一至其民尤朴而其习尤醇以某抱负才艺擅进士之贤名而一旦临乎其上其民固巳慕之矣民有慕乎其令之心则令之道必行政必成道行而政成使人人知明经问学其治民如此岂不深可喜哉吾往年教於蜀以文词雕镂之靡责之於醇朴厚之人恨不得因其醇朴与之相忘於无事徒以其不能者强聒之无益也然亦以好慕在此又上之人所责成吾之职当如是故未尝敢怠惜予未知所以教教未久而去不见其成也今某是行迨与其民相忘於无事之地也然乌知其民於今不化而才美文艺之士耶因其好尚之实而其愤悱之诚治而教之亦令之道也以予尝游其地教之难而不能久去之久而不能忘也某之行南康县令黄绍祖求予一言送之遂告之以此
泊庵集卷六

[book_title]卷七
<集部,别集类,明洪武至崇祯,泊庵集
钦定四库全书
泊庵集卷七
明　梁潜　撰
序
银浦唱和诗序
吉文西百里曰银浦陈氏世家焉去银西八十里为泰和之梅冈则王氏居之也梅冈以王氏胜而银浦亦以陈氏着称山水相属云驰鸟飞相望也独怪夫两家宾客足迹不相及物情人事不当尔也及予来梅冈也王君樵雪约予游银浦而未果其年冬樵雪独携子弟游焉樵雪虽老苦嗜诗每遇山穷水僻霞烟草树禽鸟之胜未尝不徘徊其间然世之工於诗者既寡而知樵雪者亦少也及其过银浦陈氏之俊曰于敬子威其从子清汶清湘辈皆工诗子威尤年高而气盛于是二人者一相见谈诗不辍皆自以相遇之难而相得之也淋漓樽俎之间长篇大章更唱迭和至拳拳不忍别去盖其气同志合情好绸缪故其发於咏歌若金石奏而律吕谐凤鸟鸣而声气应至于相忘以情相赏以心相矜以为高相夸以自豪虽其一时之作有不可掩者要之皆所以道其志而无伤也夫士之文辞好之笃者亦既有合焉而尝少也故不得於天下则期之百世之後千岁之间今夫二人者地不相远又同乎一时自今己往梅冈银浦之上载酒而问奇者吾知其冲乎道路而未止也既而樵雪合其所和诗凡几首属予序予方悔恨於未游读其诗而喜之遂为之序
孝友堂诗序
钱塘潘孟温材足以治民理邦而以一驿丞守官於泰和浩溪浩溪非通道公卿显宦者岁不一二至知孟温者少也故孟温久淹於此而得以迎养其父且友爱其弟甚笃因即官署之後为堂名之曰孝友既求能诗者歌咏之矣又求予文序焉孟温能以其秩之卑禄之薄而志于养也如此岂非贤哉夫自三代盛时习俗之厚凌忽傲惰之风不作而教其民者又先之以孝友之行党庠术序洋洋乎诗书礼乐之训讲求诵习以明夫亲之长之之理至於负提携应唯进退之际皆有以养其良知良能及其不率也则有不孝不弟之刑以督之故自孩提之童无不知爱其亲及其长也无不知敬其兄者当是时闾巷之民虽欲不为孝且弟何可得哉後世之士既不知所以学故其行亦无复三代盛时孟温之能贤盖本乎其性也予爱其名堂之善信其行有以近乎古之人因慨然感夫三代教化何独不可行于今哉古诗小雅多道父母兄弟之情至於美尹吉甫则言张仲之孝友以谓吉甫之功德材美杰然可颂可歌者在此也千载之下读之犹能使人兴起况乎今之世得见其人升堂以诵其诗其有不感发乎哉孟温既慎其官又和易蔼然其弟将行为今楚王府伴读亦知爱其兄者
送杨弘壁序
杨君弘壁家故西昌钜族也当其盛时一门父兄席累世之豪台池花木金珠犀璧之富与封君户侯相埒及遭乱离家事日非君亦崎岖江淮之间而遂家焉盖其时君年始十六壮志锐气轻离别而易之及其老也思见其亲戚坟墓日夜南向而悲盖以五十年于外矣而後归则苍白发颓然衰老见者骇愕不知为杨君也过其闾问道而後入道其姓名老者惊而少者疑焉问其祖之昆弟无知之者其父之昆弟无几人焉已之昆弟间有存焉者非老则病杖而後来而穷奴老伧之尚在者皆当年雄力自视无前者君犹仅识其状貌也故居遗址荒烟蔓草V墓累然而牛羊鸟兽之迹交乎其间者皆当时宾客歌舞而欢乐之所也君於是怆然悲之念往事如在梦中惜其去之久而还之不早也既而君之从子益智拜君而劳苦之置酒会故人宾客留君毋去此故土然君占籍凤阳己久为留数月乃去归时携其中子某与偕行因谓之曰吾老矣先人坟墓在此者汝谨识之无忘呜呼君生于富贵未壮而困于a旅老犹不忘其乡非其心拳拳笃厚能如是哉夫人事变故不常而人之一身荣辱升沉跬步有不能保者而况数千里之外数十年之久能守其身而不坠其先又岂非其心笃厚之报哉君少从予先大父心易先生受业与先君有笔砚之好故\为诗饯君之去而予为之序所以备道夫人事变故之际者有以见君之不忝其先为难能也
垄云轩诗序
姑苏金君润夫寓居都城而名于其轩曰垄云能诗者既为之赋矣友人刘彦机为求予文序之而道润夫之言曰世之怀非分之求者常有以及其身惟君子知止而自足故常泰然自得顾予之材与力无所能于世久矣则宜乎蔬食贫窭随寓而安得失不介其意是非不入其怀而意之所至情亦自适升高丘以旷望揽白云於天际此予之所以名其轩者庶几见其志之有在而若昔人陶弘景之所云者殆不同也嗟夫润夫居京师盛富钜丽之地夸奢而竞豪者相接乎其前金珠玉帛之致其饰膏梁旨甘之穷其味华榱广厦之适其安者皆是也而润夫独澹然安於陋约又名其轩以此使古今天下豪勇才杰之士其用心常如润夫则安富尊荣终其身亦何不可哉是其所为又足以警夫世之不知止而妄意于非分者也然润夫乐诗书而重信义喜与士大夫游其戍荆门也自号为荆门野樵则其中固有过於人者岂徒然哉因为之序
赠小儿医邹孟义序
太史公称扁鹊闻周人爱老人即为耳目痹医闻秦人爱小儿即为小儿医见今之世岂无爱老人者而医老人者己~无闻独小儿医往往专门擅业宜其术之精矣而所守或乖其方所讲或非其理施之於治得一二而失八九者皆是也则为今之老人与小儿者其亦不幸也哉不病则己病则欲求善医何可得也邹君孟义世家庐陵之西鄙其先世以小儿医擅名一方环其境病小儿者皆往邹君求治之鲜不效者即不效必邹君预言其然故病小儿者以谓得邹君於死生之际可以无恨故自予之得邹君而予之乡党邻里故人亲戚无不慕邹君者岂爱小儿者类皆如秦人而爱老人者独不如周人哉抑爱之矣而医之如扁鹊者少耶予方衰迈以多病居常感慨叹息恨邹君不更为老人医也然予诸孙方孩提呱呱缓急之际又能无意於邹君哉邹君恭厚笃慎浅於利而急於济人盖可谓仁人矣因为之言姑以识予怀云
南富王氏族谱後序
王氏之先当五季之乱有长者曰该自庐陵何山迁安成之连岭长者後五世曰自连岭徙泰和之南富南富之有王氏距今十世矣其族既盛其地有不能容者或居南塘或迁栗园或析池头石滩槐下岭上楼下虽异居散处而昭穆世系之详无少紊者推原其故以有谱牒故也至其世联科目迭跻美仕诵诗书而服礼义者数百年间未尝乏~此又乡邦少见者何其盛哉盖尝考其家谱长者之後有曰泸溪监薄廷者当秦桧用事时以诗饯忠简公之贬遂俱得罪先正谓二公生可为人师没宜祭於社者此也有曰炳者富而好义靖康之际东都士大夫避难至者多馆焉乡衮文信公之起兵也犹过南富而访其後题其所居曰续槐精舍此其较着者其不较着者不悉也然则王氏子孙之盛而贤者岂无所自哉积之厚者其流泽久而不匮理固然也世或不知务此而苟冀後世光荣而昌大者何可得也是足重其谱且为王氏重也故为之言以告其来世
王以诚挽诗序
王君以诚殁之廿年其子存性集诸公所为挽诗歌辞涕泣谒予求序之曰先君之志于是乎见也予悲之以为之言君五世祖宗为宋吉州教授而乡贡进士仲柔其高祖也君承先志少颇质鲁能愤然自力于学遭元季丧乱四方学士困~无闻君低徊草泽久之乃复诵习法律虽非其志而卒藉是以自效於公卿之间以一捕盗吏张空入贼境捕剧盗三十六人者诛之寻统兵千人守地一方授千户所吏目然元事日益非矣乃洁远去抗志湖山之表优游觞咏不以贫贱而易其虑者又三十年年七十为里人诬构诖误以卒故为之辞者皆悲其志之无成惜其终之不幸绸缪反复而深致其意也嗟夫君早负材气不得附托青云之士以自见老而遁迹於寡过之地而犹不免焉岂非命哉委於命而安之斯其为君子也故为之言庶几有以着君之志云
重游龙城寺诗序
予之来梅冈喜得龙城以游既而遗樗曾先生自欧乡而来馆于龙城先生尝仕于朝为秋官郎中多学而博闻而寺之僧曰翠微师者亦能诗而善谑吾於是屡游焉不徒喜得龙城又得遗樗也六月既望秋序甫临火薄金气烦炎益烈遂与吉文钱君稽稼携诸生复游焉陟高阜循大堤步乔林之茂荫既而遗樗与翠微师亦徜徉而出逍遥容与俞俞如也其时微雨初止涧吐白云谷畅异芳v树引风[然满襟笑谈既洽樽酌亦勤及夫夜久而天旷明月东出万籁之声如奏琴簧遂欣然有作钱君最先成明日集为帙凡若干首嗟夫同游者虽寄此或暂去而辄来不可知也予去而縻禄於朝欲遽归而游此可得哉
临清八景诗序
泰和邑西鄙多大山连荆湘而极广海而所谓津洞者则刘君民望所居也连冈仄径蒙茸阴翳即其深而後豁然开旷平畴浅G稼穑茂而蒲荷鲜俯而四顾则垂崖修麓云霞落而烟雾霏仰而望之则危o飞瀑如在天上猿鹤之声莫知其处盖可怖可愕可喜可壮之状萃于其所居又僻远穷~非有通道往来行旅之求售者不至宾客故人非好奇者不游焉民望於是得擅其胜以穷登览之乐盖好之笃而人未尝知也使其居之胜矣而游者\焉车轮马迹之交乎其间民望固将厌其尘埃恶其烦嚣矣亦何足以乐也惟其甚美可乐而人不之知独民望能得之所以尤胜也民望之尊君子英甫抱材而不求知於人今己老矣民望与其兄民瞻方壮年英伟其材美有不可掩者夫进取之士尝志乎宦达而幽散夷旷之徒尝放乎山水放乎山水虽任情剧意无伤也志乎宦达而溺焉者君子不取焉民望不溺於彼放乎此耳何伤先是白水县丞陈孔立先生尝爱其地之胜而病其蔽於幽远也因其八景相与赋诗美之矣其从弟彦伟又求孙君子宾绘为图予之归也邑庠生王镆郧笥栊蛑夫玩其图诵其诗又读予序其能蔽於幽远哉吾恐民望将不能擅有其乐矣
王樵雪寿诗序
王君樵雪负雄才盛气壮而无所合於时既老自放於梅冈之山中其脱不羁豪迈之气无以自见独往往见于诗也壬辰九月之望君初度日也能诗者以君长於诗也相与赋诗以为寿且以属予序夫古之人於其所爱之深者恒愿其寿见於古诗三百篇多矣然其平时卒然相遭情志倾倒或然举觞歌而起舞至倒囊而罄千金皆所以为寿也而岂独於颂歌之际为然哉盖人之情有不能自己者类如此君於其时樽俎盛列衣冠皓伟宾\杂e歌舞献O之适亦一时之盛也至於此诗之作然有冲容和平之韵油然有尊老敬爱之情得古诗祝颂之遗意所谓千金之璧不以暗投投所好於君其亦作者之意哉若夫君之盛福子孙贤而孙曾具则非作者之词能裨其万一也君字伯彰樵雪其号云
继省堂诗序
临川曾绍鲁有堂曰继省危公大朴尝大书其额能诗者既歌颂之矣绍鲁又求予序之绍曾诚有意於先贤之训也哉抑将考其说行之于身推之以及于家国天下则其志未可量也夫孔门三千之\七十子之贤负敏拔之材高世之资吾不知几人也当时独称子曾子者何哉子以敏曾子以鲁子不幸早卒其终得圣人之道者曾子也然圣人之道浩乎其无涯茫乎其不知所止而欲求之于百世之下舍子思孟子其何由哉孟子得之子思子思受之曾子其本原盖有所自而曾子终身笃实之要学者可行而易从又莫切于三省也于此而昧焉不知所讲而欲至夫圣人之域如涉大川而忘舟楫未见其可也然则绍鲁登斯堂也其可不勉乎哉绍鲁盖圣贤之後抑尝考之曾子子曰元元之曾孙曰乐为汉都乡侯其四世孙据遭王莽之乱始去都乡家豫章而临川曾氏大抵皆都乡後也欧阳公虽尝辨其不合子固舍人未有以复之至元集贤学士曾小轩又以谓江南曾氏实大贤之後裔上其事请立沂水书院以教育其族姓而自宋以来曾氏显者亦多矣绍鲁之祖寄亭先生仕元为国子助教其学行尤可景仰则绍鲁於此不徒用心於圣学殆将继绍其家而无忝者也可谓不贤乎哉见之歌颂殆亦知道者矣因为之序
梅冈王氏族谱序
王氏之先有为吉州法曹者其後居庐陵之甲村久而益繁分富田六度吉水之带原固山兴国之小春而徙泰和之梅冈者盖十有六世五百年於此矣今甲村之族无闻而散在四方者皆为钜族谱不能备见着其自梅冈者七世曰仲端赀累钜万尝伐石治道自庐陵麻洲抵兴国凡百数十里又尝命为量吏出纳必一铸于锺誓子孙母改至于今犹然既而其子约斋登绍定进士第其孙槐阴复擢第咸淳自是百余年来如秋涧如兰亭如益愚处士皆以文学着名于世约斋之几世孙尚德盖尝修其谱庐陵刘壶春先生为序之矣及其後也世故屡变迁徙不常於是约斋之六世孙退庵又加修集视旧谱益详其义例尤密非浅学者所能窥也退庵视兰亭为大父与其从弟樵雪皆风流高雅为王氏宗嗟夫王氏久而益盛如此岂非积於前者深厚而有本哉予之来梅冈也既获交退庵樵雪又拜观其谱世家文献有足徵者故为序之详焉庶几後之人知先德之不匮於亲亲重本之意有油然而作者而谱亦不为徒作也
陈子威诗集序
吉文陈君子威气充而寡欲视外物无足动其意者虽穷居山林而其言超逸横放若不可追蹑徐而视之则端重衍裕其指远其情深tt乎和平之音也何其美哉夫人之心有溺焉者见於其辞亦然或沉酣于富贵感于声利或穷愁悲怨憔悴而可怜及其至也犹能使人感而羡慕盖亦其心之溺而爱其词之胜焉耳要之得其气之和平惟夫杰然豪达之士举天下之物不足以累其中者能之也而求之古今盖少矣予见君于银浦之上即有以知其志及读其诗又知其高迈~伦君虽穷居以老而岂有溺于其心者哉君有行义又深于学使其壮时出而呜乎国家之盛吾又不知何如其美也掩卷怃然书以序之
柳塘于氏族谱序
庐陵于君孟逊以其所修族谱求予文序之予既观其谱知其先世之所以盛而又信其文词翰墨之懿有足徵者盖自唐仆射徽徙吉之城隍冈迁皂村有长者曰范时道一见倾倒相与为肺腑而厚资之遂家于皂村时人称两家为金石交者以此仆射生南仲南仲生猷谋谟猷迁?谟迁州之柳塘地今属庐陵独谋仍居皂村孟逊之距谟盖几世矣此谱之作着自柳塘而?与皂村不及焉者彼各为谱势之分不可以强合独其源未尝异也自仆射而上至于後周太师燕文公某汉廷尉定国皆可考见先是欧阳文忠公为作世系表其几世祖元高又尝自序其谱故其所载自受氏得姓以来千数百年端绪原委最为较着及孟逊又加修集其世次迁徙愈久而益详焉夫世家大族簪缨@赫而子孙之微不知其出者何限独于氏先世不泯灭如此此岂独其子孙之贤哉抑其能托之文词以传不朽故也呜呼世有可纪之绩而不得托之於可传之文多矣于氏乃得之欧阳公使千数百年祖父之泽@赫jd皆由於此岂非幸哉今去欧阳公二百余年孟逊又以其谱属之於予诵欧公之丈有愧乎予言之陋不足为孟逊重也然孟逊是谱又何待予言哉孟逊力於学而其行甚笃能拳拳於其谱牒其用心之厚可见矣
庾山樵者诗序
古之士有身为鄙事庸人贱夫之所不屑而其中负落落之奇虽伟人杰识有不能测也故大贤豪杰往往自放于渔盐屠贩之间当其渔盐屠贩之时人固不知其为大贤豪杰也至於乘时而出功业足以被生民而泽万物则举天下之人仰望而不可企及矣故深所负者亦深有以自晦人固不可以浅窥也陈君文或隐居庾岭之下自号庾山樵者陈君非行歌负薪而樵也盖假樵者之名以自匿之人不知也而予有以知陈君也陈君博涉经史强记而善辨遨游於吴山越水之间所与交者多俊士材能非其人辄去而不顾陈君负志而不偶又混其迹以同于\故樵于山放浪于江湖无不可者而何必人之知也然庾山东西连闽湘以扼广海凡广之东数十州玳瑁珠玑犀璧之贡皆道出庾岭至于仕宦商贾戴妻揭货财往来乎其间者又冲冲也是为四冲九达之交声利争趋之涂人之所惮烦而厌处者独陈君欲樵乎其间岂至于道者固不暇择其地哉然吾察陈君亦乌能久于自放者陈君因出诸公所为庾山樵者诗示余遂为之序
乐圃诗序
庐陵张君思恒居城北辟地为畦艺蔬其中日抱瓮往灌而忘疲焉因自号为乐圃能诗者皆歌咏之其友郭君实以属予为序予家泰和柳溪之上有畦数十亩竹数千竿桃李数百株芸松姜蔗G芥杞菊数十畦及阳春之方来候时雨之既至茁而壮者生意勃然采而d之真如列珍鲑数十品至於掇芳苣于雪中剪短韭於霜余则虽熊豹胎有不能易其美者意之所适升高而遐眺昔贤之不作旷千古之远怀而犹有合焉者此予之为乐如此也视张君殆有同焉抑偶过之焉不可知也夫玩于物者虽适情亦丧志然予闻张君为人信义敦厚闻于乡闾诸子弟又皆贤而好学负郭多良田而居室幽雅花卉松竹之植连槛而并砌宾客故旧戴酒往来高谈雅谑而不愆于度盖处清时盛福有如此者是则岂予之可拟哉况予方窃禄於朝于乐圃殊有所未暇望青原白鹭不能不怏怏焉因书此以序之
望云思亲诗序
杜君新世为襄城人以军功起身授山海卫百户杜君虽起戎行而行甚笃循循有君子之风事其母尤孝以王事来江西去其家盖五千余里不忍其亲之远也遂求善画者为写望云思亲之图以识其怀能诗者又歌咏之求予文为序夫杜君矫然介胄驰马试剑于万里之外此其志也而乃低回顾恋有狄梁公太行之感盖天性之真发乎其至情自有不可掩者然狄公属唐室艰危之际能鞠躬尽力卒之唐之社稷不坠者狄公之功也望云思亲特其偶然一事後世犹传慕之不已顾其大者不在是也杜君当天下承平四海晏然无桴鼓之警然立身扬名以显其亲於无穷孝之大也杜君诚有志乎此使功立当时名Р恍嘣蛲云思亲岂足以⒍啪之善哉传曰求忠臣于孝子之门杜君其勉之
送皮千户还辽东序
冀之东北曰幽州其山医无闾即今之辽东也辽之西本孤竹国春秋时属山戎战国之际入于燕秦并天下置辽东辽西郡汉武帝开玄菟乐浪诸郡而辽之地益广唐太宗之盛置都督府治其\即陷于契丹终五代及宋其地遂为旷邈矣及圣朝受命混一万方辽左地既平乃包三韩连碣石瀚海置兵卫王国如内郡今四十年矣舟车利涉而风气日通兵革不试而习俗还厚盖中国财货金珠麻缕绣之物与其所产海错之珍人麝香豹尾骨P之类相流通交易乎其间而富商大贾往往书行夜宿不择地而居而中州文学之士流寓其土者益多矣於乎圣化之广被如天地覆帱人迹所不至者皆稽颡阙下岂直辽海之近至若五季之际河东北晋齐之境犹陷于契丹不但塞外之远盖中国治乱盛衰之一机也千户皮君德自辽东来按籍索其兵伍之阙者过泰和人皆谓皮君壮而武浩然有气岂中州豪迈之士流寓其土者奇谋雅论日有以相激而皮君有以得之耶以今神武所加四海晏然无一燧之警而边徼将校其材又有如某者复何所虑哉盖中国所以盛者在此皮君将还辽东\为诗赠之求予文为序因为之书
刘氏家谱序
刘氏本湖湘间人自五代时徙庐陵之药溪历数百年散居四方至有自药溪而远徙江淮间者其徙泰和之巴山则始自诚斋明轩二人历元元贞初至今百余年而其族又己\矣药溪旧有谱宋季毁于兵诚斋孙曰克俊惧其久而世次之失也乃修辑之然可知者自六世祖文翁而下其上有不可考者克俊亦谨缺之不敢妄有所续也自克俊距今又二世曰庸礼为明轩之曾孙则因克俊之旧而搜辑为之谱总若干世以求予序夫人之生久则\\则分其势然也其分也远则其本益迷迷其本则亲E少长之伦混而莫之别孝弟敬爱之心邈焉而不相施其名虽为人其无异於犬羊鸟兽者几希古之圣人有忧之因生赐姓而统之以宗有氏族之官以掌天下之姓氏而领之於天宫大宗伯又有谱牒以藏于太史其为法周矣自宗法废氏族之官失其职而民无所统有谱者至於窜猎他姓妄附贵显其为失可胜言哉观克俊之用心信乎其不汨於流俗而有见於先王之典者也其贤于人远矣庸礼之弟曰某某某皆信慎而知自守以不坠前人之声故为着先王之说以告之
临川胡氏宗谱序
胡氏其先本秦州人其始祖十七检阅自宋徽宗时以明经登进士第从高宗南渡始家临川之白千历四世曰拱辰擢嘉定甲戌进士第七世曰希累官两浙盐运司同知与谢叠山诸公友善北兵之南侵也与叠山谋举兵以匡王室其往复之书至今犹存其後有曰天祥者讲学于陆象山先生之门曰斗南以能诗鸣於时吴文正公虞文靖公皆称道其贤盖自始居白千传十有三世凡四百年而伟杰之材出於胡氏者不可胜数岂非积之者深厚而有本耶何其发之远而不竭如此哉胡氏旧有谱其十世孙伯广重加修辑其法本欧阳公小宗之制而尤精密仕止生卒葬娶分合行义之大⑽薏槐讣伯广又以其先世遗文可传于世者系于谱後於乎观其谱读其文词胡氏之所以盛夫岂易及哉於是伯广之从子俨以求予言因为之序俨亦端厚有学称其为胡氏佳子弟云
扈跸集序
永乐七年二月皇上巡幸北京于时翰林侍讲曾君子与二三近臣以文学得预扈从因次其道途所经山河之胜行宫连营千乘万骑之壮见於诗凡若干首名曰扈跸集余读之而叹曰於乎盛哉夫朝廷之事圣君贤臣之嘉谟雄烈照耀古今者史氏能书之至于一时太平盛观丰亨豫大之容民情风俗之美下至原野鸟兽草木之光华润泽可以感发歆羡而史氏之所不书与不及书者则皆存乎诗人之铺张形容非负奇才雅思盖有所不能也三代之际其雅颂如时迈车攻等篇着之于经读之若亲见其时汉代以降学者类不能追踪古作故其事亦晦而不扬或庶几其人焉而处非其地沉匿于山林草莽之间者多矣作者之少见而又不得附托青云以自表着则後世虽欲因其言以观夫世道之辉光隆治何可得耶此吾於子之作而有取焉子既学博而材优又遭逢圣主之治故其发於言者宏博深厚足以极一时之盛百世之下读之为之低徊俯仰想见其时而追慕绎思于无己则其言与古之作者夫岂相远哉於乎是可传也己子名ぜ之永丰人其先世曰小轩先生仕元为翰林侍读学士曰亦轩先生为编修都人故老犹能指其遗迹所在今子ち泄俳林重历其地世家文献之不坠有足尚也因为之序
中秋宴集诗序
士君子当四方无事朝廷清明交游盛而志气同进无讳忌之嫌退有讲学之益如此亦足以乐矣固不在乎嘉时胜集樽酒淋漓而後乐其乐也然而乐之于心者无因见也必有畅其志气发其欢欣形之咏歌使当时读之者皆为之击节羡慕传之来世思见其盛而有後时不及之叹则虽G酒殷勤卒然相遭固亦一时之盛也於是永乐七年中秋之夕翰林学士胡公合同院之士会于北京城南公宇之後于时凉露既降清l悠然明月方升而酒行乐甚公乃命分韵赋诗凡若干首讽其和平要妙之音有以知夫遭逢至治之乐谂其劲正高迈之气有以明夫培植养育之功是皆平时蓄之于中随所感而发之于此也岂非盛哉其或因事寓思有物外无穷之情兴起感发为万世不尽之虑者亦足以见君子之心也因为之序以明夫君子会合之美诚朝廷亨嘉之际而凡是作非泛然词语之细也
西垣对雪诗序
古之人赋诗或旬月炼深思而巧构或造次顷刻忽然得之而意趣要妙有不可及者要之不在迟速但欲其工耳速而工又难能也予之来北京与处者侍讲曾君某每好奕而予拙不能奕因谓以诗为嬉戏以当博奕矫其难能夺其所甚好不为无益也而曾君以为忘外物御忧思诗不如棋也嗟夫诗与皆害於事而尤甚焉曾君盖不能忘情於彼耳是年冬雨雪曾君夜饮於修撰彭君之家预在席者七人修撰余君某以长安雪後见春归分为韵赋诗即坐上刻烛期不过半寸诗皆成诗不成者罚且不得运意默构即运意默构者又罚於是觞酌如飞谈论不辍且以古诗索句中字首尾以相顶缀绕坐上斯须不停盖以是苦之使不暇思也俄视烛至刻处即具纸立书书成又今不得一字改窜仅仅能成章罢去则皆欣然若有喜色明日曾君余君同入直秘阁念此事两人相视忽大笑予问何为也曾君告予以其故予笑曰何自深相苦至此然深自苦者乃深以为乐也因谓以诗为戏其乐不有过于博弈乎曾君于是信予言之然然余意其一时之作必不能工及取而读之皆极工致有非思虑所可及者信所谓速而工者亦奇矣哉夫古之君子虽戏谑不苟七人者亦庶乎善谑者也卫武公抑戒之诗以善谑见之咏歌则七人者之事有足尚者又安知後之人不有传之以为雅事因为之序
春闱倡和诗序
永乐七年春翰林编修朱文冕预考试天下贡士棘闱中五十日相与倡和为诗凡三百余首蔼乎欢悦之情发于樽俎笑谈之末而冲乎和平温厚之气动于典则仪度之中因念其时天下士子二千人聚三j文如山海考览辨论计其间闲暇之时十不一二而所作之多且美如此何也大抵扃约之深严人迹不至外事不胶其心而内怀自畅则虽片时之暇情之所适不得不於诗焉发之以其思之深趣之远有以然也平时有求为文辞于予数人者尝经时涉月竟持空卷还不得一语此岂敢故为是哉构`之接汨之也如侍讲邹君仲熙性尤不喜赋诗间有来求者遥望见己e首退却即不得已草草聊遣持去今主考文其中亦连赋愈出不赀平生不喜作者且如此其他抑又何如嗟乎使诸君子在禁林中常如在棘闱考试多士时其讽咏篇什又当何如其多也予由是益知深静恬逸无外慕者百艺可进而声华荣利之BP甚矣其夺人之趣也文冕以属予序因序识之
九日集诗序
永乐七年九月丙辰实惟重九之日合侍从同官之士七人者就北京旅邸饮酒欢甚酒半检讨王君希范摘江涵秋影e初飞之句即席分为韵各赋诗以纪一时之乐既明日侍讲曾君子ひ允粲栊蛑於乎余七人者亦乐矣遨游两都历览山河之壮既有以增其气而荡其怀而凡职业文辞多朝廷制作之大铅椠之末预有光华焉虽平居畏惧之未尝敢肆而毫外累曾少有干其心者亦何其幸也至于佳节闲暇非有高山乔木以恣登览无歌丝管吹以靥闻然俎之间闲倡叠和雄嘲而雅谑又皆蔼然情投志合视昔之人感时悲怨索莫无聊赖者大不侔矣是皆上之赐也夫何敢忘由是七人之作益宏大演迤得盛时和平之音盖所谓关乎风化者信可观矣予思钝而材拙预在席齿独长故既赋之矣又不辞而为之序七人王君钱塘人曾君永丰人侍讲林君崇璧莆田人编修朱君文冕南丰人庶吉士陈君光世四明人李君时勉安成人为之序者修撰梁潜西昌人
送任敬敏归南监诗序
余之仕於外久而一还乡见学之士皆俊秀材美负迈逸之姿其气之锐而材之杰有不可及者其时敬敏亦为子弟员独温恭循循然择焉而後言而凡学之士望见其来皆退然心相敬重有疑也必举以质之有得也必举以告焉而敬敏亦相与切磋恳恳为之尽余固欣然喜夫学者能自得师其心虽过高而其志未尝不自下其气虽过锐而其行未尝不自检而又知敬敏之贤虽一时英伟杰出之材如吾乡之士者尤敬惮而畏服之则其所以过乎人者岂不远矣哉今年春敬敏以乡举会试于北京余忝为考试失敬敏心甚自恨既而选在教官之列则为之喜曰此敬敏志也敬敏亦自喜得教官学为有以进於道於是余又知其过於人岂独其文之博哉其气之宏识之远皆未易及也未几上命覆试四百人在教官者拔其尤得二十有四人皆赐冠带厚其廪食俾南还读书于国监而敬敏在焉然後知其失之于今者有待于将来而上之恩厚于多士拳拳不忘者盖如此也然则敬敏可不益自奋励思以副皇上眷注之厚耶夫得失之际人之情可见焉得失不足以动其中余独得之敬敏故于其行也\饯之以诗余为之序云
处士萧公挽诗序
处士姓萧氏字吾幼世家邑之高富里自处士始别居城西处士为人性和易蔼然其交于人也骄矜忿戾之气不介乎容色而人之交之者亦不以骄矜忿戾之气加之也其言行信而笃其教子弟於为善也道诱之甚力为不善也禁制之甚严闾党之士见之而人人美慕交友得之则无不欣悦盖其易和谅之气有以接于人者然也处士之配视余外祖母兄弟也其子建平于余之母盖为从母兄弟然建平常受教先君进与予同学退则游处得之於先君者尝以告之处士闻之於处士者又以质之先君盖处士喜读史虽耄年尤强记诵诸其口者稽诸简册皆同也处士无他子弟唯子建平以事谪辽东而处士殁于家父子死生相隔万里人生如此悲痛可胜言耶此诸公所以深悼痛惜不能已于言也诗凡若干首建平归自辽东以属予序於乎十室之邑必有忠信三家之市而善人岂无焉吾恐化于善者之难而染於不善者乎易矣余宦於外不得归者十五年乡党如处士者皆己殁矣後生小子其谁告之以善老者憔悴而无与好壮者傲黯之心日滋岂不可悲也哉予不谓悲之又以谓俗之陋教之失皆始自此可惧也故为序之而详着其行者使读之者知处士之为善人又以见今之乡闾无善人不可也
会试h序
永乐十三年春二月礼部将合天下贡士而考试之遂闻于上诏尚书臣震侍郎臣绶总其事翰林修撰臣潜臣淇合内外儒臣十人往考其文辞而以监察御史臣W臣健往监焉于时皇上巡狩北京天下之士越万里而至者凡三千人既撤棘拔其粹得三百五十人盖试于北京方自此始而得士之\亦前此未之有也於乎盛哉臣潜仰惟皇上文武功德度越万古而率由太祖高皇帝旧章修明礼乐薰陶四方导之以诗书之教引之於仁义之域德泽之被乎遐迩如春阳之育万物士之诵诗书而谈道德者人人如在唐虞之世盖教化之久五十年于兹矣易曰圣人久于其道而天下化成诗曰古之人无居髦斯士由是而知今所以得人如此其盛者其来也有自矣夫惟养之久故见于文辞者皆宏伟而光明培之厚故发于论议者皆雄深而有本是盖关乎国家气运之隆非偶然之故也士之荣名于此者何其幸哉然既博於文辞矣则于圣贤之训其必有得於心见诸事业必有致君泽民之实所谓汰什百於一二者在此也其又可不勉乎是用进之大廷以俟夫皇上临轩之策焉
游长春宫遗址诗序
长春宫在北京城西南十里金故城中白云观之西也元方士丘真人者与其徒尝居於此当是时琳宫贝宇于王者今其宫既毁独其遗址之存据平陆巍然以高登而览之犹足以尽夫都邑之胜盖其东则都城台阙府库之壮荣光佳气辉然烛乎天表其南则旷然原陆而蓟门高丘之间荒台遗沼之可见者皆昔者辽与金所尝经营其间者也其西则西山之崖雄峻拔出而苍翠绀碧之色隐然烟霞之中其北则连山崔巍雄关壮峙凡仕於朝与居于城中者盖尝知唯闲暇登览於此而後得之也是时皇上亲御六师於阴山大漠之北故凡居守侍从之臣皆优游无事遂相与游焉既周览而乐之因又以知夫国都之壮且险诚天府之固也盖都城西北诸山皆起自太行绵亘属于居庸出榆关碣石至辽以东而後止岂天之所以限封域而安中夏者固在此耶然自五代至宋三四百年之间皆辽金雄据其中故其祸害终宋世有不能免者及元之兴又百年然後圣明受命攘除而铲削之其民既休养生息熙然以乐夫太平之治而上方振耀神武于穷荒万里之外於乎其为生民社稷久远之虑者盖深矣诗曰之纲之纪燕及朋友又曰不懈于位民之攸I此言人君能振作纲纪勤劳於其上而臣民赖之以安也由是观之今二三人得以恬然嬉游於此者其谁之力耶诚使在夫五代与宋之际虽欲侧足其间以窃窥夫山川城郭之壮其又可得耶夫士君子欢厥⒚乐事多在於太平之日而能托之歌咏则有以传之永久况元之诸贤若虞公邵庵袁公伯长皆尝临眺而赋咏焉因以其所分韵蓬莱山在何处为韵各赋六首同时而赋者翰林侍讲邹君仲熙曾君子ば拮王君时彦王君行俭刑部主事周君恂如其一人则予也六人之作见于辞者各不同而其志气则皆可谓盛矣既相与h而藏之因为之序後之人得而读之尚能想见夫今日之盛也哉
赠赵法师祈雨有感序
夫天地之化合于人之一身惟有道者能以此而感彼中和位育之说是也而道家者流或以其精神默运化机窃玄秘一呼吸之顷而风霆应之此岂独其术使然哉亦其气与天地流通也耶永乐癸己夏五月不雨民方忧之江西经历沈侯寿之以藩垣之命与邑宰洪侯宗杰祷之而命道士赵希老以其教蒇事遂卜日建坛於延真观率其属各服其事既飞章帝廷乃集百神使各以其职听命约某甲子雨即不雨有罚至其时炎威益炽山川如涤而希老己升坛候命矣四顾云集而雨不降希老曰其民之有愆抑守者之辜耶是有任其其责者而民何罪复请于帝期必雨乃止为之约如初及期果雨而未足也希老祷益虔责雨益急逾三日遂大雨四野告足三农欣舞禾稼勃然岁以大丰嗟夫此所谓其气与天地流通者非耶夫五气迭运於天地之间而人事作于下者往往默与之应余不足以天然尝尝有感於人事之际如东海孝妇之类皆是也其机应如此故知挽天意而咧者易为力尽人事而合天心者难为功也而世之祷祈之士或任其术而不察焉此余有以告之希老也於是民父老严建德椽吏郭以存求为文以着其美
京闱小h序
永乐十五年秋应天府考试乡贡士府丞臣铎谨奉故事以闻于时皇上巡守北京皇太子监国事命臣潜臣全等为考官命监察御史臣儒臣贤俾严察之自京师以及畿内属郡之士试者几二千人拔其精粹者得一百人盖其文辞之美明白而辉光清深而宏雅其气之和平而进於礼义者亦英英乎其达而硕硕乎其充也於乎此岂无所自而然哉洪惟皇上圣神之化极其广大仁之所缓德之所怀礼乐之所薰陶涵照抚育如天地之运而万物自生余波所及海隅边徼九夷八蛮之远皆争先向化仰望乎德辉至遣子弟入太学者常百余人而况京畿辇毂之至近诵习乎诗书沉潜乎仁义以表示万方而率先四国者固宜其云合景从辐凑⒔而蔼蔼乎其偕来也猗与盛哉唐虞之世平章百姓而万邦e和成汤之民止於邦畿而肇域四海圣帝明王化道之行自古至於今皆然然则士之蒙被圣化耀人文而登兹选者亦岂非幸欤进之春官对于大廷对然如麒麟凤凰之O翔其谁不拭目快G然而诸君子之进方自此始其又可不勉欤
于氏祠堂记
古之有家国者必立庙以祀其先祀之礼因乎其情而着之文也後世之制有不得为庙则为之祠堂焉其礼文亦必仿乎古搴豕耪呤浪浣刀其情不可苟而止也古之祭也有高祖之庙者则曾祖之昆弟无不在焉有曾祖之庙者则祖昆弟无不在焉有祖之庙者则父之昆弟无不在焉今不备其制则为之龛者四高祖居乎其西曾祖次之祖次之父又次之古之诸侯其适子之长者世世为诸侯以承其祭适子之次为别子不得祢其父没而立为太宗之祖其适子继之世世相承所谓百世不迁之宗也别子有庶子焉则又不敢祢别子没而立为小宗之祖其长子继之亲尽主毁则不复相宗所谓五世则迁之宗者此也无庶子则无小宗无适子则无大宗今固无宗法而神主之昭穆迁徙祧毁犹皆本之此焉故继高祖之小宗者於其身为玄孙继曾祖之小宗者于其身为曾孙继祖之小宗者於其身为孙继祢之小宗者于其身为子统之以宗而祭有其序故继曾祖之小宗则不敢祭高祖继祖之小宗则不敢祭曾祖继祢之小宗则不祭其祖而先君之子世世为诸侯者大宗而下又不得祭之焉今之祭法其简极矣而非适长不敢祭其父者犹此意也明贵贱别尊卑辨适庶其严如此而所以尊其祖者其情无不尽其文无不备也後世宗法之废而以谓统其宗者有在於谱谍焉祭法之失而以谓合其族者有在於祠祀焉盖虽不逮乎古而犹近乎古也舍是不务其涣散分析迷其本源而不知者可胜哉庐陵于君孟逊深有见乎此既尝修其谱谍求予序之矣又因其旧祠易其所坏而新之至於迁y祧毁之次升降拜跪之仪爵笾豆之列亦皆放之占而不苟而孟逊之言曰凡此皆先君遗训予守之不敢失也孟逊恐後之不能继乎今也则增其田若干亩以供祀事创祭器而完之神主之未立者复立之又为钟以警其昏夜又恐後之人堕其法而不守也故求予为之记而以其田与祭器之属皆刻之碑其统宗合族重本尊亲之意周且详如此於乎世俗之陋祀其先者类不法古简於情而乎其文至於士大夫之家亦因陋就简背礼乱法有不可胜言者孟逊独拳拳讲求古人之遗意而尽其心焉此岂独尊其亲而已哉其於风俗非小补也使复有作者其不以孟逊为法乎孟逊之先君文质笃厚恭慎乡称长者创之始俾孟逊集之於其後为子孙者要当知之也因并着之
泊庵集卷七

[book_title]卷八
钦定四库全书
泊庵集卷八
明　梁潜　撰
行状
竹亭王先生行状
先生讳沂字子与竹亭盖所居之号而学者因之以号於先生者也姓王氏系出琅琊周司徒敬宗之後晋太傅导之裔也代有闻人具载其家谱高祖叔可有孝行理宗时荣王闻其贤辟掌府笺翰注国学待补曾祖孟炎祖性夫俱隐德不仕父以道当元盛时客游淮汴间以诗谒李韩公道复韩公荐之仁宗潜邸仁宗即位欲官之以亲老辞归其配彭氏为里望族生先生自幼时闻张南轩师孟子义利之说心已慕之既长益刻苦自励从乡先生杨升云安成彭复初学易经习科举文辞而於性命之理尤造其精微其学大进元季衰科目废矣至正癸巳江西行省参政全普庵撒里分省C州乃复设科取士遂以易经领乡荐属四郊多垒道阻塞不通行省上其名京师时元储抚军得便宜授官为恢复计命下抚军院授福建行省照磨不赴寻授亚中大夫吉安路治中亦不受未几而江西陷没时戊戌夏也国朝洪武庚戌考试于广东明年台臣荐为诸王说书召至留数月授福建盐运司副使先生以老恳辞遂赐归田里自是屏居不复出所居城西龙湾之上有竹数百竿日寄傲其中诱接後学降意怡于天理人欲之际谆谆然辨析必造其微学者欣然趋之而皆有所得为古文宏辨浩博造之既深而达其意必畅择之既精而致其辞必丰至于论辨古今成败得失之际驰骋贯穿而析之于理如河之赴海如射之中鹄盖与古之作者相上下无忝也尤喜赋诗所与游者皆当时名士若襄城杨伯谦秣陵周浈豫章万石大梁辛敬清江彭镛刘仲修乡先生刘尚书昆弟廖文学愚寄陈海桑心吾与先生之弟御史君子启日赋咏往还更唱迭和以商确雅道为己事温厚和平出于自然而音调格律之严必合于典则兴之所至常登E临眺穷山谷之胜而後止惜所作之富而其多不存近所传二妙集者先生没後出於闻人萧E之所收辑直十百中一二耳所居颇隘别为一室仿朱子家礼作主以祀先其法制极备岁时祭祀拜跽升降动合礼仪先世坟茔率子弟祭扫率有定期虽风雨不避事其亲至孝亲之殁己久每念及之辄悲痛形於容色於亲戚尤有恩意始终未尝以贫富异其情与其弟御史君极相友爱御史君始以罪谪役和州先生闻之终夜不遑安寝家贫无以为资货所有田业往给其费寻命戒行李躬往视之久而後归既而御史君以宥还日相与怡怡然居处未尝少离而御史君亦甚爱先生先生仪观伟然气岸高迈而和气充溢浑然不见其锋e御史君状貌魁梧威严整肃昆弟常从容出乡闾人望而敬之所谓二妙集者御史君与先生所作皆在也其文曰竹亭退者犹若干卷藏于家先生生平自处者严而待物极恕口未尝言人之过不求异于\而所为自出于流俗不拂乎人之情而所接自中乎矩度元进士刘云章尝赞其像曰渊乎玄酒之在尊也凛乎大阿之未出匣也乎其清而挹之弗竭薰乎其和而即之弗可狎也其出也曳裾五侯之门而不哜其鲭其处也税驾七贤之林而不逸于柙吾尝求之古人盖不答陈蕃之辟而唯笑傲于其榻者欤不然使及门孔氏则舞雩之咏归端章甫之礼乐固将进退之绰然而特视其所合也说者谓是赞足以得其直临没强起扶坐神色不乱呼御史君至与稽首曰永诀矣实洪武癸亥六月二十七日也其生元至正丁己五月二十日享年六十有二娶陈氏先没继李氏皆有妇道子三人长伯贞今为琼州府知府次某皆夭女一人适同里严玄龄孙男二人行敏行俭今以进士为翰林修撰曾孙男u?铉稹皆先生没後生葬千秋乡五十八都大径之原於乎先生之才之学足以当大任而遭时弗康故囊括以自晦迨海宇既辑遇太祖高皇帝之盛而先生老矣道不得行于时才不及见诸用君子盖多惜之先生之葬尚未有铭于其墓者潜于先生获联姻好又尝受学于御史君及侍先生而知之者也于是伯贞属为之状第浅芜陋不足以知先生之深谨h其大⒁再怪者择焉
故监察御史陈公行状
公讳继先字仲述姓陈氏陈氏之先自周武王封虞舜之後于陈始得姓秦以降多以功业着而高年盛德在汉独称颍川长者公系出颍川十三世祖某始由金陵徙泰和既子孙蕃衍而贵显者益\又几世曰菊存先生元C州路儒学教授以子贵赠万安县尹公高祖也曰学礼由C州路儒学教授累官C州路推官致仕公曾祖也公之祖曰以道潮州路儒学教授公之尊府曰有庆先生刻志于学而行尤高推官公尝昼寐梦神人拥皂纛?厅事前而去俄而公生焉推官公喜曰此儿亢吾宗矣稍长e悟特异常坐客t集推官公呼令属对公应声而辨一坐客皆起贺时方七岁推官公愈益爱之未几天下大乱乱甫定而居室尽毁于兵诸长老相继没家僮侍婢无一人存者公甫冠从弱弟老母以居累累然鲜有顾之者独其姑夫刘尚书崧来抚之谕使为学遂受诗经于尚书公数年学日进虽贫约仅自立而气岸高迈不少降意时人尚书公甚重之久之益肆力古学诸子百家靡不?E蓄之既富出之沛然浑厚浩博而简严精粹发扬蹈厉而锋颖潜藏一时先生长者皆称之或慕其为文而求之者辄欣然许诺退坐轩中握笔细书片楮如蝇头点窜琐琐遇得意处则琅然诵之其声若出金石盖有不知饥寒之在体贫穷之切身者久之以诗经登洪武乙丑进士第明年授山西道监察御史改山东道出按事于山西闽海之间名声益着继改广东道时天下决狱多萃于京师又太祖高皇帝慎庶狱决狱者惟弗称上旨是惧独公所讯不用威而得其情奸宄慑伏五鼓而兴夜深而寐凡宪台章疏奏核多出其手讯鞠之暇辄为文自匾皇庇牍交皆名士大夫识与不识皆称为陈古文而不名也惜所为文多散失不存存者五卷耳公生元至正庚寅某月日以洪武甲戌六月二十一日殁于官享年若干殁之日搜其无余资出其箧无完衣而几左右惟简编尘积闻者莫不悲之夫人曾氏同里曾绍有先生女也自公来京师留事姑于家恭顺而安于穷约先公三岁卒子一人曰赏登永乐九年进士第仕于朝女一人适士人严成仲公孝友之行本乎天性广颡隆背隐起如负箕缓步徐趋恳恳乎其诚也硕硕乎其大也傲乎其自得而忧患得丧曾不足动其中虽坦夷自居而诡随侧媚者不能逆其情虽简质不华而巧投曲中者不能测其意终始一节未尝少变盖公之材未尽用学未尽施年不及於下奕晃名进士贤御史为文章追乎古之作者虽死无憾矣潜之老母公姊也尝称道公之事以勉潜于学以诏其子赏使识之不忘潜既辱公教爱知之深乃敢状其行言之不觉Z缕者冀似公而己然以哀公之故执笔屡作而屡止终不足以尽公之高明也惟知公者能择之
处士锺公吾隐行状
处士讳与字吾隐姓锺氏出唐越国公绍京二十三世孙十四郎讳文正者仕宋为朝奉大夫由C徙居泰和之柘塘又繇柘塘徙西塘生子德盛实处士之六世祖也德盛生敏叔为州之隅官绰有誉望元初西鄙寇起州兵寡莫能制宣差何公单骑走隅官命集乡人讨贼贼平上其事于朝授护民守帅辞不受一时皆高其节敏叔生政甫政甫生圣可圣可生渊伯尤弘博有雅度人多慕之渊伯生以敬坦夷接物不为畔岸即处士父也处士生八阅月而母郭氏弃背鞠于伯母涂氏年十三以敬殁处士虽孱然孑立然临事卓卓有为宗族咸异之元季兵乱挈家远遁他所遇兵系缧且戮辱者无限处士独能烛先事几未尝困迫大明兵定即治田园新栋宇择贤师以教子弟曰凡人之质敦厚难成而轻佻易习惟临之以严父兄接之以贤师友则庶几焉其孝友出于天性自少事诸父曲尽礼意养继母尤得其仔氖蓖渴夏攴蕉十寡居且无子处士事之尤极诚至涂氏遂忘其寡居卒守节以没其弟乐吾蚤丧而家业落尽遂与从兄兴吾从弟从吾力谋振复且曰人生大不幸无兄弟幸而有之往往以田地货财争L可慨也於是凡公出纳一无所计有外侮辄交相赴救冠昏丧祭一以礼节虽不为过侈而必周于情文性强记博E工诗辞尤善四六骈俪雅好宾客每剧饮尽醉酬酢不探裆蕉都转运盐副使萧君鹏举于处士为妻党亲居南溪处士所甚相迩时乡先生刘尚书槎翁致仕还o授萧氏处士亟遣其子亮往从之游一时贤士若王徵士子与其弟御史君子启及国子学录萧君子所咸相友善往还不在南溪则在西塘或时时陟金华登武姥草坐而觞咏得句夸先引满举白不尽兴不止也或引t弟子作乐于嵌贾兄聊和归路幽径瞑不得行则令僮奴束燥荻後先相属燃之一时之乐远迩羡慕槎翁先生尝曰锺君山川之趣绰有可人意者向使之为一郡一邑未必不雅也顾乃自晦如此遂为书吾隐二字以隐堂时人咸谓槎翁真知处士善观人者处士平生质实之行高迈之趣类如此当洪武初朝廷下有司令民计产陶甓运于京师有积十年而运弗及二三者朝廷未之罪惟处士独先完焉适有挟私忿例以逋负诬之者拘至京得白寻以疾殁于旅舍时亮领教C率惟次子亢在侧濒没语之曰我疾殆弗起矣然幸俯仰无愧怍死无恨矣汝曹尚敬念于先世母坠厥宗绪命书之简归以示亮既而又曰其必返葬我遂殁实洪武戊寅五月十二日也生于至元巳卯正月十七日享年六十亢奉柩至豫章以哀毁婴疾继卒其侄启初等并舆其丧还以是冬十二月庚申葬于同里汪陂之原处士虽平昔抱负然眇论微言?怨忿以讽谕乡曲故既葬之曰人人悲悼之赙奠者交道娶萧氏隐士仁杰之女即鹏举之从姊也谙书循妇道性严正子四人长即亮也次长庚次月旦皆蚤卒又次即亢女四人皆适钜族孙男八人钧铎镛W锡铨镐铣女五人曾孙男一名浩女一人亮今为三府伴读既荣显矣益痛处士弗逮养汲汲欲乞铭当代大手笔以其旧所为状不足信于当时属潜更为状之潜于处士为通家子弟知之为详义不可辞遂摭其实而为之状云
先君畦乐先生行实
先君讳兰字庭秀别字不移姓梁氏先世唐长藜溆形徵仕郎由长沙徙泰和九世曰均崇仕宋为凤翔知府弟均杰同知黄州府入充史馆编修官居县之东郭大着声望凤翔五世至昭伯府君昭伯生才可府君才可生彦卿府君皆以笃行称彦卿别字心易学者称心易先生先生于书无所不读而尤邃于易时同里锺谨独先生梁氏之甥也无子以先生为之子故遂姓锺氏娶杨氏夫人元进士新喻州判升云先生之子生子三人长曰庭芳次即先君次仲敏先君资禀端厚而读书警敏七岁侍谨独公公命与诸孙属对先君应声而就而造语益奇後就者悉不能及公大赏异之稍长心易先生授以易经益勤于业探求玩索隆寒盛暑不少懈然遭时大乱奔窜无有宁岁乱甫定而心易先生殁庭芳先生亦己先卒先君独奉杨夫人训抚弱弟虽甚困穷而愉愉如也处乡里瞿瞿然惟恐有失意于人人亦无不敬爱之尝深夜行遇里人诉其怨家语愤愤不平甚先君反覆喻解之去至家顷之遽闻扣门声甚急起视之乃向怨家子也拜先君曰公长者人愤诉吾父于公始终但为好语解纷之适吾蹑其後欲刃之然公长者在吾不忍也敢忘公德明日持两缣来谢其谨厚多类此潜始为教保宁之苍溪而弟混亦受辟教于瑞州瑞去家近尝一至焉见混谨饬勤于教而子弟皆欣仰颇喜之为留两月题其所居小斋曰三乐而还其後潜被荐为令广东四会戒以书曰凡州郡仕宦惟寡嗜j然後能则风节自立然承乎上者必恭谨接乎下者必慈良近时稍知持守者于此二事往往失之不获乎上而拂乎下此其所以败也又曰凡择友必端人正士与端人正士处虽共患难尤为荣也处非端人正士虽冒荣利没身可耻而坏其平生见儒生之从仕尝为吏所欺曰为学有格物之功者於人情物理是是非非自然明白胥吏辈何自而能惑之见有恃材而越于理者曰凡动作以礼自防所以守法而自重也今越纵于矩度之外虽有善政岂贤者以礼莅民之道以梁氏之无後而冒他姓为非命潜请于朝复姓梁氏筑室城西溪上环植美竹数万竿中为蔬畦浅堤近坞曲折蔽亏引泉为渠萦纡町疃之间土沃壤润桑麻蔚然先君日笑傲其中或新雨初霁晴日和煦必策杖蹑屐深入竹树之间牵蔓引竿欣然自得曰观物之生意郁勃与我心俱快也因自号为畦乐翁里中士称为畦乐先生其教乡人子弟精於讲说推明反覆浅譬近喻而奥隐明彻诸生来学者无不悟悦间为文简畅而典则至於应酬简札释老醮祭四六之文亦极工致其为诗尤尚格调冲容而雅淡晚喜陶靖节曰靖节之闲旷恬逸我素所慕也尝赋西畦诗油然田园之趣翰林学士解公为书置卷中名公相属而和者甚\皆藏于家集所为诗题曰畦乐集以潜兄弟既仕于外益忘情世务颇嗜饮家多美|故旧至辄与饮醉而後止诸孙侍侧者假之以最好语一味之甘呼之毕至或闲暇小酌使之持肴奉觞拜起进退因诧曰吾二子远仕藉此自娱也有过失则密语丁宁曰是後不可复尔也未尝至于楚挞尝仓辆┦αt公多士交相欣慕及潜之承召赴北京也两示以书及诗二章欢然喜潜之承恩遇不以其去之远而有毫发戚乎其中然是时先君抱疾日益甚矣病时弟混生子得报甚喜为名曰从客来问疾曰何不贺我命取酒酌客然己屏去医不服药矣寻命为深衣幅巾曰以此a我临终问日蚤莫对以食时即命女奴辈出呼二僮与孙扶持盥沐更衣而坐亲旧更进问欲何言曰葬祭必以礼他事吾二儿自能办也言讫而逝生元至正癸未四月初一日其殁以今永乐八年七月二十六日也享年六十有八先君耿介自守老而益笃安乎俭约委命而自信者始终不贰其志不强以誉非情不拂己以从流俗尉又丈砦藓馏慕外之心故常油然自得配陈氏元处士友庆先生之子潮州路教授道山先生之孙C州路推官梅村府君之曾孙也相先君妇道母仪卓冠家族子二人长即潜为翰林修撰兼右春坊右赞善次混溧阳县儒学教谕孙男八人果栗榘乘楫榆枞榘乘枞早殇孙女六人曾孙二人翰将以明年某月某日卜吉葬于某乡之某山某向念先君殁时潜兄弟既宦于外而长孙果亦在京师a之明日果乃至家殁之四月潜还自北京始闻讣音摧痛不能即死仰惟先君忠信之行行于家庭着于乡党朋游乐其易直子弟蒙其教爱下至僮隶小人亦皆欣悦服事而未得沾一命以见于功业而е罾词来饲彼以疾首痛心叫号天地无可如何而有望于世之大贤君子之一言以贲诸幽也哽塞之余言之无次伏惟知先君者择焉潜泣血顿首谨书
泊庵集卷八
<集部,别集类,明洪武至崇祯,泊庵集,卷八

[book_title]卷九
<集部,别集类,明洪武至崇祯,泊庵集
钦定四库全书
泊庵集卷九
明　梁潜　撰
哀辞
南耕先生哀辞
先生姓许氏讳洪字彦章吉水人自少e悟强记年十六七为文辞己浩然有气及壮姿貌轩伟襟度夷旷遭时之乱人莫有知之者及大明兵定江西之明年先生遂出领荐书二年为横海卫知事改英武卫知事J江行省检校会左右司官缺员遂兼署六司之印声誉赫然盖浙江尤号难治而其时t雄割据之後民之涣散离析者内无定志吏狃于故常而变诈百出先生内明而外恕应治繁剧之际举当机会故不用其威而吏无不畏不苛于法令而民无不怀者由是浙东西人人欢悦皆以谓先生于爵位不如是止也而先生遽以母老告归矣先生事母孝事其兄尤笃既仕而归潇然如未仕时日与里中故旧逍遥相羊忘情世故自号为南耕野人盖先生庶几乎古之知进退者也归二十年始殁殁时年五十八於乎先生然有志于功业者也用不尽其材而果于谢归负高世之志而卒止于此此予之悲而哀也辞曰
世方草昧兮士无所依非诚豪杰兮孰知攸归嗟若先生兮~识离伦遁世逃避兮孰窥其机乘时而出兮亦孔之宜何材之高兮而仕则卑琐琐趋慕兮世为耻羞超然决去兮何勇如之青原之左兮文水之湄艺兰与荪兮翳彼紫芝事母与兄兮其乐既孺家庭是则兮乡党是师胡丰其德兮而啬其寿畜之日富兮而屯其施命之如此兮其将奈何死者奚憾兮生者戚悲曰着予哀兮薄矢厥辞後此而千岁兮爰考于兹
正固先生哀辞
鸣呼先生之殁其可哀也夫先生问学既明而持守甚笃正言善行自家庭而达乎州闾敬信服从自子弟而及乎交游貌丰而气扬色怡而神畅其为文章温厚和平意所欲达词亦倾竭又自少孝于其亲亲之殁巳久每语及辄流涕至老不衰其学与行过于人者如此也尝以聘至京陈十策太祖高皇帝嘉\之授潭王府长史辞不敢当改平阳府学训导久之得还家学者从受经後多显者於乎先生修于身行于家淑诸其徒今皆不可得矣使先生不殁至今吾党之士其造就当何如哉是可哀也己先生之子遵博学而材为文章宏富捷出能世其家者也先生殁三年以选为靖江王府长史先生辞焉而遵得之积之厚报不在其身在其子孙盖天道也人欲不为善而专事侥幸者视先生可少止矣先生尝名其斋曰正固学者咸谓之正固先生云哀之以辞曰
彼辐辏以售兮孰韬其辉彼恬漠之戚兮孰遨以嬉羌不知夫至道兮卷舒在我惟先生之明洁兮蹈而弗违於乎龙门兮kk翳松篁兮女萝古道兮榛莽望白云兮孔遐
吴先生哀辞【有序】
吴先生字孟勤吉之安城人予自幼闻先生名甚熟及来史馆始获拜先生焉先生虽老色夷气畅善道古今事终曰不倦时方纂集太祖高皇帝神功圣德简牍浩繁事有弗得其端者或以质之先生先生手按其书口诵其语出其端绪节目若引瓢而注之听者如目睹其事盖先生识见高明非徒能记忆也其于英豪伟杰之士心志谋设施後先亦自然符合於乎使先生用于时措之事业当何如也然先生方慕古之士其自视甚高不求阿色于时由是遂与世龃龉终身负此自困不改也其为文章简质而温润操笔立成若不甚经意者既成读之虽苦思力构者不过是也史书成得蒙恩赉授河南开封学教授盖圣上意以是可优老先生孰意先生遂去此长逝不返耶方去时翰林t公合交游之士以相饯莫不举觞相属谓先生复来固将动色以相候曾几何时而盍簪牵袂之欢遂为扼腕伤神之痛於乎悲夫赋之深而未竟其施世固有如先生者岂非命耶先生长子善存谋返葬而未果今翰林学士解公己为铭其墓余因悲之以辞曰
崇冈兮kk春将暮兮水增波蘼芜v兮桃始花怅独望兮天之涯君不复来兮予恫而嗟学之茂兮弘畅承先後兮伊谁弗谅彼连驷兮充逵独方轮兮焉之彼c羽兮薨薨独戢翼兮噤不以鸣名之光兮行之塞人弗施兮於己焉蹙相古则然兮今奚惑汴之滨兮河之阻洪涛汤汤兮不可以度羌独滞此兮不还云横天兮地漫漫使我悲兮忧万端酌清酤兮盈樽陈嘉ベ饨逡暂ド窭挫з獠豢梢酝吉之水兮孔幽上有丛木兮枝相途不怀兮故丘秋霜兮被野旷茫茫兮宿莽君曷宁兮故宇
延平知府胡公子祺哀辞
余自弱冠闻先生长者道胡公子祺为人未尝不低徊慕恋庶几得其人于百世之上其慨慷慕义如孔北海其爱民笃行如黄次公其论事切实如马宾王其风声气烈弘伟壮毅足以激颓波于百世之下百世之下求其人而得之于百世之上者非公其谁哉公未仕时晦匿丘园然识与不识皆知之也公虽儒者而勇过人方高皇帝渡江遣大将军平定江西诸郡吉郡城既下复陷他寇大将军将尽诛城中人公上军门从容一言而城中老幼数万口赖以不死至今人称大将军之恩与公之德不硪补领荐之初一时朝廷故旧运筹而献策者迹相踵也公与十八人者见上上为之喜动倾竭心志谐合精神感孚至与天象默符亦何其盛也夫人臣之事惟直言为难而公易之连历外郡治有异绩若毁淫祠仆宋元佑党人碑之类皆卓然快甚煦呕爱育出乎至诚故其遗民故老道其事者尤为之流涕不已此与古之循吏何异况使公当非常之任安坐而决t策其所建立又何如也属其时天下无事专务休养生息故其绩止于此耳余往来从学于乡先生御史王君子御史君与公同领荐同为御史其出为郡也亦同时故甚知公事云公身长玉立秀眉而方颧平居言论怡然长者也又云公生之夕有大星光芒坠其舍其殁时亦然公与御史君尤相亲厚御史君亦身长九尺面如赭玉音吐洪畅人望之若神明然於乎观御史君与公二人知十八人者皆若是真一世人豪也哉御史君刚劲疾恶持法不少贷盖与公若少异者至其事君诚意恳?则二人者皆同今皆不可见矣公二子方大光大光大今为右春坊右庶子兼翰林侍读独御史君无子惜也公吉郡吉水人自监察御史累官终延平知府其行事之详光大既为文以表诸墓翰林学士解君缙又铭诸圹公死无憾矣今之人少有如公者故为辞以哀之盖亦纪先贤发潜德之一也
有城PP兮民力颠危匪公惠民兮孰其绥之朝阳既升兮凤乌???喈喈兮和鸣孔时彼芒而坠兮孰为之嗟忠言梗谅兮惟公在庭公之在郡兮枯槐向荣有鹊来巢兮提提飞鸣公之气兮孔扬既明智兮又勇刚方振辉兮遽Z藏余心忧兮宁不恫伤遭神化兮能光不灭蕙荪既焚兮其馨弥烈公则既往兮公有遗泽曷其来归兮慰我民恻镡津汤汤兮九okk公不归来兮余将奈何往者莫继兮来者其谁旷乎百世兮永以为期
教授萧引之哀辞
引之吉之吉水人自少知力学于世利澹然喜为文辞而其性质实凡一时与之交者率多谨厚之士或负英伟俊茂之誉者其见引之必a容焉引之洪武间领乡荐试春秋第一下第除金华武义县学教谕丁母忧服阕改苏州山县学教谕两学诸生素怠于学而习尚浮华闻引之名甚畏惮之久而皆安其教既去皆恋恋不忘至今两县称善教者必曰引之引之考满得为教授待阙于北京未数月以疾而没闻者甚惜之嗟夫以引之凿凿切其才岂止于一教官也哉其交游之显者其力固不足以引之重耶乃独守一官几十五年始循例得一资又不及之官以殁其穷如此岂非其命也耶然引之存时于交游皆落落若不相念及既殁矣则皆悲惜叹悼之有不能己者则引之之耿介独立亦何可硪予素爱慕其为人因哀之以辞曰
郁乎其沉默兮彪乎其文之着也退乎若无容兮绰乎其守之裕也岂于时而背趋兮抑用弗谐于古度耶岂违\而独立兮抑任情于行素耶慨文水兮汤汤望山兮kk松偃蹇乎林幽鹤翩翩兮涧阿念尔之归兮道路孔遐波浪出没兮伤如之何
泊庵集卷九

[book_title]卷十
钦定四库全书
泊庵集卷十
明　梁潜　撰
墓表
林处士墓表
处士讳德字汝敬姓林氏七世祖安宅仕宋累官枢密院同知建第于候官居之遂为候官人处士父讳森遭元之乱因去候官居钕刈允其先业又窘於乱故家甚贫处士幼己嗜学然以贫不能卒业终身以为恨处士为人性恬逸安於其命不苟营利於世不阿意於人其趋善避恶之心拳拳然如嗜膏粱而畏蛇勤於耕桑以自植其家家渐以富先是其祖母及其父与母之殁皆无以为葬至是皆葬焉从兄章甫二亲没亦无以为葬见处士己葬其亲日悲痛不己处士为营一丘以葬之曰水木本源一也何有亲E之间人皆称其义处士既自恨其旷学教其子尤笃尝欲建灵山堂为义学以教乡人子弟而未果临殁尤切切嘱其诸子使日诵孝经论语於灵座侧曰将使我魂灵闻之于冥冥中也闻者皆哀其志以洪武癸丑十二月二十一日殁于家享年四十有三葬于石泉山之原娶刘氏子四人兴绍纯绅皆能奋力于学以槠涓钢志兴今为国子学录孙九人曰节曰昂曰印曰文穆文秩文?文C文文J节举乡贡试礼部中副榜今为新喻县学教谕文秩文?同时举进士今并为翰林庶吉士处士之葬也前翰林修撰王公中美为铭其W矣既而文秩文?复以求予言以表诸其墓夫人之积善如粪五谷粪多而五谷必茂如培佳木培之深而枝叶必荣此理之所必至也林氏以文学显于时者其盛如此盖自处士植而培之之深也浚其培瘠其所以粪之者而望其荣且茂焉世未之有也吾故于处士着其志以表诸其墓其世次之详见诸其铭者兹不赘
宋伯循墓表
先生讳礼字学闻别字伯循姓宋氏其上世本江人後徙临江之新喻至邦杰又徙庐陵之忾下邦杰四世曰敬仲始徙于泰和今所居是也敬仲子应徵宋大理司正生子叔平叔平生仁远仁远之子曰日新则先生父也先生自幼聪敏母曾氏教以孝经小学数过辄能成诵然既蚤丧其二亲又奔窜于元季之乱者凡十五六年逮国朝兵定先生乃复留意于学受诗经于安成刘云章先生年既迈矣而志愈?既而有得于讲论之际则又思所以检其身者甚力言信而行果貌恭而气肃非其交未尝一与之接方是时有诏下郡县立学寻又命立社学以遍教凡民子弟於是县令丞以先生为社学师同时为之师者十余人皆乡之耆老宿儒衣冠于于然布列里\见者敬惮而子弟皆有以培其初志成其幼学消化其慢厉之习者盖蔼如也先生言动必依於礼又素友爱其弟始其弟文济相与避乱入山谷失足坠崖下碎首流血几~先生趋救之裂裳裹负以逃其弟赖免于难而全其生娶曾氏无子以文济之子琮为子先生爱其子之深而教之甚笃琮後举进士历官监察御史给事中而尤教戒不辍至为诗以致其防遏之意者累十余篇事闻朝廷命以其子之俸给其家以便养闾里皆荣之时先生年八十矣又五年先生卒後一月其配曾氏亦卒同合葬于某山焉永乐十四年某月日也先生所为诗多至千余篇往往有似元白者因自号曰歪吟翁名其居曰东斋集曰歪吟G为几卷其葬也今右春坊右谕德杨公士奇为铭其W矣琮又以求予文表诸其墓尝观成周之时五比之闾必立之师上老居右塾庶老居左塾术序所教者党学之所升而党庠之所教者闾学之所升也凡民之秀升而教于大司乐者必自闾塾始而又必有上老庶老者以为之教此其所以盛也我朝社学之制盖同符於成周者也然以有司不敏而罢其後见吾乡邦之中旧尝为之师者犹伟然衣冠之盛足以想见其时今皆零落无一人存者矣其又可感也哉吾恐夫乡之小子不知有此也因先生之殁特为论着其事以表诸其墓後之观者尚知所考焉
钱处士墓表
处士讳涣字好文姓钱氏本吴越国王B之後自徙吉水至处士几世矣处士气貌端重恭谨瞿瞿然其言必信行必本乎义守之于身达之于家推之于乡党者其意皆诚切而周详盖未尝欺乎已亦未尝拂乎人也处士勤于学问自幼至于老不怠其始授之经而与之讲学者皆当时明师若其L猎深隐考索异同而自得之者由勤而不怠者致之也为文词浩乎莫之可御论古今人事是非之际皆自其胸中所见听者为之倾骇此无他由其学之不已故其所造之益深如此也年逾五十事母刘氏犹执礼敬谨如在童子时事其兄友爱尤笃士有困厄无依者馆之虽久不厌族人之女有流落者力归而养之岁饥则设粥以济饿者其平生所为多类此又其施惠于人终身不以言故闻其丧有走数十里哭拜其墓而去者於乎其可谓笃厚君子者矣尝遨游溪山俯仰有自得之意因自号曰澄心老人年六十而卒葬于乡之某山子三人曰森曰冈皇鋈子者人各授一经既而述以书经登进士第授J江按察佥事未之任以忧去服阕来京师因以其从兄翰林佥讨习礼所为状求予为文表其墓予尝一过处士之山中与之周览林壑者数日而後去去三年而处士殁矣予为之悲读其行事犹彷佛其仪刑于山水之间予之情有不能已也遂为之书於乎过其墓而诵予之文者尚知处士之行与此乡之山水相为久远而无穷也哉若其世次之详则今文渊阁大学士胡公已铭其W矣予可也
弱翁墓表
弱翁姓氏其先袁分宜人几世祖某始徙吉之吉水曰希恺元南康路左蠡e捡生公于南康自少知力学既长然以才自负试其艺有司不中即徒步入闽中以策干闽帅闽帅一见大异之曰此奇士不可失也荐之朝授永丰县尹寻弃去而天下亦乱矣公既无所为于时益肆其力于学与游者情好如金玉然必有学之士而後纳交焉其所尝授业者永丰黄玉相先生也公于师弟子之道尤笃先生尝寓馆其家既而病公扶持视医药甚勤既卒敛殡之y善地以葬无不曲尽人以为难而公自视则K然於乎俗之偷久矣为师者不择贤弟子弟子亦不知事师朝出舍馆暮相视如路人者皆是况死生之际乎哉其师也犹然况故旧交游之际乎哉公之善不止此而此亦不足为公称道也独念俗之渐於薄者今益\而欲求如公其人抑又少矣故吾于公择其浅浅者着之庶几欲知公因其小足以推见其大而世有高志慕义之士得公所为而感激警掌渲砸泽破浜裨銎涓咭嗍乎世厉俗之一端也然则吾之所以反覆拳拳于此者亦岂无意焉哉公之殁才三十七而崎岖于乱离之日大半焉故公之意甚笃材甚高而时不克施可惜也公善小楷为诗文有贻笑集藏于家葬新淦玉笥乡上富之鹅?子二人某某孙一人振舒振舒端谨而贤以善书选入翰林院而擢授中书舍人与予交因求予文以表公墓予不得而辞也故为之言其生卒之时世系之详与其始终行已之可书者具见於铭文矣是可也
知抚州府潘公墓表
抚有贤守曰潘公止善其行事着於时而遗爱存于人心其去抚而殁十年矣而抚之故老与贤士大夫道其为政思其简易之化犹有为之出涕者非贤而能如此哉公之子赐以孱然儒生取进士进历显要五为天子出使万里外国遂拜江西右参政为治之暇因得以访公遗爱在抚之人者而公之殁久矣为之悲痛不已乃求予文将以表其墓公闽之浦城人幼而聪明有志于学甫十岁遭值乱离失其父出入兵间求得之盗方絷之于树引弓注矢拟之冀得重赀公遥见奔走以身翼蔽而恳诉切苦盗怜而释之未几父殁公独与其母逃避深谷中数岁盗息乃还公事母尤谨家故多赀而深好施予以故赀稍减於旧抚於江西为剧郡地方千里户十余万赋之倍户之数治视他郡尤难而公不为赫赫之名坦夷恭厚知足以`奸发隐而优容包覆不尽用其明由是民皆感化狱无滞囚户无逋赋礼让兴於闾阎而秀民游于学校矣部耆老李文保等诣阙上其其事会都御史袁公泰行郡还亦以其名上闻特进阶中宪大夫盖将有以用公矣又明年属以公事诖误民欲往乞留公力止之遂谪云中久之方以荐者徵起就道遽婴疾而卒闻者莫不悲之享年若干前礼部尚书郑公赐素厚公适偕在谪被徵乃以其丧归葬于其乡之某原公五子其一子即参政君也於乎世之为治者往往矜小智以自逞谓足以取快一时而不知雄奸深慝已窥其机玩而弄之如随手转圜不惟已之堕计而民之患害可胜言哉夫如是孰若公不尽用其明之为愈也盖不徒待以长者之度彼固不能窥见吾机也不能窥吾机而能肆其臆者未之有也其为效岂浅哉古所谓外内明者正在是吾故摘公之行事着于墓以告夫来者
句容教谕胡先生墓表
先生讳琏字商用姓胡氏世为筠阳钜族当元之季士风日渐委靡先生独抱负耿介讲学明道不曲合取容视利禄屑屑无足动其意者洪武某年以文学徵授句容教谕既以老告归遂杜门不出惟以事亲为务虬髯长身遇事不言言必中肯綮大布之衣脱粟之饭终身晏如也先是先生之尊父讳旅殁于括苍时四方兵争杀人白昼者迹相踵先生走千里出万死竟负骨以归人盖服其孝而敬其行岁辛丑伪帅欧祥遣其右丞刘敬袭筠阳据之甲辰王师大破伪主陈友谅兵遣别将讨江西所至望风E附督府分兵吉C扬言城不下者诛不赦敬闻大惧谋尽掠子女金帛焚筠阳而退保新昌公知事亟乃往见敬麾下伪院判雷均正员外袁友德说以利害祸福遂与俱往说敬悚息从之且遣公奉书至临江以事白大将军大将军甚喜即赐衣一袭先生归筠阳而敬出降大将军欲官之先生力辞焉当是时城中以户计者十万口五倍户之数皆O然相庆若更生然人至今伟其绩而感其德此其大者其小者不论也於是先生之殁翰林修撰王君中美既书其事以铭其W矣修撰梁潜复掇其⑽表其墓曰呜呼世称鲁仲连功成而不居千载一人也使先生而处其时遇其事其功烈岂在其下哉惜乎其所抱负者未之用用之未尽其长也昔人有谓君子轻去就随时卷舒富贵不可诱故其气浩然勇过乎贲育先生何以异於是哉书以表其墓且以告夫来者
兰谷居士萧志立墓表
君讳圣观字志立人号之曰立斋而兰谷者君尝自号也君为人负气勇於有为临大义然有N度虽遇事甚急未尝有窘容即丧千金亦不以介意然肮脏不肯阿意时人数以此致睚眦敛怨而君不变久之人亦信其中之非有他也翕然相与是之元末大乱君以骑射自雄州守达侯正道贤守也檄君守北门时吉郡城已陷于寇矣城守者退走泰和至北门无验君横戟拒不纳传言达侯久之乃得入守者a首大愧而一时皆誉君为能尝读史至汉中兴诸将叹曰今岂无此人哉特不能用耳达侯以君老命其子更番代之寻而代达侯者至矣日沉酗不事事君知时不然叹息不已俄而达侯卒君亦殁远近为之悲痛至正丁酉三月也没三年东南大乱乡邑皆陷于寇人皆咤君有先见焉萧氏自五季徙泰和禾溪分于南溪历四百年十又二世曰祥甫君之祖曰德济君之尊父也君娶康氏子三人自新自成自明今皆殁矣孙男五人鹏举鹏南鹏起鹏翔鹏汉鹏南先已殁鹏举仕为山东都转c运副使卒于官曾孙男十三人玄孙十人君始葬居近两塘之东自成尝自铭其墓矣永乐壬辰某月庚申诸孙举君合葬于君世父德轩之墓而D予言於乎以君之雄才尝草昧之际使得遇豪杰而用之其所至不知为何如而竟止於斯岂非命哉然而世殊代易之际人事衰替多矣独君之後益繁以显则信乎君之不偶於人而得於天者又过于人远也自君殁五十又六年而其所以不殁者如此则虽不偶于人何伤哉书以表其墓
王氏二良墓表
义乌王氏兄弟二人长叔盛次叔雍皆有美行而不得其寿以卒卒又皆在京师既返葬其弟?以予尝与其父博士君善也以其所自为状及铭走书京师求表其墓且曰二兄有老母种种然有子皆幼弱今其墓累累并葬一原上过者莫不流涕为王氏悲哀此二人幸先生辱贶一言非直以着不朽庶几老母弱子望之以摅其哀也予悲二子有可哀者按其状叔盛讳某自少读书颖悟~人既长机敏好谋画慨然有远志然与人交恭谨退下DD然人遇之非礼弗较也应门御侮公私百端O接谨密鲜有败事故起家至多赀甲于乡闾卒年三十八叔雍讳某气和色夷通敏秀朗读书日数千百言经史百家无不究览择友而交遇胜已者必思与之齐乃已常一至成均就其从叔博士君学见者莫不敬爱卒年三十一二人之志虽少异而敬身接物皆同至于事母尽其孝处兄弟尽其爱又二人天性然也於乎二人同出于王氏同不得寿以卒卒之时又同盖永乐三年夏春间相先後十日耳夫古今才不多见况并出一门世所谓机云二惠者二子于此岂异乎哉昔人有所谓三良者予于二子亦谓之二良乎是可为王氏痛也王氏自五代时有节度使讳彦超者由会稽徙金华之义乌遂为义乌望族元石硖书院山长讳炎泽者其高祖也曾祖良常山儒学教谕祖裕考纶皆隐德弗耀国朝官至翰林待制兼修元史G裁讳者则其从祖也夫上以承其先者二子之志为无忝矣则于寿夭又何足较哉书以碣之以徵夫来者
处士罗与敬墓表【代家舅仲述作】
处士讳敬字与敬罗氏其先系出豫章高祖宗大由豫章徙泰和遂为泰和之望族宗大生有先有先生文昌文昌生顺可实处士父也顺可始无子之豫章求族人子育之字之曰与善後i生处士e悟特异于常儿顺可喜不自胜年十三顺可即世处士已崭然露头角落笔为词章辄俊发有英气友事与善无间言养其母若父存暨冠出游荆襄汉沔间慨然有高蹈之志遂东游秣陵维扬抵姑苏历钱塘酹岳武穆墓既又欲北上黄金台纵观燕都之壮丽会壬辰兵乱弗果行自是居钱塘者久之或时往来豫章与诸名士琴樽吟咏无虚日时江西行省员外郎木八刺沙提兵出临江辟掌机宜文字u年授雩都典史不果就无何而元祚日非四海鼎沸诸名士多散去处士亦敛迹田园不复出矣御史萧方崖大书东园学u以扁其别业此其时也逮大明止戈颓然就衰老自号曰u云老人或时复之豫章痛名士之沦没慨台榭之丘墟为乐府以吊古情极恳E未几没于豫章之旅舍时洪武辛未四月也享年若干呜呼惜哉先配朱氏生子二人长曰崇其仪表视处士雅相似由俊秀举历仕三十载五任皆底僚当途者未有以扬之也次曰瑜先卒今年夏予姊夫某为状其行来徵予文以表其墓且曰处士欲效傅奕杜牧预为志文先以属前进士萧子尚矣子宜铭呜呼予自髫首已识处士矣方其年少时性刚介负侠气急人之急忧人之忧材足以有为而未及一展惜也迨其暮年优游丘壑间尝戴一冠手执麈尾方颧而眉秀E髯纷张如画与予姑夫刘尚书从叔祖海桑翁邑庠廖文学相过辄倾倒醉即仰视云汉呜呜然歌音咏洒洒傍若无人人或坐上相谑语相侵不可擘处士瞪两目视左右默然徐复发一语\皆~倒谈言微中亦足以解纷岂不信然欧阳公曰与其食人之禄忍耻而包羞曷若无愧于心放身而自得其处士之谓欤是可以表矣诗曰超乎其游泊乎其休其诣孔周其辨xx若提而h匪雕而锼若史而幽亦随而训欲得其流则寡其俦匪云其俦曷追其c曷追其c我铭其丘若古千秋
泊庵集卷十

[book_title]卷十一
钦定四库全书
泊庵集卷十一
明　梁潜　撰
墓志铭
吕处士墓志铭
处士讳炜字文着姓吕氏其先世为历城人自忠穆公颐浩之劾秦桧也桧恨之刻骨公既斥以薨一子摭官秘阁又窜梧州以死桧死摭子昭亮始得返葬于诸暨因家于绍兴之东城处士盖忠穆公几世孙也循循笃实接物以恕而处已甚严其性又至孝事其亲其亲之心乐也辄忻然以喜其不乐虽外为色喜中情常悒悒然其祖母丧兵乱不得葬以殡于诸暨其尊父一念及辄悲亦辄为之悲乱甫定徒步往营其吉而後返是时年方十五耳始诸暨为茔庵二百楹有墓田二千亩元季尽废而视田出赋益繁举族病之莫之能往也以属处士处士慨然曰先茔所在弃而不顾岂为人後嗣者之道哉遂去绍兴而构庐其田近盘回周视先茔访故旧经营以竭其力久之尽得其业计其入足以给公赋而有余也辄推以k其族之贫者而不以自私其重本爱亲之笃力有可为不避其难类如此其配义门陈氏有妇道处士与之处相敬恭如宾其子升佥宪江西改山西洁无私风采凛凛处士犹数致其戒不辍其心之仁其守义之笃勤勤然至老不懈呜呼自宋历元至今数百年江左世胄之家能不坠礼法者人知称吕氏然居而有笃行仕而秉清操如处士父子者亦少见矣处士之殁升状其行以乞铭其墓予与修同升书秘阁知其贤又闻处士之行而高之故按其状而为之铭其在宋以?补校书校勘曰学矩者其曾祖也曰菊逸者其祖曰某者其父也子二人长先卒次即升女二人皆适士人其生至正甲戌六月四日其殁今永乐壬辰二月十有一日也享年七十有九某山之原铭曰於乎处士永乎其家以弗坠厥绪行之以躬尚表率乎来世於乎处士其身之殁其名不已
东园刘先生墓铭
先生讳缸肿友逍樟跏霞之泰和人也刘氏所居曰珠林其曰东园者先生所筑别业也东园非有山川之状而先生名重一时故东园亦由此以着而凡学者称东园先生识与不识皆知其为先生无疑先生貌癯而神清气和而行峻虽闲居穷困而于天下事成功之机尝恐失思所以为之如在乎其位者于古之治乱贤不肖用舍之际尝反覆叹如身历其时其所学益富故所负者益高国朝初为会昌教官属有诏徵制礼作乐通古今之士C州守即以先生应诏至则条六事以进执事者恶其言不闻竟罢归佥事李饮冰闻其名聘以为临江教授u年以疾还遂於东园之东筑林塘书院以待来学之士而其仲兄尚书公亦以老赐归幅巾藜E逍遥松竹之间引觞而酌觞尽而止雅咏清倡望之如在尘埃之表会尚书公以司业徵而求贤诏下县复以先生应诏至京师上御奉天门命至者皆自择一官先生即自择县令上许之还需次于家明年入见复顿首曰臣老矣不胜为县愿更为教官上又许之俾为丰城县学教谕开导谆切诸生竞劝为学既又摄治其县事数月县之政以肃於是人皆信先生之果可用而不及用者可惜也先生学勤而博六经诸子百家之说靡不毕?来学者尝不一人人各持一经有问者应之如响其为文不待构思意之所适顷刻千余言而宏深豪博深思者反不及也丁卯举考士於江J方久病终日困卧\稍易视先生及出题令取书至先生曰无烦也徐起拈笔写五经数十题无一字脱误时茹某为参议主其事意先生偶熟此请以其意为十策问先生又伸纸疾书h深索远驰骋贯串几数千言\相视愕然大敬服其在丰城有鄢道士者善诗名先生过之道士指壁间所画松求题先生立书五十六字语尤劲险道士惊拜不复敢言诗盖其得之于学者深故其言亦无适而不宜者先生尤孝友笃行与故旧倾倒若见肺肝而平居终日栗然其先世徙自金陵至今十七世而以科第显者三十有七人矣其讳某宋国子待补先生曾祖也祖某父某皆博学某为州学训导先生兄弟三人皆有学行而尚书公贵显一时先生平生所为文有林下藁弃余集北平西斋倡和录清江集剑江集G若干卷以洪武丙寅冬殁于丰城享年若干先生娶钟氏盟鸥先生之子继室欧阳某之子子二人曰觯觚女二人某某其婿也殁之明年归葬其里之枫林寻改沙溪之木塘觚又将改卜其兆状其行以予铭少时尝以通家子弟获侍教于先生不敢以芜陋辞为铭曰
惟古博学匪外暴上探至理已乃足有弗克知愧以恧於惟先生学之笃穷古万化无遁烛考订t言射中鹄炯然光辉在在璞身之绌兮志则缩神畅气舒匪有局继今其谁踵前躅沙溪木塘更屡卜过者式之慎无E
故山东运盐司副使萧公墓志铭
公讳62字鹏举姓萧氏其先本长沙人五代之际由长沙徙泰和禾溪自禾溪徙今曰南溪曾祖某祖某父某皆不仕公早丧父鞠於季父自成自成尝以事被逮公涕泣乞代之自成亦涕泣必自就逮其情皆诚切闻者为叹息公与其弟鹏起从弟鹏南鹏翔鹏汉五人者翕然情好深厚庭有紫荆五株连本之异当时贤者前吏部尚书刘公崧四明乌期道皆为论着其孝友之行以传之于世公从学于尚书公尚书公爱之尤厚洪武辛酉冬以贤良徵至命赋指佞草诗成以称上旨擢苏州府同知居官凡七月坐秦府私买民物不举谪役河南者十八年而後起为山东运c司副使又十二年而卒公平生洁在苏州人不敢干以私谪河南贫甚从者伐地得黄金匿之而求去或告公使留之公听其去若不知其得金者在山东一A袍谪役时所至其贫无异河南公是时已老矣而持已益如此於乎世之营营於利者非必有饥寒穷困之迫也而不知自止使诚有饥寒穷困之迫将何所不至耶饥寒穷困之不足动其中夫然後患难变故之不可夺其节然此非安於命而乐之者不能公其庶几耶公接人有蔼然和易之气而其中极耿介施於政人有所不及行於家者可法於後之人所赋诗若干卷读之足以见其志之所在卒年七十二永乐庚寅七月十六日也其生元至元己卯七月二日娶郭氏刘氏先卒继郭氏有贤行子二人金t皆好学端重t今以明经中乡举女三人皆适人孙男四人葬于某山某向殁之某年金求予文志其墓为书其大⒍铭之曰
彼枵然而中空恒矫气以饰容策驽足以求骋淬铅刀而耀锋而岂知夫君子之守由乎礼义之充不可夺之于外者惟其有之于中百链之烈所以发干将之利秋霜之劲所以坚徂徕之松於乎其假之以寓形者殆有时而尽其固守而不改者吾将着之於无穷
林处士墓志铭
君讳直宝字玉成姓林氏其先自晋黄门侍郎禄历九刺史而林氏之在闽者益盛君邵州刺史之後也世有显者然自君曾祖直翁祖一龟父崇数世皆不仕君生六月而孤母赵氏誓不改适携之依其外祖德贤君幼e敏而性至孝甫六岁见外氏家岁时拜谒其先祠问母曰赵氏有先祠何林氏无也母曰有之以汝幼无能奉祠祀者君闻之即求归拜其祠既拜而流涕见者为恻然入十岁日夜白其母图归以奉林氏之先母感之与归故居居已毁买数椽以居寻夺於势家久而後乃筑室於城东先祠之外仅免於风雨而已家贫甚然人盛称之所以奉其亲者虽俭不足而爱常有余造次必依于礼或时自外至见其母之色有不悦者即衣冠侍立不去俟其母改容而後退其妻翁氏有弗顺于母告之不改立黜遣之改娶宋氏宋大姓君恐其复然切切私训导之卒以孝称母殁a葬虞匆辉奠独窦辣仄萦肴搜员乇哀盖君之孝本乎其性非有勉强自幼至于壮且老其心一也於乎人之於亲或丰於养而志不适或深於爱而礼不周至有牵於私情而遂乖乎大义则又无足道者明於礼之所在而曲尽夫人事之当然如林君者世岂易得耶君有材能断辨是非曲直使人悦服然安於澹泊不事纷华弹琴咏诗以自乐於山水之间其意油然也生某年某日卒某月某日娶宋氏先殁复娶郑氏子三人熊羔肱二人长适太学生郑源次适赵稔熊举进士今为监察御史有能名闻讣归将以某年某月某日葬君于邑之某山某向因以其友翰林检讨黄行中之状来乞铭君之行可书者多也予特择其大者着之以铭其藏焉铭曰
有幽其藏其实孔扬有耀弗渝以缉其敷於惟人纪百行攸始孰其牖之以训于家於乎君子
琴逸居士钱公墓志铭
公讳F字好善姓钱氏系出钱塘某王之後迁吉水者凡几世今所居之里犹自谓钱塘者识其所自出也公自幼资性e敏日记数百言辄通晓其大意父汉滨先生遣入乡校从前进士萧飞凤乡先生王济学为科举之文既而选入郡庠同邑六奇先生为郡庠师尤称道之未几以疾告归久之弃其所为科举之文专其力於诗吟哦讽诵之声自夜而达旦交游之士相与倡和者至忘寝食由是无复进取意或连数岁不一至城府览山川之胜遨游于烟霞竹树之间与其兄澄心先生皆苍白映照泉石其乐陶然也筑一轩额之曰琴逸曰吾之寄意於琴者非必操弦按徽以求夫宫商律吕之e也然而放意释虑之际虽古之琴师无以过予者焉因号曰琴逸居士所为诗曰琴逸集平生持已恭谨孝友之诚本乎其性训率子弟动由礼法至於简放以自适坦易以同物则又蔼然和气之发而人无不爱之也以永乐甲午闰九月殁于家享年若干娶同里旷氏早卒继室刘氏子三人慎徽慎仪慎言女一人萧应潭其婿也孙男八人将卜以某年某月之某日葬于庐陵之淳化乡某山之源慎仪来京师乞铭于予予尝过公所居之山中酌酒赋诗且为文记其所谓琴逸之轩留连不去者数日既去u年而澄心殁予为文表其墓又一年公殁尚忍铭公墓耶呜呼痛哉慎仪必以请不得辞因为之铭曰
於乎琴逸其逸匪琴浩浩乎其放乎其音挹太古之纯和写遐邈之冲襟盖所以乐其志者人莫得而窥其心也钱塘之滨其山kk超百世而永固後千载而不磨
处士尹君墓志铭
君讳昌字原昌姓尹氏世为泰和人所居之地曰甘溪山水遐旷习俗淳质士之居其中者多?志于学无外慕徙业之失君盖其一也君性敏而学最勤其乡故多学者故君之受业从游皆不出其乡乡之士取进士或教授四方之学者岁尝接迹不~君独穷治一经不出其户阈其乡之仕者劝君仕君不可曰学未成而仕犹未能行而欲走鲜不仆也最後其友王敬先为宜黄县学训导以书招之终不应其约已励志如此事亲孝其母晚得疾君日夕伺候维谨遂因以知医其自处信慎和易未尝有失意于人人有争君为言之辄止种竹甘溪之上环其居皆竹因号曰竹溪处士以永乐丁亥十一月二十五日卒于家其生吴元年丁未十月二十日也葬于里之某山某向曾祖德中祖仁寿元季补吉安路学训导父升远君娶周氏生子四人长崇高次某女三人君殁後十年崇高举进士留南京户部谋改葬君于先茔之侧因以翰林修撰陈德遵之状乞为铭曰先君之笃志于学不幸不闻于世唯先生之言信于远愿赐之铭以掩诸幽庶其不殁也於乎予不及识君然所凡知君者予皆识也为之铭曰
彼枵其中以华其躬惟勤而殖乃屯而塞甘溪之傍其流泱泱孰遏其光我铭永彰
故竹亭先生吴孔昭墓志铭
君子德修于身而道行于家者莫先于孝悌所谓仁民而爱物者其道广大宏博其施泽不可限量而推其所由始曰孝悌而已古之贤者修之于身而民被其教物蒙其泽其流誉也无穷而或者不幸终身由之而其效硌晌尬旁蛴胁话д咭酉壬讳嗣麟字孔昭姓吴氏其先本番[人後乃徙进贤祖存拙元新建路儒学教谕父本立先生早丧父寻又丧其母事其祖甚谨元季之乱其祖陷于贼絷而掠之以问其所藏先生度不免奋身入贼中哀诉乞以身代词累累不已贼择刃刺之流血被体先生不顾辞益苦贼怜而释之闻者莫不叹息季父本谦与异籍既没一子孔性里人有诬以汉中卫军者逮送有司先生曰是乌能自辨哉竟诣公府力辨之事得白而释後孔性家疾疫甚炽远近畏之与~迹先生独朝夕往视益勤卒亦无所染也待其同母弟孔哲友爱尤深孔哲卒抚其子无异已子教其子孙拳拳以孝悌为务尝大书以名其堂曰顺德於乎先生之于孝悌行于其家者如此其备也而不及显着于时此予所谓可哀者也然孔子曰是亦为政则先生之行虽不及着何伤哉先生殁于永乐丁酉十一月二十一日享年七十有九娶陈氏子五人彦中秉中和中泰中诚中泰中先卒女一人适同里李伯恭孙男十有一人孙女九人和中予乙未考试时进士也方之官桂林道闻讣还将以明年某月之某日葬于里之某山某向以刑部主事刘全节之状来乞铭先生之善行甚多予特书其大者使观者得其大则小者不待言可知也铭曰唯古君子饬躬着行其修在已其行曰命于已弗歉命听于天苟弗之行已何预焉允矣先生孝友是崇其施弗遐於已则充有幽其宫其高隆隆铭以昭之в谖耷
曾处士墓志铭
君姓曾氏讳敬胜字子尚其先永丰着姓高大父怀宋承务郎通判饶州军州事曾大父松龙宋咸淳进士累官兵部侍郎大父降岳继登咸淳进士授将仕郎吉州教授父汝靖为文有名当时君幼丧其母而事继母赵氏甚孝友爱诸弟人称之者无间言承其父之教笃意不怠其性又敏悟通晓卒能自奋于学读书昼夜不废既长为文词不事华靡而论议考索必出入乎六经之奥连试于有司不利遂弃去一肆力於古文辞诸子百家之说靡不毕究而自元之乱君已~意进取及国朝兵定君老矣益沉约以自晦有司屡以明经荐君屡以疾辞焉维乡之学者从之游君不拒也平时迹不至城邑然邑大夫乡饮之礼必得君为之正宾否则通邑之士皆不乐焉及君在宾位\仰之栗然不敢慢凡三为正宾年八十六而後殁尝喜渔钓以自适其意晚因号尚渔翁所着有尚渔集若干卷君平生恭谨老而康裕神志怡然言信而行从其气和其容舒见者莫不起敬及其殁也闻者皆叹息悲悼以为老成人今不多见也君之娶同邑上罗陈氏子二人尽美求俊孙男六人曾孙五人其生元皇庆癸丑二月十六日其殁大明洪武丁丑十二月二十有一日也殁之又二年附葬于先茔之次君之族孙子?侍讲翰林予为同官尝道君之恭已笃学之故予恨不一识君而某为光泽县令尝考绩京师属子状次君之行又三年来朝于京师又因子以求予铭於乎使君方壮时遭世承平得以其所学施之于政其及民之泽必宏伟盛大有足着于无穷者而卒困于丧乱及遭逢盛治又不及以行没盖可惜也然吾闻古之士老于家上之人不敢烦以政不敢劳以礼节欲有问焉则就之而当时士大夫亦皆高自尊崇不□下其道至于乡射燕饮旅O之际皆能诵说先王之法以尽夫乞言合语之礼故其殁也祭於社谓之乡先生後世不惟不明夫养老之礼为之士者老于家亦不知尊崇其道艺其於古先王之法何所稽说大夫小子何所视效俗之偷教之废盖有由然矣有如曾君岂古所谓乡先生者非耶其於乞言合语之礼庶乎可以诏後生也其没也可不悲哉铭曰
惟古老者道德之隆乞言合语诏于瞽宗大夫小子孰不敬恭惟世之季若知敬老小大蒙蒙孰辅孰教割牲省醴孰敦古道於惟曾君隆隆之师明之于躬任之没而社之孰曰不宜铭于太史尚昭不已
李通判墓志铭
君讳铨字彦庸姓李氏系出唐西平忠武王之裔有讳某者官于袁其後自袁徙吉水之谷坪族最盛君曾祖公范祖务任父让翁累世皆不仕而让翁尤富於赀配周氏生君幼端重如成人性极e敏稍长与其兄镇俱有才名镇举进士于时或又劝君进取君慨然曰亲老矣舍朝夕之养而图荣宦于身如二亲何遂专意以事亲为务然由是其名益着久之有荐之於朝者名至俾历事於工部有能名丁母忧服阕来京师今工部尚书宋公闻其至即以其名上闻俾摄主事事往福建所至介然不苟取毫时参政房公安以为未尝见也疑而未之信遣二人蹑其後察之历数郡其自持如始至之之日漳浦县县令惧有逋责密以金馈君君大骂却之发其罪状而去二人归以白房公房公大为叹异由是未还闽而名已闻于京师矣以父忧去官服除改授汀州府通判既至以狱囚淹系者\按其无罪者悉出之旬日狱为之空藩省素闻其又知其敏于政如此遂檄君督八州冶铸钱匠时乃盛暑疫疾大作君为之医药继以粥人为祷于神病者皆愈民歌颂之然凡各郡分部其匠皆小吏畏君名君又务束以严吏益不自安相与诬构之诉于朝逮之至君历诉其情诬者屈服事遂白还任汀州而卒时永乐癸巳正月之某日也享年五十有四君为人仪观甚伟修髯玉立善谈论为政E通简易常恻然有爱民意其死也其民尤悲之娶杨氏有妇道生子三人某孙男几人以其柩归葬于其乡之某山某向又明年夏某以黄州教谕周公所为状因翰林庶吉士周某求予铭於乎古所谓吏者汉唐之际史传之所纪其人可⒓於世如君非古所谓吏者乎惜乎君未究其施而殁也因摘其事之尤着者铭其墓曰惟古之以激贪吏今岂不厌贪者之忌庸庸t小g沓以憎炎服海峤而君有声嗟彼之附贪垢同污君岂为异乃以速戾同江之原为君之藏其流洋洋奕世其光
萧母郭氏墓志铭
母姓郭氏讳某父某家泰和江之南某为其女择所归以归同里萧以德氏以德循循切实平生未尝有一语拂意于人人亦未尝有毫怨恶之者推其所以能然皆曰其内有以相之之道也以德诸子皆知尚礼文相慕为善人之行其长曰士信以善写真名闻公卿间诸子习其艺者皆精~推其所以能是皆曰其教于其家者内外e而不溺于其爱故也广其田园增其室庐凡养生送死之具口备以周推其所以有是皆曰自有是母内外积累之勤且俭致然也又皆曰其母处姻戚O里无亲E皆宜待其家之人无少长皆安其贤盖如此享年若干其生元至正庚辰二月三十日其殁今永乐甲午十一月二十日也葬于某山某向子三人曰士信士行士伦女二人适某孙男四人于乔于渊于丘于京曾孙男三人于乔来京师丐予为铭其墓意以予之幼时尝从予舅氏读书其家知其大父以德者然距今四十年以德已老念往事又可感矣因为之铭曰
孰为不死几何不朽念此昔者铭之永久
陈处士墓志铭
处士姓陈氏讳汉隆字世贤其先世居温氏代有显者自宋南渡迁广东雷阳之遂溪曾祖纯祖洙皆不仕父宗达元至正间海寇攻雷城募民兵击贼走之城赖以不破事闻授遂溪县尉迁石城主簿以卒处士性厚而沉默虽晦迹丘园而智识有过人者元末遂溪贼起县之人被迫e者甚\独处士举家逃去既而为贼所获缧系考掠必欲其从已处士以死自誓贼缚之益急至中夜忽自解缚得脱去闻者惊叹以为神之佑也及贼平尝劫处士者望见辄恐愧走避处士召而慰安之人益高其量国朝初诏天下立学校时郡县初定民资产室庐荡然有司惧不能应诏以告处士处士闻之慨然撤所居堂舍以造学宫门庑皆备且遣其二子入为弟子员於是县之贤士大夫皆称道其乐善好义在古少有然处士尤勤於治生故其家益裕宗族之贫者周之其不能嫁娶者为之嫁娶乡人贫乏取贷不能偿者焚其幌绲撤摁`或就处士决之闻其言辄止不复争故其殁也里之人无少长皆为之哀北京国子学正曾君才鲁与同里交之厚而知之尤深也因为状次其行其子贞豫为北京道监察御史因其友监察御史欧阳允和以求子铭遂按状而铭之处士生元至正戊辰年九月二十五日没今永乐乙未九月十五日享年八十有八先娶黎氏主簿某之孙女早卒继室某氏巡捡某之女也子四人贞安贞泰先卒存者贞谦及贞豫女一人适罗志忠孙男八人孙女六人孙皆长子皆贤贞豫为御史尤有能声将以丙申某月之某日葬于古城山之原向铭曰
阻矣海邦俗淳以谁其牖之惟士之贤彼盗方炽士丧其节公独凛然誓死莫夺学有新宫孰营度之谭谭奕奕惟公是思宗族思爱乡党思惠公则逝矣其泽不匮我其铭之以徵来世
前泰和州知州顾光远墓志铭
泰和始为州其民之\乱久而後定治之尤难而国朝初相继为之守者得二人焉曰吴侯去疾顾侯光远也二侯皆一时豪士顾氏先世居河南自宋高宗南渡始徙而南居姑苏之嘉定元末有知侯之材者辟为椽京口及太祖高皇帝下江南京口首纳E侯预有力其间遂徙高皇帝入金陵监大军仓支纳三年授江西行省理问从征陈友谅督馈运明年平陈氏擢知龙阳州时方甲辰年也招附怀来铲革宿弊民赖以息越二年改知泰和州龙阳老稚至号泣於道不忍侯之去至泰和前州守即吴侯也吴侯以民好讼告於侯侯怃然曰民有w抑守弗为之理民将安诉顷之讼者雨集侯乃自为书榜纸长数丈诲谕谆切民争来观观已去不讼者十二侯又俾凡讼者居谯门上思三日然後得诉思不三日去不讼者过半矣乃择吏纯谨者一人置簿受词讼而勾稽其始末民诚负w也辄为疏理非诚负w愿悔自止者听不问未两月民不复讼吏亦畏侯精敏无敢舞文以病民境有虎适其时禁民私蓄兵民无所措诉于侯侯为草檄告之神虎一夕遁去州以大治以丁祖母忧赴阙陛辞命留翰林院同议编大明律律成上进复命监造天下均工图籍已而还服丧嘉定未几起服授广东行省郎中二年召拜吴王府副相留京师以他事诖误方逮系间得疾饮水病结r而卒临卒为诗壁间以道其平生有白归朝之叹闻者悲之子存诚殡于都南门外三里店侯讳某生元至元年某月之某日没今洪武几年某月之某日娶某氏子四人长即存诚次存仁为河南偃师县令以殁次存义存信存诚今居嘉定存义存信从侯于广遂留家焉侯性澹泊不尚侈靡所居廨宇室无长物惟艺蔬数畦食取充口衣取蔽体而已至於治民事无巨细必尽其心在广之日别吏均转输浚城隍抚驯士马安戢逋逃号令既明而赏罚必信远迩翕然及闻其殁争欲为祠立石以颂其德者属有禁不可乃止侯尝从元进士杨仲宏先生学赋诗气豪才瞻而律调浑厚尤工七言晚自号蔗境翁诗数卷题曰蔗境吟云於乎侯当草昧之初能卓然谂知天命攀附圣主以自树立可谓壮伟矣而用未臻其极功业不?於当时独其善政在民者民不忘也琼州守王君伯贞往来广海间得侯二子访之又素知侯之惠爱不忍其硪参序其事以属K为之铭K与王君皆泰和人也乃着其事之大⑽夂畎睬烊宋侍御史以殁焉铭曰
民历草窃穷奸偷及兹弭夸相大吞小噬病曷瘳正躬惠民邦两侯後先敷政何优游隐绌舒伸暴帖柔回y海沮嗟相羞嗟哉我侯古罕俦衣被宠光壮谋猷泽流盈溢爵未优身永逝兮名无休
故王母曾氏孺人墓志铭
泰和梅冈山中有隐君子曰王君道济其配曰曾氏孺人曾氏钜家也而孺人幼不好华侈性敏惠母教以孝经论语列女传辄晓其大意道济早丧其母在昆弟中最幼赀产最薄孺人归而安之又能厚于养也其织s之勤自其嫁之初至于老不衰其服之俭自其身之约至于富不改其安于命而有常度如此当丧乱之亟道济举家往依其妇翁寻而其尊府则堂公殁焉时柯佑诘勒呦嘟拥兰媚饧湫卸拦槠溟慈迦瞬豢稍恍卸遇盗虽杀身无悔竟护丧俱归葬而後去卒亦不与贼遇也宁委其身而不以废礼此君子之所难也曾谓女妇而能之岂不尤难也哉道济性豪旷喜与士大夫倾倒孺人尝私蓄以备其乏爱其子之深为奉其师虽歉时必备不简道济没\谓其子不振矣孺人逆料其必不然既而果然由是道济名播缙绅而其子亦有闻非孺人之贤乌能如是哉孺人讳春祖叔庆父君宝家庐陵之新墟其生至正巳巳正月十五日殁今洪武二十一年四月七日也盖去道济之殁十又七年矣子一人环女三人皆适士人孙男二人冈寿载璋曾孙男三人曰熊孺人犹及见其生也曰鹗曰□孺人殁之後生也曾孙女六人玄孙女一人葬其居之後既而改葬吉水之吱岭丑艮山未坤向盖永乐九年十二月二十二日也於是环状其行泣而乞铭余与环交好不得辞也铭曰既婉而慧于良士始艰于躬卒倍而丰闺门闲闲礼信言言匪夙而成惟其性之明珠媚于泽玉辉于璞其藏也孔幽其着之孔灼
萧母张氏孺人墓志铭
孺人讳玉姓张氏其父源春居泰和城中于世利澹然毁誉得丧忧戚一不以介意而惟酷嗜酒然甚爱其女稍覆而却也辄呼其女而教之孝经论语皆其口授也故孺人少知书及笄归同里萧君仲龄和顺敬恭循循自持痛其父殁於患也事其母益孝事其姑如事其母事其舅如父而加严焉仲龄兄弟皆早殁孺人以伯氏叔氏之既殁也处妯娌之厚加於平时视诸侄之孤者如子而加爱焉既舅姑皆殁相其夫以治其家家事益繁理之益密内无懈心外无憝容又勤恤邻里之贫者益甚周洽故其殁也无戚E皆悲悼不胜盖可谓里之贤母已生洪武已西二月十九日其殁永乐辛卯二月九日也年四十有三子四人进逢通女二人皆在室孙男一人曰将将以殁之明年某月之某日葬于某山某向于是进以其父之命述孺人之行来求铭进读书游县庠志甚笃而予与仲龄交之久也乃为铭之婉娩而愉不惮其劬抚于有家惟躬之j而止於斯而止於斯我铭其丘永世其孚
故翰林庶吉士曾春龄墓志铭
於乎士大夫世家之後能统承先业以致显荣昌大以耀乎世者几人也而吾友春龄抱丰厚颖敏之资方壮年取科第入翰林为庶吉士行有以致其显荣昌大矣而仕不O其志材不施诸用遽为殒谢其为痛何如也先是有汤君如川者亦良友也吾哭之痛既一月春龄又卒惟二人出自乡校皆有贤行其殁也皆不得年又皆有父母有子方提孩汤君殁未几其居火并及其柩春龄幸一僮奴扶其榇还家闻者莫不悲痛此二人者予方欲为文词以悼其不幸而春龄之弟来京师哭其兄乃状其行以求铭於乎吾尚忍铭春龄也哉春龄姓曾氏其先世有讳延庆者仕唐为光州团练使由金陵徙泰和自是为泰和人宋熙宁中有兄弟同登第者曰安强安止安强为御史甚有声自安强数世至传道元天历间两以易经中乡试学者尊为东蒙先生其弟u道亦以易经举瑞为金儒学教谕u道生九韶先生国朝初为沔阳黄蓬湖官子伯高皆_学笃行伯高即春龄尊府也九韶先生既谢事归教授于乡春龄兄弟皆授经于其祖皆孝友循循然乡之子弟鲜有过之者先生殁几载是为永乐乙酉二人遂同举于乡一时并捷人莫不谓曾氏兄弟绍述其祖无忝也及当上春宫?龄以疾留于家春龄登永乐四年进士第既入禁林同预修书朝夕往还方期相与於永久也曾未数月远膺疾而至此极矣享年才三十有三於乎彼浇漓而诡者其夭遏也固宜曾谓此淳而硕茂者乃亦然耶然春龄没数月皇上命勒进士碑于太学门外春龄预有名焉夫碑所以Ь靡部鼋士有碑人皆欲指观其姓名问其乡邑以知其贤与否则春龄虽殁预有荣耀不没矣彼修短之数乎造化者一时之得失又何足深较哉春龄娶袁氏生二子一女铭曰
生而行之丑奚以寿殁而存者长奚以伤珠沦于沼其波涵耀犹崇于冈其臭则扬十里之墟V如坟如子之藏矣流其祉铭于太史Р恍
章母蔡氏孙人墓志铭
孺人姓蔡氏宁波鄞县人其父得源仕元为国子学h其配杨氏相夫事姑极有礼法生孺人既笄归同邑章景良氏章氏鄞之钜族景良父宗之兄景玄国朝洪武初相继并出荣宦一时未几皆以事罢久之朝廷命凡内外百职以罪罢归者悉徙凤阳阖门??无一壮夫而景良母方老景玄尚未有子景良二子亦提孩长才五岁孺人是时年始二十九景良濒行哽咽悲痛不能出一语呼孺人孺人亦痛哭而已景良以老母为嘱语勤勤不已孺人曰君止勿复言奉舅姑吾职尔若苟负君神将殛之君第强{自慰遂尽出其赀装以为景良行不数年景良卒宗之景玄亦卒母哭其子妻哭其夫者一门三人行道闻者为之悲孺人日夜忍哀以养其姑抚其二子教之以诗书躬蚕绩以资其家业又经理以归其三丧始终葬祭无违於礼事其姑益勤弗懈又十年姑殁孺人哀章氏之凋悴二子之?弱悼其姑之不幸艰苦悲辛竟以成疾而卒洪武丙寅二月七日也享年才四十七於乎悲哉人生不幸固有如孺人者耶方其夫之去孺人以一言相要而卒能保其贞节始终不以负其夫世又有如孺人者耶是宜彰而着之以为天下闺门法且为风教之助孺人二子长敬先材而有贤行今为溧阳税务大使次某敬先既合葬孺人以从于景良遂以其乡先生叶宗可之状偕予弟本之来请铭铭曰
人之大闲曰惟信义号为士夫乃弗蹈厥轨伟哉章母克完贞节匪教于闺门君子是式铭以着之用永昭于後世
故大理评事熊君墓志铭
君讳钭志哒靶招苁细е临川人也自少负盛气绩学为文慨然有远曾祖某宋国学上舍生祖万初元进士父伯颖国朝初徵授国史起居注以文章着名一时擢晋王府右侍奉使招谕元王子多尔济巴勒被害于道事闻高皇帝甚惜之遣中使祭于死所君之兄企瞻往收骨特加赉赐仍命复其家三年君时尚幼也企瞻没君年始二十悼其父之不幸又痛其兄之夭遏畜志奋厉思有以绍绪其先而邦人有为宪府掾者挤君攀与俱为掾宪府君慨然太息曰予先世皆贵官予即为掾顾不辱吾先君也哉即以其父死事诉于朝愿不为掾遂得授嘉兴府知事嘉兴大府知事於府僚最卑未易为也君为之大有声考最选历事兵科擢大理右评事遇事明敏辨折秋毫不苟随而妄合\皆称其能以事逮系狱寻复选使西南夷麓川缅甸所至皆称上旨上将复用君而君遽求还改葬其继母章氏未得命而君竟以疾殁矣於乎悲夫君之先君学行高茂受知于高皇帝将大着其煲允┯谏民社稷而遽死于难意天之佑善必在其子孙也而君又}志以殁岂所谓美名善行者天之所甚而为善者又不必责报也不然君与其先君所积皆忠信道义之晔然而所遭之薄如此此何理也於乎可感也哉君享年四十有九其殁永乐己丑五月壬申也娶同邑饶氏生男四人女四人嫁为士人妻孙男四人孙女几人君性孝友持行甚笃澹然不以外物累其心故虽即卑官且贫尝自号其所居曰云庄其弟某在禁林预编纂书籍与子交因翰林庶吉士陈君孟洁之状求予铭期返葬君而纳诸墓予既悼君之不幸而又获交其弟也因为之铭曰
天道福善乃理之常世笃其庆而流弗长天弗可信我心则伤勒铭其冈以永弗忘
彭县丞墓志铭
永乐六年冬十月香山县丞彭公叔介以老乞致仕来京师而主於潜又一月公得告而疾作越几日丙寅公殁焉既殁K为位哭之而痛既而乡之故旧之仕於朝者左春坊左谕德杨君士奇翰林修撰王君直国子助教欧阳允贤与凡公之交游皆来会哭哭必尽哀而後去既去而傍徨咨嗟皆以为乡之老成问学如公者今而後不可见矣谋返葬其柩而谕德君谓余宜铭修撰王君为状其行於乎余自幼而壮辱公之知尤深余为令四会其授官也盖与公同时又同之官广东知公之为政则惟余之宜铭也其尚可辞哉公讳志叔介其字也其先自长沙徙泰和世有显者公之七世祖惟孝宋光宗时尝诣阙献赋以讽时政光宗一见大奇之欲遂官之辞不受同时知已如周文忠公杨文节公皆交章荐其贤自惟孝至公曾大父景望大父顺轩父德声或隐或仕皆为时名人公自少颖敏问学过人既壮浩然负盛气不肯降意阿色于时虽屡更困厄惫而复起终不变以此竟不偶一世而凡与公厚者皆以是咎公不但浅于知公者然也州县尝以贤良辟不就久之为万安县训导子弟虽甚德公其与公处而合焉者少也盖公尝从安成刘云章先生讲明理学大有得于其心闲居为子弟论说旁彻曲畅听者洒然忘倦惟其得于内而自重者益多故其于世益少合其合焉者必其志之不异气之同也然与公志不异而气之同者世无几人焉而同者可知也其为丞香山与令龃龉而民则感公之泽无穷有以男女质钱久不能偿没而为奴者二十余家诉于官官无以理之公至悉为规画还之民甚悦公令甚愧焉自广以东惟屯兵最病民往往夺民田而有司不敢问香山得公兵之占民田者皆以田归其民邑城在大海中海寇日往来行o守兵闭城不敢出或与之遇且引且却民多遁去公为设方且守备h致贼船而尽系其\自是寇不敢近民赖以安数年政声大着民至有不忍欺之者邑尝大旱公为祷之三日而大雨明年又大旱公祷之又大雨邑有火逼廨宇炽甚公叩头向之火寻灭闻者莫不骇公所为盖其诚于已施于民而至于感乎神者如此惜乎其位之卑而施之不能_也公虽去香山而故旧方待公之归以教其子弟学者方资公以箴其德业孰谓公之疾而遽至于斯可胜惜哉公生元至正戊寅九月二十七日享年几十生平至孝执亲之丧蔬食三年酒不入口处宗族尤尽思意择地而蹈非义不居诸子侍侧屏息终日不敢仰视所为诗书若干卷读之可知其气而见其平生焉归将葬于某山某向卜某年某月之某日也娶同里萧氏甚有妇道先公殁再娶王氏亦殁子一人曰某孙男四人某某卒之时惟?与其从孙诩况侍侧将属纩命诩要余至语永诀气恬神适毫不乱铭曰
偶于道而不谐于人兮充乎中而不华其身兮君子之守孰云其屯兮
奉天靖难推诚宣力武臣特进荣禄大夫右柱国左军督府左都督太子太傅成国公追封东平郡武烈王圹志
王讳能姓朱氏F为凤阳怀远县乐河乡人父讳亮为燕山中护卫副千户殁王袭其职洪武三十二年七月皇上起兵平内乱王以藩邸之臣首擒奸慝夺九门以功护卫指挥同知遂领兵攻蓟州擒其将都指挥马宣等进攻遵化取密州从上攻滦河蹴大宁之兵攻雄县先以兵破其东门\败走追之执其将杨松又执都指挥潘忠殄余\於漠州入真定长兴侯之\败走王乘之与敢死者三十余骑追之至滹沱河敌兵数万列阵以待王与其骑望见即奋入其阵敌\大溃相蹂籍死者无g降者凡三千余人九月还北平都指挥佥事复从上趋永平克大宁十一月敌兵窥北平复从上还至郑村堪艿斜凡营于九门者悉攻破之十二月从取广昌明年正月克蔚州攻大同四月二十四日暮至白沟河王为前锋与敌将平安遇败之明日整\复战王又为前锋大败之克其营长驱捣济南至铧山其\阵而代与战又败之降者万余人以降者入至军门上命皆纵遣之南兵自是急则降无复固志矣九月都指挥同知复从取沧州破其束门引兵自门入斩首六万余级敌兵闻震惧战于东昌已而从上还三十四年至夹河上以王为奇兵先锋大败敌将盛庸兵至城又败之至真定战东门斩首七万余级掠彰德还定州剿西水寨十一月右军督都府佥事明年正月入衡水引兵追敌兵于德州破之进克东阿东平汶上诸寨三月伏兵肥河败敌将平安兵十余万人复连战我兵小不利诸将请班师王劝上进兵遂攻敌银牌兵败之又败其馈运军马寻而陈都督将兵来会王即以其\奋?敌大败明日进拔其诸营克泗州长驱渡淮盛庸兵败?入盱眙下扬州从上渡江先登克金川门盛庸等兵望见披靡散去六月十三日上入京城畿甸既宁四方底定论次诸臣之功王之功为最赐号奉天靖难功臣进阶特进荣禄大夫煊抑国爵成国公食禄二千五百石仍命为左都督赏赉甚厚永乐二年某月进兼太子太傅五年某月拜征夷将军总兵讨安南至广西龙州得病而薨某月之某日也其生洪武庚戌四月六日享年凡三十有七讣报至上深悼之为罢朝封东平郡王武烈夫人某氏自成国夫人进封东平郡王夫人曾祖某祖某父亮皆自成国公进封东平郡王曾祖母某氏祖母某氏皆自成国夫人进封东平郡王夫人母某氏成国夫人进封东平郡王太夫人诏以其柩归葬于北京遂以洪武某年某月之某日葬于都城之西南几里某山某向子几人长曰某袭封成国公次曰某某女几人惟王以豪杰之才负果敢之志灼知天命深识事机用能e赞圣谟仰遵神g由是举无遗策取无坚城受命于帏幄之内而取胜于百万之中所谓云龙风虎之会卒定大艰为国元煸庥鲋盛真千载一时也至于死生之际哀荣之典光贲乎幽壤而延及乎後人则又王之荩忠纯诚始终不二者有以得之夫岂偶然之故哉夫惟王之功德如此是宜勒之金石昭示将来以彰着圣上知人用人之效如古所谓旗常之铭者今姑书其征伐大⒕糁却蔚谀捎谯壑幸匝谥钣囊允镀渌暝蚂队谰迷
赠成国公进封东平郡王圹志
公讳亮字某姓朱氏凤阳怀远县乐河乡人洪武初以善战立功为百户疏年武将军羽林左卫副千户又五年改武毅将军燕山护卫副千户其生元至正庚辰十二月初三日殁今于洪武某年某月之某日享年凡五十有六子二人长曰能袭职为副千户三十二年从皇上起兵定大难大立战功赐号奉天靖难功臣特进荣禄大夫右柱国左军都督府左都督太子太傅成国公薨进封东平郡武烈王公以恩追封东平郡王祖某父某皆自成国公进封东平郡王祖母某氏母某氏皆自成国夫人进封东平郡王夫人公之配某氏自成国大夫人进封东平郡王大夫人次子某今为某官孙男几人长曰某袭爵成国公次曰某今为某官惟公植德深厚久而乃发笃生令子为国元旄呔羧俜怅谟谟娜劳曝蚀永词墙怨修德积善之报有以致之非偶然者某以公旧窆不称今典将而改葬之以永乐十五年某月之某日葬于北京都门外某里某山某向因考次公之生卒年月官爵始终以及其恩典褒荣之至以志其圹以告于後之人云於乎公之所以不朽者在此也
杨母锺氏墓志铭【代仲述公作】
孺人讳惠姓锺氏父盟鸥先生当元极盛时隐居不仕吾与曾祖令尹慕李元爽白乐天香山之胜合缙绅诸公而为九老会风流高一时孺人质实之德自幼成既笄归配乡先生杨万泉氏先生儒而隐端庄而俭勤孺人相之不厌澹泊事继姑丘氏尤得其欢心凡饮食一经孺人手丘氏食必既语言恳实服用朴素母仪足以淑诸妇妇德足以冠妯娌侍婢家僮莫不欣欣惟谨恤人之病不啻如已匮悯人之劳不啻如已困元季大乱万泉没于兵三子长自申蚤卒次自明游於外没不返皆积学尚高致孺人哭所天而痛二子之沦亡憔悴就衰老无一日之好又次曰自良始业孺终弃孺而慕乌氏倮之术屡贾而倍蓰家道以饶于是孺人备甘旨之养然其志弗如也长孙曰M一岁而父丧次孙菊一岁而母亡皆孺人保抱鞠育至于有室家二孙最锺爱尝谓人曰吾儿虽富家道弗昌矣既而孙贵死而自良无後矣每念及家事辄拊膺泪雨下悲摧不自胜未几而家难果作举家械系来京师惟e以别籍幸免乞往告存养有司拘系不遣行孺人没逾年始克来收骨以归而自良先孺人一月死矣自良之妻後孺人一月死矣又三月菊卒又五月梧卒梧者自良之螟嗣也居京师不三年一门死者五人谷哭之痛乃再拜以其祖母之铭来请於乎吾忍铭儒人也耶孺人长吾母三十年而吾母先孺人没十年矣吾祖母杨氏实孺人之族姑孺人冢妇则吾陈氏之族姑吾伯姊适锺氏为孺人之表侄妇孺人之孙女则吾伯姊之冢妇数世?好重葭而叠莩居处相接不啻於比O且孺人年高而愈康相往来无虚日故知孺人为最悉者也然则忍不铭孺人也耶孺人殁今洪武壬申某月之某日享年七十有九三子男三孙男存者惟谷三孙女皆适人以洪武甲戌某月之某日归窆于某山某向嗟夫使孺人先一岁而殁不复丁此厄使孺人後三岁而殁尚生还而期颐胡不自其先不自其後百年之人世而竟止於斯耶其施丰其报啬彼苍苍者孰得而诘耶是宜彰而铭之铭曰蚤孝於姑兮为杨氏之令母暮构屯厉兮播越坠厥绪有孙曰谷兮返葬于故土於乎谷也屹中流兮底柱於乎谷也一发千钧兮杨氏之祚
陈母王氏孺人墓志铭
孺人字金姓王氏吾舅氏陈仲享先生配也王氏在宋多显者入元皆不仕而先生曾祖梅村公时以赣州路推官致仕诸子亦皆仕宦而孺人之祖浩吾处士以文行尊高为学者矜式故两家皆为乡闾倾仰曰有庆先生仲亨先生之尊府吾之外祖也与孺人之先君子实甫同游学又所居甚迩数往还遂为婚?迨元季兵乱两家皆灰烬瓦裂孺人始八岁已尽失怙恃鞠于从兄仲隆既笄归仲亨先生先生与其兄孤苦仅自立败屋数椽不蔽风雨先世负郭田数十顷皆为豪武者占去终岁之食不给也然先生朝出而暮归视其家皆欣然自９手丈硖┤徊煌饽结阋涤扇嫒讼嘀安其贫而乐之也夫安贫而乐之虽士君子问学乐道亦难而谓闺门女妇非有道德教训性成而质能之是尤难也孺人之姑余之外祖母性极端严然孺人始终谨畏服事未尝少慢抚孤侄至长大爱恩不衰所以然者其质之美情之能厚也自始归陈氏由穷约斩底于丰豫至今有室庐巍然壮伟粟余於廪资盈於箧又有子有孙将昌大光荣其家视其初卑陋不给?孑而独立过之远甚说者又谓孺人之为妇於陈氏有功能矣予幼抚育多属於外氏外祖母爱之恣其傲戏及稍长知观E古籍或直入寝室掊椟乱抽简策取所欲者竟去孺人未尝出一语禁止爱视其甥之厚在今日与他人家V少见也其勤俭兴复其家其子孙要当知之而予与外氏狎恃恩爱又两家子弟所宜知庶几於吾母党情可久焉孺人之殁先生命其侄赏为状而属予铭铭既自予得摅其情书之以示夫来者孺人生元正至乙未年四月十九日殁今永乐丁亥正月二十有四日子男四人长曰余为瑞州府高安县学训导次殖教于乡次复次邵尚幼皆风骨俊爽可爱女三人长适刘并前吏部尚书刘公崧之孙次适曾敏仲余幼在室孙男二将以永乐七年九月二十八日葬于某山某向之原铭曰方困幼而屯兮孰安此而乐也既丰豫而享兮忍其逝而不作也享其成於永久兮宜有思而觉也魂其扬而远游兮尚体魄之有托也铭之自其甥兮言之长而无怍也
曾伯昂墓志铭
公讳字伯昂本刘氏其八世祖利宾後於曾氏故遂姓曾世家邑之荷山公自幼聪敏颖悟读书日诵千余言数过辄能成诵壮而精悍喜谋善言兵弯弓驰马以此自豪一时元末盗起散金帛聚乡兵以I守一方民赖以安时江西行省参政全普提出兵守赣闻公名辟佐戎幕然t盗日起而普方沉酣於声色公知其不足有为也遂托疾徒步归荷山洪武初以事谪戍于赣寻复以言事改戍辽东虽崎岖行伍间而气不少慑广颡隆须髯戟张既自负其材勇而人之知之少也尝然太息或遇故人知已飞觥豪酌终夜不休放言高论闻者皆悚然异之谓公为兵隐生而不名也然公亦?弛不肯苟合於人家故多赀而自处澹然人益以此高之在辽东者十二年而没於乎公可谓豪士也哉使得乘时出其所长而用之其所至何如也而竟止於斯惜也公生元至顺癸酉正月初六日没今洪武丁丑九月二十九日曾祖英甫祖仁可父以智俱有隐德其配杨氏元清江主簿公望先生子也子三人标抨趟锬兴贯资曾孙男二序一幼未名女丽华佛奴皆适萧氏公殁又十五年始克以其骨归葬乡之62溪陈冢坑山之原巽已向而其孙实来乞铭于予予自少已知公故为之铭曰
惟公之豪略其识万金之璞乃混于砾公之高材孰不信知出则振耀而不逢时吁其可悲
故徵士刘志崇墓志铭
君讳N刘其姓志崇其字本汉长沙定王法之後也其先居安成之密湖从庐陵之石塘迁泰和之北门才三世耳君生十岁丧其父而事其母与兄已能委曲孝敬从三华萧先生学先生严而介独深爱君所授业辄颖悟与其兄并居劳事尝先之性和易与人怡然不为崖岸险~然至於遇事机变故审驭方虽老於世态者不及也喜饮酒终日不醉故人有过之者辄与顷倒视声华势利盖泊如也以荐者徵至京师奉使出陕西还往袁州寻又遣往北京留北京者数月以徵逋囚往济南开封诸郡转而至湖洲过天台黄崖往还赣过家得病而卒年五十有四耳呜呼君奉命而出周E四方以谓增其气而扩其中未尝以为劳其还家也不肯为久驻即命介行李上道至豫章以同领命者尚在他州未得行乃复还家不十日君殁矣说者谓君不死于道路亦非偶然也君之在南京也数过予而主于进士曾与贤与贤谨厚最与君合其来北京也主于予日与诸公饮酒而其意之合如在与贤家其以便道还家也予亦先以忧还家相见慰劳恋恋不能舍去孰谓君一疾而遽至此极耶於乎悲哉君生元至正己亥十月十有二日殁永乐十年七月之某日也曾祖某祖集父某其娶某氏贤而有妇道子三人女三人孙男三人以其殁之明年甲午十二月葬邑之千秋乡龙门藕塘南园巽山之原申庚向某兄弟以予与君处相知之深也乞为铭予不能辞为之铭曰
才之不试又胡不寿天乎命耶其将安究龙门之山申庚其向神气郁勃为君之藏闭之孔幽其发耿耿视此铭文其传益永
泊庵集卷十一

[book_title]卷十二
钦定四库全书
泊庵集卷十二
明　梁潜　撰
传
一槎翁传
一槎翁泰和人年方冠从事入台府声籍甚既而入礼部将命于四方负盛气英伟动人选为给事中命方下以忧去自是沈滞低徊者三十余年凡六考皆卑官最後为江都典史寻复罢去皇上即位以高皇帝旧臣例加赉予俾退休于家然一槎须皓然老矣自以宦途飘泊之余风波所激触枯朽而摧濯生意尽矣而犹泛乎不知其何所止也因自号为一槎其生平政绩有过人者一槎皆委掷弃去不肯自道於人因念一槎方壮时面如玉雪秀眉E髯高材而俊略雄迈盖一时使遭遇知已出其所长而用之其所至何如也今既颓暮犹时矍然有意时务性喜饮饮酣而歌声如金玉谐嬉敖谑机应不穷然一槎外若黠而中情实朴人每从其後揶揄之一槎不知也尝一至京师与饮之醉慨然曰吾之槎今休矣上仑而望河汉世无复知我者栖沟壑之恬流与毁梗聚萍相依以少息吾之槎其止於斯矣乎乃归买田负郭筑室于故邱轻裘缓带日与二三故旧徜徉往还欣然以此终其身也一槎姓罗字仲矩因其老又谓之一槎翁云赞曰予闻河南欧阳参政云罗君在江都为政N无文而洞见隐滞学士儒生多所不喜然甚得民欧阳又数数问罗君今已老尚康强无恙否其有意於一槎如此然吾观一槎甚自适无一毫憝容孔子称柳下惠不卑小官一槎其近之哉因为之传
疾退子传
疾退子泰和人也仕不显於时又以盲废故自号曰疾退子疾退子少时豪迈e敏气英英然盖其五世祖复之宋神童也疾退子既负其地以自高又不肯阿合下於人故所交多一时名士其仕也虽卑官甚及废而归也贫益甚又尽丧其妻子且老矣练裳草履低徊蓬蒿之间e除卓杖歌声激乎霄汉然时遇事不平犹拊膺愤然人望见多引去避之独所为歌诗人得之无不爱也自顾无所为於世乃推衍邵子先天数术以测人之贫富穷达挢惨嚓以验其人之贤不肖或得其似焉辄以自笑而喜口固不言也然疾退子尤数奇元乱时尝与其母俱陷贼中疾退子被伤死道上气方属遇他盗怜之捣炭为屑以药其疮裂衣以蒙其首气始苏血淋漓被面上又负其母四顾甚急忽遇贼帅悯之留止其旁舍与之赋诗饮之酒而劳苦之明日径遣出城\异之以其为孝感也疾退子平生所遭窘迫如此又穷独终身此岂非命耶盖人情有不能堪者而疾退子视之泰然古所谓知命者其疾退子哉於乎世之耳目聪明享有百禄意无不得独其中不能泰然如疾退子者抑独何也疾退子姓邓字学诗云
胡敬方传
先生讳直字敬方其先本熊氏世为丰城人父达天仕元为福州路录事卒于官先生幼孤鞠於古田县尹胡时中因姓胡氏徙为吉水人先生幼已e悟稍长敏於记诵胡公爱之遇如已子年弱冠益刻苦自厉意於六经孔孟之书已而致力於锫逯艹讨说穷阳之化以极夫性命之原探道德之旨以明夫周孔之绪其立志广大故其游心也高明其用力未尝少怠故其所造深远所居凤凰山西涧之上学者称之曰西涧先生尝独坐一室掩卷而思思而有得也辄援笔肆书顷刻数百言不止尝语学者以为古之圣贤以其方寸之微应天下无穷之变着之於事业可以为万世法後世豪杰之士弛张措置能中乎机会者特偶与之暗合耳求其所谓明体适用如古之人者未之有也因以谓今之学者欲从事於圣贤之事功当必先明乎圣贤之道而後可闻者莫不叹服先生尤深於春秋之学每欲学者即王霸之盛衰明世道之升降而後求之圣人予夺之旨其用意精诣~出故其所见非寻常局於所闻者可也又曰不能明春秋大义于千载之上而欲折衷人事世变於千载之下者未必合於道也大抵不为徒学欲折衷行之者如此然先生为人虽简易以接物而亦峻立以自守虽疾恶之心常胜而和易之气益蔼然也闻人之善其称道X劝若已有之至於人之过失未尝一出诸口不忤意於势不矫情於物虽闾里童稚待之亦必以诚其为文词善论议意所欲言辄浩博宏放而必本之於道远近知慕其文而独不知其於义理之学尤深也凡从之学诗书春秋以决科者皆中进士高第独先生屡贡辄黜或读其文谓先生宜少贬其说以同於\先生曰不然学之道必求其至使浅其说而可合吾宁不合之为愈也以便於养母求为乡校弟子员既而其子⒁越士擢监察御史先生乃自乡校贡于太学u年始中应天府乡试远近闻者大喜以谓乡贡士得先生诚惬公论也就北京会试复以下第南还遂乞告归省先茔至家之明年得疾卒矣年若干闻者痛惜之其所着文有春秋提纲西涧锺陵诗赋杂总若干卷先生之就会试也适予为考官既开榜皆骇然以失先生为问因亟取其卷读之其文之壮浩浩乎如长江之洪流可惊愕也以偶脱经题一语於法不得取同考者执其文相视叹息而止及予出试院一见先生先生抚手大笑因诵东坡送李荐之语曰可不牵羊载酒以谢玉川邪欢然不以毫介意士大夫由此益高之不数日遂去予因饯之以诗时永乐十三年二月也嗟夫士之志於道德者功名不足以累其心志於功名者富贵不足以累其心自圣贤之教不明俗学之卑陋甚矣使其心少知内外轻重之分则必能反躬以求其大者固乃焉驰其志於文词利禄之间荡乎其莫之止也可胜叹也哉方狂澜既倒之余有能卓然不随波而靡者其亦庶几乎古之笃行者矣而何可使之砻痨夺崾蓝无闻耶吾故於先生之殁既痛惜之以为不可复得因择其平生学问之大端着之於篇使读之者不独知先生或因是有以感发其志意云
王伯贞传
公讳泰字伯贞姓王氏吉之泰和人其先世盖多显者独公父祖数世不仕父子与元季授福建行省照磨改吉安路治中皆不受迨国朝初开端本堂召至以为说书既而授福建盐运司副使以老疾乞还乡里所居种竹满亭学者尊师之因号为竹亭先生公自幼学易于其家性极e敏时安成刘云章先生尝从虞邵庵先生讲明理学得锫逋际樘极之公往受业焉时共学者数人先生独称公足以任重行远久之公追省其季父於宦所穷苍梧三湘之胜大江历三峡以纵览夫岷峨之壮而其气益浩然洪武十五年以聘至京师同时至者凡五百余人太祖皇帝亲御奉天门试之公所对为第一既而与论太极公之说尤称上意授试佥事出按广东雷州既至问利病於民言特吕塘之水灌东洋田万顷乃寇所开故渠也不可废不旋踵公去而渠复民大便之改工部主事丁外艰去官以起复後期谪居安庆者十年复用荐起知琼州公是时年几六十矣精练之才博达之识隐然蓄之益深而其温厚和易之气蔼如也先是崖州黎民报雠杀人而府卫以反闻且张大其事冀用兵得渔取於其中遂发卫所之兵往剿之一方汹然会公至其实以身任之卒捕雠杀者数人以复于朝兵卒不发而崖之民赖以无事琼之野其田岁常三获以赋于军然军中收不时受俟民乏而敛急则因之以要利焉公为立期以三输之其弊遂~岁甲申琼大旱公祷之大雨既而闻城南十五里外至精澜浦尚不雨公又祷之诘旦适往精澜浦视番舶雨亦随至民为之鼓舞曰太守雨数年其政大行狱讼止息旧尝为奸利病民者皆屏迹不敢出有欲俟公之短而挟持之者久之无所得卒亦化服为良民田野日辟流民相率来归者万三千余口郡既无事遂新学校课诸生一意於教化盖在郡中十五年而以病及往来道路之日半也然环琼数千里内凡三州十三邑其民无问识与不识皆爱公如父母其以内艰去也号泣而送者十余里不~是时广之东语贤守公为最焉服阕改知肇庆府未行而疾作卒于北京万宝坊时年盖七十五矣公平生尤孝友其季父无子公事之如父事其继母尤笃其学无所不通为文高迈有古意其於性命道德之理则得之於师承之间盖深矣予与公同里且有世好自公之守琼适予为令肇庆连易三县闻其行事尤详及予为史官于翰林公之子直亦以科第入为同官故其没也予既哭之以辞因又取直所为公行状参次所闻者为之传云赞曰予往年数见公饭啖异於常人志气伟然亦何其壮哉而今羸然身不能胜衣举觞微噍辄止岂既老而衰者如是耶然予窃观公形虽惫其神益精明至死不少变则其所养之厚自有不随气而耗者矣然予又闻公在蜀时往来青神峨眉之间遇异人授书颇玄秘果然则公之所自得固有异於常人者乎予不能尽知之姑述其为政之⒁再挂焓碧史氏着循吏者采焉
钱可大传
可大名瑛姓钱氏本吴越王B之後历庐陵刺史匪再世曰和自庐陵徙吉水又四世曰程程之子诚可皆以科第有声而可大之祖本和号梧冈先生者尤笃行之士也可大生十八月而孤稍长性e敏年十三以书经中临江路赏试既又中抚州路赏试然是时元祚日非红巾盗起所在皆争为雄长自至正丁酉五六年士大夫颠顿甚矣可大奉其祖及其母崎岖以避之走庐陵之富田迁泰和之梅冈既又走其邑之大洲寻又奔走雷州最後庐陵之李坑李坑路极险盗又追及之梧冈被枪不死缚之以行可大闻即冒白刃奔诉乞以身代盗并系之可大诉不已梧冈亦哀诉其无子唯此一孙耳两人因争相代死情亦悲惨贼怜其意遂两释之可大方脱时其母寻亦被执而可大妻张氏翳伏丛薄中窥见贼已执其姑即自出迎谓贼曰我姑老矣请释姑而缚我贼熟视良久即解缚其姑缚张氏张氏既就缚掷所携袖中双鞋与其姑诀曰妇无用此矣且行且睥睨其姑稍远即骂贼不复肯行遂死之变故仓卒之顷而一时愤然求死以全生者若素约然何其可悲也迨国朝兵定有司以可大之贤凡三荐之皆以亲老辞亲既没终身为之悲痛梧冈故所筑楼可大每一登之辄流涕因名之曰思楼其孝行笃至世盖少见也然其为人颇豪健慨然以气自负乡有剧寇尝杀人有司惮不敢捕以属可大可大立捕杀之年若干卒于家一子曰遂志今以科第得官为山东按察佥事云赞曰吾尝过钱氏所居其地今所谓钱塘者爱其山水清旷因登高而望焉其南数十里外峻峰跃起视\山特高云其北即宋丞相文信公故居也诸老人言丞相往事与史传所记殊异因言可大之避乱也居其山下最久其被执也亦几不免余既壮其山川又闻可大事思见其人而不可得也因为之传云
徐孟昭传
公讳旭字孟昭姓徐氏饶之乐平人其先南昌人也居乐平者十七世世以儒为业公幼e悟稍长从其乡先生蔡仲渊授春秋为文辞已超诣拔出见者皆奇之年三十一登洪武乙丑科进士第行浙江道监察御史入为礼科庶吉士日记事侍上左右上方属意天下进士每朝t臣退独进士留被顾问上未退不得退也一日上呼公至前将有所任使而公奏对弗克称旨上以其迂也命分教于涿州之房山复教谕凤阳皆以忧去服阕擢安王府纪善用荐者为知州入史馆上书论天下事多不能合公益落落自殊无所顾惜遂自史馆出为考功员外郎及今上即位迁郎中预修高皇帝实录明年拜朝列大夫国子祭酒又明年罢为翰林修撰以卒公在高帝时素以笃学见称数言事切中当时高帝嘉纳之然欲老其才故抑之久而未有以用之也及在考功拒请托抑侥幸是是非非毫无所遁其情而尤以谓天下之治与教在守令与教官守令教官弗称其任者尤精核之无少贷\望风腾公持之益坚及在太学亦如在考功时然公纯谨君子也虽盛威严而中情简质好恶出乎其至诚至於卓卓自守激之而不动挫之而不挠人未有过之者也居太学仅一年诸生凛凛谨自修饰而其僚属之不便者已然议之矣惮之者方侧目於下忌之者又背沮之於其私至相与揶揄其所为公以此竟罢改云南参议君子莫不惜之及陛见上察其无他特命除翰林修撰俾预修永乐大典为副总裁方向用之而公卒矣时年五十二上闻之悼惜敕赐棺以敛遣礼部主事端礼谕祭焉公盖终身坦夷不事表暴而其嫉恶刚劲人有所不堪者世以此高之而亦以此龃龉者\也其为学明於义利之辨为文约而明喜荐士所荐最多且贤屡考试科举其得士最盛而尤孝于其亲自凤阳考试河南时入朝告归省其母疾方亟公闻倍道疾趋至家母疾忽为之愈数日竟卒人以为孝感所致云赞曰考功与大司成皆国家要职非得才贤誉望之士以居之诚不可也然而信道明义笃行如公者往往犹难之岂天下豪杰t居之地是非好恶所聚非素有驱驾笼策之才者终不足以骋耶自公在大学与考功人情固多不附也及其殁已久相与称贤考功与贤司成者必曰公事须久而後定亦理之常然无足怪者独念圣上於贤士大夫保全覆护如公者盖有无穷之恩焉予素知公恐其久而失之也因取其行事而论次之
义马传
义马者应承完所乘马也马颇俊逸左右持羁者数人仅足抑之非其主辄弗得乘然自归承完颇驯承完由胄监生举进士第为吉安泰和县令泰和号难治承完至摘罚t奸不少恕于是e毒以肆虐者一旦敛迹民赖以息郡之胥徒来要利于民者往往去不敢出一言然承完质直材能不及中庸口吃吃每遇事未言而气已盛民益喜之郡益恶其所为累构陷之承完积不能平辄举郡之不律事十数往诉于朝或者曰子讷彼皆巨C且狡宜少忍之弗听後竟弗能悉白遂死焉郡闻之即收市其马以官价偿之马且行闯门数四即返执策者盛怒笞之马辄人立良久马垂双泪如水终不可动邑丞躬造马所谕马使且往马蹭蹬强出门去累累然\皆扼腕焉马亦无复旧态矣暨至郡隔河五里许徘徊顾来时路酸然嘶不已遂不复渡死於水滨牵马者舁死马以归君子曰马来归承完时固有主矣i独不负承完固知人不忘报也哉承完在邑仅半载许豢养之恩能几何焉马不肯背主归雠以死世谓马比德君子岂不良然
泊庵集卷十二

[book_title]卷十三
钦定四库全书
泊庵集卷十三
明　梁潜　撰
赞　祭文　墓志
商山四皓赞【招颉
右商山四老人坐松石间方罢欠伸俯仰若倦而欲休者其後二小童若为具茗饮之状笔意殊不俗然不知画者何人要知非泛然作者可到也四人者在秦汉之际深自晦匿其於出处进退凛然有不可致之节虽以汉高之雄才大略犹尝自以不得招致此四人为歉其介如此也故卒能折其当时溺爱之情挽不可回之势使之潜消默化不动声色而天下之大本已晏然安矣於乎此岂徒以口舌强聒於一时者能之哉士欲有为於天下而平时不能自高其节亦何足以动人也然窃s当时有以致之矣而独不能进之於师臣之位以为朝廷重岂其高世之志又非子房辈所能羁绊而笼络之耶翰林待诏李君逊得此颇爱之以求予题因为论着其大略而赞之曰相古至人不大声色四公傲然功在邦国我观四公游龙翔凤超然高举身隐名重云松倚天商山kk四公在焉永世弗磨
春牧图赞【并序】
右春牧图元赵文敏公所画者马凡三十有九其为态各异又各臻其妙平原沃衍丰草蓐茂玄黄聚散杂然如云霞之卷舒而其腾骧超越雄骏豪骋之状yy然氯蝗缭谀H而释抑羁如脱校於天伏如归放乎华山之阳者亦何奇也信非文敏公豪墨之精他人不能至此方圣主御极万方无虞紫燕白羲来于遐徼~域者不可以数计而今太仆卿晋城杨公典马政於一时得此图因宝爱之吾知公进而纵观夫神骏之t退而玩此图交相臻美不亦快乎哉然则马之牧苟有不遂其育者公固不能已於怀也赞曰房星降兮孕至灵纷容容兮弥郊垧杂骊黄兮何ooQ振风兮尾流星踔飞电兮猎迅霆或昂竦兮矫长鸣或徘徊兮势欲腾或怒跃兮气填膺目镜悬兮晶荧荧耸顾盼兮态横生倏千里兮无留行毫墨弊兮神愈精阊阖开兮黄道平服容与兮驾云Z力且驯兮尔良能噫驽骀兮谁其称伟翼翼兮太仆卿宝兹图兮弗怠轻谨乃牧兮永有成
暄┬赞【并序】
右春坊谕德兼翰林侍讲金公幼孜以扈从来北京之明年治其轩以居而名之曰暄┬轩甚小而四壁皆白公乐焉既而自雪中见西山居庸之雄高拔出而壮之命图之于其轩之壁间公于是入处乎轩中如在乎暄卵┕戎下至于长松古木纷披欹折之状飞泉瀑淙泻而怒激涧溪林壑开合而无穷者皆不出于其轩可坐而得之于图故其轩非有高深靡丽之观而所以擅夫幽逸之胜者已超然乎尘埃之表矣公由是甚爱之凡退自玉堂之署即居于此轩以思报夫上之恩遇而或宾客之来相与讲说徘徊于暇日徵道德于前修而迹其盛美考典谟于往牒而发其要妙因以形诸颂歌见于铺张扬厉之际者亦皆在此也然则公之所以名轩而爱赏之至者岂徒然而已哉然或者以谓皎皎者易污公于此岂所谓皎皎者非耶公笑曰吾固假之焉耳夫暄┧渲撩蓝世莫为宝者以其为物能融液于倏忽而莫之宝于世也故假之以名轩殆致意于无所用之物也世将诮予之不知则有之矣尚何污之招哉於乎公之言如此其几於道矣辞曰天地之气极寒而凝雨之凝而为雪水之坚而成瓯局陵之假质?璀璨而光晶惟举世之莫宝庶斯轩之得名既皎焕而光昭亦虚白而高明顾灵台王府之湛妙诚无异夫一榻之洁清也夫物不受污本乎其质虽投之于埃墨亦皓乎其自洁卓哉斯轩岂奇宝之娱玩彼\弃其乐超如惜哉昧者藏珠怀玉如之垢而漆斯沐视于斯轩可以一忸
胡学士画像赞
其外之和其中则刚其本之舒其容则庄穷六经之微言资锫逯梯航既远探其本始遂大肆而汪洋掌帝之制云汉天章恩遇隆洽词林辉光搏扶e於青冥载华毂乎周行盖董仲舒之正学陆敬舆之谠论杨公权之清操旷千载而与之方也
胡使画像赞
其姿秀发粲然如红蕖之出清渊其气英伟隐然如豪曹之倚秋天其学而进也如倾三峡而沛若其仕而达也如驰康庄之坦然苍桐以西崆峒诽煳敌甯其煌煌驾四牡其翩翩盖将厉秋霜之节以肃夫瘴海之烟使功成名立夫然後迟子于都门相与而周旋也
陈【缺】画像赞【其居在金华芙蓉山下】
登高邱而望广海吾不知其中之旷也采黄花而挹清露吾不知其情之放也哦三闾之橘颂怀九老之香山邈金华其辽~郁芙蓉之f耢逗醺俏牌淙硕得其真吾为之慨乎永叹也
止斋先生画像赞
此予舅氏止斋陈先生画像也自予去家而来京师不见者四年先生之子公余以溧阳训导考满因携此以来遂得拜G其容似而慨想其邱壑之趣焉为之赞曰粹乎其容翼乎其仪其中泰然其外似之澄江之南柳溪之灞б啪而遐放矫世态以知止鸿飞冥冥白云孤起尚安得从朗陵令谒太邱公于高阳之里耶
袁院判画像赞
蔼乎其气之温绰乎其容之舒虽简易以谐世亦礼义之同趋窥轩岐之秘究卢扁之书乘景运以龙附效忠荩而不渝药畦春霁花径雨余妙生意以同物乐神情之洒如此画者所未能知而公之高致方与古而为徒也
蒋院判画像赞
斯人也吾尝见其采灵芝之三秀抚长松而孤咏听天籁之稀微发云霞之高兴盖旷乎其无营而坦乎其不竞也及其遭遇明时上承恩命发陈编于金匮得卫生之宝镜其所以保睿躬臻太和者夫何异乎古之医师而其心之诚行之笃则又本乎其学之静也於乎所寄之甚重所任之匪轻而岂独侈其能於杏林橘井者之比哉
赵长史画像赞【并序】
此长史赵公季通像也公有文学尝自教官为吉之永丰令入秘阁除国子博士擢司业迁北京国子司业既而以荐行特授今赵府长史其平生政教之善盖G其像若将得之焉赞曰泊乎无营介乎自持坦乎不竞抑抑乎其有仪副教太学弼亮王宫其教之是若其言之也从岂其感之以诚而导之以躬盖观之於斯庶几乎有德者之容
翰林庶吉士陈孟洁赞【并序】
於乎吾友孟洁负英伟宏达之资浩乎自放虽擢高科入秘阁人皆以为荣而孟洁意若未尝一日适者惟沉酣陶然若将委其身而不知有物者岂故欲~世离纷以抗意乎物表抑和光合污以砬殪冻竟敢夫以孟洁之高材N遭逢盛时足以取显荣自树立岂诚弛嗜味而逃焉者哉孟洁方壮时好择交天下士所过郡邑即人人知孟洁所舍而休也扣门而问者屦相接尝同游乎西山南浦之间孟洁放舟中流引满豪酌自夜达旦吾从旁视其貌津津然别去十年孟洁来京师其容已槁然手捉杯簌簌颤不能自持犹苦饮不已观其所与友则惟其意之所欲者矣吾固忧其将惫也屡止之孟洁漫不惜也又u年孟洁殁矣於乎世之不饮者岂必不死然凡人之嗜好有溺也必有害焉溺之深者将不胜其害也孟洁独溺于饮耳而竟以是丧其身悲夫孟洁孝于亲厚于宗族笃于朋友之义人之有急不啻如在已以其所能发于诗歌文辞翰墨今皆在也而孟洁不可见矣为之赞曰世之溺者声色货利沉酣昏垫卒以自毙君旨于饮非声利比而君之亡竟亦以此伯伦巨源岂各有意君负材豪脱轩轾何能自局以久斯世有生则死何有同异泯焉逝矣千古一轨泰山为杯酌以江水与君倾倒君不可起我之怀思曷云其已
龙赞
方其排风云雷霆霖雨天下之人皆知龙之为灵至其屏迹百≈潭使蛟鳄敛其威鳅鳝藏其迹人固莫测其神於沧溟也於乎使龙而可狎可驯可测知其神则将与寻常之兽等而为顽冥矣龙岂灵乎哉
杨处士赞
其貌之温温其行之循循不离世以~俗乃含和而抱真湖山之区霎水之滨濯清风而?乔木采紫芝以望白云其亦欲入虎溪之社赴东老之约而超然乎无功乡之民也耶
祭榘儿文
尔生之明年丙子吾以乡贡而之京又明年吾舍尔之蜀戊寅吾归自蜀尔祖携尔候里门外趋拜道左尔祖跃然喜未几吾又舍尔而往尔时渐有知矣闻尔父往且泣且止而莫知所由也吾以举者还京师授四会令携尔母与尔兄偕来至章贡舟师不严几危而幸活莅四会六月以旧令复职调阳江七月抵阳江客土始至举目无可亲者炎风瘴雾侵人肌骨疾而死者相继未几尔母病尔兄病僮奴皆瘁然独尔质冲气扬神畅貌泽吾心且喜且惧岂意母兄僮奴病皆愈矣独尔竟殒其身於乎痛哉彼造物者既生尔矣胡夺汝如此之速耶诚尔父行负神明降之罚固如是之毒耶尔父为令罔敢有毫私取与禄俸之余期以奉亲也轻暖之服不至於身华美之食不至於口尔为邑令子无异乎圭荜蓬桑之家也携提之恩E於往日戒约之严加于此时尔父诚有负於神明耶抑汝之命也抑尔父之命也彼苍苍者何为其然也於乎痛也吾来也汝与俱吾还也汝已死尔祖与尔祖母尚未闻尔之讣也使其闻之痛于肝肠者何如也承家亢宗端有望於尔也今其已矣今其已矣割不可忍之慈葬尔于廨宇之右尔其有知耶其无知耶尚妥焉无怖无惧
女銮墓志
女銮生永乐乙酉十二月十六日辰时明年丙戌十月五日辰时以暴内伤得风疾死焉其生及殁皆在京师崇礼坊銮慧婉能笑语最锺爱于父母於乎使其无生予不为之戚既有生矣而又夭折焉则予之情有不能已也葬于都城外凤凰台之下其父翰林修撰梁潜为志其圹云
泊庵集卷十三

[book_title]卷十四
钦定四库全书
泊庵集卷十四
明　梁潜　撰
铭
素庵铭
翰林侍讲兼左春坊左中允邹君仲熙名其所居之室曰素庵今翰林学士胡公记之矣君谓日相与至其庵之勤者无过予宜铭之盖予与君处者十五年矣其能知君宜无有过於予者君所居广不盈丈轩楹户牖之通非有雕刻藻绘之饰也盘盂几器用之设非有瑰奇靡丽之制也朝夕饮食酒浆脯修之供又非有牛羊膳羞之富山藏海出之珍也然而罗列?致充乎其中翻绎披玩而不以厌者皆六经诸子百籍之书以及秦汉以来九州四海金石所刻之文怡然以自得傲然以相忘日之夕而尤忘倦者又皆一时贤人志士与之相往来讲而求之之际不资之义理之精微则择之文字之奥雅不考之是非之得失则辨乎问学之纯疵至其坦径简直浑朴无文有触於己即发诸口非有回曲隐避之嫌而人不以为病者盖亦其任情之真而莫逆于心之深者有以为之也君为人质素如此而所居又不为华饰此其庵之所以名也而非予其孰能知之也哉君始自南康星子县学教官入教太学自太学擢翰林侍讲寻又兼侍青宫十五六年之间荣名宠禄之至而常泊然以自安澹然而自足视其在太学如在南康时其居从臣如在太学时始终一致未尝少变然则所谓素位而行不以富贵贫贱而动者君其庶几乎哉宜乎其居之陋而其心有以自适也君平生尤力于学公退之暇手不停披日抄书尝万言其学既宏矣故其文有得於古作者之意尤深乃述其所以名庵之意为铭其庵曰太}不和大圭不琢破觚掼惫诺浪乖断喙胖寥撕和内畅发为至文辉照万象我视斯庵浑朴不文素琴无弦玄酒在尊以悦我躬以燕诸友文在兹乎铭之不朽
崇德堂铭【并序】
淦有隐君子曰章厥谟其为人清修自守不汨于流俗而好学笃志进于道者不倦翰林学士解公过而爱之为名其堂曰崇德复书二大字俾髦楣间使朝夕观览以自警庶几见其德之崇也予为铭曰惟道之修曰惟崇德日进于高曰一篑是覆堂之孔幽潭潭渠渠丰艹在阶佳卉纷敷君子之乐敬兹明训惟永永是若
敏求斋铭【并序】
夫古人之学固有以鲁得之者然能敏以求之亦古之人之所难也生乎今之世学今之学而不知以古之道自勉望其为古人之归鲜矣古筠王子坚学於古而能敏者于是进士K彦鹏为题其斋曰敏求彦鹏又属予为之铭曰圣贤之学义理精微惟敏求之乃得其几动静之际冲漠无朕其迹孔昭其几至隐欲心滋炽道心滋微雷奋霆决审其要归弗牵于欲弗尼于私勇往弗怠敬哉在兹
玩易斋铭为萧碧
有翼者斋亦孔之幽林木翳如春泉始流有翼者斋佳卉环殖彼玩易君子于焉以息左图右书简帙纷披未画之前其几莫窥曰诚无为曰静无欲天地之心庶乎可复山川春涵雨露时施渊默霆奋孰测其几鱼跃于涿鹤在天既会厥理相忘於言素琴无弦尊则有酒薄言酌之以介眉
柳溪梁氏锺铭【并序】
K以浅陋之才遭逢圣主窃官禁林兼侍青宫虽宠荣之已至曾愧惧之敢忘家有老母一弟混又典教外郡阖门食指之既繁仰事俯育之未遂於是念君亲之恩厚而报称之未遑也凛乎其不能已而子弟辈犹或恃其不可恃之身而恬不知戒可乎哉因铸小锺以警昕夕而系之铭曰惟惰与傲予匪攸闻惟恭惟敬乃裕厥身勿二其心师于仁人克念厥训永保有家
萧氏锺铭【有序】
泰和城西柳溪之上为里人萧玄辅之所居玄辅改筑其庐宏壮而高明乃冶铁为锺于家以祀于神明以警于昏暮而谓锺者八音之宗\乐之祖可以和神人而格上下乃谒予为之铭且使後世子孙知作之所由始也玄辅为人和易而恭敬事其祖母与母甚谨兄弟五人相友爱尤笃过其闾入于其家孝爱之声相接也于是为之铭曰有严渠渠有翼其楹有铣在悬咆噬\律之八音是则一考一击百神来格铿震扬声闻于天何幽不即何隐不宣惟善之积气乃至和气感声应降祥孔多敬之弗怠延于孙子粤千百祀无有穷已
泊庵集卷十四

[book_title]卷十五
钦定四库全书
泊庵集卷十五
明　梁潜　撰
说
康惟中字说
龙泉康君秉恒惟中其字也其友胄监生李士志以其字求予说发其义余以为恒之云者常也中又常理之所在焉夫过与不及俱失中则失其理之常失其理之常则凡事倒行而逆施皆不可知也父子之亲君臣之义夫妇之别长幼之序以至于万事万物之委曲微细非学问不足以致其知非诚敬不足以笃其行此惟中所当勉也所当知之者也唐虞三代之盛君臣世守之而不失故其治与教有不可及者周之衰孔子之徒守之而其教犹未坠也及夫黄老之学行异端之说兴而民之耳目始有所溺矣方其未溺而导之也易为功及其既溺而救之虽百倍其功亦难矣自孔子殁千五百年至宋始得二三大儒区区讲说其道既焕然矣然欲推而措之於治与教终有所不能者以其溺之久惑之固故也於乎此君子之责学者可不知所以尽其心哉文词利禄之苟且权谋术数之纵横是非诡诞之捭阖理之失其常行之失其中病乎民而害乎道有不可胜言者矣惟中笃厚静深有美质好闻君子之道则於是固不可不察也因士志之请故备言夫恒之理中之道非徒以告惟中又因以慨夫世之教且治者也
锺九成字说
遂江锺韶九成其字也其友太学生李君仕志以其字求余发其说於乎韶之九成此舜之所以盛也舜之德格于天地贯乎幽明延及于昆虫草木充周弥满畅达而无间故其发之於声而为乐也搏拊考拇烁斜擞Ψ灿行沃类鼓舞踊跃各臻其极庄周所谓在谷满谷在l满l涂却守神以物为量者庄子好非诋圣人而称韶乐如此此其所以尽善尽美也相去千余年孔子在齐闻之犹为之忘味则在当时济济德让者当何如哉惜乎其世之愈远制作之不复可知生乎百世之下者徒想像其万一焉耳然则吾何以复九成也余闻九成恬漠安静无所求於时故亦无所累於心故常自得也九成推其自得者充之於身行之于家以接乎乡党州闾忠信慈良之发蔼然如春和气涵育畅达流行充满无不自得其为吾一身之乐何以尚哉程伯子见小儿徐行恭谨曰韶乐作矣推此而言乐之本可知也九成即是而求于其身得夫韶之功用焉将见芝草产于岩谷祥云被于其庭与夫九变而致物者无以异也尚以予言测之
璜溪钓者说
孟璜之所居有溪冷然而清人以其孟璜所居也故谓之璜溪而孟璜亦自爱其溪之胜也因号曰璜溪钓者孟璜温厚而文信慎而敏以所学授徒于其乡乡之人无与之忤者又安于贫不苟慕乎外此溪之所以得名而托於钓者则其志之所在也或者谓孟璜曰子方壮年诵诗书服古训以明乎仁义之归将必求圣贤之道而寓意于深远玩物理之微而潜心乎高明诚有得焉则推之以行於时庶几乎其志之得也此而不务乃屏~世事以擅夫山林之胜抚松篁於岩壑而观鱼鸟之浮沉放身於闲逸以自托于耕钓之间此太平盛时仕而倦归者所以逸其老任其情以恬于退者之事也而岂子之所宜为哉孟璜慨然叹曰凡子之所言皆予心所欲夫舍富贵之乐而即乎贫贱昧行已之方而志于退藏此岂人之情哉顾以为得于己者诚有命焉则安于此者亦以俟乎命耳知其有命而不能安之此躁戾而贪冒者所以可嫉而可憎也而子将为我愿之耶或者闻而喜曰君子哉孟璜也非所谓居易以俟命者耶世有郑公之谷召公之墩严陵之濑皆以其人而见重于无穷吾知璜溪之上清风悠然而可尚者不在于孟璜者哉余闻之为着其说以贻孟璜孟璜姓刘氏其居去余所居尚数十里乡先生王伯洪其妇翁也先生于余有通家之好潜心笃学然不及仕又早丧而无子有婿如孟璜又不及见焉
曾与贤字说
与贤名启与贤其字也其名其字安在哉盖取贤能敬承之谓也一日徵予为说以自励予与与贤同游于邑庠有文字好又累世通家其七世祖通判忠愍公其配锺氏实吾七世祖国子学录公婿也方有宋盛时两家衣冠鼎鼎声华至今在人耳目忠愍之死直义劲气踔厉俊伟自足以表暴百世激余波而振颓俗与曾鸥江萧清节高风大节相上下岁时俎於乡校貌似俨然不可?虽樵童牧子武夫悍卒闻其事犹毛森然寒w况在後嗣子孙独可不日淬月砺思趾美前闻人以无忝其绩而绍基其家乎况与贤丰资秀朗如浑金璞玉一旦追而出之冶而煅之琢之以为珩i瑚琏范之以为豪曹湛卢犀兕而极天下之利荐郊庙而致神明之歆迨他时之利器而今日之奇宝何其美哉无愧於古人斯无愧于忠愍无愧于忠愍斯无负于乡校矣尚庶乎正志以昌其气博取以宏其中慎其所尚无自隳以随无止以不迪则续前人之耿光其名与实俱茂矣是为说
泊庵集卷十五

[book_title]卷十六
钦定四库全书
泊庵集卷十六
明　梁潜　撰
题跋
题金谕德扈从北征诗
永乐八年春皇上以北边骚扰不靖亲御六师度朔漠万里之外直抵乎穷发大纛所指神武威灵赫然有以震动乎边陲而其时以文词之臣预在扈从者凡三人右春坊谕德金公幼孜其一也幼孜平生惟从事笔墨工记注一旦身属?K载後车於旗旄戟军容之盛箫歌铙吹之杂e执魁献馘之纷纭皆得以尽览之其亦壮矣哉宜其随所至辄形之咏歌而凡山川风土之异触目动心情之所感有不能已者亦皆有见於是也i若干首间以示余读之其雄篇杰作宏美盛大之音洋洋乎飘飘乎所谓扬厉无前之伟绩者其在于斯耶昔商之伐鬼方讨昆吾周之平N狁城朔方当时人皆见之颂歌後世得以协之金石而奏之清庙明堂之上至于今有不可碚哂鬃问亲饕嗥裢饺辉瞻偈乐下有欲谐登歌而协之金石者其有徵於斯乎
题罗氏先德记後
右庐陵新安罗西樵先生伯崇所录先世铭文一帙其子适均因泰和王君樵雪求予文识其後盖罗氏之先有曰融斋先生士友者宋丞相信国文公之执友也丞相尝志其墓而称其忠信笃行其夫人萧氏之殁志其墓者又丞相也融斋子存轩宝佑丙辰实与丞相同贡庆元己未与丞相仲氏为同年故融斋先生有母百岁丞相尝奉币载酒拜之堂上而存轩之殁丞相仲氏哭之以文一时交友之间不惟情好之深厚而文章翰墨尊贤敬老之礼亦倾竭备至世未尝有而亦足以见罗氏之盛也於乎丞相之忠节与霄壤并立其平生所与多天下名士况其交友之尤厚者不言可知矣融斋之曾孙求师仕元为临江录事弃官归终身不仕其行尤高铭其墓曰圭斋欧阳公与为同年者也西樵则融斋之六世孙与其从兄遁庵芳洲皆博学能文读其文可知其行遁庵在元为泉州路儒学教授西樵为今楚王府训导惟芳洲不仕而皆殁矣樵雪罗氏之女夫也罗氏所以盛樵雪多能道之云
题继志堂诗文後
夫自古幽节之士梗介而特立虽湮郁废弃之余其r中所蓄要不可夺也尝读宋史忠义传及安公所为杨氏忠节祠堂记知宋之所以亡而杨忠襄公诸贤之死其劲气直义直足与日月争光何其盛哉使其始终得位以行其志宋不亡矣於乎悲夫忠襄之十二世孙汝济以善书预选编纂秘阁文籍暇日持示乡先生周君公明所为其尊府仲伟继美堂记及文一卷予读之知杨氏之有人而忠襄之声光气烈未硪踩昙贸辆捕知学尚其勉之
跋主一斋诗文後
右临川汪秉文主一斋诗文i若干首予读之有以知秉文之能学也夫主一所以敬也敬者德之聚秉文养其心治其身施之以接物应事皆由此德之推则不徒名其斋矣此圣学之所以成始而成终而程子之所以教人主敬者皆在此也周子之主静张子之示人以礼其说不同其旨未尝有异秉文其勉焉必有得于是而後可也
跋萧氏族谱後
右萧氏庆源录一帙前乡贡进士萧云龙之所撰次也萧氏自梁国子祭酒子云十六世至宋县丞某始迁于泰和距今又十二世阖门殆数千指每岁时会合诸父皆须发皓伟衣冠b肃望之者不敢有慢心而一时子弟侍侧又魁梧奇杰负迈往之气殆不可狎视可谓盛哉其孙崩淳┦σ允粲杼庥杓燃其诸父子弟之盛今又观其谱故为之题
书王修本遗墨後
右临川王修本先生所书李斯上秦皇帝逐客论一通先生没其子英谒予文记之曰此先人手泽也先生苟辱贶焉惠莫大焉夫文章学者一事耳然为之也未易其立言也有法而用意之妙又在乎法之外也斯於此书含意属辞引物托喻诚有未易及者先生因其节目分画而疏着其旁探其绪以畅其指盖灿然明甚亦岂以其言之有法也哉亦味乎其言於法之外也夫古之善言者无往非法而其所以言则非法之可尽故自唐虞以来言者人人殊论礼不类易易不类书周孔之语不必类V夔孟轲之言不必类孔子至於迁固而下皆然其意趣之精深思虑之隐显或迩而远或E而密观者徒观其妙如武夫用干将抑扬眩转横斜排撇千万变不穷也果可以法求之乎所谓大匠不能使人巧者亦若是也然则先生於是书虽有意古人立言之法而其用心不专在是可知焉吁先生於斯之言且尔况圣贤之微言也哉其必有所独得而未可知也英今为进士能文辞以选为翰林庶吉士宝此书若拱璧然其用心要之不减其尊父也予既悲先生之殁而喜英之能继述之也故为之题云
题严氏族谱後
严氏本宗谱一帙上下凡十有八世其十六世孙元晏所修辑也今翰林侍讲杨君士奇为序之详矣翰林庶吉士王君直又俾余识其後余顷自秘阁搜内藏古今典籍见吾泰和郡志数卷亟取之知吾邦前世文献忠义之伟可仰慕可夸道也及究其子孙之贤不肖克绍其家者又不能不感慨而悲叹焉於乎盛於前而莫继於後古今皆然也所谓可仰慕可夸道者严氏其一焉严氏之先有讳某者仕宋为本邦尹时西境寇窃发来攻城尹教邦人为I守计城赖以完乡之故老犹能传道其事今其谱不载独见於郡志盖元晏所修谱止及其本宗惜未G其全也然胡忠简公铨所为万顷先生退斋记及挽思晦诗则郡志所载与谱合万顷即玄晏十世祖思晦又十世从祖也方忠简以直言忤奸桧被黜一时故旧皆畏惧无敢往来者独思晦无所顾且以其子托婿忠简忠简挽思晦诗特识其事读之见古人交义凛然也予自总角与元晏同挟册从乡先生曾原友授书见元晏之长大笃厚而孝友固已知严氏之泽为有继矣予舅氏御史君以贡举来京师一女方提孩嘱家人曰亲表中孰有如元晏谨厚者严氏之後必大我且去苟择婿吾女其必归严氏去今二十年元晏已有孙森然家益盛而御史君之殁久矣独念其知元晏不妄如此也於乎吾邦之世家大族如严氏者岂少然能有子弟如元晏者几人盛於前而克继于後将不在兹乎严氏之明昌吾又有以卜之矣故并书以识之使其子孙读之有所兴起也
题道统图後
右道统图圣贤一帙乃僧道应以贽元学士虞公邵庵者又三传至今谢君惟高首之以夫子而曾思孟从之继之以锫逯钕投紫阳夫子终之嗟乎画者之意渊矣哉夫作之于百世之上者非夫子无以绍其统求之于百世之下者非紫阳无以折其衷六经述作所以写其心也是图之作所以写其像也其像各不同其心宁有异哉虽然圣贤以道传而画者以图传图在是矣道在是乎彼无方所无形像即画者之笔有所不能写也谢君笃信而好学接神交心会於此图之表者则虽予之笔有不能写也遂书此识之
题厚敬诗卷後
夫敬圣学由之以成其德者修身接物不可顷刻而忘之而岂独事亲之际为然哉然深於情者或简於文圣人固尝病夫学者之失也秀才陈仲京於是而用其心焉则事其亲者至矣而於其身之修德之进及夫圣学成始成终之要又将日求其说而不止其所至讵可量哉仲京又尝以善书预选留秘馆天下贤士所聚礼乐之府也广大弘深之论制作渊微之意弥纶张弛之具日接乎见闻养乎其中者深博乎其外者又广吾知某之所造就者殆非常人所能及矣登其堂读其记序文词因为之言
题松斋处士K德卷後
余昔假令阳江适金华朱君思全为丞于广之新会县新会与阳江接壤闻思全为政G通而简易欲一见之未得也久之胥会于新兴饮酒乐甚及余来京师又三年思全亦来同与修永乐大典出入秘阁相往还益知朱君端静而恭俭其材足以修政而立事意金华多名士故思全得以薰陶其材器如此一日思全过余旅邸示余前太史苏君伯衡所为其先君松斋处士世与墓铭及学士解君缙绅所为表读之知朱氏先世多贵显而松斋之恭信足以服乡闾友悌足以率宗族吾於是乎知思全之贤有以致也思全之从子仲智尝为吾吉郡守亦平有威惠民至今怀之
跋姚通判望云思亲图
右望云思亲图者通判吉安府姚君某宦游于外不能忘其亲为是图以识其怀者也夫通判君诚於爱其亲又能推其爱以及其民故郡之士大夫皆乐通判君能以孝施於治也为歌咏之夫吉大郡也其民之\治之之道尤难独通判君推其心以及其民故其民亦甚爱之诗曰岂弟君子民之父母为民父母而无岂弟之行者焉能使之不薄於己哉吾观是图诵诸贤之咏不徒知通判君之贤而又有感夫世之为民父母者之失其道也已
书南溪萧氏族谱图後
萧氏五代时有讳球者由金陵徙长沙球生军e判官觉马氏之乱觉徙居吉之永新迁泰和之禾溪子茂贞迁卢源茂贞子又迁卢滩长子大承事始居南溪自球距今十有六世而居南溪者十一世矣承事五世孙鹏举始以荐为苏州府同知历山东都转运盐副使莅官廉洁终身尝修谱於其先世有以弟後于兄者数人相循不改君皆举而正之於乎其为谱如此其行事大?皆可知矣然自君之殁五年于此矣其弟鹏翔不忍没其兄之善以其谱求翰林学士胡公为之序学士君与运副交厚因序其谱而着其行特备使观谱者读其文知运副兄弟之贤而萧氏之所以为盛者在此而世之为谱妄乱乖谬不知正之反窜窃移易以自诬者可叹也哉鹏翔以运副君之孙後其子叔炎学士君又为改名为封其不忘情於运副也如此因牵书之于以见二人者交道之至也
跋西园翁传
西园翁居城西予家又在其西柳溪之侧有畦数亩松竹云霞渺然如岩谷之幽此先君畦乐公所以朝夕吟哦放情其中者也翁之园广不盈亩跨于通衢种蔬艺药其香郁然行者尝侧足而望其园中盖其所适殆与先君同然也先君喜饮翁亦以酒自纵故二人者常相往来草蹊苔迳见屐齿之迹累累然者非翁即先君也翁今虽已老犹痛饮豪谑如方壮时独先君不作矣悲夫翁之学最笃往年受经於三华萧先生之门其时予为童子尚未知学也翁以其学教于乡者几三十年而予仕於时周行天下列官于朝者亦十有五年矣追念往事恍如昔者忽得亡友杨之宜所为翁传读之益有感焉因书以识其後盖距之宜之殁又一年矣
题冠朝郭氏家录後
右郭氏家录一卷凡七首前吏部尚书刘公崧既编录而正其乖讹别其篇次又为题识其後公之於此亦勤矣哉盖郭氏自唐汾阳九世至仅与其子之美同登宋景佑二年进士第仅自祠部员外郎卒官赠太常博士之美自屯田员外郎通判定国军编修国史迁集贤学士以殁其所录者真宗所赐进士诗博士登第後所作七言及仁宗时诰词之类皆在又有当时所为彦常墓铭一通读之知其父庆甫当嘉佑初欧阳公知贡举时登丙科与东坡苏内翰南丰曾舍人皆为同年其母夫人陈氏丞相尧叟之孙而彦常娶南丰曾氏即舍人从女也其後庆甫之殁铭其墓者其榜首章衡题其额者坡公而表彦常之墓者又坡公之子迈也当其盛时一门交友姻戚无非显者即此犹可以见惜文字所载零落者多此特十百中一二耳博士父子事见郡志者与彦常铭又合然自集贤而下谱系散失于後人世次有不能考者此又深可惜也是编仅存於集贤之远孙存敬存敬殁流落於他姓而其从子以存复得而完辑焉因暇以求予书於乎宋真仁之盛博士父子遭遇殊常天下之士孰不仰慕而重之如诰词所谓名冠朝廷者岂虚语哉则其断编遗墨有足考者在邦人士子所宜爱重讵忍见其砻鹨泊松惺楣所以拳拳於此而况其後嗣子孙也哉因为之书以存贤而知学观其用心於此亦可知其为人矣
题汤君如川K德堂後
予观谢太傅称陆士云身长九尺吐音如洪锺未尝不悲叹吾友如川也如川貌魁梧奇伟孝敬而慈爱与人交气和甚虽浪语谐谑忘怀倾竭而其爱敬於人者常油然也如川殁一时所与交者皆相与为之词以哀痛悲悼其不幸读之者如见吾如川盖其交之厚知之深故其言之也无异乎其平生世之苟富贵无可称道者或强要文人才子为谬言以欺後世读之不肖似其人甚矣可笑也後之人苟欲知如川者不必亲接其面读是尽之矣予与如川别去者十年余来京师之明年如川由科第选入翰林被遇简拔恩至隆渥方期显庸於时以光耀其二亲而如川已殁矣既殁而数尺之棺尤不能免竟毁于火於乎世有贤如如川而受祸如此之烈者抑独何哉夫死生常理君子常修身以俟之其间长短得失何足深较也如川之心志材行见於诸公之作详矣姑书此以附其後使其二亲读之知如川虽已殁而所托以传于後者方在此无穷也可无悲也
题刘州判墓铭後
泰和刘君仲启前吏部尚书槎翁之从子也尚书公虽接物和同而中情极简重少许可然独爱仲启仲启判陕州时以事逮至京师事不白公即为廷白之仲启少负奇气好持弓乘马尝t猎穷山中遇猛虎独前格杀之心以此自壮既而折节读书从尚书公及其弟东园先生讲学稍就砥砺而其材益振施之於政沛然也然人常称仲启在州时一事云州治旧有邵公祠祠有s尝夜见女奴四人各丽服持一烛而出云邵公也不敢近仲启知其s从祠旁搜之得二老狐杀之俄又见池莲色鲜艳殊常即命拔去之池水为之赤s遂以息盖州人道其事其家僮舆隶亦云翰林庶吉士余学夔又为之传甚悉於乎亦异哉春秋左氏所记s异事甚\後世未免讥左氏之好s孔子不语s岂以其易惑而难知也老子又以谓至治之世其鬼不神然则使前此治陕州者其贤如仲启s且不作矣仲启既甚英伟又得尚书公昆弟振育之其为治必有异绩惜州人不之知独传此异事事之异者固足以动人耳目独不知仲启于此偶然耳可称道不在此也仲启之孙鲤举于乡而来示予以山东按察佥事晏彦文先生所为仲启墓铭读于此有慨焉因题而识之
题刘公辰宗谱後
北京行部侍郎刘公辰宗谱一帙自公而上至五世祖载而止载以上谱遗失不可知者不强续也载生元婺州万户府经历季季生常州万户府知事良良生毅贼将张士诚围常州时援兵~不至毅}蜡书浮江间道抵浙江行省求救未及还而城陷城陷时良独不屈阖门赴水者十余人良即公之从父也公之尊公某尝以是语公公亦自能道张士诚之成败及其从父死时事识其岁月恨其时褒恤之典不及也公为人喜谈论慨然甚有志於天下事方太祖高皇帝渡江时公为他将幕府掾属今皇上即位之明年纂修高皇帝实录公与予实预编集凡当时战伐克捷之功宿将旧臣有所不能知与知有不能尽者公一言之听者如身在其时目观其事退而考之记注皆合事相越数十年犹强记不忘如此也史书毕拜江西参政既罢归寻复擢今职然不烦以事盖皇上欲数知太祖时故事惟公能道之故有是命公在江西为政尤知大体虽老其气如其壮时今观公之谱及其行事遭遇乘时与其先世忠节俱显可谓盛矣予惜其从父之死事不着之於史而公之出处当必有太史氏书之也故着之以系其谱俾藏于家云
书赵氏族谱後
右天台木庵赵先生季通所修本宗谱自恭肃王元俨至先生凡十有三世恭肃而下至汝?凡九世其世次详於宋史宗室系者可参见也九世而下至先生非复宋史之纪特见於所修之谱而其世次犹因其先朝所次之字以为序於所自出之宗则先生尤致其详者也然见於其谱与载诸史微有不同者先生亦不敢增损其谱以求其合於史氏所书大抵谱之载相承於先世者未必皆失实而古今史官所纪载其事有详略亦未必尽得其实也此又先生修谱之微意焉先生笃厚而有文学始自永丰县令改国子博士明年迁司业又二年改北京国子司业赵王府左长史其时临川董公子庄亦自北京国子司业为右长史自二公之去太学久矣而语司业之贤者必以二公并称之及其为长史也士大夫又以谓极一时之选他莫之及其可敬也夫赵氏之後何其盛也因先生求予书其谱故并及之
跋胡氏族谱後
户科都给事中胡君鲇胗杈阋造璐踊棺员本┮蛳救粘銎湎仁雷迤滓痪硎粲杼庵按胡氏之先世本南昌人有讳特者赠太傅岐国公避五季之乱因徙于晋宁後三世曰宿事宋仁宗英宗累官枢密院副使其胍底旁谑凡嶙允嵌後若尚书右丞宗愈转运副使宗哲端明殿学士世将登两府列侍从者盖尝接迹于时其讳中立为常州置制使者则今给事君之五世祖也於乎亦何其盛耶给事君为人温静而慎密朝夕侍上左右承眷注尤厚盖其先世所积者深故其泽及於後者远也夫谱牒所以纪先世以诏夫後之人也使其先世@赫盛大之积足以е无穷而子孙乃不能修其行以承其绪则未有不砻鸱献轨妒蓝莫之自见可叹息也因观胡氏之谱知给事君之贤窃为之喜而又以知夫盛德达才之士薰陶涵育以至於成者未必不由于世家庆泽之积有以致然也
书为善堂卷後
同安宿松詹子渊氏构堂小孤山之麓而名之曰为善永乐癸巳秋予上京师舟行留宿山下遇子渊而爱其名堂之善也因告之曰人之欲为善如农之种谷择嘉种而播之犹不免稂莠之生而今之种之者稂莠也欲望其实之为嘉种可得乎人之不为善而欲祈夫善之报也决无之理也子渊诚於为善者而其堂特胜盖自大江之流过九江合南韶西蜀鄱阳洞庭之水以敛于一壑而小孤之o岌然独当其冲云霞之飞荡蛟鼍鱼龙之出没变怪恍惚之状见者为之动心骇目子渊于是朝夕览望亦足以自快矣名堂之善而兼得其胜故予告之以为善之说而且道其胜者所以识予之游于子渊之堂而两得之焉
跋篆书千文後
今之篆书大率本秦人小篆也始皇初并天下命李斯为之罢其不与秦文合者而取史籀之大篆者省改焉故其字差少多假借以通其用汉许慎之为说文本之此也然孔子之书六经左氏之述春秋传皆以古文本之仓颉以来文武周公之旧故其字未尝简於乎不本之六经之备而专从秦之省改斯无足怪者许氏之为说文本之斯之省改而不知有文武周公孔子六经之旧抑又何也幸而六经之存自可考见而彼之所省者无害於经之全也学古之士其尚考之于此乎抑有能扩而充之以臻极其体用之全者乎吾同里生刘彖喜攻篆书吾爱之为求中书舍人陈公登所书千文俾以为法因又告之以此虽然三代之典章文物湮灭於秦而不可复见者多矣又岂独书之一事而已哉
题脊令图
近时有边文进者善画翎毛为翰林周编修孟简写Wo图极佳凡画羽虫要在飞鸣有意而於Wo又必有急难关心之态盖又在飞鸣形似之外也边公作此笔法似亦\略而细观其意度殆非草草画者可及岂欧阳公所谓忘形得意者耶於乎诵华萼之诗而又观之於此真能使人动念可喜也哉孟简属予题为书此以识其後
题萧予乔行卷
昔东坡以灯照壁自写以问人识与不识皆知其为东坡予尝於此而疑之彼尝识东坡者固知其东坡也设未之识何从而知之然又以谓如东坡英伟豪宕之气固何待审其眉目之似而後得之耶予乔善写真其来京师所遇无贵贱老少凡道人客书生小子之形状所写辄似试为予写小影予不能知其似与否以问人或平生之密顾訾视而莫究或偶然过者一见而即知其为予予不知其为何说也因仰而思之岂D而究者即其形之似彼倏而是者固亦得其神之妙耶形不可不似神在似与不似之间尤难能者而予乔能之矣其为技岂不良也哉予将属予乔写林壑之幽趣貌烟云之遐踪于其还也书此以赠之而迟其重来也
题宋理宗墨迹
右光风霁月之语宋太史黄山谷以称道周锵先生者理宗於万几之暇操弄翰墨遂辄及此其尊隆道学拳拳之意于此⒖上爰惜其後委任权奸国事日以不振良可叹息夫尊崇圣学莫如理宗而用人一失宋之弱滋甚焉得失之际可以观矣
书袁镛死节传
士君子于死生之际忠义所激非必有民社之寄惟其理之当而已苟得其当虽闾巷韦布之士其志节之高有足尚者视彼高爵重位一旦临害反L莸突餐瞪以自全者其相去得失岂不远矣哉宋之士有曰袁镛天与者四明人也徒以一进士当德佑丙子之际国事已去傍徨无所归适元兵压其境遂以其友治海制置赵孟传之命慨然往陈大义竟不屈慢骂死烈火中於乎天与之死可谓得其当矣当宋之亡死节之臣率多光明伟杰而天与有足异者非食焉不避其难者之比也至举家十七人者闻之亦皆赴水以死惟恐辱其身以负於镛则尤为难焉天与既死惟存一幼子泽民泽民之孙珙以忠亮受知圣上为太常寺丞以殁珙之子忠彻今仕为中书舍人一门之间父子俱荣天之报施于袁氏者可谓不薄矣读其传而异之因为书
书杨处士墓铭後
夫为君子者惟其心之仁而已其心仁焉则自其身行于家推之乡党以及夫鸟兽草木无不蒙其泽者苟其心非仁则自家至于乡党被其病者有之矣欲望其有以及物何可得予观建宁杨处士平生急义好施所以及人者自宗族至于乡党不可胜数至於戒无毒G赎雏d戒当春毋燔山林之类其及物者又无不曲尽谓非其心之仁可乎至以片言止暴掠活城中老壮幼万口则其为泽又大矣夫布衣之士存心尝患其施之狭也而处士所为有如此者使有爵位民社之寄其所至当何如也处士之配曰阮氏御家尤有法今其孙荣列职禁林兼侍青宫寅恭小心鲜有其比其所至盖未可量者传曰仁者必有後岂不信哉因读诸公所为处士及其配铭志行述窃有慕焉遂为之书
题氏谱後
右吉水君文远所修族谱一卷着自六世祖叔达而下其上有不可考者则缺焉又其先世有以季父为之子者皆举而正之文远可谓得修谱之法矣夫谱所以明吾所自出也或有所脱宁缺之为愈而世俗往往牵合附会强承他胄以自~其先至于尊卑之次人伦之大反而不顾有如文远所为其过于人岂不远矣哉氏先世最盛今文远从子明叙又以善书仕为中书舍人其为人循循雅饬明叙予所知者其未知者盖多也夫盛于前者尝患其不继于後氏积百数十年益盛不替如此岂非其先世所积之厚者致然哉宜其谱之修有不缓也谱成明叙携至京师余观之因书此以识其後
跋唐诗後
唐诸家之诗自襄城杨伯谦所选外几废不见于世虽予亦以为伯谦择之精矣其余虽不见无伤也然而学诗者於名家之作固当观其全也况夫珠璧之产汰弃瑕疵之余精英奇~之未砩杏凶惆而不忍弃者读者要知所择可也是编予得之翰林侍讲邹君仲熙及修撰王君行俭二君之收缉勤矣惜其於五六言古体犹未暇及之也予既抄录为卷遂书以识其後
跋何诗後
右常侍监何水曹逊二家诗共若干首予既录为一帙又宋秘校黄君伯思所为水部跋尾一首录附其後观跋尾所称二家诗初尚多即今所录十失其八九所存者特零落之余而世又少得其本亦可惜也夫诗之变至二家词益绮丽而格调之卑弱亦极矣故选古者於此辄弃而不录非无意也虽然唐之始音实权舆於此故以李杜之豪亦爱赏称慕之不置其语至往往有甚相似者则又何可以其卑弱之极而遂少之耶特其音调于古则已远于唐又未尽纯此所以为二家之作也近时盖有慕而效之者因择其所作之似者得若干首附其後亦足以见作者之用心也
跋柴宗礼传後
右前史官苏公伯衡所为柴宗礼传称宗礼葬其死友金观而下三丧予读之慨然叹曰宗礼诚笃于友道者哉夫君子之行无小大在合于义而已义之所在虽小可卜知其大虽千驷万锺之重杀身成仁之难皆可以类推见何则其心志固笃於此矣特所因而发者不在此耳自宗礼之所为葬死友一事非甚高难行之道也然其心可谓急于为义者矣推此以求之天下之事苟有大于此者诚得如宗礼者而为之无难矣况宗礼之廉节善行多可称道使得驰骋於当时将见其雄名伟节ъ夺崾蓝无穷惜乎其止於斯也然吾观古之君子岂必尽驰骋於时後着之于不朽耶世之观人者往往骇其非常於其常者每忽而不察如宗礼之事是已是又可慨也故为之书宗礼有子某仕于朝以兵部武选员外郎擢拜江西参议声甚着今复入为兵部职方郎中云
跋蘩痔檬卷後
南丰李君宗桓母夫人年八十既蘅伎登慷宗桓目致其养丰洁鲜好极一时之旨甘且构堂以居而名之曰蘩中\皆为歌诗以美之宗桓求予一言夫人之有亲如宗桓者不少也求其养能如宗桓者千百中一二耳宗桓为阳江县丞其为政开敏通达凡临乎其上者皆称道之盖宗桓能显荣其身而及其亲之恩也庶几乎其以志为养者哉宜乎诸君子歌咏颂祷于其堂之作也予尝为令阳江与宗桓为同官书以识之
书胡学士扈从记後
扈从记者今翰林学士兼左春坊大学士胡公从皇上幸北京在道时之所记也自二月壬午至三月庚午虽属车行殿之际而无时不在上之左右者盖公以笃学纯诚简在圣衷凡一时圣谟睿断经营图治之深意公卿大臣未喻而难言者公皆预承其论议而未尝以言干人人亦不得而闻也意其所记者在此及观之则皆山川道途耳目见闻所及以至起居食息细故之小事岂公平时所不言者于此亦有不书耶将书之而于义有不可者乎夫古者史载笔士载言彼诚有所书所以传之无穷也然史之所记者士有所不得预士之所书者史有所未暇也独公於今以文章显名当世遭遇殊常遂得兼斯二者而于朝廷之盛美闳休扬厉铺张见之记注形之歌咏足以垂示万世而传无穷于士于史之所职业可谓两尽之矣则又因其余暇自其躬之所处行止作辍之间以至交友同游清论雅谑之相接皆备书详述而无有所遗焉于此见公虽平居宴闲情放意适之顷而所以O酢委曲之际皆坦然可书以示人而非若他人闲居之所为者辄无足道求其可书以示人者无有也吁此公之所以不可及而上之待公之厚者其有以哉
题葛氏族谱後
庐陵当宋崇宁间葛文康公为州教授于时从公学者三百人翕然多为世名儒及公之去累官为中书舍人兼给事中以国子祭酒致仕而殁既而庐陵之士相与为祠以祀公之像与欧阳文忠公杨忠襄公舍人王公并号四贤而胡忠简公实为之记盖其时距公之去州学者已六十年矣其後终宋之亡庐陵忠节叠兴祀于乡校者名与霄壤并而公亦貌似如故岁时奠荐罔有怠忽虽士之祭其先师在礼有当然者要之公之教在人心者有不可忘故也去今三百余年公之十一世孙太常寺丞清隐以其谱属予题之予念常拜公之像于乡校读忠简之记而景仰其烈今又与太常君以乡邦之好并仕于朝观其谱知其子孙\多而贤其敢不起敬也哉因书以识之
题薛节妇传後
予读翰林编修郑君好义所为宁海薛节妇传而嗟夫今之世闺门女妇之行有合于古之道者庶几其有警于世也盖节妇年未三十而夫亡卒能守节誓死不二於乎此共姜氏嘀壑诗所以见录于圣人而Ы溆谖耷钜脖送揭慌妇耳若夫杰然忠烈之士世岂无之苟有以着之皆有以警于世也
题高闲云集後
右高闲云集一卷诗凡若干首北京国子司业董君子庄之尊父养性先生之遗作也先生处乎山林生平无一物汨乎其中故其见于诗者油然旷出乎万类而不可及也於乎先生之不作久矣读其诗可想见其襟度其亦善于道其性情者哉先儒以谓人养得至情之极则百虑自然精明先生盖养之以情者也苟知先生之所养则其不可及者岂独诗之一事也哉
琼林万玉图引
蔡君学渊为秀才陈仲京写琼林万玉图笔意精雅京师见尽如渭川千亩使人尘虑顿消失然学渊与仲京尝预修书秘府从多士雍容玉堂之署光华而显荣此图之作其意有在哉仲京予同里年少有美质其进于学者未艾风霜劲节上干霄汉他日予当见之其勉之也
题香山九老图後
尝观南华生之言曰虚静恬淡寂寞无为者天地之平而道德之至也又曰无为则俞俞俞俞则忧患不能处年蕹ひ又香山九老者果皆俞俞者耶九老之最高者元爽也其差少者乐天也乐天宦游三十载退居于洛合九老而为尚齿会洛阳为天下之巨丽而九老极一时之风流石楼香山之间龙门八节滩之上少微之星煜煜芒而衣冠皓伟宾游杂e酣嬉淋漓或弄琴操秋思之商声或唤家僮奏霓裳之法部或命小妓歌杨柳之新词兴尽而止兀兀然举天下之得失曾足以累其心其视刘伯伦闻妇言而不听王无功游醉乡而不返者又安能彷佛其乐之涯逶招潘谓俞俞者也虽然人徒知九老之既老而不知九老于未老之时也知九老之甚乐而不知九老深忧之未尝忘也当是时唐纲解纽蕃镇跋扈奄w弄威|绅为之斥逐虽有裴晋公以身系国家安危曷亦得以少吐r中不平之气耶於是九老者岁月坐成晚矣自托于流连放弃之间者岂其心哉固不已而强自也况洛阳天下之中四方用武所必争之地一有不幸如前日之安史者则台榭苑囿之胜鞠为茂草矣果可以保其乐乎吾知九老虽衰未必不念及尔也不然年九十之尚父犹思经纶於周室年八十之绮皓且定储皇于汉家九老虽衰果可无意于世事乎然则九老之俞俞乃所谓戚戚也愚故表而出之使世之志于事君者无自托于九老九老非得已焉但九老中有僧如满者今亡之疑为弘文馆诸翁而逸其半未知是否中书舍人解缙既序其端而给事中王子诚属予序其後如此云
梁用之墓碣铭
永乐十五年车驾e狩北京仁宗皇帝在春宫监国南京凡南方庶务惟文武除拜四夷朝献边警调发上诣行在若祭祀赏罚一切之务有司具成式启闻施行事竟则所司具本末奏达而已上既有疾两京距隔数千里支庶萌异志者内结嬖幸饰诈为间一二谗人助于外于是禁近臣侍监国者惴惴苟活朝暮间赖上明圣终保全无事小人之计不能行然其意不已也会南京有陈千户者擅取民财事觉令旨谪交址数日念其军功贷之召还有言于上曰上所谪罪人皇太子曲宥之矣遂杀陈千户事连赞善梁K司谏周冕既逮至上亲问之K等具实对上顾翰林学士杨荣等曰事固无预K他日又谕礼部尚书吕震曰事亦岂得由K然犹未悉陈千户非出上命谪之也两人者皆未释有毁冕者数言其佻薄放恣不可用遂并K皆死非命十六年九月十七日也士君子闻K死皆嗟惋悼惜又相与出资收殡之文明门外其妻时随在北京恸夫非命哀毁不食数日亦死明年其家始启殡归而合葬于泰和县北下龙门仰天湖之原梁氏其先家长沙唐有进士曰震徙荆南又七世曰胜用仕南唐为徵事郎徙今泰和又十世赠知吉州曰逢吉二子皆仕宋伯君崇累官起居舍人兵部员外郎直史馆知凤翔府仲君杰累官同知黄州府入为翰林院编修官君崇五世孙蕃景定三年进士太常博士知宣州改抚州生才可才可生彦卿彦卿生不移娶陈氏元潮州儒学教授以道之孙生男子二人长即K次混K字用之自幼好学警敏嶷然有钜人志尝受经于乡先生王子及舅氏陈仲速入则浸渍不移先生之教父子兄弟讨论切无虚日故所得率出其同辈用之甫弱冠其文论议已驰骋颉颃诸先辈洪武丙子选乡试明年授四川苍G县学训导苍溪僻远过使客终岁无几人而山水可适其学者前此未尝遇明师用之乐得其地旦暮坐讲席开谕辨析必尽其说诸生皆忻忻有向进意稍暇独行清流茂树间吟咏自得又明年用荐除广东四会知县授承事郎推诚爱民}宿弊崇政临之以平易导之以礼让致勤抚字稍暇辄就学舍亲授业诸生岁余民咸悦服而争讼息学校兴流徙来归以累千计县有泷桥河世传吏有平之政即河水清自用之至讫其去河水澄洁可监又明年改阳江又改阳春治之一如所以治四会者而阳春r獠环处稍不得所欲即兽怒跳蹶不可制用之待之如子而不拘于法亦皆尽诚事县令如父敬恭命令惟恐不及所历之处将去人皆遮道留之不得至有流涕者永乐元年召修太祖皇帝实录书成翰林修撰授承务郎赐白金五十两织金衣一袭文币四表里五年命以本官兼右春坊右赞善进儒林郎时修永乐大典召至四方儒学老成充纂修及缮写之士几三千人人\事殷特命太子少师姚广孝礼部尚书郑赐总之已而赐卒命礼部翰林院就本院推举才学服\者代赐遂举用之用之方公明决莅事有程而惰慢放肆者有不乐之相与诬其过于上上问具对云云上曰梁K言是遂抵造诬者罪于时以文事益皇太子尤为所重上幸北京驿召赴行在八年南还十一年复扈从北京十三年考礼部会试十四年南还侍读明年复北狩将发亲择侍从监国之臣时翰林独留学士杨士奇特诏尚书夏原吉吕震方宾举一人副之遂以命用之其在皇太子前累累进善言皆见嘉纳而宠以赐赉是年考应天府乡试盖明年及于祸矣呜呼用之G爽弘毅耿介自执其智足以烛几其德足以及物其才足以兴理其自任之重不肯下古人凡士君子哀而惜之夫岂以私用之也哉用之之学通诸经尤长于诗易自十五六已用意周程朱张之书壮而益探其微为文章驰骋司马子长韩退之苏子瞻亦间出庄骚为奇务去陈言出新意古诗高处逼晋宋所着有史论若干篇碑传记序铭颂赞述若干篇五七言古近体诗若干篇皆可传後与人交蔼然有相辅之义人有过而诮之不为依阿取容及其能改缀萌绯跹捎弥死时年五十有三娶杨氏子男四果楫榆皆知务学果皆举乡贡未升二女长嫁袁俊次嫁进士刘孙男几某某皆秀朗可望造物者殆以是报之欤梁杨世婚姻家余长用之一岁少学同业壮而仕于朝同官知用之孰有深于余哉故其葬也宜余铭而余铭之亦岂出乎其私哉铭曰F楠之苍苍可车可梁灵芝之煌煌瑞世之章曷其举之又中毁之夫毁于琢曷全于璞理有瞢瞢为善罔佑短跖长从古则有从古则有善者徒伤尚有传者其永不亡荣禄大夫少傅兵部尚书兼华盖大学士杨士奇撰
泊庵集卷十六

        </div>
      </div>
    </div>
  </div>
</div>
<!--update:2025-08-29 17:57:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>