<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷一,卷二,卷三,卷四,卷五,崇文总目全文在线阅读,崇文总目全文在线下载,大玄古籍书库">
<meta name="description" content="目录著作。王尧臣等撰。庆历元年(1041)仿《开元四部录》据4馆藏书修成,凡66卷,又叙录1卷。南宋绍兴以后,本书有详本与简本同时流传。详本即原本,简本则没有大小序与解题。朱彝尊《曝书亭全集》卷44与《四库全书总目》卷84皆以郑樵批评《崇文总目》文繁无用,绍兴中遂去其序释。实则简本为战乱后访求佚书而作,序释文繁,播诸民间,颇费寻阅,因仅录66卷之目,或注阙字,以便按籍而求。故《崇文总目》无序释,与郑樵初无关系。记录当时宫廷藏书。崇文,指当时宫廷藏书崇文院。共六十六卷,分四部四十五类,著录藏书三万零六百六十">
<title>崇文总目_王尧臣_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">崇文总目</span> <br/>
          作者： <span class="inputVal" id="bkauthor">王尧臣</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,目录,完结</span> <br/>
          字数： <span class="inputVal" id="bknum">[book_length]121280</span> <br/>
          说明： <span class="inputVal" id="bkdec">目录著作。王尧臣等撰。庆历元年(1041)仿《开元四部录》据4馆藏书修成,凡66卷,又叙录1卷。南宋绍兴以后,本书有详本与简本同时流传。详本即原本,简本则没有大小序与解题。朱彝尊《曝书亭全集》卷44与《四库全书总目》卷84皆以郑樵批评《崇文总目》文繁无用,绍兴中遂去其序释。实则简本为战乱后访求佚书而作,序释文繁,播诸民间,颇费寻阅,因仅录66卷之目,或注阙字,以便按籍而求。故《崇文总目》无序释,与郑樵初无关系。记录当时宫廷藏书。崇文,指当时宫廷藏书崇文院。共六十六卷,分四部四十五类,著录藏书三万零六百六十九卷。原每书均有解题,南宋时被删去。该书元初已无完本,明清只剩简目。清修《四库全书》时,据天一阁藏残钞本及《永乐大典》辑为十二卷。</span> <br/>
          封面： <span class="inputVal" id="bkimg">Z_18674.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]崇文总目
[book_author]王尧臣
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,目录,完结
[book_length]121280
[book_dec]目录著作。王尧臣等撰。庆历元年(1041)仿《开元四部录》据4馆藏书修成,凡66卷,又叙录1卷。南宋绍兴以后,本书有详本与简本同时流传。详本即原本,简本则没有大小序与解题。朱彝尊《曝书亭全集》卷44与《四库全书总目》卷84皆以郑樵批评《崇文总目》文繁无用,绍兴中遂去其序释。实则简本为战乱后访求佚书而作,序释文繁,播诸民间,颇费寻阅,因仅录66卷之目,或注阙字,以便按籍而求。故《崇文总目》无序释,与郑樵初无关系。记录当时宫廷藏书。崇文,指当时宫廷藏书崇文院。共六十六卷,分四部四十五类,著录藏书三万零六百六十九卷。原每书均有解题,南宋时被删去。该书元初已无完本,明清只剩简目。清修《四库全书》时,据天一阁藏残钞本及《永乐大典》辑为十二卷。
[book_img]Z_18674.jpg


[book_title]卷一
易类
共一十八部，计一百七十一卷。
〔东垣按：玉海引崇文目七十一作七十八，云始于归藏，终于言象外传。
又按：汉书艺文志、隋书经籍志每类小叙及总数皆在目后，旧唐书经籍志、唐书、宋史艺文志无叙而总数亦列于后，惟文献通考经籍类叙数并在目前，此书、天一阁钞本但有总数在前，而叙久散佚，今从欧阳文忠公集辑录各叙，因依前志之例，次每类后，其总数则编次时已列于前，故仍旧本录之。〕
归藏三卷 原释晋太尉参军辞正注，隋书有十三篇，今但存初经齐母本蓍三篇，文多阙乱，不可详解。（见文献通考。）
〔东垣按：马贵与所引总目，玉海艺文类引作中兴书目，未知孰是，辞正本名贞，此避仁宗嫌名。〕
周易一卷 原释郑康成注，今惟文言说卦序卦杂卦合四篇，余皆逸，指趣渊确，本去圣之未远。（见文献通考。）
〔东垣按：汉志十二篇，旧唐志十二卷，隋志九卷，经典释文叙录、唐志并十卷。〕
周易十卷 原释王弼注。（见天一阁钞本。）
〔东垣按：隋志、释文叙录并六卷。〕
周易十卷 原释李鼎祚注。（见天一阁钞本。）
〔东垣按：诸家书目并作集解，唐志作集注周易十七卷，考鼎祚自叙，但云十卷。〕
易纬九卷 原释宋均注。（见天一阁钞本。）
〔东垣按：厚斋易学引总目云，周易纬九卷，汉郑康成注，与此互异，考今存易纬皆康成所注，然北宋宋均注犹存，玉海引崇文目亦系于均注之下，疑旧本不误。〕
周易乾鉴度二卷 原释中述阴阳日辰数谶。（见经义考易类。）
〔东垣按：玉海引崇文目同，郡斋读书后志云，坤鉴度，隋、唐志及崇文总目皆无之，旧本乾下有坤字，乃后人妄加，今校删。〕
元包十卷 原释卫元嵩撰，元嵩，唐人，武功苏源明传赵郡李江注元包，以坤为首，因八纯之宫以生变，极于六十四自系其辞，言外卦体不列爻位，以谓易首乾尚文，包首坤尚质，夏连山商归藏，周易唐包，其实一也，虽欲驰骋而放言，趋理近正，易家之区比云，（见文献通考。）元包十卷，太阴、太阳、少阴、少阳、仲阴、仲阳、孟阴、孟阳、运蓍、说原。（原注一本无说原第十卷，见玉海艺文类。）
〔东垣按：玉海引崇文目同，郡斋读书志作元命苞。〕
周易新论传疏十卷 原释唐阴洪道撰，洪道世其父显之学，杂采子夏、孟喜等十八家之说，参订其长，合七十二篇，于易有助云，（见文献通考。）阙。（见天一阁钞本。）
周易正义十四卷 原释孔颖达等，（见天一阁钞本。）唐太尉长孙无忌与诸儒刊定，宋朝端拱初国子司业孔维等奉诏是正其言，主申王学云。（见文献通考。）
〔东垣按：此二释，撰人互异，然诸家书目及今本皆题孔颖达等，疑以旧本为正，今两存之，唐志十六卷误，考颖达等叙但称十四卷，旧唐志亦同，直斋书录解题十三卷，引馆阁书目亦云今本止十三卷，通考同，今学官本皆十卷，盖又为后人所并。〕
周易传十卷 原释此书篇第，略依王氏，决非卜子夏之文，又其言近而不笃，然学者尚异，颇传习之，（见献通文考。）阙。（见天一阁钞本。）
〔东垣按：晁以道传易堂记云今号为子夏传者，崇文总目亦斥其非是，而不知其所作之人，予知其为唐张弧之易也，又经义考，吕祖谦曰，崇文总目剟去子夏名以祛误惑，最为有理，今本十一卷。〕
周易传二卷 原释唐右拾遗陆希声撰，希声作易传十篇，易图指说释变微旨四篇，初陇西李阮学其说，以为上下经传二篇，思属甚妙，故希声自为之解，余篇差显，不复为注，盖近世之名家欤，今二篇外余篇逸。（见文献通考。）
〔东垣按：读书志、通考并十卷，宋志十三卷。〕
周易举正三卷 原释唐苏州司户参军郭京撰，京世授五经，得王辅嗣、韩康伯手写易经、比世所行，或颇差驳，故举正其讹而著于篇。（见文献通考。）
〔东垣按：玉海引崇文目同。〕
周易物象释疑一卷 原释唐东乡助撰，取变卦互体开释言象，盖未始见康成之学而著此书焉。（见文献通考。）
〔东垣按：尤延之遂初堂书目作辨疑，书录解题作东阳助，云馆阁书目又云守江陵、尹东阳。〕
周易甘棠正义三十卷 原释任正一撰，以孔颖达为本，甘棠者，正一为陕州司马，故名其书。（见玉海艺文类。）
〔东垣按：通考无周易二字，引崇文总目云，梁陕州大都督府左司马任正一撰，以孔颖达正义申演其说，与此稍异。〕
周义口诀义六卷 原释河南史证撰，不详何代人，其书直抄孔氏说，以便讲习，故曰口诀，（见文献通考。）阙。（见一阁钞天本。）
〔东垣按：通志艺文略作史之证，书录解题作史之征，云避讳作证字，宋志作史文徽。〕
周易正义补阙七卷 原释邢璹，（见天一阁钞本。）不著撰人名氏，其说自谓裨颖达之阙。（见文献通考。）
〔东垣按：玉海引崇文目同，通考作周易正义补缺略例疏一卷，引不著撰人名氏云云，而旧本有邢璹二字未知孰是，今姑两存其说，陈诗庭云，前周易正义孔颖达等四字，下卷尚书断章成伯玙三字，及此邢璹，并与通考所引互异，疑世所传天一阁本即朱锡鬯所钞，而此数条皆其增加者，锡鬯曾撰经义考，故旧本于经部注释，撰人独多。〕
易论三十三卷 原释王昭素。（见天一阁钞本。）
〔东垣按：玉海引崇文目同。〕
周易言象外传十卷 原释皇朝王洙原叔撰，洙以通经侍讲天章阁，鸠集前世诸儒易说，折衷其理，依卦变为类，其论以王弼传为内，故自名曰外传。（见文献通考。）
〔东垣按：玉海引崇文目同，通考作外集误。〕
原叙，前史谓秦焚三代之书，易以卜筮而得不焚，及汉募群书，类多散逸，而易以故最讹，及学者传之，遂分为三，一曰田何之易，始自子夏，传之孔子，卦象爻彖与文言说卦等离为十二篇，而说者自为章句，易之本经也，二曰焦赣之易，无所师授，自言得之隐者，第述阴阳灾异之言，不类圣人之经，三曰费直之易，亦无师授，专以彖象文言等参解卦爻，凡以彖象文言杂人卦中者，自费氏始，田何之学，施、孟、梁邱之徒最盛，费氏初微，止传民间，至后汉时，陈元、郑众、康成之徒，皆学费氏，费氏兴而田学遂息，古十二篇之易，遂亡其本，及王弼为注，亦用卦象相杂之经，自晋以后，弼学独行，遂传至今，然易比五经，其来最远，自伏羲画卦，下更三代，别为三易，其变卦五十有六，命名皆殊，至于七八九六筮占之法亦异，周之末世，夏商之易巳亡，汉初虽有归藏，已非古经，今书三篇莫可究矣，独有周易，时更三圣，世历三古，虽说者各自名家，而圣人法天地之缊，则具存焉。（见欧阳文忠公集，玉海艺文类引田何之易至易之本经也，无始自子夏句，又引汉初以下四句。）
〔东垣按：以上原卷一。〕
书类
共七部，计八十一卷。
《古文尚书》十三卷。
《尚书》十三卷 孔安国传。
《尚书大传》三卷 原释汉济南伏胜撰，后汉大司农郑元注，伏生本秦博士，以章句授诸儒，故博引异言，授受援经而申证云。（见文献通考。）
〔东垣按：《玉海》云，《隋志》，《大传》三卷，郑元注，《崇文目》同，《书录解题》、《通考》并四卷，今本亦分四卷。〕
《尚书正义》二十卷 原释孔颖达等。（见天一阁钞本。）
尚书广疏十八卷 原释伪蜀冯继先撰，以孔颖达正义为本，小加己意。（见文献通考。）
〔东垣按：玉海引崇文目同，宋志十卷，通考不著卷数。〕
《尚书断章》十三卷 原释成伯玙，（见天一阁钞本。）不著撰人名氏，按其书略叙众篇大旨。（见文献通考。）
〔东垣按：此条旧本与通考所引互异，说见前。〕
尚书释文一卷 原释陆德明撰，皇朝太子中舍陈鄂奉诏刊定，始开宝中，诏以德明所释乃古文尚书。
与唐明皇所定今文驳异，命鄂删定其文，改从隶书，盖今文自晓者多，故切弥省。（见文献通考。）
原叙书原于号令而本之史官，孔子删为百篇，断尧讫秦，序其作意，遭秦之故，孔子末孙惠与济南伏胜各藏□本于家，楚汉之际，胜失其所藏，但口以传授，胜既耄昏，乃缪合二十四篇为二十九，欧阳夏侯之徒皆学之，写以汉世文字，号今文尚书，至武帝时，孔惠之书，始出屋壁，百篇皆在，而半已磨灭，又皆科斗文字，惠孙安国以隶古定之，得五十八篇，为之作传，号古文尚书，至陈隋之间，伏生之学废绝，而孔传独行，先是孔传亡其舜典，东晋梅赜乃以王肃所注伏生舜典足其篇，至唐孝明不喜隶古，始更以今文行于世。（见欧阳文忠公集。）
诗类
共八部，计一百一十五卷。
〔东垣按：玉海引崇文目同。〕
毛诗古训传二十卷 毛亨撰。
〔东垣按：汉志三十卷，或作故训，古字通。〕
韩诗外传十卷 韩婴撰。
〔东垣按：汉志六卷。〕
《毛诗草木鸟兽虫鱼疏》二卷 原释吴太子中庶子乌程令陆玑撰，世或以玑为机，非也，机自为晋人，本不治诗，今应以玑为正，然书但附诗释谊，窘于采获，似非通儒所为者，将后世失传不得其真欤。（见文献通考。）
〔东垣按：书录解题、通考、鸟兽二字并在草木上，今本标题与此同。〕
毛诗正义四十卷 原释唐国子祭酒孔颖达撰，太尉长孙无忌诸儒刊定，国朝端拱初，国子司业孔维等奉诏是正，诗学之家，此最为详。（见文献通考。）
毛诗小疏二十卷 原释不著撰人名氏，因孔疏为本，删取要义，辅益经注云。（见文献通考。）
毛诗指说一卷 原释唐成伯玙撰，略叙作诗大旨及师承次叙。（见熊克毛诗指说跋及文献通考。）
〔东垣按：通考不著卷数。〕
毛诗断章二卷 原释唐成伯玙撰，大抵取春秋赋诗断章之义，钞取诗语，汇而出之。（见熊克毛诗指说跋及文献通考。）
〔东垣按：通考作汇章，不著卷数。〕
毛诗解题二十卷 原释不著撰人名氏，篇端总叙诗义，次述章旨，盖近儒之为者欤。（见文献通考。）
〔东垣按：宋志，解作释，通考不著卷数。〕
原叙，昔孔子删古诗三千余篇，取其三百一十一篇著于经，秦楚之际亡其六，汉兴，诗分为四，一曰鲁人申公作训诂，号鲁诗，二曰齐人辕古生作传，号齐诗，三曰燕人韩婴作内外传，号韩诗，四曰河间人毛公作故训传，号毛诗，三家并列学官，而毛以后出，至平帝时始列于学，其后马融、贾逵、郑众、康成之徒，皆发明毛氏，其学遂盛，魏晋之间，齐鲁之诗废绝，韩诗虽在而益微，故毛氏独行遂传至今，韩婴之书，至唐犹在，今其存者，十篇而已汉志婴书五十篇，今但传其外传，非婴传诗之详者，而其遗说，时见于他书，与毛之义绝异，而人亦不信，去圣既远，诵习各殊，至于考风雅之变正，以知王政之兴衰，其善恶美刺，不可不察焉。（见欧阳文忠公集三家诗考，引韩婴之书至与毛之说绝异，无汉志婴书五十篇句。）
〔东垣按：以上原卷二。〕
礼类
共三十三部，计一千九十七卷。
〔东垣按：玉海引崇文目同，云周礼至谥法。〕
周礼十二卷 郑康成注。
仪礼十七卷 郑康成注。
礼记二十卷 郑康成注。
大戴礼十三卷 原释三十五篇。（郑元祐引见经义考礼类。）
〔东垣按：朱锡鬯云，戴德礼记十三卷，崇文总目云大戴礼记十卷三十五篇，又一本三十三篇，郑元祐曰，其为书凡十三卷，总四十篇，若崇文总目则十卷，而云三十五篇者，无诸本可定也，东垣考大戴礼诸家书目并作十三卷，据朱氏及郑明德所述，则总目实止十卷，旧本亦作十三卷，疑后人以臆增改，附辨于此。〕
周礼疏五十卷 原释贾公彦。（见天一阁钞本。）
〔东垣按：今本四十二卷，陈诗庭云，此北宋以后所并，书录解题犹作五十卷，下仪礼、礼记并同。〕
仪礼疏五十卷 原释贾公彦。（见天一阁钞本。）
〔东垣按：玉海云，旧史四十卷，今本十七卷。〕
礼记正义七十卷 原释孔颖达。（见天一阁钞本。）
〔东垣按：今本六十三卷。〕
三礼义宗三十卷 原释梁明威将军崔灵恩撰，其书合周礼、仪礼二戴之学，敷述贯串，该悉其义，合一百五十六篇，推衍闳深，有名前世云。（见文献通考。）
〔东垣按：梁书本传四十七卷。〕
江都集礼一百四卷，原释隋诸儒撰，初炀帝以晋王为扬州总管，镇江都，令诸儒集周、汉以来礼制因袭，下逮江左先儒论议，命潘微为之叙，凡一百二十卷，今亡阙仅存一百四卷。（见文献通考。）
〔东垣按：玉海引崇文目同，隋诸儒牛宏等也。隋志一百二十六卷。〕
三礼图九卷 原释梁正撰，（见玉海艺文类凡两引。）阙（见天一阁钞本。）
〔东垣按：玉海引崇文目同，张昭曰，四部书目作十二卷，见宋史聂崇义传。〕
三礼图二十卷 原释聂崇义集，（见玉海艺文类。）周显德中，参定郊庙器玉，因博采先儒三礼旧图，凡得六本考正，是否缋素而申释之，每篇自叙其凡，参以近世沿革之说，建隆二年五年丙寅，表上之，窦俨为叙，诏太子詹事尹拙，集儒学三五人更同参议，拙多所驳正，崇义复引经以释之，其驳义及答义各四卷，率列于注释，诏颁行之，又画于国子监讲堂之壁。（见经义考通礼类。）
〔东垣按：玉海引崇文目同。〕
礼记外传四卷 原释成伯玙。（见天一阁钞本。）
礼记字例同异一卷 唐志不著撰人， 原释阙。（见天一阁钞本。）
〔东垣按：玉海引崇文目同。〕
五礼名义十卷 孙玉汝撰。
开元礼京兆义罗十卷 原释不著撰人名氏，据开元已有义鉴，申术其说，今此又纲罗其遗坠云，（见文献通考。）阙（见天一阁钞本。）
〔东垣按：遂初堂书目无京兆二字，旧本京讹作宗，今校改。〕
开元礼类释二十卷 原释不著撰人名氏，以唐礼繁重，故汇其名物，粗为申释。（见文献通考。）
〔东垣按：旧本释讹作绎，今校改。〕
开元礼一百五十卷 萧嵩等撰。
开元礼义鉴一百卷 原释唐萧嵩撰，既定开元礼，又以礼家名物繁伙，更取历代沿革，随文释义，与礼并行。（见文献通考。）
〔东垣按：本名义镜，此避太祖祖嫌讳。〕
开元礼百问二卷
〔东垣按：唐志，萧嵩撰，书录解题不著撰人。〕
五礼精义十卷 原释唐太常博士韦彤撰，首载唐礼，参引古义，申释其文。（见文献通考。）
〔东垣按：玉海引崇文目同。〕
续曲台，礼三十卷 王彦威撰。
〔东垣按：宋志亦作王彦威，注云一作崔灵恩撰。〕
礼略十卷 原释唐京兆府栎阳尉杜萧撰，采古经义，下逮当世，举沿革，附礼见文，以其言约旨详，故自题略云。（见文献通考。）
礼粹二十卷 原释唐宁州参军张频纂，凡一百三十五条，直抄崔氏义宗之说，无他异闻，（见文献通考。）阙。（见一阁钞天本。）
开宝通礼二百卷 刘温叟等撰。
〔东垣按：玉海引崇文目同。〕
开宝通礼义纂一百卷 原释皇朝翰林学士卢多逊等撰，多逊既定新礼，复因开元礼义鉴，增益为开宝通礼义纂一百卷，上之，诏与通礼并行，（见文献通考。）阙。（见天一阁钞本。）
丧礼极义一卷 原释唐商价集，杂叙先儒五服轻重之论，然首末不伦，（见文献通考。）阙。（见天一阁钞本。）
〔东垣按：本作殷价，避太祖父讳作商。〕
五服志三卷 原释不著撰人名氏，据江都开元二礼，参引先儒所论轻重之制，盖唐人所编次云。（见文献通考。）
丧服加灭一卷 原释不著撰人名氏，杂记服制增损，文无伦次，（见文献通考两引。）阙。（见天一阁钞本。）
〔东垣按：通考不著卷数。〕
春秋谥法一卷 原释不著撰人名氏，其法差多于周公谥法。（见文献通考。）
周公谥法一卷 原释不著撰人名氏，谥法始于周，学者录之，因托以名篇。（见文献通考。）
谥例十卷 原释宋沈约撰，上采周秦，下至晋宋，君臣谥号，而以周公谥法为本。（见文献通考。）
〔东垣按：玉海引作沈约谥法云，书目一卷，惟崇文目有之，学者就汲冢书采出，春秋谥法一卷，学者就杜预释例谥法篇采出，通考作谥别误。〕
谥法四卷 原释梁贺琛撰，初沈约本周公之谥法，至琛又分君臣美恶，妇人之谥，各以其类标其目，曰旧谥者，周公之谥法，曰广谥者，约所撰也，曰新谥者，琛所增也。（见文献通考。）
严昉云，读书志作沈贺谥法，云沈约撰，贺玚增。
续古今谥法十四卷 原释唐户部郎中王彦威撰，因旧谥品援集故事，依沈约谥例，记梁以来至唐得谥官称姓名，又以单复为别。（见文献通考。）
原叙礼乐之制，盛于三代，而大备于周，三代之兴，皆数百年，而周最久，始武王周公修太平之业，画天下以为九服，上自天子，至于庶人，皆有法度，方其郊祀天地，开明堂以会诸侯，其车旗服器，文章烂然，何其盛哉，及幽厉之乱，周室衰微，其后诸侯渐大，然齐桓赐胙而拜，晋文不敢必请隧，以礼维持又二百余年，礼之功亦大矣，下更战国，礼乐殆绝，汉兴，礼出淹中后、戴诸儒，共为补缀，得百余篇，三郑、王肃之徒，皆精其学，而说或不同，夫礼极天地，朝廷
宗庙，凡人之大伦，可谓广矣，虽二〔东垣按：一本作百。〕家殊说，岂不博哉，自汉以来，沿革之制，有司之传，著于书者，可以览焉。（见欧阳文忠公集。）
〔东垣按：以上原卷三。〕
乐类
共四十八部，计一百八十一卷。
〔东垣按：玉海引崇文目一百作二百云，自历代乐仪，至阮咸曲谱，今核计实四十九部三百二卷，历代乐仪三十卷 原释唐叶律郎徐景安撰，总序律吕，起周汉迄于唐，著唐乐章，差为详悉。（见文献通考。）
东垣按：玉海引崇文目同，通考不著卷数，王伯厚又引中兴书目作新纂乐书，宋志同太乐令壁记三卷 原释唐叶律郎刘贶撰，分乐元正乐四夷乐合三篇。（见文献通考。）
东垣按：通考不著卷数，旧本令讹作合，今校改。〕
乐府古题真解一卷 原释唐吴竞撰，释古乐曲所以名篇之意。（见文献通考。）
〔东垣按：唐志、遂初堂书目、通志略并作要解，宋志，要解二卷，通考古乐府，乐府古题要解共十二卷。〕
乐府解解一卷 原释不著撰人名氏，与吴竞所撰乐府古题颇同，以江南曲为首，其后所解差异。（见文献通考。）
〔东垣按：通志略作刘餗撰，通考不著卷数。〕
乐府古今解题三卷 原释唐郗昂撰，或云王昌龄撰，未详孰是，旧云古今乐府解题，又云古题所载曲名与吴竞所撰乐府解题颇异，复有唐李百乐辞，今定为乐府古今解题。（见文献通考。）
〔东垣按：唐志亦作郗昂撰，注云一作王昌龄，宋志，一卷，王昌龄撰，上有续字。〕
声律要诀十卷 原释唐田琦撰，推本律吕，及制管定音之法，文虽近俗，而于乐理尤谙焉。（见文献通考。）
乐府杂录一卷 原释唐段安节撰，其事芜驳不伦。（见文献通考。）
〔东垣按：宋志二卷。〕
羯鼓录一卷 原释唐南卓撰，羯鼓夷乐，与都昙答鼓，皆列于九部，至唐开元中，始盛行于世，卓所记多开元、天宝时曲云。（见文献通考。）
大周正乐一百二十卷 原释周翰林学士窦俨撰，显德中，俨奉诏集缀，其书博而无次。（见文献通考。）
〔东垣按：玉海引崇文目同，宋志，八十八卷，俨作严，传写之误。〕
乐苑五卷 原释不著撰人名氏，叙乐律声器凡二十篇。（见文献通考。）
〔东垣按：通志，陈游撰。〕
周优人曲辞二卷 原释周吏部侍郎赵上交、翰林学士李昉、谏议大夫刘涛、司勋郎中冯古，纂录燕优人曲词。（见文献通考。）
景祐大乐图二十卷 原释皇朝司封员外郎集贤校理聂冠卿撰，景祐二年，大乐署以律准考定雅乐献之，上召祠部员外郎集贤校理李照，问钟律大要，照请用黍尺求声，遂命照制新乐，冠卿讨论故事，据经义多所损益，以御制乐曲及钟律议说，制器之法，与古今乐器图象之异，为书一百二十六篇上之，（见文献通考。）阙（见天一阁钞本。）
〔东垣按：玉海引崇文目同，宋志作聂崇义。〕
大乐图义二卷 原释皇朝太常博士直史馆宋祁撰，受诒考试太常乐工，因集古乐钟律器用之说，上列为图，从释其义，并今乐署阙典所当釐补者，更为杂论七篇奏之。（通文献通考。）
〔东垣按：玉海音乐类两引崇文目并同。〕
琴操三卷 原释晋广陵相孔衍撰，述诗曲之所从，总五十九章。（见文献通考。）
陈诗庭云，书录解题，琴操一卷，不著撰人，引中兴书目云，晋广陵守孔衍，以琴调周诗五篇，古操引共五十篇，今周诗篇同，而操引财二十一篇，盖陈伯玉所见非全书，此作三卷，疑即五十篇本也，然云总五十九章，则又小异。
琴谱三均手诀一卷 原释宋谢庄撰，叙唐虞至宋世善琴者姓名，及古典名言，琴通三均谓黄钟仲吕无射。（见文献通考。）
〔东垣按：通考不著卷数。〕
琴手势谱一卷 原释唐道士赵邦利撰，记古琴指法为左右手图二十一种。（见文献通考。）
〔东垣按：通考，势作世，邦利作邪利，俱误，今校改。〕
金风乐一卷 原释唐元宗撰，盖琴曲名，（见文献通考。）阙。（见天一阁钞本。）
琴书三卷 原释唐翰林待诏赵惟暕撰，略述琴制，叙古诸典及善琴人姓名。（见文献通考。）
琴谱十三卷 原释唐陈康士撰，按康士作琴曲一百章，谱十三卷，宫调二十章，商调十章，角调五章，征调七章，琴调五章，黄中十章，离忧七章，沈湘七章，侧蜀七章，缦角七章，玉女五章，其谱散亡，今书旧目有琴调六章，琴谱一卷，残缺无首尾，所载乃楚角宫黄钟侧蜀琴调数篇，余皆亡，（见文献通考。）阙。（见天一阁钞本。）
〔东垣按：玉海引崇文目同，通考三十卷，旧本题陈士康三字误倒，今校正。〕
琴谱叙一卷 原释陈康士等撰，康士字安道，以善琴知名，尝撰琴曲百篇，谱十三卷，进士姜阮、皮日休皆为叙以述其能，康士谱今别行。（见文献通考。）
〔东垣按：玉海引崇文目，无叙字。〕
琴调四卷 原释陈康士撰，楚调五章，黄钟调二十章，侧蜀琴调皆一章，（见文献通考。）阙。（见天一阁钞本。）
〔东垣按：玉海引崇文目同，宋志，三卷。〕
琴调谱一卷 陈康士撰。
离骚谱一卷 原释陈康士撰，依离骚以次声，（见文献通考。）阙。（见天一阁钞本。）
大唐正声新拉琴谱十卷 原释唐陈拙纂，集琴家之说，不专声谱，（见文献通考。）阙。（见天一阁钞本。）
〔东垣按：旧本拉讹作祉，今校改，唐志作新址，玉海引崇文目及通志略作新征，并误。〕
广陵止息谱一卷 原释唐吕渭撰，晋中散大夫嵇康作琴调广陵散，说者以魏氏散亡自广陵始，晋虽暴兴，中止息于此，康避魏晋之祸，托之于鬼神，河东司户参军李良辅云，袁孝已窃听而写其声，后绝其传，良辅传之于洛阳僧思古，思古传于长安张老，遂著此谱，总三十三拍，至渭又增为三十六拍，（见献通文考。）阙。（见天一阁钞本。）
〔东垣按：玉海引崇文目同，宋志作吕谓，注云渭一作滨。〕
无射商九调谱一卷 原释唐萧祐撰，祐因胡笳推无射商，自创为九调，（见文献通考。）阙。（见天一阁钞本。）
〔东垣按：通考两祐字并作帖，误，今校改，宋志亦作祐，注云一作祜。〕
东杓引谱一卷 原释唐协律郎李约〔东垣按：陕西通志引崇文总目有小注勉子二字。〕撰约患琴家无角声，乃造东杓引七拍，有麟声绎声，以备五音，（见文献通考。）阙。（见天一阁钞本。）
〔东垣按：宋志作琴曲东杓谱叙。〕
琴声律图一卷 原释唐恭陵署令王大力承诏撰，图琴制度，以六十律旋宫之法次其上，前叙历引诸家律吕相生之术，（见文献通考。）阙。（见天一阁钞本。）
〔东垣按：玉海引崇文目同，一本大力作大方。〕
琴雅略一卷 原释唐殿中侍郎齐嵩撰，概言创制音器之略，（见文献通考。）阙。（见天一阁钞本。）
〔东垣按：玉海引崇文目同，通考原作齐<木嵩>误，今校改。〕
琴德谱一卷 原释唐因寺僧道英撰，述吴蜀异音及辨析指法，道英与赵邦利同时，盖从邦利所授，（见献通文考。）阙。（见天一阁钞本。）
〔东垣按：邦利、通考亦讹作邪利，今校改，下琴式图原释同。〕
沈氏琴书一卷 原释沈氏撰，不著名，首载嵇中散四弄，题赵师法撰，次有悲风三峡流泉渌水昭君下舞间弦，并胡笳四弄，题盛通师撰，盖诸家曲谱，沈氏集之，（见文献通考。）阙。（见天一阁钞本。）
张澹正琴谱一卷 原释茅仙逸人张澹正撰，不详何代人，解琴指法。（见文献通考。）
琴谱一卷 原释梁开平中王邈撰。（见文献通考。）
小胡笳十九拍一卷 原释伪唐蔡翼撰，琴曲有大小胡笳，大胡笳十八拍，沈辽集，世名沈家声，小胡笳又有契声一拍，共十九拍，谓之祝家声，祝氏不详何人，所载乃小胡笳子，（见文献，通考。）阙。（见天一阁钞本。）
琴调一卷 原释伪唐蔡翼撰，（见文献通考。）阙。（见天一阁钞本。）
琴杂说一卷 原释不著撰人名氏，盖琴家杂集器图声诀之略。（见文献通考。）
琴调三卷 原释不著撰人名氏，无射商角诸谱皆亡其曲名，（见文献通考。）阙。（见天一阁钞本。）
琴谱四卷 原释不著撰人名氏，凡四大曲，一曰别鹤林，其三皆失其名而谱存，今留以待知琴者，（见文考献通。）阙。（见天一阁钞本。）
陈诗庭云，按旧唐志有琴谱四卷，注云刘氏周氏等撰，未知即此书否。
琴略一卷 原释不著撰人名氏，叙有七例，颇钞历代善琴者，各为门类，又载拍法及杂曲名，（见文献通考。）阙。（见天一阁钞本。）
琴式图一卷 原释不著撰人名氏，以琴制度为图，杂载赵邦利指诀，又有白云先生三诀，（见文献通考。）阙。（见一阁钞天本。）
三乐谱一琴 原释不著撰人名氏，载商调三乐谱。（见文献通考。）
琴谱纂要五卷 原释不著撰人名氏，图琴制度及载古曲谱曲名。（见文献通考。）
琴书正声九卷 原释不著撰人名氏，集游春、绿水、幽居、坐愁思、秋思、楚明光、易水、凤归林、接舆、白云凡十四谱，（见文献通考。）阙。（见天一阁钞本。）
〔东垣按：宋志，十卷。〕
琴谱调三卷 原释不著撰人名氏，杂录琴谱大小数曲，其前一大曲亡其名，旧本或云李翱，用指注与诸琴法无异，而云翱者，岂其所传欤，（见文献通考。）阙。（见天一阁钞本。）
阮咸调弄二卷 原释不著撰人名氏，（见文献通考。）阙。（见天一阁钞本。）
〔东垣按：玉海引崇文目同。〕
阮咸金羽调一卷 原释不著撰人名氏，载降圣引一篇，谱一首，不详何代之曲。（见文献通考。）
〔东垣按：玉海引崇文目同。〕
降圣引谱一卷 原释阙。（见天一阁钞本。）
〔东垣按：原释亦附见上书。〕
阮咸谱二十卷 原释阮咸谱，阮咸曲谱，不著撰人名氏，有宫商角征，无射宫，无射商，金羽碧玉凄凉黄钟调，凡十篇，总十二卷，（见文献通考。）阙。（见天一阁钞本。）
〔东垣按：玉海引崇文目同。〕
阮咸曲谱一卷。
〔东垣按：玉海引崇文目同，原释附见上书。〕
原叙三代礼乐，自周之末，其失已多，又经秦世灭学之暴，然书及论语、孝经得藏孔氏之家，易以卜筮不焚，而诗本讽诵，不专在于竹帛，人得口以传之，故独礼之于六经，其亡最甚，而乐又有声器，尤易为坏失，及汉兴，考求典籍，而乐最缺绝，学者不能自立，遂并其说于礼家书为五经，流别为六艺，夫乐所以达天地之和而饬化万物，要之感格人神，象见功德，记曰，五帝殊时，不相沿乐，所以王者有因时制作之盛，何必区区求古遗缺，至于律吕钟石，圣人之法，虽更万世，可以考也，自汉以来，乐之沿革，惟见史官之志，其书不备，隋唐所录，今著其存者云。（见欧阳文忠公集。）
〔东垣按：以上原卷四。〕
春秋类
共三十三部，计三百九十六卷。
〔东垣按：玉海引崇文目同，今核计实三百九十七卷。〕
春秋经传集解三十卷 杜预撰。
春秋公羊经传解诂二十二卷 何休撰。
〔东垣按：隋志十一卷，唐志十三卷，通考十二卷。〕
春秋谷梁传十二卷 范宁注。
春秋外传国语二十一卷 原释左邱明撰，吴侍中领左国史亭陵侯韦昭解，昭参引郑众、贾逵、虞翻、唐固，（原注二人皆吴臣。）合凡五家为注，自所发正者，三百十事。（见文献通考。）
〔东垣按：隋志，二十二卷。〕
春秋繁露十七卷 董仲舒撰， 原释其书尽八十二篇，义引宏博，非出近世，然其间篇第亡舛，无以是正，又即用玉桮竹林题篇，疑后人取而附著云。（见玉海艺文类凡两引，及文献通考书录解题引首句。）
〔东垣按：欧阳永叔书春秋繁露后云，汉书董仲舒传载仲舒所著书百余篇，第云清明竹林玉杯繁露之书，盖略举其篇名，今其书才四十篇，又总名春秋繁露者，失其真也，予在馆中校勘群书，见有八十余篇，然多错乱重复，又有民间应募献书者，献三十余篇，其间数篇在八十篇外，乃知董生之书，流散而不全矣，方俟校勘，而予得罪夷陵。〕
春秋决事比十卷 原释汉董仲舒撰，丁氏平，黄氏正，初仲舒既老病致仕，朝廷每有政议，武帝数遣廷尉张汤问其得失，于是作春秋决疑二百三十二事，动以经对，至吴太史令吴汝南丁季江夏黄复平正得失，今颇残逸，止有七十八事。（见文献通考。）
〔东垣按：玉海引崇文目同，汉志作公羊治狱十六篇，隋志宋志并作春秋决事，旧唐志、唐志并作春秋决狱，通考不著卷数，陈诗庭云，七录又作春秋断狱。〕
左氏膏肓九卷 原释汉司空掾何休始撰，答贾逵事，因记左氏所短，遂颇流布，学者称之，后更删补为定，今每事左方，辄附郑康成之学，因引郑说窜寄何书云，书今残逸，第七卷亡。（见文献通考。）
〔东垣按：隋志，十卷。〕
春秋释例十五卷 杜预撰 原释凡五十三例。（见文献通考。）
〔东垣按：旧本释讹作式，今校改。〕
春秋述议一卷 原释隋在京太学博士刘炫撰，本四十篇，唐孔颖达正义盖据以为说而增损之，今三十九篇亡。（见文献通考。）
〔东垣按：旧本议讹作义今校改，通考作述议传，唐志三十七卷。〕
春秋正义三十六卷 原释唐国子祭酒孔颖达撰，按汉张苍、贾谊、尹咸、郑众、贾逵皆为诂训，然参用公谷二家，至晋杜预专治左氏，其后有沈文阿、苏宽、刘炫皆据杜说，贞观中，颖达据刘学而损益之，长孙无忌等又复损益，其书乃定，皇朝孔维等奉诏是正。（见文献通考。）
〔东垣按：玉海引崇文目同。〕
春秋谷梁疏三十卷 原释唐国子四门助教杨士勋撰，皇朝邢昺等奉诏是正，令太学传授。（见文献通考。）
〔东垣按：玉海引崇文目同，今本二十卷，通考原作杨勋撰，脱士字，今校增。〕
春秋公羊疏三十卷 原释不著撰人名氏，援证浅局，出于近世，或云徐彦撰，皇朝邢昺等奉诏是正，始令太学传授，以备春秋三家之旨。（见文献通考。）
〔东垣按：玉海引崇文目同，今本二十八卷。〕
春秋左氏传叙一卷 原释阴洪道注，阙。（见天一阁钞本。）
〔东垣按：唐志，洪作宏。〕
集传春秋微旨二卷 陆淳撰。
〔东垣按：原释附见下书，宋志作集注三卷，今本亦三卷，无集传二字，陈诗庭云，陆淳乃其原名，后避唐宪宗嫌讳，改名质，字伯淳，故诸家书目或题作质，通志略以春秋纂例为质撰，以微旨为淳撰，竟似两人，陋矣。〕
集传春秋辨疑七卷 原释唐给事中陆淳纂，初淳以三家之传不同，故采获善者，参以啖助、赵匡之说，为集传春秋，又本褒贬之意，更为微旨，条别三家，以朱墨记其胜否，又摭三家得失与经戾者，以啖赵之说订正之，为辨疑。（见文献通考。）
〔东垣按：柳子厚撰陆淳墓表云，为春秋集注十篇，辨疑七篇，微旨二篇，与此正合，今本十卷，当是后人所析，上微旨同。〕
非国语二卷 原释柳宗元撰。（见天一阁钞本。）
春秋加减一卷 原释唐元和时国子监承诏修定，以此经字文多少不同，故志其增损，以防差驳。（见文考献通。）
〔东垣按：玉海引崇文目同。〕
春秋指掌十五卷 原释唐试左武卫兵曹李瑾撰，瑾集诸家之说为序义凡例各一篇，抄孔颖达正义为五篇，采摭余条为碎玉一篇，集先儒异同，辨正得失为三篇，取刘炫规过，申证其义为三篇，大抵专依杜氏之学以为说云。（见玉海艺文类及文献通考。）
〔东垣按：通考不著卷数，引巽岩李氏曰，春秋指掌，其第一卷新编目录。多取杜氏释例及陆氏纂例瑾所自著无几，而叙义以下十四卷，但分门钞录孔颖达左氏正义，皆非瑾所自著也，本朝王尧臣崇文总目及李淑图书志，皆以先儒异同，规过、序例等篇为瑾笔削，误矣。〕
春秋通例三卷 原释唐陆希声撰，因三家之例，裁正其冗，以通春秋之旨。（见文献通考。）
〔东垣按：玉海引崇文目卷同，通考不著卷数。〕
折衷春秋三十卷 原释唐陈岳撰，以三家异同三百余条，参求其长，以通春秋之义。（见文献通考。）
诸仁勋云，诸家书目皆作春秋折衷论。
春秋图五卷 原释唐张杰撰以春秋所载车服器用都城井邑之制，缋而表之。（见文献通考。）
〔东垣按：玉海引崇文目同，通考不著卷数。〕
春秋指元十卷 原释唐张杰撰，摘左氏传文，申释其义，（见文献通考。）阙。（见天一阁钞本。）
〔东垣按：通考不著卷数，引此条原释本在指元下，经义考亦同四库新定本无春秋图，原释以此释系于其下，宋志作指掌图二卷。〕
春秋精义三十卷 原释不著撰人名氏，汇事于上，分钞杜氏孔颖达言，数家之说，参以释文。（见文献通考。）
〔东垣按：通考不著卷数。〕
演左传谥族图五卷 原释不著撰人名氏，以左氏学世谱增广之，贯穿系叙，差无遗略。（见文献通考。）
〔东垣按：玉海艺文类两引崇文目并同，通考左传作左氏传，宋志作春秋谥族图，无演字。〕
春秋名号归一图二卷 原释伪蜀冯继先撰，以春秋官谥名字裒附初名之左。（见文献通考。）
〔东垣按：玉海引崇文目同，宋志一卷。〕
左氏传引帖断义十卷 原释伪蜀进士蹇遵品撰，拟唐礼部试进士帖经旧式，敫经具对，（见文献通考。）阙。（见一阁钞天本。）
〔东垣按：通考，断义作新义，旧本帖讹为古，今校正。〕
春秋论一卷 原释皇朝秘书监胡旦撰，多摭杜氏之失，有裨经旨，（见文献通考。）阙。（见天一阁钞本。）
〔东垣按：通考不著卷数，经义考作春秋演圣通论十卷。〕
春秋龟鉴一卷 原释不著撰人名氏，述春秋周及诸侯世次，齐鲁大国公子公孙，初不详备，其后传写又失其次叙，今存以备讨阅。（见文献通考。）
〔东垣按：通考不著卷数。〕
春秋世谱七卷 原释不著撰人名氏，凡七卷，起黄帝至周，见于春秋诸国，世系传久，稍失其次矣，按隋唐书目，春秋大夫世族谱十三卷，顾启期撰，而杜预释例自有世族谱一卷，今书与释例所载不同，而本或题云杜预撰者，非也，疑此乃启期所撰云。（见文献通考。）
〔东垣按：玉海艺文类两引崇文目并同，唐志十一卷，通考一卷。〕
帝王历纪谱二卷 原释不著撰人名氏，其叙言周所封诸侯子孙，散于他国，孔子修春秋而谱其世系，上采帝王历纪而条次之，盖学春秋所录，今本题云荀卿撰者，非也。（见文献通考。）
〔东垣按：玉海艺文类两引崇文目并同，通考三卷，引巽岩李氏曰，其载帝王历纪殊少，叙诸侯卿大夫之世颇详，而崇文总目止名帝王历纪谱，今从之，宋志作公子姓谱，旧本纪讹为记，今校改。〕
春秋纂要十卷 原释伪唐人姜虔嗣撰，以春秋左氏公谷三家之传，学者钞集之文，（见文献通考。）阙。（见天一阁钞本。）
〔东垣按：通考作纂例不著卷数，宋志作三传纂要二十卷。〕
春秋集传十五卷 原释皇朝王沿纂，沿患学者自私其家学，而是非多异，失圣人之意，乃集三传之说，删为一书，又见秘书目有先儒春秋之学颇多，因启求之，得董仲舒等十余家，沿自以先儒犹为未尽者，复以己意笺之。（见文献通考。）
〔东垣按：唐志作樊宗师撰。〕
春秋宗族名谥谱五卷 原释不著撰人名氏，略采春秋三传诸国公卿大夫姓名谥号，（见文献通考。）阙。（见天钞本一阁。）
〔东垣按：玉海艺文类两引崇文目并同，通考不著撰人。〕
原叙昔周法坏而诸侯乱，平王以后不复雅而下同列国，吴楚徐夷并僣称王，天下之人不禀周命久矣，孔子生其末世，欲推明王道以扶周，乃聘诸侯，极陈君臣之理，诸侯无能用诸，退而归鲁，即其旧史考诸行事，加以王法，正其是非，凡其所书，一用周礼，为春秋十二篇，以示后世，后世学者传习既久，其说遂殊，公羊高、谷梁赤、左邱明、邹氏、夹氏分为五家，邹夹最微，自汉世已废，而三家盛行，当汉之时，易与论语分为三，诗分为四，礼分为二，及学者散亡，仅存其一，而余家皆废，独春秋三传并行至今，初，孔子大修六经之文，独于春秋欲以礼法绳诸侯，故其辞尤谨约而义微隐，学者不能极其说，故三家之传，于圣人之旨，各有得焉，太史公曰，为人君者不可不知春秋，岂非王者之法具在乎。（见欧阳文忠公集。）
〔东垣按：以上原卷五。〕
孝经类
共五部，计九卷。
〔东垣按：玉海引崇文目同。〕
古文孝经一卷 原释汉侍中孔安国注，班固艺文志有孝经古文孔氏一篇二十二章，本出屋壁中，前世与郑康成注并行，今孔注不存，而隶古文与章数存焉。（见文献通考。）
孝经一卷 原释郑康成注，先儒多疑其书，唯晋孙集解以此注为优，请与孔注并行，诏可，今太学所立陆德明释文，与此相应，五代兵兴，中原久逸其书，咸平中，日本僧以此书来献，议藏秘府。（见文献通考。）
〔东垣按：书录解题云，孝经注，崇文总目以为咸平中日本国僧奝然所献。〕
孝经一卷 原释唐明皇注，取王肃、刘劭、虞翻、韦昭、刘炫、陆澄六家之说，参仿孔郑旧义，今行于太学。（见献通文考。）
〔东垣按：唐志作孝经制旨。〕
孝经疏三卷 原释元行冲撰，明皇既作注，故行冲奉诏作疏。（见文献通考。）
〔东垣按：唐志二卷，通考不著卷数。〕
孝经正义三卷 原释皇朝翰林侍讲学士邢昺等撰，初，世传行冲疏外，余家尚多，皆猥俗褊陋，不足行远，咸平诏昺及杜岛镐等，集诸儒之说而增损焉。（见文献通考。）
陈诗庭云，经义考引崇文总目云，咸平中，昺等奉诏据元氏本而增损焉，与通考所引末句异，诗庭谓叔明仅据行冲疏为本，未尝参采诸儒，故今本犹止题邢昺校、当以朱锡鬯所引为正。
论语类
〔东垣按：白虎通德论以下七书，当另是经总一门，非论语类也，然隋志论语类后叙云，并五经总。〕
义附于此篇，故白虎通、五经钩沈诸书并入论语类，此书盖沿其例，郑渔仲所讥刊谬正俗只看帙前数行，率意释之者，不知此例，凭臆驳诎，谬甚。
共一十三部，计二百一十卷。
〔东垣按：玉海引崇文目同。〕
论语十卷 何晏集解。
论语义疏十卷 皇侃撰。
〔东垣按：旧本脱义字，今校增，侃、梁书本传作品，读书志作王侃，注云一作皇甫侃，并误。〕
论语正义十卷 邢昺撰。
〔东垣按：今本二十卷。〕
论语井田义图一卷 原释不著撰人名氏，述周井田之法，其曰论语者，盖为论语学者引用云，（见文献通考。）阙。（见天一阁钞本。）
〔东垣按：玉海引崇文目同，通考不著卷数。〕
孔子家语十卷
〔东垣按：孔子二十二世孙猛所传，王肃注，即肃所依托也，今本二十一卷。〕
白虎通德论十卷 原释后汉班固撰，章帝建初四年诏诸儒会白虎观，讲议五经同异，诏集其事，凡十四篇。（见文献通考。）
〔东垣按：玉海引崇文目同，考是书始名通德论，后诏固撰集成书，定称为通义，今仍作通德论，从其朔也，或称白虎通者，省文。〕
五经钩沈五卷 原释晋杨芳撰，答难申畅，自谓钩取五经之沈义，篇第亡缺，今缺五篇。（见文献通考，末二玉海艺文类引句。）
〔东垣按：旧唐志作钩深，通考不著卷数，杨芳原讹作王芳，今校改。〕
刊谬正俗八卷 原释唐秘书监颜师古撰，采先儒及当世之言，参质讹谬而矫正之，未终篇而师古殁，其子始上之，诏录藏秘阁。（见文献通考。）
〔东垣按：通志校雠略云，刊谬正俗乃杂记经史，惟第一篇起论语，而崇文总目以为论语类，应知崇文所释，不看全书，多只看帙前数行，率意以释之耳，刊谬正俗当入经解类，东垣谓其论非是，说已见前，是书本作匡谬，此避太祖讳，宋志作纠缪正俗，书录解题、毛诗补音下亦引作糺缪，又有郑樵刊谬正俗跋八卷，遂初堂书目亦作刊缪，皆避讳也。〕
六说五卷 原释唐右补阙刘迅作六书以继六经，故标概作书之谊而著其目，惟易阙而不叙，故止五卷。（见经义考拟经类，通考引无末句。）
〔东垣按：唐志六卷。〕
经史释题二卷 原释唐李肇撰，起九经，下至唐氏实录，列篇帙之凡，概释其题，（见文献通考。）阙。（见天一阁钞本。）
〔东垣按：唐志一卷，通考不著卷数。〕
授经图三卷 原释不著撰人名氏，叙易诗书礼春秋三家论语孝经之学，师承相第，系而为图，（见文献通考。）阙。（见天一阁钞本。）
〔东垣按：玉海引崇文目同，通考不著卷数。〕
九经余义一百卷 原释皇朝处士黄敏求撰，摭诸家之说，是非者裁正之，（见文献通考。）阙。（见天一阁钞本。）
〔东垣按：玉海引崇文目同，通考不著卷数，敏求原作敏，脱求字，今校增，通志略亦作黄敏。〕
演圣通论三十六卷 原释皇朝秘书监致仕胡旦撰，以易诗书论语先儒传注得失参糅，故作论而辨正之，易百篇，书五十六篇，诗七十八篇，论语十八篇，凡二百五十二，天圣中献之。（见文献通考。）
〔东垣按：通考，宋志并六十卷。〕
原叙，论语者，盖孔子相与弟子时人讲问应答之言也，孔子卒，群弟子论次其言而撰之，汉兴，传者三家，鲁人传之，谓之鲁论，齐人传之，谓之齐论，而齐论增问王、知道二篇，今文无之，出于孔子壁中者，则曰古论，有两子张，是三家者，篇第先后，皆所不同，考今之次，即所谓鲁论者也。（见欧阳文忠公集。）
〔东垣按：以上原卷六。〕
小学类上
〔东垣按：旧本无类字，今据欧阳文忠公集校增，后同。〕
共二十八部，计三百卷。
〔东垣按：玉海引崇文目作五十七部，五百十九卷，盖统小学上下总计之。〕
尔雅三卷
小尔雅一卷 孔鲋撰。
陈诗庭云，文选注引皆作小雅。
尔雅音训二卷 原释不著撰人名氏，以孙炎、郭璞二家音训为尚狭，颇益增之。（见文献通考。）
〔东垣按：通考一卷。〕
尔雅正义十卷 邢昺撰。
方言十三卷 原释汉扬雄子云撰，晋郭璞注，今世所传，文或缪缺，与先儒所引，时有差云。（见文献通考。）
释名八卷 原释刘熙，即物名以释义，凡二十七目。（见玉海艺文类，及陈道人刻释名跋。）
〔东垣按：今本四卷。〕
辨释名一卷 韦昭撰。
〔东垣按：旧本释讹作杂，今校改。〕
广雅音一卷 曹宪撰。
〔东垣按：隋志四卷。〕
博雅十卷 张揖撰。
〔东垣按：本名广雅，避隋炀帝讳，改广为博，隋志三卷。〕
义训十卷 窦俨撰。
经典释文三十卷 原释唐陆德明撰，德明为国子博士，以先儒作经典音训，不列注传，全录文颇乖详，略又南北异区，音读罕同，乃集诸家之读九经、论语、老、庄、尔雅者，皆注其翻语以增益之。（见文献通考。）
五经文字三卷 原释初张参拜诏与儒官校正经典，乃取汉蔡邕石经、许慎说文、吕忱字林、陆德明释文，命孝廉生颜传钞撮疑互取，定儒师部为一百六十，非缘经见者，皆略而不集。（见文献通考。）
〔东垣按：玉海引崇文目同。〕
九经字样一卷 原释唐翰林待制唐元度撰，开成中，元度奉诏覆定太学石经字文以来，补张参之阙，更作九经字样为七十六。（见文献通考。）
〔东垣按：玉海引崇文目同。〕
经典分毫正字一卷 原释唐太学博士欧阳融撰，辨正继典字文，使不得相乱，篇帙今阙全篇，止春秋中帙，余篇悉亡。（见文献通考。）
〔东垣按：玉海引崇文目同。〕
说文二十卷 许慎撰，李阳冰刊定
说文字原一卷 原释唐李腾集，初李阳冰为滑州节度使李勉篆新驿记，贾耽镇滑，州见阳冰书，欢其精绝，因命阳冰侄腾，集许慎说文目录五百余字，刊于石以为世法云。（见文献通考毛扆说文附录引字，侄腾集下多，李腾集下多李阳冰篆书五其篆书以四字。）
说文解字韵谱十卷 徐锴撰。
说字解字系传三十八卷 原释徐锴，（见天一阁钞本。）锴以许氏学废，推源析流，演究其文，作四十篇，近世言小学，惟锴名家。（见玉海艺文类。）
东垣接通考四十卷。
急就章一卷 史游撰。
〔东垣按：今本四卷。〕
说文解字十五卷 原释徐铉。（见天一阁钞本。）
〔东垣按：即铉等校定本。〕
玉篇三十卷 顾野王撰。
像文玉篇二十卷 原释唐释慧力撰，据顾野王之书，裒益众说，皆标文示象，（见文献通考。）阙。（见天一阁钞本。）
〔东垣按：通志略，三十卷。〕
玉篇解疑三十卷 原释道士赵利贞撰，删略野王之说，以解字文，（见文献通考。）阙。（见天一阁钞本。）
〔东垣按：通考原作谢利贞撰，误，今校改，宋志亦作谢。〕
重修玉篇三十卷 原释皇朝诏翰林学士陈彭年与史馆校勘吴锐、直贤院邱雍等重加刊定。（见文献通考。）
〔东垣按：玉海云，祥符新定玉篇三十卷，崇文目曰重修，通考作三卷，误脱十字。〕
正俗音字四卷 原释齐黄门侍郎颜之推撰，正时俗文字之谬，援诸书为据，凡三十五目。（见文献通考。）
〔东垣按：正应作证，遂初堂书目亦误作正。〕
干禄字书一卷 颜元孙撰。
〔东垣按：玉海引崇文目同，遂初堂书目无字字。〕
字源偏旁小说三卷 东林生解。
佩觿三卷 原释郭忠恕，上卷列三科，一曰造字，二曰四声，三曰传写，中下以四声分十条。（见玉海艺文类。）
〔东垣按：玉海引崇文目同，忠恕原讹作宗恕，今校改。〕
〔又按：以上原卷七。〕
小学类下
共二十九部，计二百一十九卷。
〔东垣按：今核计除图书会不得卷数，实二百二十二卷。〕
唐广韵五卷 张参撰。
〔东垣按：玉海引崇文目同。〕
韵铨十五卷 武元之撰， 原释阙。（见天一阁钞本。）
〔东垣按：玉海引崇文目同，旧本铨讹作注，今校改。〕
唐韵五卷 孙愐撰。
〔东垣按：玉海引崇文目同。〕
韵海鉴源十六卷，颜真卿撰，原释阙。（见天一阁钞本。）
〔东垣按：玉海引崇文目同，困学纪闻云，颜鲁公在湖州，为韵海镜源三百六十卷，崇文总目仅存十六卷，今不传，唐志、通志略并三百六十卷，宋志亦作十六卷，是书本名镜源，此避嫌讳，说见前。〕
切韵十卷 李舟撰，原释阙。（见天一阁钞本。）
〔东垣按：玉海引崇文目同。〕
辨体补修加字切韵五卷 僧猷<智亏>撰，原释。（见天一阁钞本。）
〔东垣按：玉海引崇文目同，宋志作智猷撰。〕
切韵五卷 陆慈撰。
雍熙广韵一百卷 句中正等详定，原释阙。（见天一阁钞本。）
〔东垣按：玉海引崇文目同。〕
大宋重修广韵五卷 陈彭年等撰。
〔东垣按：玉海引崇文目同。〕
韵略五卷 邱雍撰，原释略取切韵要字，备礼部科试。（见玉海艺文类。）
〔东垣按：玉海引崇文目同。〕
集韵十卷 丁度等撰。
〔东垣按：玉海云，景祐集韵十卷，崇文目有之。〕
声韵图一卷 夏辣撰，原释阙。（见天一阁钞本。）
〔东垣按：玉海引崇文目同。〕
评书十卷 唐太宗撰。
千字文一卷 周兴嗣撰。
书品一卷 庾肩吾撰。
〔东垣按：书录解题，七卷。〕
书后品一卷 原释李嗣真因庾肩吾之品，更分十等，各为评赞。（见玉海艺文类。）
〔东垣按：玉海引崇文目同。〕
法书要录十卷 张彦远撰
书谱一卷 徐浩撰， 原释阙。（见天一阁钞本。）
书断论三卷 张怀瓘撰， 原释采古人以书名家，差为三品，（见玉海艺文类。）阙。（见天一阁钞本。）
〔东垣按：玉海引崇文目同，诸家书目及今本皆无论字。〕
书指论一卷 褚长文撰， 原释阙。（见天一阁钞本。）
图书会
〔东垣按：此书卷数原缺。〕
翰林禁经一卷 李阳冰撰。
〔东垣按：书录解题，二卷，经作书，云无名氏，通考八卷，宋志三卷，亦不著撰人。〕
书录一卷，宋志不著撰人，阙。（见天一阁钞本。）
蔡氏口诀一卷 宋志注云名亡。
墨薮五卷
〔东垣按：书录解题，一卷，通考十卷，并不著撰人，陈诗庭云，今本二卷，题唐韦续撰。〕
古迹记一卷 徐浩撰。
书隐法一卷 通志略、宋志并不著撰人。
笔势图一卷
临书关要一卷
原叙古者教学之法，八岁而入小学，以习六甲四方，书数之艺，至于成童，而后授经，儒者究极天地人神事物之理，无所不通，故其学有次第，而后大成焉，尔雅出于汉世，正名命物，讲说者资之，于是有训诂之学，文字之兴，随世转易，务趋便省，久后乃或亡其本，三苍之说，始志字法，而许慎作说文，于是有偏旁之学，五声异律，清浊相生，而孙炎始作字音于是有音韵之学，篆隶古文，为体各略，秦汉以来，学者务极其能，于是有字书之学，先儒之立学，其初为法未始不详而明，而后世犹或讹失，故虽小学，不可阙焉。（见欧忠公集，玉海艺文类两引尔雅出于汉阳文世，至于是有字书之学，词句稍节。）
〔东垣按：以上原卷八。〕

[book_title]卷二
正史类
共三十部，计二千一百六十二卷。
〔绎按：玉海引崇文目二千作一千，误，今核计实二十九部，二千一百三十二卷。〕
史记一百三十卷 司马迁撰，裴骃集解。
史记八十七卷 原释，唐陈伯宣注，因裴骃说有所未悉，颇增损焉，然多取司马氏索隐以为己说，今篇残缺。（见文献通考。）
〔绎按：此书本一百三十卷。〕
史记音义十九卷 徐广撰。
〔绎按：隋志、通志略并十二卷，宋志、通考并二十卷，唐志、刘伯庄撰，书录解题、宋志亦同。〕
史记索隐三十卷 司马贞撰。
史记正义三十卷 张守节撰， 原释，为汉书学者，此最精博。（见文献通考。）
〔绎按：通考、二十卷，引原释列是书之下，然审其文乃释汉书中语，不应在此，今姑仍之，今本散附史记中，亦作一百三十卷，无单行本。〕
汉书一百卷 班固撰。
〔绎按：今本一百二十卷。〕
汉书问答五卷 原释、沈遵行撰，采诸儒为汉书说者，申释其义，有博闻之益，然篇第颇差，讨求未获，阙列传以下诸篇。（见文献通考。）
〔绎按：通志略作沈遵撰。〕
后汉书九十卷 范蔚宗撰。
〔绎按：隋志、唐志、通志略并九十七卷，今本一百二十卷。〕
志三十卷 司马彪撰。
〔绎按：即彪撰续汉书诸志也，书录解题作后汉志。〕
新校史记一百三十卷 原释，余靖等校正。（见天一阁钞本。）
〔绎按：以下三书，原释亦见三史刊误条下。〕
新校汉书一百卷 原释，余靖等。（见天一阁钞本。）
新校后汉书九十卷 原释，余靖等。（见天一阁钞本。）
三史刊误四十五卷 原释，皇朝张观等校定，初秘书丞余靖上言，国子监所收史记汉书误，请行校正，诏翰林学士张观、知制诰李淑、宋祁、与靖、洎直讲王洙，于崇文院雠对，靖等悉取三馆诸本，及先儒注解、训传、六经、小说、字林、说文之类数百家之书，以相参校，凡所是正增损数千言，尤为精备，逾年而上之，靖等又自录其雠校之说，别为刊误四十五卷，（见文献通考。）阙。（见天一阁钞本。）
三国志六十五卷 陈寿撰。
陈诗庭云，读书志作十五卷，误，脱六字。
晋书一百三十卷 房乔等撰。
晋书音义三卷 何超撰。
宋书一百卷 沈约撰， 原释，其书虽诸志失于限断，然有博洽多闻之益，今世虽所传，文多舛失，参补未获，赵伦之传一卷，今阙，谢灵运传，文注讹驳。（见文献通考。）
齐书五十九卷 萧子显撰。
梁书五十六卷 姚察等撰。
陈书三十六卷 姚思廉撰。
后魏书一百三十卷 魏收撰， 原释，齐天保中始诏收撰，魏史收博采诸家旧文，随条甄举，缀属后事，成一代大典，追叙魏先祖二十八帝，下终孝静，作十二纪、九十二列传、十志析之，凡一百三十篇，而史有三十五例、二十五叙、九十四论、前后二表、一启，然收谄于齐氏，言魏室多所不平，至隋开皇中，敕魏澹更作魏史，唐李延寿作北史，并行于世，与收史相乱，因而卷第殊舛，今所存仅九十余篇。（见文献通考。）
后魏纪一卷 原释，隋魏澹撰，（见天一阁钞本。）初高祖以魏收书，褒贬失实，平绘中兴事，叙事不伦，诏澹别成魏史，澹断自道武，下迄恭帝，为十二帝纪、七十八列传、史论及例、目录一篇，合九十二篇，退东魏孝静帝称传，矫正收绘之失，收天子名则书，太子名则讳，澹讳皇帝名书太子，自收讳太武献文之杀，使同善终天年，澹显书之以惩逆，收书敌国皆曰死，澹曰卒，体裁简正，帝甚善之，然世以收史为主，故澹书亡阙，今才纪一卷存。（见文献通考。）
〔绎按：澹书隋志一百卷，旧唐志、唐志并一百七卷，北史本传九十二卷，盖九十二篇，每篇为卷也其后以太宗纪补收书之缺，全书旋亡故今惟存此一卷。〕
后周书五十卷 令狐德棻撰。
北齐书四十九卷 李百药撰。
〔绎按：唐志、读书志、书录解题、宋志及今本并五十卷。〕
魏书天文志二卷 原释，唐张太素撰，魏书凡百篇，今悉散亡，唯此二篇存焉。（见文献通考。）
〔绎按：旧本二讹作一，今校改，宋志作后魏天文志四卷，误，今本亦二卷，补后魏书之阙。〕
隋书八十五卷 魏征等撰。
唐书一百三十卷 原释，唐韦述撰，初吴克撰，唐史自创业讫于开元，凡一百一十卷，述因克旧本更加笔削，刊去酷吏传为纪志列传一百一十二卷，至德乾元以后，史官于休烈又增肃宗纪二卷，而史官令狐峘等复于纪志传后隋篇增缉，而不加卷帙，今书一百三十卷，其十六卷未详撰人名氏。（见文献通考。）
唐书二百卷 刘煦等撰。
五代史一百五十卷 薛居正等撰。
原叙，昔孔子删书，上断尧典，下迄秦誓，著为百篇，观其尧舜之际，君臣相与，吁俞和谐于朝，而天下治，三代以下，约束赏罚，而民莫敢违，考其典诰誓命之文，纯深简质，丁宁委曲，为体不同，周衰史废，春秋所书，尤谨密矣，非惟史有详略，抑由时君功德薄厚异世而殊文哉，自司马氏上采黄帝、迄于汉武，始成史记之一家，由汉以来千有余岁，其君臣善恶之迹，史氏详焉，虽其文质不同，要其治乱兴废之本，可以考焉。（见欧阳文忠公集。）
〔绎按：以上原卷九。〕
编年类
共三十八部，计五百七十九卷。
〔绎按：玉海引崇文目同，今核计实六百六卷。〕
前汉纪三十卷 荀悦撰。
后汉纪三十卷 袁彦伯撰。
汉春秋一百卷 胡旦撰， 原释阙。（见天一阁钞本。）
汉春秋问答一卷 胡旦与门人撰， 原释阙。（见天一阁钞本。）
三十国春秋三十卷 萧方等撰。
晋春秋略二十卷 杜延业撰。
〔绎按：书录解题引中兴书目作杜光业。〕
太清纪十卷 原释，梁王韵撰，起太清元年尽六年，初侯景破建邺，韵四奔江陵，士人多问城内事，韵不能人人为说，乃疏为一篇，问者即示之，元帝闻而取读曰，昔王韵之为隆安记，言晋末之乱离，今亦可以为太清纪矣，韵因为之，然其议论皆谢之矣，又韵希帝旨，撰述多非实录。（见文献通考。）
释按，太清上应有梁字，隋志纪作录八卷。
魏典三十卷 原释，唐太常少卿元行冲撰，起道武帝，终宇文革命，凡三十篇，孝武入关，则书东魏为东帝，并载两国事为凡例，微用编年之法，文约事详，学者宗之，行冲以族出于魏，克意论著，引魏明帝时西柳谷瑞石，有牛继马后之象，旧史谓元帝本出牛氏，行冲以为非，因言道武名犍，继晋受命，此其应也，特为论载于篇。（见文献通考。）
〔绎按：宋志作后魏典略。〕
三国典略三十卷 原释，唐汾州司户参军邱悦撰，以关中、邺都、江南为三国，起西魏，终后周，而东包魏、北齐、南总梁东，凡三十篇，今卷第多遗，自二十一以下，卷阙。（见玉海艺文类，及文献通考。）
〔绎按：通志略、宋志并二十卷。〕
五运录二十卷 原释，唐曹圭撰，起三皇迄隋，年世之略，（见文献通考。）阙。（见天一阁钞本。）
〔绎按：唐志十二卷，宋志作曹元圭五运图十二卷，注云一作录，通志略亦作十二卷，曹元圭撰，唐历四十卷 柳芳撰，原释阙。（见天一阁钞本。）
绎按：玉海引崇文目同。〕
唐统纪一百卷 陈岳撰。
〔绎按：玉海引崇文目同，书录解题，四十卷〕
古今通要四卷 苗台符撰。
唐历目录一卷 崔令撰， 原释阙。（见天一阁钞本。）
通历十卷 马总撰。
五代通录六十五卷 范质撰， 原释，初梁末帝无实录，质自以闻见补成之，其赞次时叙，最有条理。（见海艺文玉类。）
〔绎按：旧本上脱五代二字，今校增，陈诗庭云，玉海作建隆五代通录，下开皇纪、玉海亦有五代二字。〕
开皇纪三十卷 原释，郑向，（见天一阁钞本。）五代乱亡，史册多漏失，向摭拾遗事，颇有补焉。（见玉海艺文类。）
唐朝年代纪十卷 焦璐撰，原释，阙。（见天一阁钞本。）
〔绎按：宋志作圣朝年代记，注云一作纪，通志略、璐作潞。〕
正闰位历三卷 柳璨撰， 原释阙。（见天一阁钞本。）
释按，宋志、上有补注二字。
建元历二卷 张敦素撰， 原释阙。（见天一阁钞本。）
古今年号录七卷 封演撰。
〔绎按：唐志、宋志并一卷。〕
嘉号录一卷 韦美撰。
释按，宋志作韦光美。
元类一卷 沈汾撰。
〔绎按：通志略，不著撰人。〕
王氏五位图三卷 王起撰， 原释，自开辟至唐，以五运为叙。（见玉海艺文类。）
〔绎按：玉海引崇文目同，隋志、唐志、通志略并十卷，宋志作五运图一卷。〕
帝王历数歌一卷 刘轲撰。
历代年号一卷 李昉撰。
西汉至唐年纪一卷 李匡乂撰。
〔绎按：唐志、西汉作两汉，通志略、二卷，不著撰人，避太祖讳也，匡乂或作匡文或作匡义，皆传写之讹，或又作正文，亦避讳。〕
古今年代历一卷 贾钦文撰， 原释阙。（见天一阁钞本。）
年历图八卷 龚颖撰，原释阙。（见天一阁钞本。）
帝皇兴废年代录二卷 武密撰， 原释阙。（见天一阁钞本。）
〔绎按：宋志、废作衰。〕
帝皇年代图一卷 郑伯邕撰， 原释阙。（见天一阁钞本。）
古今类聚年号图一卷 杜光庭撰。
〔绎按：旧本号讹作貌，今校改。〕
年号历一卷 通志略，不著撰人， 原释阙。（见天一阁钞本。）
历代帝王正闰五运图一卷 通志略、不著撰人， 原释阙。（见天一阁钞本。）
〔绎按：旧本脱王字，今校增。〕
年纪录一卷 原释阙。（见天一阁钞本。）
年号历一卷 原释阙。（见天一阁钞本。）
〔绎按：此书与前重出。〕
唐至五代纪年记五卷 通志略，不著撰人， 原释阙。（见天一阁钞本。）
历代君臣图三卷 通志略、宋志、并不著撰人， 原释阙（见天一阁钞本。）
〔绎按：宋志二卷〕
原叙，昔春秋之后，继以战国，诸侯交乱，而史官（绎按，一本作氏。）废失，策书所载纪次不完，司马迁始为纪传表志之体，纲罗千载，驰骋其文，其后史官悉用其法，春秋之义，书元最谨，一时无事，犹空书其首月，以谓四时不具，则不足成年，所以上尊天纪，下正人事，自晋荀悦为汉纪，始复编年之体，学徒称之后世作者，皆与正史并行云。（见欧阳文忠公集。）
〔绎按：以上原卷十。〕
实录类
共三十三部，计八百四十一卷。
〔绎按：玉海引崇文目同，云唐高祖至周世宗，今核计实八百一卷。〕
唐高祖实录二十卷 敬播撰，房元龄监修，许敬宗删改。
正观实录四十卷 长孙无忌等撰， 原释阙。（见天一阁钞本。）
〔绎按：贞作正，避仁宗嫌名。〕
唐高宗后修实录三十卷 令狐德棻撰，唐知几、吴克续成。
〔绎按：玉海引志云，许敬宗皇帝实录三十卷，高宗后修实录三十卷，崇文目书目止有后修，书录解题作十九卷，云本三十卷，今阙十一卷。〕
唐则天实录二十卷 魏元忠等撰，刘知几、吴克删正，陈诗庭云，则天下应依唐志增皇后二字，书录解题云，今惟题克撰。
唐中宗实录二十卷 吴克撰。
太上皇实录十卷 刘知几撰。
睿宗实录五卷 吴克撰。
〔绎按：读书后志、通考并十卷，书录解题同，云馆阁书目亦别有五卷者，读书志、宋志、并作刘知几、吴克撰。〕
明皇实录一百卷 令狐峘撰，元载监修。
肃宗实录三十卷 元载监修。
〔绎按：通考二十卷。〕
代宗实录四十卷 令狐峘撰。
建中实录十卷 原释，唐史馆修撰沈既济撰，起大历十四年德宗即位，尽建中二年十月，既济罢史官之日，自作五例，所以异于常者，举终必见始，善恶必评，月必举朔，史官虽卑，出入必书，太子曰薨，自谓辞虽不足，而书法无隐云。（见文献通考。）
〔绎按：玉海引崇文目同，宋志、十五卷。〕
德宗实录五十卷
〔绎按：玉海云，德宗实录五十卷，蒋乂、樊绅、林宝、韦处厚、独孤郁撰，裴垍监修、崇文目同。〕
顺宗实录五卷 韩愈等撰，李吉甫监修。
〔绎按：玉海云，景祐中编次崇文总目，顺宗实录有七本，皆五卷，五本略，而二本详。〕
宪宗实录四十卷 沈传师等撰，杜元颖等监修。
敬宗实录十卷 陈商、郑亚撰，李让夷监修。
穆宗实录二十卷 苏景允等撰，路隋监修。
诸仁煦云，穆宗实录应在敬宗实录之前。
文宗实录四十卷 原释，起宝历二年，尽开成五年，凡十四年。（见玉海艺文类。）
〔绎按：玉海云，文宗实录四十卷，蒋偕、王沨、卢告、牛丛撰，魏謩监修，崇文目同。〕
武宗实录一卷 韦保衡监修。
〔绎按：玉海引崇文目同，诸家书目并三十卷，宋志、二十卷。
又按：通志、校雠略云，实录自出于当代，崇文总目有唐实录十八部，既谓唐实录，得非出于唐人之手，何须一一释云唐人撰，释考总目所录实录，其原释今可考见者，惟沈既济建中实录一部，然其余自可概见，知原本并不仅释唐人撰三字，若题明某人撰，则郑渔仲自撰艺文略，亦已如此，且总目之例，某人上皆冠朝代，故此处亦尔，渔仲不考前后，以意非驳，误也。〕
唐年补录六十五卷 贾纬撰， 原释阙。（见天一阁钞本。）
〔绎按：玉海引崇文目同。〕
梁太祖实录一卷 郗象等撰。
〔绎按：旧本太祖讹作太宗，今校改，诸家书目并三十卷。〕
后唐懿祖纪年录一卷 赵凤等撰。
后唐献祖纪年录一卷 赵凤等撰。
〔绎按：通志二卷。〕
后唐太祖纪年录十七卷 赵凤等撰。
后唐庄宗实录二十卷 赵凤等撰。
〔绎按：书录解题、通志略、宋志并三十卷。〕
后唐明宗实录三十卷 姚顗等撰。
后唐废帝实录十七卷 张昭等撰。
〔绎按：东都事略本传，昭书名昭远，避汉帝讳、止称昭。〕
后唐愍帝实录三卷 姚顗等撰， 原释阙。（见天一阁钞本。）
〔绎按：愍帝实录应在废帝实录之前。〕
晋高祖实录三十卷 窦贞固等撰。
晋少帝实录二十卷 窦贞固等撰。
汉高祖实录二十卷 苏逢吉等撰。
〔绎按：旧本高祖讹作高帝，今校改，书录解题十七卷，云书本二十卷，今阙末三卷，中兴书目作十卷，通考亦作十七卷，宋志十卷。〕
汉隐帝实录十五卷 张昭等撰。
周太祖实录三十卷 张昭等撰。
周世宗实录四十卷 王溥等撰。
原叙，实录起于唐世，自高祖至于武宗，其后兵盗相交，史不暇录，而贾纬始作补录，十或得其二三五代之际，尤多故矣天下乖隔，号令并出，传记之士，〔绎按：一本作事。〕讹谬尤多，幸而中国之君，实录粗备，其盛衰善恶之迹较然，而著者不可泯矣。（见欧阳文忠公集。）
〔绎按：以上原卷十一。〕
杂史类上
共六十八部，计六百七十一卷。
〔绎按：今核计实六百六十一卷。〕
周书十卷 孔晁注。
越绝书十五卷 原释，子贡撰，或曰子胥，旧有内纪八，外传十七，今文题阙舛，才二十篇，又载春申君，疑后人窜定，世或传二十篇者，非是。（见文献通考，玉海艺文类引前五句。）
陈诗庭曰，读书附志云，越绝书、隋经籍志、十六卷、崇文总目十五卷，绎按，书录解题亦作十六卷，战国策二十二卷。
〔绎按：隋志、通志略并二十一卷，唐志、三十二卷，书录解题、三十卷，宋志、三十三卷，又兵书类重出亦同，今本三十三卷。〕
战国策八卷 原释，汉护左都水使者光禄大夫刘向录，书号或曰国策，或曰国事，或曰短长，或曰事语，或曰长书，或曰修书，向以战国时游士辅所用之国为之策谋，宜为战国策，凡十二国，三十三篇，继春秋以后、记楚汉之兴，总二百五十年事，今篇卷亡阙，第二至十、三十一至三阙，又有后汉高诱注，本二十卷，今阙第一、第五、十一至二十，止存八卷。（见文献通考。）
〔绎按：曾子固重校战国策叙云，刘向所定者二十三篇，崇文总目称十一篇者阙，臣访之士大夫家，始尽得其书，又云，此书有高诱注者二十一篇，或曰三十二篇，崇文总目存者八篇，今存者十篇云，姚令声战国策跋、姚令威后叙、并云崇文总目高诱注八篇。〕
〔又按：通考作十三卷，引原释第五下有第十二字，与止存八卷句不合，盖衍文也，今据陕西通志引崇文总目校删。〕
吴越春秋十卷
〔绎按：隋志、唐志、读书志、并十二卷。〕
吴越春秋传十卷 原释，唐皇甫遵注，初赵晔为吴越春秋十卷，其后有杨方者，以晔所撰为繁，又刊削之为五卷，遵乃合二家之书，考定而注之。（见文献通考。）
汉武故事五卷 原释，班固撰，本题二篇，今世误析为五篇。（见玉海艺文类。）
〔绎按：诸家书目并作二卷，张柬之书洞冥记后云，汉武故事王俭造。〕
九州春秋九卷 司马彪撰。
〔绎按：宋志、十卷，又重出一部，卷同。〕
春秋后语十卷 孔衍撰。
〔绎按：《唐志》作《春秋后图语》。〕
高氏小史一百十卷 高峻及子迥撰。
〔绎按：唐志、读书后志、并一百二十卷，录书解题一百三十卷，引国史志凡一百九卷，目录一卷，中兴书目一百二十卷，今本多十卷，东观余论校正崇文总目云，高氏小史名峻，一作崚。〕
南史八十卷 李延寿撰。
北史一百卷 李延寿撰， 原释，南史、北史、唐高宗善其书，自为之叙，叙今阙。（《郡斋读书志》引，见《文献通考》。）
〔绎按：读书志、今本无此文，书录解题、通考、并八十卷。
又按：通志校雠略云，李延寿南北史，崇文类于杂史，非，绎考宋志，亦入别史类。〕
五代新说二卷 张绚古撰。
〔绎按：唐志，通志略、说并作记，读书志、通考、宋志，绚古并作询古。〕
建康实录二十卷 许嵩撰。
金陵枢要一卷 王豹撰。
吴书实录三卷 李清臣撰， 原释阙。（见天一阁钞本。）
六朝采要十卷 赵氏（失名）撰，通志略，不著撰人。
史隽十卷 郑暐撰。
〔绎按：困学纪闻考史云，崇文总目、史隽十卷，汉隽之名本于此。〕
十三代史选五十卷
〔绎按：宋志、不知作者，又重出一部三十卷，亦不著撰人。〕
隋平陈记一卷 称臣悦撰，（姓阙。）宋志、不著撰人。
大业拾遗十卷 杜宝撰。
〔绎按：读书志作大业杂记，通志略一卷。〕
大业略记三卷 赵毅撰。
大业拾遗一卷 颜师古撰。
〔绎按：通志略作拾遗录，不著撰人，读书志作南部烟花录云，一名大业拾遗记。〕
隋季革命记五卷 杜儒童撰。
刘氏行年记十卷 刘仁轨撰。
〔绎按：唐、志二十卷。〕
大唐创业起居注三卷 温大雅撰。
〔绎按：书录解题、通考、并五卷。〕
唐太宗勋史一卷 吴克撰， 原释阙。（见天一阁钞本。）
〔绎按：玉海引崇文目同。〕
贞观政要十卷 吴克撰。
唐书备阙记十卷 吴克撰。
明皇政录十卷 李康撰，原释阙。（见天一阁钞本。）
〔绎按：玉海引崇文目同。〕
明皇杂录二卷 原释赵元。（见天一阁钞本。）
〔绎按：书录解题、一卷，通考、三卷，诸家书目及今本并题郑处晦撰。〕
天宝乱杂西幸记一卷 温畬撰。
〔绎按：宋志、无西幸二字，温龠撰，注云，龠一作畬。〕
幸蜀记一卷 宋巨周撰。
〔绎按：诸家书目上并有明皇二字，唐志作宋巨撰，宋志、有明皇幸蜀录，注云、一作宗拒，陈诗庭云，读书志幸蜀录三卷，李匡文、宋巨周、宋居白撰，又重出明皇幸蜀记两卷，宋巨纂，实一书也，诸仁勋曰，通考亦无明皇二字，三卷。〕
开天传信记一卷 郑棨撰。
〔绎按：遂初堂书目，读书志、开天并作开元，误。〕
河洛春秋二卷 包谞撰。
安禄山事迹三卷 姚汝能撰。
〔绎按：书录解题作汝龙。〕
邠志一卷 凌准撰。
〔绎按：唐志、宋志、并二卷，书录解题、通考、并三卷。〕
大唐新语十三卷 刘肃撰。
奉天记一卷 原释徐岱，阙。（见天一阁钞本。）
〔绎按：宋志作贺楚撰。〕
德宗幸奉天录一卷 原释，崔光廷。（见天一阁钞本。）
〔绎按：唐志作光庭，宋志作庭光。〕
奉天录四卷 赵元一撰。
兴元圣功录三卷 袁皓撰， 原释阙。（见天一阁钞本。）
〔绎按：宋志、不著卷数。〕
燕南记三卷 谷况撰。
唐故事稽疑十卷 崔立撰。原释阙。（见天一阁钞本。）
〔绎按：玉海引崇文目同，宋志、上无唐字。〕
平蔡录一卷 郑澥撰。
〔绎按：唐志、宋志、上并有凉国公三字。〕
平淮西记一卷 路隋撰。
河南记一卷 薛图存撰。
〔绎按：宋志二卷，薛国存撰。〕
太和辨谤录三卷 原释，李德裕等撰，宪宗时命傅师楚等撰，元和辨访录十卷，太和中德裕以其文繁，删为三卷。（见玉海艺文类。）
〔绎按：旧本太和讹作元和，今据玉海所引及宋志校改，书录解题、录作略，傅师楚作令狐楚，读书志亦作略。〕
太和摧凶记一卷 诸家书目并不著撰人。
〔绎按：书录解题、太和野史三卷云，不著名氏，又太和摧凶记一卷云，文与上同，而不分卷。〕
乙卯记一卷 李潜用撰。
甘露记二卷 诸家书目并不著撰人。
〔绎按：唐志、读书志、书录解题、通考、上并有野史二字，遂初堂书目作甘露野史，宋志作野史甘露新记一卷。〕
开成纪事三卷 诸家书目、不著撰人，宋志、杨时撰。
开成承诏录二卷 李石撰。
文武两朝献替记三卷 李德裕撰。
〔绎按：读书志、书录解题、通考、宋志、并无文武二字。〕
唐录备阙十五卷 欧阳炳撰。
〔绎按：宋志作欧阳迥，注云、一作炳。〕
会昌伐叛记一卷 李德裕撰。
正陵遗事二卷 令狐澄撰，通志略、不著撰人。
〔绎按：本作贞陵，此避嫌名，说见前，下书同。〕
续正陵遗事一卷 柳玭撰。
平剡录一卷 郑言撰， 原释阙。（见天一阁钞本。）
东观奏记三卷 裴庭裕撰。
〔绎按：通志略作廷裕。〕
彭门纪乱三卷 郑樵撰。
严昉云，此郑樵唐人，非宋右迪功郎郑樵也。
咸通解园录一卷 张云撰。
〔绎按：书录解题、通考、宋志、咸通下并有庚寅二字。〕
唐录政要十二卷 林璠撰。
〔绎按：玉海引崇文目同。〕
广陵妖乱志三卷 郭廷诲撰。
〔绎按：宋志、无广陵二字，书录解题、郭廷诲作郑延诲。〕
中朝故事三卷 尉迟枢撰。
〔绎按：宋志二卷，枢作握，读书志、书录解题作偓。〕
云南事状一卷 诸家书目、并不著撰人，原释阙。（见天一阁钞本。）
金銮密记一卷 韩偓撰。
〔绎按：唐志五卷〕
会稽录一卷 诸家书目、并不著撰人。
〔绎按：唐志、上有乾宁二字，宋志作乾明会稽录，注云、明一作宁又按以上原卷十二〕
杂史类下
共三十四部，计三百三十五卷
〔绎按：今核计实三十三部，三百三十一卷。〕
汴水滔天录一卷 王振撰。
〔绎按：通考作王搌，传写之讹。〕
汴州记一卷 通志略不著撰人，宋志王权撰。
梁列传十五卷 张昭撰， 原释阙。（见天一阁钞本。）
梁太祖编遗录三十卷 敬翔撰。
〔绎按：书录解题作朱梁兴创遗编二十卷。〕
后唐列传三十卷 张昭撰， 原释阙。（见天一阁钞本。）
庄宗召祸记一卷 黄彬撰。
〔绎按：通考、上有后唐二字。〕
晋朝陷番记四卷 范质等撰。
〔绎按：遂初堂书目、读书后志、并作石晋陷番记，宋志一卷云，不知作者，书录解题云，质本传不载，故馆阁书目云，不知作者。〕
陷虏记三卷 胡峤撰。
周世宗征淮录一卷 通志略，不著撰人，原释阙。（见天一阁钞本。）
三朝革命录三卷 徐廙撰，原释阙。（见天一阁钞本。）
入洛私记十卷 江文秉撰，原释阙。（见天一阁钞本。）
补国史六卷 林恩撰，原释阙。（见天一阁钞本。）
〔绎按：玉海引崇文目同。〕
唐补记三卷 程匡柔撰。
〔绎按：玉海引崇文目、记作纪，卷同，书录解题，马令南唐书并作程匡柔，宋志作唐补注记，十三卷，程光荣撰，注云、荣一作柔，盖因避讳、改匡为光。〕
史系二十卷 贾纬撰。
唐朝纲领图一卷 南卓撰。
〔绎按：玉海引崇文目同，宋志、五卷。〕
唐圣运图二卷 薛珰撰。
〔绎按：玉海引崇文目同。〕
国史补三卷 李肇撰。
〔绎按：读书志、通考并二卷。〕
逸史三卷 唐大中时人撰。
〔绎按：宋志、一卷。〕
阙史三卷 高彦休撰。
〔绎按：遂初堂书目、上有唐字、今本同。〕
功臣录三十卷 袁皓撰。
后史补三卷 原释，高若拙。（见玉海艺文类。）
〔绎按：玉海引崇文目同，宋志、二卷。〕
贾纬备史六卷 原释阙。（见天一阁钞本。）
〔绎按：玉海引崇文目同。〕
文行史五十卷 韩保升撰，原释阙。（见天一阁钞本。）
〔绎按：宋志、史作录。〕
续皇王宝运录十卷 韦昭度撰。
〔绎按：玉海引崇文目同、陈诗庭云，玉海作杨涉撰，韦庄笺。〕
史略三卷 杜僖撰，原释阙。（见天一阁钞本。）
〔绎按：唐志三十卷。〕
十六国春秋略二卷 通志略、不著撰人。
十二国史四卷 孙昱撰。
〔绎按：宋志十二卷。〕
三史菁英三十卷 周护撰，原释阙。（见天一阁钞本。）
晋书金穴钞十卷 原释阙。（见天一阁钞本。）
史通二十卷 刘知几撰。
史通析微十卷 柳灿撰。
史例三卷 刘餗撰。
正史杂论十卷。
原叙，周礼、天子诸侯皆有史官，晋之乘，楚之梼杌，考其纪事，为法不同，至于周衰，七国交侵，各尊其主，是非多异，寻亦磨（释按，一作本靡。）灭，其存无几，若乃史官失职，畏怯回隐，则游谈处士，亦必各记其说，以伸所怀，然自司马迁之多间，当其作史记，必上采帝系世本、旁及战国荀卿所录、以成其书，则诸家之说，可不备存乎。（见欧阳文忠公集。）
〔绎按：以上原卷十三。〕
伪史类
共二十七部，计三百二十六卷。
〔绎按：今核计实三百一十九卷。〕
华阳国志十五卷 常琚撰。
〔绎按：旧唐志、三卷，唐志十三卷，通考、宋志并十二卷。
又按：玉海云，华阳国志、隋志、霸史、崇文目同。〕
家王故事一卷 钱惟演撰，原释阙。（见天一阁钞本。）
吴越备史十五卷 范坰、林禹撰。
〔绎按：通考九卷。〕
前蜀王氏纪事二卷 毛文锡撰。
〔绎按：书录解题、无王氏二字。〕
前蜀书四十卷 李昊等撰。
〔绎按：旧本脱书字，今校增。〕
后蜀孟氏后主实录八十卷 李昊等撰，原释阙。（见天一阁钞本。）
〔绎按：旧本脱后字，今校增。〕
伪蜀孟氏先主实录三十卷 李昊撰。
淝上英雄小录二卷 信都镐撰。
〔绎按：宋志三卷。〕
邗沟要略九卷 通志略、不著撰人。
吴录二十卷 徐铉等撰。
〔绎按：唐志作三十卷，张勃撰。〕
吴将佐录一卷 通志略、不著撰人，原释阙。（见天一阁钞本。）
江南录十卷 徐铉、汤悦等撰。
〔绎按：书录解题云，悦即殷崇义，避宣祖讳及太宗旧名，并姓改焉。〕
高皇帝过江事实一卷 通志略、不著撰人。
〔绎按：宋志作高宗皇帝，亦不著撰人。〕
湖湘马氏故事二十卷 曹衍撰。
闽中实录十卷 蒋文怿撰。
闽王审知传一卷 陈致雍撰，原释阙。（见天一阁钞本。）
后蜀孟氏纪事三卷 董淳撰。
〔绎按：通志略、二卷。〕
南纪国图一卷
文场内举人仪则一卷 通志略、不著撰人。
伪吴杨氏本纪六卷 陈濬撰，原释阙。（见天一阁钞本。）
刘氏兴亡论一卷 胡宾王撰。
〔绎按：旧本亡讹作王，今校改，宋志、论作录，通志略亦作录，不著撰人。〕
坤仪令一卷 原释阙。（见天一阁钞本。）
广政杂录三卷 何光远撰，原释阙。（见天一阁钞本。）
蜀桂堂编事二十卷 杨九龄撰，原释阙。（见天一阁钞本。）
戊由英政录一卷 钱俨撰，原释阙。（见天一阁钞本。）
广政杂记十五卷 浦仁裕撰，原释阙。（见天一阁钞本。）
〔绎按：宋志、上有蜀字，蒲仁裕撰。〕
烈祖开基录十卷 王颜撰。
原作，周室之季，吴楚可谓彊矣，而仲尼修春秋，书荆以狄之，虽其屡进，不过子爵，所以抑黜僣乱，而使后世知惧，三代之弊也、乱极于七雄并主，汉之弊也、乱极于三国，魏晋之弊也、乱极于永嘉以来，隋唐之弊也、乱极于五代（绎按，一本又有五代二字。）之际，天下分为十三四，而私窃名号者七国，及大宋受命，王师四征，其系累负质，请死不暇，九服遂归于有德，历考前世僣窃之邦，虽〔绎按：一本有甚字。〕因时苟偷，自彊一方，然卒归于祸败，故录于篇，以为贼乱之戒云。（见欧阳文忠公集。）
〔绎按：以上原卷十四。〕
职官类
共三十四部，计二百二卷
〔绎按：今核计实二百二十五卷。〕
汉官仪一卷 应劭撰。
〔绎按：隋志、唐志、通志略、并十卷，书录解题与此同云，今惟存此一卷。〕
苏绰六条一卷 原释阙。（见天一阁钞本。）
〔绎按：玉海艺文类两引崇文目并同，通志略作后魏六条。〕
官职训一卷 通志略，不著撰人。
唐六典三十卷 元宗撰，李林甫等注。
具员事迹七卷 梁载言撰。
〔绎按：书录解题云，具员故事十卷，崇文总目又作具员事迹，中兴书目惟有七卷，三卷缺，玉海云，书目具员故事七卷，崇文目、十卷，三卷今缺，据王伯厚说，似总目本作具员故事十卷，以陈伯玉说考之，则又非是，所未详也，旧本员讹作官，今据玉海所引校改，陈诗庭云，唐志、有梁载言具员故事十卷，又具员事迹十卷，本是二书，伯玉误合为一。〕
集贤注记三卷 韦述撰。
〔绎按：玉海引崇文目作十卷，读书志、一卷，宋志、二卷。〕
御史台记十二卷 韩琬撰。
〔绎按：遂初堂书目记下有事字。〕
御史台故事三卷 李构撰。
〔绎按：书录解题作李结撰，随齐批注云，结本名构，避光尧御讳。〕
唐年小录八卷 马总撰。
元和百司举要一卷 李吉甫撰。
〔绎按：宋志无元和二字，书录解题、通考并二卷。〕
官品纂要十卷 任戩撰。
凤池录五卷 马宇撰。
〔绎按：玉海引崇文目同，书录解题、录作历，二卷，唐志五十卷。〕
相国事状七卷 韦琯撰。
〔绎按：通志略、相国作国相。〕
翰林志一卷 李肇撰。
翰林旧规一卷 杨钜撰。
〔绎按：唐志、通志略、通考、翰林下并有学士院三字。〕
文昌损益二卷 张之绪攒，原释阙。（见天一阁钞本。）
职官该一卷 杜英师撰。
〔绎按：通志略无官字，二卷，宋志、一卷，遂初堂书目作职核，误也。〕
唐循资格一卷 原释，天宝中修，阙。（见天一阁钞本。）
唐循资格一卷 原释，唐王涯修定，阙。（见天一阁钞本。）
梁循资格一卷 后唐清泰中修定，原释阙。（见天一阁钞本。）
职官要录三十卷 陶藻撰。
〔绎按：隋志作陶藻，古字同，唐志作陶彦藻，宋志同，作七卷。〕
史馆故事录三十卷
〔绎按：通志略云，五代周史官所录，通考、二卷。〕
职官品服三十一卷 梁勖撰，原释阙。（见天一阁钞本。）
〔绎按：宋志三十三卷。〕
续翰林志二卷 苏易简撰。
次续翰林志二卷 胡苏耆撰。
〔绎按：宋志、一卷，苏耆撰，无胡字。〕
史馆懋官志五卷 赵邻几撰，原释阙。（见天一阁钞本。）
职官要录钞三卷 通志略、不著撰人，原释阙。（见天一阁钞本。）
历代官号十卷 宋志、不知作者。
循资历一卷 通志略、不著撰人，原释阙。（见天一阁钞本。）
叙官朝仪五卷
〔绎按：通志略、一卷，不著撰人。〕
翰林内志一卷 通志略、不著撰人。
〔绎按：宋志作李肇撰，疑即前翰林志重出也。〕
唐宰辅图二卷 通志略、不著撰人，原释，起高祖迄昭宗，宰相名氏，拜免年月。（见玉海艺文类。）
唐中书则例一卷 通志略、不著撰人，原释阙。（见天一阁钞本。）
百司考选敕格五卷 原释阙。（见天一阁钞本。）
〔绎按：宋志敕格作格敕，不著撰人。〕
原叙，尧舜三代，建官名数不同，而周之六官备矣，然汉唐之兴，皆因秦隋官号而损益之，足以致治兴化，由此而言，在乎举职勤、事代公、治物一而已，至于车服印绶，爵秩俸廪，因时为制，著于有司，（绎按，一本有焉字。）书曰，无旷庶官，又曰，允釐百工，夫百官象物，奉职恭位，此虞舜所以端拱无为，而化成天下，可不重哉。（见欧阳文忠公集。）
〔绎按：以上原卷十五。〕
仪注类
共二十八部，计一百一十卷
绎垵，玉海引崇文目同，云始于正辞录，终于卤簿图记，今核计实二十九部，一百二十卷。
正辞录三卷 李至撰，原释阙。（见天一阁钞本。）
释按，玉海云，淳化二年七月戊申秘书监李至以新撰正辞录三卷上，崇文目同。
崇祀录二十卷 孙奭撰，原释阙。（见天一阁钞本。）
〔绎按：玉海引崇文目同。〕
汉旧仪三卷 卫宏撰。
〔绎按：隋志、唐志并四卷，玉海礼仪类引中兴书目云，汉旧仪四卷，今存者三卷，非宏全书，崇文目同。〕
诸州县祭社稷仪一卷 原释阙。（见天一阁钞本。）
独断二卷 蔡邕撰。
汉官典则仪式选用一卷 蔡质撰。
〔绎按：隋志、二卷。〕
大唐郊祀录十卷 王泾撰。
〔绎按：宋志作王经。〕
礼阁新仪三十卷 韦公肃撰。
〔绎按：唐志、二十卷，玉海云，礼阁新仪，三十卷，崇文目、二十卷，艺文志、三十卷，则此条宜作二十卷，旧本作三十卷，疑误。〕
唐葬王播仪一卷 原释阙。（见天一阁钞本。）
〔绎按：唐志上无唐字，不著撰人，宋志、贾氏（名失）撰，亦无唐字。〕
唐礼纂要六卷 柳逞撰，原释阙。（见天一阁钞本。）
〔绎按：玉海引崇文目同，宋志作柳珵。〕
二仪实录一卷 刘孝孙撰。
内外亲族五服仪二卷 原释阙。（见天一阁钞本。）
书仪三卷 原释，裴氵茝阙。（见天一阁钞本。）
〔绎按：唐志、宋志、茝作同。〕
书仪二卷 原释，郑余庆撰，阙。（见天一阁钞本。）
〔绎按：旧本、余庆作余度，传写之讹，今校改。〕
家祭仪一卷 原释，徐闰。（见天一阁钞本。）
家祭礼一卷 原释，孟诜。（见天一阁钞本。）
寝堂时飨仪一卷 范传式撰，原释阙。（见天一阁钞本。）
祠飨仪一卷 郑正则撰。
祭录一卷 周元阳撰，原释阙。（见天一阁钞本。）
家荐一卷 原释阙。（见天一阁钞本。）
陈诗庭云，唐志有贾琐家荐仪一卷，当即此书。
孙氏仲亨仪一卷 孙日用撰，原释阙。（见天一阁钞本。）
〔绎按：唐志、日用作曰用。〕
书仪二卷 原释，杜有晋，阙（见天一阁钞本。）
使范一卷 原释，王晋撰，记开元以后使者所用章奏文牒之式，凡十二篇。（见玉海礼仪类。）
〔绎按：玉海引崇文目作二卷，宋志、凡两见并作一卷，又有李商隐撰一卷。〕
中礼仪注八卷 王悫撰，原释阙。（见天一阁钞本。）
梁南郊仪注一卷 原释阙。（见天一阁钞本。）
〔绎按：宋志、梁上有朱字，不著撰人。〕
新定书仪二卷 原释，刘岳，阙。（见天一阁钞本。）
四季祠祭文一卷 原释阙。（见天一阁钞本。）
汾阴后土故事三卷 宋志注不知作者。
卤簿图记十卷 宋绶撰。
〔绎按：宋志、上有天圣二字。〕
原叙，昔汉诸儒得古礼十七篇，以为仪礼，而大射之篇独曰仪，仪盖射主于容，升降揖让不可以失，记曰、礼之末节，有司掌之，凡为天下国家者，莫不讲乎三代之制，其采章文物，邦国之典，存乎礼官，秦汉以来，世有损益，至于车旗服器，有司所记遗文故事，凡可录者，附于史官云。（见欧阳文忠公集。）
〔绎按：以上原卷十六。〕
刑法类
共五十一部，计七百一十六卷
〔绎按：玉海引崇文目同，今核计实七百五卷。〕
律十二卷 宋志、不著撰人。
〔绎按：玉海引崇文目同。〕
律疏三十卷 长孙无忌等撰。
〔绎按：玉海引崇文目同，通志略、三十卷，不著撰人，今本题唐律疏义。〕
律音义一卷 孙奭撰。
〔绎按：玉海引崇文目同。〕
开宝刑统三十卷 窦俨与法官苏晓等撰。
大中刑律统类十二卷 张戣撰，原释阙。（见天一阁钞本。）
〔绎按：旧本脱律字，今校增，宋志、无刑律二字，又重出一部，大中作大小，误。〕
显德刑统二十卷 张昭撰，原释阙。（见天一阁钞本。）
江南刑律统类十卷 姜虔嗣撰。
唐令三十卷 原释阙。（见天一阁钞本。）
〔绎按：玉海引崇文目同，旧唐志、宋志、并不著撰人，书录解题云，宋璟等删定。〕
梁令三十卷 诸家书目，并不著撰人，原释阙。（见天一阁钞本。）
〔绎按：通志略又有梁令三十卷云，朱梁时修。〕
开元格十卷 原释阙。（见天一阁钞本。）
〔绎按：通志略有开元前格、后格、新格三书，并十卷，不著撰人，唐志、前格姚崇等撰，后格新格并不著撰人。〕
开成详定格十卷 狄兼謩撰，原释阙。（见天一阁钞本。）
绎按玉海引崇文目同，通志略作狄兼纂撰，误。
梁格十卷 宋志、不著撰人，原释阙。（见天一阁钞本。）
后唐长定格三卷 通志略、不著撰人，原释阙。（见天一阁钞本。）
新长定格三卷 原释阙。（见天一阁钞本。）
傍通开元格一卷 宋璟撰，原释阙。（见天一阁钞本。）
〔绎按：通志略、不著撰人，宋志、误作宋景，又重出一部，误。〕
唐开元格令科要一卷 裴光庭撰。
判格三卷 张伾撰，原释阙。（见天一阁钞本。）
式二十卷 姚崇等撰，原释阙。（见天一阁钞本。）
梁式二十卷 通志略、不著撰人，原释阙。（见天一阁钞本。）
式苑四卷 元泳撰，原释阙。（见天一阁钞本。）
〔绎按：玉海引崇文目同。〕
大和格后敕四十卷 通志略、不著撰人，原释阙。（见天一阁钞本。）
〔绎按：玉海引崇文目同，又引艺文志、敕一作初。〕
大中刑法总要格后敕六十卷 原释，刑部侍郎刘瑑等纂，（见玉海诏令类。）阙。（见天一阁钞本。）
〔绎按：通志略、不著撰人，宋志、此书凡两见，并无格后敕三字，亦不著撰人。〕
度支长行旨五卷 李林甫撰，原释阙。（见天一阁钞本。）
杂敕三卷 通志略、不著撰人，原释阙。（见天一阁钞本。）
天成杂敕三卷 原释阙。（见天一阁钞本。）
〔绎按：通志略云，后唐诏敕伪蜀人编。〕
天福编敕三十卷 诸家书目、并不著撰人，原释阙。（见天一阁钞本。）
〔绎按：宋志、此书凡两见，并三十一卷，不著撰人。〕
建隆编敕三卷 窦仪与法官编，原释阙。（见天一阁钞本。）
〔绎按：通志略、四卷，宋志同，不著撰人。〕
太平兴国编敕十五卷 诸家书目、并不著撰人，原释阙。（见天一阁钞本。）
〔绎按：旧本脱敕字，今据玉海引崇文目校增。〕
景德农田编敕五卷 丁谓等编，原释阙。（见天一阁钞本。）
〔绎按：玉海艺文类、食货类、引崇文目并作编敕，旧本脱编字，今校增，陈诗庭云，通志略无编字，宋志作田农敕，无景德二字，亦无编字。〕
仪制赦书德音十卷 原释阙。（见天一阁钞本。）
诸路转运司编敕三十卷 陈彭年编，原释阙。（见天一阁钞本。）
〔绎按：宋志无诸路二字。〕
大中祥符编敕二十卷 陈彭年编，原释阙。（见天一阁钞本。）
〔绎按：通志略、三十卷，宋志、二十卷。〕
诸路宣敕十二卷 通志略、不著撰人，原释阙。（见天一阁钞本。）
礼部考试进士敕一卷 晁迥等撰，原释阙。（见天一阁钞本。）
天圣编敕十二卷 吕夷简等修。
〔绎按：玉海引崇文目作天圣编敕十三卷，目一卷，读书后志、三十卷云，天圣中宋庠庞籍改修，一司一务敕三十卷 原释阙。（见天一阁钞本。）
绎按：通志略、不著撰人，宋志作吕夷简撰。〕
杂制敕三卷 原释阙。（见天一阁钞本。）
〔绎按：宋志有蜀杂制敕三卷两见，并不著撰人。〕
江南删定条三十卷 伪唐李氏撰，原释阙。（见天一阁钞本。）
唐律令事类四十卷 李林甫撰，原释阙。（见天一阁钞本。）
〔绎按：玉海引崇文目同。〕
刑法要录十卷 卢纾撰，原释阙。（见天一阁钞本。）
律令手鉴二卷 王行先撰。
〔绎按：旧本脱卷数，玉海云，王行先律令手鉴二卷，崇文目同，则此书乃二卷也，通志略作一卷，宋志作王行先令律手鉴，注云，先一作仙，又重出一部，手鉴作守鉴，误。〕
五刑纂经三卷 黄克昇撰，原释阙。（见天一阁钞本。）
〔绎按：宋志作五刑纂要录，又重出一部，与此同，克昇作克升。〕
法鉴八卷 李崇撰，原释阙。（见天一阁钞本。）
〔绎按：玉海引崇文目同，通志略作李崇绍撰，宋志凡两见，并张员撰，今从唐志及玉海，刑律总要十二卷 原释阙。（见天一阁钞本。）〕
伪吴删定格令五十卷 杨行密时太修，原释阙。（见天一阁钞本。）
疑狱集三卷 和凝及子<山蒙>撰。
〔绎按：玉海引崇文目同。〕
金科易览一卷 原释、赵绰。（见郡斋读书后志。）
〔绎按：读书后志、玉海引崇文目并同，通考、三卷，通志略作赵绪撰。〕
律鉴一卷 原释、无撰人，（见玉海诏令类。）阙。（见天一阁钞本。）
〔绎按：宋志作赵绰撰，又重出一部作赵编。〕
法要一卷 赵绰撰，原释阙。（见天一阁钞本。）
〔绎按：此书宋志凡两见，一作赵编撰。〕
断狱立成三卷 通志略、不著撰人，原释阙。（见天一阁钞本。）
〔绎按：宋志、此书凡两见，断狱一作断岳误。〕
外台秘要一卷 原释阙。（见天一阁钞本。）
〔绎按：宋志、此书凡两见，并不著撰人。〕
原叙，刑者圣人所以爱民之具也，其禁暴止杀之意，必本乎至仁，然而执梃刃刑人而不疑者，审得其当也，故法家之说，务原人情，极其真伪，必使有司不得铢寸轻重出入，则其为书，不得不备，历世之治，因时制法，缘民之情，损益不常，故凡法令之要，皆著于篇。（见欧阳文忠公集。）
〔绎按：以上原卷十七。〕
地理类
共八十三部，计六百四十七卷。
〔绎按：玉海引此，六百作八百，误，云始于山海经，终于云南风俗记。〕
山海经十八卷 原释，郭璞注，（见天一阁钞本。）侍中秀领校。（见东观余论。）
〔绎按：玉海引崇文目同，汉志、十三篇，隋志、唐志并二十三卷，黄长睿校正，崇文总目云，秀即刘歆也。〕
山海经图十卷 原释，舒雅修。（见玉海地理类。）
〔绎按：读书后志云，皇朝舒雅等撰，闽中刊行本，或题曰张僧繇画，妄也。〕
山海经图赞二卷 郭璞撰。
〔绎按：宋志无图字。〕
神异经二卷 东方朔撰，张华注。
〔绎按：玉海引崇文目同，隋志、书录解题、通考并一卷。〕
十洲记一卷 东方朔撰。
〔绎按：四库书目作海内十洲记。〕
水经四十卷 桑钦撰。
〔绎按：水经本二卷，此作四十卷，当是郦道元注也，经下应增注字。〕
襄阳耆旧传三卷 习鉴齿撰。
〔绎按：旧唐志、五卷。〕
南越志七卷 沈怀远撰。
〔绎按：诸家书目并五卷。〕
吴地记一卷。
〔绎按：顾夷、王隐、王僧虔、董遇、陆广微、张勃、并有吴地记，卷数各异，今本一卷，陆广微撰，当即此书，职贡图一卷 梁元帝撰。〕
〔绎按：玉海引崇文目同，宋志作贡职图。〕
青溪山记一卷 僧法琳撰。
三齐记一卷 李朏撰。
释按，遂初堂书目作张朏。
十道志十三卷 梁载言撰。
〔绎按：玉海引崇文目同，旧唐志、通志略并十六卷，书录解题、宋志并作十道四蕃志十五卷，皇华四达记十卷 贾耽撰。
绎按：玉海引崇文目同，宋志无记字。〕
唐国要图五卷 贾耽撰，褚璆重修，原释阙。（见天一阁钞本。）
〔绎按：玉海艺文类云，大唐国要图五卷，崇文目地理类、又玉海地理类、引崇文目亦同。〕
诸道行程血脉图一卷 马敬实撰。
大唐西域记十三卷 僧元奘撰。
〔绎按：诸家书目并十二卷，读书后志作西域志，书录解题作元奘译，辨机撰，宋志亦作辨机。〕
天宝军防录一卷 郑虔撰，原释阙。（见天一阁钞本。）
〔绎按：玉海艺文类、兵制类、两引并同，唐志注云，卷亡，陈诗庭云，唐书郑虔传，虔长于地理、山川、险易、方隅、物产、兵戍众寡无不详，尝为天宝军防录，故是书类于地理，唐志列诸兵书，误也，当以此为正。〕
西南备边录一卷 李德裕撰。
〔绎按：通志略、十三卷。〕
黠戛斯朝贡图传一卷 李德裕撰。
〔绎按：旧本黠讹作点，今校改，通志略无图字，十卷，吕述撰，宋志与此同，亦无图字。〕
四夷朝贡录十卷 高少逸撰。
〔绎按：玉海引崇文目同。〕
职贡图三卷
〔绎按：玉海引崇文目同，通志略，不著撰人。〕
襄沔记三卷 吴从政撰。
〔绎按：宋志记上有杂字。〕
渚宫故事十卷 余知古撰。
〔绎按：左传正义、渚宫在郢都之南，此书采摭荆楚故事，故以命名旧本讹作诸宫，今校改，书录解题、五卷，云本十卷，今缺后五卷，今本故事作旧事，亦五卷。〕
投荒录一卷 房千里撰。
〔绎按：诸家书目、并作杂录。〕
南方异物志一卷 房千里撰。
桂林风土记三卷 莫休符撰。
〔绎按：今本一卷阙。〕
北户杂录三卷 段公路撰。
〔绎按：今本无杂字，宋志、陆希声撰，三卷，别出段公路一卷，学海类编、公路作公璐，传写之误。〕
闽中记十卷 林谞撰，林世程重修。
〔绎按：通志略、宋志并云林谞闽中记一卷，林世程重修，闽中记十卷是谞书，本一卷，后世程续修合成十卷，唐志仅题林谞撰，非是，今从书录解题，林世程、宋志作程世程，误。〕
云南别录一卷 窦滂撰。
南诏录三卷 徐云虔撰。
渤海国记三卷 张建章撰。
新罗国记一卷 顾愔撰，原释阙。（见天一阁钞本。）
诸番行记一卷 达奚通撰。
〔绎按：唐志、通志略、上并有海南二字，唐志又有戴斗诸蕃记一卷，宋志同，云张建章撰。〕
文括九州要略三卷 刘之推撰。
〔绎按：宋志、九州作九工，注云，工一作州。〕
蛮书十卷 樊绰撰。
诸道山河地名要略九卷 韦澳撰。
〔绎按：玉海引崇文目同，宋志、此书下注云，一名处分语，一名新集地理书考，后别有新集地理志九卷，卷数与此正同，疑是一书，抑宋志误也。〕
九江新旧录三卷 张容撰。
玉笥山记一卷 道士令狐见尧撰。
华阳风俗录一卷 张周封撰，原释阙。（见天一阁钞本。）
〔绎按：玉海引崇文目同。〕
庐山杂记一卷 张密撰。
元和国计图一卷 曹璠撰。
〔绎按：玉海食货类云，崇文目地理类有元和国计图一卷，旧本计讹作记，今校改，宋志、十卷。〕
成都记五卷 卢求撰。
〔绎按：旧本成讹作城，今校改。〕
南行录一卷
大唐国照图一卷 孙结撰，原释阙。（见天一阁钞本。）
〔绎按：玉海引崇文目同。〕
炖煌新录一卷
〔绎按：书录解题云，有叙称天成四年沙州传舍集，而不著名氏，通志略作李延范撰。〕
于国图行程记一卷 平居诲撰。
〔绎按：宋志、记作录。〕
晋安海物异名记二卷 陈致雍撰。
邕管杂记一卷 范旻撰。
〔绎按：宋志三卷。〕
太平寰宇记二百卷 乐史撰。
〔绎按：读书后志、通考、记并作志，今本一百九十三卷。〕
历代宫殿名一卷 李昉撰。
九域图三卷 王曾撰。
〔绎按：玉海引崇文目作二卷。〕
华夷列国入贡图二十卷 原释阙。（见天一阁钞本。）
〔绎按：玉海朝贡类云，崇文目地理类有华夷列国入贡图二十卷。〕
景德会计录六卷 丁谓撰。
〔绎按：旧本计讹作记，今据宋志校改。〕
青城山记一卷 通志略不著撰人。
武夷山记一卷 杜光庭撰。
〔绎按：通志略、宋志、并别有刘夔撰一卷。〕
方舆记一百三十卷 原释，徐锴。（见玉海地理类。）
〔绎按：玉海引崇文目同。〕
湘州记一卷 郭仲彦撰。
〔绎按：旧唐志有湘州图记，不著撰人，唐志、湘州记四卷，亦不著撰人，通志略作罗含撰，此从隋志，旧本湘误作相，今校改。〕
金陵地记一卷 黄元之撰。g 〔绎按：宋志作元黄之，传写之误。〕
西域行记一卷
十道记一卷
〔绎按：通志略、不著撰人，宋志、赵珣撰。〕
郡国志十卷
开元分野图一卷 原释阙。（见天一阁钞本。）
〔绎按：玉海天文类艺文类，两引崇文目并同，通志略、不著撰人，宋志、赵珣撰。〕
云南行记□卷
〔绎按：旧本原阙卷数，通志略作一卷，不著撰人，读书后志、通考并二卷，韦齐休撰，考地理类下总数共六百四十七卷，今除此书不得卷数，核计共六百四十六卷，似宜从通考作一卷，然前九域图原本三卷，玉海引作二卷，总计止得六百四十五卷，则此书原作二卷，亦未可知，无本可证，姑阙疑焉。〕
两京道里记三卷
〔绎按：唐志、韦述撰，通志略、宋志、并不著撰人。〕
关中记一卷 潘岳撰。
〔绎按：书录解题，宋志、并葛洪撰。〕
冀州图二卷 原释阙。（见天一阁钞本。）
陈诗庭云，隋志、通志略、并有冀州图经一卷，不著撰人。
南朝宫苑记二卷 通志略、不著撰人。
历代宫名一卷 通志略、不著撰人。
湘中记一卷 宋志、不著撰人。
豫章记三卷 徐廙撰，原释阙。（见天一阁钞本。）
华山记一卷 诸家书目、并不著撰人，原释阙。（见天一阁钞本。）
湘中山水记三卷 罗含撰，卢拯注。
〔绎按：通志略、作卢拯撰，误。〕
茅山记一卷 陈倩撰。
〔绎按：通志略、此书凡两见，并不著撰人。〕
诸山记一卷 原释阙。（见天一阁钞本。）
释按，通志略、不著撰人，宋志、元结撰。
三代地理志七卷 原释阙。（见天一阁钞本。）
〔绎按：旧本理讹作里，今校改，通志略、宋志并六卷，不著撰人。〕
洞庭谱一卷 通志略、不著撰人。
岳渎福地图一卷 宋志、不著撰人，原释阙。（见天一阁钞本。）
元中记一卷 通志略、不著撰人，原释阙。（见天一阁钞本。）
平都山仙都观记一卷 原释阙。（见天一阁钞本。）
〔绎按：宋志、二卷，不著撰人。〕
新集地理志九卷 通志略，不著撰人，原释阙。（见天一阁钞本。）
〔绎按：玉海引崇文目同，旧本理讹作里，今校改。〕
南岳衡山记一卷
绎作，通志略、不著撰人，又有宋居士撰，一部，宋志、亦不著撰人，又一部无南岳二字，同。
云南风俗记一卷
〔绎按：玉海引崇文目同宋志、十卷，记作录。〕
原叙，昔禹去水害、定民居，而别九州之名，记之禹贡，及周之兴，画为九畿而宅，其中内建五等之封，外抚四荒之表，职方之述备矣，及其衰也，诸侯并争，并吞削夺，秦汉以来，郡国州县，废兴治乱，割裂分属，更易不常，至于日月所照，要荒附叛，山川风俗，五方不同，行师用兵，顺民施政，考于图牒可以览焉。（见欧阳文忠公集。）
〔绎按：以上原卷十八。〕
氏族类
共四十一部，计一百一十二卷
〔绎按：玉海引崇文目同，今核计实一百九卷。〕
姓苑十卷 何承天撰。
〔绎按：隋志、一卷，何氏撰，不著名。〕
唐皇室维城录一卷 李衢等撰。
〔绎按：玉海两引崇文目并同，唐志、不著撰人。〕
天潢源派一卷 李匡乂撰，原释阙。（见天一阁钞本。）
〔绎按：唐志作天演源派图，宋志作天潢源派谱说，注云，说一作统，李匡乂或作匡文，或作匡义，皆传写之误，或又作正文，则避讳也。
唐偕日谱一卷 李匡乂撰。
〔绎按：宋志无唐字，旧本偕讹作皆，今校改，通志略作偕目，误。〕
元和县主谱一卷 李匡乂撰，原释阙。（见天一阁钞本。）〕
〔绎按：宋志、谱上有昭穆二字。〕
皇孙郡王谱一卷 李匡乂撰。
蒋王惲家谱一卷 通志略、不著撰人，原释阙。（见天一阁钞本。）
李用休家谱一卷
〔绎按：诸家书目并二卷。〕
唐李匡乂家谱二卷 原释阙。（见天一阁钞本。）
〔绎按：旧本脱匡字，乂作文，今据诸家书目增改。〕
唐新定诸家谱录一卷 李林甫撰，原释阙。（见天一阁钞本。）
宰相甲族一卷 原释，韦述、萧颖士撰，记相门甲族王方庆、李义炎、崔元暐以下凡，十四家。（见玉海艺文类。）
〔绎按：玉海引崇文目同，旧本上有国朝二字，与通志略同，今据王伯厚所引校删，遂初堂书目、宋志、亦并无国朝二字，书录解题作唐宰相甲族。〕
姓林五卷 陈湘撰。
百家类例一卷 韦述撰。
〔绎按：诸家书目并三卷。〕
元和姓纂十卷 林宝撰。
〔绎按：读书志、通考、并十一卷，今本十八卷，通志略作李林宝撰，误。〕
系纂七卷 窦从一撰，原释阙。（见天一阁钞本。）
〔绎按：宋志、从一作从则。〕
姓氏韵略六卷 柳璨撰，原释阙。（见天一阁钞本。）
王氏谱一卷 王方庆撰。
〔绎按：通志略、不著撰人。〕
窦氏家谱一卷 窦澄之撰。
〔绎按：唐志、澄之作登之。〕
吴郡陆氏宗系谱一卷 陆景献撰，原释阙。（见天一阁钞本。）
玉牒行楼二卷 李匡乂撰。
〔绎按：玉海引崇文目同，唐志、宋志、并一卷。〕
姓苑略一卷 崔日用撰，原释阙。（见天一阁钞本。）
类例三卷 原释阙。（见天一阁钞本。）
新定徐氏谱图四卷 徐商撰，原释阙。（见天一阁钞本。）
姓氏杂录一卷 孔全撰，原释阙。（见天一阁钞本。）
〔绎按：唐志、全作至。〕
周氏大宗血脉谱一卷 通志略、不著撰人。
编古命氏三卷 李利涉撰。
〔绎按：玉海云，编古命氏三卷，其末又载诸氏族谱一卷，云梁天监七年中丞王僧孺所撰，崇文目同，遂初堂书目下有录字。〕
姓源韵谱五卷
〔绎按：曹大宗、张九龄、并有此书，曹书、通志略作四卷，宋志、一卷，张书、书录解题、通考、并作一卷，通志略、三卷，并与此不合，未知孰是。〕
刘氏大宗血脉一卷 刘复礼撰，原释阙。（见天一阁钞本。）
〔绎按：宋志、下有谱字。〕
圣朝臣寮家谱一卷 原释阙。（见天一阁钞本。）
〔绎按：通志略云，宋朝人撰，不著名氏。〕
杨氏家谱一卷 杨侃撰。
〔绎按：旧唐志、不著撰人。〕
帝系图一卷 通志略、不著撰人。
赵郡东祖李氏家谱一卷
〔绎按：通志略、二卷，不著撰人。〕
姓氏谱一卷 许敬宗撰，原释阙。（见天一阁钞本。）
释按，旧唐志、二卷，唐志作二百卷，疑别是一书。
姓史四卷 原释阙。（见天一阁钞本。）
〔绎按：通志略、不著撰人，宋志、林宝撰。〕
大唐皇室新谱一卷 李衢撰。
〔绎按：玉海引崇文目同。〕
氏族谱一卷 通志略、不著撰人。
唐氏谱略一卷
〔绎按：玉海引崇文目同。〕
又一部
〔绎按：旧本此条作三小字，附注唐氏谱略下，非是书例也，应自为一行。〕
唐书总记帝系三卷 宋志、不著撰人。
〔绎按：玉海引崇文目同。〕
五姓征氏二十卷 林宝宗撰，原释阙。（见天一阁钞本。）
〔绎按：宋志、征字作证事。〕
尚书血脉一卷 通志略、不著撰人，原释阙。（见天一阁钞本。）
原叙，昔黄帝之子二十五人，得姓命氏，由其德之薄厚，自尧舜夏商周之先，皆同出于黄帝，而姓氏不同，其后世封为诸侯者，或以国为姓，至于公子、公孙、官邑、谥族，遂因而命氏，其源流次序帝系，世本言之甚详，秦汉以来，官邑谥族，不自别而为姓，又无赐族之礼，至于近世迁徙不常，则其得姓之因，与夫祖宗世次人伦之纪，尤不可以不考焉。（见欧阳文忠公集。）
〔绎按：以上原卷十九。〕
岁时类
共十五部，计四十二卷
国朝时令一卷 贾昌朝撰。
陈诗庭云，读书后志、通考、并作十二卷，盖益以昌朝注也。
荆楚岁时记二卷 宗懔撰。
〔绎按：旧唐志、十卷，唐志、读书后志、宋志并一卷，书录解题、六卷，旧唐志、唐志，又有杜公瞻撰二卷。〕
孙氏千金月令三卷 孙思邈撰。
保生月录一卷 韦行规撰。
〔绎按：书录解题作韦氏月录，无保生二字，宋志注、不知作者。〕
金谷园记一卷 李邕撰。
时鉴新书五卷 刘安靖撰。
〔绎按：宋志又有刘靖时鉴杂书四卷，注云，杂一作新，即是书重出也。〕
四时纂要五卷 韩鄂撰。
〔绎按：宋志十卷。〕
岁华纪丽二卷 韩鄂撰。
〔绎按：通考、宋志并四卷，读书志、书录解题并七卷，今本亦四卷。〕
四序总要十二卷
四时录四卷 原释阙。（见天一阁钞本。）
〔绎按：旧唐志、十二卷，王氏撰，宋志注，不知作者。〕
秦中岁时记一卷 李绰撰。
〔绎按：宋志注云，一名成镐记。〕
周书月令一卷 原释阙。（见天一阁钞本。）
月令小疏二卷 原释阙。（见天一阁钞本。）
十二月纂要一卷 宋志注、不知作者。
齐人月令一卷 孙思邈撰。
〔绎按：宋志、三卷。〕
原叙，诗曰、民生在勤，勤则不匮，故尧舜南面而治，考星之中，以授人时，秋成春作，教民无失，周礼六官，亦因天地四时分其典职，然则天时者，圣人之所重也，自夏有小正，周公始作时训、日星、气节、七十二候，凡国家之政，生民之业，皆取则焉，孔子曰，吾不如老圃，至于山翁野夫，耕桑榭艺，四时之说，其可遗哉。（见欧忠公阳文集。）
〔绎按：以上原卷二十。〕
传记类上
共七十八部，计三百七十卷。
〔绎按：今核计实六十八部，疑旧本讹六为七。〕
穆天子传六卷，郭璞注。
汉武帝列国洞冥记一卷
列女传十五卷 原释，曹大家注，（见南丰文集。）陈婴母等十六传，后人所附，（郡斋读书志引见文献通考。）王回，曾巩皆叙之。（见郡刘读书志。）
〔绎按：书录解题作古列女传九卷云，隋唐志及崇文总目皆十五卷，盖以七篇分为上下并颂为十五卷，读书府志云，古列女传八卷，又一卷莫知其为谁续，然亦载于崇文总目，今本八卷，与读书志、通考同。〕
王子年拾遗记十卷
广轩辕本纪三卷 王瓘撰，原释阙。（见天一阁钞本。）
〔绎按：旧本、广讹作唐，今校改。〕
孔子系叶传三卷 黄恭之撰。
〔绎按：玉海引崇文目同，唐志、通志略并二卷。〕
高士传十卷 皇甫谧撰。
〔绎按：隋志、六卷，今本三卷。〕
正始名士传三卷 袁氏撰，原释，其中卷竹林名士三逸，上卷增荀粲，下卷增阮脩。（见玉海艺文类。）
〔绎按：旧本作二卷，考诸家书目皆作三卷，玉海引崇文目亦同，惟宋志作二卷，兹据王伯厚所引校改。〕
文士传十卷 张隐撰。
〔绎按：隋志、通志略、宋志并五十卷，玉海引书目云，文士传五卷，载六国以来文人，起楚芊原，终魏阮瑀，崇文目十卷，终宋谢灵运，已疑其不全，今又缺其半，通志略张隐作张骘，又有裴朏续文士传十卷。〕
闽川名士传一卷 黄璞撰。
〔绎按：旧本川讹作中，今据诸家书目及玉海引崇文目校改，读书志注云，一本作皇甫璞撰。临川圣贤名迹传三卷 通志略、不著撰人，原释阙。（见天一阁钞本。）〕
圣贤事迹三十卷
高僧传十三卷 僧惠皎撰。
〔绎按：旧唐志、唐志、读书后志并十四卷，隋志亦十四卷，僧僧佑撰。〕
续高僧传三十一卷 僧道宣撰。
〔绎按：唐志、三十二卷，道宣作道宗，旧唐志、读书后志并三十卷。〕
同姓名传一卷 梁元帝撰。
〔绎按：隋志、旧唐志、唐志、通志略、读书后志、传并作录，遂初堂书目作古今人同姓名录，书录解题、通考、宋志及今本，并作古今同姓名录，陈诗庭云，梁书本纪又作同姓名人录，宋志、二卷。〕
同姓名谱六卷 通志略、不著撰人，原释阙。（见天一阁钞本。）
历代鸿名录八卷
〔绎按：通志略作李远撰，宋志、钱信撰。〕
四公记一卷
〔绎按：唐志、卢诜撰，一作梁载言，宋志、梁载言、梁四公记，遂初堂书目、通考、上并有梁字，书录解题云，张说撰，亦作梁四公记。〕
小名录五卷 陆龟蒙撰。
〔绎按：宋志、上有古今二字。〕
名贤姓氏相同录一卷 邱光庭撰，原释阙。（见天一阁钞本。）
〔绎按：遂初堂书目作古贤姓名相同录，宋志、不著撰人。〕
陶宏景传一卷 通志略不著撰人。
陶潜传一卷 梁昭明太子统撰。
李密传三卷 贾闰甫撰。
虬须客传一卷
〔绎按：通志略不、著撰人，云纪李卫公事，宋志作杜光庭撰。〕
李靖行状一卷
文正公事录一卷 王方庆撰，原释阙。（见天一阁钞本。）
〔绎按：本作贞，此避嫌名，说见前，下书同。〕
文正公故事三卷 刘祎之撰。
〔绎按：唐志、六卷。〕
狄仁杰传三卷 李邕撰。
〔绎按：宋志作狄梁公家传。〕
远祖越公行状一卷
〔绎按：通志略越公作越国公，宋志无远祖二字，注云，唐钟绍京事迹。〕
张九龄事迹一卷 唐志、不著撰人。
高氐外传一卷 郭湜撰，原释阙。（见天一阁钞本。）
郭公家传八卷 陈翊撰。
〔绎按：读书志、汾阳王家传十卷，陈翊作陈雄，误，宋志作郭令公家传，通考亦十卷，通志略作陈氏，不著名。〕
颜氏行状二卷 殷仲容撰。
〔绎按：唐志一卷。〕
颜公传二卷 殷亮撰。
相国邺侯家传十卷 李繁撰。
段公别传二卷 马宇撰。
〔绎按：遂初堂书目作段太尉列传，宋志传作集。〕
河东张氏家传三卷 原释阙。（见天一阁钞本。）
尚书故实一卷 李绰撰，原释，尚书即张延赏也，绰记延赏所谈，故又题曰尚书谈录。（见郡斋读书志。）
〔绎按：宋志、上有张字，又重出一部与此同，注云，实一作事，绰一作纬。〕
李德裕南行录四卷
〔绎按：通志略、南行作南迁。〕
杜悰事迹一卷 唐志、宋志、并不著撰人。
彭城公故事一卷
柳玭训叙一卷
〔绎按：读书志、宋志、并作柳氏叙训。〕
魏公家传三卷 范质撰，原释阙。（见天一阁钞本。）
皇献录一卷
皇家亲故事二卷
国朝传记三卷 刘餗撰。
〔绎按：宋志作刘谏撰，注云，谏一作练，并误，今从唐志。〕
国朝旧事四十卷 唐志、通志略、并不著撰人，原释阙。（见天一阁钞本。）
封禅故事五卷
集说一卷 原释阙。（见天一阁钞本。）
景龙文馆记十卷 武平一撰。
〔绎按：玉海引崇文目同，书录解题、通考并八卷，通志略，题李峤宗、楚客等二十四学士撰。〕
异域归忠传二卷 李德裕撰。
〔绎按：玉海引崇文目同，通志略，三卷。〕
晋武平吴记一卷 张昭撰。
〔绎按：宋志作太康平吴记二卷。〕
传载一卷 宋志、不著撰人。
成都理乱记八卷 句延庆撰。
天祚永归记一卷 萧叔和撰。
〔绎按：通志略、永归作承归，叔和作时和，并误。〕
惊听录一卷 宋志、沈氏（不知名。）撰。
遣使录一卷 陆贽撰。
武成王庙配享事迹三十卷 原释阙。（见天一阁钞本。）
〔绎按：宋志、二十卷，注云，不知作者。〕
北荒君长录三卷 李繁撰。
〔绎按：通志略、一卷，李繁作李繁。〕
益州理乱记三卷 郑暐撰。
平蜀记一卷 通志略、不著撰人。
西京杂记二卷 葛洪撰。
〔绎按：玉海云，西京杂记二卷，崇文目传记类、旧唐志、一卷，书录解题、宋志、并六卷，通考亦云一作六卷，读书志云，江左人，皆以为吴均依托为之，陈诗庭云，今本六卷，或题刘歆撰，或题葛洪撰。〕
两京新记五卷 韦述撰。
〔绎按：唐志、遂初堂书目、通志略、并作两京，旧本两作西，疑因上西京杂记而讹也，今校改。〕
豫章古今志三卷 雷次宗撰。
〔绎按：遂初堂书目、志作记，宋志亦作记，又重出一部，与此同。〕
锦里耆旧传十卷 张绪撰。
〔绎按：书录解题、锦里耆旧传八卷，续传十卷，句延庆撰，开宝三年刘蔚得此传，请延庆修之，改曰成都理乱记，续传张绪所撰，今考延庆成都理乱记，已见于前，作八卷，与陈伯玉说合，则此十卷乃续传也，疑旧本脱续字，通志略、张绪作张青彡。〕
太原事迹十四卷 李璋撰。
〔绎按：唐志、事迹下有记字，宋志作太原事迹杂记十三卷，又重出一部，与此同。〕
成都幕府石幢录二卷 原释阙。（见天一阁钞本。）
〔绎按：通志略、录作记，不著撰人。〕
潭州刺史大厅壁记 原释阙。（见天一阁钞本。）
〔绎按：此书原阙卷数，无本可证。〕
蜀记三卷 郑暐撰。
嵩岳记一卷
〔绎按：唐志有卢鸺嵩山记一卷，宋志作卢鸿，又有张景俭嵩岳记三卷，未知孰是。〕
零陵录一卷 韦宙撰，原释阙。（见天一阁钞本。）
〔绎按：宋志注云，宙一作寅。〕
杜阳杂编三卷 苏鹗撰。
〔绎按：宋志、二卷。〕
甘泽谣一卷 袁郊撰。
南楚新闻三卷 尉迟枢撰。
吴兴杂录七卷 张文规撰。
邺城新记三卷 刘公锐撰。
〔绎按：宋志、公锐作公衒。〕
西蕃会盟记三卷 唐志、不著撰人，原释阙。（见天一阁钞本。）
西戎记二卷 唐志、宋志、并不著撰人，原释阙。（见天一阁钞本。）
〔绎按：以上原卷二十一。〕
传记类下
共七十六部，计四百七十六卷。
〔绎按：今核计实七十四部，四百二十八卷。〕
远举志十卷 沈既济撰。
〔绎按：通志校雠略云，崇文总目以选举人传记，非，宋志、三卷。〕
科第录十六卷 姚康撰，原释阙。（见天一阁钞本。）
唐显庆登科记五卷 崔氏（名失）撰。
唐登科记二卷 李奕撰。
〔绎按：读书志、通考、并三十卷，宋志、一卷。〕
重定科第录十卷 乐史撰，原释阙。（见天一阁钞本。）
讳行录一卷 诸家书目、并不著撰人。
〔绎按：唐志、录作略。〕
皇宋登科录一卷
圣朝登科记三卷 乐史撰。
〔绎按：读书后志、上无圣朝二字。〕
贡举事迹二十卷 原释阙。（见天一阁钞本。）
重修登科记三卷 乐史撰。
〔绎按：通志略、三十卷，宋志、无重修二字，亦三十卷。〕
江南登科记一卷 乐史撰，原释阙。（见天一阁钞本。）
文场盛事一卷 诸家书目并、不著撰人。
〔绎按：通志略上有唐字。〕
唐孝悌录十五卷 乐史撰，原释阙。（见天一阁钞本。）
〔绎按：玉海引崇文目同。〕
孝悌录二十卷 乐史撰，原释阙。（见天一阁钞本。）
〔绎按：玉海引崇文目同。〕
广孝□新书五十卷 乐史撰，原释阙。（见天一阁钞本。）
〔绎按：孝下阙一字，旧本如此，宋志作广孝悌，新书空处应是悌字，然玉海引崇文目止作广孝新书五十卷，则宋时悌字已阙矣，今故仍之，通志略、广作唐，盖因上唐孝悌录而误，旧本亦讹为唐，今校改。〕
孝子拾遗七卷 危皋撰，原释阙。（见天一阁钞本。）
〔绎按：宋志、十卷，危高撰。〕
六氏英贤征记三卷 原释阙。（见天一阁钞本。）
吴湘事迹录一卷
〔绎按：唐志、通志略、宋志、并无录字，不著撰人，旧本湘讹作相，今校改。〕
李渤事迹一卷 唐志、不著撰人，原释阙。（见天一阁钞本。）〕
宾佐记一卷 杜佑撰。
〔绎按：通志略二卷。〕
常侍言旨一卷 柳珵撰。
〔绎按：书录解题上有柳字，通考旨作指，通志略、不著撰人。〕
先公谈录一卷
嘉话录一卷 韦绚撰。
〔绎按：唐志、读书志、上并有刘公二字，书录解题、通考、宋志、并作刘公嘉话今本上有刘宾客三字。〕
辅弼召对四十卷 刘颜撰。
〔绎按：读书后志、书录解题、通志略、召对并作名对，通考与此同，又重出一部，亦作名。〕
玉泉子见闻真录五卷
唐末见闻录八卷
〔绎按：通志略不著撰人，宋志、王仁裕撰。〕
封氏闻见记五卷 封演撰。
〔绎按：遂初堂书目、记作志，书录解题、二卷，今本十卷。〕
王氏见闻集三卷 王仁裕撰。
〔绎按：通志略见闻作闻见，宋志、集作录。〕
次柳氏旧闻一卷 李德裕撰。
〔绎按：旧本脱次字，今校增。〕
文宗朝备问一卷 唐志、书录解题并不著撰人。
金华子杂编三卷 刘崇远撰。
〔绎按：通志略、崇远作荣远。〕
三楚新录三卷 周羽冲撰。
皮氏见闻录十三卷 皮光业撰。
〔绎按：通考、五卷。〕
许国公勤王录三卷
〔绎按：宋志又有李巨川勤王录二卷。〕
李氏朝陵记一卷 李遵勖撰，原释阙。（见天一阁钞本。）
符瑞图十卷 顾野王撰。
〔绎按：宋志、二卷。〕
祥瑞录十卷 魏征撰，原释阙。（见天一阁钞本。）
瑞应图十卷 顾野王撰。
〔绎按：宋志、不著撰人。〕
符瑞故实一卷 通志略、不著撰人，原释阙。（见天一阁钞本。）
稽瑞一卷 刘赓撰。
二十二国祥异记三卷 张观撰，原释阙。（见天一阁钞本。）
湖湘灵怪录二卷 原释阙。（见天一阁钞本。）
六贤图赞一卷 李渤撰，原释阙。（见天一阁钞本。）
仙隐传十卷 孙夷中撰。
江积八仙传一卷 原释阙。（见天一阁钞本。）
江淮异人录三卷 吴淑撰。
传仙神宗行记一卷 阴日用撰，原释阙。（见天一阁钞本。）
〔绎按：通志略无神字，旧本有之，疑衍。〕
中台志十卷 李筌撰。
宰辅名鉴十卷 张辅撰，原释阙。（见天一阁钞本。）
翰林盛事一卷 原释，唐张著撰，记唐朝儒臣美事，凡三十八。（见玉海艺文类。）
〔绎按：玉海引崇文目同。〕
阃外春秋十卷 李筌撰。
汉书隐义一卷 原释阙。（见天一阁钞本。）
入洛记十卷 王仁裕撰。
释按，读书志、宋志、并一卷。
王氏东南行记一卷 通志略、不著名，原释阙。（见天一阁钞本。）
南行记一卷 原释，王仁裕。（见天一阁钞本。）
〔绎按：读书志、通考、并三卷，旧本仁裕讹作仁格，今校改。〕
南行记一卷 原释李昉，阙。（见天一阁钞本。）
蜀程记一卷 韦庄撰。
峡程记一卷 韦庄撰。
游蜀记一卷 李用和撰，原释阙。（见天一阁钞本。）
张氏燕吴行役记一卷
〔绎按：张氏失其名，旧本脱役字，今校增。〕
谭宾录十卷 胡璩撰。
〔绎按：宋志、五卷，胡<王蒙>撰，传写讹也。〕
玉堂闲话十卷 王仁裕撰。
北薨琐言三十卷 孙光宪撰。
芝田录一卷 唐志、读书志、并不著撰人。
壶关录三卷 韩昱撰。
桂苑丛谈一卷
陈诗庭云，唐志作冯子休撰，读书后志题云，冯翊子子休撰，引李邯郸云，姓严，绎按，通志略、宋志、并不著撰人。
三水小牍二卷 皇甫牧撰。
〔绎按：书录解题、通考、并三卷。〕
太平杂编二卷 原释阙。（见天一阁钞本。）
松窗录一卷 李濬撰。
〔绎按：宋志作松窗小录，今本作杂录，唐志、通志略、并不著撰人，读书志题韦叡撰，或又作章濬，并与李叡字形相近而讹。〕
英雄录一卷 原释阙。（见天一阁钞本。）
〔绎按：唐志、不著撰人，通志略、有两部，并不著。〕
国宝传一卷 唐志、书录解题、并不著撰人，原释阙。（见天一阁钞本。）
玉玺正录一卷 原释阙。（见天一阁钞本。）
〔绎按：唐志、有徐景、徐令言二书，旧唐志、令言一卷。〕
秦传玉玺谱一卷。
〔绎按：旧唐志上无秦传二字，僧约贞撰，唐志亦无二字，纪僧贞撰，书录解题则云，博陵崔逢修协律郎严士元重修，河中少尹魏德谟润色。〕
玉玺杂记一卷
〔绎按：书录解题云，唐志有徐景玉玺正录，即此书也，今考总目杂记与正录自是二书，陈伯玉盖未及深考耳。〕
原叙，古者史官其书有法，大事书之策，小事载之简牍，至于风俗之旧，耆老所传遗言逸行，史不及书，则传记之说，或有取焉，然自六经之文，诸家异学，说或不同，况乎幽人处士，闻见各异，或详一时之所得，或发史官之所讳，参求考质，可以备多闻焉。（见欧阳文忠公集。）
〔绎按：以上原卷二十二。〕
目录类
共一十九部，计一百七十九卷。
〔绎按：玉海引崇文目同，云始于符瑞图目一卷，终于学士院杂撰目一卷，今核计实一百八十六卷。〕
符瑞图目一卷 顾野王撰，原释阙。（见天一阁钞本。）
〔绎按：玉海引崇文目同。〕
乐府诗目录一卷 沈建撰。
文选著作人名目三卷 韦宝鼎撰。
〔绎按：读书后志、无目字，常宝鼎撰。〕
十三代史目十卷 宗谏撰，原释阙。（见天一阁钞本。）
〔绎按：唐志、宋志、并作宗谏注，读书后志三卷，殷仲茂撰。〕
十九代史目二卷 舒雅等撰。
〔绎按：宋志、作杜镐撰。〕
文枢秘要录七卷 尹直撰，原释阙。（见天一阁钞本。）
〔绎按：玉海引崇文目同，唐志录作目十卷，通志略亦作目，宋志作田镐尹直文枢密要目。〕
四库搜访图书目一卷 原释阙。（见天一阁钞本。）
〔绎按：通志略、宋志、上并有唐字，不著撰人。〕
开元四库书目四十卷 通志略不著撰人，原释阙。（见天一阁钞本。）
唐秘阁书目四卷 通志略、不著撰人。
〔绎按：玉海两引崇文目，并作唐秘阁书目，旧本脱阁字，今校增。〕
集贤书目一卷 韦述撰。
〔绎按：玉海云，韦术集贤书目一卷，崇文目有之，通志略、上有唐字，不著撰人，宋志亦作唐集贤书目。〕
唐列圣实录目五十卷 孙玉汝撰。
〔绎按：玉海引崇文目作五十□卷，通志略、宋志、并二十五卷。〕
后唐统类目一卷 宋志、不著撰人，原释阙。（见天一阁钞本。）
群书丽藻自录五十卷 宋遵度撰。
吴氏西齐书目一卷 吴克撰，原释阙。（见天一阁钞本。）
〔绎按：玉海引崇文目同，宋志、目下有录字。〕
河南东斋史目录三卷 诸家书目、并不著撰人。
〔绎按：玉海引崇文目同，唐志、通志略、并无录字，宋志作河南东斋史书目，注云，斋一作齐。〕
唐书叙例目录一卷 唐志、通志略、宋志、并不著撰人，原释阙。（见天一阁钞本。）
新集书目一卷 蒋彧撰，原释阙。（见天一阁钞本。）
〔绎按：宋志、无新集二字。〕
天下郡县书目一卷 原释阙。（见天一阁钞本。）
学士院杂撰目一卷 原释阙。（见天一阁钞本。）
〔绎按：玉海引崇文目同，通志略、杂撰作新撰，陈诗庭云，宋初改军镇及宫殿名，诏学士院撰，又按：以上原卷二十三。〕
《崇文总目》  宋?王尧臣等编

[book_title]卷三
儒家类
共四十四部，计三百二十卷。
〔侗按：今核计实三百三十卷。〕
晏子春秋十二卷 晏婴撰，原释，晏子八篇今亡，此书后人采婴行事为之，以为婴撰则非也。（见文献通考。）
〔侗按：玉海引崇文目同，隋志、旧唐志、唐志并七卷，今本八卷。〕
曾子二卷
〔侗按：即从大戴礼中录出别行者，原本一卷，宋汪晫所编。〕
孟子十四卷 原释，赵岐注。（观天一阁钞本。）
孟子七卷 原释，陆善经注，善经唐人，以轲书初为七篇，因删去赵岐章旨与其注之繁重者，复为七篇云，（见文献通考。）阙。（见天一阁钞本。）
〔侗按：孟子题辞正义云，皇朝崇文总目，孟子独存赵岐注十四卷，唐陆善经注孟子七卷，凡二家，二十一卷。〕
续孟子二卷 原释，林慎思撰，慎思以为孟子七篇非轲自著书，而弟子共记其言，不能尽轲意，因传其说演而续之。（见文献通考。）
〔侗按：玉海引崇文目云，唐咸通中林谨思撰，又林永伸蒙子家传云，欧阳文忠公上崇文总目，卷续孟子二卷，程钜夫续孟子叙云，续孟子二卷，其书列于唐艺文志，宋崇文目同。〕
荀子二十卷 荀况撰，杨倞注。
荀卿子十二卷
〔侗按：唐以前著录家惟汉志孙卿子三十二篇，余并作十二卷，至杨倞为注，始分为二十卷，则此书乃原本也，应列于前。〕
鲁仲连子五卷
〔侗按：汉志、十四篇。〕
贾子十九卷 原释，汉贾谊撰，本七十二篇，刘向删定为五十八篇，隋唐皆九卷，今别本或为十卷，（见文考献通。）阙。（见天一阁钞本。）
〔侗按：玉海云，唐志贾谊新书十卷，崇文目、九卷，书录解题、十一卷，今本新书十卷，陈诗庭云，隋志亦作十卷，原释云，隋唐皆九卷，误矣。〕
太元经十卷 扬雄撰，蔡文邵注。
〔侗按：通志校雠略云，太元经以讳故，崇文改为太真，困学纪闻杂识类亦云崇文总目，谓太元经曰太真经，旧本作太元，盖后人窜改，今仍之。〕
法言十三卷 扬雄撰，原释，李轨注。（见天一阁钞本。）
〔侗按：陈志、通志略并十五卷，唐志、三卷。〕
法言十三卷 原释，柳宗元注。（见天一阁钞本。）
说苑五卷 原释，汉刘向撰，向、成帝时典秘书，采传记百家之言，撰其正辞美义可为劝戒者，以类相从，为说苑二十篇，今存者五卷。（见文献通考南丰文集，书录解题并引末句。）
〔侗按：读书志云，曾子固校书，自谓得十五篇于士大夫家，与崇文旧书五卷合为二十篇而叙之，汉艺文志考证云，崇文总目存者五篇，曾巩复得十五篇，与旧为二十篇，诸仁煦曰，书唐志又作三十卷。〕
续说苑十卷 原释，唐刘贶撰，以刘向著说苑二十篇，时汉史未行，故汉事颇阙，贶因采其所遗亡凡十篇云。（见文献通考。）
〔侗按：宋志、刘餗撰。〕
新序十卷 原释，汉刘向撰，成帝时典校秘书，因采载战国秦汉间事，为三十卷上之，其二十卷今亡。（见献通文考。）
〔侗按：通志略、一十卷。〕
盐铁论十卷 桓宽撰。
〔侗按：玉海引崇文目同。〕
潜夫论十卷 玉符撰。
〔侗按：玉海引崇文目同。〕
中论六卷 徐斡撰，原释，不知何人合之。（郡斋读书志引，见文献通考。）
〔侗按：玉海引崇文目同，读书志、二卷，引此作七卷，书录解题、二卷，宋志十卷，今本二卷。〕
中说十卷 王通撰，原释十卷，王道、天地、事君、周公、问易、礼乐、述史、魏相、立命、关子明。（明玉海艺文类。）
〔侗按：玉海引崇文目十卷，与读书志、书录解题同，考原释中分十门，当是每门一卷耳，旧本讹作六卷，今校改，旧唐志、唐志、通志略并五卷。〕
帝范一卷 唐太宗撰，原释，述修身治国之要言。（见玉海圣文类。）
〔侗按：玉海艺文类、官制类两引崇文目并同，旧唐志、唐志并四卷，贾行注，此本盖无注者，今本亦四卷。〕
青宫要记十卷 唐武后撰，原释阙。（见天一阁钞本。）
〔侗按：玉海艺文类、官制类两引崇文目并同，旧唐志、要记作记要，三十卷，唐志作纪要，卷亦同，臣轨二卷 唐武后撰。〕
修身要览十卷 唐章怀太子贤撰，原释阙。（见天一阁钞本。）
〔侗按：旧唐志、要览作要录，宋志别有李贤修书要览，即此书
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:25:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>