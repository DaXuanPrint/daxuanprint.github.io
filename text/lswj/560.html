<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,忠穆集全文在线阅读,忠穆集全文在线下载,大玄古籍书库">
<meta name="description" content="宋代诗文别集。吕颐浩撰。吕颐浩谥忠穆,因以名集。《直斋书录解题》卷18著录《吕忠穆集》15卷,其中“后三卷为《燕魏录》,杂记古今事”。《宋史・艺文志》也著录《忠穆文集》15卷。但旧本久佚,清代修《四库全书》,自《永乐大典》辑得文137篇,诗词58首,重为排辑,编成8卷。卷1、卷2为奏议,卷3为札子,卷4为表,卷5、卷6为状、书、启,卷7为序、跋、诗、词,卷8为《燕魏杂记》29条,并附洪迈等人《从祀高宗庙庭省札》及吕颐浩之子吕|的谢表。《四库全书总目》称其“奏燕山、河北危急五事,请议长久之策,一时称其切直”">
<title>忠穆集_吕颐浩_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">忠穆集</span> <br/>
          作者： <span class="inputVal" id="bkauthor">吕颐浩</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]47700</span> <br/>
          说明： <span class="inputVal" id="bkdec">宋代诗文别集。吕颐浩撰。吕颐浩谥忠穆,因以名集。《直斋书录解题》卷18著录《吕忠穆集》15卷,其中“后三卷为《燕魏录》,杂记古今事”。《宋史・艺文志》也著录《忠穆文集》15卷。但旧本久佚,清代修《四库全书》,自《永乐大典》辑得文137篇,诗词58首,重为排辑,编成8卷。卷1、卷2为奏议,卷3为札子,卷4为表,卷5、卷6为状、书、启,卷7为序、跋、诗、词,卷8为《燕魏杂记》29条,并附洪迈等人《从祀高宗庙庭省札》及吕颐浩之子吕|的谢表。《四库全书总目》称其“奏燕山、河北危急五事,请议长久之策,一时称其切直”,而《燕魏杂记》则“于古迹颇有典据”。元代方回《瀛奎律髓》卷35选录其诗3首,而纪昀则以为3首诗格俱庸钝,只有《次韵蔡叔厚退老堂》语意差好。这3首诗俱不见载《四库全书》辑入的《忠穆集》。</span> <br/>
          封面： <span class="inputVal" id="bkimg">Z_18749.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]忠穆集
[book_author]吕颐浩
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]47700
[book_dec]宋代诗文别集。吕颐浩撰。吕颐浩谥忠穆,因以名集。《直斋书录解题》卷18著录《吕忠穆集》15卷,其中“后三卷为《燕魏录》,杂记古今事”。《宋史・艺文志》也著录《忠穆文集》15卷。但旧本久佚,清代修《四库全书》,自《永乐大典》辑得文137篇,诗词58首,重为排辑,编成8卷。卷1、卷2为奏议,卷3为札子,卷4为表,卷5、卷6为状、书、启,卷7为序、跋、诗、词,卷8为《燕魏杂记》29条,并附洪迈等人《从祀高宗庙庭省札》及吕颐浩之子吕|的谢表。《四库全书总目》称其“奏燕山、河北危急五事,请议长久之策,一时称其切直”,而《燕魏杂记》则“于古迹颇有典据”。元代方回《瀛奎律髓》卷35选录其诗3首,而纪昀则以为3首诗格俱庸钝,只有《次韵蔡叔厚退老堂》语意差好。这3首诗俱不见载《四库全书》辑入的《忠穆集》。
[book_img]Z_18749.jpg


[book_title]提要
钦定四库全书　　　　集部四
提要
忠穆集八卷　　　　别集类三【宋】
臣等谨案忠穆集八卷宋吕颐浩撰颐浩字元直其先乐陵人徙齐州中进士第徽宗时历官至河北都转运使高宗南渡起知扬州两入政府为同中书门下平章事後以少傅醴泉观使致仕卒赠太师秦国公忠穆事具宋史本传颐浩集凡十五卷见於陈振孙书h解题宋史艺文志者并同旧本久佚惟今永乐大典颇散见其遗篇裒而辑之尚得文一百三十七首诗词五十八首今重为排辑勒成八卷颐浩在相位时颛肆自用力排李纲李光诸人创立月桩钱贻东南患深为公论所不与然宣和伐燕之役颐浩随转轮奏燕山河北危急五事请议长久之策一时称其切直至建炎中苗傅刘正彦为逆颐浩与张浚倡议勤王卒平内难又少长西北两边於军旅颇为娴习其应诏上战守诸策载於徐梦莘三朝北盟会编者大约皆谓和议之必不可成而劝高宗为乘机进取之计凡分兵策应机宜筹画颇备虽都督江淮迄未建恢复之绩不能尽酬其所言然较张浚之迂诞寡谋?嫉国富平诸役流毒苍生者则固有间矣集中上时政一书乃作於靖康初年能预决金兵之必来谆谆以迁避为说亦复具有先见而本传独未及此事是亦足以补史阙也书h解题又称集後三卷皆燕魏S记盖颐浩在河北时所作今祗存二十九条於古颇有典据又其集在孝宗时尝付两浙漕司镂板详见其子|所作谢表中今与颐浩配飨省一通并付於末以备稽核焉乾隆四十六年三月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
忠穆集卷一　　　　　宋　吕颐浩　撰
奏议
上边事备御十策
准尚书吏部牒备坐尚书省子臣僚上言边事乞大询\庶奉圣旨行在职事官以上各具所闻实封闻奏仍限五日者伏惟陛下即位以来仁民爱物之心孚於四海忧勤恭俭之德格於上天是宜边境安万邦蒙福然而乘兵政败坏之後敌人以百战之师投隙而南所向无前适丁斯时实劳措画传曰天下多事圣哲驰骛而不足兹诚多事之际而圣哲驰骛不足之时仰蒙大询备御之策臣本以儒学进身然尝任西北沿边差遣敌人情伪与夫战阵之略粗闻一二犬马之齿今已六十筋力不能胜甲胄衰迈不能从军旅顾有愚见不敢缄默辄陈今日备御十策一曰收民心二曰定庙算三曰料彼已四曰选将材五曰明斥堠六曰训强弩七曰分器甲八曰备水战九曰控浮桥十曰审形势谨条具如後
收民心
臣闻治天下之道莫先於得民心昔汉高祖入关中约法三章除去秦之暴政民大悦服虽有项氏之强而终为所擒唐德宗被围奉天内婴孤城外迫强寇所恃者人心未去故卒能诛强暴而复社稷陛下清心省事约已便民慨然愿治可谓勤矣然金人因破灭契丹之势乘中原弛备之时北破河朔河东诸郡西陷京西陕右诸州近复引兵渡河驻兵于开封大名府濮州境内环地数千里被其荼毒可胜叹哉今敌骑渐迫京东州郡若民心畏祸一有动e窃恐京东州县及淮南宿亳等州县望风而下则不可支吾矣伏望陛下发至诚之心下哀痛之诏远法商周之罪已近考奉天之诏书曲赦河北京东两路蠲免夏秋二税除放积年欠负凡破陷州军及乡村人户避兵而南来者令州县优加存恤及防护家小勿令贼盗杀害凡此号令断在必行播告远近使之周知所有逐州军军粮却令转运司条具措置以闻况京东州县累经大兵残破之後民失耕业不曾种植虽不放免无可输纳矣尝考自古外国不善攻城惟金人剽勇坚悍轻生不畏死长於攻城诸路州郡缘大兵纵横之後乡村有力人户尽挈其家属牛畜资产入州城居止金人既破一城缘此所得倍广伏望圣慈诏三省密院详议利害如京东淮南诸路城壁坚壮守御足备粮储不乏去处责令死守如或不然缓急之际纵官吏与民避兵或入山林或入陂泽庶免全郡生灵皆为鱼肉为此一路之民开此生路昔李光弼与史思明相拒知洛阳不可守沮韦陟之虚诞纵民避贼退保河阳卒获大捷臣所愿收民心者此也
定庙算
臣契勘金人驻兵於澶魏之郊祈请之使屡行而彼未有讲和之报范琼韩世忠统兵北去而未有决战之期致圣虑焦劳大询t策乃主忧臣辱之时而大将主兵官多言强弱不敌不敢交战百官之心皆愿銮舆渡江夫渡江一事不得已必为之但迎敌拒战之计岂可少缓哉昔魏武帝以中原之盛引兵南征周瑜决策以舟师挫之苻坚举百万之\欲投马渡江伐晋谢安遣兵以败之况主上躬有天命祖宗德泽在人而金人坚忍果悍恃强殄物安知我之弱不为强彼之强不遂弱耶昔韩信论项氏谓其强易弱与此相类伏望圣慈明诏大臣议定庙算为过江之备而大为拒战之资申敕主将修武备讲阵法训强弩料彼已明斥堠以r夹淮一战此不易之策也昔范蔚宗论光武之略以为淮论项王审料成败则知高祖之庙胜耿m决策河北定计南阳则知光武之业成夫廷论决策不可二三蹉跌臣愿定庙算者此也
料彼已
臣闻用兵之道在知彼已知彼而不知已必败知已而不知彼亦败自金人入边以来百战百败非止百战百败往往望风奔溃不暇交锋者以将帅不知彼已亦未尝讲究彼已之长短也臣顷在~延环庆路见我师与夏人接战每迭胜迭负未有败Z如今日之甚者盖~延环庆皆山险之地骑兵非所利故也金人起燕蓟历赵魏~大河至汴宋皆平原广野骑兵驰突四通八达步人不能抗此所以多败也夫彼之所长在骑兵我之所恃惟步人以步人抗骑兵则平原广野决不能立惟阻险用奇可以掩击为将者不可不知也金人用兵在秋冬之後每年四月放马入泊逐水草号曰入淀【原注山西州军及燕蓟诸处契丹有国时择美水草之地数千顷禁人u凿留以养马谓之马入淀】入淀之後马不喂料止食青草七八月间马乃出淀之际敌人畏大暑之时出其不意而攻之庶可胜也翰林学士孙洙制策论契丹其略曰以一月之粮兴六月之师破之必矣岂虚言哉臣宣和四年任河北转运使五月下旬随种师道与契丹相持於白沟是年大暑契丹以酷热不可忍不顾性命跃入白沟河以水浸其躯其畏热可知矣自用兵以来每於春冬交战正彼之所利我之不利此又所以多败也臣尝观晁错议兵事曰匈奴之长技三中国之长技五山林积石经川邱阜草木所在步兵之地也车骑二不当一土山邱陵平原旷野车骑之地也步兵十不当一有深意存焉历考自古论兵能知彼知已未有出晁错之右者愿诏诸将用我所长击彼所短讲求其说以保万全臣所谓知彼知已者此也
选将材
臣闻之孙武曰兵者国之大事将者材之至难传曰有必胜之将无必胜之兵又曰将者人之司命审如是将帅之材要当遴选委任若非其人则祸败不可胜计然人材难知功业寓於智识就其智识观之则人材或可得矣苏辙有言曰道艺文章勉强积习而可至惟有知人之明不可勉强譬如萧何之知韩信此岂有法可以授人者辙之言虽可信然孔子所谓视其所以观其所由察其所安庄周之论九证岂虚语哉今强敌在境天下多事将材为急臣愿陛下诏行在从官及统制官三衙臣僚各举材堪将佐之人各二人监察御史以上职事官各举一人委官问其谋虑试其材武如或可用从而擢试庶几将材自此涂出昔范蔚宗有言曰事苦则矜全之情薄生厚故安存之虑深夫以中人易流之性享厚禄膏粱之奉安存之虑既深则临敌用命者鲜矣尝观太祖太宗皇帝驾驭将帅尝令有歉然不满之意如曹彬下江南王全斌下蜀未尝过与官爵郭进守山西李汉超守关南亦未尝妄进官资以其饥则着人饱则扬去故也以近事验之巨师古未知名之人能佐赵哲平建寇此类既\将材出矣臣愿陛下选将材者此也
明斥堠
臣契勘金人用兵无斥堠军无行伍止是选择强壮有材力之人乘上等壮马四五人为一队V弓箭及手刀不带衣甲前去探~号曰硬探其探~精审日驰二百余里而中国诸军自来斥堠不明万一金人南来须拣选有材武心力使臣将校百人分为二十队给弓箭手刀及选择壮马乘骑前去分头探报遇有警急令奔驰前来逐人给金字牌与之所至村民官私验认牌子给与饮食草料盖敌骑之行若飘风骤雨邮传步人探报不及近年之弊往往缘此臣宣和七年陷于金人次年正月在金人寨中亲见金人引兵到上德桥而京师犹不知是年十一月金人已渡河破郑州执知州宋伯友纵之使归京师伯友诣都堂陈述而大臣以谓破郑州者河北强寇非金人夫斥堠乖谬如此之甚诚可怪骇又如累年以来敌骑渡河缘北岸无探报不知戎马所聚令治舟楫绞筏致南岸无由掩击臣愿陛下明斥堠者此也
训强弩
臣尝考近年以来金人入境我师遇之不暇成列辄奔溃败走者以平原旷野我之步人不能抗彼之骑兵故也又金人遇中国之兵往往以铁骑张两翼前来围掩为将者全不预谋分两翼而射之所以不能立臣尝观史册所载及以近事验之边人之长实在骑兵我之所长莫若强弩今欲御骑兵舍强弩将安用哉晁错曰上下山坂出入G涧且驰且射此匈奴之长技也材官驺发矢道同的匈奴之革笥木荐弗能支也此中国之长技也其理亦明矣苏泰合从说韩曰G子少府时力距来皆射六百步之外韩卒超足而射百发不暇止远者括臂洞胁近者镝m心又曰以韩之卒被坚甲跖劲弩带利剑一人当百不足道也夫史册所载兹可验矣以近事言之崇年环庆路筑大砦泉种师中将前军羌帅比精者【原注号磨贰比精一时雄杰之首领】铁骑万余人前来奔冲师中下马号令以强弩射之乃退虽相持数日不败吾军中必有老将见此事者宣和四年冬契丹大帅四军太师引精来寇霸州大战於永清县北郭药师用河北第六第八第十五将马黄弩神臂弓药师本将人马分队相间摆布对列以马黄弩神臂弓射之敌骑少却我师乘之遂大败今淮东提刑薛彦国时为第十五将可召而问也近日用兵多系孤军独进为将者不知强弩之利遂致中原之长技无由施设且如万人为军千人操弩敌人骑兵骤至奔突使三百步内强弩并发人人只发两箭则敌人必却敌人既却我师乃可立我师立定然後可以语战近时之败以我师每为骑兵冲突措足不定所以败也神臂弓箭在军器中虽最能及远然其艺难精自来逐将能射神臂弓者不过三四百人兼临阵对敌缓急之际施放不快不若强弩之轻捷臣愿训强弩者此也
分器甲
臣尝观金人之军兵器便利衣甲坚密所以多胜中国之军兵器不便利衣甲不坚密所以多败何以言之金人之军皆是民兵平时赋敛至薄而缓急以丁点军【原注谓如两丁点一丁之类】器甲鞍马无非自办平时家居日逐擐甲胄而习弓矢所以器甲各适用中国之军莫非黥卒器甲从官给身躯短小者或得长甲修长者或得短甲力能挽七斗弓者或授以一石弓力能胜两石弩者或付之以三石弩致弓弩不适用反与短兵同寒饿之卒无力自办器甲可胜叹哉昔马燧制衣甲必分三等盖有深意晁错曰甲不坚密与袒裼同射不能及远与短兵同夫驱人於行阵之间以肌肉冒锋刃而甲不坚密器不适用良可哀也又北兵遇敌步人骑兵皆全装所以心固而敢战汉兵遇敌马军全装步人则衣甲不具所以心怯而畏战【原注步人戴笠子不能御箭有m心则无披x之类是也】非特此也金人军行有车乘牛畜【原注多系三五十人共一车】搬载器甲所以步人可以全装我师之行无搬载器甲之具步人全装则困於负担矣此又为将者当讲议措画也臣愿诏五军统制官使之讲论其事今日合如何措置条具以闻庶使士卒之心坚固敢战臣所谓分器甲者此也
备水战
臣契勘金人既残破京东州郡而京西路州军去年残破外止存金州与顺昌府金人志在o掠向北州军既无所有则秋冬之交睥睨淮南必矣江淮水战之具在今日岂可不讲然防淮难防江易是防淮不若防江也臣已条具夹淮一战之计矣防江之事莫若备水战今朝廷虽於镇江府摆泊海船以备御敌而上流州军自荆南府抵真州凡可以济渡处并未闻措置岂可不预为之计哉昔魏武帝既得荆州引兵窥吴周瑜策曰曹操舍鞍马仗舟楫与吴越争衡本非中国所长观曹操军方连船舰首尾相接可烧而走乃取蒙冲a舰数十艘实以薪草膏油灌其中裹以帷幕上建牙旗又预备走舸大破曹公於赤壁所谓蒙冲a舰当讲求其法制造於长江所谓走舸者亦不可忽也又观王F伐吴造大船连舫方百二十步受二千余人以木为城起楼橹开四出门其上皆得驰马所谓大船连舫今亦可作也又造大筏数十方百余步今若可用亦不可废也今古之战舰或曰楼船或曰海鹘或曰游艇臣又尝於雄霸州见备战轻舟或曰刀鱼或曰云梯皆不可阙也伏望圣慈专置使二员一员自荆南府至池州一员自池州至镇江府专切提举制造战船教习水军及询访古今备战舟船设施利害申明措置不可省缓臣所谓备水战者此也
控浮桥
臣契勘泗州薮焊各有浮桥除薮焊浮桥因大水漂坏未曾修治外朝廷已差兵防守泗州浮桥矣窃恐斥堠不明探报不的万一贼兵或驰至缓急无以措手不可不防也靖康元年正月间金人到磁州邯郸县先遣郭药师提骑兵三千夜驰三百里比明至F州夺浮桥是时内侍梁方平虽领精人兵在黄河北岸以失於探报不意贼骑遽至人兵仓卒奔溃幸南岸守桥人望见敌中旗帜急以猛火焚断缆索遂不得济金人既不得济乃沿河上下寻舟船编排巨筏又四五日乃得济欲望圣慈详酌委官密窥前去措置若可解拆即权暂解拆其浮桥脚船并大缆物料并摆泊於南岸却以舟船济渡过往之人如未可解拆即南岸措置猛火油准备缓急焚k缆索比之仓卒荒扰事不侔矣臣所谓控浮桥者此也
审形势
臣仰惟陛下圣德龙飞前年五月即位於睢阳圣心虑远究观损益谓汴都之境距大河止百里过大河乃金人界也诚未可以还阙乃时巡淮甸驻跸维扬逮今u岁矣兹者金人攻破河北京东州郡尚未退师若南来则大驾必须渡江此势之必然人情之所共知也夫金人过大河已不能控扼我乃渡淮既渡淮矣又不能控扼则我必渡江若渡江之後又不能控扼则敌骑亦须逼江此实忠臣义士杀身徇国决死一战之秋臣已於前篇条具夹淮一战之计矣又请大习水战为备江之计矣臣愿陛下明诏大臣及统制大将讲论一战之计可以图万全之策夫以金人善用兵善料敌彼知圣驾驻跸维扬楚泗之间必有御备则必遣重兵由薮焊或光濠州境内渡淮南来及以轻兵由宿泗前来牵制我师兼光濠州界淮河浅狭几可徒涉此尤不可不防者要当分擘两军以一军屯泗州盱眙县以一军屯薮焊花压镇以备冲突臣契勘自金人入边以来我师遇之望风奔溃不暇接战是以边尘所向大将胆落士卒心惊亦未尝布为一阵使人自为战若非据淮阻险以决一战必至於糜烂不振又至於不可支持也金人用兵虽号骁勇然而无纪律无阵法若遇节制之兵一败之後必至於颠沛但令我师仿古阵法遵用节制人人不退走迎敌角胜负则可以语一战矣常山蛇势虽茫昧不传而兵法具存则有阵图可考昔汉高祖望黥布置阵如项羽甚心恶之且黥布一卒能置阵如此今之大将岂不厚耶臣前所论金人所向尽用骑兵平原旷野我之步兵决不能抗若非阻险用奇决不能胜则夹淮一战伏愿疾速处画拣阅人兵布列行阵如何据险如何进止以r一举臣又闻有必胜之将无必胜之兵今大将人人畏怯各陈引避之说可谓无必胜之将矣又安得必胜之兵哉加以近年以来朝廷驾驭将帅赏罚未明人不孚信败军失律之将未尝明正典刑致令统兵者畏死不畏法何以示天下耶昔孟氏之败责其将士曰吾父子以温衣美食养士四十年一旦临敌不能为吾东向放一只箭今日大将谁肯率\北向放一箭哉昔唐太宗征王世充阵於洛阳之西窦建德举山东之\号三十万以助世充诸将怯惧太宗奋独见之明引兵趋洛阳阵於贼间不忧世充袭其後一战而擒建德夫唐太宗敢阵於两贼间而夹淮之战在吾境内有粮草有地利我为主彼为客诸将尚踌躇而不敢进国之爪牙将安用哉昔周世宗征河东刘F率\犯阵兵始交大将樊徽何爱能退走其骑军乱世宗躬督战将士皆奋遂败F军世宗休军潞州斩樊徽何爱能以徇军威大振近时用兵未尝行此诛责然则孰肯用命哉臣究观金人之势若二三月间不趋淮甸则秋冬之间南牧必矣备御之策不过如此臣所愿审形势者此也

[book_title]卷二
钦定四库全书
忠穆集卷二　　　　　　宋　吕颐浩　撰
奏议
上边事善後十策
臣今月十七日准入内内侍省递到金字牌降付臣诏书一道臣巳望阙祗受外臣仰惟陛下圣德日跻睿谟天纵方逆臣作乱唱导敌人侵陵淮甸之初奋发独断亲御六飞巡幸近边号令诸将上下用命屡奏奇功遂使强敌退兵生灵按堵凡所谓善後之策固不能逃於圣g矣尚且发德音下明诏俯询旧弼问以方略仰见陛下盛德谦冲将屈t策以图中兴之大业也臣虽老且病然荷陛下非常之眷怀天地莫报之恩辄以所见析为十事凡今攻战之利守备之宜措置之方绥怀之略具在十事内虽智识蹇浅无所取材然臣生长西北两边出入行阵u二纪耳闻目见粗为习熟谨缮写进呈所冀萤烛末光增辉日月冒E天聪臣无任兢惶战惧激切之至
论用兵之策
臣契勘臣在河北塞上守官岁久目G金人与契丹相持二十年今岁战次年和次年复战而契丹主天祚不悟其诈卒致颠覆仰惟陛下天性圣孝痛北狩之未还悼生灵之荼毒屡遣信使卑辞屈已祈请讲和以纾父兄之厄以救生民之命而敌性贪婪资刹凰茸酝趼字回迄四年矣岁岁举兵侵掠川口去年虽不曾出兵而移师南来大入淮甸又与刘豫同恶相济其志岂小哉今幸金人巳退若不用兵则五月间必传箭於国中【原注金人五月间传箭于国中令_民备战八月点集】秋冬间复举兵至淮甸在我支吾赋a终至财力困竭此不可不用兵也况不用兵则二圣必不得还中原之地必不可复伪齐资粮必不可焚或曰如此遂废讲和一事耶臣对曰不然古者兵交使在其间既不可因战而废和又不可因和而忘战间遣使命再贻书以骄之复示弱以绐之而我急为备出其不意乘时北伐【原注乘时一事开具在後】此用兵之利也
论彼此形势
臣契勘金人本契丹附庸之国契丹主天祚侵陵其民诛求无厌以致愤怨举兵交战遂?耶律氏政和年间内侍童贯奉使大辽得赵良嗣於芦沟河听其狂计遣使由海道至女真国通好【原注女真於宣和四年方建国号大金】女真既?耶律氏兵益\势益张知中国太平日久都无战备必可图也遂陷中原势愈肆横二十年间主张国事者国相尼玛哈也为之谋臣者刘彦宗固新贝勒萧三太师高庆裔王芮张愿恭之徒是也为之将帅者斡喇布扎木伊都洛索贝勒Q赉三子四太子Q赉郎君之徒是也谋无不成战无不克横行天下又近十年【原注天会三年金人方盛大】彼之势可谓强矣然尼玛哈之性好杀而喜战用兵不已昧於不戢自焚之祸部曲离心巳久将士厌苦从军皆讴吟思其乡土势必溃散有将亡之兆【原注臣於宣和七年十一月陷于金次年二月得归朝廷在敌中时其\每夜嗟叹皆云与契丹交兵十年不得归今又向南去不知何时到家乡】又其性嗜杀将兵所至族其强壮老弱掠其妇女财宝悖天道结民怨穷极巳甚此亦将亡之兆刘彦宗斡喇布伊都扎木国王洛索贝勒皆已死所存者才气皆在数人下其将士所有子女玉帛充于室志骄意满此亦将亡之兆凡此皆彼之形势也我之形势比之数年前则不同何以言之数年以前金人所向我之战兵未及交锋悉巳遁走近年以来陛下留神军政拣择精汰去孱弱今二三大将下兵巳精矣【原注臣窃料刘光世韩世忠张俊扬沂中王蛳卤数约二十万人除辎重火头外战士不下十五万人】陛下圣性精于器械制作工巧数年以来卑宫室菲饮食而辍那财用修造器甲今器械略备矣【原注外域之兵自来以全装衣甲御敌中国甲士自来止有前後m心副x有皮笠子而无兜鍪故怯战臣在河北尝观太宗皇帝於北京武库排下河北十七将军器并无全装今日皆不堪用祁沟之败恐由军器不全】兵既精器械又备将士之心曾经战阵胆气不怯勇於赴敌故顷者韩世忠扼金於镇江张俊获捷於明州陈思恭邀撵冻で湃ツ杲鹑顺醯交茨鲜乐沂状炱浞嬷罱屡得胜捷至於吴d累次大捷於川口此我之形势也夫太祖太宗皇帝有兵十四万而平定诸国遂取天下况今有兵十五万察贼之势如彼度我之势如此若不用兵恢复中原则必有後时之悔岂可少缓哉
论举兵之时
臣在河北陕西缘边备见金人风俗每於逐年四月初尽括官私战马逐水草牧放号曰入淀【原注淀乃不耕之地美水草去处其地虚凉宜马】入淀之後禁人乘骑八月末各令取马出淀饲以麦豆准备战`又金人所长者在弧矢之利而暑月弓力怯弱射不能及远故自古至今凡外国犯边未尝出於盛暑之时历代将帅儒臣皆不知此惟唐杜牧尝献言于宰相李德裕曰汉伐匈奴率以秋冬当边人劲弓折胶童马免乳之际与之较胜负故败多胜少今若以仲夏月发兵出其意外一举无遗类矣呜呼世称杜牧知兵善论事岂虚言哉臣於绍兴二年十一月初八日尝备引杜牧之论具子陈奏次日进呈之际蒙圣谕以为夏月举兵乃周宣王六月北伐之意也然时方议和未暇及此去岁秋末朝廷再遣使人北去请和而豫贼之子巳与金帅引兵过淮信义俱弃可知矣然则和议岂可凭信在我之计岂可中巳纵令今年秋末复为边患臣愿陛下奋发睿断乘此机会有不可失之时密与大臣决策定议敕大将速为之备於今年四月初举兵北伐若乃进兵之路m汴之计供饷之方招怀之略臣一一条陈于後伏望睿明深思熟计广询博访施行乞赐睿察
论分道进兵之策
臣本东北人自中原沦陷以来传闻京西路残破为甚京畿次之惟京东路河北东路不曾经兵火百姓按堵如旧然苦于刘豫苛虐思望本朝之心至今未碜雀亲孀诘略蟾忻裰所致若乘斯民型之深出敌人不意之际举兵北伐必有大功纵未能尽有其地亦可以收人心慰民望也臣巳条具今年四月举兵之策矣臣欲乞於即今所有战兵数内差拨五万人选大将一员统之由泗州捣南京至汴京【原注其粮运开具在後篇】仍差大将一员统兵二万人驻泗州为应援又别选大将一员统舟师二万人由明州趁今年四月内便风泛海前去攻沂密至青潍州【原注密州到潍州陆路一百六十里又一百二十里到青州】京东之民企望王师日久所至必望风而下又遣大将一员提兵二万驻濠州以张声势此兵不可深入以粮运艰阻但时遣奇兵渡淮捣顺昌府陈州则京西北路诸郡传檄亦可下惟是申敕大将所至不得杀人不得o掠务要宣谕朝廷德意蠲除刘豫一切之政明出黄榜除二税之外更不行青苗预买之法所下州县选差逐处豪杰为\推伏者主管事务七八月间且班师过淮次年复出臣巳於去年十二月二十八日具奏兵法所谓彼入我出彼出我入不二三年间中原之地黄河以南必先为我有者盖谓是也乞赐睿察
论运粮供军事
臣契勘臣巳条具分三路进兵以窥中原事其粮食亦合分项应副一项自明州由海道m沂密州兵二万人每人日支米二升二万人每日合支米四百石一月合支米一万二千石臣乞於明州支上件米充一月之粮令海舡附带前去到密州板桥镇左右住岸则有粮可因矣【原注密州界卿民不曾废耕种米粮易得】一项驻军濠州策应入界大兵所有军粮由淮河水运可到濠州岸下则此项人马不患乏粮也【原注臣尝任蔡河拨发自承楚州运粮至濠州城门下卸】惟是自泗州趋汴京之兵五万人缘泗州以北汴水不通诸军合V十日之粮至有粮地分乞委江浙漕臣拣选净米五万石前期运至泗州准备诸军附带入界【原注兼准备应副为声援军二万人口食】南京以北乡民稍有耕种则可以因粮矣仍乞申敕大将军兵所至晓谕乡村使民通知王师吊伐除粮食必藉乡村百姓供应外一行军士如敢攘夺财物o掠妇女并行军法及处分大将凡王师所至人髁踉ジ缸铀聚粮料准备资给金人者并行焚毁绍兴二年臣在政府日已定计北伐尝请韩世忠到都堂谕以焚毁刘豫粮料事世忠曰此乃清野之法不可不行合具奏知
论大兵进发日乞圣驾驻跸镇江府事
臣於建炎四年春末车驾在绍兴府日尝具奏韩世忠巳於镇江府江心舣舟邀截住金帅四太子人马未得济渡乞车驾进幸浙西号令诸将前去江上夹慕鹑擞志咦辔乓酝虺酥尊仗雷霆之势车驾所至自可以耸动人心销弭t慝此议未决而臣罢政其事不行【原注臣罢左仆射告词云下吴门之诏则有失於先时请浙右之行则力违于\议】去岁秋末敌骑初到淮甸陛下奋然决策下亲征之诏大驾进幸平江诸将罔敢退缩斩获既\金遂退师此乃皇天悔祸开悟圣衷宗社有灵遂将恢复之兆也臣尝考五代时耶律氏方强德光举兵破汴京之际大辽强盛自古亦罕闻也不数年周世宗即位慨然有攘却之心亲统诸军巡行塞上其出师也自乾军御楼舡入黄河顺流而下故北取三关兵不血刃【原注瓦桥关乃雄州高阳关乃河间府益津关乃霸州】欧阳修撰五代史云世宗英武之材可谓雄杰其料强弱较彼我非明於决胜者孰能至哉伏望睿明深思熟虑若夏初进兵北伐乞暂时移跸权驻镇江训饬大将抚循战士讫遣之此帝王之盛举也尝观汉高祖唐太宗取天下栉风沐雨躬临行阵况陛下天资圣武精於驰射何惮而不行哉乞赐睿察
论经理淮甸
臣契勘淮南东西路平原旷野皆天下之沃壤自建炎三年金人残破之後居民稀少旷土弥望数百里今又重困金人蹂践焚荡一空正当选择守臣经理之际不可缓也夫总兵统\破敌决战当责武臣抚存凋瘵招集流移当用文臣欲望圣慈更命辅臣详议可否应淮南州郡除濠泗州薮焊【原注今治薮合亍坎钗涑纪馄溆嗖⒉钗某际怪大讲经理之政乃劝率乡村於三月间多种早禾六七月间成熟可济艰食比至防秋场圃毕矣其东西二帅可委者因任之不可委者别差官仍敕令讲求羊祜治襄阳之故事踵行之其通泰州产盐地方尤宜选任能吏收盐息以助军兴臣於宣和元年任太府少卿尝考榷货务入纳大率淮南路入纳岁得一千四五百万贯浙东西岁收七八百万贯下户部勘当便见昔年所收实数盖通泰楚州产盐浩瀚倍如浙东西有此数事岂可不遴选守臣乎或曰金人若近边文臣岂可委臣对曰不然去年宣抚司尝奏武臣楚序等守承楚泗州矣金人相近望风遁去大率东南州郡无城壁守御之备若小小寇盗有兵者犹可御I若大敌至不问文武官皆不能保守也但当较其利害大小事体轻重而图之绥怀之略应自此始此其要也乞赐睿察
论机会不可失
臣在陕西缘边见中国与夏人相持前後五十年每出兵接战胜负各相半惟自金人侵轶以来中国之兵未尝交锋望尘奔溃者是岂金人真不可敌哉我之兵不精耳故自宣和七年以来金人一举而围汴京再举而破京城又再举而入扬州又再举而渡大江并陕西亦失之数年以来朝廷深究其弊修军政备器械又金人过江之时战士屡经得捷胆气不怯人人皆敢迎敌则金人岂复能强梁横行如往年哉以近事言之吴d初耐遂逗蜕性再御退於饶风岭又大捷於仙人关去岁九月直趋淮甸我师累捷金人顿兵百余日师老粮匮无所得而遁则情见势屈可知矣夫侵陵中国如此之久侮如此之甚今王师已振敌\向衰若不发兵攻脑蛑瘴尢址ブ期矣或曰得汴京而未能守何益於事臣对曰不然昔汉高祖入关约法三章除秦烦苛之令民心归之项羽虽以其地析为三秦徙高祖於汉中然关中之地终为汉有因之以取天下况此举必可以擒刘豫平僭伪使中原之民知神器不可以非望得又可以示我宋不忘中国土地人民之意兼彼入我出彼出我入无大悔吝乎臣尝考宣和年间国家以富有四海之事力而户部支费每月不过九十五万贯【原注臣是时任太府少卿】绍兴三年臣在政府日会计户部经费每月一百一十万贯臣闲退以来切料户部经费必有增添之数【原注臣尝考每月支用十分中八分系五军下费耗】夫养兵二十万不能北向争天下则东南民力何可支吾岂不寒心哉况中原之人强悍壮实东南之人柔脆怯弱数年之後见管战兵渐次衰老消磨既尽虽欲北向争天下亦难矣臣冒死为陛下喋喋言之乞赐睿察
论舟楫之利
臣尝观晁错论兵以谓中国之长技五匈奴之长技三未尝不叹服错之知兵也以今日论之金人便鞍马每以骑兵取胜国家驻跸东南当以舟楫取胜盖舟楫者非金人之长技乃今日我之长技弃而不用可胜惜哉臣巳乞舟师二万照应北伐之兵矣臣尝广行询问海上北来之人皆云南方木性与水相宜故海舟以福建船为上广东西船次之温明州船又次之北方之木与水不相宜海水咸苦能害木性故舟船入海不能耐久又不能御风涛往往有覆溺之患今者国家与金人相持之际天以舟楫之利赐我助中兴之大业朝廷当访询臣自少壮时遍走两浙京东河北及敌中沿海地分通知海道可往去处是宜大讲海船之利以扰伪齐京东诸郡【原注潍密登莱青州皆海道地分自来客旅载南货至密州板桥镇下卸】河北诸郡【原注滨沧州乃海道地分自来商旅贩盐行径】及敌中诸郡【原注契丹营平州地分唐太宗伐高丽自营州登船昨赵良嗣马政初使女真时径由此道至女真国苏州界出陆】今当聚集福建等路海船於明州岸下先补船主梢工一官【原注非承信郎不可】依臣所论V一月之粮前去沂密州【原注京东河北界边海去处亦如浙东海岸边有居民市井既V一月粮食到京东界则所在皆有粮】仍选差曾在京东界与人接战将兵授以全装铁甲使之北去范温者本京东界不肯臣刘豫之人在海山间聚\屡与豫贼相抗可遣也崔邦弼在青州为将官数年间与金人於青潍州界交兵一方之人极喜之可遣也王进本系登州界m兵士後来为兵官尝屠戮金人留在青州者人亦喜之可遣也臣自离朝廷不知诸将下见管人兵之数遥计崔邦弼下有兵约三千人王进下约二千人范温初到时有兵六千人後来并入中军或汰往诸州军充厢军若尽行}刷归范温处约得五千人巳一万人矣又於诸军中补足二万人之数遣行所至去处遇伪齐海船可用者即留之其不可用者即焚之趁南风而去得北风乃归金人虽有铁骑百万必不能御夫此行在我无浩瀚之费到彼资东北之粮万全之计岂可缓哉乞赐睿察
论并谋独断事
臣尝考古之帝王举大事决大议谋不可不广而断不可不独晋武帝欲伐吴t臣以谓未可惟张华赞成其计故一举而平江表唐宪宗欲伐蔡\议排沮惟裴度与帝意合一举而擒吴元济韩愈颂其功曰凡此蔡功惟断乃成不赦不疑由天子明是也今陛下以圣明英武之资方金人退兵之际首以善後之计下询於前宰相臣料诸臣者或以谓当用兵或以谓不当用兵或欲且保江南或欲经理淮甸或欲坚守和议或以谓上策莫如自治或以谓来则拒之去则勿追乃御戎之道人人所见既不同则议论必不一若夫稽考巳然之事斟酌今日之势孰利孰害孰缓孰急是非可否在圣主独断而已臣事陛下之久出入将相u五年平日尝以谓若不举兵则必不能还二圣复中原牵制川陕敌兵绍兴三年春臣巳定计北伐枢密院机速房具有案底遇潘致尧高公绘自尼玛哈处奉使回恐害和议其事中辍今又二年矣夫敌情反复近尤难测其操心坚忍必欲吞噬我国家陛下屈巳极矣去秋忽然兵至其意不浅今其去也必大为之备秋冬间若本国别无牵制必举兵南来或并兵以窥四川在我之计决不可苟暂时之安而忘北向争天下事万一欲举兵更乞质诸大臣参订禁从博访卿士谋及庶人谋及卜筮所贵虑无遗策动有成功臣年已衰老待尽於畎亩间妄陈所见不中事机惟陛下赦其万死乞赐睿察
贴黄
臣契勘自金人构难以来天下之论或以谓必讲和议或以谓必须用兵二说胶扰曾无一定之论伏G自建炎元年至今前後所遣使命差宇文虚中王伦朱弁郭元迈魏行可崔纵洪皓龚q张邵辈前後祈请非不切至近又遣潘致尧高公绘韩肖胄胡松年章谊孙近魏良臣相继入国窃料金人国书必无果决之言亦有难从之请姑欲E我尔伏望圣明深赐洞察祈请十年略无显效勘量和议可成或不可成如和议可成则臣乞大举之策置而不用可也如和议决不可成则臣衰愚之言或可备收采谨具奏知
又贴黄
臣恐今日士论或以谓金人才退我国家事力未全财用未充未能大举臣曰不然若吝惜用兵之费则秋冬间敌骑必再来所费愈不赀矣况此举乃因粮之策无大费哉今将兵闲坐縻费钱粮与举兵北去所费均也但少有飞挽之劳尔谨具奏知
[集部,别集类,南宋建炎至德佑,忠穆集]

[book_title]卷三
钦定四库全书
忠穆集卷三　　　　　宋　吕颐浩　撰
子
除右仆射乞复元佑臣僚恩数子
臣自历官以来荷累朝黼之知兹者又蒙圣恩为臣比经艰难粗立功效擢宰辅臣敢不仰体眷礼优厚虽糜骨粉身亦恐未能图报天地父母之德苟有所见安忍不为陛下别白详言之臣窃考祖宗留意人才度越前代是以元佑间名儒钜公相继而出人亦各尽已长陛下圣学高明博观图史此不能逃睿鉴矣是惟王安石首先变乱祖宗法度绍圣问章蔡京蔡卞兄弟之徒各快私意以忠为邪以邪为忠将元佑诸人累更窜逐衣食不继殁於遐荒海峤者甚多子孙禁锢贫悴异常人至於今w之而此辈忍为是举岂不有负国家耶臣区区愚见今陛下六飞虽暂驻吴会然臣恭料宸衷仰思二圣之心瞻念陵寝恢复境土则未始一日而忘也如元佑诸人经隔岁月并未曾追复官职依条格合得恩数亦不曾给付虽其间有子孙族属缘兵火之後舍乡里坟墓随车驾南来者甚\然尚有沦陷北界者亦多欲乞圣慈廓独照之明广好生之惠不以臣为僭率贷其狂妄将元佑臣僚令有司条具曾经迁谪之人并例复原授官爵子孙合陈乞恩数照应格法放行庶几南来之族无不感戴鸿覆之泽在北界之家亦知陛下怀思中原沦陷名臣之族痛念向来皆由奸邪误国宗社播迁而一朝尽还其父祖官爵恩泽人非木石安得不铭佩陛下耶臣今所乞亦恐敌情叵测先将元佑之家子孙用之则本朝所失愈多後虽欲为亦无及矣更望睿慈不下臣此章只作圣意批出庶几远迩存没皆戴陛下矣冒渎天聪臣无任惶惧战栗之至取进止
贴黄
臣契勘神宗皇帝熙宁间以观文殿学士欧阳修知太原府仍除宣徽南院使後因欧阳修力辞太原依旧观文殿学士知蔡州祖宗故事灼然可考臣今日辞免少傅之命有此体例臣蒙陛下眷遇之深倘未容纳禄即乞改除一阶官外任宫祠乞赐睿察
辞免男职名子
臣伏G进奏院报状臣长男抗次男摭并蒙圣恩除职名赐章服者臣闻命震惊不知所措臣窃惟祖宗以来宰执子弟不敢使之应举恐其与寒争进自宣和之後侥幸路开宰执子弟躐除贴职天下指目不特为公议不容至今尚为逐人终身之害亦可以为戒矣况臣二男前後所得差遣并系臣未执政及罢政之日除授臣病中忽闻此命惶惑增甚伏望圣慈亮察血诚特降指挥寝罢取进止
第二子
臣伏G进奏院报臣两男并蒙除职名章服者臣具奏辞免外续准进奏院报两男并除直秘阁主管万薰鄞顽秤愦并侄挺改合入官者窃惟自古辅弼有大肜颓煸笏加一门华显然当时难逃指议旋踵不免招忧况如臣者本乏技能素无望实出入屡淹於岁月事功不补於毫厘敢意天慈横加宠数倘敢冒授必致烦言虽天谴之未加谅鬼瞰之可必伏望圣慈特降处分将男抗摭直秘阁赐章服主管万薰奂爸锻μ馗墓僦富硬⑿星薨杖〗止
辞免赴都堂治事子
臣早来奏事面奉圣旨日下赴都堂治事臣即时已恭依仍具榜子奏闻外臣辄陈愚诚仰干洪造臣昨蒙圣慈差都督江淮等路诸军事缘臣疾病未施薄糠酱朔狼镏际\人避事之时臣若不身先诸将再往江上孰肯趋事赴功为国御敌此一事也臣昨被召命寻即具奏乞且往江东再奏圣旨令依已降指挥发赴行在奏事臣方敢起发今若留朝廷则\议必以谓夤缘疾病遂免江淮之行复涉避事之嫌此又一事也伏望圣慈特降处分许臣且往江东r防秋过日倘未颠Y足可仰备驱策取进止
任江东安抚制置大使日乞宫观
臣五月二十九日有入内内侍省内侍殿头睿思殿祗应黄彦节到饶州伏蒙圣慈赐臣御笔一封除已具表奏闻外臣草芥微生仰蒙圣眷优异训词温厚至有卿其体朕始终之遇悯时艰难之极亟出视事以卒大功之言臣伏读至此不胜感咽流涕臣齿衰暮疾病余生迫切之诚不能自已须至再具奏陈臣自蒙陛下擢用以来凡遇金人侵轶未尝不自请提兵乞与诸将前去迎敌去年正月间在台州港臣屡乞总兵前去临安府捣贼之虚陛下不忍使臣蹈危险之地赐以御笔不允前年十月末圣驾驻跸平江府巨师古下偏将叶隆作过於虎邱山臣恐中夜震惊圣聪不敢遽奏遂亲擐甲胄整备御营使司人马欲去擒贼逮至质明臣已到城门得御笔追回今蒙圣训以谓臣决无避事之意仰蒙圣明照察肝胆臣自去年五六月间因乘海舟来往冒暑致疾去冬今春暴露累月气血虚羸小有劳动则怔忪健忘\疾乘之不易将理今在假已月余本路地分阔远又兼薮焊滁濠等州自揆心力非往时之比必难胜此责任伏望圣慈检会臣累奏落镇南军节度使开府仪同三司带元旧阶官外宫观一次取进止
辞免知池州乞宫观
臣比者以罪罢政伏蒙圣慈贷其罪戾不数月差知池州仍令赴行在奏事讫之任近时宰执罢政之後无此异数恭惟天地父母之恩没齿无以论报缘有血诚合具闻奏臣年已六十今夏一病几至委顿形体衰羸圣鉴所见池州今系控扼重地深恐老病之人不能当此剧任兼建康一路沿江地分最为阔远若不得兵五万则难以分l使唤缘本路o掠之後钱粮单匮若一一仰给朝廷则朝廷事力臣所素知今日必难应副若不藉兵则不惟难以I御金人江北大寇动至数万不测渡江恐不能控扼又臣素无将佐亦无部曲虽有乌合之\而无正兵相制缓急亦难使唤臣生长东北在陕西河北极边仕宦二十余年出入行阵十余次粗知兵政不敢如周望不能办宣抚司职任而谬膺委寄致误国事伏望圣慈察臣平日曾与兵政不曾辞难念臣疾病余生已老垂尽改差近上统制官为江东路帅臣许臣依旧宫观取进止
辞免少保左仆射
臣伏奉制命除臣尚书左仆射者臣衰朽之质昨任江东帅臣累具奏闻乞除外任一宫观忽被召命俾赴行朝qe趄不敢就道缘累有中使传诏促行臣力疾而来近方朝见岂期圣鉴俯察孤忠曾未浃旬有此除授重念臣大病之後气体虚羸才不能酬机务之繁力不能任今日之责垂老且悴已试无功加以骤亚保之崇资再畀东台之重寄皆近时稀阔之盛礼岂愚臣窳陋之敢当伏望圣慈矜念愚诚追还成命敷求人杰寅亮天工取进止
任左仆射乞宫观子
臣以衰迈愚陋之资蒙陛下置之宰辅之任罪多效浅福过灾生累月以来疾M屡作比乞宫观差遣伏蒙圣恩宣押赴都堂治事臣虽黾勉供职自觉支持不前伏望圣慈曲赐睿察除臣一宫观差遣稍亲药石或保余龄取进止
又
臣昨日具表闻奏以臣衰老乞罢政除一在外宫观伏蒙圣恩宣押随班起居奏事臣一介贱微无可比喻重念臣年六十有三疾病凡兴悸怯匕导枘阎际不能胜机务之重岂敢爱身恐误国事伏望圣慈早降处分除臣一宫观差遣任便居住取进止
乞免给降空名告敕子
臣前任江淮两浙制置使日缘李安奏乞降空名告敕曾蒙朝廷降下付臣契勘臣三十年前曾在陕西~延环庆等路每见出师用兵成功则赏败事则U罕曾给降空名告敕自童贯开边後来统制官乘国家多事每遇出兵过有要求多乞空名告军前书填与亲旧技术无功之人致名器太轻无以激劝赴功力战之士今乞将所降空名敕告等更不给降若实有功之人即具姓名保奏乞从朝廷推恩庶革侥冒岂胜幸甚
辞免观文殿大学士子
臣伏蒙圣恩授臣依前特进观文殿大学士提举临安府洞霄宫任便居住者闻命震惧莫知所安臣本乏寸长早缘遭遇叨尘二府仅及四年报国无涓埃之微论罪有邱山之积仰蒙覆照曲赐保全既斧钺之诛又畀祠宫之禄惟秘殿之峻职实本朝之宠名仰冀圣慈俯察微悃追还成命以穆师言取进止
条具兼提举修国史子
臣准尚书省子三省同奉圣旨差臣兼提举修国史者臣窃以祖宗朝宰相各兼o殿之职以一员为昭文o大学士一员兼监修国史一员为集贤殿大学士若监修国史阙即昭文o大学士兼领自元丰年间更改官制以来并罢但以左仆射提举修国史左仆射阙即差右仆射由元佑至於宣和遵用此制臣伏蒙圣恩差臣兼提举修国史缘稽之典故有合讨论事件欲望圣慈命有司详悉契勘即今有无合修正史外伏自陛下临御以来编修日历一事在今日诚为阙典亦望圣慈下有司看详如合先次修纂即乞改命辅臣以允公议取进止
贴黄
臣契勘元佑间范祖禹为翰林学士兼国史院修撰兼修国史盖缘元佑年间既有国史院系编修日历有修撰官系范祖禹又别有修国史院修神宗皇帝正史修史官亦系范祖禹属官张来等今来若只修日历合与不合带提举修国史亦乞下有司讨论乞赐睿察
拟进郭子仪李晟列传子
臣闻陆贽曰国不能驭将将不能驭兵乃大乱之道昔太祖皇帝有言曰吾遇将士不吝爵赏苟犯吾法特有耳是以太祖太宗平蜀平江南下吴越下河东指挥诸将颐指如意王师所在秋毫无犯今敌人方强兵革未息倘国能驭将将能驭兵则不惟国家有无疆之休将帅亦有无穷之福不然则非特国家之利害将帅亦不能逃祸矣臣尝考近世将帅事上尽忠持军严整而又循?矩道礼法者莫如郭子仪李晟故其庆泽所锺累世昌盛谨缮写逐人列传为一册进呈伏望圣慈明诏有司写h十余册以赐诸统制官使之阅视亦动激之一端也取进止
辞免男抗恩命子
伏念臣男抗人才凡陋学术空E臣顷年罢政在外虽蒙朝廷两次除授提举茶盐缘臣复叨辅弼不曾到任今来辄膺选除必致烦言兼恐祖宗以来未有似此体例至於迁职名尤为非据伏望圣慈将男直徽猷阁添差浙东提举茶盐并赐寝罢取进止
第二子
臣昨日已具奏辞免男抗恩命缘於义未安五情震恐如抱晏啃胫晾未浅计蹩弊孀谝岳垂儆Ｑ导崛艚鹗内外臣僚孰敢干紊比年以来因天下多事乃有添差通判之类至於监司未尝添差今以臣男首开此端臣为旧弼目G此事战惧怔忪疾势增剧伏望圣慈将男抗恩命并行寝罢取进止
陈乞亢旱待罪子
臣辅政无功不能助陛下慰安元元上当天心振万物和理之气乃夏秋之交不雨嘉谷方茂而将槁云气屡覆而复收殆陛下有膏泽天下之心有惠养小民之实而至化未宣气应弗效壅阏湛恩其咎在臣合从罢斥以塞灾异之变臣更不敢随班起居及赴都堂治事伏望圣慈速降处分取进止
辞免知潭州子
臣准尚书省子三省同奉圣旨除臣荆湖南路安抚制置大使兼知潭州不候授告前去之任者臣闻命震惊莫知所措臣猥以非才两司钧轴人微任重荐致烦言仰赖天慈特加保庇窃禄祠o以便养疾今者复蒙睿断付之一路湖南剧部大盗方平必赖能者使之抚辑臣夙有气痛之疾比因初寒旧疾发动难以趣事赴功深恐仰误陛下寄委欲望圣慈矜恤血诚许臣依旧宫观r疾病稍平别图补报取进止
第二子
臣伏蒙圣恩除前件差遣寻具奏辞免伏奉诏书所请宜不允依已降指挥日限起发之任臣有血诚须至冒死再干天听臣观古人事君之道方其强壮之时必竭力尽瘁以报国逮其衰悴之後闲退以乞身臣遭遇睿明屡更器使今兹晚景疾病之余仰荷陛下日月照临之德起於闲废之中付以方面之寄感恩深厚九殒何言但湖南一路西连巴蜀北控江湖大寇初平年饥艰食顾兹羸瘵之资何以克胜责任倘或一误使令又致人言微臣何施面目重念臣自陛下临御以来蚤蒙简拔首尾八年未尝避一事祗缘年已六十有五思虑耗昏不堪驱策伏望圣慈贷其犬马已疲之力保其蝼蚁垂尽之生别择能臣使当阃寄俾臣依旧宫观取进止
第三子
臣近具奏辞免前件差遣乞依旧宫观续奉诏书所请宜不允不得再有陈请疾速前去之任臣已望阙谢恩只受讫臣危迫之恳不避刑诛上E冕旒之听臣年已六十五岁方壮少之时在西北沿边凡二十年屡统兵将被坚执锐筋力早衰绍兴二年在左蠡下寨与李成相持蒙陛下亲洒宸翰俯赐崇\至有卿躬临行阵亲冒矢石之训则臣未尝避事仰荷陛下圣知盖有素矣今湖南一路年谷虽不登然大寇已平招徕流移抚绥疲瘵在臣之义岂敢辞难但臣自到台州以寓居卑湿得气痛之疾调理未看撼跻蛔右殉ち⒁虿÷傩挥腔枷嗳运藜苍僮鞣矫嬷寄必难胜任伏望圣慈矜念臣衰残之久力赐保全别择循良付以一路俾臣依旧提举洞霄宫取进止
辞免少保子
臣近具辞免少保兼行宫留守续奉诏书所乞不允臣已望阙谢恩臣契勘行宫留守职事臣已恭依圣旨供职外所有除授少保诚以叨冒太过於分难安伏念臣昨自右仆射除金紫光禄大夫尚书左仆射臣力陈故事乞纳七官止带通议大夫绍兴元年除少保尚书左仆射臣又固辞乃授特进逮及今经隔六年已迫桑榆志气雕落承流湖外嗟报效之蔑然代匮浙西顾分毫之未展是宜澄汰敢意甄比於赐对之初已有乞骸之请仰蒙圣鉴矜念孤踪付以便藩兼司留钥臣衰迈之分已是u涯窃惟陛下临御以来内外文臣未尝有此除授岂容垂白之人当此非常之宠伏望圣慈念臣迫切之恳察臣闲退之心使之福过而灾生曷若恶盈而知止收还成命以协舆议取进止
乞宫观子
臣辄有诚恳上干天听臣去年十月内蒙恩除授今任以年老多病累具辞免寻奉御笔处分以湖南旱荒催促赴任臣不敢固辞遂倍道兼程於二月二十八日到任初至之日斗米一贯五六百文人民阻饥老稚转徙饿殍相望贼徒充斥臣恭依圣训召到乡村上户具宣德意令出粟赈粜人人听从稍济艰食又多方劝率流移之人使之还业耕植渐广偶幸雨阳以时年谷丰熟今则新米每斗四百文仓米每斗三百文诸处盗贼招捕几尽一路宁息帅司职事人人皆可办集伏望圣慈怜臣六十六岁自夏涉秋脾疾大作目视昏心苦怔忪常恐颠仆有误寄委许臣纳镇南军节度使旄印除臣一近下阶官外任宫观一次取进止
又
臣辄具愚诚上E渊听伏念臣昨任河北路都转运使因金人入边饮食不时因得呕吐之疾自此每岁时或一发近因冒寒宿疾再作欲在假将治则留司职事无人权管不免扶病入省劳动气血几至颠踣重念臣六十七岁在於礼典甫合致仕伏望陛下怜臣久从羁X念臣已迫崦嵫枫泊莶斜匚蠹奈特轸睿慈蚤降处分又还旄印除臣一在外宫观取进止
又
臣自五月十一日至平江即苦疟疾二十三日至镇江疾势加甚不免歇泊医治今月初三日疟疾虽止饮食起居全未复旧至初九日蒙圣慈差到医官樊彦端方欲调治间於初十日早寒热再作羸劣难堪切虑淹延未即安愈缘臣职任所系非轻今来防秋不远臣既前去建康未得凡百备御措置後时必失机会上负陛下所以委付之意臣若止留镇江调治诚恐招置人言倘三两日问病势稍愈即力疾前去建康如尚未痊减不免且留镇江医治欲望圣慈察其衰病以臣职事改命重任除臣一在外宫观差遣以便医治取进止
又
臣近以年老疾病乞在外宫观伏奉诏书不允所请臣有血诚再干天听伏念臣自绍圣元年蒙恩赐第久在河北陕西仕宦三十余年累任剧边差遣出入行阵荐经艰厄身有金疮复陷敌境因此得疾迩来发作颇频难以复被驱策今虽防秋之际未是丐闲之时然临安系属内地别无边防臣精力已疲实难勉强伏望圣慈推天地生成之恩检会臣前奏除臣一外任宫观或许臣纳节致仕庶几犬马将尽之年犹获覆露保全之德诚意迫切不觉烦E沥血叩阍俯伏待罪取进止
乞致仕子
臣辄具忱诚仰干天听臣於今十六日因治事之际忽觉两臂沉重言语蹇疑是风疾遂召医官陆近评脉系是风证调理两日不效遂召医官王继先看视亦云风证所作与臣灵宝丹及风散煎服之又令医官杜楫点穴灼艾灸十余处未见如旧今则思虑不宁心神恍惚少有劳动疾M增加臣自料虚风所中必不能日近平复伏望圣慈检会臣前後累奏乞收还旄印除臣一近下阶官致仕取进止
辞免少保兼行宫留守子
臣伏蒙圣恩特授臣少保依前官充两浙西路安抚制置大使兼知临安府兼行宫留守闻命震惊莫知所措臣奋身寒素禀性颛愚亲逢上圣之作兴首冠t贤而进用被遇恩荣者一纪出入将相者十年报国无功揣躬有罪今者年龄已迫於迟暮疾病久困於凡斜纫虼投造堆襄妨ζ蛲斯殪杜┠堆雒稍ㄔ旄┠罟轮胰雌涓胬现章谕以委任之意感深陨涕愧极汗惟亚保之崇资兼留都之重寄岂容凡陋所克钦承伏望圣慈怜其悃现诚大扩照临之德收还成命庶获少安取进止
辞免知临安府乞宫观
臣伏奉圣旨除臣两浙西路安抚制置大使兼知临安府不候授告先次赴行在奏事讫发赴新任臣已望阙谢恩恭依圣旨赴行在所奏事外臣衰老余生上荷圣慈俯赐记录除臣要藩天恩厚深万死莫酬伏念臣承乏潭湘将及一年卑湿之地疾病易生见今中乾下痢筋力雕残深虑临安府系行宫所在应办事烦非臣反嶂资所能胜任伏望睿慈检会臣去年八月内所奏除臣一宫观庶获少就休养倘能可以支持异日或备驱策取进止
贴黄
臣契勘臣系前两府伏蒙圣恩许令赴行在奏事早来已上殿讫臣契勘绍圣间吕惠卿因差知延安府过阙迟留两旬致台章论列惠卿不即赴任意在规图柄用臣不敢久留行在伏望圣慈早降处分谨具奏知
辞免大礼进封成国公兼加恩子
臣伏蒙圣恩进封臣成国公加食邑实封者合宫讲三岁之仪上圣来四海之助礼成牲玉庆协天人爰逮守臣亦蒙繁祉辄殚悃涎E睿明窃以大毖祀於明堂作恭先於天下赳赳虎貔之士振振鸳鹭之班肃尔骏奔翼然显相如臣者崦嵫暮景蒲柳衰残捧豆侍祠阻陪盛祀充庭献力有愧t工敢图涣汗之颁亦预加恩之宠衍户封之真实增井邑之爰田裂地疏封叨荣过厚虚受益深於腼面投诚敢惮於循墙伏望陛下若日溥临如天广覆察臣爵位之已极念臣凉薄之难胜收成命於已行庶颓龄之可保取进止
辞免除少傅两镇建康府子
臣准尚书省子已降制除臣少傅镇南定江军节度使充江南东路安抚制置大使兼知建康府兼行宫留守者伏念臣自去年十二月十六日忽感风疾乞纳节致仕至正月初七日蒙圣恩诏赴行在所奏事臣年龄衰暮得疾不轻药石难效日益增重见今口角沸庇镅藻又因寒湿脏腑洞下饮食顿减臣已披诚沥仰E威尊天听高远未赐矜察方朝夕战栗r命之际忽拜异恩礼遇之厚感极涕零窃念臣草芥之贱平日不量愚分凡被使令不敢不尽瘁今疾病至深难保旦暮臣若祗在此乞赐残骸则久稽诏令百死莫赎臣恭闻车驾用二月七日自建康进发臣已力疾前去不数日到巡幸所至欲望特降指挥差官相验臣疾病实状堪与不堪任使庶几蝼蚁微诚得蒙圣明照知前後所陈即非诞妄取进止
辞免少傅两镇子
臣伏蒙圣恩除臣少傅镇南定江军节度使醴泉观使任便居住者臣闻命震骇局不遑伏念臣器资窳陋性禀糜薇日弑幻造朝蒙恩引对恭承圣眷存抚再三感咽之深涕泪横臆臣契勘上件恩命本为差知建康有此除授今来臣缘疾病力乞休致岂敢叨冒以速人言况臣衰病余生沉疴未愈倘若祗受必致颠Y伏望圣慈矜念血诚收还成命检会元奏乞纳节致仕取进止
第二子
臣伏奉诏书以臣辞免少傅两镇恩命不允者臣伏祗睿训犹s俞音敢再贡於忱辞庶必回於听臣闻爵禄所以砺世名器不可假人倘受授之非宜必颠Y而莫保尝考本朝自有国以来文臣未尝除授两镇列圣遵守故事具存在神宗时两朝定策如韩琦在哲宗时四朝大老如文彦博皆不敢受顾臣何者乃越Ｕ驴龀季们猿枞俅种耻既辞剧任退养沉疴而乃冒亚傅之隆名兼元戎之双节纵臣心之不愧岂公议之可容伏望圣慈检会臣已奏事理收还上件恩命仍许臣纳节改授一阶官致仕庶几不至满盈获衰病取进止
第三子
臣近再具奏辞免少傅两镇乞纳镇南军节钺改授一阶官致仕续奉诏书所乞辞免定江军节度使可依奏余不允不许再有陈请者此盖陛下俯纳臣言以其有违故事不可辄加两镇听辞其一而三孤极品犹俾幸迁节钺盛仪姑仍旧领所以宠光愚臣无所不至陛下待遇始终之意可谓厚矣臣即合祗禀睿训拜服恩章而义有未安情不敢已荐陈悃系犯雷霆烦渎再三甘r诛殛臣昨先以疾病乞纳节致仕屡形奏E未奉俞音忽降制书除守建康缘有此任使故加恩数向令臣别无疾恙可以勉副驱策则亦何敢固辞及臣扶病就道获对清光幸蒙陛下悯其衰瘁特免重寄虽未容纳禄而授以醴泉观使俾得退养沉疴仰荷陛下天地父母生成之大德苟未填沟壑则向去余年皆陛下所赐俯伏感泣图报无期顾臣平昔事国未尝辞难辄求自便今建康之任乃因病免已负素心矧敢遂冒所加恩数因以为已利乎非特人言可畏在於神理亦将不容重以艰虞多事之际爵位名器正欲待功而劝劳今乃使臣据保傅之~班食祠宫之厚禄拥旄仗钺卧疾家居上乖陛下砺世磨钝之方下增愚臣贪得无厌之耻|绅有识其将谓何事干国体臣何足道伏望圣慈详酌特降睿旨检会臣前奏收还少傅制命并许臣纳节改授一阶官致仕庶咎罚获保残躯臣稽违诏旨罪不可逃尚恃皇明终赐矜察取进止
第四子
臣准诏书以臣三具子乞检会臣前奏收还少傅制命并许臣纳节改授一阶官致仕所请不允仍不许再有陈请者荐烦镌谕深切惊惶敢恃眷私重陈危悃臣昨缘抱病先请休官会除守金陵旋蒙矜免则其所加恩数岂可虚受盖尝紊E睿听至於再三臣词已穷尚复何说顾臣年衰气索福过招灾涉夏以来病躯益惫疟痢继作皮骨仅存药艾交攻形神俱敝而犹处隆高非所据之位被优渥不应得之宠倘贪荣而不止则速祸而愈深虽无人非必有鬼责窃惟陛下平昔待遇之厚始终保全不忍使至於此是用辄稽威命更沥血诚伏望圣慈哀怜裁察特降睿旨检会臣累奏施行所有告命臣终不敢祗受取进止
辞免陕西子
臣今月十四日奉亲笔处分朕以陕西重寄非卿宿德素望不能任此可即日就道俟到面议当处画事臣伏读再三出自睿断臣衰老垂尽之人荷渊衷齿记之厚披味至此不觉涕流缘事关利害不敢爱惜残生须至披告君父臣自去年三月到台州不交人事屏~思虑将养百余日方始少安而气血已衰疟痢继作直至冬深方始渐愈然病不除所感风邪时时发动每次则语言蹇累日昏塞臣壮年性便鞍马日驰百里去年十二月间欲试乘骑因往盖竹观烧香行至中途不觉坠马几至颠踣十目所视不敢欺天若当国家责任思虑必多在道途之远恐致劳动岂不上误国事何以弹压将佐臣之所以深虑决不能胜陕西重寄也臣又读圣训令臣即日就道面议处画事尤见陛下大德智将屈t策以安新附之邦遂有此处分日後若因圣问陕西利害臣苟有所见尚可以思索节次闻奏若使臣前去陕西则年龄衰暮疾病凡惺挡荒苊闱孔萘畹焦俦刂掠形蠊事万万无疑伏望圣明曲加轸恤特降处分免臣此行庶几不致败事取进止
第二子
臣准进奏院报已降指挥差中使宣押臣赴行在者臣仰体睿私必将起用俯循孱懦愈切凌兢更露愚衷庶回天听臣昨缘大病之後犹未复常x衰残不堪任事已累具奏乞罢召命不敢喋喋重E圣聪而臣自闻恩旨以来自度不能上副陛下使令之意夙夜忧惧不知所为致旧疾发动暴作下痢精神恍惚心志不宁窃虑因缘复成大病见今医工调治倘旦夕未效又须灼艾其势未能就道伏念臣素荷国恩久违轩陛今蒙促召又烦遣中使宣押在臣子之情岂不愿陈力一报君父顾臣乃以忧畏在心疾势复来未可遽任道途之役若淹留使命稽违诏旨虽伏斧e何以塞责是以不避万死再此披诚伏望圣慈悯怜衰朽疾病如此特降睿旨寝罢召命追还中使稍得安养实陛下天地父母再生之赐取进止
辞免赴召乞纳节致仕子
臣近准亲笔召赴行在奏事臣以疾病具奏乞寝罢赴召指挥仍乞检会臣未被召以前累具奏陈事理特降处分许臣纳节致仕今月二十二日再奉亲笔催促赴召臣捧诏战恐泣涕无从伏念臣羸病之躯心之精微言不逮意不能感悟天心仰烦圣造再御翰墨镌谕衰愚臣以疾病未能就道仰蒙天地父母哀怜尚显戮臣伏自思念陛下践阼之初首降诏命俾赴行朝继擢版曹膺荣遇出入将相逮今十年晚景残龄倘可以仰报国家一身岂可畏避重念臣事陛下日久平时驱策虽亲临行阵冒犯矢石犹不畏避者以强壮无病可以任事故也今来召赴行在奏事乃臣子之至荣而累具辞免者以六十八岁之残生忽感风疾手足战掉医士以为不可再有劳动而朝廷之仪不可不惧欲望圣慈特降处分勒医官陆近等供具臣去年得疾之因服药灼艾次第及差官按验臣目今病状如是托疾自当明正典刑如委实抱病伏望天慈放臣闲退异日倘未填沟壑尚或少图报咳〗止
致仕辞阙子
臣闻骐骥壮岁一日千里及其老也伏枥悲鸣恋轩不已臣蒙圣恩广厚况陛下方欲建立中兴之功而臣老病不能少效尺寸志与愿违涕随言出瞻望宸极臣无任感戴陨越之至

[book_title]卷四
钦定四库全书
忠穆集卷四　　　　　　宋　吕颐浩　撰表
谢特转朝奉郎表
缮修城垒惭无补助之劳进官资猥预褒嘉之典省循忝冒俯伏怔忪【中谢】伏念臣识谢通方器非适用泮宫十暑占毕何功宗学三霜传经甚陋间蒙推择稍与选抡煮海摘山初除官於J右飞e挽粟俄易任於畿西被宸纶就更使节惟魏都之襟带控朔部之吭喉圣虑防微念城隍之圮塞守臣祗命庀徒旅以兴修楼橹一新金汤四合虎貔奋力成於旬月之间雉堞凌空隐若云霄之上载惟驽钝绵力何施忽拜龙光误恩俯及此盖皇帝陛下尧仁广大汤政中和好生以洽民心常德以立武事功惟从重用敦劝於t材赏不失劳示无私於庶类肆令庸贱亦玷宠荣臣敢不咏前修激昂素节实墉实壑叨恩巳愧於无功乃积i仓率职尚期於小补
谢特转朝散郎表
救荒布惠方祗温诏之音懋赏迁官忽拜中天之命省循非据战恐交怀【中谢】伏念臣本乏才能误登科第横经劝讲首尾十年随牒宦游栖迟二纪间蒙推择稍预使令惟高阳一路之冲总朔部十城之远河流横亘穑事艰勤塘水弥漫地形卑下薄有雨淫之患类多菜色之虞上圣勃兴迈禹汤之独智匹夫不获轸尧舜之深仁至乃亲洒宸毫颁诏检广给散以惠细弱营居处以寓流移大开仓廪之储蠲免税租之入展阁借贷遵奉成书拯救抚存不拘常法精诚感格品类昭苏举无疾疫之灾各保安全之庆羹藜茹糗变饥馑而为丰年里颂涂歌改呻吟而成和气於穆帝王之德克配乾坤孑然蝼蚁之生何毫发逮兹进秩尤惧官此盖皇帝陛下明协照临功参化育敷德泽以厚下操威福以驭臣视民如伤既恤灾而有政劝功以赏又h善以无私是致妄庸亦叨甄X臣敢不夙兴自勉夕惕载思永坚忠孝之心益励报酬之节
谢直秘阁表
祗领使权久乏涓埃之拷册府误膺纶之恩省分u涯汗增愧【中谢】窃以承明金马昔云着作之庭延阁芸台今号图书之府四部森罗於编简九流辉曜於Rg内则掌校秘文必求材隽外则带为贴职宜命时髦自非黄卷潜心青钱驰誉或负瑰奇之业或高经纬之文素推博习之通儒乃使寓名於藏室伏念臣性类枣膏之e钝才同蟠木之轮锝惭十年传经甚陋抗俣纪补报何功稍预选除浸更任使属朔方之小歉轸渊虑之深忧凡恤民施利之方若移粟救荒之政经画悉遵於睿训奉行仅免於刑章岂期至薄之劳上达盖高之听特颁宸翰俯饬孱踪兼示优恩肆令原任身参秘省安知关塞之遥名入道山顿觉蓬莱之近此盖皇帝陛下深仁博爱洪造曲成操八柄以驭t臣奉三无而惠万有MM朴备薪┮晕抟欧悍貉钪劬浮沉而俱载致兹冗贱亦玷宠光臣敢不激励懦衷布宣睿泽考察盈虚之理斟量开阖之权仍偷暇於簿书复究心於`椠葵心常在敢忘倾向之诚驽马未疲誓竭驰驱之报
谢河北转运副使表
外府备员方惧旷尤之责朔方将漕复遭临遣之恩揣分u涯汗增愧【中谢】伏念臣草茆寒士章句腐儒偶尘俊造之科获玷官常之路横经劝讲首尾十年抗俗奔驰徊翔二纪使节荐持於南北事功何补於毫分逮供职於中都尚未淹於数月忽蒙推择再预使令峻职以宠行造大廷而赐对亲闻法语熟知四海之忧仰揆渊衷凛出百王之上夫何顽钝有此遭逢矧是奥区乃臣旧部关河控扼无匪昔游金M支移粗为素习单车就道揽辔增荣此盖伏遇皇帝陛下刚健有为聪明作哲乾开坤辟均覆帱於t生雷动风行普恩威於万物挈提大器驾御t材肆令冗贱之资亦备驱驰之列臣敢不激昂疲钝趋赴事功舜陛尧廷方远趋朝之路朔风塞雪益深恋阙之思永誓糜捐少图报效
天申节贺表
华渚流虹兆兴王之瑞应枢s绕电昭元圣之休符会逢弥月之辰仰祝後天之算【中贺】恭惟皇帝陛下睿明天纵刚健日新当国步之艰难膺昊穹之眷佑兴衰拨乱将开混一之祥济世安民方懋忧勤之德协气横流於上下欢心探屿跺厩臣顷代匮於冢司属省愆於海峤远糠馊酥颂传闻嵩岳之呼梦想尧阶神驰舜陛乾坤简易既夙荷於生成日月光明愿永依於临照
生日谢赐羊酒米面表
庆泽如天宠颁於异数措躬无地自悼於孤生难名洪造之恩罔极劬劳之慕【中谢】伏念臣少无奇节早际盛时荷三朝圣神之知乏一日忠嘉之报逮真人之临御躐t俊以超升适丁载育之辰俄被既繁之锡此盖皇帝陛下仁深洽物礼厚驭臣每轸念於股肱故曲加於体貌荣迂中使庆溢外庭五鼎徒陈弗及遗羹之日万锺虽窃莫追负米之年惟勤夙夜之思庶答生成之赐
辞免少保左仆射表
纶制诞敷俾还宰路囊封恳避尚s俞音仰祈从欲之仁终遂知难之请【中谢】伏念臣性资刚僻学术迂?属委质以策名誓捐躯而报国夙际风云之会久依日月之光时适艰虞义惟黾勉飞龙正御何施汗马之劳霖雨无功巳愧代天之用昨叨注倚宠畀藩宣愿殚蝼蚁之微诚庶答乾坤之大造而臣心志已竭疾病交攻琳馆投闲方陈於剡牍锋车促召亟对於凝旒载登左揆之崇仍陟贰公之峻蚊负山而力小是惧鹤乘轩而宠过为虞局地靡容循墙知畏伏望皇帝陛下垂恩簪履加照桑榆察臣持忠素非避事念臣区区之意大惧妨贤更选时髦俾持政柄圣时得济川之助微臣当击壤而歌蒲质虽衰傥未沦於沟壑葵心常在犹期效於涓埃
第二表
忱辞屡达期仰动於天心温诏曲颁俾恪共於衮职罄陈微悃重冒威尊【中谢】窃以政总中台仆射实百僚之表朝列左棘三孤居t士之先体貌既隆安危所寄虽置员而久旷信受任之非轻况当国步之艰难敢累圣君之畀付伏念臣禀生奇蹇赋性颛蒙早擢禁途晚陪枢`心每存於王室功何有於太常当轴处中初乏姚崇之十事折冲御侮奚堪李靖之一行况未施横草之劳而久困负薪之疾方吁天而求佚乃播命以登庸外忧难强之筋骸内畏非常之爵宠力不能而当止技巳试而何堪俯伏投诚彷徨失据恭惟皇帝陛下乾刚独运离照旁施念辅弼之臣实关治乱非文武之备孰重轻遴择时材益隆国栋傥不嫌於反汗庶大振於宏纲顾惟进退之间终赖生成之造
谢左仆射表
出分帅阃曾无御侮之劳仰奉制恩再冒处中之寄牢辞不获荷宠为忧【中谢】窃以惟昔大有为之君必得不世出之士靖祸乱保V邦家式丁千载之时遂定万年之业成汤以三聘相伊尹克享天心姚崇以十事献明皇再造王室究观亨会宜属真贤伏念臣初乏寸长徒坚一节出入三纪久玷恩私勤劳百为备尝艰险晚托风云之会继叨衮钺之荣边骑南驰尝分忧於柱石寇锋宵遁复备位於藩垣仰赖天威渐平寇难曾何施於尺寸惟窃戴於宠光敢图涣汗之颁归冠上台之位念皇纲之未振复天步之多艰事巳试而可知固惭重任恩弥隆而未报尚竭孤忠此盖皇帝陛下明照庶工区别t品与天同德茂化育於虫鱼如日之升被光华於草木肆令衰朽再冒使令尊主庇民敢负平生之志节兴衰拨乱庶当宁之忧勤
任左仆射乞宫观表
赞元经体惭贤路之久妨告老乞身叩帝阍而有请退惟僭越甘r刑诛【中谢】伏念臣世贯寒m早尘仕版绣衣持节十年猥被於驰驱铁马从军二鄙坛㈧断兆杌嵴嫒酥临御偕t俊以迁初擢贰於枢庭继延登於揆路ㄈ志┛诰嗲苛陟兑凰之间置阵江东御大寇於半舍之近但凭睿算曾乏寸功逮重玷於冢司巳再更於岁龠侵寻甲子六十有三补报朝廷万分无一逼崦嵫之将暮加蒲柳之易衰素婴伏暑之沉疴发在连年之盛夏向匪严宸轸念丹剂屡颁遣中使而抚存攘家蕉调护至於今日岂保余生重念臣遭遇圣明两叨鼎轴出入将相五换星霜禄位丰盈形神衰n兹属艰虞之际难胜机务之繁伏地投诚吁天沥恳伏望皇帝陛下乾坤覆焘日月照临怜老马之虺P难堪鞭策悯病樗之朽腐宜谢雕镌俾敛迹於公朝获庇身於真o岂特焚之弱质稍遂休闲庶令孤拙之危踪得全名节
谢兼湖南路营田大使表
祗守畏退惭衰朽就加使指弥荷宠灵【中谢】窃以兵食所先耕战为急汉屯西域充国陈十二事之便宜魏田许都任峻得百万斛之蓄积是为有邦之大计宜乎历世以相沿国家属时多艰稽古创立乃眷宿兵之地是严积谷之科外杜奸谋内强国势乃合兵民之力以纾飞挽之勤虽经始於暂劳庶成功於永逸惟时望始合奉承而臣齿发已衰精神俱耗任虽专於帅阃情实在於衡门忽承明诏之颁例付司农之责此盖皇帝陛下大明并照厚德无疆谓臣粗知稼穑之勤怜臣侍从{鞭之久逮兹承乏尽出优恩臣敢不誓竭糜扪鐾急课┲黾勉践仲由有勇之言傥或丰盈觊羊祜季年之积
谢除男抗摭职名并侄挺改官表
运逢千载莫知补报之方宠被一门益犯满盈之戒既累辞而弗获徒负愧以弥深【中谢】伏念臣世贯寒乡家传末学绳枢瓮牖素非阀之余韦带布衣仅继簪缨之後晚膺睿C再冒台司欲夸赴Ｍ介橘硪固静心曛多病思解政机顾贱息之何功同升册府身居子舍名在道山赏典频繁必速续貂之诮圣恩优渥益怜舐犊之情复因犹子之从军俾脱南宫之铨调C私若此灰灭以 之此盖皇帝陛下太极函三乾元用九执赏罚之大柄驾驭英豪恢道德之宏纲包容o芥故令衰绪亦被荣光臣敢不益惧颠Y愈怀祗畏行惟训俭传清白以承家言必教忠誓糜捐而报国
谢除依前特进尚书左仆射都督江淮两浙荆湖军事表
恩颁宸宇诞扬涣汗之音诚叩天阍莫动盖高之听揣躬凉薄拜命兢营【中谢】伏念臣奋迹寒乡致身近弼逢时器使无中外之殊被C优隆不见初终之异顷祗严召再秉洪钧凤阁鸾台顾叨逾之巳甚h戈玉节思报称之谓何皎皎不忘区区自靠鲠冕丫氨凭梦抟忪豆γ而鼯鼠技穷犹误蒙於驱策过膺异数兼总元戎惟兹八路之权历考四封之远长江缭绕属部弥延北接伪疆地犬牙而错处南连蜀壤势j臂以交通号令实遥抚循攸重必资豪杰仰副倚毗如羊祜之怀柔方成远业若武侯之筹略庶定中原顾臣何人辱国斯举既吁天而莫获徒局地以难安此盖皇帝陛下睿智日新聪明时宪诞敷文德本圣人之用心有此武功亦王者之能事乃肇新於督府作巨屏於行朝而臣日侍清光备闻睿训肃将天罚少明主之深忧克复神州尚觊苍穹之悔祸
谢特进观文殿大学士提举洞霄宫表
待罪台司弗胜重任奉祠真o仰累恩仍兼秘殿之隆名俯示渊衷之至意念循墙而莫避惟感涕以无从【中谢】伏念臣本乏艺能蚤蒙推选十年持橐荷累朝黼之知二纪从戎冒极塞干戈之险晚缘遭际冒使令瞻天表於敌营巳蒙眷X奉时e於海甸复被甄驱驰七换於星霜出入再叨於魁柄念中原之未复每深挞市之惭庸王国之多虞敢惮摧锋之役而臣侵寻晚境颠倒迷涂既无经远之谋又乏防微之智念积年之罪衅顾擢发以奚穷误当宁之倚毗虽杀身而莫赎方言章之交上实邦宪之难逃力扶颠踬之踪孰非讨造此盖皇帝陛下至仁兼爱大德有容念簪履之微材久蒙亲近贻|绅之後福特屈刑诛禄食优衰悴之身终始尽保全之赐臣敢不甘心蓬荜远迹海山阖门衔戴於恩私没齿不忘於循省傥有捐躯之所不改初心庶几结草之前尚期小补
潭州乞宫观表
不能者止恐贻覆M之讥有疾则辞敢怠负薪之训辄陈愚悃上E渊聪【中谢】伏念臣顷以孤忠误蒙器使愤匈奴之未灭何以家为思天下之未平犹如己溺枕戈必报尝胆不忘嗟志大而才\终遇丰而壳忱抵绣分覆露从祠o之优闲庶保残年不亏素守会长沙之阙守选旧弼以分行首尾五六辞既难殪痘梁贡汲凼千里遂远涉於修涂重惟承乏之初偶属大荒之後t盗弄兵非一路编氓饿踣於四郊戮渠魁而抚胁从俾安田里劝豪宗而发私积以赈贫穷昼旦忘夜分置寝适雨阳之协序致年谷之顺成v林无啸聚之徒赤子返耕桑之业因兹乞退岂曰辞难倾肺腑以吁天望云霄而俟命重念臣颓龄巳迫弱质易衰自夏涉秋常苦怔忪之患从朝至暮第怀颠沛之忧药石交攻形神浸耗既难膺於重寄敢贪恋於宠荣岂待人言所宜自省伏望皇帝陛下扩推明德曲示优恩俯怜蝼蚁之诚深念盖帷之旧使其全进退之义察其非矫激之为蚤降俞音俾安贱迹丹心恳切仰祈从欲之仁白首涕零犹誓捐躯之报
谢赐御笔并乞宫观表
仰贡囊封披腹心而自达俯颁宸翰辉耳目以增荣辄殚蝼蚁之诚重E冕旒之听【中谢】窃以父母之爱子唯欲其生疾痛则呼天固非得巳伏念臣自叨阃寄思报国恩亦尝亲师干冒涉风涛之险身先士卒以当豺虎之t义在除凶诚非爱死徒以崦嵫将暮蒲柳易衰厉气潜乘雨淫为梗怅心神之e落寂若寒灰顾肢体之凋摧仅同枯力陈悃匣袼焱讼衅衿陬＞熘丰隆更赐湛恩之优渥洒为圣作播在训词倬然云汉之章照临万物疾若风雷之令鼓动t心捧读凌兢退思感泣自惟踪迹久被眷知岂敢心欲仕而丐闲身尚安而托病上负生成之大德永为名教之罪人顾虽无知亦不为此伏望皇帝陛下扩施洪造深悯忱辞察臣信以事君忍为欺君之行念臣勤於闶虑宜匚薇苁轮名矜贷余生俾全晚节收形骸於行阵获保残年奉香火於闲庭庶安贱迹
又
辕门移病屡仰贡於忱辞使_踵涂复下颁於宸翰宠加心悸感剧涕零【中谢】伏念臣蚤玷儒科晚陪兴运入尘揆路出拥戎旃念膺明主之知颇慕古人之节诚通白日虽惭鲁子之挥戈志复中原每效陶公之运甓固尝亲持桴鼓止泣江山第缘日暮之年复困雨淫之疾心号神明之舍动辄怔忪胃为仓廪之官愈增虚弱数上章而自劾冀引分以投闲敢谓圣明益深眷注特摅睿思亲洒云章迅若风雷鼓动貔貅之勇灿如奎壁下为草木之光纵使糜捐莫能报塞然念衰残之质久婴疾M之忧恐终误於使令必再干於听览伏望皇帝陛下体天行健如日方中俯念疲癃闻越吟而轸虑加怜耋艾锡汉帛以疏恩改命英材俾专剧任肆令孱懦获遂退休横槊赋诗尚忆当年之意气求田问舍少延末路之光
谢传宣抚问赐茶药表
中使遄臻仰训词之下逮外藩无补蒙锡予之殊荣祗服睿私惟深感涕【中谢】伏念臣少谙寒苦晚幸遭逢学古而不适於时才?而无取於世荐沐云天之泽久叨将相之权巳迫衰残甘退归於邱壑再蒙除用乃复领於麾符祗命戒涂涓辰视印云何报可腥杓谴姘浔痹分名团能滞思出上方之珍剂可起沉疴此盖皇帝陛下需泽旁流晋明蕃锡怜臣簪笏之旧未忍遐遗以臣桑榆之年犹加返照臣敢不仰衔恩遇勉竭疲驽傥未毕於余生誓少酬於洪造
辞免除依前特进尚书左仆射都督江淮两浙荆湖诸军事加食邑表
久尘揆路屡伸闲退之诚兼元戎更冒倚毗之重辄布牢辞之义仰祈从欲之仁【中谢】伏念臣涉道弗深见几尤浅天资拙直之外无所甚长世路艰险之间颇知自信偶陪圣运再玷宰司殚夙夜之微勤冀涓埃之小补志期靖乱常止泣於江山心在酬恩每捐躯於矢石终无异效仰副虚怀敢谓皇明照知忠朴内袭三台之任外专八路之权非王导之材猷孰膺遴选舍武侯之智略曷副褒况乃入当相印之荣出拥戎旃之寄u涯是惧揣分奚堪伏望皇帝陛下天地兼容神明独断怜臣巳老素无避事之名知臣至愚徒有爱君之志偶缘衰病恐误使令特轸渊衷收还成命敷求人杰佐佑邦基庶令衰瘁之余生获保退休之晚景
第二表
囊封上达具陈悃现辞诏检下颁复拜丁之训辄再干於洪造冀必奉於俞音【中谢】窃惟将相之大臣实系国家之重任都督之号起於魏晋之间仆射之名盛於隋唐之际并居朝着各执事枢能效一官巳为称职并持二柄允属英材傥匪寅亮天工克任栋梁之寄兼资将略素深帷幄之谋必致颠Y难当忧责如臣者文惭经纬止为章句之儒武昧韬钤粗通军旅之事辄膺异数大骇t情伏望皇帝陛下覆焘无私照临有赫察臣无功名於承平之日矧值艰难怜臣乏材力於少壮之时况兹衰病收还成命改付真贤庶於授受之间不失迩遐之望
谢封成国公加食邑表
侯邦假守每深尸素之惭祀庆成滥被宠光之典恳辞不遂抚已增忧【中谢】窃以分国拟於上公爰田畀之多赋名器所寓轻重有伦傥乖授受之宜奚副遐迩之望伏念臣奋由寒素晚遇圣神初从枢`之严再冒钧衡之重罪戾有邱山之积报酬无尺寸之微荷哲后之记怜推天慈而覆焘逮司留钥畏甚履冰方合宫E谒之辰乏捧豆走祠之力敢期褒命误及孤踪此盖皇帝陛下舜德格天尧仁浃物骏奔得四海之助圣孝来万国之心致是衰残亦叨贲饰臣敢不仰思睿渥弥激懦衷斧钺在前岂惮捐躯之所丝毫或补益坚戴上之诚
[集部,别集类,南宋建炎至德佑,忠穆集]

[book_title]卷五
钦定四库全书
忠穆集卷五　　　　　　宋　吕颐浩　撰状
乞留直笔兼管内侍省事状
臣早来奏事恭禀圣训隆佑太后欲行六宫合留行在人数亲承圣训六宫并随太后行此中更不留人臣寻奏记得臣知扬州日亲奏御笔内尚书省直笔留一半在南京一半於扬州州治安下今若不留直笔之类即内省职事令何人掌管蒙圣训欲令内臣权管臣即时已奏令内侍权管内省职事深属不便臣即至都堂与执政商议此事有合奏陈者陛下以隆佑太后及先朝房院人数稍多痛惩二月间仓猝之祸遂先遣行诚得策也然近日议者多以为陛下虽有固守建康之诏而为避敌之计如曾尚疑之况无知之民乎今不量分嫔御留行在则民心不固流言纷纷此不可一也兼内宰之职自成周有之董正女御之属今内尚书掌批出四方奏牍及临时处分亦自古设官之制宫禁峻深与外人不相见故号令严谨若令内臣权管深恐不密亦恐不可开端此不可二也伏望圣慈详酌少留六宫在此以安人心及分拨内尚书直笔在此以严命令乞赐睿察
论乞移跸平江府状
臣有迫切之恳久欲仰冒天聪然朝夕思念深惧轻E冕旒之听是以踟蹰累旬未敢陈述欲隐忍不言复恐怀情不尽上误国事身为旧弼仰荷陛下恩遇之深既有所见岂敢缄默不言臣窃见今年二月间移跸建康与诸大将兵屯去处相近指麾号令事势顺便渐图中原此上策也然自三月至八月敌人骑兵弓弱马瘦之际既未能举事今已秋深矣正敌骑得志之秋不可不严为堤备惟建康之为郡与伪境相去密迩敌人用兵能避实男榧戎韩世忠与张浚两军人马精分屯楚泗两州必引兵西去由上流渡江敌骑所向如飘风骤雨之来朝发太平州上下州军午未之间已驰至建康斥堠探报安可及哉万一奔冲兵马蹂践仓猝颠沛又如在扬州时不可不防也伏望圣慈为宗庙社稷计长虑却顾天下幸甚且陛下近降指挥改驻跸为e幸法汉高祖唐太宗之事愿明诏大臣熟议於九月下旬且移跸平江前倚陂湖沮洳之险背负松江长桥之阻缓急不至狼狈进退不至仓黄候来春复幸建康乃万举万全之计乘舆永无後患之策也臣顷在河北与金人相持累年熟知其情大⑸剖救跎粕璺若近日别无警报此尤不可不虑安危之机国之大事仰冀圣明深赐洞察臣昨於建炎三年蒙陛下擢任左仆射是年四月扈跸往建康至八月下旬恳告陛下e幸浙东仰蒙圣慈浩然开纳进幸温台等州是年金人渡江圣驾往来迄无惊扰之患前事未远龟监昭昭虽敌兵未必至江然在我之计思患预防不得不然也臣衰病余生常恨无以报国辄贡刍荛之言仰祈天造贷其万死臣无任激切之至
论边防机事状
臣历官四朝蒙国厚恩仰荷陛下眷遇之深虽糜骨粉身无以论报臣自闻豫贼与金人入边以来缘不知探报之详无由条具备御之计而数日来收宰相赵鼎书云敌骑尚留淮甸诈不可测又得右军统制张俊及一二掌兵官书云将士之心皆愿悉兵过江与金人接战缘事关利害辄有愚见冒昧尘述夫王师才渡江便有大祸福何以言之盖淮南之地金之骑兵可前可却而我师易进难退不可不审也窃料敌人二三月间粮尽必势窘何以知之盖京西及徐亳诸郡全未有耕凿粮运所出自来止藉东平济南府及淄青德博等数州而已今伪齐漕运由北清河流至济州山口镇【原注上水约一千里】自山口镇入黄河经由徐州淮阳军转漕入淮极为艰阻兼黄河自来难行舟船则齐人所储粮食必不广数年以来刘豫父子虽於南京淮阳军陈颍数州积聚资储然供给敌军今已数月非久军食必尽粮食既尽必谋退去但明遣探报候其欲退分遣精追袭掩谋鼗翊蠼荼法所谓料兵g食古之善为将者常以兵食相须豫贼不知用兵之策而金人狃於常胜不知虑敌深入吾境此天亡之时也愿陛下於此Z寒之时金人弓健马壮之际且诸大将谨守江岸r其粮尽欲退并力追袭此万全之策也金人大帅如洛索扎木国王斡喇布皆已物故今次南来者Q}郎君四太子臣在燕山府皆闻之Q赉有谋而怯战四太子乏谋而勇然四太子所统部曲比之Q赉极\且精四太子所向尤宜堤防也臣蝼蚁之情不胜忧愤之至仰乞照察
再论边防机事状
臣契勘御敌之计臣已条具其略臣所谓王师才过江便有大祸福者盖用兵之法要在知彼知此金人因大辽及中国太平日久民不知战遂致纵横又外国之性惟知附强昨金人既得志於此地诸羌附之乃驱率诸国人民使之先登冒犯锋镝何尝有爱惜兵民之意哉国家自渡江之後数年以来陛下宵衣旰食竭力养兵近方聚得战兵十五万器甲粗足岂可容易渡江与不顾危亡之\决一旦之胜负哉自有万全之策望陛下熟计之今已岁尽但乞谨守长江俟来年金人欲退之时须明遣探报选差大将拣择精急急追袭若乘胜可前引兵至南京亳州界以撼汴京则刘豫父子必震恐北走惟不可杀人不可o掠续观兵势相去远近若王师尚可北去即长驱至汴京既到汴京选差土豪守之来年七月间我乃班师过淮以待次年再出兵法所谓彼出我入彼入我出不过三数年间中原之地黄河以南必先为我有矣臣所谓万全之策汉高祖所谓吾`智不能`力者此也臣年老衰病识见蹇浅忧国之心不能自已乞赐睿察
论乞定驻跸之地状
臣契勘金人自建炎二年引兵渡淮三年正月遂直走扬州去年十月以大兵分路渡江皆有深意近者萧愿中引兵逼江今复稍退此皆天佑本朝圣德昭格之所致也夫金人本年既不渡江则诸事可以措手矣将以创中兴之业伏愿陛下发中兴之诚心行中兴之实事今当先定驻跸之地据都会之要使号令易通于川陕将兵顺流而可下漕运不至於艰阻然後速发大兵一头项往江西湖南以平t寇一头项往池州至建康府处置已就招安尚怀反侧之人於明年二三月间使民得务耕桑则大江以南在我之根本立矣然後乘大暑之际遣精之兵与刘光世渡淮掎角而北去由淮阳军沂州入密州以e青郓命张浚躬亲统兵由河中府入绦州以撼河东乘两路余民心怀我宋未泯之时知王师有收复中原之意则中兴之业可觊也若不速为之逡e过春夏则金人他日再来不惟大江以南我之根本不可立而日後之患不可胜言矣臣尝观自古有为之君将以取天下者弗躬弗亲则不能戡祸乱定海内伏望圣慈考汉高祖马上治之之迹法唐太宗栉风沐雨之事速图之不可缓也臣在西北二边出入行阵二十余年今者年逾六十近在军中顿觉筋力衰?非复昔时之强壮也日望陛下赐骸骨而归所幸未填沟壑之前一见中兴之业尔乞赐睿察
论车驾乘马事状
臣昨日留身奏事仰蒙圣谕朕欲亲幸军营按视诸将教习阵队而前此宰执力陈不可近日自杭州舟行到常州缘诸军陆路不易遂登?乘马欲与\人同艰辛而范r又以为不可缘此蟪佳鑫攀パ圆痪醺刑厩砸苑浇裉煜露嗄涯擞梦潢定之时马上治之之日按行营阵出入御马乃其宜也而儒士书生尚欲依太平之际必欲备法驾具仪仗非此不行是犹欲以干戚之舞解平城之围也昔周武王师u孟津左仗黄钺右秉白旄载於经籍未闻有非之者汉文帝亲屈帝尊往来於棘门灞上细柳营劳军以今观之自咸阳东南西汉故都至灞上道路约五六十里计其往还必须三两日是时臣僚亦不以为非唐太宗躬擐甲胄平定祸乱如榆窠园之役与单雄信亲角胜负虎牢之战帝麾军先登率史大奈秦叔宝s麾帜驰出贼阵後遂擒窦建德皆圣人英武之略但陛下今日不当亲临战阵不当履危冒险不当驰骋畋猎不当身属岔K若按视军营出郊跨马何损於治哉臣愿陛下以刚断为心以神武为事勿拘俗儒之论自为笠酝贾行酥业臣不胜幸甚
论黜浮薄之士状
臣前日与宰执进呈潘差充川陕宣谕官李愿下干办公事面奉圣训令说与李愿潘比因上殿观其为人颇轻浮不可全信此行祗以久在西方知川陕人意备询问尔夫潘臣素不识之但曾召至都堂观其为人有口辩善谈论然举止轻儇议论捭阖政如圣训臣与宰执退而仰叹睿照精明以此推之人之才否忠佞岂能少逃於圣鉴臣尝观自古立功立事之人皆刚毅木讷重厚寡言其轻儇辩捷之人听其言虽可喜使之临事非惟鲜克有济亦往往至于败事故自听言之际尤不敢忽昔张释之对汉文帝以谓绦侯东阳侯言事曾不能出口岂效啬夫喋喋利口今以啬夫口辩而超迁之恐天下风靡不可不察释之之论是矣唐德宗宠任裴延龄每奏对恣为诡谲皆\所不敢言延龄处之不疑德宗虽颇知其诡谲但一好诋毁人冀闻外事故亲厚之韦渠牟形神浮躁有口辩德宗亲信之此二人者皆以辩捷变乱是非唐政不纲孔子谓恶利口之覆邦家者此也臣愿陛下日後引对臣僚之际更加详审察其趣向而用之庶几所进擢者皆重厚沉毅之人而退黜轻儇浮薄之士使小人不得间君子则可以立功立事协济中兴之大业矣臣不胜拳拳之至
论乞於邕州置买马司状
臣世为北人闻诸宿将皆曰平原浅草可前可却乃用骑之地骑兵之一可御步兵之十山林川泽出入险阻乃用步之地步兵之一可御骑兵之十自金人南牧以来中原之兵与金人相持未交锋而辄奔溃者以平原旷野敌人骑兵\而中国骑兵少故也昔马伏波於交趾得骆越铜乃铸为马式因表曰行天莫如龙行地莫如马遂铸铜马式於鲁班门外号曰金马门又西汉元狩以後不复男倥者以汉马少故也恭惟陛下临御以来留意马政然关陕诸州半陷敌中四川道路通塞不常战马难到行在惟广西一路与西南诸蕃接连密迩黎雅等州日进纲马节次到来诸军颇以谓堪备出入行阵欲望明诏有司於邕州置买马司差有风力臣僚一员充提举官收买纲马契勘四川秦凤路祖宗以来以茶易马故川路各有茶马司窃闻西南诸蕃贵重中国绢帛每岁不惜十万缣可以买马数千匹今欲御I强敌经理中原较量轻重十万缣或可辍那所有起发纲马事乞命有司采访秦凤路茶马条法参酌施行
乞依旧宫观状
臣闻周文王谓鬻熊曰先生老矣而熊自言以臣入山林逐麋鹿则臣诚老若使坐而策事则臣尚少秦穆公作誓亦曰询兹黄则罔所愆昔人所以独取老者之谋而又谓老者不以筋力为礼盖以其历年久更事多世间变故人事情伪尽能知之而驱驰蒙犯非为克堪也臣昨蒙圣恩闵其衰病退就闲散以终余龄而臣年将七十坐以待尽自意此生不复瞻望天日之光矣又况无谋可询无事能策岂谓睿慈记怜旧物宸翰屡颁使人促召而臣卧病日久皮骨仅存气息奄奄全不入食形骸支离久立则仆已不可支吾再念平生喜於鞍马不畏霜露军旅钱谷之汤险阻艰难之备尝今以老疾气血既衰筋力惫矣虽欲奋不顾身竭尽犬马以报陛下天地父母之恩而臣晓夜以思垂尽微躯固不足惜万一有误国家大事陨命丧身死有余责臣实危殆朝不保夕委是不能乘骑冲冒寒暑诚不敢辄当重任恐负使令尽弃前功晚节扫地惟陛下眷遇哀怜保全终始俾臣致仕或依旧宫观臣虽在林泉犹思结草
书
上时政书
某皇恐顿首再拜某昨於宣和五年八月内尝具奏燕山府一路开边阔远其势难守及条具河北燕山路危急五事以闻寻奉圣旨吕某所奏意有包藏情不可贷可先次落职如军粮阙误令宣抚使王安中枷项上件行遣并在朝廷去年二月到尚书省亦常陈述金人八月必侵边十一月必大举不蒙省察以今日之事料之金人衅隙又甚於前日不待言而可知也若秋冬不能I御必又渡河分道并入一道由青沧以趋德博自京东东路西来【原注以河北路京东东路未经残破故也】一道由磁相济滑南来一道由河东趋西洛东来会兵於梁宋之郊徐议所向不知朝廷何以支吾某伏思今日之计莫若远斥堠明探报不入境即已傥或复来速避地於江外以为後图此事诚不可忽去年秋冬间祗缘庙论不同或和或战胶扰不决又百官内少有知边事谋臣陈画利害致令朝廷受祸天下痛心今日之事不容更有蹉跌伏愿某官深思熟虑以保万全盖金人恃其强勇故示不测与契丹相持二十年今岁讲和明年大战前後反覆卒吞契丹今日之势讲和亦不可恃欲战则力不逮若非迁避更无上策议者多以为銮舆南渡必失中原是大不然赤壁之战魏强吴弱然而魏武大Z者江淮之间沮洳之地又有长江之险非北人用重兵之利此吴所以胜也战胜则势张岂有失中原之理哉议者又曰敌人既能渡大河岂不能渡大江亦不然黄河水狭霜降之後水面不过一二里又无水战之具敌人渡河所以不能制大江则不然水面阔远狭处不下七八里若於南岸预集水战俟其半渡由南岸以轻舟战舰顺流而下顷刻追及虽百万之师可挫也且以夏人号为善用兵与我相持迭胜迭负我师未尝如今日败Z者以泾原环庆等路皆山险之地非骑兵所利故也自金人入边我师遇之不待接战而辄奔溃不暇成列者盖平原旷野步人不能抗骑兵故也某之意欲迁避者又以二十年童贯掌兵柄军政尽坏赏罚不明人无`志所以先革此弊然後可以语战兼自燕山之败金人连二年逼境後来数路官私马o掠已尽步人之势终难抗骑兵霍去病传云自後更不议伐匈奴者以无马故也岂不可鉴哉窃望某官长虑却顾俯察愚夫之言况防秋在近机事甚迫梁宋间诸州环地千里城壁不固虽欲增修已不及矣伏愿发於诚心开悟天意先迁宗庙於江外大驾且驻南京若无探报只驻南京万一有警速驾南来江淮地热又马无秆草必不能久留俟其既往我复北去未为失计也兵法所谓彼入我出彼出我入兹诚今日备御之策若乃江淮荆湖两浙等路如何练兵如何养马如何选将佐如何修城壁如何备器械如何聚粮食此六者尤为今日急务惟速图之不可缓也某衰病余生夙荷知遇不忍缄默伏望恕其狂瞽而详择焉不胜战恐之至某皇恐顿首再拜

[book_title]卷六
钦定四库全书
忠穆集卷六　　　　　　宋　吕颐浩　撰书
与张德远书
伏蒙宠记始生贶以香币夫何身在高位而不忘贫贱之交任兼将相而不遗外方守土之旧俾宝元庆历间韩忠献范文正忠厚之风今日复见下情感佩虽重番叠幅不能道万分之一也昨蒙颁惠色罗今复有泾段之贶此近岁东南所无者区区不敢以多物砍瞎顺醵在候塞上铁衣寒早有御寒衣物数件辄以拜纳方公闲居闽中时此礼不敢废是以尘浼幸赐矜亮
与李伯纪书
某闲居无所营为昨於丹邱东郊创园筑室求诗为贶乃蒙不鄙愚陋宠惠两篇调高阳春词掩骚雅累日讽咏燥吻沾濡泉石增辉山林改色自此始矣道阻且长无由谒谢伏惟亮察荷蒙宠谕禅刹之旁借地为园此亦王子猷借宅种竹之意浮云不系於去留雅意孰分於物我Q人大观叹仰不已十二咏尤见制作之工依韵和呈资千里一笑续貂之罪尚幸容恕上梁文得获披读笔势纵放钦服钦服
与李汉老书
承定居泉南婚嫁渐毕名邦繁会何乐如之某力辞两镇朝廷从之惟少传之除辞至六七引永叔差知太原除宣徽使改差知蔡州复带观文例方荷睿慈照察俯从愚愿居闲以来颇得杜门修心养性之法此外无可言者比於东郊小圃栖止以狭隘伏热涉夏卧病近得秋深风露稍寒乃获安健道夫简重而诚实昨知台州一毫不扰虽治郡不久极有去思刘彦修警敏有才智二弟所不及其他非面莫究万一
与张全真书
治闽且二年兵习教令民安田亩千里八郡肃清无事可以为左右贺台明诸州昨苦愆亢六月间得霖雨数尺岁已大熟得来问知福建亦遂丰稔惟常湖两郡下田有水潦之灾为患亦不广也连年苦疟痢今夏幸稍安但衰晚老态增甚蒙贶荔子差来人由海道六日而至丹邱色味香俱未尽变北客所未尝见欧阳永叔以谓荔枝果一~牡丹花一~诚可信也珍感珍感
与范元长书
闲退以来渭Ｉ娇で字书问因循不讲忽辱垂教仰佩高谊岁寒不忘之意元长以世德硕学徊翔列卿颇自得否某自前年初冬来丹邱寓居无乡闾故旧杜门养拙日益衰残每念甲戌同榜所存者仅四五十人不老即病四十年间SS如过隙良可慨叹
与汪彦章书
承编次诏令旁仍短纸ヒ丫托魅羯尚床话烨乙允年上之亦可虽洪儒大笔素所留意然勤憧芍矣某被旨付以此事辞不获巳顷在布衣时屡谒范纯夫是时此公为内翰兼国史修撰兼知院事兼修国史比已略具闻奏乞下礼部订正庶不差互也
与黄嗣深书
钱塘江岸之别行且再期去秋蒙枉教翰寻以不详知栖隐之地无由上状嗣深盛德大雅莅官行已皆前辈忠厚之风於故旧交契有绨袍恋恋之心岂胜感服某向者连年疾病闲退以来稍觉顽健城东小圃增植小花木今春起屋三数间不辍携稚子往游亦足以寓目寄怀荷嗣深爱念之至恐欲知衰老动止之详也
与綦叔厚书
自闻领帅浙东念下车之初事胜繁剧不应以书尺浼听览必蒙情照兹辱坠教荷高谊厚德不遗遐远之意曷可胜言公在词掖翰苑累年文章妙天下昨吴d制辞入作数联造语警拔窃原雅意以谓既失秦川之利则铜梁阁不敢恃险以为难取而击退贼兵也长安驿舍ピ磺卮ㄦ湎萄粝乇泵哦钤幌糖劓渌ダ纤夭簧莆文但`见如此尔
与李德升书
寄惠佳什佩荷桑梓之意辄依韵和呈浙东今岁大熟兹可为庆湖湘旧号卑湿缘兵火後四向未有人烟通风地乾比之丹邱极高燥老者尤便但既欲归兴不可遏惟幸速与德升寻a黍之约为乐尔
与康平仲书
顷在维扬同班列之次备见注措无不中理又高文博学至今不废读书?信忠厚第深叹仰而每有启拟烦言纷纷岂非天耶命耶或者辅相造物之乖耶然杜门日久所养益纯固居易俟之足矣温台相去四五驿偶公与台守有嫌衰晚又不敢轻动遂阻良集某来春欲游e荡不知车从可来山间僧寺为数日之E否他惟顺序保啬以副区区之祝
与刘彦修书
向闻谪贬以居闲不知所至无从上状但於令弟学士书中重叠历叙远别依黯之情亦不能尽登山临水之意然颇谓吾友气禀刚大临患难必不慑继收令弟书云闻命之初翩然就道不胜叹服曾未数月已闻自便指挥此乃圣主记功宥过之厚恩次则忠义可以感鬼神诚信可以动金石之明验也他惟将爱以副愿言
与沈元用书
承侨寓松阳诸况安适念惟天下多事之时经济有用之才周旋设施无往不可岂命有通塞而奋发自有时耶蒙谕二月末欲为天台之游谨不出以俟文驭之来庶获相从以尽平日所欲面叙者绍兴元年九月某再被误恩承乏政府具奏天下之势先平内寇然後经画外御仰承圣度开纳初遣大将削平t盗擒桀骜者诛之盖圣德昭格天将悔祸也衰老待尽於山林浊醪饭获送残年幸甚念如元用今日谋臣富有春秋不应如老者闲放也
与折中古书
伏承进位贰卿想惟庆慰常观范蔚宗有言三代为将道家所忌而耿氏累叶以功名显岂非用兵能以杀止杀乎顷见遵正先太尉总兵数十年以去杀胜残为心进筑都天一带城寨爱惜财力为务军前折服姚醇之恶其用刑太深庆泽所锺盖未易量也辄以此为左右贺
与向伯恭书
某大病之後气血虚弱初感寒疟继作痢疾一夏伏枕仅存皮骨比得秋凉方有向安之望天台寄居\多无僧寺驻足近於城中葺一草舍蓬茅环堵粗庇风雨每念临江高隐芗林雅致乔木翠竹然有尘外之趣未尝不想像而驰神也
与刘资深书
自会稽南门夜别屈指九年念欲少E而相望每若秦越自古相知之深相会益袄痔旒脑微之诗云闲人逢尽不逢君是也湖湘士人北来者云下车浸久政事施设无不中理盗贼衰息兵民绥靖实今日济时适用之才也某承乏已三月矣累乞宫祠圣恩未允他非握手莫布万一所冀珍爱以副依向之诚
与程晋道书
宠贶佳d副以荔子新姜皆珍物也某衰年不饮早晚服药各一杯自到此每月酿四五斗虽气味浓香不逮兵厨自有野醪真趣恨不能与晋道相从如瓦桥信安道中联辔飞觞之时吾曹老矣念欲促席道旧而不可得第增慨叹尔战袍辄易拜a不惟与彩衣相鲜公方进用作大帅横槊赋诗时亦不可乏此也【原注信乃广信军安乃安肃军】
与赵道夫书
向台湓谌南使人樯献葱页臼幽┯兰蜗鲁抵初尝蒙枉教闻掖垣之召因本州急促往婺州持书令前路投纳继而收德升书知此书不获通呈谅蒙昭察近时士大夫力辞侍从之召者百无一二岂意难进易退之风前辈高节今日复见第增钦仰丹邱小邦不足烦施设然民淳事简军粮可以足用地僻少过客永嘉所不逮也如闻戒涂有日道中尚祈厚自持养以慰所至
与姚庭辉书
承遂得请亦未获具闻忽奉教墨如接晤言区区不任慰怿庭辉以学问取高科以官业登显仕数年以来遍历艰危今寄居孝义村想日有燕处之乐岁得租米几何川别业曾料理否衣食之分各有厚薄随所遇而安可也中大夫所得恩数与从官不相远但村居太僻不知可以迁来邑中否
与贺子忱书
迁居兜率已两月矣地不卑湿稍觉E快衰晚之所宜也天台胜概朝夕驰想俟八月微凉即单骑一往遍到诸山寺可以E陪下风顷岁寄居南京及维扬自酿玉友亲知以为妙尝着玉友补遗一卷自过江以来虽精意d造辄尔不成蒙惠双樽清冽可爱如对故人而揖清风也
与刘仲忱书
作日勉强成诗以谢厚意复蒙属和感佩尤深两日来披咏佳篇不能释手古诗高妙不愧元佑年间作者之风律诗警句可爱如奉天一~编入牧之集中恐学诗者未易区别也某承先人诗赋之学以雕虫末技忝窃科名今日见公佳作恍然自失矣
与张安世书
承闲居山中诸况粗安便出处行止非人力所能为吾曹随所过而安之可也某连年冒暑总兵今岁得闲幸稍健但晚景侵寻衰态增甚蒙谕冬初下访极荷乡契冬中泽国宜雪作若乘兴一来不异子猷之访戴也区区缕悉非面莫既
与刘仲高书
仲高才学政事高出一时O翔法从献纳论思乃其职业尚淹外台何也念昔宛邱联事二十年间凋零无几良可惊叹政车到闽部已久诸况何如先正奏议已领可见前辈之出处立朝之梗概兹承寄惠司马温公手帖石刻某元丰未侍先考过洛中尝瞻见温公仪范又尝至温公故居乔木尚存乡人怀想不异甘棠之思召公也题跋续寄纳次温公文集编次甚工冠之以雄文为序钦仰大手笔衰老得以熟读感佩至深
与马永卿书
会稽南浦之别忽忽遂改岁华相从之久相知至深远别之际惘然自失昨承欲往`山寓居今领来诲乃知迎侍双亲在令兄官所都昌虽经兵火而居民不至流徙自县趋左里重岗复岭乔木蔽映而两山之间皆良田沃壤可爱也陶公太尉庙每至祠下想其英概志在中原尤可师仰大年高文大笔尝有吟咏否登临之时必亦见念也承爱秋冬间见访切不须远来双亲年尊且奉晨昏为便相距二千里岂可命驾轻出耶
与陈祖礼书
承山居僻左必得玩意书史如昆仲才器人虽忌嫉终能抑之乎某平生行阵金疮在体投老垂白得获闲退涵泳圣泽岂不知幸但干戈未戢而大恩莫报永为愤恨尔米十斛以助晨炊杜诗云故人供禄米邻舍与园蔬不相远矣
与范正舆书
兹承从开府公移屯建康谅惟赞画军务少劳神观先文正以次绘像特蒙惠示感佩不可胜言顷在陕右有四轴因兵火失之今再获见如披云雾而G泰山北斗也
与雪o清了书
自顷舣舟四明辱书为贶寻亦拜问之後一向在江东境上置寨於彭泽左蠡之间与李成之兵相持u年再蒙召还政府衮衮不获上状便至忽奉来教佩意良厚吾师道业识解超然~类雪o大刹聚\甚广人所信向方大盗甫平助国家名教使人为善岂小补哉某幼年闻真定赜老云良田万顷日食二升广厦千间夜眠八尺推此语则所向足矣某壮岁在西北塞上亲军旅出入行阵十五年所至除残去害未尝妄戮一人佛书有因果报应之理每以自警也晚遇上圣出入将相五六年备历艰危中间屡乞闲退而所请不获再叨柄用二年分遣诸将平荡江湖福建t盗使民安业乃行其所见非敢忘意功名然衰年识虑颠错罪滋多上荷圣恩处之宫祠布衣蔬食可以送老伏承存问因以布左右幸希亮察
启
谢陈龙图举自代启
持转输方被光华之渥剡章论荐不遗贫贱之交风义耸闻兢惭无地窃以圣朝席累洽之运开用人共治之门从官於拜命之初有举贤自代之法倘非精诚相格臭味攸同如管鲍之深知若王贡之相引敢觊齿牙之誉以为声气之先如某者樗栎凡资轮镛扇《拐幌缕非乘缀窝运匚扌⒂阎高风见知里\槭蛹虮嘀旧学日甚荒芜虽荐试於剧烦迄未闻於强济况在公之奇节与享上之精忠虽有寸心未施薄苦祷⑵ぶ弱质恐累知人诵衮字之褒章殆成虚语忽惊题品遽及凡庸此盖某官识度渊冲神锋秀拔卓尔公辅之望慨然前辈之风眷言富贵无相忘肯使朋友之道缺轻艘重舰交驰整整之旗封豕长蛇首挫堂堂之阵m召还於钧柄犹怀恋於绨袍伏念某自远台符更岁龠鹏程万里方奋翼以图南鹪巢一枝正卑栖而在北久旷驰诚於竿牍固非自弃於门墙忽迂翰墨之记怜为借雌黄而驰誉某敢不益坚操履永副荐扬惟仰托於师门庶终全於晚节过此以往未知所裁
贺大理孙少卿启
伏审拜命枫宸荣棘寺除音所逮公论佥谐伏以某官学洞古今才兼经济决儒科而振藻夙擅文名从士版以服休茂扬政绩再跻郎省荐领使权果膺上圣之知擢贰列卿之职议刑从恕本钦恤之仁懋赏旌贤伫入迁于严近某从游有素辱眷良深欣拚之私喻言奚既
与华殿院问候启
伏审光膺睿渥改莅雄藩已择刚辰荣开盛府伏惟庆拚恭以某官渊泉涵润嵩岱储英趋圣域以甚优蹑亨衢而特起会逢昭代遴选副端眷从t鹭之班擢领风霜之任论事有敢言之气直绳无附下之私m鹗横秋岂\禽之可偶松筠挺节异凡木之空摧出处诚系於重轻属任不殊於中外顾济南之要壤号畿左之名邦褰绦帐以谈经范模虽旧乘朱N而抚俗襦F惟新岂容坐席之温行被赐环之召别跻近侍益懋远猷某昔处乡庠载驰朔部岂谓云霄之志得施桑梓之邦洁已虚心愿奉一言之教抠衣望履遥修百拜之恭瞻向之诚敷宣罔既
贺吴显谟阁启
伏遇拜命中宸华内阁除音所逮舆论交欣伏以某官氲麓家材能迈俗自O翔於仕版久践历於要涂问俗观风雅副皇华之遣承流宣化独高循吏之声岂容坐席之温伫见赐环之召入跻严近益展猷为顾简牍之未修辱缄g而宠逮永言倾颂莫罄敷陈
贺建康张龙图启
伏审光膺睿渥荣领巨藩音驿遥传舆情允协伏以某官规模宏远器宇轩昂蚤以疏通之才荐历剧繁之任惟金陵之会府号江左之要邦方六飞驻之时聚诸路错居之\云屯万旅岂无调护之方布百司每劳应办之力爰自下车之始已闻游刃之余宜妙简於严宸伫华於要近某侧闻成命第切欣愉愧尺牍之未修辱缄g之远逮永言感篆曷罄敷陈
贺姚侍郎除待制启
伏审光膺宸进陟从班成命播闻舆情均穆伏以某官学通伦类识照几先少决儒科抱经纶之器业早登仕更中外之艰虞勤劳偏历於百为夷险不移於一节辍自贰卿之近侍兼参戎幕之渊源避剧请闲乐旧山之泉石兴谗起谤骇平地之风波赖公议之辩明宜湛恩之`博荣跻次对允副佥谐谅倚席之未温即赐环而促召某游从有素欣拚尤深怅竿牍之未修辱缄g之远逮永言愧感未易敷陈
贺中山帅沈待制到任启
伏审光膺帝制荣陟从班邮传疾驰舆情均穆恭以某官禀气刚大受材敏通夙遭际於昌辰久O翔於仕荐扬中外勤劳蚤着於百为遍历险夷终始自持於一节比趋召命入觐中宸首登文石之严从容赐对密迩前旒之邃谠直具闻谟大契於渊衷超拜宜先于多士眷中山之襟带控朔部之咽喉出殿大邦副朝廷之重寄兼持从为儒者之至荣伫观功业之隆别被倚毗之任某顷缘趋佐最荷知怜方大厦之贺成阻宾闳之展庆倾颂之至叙述奚殚
贺河间帅吴述古迁职再任启
伏审光奉睿恩荣迁峻职并昭异数原任雄藩伏惟庆拚恭以某官璞玉凝姿桂林挺秀世济夔龙之盛美并逢尧舜之昌期服禁职於西清久持从畅天威於北道倚若长城比上囊封丐闲琳馆舆议固难於择代圣心方切於懋功宠秘殿之名仍中权之重载惟雅望竦动t瞻出镇大邦虽上观於远略入参庶政已属望於宗工谅倚席之未温即赐环而促召坐开材馆方嗣立於规模手斡化钧m一新於陶冶某猥惭疲钝获托绦牢懦擅之传弥切懦心之庆其为鼓舞未易殚陈
与知建州魏侍御启
一别台符屡移岁龠霜台峻极敢通候问之仪治阃迢遥第切倾依之愫遐想镇临之暇茂膺戬谷之祥伏以某官天骨韬奇神锋擢秀富渊源之奥学早决贤科挺岩壑之英姿素高多士刚毅有敢言之气特Q推独立之风顾中外之更岂超腾之可後鄱阳布治敦恺悌以宜民闽郡承流尚威棱而警俗调和有术猛适中岂容卧治之优行奉追锋之召某崦嵫迟暮蒲柳衰残比解印於湖南复易麾於浙右方祈严召入觐中宸言瞻数≈墙阻陪宾谒远贡十行之札冒E记曹春序应期阳和在候愿护节宣之术永绥福禄之宜
贺赵相除左仆射启
伏审光膺中制进陟上台隆体貌於一时大肜挽栋俦偕耢笾顺华夏交O恭以某官识造几微气函刚大智勇独推为人杰文武兼禀於天资属上圣之作兴践要途而遍履畴济中兴之运蚤膺爰立之求会逆种之啸凶引锋车而逼境谋臣猛将迟回怀不断之疑谠论嘉谟慷慨决亲征之策敌兵宵遁边境尘清破蔡之功孰先裴令却秦之战无出谢公已懋元牍谮Ｋ径涣号伫颁显册面槐位以尊贤某别累年瞻依有素虽衰迟暮景阻陪振鹭之游而沐浴余波幸遂潜鱼之志永言欣幸曷尽敷宣
贺知越州綦内翰启
伏审光膺睿旨出镇帅藩邮传所闻士夫胥悦窃惟庆拚伏以某官量澄玉海学富金k蔚为学者之师夙擅儒林之秀玉堂金马久烦ぴ逯才皂盖朱N暂付承流之寄载惟雅望播在t佥诵铜梁阁之辞盖一时之奇作惟凤阁鸾台之诏诚万目之具瞻某托契有年索居浸久栖迟陋巷怅竿牍之未修眷恋绨袍辱缄g之宠逮永言感佩曷罄敷陈
贺新知台州曹大卿启
伏审申命严宸领麾便郡除音所逮舆论佥谐伏以某官f德忱恂抱材通敏承氲鹿饣之胄蚤着令名历中外繁剧之除亟登显仕擢参天府之治进卿寺之班惟浙部之要邦有丹邱之福地爰资宿望绥抚黎民伫闻召节之颁入r鸳行之近式符舆议益展大猷某一别风仪更岁月兹有亲仁之便预深仰德之诚欣拚良深敷陈罔既
贺周中丞知秀州启
伏审光奉宸纶荣分郡寄涓辰协吉视事宣风伏以某官气禀中和道涵方大出际艰难之会蚤膺旒之知眷自郎曹擢居言路刚风劲节素倾朝野之心正色直言屡落奸邪之胆去同汲黯薄淮阳居异子牟不遥魏阙行奉紫泥之召遄归玉笋之班益懋远猷用符舆望某辱知有素为别累年欣闻开府之初弥甚周邦之喜限拘职守阻造门阑祝颂良深喻言罔既
贺郭节使加检校少傅启
伏审黼座对扬被九重之厚眷宸廷颁命亚傅之崇资仍易镇於雄藩畀宠还於旧治除音所至舆论均O伏以某官学洞孙吴才兼寇邓山西气概素高破敌之奇功岭外威名世有征蛮之异绩出则分符於边阃入则帅兵於殿庐e门腾来暮之|瓦桥有去思之念自守四明之奥壤屹当北敌之要冲增秩赐金聊慰借留之望建牙植纛益彰重外之光某追伏海山阻趋宾∮姥孕擂肇梵婪笮
谢赵都运启
承乏湘南方惧黜幽之典分符浙右遽叨易地之恩腼面弗胜汗增愧伏念某家传朴学世贯寒乡亲逢睿智之作兴滥逐英贤而进用一尘枢府本兵无经远之谋再秉洪钧佐国乏赞元之业荷圣明之全度保颠踬之余生惟会府之剧繁岂衰迟之可办已抗章而恳避丐闲退以归休此盖某官德量兼容仁襟泛爱绨袍兴念不忘故旧之情邻壤相依每借揄扬之助肆令驽钝仰玷龙光感佩良深敷陈罔既
贺张参政福州到任启
伏审荣奉宸恩移镇七闽之壤肇开扛俯临八郡之民凡预朋僚率同欣慰伏惟某官学通伦类识造本原d藉如张曲江闻望同孔北海诚心接物极高明而道中庸厚德镇浮先器识而後文艺晚陪兴运自结主知汤清华亟登丞弼声猷弥着德业愈隆载惟东粤之区比苦潢池之盗属兹绥靖半已凋残如脱沉疴未~呻吟之苦若保赤子宜推鞠育之恩i屈大臣往宣至意虽路门之劝讲允赖真儒顾棠境之拊循尤资良牧才及下车之始已闻歌F之|上宵旰之忧下慰簪缨之望某行年老矣报国蔑然欣承纶之颁後缄g之贺敢烦记室先枉教函感佩良深喻言罔既
贺胡枢密启
伏审光膺睿渥擢任洪枢朝廷得人翕尔一时之庆俊杰在位耸然四海之瞻恭以某官学洞三才智周万变际风云而ぴ逦滴王国之华依日月以蜚英迥出廷臣之右自跻荣於法从益简在於宸衷越右府之严仰赞圣谟之密岂特受成於将帅又将制胜於边陲经武本兵已宣威於远服代天理物行进位於洪钧某晚幸披风夙尝托契崦嵫暮景方待尽於山林槎ㄓ嗌亦并沾於膏泽厚德不遗於闲退高风念及於衰残忻幸良深敷宣罔既
[集部,别集类,南宋建炎至德佑,忠穆集]

[book_title]卷七
钦定四库全书
忠穆集卷七　　　　　宋　吕颐浩　撰
序
御书兰亭後序
绍兴七年三月臣颐浩蒙恩趣召入觐对於建康宫既陛辞行次近舍皇帝遣中使赐以御书晋王羲之兰亭修禊序臣下拜捧观如凌玉宵i紫清云章奎画烂然绚目而不知卷数之在手也自锺张而降以书名家惟羲之为冠而兰亭存藁又其~笔陛下天纵多能博通\艺翰墨之妙前兼古人顾如此书虽下法羲之而天资高迈神意自得直出其上非若世人临仿摹拟拘於笔画形似之问者也臣伏思太宗皇帝宸翰之工实逼二王於时臣下名善书者莫能望其然方继承艺祖卒其功伐屡征不庭初未遑暇神武既定文德诞敷如字学一事犹能独擅天下而传美於後况於纪纲法度之垂裕者乎今陛下乘中兴之运躬抚六师志戡多难期复大业需时偃革则还以人文化成天下宝书传美又将贻万世以绍我太宗之懿盖有待焉臣老矣念终无以仰圣志尚庶几及见大胫集也X诸琬琰窃以为志少保镇南军节度使充两浙西路安抚制置大使马步军都总管兼知临安军府事兼管内劝农使兼行宫留守臣吕颐浩谨书
跋
跋范尧夫范［欧兜氯婺迹
范文正公幼孤随其母嫁长山朱氏既长知其家世感泣而去之京南刻意苦学富贵贫贱毁誉欢戚不动其心而有志於天下其立朝行已忠言嘉谟见於欧阳永叔所撰神道碑其平生践履进退出处具载国史公生四子长曰纯佑有才识早卒次曰纯仁字尧夫元佑中为尚书右仆射次曰纯礼字［沤ㄖ芯腹元年任尚书右丞次曰纯粹字德孺仕至龙图阁待制元丰末尧夫守济南府某为府学生已获参识元佑九年集英唱名公位丞相而德孺知己尤深崇宁初为州州学教授学有三范祠堂盖州属环庆路而文正公尧夫德孺皆尝为环庆路帅德泽在民邦人怀之党籍起独祠堂得不坏兵乱以来范氏子孙流落几尽绍兴二年四月下休德孺之子正舆见访尧夫［诺氯婺迹相示披阅久之盖宝元庆历间士大夫忠厚谅直之风⒓於字画矣仍以所记二诗题於卷末绍兴二年四月日济南吕某记
跋宣和御画
臣事道君皇帝u二十年今寓止台州获观宣和御画念北狩之未还望孤云而陨涕绍兴五年二月十二日特进观文殿大学士提举临安府洞霄宫臣吕颐浩谨题
跋王逢原小传後
仆生不及识广陵先生然尝与先生之犹子云雩游熟闻先生之风⒎段底诼刍剖宥仍齐P然其处顺渊乎其似道浅深莫臻其分清浊未议其方先生是欤云字子飞仕至工部尚书死於国事雩字子与仕至虞部员外郎今亦亡矣绍兴五年二月十二日济南吕某谨题
跋王仲至诗
王仲至诗十卷仲至名钦臣世为睢阳人博学善属文尤工於诗元丰间守官陕右有宿华岳观诗云凌空老树云垂叶压屋梨花雪照人此诗传入禁中神宗皇帝喜之吕汲公微仲为相荐其才浸擢用绍圣元年为吏部侍郎坐汲公罢按国史王洙字原叔至和中为翰林学士仲至乃原叔次子也建炎二年八月济南吕某题於维扬户部直舍
跋送朱景仁诗
建中靖国辛已年仆寓居淄州长山县邑宰朱景仁替归姑苏以诗送别後三十四年仆寄台州再阅旧诗恍然如昨日光易逝良可慨叹景仁早以才干闻尝为省郎屡典剧郡所至有声今为中散大夫提举临安府洞霄宫寄居婺州浦江县绍兴甲寅七月已未济南吕某题
跋蔡天启诗
仆政和初为宗学博士有客自丹阳来诵蔡天启七夕诸王调马图後丹青引三诗爱其辞语警~绍兴二年承乏政地天启之子佑其诗集两编见访正月初十日舟行长桥因得阅济南吕元直题
跋夺标录
元符卯年二月初二日夜览於灯下自恨昔时文字不工虽得一等然碌碌行间深可耻也要须激昂壮志修宦业以绍复先人之意某记
诗
龙兴寺阁
危梯凌碧空不与?闾通朝烟翳高栋霭霭犹从龙遥睇辨沧海纵观分岱宗常山与马耳历历在目中良时无停景远宦如飘蓬汨没困簿领何以舒心r公余频登临勿使酒樽空行看五六月下视零雨蒙
同侯德裕登州凌o阁
招提挂层o朱槛倚天半冷风阁底回暑昼消清汗危跻出?I俯视to乱吾人家东州官学各a绊兹游岂易得勿讶金樽满终期汗漫游醉卧云峦畔
宗学寓宿贻谢任宿
煌煌文德门绦殿高巍巍朔望奉朝谒自觉身光辉吾家济水南旧隐掩双扉三径虽就荒松菊犹依依归欤怀魏阙倦宦念东归游子行未已江湖e南飞去就两无策踌躇送残晖
扈从至西城道中作
霜风卷雾散天日增光明警跸转前路百鸟相和鸣边尘暗长淮今岁幸西城野店翠华过纵观满檐楹丰年高廪多薄饭犹香p衰钝犹何者厚羞大烹盐梅乏滋味终恐伤和}干戈几时休忧国心如酲归欤魏阙念老矣沧洲情勉力谓诸将为时请长缨
次韵刘省元希范题孙伯温舫斋
昔年曾伴江湖客泛宅浮家烟水N兰旌桂棹去夷犹醉吟烂赏湖山色即今别来四五年渔蓑烟艇想依然驱车终岁走尘土梦魂犹在苕间主人好事谁能敌凿藓诛茅开一室宛如画舫到江南左列图书右经籍嗟予踪若飞蓬笑谈偃息幸相从有时睡觉惊四顾恍然身在船窗中经营雅协沧洲趣只欠云涛破烟雾萧萧风雨夜深时忆着扁舟横野渡羡君腹大饱诗书笔端ぴ宸汕龛⑿锌闯碎斗概６肺嶂此舍真蘧庐
和沈和仲同胡少汲河朔道中
投分缘心合相从与道俱归途宝勒佳句握灵珠笑语调征赋间关恤老孤独怜抚字谬本计自?芜
襄城大热喜雨
大暑方蒸湿云兴忽蔽空俄然飘细雨快矣濯清风变化谁能测炎凉迥不同马前襄汉路山色有无中
怀临济旧居四首
古邑吾乡\闲居况可嘉膏腴环百里市井簇千家南郭连山色东郊接水涯秋风故军路纵目赏荷花出郭遥墙路行行到旧庄春深杨叶m雨足稻花香草色连三径槐枝罩一堂挂冠他日事投老此徜徉乡党吾兄弟家居孝友风北堂谐力养南亩幸年丰婚嫁朱陈比交游管鲍同南枝真可恋倦翼厌樊笼古邑西门外烟村远市?呼鹰白草际调马v杨边持节东西路离家五六年永怀豪横乐半老尚依然元佑甲戌二月省试夜分论经理诗【以题中平声字为韵】
睿圣崇儒治严宸夜已分讲论经理切绎帝心勤铜鼓三更漏牙R六艺文游心通二典刻意究三坟玉殿澄寒月枫庭蔼庆云迩英如所学献吾君
家学书怀
儒林从昔蔼英猷蚤步亨衢孰比俦四坐俊翘环策府一时名位冠瀛洲九苞丹凤标文采五总灵龟擅智谋东观退朝何所似广文诗健欲凌秋
穷经投老变书淫两鬓尘埃老欲侵满院好风炎日晚一庭E雨夜堂深十年尘坌无高步万里云霄有素心谁谓腐儒何所用试将肝胆报知音
感旧书怀
宦涂忽忽六周星万事於今一未成但着青衫趋冉冉不知华发欲茎茎驱驰翻忆林泉卧顽钝宜归畎亩耕赖有乡人端契谊相逢时慰寂寥情
雄州道中寄沈和仲侍郎
扁舟隐隐马重到燕山感念深水陆共时同偃薄云途今日异升沉【原注范蔚宗云用之则为虎不用则为鼠抗之则在青云之上抑之则在泥涂之下某与和仲屡联辔按部凡二年而和仲以侍郎被召】青山岂乏归耕路白难忘报国心木落e飞秋复尽惘然怀抱寄幽吟李希中祉故门下侍郎邦直次子有文章器业尝任淮南两浙转运使及江淮发运使靖康元年三月仆寓维扬游开元寺见公题名感⒊墒
当年对策大明宫曾见挥毫气吐虹楚客才华推宋玉汉儒文赋许扬雄漳滨墓木皆成拱洛I池台半已空经济才高英⒕「卸鞔估嵯蚨风【原注希中有第在洛阳葬於相州临漳县】
离京师
春光冉冉过皇州桂棹东归汴水流满岸风光连别浦两行烟柳送归舟官自不随时用拙宦安能为已谋香寺故人来话别一樽清酒散牢愁
送朱景行
学士文章早擅名【原注景仁兄伯元中甲科尝为o职文名甚着】大夫官业久驰声暂分雷土三年政伫看云衢万里程顾我飘蓬非夙契辱公倾盖若平生寻踪曾醉姑苏酒水远山长怆别情
次韵台守晁子莫见贻
去岁乘桴暂得闲忽惊三命促登坛向来强健思投笔老去衰迟懒据鞍玉帐梦回烽燧晓水乡春尽铁衣寒海山深处幽栖地为我经营贮【原缺】
次韵台守刘仲忱
瓦桥倾盖暂徘徊自渡江南屡陪衰谢未能高隐去依栖还傍故人来青蒲谏诤推公望皂盖承宣屈大才但恐政成公促召异时怀抱向谁开
次韵陈国佐喜雨
吾皇恳恻念三农圣德昭昭格昊穹丹诏丁宁祈雨泽幽人歌咏愿年丰焦枯已有生成意膏润全归造化功窃食太仓真厚幸况闻湖外奏肤公
送张德远宣抚川陕二首
维扬倾盖意相投国事当时已共忧铁马勤王曾并辔戎衣护圣每同舟山西气⒅招朐谌北烟尘漫不收宗社有灵天悔祸尚期一战扫边愁
子房云裔擅英名位冠枢庭独本兵每愤中原沦半壁拟将孤斩长鲸汉中险阻真堪据关内安危系此行勉力功名扶帝业临风何用怆离情
次韵崔强恕坠马见贻
昔参幕府事从军跃马翩翩犯塞尘舞未饶横槊客属K何羡佩h人中年衰钝难堪事一跌支离近浃旬多谢故人情意厚佳篇惟待细书绅
谢刘仲忱宠惠诗编
久钦文采动簪绅晚见佳篇妙入神金自a林酬去贵珠从骊颔探来珍越罗蜀锦工谁拟阵马风樯勇莫伦四十年来无此作【原注自罢词赋迨今四十年】睢阳今继少陵人
次韵姜光彦移居
仕途忧患久相随老去求闲遂燕私陇笛不闻吹旧曲彩时见赋新诗清宵好月穿蓬户落日凉风动桂枝两鬓霜毛如旧少按弦无意望锺期
次韵卢虞卿枢密见寄之什
维扬初记接英躔日月飞驰已十年政路O翔常在後祠宫闲退蚤输先欲陪清会时首辱惠新诗思涌泉幸有会稽栖隐地约公归老钓鱼船
登第後道中灯下读书
十载灯前笔下耕如今e塔幸题名他年若遂平生志肯为长檠弃短檠
行次渑池道中
十年两度到秦川每忆东归意浩然何况驱车度ヤ叛矍岸际呛梅缪
偶成
金风萧瑟动E帘细雨霏微拂画檐篱菊半开家酿熟自L生理胜陶潜【原注古诗云山僧须不饮沽酒引陶潜】
重和改元冬至
至後光争一线竹轩小阁兽炉新卷帘放冬曦入暖律浑如洞府春
题樊将军庙
排危盛气冠英雄逆耳忠言悟沛公何事时人太求备欲将瑕翳掩前功【原注题诗者皆以哙横行匈奴中为非】
承乏河北东路不得为天平之游偶成小诗呈沈和中殿撰胡少汲龙图
梦想天平紫府开却嗟匏系在铜台山灵有意憎尘俗不许寻芳暂到来
寄刘圣可杨如晦贾习之三首
清晖堂下相从夜见说崔桥自昔游别後不知能几日却来桥上系扁舟
霜汀野岸清宵月偏照蓬Р幻氯艘Ｏ肴垣千里共可怜名宦阻相亲
北山逋客今何在西塞从军各未归欲访草堂寻旧隐恐教猿鹤谩依依
新酒金橘寄李德升
稻?初熟鹅儿色金橘方包弹子新寄与乡朋供一醉捧觞应笑独醒人
舟次魏村阻风
扁舟深入水云乡浩渺浑疑带远江蓼岸阻风还度日夕阳依约照篷
真定城中闻莺声方响和贾明仲
谁家方响闻莺声恰似年时在帝京宝马金鞍芳草路却教潘鬓二毛生
梦室
丹心忧国梦魂间祗恐清霄亦未闲枕上几回游魏阙觉来聊且看闽山
兰室
秋兰馥郁有幽香不谓无人不吐芳最好移根来一室试纫幽佩意何长
双莲阁
双莲争秀漾清波雾卷烟收认两娥枫落澄江秋欲尽半池霜倒奈愁何
菖蒲涧
溪荪得地恣芬芳三尺挥空刃长闻道仙人尝采掇涧边栽植对朝阳
题临济所居
鸣钟列鼎心无累茹糗}藜乐亦全解把穷通为一致此生何处不超然
襄邑道中赠孙天予子礼三首
咸平岸下分襟日襄邑亭前把臂时十载光惊一梦塞尘踏尽鬓如丝
霜毛一别各兴味年来老不堪横槊赋诗休塞北扁舟垂钓渐江南
弟兄交契比雷陈白首相看意转亲收拾壮怀同老去江V他日幸相O
圭沼
凿沼因方类介圭雨余泉石转增辉排空恨乏乘风术去傍沧浪濯我衣
桂斋二首
双桂亭亭傍竹斋窗前会见紫花开它时酿入椒浆後香逐和}满座来
团团双桂拂茅斋虚幌E棂尽日开会待高秋风露下清香飘泛月中来
竹亭
此君潇洒v筠抽直干凌云碧翠浮想见风枝陪宴坐囊封草就告嘉猷
橘亭
翠叶田田粲v云黄金苞实露华新v亭虽乏千株广不羡当年万户人
荔枝亭
水晶绦雪旧驰名【原注见蔡君谟荔枝谱】珍重移来近野亭看取薰风炎暑际丹苞万颗粲繁星
题汝南县蒙溪亭二首
门外行人困郁蒸不知萧寺有溪亭暂铺牯∠猩煺挂徽砬宸缥缑涡
暑途白昼倦趋程月暗泥深夜阻行却羡野僧无一事布衣蔬饭任平生【原注蒙溪南有山】
顷为河北东路常平厅事後有便坐厅两槛植竹春时仆别栽新竹去其旧本後二十年修干森耸遂成茂林友人郭仲思尝为本路提刑寓此廨有书因回信寄一~
昔年官守在铜台两槛E篁手自栽劲节浓还在否清风应为故人来【原注铜台北京地名】
诗余
水调歌头【紫微观石牛】
一片苍崖璞孕秀自天锺浑如烟堆里乍放力犹慵疑是犀眠海畔贪D烂光彩精魄入蟾宫泼墨云妒蟾影淡朦胧　沩山颂戴生笔写难穷些儿造化凭谁细与问元工那用牧童鞭索不入千t万队扣角起雷同莫怪作诗手偷入锦囊中

[book_title]卷八
钦定四库全书
忠穆集卷八　　　　　　宋　吕颐浩　撰
杂记
燕魏杂记
相州北三十五里梨园镇有西门豹祠堂史记载西门豹尝为邺令叙河伯娶妇事甚详豹发民引漳河水凿十二渠引河水灌民田当时民治渠老少皆烦苦之豹曰民可与乐成不可与虑始今父老子弟虽患苦我然百岁後期令父老子孙思我言其後民果得其利家以富足至汉时邺之长吏以十二渠桥相比近经~驰道欲合三渠为一桥邺民父老皆不从曰此西门君所为不可更也长吏终不能易故西门豹祠至今祭祀不~怀相二州境上有朝歌城传曰里名胜母曾子不入邑号朝歌墨子回车此地也
北京真定府西至获鹿县七十里又九十里至井陉县县东近十里井陉口有淮侯庙韩信常置背水阵於井陉口按信传信遣人间探陈余不用广武君策乃敢进兵走至井陉口三十里止舍此其地也韩魏公题诗云破赵降燕汉业成吠隽既日图烹家僮上变安知实史笔加诬贵有名功盖一时诚不砗蘼袂Ч庞谁明荒祠尚枕陉间道涧水空传哽咽声
真定府南三十里道旁有赵王庙破屋数间仅庇风雨读其碑非赵王歇乃成安君陈余庙韩信传云斩成安君於水上今水在其北伐赵由井陉路入仆尝过井陉县今天威军是也李左车所谓车不得方轨骑不得成列真控扼之地使陈余纳广武君言信安能越井陉破赵哉岂历数归汉人谋不能支耶
涿州西南二十里有蜀先主庙以关羽张飞配乡老言祖父相传先主故居也庙左右大木环绕云先主为儿童时嬉戏於木下所说与蜀志所载相合
李邕以文章气节闻天下字画尤工李峤张廷荐邕文高气直尝为北海太守天下名为北海李林甫素所不喜遣罗希]杀之杜甫作八哀诗云忆昔李公存词源有根柢又云干谒走其门碑碣照四裔今邕碑见於世者尚多燕山府良乡县有邕所书云麾将军李公神道碑笔势豪放尤可爱重金人不学书不知碑之存亡可惜也
唐李贺金铜仙人辞汉歌造语奇特首云茂陵刘郎秋风客指汉武帝言也今长安西有茂陵古X巍然乃汉武帝陵墓又云魏官牵车指千里此言魏武帝遣人迁金铜仙人於邺也又云官将汉月出宫门忆君清泪如`水此语尤警拔非拨去笔墨畦径安能及此世传金铜仙人被迁目有泪下事虽不经亦可骇矣今邺城荒废居民才数十家昔时宫殿化为荆棘所见者千≈西山耳所谓金铜仙人安在哉
古云马出冀北故韩退之送温造序云伯乐一过冀北之野马t遂空今河北冀州不产良马此所谓冀北者疑今秦州是也按隗嚣传汉光武遣吴汉耿m攻嚣嚣将妻子奔西城【原注今秦州上县】及嚣将陈元等决围死战汉军退陈元遂入城迎嚣归冀今秦州接连熙河州及青唐羌界乃自古产良马之地宋朝以茶易马於秦州置提举茶马司凡中国战马皆自此路得之岂其地耶仆虽尝以职事到秦州然未详所以君子於不知盖阙之以r博古者考焉
大名府留宫门街东有何公德政碑乃魏博节度使何进滔碑也柳公权撰并书公权书画冠~当代文宗尝叹美其书曰锺王无以尚也当是时大臣家碑志非其笔人以子孙为不孝此碑字大而尤为端谨严重魏人爱之碑楼极宏壮故岁久而字不讹缺按唐史进滔治魏十余年民安之後累迁检校司徒同中书门下平章事宣和年间内侍谭祯奉使河朔遂磨灭此碑邦人愤恨可惜也
杜牧罪言以谓山东之地王者不得不为王霸者不得不为霸猾贼得之足以致天下不安其确论乎所谓山东者盖指太行山言之今河北路州军皆山东之地也故牧曰禹画九土曰冀州程其水土与河南等其人沈鸷多材力重许可能辛苦敦五种习兵矢又产健马下者日驰二百里所以兵常足以当天下唐自安史之乱尽失河北地至穆宗时两河底定朝廷悉收三镇而刘总又以幽冀七州献於朝且惧部将为乱乃先籍豪不检者送京师而朱克融在籍中於时宰相崔植杜元颖不知兵谓藩镇且平不复料天下安危克融等羁旅寒踬愿得官自效日诉於前皆抑而不与及遣张宏靖为卢龙节度使纵克融等还俄幽州乱推克融为留後纵兵南掠自是复失河朔终唐之世不复得河北矣皇甫有言昔者神尧以一旅取天下而後世子孙不能以天下取河北盖痛愤之辞也
忠献韩王赵普保州人相太祖太宗开基创业谟谋行事具载国史公於真定府居今真定府大会院乃其故宅府城有庙邦人奉之甚谨真定府乃常山郡唐成德军节度使治所王熔承祖父百年之业士马强而蓄积厚为唐世藩臣熔承龙年虽少藉其家世以取重方唐末诸镇相弊於战`而赵独安乐王氏无事饰亭宇事嬉游今真府使廨雄盛冠於河北一路府城周围三十里居民繁庶佛宫禅刹掩映於花竹流水之间世云塞北江南府治後有潭园围九里古木参天台沼相望蔡京知府日拆王武俊德政碑楼於园为广厦今熙春阁是也熔乃武俊之孙
东岳庙在兖州奉符县封天齐仁圣帝西岳在华州华县封金天顺圣帝南岳在潭州衡山县封司天昭圣帝中岳在西京登封县封中天崇圣帝惟北岳在大茂山山大半陷敌境移庙於中山府曲阳县县在中山府北七十里封安天元圣帝殿前有一亭沈括笔谈载亭中有李克用题名云克用亲领步骑五十万问罪幽陵乃出兵讨卢龙节度使刘仁恭时留题也
李师中字诚之少擢进士第兼资文武有经济才仕至天章阁待制尝为秦凤路经使高阳关路安抚使兼知河间府治边有威名邦人畏爱至今钦颂元丰年间王安石变更祖宗法度会有灾异神庙诏求直言师中上书其大⒃苹侍旄娜荼任菹糖斓贝酥际不言谓何天生愚臣盖谓圣世文武之道识其大者是时司马光苏轼苏辙方以言王安石新法不便於民被谴师中因言愿诏司马光轼辙赴阙条问急政神考批出云李师中朋邪罔上愚弄朕躬摭其奸诬所宜不赦遂落职窜逐後岁余神考感悟乃令分司南京郓州居住其谢表云伏念臣抗疏仁朝o囊犹在受知先帝训诰具存爰持此心以事陛下以忧国为心故有二三之论以爱君为志故无喜愠之私进微卓尔之能退守浩然之正易衰之柳既已分於先颠难拔之葵终不移於所向伏遇皇帝陛下还臣旧物分务别都便臣家私许在汶上有田园衣食之计更欲何求虽天地父母之恩不过如此又曰臣谨当刻骨铭肌研精覃思颂一时之盛事庶几清庙之声诗告三代之成功敢後泰山之父老一时士大夫读其文者莫不嘉叹而怜之师中汶上人苏轼尤尊礼之轼与交游书云李六丈者谓诚之也
李师中文章外诗什尤高嘉佑间唐介子方以言切直忤仁庙被责诚之以诗送行云孤忠自许\不与独立敢言人所难去国一身轻似叶高名千古重於山并游英俊何厚未死奸谀骨已寒天为吾皇宗社计肯教夫子不生还此诗士大夫莫不传诵在高阳关有诗云监中双鬓已蹉跎无计重挥却日戈已是园林春欲暮那堪风雨夜来多诗成白也知无敌花落虞兮可奈何【下阙】
贾昌朝除武胜军节度使判大名府妖人王则谋举大名及河南北使其党投檄於大名昌朝疑其为奸考问具服则以事急遂据贝州反昌朝遣兵进讨而朝廷已发兵讨贼平之移昌朝山南东道加检校太师杨偕言贼发昌朝所部至遣大臣乃能平有罪不合赏朝廷不从偕言嘉佑元年以枢密使召罢侍中而以同中书门下平章事为枢密使三年谏官御史言昌朝别为客位以待宦官乃出知许州改左仆射观文殿大学士判尚书都省薨年六十八岁曰文元
赵师旦单州人顷知康州侬智高叛既破邕州列城长吏望风弃城遁惟师旦聚兵三百人与贼血战康州无城壁贼入城师旦坐厅事智高麾兵而入欲胁师旦降师旦骂贼被害贼平朝廷恩数甚厚
後唐庄宗之末赵德钧镇幽州於盐沟置良乡县又於幽州东五十里筑城皆戍以兵及破赫邈等又於其东置三河县由是幽蓟之人始得耕牧而输饷可通至晋石敬塘即位割幽州涿蓟檀顺瀛莫蔚朔云应新妫儒武寰一十六州以入於契丹至本朝太宗皇帝时易州又?於契丹环地千余里沦於~漠不复为王民可胜叹哉
北京隆兴寺佛殿西楹檐下有魏宫弹局魏文帝时E识存焉王钦臣赋诗云邺城台殿付尘埃玉局依然独未灰妙手一弹那复得宝奁当日为谁开飘零久已抛红子埋没惟斯近紫苔此艺不传真可惜摩聊记再看来此局因沈积中为朔漕进入禁中不复见矣弹一艺今亦不传於世钦臣字仲至仕至吏部侍郎博学善属文尤工於诗
卫州共城县北门外三里t山耸秀壁立千∩较滦\泉涌出於地泉底皆碎石清澈可鉴须浸灌十余里汇为御河元佑年间黄河行河东北路自大名府东流入永静军由沧州至独流寨入海故御河之水入北京城由恩州接塘泊以通漕运绍圣以来大河行河北西路御河水灌太河漕运遂不通自中原陷没堤防圮坏大河自滑州入曹州广济军济州注梁山泊至南清河趋入海今南河故地变为桑田诗云高岸为谷深谷为陵可叹也
祁州城坚池深与安肃广信军犬牙相制以I北边北城之巅有清风楼元丰年间先公为本州司理是时河北大儒李洪巨川有诗题清风楼先公属和云祁阳要郡冠边州池垒深高北控幽欹岸v杨浮水面衔山红日照檐头立功慷慨思投笔鬻已卑A耻饭牛独使燕然铭汉德百年忠愤遣人愁时韩子华绦帅中山路见诗喜之遂剡荐
【附】从祀高宗庙庭省
大中大夫试兵部尚书兼侍讲兼权礼部尚书兼吏部尚书宇文价翰林学士正奉大夫知制诰兼侍讲兼修国史洪迈通奉大夫权刑部尚书兼侍讲兼太子詹事葛中奉大夫权工部尚书兼知临安府韩彦质降授朝奉郎试尚书户部侍郎叶翥中奉大夫试尚书刑部侍郎刘决瑞朝请大夫试给事中兼修玉牒官王信大中大夫中书舍人兼详定一司辛钏陈居仁中大夫守中书舍人兼直学士院兼同修国史李t朝散郎试右谏议大夫谢谔朝奉大夫充敷文阁待制提举佑神观吴琚朝奉大夫权尚书吏部侍郎章森中奉大夫权尚书兵部侍郎林栗朝散大夫守起居舍人兼太子侍讲郑侨准尚书省子奉圣旨令臣等详议高宗圣神文武宪孝皇帝y庙配享功臣者恭惟高宗圣神文武宪孝皇帝天锡勇智绍开中兴拨乱之胪符於艺祖揖逊之德光於唐尧一时将相名臣着在６σ肆惺烫室序於大A丕昭隽声式协旧典伏见故宰臣太师秦国公忠穆吕颐浩再登鼎司能断大事主盟义举取日虞渊讫於瀛海无波复安宗社艰难之际厥功茂焉特进观文殿犬学士忠简赵鼎智虑湛明学识醇固北边受敌力赞亲征国本未正建万世之长策望实高劭斯民具瞻太师蕲王忠武韩世忠身更百战义勇横秋建炎勤王投袂奋发连营淮苹⑹游耷懊闻诸军至今落胆太师循王忠烈张俊策翊霸府披荆棘以立朝廷御侮鄞川靖寇江左功名之盛溢於旗常而秉心忠勤始终一节四人皆有名节见称於世宜如明诏伏请并配享高宗庙庭谨议三月十七日三省同奉圣旨依右付故太师吕国公本家
【附】吕|谢表
臣|言臣近者辄以先臣颐浩向来倡义统诸将乞复光尧奘ハ芴焯宓捞上皇帝明辟编类到勤王事迹及当时印下勤王檄书一轴并先臣颐浩家传及遗事文集共八件投进乞降付两浙转运司镂版伏蒙圣恩不以臣为僭率恕其万死亲洒宸翰特依所乞者卫上输忠欲稍伸於先志立言行事惧寝蔑於前闻辄陈狂瞽之愚冀黩渊冲之听肆颁俞训式慰孝思稽首拜恩铭心流涕臣|诚惶诚惧顿首顿首伏念臣先臣颐浩蚤繇自奋旋际多艰建炎以来誓丹衷而许国渡江而後罄素蕴以事君取日而授五龙传檄而定四海独任时之轻重遑恤身之存亡追往昔以未遥怆音容之如在残编粗备偶会萃以成书微迹可寻敢从容而奏御遂尘乙夜亲洒奎章许锓版以流传徒抚躬而震惕方公朝兴故家之叹录用已沾於宠私逮玺书加廷阁之除克绍仍形於褒诏更使遗言之未坠益知圣度之兼容此盖伏遇皇帝陛下业绍丕图恩隆庶位爰念胗怪後曲加体貌之优曾是衰迟亦劳顾恤父有作而子述人所欲而天从臣敢不仰副简知俯殚勤瘁大书於策为一门存殁之荣移忠於君酬千载遭逢之幸臣无任感天荷圣激切屏营之至谨奉表称谢以闻臣|诚惶诚惧顿首顿首谨言

        </div>
      </div>
    </div>
  </div>
</div>
<!--update:2025-08-29 17:55:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>