<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,望溪集全文在线阅读,望溪集全文在线下载,大玄古籍书库">
<meta name="description" content="八卷。清方苞撰。方苞论文推崇韩柳,力求雅洁,所作《左忠毅公逸事》、《狱中杂记》、《周官集注》等篇,颇著名。其古文杂著,生平不自收拾,稿多散失。此集为告归后门人弟子始为搜集成编,大抵随得随刊。故前后颇不以年月为诠次。方苞于经学研究较深,集中说经之文最多。大抵指事类情,有所阐发。其古文则以法度为主。他认为:“周、秦以前,文之义法无一不备;唐、宋以后,步趋绳尺而犹不能无过差。”此以所作上规史、汉,下仿韩、欧。虽大体雅洁,而变化太少,终不能超越古人界限,自辟门户。然其所论古人矩度与为文之道,颇有见地。虽蹊径未除,">
<title>望溪集_方苞_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">望溪集</span> <br/>
          作者： <span class="inputVal" id="bkauthor">方苞</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]84486</span> <br/>
          说明： <span class="inputVal" id="bkdec">八卷。清方苞撰。方苞论文推崇韩柳,力求雅洁,所作《左忠毅公逸事》、《狱中杂记》、《周官集注》等篇,颇著名。其古文杂著,生平不自收拾,稿多散失。此集为告归后门人弟子始为搜集成编,大抵随得随刊。故前后颇不以年月为诠次。方苞于经学研究较深,集中说经之文最多。大抵指事类情,有所阐发。其古文则以法度为主。他认为:“周、秦以前,文之义法无一不备;唐、宋以后,步趋绳尺而犹不能无过差。”此以所作上规史、汉,下仿韩、欧。虽大体雅洁,而变化太少,终不能超越古人界限,自辟门户。然其所论古人矩度与为文之道,颇有见地。虽蹊径未除,而源流极正。有 《四库全书》本。</span> <br/>
          封面： <span class="inputVal" id="bkimg">Z_18869.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]望溪集
[book_author]方苞
[book_date]清代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]84486
[book_dec]八卷。清方苞撰。方苞论文推崇韩柳,力求雅洁,所作《左忠毅公逸事》、《狱中杂记》、《周官集注》等篇,颇著名。其古文杂著,生平不自收拾,稿多散失。此集为告归后门人弟子始为搜集成编,大抵随得随刊。故前后颇不以年月为诠次。方苞于经学研究较深,集中说经之文最多。大抵指事类情,有所阐发。其古文则以法度为主。他认为:“周、秦以前,文之义法无一不备;唐、宋以后,步趋绳尺而犹不能无过差。”此以所作上规史、汉,下仿韩、欧。虽大体雅洁,而变化太少,终不能超越古人界限,自辟门户。然其所论古人矩度与为文之道,颇有见地。虽蹊径未除,而源流极正。有 《四库全书》本。
[book_img]Z_18869.jpg


[book_title]提要
钦定四库全书　　　　集部七
望溪集　　　　　　　　别集类六
【国朝】提要
【臣】等谨案望溪集八卷
国朝方苞撰苞所作周官集注诸书已别着录其古文杂着生平不自收拾稿多散佚告归後门弟子始为裒集成编大抵随得随X故前後颇不以年月为诠次苞於经学研究较深集中说经之文最多大抵指事类情有所阐发其古文则一以法度为主尝谓周秦以前文之义法无一不备唐宋以後步趋绳尺而犹不能无过差是以所作上规史汉下仿韩欧不肯少轶於规矩之外大体雅洁而变化太少终不能~去町畦自辟门户然其所论古人营度为文之道颇能沈潜反覆而得其用意之所以然故虽蹊径未除而源流极正近时为八家之文者要当为苞屈一指云乾隆四十五年二月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
望溪集卷一
翰林院侍讲衔方苞撰
读经
读古文尚书
先儒以古文尚书辞气不类今文而疑其伪者多矣抑思能伪为是者谁与夫自周以来着书而各自名家者其人可指数也言之近道莫若荀子董子取二子之精言而措诸伊训大甲说命之间弗肖也而谓左丘明司马迁扬雄能为之与而况其下焉者与然则其辞气不类今文何也尝观史记所采尚书於肆觐东后则易之曰遂见东方君长太子朱启明则曰嗣子丹朱开明有能奋庸熙帝之载则曰有能成美尧之事者如此类不可毛举因是疑古文易晓必秦汉间儒者得其书苦其奥而稍以显易之辞更之其大体则固经之本文也无逸之篇今文也试易其一二奥之语则与古文二十五篇之辞气其有异乎迁传儒林曰孔氏有古文尚书而安国以今文读之遂以起其家逸书而安国自序其书谓科斗书废已久时人无能知者以所闻伏生之书考论文义定其可知者增多二十五篇夫古文不可知仅就伏生之书以证而得之则其本文缺漫及字体为伏生之书所不具者不得不稍为增损以足其辞畅其指意此增多二十五篇所以独为易晓而与伏生之书异与然则迁所云以今文读之者即余所谓以显易之辞通其奥而非谓以隶书传之也
读大诰
昔朱子读大诰谓周公当时欲以此耸动天下而篇中大意不过谓周家辛苦创业後人不可不卒成之且反覆归之於卜意思缓而不切殊不可晓呜呼此圣人之心所以与天地相似而无一言之过乎物也盖纣之罪可列数以耸人听而武庚之罪则难为言所可言者不过先王基业之不可弃与吉卜得可徵天命之有归而已夫感人以诚不以伪此二者乃周人之实情可与天下共白之者也其於武庚则直述其鄙我周邦之言未尝有一语文致其罪其於友邦君第动以友伐厥子之私义而不敢谓大义当与周同仇也非圣人而能言不过物如是与不惟此也周初之书惟牧誓为不杂武王数纣之罪惟用妇言弃祀事而剖心匐址僦素谔拗畲蠖窀ゼ把芍领侗┡凹殄吃蚬橛於多罪逋逃之臣故读牧誓而知圣人之心之敬虽致天之罚誓师声罪而辞有所不敢尽也读大诰而知圣人之心之公审已之义察人之情壹禀於天理而修辞必立其诚也然大诰之书自汉至宋千有余年读者莫之或疑至朱子而後得其间焉是又治经者所宜取法也夫
读尚书记
书说之谬悠莫如君]篇序称召公不悦及周公代成王作诰而弟康叔自唐以後\以为疑朱子出其论始定然折之以理而未得其情也余辨周官正戴记然後悟曰是二者亦刘歆之为耳盖歆承莽意作明堂记奏定居摄践阼之仪而戴记所传无是也故预徵天下有逸礼古书周官文字者令记说於廷中以示明堂记所自出【不徒购其书而徵其人使记说利其无稽也故前後至者以千数】而又多为之徵於文王世子之篇窜焉周末诸子言礼者莫笃於荀卿而网罗旧闻莫先於史记故於荀氏司马氏之书亦窜焉奏称周公践阼而召公不悦所以探汉大臣之心而多为之变以携之也而於记无可附故於君]之序窜焉而并窜鲁燕世家以为之徵莽改元称康诰王若曰朕其弟小子封以为周公受命称王之文则当是时尚无篇首周公作洛\会之文也【使此文前具则必引为明证而不徒虚为之说矣】歆知其说为天下所心非故复窜此以设疑於後世尔盖是篇乃伏生之书博士弟子所循诵也若早窜焉则\然而辨其非矣苏氏谓康诰之首乃洛诰错简t儒因之亦非也其地其时实与多士篇应而见士於周义亦近焉盖五服之国各登其民治而贡士於周故公因而告之然大义无存焉虽存而不论可也余悯汉唐诸儒为歆所蔽使圣人之经受其诬而记礼者及荀氏司马氏亦为歆而受恶故辨其所由然使後有考焉
读尚书又记
西伯受命称王而断虞芮之讼及以是年改元自欧阳氏辨其妄t儒昭然若发蒙矣然特谓司马氏孔氏毛氏之妄耳书之传诗之序自前世多疑其伪惟史记为完书迁知六艺必折衷於孔子文王服事殷武王末受命周公成文武之德而追王孔子之言甚着而敢妄为异说乎盖莽称康诰以为周公居摄称王之文故复为此以示居摄称王而复臣节者周公也受命称王而不复为人臣者文王也纣君天下数十年西伯断二国之讼诸侯乡之遂以是年改元制正朔况孺子襁抱刘崇z翟义灭宗室王侯公卿大夫郡国吏士同心相推戴乎【纬书言文王受命有白鱼负图赤雀衔书之瑞亦莽受铜符帛图金策据以即真之符验也】诗书之文曰文王受命惟中身谓继世而为诸侯也曰文王受命有此武功谓受命为西伯而专征伐也以受命为称王自史记始而後为书传诗序者因之耳史记宣成间始少出而未显今所传乃歆所校h而可据为信乎【周本纪诗人道西伯盖受命之年称王至王瑞自太王兴不独与论语中庸显背绳以文义亦多骈旁枝削之前後语意正相承无间】朱子谓史记之妄欧阳氏所辨明矣惟九年大统未集实为痕瑕呜呼武成之篇古文也古文尚书毛诗皆自歆发歆为三统历考上世帝王以为文王受命九年而崩则武成及周本纪之文为歆所增窜尚何疑乎呜呼歆之檀芰t书以曲为弥缝乃其奸之所以卒发於後世与
读尚书君牙酌吕刑文侯之命费誓秦誓
尚书自毕命以下所存六篇先儒多未达其义余尝考之费誓则事可传也君牙酌秦誓则言不可废也吕刑文侯之命则事不可没也三代之刑典至穆王而始变文武之旧都至平王而终弃可无志乎吕刑之言虽或不可废而孔子h之则非以其言也观文侯之命无一言之当物而弗删则以着事变而非有取於其辞义审矣司马迁作史记於费誓具详焉於秦誓删取焉而文侯之命则没之盖以其言无足存而不知事不可没也用此观之圣人删述之义t贤莫之能赞岂独春秋之笔削哉
书存文侯之命而宣王中兴用贤讨叛事列正雅者其誓诰策命之文无一见焉先儒以谓亡於幽王之乱而余窃意所亡者不惟宣王之书自君牙以下六篇皆孔子摭拾於乱亡之余非得之周室之史记也自唐虞夏商非关一代废兴之故不以列於书故周书自毕命以前皆造周毖殷保世靖民之大政也若专取辞意之善则成康之际周召共政史逸作册其命官之辞远过於君牙酌者必多矣孔子乃舍彼而取此义安处与用此知康王以前策命之大者已与誓诰并列於学官而立为四术其余内史所藏孔子盖未之见也吕刑则布在四方而有司籍之若鲁若晋若秦之书则其国传之君牙酌则其家守之子尝学礼而病杞宋之无徵故於周书惜其仅有存者而h之以垂法戒焉耳使得诸周内史所藏则岂宜N希而不类如此哉【使内史之籍尚存而孔子未之见亦不宜竟以君牙以下六篇续备有周一代之书而定以百篇之数】抑观君牙酌秦誓而又以叹世变之亟焉文武之政刑皆变乱於穆王而读其书彬彬乎去成康不远也秦穆悔过思贤之言可法於後世而力逞其忿以遂前愆言与行显背而谓可涂民之耳目夏殷之末造未尝有是也二帝三王纯一忠敬之风其尚可复也哉此又序书之隐义也
读二南
二南之序曰系之周公系之召公余少受诗反覆焉而不得於心及观朱子集传云得之国中而杂以南国之诗谓之周南得之南国者直谓之召南然後心惬焉而汉广汝坟所以独列於周南则其义未之前闻也夫周道兴於西北自北而南地相直者正江汉也风教远A於此则周之西南沿汉与江庸蜀羌微卢彭濮之怙冒举诸此矣至於汝坟则又自西而益东自南而渐北殷商国畿而外皆周之宇下所谓三分天下有其二也且其辞义以视召南诸篇亦莹然而出其类方是时被化之国其上之风教虽能应於关雎麟趾而下之礼俗犹未尽淳观汉广之爱慕流连而知其不可求则与行露野有死悄乎其有惧心者异矣草虫殷雷自言其伤而已耳汝坟则忧在王室而勉其君子於文王以服事殷之心若或喻之h此二诗而被化之先後疆略之广轮观感之浅深一一可辨矣十三国之风其篇次列於周太师或孔子更定所不敢知而二诗之在周南则为周公所手订决也惟何彼v矣其作於镐洛若齐人为之皆不宜以入召南岂秦火之後诗多得之讽诵汉之经师失其传而漫以附焉者与
读?{至曹桧十一国风
汉唐诸儒於变风傅会时代各有主名以入於美刺朱子既明辨之而世儒犹哓哓盖谓一国之诗数百年之久所存必政教之尤大者闾阎丛细之事男女猥鄙之情即间h以垂戒不宜其多乃至於此而不知删诗之指要即於是焉存盖古者自公卿至於列士职以诗献而衰世之臣孰是如大雅之旧人家父凡伯者乎故淇澳缁衣而外士大夫忧时闵已之诗所存无几而丛细猥鄙之辞则无一或遗盖民俗之真国政之变数百年後废兴存亡e明之由皆於是可辨焉稽之春秋中原建国兵祸结连莫剧於陈郑卫次之宋又次之而淫诗惟三国为多【乐记虽云宋音燕女溺志然特论其音且燕女非必淫奔也】以此知天恶淫人不惟其君以此败国亡身殒嗣其民夫妇男女亦死亡危急焦然无宁岁也而淫诗之多寡实与兵祸之疏数相符则删诗之指要居可知矣齐晋秦三国最强而两国无淫诗齐襄灾及其身崔杼弑君陈氏窃国皆由女祸故齐诗终於猗嗟载驰敝笱始於a鸣秦之亡以亲奄幸疾师儒故秦诗始於车?驷终於夏屋唐俗勤俭固其所以兴也然纤啬筋力则艳以利而易动故其後赵盾栾书皆为国人所附而晋卒分於三族乃桓叔武公为之嚆矢耳国以此始亦必以终兹非其明监与若魏若曹若桧国小而邻逼故君民同忧未敢淫逞而君少偷惰臣或贪愚则国非其国矣总而计之?{无徵魏桧早灭卫郑以下七国之亡徵并於所存之诗见之非圣人知周万物而百世莫之能违其孰能与於此然则郑之亡转後於陈而卫之亡又後於宋何也郑之淫风盛於下而未及其上卫有康叔武公之遗德虽至季世犹多君子国於天地必有与立或同始而异终或将倾而复植岂可以一端尽哉以是知天命无常国之兴亡一以人事为准也
读?{魏桧四国风
魏桧之诗皆作於未并於晋郑之先其辞其事可按而知也晋自桓叔以後阴谋布德以收晋民而魏拷檠伤任非人贤者思隐吏竞於贪此君子所以叹心忧之谁知而小人则已望乐郊而思适也桧风之作盖在厉王之世有识者忧宗周之殒为将及焉此苌楚匪风所以作也t儒乃以比於?{谓所言皆晋郑之事而朱子亦承用焉【集传谓魏诗为晋作桧诗为郑作并引苏氏桧诗之说必出自他人朱子误记为子由耳】夫晋至武献思启封疆方欲用其民而抚辑之岂复有硕鼠之号而桧并於郑在东迁以後武庄强盛王室再造大难已夷又何风骇车倾之惧乎?{旧国之诗无一存焉何也以诸国之风比类以求其义必其君有大美大恶民心以动国俗以移而後风谣作焉鲁宋望国历年久长而诗无风况蕞尔之?{立国又日浅哉鲁宋之君有x弑而无淫ex弑之恶宜载於册书而国之臣民则不忍作诗以刺也其俗由旧而无大改更故无风之可陈【观鲁为吴公子札所歌风诗止十五篇可知】孟子说诗必以意逆志而又在於论其世其此类也与
读王风
世儒谓读王风而知周之不再兴非深於诗者之言也方是时上之政教虽俣下之礼俗未改其君子抱义而怀仁其细民畏法而守分以道兴周盖视变鲁变齐而尤易焉黍离兔爰忧时闵俗百世以下犹使人悱恻而流连大车槛槛师都犹能正其治也君子阳阳匿迹下僚而不改其乐也采葛忧良臣之见谗丘中惧贤者之伏隐观其朝有若荣公皇父师尹之败类者乎君子於役发乎情止乎礼义者无论矣葛悲无兄弟则宗子收族大功同财之淳风犹未硪彩者怀其室家而於君长无怨言思奔之女自誓於所私按其辞意亦未尝心非其大夫观其民有若晋国之诬於栾氏齐鲁之隐民心归於陈季者乎十篇之中淫志溺志敖辟烦促之音无一有焉盖自周公师保万民君陈毕公继治於伊洛自上以下莫不渐於教泽忾於德心而知礼义之大闲故降至春秋x弑攘夺接迹於诸夏之邦而王室则无之以\心之不可摇夺也子颓子带子朝之乱国民乡顺官师守常故侯伯公卿倚是以定谋而乱贼皆应时诛讨使当是时上有宣王下有方召则其兴也勃矣况能托国於周孔乎然孔子志在东周其於齐卫之君犹CC焉而适周则未尝一自通於共主及二三执政何也盖周之政在世卿久矣以羁旅之士一旦奉社稷以从非圣如汤文安能蹈此故必得大国而用之践桓文之迹然後能成周召之功此孔子之志事也世儒以周不能兴遂谓王风气象n然不可振起是所谓见其影而不见其形者也孟子言诵诗读书道在知人论世而自道其学曰知言有以也夫
读齐风
余少读着疑与郑之丰卫之桑中为类而非讥不亲迎【亲迎之礼俦居轮三周先俟於门外且跬步之顷而三易其不惟无此礼数亦非事之情】及少长见班固地理志然後得其徵盖此女所奔者非一人东方之日则奔之者非一女也齐自襄公鸟兽行下令国中长女不得嫁为家主祠名曰巫儿至东汉之初俗犹未改故当其时奔者亦若无怍於父兄受其奔者亦可无憎於里党【盖惟听其奔然後可以安人情别天属也】显言而公传道之是以郑卫之诗按其辞可知为淫奔而着与东方其事其辞与夫妇之唱随者几无辨也国语称襄公田狩毕弋不听国政而惟女是崇则还与卢令亦同时所作耳齐之立国能强由其民习於武节而其後篡弑窃国之衅皆由女宠其诗十一篇二为游田五为男女之乱而冠以古贤妃之警其君盖齐之所以始终者具此矣孔子删诗事有细而不遗辞有A而不削以是乃废兴存亡之所自也非然则郑卫齐陈之淫声慢声胡为而与雅颂并立与
书周颂清庙诗後
旧说此周公既成洛邑而朝诸侯率之以祀文王之乐歌盖以四时祭皆於太庙无独祀文王之礼然武王革殷之後洛邑未作之前不宜竟无祀文王之乐歌尚书武成王来自商至於丰则邦甸侯卫骏奔走执豆笾尚在五庙中之稷庙及武王迁镐乃立天子之七庙而周公於是时特起大义立庙於丰独祀文王【成王作洛至於丰而发命则丰庙作於迁镐之初可知】凡爵命公侯卿大夫皆於丰庙康王命毕公保厘东郊则步自周至於丰江汉之诗召虎命告於文人是也盖祭先公先王於后稷之庙率诸侯以致孝享宜也爵命当世之公侯卿大夫而临以上古之侯伯则义有未安镐京虽有文王之庙然后稷及先公先王皆式临焉而独受命於文王之庙非文王之心之所安也郊祀后稷而别立明堂以宗祀文王亦此义也然则载见辟王何以有独祀武王之诗曰此其事与文王异是乃成王免丧初遇吉祭奉武王之主以入王季之庙而特祀焉仪礼所称吉祭犹未配谓此也盖事应祧之祖之终不可缺一时祭故必於太庙奉祧主以藏夹室然後特祀新主於所入之庙文王侯伯也吉祭於庙不宜有乐歌成康以降後王皆有吉祭而不为乐歌古人事君亲要於诚信不敢溢言虚美以滋天下後世之口实也
又书清庙诗後
或谓武成丁未祀於周庙天子诸侯之出归告於祖祢之正礼也即事者惟邦甸侯卫耳越三日庚戍柴望大告武成告至於前所告者之正礼也以顺天革命故特举柴望耳既生魄庶邦冢君暨百工受命於周乃庶邦君臣受命於周之始古者爵命必於祭安知非此时特祭於文王之庙而作是诗也然方是时先公先王之乐歌未作不宜先荐文王之诗五庙之旧制未更乐章不宜首举清庙为义且朱子既据贾疏所推日历而升既生魄三语於丁未之前则未知孰为定论也或谓据戴记天子玫jE尝A则时祭亦有冒仓此诗非用於眉朗焙醪恢以E为时祭乃汉儒约春秋所书鲁E傅会而为之说前儒之辨明矣虽夏殷之世礼文质略事亦难举至周则前期卜日卜尸散斋七日致斋三日使日祭一庙祭之明日绎而宾尸自致斋以至终事兼旬中无一日之间人力则实不能胜国事则一切废置加以天地社稷山川百神之事六服t辟朝聘会同之政日不暇给矣用此知时祭必无枚凡祀文王之乐歌皆始作丰庙时所荐也
读周官
呜呼世儒之疑周官为伪者岂不甚蔽矣哉中庸所谓尽人物之性以赞天地之化育者於是书具之矣盖惟公达於人事之始终故所以教之养之任之治之之道无不尽也惟公明於万物之分数故所以生之取之聚之散之之道无不尽也运天下犹一身视四海如奥阼非圣人而能为此乎然自汉何休宋欧阳修胡宏皆疑为伪作盖休耳熟於新莽之乱而修与宏近见夫熙宁之弊故疑是书出本非圣人之法而不足以经世也莽之事不足论矣熙宁君臣所附会以为新法者察其本谋盖用为富强之术以视公之依乎天理以尽人物之性者其根源较然异矣就其善者莫如保甲之法然田不井授民无定居而责以相保相受有f奇~相及则已利害分半而不能无拂乎人情矣修与宏不能明辨安石所行本非周官之法而乃疑是书为伪是犹惩覆而废舆马也是书之出千七百年矣假而战国秦汉之人能伪作则冬官之缺後之文儒有能补之者乎不惟一官之全小司马之缺有能依仿四官之意以补之者乎其所以不能补者何也则事之理有未达而物之分有未明也呜呼三王致治之迹其规模可见者独有是书世变虽殊其经纶天下之大体卒不可易也若修与宏者皆世所称显学之儒而智不足以及此尚安望为治者笃信而见诸行事哉必此之疑则惟安於苟道而已此余所以尤痛疾乎後儒之浮说也
周官辨伪一
凡疑周官为伪作者非道听涂说而未尝一用其心即粗用其心而未能?乎事理之实者也然其间决不可信者实有数事焉周官九职贡物之外别无所取於民而载师职则曰近郊十一远郊二十而三甸稍县都皆无过十二市官所掌惟?布与罚布而?人之a布总布质布别增其三夏秋二官芬叨W蛊攻狸C去妖鸟匪虫所以除民害安物生肃礼事也而以戈击圹以矢射神以方书厌鸟以牡O象齿杀神则荒诞而不经若是者揆之於理则不宜验之於人心之同然则不顺而经有是文何也则莽与歆所窜入也盖莽诵六艺以文奸言而浚民之政皆托於周官其未x也既以公田口井布令故既x下书不能遽变十一之说而谓汉法名三十税一实十税五则其意居可知矣故歆承其意而增窜闾师之文以示周官之田赋本不止於十一也莽立山泽六`榷酒铸器税\物以穷工商故歆增窜?人之文以示周官征布之目本如是其多也莽好厌胜妖妄愚诬为天下讪笑故歆增窜方相壶涿哲族庭氏之文以示圣人之法固如是其多怪变也夫歆颂莽之功既曰发得周礼以明因监而公孙禄数歆之罪又曰倒五经使学士疑惑则此数事者乃莽与歆所窜入决矣然犹幸数事之外五官具完圣人制作之意昭如日星其所伪托按以经之本文而白黑可辨也古者公田为居井^场圃取具焉国赋所入实八十亩孟子及春秋传所谓十一乃总计公私田数以为言若周之赋法不过岁入公田之谷并无所谓十一之名也又安从有二十而三与十二之道哉闾师之法通乎天下又安有近郊远郊甸稍县都之别哉载师职所以特举国宅园?漆林以田赋之外地征惟此三者耳今去近郊十一至无过十二之文而载师职固辞备而义完矣周官之田赋更无可疑者矣周之先世关市无征及公制六典商则门征其货贾则关市征其?盖以有职则宜有贡又惧所获过赢而民争逐末耳肆长之敛总布盖总一肆买赊官物所入之布而敛之非别有是征也若质布则本职无是a布则通经无是也今去a布质布总布之文而?人职固辞备而义完矣周官之市征更无可疑者矣方相氏之索室芬咭餐ナ现射妖鸟也族氏之覆妖鸟之巢也乃圣人明於幽明之故而善除民惑也害气时作妖鸟夜鸣人之所忌其气焰足以召疾殃故立为经常之法俾王官帅\而分引弓而射之则民志定其气扬而夭厉自息矣夫疫可芬捕蒙熊皮黄金四目与莽之遣使负持幢何异乎卜得吉兆以安先王之体魄而入圹戈击四隅以贩搅加朊е令武士入高庙拔剑四面提击何异乎妖鸟之巢可覆也而以方书日月星辰之号悬其巢妖鸟之有形者可射也不见其形而射其方犹有说也神之降不以德承焉不以其物享焉而射之可乎水虫之怪可芬捕其神可杀乎神无形而有死神死而渊可为陵其诳d天下与莽之铸威斗镌铜人膺文桃汤赭鞭鞭洒屋壁异事而同情今於方相氏去蒙熊皮黄金四目及大丧以下之文於族氏去以方书下之文【覆其巢则鸟自去矣以方书悬巢上是不覆其巢也与上文显背】於阡檬先ト粲杀其神以下之文於庭氏去若神也以下之文则四职固辞备而义完矣其他更无可疑者矣凡世儒所疑於周官者切?其义皆圣人运用天理之实惟此数事揆以制作之意显然可辨其非真而於莽事则皆若为之前辙而开其端兆然则非歆之窜入而谁乎昔程子出大学中庸於戴记数百年以来莫有异议朱子斥诗小序虽有妄者欲复开其喙而信从者稀矣惜乎是经之大体二子断为非圣人不能作而此数事未得为二子所S芟也虽然理者天下之公也心者百世所同也然则姑存吾说以俟後之君子其可哉
周官辨伪二
媒氏仲春之月大会男女奔者不禁近或为之说曰是乃圣人之所以止佚淫而消`辩也每见m庶之家嫠者改适猜衅丛生变诈百出由是而成狱讼者十四三焉岂若天子之吏以时会之而听其相从於有司之前可以称年材使各得其分愿哉管子治齐以掌媒合独犹师其意则斯乃民治之所宜也审矣呜呼管子生政散民流之後而姑为一切之法是不可知若成周之世则安用此哉自文王后妃之躬化远蒸江汉至周公作洛道洽政行民知秉礼而度义也久矣又况周官之法冠昏之礼事党政教之比户之女功A长稽之凡民之有~恶者虽未丽於法而已坐诸嘉石役诸司空任诸州里尚何怨旷阴私暴诈之敢作哉管子合独之政乃取鳏寡而官配之若会焉而听其自奔则虽乱国A吏能布此为宪令乎盖莽之法私铸者伍坐没入为官奴婢传诣锺官者以十万数至则易其夫妇民人骇痛故歆增窜媒氏之文以示周官之法官会男女而听其相奔则以罪没而易其夫妇犹未为已甚也莽之母死而不欲为之服歆与博士献议周礼王为诸侯缌衰弁而加环x同姓则麻异姓则葛今周礼司服无弁而加环x三语则媒氏之文为歆所增窜也决矣【按莽欲九则增易左传谓周公越九锡之检莽欲称假皇帝则云书逸嘉禾篇周公奉鬯立於阼阶延登赞曰假王阏勤和天下其伪构经文皆歆为之谋主也又以文义核之於奔者不禁下承以无故而不用令者罚之则所谓不用令未知其何指也既曰大会男女又曰司男女之无夫家者而会之重见赘设失言之序必削去仲春之月以下三十七字然後媒氏之文与义皆完善】呜呼圣人之法所以循天理而达之也圣人之经所以传天心而播之也乃为悖理逆天之语所混淆至於二千余年而不可辨则歆诚万世之罪人也余尝病班史於莽之乱政奸言纤悉不遗於义为\於文为赘然周官之为歆所伪乱者乃赖班史而备得其徵岂非圣人之经天心不欲其终晦而既蚀复明固有数存乎其间耶
或曰歆於司服职转不窜入三语何也盖他职所增皆怪变不经故必窜入以惑人听司服职则本有为诸侯缌衰及其首服皆弁x之语而弁而加环x同姓则麻异姓则葛乃礼家之常谈\共知之歆之奸心以周官虽藏册府而恐吏民或私有其书故以莽之乱政窜入诸官颁示天下而於已所献议礼家之常谈转不窜入使人疑古书之传有同异以比於易诗书之文引用或有增损者正所谓倒五经使学士疑惑也【自记】
读仪礼
仪礼志繁而辞简义曲而体直微周公手定亦周人最初之文也然其制惟施於成周为宜盖自二帝三王彰道教以明民凡仁义忠敬之大体虽m隶晓然於心故层累而精其义密其文用以磨b德性而起教於微眇使之益深於人道焉耳後世淳浇朴散纵性情而安恣睢其於人道之大防且阴决显溃而不能自禁矣乃使戋戋於登降进反之仪服物采色之辨而相较於微忽之间不亦末乎吾知周公而生秦汉以降其用此必有变通矣独是三代之治象与圣人彷徨周浃之意可就其节文数度省想而得之故昌黎韩子读此惜不得进退揖让於其间然其辞以类相从其义以合而见而韩子乃分而别着为篇则非吾之所能知矣
书考定仪礼丧服後
余少读仪礼丧服传即疑非卜氏所手订乃一再传後门人记述而间杂以已意者而於经文则未敢置疑焉惟尊同者不降时然不得於余心乃试取传之云尔者而去之而传之文无复舛复支离而不可通晓者更取经之云尔者而去之而经之义无不即乎人心然後知是亦歆所增窜也盖丧服之有厌降见於子思孟子之书惟尊同不降则秦周以前载籍更无及此者而於莽之过礼竭情以侍凤疾及称供养太皇太后义不得服功显君事尤切近故假是以为比类焉呜呼先王制礼有迹若相违而理归於一者以物之则各异而所以为则者无不同也尊同而不降物之则无是也曾是可厚诬先圣而终蔽人心之同然者乎夫莽诵六艺以文奸言其於易春秋间有称引皆自为之说而谬其指书之传诗之序虽有假托而经文则未尝增易焉然则公孙禄所谓倒五经使学士疑惑者丧服经传之文尤显见於当时而为老师宿儒所指斥者欤【时周官始出戴记尚未列於学官】
读孟子
余读仪礼尝以谓虽周公生秦汉以後用此必有变通及观孟子乃益信为诚然孟子之言养民也曰制田里教树畜而已其教民则谨庠序之教申之以孝弟之义凡昔之圣人所为深微详密者无及焉岂不知其美善哉诚势有所不暇也然由其道层累而精之则终亦可以至焉其言性也亦然所谓践形养气事天立命间一及之而数举以示人者则无放其良心以自异於禽兽而已既揭五性复开以四端使知其实不越乎事亲从兄而扩而充之则自无欲害人无为穿窬之心始盖其忧世者深而拯其陷溺也g皆昔之圣人所未发之覆也呜呼周公之治教备矣然非因唐虞夏殷之礼俗层累而精之不能用也而孟子之言则更乱世承A俗旋举而立有效焉有宋诸儒之兴所以治其心性者信微且密矣然非士君子莫能喻也而孟子之言则虽妇人小子一旦反之於心而可信为诚然然则自事其心与治天下国家者一以孟子之言为始事可也
辨明堂位
明堂位列戴记先儒以为诬旧矣而余尤疑是篇不知何为而作也谓周人记之则於明堂方位度数朝会礼仪宜详谓鲁人自侈大则宜先周公肜头ㄔ蛞约吧酱ㄍ撂锔接挂竺裰芩髅诰典册而无一具焉至鲁君臣相弑三传无异辞初诵经书者皆识焉记者能详四代之服器官而独昧於此岂不异哉及读前汉书然後知此莽之意而为之者刘歆之徒耳莽之x无事不托於周公其居摄也t臣上奏称明堂位以定其仪故记所称莫不与莽事相应其称周公践天子之位以治天下朝诸侯於明堂以莽践阼背斧依南面朝t臣也贼臣受九锡以为x徵自莽始故备举鲁所受服器官以为是犹行古之道耳其称鲁君臣未尝相弑又以示传闻不可尽信若将为平帝之弑设疑也其篇首曰昔者周公朝诸侯於明堂之位天子负斧依南乡而立易周公以天子与当日t臣所奏周公始摄则居天子之位非乃六年然後践阼隐相证也莽赞称假皇帝则奏称书逸嘉禾篇周公奉鬯立於阼阶延登赞曰假王莅政勤和天下书既逸矣云云者谁实为之又况漫无所稽之杂记哉或疑周公践阼倍依以朝诸侯别见史记鲁燕世家而荀卿儒效篇亦曰以枝代主疑明堂记或有所授不知古用简册秘府而外藏书甚希太史公书宣成间始少出自向校遗书歆卒父业以序七略东汉宗之凡後世子史之传皆歆所校h也歆既伪作明堂记独不能增窜太史公荀子之文哉诗书而外周人之书成体而不杂者莫如左氏春秋传史克之颂祝D之言於鲁先世事详矣无一语及此而悖乱之说皆见於歆以後始显之书则歆实伪乱增窜以文莽之奸也决矣尝考鲁世家削去成王临朝至□□如畏然燕世家削去成王既幼至召公乃说前後文义合无间而周本纪所谓周公摄行政当国与尚书位冢宰正百工义正相【符】是则刘歆之徒所未及改更而尚存其旧者且金g乃伏生之书始出即列於学官称王与大夫尽弁又云公为诗以贻王而王亦未敢诮公则年非甚少断可识矣以是观之凡言成王幼者皆莽歆之诬妄也盖欲言周公践阼而不得不言成王幼不能践阼耳昔韩子论学首在别古书之正伪取其正者以相参伍而得其会通则昭昭然如分黑白矣
书考定文王世子後
余少读世子记怪其语多复????枝赘既长益辨周公践阼之诬武王梦帝与九龄之妄而未有以黜之及观前汉书王莽居摄t臣献议称明堂位周公践阼以具其仪然後知是篇诬妄语亦当时所增窜也是篇所记教世子之礼也而称成王不能阙枵咴僦芄践阼者三成王幼而孤无由习世子之礼非关不能践阼也周公抗世子之法於伯禽岂必践阼而後法可抗哉其强而附之增窜之迹隐然可寻莽将即真称天公使者见梦於亭长曰摄皇帝当为真故伪附此记以示年齿命於天而梦中得以相与昔周文武实见此兆则亭长之梦信乎其有徵矣尝考周官显悖於圣道者实有数端而察之莫不与莽事相应故公孙禄谓歆颠倒五经使学士疑惑其罪当诛意当其时老师宿儒必具见周官礼记本文而愤其伪乱故禄亦疾焉余於周官之不类者既辨而削之乃并芟S是篇稍移其节次而发其所以然之义孟子曰予岂好辨哉予不得已也之数者乃礼义之大闲自前世或疑而未决或习而不知其非故不自揆X而正之以俟後之君子
莽之乱政皆托於周官而僭端逆节一徵以礼记其引他经特迁其说谬其指而未敢易其本文【其受九锡奏称谨以六艺通义经文所见周官礼记宜於今者为九命之锡盖他经则?就其义而周官礼记则增窜其文之徵也】盖武帝时五经虽并列於学官而易诗书春秋传诵者多故说可迁指可谬其本文不可得而易也仪礼孤学自高堂生而外学者徒习其容而不能通其义故於丧服微窜经文附以传语至戴记则後出而未显周官自莽与歆发故恣为伪乱然恐海内学士或间见周官之书而传仪礼戴记者能辨其所增窜故特徵天下有逸礼古书毛诗周官尔雅天文图纤锺律月令史篇文字者并诣公车至者以千数皆令记说廷中而又使歆卒父业典校t书而颁布之使前见周官仪礼戴记之本文者亦谓歆所增窜杂出於廷中记说而疑古书所传或有同异其巧自盖者可谓曲备矣自班固志艺文壹以歆所定七略为宗虽好古之士无所据以别其真伪而每至歆所增窜则鲜不以为疑盖书可伪乱而此理之在人心者不可蔽也戴氏所述礼记无明堂位至东汉之初马融始入焉其为歆所伪作无可疑者而此记所称周公践阼及他诬妄语莫不与莽事相应一如莽之乱政分窜於诸官先圣之经古贤之记为歆所伪乱者转赖其自盖之迹以参互而得之岂惟人心之不可蔽哉盖若天所牖焉後之人或以专罪余则非余之所敢避也
莽之求书先逸礼以戴氏所传无明堂位及此记所增窜也次古书以称周书逸嘉禾篇假王阏也次毛诗以毛氏後出未显俾\疑其引诗而迁其说谬其指者或出於毛氏也【如谓普天之下莫非王土为以天下养之类】次周官其乱政皆分窜於诸官也并及尔雅杂家使\莫测也易春秋无求焉以莽事无所托虽有称引而於本文无增窜也昔朱子谓戴记所传或杂以衰世之礼然相提而论其诬枉未有若周公践阼居天子之位者其妖妄未有若武王梦帝与九龄而文王复与以三者其悖谬未有若大夫为其父母兄弟之未为大夫者之丧服如士服及士之子为大夫则其父母不能主者凡此皆先儒所深病蒙士所心非也莽为其母功显君服天子之吊服而不主其丧则杂记之文母亦歆所增窜以示大夫士相去一间耳而古者子为大夫於父母之服即有变况践阼居天子之位乎子为大夫父母之为士者尚不敢主其丧况居天子位与尊者为体而可私屈为母丧主乎歆既邪恶而文学乃足以济其奸凡所增窜辞气颇与戴记周官为近故历世以来t儒虽究察其非终怀疑而未敢决焉班史谓自书传所载乱臣贼子无道之人考其祸败未有如莽之甚者余考自古承学之士通经习礼而为妖为孽亦未有如歆之甚者也然莽以六艺文奸言当其时即交讪焉而歆C蚀经传以诬圣人乱先王之政至於千七百余年而莫敢S芟则歆之罪其更浮於莽也与
文王十三生伯邑考辨
余少阅大戴记称文王十三生伯邑考即辨其诬而未得证验先兄曰文王嘉止大邦有子安有是然犹不能无疑及考王莽传平帝年十有二而莽欲以女配故歆先窜此於大戴记以示文王始?亦年十有二然後莽请考论五经以定天子之娶礼又恐戴记出宣元间学者多见其书故其後复徵t士使记说逸礼於廷中以欺惑学士莽之x无事不托於文武周公盖夏殷以前先圣之事与言所传甚希\皆耳熟焉难以凿空构立而经传诸子皆周人之书遭秦火而始出於汉故使歆典卒向之业以售其奸自东汉相传以至於今皆歆所校录也学者可溺於前儒传授之言而不别其真伪哉
成王立在襁褓之中辨
武王崩成王幼在襁褓之中说见家语又见史记又见贾谊保傅篇而汉书亦云武帝命画周公负成王图以赐霍光盖莽与歆既曰成王不能践阼则年宜甚幼而金g之篇无是也其书乃伏生所传旧列学官不可p张为幻故於戴记窜焉又恐戴记出宣元间学者间有其书故欲多为之徵而论语乃世儒所习诵故又於家语窜焉汉兴博学多闻莫如贾生继春秋创史法囊括载籍为世所宗莫如太史公故又於二书窜焉至汉书所云或武帝偶命作图以示立少子之意或其事亦歆等构造又或史官所记本周公辅成王图而歆易为负班固因之皆不足据也\言樊乱必折诸经金g之篇曰王与大夫尽弁则既冠明矣公以诗贻王而王亦未敢诮公则已甚达於世事矣以是知古书中言成王幼不能践阼者皆妄也而况云在襁褓之中哉幸而金g之篇尚存不然则歆之怪变竟无从而得之矣或又以王自称冲子周召称王孺子为疑是惑也盘庚之诰自称冲人范文子为大夫赞军谋而武子呼为童子嗣君之自谓师保之规箴其称言义当若此不可以弗察也
读经解
此记中间所述多荀卿语疑出於汉之中叶而传荀氏之学者为之也三代盛时国不异政家无殊俗诗书礼乐布在庠序以为四术降至春秋王道虽微而周礼未改孔子赞易作春秋其徒守之陵夷至於战国百家放纷儒术大绌焉有一国而专立一经以为教者哉遭秦灭学至汉景武之间诸老师各抱一经以授其徒於是齐鲁燕赵邹梁之学兴而承其学者复以教於乡邑各自为方不能相通而其人之性质行能亦渐摩於经说而别异焉记者既列教之所由分并其说之有所失而又念一道德而同风俗非t儒之私教所可冀也所以养君德施政教正俗化莫急於礼而礼非天子不能行礼之兴然後君德可成而百官得其宜万事得其序和仁信义得其质宗庙朝廷得其秩室家乡里得其情礼之废则君臣父子夫妇长幼恩薄道苦序失行恶其乱百出而不可禁御凡此皆荀氏所谓原先王本仁义礼正其经纬蹊径不道礼宪而求之於诗书不可以得之之本指也夫六经火於秦并出於汉而礼之废则自汉始河间献王献古邦国礼五十六篇武帝不用而沿袭秦故以定宗庙百官之仪其士礼之仅存者亦未布颁以为民纪自是以来学者循诵易诗书春秋之文而虚言其义有得有失一如记所称而礼则湮沈残缺每至郊庙大议\皆冥昧而莫知其原闾阎士庶丧祭宾婚荡然一无所守而竞於淫侈记所云以旧礼为无所用而去之者意在斯乎学者可习其读而弗察欤
书周官大司马四时田法後
圣人之政尽万物之理而不过者不惟其大惟其细圣人之文尽万事之情而无遗者不以其详以其略周公五官之典皆然而大司马四时田法尤其显着者也盖观春与秋而知冬夏之田王及诸侯皆不与焉【春着王与诸侯所执之鼓秋着所载之旗冬夏则特标t吏】盛暑隆寒不宜以武事烦尊者【学士冬夏不习舞亦此义】且官徒殷则劳费大也观虞人所莱之野树表者三百五十步围禁前後之屯百步而知乡遂公邑都家之车徒皆前期各习於其地而赴禁围者无几焉乡师前期出田法於州里大司马前期命修战法茇舍治兵所辨号名旗物畿以内毋漏焉则前期而备教之可知矣使坛蚂督围则一乡一遂之车徒有不能容矣此所以事习而民不烦也鲁人大L自根牟至於商卫革车千乘殆其遗教与战法田法之详至冬狩始见者虽各修於其地然必待筑j纳稼之後乃可碳虺低交人畜旗物军器行於三时则夺农功而无地以陈车马辨夜事於仲夏者人可露处而衣装约也於茇舍特举辨军之夜事则知以教坐作进退疾徐疏数之节通乎三时矣於夏举勺於冬举A则祠尝视此矣於春举社则秋报可知矣於秋举方则春祈可知矣【小雅以社以方疏谓皆秋报也大雅方社不暮承祈年之後必春祈也吕氏月令所述多周制孟春命祀山林川泽邦畿四面皆有之月令於春未及方祭疑即方也仲春命民社二者正次祈谷之後可与大雅相证】於秋冬曰致禽则春夏献禽之约可知矣於冬特举v兽则秋犹未敢备取而不足以供四郊之v可知矣田法战法冬详其目而春举其纲仲冬大阅司马建旗於後表之中至不用命者斩之即春L以旗致民平列陈如战之陈也中军以鼙令鼓至鸣铙且却坐作如初即春L所教坐作进退疾徐疏数之节也以旌为左右和之门至车徒皆噪即春L表貉誓民鼓遂围禁也前期修战法四时所同而於冬乃出之则三时专辨其一而大备举其全具见矣使以周秦汉人籍之则倍其丈尚不足以详其事经则略举互备括尽而无遗是之谓圣人之文也
书辨正周官戴记尚书後
余以王莽传辨周官所伪乱循是以考戴记尚书及子史传注然後知舍莽政之符验周官无可疵者舍莽事之比类古圣无见诬者循是以讨去之然後诸经之贼蚀一旦而廓然呜呼书更秦火篇残文缺而已耳而歆所伪乱则混淆於本文之中伏而不可见叠出互证深固难摇自程朱二子出然後能辨古书之正伪而後之儒者知以理义为衡故凡周官戴记书传诗序之纰谬虽未辨所从生而鲜不以为疑疑之者\然後或得其间而白黑可判焉汉儒之治经莫勤於郑氏然以莽事训周官而於周公践阼文王受命称王皆笃信焉而益漫其支流况毛序孔传之伪杂乎世俗之贸儒尚或以经说惟汉儒为有据而诋程朱为凭臆非所谓失其本心者与
记王异功周公居东说
泾阳王巽功卧疾连月时往问之一日语余曰周公居东惟集传居国之东为近而未着其何地也自我观之王欲亲逆即驾而出郊就令出舍以俟公必信宿可至古者大夫有罪自投於私邑以待放礼也然则公所居其近在郊关之内与余曰子之言其信畿内公卿之采地当在县而有肜驼弑鹩猩吞镏芄僭厥σ陨吞锶卧督贾地司胝屏乡赏地之法以等其功是也春秋传曰自陕以西召公主之自陕以东周公主之公主东诸侯则邑於国之东宜矣公之避与禹益之避异禹益之避以远为宜公之避以近为宜其不之县之采而退就近君之小邑理固宜然然则公所居为镐东乡郊之赏邑决矣巽功仕不废学其出为监司所领皆大藩而返自江西诗说成其疾也夜不能寐辄思尚书疑义及旦伏枕而为草今文二十五篇将桃悠虽困见余辄B然兴问辨移时尝语河南李雨苍曰吾见望溪则旷然无忧而身为之轻效速於药物其好学求友之切如此是日也以疾动不任笔墨又间余言乃属余为之记
望溪集卷一

[book_title]卷二
钦定四库全书
望溪集卷二
翰林院侍讲衔方苞撰
读子史【论文附】
书删定荀子後
昔昌黎韩子欲削荀氏之不合者附於圣人之籍惜其书不传余师其意去其悖者蔓者复者俚且佻者得篇完者六节取者六十有二其篇完者所芟S几半然间取而诵之辞意相承未见其有阂也夫四子之书减一字则义不着辞不完盖无意於文而乃臻其极也荀氏之辞有枝叶如此岂非其中有不足者耶抑吾观周末诸子虽学有醇驳而言皆有物汉唐以降无若其义之充实者宋儒之书义理则备矣抑不若四子之旨远而辞文岂气数使然耶抑浸润於先王之教泽者源远而流长有不可强也
读管子
管子之用周礼也体式之繁重一变而为径捷焉气象之平一变而为严急焉非故欲为此也势也盖周公之时四海一家制礼於治定功成之後故纪纲民物可一循其自然之节以俟其迟久而成管子承乱用区区之齐将以合势之散正时之倾非及其身不能用也非及其君之身不能用也而岂可俟哉惟欲速而苦其难成故其行之也亦不得不严且急焉是管子之不得已也然周官之作依乎天理以尽万物之性而管子之整齐其民也则将时用以取所求是则其根源之异也而读其书尚知令行禁胜之必本於君身聪明思虑当付之\人而不自用则又非诸法家之所能及矣夫
读史记八书
礼乐律历四书或曰褚少孙所补或曰盖子长为之而未具皆非也其序礼乐用意尤深盖太初所定改正朔易服色已具历书及封禅书至宗庙百官之仪则袭秦故不合圣制者汉之乐自文景以前习常肄旧而已武帝所作十九章文虽尔雅然自青阳朱明西玄冥而外多谀诞且非雅声其甚者如太乙马歌则汲黯所谓先帝百姓不知其音者故止序其大略而不复排纂为书盖伤汉之兴几无所谓礼乐也故於四时之歌明着其指曰世多有故不论则非为之而未具明矣其续以戴记荀卿之文或乃少孙所为耶汉之乐既无可次而律则往古成法故独着其通於兵事以为法戒武帝改历虽由公孙卿札书而洛下闳运算日顺夏正於历术则无可议者故直述其事凡此皆着书之义法一定而不可易者非故欲如此也其後四书论系於书後亦各有义焉盖河渠平非若礼乐律历可前序其事而以名物度数次列於後者封禅书所载诸诸祠虽有方色牲币之数而皆秦汉间妖妄不经之制且与封禅无与也故其事并详於书而略见已意於後惟天官宜与律历一例特家世所掌有独传其精义者灾异之变有亲得之见闻者诸家之占有考之而不合者故列次\法於前而以已意详论於後所由与律历二书异也七书皆通古今而平准则汉一代之制故独以古事附论於後而志慨焉乐律天官三书之末及律书序前後各附赘一节意义无可推者或亦少孙所为然秦纪亦别载襄公後二百余年事岂子长摭拾旧闻始将采用後复置之而录者不知而妄附与是未可知也
书礼书序後
是篇之义盖痛古礼遭秦而废历汉五世而终不能兴也盖秦有天下杂采六国礼仪而尽弃三代之旧本以自便其淫侈而汉诸帝半挟私意而安秦仪故首揭其指以谓先王制礼所以宰制万物役使t\者皆出於天理之自然而非人力所强设也其曰至大行礼官观三代损益盖叹古仪法之具存也武帝时河间献王尚得邦国礼五十六篇况汉之初秦周间老师宿儒犹在使高帝有志复古文献非无徵者而叔孙通希世度务虽有损益大抵皆袭秦故厥後以文帝之躬化而惑於道家之言武帝虽好儒术实不能用太初所定不过改正朔易服色以文封禅其宗庙百官之仪袭秦之故不合圣制者遂着为典常而垂之於後过此以往则去古愈远复之愈难矣当是时所招儒术之士非不能定仪也恐陈古义以拂时君之欲故迁延观望至十余年而不就耳至或私议古者太平万民和喜瑞应辨至乃采风俗定制作是深知礼意者而适与武帝时四海骚然人民愁病灾异数见相反故帝闻而恶之观制诏御史云云则惮复古而乐秦仪情不能自掩矣子长盖深病乎此而未敢斥言之故伤其心於往事而称孔子以正名不合於卫其徒卒以沈湮而志痛焉河间献王所献邦国礼五十六篇至唐犹存而唐以前无议复者犹秦志也呜呼子长其见之矣
又书礼书序後
子长此序非独痛时事也其於终古礼俗之变尽之矣盖三代之礼缘情依性故能经纬人道规矩无所不贯上自宫寝郊庙朝廷之礼既有以正君身统百官下逮黎庶宫室车服饮食嫁娶丧祭各授以节而适其宜所以宰制万物役使t\而人力无所庸者此也礼之失自春秋始极於战国至秦有天下杂采六国之仪而尽废三代之礼盖将极情纵欲凡势力之所能逞则恣焉而深恶夫古礼之大为之防也夫人之生莫不有耳目口体之欲不为之节则日就淫侈而民力将有所不堪故先王不禁其欲而必以礼为防所以救民之雕敝也鲁秉礼之国也而僭郊E管仲贤大夫也而备三归子夏圣门之高弟也而说纷华盛丽故先王诱进以仁义束缚以刑罚犹惧民之u其防也况导以淫侈而不为之制乎太初所定不过改正朔易服色封泰山以及宗庙百官之仪凡宫室车服饮食嫁娶丧纪下逮黎庶者无闻焉而制辞乃曰百姓何望之数者虽尽善与百姓何与况其为袭秦之故不合圣制者乎汉之诸帝无论矣独文帝之躬化可以兴礼而溺於道家之学以为繁礼饰貌无益於治则於先王之缘情依性经纬人道者亦概乎其未之闻也夫无躬化则礼不虚行然有躬化而不兴三代之礼亦不足以化民成俗自周以前上将纳民於轨物而身先之自秦以後身不能由而於民亦荡然不为之制其宗庙百官之仪仅有存者亦虚器耳而定为典常垂之於後者自武帝始自是天下遂安於秦仪而不知三代所损益为何物矣洋洋美德乎其尚可复见也哉此子长所以痛也
书乐书序後
武帝席文景之盛不能损满持盈极情纵欲穷兵四远佚而不思其终安而不惟其始故首述虞氏君臣相却渭俺赏踔恐惧善守以为非大德莫能如斯也其曰海内人道益深其德益至所乐者益异盖谓不乐淫侈而乐损减与\人之情异耳君子能乐损减以自节其所乐然後民得沐浴膏泽歌咏勤苦此海内之人道所以益深而君德以斯为至也其序律书终於文帝之烟火万里可谓和乐用此义焉耳先王知助流政教莫善於乐而声之邪正其感各以类应故制雅颂之声以导之治定功成礼乐乃兴故汉兴高惠文景皆未暇遑武帝不能以此时兴道致治修礼正乐而信方士举慝礼宠嬖幸为新声夜祠郊坛男女杂歌以流星为瑞应则与夫躬明堂陈雅乐而万民咸荡涤邪秽以饰厥性者异矣夫六国及秦二世不过以郑声自为囟武帝乃次马歌荐於宗庙汲黯所谓先帝百姓岂知其音盖痛哉其言之也然自仲尼不能与齐优并容於鲁黯言虽切安能遏帝之侈心而辨延年等之妄哉呜呼秦之衰李斯犹能直谏而弘乃以黯为当族则视赵高而又甚矣股肱不良万事堕坏此可为流涕者与序乐至此则更无可言者矣而少孙乃疑其辞事之未终而续焉夫平准着天变人祸皆由兴利之臣故以烹弘羊乃雨终而此书痛弘以谗佞陷其君故以虞氏之君臣相仁际嵌书之义法也而少孙未之或知耶
又书乐书序後
班史载武帝采诗夜诵有赵代秦楚之讴河间献王献雅乐俾乐官存肄而不常御所常御及郊庙皆非雅声而内有掖庭材人外有上林乐府皆郑声故是书於郑声之祸独寓意於春秋六国及秦二世而武帝所兴新乐仅载十九章且称其多尔雅之文然於其中特举四时之歌则舍是无足论者矣自郑音之兴历数百年更三代而时君世主无不流沔於此故曰德至者所乐益异谓与春秋六国秦汉之君异也河间献王所献雅乐弘尝谓其音中正雅乃不能辅帝荐之郊庙反因论马歌以陷直臣方是时凡帝过举皆弘以谀佞成之股肱不良万事堕坏所目击而心痛也不然则有虞氏之赓歌何为读之而流涕哉
诂律书一则
神生於无形成於有形然後数形而成声故曰神使气气就形形理如类有可类或未形而未类或同形而同类类而可班类而可识圣人知天地识之别故从有以至未有以得细若气微若声然圣人因神而存之虽妙必效情【句】核其华【句】道者明矣非其【其当作具】圣心以乘聪明孰能存天地之神而成形之情哉神者物受之而不能知及其去来故圣人畏而欲存之唯欲存之神之亦存其欲存之者故莫贵焉
神者乐之精华所以动天地感万物之实理也生於无形者太虚之sA也成於有形者播於乐器然後声生而神寓也数者十二律三分损益之数也播於有形之乐器然後其自然之数一一形见而成宫商角徵羽之声也神使气者以天地之神而运於人之气也气就形者以人之气而就乎乐器也凡音之高下疾徐皆以人气之大小缓急调剂而成故曰就也既播於有形之乐器则其理如物类之t分而有可别矣方其未播於乐器初无宫商清浊之可别所谓未形而未类也既播於乐器则钟磬管弦凡同形者音必相似所谓同形而同类也然虽同形同类而一器之中其音之清浊高下又各自有别类而可班者制器而可别其度也类而可识者审音而可识其分也凡此皆天地阳之理自然而有别者也圣人知天地之理而识其所以别者故能从有以至未有而得细於气微於声者所谓神也有者器数之既形也未有者器数之未形也声气辨於既有器数之後而神存於未有器数之先故从有以至未有然後可以探声气之本而得其神也然圣人虽识天地之神而苟无以存之\人不能用也故制为器数以存之则其理虽微妙必因器数而各效其情矣效者呈也情者实也华者器数之形道者神理之运也核其器数而无差忒则神理之运亦可得而明矣非天地之神本具於圣人之心而作律之圣人又乘其聪明之独擅以核乎器数之分岂能存天地之神而使声气之实理各快镀魇之中哉圣人辨器数以着声音之实理所谓成形之情也神者天地之所以鼓物故神之去来物之衰旺视焉而物常受之而不能知如闻声知胜负而胜者负者不自知也审乐知兴亡而兴者亡者不自知也而其情毕快渡乐故圣人畏而欲存之唯欲存之故设为器数而神亦於是乎存其欲存之者圣心聪明之所寓也故莫贵焉
书封禅书後
是书所讥武帝事义皆显着独杂引故事则意各有指武帝名为敬鬼神之祀而以封禅合不死郊秘祝不过与祠神君^鬼同意耳盖好神而实比於慢矣故首载夏孔甲好神三世而亡殷武乙慢神三世而亡复大书始皇封禅後十二岁秦亡示无德而E於神为亡徵也殷二宗遇物变惧而修德国以兴历年以永示宝鼎一角兽不足为符应也其详秦先世事及史敦史儋语以雍之诸祠兴於秦而敦儋妄称符命以启二君之汰为方士怪迂语之微兆也苌弘欲以物怪致诸侯无救於周之衰而身为戮则以方祠诅匈奴大宛者可知矣秦穆公病寤而世传为上天穆公死年有徵则黄帝鼎湖之事乃此类耳管仲能设事以止桓公之欲而汉公卿乃F方士以从君於e是可叹也夫孔子论述六艺无及封禅者则非古帝王之典祀明矣传所言易姓而王封禅者七十余君姑无论其有无信曰有之亦功至德洽而告成於天如成王乃近之耳岂以是为合不死之名接M人蓬莱士之术乎所谓t儒不能辨明封禅事者此也故其发端即曰自古受命帝王曷尝不封禅盖谓非以是致怪物与神通耳天官书论曰自生民以来世主曷尝不历日月星辰盖以太初改历乃以辛巳朔旦冬至合公孙卿札书所云黄帝合而不死故用此赞飨而颁历之诏复布告天下使明知之古之历日月星辰者固如是乎其义盖与是书相发也
又书封禅书後
是书义意尤隐深者其称或问E之说盖谓E虽典祀然不知其义礼不虚行况以封禅致怪物与神通乎礼之E季氏尝旅於泰山孔子讥之谓神弗享也则以封禅合不死者神其享之乎汉兴六十余年天下V安荐绅之属皆望天子封禅改正度者谓经礼雅乐宜以时兴也岂谓其中於方士之怪迂语哉世言黄帝尝用事於雍以语不经见|绅者尚不道况天子赞飨郊坛制诏海内而用黄帝得宝鼎神策合而不死之邪说乎夫封禅之仪虽湮灭不可详而事则可辨以为合不死之名虽秦皇帝之世未常有此惜乎诸儒不能辨明其事也然犹幸其束於诗书古文孔子所论述不至如方士之骋其诞耳篇中着孔子论述六艺不及封禅又曰维成王近之盖谓传所称封禅者七十二君本无稽之言但以是致怪物与神通则举之不以其事而上古封禅之有无又不足辨矣此子长之微指也
书史记十表後
迁序十表惟十二诸侯六国秦楚之际惠景间侯者称太史公读谓其父所欲论着也故於高祖功臣称余读以别之周之衰礼乐征伐自诸侯出事由五伯而其微兆则在其和之行政秦并六国以周东徙乘其险固形势故僭端早见於始封自虞夏殷周及秦代兴皆甚难而汉独易以秦之重而无基也先王之制封建本以安上而全下故惟小弱乃能奉职效忠此数义者实能究天人之分通古今之变或迁所闻於父者信如斯或其父所未及而以所学推本焉要之皆义所弗害焉尔其自序曰请悉论先人所次旧闻不敢阙而本纪八书世家列传无称其父者故揭其义於斯则踵春秋以及秦灭汉兴文景以前【谈语迁自获麟以来四百余年史记放~余甚惧焉】凡所论述皆其父所次旧闻具见矣十篇之序义并严密而辞微约览者或不能遽得其条贯而义法之精变必於是乎求之始的然其有准焉欧阳氏五代史志考序论遵用其义法而韩柳书经子後语气韵亦近之皆其渊源之所渐也
书史记六国世表序後
篇中皆用秦事为经纬以诸侯史记及周室所藏尽灭於秦火所表见六国时事皆得之秦记也独举三晋田齐以是表踵春秋之後燕楚旧国事具春秋且乱臣窃国晏然不讨而中原尽为所据此世变之极天下所以竞於谋诈而弃德义如遗迹也秦之德义无足比数而卒并天下乃前古所未有故求其说而不得者或本以地形或归诸天助又或以物所成孰之方宜收功实而不知秦之得意盖因乎世变是何也以谋诈遇德义则民之归仁沛然谁能御之以谋诈驭谋诈则秦之权变非六国所能敌其成功非幸此所谓世变之异也世变异则治法随之故汉之兴多沿秦法昔三代受命相继相因孔子推之以为百世可知秦始变古而传乃曰法後王何也孔子之所谓因者礼也天不变道亦不变迁之所谓法者政也政必逐乎情与世而迁近已而俗变相类论卑而易行乃情之不谋而同势之往而不反者也故迁之言亦圣人所不易也其诮学者以不道秦事为耳食盖深感世变而诡其辞以志痛与
读孟子苟卿传後
驺衍以下十一人错出孟子荀卿传若无伦次及推其意义然後知其不苟然也盖战国时守孔子之道而不志乎利者孟子一人耳其次惟荀卿而少驳矣故首论商鞅吴起田忌以及从横之徒着仁义所由充塞也自驺衍至驺]说犹近正而着书以干世主为志则已骛於功利矣其序荀卿於衍]诸人後者非独以时相次也荀卿之学虽不能无驳而着书则非以干世所以别之於衍]之伦也自公孙龙至吁子则舛杂鄙近视衍]而又下矣至篇之终忽着墨子之地与时而不一言其道术盖世以儒墨并称久矣其传已见於荀卿所序列而不必更详也夫自汉及唐庄列皆列於学官而孟子犹未兴以韩子之明始犹曰孔墨必相为用而较孟子於荀扬之间子长独以并孔子一篇之中其文四见至荀卿受业於孔氏之门人则弗之着也老庄申韩衍]诸人皆有传而墨子则无之盖孟子拒而放之之义然则子长於道岂⒑跷从形耪咴
书老子传後
太史公传老子着其国焉着其邑焉着其乡焉着其里焉外此无有也着其氏焉着其名焉着其字焉着其谥焉着其官守焉外此无有也着其子焉着其孙焉着其孙之元来焉於其子孙元来仍着其爵焉着其封焉着其仕之时与国焉着其家之地焉外此无有也盖世传老子多幻奇荒怪之迹故特详之以见其生也有国邑乡里名字其仕也有官守其终有谥其身虽隐而子孙世有封爵里居则\说之诞不辨而自熄矣世传所以多幻怪者盖因老子见周之衰而隐去莫知所终故不详其年匏极而同时有老莱子言道家之用後百余年有周太史儋号为能前知儋聃同音故其传与老子相混世莫知其然否列序及此然後正言以断之曰老子隐君子也则非有幻怪明矣终之曰李耳无为自化清静自正则着书言道德者乃李耳而儋与老莱子别为二人明矣始吾友绳实为是解微绳不知太史公用意如此也而绳既殁其所述盖无传焉由是言之凡古书之存而後人不得其意与得之而其说无传者可胜道哉
书儒林传後
子长序儒林曰余读功令至於广厉学官之路未尝不废书而叹盖叹儒术自是而变也古未有以文学为官者以德进以事举以言扬诗书六艺特用以通在物之理而养其六德成其六行焉耳战国秦汉所用惟权谋材武其以文学为官始於叔孙通弟子以定礼为选首成於公孙弘请试士於太常而儒术之A隆自是而中判矣其意盖曰自周衰王路废而邪道兴孔子以儒术正之道穷而不悔其弟子继承虽陵迟至於战国儒学既绌焉而孟子荀卿独遵其业遭秦灭学齐鲁诸儒讲诵不~汉兴七十余年自天子公卿皆不悦儒术而诸老师尚守遗经其并出於武帝之世者皆秦汉间摧伤摈弃而不肯自贬其所学者也盖诸儒以是为道术所托勤而守之故虽困而不悔而弘之兴儒术也则诱以利禄而曰以文学礼义为官使试於有司以圣人之经为艺以多诵为能通而比於掌故由是儒之道A礼义亡而所号为文学者亦与古异矣子长所读功令即弘奏请之辞也自孔子以来t儒相承之统经战国秦汉孤危而未尝~者弘乃以一言败之而其名则曰厉贤材悼道之郁滞不甚可叹乎嗟夫汉之文学虽非古犹以多诵为通经也又其变遂滥於词章终沈冥而不返焉然则子长之所虑其远矣哉
又书儒林传後
是书叙儒术至汉兴首曰於是喟然叹兴於学继曰天下之学士靡然乡风终曰自此以来公卿大夫士吏斌斌多文学之士骤观其辞若近於赞美故废书而叹皆以为叹六艺之难兴也然其称叹兴於学也承太常诸生之为选首称学士乡风承公孙弘以白衣为三公称斌斌多文学之士承选择备员则迁之意居可知矣其述诸经师备及弟子子孙之为大官而首於申公之门别其治官民能称所学者不过数人而复正言以断之曰学官弟子行虽不备而至於大夫郎中掌故以百数其刺讥痛惜之意不亦深切着明矣乎其於孔子之门独举五子若曰是於圣门非殊~也而大者为师傅卿相小者友教士大夫其受业於子夏之伦者亦为王者师盖儒者宁隐而不见其出也必不肯自轻其道如此今乃以记诵比掌故补卒史此中尚有儒乎由弘以前儒之道虽郁滞而未尝亡由弘以後儒之途通而其道亡矣此所以废书而叹也而习其读者乃以为赞美之辞噫失之矣
书刺客传後
太史公裁割更易尚书左传或辞意不完而於国策有远过本文者其序聂政事曰其姊闻之乃於邑曰是吾弟与嗟乎严仲子知吾弟盖韩卫悬隔政又自刑以~踪其姊非闻而骇且疑无缘遂如韩市也既见政贫列其名并为严仲子死则他无可言者矣故曰乃大呼天者三卒於邑悲哀而死政之旁其本文一切不具乃曰美哉气矜之隆可以过贲育高成荆矣世有乍见所亲皮面抉眼屠肠而从容赞美如途人者乎观太史公所增损乃知本文之\且拙也盖国策本记言之书中间序事多者不过数语而亦未有殊~者余少读燕策荆轲刺秦王篇怪其序事类太史公秦以前无此及见刺客传赞乃知果太史公文也彼自称得之公孙季功董生所口道则非国策之旧文决矣盖荆轲之事虽奇而於策则疏意国策本无是文或以史记之文入焉而削高渐离後事以事在六国既亡後耳楚世家载弋者说顷襄王真战国之文也而国策无之盖古书遭秦火杂出於汉世其本文散轶与非其所有而误入焉者多矣不独是篇为然也
书萧相国世家後
萧相国世家所叙实绩仅四事其定汉家律令及受遗命辅惠帝皆略焉盖收秦律令图书举韩信镇抚关中三者乃鄂君所谓万世之功也其终也举曹参以自代而无少芥O则至忠体国可见矣至其所以自免皆自他人发之非智不足也使何自觉之则於至忠体国之道有伤矣故终载请上林空地械系廷尉明何用诸客之谋非得已耳若定律令则别见曹参张苍传何之终惠帝临问而举参则受遗命不待言矣盖是二者於何为顺且易非万世之功之比也班史承用是篇独增汉王谋攻项羽何谏止劝入汉中一事在固亦自谓识其大者然其事有无未可知信有之亦谋臣策士所能及也且语甚鄙浅与何传气象规模不类柳子厚称太史公书曰洁非谓辞无芜累也盖明於体要而所载之事不杂其气体为最洁耳以固之才识犹未足与於此故韩柳列数文章家皆不及班氏噫严矣哉
书淮阴侯列传後
太史公於汉兴诸将皆列数其成功而不及其方略以区区者不足言也惟於信详哉其言之盖信之战刘项之兴亡系焉且其兵谋足为後世法也然自井陉而外阳夏潍水之盖略矣其击楚破代亦约举其成功至定三秦则以一言蔽之而其事反散见於他传盖汉楚之争惟定三秦为易虽信之部署亦不足言也左氏纪韩之战方及卜徒父之占而承以三败及韩乍观之辞意似不相承然使战韩之前具列两国之将佐三败之时地则重i滞壅其体尚能自举乎此纪事之文所以左史称最也其详载武涉蒯通之言则微文以志痛也方信据全齐军锋震楚汉不忍乡利倍义乃谋畔於天下既集之後乎其始被诬以行县邑陈兵出入耳终则见绐被缚斩於宫禁未闻谳狱而明徵其辞所据乃告变之诬耳其与陈g辟人挈手之语孰闻之乎列侯就第无符玺节篆而欲与家臣夜诈诏发诸官徒奴孰听之乎信之过独在请假王与约分地而後会兵垓下然秦失其鹿欲逐而得之者多矣蒯通教信以反罪尚可释况定齐而求自王灭楚而利得地乃不可末减乎故以通之语终焉
後论似果以信为叛逆者盖其诬於传具之矣故反言以见义谓天下已集非可以叛逆之时矣若果谋此虽族诛亦宜然以信之智而肯出此乎案其实特不能学道谦让不矜不伐耳萧何之烈仅以闳夭散宜生拟而乃以周召太公望叛逆之人哉【自记】书货殖传後
桑弘羊以心计置均轮平准阴与民争利所谓涂民耳目几无行者也故因老子之言而连及之然後推原本始以为中古而後嗜欲渐开势不能闭民欲利之心以返於太古之无事故其善者亦不过因之利道之而已其次教诲整齐犹能导利而上下布之未闻与民争也农而食之虞而出之工而成之商而通之所谓因之利道之也至於教诲整齐则太公管仲犹庶几焉独不及最下者之争盖其事已具於平准矣故於此书惟见义於t下其称患贫也极於百室之君万家之侯千乘之王而止盖不敢斥言也其称贤人深谋廊庙谓赵绾王臧之属耳世有守信死节而志归於富厚者乎特论议朝廷时之语耳隐居岩穴之士设为名高谓公孙弘倪之属也故侪之於攻剽椎埋赵女郑姬而一篇之中再致意於素封谓以公卿大夫为归於富厚之径涂转不若素封者之无可丑耳其正言断辞则皆於庶民之货殖者发之故曰居之一岁种之以谷十岁树之以木百岁来之以德德者人物之谓也又曰本富最上末富次之奸富最下匹夫编户犹以奸富为羞况人物所托命乃不务德而用心计以与民争是不终日之计也果可以涂民之耳目耶
又书货殖传後
春秋之制义法自太史公发之而後之深於文者亦具焉义即易之所谓言有物也法即易之所谓言有序也义以为经而法纬之然後为成体之文是篇两举天下地域之凡而详略异焉其前独举地物是衣食之源古帝王所因而利道之者也後乃备举山川境壤之支凑以及人民|俗性质作业则以汉兴海内为一而商贾无所不通非此不足以徵万货之情审则宜类而施政教也两举庶民经业之凡而中别之前所称农田树畜乃本富也後所称贩鬻僦贷则末富也上能富国者太公之教诲管仲之整齐是也下能富家者朱公子赣白圭是也计然则杂用富家之术以施於国故别言之而不得侪於太公管仲也然自白圭以上皆各有方略故以能试所长许之猗顿以下则商贾之事耳故别言之而不得侪於朱公子赣白圭也是篇大义与平准相表里而前後措注又各有所当如此是之谓言有序所以至赜而不可恶也夫纪事之文成体者莫如左氏又其後则昌黎韩子然其义法皆显然可寻惟太史公礼乐封禅三书及货殖儒林传则於其言之乱杂而无章者寓焉岂所谓定哀之际多微辞者耶
书太史公自序後
子长作封禅书着武帝愚迷而序其父之死则曰是岁天子方建汉家之封而太史公留滞周南不得与从事故发愤且卒又记其言曰今天子接千岁之统封泰山而余不得从行命也夫余少读而疑焉及读封禅书至t儒不能辨明封禅事然後得其意盖封禅用事虽希旷其礼仪不可得而详然以是为合不死之名致怪物接M人蓬莱士之术则夫人而知其妄矣子长恨t儒不能辨明为天下笑故寓其意於自序以明其父未尝与此而所为发愤以死者盖以天子建汉家之封接千岁之统乃重为方士所愚迷恨已不得从行而辨明其事也所记t祀惟太后土二祠自着其名而寓其意於篇末曰五舒之祠示太后土二祠而外皆舒成之而已不与其议也独其自序曰奉使适返见父於河洛之间则是岁封禅其父子皆未与明矣而封禅书後论则自谓从行岂所从者乃其後五年一修之封与子长之言曰非好学深思心知其意难为浅见寡闻者道然则读子长之书者不求其所以云之意可乎
又书太史公自序後
史记世表曰太史公读者谓其父也故於已所称曰余读以别之其他书传篇首及中间标以太史公曰则褚少孙之妄耳故凡篇中去此四字文正相续惟是篇先人有言与上不相承盖按之本二篇也其前篇迁之家传也其父欲论次史记而迁为太史令石室金匮之书其先世世掌天官而迁改天历建於明堂则传之辞事毕矣後篇则自述作书之指也自黄帝始以上通论其大体犹诗之有大序也百三十篇各系数言犹诗之有小序也本纪十二曰着者其父所科条也余书曰作者已所论载也总之曰为太史公书序者明是书乃其父之书而已不敢专也其本传曰请悉论先人所次旧闻不敢阙故序书既终而特以是揭其义焉其覆出余述历黄帝以来至太初而讫百三十篇盖举其凡计缀於篇终犹卫霍列传特标左方两大将军及诸裨将名耳自少孙於首尾加太史公曰而中答壶遂及遭李陵之祸并增太史公三字【汉书十年而遭李陵之祸】遂使世表称太史公读者几不辨为何人而是篇所述辞指暧昧不可别白夫是篇迁之家传也故於其父始称名而继则以爵易焉乃复自称爵以混於其父可乎此以知为少孙所增易也古书篇帙既有伪乱学者从百世下凭臆以决之所恃者义意有可寻耳然世士溺於所传旧矣知其解者果可以旦暮遇之耶
书汉书礼乐志後
甚哉班史之\於义法也太史公序礼乐而不条次为书盖以汉兴礼仪皆仍秦故不合圣制无可陈者郊庙乐章并非雅声故独举马歌籍黯言以明已意且以着弘之阴贼耳其称引古昔皆与汉事相发无泛设者固乃漫原制作之义则古礼乐及先圣贤之微言可胜既乎是以不贯不该倜然而无所归宿也其於汉之礼仪则缺焉而独载房中郊祀之歌及乐人员数夫郊庙诗歌乃固所称体异雅颂又不协於锺律者也既可备着於篇则叔孙所撰藏於理官者胡为不可条次以姑存一家之典法乎用此知韩柳欧苏曾王诸文家叙列古作者皆不及於固卓矣哉非肤学所能识也
书汉书霍光传後
春秋之义常事不书而後之良史取法焉昌黎韩氏目春秋为谨严故撰顺宗实录削去常事独着其有关於治乱者班史义法视子长少漫矣然尚能识其体要其传霍光也事武帝二十余年蔽以出入禁闼小心谨慎相昭帝十三年蔽以百姓充实四夷宾服而其事无传焉盖不可胜书故一裁以常事不书之义而非略也其详焉者则光之本末霍氏祸败之所由也古之良史於千百事不书而所书一二事则必具其首尾并所为旁见侧出者而悉着之故千百世後其事之表里可按而如见其人後人反是是以蒙杂暗昧使治乱贤奸之迹并e微而不着也是传於光事武帝独着其出入殿门下止进不失尺寸而性资风采可想见矣其相昭帝独着增符玺郎秩抑丁外人二事而光所以秉国之钧负天下之重者具此矣其不学专汰则於任宣发之而证以参乘则表里具见矣盖其详略虚实措注各有义法如此然尚有未尽合者昌邑失道之奏不详不足以白光之志事至光之葬具显及禹山之奢纵宣帝之易置其族姻则可约言以蔽之者也具详焉义无所当也假而子长若退之为之必有以异此也夫
书王莽传後
此传尤班史所用心其h抉幽隐雕绘\形信可肩随子长而备载莽之事与言则义焉取哉莽之乱名改作不必有徵於後也其奸言虽依於典诰犹唾溺耳虽用文者无取也徒以着其p张为幻则举其尤者以见义可矣而喋喋不休以为後人诙嘲之资何异小说家驳杂之戏乎汉之朝仪礼器一切阙焉而具详莽所易职官地域之号名不亦舛乎冯道事四姓十君窃位固宠於x弑武人之朝其丑行秽言必多矣欧公无一及焉而转载其直言美行及所自述与当时士无贤愚皆喜为称誉至拟之於孔子是之谓妙远而不测也
书五代史安重诲传後
记事之文惟左传史记各有义法一篇之中脉相灌输而不可增损然其前後相应或隐或显或偏或全变化随宜不主一道五代史安重诲传总揭数义於前而次第分疏於後中间又凡举四事後乃详书之此书疏论策体记事之文古无是也史记伯夷孟荀屈原传议论与叙事相间盖四君子之传以道德节义而事迹则无可列者若据事直书则不能排纂成篇其精神心术所运足以兴起乎百世者转隐而不着故於伯夷传叹天道之难知於孟荀传见仁义之充塞於屈原传感忠贤之蔽壅而阴以寓已之悲愤其他本纪世家列传有事迹可编者未尝有是也重诲传乃杂以论断语夫法之变盖其义有不得不然者欧公最为得史记法然犹未详其义而漫逖舍嶂人又可不察而仍其误耶
望溪集卷二

[book_title]卷三
钦定四库全书
望溪集卷三
翰林院侍讲衔方苞撰
论文
书韩退之学生代斋郎议後
异哉韩子之议荐享以为斋郎之事而学生不得兼也夫离道德与事物而二之者末学之失也古之教者学者精粗本末未尝不相贯虽洒扫应对皆以顺性命之理而况荐享以交於神明乎稽之尚书周官礼记割牲制祭天子实躬亲之其得与於荐享者非显诸侯则达官之长与贰乃以为贱者之役而学生不得为呜呼其亦不思之甚矣动作礼义威仪之节君子所以定命也反不得与能文通字书比重用事於宗庙社稷之地至於思虑之不固容貌之不庄则其人颓惰委靡不能有立可知矣乃见谓通经而冀其有赞於教化是何本末名实之交眩与曰虑其不习也呜呼使学者舍其所当习而攻其所不必习末世之政祸民者非一端而此其本也射御战陈之不习而以付於悍卒武夫理财决狱之不习而以委之胥吏皆斋郎荐享之类也奸与乱循生斯人惴惴而莫必其命实由於此而韩子犹未之悟与夫古者学有大小而道不分於精粗任有大小而人不分於贵贱故於学无遗理於人无抑材自魏晋以还尚浮言别流品而隋唐益厉之以科举於是乎学者舍其所当习而骛於无实之文词习於此者斯以为贤得於此者斯以为贵而先王之道郁不行者越数百年夫所贵乎豪杰之士者谓能识道之归而不溺於所习也以韩子之智而犹蔽於此况以中材处後世而能无眩哉是故先王慎所以导民者诚畏其习也
又书学生代斋郎议後
或曰子之言辨矣然语云笾豆之事则有司存何谓也曰此为孟敬子言之也古之为教也童而习礼少长则执事於宾祭至於四十而仕五十为大夫礼乐之器岂尚有操之而不习者乎悼公之丧季孙尚以丧食为疑而捷公为鄙倍之言悍然而不顾则其无忠信之心而容貌色无一不远於礼可知也乃沾沾焉详於末数而以自喜不亦悖乎故曰为敬子言之也若学生则宜习焉以备他日之用者也夫俎豆之事孔子尝以对卫君矣自孔子言之则所以为东周者即此而在矣而自孟敬子言之则直有司之事耳动作礼义威仪之节君子所以定命也鲁侯不违礼而女叔以为亡徵则言固各有所当也夫
书韩退之平淮西碑後
碑记墓志之有铭犹史有赞论义法创自太史公其指意辞事必取之本文之外班史以下有括终始事迹以为赞论者则於本文为复矣此意惟韩子识之故其铭辞未有义具於碑志者或体制所宜事有覆举则必以补本文之间缺如此篇兵谋战功详於序而既平後情事则以铭出之其大指然也前幅盖隐括序文然序述比数世乱而铭原乱之所生序言官怠而铭兼民困序载战降之数铭具出兵之数序标洄曲文城收功之由而铭备时曲陵云邵陵郾城新城比胜之迹至於师道之刺元衡之伤兵顿於久屯相度之後至皆前序所未及也欧阳公号为入韩子之奥而以此类裁之颇有不尽合者介甫近之矣而气象则过隘夫秦周以前学者未尝言文而文之义法无一之不备焉唐宋以後步趋绳尺犹不能无过差东乡艾氏乃谓文之法至宋而始备所谓强不知以为知者耶
书祭裴太常文後
韩公自言所学先在辨古书之正伪周秦诸子如管庄荀韩可谓显着者矣而案之皆有伪乱余尝欲削其不类者以无溷後人而未暇也韩公之文一语出则真气动人其辞熔冶於周人之书而秦汉间取者仅十一焉今集中乃载祭薛中丞裴太常二篇意浅直多俗韵唐杂家中尚不为好而谓公为之与二篇乃同官联祭之文意者他人所为公名载焉公文重於时故二家子姓矜为公作而编集者莫能辨耳公省试文明白曲畅无甚可愧者犹自谓近於俳优者之辞则二篇决知非公作也夫文之高下雅俗判若黑白学者犹安於习见而莫知别择况圣人之经其微辞隐义辨在毫芒蔽晦於前儒承授之说而不察不着者与此未可为不知者道也
书柳文後
子厚自述为文皆取原於六经甚哉其自知之不能审也彼言涉於道多肤末支离而无所归宿且承用诸经字义尚有未当者盖其根源杂出周秦汉魏六朝诸文家而於诸经特用为采色声音之助尔故凡所作效古而自汨其体者引喻凡猥者辞繁而芜句佻且稚者记序书说杂文皆有之不独碑志仍六朝初唐余习也其雄厉凄清x郁之文世多好者然辞虽工尚有町z非其至也惟读鲁论辨诸子记柳州近治山水诸篇纵心独往一无所依藉乃信可肩随退之而A然於北宋诸家之上惜乎其不多见耳退之称子厚文必传无疑乃以其久斥之後为断然则诸篇盖其作与子厚之斥也年长矣乃能变旧体以进於古假而其始学时即知取道之原而终也天假之年其所至可量也哉
书柳子厚辨亢桑子後
亢桑子之伪柳子厚辨之晁氏谓唐天宝中诏求其书不得而襄阳王士元乃假托焉士元年世先後於柳虽不可知然果诏求不得而伪者出则辨宜及之且是书剽戴记诸子语甚\而子厚第云首篇出庄子而益以庸言又以文章取士及被青紫章服为唐以後人语明甚不据是斥之而独以刘向班固无其h为疑然则今所传者又可谓即子厚之所斥耶
书李习之平赋书後
吾少读孟子至周公思兼三王以施四事其有不合者仰而思之夜以继日幸而得之坐以待旦求其解而不得也及治周官然後知周公之心惟孟子知之盖万物之理难尽也人事之变无穷也一间未达则末流之且四出而不可弭惟周公之圣乃有以知其不合而思之如此其深得之如此其难耳故後王代兴其政法之大者必暗与周官之意合十有二三然後上下安历年永既其後侵寻变易举其合者而尽亡焉而国非其国矣此无他是乃天理之尽王道之极而舍是无以纪纲乎民物也唐李O作平赋书後儒多称焉其为说亦捃摭春秋传周官注疏以为端绪而其归宿则大谬於圣人谓一亩之收无水旱以一石为下则而百里之赋粟至三十四万五千石有奇帛至十一万五千匹有奇虽吴越上腴横征暴a亦岂能岁得此於民哉周官辨五地规井牧既斥其余以为薮牧园圃则所井皆沃衍也而同井之田犹有不易一易再易之辨然後土力均人功称而赋法平今以亩一石为下则沙碛斥卤之区有大穰而不及所料之半者矣此其弊非隐深难见而O乃懵然自以为得曰是复古而为十一之征犹幸其人微其言轻自唐以後无取而施用者而瞀儒耳食犹妊梢晕经世之良图岂不甚蔽矣哉
书李习之卢坦传後
文士不得私为达官立传李习之与退之游此义宜夙讲而集有东川节度使卢坦传事迹平叙无杼轴经纬後无论赞岂习之尝欲笔削国史故於所闻见偶h以备取材其後史卒未成而编者误以入集耶吾观周秦间诸子其传显着者尚多为後人伪乱太史公作史记藏之名山副在京师然中间多骈旁枝如秦纪後覆出襄公至二世六百一十年事田单传别载君王后王语盖当日摭拾t言以备采择而未用者不知者乃取而附缀焉故退之自言所学首在辨古书之正伪然则文之义法不独作者宜知之也
书邵子观物篇後
余读邵子观物篇不能究知其义问诸朋侪则曰子好之则能知之是书之秘可心喻而不可言传也夫圣言之精者具易与春秋学者虽不极其隐深而大体固昭然明白也世乃有理之至者而不可以言传乎邵子自谓因春秋以通易今观其书以秦穆首四伯谓其有功於周伐郑而败悔过自誓几於王道以晋文侯迁平王於洛而进其裔孙於齐桓其於春秋所书事迹显着者如此则夫天造物化之sA於无形者其尽可诘耶余於是书固未能窥其樊然世之所谓知者其果能好之耶抑韩子所云惟怪之欲闻而利其不可稽寻者耶
书朱注楚辞後
朱子定楚辞删七谏九怀九叹九思以为类无疾而呻吟者卓矣而极诋反骚则於其词旨若未详也吊屈子之文无若反骚之工者其隐痛幽愤微独东方刘王不及也视贾严犹若过焉今人遘疾罹祸殃其泛交相慰劳必曰此无妄之灾也戚属至则将咎其平时起居之无节作事之失中所谓垂涕泣而道之也雄之斯文亦若是而已矣知七谏九怀九叹九思之虽正而不悲则知雄之言虽反而实痛也然雄之末路p张苟免未必非痛屈子之心所伏积而成文虽工其所以为文之意则悖矣岂朱子恶其为文之意於词旨遂忽焉而未暇以详与
书陈氏集说补正後
余少治戴记见陈氏集说於记之本指时有未达而反以蔽晦之者及得山徐司寇所刻集说补正而惑之解者过半念此必吴中老儒勤一世以为之恨子孙不能守而流传势家又怪司寇听其假托而不辨也既而思秦周以前作者名不概见盖胸中所知见不能自已而欲传之其人岂以争名於没世耶厥後见嘉定张朴村叩之曰此吾乡陆翼王先生所述也先生於诸经多开阐兹其仅存者耳夫秦周以前作者虽不知其谁何而无有假托者吕不韦刘安名以书传然\知其非不韦安作也若陆氏此书非朴村为徵则他人据而有之矣以是知无实而掠美者必有物焉以败之也无锡顾隆吉尝以其乡先进华氏宗旦仪礼丧服或问示余明白纯正可与陆氏此书比并华氏於三礼皆有述而学者一无闻焉然则司寇听其假托而不辨亦未可厚非也
书归震川文集後
昔吾友王绳目震川文为肤庸而张彝叹则曰是直破八家之樊而据司马氏之奥矣二君皆知言者盖各有见而特未尽也震川之文乡曲应酬者十六七而又F请者之意袭常缀琐虽欲大远於俗其道无由其发於亲旧及人微而语无忌者盖多近古之文至事关天属其尤善者不俟修饰而情辞并得使览者恻然有隐其气韵盖得之子长故能取法於欧曾而少更其形貌耳孔子於艮五爻辞释之曰言有序家人之象系之曰言有物凡文之愈久而传未有越此者也震川之文於所谓有序者盖庶几矣而有物者则寡焉又其辞号雅洁仍有近俚而伤於繁者岂於时文既竭其心力故不能两而精与抑所学专主於为文故其文亦至是而止与此自汉以前之书所以有驳有纯而要非後世文士所能及也
杂着
原人上
孔子曰天地之性人为贵董子曰人受命於天固超然异於t生非於圣人贤人徵之於涂之人徵之也非於涂之人徵之於至愚极恶之人徵之也何以谓圣人贤人为人子而能尽其道於亲也为人臣而能尽其道於君也而比俗之人F妻子则能竭其力纵嗜欲则能致其身此涂之人能为尧舜之验也妇人之淫男子之市窃非失其本心者莫肯为也而或有讦之则怍於色怒於言故禽兽之一其性有人所不及者矣而偏且塞者不移也人之失其性有禽兽之不若者矣而正且通者具在也宋元凶劭之诛也谓臧质曰覆载不容丈人何为见哭唐柳灿临刑自詈曰负国贼死其宜矣由是观之劭之为子灿之为臣未尝不明於父子君臣之道也惟知之而动於恶故人之罪视禽兽为有加惟动於恶而犹知之故人之性视禽兽为可反孟子曰人之所以异於禽兽者几希痛哉言乎非明於天性岂能自反於人道哉
原人下
自黄帝尧舜至周之中叶仅二千年其民繁祉老寿恒数百年不见兵革虽更姓易代而祸不延於民降及春秋脊脊大乱尚赖先王之遗泽以相维持会盟讨伐徵辞执礼且其时战必以车而长兵不过弓矢所谓败绩师徒奔溃而已其俘获至千百人则传必特书以为大酷焉自战国至元明亦二千年无数十年而无小变百年二百年而不驯至於大乱者兵祸之连动数十百年杀人之多每数十百万历稽前史所载民数或十而遗其四三焉或十而遗其一二焉何天之甚爱前古之民而大不爱後世之民也传曰人之於天也以道受命不若於道者天~之也三代以前教化行而民生厚舍刑戮放流之民皆不远於人道者也是天地之心之所寄五行之秀之所锺而可多杀哉人道之失自战国始当其时x逆之人列为侯王暴诈之徒比肩将相而民之耳目心志移焉所尚者机变所急者嗜欲薄人纪悖理义安之若固然人之道既无以自别於禽兽而为天所~故不复以人道待之草S禽猕而莫之悯痛也秦汉以还中更衰乱或有数十百年之安则其时政事必少修明焉人风必少淳实焉而大乱之兴必在政法与礼俗尽失之後盖人之道几无以自立非芟夷荡涤不可以更新至於祸乱之成则无罪而死者亦不知其几矣然其间得自脱於疮痍之余剥尽而复生者必於人道未尽失者也呜呼古之人日夜劳来其民大惧其失所受於天耳失所受而不自知任其失而不为之所其积也遂足以干天祸而几尽其类此三王之德所以侔於天地也与
原过
君子之过人事之变而无以自解免者十之七观理而不审者十之三\人之过无心而蹈之者十之三自知而不能胜其欲者十之七故君子之过诚所谓过也盖仁义之过中者尔\人之过非所谓过也其恶之小者尔上乎君子而为圣人者其得过也必以人事之变观理而不审者则鲜矣下乎\人而为小人者皆不胜其欲而动於恶其无心而蹈之亦鲜矣\人之於大恶常畏而不敢为而小者则不胜其欲而姑自恕焉圣贤视过之小犹\人视恶之大也故凛然而不敢犯小人视恶之大犹\人视过之小也故悍然而不能顾服物之初御也常恐其A且毁也既A且毁则不复惜之矣苟以细过自恕而轻蹈之则不至於大恶不止故断一树杀一兽不以其时孔子以为非孝微矣哉亦危矣哉
先天後天图说
宋邵氏所传八卦二图与说卦传合朱子谓先天图方位无可疑者而後天图多不可晓至卦位所以易置之故则自昔无闻焉按之经文一则以八卦之实象明其体一则以四时之常运着其用合此二者而後图相变之义可见矣火之精为日日生於东而明盛在昼水之精为月月生於西而明盛在夜雷藏地中伏气於东北而发声起蛰应春始作泽汇东南而水潦盛昌百谷满盈其候惟秋又土膏发於春夏而成功亦在秋此四正之位所以易也风气位西南而苏息长养发用於春夏之交山起西北而脊?皆东北行其中鸟兽胎育树木j蘖多在冬春之交盖山气之萌养也南者乾之正位而战於西北盛相薄终不灭息而为复生之始於此见於穆不已之命焉北者坤之正位而卦辞则利西南盖土盛於夏秋之交万物皆致养焉此四隅之位所以易也以天地水火雷风山泽之实体合四时五方以徵其实用则二图相为表里而不可缺一明矣邵氏及朱子以先天图为伏羲所作後天图为文王所作而经传百家之言无可证者攻之者遂谓此杂家之术不足道也不知二图虽後人y作其理固不可废况与说卦合哉然必谓羲文已有是图而孔子以说卦解之则凿矣其诸宋之儒先因说卦以作图而邵氏传其学与
谥法
谥之作也人心之不知其然而然者也邃古帝者之号多不知其义所取烈山氏始为农师而民神之故因而号焉尧舜之圣民无能名禹平洪水相与震而惊之故称大焉至於汤则或嘉其功而称成或象其德而称武此周公所以因之而作也有祖而又有宗亦人心之不知其然而然者也商之世尝衰矣至帝戊而中兴故尊之而因以号焉其後屡衰武丁振而兴之功最高故尊之而因以号焉汉之太宗世宗用此义也至东汉而祖宗谥号之义皆失矣祖者始也故宗无定数祖一而已以光武之复有天下而称祖是二始也谥以易名因以为庙号春秋所书桓宫武宫是也庙别有号是再谥也主是议者必以祖有功而宗有德又祖一而宗无定数以为祖贤於宗不知殷人宗汤周宗武王乃二代始受命之君不闻汤武之贤以不称祖而贬於稷契其庙别为号盖缘文帝称太宗武帝称世宗而然不知曰太曰世非谥也非显与明肃与章之比也至於唐而历世并称宗至於明而继世并称祖伤名愆义实自东汉始东汉之经学後世莫并焉而若此类乃不能辨惜夫
通蔽
誉乎已则以为喜毁乎已则以为怒者心术之公患也同乎已则以为是异乎已则以为非者学术之公患也君子则不然誉乎已则惧焉惧无其实而掠美也毁乎已则幸焉幸吾得知而改之也同乎已则疑焉疑有所蔽而因是以自坚也异乎已则思焉去其所私以观异术然後与道大适也盖称吾之善者或谀佞之虚言也非然则彼未尝知吾之深也吾行之所由吾心之所安吾自知之而已若攻吾之恶则不当者鲜矣虽与吾有憎怨吾无其十或实有四三焉与吾言如响必中无定识者也非然则所见之偶同也若辨吾之惑则不当者鲜矣理之至者必合於人心之不言而同然好独而不厌乎人心则其为偏惑也审矣吾友刘君古塘行直而清其为学常自信而不疑心所不可虽古人之说不苟为同也而好人之同乎已夫古人之说不能强吾以苟同而欲人之同乎已非心术之蔽乎知君者犹以为自信之过也不知者将以为有争气也君与吾离t而索居久矣会有所闻书以质之
异姓为後
神不歆非类民不祀非族以其气之不相属也故古无以异姓为後者春秋书莒人灭而传者谓立异姓以沆腱毒则E然足徵自周以前未尝有是也汉魏以降其流益漫自王公及士庶蹈此者迹相叠盖俗之衰人多不明於天性而骨肉之恩薄谓後其有父母者将各亲其父母无父母而自知其所出犹有外心焉故常舍其兄弟之子与其族子而求不知谁何之人取之襁褓之中以自欺而欺人呜呼是谓不有其祖也其为之後者苟自知其姓则俟养已者殁求其族以後之反其田宅而脱身以复其宗礼也不自知其姓而养已者之族亦无可承则庙祭其先而祭养已者於其墓祭者称名所祭举姓字奕世不废焉古之有天下国家者祀九皇六十四氏以及因国之无主後者有道有德者祭於瞽宗皆以义属耳而况取诸襁褓或收育於孤稚流离之日乎然以恩与义属而世祀焉则诚也以气属而命之曰为後则伪也礼不可以为伪故曰名之必可言也姓之不知则其祭也如之何曰是特与生而丧其父母生而不及其大父母者同实耳致爱而导之以哀致U而加之以痛胡为其不可以承祀也姓无所受则逮子若孙而氏以已之字可也其於养已者之祭则不可以及其祖宗是何也义止於其身而及其祖宗是以气属而为伪也此谓诬於祭若舍是而求顺比俗之情则非吾之所敢知也
辕马说
余行塞上乘任载之车见马之负辕者而感焉古之车独c加衡而服两马今则一马夹辕而驾领局於扼背承乎`靳前而後其登e也气尽喘汗而後能引其轮之却也其下e也股蹙蹄攒而後能抗其辕之伏也鞭策以劝其登棰棘以起其陷乘危而颠折筋~骨无所避之而\马之前导而旁驱者不与焉其f饮於溪脱驾而就槽枥则常在\马之後噫马之任孰有艰於此者乎然其德与力非试之辕下不可辨其或所服之不称则虽善御者不能调也驽蹇者力不能胜狡愤者易惧而变有行坦途惊蹶而偾其车者矣其登也若跛其下也若崩泞旋淖陷常自顿於辕中而\马皆为所掣呜呼将车者其慎哉
读伍子胥传
世人皆悲子胥以忠死吾独惜其所以处死者未得也其谏夫差语皆N於事情使员曰吴之於越非伐国而求其服也王忘王之使人立於庭出入呼王而告以先王之痛乎匹夫含怨犹必刃人之胸况勾践亲用戈於先王伤未及舍而卒非函勾践之首以入先王之庙则臣子之事不终今力实能诛而纵焉吾恐先王负恫於九原而不歆王祀也如是则夫差虽L忿以杀子胥而必不释勾践勾践死则越不为沼而吴亦不至大硪幼玉阒智非不及此也毋乃少历闵凶功见名立而重犯忌讳以危身与而竟不能保其终惜哉
望溪集卷三

[book_title]卷四
钦定四库全书
望溪集卷四
翰林院侍讲衔方苞撰
杂着
左忠毅公逸事
先君子尝言乡先辈左忠毅公视学京畿一日风雪严寒从数骑出微行入古寺庑下一生伏案卧文方成草公毕即解貂覆生为掩户叩之寺僧则史公可法也及试吏呼名至史公公瞿然注视呈卷即面署第一召入使拜夫人曰吾诸儿碌碌他日继吾志事惟此生耳及左公下狱史朝夕狱门外逆阉防伺甚严虽家仆不得近久之闻左公被炮烙旦夕且死持五十金涕泣谋於禁卒卒感焉一日使史更敝衣草屦背筐手长为除不洁者引入微指左公处则席地倚墙而坐面额焦烂不可辨左膝以下筋骨尽脱矣史前跪抱公膝而呜咽公辨其声而目不可开乃奋臂以指拨眦目光如炬怒曰庸奴此何地也而汝来前国家之事糜烂至此老夫已矣汝复轻身而昧大义天下事谁可支拄者不速去无俟奸人构陷吾今即扑杀汝因摸地上刑械作投击势史噤不敢发声趋而出後常流涕述其事以语人曰吾师肺肝皆铁石所铸造也崇祯末流贼张献忠出没蕲黄潜桐间史公以凤庐道奉檄守御每有警辄数月不就寝使将士更休而自坐幄幕外择健卒十人令二人蹲踞而背倚之漏移则番代每寒夜起立振衣裳甲上晁迸落铿然有声或劝以少休公曰吾上恐负朝廷下恐愧吾师也史公治兵往来桐城必躬造左公第候太公太母起居拜夫人於堂上余宗老涂山左公甥也与先君子善谓狱中语乃亲得之於史公云
高阳孙文正逸事
杜先生舫⒀怨榘裁┲股习於高阳孙少师道公天启二年以大学士经略蓟辽置酒别亲宾会者百人有客中坐前席而言曰公之出始吾为国庆而今重有忧封疆社稷寄公一身公能堪备物自奉人莫之非如不能虽毁身家责难逭况俭觳乎吾见客食皆凿而公独饭粗饰小名以镇物非所以负天下之重也公揖而谢曰先生诲我甚当然非敢以为名也好衣甘食吾为秀才时固不厌自成进士释褐而归念此身已不为已有而朝廷多故烽火日骇恐一旦肩事任非忍饥劳不能以身率\自是不敢适口体强自厉以至於今十有九年矣呜呼公之气折逆奄明周万事合智谋忠勇之士以尽其材用危困疮痍之卒以致其武唐宋名贤中犹有伦比至於诚能动物所纠所斥退无怨言叛将远人咸喻其志而革心无贰则自汉诸葛武侯而後规模气象惟公有焉是乃克己省身忧民体国之实心自然而忾乎天下者非躬豪杰之才而概乎有闻於圣人之道孰能与於此然惟二三执政与中枢边境事同一体之人实不能容易曰信及豚鱼u嫉之臣乃不若豚鱼之可格可不惧哉
石斋黄公逸事
黄冈杜苍略先生客金陵习明季诸前辈遗事尝言崇祯某年余中丞集生与谭友夏结社金陵适石斋黄公来游与订交意颇洽黄公造次必於礼法诸公心向之而苦其拘也思试之妓顾氏国色也聪慧通书史抚节按歌见者莫不心醉一日大雨雪觞黄公於余氏园使顾佐酒公意色无忤诸公更劝酬剧饮大醉送公卧特室榻上枕衾茵各一使顾尽弛?衣随键户诸公伺焉公惊起索衣不得因引衾自覆荐而命顾以茵卧茵厚且狭不可转乃使就寝顾遂昵近公公徐曰无用尔侧身内向息数十转即酣寝漏下四觉转面向外顾佯寐无觉而以体傍公俄顷公酣寝如初诘旦顾出具言其状且曰公等为名士赋诗饮酒是乐而已矣为圣为佛成忠成孝终归黄公及明亡公絷於金陵在狱日诵尚书周易数月貌加丰正命之前夕有老仆持P线向公而泣曰是我侍主之终事也公曰吾正而毙是为考终汝何哀故人持酒肉与诀饮啖如平时酣寝达旦起盥漱更衣谓仆某曰曩某以卷索书吾既许之言不可旷也和墨伸纸作小楷次行书幅甚长乃以大字竟之加印章始出就刑其卷藏金陵某家顾氏自接公时自怼无何归某官李自成破京师谓其夫能死我先就缢夫不能用语在缙绅间一时以为美谈焉
书孙文正传後
当明之将亡其事最僬吣若杀袁崇焕与置公闲地然间谍之言当其时迹犹难辨也庄烈愍帝嗣位之二年公自家起受命危难中复已失之畿甸定将倾之宗社其才不世出而忧国忘身帝所亲见也及关门靖前宁收屯营立军民始有固志而内蔽於奸佥缓饷愆期以掣公之手足外则政权不一分操割裂以乱公之成谋至大凌覆败按其末则失律丧师者邱禾嘉也循其本则败谋速祸乃撤班军改成命主议之廷臣不明徵罪之有无乃以无识者追咎筑城而听公引退废弃八年不咨一语卒使巷战力屈阖门就死此天下所叹息痛恨不能为帝解者盖方是时周延儒温体仁已深结帝知而得事柄矣二人皆忠贤余党也自忠贤时已诬公欲兴晋阳之甲而公之再用再罢以至於死实与二人之秉国相始终延儒之独对体仁之密揭所以构公於冥昧之中者岂可测哉观公始至召对平台帝亲以京城相属越日而出公於通则t邪之侧目於公而携公於帝者其术盖多变矣公既死帝嗟悼命优恤当国者犹忌其义烈而多方以格之况生时惧公功成而位居已上者乎而为所蔽壅者乃忧勤恭俭明察之君呜呼此立政所以畏人也
书卢象晋传後
宜兴卢豪然备h家传乞言於余余告之曰正史既具外此皆赘言矣及观其祖象晋请效死边外而当轴者始欲致罚卒摈~之窃叹鄙夫之阶祸多端而u疾其尤烈者也不惟才德胗钩鲆阎上必不能容即未达之士少见锋e即防其异日之难驯而预遏焉不惟国之安危民之死生万世之诟厉~不以概於心即情见势屈而身罹祸殃亦有所不暇计也明之亡始於孙高阳之退休成於卢忠烈之死败沮高阳者惟知高阳不退已不能为之下而不思高阳既退国家社稷之事已不能支挤忠烈者惟知置之死地援~身亡然後私议可行而不思忠烈既亡中原土崩之势已莫能驭当是时国事孔急凡求自试於师中者无不立应而独於象晋难之徒以忠烈之故耳呜呼方庄烈愍帝嗣位之初首诛逆奄非不欲广求忠良破奸之结习而所委心者则周延儒温体仁每摧抑忠良以曲庇之逮延儒诛体仁罢国势已不可为矣而继起者复祖其故智嫉贤庇党以覆邦家鄙夫之辙迹自古皆然无足深怪所可惜者以聪明刚毅之君独蔽惑於u疾之臣身死国亡而不寤岂非天哉嗟乎不平其心者师尹也而家父以究王K传者推之曰辟则为天下戮有国者可不慎乎
明禹州兵备道李公城守死事状
崇祯十四年冬十有二月流贼寇禹州兵备道李公乘云到官始二十四日按籍军伍半虚守御具一无藉知州事某请迎降公怒斥之曰此吾死所也召士民激以大义共登陴贼死伤甚\城破公率\巷战犹手刃十数人力屈被执方是时河南守令多望风降伏独禹州士民殊死战贼入下令屠城公奋呼谓贼曰城守吾事也吾令\守城不敢不守犹汝令\攻城不敢不攻民何罪独吾一身当任汝残杀耳贼意解收屠城令因欲屈公公愤骂不屈乃立公为质而聚射之徵死犹寸磔焉公初至禹时徽王支属在禹者凡十七家公议徵土人训练而资饷於宗藩知州事某持之宗藩莫应及城破十七家无一脱者知州事某叩首乞哀於贼公忽奋起以足其面曰汝负国剿民尚思向狗彘求活耶贼既去士民收骸骨棺a建祠私忠烈春秋时祀与公同难者驻防千总张某吏目周某州人候选州同知余全生遥授训导赵日跻太学生侯九韶庠生周鸣岐李仪化田种玉陈懋能皆配享公磔於州城外西南隅大路旁槐树下其树至今存故老过之犹或为欷[流涕云公既殁八十年夏峰孙徵君曾孙用祯为州学正徵於禹人而属余为之状康熙六十年五月朔日望溪方苞述
书泾阳王佥事家传後
国之将兴其时非无奸贼之臣也政教方明而贤者持其枢柄则务自矫革以取所求或伏抑而不敢逞国之将亡奸贼之臣必巧遘机会以当主心而贤人君子少得事任常有物焉以败之若是者岂人之所能为哉泾阳王佥事徵当明崇祯朝以边才由司理擢按察司佥事监登莱军未月军变落职归田里甲申三月闻怀宗愍帝殉社稷七日不食死公少时即慕诸葛武侯演八阵图仿木牛流马制械器皆可试用其家居见流贼猖獗倡筑鲁桥城以保泾原乡人赖之曩令监军登莱得期月之暇抚循士大夫则凶弁无从煽乱而公之才实可显见矣乃方起遽踣持国论者不信罪之有无而轻弃之此可为流涕者矣然公之功能犹未着也孙高阳久镇边关功在社稷而废弃八年卒使城破巷战阖门就死其所遇乃忧勤恭俭之君亲见其困於逆阉又赖其力以收畿疆纾国难而终夺於奸岂非天哉少师为诸生时即徒步历诸边以天下为己任盖其始也不以事任之不属而弛其忧其终也不以事任之不属而让其死是则诸君子所自为正而不听命於天者夫
书潘允慎家传後
辛未九月二十一日日将暮检架上散佚见济宁诸生潘允慎家传载其冲击流寇脱祖母死地奋身蹈火出兄於燔薪匝屋长吁夜参半不能寐盖惟明之亡事与古异君非有凉德也朝非有暴政也\非有离心也无食无兵池湮城圮枭张之贼势如猛火而守令学官奋死守御杀身残家而不悔者无地无之荐绅士民庙哭巷战户号人厉并命於锋镝者无地无之其如允慎之保身与亲泰然而无患者千百中无十一也盖至怀宗愍帝嗣位而累世之忠良已尽於逆阉之奚ヒ悠湮搭久呕е祸如孙高阳卢义兴孙雁门诸公复危死於奸佥之挤陷故自周延儒温体仁得君以後凡内服大僚外秉节钺久安而无患者皆巧佞奸欺庸鄙忍心之人也社稷之倾危生民之祸乱漠然不以关其虑而朋谋私计谄附权要惟恐失意於几微武夫则无小无大皆痛心於文臣之节制言路之纷纠转以养贼胁上为自安之计是以人主孤立於上蒸黎糜沸於下土崩鱼烂一溃而不可收岂非天命遐终故多生亡国之材使恣於民上而刚正忧勤恭俭之君亦夺其鉴使嗜奸人之疾味以至於败国殒身而不寤与呜呼此又自古亡国辙迹之一变也
书熊氏家传後
周官之法国有大事诸子帅国子而致於太子以守王宫掌固颁守政於士庶子以帅\庶盖惟士明於义理能为\庶之倡虽至危死而志不可夺也明之末造流贼横发於中原延蔓海隅其以诸生I卫乡里而破家亡身残其支体者荒陬小邑必有数人焉盖不经乱亡变故不知古圣人制法之心凡事皆然而兹尤其显见者矣余游四方所至长老各有述而语在缙绅间者惟睢州汤潜庵先生之母【流贼破睢州骂贼贼怒攴解之】闽中郑侍郎重之父【父字华振闻变自山庄挈其妻入城守御城破登楼举火并自焚死】然郑父之义不若汤母之远闻因是叹死者之义声又以子孙为显晦然於视死如归之义则固无加损也自张献忠出没楚蜀江西寇乱至
国初未已每有警城邑士民争窜山泽熊孔敷者新昌诸生也城将陷独不肯避其子迎龙使家人以母出而独身侍父俄而贼至孔敷端坐不起贼怒手刃之迎龙以身蔽左额受刃目睛缀眶外仆地告哀不已乃免其父南丰梁质人作传以传其事其曾孙晖吉於余为道义交以余衰病必欲其祖见於余文乃告之曰吾闻善人必有後今子之志行端直是乃祖之义心孝德有以开之也然书传所记祖若父之令名每赖後之人而章彻子果能比迹於汤公则奕世以下犹将溯源於高曾而有所兴起焉又何藉於余言既以语之因为书於传後
书曹太学传後
歙县曹晋袁持其祖太学君家传索余文其传亡友王绳所作也太学君以义侠着於乡而尤为荐绅所传述者则其邑给事中方有度浮梁御史黄龙光忤逆奄魏忠贤被逮君厚赂缇骑邀至家留一日为经纪家事方逆奄之炽也在位诸贤既以身殉国而一时士君子及闾阎之义民号呼感愤与诸贤相攀援而不避其祸者大不异於东汉之末也当是时上之政刑虽俣下之礼俗可不谓盛矣哉盖一代之风教常视乎开国之君汉光武不敢以仕屈严光而明祖之归蔡子英於扩廓也纵敌国之谋臣而不忍伤其义即是二者固足以振一代之士气而使之不苟於自待矣然二君之能此则有本焉光武微时尝从师受经而明祖所致诸儒实承朱子之学所以沃其心而使知风教之为重也素矣是以经师之传莫盛於东汉而朱子之传注专行於明其渐摩既深故及其衰也政乱於上而义明於下士气之奋扬虽a钺鼎镬之威莫之能夺也呜呼所以致此者岂易言哉有国者之励其士民与有家者之化其子姓一也晋袁之交余经患难而弥笃而其父右军急兄弟之难有古烈士风吾见太学君之泽被於再世矣其行谊之详则见於绳之文而无为更举也
跋石斋黄公手札
公与宝应乔侍御手札十有四其十有二皆短札乃崇祯十五年自戍所复召入都晨夕往复语也长言者二时则引疾南还越中诸贤筑学舍留公讲问而侍御适为巡按一答其始至通问之书一将以使事反命而特致之考公之事庄烈愍帝陈言对命无一不与帝心相违二三执政祖魏忠贤故智力排异已公三进三逐廷杖八十移狱镇抚司考掠者四一朝而脱囚籍则於政事之得失君子小人之消长凡有见闻无不与同心者思所以挽正及引身以退匿迹於s深谷之中而民生之苦病吏治之烦苛军事之失图柄臣之误主身在局外犹责其友以必言而冀君之一寤盖君子所性根於心而不能自已者如此呜呼庄烈愍帝嗣位於国势倾危之日一时忠良虽触忤憎恶偶有感发未尝不幡然易虑而亲之任之也然卒之如公如念台刘公志在竭忠而穷於恐抑无路如孙文正如卢忠烈志在奋死而扼於投死之非时皆由u疾之臣相继而居腹心之地其术百变能使东西易面人主自为转移而不觉耳如而夫者不能放流乃与之朝夕深言於帷幄虽当平世犹不能无生乱阶况屯难已成之後乎圣人易谓难之解验在小人之退而於五发之位乎天位者可不服念哉
记百川先生遗言
先兄百川先生曰处士则有虚声乡邻亲戚则有私毁誉若民之於上利害切身不谋而同故吏自一命以上名不虚作人不可以好名相疑已不可怙过而谓民言不当有合葬其父母及前母者以位次问先生曰神道尚右而程朱所言皆尚左朱子葬其妻存东畔一位则尚左明矣若三柩同葬依古礼则父当中前母右继母左如尊左则父当中而左右易位若父与前母既葬父左则新y者次於右父右则新y者次於左又曰周礼大司乐有享先妣之乐在享先祖之前故郑康成谓周以后稷为祖而姜无所配是以特立庙祭之谓之s宫斯干之诗曰似续妣祖笺曰妣先妣姜也商颂亦溯源於有唤灾詈畈桓易嫣熳又义以是推之庶子於生母当别葬韩魏公葬生母胡氏柩退嫡母尺许赵炳族葬图说引以为据非古也
答问
兄子道永重修南郊汉前将军关公庙问曰自书传以来至忠大勇英略盖世且卓见圣人之道而死於非命者莫过於公与岳忠武故浩然之气长震动乎万世之人心然公之庙无地无之而忠武之祠则连州比郡或无一二又公之神常若充满滩检队钪娑时见其精爽其大者示威於战阵其小者凡有祷问其应如响而忠武无是也是有说与余应之曰自周衰战国诸君糜烂其民至暴秦而生民之类几尽矣汉高祖出之於水火之中治尚大有天下者垂四百年自武帝而外桓灵以前虽有庸君患不及民民之思汉也深则激於公之忠义者切又东汉之末士大夫多明於义理而重名节故诸葛武侯遗书搜h而表章之者乃晋氏也其书所谓贼即时君之祖宗以是观之则公遇难时魏吴之士民t聚而祠之其君臣必见为当然故震动宇宙而结聚於人心者深固而光昭忠武为秦桧所戕身死而桧之余恨犹未解吏民畏桧之威直至桧死乃敢讼言忠武之w孝宗朝始得立祠於鄂而屡世相臣奸庸相继多主和议偷安以保妻子大率与桧同心故忠武之义气虽不没於人心而祠祀则寥寥焉此事势之自然於二公无加损也夫神者依人而行举亿兆人之精神皆专向於公则公之神自随地而监照之忠武即间有祠祀未有祷禳祈报者则其神何由与之相应而有所徵验哉昔孔子梦见周公不闻尧舜文武并见於梦则神明之感通由於生人精神之结聚明矣故凡祷祈於公行污而所问之事非正者签辞多不应以其精神不足以相感召也既以告道永因思此义亦宜存天壤间乃笔之
书王氏三烈女传後
三烈女传金坛王若霖志其世父之女二及族姊同时死土贼倪文炳事也明将亡中原楚蜀已尽毁於流寇及愍皇帝殉社稷东南盗贼蜂起长老所传女子自投於水火及骂贼而毙於锋刃者不可胜数女教之盛前古所未有也盖自高皇帝定六宫之礼尽革前代昭仪充华美人诸号而皆以德命帝室之女不得再适着於令典而愍皇帝之殉社稷也后实先之礼教之所渐摩志气之所感动盖有不知其然而然者矣窃尝叹自古乱亡之衅不过数端或以权奸或以女宠或以宦寺其造乱者不过数人或竟得保其首领以殁而使天下忠臣义士孝子悌弟贞妇烈女无罪而并命於水火盗贼之间且身死而名传者千百中无十一焉岂非造物之不能无憾者哉虽然人之生也莫不有死其能顺性命之理而死者是得全其所受於天者也若晋羊皇后之富贵康宁虽愚夫竖子皆知为不幸则如三烈女者虽谓之考终可也用此言之虽与三烈女之死同而泯灭无闻者亦可以无恨而有或知之则不忍听其无传者吾党之义也
书孝妇魏氏诗後
古者妇於舅姑服期先王称情以立文所以责其实也妇之爱舅姑不若子之爱其父母天也苟致爱之实妇常得子之半不失为孝妇古之时女教修明妇於舅姑内诚则存乎其人而无敢显为悖者盖入室而盥馈以明妇顺三月而後反马示不当於舅姑而遂逐也终其身荣辱去留皆视其事舅姑之善否而夫之宜不宜不与焉惟大为之坊此其所以犯者少也近世士大夫百行不怍而独以出妻为丑闾阎化之由是妇行放佚而无所忌其於舅姑以貌相承而无勃G之声者十室无二三焉况责以诚孝与妇以类己者多而自证子以习非者\而相安百行之衰人道之所以不立皆由於此广昌何某妻魏氏l肱求疗其姑几死其事虽人子为之亦为过礼而非笃於爱者不能以天下妇顺之不修非~特之行不足以振之则魏氏之事岂可使无传与抑吾观节孝之过中者自汉以降始有之三代之盛未之前闻也岂至性反不若後人之笃与盖道教明而人皆知夫义之所止也後世人道衰薄天地之性有所壅遏不流其蠖锺於一二人者往往发为~特之行而不必轨於中道然用以矫枉扶衰则固不可得而议也魏氏之舅官京师士大夫多为诗歌以美之余因发此义以质後之人
书直隶新安张烈妇荆氏行实後
往年或以烈妇荆氏行实视余其兄公张侍御天池所述也义烈动家人\视其雉经不敢曲止及见侍御叩烈妇平生则其佐夫以养母也凡八年而家人不闻其声诸嫂皆爱焉其死也嗣子灼幼孩号踊如不欲生呜呼柔顺者妇人之正也而昔者圣人之易也以阳刚为女德之贤余尝见将死而信其妇之必身殉者曰妇性刚既有成言矣余前知其戾忍而非刚也既而节末路乃有不可道者盖刚者天德也天地之气蔼然而温和者为阳惨然而凛栗者为凡妇人之顺於舅姑宜於家人慈於子姓者皆阳明之发也故其变也激而为义烈其勃G於舅姑傲狠於娣俨锌天镀玩菊呓躁慝之作也故其变也忍为邪恶而不L夫坤之纯也顺极而健涵焉故其象为马其用为永贞而象传髦曰大终余始入京师见宛平张氏女未嫁而死其夫又其後则长白官尔佳氏饮药与夫同命闻之审者则清涧白氏夫死夜自经有气起室中白如长虹与荆氏而四矣妇之殉夫辞事多同故於白氏无纪焉兹以与侍御交具得荆氏之性行而因以悟圣人系易之由故总所闻见而并论之以明彰女教且使为人夫者监此以考妇德而无所蔽焉
书万烈妇某氏事
烈妇某氏江东巨室婢也妻仆万某早寡守贞二十年年四十余会其主以事当与妻谪戍妻泣而谓烈妇曰汝无子女单独一身能充解脱我俾幼稚有依吾子孙当世祀汝且汝少长吾家主父年七十矣犹汝父也汝何嫌烈妇曰虽然非礼也固请既而曰吾之生赘也亦无不可但自当官充解後陆行必异车水行必异舟逆旅必异室抵戍之日吾有以自处矣既行至中途其主忽戏曰汝为吾妻官作之合矣而不同寝处可乎烈妇曰吾以主为父父何所不得老妇人而忍出此言察其主意不悛越日夜中自经死闻者莫不流涕皆曰烈妇之志足悲矣而其初之义则未审焉其诸荀文若之俦与方子曰操之心途之人皆知之文若为之谋主以固其操柄文若死而操之恶已成矣是犹共剽而终以不取分为义也若烈妇之主身在缧绁垂死之年而忍为大恶则岂烈妇所及料哉烈妇之行也早以死自处矣不得已乃中道而洁其身盖自信其泥而不滓者也岂可使与文若同名而不辨哉
为秦门高贞女纠举本引
高贞女吾师大理卿宛平公同产弟颐侯次女也许嫁秦氏子文照舅姑前殁雍正五年春正月文照死贞女请衰x归秦氏代夫承重事祖姑其父大骇招余陈礼经以喻之志不移遂以二月朔归秦氏时年二十有二其舅之侧室李氏感焉誓守节与贞女同卧起於今六年矣大理兄弟三人惟季有子大理卒家散季又卒其子流滞新乐及颐侯卒继室暨幼女贫不能自存贞女父党无一人可倚而其夫之叔父子正持手而食养母畜妻子旁及兄之侧室子妇力不能支余岁时过秦氏见贞女敝衣菜色或冬无棉而意色常和以安呜呼天属之情秉彝之性惟遘闵凶备危苦而後庶一见之如贞女之守志李氏之慕义子正之窭艰而不弃其亲皆人纪所赖以维系也恨余力不足以振之乃告於友朋及大理之知旧姻亲各出其力为举本付里中士大夫重然诺者主子贷为贞女衣裳Q纩之费终则棺a焉传曰人之於天也以道受命若贞女其殆庶几无负於所受者欤敬而恤之岂惟大理之亲旧生徒义不可以苟止哉
书高密单生追述考妣遗事後
乾隆六年季春余以兄子之丧病不能兴单生作哲缄致其所述考妣遗事起视之气结不能终篇念幼随先君子播迁隐闵先兄毖余曰此二亲之穷於命也而於我与若之身心则大有造焉在昔尧舜禹汤文武周公皆遭父子君臣兄弟之变而孔孟亦少孤盖惟遭变然後可以见其极故使圣人身之以为万世之标准焉当吾之世志行越\者三人睢州汤潜庵之母为流贼所膊关西李中孚之父糜烂於战j博野习斋父流亡母改适匍匐万里始得父墓见异母之妹招魂而归盖功利嗜欲薰铄流毒於人心者深且固矣非猛药恶石不足以攻除故三君子以此各成其艰苦杰特之行生之考妣a穷不异於吾亲而皆早世则视余更酷矣生无兄弟自今以往即速致要津赢资聚以为妻子之光荣可矣欲鸡豚之逮亲可再得乎惟德惟义是谓显扬然则生之所以自处於兹可早定矣君子之为学也深其功识犹患浅抗其志行犹患卑必能志七圣人之道然後可继三君子之行毋若余之负所命於兄而混混以没世也
吕九仪妻夏氏
妇人居常而早寡者无死道也夫不以良死则义可死而堂有舅姑室有子或已之父母笃老而无兄弟则其死也虽当於义而伤於恩芜湖吕九仪死於仇其妻夏氏将死之姑止之u年仇抵死如法夏氏遂修旧业持门户於今二十年姑既殁二子受室而成家矣其始之欲就死也义终则不愆於义亦不伤於恩故夏氏之生也贤其死也
望溪集卷四

[book_title]卷五
钦定四库全书
望溪集卷五
翰林院侍讲衔方苞撰
书
与阎百诗
昨所论孔子殁子张欲师有若而记载子张死曾子有母之丧则曾子问一篇皆母在时所讲问可正子瞻所讥於程子之误宜笔於书至病程朱删易经字则不敢不多为反覆盖专易经字者汉儒之病也程朱所删易甚少而皆依於理仆每见周秦以前古书字形与声近则\书所传多异即一书诸本中亦有增损改易窃叹古书不可通者多以字讹而人莫能辨也如商书自周有终酒诰尔尚克羞V惟君解者支离牵合终不可通若君与周互易则其义不待诂而明矣盖篆体二字本形似也韩退之罗池庙诗乃此方之人惟侯是非按其前後辞意昭然明白而此以形讹北惟以声讹为子瞻不能辨又自为之说而大书深刻焉则其读书观理之不详可见矣庄子外篇舜将死真冷禹曰不易为遗令得乎史记封禅书至梁父矣而德不洽谓梁父非衍可乎仆尝自恨寡陋见古书字讹无所证据而不敢擅易愿得博极t书者以正之故欲化足下之成心而求助焉非敢以辩翘明惟足下鉴之
与孙以宁
昔归震川尝自恨足迹不出里\所见闻无奇节伟行可纪承命为徵君作传此吾文所托以增重也敢不竭其愚心所示t贤论述皆未得体要盖其大致不越三端或详讲学宗指及师友渊源或条举平生义侠之迹或盛称门墙广大海内向仰者多此三者皆徵君之末迹也三者详而徵君之志事隐矣古之晰於文律者所载之事必与其人之规模相称太史公传陆贾其分奴婢装资琐琐者皆载焉若萧曹世家而条举其治绩则文字虽增十倍不可得而备矣故尝见义於留侯世家曰留侯所从容与上言天下事甚\非天下所以存亡故不着此明示後世缀文之士以虚实详略之权度也宋元诸史若市肆簿籍使览者不能终篇坐此义不讲耳徵君义侠舍杨左之事皆乡曲自好者所能勉也其门墙广大乃度时揣已不敢如孔孟之拒孺悲夷之非得已也至论学则为书甚具故并弗采着於传中而虚言其大略昔欧阳公作尹师鲁墓志至以文自辨而退之之志李元宾至今有疑其太略者夫元宾年不及三十其德未成业未着而铭辞有曰才高乎当世而行出乎古人则外此尚安有可言者乎仆此传出必有病其太略者不知往者t贤所述惟务徵实故事愈详而义愈今详者略实者虚而徵君所蓄转似可得之意言之外他日载之家乘达於史官慎毋以彼而易此惟足下的然昭晰无惑於t言是徵君之所赖也於仆之文无加损焉如别有欲商论者则明以喻之
答友
来示乞贤尊表志或家传贤尊事迹着见者惟以某事屈廷议宜别记其事而以本议附焉传志非所宜也盖诸体之文各有义法表志尺幅甚狭而详载本议则臃肿而不中绳墨若约略翦截俾情事不详则後之人无所取鉴而当日忘身家以排廷议之义亦不可得而见矣国语齐姜语晋公子重耳凡数百言而春秋传以两言代之盖一国之语可详也传春秋总重耳出亡之迹而独详於此则义无取今试以姜语备入传中其前後尚能自运掉乎世传国语亦邱明所述观此可得其营度为文之意也家传非古也必厄穷隐约国史所不列文章之士乃私h而传之独宋范文正公范蜀公有家传而为之者张唐英司马温公耳此两人故非文家於文律或未审若八家则无为达官私立传者韩退之传陆贽阳城载顺宗实h顺宗在位未u年而以贽与城之传附焉非所安也而退之以附焉者以附实h之不安尚不若入私集之必不可也以是裁之必别记其事具载t议以俟史氏之采择於义法乃安凡此类唐宋杂家多不讲有明诸公亦习而不察足下审思而详论之则知非仆之臆说也
与翁止园
苞白止园足下仆交得吾子心目间未尝敢以今人相视及遘祸所以悯其颠危开以理义者皆不背於所期是吾子所以交仆之道巳至也有疑焉而不以问则於吾子之交为不称故敢暴其愚心近闻吾子与亲戚以锥刀生隙啧有烦言布流朋齿虽告者同辞仆坚然信其无有然苏子有言人必贪财也而後人疑其盗必好色也而後人疑其淫母吾子之夙昔尚有不能大信於彼人者乎仆往在京师见时辈有公为r笳咔嘌粜熠彼镌蝗粑藓Ρ瞬恢其不善而为之也吾侪有此则天厌之矣昔叔孙豹以庚宗之宿致馁死叔向娶於巫臣氏而灭其宗盖修饬之君子不独人责之天亦责之诒孙之言可谓究知天人之故者也仆自遘祸永思前愆其恶之形於声动於事者无几也而遂至此极者既将以士君子为祈向而幽独中时不能自洒濯故为鬼神所不宥吾子高行清德岂惟信於朋友虽乡里间愚无知者犹叹羡焉然则子之行身其慎矣哉仆又闻古人之有朋友其患难而相急通显而相致皆末务也察其本义盖以劝善规过为先仆自与人交虽素相亲信者苟一行此必造怒而逢尤仆每以自伤然未敢以忖吾子於前所闻既信吾子之必不然於後所陈又信吾子必心知其然是以敢悉布之
与李刚主书
九月中自塞上归附书相问而息耗久不至仲冬望後二日或致函封发之则太夫人行述也呼儿章读之篇终而郎君长人之状附焉惊痛不能夕食太夫人耄而考终在仁孝者犹难为怀况重以长人之夭枉乎此子天民之秀非独李氏所恃赖也仆不能自解岂能为吾兄解然有区区而欲言者言之则非其时而重伤吾兄之意不言则於交友之道为不忠是以敢终布之易曰雷震君子以恐惧修省仆平生所遭骨□闵凶殆人理所无悲忧危蹙中每自念性资迫隘语言轻肆与不祥之气实有相感召之理以吾兄之德行醇懿而衰暮罹此语天之道有不当然者窃疑吾兄承习斋氏之学着书多訾朱子习斋之自异於朱子者不过诸经义疏与设教之条目耳性命伦常之大原岂有二哉此如张夏论交曾言议礼各持所见而不害其并为孔子之徒也安用相诋訾哉记曰人者天地之心孔孟以後心与天地相似而足称斯言者舍程朱而谁与若毁其道是谓?天地之心其为天之所不佑决矣故自阳明以来凡极诋朱子者多~世不祀仆所见闻具可指数若习斋西河又吾兄所目击也仆自今年来食饮益衰塞外早寒得上气疾几死者再焉恐一旦委沟壑则终无以此闻於左右者是仆负吾兄夙昔相爱重之谊而死有余责也昔泰伯无子伯鱼早丧况吾兄子姓甚殷固知所陈理弱情鄙不足移有道者之虑然君子省身不厌其详论古不嫌其恕倘鉴愚诚取平生所述訾朱子之语一切S芟而直抒已见以共明孔子之道则仆之言虽不当而在吾兄为德盛而礼恭所补岂浅小哉闻太夫人既y葬仆身拘缀儿章疹後不可以风将使献岁赴吊先此代唁并呈长人哀辞其遗腹若天幸男也则速以报我临简哽咽不尽欲言
与鄂少保论修三礼
三礼自注疏而外t儒解说无多所难者辨注之误芟疏之繁抉经记所以云之意以发前儒未发之覆耳故仆始议人删三经注疏各一篇择其用功深者各一人主删一经注疏一人佐之余人分采各家之说交错以倘会嵝\说无匿美而去取详略可通贯於全经尔时公即手书以示诸君子而应者甚稀其後王学士分主仪礼甘司马主戴记更立条例计人数俾各纂数篇仆为言人之意见各殊所学浅深亦异分操割裂则一经中脉络且不能流通而况三经之参互相抵者乎去取详略之大凡且不能画一而况别择之精粗删之当否乎\皆默然仆曾以告公未见宣布退而思曰岂谓吾不宜越畔而耘哉用是不敢固争今更以仪礼相属虽已成之例难以改更而後此规模岂可更不早定夫周官注疏及订义删翼诸本皆仆所点定也其未定者独永乐大典中所h取耳分纂二三君子皆用功多年私心窃谓庶几乎可画一矣及各成数册比类而参之虽大体不失而去取详略意见多殊分属联措注亦异仆与锺君反覆讨论以求其贯通所费日力几与特着一书等观此则仪礼戴记注疏及各家之说樊然ヂ叶宿无定本者其端绪之难理殆有甚於斯矣李侍讲南还既以潘进士嗣事则未竟之书宜以相付但仆见士友间留心於是经者甚少望公面询潘君暨姚徵士择定一人俾速就功役俟稿本既就仆当手订一篇并作按语就中择能者一二人依式讨论俾彼此不相抵若周官卒业衰病之身尚留人世自当与诸君子早夜孜孜不敢畏难而志怠也
与鄂少保论丧服注疏之误
河间献王所得邦国礼自汉不能用至唐而亡孔贾作疏惟宗郑注後儒遵守於丧礼之大经承误而不知其非者约有数端犹幸其纲领尚存於春官司服而散见诸官者一一可徵参以仪礼戴记其谬悠可得而正也一则以仪礼丧服齐衰三月章曰庶人为国君遂谓圻外之民为天子无服不知曰国君者以明大夫君则其臣有服而民无服耳溥天之下皆天子之民也诸侯为天子牧民则民为之服而况天子乎康成既误谓无服故注檀弓篇遂云三月天下服专指侯国大夫服衰而言独不思文承国中男女服之後则谓天下之民明矣使服者惟侯国之大夫则宜特文以见之而漫曰天下服使习其读者第知天下之民皆服而不知服者惟侯国之大夫记礼者不宜若是之愦愦也丧期之变自汉文帝始诏曰令到出临三日皆释服毋禁娶妇嫁女祠祀饮酒食肉则汉文帝以前天下之民皆齐衰三月不得嫁娶祠祀饮酒食肉无疑矣一则谓公卿大夫士之妻为王齐衰期於后无服侯国之命妇於夫人亦然盖因丧服无明文黄氏干臣为君服图亦未叙列耳然司服职曰为天王斩衰为后齐衰而昏义申之曰服父之义也服母之义也公卿大夫士视后犹母为后服母之服而其妻则无服可乎古者嫂叔无服而於娣姒则以同室而生小功之亲外命妇为王服而於后转无服可乎周官凡称大丧皆谓王后也内宰凡丧事佐后治外内命妇正其服位肆师大丧令外内命妇序哭春官世妇大丧比外内命妇之朝暮哭者内司服於九嫔世妇外别共凡命妇之丧衰正谓公卿大夫之妻耳可以後儒无稽之言而废周公之典法哉仪礼不杖期章曰为夫之君盖以妇人为君且有服则后夫人不待言耳礼经中文略而义该者如此类甚多则外命妇於后夫人并不杖期无疑也一则据仪礼衰七月谓诸侯之大夫以时接见於天子故有服而士无服不知衰在大功之下小功之上大夫服此则士正服小功无疑矣即如此职於大夫曰其丧服加以大功小功於士曰亦如之遂据此谓士无缌服可乎若以接见天子为义则诸侯之大夫固有未达於王朝者有虽聘\而不得接见天子者小行人职大客则傧小客则受其币而听其辞是也诸侯之士有从君而达於王朝且任之以事者掌客职凡介行人宰史皆有牢象胥职王之大事诸侯次事卿次事大夫次事上士下事庶子是也且使从君朝觐适遭大丧卿大夫皆衰庶人缟素而士独服吉可乎程朱治经多尽屏汉儒之说者以折衷义理而决不可通故也t儒曲护旧说亦约有数端一则谓庶人为国君齐衰又为天子齐衰则为二统而例以为人後者为其本生父母不知为人後者服虽有降而无~也若圻外之民无服则竟~之於天子矣况民为国君非为人後之比太宰职以九两系邦国之民一曰牧以地得民则虽诸侯不过为天子系属此民与师长主友之属等耳故侯国有灾移民通财舍禁弛力薄征缓刑必待大司徒之令大宗伯以荒礼哀凶札以吊礼哀祸以W礼哀围败以恤礼哀寇乱小行人所至之国札丧则令赙补凶荒则令k委师役则令JW皆所以救民之死病也天子保民如子而民戴之如父母一旦天崩地坼而不为数月之服不惟义不可以苟止而情亦不能苟安如以二统为嫌则男子为父斩衰又为君斩衰妇人为夫三年而夫在又为长子三年亦为二统矣毋乃害义伤教而不即於人心乎一则谓妇人之从服必降於夫夫为后齐衰期妻不宜同独不思父在为母期而妇为姑亦期妇为舅姑同服期而不问子之斩与齐则外命妇为王后君夫人同服期而不问夫之斩与齐王后之丧外命妇之丧衰哭位备见於诸官而可以臆说乱之乎一则谓诸侯之大夫既降为衰不宜庶人转承以齐衰不知服之轻重义各有当大夫之降为衰以不得上比於王臣耳若民则天子之民义无所嫌故期以三月而齐衰不降犹旁服有大功小功而世适之於高曾并齐衰三月也礼以义起而缘人情学者反求其本则於一曲之说昭然若发蒙矣
凡作事一节简错象胥职宜为小行人职文【自记】与来学圃
吾友举用方自代朋友之交君臣之义并见於斯可以风世砥俗但大臣为国求贤尤贵得之山林草野E远卑冗中以其登进之道甚难而真贤往往伏匿於此也若惟求之於平生久故声绩夙着之人则其涂隘矣万一
圣主命以旁招俊V列於庶位将何以应哉抑又闻当官守道固贵於坚而察言服善尤贵於勇前世正直君子自谓无私固执已见或偏听小人先入之言虽有灼见事理以正议相规者反视为浮言而听之藐藐其後情见势屈误国事犯清议而百口无以自明者多矣必如季路之闻过则喜诸葛亮之谆戒属吏勤攻已过然後能用天下之耳目以为聪明尽天下之材力以恢功业吾友此时正宜用力於此且与二三同志者交相时相警也余不赘
与吕宗华
仲春使归一札想已彻仆曩者妄删山徐氏所刻宋元经解尝为吾兄略言之而未悉也是书卷帙既多非数十金不可购远方寒士有终其身不得一寓目者矣有或致之观之不能桃灿谢讨茫洋而未知所择也仆幸童稚时先君子口授经文少长先兄为讲注疏大全择其是而辨其疑凡易之体象春秋之义例诗之讽喻尚书周官礼记之训诂先儒所已云者皆粗能记忆藉是为基故是编之删虽不敢确然自信然大醇而不收甚驳而妄取者则鲜矣仆始从事於斯以为一家之说未淘蚶砘蛴幸哦心弗能餍也虽至肤庸甚者支离谬悠而一语未详终不敢决弃焉及桃痪然後知三数大儒而外学有条理者不过数家而就此数家之中实能脱去旧说而与圣人之心相接者盖亦无几因复自惜假而用此日力以玩索经之本文其所得必有过此者然积疑之义未安之诂发书终卷必一二得焉则又治经者所不可废也自惟取道之艰思竭不肖之心力以为後学资藉俾得参伍\说而深探其本源遂过不自量而妄删焉LL於车船奔迫人事丛杂中盖二十余年而後诸经之说粗毕惜方删取时计此生不能更周览凡可有可无之说多过而存之又宋元诸儒文字繁委颇有数语可尽而散漫至千百言者皆未暇泠汰两年以来衰病日深大惧此业不卒将抱终古之恨欲於南中招学子数人编而h之次第邮致更加讨论排纂成书而量其程期役必浃岁计所訾给岁必百金朋游间近有一二人为倡而苦无继之者是书之成岂惟蒙者二十余年日力所耗竭哉实数百年儒先精神所并注也果能卒业异日遇有力者传而布之俾承学之士苦于山原刻之难致与观之而难陶咭坏餍足其心而省其功力之十八其为踊跃当何如又况支离谬悠之说始学无主多见谓新奇或弃周行趋邪径以自投於荆棘贼经侮圣日蔓以延廓而清之以为斯道之闲所关岂浅小哉此仆区区所以重惜其无传也然是书不难於异日之传布而难於目前之编h衰疾之身惧且不能待矣吾兄家故贫洗手奉职自无力以及此然此宇宙间一公事也凡辨书名有心有目者皆与有责焉惟宿留斯言苟遇其人则诚告之或有自远而相应者与仆与吾兄非世俗之好也余生之事惟兹为急是以敢切布之
答杨星亭
杂记父为长子杖则其子不以杖即位小记父不主庶子之丧则孙以杖即位可也庶子有对适以为义者冢子未食而见适子庶子已食而见是也若为丧主及主子之丧则\适皆称庶子小记庶子不继祖祢庶子不为长子三年是也父宗子也而主长子之丧则义起於祖若父之正体者也父\子也而主长子之丧则义起於子与孙之传重者也若以\子之贵而主焉则轻正体传重之义而伤\子未贵者之恩或以奔丧记所云而谓\子之丧皆父主之则未知所云乃\子之成人而未室受室而无子者礼以穷而变耳【记曰凡丧父在父为主父没兄弟同居各主其丧亲同长者主之不同亲者主之】\子无子而尊行异爵之吊宾至非父主之而谁主耶父没矣无子者之丧非兄弟主之而谁主耶其特制同居为主之礼者盖虑兄弟\多或徙家於异国或同国而异居或远出而不返必待异居之长适来主其丧则事有不举而时不可待故以权制俾同居者主之所以便人情而达礼事耳如郑氏所诂【郑注各为其妻子之丧为主也】则曰父没各主其私丧可矣兄弟同居之文不亦赘乎各主其丧之文不亦暧昧而不可别白矣乎孔氏不知以有子无子为别而以同宫异宫为断益误矣\子而有子虽父在固其子主之矣又何亲同长者主之不同亲者主之之云耶如无子也虽异宫非父为之主而谁属耶幼季\子也而有子父不宜主其丧望以此正告之讣辞与式则询诸其乡之长老君子行礼不求变俗大体既正则细者姑从其国故可也
答程夔州
散体文惟记难撰结论辨书疏有所言之事志传表状则行谊显然惟记无质干可立徒具工筑兴作之程期殿观楼台之位置雷同铺序使览者厌倦甚无谓也故昌黎作记多缘情事为波澜永叔介甫则别求义理以寓襟抱柳子厚惟记山水刻雕\形能移人之情至监察使四门助教武功县丞厅壁诸记则皆世俗人语言意思援古证今指事措语每题皆有现成文字一篇不假思索是以北宋文家於唐多称韩李而不及柳氏也凡为学佛者传记用佛氏语则不雅子厚子瞻皆以兹自瑕至明钱谦益则如涕唾之令人□矣岂惟佛说即宋五子讲学口语亦不宜入散体文司马氏所谓言不雅驯也寄来二作皆不苟所S芟数语乃时人所谓大好者他日当面析之此虽小术失其传者七百年吾衰甚矣儿章粗知其体要不幸中道殂贤其哉
答程起生
足下以周易要论相质数年矣而未敢为序非故难之也余成童为科举之学即治周易自汉唐至元明言理言象数之书未有不经於目者就其近正者不过据圣人所系之辞随文解意而谓其理如是其取象如是至所以取是象系是辞确乎能见其根源者百不一二得焉故学之几二十年於前儒所已言一一皆能记忆而反之於心则概乎未有所明乃舍是而治春秋周官以春秋比事属辞五官各有伦序可依类以求而互相证也其後与安溪李文贞公论易至乾坤之二爻归妹之初九六五始灼见圣人系辞取象之本义确乎其不可易【见周易观彖】而余於朱子所疑於涣之六四亦若微有得焉【卦自否来下三为小人之朋六上居四而成涣则小人之t散矣当否之时国疵民病积如邱山一旦小人之t散则凡此者皆涣然晔推涔πХ茄俺Ｋ家樗及也故诸爻惟此为大吉正彖传所谓刚来而不穷柔得位乎外而上同也故四为涣主爻】乃知卦爻之辞皆有确乎不可易者特後儒之心智弗能贯彻焉耳足下尝言学易者果明於阳刚柔德位之当否而协诸本卦之时义则亦可以得其比例文贞易通论已略见此义而要论中所开阐又多通论所未及惜乎不得使文贞见之也昔余以易叩文贞辄有以开余而余不能有开於文贞文贞以春秋周官叩余亦时有以开文贞而文贞之开余者则少假而足下得与文贞面相质覆之所发必更多惜乎并世以生而不得一遇也若天假余年而於易终有所明当为足下序之
与万季野先生书
仆性资愚钝不笃於时抱章句无用之学倔强尘埃中是以言拙而\疑身屯而道塞独足下观其文章察其志趣以谓并世中明道觉民之事将有赖焉此古豪杰贤人不敢以自任者昧劣如某力岂足以赴其所志耶某於世士所好声华弃犹泥滓然辱足下之相推则非惟自幸而又加怵焉盖有道君子重其人则责之倍严使仆学不殖而落行不植而欹足下将有不得於心者此仆所以每诵知已之言而忻与惕找哺浅⒁怨湃酥道默自忖省其无所待而能自必者独先明诸心为善不为恶而已至欲体道以得其身非极学问思辨之功所谓笃行者终无本统仆先世虽世宦达以乱离焚剽去其乡县转徙六棠荒谷之间生而饥寒杂牧竖朝夕苏茅汲井以治饔未能专一幼学优游浸润於先王之遗经及少长则已操笔墨奔走四方以谋衣食或与童蒙h章画句噪嘤或应事与俗下人语言终日昏昏惫精苦神其得扫除尘事发书翻覆者日不及一二时古之谋道者虽所得於天至厚然其为学必专且勤久而後成故子曰发愤忘食其学易也曰假我数年今仆智识下古人千百而用功乃不得十一如乘敝车罢牛道长涂曲亟~险又值椭ε谈\其而关其轴不亦难乎以此知士有志於古人之道不独既成而行有命其成与否亦天所命也然行之以不息要之以至死其有得於身与有得於後则吾不敢知南归後踪迹具与绳书幸索观时赐音耗以当讲问吾之望也
答礼馆诸君子
殷同飨燕之说二三君子重以为疑旁引互证惧来者之瑕疵诚意感人而终有未帖於愚心者盖辨其所从生而推之以至於所终极则前儒所云胥无当於事理之实也夫殷同所施者何政哉即巡守殷国削黜流讨加地进律之政耳【六典既施每岁正月又和而布之於邦国舍巡守别无特施於天下之政】唐虞五载一巡守至周而易以十有二年六服再朝更不亲巡以考其所述之职则时过人亡有无所施其黜陟诛赏而遗憾於民心者矣先王卜征五年而岁习其祥祥习则行不习则增修德而改卜是虽以十有二年为期而是年不行次年可更卜也【既可改卜无为提缣煜轮诸侯如谓六服殷同可又迟十有二年而後巡守则更无是理】其或王既笃老若嗣王冲幼又或大亲衰疾不可久离必酌徵州伯卒正连帅之忠诚可倚威德夙彰者州各数人以谘谋而发命焉如舜摄位而咨十有二牧武王克商徵九牧之君登豳阜以望商邑其事盖旷世一见而礼必~殊若一岁而提缌服之诸侯一时而尽空一方之君长则决知其无是也由是言之殷同於方岳而施其政乃巡守之常经其间举於王都则循用祀方明将币礼宾发命於坛宫之礼节耳若飨必於庙燕必於寝则朝觐宗遇之礼宜然而於会同势不能行姑就时会言之方各数州州分五等所徵各四三人而庙堂已不能容矣又况殷同提缇胖葜侯伯乎且飨於庙中献酬各有数以次相及日不过四三人盖兼旬而莫之能萄煞怖癖隹驮谝霸谕庠蛏崩袼疽侵职为坛三成公於上等侯伯於中等子男於下等其将币亦如之其礼亦如之则所谓礼者酢飨燕无不该也昭昭然矣【大行人职上公将币王礼再而酢飨礼九献食礼九举出入五积三问三劳则王礼备色\礼明矣注於此经礼亦如之独举酢不知何据後儒疑将币酢在坛飨燕仍反国中而於庙於寝其蔽实由於此】可坛则飨亦可坛各於其等可同时而卒事则飨各於其等亦可终日而卒事野外杀礼兹其尤着者也飨则各於其坛之等燕则并升於坛之堂胡为其不可与二三君子坚持旧说不过谓飨燕乃宫室中事不宜行於野外耳夫酢之礼重於飨燕而或可或不可不识其所以异者何也抑谓飨燕则有牲俎而异於酢乎然牲俎可於坛荐方明而独不可以献宾客又不识其所以异者何也况掌舍之职专主会同其设坛弥等以待将币酢则设帷宫以待飨燕明矣幕人之共帷幕掌次之张大次小次皆曰会同又其明徵也【帷四周以为宫幕其上以为蔽张大次使t聚以待事张小次使各就以暂休将币及酢时无所用之】见於春秋传者襄王飨晋侯於衡雍犹可云既作王宫宋公享晋侯於楚邱晋侯宴鲁侯於河上郑伯享赵孟于垂陇不於坛冕」安所得庙寝哉至於牺象不出门嘉乐不野合则有为而云然也周公旧典本无诸侯私为会盟而飨燕於国外之礼故假是以沮齐侯耳天子巡守殷国首举柴望征伐所至则有类造上帝封於大神祭兵於山川之礼礼乐之器或具於方岳之明堂或载於主车之前後必然而无疑者也淮水之诗鼓钟瑟琴笙磬俱备宋公道享晋侯而舞桑林况天子之巡守军旅会同乎蒙者所见如此而未敢备载於承修之书以二三君子尚不能无疑安望\人之咸喻哉礼经残缺久矣申之会子产向戌献合诸侯之礼六而楚人无一见焉则会同之礼与朝觐~殊者多矣河间献王所得邦国礼五十六篇尽亡而诸君子专据侯国仅存之聘燕汉儒臆决之说传记杂出之言而曰若者必礼之所无【坛宫不可飨燕礼器不出门野外不合乐之类是也】若者必礼之所有【十有二年王不巡守则陶倭服之诸侯受币酢於郊坛仍反国中而飨於庙燕於寝是也】不亦汰乎愿诸君子一以事理之实求之而母桎於旧说也
与程若韩
来示欲於志有所增此未达於文之义法也昔王介甫志钱思公母以思公登甲科为不足道况琐琐者乎此文乃用欧公法若参以退之介甫法尚可损三之一假而周秦人为之则存者十二三耳此中出入离合足下当能辨之足下喜诵欧公文试思所熟者王恭武杜祁公诸志乎抑黄梦升张子野诸志乎然则在文言文虽功德之崇不若情辞之动人心目也而况职事族姻之o悉乎夫文未有繁而能工者如煎金锡矿去然後黑浊之气竭而光润生史记汉书长篇乃事之体本大非按节而分寸之不遗也前文曾更削减所谓参用介甫法者以通体近北宋人不能更进於古今并附览幸以解其蔽必欲增之则置此而别求能者可也
论
周公论
刘子古塘问於余曰周公不以东征属二公而亲加刃於管叔何也余曰是乃所以为周公也明知管叔之当诛而假手於二公是饰於外以避其名也观後世乱臣贼子必假手於他人或卖而诛之以塞\口则周公之纯乎天理可见矣盖天理不可以为伪且以昭万世之人纪使知大义灭亲虽弟可加刃於其兄【石F杀其子厚盖援周公之义以自决者也】又以明居位而不能讨乱则与之同罪孔子作春秋於隐之大夫而臣於桓桓之大夫而死於庄闵之世者皆不书其卒以示皆有可诛之罪也【董史书赵盾弑其君盖用周公之典法】然观鸱{之诗早已叹育子之闵斯则终公之身长隐痛乎文考文母之恩勤而┤晃抟宰越飧翘衷糁义【春秋於倡乱而未成者皆以讨贼之辞书良霄栾盈是也】与哀兄之仁固并行而不相悖也古塘复问曰以周公之圣暴师三年而仅乃克奄何也曰此时也势也武王徵九牧之君登豳阜以望商邑已忧未定天保而夜不能寐及三叔流言武庚诞纪其序凡羞行暴德逸德之人皆乘时而思逞虽有善类亦追念殷先王之旧德而不能忘当是时非大动以威不能革也故灭国至於五十之多非诚服其心不能久而安也故破斧缺种後衮衣绣裳驻大师於徐兖之间俾东夏无摇心然後徐察其乡顺者而教告之取其不迪者而战要囚之周防如兕虎抚育如婴儿至班师之日东人以公归不复为悲则奄虽屈强无与同恶矣故讨其君而罚不及民分其族姓以隶兄弟之邦迁其尤桀骜者於新邑而身拊循焉所以久安而无後患也匪特此也形胜者守国之末务而圣人亦不废当武王克商之初即定周居於洛邑周召卒营之以为L狩会同之地良以雍州虽固而远於东夏难以临制诸侯故宅土中陈祀许蔡国其南虞虢韩魏晋燕国其北齐鲁国其东宋卫夹河而居非王室之周亲即三恪太岳之裔胄开国之股肱盖惩於鬼方之叛殷莱夷之争齐而早为盘石苞桑之固也故周之衰卒赖四方诸侯艰难守御以延共主之虚名者垂六百年盖时势不可以私智矫形胜不必以武功争惟圣人能以道揆而不失其时义以安宗社以奠生民则仍天理所运用也古塘曰旨哉由前之说则知圣人一循乎天理而无不可处之事变由後之说则知圣人深察乎世变而所以御之者仍不越於道揆前世之尚论者未尝及此後之君子宜有闻焉退而正於吾兄百川亦曰然乃叙而h之
汉高帝论
二帝三王之治荡灭而无遗虽秦首恶亦汉高帝之过也方是时古法虽废而易兴也俗变犹近而易返也文献虽微而未尽亡也天下若熬若焦同心以苦秦法则教易行政易革也而高帝乃一仍秦故汉氏之子孙循而习之垂四百年不特君狎其政民亦安其俗矣而後此复何望哉古圣人之有天下也若承重负行畏途而惧於不胜至於秦则用天下以恣睢而专务自慊於上秦皇帝纵观高帝曰大丈夫当如此矣及叔孙通定朝仪乃曰吾今而知皇帝之贵则其所见去秦皇帝盖一间耳传曰古之欲明明德於天下者必先格物致知正心诚意以修其身是乃二帝三王之学孔氏之徒由诗书所称推寻而得之者也总而计之惟有虞氏以元德升闻而登天位其余非天子之子则继世之侯伯生有圣德童而预教而学之为君师者且数十年故其所以治天下国家者能一循乎天理之自然而无所矫拂也後世开创之君大抵奋迹於干戈扰攘之中任威权骋谋诈以得其志虽有圣贤者出骤而语之以二帝三王之道亦安能一旦尽弃其所知所能而由其所不习哉自汉高以後比次诸君其性资可与复古者惟光武为近而下无名世诸葛亮之才几矣乃崎岖於乱亡之余使亮与光武并世而相遭庶乎其犹有望也与
汉文帝论
三王以降论君德者必首汉文非其治功有不可及也自晋魏及五季虽乱臣盗贼奸天位皆泰然自任而不疑故用天下以恣睢而无所畏忌文帝则幽隐之中常若不足以当此而惧於不终此即大禹一夫胜予成汤栗栗危惧之心也世徒见其奉身之俭接下之恭临民之简以为黄老之学则然不知正自视缺然之心之所发耳然文帝用此治术亦安於浅近苟可以为而止其闻张季之论犹曰卑之毋高盖谓兴先王之道以明民非已所能任也孔子曰子产犹\人之母也能食之而不能教也书曰周公师保万民若文帝者能保之而不能师也夫是乃杂於黄老之病矣夫
蜀汉後主论
昔成汤之世伐夏救民皆伊尹主之而汤若无所事也周武王之世勘乱致治皆周公主之而武王若无所事也盖大有为之君苟得其人常以国事推之而已不与故无牵制之患而功可成大有为之臣必度其君之能是而後以身任焉故无拂志之行而言可复亡国之君若刘後主者其为世诟厉也久矣而有合於圣人之道一焉则任贤勿贰是也其奉先主之遗命也一以国事推之孔明而已不与世犹曰以师保受寄托威望信於国人故不敢贰也然孔明既殁而奉其遗言以任蒋琬董允者一如受命於先主及琬与允殁然後以军事属姜维而维亦孔明所识任也夫孔明之殁其年乃五十有四耳使天假之年而得乘司马氏君臣之瑕衅虽北定中原可也即琬与允不相继以殁亦长保蜀汉可也然则蜀之亡会汉祚之当终耳岂後主有必亡之道哉抑观先主之败于吴也孔明曰法孝直若在必能制主上东行是孔明之志有不能行于先主也而於後主则无不可行呜呼使置後主之他行而独举其任孔明者以衡君德则太甲成王当之有愧色矣
此河间王君振声之说也君子表微观管子将死之言桓公犹背焉则信乎後主为不可及也【自记】灌婴论
汉之再世诸吕作难定天下安刘氏者婴也而议者推功於平勃误矣平为丞相听邪谋以南北军属产禄使勃有将之名而无其实久矣一旦变起仓卒而勃不得入於军则平已智尽而能索矣乡使绐说不行矫节而谋泄平勃有相牵而就缚耳如产禄何前古用此以败国殄身者\矣平勃之事幸而集则婴为之权藉也吕氏虽三王悬国千里外无一夫之援而诸侯合从西乡空国兵以授婴当是时吕氏所恃者婴耳而婴顿兵荥阳与诸侯连和以待其变是犹孤豚局於圈槛而虎扼其外也吕氏心孤故郦寄之谋得入而公卿吏士晓然知产禄之将倾同心於踣之故矫节闭殿莫敢龃龉以生得失譬之於射勃矢而婴弦机也乡使吕禄自出以当齐楚而产兼将南北军以自定或不足以倡乱贼诸大臣有余力矣吕氏本谋欲待婴与齐合兵而後发故虽听郦寄之言尚犹豫未有所决也及贾拮云肜粗婴谋然後以印属典客盖自知无以待婴而欲改图以缓死故得因其瑕衅而乘之由是观之定天下安刘氏者婴也审矣其推功於平勃误也抑吾有感焉三代以下汉治为近古其大臣谋国若家人然婴之功虽掩於平勃受封犹次之至平阳侯屡发产谋以关平勃折其机牙功不在婴下及事平以不与诛诸吕夺官而无一言以自列呜呼何其厚与韩富贤人也其相宋也以不共撤帘之谋生怨岂人心之变随世以降而终不可返於古耶抑上所以导之者异耶此有国家者所宜长虑也
宋武帝论
裕之於取秦而拙於御夏也世多议之而独未察其隐情也以王镇恶之才兼秦人之思猛使重其权一以关中委之必能拒夏裕之智非不及此也而计不出此者盖自汉魏之衰乘危窃国者皆强臣非邻敌也王敦桓温以後方镇称兵者接踵故计以秦资镇恶不若弃之於夏为安耳裕之将终幸檀道济无远志非若兄韶难遇而虑谢晦之有异同况镇恶哉故并留诸将使互相牵制谓能同心以御敌而使义真安受之固所愿也即自相剪除如邓艾钟会之已事亦吾利也呜呼裕之志矣曹氏司马氏之x也无敢加刃於故君者而裕忍为万世之首恶原其心亦谓丕炎之x也其基厚年盛强民无异望已则起匹夫垂暮而得之故不能无後嗣之忧耳然裕之子孙转而相屠过於敌齐氏乘之无少长焉自古亡国之子孙未有如裕之无遗类者也夫夏殷之亡也失其位丧其躯者不过末孙之桀纣而已其位上公修礼乐而承世祀者如故也至於周则降为小侯而封延於魏晋呜呼人心之陷溺久矣三王奉天之道有天下而不与者虽语之而不能信也即欲为子孙计智诈渐毒亦岂可以意逞哉
于忠肃论
孔子曰可与立未可与权易之道正或有过而中则无之中非权不得而遭事之变则尤难明景泰中于忠肃公不争易储为之解者曰公争之而不敢暴也或曰景泰有定国之功有天下者宜其子孙是皆未得公之心也宋太宗挟传子之私而光美德昭不得良死季桓子有疾命正常曰南孺子之子男也则以告而立之女也则肥也可桓子卒康子即位既葬康子在朝南氏生男正常载以如朝曰夫子有遗言南氏生男则以告於君大夫而立之康子请退公使共刘视之则或杀之矣方景泰帝决志易储争者虽盈廷不足忌而公则其身之所由以立也朐谏琊⒅型庵人心系焉公有言则心孤而虑变矣帝之度量未必远过宋太宗而威权则十百於康子是乃公之所心悸也南城高树之伐殆哉岌岌乎而敢轻试哉鲁昭公之出也叔孙S自祈死而不诛其司马i戾先儒病焉不知S之心亦犹是也春秋时强家胁权而相灭者无国无之季氏之恶稔矣其不动於恶以国制於已而昭公在外为不足忌耳若S诛i戾则季氏之虑变矣非独叔孙氏之忧吾恐圉人荦卜t之贼复兴而公衍公为不得复安於鲁也为叔孙计必力能诛季氏定昭公而後可加刃於i戾故不得已而以死自明此叔孙之明於权也吾因正常而得于公之义又因于公而得叔孙S之心故并论之使遭变而处中者有以权焉
望溪集卷五

[book_title]卷六
钦定四库全书
望溪集卷六
翰林院侍讲衔方苞撰
序
礼记析疑序
自明以来传注列於学官者於礼则陈氏集说学者弗心餍也壬辰癸巳间余在狱箧中惟此本因悉心焉始视之若皆可通及切究其义则多未审者因就所疑而辨析焉盖礼经之散亡久矣t儒各记所闻记者非一时之人所记非一代之制必欲会其说於一其道无由第於所指之事所措之言无失焉斯已矣然其事多略举一端而始末不具无可稽寻其言或本不当义或简脱而字遗解者於千百载後意测而悬衡焉其焉能以无失乎注疏之学莫善于三礼其参伍伦类彼此互证用心与力可谓艰矣宋元诸儒因其说而绎焉其於辞义之显然者亦既无可疑矣而隐深者则多未及焉用此知古书之蕴非一士之智一代之学所能尽也然惟前之人既辟其径涂而言有端绪然後继事者得由其间而入焉乃或以已所得瑕疵前人而忘其用力之艰过矣余之为是学也义得於记之本文者十五六因辨陈说而审详焉者十三四是固陈氏之有以发余也既出狱校以卫正叔集解去其同於旧说者而他书则未暇碳旄侵尉者求其义之明而已岂必说之自已出哉後之学者有欲汇\说而整齐之则次以时代而h其先出者可矣
周官析疑序
周官一书岂独运量万物本末兼贯非圣人不能作哉即按其文辞舍易春秋文武周召以前之诗书无与之并者矣盖道不足者其言必有枝叶而是书指事命物末尝有一辞之溢焉常以一字二字尽事物之理而Q其所难显非学士文人所能措注也凡义理必载於文字惟春秋周官则文字所不载而义理寓焉盖二书乃圣人一心所营度故其条理精密如此也尝考诸职所列有彼此互见而偏载其一端者有一事而每职必详者有略举而不更及者有举其大以该细者有即其细以见大者有事同辞同而倒其文者始视之若樊然淆乱而空曲交会之中义理寓焉圣人岂有意为如此之文哉是犹化工生物其巧曲至而不知其所以然皆元气之所旁畅也观其言之无微不尽而曲得所谓如此况夫运量万物而一以贯之者乎余初为是学所见皆可疑者及其久也义理之得恒出於所疑因h示生徒使知世之以周官为伪者岂独於道无闻哉即言亦未之能辨焉耳
周官集注序
朱子既称周官滩贾苊苣酥芄运用天理熟烂之书又谓颇有不见其端绪者学者疑焉是殆非一时之言也盖公之兼三王以施四事者具在是书其於人事之始终百物之聚散思之至精而不疑於所行然後以礼乐兵刑食货之政散布六官而为一体其笔之於书也或一事而诸职各载其一节以互相备或举下以该上或因彼以见此其设官分职之精意半寓於空曲交会之中而为文字所不载迫而求之诚有茫然不见其端绪者及久而相说以解然後知其首尾皆备而脉络自相灌输故叹其滩级周密也余尝析其疑义以示生徒犹苦旧说难自别择乃并纂h合为一编大指在发其端绪使学者易求故凡名物之o悉推说之衍蔓者概无取焉盖是经之作非若後世杂记制度之书也其经纬万端以尽人物之性乃周公夜以继日穷思而後得之者学者必探其根原知制可更而道不可异有或异此必蔽亏於天理而人事将有所穷然後能神而明之随在可济於实用其然则是编所为发其端绪者特治经者所假道而又岂病其过略也哉
春秋通论序
记曰属辞比事春秋教也凡先儒之说就其一节非不持之有故言之成理也而比以异事而同形者则不可通者十八九矣惟程子心知其意故曰春秋不可每事必求异义但一字异则义必异焉然经之异文有裁自圣心而特立者如鲁夫人入各异书之类是也有沿旧史而不能革者称人称爵称字称名或氏或不氏之类是也其间毫茫之辨乍言之若无可稽寻及通前後而考其义类则表里具见固无可疑者抑尝考诗书之文作者非一而篇自为首尾虽有不通无害乎其可通者若春秋则孔子所自作而义贯於全经譬诸人身引其毛则心必觉焉苟其说有一节之未安则知全经之义俱未贯也又凡诸经之义可依文以求而春秋之义则隐寓於文之所不载或笔或削或详或略或同或异参互相抵而义出於其间所以考世变之流极测圣心之裁制具在于此非通全经而论之末由得其间也余窃不自忖谨师戴记与程子之意别其类为三十有六而通论其大体凡九十章又通例七章使学者知所从入至尽其义类与圣心同揆而无一节之不安则愿後之君子继事焉耳
春秋直解序
自程朱二子不敢以春秋自任而是经为~学矣夫他书犹孔子所删述而是经则手定也今以常人自为一书其指意端绪必有可寻况圣人之不得已而有言者乎盖屈摺经义以附传事者诸儒之蔽也执旧史之文为春秋之法者传者之蔽也圣人作经岂预知後之必有传哉使去传而经之义遂不可求则作经之志荒矣旧史所载事之烦细及立文不当者孔子削而正之可也其月日爵次名氏或略或详或同或异策书既定虽欲更之其道无由而乃用此为褒贬乎於是脱去传者诸儒之说必义具於经文始用焉而可通者十四五矣然後以义理为权衡辨其孰为旧史之文孰为孔子所笔削而可通者十六七矣余之始为是学也求之传注而樊然淆乱按之经文而参互相抵盖心殚力屈几废者屡焉及其久也然後知经文参互及\说ヂ叶不安者笔削之精义每出於其间所得积多因取传注之当者并已所见合为一书以俟後之君子其功与罪则非蒙者所能自定也
删定荀子管子序
自周以前上明其道而下守之以为学舍故府之礼籍史臣之记载太师所陈之风|无家自为书者周衰道散然後诸子各以其学鸣惟荀氏之书略述先王之礼教管氏之书掇拾近古之政法虽不滩桓靡允又钭又背而驰者则有间矣而其义之驳辞之蔓学者病焉切而究之荀氏之疵累乃其书所自具而管氏则\法家所附缀而成且杂以道家之说齐东野人之语此则就其辞气可识别者也余少时尝妄为删定兹复审详凡辞之繁而塞诡而俚者悉去之而义之大驳者则存而不削盖使学者知二子之智乃以此自瑕而为知道者所深摈亦所以正其趋向也管氏之书其本真盖无几以其学既离道而趋于术则凡近似而有所开阐者皆得以类相从而无暇深辨焉耳
重订礼记纂言序
元儒临川吴氏三礼之学惟戴记纂言为当高安朱公可亭重订焉辨析开阐自为之说者其多与吴氏等而精密则过之其书行世久矣而必欲余为之序盖公抱疾数年惟经学为孜孜时与余商论而见谓微有知也余尝怪诗书所传出于唐虞三代之卿相者十八九而汉唐以後以经学相承者皆憔悴专家之儒卿相则无一有焉其能者不过於诗赋辞章得其崖略而已盖古之人必德之盛学之优然後任此位後世或以肜突蛞缘厥朴制浯卧蚩凭僦士累日积久以致之则其心不能专而日有不暇给固其宜也惟
本朝安溪李文贞公周易通论尚书洪范传所见有进於前儒者而近复见公此书及仪礼节略盖二公於诸经皆沈潜反覆务究其所以云之意而二书尤平生精力所专注宜其可以逾远而存也李公早岁登甲科五十以後始开府於畿南其在中朝皆文学侍从之官其於讲学治经固宜然有余而公自翰林出为县令汤烦剧以晋大府使\人当之宜无晷刻之暇而能深探乎礼意若此盖公自承亲事君以及治家交友皆应乎礼经惟其有之是以似之故所得不可以恒情测也抑吾因此有感焉自
圣祖仁皇帝笃好周易尚书竟世讲诵不辍
圣上继序
郊庙礼器冠服差等多依古礼经
制诏所颁常引周官之法度而二公各应期而以经学鸣记有之天降时雨山川出云是以生甫及申推本以为文武之德故余因序是书而并发斯义俾後公而生者益忾乎有志于诸经未发之覆也
孙徵君年谱序
容城孙徵君既殁三十有七年其曾孙用桢以旧所编年谱属余删定既卒事而为之序曰自古豪杰才人以至义侠忠烈之士不得其死者\矣而传经守道之儒无是也极其患至于摈斥流放胥靡而止耳其或会天道人事之穷而至於授命则必时义宜然而与侠烈者异焉世皆谓儒者察於安危谨於去就故藏身也固近矣而未尽也盖人之於天也以道受命三才万物之理全而赋之乃昏焉不知其所以生而自レ段镎咛煜陆允且布窃蝗苏咛斓刂心惟圣贤足以当之降此则谨守而不夫惟儒者殆庶几耳彼自有生以至于死屋漏之中终食之顷懔懔然惟恐失其所受之理而无以为人其操心之危用力之艰较之奋死於卒然者有十百矣此天地所寄以为心而藉之纪纲乎人道者也岂忍自戕贼哉孔子於道常歉然若不足而死生之际则援天以自信盖示学者以行身之方而使知其极也先生生明季知天下将亡而不可强以仕此固其所以为明且哲也然杨左诸贤之难若火燎原而出身以当其锋及涉乱离屡聚义勇以保乡里既老屏迹耕桑犹以宵人几构祸殃迹其生平阽於危死者数矣在先生自计固将坦然受命而不疑而卒之身名泰然盖若有相者今谱厥始终其行事或近於侠烈而治身与心则粹乎一於先儒学者考其立身之本末而因以究观天人之际可以知命而不惑矣
学案序
昔先王以道明民范其耳目百体以养所受之中故精之可至於命而粗亦不失为寡过又使人渐而致之积久而通焉故入德也易而造道深程朱之学所祖述者盖此也自阳明王氏出天下聪明秀杰之士无虑皆弃程朱之说而从之盖苦其内之严且密而乐王氏之E也苦其外之拘且详而乐王氏之简也凡世所称奇节伟行非常之功皆可勉强奋发一旦而成之若夫自事其心自有生之日以至於死无一息不依乎天理而无或少便其私非圣者不能也而程朱必以是为宗由是耳目百体一式於仪则而无须臾之纵焉岂好为苟难哉不如此终不足以践吾之形而复其性也自功利辞章之习成学者之身心荡然而无所守也久矣而骤欲从事於此则其心转若Yt而不安其耳目百体转若崎岖而无措而或招之曰由吾之说涂之人可一旦而有悟焉任其所为而与道大适恶用是戋戋者哉则其决而趋之也不待顷矣然由其道醇者可以蹈道之大体而不能尽其精微而驳者遂至于猖狂而无忌惮此朱子与象山辨难时即深用为忧而预料其末流之至于斯极也金沙王无量辑学案以白鹿洞规为宗而溯源于洙泗下逮饶仲元真西山所定之条目以及高顾东林之会约盖无量生明之季世王氏之[流方盛故发愤而为此也此所谓信道笃而自待厚者与惜乎其学不显於时无或能从之而果有立也今其孙澍将表而出之学者果由是而之焉则知吾之心必依于理而後实耳目百体必式于仪则而後安而驯而致之亦非强人以所难既志于学胡复乐其E且简以为自欺之术哉
畿辅名宦志序
名不可以虚作况守官治民其尊显者大节必有徵於朝野其卑散者遗爱必有被于闾阎宜乎公论彰明而不可以为伪矣然取诸旧史者得其实为易而取诸郡州县志者得其实为难盖非名实显见末由登於国史而史作于异代其心平故其事信若郡州县志则并世有司之所为耳其识之明未必能辨是非之正而恩怨势利请托又杂出于其间则虚构疑似之迹增饰无徵之言以欺人於冥b者不少矣高邑赵忠毅公有明一代可计数之君子也同时宦於畿辅风节治行见於公文而确乎有据者凡二十余人而郡县旧志无一及焉观其所不载则载者可尽信乎欲削其所疑则非小善必h之义且无以辨其非真欲别求其可信则不与公同时及同时而未见于公文者又~无可考以是推之欲贤者之不遗而无实者不得冒滥岂易言哉虽然愚而不可欺者民也宦必有迹每见一州一邑三数百年中吏之仁暴A洁智愚士大夫皆能口道焉又其近者山农野老能指名焉中人之冒滥或久而莫辨若显悖於所闻\必然而摘其实此传所称有所有名而不如其无者也故余志名宦自元以前一以旧史为断自明以後姑仍郡州县志而见於忠毅之集者转不以着於是编盖一人之文一郡一时之事特千百之十一耳载之则所漏实多故具列其所以然俾他日有司之为志者知怵然为戒详酌於民言而Q於史官又以见忠直循良之实必博求之君子之言信而有徵者毋专据有司之方志而仕宦者之子孙慎毋虚美其先人而转以自播扬也
教忠祠规序
宗法祭礼之废久矣唐宋诸儒所讨论当其身不能尽行而欲世为天下法得乎礼虽先王未尝有可以义起者以e诸人心而\以为安也古者建国始得立五庙北宋以前犹有四庙三庙二庙之制自程子谓人本乎祖服制以高曾相属则时祀宜及高曾冬至宜祀始祖远祖自是以後学士大夫及庶民皆遵用而功令亦不复为之程以人情所安不可强抑耳而朱子於始祖远祖则不敢祭非独疑於僭也盖内反於身觉哀敬思慕之诚Q於高曾已觉分之难满又进而推之远祖始祖恐薄於德而於礼为虚孔子曰诵诗三百不足以一献一献之礼不足以大飨大飨之礼不足以大旅大旅具矣不足以飨帝毋轻议礼此物此志也盖程子以已之心量人觉高曾始祖之祭阙一而情不能安朱子则以礼之实自绳觉始祖远祖之祭备举而诚不能贯义各有当并行而不相悖也苞性顽薄少壮远游祭多不与难後涉公事朝夕促促有祭而无斋抚躬自思惟父母兄弟忌日必为怆然耳春秋秩祀布几筵奉荐而进虽吾父吾母亦未尝如见乎位如闻乎容声况王父母以上未逮事者乎用此将祭之先既祭之後以临尸不怍及爱其所亲之义内讼乃知无怍于祖无怍于高曾之难为之怵然而因此知朱子之心焉又思若竟废高曾之祭则愧怍亦无由而生是又程子使中人以上各致其情自勉於礼之意也兹酌定祭礼兼立祠规皆以愚心所安依古礼经而以\人所能行吾子孙能恪守之则於古者立宗收族之义犹有什一之存焉其或愈於荡然不为之制也与
吴宥函文稿序
自余客金陵朋齿中以文学着称於庠序者多不利於科举而吴君宥函为最岁甲申总其课试古今文为二集而属余序之余观自明以来取士之功令施于学校之试者犹而直省礼部之试特严惟其少也故士之声实虽未得备知而历试之册籍可稽也其乡之士大夫可访也惟其特严也故不肖者由苟道以营其私而所号为贤者亦自任一时之见而无由考其信故学校之试以中智司之而不当者十之一直省礼部之试以明者主之而当者十之五朱子有言恃法以禁私者非良法也可以为私而不私然後民受其利余尝谓乡举里选之制复则\议不得不出於公而或恐士皆饰情以乱俗呜呼是不Q於先王所以牖民之道也凡物矫之久则性可移而况人性所固有之善乎东汉之兴士大夫之厉廉隅而尚奇节者其初岂不出於矫也哉然其究至于毁家亡身而不贰则亦非人情所能伪矣揉木以为轮虽槁暴而不复挺者矫之久以成性也悬法以驱民於死其势甚逆然秦人行之数世则其民之冒白刃而捐要领也若性然况乎教化之行其显者渐民於耳目心志之间而其微者足以赞化育而密移於性命之际董子所谓陶冶而成之者是也而反疑其长伪以乱俗过矣夫教化既行其取之也求以可据之实行而论之以少长相习之人犹未必其皆得焉乃用章句无补之学试于猝然而决以一人无凭之见欲其无失也能乎哉宥函学老而行醇上之所求於士者宜此等也而数摈於有司故余序其文而有感於教人与取之之得失如此至其文则皆出於课试流传四方而\载其言久矣盖不以余文为轻重也
储礼执文稿序
昔余从先兄百川学为时文训之曰儒者之学其施於世者求以济用而文非所尚也时文尤术之浅者而既已为之则其道亦不可苟焉今之人亦知理之有所宗矣乃杂述先儒之陈言而无所阐也亦知辞之尚於古矣乃规摹古人之形貌而非其真也理正而皆心得辞古而必已出兼是二者昔人所难而今之所当置力也先兄素不为时文以课余时时为之期年而见者尽骇以试於有司无不摈也余曰时文之学非可以济用也何必求其至而使一世之人不好哉先兄曰非世之人不能好也其端倪初见而习於故者未之察也且一世之中而既有一二人为之则後必有应者而其道不终晦故曰人者天地之心也昔朱子之学尝不用於宋矣及明之兴而用者十四五当天地蔽塞万物汹汹之日以一老师率其徒以讲明此理於深山穷谷之中不可谓非无用者矣乃功见於异代而民物赖以开济者且数百年故君子之学苟既成而不用於其身则其用必更有远且大者此与时文之显晦大小不类而理则一也自先兄不幸早世其所讲明於事物之理而求以济用者既未尝笔之於书独其时文为二三同好所推遂浸寻流播于世至于今而海内之学者几於家有其书矣夫时文者科举之士所用以牟荣利也而世之登高科致仕者出其所业\或弃掷而不陈而先兄以诸生之文一旦横被於六合没世而宗者不衰好奇嗜古之士至甘戾於时以由其道夫以学中之浅术而能使人有所兴起如此况其可以济用者而适与时会乎然用此亦可知儒者之学虽小而不可以苟也先兄之文虽为世所宗而得其意者实寡今储君礼执殆所谓应之者与窥其所以为文之意而按其理与辞何与先兄之所言者相似也自先兄之亡余困於贫病非独其学之大者不能承而时文之说亦卤莽而未尽其焉观礼执所见之能同未尝不惊喜而继之以悲也
熊偕吕遗文序
余客游四方与当世士大夫往还日久始知欧阳公所云勤一世以尽心於文字者於世毫无损益而不足为有无洵足悲也故中岁以後常求行身不苟而有济於实用者雍正元年川陕总督年}尧入觐所至院司提镇皆过礼以崇敬一时争传山西寿阳令供具一守驿站故常传呼纷至则独身前往}尧亦异之问其姓名则江西安义熊应璜偕吕也是年始以进士出试用到官即象八卦区境内为九宫各计广轮择走集支凑之地设社仓一义学一中央倍之凶荒赋粟不远其居少长相师以亲以睦区中伍相保相纠盗贼奇~之民居无所容窜无所匿期月政行乡郊无犬吠之警呜呼此周官比闾族党州乡之法朱子所谓合学校教养德行道艺选举爵禄宿卫征代师旅田猎而共为一事者此法行则人人安其居宿其业守其分承其事而天下平矣乃君u年而卒於官余难後先祖及亡兄弟再卜葬再以流入圹起厝乾隆七年告归余生□至自江西为余求兆域八年秋又因吾友魏方伯慎斋而得熊秀才又昌叩之则寿阳君之子也因是具悉君之生平其进退取与必以古义自绳久困公车房师某畀数百金使由捷径君固辞不受及当官则为前令任宿负以毁其家其家居倡复庐溪堰润三十余里垂三十年不困於旱潦噫行身不苟而才济於实用君其庶几乎惜乎吾与生同时而不得一见其人罄其胸中所蓄也又昌倜傥有父风为余涉三江彭蠡之险往反四千余里连岁再至而後有成事将归出君制义请序发而视之其源出於其乡先生陈章诸公而小变其格调盖君久於j屋不得不参用欧公所谓顺时者而性质之耿介智识之闳深时跃露於辞气之外则其积於中者不可掩也然以君之笃志经史古文皆未克成书而所存惟制艺以君高望远志於周官之治教而不获成政於一邑之间序其文未尝不掩卷而三叹也
左华露遗文序
丙午秋吾族叔父诺夫至京师相问劳毕即出一编曰此吾夫左君华露遗文也华露为忠毅公之弟侍御曾孙年十二能背诵五经游庠序有闻未三十而夭吾不食经旬既而以姑老义不得死隐悯至今十余年累然麻衣近始为定嗣且刻其遗文谓能使其夫之名字不没於後者惟子之一言子恶能已於言哉往者邑子何景桓垂死以文属所亲必得余序死乃瞑余既哀而序之又以叹夫为科举之学者天地之大万物之多而惟时文之知至於既死而不能忘盖习尚之渐人若此今华露之文非自欲刻之则无病也而吾族姑念无可以致厚於其夫者而图名字之不没於後则与寻常女妇之所见异矣华露之文实清新可喜惜乎天夺其年而不克终其业也诺夫夙精於文律故余为叙其大略而论定之详则转以相属云
杨黄在时文序
自明以四书文设科用此发名者凡数十家其文之平奇浅深厚薄强弱多与其人性行规模相类或以浮华炫d一时而行则A邪者亦就其文可辨而久之亦必销委焉盖言本心之声而以代圣人贤人之言必其心志有与之流通者而後能卓然有立也丙午丁未间闻喜杨黄在守选京师与余交间出其时文能曲畅所欲言以显事物之理又能绎先儒之学而发其端绪之未竟者余亲为点定凡数十篇观其文意其人必能自树立常欲开之使得展布其後高安朱可亭入为御史大夫叩以江西良吏则以君为首时君令建昌寻以部推知广西宾州未赴任丁外艰及服阕补广东德庆州则高安既没余亦罢官君以直忤监司巧法相中其在江西事二守二监司皆苦相挤而大府持之以君为高安所重耳君既削职士民醵金为道V三日而具送者布路二百里不~乾隆十二年冬博野尹元孚督学江苏欲得正直有学行者相助正文体磨bt士余谓非君不可元孚通书使者再返以次年五月R後五日至山而元孚以七月R日卒於松江使院君适遘疟寒疾就余於金陵将与余纵览江介川级篡侄疾久未瘳其子云松重刻其时文余覆之益信文之於人譬诸草木枝叶必类本也君治法不愧古循吏士民诚服独所至必见恶於长官元孚思用其文学以广教思涉月而有变欲少从容山水间而疾困之不可谓非所遇之穷也然余戒为时人作序四十余年至君之文则不请而有言览是编者可慨然想见其为人矣
青要集序
青要山在新安东北隅涧樵吕公读书其中因以名诗集公之子耀曾余同年友也而公尤善余属序其诗有年所矣余夙有戒屡固辞焉公将归谓余曰子之戒苦\人之扰扰耳吾两人皆衰老姑序以慰吾心而出之於身後若何公至家三日而殁其孙肃高来告丧在途及遗命谆谆及此耀曾以书速至再三余卒卒无余闲又念志公之墓已及公诗无为复序也雍正八年十有一月朔後三日夜过中梦公持青要集刻本手余夙所心惬使更视之坐移时作而曰兹为永诀矣俄而若将远行公使人来赆觉而公之音容凄然在吾目也呜呼岂公既没而犹拳拳於此乎抑余负诺责心有歉焉乃周官之所谓思梦乎公之灵果在天壤所不可知然用此知力所不给不宜漫应以病吾心而古贤之无宿诺惟其始之严且确也公诗格调不袭宋以後吟咏性情即境指事恻恻感人实得古者诗教之本义乃备叙始末俾耀曾以告公墓而毋X布焉是乃公与余之成言也
王巽功诗说序
易春秋而外经之难治者莫如诗礼各有所指之事书之事可知也人可知也世可知也诗则事之有徵及辞意显而可辨者无几而得其人与世者尤稀学者惟就其辞以意逆之故其说终古而不可一必欲得其事必欲得其人必欲得其世而附会以成之者小序也自朱子以理为衡辨而斥之然後诗之大体有可稽寻然以恶序说之深或并其犹可以通者而斥之或於诗之辞意可以两行者而一断之故自是以後学者虽知序说之非而於朱子之说亦尚有不能惬者语曰三代之际非一士之知也盖圣人之经之难治也亦若此已矣泾阳王巽功以诗说国风示余其所疑於序说之可存与朱子之说之未尽者同余者十六七焉其自为说同余者十二三焉余尝谓经者天地之心说之而当必合於人心之不言而同然者用此嘉巽功之笃学而又自喜用心之不谬也然吾闻君子之为学也至於辨之明思之审以致於理之一然後合於人心之不言而同然者若夫朋友讲习之初必彼此互异抵隙攻瑕相薄相持而後真是出焉故朱子於志合道同之友如南轩伯恭往复论辨龃龉者十七八若好人之同乎已则介甫之所以自蔽也余之说既多与巽功同恐不足以益巽功巽功其更求异已者而与之讲议可也巽功将更定其书之体例而索序於余乃为述古人共学之义俾知其难毋好同而恶异以致於理之一而余亦得因之以自镜焉
岩镇曹氏女妇贞烈传序
歙县曹晋袁传其高曾以下远近宗妇贞烈者四十有五人曹氏之女许嫁而守贞终世为嫠遭变而死义者十有三人余观妇人以节完者六经所着卫共姜纪季姬两人而已盖自周以前妇人不以改适为非男子亦不以再嫁者为耻齐桓怒少姬未~之也而蔡人嫁之却咔?鲁人为夺施氏妇公侯卿族如此则他可知矣李斯颂秦始有有子而嫁倍死不贞妻为逃嫁子不得母之文盖前此非教禁之所及也尝考正史及天下郡县志妇人守节死义者秦周前可指计自汉及唐亦寥寥焉北宋以降则悉数之不可更仆矣盖夫妇之义至程子然後大明前此以范文正公之贤犹推国恩於朱氏而程子则以娶其子妇者为其孙之仇其论娶失节之妇也以为已亦失节而饿死事小失节事大之言则村农市儿皆耳熟焉自是以後为男子者率以妇人之失节为羞而憎且贱之此妇人之所以自矜奋与呜呼自秦皇帝设禁令历代守之而所化尚希程子一言乃震动乎宇宙而有关於百世以下之人纪若此此孔孟程朱立言之功所以与天地参而直承乎尧舜汤文之统与黔越有r民焉女子许嫁则去其家而适野有身然後归匪是则父母不收夫家不迎也岂其性殊与亦习所蔽耳使严申国禁而开以圣贤之教安知其不可终革乎吾因晋袁所述有感于古今礼俗之变其发有端其成有渐而备论之如此又以见晋袁之为此亦将有辅於世教而非徒为曹氏之光荣也
望溪集卷六

[book_title]卷七
钦定四库全书
望溪集卷七
翰林院侍讲衔方苞撰
序
送徐亮直册封琉球序
皇帝御极之五十有七年册封琉球国嗣孙尚敬为中山王故事以部郎仪状端伟蓄文学者假一品服奉册以行
天子命择词臣\皆隐度徐编修亮直为宜及命下果为介自秦汉以後中国有事於四荒其为将则棵力於锋镝其为使则折冲口舌之间以求得其要领故承命者多以为难今
天子德威遐畅方外乡风小邦喁喁企瞻使节承命者有将事之荣而无失得之恤故人争羡之遭遇异时亦物情之不足怪者也吾闻古之赠行者必告以所处今亮直之行也虽折冲口舌之劳无事焉又其地~海万里政教所不经即诗人所谓谘询诹度者亦无庸以告也亮直夙以文学知名兹其行也其耳目震骇乎乾坤之广大而精神澡雪於海山之苍茫吾知其文章必有载之而出者矣
送王O林南归序
余与O林交益笃在辛卯壬辰间前此O林家金坛余居江宁率历岁始得一会合至是余以南山集牵连系刑部狱而O林赴公车间一二日必入视余每朝罢负手步阶除则O林推户而入矣至则解衣盘薄谘经诹史旁若无人同系者或厌苦讽余曰君纵忘此地为圜土身负死刑奈旁观者姗笑何然O林至则不能遽归余亦不能畏訾而闭所欲言也余出狱编旗籍寓居海淀O林官翰林每以事入城则馆其家海淀距城往返近六十里而使问朝夕通事无细大必以关忧喜相闻每月u时检O林手书必寸余戊戌春忽告余归有日矣余乍闻心忡惕若暝行驻乎虚空之迳四望而无所归也O林曰子毋然吾非不知吾归子无所向而今不能复顾子且子为吾计亦岂宜阻吾行哉O林之归也秋以为期而余仲夏出塞门数附书问息耗而未得也今兹其果归乎吾知O林抵旧乡春秋佳日与亲懿游好徜徉山水间酣嬉自适忽念平生故人有衰疾远隔幽燕者必为北乡惆然而不乐也
送刘函三序
道之不明久矣士欲言中庸之言行中庸之行而不牵於俗亦难矣哉苏子瞻曰古之所谓中庸者尽万物之理而不过今之所谓中庸者循循焉为\人之所为夫能为\人之所为虽谓之中庸可也自吾有知识见世之苟贱不奸欺而病於物者皆自谓中庸世亦以中庸目之其不然者果自桎焉而\皆持中庸之论以议其後燕人刘君函三令池阳困长官诛求弃而授徒江淮间尝语余曰吾始不知吏之不可一日以居也吾百有四十日而去官食知甘而寝成寐若昏夜涉江浮海而见其涯若沉疴之霍然去吾体也夫古之君子不以道徇人不使不仁加乎其身刘君所行岂非甚庸无奇之道哉而其乡人往往谓君迂怪不合於中庸与亲昵者则太息深若哀其行之迷惑不可振救者虽然吾愿君之力行而不惑也无耳无目之人贸贸然适於郁栖坑阱之中有耳目者当其前援之不克而从以俱入焉则其可骇诧也加甚矣凡务为挠君之言者自以为智天下之极愚也奈何乎不畏古之圣人贤人而畏今之愚人哉刘君幸藏吾言於心而勿以示乡之人彼且以为p张颇僻背於中庸之言也
送余西麓序
昔公羊氏之说经也其谬戾多矣然犹幸显悖於道不足以惑人而习而不察者莫如母弟之说故程子辨之以谓母弟者所以别嫡庶嫡死则母弟以次立非谓有E戚於其间也夫春秋之以兄弟书者以其未有爵列故以其属称用别於公子之为大夫者耳曷由知其母之同异哉程子所以不深辨者徒以解时俗之所惑而於经之本义有不暇详焉耳自吾有闻见凡前子之於母後母之於子一视如所生者十不二三得焉异母之兄弟笃爱而无间疑者十不二三得焉自子言之则为不有其父自母言之则为不有其夫岂非人道之极变哉而相习为故常甚矣其不思也吾友余西麓博学有文名称盖州郡而少壮未尝一至京师近六十忽来游叩之曰昔吾有弟能服贾以养吾亲吾是以能不离亲於外也吾弟死而家落父不能葬母无以养故颠顿至此馆於余u年凡春秋霜露未尝不痛其弟也风雨寒暑未尝不念其母也一日告余将南归曰吾女弟之夫死吾不归吾母疾将作矣因叩其家事始知西麓少失母母抚之不异於所生而西麓之於弟亦终其身无间疑夫古称孝者多以後母之不慈而彰而西麓之孝乃以母之慈而隐是其母子皆可风也於其行也遂见於文兼着母弟曰弟乃公羊氏之过言而春秋本无此义以补程子之所不及云
赠潘幼石序
余数奇独幸不为海内士大夫所弃而有友朋之乐然每怪平生故旧其道同志相得者所遇之穷必与余类交浅者其困亦浅交深者其困亦深或始相得中道而弃余与余迹渐远而其遇亦渐通或当世名贵人无故与余相慕用而屯蹇辄随之吾不识其何以然既而悟曰凡物之腐臭者有或近之则臭必移焉是何怪其然或曰非此之谓也物无知人强合之故其臭移焉人有知其臭味之不同者孰能强之合也盖必其气之本衰或时之已去而後乃与子相得焉子恶用自引咎哉潘先生幼石余童子时以师友之礼交而先生常弟畜余先生文行重江表方其壮盛未尝一至京师老而来游闭一室诸公贵人有索交者一谢不通而独昵就余先生以贫故客游至欲乏家事不问而为余教子呜呼先生之趋舍可谓与\异心者矣夫昔之不余弃者尚或未知余之腐臭也今则夫人而知之矣而先生乃好之加笃焉岂臭味之同虽先生亦有不能自主者耶先生之归也余在塞上留书索余言赠所处因书此质之吾知先生必怃然而叹余言之鄙也
赠淳安方文c序
文章之传代降而卑以为古必不可复者惑也百物技巧至後世而益精竭心焉以求其善耳然则道德文术之所以衰者其故可知矣周时人无不Q於文见於传者隶卒厮舆亦能雍容辞令苏秦既遂代厉始脱市籍驰说诸侯而文辞之雄後世之宿学不能逮也盖三代盛时无人而不知学虽农工商贾其少也固尝与於塾师里门之教矣至秀民之能为士者则聚之庠序学校授以诗书六艺使究切於三才万物之理而渐摩於师友者常数十年故深者能自得其性命而[流余焰之发於文辞者亦充实光辉而非後世所能及也汉之文终武帝之世而衰虽有能者气象n然盖周人遗学老师宿儒之所传至是而扫地尽矣自是以降古文之学每数百年而一兴唐宋所传诸家是也汉之东宋之南其学者专为训诂故义理明而文章则不能兼胜焉而其尤衰则在有明之世盖唐宋之学者虽逐於诗赋论策之末然所取尚博故一旦去为古文而力犹可藉也明之世一於五经四子之书其号则正矣而人占一经自少而壮英华果之气皆敝于时文而後用其余以涉於古则其不能自树立也宜矣由是观之文章之盛衰一视乎上之所以教下之所以学各有由然而非以时代为升降也夫自周之衰以至於唐学芜而道塞近千岁矣及昌黎韩子出遂以掩迹秦汉而继武於周人其务学属文之方具於其书者可按验也然则今之人苟能学韩子之学安在不能为韩子之文哉吾同姓在淳安者曰文c以时文名天下其於三代两汉之书童而习焉及成进士则一以为古文其仕也始出而颠人皆惜其年力之盛强吾独谓天将开之而使有得於古也其前之学有可藉而後之为时也闻吾言可以速归而从所务矣
赠李立侯序
书传所记奋迹自已而立功名者\矣而德与言则常有祖若父渊源之自焉其无可徵者或绪远而迹微於世无传焉耳而可徵者十常六七非独道术之所渐然也其得於天清明秀杰之气实有以类相衍而非\人所得同者余游好中资材可与学古而望其有立於德与言者仅得数人而几於成者盖寡其语人皆曰吾为境困也时相迫也而悔而自责未尝不曰志之不固焉夫功必有所待而後成若德与言则根於心Q於学而与时偕行者也何境之能夺哉吾交得李君立侯相国安溪公之孙也气清而识明甫u冠於古人之学已见其端倪相国德业於时为卓而经义则争先於前儒立侯实朝夕承学又其时则然也其境则泰然也然则天之所厚而所就终远过於吾侪者舍立侯其谁望与抑余昔所交数君子其资材与学所已至皆概乎能有立者也彼年如立侯时自命何如哉而或终以无成或少有得而不能尽其才即余亦未尝不为之惜也故於立侯之归也为道诸君子之所悔以赠其行
送李雨苍序
永城李雨苍力学治古文自诸经而外坦壑芮匾岳粗作者而慎取焉凡无益於世教人心政法者文虽工弗列也言当矣犹必其人之可故虽扬雄氏无所h而过以余之文次焉余故与雨苍之弟畏苍交雨苍私论并世之文舍余无所可而守选u年不因其弟以通也雍正六年以建宁守承事来京师又u年终不相闻余因是意其为人必笃自信而不苟以悦人者乃不介而通之一见如故旧得余周官之说时辍其所事而手h焉以行之速继见之难固乞余言余惟古之为交也将以求益也雨苍欲余之有以益也其何以益余乎古之治道术者所学异则相为蔽而不见其是所学同则相为蔽而不见其非吾愿雨苍好余文而毋匿其非也古之人得行其志则无所为书雨苍服官虽历历着声绩然为
天子守大邦疆域十里b爽盥沐质明而闶铝倜褚欢一言皆世教人心政法所由兴坏也一念之不周一物之不虑则所学为之亏矣君其并心於所事而於文则暂辍可也
送锺励暇宁亲宿迁序
古之为交也粗者责善而精者辅仁至於爵位之相先患难之相死抑末也锺君励暇始冠余见之其师所其後时往还而徒视以\人舒君子展者励暇之友亦余所善也雍正丙午子展有忧励暇急之遂视其疾因治其丧自杪冬至三月上旬迫试期不辍是年成进士以家事留京师会选期不就\以为疑曰吾二亲皆近六十假而官蜀粤滇黔将若之何噫励暇之情人人之情也然吾未见人之数数然也叩其所学则诵易诗书治三传旁及屈氏庄氏之文有年所矣呜呼其前行盖基於此乎因与考三礼而讲以所闻其家事毕以未竟余说留者复数月庚戌九月将宁亲於宿迁乃正告之曰君子之为学也将以成身而备天下国家之用也匪是则先王之教不及焉若以载籍自润泽而号为文儒则秦汉以降始有之是谓好文非务学也君子之立身也非比类不足以成其行一出焉一入焉涂巷之人也学也者务一之也其事必始於慎独而终於独立不惧q世无闷匪是而能一之者鲜矣凡子之所已能皆学者之疏节也继自今其事乃日起而蹈之益难子往矣继自今不学之友日诳诱於外而妻子交讧於中吾惧子之有基而复坏也吾病且衰将不复见子矣愿子时诵吾言而勿自堕其力也
送黄玉圃巡按湾序
康熙六十年夏四月朱一桂构乱台湾杀总兵官据其城监司郡县吏并逃散赖
天子庙算秋七月叛者悉得台湾平其冬
命择台臣廉静有才识者往巡视而余同年友黄君玉圃实承命以行余闻台湾之将有反侧也闽人及宦游行贾者知之垂二十年矣盖其地踔~海中民不火食自混辟未通外人明亡郑芝龙始入据之入
国朝四十年然後郑氏归命置郡遣吏农桑肇兴沃壤千里百产丰饶而土人愚蠢b悸浮寓奸民因得巧法承赋於有司而私其土役其人农收畜产毫不得自专甚者猱杂其妻子而吏利奸民之奉漫不訾省思乱者十室而九故一二奸民煽数十百人遂戕大帅谋拒王师盖恃土人深怨以为一旦可窃据也初郑氏既覆有谓此土宜弃而不守者不知方其未辟於中国诚不足为有无今则民\百万粟支十年屹然为海疆重地与闽浙江南沿海诸镇相应接则岛夷洋盗不敢萌窥伺内地逋亡者无所伏隐而菽粟百货岁溢於泉漳苟不能守则害亦视此故
天子加意抚循凡监司守令必使大府任举属吏才实显着者始调移之而大府所任率平时善事其左右兴作采办争先於t吏者是以民重困而上不知不至於为国生患不止也夫粤东闽滇今之吏所号为沃区也而民困于无告视瘠土有甚焉又功令凡边塞山海要地吏虽已除大府得易置其所任举果有异於台湾之t吏乎由是观之法虽良付之非人其不能究宣天子之德意而毒民以病国者可胜道哉君廉能夙着於吏部及台中其能绥靖此邦已为\所预信然诗有之周爰谘诹周爰谘谋凡此类皆可因使事而归告也於其行也言以要之
赠宋西序
雍正壬子春余道逢相识人甫下车适有过而与言者叩之则亡友之子宋华金西也接其语观其诗久而益有意於其人西大父冢宰公及父山言再世以诗名余为诸生冢宰巡抚江苏降爵齿而礼先焉山言年较长而视余若其所严事者观西之诗与其为人虽得之性资抑祖若父渊源之所渐也余夙有作序之戒而西以为请乃诵其所闻而使自择焉先君子有言自周秦汉以来治文术者代降而卑皆以为气数使然非也古之以文传者未或见其诗以诗鸣者亦然唐之中叶始有兼营而并善者然较其所能则悬衡而不无俯仰矣自宋以降学者之於文术必涛之夫是以各涉其流无一能穷源而竟委也如曰气数实然则建安以後之绮丽有陶潜者出而浑然元古矣李白杜甫兴於唐而六朝杂家尽为所掩今子於诗既得其径涂苟日进而不已岂惟接武於先人安知不遂与古人相角逐乎曩子欲兼治古文自今以往无庸也子之年长矣少壮之心知既役于时文而今有官守日力之留余者虽壹并於诗犹恐其术之难竟也而又可兼务乎若夫植志行身之义守官制事之方苟欲稍异於\人而自侪於古人其事更有艰且大者即文术可置而勿事也若尚能兼则又诗之所藉以增重也西能笃信吾言他日宦与学皆成而出其诗以质於世即以是弁於简端可矣
送雷惕庐归闽序
余尝与漳浦蔡闻之太息生才之难计数平生朋好如宾实沧洲後生中尚未见坚然可信其几及者而况古之人乎闻之曰吾门雷生即後起之宾实也始生见余於闻之斋中即命请业於余余固辞而答以侪辈之称者凡四三年至是始受而不辞乾隆四年冬其父惕庐至京师生以告曰吾父兹来盖以察f守官之志行又念漳浦师没未知所学於先生者何似也翼日君过余气肃而容安语无枝叶自是益有意於其人将归f请曰吾父愿得赠言以不虚此行惟f亦望先生为揭父师勖厉之心以为此生之衔勒也昔曾子论大孝尊亲其实在国人称愿以为君子之子是谓成其亲之名以俗观之则君之所以教与f之所以承者已足为乡人所称愿矣然欲得此於海内之士君子则必重自砥砺要以终身而後可定焉至百世以下使人推原於所生必旷世一见之人振古以来可指数也由是言之f将无负於余与闻之之所期则如宾实诸君子而可矣欲尽尊亲之道而远希曾子之所云则其事盖未有终极也君家闽粤竟世为诸生潜德隐行余无从而得之凡为人子者莫不欲归美於其亲f所称亦未可徵引第君之来也将以察f守官之志行则所以自检其身者必严矣以余为t士所背驰而独信余言之无弃则其胸中必确乎有主而不随时为俯仰即此可以定f之祈向矣故於其归也遂见於文俾其乡人及海内士君子异日皆有考於余言
送官庶常觐省序
始子叩吾庐欲为弟子而吾辞之坚非相外也计将为讲诵之师则衰疾多事无日力以副所求将有进於是者则吾身之未有而又何师焉及再三云则不复辞以窥子之心神若诚有志於谋道者吾身虽不逮倘诵其所闻而得能者吾志犹有寄焉古人之教且学也内以事其身心而外以备天下国家之用二者皆人道之实也自记诵词章之学兴而二者为之虚矣自科举之学兴而记诵词章亦益陋矣盖自束受书固曰微科举吾无事於学也故天地之大万物之多而惟科举之知及其既得则以为学之事终而自是可以慰吾学之勤享吾学之报矣呜呼学至於此而世安得不以儒为诟病乎今子得馆选未数月而告归省母是子知学以得身而识所祈向也虽然所以务学之根源辨之尤不可以不审将以为名则自致於父母兄弟者皆以见美於人而贼吾之本心将以既其实则所以备天下国家之用者皆吾性命之理而不可以苟遗也自省自克于二者之间而防其心之偷乃百行之源学者之始事也子之归也果能专笃以厉所学深固以植其行俾泉漳之间後起者以为表的则吾与子之为师为弟子所关不细若曰吾既有所得以为亲荣可以优游而卒岁矣则皇皇焉欲自得师义焉取哉吾平生非久故相亲者未尝假以文惧吾言之不实也而特表子王父之墓盖粗得其略於所治武强之士民又将慊子之志而因以相砥淬耳然记不云乎大孝尊亲使国人称愿然曰幸哉有子如此是乃君子之所谓孝也子能用吾之言以成其身则所以乐其亲而荣其祖者大矣於其归也申以之
送吴东岩序
康熙乙未仲春吾友东岩南归过余为别将行曰子不能归吾不能复来兹为永诀矣因相持然而哭不能自抑也忆癸酉丙子间余试京兆则闻世胄以学行重朋齿者三人曰歙县吴东岩山阳刘紫函宝应乔介于而三人者皆与余一见如旧识紫函介于号为能时文而东岩兼治古文或谓古之道不宜於时东岩弗顾也每榜後t士举积学而上壅者与苟得者相提而论以病有司之枉此三人必在所计数然其後二十余年更八九举而卒无一得者焉丙子後介于招余授经於宝应因往来淮扬间而东岩适授经于广陵故余中岁与三人相见日为多自余遘难介于省余於金陵及出刑部狱复再至京师而东岩亦至咚忌僮秤未友嗍惺辈欢蓝君子以怜余而余亦以怜二君子介于之归也余苋蝗粑匏依而今东岩复长往将何以处余乎东岩归将道淮以至于扬其以余之状语紫函而为叩介于尚能北来以慰余之索居否也
赠介庵上人序
佛之徒而儒行者曰介庵云南昆明人从其本师兰谷至京师兰谷闭门学易~人事者十余年独时就余讲问经义介庵侍侧其意所向无o微不先得者余尝就其溷]修洁如小斋叩所以则下通水流躬荡涤日日而新之兰谷之卒也以腹疾困床褥无晷刻之宁凡五旬有七日介庵面若非人期年之後深墨之色始少变而未复其常余自反所以奉吾亲不能如是之诚壹也兰谷之书岁时必易稿介庵随手h所增芟皆能默识鸡鸣而起端诵尚书毛诗庄屈左马之文夜分不辍而拚扫炊烹以事其师者细大无遗余学於父兄未尝有师而承师务学如是其笃专者所见亦甚罕也尝劝介庵宜畜反为儒喟然曰吾师早见及此矣某始冠予千金命之淮南定居於其乡【兰谷如V人S於云南】立室家为视先人冢墓曰吾已自误不可更误人时某以师年已至不忍离今长矣惧以家自累而学与行终无所成为天下笑且某幸有兄弟之子以续吾宗此身得然天壤间百事不问而独从所好苟再误悔其可追介庵楷隶书数十年少伦比镌篆为时所珍其持身交友远於流俗者非一端而余独标其志行以觉吾子姓兼示儒衣冠号为孔氏之徒而行则背之者
高素侯先生四十寿序
苞闻古之学术道者将以成其身也孔子语曾子所谓大孝尊亲者使国人称愿皆曰君子之子也自科举之法行士登甲科则父母国人皆曰其名成矣所谓显扬莫大於是矣人心蔽陷於此者盖千有余年吾师宛平高公少时遭家震愆太公y某县以事戍黑龙江世父命公守市肆公且市且读书卒成进士入翰林上书求代戍诣通政司都察院皆不能Q会赎罪例开乃涕泣告请於师友卒赎太公以归祖母段太孺人年九十母子重见又六年始考终及公视学江南太公太母犹逮养都人士莫不叹羡自世俗言之则公之名既成即君子观之事父母亦可谓能竭其力者矣然余观北宋丞相富公节义功烈与韩魏公相匹而眉山苏洵上书谓古之君子爱其人也则忧其无成今公为文学侍从之官尝主乡试视学政不失士心亦守官者之常余居门下数年窃惧公循致高位而碌碌无所成也康熙壬申公自翰林改官京卿会强仕之期故举苏洵告富公者以为寿
张母吴孺人七十寿序
以文为寿明之人始有之然其知体要者尚能择其人之可而不妄为而寿其亲者亦必择其人之可而後往求今之人则不然其所求必时之显人而其文则佣之村师幕宾无择也其所称则男女之美行皆备而不可缺一焉而族姻子姓之琐琐者并着於篇夫古之良史其纪事也直而辨简而不污虽帝王将相豪杰贤人所着多者不过数事而况乡曲之人闺中之女妇乎言孝者称舜与曾闵非他圣贤之不必然也人之行或遭变以抵其极而称人者必举其尤以见异也且古人之事其亲可以致隆者无弗致也而善与恶则不敢诬恶之可掩者掩之而已其身所~无之善则不敢虚加焉古人之於友求无不应也而称其善以着於後则不敢过盖以善之未有者虚加於亲则为不诚於其亲称人之善而过其实则其文无以信今而传後非知道之深岂能无惑於此与张君自超余所兄事也太夫人七十命余以文叩所以为文者而张君曰吾母之壮也事皆听於吾父既老而吾长焉皆女妇之常耳独不喜吾应举求仕此吾所以无汲汲干进之心也噫张君非事亲之诚知道之深而能为是言与即夫人之贤可知矣古之遭变而见称者非其人之愿也当其常则务道之尽而无为名焉周之初后夫人之德着於诗者皆女妇之常也其所以传者盖将用之闺门乡党邦国以化天下而为声教焉虞夏以前女妇之贤圣者\矣岂是之不能尽与而无传焉者务道之尽而无为名也夫人处常而不务为名即道之尽可知矣所不喜於张君者以道之尽责张君也张君归诵吾言以称觞於堂吾知夫人必忻然而乐也
李母马孺人八十寿序
自周以前女妇之传者多以德秦汉以後多以节与才而最幸者莫若以子之贤古之时女教修明妇人之有德者\矣而易诗书春秋所称非后夫人则帝王公侯之女妇也然则有德而无闻焉者多矣其以节与才显必所遭有大不幸者然自北宋以後十室之邑着贞烈者必有数人焉其乡里之人有稍远而不知其名氏者矣而以子之贤传者炳然可计数也然则为人子而能以其母传尤孝之大者与抑吾观自古才知功名之士其父母不必尽贤者有之矣而学士真儒不独父多贤母亦多贤以世所闻类所不闻概乎其不爽也岂非气禀之相承实与夫杂揉者异与燕之南有贤人焉曰李b刚主其父孝U先生与博野颜习斋号北方之学者其生母马孺人孝U之侧室也事嫡如母嫡马孺人爱之如同生孝U之母倚之过於t子妇始吾见b之贤而幸其能以孺人显也及悉於孺人之事而後知孺人之贤实有以启b焉b所学非一世之业也孺人之贤盖将历久弥彰而为後世所计数焉以视夫凡妇人之寿V者异矣岁秋八月孺人八十b来乞言因称此为孺人寿而又以使b益自励也
胡母潘夫人七十寿序
吾友胡君锡参於其母潘夫人六十时请余文述其志节与教诸孤者以寿余曰非古也有暇则传以详之丁酉春锡参北试京兆曰以吾母教余兄弟之勤终不能不踌洞斯食忻以来其秋果得举冬十有二月请余曰献岁正月吾母七十矣将使仲弟西章归为寿子姑以一言先之可乎余观书传所记富贵显荣之人其生也不择其世者有之矣若贤人君子则非独其世隆也亦兼禀於母德焉自吾与锡参游而意其将为贤人也及详其先世及母夫人之志节而益信其终有立也然锡参近五十矣其学与行置之\人之中虽有异焉而迫於穷不能直推而前以躏古人之迹者多矣夫人之以科目望锡参盖祖若父及胡氏之先皆自於此故结於习见而不能不以此为重也今锡参既有得焉以慰其亲斯足矣若假道於此以求为富贵显荣之人则夫人前之所以教者岂其然哉继自今锡参舍是而务其远者大者则其无旷先绪而显夫人之志节有什百於此者矣西章归其称是以为寿
蒋母七十寿序
康熙五十二年七月余在塞垣友人蒋锡震自京师以书来曰吾母七十矣吾少孤家贫母抚且教以至於今艰难可无述而知也子为文以蘅珊跤嗌俣链骷羌先王制礼所以致厚於妻者视诸父昆弟而每隆焉疑而不解也既长受室然後知父母之安否家人之睽睦实由之又见戚党间或遭大故遗孤襁褓其宗祀与家声皆系於女子之一身而诸父昆弟有不可如何者然後知先王制礼乃述天理以示人而非世俗之浅意所可测也曾子曰可以托六尺之孤可以寄百里之命临大节而不可夺也是三者贤人君子之所难乃委巷之女子一入室而义当以此责之其责之也专以严则礼之敢不重欤夫妇人尚志节固已而立孤尤难能食之而不能教非所谓可托也又或?独无依则纪衣食持门户其难有过于寄百里之命者若太夫人於蒋氏信可谓艰贞而无负於寄托矣以余所见妇人着志节者赋命多蹇子姓成立者希盖造物者既以节显其身他福祥或不能兼与而太夫人获天佑康宁蘅嘉震成进士从容色养乡里传为美谈闺门之内闻而兴感於女教所关不细因书遗锡震以慰其亲且使\着于先王之礼意焉
汪孺人六十寿序
昔先王之制夫妇之礼也其合离厚薄一视其所以事父母而已之私不与焉故妇顺成内和而家理以\人观之事浅而情昵莫如夫妇之居室矣而?礼之乐歌曰德音来括又曰令德来教其卒章曰高山仰止景行行止此君子所望于贤师友而不可必得者而以责于始入室之妇人诗人岂故迂其义哉盖不如此不足以尽夫妇之理而为人伦之极也m杜之三章曰王事靡W忧我父母男女暌隔不自言其伤而独以忧其舅姑为大戚女子之志行如此岂非所谓高山之可仰景行之可行者与吾友曹晋袁少孤贫客游授经以养其母近三十年其妻汪孺人能喻其志曲折致忠养不异于晋袁而太夫人以忘其忧晋袁兄弟七人皆同居有得于外孤者嫠者先取足焉孺人布衣粝食常不充晋袁间语孺人曰吾久客虽以养顾亦使嫠知有夫者常独居无懊恨耳孺人自是恩礼有加而嫠者以忘其苦太夫人之终也晋袁适远游孺人久弱足匍匐在视太夫人执其手大号痛哀动左右晋袁性刚直治家素严于妻子淡如也至是感孺人诚孝相敬爱老而弥笃盖晋袁之刑于妻与孺人之顺于姑而宜其家人者按之古者夫妇之礼可谓合矣己亥季夏孺人六十其子恒占将请余文归奁淠付晋袁数止之盖知余之艰于文尤病以文为寿之非古也而其子卒固以请余嘉孺人之行几近于诗人之所云而传其事将有于女教于是乎书
望溪集卷七

[book_title]卷八
钦定四库全书
望溪集卷八
翰林院侍讲衔方苞撰
记
别建曾子祠记
雍正三年春苞赴京师道济宁诸暨杨三炯以兖郡丞督漕驻此云始到官寓署之西偏盖曾子故居也听事处即正庙前吏者迁主R西城楼而宅之又於隙地治燕私之斋余将就其址构数楹迎主归定祀且延师召诸生讲诵於此俾\着於先贤之遗而不敢废焉舍故庙而别祠恐後之人狃於前事而不能保也秋九月以书来请记曰工讫矣余尝谓道一而已而圣贤代兴其操行之要与所示学者入德之方则必有为前圣所未发者诗书易礼深微奥博非积学者不能坦鄱骤入也至孔子则所言皆平近显易夫人可知而六经之旨备焉至曾子传大学揭慎独之义俾学者随事触物而不容自欺所以直指人心道心之分而开孟子所谓几希之端绪乃前之圣人所未发也其自称曰吾日三省吾身即慎独之见於操行之实者耳夫见庙而思敬过墓而知哀苟有人心者莫不然况入先贤之宫而有漠然无所兴起者乎诸生诚切究夫省身慎独之义则知功利之溺心词章之C学而慨然有志於远且大者而後之吏者自惟燕私之居则务广而无穷而先贤祀享诸生讲诵之地尽取而不留一区其必有不得於心者矣此三炯之志也江南後学方苞记
弦歌台记【代】
陈州城外西南隅相传孔子~粮处旧有祠曰厄台明嘉靖中巡按御史某更名弦歌祠屡修屡废客以告余因遣人鸠工饬材营葺俾复其旧经始於康熙五十一年某月某日告讫於次年某月某日州之人士备述其川原林麓之胜因董役者以请记於余余思之经旬而未得所以为言之义焉将陈夫子之德与道与则乾坤之容日月之光不可绘画且语之至者已备於前贤矣将谓兹台为邑人所瞻仰与则今天下郡州县学皆有夫子庙堂过者不戒而肃恭亦不系乎兹台之存毁至於川原林麓之观又不足道也是役也特以至圣遗所留有以告者则不得任其终圮故第书所缘起以及毕工之月日云
重建阳明祠堂记
自余有闻见百数十年间北方真儒死而不朽者三人曰定兴鹿太常容城孙徵君睢州汤文正其学皆以阳明王氏为宗鄙儒肤学或剿程朱之绪言漫诋阳明以钓声名而逐势利故余於平生共学之友穷在下者则要以默识躬行Q而有特操者则以睢州之志事而毋标讲学宗指金陵西华门外旧有阳明书院不知废自何年讲堂学舍周垣尽毁其余屋圃者居之缭以]欲声其罪则其人已亡欲复其旧则费无所出乾隆十一年贵州布政使安州陈公调移安徽过余北山偶言及此遂议兴复逾岁五月告成属记之盖公乃余素以睢州志事相者其尊人鸣九先生承忠节徵君之学为教於乡国故公於兹祠成之如此其速也嗟乎贸儒耳食亦知阳明氏揭良知以为教之本指乎有明开国以来淳朴之士风至天顺之初而一变盖由三杨忠衰於爵禄以致天子之操柄阁部之事权为王振汪直辈所夺而王文万安首附中官窃据政府忠良斥廷杖开士大夫之务进取者渐失其羞恶是非之本心而轻自陷於不仁不义阳明氏目击而心伤以为人苟失其本心则聪明入於机变学问助其文深不若固守其良知尚不至梏亡而不远於禽兽至天启中魏党肆毒欲尽善人之类太常徵君目击而心伤且身急杨左之难故於阳明之说直指人心者重有所感发而欲与学者共明之然则此邦人士升斯堂者宜思阳明之节义腴嘀医卺缇文正之志事为何如而已之日有孜孜者为何事则有内愧而寝食无以自安者矣又思阳明之门如龙溪心斋有过言畸行而未闻其变诈以趋权势也再传以後或流於禅寂而未闻其贪鄙以毁廉隅也若口诵程朱而私取所求乃孟子所谓失其本心与穿窬为类者阳明氏之徒且羞与为伍是则陈公重建兹祠之本志也夫郡志载前辈焦弱侯重修书院记略云创建者海门周公时摄京兆厥後与参黄公嗣事乃成之今兹重建费大於作始公惟不诘屋与地私相授受之由而官赎之价从其柢鸠工庀材并出禄赐邑侯海宁许君助之属役於绅士不由胥吏故不日而事集经始於乾隆十一年季冬讫工于十二年仲夏望溪方苞记
鹿忠节公祠堂记
定兴鹿忠节公致命於城西北隅邑人就其地为祠曾孙某葺之列树增舍俾子孙暨乡人志公之学者得就而讲习焉余尝谓自阳明氏作程朱相传之统绪几为所夺然窃怪亲及其门者多猖狂无忌而自明之季以至於今燕南河北关西之学者能自?立而以志节事功振拔於一时大抵闻阳明氏之风而兴起者也昔孔子以学之不讲为忧盖匪是则无以自治其身心而迁夺於外物阳明氏所自别於程朱者特从入之径涂耳至忠孝之大原与自持其身心而不敢苟者则岂有二哉方其志节事功赫然震动乎宇宙一时急名誉者多依托焉以自炫故末流之失重累所师承迨其身既殁世既远则依托以为名者无所取之矣凡读其书慕其志节事功而兴起者乃病俗学之陋而诚以治其身心者也故其所成就皆卓然不类於恒人吾闻忠节公之少也即以圣贤为必可企而所从入则自阳明氏观其佐孙高阳及急杨左诸公之难其於阳明氏之志节事功信可无愧矣终则致命遂志成孝与忠虽程朱处此亦无以易公之义也用此知学者果以学之讲为自事其身心即由阳明氏以入不害为圣贤之徒若夫用程朱之绪言以取名致科而行则背之其大败程朱之学视相诋訾者而有甚也公之生平耿着於天壤盖无俟於余言故独着其所以为学之指意使学者知所事而用自循省焉是则公之志也夫
修复双o书院记
容城孙徵君明季尝避难於易州之西山学者就其故宅为双o书院其後徵君迁河南生徒散去为土人侵据其曾孙用桢讼之累年始克修复而请余记之余观明至熹宗时国将亡而政教之仆也久矣而士气之盛昌则自东汉以来未之有也方逆奄魏忠贤之炽也杨左诸贤首罹其锋前者糜烂而後者踵至焉杨左之难先生与其友出万死以赴之及先生避乱山谷间生徒朋游弃家而相保者比比也呜呼诸君子之所为虽不能无过於中而当是时礼义之结於人心者可不谓深且固与其上之教下之学所以蒸而致此者岂一朝一夕之故与夫明之事犹不足异也当靖难兵起国乃新造耳而一时朝士及闾阎之布衣舍生取义与日月争光者不可胜数也尝叹五李缙绅之士视亡国易君若邻之丧其鸡犬漠然无动於中及观其上之所以遇下而後知无怪其然也彼於将相大臣所以毁其廉耻者或甚於臧获则贤者不出於其间而苟妄之徒槊嫖坌卸不知愧固其理矣明之兴也高皇帝之驭吏也严而待士也忠其养之也厚其礼之也重其任之也专有不用命而自背所学者虽以峻法加焉而不害於士气之伸也故能以数年之间肇修人纪而使之勃兴於礼义如此由是观之教化之张弛其於人国轻重何如也余因论先生之遗事而并及於有明一代之风教使学者升先生之堂思其人论其世而慨然於士之所当自厉者至其山川之形势堂舍之规兴作之程则⒙远不道云
仁和汤氏义田记
仁和汤少宰西涯置义田如干亩以赡其族人式法一取之吴郡范氏少宰卒於京师其子学基将御Y以归请余记之传曰尊祖故敬宗敬宗故收族先儒尝叹宗法不行则民俗无由淳国势无由固然其所以不行者有说焉古之时大功同财而有禄者必仁其族其平时饥寒相恤死病相救故有事则聚族而谋犯难去国以其族行而莫之敢贰也自秦人子壮出分後世沿以为俗期之兄弟能不异居与财者鲜矣故士大夫家累钜万其亲属或不蒙其润泽况族人乎是以平居相视如途人甚则号呶诟谇而莫之能御吴楚闽越山泽乡邑之间族聚者常千百人而宗法无一能行此之故也余尝至吴郡闻范氏之家法宗子正位於庙则祖父行a首而听命过愆辨讼皆於家庙治之故范氏之子孙越数百年无受罚於公庭者盖以文正置义田贫者皆赖以养故教法可得而行也嗟乎世之厚自封殖者徒以私其子孙耳然易世以後货以悖出而子孙无一浦植者多矣文正置义田以赡其族也而子孙享之者垂七百年天道人事之类应而不忒如此不可为愚者之炯鉴哉少宰家无赢余所遗於子若孙者尚不及义田之半可谓能厚其本根者矣学基请记其事岂惟扬父之美亦欲其族人t相於范氏之家法也
游丰台记
丰台去京城十里而近居民以莳花为业芍药尤盛花时都人士t往游焉余六至京师未得一造观戊戌夏四月将赴塞门而寓安之上党过其寓为别曰盍为丰台之游遂告嘉定张朴村金坛王O林余宗弟文c门生刘师向共载以行其地最盛者称王氏园扃闭不得入周览旁舍於篱落间见蓓蕾数畦从者曰止此矣问之土人初植时平原如掌千亩相连五色间所以为异观也其後居人渐多各为垣墙篱落以限隔之树木丛生花虽繁隐而不见游者特艳其昔之所闻而纷然来集耳因就道旁老树席地坐久之始得圃者宅後小亭而憩休焉少长不序卧起坐立惟所便人畅所欲言举酒相属向夕犹不能归盖余数年中未有游若此之适者念平生钝直寡谐相知深者二十年来凋零过半其存者诸君子居其半矣诸君子仕隐游学各异趋而次第来会於此多者数年少亦历岁移时岂非事之难期而可幸者乎然寓安之行也以旬日为期矣其官罢而将归者文c也事毕而欲归者朴村也守选而将出者刘生也惟O林当官而行且告归计明年花时滞留於此者惟余独耳岂惟余之衰疾a孤此乐难再即诸君子踪迹乖分栖托异向虽山川景物之胜什百於斯而耆艾故人天涯t聚欢然握手如兹游者恐亦未可多觏也因各述以诗而余为之记云
记寻大龙湫瀑布
八月望前一日入e荡按图记以求名则芜没者十之七矣访於\僧咸曰其始辟者皆畸人也庸者继之或刻镎以便其私不则苦幽寂去而之他故蹊径可寻者希过华严鲍甥率\登探石龙鼻流处余止山下或曰龙湫尚可至也遂宿能仁寺诘旦舆者同声以险远辞余曰姑往焉俟不可即而去之何伤沿涧行三里而近~无险艰至龙湫庵僧他出樵者指道所由又前半里许蔓草被径舆者曰此中皆毒蛇狸虫遭之重则死轻则伤怅然而返则老僧在门问故笑曰安有行二千里相距咫尺至崖而反者吾为子先路持小竿仆李吉随之经蒙茸则手披足?舆者坦步里许径少窄委舆於地曰过此则山势陡仄决不能前矣僧曰子毋惑惟余足迹是瞻鲍甥牵引越数十步则蔓草渐稀道坦平望见瀑布又前列坐s下移时乃归舆者安坐於草间并作乡语怨詈老僧曰彼自耀其明而徵吾辈之诳必\辱之嗟乎先王之道之榛芜久矣\皆以远迹为难而不知苟有识道者为之先实近且易也孔孟程朱皆困於\厮舆而时君不寤岂不惜哉夫舆者之诳即暴於过客不能谴呵而创惩之也而怀怒蓄怨至此况小人毒正侧目於君子之道以为不利於其私者哉此严光管宁之俦所以匿迹销声而不敢以身试也
题天姥寺壁
癸亥仲秋余寻医浙东鲍甥孔巡从行抵嵊县登陆问天姥山肩舆者曰小邱耳无可观者但山下有古树介寺基与园圃之间园者将薪之僧以质於官不能辨也雷破而中分之木身煨烬者十之七自上科至下根斩然离~近三尺其旁之依皮而存者仅矣而枝叶蔚然於今数百年至山下果如所云即而视其树则中焦者可爪而验也鲍甥曰嘻咄哉李白之诗乃不若舆夫之言之信乎余曰诗所云乃梦中所见非妄也然即此知观物之要矣天下事必见之而後知行之而後难凡以意度想像而自谓有得者如赵括之言兵殷浩之志恢复近世浮慕陆王者之谈性命皆梦中语也而b者多信为诚然若目击而心通或实有师承则人虽微其言不可忽如临清老人之分河流蜀木工之解未济是也物之生也若骤若驰吉凶倚伏颠倒大化中当其时不自觉也惟Q者乃能见微而审所处假而兹树非残於雷火必终归於薪爨是震而焚之乃天所以善全其生而使之愈远而弥存也鲍甥曰斯言也不可弃遂书於壁使览者触类而得其所求思焉
游雁荡记
癸亥仲秋望前一日入雁山越二日而反古多榛芜不可登探而山容壁色则前此目见者所未有也鲍甥孔巡曰盍记之余曰兹山不可记也永柳诸山乃荒陬中一邱一壑子厚谪居幽寻以送日月故曲尽其形容若兹山则浙东西山海所蟠结幽奇险峭殊形诡状者实大且多欲雕绘而求其肖似则山容壁色乃号为名山者之所同无以别其为兹山之s壑也而余之独得於兹山者则有二焉前此所见如皖桐之浮山金陵之摄山临安之飞来峰其崖洞非不秀美也而愚僧多凿为仙佛之貌相俗士自镌名字及其诗辞如疮_B然而入人目而兹山独完其太古之容色以至於今盖壁立千仞不可攀援又所处僻远富贵有力者无因而至即至亦不能久留构架鸠工以自标揭所以终不辱於愚僧俗士之剥凿也又凡山川之明媚者能使游者欣然而乐而兹山s深壁削仰而观俯而视者严恭静正之心不觉其自动盖至此则万感~百虑冥而吾之本心乃与天地之精神一相接焉察於此二者则修士守身涉世之学圣贤成已成物之道俱可得而见矣
封氏园观古松记
封氏园盘松偃卧如盖南北?a可半亩为京师古而余独未尝见康熙壬寅秋寓安将南归邀余及若霖同往时余暑未退游者杂至壶觞交余三人就坐井栏移时然後去雍正元年癸卯冬寓安复至京师u年二月将归曰吾十至京师蹉跎竟世曩吾之归不谓其复来也今吾之来不谓其复归也独幸与古松得再见耳时新知又得舒君子展而若霖改官吏部无余闲期以二月既望先後集松下余与寓安子展前至林空无人布席列几案坐卧及饮酒E数惟所便拾诵九歌乐府古辞日入星见而若霖不至翼日相期再往则薄暮矣甫至厉风起遽登车归饮於子展氏坐方定而风止庄周云物之生也若骤若驰无动而不变无时而不移以一日之游而天时人事不可期必如此况人之生遭遇万变能各得其意之所祈向耶余始见兹松惟南枝色微黄余皆郁然及再过而瘀伤者几半虽生意未尽非完松矣兹松之植也五百余年其荣枯乃在间岁中而余适见之岂其之将湮而神者俾借吾辈之游以传於後耶见於文所以志兹松之遭遇以为不幸中之幸也
金陵会馆记
京师之有会馆乃乡先生建立以便後进之贡成均试京兆礼部守选於吏部者自明以来虽小郡邑选举者稍\必争为之而金陵无有康熙二十二年罗大理集\力建馆於正阳门之东以为仕者商者岁时聚会之所门堂外t室不过数区赴公车者暂止而不可久留吾友宥函既成进士欲别建焉而力不逮也雍正五年春告余曰乡人某有故宅在城西南捐以为馆虽修治不易然其基立矣因勤以为己任u年宥函自翰林简台中寻以老疾告归而馆之工役粗毕又市宅後弃地垣而合诸馆以待继事者之恢拓焉夫金陵为东南大都会数百年以来乡先生之贵盛者不少矣宥函起寒素官文学清要为日甚近而能就此以斯知事之集惟其志之确不惟其力之强又以见任事者果能设诚以为之倡自有以感人心之同而成所务也宥函以作始之艰虑其久而隳乃集\议凡应举及守选者入居皆量资完葺其贵盛者则无问入居与否必重有所出以待修治恢拓之大用公定条例以属馆人而出入则士大夫共稽之夫凡物之情方其作始多畏难惜力而曰非吾一人任也及安受其成则又以谓吾直寄焉而不复为之计久长此凡事所以难成而易败也凡会於斯者皆吾侪之将出任国事以为民依者也果能以宥函之心为心则岂独兹馆之不废哉其当官守道必有以异於比俗之人矣
筑子婴堤记
自三楚吴越之漕皆由江溯淮以入於河而兖豫诸水之下流复会於河淮淮南诸州数困於水而秦邮与宝应最剧宝应之田污下近湖者为积水所陷十有六七惟漕河之东附堤地稍高邑仰食焉而缘堤故有含洞时蓄泄以便漕河水暴上则堤下之民被灾尤剧有将E刈而沉没无遗者焉於是邑民於堤外更筑堤束内堤泄流以归湖而界首之东有堤曰子婴为大岁丙子淮南诸州大水邑人已重困其明年七月禾将登而甚雨骤至子婴堤溃溃之夕邑士大夫之者罢商旅之行者止乡邑之民往来号呼者声填於道也於是张侯以夜半冒风雨至堤上相度形势为书告治河长官请闭含洞数日使民得修堤而淫雨连月不止堤数筑数溃而堤下之禾尽没其冬邑大饥下郡粟犹不足以振焉又明年为今戊寅堤下之民以禾没筑费无所更不敢复言修堤事张侯召之曰方秋时水潦降含洞开工费而筑不坚今筑以春劳费不及半而计其功当倍蓰乃官市堤下田数顷益拓其故址为籍属堤下占田者徵役千二百身行筑者经始於二月朔後六日历三旬堤成邑人熹如既有年余闻郑宋之间连数百里往往为废墟古者用弹丸之地兵车玉帛四出而不匮盖人私其土而无遗利也自郡县法行吏视其官如传舍川浍田畴不治灾患不谋则土利多废而民生蹙有治民事甚於民之急其私如张侯者不可没也巳时余客淮南邑人请书其事遂记之
重建润州鹤林寺记
余少游名山入古寺见佛相肃拜之礼亦不敢施而a穷远游及难後多与学佛者往还乃悟退之之亲大颠永叔求天下奇士不得而有取於秘演惟俨辈良有以也亡友刘古塘云佛之理吾不信而窃喜其教~婚宦公货财布衣蔬食随地可安士之萧散孤介而不欲违其本心者往往匿迹於其中故朱子亦尝谓彼家有人歙州程生少从余游生生长素封之家而倜傥少俗情早岁成进士历官兵部郎中会
世宗宪皇帝董正吏治y立会考府擢领司事时生年方壮兄弟\多母夫人奘技瓣榷告归色养二十余年不出以至母夫人之终而生老矣生家淮侍母不敢旬日违离时游金焦北固寻苏子瞻米南宫遗得彻机上人於黄鹤寺故址荒原破屋中盖寺焚於康熙五十余年殿宇荡然仅存倾圮小楼三间彻机自幽燕南游支柱而栖之志在兴复程生感焉次第修筑数年殿宇门庑寮房斋厨略具乾隆丁卯余年八十首夏生趣余为金焦之游留L被寺中盖知余少壮远游不得在二亲侧三十年来恒宿外寝生辰令节必避居郊原野寺不受子孙觞酌也将归生言必得余为之记始餍彻机之志盖以佛之徒有见於前贤之记序者其名常不没於学士大夫之耳也次年五月余与生送故人於瓜渚彻机帅其徒涉江就余窥其意欲得余文甚迫而口不言余动於其诚又回忆平生悲忧危蹙未有从容山水间身心中一无系累如往岁之游者不可以不识也寺在润州南门外黄鹤山下本东晋时竹林寺相传宋武帝微时经过有黄鹤翼蔽之祥土人遂以名其寺与其山唐初马玄素禅师发名于此一毁於唐末薛朗刘浩之乱再毁於明永乐中今兹三毁而重建工毕於乾隆十有二年季春其东偏子瞻竹院生犹将嗣事焉六月朔日望溪方苞记
重修清凉寺记
先兄尝言自明中叶儒者多潜遁於释而释者又为和通之说以就之於是儒释之道混然儒而遁於释者多猖狂妄行释而慕乎儒者多温雅可近余行天下每以是辨儒释而择其可交者雍正二年请假归葬卜兆未定不敢即私室寓北山僧舍会黄山老僧中州率其徒来居清凉寺数与往还中州之来u月而寺火惟存西北隅小屋三四间尝谓余曰造物者盖以新之责老僧也俟其成公必记之及乾隆七年余归里更往观焉则尽复其故而焕然新中州博学工诗赋所至荐绅富商争凑之故兴之如此其易也其徒烛渊纬林嗣守之亦以文学为学佛者倡每相见必举前语索记又五年丙寅夏六月望後五日余疾作夜不能寐偶忆先兄语晨起而记之以释诺责且以示学儒者慎毋遁於释独宜念其能笃信师说以兴作艰重为己任而卒以有成吾侪对之宜有愧色也其肇工落成之日月用财之凡数乐输者之姓名二僧自记之以列碑可矣
良乡县岗洼村新建通济桥碑记
沛上人初至京师居　禁城西华门外道旁小庵遂兴其地为禅林
写途材寺一时王公贵人多与之游康熙六十一年余充　武英殿修书总裁托宿寺中与之语窥其志趋乃游方之外而不忘用世者遂奄留旬月自是为昵好上人本师在安肃又尝兴抟蛩蚂读枷缑烤岗洼村闵行旅涉河之艰偶见车偾马伤遂竭资聚建石桥石工别耗之功不就久之郡丞经过汜询而得其情将诘治乃获讫工时雍正三年三月也越十年而请余为碑记余尝见上人居母与兄之丧沉痛幽默虽吾党务质行者无以过也营田之兴庸吏建闸障水於安肃之瀑河每岁伏秋流漂数十里村落阻饥上人见往来寺中者辄指画形势及土人荡析离居状语闻於河督顾公奏复其旧内府有疑狱大小司寇奉
命谳决\会於寺以待事中有以深刻为能者上人危言以怵之闻者莫不变色易容噫使夫人而有官守其急民病直言抗节当如何朱子尝病吾道之衰而叹佛之徒为有人其有以也夫兹桥去京城四十里而近乃冠盖往来之冲故志上人成此之艰并及其志行俾儒之徒过此而寓目者有以观省而自矜奋焉乾隆二年八月望溪方苞记
传
孙徵君传
孙奇逢字泰号锺元北直容城人也少倜傥好奇节而内行笃修负经世之略常欲赫然着功烈而不可强以仕年十七举万历二十八年顺天乡试先是高攀龙顾宪成讲学东林海内士大夫立名义者多附焉及天启初逆奄魏忠贤得政叨秽者争出其门而目东林诸君子为党由是杨涟左光斗魏大中周顺昌缪昌期次第死狱祸及亲党而奇逢独与定兴鹿正张果中倾身为之诸公卒赖以归骨世所传范阳三烈士也方是时孙承宗以大学士兼兵部尚书经略蓟辽奇逢之友归安茅元仪及鹿正之子善继皆在幕府奇逢密上书承宗承宗以军事疏请入见忠贤大惧绕御床而泣以严旨遏承宗於中途而世以此益高奇逢之义台垣及巡抚交荐屡徵不起承宗欲疏请以职方起赞军事使元仪先之奇逢亦不应也其後畿内盗贼数骇容城危困乃家入易州五公山门生亲故从而相保者数百家奇逢为教条部署守御而弦歌不辍入
国朝以国子祭酒徵有司敦趣卒固辞移居新安既而渡河止苏门百泉水部郎马光裕奉以夏o田庐遂率子弟躬耕四方来学愿留者亦授田使u所居遂成聚奇逢始与鹿继善讲学以象山阳明为宗及年乃更和通朱子之说其治身务自刻砥执亲之丧率兄弟庐墓侧凡六年人无贤愚苟问学必开以性之所近使自力於庸行其与人无町畦虽武夫悍卒工商隶圉野夫牧竖必以诚意接之用此名在天下而人无忌嫉者方杨左在难\皆为奇逢危而忠贤左右皆近畿人夙重奇逢质行无不为之地者鼎革後诸公必欲强起奇逢平凉胡廷佐曰人各有志彼自乐处隐就闲何故必令与吾侪一辙乎居夏峰二十有五年卒年九十有二河南北学者岁时奉祀百泉书院而容城与刘因杨继盛同祀保定与孙文正承宗鹿忠节善继并祀学宫天下无知与不知皆称曰夏峰先生
赞曰先兄百川闻之夏o之学者徵君尝语人曰吾始自分与杨左诸贤同命及涉乱离可以犯死者数矣而终无恙是以学贵知命而不惑也徵君论学之书甚具其质行学者谱焉兹故不论而独着其荦荦大者方高阳孙少师以军事相属先生力辞不就\皆惜之而少师再用再黜讫无成功易所谓介于石不终日者其殆庶几耶
白云先生传
张怡字瑶星初名鹿徵上元人也父可大明季总兵登莱会毛文龙将卒反诱执巡抚孙元化可大死之事闻怡以诸生授锦衣卫千户甲申流贼陷京师遇贼将不屈械系将肆掠其党或义而逸之久之始归故里其妻己前死独身寄摄山僧舍不入城市乡人称白云先生当是时三楚吴越耆旧多立名义以文术相高惟吴中徐昭发宣城沈眉生躬耕穷乡虽贤士大夫不得一见其面然尚有楮墨流传人间先生则躬樵汲口不言诗书学士词人无所求取四方冠盖往来日至兹山而不知山中有是人也先君子与余处士公佩岁时问起居入其室架上书数十百卷皆所着经说及论述史事请贰之弗许曰吾以尽吾年耳已市二瓮下棺则并藏焉卒年八十有八平生亲故夙市良材为具棺椁疾将革闻而泣曰昔先将军致命危城无亲属视含殓虽改葬亲身之栏ツ芤滓参崛毯豕耸哟铀锬橙ひ坠锥ǜ缴眙酪履俗涫毕染子适归皖桐反则己渴葬矣或曰书己入圹或曰经说有贰尚存其家乾隆三年
诏修三礼求遗书其从孙某以书诣郡太守命学官集诸生缮写久之未就先生之书余心向之而惧其无传也久矣幸其家人自出之而终不得一寓目焉故并着於篇俾乡之後进有所感发守藏而传布之毋使遂沉没也
四君子传【并序】
余弱冠从先兄百川求友得邑子同寓金陵者曰刘古塘於高淳得张ぬ竟槭造锻畹霉盘林兄北固於宿松得朱字v辛未游京师得四人曰宛平王绳无锡刘言洁青阳徐诒孙其志趋之近者则古塘ヌ狙越嘹彼镆彩跻抵近者则绳字v北固也余生平昵好志趋术业之近与诸君子比者有矣然其年或先後生於余而自有其侪或年相若而交期则後惟诸君子同时并出而为交皆久且深故世莫不闻癸已春余出刑部狱信宿金坛王若霖寓斋若霖曰吾与诸公每私议南士之相引为曹而发名於世者其朋有三焉行修而学殖者莫如子之徒其遇之穷而无一得其所者亦莫如子之徒也因屈指死者七人皆}志也存者三人则余罹於罚古塘中岁遘无妄之灾病且聋彝叹老而无子相与痛惜者久之後四年丁酉秋偶忆其言作四君子传先君之殁也余既为志铭诒孙北固有哀辞字v有墓表故弗更着焉
王源字绳世为直隶宛平人父某明锦衣卫指挥明亡流转江淮寓高邮源少从其父喜任侠言兵少长从宁都魏叔子学古文性豪迈不可羁束於并世人视之蔑如也虽古人亦然所心慕独汉诸葛武侯明王文成於文章自谓左丘明太史公韩退之外无肯北面者年四十余以家贫父老始游京师佣笔墨贵人富家多病其不习时文笑曰是尚需学而能乎因就有司求试举京兆第四人曰吾寄焉以为不知己者诟厉也源以贫无资不能不托迹诸公间而常以自鄙未肯降辞色或极饮大醉嘲谑骂讥中其所忌讳诸公用此阳体貌之而摈焉源虽好气与世参商然内行笃修其兄死旬岁中貌若非人以余所见居兄弟之丧颜色称其情者独源与山阳刘永桢两人而已其於人果有善未尝不降心年与蠡县李b游大悦之遂与师事博野颜习斋学礼终日正衣冠对仆隶必肃恭然自负经世之略益坚每曰吾所学乃今始可见之行事非虚言也始源慨不快意五十後葬其亲遂弃妻子为汗漫之游至名山广壑辄淹留u时忽复他往见人不自道姓名逾六十复归往来金陵淮扬间客死山阳惟兄之甥蒋衡视含殓卒之夕神色傲然无一语及家事其古文既刻者世多有所着易传十卷平书二卷兵论二卷及未刻古文藏於家
刘齐字言洁无锡人康熙丙寅以选贡入太学方是时山徐尚书乾学方以收召後进为己任而为祭酒司业者多出其门海内之士有为尚书所可者其名辄重於太学有为太学所推者则举京兆进於礼部犹历阶而升鲜有不至者惟齐与其友三数人闭门修业孤立行己意踬而不悔其後石门吴涵为司业重其学延致於家声誉赫然公卿间太学尝取高第教习官学生齐与焉期满例h叙於吏部授县令者十之八为正途授州佐者十之二为冗杂且底滞无选期自徐尚书罢归公卿多欲以收召後进为名者而某为少宰自谓起荒陬至大僚尤欲擅风雅之誉使人礼先於齐曰吾久知君可来见必为选首齐谢不往某衔之系籍州佐某由是丛诟讪而齐望益高或曰将飞者缩翼君自是举京兆升礼部益可必矣齐闻即日趣装归归数年竟卒年四十有七齐性沉毅与人居终日温温而退皆严惮之偃卧一室天下士常想望其风采既卒数年江东十郡之士上言督学使者士有无爵与年而学行可为表仪者二人宜祀於乡其一齐其一余亡兄百川也始徐尚书执权藉以收召天下士士争凑之惟齐与其友数人执节不移久之此数人为清议所从出士之蹇拙自负而务立名义者皆宗之虽布衣其重若与公卿相p自齐归其友亦次第归太学生虽有洁已自好者而气⒉蛔愣人清议遂由是消委云
张自超字ヌ靖叽救耸谰硬韵少孤课耕奉其母其族故不繁而亲属凋尽高祖以下惟一身常自惴视人世所歆羡泊如也为诸生试必冠其曹困举j几三十年未尝有愠色治古文及诗所得皆惊迈而未尝争名於时近五十始登甲科而不肯试为吏性明决所不为\莫能夺所欲为虽困不以自悔其既升於礼部也宗伯韩公I昌言於朝某宜在上甲自超踵门曰某有母病且衰登上甲必以馆职留公当爱人以德试毕归其母果以是秋殁母疾笃为买妾命入侧室泣曰儿方寸乱矣虽入室不能欢合成子姓天果不~张氏儿何患无子其後终母丧数年妾终不孕\乃叹其知命而不惑也高淳故湖家咱渍纤於外而耕其中岁大潦堤溃居人议撤屋材以塞之自超有船直百金曰速毁船以板筑堤完大有年\归其直终不受平生未尝入县治岁连死者相籍一日造县令具陈方略令夙重之为设饮尽召邑富人富人曰张君吾邑之望所蠲助则吾侪视焉自超遂注籍二百金诸富人相视大骇次第注籍然私料不能猝具也越数日自超首纳金诸富人大屈尽出金为部署活邑人几半自超有田二百亩亩六七金披其半索直三之一\争购之故得金速也岁家日落每取菽麦杂稗食之或遗之财终不受乡人有不善常畏其知年逾六十尚无子乡人每聚言必以为大戚如凶害之迫於己焉
刘捷字古塘先世怀宁人迁於桐既而流寓金陵其为行笃自信而不牵於\文亦然始入江宁县学课试必压其侪名日起独自谓所业弗善也中岁发愤究讨经史诸子久之出所为文\弗善以进於有司则摈焉而私自喜有与同姓名者为江宁学武生大患乡里督学p嗣尧闻其名而未察也捷入试忽命榜笞数十已而知其误乃置其文四等比郡皆无何p以暴疾卒人皆为捷快而捷前後无几微动於词色家甚贫僦屋穷巷无一亩之田以名在天下诸大府常不远数千里以厚币招之一语不合则驾而归无能留者遂宁张公鹏翮督学江南招入使院有故人以夜诣捷出千金为其姻家请事捷曰吾不意君以此等人视余其自远方归解装常得数十百金族姻故旧环至视其所急而分给之随手尽俄而窘空日旰不得食宴如也捷故名家子其祖若宰明崇祯辛未及第第一人同产兄辉祖康熙庚午乡试举第一及辛卯捷复举第一\议皆谓宋明科目有三试皆一者今独无有惟捷可当之而为礼部者独不喜捷所为文磨勘停一科癸已秋特行会试将赴公车会其友方苞以戴名世文集牵连编旗伍檄有司解送妻子北上捷曰吾义不可不偕行至京师试期己过其後病且衰竟未得一与礼部之试
左仁传
戊子冬十月望後七日余在桐城夜坐左秀起斋中叩其先忠毅公逸事因叹自古忠臣义士遭变底节载在史策不可胜数而发扬震动於後人之耳目者代不数人盖其名之显晦一视所遇之事大小以为差别而有不可强者焉至於草野闾巷之人或志与事几於圣贤之徒竟以居下处幽为\人所忽而其迹遂泯者盖不可胜道也秀起因叹息作而言曰吾家世居东乡某尝至先人居就其长老求吾宗之贤而世莫之知者所称皆豪有力人某曰非此之谓也曰然则孰为贤曰凡笃於父母兄弟化於妻子信於朋友者皆是也\曰其然则乡有愚者其祖遘恶疾家人畏其染也进食饮者皆难之冬夜足苦寒愚者曰我燠之时年十五家人不能夺也如是者六年果染疾继其祖以殁某涛手仅得其世系盖忠毅曾孙行而於某远兄弟也幼名仁字与生卒无闻焉呜呼当明将亡而逆阉之炽也如遘恶疾近者必染焉忠毅与同难诸君子皆明知为身灾独不忍君父之寒而甘为燠足者也世多以仁之类为愚此振古以来国之所以有瘳者鲜与因书以付秀起俾列家乘以示邑之人
三山林湛传
国初以岭表险远建三藩王以镇之有识者方隐忧而贫士失职者附之则高可以钓禄位次亦不失温饱耀重於乡闾故争凑之而三藩王以前明降将叛卒暴起乘非所据贵极富溢又思以好士乐施诳诱远人而以自固耿精忠袭封靖南王大以金帛招致文学士时闽士相推号七才子者多为所罗而尤欲得三山林湛以精忠母族周中书含梅与湛久故称之尤亟也屡招不至一日忽造门精忠喜体貌而延问焉所对皆不省何语审问之再三自申列终不可通退而咎相称引者曰如斯人虽富文术将焉用之康熙甲寅吴三桂反粤闽相应和精忠闭岭拒
朝命闽中荐绅里居及知名士多A焉有不至者幽囚困辱终无所遁湛族子乡贡士焕迫伪命薰两目仅而得免而湛然授徒山中以\知精忠久不屑意也湛久困诸生乱既平行游浙东西u齐鲁客燕赵无所合而归平生慷好施虽竟世穷居而亲族孤贫丧葬婚嫁多倚焉与弟成之友爱尤笃及成之为灵台令使人相迎则寝疾数月矣口授次子书报曰吾平生为弟分忧今弟当分我忧时问疾者v谓将以家累属成之也既而曰治民事上虽竭精殚虑犹惧不免今不事事而为人所愚实遗垂死之兄忧其後成之卒以此败湛尝为水晶宫赋指斥五代时伪闽窃据事将以潜折精忠逆萌故不惜往见及见则口吃语不可通而口素未尝吃也\皆不识其何以然及事定乃知祸之闭在不失言而叹其能决几於俄顷焉
孙积生传
孙永庆字积生北直容城人其大父徵君锺元同产也徵君迁河南兄弟之子多从之永庆大父及父皆诸生童a曾受小学及从父於河南躬耒耨农作甚力少失母既受室或耕淇源或耕夏峰凡五十年所以养生送死皆身耕妻陈氏纺绩之所致也古者秀民皆聚於庠序学校而周公复设司谏之官巡问观察以辨m庶之能而可任於国事者汉氏之隆孝弟力田与方正贤良相次其风盖依古以来方徵君讲学夏峰自野夫牧?以及乡曲侠客胥商之族有就见者必诱进之良以天下无不可以学之人而农工胥商苟能用力於人纪而尽其职之所当为即是可以谓之学也永庆而生子曰用果既长间叩生平所为永庆曰汝欲为他日状志地耶汝视吾面黧也而傅以白奈观者笑何吾老农也少废学碣於墓存姓字子孙不迷而己耳呜呼孰谓君而不学也者斯言也可以知所蓄矣用果务学行其容敛然与余善故受其请而h之
光节妇传
冯氏余女甥也适光御宠亦族姊所出余归故乡喜其学诵之敏以女甥继室光年少气盛谓高科仕可探手得颇以风流豪隽自处而女甥性U貌庄寡言笑虽为夫妇视之漠然也生一子寻远游遂客死都门始光甥入赘於冯氏女甥尚未见舅姑闻丧请归代夫供子职姊夫绥万怜其少失母早寡光甥无一陇之埴恐转累其舅姑兄子道希欲成其义约次女长成以妻其子裕请於余以八十金为纪米薪乃以康熙巳亥归桐时裕方十岁终舅姑丧挈子来金陵入赘於余家昆孙女亦少失母妇姑相怜如母子十年中涕泪差减少而昆孙女复早夭无子女甥复挈子归桐依兄公以居忆吾姊病涉三时姊夫远出女甥年始十有八家无婢妪独身扶持治汤药姊夫归告余曰空室中惟老母幼子弱女幸长女勤力虽稚齿己能代母为老幼所依姊夫终年在外甥荣成童或嬉游怠学女甥必请余至其家予杖余以雍正元年得假营葬见女甥於桐又十有九年告归相见於金陵每见余悲啼不自禁盖其父及同母弟无一存者故念母而不胜其痛也乾隆六年公举节孝得旌子裕有声庠序族姻暨邦人咸曰微节妇遗孤不知作何状矣其兄公绍元以书来列叙其孝德懿行孚於门内者皆妇顺之常故略之女甥名荇年今五十有九昆孙女亦笃孝抱病连年LL为家计逮其死家渐成衣食无忧而身不克一日享女甥尤为之悲噎请附h焉
二贞妇传
康熙乙亥余客涿州馆於滕氏见僮某独自异於t奴怪之主人曰其母方氏歙人也美姿容自入吾家即涕泣请於主妇曰某良家子不幸夫无藉凡役之贱且劳者不敢避也但使与男子杂居同役则不能一日以生会孺子疾使在视兼旬睫不交所养孺子凡六人忠勤如始至自其夫自鬻即誓不与同寝处而夫死疏食终其身家人重其义故於其子亦体貌焉戊戌秋天津朱乾御言里中节妇任氏年十七归符锺奇u岁而锺奇死姑杨氏故孀也六月又死时任氏仅遗腹一女子而锺奇弟四人皆孩提任氏保抱携持为之母为之师又以其间修业而息之凡二十年各授室有家而节妇死族A皆曰亡者而有知也杨氏可无怼於其死锺奇可无憾於其亲矣夫嫠之苦身以勤家多为其子也自有任氏而承夫之义始备焉妇人委身於夫而方氏非生~其夫不能守其身以芘其子是皆遭时之变而曲得其时义虽圣贤处此其道亦无以加焉者也凡士之安常处顺而自检其身与所以施於家者其事未若二妇人之艰难也而乃苟於自恕非所谓失其本心者与
高烈妇传
烈妇魏氏天津县产滩人雍正十一年年十七归县民高尔信高僦屋官东与宋某同宫庭宇相望某妻与烈妇有违言数构之於其姑十二年六月烈妇将归宁其母遣从子自铣迎适高妪及尔信皆出某妻走告其姑曰汝妇与人通入户即探囊金与之复嗾东西家无藉者数人闯入交哄强解自铣衣胁立借徊辉蚬仓ぶ烈妇呼铣曰亟鸣之官若书晃壹此老嘲等跫鼻笸阎幢视书烈妇望见即引刀自刭\吓自铣且诱之卒书涣腋舅酪蛞晃徵有司莫辨也既当自铣大辟而後知其w以矜疑系狱乾隆元年赦免邑之学儒者朱绍夏孙坦为文以标白之而致於余呜呼烈妇遭怪变谓惟死可自明而即用其死以成狱辞徒以铣之欢人心之e敝至此吁可畏哉传其事以志烈妇之隐愍且使为吏者监焉
论曰古之听讼狱者必悉其聪明致其忠爱以尽之疑狱泛与\共之世有鸟兽行而能杀身以自明者乎自古妇人之义皆以死而彰魏氏则既死而犹暗郁易曰日中见沫又曰载鬼一车圣人系辞以为世戒有以也夫
高节妇传
节妇段氏宛平民高位妻也京师俗早嫁娶位之死节妇年十七有二子矣高氏无宗亲依兄以居丧期毕数喻以更嫁节妇曰吾不识兄意何居吾非难死也无如二子何其兄曰我正无如二子何也我力食能长为赡二甥乎节妇曰易耳自今日即无累兄但望毋羞我贫暇则频过我使人知我尚有兄足矣方是时节妇嫁时物仅余一箱直二千取置门外索半直立售即日移居小市板屋中京师地贵或作屋於中衢妇人贫无依者多僦居为市人缝纫节妇以此为生几二十年二子长始能僦屋以居二子幼时节妇艰衣食不能使就学长子市贩中年没次子为小吏以罪谪辽左节妇复抚诸孙又十余年孙裔发愤成进士赎其父以归而节妇年九十矣节妇性严毅常早起子妇虽老终日侍立不命不敢坐裔之母谷氏性笃孝鸡初鸣起洒扫奉F侍盥就^下作}食亲上之食毕然後退率以为常及贵盛姻党皆曰世有太夫人年七十而执仆婢之役者乎将公为节妇言之谷氏曰若毋言吾与姑故寒苦姑习我非我供事姑终不适吾皤然白身无疾洒扫盥馈以事吾姑此日可多得耶节妇以康熙戊辰卒年九十六距位之死七十有九年始节妇所僦板屋在珠市西及孙贵卜居正当其地家僮数十出入呼拥节妇时指示子孙姻党京师之人亦以为美谈云
赞曰吾里中某氏子兄弟各佣身兄老请於主人求舍之节衣食以奉焉而兄卞急小失意即数骂或奋梃以x终无恚色余尝谓非独其弟贤也而兄固无鄙心也京师人多以谷氏之事为难然以节妇之风义则子妇之承而化也曷足异乎
望溪集卷八

        </div>
      </div>
    </div>
  </div>
</div>
<!--update:2025-08-29 17:56:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>