<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,附录,河南集全文在线阅读,河南集全文在线下载,大玄古籍书库">
<meta name="description" content="诗文别集。北宋人尹洙(1001―1047)撰。二十七卷,附录一卷。洙字师鲁,河南(今河南洛阳)人。天圣进土。官至起居舍人直龙图阁。曾参与西北边防事。性外刚内和,博学有识度。此集收诗一卷,杂议、杂文二卷,记、序、书等八卷,行状、墓表等六卷,疏表等八卷,五代春秋二卷。末有附录一卷,载有关洙生平资料。洙喜谈兵事,集中《叙燕》、《息戍》、《兵制》等均谈西夏形势及守边经验;又精于史学,尝与欧阳修商议修《五代史记》,今集中尚存《五代春秋》二卷。洙继柳开、穆修之后,提倡古文,反对宋初华靡文风,其文《息戍》、《悯忠》、《">
<title>河南集_尹洙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">河南集</span> <br/>
          作者： <span class="inputVal" id="bkauthor">尹洙</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]92554</span> <br/>
          说明： <span class="inputVal" id="bkdec">诗文别集。北宋人尹洙(1001―1047)撰。二十七卷,附录一卷。洙字师鲁,河南(今河南洛阳)人。天圣进土。官至起居舍人直龙图阁。曾参与西北边防事。性外刚内和,博学有识度。此集收诗一卷,杂议、杂文二卷,记、序、书等八卷,行状、墓表等六卷,疏表等八卷,五代春秋二卷。末有附录一卷,载有关洙生平资料。洙喜谈兵事,集中《叙燕》、《息戍》、《兵制》等均谈西夏形势及守边经验;又精于史学,尝与欧阳修商议修《五代史记》,今集中尚存《五代春秋》二卷。洙继柳开、穆修之后,提倡古文,反对宋初华靡文风,其文《息戍》、《悯忠》、《辨诬》、《退说》、《志古堂记》、《浮图秘演诗集序》、《论朋党疏》等,均以简古有序见长。对宋代古文运动颇有影响。欧阳修尝向其学古文。洙论文,尊崇孟子、韩愈,却不甚排斥佛老。有《四库全书》本,《三宋人集》本。《四部丛刊》影春岑阁钞本,题名作《河南先生文集》。另有《两宋名贤小集》本,收有《皇雅》一卷,载其文十篇,多涉西师征蜀、削地方官势以加强中央集权制。</span> <br/>
          封面： <span class="inputVal" id="bkimg">Z_19019.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]河南集
[book_author]尹洙
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]92554
[book_dec]诗文别集。北宋人尹洙(1001―1047)撰。二十七卷,附录一卷。洙字师鲁,河南(今河南洛阳)人。天圣进土。官至起居舍人直龙图阁。曾参与西北边防事。性外刚内和,博学有识度。此集收诗一卷,杂议、杂文二卷,记、序、书等八卷,行状、墓表等六卷,疏表等八卷,五代春秋二卷。末有附录一卷,载有关洙生平资料。洙喜谈兵事,集中《叙燕》、《息戍》、《兵制》等均谈西夏形势及守边经验;又精于史学,尝与欧阳修商议修《五代史记》,今集中尚存《五代春秋》二卷。洙继柳开、穆修之后,提倡古文,反对宋初华靡文风,其文《息戍》、《悯忠》、《辨诬》、《退说》、《志古堂记》、《浮图秘演诗集序》、《论朋党疏》等,均以简古有序见长。对宋代古文运动颇有影响。欧阳修尝向其学古文。洙论文,尊崇孟子、韩愈,却不甚排斥佛老。有《四库全书》本,《三宋人集》本。《四部丛刊》影春岑阁钞本,题名作《河南先生文集》。另有《两宋名贤小集》本,收有《皇雅》一卷,载其文十篇,多涉西师征蜀、削地方官势以加强中央集权制。
[book_img]Z_19019.jpg


[book_title]提要
钦定四库全书　　　　　集部三
河南集　　　　　　　　别集类二【宋】
提要
臣等谨案河南集二十七卷宋尹洙撰洙字师鲁河南人天圣二年进士授绦州正平主簿以荐为馆阁校勘累迁右司谏知渭州兼领泾原路经略公事以争水洛城事徙庆州复为董士廉所讼贬崇信军节度副使监均州酒税卒事具宋史本传洙为人内刚外和能以义自守久历边塞灼知敌情凡所措置多有成效其没也欧阳修为墓志韩琦为墓表而范仲淹为序其集皆一代名贤盖其气节干济均有足重者至所为文章古峭劲洁继柳开穆修之後一挽五季浮靡之习尤卓然可以自传邵伯温闻见h称钱维演守西都起双桂楼建临园驿命欧阳修及洙作记修文千余言洙止用五百字修服其简古又称修早工偶俪之文及官河南始得师鲁乃出韩退之之文与之学盖修与师鲁於文虽不同而为古文则居师鲁後也云云盖有宋古文修为巨擘而洙实开其先故所作具有原本自修文盛行洙名转为所掩宋之史官遂谓洙才不足以望修殊非公论矣闻见h又称修作五代史尝约与洙分撰今集中五代春秋二卷纪事亦简核有体应即其时所作集凡二十七卷与宋史艺文志所载合晁公武郡斋读书志云二十卷者盖传写之脱漏其双桂楼临园驿记集中未载疑编h时其文已佚云乾隆四十六年六月恭校上
总纂官【臣】纪昀【臣】陆锡熊【臣】孙士毅
总　校　官
【臣】陆　费　墀

[book_title]原序
河南集原序
予观尧典舜歌而下文章之作醇r迭变殆无穷乎惟抑末扬本去郑复雅左右圣人之道者难之近则唐贞元元和之间韩退之之主盟于文而风雅最盛懿僖以降及五代其体薄弱皇朝柳仲涂起而麾之髦俊率从焉仲涂门人能师经探道有文於天下者多矣洎杨大年以应用之才独步当世学者刻词镂意以希未暇及古也其甚者专事藻饰破碎大雅反谓古道不适於用废而弗学者久之洛阳尹师鲁少有高识不逐时辈与穆伯长游力为古文而师鲁深於春秋故其文谨严辞约而理精章奏疏议大见风采士林始耸慕焉复得欧阳永叔从而振之由是天下之文一变而正是大有功於道也其吾儒之盛欤师鲁天圣二年登进士第後中拔萃科从事於西都时洛守王文正沂公王文康公继加礼遇遂引荐於朝之文馆?以论事切直贬监郢州市征後起为陕西经略判官屡更边任迁起居舍人直龙图阁知潞州以前守平凉日贷公食钱於将佐议者不以情复贬汉东节度副使岁余监均州市征予方守南阳郡一旦师鲁舁疾而来相见无一言家人问後事不答予即告之曰师鲁之文行将与韩公稚圭欧阳永叔述之以贻後代君家虽贫当共捐俸以资之君其端心靖神无或後忧师鲁举手曰公言尽矣我不复云翌日往视之不复见传言曰已别矣遂隐几而卒故人诸生聚而泣之且叹其精明如是刚决如是死生不能乱其心可不谓正乎死而不失其正君子何少哉师鲁之才之行与其履历则有永叔为之墓铭稚圭为之墓表此不备载噫师鲁有心於时而多难不匏为文章亦未尝编次有先传於人者索而类之成二十七卷亦足见其志也已故序之高平范仲淹

[book_title]卷一
钦定四库全书
河南集卷一
宋　尹洙　撰
皇雅十篇
天监受命也自梁至於周兵难不息宋受命统一万方焉
天监下民乱靡有定甚武且仁祚厥真圣仁实怀徕武以执竞匪?匪刘拯我大命自昔外禅曰经曰营令以挟制政以倾帝初治兵志勤於征奄受神器匪谋而成淮潞弗?卒污叛迹戎辂戒严皇威有赫彼寇虐民吾勇其百殄厥渠魁贷其反侧帝朝法宫左右宗公伎夫硕士以雍以容尔居尔室尔工尔农既养既息惟天子庸
天监四章章八句
西师征蜀也
主用西征岷梁弗宾匪曰负固实交晋人予训予誓念我将臣正厥有罪无庸伤民矫矫虎士载摧其壁于嗟孟侯亦果其策迎师而降靡抗锋镝岂独身谋完是宗国蜀都既平将臣失律此\悍骄彼民危栗当涂叫呶合万为一匪怀则威帝心是恤帝曰将臣予嘉乃庸废命毒民尔弗有终邦典用疑惟罪惟功靡殛而削协于厥中帝曰孟侯受封于楚淑旗h戈备物异数俾尔族姻乃及文武服在王庭靡不有序蜀民呼歌天子威灵保我者封暴我者刑匪功是私匪弱是陵天子惠民畴敢不承
西师六章章八句
耆武受俘也命将伐南海平金陵俘二王以献
耆定武功时惟二方淮服其V海南遂荒孰孱而X孰暴而猖自底不M乃终灭亡帝戒二俘同即尔诛惟民无辜休息是图时其辑矣宁威独夫帝嗟污邦久罹于兵或暴下以征或敷虐以刑予命中典协于国经民服德音室家以宁
耆武三章二章八句一章六句
宪古令守臣也削其附庸以强帝室焉
帝怀永图治古是宪四方守臣惟屏惟翰在昔艰难弗惠训典跨都连城高牙以建有士有民肆乃征缮以息以容终焉叛涣凡今帅臣狃厥闻见匪革乱原曷清多难帝告庶邦式是典ピ侯显父戚臣宗支正乃封圻予一人是毗凡曰附城罔尔卑之畜兵厚赋靡尔得私毋凶而国作福作威天子有命畴敢不祗子孙承承唯万世规
宪古二章章十六句
大卤王师讨晋罪也
冀州之疆粤惟大卤俗忮而专地扼而固协比幽都荡e边圉三垂既夷凶威弗沮帝御六师百万貔虎剪其附庸至于城下锋镝始交梯冲如舞蠢尔孱王请附降虏我士奋扬愿究吾武皇帝曰吁念彼黎庶匪鲸匪鲵复为王土晋郊既平九区以宁陈功太庙告假威灵在昔武王于商观兵维我艺祖亦勤于征匪贷晋罪俟厥贯盈圣作圣继巍巍祖承皇矣二后功莫与京
大卤二章一章二十二句一章十四句
帝籍修故典也躬耕以劝农焉
帝籍于郊典仪具陈务农以训供祀以勤勤祀在诚匪勤于人训农以实匪勤以文帝慎二物乃躬乃亲公侯卿士暨厥庶民千甸有制饬哉惟寅帝赉高年式宴且喜种种黄族立而议我生艰难暴乱以继耳狃金鼓目狎戎器皇其我图亲讲农事有子有孙力田孝悌鼓舞至仁薰焉如醉
帝籍二章章十四句
庶工任贤也
帝咨庶工畴其辅予俊V以登厥劳乃图匪忘旧敕窍臀鹩嵛∥≠蛱ㄊ⒌乱跃尤蜗鸵梁尾言是庸勉告尔猷罔恤i躬岂无狷辞怫于予衷予不尔疵尔无面从始时从官戎容扬扬今帝左右儒冠煌煌朝廷以尊文物典章得人之盛奕世重光
庶工三章章八句
帝制北方请盟也
帝制万邦罔有弗宾蛮夷戎狄羁而勿臣威格三方稽颡献珍单于革心愿交使人帝谋公卿列侯庶老咸曰彼心暴戾狡既扰我疆复利吾宝无若励兵袭其还道皇曰有\予实念兹战无必胜矧其归师借曰大获畴能尽之益俾余孽毒吾朔陲乃俞其盟北州以绥在汉世宗抗威北戎暴农算商经用不充中土震骚汉南始空降及後世犹称厥功於穆圣考德无与偕匪勤于兵北人遂来逮是三纪远裕以怀生民休息呜呼仁哉
帝制五章四章章八句一章十句
皇治慎刑也帝仁于用刑在位者以恤为用焉皇底其治钦哉惟刑在疑而宥罔察为明爱怒弗肆孰为重轻毋一勿辜惟典之平前世理官倚法以刻匪彼为仇盖曰任职今之蔽狱务正其辟鉴乎前人我仁德皇德在仁而成风公侯卿士靡不率从卵萌生咸保厥终不鄙不隘乐哉融融
皇治三章章八句
太平封祀告成功也
噫噫太平无象兮世乌得而知维盛德可迹兮其封祀之仪东岱宗兮西汾礼上灵兮宾地祗皇有征兮吾民以嬉皇有祈兮吾民以私天敷佑兮俾皇之厘永世宁兮无疆之基
太平一章八句
杂体诗
赠三乡浮屠知聪一首
伊昔相逢日於今二十年师随安乐住我岂利名牵自笑真徒尔何如养浩然西门女几路未得赋归田
和人过韩柱国庙一首
隋氏一宇内三将皆勇夫贺公活以累杨素死有诛贤哉韩柱国身与功名俱庙食垂後世祀典诚有诸荒忽临终言遂此感庸愚
过兴平哭耿谏议丧呈经略韩密学
去年使湮髡魅找患称君胆气豪始信推心待国士能令视死如鸿毛从来投笔轻文吏自此横尸贵尔曹槐里今朝逢硪廊痪晒菀怀ず
舟次拗菁腻┲萁均少卿
雨涨滩头沙已空一帆西上快清风谁知去郡迟迟意犹逐淮波日夜东
和河东施待制二首
已成沈约难并恨且奉陶公有限感事伤春多少意星星渐入鬓中来
又一首
千里观风使节来百城舒惨系行台威严少霁犹知幸谁信芳樽镇日开
随州闻刘易入终南山
神骥渴死追无踪离娄眩目迷虚空九衢子紊泄蚀σ蝗蘸鲈谥漳戏甯绞魄魅ㄍ饺湃派歌死哭何蛉思渫蚴录饶芰四教声誉过关东
河南集卷一

[book_title]卷二
钦定四库全书
河南集卷二
宋　尹洙　撰
杂议九篇
叙燕
战国世燕最弱二汉叛臣持燕挟匈奴蔑能自固以公孙伯之强卒制于袁氏独慕容垂乘石虎乱乃并赵虽胜败异术大概论其强弱燕不能加赵赵魏一则燕固不敌唐三盗连衡百余年北t未尝越燕侵赵魏是燕独能支敌也自燕入於契丹日益炽大显德世虽复三关尚未尽燕南地国初契丹始与并合势益张然止命偏师备御王师伐蜀伐吴泰然不以两河为顾是赵魏足以制契丹明矣并t既平悉天下专力於敌不能攘尺寸地顷尝以百万\驻赵魏讫敌退莫敢抗世多咎其不战然我\负城有内顾心战必不胜不胜则事亟矣故不战未当咎也原其弊在兵不分设兵分为三壁於争地掎角以疑其势设覆以待其进边垒素固访褚允刂俾其兵顿坚城之下乘间夹击无不胜矣盖兵不分有六弊使敌蓄勇以待战无他支梧一也我\则士怠二也前世善将兵者必问几何今以中才尽主之三也大\傥北彼遂长驱无复顾忌四也重兵一属根本虚弱o人易以千说五也虽委大柄不无疑贰复命贵臣监督进退皆由中御失於应变六也兵分则尽易其弊是有六利也胜败兵家常势悉内以击外失则举所有以弃之苻坚淝水哥舒翰潼关是也是制敌在谋不在\以赵魏燕南益以山西民足以守兵足以战分而帅之将得专制就使偏师挫Z它\尚奋讵能系国安危哉故师覆于外而根本不摇者善政也昔者六国各有地千里师败於秦散而复振几百战犹未及其都守国之固也陈胜项梁举关东之\朝败而夕灭新造之势也以天下之广谋其国不若千里之固而袭新造之势幸於一战庸非惑哉兵既久弭士大夫诵习谓百世不复用非甚妄者不谈然兵果废则已傥後世复用之鉴此可以悟世主故迹其胜败云
息戍
国家割弃朔方西师不出三十年而亭徼千里环重兵以戍之虽种落屡扰即时辑定然屯戍之费亦已甚矣西戎为寇远自周世西汉先零东汉烧当晋氐羌唐秃历朝侵轶为国剧患兴师定律皆有成功而劳敝中国东汉尤甚费用常以亿计孝安世羌叛十四年用二百四十亿【永和末复经七年用八十余亿及段纪明用裁五十四亿】而剪灭殆尽今西北四帅【泾原秦凤~延】戍卒十余万一卒岁给无虑二万【骑卒与冗卒较其中者总廪给之数恩赏不在焉】以十万\较之岁用二十亿自灵武罢兵计费六百余亿方前世数倍矣平世屯戍且犹若是後虽无他警不可一日辍去是十万\有益而无损期也国家厚利募商入粟倾四方之货然无水漕之运所挽致亦不过被边数郡尔岁不常登廪有常给顷年亦尝稍匮矣傥其乘我荐饥我必济师馈当出於关中则未战而西边已困可不虑哉为今之计莫若籍丁民为兵拟唐置府颇损其数【唐上府千二百人中府千人下府八百人】料京兆西北数郡上户可十余万中家半之当得兵六七万【今边鄙虽有其制然极塞数郡民籍寡少不足备敌】质其赋无他易【赋以帛名者不易以五谷】畜马者又蠲其杂徭民幸于庇宗乐於隶籍农隙讲事登材武者为什长队正盛秋旬常若寇至以关内河东劲兵傅之尽罢京师禁旅慎简守帅分其统专其任分统则兵不重专任则将益励坚其守备习其形势积粟多教士使虏\无隙可窥不战而慑兵志所谓无恃其不来恃吾有以待之其庙胜之策乎
述享
宗庙世数先儒论之甚详历朝颇以七世为允此不复议然郡国建庙及陵寝之制可得概举自汉世郡国始立祖宗庙及从叔孙议增建原庙则京师祖庙有二若夫陵寝之制则因秦氏而广之【古不墓祭秦皇起寝墓侧汉因之诸陵寝皆以朔望二十四气三?社上饭後汉以正月车驾上原陵如朝会仪】独显宗遗制无起庑屋故张T称之曰显节陵扫地露祭欲率天下以俭也【魏武高陵依汉立祭殿黄初三年诏罢之以从先帝俭约之志自是园陵寝殿遂~】唐氏陵寝颇循汉制【永徽二年制献陵三年之後朔望上食昭陵依献陵故事】唯景龙世特丰昵庙【景龙二年博士以诸陵日祭非古诏乾陵朝晡进奠昭献二陵每日一祭御史进贞观式春秋仲月遣使巡陵武后朝每四季月并诞辰忌日遣使诸陵起居惹陵冬至寒食遣外使忌日遣内使诸陵准贞观式】至於西都行幸并建太室【中宗後两京宗庙四时俱享自後议者纷焉大旨有三一曰必有其庙时享之日以他官摄二曰建庙主而不祭皇舆时巡则就享三曰存庙瘗主驾或东幸则饰车奉京师t庙之主以往议不决而罢】今举汉唐之典迹其制度大率主於隆而不主於杀也岂非笃孝思之意广亲亲之恩乎然观夫先王之致孝也极乎配天盛乎E致精明之德躬献之礼重之慎之尽夫至诚而已若乃盛日祭於园寝委时享於下国虽美物备致而至诚不笃与夫周颂所称不其异哉
审断
汉史书元帝优游不断为衰世之戒夫临下御臣之柄以强主威孰不由断哉然断者或审之以昌或任之以亡周公忍亲亲之诛尼父行伪辩之戮汉主从挽辂之说审於已者圣审於人者明也商卒酷忠良之刑桓灵极党锢之狱任於已者暴任於人者e也是故天下惑之我行之审於已也我惑之正人庄士言而从之审於人也天下贤之我戮之任於已也我惑之嬖幸近习言而之任於人也与其断而不审不若优游之愈也呜呼圣或所不能暴或所不为若e与明後世其鉴哉
原刑
刑罚世轻世重其来尚矣降三代称治莫盛有唐唐之宪令大较施於今不甚异而贞观中天下断死刑止数十其治至矣【贞观四年天下断死刑二十九人】国家两河罢兵三十年民力不罢仍岁丰稔而断重辟岁过二千【天圣元年至三年或二千七百二千四百下乃二千二百】圣君慈仁未尝以威怒肆一不辜其请傅死者率用恩贷昔帝无以尚此然断狱烦简何其辽哉夫今之罪丽於死者贫十居九非贫不忌法盖其自爱不笃也夫南亩之民储一岁之备者十鲜一二其次榷钱富屋出倍称之息其次质产入租及为人佣下乃转徙他郡壮者隶兵弱者食不幸为盗贼穷矣今岁杀盗千数而为盗者十不一死是天下盗常数万也远惟徐乐忧天下之患可为深戒至若山泽之利古未榷者复尽锢之矣故民轻於犯禁狃于变诈势使然也国家尽地方笼物货非以自奉顾用度广尔今天下有承平之名而不减兵兴之费虽欲轻敛弛禁亦未克也彼贞观世四夷非素弱也警急非无备也文物制度非暂削也何德而及此亦御之有术而已今欲师贞观之省刑莫若究其源其源在谨兵籍制经用而已夫兵食不浮国用不冗然後赋敛可轻山泽可弛人人自爱而重犯法也如不究其源虽曰下轻恤之诏察小大之狱欲犯者不w而期于刑省不其难哉
敦学
今太学生徒博士授经发明章句究极义训亦志於禄仕而已及其与郡国所贡士并校其术顾所得经义讫不一施反不若闾里诵习者则师道之不行宜矣若俾肄业太学者异其科试唯以明经为上第则承学之士孰不从於师氏哉议者欲郡设学校诚甚高论然天下业经以万数而传师学者百不一二不澄其源虽置之无益也又卿大夫家阶赏典得仕者其年及程止校以章句为中格悉用补吏非志学者不能自勉故门选益衰世德罕嗣废学故也周官师氏掌教国子盖公卿大夫子也今祭酒实其任谓由门调者宜籍於师氏策以经义始得补吏优其高第其未至则学者益劝仕者能世其家矣
矫察
国朝规唐制设登闻四检广言事之路而宪防未着非以惩艾诬讪敦励忠谠也若乃讥切人主建明时政固上之欲闻也至於抉`隐过牟敛细利宁有补於政哉夫W纩非以蔽聪外屏非以蔽明盖任视不足尽乎聪明也前世君国者或喜闻外事任察为明有陈闾里之事者嘉其无隐以为倾尽至其垢污忠贤害莫甚焉是以h党之锢发於近习告密之狱起於广缅鉴前事岂不根於微萌哉谓可申严着令凡人之隐慝非律所得言者罪之谋利有遗民者报罢则昌言日进而险v徼幸者少儆矣
考绩
国朝考绩之制自五品而下悉自上功状有可程殿最覆奏以进之所以甄年劳而重禄赏也夫以庸制禄天朝之典也难进易退人臣之常也故上推其赏下竞於让官唯其才\无觊心然後耻兴行风俗敦厚也今臣下自纪绩效以干赏典是则f鬻者被h沉默者稀迁奔竞之风靡然成俗得不矫其弊哉按唐贞观故事门下置具员以次补庶官未尝人人自荐以希进用也【建中三年中书上言贞观故事常参官外官五品以上每有除拜中书门下皆立簿书谓之具员取其年课以为迁授此国之大经也今请刺史四考郎中之居侍御史各两考余官各三考与转余并准故事】宜循其制申命有司自五品而下谨其官簿取岁月当迁者籍其治行於朝而命之有司失举与自上功状者钧其罚庶乎爵赏之柄出於天朝贪冒之源少以惩艾岂非崇让之一端乎
广谏
昔舜命禹曰毋若丹朱傲周公戒成王曰毋若商王受又曰小人怨汝詈汝则皇自敬德是则君臣道隆辞达而已矣然礼有五谏圣人从讽者盖为人臣言之也若为人君言之虽闻怨詈亦将自儆不无益也或曰禹周公奚不讽曰申戒於未然虽激犹讽也陈事於已兆虽讽犹辩也夫禹周公之为臣也欲其君克终厥戒俾後世不见其过举美德充乎无穷与夫违而弼之异矣嗟乎後世以禹周公之道事君者庸非忠乎
河南集卷二

[book_title]卷三
钦定四库全书
河南集卷三
宋　尹洙　撰
杂文七篇
攻守策头问耿传一首
问西师之兴几一岁矣为守计则师无还期坐耗廪粟又边税所入不广当有转输之劳若乘之以饥凶民困於内兵久於外非策之善也远惟前世深入之利近鉴至道之役岂谋今者不可参以古事将胜败不系於人也然则攻与守必有一术焉为今计者当如何所论守之害与计胜之说然则若云折李族击其前大将继而乘之似未得宜何者二族壤地相远虽俾俱进其战地战日不能预制是有俱进之名其实不能合势也彼若置一族之\纵之深入独与一族之兵a则\寡相~胜势在彼矣彼既胜则深入者益孤吾之大军复何乘哉古有攻其所必救者虏之必救何地耶所谓吐蕃回鹘者正合以敌国攻敌国义然今之g厮颇得吐蕃故地犹见命於朝回鹘君长通子京师此二国骤亲之使其自为攻计恐不能得其深客绞新沧岳耳若循唐至德故事使大将领之又虏且不从凡此皆当详其说
悯忠
甚哉世人谋其身之周也山外之战【好水川姚家川战地并在陇山外属平凉西去羊牧隆城俱不及五里】诸将以力死明白不可欺【得诸将尸皆被重创赵津者亡其首】或谓各失其计且不与其死噫趋利以违节度其失计信然【经略副使韩公行边二月已丑至高平逻报贼逼怀远城公尽发镇戍军先募勇士总万一千人俾行营部署任福尽统诸将合力以制之於是都监桑怿为先锋钤辖朱观继之武英又次之任福居後其夕宿三川贼已过怀?东南去翌日诸将由怀远蹑其後西路巡检常鼎刘肃与贼战於张家堡南斩首数百贼弃马牛羊万计桑怿以骑趋之任福又分兵自将以往其夕任福桑怿为军屯好水川与贼接垒朱观武英为一军屯笼落川隔山相去五里犹遣信相通期以明日会兵川口不使贼得逸去是时吴贼自将兵十余万\营於川口还者言贼四塞然其数少是以兵益进】秉义不屈奈何不与其死也【癸已任福桑怿逐贼循好水川西去未至羊牧隆城五里与贼大军遇怿驰犯其锋贼益兵自辰至午军溃怿与刘肃俱战没任福一子在阵亦死福中数箭小校刘进劝福自免福曰吾为大将军败何以苟生一死足以报国遂死之先是韩公召渭川都监赵津将瓦亭骑军二千二百为诸军後继是日及朱观武英会兵于姚家川与贼过战合行营都监王自羊牧隆城以屯兵四千五百来阵于朱观阵西屡出略阵阵坚不可破武英中伤不能视军自午至申贼兵大至东偏步军溃\大奔王武英赵津及参议军事耿传队将李简镇戎将军李禹享三川监军刘均皆死於阵朱观以余\千余人保民垣发矢四射会暮贼引去观与任福战处相去十五里然至败不相闻也始贼与官军遇大掠武延川诸将既战死即以其夕收军去故山外之民不甚被毒然诸将战兵以千六百i二万三百死者六千余人指挥军校死者数十人】忠义世之所高死人之所难以甚难之节负至高之名苟与之则已当蹈之矣恶所以谋其身哉善谋其身者不然必非之曰丧兵沮威虽死吾弗与然後享其富保其生为无愧为身之谋岂不周乎t雠在境师兵在行欲必生以保功难乎哉呜呼丧兵沮威以取死岂诸将心耶亦不幸而已为国家言无使谋其身者终其幸死义者重不幸则节士劝矣
辨诬
山外之役参军事耿传在行【传以通判庆州参任福行营军事是役也传未常往韩公讽之遂行】战合虏骑益至或以传文吏无军责劝其避去传不顾被数创死於阵【行营都监武英劝传避去传不答英曰英当死君非主兵者奈何遂与英俱死未败时钤辖朱观亦戒传少避锋镝传愈前指顾自若观及武英子言甚详】人或诬之曰传督诸将进使遇大敌卒挫败传致也後得传与诸将书戒以持重虑为虏诱此岂督诸将进耶【壬辰夕传在朱观营中作书与任福以其日小胜虑前与虏大军相遇切戒之自写署朱观名以致任福军中任福败孔目以书白韩公公即奏定具h其言以示疑者耳】宋兴八十载文吏死者或以城守之责或不幸与祸会其死义一也至如临大敌不慑与骁雄之士争致其命如传比者亦鲜悲夫谋既不用又从之死犹不免於诬为诬者岂喜於立异耶抑恶夫尽忠为国者耶作辩诬
退说
予家洛阳汝距洛为近凡过汝而馆昭禅师居者三十年矣今年贬官汉东道汝复馆焉因言禅师始见予进於文而已益进以名遂以仕禅师视予之为进久矣山林乐也盍退乎以休吾勤禅师曰退与进均有为也不若两忘焉予悚然愧其说之胜也然予之所谓退者岂以进为不偶退为高耶直以不才於退适宜耳乐之不为过也既而自诋曰予之不才於退适宜者非今日始自知也向天子命之治民又命之治兵不於是时自退今以罪黜乃曰乐退退之乐与否非所得而言也禅师之说旨哉於是作退说以自儆
好恶解三篇
甚矣世人毁誉之亟也观人之色辞则是非纷焉其色之庄也誉之则曰重而有守毁之则曰狠而自恃其色之和也誉之则曰易而兼容毁之则曰谄而求合其辞之寡也誉之则曰慎而让善毁之则曰险而伺过其辞之博也誉之则曰通而适理毁之则曰夸而尚胜是为说者皆好恶之为也好恶发乎其人非性之所好恶也噫色与辞乌足以尽其中也吾将一之以恕观其色不曰重则曰易而已听其辞不曰慎则曰通而已与其失於誉不犹愈失於毁也若夫察其中也必考夫古圣人之道由之者贵之戾之者贱之贵者为君子贱者为小人贵贱者君子小人之分非吾所得而贵贱也何好恶之为讥
或曰子之谓好恶发乎其人非其性之所好恶为讥者滋惑焉夫介者好拘通者好放晦者好默察者好辩反是则其所恶是皆性之偏固者也若因其人可好则好之可恶则恶之不亦广哉予释之曰吾疾夫世人毁誉之亟也视其外而不考其中摘其末而不究其原故举色辞而言盖浅之为好恶非其人有可好可恶之实也是以一之於恕而已则性之偏固者不犹贤哉果其可好恶予固曰君子小人之分矣诗云好是正直传曰恶夫佞虽圣人不无好恶也庸何疑哉
或者复曰好恶发乎其人与性之所好恶奚以异耶人之性莫不有好恶者也其施於人同者好焉异者恶焉是好恶皆发於已何从而发於人耶予应之曰吾友有爱直者其议论古今必以直为爱也然有所不喜者考其人U士也予质焉答曰恶其邪也是则恶者是而所恶者非或者遂解
河南集卷三

[book_title]卷四
钦定四库全书
河南集卷四
宋　尹洙　撰
记十二首
襄州岘山亭记
至哉仁之施於政其感人深切而无穷已也羊公之治襄阳及今几千载襄阳士人与民之有知者望岘山则缅然而思羊公其仁矣乎自汉而下郡县吏以循名者虽参用威术以临其民要其归皆一於治当其时莫不有讼燕息之所於今皆微泯无足道焉者若是羊公之思恶乎至哉其由不用威术而纯乎仁者欤夫威者强人以为治术者使人不见其所以为治强人者人不怨则已不见其所以为治者有见焉则人不思若纯乎仁者不必身被其化後之人闻其风则咨嗟[欷宜乎思之而不忘久之而益彰也晏公之来襄阳时与僚佐游岘山山故有亭坏甚公易而新之昔所谓堕泪碑者梁刘之遴唐李景让再易之矣今存唯景让所易者公命工镌其字之\缺者使人可辨识焉呜呼羊公之仁不系乎山若碑之存然後为不朽而晏公勤勤遗迹者F其民之思若周人之爱棠树也然则公之政其仁矣乎未有爱其迹而不思其人者也若夫亭之爽垲与登览之胜则公尝赋诗在焉
巩县孔子庙记
宋兴八十载天下久承平天子端拱率祖宗法度讲礼文登y贤欲一以声教格民於太和为吏者循上化其治大概务平耻以持法刺奸取能名专用厚风俗向让为体故郡府立学校尊先圣庙十六七河南为天子西都建国子学称号与东都侔其属邑曰巩距府百里据大道之冲河洛所会舟车之饶民以富强先是县之先圣庙暴为水坏材去地污不复兴治凡释奠行礼寓令署中且十年大理寺丞李君惟章既?邑事顾曰地要而民富礼教所宜先今先圣庙圯而弗谋非所以称畿县之剧甚为乡老吏民羞其易而新之於是相县治之西偏以营焉且上其状於府得民施它祠钱六万以济其役募善工购良材堂邃而崇像严以尊学有舍斋有次u时而成邑民休之相与议曰兹庙之兴既营既勤皆由吾李君不志不刻无以章君之化遂以文来请某按着令县皆立先圣庙释奠以春秋唐韩文公所谓郡县通祀孔子与社稷者也自五代乱祠官所领在郡邑者颇废坠不举间或增祀率淫妄不经独孔子社稷其奠祭器币莫之能益损真所谓通祀哉今朝廷向儒术西都建学宫聚生员为郡国倡始巩为西畿剧县能尊先圣以励学者则他邑之兴学耸善又当自巩而始耳不失着令通祀之典李君之举其贤而法哉年月日记
伊阙县筑堤记
宝元元年春伊阙筑堤于县之东延袤五百步高一丈凡三十日筑成总63障伊水也伊水自县西南来俯城而东靡迤北下前此一岁夏大雨水暴侵东郭坏民庐雨已水循故流知县事张君承范请于府宜建堤以为後虞府之乃有是役夫I灾虑患令事也今而书之有以嘉焉尝闻古之为令者其虑民也深教之恤之又兴利树功非以名已能盖审其生殖谨其祸灾而已虑民之深者若是今之为令者其虑已也深兴一物更一政必思曰谤与咎将及焉诚不及犹曰吾无改为尚可俟後人後之人亦视前之政曰吾独何加焉积日以幸他迁苟自简而已其虑已之深若是呜呼为令者岂当然哉诚能忘已之私唯行之宜虽谤若咎勇且不顾奚古人之远哉今伊水既循故流不数十年一大暴张君能预图而为之防此虑民之一术也故某从而为之说年月日记
志古堂记
河南刘伯拊仔轮Ｖ二年筑堂於县署既成之谓予曰我官事已则休於是早夜以思盖有叹焉叹乎功名之不可期文章之不世传我思古人力之而後已遂名堂曰志古余嘉其有是志从而为之辞曰夫古人行事之着者今而称之曰功名古人立言之着者今而称之曰文章盖其用也行事泽当时以利後世世传焉从而为功名其处也立言矫当时法後世世传焉从而为文章行事立言不与功名文章期而卒与俱焉後之人欲功名之着忘其所以为功名欲文章之传忘其所以为文章故虽得其欲而戾於道者有焉如有志於古当置所谓文章功名务求古之道可也古之道奚远哉得诸心而已心无苟焉可以制事心无蔽焉可以立言惟无苟然後能外成败而自信其守也惟无蔽然後穷见至隐而极乎理也信其守者本乎纯极於理者发乎明纯与明是乃至古人之所至也至其所至文章功名从焉而不有之也伯尴灿柩钥讨於堂以自儆
张氏会隐园记
河南张君清臣创园于某坊其兄上党使君名曰会隐清臣固隐矣其曰会者使君亦有志於隐欤夫驰世利者心劳而体拘唯隐者能外放而内适故两得焉有志者虽体未得休而心无他营不犹贤乎哉张氏世卿大夫清臣独以衣冠为身A湔洗奋去目不x势人洛城风物之嘉有以助其趣者必留连忘归始得民家园治而新之水竹树石亭阁桥径屈曲回复高敞蔚邃极乎奥旷极乎远无一不称者日与方外之士傲然其间乐乎哉隐居之胜也予既美清臣能享其乐又嘉使君之有志於是也故为之作记凡池亭使命以名附之於後云
王氏题名记
陕郡开元寺建初院有进士登科题名二记在焉其一题云天复四年左丞杨涉下进士二十六人实唐昭宗迁洛改元天佑岁驻跸於陕杨涉丞相所放进士榜第十四人王公讳手嗣子工部追书也工部讳某开宝二年佐陕虢幕作文以记其事後十一年工部从子盐铁推官守中奉使过陕又志名於记末其一题云咸平元年翰林学士杨砺下进士五十一人第九人刘公璋所刻也刘公大父太常卿岳前天复ブ械谑一人刘公尝官於陕故以东郡咸平ニ弥其第二十三人王公讳某即天复サ谑四人王公之曾孙累官某官庆历元年赠官嗣子【书先公赠官】职方公按刑陕右观建初二记则高祖先公登科二名暨曾祖伯祖真俱存慨然感慕命余次其年世前後呜呼天佑甲子距今百三十有九年公家四世刻名佛舍公今又继而书之世德之厚者其将显乎
秦州新筑东西城记
城武备之一譬於兵为器之大者也古圣王I患底民弓矢甲胄与城郭沟池交相为用以利後世世人不推究古始以为王者专任德教不必城守为固果如是武库甲兵将安用耶圣人以不教战为弃民兵不可得而废犹城之不可废呜呼世人未之思也上之十六年始用西师边将增壁垒为守备又二年虏犯塞震动~延之师自是潼关以西诸州悉城t议靡然无复立异者然而事暴起严期促办甚者削制度苟谋亟成既而不免改作重伤民力比之平时预为之图劳费过半矣秦州自昔为用武地城垒粗完数十年戎落内属益\物货交会闾井日繁民颇附城而居韩公作镇之初年籍城外居民暨屯营几万家公曰是所以资t也乃上其事以益城为请诏从之公择材吏授之规模东西广城四千一百步高三丈五尺基厚皆称是内与旧城连属合为一城自十月至正月以毕事闻总工三百万秦人壮之是岁尽冬无甚寒杵者声讴以致其乐焉先是郡有罗谷水自北山而下公导之使西塞故道以治城\颇为疑明年夏大雨水循新堤~不为城害\乃服或者以虏数敝中国今作城~以自守非制虏术此大不然今之所患边垒未能尽固耳果尽固虽虏至吾兵得专力於外胜势多矣如虏以吾城守既备息其窥边之谋则兵制所谓无智名无勇功善之善者也公忠国爱人之心其在兹乎自始事公宴犒慰劳无日不至既成由诸校而上天子又第其劳加赐焉春秋列国兴作皆以书成之四月某得以州事佐公故详其实而书之凡董役之长暨勤事之吏皆刻名於石庆历二年八月十五日记
岳州学记
三代何从而治哉其教人一於学而已自汉而下风化日陵政之暴民之劳逸皆系於吏治吏之治大抵尚威罚严期会欲人奔走其命令其分若是之亟也又安暇先之以教育渐之以德义者乎故号称循良而能以学校教人者十不一二去圣益远至有持律令主簿领思虑不出几案以谓为治之具尽在於是顾崇儒术本王化者为N\不切於世噫其甚哉滕公凡为郡必兴学见诸生以为政先庆历四年守巴陵以郡学俯於通道地迫制卑讲肄无所容乃度牙城之东得形胜以迁焉会京师倡学诏诸郡置学官广生员公承诏忭曰天子有意三代之治守臣述上德广风教宜无大於此庸敢不?於是大其制度以营之庙像既成乃建阁以聚书辟堂以授经两序列斋而休诸生掌事司仪差以等制?晗ぱ掀渌小学宾次皆列於外大总作室之数为楹八十有九祭器什具稽於礼资於用罔有不备巴陵之服儒者毕登於学公延见必礼X其勤以励其游惰尚其能以勉其未至虽新进不率者皆革顽为恭磨钝为良出入闾里务自修饬郡人由是知孝悌礼义皆本於学也公之树教及人岂不切於近通於久乎先是公领环庆兵I敌为帅臣来巴陵乃下迁凡由大而适小必易其治或愤阳鞘鲁诠俜舷虏皇け渍哂兄或慎微虑危循旧保常无所设施者有之若夫用舍一致其上下所树立不以险夷自疑於时如公心之所存非爱君之深信道之笃乌及是哉今年h其事来告且曰予常守玉山吴兴安定皆立学其作记必时闻人子其次之某始愧不称然安定之文伯氏实承公命小子奚敢以辞庆历六年八月日记
书禹庙碑
唐刘公修禹庙碑题云补阙崔巨撰段季展书巨他文尚见一二季展无闻者为刘公领财赋有大功其所与皆天下善士巨季展必当时之知名者今膳部员外郎周君越尝为三门发运判官始以墨本传京师周君以书名於世故季展书大为人爱重四方竞构之传本既多字缺落今发运判官屯田员外郎左君瑾命工模刻於他石且构宇以旧碑又扃固焉左君尝谓予言忠州之功巨之文季展之书皆当永其传不独其书为可宝也予嘉左君真好事者h其言附之新碑之末宝元二年十一月二十日记
潞州题名记
上党古郡既以潞州名常为大州唐以大都督为府号两河用兵节度潞泽邢炒盼逯荼昶渚曰昭义迨今三百年领州事者百余人军名数易不复节度诸州而府号如旧故以大都督府题名为记尚忠美物断自义阳王始庆历五年五月十一日起居舍人直龙图阁知州事尹某序
题杨少师书後
周太子少师杨公凝式墨多在洛城佛寺中今存者广爱长尢旃甘露兴教凡五处皆题於壁【洛都有两兴教此在延福坊又集贤校理郭仲微嘉善新居有十余字甘露致之】公在洛或与人为铭记皆不自书公之书无刻於石者论书者以公之笔其驰骋自肆盖得於已意刻之其似可尽其得意不可尽岂其然哉予非善书者莫能知已公所题壁距今u八十年字颇缺落不可辨者十三四天王院僧继明虑公之书久遂无传命僧某择字之最完者得长薷事读奖谧馨耸七模刻於石宝元二年月日尹某记
题祥符县尉厅壁
夏侯之纯为祥符尉尹某尝至其治舍观其决事虑精而气果凡事可否当在已无细大必行行之未尝辄挫县治都门外所部多贵臣家尉小官能措置一如志且有治称难乎哉前世赤县治京师不以城内外为限制事广而势任亦重尉主大盗又於县为剧官今京城中禁军大将领兵徼巡衢市之民不复知有赤县此乃因循权制岂前世法哉予既美之纯之政且叹其不得尽其官之所掌故书之於壁
河南集卷四

[book_title]卷五
钦定四库全书
河南集卷五
宋　尹洙　撰
序十首
送路纶寺丞序
涣之寺丞自郢中有南阳之行治舟之日郡守广平公张宴白雪楼命宾属以饯之酒数行为引商刻羽之曲坐客凄然有离索之叹友人尹某因道古人送言之义将有以序其行夫古之送言必以已之所得规彼之未至今涣之才美而甚晦内方而外和惟晦与和某当师仰之方得涣之以自规其敢有献於涣之哉独离索之恨不能忘已既醉且泣以诗继之
感事并伤别平时媛巾今朝郢楼上更送北归人
又一首
平生爱问江南事喜见人从江上来今日江头送归客苇花深处祖筵开
送李侍禁一首
新秦杨叔武尝为人言其友人李君之为人笃厚君子然乐於佛氏之说予他日得见则以叔武之言说之君曰诚有是非取其所谓报施因果乐其博爱而已予应曰是仁之资也古有孟氏书为仁义之说君之乐宜近焉君於儒书为泛通自予言於孟氏益加勤异日大诧曰孟氏说与我素所向无大异遂主孟氏学予又曰自孟而下千载能尊孟氏者唯唐韩文公君由是复通韩氏文且曰今而後知专乎爱者在行之宜耳与予游二年其言非孟即韩君之性真资於仁者欤如读佛氏书以其爱之博也乐之及观孟氏韩氏书推而广之则有所至焉幸卒其志则圣人之道无不至者於其别叙其初以勉之
送浮图奉坚一首
浮图奉坚师访予出所述三昧义求为之赞予应之曰师为浮图学能广其所传以导人欲赞其说当求之深其学者不然名公大人其能取信於世者予蒙固未能了师之说且言不足为世重曷为求哉而师之请益坚观师之心是不欲使一人不通其说者若是其固耶噫世之儒者有能自信其传如师之固欤於其行作序以纪之
送王胜之赞善一首
天下V安衣冠子弟持身能自修谨或作辞章能备科试者为其父兄必目之曰令子弟为其朋友必推之曰良士为国家择人必举之曰美材於是上下交称其贤贤者若是其已乎河南王胜之宰相子年二十五常日为文三千言三千言人多能之胜之之文其论经义颇斥背传解\说直究圣人指归大为建明使泥文据旧者不能排其言其策时事则贯穿古今深切着明於俗易通於时易行参较原覆其说无穷大抵赡而不流制而不窘语厉而淳气壮而长蔡君谟常称之曰欧阳永叔之流永叔君谟皆予之所畏也君谟未尝过言假人如是信矣胜之又m傥宏达服仁畏义真魁杰人而不屑细故与时\N由是谤誉交至噫谤何为哉然前所为持身能自修谨其文章足备科试者语其贤或未至求其谤固无有也使其人效胜之之诚且不能胜之兼取之如其所为何难乎太平圣朝方以文法治天下愿无略予言
浮图秘演诗集序
浮图号文惠师秘演者过我道欧阳永叔为其作诗序苏子美贻之诗永叔悲演老且衰子美有惜哉不栉被佛缚不尔@赫为名卿之句予识演二十年当初见时多与穆伯长游伯长刚峻人罕能与之合独喜演演善诗复辨博好论天下事自谓浮图其服而儒其心若当世有势力者衣冠而振起之必荦荦取奇节今老且穷其为佛缚讵得已耶伯长为州参军已死演老浮图固其分演之再来京师不饮酒不与人剧谈颇自持谨与世名浮图者不甚异演之心岂与年俱衰乎永叔因石曼卿始以知演见其衰而闻其壮所为是以为之悲然演始健於诗老而愈壮不如其年之衰予闻诗发於中相戾耶岂演老益更事且不预世故遂汩汩顺流俗其外若衰其中挺然独於诗乃发之耶演诗既多为人所重演亦不自爱之数客外方颇逸去h之凡三百余篇云河南尹某序
送随县尉李康侯一首
自予贬官有见顾者哀予之穷恻然见於色辞其人未必相知特哀吾穷耳予愧其意重其为人何哉见人之穷恻然而哀之是亦情发乎仁者也李君再见我惠书几千言皆张大仁义之说无一语哀予之穷者岂以身之穷不足累於心乎夫自处不卑者期人则深予喜李君知我而嘉其处之高也重其别姑赠以言
送浮图迥光一首
予病废放之臣因其身之穷乃趋浮图氏之说齐其身之荣辱穷通然後能平其心吁其惑哉屈原贾生为放逐之辞皇皇焉切以深所不忘者君也彼岂以身之穷辱能累其心耶先圣称子箪食瓢饮人不堪其忧回也不改其乐盖夫乐吾圣人之道者未始有忧也尚何荣辱穷通之有哉予谪随之一月光师来相过持其师之说以警予光师明达人也於其行叙吾说以为别
送光化县尉连庠一首
自西师之兴金帛粮糗之积凡资於兵者其费益广铁革干羽之用凡须於兵者其取益夥费之广则吏之聚敛者进焉取之夥则吏之干力者进焉上任其能下收其功自监司所部及於郡县由初任至於久吏宿官莫不以是为治之优为政之先於是吏之强者益肆弱者亦趋甚者不恤困穷不察有无殚利以夸精严期以名勤有以治体为言者必诋之曰方事之艰当求所以富国强兵之要乌体之为哉故吏益才而民益愁为吏者当然耶连君君子人也其仕五岁矣予质其为吏之术大概本於仁而达下之情其於民也知利之与之而已职事无废也期会无失也考於古之为吏者当以良称而於今未得以材名也噫古时未尝无兵也我国家仁育天下几百年今一方兴兵其资於民役於民者必视其货力与之约束岂重扰哉而下之愁叹者吏为之也吏岂喜扰耶亦欲以材自名而利其进也是故X材吏则士益偷贵良吏则民遂其生惟君子不可以利回故乐与连君尽其说
送供奉曹测一首
予迁武当之一月曹君护淮阳戍兵来抵郡下一日见过尽出淮阳送行诗示予且以诗为请予自得罪不欲以文辞发闻於人虽朋游素厚者未尝先为书问非以自爱虑为朋游累也今始见君而遽相称道惧流俗之善訾者并以毁君矣用是敢辞而君之请益坚噫流俗之毁誉固流俗之所恤也倜傥之士则不然毁也誉也必审於已而已奚流俗之为哉君生氲轮族少年志学而趋向如此其倜傥之士乎诗不能尽予意作序以别
送丘斋郎一首
天子临轩策贤良之士何为哉得非质今事考古谊使足施於世耶然未闻某事某所建某事某所废也岂朝廷不亟行其言徒试其才识而取异日用耶将谓贤良者务高其说而不切於行耶收其异日之用则今登科者益用於朝为朝廷言主乎得人犹不系乎树策之始行与否也如不切於所行务高其说以取重於名者殆非诏策之本意丘君仲谋敏赡通古今其才识辨论於贤良无愧异日应诏问使为国者汲汲於所陈而易於亟行闻其对者惟恐不大施於时兹有望於贤良也宝元三年上元夕洙谨序
河南集卷五

[book_title]卷六
<集部,别集类,北宋建隆至靖康,河南集>
钦定四库全书
河南集卷六
宋　尹洙　撰
书
上叶道卿舍人荐李之才书
某再拜八月初作书托郑开封附去浙中後十余日闻有西掖之召中外企望为日已久虽有此拜固未足为贺也恭惟甫至都下尊体休胜某辄有私悃仰布左右惶恐惶恐孟州司法参军李之才年三十九矣天圣八年同进士出身能为古文章语直意邃不肆不窘固足蹈及前辈非某所敢品目其为人敦朴真率不自矫厉安於卑位颇无仕进意故世人罕能知之京师诸君有石曼卿者与之游曼卿独喜其不汲汲荣利与已合耳之才母老家无余赀曼卿尝劝之隐去使其无所归於知似未尽也之才又达世务使少用於世其才过人甚远今幸其贫无赀不能决其归心知之者当共成之也近制吏部选人有保任者及五人以上其课之才某尝干於人在上者或荐之今已四人十二月又当罢去念非明公无以成之者明公虽素未知其人然某被遇最深由知某而後知之可也之才在朝廷无近亲若其持身谨常吏皆能之故略其言事遽词直罔避诋诃傥蒙留意恭俟还教不任恳切
上陕y尚屯田书一首
某再拜某幸与执事同年得进士第又尝得请见左右虽未熟接语论尽朋友之分然不为无旧执事立言树教以古圣贤为师法某虽浅陋未能窥执事畛域然素有志於是亦得为同道挟故旧契加之道同陕与洛相去不三百里而未尝作书者非敢自E诚以罪黜之迹惧他人见议以为附同年之居高位者为佞也近蒙复官为令畿邑距陕益近自今或时拜书兼有近着文俟到县中写一通上呈今偶赵都曹见过云遽行谨奉手书少道万一望恕简率
答黄秘丞书一首
某再拜春初得所惠书以贱事未克裁答寻承有延安之行秋中始还道涂登顿良苦自西师之兴议者交语以为执事当在边帅幕府某独谓近时上将犹不能专军之命令幕府岂得尽足下才耶近闻承诏当至都下一吐奇论尽发r中所使识者闻之知处置得失与军之胜败尽系於人烂然无疑今不即用犹足警异时岂不壮哉愿无辞此举以慰朋执之望中间所称河间民诚义烈士书中所h自足传信增之文辞非无益也但当访其名氏相见期不远余俟面叙
上京兆杜侍郎启一首
向者伏闻京兆之拜知者见庆以为必应辟署之选顷之人有见语者曰公奏一不从且再上矣既而皆然恭惟明公更中外剧任将二十年门下吏被器使者百千人一日当辟士章未上人皆以某必应其选某岂贤於百千人哉诚由明公见爱之深数数称道布闻於人故及此耳屡草谢记辄复中罢惧益章明公见私之恩非所以承X拔之意也今或闻两奏皆寝始得修问左右区区之心岂敢忘於大府哉惟祈早膺柄用以允天下之望使缙绅流品皆被甄叙不独门下旧吏曲蒙厚恩感激所深实罄於此
上吕相公书二首
日月朝奉郎守太子中允新差签署泾原秦凤两路经略安抚判官公事骑都尉尹某再拜献书仆射相公申公阁下某谬为朝廷器使预参西方军向一至京师得以边画陈於上前退又以所陈白於执政非以夸辨而求合冀事之亟行耳会阁下以旧德入辅某以既辞天子不当久留都下区区之心独未闻於左右今辄条次所陈之要以书自启惶惧惶惧某以西夏用兵之害莫甚於大将兵少与法制不立此二事耳请先以大将兵少之害言之今泾州乃泾原大将治兵之所战士才数千假使敌\数万来寇闭壁则邑落被掠出战则镇守孤危且\寡不敌必召属城之兵以为自助之势大将既已先扰外军复无统一此必败之道也大凡大将救属城则易属城救大将则难何以谓之易若敌初寇吾境大将当以重兵守险或设伏要路或断其首尾又号令诸城使之合势以逸待劳此大将救属城之易也何以谓之难寇入吾境大将既召属城之兵以为已援若兵在百里之内再日而至则吾之险阻已与寇共之矣若待数百里之外兵至则寇已踞吾要害休其士\待吾兵至逆而击之援兵虽多其统不一此属城救大将之难也虽战守随机大概论属城之兵主於守大将之兵主於战唯能使之战然後庇其属城保其险固也今大将之兵与属城均於自守俟寇至然後呼集屯戍迫以期会战地战日皆非素定此则自救不暇岂能决胜哉如某所计请增大将所治兵满三万骑五千屯戍不预其数可以战可以御可以守也或者引前世用兵之法能以寡击\者此非通论某所计者数千之敌数万十倍之\耳凡临事机应变出奇虽百倍之\尚有以制之然未有预以寡少之兵而必十倍之胜也夫三千之御三万与三万之御三十万其势甚易三十万之\未必一其力三万之\敌不能见其形不一其力故将多者难为办不见其形故善用者能张其势如此则胜败未分也三千之御三万则异乎此合而陈之则见其弱形彼气吞之一也多为奇兵则惧于势分二也离去城壁以据要险则虑其攻袭三也此三者虽善将者无如之何故云以寡击\未为通论是大将之步卒必以三万骑必以五千然後可用也明诏减去城栅可益大将兵而未闻尽奉行也其知京师禁兵不当尽出故献募兵之法知募兵必以财故献鬻爵之论此大将兵少之害可得而制也其次请以法制不立之害言之古者大将出师其下皆偏部曲莫不禀命於大将者也今诸路都监而上皆与大将均其所统虽名器至异然皆署事而同议非古制也不独非古只以国朝殿前侍卫司军制言之亦异矣今殿前侍卫都虞侯乃都指挥使之贰较其名品不甚相远至於署事皆不得预岂非戎事尚一其下止当禀命耶今则不然凡临事机得署者皆得预议议一而後可行请借论之若保安军谍者言当有t至帅臣若专为保安之备则其下率从若帅臣有料敌者言贼声言保安不必专为之备又使某将备~州路又使环庆谨守备其下必有争议者曰环庆隶我当速召之以为已援奈何使之自守且谍言t保安不当备~州以分吾兵虽为大将者亦自计曰异日贼从~州路又非环庆吾犹与诸将罪均若从保安一蹉跌不胜则吾违诸将言独被罪矣此不独号令不行於下亦既\人议之则自信者寡矣是则军中之政有异见者当献议而已不当必大将之从已也今同署而交议议一而後可行此法制不立之害也以某计之诸路大将外止署副贰者一员参署军政别置主军大将八员四员外守城镇四员专隶麾下皆命於大将如身之使臂臂之使指无敢不从此法制不立之害可得而革也其募兵鬻爵与主军大将名级皆别具咨目条陈某\远不敢议朝廷大体然窃思之今之军政非大更置之莫能成功圣上忧勤兆民伏惟阁下上副倚毗下慰中外之望则天下幸甚干E威重伏俟严谴某再拜
又一首
四月日朝奉郎守太子中允充集贤校理新差通判濠州军州事骑都尉赐绯鱼袋尹某谨再拜献书於昭文仆射相国申公阁下自羌虏犯边某尝献书论事又得陈说左右今年虏寇平凉山外地王师挫Z某念前所论说其已验者三其不效者一某谓大将之兵必以步卒三万骑五千然後可以战可以御今任福所集诸将之兵始以万一千又益以王赵津常鼎别屯之\纵使合而统之才满二万是大将兵少且不得素抚其\果以挫Z一验也某谓兵家之制在乎统一欲使部曲分画预有定名合诸将临敌受命法制不立号令不明以致奔覆二验也日者朝廷既择用攻策相公复询虏若先至何以御之某逡巡仰对以既欲进攻不若养勇以纵之是某揆今之势不见可御之术故为此对今御之而卒败三验也相公又访虏所当来某虽泛言临泾高平役冗相杂山外沃野居民富腴然最可备者保安胡继谔族耳今继谔无害是某不能料虏之所先不恳沧陨酵庵败议者归咎诸将不能持重以取败亡此知其末未究其本也诸将独不用韩经略言分而趋利此一事可责耳假使合而为一持重不战其全师不过如王仲宝岂能制虏之俘掠以取胜哉仲宝垒去贼不十里贼去不能追然朝廷不加罪责者以任福辈战败耳傥福辈不进仲宝虽欲不战不能也战亦不免於败矣何者彼逸我劳彼整我嚣彼人人自趋利我畏死有遁心又加以数倍之\岂有不败哉不独向时之役是乃虏常胜而我常败也难者必曰虏何得常逸我何得常劳夫虏之将来广为屯营使我疑其所向必多方以备之及其既来我大将之兵不满万人急召某将若干人又召某将若干人如是散召之以至三将五将有先期者後期者合而统之亦不越三万必三日而後集则虏已据我要地休息其\分择精以抄居民既因我粮复所}糗L有余速战则气盈缓追则逸去或曰俟其归而击之贼又有橐以载其重我多步兵又益器械粮糗之负以之追蹑利害相远或者必谓俟其归者非蹑其後也扼其路而已且虏骑坚劲峻坂穷谷无所不驰无所不通其来也未尝一路而至其去也何从而扼哉是以彼常逸我常劳也然而彼何得常整我何得常嚣夫贼号令既一部分既定在涂而训入境而诫此其整也我则不然寇至而会兵兵行以应敌诸将聚议不过顷刻教旗分陈之法施於仓卒此其嚣也何谓彼则人人趋利我则畏死有遁心夫贼得吾一卒夺其衣装足以自资此利近而易趋我\力战者多死先遁者或免而无诛恶死而乐生人情之常凡此数者贼必胜之理其彰灼如此吾未见所谓御之之策也又若内属之户为虏所取者因为虏用矣其未取者虏一扰之则我疑之我疑之虽未为虏用已失之矣何者外为虏所扰内为我所疑必持两端以自固此与虏为用等也今未为虏扰者独环庆诸路与保安胡继谔耳不蚤图之又将为其所扰矣某前谓当谨备继谔而虏不至者非继谔之强能自支虏而不敢犯也某自延州万安镇抵其部族以及庆州之平戎凡数百里居民殆~但有种落耳是虏取继谔与延州之境不若取山外之饶此特所利先後耳非可恃其不来也夫事四夷诚非王者事今天子仁圣诚使虏不犯边复何求於虏哉此策之上也然未知何从而至此若如某前岁所陈大将所屯得以步卒三万骑五千部曲分画各有定制此则有以待其来而制之亦策之次也不然骤集他路之兵备一月之饷严其部分明其金鼓辅之属户破其种落扰之困之有以俟其疑伏此又策之次也舍是止用今日备御之策但虑属户居民大罹其毒被边诸城尽为孤垒内地远输日益愁怨且虏以利举外苟无所掠必将攻城日K月削塞境遂蹙当是时益兵之多调发之劳恐不止今日而已愿相公深虑之某向欲以此陈画闻於上今以佐幕无状被命南去地优事简於身甚幸苟循默无所建明则异时公议恐难独免然某今日言之必以为妄愿留置几案向秋以暨来岁幸复视之必将数验如不然者则我之天幸有二虏长死一幸虏长不自将使他人分其兵来我骁将或能御之二幸非此二幸或有成功则某所不知也意激辞直不避忌讳唯相公与二三同德以天下大计留意观省察其至诚幸甚幸甚
上陕西招讨使夏宣徽小启一首
某才到庆州闻任福兵败径赴镇戎军有不曾禀候旨命专辄事状已具公状中盖事出仓卒所谓失火之家不暇白大人而救火以此加罪诚不敢辞伏望太尉原其初心少赐假则终始幸甚非时当诣幕府
河南集卷六

[book_title]卷七
钦定四库全书
河南集卷七
宋　尹洙　撰
书启
答环庆招讨使范希文书一首
某自违去门馆若非有事陈启未尝通记左右近者再来西陲伏闻军政甚治虽欲作短笺胸中了无可说事用是辄罢岂敢懈也蒙赐手教至慰至忭兼承益地建栅却敌取胜盖明公策虑素定济之英果不然且为虏幸矣自国家分命儒臣统制方面未有亲总师律蹈履贼境如明公者诚懦夫所增气也去年再议与~延合进若虏与~延兵遇则环庆为奇兵应之与环庆遇则~延兵亦然是乃首尾相应也今新栅既成当使狄青驻德靖为奇兵以相助亦一术也又虑虏异日之来不啻二万之\亦当有以待之又当使粮道易致戍卒易处援路易通羁属之户易以安辑然後有万全之安书中令某暂到府去年曾奉教到濠州当以局事自守某深佩此训今到才一月奉大府`库簿书尚未省又复走道涂徒以自愧果若军事期会则不敢辞如其博采论议则某之所陈不过前数事耳幸赐照亮
与范纯佑监簿书一首
久不作书想惟荣侍万福前累得尊丈书让官事极善然朝廷必更有敦诏犹当委曲上陈自劾恐大过况韩公亦让必别有措置此事某尝与议者论以内制外其体甚重则使之势不若学士也然韩公受之无疑而某亦爱其专於国事而忘其身之危遂赞而美之某近得旨预闻军事韩公既当行阵之责某岂能自必无军行耶是某亦爱韩公而忘其身之老大凡为人佐者岂不欲其主人贤且用而预享其利耶某诚愚蔽在儒馆几十年一旦主人为武帅则从军之行未易可期岂以此为利哉其始以F国不谋其身为贤故喜韩公之不让及见尊丈之说谋身所以利国家则又喜尊丈之让尊丈言帅臣当以恭顺为体而不以招讨使为方面之寄此一事某所未谕
上环庆招讨使范希文书一首
近闻统蕃之\亲至泾州关辅人心顿然帖息揆明公始谋I贼岂自不与敌遇耶以身许国史册所载虽旧胨藿百无一二况道德名公忠愤敢死乃至於此甚善甚善定川之役虽速战可咎然当其未败时某与韩公料其必败盖以事势得之则似不独主将罪也兵兴五年我师之败数矣能穷我之所以败则知彼之所以胜为敌所诱而取覆者特一事愿明公深思其已然以为将来之策特赐惠教幸甚幸甚
答秦凤路招讨使韩观察议讨贼利害书一首
适蒙手教并庆州书前岁太尉欲为此计当时虏虽破刘石尚有疑大国心又北患未形国家当专力以天下之势临之必要之以盟则伺隙者自寝其谋所谓巧迟不如拙速某是以不敢异议今四路分统以本道言之力役未休新兵未练部分初立蕃落方集以此而揆他路虽不尽同大概恐不异此若来岁用之即未为晚此迟速各有时也然范公欲破其合北之势此忧国之深事不可不熟思又云无大利亦无大害范公此说亦尽之至於中使来督仓皇入界诸公当共顾大计固守岂得禀命为忠余俟面启
与仪州曹e叔殿丞书一首
近者高轩过郡殊亏主礼别来未暇作书先辱手诲益认眷顾之厚种落略汉人诚未当以常法绳之然汉人得归反以盗罪加以深宪此尤可悯落蕃者间有窃其马以归者岂可罪耶寻白帅府果蒙两轻之此甚平允
贺参政范谏议启一首
某再拜伏承入参大政天下幸甚伏以谏议居外日久士大夫延颈以m传车之入今领枢柄不一月遂二宰政圣君之任贤大贤之得君无让前古士大夫倾耳拭目冀有所闻见然专以声誉为所闻事迹为所见者殆庸者之耳目也必使君道日隆民心日康然後参政谏议之事业与国家同休於无穷识者观实出於此某被命戍边但修完守具谨奉前降预议从容卒岁幸无他忧然即未知向时虏动果在何道虏来未尝以季秋暨仲春又当甚暑时或不甚攻城异时来恐或反此何者我尝逆与之战今欲以不战疲之安知其不能就我不战而为计也观今之为计不过以故意待之是自许以知变而不知虏之能应变也兹事未易可言唯参政谏议终始留意参次之暇伏惟为国自重
贺枢密副使富谏议启一首
再拜伏承日赞机政天下幸甚明公前此两辞柄任士大夫以国朝以来未有二府初拜远能固让者咸有窃议何者养高避权介者之所守经国成务英贤之通识与夫追踪於独行不若蒙利於当世方今北有骄敌西有叛羌王师屡士气不振\贱之人犹怀感愤况明公得君之深致位之尊论议易行谋虑易信当此之际天下不高明公之让明公岂得以让为高哉圣上奋然英断申举前命四方闻者无不庆忭恭惟圣上倚注之意四方属望之心将与夔契周召为侔岂特房魏姚宋而已哉区区戎夷安足为患某尝学旧史愿得私纪盛烈以备国书之阙不任祝颂之至
河南集卷七

[book_title]卷八
钦定四库全书
河南集卷八
宋　尹洙　撰
书启
谢宣抚枢密韩谏议书
某承乏边州逮此逾月上禀前降预议下与诸将e和修完器备谨守条约区区自勉庶无败事至於保边之术经远之略则久在幕府必蒙体亮多谋而寡权尚法而不忍此性之僻自知甚明岂意见私之深遽兹X拔惟忧任过其量仰玷恩馆其诸诚悃非面启莫尽
又一首议西夏臣服诚伪书
某顿首枢密谏议今日捧教承已及德顺军谕及子]自虏来归言其臣服事此虏计之得也抑其虚名以示阳尊於我犹足以骄我心而怠边备况得重赂以实其帑岂非得计耶且虏之臣伏果能革其僭悖之心贬其车服名号尽如臣礼耶徒以所上章奏以臣自名耶就使尽如臣礼亦不可信况於其国车服名号一无有损徒以数幅之奏易万金之赂彼之丑类虽甚e愚较计利害岂能易此哉夫君臣名号中国所以辨名分别上下也国家统临万国垂九十年蛮夷戎狄舍耶律氏则皆爵命而羁縻之有不臣者中国耻焉西土之役由是而兴夷狄则异於此唯其利而已且彼於中国非素敌也其祖其父皆臣也奚耻而不为臣哉今虏之丑类必皆曰我战数胜又能取赂於彼我真强也虽吾士大夫之有识者亦曰彼战数胜矣而反屈於我且得重赂以畜其\是真能保其强者也如是则彼之臣服果於我为得耶於彼为得耶或者必曰向者患其不臣今既臣之复以为患则反覆无所据且自古夷狄之於中国始叛涣而终驯伏者多矣奚独此之为异哉其必应之曰不然中国固当鞭笞四夷而臣属之也但辨其来者诚与伪耳然则诚者有畏者也伪者有谋者也今果有畏耶有谋耶谓之有畏则吾战未尝有胜也吾兵未尝有攻也彼何从而畏哉谓之有谋则国家之患或基於此矣譬人有疾攻其外朝夕命医者视其脉之进退一动一息必加意焉又起居饮食之慎医者必决之曰脉止是而不能变也疾者亦自审曰疾止是而不能加也于是日冀其瘳焉当其疾或瘳於外而犹根於中未能去也疾者喜释其苦良医虽戒之日益怠焉饮食起居虽自曰慎之日益肆焉於是疾乘隙而发则已痼於中而亟於外也虽医之良殆难为计矣自虏\犯边师徒丧败至於今日知所以为败者多矣凡一堡一障之隙吾皆营而固之知所以为备者多矣知所以为败可以不败知所以为备可以待之此御戎之常也今既重赂以结之为虏之备必异於此边垒虽未即废当增而浚者必休其役戍卒虽未卒罢当聚而练者必散而处举是而推之则上下之情无有懈也是亦有疾者虽瘳於外而根於中当其伺隙而发则已痼於中而亟於外虽良医难为计矣所谓国家之患或基於此者以是也难者必曰景德中北方讲和自是三十年天下无事虏未可以不信待之也某必应之曰此时事之异也景德中虏入吾地深而大\卒不与战至今言之者犹曰当是时我不许其盟则虏\矣是强弱之势未分我\有余力也虏既归鉴其入地深而无所克知中国之未易轻於是有讲和之事自是无少变焉及羌种外叛遂有益地之请非信於前而不信於今盖利之所在也然则信不足固其心赂不足塞其欲较然可见矣今王师数Z於外又加以北方之隙则强弱之势岂得引景德中事为此耶且北方以地为请既以赂解之西方以号为请又以赂解之二虏知我终不能以地与号假之也将合谋必以地与号为请或不能以地与号而他求焉当此时我以兵拒之耶以赂继之耶以兵拒之则不若今日之有备且练也且重赂不资於敌而以供士费也以赂继之则中国之货有极二虏之请无穷为今之谋当以国家之患必基於此犹人之病将痼於中而亟於外朝夕念之唯危亡之为忧则庶几乎少安矣某识虑昏浅不能先事以言蒙见询采不敢不尽伏唯明公位尊任重与国同体愿深留意
又一首议堡寨书
近闻朝旨依张忠所相度山外修建堡子十五处计工四十万某以为堡数太多又不於罗李坡修筑恐忠未得子细已令画图至今未到切见虏累入塞皆以战胜有所克获是以不致力於堡塞今既依预降固守虏来不得战此等城堡卑小若尽拔之肆其惨酷则诸堡皆当震惧不免有刘[之失往时枢密谏议建议广刘[定川此最得策欲乞应弓箭手所居如的去城寨二十里外方建堡子仍须坚完纵虏大至须为可守之计如此不过修建得三五处一省工费二免为虏?三得弓箭手且在城寨防守如允所陈乞赐指挥
又一首议斩首级赏罚书
近G牒命凡得贼首级一切见赏格支钱更不在迁转OX之例此恐有所未尽大概不欲以首级酬者盖虑坏乱行阵及争夺不明故也今秋成之际贼之游兵屡来抄o堡寨弓箭手或有杀获例无酬X则难以激劝凡百十骑交锋非力战或穷追即不能取首级欲乞别降指挥应叙理曾经大阵得首级者只依赏格处分如只是寻常贼马出来抄o能杀获首级者申取上司指挥
上陕西都转运孙待制书一首
十月二十七日朝奉郎行右司谏直集贤院知渭州兼管勾泾原路经略安抚部署司公事上骑都尉赐绯鱼袋尹某再拜献书於按察待制阁下窃以州郡之於监司奉教约遵宪度而已反此虽无害於治不得为无过某以粜麦事不待报下辄专以行明公不以辄行为责方条问其利害是明公不以监司为威重但核事之可否宜乎名重於天下也某窃自思向若明公责其辄行则默然伏罪若询其利病则将以尽其说於左右恐惧恐惧恭惟明公所治东连崤陕西接梁汉南界武关北尽上郡列城数百地数千里某所领者有经略数郡之名耳不专其任又都统在泾军政一以禀之是其所治独以平凉潘原二县地不过百里明公以列城数百地数千里之大其於思虑则明公以广某以专其於事实则明公以传闻某以目睹某谓思虑之广不若专事之传闻不若目睹虽英识精鉴洞照幽隐然大概论之鲜有异者是以事之利病条於公牍中伏惟察其至诚宥其狂愚幸甚
上枢密杜太尉启一首
某出入门下几三十年至於才识短长器局浅深自知甚明况在英鉴平凉用武之地平时郡守皆旧臣宿将今艰难中当重其选反以愚懦处之但惧上损国威仰累恩馆前此拜章恳辞又以近日授官无有遂其让者以是亟请所由未审某官徒采其虚名试任之耶果谓可任而任之耶若试任之则边要事重固不当试也如果谓可任则望终始保庇庶几有所树立某言此者诚以寇雠在境师兵在屯凡百措置未有一事不系於枢府者则某官见庇之深不独私於某是亦留意於边事也
与州通判刘几太博书一首
得伯奘樾梦课蘖坎拗眷豆攀ト酥道有年矣日来年益加於道固益邃某闻邃於道者於世事泊如也功名未立其如吾命何
上四路招讨使郑侍郎议御贼书二首
昨日两得指挥文移狄部署下两军马於镇戎军仪州把守似恐太速见石辂榉畲尊意如贼人寇须且持重观其形势此最得策今来事宜虽急然未见的实入寇去处惟望镇重以待之此中行下沿边文字至渭州并不令下往诸寨盖近里城寨不当使预有惊疑故也但齐整兵甲伺候出行城中并不令知觉合具上闻
又一首
今蚤又领牒命欲令沿边州军披城作硬寨以遏深入之势窃以本道见在兵马除城寨屯守外其战兵只可在一处枝梧何者贼\若来不下十万今若镇戎德顺两军作寨不过四五千人接战则不敌张势又不足倘为所乘则城中e矣【镇戎战守兵共八千八百九十人德顺通赵滋孟光兵八千八百三十五人】若只令狄青领大军在瓦亭观其形势彼求战则我坚壁不与之较彼前进则惧我制其後俟其有隙而乘之此计之得也且贼大\入t不过德顺与镇戎两路至於原州山险非贼大\之路也万一贼自镇戎舍瓦亭路直趋原州则有彭阳一军在前瓦亭重兵在後亦非彼利也今之所忧者但忧狄之兵少不能胜虏耳【孙用王德恭黄世宁三将通部署牙队兵共一万五千四百三人堪战者不过万二千人候祝贵代到殴其兵还即可得万五千人】然不忧狄败也狄不败虏万万无深入之理望侍郎愈益狄兵专委以制虏之事【所谓益狄兵者候狄往瓦亭乞即便发泾州兵赴元亭令受狄节制】大抵防贼之道思虑贵专号令贵一镇戎德顺二军兵既寡少若营於野岂可保其不战既患其兵少又忧其或战兵少则欲济师为援忧战欲其还壁如此则虑不得专令不得一也且泾原诸将练事而可倚任者莫若狄青泾原地形可守而为要害者莫若瓦亭此侍郎熟虑之矣以可任之将守要害之地而济之以兵则思虑不得不专号令不得不一此先胜之术也某自受任夕计虑比於平日似有所得恐未能上副尊策则乞令幕府一官到州论旨或召某令暂诣戏下命更取裁旨
河南集卷八

[book_title]卷九
钦定四库全书
河南集卷九
宋　尹洙　撰
书启
答秦凤路招讨使文龙图书二首
初受命即拜手所以某不敢更具谢礼伏承诲翰仍有颁遗不任悚荷之至虏今秋亦闻点集近报举数万\乃取属户数百遂罢去未料其意所在也虏数动常以季秋及中春又当溽暑时或不甚攻城异时之来恐未可必其如此何者我尝逆与之战今之为谋大抵欲以不战疲之安知其不能就我不战而为计哉观今之备不过以故意待之是自许以知变而不知虏之能应变也伏闻明公军政甚治士气亦振守御之策必有多算敢冀指授庶奉尊教
又一首
某顿首再拜承赐手教询刘沪彼始末城永洛利害猥蒙责以不言某以元帅主其事是时防边方严惧於军政处置益相所害不细独欲迟留以缓其事故默默无所发其实畏避诚足深愧适会中旨罢其役自愧亦颇自幸既而二月十九日得元帅牒云被朝旨骤举此役於是抗章条其利害秋部署亦自削奏语尤切至二十二日见诏书罢四路是夕得旨令具兴修利害条上於是知朝廷前未有旨令举此役乃亟召许迁等还此刘沪者独以所将兵将其役始以文谕之不答差指使召之不至又命瓦亭都监张忠代将其兵亦不受命某与狄议此而容之是节制不复行於下於是狄假以巡边至山外命散其部兵然後沪就拘沪乐功名有胆略然亦可惜然违戾如此无以贷也同年董士者老困可哀某以书三谕之令其归雍卒不见从遂同被系然沪等所执文符皆郑公罢後所发不知何谓也某平居好议论至於起狱以取直岂某心耶世路风波殊可骇畏窜身山林闭目氛埃无路可致耳今闻朝廷命使定城永洛利害拓地广寨亦古人之常但揆已之才略度今之兵力若既城之後分兵而守输粟以济缓急寇来又当远救惧以败事耳如朝廷果以城之为利某当乞移僻郡必有贤才见代城之而不保其利终不纷纷力较毫以取胜也未审尊画如何愿蚤赐教答幸甚与四路招讨司幕府李讽田裴元积中书二首
某启某初到郡得前政所占民田不还直自令纳税一事某决欲行之自念秩卑恐有司诘问益淹久不便於民是以白於郑公公大以为然寻出ペ兔窀其直且免其税此一事诸君尽知之及韩公来某临郡已两月所得民间不便事益多见诉尤不便者必告之曰韩公且来汝自诉之及韩公来以事自陈者千余人韩公必尽E之究其事理覆其根原或见询於某或命他官参定然後行之其於事固已精且详矣某岂私於此方之民哉亦由前日白郑公给民直一事盖以公家之事苟利於民则韩公郑公与某行之皆一也何必分彼此哉不意好事者以某附韩公为事多所更置未审言者以某附韩公为善耶为不善耶若以所更事为善则不当谓之附也若以所更事为不善则某前在泾州郑公朝夕见延其於边事无不询也无不虑也独狱事不与闻他则无细大皆往覆究极於议论未尝有隐郑公相顾之意始终若一是则某之论议有可采者也於边事有所得者也苟一以不善赞郑公则公必怒而~之何能终始相顾如是也是果不以不善赞郑公也不以不善赞郑公而专以不善赞韩公是厚於郑而薄於韩则於好事者之言为不通也若以前日在泾为智今日在渭为愚又於有识之议为不通也此事闻已久疑之不甚信近日益有端绪然不知郑公果以为信否郑公为元帅某预掌一路兵寄若好事者言行则间隙日生苟有戎事某无所逃诛矣平凉去年经敌兵残破之後朝廷不以某不才擢当此任亦思有以自报朝夕勤事非公宴不迩声妓受署殆今五月断狱不过十数人皆历历可记其营田护塞C於事者韩公尽以刷去之今狱讼益简止以练兵为事尔诸君察其心岂主於荣官哉子发相知尚浅士规益之皆目见某谪官当时有慊於心耶古者刺史严明郡守有投劾解印绶者某岂重去此一官哉幸诸君为某辨於郑公公果不悟某立当解去且以终郑公前惠又不使他日戎事之际使某忧疑自危措置颠失虽被大戮已败国事愿诸君留意见答
又一首
得刘伯揠喝⊥跷恼文牍寻以封送始文政等以罪配隶牢城保宁为兵会韩公来以旧狱诉於公公命覆其罪苟不至深切则移籍於广蕃落文政等皆在泾於是申上帅府呼此二人幕府不俾二人者来反令取其具狱就泾视之既而帅命二人者来止云材弱射七斗弓箭不满两握其具狱则详之矣於是\议曰具狱往而二人乃来此必审其初罪不为深切矣其言材弱射不中程者虑以广处之也蕃落旧等才五尺三寸近制短指者亦狄侯命二旧卒方之不少损又命以射弯九斗弓箭不满二指在旧卒下等之上泾内地不知蕃落所用皆短箭故差谬相远若必以长箭程之虽积功至大校其少且壮者亦不能应格矣又蕃落中有犯奸若盗者如此比隶军者甚\决不复疑但喜得胜兵者二人遂易其籍帅府乃询云若二人者罪安得不为深切然後乃知帅府之意不欲隶此二人於蕃落既已籍之无如之何乃答曰其罪不至极於恶盖婉其辞所以恭上命也不图又命刘伯薷财溆凡泾人之相厚者皆见责曰何乃不禀帅命某闻之甚骇其言若他事则不敢知如止此一事则非所以为不禀也何者始本路索此二人於泾帅既不遣复命取具狱视之若果以为巨慝则当下令曰此不足贷二人无可遣理独归其具狱则某必审视其罪虽其可贷犹当奉承帅旨奚必改籍此二卒耶且韩公非素得视此二人具狱也命本路究其罪易其军易与不易皆系於本路也不易不足为忤意易之不足为迎合且本路军与民暨蕃人以事自诉以功自理於韩公者多矣皆下其事於本路且命详之其以事自诉得辨者十二三以功自理应格者十二三蕃人在籍其可用者十不一二皆不以先入之言为主也文符尽在可取而覆视岂必以此一事为违戾耶兹事极微而某恳恳为言者诚以害於体为甚大也昨日经略司行某事其於法少碍而事当者大吏持以前曰王文政等无碍於法尚尔今此恐见诘奈何某叱之某谓狄侯曰异日此曹有言必请黥之虽异日黥之徒能制一吏如将校何将校必曰此一细事犹不得遂其行安能使我有畏哉吾独知畏元帅耳此甚足为元帅忧也自某临本路原州镇戎军决罪有不至死而死者有当死而惨其刑者某与狄侯具议皆不问其状盖知其守将可以任事当申其权於下也又有卒犯罪反持其主校过失者某诘之曰若主校与汝共为欺隐汝惧累以言或主校滥罚汝不胜其虐以言吾皆汝理有罪者今汝自有罪当罚主校若贷汝则过终不闻是使主校皆畏过莫敢笞其卒者此军之大弊也狄侯暨诸将皆曰善然遂杖去之且大将於士卒非人人能督察抚循之也必有主校焉使军中皆畏其主校则将无所事矣夫士卒不畏其主校则饮博自恣饮博自恣则卒至於贫穷卒至於贫穷则无所不至焉为主校者岂可反畏其下哉故为将者必察t校之贪虐者首去之无使其下能持焉则卒皆有畏矣是则大将者不使士卒独畏我而不畏其主校又不使属郡之兵独畏我而不畏其守将此治兵之大要也某秩虽卑然与本路言之与狄侯皆大将之任也责任既重朝夕於边事无不忧者闻士卒不畏其主校则小以为忧闻属郡不畏其守将则大以为忧今将使一路之人不畏其大将则元帅安得而不忧耶故某所谓於事虽小而於体甚大者以此某得以谏名官凡事之曲直犹当於天子前辨之今乃不能自辨於元帅反嗫嚅於幕府岂畏懦耶盖元帅之体不当以事诎於部将是某凡辨论事可取直於天子不可取直於元帅幸诸君少留意焉
与永洛城董士第三书
近两附书皆计上达殊不蒙体亮何所守之坚也永洛修与不修亦所见之异耳李文饶牛思黯争维州事是非至今有不同者亦何必不修为是修者为非但某与狄侯以才略之不广兵\之寡少不能远为守备故建不修之议适会郑公罢去遂蒙中旨从本路之议行简奋忠国之谋必以修之为便当辨之於朝廷禀诏旨而来则本路从之亦有名矣幸行简少思之永洛地果属何路譬若治他人门内之事岂不为侵耶是行简可以已其事本路不当变前议也行简困踬累年闻改官朋友所共忭故前走书奉报诚亦私心所喜一官虽不足为行简言然於夫人之心岂不慰哉此事穷极根柢某辈为守职行简为侵官何不思之甚也试使某今日却以修之为便行简以某为何人耶况狄侯强毅有守虽某言之亦必不从前书?裂故未蒙省察是以喋喋愿熟虑之
与幕吏石辂李仲昌书一首
承从部署已至德顺军所留刘沪董士文字盖只留往诸处取索及往长安文字不缘章奏既捕之即是罪人安得妄上文字眩惑朝廷耶即若其言吾辈隐匿即当缴上不可留也况但泛泛妄自饰非但白填署且封起勿毁去即无害已行文字却取去不便兼且有迹反使不知者将谓不当留其文字唯存其人使尽辞於狱自免闭塞之讥二君熟思之
答谏官欧阳舍人论城永洛书一首
某十九日至解州闻永叔舍人其日抵陕郡以数年之别相去才数千里不得一相遇怅然以为不幸然某方为奸人所挤诬罔百端举朝莫与为辨若见永叔必极论是非其不知者将以某祈恩求援於永叔此不独重为某累又且以累知已故不得一相见未为不幸也自天休见侵未尝作京师书用此亦不敢修问左右蒙专遣脚力致手诲何朋友顾厚也仍以某近丧长子为慰某始三男中男往岁多病襄城道中物故者也幼子三岁美慧可念三月中在渭失之长男壮大与侄植皆门户所倚者一旦同逝人生孤苦至此处世复何聊赖永叔见哀之深诚知我者然谓晋庆不当为意似未见亮永叔尚尔况他人耶永洛事未易可言然事之利害人人各异见不必深咎今既城之则异日自辨不足复论但天休既罢兵任若以城之为利当论於朝廷不当督泾原部将擅为此役彼刘沪者为泾原部将苟知城之为利当与天休合论於朝不当专事耳幸赐照亮
河南集卷九

[book_title]卷十
钦定四库全书
河南集卷十
宋　尹洙　撰
书启
答河东宣抚参政范谏议启一首
近捧教答所启事皆蒙施行不任戴荷之极近闻蔡石皆外补又缘饮会事多贬斥善士去年圣上奋然英断登用明公暨韩富诸公天下翘首以望太平今明公未去位端士颇复见外世人用意如此言之可为於邑明公纵以边事未还富公讵宜久留於外耶又北蕃四十年休息若一旦举事其势不小向时所传与西贼相攻卒无验实此谋岂可测也自古外蕃之得志中国无若元魏元魏始从云中得代郡太原然後取河北愿明公深思根本为国家谋长久之算一堡一障不足以I御无或因循异时负天下之望某受遇素异直布所怀不避忤犯尊意死罪死罪
答枢密韩谏议书一首
自使节还都不敢辄上记伏蒙深赐体亮特降手教兼以某儿侄丧亡曲加存慰不胜感涕侄植男朴俱为门户所托朴又尝以文贽左右蒙国士之顾本谓此儿终为门下之用何期不幸一至於此某在秦所生一儿亦前此失之年将五十未有继嗣未尝不中夜抚心对客吁叹若使忧能伤人亦恐不复再奉顾_矣枢`事重望善调寝以副祷颂
贺兖州杜相公启一首
伏承相公亟解台司出镇东土拜恩?恭即日上道惟怀素志固无少慊然士大夫之有知者相与切议咸以相公居位日浅法制利泽未尝施用於天下某之鄙心更所未尽若於朝廷於生民而言则不异\说以进退论之实为全美伏惟相公由初仕以至显重无一事不为人纪无一行不为人式天下之望惟恐不作宰相岂独私於相公诚冀有益於斯民也夫宰相之任道行则久处而无嫌道黜则亟当去位然高位大权人所愿籍於是被持禄保宠之讥蒙阿谀顺旨之议不独今世所无前代名公所不能免恭惟识进退之礼保初终之节全天下之望考於古人可谓无愧若需以岁月则平时所履惧将大损某出入门下几三十年区区之诚实在於此敢持此说为贺
答河北都转运欧阳永叔龙图书二首
自承河朔之行意切有疑何者正人在朝天下蒙福今虽总制一道然所施置不过千里其於重轻岂可同日而道哉以是不敢为贺近日得都下信君谟守道悉以外补又以会饮微过多斥善士圣上慈明永叔以忠亮被遇不当以外内易虑忘怀本朝也范公既领西抚则未能即还富公何得久留於外耶见河东使还所奏罢下等科率一事不谓留意文案乃得详尽至是昔柳公见韩文公所作毛e传叹称不已韩之文无不高者颇怪柳何独以此为异见永叔所作秦祠记骇叹者累日盖非意之所期乃尔益知柳言为过相别累年辄此称道谅复见俞也
又一首
十一月中写下手书会论奏都下事遂不欲通於左右今辱书知动履甚休具知某有所陈事某之心爱贤过於嫉恶不独永叔知他人亦多见信岂有心之所爱幸而共世不与之亲且厚耶今之相知者多见戒曰当避形迹见\者则相目以朋党果如是子不幸得罪须盗跖乃可言不然学圣人者皆氏党也世态殊可憎然不足恤至於勤事持身亦不敢懈见询晋潞少时所游之乐今欢意都尽不惟年物之异直畏事耳尝忆前送王胜之序云圣朝方以文法治天下子其慎之当日亦偶为此言不谓遂验F葺辈惟欲摭人细过不可不虑也人回遽意殊不尽
答镇州田元均龙图书一首
向闻处置保塞事何其精也兵久骄遂至杀害守将若又贷之则无复法制矣明公行此一事使主威复立虽四夷之功无以易此甚善甚善近闻京师以微过多斥善士蔡君谟石守道相次外补未知其然否年来朝廷凡所更置亦有所存虽高而事不下接者自非圣人未能无过至於进用皆天下贤士大抵治平之渐也圣上聪明任人不疑而奸人忌前丑正务快已意其不思为国今势尚微恐其渐炽所迸不止於蔡石也某岂私於数君哉所虑者谗胜贤绌则国家忧患岂止於四夷哉方今言为上所信且重者无如元均愿深留意盖\远之谋虽陈惧其不见也范公既有西抚之行富公何故久留於外耶某久不作京师书亦不喜辄议时事数日闻此愤悒不已会得明公书因以尽道所怀幸赐体亮
与邓州孙之翰司谏书二首
与之翰别久未尝一日不相思直以德度服人企仰之心不能暂忘耳今幸会而复别重以顾恤之意笑语之乐中怀筱ú秽词笔奔爸仰高之心与怆离之情各是一事古语作恶数日此最得之到随当别作书
又一首
与之翰别十年所与游处深相知者不数人其间不以\近为间毁誉为疑同不为党异不为嫌如吾之翰者益难其比向观之翰所论朋游其亲若厚如某比者亦复无几骤此相别以某奉思之心揆之翰相念之意讵有已耶
上邓州范资政启一首
某自谪官惟作报书当世公卿素相厚者未尝辄上启今明公镇邓邓距随不远而李承者专来相过将归於邓某又与李俱出门下若遂无尺纸以奉左右则何以逃简慢之罪某居此风土之善恶食物之同异情怀之乐与否李皆悉之不假一二谈也恭惟解边剧就安逸尊体甚休南阳旧邦春物向盛不得陪高宴预谈宾用是为怅
答扬州韩资政书一首
邓州附到七月三日所赐书不胜感忭某久不上记亦如尊谕到随贱属患疟疾尽得平愈食物甚贱私用虽窘而不乏读经书益有味体力亦无疲耗不烦赐念平时与人异同遂至争论不息盖国家事今既发放若复云云乃是怀私忿耳不惟~之於口亦不萌之於心用是益以自适但恨地远不得拜伏门下栖倚之心莫能具陈惟望善保台候以慰倾颂之恳
答福州蔡正言书一首
自君谟在朝廷为言事之臣遂不作书逾三年矣忽辱手诲以先兄亡没为慰感涕无已因念家兄平日常以边事见教而朋友之说多异於此某亦以为家兄亲爱当然朋友相成以义者也家兄没两月某即得罪使其尚存某就狱其亦忧而成疾矣故自谪官而来以不发故自悼惟以负教为恨君谟於某兄弟皆厚故道此意汉东土风不恶寓家城东佛寺私用虽窘而不乏读书日益有味不烦留意君谟侍亲多庆因人或惠问以慰私渴
答张固太_书一首
顷年在秦尝见家兄称道阁下之为人及来安定会轩车东还过郡始得请见则仰高之心有所从矣暨至平凉与同僚议边事有石君乘者数数论阁下之所施置无不得宜者益所叹伏近见孙之翰称阁下之隐德懿行足以厉今世故某奉接未数而仰闻盛美为月久而且详也谪官来止作报书虽欲通记左右愿不能致今辱书存恤至厚愧感无已又承别拜恩命即未知何日再接高论不胜区区之意
河南集卷十

[book_title]卷十一
<集部,别集类,北宋建隆至靖康,河南集>
钦定四库全书
河南集卷十一
宋　尹洙　撰
答计用章秘丞书一首
数日中连得两书旨意甚厚兼以曾见鄙文过赐称道阁下在某为前辈於文高於道淳者也宜有以指其疵瑕其未至以成朋友切之益今乃曲为题品岂德隆者专誉人之长以诱其进取不然何许与之过也感愧感愧询来介云已有嘉州之命不知信否阁下以忠获罪其为留滞亦久矣造物者得无留意人遽草草奉此为谢意殊不周
答汝州王仲仪待制书二首
郡校来蒙赐手教具审尊体宁裕兼以退解为寄意高理诣诚所钦仰然阁下谓进与退系乎道之所在虽圣门达者无以为异也若论夫才与不才窃有惑焉盖才者容有小人而不才者不害为君子君子而才不至其进也於世不甚益亦不甚损小人才而进虽树功立事其C益甚阁下试思之以为何如
又一首
辱赐书教承自至汝阳政简讼稀尊体安适某到随州城东得一僧居竹树甚美颇有隐者之趣所愧者以罪来耳
答邓州通判韩宗彦寺丞书二首
某被罪放逐於时之士大夫宜见摈弃不与为齿阁下无一日之雅惠然见过开怀论议与平居交游之旧者无少异阁下真笃於义者顾某无以承厚意唯钦仰令德而已
又一首
辱书曾道及鄙文今h近所作四篇附李丞通呈皆有为而成非立意如古文章之为也阁下方以才名为士林推重当世名卿钜儒凡与游者其作为文章莫不道圣功扬德音如观乐於宗庙和平c缓无不得其宜若夫废放之人其心思以深故其言或窘或}或激或哀异此则非本於情矫为之也譬诸急弦促轸乌足留大雅之听哉惟阁下谅之幸甚
答环庆经略使施待制书一首
某向领州得在部下官事未尝相检察笑语未尝见E外此阁下於某甚厚及某盛夏就狱阁下相视有不忍之色护视贱属不啻骨肉逮及谪官尽室获归无少失所此又於某甚厚自见放逐平日游旧罕有以尺纸见问者阁下方领兵贵重乃能数千里惠书勤勤见恤此又於某甚厚某接熟左右固未久然亟厚顾遇宜何以为报唯祈益树德业早登公辅得为声诗以道盛美此其望也
与邓州丁忧李仲昌寺丞书二首
向者足下说南阳孙守言人之才皆有分定虽强之不能有所益若德者在人勉之而已足下质於仆德果可勉耶仆就足下为吏而说曰毋矜已毋尽法毋报怨是足以为德矣足下乐兹说语仆云愿诵此以自儆此三者非於足下有所见也泛论为吏者当然耳足下乃能如是真好德者也既相别因思足下之所未至者辄复奉规足下读书观古人之所为其好贤恶不肖甚明然於行已似有小异足下於今世所与游者贤不肖悉有之贤者果能亲巳足下固亲而厚之矣贤而适与已亲不肖而适与已亲足下虽能辨其贤不肖之异而皆有用其亲E而亲E之岂以人厚已弃之不祥不巳亲而强附之为佞耶君子之亲贤非以发其禄仕振其名誉盖将以立身而至於道者也故与君子处斯君子矣与小人处斯小人矣为长者折枝尚无愧焉有亲贤而为佞乎若不肖者业与之厚不当~之毋自昵焉可也世复有以附已者为贤异已者为不肖不独置亲E其间又从而反其贤不肖之实此所谓朋党者也幸足下不谬於此且勉於进放而继以尽言勉之又勉之未见其已
答李伯昂秘校书一首
近令弟来辱示长以杨太博奉荐为谢足下以名臣子在选部二十年能廉干任职监司自当以进贤塞公议岂必朋游为先容耶不敢当不敢当
答张子立郎中书一首
连得两书皆以先公志文事某於乡里士人铭其先世者多矣其人於世不显要其一事可传即为志之况先公以宰相子致位一二品树立事功始终灼然为人称道者耶敢不承命
答谢景平监簿书一首
向者过邓承见访以足下齿少语不及他止奉询宗门而已今得所惠书辞缛而意厚感叹不巳始某辱先公顾遂与二昆接熟今又得足下何其昆弟多贤使某尽从而游也足下力文树德古之交友称忘年者窃有慕焉
答江休复学士书一首
中两得书并诗所云牙校附者书访之不获用是不敢作答书当见谅也自河内之丧便有平凉之行盛夏就狱穷治百端卒无毫自润之A遂得在外听旨只用不合贷与部将钱经赦不改正催收从流三千里私罪当追二官遂有汉东之命至此聚族不至失所虽未得还乡自便然亦无挠日读诗一篇了无仕宦意必素谅也
与京西转运刘察院荐樊景书一首
某顷守郡尝荐士其取之初不甚精以为天下吏员甚\官局大小各有所任拔十得三四亦不为失人又其异日无状必与其罪以是无所愧负若荐人於友朋则必慎之重之盖不如所称则为诬罔苟以贪墨取罪则已无所与独朋友坐之其为愧负万万於巳得罪窃见州学教授樊景年三十庆历二年进士始家江南大父以策画为开宝功臣家衰今无仕於朝者景幼孤养于外祖高公慎交高公高洁尚名检景深存外氏风某谪官与之比居为学未见其已其笃志於道者也所作文辞与今之名能者不相上下为学官通作尉三年矣今将以八月罢去近制郡掾与县主簿尉三考用二人荐为县今始景一人幸阁下成之某长与景论为政景以驭吏民为先是敏於政者然某见其志与行而未见其为政故详其所见而略其所言使其为政未必後於志与行也某自见废黜不喜道当世人过恶独见人之善美不免有所称誉诚知向亦用此取罪然似发於天性虽重得罪不能自巳景虽从某游今之所称皆其行实於景无锱铢加重是虽私启其实公论阁下虽不识景果用某言是亦公荐之也异时景得门下阁下自观其才实将复荐之又荐之恐不止於兹一荐也则某不独为景求知阁下亦於阁下知人之明不为无助岂止於无愧而已
答光化军致仕李康伯率府书一首
与阁下别久然心未始忘也某汩於风波自取放逐阁下齿发未衰遗荣养高同处兹世其识虑相去犹穹壤之异也何期未赐弃~曲致荣问雅意勤密至慰至悚某留邓俟房州叔父过当诣待阙拜见不晚诸悃非面序莫尽
别南京致政杜少师启一首
某自初春卧病闻拜新命欲俟稍安即修贺启无何所患沈绵迄今未瘳生理固不可期若遂不能达诚左右则抱恨无已自念受恩门下三十年每闻相公一美事则咨嗟称道为门生之光今年甫七十确然去位德全道隆终始无玷仔棉赵疽祆冻Ｈ漳车米锉灸└不复论及仇人欲以赃见A穷理百端卒无毫自润自谓无愧於人然於相公不得言无愧尝记顷年相公在监司怒以主吏月朔预取俸钱者俸钱尚不可预给况私用库钱耶盖由久去左右灭裂教诲止知廉身不能慎事故自谪官未尝佗尤但自咎而已惟於有位者不敢先作书问今相公致政还第方敢少露悃夏乘浞枕累旬医言据脉可疗万一有瘳庶几再得请见门下不任依恋激切之至
河南集卷十一

[book_title]卷十二
钦定四库全书
河南集卷十二
宋　尹洙　撰
故中大夫守太子宾客分司西京上柱国陈留县开国侯食邑九百户赐紫金鱼袋谢公行状
曾祖廷徽国子司业越州观察判官
祖懿文秘书郎杭州盐官县令
父崇礼泰宁军节度掌书记检校左散骑常侍累赠户部侍郎
本贯杭州富阳县章枷绯嗨衫镄惶巫旨弥年七十四
谢氏系谱自公七代祖已下官讳具存始居河南之缑氏至四代祖终衢州刺史葬嘉兴因家江东及盐官葬富阳遂为富阳人当钱氏制吴越故散骑而上三世不为朝廷官公始十一岁尝与父客谈散骑私观之见其辨对有成人风大为叹异学舍有说左氏春秋者公十四岁从之学归辄与同辈伸其义必尽其师之所传既冠寓居吴郡会汾晋平都国当表贺吴士为奉者文体弱更数人皆不能如郡将意公私草之为人持去郡将大称惬吴中先生亦自愧不及故王黄州罗拾遗处约并为吴之属县长公与其游罗尝与王书云济之扬?天人盖吾曹之敌其为名流推重如此淳化三年举进士上第除梓州榷盐院判官明年盗发益部公以梓近益为大郡盗畏强逼且利以自资攻之必亟盍大为守具时近郊多林木乃白郡守悉取之以完棚橹且为薪蒸之备既而被围百日樵采路~城中赖焉公参陈谋议分护堑壁及围解於僚吏为最力就迁梓州观察推官明年权知益州之华阳蜀民流散之後田庐荒废诏书凡入租占田有能倍入者断以新籍於是豪右广射上田贫民归苦多亡其素产公曰此权时之制访裼就业耳若利其倍租而使下民失业岂经制哉乃命尽还旧主所施行与诏书异至道二年召归授着作佐郎太宗面谕令通判大藩即通判拗萸秘书丞又通判筠州知兴国军真宗考吏籍有五年无过者特迁得改太常博士一日内中出朝士治绩着者凡二十四人名付中书门下令召见即以景德二年冬对长春殿赐五品服令通事舍人焦守节送学士院试试之明日会边奏警急降诏北征是时曹濮盗起又北兵分趋齐郓东土颇骚朝廷慎择郡守真宗面谕宰相昨日京东奏曹州阙人谢涛可转官知曹州遂除屯田员外郎曹之征赋旧分送睢阳仓公至郡会霖潦民车在道者不克进公曰自曹及宋陆行数百里平岁致之不为易今泥淖益困吾民且江淮漕连日至睢阳城下曹有广济漕亦通京师使曹赋得漕送京师睢阳自取江淮米以直曹赋岂非便耶乃开廪尽收属县赋且上以利状遂与转运使交奏朝廷从公举降诏褒美未几召还奉诏祈雨嵩丘祠毕雨澍因言岳渎有请祷而无报谢义或为阙真宗是之因诏自今修报如礼是年西南有大星见占在蜀分诏公巡抚益利两路又别受诏与益州张公咏同议铸大铁钱利害於是考铁价与旧钱更相均准故下不得盗用而物估长平蜀人至今便之使回举吏三十余人宰府疑其多公面陈诸吏干状愿署连坐以冀必行奉使举吏连坐自此始後所举多践台省不调者犹为郡守四年授三司度支判官大中祥符初出知秦州又知歙州改度支司封员外郎坐三司判官日举榷茶官被罪夺司封五年复为度支通判河南府冯魏公罢守荐公於朝召试授兵部员外郎直史馆判三司理欠凭由司出为两浙转运使赐金紫迁礼部郎中判司农寺天禧五年兼侍御史知杂事乾兴元年迁户部郎中永定陵驾将发少府治明器象物甚侈大山陵使奉诏自京至陵凡城门民舍卑隘者坏之公上章言先帝封祝仪物大备尚不闻废坏所过城舍今遗制务俭薄反以象物坏民居非先帝意愿下有司裁损章寝不报物议是之是年以疾求东归除吏部郎中直昭文馆知越州天圣中代还迁太常少卿判太府寺登闻检院以步履艰蹇求西京留司御史台u年改秘书监台任满就求分司明道元年转太子宾客景佑元年十月三十日以疾薨二年八月嗣子兵部员外郎直集贤院绦奉公之丧自京师归葬於富阳公生平不恤家事然友爱甚笃宗门有孤者收养嫁娶如巳子在朝廷见贵势无所降屈士子进见虽少贱对之肃然及交言则开怀无少隐故人皆惮其高而爱其诚凡治郡部吏有一善必孜孜称荐或犯法虽甚恶之直其罪而已未尝有过刑故终身无一嫌怨者雅善品藻文章江夏黄叔才尝作杨允恭墓铭甚负其文顾公曰能损益一字者我当辨之公削去二十一字叔才叹服不已在西京被疾人有贽文者必读之终篇或`其辞之工者称道之其爱X士类如此初两浙转运使还朝议将以掌诰命会得疾逾旬不能兴事遂寝素好修链药术喜与方士谈视荣利泊如也本朝图书之府惟昭文史馆集贤秘阁公与兵部同时分帖四职太府寺实父子相代缙绅荣之见于衣冠盛事h母夫人崔氏追封博陵郡太君夫人许氏封晋陵郡君初散骑五子皆以五行定名公次弟炎有文称终公安令锴今为天台令杲从方外教号安隐师坦左侍禁子三人长即兵部次约将作监主簿少以才敏知名季绮本庙斋郎约绮皆早亡女四人长适同出身周盘次适德兴令梅尧臣次适延陵尉傅莹次适吴县尉杨士彦孙三人景初将作监主簿景温太庙室长景平试校书郎女孙四人并幼公才位德业当列国史敢直纪行实以备史官之h谨状
故朝散大夫给事中知同州军州事兼管内劝农使上柱国陇西县开国伯食邑五百户赐紫金鱼袋李公行状
曾祖谊不仕
祖某不仕
父继文任殿中丞累赠尚书户部侍郎
本贯怀州武德县待贤乡德业里李允及字某年七十六
公之先三世传春秋学至户部始以明经取科第公亦世其学端拱二年及第授解州安邑尉居官有能绩秩满再调京师廷见日太宗省其劳状嘉之擢大理评事知州三水县时灵武用师转赋粟以饷军再至积石皆在期先迁光禄寺丞通判雅州会盗据成都不逞者言以惊动旁郡公诘奸谨备郡境肃然事制书褒谕迁大理寺丞通判宁州卒都进者谋乱事觉公惧连比者不能自明精意辨析全贷者\移通判州迁太子中舍殿中丞为开封府推官赐五品服未几出为利州路转运使先是户部告老在京师尝坠马大衢中人亟以告公朝服即步出府门移其所顷之导从者皆至户部无他伤肩舆以归或以事闻者及奉使入辞真宗问曰卿父坠马无伤耶因赐三品服是时台郎御史出领使任尚穿赐金紫公秩卑初被进用|绅荣之至部会岁歉奏赈饥之章未报出仓粟数万石散之民无转徙者迁国子博士入尚书省由主客金部司胛迩ㄖ两鸩坷芍欣三司盐铁判官京西京东淮南河东河北五路转运使京东淮南皆再至前在淮南开漕渠通广陵市或有异议者罢知泉州後由淮南入为三司度支副使授光禄少卿知N州未行改太常少卿兼江南安抚使迁光禄卿充淮南制置发运使时东土大饥自淮转粟五十万济青徐民俄授右谏议大夫知扬州徙知潞州代还授给事中知同州景佑五年八月二十五日以疾终于州公为政平易务以静治不喜作为聪明部吏或犯法须其自章然後置于理其用心宁失有罪不忍狱自巳发故所至有长者称掌内外计三十年金粟羡盈累千万供亿用度无一败事不独精敏过人亦其闻见详熟它吏难与比者乐荐士保任百余人多至通显母田氏追封某郡太君妻安氏仁蘅ぞ子五人熙载同学究出身早亡熙古进士第为屯田员外郎熙绩卫尉寺丞熙朝大理评事女四人长适屯田员外郎何向次适天章阁待制杨偕侍御史程戡屯田员外郎夏安期自适杨氏而下俱亡诸孙七人嗣子奉公之丧即以其年十一月二十八日葬河内某乡某里先公之墓次前葬h公世系官阀并其行事俾某次之将求作者以志其圹某详载其实以告谨状
故推忠协谋同德佐理功臣枢密使金紫光禄大夫行尚书吏部侍郎检校太傅同中书门下平章事上柱国太原郡开国公食邑四千一百户食实封一千四百户赠太保中书令文康王公神道碑铭并序
景佑元年秋八月壬戌枢密使同中书门下平章事王公薨于位天子震悼翌日临其丧废朝三日以太保中书令告其弟命鸿胪内侍通治丧事赙物恤孤率用加等礼官考行曰文康即以其年十月葬河南府河南县洛苑乡魏封原与二夫人y焉公讳曙字晦叔其先太原人始王氏居太原为着姓其後有徙西河者公之先君能传其世系之所从实隋世文中子之弟绩之後绩号东V子东V而下间有儒者然不大显亦未尝去河汾间经乱亡其谱不复贯叙故後世唯祖东V子至公始葬先君河南今遂为河南人曾祖杰祖崇生兵间以义勇自许河东大将周德威闻其名召补校德威後帅燕军以战死失知巳功业不着以拗湛季按可倏脱嗟馗屑沂廊逭卟坏庇貌奈浣乃南游嵩洛得左嵩谭用之者为之友以文称还太原至境上时刘氏方据其地叹曰天下将定以区区一方支天下兵此危国也遂不入止上党帅延致扛府罢不复作吏购四方书或手抄之晚年书数千卷端拱中终京师及公之贵追荣三代曾祖太傅曾祖妣张氏韩国太夫人祖太师祖妣阎氏齐国太夫人考太师尚书令妣祁氏鲁国太夫人公少举进士淳化三年上第释褐河南府巩县主簿再调定国军节度推官咸平中天子用古科目着方闻之士工部尚书赵公昌言举公贤良方正试入等授着作佐郎出知明州定海县代还为郡牧判官赐五品服迁太常丞受诏修传灯h判三司凭由勾簿司考发开封贡坐失实出监庐州茶税东封加恩迁博士通判陈州未至任诏还豫修册府元龟以工部员外郎充龙图阁待制赐三品服从祀汾迁工部郎中改右谏议大夫河北转运使部吏求赇失与劾罢知拗莞幕茨献运使归朝勾当三班院纠察在京刑狱权开封府事加枢密直学士知益州坐开封府日保任掾吏犯法降授左司郎中寻复谏议大夫召为给事中兼太子宾客天禧三年同知礼部贡举所诎士或倡言被抑无行者从而之不复辨状降为谏议大夫俄复给事中同知通进银台司门下封事兼t牧使四年寇莱公被罪坐姻累罢学士知汝州乾兴元年犹以前坐责授郢州团练副使天圣元年起为光禄卿知襄州二年再知汝州四年复给事中知潞州六年迁工部侍郎知河南府移永兴军七年入为御史中丞兼理检使七月以工部侍郎参知政事明道元年六月朝入殿庐未及对以疾还第即上章求解政事七月授户部侍郎资政殿学士知陕州是冬改元推恩迁吏部二年夏徙知河阳秋再知河南府十一月被召加检校太傅充枢密使明年七月加同中书门下平章事未几m发于手浸淫以至大病享年七十二公幼得先君所聚书读之至周官春秋尤极其义故为文章必本制度临政长於断事虽天性通悟发为事业迹其源流盖有助焉景德中天子尝命近臣修书时杨文公在翰林公止太常属丞制以二公并命论者以材名等夷非复爵位差降也临益部日会岁饥\心颇摇公曰往时蜀扰非有雄豪为倡先特以攘寇不息驱而合之浸大耳今欲制其萌莫若禁盗於是严盗法犯者一切皆死出金谷募告者又俾爪牙吏`其囊橐画谋者久必就拘或示惨刑蜀人股栗岁中遂无盗然用它法皆平诖误多贷免尝有卒夜告其军将乱公覆状立辨其伪斩之军士皆感泣蜀旧以季春籴廪米以济民言利者增其直公抗奏复旧着为定制先是礼部尚书张公咏再守成都蜀人怀之以为後无继者及公去遂有前张後王之谚其临他郡则因其俗而治之施其术若无穷然使人爱之皆如蜀人焉尤重狱讼无细大必精意处之上党有杀人者公察情非是面讯其状其人以为不得真杀人者已无免理卒不自明僚吏亦言不足疑公密以物色捕杀人者得之作辨狱记以戒理官前在西都有中人建议广旁陵屋居僦之取利以荐园寝公上言神道尚静今亟有兴作牟细利为家人烦?之荐非所以奉祖宗意於时近幸方用土木取功赏书奏皆惮其守正位中宪日属玉清昭应宫灾诏以卫卒及掌事者付台刻火起状时太后临政谓公曰此人火非天灾必戮守卫者公上疏日者鲁桓僖宫灾孔子以为桓僖亲尽当毁者也汉辽东高庙及高园便殿灾董仲舒曰高庙不当居辽东高园不当居陵旁故天灾若语此宫所建非应经义望以臣议下大臣苟不合故典请归田里时议者或云宫当修复大臣虽以财费不充沮之未有斥言不当建者及公援据经典辞颇切至上及太后皆感悟薄前守卫者罪修宫议亦寝明道中岁旱公引成汤六事为言且云今一岁四赦则政不节一事也愿深以五事为戒在河阳会遣使济渎祠醮公上言岳渎山川自非时祀请罢勿祀以息扰下之弊公初坐莱公去京师十年天下有宰相望士大夫惜公且老惧不克相延全者久之及晚节登用虽以东宫之旧上雅意所属然亦公议有在焉尝以人臣患不节俭深自亏损在京师居第隘甚起居常一室中G唯二马食无重肉处之泰然盖矫时之为也笃於朋友乐周其急治家甚严退公私庭诸子甥侄横经侍席间命次子鼓瑟以自娱终岁无丝竹之乐洛中营小园归意甚决末年恩典愈极终不得谢有志弗就良足悲巳初夫人石氏平原郡君次夫人寇氏冯郡君子二人益恭虞部员外郎孝谨温厚得其家法益柔右赞善大夫笃学好古苦自树立二孙慎言光禄寺丞慎行太常寺太祝女七人适校书郎陈戡将作监主簿赵士宗殿中丞孙瑜殿直杨舜臣唐州推官尹宗济光禄寺丞张宗简将作监主簿陈安石孙女四人并幼公母弟映试将作监主簿早世有子二人益谦左侍禁益冲将作监丞公所着文集四十卷两汉诏义四十卷周书音训十二卷唐书备问三卷郡牧故事六卷庄子指归二篇列于指归一篇再使北庭作戴斗奉使h二卷公既葬二年虞部君泣谓某曰先君素慎密在中书枢府为上谋虑虽子孙莫得闻故嘉言密论无一传者其任外官多用章疏论事命从子益冲书之益冲密留其藁今颇得存及诸行事皆无所睹者大惧失其传子故吏当以之将刻石以示後世洙不敢让并以世系官阀ㄔ刂系以铭云
惟君御臣勿贰勿疑知之厥艰唯臣事君曰进曰退处之惟难畴其知之公始庶士旅于外庭乃列从官乃宾东朝惟先帝明逮今皇圣信之有初保之有终乃翊大政乃冠内枢惟皇之聪畴其处之公在中岁官尝下迁不勉而和匪畏而?秉常以坚亦既在位帝咨左成时唯典刑靡逸自居靡高自名竭忠以诚知臣处身匪厥艰难惟圣逮贤公实全德颂之刻之以永其传
河南集卷十二

[book_title]卷十三
钦定四库全书
河南集卷十三
宋　尹洙　撰
故龙图阁直学士朝散大夫尚书刑部郎中知河中军府兼管内河堤劝农使驻泊军马公事护军彭城郡开国伯食邑八百户食实封三百户赐紫金鱼袋刘公墓表
彭城公天圣七年四月薨于蒲後三年其子几葬公河南伊泗乡尹樊里又五年几以着作佐郎宰方城告于故吏尹某曰予父晚节始得以谏诤先帝逮令天子初即位列於从官亮节直声为时名臣然在朝廷不四五年淹恤外藩弗至大任是故道充於友朋而未被於民论议通古今或沮於当世平素蓄有所不伸潜德隐行暧弗彰大惧夫流风遗烈寝失其传愿魇墓左以表之恳让不克辄论其阀阅云公讳煜字耀卿咸平初中进士第历河中临晋开封封丘二主簿河南颍阳令迁着作佐郎监陕州商税改着作郎知河中龙门县通判益州天禧初擢为右正言旋判三司勾院赐五品服三年以本官直贤院同修起居注四年改右司谏换工部员外郎兼侍御史知杂事判流内铨五年赐三品服改三司户部副使乾兴况恩转刑部旋改吏部员外郎出为陕西转运使未赴职奉使契丹还以本官充龙图阁待制知三班院提举诸司库务天圣二年同知礼部贡举权开封府三年迁刑部郎中充龙图阁直学士知河南府五年徙河中府治河中凡二年年六十二公少为古文章笃於风义始举进士与张景定交论道深相师友初为龙门宰部有t盗杀人不忌会公领尉事自捕悉擒之公曰此剧盗戒送府或有叛去者且尉兵弱不足为I防皆命斩之一府服其果文康王公镇蜀有以威暴上闻者会公自蜀召还对日真宗问曰凌策王曙治状何异耶公曰前凌策在蜀岁丰事少得以平易治之比岁小歉蜀人剽轻其心易e故王曙以严刑制之然所诛杀特盗贼耳未尝变陛下它法帝善之初为谏官属岁荐饥复河决东郡公上言岁数不登力役屡起元元困苦道殍相望此宰相事也未闻有济之之术愿策免以塞t望疏寝不报京师民间传有灵泉饮者愈疾议建祥源观诏初下公上言前世有传圣水愈疾者皆诡妄不经今盛夏亢阳大兴土木以营不急非国事也自玉清宫建凡有兴作皆惟本符瑞以答天贶臣下罕有以土木沮议公援古守正无所惮焉又抗论时政前後数十事今掇其要者公以外官有劝农之号而使穷民转徙污莱弗辟盖考课弗明吏治废弛以及此昔召信臣守南阳辟田三万顷此实恳步袷卦拙游唤曰日以幸迁非有意於民者宜申明考课法一切为殿最以督之又请禁民弃孝养而事浮图老子者或受父母教及亲没者勿禁先帝世吏一受赇终身不见齿及天禧晚政稍被贷或复得进公请重其制累赦勿原又以荒岁入粟者与上佐虚名假之不足为权时之制宜自万石而上得与武臣奏补子弟为比吏部旧制择善吏为御史府主簿三司法官时有贵臣求以亲属补其员公请罢之因言近臣对见不当为子弟乞恩以开幸进公以古之荐士受上赏今罪有从坐而赏不着非沮劝之道宜较其章着者推以恩典国家景德後分部置使总按刑狱公以为郡中皆朝廷臣转运使巳专刺举之职复置使按郡非所以责任守臣而息狱讼也当罢之河北平诏劳帅臣逮吏卒独不及民公请蠲两河岁赋以之又建言黜章句篆刻之伎崇尚学术复聘士之礼其章疏大较如此施行者盖一二焉有唐故事拾遗补阙掌供奉讽谏得以廷论政事国朝授者或兼儒馆或领外官专以宠文雅材干之臣非复曩时职事天禧诏书置谏官御史十二员首得公与肃简鲁公宗道二人为谏官凡所论列拜疏而已未尝请对公援举故事自是当得对遂为故事及迁司谏会论E史刑狱事章不下固让不拜翌日章报乃受命公厚於故旧始终无少间也王文康坐寇莱公责官朝士无送者公叹曰友朋之义独废於今世耶坐谴无愧矣乃出饯之雅爱处士李读之为人读终公陈其高退之行诏赠读着作郎其敦笃如此在西京日有归老之志求领留司御史台不允比召还不诣阙愿徙河中卒如其请难进易退有古君子之风焉公之先代郡人後魏孝文之迁都因徙家于洛阳十二代祖环镌北齐中书侍郎环镌生坦隋大理卿坦生政会唐武德功臣封渝国公政会生元意尚太宗女南平公主位至洪州刺史元意生奇为吏部侍郎天授中为酷吏所陷奇生获嘉令慎言慎言生河东令生秘书郎藻藻生蔡州刺史符符生洪洞令兄弟八人崇龟崇望最显崇龟位至清海军节度使崇望相昭宗至左仆射生大父赠太保讳岳仕後唐终太常卿夫人赵氏封天水郡太夫人太常生烈考赠太保讳温叟仕皇朝终御史中丞夫人李氏封永乐郡太君公两娶赵氏皆赞善大夫景之女今郡君有子七人长曰贶将作监主簿次即着作君次先将作监主簿次曰邕忱兆兢并太常寺大祝贶先早亡女二人长适大理评事王L次幼刘氏自中丞而上事备累朝国书着作兄弟皆开敏有材称着作又登进士第能世其家矣今世衣冠虽或前朝旧族然经乱大⒗肴ゾ砂畈辉蚓裘中~谱牒散佚无如刘氏蝉盛大者又自渝公而下至今十世犹葬尹樊里此其为异者也初公领贡部某得奉名及为河南以掾吏事公故着作君以家世之旧为请某N述非工独能不曲迂以私於人用以传信于後故叙先烈则详其世数纪德美则载其行事称论议则举其章疏无溢言费辞以累其实後之人欲观公德业当视於斯文为不诬矣景佑四月日刻石
故将仕郎守河南府登封县主簿兼尉卫君墓表
君讳景山字仲安魏郡南乐人後徙家河南累举进士不中第景佑元年西都复国子监学生共荐君得试国子主簿岁余改河中府士曹参军仍在西监讲书四年授伊阳尉移登封主簿康定二年六月三日以疾卒年五十君少以辞章为人称年十七举进士魏郡首送之二十余始来河南益自修谨接朋友恭甚t居论议默默若无所解或从容与之谈即多所发明以是前辈知其让已少年皆慕其为人交誉之无一异者晚节所守愈固通六经章句大义从之学者常数十人或与君评後进人物君虽赏G有轻重然多曲为之品目人讥其所收太广後颇有成立者士吏以此服之素为名公知遇谢紫微以礼致之始主学事丞相沂公称其行於朝因以入官焉父渎祠部员外郎直史馆有名於时母郭氏太原县君娶王氏一男籍民九岁一女十二岁君卒後五十七岁葬河南洛阳贤相乡积闰里洛中士人告於予曰卫先生葬宜有文以志其圹予知仲安者是当为之志会日迫不克纳其城遂表于墓
故朝奉郎太子中舍知汉州雉县事骑都尉王君墓碣铭
太子中舍王君以康定元年三月某日卒官二年十一月某日葬于河南府河南县某乡某里其孤尚恭尚次侥吃慌费粲朗寮让吾先君之圹愿得文以饔谀鼓秤刖游最旧不敢以让云君讳汲字师黯其先京兆万年人五代祖乃唐季为壁州刺史世乱不得归遂葬果州西北丹图山下里人呼为壁公墓曾祖福事王蜀为合州刺史祖某父某通经术皆以拗展幼聪警善为辞章兄湛取进士第有称于时君始游东京为广文生数举不得第湛累官司封员外郎君用司封?授将作监主簿调郑州原武河南密县主簿天圣八年诏举郡诸曹县主簿尉堪为县令者公得以擢为泽州晋城县令县治在州下州有广军异时牧马旁郡会岁饥县民有亡田者士遂请某田为牧地民既复马当还故牧军士以势力取强於民吏不能禁君至五辨於郡卒徙故地莫有犯者明道二年诏举郡县吏有治实者本路转运使苏耆以君名闻即召还改大理寺丞知京兆府益田县事迁太子中舍知陕州夏县事县近山颇为水患又城久圯坏奸盗出入无限制君请於府筑堤新城人皆便之移汉州雒县会两川大饥君率富室入粟数万以济贫民仁榘谕焉君为吏凡六更其治或为佐为长皆得以一县书其用精敏敢断官有敛役未尝以严期暴民事皆迎辨民或诉枉者虽尝经郡理更君必穷覆究审不以势卑夺其守以是能庇其民为人平易r中洞然无少隐与朋友游有始终读书恶异端尤不喜阳拘忌之说识者尚其道焉娶胡氏封安定县君子三人尚恭尚赐年取进士第皆贤而文尚辞举进士五女长适殿中丞吴感次适殿直朱渐次适潞州屯田令楚建中次适吾家子朴实其婿幼未婚初兄湛葬河南君尝语诸子异日当从吾兄及终遂奉其言铭曰
生于蜀官于蜀又殁其地来葬河南实成君志九原可作从我伯氏子孙遂家以在後世
王先生述
先生葬有日次子豫状先生行事来告曰侍读学士杨公既铭吾先君之墓先君之于子不可无述予惟杨公与先生同年进士出处中外四十年知先生治行详且实莫如杨公世人信其文亦莫如杨公予若复次其事徒使人疑其传故不叙其状独述予之得於先生者庆历四年即先生治蒲之二年予自安化徙守平阳道蒲先生与予语春秋因出唐志二十篇且曰此未尝以示人先生於褒贬善恶之着者若无所措意其甚异者\之所尚或诎之\之所讥或嘉之予亦疑其然先生为予开其端质於大中之道考之於春秋无相戾者呜呼先生所美唐善也所诎唐恶也於今曷避而不以示人盖夫违\之所讥谓之党反\之所尚谓之隘举世皆然恶得独异而取危耶宜乎先生之不以示人也先生殁唐志且行于世观其书然後见先生之志於时未尝伸亦未尝屈也後之知先生者其在唐志乎先生讳沿字某历居大官在朝廷为名臣由枢密直学士为泾州观察使泾原路经略安抚招讨等使领兵责重以其佐军败罢为郎复进天章阁待制庆历四年十一月某日终于蒲葬用明年某日云
故太中大夫尚书屯田郎中分司西京上柱国王公墓志铭【并序】
公讳利字兼济其先沧州青池人曾祖抗江州刺史祖演太府卿父恢谦尚书库部郎中母董氏漳南县君葬河南伊阙今为河南人公淳化三年登进士第初调河南尉迁着作佐郎再为秘书丞太常博士入尚书省为屯田都官职方三员外郎转屯田郎中官凡七迁始以陕府监税历通判阆澶浪定四州知绦州泾州改盐井州仓复得通判同州知河南之永安维氏二邑总十一任以本官分司西京年七十二天圣四年八月十六日终于缑氏私第明道二年十月二十九日葬洛阳大樊原不从於先君用吉卜也公幼警悟始为童授诗於故尚书右丞张公雍张公说诗博引经义听者各所未究公於下坐重伸其说辞约理畅一坐耸伏初命河南会人赵赞领务於洛赞招权树威趋时者望尘迎谒惟公与之抗赞不胜其愤它日坐衢中以职事呼公欲\辱之公庄色正辞赞不能屈留守吕公闻而深器之在沧州日具狱有t盗当就死公察其气貌曰是非作恶者密讯之颇得其w状公命稽其刑且大索境内不数日尽得真盗赖免者数人又尝遣三卒至都下二人者共害一卒取其资装反以其人逃状闻公疑其奸遣吏李密者自郡至都以物色求之得其实二人即伏罪其精审皆此类定州民居杂戎落附乡籍者至寡公招徕抚集岁益万余家凡为政尚清简时与宾朋乐不求察之誉故所至皆便其治及去郡吏民千里候问岁时不~其见爱若此雅善谈谑有d藉外为和易而内甚介时亲旧处柄任未尝一造其门再诎皆非罪一以河决一坐失举幕属留滞者累岁处之恬然晚节以歌诗自娱有集十卷私帑屡空不以⒁怍呒灿镏钭釉怀⑽胖先君我家自隋世为显族处环卫方镇者相维不~惟未尝典文翰为从官因乱谱牒散失恐後世遂忘其传因命笔授之其意欲诸子以文自进也娶李氏封隆平县君抚养宗属有家法三男长鼎进士第大理寺丞次震洛阳主簿次复举进士三女长适试将作监主簿张师雄先公而亡次适耀州华原令杨建用次适太子中舍孙长卿孙男四人夷仲虞仲子仲南仲女四人并幼铭曰
王氏世以材武吏干称及公始用儒术进而位不大诸子益以文自力王氏其显乎
故推诚保德功臣金紫光禄大夫守太子少傅致仕上柱国天水郡开国公食邑四千二百户食实封一千户赵公墓志铭【并序】
公讳稹字表微单父人少好学持心固坚得章句义辄早夜以思不少懈犹自以不足乃之四方从贤俊游喜为文辞卒以勤成其业年二十六举进士一上中第授平定军判官再调台州军事推官荐其行能者数十人除大理寺丞知苏州昆山县通判楚州迁殿中丞知通州召归同判宗正寺赐五品服枢密直学士李公F荐公端厚可任以事推为监察御史由殿中侍御史迁侍御史历判登闻鼓院开封府判官判三司开司车驾西祀为东京留守推官咸以持法谨重为人称大中祥符五年迁兵部员外郎益州路转运使赐三品服入谢日真宗顾曰天下久平然郡县事朕宜闻蜀最远民富侈吏易以扰是尤欲闻者卿朴忠当无少隐凡事有更置者具h卿意无署名位附常所奏章以来朕为卿行之公至部事无细大悉心以陈至有一日章数上皆优报焉n州蒲江劫盗不得反系平民十余人掠笞咸使强服又合其辞若无可疑者公行部意其自诬驰入县狱考状尽得其w即出之县吏於法云南蛮扰焚卢州U井盐诏发兵诛之器械粮饷皆逆以辨事宁以劳迁工部郎中代还兼侍御史知杂事同判流内铨奉诏详定民吏负官之物稽期者公审其无欺状者尽除之改三司盐铁副使天禧二年咸都守当代宰相列上近臣名三四皆不称旨或举公姓名帝曰赵某固可用擢为右谏议大夫充集贤院学士知益州度支市锦六千公召工较其日力岁止千余疋乃以千数上供焉就移知同州迁左谏议大夫给事中徙凤翔京兆二府使契丹还工部侍郎加枢密直学士知并州进刑部侍郎上雅知公为先帝所信任且倚耆德为朝廷重乃拜枢密副使明道元年进吏部二年拜尚书左丞知河中府景佑四年拜礼部尚书五年以疾请老九月拜太子少傅致仕十一月一日薨於河中年七十六公性笃厚与人语言必诚尽无一外节虽年位尊显不自为贵士子贱微者皆与之钧礼为政尚凡处事要其归不害於礼而未尝立异见以名已功用是天子器之以为可任大事在位者交称其笃厚焉夫公之先世以儒名其家然无显者及公之贵曾祖赓赠太保曾祖妣刘氏追封京兆郡太夫人祖修已赠太傅祖妣朱氏追封河南郡太夫人考晟赠太师妣孙氏追封洛阳郡太夫人娶田氏封京兆郡君先公亡子男七人士安士宗士宁士宏士宇士宣士宾俱以J补官士安士宗士宇士宣皆早亡士宁今为太子右赞善大夫士宏大理评事士宾秘书省秘书郎女六人长适职方员外郎晁宗藻次适秘书省校书郎袁涉次适晁氏次适大理评事李南仲次适秘书丞梁竖次适右班殿直朱融今存惟晁氏李氏妇孙男二人仲达太常寺太祝仲逵奉礼郎孙女八人皆适士族公薨年十二月嗣子奉公之丧葬河南万安山之原自初薨凡三十九日而葬葬速故赠之典未及焉其铭曰
孤卿六官百工之式公实职之天子万几百官是维公实n之五福之厚既得而薰实有之万安之考龟已定公实命之既封而崇既固而完公其安之
河南集卷十三

[book_title]卷十四
钦定四库全书
河南集卷十四
宋　尹洙　撰
故三班奉职尹府君墓志铭【井序】
先君先夫人之第三子名湘字巨川年二十四天圣五年五月九日以疾卒景佑五年十一月二十八日葬河南薨仓傩咒ㄆ而志其圹曰巨川少予三岁幼同游嬉稍长俱就师起居食饮无一异然予好论议古今往往与先生辨是非巨川独喜静不参一言人皆材予以谨厚名巨川年十七由大父J得官初擢偃师酒又掌卫州牧马与予别三年予在京师巨川以疾来告遽往已不克见他日视箧中得手抄历代史及兵家书总数百卷及观所上边事欲国家变五代衰制籍兵於农以纾用又以西北带边凡百余堡戍兵寡敌至不足为I防不若省堡戍增屯要害如唐三受降城天德军之比其言深切而着明其大要若此呜呼名弟谨厚则信矣观其材又能以重持之予何及哉予何及哉先君先夫人讳氏官封已载墓表娶木氏一男一女木氏及女後巨川一年皆卒男名林谨U不妄言笑今为後铭曰吾家自曾祖以及先君三世葬此而世异其域弟之葬得与先君同域在地之内用术者云
故将作监主簿陈君墓志铭【并序】
陈君名赓字仲雍邺郡安阳人举进士累上不中第自诋其业曰始吾好夷吾书通其变能使国以富强期少用於世以尽其术念非进士无以进今数绌年且衰所蓄讫将不用其施吾家遂罢举专治生业是时君母夫人在堂兄贯始有位于朝赖君奉养日益充其治生用术至精年丰凶与物上下敛散急缓皆有宜日不为汲汲岁较之则大有余用是乡里称其长者以兄J得试将作监主簿明道二年七月十八日以疾终於家年六十父芳赠尚书刑部郎中母解氏封福昌县太君娶刘氏温州防御使平之女弟和顺能持其家法後君二年卒生六男安仁安世安国安上安静安民一女尚幼安仁安世父J补太庙斋郎安世试将作监主簿余皆举进士兄贯今为刑部郎中直昭文馆君以景佑五年正月二十三日葬於河阳太平乡门里先君之墓以次夫人y焉铭曰
贤者以道进退无失得其次尚功名以术济其用不则施其家以仁其宗要其归异夫独善者是不以无用废有用乎
故永安县君李氏墓志铭【并序】
夫人姓李氏濮阳人父获累赠尚书令母刘氏追封齐国太夫人李氏世衣冠积产甚厚诸女虽幼皆预为嫁具礼器服必以称及夫人笄仲兄今徐州丞相由进士贡数不中第赀少衰夫人持奁中物尽内於丞相曰兄以气义为乡里重寒士颇仰给此以济兄用丞相奇其识择节士为之配是时丞相与邺郡陈公交甚O俱以名称京师景德中同年取科第夫人遂归陈氏陈公官州县十余年丞相位通显夫人未尝以兄势卑其夫族事先夫人能勤礼自持承下色无少怠先夫人年过八十多疾食饮起居须夫人乃安陈公禄既丰或劝夫人厚玩服以自贵重夫人曰始吾生大家尝以约自守及从吾夫为小官完衣粒食裁自充然吾夫不以贫自病者以吾安於约故也奈何败吾素守耶夫人通释氏书性慈恕不妄语言授封永安县君以某年某月某日终於河内武陟之私第年四十四生子五人安石安定俱以J补官女四人适某人公名贯今为刑部郎中直昭文馆景佑五年正月庚申葬夫人於河阳太平乡北阎里安石与予善求文志其墓圹铭曰
不以财自私或失以侈能以约自持或病以啬兼二者而无讥君子其难矧在妇德夫进以显子多而才虽夺之年孰为夭哉
故夫人王氏墓志铭【并序】
夫人故枢密使丞相王文康公之第七女年十七嫁将作监主簿陈安石五年年二十一以疾终实宝元元年五月明年二月二十二日葬河阳太平乡北阎里夫人在丞相子为最幼尤为家人所敬重既笄以大臣女赐冠服岁时得朝见中宫性至孝居丞相丧号呼不食中外姻族来吊者相与为辞以譬之夫人毁顿无生意吊者莫忍视更为之致哀夫人持法自约始终无违其容止皆充其德焉安石邺郡冠族父贯今为尚书郎守本郡安石及夫人之兄益柔皆与予游道夫人行实俾予次之系之以铭
孝本乎性推之为仁睦於夫氏由乎事亲年弗与俱呜呼夫人
故乡贡进士谢君墓志铭【并序】
君讳昌言字仲谟其先太原人父某赠大理评事始家河南为大族君少好学属文深沈有局量与人交不喜评论其短长然於贤已者必加厚焉举止藉虽饮酒至醉犹不少失法度士君子与里闾小人俱以谨重目之故王丞相随微时尝依君家及其贵用旧恩欲酬以官亲党咸劝当益自附结君不甚屈官亦终不及四由进士贡不得第以景佑元年三月某日终於家母孙氏追赠永安县太君初娶王氏继室傅氏故忠武军节度使潜之孙二子良臣良弼并举进士二女一嫁太庙斋郎涉通一尚幼宝元二年某月某日二子奉君之丧葬於北郊之原君母兄昌龄今官五品故先君先夫人皆得追命焉君之伯姊宝洙之大母君於洙大父之行也又尝皆举进士同砚席故详其为人铭曰
温温其淳矫矫其庄守学而固秉德而常在家之闻实士之良葬从先君刻此铭章既宁既坚以永其藏故朝奉郎行许州阳翟令赠太常博士赵公墓志铭【并序】
公姓赵氏讳某字某幽州良乡人祖某父某世以儒衣冠遇乱无显者幽州陷後二年公始生幼而孤乡里少年从塞外习驰骋田猎颇以材勇自奋公独褒衣从先生游读书泛通大义驰射亦过人然不以能自名故得以文吏进母尝疾痈甚呼声不~公吮其溃毒痛即少止母虑伤其意後颇隐其状公视母色戚泣而吮焉数从北兵掌文记得本县主簿又为飞狐尉迁蔚州灵丘令雍熙中王师至其地得归京师授河南偃师令累调江陵岐山义乌阳翟四令公性刚明尚义节其为吏遇事敢决无留狱所至以强辨称在江陵遇蜀李顺乱转兵食自峡而上为t吏先使者以状闻制书褒谕罢阳翟归偃师家居旧制县令过七十居其官请老者得以东宫官致仕公是时年六十九居其官请老家人以精力尚强劝其再调一邑以五品还家公曰吾量力而止岂以虚名自役乎乃以疾请後十五年年八十四终於家夫人刘氏慈明有贤行後公十七年而终年八十四四子偕企及布一女适进士张康世孙六人友文尚文子文温文秀文懿文公之退居也命偕主家政及举进士公在及已登科两佐使幕今为殿中侍御史再赠公为太常博士夫人授封薨蚕靥君太君之丧偕企无存者御史为嗣子考吉卜葬公河南洛阳邙山北原薨簿y焉铭曰
猗欤令人孝哉其淳厥艰在初和而不污有美其终恬乎其充邙山之地兹焉宁体祭以大夫公卒有子故供备库使银青光禄大夫检校尚书兼御史大夫知霸州军州兼管内劝农事上骑都尉南阳郡开国公食邑三千八百户张公墓志铭【并序】
公讳显忠字尽节其先乐陵人祖奉超为横海军大将显名军中父延斌国初以材武积功为捧日左厢都指挥使富州团练使赠左武卫大将军公幼明慧语言拜起如成人七岁得见太宗皇帝晋邸及即位给事殿省补殿直供奉官皆以寄班官其官称汝有龙骑卒叛为盗命公捕之方合围为流矢所中拔去矢镞挥\益进遂破其党以功迁内殿崇班自是凡七迁由内殿承制历礼宾东染院西京在藏库洛苑文思五副使至供备库使其所任之职即全邵七州饶信等州都巡检使泗州天雄军驻泊都监江淮都大提举捉贼提点河东路刑狱公事再为西京水南巡检知岚宪霸三州事最後知霸州天圣七年十一月九日以疾终於任年六十公性重慎寡言雍熙後数奉使四方是时太宗皇帝喜询外事凡内臣使还见便坐与语乜袒蛞杂Χ悦舾亟被恩宠妄者颇摭细微事期以中伤人公止以所使事上闻他无一言僚辈皆称其长者然用是官亦稀迁天圣六年再为西京e检时庄献明肃太后犹临朝公因入辞自陈开宝末以童子入侍当时晋府旧人今无居位者两宫恻然问其官尚诸司副使遂命以正使授之公出入省闼暨领州任逾五十年惟此命及汝以功他皆用岁劳或以例迁公泊然自守未尝有冒进意为政尚易所至民宜其治御家有法抚\属皆以恩知者尚其为人母安氏追封河内县太君娶郭氏封太原县君後公一年而终二子长正臣左班殿直卒次正平右侍禁三女长适供奉官合门祗候王宗庆次适前并州司法参军谢汝贤次适供备库副使彭再问孙三人长举三班奉职次次尚幼宝元二年十月二十七日长孙举奉公及天厚君之丧葬於洛阳北邙山大樊原铭曰
幼明而通壮忠而奋孝睦其族政试於郡持身以庄秉心惟慎爰初暨终弗颠弗进葬洛之阳兮考卜其顺後世以嗣兮不陨令问
故朝散大夫尚书刑部郎中直昭文馆上柱国赐紫金鱼袋陈公墓志铭【并序】
公讳贯字仲通其先邺郡安阳人父芳葬河阳今为河阳人景德二年中进士第累调杭州临安秀州嘉兴二主簿怀州河内令用知已荐授秘书省着作佐郎刑部详覆官历秘书丞太常博士为审刑详议官监左藏库通判河南府知卫州事入尚书省为屯田度支兵部三员外郎知泾州事移利州路转运使又为陕西河北河东三路转运使三司盐铁判官由河东入为三司户部副使迁盐铁副使景佑四年授刑部郎中直昭文馆知相州事宝元二年罢州还过河阳寝疾以十一月二日终於家年七十二公少倜傥有异节通孙吴诸兵法喜议边事咸平中大将杨琼王荣丧师公诣阙上言前日不斩傅潜张昭允使琼辈畏死敌而不畏陛下法令不更其制後当益弛宜着令凡合战而奔者大校悉戮之大将战死将无伤而还与奔军同车Z城围别部力足救而不救者以逗遛论如此罚明而士厉矣天子G之召学士院试执政以琼辈已即罪议遂格又论形势选将练卒三篇皆上之其形势篇论兵法地有六害今北边既失古北之险然自边防迤东距海三百里其地沮泽所谓天隙非敌势能入由边防西极狼山不百里地广平利驰突此必争之地凡争利之地先居则逸後趋则劳宜有以待之其选将篇昔李汉超守瀛州北兵不越关南尺寸地今将帅大⒂枚髟蠼虽以谨重取信然卒与敌遇不知所以为方略故敌势益张兵折於外者二十年此选将得失之效也其练卒篇论国家收天下材勇以备禁旅皆赖赐与怙休息久不识战a事当以卫京师不当以戍边戍边莫若募其土人隶之大小军人藉丁民为府兵使北人I北西人I西不独审练精习熟地形且皆乐战a无骄心及北方请盟公复上言敌前入塞驱掠人畜数千万今乘其初通宜出内府金帛以购之彼嗜利必归吾民自河之北戴德泽为无穷矣公既举进士廷中唱第得同出身上顾其姓名曰是数上边事者擢赐第二等及第公为吏尚严明持法不私所临州奸慝无所贷嫉盗贼为最甚泾州有恶少辈畏公严相与为恐惧言期不敢犯及公迁去其父老遮道流涕曰愿公留三载使不肖子久公化得终为善良其领财赋校簿籍有毫厘蔽欺必穷治之常曰吏视官物如已物庸非忠乎在利州遇岁饥尽出职田谷以赈民民有积谷以觊利者皆令自占其数计口以留其食余尽发之所济万余人制书褒谕在陕西议罢塞上堡栅孤远不足为镇守者在河北请决徐鲍曹易四水以兴屯田诏皆询其利害焉灵夏之违命也公慨然曰吾四十年为国家论边事会天下久承平谋讫不用今老且病忠力不科穹敲耶乃抗疏以为凡料敌势患其大入而幸其不来者皆不足与计议夫今关中之塞地形重阻非骑战之利若其骤至主客体异设伏出奇则胜势在我如敌不大入但以游兵扰吾边堠则当益修守备师无还期财殚民劳其患滋大为今之策宜诱之以利激之使怒军法善战者致人不致於人能使敌自至者 利之也其文千余言大抵类此又尝着兵略十卷识者悲其志焉公之在朝先君得以大理寺丞致仕累赠光禄寺少卿母夫人解氏封福昌县太君夫人李氏今兖州丞相之封永安县君男五人安石安定安期安道安礼安石安道皆将作监主簿安定河南登封尉安期安礼皆太庙斋郎女四人适殿中侍御史文彦博太理评事浦延熙将作监丞扈章一尚幼其年二月二十二日嗣子奉公之丧葬於河阳太平乡北阎里丞安君y焉铭曰
Q於事不疑其用明之至尽其忠不隐於上诚之至壮岁议边白首益厉不以不试诎其言不以\远易其志推公此心岂专功名盖以治国未能去兵故兆谋於事先虑危於久平壮哉遗文其没犹生得非於用明而於上诚者哉
河南集卷十四

[book_title]卷十五
<集部,别集类,北宋建隆至靖康,河南集>
钦定四库全书
河南集卷十五
宋　尹洙　撰
故天水尹府君墓志铭【并序】
君讳节字守约其先代北人大父晖事後唐为清泰功臣尝以节帅彰国军晋初以忠於旧君遇祸故人景延广匿其三子君父其中子也得亡太原及刘氏据其地以材勇隶帐下为校乾德初刘氏大将有欲其地内属者谋觉牵联生死君尚幼得小校张谦者持养数年归於叔父让让为苛岚使军君往来河西以骑射名军中从父兄继伦立功河朔君往依之补衙内都虞候将奏以官有善相者谓曰君名一职即死不则过五十为丰家时相者言他事屡中君决信不复意仕继伦卒始来河南因家焉君性刚决少长兵间乐散施以义气自许与人游处动息持规矩卑意谨甚以是当世贵人多与之接年五十六某年某月以疾终於家始景氏所匿其长脶峁笙约搪灼渌靡布炯纯玲熬使唯君父亡他国与兄弟~故阙其名君娶郭氏治家训子甚慈而法後君若干年而卒生五子宗溥宗礼宗济宗泳宗源宗溥宗礼皆早亡宗济唐州团练推官宗泳给事政府宗源三班借职女三人长适尤氏次不嫁俱亡孙七人仲堪业进士仲方太庙斋郎余并幼景佑五年四月三十日诸子奉君及郭夫人之丧今葬於河南太尉乡万安山之原唐州从事君以志文为请初予在枢密五丞相府从事君其婿也与之为有旧後予亲之丧在外从事君助予奉之以归是尝德於予者德且旧於其亲之葬是宜为之铭铭曰
呼君之先或蹈大义或陷危国家再覆而嗣卒以存
其艰甚哉及君之葬子孙以仕自进以兴其家岂前史所谓有德者欤
故福建路劝农使兼提点刑狱公事朝奉郎尚书主客员外郎上轻车都尉耿公墓志铭【并序】
公讳克从字徽之曾祖正祖思唐皆明经术居乡以行称父瑞化始以通春秋传取高第为蜀州司户参军蜀盗起城破被擒贼将A以官侪辈莫敢拒司户独叱之且大骂至断手足死不屈天子嘉之h其後公得同学究出身累调莫州任丘尉冀州司理参军会契丹入寇公率城中豪贾翰军用市民被兵皆制以期会又修理狱事与法吏辨刑章常以议直以胜转运使刘公综强力自任於吏事少所推与独器公才就荐天雄军节度推官磁州民有竞田者逮系百余人累诉莫能决俾公按其事得实附曲者咸坐之既出无一异语知天雄军王公承衍屡以功状称於朝授大理寺丞权知开封长垣县事天子交封泰山以置顿之勤就移通判利州事历太子洗马殿中丞国子博士通判济州知郑州事天禧中河决东郡诏环决河千里调e秸输致之时河南诸郡久无调发之劳诏暴下吏持之严民相警动有自相决死者公视赋版均其敛无毫厘过谬或赀丧於故者轻之胜者增之且威信素着吏蓄缩承风旨民亦莫敢自欺郡中肃然事迎以集是时河阳孙公]为政尚惠而公以严明称安抚使刘公煜使还各以其绩状闻真宗顾曰使天下郡守皆如二臣何忧致治耶刘公因言公位卑宜X任之於是擢为福建路劝农使兼提点刑狱公事迁尚书主客员外郎行部至河州感瘴疠归以天禧五年终於福州之官署年四十三公少孤无兄弟事母甚谨故知新御史王公济为常山通守一见以器干许之遂以女归焉及居官廉直果断不避贵势所至无留事卒以能称其为人尚义节好施与有燕赵遗风初公既位於朝再赠司户君为太子中允母夫人李氏追永乐县太君王夫人封太原县君夫人明Q有智略至性过人少时母孟氏没边外夫人未尝肉食密使谍者访其母兄十余年散父赀数百万卒得母归宗党伏其孝二男长传将作监丞次知节早卒二女长早卒次适缑氏主簿高鼎宝元二年十月二十七日监丞君奉公及夫人之丧葬於河南缑氏唐兴乡解贾村之南原其铭曰
朔野之气节士之裔禀乎劲刚承厥忠毅骋才而闻秉直而遂胡啬其年弗充其志葬河之南得于龟筮不殒家声在公之嗣
故宣德郎守大理寺丞累赠司封员外郎皮公墓志铭【并序】
公讳子良字汉公其先襄阳人曾祖日休避广明之难徙籍会稽及钱氏王其地遂依之官太常博士赠礼部尚书祖先业佐吴越国为其丞相父璨元帅府判官归朝历鸿胪少卿公幼能属辞淳化中以家集上献初尚书以文章取重於咸通乾符世降及丞相鸿胪皆以文雄江东三世俱有编集总百余卷至是悉以奏御得召试对便坐赐出身历汾州介休并州榆次二县主簿时灵夏用师仍岁馈挽公当督其行不以严期暴民事亦以济迁饶州h事参军无为军巢县令用知已荐授大理寺丞监筠州酒税大中祥符七年正月二十五日以疾终於任年五十三公为吏尚平不烦教条所至民宜其治去必见思世为吴越显族乐散施晚年穷匮仰俸入裁自充然均给\属终不少懈知者嘉其孝友夫人管氏贤明有法度二男长镝早亡次仲容今为太常博士三女适曹经宿拱之张奎皆士人二孙公理公高并幼上籍田岁公以子五品得以某官告其第夫人封薨蚕靥君明年太君以疾终宝元二年十月二十七日太博奉公之丧葬河南永安县某乡某里薨蚕鼐y焉铭曰
皮氏擅名厥初襄阳後家乎南再世以昌公事本朝其惟旧邦才奋而通命难勿充公葬河南是成公志公有令子既孝既礼遂家河南为子孙始
故夫人黄氏墓志铭【并序】
河南乐泳来致其父水部君书且自言曰泳母以贤行称於外氏以暨我家不幸早世不及封号以殁藁殡者三十年今葬有日敢因父书求文以志於圹予不得让夫人姓黄氏世衣冠父庆长司朐蓖饫赡竿跏闲绿┫鼐夫人年二十一为水部配四十二以疾终於兴元之南郑宝元二年正月六日葬河南永安唐兴乡双塔里乐氏自水部君之大父赠兵部侍郎讳史以文章为通儒其後世有显人遂为河南大族夫人居世次为冢妇性裕语言动作为诸女法虽僮侍未尝闻其厉辞通音律乐施与宗族\近交称其德生四子滋进士中第今为着作佐郎浚早卒永冲皆举进士二女长适供奉官冯虽禹次适太庙斋郎麻公授水部君名许国以材能为尚书水部员外郎其铭曰
妇道治内潜德弗章有子而才乃显其光刻石墓门图徽不忘
故永清军节度推官宣德郎试大理评事知河南府渑池县事侯君墓志铭【并序】
君讳咏字可复其先西河人祖益事後唐武皇起太原军中从庄宗定河南为中兴功臣历晋汉领兵镇五至中书令以太子太师还第国初疾薨葬河南遂为河南人父仁浦举进士早卒君少由进士贡一上不中第用门资得试将作监主簿调处州遂昌尉不赴官历河中府河东孟州河二主簿迁虢州h事参军郡豪赵宝者杀人诬其庸使代死且贿吏以成其狱君辨状立正之改武信军节度推官知河南府薨蚕厥轮嚷集吏部与侪辈见便坐有诏循一资吏部调君入蜀君求还取循资以侍亲遂复以节度推官知大名府冠氏县事又徙河南渑池明道二年八月十三日以疾终於任年五十君生公侯家虽不及见全盛时然从昆弟或陪符锡封连姻王家尚有故时余风君独喜儒术与寒士同趣向私室用度委於家史匮丰无所省晚节赀益衰处之自若与人交淡然其久愈固持论议不为贵势屈知者尚其节初先君既终五月君始生母康氏晋州刺史延泽之女明Q人也教育以暨成立而君不克终养斯可悲已娶吴氏屯田员外郎佑之之女生二男绍曾绍复皆以J补官一女嫁王绎宝元二年九月丙午嗣子奉君之丧从葬缑氏原绍曾与予交状君阀俾志於圹且为之铭
太师维祖武功特起肇开厥家膺受繁祉降及祢庙祭以士礼君奋在初乃试於吏既恬乎中亦远其志而益艰终则弗遂缑氏之原y於先子谁复其始宜君之嗣
故太常博士致仕何君墓志铭【并序】
君讳某字某其先京兆咸阳人祖讳朗左司御率府卒葬河南新安遂为河南人考讳笾芟缘露年进士第二人终着作佐郎集贤校理有名於时赠某官母高氏追封某县太君君三岁而孤养於外氏能自树立三十始举进士五上得同进士出身授仪州司理参军再调开封祥符尉迁果州团练判官又历凤翔彭州河中永兴四孔钺嵋杂佬司节度判官告老除太常博士致仕还洛七年年八十三康定二年六月六日终於家君秉性仁恕谈笑喜人和同然持身奉法不为强屈尝与上官争辨杀人狱终出之後得o者\益伏掌州庾吏袭故迹欲上下通为奸利惮君初至未有以致其赂乃作匿名书求君黜聪明并以金帛投於廨垣君曰是必某吏所为捕送之伏罪君廉益以闻前後荐其行能者数十人止用选部循资格增廪禄而已流辈或骤为时用君闻之更有喜色及退居无分产以自资恬然不以慊其心体强无疾一日呼嗣子命以终制语颇详悉起居犹平常自是三日而终即以明年四月某日葬於新安县某乡某里凡三娶两李氏早亡向氏侍中拱之女封某县君一子令孙举进士礼部尝奏名孝谨有才称四女适卢贲李宗孟皆明经宗世贤举进士王宗谔为三班借职铭曰
进而窒性焉益通处而贫心焉自充仁者固得其蘧子不谓之穷以勤为养以礼送终君实有子世其清风
故赠秘书丞左君墓志铭
康定二年八月日屯田员外郎知华州事河南左君得告於朝来葬其先君於河南缑氏县唐兴乡解贾里先事告同郡尹某曰予始孩先君教以经艺寝为辞章夙夜以戒曰汝进於学齿於乡士其以衣冠名吾家先君既殁三年予取进士第又五年始有位於朝先君凡再追命为秘书丞自没距今十有九年始得用五品礼葬庶几以卒先志悲乎不及见予之有成也请予志其墓君讳某字某其先自河中徙家河南为大族其交结皆当世豪杰贵人及君乃折节厉学所友多贤士大夫信让厚为里中称誉举进士一不偶终於家年四十父讳钦母张氏凡三娶两王氏继以韩氏两王夫人各以福昌永宁太君告第皆y於君韩夫人今以万年受封君六子长瑛及第四子未名早亡屯田君名玮实第二子次珙^琰孙六人并幼铭曰
富而学不及於位子而才不逮其仕追命既告朝服以X养不克兮葬则备方础刻兮孝子志
故金紫光禄大夫检校右散骑常侍除授右监门卫将军持节惠州诸军事惠州刺史兼御史大夫轻车都尉陇西郡开国侯食邑一千七百户李公墓志铭【并序】
公讳渭字师望其先西河人从祖f为周广顺功臣祖胧技液友糁沼壹嗝盼澜军赠左骁卫将军考逊终缮部员外郎赠工部尚书妣杜氏追封冯翊县太君公少举进士景德二年中第授许州临颍县主簿历杭州仁和开封府阳武二尉皆以才能称用知已荐除大理寺丞知华州华县事移蜀州江原迁殿中丞乾兴例恩迁太常博士先是河决东郡历岁未平公以治河十策为献鲁参知政事鲁公宗道奉诏行河即奏同至东郡时言水利害者甚\鲁公独是公策即换北作坊副使充修河都监枢密院有不快鲁公者摭公所议与\不合不复辨曲直罢为郓州兵马都监移知宪州又移凤州阶成二州接边颇有内属之户故凤得以戎事制阶成犹支郡前此属户攻陷阶州之沙滩寨公至郡驰诣其所究治叛状实司牧都校赵钊者扰之公即谴钊道州谕以恩信酋帅皆款服修复故垒种落遂定以功迁军器库副使知丕州事不满岁改环州迁香药库使公缘治河至是几十年不得至京师天圣八年召归奉使契丹始得对便殿陈画边事天子材之使还知庆州事明道三年诏近臣举勇略任边者公为枢密直学士李公谘所荐寻加惠州刺史益州路兵马铃辖是冬改元迁东八作使明年擢为西上合门使旋改~延路兵马钤辖~延属户比他路为最强多宠以右职要害部下恣诛杀敢为不法异时主兵者颇务姑息或利其善焉求取无厌公至凡所馈献一不纳罪者绳以汉刑皆乐公之不扰然畏惮莫得自恣焉秩满知延州郭公劝美公镇静之绩奏留再其任又条其劳状於政府言甚切至诏就迁东上合门使旋改四方馆使始赵德明内附先帝与之约令其入贡京师道必从~延文奏非~延不得通自是文牒往返如邻州元昊初袭爵土公即帅~延兵元昊虽桀骜尝扰环庆戎落然归罪别种以为辞公为报不与之辨齐宗矩以庆州之兵败於节义峰为虏所得公以文论之虏即以宗矩来还朝廷亦不发其罪宝元元年元昊大将山遇者率其族三十余人来归且言元昊不轨状公与郭公议曰元昊猖獗之志由宗矩败益彰非待山遇发也自德明纳贡四十年其酋长内附者未尝纳之国家於德明父子抚爱哺养如婴儿岂有毫负哉今若纳其亡人使其取直以为称是中国大信天子含容之德由吾辈所亏损也即令境上~之其年冬南郊贡输不至十二月遣其党称所置伪官以来公即拘其人於馆亟以事闻且其表函犹称臣以冠其名公即与郭公议奏以夷狄僭中国名号诚不顺然尚称臣可渐以礼屈愿与大臣熟议天子方命师臣经略西事所奏忤旨前此就移兼领~州至是降授尚食使知汝州事数月移磁州明年有上书讼公前~山遇事者又降为右监门将军白州兵马都监久之寝疾语诸子曰吾在西边十余年虽以罪去犹愿一见上陈当今制虏之宜死且不恨今不幸遂塞而不伸乎以定康二年四月一日终於官年六十三自公再被黜典皆与郭公同命公既终一月朝廷起郭公知凤翔府事次子乱蛞抛嗵厥谑孛厥槭⌒Ｊ槔墒墩叩抗之殁焉公初娶张氏封清河县君继崔氏封薨蚕鼐二子长曰竞东州节度推官次即校书皆勤学有才称一女尚幼即以其年十二月十八日葬於河南府河南县龙门乡南五里铭曰
自古四夷或侮或顺以威以怀世其异论在公之策a縻示信踬而不复殁有遗恨匪身之谋唯国之徇刻此铭章载其忠愤
河南集卷十五

[book_title]卷十六
钦定四库全书
河南集卷十六
宋　尹洙　撰
故朝散大夫尚书兵部郎中知蕲州军州兼管内劝农事护军赐紫金鱼袋张公墓志铭【并序】
公讳m字汉臣其先魏郡人唐末从祖有官河阳者举族因迁河阳世服儒衣冠无显者父用赠光禄少卿母某氏封某县太君公葬光禄河南遂为河南人景德二年再举进士中第历宜州宁国开封中牟二县主簿泉州晋江尉用荐者改着作佐郎迁秘书丞太常博士知并州榆次扬州天长二县通判杭州事入尚书省历屯田都官员外郎知文州蔡州事赐五品服提点开封府诸县刑狱公事转司朐蓖饫芍明州事就迁祠部郎中召还擢为刑部郎中荆王府翊善赐三品服兼判司农寺宝元二年以疾辞出知徐州事进兵部郎中移蕲州康定元年五月终於郡年六十二公五岁而孤母夫人携以归其族从师学既冠善属辞博涉经史河南素多士公辈颖然见文采亟与知名者游\不敢以门寒复公倜傥尚义节居贫以约自守未尝假所不足於人人有伺色而进诚者公审其果善士乃承其意後皆重偿之无一不报厚朋友险夷共之人莫能致其间言其人殁虽久有妄评其知者公嫉之然身为着作佐郎葬母或率钱数十万为助者公曰吾以士葬亲於礼无歉者恶用赙为乃谢不受其为政待吏甚察然民缓徭不喜刻削宰天长以治称有钱蒙告者作天长善政说以美焉在杭州会军士以三司所给赉物疏恶喧噪趋牙门公即驰往谕之\乃定玺书褒美屡平疑狱後得有罪者事登白佐王府未尝以柔愉见言色进退必以庄其刚守类皆若此然亦以是卒不显贵娶陈氏封福昌县君後公数月而终子彦伯某州某县主簿庆仲宁州安定主簿庆历四年十二月二子奉公及福昌君之丧葬於河南之龙门山铭曰
闳放其通强毅其守行隆州邦信在朋友为政之仁在民则厚考古循良孰我先後匪丰其禄又夺之薅雷攘蠲是谓不朽
故太中大夫右谏议大夫上柱国南阳县开国男食邑三百户赐紫金鱼袋赠太傅韩公墓志铭【并序】
公讳国华字某其先深州博野人世衣冠旧族四代祖又宾当王景崇袭有镇冀四州佐其府累官检校太子左庶子兼御史中丞景崇於河朔诸镇中输贡最为恭顺由庶子渐以德义故以功名始终庶子生四子韫辞慎辞定辞昌辞皆以才名为王熔宾属於时熔府号多贤士定辞尝以掌书记聘幽州时燕客马名北门旧儒以博洽相尚大屈伏昌辞终真定府鼓城令即公之曾祖也生广晋府永济令讳G违张文礼之难徙赵郡以文知名与李崧徐台符为友二公交荐其才会疾不起徐作诗以为当世朋友无复继者李卒以兄子归韩氏实赵郡太夫人永济生太子中允知康州事讳祯始迁相州安阳遂为安阳人屡为藩镇辟署敏书奏时推其能尝寄真州清河作条教谕民以不扰能信其言所至以良称公即康州之第四子年十九举进士太平兴国二年天子初御殿覆试上第为大理评事通判泸州四年代还授太子右赞善大夫旋以例补外渴诎驳戮节度判官七年除秘书省着作郎监蔡州税雍熙元年迁监察御史三年假太常少卿使高丽还拜右拾遗直史馆赐五品服四年充三司开折司推官寻改主判开折司累迁左司谏刑兵二部员外郎帖昭文职赐三品服凡三为盐铁判又为左计司判官判户部勾院都判三司勾院至道二年以屯田郎中充京东转运副使移峡路转运使真宗听政迁都官郎中还朝权判大理寺出知河阳咸平四年就迁职方郎中移知潞州事景德三年假秘书监使契丹还为江南巡抚使入权开封府判官四年车驾拜陵权领曹州事及归授太常少卿知泉州事太中祥符元年拜右谏议大夫四年代还道病三月十一日终於建州之传舍年五十有五公为文章不尚靡放辞Q而意不窘进止威严目不妄视佐彰德军年尚少乡里多识公出观者浃路或相语得韩公左右愿当且有酒其重若此雍熙中王师北伐闻高丽与契丹尝为仇怨会公谕旨以分敌势公至其王治畏葸无报复意公为陈中国威略动以祸福乃承诏然迁延师期公曰兵不即发不若勿奉诏出不及敌境不若勿发兵口语激切又继以书至十返治惮公坚正知大国不可欺乃命其大相韩光元朝赵抗兵二万五千侵契丹且俾光等率将校诣公公犹留馆须其兵出境乃复命淳化二年契丹大将萧宁遣人抵雄州请和天子疑其诈命公驰往公代州将刘福作书与宁钧致其情得宁答辞前後反覆无所依由是悉见其伪状在三司更张事凡二十七条其兴利使民乐趋而上收其赢其立法使人易守而难犯故所施置通久而少弊临上党会契丹侵河朔上党与赵魏地最亲公办严修训简器供饷皆先事区处民以无扰诏书褒美初太宗亲择材臣有由外庭小官不旬岁柄用者公忠力不懈天子深器其能而为见忌者所排故位不甚进然益任以事留京师凡十年旧三司判官不兼三馆职事公为盐铁特命直昭文馆判官帖馆职自公始真宗缘先帝意以名臣待公开封尝系囚数百委公决之江外阻饥命公抚之皆以任事称北方请盟之明年公以使往上谕曰卿昔使高丽故以选卿又顾同使周渐张若谷曰卿凡事当询韩某公性既任直无所附合持权者复不为推引更历中外垂四十年位才谏大夫於时皆难其滞然公亦不薰什痪科溆眉Ｆ湫惺陆缘檬娣⑺未尝沮挠又被顾两朝为缙绅属目非不遇也公既没泉人之有知者相与趋建阳拜奠朝夕哭诣浮图营斋以报公德其爱感人至此公闳Q有度量与人语言尽无隐非议戎事未尝及权数自以少孤见禄及亲者必怃然感伤笃爱亲族姑姊数人孀且老皆迎以归事之甚谨外兄弟甥侄悉为其婚嫁清约自守家无余赀诸子皆训以经艺例恩得任子多抑之须其成立然後奏以官及公之终未官者犹三人夫人罗氏谏议大夫延吉之女邺王绍威之孙封宜城县君子六人球湖州德清尉u将作监主簿琚司封员外郎琉河阳司法参军璩着作佐郎琦右谏议大夫枢密副使一女嫁西上合门使高志宁枢密之兄姊今无存者初司封登朝与枢密并赠公吏部尚书庆历三年枢密追荣三代赠公太傅妣罗氏追封仁蘅し蛉舜蟾冈太子少傅妣李氏封赵郡太夫人曾大父赠太子少保妣张氏封清河郡夫人五年二月某日枢密奉公夫人之丧归葬於相州安阳县之新安村距祖茔三十里其铭曰
韩氏自唐载德以世丁时孔艰秉节愈厉公奋在初才克有试曰州曰邦以功以事岂不较利通久勿w亦既立法究穷罔静纪东夷申侃南裔维皇之咨宜辅於治若时之瞻则协於义年胡弗淑位胡弗至靡人不嗟彼苍谁慰在子而昌实公之嗣衮服以章葬则有制豆笾式嘉祭则备器孝乎有家传千百祀
故两浙转运使朝奉郎尚书司封员外郎护军赐紫金鱼袋韩公墓志铭【并序】
公讳琚字子温相州安阳人右谏议大夫赠太傅讳国华之第三子幼敏惠太傅爱异诸子凡有N述令执笔口授之由是尽得属辞之体以?试将作监主簿调饶州鄱阳尉大中祥符七年求应进士举郡守江嗣宗素未知名一日召登郡合出鸿e来宾赋题以试之公少顷即就格致清丽有唐人之风江大称赏即时荐送江左有书其赋於屏者其爱重如此明年中第授太常寺奉礼郎知河南府永宁县事时王公嗣宗守河南政尚严察束官吏一以法细民或县讼不胜率走府自直属官畏栗益顾虑不任事颇以疲软罢永宁在河南名最剧县公年少果敢善决断民吏爱伏王公嘉之遂不夺其治且荐於朝用荐移通判广信军事丁内艰服除累迁光禄丞秘书郎太常丞历通判赵祁?三州事?於江西号难治民喜讼或伪作w状悲愤叫呼似若可信者非久於政莫能辨公至会守缺代行郡事能究其风俗不为聪明不作条教因事以考其枉直下莫能欺辞伏者自以为不w召还为郡牧判官赐五品服张文节公秉政嘉公文行令以所着篇集上献且以姓名置佩囊中将荐之会薨遂寝初公在赵州曹韩公利用以其乡里善公之政及郡牧判官缺奏公补其任曹得罪出通判亳州事转太常博士尚书屯田都官员外郎知黄州泽州事京西路提点刑狱时西京天宫白马寺并营浮图募\出金钱费且亿万权臣为倡首旁郡承风指涂商里豪更相说导附向者惟恐後公抗疏言状罢之就移福建路又改广南西路转运使安化州蛮叛杀宜州守将王世宁朝廷遣将加兵复询公制贼利害公上言蛮负险攻之则窜保岩稠?~不可穷其迹置之则时出侵掠恣为人害师久留屯复多疾疠物故为今策莫若盛兵逼其巢穴示以开纳蛮必畏威款附然後罢遣屯戍增募土兵守其要害宜不能复叛其後卒如公策岭表久无事兵暴起转粮糗具器械公处置皆有方不严其促办而军用以济朝廷嘉之就迁司封还朝赐三品服判三司都理欠凭由司康定元年夏出为两浙转运使次润州以疾终年五十一公性至清慎动自检察他人视之以为难常而公持之终身父兄既殁抚养弟侄极其恩意间或文酒相酌磐ブ内自为师友有行事不如意者委曲开论未尝及以恶辞故皆率教谊竞自树立焉公之季弟枢密副使琦以庆历三年追荣三代故公之曾祖广晋府永济令讳G赠太子少保祖太子中允讳祯赠太子太傅太傅夫人罗氏追封仁蘅ぬ夫人公娶李氏封薮合鼐公殁才数月而逝四男景融将作监主簿性和雅善属文後公五岁亡方彦试秘书省校书郎直彦孝彦并太庙斋郎四女长适着作佐郎叶仲舒次早卒次适左侍禁曹测次适殿中丞范之五年二月二十二日枢密奉太傅太夫人及公之丧葬於安阳之新安村李氏y焉铭曰
?州之治可以观公之政文节之知可以观公之行持清太高宁或讥评笃爱过慈实其资性蹈中弗越秉常以正呜呼厚其禀而啬其享焉得以言命
故朝奉郎尚书司门员外郎通判河南府西京留守司兼畿内劝农事上轻车都尉赠绯鱼袋卢公墓志铭【并序】
公讳察字隐之河内人举进士授复州司士参军累调光化军乾德襄州襄阳二主簿夔州复节令泉州观察推官迁大理寺丞登朝为太子中舍殿中丞国子博士入尚书省为水部司门员外郎凡历知河南密江陵公安彭州永昌三县知蒙州事白波发运判官最後通判河南府事宝元二年八月十日以疾终於官年五十五初公景德初以进士贡有名称礼部荐在高等有以先相名闻者且白卢某男不当与科第上亟命以官吏部复持公年未中格遂以闲曹授之公既见诋於时益以风节自励所至朝夕勤事勇於行已不以上官不合易其守前後断疑狱济饥民发奸吏复逋亡所部监司以其状为荐相相继始终以干理闻能为古文章有集三十卷别着晦书一卷灵感志三卷注孙子三卷雅爱太玄为之注未成临终命焚之独留一篇并序且曰後世必有吾继者善抚宗属及姊妹子之无依者亲为嫁娶几十人笃尚风义侍御史臧奎於公有旧恩名其次子示不忘臧氏景佑中尝得召对从容叙及丞相得罪事言已流涕上感动即赠丞相工部尚书夫人苏氏追封河南郡太夫人初丞相以兵部尚书相太宗後徙来崖雍熙二年以疾终其九月公始生感家世蒙祸居常自伤至是五十年追命常伯卒获其志世皆异焉苏夫人汉相禹之女当丞相贵封豳国夫人公祖讳亿少府监尝赠太师母李氏郑国太夫人公娶张氏封清河县君其父文胜为Q州司理参军遇盗起迫署以官不屈以兵死公之子九人戡臧{成桀彡戒感{有文行早世戡成桀彡皆幼亡臧以进士第为河阳尉戒感并学为辞章二女一夭亡一未嫁孙蘅弈揿魃杏浊炖五年十月辛酉臧奉公及清河君之丧葬於河阳某村之西北原铭曰
既艰其生又窒其仕匪俗以同兮将永踬公秉常兮方以历道不屈兮文益肆追命其先兮如始志惟此孝心兮德之至能铭其烈兮公之嗣
故西京左藏库使银青光禄大夫检校工部尚书使持节普州诸军事普州刺史兼御史大夫充广南东路驻泊兵马钤辖兼提举本路巡检兵马贼盗公事上柱国太原县开国伯食邑九百户王公墓志铭【并序】
公讳世隆字可久其先自澶渊徙河南今为河南人少举明经上第授洪州分宁主簿累调泾州司法参军越州山县秦州h事参军迁大理寺丞历太子中舍殿中丞国子博士尚书虞北驾三曹员外郎换左藏库使改左领军卫大将军致仕复为左藏库使领普州刺史由大理寺丞至员外郎凡历监台州酒税知河南府薨蚕厥箩阒云安军通判秦二州事由左藏库使知夔州事起致仕知登州事移广南东路兵马钤辖行次南椎州庆历二年二月二十日无疾终於馆年六十七公性通其为吏事虽细微处之极精或事剧体钜他人蓄缩不敢议决之益不疑卒无o毫差失所至以材闻在秦州会曹公玮治兵I戎命主储饷曹公表公能办职虽军事亦与谋议遂力荐之明道中岁大饥公为坊州出廪粟以赈民僚吏固曰必待报公曰民方徙沟壑少缓之困将日甚天子至仁必不以加罪纵异此吾任之无恨公始缘曹公荐世多知其有武略王丞相随典枢密言公策略可试遂领使职及以疾致政还洛而疾平会张邓公以留守入桐嘉公精力且惜其材乃复起之公重厚爱不务峻刻於治狱尤尚平允僚属有一善孜孜称道御士卒亦随其所任不强其不能下亦乐为尽力剧饮至醉不乱父应之累赠屯田员外郎母诸葛氏追封永宁县太君娶董氏封金华县君二男沂右班殿直炳河南河清主簿四女皆适士族庆历五年七月五日沂炳奉公之丧葬於河南县洛苑乡司徒里铭曰
君奋在初才克有试由中历外以功以事智识无伦宜辅于治年胡弗延葬则有制克振家声在公之嗣
河南集卷十六

[book_title]卷十七
钦定四库全书
河南集卷十七
宋　尹洙　撰
故金紫光禄大夫秘书监致仕上柱国清河县开国子食邑六百户食实封一百户张公墓志铭【并序】
公讳宗诲字某其先曹州宛句人大父讳某避乱徙河南遂为河南人父讳齐贤以道德名望相太宗真宗赠太师尚书令中书令英国公母崔氏秦国太夫人公以J为秘书省正字四迁至太子中舍监骐骥仓西京左藏库在京左藏金银库召试赐进士第累迁秘书省着作郎太常博士尚书屯田都官职方三司员外郎历监香药权易院同判国子监判尚书祠部吏部南曹登闻鼓院出通判河阳知富顺监入为开封府判官进祠部郎中判三司度支勾院出京东转运使徙河北罢知徐州更刑部兵部二郎中太常少卿除检校工部尚书文州刺史充四方馆使知代州徙卫州加果州团练使永兴军兵马钤辖移~延路钤辖兼知~州加兴州防御使复永兴军钤辖未至改知州抗章请老以秘书监致仕庆历五年闰五月一日薨於河南会节坊之私第年七十有七公未冠从英公镇代地属杨继业初没敌数出扰边英公败之城下邀击於土又败之复用奇兵破其数万\於繁当是时代兵骤胜朝廷倚重英公公朝夕左右预参密画或俾按视行列传布号令公亦善骑射驰突往返几危者数矣由是以智勇闻太宗尝遣使代郡谕英公曰善视此儿吾将用之会英公以功入辅深抑子弟私恩故前勤不叙公与仲弟宗礼举进士有文称复罢之不令与寒士争名讫英公再秉政仕不出`库景德初制以六科取士公上安边议求以武足安边科目试不报大中祥符中增前议为三十卷诏学士院召试初英公论符瑞及修宫事有大臣之言颇与当时得幸者意异至是公止改署国子监事天喜中河决东郡并河千里输茇薪完复故道暴吏严期民力不能致将以稽违取罪有持金钱自经者公请少缓之且损其数章三上言益激至颇采用焉在富顺监会夷人斗郎春叛t丑寝骚公遣吏抚之不即从公曰夷恬吾抚安谓吾兵力不制怠甚矣自将州兵攻之夷\数千来战公分兵为二一鼓破之进拔其四栅夷僚遂定监司害其功不即闻及代还朝廷褒之为开封府判官自是数进见所论多边事尝曰敌贪而尚战国家羁縻二方予厚而备弛非久策也然羌必先叛其酋悍而不仁始嗣而用其\西凉故地且尽之矣恃其武必肆於大国及换使职不三年夏贡不至朝廷思公前议进领团结往复西师辞日对数刻访以九事一国体二易义余悉兵家奇正之说公敷答明审上慰遣之在~州范忠献公镇於延安以旧臣密访计议公以敌势未易轻凡战a戒在趋利未几刘平石元孙败没黄德和遁还延州不纳又走~州公曰军奔将惧而无归所以取乱也乃纳之拘德和於馆抚其伤夷~城大而不完公方议新之会敌兵骤至是时天下久安人不知兵上下惴恐将奔窜山谷公举错不失常度号令齐一严外候谨门防籍入而禁出索材简器补葺罅漏耆幼疲癃使之各任其力一夕而城守皆具外奸莫能窥其隙敌知有备乃去以功有兴州之拜且许便宜从事初公在代告老不允会兴西师遂以疆事自力至是朝廷益发屯兵增遣近臣护军公复内徙i曰吾当得请矣卒如初志公渐英公之训以爱民恕物为任凡治民必本风俗尚俭节教之植木艺谷以资其生故民蒙其利而怀其爱其刺举外部吏属不职者直其罪不抉隐微数议刑章或引律比者多传於世故号称平通经术明治乱阳象纬之书蕞词萃说错见幻出世所难者公h渊发原贯穿条理无不浃洽尤长於军志前古用兵皆能辨其所以为胜负施於今若无穷惜其被遇已不究其用良宗族因公官者十余人其保任不间E近皆以年为先後故诸孙多未仕者初公以雍熙甲申始官秘书局逮康定庚辰凡五十七年以大秘书还第体强力完神清识明康宁蘅际焙逼浔扔形募若干卷别着刻漏记花木缩二卷夫人吕氏封冯翊县君以次子让例恩追封东平郡君子七人长子V终司封员外郎直史馆次未名早世次子宪刑部郎中次子文终大理评事次子庚大理寺丞次子定屯田员外郎次不育女三人二早亡一适崇仪副使马成美庆历七年二月某日刑部及二弟奉公夫人之丧葬於河南某乡之某原其铭曰
在昔夏方王贡以共\恬於安讳兵为凶公奋独议备兹寇戎公守於~敌侵其封保无坚壁战无选锋公实始至t心未通士民惴恐谁谋之从公一号令其趋如风鼓金其声旌旗其容敌知我备莫予敢攻内外安堵公之功公识孰先公才孰雄孰艰其位有志弗充於昭太师元台上公公实嗣之显而未融世德益茂阳报其丰有子有孙庆流无穷
故朝奉郎司封员外直史馆柱国赐绯鱼袋张公墓志铭【并序】
河南张公讳士V字叔谟以康定元年七月二日卒於东都道德坊之私第其从父弟子]状其行实曰吾兄以文章名於时孝友称於家识者以为必能继乃祖丞相之列虽吾兄弟亦推之曰是将复兴吾宗不幸始壮被谴呖耙灾领堕獾梅敲欤今年其仲弟子宪以书来求铭将以庆历七年二月某日葬於河南某乡之某原嗟乎予获见於公固久尝语予曰吾交天下士多矣然不以通否易意者子也公知予若是不志其墓曷纾予悲公之先济人曾大父冀公始迁河南祖讳齐贤司空赠尚书令英国公父讳宗诲秘书监母吕氏东平乡君公幼而才敏景德四年年甫十八举进士辞章杰异时辈驰名声者皆出其下明年取甲科试校书郎知郑州新郑县事迁保平军节度推官英公奏授校书郎馆阁读书於时朝廷尊瑞命修礼文从官及儒学之士率献赋颂以称上德其华润典美布於人诵者盖才一二公虽齿少秩卑而常得预焉由是天子知其名擢为着作佐郎诸公皆欲出其门下公益自树立少所附合寇莱公深器之会留守西都奏掌磨勘勾院实主记室莱公移京兆复奏知万年县事转秘书丞馆阁校勘召试直史馆初公在雍丧配莱公意以女归之而未成也莱公罢相始婚於寇氏及其南迁公坐姻戚出监西京监院俄落史职监抚州税降大理寺丞久之代还监西京洛河竹木务天圣四年始迁殿中丞知河南县治尚平独吏为严民有讼者止辨其曲直鲜绳以法故去而见思历太常博士监西染院进屯田员外郎判吏部南曹明道二年今宫傅李丞相秉政莱公事得雪复公史职迁度支员外郎知太常礼院逾年李丞相罢为奉常公亦出知庆成军徙知陵州以郡入田租素厚求易他郡得邛州未行改通判邓州州将素贵他时佐郡者多诎礼事之公曰朝廷之仪贵贱有常制苟过之非所以爱国体安大臣也持已必以礼无毫厘过差人以为难转司封员外郎宝元年还朝命决畿内狱未几暴疾数刻而亟年五十有一公生贵家少年取闻於时论议有风采惟韵格素高而不自矜负人亦乐与之游初坐莱公事嫉寇者皆嫉之及李丞相罢与李异者复挤之然公於人未始有仇也世所谓朋党者果在此耶在彼耶人不吾辨也公既见挤废官於洛及得告前後几十余年洛中有英公别墅尝与亲旧纵游觞咏自适向时荣名摆落迨尽|绅有骤为时用者公礼之如进在已先循循然不慊於色他人闵公不遇为穷公不自穷也有文集若干卷娶白氏继寇氏某县君三子仲武某官仲衮举进士今亡仲友某官女适进士李希甫铭曰
吾观人之情莫不以显荣为通诎辱为穷然死之日曾无铢两之异焉独善恶之着其人虽殁其名犹存必视其钜细为世之近远故君子置彼而忘此若公者进必由其善绌不自其身於其生犹不自谓之穷况其殁耶然公之才名卒显於世呜呼远哉
故朝散大夫尚书司封郎中充秘阁校理知均州军事兼管内劝农事上柱国李公墓志铭【并序】
公讳垂字舜工博州聊城人咸平中举进士初命解州闻喜尉换州司法再调湖州h事参军召试为崇文院校勘改秘书省着作佐郎迁着作郎秘阁校理历太常博士尚书祠部度支司封三曹员外郎郎中由校理监裁造院判三司理欠凭由司同修起居注出知亳颍晋绦均五州事年六十九以明道二年六月二十五日疾终於武当公始举进士上兵制书大要论国家常率丁民为兵而t下搔动由籍不先定故也今英君核民数於籍十一而附六十除之二十五十者皆胜兵部伍有等更休有法则三代之制可渐复也又上将制书皆推本仁义节制之说於时号为北州大儒及在秘阁陈导河形胜书言春秋二百四十二年灾异毕书独不书河决者夏禹故道存也今河势益北因此可遂复故道及天禧後河数决命公驰传行堤公守前议称勿塞便执政者意异议遂革後既塞复决卒如其策国史取公议以备河渠志焉故事禁中须物黄门署上旨促办公在凭由司议令诸司验玺文乃承诏遂为常制丁晋公秉政公掌右史未尝通私谒丁不喜公求治亳州章入命未下已俾代公者领事人或为公愤者公曰吾得请矣终身无一言及丁氏九为郡不烦条教不严期会所至人安其治有古循吏之风延接士子必誉其长而进其未至其志在\发如此文章尚典正最明於制度t书百家无不通尤邃地里志天圣中颇用旧老典赞书公在儒馆德齿俱先又素望甚高而以足疾频求外郡庸非命耶所着文集总三十卷公之祖父皆以隐德推於州里赠卫尉卿讳筠扶风县太君耿氏公之考妣也娶刘氏封彭城县君奉先姑以勤孝事公以柔明御家以慈肃後公十二年以庆历五年八月二十二日终於宁州官舍五男伯昂知江陵府潜江县事仲昌大理寺丞监宁州酒税叔旦宁州彭原县主簿次二子未名早亡二女长适郓州须城主簿范孝孙次适将作监主簿崔植孙男二人惟和郊社掌座惟穆业进士孙女五人长适进士张闳次并幼初公守武当道南阳爱其土风遂营居焉彭城君既殁其九月仲昌叔旦护其丧自北豳来归南阳伯昂自武当奉公之丧以其年十二月庚申合葬於邓州穰县礼义乡子保里从先命也铭曰
性质而明志厉而坚在儒为醇在德为全导河以势籍民以年议无污卑辞追古先始葬於穰自公所迁勒此铭章以永其传
故将仕郎守瀛州乐尴匚救尉墓志铭【并序】
南阳掾任据告予曰据不幸始生而丧先人养於母氏既有知然後审先人之未葬顾弱且贫力不足以襄事危乎其不得葬也天假其生得吏郡县月有禀入以遂其初志将以某年某月日葬於汝州邡城之某乡某原愿方石以铭某讳氏予闵掾艰穷奋厉以克有立又嘉其粗能道其先人之行实故为之志云君讳某字某具州清河人治五经尽明其章句大义授经者凡数十人工部尚书赵公昌言召馆门下赵公倜傥尚义节君不专以经艺取合特以性识敏辨议论感慨故始终礼异加强记~人赵公尝令读道上碑再过则能默诵咸平初中第补京兆高陵尉再调瀛州乐尬揪庸倨挠屑銎淠苷呔暗略年四月十一日以疾终於官年六十娶朱氏生二子长曰希次即掾今为君後铭曰
古者士葬以逾月传载改葬服缌者谓葬不如礼或墓坏而迁非不即葬也近代拘阳之说有再世未葬者不其酷哉亦有力不足者如君殁四纪而始葬其嗣非不为盖不能也殆与前所讥者异矣
祭仆府王沂公文
年月日故吏尹某谨以清酌之奠敢昭告於故资政殿大学士仆射国相沂公之灵景佑初公临洛师某在幕府公以文敏见目数被器使议狱处事某或依违其言公必丁宁以正道及公再秉大政尝以身事有请门下以庄色厉辞不少恩假某始惧中慊终则大悟呜呼凡公语言虽因事见诲然公在大位默不敢传公今薨谢辄h以自思一言之诬天实鉴之以襄服不获备故吏之列情礼莫伸呜呼哀哉
祭谢舍人文
年月日具位尹某谨以清酌庶羞之奠敢昭告於故祠合舍人阳夏公之灵某仰公德望固为前辈至於年齿才长七岁耳世路相期在於白首故别去不甚为戚戚相远不数为书问公之聪明宏Q守以仁厚论者咸谓宜贵且蘅龈词跏垦杂肼壅咂暮弦娌宦怯幸馔馐挛鸥贾日既骇且疑公体素强不闻有疾且论者与术士言不宜谬异若此岂传者妄耶久之自解曰圣人谓仁者薅子短命论者乌能先识哉术士言固不足信虽体强无疾宁必其长年耶审是传者不妄也呜呼某与公别五年尝以书期今年秋往诣郡下前日叔谟来言公於客坐中目某信士期之必至而某用家事卒不得往又不作书以道所不往意使公言为无验此大憾也诚以公方且贵盛如前所称故不汲汲於一见向知公至是虽数千里犹当一往况不及千里耶复念在洛日联公政事辨隐处疑亦有异论公或意悟欢如已出某虽理屈情辞无嫌非公诚尽孰能使某如是呜呼公存天下所仰公没天下所哀以\人之哀又益以私恩其为鄙心可复道哉临纸悲塞万不一伸呜呼哀哉伏惟尚飨
河南集卷十七

[book_title]卷十八
<集部,别集类,北宋建隆至靖康,河南集>
钦定四库全书
河南集卷十八
宋　尹洙　撰
乞坐范天章贬状
朝奉郎守太子中允充馆阁校勘骑都尉臣尹洙右臣伏G朝堂榜示范仲淹天章阁待制知饶州却悄谟凶越崤蟮惩为荐引之言臣识虑短尝以其人忠亮有素义兼师友自其被罪朝中口语藉藉多云臣亦被荐论未知虚实仲淹若以他事被谴臣固无预今G纫饽艘耘蟊鹊米锍加胫傺鸵宸旨群褡莶槐患雎塾痰贝幼况如\论臣则负罪实深虽然国恩贷无所指名臣内省于心有腼面目况余靖自来与仲淹踪迹比臣~E今来止以上言获以朋党被罪臣不可苟免愿从降黜以昭明宪
论命令恩宠赐与三事疏
四月日朝奉郎守太子中允充集贤校理新差通判秦州军州事上骑都尉赐绯鱼袋臣尹某昧死再拜上疏皇帝陛下臣闻汉文帝盛德之主贾谊论当时事势犹云可为恸哭孝武帝外攘四夷以强主威徐乐严安尚以陈胜亡秦六卿x晋为戒二帝不以危乱灭亡为讳故子孙保天下者十余世秦二世时关东盗起或以反者闻二世怒下吏或曰逐捕今尽不足忧乃说隋y帝时四方兵兴左右近臣皆隐贼数不以实闻或言贼多者辄被诘责二帝以危乱灭亡为讳故秦隋之宗社数年为墟陛下视今日天下之治孰与汉文威制四夷孰与汉武国家基本仁德陛下慈孝爱民诚万万于秦隋至於西有不臣之虏北有强大之邻非特闾巷盗贼之势也自西虏叛命四年旁塞苦数扰内地疲远输兵久於外而休息无期卒有乘弊而起兵法所谓虽有智者不能善其後当此之时陛下当夙夜忧惧所以虑事变而塞祸源也陛下延访边事容纳直言前世人主勤劳大未有能远过者也然未闻以宗庙为忧危亡为惧此贱臣所以感愤於邑而不巳何者今命令数更恩宠过滥赐与不节此三者戒之慎之在陛下所行耳非有难动之势也而陛下因循不革弊坏日甚臣是以谓陛下未以宗庙为忧危亡为惧者以此夫命令者人主所以垂信于天下也异时民间闻朝廷降一令皆竦视之今则不然皆相与窃语以为不久当更既而信然此命令日轻於下也命令轻则朝廷不尊矣又闻t臣有献忠谋者陛下始甚听之後复一人沮之则陛下意移矣忠言者以陛下信之不能终颇自绌其谋以为无益此命令数更之弊也夫爵赏陛下所持之柄也近时外戚内臣以及士人或因缘以求恩泽从中而下谓之内降臣闻唐氏衰政或母后专制或妃主擅朝树恩私党名为斜封今陛下威柄自出外戚内臣贤而才者当与大臣公议而进之何必袭斜封之弊哉且使大臣从之则坏陛下纲纪不从则阻陛下德音坏纲纪忠臣所不忍为阻德音则威柄日轻臣又闻尽公不阿朝廷所以责大臣今乃自以私昵挠之而欲责大臣之守正不私难矣此恩宠过滥之弊也夫赐与者国家当以劝功也比年以来嫔御及伶官太医之属赐与过厚人间传言内帑金帛皆祖宗累朝积聚陛下用之不甚爱惜今之所存无几E远之人诚不能详内府丰匮之数但见取于民者日烦即知畜于公帑者不厚臣亦知国家自西方用兵用度广帑藏之积未必皆为赐与所费然下民不可家喻而户晓独见陛下行事感动耳往岁闻边将王以力战赐金则无不说服或见优人所得过厚则往往愤叹人情不可不察此赐与不节之弊也臣所论三事皆人人所共知近臣从谀而不言以至今日方今非独四裔之为患朝政日弊而陛下不寤人心日危而陛下不知故臣愿先正於内以正於外然後忠谋渐进纲纪渐举国用渐足士心渐奋兵革之患庶乎息矣伏惟陛下深察秦隋恶闻忠言所以亡远法汉主不讳危乱所以存日新盛德与民更始则非独贱臣幸甚实亦天下幸甚干犯a钺臣无任战汗激切俟命之至臣洙昧死再拜上疏
论朝政宜务大体疏【为进奏院饮会事】
十一月日朝奉郎起居舍人直龙图阁知潞州军州事轻车都尉赐绯鱼袋借紫臣尹洙昧死再拜上疏皇帝陛下臣闻至治之本在於务大体不在乎任察也汉明帝察察唐德宗以察为明皆着讥前史非盛德之论然则\之好恶必察之臣下忠邪必察之非谓究隐发微作为聪明者也近闻诏狱所治类多善士因醉饱之失发暧昧之罪臣窃以为过矣大抵士君子少长修节始终如一者皆纯固介特之士举朝论之百不一二至於年位尚轻颇或E纵及责少重始自矫厉而能建事功於世树名节之空卟豢墒ぜ痛舜常人之情明主所深亮也兹事虽往臣所虑者上下相同动辄得咎刻薄之风以成俗於盛明之治所损不细非特为二三子言也又比年以来既行之恩尚或中寝既用之法罕蒙开释岂搏击之言易以进厚之论难为陈哉伏惟陛下采汉臣窥私之诚鉴吴主校事之弊因庆泽之後发大之诏明谕有司凡臣下o介之恶非亏损教谊侵害民物者勿复以闻至若暴乱之萌骄僭之源诬罔朋比循私灭公此王诛之所先愿陛下留神听察无志其细而遗其大则善者耸而恶者戒矣狂瞽之言惟圣明裁择幸甚
论朋党疏
十一月日朝奉郎起居舍人直龙图阁知潞州军州事轻车都尉赐绯鱼袋借紫臣尹洙昧死再拜上疏皇帝陛下臣闻知贤而不能任任之而不能终於治国之道其失一也去年朝廷擢欧阳修余靖蔡襄孙甫相次为谏官臣知数子之贤且久一旦乐其见用又庆陛下得贤而任之所虑者任之而不终耳以陛下知臣之明修等被遇之深岂有任之而不能终哉盖闻唐魏元成既薨文皇亲为撰碑文以赐之後有言其阿党者遂覆其碑近世君臣相得未有如唐文皇与魏元成者间言一入则存没之恩不终臣未尝不感愤叹息而不能已也以是而论则知之任之为易终之实难可不虑哉属闻欧阳修领使河北臣以边事之重故不复以内外为疑今又闻蔡襄出福州未审襄以亲自请为以过斥若以过斥岂当进其官秩若以亲请则襄在京师不三四年巳再省其亲士大夫去远方而仕京师者孰不念其亲岂独襄得遂其私恩哉则襄之不当出明矣陛下优容谏臣在唐文皇上修等之才虽不愧古人然所施为未能少及於魏元成则间毁之言不必待其殁而後发也伏惟念知之之已明任之之已果而终之之甚难则天下幸甚然臣爱修等之贤故惜其去朝廷而不尽其才如陛下待修等未易于初则臣有称道贤者之美如其恩遇巳移则臣负朋党之责矣夫今世所谓朋党甚易辨也陛下试以意所以进用者姓名询于左右曰某人为某人称誉必有对者曰此至公之论异日其人或以事见E又询于左右曰某人为某人营救必有对者曰此朋党之言昔之见用此一臣也今之见E亦此一臣也其所称誉与营救一也然或谓之公论或谓之朋党是则公论之与朋党常系於上意不系於忠邪此御臣之大弊也臣既为陛下建忠谋岂复顾朋党之责但惧名以朋党则所陈之言不蒙见采此又臣之深虑也惟圣明裁察焉
进贞观十二事表
朝奉郎起居舍人直龙图阁知潞州军州事轻车都尉赐绯鱼袋借紫臣尹洙右臣闻圣人鉴治乱莫若前代然於事易考於时易通则莫若世数之相近者故周书无逸历陈商王中宗高宗祖甲之德不及虞夏臣以为方今宪法前古宜在有唐唐法之盛者在于太宗旧史具存烂然可述臣洙诚惶诚恐稽首顿首伏惟尊号皇帝陛下详延经生信尚儒术书契之所传|绅之所道无不该综浃洽穷其渊源固足以上考古先宪章百代者矣窃惟圣心所慕当追先代之盛而诸儒称颂亦谓比隆唐虞贱臣区区独以谓政教威赏未臻乎贞观之治辄取唐史官吴竞所h贞观时事切于今者得十二事呈献伏望陛下留神E观详而思之勤而行之则贞观之治不难企及由贞观以复三代由三代以致唐虞岂远乎哉在勉于初克于终而已干冒旒臣无任瞻天望圣激切屏营之至
论城水洛利害表【知渭州时】
朝奉郎行右司谏直集贤院知渭州兼同管勾泾原路经略安抚部署司公事上骑都尉赐绯鱼袋臣尹洙右臣得招讨司牒奉朝旨复修水洛城事臣本路将佐前见朝廷罢修此城人人感说曾未逾月复见兴作无不骇叹今兴作之劳费用之广臣且置而不论所虑者既城之後为害滋大耳臣窃较计利害为国家之害有四而无一利焉自贼昊扰边王师屡屈非以地不广大而不能抗也虽用兵有工拙然大⑺嫡咭孕\寡之势不相侔也今泾原一路之兵可以战可以持重为声势者独青所将之兵耳然不满二万其他则城寨屯防才足自守不当更有动移此城既成必分兵戍之缓急贼至则所备益多所用益寡所谓弱我兵而张敌势此为害一也山外诸城本无税籍自西鄙用师大增屯兵令平籴入中数且不足犹令诸郡输送税粟仅有岁备单弱之民以愁困此城既建须益发近边之民输粟以给其用不独劳苦且虞寇钞之害倘复发兵援送则所费弥广所为重伤民力减损国费以事无用之地此为害二也其朝廷命将出师劳弊天下御之不能胜绥之不能伏为我之寇者贼昊而已西蕃种类于国家本无o介之隙今无故攘其地而置城寨又前後诛斩首级亦已数百外不足扬威于贼昊内实树怨于种落非计之得也臣观古羌夷之为患多矣今西蕃种落居秦渭之间者十余万皆以仇怨不相伏属如一旦破仇合从则内属之户附汉最深者必先被其扰我必以兵救之我出则彼归我归则彼出动之甚易安之甚难纵未能劳我大兵然于疆场侵寇之患是又生一昊也所谓为国生事而无损于寇雠此为害三也贼昊前寇山外独党留麻毡部落气类附虏为虐不闻水洛种族籍虏势为边患也今则通赂于虏事巳明白此城若建凡此种类必召寇为援为之乡导当是时少出兵则不足以应虏多出兵则胜败之势未决臣恐山外之危亡自兹而始此为害四也然建谋者必以通秦渭之救兵为国家之利此又失之矣夫救援之兵骤出不意或可以取胜今既城水洛虏知救兵必出于此当先据便地以待我师且救援之兵不过数千劳逸势殊岂能与虏较胜负者哉臣以此知水洛既城秦渭之救兵必不从此而进所以谓之无一利者也纵使无前所陈四事城之犹且无益况分兵输粟生事召寇四者之害较然可验哉臣闻拓地广塞鞭笞四夷盖以弭边患而强中国未闻竭民力耗国用而以削兵本兆祸阶也臣识虑浅近然在边累岁耳剽目な缕氖煜坝中业靡在擅官岂容默默无所开陈伏望圣德博询\谋慎重兹役则不独边鄙幸甚亦天下幸甚谨具状奏闻
河南集卷十八

[book_title]卷十九
钦定四库全书
河南集卷十九
宋　尹洙　撰
乞便殿延对两府大臣议边事
臣伏闻近日军机令中书与枢密院同共参议此诚陛下虑边事之深也然臣近再得上殿奏事每见两府执政奏对不过一二刻其间或进拟除改或可否奏事未必专议边防臣窃料西虏今秋以至来春必为大举之势若更使得志则陕右可忧臣欲乞每五日後殿进呈公事罢别于便殿延对两府执政大臣参议边事审料贼势为守御之略免使寇兵奄至临时处置有失便宜如允臣所奏乞详酌唐延英故事施行康定元年五月日朝奉郎守太子中允新差权佥署泾原秦凤两路经略安抚判官公事骑都尉臣尹洙子
乞讲求开宝以前用兵故事
臣闻太祖统御边臣之略轻其秩所以假其权厚赐与所以惜名器伏望圣慈延访大臣讲求开宝以前用兵故事则西鄙狂悖不足可平又闻陛下顷者多赐近臣飞白书被赐者皆为荣宠今边臣日有奏请若事体当有更置者望陛下赐手诏数十字以示宸断则圣神威略千里之外如在目前传于军中孰不尽节此两事乞留中省E
论诸将益兵
臣窃见近日所委帅臣大抵以益兵为请朝廷既熟闻之必以为循常之谈臣但虑\说依违未能感悟圣意臣非不知国家兵数有限然事当应急必在枝梧昔秦伐楚王剪请兵六十万有李信者请止用二十万故秦帝不从剪言者谓信能任其事也然信果败而剪终成功今西鄙诸将人人皆请益兵未有自许如李信请以少击\也如李信者尚败事况强而使之此必败之理
又一首
臣窃以泾原一路俯近贼境然自元昊狂悖未闻深来寇钞以臣料之必谓朝廷怠于御备乘此间隙势将大举若所过堡塞委而不攻屯戍之兵止能自守恐未有以待之也昨葛怀敏与臣言夏竦所将兵在泾州止及二千益以怀敏所请之兵共未及五千人若虏\大至必当坚守臣所虑者不患其攻城不患其求战惟患其审我虚实知我利害视泾渭之城为自守之壁引\前进大为俘掠则猖獗之势未可轻也臣请益泾州屯兵满三万骑五千俟虏之来或应变出奇或分兵据险以逸待劳胜势多矣纵使贼势方且坚壁自守贼惮我全军必未敢南向轻进则进退之势皆得以制之此事制置贵在速决
论遣使不当强而使之
臣闻近日所遣边将其中或应命而往非必尽有决战却敌之心亦有自求退免朝廷强而使之者以臣所见凡能自陈坑昧偈掠袒虬苄Z若其预陈不能其任岂可责以成功欲乞降诏诸路大将责以御贼之任仍令条上方略其所陈请望尽与应副若自陈不堪其任并所说迂远者乞移任内地
乞减省寨栅
臣两次上殿亲闻圣语以减省寨栅聚得兵在大将处最为急务虽闻已命边臣处置臣尚虑诸将各有所执依违未决转致迟盖缘贼兵数少其寨栅亦可御遏若大队兵至即全不济事又分却大将兵势以此较量必合减省然边臣虑见将来小有寇掠必致不识事体之人言其不合去却寨栅致得别无御遏惧此归咎遂怀後虑臣欲乞专委近上臣寮往彼相度制置所贵蚤聚得兵马在大将处以为御备
乞计置边事特出睿断
臣前次上殿敷奏边事陛下谕臣以减省寨栅申明赏罚及御贼之备此数事皆臣口所欲言陛下先发德音臣不胜喜忭然赏罚一事近日数已申明其减省寨栅及御贼之备虽闻诏下帅臣其如至今未见次叙方今虏势骄盛虽未来寇境料其侵轶之势不越秋後正是朝廷计置之时望陛下惜分寸之阴深为御贼之虑凡所更置特出睿断勿令淹久失于後时则天下幸甚
乞帅臣自募叽
臣窃见近降诏旨令举胆勇武艺之士诚取人之急务也然其中或武艺虽精而未能~人或谙悉边防事宜而不通方略举其人才未足应诏弃而不h又似遗才臣欲乞今在边臣僚见总兵要者各许召募人作牙校军将名目量定人数俟其功看肿偶雌虺廷量其所能或授以班行或列于军校且令本处坑萌舾氖谀诘赜ρ佬５炔⒘罹呙闻奏随才h用即不许带行仍乞逐岁除公使钱外量有支赐以充赡给臣昨受命西行在西京已有两人自言材勇乞随臣同行於边上苛Τ妓洳桓掖去以此揆度边将募人其来必\况自古将帅皆有部曲为之爪牙伏闻太祖所任边将李汉超郭进李谦浦董遵诲等位序未崇皆自募叽游其亲信先朝赐与既丰或更假之权利此事当载国书伏望圣慈讲求故事断在不疑
乞省寨栅骑军
臣窃闻西虏大率骑战今言兵者皆言中国马力不能较其驰逐此知其利害而未尽其说今边鄙所市刍秸其估甚重边人畜马为国家用者以利所诱必损其马之所食以鬻于官此不独虚费国用且又l瘠彼土良马此甚害也又闻将兵者多欲增步卒不愿远发骑兵臣欲乞诏逐路大将其本路合须骑军具以数闻如是在骑军巳多即拣选驽弱者退还仍每拣一骑军与添步卒二人补之不惟减省边费更兼益得兵数其沿边堡寨本为守御当在险固之地若敌\大至必不宜与之平地较战所畜骑军除合留探报外近为无用亦乞移屯在大将麾下别以步人补其数
乞募土兵
臣窃见诸路拣选到兵士其间无不骁勇然怯弱者亦多未曾训习或即令其戍边恐临战退缩更至败事臣欲乞于泾州别立军额召募兵\武勇材力明立科式定作三等第一等便充本军人员更不刺面第二等充十三将虞候第三等充承局押营其兵士但取强壮堪任教习者不以身材尺寸为限钱粮三百文至五百文为额唯乞优赐例物其节级以上别作等第支给若泾原一路可得万人以此御敌军威必振
乞鬻民爵以给募兵之用
臣所请泾原一路募军万人须至添置营房支给例物其费不少臣请鬻民爵以致之夫鬻爵者参用古义非若卖官之制只以入粟百石五百石为两等百石为下爵许用银为饮食器畜女使五百石为上爵许与本部七品官接坐妇女S饰用珠金笞罪及谁误听其赎论其贡举人曾经州府考试州府吏人至职员京百司补正名以上并准下爵例司封给爵牒空名诸州其入粟者经所在官司陈牒即时给除陕西河东河北川峡广南外其余诸处其无爵僭有爵下爵僭上爵请科罪仍许人陈告赏钱百贯以犯事人家财充如允臣所议乞朝廷别定爵名应有条例比类详定如此行之不益赋于农亩不重敛于富人所取者至轻所致者甚\今鬻爵之地百余州臣小计之不减五万当得粟五百万斛每斛输钱三百计钱一百五十万贯如约以近限则数日之内此钱可足臣乞预借钱三十万贯充泾募兵候收到入粟钱却依数拨还其有余数亦乞支充西边军用
乞半年一次诣阙奏事二首
一臣今所授经略判官凡是军事当得参议其夏竦等如有处置边事若只飞奏恐朝廷未尽知得彼处事机臣欲乞逐季或半年一次入奏面陈事状兼彼处城寨要害道路迂直兵\粮运等臣尚未细知不敢轻有上言俟臣再至阙廷方敢陈奏仍再降一付身子令臣收执如允臣所请乞降圣旨指挥
又一首
臣前次上殿乞逐季或半年一次入奏缘臣是经略判官凡是军机无不参预若得频至阙廷面陈事状则边臣合有更置事宜得以委曲敷奏若以外任官无例至京则见今发运司及催纲官员皆得入奏伏望陛下圣慈特赐允臣所奏
河南集卷十九

[book_title]卷二十
钦定四库全书
河南集卷二十
宋　尹洙　撰
奏军前事宜状
臣昨到~延体问昨来六月中差拨兵马往诸寨并不曾得见贼\当盛夏之际疲困却人马虚费国家钱物不少臣窃揆遣使之时贼兵尚在境上陛下深愤诸将畏怯不能齐心出师遂使塞门一寨数月婴城终至陷没皇情怆恻专降诏旨其如兵者贵在神速千里制胜恐後事机伏望圣慈今後军旅进退乞不直降宣命况临时应变主将之任岂可贼兵寇境更候朝廷指挥若涉逗留乞即严行朝典谨具状奏闻谨奏
论金明寨状
右臣今月十三日到金明寨问得添修旧城次第已自九月下手修筑窃知朝廷别降指挥将李士彬果园修筑修城臣不知新城利害但以工料计之旧城计工二十万见役兵夫不及五千人须四十余日方成新城计工五十九万七千须一百二十余日方成即今赵振等所屯兵马一万余人日夕披带以备非常加以霖雨自延州转搬粮草凡九次涉水方到金明兵\暴露惟宜责以近期若或更张必是迁延至冬转恐不易臣初闻移改新城知张存巳有奏论臣比不敢更烦圣听及臣自金明回又知再降子兼内臣相次到州切虑依禀圣旨须至改移伏望圣慈详臣所奏早赐指挥
奏习短兵状
臣窃见诸处马兵每一都抢手旗头共十三人其八十余人俱系弓箭手步军每一都刀手八人抢手一十六人其七十余人并系弩手其弓弩手更不习枪刀虽各带一口即元不系教习又弓弩每至夏月更不教当战阵之时或遇险隘弓弩施为不得须要短兵相持其弓弩手既不会短兵束手受害遂多败覆臣今往边上逐处便一面指挥马步军除弓弩外更须精学刀及铁鞭短枪之类所贵施为弓弩不得便有短兵之利可以取胜又免至夏月废却教更乞早降宣命指挥下逐路部署司承禀仍乞于试中武艺使臣中选十人下都部署司休边上监教贵得蚤见精熟取指挥
奏论户等状
右臣窃见陕西坊郭第一等人户中甚有富强数倍于\者每至官中科率一例作一等均配其近下户等极有不易者今臣欲乞于逐州第一等户中推排上户家产比类次第同等人户家产一倍以上者定作富强户三倍以上者定作高强户五倍以上者定作极高强户今後官中凡有科率其近下户等大段减得数目祗应得如前允臣所奏乞下陕西都转运司委转运使因巡历所到州军与本处同共定夺无得别有搔扰
奏为乞令环庆路与泾原路相应广发兵马牵制贼势事
右臣近准都部署司牒令臣赴延州与范仲淹同共计署行军次第寻于正月六日到延州得范仲淹牒曾乞奏留此一路未议攻讨巳奉圣旨依臣寻具状申经略部署司将元计置~延路军需物色并分擘军马并那城赴泾原环庆路去讫切缘臣昨与韩琦赴阙进呈夏竦等所定攻守二策奉圣旨依所定攻策施行即~延泾原两路俱今进兵深入其环庆路只令浅攻侧近族帐不作大举之势今来~延路既别有擘画切虑泾原路将来出兵侧近路分别无讨伐次第不足以张声援欲乞令环庆路准备行军次第况庆州柔远东谷等寨所接贼界一带族帐不少并在一二里内不至远涉沙碛若与泾原路相应广发兵马足以牵制贼势又昨来计置~延路军需器械不少如却移拨应副不难办集臣已具状申本路经略去讫伏望圣慈早降指挥
奏为近差赴~延路行营其兵马乞移拨往环庆路事
具位准都部署牒赴延州计置行军次第者右谨具如前臣寻於正月二十六日到延州见范某计议军需别未有言语次日只与葛怀敏巳下商量出军次第逐官虽有异议者臣执言所降朝旨已定遂不改有异同兼葛怀敏等草定到行军图子一面又至次日范某方言近有子奏乞留~延一道为进贡之路未行攻讨如岁时无客加未奉旨依奏自来为待出军修复城寨牵制贼势恐诸将缓于治兵所以未曾说与有此项圣旨指挥寻牒臣请详圣旨施行至二十九日夜保安军状报前塞门寨主高延德自西贼处来乞通和寻巳具事状申奏自後范某与诸将只擘画御备及出军修复城寨更不酌量入界次第兼臣未到延州闻范某巳奏将元拨定~延路驴子只要三千头臣深虑朝廷以~延路既不入界攻讨又见减着驴子数目却於元定下军需兵马数内一例减省又缘夏某等所定攻策~延泾原两路俱合进兵深入其环庆路只令浅攻族帐切应泾原路将来出兵陕西路分别无讨伐次第不足以张声援欲令环庆路准备行军次第及乞将原拨定赴~延路兵马军需等却移拨赴环庆路所贵与泾原路相应广发兵马以分贼势累状具申奏去讫今准都部署经略使司牒缘巳奉圣旨议定攻策所乞改差兵马赴环庆路难便专擅移易者臣又恐日逼若更迁延即~延环庆两路俱不备辨得进兵次第转见事巳具此申经略使司去讫伏望圣慈蚤详酌臣奏状内事理早降指挥
奏为巳发赴环庆路计置行军次第乞朝廷特降指挥
今准陕西都部署牒切缘~延系先得朝旨出兵路分今已甫及时日却有异议请一依元降旨于~延计置出兵准备起发无致事者臣寻备h申范某请详都部署牒内事理施行今准范某牒当所前来依安仪利见并依本司攻策用三二月入界申奏寻又有一子明言别一见乞留此一路未行讨伐岁时之间或可招纳如岁时无客加未奉圣旨依奏况後来寻到蕃汉知次第人根问入界道路方见得绥夏以来横山蕃户多在崖谷深处各有堡子守隘自家兵马若只行川路即并无所获如入隘打虏又兵多则难进兵少则易Z所以不敢固执前议却计置出兵於极边废寨中择有利者修复亦足以牵制虏势使贼界东路上兵马不敢并力西去所有环庆路若便深入则地少泉今却问得有侧近蕃寨可以攻取兼与泾原相近足为声援仍乞朝廷指挥诸路稳审进退先择要害之地修城寨所贵持重不损国威当时又如此擘画申奏去讫及巳得前来圣旨不敢更有翻覆惟待罪朝廷甘从黜削即难以依违恐大事臣巳依事由申奏并牒夏某韩某去讫者
右谨具如前臣看详上项范某牒内事理更难以催促计置行军次第又缘诸路出师日逼若且在延州必虑端坐虚占日月况环庆路依元奏攻策浅攻侧近族帐亦合预先计置行军次第臣巳于二月十五日起离延州赴环庆路计置次第伏乞朝廷特降指挥所贵牵制贼势不使并兵泾原有大事谨具状奏闻
奏为到庆州闻贼马寇泾原路牒刘政同起发赴镇戎军策应事
今月日到庆州据经略使韩某差来指使李贵称今月十九日贼马再来侵扰刘堡见今镇戎军主兵官员只有朱观一员者右谨具如前臣勘会延~路都监刘政准经略司差权环庆路都监近自延州与臣同到庆州今来镇戎军事宜紧切兼又少阙主兵官员已牒刘政乘递马与臣同起发赴镇戎军策应去讫伏乞朝廷更赐指挥
奏为擅易庆州兵救援泾原路事
今月二十二日据抽押兵士殿直蔡从状申称准经略副使韩某指挥于环庆路抽拨安塞等四指挥兵士赴镇戎军数内先次交割得安塞振武两指挥所有蕃落保b两指挥见在西谷柔远两寨蒙都署司见去勾抽者右谨具如前勘会韩某牒内称今月二十一日贼马在刘堡未退事宜紧急切要兵士使唤若伺候柔远西谷抽到上项兵士更须迟滞三日必致有军期臣寻牒环庆路部署司只于在州差拨振武第十三虎翼第六两指挥充填蕃落两指挥已差人管押赴镇戎军去讫谨具状奏闻
奏为金汤一带族帐可取状
臣昨在延州陈金汤族帐一带可取状亲到蕃官胡继谔本族及与西路都同巡检刘政狄青商量到事状累具奏闻乞候到环庆路与本路官员同共商量别具申奏臣寻于二月二十二日到庆州得知山外败Z兼本路主兵官员多在外寨驻臣遂径来镇戎军今来镇戎军事宜稍息见发赴永兴军候见夏某子细陈述上件事机乞相度施行
河南集卷二十

[book_title]卷二十一
钦定四库全书
河南集卷二十一
宋　尹洙　撰
奉诏体量本路将佐状
右臣体量本路见今主兵官员或遇西贼入寇若只令主管队兵临时得人统制号令进退有所禀从即人皆协力不致有前项败事若委以兵\进退许其自便则臣等未敢保其能否兼臣初到亦未尽知其材略或相次体量得实有败事者即与狄青别具陈奏
奉诏及四路司指挥分擘本路兵马弓箭手把截贼马来路状
本路经略司累据诸处探报到贼界点集事宜紧切若於本路入寇即部署狄青合依先降预议指挥领兵于瓦亭寨驻其狄青忠纯可信厚重可倚臣每与之讲议军政至于临敌制变亦合事机臣但虑拘于朝廷法制未尽其才臣欲乞军行之後朝廷或降指挥并四路招讨司行下文字系干进退兵马分擘将佐有与军前事体相妨者许令狄青相度其未便因依开奏及回申四路司不得将未便事理一例承禀施行如允臣所奏特降圣旨庶令狄青有所遵守得以专心戎旅不致败事
论雪部署狄青回易公使钱状
右臣准州制勘院牒勾取部署司指挥刘怀信勒检V借银一千两文凭赴院寻牒部署司勾职到刘怀信其部署狄青兼令刘怀信自V公使文历赴州照会去讫寻体问得刘怀信是勾当公使库使臣为于随军库借过上件银回易利息以充公用事臣切见自来武臣将所赐公使钱诸S使用便同已物其狄青于公用使物即无分毫私用况本路自西事以来所添兵数及主兵将臣寮指使使臣等数倍于旧又狄青多与\官躬亲提举校军中将校每有犒设以此所费益多若不别将钱物回易即无由充用狄青素来谨畏小心其实武人未晓朝廷宪法自闻推究公用钱物将谓制院须来追摄照对臣虽日夕晓譬终是内怀忧惧兼言先在延州初授经原部署曾告籍言不愿主领公使钱恐未知次第今来果遭?G词意感切深可轸恻臣以为朝廷擢青自殿直不三年至刺史委以一路兵柄此必其忠力才智有过于人又欲其奋励自恳员ú淮沃用今乃以细微诖误令其畏惧如此今边上日有探到事宜万一贼兵骤至若须领兵出外似此忧疑之中切虑不能主理军政别致阙事伏望圣慈垂察将降朝旨晓谕狄青庶令安心专虑边事
奉诏令刘沪董士廉却且往水洛城勾当状
中书枢密院同奉圣旨所有水洛城仰鱼周询往渭州与本路经略部署司疾速同共支拨军马粮草应副早令事毕仍令刘沪董士廉却且往彼勾当所有勘到罪状别听指挥
右臣等检会前奏乞罢修水洛城事状盖虑久远却为边患今来患既未至朝廷必行兴修则臣等无以自辨更不敢别有陈述伏缘臣等前後行与刘沪指挥并明坐朝旨刘沪所执乃是郑戬文牒其郑戬文牒并是解罢兵权後专有行遣今若朝廷却令刘沪依旧勾当却是郑戬罢任後所行文牒可以冲改得朝廷指挥于理深为不顺臣等切虑将来逐路偏裨例各专挽行事不禀本路节制必坏军法统兵大臣解罢兵权後尚得处置边事於国家事体不便欲乞朝廷特降指挥检会臣等前後论奏水洛城一宗文字并本司h白郑戬罢任後所行文牒及臣等今奏降下台省百官集议庶得申明国典况臣等所奏偏裨违犯节制盖恐坏军中纲纪所论大臣罢兵後侵挠军政实系国家安危非止为本路一时之事愿陛下思守边之远略念社稷之大计若此日不行威断则异时必生朝廷之患伏望圣慈特赐省察
乞与郑戬下御史台对照水洛城事状
右臣准中书子奉圣旨候潘师旦成资方得交割勾当臣已具待阙去处闻奏讫臣切见自来谏官御史应授差遣少有于诸处待阙者臣到庆州未十日因孙沔陈乞患疾不赴泾原路却还旧任就移臣知晋州其潘师旦在晋州已一年余九个月却令臣待阙事体之间深有可疑臣之私心实怀忧惧伏念臣自忝泾原一路寄委及近一年近于戎事并与狄青商量处置未尝有分毫差失亦不敢将边鄙细务频有陈请烦E圣听其合奏公事前後多蒙俞允臣与狄青虽出处异而忠义一心但专为枝梧昊贼不敢邀功生事庶几外御寇雠上副寄委只是水洛城奉圣旨罢修巳来郑戬及刘沪朋党造作谤言传于道路其间多不详其本末今且以\所传闻者两事明之一言刘沪所带枷重四十余斤且狄青在德顺军枷送刘沪下所司当捕摄之初事颇严密及呼问之际\谓必行军法岂可预进大枷有同儿戏若本军从来有此大枷即都转运司合因此别作行遣似此构谤不近人情一言泾原路经略司令人把定州州院门遂致刘沪患疾此时臣虽在假後来体问得都无此事且州系是环庆路统制于泾原本不相辖况刘沪是朝廷送下本州寄禁若泾原路差人把门岂得不画时申都转运司及具闻奏据此二事只欲朝廷知泾原路经略司要致刘沪狱死以快私愤都无公心观此用意实为惊骇又\言郑戬罢四路後别授朝旨兴修水洛城所以刘沪得免专辄之罪臣勘会于三月九日本司准枢密院三月二日子云据郑戬奏水洛城并是当司一面兴修若便中止实恐生熟蕃部递相雠杀却为边患贴黄又言或且令臣戬在泾州半月日候许迁等军马回即起发赴任又水洛城已降指挥令泾原路一面相度指挥去讫所有许迁等又已别移住使其兵士等亦系分擘住逐路年满替换又权驻泊人数奉圣旨令郑戬一依所授宣戎富蛹菜俳许迁手下兵马差使臣管押往指定路分讫起发赴任郑戬既承准上件朝旨明知水洛城本路得一面指挥如委实兴修有利只合论奏别听朝廷指挥岂可尚与刘沪文牒一面督促及称专奉朝旨遂致刘沪托此为名故违本路节制制勘院既不收监取勘法寺又无较正以此郑戬所称专奉朝旨臣实难以会臣与狄青只据本司所授到枢密院子内圣旨施行岂敢曲附郑戬上违朝命然t谤之起亦有所因郑戬与麦知微交结情契至深昨令许迁等军马兴修水洛城其麦知微系是本路走马承受却作都大名目统管兵马以至修城指使工匠皆望修了迁转及近边细民又得弓箭手地土刘沪不惜财货致招小人所以罢修之後谤议纷然臣与狄青都不采听所恃者朝廷公道所赖者陛下圣明是以前後所上章奏惟论国家利害不与戬辈争辨是非至于京师书问亦皆断~即不知戬辈谤臣更有何事朝廷闻臣更有何过直至今来臣未得赴任方始自疑兼臣昨于本司备h到水洛城始末一宗文字欲乞令臣暂乘马赴阙面奏事状及乞将郑戬等所奏臣事降下许臣分析臣若曾上违圣旨矫称朝命专擅生事诬谤陷人如郑戬之罪百分有一即乞伏刑都市以励边臣倘以事体未明须合证辨即乞与郑戬一处下狱照对以明国典况臣十年之中三次左降至于荣进本不系心非为降着差遣方立此论只缘臣当圣明之朝被此诬谤若不陈述虽瞑目j恨九泉伏望陛下察臣忠愤悯臣w枉特赐蚤降指挥干冒宸严臣无任战越俟命之至谨具状奏闻伏候戎
论雪石辂状
右臣昨在泾原路窃见着作佐郎管勾本路机宜文字石辂为因於张亢初到任时曾言母在濮州欲求一京东差遣因便宁亲其时张亢不曾允许後经隔数月因本路发遣年满兵归京遂差辂及驻泊都监司天监祗应人等各押兵士归京及令辂因便催促京东州军兵士衣赐辂因得往濮州宁亲蒙朝廷差官勘罪法寺以私罪定断罚铜降充京西监当是时臣以方移差遣不敢为辂有所陈雪原辂所招情E只是从初于张亢处欲求差遣因便省母张亢不即曾允许後来经隔数月方令管押兵士辂是文臣只有不合承受押兵之罪所定私罪即不曾会问到张亢狄青其时辂有无请属之言若辂于管押兵士之时实有宁亲之请於孝治之朝尚冀贷况追治旧日语言坐以私罪情实可矜今遇郊礼庆泽之後伏望圣慈特移辂一京东亲民差遣及乞改从公罪定断臣与辂共事一年辂之操履臣所具悉如蒙朝廷移辂差遣及改定罪名後辂犯_私罪臣并甘同罪不辞谨具状奏
河南集卷二十一

[book_title]卷二十二
钦定四库全书
河南集卷二十二
宋　尹洙　撰
奉诏分析董士廉奏臣不公事状
具j臣尹某准中书子着作佐郎新差知蔡州确山县事董士廉奏臣不公事奉圣旨令臣疾速分析诣实入马闻奏臣今依准子内画一分析如後
一韩琦尹洙起谋入界至好水川因任福功耿传狂狷致兵败折数万人尹某作闵忠辨诬文诳惑中外令李仲昌刻石掩韩琦恶今来尹某自知虚诳却毁弃刻石碑子
臣今详董士廉所称韩琦及臣起谋入界欲乞于中书枢密院检详陕西经略司先奏攻守二策朝廷择用攻策後来曾与未曾入界及好水川接战因与不因起谋入界致得败Z所有悯忠辨诬二文臣实有此撰述以劝忠义乞检会任福等败Z事及韩琦先缴进任福下孔目官彭忠所收得耿传亲书署朱观名诫任福令持重文字与臣所撰二文照验即知有无虚诳臣元不曾令人刻石今据传写到本是乾州判官李师锡立石即不是李仲昌欲乞会同本州因何人立石後来於何年月日何人毁弃即知诣实兼臣见诸处寻求石本候寻得别具缴连进呈次
一尹某在渭州专擅将官钱百贯入巳使用并借官钱与官员还债并支出军资库钱落下赤历都转运司程戡曾差仪州华亭主簿王资磨勘见得侵欺官钱的实臣勘会渭州应系官钱及公使钱各有监主及文历拘管乞下本州勘会及将臣任内公使钱文历磨勘即见得有无欺隐所有借钱与人还债臣初到任为礼宾副使孙用曾于~延路在狄青手下使唤得力本人为自军职授官在京借却人钱物遂与狄青各借与公使钱今本官于料钱内还纳所有军资库自有通判h事参军管勾臣即不知落下赤历因依乞下本处勘会转运司差官磨勘得见何人侵欺後来作何发遣即得诣实右谨具如前所分析显是诣实所有臣先撰悯忠辨诬二文今抄h粘连在前谨具状奏闻谨奏
覆奏监察御史李京子状
准河东都转运司差官准热∥食记爸渭州日借支过银钱事并连到监察御史李京子言切闻韩琦罢枢密副使因董士廉疏论水洛城并处置边机不当事伏缘韩琦之过自尹洙始今琦已罢柄住洙则仍守旧官人言藉藉于理未顺虽闻已降指挥令尹洙分析又缘事与韩琦不殊切虑别有指说遂至纷拿兼听知鱼周询相度回日缴奏到边民被害之家指论尹洙文状事甚明白欲望朝廷检会鱼周询前奏并今来董士廉所陈其尹洙早赐处分所贵与韩琦行罚颇均方协\望
右谨具如前臣已依应让供析前知渭州日依例支钱银回易应副公用去讫臣切见李京上言虽闻已降指挥令臣分析切虑别有指说遂至纷臣切详故事御史得风闻言事既称风闻则容有不实是以所言虽虚皆不及坐朝廷若以事状显明不须按覆即时裁处自系圣断御史所守则有职分若京之所陈虽增臣过恶万端或乞加臣峻典于言事之体皆未为失唯不当虑臣别有指说乞朝廷便行处分且圣明在上若臣实有过犯必不徇先入之言曲加谴谪若的有罪状岂容纷得令苟免况京所言初云切闻後云听知则是未能决信于已也未能决信于已而欲决行于朝廷其惑亦甚矣所赖圣慈垂察许臣分析事状尽得辨明向若从京之言则贱臣被抑固不足论然上损治体亦非细事臣闻历代用刑多有过滥列圣临御未尝独任威罚及于一臣先朝建按刑之官凡罪无粗细悉以审究三代以还刑罚之慎未有如皇世者也今京欲用偏至之词塞辨治之实此原或开人无所措臣谓上损国体者以此而言也京又云鱼周询缴奏到边民被害之家指论臣事臣不知周询所言边民缘何被害有无处所去年臣累奏乞朝廷将臣与狄青废罢水洛城因依令百官集议及乞下狱对辨未蒙省察缘当时狄青自边上处置水洛城事回已有刘沪董士廉等随行人传言被害人数甚多寻取责逐处并不见得放害之人其周询所言被害之家後来朝廷必曾体量安恤及必有居止去处若果缘臣处置乖方致令边民被害即後来转臣起居舍人直龙图阁此时京巳任御史当极言论列朝廷如察臣灼然有过即不当更沾恩命若引董士廉所陈之言不复推较切为过矣且士廉本非言事之臣只缘曾为水洛城事系狱二十余日以此挟恨掎摭虽忠信淳厚之人其言不免过实京待士廉果为忠厚之人亦当少原其情渐验虚实乃欲朝廷尽从其言尤所未论京又言所贵与韩琦行罚颇均臣闻本朝执政大臣出入中外自有常制今琦加资政殿学士制书复有褒言君臣之恩未为不厚谓之行罚理所未安臣又闻言事者主于言而已言之不从继言之可也伏合请对可也不然解避其职皆为得体若夫刑赏废置乃朝廷大柄非言事者得专之也今御史既得风闻言事又欲朝廷不辨明而行罚是臣下进退皆系于御史其权不亦过重哉尝闻景德初河北转运使刘综上言供备库使白守素武勇请正除刺史真宗谓近臣曰将帅有功烈状以闻可也畴劳命秩自有常典综何预焉监司之居外犹御史之在朝也真宗持赏罚之柄不欲移于t下圣意如此伏望陛下稽法先训谘询故典察迎合之言革朋比之风则天下幸甚臣累蒙进擢班在侍从虽被论疏若已就鞠劾即不敢与言事臣寮辨论曲直今蒙就问不当专为申理以祈恩贷兼复建明事体庶圣政伏望圣慈特赐省E谨具状奏
军制
臣窃见诸路兵马自来分与诸将则统制不一临时差拨则兵将不相谙练盖由节制不分名级未辨是以难于处置臣闻有部分然後有号令有号令然後有赏罚今部分未立号令何由而起赏罚何由而施以此用兵从古未有以臣愚见必若身之使臂臂之使指然後号令行而赏罚明今略定军制件析如後逐路大将一人本路兵马进退战守皆专制之败Z则任其责
副贰一人
大将所制之事皆佐之败Z则从坐
列将十人
分掌本路之兵步骑相参大率以五千为准不必定其数大将量其才而授之任所主之兵其进退即禀命于大将一军之胜负大将上其状而赏罚之本路处置即皆不预
队将五十人
每列将一人各给队将五人所主队兵之进退皆禀命于列将
右臣所画部分今略定名级伏乞朝廷讲议节制颁下诸路仍乞不许臣寮上言所贵上禀庙略谨具状奏闻
鬻爵法
臣前次上殿奏乞召募边兵其间令要例物及修盖营房须有所费窃虑三司未能应副臣欲乞朝廷创定鬻爵之法司封出空名爵牒散下州郡人入粟授爵今定爵二等
第一等爵许畜女使许使浑银饮食器凡欲授第一等爵者如元系州府县镇城郭等户即入粟一百石如不系户等即入粟五十石
第二等爵许以金珠为妇女服饰如犯公罪许赎凡欲授第二等爵者入粟五百石
右入粟每百石令入钱三十贯今臣约计授爵之数可得十万家通两等之数当得钱三百万贯专充召募边兵乞不别有支用其未有爵之人除士族别无禁制外举人曾经乡贡并州郡牙校职员京百司人吏并与依第一等爵例将来诸州仍乞立近限如不愿授爵者即任便变易若限外有陈告并违科制之例其畜女使及银器者赏钱三十贯所畜女使放从良银器没官所赏钱并以犯事人家财充内妇人无男夫及男子十五以下即不许人陈告所定爵名并更有合条约事件乞下中书门下参酌施行
获首级例
一诸处军队或五十人或一十五人或不及二十五人为一队共获贼首一级【擒生同下皆准此】
依赏格所给第四等赐分与一队将士如获级五分以上【并以田战元数为定不除输折数下皆准此】
即全队并与第五等转
一管押军队人员【十将以下差管押十人已上并同即游或为奇兵亦依军队例下皆准此】
不满五十人杀获与输折相当外获五级与第五等转五级加一等其获二十级虽输折相等亦第五等转所管不满百人杀获与输折相当外获七级与第四等转七级加一等其获三十级已上虽输折相等亦与第五等转百人已上杀获与输折相当外获十级与第五等转十级加一等其获四十级已上虽输折相当与第五等转二百人已上杀获与输折相当外获十五级与第五等转十五级加一等其获五十级已上虽输折相等亦第五等转二百人已上杀获与输折相当外获二十级与第五等转二十级加一等其获六十级已上虽输折相等亦第五等转
一管押军队使臣【即合门祗候已上如所管不满千人并依此】
所管不满三百人杀获与输折相当外获十级与五等转十级加一等其获三十级已上虽输折相当亦第五等转所管不满三百人杀获与输折相当外获十五级与第五等转十五级加一等其获四十级已上虽输折相当亦第五等转不满五百人杀获与输折相当外获二十级与第五等转二十级加一等其获五十级已上虽输折相等亦第五等转不满千人杀获与输折相当外获三十级与第五等转三十级加一等其获六十级已上虽输折相等亦第五等转
一主兵官员所领千人已上【供奉官已下所管千人已上依此例】
杀获与输折相当外获五十级与五等转五十级加一等其获一百级已上虽输折相等亦第五等转所领三千人已上杀获与输折相当外获一百级与第五等转一百级加一等其获二百级已上虽输折相等亦五等转
一使臣军员亲自用命有所斩获所管将士别无输折或输折相等者与第五等转如有输折不及所得者只给第四等转【即违主将令取首级者自依军法余皆准此】
一如得主将命专取某人而能杀获者与第四等转一杀获贼中首领者与第五等转如近上首级即与加等转若加至第三等即本管人员亦与第五等转若加至第一等即全队及本管人员使臣并与第五等转
一军阵所获一百级须转折相等已上除计首级合转人数外别许酬\得力军员使臣共三人凡百级加三人【其十将已下倍此数】
一应非军阵合战有所斩获者一级与第五等转一级加一等【所管使臣人员依军阵例】
河南集卷二十二

[book_title]卷二十三
钦定四库全书
河南集卷二十三
宋　尹洙　撰
议攻守
夫西戎之弗庭久矣自继迁盗起羌胡覆没灵夏四州常严兵戍秦民困於馈挽然国家以生人为念诫乎黩武不爱七州之地委以旄钺之重侯王许其世及金帛丰其岁给恩赏既厚虏志益骄盖尝有恭顺之心修职贡之事含容豢养四十余年迄於胡雏遂肆逆节自今春朝廷选命将帅分守边郡转输兵甲修峻城壁三秦之人已闻骚动苟宿兵塞下旷日持久守御之备虽严供馈之力必屈此则方今自守之害也若兴兵度碛虏必远遁求战则不可得欲归则为所乘此又蹈至险之师也切计为元昊之谋者不过中国外叛之人与北方桀黠之虏耳彼知中国重於出师利在守境教元昊以轻骑扰我耳今若疏爵赏以招其酋豪举大军而覆其巢穴吊河湟之黎庶复汉唐之封略可计日而得矣若徇悠悠之谈以太平既久兵不可动但执保边之说使边城将帅拥重兵据坚垒人人为自固之谋臣恐数年之後财匮力屈恐朝廷之忧不在元昊也谨上
用属国
昔汉发羌胡之兵夷郅支之垒唐出回鹘之师平幽陵之叛前世得属国之用者多矣乃者凶渠旅拒方议问罪而g厮罗首输诚E请加讨伐陛下讲柔远之略嘉憬献之意爰诏有司抚纳其使特假将钺之重委以专征之任金币溢於穹居官爵延于渠帅此诚得乎汉唐用兵之意矣然西戎贪而无耻不可待以诚信况g厮罗顷在先朝僻处西裔自恃甲兵之\复信立遵之祆尝抗章陈请冀复旧号犯我亭障及天水之境自为曹玮所败杀戮过半遂窜迹荒服几三十载今者祗属圣德回首面内当於制驭之道思适权宜之要昨闻专遣使者来告戎捷率多兵仗之类曾无俘馘之献旧传g厮罗之牙去平夏仅三千里彼尝与大邦为雠岂有一朝翻为朝廷悉力而伐叛哉恐未得其成效徒市虏以徼利耳为策之要莫若择朝臣之有材略晓机事者由吐蕃使于回鹘察其情伪而与之为约使其出兵俟有所俘斩然後计级以金帛赏之西戎之性贪於财利理当奋命凡贼之入寇利在剽掠若敕边郡险其走集远其斥候使贼至野无所得城不可攻而观衅蓄发机击之蔑不克矣保塞羌胡亦不减七八万【保塞羌胡谓折李三族及明珠白马部落之类】常苦边臣之侵渔故屡有翻覆宜申敕镇戍厚加抚驭赐坚甲絮衣利兵劲矢命诸将监护使分路进讨彼救左则攻右救右则攻左贼必疲於奔命且彼进无攻o之利退有牵制之患数年之间凶党必溃则可系大憝而戮藁街告成功而荐祖庙矣谨上
按地图
昔始皇之谋六国求督亢之图充国之制西羌首上金城之略汉光武每议发兵先按地舆唐贾l号为名相亦以华夷着称则知图谍之兴历代为重国朝自继迁之叛弃碛西之地享祀巳远图书亡逸故其道里之迂直山川之险易世人罕有详悉者元昊以七州之地兼党项之\计其兵不过十余万而僭窃大号敢抗天威必须分兵境上张攻城略地之势以备王师之诛讨今传闻沿边诸州皆有贼兵抄掠且北起天德西尽仪渭合环十余郡皆压贼境贼兵不十万不能布列诸路则其势亦分矣朝廷图任诗书之将调发精之卒副以属国羌胡边城射士塞上之兵不下二三十万然而限以流沙之阻山川之远莫敢进军故未能拔朔方之城馘元昊之首使其游魂於疆场之外者几一年矣近者王文恩潘失利皆以不知山川险易为其邀击此不按舆地之失非战士材武之劣也昨闻屯田员外郎刘涣曾进西鄙地图颇亦周备平夏图谍秘府及民间当有存者伏望博加求访命近臣参较同异形於绘素而颁之於边将俾其见利则按图而出师寇至则分兵而守险此御戎之急务也惟陛下留意焉谨上
制兵师
夫制军诘禁有国之大事忘战必危圣人之丕训故秦人以极武而丧天下穆宗欲销兵而失河朔则军旅之际系强弱之本可不务乎昔在上古井田之赋详矣降及汉唐亦调民为兵唐自天宝之乱法制始紊於是四方诸侯皆聚重兵以自封植五代不经粤有黥缸宰任兵者不复知农耕之事惟坐衣待食仰给县官因沿相袭迄今不易国家诞受天命光有万国太平之运垂将百年然而仓廪虚竭无丰羡之畜百姓凋弊有愁叹之声究索其原皆兵之害计今四方厢禁诸军殆至百万其不可用者且半则冗食耗国固可知矣居常无事之际诚难更张今朔方不庭边鄙耸动且契丹与元昊舅甥之族壤地相制势同辅车义必连衡朝廷亦当虞北方之变而预为之防今禁卫重兵尽戍西鄙若北方伺隙窃发为患不细方今之宜莫若於秦晋赵魏齐鲁之间置土军三十万度州县版籍丁民之数而分其部伍择闾里富强武力之人而列为将校每岁农隙督之讲肄举汉世故事命郡将临试且农人勤力率皆壮健既隶戎籍服於训练不日则尽为精兵无事则俾之力田有警则发之御寇县官无尺帛斗粟之费而享富国强兵之利矣夫圣人不能违时亦不失时今因西夏之衅而制军旅之法此其时也在陛下施行而已臣料北人之计以为元昊之叛若数年之间兵革不解国家士马疲於西鄙物力困於中原则必恐拥\渝盟求逞其欲令若按民籍而料兵当农闲而讲事武威震於外财用丰於内虽使冒顿复出结赞载生亦无以施其暴若以军戎之事重於更张则宜分遣使臣尽选厢军之伉健者配隶禁旅仍诏郡国罢募此辈兹亦丰财节用之一术也前史有制人之谈孙子着伐谋之说在於此耳谨上
河南集卷二十三

[book_title]卷二十四
<集部,别集类,北宋建隆至靖康,河南集>
钦定四库全书
河南集卷二十四
宋　尹洙　撰
申拣选军马状
据前益州司户王缄相示一书藁其书托宋察推上呈内一事说边卒年六十以上退在近地似有可采昨日见待制言边刍甚贵弱马宜令内地饲养酌此二说欲令延州第马作三等上等留御边次等~州下等河中并且饲养候马肥却令往延州候到逐处拣选内军人有武艺者别配与马便令却赴旧处【若在延州便令换马恐人人来换好马】其步人年六十以上便令在河中驻【不令在~州者虑以~州所屯皆弱兵】骑军专以马步人专以年贵不相碍不拘人数令人员分处管系因此可以分延州大将来两处事体似允既有所闻便合陈启可否乞赐裁酌
申军前事宜状
右洙自今月十六日见西路巡检探报到昊贼事宜贼\见在大王井长城岭牛羊柏井鼠寨等处共约十一万续又探到贼\於十五日过长城岭来不知人数寻却回旧处者洙体问到上件地里并属宥州与保安军相接本州已牒都监朱供备赴保安军驻十九日已起离去讫切缘今来赵部署在金明张龙图又不兼本路军马公事切虑缓急贼\侵扰临时处置事无统一伏乞速赐详酌别降指挥
乞招清边弩手状
右洙近会问到同州近准枢密院子添招本州禁军支例物钱十贯文厢军支八贯文其禁军别无军额亦无等仗未曾添招者以某所见本州见今於本城诸军?到清边弩手准宣命依保捷请受其保捷属侍卫步军司续是就粮禁军即清边弩手亦合系步军司禁军名额欲乞下本州依枢密院子内所支禁军例物添招清边弩手依上京第三等人材五尺二寸巳上或不以人材尺寸只试踏弩力及两石已上少壮者招充所有厢军例物会问到同州元只支钱四贯文今恐添钱太多只支钱六贯文贵得允当乞赐裁酌指挥仍乞遍下陕西诸州施行伏候台旨
申乡兵教状
一近降指挥内有所管指挥多少及人数不定去处即不拘指挥人数多少各均分为三番须管於一季中教遍切虑诸处只就人数均分临时并合在别指挥或别都分不就本辖将校一处教习难以整肃欲乞三指挥以上并就全指挥教只如有四指挥处两指挥作一番余两指挥各为一番指挥更多并依此例其两指挥处即以一指挥作一番余一指挥分作两番并就金都教更不均分人数只有一指挥者亦依此例
一月一替一年得三个月教所贵均平或只定作三番於一年内择三个月农忙之际免教亦不废三个月教之实
一体问同州第四第五等人户多无弓弩当教时逐旋借用虽有指挥官中量给钱数又缘只支得五七百文今问得弩一枝钱一贯五六百文足弓一张钱七八百文足大率家贫少钱添助其间人材甚有少壮者似此教恐不精熟某欲乞应系第四第五等人户如情愿投清边弩手者与免本户下弓手其第三等以上不得免放
申和雇人夫修城状
一昨日曾闻欲和雇人夫修筑延州外寨某以谓虏\压境必无应募者若率富民自募则取庸过多加之预借庸直方有往者既役之後一闻虏\虚声必纷然溃散既无姓名收捕须合富室再募恐奸猾太幸大族重困不若令~州和雇人夫或添富室自募既非远役则雇直有限兼应募者必\却那~州兵夫往诸寨应役似得允当
一金明所驻兵士将合请口食二升半细计到白面一斤半若作面饼三个充一日食\必大便遂即日依旧令火头煎汤l食即恐磨户只磨官麦即白面大贵也斟量所磨之数官收其半庸又给与□则磨户无较若以面数少即令间日或三日一次令请白米其次来军行非次除口食合散蒸b数目并依旧例支散即不以此充数或有疑难者乞晓示诸军兵士情愿请口食白米者亦听则\情可知兼令此後常作准备每遇军行各给与三两日食免至途中作饭或闻寇至则不暇食又省得预办军储则致不虞
与延帅论事状三首
前日洙所论事退思有所未尽谨具条陈如左一所论保安城主某虽不闻其威名亦未详其绥御何如耳今虏\压境守将非大不善则不当更置且当以材者辅之苟辅之者堪其事则代之不为大凡敏於事者使之临郡县布威树化即日而民洽者有之若要审上下之情伪练守御之要害军须物数周知无间虽使O月犹恐未尽今虏之来朝夕不可料恐新者虽材而不暇施为旧者或练习而不扰也
一事所论为将恩威洙谓恩贵於周威则惩一而警百也昧者或反是树恩以私於人故人有窃议厉威以束其下故恼恼交怨盖任於威而偏於恩也抚循以示恩则\无不洽号令以申威则犯者独诛如是法且立而怨何由兴哉又闻用刑宁失於重不当失於疑昔张尚书王文康在蜀犯盗者多死失於重不害也传闻曹武穆尝用人言诛一治舍者以其诽谤语又近日范振威重罚优人谓其慢已此二者人或疑其罪武穆至明振武至怨及其以疑而用刑则人皆疑其罪故不若轻罪而加重辟也
一事虏声言取刘怀忠近又率\过长城岭却还故处虽候者未必皆实就如此言恐虏势稍东且保安城坚今承其声又益以朱吉戍兵三千虏若果来使胡刘二族附保安不与之速战稍进金明之师以为声援则虏未有得也所虑者虏前以数万攻承平许怀德以数千兵往援虏不测而遁後知之必咎前策
秦州申本路招讨使状
朝奉郎守太子中允直集贤院通判秦州军州事上骑都尉赐绯鱼袋尹洙奉台旨与崔懿同於寨北约五里以来标立堡子今月某日与崔懿将带手下兵士等到彼中立标竿次不谓蕃贼於谷内扬尘挑a某与崔懿商量令寨户向前体探其寨户等被蕃贼?惹a敌崔懿虑恐伤折着寨户寻领手下兵士向前救应亦是被蕃贼?惹a敌崔懿寻令人於某处告急某寻令指挥张某量带兵士往前策应良久亦是?惹抽退不得某又虑伤折着兵士寻部领手下兵马向前救应其蕃贼见某兵士向前a敌即便败走杀下蕃贼不少遂旋拖拽去砍倒人头若干抢获旗若干件烧荡却族帐若干座所有某等即元不奉招讨指挥领兵破荡作过李宫族帐只是奉指挥於寨北约五里以来操立堡子不谓被蕃贼?惹又恐折伤着先去寨户及续去崔懿手下兵士所以向前救应乘胜赶f十五余里指使张某烧荡却上件族帐所有某手下兵士有虎翼等三十五人伤中谨具状申闻
河南集卷二十四

[book_title]卷二十五
钦定四库全书
河南集卷二十五
宋　尹洙　撰
申宣抚韩枢密乞修安国镇状
右洙今相度到瓦亭寨地形窄隘兼本寨四面俱无战地若驻大兵在彼如贼马入寇以至却回虽见得可以袭逐又缘地势难以出兵若贼马自泾阳谷入来倒把定弹筝峡路则彼处兵马进退不得兼咄肥被蛉赐泾阳谷去亦无由扼其归路以此驻大兵不为稳便自本寨以西直至师子堡以来尽在谷道及两面来路颇多俱非控扼之处今路行道安国镇堡下面大川内西控瓦子亭大路北当泾阳谷口自来本镇虽有城壁又却在南坡上~然高峻里面又无人户居止其居民皆在城外城下居住去年尽遭烧荡今欲於上件大川内修建城寨一所将来如遇贼马入寇即将昨来预议指挥部署下瓦亭兵马却移在此处即东西北三面俱出得兵马如未欲出战即足为诸处声援坚壁持重遏其奔冲如见得贼势可以袭逐即自据胜地排布军马兼分擘游兵照管得北原上贼马来路所有接应镇戎德顺两处虽比瓦亭远着四十里其如不拘困却兵势可以远作声援况镇戎德顺城壁坚固逐处战守兵数与旧不同若且合固守即不妨分擘奇兵接次应援设使部署兵在瓦亭驻虽与逐处相近亦不可轻出大兵此以利害分明今写画到地图并计科到工料状一本谨具状申宣抚使
申四路招讨司论本路御贼状并书
一沿边弓箭手自来每遇贼马入寇并各溃散盖缘逐地分各令守把多者不过一二百人当苗稼成熟之际些小抄掠足能御I若遇贼兵大至则必至逃溃况今来已是正月则未能卒破求战则不与之较既胜负未分必无深入奔冲之理如使弓箭手及巡检兵士防御守把若非迎战败Z则必望风惊溃自然城垒震惧大军丧气此亦取败之一端欲乞更下降指挥诸处於边壕守把防御所贵不致败事
一将来贼马若的然於秦凤路寇掠本路除合差那兵马救援外缘山外与秦陇地里相接本路部署将带兵马赴德顺军驻及差那骁勇将士与山外巡检刘沪同於静边准备贼兵头回便邀击却今见令彭阳城驻一将军马赴瓦亭照应洙上覆招讨侍郎日近边报益多虑恐必来入寇洙辄有所见军行利害数事虽与部署诸官熟议皆合缘皆是出战官员令所议持重不战即难为连署谨附管勾机宜石辂诣节下乞赐详酌早降处分
分折公使钱状
准公文准都转运司牒准染萆挛鞫甲运司体量到洙前知渭州借过军资库钱银等取问洙曾与不曾於省库内支借着钱银作何使用自後曾与未曾交还其逐件招承文状者
右具如前洙先於庆历三年七月内奉炔钪渭州到任後取索到前知渭州王沿已後支用公使钱体例计度每年合使钱数及勘会到本州见管指挥使臣及都虞候已上共六十余人主兵官旨及通判职官参谋等近二十人共八十余人逐日例破常食约计钱共七贯每月计二百一十贯逐月五次聚食一次张乐共约钱三十贯文每季一次大排管设军员约二百贯每次专使抚问或教j内军员吃食官员射弓及添助造酒糯米并节辰送物逐季又约一百贯文每季都许使钱一千贯文依此约度每年合用钱四千贯文王沿在任时支公使钱三十贯後来除依王沿例别给米麦外只支钱二千贯勘g每年合少钱二千贯洙遂访问勾当官吏等所少钱作何出辨其人等自言并来於诸处回易可以得足洙遂体问到前来张亢在任日并O近州郡泾州郑戬庆州滕宗谅将银往西川收买罗帛及买上京交抄并令人解州搬c计三处回易郑戬亦将银於西川及秦州收买罗帛并买上京交抄亦是三处回易即不令人於解州搬c洙相度得差人解州搬c委是不便其西川又缘地远难以差人往彼只可於秦州买物及上京交抄两处回易其勾当人兼言将银入西川则利息甚多若只於两处回易恐支用不足洙即不曾听从兼体问得诸处及本州自来并是於军资库或随军库支拨系官钱作本回易有此体例洙以本州除逐季请拨公使钱外别无不系省钱若不於官库支借即无由得钱回易实曾遂度印押头子委勾当人於军资库支借钱银往秦州回易及收买上京交抄并系公用库赤历支收知州通判监官诸人即不一一记得贯伯两数及支出月日今看详陕西都转运司奏状称借出钱二千贯银五百两委是洙在任日借出是实兼洙记得只一次令人将银往秦州收买罗帛一次令人将交抄上京其秦州罗帛即是洙在任日买到令勾当官员使臣依市价h卖与诸色人其上京交抄回买到物帛即是洙离任後来有狄青程戡王素相继知州即不知於何人任内h散与人兼陕西都转运司已磨勘到见欠钱人计二百七十九户即是已见得钱数归着今乞令渭州勒勾当人分析洙在任日所借到钱银回易到物色多少是元借本钱多少是到利钱若干於洙任内收系若干於後来知州任内收系其军资库元备出本钱及银於是何年月却於本库送细即见得交还与未曾交还又缘洙於庆历三年八月内到任九月後便值西界事宜紧切洙与主兵官员逐日堤备略无暂暇虽累准朝旨令凡有管设不得减削及许令回易洙只是委管勾使臣官员及公人等一面主管回易及支收使用其买到物帛亦不曾亲自点检所有上项分析每年合使用钱数并是小作约g计仍乞取洙离任後逐月所支过公用钱数细定月分与洙所约度到费用数目比类方见使用的数所分析前项事理并皆诣实谨具状申河东转运司谨h状上
申四路安抚使范资政乞於乾华州听候朝旨状
某自潞州昨赴渭州制勘院照对公事至永兴军经陕西都转运司陈状为先曾知渭州泾州将来奏案後若在边上州军听惹新庆妒绿宀槐慵斑州永兴军又是前两府知州亦难以在彼欲乞於乾华州听候朝旨如该合收禁亦乞依条贯施行自後即未知都转运司曾与未曾闻奏洙已於六月十日蒙制勘院责保送渭州居住见在馆驿内下安置至伺候让须是一月已上切缘洙去年方离渭州即今本州官员多是某在任日到任馆驿内又有\官安下常有官员往还事体深属不便伏望四路安抚资政特赐据状备h奏闻并详某前於陕西都转运司所陈事理早降指挥伏候台旨
河南集卷二十五

[book_title]卷二十六
钦定四库全书
河南集卷二十六
宋　尹洙　撰
五代春秋
梁太祖
开平元年四月甲子帝即位于汴州戊辰改元建汴州为东都改京师为西都五月李思安帅师及晋人战于潞城思安师败绩
二年正月晋王克用薨三月壬申帝幸东都征潞州丁丑次泽州晋人还师四月丙午帝还东都五月晋人救潞州破夹城遂改泽州六月戊申淮南张灏弑其君渥吴人诛张灏秦人来寇雍州同州刘知俊败秦师于幕谷八月晋人来侵晋州九月丁丑帝西征次陕州十月丁巳帝还东都楚人克朗州杀雷彦恭
三年正月甲戌帝幸西都辛卯帝杞上帝于圆丘三月甲戌帝幸河中四月同州刘知俊伐秦克~坊丹延四州五月巳卯帝还西都杀雍州王重师六月同州刘知俊叛附于秦辛亥帝西征次陕州刘知俊奔秦幽州刘守光伐沧州执其兄守文以归七月晋人来攻晋州乙亥帝还西都八月杨师厚帅师援晋州晋人还师十一月甲午帝告谢于圜丘秦人来侵灵州陕州康怀英侵秦克宁庆衍三州秦人来袭怀英师败于N平
四年正月燕王守光克沧州五月邺王绍威薨八月晋人秦人来侵夏州庚寅帝西征次陕州九月已丑帝还西都十一月赵王熔薨定州王处直附于晋王景仁帅师北讨次于柏乡
乾化元年正月丙戌朔日有食之王景仁及晋王赵人定人战于柏乡景仁师败绩晋师围邢州二月晋师侵魏州杨师厚帅师援邢州晋人还师五月改元南海王隐薨六月晋人来侵汤阴九月帝北征次魏县十月延州高万兴克c州十一月壬辰帝还西都
二年二月甲子帝北征次贝州侵赵克枣强进次县围之晋人救帝还师沧州张守进以地来归四月已已帝遂幸东都帝不豫五月甲申还西都薛贻矩薨六月戊寅皇子友弑逆帝崩于寝殿杀友文八月河中朱友谦附于晋康怀英帅师攻河中晋王救河中末帝
四年正月晋人来侵郓州己卯帝还东都谢彦章帅师侵晋攻杨刘晋王救杨刘彦章及晋王战彦章师败绩十二月贺杀谢彦章贺及晋王战于胡柳陂晋师败绩是夕再战师败绩晋人遂取濮阳州李保衡以地来归
五年正月晋人城德胜夹河为栅三月兖州张守进叛附于晋四月贺帅师攻德胜南城不克八月王瓒帅师侵晋十月刘克兖州诛张守进十二月王瓒及晋王战于河曲瓒师败绩
六年春河中朱友谦袭陷同州六月刘帅师围同州九月晋李嗣昭救同州刘及晋李嗣昭战师败绩龙德元年三月赵人张文礼弑其君熔四月陈州友能反师围陈州七月友能降赦之八月晋阎宝帅师讨张文礼十月戴思远帅师侵晋攻德胜北城晋王救德胜思远及晋王战于戚城思远师败绩定州王处直为其子都所废
二年正月戴思远侵晋取成安遂攻德胜北城晋王败契丹于新城二月晋王救德胜思远退师八月段凝帅师攻晋卫州克之晋李存审克镇州诛张文礼
三年三月潞州李继韬以地来附四月晋人来取郓州五月王彦章帅师侵晋攻德胜南城克之晋师弃德胜北城保杨刘王彦章围杨刘不克八月段凝帅师侵晋十月辛未朔日有食之晋王来袭中都王彦章师败于中都彦章殁于师晋师迫京师戊寅帝崩于建国楼下後唐庄宗神闵皇帝
同光元年四月已巳帝即位于邺都十月戊寅灭梁巳卯帝至汴州诛敬翔李振十二月庚午帝至京师诛潞州李继韬
二年正月契丹来寇幽州庚申帝幸河阳辛酉帝迎皇太后至京师二月己巳帝祀上帝于圜丘四月秦王茂贞薨盗据潞州五月克之十一月癸卯帝畋于伊阙丙午帝还京师十二月庚午帝及皇后刘氏幸张全义第三年正月契丹来寇幽州庚子帝幸邺都遂幸德胜故城庚辰帝还京师四月辛亥朔日有食之赵光胤薨大旱秋大水七月皇太后曹氏崩九月皇子继岌郭崇韬伐蜀十月葬皇太后于坤陵十一月蜀王衍降
四年正月皇子继岌害郭崇韬于蜀帝杀弟存义及李继麟二月康延孝据汉州拒命盗发贝州陷邺都李嗣源帅师讨邺都三月任圜帅师克汉州诛康延孝李嗣源入于邺都杀王衍乙丑帝幸汴州次中牟李嗣源入汴州帝还京师四月丁亥朔郭从谦弑逆帝崩于绦霄殿
明宗仁德皇帝
天成元年夏四月丙午帝即位甲寅改元七月葬庄宗神闵皇帝于雍陵杀豆卢革韦说八月乙酉朔日有食之十月契丹卢文进以\来归
二年二月诛郭从谦三月荆南高季兴叛附於吴卢台戍军乱房知温讨平之十月帝幸汴州戊子还京师汴州朱守殷拒命已丑帝至汴州诛守殷安重诲害任圜三年正月帝在汴州四月定州王都拒命王晏球帅师讨定州七月契丹救定州王晏球败契丹於唐河幽州赵德钧败契丹於府西九月诛温韬段凝
四年正月帝在汴州二月王晏球克定州诛王都崔e薨二月庚午帝还京师四月契丹来寇云州七月诛毛璋荆南高季兴顺命赦之
长兴元年二月乙卯祀上帝於圜丘改元九月东川董璋拒命石敬塘帅师讨璋十二月楚王殷薨?国公仁矩薨
二年正月契丹突欲率\来归五月诛安重诲十一月甲申朔日有食之
三年六月河决卫州西川孟知祥克东川诛董璋京师大水七月越王B薨八月湖南马希声薨
四年四月夏州李こ拒命安从进帅师讨夏州不克八月皇子从荣为兵马元帅十月赦李３十一月戊子帝不豫壬午诛从荣戊戌帝崩於雍和殿
闵皇帝
长兴四年十二月癸亥朔帝即位
应顺元年正月改元西川孟知祥拒命盗杀安州符彦超二月凤翔从珂拒命王恩同帅师攻凤翔不克从珂举兵向京师康义诚帅师讨从珂河中安彦威陕州康思立叛王恩同殁於师康义诚以师叛戊辰帝逊於卫州四月壬申从珂入京师戊寅帝崩於卫州
河南集卷二十六

[book_title]卷二十七
钦定四库全书
河南集卷二十七
宋　尹洙　撰
五代春秋
後唐废帝
清泰元年四月庚午帝即位乙酉改元诛康义诚朱洪昭冯丙申葬明宗皇帝於徽陵八月蜀王知祥薨九月契丹寇云州
二年四月契丹寇新州六月契丹寇应州十月闽王延钧薨大饥
三年五月河东石敬瑭拒命张敬达杨光远帅师讨河东邺都军乱逐刘延皓范延光帅师讨平之九月契丹救河东张敬达及契丹战於城下敬达师败绩退师晋安契丹围晋安戊申帝北征次怀州延州军乱杀杨汉章闰十一月杨光远害张敬达以晋安叛於敬瑭丁丑帝还京师庚辰敬瑭逼京师辛已帝崩於玄武楼晋高祖
天福元年十一月帝在太原宫降制改元闰月庚辰帝至京师以幽州及e门以北地赂少帝
天福七年六月乙丑帝即位於邺都八月高行周克襄州诛安从进大蝗十一月葬高祖皇帝於显陵
八年二月乙丑帝还东京四月戊申朔日有食之十一月青州杨光远叛附於契丹契丹入寇大饥
开运元年正月契丹陷贝州乙酉帝北征次澶州契丹陷博州三月及契丹战於戚城师败绩甲寅帝还东京六月复枢密院河决滑州七月改元八月闽人朱文进弑其君延义九月庚午朔日有食之十二月丁巳杨光远降赦之癸酉诛杨光远契丹入寇大饥
二年正月帝北征二月次澶州三月契丹陷祁州杜威及契丹战於阳城契丹败绩四月甲申帝还东京八月甲子朔日有食之大饥
三年二月壬戌朔日有食之五月契丹入寇大水十一月杜威帅师讨契丹十二月师次中渡杜威叛以师入於契丹皇甫遇殁於师相州张彦泽寇京师彦泽杀桑维翰
四年正月帝逊於北郊契丹德光入京师诛张彦泽癸卯帝逊於辽阳
汉高祖
元年二月帝即位於太原宫称天福十二年三月契丹德光遁归死栾城五月丙申帝东幸六月杀郇公从益甲子帝至京师楚王希范薨闰七月邺都杜威拒命八月越王弘佐薨九月庚辰帝北征十一月杜威降赦之十二月癸已帝至自邺都
乾佑元年正月乙卯改元帝不豫丁丑帝崩於万岁殿隐帝
元年二月辛已帝即位诛杜威三月河中李守贞拒命盗以京兆叛附於守贞六月戊寅朔日有食之七月王景从以凤翔叛附於李守贞郭威帅师围河中越人废其君十一月杀李崧壬申葬高祖皇帝於睿陵二年二月丙子黑雾四塞五月京兆降六月癸酉朔日有食之郭威克河中诛李守贞十月契丹入寇十二月赵晖克凤翔诛王景崇
三年二月初举乐闰六月癸已大风i木十一月甲子朔日有食之丙子诛杨史弘肇王章邺都郭威举兵向京师澶州李弘义滑州宋延渥叛附于郭威甲申慕容彦超帅师及郭威战於刘子陂帝亲帅师败绩侯益焦继肱岩矣系郾漓妒郭威入京师军大掠乙丑皇太后令立子冯道往徐州迎诛苏逢吉刘铢契丹入寇十二月郭威帅师北讨次澶州还师壬戌威入京师楚人马希萼弑其君希广王峻弑湘阴公於宋周高祖
广顺元年正月丁卯帝即位八月葬汉隐帝楚人杀希萼十月吴灭楚十二月兖州慕容彦超拒命
二年四月丙戌朔日有食之五月庚辰帝东征戍辰次兖州城下乙亥克兖州六月戊戍帝至自东征九月契丹入寇朗州刘言逐吴人复楚地
三年正月以户部田赐民二月诛王峻六月大水十二月诛王殷
周世宗
显德元年正月丙申帝即位
六年三月甲戌帝北征五月次瓦桥关宁瀛漠三州来降帝不豫班师六月甲戌帝至自北征癸已帝崩於万岁殿
恭帝
显德六年六月甲午帝即位十一月壬寅葬世宗皇帝於庆陵
七年正月甲辰帝逊位於我宋
河南集卷二十七

[book_title]附录
钦定四库全书
河南集附h
本传
尹洙字师鲁河南人天圣二年进士及第绦州正平县主簿调河南府户曹参军迁安国军节度推官知邵武军光泽县举书判拔萃改山南东道节度掌书记知河南府伊阳县县民有女幼孤而冒贺氏产邻人证其非是而藉之後邻人死女复诉请所籍产久不能决洙问以若年几何曰三十二乃按咸平籍二年贺死而贺妻刘为户诘之曰若五年始生安得贺姓邪女遂伏以荐得召试为馆阁校勘迁太子中允会贬范仲淹コ堂洙自言与仲淹有师友之义乃请罪於朝落校勘复为掌书记监唐州酒税时西北久安洙作叙燕息戍二篇以为武备不可弛於世丁父忧服除复为太子中允知河南府长水县赵元昊反大将葛怀敏辟为经略判官後刘平石元孙战败朝廷以夏竦为经略安抚使仲淹韩琦副之复以洙为判官又诏竦等议攻守计乃具二策令琦与竦诣阙奏之加集贤校理上命用攻策遂趣延州谋出兵仲淹持不下还至庆州会任福已败於好水川因发庆州部将刘政卒数千趣镇戎军赴救未至贼引去夏竦奏洙擅发兵降通判濠州当时言者谓福之败由随军耿傅督战太急後得傅书乃戒福使持重母轻进者洙以傅文吏无军责而死行阵被诬作悯忠辨诬二篇未几转洙知秦州辟通判州事加直集贤院上疏曰文帝盛德之主贾谊论当时事势犹云可为恸哭孝武帝外制四夷以强主威徐乐严安尚以陈胜亡秦六卿x晋为戒二帝不以危乱灭亡为讳故子孙保天下者十余世秦二世时关东盗起或以反者闻二世怒下吏或曰逐捕今尽不足忧乃说隋炀帝时四方兵兴左右近臣皆隐贼数不以实闻或言贼多者辄被诘责二帝以危乱灭亡为讳故秦隋之宗社数年为墟陛下视今日天下之治孰与汉文威制四夷孰与汉武国家基本仁德陛下慈孝爱民诚万万於秦隋至於西有不臣之虏北有强大之O非特闾巷盗贼之势也自西虏叛命四年旁塞苦数扰内地疲远输兵久於外而休息无期卒有乘弊而起兵法所谓虽有智者不能善其後当此之时陛下当夙夜忧惧所以虑事变而塞祸源也陛下延访边事容纳直言前世人主勤劳大未有能远过者也然未闻以宗庙为忧危亡为惧此贱臣所以感愤於邑而不已何者今命令数更恩宠过滥赐与不节此三者戒之慎之在陛下所行耳非有难动之势也而因循不革弊坏日甚臣是以谓陛下未以宗庙为忧危亡为惧者以此夫命令者人主所以垂信於下也异时民间闻朝廷降一命令皆竦视之今则不然皆相与窃语以为不久当更既而信然此命令日轻於下也命令轻则朝廷不尊矣又闻t臣有献忠谋者陛下始甚听之後复一人沮之则意移矣忠言者以信之不能终颇自绌其谋以为无益此命令数更之弊也夫爵赏陛下所持之柄也近时外戚内臣以及士人或因缘以求恩泽从中降旨而陛下不知故臣愿先正於内以正於外然後忠谋渐进纲纪渐举国用渐足士心渐奋夷狄之患庶乎息矣伏惟陛下深察秦隋恶闻忠言所以亡远法汉主不讳危乱所以存日新盛德与民更始则天下幸甚改太常寺丞知泾州以右司谏知渭州兼领泾原路经略公事会郑戬为陕西四路都总管遣刘沪董士廉城水洛以通秦渭援兵洙以为前此屡困于贼者正由城塞多而兵势分也今又益城不可奏罢之时郑戬已解四路而奏沪等督役如故洙不平遣人召沪再不至命张忠往代之又不受於是令狄青械沪士廉下吏戬论奏不已于是徙洙庆州而卒城水洛又徙晋州迁起居舍人直龙图阁知潞州士廉诣阙上书讼洙乃遣御史刘就问独不能得洙罪止坐假公用钱与部将孙用及私自贷贬崇信军节度副使孙用昔本军校尝自京师取息钱至官不能偿洙与狄青惜其材可用遂假公使钱使偿之徙监均州酒税感疾沿牒至南阳访医卒年四十七洙内刚而外和与人言必极辩其是非遇事无难易勇於敢为至前世治乱沿革之变靡不该实人有疑难不能通洙为指画讲解皆释然自得尤长於春秋文章自唐宋历五代气格卑弱至本朝柳开始为古学天圣初洙与穆修大振起之有集二十七卷子朴其兄源亦以文学名於世终太常博士
墓表　　　　　　　　　　　　　韩琦
公讳洙字师鲁其先太原人曾祖谊以道晦乱世不仕祖文化始以材行兴其家官至都官郎中赠刑部侍郎父仲宣举明经累长郡邑廉恕明决所至以循吏称终虞部员外郎以公贵赠工部郎中葬其父河南今为河南人公幼聪明善学无所不通尤长於春秋善议论参质古今开判疑滞问者欣服之天圣二年登进士第授绦州正平县主簿历河南府户曹参军邵武军判官举书判拔萃迁山南东道节度掌书记知河南府伊阳县时天下无事军政阙不讲以兵言者为妄人公乃着叙燕息戍论十数篇以斥时弊时人服其有经世之才文康王公知而荐之召试充馆阁校勘时夏人寇泾原杀部署任福公时在庆州得泾原求援书即移文庆帅率其部将刘政兵数千人便道走镇戎未至贼引去夏公奏公为专徙通判濠州又改秦州迁知泾州徙渭州兼管勾泾原路经略部署司事泾原乘葛帅怀敏覆军之後伤夷残缺千罅百漏公夙夜抚葺一道以完时宣徽使郑公为陕西四路帅主静边寨主刘沪议遣其属官着作佐郎董士廉与沪於章州堡南入诸羌中开道二百里修水洛城以通秦渭之援兵公曰贼数犯塞必并兵一道五路帅之战兵尝不登二万人而当贼人举国之\吾兵所以屡为贼困者由黄石河路来援虽远水洛路二日而援师安然以济今无故夺诸羌田二百里列堡屯师坐耗刍粮不胜计以冀秦援一二日之速则吾兵愈分而边用不给矣乃奏罢之便诏从之会郑戬已罢改知永兴军乃署前帅牒饬沪等督役如初二人者遂不奉诏兴作不已公遣人召沪者再不至乃命瓦亭寨主张忠代沪沪仍不受代部署狄公於是亲至顺德军摄沪士廉下狱差官按问而郑比奏本道沮沪等功朝廷卒薄沪等罪徙公庆州而城水洛焉会庆帅孙公请终任改知晋州庆历四年契丹遣使报西伐元昊诏河陕三路要郡皆择人徙知潞州当范公之在二府也余安道欧阳永叔辈并为谏官天下属望诸公日竭忠献纳不避权贵而公方勤劳塞上迹远朝廷暨诸公相继罢去向天下目之为贤者执政指之为党皆欲因事斥逐之士廉者即诣阙上书以水洛事讼公且诬公在渭日盗钱制使承风指按验百端不能得一毫以污公有部将孙用者出於军校尝自京取民息钱至官贫不能偿公与狄公惜其材乃分假公使钱俾偿其民而月取其俸偿於官逮按问而钱先巳输官矣坐此贬公崇信军节度副使徙监均州酒税得疾沿牒至南阳访医药疾革对宾客妻子无一戚言整冠带盥濯怡然隐几而卒时年四十七庆历七年四月十日也公天性慈仁内刚外和凡事有小而可矜者必恻然不忍发见貌及临大节断大事则心如金石虽鼎镬前列不可变也在军谦节爱士虽悍夫冗列皆降意容接故人人愿尽其力所至郡邑修设条教务以实惠及罢去则人思之文章自唐衰历五代日沦浅俗以大敝本朝柳公仲涂始以古道发明之後卒不能振天圣初公独与穆参军伯长矫时所尚力以古文为主次得欧阳永叔以雄词鼓动之於是後学大悟文风一变使我宋之文章将u唐汉而追三代者公之功为最多初朝廷之将用攻策也命葛怀敏出~延道勒兵绥宥间攻贼积聚招怀种族夺其要害而保障之贼知朝廷之威必翻然来服则久而易制公曰是行也不患将卒无勇患应敌寡谋耳乃自请参议怀敏行营军事有诏如请而事中罢今夫文武之士平居议论慷慨自谓忠义勇决世无及者一旦遇急难而试之往往魄丧气夺百计避脱虽以富贵诱之犹I臂而不顾余居边久阅人多矣如公挺然忘身以为国家者天下知有几人今以某月日y葬先茔从吉卜也范公尝以书谓余曰世之知师鲁者莫如公余巳为其集序矣墓有表请公文以信後世余应之曰余实知师鲁者又得其进斥本末为最详其敢以辞既实书其事矣又考性命之说而表於墓曰呜呼自古圣贤必推性命如公之文武杰立而贯以忠义兮此天之性位不大显遭谗而跌且不拶獯颂熘命虽孔孟不能以兼适兮尚一归於默定昧者不思而妄求兮徒自奔於邪径故公临祸福生死而曾不少变兮是能安性命而归正唯大名赫然日月之光兮亘万古而增莹吾闻善人者天必报其後兮宜嗣人之蒙庆
祭文　　　　　　　　　　　　　　韩琦
维庆历七年某月某朔某日具官某谨以清酌庶馐之奠致祭於故龙图舍人尹君师鲁之灵呜呼师鲁惟君之生天与英奇如监之明无隐不窥如材之美无用不宜仁义之勇过於虎罴疑昧之决审乎蓍龟首倡古文三代是追学者翕从圣道乃夷名重天下无人不知知之深者非余而谁伊昔夏人扰於西陲余忝兵任君实同之周旋塞上余往君随画筹夜昼忍睡忍饥星霜矢石劳苦难d凡四五年心惫形羸退而视君志不少衰上嘉君勤进督渭师怀敏之後破坏创痍君能尽力补缀撑持曰兵曰民以治以绥如得父母\心熙熙保边务实耻於妄为不合小人乃启祸基易庆晋路奔命何疲输忠抗论伺者乘危君前在渭属防秋时以公廨缗贷其偏俾偿宿负免干典ぴ氯∑滟核凸傥鹂髑以棵投死无疑职此抵罪窜斥流离\谓之w君甘如饴自随徙均帝方念兹奈何穷山感疾无医君决不起指邓而驰范公大贤来记孤遗谓无怛化言色怡怡忽整衣冠盥涤庄祗凭几而逝\皆叹悲范公之书其说如斯呜呼哀哉彼苍冥冥莫可究推贤者胡恶动与屯奇不肖胡佑坐来福禧以道而屯死为人思以幸而福生为人嗤在君所得何必期颐呜呼哀哉余之与君义虽朋执情则埙}葬不执绋奠不捧使我大恨痛切肝脾徒凭薄祭一写哀辞琴不鼓矣呜呼子期尚飨
墓志　　　　　　　　　　　　欧阳修
师鲁河南人姓尹氏讳洙然天下之士识与不识皆称之曰师鲁盖其名重当世而世之知师鲁者或推其文学或高其议论或多其材能至其忠义之节处穷达临祸福无愧於古君子则天下之称师鲁者未必尽知之师鲁为文章简而有法博学强记通知今古长於春秋其与人言是是非非务穷尽道理乃已不为苟止而妄随而人亦罕能过也遇事无难易而勇於敢为其所以见称於世者亦所以取嫉於人故其卒穷以死师鲁少举进士及第为绦州正平县主簿河南府户曹参军邵武军判官举书判拔萃迁山南东道掌书记知伊阳县王文康公荐其才诏试充馆阁校勘迁太子中允天章阁待制范公贬饶州谏官御史不肯言师鲁上书言仲淹臣之师友愿得俱贬贬监郢州酒税又徙唐州遭父丧服除复得太子中允知河南县赵元昊反陕西用兵大将葛怀敏奏起为经略判官师鲁虽用怀敏辟而尤为经略使韩公所深知其後诸将败於好水韩公降知秦州师鲁亦徙通判濠州久之韩公奏得通判秦州迁知泾州又知渭州兼泾原路经略部署坐城水洛与边臣异议徙知晋州又知潞州为政有惠爱潞州人至今思之累迁官至起居舍人直龙图阁师鲁当天下无事时独喜论兵为叙燕息戍二篇行於世自西兵起凡五六岁未尝不在行间故其论议亦精密而於西事尤习且详其为兵制之说述战守胜败之要尽当今之利害又欲训土兵代戍卒以减边用为御戎长久之策皆未及施为而元昊臣伏西兵解严师鲁亦去而得罪矣然则天下之称师鲁者於其材能亦未必尽知之也初师鲁在渭州将吏有违其节度者欲按军法斩之而不果其後吏至京师上书讼师鲁以公使钱贷部将贬崇信军节度副使徙监均州酒税得疾无医药舁至南阳求医疾革隐几而坐顾稚子在前无甚怜之色与宾客言终不及其私享年四十有六以卒师鲁娶张氏某县君有兄源字子渐亦以文学知名前一岁卒师鲁凡十年间三贬官丧其父又丧其兄有子四人连丧其三女一适人亦卒而其身终以贬死一子三岁四女未嫁家无余赀客其丧於南阳不能归平生故人无远迩皆往赙之然後妻子得以其柩归河南以某年某月某日葬於先茔之次余共师鲁兄弟交尝铭其父之墓矣故不复次其世家焉铭曰
藏之深固之密石可朽铭不灭
论尹师鲁墓志　　　　　　　　欧阳修
志言天下之人识与不识皆知师鲁文学议论材能则文学之长议论之高材能之美不言可知又恐太略故条析其事再述於後述其文则曰简而有法此一句在孔子六经惟春秋可当之其他经非孔子自作文章故虽有法而不简也修於师鲁之文不薄矣而世之无识者不考文之轻重但责言之多少云师鲁文章不合祗着一句道了既述其文则又述其学曰通知古今此语若必求其可当者惟孔孟也既述其学则又述其论议云是是非非务尽其道理不苟止而妄随亦非孟子不可当此语既述其学议则又述其材能备言师鲁历贬自兵兴使在陕西尤深知西事未及施为而元昊臣师鲁得罪使天下之人尽知师鲁材能此三者皆君子之极矣然在师鲁犹为末事其大节以笃於仁义穷达祸福不古人其事不可叹俟示倨湟者一两事以取信如上书论范公而自请同贬临死而语不及私则平生忠义可知也其临穷达祸福不古人又可知也既已具言其文学其论议其材能其忠义遂又言其为仇人挟情论告以贬死又言其死後妻子困穷之状欲使後世知有如此人有如此事废死至於妻子如此困穷所以深痛死者而切责当世士夫致斯人之及此也春秋之义痛之益至则其辞益深子般卒是也诗人之意责之愈切则其言愈缓君子偕老是也不必号天叫屈然後为师鲁称怨也故於其铭文但云藏之深固之密石可朽铭不灭意谓举世无可告语但深藏牢埋此铭使其不朽则後世必有知师鲁者其语愈缓其意愈切诗人之义也而世之无识者乃铭云文不合不讲德不得不辨师鲁以非罪盖为前言其穷达祸福无古人则必不犯法况是仇人所告故不必区区置辨也今止直言所坐自然知非罪矣添之无害故勉徇议者添之若作古文自师鲁始则前有穆修郑条辈及有大宋先达甚多不敢断自师鲁始也偶俪之文苟合於理未必为非故不是此而非彼也若谓近年古文自师鲁始则范公祭文已言之矣可以互见不必重出也皇甫韩文公墓志李O行状不必同亦互见之也志云师鲁喜论兵论兵儒者末事言喜无害喜非嬉戏之戏喜者好也君子固有所好矣孔子言回也好学岂是薄回乎後生小子未经师友苟恣所见岂足听哉修见韩退之与孟郊联句便似孟郊诗与樊宗师作志便似樊文慕其如此故师鲁之志用意特深而语简盖为师鲁文简而意深又思平生作文惟师鲁一见展卷疾读五行俱下便人深处因谓死者有知必受此文所以慰吾亡友尔岂恤小子辈哉
祭尹师鲁文　　　　　　　　　欧阳修
维年月日具官欧阳修谨以清酌庶羞之奠祭於亡友师鲁十二兄之灵曰嗟乎师鲁辩足以穷万物而不能当一狱吏志可以狭四海而无所措其一身穷山之崖野水之滨猿猱之窟麋鹿之t犹不容於其间兮遂即万鬼而O嗟乎师鲁世之恶子者之多而未必若爱子者之\何其穷而至此兮得非命在乎天而不在乎人方其奔颠斥逐困死艰屯举世皆w而语言未尝以自诉以穷至死而妻子不见其悲忻用舍进退屈伸【一作出】语默夫何能然乃学之力至其握手为诀隐几待终色不变笑言从容死生之间既巳能通於性命死亡之至宜其不累於心r自子云逝善人宜哀至于穷达予又何悲惟其师友之益平生之旧情之难忘言不可究嗟乎师鲁自古有死皆归无物惟圣与贤虽埋不殁尤於文章焯若星日子之所为後世师法虽嗣子尚幼未足以付予而世人藏之庶可无於坠失予於\人最爱子文寓辞千里侑此一冀以慰子闻乎不闻尚飨
乞与尹构一官状　　　　　　　欧阳修
右臣等伏见故起居舍人直龙图阁尹洙文学议论为当世所称忠义刚正有古人之节初蒙朝廷擢在馆阁而能不畏权臣力排\党以论范仲淹事遂坐贬黜其後元昊僭叛用兵一方当国家有西顾之忧思得材谋之臣以济多事而洙自幼出师至於元昊纳E始终常在兵间比一时之人最为宣力而t邪丑正诬构百端卒陷罪辜流窜以死向蒙陛下仁圣恩怜哀其w枉特赐清雪俾复官资足以感动t心劝励忠义今洙孤幼并在西京家道屡空衣食不给洙止一男构年方十余岁娜晃抟朗悼舌碘伏见将来享大礼在近t臣皆得奏荫子孙伏望圣慈h洙遗忠悯洙不幸特赐其子一官庶沾寸禄以免饥寒则天地之仁幽显蒙德臣等忝列侍从愧无献纳苟有所见不敢不言
杂见事迹
先是渭州西路巡检刘沪建策以为秦渭两路有急发兵相援路出陇坻之内回远恐不及事请募热户於山外筑水洛结公二城以兵戍之缓急以通援兵之路都部署郑戬以状闻命沪及董士廉董其役会韩琦宣抚陕西还奏罢四路招讨以戬知永兴军又言两城之旁多生户今夺其地恐城未毕而寇至请罢之戬因极言二城之利不可辄罢诏三司副使鱼周询往视其利害未至尹洙召沪士廉令还沪士廉以热户既集官物无所付请遂城之洙怒以二人违节制命部署狄青往斩之青械系沪士於德顺军及周询还是戬议乃徙洙庆州【涑水记闻】
尹师鲁谪官均州时范希文知邓州师鲁得疾即擅去官诣邓州以後事属希文希文日往视其疾一旦遣人招希文甚遽既至师鲁曰洙今日必死矣人言将死者必见神鬼此不可信洙并无所见但觉气息奄奄就尽隐几坐与希文语久之谓希文曰公可出洙将逝希文出至厅事巳闻其家号哭希文竭力送其丧及妻孥归洛阳【涑水记闻】
知道者苟未脱然随其所得浅深皆有垦橐师鲁自直龙图阁谪官过梁下与一佛者谈师鲁自言以静退为乐其人曰此犹有所系不若进退两忘师鲁顿若有所得自为文以记其说後移定州是时范文正公守南阳少日师鲁忽手书与文正别仍嘱以後事文正极讶之时方馔客掌书记朱炎在坐炎老人好学佛文正以师鲁书示炎曰师鲁迁谪失意遂至乖理殊可怪也宜往见之为致意开譬之无使成疾炎即诣尹而师鲁巳沐浴衣冠而坐见炎来道文正意而笑曰何希文犹以生人见待洙死矣与炎谈论顷时遂隐几而卒炎急使人驰报文正文正至哭之甚哀师鲁忽举头曰早已与公别安用复来文正惊问所以师鲁笑曰死生常理也希文岂不达此又问其後事尹曰此在公耳乃揖希文复逝俄顷又举头顾希文曰亦无鬼神亦无恐怖言讫遂长往师鲁所养至此可谓有力矣尚未能脱有无之见何也得非进退两忘犹存於r中欤【沈存中笔谈】
本朝古文柳开仲涂穆修伯长首为之唱尹洙师鲁兄弟继其後欧阳文忠公蚤工偶俪之文及官河南始得师鲁乃出韩退之文学之盖公与师鲁於文虽不同公为古文则居师鲁後也如五代史公尝与师鲁约分撰其後师鲁死无子今欧阳公五代史颁之学宫盛行於世内果有师鲁之文乎抑欧阳公自为之也欧阳公志师鲁墓论其文曰简而有法且谓人曰在孔子六经中惟春秋可当则欧阳公於师鲁不薄矣崇间改修神宗正史欧阳公传乃云同时有尹洙者亦为古文然洙才下不足以望修云盖史官皆学小生不知前辈文章渊源自有次第也【闻见h】
韩魏公曰希文常劝以身安而後国家可保师鲁以谓不然直谓临国家事更不当顾身公虽重希文之说然性之所喜以师鲁为惬尔【魏公别h】
师鲁集二十七卷承旨姚公手h本予往尝刻师鲁文百篇於会稽行台今乃得其全集甚慰因复梓行之我朝古文之盛倡自师鲁一再传而後有欧阳氏王氏曾氏然则师鲁其师资云淳熙庚戌锡山尤袤延之跋
河南集附h

        </div>
      </div>
    </div>
  </div>
</div>
<!--update:2025-08-29 17:57:22-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>