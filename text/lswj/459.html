<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,小学绀珠原序,小学绀珠卷一,小学绀珠卷二,小学绀珠卷三,小学绀珠卷四,小学绀珠卷五,小学绀珠卷六,小学绀珠卷七,小学绀珠卷八,小学绀珠卷九,小学绀珠卷十,小学绀珠全文在线阅读,小学绀珠全文在线下载,大玄古籍书库">
<meta name="description" content="十卷。宋王应麟撰。此书为便初学诵记而编。分门隶事，和其他类书，基本相同。但每门之中，以数为纲，以所统之目系于下，这是和其他类书都不一样的。以数目分隶故实，为类书别创一格。分天文、律历、器用等十七门。每门下皆以数词立目。如律历类下有：二气、四时、八正、十二月等子目;天文类下有：八弦、八极等子目;器用类下有：三蒸、八尊等子目。便于初学者记诵。但是，也有明显的体例芜杂、归属颇乱、序无层次，以及采摭未备，辨识不清的疏误。如：律历类：首序六律、六吕，以至度量权衡，次序四时、八正、二气、十二月之类，这是由律到历，而后">
<title>小学绀珠_王应麟_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">小学绀珠</span> <br/>
          作者： <span class="inputVal" id="bkauthor">王应麟</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,类书,蒙学,完结</span> <br/>
          字数： <span class="inputVal" id="bknum">[book_length]148255</span> <br/>
          说明： <span class="inputVal" id="bkdec">十卷。宋王应麟撰。此书为便初学诵记而编。分门隶事，和其他类书，基本相同。但每门之中，以数为纲，以所统之目系于下，这是和其他类书都不一样的。以数目分隶故实，为类书别创一格。分天文、律历、器用等十七门。每门下皆以数词立目。如律历类下有：二气、四时、八正、十二月等子目;天文类下有：八弦、八极等子目;器用类下有：三蒸、八尊等子目。便于初学者记诵。但是，也有明显的体例芜杂、归属颇乱、序无层次，以及采摭未备，辨识不清的疏误。如：律历类：首序六律、六吕，以至度量权衡，次序四时、八正、二气、十二月之类，这是由律到历，而后面又序五音、六十四声、八十四调，其后又序七闰、八会之类。前后明显的失之条理。又如：五卜、三兆、四兆、九筮之类，《玉海》系之艺术，而此书收之于律历。因此，后来多有补其缺、正其误者。张九韶的《群书拾唾》，宫梦仁的《读书记数略》，虽然采掇编辑，较为明备，但实际上是以此书为蓝本的。有《玉海》后附刊本、《丛书集成初编》本、《四库全书》本、1965年台湾商务印书馆影印本、1987年中华书局本。</span> <br/>
          封面： <span class="inputVal" id="bkimg">Z_18648.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]小学绀珠
[book_author]王应麟
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,类书,蒙学,完结
[book_length]148255
[book_dec]十卷。宋王应麟撰。此书为便初学诵记而编。分门隶事，和其他类书，基本相同。但每门之中，以数为纲，以所统之目系于下，这是和其他类书都不一样的。以数目分隶故实，为类书别创一格。分天文、律历、器用等十七门。每门下皆以数词立目。如律历类下有：二气、四时、八正、十二月等子目;天文类下有：八弦、八极等子目;器用类下有：三蒸、八尊等子目。便于初学者记诵。但是，也有明显的体例芜杂、归属颇乱、序无层次，以及采摭未备，辨识不清的疏误。如：律历类：首序六律、六吕，以至度量权衡，次序四时、八正、二气、十二月之类，这是由律到历，而后面又序五音、六十四声、八十四调，其后又序七闰、八会之类。前后明显的失之条理。又如：五卜、三兆、四兆、九筮之类，《玉海》系之艺术，而此书收之于律历。因此，后来多有补其缺、正其误者。张九韶的《群书拾唾》，宫梦仁的《读书记数略》，虽然采掇编辑，较为明备，但实际上是以此书为蓝本的。有《玉海》后附刊本、《丛书集成初编》本、《四库全书》本、1965年台湾商务印书馆影印本、1987年中华书局本。
[book_img]Z_18648.jpg


[book_title]提要
【臣】等谨案小学绀珠十卷宋王应麟撰分门事与诸类书畧同而毎门之中以数为纲以所统之目系于下则与诸类书迥异葢仿世传陶潜四八目之例以数目分故实遂为类事者别剙一格也其间随笔记录或有不及编次者如律厯类首序六律六吕以至度量权衡次序四时八政二气十二月之类葢由律及厯也而其后复序五音六十四声八十四调其后复序七闰八防之类前后殊无条理又如五卜三兆四兆九之类应麟玉海系之艺术而此书收入律厯亦自乱其例间有采摭未备失之耳目之前者如天文类中既载淮南天文训之八纮八极而东西南北中之五官子午丑未寅申邜酉辰戌巳亥之六府乃不见录器用类中既载周官之八尊而贾疏之十有六尊乃不见录既载春秋传禘饫宴之三烝而仪礼疏之牲有二十一体乃不见录如斯之类不一而足阎若璩潜邱劄记仅摘其九经不分唐宋并漏十三经之名尚为未尽也然后来张九成羣书拾唾宫梦仁读书记数畧虽采掇编辑较为明备而实皆以是书为蓝本踵事者易剏始者难筚路褴缕又乌可没应麟之功欤乾隆四十四年四月恭校上
总纂官【臣】纪昀【臣】陆锡熊【臣】孙士毅
总　校　官
【臣】陆　费　墀

[book_title]小学绀珠原序
唐张燕公患多读少记得绀碧大珠一颗握以自照则平生所读所记了了不忘故后人摘书小説奇事名绀珠集浚仪王公厚斋先生应麟长囘六岁以进士中宏博科仕与苏长公端明翰长尚书同而德业文学亦似之守歙尝造囘家谈论弥日其该洽今无复有斯人矣公殁后数载始得见所着小学绀珠谓八岁入学者当读囘谓如初学记虽囘七十四将十倍初学之年亦盍时时阅之厚斋此书过于张燕公之所照者也岂但始就外傅者宜宝之哉因具始末于其端云大德庚子紫阳晚学方囘序
古者养豫教罔不在初六年敎之数与方名八岁学六甲五方书计之事九年敎之数日十年请肄简谅循循有序繇是有名数之学陶靖节所以录圣贤羣辅也君子耻一物不知讥五谷不分七穆之对以为洽闻束帛之误谓之寡学其可不素习乎乃采掇载籍拟锦带书始于三才终于万物经以歴代纬以庶事分别部居用训童幼夫小学者大学之基也见末知本因略致详诵数以贯之伦类以通之博不杂约不陋可谓善学也已浚仪王应麟伯厚父自序
钦定四库全书

[book_title]小学绀珠卷一
宋　王应麟　撰
天道类
两仪
天　地
【易系辞易有太极是生两仪正义云太极谓天地未分之前元气混而为一老子云道生一是也混元旣分即有天地老子云一生二也两仪谓两体容仪　周子太极图云无极而太极动而生阳动极而静静而生阴静极复动一动一静互为其根分阴分阳两仪立焉此以阴阳为两仪　易本义云两仪者始为一画以分阴阳】
三才【又曰三极　三仪】
天　地　人
【易系辞易之为书也广大悉备有天道焉有人道焉有地道焉兼三才而两之故六　说卦立天之道曰阴与阳立地之道曰柔与刚立人之道曰仁与义兼三才而两之故易六画而成卦系辞六爻之动三极之道也注三极三才也王肃云阴阳柔刚仁义为三极三极之道三才极至之理　太】
【经三仪同科三灵天地人之神】
四大
道大　天大　地大　王亦大
【老子域中有四大而王居一焉】太易【未见气】　太初【气之始】　太始【形之始】　太素【质之　列始　　子】
三无私
天无私覆　地无私载　日月无私照
【礼记孔子闲居奉三无私以劳天下】
九天
中央钧天　东方苍天【一说昊】　东北变天　北方天西北幽天　西方昊天【一说成　吕氏春秋颢　汉志注浩】　西南朱
天　南方炎天【一说赤】　东南阳天
【淮南子天有九野广雅九天东方皥天南方赤天西方成天余同　汉书郊祀志注东北旻天　尔雅春为苍天夏为昊天秋为旻天冬为上天离骚经指九天以为正　周礼疏尚书说云天有五号尊而君之则曰皇天元气广大则称昊天仁覆慜下】
【则称旻天自上监下则称上天据远视之则称苍天楚辞天问圜则九重注九阳数之极所谓九天　中天羡天从天更天睟天廓天减天沈天成天太九天皆首为天名八十一首周九天】
五天帝
青帝灵威仰　赤帝赤熛怒　黄帝含枢纽　白帝白招拒　黑帝汁【音叶】光纪
【周礼小宗伯兆五帝于四郊注　大宗伯祀昊天上帝注以为天皇大帝者北辰耀魄宝也六天之说出于纬书　唐显庆二年黜郑说】
七政【又曰七曜】
日　月　五星
【书舜典在璿玑玉衡以齐七政七者运行于天有迟有速有顺有逆犹人君之有政事也　后汉厯志日月五纬各有终原而七元生焉　史记厯书云七政】
天　地　人　四时
【尚书大传】
三光【又曰三辰】
日　月　星
【汉书注　史记天官书三光者阴阳之精　后汉赞曰三精　扬雄校猎赋曰三灵　书益稷注日月星为三辰　周礼掌三辰之法注云日月星辰　左传三辰旂旗昭其明也注云日月星　国语帝喾能序三辰以固民注日月星】
大火　伐　北辰
【礼记乡饮酒义纪之以日月参之以三光注】
三辰
日　月　斗
【汉书三统厯谱三辰之合于三统也日合于天统月合于地统斗合于人统】
两曜【又曰二纪】
日【阳离】　月【阴　张衡思赋二纪五纬注二纪日月坎　日行迟一日行一度一岁一周天月行速一日行天十二度十九分之七计二十九日过半已行天一周　傅长虞诗二离】
六宗
四时【祭法防昭】　寒暑【坎坛】　日【王宫　　孔丛郊宫】　月【夜明】　星【幽宗】水旱【雩　书舜典禋于六宗孔氏传孔宗　丛子王肃同苏氏取其说】
星　辰　司中　司命　风师　雨师
【郑　后魏说　　高闾曰议者不同凡十一家】
五纪
岁　日　月　星辰　厯数
【书洪范协用五纪注岁者序四时也月者定晦朔也日者正躔度也星经星纬星也辰日月所会十二次也厯数者步占之法所以纪岁日月星辰也】
五星【又曰五纬】
岁【东方　木　春仁　貌】　荧惑【南方　火　夏礼　视】　太白【西方金秋　义　言】　辰【北方　水　冬知　听】　塡【中央　土　季　纬夏　信　思　　星】
【五行之精五星合于五行】
二十八宿【史记曰二十八舍】
角　亢　氐　房　心　尾　箕【七十五度】东方苍龙　斗牛　女　虚　危　室　璧【九十八度四分度之一】北方武奎　娄　胃　昴　毕　觜　参【八十度】西方白虎
井　鬼　柳　星　张　翼　轸【百十二度】南方朱雀
【周礼二十有八星之位　左传天以七纪注二十八宿面七　经星不动周天三百六十五度四分一】
十二次
析木【燕　寅幽】　大火【宋　卯　正东豫　又曰大辰】　寿星【郑　辰兖】东方三辰　鹑尾【楚　已荆】　鹑火【周　午　正南　三河】　鹑首【秦未雍】　南方三辰　实沈【晋　申益】　大梁【赵　酉　正西　冀】降娄【鲁　戌齐】西方三辰　娵訾【衞　亥　并又曰豕章】　元枵【齐子　正北　青】　星纪【吴越　丑　扬】北方三辰
【日月一岁十二防故有十二次至其初为节至其中为中气天有十二次日月之所躔也地有十二分王侯之所国也　周礼保章氏以星土辨九州之地在天为十二辰十二次在地为十二国十二州　史记曰十二度】
三垣
上垣太微【十星】　中垣紫微【十五星】　下垣天市【二十　三二星　垣四十七星　中一百四十八星　外一百三十三星】
四宫
东宫苍龙　南宫朱鸟　西宫白虎　北宫武
【二十八舍一百六十八星　四宫二百八座一千一百三十六星】
北斗七星
天枢【天　日秦】　璇【地　月楚】　玑【人　火梁】　权【时　土呉】玉衡【音　水燕】　开阳【律　木赵】　摇光【星　金　天官书齐　　　注一至四为魁五至七为杓其二阴星不见　魁衡杓谓之斗纲如建寅之月昏则杓指寅夜半衡指寅平旦魁指寅他月仿此】
庶征【五韪】
雨【木　肃春】　旸【金　乂秋】　燠【火　哲夏】　寒【水　谋冬】　风【土　圣　　郑康成说　书洪范念用庶征在天为五行在人为五事修则休征各以其类应之五事失则咎征各以其类应之　史记五是来备　荀爽曰五韪咸备是也　吴仁杰曰雨水旸火燠木寒金苏子由云雨土旸金燠木寒水风火】
八风
艮为条【一作融】风【立春　匏大吕大簇】　震为明庶风【春分　竹圜钟】巽为清明风【立夏　木姑洗中吕】　离为景风【夏至　丝防宾】　坤为凉风【立秋　土函钟夷则】　兑为阊阖风【秋分　金南吕】　干为不周风【立冬　石无射应钟】　坎为广莫风【冬至　革　乐记八风从黄钟　　　律而不奸左传舞所以节八音而行八风服防注八卦之风　淮南子注条为笙明庶为管清明为柷景为弦凉为埙阊阖为钟不周为磬广莫为鼓　尔雅南风谓之凯风东风谓之谷风北风谓之凉风西风谓之泰风】东北炎【艮】　东滔【震】　东南熏【巽】　南巨【离】　西南凄【坤】　西飂【兑】　西北厉【干】　北寒【坎　吕氏春秋】
十二风
震离坎兑四方　乾坤艮巽四维　四维之风各主两月
【周礼保章氏以十有二风察天地之和　总义云八风每风行于两月之间各得四十五日有奇如八卦之分直四时亦然以十二月言之亦曰十有二风王氏曰风之生于十二辰之位者　四维之风兼于其月艮为条风而立春亦曰条风巽为清明而立夏亦曰清明风坤为凉风而立秋亦曰凉风干为不周风而立冬亦曰不周风故八风变而言之又谓十二风】
六气
阴【金寒】　阳【不变燠】　风【土】　雨【水】　晦【木】　明【火　左传旸　天有六气降生五味发为五色征为五声注金辛白商木酸青角水咸黒羽火苦赤征土甘黄宫　又素问以寒暑燥湿风火为阴阳之六气】
平旦为朝霞　日中为正阳　日入为飞泉　夜半为沆瀣　天　地黄
【庄子御六气之辨注　冯衍赋飮六醴之清液注盖六气也楚辞远游飱六气而饮沆瀣潄正阳而含朝霞注陵阳子明经春食朝霞日始欲出赤黄气秋食沦阴日没以后赤黄气冬饮沆瀣北方夜半气夏食正阳南方日中气并天地黄之气为六气】
六物
岁【岁星】　时【四时】　日【十日】　月【十二月】　星【二十八宿】　辰【十二辰左传伯瑕曰六物不同　诗我辰安在笺云辰谓六物之吉防】
十煇
祲【阴阳气相侵】　象【阴柔附日凝结成象】　鑴【日旁气刺日许规切】　监【阴气抱日如冠珥】　闇【阴气闭日方昼而闇】　瞢【阴气蔽日光瞢然】　弥【气贯日】　叙【阴气不常以叙而至】　隮【虹也】　想【杂气有似　周礼防祲掌十煇之法可形想　　注煇日之光气也音运】
二至二分日景
夏至景尺五寸【日南陆躔东井景短多暑】　冬至景丈三尺【日北陆躔牵牛景长多寒】　春分秋分景七尺三寸六分【春分日西陆躔娄景朝多阴秋分日东陆躔角　周礼景夕多风　说】
五云
青【为虫】　白【为丧】　赤【为兵荒】　黑【为水】　黄【为　保章氏五云丰　之物　左传黄帝以云纪云师云名应劭曰春官为青云夏官为缙云秋官为白云冬官为黒云中官为黄云】
四方中星
日中星鸟【春分南方朱鸟七宿之鹑火昏中】　日永星火【夏至东方苍龙七宿之大火昏中】　宵中星虚【秋分北方武七宿之虚星昏中】　日短星昴【冬至西方白虎七宿之　尧典　朱文公说　孔氏正义云四方昴宿昏中　　中星总谓二十八宿或以象言鸟也或以次言火也或以星言虚昴也】
九道
黄道一　青道二【东】　赤道二【南】　白道二【西】　黒道二【北　月令正义郑康成注考灵耀日有九道　汉天文志日有中道月有九行中道者黄道一曰光道　续汉厯志日舒月速当其同谓之合朔近一逺二谓之衡分天中谓之朢光尽体伏谓之晦】
泰阶六符
三台谓之泰阶两两成体三台故六观色以知吉凶故曰符【汉艺文志　东方朔陈泰阶六符注六星之符验上阶为天子中阶为诸侯公卿大夫下阶为士庶人】
三正
天地人之正道【书甘誓怠弃三正注苏氏谓子丑寅之正】
九纪【又曰九星】
辰以纪日　宿以纪月　日以纪德　月以纪刑　春以纪生　夏以纪长　秋以纪杀　冬以纪藏　岁以纪终
【周书】
五位
岁　月　日　星　辰
【周语五位　武王伐殷岁在鹑火张月在天驷房日在析木之津箕辰在斗柄星在天鼋长星元枵】
三家星
甘氏【齐甘德】　石氏【魏石申夫】　巫咸【殷　晋志　二百八十三宫一千四百六十四星】
九宫
【九星】
太一【星天蓬坎水白】　摄提【天内　坤土黒】　轩辕【天冲　震木碧】　招摇【天辅巽木緑】　天符【天禽　坤土黄】　青龙【天心　干金白】　咸池【天柱兑金赤】
太阴【天任　艮土白】　天一【天英　　唐会要黄帝九宫经离火紫　星经曰太一下行八卦之宫每四乃还于中央　素问太始天元册文九星注天蓬至天英　易干凿度郑注太一行九宫始于坎坤震巽中央干兑艮终于离　以阳出以阴入阳起于子阴起于午　张衡曰圣人明天数审律厯重之以卜筮杂之以九宫】
十二会
孟春娵訾【日在营室】　仲春降娄【日在奎】　季春大梁【日在胃】孟夏实沈【日在毕】　仲夏鹑首【日在东井】　季夏鹑火【日在柳】孟秋鹑尾【日在翼】　仲秋寿星【日在角】　季秋大火【日在房】孟冬析木【日在尾】　仲冬星纪【日在斗】　季冬元枵【日在婺女月令注日月十二会】
十二月中星
孟春昬参旦尾　仲春昬弧旦建星　季春昬七星旦牵牛　孟夏昬翼旦婺女　仲夏昬亢旦危　季夏昬火旦奎　孟秋昬建星旦毕　仲秋昬牵牛且觜觿季秋昬虚旦柳　孟冬昬危旦七星　仲冬昬东璧旦轸　季冬昬娄旦氐
【月令　弧近井建近斗　陈用之曰月令举月本书举月中朱文公曰尧时星中于午月令差于未唐一行所谓岁差　方氏曰书言分至之所中月令言昬旦之所中】
三仪
六合仪　三辰仪　四游仪
【唐李淳风为浑天仪表里三重】
文昌宫六星
上将　次将　贵相　司命　司中　司禄
【天官书】
瑞星六
景星　周伯　含誉　格泽　归邪　天保
【乾象新书】
四浑仪【宋】
至道仪【在刻漏所韩显符】　皇祐仪【在天文院舒易简】　熙宁仪【在太史局沈括】　元祐仪【在合台苏颂】
两戒
北戒　南戒
【唐天文志一行以为天下山河之象存乎两戒　观两戒之象与云汉之所始终而分野可知矣　北戒北纪以限戎狄南戒南纪以限蛮夷星传谓北戒为胡门南戒为越门】
四表
二十八宿之外上下东西各万五千里是为四游之极谓之四表【月令正义】
三五盈阙
月三五而盈【朔始与日合三日而明生八日而上其光半十五日而朢其光满】　三五而阙【旣朢其渐亏二十二日而下　礼其亏半三十日而晦其光尽　　运】
旁死魄【月二日】　哉生明【月三日】　旣生魄【十六　武日　　成】
三大辰
大火【心】　伐【参】　北辰【北　公羊传有星孛于大辰大极　火也何休曰大火与伐天所以示民时早晚天下取以为正故谓之大辰乡饮酒义注三光三大辰也天之政敎出于大辰】
三台
上台司命为太尉　中台司中为司徒　下台司禄为司空
【周礼疏武陵太守星传　三台与文昌皆有司中司命】
十二岁
太岁岁星与日同次之月斗所建之辰　岁星为阳右行于天太岁为阴左行于地十二岁而小周【周礼保章氏以十有二岁之相观天下之妖祥注云】　岁星一岁移一辰一百四十四年跳一辰千七百二十八年一大周十二跳辰
【周礼疏太岁与岁星跳辰年数同岁星人所见太岁人所不覩】　岁星自商周迄春秋之季率百二十余年而超一至汉哀平间更八十四年而超一次【大衍厯议】　三统厯法岁星一年行一次一次分为一百四十四分【春秋分记每岁剰行一分一百四十四年满大数所以超一次】　古今厯书推步五星金水日行一度土三百七十七日行十二度火七百八十日行四百十五度【四者皆不得十二年而一终】唯木三百九十八日行三十三度十二年而疆一同【春秋正义】
太一十神
五福　君棊　大游　小游　天一　地一　四神臣棊　民棊　直符
【宋朝太平兴国六年楚芝兰言按太一式十神皆天之尊神行五宫四十五年一移二百二十五年而一周】
说天有六
浑天【张衡所述】　盖天【周髀以为法】　宣夜【无师法】　安天【虞喜作】昕天【姚信作】　穹天【虞耸　卢肇海潮赋后序　自盖天作　　以下并好奇徇异之说今取浑天为法　张行成曰尧之厯象盖天法也舜之玑衡浑天法也】
九州星土
角亢氐兖州【郑】　房心豫州【宋】　尾箕幽州【燕】　斗江湖　牵牛婺女扬州【吴越】　虚危青州【齐】　营室至东璧并州【衞】　奎娄胃徐州【鲁】　昴毕冀州【赵】　觜觿参益州【魏】　东井舆鬼雍州【秦】　柳七星张三河【周】　翼轸荆州【楚　天官　十二次见上　此书　繋之二十八宿】
岁星主泰山徐青兖州　荧惑主霍山扬荆交州　塡星主嵩山豫州　太白主华阴山凉雍益州　辰星主恒山冀幽并州
【星经此繋之五星】
雍主魁　冀主枢　青兖主机　扬徐主权　荆主衡梁主开阳　豫主摇光
【此系之北斗　杓自华以西南衡殷中州河济之间】
【魁海岱以东北　保章氏解十二次分十二土合而言则为九州】
乾坤六子
干称父【纯阳】　坤称母【纯阴】　震长男【阳在初】　巽长女【阴在初】坎中男【阳在中】　离中女【阴在中】　艮少男【阳在末】　兑少
女【阴在　说卦末】
浑仪九事
天经双规　游规　直举　规管　平准轮　赤道环黄道环　龙柱　水臬
【至道元年韩显符浑仪九事】
九垓
九重之天【司马相如传上畅九垓垓重也　郊祀歌九阂阂亦陔也淮南子九陔之上谓九天之上】人一呼一吸谓之一息一息之间天行八十余里人
之一昼一夜有万三千六百余息是故一昼一夜而天行九十余万里【安定胡先生易说】
四稽
天　地　人　命
【鹖冠子】
三星　三五
三星在天　心星昬始见于东方建辰之月也【诗集传】三五在东　三心五噣【张救反】心三星柳五星【诗注疏】
七襄
经星一书一夜左旋一周而有余终日之间自卯至酉当更七次【诗跂彼织女终日七襄襄驾也】
分度
凡周天三百六十五度四分度之一一度为千九百三十二里日一日行一度月一日行十三度十九分度之一【洛书甄曜度　后汉王符传分度注】
日一岁而一周天月二十九日有奇而一周天又逐及于日而与之会一岁凡十二会方会则月光都尽而为晦己会则月光复苏而为朔朔后晦前各十五日日月相对则月光正满而为朢晦朔而日月之合东西同度南北同道则月揜日而日为之食朢而日月之对同度同道则月亢日而月为之食【诗集传】
二极
北极去地上三十六度南极入地亦三十六度嵩高正当天之中极南五十五度当嵩高之上又其南十一度为夏至之日道又其南三十四度为春秋分之日道又其南二十四度为冬至之日道【朱文公书说】
日食三十六
春秋日食三十六　谷梁以为朔二十六晦七夜二二日一　公羊以为朔二十七二日七晦二　左氏以为朔十六二日十八晦一不书日者二　有甲乙者三十四【食旣三】　一行得二十七衞朴得三十五【庄十八年三月古今算不入蚀法　襄二十一年九月十月频食二十四年七月八月频食】
律厯类
六律【阳　又曰六始】
黄钟【子十一月冬至】　大蔟【寅正月雨水】　姑洗【辰三月谷雨】　防宾【午五月夏至】　夷则【申七月处暑】　无射【戌九月　周礼大师六霜降　　律阳声大经六始为律】
六吕【阴　又曰六同　六间】
大吕【丑十二月大寒】　夹钟【卯二月春分又曰圜钟】　中吕【己四月小满又曰小吕】　林钟【未六月大暑　又曰函钟百钟】　南吕【酉八月秋分】　应钟【亥十月　周礼六同阴声　国语为之六间　太小雪　经六间为吕总而言之十有二律　礼运五声六律十二管还相为宫也注始于黄钟管长九寸下生者三分去一上生者三分益一终于南吕更相为宫凡六寸　乐记注清谓防宾至应钟浊谓黄钟至中吕　扬子云曰律生于辰　律管之长以九为本上下相生以二为法　十二管皆径三分有奇空围九分而黄钟之长九寸大吕以下律吕相间以次而短至应钟而极】
五声【又曰五音】
宫【土戊癸为君重浊】　商【金秋乙庚为臣敏次浊】　角【木春甲巳为民　经清浊
中】　征【火夏丙辛为事迭微清】　羽【水冬丁壬为物　乐记尔桞清　　　　　雅　凡声浊者尊清者卑　商角羽三声无变宫征二声有变扬子云曰声生于日　沈存中曰乐家以浊为宫稍清为商最清为角清浊不常为征羽　蔡邕月令章句曰孟春月大簇为宫姑洗为商防宾为角南吕为征应钟为羽大吕为变宫夷则为变征他月放此】
八音
金【钟兑】　石【磬干】　丝【琴瑟离】　竹【箫管篪笛　震】　匏【笙竽艮】　土【埙坤】革【鼓坎】　木【柷敔　舜典巽　　注】
金　石　土　革　丝　木　匏　竹
【周礼大师八音】
琴七弦
宫　商　角　征　羽　少宫　少商
【五弦象五行大弦为君小弦为臣文王武王加二以合君臣之恩】
七音　七律
周武王伐纣自午及子凡七日王因此以数合之以声昭之故以七同其数以律和其声谓之七音【左传注】黄钟为宫　太簇为商　姑洗为角　林钟为征　南吕为羽　应钟为变宫　防宾为变征
【国语注七律左传晏子曰七音】
一宫　二商　三角　四变征　五征　六羽　七变宫
【唐祖孝孙七音】
七始
黄钟　林钟　大簇
【天地人之始】　姑洗　防宾　南吕应钟
【春夏秋　汉律志书曰予欲闻六律五声八音冬之始　　七始咏以出内五言七者天地四时人之始也　乐志安世房中歌曰七始华始肃倡和声】
四声
平【开宫上平商下平】　上【发征】　去【収羽】　入【闭　沈约传四声谱角　　周颙注四声切韵】
欲知宫舌居中【喉音一曰唇音季夏　土宫】　欲知商开口张【齿头正齿　　秋　金商】　欲知角舌缩却【牙音　　春　木角】　欲知征舌拄齿【舌音　　夏　火征】　欲知羽撮口聚【喉音唇重唇轻冬　水羽】以上三十六字母演三百八十四声【唐权德舆三岁知变四声　沈存中曰又有半征半商如来日二字是也梵学又有折摄二声字母有四十二】
四清声
黄钟　大吕　太簇　夹钟
【朱文公曰半律通典谓之子声后人失之唯存四律有四清声即半声也】
五则
权【太阴北冬水知】　衡【太阳南夏火礼】　矩【少阴西秋金义】　规【少阳东春
木仁】　绳【阴阳之内四方之中　汉厯四季土信　　　　　志】
六度
天为绳　地为凖　春为规　夏为衡　秋为矩　冬为权
【淮南时则训阴阳大制有六度】
二法
度量　权衡
【唐六典太府以二法平物】
五度
分　寸　尺　丈　引
【汉律志九十分黄钟之长一为一分十分为寸十寸为尺十尺为丈十丈为引　说苑十粟为一分　说文手长八寸谓之咫周尺也十发为程一程为分十分为寸】
十五等尺
周尺　晋田父玉尺　梁表尺　汉官尺　魏尺　晋后尺　后魏前尺　中尺　后尺　东魏后尺　蔡邕铜籥尺　宋氏尺　隋水尺　杂尺　梁俗间尺
【隋志陈祥道曰周法十寸八寸皆为尺考工记十寸尺也说文王制八寸尺也】
五量
龠　合　升　斗　斛
【汉律志起于黄钟之十为合十合为升十升为斗十斗为斛　说苑千二百粟为一】
权衡　升斛　尺丈　里步　十百
【家语黄帝设五量】
四量
豆　区　釜　钟
【左传晏子曰齐旧四量豆区釜钟四升为豆各自其四以登于釜釜十则钟注区斗六升釜六斗四升钟六斛四斗　庄子曽子及亲仕三釜而心乐】
五权
铢　两　斤　钧　石
【汉律志起于黄钟之重一龠容千二百黍重十二铢两之为两二十四铢为两十六两为斤三十斤为钧四钧为石　说苑十粟重一圭十圭重一铢　礼记注八两曰锱说文曰六铢也】
四时
【四气】
春为青阳【发生生物】　夏为朱明【长嬴长物】　秋为白藏【収成収物】冬为英【安宁　尔雅四气和谓之玉烛　吕氏春秋藏物　春之德风夏之德暑秋之德雨冬之德寒】
八节【又曰八正】
立春　春分【震】　立夏　夏至【离】　立秋　秋分【兊】立冬　冬至【坎　史记律书八正之气注云八节　晋志炎帝分八节　左传少皥名官鸟氏司分伯赵氏司至青鸟氏司啓立春立夏丹鸟氏司闭立秋立冬】
二气
阴　阳
【易自复至干为六阳卦自姤至坤为六阴卦】
十二月
正月【泰　干九三　寅温厚之气始于此】　　二月【大壮　干九四　卯东　春作】三月【夬　干九五　辰】　　四月【干　干上九　已温厚之气盛于此】五月【姤　坤初六　午　一阴始生　南夏长】　六月【遯　坤六二　未】七月【否　坤六三　申严凝之气始于此】　　八月【观　坤六四　酉西　秋敛】九月【剥　坤六五　戌】　　十月【坤　坤上六　亥】十一月【复　干初九　子　一阳始生　北冬藏】十二月【临　干九二　丑】
二十四气【史记云二十四节】
立春　雨水【中】　惊蛰　春分【中】　清明　谷雨【中】立夏　小满【中】　芒种　夏至【中】　小暑　大暑【中】立秋　处暑【中】　白露　秋分【中】　寒露　霜降【中】立冬　小雪【中】　大雪　冬至【中】　小寒　大寒【中春秋礼记正义　汉始以啓蛰正月中雨水二月节汉末三统厯改三统厯谷雨三月节清明节今厯改】
七十二候
冬至　蚯蚓结麈角解水泉动　小寒　雁北乡鹊始巢雉始雊　大寒　鸡始乳鸷鸟厉疾水泽腹坚　立春　东风解冻蛰虫始振鱼上冰【时则训鱼上负冰】　雨水獭祭鱼鸿雁来【吕氏春秋候雁北】草木萌动　惊蛰　桃始华【吕氏春秋桃李华】仓庚鸣鹰化为鸠　春分　鸟至雷乃发声始电　清明　桐始华田鼠化为鴽虹始见　谷雨萍始生鸣鸠拂其羽戴胜降于桑　立夏　蝼蝈鸣
蚯蚓出王生　小满　苦菜秀靡草死小暑至　芒种　螳螂生鵙始鸣反舌无声　夏至　鹿角解蜩始鸣半夏生　小暑　温风至蟋蟀居壁鹰乃学习　大暑　腐草为萤土润溽暑大雨时行　立秋　凉风至白露降寒蝉鸣　处暑　鹰祭鸟天地始肃禾乃登白露　鸿雁来鸟归羣鸟养羞　秋分　雷乃収声蛰虫坏戸水始涸　寒露　鸿雁来宾雀入水为蛤菊有黄华　霜降　豺祭兽草木黄落蛰虫咸俯　立冬水始冰地始冻雉入水为蜃　小雪　虹藏不见天气气上腾地气下降闭塞成冬　大雪　鹖旦不鸣虎始交荔挺出
【七十二候见于周公时训后魏始载于厯吕氏春秋十二纪礼记取以为月令其上则见于夏小正　素问曰五日谓之候三候谓之气六气谓之时四时谓之岁】
三统【又曰三正　三微】
夏正建寅【大簇为人统　人正　正月　尚黒】
商正建丑【林钟为地统　地正　十二月　尚白】周正建子【黄钟为天统　天正　十一月　尚赤　唐虞曰载夏曰岁商曰祀周曰年　夏曰清祀殷曰嘉平周曰蜡秦曰腊　周夜半为朔殷鸡鸣为朔夏平旦为朔】
十干【又曰十日　十母】
甲乙【木】　丙丁【火】　戊巳【土】　庚辛【金】　壬癸【水　白虎通甲乙者干也　周礼十日之号　大挠作甲子甲乙谓之干子丑谓之枝枝干相配以成六旬　史记律书十母】
十二支【又曰十二辰　十二子】
子丑【水】　寅卯辰【木】　巳午未【火】　申酉戌【金】　亥【水白虎通子丑者枝也　周礼十有二辰之号　淮南子子午卯酉为二绳丑寅辰己未申戌亥为四钩】
【史记律书十二子】
六甲
甲子甲戌【丙子】　甲申【戊子】　甲午【庚子】　甲辰【壬子】　甲寅【内则九年敎之数日朔朢与六甲也汉志云日有六甲辰有五子六甲之中唯甲寅无子六甲为六旬八岁入小学学六甲五方画计之事　顾欢年六七岁知推六甲　李白五岁诵六甲　李谔曰未窥六甲先制五言白虎通先甲三日辛也后甲三日丁也　后汉注六丁六甲中丁神若甲子旬丁卯甲寅旬丁巳之类】
岁阳
阏逢【甲史记焉逢】　旃【乙史记端】　柔兆【丙史记游兆】　彊圉【丁史记彊梧音语】　着雍【戊史记徒维】　屠维【己史记祝犁】　上章【庚史记商横】重光【辛史记昭阳】　元黓【壬史记横艾】　昭阳【癸史记　尔雅尚章　　　着】
【直鱼反黓余职反】
岁名【十二岁之号】
摄提格【寅】　单阏【卯史记注一作亶安又汉碑作蝉焉】　执徐【辰淮南子执除】大荒落【已荒史作芒落史作骆】　敦牂【午】　协洽【未协史作叶又作汁】　涒滩【申】　作噩【酉噩史作鄂汉书作詻】　阉茂【戌阉史作淹汉作掩】　大渊献【亥】　困敦【子】　赤奋若【丑　尔雅　单音丹阏音遏牂子郎反涒汤昆反阉音掩敦音顿　周礼哲蔟氏书十有二岁之号】
月阳
月在甲毕　乙橘　丙修　丁圉　戊厉　己则　庚窒　辛塞　壬终　癸极
【尔雅】
月名【十二月之号】
正月为陬　二月为如　三月为寎　四月为余　五月为臯　六月为且　七月为相　八月为壮　九月为　十月为阳　十一月为辜　十二月为涂
【尔雅陬侧留反寎孚柄反且子余反相息亮反涂音徒正月得甲则曰毕陬二月得乙则曰橘如三月得丙则】
【曰修寎四月得丁则曰圉余五月得戊则曰厉臯六月得己则曰则且七月得庚则曰窒相八月得辛则曰塞壮九月得壬则曰终十月得癸则曰极阳十一月得甲则曰毕辜十二月得乙则曰橘涂周而复始　周礼硩蔟氏书十有二月之号注曰谓从陬至荼】
十二时
日中【午王】　食时【辰公】　平旦【寅卿】　鸡鸣【丑士】　夜半【子皁】　人定【亥舆】　黄昬【戌隶】　日入【酉僚】　晡时【申仆】　日昳【未台】　隅中【己】　日入【卯阙不　左传日之数十故有十时亦当十在第　　位自王以下其二为公其三为卿日上其中食日为二旦日为三又曰天有十日人有十等】
三时
春　夏　秋
【左传三时不害注　谷梁传罢民三时周语三时务农而一时讲武一时冬也】
五时
【四立】
立春　立夏　大暑　立秋　立冬
【汉仪读五时令蔡邕曰以四立及季夏之节迎五帝于郊】
五夜
甲夜　乙夜　丙夜　丁夜　戊夜
【夜有五更　周礼司寤氏掌夜时注夜甲乙至戊　汉西域传斥候之士五分夜撃刁斗自守注夜有五更分而持之汉旧仪中黄门持五夜司马法昬鼔四通为大鼜夜半三通为晨戒旦明五通为发昫】
三余
冬者岁之余　夜者日之余　阴雨者时之余
【魏董遇从学者苦无日遇言以三余】
三令节
中和节【二月朔】　上巳　九日
【唐书】
建除十二辰
建　除　满　平　定　执　破　危　成　収　开闭
【淮南天文训云寅为建卯为除辰为满已为平主生午为定未为执主陷申为破主衡酉为危】
【主杓戌为成主少德亥为収主大德子为开主太岁丑为闭主太阴　史记日者传有建除家以为不吉　汉书王莽传以戊辰直定注曰以建除之次其日当定又云十一月壬子直建冬至注曰其日当建】
五际
卯　酉　午　戌　亥
【汉翼奉曰诗有五际注诗内传曰云云阴阳终始际会之岁　诗纬云卯天保也酉祈父也午采芑也亥大明也　郎顗传四始之缺五际之戹】
百度
百刻也【乐记百度得岁而有常注　正义昼夜百刻】　十二时每时八刻二十分每刻六十分【周礼总义】　孔壶为漏浮箭为刻　四十八箭【二十四气各有昼夜】　古今刻漏之法有二曰浮漏曰称漏尚书纬谓刻为商【士昬礼目录云日入三商为昬】　难经百刻图
三朝
【又曰三始】
三朝元日也谓岁之朝月之朝日之朝【汉书谷永曰三朝之会　班固东都赋春王三朝鲍宣曰三始】
正月一日为鸡二日为狗三日为猪四日为羊五日为牛六日为马七日为人【北史魏収传董勋问答礼俗云】八日为谷【东方朔占书】
六日七分
四正之卦卦有六爻爻主一气【震离兑坎】余六十卦卦主六日七分八十分日之七【易纬　后汉郎顗善六日七分】　十二月卦出于孟氏章句　十二辟卦【复子临丑泰寅大壮卯夬辰干己姤午遯未否申观酉剥戌坤亥】　卦气起中孚【中孚公复辟屯侯谦大夫睽卿升还从公周而复始】　京氏以卦爻配朞之日坎离震兑其用事自分至之首皆得八十分日之七十三颐晋井大畜皆五日十四分余皆六日七分【唐厯志】
中朔
中数曰岁【十二月中气一周总三百六十五日四分日之一】朔数曰年【十二月之朔一周三百五　周礼太史正岁十四日　　年以序事注】
至朔同日谓之章　同在日首谓之蔀　蔀终六旬谓之纪　岁朔又复谓之元
【续汉志】
六术
黄帝使羲和占日常仪占月车区占星气伶伦造律吕大挠造甲子隶首作算数容成综斯六术【晋志】
六厯
黄帝　颛顼　夏　殷　周　鲁
【汉刘向总六厯列是非作五纪论续汉志黄帝造厯元起辛卯颛顼用乙卯虞用戊午夏用丙寅周用丁巳鲁用庚子】
言天三家
周髀【盖天】　宣夜【殷代之制】　浑天
【晋志言天者有三家汉蔡邕言宣夜絶无师法周髀术数具存考验天状多所违失惟浑天近得其情　贺道养浑天记曰一曰方天兴于王充二曰轩天起于姚信三曰穹天开于虞昺皆臆断浮说唯浑天征验不疑　月令正义凡有六等一曰盖天见周髀二曰浑天三曰宣夜四曰昕天昕读为轩吴姚信说五曰穹天虞氏说六曰安天虞喜论】
五厯【汉】
颛顼厯【高帝】　太初【武帝】　三统【刘歆作】　四分【章帝】　乾象【灵帝】
八厯【唐】
戊寅元【武德】　甲子元【麟德】　大衍【开元】　五纪【宝应】　正元【建中】观象【元和】　宣明【长庆】　崇元【景福】
十六厯【宋】
应天【建隆】　乾元【太平兴国】　仪天【咸平】　崇天【天圣】　明天【治平】奉元【熙宁】　观天【元祐】　占天【崇宁】　纪天【大观】　统元【绍兴】　乾道　　淳熈　　会元【绍熙】　统天【绍元】　会天【宝祐】　成天【咸淳】
五法
备数　和声　审度　嘉量　权衡
【汉律志　司马文正公曰黄钟所生凡有五法】
五数
一　十　百　千　万
【汉律志　隶首作数　内则六年敎之数谓一十百千万】
数十等
亿　兆　京　垓　秭　壤　沟　涧　正　载
【数术记遗黄帝为法数有十等】
三数
上　中　下
【夏阳侯算经序黄帝分三数为十等】
五行【又曰五材　五辰　五德　五美　五节五气】
水【润下】　火【炎上】　木【曲直】　金【从革】　土【稼　洪范以微着为穑　次　左传天生五材　臯陶谟抚于五辰注五行之时　天一生水于北地六成地二生火于南天七成天三生木于东地八成地四生金于西天九成天五生土于中地十成行于四时为五德　汉志驺子论著终始五德之运　洪范天地生五行之序月令木火土金水五行相生之序典引注五德五行之德自伏羲以下帝王相代各据一行始于木终于水则复始　太曰凿井澹水钻火防木流金陶土以和五美注五行之美　左传序为五节注得五行之节　太极图曰五气顺布】
六府
水　火　金　木　土　谷
【大禹谟　以水克火以火克金以金克木以木克土而生五谷五行相克之序】
五气
温【木】　凉【金】　寒【水】　燥【火】　湿【土】
火【阳中之阳】　水【阴中之阴】　木【阳中之阴】　金【阴中之阳】　土【居二气之中子华子】
五色
青【东木甲】　赤【南火丙】　白【西金庚】　黑【北水壬】　黄【中央土戊文子色有五章】
绿　碧　红　紫　駵
【月令五方之正色也以木克土则青黄合而成绿以金克木则白青合而成碧以火克金则赤白合而成红以水克火则黑赤合而成紫以土克水则黄黑合而成駵此五方之间色也】
绀　红　缥　紫　流黄
【环齐要略间色有五】
黄曰金　白曰银　赤曰铜　青曰铅　黑曰铁
【汉食货志五色之金注】
五味
咸【水润下冬黑羽】　苦【火炎上夏赤征】　酸【木曲直春青角】　辛【金从革秋白商】　甘【土稼穑中央黄宫】
五臭
羶【木】　焦【火】　香【土】　腥【金】　朽【水　月令】
五运六气
少阴君火　太阴湿土　少阳相火　阳明燥金　太阳寒水　厥阴风木
【素问　子华子曰金木水火土五精之总也寒热风燥湿五气之聚也寒生水热生火风生木燥生金湿生土】
五运
【五胜】
太昊【木】　炎帝【火】　黄帝【土】　少昊【金】　颛顼【水】　帝喾【木】　唐【火】　虞【土】　夏【金】　商【水】　周【木　三统厯以相生为义　郊祀志夏木殷金周火秦水】
秦以周为火用水胜之【汉厯志颇推五胜注五行相胜邹衍以相胜为义　张苍则以汉水胜周火　贾谊公孙臣则以汉土胜秦水　汉土德色尚黄光武始正火德色尚赤】
行始于祖行终于腊　水【子祖辰腊】　火【午祖戌腊】　木【卯祖丑腊】金【酉祖丑腊】　土【戌祖辰腊】
魏【土】　晋【金】　宋【水】　齐【木】　梁【火】　陈【土】　后魏【水继西晋】　后周【木】　隋【火】　唐【土】　后唐【土】　晋【金】汉【水】　周【木】　宋【火】
五卜
雨【水】　霁【火】　【木】　驿【金】　克【土】　卜五【此卜兆也洪范稽疑　荀子五卜　周礼太卜注　洪范曰雨曰济曰圛曰蟊曰尅蟊音】
贞【内卦】　悔【外卦】　占用二
三兆
玉【阳】　瓦【阴】　原【阴阳　周礼太卜掌三兆之法　杜之半　子春云玉兆颛顼瓦兆尧原兆周　经兆之体百有二十其颂千有二百颂繇也曲礼卜筮不过三仪礼占者三人　卜用三兆筮用三易　金縢卜三龟】
四兆
方　功　义　弓
【卜师开龟之四兆占兆之书也方兆占四方之事功兆占立功之事义兆占行义之事弓兆有射意灼兆其兆有四】
九簭
巫更　巫咸　巫式　巫目　巫易　巫比　巫祠巫参　巫环
【簭人　巫读为簭或曰以其人为书】
卜筮四法
龟　五兆　易　式
【唐志太卜】
八魁
春【己巳丁丑】　夏【甲申壬辰】　秋【己亥丁未】　冬【甲寅　后汉苏贲曰壬戌　八魁上帝开塞之将也】
三式
雷公　太一　六壬
【其局以枫木为天枣心为地刻十二神下布十二神　唐六典太一式凡举事皆欲发三门顺五将】
纳甲
干纳甲壬【月盈甲望　壬二十九日】　坤纳乙癸【月灭乙晦癸二日】　震纳庚【月出生明】　防纳辛【月退生魄】　坎纳戊【水流月阴中】　离纳己【火就日阳中】　艮纳丙【月消下】　兑纳丁【月见上】
五音十四声
一唇声并饼【清】　二舌声灵歴【清】　三齿声陟珍【清】四牙声迦佉【浊】　五喉声纲各【浊】
一开口声【阿哥河等】　二合口声【庵甘谌谙等】　三蹴口声【忧邱鸠休等重】　四撮唇声【乌姑乎枯　重】　五开唇声【波坡摩婆　轻】　六随鼻声【灼高考姑等　重】　七舌根声【奚鸡溪等　重】　八蹴舌下卷声【伊酌等重】　九垂舌声【遮车奢者　轻】　十齿声【止其始等　轻】　十一牙声【迦佉俄等　轻】　十二腭声【鸮等轻】　十三喉声【鸦加瘕等　轻】　十四牙齿齐呼开口送声【叱沙挐　广韵　沈存中笔谈茶　轻　切韵之法先类其字各归其母唇音齿音各八牙音喉音各四舌音十半齿半舌音二凡三十六分为五音天下之声总于是矣每声复有四等谓清次清浊平也　孙炎始作字音　观物外篇先闭后开春也统开夏也先开后闭秋也冬则闭而无声　通志声为经音为纬平上去入四声也宫商角征羽半征半商七音也】
八十四调
【十二均】
黄帝吹九寸之管得黄钟正声半之为清声倍之为缓声三分损益之以生十二律十二律旋相为宫以生七调为一均均有七调凡十二均八十四调而大备【后周王朴云　今见存者九曲　唐祖孝孙以十二月旋相为六十声八十四调】
三调
清　平　侧
【文选注三调】　清　平　瑟
【隋何妥传三调】
五调
平　清　瑟　楚　侧
【宋书五调】
九弄
蔡邕五弄　楚调四弄
【唐乐志琴工犹传楚汉旧声及清调云云谓之九弄】
三器
度　量　衡
【程逈述三器图义】
四通
英　青阳　朱明　白藏
【梁武帝作钟律纬制为四器名为通又制十二笛以写通声　又引古五正二变之音旋相为宫得八十四调　改九夏为十二雅以协律阴吕阳十二管旋相之义】
三均
黄钟　姑洗　无射
【唐杨収言琴通三均侧出诸调马少良琴谱三均以姑洗为中吕】
四刻漏
浮箭　秤　沈箭　不息
【元祐初苏颂制　史记注马融王肃谓日长昼漏六十刻日短昼漏四十刻郑曰日长五十五刻日短四十五刻】
厯五十变
黄帝至秦厯凡七变　汉四百年厯凡四变　魏晋迄隋十六变而后魏后周六厯不预焉　唐三百年厯凡九变　五代调元次及钦天而厯法始弊　自建隆迄绍熈三百五十年厯十四变上距黄帝之厯凡五十变【李心传朝野杂记】
后魏三厯
邓平【太初】　刘洪【乾象】　杨伟【景　宋书志三人汉初　魏之善厯者】
九天九地
九天之上六甲子　九地之下六癸酉
【后汉书注女三宫战法】
地中
周在洛邑　汉在颍川阳城　唐在浚仪
【司马文正公日景图日行黄道每岁有差地中当随而转移】
大衍数五十
河图中宫天五乗地十而得之【朱子本义】　数始于一备于五小行之而成十大衍之而为五十五十数之成成则不动故损一以为用【程子易说】　生数自一二三四而极于五成数自七八九六而极于十故大衍之数五十取天地之极数以立本也布算者生数至四而止遇五则变而为一成数至九而止遇十则变而为一故其用四十有九取天地之变数以起用也【易玩辞项氏】　参天两地而为五故十者两其五也五十者十其五也【吕氏】　一者体太极不动之数四十九者用两仪四象分太极之数【朱子发】
参伍以变
凡占之法有变有数每爻三揲为三变每揲有象两象三象时象闰象再闰为五小变此参伍以变也三揲之奇分而计之则得三少三多一少两多一多两少之数去三揲之奇以左右手之正策合而计之则得四九四六四七四八之数此错综其数也　通六爻之变得十有八遂成初二三四五上以为刚柔相杂之文极六爻之数得七八九六遂定重单交拆以为内外两卦之象【易玩辞】
七日来复
姤阳之始消也七变而成复【程子易传】　自五月姤而一阴始生至此七爻而一阳复来【易本义】　姤【午一阴坤初六】遯【未】否【申】观【酉】剥【戌】坤【亥】　复【子一阳干初九】复七日来复【阳言日】临至于八月有凶【阴言月】
甲庚三日
蛊先甲三日后甲三日　防九五先庚三日后庚三日【易本义甲日之始事之端也先甲三日辛也后甲三日丁也前事过中而将坏则可自新以为后事之端】
【而不使至于大坏后事方始而尚新然便当致其丁宁之意以监前事之失而不使至于速坏庚更也事之变也先庚三日丁也后庚三日癸也丁所以丁宁于其变之前癸所以揆度于其变之后　易玩辞甲者日之首事之始也庚更也续也甲庚者十日十二辰之纲也戊己分王四时自甲歴乙丙丁三日而至庚自庚歴辛壬癸三日而至甲故取以为三日之象甲庚之先后皆称三日先后者上下卦也三日者三爻也】
一之日　二之日
一之日周正月也【建子】二之日殷正月也【建丑】三之日夏正月也【建寅】四之日周四月也【夏之二月建卯　毛诗传】　七月九月阴生矣则言月一之日二之日阳生矣则言日与易临至于八月有凶七日来复同意四月正阳言月阴生也阴始于四月生于五月【王氏诗义】　孟春之月以元日祈谷又择元辰躬耕帝籍卢植云郊天阳也故以日籍田阴也故以辰【日甲至癸也辰子至亥也亥者辰之末故记称元辰法曰吉亥】蔡邕月令章句云日干也辰支也有事于天用日有事于地用辰【元善也南齐礼志】
三代尺
夏十寸为尺　殷九寸为尺　周八寸为尺
【蔡邕独断】禹十寸为尺　汤十二寸为尺　武王八寸为尺
【通鉴外纪】
古法七品
一姑洗玉律　二小吕玉律　三西京铜望臬　四金错望臬　五铜斛　六古钱　七建武铜尺
【晋律志泰始十年考古器校今尺所校古法有七品】
两尺
汉章帝时泠道舜祠下得玉律度以为尺谓之汉官尺晋始平得古铜尺
【晋律志两尺长短度同　大戴礼记布指知寸布手知尺舒肘】
【知寻　公羊传注侧手为肤按指为寸　投壶注铺四指曰扶一指按寸　国语注五尺为墨倍墨为丈八尺为寻倍寻为常】
七闰一章
日与天会而多五日九百四十分日之二百三十五为气盈月与日会而少五日九百四十分日之五百九十二为朔虚合气盈朔虚而闰生焉十有九岁七闰气朔分齐是为一章【朱文公书说】　十九年七闰天之偿也【太】
易四变
单　拆　交　重
【唐六典易之策四十有九其变有四　十八变而成卦内卦为贞朝占用之外卦为悔暮占用之】
三少为重【九】　三多为交【六】　两多一少为单【七】　两少一多为拆【八　仪礼疏　古用木画地今用钱】
八会
堪舆大会有八小会亦有八【周礼占梦注今八会其仪象也疏云云】
四占
星　时　数　辞
【太占有四　旦则用经一五七夕则用纬三四八】
亥有二首六身
襄公三十年三月癸未绛县老人曰臣生之岁正月甲子朔【夏正月】四百四十有五甲子矣其季于今三之一也【三分六甲之一得甲子甲戌至癸未二十日】师旷曰鲁叔仲惠伯防郤成子于承匡之嵗也【文公十一年】七十三年矣史赵曰亥有二首六身下二如身是其日数也【亥字二画在上三人在下以二为首以六为身上二画竖置身旁始身当为防字】士文伯曰然则二万六千六百有六旬也【左传】　説文
八能
调黄钟　调六律　调五音　调五声　调五行　调律厯　调阴阳　调正德所行
【月令正义易通卦验云夏至冬至人主从八能之士　续汉礼仪志冬至夏至八能之士八人】
四象【唐】
阳七之静始于坎　阳九之动始于震　阴八之静始于离　阴六之动始于兑
【唐大衍厯卦议四象之变皆兼六爻而中节之应备矣】
厯议十篇
厯本议　中气议　合朔议　卦候议　卦议　日度议　九道议　日蚀议　五星议
【唐一行大衍厯议十篇志载其九】
厯术七篇
步中朔　发敛　步日躔　步月离　步轨漏　步交会　步五星
【大衍厯术七篇】
厯圣人之德六
以本气者尚其体　以综数者尚其文　以考类者尚其象　以作事者尚其时　以占往者尚其源　以知来者尚其流
【续汉厯志】
六十律
六十律相生之法以上生下皆三生二以下生上皆三生四阳下生阴阴上生阳终于中吕而十二律毕矣中吕上生执始执始下生去灭上下相生终于南事而六十律毕矣【续汉志汉京房受学焦延寿云云　二律之变至于六十犹八卦之变至于六十四也】
三百六十律
一律而生五音十二律而为六十音因而六之故三百六十音以当岁之日【淮南子】
宋钱乐之因京房南事之余引而伸之更为三百律终于安运合旧为三百六十律日当一管【隋志】
十二笛
晋荀勗以五声十二律还相为宫之法制十二笛黄钟之笛正声应黄钟下征应林钟以姑洗为清角大吕之笛正声应大吕下征应夷则以外诸均例皆如是
三宫
天宫夹钟【圜钟圜邱】　地宫林钟【函钟方邱】　人宫黄钟【宗　周庙　礼大司乐注】
正声　下征　清角
【晋律志笛三宫二十一变　宫有七声错综用之　伏孔四曰正角倍角变宫变征】
二十八调
正　高　中吕　道调　南吕　仙吕　黄钟
【为七宫】越调　大食调　高大食调　双调　小食调　歇指调　林钟
【为七商】　大食　高大食　双　小食　歇指林钟　越
【为七角】　中吕调　正平调　高平调　仙
吕调　黄钟　般涉调　高般涉
【为　唐乐志俗乐七羽　二十有八调皆从浊至清迭更其声下则益浊上则益清徐景安乐书俗乐调有宫商角羽而无征调】
龟八命
征　象　与　谋　果　至　雨　瘳
【周礼太卜以邦事作龟之八命占人以八簭占八颂以八卦占簭之八故征行役征讨象天象变动与共事谋图事果有为至有行雨卜时之雨瘳卜疾之瘳筮有八故龟有八命】
三代卜筮
涂山之兆从而夏啓世　飞燕之卜顺故殷兴　百谷之筮吉故周王
【史记龟策传】
五德
润　暵　生　成　动
【周世宗观泗州大水记以问窦俨俨以为天地有五德】
四和
子午卯酉得东西南北之中【周髀注】
昆崘四方其气和暖【三礼义宗】
三伏
伏者金气伏藏之日立秋以金代火金畏火故庚日必伏【后汉志注　秦德公始为伏祠】　反支日戌亥朔一日申酉朔二日午未朔三日辰巳朔四日寅卯朔五日子丑朔六日【后汉王符潜夫论明帝时公车以反支日不受章奏注阴阳书反支日用月朔为正】
七宗
黄钟为宫【为土】　大簇为商【为金】　姑洗为角【为木】　林钟为征【为火】　南吕为羽【为水】　应钟为变宫【为月】　防宾为变征【为　五代会要王仁裕曰三正合天地日　之美天地人七宗固阴阳之序】
五繇
卜征五年岁习其祥【班固典引五繇之硕虑注云】
四始
大明在亥水始也　四牡在寅木始也　嘉鱼在已火始也　鸿雁在申金始也
【诗正义诗纬泛歴枢云】
二至
日长至阴阳争死生分君子齐戒处必掩身毋躁止声色毋或进薄滋味毋致和节耆欲定心气百官静事毋刑以定晏阴之所成【夏至】　日短至阴阳争诸生荡君子齐戒处必掩身身欲宁去声色禁耆欲安形性事欲静以待阴阳之所定【冬　月令至】
四序
孟序　仲序　叔序　季序
【北史黄帝四序经文】
岁差二术
宋祖冲之于岁周之末创设差分冬至渐移不循旧轨每四十六年却差一度梁虞厯法嫌冲之所差太多因以一百八十六年冬至移一度隋张胄以此二术年限悬隔追检古注所失极多遂折中两家以为度法冬至所宿岁别渐移八十三年却行一度上合尧时日永星火次符汉厯宿起牛初【隋书】
古厯日有常度天周为岁终故系星度于节气其说似是而非故久而益差虞喜觉之使天为天岁为岁乃立差以追其变使五十年退一度何承天以为太过乃倍其年而反不及皇极取二家中数为七十五年盖近之矣【唐大衍厯议】
五曹算经
田曹　兵曹　集曹　仓曹　金曹
二始　二终　二中
天数始于一地数始于二合二始以位刚柔天数终于九地数终于十合二终以纪闰余天数中于五地数中六合二中以通律厯【唐大衍厯议】
立端于始【立首气于初节之日】表正于中【示斗建于月半之辰】推余于终【退余闰于朔　素问望之后】
六日
冬至子午夏至卯酉冬至加三日则夏至之日也岁迁六日终而复始【淮南子高诱曰迁六日今年以子冬至后年以午冬至　文选陆倕刻漏铭六日无辨五夜不分注云云】
晷漏四法
铜壶　香篆　圭表　辊弹
【薛季宣云今之为晷漏者其法有四】
十二声
高　正　下　陂　险　达　微　囘　侈　弇　薄厚
【周礼典同以十有二声谓之齐量】
五兆
直上向背为木兆　直下向足为水兆　邪向背为火兆　邪向下为金兆　横为土兆
【周礼占人疏灼龟五兆】
小学绀珠卷一
<子部,类书类,小学绀珠>
钦定四库全书

[book_title]小学绀珠卷二
宋　王应麟　撰
地理类
五帝三王都
少昊都曲阜　颛顼都濮阳　帝喾都亳　尧都冀舜都蒲　夏都安邑　汤都亳　周都雍洛
【文中子中国五帝三王所自立也注云】
四极【八极】
泰远【东】　邠国【西　邠说文作份】　濮鈆【南　濮山海经作獛】　祝栗【北尔雅四方极远之国　晋地理志八纮之外名为八极八极之广东西二亿三万一千三百里南北二亿】
【三万一千三百里】
四荒【八荒】
觚竹【北】　北户【南】　西王母【西】　日下【东　尔雅四方昬荒之国八荒八方荒忽极远之地列子云远在八荒之外淮南子四海之外有八泽八泽之外曰八埏八埏之外曰】
【八荒】
四表【尧典注四外】
嵎夷【东表】　南交【南表】　昩谷【西表】　幽都【北表】
四方
东【震】西【兑】南【离】北【坎　诗四国四方之国也并中央为五方】
丹穴【南】空桐【北】太平【东】太【西　尔雅】
四维
东南【巽】东北【艮】西南【坤】西北【干　并四方为八方又曰八荒八防八极八区淮南子九州外有八纮八纮外有八极　扬雄传八纮注八方之纲维八区注八方也　东京赋威振八防】
【注八方区宇　八鄙四方与四角　八灵八方之神校猎赋八鎭四方四隅一鎭在中天子居之　司马相如传八方之外】
六极【又曰六合　六区　六漠】
上下四方
【荀子宇中六指谓之极注上下四方　庄子天有六极注四方上下　吕氏春秋神通乎六合注四方上下　楚辞远游周流六漠注谓六合　汉郊祀歌纷云六幕　张衡思赋六区注六合班固典引光被六幽注六合幽远之地　纂要天地四方曰六合　四方上下谓之宇往古来今谓之宙】
八埏
地之八际【埏音延　司马相如传下泝八埏　淮南子作八夤】
五方
四方　中国
【尔雅　内则六年敎方名注东西南北汉志八岁学五方注辨五方之名】中国　夷　蛮　戎　狄
【王制五方之民】
九州
东南神州曰农土　正南次州曰沃土　西南戎州曰滔土　正西弇州曰并土　正中冀州曰中土　西北台州曰肥土　正北济州曰成土　东北薄州曰隐土正东阳州曰申土
【淮南子　周礼疏曰自神农已上有大九州柱州迎州神州之】
【等至黄帝德不及远惟于神州之内分为九州　驺衍曰中国名曰赤县神州赤县神州内自有九州禹之序九州是也中国外如赤县神州者九乃所谓九州也有禆海环之一区中为一州如此者九有大瀛海环其外春秋命歴序人皇氏分九州神农始立地形甄度四海祭法共工氏霸九州】
五属十连
五国以为属属有长　十国以为连连有帅　三十国以为卒卒有正　二百一十国以为州州有伯　八州八伯五十六正百六十八帅三百三十六长
【王制汉刑法志州有牧　汉表注九伯九州之牧】
九州【九牧】
冀【尧所都】兖【济河】青【海岱】徐【海岱及淮】扬【淮海】荆【荆及衡阳】豫【荆河】梁【华阳黒水】雍【黒水　书禹贡禹别九州　左传九牧九州西河　之牧　始冀次兖而终于雍言治水之序禹贡有青徐梁而无幽并营尔雅有徐幽营而无青梁并职方有青幽并而无徐梁营三代不同故也朱子曰中古之地但为九州禹治水作贡亦因其旧舜即位分十有二州】
十二州【十二牧】
冀　兖　青　徐　荆　扬　豫　梁　雍　幽　并营
【舜典肇十有二州咨十有二牧吴氏曰在禹治水之后　分冀州为幽州并州分青州为营州书正义曰禹登王位还置九州】
殷九州【又曰九有　九围】
冀【两河间】豫【河南】雝【河西】荆【汉南】扬【江南】兖【济河】徐【济东】幽【燕】营【齐　尔雅注此盖殷制　商书九有之师　商颂奄有九有帝命式于九围注九州之界文王三分天下有其二荆梁雍豫徐扬惟青兖冀属纣】
周九州
扬【东南】荆【正南】豫【河南】青【正东】兖【河东】雍【正西】幽【东北】冀【河内】并【正北　周礼职方氏辨九州之国　职方氏始扬次荆而终于并言逺近之序】豫【周】冀【晋】兖【衞】青【齐】徐【鲁】扬【越】荆【楚】雍【秦】幽【燕　吕氏春秋后汉赞九县注九州也】
五服【虞夏　周】
甸　侯　绥　要　荒
【书益稷禹贡　每服五百里五服二千五百里南北东西相距五千里益稷篇言弼成五服至于五千】
侯　甸　男　采　衞
【书周官六年五服一朝　康诰曰云云　国语祭公谋父曰先王之制邦内甸服邦外侯服侯衞宾服蛮夷要服戎翟荒服】
九服【周　又曰九畿】
侯　甸　男　采　衞　蛮　夷　鎭　藩
【周礼职方氏辨九服之邦国方千里曰王　其外方五百里　大司马九畿之籍方千里曰国畿　自商以前并畿内为五服周公致太平除畿内更制天下为九服】
六服【周】
侯　甸　男　采　衞　并王畿
【书周官六服羣辟罔不承德　禹贡五服通畿内周制五服在王畿外】
五岳
岱【在兖州】　衡【在荆州】　华【在豫州】　岳【在雍州】　恒【在并　周州　　礼大司乐注】
泰山【东兖州　乂曰岱宗岱山】华山【西华州】衡山【南衡州　尔雅霍山为南岳即天柱山按霍山在今寿州六安县天柱山在汉庐江郡灊县】恒山【北定州　又曰常山汉文帝讳改】嵩山【中河南府　尔雅嵩髙中岳注太室山】
东岱　南靃　西华　北恒　中泰室
【说文　尔雅河南华河西岳吴岳河东岱河北恒江南衡】
四岳
岱【东　　在兖州】华【西　　在雍州】衡【南　　在荆州】恒【北　　　左传在冀州　注】
四渎
江【出岷山茂州】河【出昆仑西域】淮【出桐栢唐州】济【沇水出王屋东流为济　河南　汉志作泲　尔雅四渎者发源注海者也】
四海
东海【徐扬　神勾芒】西海【西域　神蓐収】南海【交广　神祝融】北海【青沧神颛顼太公金匮礼记祭义】
九夷【东】八狄【北】七戎【西】六蛮【南　尔雅诗蓼萧笺】
北至于幽陵　南至于交趾　西济于流沙　东至于蟠木
【大戴礼五帝德高阳乗龙而至四海】
禹使大章步东极至西垂二亿三万三千五百里七十一步又使竖亥步南极尽北垂二亿三万三千五百里七十五步四海之内东西二万八千里南北二万六千里
【帝王世纪山海经】
西不尽流沙　南不尽衡山　东不尽东海　北不尽恒山
【王制凡四海之内断长补短方三千里】
九河
徒骇　太史　马颊　覆鬴　胡苏　简　絜
【曾氏以简絜为一其一则河之经流也】　钩盘　鬲津
【尔雅　孟子禹疏九河　徒骇是河流本道一分为八枝　许商得其三杜佑通典得其六欧阳忞舆地记又得其一或新河而载以旧名或一地而互为两说　郑氏以为齐桓塞其八流以自广　汉王横言九河之地为海水所渐　郦道元谓九河碣石苞沦于海】
九山
会稽　泰山　王屋　首山　太华　岐山　太行羊肠　孟门
【淮南子吕氏春秋】
汧　壶口　砥柱　太行　西倾　熊耳　嶓冡　内方　汶
【史记正义道九山　书说自岍岐至敷浅源　国语禹封崇九山注九州之山】会稽　衡山　华山　沂山　岱山　岳山　医无闾霍山　恒山
【职方氏九州山鎭】
九川
弱水　黑水　河　汉【索隐瀁】江　沇　淮　渭　洛【史记正义道九川　禹贡正义所导九水自北为始】
九州名川【书子决九川注】
三江　江汉　荥雒　淮泗　河泲　泾汭　河泲漳　虖池呕夷
【职方氏九州川】
九江
乌白江　蚌江　乌江　嘉靡江　畎江　源江　廪江　提江　箘江
【禹贡释文寻阳地记】
三里江　五州江　嘉靡江　乌土江　白蚌江　白乌江　箘江　沙提江　廪江
【张须元缘江图　始于鄂陵终于江口会于桑落洲】
刘歆以为湖汉九水入彭蠡泽【太康地记】　汉志在庐江郡之寻阳县　水经在长沙下隽西北　胡氏以洞庭为九江　曾氏谓过九江至于东陵东陵今之巴陵巴陵之上即洞庭也考之前志沅水渐水潕水辰水叙水酉水醴水湘水资水皆合洞庭中东入于江【贾谊书曰禹凿江而导之九路】
三江
吴松江　钱塘江　浦阳江
【禹贡释文韦昭云　越语吴三江环之注云云】松江东北行七十里得三江口东北入海为娄江东南入海为东江并松江为三【吴地记　庾仲初扬都赋注】
北江　中江　南江
【顔师古注汉地理志】
岷江　浙江　松江
【郭景纯云】
一江自义兴一江自毘陵一江自吴县【王介甫云】　岷山之江为中江嶓冢之江为北江豫章之江为南江【苏子瞻云】北江中江皆禹所导南江乃其故道故经不之志【曾氏云】江至寻阳南合为一东行至扬州入彭蠡复分为三
道入海【周礼职方氏扬州其川三江疏云】
五湖
滆湖　洮湖　射湖　贵湖　太湖
【后汉冯衍传注虞翻云太湖有五湖故谓之五湖　太湖之小支俱连太湖兼得五湖之名在今湖州东】
长塘湖　太湖　射贵湖　上湖　滆湖
【水经注江南东注于具区谓之五湖口国语越伐吴战于五湖范蠡返至五湖而辞越虞翻曰是湖有五道韦昭曰今太湖也书谓之震泽尔雅以为具区禹贡疏即震泽】
游　莫　贡　防　胥
【史记正义并太湖东岸五湾吴录五湖太湖别名周五百余里故曰五湖　职方氏扬州其浸五湖　河渠书吴通渠三江五湖　太史公曰上姑苏望五湖　地理志注五湖在吴　说文通释一名具区其派有五故曰五湖】
太湖　射贵湖　上湖　洮湖　滆湖
【史记正义或说】具区　洮滆　彭蠡　青草　洞庭
【史记索隐郭璞江赋】太湖【湖州】　射阳【楚州】　青草【岳州】　丹阳【润州】　宫亭【洪州】
二南
周南　召南　周国本在岐山之阳【岐周今凤翔府天兴县】文王辟国寖广徙都于丰而分岐周故地为周公旦召公奭之采邑【扶风雍县南有召亭】且使周公为政于国中而召公宣布于诸侯于是德化大成于内而南方诸侯之国江沱汝汉之间莫不从化【南南方诸侯之国也即今兴元府京西湖北诸州】周公相成王制作礼乐其得之国中者杂以南国之诗谓之周南言自天子之国而被于诸侯不但国中而已也其得之南国者直谓之召南言自方伯之国被于南方而不敢以系于天子也【朱子诗传】
两周
平王东迁之后西周丰镐也东周东都也　威烈王之后西周河南也【王城】东周洛阳也【成　吕氏大事记解题周　考王封其弟于河南是为桓公以续周公之官职惠公封其少子于巩以奉王于是有东西二周】
十薮
大野【鲁】大陆【晋】杨陓【秦　淮南子阳纡】孟诸【宋】云梦【楚】具区【吴越】海隅【齐】昭余祁【燕】圃田【郑】焦护【周　尔雅】
九薮
具区【越】云梦【楚】阳华【秦　淮南子阳纡】大陆【晋】圃田【梁　说文甫田】孟诸【宋】海隅【齐】钜鹿【赵】大昭【燕　淮南　吕氏春秋　汉子昭余祈　书八薮有大野无钜鹿大昭　国语禹丰殖九薮】
九泽
九泽旣陂【禹贡注九州之泽国语陂障九泽】
具区【杨】云梦【荆】圃田【豫】望诸【青】大野【兖】蒲【雍】貕养【幽】扬纡【冀】昭余祁【并　职方氏九州泽薮】
七泽
楚有七泽其一曰云梦【司马相如子虚赋】
万国　州十二师
州有十二师每一师领百国每州千二百国畿外八州总九千六百国其余四百国在畿内【郑康成说　汉地理志黄帝方制万里画埜分州得百里之国万区　左传子服景伯曰禹会诸侯于涂山执玉帛者万国今存者无数十　战国防颜斶曰大禹之时诸侯万国及汤之时诸侯三千今乃二十四】
八家为邻三邻为朋三朋为里五里为邑十邑为都十都为师州十有二师【晋地理志帝尧叶和万邦制云云】
周千八百国
八州州二百一十国天子县内九十三国凡九州千七百七十三国【王制】周盖千八百国而太昊黄帝之后唐虞侯伯犹存至春秋时尚有数十国至战国分而为七【汉地理志】　春秋之初尚有千二百国见经传者百七十国【晋地理志】　战国存者十余列国唯有燕衞秦楚而已齐及三晋簒乱【帝王世纪】
三条四列
导岍北条【岍陇州吴山县吴岳山】　西倾中条【山在洮州临潭县】　嶓南条【山在兴元府　禹贡马融西县三泉县　王肃三条】
导岍阴列　西倾次阴列　嶓冢次阳列　岷山正阳列【在茂州　郑康成汶山县　四列】
名川　支川
名川三百　支川三千
【庄子】
桑钦水经天下之水百三十七江河在焉【江河大川其余百三十五是为中川】郦善长注枝流一千二百五十二【为小　唐六典川　　注天下水泉三亿三万三千五百五十有九】
九州之险
四岳　三涂　阳城　大室【大音泰】荆山　中南
【左传司马侯对晋侯　汉郊祀志自崤以东名山五太室恒山泰山会稽湘山自华以西名山七华山薄山岳山岐山吴山鸿冡渎山】
三川
泾　渭　洛
【国语西周三川皆震】
河　洛　伊
【秦置三川郡】
华池水　黑水　洛水
【唐志鄜州三川县】
二渠
一出贝丘西南　一漯川
【汉沟洫志禹酾二渠以引河】
五地【五土】
山林　川泽　丘陵　坟衍　原隰
【周礼大司徒辨五地之物生孝经地之利注分别五土视其高下】
三壤
田上中下　冀中中　兖中下　青上下　徐上中扬下下　荆下中　豫中上　梁下上　雍上上
【禹贡咸则三壤　楚辞天问地方九则注九州之地有九品】
三亳
北亳【防　汤所受命亦曰景亳】南亳【谷熟　汤所都】西亳【偃师　盘　书庚所迁　　立政三亳阪尹皇甫谧云二在梁国一在河洛】
四裔
幽州【史记幽陵　北裔共工　穷奇】崇山【南裔在今澧州驩兜　浑敦】　　三危【西裔在炖煌　三苗　饕餮】　羽山【东裔在今海州朐　舜典　左山县　鲧　祷杌　传　东都赋瞰四裔而抗棱】
五岭
大庾　始安　临贺　桂阳　揭阳
【汉书秦南有五岭之戍注　裴氏广州记郡县志】
大庾　桂阳骑田　九眞都厐　临贺萌渚　始安越城
【南康记】
五沟
遂　沟　洫　浍　川
【周礼司险设国之五沟五涂尔雅水注川曰谿注谿曰谷注谷曰沟注沟曰浍注浍曰渎】
五涂
径　畛　涂　道　路
【同上　尔雅一达谓之道路二达谓之岐旁三达谓之剧旁四达谓之衢五达谓之康六达谓之庄七达谓之剧骖八达谓之崇期九达谓之逵　王制男子由右妇人由左车从中央注道有三涂远别也】
三农
原　隰　平地
【周礼大宰三农生九谷郑康成注】
平地　山　泽
【郑司农注】
上中下农夫
【朱子诗传三农就绪】
六乡　六遂
百里内为六乡　外为六遂　郷　州　党　族　闾比
【乡之属别】遂　县　鄙　酂【作管切】里　邻
【遂之　周属别　　礼地官注　遂人主六遂若司徒之于六乡　自五家之比积之为万二千五百家之乡自五家之邻积之为万二千五百家之遂　费誓三郊三遂　天子六军六乡六遂大国三军三乡三遂】
井田
九夫为井　四井为邑　四邑为丘　四丘为甸【音乗】四甸为县　四县为都
【周礼小司徒　有不易有一易有再易通率二而当一】六尺为步　步百为畮　畮百为夫　夫三为屋　屋三为井【方一里】井十为通　通十为成【方十里】十成为终十终为同【方百里】同十为封　封十为畿【方千　汉志里　　司马法通典商鞅佐秦改制二百四十步为亩　王制古者以周尺八尺为步今以周尺六尺四寸为步】
方里而井井九百亩其中为公田八家皆私百亩同养公田【孟子　注公田八十亩其余二十亩为庐宅园圃冢二亩半】
九采
九州之牧典贡赋者【明堂位九采之国】
四塞【四衞】
夷服鎭服藩服在四方为蔽塞【明堂位四塞】
四方诸侯守衞者蛮服以内【周礼巾车四衞】
九塞
犬汾　渑阨【吕氏春秋防阨】　荆阮　方城　殽阪　井陉令疵　句注　居庸【淮南子吕氏春秋】
五山　三丘
岱舆　员峤　方壶　瀛洲　蓬莱
【列子汤问渤海之东其中有五山】
蓬莱　方丈　瀛洲
【东海中三山　张衡思赋问三丘乎句芒　秦纪海中有三神山　王子年拾遗记三山曰三壶方壶蓬壶瀛壶也　尔雅天下有名丘五其三在河南其二在河北】
十二土　九等
分野十二邦上系十二次【周礼大司徒以土宜之法辨十有二土之名物注辨十有二壤之名物注壤亦土也】
骍刚　赤缇　坟壤　渴泽　咸泻　勃壤　埴垆彊防　轻爂
【以土均之法辨五物九等　五物五地之物　缇音低坟彊上声爂孚照反】
三采
家邑大夫之采地　小都卿之采地　大都公之采地王子弟所食邑
【载师注畿内三等采地　颜师古曰采官也因官食地故曰采地　小司徒注采地食者皆四之一其制三等百里五十里二十五里】
九野
八方　中央
【淮南子通九野径十门八方上下】
两都【汉　又曰二京】
西都【长安高祖】东都【洛阳　班固赋两都光武　张衡赋两京】
三辅
京兆尹【长安以东】左冯翊【长陵以北】右扶风【渭城以西】
三河
河南　河内　河东
【汉高祖収三河士　史记唐人都河东殷人都河内周人都河南在天下之中若鼎足王者所更居也】
河南　河北　河东【后汉光武纪赞三河未澄注】
五邦【商】
汤迁亳　仲丁迁嚣　河亶甲居相　祖乙居耿　迁邢
【书盘庚不常厥邑于今五邦】
商丘　亳　嚣　相　耿
【马氏说　相土徙商丘】
八迁
契始封商　昭明居砥石　相土徙商邱　汤居亳【书序自契至于成汤八迁汤始居亳从先王居正义见于经传者凡四迁其余四迁未详】
七国形势
秦四塞之国被山带渭东有关河西有汉中南有巴蜀北有代马　燕东有朝鲜辽东北有林胡楼烦西有云中九原南有嘑沱易水南有碣石雁门之饶　赵西有常山南有河漳东有清河北有燕国　韩北有巩洛成臯之固西有宜阳商阪之塞东有宛穰洧水南有陉山魏南有鸿沟陈汝南许郾昆阳召陵舞阳新都新郪
东有淮颍煮枣无胥西有长城之界北有河外卷衍酸枣　齐南有泰山东有琅邪西有清河北有渤海　楚西有黔中巫郡东有夏州海阳南有洞庭苍梧北有陉塞郇阳
【史记苏秦说七国】
百县
千里百县县有四郡【左传周书作雒篇县方百里郡五十里】
乡遂之属地【月令百县注　吕氏曰春秋之时郡属于县赵简子誓众所谓上大夫受县下大夫受郡是也战国之时县属于郡秦纪魏纳上郡十五县是也】
四郊
郊四郊去国百里野甸稍也甸去国二百里稍三百里县四百里都五百里
【周礼司防注】
邑外曰郊郊外曰野野外曰林林外曰坰【毛诗传】
三都
费【季氏】郈【叔孙氏】成【孟氏　左传仲由为季氏宰将堕三都注三家之邑】成都　广都　信都
【水经注蜀有三都】
蜀　吴　魏
【左思三都赋】
三秦
雍【章邯　都废邱】塞【司马欣都栎阳】翟【董翳　　项羽三分关中都高奴　立秦三将为王】
三楚
南楚【江陵】东楚【吴】　西楚【彭城　汉书注】
楚文王都郢　昭王都鄀　考烈王都寿春
【文选三楚多秀士注】
三齐
齐　济北　胶东
【田荣并三齐之地注】
即墨【右】临淄【中】平陆【左　三齐记】
四齐
胶东　胶西　济南　齐
【汉五行志注】
九国
齐　楚　荆【吴】淮南　燕　赵　梁　代　淮阳
【汉诸侯王表尊王子弟大啓九国】
十三部
司隶【七郡　察三辅三河农】豫州【三郡二国】冀州【四郡六国】兖州【五郡三国】徐州【三郡三国】青州【六郡三国】荆州【六郡一国】扬州【五郡一国】益州【八郡】凉州【九郡】并州【九郡】幽州【十郡一国】交州【七郡　汉武帝元封五年初置刺史部十三州改雍曰凉改梁曰益东汉改交阯曰交州司隶部治河南十二州每州刺史一人朔方刺史不在十三州之限东汉省禹并州】
五河
紫　碧　绛　青　黄
【司马相如大人赋越五河注五色之河仙经说】
五都
洛阳　邯郸　临淄　宛　成都
【西都赋五都之货殖　鲍明逺诗五都矜财雄】
五陵
长陵【高祖】安陵【惠帝】阳陵【景帝】茂陵【武帝】平陵【昭　西都赋　游帝　侠传注　西京赋五县谓五陵也】
八川
霸　浐　泾　渭　沣　镐　潦　潏
【司马相如上林赋】
五都【魏】
长安　谯　许　邺　洛阳
两京【唐又曰两都】
西京【京兆】东京【河南】
三都
京兆【西都】河南【东都】太原【北都】
四京
中京【京兆】东京【河南】北京【太原】西京【凤　肃宗元年翔　停四京】
五都
上都【京兆】东都【河南】西都【凤翔】南都【江陵】北都【太　宝应元原　年诏】
十九州
司　兖　豫　冀　并　青　徐　荆　扬　凉　雍秦　益　梁　宁　幽　平　交　广
【晋十九州及水嘉】
【南渡九州之地有其二义熙以后复青兖司豫梁益】
十道【唐】
关内　河南　河东　河北　山南　陇右　淮南江南　剑南　岭南
【太宗因山川形便分天下为十道凡州府三百五十八】
十五道【唐】
京畿　关内　都畿　河南　河东　河北　陇右山南东　山南西　剑南　淮南　江南东　江南西黔中　岭南
【开元因十道分山南江南为东西道増置黔中道及京畿都畿为十五道置采访使凡郡府三百二十八】
四辅【唐　宋】
同　　华　　岐【凤翔府】蒲【河中　唐开元府】
澶【开德府】郑　　许【颍昌府】拱
【宋崇宁】
四鎭
扬州会稽　青州沂山　幽州医无闾　冀州霍山【周礼大司乐注山之重大者】
沂山【东　沂州】防稽【南　越州】吴山【西　陇州】医无闾【北　　唐礼营州　志】
三峡
广溪峡　巫峡　西陵峡
【水经注　瞿塘峡不在三峡之数】
四关【秦　四塞】
东函谷【陜州】南武关【商州】西散关【凤翔府】北萧关【原州史记正义在四关中故曰关中】
长安四塞之国【后汉光武纪注　张仪曰秦地履山带河四塞以为固】
八关【后汉】
函谷　广城　伊阙　大谷　轘辕　旋门　小平津孟津
三城【魏】
东置合肥　南守襄阳　西固祁山
【魏明帝曰贼来辄破于三城之下者地有所必争也】
三关
阳平　江关　白水
【汉南记蜀汉三关　吴贺邵曰刘氏据三关之险】平靖　武阳　黄岘
【郡县志义阳三关】
上党　壶口　石陉
【冯衍传上党三关】
两关
玉门　阳关
【西域传列四郡据两关】
七关【唐】
石门　驿藏　木峡　制胜　六盘　石峡　萧
【唐大中三年吐蕃以七关归于有司】
二十六关
上关六　中关十三　下关七
【唐六典关二十六为上中下之差】
四国
管　蔡　商　奄
【诗周公东征四国是皇注】
宻　阮　徂　共
【皇矣维彼四国笺】
五国
犬夷　密须　耆　邘【音于】崇
【后汉伏湛传文王受命征伐五国】
八国
庸　蜀　羌　髳　微　卢　彭　濮
【书牧誓　注八国皆蛮夷戎狄属文王者】
九国
齐　楚　燕　赵　韩　魏　宋　衞　中山
【过秦论九国之师】
泗上十二诸侯
宋　鲁　滕　薛　诸小国在淮泗之上
【史记索隐邾莒宋鲁之比　齐威王泗上十二诸侯皆来朝】
五诸侯
常山【张耳】　河南【申阳】　韩【郑昌】　魏【豹】　殷【司马　汉王以卬　　五诸侯兵伐楚】
八国
齐【韩信　后王楚】韩【韩王信】燕【卢绾】　梁【彭越】　赵【张耳】　淮南【英布】　临江【共敖】　长沙【吴　史记表高祖定天下非同姓芮　而王者八国唯吴芮传五世】
三监
管　蔡　霍
【郑康成诗谱　王制天子使大夫为三监监于方伯之国国三人】管　蔡　商
【孔安国书传　汉地理志鄁封武庚庸管叔尹之衞蔡叔尹之以监殷民谓之三监　夏氏书说云当从康成蔡仲之命言管蔡霍　林氏曰武王封武庚而使三叔监之】
三十六郡【秦】
内史　三川　河东　南阳　南郡　九江　鄣　会稽　颍川　砀　泗水　薛　东郡　琅邪　齐　上谷　渔阳　右北平　辽西　辽东　代　钜鹿　邯郸　上党　太原　云中　九原　雁门　上郡　陇西　北地　汉中　巴　蜀　黔中　长沙
其后置　桂林　南海　象郡　闽中【合四　三川十郡　河东】
【在诸郡之首所以陪辅关中即汉所谓三河也】
初郡十七【汉】
南海　苍梧　郁林　合浦　交趾　九眞　日南珠厓　儋耳　武都　牂柯　越巂　沈黎　汶山犍为　零陵　益州
【食货志诛羌灭两粤番禺以西至蜀南置初郡十七】
十节度【唐】
安西　北庭　河西　朔方　河东　范阳　平卢陇右　剑南　岭南
【通鉴　通典十节度陆贽曰控御西北两番唯朔方河西陇右三节度　贾耽十道录凡三十一节度】
关内朔方　河东　河北幽州　河西　陇右　剑南碛西　岭南
【六典八节度】
河朔三鎭
成德【鎭州】魏博【魏州】卢龙【幽州】
河曲六州
丰　胜　灵　夏　朔　代
二十四都督
扬　益　并　荆
【四州为大都督】汴　兖　魏　冀　蒲绵　秦　洪　润　越
【十州为中都督】齐　鄜　泾　襄安　潭　遂　通　梁　
【十州为　景云二下都督　　年置】
六都护
单于　安西　安北
【大】安南　安东　北庭【中】
两畿
京畿【治西京城】　都畿【治东　开元十七年置京都城　都两畿按察使】
岭南五府【五管】
广　桂　邕　容　安南
【通鉴五府亦曰五管皆隶岭南节度使】
六鎭
河东　盟津　滑台　大梁　彭城　东平
【唐杜牧战论六鎭之师厥数三亿】
四履【汉】
东乐浪　西炖煌　南日南　北雁门　西南永昌【通典后汉四履之盛　建安十八年复禹贡九州冀雍荆益豫徐兖青扬】
地图六体
分率　准望　道里　高下　方邪　迂直
【晋裴秀作禹贡地域图制图之体有六】
参国伍鄙
参其国【郊以内三分国都以为三军】制国五家为轨十轨为里四里为连十里为乡【五乡一帅故万人为一军】　伍其鄙【郊以外五分其鄙以为五属】制鄙三十家为邑十邑为卒十卒为乡三乡为县十县为属【五属故立五　齐语大夫五正　　管子】
九土　九地
度山林　鸠薮泽　辨京陵　表淳卤　数疆潦　规偃猪　町原防　牧隰臯　井衍沃
【左传楚蒍掩书土田注云九土】沙泥　泽地　沚崖　下田　中田　上田　下山中山　上山
【太九地高下有差而别其名　诗信南山南东其亩注云其遂东入于沟则亩南其遂南入于沟则亩东】
九等田
廛里　场圃　宅田　士田　贾田　官田　牛田赏田　牧田
【周礼载师疏云六乡之外有九等之田】
九畡
九州之极数【国语计亿事材兆物収经入行姟极王者居九畡之田収经入以食兆民注数极于姟万万曰姟】
十二州【魏】
司隶　豫　兖　青　徐　凉　秦　冀　幽　扬雍
【有郡国六十八】　蜀置益梁二州【有郡二十二】　吴置交广荆郢扬五州【有郡四　通典十三】
十鎭【吴】
建平　西陵　乐乡　南郡　巴丘　夏口　武昌皖城　牛渚圻　濡须坞
【通典并为重鎭　元和郡县志十鎭并为重鎭】
五属【汉】
安定　上郡　天水　五原　张掖
【武帝元狩二年置】
四鎭【唐】
龟兹　于阗【一曰毗沙】焉耆　疏勒
【会要咸亨曰焉耆长寿曰碎叶】
三晋
魏　赵　韩
【周威烈王二十三年初命晋大夫魏斯赵籍韩防为诸侯　史记三晋多权变之士】　并知范中行为六晋
【韩非子】
三越
吴越　南越　闽越
【文选注】
西粤　南粤　闽越
【汉书】
三吴
吴兴　吴郡　会稽
【水经注】
吴郡　吴兴　丹阳
【通典】
三蜀
蜀郡　广汉　犍为
【蜀都赋注三蜀　本一蜀国汉高祖分置广汉武帝分置犍为】
三荆
北荆州【河南伊阳县】东荆州【唐州】　荆州【邓　通典西州　魏三荆】
三巴
巴郡【今重庆府】巴东【今防州】巴西【今合　华阳州　　国志】
三魏
魏郡　东西部都护
【水经注　晋刘毅三魏称焉魏以东部为阳平郡西部为广平郡】
四京【宋朝】
东京【开封府汴】西京【河南府洛】南京【应天府宋】北京【大名府魏】
四河
汴河　黄河　惠民河　广济河
二十三路
京东东　京东西　京西南　京西北　河北东　河北西　永兴　秦凤　河东　淮南东　淮南西　两浙　江南东　江南西　荆湖南　荆湖北　成都梓　利　防　福建　广南东　广南西
【九域志建隆元年始以知州易方鎭太平兴国二年罢节鎭领支郡之制】
六川
河水　赤水　辽水　黒水　江水　淮水
【吕氏春秋　淮南子云六水】
两渠
郑国　白公
【汉沟洫志　杜祐谓秦汉郑渠漑田四万顷白渠漑田四千五百顷唐永徽中两渠灌浸不过万顷大歴初减至六千亩】
河两源
一出葱岭东流　一出于窴南山下北流与葱岭河合东注蒲昌海
【后汉西域传河有两源】
河西五郡
张掖　酒泉　敦煌　武威　金城
【汉置河西五郡】
二江
汶江　流江
【江水出岷山分为二江经成都南汉沟洫志蜀守李冰穿二江成都中】
九渊
鲵旋　止水　流水　滥水　沃水　氿水　雍水汧水　肥水
【列子】
三湘　五渚
江　湘　沅
【文选注　三湘谓三江也】
湘水沅水微水澧水四水同注洞庭北会大江名五渚【水经注　战国策秦袭郢取洞庭五渚】
河阳三城
北城　南城　中潬城
【通典】
五名山
华山　首山　太室　太山　东莱
【史记封禅书天下名山八而三在蛮夷中五在中国云云此五山黄帝之所常游与神会　山海经天下名山五千三百七十】
诸州五品
上品二十州　次品十州　次品八州　次品二十三州　下品二十一州
【梁朱异请分为五品五品之外又有二十余州凡一百七州】
县邑七等
赤　畿　望　紧　上　中　下
【唐陆防奏议县邑有七等之异】
州府九等
京府　都督都防府　四辅　六雄　十望　十紧上州　中州　下州
【陆防奏议州府有九等之差】
淮南三鎭【南齐】
寿阳　盱眙　淮阴
【元魏高闾曰三鎭淮南之本原】
河南四鎭【元魏】
碻磝　滑台　洛阳　虎牢
【通鉴】
齐十二郡【汉】
城阳　琅邪　高密　胶东　东莱　北海　齐　千乘　济南　平原　泰山　临菑
【后汉耿弇平齐树十二郡旗鼓】
七国
吴　楚　赵　胶西　济南　菑川　胶东
两铜柱
马援植两铜柱于象林南界与西屠国分汉之南境【林邑国记】
二羊肠坂
上党壶关【汉书地理志】太原北九十里【皇甫士安　隋书地理志崔赜问一知二】
河湟十一州【唐】
　沙　伊　肃　鄯　甘　河　西　兰　岷　廓【唐大中五年张义潮以十一州归于有司】
四总管【隋】
并　扬　益　荆
【隋天下唯有四总管以晋秦蜀三王及韦世康为之】
二华
太华　少华
【张衡西京赋缀以二华注二山】
二崤
崤有二陵焉其南陵夏后臯之墓也其北陵文王之所辟风雨也【左传】　二崤之阻【西都赋】
上林十池
初池　麋池　牛首池　蒯池　积草池　东陂池西陂池　当路池　犬台池　郎池
【三辅黄图汉少府有上林中十池监】
两池
安邑　解
【唐食货志　有盐池五总曰两池】
土五色
王者封五色土为社建诸侯各割其方色土与之使立社焘以黄土苴以白茅【禹贡徐州贡土五色注】
天子有泰社东方青南方赤西方白北方黑上方黄【史记春秋大传　尚书纬上冒以黄土　独断云天子泰社封诸侯者取其土苞以白茅授之以立社】
三苑【唐】
西内苑　东内苑　禁苑
四苑【宋】
玉津　琼林　瑞圣　宜春
六辅
京兆　冯翊　扶风　河东　河南　河内
【文选六辅承风注儿宽开六辅渠韦昭谓云云】
太行八陉
轵关陉　太行陉　白径陉
【三陉在河内】　滏口陉【邺西】　井陉　飞狐陉　蒲阴陉
【三陉在中山】　军都陉【在幽　元和州　　郡县志述征记曰太行山首始于河内自河内北至幽州凡有八陉】
三阳
山阳　东阳　曁阳
【世说注】
三余
余干　余姚　余杭
三山
闽山【西】九僊山【东】粤王山【北　南丰道山亭记福州城中三山】
五峰
紫盖　天柱　石廪【一名石囷】祝融　芙蓉
【衡山五峰】
十洲
祖　瀛　　炎　长　元　流　生　凤麟　聚窟【东方朔十洲记】
五溪
雄　樠　酉　潕　辰
【水经注武陵有五溪】
洛阳四关
东成臯　南伊阙　西函谷　北孟津
【文选注洛阳记】
钱塘六井
相国井　西井　金牛池　方井　白龟池　小方井【李泌引西湖水以足民用】
三河
黄河　析支河　湟中河
【通典羌爰剑入三河间】
二津
白马津　盟津
【唐杜牧传】
两河
河南【淄青淮西】　河北【成德魏　唐宪宗曰两河数十州政博卢龙　令所不及　尔雅两河间曰冀州　通典西则龙门之河东则洚水大陆之河】
燕代十六州
幽　蓟　瀛　莫　涿　檀　顺　新　妫　儒　武云　应　寰　朔　蔚
【石晋割十六州赂契丹】
三关
益津【霸州】　瓦桥【雄州】　淤口【信安　周世宗军　　取三关】
关中十二道
万年　长安　富平　醴泉　同州　华州　宁州岐州　豳州　西麟州　泾州　宜州
【唐兵志武德初析关中为十二道皆置府三年更为十二军】
三川
剑南西川【成都】　东川【梓州】　山南西道【兴　通鉴元　三川】
四夷
东夷　西戎　南蛮　北狄
【王制　蛮夷戎狄总名四夷犹公侯伯子男皆号诸侯】
东方曰寄　南方曰象　西方曰狄鞮　北方曰译【同上】
南方蛮闽从虫　北方狄从犬　东方貉从豸　西方羌从羊
【说文】
四翟
蛮【南】　闽【南】　夷【东】　貉【东北　周礼司帅四翟之】
九夷
元菟　乐浪　高骊　满饰　凫更　索家　东屠倭人　天鄙
【尔雅疏】
畎夷　于夷　方夷　黄夷　白夷　赤夷　元夷风夷　阳夷
【通典　后汉书夷有九种　孔子欲居九夷　明堂位九夷八蛮六戎五狄职方氏四夷八蛮七闽九貉五戎六狄】
八蛮
天竺　咳首　僬侥　跂踵　穿胸　儋耳　狗轵旁脊
【尔雅疏　书旅獒通道于九夷八蛮】
六戎
侥夷　戎夷　老白　耆羌　鼻息　天刚
【尔雅疏】
五狄
月支　秽貊　匈奴　单于　白屋
【尔雅疏】
三胡
林胡　楼烦　东胡
【史记赵世家备燕三胡】
三韩
马韩　辰韩　弁辰
【后汉东夷传韩有三种】
六诏
巂　越析　浪穹　邆　施浪　舍
【唐开元末合六诏为一南诏传】
西山八国
女　诃陵　南水　白狗　逋租　弱水　清逺　咄霸
【唐西山羌八国请入朝】
西戎三国
昆崘　析支　渠叟
【禹贡　地理志注三国名皆织皮毛】
西域三十六国
婼羌　且末　精絶　戎卢　渠勒　皮山　乌秅西夜　蒲犁　依耐　无雷　捐毒　桃槐　休循疏勒　尉头　乌贪　卑陆　渠类谷　郁立师　单桓　蒲类　西且弥　刼国　狐胡　山国　车师【凡一十七国小国】　扜弥　于阗　难兜　莎车　温宿　龟兹尉犁　危须　焉耆
【凡九国　荀悦汉纪　后分为次大国　　五十四国皆在匈奴之西】
三众
中国人众　大秦宝众　月支马众
【外国传】
五胡
刘渊匈奴　石勒羯　慕容皝鲜卑　苻洪氐　姚苌
六胡州
鲁州　丽州　含州　塞州　依州　契州
【唐调露元年置】
六夷
东夷　南蛮西南夷　西羌　西域　南匈奴　乌桓鲜卑
【后汉书传　范曰六夷诸序论笔势纵放实天下之奇作】
三方
西南夷发于唐司马相如　两粤起严助朱买臣朝鲜由涉何
【汉书赞三方之开皆自好事之臣】
三边
幽　并　凉
【三州　后汉鲜卑寇三边】
海东三国
新罗【弁韩苗裔】　高丽　百济【扶余　唐东别种　夷传】
四域
自葱岭以东流沙以西为一域葱岭以西海曲以东为一域者舌以南月氏以北为一域【后魏董琬使西域言其地为四域】
小学绀珠卷二
<子部,类书类,小学绀珠>
钦定四库全书

[book_title]小学绀珠卷三
宋　王应麟　撰
人伦类
九族
上自高祖　下至孙
【尧典以亲九族孔氏传　诗序弃其九族郑氏笺　朱文公书说高祖至孙之亲举近以该逺五服异姓之亲亦在其中】
亲亲以三为五【已上亲父下亲子三也以父亲祖以子亲孙五也】以五为九【以祖亲高祖以孙　礼记亲孙九也】
父族四　母族三　妻族二
【异义夏侯欧阳说异姓有亲属者　白虎通朱文公从孔传夏氏从夏侯欧阳】
外祖父　外祖母　从母子　妻父　妻母　姑之子姊妹之子　女子之子　已之同族
【左传亲其九族杜氏注】
【与孔郑不同】
九属
孙　曾孙　仍孙　子　身　父　祖父　曾祖父高祖父
【太注亦礼九族之序】
三族
父　子　孙
【周礼小宗伯掌三族之别注　仲尼燕居注】
父族　母族　妻族
【汉书注如淳云】
父昆弟　已昆弟　子昆弟
【仪礼注昏礼注】
六亲
父　子　兄　弟　夫　妇
【老子注　后汉冯衍传注】
父　母　兄　弟　妻　子
【汉贾谊以奉六亲注云吕氏春秋谓六戚】父　子　从父昆弟　从祖昆弟　曾祖昆弟　族昆弟
【汉礼乐志贾谊书云】
父子　兄弟　姑姊　甥舅　昏媾　姻亚
【左传注】
五宗
大宗一【别子为祖继别为宗百世不迁之宗】　小宗四【继高祖　继曾祖继祖　继祢五世则　礼记大传　白虎通　别子为祖如鲁桓公迁之宗　生四子庄公旣立为君则庆父叔牙季友为别子　继别为宗如公孙敖继庆父是为大宗　继祢者为小宗如季武子立悼子悼子之兄曰公弥悼子旣为大宗则继公弥者为小宗谓之继祢者盖自继其父为小宗不继祖故也】
上至高祖下及孙【后汉书注五宗】
适子为小宗次者为贰宗【左传注】
五属
斩衰　齐衰　大功　小功　缌麻
【汉韦元成传天序五行人亲五属注云同族之五服　学记师无当于五服注斩衰至缌麻之亲】
五品【又曰五典　五敎】
父子有亲　君臣有义　夫妇有别　长幼有序　朋友有信
【孟子尧舜使契为司徒敎以人伦　舜典曰契百姓不亲五品不逊汝作司徒敬敷五敎在宽朱文公注五品父子君臣夫妇长幼朋友五者之名位等级也五敎父子有亲至朋友有信五典克从注同　程子曰五者人伦也言长幼则兄弟尊卑皆备矣言朋友则乡党賔客备矣】
父　母　兄　弟　子
【郑说五品王肃曰五常】
五敎
父义　母慈　兄友　弟恭　子孝
【左传舜举八元使布五敎　舜典五典克从孔氏注同　五品不逊敬敷五敎在宽孔氏注五品谓五常五敎五常之敎臯陶谟五典君牙敷五典孔氏注五常之敎　国语五义纪宜注同左传五敎】
七敎
父子　兄弟　夫妇　君臣　长幼　朋友　宾客【王制司徒明七敎以兴民德】
六顺
君义　臣行　父慈　子孝　兄爱　弟敬
【左传石碏曰所谓六顺也】
十义【又曰十敎】
父慈　子孝　兄良　弟弟　夫义　妇听　长惠幼顺　君仁　臣忠
【礼运十者谓之人义】
君令　臣共　父慈　子孝　兄　弟敬　夫和妻柔　姑慈　妇听
【晏子曰礼也　荀子立太学设庠序修六礼明十敎注十敎即十义】
五达道
君臣　父子　夫妇　昆弟　朋友
【中庸天下之达道五】
三纲
君臣　父子　夫妇
君为臣纲　父为子纲　夫为妻纲
【白虎通　礼纬含文嘉　太曰三纲得于中极　汉谷永曰勤三纲之严】
六纪
诸父【有善】　昆弟【有亲】　族人【有序】　诸舅【有义】　师长【有尊】　朋友【有　白虎通旧　　礼纬】
四正
君　臣　父　子
【管子】
天无二日　土无二王　家无二主　尊无二上
【坊记】
四德
庸勲　亲亲　昵近　尊贤
【左传富辰云】
七德
尊贵　明贤　庸勲　长老　爱亲　礼新　亲旧【国语富辰云】
三达尊
爵　齿　德
【孟子】
三友
友直　友谅　友多闻
【论语益者三友】
三乐
父母俱存兄弟无故一乐也　仰不愧于天俯不怍于人二乐也　得天下英才而敎育之三乐也
【孟子】
五致
居则致其敬　养则致其乐　病则致其忧　丧则致其哀　祭则致其严
【孝经五者备矣然后能事亲彭忠肃公龟年集格言为五致录】
四行
事君忠　事亲孝　交友信　处乡顺
【孔丛子】
妇德　妇言　妇容　妇功
【班昭女诫女有四行】
为人子【孝】　为人弟【弟】　为人臣【忠】　为人少【顺　冠义将责四者之行于人】
九两
牧以地得民　长以贵得民　师以贤得民　儒以道得民　宗以族得民　主以利得民　吏以治得民友以任得民　薮以富得民
【周礼太宰以九两系邦国之民两犹耦也】
六本俗
媺宫室　族坟墓　聨兄弟　聨师儒　聨朋友　同衣服
【大司徒以本俗六安万民】
三事
父　师　君
【国语栾共子曰民生于三事之如一父生之师敎之君食之】
事亲有隐而无犯　事君有犯而无隐　事师无犯无隐
【礼记】
三孝【三道】
大孝尊亲　其次弗辱　其下能养
小孝用力　中孝用劳　大孝不匮
【祭义曾子曰孝有三】养【顺】　丧【哀】　祭【敬时　祭统孝子事亲有三道】
始于事亲　中于事君　终于立身
【孝经】
五养
养体　养目　养耳　养口　养志
【吕氏春秋曾子曰养有五道】
四礼
冠　婚　丧　祭
【文中子弟凝正家以四礼】
鸡初鸣咸盥潄栉縰笄总而朝君臣之道也　恻隐之恩父子之道也　会计有无兄弟之道也　闺阃之内朋友之道也
【白虎通妇事夫有四礼】
六礼
纳采　问名　纳吉　纳征　请期　亲迎
【士昏礼文中子婚嫁必具六礼】
二戒
命　义
【庄子天下有大戒二子之爱亲命也臣之事君义也】
四敎
妇德【贞顺】　妇言【辞令】　妇容【婉娩】　妇功【丝　周礼九嫔掌麻　妇学之法礼记昏义古者妇人敎以妇德妇言妇容妇功　后汉论九嫔掌敎四德　班昭女诫曰女有四行妇德妇言妇容妇功　干宝晋纪论闻四敎于古】
六德
柔顺　清洁　不妬　俭约　恭谨　勤劳
【司马文正公家范曰为人妻者其德有六】
四科
容悦凡臣　社稷股肱　天民行道　大人正身
【孟子章指凡此四科优劣之差】
六位
君　臣　父　子　夫　妇
【庄子音义云】
三善
父子之道　君臣之义　长幼之节
【礼记文王世子行一物而三善皆得世子齿于学】
五行
贵贱明　隆杀辨　和乐而不流　弟长而无遗　安燕而不乱
【乡饮酒义五行】
三本
天地者生之本　先祖者类之本　君师者治之本【荀子礼论礼有三本故礼上事天下事地尊先祖而隆君师】
三恕
事君　报亲　敬兄
【荀子君子有三恕有君不能事有臣而求其使非恕也有亲不能报有子而求其孝非恕也有兄不能敬有弟而求其听令非恕也】
三行
正君臣　亲父子　和长幼
【冠义注三行】
五义
父义　母慈　兄友　弟恭　子孝
【国语五义纪宜注云】
服术有六
亲亲　尊尊　名　出入　长幼　从服
【大传】
四戚
内姓　外婚　朋友　同里
【周书政有四戚】
四隐
交友　故旧　邑里　门郭
【吕氏春秋】
四民
士　农　工　商
【齐语管子曰四民者勿使杂处汉食货志学以居位曰士辟土殖谷曰农作巧成器曰工通财鬻货曰商】
五民
游子乐其俗不复归故有五方之民【汉地理志齐地具五民】
五仪
庸人　士人　君子　贤人　圣人
【家语孔子曰人有五仪　又荀子】
秀士　选士　俊士　造士　进士
【王制】
六正
圣臣　良臣　忠臣　智臣　贞臣　直臣
【说苑人臣之行有六正】
七属
国任贵　乡任正　官任长　学任师　族任宗　家任主　先任贤
【大戴礼文王官人篇伦有七属】
十际　十数【十等】
君臣　父子　兄弟　朋友　夫妻
【吕氏春秋十际】
王臣公　公臣大夫　大夫臣士　士臣皁　皁臣舆舆臣隶　隶臣僚　僚臣仆　仆臣台
【国语史伯曰合十数】
【以训百体注自王以下位有十等　左传人有十等】
三老五更
三老国老也五更庶老也【月令章句】　三公老者为三老卿大夫老者为五更【卢植礼记注】　老人更知三德五事【郑康成注】父事三老兄事五更【汉书注　陈用之曰古者建国立三卿乡饮酒立三宾礼曰三】
【公在朝三老在学三公非一人则三老五更亦非一人矣】
三摈
卿为上摈　大夫为承摈　士为绍摈
【聘礼】
天子见公摈者五人见侯伯摈者四人见子男摈者三人【觐礼注　皆宗伯为上摈】
上公七介　侯伯五介　子男三介
【聘义】
五不名　四不名
诸父　兄　上大夫　盛德之士　老臣
【公羊传注礼君于臣不名者有五】
诸父　诸兄　先王之臣　盛德之士
【说苑伊尹曰君之所不名臣者四】
七族
父之姓　姑之子　姊妹之子　女之子　母之姓从子　妻父母
【史记索隐　张晏曰上至曾祖下至曾孙】
羣昭羣穆【昭如字】
同宗父子【祭统注】　宗庙之次左为昭右为穆子孙亦以为序　羣昭南向取其向明羣穆北向取其深逺【中庸章句或问】　父昭子穆孙复为昭一昭一穆相次而下【国语注】父南面曰昭【明也】子北面曰穆【顺　决疑也　要注】
四择
择术然后学之　择师然后传之　择交然后亲之择君然后事之
【刘敬弟子记君子有四择】
五孝
天子　诸侯　卿大夫　士　庶人
【孝经序虽五孝之用则别而百行之源不殊】
天子【虞舜　夏禹　殷高宗　周文王】　诸侯【周公旦　鲁孝公　河间惠王】　卿大夫【孔子　孟庄子　颖考叔】　士【高柴　乐正子春孔奋　黄香】　庶人【江革廉范汝郁　　陶渊明殷陶　　孝传赞】
五遂
居处庄　事君忠　莅官敬　朋友信　战陈勇
【祭义曾子言孝　张魏公名方耕道堂曰五遂】
三言
夫妇别　父子亲　君臣严
【礼记哀公问愿闻所以行三言之道】
九序
孟孟仲季　仲孟仲季　季孟仲季
【太】
三从
父　夫　子
【仪礼妇人有三从之义无专用之道】
六辅
公辅天子　卿辅公　大夫辅卿　士辅大夫　京师辅君　诸夏辅京师
【何休春秋例】
十五儒
自立　容貌　备豫　近人　特立　刚毅　自立仕忧思　宽裕　举贤援能　任举　特立独行　规
为　交友　尊让
【礼记儒行其尊让有如此者注云此兼上下五儒盖圣人之儒行也】
五致
致反始　致鬼神　致物用　致义　致让
【祭义合此五者以治天下之礼也】
三老
上寿　中寿　下寿
【左传杜氏注】
工老　商老　农老
【服氏注】
三寿
三卿【诗三寿作朋如冈如陵或曰寿与冈陵等而为三】　三老【张衡东京赋送迎拜于三寿注三老也】
三类
孝行着于家门　仁慈称于九族　义断行于乡党【魏夏侯议三者之类取于中正】
隐者三槩
上焉者身藏而德不晦其次絜治世具弗得伸持峭行不可屈于俗末焉者资槁薄乐山林【唐隐逸传】
七等
州　国　氏　人　名　字　子
【何休春秋例　何氏传王朝公卿书官大夫书字上士中士书名下士书人】
九等
上上圣人【始于宓牺】　上中仁人　上下智人　中上　中中　中下　下上　下中　下下愚人
【始于　汉古蚩尤　今人表列九等之序】
五人曰茂　十人曰选　百人曰俊　千人曰英　倍英曰贤　万人曰杰　万杰曰圣
【白虎通礼别名记】
德万人者谓之俊　德千人者谓之豪　德百人者谓之杰
【鹖冠子】
俗人　俗儒　雅儒　大儒
【荀子】
大儒者天子三公也　小儒者诸侯大夫士也　众人者工农商贾也
五政
天子　公　卿　大夫　士
【大戴礼均五政注】
三名
公　卿　大夫
【周礼疏易通卦验云辅有三名】
三世
所见　所闻　所传闻
【公羊传】
自祖至孙【曲礼三世注】
什伍
五人为伍　二伍为什
【周礼宫正会其什伍注　周书大聚篇五户为伍以首为长十夫为什以年为长】
四常道
亲亲　尊尊　长长　男女有别
【礼记大传　四者人道之常】
四名
天人　神人　至人　圣人
【庄子　注凡此四名一人耳所自言之异】
三亲
夫妇　父子　兄弟
【颜氏家训一家之亲此三者而已至于九族皆本于三亲】
四制
恩　理　节　权
【礼记丧有四制】
三忠
大忠【周公之于成王】　次忠【管仲之于桓公】　下忠【子胥之　荀于夫差　子】
二物
夫治外　妇治内
【左传子太叔曰为夫妇外内以经二物注各治其物】
三德
礼宾　亲亲　善善
【晋语衞甯庄子曰】
五等亲
周　大功　小功　缌麻　袒免
【唐百官志宗正寺凡亲有五等】
三行
孝如曾参孝已　信如尾生高　廉如鲍焦史防
【战国策苏代谓燕昭王曰兼此三行以事王】
四行
事亲孝　事君忠　交友信　居乡悌
【吕氏春秋尹文曰有此四行可谓士乎】
三顺
臣事君　子事父　妻事夫
【韩非子三者顺则天下治】
六职
王公　士大夫　百工　商旅　农夫　妇功
【考功记国有六职百工与居一焉】
乡约四事
德业相劝　过失相规　礼俗相交　患难相恤
【蓝田吕氏】
性理类
四德
元【善之长春　仁】　亨【嘉之防夏　礼】　利【义之和秋　义】　贞【事之干　易冬　智　干文言】
罔【北冬】　直【东春】　【南夏】　酋【西秋】　防【北　太】
四端
恻隐之心仁之端　羞恶之心义之端　辞让之心礼之端　是非之心智之端
【孟子人有四端】
五常
仁【木春】　义【金秋】　礼【火夏】　智【水冬】　信【土　　汉书　中庸季夏　注信水知土白虎通曰五性　益稷注仁义礼智信五德之言】
五事
貌【木恭肃】　言【金从乂】　视【火明哲】　听【水聦谋】　思【土睿　书圣　　洪范　苏子由云貌土言金视木听水思火　蔡氏云貌水言火视木听金思土】
四维
礼　义　廉　耻
【管子】
四敎
文　行　忠　信
【论语子以四敎】
六德
知　仁　圣　义　忠　和
【周礼大司徒乡三物一曰六德】
六行
孝　友　睦　婣　任　恤
【周礼大司徒乡三物二曰六行】
三德
正直　刚克　柔克
【洪范　刚柔正直三德之俊曰三俊】
至德【为道本】　敏德【为行本】　孝德【知逆　周礼师氏以恶　　三德敎国子】义【以生利】　祥【以事神】　仁【以保　国语富辰曰明民　　王不失此三德】
忠信　调和　均辨
【荀子三德者诚乎上】
三行
孝行【亲父母】　友行【尊贤良】　顺行【事师　周礼师氏长　　敎三行】
三达德
知　仁　勇
【中庸】
仁者不忧　知者不惑　勇者不惧
【论语君子道者三】
九德
宽而栗　柔而立　愿而恭　乱而敬　扰而毅　直而温　简而廉　刚而塞　彊而义
【臯陶谟亦行九德　上九字人之性质下九字以辅成其德明其德之不偏　三德有家六德有邦九德之中有其三有其六也】
尧四德
钦　明　文　思
【尧典　钦之一字此书中开卷第一义】
文王九德
心能制义曰度　德正应和曰莫　照临四方曰明勤施无私曰类　敎诲不倦曰长　赏庆刑威曰君慈和徧服曰顺　择善而从之曰比　经纬天地曰文【左传】
九思
视思明　听思聦　色思温　貌思恭　言思忠　事思敬　疑思问　忿思难　见得思义
【论语君子有九思】
三思
少思学　老思敎　有思施
【荀子云孔子曰君子有三思】
九容
足容重　手容恭　目容端　口容止　声容静　头容直　气容肃　立容德　色容庄
【礼记玉藻】
四勿
非礼勿视　非礼勿听　非礼勿言　非礼勿动
【勿者禁止之辞　论语颜渊问仁子曰克巳复礼为仁请问其目子曰云云　伊川先生作四箴】
四无
毋意　毋必　毋固　毋我
【子絶四　毋史记作无程子曰此毋字非禁止之辞圣人絶此四者何用禁止　慈湖杨先生有絶四说　谯定为八图】
三畏
畏天命　畏大人　畏圣人之言
【论语君子有三畏和靖尹先生一室名三畏斋】
为仁五者
恭　宽　信　敏　惠
【论语】
三戒
少戒色　壮戒鬬　老戒得
【论语君子有三戒】
五福
寿　富　康宁　攸好德　考终命
【洪范】
四敎
勤　俭　恭　恕
【文中子弟凝御家以四敎】
四重
重言【有法】　重行【有德】　重貌【有威】　重好【有　扬子法言取观　四重去四轻则可谓之人】
三有
慈　俭　不敢为天下先
【老子三宝文中子三有】
七情
喜　怒　哀　惧　爱　恶　欲
【礼运】
六情　六志
喜　怒　哀　乐　爱　恶
【白虎通六情】
好　恶　喜　怒　哀　乐
【左传子大叔云六志】
好【北方贪狼申子】怒【东方阴贼亥卯】恶【南方廉贞寅午】喜【西方宽大己酉】乐【上方奸邪辰未】哀【下方公正　汉翼奉封戌丑　　　事六情】
三子言性
孟子言人性善　荀子言人性恶　扬子言人性善恶混
性三品
上焉善　中焉可上下　下焉恶
【韩文公原性】
五至
志之所至诗亦至焉　诗之所至礼亦至焉　礼之所至乐亦至焉　乐之所至哀亦至焉
夫子五德
温　良　恭　俭　让
【论语注夫子行此五德】
九言
无始乱　无怙富　无恃宠　无违同　无敖礼　无骄能　无复怒　无谋非德　无犯非义
【左传子太叔语赵简子九言　古者以一句为一言一言蔽之曰思无邪扬之水卒章之四言秦汉以来众儒训诂乃有句称】
乐六德
中　和　祗　庸　孝　友
【周礼大司乐以乐德敎国子　大师敎六诗以六德为之本王氏解云中和祗庸孝友】
乡三物
六德　六行　六艺
【周礼大司徒敎万民而宾兴之】
谏五义
谲谏　戅谏　降谏　直谏　讽谏
【家语忠臣之谏君有五义】讽谏　顺谏　闚谏　指谏　陷谏
【大戴礼　公羊传注三曰直谏四曰争谏五曰戅谏一二同大戴礼　戅陟降反】
君子五敎
有如时雨化之者　有成德者　有达财者【财与材同】有答问者　有私淑艾者
【孟子】
师术有四
尊严而惮　耆艾而信　诵说而不陵不犯　知微而论
【荀子】
三知
生而知之　学而知之　困而知之
【中庸　论语困而学之】知命　知礼　知言
【论语】
知逺之近　知风之自　知微之显
【中庸注三知】
三行
安而行之　利而行之　勉彊而行之
【中庸】
三近
好学近乎知　力行近乎仁　知耻近乎勇
【同上】
五本
柔以仁　诚以信　富贵无敢以骄人　恭以敬　寛以静
【说苑】
信　德　孝　悌　让
【晋王祥训子孙五者立身之本】
五守
聪明广智守以愚　多闻博辨守以俭　武力勇毅守以畏　富贵广大守以狭　德施天下守以让
【文子此五者先王所以守天下也】
四敎
禁于未发之谓豫　当其可之谓时　不陵节而施之谓孙　相观而善之谓摩
【学记大学之法此四者敎之所由兴也】兴　道　讽　诵　言　语
【周礼大司乐以乐语敎国子】
六生
公生明　偏生闇　端慤生通　诈伪生塞　诚信生神　夸诞生惑
【荀子此六生者君子愼之而禹桀所以分也】
六有
言有敎　动有法　昼有为　宵有得　息有养　瞬有存
【横渠先生云　和靖尹先生一室名六有斋】
四益
无益之言勿听　无益之事勿为　无益之文勿观无益之友勿亲
【张魏公浚戒子】
四德
忠则顺天　孝则生福　勤则业进　俭则心逸
【同上四德铭】
孝德之始　弟德之序　信德之厚　忠德之正
【大戴礼孔子曰参也中夫四德者矣】
养生四印
忍　黙　平　直
【黄鲁直志】
四可
可勉者行　可信者言　可委者命　可记者天
【康节邵先生四可吟】
曲礼四箴
敖不可长　欲不可纵　志不可满　乐不可极
【张文定公方平以曲礼四句为四箴】
四持
持容　持忍　持黙　持谦
【崔鶠德符四持铭】
三善
见人之一善而忘其百非　见人有善若已有之　闻善必躬亲行之然后道之
【说苑曾子曰吾学夫子之三善而未能行】
四易
简而易用　要而易守　炳而易见　法而易言
【扬子君子之道有四易】
七无
无诺责　无财怨　无专利　无茍说　无伐善　无弃人　无蓄憾
【文中子仇璋谓薛収】
大学三纲领　八条目
明明德　亲民　止于至善
【大学章句三者大学之纲领】
格物　致知　诚意　正心　脩身　齐家　治国平天下
【八者大学之条目】
为学之序
博学之　审问之　愼思之　明辨之　笃行之
【中庸朱子白鹿洞书院示学者】
修身之要
言忠信　行笃敬　惩忿窒欲　迁善改过
【同上】
处事之要
正其谊不谋其利　明其道不计其功
【董子曰同上】
接物之要
已所不欲勿施于人　行有不得反求诸已
【同上】
六言六蔽
好仁不好学其蔽也愚　好知不好学其蔽也荡　好信不好学其蔽也贼　好直不好学其蔽也绞　好勇不好学其蔽也乱　好刚不好学其蔽也狂
【论语】
益者三乐【五敎反】
乐节礼乐　乐道人之善　乐多贤友
【论语】
三立
立德【黄帝尧舜】　立功【禹稷】　立言【史佚周任　左传穆臧文仲　　叔曰】
五德
聪明睿知【生知之质】　宽裕温柔【仁】　发强刚毅【义】　齐庄中正【礼】　文理密察【知　中庸　章句云五者之德】
三好
众人好已从　贤人好已正　圣人好巳师
【扬子天下有三好】
三省
谋不忠　交不信　传不习
【论语曾子曰吾日三省吾身】
五愼
强　劳　忠　信　恭
【说苑子路将行仲尼赠以言刘子曰季路抱五愼之诫】
四经
德　仁　义　礼
【文中子】
人六等
善　信　美　大　圣　神
【孟子注人有是六等乐正子二之中四之下】
十一德
敬　忠　信　仁　义　知　勇　敎　孝　惠　让【国语单襄公曰此十一者晋周皆有焉悼公】
三患
未之闻患弗得闻　旣闻之患弗得学　旣学之患弗能行
【礼记杂记君子有三患】
二名
无名天地之始　有名万物之母
【老子　孙绰天台山赋释二名之同出】
一谦四益
天道亏盈而益谦　地道变盈而流谦　鬼神害盈而福谦　人道恶盈而好谦
【汉艺文志易一谦而四益】
人有三
安仁　利仁　强仁
【表记】
九年大成
比年入学【每岁】　中年考校【间岁】　一年视离经辨志　三年视敬业乐羣【乐正孝反】　五年视博习亲师　七年视论学取友谓之小成　九年知类通达强立而不反谓之大成
【学记】
三就
大成　次成　小成
【大戴礼子贡曰夫子之门人盖三就焉注云】
立傅之道六
知虑不躁　身行宽惠　威严不易　重利不变　恭于敎　和于下
【战国策赵立周绍为傅周绍曰云云】
六谦德
德行宽容而守之以恭者荣　土地广大而守之以俭者安　位尊禄重而守之以卑者贵　人众兵强而守之以畏者胜　聪明睿智而守之以愚者哲　博闻强记而守之以浅者不溢
【韩诗外传此六者皆谦德也】
人事类
君子四时
朝以听政　昼以访问　夕以修令　夜以安身
【左传子产曰】
士朝而受业　昼而讲贯　夕而修复　夜而计过【国语公父文伯母曰】
四气
春夜卧早起【广步于庭】　夏夜卧早起【无厌于日】　秋早卧早起【与鸡俱兴】　冬早卧晚起【必待　素问四气日光　调神论】
三命
上寿百二十　中寿百年　下寿八十
【文选注养生论】行善得善曰受命　行善得恶曰遭命　行恶得恶曰随命
【孝经援神契孟子注】
六梦
正　噩　思　寤【列子作觉】　喜　惧
【周礼占梦　列子梦有六候　太卜三梦之法致梦觭梦　咸陟】
五藏　五气
肺气热【金言魄藏】　心气次之【火思神藏】　肝气凉【木视魂藏】　脾气温【土貌志藏】　肾气寒【水听　周礼疾精藏　医注】
胆【金　为云】　肺【火　为气】　肝【木　为风】　肾【水　为雨】　脾【土　为雷】　心【土　为五　淮南行之主　　子】
心通舌　肝通目　肺通鼻　肾通耳　脾通口
【子华子曰脾肾心肝肺五官之司口舌鼻耳目五官之候】
九藏【又曰九纪】
正藏五　胃　旁胱　大肠　小肠
【周礼注　国语史伯曰建九纪以立纯德注九藏也正藏五又有胃旁胱肠胆　庄子释文身别有九藏气天头角之气人候耳目之气地候口齿之气三部各有天地人神藏五形藏四故九　五管五藏之腧】
六府
喉咽【量肠之府】　胃【五谷之府】　大肠【转输之府】　小肠【受成之府】　胆【积精之府】　旁胱【凑液　韩诗之府　外传】
大肠　小肠【心府】　胃【脾府】　旁胱【肺府】　三焦【肾府】　胆【肝府白虎通】
大小肠　旁胱　三焦
【庄子释文】
九窍
阳窍七　阴窍二
【周礼注】
一六为前为耳【水】　二七为目【火】　三八为鼻【木】　四九为口【金】　五五为后【土　太　易咸主心故言拇言股言心言颊舌皆在前者艮主背故言趾言限言躬言辅皆在后者】
四关
心　口　耳　目
【文子　淮南子四关】
四佐
脾　肾　肝　肺
【周书心有四佐】
五官
耳　目　鼻　口　形
【荀子心居中虚以治五官夫是之谓天君圣人清其天君正其天官】
三宫　君子道三
食　视　听
【淮南子三宫交争】
容貌　颜色　辞气
【论语曾子曰君子所贵乎道者三】
七体
目为心视　耳为心听　口为心谈　鼻为心芳
【国语史伯曰正七体以役心注七窍也】
五指
巨指　食指　将指　无名指　小指【又曰　春秋正季指　义手五指之名】
五綦【又曰五凿】
目欲綦色　耳欲綦声　口欲綦味　鼻欲綦臭【气香亦谓臭】　心欲綦佚
【綦极也荀子此五綦者人情所不必免也　又曰五凿为政心从而坏】
五虑
耳　目　鼻　口　心
【管子】
五性
肝【静仁甲已】　心【躁礼丙辛】　脾【力信戊癸】　肺【坚义乙庚】　肾【敬知　汉丁壬　翼奉传五性注】
喜　怒　欲　惧　忧
【大戴礼民有五性　文选注文子曰人有五情】
九【音拜】
稽首　顿首　空首　振动　吉　凶　奇【奇偶之奇】　襃【音报】　肃
【周礼大祝辨九以享右祭祀】
三不惑
酒　色　财
【汉杨秉】
四无妄
耳无妄听　目无妄顾　口无妄言　心无妄虑
【康节先生四无妄吟】
五声
言语宫【声和】商【声刚】角【声清】征【声疾】羽【声弱　周礼疾医注】
九候
三部【寸关尺】　九候【浮中　素问沈　　难经】
三门
由于情欲入自禽门　由于礼义入自仁门　由于独智入自圣门
【扬子天下有三门】
三变
望之俨然　即之也温　听其言也厉
【论语子夏曰君子有三变】
八体
干为首【首防诸阳属干】　坤为腹【腹藏众阴　坤】　震为足　巽为股【足动股随雷风相与】　坎为耳　离为目【耳目通窍水火相逮】　艮为手兑为口【口与鼻通　说卦以身之八体拟八卦　足主山泽通气　下六经为震手主上六经为艮耳轮限内为坎目精附外为离巽下开为股兑上开为口觉则用目而视离日主昼也寐则用耳而寤坎月主夜也　一身之荣衞还周会于手太阴一日之阴阳晓昏会于艮时故艮时在人其象为手】
三始
正容体　齐颜色　顺辞令
【冠义礼义之始注三始旣备服未备者未可求以三始也】
四代尚齿
有虞氏贵德而尚齿　夏后氏贵爵而尚齿　殷人贵富而尚齿　周人贵亲而尚齿
【祭义】
升阶四等
连步　栗阶【亦名散等】　歴阶　越阶
【仪礼燕礼疏升阶之法有四等　汉礼云五武成步步六尺国语注云六尺为步半步为武】
九体
手足　臂胫　股肱　要　腹　肩　防喖【音瘕牯谓唐湖】面　颡
【太　湖疑作颉音胡】
六辞
将叛者其辞慙　中心疑者其辞枝　吉人之辞寡躁人之辞多　诬善之人其辞游　失其守者其辞屈
八征
问之以言以观其辞　穷之以辞以观其变　与之间谍以观其诚　明白显问以观其德　使之以财以观其廉　试之以色以观其贞　告之以难以观其勇醉之以酒以观其态
【六韬八征皆备则贤不肖别矣】
故　为　得　丧　哀　乐　生　死
【列子觉有八征】
九征
逺使之而观其忠　近使之而观其敬　烦使之而观其能　卒然问焉而观其知　急与之期而观其信委之以财而观其仁　吿之以危而观其节　醉之以酒而观其则　杂之以处而观其色
【庄子九征至不肖人得矣】神　精　筋　骨　气　色　仪　容　言
【刘邵人物志九征皆至纯粹之德】
五至
伯已　什巳　若已　厮役　徒
【鹖冠子博选篇道凡四稽天地人命人有五至北面事人则伯巳者至先趋而后息先问而后黙则什巳者至人趋巳趋则若巳者至凭几据杖指麾而使则厮役者至乐嗟苦咄则徙之人至矣故帝者与师处王者与友处亡主与徒处　　　韩文公读鹖冠子云四稽五至之说当矣】
十二材
清节　法　术　国体　器能　臧否　　伎俩　智意文章　儒学　口辩　雄杰
【刘邵人物志】
四事
饮食　衣服　居处　言语
【吕成公曰为学自四事起】
小学绀珠卷三
钦定四库全书

[book_title]小学绀珠卷四
宋　王应麟　撰
艺文类
六艺
礼【五】　乐【六】　射【五】　御【五】　书【六】　数【九　周礼大司徒保氏】
五经【又曰五学】
易　书　礼　诗　春秋
【扬子法言惟五经为辩】
诗　书　礼　乐　春秋
【汉艺文志五者五常之道易为之原五学世有变改】周易　尚书　毛诗　左氏春秋　礼记
【唐五经博士】书　诗　礼　易　春秋【公羊　汉建元五年立五经博士】
六经【又曰六艺　六学　六籍】
诗　书　乐　易　礼　春秋
【礼记经解记六艺政敎得失】易　书　诗　礼　乐　春秋
【汉武帝表章六经宪章六学　艺文志并论语孝经小学为九种乐经亡　庄子孔子治诗书礼乐易春秋六经六经之名始见又曰诗以导志书以导事礼以导行乐以导和易以导阴阳春秋以导名分史记孔子曰六艺于治一也礼以节人乐以发和书以道事诗以达意易以神化春秋以义　汉儒林传古之儒者博学六艺之文六学者王敎之典籍　经解以诗为首七略艺文志七录易居前七志孝经为初　陆龟曰六籍者圣人之海也】
九经
易　书　诗　周礼　仪礼　礼记　春秋　孝经论语
【经典释文序录】
易　书　诗　礼　乐　春秋　论语　孝经　小学【汉志六艺九种　唐谷那律称为九经库九经之名始见　韦表微着九经师授谱　后唐校九经镂木】
【于国子监】
七经
易　书　诗　三礼　春秋
【秦宓曰文翁遣相如东受七经还敎吏民　傅咸七经诗　隋樊深七经义纲七经论】
诗　书　春秋　周礼　仪礼　礼记　论语
【刘敞七经小傅】
四术【四敎】
诗　书　礼　乐
【王制乐正崇四术立四敎春秋敎以礼乐冬夏敎以诗书四术诗书礼乐四敎春夏秋冬春夏阳也诗乐者声声亦阳也秋冬阴也书礼者声声亦阴也　文王世子春诵夏秋学礼冬读书】
三史
书　诗　春秋
【文中子圣人述史三焉】
二经
春秋　孝经
【中庸注孔子曰吾志在春秋行在孝经固足以明之　公羊传序曰孔子有云云云此二学者圣人之极致治世之要务也孝经疏孝经钩命决云志在春秋行在孝经】
大经中经小经
礼记　春秋左氏传
【为大经】诗　周礼　仪礼
【为中经】易尚书　春秋公羊传　谷梁传
【为　唐选举志　孝小经　经论语兼通百官志论语孝经尔雅附中经】
立身以力学为先力学以读书为本今取六经及论语孟子孝经以字计之毛诗三万九千二百二十四字尚书二万五千七百字周礼四万五千八百六字礼记九万九千二十字周易二万四千二百七字春秋左氏传一十九万六千八百四十五字论语一万二千七百字孟子三万四千六百八十五字孝经一千九百三字大小九经合四十八万四千九十五字且以中才为率若日诵三百字不过四年半可毕或以天资稍钝减中才之半日诵一百五十字亦止九年可毕茍能熟读而温习之使入耳着心久不忘失全在日积之功耳里谚曰积丝成寸积寸成尺寸尺不已遂成丈匹此语虽小可以喻大后生勉之
【郑耕老劝学】
古之学者耕且养三年而通一艺存其大体玩经文而已是以用日少而畜德多三十而五经立
【汉艺文志】
五经正义
周易　尚书　毛诗　礼记　春秋
【唐孔颖达与诸儒选定五经义疏凡一百七十卷诏改为正义】
十二经
诗书礼乐易春秋六经又加六纬　一说易上下经并十翼　一云春秋十二公经
【庄子孔子西藏书于周室繙十二经以说老耼】
四经
易【皇　皇帝王霸体春　意言象数用】　书【帝　虞夏商周体夏　仁义礼智用】　诗【王秋文武周召体性情形体用】　春秋【霸　秦晋齐楚体　　邵子皇冬　圣贤才哲用　　极经世】左氏谷梁春秋　古文尚书毛诗
【后汉建初八年诏选高才生受四经】
十经
周易　尚书　毛诗　礼记　周官　仪礼　春秋左氏　公羊　谷梁
【各为一经】　论语孝经【为　合十经助经　敎分掌宋百官志国子助敎十人】
五经　五纬
【南史周续之通十经】
六经
五经及乐纬
【汉书注　易纬稽览图干凿度坤灵图通卦验是类谋辨终备　书纬璇玑钤考灵耀刑德攷帝命验运期授　诗纬推度灾汜歴枢含神雾　礼纬含文嘉稽命征斗威仪　乐纬动声移稽耀嘉汁图征　春秋纬演孔图元命包文耀钩运斗枢感精符合诚图考异邮保干图汉含孳佐助期握诚图潜潭巴说题辞】
七纬
易　书　诗　礼　乐　孝经　春秋
【后汉书注隋志七经纬三十六篇孝经纬援神契钩命】
河图
七前　六后　八左　九右
【关子明云】
伏羲氏王天下龙马出河遂则其文以画八卦
【孔安国云邵子曰圆者河图之数方者洛书之文　朱子曰河图之位一与六共宗而居乎北二与七为朋而居乎南】
【三与八同道而居乎东四与九为友而居乎西五与十相守而居乎中】
洛书
九前　一后　三左　七右　四前左　二前右　八后左　六后右
【关子明云】
禹治水时神龟负文而列于背有数至九禹遂因而次第之以成九类
【孔安国云】
易大传曰河出图洛出书圣人则之
【关子明洞极经邵康节皆以十为河图九为洛书　刘牧以九为河图十为洛书又引大传以为二者皆出于伏羲之世　姚氏曰戴九履一之图乃易干凿度九宫之法刘牧以为河图　又以生数就成数依五方图之以为洛书洞极经两易之】
三易
连山【始艮夏】　归藏【始坤　殷亦曰坤干】　周易【始干　周礼大卜周　掌三易之法其经卦皆八其别皆六十四　欧阳文忠公曰易至汉分为三有田何之易焦赣之易费直之易】
八索
八卦之说谓之八索
【左传　书序　国语史伯曰平八索以成人注八体以应八卦干为首坤为腹震为足防为股离为目兑为口坎为耳艮为手　马融说八索八卦贾逵云八王之法】
十言
伏羲作十言之敎曰乾坤震防坎离艮兑消息
【左传正义】
八卦
乾【天健一南】　坤【地顺八北】　震【雷动四】　防【风入五】　坎【水陷六】　离【火丽三】　艮【山止七】　兑【泽说　伏羲始作卦因重之为六二　　十四文王作卦辞周公作爻辞文王八卦离南坎北　乾坤三画以初相易而成震防以中相易而成坎离以三相易而成艮兑】
六十四卦
乾　坤　屯　　需　讼　师　比　小畜　履泰　否　同人　大有　谦　豫　随　蛊　临　观噬嗑　贲　剥　复　无妄　大畜　颐　大过
坎　离
【右上经】
咸　恒　遯　大壮　晋　明夷　家人　暌　蹇解　损　益　夬　姤　萃　升　困　井　革　鼎震　艮　渐　归妹　丰　旅　防　兑　涣　节中孚　小过　旣济　未济
【右下经】
四象
太阳一【九】　少阴二【八】　少阳三【七】　太阴四【六　两仪之上各生一奇一耦而为二画者四干老阳震坎艮少阳坤老阴防离兑少阴】
七【少阳单】　八【少阴　拆爻不变】　九【老阳重】　六【老阴　交　系爻变　　辞两仪生四象四象生八卦易本义云四象者次为二画以分大少干兑艮坤生于二太为天之四象离震防坎生于二少为地之四象】
三陈九卦
履　谦　复　恒　损　益　困　井　防
【系辞三陈九卦以明处忧患之道　初陈　履德之基　谦德之柄复德之本　恒德之固　损德之修　益德之裕　困德之辨　井德之地　防德之制　再陈　履和而至谦尊而光　复小而辩于物　恒杂而不厌　损先难而后易　益长裕而不设　困穷而通　井居其所而不迁　防称而隐　三陈　履以和行　谦以制礼复以自知　恒以一德　损以逺害　益以兴利困以寡怨　井以辩义　防以行权　先释卦名　次】
【言两卦之体末推卦用】
四营
分而为二以象两　挂一以象三　揲之以四　归奇于扐
【系辞四营而成易十有八变而成卦　易变也谓一变也三变成爻十八变则成六爻　易之策数万物备焉而经营之者不出于四其初左右手数之以四其次得三少三多及一少一多亦止于四其终即三少三多之余以四除之得九与六积万一千五百二十策一少一多之余以四除之得七与八亦积万一千五百二十策二篇之策皆四之所成也是故八卦为四者二六十四卦为四四者四故曰四营而成易此言揲蓍之法也三揲之余然后画卦以小变言之每一揲具五小变以三揲合十五小变为十有八变而画一爻以大变言之每一揲为一大变合十八揲为十八大变而画一卦八卦与六十四卦皆十八之所成也是故上经三十卦反对为十八卦下经三十四卦反对亦为十八卦故曰十有八变而成卦此亦求卦之法也】
立位
初　二　三　四　五　上
【易以爻为位以卦为时天道大明于元气旣行之后始于子午终于己亥各以六辰而成一气而三百六十五度分焉易象大明于奇画旣生之后始于复姤终于乾坤各以六位而成卦而三百八十四爻列焉　六虚六位也　史记自序八卦位曰八位】
二万之策
二篇三百八十四爻阴阳各半合万一千五百二十策【系辞注】
上经起乾坤至坎离三十卦下经起咸恒至旣未济三十四卦　杂卦无上下经之分然自乾坤至困亦三十卦自咸恒至夬亦三十四卦
【郑东卿云】
二用
用九者干之坤　用六者坤之干　干爻七九九变而七无为易占其变用九不用七　坤爻八六六变而八无为用六不用八
【于乾坤见之其余可知　九六变七八不变者揲蓍之法遇纯则变叅同契二用无爻位周流行六虚】
十三卦
罔罟取离【包牺】　耒耨取益　为市取噬嗑【神农】　衣裳取乾坤　舟楫取涣　服牛乗马取随　重门击柝取豫臼杵取小过　弧矢取暌　宫室取大壮　棺椁取
大过　书契取夬【黄帝　易系辞　正义曰象卦制尧舜　器皆取卦之爻象之体】
十翼
上彖　下彖　上象　下象　上系　下系　文言说卦　序卦　杂卦
【孔子作郑康成始以彖象连经文王弼又以文言附乾坤二卦】
易三义
易一名而含三义易简一也变易二也不易三也【郑康成易赞】
古易十二篇
上经　下经
【伏牺画文王周公辞】　十翼【孔子所　吕成公祖作传　　谦定经二卷传十卷】
易圣人之道四
以言者尚其辞　以动者尚其变　以制器者尚其象以卜筮者尚其占
【系辞　君子居则观其象而玩其辞动则观其变而玩其占读】
【易之法尽于此】
易三家
施雠　孟喜　梁邱贺
【艺文志】
易学启四篇
本图书　原卦画　明蓍策　考变占
【朱文公　五赞　原象述旨　明筮稽类　警学】
三坟
伏羲神农黄帝之书【言大　左传道　　书序】
山　气　形
【张商英得于泌阳民家　山坟连山气坟归藏形坟坤干】
三礼礼为人防坟大防也【张平子说】
三气天地人之气【马融说】
五典
少昊颛顼高辛唐虞之书【言常　同上　周礼外史掌道　　三皇五帝之书　张平子说五典五帝之常道　马融说五典五行】
九邱
九州之志谓之九邱
【左传　书序　刘原父云即九共九篇古文邱与共相近故误为共　禹贡言形质九邱言情性　马融说九州之数贾逵说九州亡国之戒　张平子说周礼之九刑】
九畴【又曰九章　九法】
一五行　二五事　三八政　四五纪　五皇极　六三德　七稽疑　八庶征　九五福六极
【洪范　刘歆云河图洛书相为经纬八卦九章相为表里】
书五十七篇
伏生得二十九篇敎于齐鲁之间【儒林传】　尧典　臯陶谟　禹贡　甘誓　汤誓　盘庚　高宗肜日　西伯戡黎　微子　牧誓　洪范　金滕　大诏　康诏酒诰　梓材　召诏　洛诏　多方　多士　立政无逸　君奭　顾命　吕刑　文侯之命　费誓　秦誓
【凡二十八篇汉儒以为今文】　泰誓【武帝世始得为二十九篇】　古文增多伏生二十五篇【书序】　大禹谟　五子之歌　征　仲虺之诰　汤诰　伊训　太甲三篇　咸有一德　说命三篇　泰誓三篇　武成　旅獒　微子之命　蔡仲之命　周官　君陈　毕命　君牙　冏命　复出者舜典　益稷　盘庚二篇　康王之诰
【凡五篇】　又序一篇　共五十九篇　四十二篇亡　为例有十典谟贡歌誓诰训命征范
六誓
甘誓　汤誓　泰誓　牧誓　费誓　秦誓
七诰
汤诰　大诰　康诰　酒诰　召诰　洛诰　康王之诰
七观
六誓可以观义　五诰可以观仁　甫刑可以观诫洪范可以观度　禹贡可以观事　臯陶谟可以观治尧典可以观美
【尚书大传孔子曰　文心雕龙云书标七观】
六诗【又曰六义】
风　赋　比　兴　雅　颂
【周礼大师敎六诗　诗序诗有六义　汉礼乐志国子诵六诗　风雅颂诗之体赋比兴诗之用　三经三纬】
四始
关雎之乱为风始　鹿鸣为小雅始　文王为大雅始清庙为颂始
【诗序　史记　学记宵雅肄三鹿鸣四牡皇皇者华】
四诗
鲁诗【申公】齐诗【辕固】韩诗【韩婴】毛诗【毛　艺文志诗苌　分为四】
二南
周南　召南
三颂
周　鲁　商
三类
风　雅　颂
【左传晏子曰一气二体三类四物五声六律七音八风九歌　朱子曰二南正风房中之乐也乡乐也二雅之正雅朝廷之乐也商周之颂宗庙之乐也】
二雅
小雅　大雅
九能
建邦能命龟　田能施命　作器能铭　使能造命升高能赋　师旅能誓　山川能说　丧纪能诔　祭祀能语
【毛诗传君子能此九者可谓有德音可以为大夫也】
五礼
【礼五经】
吉【十有二】　凶【五】　宾【八】　军【五】　嘉【六　舜典修五礼注吉凶宾军嘉　臯陶谟自我五礼有庸哉注公侯伯子男五等之礼　春官注曲礼五其别三十有六　祭统礼有五经谓吉凶宾军嘉大司徒以防万民之伪而敎之中　唐五礼宾军嘉凶吉】
三礼
天神地祗人鬼之礼
【舜典伯夷作秩宗典三礼注班固幽通赋姜本支乎三趾注趾礼也　郑说天事地事人事之礼林少颖谓以郊庙祭祀为主礼之本也】
周礼　仪礼　礼记
【后汉儒林传　郑注通为三礼　唐明经有三礼科　聂崇义考正三礼图崔灵恩三礼义宗】
六礼
冠　昏　丧　祭　乡　相见
【王制修六礼以节民性　荀子立太学设庠序修六礼】
九礼
冠　婚　朝　聘　丧　祭　宾主　乡饮酒　军旅【大戴礼记此之谓九礼】
六仪
祭祀之容　宾客之容　朝廷之容　丧纪之容　军旅之容　车马之容
【周礼保氏】
六典
治典【天官冢宰】　敎典【地官司徒】　礼典【春官宗伯】　政典【夏官司马】　刑典【秋官司冦】　事典【冬官　周礼大宰建六典　周官经六司空　篇司空之篇亡以考工记补之
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:25:52-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>