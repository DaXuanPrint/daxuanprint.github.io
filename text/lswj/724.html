<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,序,卷一,卷二,卷三,卷四,卷五,卷六,卷七,卷八,卷九,卷十,松雪斋外集,松雪斋集全文在线阅读,松雪斋集全文在线下载,大玄古籍书库">
<meta name="description" content="诗文别集。又称《松雪斋文集》、《松雪斋诗文集》。元赵孟\撰。元诗人杨载作孟\《行状》,称所著有《松雪斋诗集》,不详卷数。孟\生前即将自己诗文辑成《松雪斋诗文集》若干卷,戴表元作序,但集未刊行。元顺帝至元五年(1339),孟\子赵雍请湖州总管何贞立为文稿作序,湖州沈璜(伯玉)据赵雍所藏诗文稿辑成《松雪斋集》,并增加《外集》刊行,计赋五,古诗一百八十四,律诗一百五十,绝句一百四十,杂著五,序二十,记十二,碑制二十六,制诰、策题、批答二十五,赞十,铭一,题跋五,乐府二十,此外有赵孟\行状、谥文一卷及《目录》一卷">
<title>松雪斋集_赵孟\_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">松雪斋集</span> <br/>
          作者： <span class="inputVal" id="bkauthor">赵孟\</span> <br/>
          朝代： <span class="inputVal" id="bkdate">元代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]93081</span> <br/>
          说明： <span class="inputVal" id="bkdec">诗文别集。又称《松雪斋文集》、《松雪斋诗文集》。元赵孟\撰。元诗人杨载作孟\《行状》,称所著有《松雪斋诗集》,不详卷数。孟\生前即将自己诗文辑成《松雪斋诗文集》若干卷,戴表元作序,但集未刊行。元顺帝至元五年(1339),孟\子赵雍请湖州总管何贞立为文稿作序,湖州沈璜(伯玉)据赵雍所藏诗文稿辑成《松雪斋集》,并增加《外集》刊行,计赋五,古诗一百八十四,律诗一百五十,绝句一百四十,杂著五,序二十,记十二,碑制二十六,制诰、策题、批答二十五,赞十,铭一,题跋五,乐府二十,此外有赵孟\行状、谥文一卷及《目录》一卷,合为一十二卷。这是赵氏诗文集的最初刻本,简称元沈氏刊本。该刻本与戴表元当日所序本当有不同,戴序作于元成宗大德二年戊戌(1298),二十多年后赵孟\才去世,其间必有不少新作诗文,或由赵本人、或由其子增入集中。沈氏本以后多有翻刻。明神宗万历(1573―1620)间,江元禧所编《松雪斋集》,寥寥数篇,不是足本。清圣祖康熙五十二年(1713),曹培廉从友人处借得原刻本,校正讹缺,广辑他书及石刻所载,合之家藏墨迹,编成《续集》一卷,又将《元史》本传载于集首,一并刊行,这就是城书室本。现有任道斌校点本《赵孟\集》,大致以《松雪斋集》元沈氏刊本为底本,参校城书室本,补辑赵孟\词《巫山一段》十二首及文《翠寒集序》,《附录》中增入了《四库总目提要・松雪斋集题要》,这是现在最完备的赵氏诗文集,于1986年由浙江古籍出版社出版。</span> <br/>
          封面： <span class="inputVal" id="bkimg">Z_18913.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]松雪斋集
[book_author]赵孟\
[book_date]元代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]93081
[book_dec]诗文别集。又称《松雪斋文集》、《松雪斋诗文集》。元赵孟\撰。元诗人杨载作孟\《行状》,称所著有《松雪斋诗集》,不详卷数。孟\生前即将自己诗文辑成《松雪斋诗文集》若干卷,戴表元作序,但集未刊行。元顺帝至元五年(1339),孟\子赵雍请湖州总管何贞立为文稿作序,湖州沈璜(伯玉)据赵雍所藏诗文稿辑成《松雪斋集》,并增加《外集》刊行,计赋五,古诗一百八十四,律诗一百五十,绝句一百四十,杂著五,序二十,记十二,碑制二十六,制诰、策题、批答二十五,赞十,铭一,题跋五,乐府二十,此外有赵孟\行状、谥文一卷及《目录》一卷,合为一十二卷。这是赵氏诗文集的最初刻本,简称元沈氏刊本。该刻本与戴表元当日所序本当有不同,戴序作于元成宗大德二年戊戌(1298),二十多年后赵孟\才去世,其间必有不少新作诗文,或由赵本人、或由其子增入集中。沈氏本以后多有翻刻。明神宗万历(1573―1620)间,江元禧所编《松雪斋集》,寥寥数篇,不是足本。清圣祖康熙五十二年(1713),曹培廉从友人处借得原刻本,校正讹缺,广辑他书及石刻所载,合之家藏墨迹,编成《续集》一卷,又将《元史》本传载于集首,一并刊行,这就是城书室本。现有任道斌校点本《赵孟\集》,大致以《松雪斋集》元沈氏刊本为底本,参校城书室本,补辑赵孟\词《巫山一段》十二首及文《翠寒集序》,《附录》中增入了《四库总目提要・松雪斋集题要》,这是现在最完备的赵氏诗文集,于1986年由浙江古籍出版社出版。
[book_img]Z_18913.jpg


[book_title]提要
钦定四库全书　　　　　集部五
松雪斋集　　　　　　　别集类四【元】
提要
【臣】等谨案松雪斋集十卷外集一卷元赵孟\撰孟\字子昂宋太祖之後以秀王伯圭赐第湖州故为湖州人年十四以父荫入仕宋亡家居会程钜夫访遗逸於江南以孟\入见即授兵部郎中累官翰林学士承旨卒追封魏国公文敏事具元史本传杨载作孟\行状称所着有松雪斋诗集不详卷数明万历间江元禧所编松雪斋集寥寥数篇实非足本惟焦f经籍志载孟\集十卷与此本目次相合而史所称琴原乐原得律吕不传之妙者检勘均在其中外集杂文十九首亦他本所未载盖全帙也孟\以宋朝皇族改节仕元颇不谐于物论观其和姚子敬韵诗有同学故人今已稀重嗟出处寸心违句是晚年亦不免於自悔然论其才艺则风流文采冠~当时不但翰墨为元代第一即其文章亦揖让於虞杨范髦间不甚出其後也集前有戴表元序见剡源文集中末题大德戊戌岁盖孟\自汾州知州谒告归里时裒集所作请表元序之者表元不妄许与而此序推挹甚至其有所以取之矣後人编录全集仍h此序以为冠非无意也乾隆四十六年十月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]序
松雪斋集序
吴兴赵子昂与余交十五年凡五见每见必以诗文相振激子昂才极高气极爽余之不能及然而未尝不为余尽也最後又见於杭始大出其平生之作曰松雪斋诗文集者若干卷属余评之余惟人之各以其材自致於世必能相及也而後相知必相知也而後能相为言余於子昂不相及而何以知何以言乎子昂曰虽然必言之余曰必言之则就吾二人之今所历者请以杭喻J东西之山水莫美於杭虽儿童妇女未尝至杭者知其美也使之言杭亦不敢不以为美也而不如吾二人之能言何者吾二人尝身历而知之而彼未尝至也他日试以其说问居杭之人则言之不能以皆一彼所取於杭者异也今人之於诗之於文未尝身历而知之而言之同者亦未之有也子昂未弱冠时出语巳惊其里中儒先稍长大而四方万里重购以求其文车马所至填门倾郭得片纸只字人人心惬意满而去此非可以声色致也而子昂岂谓其皆知我哉故古之相知者必若韩孟欧梅同声壹迹绸缪倾吐而後为遇而後世乃欲望此於道途解后之间则又过矣余评子昂古赋凌厉顿迅在楚汉之间古诗沈涵鲍谢自余诸作犹傲睨高适李O云子昂自知之以为如何大德戊戌仲春既望剡源戴表元叙

[book_title]卷一
钦定四库全书
松雪斋集卷一
元　赵孟\　撰
赋
吴兴赋
猗与休哉吴兴之为郡也苍峰北峙t山西迤龙腾兽舞云蒸霞起造太空自古始双G夹流繇天目而来者三百里曲折委蛇演漾涟漪束为J湾笪湖陂泓s皎澈百尺无泥贯乎城中缭於诸毗东注具区渺渺漭漭以天为堤不然诚末知所以受之观夫山川７⒄绽嗜赵虑迤焉锺冲和攸集星列乎斗野势雄乎楚越神禹之所底定泰伯之所奄宅自汉而下往往开国洎晋城之揽秀据实沿流千雉面势作邑是故历代慎牧必抡大才选有识前有王谢周虞後有何柳苏风流互映治行同符皆所以宣上德意俾民子榭龊跬恋刂所生风气之所宜人无外求用之有余其东则涂泥膏腴亩锺之田宿麦再收p稻所便玉粒长腰照_及箱转输旁郡常无凶年其南则伏虎之山金盖之麓浮图标其巅兰若栖其足鼓钟相闻飞甍华屋衡山~水鲁史所h盘纡犬牙陂泽相属蒹葭菰芦鸿头荷华菱苕I茨萑蒲轩于四望弗极乌可胜数其中则有鲂鲤鲦lP头白小鲈鳜脍余鼋鼍龟有蛟龙焉长鱼如人\浪生风一举百钧渔师来同罔罟罩汕是工鸣榔ひ然商宫巨细不遗{{喁喁日亦无穷其西则重冈复岭川原是来其北则黄龙瑶阜之洞玲珑长拗坞县水百仞既高且阻忭崴磊A怪石万数旅乎如林其高陵则有杨梅枣栗侠婺竟祥勹窒脑需凌硕华槐檀松柏椅桐梓漆之属文竿绿竹筱杂e味登俎豆材中宫室下逮薪┪耷蟛坏闷淦铰皆蛴猩Ｂ槿缭朴粲舴追准问吆液不蓄长新陆伐雉兔水弋凫雁舟极之利率十过半衣食滋植容容bb既乐且庶匪教伊慢於是有|绅先生明先圣之道以道之建学校立庠序服逢掖戴章甫济济多士日跻於古乃择元日用量币尊玄酒陈簋选能者秉周礼赞者在前献者在後雍容俯仰周旋节奏成礼而退神人和右当是之时家有诗书之声户习廉耻之道辟雍取法列郡观效诚不朽之盛事巳或者难曰自古论着之士曷尝不识人物纪风俗哉夫人才者济时之具而风俗者为治之质也今子徒捃摭细碎推比货食高谈不切炫d自饰莫大於斯二者顾乃略而弗h虽文夺组绣声谐金石窃为子不取也仆应之曰否子独不闻夫子之言乎十室之邑必有忠信今年且千载地且千里人物之富胡可殚纪史册毕书可无赘矣若乃风俗之隆污在为政者之所移易又弗可得而定着也夫吴虽介在江左尝被至德之风矣且吾闻之风行而草偃日中而表正上行下效置邮传命辟若季子为守言游为令以仁义为化礼乐为政镇以不贪之宝喻以不言之信即刑可使不用俗可使益盛方将还敦朴於上古考休祥於庶徵今美则美矣又可遂以为定乎於是难者唯唯逡巡而失意
求友赋答袁养直
思古人之不可见兮心郁结而不舒登高丘而远望兮独叹慨乎增[波洋洋其泛滥兮欲济而无航膏吾车而孤往兮山郁乎其苍苍四顾阒其寂寥兮思蹇产而不铄采\芳以自娱兮聊假日以愉乐搴长洲之芙蓉兮G大泽之兰撷江蓠之秀颖兮结秋兰以为佩世俗方尚同兮余独异乎今之人谓兰为不芳兮蛾眉枉之以善H\不可以户说兮历年岁而觏闵变心以从俗兮而吾又不忍谐阳之鸣凤兮企空谷之白驹何驽骀之\多兮`雀纷其瞿瞿宁饥渴以需时兮耻属餍乎腥腐古道久其弗继兮吾惕焉为此惧何美人之好修兮独与余其同心怀余以厚德兮遗余以好音世固有同居而弗察兮何千里而能同乱J江之滔滔兮涉远道以相从觌清扬之信美兮怀盛年而莫当子濯足於东海兮曦发乎扶桑吸沆瀣以为饮兮餐朝霞以为粮披列星之粲烂兮抱明月之夜光驾青云而高驰兮鸣和鸾之锵锵扰苍龙使挟c兮服白虎以驱不祥愿发轫其勿亟兮聊弭节而抑志指黄昏以为期兮夫孰远而弗至乱曰鹿鸣呦呦犹求友兮曾谓斯人不如物之知兮独行无俦吾将与子为类兮
纨扇赋
炎暑时至阳乌怒飞金石为流白汗沾衣候吹纤条延爽南扉玉枕徒设桃笙安施旁皇踯躅不知所为於是裂轻?兮似雪制圆扇兮如月光e怀袖凉生毛起遐想於青苹引清\於天末萧然襟带凄其葛醒人肌骨袢R如脱须臾或离中肠为热殆造物者欲解民之愠假人力以为之不然岂天时之可夺也复有题诗欣赏因书奇~障轻尘以寄恨扬仁风而言别或画乘鸾之女或误成蝇之笔白羽?而自愧蒲葵比方而知劣及乎商气应厥民夷玉露降兮百草金风生兮桂枝罗衣重拂秋兰复菲孤萤冷照寒Q暗啼弃捐箧笥绸缪网丝班姬形中道之怨江淹赋零落之诗嗟夫用舍有时出处有宜惟人亦尔於物奚疑彼狐貉之御冬岂当暑而亦悲苟行藏之任道愿r时乎安之伊圣贤其不可见兮之二人又何知
修竹赋
猗猗修竹不卉不蔓非草非木操挺特以高世姿萧洒以拔俗叶深翠羽干森碧玉孤生太山之阿千亩渭川之曲来清k於远岑娱佳人於空谷观夫临曲槛俯清溪色侵云汉影动涟漪苍云夏集v雾朝霏萧萧雨沐袅袅风披露鹤长^秋蝉独嘶金石间作笙竽谁吹若乃良夜明月穷冬积雪扫石上之听林间之折意参太古声沉寥耳目为之开涤神情以之怡悦盖其秀碧梧托友青松蒲柳惭弱桃李羞容歌GG於卫女咏淇澳於国风故子猷吟啸於其下仲宣息宴乎其中七贤同调六逸齐踪良有以也又况鸣O谷之凤化葛陂之龙者哉至於虚其心实其节贯四时而不改柯易叶则吾以是观君子之德
赤兔鹘赋
皇庆元年上赐大都留守臣伯特穆尔白兔鹘一翎翮皓洁白雪同皎至延佑元年凡三笼而毛羽变赤光采F奕异於寻常搏击勇鸷加於畴昔虽老於五坊者亦不知其所以然岂若君子进於德以润身者耶公既写其形质集贤侍读学士臣赵孟\为之赋其辞曰
猗鸷禽兮出金门赐贵臣兮示殊恩色霜雪兮耀前轩解绦镟兮纵平原狐兔骇兮不及奔历年岁兮毳如J粲晨霞兮炫朝暾刚气胜兮肆飞骞德愈进兮义愈敦炯双眸兮睨乾坤
松雪斋集卷一

[book_title]卷二
钦定四库全书
松雪斋集卷二
元　赵孟\　撰
五言古诗
古风十首
诗亡春秋作仲尼盖苦心空言恐难托指事着以深大义炳如日万古仰照临凤鸟久不至楚狂乃知音愁来不得语起坐弹吾琴
周衰有战国纷纷极荆蓁黄金聘辩士驷马迎从人朝为刻骨莫作歃血亲终然智力屈奉身俱入秦相如赋大人出语颇奇怪飘然凌云意过耳诚一快夸言入无际自觉尘俗隘安知翻成劝何用名为戒自有天地来蓬莱几清浅人生空皓首举世谁得见瑶台在何许渺渺烟波远方舟不可渡使我空展转~代有佳人被服绮与纨蛾眉秀联ね麓署ト衾记甯皓齿瑶琴发哀弹一弹再三叹听者涕丸澜借问谁家子为言本邯郸
秋风吹庭树故叶纷以队明月耿夜长草虫促经纬四序苦不淹少壮何足贵展转复展转寤辟不能寐昔为闺中秀今作市门鄙岂无膏与沐甘心得憔悴
山深多悲风日暮愁我心玄云降寒雨松柏自哀吟人生百年後奄然s重念此每不乐天路何由寻仙人绫蚕e在青岑奈何不尔思委命重黄金
海山有奇树粲粲珊瑚枝由来植物性无胫可推移如何石氏子树之白玉墀洛阳经几战金谷久荒夷空令千载下闻者为伤悲
烈风号枯条落叶满周道原野何萧索川流亦浩浩离居日以远怀思令人老功名会有时生世苦不早顾瞻靡所骋忧心┤绲
浮云何方来不知竟安之飘飘随风去汗漫以为期自昔功名士往往事驱驰白驹空谷中谁能加絷维皎皎难见容翻受世妍媸虚名诚无益不见斗与箕
有所思
思与君别来几见芙蓉花盈盈隔秋水若在天一涯欲涉不得去茫茫足烟雾汀洲多芳草何心采蘅杜青鸟O云间锦书何时还君心虽匪石祗恐雕朱朱不可仗那能不惆怅何如双翡翠飞去兰苕上
和子俊感秋五首
秋至倏廿日天宇豁然清凉l旦夕至林木发商声良辰不我与慨然心自惊古人久巳逝念之动中情苦心婴世患只博身後名今我将无同庶复得此生
明月照北林翩翩栖鸟翻虚室当静夜幸~人事喧念子巳独寐无人相与言吾生性坦率与世无竞奔空怀丘壑志耿耿固长存何由持此意往与严郑论
披衣步中庭仰视河汉白寓形天地内聊复度朝夕仲尼谅非愚皇皇不暖席履运有异同喟然慨今昔丘园岂云远终当期屏迹日月驰骛去鸟影飞过隙归休曷不早胡为受形役
晴云暧高宇轻l弄微凉天气政尔佳抚巳徒自伤今日非昨日荏苒叹流光几见春鸟鸣巳复啼寒Q一时良亦短万世则为长
白露泫然队草木日以雕闲居无尘杂日薄风登高写我心葵扇欲罢e感时俯逝水唔仰层霄松乔在何许高蹈不可招愿言从之游怀古一何遥
咏怀六首
皇天分四序寒暑互推移如何当秋夕怆U令心悲寒蝉寂无声翔雁纷南飞西风一披拂草木失华滋不惜_鸣但伤\芳萎徘徊白露下郁邑谁能知
美人涉江来遗我云和琴朱丝K玉轸古意一何深长歌和清弹三叹有遗音逸响随风发高高不可寻奈何俚俗耳抑扬悦哀淫此道弃捐久沉吟独伤心
明明秋夜月流光照罗帷隐忧从中来起视夜何其草虫催杼轴札札鸣声悲良人远行役万里归无期予发巳曲局膏沐久不施回身入闺房愁思当告谁独有中宵梦遥遥为君驰
苍天高无极大川广且深下有沉潜鱼上有冥飞禽先民莫不逸我独怀苦心抒情作好歌歌竟意难任陵苕何青青上蒙松与柏一时良亦好岁晚竟谁得人无金石奚年不盈百何为慕荣禄抱此长戚戚菽粟在中原夫人能采之无为思百忧欢乐当及时今日忽巳过来日非所知有酒且复饮既醉歌令仪
咏逸民十一首
自古逸民多矣意之所至率然成咏聊与同好时而歌之耳
凤凰览德辉奋翅翔千仞矫矫孤竹子求仁斯得仁於心有不厌视世等埃尘俯仰志不屈又不辱其身圣言一以宣万古无缁磷谁言首阳山卓与嵩华邻采采山中薇愧尔肉食人
劳生本非情禄仕吾不苟古来畎亩间亦有沮溺叟依依耦u心千载思尚友中道世所难狂狷诚足取如何~代下相知不忠厚仲尼不复作斯怀向谁道
驱车秣驽马吾将适齐国闻有鲁连子m傥好奇画一谈秦师走再说聊城拔功成不受赏高举振六翮布衣终其身岂复为世役茫茫千载远安往访遗迹踌躇东海上向风长太息
四时相代谢荣耀何足恃瓜田引新蔓不见桃与李知士解其会遇坎当复止邵生故秦吏乃亦睹兹理贤哉感我怀三叹不能巳
子真初亦仕岁乃逃之区区南昌尉上疏忘其卑忠言不见用耿耿当告谁飘然弃妻子终身与世辞抱关甘贫贱所贵莫我知至今九江坟清风激t黎神仙信茫昧此士独不疑孤云无定在逝水何时归遐思一矫首怅望无由期
悠悠空山云泱泱长江流廊庙意不屑山泽聊淹留故人在天位高步追巢由岂曰子无衣辛苦被羊裘东京多节义之子乃其尤穷居虽独善辅世岂不优
汪汪千顷波不为人浊清道周言行表荡然无得名谁言牛医儿乃是人中英当时无间言後世流德声思之不可见使我鄙吝萌淳风久巳漓此意岂复存时无君子者虽贤宁见称
南州有高士食力事耕稼优游聊卒岁不矫亦不隘大木行欲颠绋{岂足赖何为诸老翁栖栖不遑舍斯言非无见明哲自高迈谁能县一榻待子来税驾
鹿门何亭亭下有避世贤凤雏隐中林卧龙蟠其渊一朝起高翔斯人独深潜功名不可为我志久巳安一闻耆旧传使我心悠然
黄鹄羽翼长一举思千里幼安本中原乘桴走东海举世方尚同远引存吾志流风渐异俗敦礼化邻鄙子鱼平生友胡乃不相委
尘事非所便田园久见招归来三径中蔚蔚长蓬蒿虽有荷I倦浊酒且自陶茫茫大化中委运将焉逃唐虞去巳远由来非一朝粲粲霜中菊采采忘其劳
岁暮和刚父杂诗四首
穷结严寒玄景s微阳兰萧同憔悴隐恻我中肠美人弹玉琴继之歌清商弦急声未巳知子意独长阳春时未至此曲徒悲伤
美玉处荆山林木生光辉采之献凡目弃置亦其宜如何和氏子涕泣有余悲古来贤达人不为毁誉移被褐怀至宝宁惧不我知待贾未能信韫藏诚可师
惊l吹白日流光忽蹉跎登山采\芳荆榛一何多迷途幸未远回车且委蛇黄鹄志四海雀`将如何肥马黄金鞍轻裘华且鲜A来从横驰意气何翩翩朝为人所慕夕巳为世怜此道固应尔祸福非虚言生当称善人死当为贤勿羡夸毗子狂驰终百年
赠道隆上人
辟俗无所之步寻招提游颓垣蔽蓬艾破屋坏不修老僧俗念净静坐百不忧浮云有逸态止水无急流乃知我辈人苦受世累囚A来得此地稍觉心休休窗前几q菊青蕊亦巳稠爱之不忍采留作山房秋何当移四松伴汝成清幽南冈与北岭路近颇易求他年风雨夜来听龙吟愁
游南山憩山下人家和人韵
驱马南山阳下马望~t解衣坐盘桓言就蓬庐偃非无攀援力兴尽自应返天高暄风息木落岁华晚势阻乏遐观趣得心自远不有君子词何用抒缱绻
东郊
晨兴理孤榜薄言东郊游清风吹我衣入袂寒飕飕幽花媚时节弱蒋依寒流山开碧云敛日出白烟收旷望得所怀欣然消我忧中流望城郭葱葱佳气稠人生亦巳繁惠养要须周约身不愿余尚恐乏所求且当置勿念乘化终归休
春後多偶成三首用复无逸来贶
日出晨景澹散步中庭仰见濯濯柳春风畅人情兹晨岂不佳谁能定晴人生亦良脆疲劳竟何营万事可拨遣舍道焉求成
卧起向北窗一室可栖迟取诗三百篇一一弦歌之古道岂为远先师不吾欺嘉我有良朋所志共在兹适意聊娱乐过此非所知
仲春忽巳过四序随流波水深不可厉苦雨一何多田园颇在念春事今如何沉忧亦无益言笑复言歌
晓起川上赠友
明发不能寐独步柳中秋色方浩荡晨光乍钏杆复ㄉ先障粝羰骷浞绺鸾泶涤堕o巳无功感彼岁月i悟此人世空悠悠竟何补山林情所锺终期抗高志驾言从赤松
游弁山
我欲到斯境岁月良巳深今晨为兹游~我夙昔心悠悠冈坂长惨惨风云微雨迫短日飘然洒衣襟屡欲还吾驾去意复难任逍遥得所止林竹自萧森素琴不须弹山水有清音邈在樊笼外尘想何由侵况怀冥~理去此将焉寻他山岂不好聊尔非所钦
二月二日尊经阁望郊外山水二首
朝登西北楼遐景舒我怀熹微晨光动窈窕春增华草木罕悴色山川一何佳悠然斜川意千载与我谐及兹春服成言咏乐无涯此理将不泯弃之良可嗟
日出t动作a犬亦复喧渺渺孤舟发翩翩栖鸟迁先师有明训政在善利间结事诗书於今益可怜况兹去古远淳风未易还吾行亦聊尔一览可忘言
次韵舜举四慕诗
子有高志悠然舞雩春接舆谅非狂行歌归隐沦周也实旷士天地视一身去之千载下渊明亦其人归来北窗里势屈道自伸仕止固有时四子乃不泯九原如可作执鞭良所欣
春思
春柳黄如[春风扬v波美人在何许忽若阻山阿攀条弄白日常恐岁蹉跎怀思郁不舒佳期将奈何良辰难骤得临风空浩歌
杂诗
四时更代谢物化常随之春华曾几何岁月忽如兹严风动高林百草具巳萎人生况有役忧患乃其宜弃捐勿复念出入由化机安得松乔术邈与世相违
寄题右之此静轩
卜居无喧寂尚论心所宗山林苟不静亦与朝市同闻君南窗下寄傲乐无穷曲肱有余趣战胜纷华中好风从何来吹子庭前松清琴时一弹浊酒尊不空颇恨道里h不得往相从人事矧好乖我心何时降
廉山晓行
曳杖行墟曲苍茫晓色分凝霜被原隰葛屦非昔闻新松夹道周宿草冒高坟日月迭而逝死生安足云轻舟沿寒流怅望廉山云世固不可辟斯人本同t缅焉心如结咏言着斯文
奉和本斋先生首夏即事
天道虽不言坐觉四时行蔼蔼庭前??枝上荣闲居有真趣曲肱寄余情仰视浮云翔俯聆时鸟鸣道胜心自怡松乔可齐龄惜哉无旨酒为公称兕觥
赠赵虞卿
客从北方来逍遥江湖间顾影空自爱不见欣戚弈秋去巳远神观一朝还惜无双白璧慰子行路难翩翩云中鹤孤高杳难攀长怀紫霞客引袂入名山
题董源溪岸图
石林何苍苍油云出其下山高蔽白日晦复多雨窈窕溪谷中呷胫s冥冥j居漠漠I雁聚幽居彼谁子孰与玩芳草因之一长|商声振林莽
赠别夹谷公
驱马原隰间经时不遑休昔来日在斗今去麦巳秋王事有埤益宴安非所求翩翩晨风翼一举逝莫留谁令匏瓜系自怀离别忧
青青蕙兰花含英在中林春风不披拂胡能见幽心相去千里余会合大江浔促席谈自古知我一何深此别虽非远怀思渺难任公其爱体素尚无金玉音
题舜举小隐图
有水清且洄乱石间乐哉三子者在涧歌考盘流波牵弱缕轻l动文竿信无吞舟鱼我志匪鲂鳏勿言隐尚小神情有余闲高士不可见古风何时还
赵村道中
朝出南郭门遥指西山马蹄与石`宛转愁我心溪谷莽呋ズ风振穹林黄叶洒我衣岩泉走哀音凄凄霜露降穷思浩难任人生亦何为百年成古今华堂昔燕处零落归丘岑况复不得保悲来泪沾襟
昔年干戈动兵尘暗三吴长江巳无险智勇亦难图筑垒依平山谋国一何愚桢干t林空遗址莽丘墟至今蓬蒿下犹有白骨枯天万鬼哭惨惨荒山隅兴亡自有数不敢问何如独怜野菊花立马为踌躇
奉酬戴帅初架阁见赠
仙人海上来遗我珊瑚h晶光夺凡目奇采d九州自吾得此宝昼玩夜不休生世勿恨晚及与斯人俦惜哉无琼玖可以结绸缪世德日下衰古风向谁求蛾眉亦何有空受\女仇适俗固所愿违巳良足忧感子赠言意再拜涕泗流安得骑骐从子以远游
吾爱戴安道隐居~埃尘弹琴聊自娱书画又~伦岂无召我者巳矣非所欣昔我道剡中山川自清新是时夜雪霁怀哉见其人常欲以暇日慷慨为写真之子有祖风千里响然臻我从苏李後敢言笔墨神坐之盘石上俗物不得亲微君动高兴此意当谁陈
桐庐道中
历历山水郡行行襟抱清两崖束沧江扁舟此宵征卧闻滩声壮起见渚烟横西风林木净落日沙水明高F\星出东岭素月生舟子歌发含词感人情人情苦不远东山有遗声岂不怀燕居简书趣期程优游恐不免驱驰竟何成我生悠悠者何日遂归耕
张詹事遂初亭
青山缭神京佳气溢芳甸林亭去天咫万状争自献年多嘉木合春晚余花殿雕阑留戏蝶藻井语娇燕退食鸣玉珂友于此终宴钟鼓乐清时衣冠集t彦朝市尘得侵图书味方远纷华虽在眼道胜安用战初心良巳遂雅志由此见何事江海人山林未如愿
送周正平学士致仕还里
关吏晨门仆夫戒首途祖道京城南喜色动A仕宦非徒荣出处贵合义公今虽未耄进退有余地高蹈激流俗清风耸朝廷增秩仍继禄圣明优老成逍遥桑梓间年高德弥p红醉春酒白照晴昊两疏真勇决四皓甘隐沦汉史不专美古今凡几人青牛当南游紫气巳先路我欲强着书怀哉未能去
寄鲜于伯机
廊庙不乏才江湖多隐沦之子称吏隐才高非\邻脱身轩冕场筑屋西湖滨开轩弄玉琴临池书练裙雷文粲周鼎鹿鸣娱嘉宾图书左右列花竹自清新赋诗凌鲍谢往往~埃尘我生少寡谐一见夙昔亲误落尘网中四度京华春泽雉叹畜樊白鸥谁能驯
送程子充运副之杭州
盐为生民食日用犹水火虽非饥所急一日无不可但令商贾便那复愁国课数年人坏法贪欲肆偏颇利多归私室民始受盐祸尔来又计口强致及包裹?酤穷滴沥征商剧遮逻东南民力竭此事非细琐朝家更政化选择堪负荷君为尚书郎精白色明当戒行李往理吴越柁祝君无别语编户要安妥湖山多胜处亦可供宴坐谈笑尊俎间佳声满江左
赠茅山梁道士
名山标句曲秀岭蔚层云层云散浩彩中有三茅君度世三千秋流芳浩无垠丹光耀朱阳琴心传玉文司命播万物发蒙导人t学道得旷士采真遗尘氛赠我书一编清|吐奇芬笔耕亦巳勤寸田要锄耘灵台耸绦阙黄云覆氤氲内观神自照\言一何纷平生山林意独往乃所钦攀援桂树枝采撷芝兰薰静与木石居游则侣麋松柏无冬夏烟霞自夕昕轩冕或桎梏绮语徒荤大道返尔朴至哉吾师云冥冥紫霞想湛言久不闻聆我歌洞章判然仙凡分
罪出
在山为远志出山为小草古语巳云然见事苦不早平生独往愿丘壑寄怀抱图书时自娱野性期自保谁令堕尘网宛转受s绕昔为海上鸥今如笼中鸟哀鸣谁复顾毛羽日摧槁向非亲友赠蔬食常不饱病妻抱弱子远去万里道骨肉生别离丘陇缺拜扫愁深无一语目断南云杳恸哭悲风来如何诉穹昊
次韵齐彦学士中秋雨後D月
卧疴微官俯仰百忧集安知中秋至但见明月出萧萧雨新巳凉气澄霁夕青F罗E星灿若珠与璧小虫鸣草根万物皆自适而我独何为矫首望南北愁来无端倪拨去终不释人生莫不乐杯酒会邻戚高歌杂清唱起舞戛鸣瑟闭户且复眠空尊何由酌
秋日锦樱为继卿作
灼灼庭下花霜余发春妍\卉方具腓v芳独嫣然主人远方来一笑清尊前植物岂无情有开容必先造化寓深意嘉与後人传
听姜伯惠父弹琴擘阮
姜子早闻道澹然遗世荣艺花有生意焚香无俗情时抱琴与阮弹作松风声畴昔江湖间久巳知子名安知十年後一笑成合并是邦山水秀照人肌骨清愿子石泉上为鼓一再行因之洗我耳遂欲濯尘缨
题洞阳徐真人万壑松风图
谡谡松下风悠悠尘外心以我清净耳听此太古音逍遥万物表不受世故侵何年从此老辟谷隐云林
自释
君子重道义小人贵功名天爵元自尊世纷何足荣乘除有至理此重彼自轻青松与蔓草物情当细评勿为蔓草蕃愿作青松贞
祷雨龙洞山
苍山如犬牙细路入深谷~壁千余仞上有凌云木崖不受日洞穴自成屋萧森人迹少荟蔚兽攸伏云林互隐映涧道相回复翔禽薄穹霄呜鸟响岩曲临桥濯清\汲井漱寒玉神物此渊潜愆阳有祈祝风漓L善教吏懦耻厚禄怀尘外想独往疑有梏过幽难久居济胜乏高躅策马寻故蹊归樵相追逐
送石仲璋
霜风何凄厉兰萧同枯萎念此鼻为酸恻怆中心悲由来无丑好\女嫉蛾眉数罟困巨鱼盐车厄天骐况复值怨仇贝锦成祸机俯首无所诉菹醢听所为向非知巳者虽死谁明之君子有行役後会在何时欲别不敢往瞻望涕涟援笔抚我心为公吐此词
题桃源图
战国方忿争嬴秦复狂怒w哉鱼肉民死者不知数斯人逃空谷是殆天所恕山深无来迳林密~归路艰难苟生活种莳偶成趣西邻与东舍鸡犬自来去熙熙如上古无复当世虑安知捕鱼郎延缘至其处遥遥千载後缅想增慨慕即今生齿繁险~悉开露山中无木客川上靡渔父虽怀隐者心桃源在何许况兹太平世尧舜方在御干戈久巳戢老幼乐含哺田畴毕耕耨努力勤艺树毋为问迷津穷探事高举
题归去来图
生世各有时出处非偶然渊明赋归来佳处未易言後人多慕之效颦惑媸妍终然不能去俯仰尘埃间斯人真有道名与日月悬青松卓然操黄华霜中鲜弃官亦易耳忍穷北窗眠抚卷三叹息世久无此贤
题李伯时元佑内G五马图黄太史书其齿毛
五马何翩翩萧洒秋风前君王不好武e粟饱丰年朝入阊阖门暮秣十二闲雄姿耀朝日灭没走飞烟顾盼增意气t龙戏芝田骏骨不得朽托兹书画传夸哉昭陵石岁久当颓然
酬滕野云
滕君本J儒肝膈足清气赋诗多秀句往往含古意大夸江山美一洗尘土翳平生有诗癖得句时自耒耜荒芜甚枯涩常内锦忽堕前令我喜不寐功名亦何有富贵安足计唯有百年後文字可传世G春水生归志行可遂闲吟渊明诗静学右军字但恐君未闻书成无由寄
述太傅丞相巴延功德
兴废本天运辅成见人庸舆地久以裂车书会当同先帝昔在御如日行虚空六合仰照耀一方顾颛蒙授钺得人杰止戈代天工铁马浮渡江坐收破竹功草木纷震动山川变鸿蒙地利不复险金城何足攻市靡易肆忧兵无血刃红孰能年岁间我国究始终老稚感再生遗黎忘困穷归来一不取匹马走北风九域自此一益见圣世崇大哉先帝仁允矣丞相忠嗟我始弱冠弗获拜此公作颂歌元胍蛑写吾衷
送文子方调选云南
我友文子方其人美如玉高谈动卿相惠利厚风俗文章多古意清切v水曲纷纷Ist见此摩霄鹄今当使西南万里道邛蜀铨衡非细事贤俊要甄h远人待子来饥者望菽粟贤劳亦常事但恐期程促马嘶晨当行草长春正v执手临岐路使我空踯躅
吴真人卢沟雨别图
驱马上河梁执手远别离远别数千里临分各相思山川一何悠去去勿复迟高堂有双亲黄映眉还家拜堂下置酒作儿嬉却归见天子忠孝两无亏人生如公少致身贵及时此行将未巳亲寿当期颐
高氏谨节堂
先圣有明训见诸庶人章少小诵习之白首不敢忘高子躬孝弟养亲在高堂萧公三大字岌岌端且庄对之铭座右凛然肃冠裳谨身用始节节用乃无荒斯言非虚语旨远味自长守此期勿失善积有余庆
题耕织图二十四首奉懿旨撰
耕正月
田家重元日置酒会邻里小大易新衣相戒未明起老翁年巳迈含笑弄孙子老妪惠且慈白被两耳杯且罗列饮食致甘旨相呼团栾坐聊慰衰暮齿田硗藉人力粪壤要锄理新岁不敢闲农事自兹始
二月
东风吹原野地冻亦巳消早觉农事动荷锄过相招迟迟朝日上炊烟出林梢土膏脉既起良耜利若刀高低谭垦宿草不待烧幼妇颇能家井臼常自操散灰缘旧俗门径环周遭所冀岁有成殷勤在今朝
三月
良农知土性肥瘠有不同时至万物生芽蘖由地中秉耒向畎亩忽涛饔攵举家往干田劳瘁在尔农春雨及时降被野何蒙蒙乘兹各布种庶望西成功培根利秋实仰天望年丰但使阳和自然仓廪充
四月
孟夏土加润苗生无近远漫漫冒浅陂MM被长阪嘉谷虽巳植恶草亦滋蔓君子与小人并处必为患朝朝荷I往薅耨忘疲倦旦随鸟雀起归与牛羊晚有妇念将饥过午可无饭一饱不易得念此独长叹
五月
仲夏苦雨乾二麦先後熟南风吹陇亩惠气散清淑是为农夫庆所望实其腹沽酒醉比邻语笑声满屋纷然收获罢高廪起相属有周成王业后稷播百谷皇天贻来牟长世自兹卜愿言仍岁稔四海尽蒙福
六月
当昼耘水田农夫亦良苦赤日背欲裂白汗洒如雨匍匐行水中泥淖及腰膂新苗抽利割肤何痛楚夫耘妇当v奔走及亭午无时暂休息不得避炎暑谁怜万民食粒粒非易取愿陈知稼穑无逸传自古
七月
大火既西流凉风日凄厉古人重稼穑力田在匪懈郊行省农事禾黍何淠胍运山石玉粒使人爱大祀须粢盛一一稽古制是为五谷长异彼与稗炊之香且美可用享上帝岂惟足食人一饱有所待
八月
白露下百草茎叶日纷萎是时禾黍登充积潭急稍诮技惹р兹胍馗赐蚬烊搜蕴锛依执死炙可比租赋以输官所余足储峙不然风雪至冻馁及妻子优游茅檐下庶可以卒岁太平元有象治世乃如此
九月
大家饶米何啻百室盈纵复人力多舂磨常不停激水转大轮o碾亦易成古人有机智用之可厚生朝出连百车暮入还满庭勾稽数多少必假布算精小人好争利昼夜心营营君子贵知足知足万虑轻
十月
孟冬农事毕谷粟既巳藏弥望四野空藁秸亦在场朝廷政方理庶事和阳所以频岁登不忧旱与蝗置酒燕乡里尊老列上行肴羞不厌多涓岣磁胙蜃菀穷日久为乐殊未央祷天祝圣人万年长薏
十一月
农家值丰年乐事日熙熙黑黍可酿酒在牢羊豕肥东邻有一女西邻有一儿儿年十五六女大亦可笄财礼不求备多少取随宜冬前与冬後婚嫁利此时但愿子孙多门户可扶持女当力蚕桑男当力耘耔
十二月
一日不力作一日食不足惨澹岁云暮风雪入破屋老农气力衰伛偻腰背曲索T民事急昼夜互相续饭牛欲牛肥茭藁亦预蓄蹇驴虽劣弱挽车致百斛农家极劳苦岁岂恒稔熟能知稼穑艰天下自蒙福
织正月
正月新献岁最先理农器女工并时兴蚕室临期治初阳力未胜早春尚寒气窗户当奥密勿使风雨至田畴耕耨动敢不修耒耜经年牛力弱相戒勤饭饲万事非预备仓卒恐不易田家亦良苦舍此复何计
二月
仲春冻初解阳气方满盈旭日照原野万物皆欣荣是时可种桑插地易抽萌列树腾淠岸西各纵横岂惟篱落间采叶惮远行大哉皇元化四海无交兵种桑日以广弥望v云平匪惟锦绮谋只以厚民生
三月
三月蚕始生o细如牛毛婉娈闺中女素手握金刀切叶以饲之拥纸散周遭庭树鸣黄鸟发声和且娇蚕饥当采桑何暇事游遨田时人力少丈夫方种m相将挽长条盈筐不终朝数口望无寒敢辞终岁劳
四月
四月夏气清蚕大巳属眠高首何昂昂蛾眉复娟娟不忧桑叶少桃叭缇v烟相呼筐去迢立远阡梯空伐条枚叶上露未乾蚕饥当早归秉心静以专饬躬修妇事o勉当盛年救忙多女伴笑语方喧然
五月
五月夏巳半谷莺先弄晨老蚕成雪茧吐丝辞纷纭伐苇作薄曲束缚齐榛榛黄者黄如金白者白如银烂然满筐_爱此色新欣欣举家喜稍慰经时勤有客过相问笑声闻四邻论功何所归再拜谢蚕神
六月
下烧桑柴取茧投中oo女儿手抽丝疾如风田家五六月v树相蒙但闻缫车响远接西东旬日可经绢弗忧杼轴空妇人能蚕桑家道当不穷更望时雨足二麦亦稍丰沽酒及时饮醉倒妪与翁
七月
七月暑尚炽长日弄机杼头蓬不暇梳挥手汗如雨嘤嘤时鸟鸣灼灼红榴吐何心娱耳目往来忘伛偻织为机中素老幼要纫补青灯照夜梭蟋蟀窗外语辛勤亦何有身体衣几缕嫁为田家妇终岁服劳苦
八月
池水何洋洋沤麻水中央数日麻可取引过两手长织绢能几时织布巳复忙依依小儿女岁晚叹无裳布襦不掩胫念之热中肠朝缉满一篮暮缉满一筐行看机中布计日渐可量我衣苟巳成不忧天早霜
九月
季秋霜露降凛凛寒气生是月当授衣有布织未成天寒催刀尺机杼可无营教女学纺r举足疾且轻舍南与舍北GG闻车声通都富豪家华屋贮娉婷被服杂罗绮五色相间明听说贫家女恻然当动情
十月
丰年禾黍登农心稍逸乐小儿渐长大终岁□□镬目不识一字每念心作恶东邻方迎师收拾令入学後月日南至相贺因旧俗为女裁新衣修短巧量度龟手事塞向庶御北风虐人生真可叹至老长力作
十一月
冬至阳来复草木渐滋萌君子重其然吾道自此亨父母坐堂上子孙列前荣再拜称上匏愿百福并人生属明时四海方太平民无札瘥者厚泽敷t情衣食苟给足礼义自此生愿言兴学校庶几教化成
十二月
忽忽岁将尽人事可稍休寒风吹桑林日夕声飕i墙南地不冻垦掘为坑沟斫桑埋其中明年芽早抽是月浴蚕种自古相传流蚕出易脱Ｋ挎亦倍收及时不努力知有来岁不手冻不足惜冀免号寒忧
松雪斋集卷二

[book_title]卷三
<集部,别集类,金至元,松雪斋集>
钦定四库全书
松雪斋集卷三
元　赵孟\　撰
五言古诗
次韵周公谨见赠
池鱼思故渊槛兽念旧薮官曹困窘束卯入常尽酉简书督期会何用传不朽十年从世故尘土满衣袖归来忽相见忘此离别久缅怀德翁隐坐羡沮溺偶新诗使我和里忘巳丑平生知我者颇亦似公否山林期晚岁鸡黍共尊酒却笑桓公言凄然汉南柳
清胜池上偶成
竹色雨余碧蝉声风际清方池含v水中有o鳞行浮沉各异态亦足悦吾情欣赏方自兹庶复得此生
重用韵
孤花色更媚密竹气自清怀彼橘中乐偶兹池上行荣华或伤性赏静可怡情坐久不成起待得月华生
赠韩定叟
萧萧晚雨细淅淅幽丛响炉温动余馥研润生新赏方欣情话款复此丘园想即事可忘忧胡宁困尘鞅
次韵韩定叟留别
季冬寒气结晨兴檩严霜越江不可涉欲涉恨无梁飘飘客衣薄烈烈北风凉会少别何多令人心靡忘相去数百里东西渺相望岂无琴与书抚心独彷徨鬓毛各巳苍目视亦茫茫中年别亲友作恶固其常安得傅羽翼与子俱飞翔
拟古
长夜何漫漫寒鸡胡不鸣我行在中野霜露上沾缨虎豹夹路啼熊罴复纵横我前鬼长啸我後啼鼯四顾寂无人北斗高且明天道诚幽远吾心空屏营
哀鲜于伯机
生别有再逢死别终古隔君死巳五年追痛犹一日我生大江南君长淮水北忆昨闻令名官舍始相识我方二十余君发黑如漆契合无间言一见同宿昔春游每舟夜坐常促席气豪声若钟意愤屡戟谈谐杂叫啸议论造精核巍煌商鼎制驵骏汉马式奇文既同赏疑义或共析锦囊装玉轴妙~晋唐粲然极炫曜观者咸辟易非君有精鉴畴能萃奇物最後得玉hh琢螭盘屈握手传玩余欢喜见色刻意学古书池水欲尽黑书记往来间彼此各有得我时学锺法写君先墓石江南君所乐地气苦下湿安知从事衫竟卒奉常职至今屏障间不忍G遗墨凄凉方井路松竹?真宅乾坤清气少人物世罕觌绯袍俨画像对之泪沾臆宇宙一何悠悲酸岂终极
酬潘提举
卧病六十日愦愦无一欣时取古书读那复能知新客从辽东来一见意自亲高谈极虚无微言合道真远宦万里外飘然~埃尘归来如老鹤笑视世间人胡为肯顾我扁舟溪滨白发我巳老青云子当伸京师人物囿子往无逡巡而我慵惰久栖迟甘隐沦
新秋
夜久不能寐坐来秋意浓露凉催蟋蟀月白淡芙蓉渐觉衣薄欲将纨扇慵
秋日言怀
暑退草木苏v秋更繁玄蝉寂无声l巳复喧四序有代谢人事何足言尘冠久不弹散发坐前轩a仰岁云莫迟此负朝暄
送姚子敬教授绍兴
我友子姚子风流如晋人白眼视四海清言无一尘结交三十年每见意自新皎皎白驹瘦华无缁磷此行渡浙水言采会稽芹会稽山水胜王谢雅所欣亦有支许俦迭递为主宾子往访遗迹棹船镜湖滨狂客虽巳去高情自清真以子~代才数贤可比伦登山复临水啸歌且怡神时时书寄我用慰情相亲
述怀
我性真且率不知恒怒嗔俯仰欲从俗夏畦同苦辛以此甘弃置筑屋龟溪滨西与长松友东将修竹邻桃李粗罗列梅柳亦清新渐与市朝远颇觉渔樵亲自谓独往意白首无缁磷安知承嘉惠再踏京华尘京华人所慕宜富不宜贫严郑不可作兹怀向谁陈
庆寿僧舍即事
白雨映青松萧飒洒朱阁稍觉暑气消微凉度E箔客居秋寺古心迹俱寂寞夕虫鸣阶砌孤萤炯丛薄展转怀故乡时闻风鸣铎
送李仲渊同知眉州
西风吹客衣秋日明远树萧萧班马鸣念子明当去人生贵适意要津何必据佐州亦不恶足展经济具峨眉山川秀文俗盛如故喜子过我乐增我a旅虑忽S万里别益叹相见暮此心如天河随子西南注
幽独二首
闲居无与娱幽独欣有得松翁善啸歌花女美色人生亦何为耳目皆幻适我今未半百鬓发早巳白牙齿复动e行当为去客且尽须臾欢忘言坐苔石
独坐不自聊披草寻微径夕阳在高林篱落有余映依依增远想历历生晚听凉蝉轧鸣筝候虫击清磬大小皆有从雄雌各相应沈吟复踌躇忽觉西山暝
允怀斋【安西皇甫先辈】
小斋深且明中有万卷书斋中古君子寸田自耘锄人生万善具政当复其初操存贵勿忘道积乃有余时复南窗下静看云卷舒
送文章甫陕西都事
籍甚潞公孙去为西省客矫矫国士风婉婉幕中画泾渭寒有声终华秋更碧聊因佐理余题诗寄来驿
美人隔秋水
美人隔秋水咫尺若千里可望不可言相思何时巳庭树多落叶日夕秋风起我今年巳衰素拥两耳咚忌倌晔比蓊若桃李美人何当来一笑怀抱洗未见令我思既见胡不喜
赠季明道尊师
我游皆意行仙馆欣有遇麻衣皓如雪蓬鬓飒以素悬知有道者一见乃如故行当还山中清l送云驭苍松无凡声石局有生路风雷坐可致龙虎俨诃护空令尘中人矫首企烟雾
云林山中
松风太古声欲写不可状仰观空翠滴俯听潮音壮岂惟尘虑涤亦觉神情王平生独往意老矣天所放翳翳林竹间山鸟时一唱俗氛虽云远勿起清净障
九日当采菊登高古相传我今值佳节燕坐云林颠亦有岩间花青蕊露华鲜采采服九英饮水可长年况兹霜稻熟刈我山下田一饱无复事了我粥饭禅
题括苍山成德隐玄洞天
洞天在何许乃近在人间神仙亦人耳仙成厌尘寰冥冥隐玄洞kk括苍山卿云时蓊勃赤乌昔飞翻缅怀葛玄翁一往不复还餐霞弄明月解缨濯潺青芝伺时生绿萝共谁攀服食去道远孤坐亦非丹清歌极窈渺朱书勒孱千年有白鹤飞来玄关
题先天观
对此山水咏使人尘虑消况兹构真馆燕坐远烦魄嗔?户牖素云冠山椒松风和涧泉杂佩响琼瑶焚香玉女降长齐百灵朝仙道本不远清都亦非遥自嗟衰莫年颇费j鹤招安得生羽翰从子以消e
周南翁悠然阁
青山与高人一见如有约悠然相莫逆无语心自乐凌虚步丹梯揽秀有高阁应同九V鹤O翔在寥廓
夏日即事呈六兄
下帘却畏日开轩纳清风虽无政事关亦见好恶公此心如白璧聊与世容容有兄远方来一笑杯酒同我虽不解饮预恐尊中空呼儿更往沽勿使欢意穷
送谢伯琰【太史院都事】
纂纂枣实繁GG蝉声稠炎暑尚尔炽西风犹未秋怜子触热行不惮道里修栈阁天下险锦城西南陬过家因上冢圣恩贲林丘鞍马虽驱驰於义不可留子材瑚琏器用世美且周明时方任贤驿程难久游去去早言还庶解离别忧
偶记旧诗一首【在德清别业时作】
春情浩无端野兴欣有瞩山光艳桃李涧影写松竹古来岩穴士白驹在空谷幽鸟何处来啼破林烟v
游幻住庵
雨後溪水溢黄流行地中轻舟何迅迈沿波兼顺风碧芦干始长柔桑叶巳空瞬息抵山曲窈窕微径通青林夹道周流泉响幽q多惭\衲子前路相迎逢禅居新结构斧斤未辍工双阁出尘屏窗自玲珑久矣厌城市飘如脱樊笼妙香清鼻观新莺惊耳聋汲水插山花开牖纳松风经声出廊庑寂然闻鼓钟蔬食欣一饱亦与膏粱同缅怀老尊宿燕坐毗卢峰尘缘苦未断无由往相从一宿返归棹回望但青葱
清河道中
扬z清河流开篷素秋晓斓斑被花委蛇顺流藻天清去e高野N行人小故园归有期客愁净如扫
夏至
夏至午之半一巳复生坚暌嘌敝凉似褚怀成万物方茂悦安知有雕零君子感其微恸哭几失声
庭前松
手种庭前松於今二十年清风时过之我琴不须弦高标傲岁晚秀色凝空烟有怀贞白君世岂知其玄七月六日承贞居先生远寄周钟铣间有文象I之形则考工记所谓I氏为钟者也击之与夷则合而是日又适立秋古物之来岂偶然哉辄成小诗拜贶之辱
故人赏我趣遗我I氏钟制与周礼合试叩声舂容是日新秋节夷则还为宫悬之西楣下浮磬俨在东金石互相应间以丝与桐八音虽未备古乐将无同鼎尊铎觯卣罗列见古风揖让於其间令我怀周公作诗报嘉贶庶以开t聋
闲居
荒庭芜弗治翳翳草与筠池鱼出娱客林鸟来依人闲居意自足何者为戚欣况於黄卷间时与圣贤亲
病中春寒
仲春尚寒气林花无艳滋敝裘拥衰疾风雨何凄其始雷发东隅霁牖阳光披微风草际动落英池面移幽禽变圆吭游鱼扬细G我病自此愈泛舟溪水湄小舆指南盖短筇问东毗机心不复有高蹈农与羲
松涧诗赠丁师善
青松上参天下有幽涧泉高人居其间万虑不至前读书得妙趣视世等浮烟胡为舍此去杖策走日边要当陈忠益民瘼会有痊却归弄泉石静听松风眠
兴中府某氏见山楼
东北有高楼迢递数十尺朝霞映窗牖浮云来几席莽苍一望间千峰碧青山何处无所见多迫迮伟哉医无闾周礼载简册我虽身未到心想巳可索但惜道里赊处地远且僻嘉彼楼居子不受世故役爱山如爱客相对乐晨夕应笑平地人尘埃坐充斥
赠恢上人
晨坐古松下有僧来叩扉松花落金粉细细点春衣折松当尘尾相对澹忘机汤休不可作政索解人稀
露坐
露坐夜将半澹然无所为草根虫鸣歇松梢萤度迟城市多尘杂令人心不怡兹丘亦可老巳与白云期
题黄华为其父写真
仙人紫霞衣独坐古松间玉色映流水不动如丘山平生黄华老得意每相关九原如可作与君相对闲
题先贤张公十咏图【张先子野之父】
吴兴潇洒郡自古富人物溪山映亭榭尊俎照华发当时盍簪地蓁莽久芜没空余诗语工不共芳草歇抚卷想胜风冠佩其敢忽先民不可见惆怅至明发
犀浦遐观诗
男子四方志蜀都天下奇李侯并门豪杖节镇坤维爱此雪山雄卜宅犀浦湄锦城既云乐焉用还家为遗像开生面清风凛英姿应同武侯庙人怀千古思
吴俊卿义塾
礼义生富足为富或不仁谁能如吴君捐巳以惠人开塾延师儒聚书教比邻岂徒名誉美要使风俗淳人物方渺然作养当及辰文章虽致身经术乃新民宣公相业着辅子理学醇二贤乡先正千载德不泯吴君真盛举勉哉继前尘何当袭春服从子语水滨
寄题杜尊师白云庵琼秀亭
白云从何来乃在计筹山山中古仙伯O翔白云间城市多瞥旧搅钟那蚁薪嵛菟芍窭锟窗泉石边清斋诵道德焚香降神仙俯仰皆自得洗心游泰玄税驾往从之规买山下田艺药扫白栽桃映红庶几林下意期了区中缘丹成从师去笑拍洪崖肩
琼山发天秀珠泉表地灵柔荑吐丹葩乔林标绦英酌醴吸冲和汲涧漱甘清石门开洞府木龙走岩扃清k一时至四座浮幽馨阆风何必远世尘空自冥从游当有期淹留讵无成左手撷紫芝右手采黄精振衣陟崇冈遐观散神情长啸烟雾里满空鸾鹤声
七言古诗
杨坚州治水歌
秋水至兮大河溢金堤决兮流漂疾田畴汨兮为民忧鱼肆兮地上游谁能治水兮徵杨侯具畚锸兮万人聚势悍急兮不可以御问河伯兮何所怒岁不登兮民且侯精诚兮感神明赤蛇蜿蜒兮昭厥灵奠桂酒兮荐芳馨神攸歆兮堤防成水复故道兮民载宁天子圣兮地道平万岁千秋兮扬颂声
题钱舜举着色花
东风吹日花冥冥繁枝压雪凌风尘素罗衣裳照青春眼中若有园人攀条弄芳畏日夕只今纸上空色色好愁转多与君沽酒花前歌
兵部听事前枯柏
庭前枯柏生意尽枝叶乾焦根本病黄风白日吹沙尘动哀音乱人听嗟哉尔有岁寒姿受命於地独也正雨露虽濡心自苦凤鸟不来谁与盛岂无松x在山阿只有蓬蒿没人胫我生愧乏梁栋才浪逐时贤缪从政清晨骑马到官舍长日苦饥食还并簿书幸简不得休坐对枯槎引孤兴人生何为贵适意树木托根防失性几时归去卧云林万壑松风韵笙磬
题西G图赠鲜于伯机
山林忽然在我眼揽袂欲游嗟巳远长松谡谡含苍烟平川茫茫际层t大梁繁华天下稀走马`鸡夜忘归君独胡为甘寂寞坐对山水娱清晖西G先生奇崛士正可着之岩石里数间茅屋破不修中有神光发奇字v苹齐叶白芷生送君江南空复情相思万里不可见时对此图双眼明
题二乔图
长江东来水滔滔谁谓江广不容刀中有乔家女儿泪何意师昏随二豪龙虎方争欲相鸾鸟铩翮将安逃不见当时老诸葛独聘丑妇何其高
题黄素黄庭後此书飘飘有仙气意其为杨许旧迹盖人间至宝伯机所藏也
琴心玉文洞玄玄金钮朱锦乃汝传子能得之可长年黄素缜?貌且坚横理如发约两边从有赤道如朱弦文居其间走玄蛾飞云卷舒相终始大道甚夷非力使无为自然有至理谁能精专换骨髓扫除俗尘不瑕秽目中有神乃识真白玉为轵装车轮裹以天上翠织成仙人楼居俨长生鸾鹤翔舞j猱轻子能宝之慎勿惊宫室之中夜自明上清真人杨与许焚香清斋接神女手作此书留下土千年流传子为主东方苍龙右白虎廉不子求贪不与
戏题出洗马
啮膝驾谁能御驽蹇纷纷何足顾青丝络首锦障泥鞭空劳怨长路明窗戏写乘黄姿洗刷归来气如怒不须对此苦叹嗟男儿自昔多徒步
送孟仲则游荆湖兼往襄汉
行路方难子何往潇湘洞庭天一方长江风来浪如雪荆门木落天雨霜千金养客不复见万里访旧庸何伤子才有用未得试牛刀爱惜藏锋似闻远游未渠央更欲揽辔趋襄阳昔年战`且休息白骨巳瘗愁云黄伏龙凤雏在何处鹿门山色还苍苍登高吊古一长啸万事惨澹悲中肠人生聚散安可常为君起舞君举觞明朝帆影拂浮玉寄言客居思故乡
烈妇行
至元七年冬州军士刘平之戍枣阳与其妻胡俱道宿车下平为虎所得胡起追及之杀虎脱其夫吾闻之中原贤士大夫如此乃为感激慷慨作烈妇行以歌之
客车何ll夫挽妇为推问君将安去言往枣阳戍官事有程宿车下夜半可怜遭猛虎夫命悬虎口妇怒指天十步之内血相溅夫难再得虎可前宁与夫死毋与虎生呼儿取刃力与争虎死夫活心始平男儿节义有如许万岁千秋可以事明主冯妇卞庄安足数呜呼猛虎逢尚可甯成甯成奈何汝
送高仁卿还湖州
昔年东吴望幽燕长路北走如登天捉来官府竟何补还望故乡心惘然江南冬暖花乱发朔方苦寒气又偏木皮三寸冰六尺面颊欲裂冻折弦卢沟强弩射不过骑马径渡不用船宦游远客非所习狐貉不具绨袍穿京师宜富不宜薄青衫骏马争腾骞南邻吹笙厌粱肉北里鼓瑟罗姝妍凄凉朝士有何意瘦童羸马鸡鸣前太仓粟陈未易籴中都俸薄难裹s迩来方士颇向用读书不若烧丹铅故人闻之应见笑如此不归殊可怜长林丰草我所爱羁{未脱无由缘高侯远来肯顾我裹茗抱被来同眠青灯耿耿照土屋白酒薄薄无荤破愁为笑出软语寄书妻孥无一钱江湖浩渺足春水Ie灭没横秋烟何当乞身归故里图书堆里消残年
赠相士
我昔放浪江湖间举头开眼看青山安知世故不相舍坐受尘土凋朱髭须巳黄行且白亦知人生不满百功名富贵非我事但愿有酒呼好客钱塘江边逢少年两眼善相口谈天封侯食肉骨法异慎勿置我诸公前江南春暖水生烟何日投闲苕水边买经相牛亦不恶还与老农治废田
谢鲜于伯机惠震余琴云是许旌阳手植桐所
仙人巳归白云中空余手植青枝桐根柯盘郁如蛟龙一朝霹雳驱雷公烈火半k随狂风箕子之裔多髯翁才气迈俗惊愚蒙抱持来归寻国工畚二琴含商宫我来自北欣相逢持一赠我为我容自吾得此不敢寐终夜起坐弹孤鸿下弦清泠上黄锺转弦更张涕满r黄虞巳远将无同恨君不识牙与锺恨我不识瞽与蒙周南大雅当谁从
赠相者
吾闻伯乐善相马一顾千金长高价何人倜傥买权奇满眼驽骀居枥下张君年少目有神走半江湖多人我生瘦薹骏骨浪许腾骧防失真连朝春雨今始晴花枝照眼生春情楼前山色横翠霭湖上柳黄飞乱莺便须沽酒与君饮醉倒花前且高枕懒从唐举问流年欲向德翁谋小隐
渔父词二首【仲姬题云人生贵极是王侯浮利浮名不自由争得似一扁舟弄月吟风归去休】
渺渺烟波一叶舟西风木落五湖秋盟鸥鹭傲王侯管甚鲈鱼不上h
侬住东吴震泽洲烟波日日钓鱼舟山似翠酒如油醉眼看山百自由
送朱仲阳太平教授
列仙之儒山泽J手中黄纸新除书教官虽冷实清选当涂山川如画图我生无能百不如何不从君赋归与请君为我酹太白矫首南望心烦纡
题李公略所藏高彦敬夜山图
高侯r中有秋月能照山川尽毫发戏拈小笔写微茫咫尺分明见吴越楼中美人列仙J爱之自言天下无西窗暗雨政愁~灯前还展夜山图
赠吴真人【父封饶国公母饶国夫人】
上清真人天上来云收雾敛天门开手持玺书归故里琼琚玉佩相追陪堂上老仙千岁寿喜儿归来酌春酒帝命建尔于上公老仙拜前儿拜後古来子贵父母荣今见恩荣萃一门紫衣玉带照华发金冠瑶简明朝暾人间五福谁能备岁晚寒香满天地真人妙行我所知曾是玉皇香案吏
题额森特穆尔开府宅壁画山水歌
大山摩青天小山平远通云烟商侯r中有丘壑信手落笔分清妍阆风玄圃元不远粲烂金碧流潺参差涧谷楼观起萦纡石路朱桥连松风飕d响虚阁棋声剥啄来t仙渔歌樵唱渺何许纶巾羽扇清溪边高情自有泉石趣凉意不受尘埃s世间书画亦岂少谁能真赏如公贤华堂风日不到处~胜绣幕空高悬举觞酌酒为公寿眼明对此三千年
孤燕曲
燕燕复燕燕孤飞不忍见故雄巳作长别离孀雌守节令人羡昔日双双拂烟草十年独宿梁间藻叹息人间贞妇少人独何心不如鸟
题商德符学士桃源春晓
宿云初散青衫湿落红缤纷溪水急桃花源里得春多洞口春烟e绿萝v萝e烟挂~壁飞流淙下三千尺瑶草离离满涧阿长松落落凌空碧鸡鸣犬吠自成村居人至老不相识瀛洲仙客知仙路点染丹青寄轻素何处有山如此图移家欲向山中住
秋夜曲
雨声滴夜清漏长朱帘金扛⌒铝构胫忻廊硕裁剪故罗衣袂生秋香东邻剥枣西邻获旅馆无人念飘泊余不潦尽涵清辉芙蓉压堤怨不归墙根草v蛾飞蒲萄架空堕殷玉遥夜露寒生体粟暗蛩栖草鸣不平无丝经纬空劳促梦魂苦短道苦长万山深处非吾乡玉虫eG萤入屋去雁来鱼应可卜醒眼荧荧愁万斛
孔道辅击蛇笏
以笏击蛇有孔公义与段公击贼同事之钜细虽有异正气愤激生于中伟哉孔公圣人裔岂听妖邪乱民志即今槐木一尺强气象凛凛含风霜子孙守之慎宝藏~胜象牙堆满
李氏种德斋诗
一年之计种谷十年之计种木百年种德知何事插架鳞鳞书满屋世人责报嗟何速我自无心邀後福日中为市百贾闹竞逐锥刀蛾赴烛鬻书之利虽云薄要令举世沾膏馥为贤为智皆由此耕也未必能干禄他年种德看成功远在子孙应可卜
赠张彦古
秋雨新巳风日清忽闻剥啄敲门声出逢麻衣老仙伯身长七尺双瞳明平生学道几半世一见洒洒心为倾大道无为返尔朴自然有路通长生我今素飒以白宦途久矣思归耕吴兴山水况清~白云满岭堪怡情老仙何当从我去小筑茅屋依峥嵘还丹巳就蓬岛近笑指尘海寻方平
送田师孟知河中府
汉二千石入为相邑令或入为三公圣朝用人亦复尔予以此贺田河中田侯年少与余友今三十年俱白首离觞未尽去马鸣愁向风前折杨柳
赵克敬耘庵
赵子居室名耘庵不以雨阳为旱潦寸田尺宅勤自治稂莠芟夷嘉谷好平生万事无助长岁晚所收皆至宝我托官联几一载怀抱於人每倾倒交情雅有古淡风此意难为轻薄道况我同姓古所敦百世可知宜细考三十年来如一梦白相看今尽老我方告归理墓田莫怪赋诗殊草草
燕脂骢图歌
骐[世常有伯乐不生淹栈豆_见此图神自王权奇磊落龙为友隅目晶荧生紫光锦毛错落蒙清霜霜蹄蹙踏寒玉响雾Q振动秋风凉朝浴扶桑腾浩荡莫秣超象罔雄姿似隘六合小盛气欲H浮云上嗅尘一\惊肉飞奋迅不受人间Z岂惟万马羞欲死直与八骏争先驰只今相者多举肥叹息此图谁复知君不见王处冲半生隐德真成痴
赠讷古伯
有僧有僧住江心以色杀人凶且淫贪官若吏私其金灭迹钜海无由寻安知w魂痛不释t然号诉\所觌尽诛凶俦w始白谁其白之讷古伯
送高郎仲德往汝州迎母
高郎八岁失其母每一言之泪如雨忽然有信自北来知道慈亲在临汝艰难一别四十年惊喜失声浑欲舞水行有舟陆有车L被即行身欲羽遥想团栾再拜时膝下抱持喧笑语人生天地谁无母此别真如隔今古焉知孝感动神明万里言归复相聚吴兴山水清且远指日安舆还乐土我当理舟v迎汝买红s酒l肥q斑衣喜色映庭萱白发从教老农圃
次韵叶公右丞纪梦
倦游客子何时去屡欲言归天未许故乡乐事时上心破浪长鱼日登俎一蓑一笠得自由某水某丘犹可数前年有诏举逸民一旦驰驿登天府岂知佐理自有才勉强尽瘁终无补青春憔悴过花鸟白日勾稽困文簿栖栖汗逐英俊往往笑谈来讪侮倦仆思归语见侵瘦马长饥骨相拄天生我公出瑞世辅相明时期复古好将图画上凌烟未遂衣冠挂神武髭须半白称貂蝉步履渐轻宜印组道长自觉小人消乱沮政须君子怒得闲有兆天与祥吉梦初回月当户因公此意乞归田不辞歌诗为公舞
杨天瑞府判平w诗
至元年间岁辛卯建宁总管有马谋间因盗起建阳县欲引镇军肆诛屠闻民张氏有女子小名月娘美且姝思得此女恣淫u乃诬张氏与贼俱月娘逃匿不可得旁及邻女遭奸污既得月娘欲灭口父母亲戚皆囚俘一家九人一时毙痛入骨髓天难呼其余五人亦濒死身被榜掠无完肤人家不幸产尤物破家灭族真无辜杨侯天瑞为府判深疑此事皆虚诞奋髯仗义以死争力谓马谋当并按月娘得脱为良人待尽残囚出狱犴沉w极枉一旦伸台省交章同论荐圣神天子甚明察诏下天门发英断马谋竟以罪伏诛行路闻之亦咨叹邑人为侯生立祠牲酒缤纷勤荐杨侯平反世希有宜有迁示旌劝政事固因才德美岁月难将资品算即今巳过二十年那抛朱绂换青衫V夔在位方进贤请为诵我平w篇
赋张秋泉真人所藏研山
泰山亦一拳石多势雄齐鲁青巍k此石却是小岱岳峰峦无数生陂陀千岩万壑来几上中有~涧横天河粤从混沌元气判自然凝结非镌磨人间奇物不易得一见大叫争摩挲米公平生好奇者大书深刻无差讹傍有小研天所造仰受笔墨如圆荷我欲为君书道德但愿此石不用[巧偷豪夺古来有问君此意当如何
题舜举摹伯时二马图
二龙何时飞上天空有骏影人间传一匹凤头来于阗一匹赐名花满川李侯作画述者钱想见温公当国年太平时节巡游少立仗归来饱春草老向天闲无战功马自不逢人
兔
少年驰逐燕齐郊身骑骏马如腾蛟耳後生风鼻出火大呼陶拉飞鸣R如今老大百忧集拄杖徐行防喘急卷中见画眼为明骥闻秋风双耳立【陶拉国朝语谓兔也】
赠相师王蒙泉
王君善相多奇中说好夸奇无刺风巳将幻化等虚空问寿几何持底用遭时乏才偶致位处非其宜常自讼词林每文字拙玉带却怜腰体重身归闾里困衰疾心恋阙庭形夜梦端如老骥欹欲倒骏骨虽存难受清溪如玉v屋庐个个渔舟时看弄且将闲散乐余生岂望残年给残俸
松雪斋集卷三

[book_title]卷四
钦定四库全书
松雪斋集卷四
元　赵孟\　撰
五言律诗
春寒
夜雨鸣高枕春寒入敝袍时光自花柳吾意岂蓬蒿失色黄金尽知音白雪高山林隐未得空觉此生劳
雪後同子俊游何山次韵四首
同是清闲客俱为放浪游晴山依雪壮野水带冰流风急松杉乱年登荠麦收生涯虽未老吾欲觅菟裘步履行危磴凭阑得妙峰鸟飞迷故道人去想遗踪掩冉风前竹支离涧底松山僧饭不足不是忘鸣钟兵革时犹动山林日就荒子真思隐遁詹尹卜行藏有意随三饭无人馈五浆远山湖外白立马见微茫湍驶波翻雪风生地出雷薄醪随意尽寒气逼人来更欲明朝去何妨迫莫咦粤非李广醉尉勿相猜
早春
G上春无赖清晨坐水亭草芽随意v柳眼向人青初日收浓雾微波乱小星谁歌采苹曲愁~不堪听
重游弁山
出郭闻莺语穿林散马蹄涧松何郁郁春草又萋萋白石那堪煮丹崖倘可梯平生爱高兴只合此幽栖竹色迷行径松声汹座隅水清花自照风暖鸟相呼饮罢思局歌长缺唾壶重来潇洒地聊足慰须臾
鱼乐楼
楼下南来水清泠百尺深菰蒲终夜响杨柳半G日月驱人世江湖动客心向来歌舞宴达晓看横参
秋夜
草蔓行多露虫声报早秋明河斜未转大火已西流欲作传杯饮谁能秉烛游清晨拂鞍马适野拟消忧
次韵陈无逸中秋月食风雨不见
G月当圆夜看云起莫愁层连积水伏雨暗清秋白璧难容玷明珠不可求每因观节物转觉此生浮
独夜
生事怜吾拙怀人阻道修角声悲静夜灯影伴幽忧水落红衣老天寒翠袖愁云中有过雁哀叫亦何求
次韵子山登楼有感
西北高楼好登临望眼空弁山横雨外笠泽浸天东计乏千金药羞看百链铜只应将世事都付酒杯中怀古情何极登危气尚雄江山一时胜宇宙百年中翠袖愁空谷绨袍受朔风超然高举意决眦送飞鸿
闻角
吹角秋风里边声入暮云抑扬如自诉哀怨不堪闻老马行知道孤鸿飞念t只今霸陵尉那识旧将军
次韵冯伯田秋兴
e落故园秋G山处处幽无钱频贳酒多病倦登楼文采陶彭泽丹青顾虎头谁能混流俗浩荡一浮沤风紧草木变露寒沙水清萧兰嗟共悴_忍先鸣黄阁非吾事青山不世情浩歌聊感激裘马任肥轻兴逐秋风发愁随秋夜长系书阳鸟远促织候虫忙世巳无刘表家徒有孟光故衣寒未补发箧动幽香
本斋先生挽诗
昔我先君子交游半老儒词林宗匠在制阃辅臣须晚节风尘际闲居岁月徂谬称诗赋善深痛典型无德p龟龄迈神全鹤发春管宁安o?龚胜谢蒲轮小楷名空在遗言意更亲平生知巳恨泪落溪滨【公为孟\作研铭尝刻之研底又临终呼孟\多所嘱故云】
赠权季玉兼简李顺甫
幕府文书静湖山春事多风烟归逸兴花鸟助高歌自愧诸生後其如二妙何卜O应有日退食数相过
奉和帅初兄将归见简
戴子文章伯不为时所知朱弦非\听白璧易t疑海树生秋早江船渡越迟莫愁千里别要作百年期我坐幽忧疾非君谁与娱清谈忘日夜高论到唐虞天地无青眼江湖有白须客居宁郁郁归兴托鲈
送杨幼澄教授归江西兼寄吴幼清
客里相从久愁中欲别难此行登仕版未觉负儒冠北渡怜江总东归忆幼安着书应满屋妙处共谁看
送李清甫由御史出按四川
蜀道青天上绣衣?马行霜威御史府春色锦官城万里平反报三年菽水清相逢一杯酒似为别离倾
送刘伯常淮东都事
久客倦游甚思归劳寸心之子复南迈欲别惜光萧条楚山远渺弥淮水深梦中不可到何用解愁襟
晋公子奔狄图邀端父御史同赋
杌陧居蒲日艰难奔狄时天方兴伯者数子实从之岁久丹青暗人贤简册悲至今绵上路犹忆介之推
题米元晖山水
卧游渺万里楚天清晓秋初日江上出白云山际浮莽苍迷烟树隐约见孤舟丹青不可作思子徒离忧
送张仲还杭州
张子早英发哦诗遗垢氛l骨Ｇ锼青眼视晴云黄公酒垆侧王令为书裙相望苦不远何用惜离分
食粥
杲杲西流日滔滔东逝波春光蓟丘晚柳色上林多不道含香贱其如食粥何明时无小补郎署漫蹉跎
酬卫处士见赠
之子有道气山居诗兴多琴清鹤自舞林静鸟能歌未遂移家隐深L辍棹过他年从杖屦养寿向岩阿
送吴礼部奉旨诣彭湖
为国建长策此行非偶然止戈方见武入海不求仙朱绂为郎日金符出使年早归承圣渥图像上凌烟
大司农侯公挽诗
理学推高第清朝位列卿政声先日着经术莫年精乍识俄离逖方闲遽陨倾重为天下惜涕泪落纵横
和周景远见寄二首
四海多兄弟交情子独亲方将寻舴艋何意画麒麟簿领淹豪士江湖着散人相看俱老大喜见二毛新止酒陶彭泽能书王右军逃禅宁避俗感旧惜离t泽国茫茫水霜空黯黯云为农投老去北望隐思君
奉隆福召命赴都过德清别业
骤暄气候变幽园卉物凄山云石上起春鸟雨中啼牵衣怜稚子举案愧山妻苦被虚名累未得遂高栖
谢日林赠湖石次其韵
怪石曾听法来从不二门玲珑浮磬韵斑古苔痕池月岩边上春云水面屯微尔能辄赠此意向谁论筇竹杖赠天圣长老仁公仁有诗次其韵
瘦节苍骨耸腻肤黄玉温苔间时卓地月下屡敲门持赠松庐老携寻水竹归来倚空壁夜气与俱存
胡穆仲先生挽诗
我有三益友对之如古人布衣甘陋巷书册老遗民泪落黔娄被神伤郭泰巾请为千字诔书刻上坚珉
赠永清曹显祖县尹
赤县郎官宰清朝学士班云端双履去花底一壶闲鸿鹄宜天路骐近帝闲会当从此召岂待及瓜还
赠郑之侨
我有故人子少年能缀文偏工吟九日巳解赋凌云落落驹千里昂昂鹤出t却怜吾老矣须鬓白纷纷来鹤亭【在杭州开元宫吾往年游宫中而适有鹤来因为书二字以名亭】
客游真馆日鹤来玄圃时援笔二大字欣然千载期长鸣松月照屡舞竹风吹天路何寥廓吾与尔同之大都遇平江龙兴寺僧闲上座话唐綦母潜宿龙兴寺诗因次其韵
闻说龙兴寺多年未款扉风林发松籁雨砌长苔衣殿古灯光定房深磬韵微秋风动归兴一锡向空飞
李太白酒楼【在任城今新济州是】
城迥当平野楼高属莫谪仙何俊逸此地昔登临慷慨空怀古徘徊独赏心峄山明望眼百里见遥岑
送翟伯玉云南省都事
万里云南路青山落照边省郎新紫绶幕府旧红莲见面嗟吾晚观文觉子贤只应清淑气不受瘴溪烟
题赵敬父侍御祖德诗
弃子抱兄子古来闻邓攸贤哉赵氏母盛德迈前修\理须复高门庆自流诜诜庭下玉簪笏尽公侯
获周丰鼎见博古图第三卷铭六字
丰鼎制特小周人风故淳摩挲玉质润拂拭翠光匀铸法观来妙铭文考更真平生笃好古对此兴弥新
赠刘节轩侍御
骢马人皆避沙鸥意独闲天恩沾赠典泉壤慰慈乐在箪瓢外春生杖履间闻闲且行乐但恐趣朝班
雨
盒\叶响滋滋生意新知谁实挥洒解使尽圆匀蛛网悬珠络荷盘泻汞银喜凉生枕簟愁润逼衣巾
寄题陆振之与闲堂
一闲天所与万事世从E名有乐地安心为广居林间听啼鸟濠上看游鱼意适无余想时还读我书
次韵观复表兄见简
寒雨何时巳停云不肯开难陪山简醉空忆谪仙才梅蕊枝枝发幽禽日日来可能无过我真复要诗催载酒无人到山斋昼掩门泥深妨步杂臧抵豢者每忆文园渴难忘北海尊何当来就饮听我抚桐孙
故两浙运使李公挽诗
昔我闲居日公来作守时敝庐曾寓止暇日每娱嬉篆籀传书法弦歌送酒情亲自兹始岁晚辱深知白发仪刑老清朝侍从班理财羞聚敛治郡巳恫卧疾留南久招魂竟北还向来漳水道泪落郭西山五言排律
送张梦符郎中还朝
侍从班行近咨谋出使频乘轺山水国把酒浙江春骢马歌仍在祥麟德自驯大书真有法妙句不无神爱士容E放忘羊接隐沦咴瞻斗极听履上星辰此别真堪惜兹情未易陈数公如见问为说混风尘
送董参政赴召
丹极飞明诏锋车召老臣仲舒经术邃贾谊谠言陈偃草怀殊俗安田慰远人公心如日江国自熙春散乱堆帙萧飕满案尘诡随吾不忍高卧理还伸入奏能咧鞯毖阅爱身衮衣瞻望重丈席侍趋频铅椠工无益樵渔意已亲白鸥波万里浩荡未能驯
投赠刑部尚书博果密公
胄子何多士明公特妙年诗书师法在簪绂相门传曳履星辰上分光日月边帝心知俊彦t望属英贤大木明堂器朱丝清庙弦吉人词自寡君子德为先断狱功厚优儒礼数偏我非天下士人谓地行仙山好双游屐溪清一钓船赋诗时遣兴好客恨无钱政尔韦编~俄闻束帛戋风尘驱驿骑霜雪洒鞍[别妇经春夏离乡整四千家书愁展读旅食困忧煎郎位蒙超擢官曹幸接联屡闻哦鄙句信或有前缘知巳诚难遇扪心益自怜樊中淹泽雉春晚怨啼?骥病思丰草鸿冥羡远天仁言如借便白首向林泉
送瓜尔佳公分省陕西
忆从长杨猎於时始识公堂堂九尺干落落万夫雄补衮弥缝密能书点画工劳谦延士类岂弟到儿童黄阁归人望青云有父风驱驰常扈从奏对每留中暂辍尚书履荣分陕右弓泰山依昼锦燕雪感秋蓬粉署趋承旧瀛洲忝窃同因公动乡思飞梦过江东
秋日即事
今日秋色好天高景不暄清k动林薄凉意满丘樊俗客无因至幽禽时自言露浓金盏侧香远玉簪繁谁辨东山妓空余北海尊莫吟招隐赋桂树可攀援
元日朝贺【兵曹时作】
阊阖曙光生觚棱瑞霭横治朝春有象严跸物无声簪笏千官列箫韶九奏成彤墀簇仙仗翠树拂霓旌~域梯航至来庭玉帛盈皇图天远大圣德日高明兵息知仁布民熙见化行耄倪齐鼓舞率土共升平
奉赠平章李相公十韵
鱼水千年庆龙云亿载春乾元开泰运圣主得贤臣画像丹青炳书题刻画真春宫承宠旧秋谷赐名新扶日登皇极经邦赞化钧甘盘基相业傅说应星辰报国非私巳逢时岂爱身谁能动天子今复见山人始白诗书效行看俗化淳愿陈归美意作颂比A民
题杨司农宅刘伯熙画山水图
移得山川胜坐来烟雾空窗中列远岫堂上见青枫岩树参差v林花掩冉红鸟飞天路迥人去野桥通村晚留迟日楼高纳快风琴尊会仙侣几杖从儿童疑听孙登啸将无顾恺同微茫看不足潇洒兴难穷碧瓦开莲宇丹楼耸竹宫乱泉鸣石上孤屿出江中藉甚丹青誉益知书画功烦渠添钓艇着我一渔翁
七言律诗
和姚子敬秋怀五首
铜爵春深汉苑空邯郸月冷照秦宫烟花楼阁西风里锦绣湖山落照中河水南来非禹迹冀方北去有唐风溪城秋色催迟暮愁对黄云没断鸿
落日孤城动鼓鼙愁中画角不胜吹山川萧瑟秋云净草木凋伤暮雨悲多病马卿聊假日数奇李广不逢时卷帘白水青山里隐几无言有所思
搔首风尘双短鬓侧身天地一儒冠中原人物思王猛江左功名愧谢安苜蓿秋高戎马健江湖日短白鸥寒金尊v酒无钱供安得愁中却暂欢
吴宫烟冷水空流惨澹风云暗九秋禾黍故基曾驻辇芙蓉高阁迥添愁绣楹锦柱蛟龙泣金沓瑶阶鹿豕游宋玉平生最萧索欲将九辨赋离忧
野旷天高木叶E水清沙白鸟相呼边笳处处军麾满鬼哭村村汉月孤新亭举目山河异故国伤神梦寐俱黄菊欲开人卧病可怜三径巳荒芜
闻捣衣
露下碧梧秋满天砧声不断思绵绵北来风俗犹存古南渡衣冠不及前苜蓿总肥宛[琵琶曾泣汉婵と思涓┭龀山窆藕未他年始惘然
登飞英塔
梯k直上几百尺俯视层空鸟背过千里湖山秋色净万家烟火夕阳多鱼龙衮衮危舟v鸿雁冥冥避罔罗谁种山中千树橘侧身东望洞庭波
岳鄂王墓
鄂王坟上草离离秋日荒凉石兽危南渡君臣轻社稷中原父老望旌旗英雄巳死嗟何及天下中分遂不支莫向西湖歌此曲水光山色不胜悲
溪上
溪上东风吹柳花溪头春水净无沙白鸥自信无机事玄鸟犹知有岁华锦缆牙樯非昨梦凤笙龙管是谁家令人苦忆东陵子拟问田园学种瓜
次韵刚父无逸游南山作
~顶清秋凌翠烟登临应费酒如川平生能着几两屐负郭何须二顷田初日出云光射地双溪入湖波接天升高望远我所爱青壁有路何当缘
次韵子俊
岁云莫矣役车休蟋蟀在堂增客愁少年风月悲清夜故国山川入素秋佳菊巳开催节物扁舟欲买访林丘从今放浪形骸外何处人间有悔尤
次韵本斋先生即事
重揽衣裘敝更徂年欲暮气先寒雨中百草难为v霜後黄花尚耐看千古清真耆旧传半生辛苦腐儒冠便应筑室山阿去嘉与斯人赋考盘
次韵信仲晚兴
萧萧残照晚当楼寒叶E云乱客愁岁月蹉跎星北指乾坤浩荡水东流古来人物俱黄土少日心情在一丘独立无言风满袖青山相对共悠悠
次韵王时观
相思吴越动经年一见情深重惘然草木变衰人易老江湖牢落e难前泰山半出青天上禹穴遥临古道边欲说旧游浑似梦何时重上剡溪船
钱唐怀古
东南都会帝王州三月烟花非旧游故国金人泣辞汉当年玉马去朝周湖山靡靡今犹在江水悠悠只自流千古兴亡尽如此春风麦秀使人愁
次韵舜举春日感兴
沙头春日巳暄断噶新蒲色共鲜世事底须求分外人生何物胜尊前飞花苒苒催华宿草青青失古阡呤拙苫度缑喂不知今日是何年
纪旧游
二月江南莺乱飞百花满树柳依依落红无数迷歌扇嫩绿多情妒舞衣金鸭焚香川上暝画船挝鼓月中归如今寂寞东风里把酒无言对夕晖
次韵章得一同原父侄游兰泽
v树草接天已愁春尽更闻?落花飞絮都成恨痛饮狂歌浑欲颠起舞有人如谢尚着书无意似伶玄绣筵宝瑟何时会割锦s头不计钱
见章得一诗因次其韵
水色清涟日色黄花淡白柳花香即看时节催人事更觉春愁恼客肠无酒难供陶令饮从人皆笑郦生狂城南风暖游人少自在晴丝百尺长
片片飞花欲送春萋萋碧草正愁人黄蜂酿蜜经营急紫燕衔泥来去频才似茂陵非晚遇美如曲逆不长贫久知求富都无益但喜论诗若有神
奉和帅初雨中见赠
雨凄凄生夏寒故人望望惜清欢停云底事能相阻后土何时可得乾无事甘为犀首饮切云聊着屈平冠闭门客散且高卧户外泥深没马鞍
正坐清谈与世违交情如子定应稀图书跌宕心犹在裘马清狂意巳非黄鹤未知何日返饥乌故作傍人飞G南流水清如玉终拟归休理钓矶
次韵帅初
吴越相望三十年相逢意气共翩翩长歌白石徒为尔远访丹砂亦偶然海气昏昏云拂地江风飒飒雨连天他时别後相思处欲问山雪夜船
多景楼
层颠官阁几时修v槛长江万古流白露巳零秋草v斜阳虽好暮云稠平南筹策张华得治内人才葛亮优景物未穷登览兴角声孤起瓮城秋
东阳八咏楼
山城秋色净朝晖极目登临未拟归羽士曾闻辽鹤语【楼在宝婺观观中老道士能言诸父出处】征人又见塞鸿飞西流二水玻合南去千峰紫翠围如此山川良不恶休文何事不胜衣
金陵雨花台遂至故人刘叔亮墓
雨花台上看晴空万里风烟入望中人物车书南北混山川襟带古今同昆虫未蛰霜先陨凤鸟不鸣江自东绿发刘伶缘醉死往寻荒V酹西风
蛾眉亭
天门日涌大江来牛渚风生万壑哀青眼故人携酒共两眉今日为君开苍崖直下蛟龙吼白浪横空鹅鹳回南眺青山怀李白沙头官渡苦相催【时与刘伯宣尚书同登】
海上即事
白水青林引兴多红裙翠黛奈愁何底从暮醉兼朝醉聊复长歌更短歌轻燕受风迎落絮老鱼吹浪动新荷余不溪上扁舟好何日归休理钓蓑
赠周景远田师孟
与子同客帝王州一日不见如三秋风高气肃e声急天青日暖蛛丝游篱下黄花为谁好水边红树令人愁世间万事可拨遣日日痛饮醉即休
送李元让赴行台治书侍御史
粉署联班仅一秋旦同趋省莫同休岂惟官事奔忙共自觉吾侪气味投骢马只今登宪府白鸥何日傍沧洲别离不似今朝恶南望令人生白头
送刘天锡镇守鄂州
将军好武更敦书执戟多年卫帝居扈跸惯骑天育马分符真食武昌鱼弓刀行色寒逾壮尊酒风流澹有余江路梅花政堪折未应便向故人E
送缪秀才教授真州
生别我将安适言向真州作官但使清风生绦帐何妨朝日照空盘东园草木因人胜北固江山隔岸看才近中年巳伤别可堪南望送归鞍
送阎子静访浙西
翰林华盖逼青冥宪节乘骢出帝城海内文章归浑厚浙西人物望澄清姑苏落日荷花净震泽秋风橘柚明忆向玉阶承圣语早归黄阁慰苍生
次韵左辖相公
昔年闾里自浮沉郎省那知遂有今老去冯唐堪底用愁来庄舄向谁吟上林柳色春犹浅西塞桃花水正深知巳如公居鼎鼐不应长此泣南音
次韵左辖相公奉寄行台中丞徐公
尽日沉迷簿领书何时重得赋闲居巳无梦想悬金印岂有文章到石渠白发故人霜柏在黄尘游子断蓬如旧游忆在吴兴日自采G毛脍白鱼
送孟君复信州总管
君侯弱冠巳专城未许甘终浪得名五马人生真足贵一毫宠辱不须惊暮云去作江东客秋雨无忘蓟北情歌罢风前折杨柳离觞那忍为君倾
追挽宋汉臣副使
生世怜余後此公闻人说似涕无从一时文献交游里十载烟霞杖屦中有子能为先友记临终方见古人风秋漪亭上残阳色犹照先生醉後容
钦颂世祖皇帝圣德诗
东海西山壮帝居南船北马聚皇都一时人物从天降万里车书自古无秦汉纵强多霸略晋唐虽美乏雄图经天纬地规模远代代神孙仰圣谟
送吴思可总管汀州
七闽南去路崎岖五马承恩出帝都地气喜闻今有雪民生宁似昔无襦山城酒美倾鹦鹉雨馆春深听鹧鸪他日相思应怅恨离筵不忍赋骊驹
李仲渊求其弟叔行万竹亭诗为赋一首
闻君有弟多栽竹邀我题诗寄远情翠碧飞来人政静凤皇鸣集实初成江波倒影春云合山月笼夜气清我亦有亭深竹里也思归去听秋声
王氏节妇
夫妇人伦之大者夫死宁容有二天矧是簪缨闲姆训故应诗礼得家传何须断耳徒惊俗只是持身巳自贤年少寡居今白为君重赋柏舟篇
和姚子敬韵
同学故人今巳稀重嗟出处寸心违自知世事都无补其奈君恩未许归沧洲白鸟时时梦玉带金鱼念念非准拟明年乞身去一竿同理旧苔矶
赵子敬御史志养堂
志养堂前骢马归融融喜气动庭闱能令将种为书种可是斑衣胜绣衣手树q萱侵雪色心同寸草报春晖不须更上陈情表寿母康强世所稀
至元庚辰由集贤出知济南还吴兴赋诗书怀
五年京国误蒙恩乍到江南似梦魂云影时移半山黑水痕新涨一溪浑宦途久有曼容志婚娶终寻尚子言政为E慵无补报非干高尚慕丘园
多病相如巳倦游思归张翰况逢秋鲈鱼菜俱无恙鸿e稻粱非所求空有丹心依魏阙又携十口过齐州闲身却羡沙头鹭飞去飞来百自由
初到济南
自笑平生少宦情龙锺四十二专城青山历历空怀古流水泠泠尽着名官府簿书何日了田园归计有时成道逢黄惊相问只恐斯人是伏生
刘端父御史见和前诗次韵E之
少日居多隐q情微官犹喜得山城腹中洞视浑无物身外何因更有名忽忆放船苕水去终期背郭草堂成故乡一别三千里看见池塘草又生
次韵端父和鲜于伯机所寄诗
画舸西湖到处游别来飞梦到杭州百年底用忧千岁一日相思似几秋苦忆东南多胜事空吟西北有高楼只今赖有刘公干时写新诗解客愁
春日送廉访监司赴都
春弑倍纷招e使节迎春上九霄官道柔杨有生意私田细麦长新苗东风河水冰初泮迟日沙堤雪易消入觐彤庭元会毕衮衣留相圣明朝
送刘安道指挥副使还都兼寄李士安学士
昔来雨雪正霏霏今去春鸿向北飞王事便应歌m杜家人未用叹~k据鞍横槊军威壮把酒论文雅志违为问瀛洲李学士相思何故信音稀
趵突泉
泺水发源天下无平地涌出白玉壶谷虚久恐元气泄岁旱不愁东海枯云雾润蒸华不注波涛声震大明湖时来泉上濯尘土冰雪满怀清兴孤
继郑鹏南书怀
岂不怀归苦未闲宦情a思不成欢可能治郡如龚遂只合临流似幼安局懒从先处着医方留取用时看夜来梦到苕溪上一枕清风五月寒
惊秋
泽国西风一夜生故园乔木动秋声山川满目悲摇落物色无心得老成下坂牛羊知故道亲人鱼鸟近幽情向来豪气消磨尽空对年光浪自惊
德清闲居
巳无新梦到清都空有高情学隐居贫尚典衣贪购画病思弃研厌求书圉人焚积夜防虎溪女叩扉朝卖鱼困即枕书饥即饭谋生自笑一何E
题山堂
手种青松一万栽山堂留得翠屏隈推窗v树排檐入临水红桃对镜开山雉g迎朝日去野禽啼傍夕阳来老妻亦有幽栖意数日迟留不肯
醉後同张刚父清风楼联句
碧树未黄风露秋晚云萧索乱山愁【赵】千家E雨催U杵两岸残阳入钓舟【张】画角吹残人罢市清尊饮散客登楼【赵】古今回首俱陈迹唯有G声日夜流【张】
和邓善之九月雪
季秋惊见燕山雪远客淹留愁病身x自伤黄菊晚横斜空忆野梅春苍松翠柏争擎重绀殿红楼迥~尘想得江南犹未冷嫩橙清酒政尝新
次韵子敬怀王子庆往吴中【王力购晋帖】
阖闾城郭镇姑苏吊古登台百感俱秋水远随鸿影没江云长傍客帆孤吴时花草於今在晋代风流~世无别後故人须有得巳应怀宝问归途
松雪斋集卷四

[book_title]卷五
<集部,别集类,金至元,松雪斋集>
钦定四库全书
松雪斋集卷五
元　赵孟\　撰
七言律诗
海子上即事与李子构同赋
小姬劝客倒金壶家近荷花似镜湖游骑等闲来洗马舞靴轻妙迅飞I油云拔劾s头锦粉汗生怜络臂珠只有道人尘境静一襟凉思咏风雩
李诗云驰道尘香逐玉珂彤楼花暗云和光风渐v瀛洲草细雨微生太液波月榭管弦鸣曙早水亭帘渴芎多少年易动伤心感唤取蛾眉对酒歌子构名才京兆人年十七赋此诗不幸早亡杂於唐人诗中未易辨也客有赋十月桃者子构云刘郎再来岁云暮王母一笑天叽盒\皆箝口不作亦奇句也因附此
重用韵
更从何处访蓬壶花满平堤水满湖韩嫣金九落飞鸟王乔仙履下双I姬姜自爱千金貌游侠轻量一斛珠我老不知年少事水边行散似春雩
次韵西云长老赠周仲和
江南春水碧於天白鸟沧洲兴渺然刺可能如倚市力田终不似逢年几因菜怀张翰欲把丹砂访稚川才力如君强健在不妨沽酒醉花前
送杜伯玉四川行省都事
浣花G上草堂存今见能诗几代孙橘刺藤梢隐q竹椒浆桂酒荐芳荪日长画省文书静春近岷江雪浪奔我向东吴君向蜀别离从古解销魂
次韵李秀才见赠
曾是先皇侍从班龙飞去竟难攀重来赤日黄尘里梦到清泉白石间岂有文章供世用久坝娴鲇朐葡泻蔚北憷砟瞎呼酒登楼看弁山
人日立春
今年人日与春并人得春来喜气迎宫柳风微金缕重御沟冰泮玉鳞生消巳觉余寒散阳长争看晓日明霜鬓彩趸氩怀魄刻庑戮湮苛a情
送岳德敬提举甘肃儒学
苦欲留君君不留奋跨马走甘州功名到手不可避富贵逼人那得休春酒蒲萄歌窈窕秋沙苜蓿饱骅儒冠也有封侯相万里归来尚黑头
送萧万户镇阆州
锦屏山下蜀江清阆州城南春意生投壶今见诗书帅树羽遥怜角营远戍固须烦将略杂耕因足见民情梅花到日应如雪折取繁枝一寄声
留别渖王
珍重王门晚受知一年长恨曳裾迟分瓯共酌人参饮v径同看芍药枝华屋焚香凝燕寝画屏摘句写乌丝吴船万里东南去采尽苹花有所思
德昌总管雪後见过而余适往德清别业归来承惠诗走笔奉和
年过五十巳无闻老子犹容醉吐茵短棹冲寒投别墅朱N行雪布阳春诗成自可追t玉笔冻真能秃万?且喜丰年多美酒传杯慎勿厌逡巡
三日後再雪德昌复枉骑见过而复和前篇见赠辄亦次韵
夜深万籁寂无闻晓看平阶展素茵茗底莺终有韵梅花虽冷自知春使君磊落如天骥老我堆Y似冻?深愧闭门高卧客枉劳车骑巳三巡
巳酉元日朝拜喜晴总管次前韵见复和一首
公庭拜舞笑声闻晓色由浣跻鹪日不占乐岁太平有象兆新春不知何地来银瓮复报诸方致白?四海治安封禅举岱宗久巳望东巡
游乌镇次韵千濑长老
泽国人烟一聚间时看华屋出林端巳寻竹院心源静更上松楼眼界千古不磨唯佛法百年多病只儒冠相逢巳定诗盟了他日重寻想未寒
赠张进中笔生
平生翰墨空余习喜见张生缚鼠毫韩子未容夸兔e涪翁底用赋猩毛黑头便有中书意黄纸宁辞署字劳千古无人继羲献世间笔X为谁高
赠放烟火者
人间巧艺夺天工链药燃灯清昼同柳絮飞残铺地白桃花落尽满阶红纷纷灿烂如星陨??喧Y似火攻後夜再翻花上锦不愁零乱向东风
挽洞霄张耕隐
黄萧萧瘦骨清每於谈妙见高情琼浆政欲分丹鼎霞佩胡为返赤城白鹤归来华表在碧桃开尽玉棺成师今此去哀难悼万壑松风共此声
题温雪峰诗
出拥旌麾一俊臣归寻松竹作闲人龙蛇留遗人间世泉石逍遥物外身自古神仙皆旷达由来豪杰岂埃尘山川良是诸孙老华表归来又几春
次韵夷简礼部
故山深处桂浓云碓无人水自舂玉友一尊为老伴木奴千树当侯封宦途坎谀鄙碜静」侵Ю氪ナ裸荚绻乙环归去好五湖烟景最情锺
卢彦威用韵见赠亦复次韵
东篱紫菊露方浓西舍黄粱夜自舂蕙帐夜空玄鹤怨松门无锁白云封图书老去心犹在朝市重来意巳慵岂有高情齐隐逸政缘多病巳龙锺
论书
右军潇洒更清真落笔奔腾思入神裹W若能长住世子鸾未必可惊人苍藤古木千年意野草闲花几日春书法不传今巳久楮君毛e向谁陈
寄题保定杜处士晚翠楼
楼外山光翠不如楼中美人老耽书一尊v酒刘伶醉几点黄华陶令居虚旷自疑风月近孤高应与世尘E他时若到丹梯上当有清谈一起余
赠张德玉
张君说易万人夸幽赞神明断不差动静六爻虽有象吉凶万变本无涯河图妙在纵横用皇极曾传一倍加自笑已无疑可卜有疑来问尔西家
岁晚偶成
致君泽物巳无由梦想田园水头老子难同非子传齐人终困楚人咻濯缨久八嬗娓甘带宁堪见督邮准拟新年弃官去百无拘系似沙鸥
胜⒙
楼下寒泉雪浪惊楼前山色翠屏横登临何必须吾土啸傲聊因得此生檐外白云来托宿梁间紫燕语关情济南胜⑻煜律偈砸欣父裳圩悦
次韵杜浩卿咏所藏研
我生老研日相寻手不能神漫苦心墨妙已无王令帖诗穷空忆杜陵吟质温未逊连城璧气润先知几日霖只有子西知钝体便应刻此当铭箴
送史总管廉访江东
历下方夸汉吏循江东又见绣衣新可能召父专前代更有萧规後人佐理非才常自愧别离作恶向谁陈何当揽辔从公去归泛清溪采白苹
赠脱特穆尔总管
将军铁马拥h弓壮岁分符镇越中山水多情留贺监儿童拍手爱山公紫似戟君犹健白如丝我已翁说礼敦书殊不忝看君真有古人风
寿平章李韩公
瑞锺光岳应时需日上天衢手自扶八表同风开寿域五云异彩映台符经纶至治归贤相陶冶斯文属大儒为国白头身未老掌中行见有明珠
鹤归亭【在龙虎山虚靖天师旧亭也】
仙去人间有故亭四山林竹郁青青隐居真诰传千古玉局丹文役万灵白鹤归来人换世黄云翔集夜充庭步虚声转松风响思掬岩泉洗耳听
挽道士危功远
处世纷纷一梦同觉来虚室已成空药丹^尘埃里羽节琼轮杳霭中素壁尚明秋馆月青松犹引夜窗风仙家自有逍遥趣不用悲哀哭断蓬
送柳汤佐怀孟总管
河山王屋翠迢C玉辇曾临号乐郊老子分符称太守诸儿骑竹候前茅春苗秋实供?传紫笋朱樱入贡包手种成千树柳政成应有凤来巢
送吴真人谒告归为二亲八十之寿兼降?名山
许迈杨羲奕世仙木公金母共长年斑衣归戏鄱君侧绦节朝辞玉帝前去去青牛随紫气飞飞白鹤v香烟大椿自得人间寿八十从今数八千
老态
老态年来日日添黑花飞眼雪生扶衰每藉过眉杖食肉先寻剔齿矣冶劬新谓聿还中肠惨戚泪常淹移独就南荣坐畏冷思亲爱日檐
五言~句
题秋山行旅图
老树叶如雨浮岚翠欲流西风驴背客吟断野桥秋
题高彦敬树石图
乔林动秋风索索叶自语堂堂侍郎公高怀政如许
题萱草蛱蝶图
q竹无端v幽花特地妍飞来双蛱蝶相对意悠然
题米元晖山水
澄江漾旭日青嶂拥晴云孤舟彼谁子应得离人t
黄葵词
仙掌郁金衣朝阳风露曦可怜蜂与蝶只解弄春晖
题孙安之松楸图
坟墓在万里宦游今五年人谁无父母掩卷一咳
题太白酒船图
载酒向何处稽山镜水边若为无贺老兴尽便叽潇洒稽山道风流贺季真相思不相见愁杀谪仙人
题彦敬越山图
越山隔涛江风起不可渡时於图中看居然在烟雾
寄题真定明远亭
未到新亭上先题明远诗云间归雁小山外夕阳迟
独夜
秋风动林叶夜雨滴池荷孤客睡不着乱蛩鸣更多
因禅师挽诗
先子同年友惟余此老存安心得禅悦闭户道弥尊面帝陈三语还山又几春萧然无世累卓尔出埃尘朱阁非新构青松只旧林佛澄今已逝无复听铃音佛性无来去t生自尔悲达观应大笑政足见渠痴作糜活饿夫分食及龟鱼林深幽磬晚犹想定叱
题李仲宾野竹图
吾友李仲宾为此君写真冥搜极讨盖欲尽得竹之情状二百年来以画竹称者皆未必能用意精深如仲宾也此野竹图尤诡怪奇崛穷竹之变枝叶繁而不乱可谓毫无遗恨矣然观其所题语则若悲此竹之托根不得其地故有屈抑盘K之叹夫羲尊青黄木之灾也拥肿拳曲乃不夭於斧斤由是观之安知其非福耶因赋小诗以寄意云
偃蹇高人意萧E旷士风无心上霄汉混迹向蒿蓬
天冠山题咏二十八首
龙口岩
峭石立四壁寒泉飞两龙人间苦炎热仙山巳秋风
洗药池
真人栖隐处洗药有清池金丹要沐浴玉水自生肥
炼丹井
丹成神仙去井冽寒泉食甘美无比伦华池咽玉液
长廊岩
修岩如长廊下有流泉注山中古仙人步月自来去
金沙岭
攀萝缘石磴步上金沙岭露下色荧荧月生光炯炯
N仙台
仙台高几许时时覆云气一去三千年令人每翘企
逍遥岩
兹岭可逍遥下可坐百人岂徒木石居真与猿鹤邻
灵湫【湫上有亭名听雨】
灵湫不受污深浅何足计小憩松竹鸣萧萧山雨至
寒月泉
我尝游惠山泉味胜牛乳梦想寒月泉携茶就泉煮
玉帘泉
飞泉如玉帘直下数千尺新月横帘h遥遥挂空碧
长生池
竹实凤将至水清鱼自行着我草堂里危坐学长生
道人岩
道士本避世问之无姓氏如何千载後石室有人至
雷公岩
雷公起卧龙为国作霖雨飞电掣金蛇其谁敢余侮
石人峰
巨灵长亘天何时化为石特立千万年终古无人识
学堂岩
仙人非痴人山中犹读书嗟我废学久闻此一长吁
老人峰
有石象老人宛然如绘素稽首礼南极苍苍在烟雾
月岩
月岩如偃月风泉洒晴雪仙境在人间真成两奇~
凤山
山鸡爱毛羽饮啄琪树间照影寒潭静翔集落花闲
仙足岩
窈窕石屋间中有仙人躅说与牧羊儿慎勿伤吾足
鬼谷岩
鬼谷岩前石唐文字字奇何当拂苍藓细读老君碑
风洞
石壁何空洞中有风泠然安知列御寇不向此中仙
钓台
仙者非有求坐石示投钓咄哉羊裘翁同名不同调
w潭
神龙或渊潜石洞通水府勿遣儿曹剧飞空作雷雨
一线天
醯鸡舞瓮中井蛙居坎底莫作一线看开眼九万里
馨香岭
山险通鸟道水深有蛟龙谁言仙乐鸣高人方耳聋
三山石
我有泉石癖甚爱山中居何当从t公讲学读吾书
五面石
洞中即仙境洞口是桃源何殊武陵路鸡犬自成
小隐岩
林薮未为隐仙岩犹可梯终当携家去瑶草正萋萋
玄洲十咏寄张贞居
菌山
结茅依菌山焚香候芝盖真灵幸悯我冠佩时来会
罗姑洞
翩翩十~跗飘九疑仙洞口薜萝长来降是何年
霞架海
\水会一壑天近发霞光晨兴新沐竟曦向朝阳
桐花源
伊谁植斯桐萋萋满幽谷鸣凤久不闻何当一来宿
鹤台
上有白鹤翔下有幽人居幽人道当成白鹤来不虚
玄洲精舍
子有猿鹤想甘同麋鹿游县榻应待我分我半玄洲
紫轩
林君巳仙去紫轩名尚存丹光时或现药鼎夜常温
火浣坛
真阳以解形四大何足靳指穷於为薪火传不知尽
玉像龛
我有紫虚像白玉雕琢成贡之华阳天万年期降灵
隐居松
真人昔住世所至树以松当知千岁下遗子以清风
题仲宾竹
幽人夜不眠月吐光炯炯起寻管城公奋写清影此君有高节不与草木同萧萧两三竿自足来清风
题周秀才此山堂
青青云外山炯炯松下石顾此山中人风神照松色爽气在襟袖清风拂丝桐悠然适天趣宴坐心融融
晓起闻莺
暑气晓来清时时闻远莺还思故园路松下v苔生六言~句
黄清夫秋江钓月图
尘土染人衣袂烟波着我船窗为问行歌都市何如钓月秋江
题孤山放鹤图
西湖清且涟漪扁舟时荡晴晖处处青山独往翩翩白鹤迎归
昔年曾到孤山苍藤古木高寒想见先生风致画图留与人看
题王子庆所藏大年墨e
鸿e栖栖遵渚黄芦索索鸣秋羡杀承平公子笔端万里沧洲
七言~句
初至都下即事
海上春深柳色浓蓬莱宫阙五云中半生落魄江湖上今日钧天一梦同【北方谓水泊为海子】
尽日车尘马足间偶来临水照愁故乡兄弟应相忆同看溪南柳外山
送王月友归杭州
社燕秋鸿各自飞我来君去苦相违西湖西畔梅如雪应有亲朋待子归
云本无心漫出山归来依旧与云闲何当从子东南去扫地焚香昼掩关
清胜轩~句
小草幽香动碧池暖风晴日长新荑南窗昼倚v静听尽行人过马蹄
浮玉山
玉湖流水清且闲中有浮玉之名山千帆过尽暮天碧惟见白云时往还
鄣南山中
山深草木自幽清终日闻莺不见莺好作束书归隐计蹇驴来往听泉声
奉和本齐先生午日~句二首
风雨凄凄五月寒v门巷思萧然客来载酒非问字知是先生草太玄
节序听自过榴花能舞鸟能歌北窗高卧一杯酒奈得渊明醉後何
采桑曲
野雉朝gg且飞谁家女儿采桑归欲折花枝插丫髻还愁草露湿裳衣
题东野平陵图【事见笠泽q书】
骑驴渺渺入荒城积水空林坐自清政使不容投劾去也胜尘上负平生
次韵刚父即事~句
玉树凋伤\草黄夜虫时语怨流光美人望望隔秋水不寄相思书一行
凄凉鼓角北风传嘈杂琵琶思远天白雪有谁知窈眇翠蛾空自惜联娟
萧索山川树影稀陇云时逐e南飞苦无渌酒~佳节犹有黄花媚夕晖
溪头月色白如沙近水楼台一万家谁向夜深吹玉笛伤心莫听後庭花
戏题僧惟尧墨梅
潇洒孤山半树春素衣谁遣化缁尘何如淡月微云夜照影西湖自写真
题范蠡五湖杜陵浣花
功名自古是危机谁似先生早拂衣好向五湖寻一舸霜黄木叶e初飞
春色醺人苦不禁蹇驴驮醉晚江花江草诗千首老尽平生用世心
梅花
潇洒江梅似玉人倚风无语澹生春曲中桃叶元非侣梦里花恐未真
酬罗伯寿
江西水清石凿凿士生其间多异才今去欧黄未为远要须力挽古风
据鞍北走燕山雪策杖南游故国春万里归来头未白他年句法更深醇
题苍松叠岫图
桑苎未成鸿渐隐丹青聊作虎头痴久知图画非儿戏到处云山是我师
溪上先人之敝庐南山秀色照庭除何时共买扁舟去看钓寒波缩项鱼
送王子庆诏檄J东收郡县图籍
木落江南天地秋西风吹子过东州试开图籍寻佳处便命舟车作胜游
安道幽居寄剡源蓬蒿蔚蔚长丘园向来乘兴相寻意何事空卟坏矫拧疚剿С酢
爱古探奇亦可怜锦囊玉轴不论钱拟须马江头路日日望君书画船
九月八日雨中闷坐和E仇仁父张季野
客居破屋苦秋雨黑潦侵阶^欲沉青蕊明朝不堪摘谁能载酒慰幽心
以画寄高仁卿
碧山清晓护晴岚v树经秋醉色酣谁是丹青三昧手为君满意画江南
题龚圣予山水图
泽雉樊中神不王白鸥波上梦相亲黄尘没马归来晚只有西山小慰人
当年我亦画云山云白山青咫尺间今日看山还自笑白头输与楚龚闲
杭州雨中
江南十日九雨花柳欲开无好春却忆京城二三月秋千风暖涨香尘
题秋胡戏妻图
相逢桑下说黄金料得秋胡用计深不是别来浑未识黄金聊试别来心
题舜举折枝桃
醉里春归寻不得眼明忽见折枝花向来飞盖西园夜万烛高烧照烂霞
怀德清别业
阳林堂下百株梅傲雪凌寒次第开枝上山禽晓啁哳定应唤我早归来
谷口春残黄鸟稀辛夷花落杏花飞始怜幽竹山窗下不改清待我归
过严陵钓台
富春山中有客星辞荣归来意更真羊裘坐钓沧波上却笑刘郎非故人
桐江水色映青山安稳行人挂布帆呤追缟嘲奥砝锊恢此地是尘凡
部中暮归寄周公谨
日暮空街生白烟归来羸马不胜鞭明朝又逐鸡声起孤负日高花影眠
三年漫仕尚书郎梦寐无时不故乡输与钱唐周老子浩然斋里坐焚香
送山东廉访照磨于思容
林梢春动紫烟生匹马东风十日程若到济南行乐处城西泉上最关情
~句
春寒恻恻掩重门金鸭香残火尚温燕子不来花又落一庭风雨自黄昏
喜晴
久雨厌厌愁杀人晴犹得见青春急须走马西湖路杨柳淡黄如麴尘
简王搏霄乞夫容杏
杏花枝上红千叶偏得春饶恼杀人早与折来供一醉东风如此恐成尘
都南张氏园寓居
尺五城南迹似幽乡心空折大刀头杏花飞尽E脂雪日日东风未肯休
和韩君美二~句
金山
江水西来接太空中流突兀涌鳌宫妙高台上一回首看尽世途风浪中
苏州
子胥死後巳无臣中国由来渐属秦天下固知多美妇五湖元自有高人
题所画梅竹赠石民瞻
故人赠我江南句飞尽梅花我未归欲寄相思无别语一枝寒玉澹春晖【伯机有诗见寄云寄声上佳公子飞尽梅花不见君】
江南翠竹动成林谁折寒枝寄赏音说与双清堂上客萧然应见此君心
题所画梅竹幽兰水仙赠鹤V
千树瑶芳压水湄西湖风月鬓成丝江南春色今何似赖有高人把一枝
萧萧叶带雨声寒袅袅枝e月影残欲引九苞威凤宿晴窗试写翠琅\
百草千花日夜新此君林下始知春虽无令色如娇女自有幽香似德人
翠袖盈盈不受扶天风缥缈降麻姑便应从此东吴去几见蓬莱弱水枯
和黄景杜雪中即事
燕雪常飞十月前敝裘破帽过年年拥炉自笑何为者欲买浊醪无一钱
雪寒凄切透书帷极目南云入望低欲报平安无过e忽惊残梦有鸣鸡
君说江南苦未归香橙新酒蟹螯肥何当与子扁舟去共挽清溪浣客衣
客里相从意最亲高歌快饮见天真明年去学潘怀县满县栽花做好春
当年临水照春衫浮玉山前水似蓝归计未成a思恶为君飞梦到城南
送黄景杜
天下无双黄印曹割鸡聊复试牛力梅花香里听衙罢明月泉边饮浊醪
偶成~句二首奉怀宋齐彦学士田师孟省郎
道山仙府旧曾居堕在尘埃意不舒呤坠嗜颂焐献∪绾尾患陌胄惺
乍可望尘迎使者何堪据案疲民济南虽有如渑酒准拟愁中过一春
东城
野店桃花红粉姿陌头杨柳v烟丝不因送客东城去过却春光总不知
湖上暮归
春柳絮不能飞雨足蒲芽v更肥政恐前呵惊白鹭独骑款段v湖归
明时官府初无事下走非才自觉忙奔走尘埃竟何补故园松菊久应荒
春日漫兴
春事转眼过满城流水v多西园纵有红千叶尘土埋头奈尔何
题朱雪景
尘埃困人恒作恶开卷惊看雪满楼安得眼前有此屋仍呼陶谢与同游
即事三~
湘帘E织浪纹稀白苎新裁暑气微庭院日长宾客退v池芳草燕交飞
古墨轻磨满几香研池新浴粲生光北窗时有凉风至闲写黄庭一两章
v屋扶E竹树清飞飞燕雀共生成贫家自笑无金弹数树枇杷总不生
又
草长前庭不用锄自然生意满吾庐何须直待生书带始信康成解着书
牧牛图
杨柳青青黄鸟飞陂塘草v水生肥一栏罢朝来雨却背斜阳自在归
题孙登长啸图
在涧幽人乐考盘南山白石夜漫漫空林无风夜籁寂长啸一声山月寒
题山水卷
霜後E林叶尽乾雨余流水玉声寒世间多少闲庭榭要向溪山好处安
咏史
酒酣斫气如云屠狗吹箫尽策牒菏夜Τ妓第一黄金合铸纪将军
题t仙壁
t仙来会蕊珠宫花满琼山翠满空环佩珊珊五云际半天鸾鹤舞春风
宫中口号
日照黄金宝殿开雕阑玉砌拥层台一时侍卫呱砹⑻觳浇临玉斧来
殿西小殿号嘉禧玉座中央静不移读罢经书香一炷太平天子政无为
自警
齿豁头童六十三一生事事总堪惭惟余笔研情犹在留与人间作笑谈
刘时济归来堂
出处由来各有宜他人何与强吟诗千年只有陶彭泽解印归来更不疑
宿五华山怀德清别业
一夜松涛枕上鸣五华山馆梦频惊何当归去芝亭上坐听翁韵玉笙
留题惠山
南朝古寺惠山前裹茗来寻第二泉贪恋君恩当北去野花啼鸟漫留连
徐敏父龙虎山仙岩闻鸡鸣寄玄卿
天鸡三叫白云中知有仙家住半空尘土恍然惊梦觉碧桃花落自春风
泛泛轻舟碧溪苍崖万仞有鸣鸡可惜吾侬不同往便当着屐上丹梯
题苕溪~句
自有天地有此溪泓s百折净无泥我居溪上尘不到只疑家在青玻
题四画
桃源
桃源一去~埃尘无复渔郎再问津想得u田并凿井依然淳朴太平民
渊明
渊明为令本非情解印归来去就轻稚子迎门松菊在半壶浊酒慰平生
四皓
白商岩四老翁紫芝歌罢听松声半生不与人间事亦堕留侯计术中
赤壁
周郎赤壁走曹公万里江流`两雄苏子赋成奇伟甚长人想谪仙风
偶得灵壁石笔格状如俗所谓j云螭虎者因成~句
玄螭穿透白云层老眼平生见未曾开辟以来神物出人间剞劂竟何能
题高彦敬画二轴
EE澹澹竹林间烟雨冥蒙见远山记得西湖新霁後与公携杖听潺
万木纷然e落後唯余碧色见松林尚书雅有冰霜操笔底时时见此心
偶成
竹林深处小亭开白鹤徐行啄紫苔羽扇不e纱?侧晚凉青鸟忽飞来
末利花开小玉莲香风引谒洞中仙梦回不记相逢语明月清圆在枕边
即事
庭槐风静v多睡起茶余日影过自笑老来无复梦闲看行蚁上南柯
橘子花香满四邻v如染净无尘幽斋独坐鸟声乐万虑不干心地春
赠彭师立
学书工拙何足计名世不难传後难当有深知书法者未容俗子议其间
古来名刻世可数余者未精心不降欲使清风传万古须如明月印千江
松雪斋集卷五

[book_title]卷六
钦定四库全书
松雪斋集卷六
元　赵孟\　撰
杂着
乐原
乐本乎律律始於数正於度度曷从而正之曰以候气正之何以知其然也古者有t黍之法黍之为物也大小不齐就取其中者从t之而然横t之而否是故不可以为定法也必择土中使善历者候气焉气应则律正律正则度正矣较之t黍之为不亦善乎律之长短郑氏之法不可易也是其上下之所以相生也所以随时而变易也夫音之清浊定於管之长短凡其空围则一而已矣非有大小之异也先儒制律有大小之异者非愚之所知也律不可以徒律徒律不可以为乐必施之於音而後乐生焉用之而天地应鬼神格人民和故曰移风易俗莫善於乐世衰道微流为贱工之事为士者益耻之岂特不以为巳任而已哉然乐之所以动天地感鬼神移风易俗者不可毫厘差也礼运曰五音六律十二管还相为宫谓律之各自为宫而商角徵羽从之也仲冬之月律中黄锺夫黄锺为宫则太蔟为商姑洗为角蕤宾为变徵林锺为徵南吕为羽应锺为变宫此自然之理也还之於律而七音备矣被之於器而八音谐矣大吕而下亦犹是也今之乐以四清混於七音之中岂不谬乎黄锺为\律之祖宫声为\音之君皆尊而无二者也惟其然也是以有清声焉此圣人作乐之妙用也还宫之法黄锺之均无清声谓黄锺为宫则商角徵羽以渐而清自然顺序不待用清声也大吕为宫则黄锺为变宫还宫之法宫为浊变宫为清若乃大吕均以黄锺为变宫则是变宫反浊於宫矣是上陵之渐也而可乎於是以黄锺之清声代之夫清声者岂於十二律之外他有所谓清声者哉黄锺之为四寸二分寸之一是黄锺之清声也岂惟黄锺为然十有二律皆有之今也不然四清之外无有也必欲复古则当复八清八清不复而欲还宫以作乐是商角徵羽重於宫而臣民事物上陵於君也此大乱之道也
琴原
琴也者上古之器也所以谓上古之器者非谓其存上古之制也存上古之声也世衰道微礼坏乐崩而人不知之耳琴丝音也非丝无以鸣然而丝有缓急声有上下非竹无以正之竹之为音一定而不易是以用之正缓急而定上下也是故音十有二均调琴之法亦十有二而世俗一之黄锺之均一宫二商三角四徵五羽六七比一二大吕太蔟如之夹锺之均二宫三商四角五徵一羽六七比一二姑洗如之中吕之均三宫四商五角一徵二羽六七比一二蕤宾林锺如之夷则之均四宫五商一角二徵三羽六七比一二南吕如之无射之均五宫一商二角三徵四羽六七比一二应锺如之如之者非同之如其徽之应而缓急不同也苟为不同则曷从而正之曰以管正之也黄锺之均一弦为宫吹黄锺之管以合一弦而後弦正自是以降以大吕合大吕以太蔟合太蔟无不正矣夹锺之均十弦为宫合之无以异也中吕之均三弦为宫合之无以异也夷则之均四弦为宫无射之均五弦为宫合之亦无以异也此十有二均之大略也夫一弦为宫者至五弦而止五弦而止者五音之外不可加也二弦为宫者一弦还而为羽羽不可以浊也故以六弦代之三弦为宫者一二还而为徵羽徵羽不可以浊也故以六七代之其正体不出乎五弦也其所以七弦者亦清声还宫也至於四弦为宫者则羽不足矣不亦穷乎曰羽在三弦七徽之上以按声求之亦清声也此琴之大略也
五柳先生传论
志功名者荣禄不足以动其心重道义者功名不足以易其虑何者纡青怀金与荷I畎亩者殊途抗志青云与徼幸一时者异趣此伯夷所以饿於首阳仲连所以欲蹈东海者也矧名之乐加乎轩冕违巳之病甚於冻馁此重彼轻有由然矣仲尼有言曰隐居以求其志行义以达其道吾闻其语未见其人嗟乎如先生近之矣
夷斋说
孟\往年仕京师识田君润之及来佐济南田君长山东廉访幕府从游既久出一卷示孟\则E斋卢公所书潘君记夷斋之文也夷斋者田君所居室之名也天下之名居室者\矣而君独名之曰夷者所以见君之心也夫夷之为言平易坦夷之谓也老子曰大道甚夷是也田君自少年仕御史府无倾俭刻薄之私其名斋曰夷不亦宜乎夷与险对者也尝试言夫险者则夷之义自见今夫天下之险无u於水水之险则有吕梁巳艚若河以至於海而水之险极矣然舟楫既具人力既尽则若履平地其或至於颠覆盖有幸不幸存焉耳若夫人心之险又非水之能喻也谈笑而戈矛生谋虑而机作不饮而醉不G而毒同则刎颈胶漆异则对面楚越及其至也以锱铢之利毫厘之忿使人上下乖骨肉离险之祸可胜言哉田君无是也则其名斋曰夷不亦宜乎因田君之意推而为之说以颂田君之德而警夫世之险者焉
赵郡李氏世谱
李氏嬴姓帝颛顼之後大业生女华女华生V陶字庭坚为尧大理以刑法助化历虞夏商子孙守其官以官为氏至纣之时理徵字德灵以直道不容於朝其妻陈契和氏与子利贞避难伊侯之墟食木子得全改理为李利贞亦娶契和氏生昌祖为陈大夫五世孙硕受采地於宗周康王食苦硕孙乾字文果周上御史大夫娶益寿氏女婴敷生耳字n一字伯阳柱下史掌三皇五帝之书耳自着书名老子其言至深周道衰去西之流沙不知其所终孙宗字尊祖魏大夫世所称段干木即其人也孙兑相赵惠文王惠文王有沙丘之难兑发兵救之微兑赵几不全自兑始居赵郡为赵郡李氏之祖六世孙昙字贵远入秦为御史大夫葬柏人西四子崇辨昭玑崇字伯佑秦陇西守是为陇西李氏之祖孙信字有成大将军灭燕斩燕太子丹始皇帝称之以为能孙广汉前将军匈奴号之为飞将军十六世孙蔽髁刮湔淹跷唐始祖追尊兴圣皇帝此其尤盛者也玑生牧相赵封武安君北破林胡拓地千余里西却秦人之师始皇帝用顿弱之说纵反间於赵赵杀牧秦灭赵牧弟齐居中山尚食监高祛为文帝言以为贤将者也牧孙左车仕陈余封广武君汉大将韩信闻陈余不能用广武君之策乃敢下兵井陉击陈余水上信巳破陈余购千金求广武君师事之曾孙秉字世范汉颍川太守徙颍川六世孙修字伯游後汉太尉生膺字元礼司隶校尉中常侍张让弟翔为野王令无道杀孕妇畏膺弃官归京师匿让舍合柱中膺率吏攻翔杀之生瓒瑾曹操微时数从瓒游瓒以意厚之语子宣等曰孟德英雄也天下乱非孟德不能定张孟卓袁本初虽与吾亲旧皆不足依孟卓名超广陵太守本初名绍冀州牧後诸子果赖操得免於难及操破绍乃举家还赵郡瑾四世孙楷字雄万晋司农丞治书侍御史避赵王伦之难北徙常山五子辑晃芬劲弊钟谆聘咂教守居巷东为东祖劲字少黄治书侍御史与兄芬居巷西为西祖辑字护宗高密太守自楷时徙平棘自平棘复徙柏人子慎敦世甚微从叔晃还赵郡晃字仲黄镇南府长史共称南祖其别宗为江夏辽东汉中三房子孙咸盛魏齐周隋之世多为大官至唐位宰相者十七人曰游道曰藩曰固言曰日知曰敬玄曰伸曰元素曰绦曰峤曰珏曰怀远曰吉甫曰德裕曰泌曰m曰{曰安期蚤能以功名着於世者泌与吉甫父子泌字长源少年慕神仙不死之术隐华山天宝之乱肃宗使人访得之帝与俱出入军中指之曰衣黄者圣人衣白者山人继相代宗德宗受命於艰难之际使唐室再造危而复安大⒔悦谥功也所与共事者乃李辅国卢杞之徒能以智自免故君子以泌比张子房吉甫之系出西祖子隆字太メ嵛焊烦橇盍世孙祖威唐仓部郎中生思行嘉州刺史孙栖筠为工部侍郎关中旧仰郑白二渠溉田而豪戚壅上游取o利且百所夺农用十七栖筠奏毁之岁益租二百万平卢行军司马许杲将溃卒渡江东欲为变拜栖筠浙西观察使杲惧而逃拜御史大夫元载窃国柄横甚代宗倚栖筠使图之栖筠见帝牵制不时决忧愤而卒子吉甫字弘宪自代宗时以姑息御藩镇有终身不易地者吉甫相岁中易三十六镇刘辟反於蜀李W反於吴用吉甫计卒斩辟与W每为宪宗言藩镇不奉命则朝廷不尊伐叛之谋当以时决李逢吉沮其功心甚恨之及吴元济擅立则自请至淮西招之不从必俘以为献会暴疾卒吉甫长於政事所推多贤士大夫尽其职元和之治视贞观开元盖庶几焉生德裕字文饶力学卓荦有大节尤善着文徐州王智兴绐天子筑坛度僧资国家大福德裕为御史中丞言江淮间失男子六十万人非小变诏止之徙南节度使建筹边楼按南道山川与蛮相出入者图之左西道山川与吐蕃相出入者图之右部落\寡馈饷远迩曲折咸具召习边事者与共计敌情伪尽知之请安定人为甲解州人为弓杭州人为弩器械必犀利率户二百取一人战复勿事缓则农急则兵分为十一军号雄边军武宗立召相德裕唐自中叶数困於西戎党项喵酵罗更相诛乱边德裕以数应之使势蹙不]为大变是时兵屡胜濒河将尽惴不敢动武宗之治号为中兴宋盛时系赵郡而达者P字明远饶阳人周开封尹宋太祖时贬道州司马再贬延州别驾治生为终老计遣使召之久而後至太祖望见P大喜曰赵普不妄荐人P再相持重知大体尝举王旦谓必为太平宰相後果如其言沆字太初临橙讼嗾孀谌杖∷姆剿旱盗贼奏之王旦参知政事以为细事不足烦上听沆曰人主少年当使知艰难不然血气方刚不留意声色狗马则土木甲兵祷祠之事兴矣吾老不及见君他日之忧也大中祥符之际丁谓等以天书惑帝治宫室费财钜万万王旦欲谏则业巳同之欲去则上遇之厚不忍去大以为恨寇莱公荐丁谓沆不用准怒曰谓才不足用耶准言不足听耶沆曰谓不可使在人上准曰谓可使在人下乎沆叹曰君必悔之谓相果逐莱公故世称沆为圣相迪字复古濮阳人举进士第一与王曾并相於国家大计多所匡正P传以为德裕次子比部员外郎浑之後居饶阳五公里金末裔孙成避乱徙博陵葬祖父博陵西北乱甚徙河南久之复还河北居瀛州之参户又为参户人三子谦荣u谦字仲默生信德信生逊q迁y德生造达适遐荣字茂之勤於为生能斥其余以与人乡里称为长者生秀世英秀字子实有大才幼孤以善事母称榭谥食便体之衣有不须也未有须而後具焉者母亦甚安之遂不忍去其母而仕子弟严以身率之故子弟能力学以自赴於成人饶阳之绪几至是而复生迪字光道大元吏部郎中有能名生逸通世英字仲杰生逖述逖汉主簿生植述太子洗马u生义居仁义生某居仁生道道生高丽吴兴赵孟\曰余官太史氏识光道属余序其世家余乃为沿得其世次如上而次叙之李氏之出赵郡者传二千余年达者不可胜数盖V陶之烈也今光道贤而能官祖父皆有积德其後当益大云
序
书今古文集注序
诗书礼乐春秋皆经孔子删定笔削後世尊之以为经以其为天下之大经也秦火之後乐遂无复存诗书礼春秋由汉以来诸儒有意复古殷勤收拾而作伪者出焉学者不察尊伪为真俾得并行以售其欺书之古文是巳嗟夫书之为书二帝三王之道於是乎在不幸而至於亡於不幸之中幸而有存者忍使伪乱其间耶又幸而觉其伪忍无述焉以明之使天下後世常受其欺耶余故分今文古文而为之集注焉嗟夫可与知者道难与俗人言也余恐是书之作知之者寡而不知者之\也昔子云作法言时无知者曰後世有子云必爱之矣庸讵知今之世无与我同志者哉
印史序
余尝观近世士大夫图书印章壹是以新奇相矜鼎：爵之制迁就对偶之文水月木石花鸟之象盖不遗余巧也其异於流俗以求合乎古者百无二三焉一日过程仪父示余宝章集古二编则古印文也皆以印印纸可信不诬因假以归采其尤古雅者凡模得三百四十枚且修其考证之文集为印史汉魏而下典刑质朴之意可而见之矣谂於好古之士固应当於其心使好奇者见之其亦有改弦以求音易辙以由道者乎
赠赵虞卿序
平阳赵虞卿从其兄来吴兴兄卒官虞卿因留不去萧然逆旅无一箪之储饭豆茹~衣褐垢敝处之无穷愁之色人或馈者亦欣然弗拒及遇人有不足辄乞之无吝情观其人嗒然无所为听其言渊乎以道而其弈又通天下之善弈者也人不知未尝言人知之未尝矜意其r中有得故外物不足以累之嗟夫人患无所得即有得虽千金之富驷马之贵若将裱捎萸淦淇弦源艘妆艘孔子曰志於道据於德依於仁游於艺若虞卿者所谓游艺志道者耶虞卿居吴兴久吾党之士往往与之游於是相与赋诗赠之而赵孟\又为之序
送吴幼清南还序
士少而学之於家盖亦欲出而用之於国使圣贤之泽沛然及於天下此学者之初心然而往往淹留偃蹇甘心草莱岩穴之间老死而不悔岂不畏天命而悲人穷哉诚退而省吾之所学於时为有用耶为无用耶可行耶不可行耶则吾出处之计了然定於r中矣非苟为是栖栖也近年以来天子遣使者巡行江左搜求贤才与图治功而侍御史程公亦在行程公思解天子渴贤之心得临川吴君澄与偕来吴君博学多识经明而行修达时而知务诚称是举矣而余亦滥在举中既至京师吴君翻然有归志曰吾之学无用也迂而不可行也赋渊明之诗一章朱子之诗二章而归吴君之心余之心也以余之不才去吴君何啻百倍吴君且往则余当何如也吾乡有敖君善者吾师也曰钱选舜举曰萧和子中曰张复亨刚父曰陈U信仲曰姚式子敬曰陈康祖无逸吾友也吾处吾乡从数子者游放乎山水之间而乐乎名之中读书弹琴足以自娱安知造物者不吾舍也而吾岂有用者哉吴君行有日谓余曰吾将归游江J求子之友余既书所赋诗三章以赠行又列吾师友之姓名使吴君因相见而道吾情至杭见戴表元率初者鄞人也邓文原善之者蜀人也亦吾友也其亦以是致吾意焉
送凌德庸赴淮东宪幕序
世所谓丈夫者率盛气大言骄岸倨肆常易一介之士至一介之士当仁不让奋然仗义与人争是非不肯碌碌苟止亦非世所谓丈夫者所能也凌君德庸与余居同邦生同年今年之春相遇都下握手言笑若有雅故盖适千里者见似人而喜况余同邦同年者哉然余所以与凌君相得者又有出於是余闻凌君往年司狱建昌囚有w皆为平反之与其上官抗略无少假借府史固无论甚者与察司往复折难无诡随依阿声凌君位甚卑无当路之援容不能动人世所谓丈夫者常易之安知凌君自处者不卑也彼凌君所恃者以吾之是却彼之非而已彼以其富我以吾仁彼以其爵我以吾义岂虚言哉今凌君入淮东宪司幕府亦粗可以行其志矣夫数罟竭泽盛世不设深文苛察亦君子不为也使吏不得以赇赂行私意不敢以架漏欺公家则淮东之民实被圣上仁之泽抑岂独余之望将使世所谓丈夫者知一介之士所守如是是非可易者岂不伟与於其行书此以为赠凌君其或有取焉
第一山人文集序
宋以科举取士士之欲见用於世者不得不繇科举进故父之诏子兄之弟自幼至长非程文不习凡以求合於有司而已宋之末年文体大坏治经者不以背於经旨为非而以立说奇险为工作赋者不以破碎o靡为异而以缀缉新巧为得有司以是取士以是应程文之变至此尽矣狃於科举之习者则曰钜公如欧苏大儒如程朱皆以是显士舍此将焉学是不然欧苏程朱其进以是矣其名世传後岂在是哉王君壮猷自弱冠赋声满j屋间取乡举如拾芥非唯王君视功名唾手可得一时之士亦孰不以高科期之迩来科举既废王君出其r中之作为诗文成数巨编暇日携以见过求余为之序余读一再过文不苟作字不苟置意深而气直涵泳书易出入骚选宜可以名世传後而非一时科举侥幸求合於有司之作也非自拔於流俗者能若是耶余既为是说遂书以为王君文集序王君名方叔字壮猷其先自盱眙徙吴兴故推其所自题其编曰第一山人文集云
陈子振诗序
予友邓善之张仲实陈无逸皆英爽之士其言语文字足以雄一时予爱之重之一日而得三子者之书皆曰吴中陈子振佳士也尤长於诗今将求序引於子予久杜门闻诗人之款予也喜甚急出肃陈君陈君袖出其所为诗文曰壮游集八卷余益喜亟取读数篇陈君诚能诗独未解所谓壮游名集者意陈君南适越北之燕赵东游齐鲁而西走秦晋凡天下名山大川如岱华太行江淮河海皆尝历览其形势而窥其秘奥故以是名之耶然读之终篇其所至不过吴中数郡而已陈君吴人也其游不出於吴而名其集曰壮游余甚惑焉思而不得其说则以问诸陈君陈君曰游岂有远近哉顾壮怀何如耳至读君自序有曰不好追蹈前人法则嗟乎若是者虽余亦壮之而游何必广哉古之作序者皆序所以作者之意故余因其名集而为之序若夫诗文之美观者当自得之不待余言之赘也赘而赞之余惧非作序之法也又集中有赠叶文炳诗云墨妙当今亚子昂余不识叶假令叶善书当追配古人余书何足重於世而云然哉余甚愧焉请陈君为删之
薛昂夫诗集序
嗟乎吾观昂夫之诗信学问之可以变化气质也昂夫乃西戎贵种服旃裘食Ю揖又鹚草驰骋猎射饱肉勇决其风俗固然也而昂夫乃事笔砚读书属文学为儒生发而为诗乐府皆激越慷慨流丽闲婉或累世为儒者有所不及斯亦奇矣盖昂夫尝执弟子礼於须溪先生之门其有得於须溪者当不止於是而余所见者词章耳夫词章之於世不为无所益盖今之诗犹古之诗也苟为无补则圣人何取焉繇是可以观民风可以观世道可以知人可以多识草木乌兽之名其博如此嗟乎吾读昂夫之诗知问学之变化气质为不诬矣他日昂夫为学日深德日进道义之味渊乎见於词章之间则余爱之敬之又岂止於是哉
左丞郝公注唐诗鼓吹序
吹者何军乐也选唐诗而以是名之者何譬之於乐其犹吹乎遗山之意则深矣中书左丞郝公当遗山先生无恙时尝学於其门其亲得於指授者盖非止於诗而已公以经济之才坐庙堂以韦布之学研文字出其博洽之余探隐发奥人为之传句为之释或意在言外或事出异书公悉取而附见之使诵其诗者知其人识其事物者达其义览其词者见其指归然後唐人之精神情性始无所隐遁焉嗟夫唐人之於诗美矣非遗山不能尽去取之工遗山之意深矣非公不能发比兴之世之学诗者於是而之绎之厌之饫之则其为诗将见隐如宫商铿如金石进而为诗中之韶C矣此政公惠後学之心而亦遗山裒集是编之初意也耶公命为序不敢辞谨序其大意云
皇朝字语观澜纲目序
余尝读北史见当时巨族贵种皆以工译语相高其间虽时见一二语恨无文字相传不知作如何云云也盖译语皆有声而无文虽欲传其可得乎圣朝混一区宇乃始造为一代之书以文寄声以声成字於以道达译语无所不通盖前代之所未有也古婺王伯达深解其义编集是书曲尽微妙其亦善言语之良师也古人有言涂无远而不弥理无微而不纶余於是书亦云
送田师孟知河中府序
予读汉史至循吏传观古循吏之所为政事化之所感召能使蝗不入境虎渡河去民至称之为父母嗟乎何以得此於民哉三代而上未置郡县循吏之名未立繇汉以来士大夫之贤者苟不得一郡一邑而为守令政事不见於世德泽不及於民何由列於史官使循良之名愈久而常存也予友田侯师孟以儒家子弱冠而仕於朝且三十年若铨选财用刑名凡国家急务莫不周知而练达而又未尝一日废书故於经史百家悉能深知其义而不同於流俗朝家循序而迁得知河中府或谓如侯者当位之於朝出其所学上为朝廷羽仪展其所长亦足以裨补於明时予谓不然以师孟之才且贤得一城而守之宣布圣天子德泽下及於百姓将古循吏复见於今日矣河中古蒲阪舜所都也有虞氏之遗风存焉民淳而事简亦师孟之所乐也一旦圣天子擢天下之治最者而大用之必自河中始於其行t公赋诗赠之而孟\为之序侯名衍师孟其字云
刘孟质文集序
文者所以明理也自六经以来何莫不然其正者自正奇者自奇皆随其所发而合於理非故为是平易险怪之别也後世作文者不是之思始夸诩以为富剽疾以为快诙诡以为戏刻画以为工而於理始远矣故尝谓学为文者皆当以六经为师舍六经无师矣江右刘君某年甚盛气甚充作为诗文数百篇其锋殆不可当然窃思刘君之才过多若有不必作而作者夫六经之为文也一经之中一章不可少一句一字不可阙盖其谨严如此故立千万年为世之经也余老病废学刘君不以余为不肖一再下问不敢不以诚告刘君以余言为然耶则一以经为法一以理为本必不可不作者勿使无可不作者勿使剩如此他日当追配古人岂止屈贾之垒短曹刘之墙而已哉
南山樵吟序
南山樵吟者吴君仲仁所为诗也诗在天地间视他文最为难工盖今之诗虽非古之诗而六义则不能尽废由是推之则今之诗犹古之诗也夫鸟兽草木皆所寄兴风云月露非止於咏物又况由古及今各有名家或以清澹称或以雄深着或尚古怪或贵丽密或舂容乎大篇或收敛於短韵不可悉举而人之好恶不同欲以一人之为求合於\岂不诚难工哉必得其才於天又充其学於巳然後能尽其道耳吴君年盛资敏不以家事废学故其为诗清新华婉有唐人之余风此予所以深嗟累叹爱之不能巳也山谷道人有言曰本之以国风雅颂深之以离骚九歌此作诗之良法子既序樵吟复告之以是者所以起吴君也吴君名寿民仲仁其字南山其自号云
古今历代蒙序
金陵王君元鼎取自三皇五帝以来事迹编为四言又韵其语欲以童蒙使之诵习俾知古今携以见示求为序引余闻古者八岁入小学十岁学书计幼仪十有三年学乐诵诗二十而冠始学礼自是以往博学不未尝以知古今责童子也後世欲子弟早成应对之间便以不知古今为耻故为师者亦必以是求合於学者之父兄盖自唐李瀚巳有蒙求矣若蒙求之类以十数皆不行於世独蒙求尚有诵习者良由蒙求语意明白易诵故耶然皆不若王君所编为包括古今该备治乱不悖於先儒之论议於小学不为无补然余疾读一过犹以事迹之繁有非童子所能悉者虽成人亦可读之以为历代史记之目也若王君之用心不既勤矣乎敬题其卷首而归之
玄武圣记序
易曰天一生水地六成之夫一者数之始也水者万物成形之始也生数奇成数偶於位为北北者背也北方象人背故北极出地最高又北之为文从人相背阳至冬至而止又自冬至而复生於卦为坎水之为文象形为坎卦东西分流於乾坤之四德为贞贞者正而固也二义太玄拟易於贞曰罔冥亦二义在天斗牛女虚危室壁七宿列於北方成形为玄武玄武者龟蛇也青龙白虎朱雀皆一物而玄武独二物不谓之龟蛇而谓之玄武玄之为色赤而黑龟蛇则然有鳞甲武之象也玄武之神始降宋真宗时为祠烫煜麓笤之兴实始於北方北方之气将王故北方之神先降事为之兆天既告之矣武当山在西南方巍然高且大玄武神依焉黑衣被仗而践龟蛇人往往见之至今常然五龙观主张君洞渊笃於信道强立不挠皇太后闻而召之会京师大旱自去年九月不雨至於四月天子以为忧皇太后使人持香从张君祷焉先雨张君为之日时巳而果然大雨累数日乃止远近皆沾足皇太后厚赐之尽分其徒不以一钱私巳其行若是真所谓~无而仅有者也是宜神之相之也张君持所X圣记徼余为序余为诵所闻而书之
清权斋内藁序
清权子处山林而不忘乎世故混人事而不累於尘俗一草冠一布衣逍遥天地之间傲睨景物之表歌声琅然若出金石古所谓Sj列缺魁诡谲怪之士吾何幸闻其言诵其书耶古之能言者去之千载或数百年皆不得而见之所赖而传者书也然则余虽未得与清权子谈固巳因其书知其人矣亦有因余言而得清权之心者乎子名石翁姓黄氏清权其自号云
叶氏经疑序
大凡读书不能无疑读书而无所疑是盖於心无所得故也无所得则无所思不思矣何疑之有此读书之大患也善读书者必极其心思一字不通弗舍之而求一句一句不通弗舍之而求一章一章不通弗舍之而求一篇夫如是则思之深思之深则必有疑因其疑而极其心思则其有得也凡书皆然经为甚何者六经其来最古传之久而讹谬生焉以今人而臆度古人吾见其不能矣则夫疑之多也何怪通川叶君白首於六经凡有疑皆萃而为一编其疑之浅深固未易遽释而其所以疑者有以见叶君之用心於经书而非泛泛口耳之学所可同年而语矣叶君以仆尝从事於斯不远千里来求序引故序其所以疑者览者其详诸
阙里谱系序
鲁国孔君文N以书抵仆示以阙里谱系求仆为之序且自叙其世家曰文N十二世祖讳桧後唐同光间避乱自阙里来居温州之平阳桧生奕奕生源源生实实生丽水县丞会会生平平生达达生公志公志生处州司户参军师古师古生炳炳生贵敬贵敬生潼孙是为文N皇考始家於杭宋德佑末职建康当是时大兵渡江道梗不可南因又家焉至元廿八年以官事赴大都道卒临清文N忍死扶柩归葬建康而诸孤长者方十岁小者未离乳抱家贫累\不能复归温州既又娶於溧阳携诸孤就外氏以居遂为溧阳人矣窃惧久而忘其所自来故切切然以谱系为急仆尝谓人之得姓始皆一也至其末流余裔往往不知其所从来者历年之多迁徙之不常而文献之不足徵也今孔君自曲阜而温自温而建康自建康而溧阳凡三徙矣其视温之族巳若温之视曲阜矣数世之後愈远而愈疏谱系之作其可缓乎子曰夏礼吾能言之杞不足徵也殷礼吾能言之宋不足徵也文献不足故也孔君清修好学故能继绍先志缵述家谱使後世子孙知本支之传愈久而不忘夫礼者所以民不忘其所自生也君子谓孔君於是乎知礼谨按自先圣至平阳府君凡四十二世至文N凡五十四世继自今子子孙孙修先世之志勤勤以谱系为事虽百世可知也历年虽多迁徙虽不常尚何久而忘之之惧乎君字退之今为浙西廉访掾云
高惟正吴山纪实诗序
吴僧亢拙与余游三十年一日自吴过余持临邛高文度字惟正所为诗见示且曰吾乡有丁景仁自少小学於高惟正惟正既没景仁哀其师之无成而至於卒也求其遗藁得诗百篇X诸木使行於世余闻而嘉之自师弟子之道废世之学者其始未尝无师及其稍有所立即以师为讳盖不止於师死而遂倍之也而况高君之穷其生也无以为资其死也不以寿而又无子孙以继其後景仁拳拳不忘其私淑之意必欲使其名因是编以不朽忠厚之至也推是以往则其於人伦之间从可知巳故余深嘉之而为之序若夫高君之诗清隽奇雅吾友龚子敬言之详矣余复何言哉景仁名应荣济阳人今居吴云
松雪斋集卷六

[book_title]卷七
<集部,别集类,金至元,松雪斋集>
钦定四库全书
松雪斋集卷七
元　赵孟\　撰
记
吴兴山水清远图记
昔人有言吴兴山水清远非夫悠然独往有会於心者不以为知言南来之水出天目之阳至城南三里而近笪玉湖汪汪且百顷玉湖之上有山童童状若车盖者曰车盖山繇车盖而西山益高曰道j自此以往奔腾相属弗可胜图矣其北小山坦迤曰岘山山多石草木E瘦如牛毛诸山皆与水际路v其麓远望唯见草树缘之而已中湖巨石如积坡陀磊j葭苇q焉不以水盈缩为高卑故曰浮玉浮玉之南两小峰参差曰上下钓鱼山又南长山曰长超越湖而东与车盖对峙者曰上下河口山又东四小山衡视则散布不属纵视则若鳞比曰沈长曰西余曰蜀山曰乌山又东北曰毗山远树微茫中突若覆玉湖之水北流入於城中合苕水於城东北又北东入於震泽春秋佳日小舟流城南\山环周如翠玉琢削空浮水上与船低昂洞庭诸山苍然可见是其最清远处耶
缩轩记
余与戴子遇於浙水之上相乡而笑曰胡然而来乎於是握手而语促膝而坐莫逆而相与为友其游从之乐大暑金石焦草木枯大雨沾裳濡足而不以为困商论辨析百反而不以为异巳俄而戴子有归志曰吾将归乎四明之山遵海滨而处辟吾堂之南溜名之曰缩轩子能记之否乎曰何哉子所谓缩者戴子曰甚矣吾之衰也吾畏人者也余仰而听俯而惑曰人之生也必有慊然不足於中而後畏缩怯X之心生今子貌枯而道腴家贫而德新人将畏子子何畏於人而何缩之云乎戴子曰向也吾睢睢而于于而无与居高吾冠博吾裾自以为读先王之书出而用之上可以佐时下不失自娱当是时志进而已君子得时则大行不得则龙蛇吾闻之知进而不知退知存而不知亡千岁之後人将谓我愚今吾往矣木石之与居而麋鹿之与t而已耳且子独不见夫鱼与鸟乎 山林之乐江湖之性虽有韶C之音子都之姣一旦遇之飞者决起游者深潜矣忧患怵乎吾情而事物感乎吾心世且与我违矣而欲不缩得乎余喟而叹曰吾过矣子之言是也吾喻子志矣天下莫夭於盗跖而子为弈贫於齐景而伯夷为富万锺之禄君子或以为不足衮衣之荣君子或以为辱世以为石君子以为玉由是言之则子所谓缩者岂非屈於一时而伸於後世者耶
默斋记
华杨君士桓名所居室曰默斋而属余为记余尝试为之说曰言者心之所发也人心之动必形於言故凡有动於中者虽欲不言言而欲不类不可得也故喜则言便怒则言躁悲则言惨忧则言塞忿则言烦戏则言甘气直者刚以达谋深者险而诡德厚者简而中资美者清而高峻者必暴而支者必疑此类之所可推而君子亦以是观人焉传曰言行君子之枢机枢机之发荣辱之主也一言可以为荣一言可以为辱言固不可不慎也而亦不能无言也今子以默自铭岂遂欲无言乎夫者阳之基也静者动之代也不极则阳不生静不极不能以致动今夫雷霆之震惊凡天地之间万物之\p动喘息有知无知之殊皆鼓舞动荡气达而甲坼其功若是然而至於秋冬之交则默然若无有者一或发声则妖异随之矣向使雷霆日日而鸣则吾见万物英华将不敛英华之不敛则生意几息又何望於遂其性哉君子之道或默或语阳之义也孔子曰夫人不言言必有中老子曰大辩若讷是故人患不能默耳不患不能言也苟能默矣於言乎何有平居恂恂如不能言及夫临大事决大议一言而人无异辞此古所谓能默者也而非无言之谓也士桓其勉之哉
明肃楼记
至元十六年诏立後卫亲军都指挥司设使副签事统选兵万人车驾所至常从营白e口既成官有廨士有舍糗粮有仓金鼓有楼器械有局交易有市凡军中之政毕举营南迫信安河西临滹沱白沟东与郎城蛤蜊港接越六年当至元廿一年秋大霖雨明年秋又雨t川漫流营居水中士马告病枢密院以闻得旨移稍西於是重作圆营去卑就高舍危即安\心胥说不日成之士强马蕃视昔为雄由是开屯田千顷用其农隙以讲武事无坐食仓廪之弊而有古者寓兵於农之遗意焉中营为楼凡数十楹悬金以警士之视听雄伟壮丽去地百尺凭阑远望可尽数十百里之外岁时椎牛酾酒高会飨士三令而五申之士皆不敢仰视坐作进退无不如法自卫帅以下咸请名斯楼而记之仆闻之古人有言曰兵政贵明军令贵肃舍明与肃非政令之善者乃名之曰明肃而求集贤侍讲学士宋公大书以扁其方今天子圣明四海之内晏然无桴鼓之警宿卫之士皆安生乐业利其器械足其衣食春秋属岔K简车马从乘舆巡幸L猕出入神旗豹尾之间示不忘武备而已而诸公能於无事之时勤於军政如此其所谓暇且整者耶夫君子闻鼙之声则思将帅之臣况入其营垒登斯楼见其行事者乎可以知一时将帅之贤矣抑又闻之古之谋帅者以说礼乐敦诗书为贤诗书礼乐疑若於将帅邈然不相及然欲使士卒皆有尊君亲上之心非是四者其孰与於此故因记斯楼之成而并书之以为诸君勉是役也诸帅既定议佥事刘公实董其事云
完州前进士题名记
古者乡州党遂皆有庠序以教学者其大夫长正亦皆其乡之长老以帅其子弟故民之从之也易夫惟其从之也易则人才之\多匪降自天亦人力之助也金自有国以至於亡仅百年然以文取士完州之境登进士第者举不乏人当金之时完未为州永平一县而已夫一县不为大也百年不为久也而士往往以儒科起家岂可谓非美哉刘君安仁完人也予往在江左识其人及予来燕谓予曰曩吾邦之美若是而今也则亡吾耻之思琢石大书乡先生之以进士进者刻之学宫将使往者传远而不坠来者景慕而知劝且求余文为之记安仁斯言真仁人之言也古之乡长老帅其子弟而教之其意亦若是而已自世俗观之孰不以为迂E不切而安仁乃汲汲然若已有所未足而为之非知本乎夫儒者之事通乎天人而接乎圣贤推而放之可以为邦国之光卷而怀之犹不失为身修家齐之士可不务诸於是探讨故实自天会讫於正大得三十有六人并考其官簿书而刻之凡完州之士非其曾玄则其云仍也盍思勉於学以无负安仁之意孔子曰十室之邑必有忠信又况以一州之庶岂无闻风而兴起者哉安仁名【阙】今掾中书省云
贤乐堂记
延佑四年月日诏作林园於大都健德门外以赐太保曲室且曰令可为朕春秋行幸驻跸地有司受诏越月而成南瞻京阙云气郁葱北眺居庸峰峦前包平原却倚~?山迥水萦诚畿甸之胜处也中园为堂构亭其前列树花果松柏榆柳之属不侈不隘克称上意集贤大学士臣邦宁复请赐名其堂若亭乃命臣赵孟\具名以闻於是请名其堂曰贤乐之堂孟子所谓贤者而後乐此者也亭曰燕喜之亭诗所谓鲁侯燕喜是也制曰可即日命昭文馆大学士臣溥光书以赐之太保公复俾孟\为之记以表上恩及名堂之意古者贤公卿大臣遭遇时君得志当世盖亦有园池台榭之观非徒以适宴休纵逸游而已将以散意息虑思其政求其道推其乐於天下以辅成其君也惟古之为园池台榭也必以仁为之基义为之涂礼为之藩垣不言而信及於豚鱼不动而泽被乎草木品物欣欣各得其所是以居之而安游之而适思之而得求之而合推其乐以及乎四海保其地可以传乎子孙故孟子曰贤者而後乐此不贤者虽有此不乐也公以深忠硕德光辅圣明位列三公恩冠百辟而战战栗栗夙夜匪懈恒惧无以报圣天子之深恩近有诏进公太傅公俯伏力辞必得请而後已然後人始知有辞让之风非贤乎况兹园池台榭之为不作於已而受於天子且天子不以赐他臣而以赐公是天子以贤赏公而公以贤受赏君臣一德相际如此必能推其乐保其地如古之贤者则鲁侯燕喜之颂不得专美於前矣此名堂若亭之意而天下亦以此望於公也敢书以为记
大雄寺佛阁记
阏逢馓仓岁春正月长兴大雄寺僧道成使其徒得恩以书来谒曰大雄故陈之报德寺而今名则宋治平间所更也广廷大殿规制伟杰殿北故有华岩殿荒陋迫厄见者咸谓弗称道成乃与居拱者谋即其地建佛阁三十楹既成中置大像复作小像千翼之黄金庄严胜相备具盖裒人之施竭已之资崇积铢寸忍可誓愿历一星周而仅有济今拱既死而道成亦巳老矣恐遂泯泯无以示後人敢以记请予窃嘉其志乃为之记曰天下之事类非苟且欲速者所能为也夫欲速则志不Q苟且则功易堕吾观二子经营谋度忘十年之久而以必成为期故能辟隘陋为高明化荆棘为岑楼缭以朱阈覆以重檐然後视殿若廷始若无愧微夫二子坚持之操勤笃之行弗遽弗挠安能以小致大以难致易讫不违其志如此哉其视世之苟且欲速徼幸旦莫者所成就为何如是可书已按长兴为陈高祖故里寺其宅也有桧在廷直殿之西偏邑长老言当时故物也苍皮赤文破裂奇诡而茂悦之色千载不渝余故每至辄盘桓其下而不能去及登斯阁为之四顾山川寂寥万象苍茫古人遗迹皆已湮没无余矣而此树婆娑独以浮屠氏故得全是岂偶然也哉则又为之咨嗟叹息而不能已寺在唐会昌间尝废至大中乃复又一百余年当宋天圣三年寺僧志63等始新作三门又二百【阙】十年而阁始建繇陈天嘉至於今其废兴大略如此寺故无纪载故余并及之使来者有考焉
瑞州路北乾明寺记
瑞州城东北有山曰妙高登兹山者山川之高深树木之森莲花之敷芬禽鸟之翔吟凡一郡之胜萃於人目盖俗氛所不能至而佛境之所融摄也在昔宋时祀洪山灵峰尊者於其颠郡人祷焉雨阳弗愆而物无疵疠於是延乾明寺尼妙智俾主祠事智以苦行净业檀施聿来因辟祠为寺而自别为北乾明焉仍乾明之名示不忘本而加北者以方所言也既乃度元胜永远了敬绍勤为徒敬也勤也得智之道相与刻苦励行拓故宏新而敬之徒法玉贵亨益思所以卒智之始图乃构堂以安清\筑室以严肪臃ㄌ梦鞒灵祠南佛天菩萨罗汉之像经律论教之藏各为大屋以覆之栋宇之隆雕塑之巧绘画之工黄金丹砂璀璨芬郁之饰种种庄严咸诣其极最後作堂於万竹中以为宴坐之处紫节相斑森然林立如植幢盖风生而G琳鸣雨集而鸾鹤舞见者惊喜至者忘归其所成就如此而h教事者方且以事挠之若不可朝夕居元贞二年了敬乃携其徒玉与亨之建康求直其枉遂~长江渡大河北走京师行御史台中丞张闾公宣政院参议Q尔嘉公引以见大护国仁王寺瞻八大师以其事上闻有旨护持禁毋扰其寺且赐了敬号圆觉大师已而皇太后妃子皆怜之赐衣与食又降懿旨以其寺充位下焚修道j度弟子出入宫掖得乘水驿往来大恩优渥可谓至矣山灵川祗亦大欢喜适中丞公行宣政院於杭敬与其徒自江右来谒公公示孟\以事状命为文记其始末乃叙其事以为记了敬宜以遭逢自庆益自砥砺究竟六度上报国恩其徒亦宜淑慎持戒精进不退以成敬之志则庶几无负国家崇重之意未几中丞公拜中书左丞将行以一大藏经与之使迎至乾明有以见中丞公之能施而二三比丘尼其道有足以动王公大人者皆可书也自智之建寺其法盖甲乙相传云
九宫山重建钦天瑞庆宫记
九宫之山真人居之其山之高去地且四十里殆与人境~多弈玖椴萦幕ㄉ弦┸鑫缔睫旅闪蔓延於其上清泠之泉喷薄飞流於其下盖仙游之馆而栖真之地也自真人之居是山祷焉而雨阳时祈焉而年谷熟故宋人筑宫而严事之其事则司业易公之记可考矣已未江上之役兵既解而宫毁於盗冲隐大师封君大本与其徒思复於古昔拾瓦砾除蓁莽度材鸠工作而新之乃作妙应之殿殿西南乡为渊静之居东为方丈殿南为天光之堂其上曰朝元之阁阁西龙神殿东为藏室皆南乡阁之南为仙游之殿又南为通明之殿殿西为西庑庑西为道院其东亦为庑东庑之东为斋厨仓廪庑南为天声之楼县大钟其上楼东西面又为道院庭西东面为朝真之馆中庭为虚皇之坛坛南为碑亭亭南为三门门东为化士之局西亦如之三门之南为华表其东西皆属以周廊门南为壶天之亭又南为天上九宫之门合数百间皆雄杰壮丽俨若清都缥缈靓深疑出尘境虽仙灵之宅有相者亦不可谓非人力之极致也当封君时则有若某某同其劳封君既老戴君继之最後得法师罗君希往某某成其终繇封君以来历年三十更有道之士十数然後毁者复完废者复兴卑者崇之缺者增之百神之象祭酒之器养生之田钟幕供张之具视昔有加焉岂非难哉至元丁亥孟\奉诏赴阙始识法师罗君於京师而又与予同邸舍居久之以记为请不得辞乃叙其事而记之然余於此重有感焉使世之儒者不废先儒之说以正谊明道为心令议者不得以迂阔非之则斯文当日新庠序当日兴子衿之刺不作矣岂惟是哉使天下之人农工商贾皆不坠其先人之业各善其事则家日以益富生日以益厚安有坏家毁屋者哉余於此重有感焉故并书使刻之石後之人其尚思余言毋俾其成之难者败於易也今天子崇信道德凡兹山之田皆已复其租矣衣食於山中者盍亦思庶人帅子若弟终岁勤动以供赋役而吾乃得优游消e茹蔬饮水以自乐其道宜何以报帝力哉罗君方以道术受知圣明其必有以也
南泾道院记
J右之地水居十七其势汪洋沮洳往往而是水行之道可以通舟楫土人谓之为泾嘉兴城西南五十里而远曰秀泾有张氏者居其地德佑之末毁於兵火张君全真乃改筑於秀泾之南所谓南泾者也既而其妻死不复娶辟以为道院脱儒冠着道士服然独处以颐性养神为事凡田畴所入悉以供土木工估中为殿堂祠玄武神其背为延真之阁讲道之堂其左右为栖士之舍其阳为迎仙之桥放生之池因池为堤列树松柏梅竹又南数十百步有大朴数百年物作庵其下曰朴庵陂塘环萦林木蔽翳境物洁盛清人心目故游方之士乐其处而多至焉盖经始於至元丙戌历十有余年而後成亦勤矣哉人之生也自非圣贤莫不有所役或役於名或役於利大有所求则大役小有所求则小役总总如也割去世累优游恬澹以求自适虽未为无所求其视汲汲於名若利匍匐颠仆於污秽之涂规毛衣食以妪钠拮酉嗳テ癫辉对粘跛山修竹胡氏事玄武甚严其家火而神像俨然独存张君迎归构殿以祠之上梁之日雨几不克建张君祷焉俄有白鹤廿八从东北来O翔其上良久西南去雨随巳而大雨於西南三里之外何其异也上强山僧靖达从吾游道张君之为人且道其意乞文记其始末故表其言以为记
管公楼孝思道院记
按吴兴志管夷吾之後有避地於此者人因名其地曰栖贤今乌程栖贤山是也其裔散处郡邑迄於今不~吾妻仲姬所自出也仲姬名道N父讳伸字直夫倜傥尚义晚节益自乡里称之曰管公无丈夫子仲姬特所锺爱至元廿六年归於我皇庆元年以余官二品封吴兴郡夫人夏五月赐告还家闲谓余曰道N先人没而无後礼妇人内夫家而外父母家又不得祀公岁时奉尝缺焉此不能不重哀思者每一念之未尝不涕横集而心欲折也幸先人敝庐无恙意即是建祠俾方外士为之严事庶乎少纾予哀而其为久远讣也似亦可哉吾咨其孝又善其处是也得礼外意遂用其言为卜相其宜y楼三间以祠公及公之配周凡材竹甓石悉撤其旧而壹新之既成使道士掌之扁曰孝思道院又买腴田三十亩以供祭祀且足其食予时与仲姬往造其间祭飨从里俗亦足以少慰公之灵营也哉书事於石尚俾我後人勿替夫人之志云
碑铭
大元却凸嗜俾淮蠓蛑惺槠秸抡事守司徒集贤院使领太史院事赠推忠佐理翊亮功臣太师开府仪同三司上柱国追封赵国公文定全公神道碑铭
太祖皇帝既受天命略定西北诸国回鹘最强最先附遂诏其主伊都呼第五子与诸皇子约为兄弟宠异冠诸国自是有一材一艺者毕快冻至元大德间在位之臣非有攻城野战之功斩将搴旗之勇而道包儒释学究天人寄天子之腹心系生民之休戚者惟赵国文定而已今上皇帝临御之七年始行褒恤之典於是赠公祖父官爵敕庠矫髂旮创捅墓道命臣孟\为之文当世祖时公为平章政事臣为兵部郎中趋走省闼识公为旧承言论政知公为详敢不只奉明诏公讳阿哩雅萨理回鹘北庭人今所谓辉和尔也以父字为全氏曾祖讳齐奇伊噜伊纳克妣库尔济苏和琳祖讳谔尔根萨里赠保德功臣银青荣禄大夫司徒柱国追封赵国公端愿妣张氏追封赵国夫人父讳奇塔特萨里早受浮屠法於卓沁穆尔格博迪沙师圆通辩悟当时咸推让之累赠纯诚守正功臣太保仪同三司上柱国追封赵国公通敏妣李氏累封赵国夫人初通敏公从父自燕还北庭生公兄弟三人已而被召留妻子北庭公兄弟稍长奉母束求其父岁余至云中得通敏公居三年公从国师巴齐玛克学浮屠法不数月尽通其书旁达诸国及汉语世祖知其才俾习汉文书顷之遂通诸经史百家若阳历数图纬方技之说靡不精诣会国师西还携与俱岁余乞归省师送之曰以汝之学非为我佛弟子者我敢受汝拜耶勉事圣君相泣而别比至阙师已上书荐之裕宗得召入宿卫日以笔札侍左右至元二十年冬有二僧西来见自言知天象上召通象胥者数辈与语莫能解有图烈者言公可使立召与语僧乃屈谢不如上大悦明年夏擢朝列大夫左侍仪奉御秋置集贤o命公领集贤公请以司徒色埒默领之乃以公为中顺大夫集贤o学士兼太史院事明年夏迁嘉议大夫明年春升集贤大学士中奉大夫明年春进崇德大夫尚书右丞并兼太史院事冬拜荣禄大夫平章政事兼集贤大学士太史院使廿八年乞解机务以为集贤大学士三十年加领太史院事自初授官至是凡八迁并兼左侍仪奉御明年世祖登遐裕圣皇后命公帅翰林集贤太常礼官备礼册立成宗即皇帝位明年春以翊戴功加守司徒大德三年复拜平章政事十二年春成宗晏驾哀恸成疾秋八月十有七日薨於大都发祥里第年六十三以是月某日葬城西南冈子原通敏公兆次公开明廓深喜怒不形於色仁足以立政智足以周物明时务识大体初为世祖所知而劝以治天下必用儒术江南诸老臣及山林薮泽有道艺之士皆宜招纳以备选h於是置集贤院下求贤之诏遣使天下天下闻风而起至者悉命公馆之礼意周洽皆喜过望其有不称旨者亦请厚赉而遣之以劝来者而集贤长贰极一时名流尽公所荐用又请置国子监学官增博士弟子员优其廪既学者益\及尚书省立僧格用事诏公贰政公固辞上怒不许僧格日横引用t小以为腹心公弥缝其间小者损益大者力谏初犹信用久渐乖违又立徵理司徵责财利天下囹圄皆满愁怨之声载路会地震北京公极言地震职此之由上诏罢之尽以与民诏下之日京师民相庆市酒为空僧格益怒数奏公沮格及僧格败公一无所污然犹坐累籍没僧格临刑吏以公为诘僧格曰我惟不听彼言以至於此上知公无罪诏还所籍财产裕圣皇后闻其廉正赐以金帛辞又命所籍未尽还者还之又辞成宗即位赐楮币二十万缗乃受初成宗在潜世祖圣意巳有所属成宗屡遣使召公公托疾不往及成宗储位既定索棋具於公公始一至其邸成宗曰人谁不求知於我汝独不一来我非为棋具正欲一见汝耳汝可谓得大臣体矣元贞大德间得赐坐视诸侯王者才五六人公必与焉上尝谓近臣曰若全平章者可谓全才矣於今殆无其比左右或呼其名上必怒责之曰汝何人敢称其名耶公历事两朝余二十年通夕未尝安寝或一夕至再三召日居禁中经纶天下之务虽妻子未尝闻其所言每一政出一令下莫能知其自公也有谮公者公不辩而上亦不疑及公罢政有刘监丞者言公在太史多言灾祥事预国休戚大不敬上大怒以为诽谤大臣当抵罪公顿首曰臣不佞赖陛下含容天地之恩也若欲刘罪臣恐无复为陛下言者上怒不巳公力争之乃得释公所为类如此公平生雅好推毂士由公进者凡数十百人位至公卿大夫者不可胜纪而未尝有德色前後所赐金玉束带裘服弓矢宝器常辞让不敢当呜呼若公者乃可谓大臣者矣公娶郜氏封赵国太夫人子男三曰岳住资善大夫隆禧院使力学为政有父风曰玖珠翰林侍读学士中奉大夫知制诰同修国史卒官曰迈珠早世女一适荣禄大夫徽政院副使伊苏孙男三曰布QQ尔玛安孙女一铭曰
世祖制治三五同风立贤无方如汤执中惟文定公始事裕宗战战兢兢夙夜在公名闻天子为天子使一话一言纳民於轨既辟贤馆亦集太史学究天人道通孔李保我皇极A我髦士万国熙熙\生济济权臣G势t小并起皎然芙蓉出於泥滓成宗当阳帝贻孙谋惟公佐之益阐大猷其心孔休其政孔修物无不周义无不由成宗宾天公亦长逝生死以之君臣之义斯民之悲哲人之泪竹帛煌煌千载无继述济美褒荣斯备刻辞丰碑用劝来裔
故昭文馆大学士荣禄大夫平章军国事行御史中丞领侍仪司事赠纯诚佐理功臣太傅开府仪同三司上柱国追封鲁国公文贞喀喇公碑
粤若稽古唐虞三代之时尧舜禹汤文武之为君V夔稷契伊傅周召之为臣明良相逢道同德一天为之清地为之宁四海晏然万物咸遂是皆有以开乾坤之运锺川岳之气故能致雍熙之和立太平之基更数千载其事纪於诗书不可诬也惟我世祖圣德神功文武皇帝躬神武之姿心仁厚之德混一区宇视民如伤中统至元之间民物熙熙知有生息之乐盖将参尧舜而四三代时则有以道事君不诡不阿济世於时雍若V夔稷契伊傅周召之为者则鲁国文贞公其人也公讳博果密自祖父海兰伯而上世为喀喇部大人海兰伯事王可汗王可汗灭帅麾下遁去太祖皇帝虏其全部以归第十子雅克章年十余岁分赐庄圣太后性恭谨善为弓服事世祖皇帝不离左右配以高丽美人名长姬姓金氏生五子次二为公公幼事裕庙於东宫间因简卫士子俾师赞善王恂恂从北征而太傅魏国许文正公衡为国子祭酒公时年十二眉目秀美进退详雅巳如成人父知其非常儿请於上欲教之读书有旨入国子学师事许公性强记日颂千余言有问必及纲领许公亟称之谓公必大用於世名之曰时用字之曰用臣起家为利用少监出为燕南河北道提刑按察副使寻提刑按察使尝使河东道遇饥民死徙相属因便宜发廪所活数万人岁旱行部所至辄雨入为吏工刑三部尚书僧格得政公数与之争事於上前僧格怒切齿於公使西域贾人诈为讼w者遗公美珠一箧公却之已而知其谋出於僧格因谢病免拜翰林学士承旨奉使燕南公弟伊埒萨巴与彻尔等间劾奏僧格上怒捕系僧格遣使者趣召公还入见语连日夜卒诛僧格僧格诛命公为丞相公让太子詹事旺扎勒时上春秋高成宗将兵北方位号犹未正公谓相东宫旧臣则\论自定国家自安矣上默然良久叹息言曰卿虑及此社稷之福也於是旺扎勒为丞相而公平章政事僧格时卖官高下有定价上自朝廷下至州县纲纪大坏在官者以掊刻相尚民不堪命往往起为盗贼公与诸公谋议欲革僧格弊政首召用旧臣为僧格所斥逐者尤重文学知名之士使更相荐举虽毫之善亦无所遗僧格之党唯实都纳苏罗丹默`王济等罪状尤着则劾治而诛之其余随才拔擢待之无间繇是人情翕然悦服每遣使必慎择其人使还问之以所至长吏为政善恶之状其自四方来者亦然参伍相验无能欺者苟政绩尤异辄上闻或赐玺书或赐衣物随加迁擢故当是时百官得其人万事得其理阴阳调和年谷屡登庶民乐业海内大治世祖暮年以天下事属之於公尝谓公曰太祖有言国家之事譬右手执之复佐以左手犹恐失之今我为右手左手非汝耶上每与公极论治道古今成败之理至忘寝食或危坐达旦谓公曰曩与许仲平论治仲平不及汝远甚先许仲平有隐於朕耶抑汝之贤过於师耶公皇恐谢曰臣师见理甚明臣之所闻知何足以其万一第臣师起於布衣君臣分严进见有时言不克究臣赖先臣之力陛下抚臣兄弟如家人儿子朝夕左右陛下又幸听其言故得尽言至此上又尝抚髀叹曰天既生汝为吾辅佐之臣何不前三二十年及吾未衰而用之也巳而顾谓侍臣曰此吾子孙之福也或上书谓征流求国及徵江南包银有诏集百官议而行之公力请於上为寝其事公以朝廷庶政多仍袭前代第求详於簿书稽古礼文之事顾缺而不讲巳奏得旨与文学之士共议定为规制使万世可以循守用事之臣有不便者力加沮抑故其事中辍识者至今为恨太尉巴延受遗诏立成宗召公共定大计丞相欲入亦拒不纳成宗立以公为先朝腹心之臣尤加礼重事有不可行公必侃侃正言援引古今复甚力上闻之悚然虽巳成命数夺而止公在中书同列颇严惮公或以私意千政公辄拒不从繇是深以为怨会公以疾在告上亦不豫久因构公与丞相有隙出公为陕西省平章他日圣体稍安怪公不预奏事问知其故大怒责丞相以为欺立召公复入中书公体素弱至是气羸益甚上以御史台事简拜昭文馆大学士平章军国事行御史中丞领侍仪司事公巳去朝廷之政稍紊於其旧久之丞相颇觉为同列所误不得与公共事引咎自责流泪满襟未几果以累闻於是朝廷益知公之贤公在御史台监察御史及各道廉访使者多择士人为之患吏不知义理言通一经一史试吏及劝上降诏勉励学校议行科举所改苛法如按官吏犯赃子不得证父妻妾不得证夫主皆仁政之大者公虑谔勒哲之後大臣中无可继之者乃荐达尔罕哈喇哈逊自江浙行省平章政事召拜丞相严重守正卒有功於社稷武宗出镇北边百官郊饯欲与公易所骑马公谢不敢当第献所骑马明年使者自塞上来赐公名鹰一盖武宗已属意於公矣公喜剂量人才闻人有善汲汲然求之唯恐不及今之朝士凡知名天下者皆其客也世祖知公之贫数厚赐公公悉以分昆弟故人之家无所遗余子孙所仰唯第宅碾磨之类盖赐物之不可分者公薨於大德四年【阙】月十七日年止四十又六天子震悼士大夫哭泣相吊是月廿七葬大都西四十里东安祖之原葬之日都城之民为之罢市公得君而不恃得人而不满居高位而自卑若不足天下视其身进退为朝堂重轻十年武宗追念其忠赠纯诚佐理功臣开府仪同三司太傅上柱国追封鲁国公文贞夫人寇氏王氏皆鲁国夫人寇氏前卒生子回回今为淮西廉访使王氏御史中丞蓟国文正公拗女生子库库今为集贤待制二夫人皆与公合葬父官至卫率赠开府仪同三司上柱国追封晋国公母晋国夫人祖父赠光禄大夫上柱国追封河东郡公祖母河东郡夫人世祖临崩赐公璧一曰汝死持此来见我故公之薨与璧俱葬君臣之义死生不渝如此铭曰
大哉有元皇皇世祖仁明而武以一天下天下既一帝赉良弼整我皇纲仪尔百辟於唯鲁公百辟是仪笃学力行圣贤为师利用是监按察是司入长天官天官惟时乃董考工百工攸宜乃领司寇直哉无私爰陟辨章百揆咸叙无言不帝所倚注诛锄恶草长养嘉谷晚领台纲朝廷是肃父父子子夫夫妇妇下毋证上风俗益厚当是之时阳和平雨阳时若百谷熟成薄海内外於变时雍匪公则贤维帝任公昔在唐虞V夔稷l殷周之世伊旦孔硕公之事君动与道俱虽古名臣何以加诸帝将上天白璧是授公今虽没在帝左右王城之西巍巍高坟树之松柏郁然如云盛德之源泽流子孙凡百有位视此刻文
程氏先茔之碑
至元二十四年孟\自布衣蒙恩擢兵部郎中时员外郎程君天锡实为同僚以故知之为详君天姿乐易未尝见愠色家既饶财好士而能施视人之急难若已处之有求者辄与无所靳其居官不避事与之处愈久而无怨古之所谓岂弟者君其近之孟\自兵部迁直集贤君郎中孟\既外补君乃闲居不复求仕进徜徉闾里间自乐而已元贞元年孟\蒙恩召至都下见君貌如渥丹视在兵曹时不加老然後益知其所养者为不浅浅也一日谓孟\曰禹圭家世居蒲金末自蒲来燕居燕者三世矣坟墓皆在燕自曾祖而上皆葬於蒲道里之辽远谱谍之散亡葬於蒲者既巳不可得而考矣既往者不可得而追矣而今而後不思所以传久远则葬於燕者又安能久不泯哉知我者莫如子图所以传久远者莫如子之文子其为我图所以传久远者孟\识君且十年其交情如一日欲辞则不可乃按其行状叙而铭之按程氏其先蒲州人世以农为业曾祖讳浩字浩然性机巧凡工事无所不解由是舍农而工技艺之精出侪辈右年八十四卒妣罗氏祖考讳璋字彦玉资刚毅以倜傥见称善商贾之事遂以致富当金之亡来居於燕程氏之居燕自彦玉始年八十三卒妣王氏考讳震字伯威仕圣朝为人匠打捕鹰房总管慨慷不拘小节既耄乃谢事年八十三卒妣路氏治家愿而有别年八十五卒岁庚戌总管府君卜新茔於故燕都阳春门外三里庄以葬祖考戊辰新作大都而茔域当御道是岁八月程君乃改卜於看舟造吉村之原自曾祖而下三世皆徙葬焉去古既远好名者\争取先代贤臣名士高官大爵者冒以为其所自出不知诬其祖之为过之大也程君独不然书其行事务不失其实亦可谓淳实不欺矣抑余观程氏累世藿灾涟耸余至程君起家为郎光显一时家事殷厚优游佚老年六十余若四十许人而二子又皆秀发足称其家易曰积善之家必有余庆意其上世积德之厚故天之报施若是耶其余庆盖未艾也君娶李氏大都人二子长曰昂霄次曰仲霄铭曰
元贞元年乙未七月朔日作程氏先茔之铭维程氏家本农也居於蒲阪圣元割金爰徙蓟丘既富薏看舟造吉实为燕程始祖之藏施於後人其子子孙孙世享之
郝氏先茔碑铭【元复初制序】
芒芒往古得姓维均孰非积善而後克振郝氏之先出太昊世裔孙封殷以采为氏秦汉梁周咸有闻人至唐益显位於相臣金有宛平卓鲁之化从金居汴入元徙霸卒葬卢师为燕始祖四子皆贤有孙孔武弼亮赞襄衮职是补庆延祖考大土宇土宇既再世维公孰匪象贤其先克封卢师之原山川之会何以树之维松及桧曰昭曰穆叙葬於斯子子孙孙聿来孝思维孝维忠天监不远我作铭词百世其劝
松雪斋集卷七

[book_title]卷八
钦定四库全书
松雪斋集卷八
元　赵孟\　撰
碑铭
蔚州杨氏先茔碑铭
中顺大夫晋宁路治中杨侯既葬其曾祖以下三世於蔚州将立石墓左而蔚故不产佳石有告之者曰永宁口有石天成如龟趺高三尺广四尺其长倍高侯辇致之夜有大声三若自龟出者又有告者曰去石龟三里许有石如碑高广与龟称复辇致之及门霾雾昏塞碑作大声跃於地前行三十有二尺侯求余为文将刻诸石为余言如此余盖疑之已而得蔚父老之言於宣德府者为之叹曰鬼神之相之也其有以哉於是复徵其行事得参知政事王公思廉所撰侯为平定知州时德政碑言卖历本均课程收皮革兴碾o省民钱五万余缗他善政甚多又得榆关岳蕃及同知武州事杨述所为碑文言侯引龙池以给安平沟?湫以通乱柳导盘s河以贯裴凡水之利无遗力焉而侯不惮胼手胝足躬事畚锸以为民倡故虽功大力钜而成不u时古所谓西门豹郑国之流殆无以过之盖侯性朴质强力~人有可以利民者不啻若嗜欲使侯得居大官斯所建岂止於是哉宜鬼神报之以龟石云侯名蔚州人年十一给事马驿马肥好十六岁祖母代之还家为农稍长右三部俾领三千人采木作大都城门时至元四年也俄佩银符见世祖皇帝於广寒殿授蔚州采木同提举十六年佩金符凡四为采木提举由奉训大夫改奉直大夫泰安州莱芜等处铁冶提举寻知岚州平定州皇太后幸五台山以侯为中顺大夫知宣德府仍领采木之役特赐钞二千五百贯貂裘一至大二年除晋宁路治中今七十六矣上下马如少年真奇士哉曾祖讳德清儒而不仕祖讳万从太师国王为副元帅佩银符父讳伯荣亦不仕葬以某年某月某日立石以某年某月某日墓在蔚州麦子疃铭曰
至顽者石冥然无知无喙而鸣无胫而驰芒芒之中有物使之信哉杨侯言不吾欺兴事利民甚於渴饥孰谓鬼神能报厥施彼牧民者鲜克是思剥下为利徼幸巳私天则不佑虽盛必堕於维杨侯先垄在兹若祖若考英灵攸绥有龟自至负是丰碑千有百年视此刻诗
赵君谦甫墓碣
赵君讳受益字谦甫祖讳友妣郑氏考讳成妣郭氏由祖以上世居清州西流河之南蔡家里金末贞佑中考逃难来济南卒葬历城西南龟山之下十里河之原故遂为郡人焉君自弱冠习文法书数任事不避繁剧当官者以为能吏省部八举居会计之职未尝不课最性慷慨倜傥不事羁束初吴人黄清卿在俘囚中君怜其才倾囊赎之以归使子侄辈从学待以师礼黄一旦有南归之思君厚赆之且令人送达其家尔後游宦江左数年视他人所好子女玉帛弃若涕裎ㄊ帐槭千卷而已观斯二者可以知其为人至元癸已四月二十六日以疾卒於家享年五十有九娶宋氏济南名族是岁七月十九日亦卒享年五十有七子二人伯曰元稹中曰元溥孙男二人曰芝曰兰元稹等以某年某月某日合葬君夫人於十里河之先茔礼也既葬元稹等介道士张君来谒请余文将刻石墓左以传不朽余闻张君言元稹勤读书元溥为吏廉谨乡党皆以为善人又嘉其勤勤恳恳有不死其先君之意风俗之衰久矣二子乃能若是余何可固辞也哉呜呼高官尊位未必皆贤卑位小官未必皆不肖若赵君者亦可谓非碌碌之士其不至於贵达则命也後之览者以余言为信虽数千百载当勿毁焉
杜氏新茔之碑
杜氏之先曰唐相莱国成公如晦其贤天下莫不闻其言行官爵载在唐史虽不言可知也按公传京兆杜陵人黄巢之乱子孙有自杜陵徙凤翔者居凤翔虢县历五季而宋而金其坟皆在虢其世次隐显自曾祖而上皆不可得而详焉祖讳松金末仕为乾州节度使仪干雄伟以勇略闻金亡与其子自虢徙汴自汴徙镇又徙燕遂留居之壬子岁十二月八日疾终享年七十祖妣张氏先卒葬於虢继室王氏後君一年卒考讳茂字光祖张出也年十六以节度府君?入宿卫十八从父避兵於燕险阻艰难中克尽孝道父丧衰麻荐奠皆有礼人称其孝不求仕进善治生遂致富饶节度府君之卒以先茔之在虢也有归葬之望故葬有阙每言及未尝不流涕既而以居燕之久且去虢数千里顾终不能归葬於虢乃卜地於燕都之南大兴县西宜迁村葬曾祖衣冠以为杜氏新茔杜氏之新茔自节度府君始实中统元年八月一日也祖妣张氏先葬虢至是复以衣冠与王氏合葬焉至元九年五月五日茂以疾卒年六十四娶完氏至元十九年十一月十日卒再娶王氏廿八年六月廿三日卒子男三人皆王出长曰大川字伯林为人以义自处居家孝友尝为河间西汊股盐场管勾奉公尽职盐司将举之以母老固辞至元二十四年二月十七日卒年三十九娶转运使周君女事舅姑有道内外无间言良人卒誓不再嫁至元二十八年二月卒二子曰大兴字伯荣乞文於余者也曰守智字善父天资明敏方有志於善至元廿四年六月不幸早卒自考以下皆以昭穆葬新茔礼也元贞元年孟\蒙恩召至都下耶律公希光为孟\言吾同里有杜伯荣者重厚缜密务实去华事父兄孝且弟箧中有辉及僦浇云涓敢躁叽人者曰此吾父积德之惠何用徵为悉火之里中有贫者辄赈其乏壮未有室者辄助之娶至有藉杜氏余力以致富者伯荣终不以为巳德也事寡嫂甚谨数年足不升於堂春秋家燕见辄设拜或问之曰惟礼可以别男女吾兄既早世吾事吾嫂敢不敬耆老欲闻有司乞旌表其门闾者伯荣止之曰此亦尽其在我者而已何必尔耶伯荣之为人如此一日与偕来谒曰自先人卜新茔於都南大兴生四十年虽时岁丘垄不敢废祭扫之职而墓石未立恐久遂泯灭後嗣无以知先世所自出V无以寻祖考徙燕之所由来大兴敢再拜以请幸夫子为文以铭之余谢不敏大兴请至再余既嘉其行义重以耶律公之命不敢固辞乃因其行状叙而铭之大兴娶李氏有子曰铭庆以斯文名之也铭曰
荡荡古今迭盛迭衰大贤之後亦或中微维杜成公作相贞观功业@然唐史有传厥後徙虢自虢徂燕岂祖是忘因时而迁燕山之居亦既三世宅兆既安昭穆曷纪其宅伊何宜迁之村其纪伊何自祖及孙自祖及孙富而有礼天福善人其昌其炽我作铭诗刻诸坚珉後嗣传之千载不泯
故成都路防城军民总管李公墓志铭
公讳昱字仲明太原榆次人曾大父彦大父温父懋河东宣抚检察使妣张氏继室富察氏生三子公其伯也自少小勤於问学尤有得於易既长从事行省郝公幕下戊午授公太原路鄂罗万户中统庚申世祖圣德神功文武皇帝即位公时扈从上都命公与近臣伊苏岱同管军器监事至元丙寅伊苏岱行中书省於四川辟公行中书省员外郎时四川未全附公居幕府会金谷调军食转输供给未尝乏~至於决策制胜公力居多壬申改授东川顺庆等路宣课大使公长於规画民不扰而事集甲戌行省拜公枢密副使行枢密院事分道攻嘉定行省公曰大军既出成都乃四川根本若守非其人虑有肘腋之虞佥以公为可任行省公笑曰吾意正在此人於是以公为成都路防城总管通管军民事公鞠躬尽瘁知无不为民赖以安乙亥冬十二月二日以疾卒於成都驷马桥之寓舍呜呼哀哉公生於某年某月某日享年四十有八越五日殡於万里桥之南罗村公卒之前一日神色如平时忽召从行亲友悉与诀别\皆惊曰公神气强盛安得此不祥之语公曰死生常事耳何讳耶呼诸子付以後事且戒之曰毋随俗毋厚葬具夜将半命其子倜读大学中庸数过奄然而逝时有乡人王小五者自太原走蜀未至成都二百里罗江县北十里许道逢公北王素识公问公将安之公曰吾往直北嘱以家事甚悉王至成都诣家道所以计日正公卒之日也时人咸惊以为神娶仇氏先公十六年卒继室韩氏後公十日卒皆母仪妇道见称亲党戊子七月二日始克归葬於太原井谷村之先茔二夫人y殉以瓦器从治命也公豁Q刚敏善谋断有度量好宾客尚气义字民以治军以律理财以道既殁之後蜀人思之至今初公之从事行省郝公幕府郝公待公厚及郝公卒其幼子天挺甫数岁公曰吾有女年相若也他日当妻之中统癸亥公以事寓燕贻书家人曰郝公之子吾尝许以长女妻之今其时矣当即成昏家人莫敢违人服其信义子男四人曰佐麓川路教授曰仔东莞盐司管勾曰倜集贤侍读学士曰m龙兴路富州同知女三人孙男三人孙女九人既葬公之八年当元贞元年孟\蒙恩召至阙下公叔子集贤学士倜以孟\往年尝为同僚语孟\曰倜之先君既葬八年而墓铭未备倜为此惧敢状其行事以请孟\辞至再不获敬叙而系以铭铭曰
凛凛李公人中之英因时用武奋身成名给饷理财婉画幕府以战则胜以守则固曾未半百遽尔陨倾岂伊松柏蒲柳同零天畀公才百未一试稍假以年何所不至天既生之复遽夺之厥理茫昧所不可知公之英灵惊动行路死而不亡信哉斯语井谷之原是为公藏刻兹贞石俾後勿亡
大元故嘉议大夫燕南河北道提刑按察使姜公墓志铭
公讳字文卿姓姜氏莱阳县人自太公封於齐诸姜皆其後也曾祖而上谱谍已不可考祖讳某以财雄乡里好周人之急偶岁凶作糜粥以食饥者赖以全活甚\里中称为善人考讳椿质直尚志金末盗贼I起避杨安儿乱来水寨依张侯以居娶临邑魏氏生公时兵後大疫因之饥馑死者相枕藉公随考妣东西奔走若有相之者竟免於难稍长从李雄飞学禀资e悟出他儿右日诵数百言过口不忘张侯来济南披荆棘立官府公因侍父至府幕幕僚魏君爱其才留之幕下积一二年凡簿书会计之事问辄能E不差毫厘张侯赏异之由府吏升充左右司知事属大数户口俾公分领一路讫事迁左右司郎中府中赖公裨益视他镇常课最断事官就遣公赴阙奏割陵州等五城俾张侯通行抚治从之还升参议府事中统三年公佐张侯之嗣入朝首言益都李f反状已露宜先发以制之未报明年李f仄诸郡素不为兵备f引劲卒数万长驱袭济南据之公弃父母妻子脱身走从嗣侯招集散亡迎赫伯齐王军为收复讣日夜亲矢石筑长围环城f不得出外又~其援兵秋七月捕得反者言城中食且尽人将相食时嗣侯被旨招安益都命公留後公料城下在旦夕昏夜求见王计事言济南城且破大王宜早定计命大将分守城门勿令纵兵不然城中无噍类矣王曰汝解阳耶公曰虽不深晓阳人事固可见也王曰子未生先乞名那有是耶公曰今城中无粮金城亦不能守况先奉圣旨明言李f一身造恶官吏百姓何辜若不及今定计城破之日千军万马中欲见大王岂可得耶纵得见岂能细陈耶事无大於此亦无急於此者唯大王留意王曰然诘旦会诸将议是夜五将尽军候报城西门贼军五六百人出降王上马鸣金亲往谕之皆解甲投器仗黎明南门东门俱降无虑五六千人公又言乞勿纵兵王遂命大将分守东南西三门禁外军一人一骑无敢入城者城既降李f自投水中不死捕得斩之枭首军门事遂定城中安堵如故嗣侯至自益都以公功多奏於朝授大都督府参议会朝廷行迁转法授公知滨州滨民罹苛政久户口凋耗田莱多荒往往为行营军马占为牧地惧不敢垦而有桑枣者又纵羊马践食之殊不聊生公为申省差断事官某分拨草地民地封土为畔豪夺不得行纵军马扰民择其尤不法者杖数人民始得安设赏罚课民栽桑岁余新桑遍野人呼曰太守桑且歌曰田野桑麻一倍增昔无粗麻今纩缯太守之德如景星未终任以事赴部其民扶老携幼遮道马为之不行俄授东平路总管府判官至元五年御史台新立选才堪御史者公首在选中驰驿赴阙御史大夫引见广寒殿天喜赐食殿上拜治书侍御史刚棱疾恶不避权贵在任七年用御史大夫荐授河北河南道提刑按察使佩金虎符改信州路总管以疾不赴寻改陕西汉中道提刑按察使移河东山西道久之拜行台御史中丞暴官A吏闻风而革者甚\江左受其赐再为燕南河北道提刑按察使居三载得告归里积官至嘉议大夫公生於兵间长能自树立好读书为吏有能声而又及从元裕之杜仲梁诸老游以文雅饰吏事故其风流岂弟为世所称屡任风宪之职能以片言折奸邪之萌轺车所至官吏皆敬惮不敢为恶既谢事闲居课子孙艺花种竹小车时往来饮酒自娱童苍鬓无衰老之态孰谓公遽以微疾不起耶公生於戊寅至元癸巳某月日卒於私第之正寝享年七十有六夫人侯氏先公三十年卒子男四人长曰迪吉次曰从吉次曰吕次曰璞将以五月庚申葬公於龙窝庄白马山之原以夫人侯氏y礼也迪吉等叙公之行事涕泣再拜请铭於余余居吴兴闻公名甚久及来济南犹及一再见公於堂公既卒而不为之铭情若泊然遂不敢固辞而铭之铭曰
姜氏之原出於太公齐失其国散居於东莱水之阳爰有m裔来之济阳以避其地天相德乃生令人险阻艰难扬名立身吏事既敏又服军旅人一已十允文且武讨叛完城厥功居多谁谓儒生不能荷戈升诸公朝出守渤海龚遂之政尚友千载kkD冠两登宪台巡按四方奸宄为衰既老而闲以道出处优游卒岁五福备具苍鬓朱谓可百年胡为遽尔以疾终焉龙窝之原实维公宅茫茫来世尚视兹石
田氏贤母之碑
礼部主事田衍母李氏讳庆云庆阳府合水县人其先出唐薛王考讳无党登金贞佑十一年进士第官京东道司农丞妣向氏母天资淑明无世俗儿女习司农府君以官事来汴京与监察御史田君同僚以母归御史之子彰德府君某御史室e门郡夫人杨治家严母事之尽礼未尝违色壬辰之兵司农府君举家走宋田氏崎岖兵间北渡河来洛居高牟村兵火後家益单彰德府君从事於相性E财不事生产母手织以俭约取给奉御史甘旨无乏二子曰复字师曰衍字师孟复既长从事河间府君自相就养母躬授衍书会朝廷分遣学士周砥简汰儒籍母命衍肄科举凡例一月试中得免编户府君卒河间母衍奔丧除服归相而复又卒於河间母痛之因得疾疾病抱衍谓曰人孰不畏死然死竟不可逃我所以忍死有言者欲令汝知吾心耳我年十六归汝家事尊抚幼凡四世艰难靡不更李氏南矣起汝家者属在复复又早卒吾二姓不泯於後责尽在汝汝勉之吾死且瞑衍既免丧徒步来京师折节为中书小吏再明年由刑部令史升御史台中书省掾今为礼部主事师孟能自树立为时名士母之力也呜呼母诚贤矣哉始余至京师与师孟相闻一日遇诸涂师孟前跽曰君非子昂乎余曰子为谁曰田衍也余曰子何自知为余曰衍闻诸鲜于伯机赵子昂神情简远若神仙中人衍客京师数年未尝见若人非君其谁遂相与莫逆至於今【阙】十年矣海内言善交者必曰田赵师孟以斯文属余宜而余亦宜为斯文乃书本末刻石墓左用昭示於来世
先侍郎阡表
府君讳与字中父胄出宋太祖自秀安僖王五世而至府君皆家吴兴秀安僖王生崇宪靖王伯圭是为府君曾王父宪靖王生新兴恭襄王师垂是为府君王父其世次历官语在宋史恭襄王生通议府君讳希永仕宋朝奉大夫直华文阁累赠通议大夫是为府君王考妣硕人郑氏府君生而秀令弱冠以通议?补官初调饶州司户参军辟监海昌盐场俄易黄姚运盐辟兼浙西茶盐司主管文字改浙西提刑司干办公事除知萧山县以治最闻淳佑八年除干办行在诸司粮料院五月出通判临安府十一月除军器监主簿明年十一月监三省枢密院门V明年正月迁太府寺丞兼大宗正丞出知嘉兴府治为诸郡最拜金部郎官兼右司特除直秘阁两浙转运判官未上改提举浙西常平义仓茶盐公事宝佑元年升军器监寻除直宝章阁两浙西路提点刑狱公事二月兼提举常平义仓茶盐九月兼主管淮浙发运司公事十月知平江府二年差主管建康府崇禧观三年除将作监总领浙西江东财赋淮东军马钱粮疏辞不报四年兼权知镇江府除司农少卿五年升太常卿六年除秘阁修撰江西转运副使兼知隆兴府景定元年五月除司农卿兼左司郎中复兼攘钏删修官十二月除右文殿修撰两浙计度转运副使二年四月升集英殿修撰寻进宝章阁待制知临安府浙西安抚使六月迁枢密都承旨後省疏免差提举江州太平兴国宫十月除江东转运使赐金紫服十一月兼总领淮西军马钱粮三年二月兼提领江淮盐茶所差提举隆兴府玉隆万薰四年九月起知平江府兼提点浙西刑狱十一月兼提举常平义仓茶盐五年进显谟阁待制召拜两J转运使除权户部侍郎是岁十月理宗徂落度宗践阼拜户部侍郎兼知临安府浙西安抚使咸淳元年赐进士出身三月以疾卒於府治实廿三日也呜呼痛哉遗表闻度宗震悼赐银三百两绢三百匹以敛赠银青光禄大夫官自迪功郎至通奉大夫爵进归安县开国子府君生於嘉定癸酉十一月八日享年五十有三娶李氏先十五年卒累赠硕人子男八人孟E孟颁孟硕孟颂孟判孟颢孟\孟吁孟E将仕佐郎杭州路儒学教授孟颢奉议大夫沧盐使孟\奉议大夫汾州知州孟吁承务郎同知南剑州余皆尝仕宋而颁颂已不幸死女十四人孟巽适沈昌言孟鼎适史周卿孟兑适韩浩孟归适陈好谦孟艮适翰林直学士张伯淳孟家适韩巽父孟比适印直传孟益适南雄路总管印德传孟萃适钱澄孟渐适钱谊孟豫适沈光谦孟遇适施谊孟过孟既未嫁而夭孙男廿四人孙女廿人曾孙男二人曾孙女一人府君卒之年葬湖州乌程县澄静乡聂越十一年墓毁於盗至元庚辰改卜城南车盖山之原徙葬焉府君玉立长身眉目E秀襟度洒落不藏怒蓄怨性好学躬布衣韦带之行才任治剧而为政务岂弟所至皆有惠爱仕二十年先世园田乃更加损先友礼部侍郎东平刘公震孙诔之曰府君於时为循吏於朝为名卿於国为信厚公族世以为知言府君没十二年而宋归於元又十一年当至元廿四年孟\蒙恩召至阙下擢兵部郎中入直集贤出佐济南府数年之间驱驰南北故於府君之行事本末不遑有所纪载元贞元年孟\自济南罢官归里守先人丘埔晕终焉之计而又拜汾州之命恐遂失坠泯没乃收泣书一二刻石墓下以示後昆大德元年十二月【阙】日不肖孤孟\述
故嘉兴县主簿谢府君墓志铭
府君讳天锡字纯父姓谢氏其先吴兴人四世祖自吴兴来游吴相吴中土田沃衍甲於浙右得任水之阳因卜居焉曾祖新祖允祥皆不仕考德明宋将仕郎府君天资重厚自其幼已如成人性至孝以亲老未尝离膝下天兵渡江用归附功授将仕佐郎嘉兴县主簿嘉兴当孔道地惬而民瘠方归附初使者乘驿骑往来日无虑以十数科调繁兴纷如o毛府君佐邑宰一以宽恤为事情愉色采民欢然供给无敢後者鞭扑一不施而事集兵後田多荒芜悉勉有力者垦辟以时使不至积荒尉缺员府君兼摄尉事设方略治盗盗是用弭县有疑狱久不决府君廉得其实一日命取网罟罗积水中得枯骸w乃得白民惊异以为神吏奸无所容因瘐死者\府君具汤药粥以给之多所全活邑民至今犹以佛子称之考满上官咸荐其能而府君浩然有归休之志萧然野服与父老相过墟曲中谈桑麻旧故以为笑乐无复仕进意大德五年夏忽婴微疾起处饮食无异平时至易箦气虽微而神不乱抚其子斗元曰吾大期至矣遽脱然如蜕府君生於壬辰八月十九日卒於辛丑六月廿有四日享年七十夫人唐氏淑德俭行亲党所则勤劳妇功手自绩纺相府君起家先府君卒数月已抱疾府君既卒之廿日夫人亦卒生於甲午九月廿九日卒於辛丑七月十四日享年六十有八子男一人斗元也忠翊校尉海道运粮千户女二人长适王大有次适唐兰孙孙男二人曰庭瑞曰庭芝孙女三人府君居乡以仁接下以礼与人交以信中外姻党有贫乏者扶持赈恤无厌c心年益勤约视先世畎亩有加焉然自处澹然未尝有骄色人以是贤之大德癸卯三年之丧毕将卜宅以葬而斗元又卒至是其孙庭瑞卜以大德乙已七月某日奉其祖考妣之柩葬任水南之乾山状其行事以余往尝在吴中与府君有一日之雅来乞铭余犹记与府君相见时终日端坐无戏言惰容盖恂恂信实人也而又安知铭府君墓石耶既辞不获乃叙其行事而铭之铭曰
任水之阳吉人斯宇吉人伊谁谢氏纯父四世积善庆锺其家既富而安不骄不奢乘时奋飞乃出而仕佐邑虽微可以行志民受其惠颂声载驰吏畏其明奸不得施狱无馁囚野无废田枯骨蒙仁获伸其w凡今佐邑孰如君者何必高位泽始及下既仕而归野服萧然康宁好德以终其天古谓五福身集有之伊人之生天实厚之任南乾山卜云其吉孝孙厝之考妣同室任水了砂叵粝艨堂贞石千载孔昭
故忠翊校尉海道运粮千户谢君墓志铭
余既铭嘉兴主簿谢府君之墓其孙庭瑞又泣而言曰先生幸哀庭瑞为祖考妣着铭墓石庭瑞不即死将以先考之柩同日y祖考妣之域唯先生重哀之而惠以文余闻而深悲之忍不为铭君讳斗元字光国主簿府君之子也资英敏居家甚理素饶财而用朴俭自居不以富骄人好施与人有求之者辄乞不吝莫不满意而去以漕海劳绩佩金符授忠翊校尉海道运粮千户俄而告闲毕力干蛊主簿府君既谢事得以优游田里者以君能养志故也君事父母孝因辑古人孝感故实为一编锓诸木墨本以施人欲使见闻者劝於为孝可谓厚之至矣大德辛丑主簿府君卒君服丧尽礼忽苦足疾不能大葬而遽不起君生於已未四月二十七日卒於大德癸卯九月二十二日春秋四十有五夫人朱氏子二人曰庭瑞曰庭芝庭瑞嫡也女三人庭瑞卜以大德乙巳七月葬其祖考妣於任水之南而以君之柩y礼也铭曰
凡人之行莫大於孝孝感之至神明所劳古之孝者布在方策孰能博求载籍而索维此谢君辑而成编锡类教人可不谓贤匪惟教之又躬履之弃官归养朝娱夕嬉伊嗟若人宜天之佑胡啬其报而不克奕四不死父母同归君若无憾人为之悲有子克家积善之庆刻我铭章以显天定
有元故徵士王公墓志铭
公讳泰来字复元姓王氏其先大名人宋三槐文正公之後五世祖讳逖太常少卿避靖康难徙家江南曾祖讳焕之右宣教郎干办诸司粮料院妣张氏祖讳隽卿承直郎泉州德化县令妣印氏继顾氏夏氏父讳奎风容韶亮好为神仙方术自号蟾谷真士尝着蟾谷疑贯灵篇行於世初太常公家金陵後又徙嘉兴之华亭故为华亭人蟾谷公在宋嘉定宝庆间屡有荐於朝者一再徵不起一旦无疾卒先是一月谈嬷钏与善者曰不u月吾将顺化矣至期日沐浴冠裳而卒人咸异焉妣张氏实生公公蚤e悟能R先迹遂世其学访大道若耆欲奋不顾去人地远迩意所领会杂能旁魄不名一行虽时日小数学必精诣始习举子业由乡举贡太学既而曰是不足为弃去放浪江湖间足甚高神?其辞所至人争遮致之尚书陈公存参政文公及翁太常冯公去非皆为布衣交中书卢公钺出帅江西延致幕下师事之未几又弃去归故里闭门~不与人事至元十五年冬世祖皇帝遣使中外广延茂士於是浙西宣慰使游公首荐公公以疾辞明年春上再命御史中丞崔公趣徵上道又辞不起二十三年春侍御史程公钜夫中书通事舍人特穆尔巴哈奉旨颛召两人其一人儒学提举叶李遂与偕见上O甚o於集贤院上时召见公必有意可否事公持正无转辞引与坐深语薄夜半即御所馔食赐之命中使及卫士秉炬前导以归以为常岁中叶公拜尚书左丞将授公以官时与叶公议语一不惬竞拂袖起曰无辱我於是力乞归得告翰林集贤诸老与时之jj於朝者咸赋诗饯之还居钱唐自号月友处士二十九年春上命今丞相高公征瓜畦遣使召公为辅行命下平章政事谔尔根萨里公为请以老病免资好游遇佳山水竞日终岁弗忍去风雨之时寒暑之序日月明乎西东坤乾法象於崇庳与万物之飞潜动植呈妍摘诡发泄C隐凡精神所及一写於诗濯去俗累然作不经人道语公蚤以诗呜宝佑开庆间有集行於时中书卢公为之叙引至是裒益赋咏铭赞杂着得凡若干卷藏於家其游情物表发兴天倪盖世所不能羁者一时南北人士号称知道者皆执弟子礼性刚狷不为缚绌又不为宇嵬琐之行与人交稍有乖於义无亲疏贵贱广坐稠人间辄面不少借恳恳自臧一无所?以故拓落於时而人亦罕得传其所学独留江西时有周顽者宋丞相益国公之裔躬拜公受学後竞不知所终里人至今相传以为得仙云公平生少疾一日疾至沧热心?体烦食辄衰越翼日召其子一初曰由乎中者吾心之清明也浊明者乃其外也吾白道而幽躬者也吾之身天不能亡地不能藏顾未能视去尔累如脱h耳以至於是吾疾病矣急为我备具时郡贰专焦侯来问疾尚相与校其所去未几时辄具汤浴已索纸书偈曰耳眼口鼻俱是病根无出无入与天长存书毕轮左手指曰时可矣语~而逝时大暑三日而敛深衣幅中色理柔润照映如生公生於宋端平三年丙申二月七日至大元年戊申五月二十九日卒享年七十有三娶何氏先公三十五年卒生男二人曰晓曰一初又徐氏生女三人孙男五人孙女二人公没之十有五日二子用公治命从乾毒道A维卜以某年某月某日奉公遗骨葬西湖茅家步积庆山之阳书乞铭孟\从先生游甚久顷仕杭三年无日不来虽极寒盛暑不废相与谈连日夜殆有意引之以道盖尝窃闻微言者也先生没非孟\谁宜铭铭曰
先民有言神仙可以学得不死可以力致若先生之於道盖深知而未诣者也矫矫先生出处进退与道周旋动而无悔白首衡门消摇卒岁人见其死不死者在呜呼千岁之下积庆之山当有白鹤飞来还呼其子孙而语之犹旦莫之间也
任叔墓志铭
余十年前至杭故人大梁张君锡以上虞兰穹山寺碑求余书读一再过曰噫世固不乏人斯文也其可以今人少之哉君锡曰是四明任叔之文也余始闻叔梦寐思见之数年叔自四明来杭余始识叔貌朴野与余言甚契自是相与为友而宗阳杜宗师馆之於宫教授弟子常数十人虽授徒以为食而文日大以肆近远求文以刻碑碣者殆无日虚盖叔之於文沉厚正大以一理为主不作C语棘人喉舌而含蓄顿挫使人读之而有余味余敬之爱之岂意其遽止於斯也君讳士林字叔姓任氏其先蜀绵竹人少师希夷之後八世祖来居庆元之奉化又再世而徙居琦山曾祖秩然祖处恭父果德君幼e秀六岁能属文大父奇之口授古文百余篇经耳不忘父丧庐墓下读书其中凡诸子百家之言靡不周览乡子弟多从之学县令丁君招致之加礼廉访完公深所敬慕俾经理文公书院既落成有司以为然乃命教谕上虞盖作兰穹山记时也後乃讲道会稽授徒钱唐至元初中书左丞郝公以事至杭闻君文名举之行省仅得湖州安定书院山长而长子耒疾久不差君念之郁郁不乐俄亦得呕疾竞卒於杭州客舍有章句文集论语指要中易藏於家君生於癸丑八月戊申卒於至大已酉七月已亥年五十有七娶王氏子男三人长耒也不幸亦卒耜同女一人环娘将以某年某月某甲子归葬奉化松林乡雷公山祖墓之域耜与君之弟子严陵方某拜余水之上涕泣请铭其墓石余深悲叔之不幸既吊其子相乡而哭尚忍辞为铭铭曰
呜呼天之生叔既厚其才又博其学文鸣一时道淑後觉曾不见用粗展其略厄穷坎谝徊〔灰┠菊垤渡接袼殪惰毙械乐人亦为嗟若归葬松乡耒也同域文X在兹过者必式
义士吴公墓铭
君讳森字君茂姓吴氏其先汝南人曾大父讳坚妣朱氏大父讳仕宋为进义校尉水军正将始寓建康之龙湾妣潘氏父讳泽承信郎移戍盱眙事淮东帅李公曾伯李公归嘉禾遂与偕来乐武塘风土饶沃因定居焉妣沈氏李公移镇沿海辟君承信郎制置使司准备差遣至元卒已征东省右丞范文虎与承信府君在李公幕府有旧故举君为管军千户师还隶高邮万户府移屯扬州告闲得请澹然家居性雅素好礼而尚义喜怒不见於面无声色之娱唯嗜古名画购之千金不惜延师教子捐腴田二顷建义塾以淑乡里子弟y佛宇以便云水前後L衢路数千百丈累桥凿井死施棺病施药凡周急之事不间亲E乐与无倦人以厚德称之至大庚戌廉访司以名闻於朝表其门曰义士自号静心益留意内典与二三高僧为友疾病遗命家人毋厚敛毋过哀泣种户逋米三千余石悉免之临终神识不挠从容而逝生淳佑庚戌六月癸亥卒皇庆癸丑五月巳酉享年六十四初赘费氏早卒再赘陈氏男四人汉英汉贤汉杰汉臣女四人孙男八人汉英等卜以九月丙午奉柩葬所居西北三里麟瑞乡之原以余尝与其父游深知其为人不远数千里书来京师求铭不可辞乃为铭曰
呜呼孰有为善其後弗昌者乎观义士之行事可谓积善者矣则子孙之蕃昌其可必也夫
松雪斋集卷八

[book_title]卷九
<集部,别集类,金至元,松雪斋集>
钦定四库全书
松雪斋集卷九
元　赵孟\　撰
碑铭
大元封赠吴兴郡公赵公碑
今上皇帝初即位孟\蒙恩自翰林侍读学士迁集贤侍讲学士官中奉大夫明年改元皇庆定制官二品者封赠二代祖考讳希永赠嘉议大夫太常卿上轻车都尉吴兴郡侯祖妣郑氏赠吴兴郡夫人考讳与赠昭文馆大学士护军吴兴郡公妣李氏吴兴郡夫人五月十三日孟\被旨许过家上冢以八月六日钦奉制书告於吴兴郡公墓下郡官偕来亲党毕集观者莫不叹美湛恩汪柝杓溟獯媸滴┳婵加嗲炱癫恍す轮有焉乃十二月甲子立石於郡公墓侧刻辞纪事用对扬圣天子丕显成命铭曰
维皇庆元圣以孝治恩及臣先爰立定制藐不肖孤敢曰肤敏昔被诏徵旋跻严近通班集贤入侍讲席异数特加儒荣备极龙光远施式符先德我祖我父维侯维公爰暨我妣咸被褒崇予告还归携家南骛?奉制书告於大墓我有旨酒亦有肥q黍稷馨香肴核维旅以祀以享宾亲具在报恐思罔敢或怠伐石刻辞丰碑是树岿然墓门用侈殊遇人臣之荣天子之仁何千万年厥声弗泯
田师孟墓志铭
余与师孟友二十有七年其相知最深相与无间然莫师孟若余往年归江南与师孟契阔至大中蒙召命道见於长芦甚欢余请告归为先人立碑复召至京师师孟自山东使还则已有疾呜呼余何意哭师孟哉有事孰余商有过孰余规呜呼岂不痛哉师孟讳衍姓田氏其先京兆醴泉人後徙太康再徙蒙城大父仕金金亡北迁相故今为相人幼孤母夫人李氏教之读书姿开爽善论事初以才选为中书掾历礼吏部主事兵部员外郎万亿赋源库提举刑部员外郎河间等路都转运盐使司副使知河中府积官中顺大夫国家急务唯铨选财赋刑名三者其沿革废置本末无不身历其事而究其利害与人交无贤不肖贵贱待之如一然慎许可平居恂恂寡言至其慷慨谈辨无不中的酷爱古书画奇迹真一时佳士皇庆二年十一月癸巳卒大都寓舍年五十有六君之大父讳芝金嘉议大夫镇南军节度副使兼户部侍郎妣杨氏e门郡君父讳文鼎彰德路转运经历官妣李氏余所为作贤母碑者也师孟娶刘氏彰德路提学刘贤佐女先卒一子叔重二女长适郝升次幼孙大有师孟卒之五日叔重以其丧归葬相州先茔铭曰
呜呼师孟常蕲其有为余亦常蕲其有用於时而止於斯耶有子有孙亦又何悲
故嘉议大夫浙东海右道肃政廉访使陈公碑
世祖圣德神功文武皇帝既一区宇网罗天下贤俊之士以辅翼裕皇道足以经邦武足以辟国至於宣化承流藩屏帝室使者有咨诹原隰之风循吏有惠安田里之政皆能乘时之会树功立名丹图青史炳焕後世而传无穷者若廉访使陈公其一人焉公讳元凯字时举其先京兆万年人唐广明中有讳琼者避黄巢乱迁眉之青神琼生延禄延禄生显忠显忠生希亮宋天圣五年进士仕至太常少卿知凤翔府与文潞公韩魏公赵康靖公包孝肃公诸老为同年始迁洛阳卒赠金紫光禄大夫刑部尚书范蜀公志其墓後以曾孙与义参大政赠太子太保生四子曰忱曰恪曰恂曰V忱庆历六年进士仕至转运使V与苏文忠公游号方山子忱生挥慈州士曹遂居临晋挥生灏官儒林郎灏生克基金天德三年进士仕金为少中大夫国子监丞是为公曾大父少中生仲谦金昭勇大将军陕西规措使是为公大父昭勇生膺入圣朝为东平路劝农使是为公父妣李氏公生而纯孝年十三母夫人卒哀毁过人至元三年裕宗皇帝在东宫太保刘文贞公以公才德荐自是扈从往来两都数被顾问公举止详雅占对称旨除宫籍监丞稍迁同知复州路总管府事二十年拜江西行省郎中时自龙兴南抵庾岭诸郡盗贼I起所在屯聚一日省中议讨贼方略公曰破贼在择良将举招讨使郭彦高可用彦高时被谗系狱\以为不可公曰使功不如使过况非其罪由是命以讨捕悉平之广东贼黎德据海州时出抄略右丞呼噜特穆尔公方督征交趾军粮过海适与贼遇击大破擒之欲俘献阙下公请於右丞曰黎德海岛寇耳宜速正典刑以谢百姓即命磔诸市广海以安移富州尹州古丰城县户十有二万盗贼繁多公既署事会僚属俾陈弭盗之策皆谢不能公曰今日当以安百姓为急务百姓安则农不待劝而衣食足盗贼自息矣居三月盗贼屏迹讼庭阗然逃民稍稍复业葺庐舍辟土田稻禾M然蔽於四野宋故官陈提刑隐居山中至是率老儒十余人皆须发皓白衣冠甚伟来谒曰某等十余年来未尝入城府今适会秋丁感公善政故一来耳公馆之学宫行释奠礼民观者如堵墙留十数日辞去江州路总管下车以兴学校为已任属县德化学久废立修完之濂溪周元公故宅在城南後改作书院毁於兵公移y城中一新之及建陶靖节陈了翁祠皆尚贤复古之事会朝廷改提刑按察司为肃政廉访司妙选使者除公海北广东道肃政廉访使以疾不赴元贞元年复授龙兴路总管龙兴徽仁裕圣皇太后分地陛辞太后谕旨汝旧臣宜善抚治赐锦衣以宠其行龙兴城郭俯鄣江连岁大水城不没者数板坏民庐舍饥死者\公请於行省罢河泊之征为钞二十万贯听民自取以续食赖以全活者无数由是得免转徙流移之患民至今以为德大德元年拜岭北湖南道肃政廉访使公尝谓同僚曰风宪之职在进贤退不肖若循例追理钱物以多为能岂风宪之责哉其知大体类此留一年请告北归曹南五年除建康路总管为政安静门无私谒公以春秋渐高辞归十一年御史台遣使即授公浙东海右道肃政廉访使之命时成宗皇帝晏驾武宗皇帝抚军北边未还台使趣公赴任公曰当国家忧危之际岂臣子辞宦时耶即治装南迈适两浙大饥绍兴尤甚死者相枕藉公赈之百方活十余万口复告老於行台不俟报而归至曹遘疾终於私第之正寝皇庆元年七月十七日也积官嘉议大夫享年七十有八夫人申氏早卒继室完氏子男一人敬立女一人是岁十月敬立奉公柩葬河东临济县北原疑山之先茔礼也公资沈毅喜怒不形於色~口不臧否人物胸中所守介如也得中原文献之传为诗文务实去华其自箴之辞曰良如金玉重若丘山仪如麟凤气若芝兰学君子者当自此始观此则公之为人可知已数典大郡有古循吏之风屡持宪节不为搏击酷刻之事使人改过自新而已视世之轻薄小人据得为之势设网罟陷以罗人之过淫刑以逞吏民重足一迹惴惴然日以杀身破家为忧方以快意夷考其行事贪秽纵横不可胜道则公之仁厚真古之仁人君子哉初公自浙东请告来吴兴拜四世从祖简斋先生之墓孟\闲居吴兴公过余水之上属以事出不果一见公留诗为别既卒之五年敬立持行状来京师以余尝与公有留诗之好再拜请铭孟\虽不识公而敬公之贤追寻伤悼乃为叙而铭之铭曰
陈氏之先代多闻人宋金洎元咸有俊臣维廉访公厚德之醇出牧大郡子视其民匪匪l维阳维春绣衣持斧郡邑是巡匪m匪鹗维凤维麟赈饥救荒如疾在身匪誉是要而人自亲布宣上德天下归仁在昔有臣扈宋南渡能诗之声追配杜甫卒葬江南为公从祖公持宪节往拜其墓遭时混一获展其素既老而归考终八贵富康宁曰攸好德疑山之原实维公宅善庆之积子孙逢吉刻铭美石终古不没
故昭文馆大学士资德大夫遥授中书右丞商议通政院事领太史院事靳公墓志铭
公讳德进字仲和姓靳氏其先潞州人後徙大名祖考讳璇妣朱氏考讳祥从事行省刘公府佩金符赠集贤大学士通奉大夫安靖妣张氏西河郡太夫人公幼聪敏服勤经训迎刃而解安靖公尝谓太夫人曰吾家世积善未有显者兴吾宗者其在此子乎父殁益自厉於学尤精天文象数会诏太傅刘文贞公选司天官属试补三式科管勾故相张忠宣公荐之於世祖皇帝数召对占筮有徵自是从车驾上下两都岁以为常至元间擢司天少监司天监转承直郎秘书少监奉议大夫秘书监时权臣用事灾异数见公乘间进言推抑崇阳之理辞甚剀切世祖伐叛东北以公从行揆度日时占候风云刻期制胜因言叛王惑妖言致谋不轨请置诸路阳教授以训後学诏从之继从成宗皇帝抚军沙漠往来万里朝夕进见多陈民间利病谓治国以得人为先使民养生丧死无憾为王道之本迨正位储闱首引左右前後皆正人之义且言世祖居潜邸延四方儒士谘诹善道故能致中统至元之治上皆嘉纳御极之初特旨拜昭文馆大学士中奉大夫知太史院领司天台事赐济逊衣冠金带济逊者路朝宴服也一日上朝隆福宫语及公忠亮召赐金银G马或议甓都城公曰臣闻在德不在险今民力凋敝骤兴大役臣愚未见其可议遂寝至於加恩阙里惠养老臣赎饥民所鬻子女多所裨益尝侍上玉音问卿母今年几公对曰臣母年几九十饮食尚强特扔兴炯游骱又封及安靖公赠仍加公通奉大夫先帝即位公以疾丐闲今上皇帝在春宫闻之特公资德大夫遥授中书右丞太史院使余如故时驾在白海子有旨趣召既见先帝谕公曰卿三朝旧臣朕方倚用力疾从行可也命商议通正院事至大四年三月今上登极四月十六日公入见便殿命公领太史院事十九日以疾卒於正寝公生於癸丑六月十五日享年五十有九夫人秦氏子一人道泰女二人将以是月廿九日葬公於大都西山鲁郭先茔之兆乃来请铭公於孟\一年之长故孟\兄事公公领太史之日见公於私第置酒相款曲迎送如平时孰谓三日之别遽为死诀也呜呼哀哉铭曰
昔在唐虞钦若昊天乃命羲和历象是官帝典所纪莫斯为先维安靖公学於星历昭文嗣之益精其术居圣元羲和之职服事四朝秉心塞渊每因天人进尽谠言乃陟丞疑乃长昭文出陪乘舆入赞帷幄从征辽海侍巡朔漠刻期制胜恢我王略列圣嘉之宠锡便蕃施及考妣显被皇恩安靖有言果大其门鲁郭之原维公之宅流庆後人忠孝之泽芒芒来世尚视兹石
元故将仕郎淮安路屯田打捕同提举濮君墓志铭
皇元以仁治天下列圣相承视民如伤一夫或饥由巳饥之有能出粟以赈者辄予之以官其资之崇卑视粟之多寡着为令故虽有水旱之灾而无捐瘠之民此尧汤之用心也大德丁未岁大濮君明之捐米千余石以食饥者全活无数府上其事遂以应格登仕版焉君讳监字明之世居嘉兴崇德之语溪即春秋所谓御儿也曾祖考讳敏祖考讳世昌宋承信郎考讳振宋承节郎两浙东路兵马副都监婺州驻君性明达而处已以谦待士以礼乡邻有争常合和之为义塾以淑学徒为井干以便行汲为津梁以济不通为椟以给死丧其乐为善盖天性然也初调富阳税务官继授将仕郎淮安路屯田打捕同提举皇庆壬子春沿檄归家上冢指祖茔之西大树谓庵僧曰我死可化於此\讶其语不祥皆愕眙相视是夏复还官次连日乐饮m发於项初以其小而忽之乐饮如故属方隆暑疾日以剧遂不可为其卒六月二十有八日也得年五十有一丧之归官吏遮道以祭市民无不嗟惜渡江而南风日恬美波涛不惊抵家僧俗吊者系道梵呗之音不~於耳其为人所乡慕如此孤允中不敢违先意以是年十二月九日火化於所指之地奉函骨於堂迨今八年允中曰吾非不能葬也顾函存则亲存葬则亡矣是以弗忍也然岂容终不归於土乎乃卜以延佑七年十一月二十七日y葬祖茔之旁娶沈氏嫡子一人允中也庶子三人俱幼孙男二人女五人允中来请铭予惟君轻财重义盖积而能散者是宜铭铭曰
邦本惟民民不可饥发廪以赡固邦之基锡以一官礼亦宜之盍跻上藓止於斯有子承家报其在兹
却托真妙应渊德慈济元君之碑
留侯称导引不食谷後数世而天师之教兴焉传千数百年以至於今何其盛耶惟天师之道本乎老氏其言则神仙符祝之事後世为其说者必曰离而父子君臣去而夫妇乃可以成道然古之号称神仙者未必拘於是也若张氏之先以飞N尸解闻者踵接其於父子之道君臣之义夫妇之伦秩然其不紊也呜呼此张氏所以能久而独存者乎盖自混一以来道莫盛於三十六代演道灵应冲和玄静真君真君之配玄真妙应渊德慈济元君之德又盛焉宜其後之益光且大也延佑三年夏五月驿召三十九代天师嗣成入朝冬十月至阙明年春正月制授太玄辅化体仁应道大真人又召臣孟\撰元君之碑臣谨按元君讳惠恭姓周氏信州贵溪县上黉里人曾大父讳文举妣闻氏大父讳深甫妣留氏父讳新妣王氏宋封孺人元君徽柔渊懿生廿三年而归玄静真君事舅观妙先生姑倪氏有妇道训育二子整齐阃内有母道至於振恤扶树靡不用其极备天人之福者五十年而澹然冲素恒有游於物外之意元贞二年春三月以三十八代天师入朝制授玄真妙应仙姑至大元年夏五月加玄真妙应渊德真人明年奁呤时今上皇帝在春宫遣使赐上尊宫锦又明年皇太后降旨护所领真懿华山二观又明年二月癸酉忽危坐问日蚤晏然而逝九月藏冠履於琵琶o之麓既又作慈济宫於墓侧以为栖神之所皇庆二年追锡今号二子曰与棣嗣三十七代天师号曰体玄弘道广教真人曰与村嗣三十八代天师号曰太素凝神广道明德大真人尝以治潮功加正一教主特授金紫光禄大夫封留国公窃惟张氏自树教天下受大封显号稠恩叠数炫d照映莫如我朝以闺阃之德被天子异眷赐碑纪行则又自元君始上岂不以元君身育二嗣充大其教以辅我邦家俾清静无为之化不失君臣父子夫妇之道有是命也不亦宜乎铭曰
元君昔下仑o师子白鹤歌蘖神虎君卫西东霞披雾散开灵宫苍G窈深山a侔邹被ㄏ懵镀浓元君燕居百福崇上帝锡命严且隆七十之年如童二十四岩春蒙蒙倏而逝兮乘天风云Z霓旌满虚空琼裾飞步紫清中琵琶之麓郁葱葱千岁归来福攸同物不疵疠年谷丰微臣着铭书亦工巨鳌负石厚以穹死而不忘安有终
隆道冲真崇正真人杜公碑
昔轩辕问道於具茨汉文求师於河上盖古之圣帝明君咸贵德而尊士而有道之士亦皆应时而行化传记所载信不可诬若真人杜公际遇世祖圣德神功文武皇帝乘风云之会依日月之光於以辅世兴邦立言设教知进退存亡而不失其正者其若人之俦与真人讳道坚字处逸杜姓当涂采石人自号南谷子晋杜预之後曾祖秉哲祖f父时敏并晦迹丘园传芳清阙妣薛氏继陈氏生二子长崇文次真人也真人生而神异幼而超迈年十四得异书於异人决意为方外游乃辞母去俗着道士服师石山耿先生继入茅山披道藏依中o岩木葺巢以居玉海蒋宗师异之授以大洞经法回风合景之道时丹阳谢真士玄风远播法海傍沾真人曳杖玄门问道静室言而无隐拂袖远游乃扪萝仙都回k水纳交名释载参辟历之禅遐想慈亲亟返白云之舍当路知其素履俾管教於乡邦俄走义兴隐居张洞三历霜暑一意泉石辟历以道契相合招过凤G结知杨氏之王孙托友邓侯之内侍获引见庆庙锡号辅教大师爰受紫衣之荣遄寻白石之隐於是杨氏以礼请住N元报德观真人兴玄学建清规百废具举徒\悦服属天兵南渡所在震动玉石虑毁於冈黎庶惧沦於涂炭弓刀曷措莫合玢桃率澄薮铀继罟帝终嫒嗣笆甘叩军门见太傅淮安忠武王於故都披胆陈辞为民请命王与语大悦恨见之晚军麾为之敛兵民社因之安堵遂俾驰驿入觐帝阍辎重兼行混风尘於卒伍樵苏後爨忘朝昏之粥艰勤备至得抵上都世祖皇帝方纲纪四方并包九有思修文而偃武躬屈已以求贤聆师之来奏闻立召望云就日喜见尧天布武升阶高谈王道皇明嘉其古直屡赐恩光真人感激圣知莫知云报寻有诏特委驰驿江南搜访遗逸真人退而上疏言求贤养贤用贤之道上嘉纳焉以兹衔命南骛言归旧庐慈母已亡空堕蓼莪之泪先师如在徒瞻荆棘之墟冥鸿尚避於网罗飞I亟还於京邑同高士以升公引链师而进见天甚悦野服重归钦奉玺书提点道教住持杭州宗阳宫大德七年复被旨授杭州路道h教门高士真人既主宗阳不忘旧馆仍领N元观事先是宗阳毁於火真人买山种树以三十年为期至是命工师伐材木治荒芜畚瓦砾凡正殿讲堂坛廊庑真馆丈室以次兴举桂栋竦其干霄梅梁杳其架雾丹楹刻桷不日而成金阙玉京自天而降造三清尊像及昊天圣容霞光照临日精耀至於金鼎突兀以腾烟洪钟高悬而吼夜彤庭赫其弘敞丹扉廓乎开辟不干\力独立大功真人往来N元寻白石旧隐因计然之筹o即葛仙之丹井别立通玄观俾弟子薛志亨林德芳甲乙主之琼山发秀珠泉献液真人於此枕流漱石游神云外步虚礼斗驰思仙乡自髦而清斋视纷华如敝屣香巾拂不事珍奇木食草衣恒存慈俭蚊帱虽设取足於莞席自安弗求於锦绮又作揽古之楼於通玄聚书数万卷道德注疏何啻千家玄圣渊源列图十子着老子原旨及原旨发挥关尹阐玄文子缵义等书数十万言皆理造幽微文含混厚读之者知大道之要行之者得先圣之心可谓学业淹深文行俱备者矣真人於考妣不及於养即通玄之麓作天根道域奉衣冠葬焉至於爪发之微亦藏幽室终身之慕每见戚容孝事父母於斯见之初玄教大宗师开府张公疏举真人兼领杭州四圣延祥观真人劳心基构协力规图轮奂既新耄荒求佚今上皇帝游心大道申念老臣皇庆改元宣授隆道冲真崇正真人依旧住持杭州宗阳宫兼湖州计筹山N元报德观白石通玄观真人居宠思退请老而传寻奉玺书以弟子姚志恭为N元提点师孙孙拱真为提举俾世世相传玄玄不~延佑五年岁在戊午真人在宗阳时年八十有二正月十一日微疾取平生所有物手自标题散之亲旧既而出偈遗诸弟子十一日旦顶中爆然有声而逝弟子姚志恭孙拱真等痛慕罔极竭力营护以三月十一日壬申迁神藏於天根道域慨旌阳之拔宅仰企无从思许掾之登晨真文空在杭州达官士庶诸山缁褐哀号攀挽巷无居人舳舻蔽流缟素弥望又岂特送车千乘而已哉非夫道德感人仙风振远畴能若是凡度弟子若干人其高第弟子姚志恭以铭请孟\粤从髫岁夙慕高标先君将漕於金陵真人假馆於书塾携持保抱缘契相投云将拜鸿蒙为师缅怀维旧太白为紫阳铭墓援笔何辞铭曰
至人应世赞清宁道包玄象德协文明青山孕质白石标英飞声天陛高步云瀛【其一】气蔼兰芳形逾松茂啸月珠渊采薇琼岫碧落回Z阆风挥袖服食五牙栖迟三秀【其二】玄经阐义原旨立言皇文粹圣王化弥尊悬诸日月缵於乾坤谷神不死至道常存【其三】仙寓金辉真容玉ス疸谙茧抵コ窃旗潮掏卟尾畹よj炜屡降鸾书时朝凤【其四】筹o宴景真馆凝神从容观化消e上宾烟萝泣月露草凄尘伫云关而怅望文翠琰於千春【其五】
冉ù笮肆寺碑铭奉懿旨撰
仪天兴圣慈仁昭懿拊全德泰宁福庆皇太后既显受宝册於兴圣宫大备天下之养乃皇庆二年七月丙午内出旨若曰维兹怀孟予寡躬暨今天子昔尝临幸其地既而入正纪纲登大位若稽祖宗故事即行殿作大阿兰若宅净信比丘其中严奉三宝庶几上报皇天后土及祖宗之德明迓国厘以衍皇祚於无穷维尔徽政院臣以兴以输式时底绩俾予翕受成福命下之明日大徵工师经画基构计虑寻引即市荆扬大木使就绳削浮舟以来乃若铁石瓴甓髹丹垩墁之物像绘醺呛度钟磬之仪费皆时给越二年寺成皇太后赐名大兴龙寺命僧广开主之斥陆田三百顷以赡食於寺者而以其碑之文命翰林序书之臣孟\职在纪载谨拜手稽首而献文曰维皇元诞受天命仍世作德明配在上淳思丰泽渐涵煦育东西极日所出入而南北际於炎荒玄朔之地海虚瘴徼广轮不知其几万里声被教洽薰为泰和度越唐虞三代之盛矣迹其所以多得於大雄氏之道者窃尝观之自象教旁沾时君世臣固亦尊信隆事倾悦企向而徒揣迹於言语文字之间谓足以殚尽其道而不知吾佛世尊大圆悲智方便闻修六度俱证万有咸宗者以能一本於仁求诸吾心而已今皇帝陛下重纯累熙而皇太后殿下执坤承乾前朝後闱雍雍怿怿明孝深慈化覃率普是维有得於其道而且全得於其心者矣宜乎绍开天地之休迓续A民之生焯然为世皇极之主也矧兹覃怀维昔异方舜封禹域咸在都畿之内龙光所被车辙马迹泽奕如新绀宫金刹云涌山立诸佛世尊固将随境应现发祥委祉翼慈算於万亿登洪图於三五所谓由佛之道得佛之心者明徵定保庶其在是铭曰
昔在能仁出震五天具正讨垂教万年付累之弘得圣乃传於维皇元运非後念兹法印如手授受累圣同符以有九有仁闻既敷义声以铺苞山络海悉贡悉输格於穹昊肇我今皇皇侍长乐圣孝孔彰太母曰嘻予有攸得诸佛应心在予一德C思河内帝昔潜龙宜即旧邦塔庙是崇尔徽政臣画堵为宫其坚其良骏发尔功庶工子来奔走先後既畚既垡嗤恳嗫鄯岫盎榱文网雕牖珉戢级翼映左右慈载豫瑞庆有开锡名兴龙圣言大哉旃檀e以道实来既宁尔居亦丰尔食乃割井腴乃弘经席花雨缤纷呗声晨夕怀人盈庭颂言以龙德方中万目齐观岂惟怀人有怿其既开化城兆民孔安济流汤汤王屋峙峙峨嵋非遥五台非迩青狻白象时戾时止函香岁来以格繁祉降祉既繁表佛胜相放种种光照烛无量飞潜动植晔妥镎现ひ磺兄枪楦ｌ渡匣噬闲⑷实虏Ⅳ诵纂绳祖武光裕後昆两宫万抻胩斐ご
大元大崇国寺佛性圆明大师演公塔铭
至大二年九月廿二日大都大崇国寺住持沙门佛性圆明大师演公卒越二年其大弟子告於天子曰先师入般概谈⊥朗戏ㄒ殴巧崂必奉之以塔先师以道行承列圣宠遇甚厚非着之文字无以垂永久在廷之臣孰宜为之铭维陛下择焉天子以命臣孟\臣孟\谨奉诏按其行事而叙之曰师名定演俗姓王氏世为燕三河人自幼性不能肉食祖母教之佛经应声成诵七岁入大崇国寺事隆安和尚为弟子滔拔宀看缶服勤左右朝夕不懈隆安亟称之於是遂使之研精抄疏求第一义及隆安顺世遗命必以师补其处法兄总统清慧寂照大师亦退而让之师固辞是夕其徒有梦肥抑幸坏?然旦为师言且师曰正法不可以无传人天眷眷望有所归师计不得已遁去三游五台山还居上方寺博观海藏兼习毗尼三昧属崇国寺复虚席\泣而告之师始从其请日讲华严经训释孜孜曾无厌怿世祖皇帝闻而嘉之赐号佛性圆明大师至成宗时别赐地於大都建大崇国寺复受诏主F天寺戒坛宿德号雄辨大师授之以金书戒经於是祝之徒以万计咸稽首座下尊礼师为羯磨首岁以六月六日用所得布施资饭僧五百\诵诸大经及於两寺讲筵舍长财以修珍供弟子百余人得法者三十人师未卒时其大弟子蓟州延福寺住持义敬等先为师建塔至是奉之以葬焉奁呤三腊三十有五师自憬蚕数蒙圣恩尝赐白玉观音像皇太后闻师道行亦降懿旨以护其法铭曰
维天浑然理以充塞人异於物以全有德欲胜而争爰失厥性圣人忧之以药疗病为道无形易流而荡立之范防实毗尼藏不肆而拘曷既厥能非说所说演最上乘历年二千旁行是宣不显而晦其义则玄维此圣谛如海无际不有先觉孰觉一世皇元聿兴爰有异人食避有知其性已仁高道厚德愦私蚕人以允迪不塞而辟复登戒坛为羯磨首如大将誓\惕然受仰承列圣被之休光盛为建宫厚不可量生灭灭巳传於弟子正法不坏利及生齿帝念不忘瘸济项\着铭於石以告万古
临济正宗之碑奉茸
佛以大智慧破一切有以大圆觉摄一切空以大慈悲度一切\始於不言而至於无所不言无所不言而至於无言天道非言不传传而不以言则道在言语之外矣是为佛法最上上乘如以薪传火薪尽而火不穷也故世尊拈花迦叶微笑一笑之顷超然独得尚何可以言语求哉自摩诃迦叶廿八传而为菩提达磨达磨始入中国居嵩山少林寺面壁坐者九年达磨六传而为能大师十传为临济临济生於曾州游学江左事黄檗黄檗种松钡赜猩师闻之豁然大悟归镇州筑室滹沱河之上今临济院是也因号临济大师师之於道得大究竟繇临济而上至於诸佛繇诸佛而下至於临济前圣後圣无间然矣直指示人机若发矢学者闲之耳目尽丧表里无据自能後禅分为五唯师所传号为正宗一传为兴化\再传为南院三传为风穴昭四传为首山念又五传而为五祖演演传天目齐齐传雠：秃痛竹林宝宝传竹林安安传海西堂容庵容庵传中和璋璋传海云大宗师简公海云性与道合心与法冥细无不入大无不包师住临济院能系祖传以正道统佛法盖至此而中兴焉当世祖圣德神功文武皇帝在潜邸数屈至尊请问道要虽其言往复绎而独以慈悲不杀为本师之大弟子二人曰可庵朗赜庵儇朗公度荜庵满及太傅刘文贞儇公度西云大宗师安公师以文贞公机智弘达使事世祖皇帝当是时君臣相得策定天下深功厚德及於元元卒为佐命之臣皆自此之也元贞元年成宗有诏迎西云住天都大庆匏陆承清问经历三朝发中言得诸佛智悬判三乘如一二数由是临济之道愈扩而大今皇帝钦承祖武独明妙心刻玉为印以赐西云其文曰临济正宗之印特加师荣禄大夫大司空领临济一宗事仍诏立碑临济院命臣孟\为文称扬佛祖之道以示不朽臣孟\既叙其传又系之铭铭曰
佛有正法觉妙明心二十八传至於少林赫赫少林师我震旦使为佛种不镇而断传後十世而得临济为道坦然如指而示又传十世是为海云坐祖道场能绍厥闻维我世祖诞膺天命威震九有维佛是敬闻师之名若古圣贤尝进一言深入圣听不杀之仁其利甚弘俾大弟子为帝股肱至西云公能嗣其业据师子座为\演说闻者{叹信者乡风得者如宝悟者如空今皇帝圣深契道要曰临济宗尔能绍即心即佛时乃共守传不以言而以心受皇帝万年正法永传尚迪後人勿b其原
松雪斋集卷九

[book_title]卷十
钦定四库全书
松雪斋集卷十
元　赵孟\　撰
制
资善大夫隆禧院使耀珠封赠三代制
曾祖父
人本乎祖孝莫大於显扬君体其臣恩莫先於褒恤上及三世国有ふ隆揪吖佟吭祖父阿勒坦萨里学贯幽明德崇端慎西域之板图既入四方之贤俊咸归尔以辨慧之才适际休明之运及我定宗之世遂为皇子之师流庆本支既大兴於象教推忠社稷乃继秉於钧衡C尔曾孙益昭先训是用锡以保德之号表以柱国之肴远ㄕ以疏封庶褒生以劝後於戏赵国山河之固既启尔邦汉朝带砺之盟尚期尔後英灵如在宠渥其承可
曾祖母
朕惟i本以推恩所以劝忠而教孝矧以孙曾之善继宜均伉俪以疏封【具位】有德有言令仪令色既来嫔於君子遂锺秀於诸孙或振响於觉林学推慈济或着腱毒轴世笃忠贞盖从列爵之荣以显宜家之美於戏鱼轩翟虽莫及於当年鸾诰龙章庸追崇於三世尚歆宠命以迪後人可
祖父
大道之兴盖有关乎世运佛教之盛故莫尚於我朝慨想哲人申加恤典【具官】祖父奇塔特萨里法之龙象国之凤麟禀勇猛精进之资负刚明果之气树宗风而益振酌法海以弥深福泽之流卒归後嗣柱石之佐遂为良臣虽已宠於褒章犹未惬於朕志是用表胱藕糯吐囊酌庸建尔於上公式慰尔于下地於戏道长世短既脱履于空华子孝孙贤尚珥貂于奕叶其歆朕命永建乃家可
祖母
风化之本实始於闺闱褒恤之章必齐乎伉俪A畀祖妣爰肆国恩【具位】秀毓德门家称宝媛笃生贤哲嶷然台鼎之司坐享安荣郁若山河之锡迨诸孙而未艾昭德泽之可隆宜进腴封用疏大国於戏非此母不生此子徒缅想於荩臣爵其妇而从其夫尚有光於来世尔灵不昧朕命其承可
父
自古哲王咸有股肱之佐惟我世祖居多心膂之臣缅想先猷有如一日宜加褒典以慰九泉故荣禄大夫中书平章政事守司徒集贤院使领太史事谔尔根萨里缜密而温纯明敏而谨慎早亲帷幄朝夕输献纳之忠出共车舆春秋备巡游之从汲引天下之士进不隐贤弥纶禁中之机退无泄语总羲和於历象位承弼于钧衡管辂学贯天人恒密陈於警戒子房智定储贰亦预计於基图能自保其功名人不见其喜愠当时有全才之目举朝皆厚德之推美矣流芳惜哉异世是用显锡功臣之号荣加柱国之朊┩量全赵之封公府建维垣之重易名节惠极致哀荣於戏明良同时慨追怀於既往子孙逢吉尚思报於来今咨尔有灵钦於时命可
母在堂
妇人从夫之爵不以生死而异恩臣子事君以忠宜被褒崇之令典此盖国家之制爰疏闺阃之荣【具位】婉娩令仪柔嘉维则事舅姑以孝蔼然妇德之纯教子孙以贤允矣母道之粹况尔先臣之内助盍开大国之华封於戏翟以朝庸示车服之美彩衣侍养坐膺甘旨之供往服宠嘉益绵寿祉可
章佩丞和和封赠三代制
曾祖父大名路达噜噶齐扎玛里迪音赠顺节功臣资德大夫中书左丞上护军追封魏国公
朕闻明莫明於审势爱莫爱於保民追惟开国之初每叹忠臣之义有一於此其忍忘之【具官】大智若愚沈几先物方太祖之四伐守西域之孤城慕帝王之有真不谋妻子帅人民而来附各保父兄卒典名藩遂开魏土岂人为之能致信天道之不诬尔子尔孙益陈力於帝室我爵我土宜膺宠於褒章庸极哀荣以昭劝赏於戏积德累行之报既见於今四世五公之隆尚期尔後英灵不爽宠渥其承可
曾祖母【原缺】
祖父资政大夫湖广等处行中书省左丞阿里罕赠推诚宣力功臣光禄大夫中书平章政事柱国追封魏国公
继述之善往圣之所嘉藩翰之良有国之攸赖人虽远矣朕甚休之肆申美於褒章用垂劝于来叶【具官】材兼德备惠与政和五绾郡符若龚黄之再出四持使节如方召之复生危而持颠而扶寒者衣饥者食山无弄兵之盗野有乐业之民惟久历於外藩亦登于左辖材猷未展馆舍遽捐方资後嗣之贤莫究前人之报是用表胱藕盼鼍羰璺庵磅叶宿裰荣国锡大名之美於戏生必有死贵身没而名存善则降祥惟本深而末茂其歆朕命永迪尔孙可
祖母乌尔衮默色氏追封魏国夫人
爵妇以劝从夫之道古之所先与祖而有及妣之文今其可後【具位】以鸣鸠之德应凤凰之占作配良臣克就胗怪美致严祀事不违孝敬之诚锡号夫人启兹魏土於戏苹蘩藻幸膺配食之荣茅土山河永享脂田之富淑灵不昧休渥惟歆可
祖母完氏追封魏国夫人
继室之贤必以子孙而贵从夫之爵乃有国家之恩矧在名臣盍颁异数【具位】幽闲素禀柔顺自持夙夜不忘警戒之诚春秋克尽A尝之义诗书教子遵女史而弗渝勤俭起家为夫族之所法盖得之于天者厚宜报之以德者丰号尔小君封兹大国於戏惟尔克孝故有子而能忠惟尔克敬故有孙而善继朕命惟允淑魄其承可
父荣禄大夫江浙等处行中书省平章政事额布勒津赠推忠协恭佐理功臣太保金紫光禄大夫上柱国追封魏国公
世称愿为良臣其旨深矣朕尝敷求前哲厥迹茂焉一老不遗每怀靡及【具官】学知体用才济猛顷以父祖之资遂际君臣之会历中外垂三十年践履高华名数千里诗书礼义之府博涉深探庠序教化之原朝论夕讲是以纲提目举草偃风行论货殖则以足民为先掌铨衡则以得人为本分符出镇有父母斯民之心揽辔周询有澄清天下之志远则郊原春动近则台合风生舟楫盐梅方深期於大用藩篱屏翰遽兴叹於云亡爰肆殊恩式加褒典於戏大名魏国以为茅土之封太保上公以示槐班之贵牒偶婷郎死同荣歆此宠章迪於後嗣可
母阿穆尔氏追封魏国夫人
诗称鹊巢之德礼有翟之仪缅怀辅佐之贤盍隆车服之数【具位】以尔令族嫔于高门勤俭孝慈早着阃仪之美贞忠婉懿式为妇道之师俾予良臣克尽忠效可忘内助之报爰疏大国之封於戏生为邦君之妻荣其至矣没正夫人之号礼亦宜之咨尔淑魂歆予休命可中奉大夫殊祥院使执礼和台封赠三代制曾祖父哈扎尔
崇德报功国家之令典慎终追远臣子之至情宜推归厚之恩庸侈追崇之数【具官】赋资刚正立行贞良际遇祖宗之时备尽股肱之力执干戈以宿卫夙夜靡违属岔K以从征险夷弗二生未沾於一命德乃种于诸孙是用极五等之封开三公之府易美名以节惠锡显号以纪功於戏贻厥孙谋已深嘉于既往绳其祖武亦用劝于来今灵而有知服之无究稍翊卫功臣太保金紫光禄大夫柱国仍封梁国公庄襄
曾祖母威喇章
爵赏之制所以旌忠赠恤之恩所以教孝惟尔故臣之配可无宠命之颁【具位】生而令仪出於华胄竭勤劳於内助事我祖宗致善庆之多祥施于孙子式示治朝之劝爰开大国之封於戏秩视上公已跻荣於九命恩加三世庶足慰於重泉咨尔淑灵服兹休命可仍封梁国夫人
祖父穆彻
恩莫大於报功用昭国家之典礼莫重於尊祖以尽臣子之心维尔旧臣宜膺显秩【具官】天挺英毅世笃忠贞斩将搴旗日辟国于百里被坚执身可敌于万人累圣咸录其勤劳厚赐屡膺於宠泽嘉尔令子为国功臣是用重赐嘉名申加美槐佐再开于公府茅封仍胙於梁区於戏生不同时尚想见其丰采死而如在顾何惜於褒崇咨尔英灵服予休命可赠宣忠e力功臣太傅仪同三司上柱国仍封梁国公桓武
祖母托克托鼐尔
朕念肜椭臣举褒赠之典况贻谋于孙子尝宣力于王家爰示宠章追崇世美【具位】克全贞烈作配忠良勉正其夫致有外攘之绩象贤有子益昭积庆之祥庸疏大国之封俾正小君之号於戏无德不报宜一品之跻荣有开必先见百年之种德当其灵识歆此殊恩可仍封梁国夫人
父囊嘉特
臣子之忠有殊功于社稷国家之典宜追锡于虢姿缄谟墓其孚涣号【具官】性资英爽谋略沈雄忠武得于家传智勇方於人杰登将坛而作士气恒收逐北之功衔使命以觇敌情坐定平南之策始终一节服事四朝盖尝居风宪之司亦屡任承宣之寄属成庙奄弃t臣之後当眇躬入平内难之时拥戈以启元戎同祈父之爪士按以决大计若太公之鹰扬信一言以兴邦不终时而定国方倚枢机之任遽嗟疾病之婴出镇省垣考终里第每念干城之绩忽闻鼙之声嘉尔後人克承先绪是用开师垣于公府分浚土于王封赐号旌功易名节惠於戏河如带山如砺传茅胙于无穷木有本水有源茂子孙于益永英灵不昧宠命其承可赠推忠靖难翊运功臣太师开府仪同三司上柱国追封浚都王武忠
故母阿里哈
国家推报本之恩视肜投肆赏妇人有从夫之义沛封爵以齐荣爰锡宠章用光泉壤【具位】柔嘉秉德勤俭能家善事夫君克佐外攘之事敬恭妇职使无内顾之忧既资同体以宣劳宜合齐眉而锡命於戏茅封浚土式开异姓之王花诰金泥庶昭同穴之义钦予加宠慰尔贞魂可追封浚都王夫人
母伊苏埒
君使臣以礼昔闻于圣言夫乃妇之天宜从于王爵此盖朝廷之さ涫秸压脬椭至荣【具位】起家俭勤持身淑慎相尔君子居多内助之功宜其家人故有降祥之庆惟先正尽忠于帝室故浚都大启于王封爰肆殊恩以及贤配於戏貂蝉四叶奇胂宰庞谄斐ｐ节疚寤ò氯榔肴凫短楞迩粘谐杳益介寿祺可封浚都王夫人
光禄大夫平章政事大司徒徽政院副使领将作院事张九思赠推诚翊亮功臣开府仪同三司太傅上柱国鲁国公忠献制
功存翊卫C惟先正之臣国有ふ率骄僮烦缰典宜颁异渥以贲重泉【具官】厚有容质直好义早逢熙运位登喉舌之司逮事春宫身任羽翼之寄属奸臣之作乱闭宫门而不开仓卒之间忠节可尚太皇知其谨慎委任尽其始终世祖畴其胗闺贾弥钇渥笥姨煜滤兴韭砉庵字朝廷推万石君之风从容乎庙堂密勿乎禁近鞠躬尽瘁弼亮三朝正笏垂绅夷险一节谋猷方资於启沃疾病遽得於勤劳虽没世之有年亦怀贤其无已是用封之东鲁建于上公三司同开府之仪八柱表承天之力示崇德报功之泽极生荣死哀之情於戏朕惟图任旧人天不遗耆老九原莫作一品斯崇夫推贤尽诚之谓忠贤德有成之谓献合兹节惠以着嘉名咨示英灵服予宠命可
故行军千户权顺天河南等路军民万户贾辅赠金吾卫上将军中书左丞武威郡公武毅制
朕嗣承丕构缅想先猷惟祖宗之造邦赖英杰之助顺或拥城池而奉献或属岔K而恐宜淦淙酥云亡而厥功之可尚宜修播告式示褒嘉【具官】沈毅而敦书骁雄而善战际遇太祖削平中原崛起燕赵之间以乘风云之会据祁阳之奥壤当河朔之要冲保而有之莫或侮者知天命之有在抱地图而来归朔漠驱驰方致望云之喜春秋奄忽溘先坠露之零受命朝廷归骨乡里虎头食肉惜万里之未侯马革裹尸虽百身而莫赎念言慨叹显示追崇爰疏上将之荣兼畀丞疑之宠节以壹惠昭其庸腱断否既谌氤遂腾声于汉室邓禹杖策亦画像于云台着令闻于无穷视古人其何愧凛然英爽服此殊恩可
故湖广行中书省参知政事贾文备赠荣禄大夫平章政事祁国公通敏制
朕念世德之臣嘉干城之将既战功之可纪宜爵命之追崇诞告在廷式孚大号【具官】机沈而志决气迈而力雄生遇世祖之时号为名父之子赤心报国算靡失于毫厘结从军战不闻于败北受蔡公之节制耀鄂渚之军声仗钺岭南措遗黎於衽席提师海上建奇绩於楼船蛮咸服其威名湖广继参于政事柔温裕有诗书元帅之风慈爱聪明全岂弟君子之德乞骸骨而勇退及齿之未衰恨不同时事如昨日爰颁异数峻疏一品之荣乃嘉名兼畀上公之爵於戏慎终追远圣哲之名言崇德报功国家之さ溆⒒瓴幻脸杳其承可
开府仪同三司太师录军国重事遥授中书右丞相宣徽使尚服院使知枢密院事领中正院事乌尔图封淇阳王制
刖芍臣泽宜加於胄嗣藩屏之寄恩盍衍于真封宠命匪私ふ滤钩破浞蠡梁诺告明廷【具官】大器成小心日着肯堂肯构材克绍于先猷如玉如金德式昭於王度雅有象贤之誉居多事主之勤未尝富贵以骄人每竭忠诚而许国维尔祖考茂绩纪於旗常锡之山川列爵分於茅土宅淇阳之名壤秩开府之崇仪仍畀金章增荣华衮於戏缵乃旧服追配前人之光暨余同心永绥先王之禄往钦朕命则予汝嘉可
交趾批E
卿世守海邦远修职贡载驰使介来捧贺章顾方物之屡陈知乃心之克谨兹焉还迈宜示宠嘉其坚事大之诚以体同仁之意今赐卿某物若干至可领也春寒卿比平安好遣书指不多及
御试策题【皇庆二年】
制曰朕闻治天下之道必本於仁义唐虞三代之盛用斯道也刑罚之施不过辅治而已朕承祖宗丕显之业嗣守大宝君临万方思得贤士大夫与之共治故延问於子大夫子大夫诵先圣之遗书深明厥旨夫行仁义必尽心于民事本末先後之叙究之详矣其为朕言之朕将择焉
赞
李士弘真赞
气禀全晋之豪风流东晋之高落笔云烟吐辞波涛耽文艺如嗜欲以古人为朋曹出则父母召杜入则侍从夔V盖尘俗所不能侵而轩冕亦不能逃也
参政郝公画像赞
麟凤龟龙是谓四灵公出瑞世仪于帝廷政柄是参衮职是补进退有道孰余敢侮岩岩国桢表表人望见者竦然咸曰良相天子知公公岂久闲维伊维吕伯仲之间
雪楼先生画像赞
山乔岳降其神长江大河肆其文望之俨然薄夫为敦幅巾褒衣坐镇雅俗D冠白简逆折奸臣盖凛然如白雪蔼然如阳春虽玉带金鱼世以为公贵孰知夫r吞云梦者所以为一代伟人也哉
昭文馆大学士荣禄大夫平章军国事行御史中丞领侍仪司事赠纯诚佐理功臣开府仪同三司太傅上柱国鲁国公文贞康里公博果密画像赞
於维鲁公万夫之雄笃学力行择乎中庸夙遇世祖明良相逢以道事君蹇蹇匪躬无言不无谏不从举善若遗疾恶如风诛锄草莱黍稷MM夙夜匪懈以成治功维此治功四方攸同昔唐魏徵相於太宗仁义之效及于鳏]维公德业千古齐踪载瞻遗像彷佛音容式昭颂声以播无穷
长春宫孙真人真赞奉茸
澹兮其若川油兮其若云在天虚兮其若谷粹兮其若玉冲冲兮而无不足服文采冠崔嵬佩宝璐人皆羡其荣而我安若素夫所谓真人者非斯人其孰与邪兵部主事申穆之父伯祥医学教官画像赞
卢扁已逝无良医苍生有疾医者谁申君挺生泰山陲力学至老不少衰着书立言补阙遗察脉疗病穷毫厘要与人世扶灾危此意自足追黄岐惜哉不见用於时空G画像令我悲活人有後不我欺我作此语君应知开府仪同三司辅成赞化保运玄教大宗师张公画像赞奉茸
道德之全玄之又玄时而出之溥博渊泉其动也天游其静也自然人皆谓我智而我初无言人皆谓我贵而我不敢为天下先赞化育而不居宝慈俭以乾乾故位三公揖万乘独立乎方之外而生乎大椿之年微臣作颂承命自天穆如清风万古其传
夏真人真赞
松风兮飕飕石泉兮交流逍遥兮燕坐与造物兮同游清扬皎其玉雪气宇凛乎高秋古之仙者不可得而见矣我仪图之其陶贞白之俦与
平章政事赵公子敬真赞
侃侃君子之德蹇蹇王臣之风黄阁霜台夙夜在公古所谓体国之忠然而进退有道弗磨弗涅位廊庙则不忘于山林在江湖则心存於魏阙古所谓识时之杰噫世之珙璧国之蓍龟微斯人其谁与归
中峰和尚真赞
身如天目山寂然不动尊慈云洒法雨搪十方界化身千百亿非幻亦非真觅赞不可得为师作赞竟铭
周待制致乐堂铭
子事父母贵养其志孰谓外物而乐可致孝本天性率性即孝具在方册可则可效周君之堂我虽未升载观斯文孝实有徵爰作铭诗以颂以勉五十而慕舜也何远
题跋
书吴幼清送李文卿归养序後
饶阳李文卿方佐涟海戎幕一旦请解官归养是时其父八十余矣温清之问甘旨之供又数年而父卒既卒葬之以礼服阕复佐真定戎幕於杭於是文卿亦七十矣告老而归戎帅苦留之不可夺乃以诗卷使其表弟宋某来徵余言仆开卷见司业吴公之文嗟乎吴公之言愤世嫉俗可为万世戒而益有以见文卿孝于其亲异于流俗万万也况文卿之家七世不异爨其所由来盖亦有自而文卿又能引年致仕视世之贪荣苟禄者何啻霄壤也尤使人敬之爱之不能自已敬书吴公之序之後而归之
七观跋
七观者翰林待制袁公桷之所作也何为而作也翰林承旨程公请老而归袁公作此以送之也送程公之归而不及乎执手伤离之情顾乃铺张组织细大靡遗何其勤且博也盖自枚生始作七发魏晋而下往往追踪蹑影夸奇a丽才高者干云霄学博者涨溟渤後之学者~响久矣公之此作因事以发其辞引类而极其理将驰骋乎汉魏超轶乎班扬非夫贯通三才博综百家畴能缜密宏辩若斯其美也仆虽衰老目昏不觉援笔为书一通若袁公不以笔札之陋刻诸坚石庶几词翰相须之义传之天下後世以为美谈云尔
题如上人诗集
诗不可以易言也易於言诗者必其天资超卓学问过人故其为言似平而实险似浅而实深故观者以为易耳四明如上人以诗示仆有仇仁近张仲实吾子行叙引仇张吾三子者今之善诗者也其于如上人之诗亟称道之则仆可无言矣然仆才劣独以诗为难非若三子者易於言诗也唐宋善诗高僧以十数其所以名世传後者皆不可以易得如上人知其难归而求之有余师矣仆所以为是言者爱上人之才喜其言语之工而欲增益其所未至耳上人以仆之言为然耶不然耶
阁帖跋
书契以来远矣中古以六艺为教次五曰书书有六义象形指事谐声会意转注假借书由文兴文以义起学者世习之四海之内罔不同也秦灭典籍废先王之教李斯变古篆程邈y隶书隶之为言徒隶之谓也言贱者所用也汉承秦弊舍繁趋简四百年间六义存者无几汉之末年蔡邕以隶古定五经洛阳辟t以为复古观者车日数百两其後隶法又变而真行章草之说兴言楷法则王次仲师宜官梁鹄邯郸淳毛宏行书则刘德升锺氏胡氏草则崔瑗崔张芝张文舒姜孟颖梁孔达田彦和韦仲将张超之徒咸精其能至晋而大盛渡江後右将军王羲之总百家之功极\体之妙传子献之超轶特甚故历代称善书者必以王氏父子为称首虽有善者蔑以加矣当是时江左号礼乐衣冠之国而北朝尚用武其遗风流俗接於耳目故江左人士以书名者传记相望历隋而唐文皇尚之终唐之世善书者辈出其大者各自名家逸其名者不可胜数亦可谓盛矣宋兴太宗皇帝以文治制诏有司以善贾购法书聚之御府甚者或赏以官时五代丧乱之余视唐所藏存者百一古迹散落帝甚悯焉淳化中诏翰林侍书王着以所购书由三代至唐厘为十卷摹刻秘阁题曰上石其实木也既成赐宗室大臣人一本自此遇大臣进一府辄墨本赐焉後乃止不赐故世尤贵之黄太史曰禁中板刻古帖皆用歙州贡墨墨本赐t臣今都下用钱万二千便可购得元佑中亲贤宅借板墨百本分遗宫僚用潘谷墨光辉有余而不甚黝黑又多木横裂文士大夫或不能尽别由此观之刻同而墨殊亦有以也甲申岁五月於书铺中得古帖三卷第二第五第八明年五月又得七卷多第八缺第九六月以其多者加公权帖一卷於钱唐康自修许易得第九卷始为全书虽墨有燥湿轻重造有工苦皆为淳化旧刻无疑是可宝也自太宗刻此帖转相传刻遂遍天下有二王府帖大观太清楼帖绍兴监帖淳熙修内司帖临江戏鱼堂帖利州帖黔江帖卷帙悉同又有庆历长沙刘丞相私第帖碑工帖尚书郎潘师旦绦州帖绦公库帖稍加损益卷帙亦异其他琐琐者又数十家不可悉记而长沙绦州最知名要皆本此帖书法之不丧此帖之泽也予因记得帖之由遂摭其本末着於篇
洛神赋跋【二则】
晋王献之所书洛神赋十三行二百五十字人间止有此本是晋时麻字画神逸墨彩飞动绍兴间思陵极力搜访仅获九行一百七十六字所以米友仁跋作九行定为真宋末贾似道执国柄不知何许复得四行七十四字欲续於後则与九行之跋自相乖忤故以绍兴所得九行装於前仍依绍兴以小玺E之却以续得四行装于後以悦生胡卢印及长字印E之耳孟\数年前窃禄翰苑因在都下见此神物托集贤大学士陈公颢委曲购之既而孟\告归延佑庚申忽有僧闯门持陈公书并此卷数千里见遗云陈公意甚勤勤也陈公诚磊落笃实之士不失信于一言岂易得也因并及之至治辛酉既装池适老疾不能跋壬戌闰五月十八日雨後稍凉力疾书於松雪斋
又有一本是宣和书谱中所收七玺宛然是唐人硬黄纸所书纸略高一分半亦同十三行二百五十字笔画沈着大乏韵胜余屡尝细视当是唐人所临後却有柳公权跋两行三十二字云子敬好写洛神赋人间合有数本此其一焉宝历元年正月廿四日起居郎柳公权记所以吾不敢以为真者盖晋唐纸异亦不可不知也乐府
浪淘沙
今古几齐州华屋山丘杖藜徐步立芳洲无主桃花开又落空使人愁　波上往来舟万事悠悠春风曾见昔人游只有石桥桥下水依旧东流
太常引
水风吹树萧萧散发醉吹箫尘事苦如毛要洗耳时听舜韶　旧游何处琼山银海宫殿郁迢C谁与共游遨尚记得仙人子乔
南乡子
云拥髻鬟愁好在张家燕子楼稀翠E红春欲透温柔多少闲情不自由　歌罢锦s头山下晴波左右流曲里吴音娇未改障羞一\芙蓉满扇秋
水龙吟【次韵程仪父荷花】
凌波罗c生尘翠炜赘悄朝露仙风道骨生香真色人间谁妒伫立无言长疑遗世飘然轻举笑阳台梦里朝朝暮暮为云又还为雨　狼籍红衣脱尽羡芳魂不埋黄土涉江迳去采菱拾翠携俦啸侣宝i空悬明c偷解相逢洛浦正临风歌断一双翡翠背人飞去
虞美人
池塘处处生春草芳思纷缭绕醉中时作短歌行无奈夕阳偏傍小窗明　故园荒径迷行只有山仍碧及今作乐送春归莫待春归去後始知非
江城子【赋水仙】
昙〈略继天然澹无言带蹁跹遮莫人间凡卉避清妍承露玉杯餐沆瀣真合唤水中仙　幽香冉冉莫江边佩空捐恨谁传遥夜清霜翠袖怯春寒罗凌波归去晚风袅袅月娟娟
蝶恋花
侬是江南游冶子乌帽青P行乐东风里落尽杨花春满地萋萋芳草愁千里　扶上兰舟人欲醉日莫青山相映双蛾翠万顷湖光歌扇底一声催下相思泪
点绦唇
昏晓相催百年窗暗窗明里人生能几赢得貂裘敝富贵浮云休恋青绫被归与未放怀烟水不受风尘眯水调歌头【与魏鹤台饮芙蓉洲牟成甫用东坡韵见赠走笔和之时已巳中秋也】
行止岂人力万事总由天燕南越北鞍马奔走度流年今日芙蓉洲上洗尽平生尘土银汉溢清寒却忆旧游处回首万山间【丁亥秋与成甫会八咏楼故云】　客无君莫舞我欲眠一杯到手先醉明月为谁圆莫惜频开笑口只恐陈迹乐事几人全但愿身无恙常对月婵娟
水调歌头【和张大经赋盆荷】
江湖渺何许归兴浩无边忽闻数声水调令我意悠然莫笑盆池咫尺移得风烟万顷来傍小窗前稀疏澹红翠特地向人妍　华峰头花十丈藕如船那知此中佳趣别是一壶天倒挽碧c酾酒醉卧绿云深处云影自田田梦中呼一叶散看书眠
虞美人【浙江舟中作】
潮生潮落何时了断送行人老消沈万古意无穷尽在长空澹澹鸟飞中　海门几点青山小望极烟波渺何当驾我以长风便欲乘桴浮到日华东
後庭花
清溪一叶舟芙蓉两岸秋采菱谁家女歌声起暮鸥乱云愁满头风雨带荷叶归去休
浣溪沙【李叔固丞相会间赠歌者岳贵贵】
满捧金低唱词尊前再拜索新诗老夫惭愧鬓成丝罗袖染将修竹翠粉香吹上小梅枝相逢不似少年
时
应制月中仙
春满皇州见祥烟拥日初照龙楼宫花苑柳映仙仗云移金鼎香浮宝光生玉斧听鸣凤箫韶乐奏德与和气游天生圣人千载希有　祥瑞电绕虹流有云成五色芝生三秀四海太平致民物雍熙朝野歌讴千官齐拜舞玉杯进长生春酒愿皇庆万年天子与天齐寿
应制万年欢
阊阖初开正苍苍曙色天上春回绦帻鸡人时报禁漏频催九奏钧天帝乐御香惹千官环佩鸣鞘静嵩岳三呼万岁声震如雷　殊方异域尽来满彤庭贡珍皇化无外日绕龙云近绦阙蓬莱四海欢忻鼓舞圣德过唐虞三代年年宴王母瑶池紫霞长进琼杯
元日朝会乐府万年欢【中吕宫】
天上春来正阳和布泽斗柄初回一\祥云捧日万\生辉帝德光昭四表玉帛尽梯航来会彤庭花覆千官紫霄t鹭徘徊　仁风搪九垓望霓旌缓引宝扇徐开喜动龙和气蔼然交泰九奏箫韶舜乐兽尊举麒麟香a从今数亿万斯年圣主福如天大
皇庆三年三月三日圣节大宴长寿仙道宫
瑞日当大对绦阙蓬莱非雾非烟翠光覆禁苑正淑景芳妍彩仗和风细转御香飘满黄金殿喜万国会朝千官拜舞亿兆同欢　福祉如山如川应玉渚流虹璇枢飞电八音奏舜韶庆玉烛调元岁岁龙舆凤辇九重春醉蟠桃宴天下太平祝吾皇寿与天地齐年
太常引
弄晴微雨细丝丝山色澹无姿柳絮飞残荼蘼开罢青杏已团枝　阑干倚遍人何处愁听语黄鹂宝瑟尘生翠消香减天远雁书迟
人月圆
一枝仙桂香生玉消得唤卿卿缓歌金缕轻敲象板倾国倾城　几时不见红裙翠袖多少闲情想应如旧春山澹澹秋水盈盈
木兰花慢【和桂山庆新居韵】
爱风流二陆曾共住屋三间算京洛缁尘平原车骑争似身闲一区未输扬子更友于室迩足清欢庭下新松楚楚篱边细菊斑斑　白头相对日团栾杯酒借朱任醉後长歌笑时开口乐最人寰功名十年一梦记风裘雪帽度桑乾幸喜归来健在放怀绿水青山
木兰花慢【和李J房韵】
爱青山v县更山下水萦回有二老风流故家乔木旧日亭台梅花乱零春雪喜相逢置酒籍苍苔叭囱勖灾毂滩盐薇市辞砉濉∨腔哺┭鲂嘶吵臼朗卤疚扪呐汲诵死从瘟倭饕恍ο淳≌靼９槔此隳芗溉沼智嗷亓叶燕重来但愿朱长在任他花落花开
松雪斋集卷十

[book_title]松雪斋外集
<集部,别集类,金至元,松雪斋集>
钦定四库全书
松雪斋外集
元　赵孟\　撰
诗
题李侯诗卷【翩翩者鹤美孝子也】
翩翩者鹤爰飞爰止其下维何曰有孝子伊人之生无父何恃父罪当刑子代之死　翩翩者鹤载O载翔其翔维何孝子之祥母目有眚子舐使明亦既明止我心则降　翩翩者鹤载飞载下伊人之生孰无父母孝哉李侯为人所难咏言嘉之使我慨叹　帝命曰咨咨尔李侯锡尔宠禄惟德是寿嘏孔宁百福来求子孙其昌世济厥休　侃侃李侯国之旧臣维孝维忠萃於一门非忠无君非孝无亲作此好颂以勖我人
翩翩者鹤五章章八句
序
御集百本经序奉茸
盖闻沧海之大一勺可以知其味玄天之高土圭可以测其景所谓闻一而知十执简以御烦殊涂而同归分殊而理一者也佛以一音演说妙法细无不入大无不包广博渊深莫知涯逶踩谌ㄊ滴匆⒘可⒂诖蟛刂中敛於无言之内皆所以敷扬至理究竟真空括万法而靡遗历旷劫而恒在施t生之药石作彼岸之津梁兼体用而并行故列叙於三藏忧性资之异等故分别於三乘非圣哲莫究其宗非英才莫烛厥义顿悟者以言语为末泥象者起文字之尘徒使幽玄悉归汗漫况於愚昧益堕渺茫非资上圣之照临孰悯迷途而开导弘通无碍利益有情皇上法天聪明齐佛知见爰以万几之暇深参内典之微乃取诸经共成百卷厘为十帙归於一乘隐奥兼明广大悉备者不难於寓目诵读者亦易於铭心可谓设网而提纲挈裘而知领以因因而证果果由本本以达原原警人欲之横流契佛心之正觉乃命臣僧明仁刊板流布仍俾微臣孟\制叙篇端臣闻命震兢深L浅陋莫尽标题之意敢抒{叹之诚谨梓御集百本经总目列之卷首云至大四年十月序
农桑图序奉撰
延佑五年四月廿七日上御嘉禧殿集贤大学士臣邦宁大司徒臣源进呈农桑图上披览再三问作诗者何人对曰翰林承旨臣赵孟\作图者何人对曰诸色人匠提举臣杨叔谦上嘉赏久之人赐文绮一段绢一段又命臣孟\叙其端臣谨奉明诏臣闻诗书所纪皆自古帝王为治之法历代传之以为大训故诗有七月之陈书有无逸之作七月之诗曰三之日于耜四之日举趾同我妇子v彼南亩又曰十月获稻又曰十月涤场皆农之事也其曰女执懿筐爰求柔桑蚕月条桑八月载绩载玄载黄皆妇工之事也无逸之书曰君子所其无逸先知稼穑之艰难乃逸二者周公所以告成王盖欲成王知稼穑之艰难也钦惟皇上以至仁之资躬无为之治异宝珠玉锦绣之物不至於前维以贤士丰年为上瑞尝命作七月图以赐东宫又屡降旨设劝农之官其於王业之艰难盖已深知所本矣何待远引诗书以圣明此图实臣源建意令臣叔谦因大都风俗随十有二月分农桑为廿有四图因其图像作廿有四诗正豳风因时纪事之义又俾翰林承旨臣额琳特穆尔用辉和尔文字译於左方以便御览顾臣学术荒陋乃过蒙圣\且拜绮帛之赐臣既叙其事下情无任荣幸感恩之至
为政善恶事类序
书不云乎作善降之百祥作不善降之百殃善恶之应若水之流湿火之就燥乃天理之自然毫发无爽者也人之生也性本皆善中人以上固不待勉而後为善中人以下或移於气习或狃於利欲迷焉而不知复学焉而不知警恶日积而不自知及乎天定祸不旋踵凡人皆尔而仕宦者尤不可以不慎盖士大夫受天子命位於州县之上权足以威\而事足以及物善固易宣而恶亦易播然为善者安富尊荣泽流子孙为不善者毒流\庶身世殄~可不惧哉此括苍叶君为政善恶报应事类之所以作也此书之行其亦有闻风而善者乎叶君名留字景良观其用意可知其为善人已延佑六年十一月叙
送张元卿序
延佑三年夏五月松潘容叠威茂六州宣抚张元卿拜佥广东道肃政廉访司事将行来求予言予观元卿恂恂有儒者之风盖尝学於萧先生之门则其於理道当深知之矣余复何言哉虽然侯之意笃忍而不言不诚也故遂言之国家之设守令本以为民也廉访司之设国家之不得已也使守令皆循良民安於田里无叹息愁怨之声虽不设官以纠之可也然而守令或不肖不能宣上德意视民如仇而後廉访司始不可无矣故曰廉访司之设国家之不得已也南海去京师万里民之沾圣化也难侯行矣数路之广守令数十百人必有贤者侯举之使为善者益劝为恶者益知所畏而不敢为常使之知国家不得已而设廉访司之意则其自待也必厚自待也厚则必强为善而重为恶若夫持之若束褫冠裂裳日以楚从事则余惧非儒者之政也元卿其择焉
记
五台山文殊菩萨显应记
圣上即位之二年以世祖圣德神功文武皇帝遗旨将建寺於五台山春三月诏中书右丞张公九思偕平章政事段公诺海往相其宜公奉诏星驰越四月既R至五台寓宿金界寺寺僧五台僧录出宋张商英所着清凉传示公载当时所见圆光金桥圣灯菩萨狮子显现之异甚详公意商英固文士容有增饰未之信也十七日讫事言还闰四月廿二日再被旨至五台山鸠工兴事祠后土龙王公时行初献事奠毕寺东南有云气如兜罗绵状渐升至日边遂成五色中有亿万菩萨升降出没至于旌醮备侵属亦以亿万计不可名状一时同行者若殿中所遣使若军官若从者役徒莫不具睹廿三日中殿饭四千僧食时东南方复见光景如献奠之日日既西还自山中方据鞍次复见如初行三十里余光亦随之其灵祥若此寺僧乞记於公以传久远公以命孟\盖闻诸佛菩萨以神通力放大光明自短见浅闻莫不以为诞然古书所载亦往往而有不可尽以为怪而非之昔昌黎开衡山之云苏子记海市之异彼山灵川祗犹能感动於二公况以公之忠诚衔天子命建佛塔庙菩萨神力能无感应乎此理之必然者也遂略记其⒁晕山中故实云元贞元年六月十一日记
重修观堂记
佛以慈悲哀愍一切尽未来世咸欲使之觉妙明心不堕邪见凡有可以开t迷者不遗余力\生因心有想因想有妄扫除妄想使得正观佛所说经其法具在依佛所说而修习之非有严净处所道将安寄故通都大邑往往皆有观堂而吴兴观堂特为宏敞池水竹树庄严靓深盖创建於宋嘉泰间经始之者讲主行琼辅成之者澧王师揆也宋之末年住持者非才葺治弗勤渐至颓废甲戌乙亥之际兵事苟醇槊癯酥剽窃摧剥栋宇倾圯风雨不蔽仰见日星暨圣元统一区宇人获奠居乃相与谋曰观堂吾邦一大道j也今废坏至此非得有福德力量者主之其何以兴起乎\咸曰非云岩饶公不可於是相与告之澧王之孙孟齐深以为允遂具礼延请以至元十三年之春来主法席约已劬躬振饰补苴由是声誉藉甚闻於总统所总统贤其人给札以命之云岩乃殚智悉力思所以宏其教者无所不至昔者常住之田仅四顷余云岩出衣\日益增广斋鼓粥鱼声和响答乃以至元二十一年鸠材]工因宝殿之旧而一新之堂宇丈室左右列祠三门廊庑瓴甓之破缺者完之榱桷之毁折者易之历十年而後备至於庄严像设金碧辉映光采夺目父老兴叹谓逾厥初而翠柏红莲清凉香洁净土境界种种现前然後修观想之业者乃始得其所云岩於佛事可谓勤矣余观天地间物废兴虽有时然常系乎其人得人则兴失人则废盖古今一致也向使观堂不能致饶公则瓦砾茂草亦已久矣其能兴建於积坏之余哉予尝嘉饶公之为人而公以记请故遂次第其状而记之云岩名广饶俗姓陈氏长兴之芦J人也大德元年九月记
天目山大觉正等禅寺记奉茸
延佑三年四月十有九日三藏法师巴哩纳锡哩言臣僧往年游江南历禅刹多矣独天目山大觉正等寺为高峰妙禅师道j地势清高人力壮伟实杭州一大伽蓝而高峰之道远续诸祖座下僧常数十百人皆清斋禅定有古q林之风高峰既寂其教至于今不少衰独寺未有纪载之文臣僧请下文学之臣文之以刻诸石诚圣世一盛事也於是诏臣孟\为文以记之臣谨按天目山在杭州於潜县为J右t山之宗图经云广八百里高三万余尺界乎杭湖宣城之间穷岩幽壑雪古云深仙人神龙之所窟宅大觉正等禅寺居山之莲花峰高o禅师名原妙吴郡吴江人早得法於雪岩钦公临济十七世孙尽得瞿昙氏灵明真觉之要行业孤峻机用险~影不出山者三十年道风日驰远方学徒如西域南诏不远数万里云臻水赴师悉拒不纳至栖岩席草以依师至元辛卯故两J运使臣瞿霆发向师道望谒师於师子岩之兆关仰叩玄音心领神悟恍若宿契叹禅衲之至无所於容慨然有建寺之志乃割钜庄先後凡二百顷有畸及买山田若干捐其岁入首y梵宇命嗣法沙门祖雍洎久参上首弟子等各尽才能以董其役当是时山灵地媪见闻惊异大奋神功搜奇材揭巨石不容有所藏而献之五年则厨库大殿轮奂参差宛如天降师知时至嘱祖雍摄住持而告寂焉\心悲感檀户益张走斧飞斤鼓舞t力千楹万础海涌云腾与夫雕馊髹饰陶冶丹o百尔咸臻大德庚子成宗皇帝首降玉音作大护持至大戊申缔构之功充扩大备高阁周建长廊四起飞楼涌殿之雄丽广堂邃宇之靓深像设钟之伟奇金绳宝铎之严整凡庖寮舍榻器用所求皆足是岁开堂臣霆发大营斋馔烟包云衲遐迩奔凑会者数万指坐立围绕禅影山齐梵音雷动人天交赞得未曾有臣闻觉树垂昙华现瑞以甘蔗种哀悯t迷乘积生大愿轮不起寂j遍入尘刹未摇舌本大阐玄音其声光震耀虽日丽霆轰不可为比道j塔庙曾不期建立而二千余年後先出兴凡大林深薮G史夜摩忽从地涌惟罔知所自者既疑且骇异议纷然殊不知大愿轮中真实种子时缘既偶如春发荣万卉千葩不知其萌而萌矣尝考竺坟觉之为义有始有本有顿有圆惟破有法王坐灵鹫山坚秉化权目之为大觉巳而饮光传之曹G唱之临济握金刚王以振之高峰得此迹愈晦声愈彰能大其家世臣霆发慕此而割膏腴树禅宫曲尽施心了无难色信大觉之念如此以之寿国脉祝圣算隆佛运利含识不亦宜乎或谓翠竹黄华尽真如体白云青嶂咸大觉j生佛未具已前不曾欠少岂待梯空架险破山压石而为之耶对曰道j之兴觉其所以迷也迷之不返安知尘沙法界为大觉j其或徇缘而趋胜逐境以滋尘既昧觉因转增迷倒佛化岂若是哉遂书之以为记
济南福寿禅院记
余退食坐草亭有比丘尼谒余而言曰福聚所居福寿禅院者自五代以来古刹也历宋至金而吾师雨公以佛法道行为丛林表当时戚里贵人以礼延致者甚\大朝龙兴崇重佛法遣使者马侍读妙选天下僧尼而吾师实在选中复请住福寿院福聚因缘祖师之遗?滥主斯席不思所以传久远则古迹易硎Φ虏徽酶＞坌氖稻逖稍腹作为文章将刻诸坚石幸悲聚之志余问之曰若所言者吾将安据福聚乃出袖中锦囊囊中出三纸书其一则圣朝选僧尼使者请其师雨公疏也其二则金驸马都尉与其妻公主请雨公住积庆寺疏也其三则周显德三年存留院额入阂灿嘁辉儆G之皆真实不虚按周世宗即位之明年废天下佛寺三千三百三十六所今任脑破胫葑喔Ｊ凫院殿宇颇多尼\不少乞存留者正其事也嗟乎自古王侯公卿功名富贵赫奕一时者不可胜数往往无几何时皆已灰灭而不可纪此院历周而宋而金至于今日数百年间常住不毁况济南自宋渡南以来数罹兵火故虽显宦之家亦多不知其上世名讳与其姓氏所出而二三比丘尼乃能殷勤郑重於胶胶扰扰之中收拾前代遗文以为故事与五代史记相表里岂不可嘉尚哉至若雨公之德行已载在两疏中而余观福聚之为人亦有以知其师之贤何者余尝至其院尼\肃若行其庭草木沃若升其殿堂香火馥若以是推之其师必不碌碌矣宜其见重当时传法後世非偶然也院去南城几步入南门西行几里许由周以前院之所始不可知今为屋凡若干楹垣墙之内凡若干亩佛殿僧堂斋舍庖廪悉具视五代时当小减而视他院尚完整也初雨公自金泰和间赐号通慧大师金迁於汴赐号慧严大师至大朝号圆明大师後改妙严大师俗姓郭氏禹城人七岁出家嗣其法者名皆从福曰某曰某福之嗣名皆从善曰某曰某善之嗣名皆从慧曰某曰某嗟乎若福聚者诚可嘉已天下之为人子孙不能使其祖考之德传於後者亦多矣而聚当盛暑中命工砻石不惮喘汗奔走求余文至十数惟恐其师之德不传余虽銮易旧畲嵌固拒之则不近於人情故遂为记且俾刻此三纸书於背使其徒知其师传授之意後之览者庶有考焉
碑铭
大元大普庆寺碑铭奉茸
惟上帝降大命於圣元太祖法天启运圣武皇帝起自朔方肇基帝业兵威所至罔不臣服盖以睿宗仁圣景襄皇帝为之子睿宗躬擐甲胄翦金河南虽不及抚有多方笃生圣嗣是为世祖圣德神功文武皇帝聪明冠古无远弗烛雄略盖世而神武不杀命将出师不再举而宋平九域分裂者余二百年一旦一之遐陬荒裔咸受正朔幅员之大古所未有於是治历明时建官立法任贤使能制礼作乐文物粲然可纪中统至元之间海内晏然家给人足而又妙悟佛乘钦崇梵教慈惠之德洽於人心肆世祖之享国三十有五年施及裕宗文惠明孝皇帝正位储宫仁孝而敬慎问安视膳之暇顺美几谏天下受其赐多矣至元廿二年裕宗陟方未几顺宗昭圣衍孝皇帝亦遽宾天三十一年世祖登遐当是时徽仁裕圣皇后不动声色召成庙於抚军万里之外授是神器易天下岌岌者为泰山之安大德二年武宗抚军于北今上日侍隆福怡言煦之摩手抚之择师取友俾知先王礼乐刑政为治国平天下之具恩莫大焉四年裕圣上仙皇上追思罔极因念在世祖时帝师八合思巴弘阐佛法故我得闻其义舍归依三宝修崇冥福将何以尽吾心始建佛殿於大都既而之国覃怀属成祖登遐内难将作上驰至京师先事而发殄灭大慝封府库奉符玺清宫以安太后遣使以迎武宗武宗既践阼以上至德伟功不u月而立上为皇太子上缅怀畴昔报本之意乃命大y佛宇因其地而扩之凡为百亩者二鸠工度材万役并作置崇祥监以董其事其南为三门直其北为正觉之殿奉三圣大像于其中殿北之西偏为最胜之殿奉释迦金像东偏为智严之殿奉文殊普贤观音三大士二殿之间对峙为二浮图浮图北为堂二属之以廊自堂徂门庑以周之西庑之间为总持之阁中宝塔经藏环焉东庑之间为圆通之阁奉大悲弥勒金刚手菩萨斋堂在右庖井在左最後又为二门西曰真如东曰妙祥门之南东西又为二殿一以事护法之神一以事多闻天王合为屋六百间盘础之固陛髦崇题P之骞藻绘之工若忉利兜率化出人间凡工匠之佣悉皆内帑一毫不役於民既成赐名曰大普庆寺给田地民匠碓o房廊等以为常住岁收其入供给所须上既即大位崇祥监臣请立石纪事瘸济项\为文垂示久远臣闻佛教福田之中以三宝为最胜福田皇上深参秘典建寺造像书经饭僧凡此胜因所以资裕圣暨祖宗在天之灵证无上觉今皇太后怡愉康强享无量福寿其余泽所被至於海隅黎庶法界会灵咸获安乐功德可数量哉臣等谨稽首再拜为之颂其词曰
皇元应运诞受万方帝以圣承於前有光明明天子神明八叶德盛功丰富有大业维兹大业太祖张之世祖皇之天子康之於赫皇武皇武桓桓圣模孔神神器斯安有粲之载有作其彬典章具举焕乎尧文道冠百王仁覆t生宏观英图日臻太平粤昔裕圣功在社稷我报之图天乎罔极惟觉皇氏具大神力人天共依是资福德乃卜阳相地柔刚岁吉辰良大匠是将乃弈松筑构遄兴务殚乃心毋费是惩役者讴歌相厥子来匪民是庸一须国材有岑其宇有践其庑有楹维旅金铺雕础瞿瞿其瞻刿刿其廉秩秩其正於粲其严载瞻圣容瑞相俨然是信是崇获福无边获福无边聿归裕圣嘉与慈闱式普其庆皇帝孝仁永命於天圣子神孙维千万年
仰山栖隐寺满禅师道行碑奉茸
师名行满号万山俗姓曾氏其先出东鲁盖曾子之後远祖仕江右遂为吉州太和人父讳应龙字拱辰号翠庭先生繇科举入仕母乐氏师生而颖异不为儿嬉龆龀日记数千言学问之暇常默然宴坐有出尘之态先生曰此儿非吾家可有遂舍送云亭荡原弥陀院为童行名福可时九域甫一师自念曰佛祖出世为一大事因缘我等溺於尘劳何日撒去挈包笠北游首登五台至元庚辰至仰山有会心处遂留S发礼泽庵公为师更今名受具于大同大普思之圆戒会自是处丛林中策勤砥砺为\之念甚於为已旦夕参叩素庵琏公至忘饥渴之节寒暑之变素庵深器之一日激之以洞山寒暑因缘师应声云寒则普天寒热则普天热刀斧劈不开我又如何说庵云毕竟如何师云红炉一点雪庵云别别师云有什麽别处庵云若能恁麽会方始契如如师扼声云错掩耳而出庵付之以衣颂曰从我十年谈麈尾策胍蝗照槛⊥啡缃穹指段尬挠⌒焰联芳万古秋时至元庚寅岁也尔後复参云门临济皆能得其骨髓大德癸卯仰山之学者请师归住旧隐师以青州大刹非小因缘力辞\守之数日欲逃不可不得已升堂说法演无量义自是声闻大振四方求法者归之如流水梵僧宣政使相策实勒功德使大司徒琳沁策喇实相慕为道友王公贵人皆稽首归敬武宗皇帝在北边时下令施钞万贯造文殊菩萨像既即位驾幸其寺施金百两银五百两钞六万贯赐号佛慧镜智普照大禅师壬蟹皆熘成金龙锦缘僧伽黎大衣穷极工巧经岁乃成召师至禁中出以赐焉今上在春宫尝三幸其寺命有司作尊胜塔於东岭及建明远观光二亭以备临幸洎登极亟命工部尚书臣郑巴延领大匠修其寺凡土木之故而敝者图画之久而漫者咸易而新之旁累崖石以方广其基高者至百余尺造普贤观音像增建堂殿亭台凡几格供张什器之物靡所不备树碑於门颂天子圣德既又赐苏杭水田五千亩为常住业又同安州鹊台福严寺自木庵公殁後为他人所有师奏得旨复归仰山为下院云皇庆元年制授师银青荣禄大夫司空师之大弟子曰某曰某各能弘扬宗旨主席名山素庵之徒曰正义正义之徒曰圆垂倾心竭力谋立石以纪师行业且彰天子宠锡之渥臣伯以闻诏曰可乃命臣孟\为文书于石谨按栖隐寺始建於辽至师为二十六代臣闻浮屠氏之道言其广大则无所不容言其变通则无所不入以无生为有生之本以不用为大用之原至矣哉非言语之所究也皇元建国之大尽天地之所覆载伦别类分悉为臣妾出於水土藏于山泽悉为府库数十年之间斯民不闻鼙鼓之声以圣继圣以明继明使民不知日趋於为善浮屠氏之道大矣夫道无盛衰所以盛衰存乎其人自四海一家梵僧往往至中国而师出於江左能以其道鸣於京师以承天子之宠命真世所希有铭曰
峨峨仰山如青莲华中有宝坊古佛之家天王卫门地神扶栋参差珠阁葳蕤金凤郁郁青松罗苍玉林清风过之振海潮音住此山中有大禅老宴处寂静万缘皆了天子时巡乐此胜境谓师之道与境为称乃施重宝增饰厥宇结构峥嵘鸾轩凤翥师道既弘帝眷益隆位以司空实古三公师以佛心为国回向毯由辰绻Φ挛蘖刻熳游匠际比昴苎岳毡此铭惟千万年
五兄圹志代侄作
先君讳孟G字景鲁姓赵氏宋秀安僖王至先君六世矣宋南渡自大梁来居吴兴遂为吴兴人曾祖讳师垂宋太师新兴郡王恭襄妣庄氏卫国夫人祖讳希永宋朝奉大夫直华文阁赠通议大夫妣郑氏硕人考讳与宋正议大夫户部侍郎赠银青光禄大夫妣李氏硕人生母丘氏先君重厚寡言年十四以侍郎?补承务郎咸淳丁卯请国子监举免铨庚午差知临安府仁和县临平镇是岁以度宗祀明堂恩转承奉郎甲戌以幼主即位覃恩转承事郎临平考满授签书高邮军判官厅公事未上宋归於元宦情素薄浮沈里闾不求仕进日以翰墨为厥榫啪一过细字谨楷人传以为玩喜与名僧游书莲花华严楞严圆觉金刚诸经皆数过明窗净几焚香瀹茗四时花草婆娑爱赏欣然自得大德乙巳五月疡发於背竟不起呜呼哀哉先君生于辛亥七月十七日卒于乙巳五月廿三日享年五十有五娶陆氏故吏部尚书陆公德舆之女先三十年卒子男五人由辰次由宣从浮屠法祝发为比丘次由宿由宓由宾女三人其二已嫁其一为比丘尼孙男二人鄱老顺孙孙女三人皆幼由辰等以是年八月甲申忍死奉柩合葬乌程县苏湾方屏山遵治命也途远日薄未能乞铭于当世君子姑志梗⒛芍钣墓掳ё佑沙降绕血谨书
魏国夫人管氏墓志铭
夫人讳道N姓管氏字仲姬吴兴人也其先管仲之子孙自齐避难於吴兴人皆贤之故其地至今名栖贤考讳申字直夫妣周氏管公性倜傥以任侠闻乡闾夫人生而聪明过人公甚奇之必欲得佳儆栌牍同里\公又奇予以为必贵故夫人归於我至元廿四年世祖圣德神功文武皇帝召孟\赴阙自布衣擢奉训大夫兵部郎中廿六年以公事至杭乃与夫人偕至京师既而除直集贤同知济南路总管府成宗皇帝召入史院夫人亦俱余以病辞同归吴兴余提举江J儒学满任迁泰州尹今上皇帝在春宫遣使召孟\除翰林侍读学士夫人亦同至阙下至大三年冬也明年上即位特授集贤侍讲学士中奉大夫夫人封吴兴郡夫人皇庆元年请假归为先人立碑夫人亦以管氏无丈夫子欲命继又无其人乃即故居作管公楼孝思道院俾道士奉其考妣祭祀事见道院记次年使者荐至於是夫人复从余入朝延佑四年余入翰林为承旨加封魏国夫人五年冬旧所苦脚气疾作上遣太医络绎胗视六年增剧闻於上得旨还家四月廿五日发大都五月十日行至临清以疾薨於舟中年五十八呜呼哀哉余与子雍护柩还吴兴是岁【阙】月【阙】日葬德清县东衡山之原礼也子三人亮早卒雍奕女六人夫人天姿开朗德言容功靡一不备翰墨词章不学而能处家事内外整然岁时奉祖先祭祀非有疾必斋明盛服躬致其严夫族有失身于人者必赎出之遇人有不足必周给之无所吝至于待宾客应世事无不中礼合度心信佛法手书金刚经至数十卷以施名山名僧天子命夫人书千文扔窆つビ裰崴兔厥榧嘧俺厥詹匾蛴置余书六体为六卷雍亦书一卷且曰令後世知我朝有善书妇人且一家皆能书亦奇事也又尝画墨竹及设色竹图以进亦蒙圣\赐内府上尊酒尝谒兴圣宫皇太后命坐赐食恩意优渥受知两宫可谓荣矣夫人之亡内外族姻皆为之恸尝与余游者莫不流涕则夫人之德可知巳铭曰
夫人云亡夫丧贤妇子失慈恃家无内助呜呼夫人古之列女仁智贤明偻指莫数翰墨之工受知圣主通籍东朝得谒太母妇人之荣可谓至极碎璧B珠行路嗟惜人伦之重况於夫妇天实为之谁谓荼苦东衡之原夫人所择规为同穴百世无易树以青松铭以贞石婉娩之德万古是式
疏
五台山寺请谦讲主讲清凉疏
说方便法开方便门诱t生於渐悟住清凉山讲清凉疏演诸佛之真乘须得硕师庶开後觉恭惟性天开廓心月朗明万论千经皆为正受七处九会久巳圆融毯愫由掣惨怨愠ぶ舌作法界观普宣微妙之音香风吹天雨之花甘露洒海云之会请升猊座便发麈谈宝光现五台赞佛恩之难尽金轮镇万国祝圣寿之无疆
请雨公长老住圣安禅寺疏
圣安名刹钟振于十方禅门正宗衣\传乎六祖必得人天之共仰乃为道俗之同归伏惟枯木寒岩澄江孤月道心无碍非声音色相之求诸性本空在文字语言之外雷音响处惊悟t生甘露洒时润沾庶品顾禅关之虚久姓任之来临敢望慈仁俯从\愿闻第一义觉佛日之增明惟亿万年祝皇图之永固
幻住庵主月公金书楞严经疏
昔阿难为魔女所摄故世尊现化佛说经七处徵心究首楞严之妙义一音演法宣般怛罗之真言显大神通有胜功德当幻住道场之新建宜真乘法宝之庄严黄金研为泥书十万言而岂易白米贱如土舍百千石以何难长者但发肯心贫道便成胜事百宝光聚灿烂发於毫端千叶莲开芬香遍于沙界祝吾皇之圣寿增施主之福田
请谦讲主茶榜
雷震春山摘金芽於谷雨云凝建堤石鼎之松风请陈a品之奇功用作斋余之清供恭惟心如止水辩若悬河天雨宝花法润普沾於\渴地生灵草清香大启於t蒙性相本自圆融甘苦初无差别云山牛乳分一滴之醍醐北菀龙团破大千之梦幻舌头知味鼻观通神大\和南请师点化
题跋
题东老事实後
白酒酿来缘好客黄金散尽为收书吕仙翁此语似若犹有世俗相推\之意然至於散尽黄金便觉蝉蜕污浊之中浮游尘埃之外东老能尔岂非仙材世人爱惜钱物如护性命殊不知为飞空下视者之所怜悯佛说遗教经亦云不知足者为知足者之所怜悯故我说法亦复如是
纪梦嵇侍中
延佑元年十一月十九日彰德朱长孺道邦人之意求书晋嵇侍中之庙六字余每敬其忠节不辞而书之运笔如飞若有神助是夜京口石民瞻馆於书室中梦一丈夫晋人衣冠蓬首玄衣流血被面谓民瞻曰我嵇侍中也今日赵子昂为余书庙额故来谢之民瞻既觉犹汗流亦异事也
松雪斋外集

        </div>
      </div>
    </div>
  </div>
</div>
<!--update:2025-08-29 17:56:45-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>