<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,卷一,卷二,卷三,卷四,卷五,卷六,卷七,卷八,于清端公政书全文在线阅读,于清端公政书全文在线下载,大玄古籍书库">
<meta name="description" content="清于成龙著,蔡方炳、诸匡鼎辑,八卷,康熙二十二年(1683)刊印,“清端”为著者卒后之谥号。本书辑著者于广西、四川、浙江、湖北、两江、安徽、直隶等地历任诸职时所作之禀谕、奏议、檄文、书信等各类政牍文书230余篇。全书依任职地分卷。卷一辑“罗城书”,内有条陈引盐利弊议等四篇;“合州书”,内有请复祀典详等五篇;“武昌书”,内有申徐道台请释无辜详、清理保甲谕等34篇及附录二篇。卷二、三、四辑“黄州书”,内有请禁健讼条议、晓谕止杀、禁止株连告谕、严戢衙蠹檄、简讼省刑檄等110篇;“八闽书”,内有上康亲王求罢46夫启">
<title>于清端公政书_于成龙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">于清端公政书</span> <br/>
          作者： <span class="inputVal" id="bkauthor">于成龙</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]147324</span> <br/>
          说明： <span class="inputVal" id="bkdec">清于成龙著,蔡方炳、诸匡鼎辑,八卷,康熙二十二年(1683)刊印,“清端”为著者卒后之谥号。本书辑著者于广西、四川、浙江、湖北、两江、安徽、直隶等地历任诸职时所作之禀谕、奏议、檄文、书信等各类政牍文书230余篇。全书依任职地分卷。卷一辑“罗城书”,内有条陈引盐利弊议等四篇;“合州书”,内有请复祀典详等五篇;“武昌书”,内有申徐道台请释无辜详、清理保甲谕等34篇及附录二篇。卷二、三、四辑“黄州书”,内有请禁健讼条议、晓谕止杀、禁止株连告谕、严戢衙蠹檄、简讼省刑檄等110篇;“八闽书”,内有上康亲王求罢46夫启等6篇。卷五辑“畿辅书”,内有请禁讦告以正名义疏、弭盗条约、严饬佐贰擅理词讼檄等44篇。卷六、七辑“两江书”,内有革秋审陋规檄、清理狱禁通行檄、弭盗安民条约等30篇。卷八辑“吟咏书”,为著者所作诗文。另附首集、外集、续集,内载于清端公传、御赐碑文等。全书所辑内容丰富,有关狱讼、法制者颇多。</span> <br/>
          封面： <span class="inputVal" id="bkimg">Z_18282.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]于清端公政书
[book_author]于成龙
[book_date]清代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]147324
[book_dec]清于成龙著,蔡方炳、诸匡鼎辑,八卷,康熙二十二年(1683)刊印,“清端”为著者卒后之谥号。本书辑著者于广西、四川、浙江、湖北、两江、安徽、直隶等地历任诸职时所作之禀谕、奏议、檄文、书信等各类政牍文书230余篇。全书依任职地分卷。卷一辑“罗城书”,内有条陈引盐利弊议等四篇;“合州书”,内有请复祀典详等五篇;“武昌书”,内有申徐道台请释无辜详、清理保甲谕等34篇及附录二篇。卷二、三、四辑“黄州书”,内有请禁健讼条议、晓谕止杀、禁止株连告谕、严戢衙蠹檄、简讼省刑檄等110篇;“八闽书”,内有上康亲王求罢46夫启等6篇。卷五辑“畿辅书”,内有请禁讦告以正名义疏、弭盗条约、严饬佐贰擅理词讼檄等44篇。卷六、七辑“两江书”,内有革秋审陋规檄、清理狱禁通行檄、弭盗安民条约等30篇。卷八辑“吟咏书”,为著者所作诗文。另附首集、外集、续集,内载于清端公传、御赐碑文等。全书所辑内容丰富,有关狱讼、法制者颇多。
[book_img]Z_18282.jpg


[book_title]提要
钦定四库全书　　　　　集部七
于清端政书　　　　　　别集类六
【国朝】提要
【臣】等谨案于清端政书
国朝于成龙撰成龙山西永宁州人由副榜贡生官至两江总督卒清端赠太子太保事具
国史本传是集皆其历任所作曰罗城书官罗城县知县时稿也曰合州书官合州知州时稿也曰武昌书官黄州同知署武昌府时稿也曰黄州书官黄州江防道时稿也曰八闽书官福建两司时稿也曰畿辅书官直隶巡抚时稿也曰两江书官两江总督时稿也任监司以前皆申详条议札檄诫谕之作任巡抚以後始列奏疏第八卷曰吟咏书则其所作各体诗并以文六首附于後别有于山奏牍七卷其编次不及是集为有端绪另h存目成龙以清节着名而自起家令牧至两膺节钺安民戢盗诸政皆绰有成算其经济亦有足传今观是书其平生规画犹可见其本末也乾隆四十九年三月恭校上
总纂官【臣】纪昀【臣】陆锡熊【臣】孙士毅
总　　校　　官
【臣】　陆费墀

[book_title]原序
于清端政书原序
今上之二十年
王师克滇所向底定神武既昭罪人斯得薄海内外悉主悉臣罔不宾服
上大嘉悦益精维治理以大中丞夫子于公之治畿辅天下最
特晋位大司马总制两江以风有位盖
上知公自令牧二千石及监司藩臬以迄开府上谷历闽楚蜀粤垂二十年清操伟略鸿文钜绩久而弥厉故两岁之中节钺再加一时
眷遇罕有其匹明年夏四月公请假在里祭葬毕即单骑至金陵惟携图书数卷直驰入署五月素自楚趋侍恭G
御书赐公诗卷兼闻
驾幸?县
召见幄殿温语移时且
询公曩抚剿东山时事甚悉益叹
君臣相得今古维难而公独遭际
圣明若此不有编述惧不足以传久远因发所携图书得公自令罗城以来诸牍及诗文稿跪请於公以古人着书立言非徒夸示文字良欲开导後学使知所取法无其事者尚欲有其言况公之着作皆因时立议见诸行事深切着明小之治安一方大者动关国计非凿空结想借物托兴之比且公三举卓异屡平剧寇天子知之已十数年故复於雄县
亲垂顾问倘一旦
诏公条上行事用备采览而编简无稽其何以对公许诺乃次第诸稿片楮只字皆公亲笔细书岁久霉C沾蚀半就脱落⑵淇墒墩若干卷伏读十许日曰於戏盛哉今而知无意於功者始能成天下之大功不遗一事者始能集天下之大事本内圣外王之学以行其致君泽民之志其在斯夫其在斯夫方公初仕粤西瘴疠所侵异类与居凡七年矣北人宦此者百不一归而公处之泰然略不动卒之r革心民安盗戢其规画条议至今犹用之不尽抑何伟也及由蜀入楚遍历艰险数定大乱使内地悉平
王师得一意南征无後顾之虑迄今读与中丞张公往复诸议真死而後生危而後存其难更有百倍於往日者当东山逆贼首倡江右吴豫转相煽炽使蕲黄不守则吭扼?噎荆武非我有矣公独与张公定策率门下十余人督乡勇数百直捣贼巢身自陷坚亲冒矢石一败之黄土坳一败之纸棚河旬月间一抚再剿诸逆授首而吴豫江右间闻风溃散南北之路始通方是时外诛巨寇内办军需既饬属僚复抚百姓羽檄交驰人马擐甲凡所设施皆手自裁E于仓皇中示闲整於扰攘中恤民力罔不o悉曲当洞中机宜此又素所亲炙不假披始知者至若出八闽于汤火之余调剂军民各安厥所赎还难民动以千百每一书上王公大人皆虚心听受抚绥上谷屡建谠言民请命
天子知公直皆
特旨报可以故得苏解困痼全活死徙无算古人得一节足以传之无穷公则萃於一身无往不备矣论者谓公以外臣重邀
陛见
上亲洒宸翰兼赐白金良马乳酒银貂酚泺I等物恩礼叠加人臣之荣至此已极不知公之得此皆出意外当其入粤初不自意能至蜀也及乎仕楚更不意能至闽也又安R开府
畿辅总制两江哉惟出万死不一生之计祗知
君父深恩在所必报其身家性命已久置度外故凡有建白辄掀髯而谈略无使稍有顾恋其伸纸着笔虽曲极组织其於
国家事终属隔Y搔痒又何能功成事集如此其烈耶是故人臣而知读是书其常也必其变也必勇人子而知读是书其养也必力其哀也必毁以此治兵必无覆败之虞以此临民必免贪戾之祸以之国则Q经权以之居家则敦孝悌於戏公仕且二十年危行特立触忌讳不少矣所赖
圣天子及当代王公大人知之於今千百世忠臣孝子志士仁人奉之於後今虽华衮被躬驺戟卫道退处一室a鸣而起钟定而卧恶衣食有寒士之所难堪而文章经济顾广大精切若此又孰得孰失也公尝谓所受知诸大人君子皆及身显庸无复欠缺独中丞张公鞠躬报
国尽瘁以殁今滇黔荡平而身不及见每展对手书辄怆然出涕不知此书传则张公之功德自与之俱传即当代诸大人君子亦无不与之俱传於以副
圣天子精维治理之盛心使士大夫服官考业者咸有所矜式更使天下後世知凡欲成大功集大事者必於此不於彼其益岂浅鲜哉公兹甫莅两江未期月纲纪整饬俗易风移每有示谕闾里小民争手录口诵旬日成帙由此平章天下高文典册方昌未已奏之廊庙鼓吹休明将盈车充栋有一书再书不胜书而已者更请以俟诸异日云
康熙二十有二年岁次癸亥春王正月上元楚黄亭州门下士李中素拜撰

[book_title]卷一
钦定四库全书
于清端政书卷一
两江总督于成龙撰
罗城书
条陈引盐利弊议
看得柳属地?民贫兼以r杂处自入版图以来从无引盐旧例因粤东积引壅滞疏通无术波及粤西郡县乃有销引之议盖自康熙元年始也柳属以引盐决不能销考成断不能完各陈艰苦详请免销文案如山附卷可查抚台怜悯各郡详请痛切
题请免销部议未允事出两难一面行催立埠招商而商人因引目数多无人敢於承应一面行文佥派里商赴东领运一面催开未完盐引州县职名吏民惊惶无措幸抚台深知吏民病苦补牍再陈区画户口食盐之法极力调停部议始允而盐引幸减三分之二矣自此盐课已定有司虽愁苦中积亦无可奈何有招商立埠者有设法官运者有僻处山中招商不应请命於上司代招商运销者咸属急迫无聊之计幸数年以来考成俱完且有溢额之引原其行盐之初何尝计及此也今有司之考成虽完而民穷愈不可支不可不蚤之变计也成龙奉条议之文确知民苦不敢坐视不言谨条列鄙议於左
一官运之宜禁也当行盐之始民苦无素封之家吏苦无点金之术不得不h借於有盐之处以救考成之急盐主因无现价倍昂其值盐之来也既贵则有司之发也自不得贱且在官之仆役明知盐价出之百姓领运盘费谁肯较铢计两以官民计者盐价之贵职此故也至於发盐之权自上操之有招商领运盐包数多而频发者有不系招商假名色而予以必发者上之发於州县也无已则州县之发於民也亦无已有司明知民苦即引目已完而亦不敢不领无可如何之势领之必速发发之必速催盐价虽贵而民不敢争催纳虽急而民不敢议引价虽销而民不敢言日复一日而民病已入膏肓迟之又久不惟累正赋而且恐无民之可累矣官与民皆沉沦盐引之中而莫之救其宜禁者一也一埠商之宜革也官盐系梧州h来之物引税水脚俱在其中有司止幸完其考成而不敢复议贵贱穷逼所使而然也若埠商运自广东盐价可屈指而计且竞刀锥之利谁肯浪费一二及至地方探知官盐之价若干亦照行之利u本数倍乃无良心之极也即有轻利之商欲减其盐价而又恐官盐不行而获戾焉是官不乐商盐之贱而致壅积商更乐於官盐之贵而获厚利两相腾涌民无贱盐可食而民愈穷更有可异者既名埠商其发卖自应听乎其便无如其发盐也必求之有司而其收价也三五成t挨门逐户而遍索焉埠商之病民於斯甚其宜革者一也
欲除以上二弊莫若晓谕流商从便发卖渠较盐本几何盐利几何断不至涌贵数倍民亦不得从而争议况前商之盐贵而後商继之势不得不减价以求速售如是而随时贵贱非同官势强压而盐可无一定之贵价民亦得量其有无因其缓急任其多寡随便而公易之而民可无不得不领不敢不领之苦民穷稍苏流商喜於疏销有利而来之必广穷民一旦得食贱盐而销之必多则引额较前更u有司亦不至有考成之虑矣然尤有宜流商计者从粤东领盐至梧州交引换票其查核已严矣後抵柳府交梧州之票另换柳州之牌任意於各属州县交易不必画疆界分彼此以免烦琐流商之害而盘诘私盐诸务亦可中止民商俱被大之恩矣惟恐流商罕至而提标数万兵口一年食盐无算马平盐包不及二百其余之引或可以备不足是又意外之一策也若王公将军有盐亦与流商等任其销卖不必经有司之手则流商之盐从何而壅食盐之民从何而苦也
对金抚台问地方事宜
问v林草窃如何消弭逋诛逆如何擒缉山川地理之险要如何屯戍设防肜仟之骄悍如何抚绥驯制倒废驿站如何兴复如初森严
钦限如何依期完结土司汉夷交错之地如何立法使边陲藩篱巩固相安钱粮关税纳A之薮如何厘剔使陋规火耗悉除殆尽何以清刑狱使民无幽系何以惩刁顽使民不健讼何以招流移使开垦蓁芜何以惩贪酷使澄清仕途何以察芟衙C何以积储备荒
窃敉地方之要莫若安民而安民之法必以肃清吏治先务吏得其人而洁已爱民则弭盗固圉省刑息讼兴利剔弊诸务毕举虽在边徼可渐次化理矣成龙寡昧书生荒裔下吏不识时务仰承宪问具稔忧时远虑国民之盛心敢不率其刍见以佐末议今天下车书一统中外臣服粤西远在南荒
天威底定巨寇已殄灭无遗而未雨绸缪犹宪虑诚国家树万年不i之基万姓谋久安长治之道也夫地方何盗盗即民也民虽无知决不乐於盗必饥寒刑罚迫之而盗也责在有司清净寡j先之德教以端风俗继之保甲以防不虞勿戕民命勿剥民肤俾各安室家各恋妻子此弭草窃之末议也粤西r种类不一素号凶悍以杀戮生兼之十数年来地方无主强陵弱\暴寡无一净地
天戈一指么魔屏迹彼虽仰畏其威然未尽怀其德若稍E一面之网多方招抚开诚布公消疑释嫌逆虽愚亦必乐生恶死悉归王化不烦弓矢而土宇谧此安逆之末议也山川地理或水或陆未历其地难以悬拟大约粤西地险悍屯戍之兵不可不设而统兵之法不可不严兵以卫民亦有祸民者兵以防奸亦有作奸者屯戍设防简无滥此防险要之末议也肜仟不事诗书不谙礼法骄悍固其素习责在有司暂羁縻之渐教育之舒其手足约束其心思抚绥驯制猛无此抚绥骄悍之末议也若夫驿站最民苦当汤火初出或可徐议兴复然煌煌
功令火牌勘合之外严禁私役需索等弊四季循环立簿查核有司实心奉行勿加谴责则民吏不受害而兴复如初亦不难矣此兴复驿站之末议也
钦限事件最森严有司敢不殚竭心力勉副
功令然粤西与腹里不同r不习书数吏役乏人一二经承兼理六房事繁人寡簿书堆案有司攒眉昼夜不停而案牍弥积如造由单造奏销造会计造徵解册籍繁多毫厘不敢苟简此系每年一定之成例又加以清丈田亩编审户口催造开垦无事不重且大以一二书役朝夕拮据心血呕尽一不合式查驳再造而限期已逾此事之无可如何者也或有粤东善书算者投充彼明知工食尽裁必求里甲私昂蘸
功令谁敢自罹法网是佥役土着苦无其人召募流役苦无其资书算者寡事必迟延则依期完结之法不能自之解矣此早完
钦件之末议也至于土司古昔设立土官抚其种类诚以人地相宜性情相近以夷治夷縻之以爵禄而朝廷用故无反侧之忧今日夷汉错处残忍多乖皆因土官左右无正人教导无良法以至於此若谕以辅导择人循法奉公使彼内地和平输纳其贡税而无复苛求自可相安於无事此土司相安之末议也钱粮关税国课攸关然今日粤西之百姓当兵火二十年财力俱竭目击荒烟茅篱遍皆鸠形鹄面谷贱金贵幸而正赋蚤完已出R外况盐引加派束手待毙万无疏销之术国法难逃而陋规火耗虽甚不肖者或未必能行之兹土此除陋规之末议也刑狱者民命所系失出毋失入而好生之德自洽词讼者风俗所关禁止教唆严~赦前先审察原告之词色勿滥准而刁顽之风可息此清刑狱止健讼之末议也杀戮之後人民逃散田地荒芜但使遵行三年起科之实政吏静民安流移可不招而自来烟火辏集蓁芜可渐次而开辟此开垦蓁芜之末议也贪酷者害民害政之本然蛮烟瘴雨地瘠民贫性命之念重富贵之心冷加以宪台之严肃有司虽不肖或亦R风而畏罪之不暇殃民者莫若衙C芟之毋使滥充一岁必更察之毋使幸生而置辟不贷此清仕途察衙役之末议也救荒者莫若积储常平一仓万古良法春发秋收与民便宜而缓急有济备荒之法莫逾於此他如土物之采买里甲之苛派新役之疤当此边荒初苏之域未必如腹里之事事可议也
再陈粤西事宜
一塘兵之骚扰未尽除也奉文严饬递送公文文设m兵武设塘兵两不相涉遵行久有定例无如有司与防弁或情面相F或私弊牵制纵放塘兵居住民村日供柴水米食以故民不聊生惟在严察
一见年之答应未尽革也奉文严饬见年止许催办钱粮不许答应有司衙内供给上司差役饭食及过往仕客下程酒席无如积习难破肆行无忌者夫亦不少且无耻辈藉口某县有供应恐吓里民逐件欲行不思洗涤惟在严察
一知府之权太重也往例州县有道府厅为之伺察三分其权而情难私饰势难独]公道不能尽斫竦捞奉裁而有司之贤否藩臬耳目稍远惟知府最近若府得其人则官方自清民生自遂地方自安或不得其人则是非凭其喜怒贤否任其高下而有司畏知府更甚於畏院司在下曲意阿从在上极力徇庇从此效尤成风而民命边境关系不浅惟在裁酌
一部颁法马之宜公用也粤西地瘠民贫钱粮不容拖欠正宜恤民财以完公事若徒知刻剥则民多一分之私费便缺
朝廷一分之正项以至严刑追比差役拷索使民号泣无诉必倍贷以缓目前迨至秋成虽丰田中之禾先归债主一遇岁歉卖儿鬻女奔走流离是当亟加悯念严革收银用戥以除暗加明加之害凡收条编有司宜亲坐堂上将天平法马置之座右不得拘定某盘放银某盘下马听从百姓完纳有司即发印票不得假手书役一力掌定民不敢言如有用戥收银及书役兑平者许百姓赴告
一纳银纳米之宜速收粮票粮单之宜速发也近奉新例四月九月催徵夫四月适当耕耘之候九月又在收获之时农工正殷而催科逼g民之赴纳也已非得已又从而跹又夫复何R且有司所司何事若百姓纳银米而不即上堂躬收是怠惰也若百姓t集不能随到随收即时发放以至百姓隔宿守候则有司之才不才亦大可见矣是在严察
一四月九月之新例宜通融也粤西与腹里不同夏禾最寡而秋稻多即秋稻亦有二种有七八月收者有九十月收者是四月正耘九月正收之候也於此而催科太逼则公私不胜其扰矣或稍通融从民便自三月起至四月止有愿输纳者收之愿全完者X之何必拘拘定以四月限也或孤单贫弱或水火灾丧一时力不能办者许具呈限秋收上纳又何必於四月纳半九月纳半之拘拘也穷者不得与富者较有故者不得与无故者较量人情之缓急而权衡之期於完正赋而止即有艰难困苦者量免一二而在官俸食岂不可相开除奚若与??赤子较辎量铢而算之无遗力也又恐不肖藉名豁免而开侵欺工食之弊是必将豁免者大张榜示俾民役咸知各抄一张存照以杜弊端如此新例虽定而恩行於例之中是催科中之抚字也若夫未及四月而催徵全完是必急於火耗已经徵完而未行起解是必那移种种弊端难逃洞察一见年之亟宜悯恤也粤西见年名色与腹里里长排年一例系十年轮任正务若不加抚恤任意刻求势必家破人亡於一年之中即加数十年培养之力不能复其元气夫既革其供应矣而遂其力以催l钱粮是正务也然见年亦有田地若终日奔走挨门逐户而催之则自已之田禾荒不能顾虽未竭其财而亦已蹶其生矣当开徵之候有司出示晓谕俾百姓随便上纳如输纳不前令见年催单头单头催花户可不劳而坐致也至於朔R之点卯岁时之谒见日用之伺候当此边荒极苦之地r畏疑之\似可尽革而期於相安是在裁酌
一杂派之不可包於官由单之亟宜发於民也夫杂派之禁奉
旨严饬不啻再四然亦有确不可少者每岁之中造由单纸张工墨有派在县造实徵纸张工墨有派药材本色额银不足有派表笺包袱额银不足有派春秋二祭礼不敢俭起解编银水脚盘费有派两次奏销水脚费用有派是皆一定之例万不能除但当堂与民公议期於足用眼同交出其派单有司朱墨点定散於见年存照纵有不肖料不敢将多派朱单留之百姓话柄也至於意外之事如往年敖庠乒笾饷费有派案鞯乐进表有派颁敝葜水脚有派凡如此类咸由上派定原有定数应将原牌付与百姓从公议派完解庶有司无不可告语百姓之事百姓亦无疑畏有司之心上下相知而缓急可以相济若夫愚弄r欺其无知藉口派项之多在官一力包管初则犹相照顾终则包外加派民苦不堪而逃亡相继是在亟劝谕禁止也正赋杂项界限不明总由不发由单之过r虽不识字彼亦知遇人而过问焉不发由单则原熟新垦混淆无所查明杂派得由而入之矣然
功令日严讳过愈巧印结甘结徒事纷烦若出其不意稽查一二乡民问其有由单否而官吏无所施其巧也即如收银大流水簿俱系奏销时打点停当无关实事止将纳银发票与由单合否而官吏又何所肆其贪也一有司之耻宜养百姓之泣诉宜详也夫官之於民犹父之於子父不慈则子不孝官不清则民不良况边徼之民虽刁与腹里大异腹里有势宦挟制劣衿把持光棍肆恶捕风捉影若夫蠢尔r则不然不谙官语不识文字惟听外江流棍唆哄告状诓骗使用及至提审茫无一应此粤西开辟初年之情形也数年以来百姓告官吏者不一非尽流棍之唆哄实有逼於不得已者夫民之告官吏岂尽是子虚岂尽是刁诈且有司之於民宜化刁良上下亲睦至於致民控诉全无体面亟宜引罪自悔听上处分辞职离任庶不致於官民构讼以伤体统若反复争辩以祈免罪加民以刁不自愧纵使辩明无辜复何面目腼居民上乎倘民含w不能剖诉复增一仇敌愈使民重足而立也如立意与民洗w此风一倡始也诉之出於无奈犹知犯上之科究也稍拂其意而肆行无忌恐开刁诈之渐是在宪台默挽风化以酿和平之福也如有告官吏等事留中而不必明行按事而渐除之以去地方之C以伸百姓之w则官吏知警不至与民廷辩庶公法行而廉耻亦全百姓知状之未有准行也必俯首归家不敢居告官之名及官挂弹章百姓t颂上之明而不自以得意是官之罪状取之t议而无隐匿参核之权端之於上而不显恃乎告讦如此则民情上Q而民风或可几乎淳良也且以省案牍之烦而上下蒙清静之休矣
一粤西之边防宜加毖也迩来交南内争附於中国以声援然弱则帖息听命强则跳梁抗尊势所不免彼目G兵马云集敢不惟命是从然二竖之势不相下兵马一退缓必相谋彼内岂无智者阳顺从修备事未可知况数年以来土司之官亦殚力矣改土流之民亦未服心矣且r嗜杀性反覆无常即有司恩养如赤子而终不能必其革心也是可危也又在宪台未雨之绸缪焉
治罗自纪并贻友人荆雪涛
广西柳州之罗城偏处山隅东北界连湖南道通一带西北界连贵州清平一带其余土司环绕山如剑排水如汤沸蛮烟瘴雨北人居此生还者什不一二土民有r骼侵种带刀携枪其性好杀父子兄弟反目操戈恬不知怪顺治十六年冬初入版籍成龙於十八年到任掣签後亲者不以亲友者不以友行李萧条自觉面目可憎h脚钱寄口食行至清源敝同年王讳吉人初萧山尹继转苏丞时读礼家居慷慨仗义反覆开明粤西非吉祥之地素知成龙家食尚可自给力劝勿任以缴凭高见成龙时年四十五英气有余私心自揣读书一场曾知见利勿趋见害勿避古人义不辞难之说何也a首不答王兄默知其意亦不复阻洒泪而别五月初三日至家别继母妻儿资斧艰难典田卖屋设法止有百金携苍头五人勇壮可伴临行敝族相饯欢饮至夜扶醉就枕而天已明矣古云壮士非无泪不洒别离间此不情语也天明举家拜别大儿廷翼入庠已久犹如处子将祖遗田产文豢明交付外止云我做官不管你你治家莫想我二语甫出户庭而哭声已Q外矣拜别祠堂不觉肠]门里门外相聚而泣不复吖死苦蔚浅檀耸敝壮气真可吞r餐烟瘴而不之少屈迨行至湖南冷水滩一病颠连未免英雄气短勉强扶病陆行至桂林谒见上台皆知羸体伶仃询及病状咋舌惊讶惟劝以延医调治勿亟赴任抱疴之人至是胆落往日豪气从何得来病几危以苦孽未尽不速死扶病至柳州稍愈尚不知罗城在何方也罗城与融县沙巩连界行至沙巩遇许乡老仔细盘问方知对山即罗境登山一R蒿草弥目无人行径周山遍似营阵哀哉此何地也胡乎来?悔无及矣从此想敝同年之忠告不置也痴人作梦以边境如此渐入腹里或不然可怜黄茅直抵城下八月二十日入县中一如郭外居民六家茅草数椽寄居关夫子庙安於周仓背後夜不瞑目痛如刀割黎明上任无大门无仪门两墀茅草一如荒郊中堂草屋三间东边隔宾馆西边隔书办房中间开一门入内宅茅屋三间四围俱无墙壁哀哉此一活地狱也胡乎来哉郁从中来病不自持一卧月余从仆环向而泣无一生气张目一视各不相顾无如罪孽未尽死而不死乞归无路扶病理事立意修善以咛煲夥灿新弊清查详革可憾己命不殒祸及从仆黄瘦似壁画鬼相对而泣莫能相救无何而一仆丧命余仆惊惶不知所以至康熙元年正月t谋归计成龙自付一官落魄复何憾诸仆无罪何苦累之叮咛各自逃生内有一仆苏朝卿仗义大言曰若今生当死於此回去亦不得活弃主人流落他乡要他们何用哀哉幸有此也其余掉头不顾当时通详边荒久反之地一官一仆难以理事乞赐生归当事者置之一哂而已本年逃仆归家大儿悲念天涯万里一主一仆何以安身续四仆来任而三仆皆登鬼U止存一仆在衙昼夜号跳一如风魔事处两难一人难以远行欲将存仆伴归只身更苦无如存仆亦有思归之念听其浩然长往万里惟余一身生死莫能自主夜枕刀一口头贮枪二杆护身符然思民兴利除害囊无一物r虽顽想无可取之货亦无可杀之仇帖然相安事到万不得已之时只得勉强做来申明保甲不许带刀携枪咸遵无违间有截路伤命无踪盗情务期跟寻缉获隐昧事情尽心推敲必得真实立刻诛戮悬首郊野渐次心服地方宁静而上台采访真确於是有大事杀了解省小事即行处决之通行也境内虽平憾与柳城西乡O此地祖孙父子长於贼扰害无己申明当事皆以盗案艰置之高阁成龙思渐不可长身父母而可使子弟遭殃乎约会乡民练兵亲督剿杀以对命主杀牛盟誓齐心攻击先发牌修路刻日进剿此未奉上命而专征自揣功成亦在不赦之条但奋不顾身民而死胜於瘴病而死也主意已定决不可叨渠魁a首乞恩讲和抢掳男女牛只尽行退呷栽济磕晔月犒赏牛只花酒一次取各地方甘结存案敢有侵我境界者不报上司竟行剿灭第人不怕杀号令一以剥皮主而O盗渐息至是上台采访更确反厌各州县之请兵不已报盗不休之多事也嗣後官民亲睦或三日或六日环集问安如家人父子言及家信杳~悲痛如切已肤土|武阳冈三年必反乱一场任至三年寝食之不安赖人心既和谣言不足信也又云三年一小剿五年一大剿及至五年又当愁苦赖官民相爱谣言不足凭也时法令太严有犯必杀情谊重婚娶丧祭民间之礼一行无不Q之隐罗城之治如斯而已康熙二年藩宪金公特取入帘诸官从盛饰成龙止带皮套一件共相惊讶留意相难时藩宪峻厉异常辄欲诟詈属官成龙心不平居闱中屡以抗直不少挫辱从此见重朝夕必求坐谈盛典不可悉数嗣本省e抚即以条对下询尽心敷陈民间利病俱系入告重事纳言如流事事
题疏而主文者辞不Q意
旨允者什之七八康熙六年成龙以边俸逾期八月四川合州时报未到金抚台面谕两司如不举罗城令本院当特疏荐举矣两司唯唯从命而以卓异闻抚台又恐地方委用不得人反滋扰害端疏新旧交代哀哉数年来一举一动原非功名富贵计止欲生归故里日食二餐或日食一餐读书堂上坐睡堂上毛头赤脚无复官长体统夜酒一壶值钱四文并无小菜亦不用箸快读唐诗写俚语痛哭流涕并不知内之酒泪也间尝祝告城隍谓我无亏心事一点当令我及早还乡幸得保出性命呦胪寅诸公死亡无一得脱鬼神无爽能不寒心赴蜀之日别金抚台蒙谕云我荐举一j指R行取知道你穷苦我你凑下盘费谁知你先了此亦是你的命但两司因认不得你不肯荐举你本院发怒方才举来谁想督台将你考语淡薄自甘四字圈了立意粤西单举荐你一个亦是公道难泶今你往四川又是苦了照罗城县做去万不可坏我名声我与书二封一与总督一与抚台因此益励前操至死不变此数年之大⒁
合州书
请复祀典详
照得一代之兴首重祭祀之礼在外府州县职司守土各有宜祀鬼神载在旧章万世不X一切香帛牲醴咸支用各处正赋钱粮纂入经费全书煌煌典制率土遵行如春秋丁日祭
至圣先师启圣公梓潼帝君戊日祭社稷山川风云雷雨城隍土地诸神三月初一日七月十五日十月初一日祭无祀孤魂或以崇文教或以敦祈报或以恤幽魂皆有祭享一定之期简而不数丰而不俭是诚
圣天子百神来享之盛典也有司奉行罔敢怠忽成龙新任合州目G地方荒残招抚百姓急务然当安辑之初必须培风化之源重衣食之本释厉鬼之恫则至圣先师礼乐文物之祖社稷诸神百谷生成之佑至於无主孤魂倍宜悯恤蜀土遭o屠戮白骨满地磷火遍野往时民人寂寥虽悲号夜月无能祟兹流民渐归烟火渐生则此等无主孤魂当人间祭祀之期必凄怆愈甚恩祀不及怨气所激或灾眚或妖孽必然之理以上诸祭祀皆宜急修举不可阙一者也曩因蜀中田地未辟赋税无多祭祀未举遂缺典间有有司捐俸举行或派居民相助然未蒙
圣恩神鬼必不歆享且以如此重典而下需吏民捐助适所以羞
朝廷而轻大典矧今日车书一统富有四海一切祭祀举无缺略何独靳毫末之费而俾蜀疆神鬼不得沾圣天子之恩欤伏乞宪台裁夺
题请修复祀典丰俭之宜动支本处正赋钱粮销算或开徵粮多者从丰开徵粮少者从俭俟田土成熟渐次如礼则蜀疆神鬼均受
皇恩而於一代之典制有光矣事关大典冒昧上陈
请正朝仪详
照得朝贺大礼天下遵行臣子敬君自有一定之仪恐难以边徼残荒任其仪制参差成龙原籍山西永宁州凡遇朝贺各官前一日昧爽齐集
万寿院习仪祝
圣分班跪迎
万岁龙亭前至州治大堂本日昧爽各官齐集州治向龙亭行朝贺礼有司诣
龙亭前跪廪生宣祝
圣文毕复位分班跪送此成龙原籍朝贺之礼也成龙初任广西在柳州府遇冬至朝贺礼前一日提督分守右江道并文武各官齐集分司衙门习仪迎
龙亭至柳州府大堂本日昧爽文武各官齐集柳州府衙门文东武西鱼贯而进提督与道官上月台先行朝贺礼分东西面立後文武各官在月台下行礼毕通赞礼生唱祝文引赞礼生引知府诣
龙亭前跪通赞礼生唱\官皆跪廪生宣祝
圣文毕知府复位分班叩头跪送
龙亭此成龙目见柳州府朝贺之礼也今当冬至成龙肃查朝贺仪式因地方荒残原无上颁定规往岁文武各官前一日齐集嘉福寺习仪本日仍於嘉福寺行朝贺礼此合州旧岁朝贺之礼也朝贺大典
天威咫尺臣子拜蹈罔敢差失第成龙素未习礼又无颁式未知在寺朝贺与在州治朝贺孰正礼又本日祝
圣文云维某年某月某日某省某府州县臣等荷国厚恩叨享禄位皆赖天生我
君保民致治今兹长至
圣寿益增臣等无任踊跃租碇至此成龙原籍与粤西祝
圣之词今查合州旧仪将冬至进贺表文宣读又未知二者孰通行定式夫以合州荒残典籍轶失当草创之时仪文缺略然朝贺大礼臣子不敢苟且但仪式未颁成龙寸心难安谨将仪式申请伏乞宪台裁酌旧章俯准颁赐定式遵行虽地方荒残而威仪渐有可观则尊
君之礼大彰而典制可垂永久矣
查采楠木详
康熙七年十一月二十五日奉e抚四川都察院张宪牌案照查楠一事屡奉
严旨随即通行各属遍查具报去後事关
钦工本院不得不亲往志载产楠之马湖永遵一带躬率彼地各官兵役直抵深山远箐确查大材楠木以资国用除具疏
题明择吉起马外合先行委此仰该州官吏查照牌内事理即束装星驰前往彭水武隆二县会同该县文武各官率领兵役乡导确查摇橹白马江口及近酉阳一带山箐并南川县金佛山马嘴等箐堪充梁栋大材楠木逐一开列围圆丈尺计其临江道里远近驰赴遵桐弑ū驹阂云厩琢俦说馗残胁榭醋霉佬栌们粮题报施行该州查明一处即详悉具禀封入?筒飞驻节处所投仍减从兼程前去不许多带人役滋扰地方若奉行不善有
钦工法在必行非比他事可恕如着勤劳本院定当特荐仍先将起程日期报明等因成龙捧读宪谕凛遵减从止带书吏二名快皂二名门子一名前往合并报明窃思楠木关系
钦工宪台
题明亲勘成龙仰承牌委何敢不夙夜黾皇惟是蜀川之产楠木列朝虽有成案而今日之蜀川非昔时全盛可比田地荒芜烟火~灭赋役户口载在由单历历可数即有一二孑遗惊魂未定亟待抚绥设办理一有不善诚恐远近传闻或滋扰累蒙宪台谕令轻骑减从毋迟毋扰此诚宪台为
国为民之盛心而一介下吏亦窃愿上不误工下不累民以仰报於万一迩者凛承
皇上严谕qe无地星夜就道躬入深箐确查无遗用以仰副宪命然不觉有切身之虑焉成龙由粤西来任路经楚黔目G大箐之中云树参天日光不到即夏秋之交尚有冷气逼人当此寒冬栗冽竟成暄ù笫髦中林薄丛密藤萝s结虎豹成t人迹罕至必需夫斩伐开径容身之路火炮刀枪防猛兽之奔逸且蜀中居民与他省不同平日既乏皮袄又无絮衣驱此啼饥号寒之\修深山密箐之路无衣无食何以御寒必致冷冻颠仆一虑也倘有一二颠仆四外居民闻风奔窜是工尚未举而地方已骚动二虑也隆冬天气民徙无依相聚奸是目前所必无之事亦古来所恒见之事意外可虞三虑也成龙身肩重委不敢不过顾虑复思成龙入箐必与本地文武官员同行文官有衙役或可令备斧头h?凡密箐无路之所指挥砍伐武官有兵丁或可令备火炮枪刀以防猛兽且大箐所在四围并无村舍若朝入山而暮就舍则奔走於茂林蔓草之域往返l延必迟时日何以报命必须武官带一二帐房偕抵深箐日暮攒宿於箐中庶无出入往返之迟而功可刻期告竣但成龙位微兼属同寅势在难行伏祈宪台迅谕武隆南川等处文官衙役备修路之具武官兵丁带防兽之器仍携帐房露宿野处之备是可不用民间一夫而地方自安静无惊至於
国家安危生民休戚宪台封疆大臣自有灼见非成龙所敢轻议也
规画铜梁条议
一在外流移宜招也自甲申之变黎明逃至土司其g胁留难者有之或流居别属因种粮而逗遛不归者有之或原系宦仆又负人钱债惧主索财畏缩不归者有之或一家先归而民上者不论归与不归将名入册以阻归志者有之今日计或遍发告示或坐名关取或见在载册之民归自外方凡有父族母党给以照票令其招徕招到三五家或五六家俱准入本名户下俟三年例满输赋使在外之民播闻此风各自襁负而至矣
一土着流寓既入版籍俱系县民理宜和也夫食毛践土悉属
朝廷赤子兼奉定例凡一插标即已业後亦不得争论今载册者多属流寓萍踪以充户口在流寓之民见有房有地愿自整理整时别无人言及至料理齐备土着则云族人之业或云母党之产彼此争夺禁人插占甘心倾圯若不严示地方终无起色不惟不广招来即见住之民日益思散矣
一荒田宜辟也查县属所辖二十六里载粮二万二千有奇今归籍者寥寥载册者仅三十有九户奉行清丈之粮止三两一钱有零开垦万不及一各民又防京丈将见开之田懈怠如单夫只妻租牛办谷一年不足一岁之用终无展眉之日犹幸安堵如故务须给示X劝教民广垦男耕女织各守其业毋致饥寒仍应差人逐月采访勤惰勤者赏之惰者惩之如此鼓励自是家给户足有比屋盖藏之庆矣
一风俗宜整也查铜邑地方向称人文礼义之邦自张寇变乱二十年来人烟~迹虽经开复礼教未兴归籍之民间有幼时拉入营伍竟不知孝弟忠信何事酗酒放肆任意横行官远法E纵横得以自便虽有乡官几人本无官守言责同居桑梓谁人得而禁之务令上下二乡设立乡约各一名每遇朔R将
上谕十六条谆切讲解以礼让先勤俭本戒游逸赌饮无以小过而不改间有不遵约束者许令指名报究使知目有
王章勿令若辈视法如弁髦也
一县城之驻防宜撤也当年王师进滇经过铜梁因余\尚未迁移每被逃兵过铜o掠自迁移之後逃兵久已~迹前以铜梁有官有印蒙上司设兵驻防诚卫民久安长治之基今铜梁官撤印缴民虽零星野处而频年贼盗消弭以城内八九户之民安用三十余名之驻兵耶兼以将领不能钤束兵卒动辄酗酒恣肆大营尚在夔门相去千有余里向有合州驻镇可以节制今云已裁愈不能约束矣应否详撤庶免残黎滋扰一寡妇幼子宜恤也天下最苦者莫若寡妇伶仃无告者莫过孤儿自宜优加悯恤乃有奸弊陋规令人诧异者如夫死妻必嫁之言虽未可⑿哦有等奸民乘民妇夫死视奇货或有O居出备衣衾板木代葬经年累月不即取偿扣算本利若干逼其再醮天理何存寡妇无门可诉宁甘受嫁索财更有贿送官长红银假此因公苛求虽奉两院勒石碑禁公然视故纸今吏治清赏罚明宜立法饬行嗣後有翁姑主婚者方许他适若无翁姑叔伯者当听本妇自便不许奸民逐逼庶生者安心死者瞑目也
上提督请留合州营防兵揭
照得大臣谋国固相缓急以设防御而下吏守土亦审时势以详去留本提督开辟蜀疆剪除t寇躬亲戎伍险阻备尝及成功大定度形势之或险或易议防兵之宜有宜无会同前任总督李爰定经制
国家久安长治之图灼见合州据三江之要会六路之总必需营兵坐镇以资弹压因设将领兵丁五百员名载在经制垂之永久成龙於本年九月初六日到任尚未熟悉地方要害风闻有裁省合州营兵之议惊惶无措姑就营兵之有关吏治者条晰上陈蒙抚宪批候部议在案嗣後成龙审合阳山川风景扼重夔之上流当顺保之屏障地势险要么魔敢於盘据乌合易纠集每当历代季世遂瓜裂如钓鱼城之旧迹纯阳山之石刻凿凿可据以是知本提督与前部院李老成谋谟增设营伍忧深虑远兹本月二十四日接邸报历陈边地等事已经奉
旨依议是部臣据疏参酌知永宁之边虑而未知合州之有隐忧也久远之计本提督焦心
国瞻前顾後已定之经制必不可更目前之计则成龙利害切肤审时度势已裁之成命尚需挽弑咎岫椒饨大臣凡地方利害知无不言如合阳之裁兵实关地方之安危事非渺小伏乞宪台重念甫定之残疆不可轻e动万全之经制难以骤更易会同抚宪酌议远图
题请遵照旧制留营驻防庶初年之经画有始有终或以永宁重镇势需增兵然重庆新设总镇衙门所有城守三千之兵去留未定亦可通融调拨则合阳之营兵可不裁蜀省之经制可不更而中外之土宇可以宁谧无虞成龙腐儒不达时务祗因利害当身激切再陈统祈宪鉴
武昌书
武昌各属请缓徵详
看得府属州县惊鸿未集民生失所尚R殊恩安辑若复议徵恐小民输纳不前军需必致违悉陈各属情形恳乞宪恩生全如蒲圻嘉鱼逼近临湘寇贼犯境虽飘忽而逝然士民惊避罔顾农业通城密迩平江民不安生被贼乘夜袭城黎明远扬而烟火已~咸宁联接蒲圻人民远窜湖山境内十室九空崇阳处蒲咸通城之间虽未流离而警息时闻不能尽力南亩至於大冶当风鹤之余土寇作祟即不终朝而灭斯民已受疑畏兴国武昌通山与大冶O土寇煽惑兼以逼胁肆虐生民不得乐业江夏省会首县冲烦疲苦民不堪命是各属危苦情形久在宪台洞鉴中兹奉查议合就据实直陈均当轸恤安辑以恤民生则开徵之议尚非其时似应仍前缓徵以救民困庶小民无催徵危g之虞有司免违军需之虑
请复临湘驿站详
本月二十七日据蒲圻县详称凤官港三驿马夫徐但陈等禀恳详迅起岳站等事该本县知县张圻隆查看得蒲属三驿接壤岳州长云等驿原奉编以六十里一站所以节劳逸惜物力也目今O邑未行起站无马换骑节经大人差使往上俱经越站长驱三百余里以致夫马困疲前马既去後差无以接济差使络绎势必贻关系匪轻合无详请俯念驿传急务转详蚤发岳属马匹各驿起站接换庶军机无人马得苏等情到府该本府看得湖北蒲邑与湖南临湘O蒲有官塘凤山港口三驿临湘有长安云溪二驿虽有南北之分而驿站实血脉相通之路目前蒲圻三驿招抚马夫增补马匹应差无奈临湘两驿未设将港口之夫马越站至岳港口势不能支将凤山官塘夫马越站至岳路程愈远夫马愈敝是以临湘未设之驿而累及蒲圻已设之驿恐三驿夫马愈敝则差使络绎将何以应此该县据马夫之禀而急由请也伏恳宪台念邮传关军前急务刻不容缓移会偏院设法马匹蚤立临湘两驿则蒲驿不至拖累军机得以迅传矣
飞报收复蒲圻详
成龙奉宪委修咸宁河桥当有李守备及e驿各员协力相助于初七日工成已经飞报在案初八日至蒲圻官塘驿宣布德意有大贵双w二团乡民投见成龙遵发宪示乡民罔不悦服亦经飞报在案初九日沿路乡民迎接泣诉各有陈词现经⒔上唐蛳苁镜颁发者已尽恳领甚\祈速多颁以安人心本日成龙同武昌卫李守备城守王把总金口郭e检咸宁孙典史渡河进蒲圻县城寂无人烟止有原任丁忧e检潘宏锦合家在城随查县有六门即壅塞四门仅留北门水门以通往来以便修桥所有收复蒲圻缘由合就飞报
规复蒲圻上王宪副禀
自宪驾咂殉闪因崇阳窆槿找共荒今船已足数值王把总从大营旋奉抚宪有守桥梁之命则桥有责成定於二十九日联舟桥庶成龙之职可责任至於招抚士民当大兵渡河之後人心踊跃思归虽朝来暮去而路有行旅市有贸易无如天雨连绵道途泥泞继以逃兵浪言煽惑人心前此阻士民欲归之路者天也後此阻士民欲归之心者人也天时人事如此纵成龙竭尽心力其何能济惟有株守叹息而已既无益於地方应归省以谢罪一畏士民之无主空城寥落一畏属员之偕行驿站废弃暂且居蒲以图可乘之机但请署之文未下精力愈疲神气愈耗似一废人居一弃地矣若逃兵乃德安兴国蕲州黄协四镇兵也於二十七日早渡蒲河流言散布耳不堪闻从崇阳大冶逃者十之七从蒲逃者十之三恐通城一带自此倍多事未知抚宪如何布置通城咸宁官不胜任成龙因蒲署未下亦不敢多言地方事目前静坐河干料理船只乡绅伺其动静颇帖息二十八日乡民往来不~以通南北一Q之路王把总归来道营中事甚悉二十三日我师在陈陵矶遇贼胜负未分但南寇多鸟铳料不敌我师之劲弓矢轻便天气晴明利於驰射战胜在即嗣容报闻
筹画蒲圻防守详
看得蒲圻城内留兵防守必然之势也然止留一将领足矣恐主将多则兵丁难於约束士民畏惧不归依然一空城耳且兵丁尽住民房目前士民归来将何安身之处更有不忍言者民房家资木器已不可问再过数日土底蓄物亦在难保士民归家一见伤心必号泣而他往成龙亦乏抚循羁縻之术矣伏乞宪台酌留何营何将该兵若干牌行遵照或止留城守王把总兵三十名防守城池递送塘报亦足济用今日之事兵不在多止在收拾人心而已
上张抚台筹报各属情形禀
成龙驻守蒲邑士民初有归意可憾兴国蕲州黄州德安逃兵哂浪布流言人心震惊蒲邑附近各县危如累卵上宪差使慌张空咭挥公文塘兵打转道路梗塞通城文武恐惧离汛赖有崇阳一县砥柱中流差役探成龙动静地方稍宁通城因之报文呦丶斡阕钥芤估疵魅メ岜芫酉缂湮沤褚嘁压橄仄岩亟ビ泄槊翊迓浠鼽插秧山中采茶肩担沿河船只贸易未尽]~前尼将军票查病骆驼一只成龙差武童贺世沿}收管缴营本月初六日午时来见言四月二十九日离营我兵驻扎离陈陵矶五里附近大江粮米不~止缺烧柴二十三日陆路大战杀贼无数满兵引他看杀死者俱系头有长二十四日水路大战炮打坏贼船无数二十七日二十九日陆路俱大战每日我兵四千余人e哨此系确信本日忽有大冶县报文二角武昌县报文一角愚民作祟恐县文失之惊张亦宜早安慰大冶逼近兴国有柯陈二家且通城久已思乱嘉鱼顽悍异常倘闻风附和大心腹忧纵殄灭不难亦伤元气守宪素得民心人俜⑹疽远袈颐惹腋в锌鲁率民密差晓谕解散发兵防守此要着也恐愚民生疑反逼成衅端是解散防守缓急之间宪台自有万全长策依成龙愚见俾兴国将领严加堤防通山武昌两县发重兵守御且置大冶於不问顺而抚之则反侧子自安不发兵可无走险之虞发O兵以张镇压之威且以杜O封通谋之渐未知可行与否此事关系非小端役}投伏乞宪台垂念封疆密与守道计议若守宪肯亲临大冶相机安抚自可无事但不可轻带兵耳前日逃兵各怀疑惧务令各营将领收拾安慰加以告病假归名色无使密酿祸种聚而成党再恳将大冶通城通山咸宁所供荆需移会督台暂缓以安人心成龙地方起见非敢乘机怠缓军务也统惟宪裁成龙僻处山隅鞭长不及以贻宪虑罪难擢数蒲邑大水冒城垣摧倒城内房屋倾圮合并附报
报咸蒲浮桥被水冲坏情形详
咸宁桥成洪水冲坏是实天降灾殃也咸宁古有石桥亦被山水冲倾则一浮桥又安能支泛涨无涯之水成龙初九日冒雨至蒲圻大雨水涨漫无下桩之所已经申报在案初十日料理物料十一日将桥梁雨中成就值有咸宁桥被水冲之报成龙心神慌乱茫无措手本日蒲圻大雨如注水声如雷是咸宁已坏之桥不知如何复修目前蒲圻已成之桥又在十分危急也成龙的於十二日赴咸宁多方布置物料力谋再举不识天意何如合就申报
呈报委抚东山起程日期详
本月二十二日奉抚部院宪牌内开麻城县土寇刘青藜狂悖猖乱本应遣发官兵擒拿但恐无知愚民或偶被蛊惑或势迫胁从不忍俱加诛戮特先委武昌道黄州协会同前往相机抚慰今恐小民疑畏不前查该府先任黄州驻岐亭廉能自持士民素所爱戴合行遴委备牌仰府照牌事理即将发来告示十张兼程前去麻城县各山寨地方晓谕民人急蚤悔悟如土贼迫胁不妨自首以赎前愆若有力能擒拿贼首亦许自新仍加优赉倘或执迷不悟该府谕以忠义晓以国法力解散事平之日本部院自有酬庸之典]不负该府贤劳也等因奉此成龙已於二十二日自会城起程於二十四日已抵白杲的於二十五日进东山安抚理合申报
初抚东山遣牌
照得本厅镇岐四载有余凡我士民罔不开诚见赤相安无事至於分守乡汛赖保无虞灭鼠盗藉力协助因之偷儿远遁狼子咝哪昀雌某颇谧固本厅之幸实士民之力也二月
觐归询知地方平静不胜庆喜及赴省署理武昌府事办理军务又往咸蒲造搭浮桥仍驻蒲防守城池虽诸务丛集未尝一刻忘尔岐民自蒲旋省忽闻东山作乱诚怪事以东山尚义之乡胡有此不义之举父母妻子立见亡灭可惜本厅数年生养一旦成灰烬也真可痛心酸鼻再三请命抚部院矜宥无知幸蒙抚部院如天之仁特允所请以开一面之网今本厅奉命来抚合先遣牌传谕此牌谕东山士民知悉牌到之日速候本厅亲临投见辩明作反情由尔民素称良善何忍背叛
朝廷将本厅平昔劝谕安生理保身家等语竟置若罔闻也如数月不见竟成敌本厅立即呤∪伪马剿灭本厅亦不尔民姑息矣言出衷肠切勿朦视
劝畈间归农谕
照得刘青藜官激民变一案人心疑畏地方震惊以致该县请兵安慰自与附近良民无涉况协府久镇黄州礼士爱民赈荒放生一片婆心尔民共知兹统兵来抚自是纪律森严尔民当农忙之时一刻千金惟恐惊慌远窜致农业合行晓谕此示谕沿路居民人等知悉各宜归家尽力南亩勿畏贼党扳害泾渭定有分别勿惧兵丁往来军令毫无假借如仍前远避不惟自已一年之生计且有负协府平昔恤民无方用兵有律之至意
安慰各堡谕
照得本厅奉抚部院命安抚东山於本月二十四日至白杲据徐家堡生员朱珏方士位黄金声乡民周吉甫等呈称本堡士民夙系耕读乐业并无外事祸因三四匪类附会东山本月初十日已经解散十四日复被讹报乡堡耆民善人再查并无形迹十五日乡约周美公点卯遭诬合堡皆贼见在监禁以致善良疑畏惊散又据生员朱珏等结称本区除四凶附入东山外再有匪类愿甘认罪又据白杲王家水垣等五堡生员戴其进等结称生员朱珏等俱属良儒如有不端愿甘认罪各等情已经申报抚院外合行给示安慰此示谕徐家堡士民知悉各归堡内乘时务农勿得自生意如有挟诈害扬言害\许即禀明立刻详院究治凡我士民切勿再生疑畏离家失业
申徐道台请释无辜详
看得狂夫倡乱则宜剿赤子弄兵则宜抚自古皆然况逼而走险啸聚山林情有可原者乎至於严刑惨刻逼报良善贼意欲一网打尽何能免鬼神之忌古人於贼党之中尚冀开一生路胁从罔治之法何今人於良善之中务期株连蔓引灭无遗之举仁人君子安忍存是心行是法也兹据生员乡民哀诉前来合亟请命伏乞宪台怜念无辜遭此惨刑罹此法网速行县释放不惟受刑之残喘可留旦夕之命且四境良善得免人人自危之虞否则逼人於危畏祸偷生将有不可言者矣
申张抚台释放无辜详
看得东山之祸起於官激民变而究其根源由於县官心神昏乱何物邹克忠乃衣顶生邹惺不孝不慈无仁无义此麻邑之穷凶极恶也县官视心腹衙役倚爪牙乘机贾祸唆官峻刑逼士民於危亡陷士民於株连将县城绅衿⒊仆ㄔ袅π怖胂鼐疑无依又云县城之外无非贼党赞谋遍剿以致士民号泣怨气冲天除朱珏徐克成等呈已经申报外兹据徐阿曾李中素呈词合亟报明伏乞宪慈迅查县官陷害良善并邹克忠主谋罗织情由释放监禁夹伤平民焚毁刑扳无辜供词庶人心自安祸端可息
报东山就抚详
成龙凛奉宪命於本月二十七日单骑进山刘青藜之父刘启祯带枪手三百余自就都成龙晓谕以宪恩不忍加诛安慰解散天地父母之至意启祯跪泣\寇崩角稽首感颂宪德已经就抚然山愚无知犹恐事後加诛意外就戮环泣始终赦宥成龙仰体宪慈已许转达矜全伏乞宪恩迅赏矜宥保全告示以弘不杀之仁闻山中尚有数孽祈谕启祯尽行招抚无留遗种商城英山匪类堤防入境藏匿倘有E虞应将启祯前罪俱发目前安抚必须解散解散必须安菲蛩俪坊菩兵哐?守宪暂驻以便安插以释疑畏仍饬麻城县将监禁疑狱查报释放已逐绅衿晓谕进城勿再偏听诛求以安地方成龙必俟山党肃清安置妥当方敢旋省但报文苦无驿马传递多稽时日乞宪差星夜驰送告示谕帖可蚤结此局成龙可免稽滞日久文案堆积之虑矣
上张抚台陈情小禀
东山安抚一案五月二十七日就绪本日差役飞报候命安插值
禁旅路经麻城四境乡民又惊避一空成龙系地方安危只身驻居白杲经过将军嗔责藉伊兵威窃取成功严声厉色问贼在何处我们去杀成龙不敢逊对以安抚在先兵到在後何藉威已经安抚何又杀将军愈怒云既有本事何不杀吴三桂去成龙叱圃不曾带领兵马亦曾收复蒲圻将军言我不是与你争功成龙称与
朝廷办事夫有何功将军问成龙乡贯忿然而往成龙无端受其凌辱窃思成龙年近六旬须皓白耳聋眼花自筮仕粤西由蜀至楚离别妻子只身奔走十三年磨苦已极功名念灰近因地方多事不敢规避前受知於总宪新沐宠於宪台知无不事无不任风雨寒湿艰辛备尝止图报宪恩於万一实无邀功求进之念无如时事多艰大将领兵咸以嗜利攘功心毫无推贤让能之德成龙下吏秉性愚直实难安位伏乞宪恩早定东山成龙星驰旋省陈情乞休合先报明
慰东山士民乐业谕
照得本厅镇岐四载自教养无能然诚信不欺尔士民知之有素兹东山不靖赤子弄兵抚部院好生心不忍加诛特命守宪徐总府王统兵抚慰又虞尔山中士民疑畏不前因本厅平昔尔士民所信旋委前来晓以忠义谕以国法力解散以是奉命驰临本月二十七日单骑进山尔士民果释疑畏撤旗奔献环呼自旧晁w抑辩明?害除详报抚部院给示安慰外合再晓谕此示谕东山士民知悉既倾心就抚宜实意安生履毛践土无非
皇恩凿井耕田当图报考此灸劣幸恍兄乖方然天下无不是之父母啸聚虽称避祸弄兵岂良民绳以国法剿灭何辞幸抚宪有力解散之谕恩侔天地本厅有力请命之誓炳若日星凡我士民尽释疑贰归宁父母各安身家僻处山隅南北之兵戈不到游优田里妇子之嬉笑自如何等快活何等受用永革一时邪念共享山中太平本厅千言万语无非尔父母妻子各宜书绅永佩不忘
申报东山抚事已竣详
成龙凛遵星驰於五月二十四日至白杲驻扎离贼窠十五里寂无人烟已经报明在案本月二十七日单骑进山刘青藜之父刘启祯带鸟枪三百余名自就都成龙晓谕以抚部院不忍加诛安慰解散天地父母之至意启祯跪泣\寇崩角稽首咸愿就抚成龙随即申报六月初一日奉宪牌恩允矜宥给示安慰复遵发示晓谕本月初三日刘启祯率\来白杲献倾心向化旗一面赴守宪投诚赏赉劝谕\皆悦归又奉抚部院谕刘启祯既率\投归倘能招致他寨强顽一体归诚尤当加以优X守宪仰体德意特委刘启祯执牌向各寨宣谕招抚於本月初七日启祯招鲍洪功陈恢恢李公茂等率\来白杲献安家乐业旗一面赴守宪投诚各赏赉劝谕给照牌告示护身宁家\皆悦归东山已靖抚事已竣伏乞批示呤
招抚後谕东山士民
照得本府前驻岐镇颇与士民无忤近因东山作难抚部院遴委劝慰今尔士民相安无事本府应归省复命合行晓谕此示谕东山士民知悉本府於本月某日由白杲暂驻岐镇尔等须念抚部院生全之德堪侔天地至诚之心可格豚鱼凡有血气谁无知觉父母妻子朝夕欢聚谁欢聚之也鸡犬桑麻优游恬熙谁恬熙之也妇子无山栖日暴之苦壮丁无了高守隘之累无畏乎兵戈而免负铳带火之艰无忧乎捕役而获薅棉锄豆之乐夫妻安枕而夜半可以不惊亲友往来而株连可以无虑此恩此德今生今世何以报抚部院之万一也自示之後各安生理永革邪念食新在即秋收不远山中正好避兵愚民岂堪将相一念之错皆由讹言之误咝闹早即是终身之福耕田当差勿藉口禁捕而并阻乎官役安下敬上勿藉口激变而兼挠乎王法朝廷设官治民一定之体有司差役勾摄不易之法从今循理守分自无恐惧忧患命由天定祸自人作思之慎之
招抚事竣慰东山士民谕
照得东山官激民变一案抚部院好生念不忍加诛夙知守宪徐慈祥素着副府王老成持重特命抚慰又虞山中士民疑畏不前因本府昔驻岐镇颇尔信爱遴委安抚於五月十七日单骑进山士民果释疑畏刘青藜之父率\欢迎泣诉w害六月初三日出山赴守宪行署倾心向化仍宣布院道德意鲍洪功陈恢恢李公茂相继悦归辩明前愆咸愿安家乐业蒙抚部院矜念无知⒓佣麇妒叵鼙楦照示严禁毒捕仇家株连I害多方生全弄兵赤子安帖无惊合行晓谕此示谕东山内外人等知悉乱民已靖官兵已撤凡尔原未胁从士民可无逼胁之虑亦无玉石之忧毒捕不敢肆虐仇家不敢I害各安厥居共享山中太平布告远迩咸使闻知
又安慰士民谕
照得东山官激民变一案本厅奉院道宪委驻扎白杲单骑进山晓以忠义谕以国法力解散山中士民泣诉w害畏祸聚集情愿归家安业已於本月初三日刘青藜之父投见守宪特赐袍帽欢跃归家现今守宪驾临白杲开诚布赤布告士民凡有一切身被逼害或以旧事吹求或以亲友波及情实可悯合行晓谕此示谕东山中外士民知悉监禁w诬俱已释放被俘良善半已昭雪\所共知捕缉尚未销案疑畏不能帖息因山路隔~毒捕布w情阻於上达惊惶无所依归示到之日或星驰申诉执示护身务各安厥居万勿仍前疑惧聚\失业至於喜乱奸宄多属游手好闲之徒逃匿亡命之流原无身家可虑且有罪案未结好讹传以惊乱人心苟全已命凡我士民咸有父母妻子产业身家纵有株连尚存公论一辩自明切勿彼辈所愚也
谕O境各属
照得抚院发示安慰百姓凡东山相连一带地方山寨啸聚人等俱在一视同仁之内不止麻城一县也或黄冈罗田等处有愿领示者开明某县某处以便填注示尾给发收照
委护程宦牌
照得本府奉抚部院牌委安抚东山已经安抚报明在案所有程镇邦援例赴府乞抚具文详报抚院已蒙批准援例安抚合行投见此牌仰河泊景可贤差役左先护送程镇邦前去会城投见抚部院守候呶难赝疚愕没延时日致干取咎未便
宣慰陈恢恢谕
照得本府奉抚部院安抚东山费尽苦心推诚置腹刘君孚信之最真陈恢恢在沙庙相见甚是爽利恨见之不料邹君升盗仆逼胁君孚仗义进剿本府因之会集乡勇协力相助申报各宪以刘君孚陈恢恢剿主四境告示昭然耳目且恢恢与\绅士陪本府每夜饮酒情意浃洽何物畜生辄布浮言离间我同心本府年近六旬离家一十四载止带二仆孤身万里一片实心惟欲保全百姓驻岐数年一举一动士民咸知非功名起见兹恢恢见疑本府使心迹未明殊切愤恨望君孚作速传谕恢恢见亮此心无异若怀狐疑将以禽兽待本府也本府焦劳招抚精力疲竭久思呒何可久恋官职人所疑忌如本府不以实意待恢恢天地鬼神速加诛殛
东山就抚後饬行保甲谕
照得东山向化士民安业本府亲履田畈编立保甲稽查匪类劝勉善惟恐游手好闲之徒凶逆亡命之流不遵本府劝谕且憾山中就抚心怀叵测匿名山间流祸地方潜行不轨勒良从逆一以坏安抚之实一以贻良善之忧深可痛恨此牌仰知悉如有匪类速劝投见倘执迷不悟胁良作乱凡我士民严行保甲协力擒解或灭报功本府申详院道厚加X赏以励忠义以靖地方切不可藉端报复害无辜不惟有负本府抚辑民人清靖地方至意且以犯神人之忌不浅矣
禁止吓诈就抚士民谕
照得东山就抚守宪劝赏给抚部院告示安插远近咸知但其中有邻封愚民附和入山既抚之後愿各归本地安业恐乡保地棍衙C恶捕藉口稽查恐吓索诈将归业好意反致失所殊非院道安抚之意合行晓谕此示谕本地士民人等知悉查本人归家验明守道给票并告示即善安插如有诸色人等藉端吓诈除本人禀究外乡保即刻指名呈报以R报道申院解正法倘通同作弊或纵容肆害事犯之日乡保均难姑宥
清理保甲谕
照得东山已靖应宜安插抚良善後之计兹本府沿堡清理设立户长教训子弟编择甲长稽查烟民各安生理毋纵非唯恐有流移游手之类无家可归无业可务聚集山中衣食不足甚之凶逆亡命之徒有罪案未消匿处林薮苟延旦夕均应处置得宜以抚良善合行晓谕此示仰陈恢恢知悉亟清理山区除将本区居民安插务农照例设立户长编择甲长外如有流移游手之类作何安插至於凶逆亡命之徒罪案未消速趁此时投首可以免罪若观望不前则此会一失投首无门山中终非逋逃匿奸之地後悔何及思之思之
保甲事竣再行申饬谕
照得麻城东山抚剿咸辑士民向化本府驻麻时已经亲履垣区编立保甲稽查匪类劝勉善日无宁晷心未刻闲虽有成规惟恐本府离麻之後人心涣散无有联属特委各方总堡督领垣主户首分任勤劳逐户清查倘有流亡凶逆之辈游手好闲之徒不遵本府劝谕不听保长约束心怀叵测害地方潜行不轨煽惑我民以坏安抚之实以贻良善之忧深可痛恨尔西南北一带山势不甚险峻士民原无异心但地连两界路通光黄必须稽察严密永保地方
申饬区堡谕
照得设堡长户首原清理保甲稽查匪类若不彻底清查顾惜情面大非借重之意嗣後凡属领牌堡甲所辖区分户首烟民务要遵依宪行保甲之法听信堡长教戒此示仰领委堡长及区内人等知悉作速稽查匪类盗贼教率子弟驱除强暴防守要路勿使容隐不轨纵放逃仆一家有警O里协力救护一方有警O堡同心堵剿尔等宜各以身家性命重今日本府拳拳委托再三叮咛总欲尔等共享太平无事之福也本府更有嘱者地方重大事务除真实密报即宜相机早图毋令遗患慎之慎之
再谕东山士民
照得本府奉部院命安抚山中尔等念
朝廷德意倾心向化不越十日渐次荡平止因该县有尔等阳顺逆之议部院饬本府暂驻安插毋得擅离麻邑期善後事宜以致留一月有余目G亢旱忧心如焚兼之讹言沸腾传本月初二初七尔等破城县中男妇缒城逃走人情汹汹本府寝食不安今讹期已逾保甲巳编幸天雨沾足四民称快又李公茂随守宪赴省投见部院刘青藜出首副将^候
题优叙刘君孚保全地方一片实心本府倚左右手陈恢恢屡次谒见毫无芥O鲍洪功夜行歌舞李子茂名虽挂於招抚实无预於激变皆尔士民耳闻目见山中复有何疑本府难於久驻的於某日呤「疵合行晓谕此示谕山中人民知悉嗣後各安生理共享丰年须念该县抚後复叛之文尔等谁无良心应与本府争气勿使其言效验所耻笑本府驻武昌相隔不远凡事可速禀报其余人民安家乐业勿再讹言蛊惑致生惊扰
劝谕士民
照得东山作难止因被诬士民啸聚将附近居民逼胁入党哀哉耆年父老曾经兵戈之惨曾罹流亡之苦万死一生留此残喘抚儿孙而心酸G田宅而魂销又有衣冠子弟身受
朝廷恩荣顾惜祖宗门第礼义廉耻不忍弃~中夜旁徨莫知所措父母妻子环聚而欷[泣下又有种田农夫赋性愚朴十数年来耳不闻金革之声目不G旌旗之色止知终岁勤动纳粮之外积储粟豆花布茅屋之中畜养a鸭猪犬稍有余裕买牛生犊便称山中富翁闻此警息胸顿足件件难舍又有商贾之流或系已资或系借贷抛妻别子经营江湖折本羞见故乡倘有生意归家修理房屋治买衣服桌椅器皿好精致婢女仆儿好役使忽听无端启衅顾惜从前辛苦弃之不忍守之难保痛哭流涕天日昏惨凡此士民情状堪怜因之族微势寡者含泪弃家远避他乡苟全性命??无依族大势重者纠合同姓异姓督修堡垣器械能自守卫决不苟且从逆此等苦情壅於上闻在尔等各身家性命在
朝廷便是忠义良善若不X劝何以励後合行给示X励此示谕东山士民知悉尔等自能守卫者忠义可嘉望风远避者良善堪悯自今伊始潢池赤子俱是一家各宜安心乐业共享山中太平本府更有嘱焉值此多事之时不无一二奸民引诱後生徼幸功名殊不思耕田凿井之民岂惯披甲荷戈之事本府曾有训言山中正好避兵农民岂堪将相古语有云一将功成万骨枯这事岂是容易做的嗣後须严行保甲责成户长稽查诈^勤约子弟勿留祸害之种勿蹈危亡之辙慎终如始以靖地方
招抚事竣详
看得刘启祯即刘君孚而刘青藜乃启祯之侄自幼丧父启祯养已子住东山曹家河区内祸缘夏寅生李攀龙^一案忽被解人心已属惊疑该县未出示晓谕而捕役藉端恐吓凡东山一带旧日招抚遗民并讹传内姓名及贸易归家商贾形涉疑似人人有莫保之势而徐家堡刘公先李君圣方燕及谈召贤疑畏入山乡保报明该县委耆老安慰已经解释陡於五月十五日鲁家台乡约鲁象美徐家堡乡约周美公曹家河乡约李祥陈家集乡约徐克承赴县点卯该县轻听人言将周美公等硬夹取供仍行监禁至於杨楚乔系刘青藜十二年当差头之保户因差银角口用刑成招并无报呈奸细缘由周美公等泣诉有据而刘君孚闻风啸聚胁\弄兵鲍洪功陈恢恢李子茂亦以捕吓向应山中震惊县治戒严几於燎原此起衅之由而该县请兵镇剿之所从来也成龙於五月二十二日奉抚部院遴委安抚二十七日进山晓谕六月初三日刘启祯率\出山献倾心向化旗一面赴守宪投诚赏赉有差给照票安插而刘公先李君圣方燕及谈召贤均在安插宁家之内刘青藜主张在父非别有事端胁从刘元儿邹先甫均已解散本月初四日报明抚部院发示宥罪安慰在案刘启祯蒙守宪牌委招抚山中余孽本月初七日启祯招鲍洪功陈恢恢李子茂率\出山献安家乐业旗一面赴守宪投诚赏赉有差给照票安插本月初七日报明督抚部院照例宥罪安慰在案本月初八日奉督抚部院抚绥全赖贤能等事牌仰即将发来告示特谕各士民凡被刘逆煽从党羽或令径行解散或令随该府赴道协投明归农一⒉坏弥炅慎勿任其执迷不悛惨遭杀戮累辱父母妻子有负本部院轸恤至意等因奉此遵依发示晓谕士民凡煽从党羽有径行解散者有赴宪领票归农者咸体督抚部院轸恤至意在案再查该县飞报叛形案内开周美公供称方韶友在云南来散付藏於刘君孚家自招抚之後遍查无方韶友踪迹藏亦无的据李祥瑞供称云南二人不知姓名送付与刘君孚刘青藜邵君弼查邵君弼年老并未倡乱而云南二人不知姓名涉於风影徐克承供称郭辉之在君孚家行走叫小的探报信息查徐克承系陈家集乡约在东山之外离曹家河三十余里郭辉之何由嘱其探信也且曹家河乡约李祥瑞亦赴县点卯何信不可探而嘱徐克承焉如疑点卯乡约奸细则无人不可疑矣又六月十七日刘启祯领程镇邦出山赴守宪投诚十九日护送赴省投叩抚部院求赐发落本月二十四日奉批已据守道详批发臬司将所系家口取保候给在案缘系安抚事宜合逐一据实详报
招募反侧充伍谕
照得东山逆党一岁三叛绳以
国法当大肆杀戮尽~根株本府仰体各宪好生德意念尔愚民无知奸宄煽惑以致发兵剿~身首异处妻子家业一旦成空真可憾又可怜也除将首逆擒解正法外余党概行免死但尔等共图不轨酿祸地方凡被害之家何能甘心隐忍尔等余党中怀疑畏莫若乘召募枪手之名投见本府充兵食粮如有技勇另加提i先给安家银一两五钱随带鸟枪照例领价与其提心吊胆不如披甲荷戈此示仰东山一带士民人等知悉凡有愿充招募速行报名决不相强至若地方士民与衙C恶捕假称兵役肆行吓诈毒害无辜者本府已访知一二件仰受害人等作速申w立刻通详拿究勿谓城狐社鼠本府生性执j决不假借总使势不两立亦自无妨也
上张抚台善後事宜禀
成龙奉严命酌行善後之法焦心劳思采访山中地势路径隘口已有成局大约良民居多而顽民有数编以保甲谕以利害各有互保身家之心成龙择殷实良善举区长联络守御家自守人自战料宵小不能出其范围木樨河现委夏鼎安夏正宗夏柳宗丁贵卿丁吉生等弹压夏族人丁有二百余前倡乱之时立志不变已与逆用之此路可保无虞二里河果有李公茂先抚不知名姓因刘启祯未行招抚气激啸聚本月十八日启祯闻风往慰十九日报信安息且此地有乡耆田初阳二男俱系青衿启祯未往慰之先因公茂作孽曾设相a之势公茂气馁嗣启祯往慰而止李公茂即李攀龙之叔攀龙在监可以挟制其心目前委田初阳区长以树其敌且有东义洲区长郑君佩等殷家园区长商克绳等落梅河区长张在如等南庄区长金鼎黄等木子店区长童瑞之等俱巨族富室之声援此逆已在笼中但因启祯往慰姑开一面兹奉宪谕亦必令出山申诫以惩将来十九日据刘启祯密禀称外县竟有不轨之徒私来杀祯不忿招抚似此人心不体
朝廷德意非剿不能靖祈发四张密票给余公进夏仲昆袁兴明督烟民堵截关口要路布扬声势自然夺魄至於山中李公茂已经解散祯大胆承任凡事不烦过虑尚有潘家塘大盗马歪嘴乘衅o掳人家祯欲处死不卜肯发令否成龙时在麻城当夜密差飞递朱票相机擒数日尚无动静今麻城附近东山内外编甲巳就绅衿和好成龙∑谌愿瓣秸虿贾蒙街杏谢埔生并无黄日N守道甚得人心虽交代在即尚宜E留善後局面已定可计日以待成龙年迈力疲不善饮食强勉办事以报宪恩之万一仰祈洪慈俯念成龙奔走之苦委员接署生死感激倘有可苛χ处决不以官之去留异心也
请委武昌署员详
本年六月十四日奉总督部院蔡宪票差官张虎前去武昌府着落官吏查照後开谷草数目勒限全完协同解官人役限本月中旬以内飞解来荆接济等因奉此该职遵查於六月十六日亟请署员等事窃成龙系黄州府同知于本年三月初九日委署武昌府事因就近补授一案授武昌府知府尚未领凭值
禁旅南征成龙奉委修搭浮桥被山水冲毁失军务题参部议处分应遵奉离任且成龙奉宪往抚东山遥隔省治一切府事俱高阁l如军前草束旧欠新派不及催办
钦案部件热审重情不及清理负罪滋深幸东山已靖抚事已竣本月初七日详宪候批归省蒙批一应安插善後事宜该府必须计虑停妥另详报夺呤〕闪凛遵成命抚事虽就而善後非旦夕可奏仰体宪虑地方生民图久安之计现在清查保甲立守望相助之法延日逾久积案逾多现今武昌同知新任正可接署料理府事伏乞宪台俯念
钦部案件军需关系重大迅委同知接理成龙受宪筹画得以尽心苛Σ桓乙匀ノ魂莺Φ胤缴民等因具详宪台未蒙批发又於六月二十五日奉布政司信牌特参违玩官员事本年六月十四日奉抚部院张宪牌行司照牌内咨文奉
旨事理钦遵施行等因奉此看得成龙原任黄州府同知本年三月初九日委署武昌府事蒙
题补武昌府知府尚未领凭因浮桥一案
题参革职例应解任伏乞宪台人舅傧晡员署篆理事庶一应军需
钦部案件责有攸归等因於六月二十六日申详亦未蒙批发今奉宪差催l谷草随该看得自五月二十二日成龙委抚东山未尝一刻忘解荆军需奈羁处僻隅不能分身以应忧心如焚亟欲抚竣呤×侠碛忠蛏漆嶂计多方布置非旦夕可就唯恐日久迟於六月十六日详请委署催l军需又本月二十六日详请署员接理抚事军需两无违延俱未蒙宪示兹差官目G成龙艰辛疲病之状事出两难伏乞宪台查批原详仰鲍同知接印理事刻期督催不至迟於公事庶可有济耳
任合州时张抚台复札【计二道】
合阳荒残冲瘠得高贤抚而绥之自必渐有起色顷闻初莅新政驱冗役却舆从及~无名之应付清操毅力即此已见一斑甚快甚慰也
武隆酉阳一带地方素产楠木所以特遴门下遍查耳及接来翰山形地势燎如指掌并分五路并进到处插牌橛记认具见门下措置井井有条乃所报之木并无一株合式者门下可悉心确查如获巨料不佞自於疏中
题叙以酬门下勤劳也万勿以尖细者搪塞可耳不尽佐黄州署武昌时湖广张抚台来札【计五道】
亲翁此行能不负不佞爱惜麻民之意之喜而不寐此时惟推好生之心以E
上帝守如保之念以全小民何顽梗之不可输诚何强梁之不可感化刘启祯既率\投诚自当令其仍安耕凿倘能招致他寨强顽一体归诚尤当加以优X决不食言也至吴逆散之人作何缚献其胁从之\解散之後安插何处目今汉阳业已增兵黄协亦请添兵额应否可令入伍或仍编入各里甲俱烦一一斟酌行之招抚之议既成黄协自可呋莆┝粢皇乇缸ぢ榇朔且陕槊裼逃蟹床喔锹槌堑亟缍省向欲添设守备驻防此不佞之初意非自今日始也诸凡就{之後方可呤》⑷ジ媸臼道可即张挂晓谕二十八日接到详验已批行守道矣二十九日接到来文俱一一照行惟二十四日报文何尚未至耶幸查之
刘启祯倾心向化具见亲翁善於招徕但未投诚人等应逐一招抚毋令卧榻之侧犹有他人鼾睡也至启祯招抚有功可否令其辕门坑玫币匀制焓乇复之各鸟枪手作何安插尤当得所可否令其入伍目今汉阳营已奉文召兵黄州协亦添设麻城罗田守备业经题请增兵六百名而不佞抚标亦见需人倘入抚标其中果有雄武之士当i置材官千把之列盖投诚之\恒苦其反侧未安须以至诚待之令彼易於输心向化则地方自可无事耳投诚尽至黄协方可撤兵乡绅尽归小民自然乐业诸凡事宜总烦亲翁措置妥当与守道商酌行之投诚事竣可叙妥详不佞当以亲翁招抚之功
题请优叙目今地方多故之际早
上闻亦足慰
朝廷宵旰之忧也m切m切
前浮桥一案因准将军咨移不得不
题参讵意部议处分太过但亲翁贤声素着不佞自即题留以孚舆论况重以麻城安抚之功乎惟勉力竣事幸勿以此思赋归来也程镇邦至省其家属已取保发领以信招徕今仍令赴亲翁处倘能将黄金龙梅公素及黄日N令彼设计擒拿将来尚可之叙其功能也又孙调元及散^诸人俱须留神密访奸人尽得则民心自安此尤安插事宜之要紧者也端布不一东山招抚全属亲翁劳绩今徐守道交代在即则善後事宜尤亲翁独力成之矣顷闻木樨二里河又有啸聚之事不知果否想大队既已招抚此小丑自易平定也惟留神不一
接来翰具悉尊意但疆圉多事正藉贤刺史善抚驭以恤残黎不佞行即缮疏
题留矣幸亲翁尽瘁
王事勉抑私情其东山善後事宜尤望留意
于清端政书卷一

[book_title]卷二
钦定四库全书
于清端政书卷二
两江总督于成龙撰
黄州书
初至黄郡与友人书
天下有极苦之地居之久而不苦者罗城合州是也天下有不苦之地入其境而即苦者黄州是也罗城蛮烟瘴雨之乡其苦古今人共知之然久之而茅屋颓垣布衣疏食裸体跣足长歌痛哭习以常彼其心不在此也在乎欲全生归家而已又久之而时和年丰盗息民安官民亲睦在下易於见德在上易於见功日用之需费有限而一於俭上司礼节不行无所憎恶迨至合州人烟~灭水陆冲烦苦矣仆则挑水运柴主则读书饮酒民间供应尽裁上司诛求亦往来仕客闻风而叹惜以去夫役因之无扰在上则曰清操毅敏又曰刻苦矫厉良吏美之又加悲焉悯其穷也在下涕号泣无复官民礼此居极苦之地而不苦者也若夫黄州则不然居郡丞之位履文物之邦署宇严肃役胥罗列士民聚观耳目杂e狐裘黄黄者同寅也衣裳楚楚者属邑也莅斯土者主尚可布衣而步行乎仆尚可挑水而运柴乎之治其执事备其伞盖繁其交际咸借贷以应而冷署如冰下无以德上无以功五穷环至应接不暇如之奈何此居不苦之地而适苦者也八年十二月二十五日蚤舟中骤见小犬长者然幼者突然竟不识谁家子徐听其声音抱头痛哭此命数蹇厄父南子北者九年一旦见面肝肠欲碎者也顷捧手札数载隔~如对芝眉洒泪痛怀始知老年伯奄忽仙游犹记聂亲翁觐旋寄有尊谕勉慰备至尚存笥中忽焉乘箕上天五内震悼此痛切而难已者也惟年兄以礼节情时自玉积绪万千书不尽意统希台照不次
初守黄郡上张抚台禀
成龙于七月二十五日在麻城县望花山准武昌府关移委官}黄州府印信本日叩恩接印理黄州府事于八月初四日离望花山初六日至省吒锤Р吭貉厦又因新派槽?锅桶等项军需向阃司领协饷置办羁迟数日于初十日辞赴黄州十一日巳时到府即将草一百万束照粮均派行各州县催解已经报明在案又军需困民已久成龙不忍将槽?锅桶等项再派民间情甘自任其劳分委属官买木料差役调取匠作买办铁炭楠竹箩筐木掀撮箕等物查结各宪守催事件拮据半日神已昏聩十二日早亲看起炉处所复清查堆积公文有黄冈县县丞王公濯呈缴日收公文自七月十七日起至八月初十日止共拆公文四百六十一件十二日m司投公文九十一件共五百五十二件自巳时至二更方行拆完成龙不觉头晕目眩呕血不止查各项公文堆积如山咸系要件非经承敢于怠玩亦非成龙敢于悬阁皆缘缺员尘封一时何以速理且成龙于本年三月初九日理武昌府事昼夜不遑四月初四日委往咸蒲圻于五月十五日归省即办解岳州军需五月二十二日委往麻城东山于八月初六日方得呤∈月奔走身履危险罪戾滋深精力已竭夫以积劳之微躯一旦G要件之沉积顿使心神惊悸感成痨瘵之危症目前扶病料理务期新派军需毫无违但恐病势危笃将来不可保也合先禀明
到黄州任申饬谕
照得本府新奉督抚两宪会疏补授黄郡抚绥人民全赖贤有司相助理以匡不逮本府凛遵宪檄夙夜匪懈尔民谋安生乐业之长策寝食未安惟恐有负上意兹于七月二十五日在麻属望花山铺开印视事矣合行饬知此示府属官民人等知悉嗣後各体本府爱民至意大家齐心固守清查保甲如有面生歹人声音互异立刻驱逐境外务使兵民协和城守事宜照依往例多拨人役严加守御盘诘奸宄以靖地方该巡捕员役毋得E玩取咎未便
黄州各属报灾请蠲详
覆查看得天灾流行所在恒有或灾于夏而有报蠲夏灾之例或灾于秋而有报蠲秋灾之例未有如今岁之水旱相仍夏秋并灾之甚者也遍阅九属士民痛吁州县哀请真泪溢纸上悲不成声成龙不觉心酸涕流虽夏灾报逾定限乃缘风鹤有警士民奔窜呈诉愆期性命之念重初不计及水旱之至诚有如蕲州里民张重高等呈称播迁未归以致失时不报之词确真情通计一岁正赋钱粮既免夏灾复免秋灾所剩徵纳协济军需亦复几何当此叛贼交讧之日荆岳用兵之时讹言起灭不常士民居徙无定诚有如前府余三汲所详恐欲徵而无民可徵之语实有见至于老弱沟壑少壮流离惨不忍言饥寒切肤t聚盗宜後虑此各属士民有死于他乡民请命计出万全之词诚有如前府余三汲所详挺而走险黄安知县徐秉仁所详以安盗之心瞻前顾後均有裨
国家之硕画也逆贼作乱人心共愤指日授首当事请协饷以济军需暂此日灾民之命将来百姓感恩踊跃输赋报空哒自无穷诚有如黄梅县革职知县王庭龙所详留此一邑灾黎後日种田输赋之民可谓痛哭流涕实意
国民者矣成龙更有请焉目前荆岳进剿备办槽?锅桶起运草束谷米等项无不藉民力以输将若小民今岁之赋虽未得小民克持财而欢呼趋事亦可得小民克持力并可得小民克持心成龙愚昧不识忌讳统祈宪裁详请
题蠲除未奉缓徵之先各属已徵银两并照秋粮尽数恩豁以救民命以培
国脉合据黄属士民州县呈详妥议申报
请免夷运详
窃照力役之征古今通义前次赴荆运夷军糈派黄州府七千五百石蒙严饬雇夫驴勿派里甲力役诚爱养百姓培植
国本之盛意也汉阳雇骡可称尽善武昌雇驴亦蚤有成算成龙奉文稍迟忙不及备若买驴雇夫必延迟事昼夜焦思无已设借驴之法言定驴吒主伤损官赔里民踊跃赴公毫无难色而领运无人点衙役代劳各役向隅环泣费几唇舌方有定局各属照例遵行此成龙一片苦心於仓卒之际济急之举期以上不公下不病民已耳无如夫驴至荆便已疲毙日久所伤必多兼运事而荆州之夫驴一呼可以万计於是委官审度时势雇夫之举每石夫价有一两者有一两一钱五分者有一两二钱三分者除官价六钱五分应胺蚣圩匀钱五分至五钱八分不等此外去役之盘费驴只之草料赔驴之价俱属妄费咸系官赔方幸运米蚤竣私得计倏焉二运之檄又至矣牌仰在荆夫驴再运然夫驴久已各呓何以应各属申请盈案纸上之哀诉尽是哭声笔端之挥洒无非泪渍成龙之心已碎术已穷是当年西山之运苦在民而今日夷陵之运苦在官如逼之仍照前运有司力竭岂甘坐困掩耳盗铃安能舍里甲而索奇计也莫若行力役之征光明正大官民相济终久远之法如里甲艰於远行有前运雇夫之成例在焉成龙万不得已更有泣陈前次派武汉黄三府运米之数汉阳府两县派米二千石武昌府除江夏蒲圻通城嘉鱼量派外尚有六县该运米六千石黄州府除黄梅广济量派外止有七县该派米七千石前次多派米五百石成龙以运米未必如此之苦且夫驴可以带运此五百石之任劳似无伤也不料一石有一石之费彼此轻重不均各属议论沸腾今二运多派之米似难再运如以已派不便纷更查德安府於已派内新减一千石或可援请伏乞宪裁司道公议定官民运米之法施均派恩减之仁庶奉行不至迟军需可以济矣
上张抚台请免运夫禀
成龙於十九日渡江敦请各骡店婉辞恳求无如坚执不许忧心如焚端委冯县丞叩禀宪旰貉粲新馕洳有驴成龙将何以应即於二十日夜至黄细问蕲水县丞王遴自荆至夷路程运米事情荆州六十里至穿心店三十里至河溶五十里至当阳三十里至玉泉寺四十里至连平四十里至凉亭二十里至风宝山三十里至夷陵共三百里山路崎岖一夫止负米三斗带食米一斗多负决不能行兼有被褥雨盖之累领米收米必需半月是一月止可运米六斗也荆州除遵法官雇外运米一石索银一两六钱王县丞离荆时一两六钱已不肯运顷有信自荆州来土人每石讨价二两五钱是运米七千五百石须费万金以外黄属甫定之余灾伤之际何堪当此苦累目前正饷虽完南漕正在催比转盼明岁钱粮又行开徵民穷莫措委实难支官价六钱五分数虽少何至浮加数倍未必非射利之徒乘机作祟贻害百姓贻军需成龙计穷力竭与士民密议捐输夫价以救一时之急伏乞宪台恩怜成龙苦心俯允捐输恩免运夫成龙幸甚地方幸甚
请捐输运价免役运夫详
窃照我
国家三十年来爱养百姓尧天舜日海内享N平之福一旦吴贼逆天首乱湖北震惊迩来侵犯夷陵
王师会剿军行粮从难容刻缓需夫馈饷势所必至凡践土食毛之氓正苛Ρǘ髦日也兹因荆民疲於奔命派及武汉黄三府黄属该运米七千五百石敢不竭蹶从事成龙考古度今审其时势权其机宜有用民之力者有用民之财者名虽殊而实则相济惟期有公事而已如黄属者应用财而免用力之区也黄属九州县以时势言之除黄梅广济今夏水灾题达请蠲而黄梅兵马过往践伤更甚已蒙司道公议裁减量派不议外麻城黄冈罗田蕲水环绕崇山峻岭接豫省之商城固始连庐州之六安英霍联络四十八寨素称易与乱难与治之地去岁么魔蠢动人心叵测屡烦官兵而麻城令屈振奇黄冈令李经政蕲水令蒋灿罗田令王光鼎相与戮力扑灭题叙各军功在案黄安密迩罗山豫寇酿祸黄安令徐秉仁躬亲招抚题叙纪h在案黄陂与孝感黄安接壤逆贼抢杨店驿马查报题明在案黄属之时势如此迄今妇子以宁地方无警然投诚向化之辈虽云革面难信革心成龙何敢一刻置诸怀则权其机宜不得不万全之计也查派运米七千五百石每夫运米五斗计用夫一万五千名呼之难猝至聚之深可忧是夫未至荆而成龙胆先落矣奉守宪牌议运米一石应给官价银六钱五分则七千五百石应支官价银四千八百七十五两是
朝廷未尝轻役一民有此官价何处不可夫成龙军糈计又地方虑情愿劝勉属民捐输银四千八百七十五两募夫之助少省
朝廷金钱以伸黄民急公之义以彰上宪恤下之仁用民之财民之力妇子仍然以宁地方仍然无警於军糈民生未必无益也如捐输不前成龙任迟军需之罪或恐成龙藉端分外苛派甘心正法以谢州县或恐州县藉端分外需索成龙揭报以谢士民此成龙穷极计生忧心焦悴权其机宜如此否则运夫之催逼中途之逃亡运米之迟速一日公事未竣一日忧心莫展成龙惟有愁闷~命已耳伏乞宪台迅饬司道各宪会议成龙寝食俱废昼夜望赐恩命以解倒悬之危
谢徐守宪详免派夫禀
成龙屡闻派夫之议昼夜愁闷如坐针仂侗驹鲁跏日稔知宪台详请折价武汉黄三府士民戴如天之仁德万代
朝廷受无疆之福巩固百世成龙不觉心折手额踊跃欲舞复望宪台一力主议哀恳必行成龙奉命唯谨伏乞宪鉴
麻城请改南折详
麻城一邑僻处万山之中东北与豫省光息商固接壤东南与江南英霍六安比O不通水次惟宋埠一仅有盈盈一水九月之後水涸沙淤需用竹咏鲎懊装司攀不等尚须人在水中牵拽百里之远出鹅公颈方抵大江艰苦异常此历来南米蒙允改折久经宪台洞悉无庸成龙琐陈也目今军糈扣算已定刻不容缓若俟麻邑南米接济夫以盈千累百之米用八九石之竹油煸丝跞粘倬糜其速济军需岂可得乎在百姓筋疲力竭已不可言而军中之庚呼毫无益兹据里民梅天章等呈称恩详改折以从民便呼吁痛切成龙悉知麻城之山隅不近水次更审酌军糈之紧急难容缓待不敢膜视合据词请命伏乞宪恩怜山城水路阻远兵食万难刻缓俯从民便饬粮宪照例允折庶公私有济兵民受福无穷矣
上张粮道谏止采买禀
成龙猥以劣幸荷恩培感戴终身然覆M之惧恒切寸心目前军糈孔亟宪台昼夜不遑成龙属在下吏不能少助一筹自反深惭第采买粮米成龙有三虑不敢不宪台陈之黄属迩来鼠窃狗偷遍地横行宪差}银务宜趺芮拔庞械磷允「宪差至阳逻托宪台洪福来差早已登岸幸免无事兹闻来差不加趺芙银两装在口袋明搭骑走惹动匪类计算恐不可测此露白之虑一也}银采买必访殷实经纪自可无失兹闻宪差不察虚实?行混领混给若辈领银之後贩猪买盐视已物不惟迟军需恐此辈穷棍花费一尽携家逃走定烦缉追此散银之虑二也采买军需系上仓糙米兹闻宪差遍发示条糙米之外一?收买大船小船络绎不~以致民欲买升合不能到手宋埠附近地方居民已{然不能相安今闻牙鱼坑百姓又有奋不顾身之举此地方之虑三也伏乞宪台密饬差役小心谨跸冈窬纪糙米之外勿包揽客船仍分些须以济民食成龙不识时宜冒昧上陈可否惟候宪裁
上张抚台请免募枪手禀
成龙质腐才E仰荷知遇之恩即肝脑涂地难酬万一惟期保障黄土纾宪台东顾之虑幸今岁雨阳时若百室颇盈妇子颇宁人心贴息无复去岁风鹤之警逆党煽惑之扰咸赖我宪台恩威并用深仁厚泽沦浃黄民之骨髓成龙毫不敢有所假饰以欺宪台也惟鼠窃狗盗未能~迹鸡犬尚骚动成龙恒鳃鳃忧之迩来民多讹传调军前之夫抽民间之丁成龙静以之讹言甫息忽于本月初三日奉藩司牌召募枪手某州县招募若干名立刻催报前此百姓之所讹传抽丁者即此故也愚民实不知召募也第此亦关系地方安危大事夫以召募则可若定某州县招募若干名恐未尽善也黄属皆耕田凿井之庶民有父母妻子之关切其中或有游手好闲情愿兵者召募入伍彼亦甘心可济实用此招募不拘多寡行之则可如定以某州县若干之数有司不善奉行畏上督责猝募无一应者势不得不押乡保以公报势不得不派银两以雇恐此一举地方多嚣动矣奸人乘之祸不可测且有成龙不敢言者遇知己之贤又不忍不言也前荆州调黄协之兵甚至亲友泣别洒泪赴途光景凄惨不堪听闻更有一二雇代行彼已情愿入伍尚且如此况耕田凿井之民有父母妻子之累一旦逼以招募之举又不知作何光景也伏乞宪台裁酌俾宪台焦心苦思剿抚经营之地方获以万全如召募必不可免似不宜分派州县限定数目止责成成龙量其缓急陆续招解可否允行统祈宪鉴蚤定议庶人心安而地方无虞矣
上张抚台招募猎户禀
庸材腐质蒙恩拔识宠以章服优以异典知己之感千载一时德难酬报当此逆贼侵犯正大彰挞伐之期凡属臣子罔不奋励况成龙受宪恩隆重恨不能坐展一筹少舒宪忧寝食之不安于本月十二日已时恭接宪牌取用猎户各县不能奉行致违宪命但猎户与枪手虽同而实异黄属猎户最少枪手可学而能各属或泥定猎户不敢妄报罪诚有由成龙凛遵宪檄多方劝谕招致年力精壮习熟鸟枪者济时之用伏乞宪台霁威姑宥各属无知之愆成龙感戴无既
复张抚台招募枪手并运驴夫役禀
张汉一委牌遵谕面给仍再四劝勉竭力报恩无滋扰地方已赴黄安县讫於本月二十七日谭以从来黄成龙复发委牌一张俾与张汉一协力召募V托罗山生员罗一者亦往召募不拘多寡此委罗一者便於谭以从劝募可无他说也运米驴已有六百只点衙役二百四十名每夫四名领驴十只立一小旗每夫二十名领驴五十只立一大旗以免混淆驴尾烙印记驴项系悬牌书毛色并夫姓名以便认识口袋雨具俱全均有记号又恐衙役辛苦设备帐房委照磨李德署县丞唐绍先督领刻日起行尚有夫驴如法陆续前往木料委经历张徙溟催办合先报闻以纾宪虑
捕盗巴河归报张抚台禀
成龙叩谒宪吒料理运米苦无头绪以致心火焚炽又因夜查关厢街道城门一向马惊坠伤成龙倍加忧闷数日稍愈夫驴亦就甫得安枕不料心火外发肤生脓胞卧呻吟於本月初十日忽闻巴河有失盗之传渐不可长成龙扶病微行由径至入失主之屋细看前後两门并无打坏踪迹情有可疑亦不敢苟且轻易再行密访获一犯居住偏僻素行不端十一日复以点烟甲名遍访真盗立刻缉当二更哐檬三日失主到府文武同赴城隍庙会审失主身无点伤情更可疑当刻失主家奴十四日早审窥见隐情知失主奶公通盗也但真盗未获何以服失主奶公之心於十五日在苇源口到一盗即时鞫讯自认情真十六日蚤再加细问满盘托出则成龙前讯奶公通盗之情果无差谬随传失主面听供词陆续叫失主家僮俾盗识认第一第二供称不认至第三乃奶公盗大言是他调线开门而失主奶公a首不能强辨立刻即将盗口供出的党差役分布缉大约多系兴国地方惯盗一面差役往兴国移文协随将盗与奶公寄黄冈县监候差役吒必有着落此夥窃盗毫无顾忌若不严法以惩人人效尤将来何所底止另容申报宪台创一惩百成龙因此劳攘数日脓胞益胜臀不能坐手不能持腿不能站又木料堆集江干不躬亲检查终不放心强病支持遍体疼痛不能假寐蕲州木料先行蕲水木料头帮已过黄冈不过一二日裁截停当合帮赴荆地方事宜委张武举邹贡生沿路立堡巡防事尚未竣成龙血气久衰精力已枯力不从心强勉供职地方一应事宜伏乞宪台虑
上张抚台筹捕盗禀
成龙才力E庸自愧难肩重任久荷宪恩俯鉴至於地方盗贼横行失主与乡保朦蔽不报习染成风以致鼠狗无忌真堪裂皆成龙已痛切上陈幸宪台颁式严饬成龙敢不一力奉行若成龙属员朝夕告诫一已之功名事小百姓之残害地方之扰乱事大天理良心安可以一已功名竟置百姓地方於不问也巴河乌林二案非成龙抱忿不甘微行密缉又蹈前辙目前乌林港一事访有踪迹但恨成龙力薄不能供养缉人等不料鼠辈仍无顾忌行o倍甚自蕲州至九江处处变乱成龙躁激欲死又蒙督宪严檄责成龙前在岐亭盗息民安何今日奉行不力反致盗案累累成龙更苦之甚矣前在岐亭稍有风声便可传知朝闻夕顷刻立擒登时处死皆躬亲经理今地方寥廓各属朦蔽不报在成龙以可幸无事谁知养痈至此成龙E虞之罪其何能辞无奈遍发捕役各处打听蕲州又失两事失主带伤乡保不报州官不知成龙即刻行查务遵宪颁式以灭此鼠辈特成龙血气衰弱实不能当此焦劳统祈宪怜
上张抚台筹报水灾禀
今岁水灾自四月泛涨至十月初旬尚未退涸变出异常蒙宪驾临仙桃亲看水势轸恤灾黎确司取各府属被灾情形绘图请蠲诚覆载斯民巩固邦本之至意也成龙愚昧揣度时势窃有眇见上陈凡天下事情与势而已官与民休戚相关如遇疾苦何忍膜置痛哭陈情职所当然若今岁之水灾各属民请命此今日之情也目前西南用兵日费不赀而赋税全盛之省惟有北直浙江江南山东山西河南是
朝廷之所入有限而兵马之需饷浩繁且关榷与盐课俱不能征如旧额司农仰屋因之官俸役食等项裁扣殆尽而加徵乡宦编派屋税无非艰难补苴之计此今日之势也以今日之情审今日之势国用匮乏灾伤叠告
皇上痛念民瘼
韧醮蟪蓟嵋轭妹庠谕⒅畛加切木需辗转无策欲蠲灾则绌饷欲充饷则劝徵势处两难此安徽抚宪豫审情势有水不成灾之疏而部议又有高邮等处亦不准蠲之覆也目今湖北水灾最苦最惨者无u沔阳潜江景陵汉川黄梅广济如以被水诸县请命合计蠲免钱粮太多部臣必有难色倘如江南事例则最苦最惨诸邑受害自不可言即痛哭流涕恐难补救或咛煊辛π已
皇仁而司农计窘必将十六年民赋如乡宦一例加徵是以绌於十五年者加於十六年则蠲灾之惠浅而加徵之累更甚且蠲灾不过一岁而加徵必俟事平苦若之何虽
朝廷必无之事成龙筹及兵饷不得不之过虑也揣情与势之间而期於救民实际或择被灾之最苦最惨者会请蠲灾其余仍行劝输将国计与民生相济用尚未卜廷臣之会议何如也此成龙愚昧之见未知有合时宜否伏乞宪鉴
报张抚台地方妖异禀
成龙才E德薄久荷覆庇兼辱教诲而区区缉盗安民之私素蒙洞鉴至恩拔郡守惟覆M是惧倍加防御幸履任一载颇保无虞忽於去岁五月大风示警以後怪异叠见自冬迄今府城呗宦排氨民受困或见火团或见赤鸦斋戒祈祷茫无一应此一异也猛虎昼行路~人稀夜傍民舍巧缓步之状故作呕吐之声哄人出视犬出吠则衔之而去此又一异也有一等贼民三五成t匿於林中日将暮伺有孤客成猛虎一喊跳出将客挟入深林缚归藏土室内不见天日卖他方有一等妖民青天白日大路之上用手将行人脸上一抹其人即不能言语头畜行李公然收去此又一异也至於山隅孤村有一等恶少高邮沔阳流民人物魁梧衣服整齐口称讨米勒索无厌稍不如意倾家搜括城市乡村男扮女公然行走沿门乞食径入内室与妇人闹争全无忌惮人不知觉若夫偷盗牛驴到处皆是成龙欲以德化之而德薄欲以法制之而法穷将刑不胜刑盗不胜盗矣种种怪异从未经见更可异者豫省光罗大雪盈尺即黄冈境内雨雪润湿而麻城黄安自秋徂冬全无雨雪土坚成块犁不能入麦未下种野无青菜固成龙不肖所致亦是造化菀枯不齐目前开徵不知何状兹当新正履端之始乃宪台百福骈臻之会正千官庆贺之辰亦即万姓望泽之期成龙备叙黄属情形仰冀宪鉴俯赐轸恤以Ш脞
上张抚台筹缉逋寇禀
史国柱包藏祸心煽惑地方蒙宪台面谕密缉成龙凛遵指授幸未漏网鼠贼就缚咸?宪台威灵成龙何功敢当\谕至练长王芳远等感荷宪恩特赏袍?银两成龙愈qe不安兹奉密谕孙调元汪华之陈克韶成龙刻即设法迅擒倘遁入黄安便笼中之鸟决不致兔脱贻祸内地但成龙新闻陈鼎业陶白雪潜逃九江苦无的役缉唯望王芳远张汉一方茂贞来黄密议陶杨二生成龙给以委牌俾防守毕家m一带地方又六安麻埠告警密迩罗麻成龙於罗田界O六安英山等处已发委牌谕有身家生员豫防备仍委武举张尚圣赴罗侦探成龙揣度时势另具密禀伏乞宪鉴又招募枪手系生员吴之邹经理成龙因黄梅饥荒募谷四百余石委生亲往赈救尚未呋瀑刮馍吒清查顶替情由另报
报张抚台筹捕余寇禀
才E性拙幸逢知遇格外殊恩感佩终身黄麻东山仰赖宪威颇称宁谧孙调元就擒已除腹心之祸止有陈鼎业仍祈温谕张汉一遍缉料难漏网访孝感山d中藏贼甲三十副鸟枪数十杆已密差查起未知虚实江右宁州贼平兴国大冶无惊而黄州可以安枕伏乞宪鉴外程邦家贫b口不给武举鲁试贼盗一案久在武昌统冀恩施
报张抚台获阳逻^禀
十月二十七日据阳逻生员杨琼枝陶大定出首游击^印绫一段守备^印纸一张同黄冈县知县李经政至衙密缴二生冒雨星夜来黄实属忠诚当赏银二十两其送陈遇之子陈鼎业即刻会同朱守备委吴把总密擒已将^二张呈验守宪转缴合就报明祈即会同各上宪以备叵测缘系机密事宜恐有泄漏不便关移
慰谕阳逻士民谕
照得地方之不靖由於人心之未安人心之未安由於疑畏之未释陈鼎业父子家世阳逻同士民非亲即友^一案或有附和入党者或有知情观望者或有畏祸结舌者鼎业事露人人自危诚无足怪本府确知尔等隐情⒉恢炅於去岁十二月内亲临尔发示劝谕尔民之心可以安矣春三月间尔民复惊畏不安或因不轨之徒潜布流言今史国柱等已经授首则尔民之心可以无惊矣或又见陈玉之久禁首犯未除恐其波及今陈玉之等已正法则尔民之心更可以安矣又或见陈鼎业陶白雪等未获遍行缉致生疑畏不知巳逃必捕者
朝廷之大法来归必释者
朝廷之大恩即张汉一方茂贞投诚有功抚部院赏赐袍帽银两现今h用已有明验若陈鼎业陶白雪等洗心改过亲自投诚不但不究前非亦且嘉与维新倘执迷不悟定期必获此理势之必然与尔民何干多此一番疑畏合行晓谕此示仰本诸色人等知悉凡倡乱者许自投诚即行\赏亲戚O佑⒉恢炅有私行诈害者许被害之家不时喊禀便行究治各宜安心乐业毋自贻戚
招安六安州麻埠谕
照得岁比不登小民失业者\困於衣食往往相聚非原其初念岂便甘心作贼不过计穷无聊希延旦夕耳
朝廷知尔民此苦故投诚归命者概从宥分别\赏各省督抚久悉此情故倡乱胁从者先事招徕不忍遽剿本府仰体上意俯察下情疾首痛心无非欲保尔民之身命洗尔等之恶名区区此诚天日可鉴前者蒲圻不守言者遂指从逆大将军震怒将加剪灭本府单骑入城招徕底定至今安土乐业得免诛夷次值麻邑东山告变主剿之言一日数至本府亲加抚绥各宪赏赉优隆今兹家室丰登尽为乐土近者罗山贼首隔省来归本府不以越郡嫌督抚不以邻省岐视迅发银布衣食移咨豫抚及所在官司赦其罪愆护其田里彰彰耳目共见共闻此岂本府别有异术不过仰仗朝廷大与各宪慈恩处置得宜能服其心耳今闻尔麻埠地方亦有乱信风闻不的虚实未分事属南省在本府可以膜视但念尔等同处天壤之间谁非
朝廷赤子或为势豪所g或为饥寒所驱或轻信亡命之徒假造伪转相煽诱以致二三无赖谓衅隙可乘富贵可望甚至谓大兵精锐进讨湖南江西可以乘间陆梁不知挟持伪之人即系近省犯罪潜逃者计无复之故假此入夥若此辈果系滇黔亲信则彼必留自用安肯远奔数千里之外其人若果有才能亦必自恋富贵又安肯出万死一生以试虎口即尔等偏信不疑亦须审度时势试看湖南江西相持一载彼曾进尺寸否自救不暇焉能救人目今满兵一万新驻九江而四王爷李总统大军不下数万正从信阳过师分驻庐凤江州等处倘闻尔等窃发遣一旅之师关会江西湖广河南江南四省与尔连界郡县会兵进剿尔等求抚不得欲逃不能滇黔之远水不救近火本地之亲邻尽为敌国黠者背约先逃愚者束手待毙眼前之妻子尽属他人祖遗之田产尽为官物仇快意亲戚悲伤垂及子孙尚为笑柄尔时求本府今日一纸书安可得耶如谓本府不出实心徒以大言相恐不妨广为侦探商之老成以决从违盖好乱喜事之人常以讹言哄动尔等不察事势转相传布认假为真至败方知悔已何及往年尔等地方亦曾有乱彼时首事者尚有胆识结连者尚有数郡控弦者尚有万人曾几何时灰飞烟灭父老尚能言之尔等当亦目击则其效亦可睹矣合行晓谕为此示仰麻埠士民人等知悉或有难白之隐情切肤之痛楚以及饥寒科役仇倾势挟种种苦情不妨径赴本府投诉本府一面移会尔府官司善为安插一面飞详本省抚宪转咨尔省抚宪求其宥赈济一如罗山等处事宜决不食言其有才力过人志怀报空弑靖定保举
题叙以凭h用立赐显荣必不以倾心向化之诚置之空言无用之地此本府一片婆心故不避越俎之嫌谆谆劝勉如虑本府地方区堡严密不敢径通当令二三老成随传示人前来先为照会倘执迷不悟则本府与尔辈相隔数百里风马牛不及利害俱非所关亦坐视尔等之噬脐而已思之虑之以毋负远念至意
上张抚台筹画预备禀
今日之时势靡定人心之向背无常相机制胜图万全之策在封疆大臣审先後缓急之宜而已成龙下吏沐恩高厚稍有闻见何敢缄默不言去岁滇黔告警人心蠢动时势之一大变也
王师云屯荆鄂巩固而人心定矣嗣後江右告警人心复为蠢动时势之又一变也
禁旅电驰府县恢复而人心再定矣目前秦川用兵声闻不一人心易於摇动奸究煽惑潜谋叵测此时势之变而V变也凡所以肃清内地谨防外寇无一事不为要务宪台受
国家重任昼夜不遑形神劳瘁而湖北系天下安危愈不得不蚤为之筹画矣今岁元旦生员吴之邹在署成龙命占一课得旅卦官鬼不动主无贼寇但恐四月有一小警立春日命程邦占一课亦系旅卦官鬼不动恐四月有一小警本月十九日徐司狱寄一课系鼎之讼]云地方反侧已安四月有一虚警无害五六月渐就平息勿虑成龙愈忧之盖徐司狱之课最验去岁成龙自蒲圻归武昌也占主敌人受降未几而有招抚东山之役自抚竣而赴武昌也占云东南还有一行冬月而果有剿何士荣之举兹占四月有警安敢不豫为堤防黄府属所可虑者麻城黄安罗田黄梅四县今赵提督镇守浔江黄梅可无虞也罗田年来安静无有衅端成龙谕生员萧二至小心谨守麻城渠魁灭猝难再祸且有协兵五十名驻扎项家庙虚实动静可以缓急相闻所虑者黄安离府太远谭以从倡乱之时城中绅衿聚苍头数百将为内难以从一抚居为首功今以从未归罗山又不便发兵防守此处恐有E虞成龙於黄麻地方命邹家河贡士邹世美练乡兵五十名潘家塘生员萧命福练乡兵一百名牙鱼坑余忠信观音阁陈玉环共练乡兵五十名居中预备以防不时之警此成龙一府之事也其余形势要害宪台自有筹画成龙不敢不鳃鳃过虑之细阅诸家占辞应主西南则荆岳堤防更宜严慎成龙受恩难报敢以所见所闻陈献期尽此心伏乞宪鉴
筹废藩及江淤地亩认粮议
清查田亩一案关系国计民生既防欺隐又免包赔诚於目前筹饷之中为久远善後之图煌煌
天语培养根本积累功德岂微识浅谋所可几及也成龙自奉清丈之檄查算黄属田亩咸遵部颁全书起科原无缺额可省行丈滋扰厉民惟为国用计止有卫所地亩荒熟未清江湖崩淤小民争讼似应清丈认课者也至於废藩宅基园塘原无钱粮不在更名地亩之内曾条陈藩宪酌详以清丈理头绪总期不病
国不病民为筹饷涓滴之一助也成龙准蕲卫请丈出首芦地报明前往而该卫已经查确出具印结申报毋容再丈因见蕲城满目荒草居屋晨星查系故明荆府诸王宗室废基麒麟山下荆府正宫建立佛殿东宫建立关夫子庙四傍营兵盖屋居住苍a山前德安府为已故王参将修屋家眷居住东城应山府为现在李乡绅领修街房凤凰山底永福府已开为菜园有庠生愿领为学堂一时人心鼓动争认价求领有十数两者有二三十两者有四五十两者合算有七百余金而恳领尚未止息查更名地亩一案系载正赋钱粮在蕲州全书额内比时苦於承垦无人正赋缺额变价之说格格难行何暇议及废基荒园也田地招人开垦纳粮尚且难之城内之荒基招人建屋居住将谁应乎
国家三十余年地方享承平之福虽数载寇氛密迩而人心巩固咸为子孙之计愿上价承业已建屋者无官基虚悬之虑甫认领者有创造日新之渐合乎人情似属可行若编入更名地亩恐人心退避盖以地亩每年耕种纳粮与屋基修盖居住有不同也但变价之说恐开後衅或易变价之名为上价令开废基修屋居住以实城内之烟户以壮金汤之气色未知可否伏候宪裁若夫淤地一项临江m与洲民相争松杨m与屯军相争屡恳丈立界限又罗湖洲李家岭首报新淤三十五顷成龙亲赴鸭蛋洲踏看除久淤已种熟者将新报之弓口亩数与老册对查内有溢额者照亩认纳芦课此无容议惟相争之地界尚在盈盈一水中先将竹缆量定丈数两家驾船水面插竹水底各立界限成龙均平分之鸭蛋洲量定四十九弓临江m自认一百三十二弓此地江流在上并草塌白沙之无迹不知相争之意为何也成龙细加采访据洲民崔云从称临江n界内占去伊今年麦地盖以九十月之交水涸地出种麦至来年三四月间收麦任江水涌流如此之地似可免议留百姓以有余无如各愿认课永为已业祈免後来之葛藤松杨m与屯地亦同此类至罗湖洲李家岭据报三十五顷又报一十五顷系互控黄冈县凭\处明立约今丈明愿承芦课但西江之水虽淤而东江之水已崩似非永业将来包赔之苦在所不免但不认课则承业者终不安心旁观者难禁指摘成龙仰体德意凡一切已崩者可否将新淤补还准赐印照以杜\议庶可免赔已崩之粮而又认新淤之课也又有叶家洲系大江流水溢入有淤无崩似可承课又查芦政淤地五年一丈自康熙二年丈後迄今十有余年值兹奉行丈定似可免将来部差之烦又有阳逻等处湖□清水曰湖止水曰?载h铁乾鱼正供长江流水业甲纳府钞正供江水崩淤不常凡有新淤水□应归长江业甲无如湖课业甲与两岸居民每多私占取鱼亦争请丈且有举首隐没湖c淤地成龙因案牍积久吒料理伏乞宪裁可否并查如奉文查出田亩多寡有纪录加级即之例诚以舞苛χ法虽清查为州县职所当然但成龙在蕲在洲目G州县在烈日之中步行查丈挥汗如雨面d黑为国尽心不惮劳瘁纪h加级即固属酬庸之恩典然或邀一时之功名贻日後官民之苦累此成龙之本心所不安也又广济民首出王庄未知虚实可否行查首虚反坐合并叙明统乞宪裁或确宪酌议万全杜百姓之物议免大部之瘢索赐示以便遵行
劝谕急公
照得滇黔作乱大兵征剿锅槽草豆势所必需非官司之忍心苛求实兵马之日费浩繁尔民远处山谷办解固苦而各官军前支放凄楚尤甚本府在武昌答应因草不足曾撞头於柱上因豆不足曾逼跳於江中因船不足曾舍命於湖内伤哉九死一生言之涕泗交流是屡次派徵尔民有卖儿鬻女之惨而催解不前居官有性命存亡之危即抚部院
朝廷大臣身受窘辱大小官员奔走泥涂实厄运偶逢三桂造孽害我官民夫谁怨尤在
朝廷轸念民艰一应军需现发帑银尤恐下情难达特委三大臣料理粮糗决不派之民间浩浩
皇恩谕告屡颁且抚院告示有军需孔亟念切如伤请销脚价请缓征赋宵旦不遑形神交瘁之语昭然在人耳目尔民阅之岂不痛哭无如上恩有余而下行则阻如买草每束一分二厘未尝短价而发银未能足数且零星发买必有折损差役乡约俱有盘费此项银两岂非一分二厘数内乎若夫军前折草官价一分二厘如数支给查每旗有三营每营甲喇四五名共有十四甲喇不等即分银十四封称折最苦且五日一放无限留难又八旗有八委官支持每放有赏赐哀哉此分外费用不准开销责之官赔穷官有何家业而能赔耶尔民之苦官知之居官之苦尔民何能知之若夫武昌之草费至二分荆州之草费至三分以外哀哉官民交病谁好为之如本府署武昌时因安抚来麻时衙中尚有总督令箭供奉棹上差官夜不收坐则\喧嚷行则拉马头居官如此之苦而欲州县之缓催得乎所幸者禾苗丰盛天恩也钱粮停徵
皇恩也黄属地处江北虽有兵马往来不过一时之惊比之荆襄郧岳武汉一带大兵驻扎野无青草粪积如山民人流离不知何所黄属尤徼天幸得享太平合行晓谕为此示仰黄属民人知悉军前需用勉力支持且照粮派解尤属\擎易举纵受追逼皆由天定切勿怨尤难星无不过之日逆孽有速平之机照项蠲补以酬劳费谅不尔靳
慎选乡约谕
照得
朝廷设立乡约慎选年高有德给以冠带待以礼貌每乡置乡约所亭屋朔望讲解
上谕十六条劝人为善去恶甚盛典也後世查奸戢暴出入守望保甲之法更多倚赖焉无如黄属风俗浇漓教化陵夷凡有司勾摄人犯差役不问原被告居址辄至乡约之家管待酒饭稍不如意诟詈立至且於朔望点卯之日肆行凌虐倘人犯未获即带乡约呋笆遣钜壑吓诈乡约倍甚於原被二犯更有苦者人命盗贼不离乡约牵连拖累夹责受害甚之词讼小事必指乡约为佐证投到听审与犯人何异且一事未结复兴一事终朝候讯迁延时日无归家之期离县近者犹可朝来暮去三家店等处远在县治百里之外即以点卯论两日到县一日点卯再两日归家是半月内在家不过十日加以协人犯清理区保手忙足乱无一宁晷若三家店邱乡约卖一婢女止应得乡约一年民间那有许多婢女以供因公赔累乎凡为乡约者所宜痛哭流涕也言之可为太息当日给冠带待礼貌之优典何在讲解十六条查奸戢暴之良法何在一旦责成保甲彼乡约曾未家居何由而劝人为善去恶何由而谕人出入守望名实不符上下相蒙世道颓靡大不堪言因之年高有德鄙为奴隶殷实富家视为畏途或情或贿百计营脱而寡丧耻之穷棍兜揽充役串通衙捕渔肉烟民以编甲漏造为生意以投呈证佐为活计惟恐地方之不多事也居民之不兴讼也差役之不来照顾官府之不来呼唤也事势至此尚可言乎故报充乡约巡检有常规差役有常规书办有常规此等银两非出之烟户而何乡约之苦至此极矣於是有半月之乡约一月之乡约有朋应疤之乡约真如问徒拟军求脱离而不可得更有良心丧尽之辈报一名卖一名临时必用陪点上下交接又有顶首积弊锢习不可救药欲端风化靖地方宛如痴人说梦兹奉上台严檄力行保甲本府仰体德意痛革前弊合行晓谕为此示谕地方人等知悉自示之後有司随查明乡分於适中之地立乡约所亭屋选年高有德者择吉迎送给以衣顶行二跪一揖礼在乡约所任事朔R谕乡民听讲十六条此外一不许票仰协拘人犯二不许差役到家饭食三不许原被告指为证佐四不许朔R点卯五不许请立印簿六不许差督编查烟甲七不许买办军需八不许人命盗案牵连姓名九不许投报呈十不许绅把持凡人命盗案勾摄人犯惟保甲保长地方是问惟尔乡约无事则劝化愚民有事则密禀自封用图记牢钉星夜飞一年更换地方平靖讼狱不兴者年终给以称职字匾地方多盗讼狱繁兴者年终书不称职用木刻条钉於门首或敛钱扰害不公不法者访实即时惩革於县前悬大木牌书贪恶乡约姓名於上以示劝惩於以端风化靖地方庶几近之矣凡我属邑勉力行之以宣扬上宪德意未必於地方风俗无裨益也
禁士子充里役谕
照得
国家设立学校考取民间俊秀子弟优免差役以示作养之意诚盛典也故上自缙绅下及编氓之家凡有子弟延师教授罔不冀一青其衿虽前程远大此其阶梯而养尊处优实不等於齐民即武途与文学并重国家原无异视无如楚风不古黄属文武生员访有充当里役奔走衙门恬不知怪日与隶卒为伍者不思国家优免之谓何黉宫卧碑之谓何岂尽有司失隆重之礼抑亦诸生甘自蹈秦士之贱也合行严禁为此示谕所属文武生员知悉自示之後务宜各爱体统自重名器如生员名下粮石数多另立名色亲身上纳不许催收甲户钱粮或云户口消乏岂果无一二人丁可应里役何苦自贱至此如必欲包收应役该州县将应役生员姓名查对红案别钉一簿直书学名申缴本府以凭转报学宪查核法在必行该州县勿得隐讳猫鼠同眠以致士风愈下此本府一片热肠慎毋有违
申饬保甲谕
照得编查保甲团练乡勇之法无事则稽察盗贼以遏乱萌有事则相机救援防御堵剿不动支粮饷而兵足不调拨官兵而贼除兵农合为一家战守不分两局自古及今消弭奸逆安靖封疆未有善於此者也若不揣事势者以修立垣堡遂为聚\见制造器械辄云谋叛不知为逆之人聚匿深山大泽何常有一定之垣堡私造利戟长矛几曾畏有司之禁约惟善士良民守分奉法堡无完墙家无寸铁倏忽之间死贼突至赤手空拳东投西窜贼能纵恣残民民无所恃拒贼妻子为掳牛种为掠骨肉分离室如悬罄归怨於上相率为贼田地日荒粮税日减其何以培国脉固根本耶本府前奉督抚司道编查麻城三乡区保甲册籍委用堡长垣主分派户首烟甲严取O居互结责以守堡禁夜总期地方盗息民安向化乐业正寓兵於农以人治人之微意也乃好事奸宄惧此法一行彼无所匿从中造I讹言妄称抽丁恐吓愚昧见保长编册疑惑横生或不遵稽察或隐漏户口殊可骇叹当此
禁旅如云所向克捷各省客兵尚多闲置何须尔等村农荷锄充伍即使果欲抽丁莫非
王土莫非王民
功令孰敢不遵奚必先假编查然後按册索取乎且尔等疑保甲为抽丁隐匿不肯入册小而言之漏户有抗法之罪大而言之观望有阖门之诛试看东山逆地坪岜橐把流成渠是保甲抽丁而死者欤抑从贼作逆而死者欤编保甲出乡勇者未损一人不编保甲妄想富贵者死已千百保甲无害於人从逆无利於已固自彰明较着奈何劝尔为善便自千难万难未尝驱尔为逆竟若神牵鬼使何愚於为恶而不智於为善乎本府怜尔等痴顽再申儆戒宜乘此闲暇修筑垣堡各备器械以资防御尔堡长垣主户首乡保烟甲人等宜自爱重慎勿惊疑果能妄念不生非事不作士为善士民为良民本府待为腹心州县隆以优礼横逆不至刑罚不加何等安逸尊荣较何士荣等妄想富贵而家破身亡者岂止天渊悬隔哉本府更有劝谕被贼煽惑入夥者宜作速投见改过迁善即为好人若潜伏草泽为人捕得自送性命尔堡长垣主当以招徕为念切莫乘机挟财命从来不义富贵都是祸根孽缘能於此中分明便是希圣希贤心地思之慎之
请禁健讼条议
查看得楚黄健讼从来久矣而安邑刁风於今为烈所以该县有请严主唆越诉之详是必积c愤懑深疾牢不可破之陋习仰冀肃清奸宄之严威细绎详内辞意实有所指难逃洞鉴蒙批府严查遵即行县据实敷陈去後该县复称仰体两部院使民无讼之心谬抒愚衷以期小补原非有所指等情申覆前来成龙据文转报奉宪台斧钺之严申饬玩忽之罪责令确议具详成龙又何敢E略如前而不为宪台备陈之湖北地方自十三年风鹤之後水旱频仍兼以湖南未复宪台为封疆大臣日夜焦劳凡属僚仰遵宪饬防奸察伪以敉宁地方为急务且用兵日久荆岳军供有司拮据不遑去岁洪水为灾疚心倍甚无如黄属奸棍幸免兵马之扰如江右之惨不念
皇上悯恤之弘仁不惜有司保全之辛苦不畏连年天灾之叠见专以起灭词讼为长技鱼肉良善为儿戏破人家产为得志诬蔑绅衿富室为威风安邑贫瘠民虽好讼可无大伤而麻城黄冈蕲州之刁风实为可异一夥奸棍呼朋引类摇唇鼓舌人人自危成龙再四劝谕以王法可欺鬼神决不可欺将来男盗女娼灭门~户之报毫不可爽而恶等恬不知怪夫使民无讼古帝尤难之成龙德凉才薄岂能易俗於一旦亦付之无可如何而已该县之详伤时悯俗实非无意而无所指一语乃遁辞也不得已也成龙又何敢忖度他人之心而悬拟之宪檄下饬将州县已经审结之案准於解文备叙详夺有无烦渎是否可行诚宪台审酌上下之情欲以严禁小民之刁讼V欲大破有司之贿庇甚费盛心也如民间词讼止许有司准理而禁止越诉惟恐势豪绅衿积年衙C一手把定有司受贿徇情亦未可定或执一偏之见或多E略之失以致民w莫伸上干天和是许民上控以清积弊诚不可缓也辩理军民w枉国法具存既经上谳自有公]则州县审结之案似不必於详文备悉恐开文饰到底之病又滋往返驳究之烦但州县为发迹之始有未控州县而径赴上控者有原告在州县而被犯径赴上控者有原被俱控州县未经审断而急赴上控者一事而衙门告遍种种不一成龙曾有禁讼条约如州县不准民词或已准塌案不审许赴府控告务於状内开明州县不准塌案不审年月情由如本府不准民词或已准塌案不审应赴上控诉务於状内开明告府不准塌案不审年月情由将府州县以不职参究如州县已经审理或受贿徇情或执jE略不恤民隐许赴府申w务於状内粘连州县审语如本府已经审理或受贿徇情或执jE略不恤民隐应赴上申w务於状内粘连本府审语果有不法等弊分别轻重轻者记过重者参革究拟於审察民情真伪之中寓甄别州县优劣之意於以禁刁讼而严官方此成龙一片苦心已通行各属张挂晓谕而奸棍藐不遵依黄民无良伤天害理莫此为甚成龙因事涉琐屑当军务倥偬之日宪台寝食不安之时不敢烦渎止自愧德薄化浅引罪负愆而已成龙更有下情痛切陈之小民之讼也非尽原告之失也止因稍有口角在傍讼棍陡起风波挺身代告书名作证即原告亦不能自主之也且牵告无辜或以泄宿忿或以食弱肉及至提审彼飞扬远遁脱身事外致原被两败俱伤此代告之害深可痛恨也嗣後原告上控即发江夏县押歇家解本犯呒查实取收管弑另行起解候审则代告之弊或可少除矣又有一等光棍聚集省会出入衙门开张客店专以包揽词讼为生涯或有愚民一时小忿投入罗网便成惊天动地之词一党奸棍塞满村墟止寄一原被佐证姓名讼事从天而降俨然居停祸福在其掌握此包揽之害深可痛恨也嗣後申饬江夏县挨门严查凡麻城黄安等处刁棍在省会者无论久住暂住押解呒取本地方官收管存案仍力行保甲谕民本分生理禁止出入衙门则包揽之弊或可少清矣又有一等讼师凡告诉不准之词一经毒手无不耸准如成龙奉批上行事件或有以蕲州而冒称武卫者或有以武昌而冒称黄属者此犹其小者也有以田土之事而I称夥兵活杀者有以口角之微而I称杀伤人命者诬之以不得不准之词及至质审不曰代书张大其词已不知情则曰事不告大不得上准不曰无谎不成词则曰路遇人误写加以反坐哀号乞命是原被证佐之家尽沦丧於讼师之笔端此代书之害深可痛恨也嗣後准理词讼先考定代书分衙门伺候无得搀越有代书图记者准理临审情与事违者代书依律究治仍将原犯罪状坐於代书名下则代书之弊或可少止矣再饬州县彷木皂隶之法凡遇准理词讼差木皂隶送乡保知会依限赴审如过期不至或失落沉阁先加欺公之罪後定原被之案若夫本府奉上批词州县解到人犯三日内不审或已审之後十日内不招详报上者成龙甘认旷职之罪州县远近不同近者以半月为期远者以二十日为期如过期不解成龙即行报明绳州县以旷职之罪或各犯居住星散难以依限申解亦应州县详明转请展限仍按期结案庶几府州县励精图治民w无抑可省上宪清问之劳从此讼狱衰息风俗雍睦时和年丰家给人足於以输正赋供军需绰绰乎有余裕矣何患乎南寇之不荡平楚疆之不底定哉缘奉批饬确议事理成龙不揣愚瞽不识忌讳冒昧上陈冗繁过多未知有清讼与否
与王协镇书
前者临江出师有投石超距之势老亲台缓带轻裘谋在万全即刻禀明抚宪来谕慰甚昨承翰教兼赐塘报贼之形势如在目中增兵已请命酌议战船业奉俞允现买五只余俟陆续备办火药俟天稍晴与朱亲翁料理吴把总鸟枪四十杆解赴军前相烦查用东南军务抚台藉重实恃为太山引领企望不尽愿言
与同僚书
今日之事人心思乱惟在静以镇之而已不必与愚民较短长我心不动则浮言自息此谢安石之所以全江左寇莱公之所以定宋室也借船二十一只特着贵价押呋杭毕嗉酶泻慰裳缘每船领银伍钱未知肯开销否共银十两五钱望取船户一领状粘连用印申缴存案财帛分明大丈夫此生此心惟有天日可表耳临楮感切
与各属邑令书
正分秧之时忽有挑夫之檄令人愁眉不展幸黄冈县慷慨捐募并不问之里民顿觉心胸爽快不佞何缘遇此贤能辈相助为理也生民之庆
朝廷之福但捐募必须有法斟酌妥当方克济事望同乃心力无俾一人专美不胜欣瞻
与属令书
今日居官咸怕盗案殊不知盗案何足惧也目前失主乡保恐其拖累⒁不报即有报闻⒊魄缘烈灾率蟊埠廖藜傻且成t打夥扬言谁敢报官定行报纵盗而盗愈多始也畏事既也畏盗地方败坏已不堪言嗣後失事乡保不报严加惩责盗贼自然敛手十案之中纵不全获亦可获其半盗贼自然胆裂是不畏盗而盗自灭也或云盗案可坏功名第不思一已之功名其事小百姓之受害地方之受惊其事大天理良心何忍以一已之功名竟置地方百姓於不问也勉力报缉不佞一力相翱刹皇月而地方清静矣此不佞躬亲之事勿谓老髦不听也惟留神不宣
禁谕荒民
照得六月旱灾已极七月以来连日下雨东山一带其雨已足竟称丰稔岐宋之间亦属大有唯西北一带雨虽不足而阴云四起已非无雨之象近闻西北等处人心汹汹或向有谷之家封仓闭粜不但理法不容亦见人心昏昧时维七月尚未交秋目下有雨仍属丰年即令无雨种麦种菜尚望有秋若秋後无雨田禾尽槁十月之交尔百姓一面竭力支持诸有司自当设法赈济未有丰凶未定自蹈法网先干不测者也除已往不究外合行禁谕士民人等各安生业毋得妄为倘有不法许区长指名首报以凭究处慎勿死於法而得生於饥则幸矣
筹黄安饥民谕
照得黄安饥荒较他属尤惨本府虽以军需繁剧昼夜焦劳未尝一刻少忘至府之日业将九属情形痛切呈详请蠲请赈已蒙抚部院知照⑻庠诎钙湮赐瓴?什物等项一⒚饨庑屡刹菔发饷银代买我民自可安心受穷但所种禾稻有不获颗粒者八月秋中荒村男妇尚不得一饱若至十月之交雨雪载涂其何以堪今计九月天气犹暖尔民尚可竭力支持及至隆冬必致饥寒不能出户凡老山羊角石灰等处有真正孤寡贫穷朝不保暮者本户量为周济倘本户贫乏不能周济乡保设法赈救若乡保贫乏不能赈救报官设法若户首乡保坐视其死隐忍不报查出定偿命不饶仰生员某等逐户细查饥民缓急确册⒈ㄒ员惚靖设法量给升斗苟延时日本府先借银一百两买谷积贮候买完报数本府亲临给散以救须臾余俟劝输全赈尔百姓各宜安分俟命决不使我民饿死特谕
慰谕黄安饥民
照得府属灾荒惟黄安最甚本府念切民艰业已具详请蠲请赈蒙抚部院⑻庠诎赣帜拷癫?草米等项本府一一代为备办解讫尔民既免军需可以安枕又思尔民饥荒除出示劝谕乡保户首设法赈救外本府随借银两买备谷石俟隆冬给发断不令尔等饿死我民可以放心无忧近闻光罗交界一带间有窃发或g於饥寒或g於催科或窘於军需种种苦情皆未可知我民患切震O合行出示晓谕为此示仰黄安连界士民知悉探彼情形速相劝谕令彼悉将苦情具词本府以凭详院移咨豫抚体恤抚绥转危为安倘彼不悟尔等宜自为身家计并体本府苦心督率乡勇严为堵御以分泾渭定将有功士民详请\赏目前大兵经过恐动听闻乘便扑灭噬脐莫及思之慎之毋忽
劝赈谕帖
今岁饥荒太甚穷民畏法甘心饿死罔敢为非凡我士庶孰无恻隐之心本厅已倡输化缘昼夜忧思自已力薄不能溥施又恐募化钱谷难於周给有一法於此饥民咸有户族仰户长稽查合族化米赡养如无户族责在甲长稽查报知乡保与练长会议计区内饥民之多寡合一区烟民布施搭救上户节省酒肉中户减少饮食集日用口腹之余?救户族O佑之死亡鬼神有知必报以户族兴盛O佑和睦施多者子孙富贵施少者家门平安或饥民繁多竭区内之施化力不能给即据实报明公议设法官助如区内户长甲长坐视饥饿不报知族尊乡保练长以致饥民饿死者户长甲长照见死不救科罪乡保练长力不能继忍心不报官者各倍罚赈此以族中之布施养族中之饥\区内之布施救区内之饥\易为照管法似省便且以官赈备其不足或可野无饿殍和气召祥丰稔可俟将此立毙之残生得见来秋之大有不惟施救者欣同乐利而更生者不知如何顶戴也此法出自苦心思维凡我士庶勉强而力行之不胜引领以望
赈饥募引
民为邦本故周官制贡必通以二十年食乃民天故周官救荒则经以十二政盖天灾之流行时有而人事之补救宜然今奉督抚司道俱有赈济之惠顾我绅衿士庶宁无乐输之人余祷愧桑林忧深云汉重念兹土罹此疾威自夏徂秋既弥月而不雨为耕为获遂百亩之如焚隔宿无粮十室恒有其九半菽不饱四民奚止於三余昼思而夜省念嗷鸿之无策恒伤心而惨目惧巧妇之难炊欲为议代议更既无绪之可议思为移民移粟实无地之可移故效持\之小技暂为燃眉之急图共丐洪慈大施恻隐几石几斗几升可救一时之妇哭儿啼或银或米或钱立苏片刻之饥魂饿鬼无亡七级端赖一忱
补遗
覆粮道催夷运印领详
查得夷陵兵米初奉派运之时茫然无措亟为夫驴驮运之举费尽焦劳周折一时官民惊恐缘不知荆州有夫可雇惟虞稍迟军供也竭力催办甚至衙役为夫儿送妇泣号天恸地每一州县夫驴络绎数里及至荆州夫头揽运一日用夫数千名立刻可备复为雇夫之议而夫驴空咄返月余夫之口粮驴之草料其费不赀且损一驴赔价二两三两不等尽出有司之囊此番之妄费深可惜也初时之张皇深可危也彼荆州夫价之多寡谁复为之琐计耶至二运之时已有成局夫价之低昂E项咸得而知之抚部院洞烛往事再四申饬严禁州县私帮而运米之规大定矣煌煌宪令孰敢少违宪台仰体抚部院深意牌仰粮厅督运府官出具印领荆库支夫价六钱五分赫赫宪令又孰敢不奉行惟谨兹忽奉宪牌有催州县差役赴荆帮运之行卑职窃有疑焉荆州有夫可雇荆库有饷可领押运有官可委更有厅员坐理安用州县差役为也或以雇夫亦需差役该厅有粮捕差役两班在府领本年春夏二季工食赴荆伺候尽可役使V安用州县差役为哉若夫三运六千石之派不知黄梅广济之全免米若干麻城黄安罗田之量免米若干尚未蒙宪颁确数卑职无凭奉行前三月内该厅赴荆督运卑职出具二千六百六十石印领在荆库支饷雇夫运米报明宪台在案迄今数月屡催运米实收未准该厅关移难以报宪俟前次印领米数实收移府之日卑职将後次运米印领星夜飞}决不敢稍有延缓合并叙明兹奉饬催应据实申报伏乞宪鉴
移粮厅运米乏员牒
查得黄州府派运夷米初次运过七千五百石此数原多派五百石蒙督部院垂怜减运五百石以七千石作实数实裁去浮额之数不在恩免正数之内有本府原详可查复奉抚部院痛切民瘼全免黄梅广济两县量免麻城黄安罗田三县应在七千石内酌免查黄梅原派运米六百四十九石六斗广济原派运米七百三十二石四斗五升两县共米一千三百八十二石五升今派运米六千石是黄梅广济二县全免米内尚少免米三百八十二石五升也奉粮宪檄开量免麻城黄安罗田运米诚仰体抚部院如伤之仁怜念黄属邑疾苦之德也再查奉藩宪檄行酌议量免麻城黄安罗田三县运米本府遵依议免麻城三百六石应运米三百六石免黄安二百九十三石六斗四升应运米一百四十六石八斗免罗田一百八十三石七斗五升应运米一百八十三石七斗五升共该免米七百八十三石三斗九升今派运米六千石是麻城三县有抚部院恩批量免之名而未沾石斗升合之惠且於粮宪檄开除量免麻城黄安罗田运米之行不合至於黄梅广济两县二次夷米已经全免复经催运实为苦累贵厅曾言免文在後催运在先第三次运时可以抵兑此本府通盘打算有二千六百六十九石零之印领也叠准贵厅移文止称运米六千石并不详及黄梅广济之全免若干麻城黄安罗田之量免若干实在清算何得尚有六千之数或以本府议免麻城黄安罗田之米为太多亦无虚负抚部院宪恩石斗升合之不免也且细绎粮宪檄文并无不量免麻城黄安罗田运米之行贵厅催檄如雨坚执六千石之见恐黄梅广济之米未经全免麻城黄安罗田之米未经量免日後讼兴以为违悖抚部院粮宪之批示牌文谁任其咎虽贵厅为急公起见亟思奋志於功名然为上为德为下为民亦当披肝?胆向上宪激切陈之凡事必实落有据自可奉行无碍再贵厅在荆一月有余荆库之饷银现贮每米一石夫价六钱五分不知目今已运米若干果否已获实收何谆谆然止虑二千零之外尚有未送之印领也果将前印领内米数运完祈蚤颁实收星夜再送印领决不迟贵厅急公立业之美意若夫委官当时移送立催起程又经移明贵厅申报抚部院藩粮二宪在案因前又派夫五百名赴荆搬运军器需委的员而黄属之员势若晨星本府经历张徙溟移送贵厅照磨李德解米武昌而本府乏员矣黄冈典史周锦移送贵厅团风河泊所唐学增阳逻巡检夏应奉上调委团风巡检汪源感噎疾卧止留署县丞唐绍先候解运夫而黄冈乏员矣蕲水典史施凤翔移送贵厅巴河巡检张一经兰溪巡检金华国奉上调委止留县丞王霖候解运夫而蕲水乏员矣广济武六巡检潘应选奉上调委双城驿丞王在荆未归止留典史汤铭候解运夫而广济乏员矣麻城巡检孙承佑龚熙俱奉上调委止留典史杨蕙芳候解运夫而麻城乏员矣黄安巡检金之彪移送贵厅双城巡检李永润久调军前止留典史陈铨候解运夫而黄安乏员矣蕲州吏目郑淑声奉各宪饬知留任巡缉大同巡检陈祥瑞奉上调委茅山巡检刘源深奉上饬知丁忧不许委用止留州判吴日性候解运夫而蕲州乏员矣黄陂典史李文仙瓯ūР≈沽粝刎┓胧狈詈蚪庠朔蚨黄陂乏员矣罗田在万山之中巡检一员不敢离任止留典史陆锡绶候解运夫而罗田乏员矣黄梅兵马接踵差使络绎尚请委员协济又非可以他邑较也惟本府似为赘疣藩宪又以贵厅捕务相责正在议复若各州县徵比钱粮无擅离汛地之例时势至此捉襟露肘将何术以应之审时度势以挥霍有余之才应束手无策之事万恳贵厅一力支持先将前次印领内米数刻期运完则後来之印领星电飞}可无烦虑矣合行牒覆
申抚院变通夷运法详
查得三运夷米一案前蒙粮宪详请知府出具印领粮厅在荆库支银募运与州县无相干涉似视运事太易檄文到府卑职早已料此运之必致迟揭参之万难幸免矣当本府王通判赴荆之时卑职曾谆谆面嘱如有苦难亟申请上宪裁夺无如该厅仰怵威严钳舌不敢申诉止向卑职哓哓不休今粮宪已开揭参究矣卑职不得不详悉陈之粮宪之初详诚为美谈但未细审出具印领者责在知府荆库领银者责在粮厅而雇募承运较工价之多寡争锱铢之末利肯运与不肯运其权又在夫也即荆州本地之官亦不能强不肯运之夫而督之使前况黄州隔属之官岂能强荆州不肯运之夫而押之速运乎此迟运米之由实势之所必至而亦事之无可如何者也至於揭参一事在卑职尚邀爱惜州县之虚名即加斧钺之诛怡然受之而不辞最可怜者以一无米而炊之粮官自春徂秋夫不肯运价不能增束手待毙其忧惧愁苦不知何似一旦揭参罹罪实实w枉此该厅之不敢陈情而卑职不忍不代诉者也每石夫价六钱五分已为定例况当国用告匮司农仰屋之时裁扣加增无非为军需不足起见夫价谁复敢言然当计穷力诎之日又不能不通融於其间也粮宪檄行照武汉事例武汉岂有神输鬼运之术亦不过行州县协运之一法耳时势至无可奈何万不能不待济於州县否则卑职受参粮官累死毫无补於夷运伏乞宪裁俯允照武汉之例州县协运则运米虽迟而告竣亦易失之东隅者尚可收功桑榆也若止责成粮官终必事卑职虽具印领亦难逃迟军需之咎惟有席藁待罪而已兹准该厅据荆州夫头申瑞等为赏电民情始末恳着本属雇运以免违事阅其情词乃夫不肯运价不能增之确据而粮宪檄行仍着本属雇运之语亦无非州县协运之法合据详请统乞宪鉴批示以便遵行
上偏院韩抚台用兵事宜
台旌抵石头口卑职祗诚晋谒伏承温谕并令条陈长沙事宜卑职某山右书生不谙军旅辱承清问不自度量谨以素所闻见审酌时势披沥肝胆冒昧上陈一用兵之道以审酌时势为第一要务今日西南交讧各处时势不同封疆大臣荷
朝廷恢复之责须揣度用兵之利害何在主张先定而後指挥可以如意务期胜敌尤先期我之不为敌胜目前
王旅深入长沙逆贼坚壁清野彼必料自江右达湖南山路崎岖运粮艰难欲以坐困我师求战不得求攻不克进退惟谷此淮阴之屈服左车诸葛之六出祁山正此故也目前宪台奉
命统兵长沙兼理粮饷蒿目运馈之不继诚识时势之要务合当
题明长沙未复州县负固总有饷银采买无地势不能不问之江右督抚运粮有责成军中无庚癸之虑庶得以抒展谋虑渐次布置矣
一运粮重务虽责成於江右而江右之山路与岳州之水路不同且江右人心涣散再加以运米之苦倘奉行不善益深益热祸不可测况江右运米之处正我兵出入之门户转输之法不可不早定也审酌形势或五六十里择坚固城垣为屯粮之所如无城垣创立土堡积贮粮米拨兵防守相转运可无长途之累
题定粮道粮厅督运将官领兵护送不惟馈运相踵亦且声援相接正合兵家步步为营之法矣
一资粮於敌非久远之计诚如宪虑但目前长沙居民为逆贼赶逐扶老携幼势不能远去必与附近郊圻百姓避兵山谷朝不保夕且遍地禾苗正值收割之时罔不挥泪痛哭亟宜遍传示谕俾民收割即发饷银现买以百姓已失之禾获意外之价人不悦服未之有也第恐大兵蹂躏已久民不相信疑畏不前幸马臬宪随征当日衙役料避居长沙不远倘招致一二人开诚布赤确示以不忍相欺之实意若得一二户向田收割则闻风接踵塞满南亩即逆贼亦不能强为之制矣较诸葛祁山割麦之策似高一着不惟兵饷可足藉以少纾江右馈运之劳且收拾人心平复湖南之一大机括也一湖南自用兵以来长沙之民与江右之民往来未尝断~先施恩於江右则仁风必及於湖南可动南方向化之心再访连界居民亲眷厚加赏赐俾彼此援引则叩谒辕门者自不乏人且湖南最苦谷贱如有积粟之家重价采买而沿路城垣土堡所贮之米可备而不用或有投见贫民不能b口者安插江右勿俾失所以牵系万姓思慕之意此平复湖南之所以渐及也
一逆贼坚守长沙既料我兵乏食又料我兵不能渡江则湘潭一带决无重贼防守然我得长沙人心自有渡江奇策当年元兵受困於扬子江中扣船献计者尽出人意计之外天下事何可量也湘潭山陕客商最多久滞思归选本地豪侠仗义密谕多给护身牌票彼客商必募船私渡叩见之後思保资本归家不惟湘潭各处人心摇动而我兵亦可藉彼船以渡江矣此出其不意攻其无备之一法也
一湖南官员身陷贼地父母妻子多在北方谁不望云欷嘘且
皇恩浩大竟未诛求妻孥虽有风闻终是魂梦惊疑须查缙绅开出籍贯移咨各省督抚行文本籍俾家人寄平安书信必有乘间来归者纵贼境盘诘不能脱身亦可扰乱彼地人心至於天时地利人和前贤言之甚悉无容赘陈勿肆杀掠固平定之首重勿分满汉尤战取之密虑书生一得之见未知有合时宜否伏祈宪鉴
任黄州时湖广张抚台来札【计八道】
积劳之後慎勿过於鞅掌以致欲速反迟也接来翰殊为念切幸善为调摄以慰不佞陈槌且话副甘鱿屠鸵焉墒杈咛庖
募兵事属难行因兵主王
题有责成督抚招募鸟枪手二千名之说诚恐部文一到难以猝募不得不行司酌议不意其转行各府也此事若分派州县必开佥派里下之端必得府州县善为招募俾令乐於从戎方得其力此皆开支战饷将来一进湖南之後为兵为民仍可任从其便幸亲翁即为陆续召解多多益善切嘱切嘱夷陵兵米屡准督院咨移欲於各府派夫赴荆运解愚意若一派夫则将来便无底止且此项米每石议定给脚价六钱五分自荆领米运夷为程二百四十里此项脚价若自备夫驴足以有余今司道议派黄属运米七千五百石幸亲翁即为酌之止须得一能员料理似可不必转派州县以滋民累得亲翁力行更可为各府倡率耳惟即酌覆为荷荆州大将军新设援剿营急需鸟枪手顷据张汉一方茂贞二人禀称暂委职衔彼可以各招募五百名今将委牌二纸付去如其言果属可信於地方无扰则将牌给彼亲翁或再给与执照倘亲翁处可以召募有人而其事於地方有碍似又不必多此一番委募即将原牌缴呖梢残易弥
接来翰知夫驴一项已有成绪殊慰悬悬但委官必须府佐方能弹压且交米领米俱得迅速幸再酌之其夫驴起程日期亦须即为速报以便檄知荆夷等处并咨督院禁饬就近营汛拉扯耳枪手分招极善并复巴河获盗具见摘奸发伏之奇此等f苻横行自当严为惩创但失事未据报闻是强是窃尤宜据实具报毋致代为下属受过也疮疾尤冀慎摄率复不一
奸人屡扰内地此番又擒史国柱皆亲翁之妙略也但孙调元尚尔逋诛闻其同行有两人一为汪华之一为陈克韶同遁入黄安一路且闻谭以从陶克凌李素之系其亲密旧好查谭以从等旧系招抚之人尚未发呗奚叫仪孜堂苁诜铰再缕溲盖茉羰椎髟不致兔脱切速切速
两接来翰蒿目时艰筹画防御同心之言已识怀抱但方此多事之时要当以绸缪御外侮尤在以镇静安人心斯为两得之耳
清查田地事关国计民生固不可任民欺隐以亏惟正之供亦不可听有司邀功以滋异日包赔之害然必求其实使上下均受其益蕲州清出废藩宅基地如堪载赋者宜於更名田地内清出科昨接亲翁之详已批藩司查议矣至於公议价值之说查昔年更名田亩曾有变价之部行後因民累不堪遂尔中止今应作何举行幸再为备复可耳
于清端政书卷二

[book_title]卷三
钦定四库全书
于清端政书卷三
两江总督于成龙撰
黄州书
晓谕各属
照得黄冈县李家集叛逆方公孝等肆行f掠又敢倡乱诱聚逃仆成t入山以老贼邹君升为首本府会同戎府驻扎望花山於本月二十四日据邹家河乡约邹益能获贼一名杨克利鸟枪一杆解来枭首悬挂麻城县示\又追获鸟枪一杆弓一张箭十枝赏银二两红三疋二十五日据龙王墩区长王方远报称获贼一名方公孝赏银二两红二疋随差役陈贵眼同彼地乡保枭首悬挂李家集示\本日委生员吴之邹等领乡勇一百五十名入山进剿老贼邹君升离窠流遁所有黄冈县永宁乡罗田县茅田畈蕲水县上窑等处俱系连界宜各加小心堤防如遇贼到协力堵杀报功行赏以保身家以靖地方除申报院司道外合行晓谕为此示谕该县士民人等知悉本府同戎府会集乡勇入山进剿鼠贼流遁诚恐潜入该县地方贻害平民该县传谕各区士民齐心协力堵杀报功勿令兔脱以留祸根各为身家性命切勿E忽慎之
进剿纸棚河逆贼委牌
照得逆贼邹君升招纳流盗叛仆扰害附近良民本府出示招抚冀其悔罪来归讵意狂悖长恶执迷不悟已经申报抚部院在案今同戎府统兵会剿票催各乡义勇闻声响应慕义子来所有兵\合行委任总统以便整饬勉励为此牌仰某督率分队编伍务要合力进攻不许临阵退缩功成之日飞报督抚部院照功
题叙纪录优\
布讨脚锖哟蠼葳
照得逆贼邹君升招纳逃仆流盗啸聚纸棚河妄行倡乱扰害地方本府於七月二十二夜星驰望花山预与刘君孚会议命夏仲昆余公晋伏乡勇於布袋?仍同戎府调各区堡长督率义勇於二十五日进剿直捣贼窠望风奔溃至二十六日夏仲昆等於项家庙生擒贼头邹君升斩首四十余级p俘余贼灭无遗为此示谕知悉凡属胁从各宜自惜性命火速投诚慎勿疑畏捷音所到咸使闻知
晓谕止杀
照得逆贼邹君升黄金龙俱已授首余贼擒斩甚\其有一二未尽难以悉诛如必⑿猩甭静欢婪潜靖不忍之意诚恐伤天地好生之心为此示谕纸棚河内外一带区堡人等知悉自今以後凡属藏匿余党听其自来投诚不许入山搜索是叛仆归主引见是盗贼归营为兵本府自能安置已经止杀初二日以後擅杀者坐罪擒来者无赏本府一言既出永不反悔
劝谕余贼投诚
照得贼首邹君升鸠集大盗叛仆勾引逃贼黄金龙恃险负犯此寥怕医窬升金龙就擒掌涞尘阋颜镀但念从贼余人或被迫胁势难保全本府不忍尽杀尔等宜各求生与其逃窜饥饿死於山林不如父母妻子安其家室况已杀者罪止其身则来归者应免其罪合行晓谕为此示谕山中人等知悉务宜体本府万不得已之心无论是盗是仆速速来归能自投见者不杀被人献者必诛断不失信若能向化投诚改恶为善仍是吾民切勿藏匿山谷终为兵民获报功请赏自取杀戮本府不杀之心天日可矢尔等慎勿疑畏有负本府潮Ｈ尔等至意
申覆张抚台禀
八月初一日蒙恩谕承差杨大昌领公文一角指授方略颁赐银一百两赏励乡勇成龙跪领遵行即从公给发另行取领申缴第山中之贼闻乡勇进山胆怯宵遁四面围击剿灭惊逃擒戮殆尽七月二十九日绑黄金龙等五名至望花山恐有他虞当斩首八月初一日早差左先解黄金龙首级飞报邹君升已获尚未解到其投诚妇女器械嗣容册报送逆贼复为漏网现在四面搜梅公素另匿一方遵依捕缉合先报明伏乞宪鉴
撤乡勇凯旋牌
照得邹君升等既已擒斩余党窜走即有一二鼠贼藏匿岩穴见乡勇未经掣回自然畏怯不出且将领兵丁辛劳日久本府心切不安理合调还记功领赏特令飞谕即刻凯旋
委犒乡勇银两牌
本月初一日蒙抚部院谕承差杨大昌}银一百两犒赏乡勇特委送银六十两分给乡勇以昭抚部院德意仍具禀收以凭复命
禁止侵占谕
照得邹君升造孽祸及愚民擒斩法所难宥进剿之日曾有p不株连妇女之誓今剿抚已竣惟恐已剿者妇女田地被人侵占至於安抚原出本府实心又恐无良心之徒藉口引见免死或邀求妇女田地本犯免死心切无不依从亦未可知合亟清查为此仰邹益能尹良才等知悉作速从公清查如已死何人有无妇女田地若有妇女应给何人收养田地应给何人耕种有无破人家口至安抚何人有无妇女田地若有妇女田地本犯出具经管甘结或被人逼胁侵占作速申w立刻追还勿生疑畏本府既不杀尔身又何忍破尔家地方人等各体天理良心勿得恃强欺压已抚之\以致畏惧不敢明言私占妇女田地果有此等事情亦自有妻离子散报应万勿视为诞言
申解贼首详
窃照邹君升招纳亡命盘聚山中胁良助乱於七月二十一日据左先着孟生飞报成龙当由岐亭至望花山离贼窠二十里二十二日与同行生员刘广定郑丹董建梅钿李中素武举李大谋鲁试陶之L候选千总刘先定p乡绅蔡得春贡生吴晋爵生员程士极戴宗礼计议剿抚咸以剿为定局值刘君孚禀称不宜再抚\议佥同二十三日同佟同知一面委邓家山尹公才邹家河邹益能听贡生邹世美从中调度把守贼出入隘口一面委生员萧命福萧士蓁调潘家塘乡勇一百五十名於二十四日齐集白杲武童董锡即董鲁庵董天禄即董遂生领乡勇协助刘君孚着生员刘自然即刘青藜领乡兵二百名堵寒坡岔夏仲昆余公俊领乡兵四百名埋伏布袋?唐殿袁兴明何见子等领乡兵三百名堵截?儿冈刘以廷周伯卜等领乡兵二百名堵截脑中山马安堡乡保罗甸臣生员林斗文堵截粮路仍会大岐山僧贯识同乡勇埋伏贼窠山後一面委王方远余仲信陈玉环把守贼出山隘口又宋埠生员施之瑞领乡勇协助布置停当於二十五日委生员吴之邹贡生龚相旦领\进剿驻邹家河贼闻风宵遁二十五日追至项家庙一带二十六日投诚官李功懋杀伤劫贼来报二十七日各区士民咸受成龙委牌四面攻击二十八日麻城屈知县驰至黄冈李知县闻报来望花山以军需紧急当令还县是日t贼杀伤活擒奔窜无数二十九日获黄金龙恐有他虞当即枭首八月初一日差左先解赴辕门本日午时绑邹君升即斩首差高华亦解赴辕门其余潜匿或擒解枭首或赴营投诚逐一造册至於有功士民乡勇名数亦应开报已经出示晓谕禁止杀戮一宥招抚安插以彰抚部院好生之德俟安抚停妥查清妇女p所获器械领\生赴辕门谒见
禁止诈害谕
照得邹君升黄金龙既俱授首叛仆流盗一皆灭其余一二鼠贼藏匿深山若严加搜寻惟恐波及无辜本府心甚不忍今将领兵将领生员p所领乡勇一并撤回从此止杀即一二未尽余孽仰乡约邹益伦将本府德意劝谕来归亟令领见不许地方刁民藉此吓诈就中受贿如有贼党不听劝言归命投诚被人解定难姑宥
叙功详文
成龙於本年五月二十二日奉抚部院牌委安抚麻城力行善後事宜成龙遵依清理麻城内外三乡保甲日无宁晷心血呕尽忽於七月初九日闻黄冈县李家集匪类蠢动初十日飞驰至岐亭t贼潜遁查无踪影二十二日未时据左先禀称黄冈麻城交界纸棚河有妖逆黄金龙贼首邹君升作乱盘据山d逼胁良民为变李家集惯盗逃仆亡命之徒入夥势大民不安生成龙星夜同生员刘广定等至望花山离贼窠不远二十三日会佟同知等计议停当调各乡义勇会剿二十四日生员萧命福等乡兵齐集二十五日生员吴之邹等领乡勇进山鼠贼逃至项家庙油河等处四山乡民把守隘口奋勇堵截擒杀妖孽黄金龙贼首邹君升p沈润成沈四儿沈六儿方公孝杨克利等首级二十颗即谕禁杀招归邹敬先等二十一名余党奔窜山深林密不便追搜内多胁从仰乡保安插归农如系惯盗亡命之徒公举入营为兵以全民命以养天和抚剿已就地方已靖成龙星驰回省复命以纾抚部院东顾之忧此一举也黄州府同知佟世俊麻城县知县屈振奇黄冈县知县李经政会议主剿生员刘广定董建李中素梅钿候选千总刘先定武举李大谋鲁试贡生彭聪嘤朐鸪抡虬蠲芟椎乩硗忌员萧命福郑丹萧士蓁刘启祯倡义协助乡勇领兵生员吴之邹贡生龚相旦武童董锡董天禄其余乡约区长守隘堵截不及遍开义助乡勇食米贡生吴晋爵生员戴宗礼程士极蔡作楫自七月二十五日乡勇进山於八月初二日撤兵归农六日之内邹黄二逆授首t贼灭胁从安抚p未请兵请粮全仗抚部院恩威赫灵密授方略复蒙抚部院颁赏银一百两於撤兵之日从公当面给散乡勇踊跃欢呼更可幸者杀贼数十余而我民无一带伤从此忠义之气一鼓而地方可保无虞所有贼鸟枪什物等事见在清查先将已获鸟枪六十杆旧弓十张旧箭八十枝令牌一个呈缴系剿逆事情理合通报
进剿东山报文
时事多难忧心如焚阳逻杨陶二生付甫经出首窃幸以为有此二生即为心腹地方可保无虞不料二十八日方擒贼仆而t寇夜至坐船一只载有马匹南北语音兼备二十九日至周山m此贼定入东山成龙传谕各处乡勇堵杀但麻城东山亦有祸端罗山周铁爪已潜入白水畈聚集亡命多徒初二日早武举李大谋来报一面发示招抚一面约会乡兵剿灭且各区练长请剿杀密谕变出仓卒成龙擅专行事实出万不得已又黄冈东山永宁乡鼠贼蠢动乡约熊世忠初二日早请成龙进山相机剿抚时势至此将若之何麻城东山有刘君孚丁奇生等可以堵敌外贼亦不敢从此路进黄冈东山望成龙甚殷若不从\愿恐致失望从贼与麻贼合夥且阳逻之寇一入祸不可支俟程镇邦至成龙决意前往特府城空虚人心汹汹中怀忧虑又恐一入山中外寇难於照应一身进退维谷再四筹度出其不意而临之迅雷不及事或可济平黄兼以平麻安危之势在此一举耳
又报张抚台
十一月二十八日之贼突然而至不知何来飘然而逝不知何往十二月初一日忽报黄冈永宁乡有警息界连麻城东山阳逻之贼必然入夥则声势张大九江有重兵黄梅无事蕲州有守宪驻防留兵百名可以无虞府城空虚已会商王协镇回师密议布置伏乞迅谕王协镇旋旅以资弹压实兵家胜算也
又报张抚台
本月初二日闻永宁乡白水畈二处贼变即同黄协把总罗登云马八匹铳手四名并齐安驿丞李德麻城县候选千总刘先定黄冈县家丁四名前进初四日黄协把总吴芝兰领铳手五十名从蕲州至偕行进山驻扎段家店离贼窠十五里初五日黄协千总李茂N领马兵五十名亦从蕲州至相机进剿合就报闻
申报进剿东山详各宪文
照得叛逆何士荣纠结党羽胁制良民於本月初二日过麻城白水畈与周铁爪等合夥蒙宪授方略迅催黄协马兵枪手前来成龙同罗把总候选刘千总李驿丞领官兵家丁於初四日驻扎段店初五日李千总领马兵至俱报明在案初六日点集乡勇四百名黄协把总罗登云田武举张尚圣先统领前赴麻城白水畈成龙会黄协千总李茂N把总吴芝兰领马兵鸟枪手粘陶虬盥槌呛蜓∏ё芰跸榷ㄦ湄├畹禄聘韵丶叶∷拿领乡兵二百名协同前进尚有蕲水县士民助有枪手未经点数委用生员乡保不及细开仍飞檄刘君孚等进土皮冲梅钿等进八叠山郑丹等进平头山童贵卿等守东义洲萧有至等守罗田境界田谷伯毛鳞长等堵剿於黄冈庙大势已定相机抚剿嗣容另报
又申张抚台文
本年十一月初二日卯时据麻城县武举李大谋飞报罗山逃贼周铁爪潜入东山白水畈聚亡命多徒胁良谋逆地方震恐等情据此同日辰时据黄冈县东山永宁乡乡约熊尔忠陈蕃约等泣报何士荣系黄冈县永宁乡人居石马冲其兄何士胜曾在东山作乱投吴三桂居住长沙兄死何士荣新归纠结黄寅生等谋叛胁良从逆亟请亲临等情成龙恐阳逻之贼奔逸入山除另檄麻城东山刘君孚等严守隘口外本日未时离府同熊尔忠等行二十里天驻路口村本日戌时接程镇邦报阳逻之贼与东山无干初二日亲会刘君孚守隘惟黄冈何姓造反山民惊惶麻城白水畈有英霍麻埠t贼猖狂成龙初三日行四十五里至马家潭点集乡兵据段店生员张本恕禀报前月二十九日有逆贼何士荣等聚\何家m系逆祖居恕原奉牌有堵截之责即督率各堡烟甲在於境内防御瘴拊舻橙刖辰裉降撵侗驹鲁醵日辰刻起身大旗二杆数百余人已往黄土岭去口称三四日即转等情成龙细讯山中形势麻城东山石人寨系麻城罗田要路三县交界屡反之地顺治十年荡平山贼本年题请石人寨设立千总领兵驻扎防守历年宁谧嗣後渐弛本年春月兵弁尽撤以致鼠贼横行略无忌惮目前何士荣过黄土岭必与白水畈\寇入夥合亟请发兵二百名防守黄土岭一带隘口无使叛贼再犯黄冈境界兼督剿麻城白水畈t逆若官兵一至则乡勇之气倍壮兵贵神速成龙移黄协发兵早为扑灭诚恐日久蔓延聚\鸱张伏乞迅然菩火速委弁领兵防剿以叛逆以保生民以固封疆俟山贼灭息酌议於麻罗新设兵内抽二百名防石人寨庶首尾联络有星罗布之势矣
进剿何士荣给各区牌
照得何士荣作反扰害李婆墩一带地方居民不得安生本府亲临相机抚剿大起乡兵戮力协助必需义勇督率尔某义勇素着合行委用为此牌仰速领乡兵五十名前来听候进剿但念目前收割正忙每名给代工银一日二分先发三日工价银三两嗣後照日领给务择年力精壮各执鲜利器械论功行赏口粮计名支放如有鸟枪另给银一钱此贼不灭山中不靖尔田畈居民亦受荼毒本府为尔百姓图安全切勿畏缩坐视贼氛猖狂望领兵齐集进剿
又
照得何士荣作乱扰害地方本府亲临相机抚剿大起乡兵戮力协助必需义勇尔某义勇素着合行委用为此牌仰速领乡兵前来听候进剿务择年力精壮各执器械听候本府点阅给发号片号旗以凭调拨如有鸟枪匿不赴敌者报明本府即以私藏军器治罪或抗称出外即系从贼一v报明以凭解枭首示\
又
谕某等知悉本府清查保甲刻日进山尔等速传各区奉委士民整练器械沿途迎接切不可远离汛地致有E虞
又
谕某等各速领乡兵三百名齐执鸟枪前来助剿以张义举先发银各三十两犒赏士卒本府亲驻但店m望云集戮力同心共除叛逆以安民心以靖地方功成之日报明抚部院核实论功行赏切勿以邻封膜视
又
仰罗把总统领乡兵太平堡余君荣等四十名得胜堡高巨卿等四十名清净堡舒楚玉等四十名云龙堡王克明等四十名前往黄冈庙驻扎听候大兵齐集相机进剿仍会田生员密议方略务要纪律森肃号令严明毋得E忽
又
谕某等知今阳逻地方有贼二百余人於二十八日屯彼地山头二十九日逃入东山地界已行飞报抚部院胀跽蛱会剿尔等当督率本区乡勇约邻区各长互相策应早为防守把截要路整备器械远行侦探合力剿捕如肯归命投诚不妨为之转达事平之日定请核实\赏谕到星火知会勿得羁迟致使逆贼兔脱
晓谕周铁爪等牌
照得周铁爪与谭以从等乱於罗山以从已经安插得所铁爪未及就抚潜入山中何士荣家住长沙被愚人蛊惑反归乡蛊惑愚人曾仰何云章何人劝归虽称执迷不悟未必涕泣而道至於英霍麻埠之\何苦扰我东山此辈岂尽无父母妻子之为累岂尽无平等生意之可务人之无知一至於此合行晓谕为此示谕周铁爪等知悉示到速宜猛省若实心归化即引\来见或愿回籍或愿从兵听从其便本府从无诳词鬼神可鉴言出痛肠慎勿膜视
晓谕何士荣族\牌
照得何士荣谋叛煽惑无知逼胁良民以致人心惊惶地方不靖本府特来剿抚命方占魁传谕何云章何人速劝何士荣反邪归正兹闻何族人等疑畏株连男妇奔窜是岂仁人父母之所为一人有罪合族何辜果士荣倾心投诚本府哀求抚部院矜宥亦当待以不死况原未同谋何忍一⒉及且云章苦口良言犹彰彰在人耳乎合行晓谕为此示仰何族人等知悉各释疑畏宁尔室家凡乡保地方人等切不许藉端吓诈鲁盗跖未尝累及柳下惠往古之事也邹君升未尝累及邹君荣近日之事也王法天理p行不悖夫何疑畏之有至於何士荣起祸之地泾渭自别及胁从逃归之民不止无罪且加\赏若有出首伪者缴报抚部院声请优叙本府之言天日可矢鬼神可鉴切勿有怀疑畏妄自奔窜思之慎之
晓谕但店居民
照得何士荣谋反煽惑无知逼胁良民地方不靖生民不安王协镇发兵剿灭所过地方毫无惊扰今驻扎但店每兵一本府亲发钱十文草料公平买卖支放决不累及居民合行晓谕为此示仰但店一带地方居民知悉兵马经过之处本府预行采买粮米草料乡保人等切不可藉端科派如有此等情弊决不轻恕
晓谕各乡兵区长
照得何士荣谋反劳尔乡勇助我征剿纪律务期严明此兵法一定之例非属苛求合行晓谕为此示谕统领乡兵区长人等知悉凡乡保领兵前来驻扎敞之处先报区会乡兵花名本府照区会发旗帜以别观瞻照花名给号帖以凭识认候本府亲临点阅犒赏挨次分发各依队伍不可紊乱至於进山真假难辨堤防务严凡乡勇助剿遵报花名请旗帜号帖如无旗号即系奸细盘获审确立刻枭首法在必行勿等儿戏
申报贼势文
麻城木樨河生员夏京报称贼何士荣等初二日聚集黄市下畈初四日至上畈汪会极家抄洗杀死阎家河曾姓客人初四至殷家园掳掠初五日烧南庄金琼苏楼台初六日至黄冈庙至吕王城烧田生员屋共有数千余人现扎李王城等情又据罗田乡民朱尔定口称初四夜有何士荣等分兵过罗田掳驴十三只奸淫妇女蚁连夜赶来报等情该成龙看得贼党合夥残虐生民初六日罗把总张武举领乡兵前赴黄冈庙当住三里畈离黄冈庙三十里初七早前进成龙同李千总已时至三里畈据夏生员等报称贼已到黄冈庙当发马兵二十名侦探口称贼势浩大虽不可尽信亦不可不急为之备合行飞报伏乞宪台迅然菩镇带兵亲临商酌剿灭恐乡兵胆怯无官兵贾勇有大事
又申报贼势文
照得麻城逆贼何士荣等作乱本月初六日成龙会同李千总罗把总张武举领乡兵四百名先往黄冈庙堵剿初七日成龙同李千总吴把总程镇邦刘先定李德黄冈县家丁等带马步官兵百名乡兵三百余名行至三里畈值麻城夏生员罗田朱乡耆一时碳彼娣⑽獍炎芰炻肀二十名协助报明请兵在案午刻罗把总等飞报已抵贼营成龙同李千总等直驰二十里至营盘吴罗二把总张武举统马兵乡勇赶败逆贼追至峻岭深林夺获器械收营甫归兵民踊跃欢呼是逆贼见马兵而胆落乡勇倚马兵而气壮时日已暮安营布置贼尚举火高山顶上合亟申报
鼓励义勇谕
照得鲍世荣陈顿彻大恶叛逆何士荣合夥横行逼虐民生焚毁民屋神人共愤本府会同黄协统马步官兵障绫Ｒ逵陆山征剿本月初七日於黄土?辄敢犯我先锋兵民鼓励一战溃败奔窜入山奄息待诛凡我士民屡被胁害w仇刻骨罔不欲寝皮食肉灭门~户当此报复之会正宜会集擒灭无留遗种或有胁从逃归㈠恫晃屎闲邢谕为此示仰麻城东山一带士民知悉示到速领乡兵各路追擒务使神人之愤泄於一朝义勇之师不烦再举慎勿偷安致贻後患
报捷详文
本月初七日罗把总张武举领乡兵至黄土?遇贼闻报先发吴把总领马兵二十名接应成龙同李千总驰至已经追散收营报明在案初八日黎明官兵乡勇守卡方归忽见西山一带t贼摇旗前来又闻东山一带有贼夹攻罗把总领乡勇守截东面其西山一带李千总奋不顾身领吴把总马步官兵百名一往向敌直至山腰与贼对锋t寇退却罗把总张武举等统乡勇两路追击赶过崇岭四五重杀贼无算填满山谷间有奔窜伏入松林活擒贼首何士荣搜获伪付二段伪示稿一纸阵获弓矢枪炮等器暂给营兵应用所擒何士荣并伪示合差解验有功将士兵民另文申报至阵亡把总吴芝兰罩厣饲嵘斯俦人等马匹嗣容册缴尚有周铁爪盘踞白水畈一带成龙会同弁兵乡勇刻日进剿
报进兵黄冈庙文
成龙初九日同李千总等行至黄冈庙系黄冈麻城罗田三县交界崇山峻岭G谷多岐真乃盗薮值罗田王知县领乡兵鸟枪手会见当至麻城县地方吕王城扎营背山面河王知县领乡兵五百名成龙面谕其隔水堵截罗田境界离二里河至白水畈二十里密迩贼穴本日申时据生员夏京报称本月初六日至三里畈接见蒙嘱京督守隘口京巡守木a河见贼巢竖旗放铳被京赶散获红旗一面据此合将进剿地方日期蘸炱旖獗
进屯吕王城谕各区
照得叛逆何士荣自长沙潜归何家堡以伪蛊惑愚民本府闻报初二日进山贼已往白水畈合夥初七日复转至黄土?值罗把总领马步官兵各堡乡勇堵截死贼奔窜入山初八日黎明辄敢摇旗下山李将爷统马步兵迎至山腰冲锋陷阵罗把总张武举领乡勇两路追击赶贼u山三四重杀获无数盈於G谷活擒四十八人审明枭首内有李有实之子李森仆来儿其余多系何族叛仆惟贼首何士荣瘴二段伪示一张活解抚部院辕门发落初九日本府会李将爷统兵直抵吕王城罗田王令领乡兵五百余人沿河扎营助战大势已定鼠贼难逃合行晓谕为此示谕东山士民知悉尔等前奉密谕督会各区乡勇今已齐集什子砦左右但四面乡兵各有统领贵约束严明方调度得宜若混在一处势不相下死贼乘衅肆害或潜行逸脱不第劳而无功且贻後患不可不虑之早也示到宜各领各兵各扎一营务相和睦禁止骚扰此贼不上什子砦必走商城英霍而龟尾八叠山甑山河为要路夏京等守把木樨河一带郑丹熊公飞守把甑山河一带梅钿等守把八叠山一带汪正绪等守把龟尾一带如敢E忽放走责有攸归丁期生童贵卿陈益之等以及凡我士民书不能遍及者各平心公议如贼成t合力剿灭或闻风解散各分一路挨堡追缉沿山漫岭即深林密箐俱务严搜获解审良民逃难者立刻释放仍取搜寻无贼甘结毛翊长留军前效力引路李大谋领兵一至即驰赴营以便传各处乡兵声息毋得怠忽各宜恪遵
次白水畈上张抚台陈进剿情形
成龙守黄以来谋虑地方安危竭力军需缓急心血呕尽此宪台之所洞悉也无端伪煽惑阳逻夜半船贼掳掠驿马变出意外府城空虚值阳逻惊後有两座船停江干举动叵测人心汹汹成龙身肩重任分兵布置静以待动徼幸无虞初一日已有白水永宁信息忧心如焚勉强办事初二日黎明两地请援理应申候宪命特虑稍迟数日则种类蔓延事有机会刻不容缓况无将无兵收拾乡民猝何能集是以成龙当日激切叩禀即同九人前往而弁兵十二人偕行星夜催督保甲无如人心涣散呼应不灵费尽心力而协兵适至当即鼓勇进剿不料数日之内贼已养成气候黄土?一阵若非李千总冲锋陷坚竟有不可言者也一战取胜杀戮三分之一初十日抵白水畈乡兵接应咸云什子砦有贼无几与千余贼党之报大不相符乡兵领委搜山地方已称无事成龙为事後之虑周铁爪竟无下落英霍麻埠之贼将归何处是必匿遁密箐深峒为将来害也且本地鲍世荣陈顿彻李公茂尚未见分晓成龙一府簿书承上接下咸属要件再迟数日则积委尘封欲即回府则根株未~死灰必至复然总之崇山峻岭之中人易为非四省交界之地性惯窝恶伏惟宪裁俾余党悉除而府事不幸甚
进兵定慧寺报文
成龙於本月初八日同协镇李千总罗把总马步官兵带领乡兵与贼山腰对敌李千总领兵活擒贼首何士荣押解申报在案初九日至吕王城系麻城县境初十日至白水畈t贼解散无踪十一日报石壁万野予作反罗山周铁爪等英霍凶党t聚又有广西孙延龄奸细孙麻子在内十二日成龙同李千总至定慧寺地方扎营相机剿灭兹奉严饬合先回报
移党伊二参将文
看得本月初八日黄冈县永宁乡黄土?地方湖南长沙散伪叛逆何士荣领贼遍扎山头天将黎明摇旗放炮李千总冲锋?阵射倒贼旗活擒贼首何士荣获伪二段伪示一纸初九日早解赴守宪转详抚部院辕门发落讫本日入麻城境吕王城扎营初十日直抵贼穴白水畈t贼潜匿无踪乡兵四面搜山十一日早乡民报石壁万野予作反内有广西孙延龄散伪叛逆孙麻子自称孙将军罗山贼首周铁爪即周二党羽并英霍亡命与黄土?杀散逃贼李公茂鲍世荣陈顿彻等啸聚石壁扰害良善十二日本府同李千总统兵赴甑山河进剿驻扎定慧寺地方十三日据麻城县禀称抚部院发兵十二三日可到本府随扎营定慧等候移会堵截申报在案一面布置把守各隘口郑丹丁奇生熊公飞等守甑山河燕子崖一带汪公极张辉吉何升庵等守龟山口什子砦一带田谷伯毛翊长等守八叠山一带刘君孚余公晋夏仲昆等守百神庙一带童贵卿陈益之等扎东义洲四面接应十四日早据麻城县禀称贵府十二日至县十三日辰时进兵本府即刻同李千总移营黄市地方扎营什子山下本日途中准贵府大移侦探土贼情形贼巢在於何处回覆会剿万野予周铁爪等聚\倡乱乃其实情石壁是为贼巢贵府大兵前进石壁贼必望风溃散由南奔窜有本府同李千总罗把总堵杀惟东北一带应麻城县严认绫勿使漏网复留祸根如贼党成t负据山险宜令乡民前导官兵步步为营剿贼贵其敏速进兵贵其慎重贵府自有妙算相机审变无烦本府絮言也
申报张抚台文
本月十一日报石壁万野予作反申报在案成龙同李千总等发兵前进十二日驻扎定慧寺访确罗山周铁爪党恶并英霍亡命又有口称孙将军者查系从广西来骑一大骡从中倡乱鲍世荣陈顿彻李公茂俱往合夥十三日据麻城县禀称宪台发党参将伊参将统兵於十二三日准到但官兵从麻城县山路进剿尚属敞径抵万野予家贼必由龟峰八叠两路奔逸成龙等应驻白水畈堵截合就申报
募擒贼首告谕
示谕士民人等知悉有能擒献孙麻子者赏银五十两如有志功名或文武生员或贡监报抚部院核实准给至於鲍世荣陈顿彻已为釜中之鱼擒获来献遵前示给赏逆产妻子李公茂阵前带伤亟宜献出倘有纵放恐不便於沿路居停即贼党擒献准宥前罪照常人一例行赏地方人等不得阻拦争夺
又
照得鲍世荣陈顿彻李公茂造逆纵恶胁良为贼扰害地方民不安生与何士荣孙麻子万野予等结连作乱本府於本月初八日擒何士荣於黄土?伊参府於本月十三日擒孙麻子万野予於石壁大憝已获惟鲍世荣李公茂陈顿彻周铁爪四凶兔脱势必匿於茂林深谷当此隆冬严寒夜必举火定露形迹日不再食则饥必有窝主供应粮食此四贼若不除不惟无以消从前良善之愤气且以留将来良善之祸根况各区仗义人人与为仇敌贼蓄憾在心亡命结聚夜行窃盗祸所不免凡我士民久已忍冒饥寒勿惮辛苦灭此朝食一劳永逸如有亲故情面互相递隐殊不思\怒难犯事久必泄恐不能庇贼而反自受破家亡身之害也合行晓谕严为此示谕黄市白水畈等处士民知悉示後严加搜缉以除尔等後患如有窥见踪影力能擒献者赏银十两来报信者赏银五两即亲友递送藏匿幡然悔悟为事後之虑或擒或报一例给赏切勿养痈自贻伊戚
擒获\逆报文
十六日早刘君孚着鲍文子报称获周铁爪鲍世荣陈顿彻报明在案即刻千总李茂N同麻城候选千总刘先定武举鲁试罗田武举张尚圣前往巡缉於十八日已时李千总等同生员朱恺刘青藜等护解周铁爪鲍世荣沾文斜自性长男阵斩陈顿彻等据称周铁爪系朱恺活擒赏银十两鲍世荣父子陈顿彻系刘青藜活擒青藜身带棍伤其仆手被刃伤赏银二十两元凶已获地方复安各处守隘乡民当行晓谕放回蕲水黄冈麻城随营乡兵十九日尽谕出山归籍惟有李公茂未获密计擒周铁爪鲍世荣陈顿彻鲍自性四犯交付李千总解赴守宪查明转解成龙於本月初二日擅离府治调集乡兵身不解衣食不下咽老病十分沈重於十九日扶病赴麻城县会伊党二参将商议地方事宜至於胁从原系良民自应安抚成龙已体宪慈晓谕⒉还问惟有鲍世荣陈顿彻万野予乃麻城居民自取灭亡不无嫉害亲友扳诬良善一切供词笔札似应投之水火以彰天地之仁以安良善之心黄麻此举地方安危所系宪台妙算如神迅发大兵贼首一鼓成擒t鼠望风奔窜无有漏网宪台威灵遐迩咸慑匪类自此胆落封疆自此巩固
朝廷之福生民之幸也
禁止掳掠腾
照得入山进剿原以为民乡勇协助乃为义举马步官兵纪律森严夫何乡兵纵肆鸡豚遍地血淋器皿一炬灰烬甚之掳及耕牛大干法纪合行禁约为此示仰各堡统领士民乡保人等知悉务严束各堡乡兵勿擅离营盘惊扰地方至於棹椅成器之物一⒉恍砩栈俑矣泄饰ザㄒ跃法从事且班师回府其纵放乡兵头领论罪不准叙功思之慎之
禁止株连腾
照得山寇作乱所有外省漏逆孙麻子周铁爪潜匿东山勾连贼首何士荣鲍世荣陈顿彻等作乱扰害地方抚部院迅发标镇官兵由县进剿本府亲率黄协营弁及各区乡勇入山征讨前後合击内外夹攻生擒诸逆其余党恶诛捕殆尽薮泽已清祸根已~从此山畈内外太平安乐共享
圣化高枕无忧目今镇标官兵纪律严明分别善良秋毫不犯尔等始知作善得福作恶得祸王法天理分毫不爽可为殷鉴合行出示为此示仰士民人等知悉自今日为始一⒅炅牵引尽行禁~各宜乐业安心宁尔室家修尔田园不循谨之子弟早加训诫必无益之交游早行谓~消释嫌疑和睦乡里敢有借旧案挟制者谭⒘⑿兄卮怀私报复者访出即极刑尔地方乡保区长即行晓谕劝戒本府当分别\励以上报朝廷洪恩下恤尔民困苦也
上张抚台乞休致禀
本月十九日李千总领官兵旋府解活擒贼首鲍世荣父子周铁爪陈顿彻四名赴守宪验明转解成龙即於十九日至麻城县会伊党二参将酌议地方事宜贼首咸擒东山复平刘青藜刘君孚擒贼杀贼赴麻城屈令献功伊党二参将塘报讫惟有李公茂在黄土?阵前带伤正在搜缉伊党二参将於二十二日班师成龙在麻病沈已详守宪请乞休致伏恳宪恩垂念劳吏桑榆暮景二竖狂逞实难任事俯允请休成龙生死感戴外弩弓样制一张呈验有贡生邹世美精晓弩制一粘仕陀钟谢瓢蚕厝宋榧壹纠椿剖姓邪仓芴爪时铁爪已擒当即发回据伍家季愿招兵五十名成龙已行黄安县批差护送伏乞牌仰黄安县酌议径送辕门但目前地方多事凡有护送务期先行晓谕经过地方庶不致真假混淆匪类藉以昼行百姓可以无惊矣
李公茂谕
照得大逆李公茂忘恩背义已抚复叛辄敢引领亡命於黄土?与本府官兵乡民对敌神人共愤兵民鼓勇杀退老贼抱头鼠窜迄今日久未见地方乡保绑送是必匪类潜通藏匿或亲友难破情面递相容隐殊不知逆贼作反胁制良民痛入骨髓且扯旗放铳彼何曾有亲友之情而反以恩报仇也又或愚民无知惟恐贼口仇扳故尔狐疑容隐本府与此老贼誓不共生尔士民各有身家性命何苦自陷窝藏叛逆大罪合行严为此示谕东山士民知悉示到速将李公茂绑献不惟无窝匿之罪且有擒贼之功从此地方除一祸根万民咸受安靖之福何惮而不为此也如再迟延本府访确贼有应得之罪自作自受而窝匿之家一站恐畏蚝嗡抵辞也事不宜迟亟宜擒献以勉後悔以靖祸根
叙从征绅士功详
成龙於本月十九日至麻因李公茂未获仰县丞陈希尧V示山中遍缉於二十七日活擒贼首李公茂绑驴上行至破头岭老贼x撞岭石仍扶上驴至曹家河夜半气~合将贼平庋檠龊商焱贼首无一漏网东山复靖屈令先练乡民守隘继请大兵剿灭复安抚胁从人心底定惟孙调元一贼确访山中无此姓名除官兵乡勇剿贼有功应黄麻两县详报外有罗田武举张尚圣在黄土?与贼对敌袍袖中一枪子勇敢争先现今兵部催取候差似应留宪标听用麻城候选千总刘先定武举鲁试同黄协李千总获周铁爪等武举李大谋奉屈令委守隘口俱着功绩且青年弓马甘炀应候用以广罗英才渠等随屈令叩谒伏乞宪台验试齐安驿丞李德手执铁棍胆略过人似非驿员所可淹没贡生吴晋爵胳豆马兼精鸟铳周维合家养苍头善用鸟枪邹世美已考教职素习鸟铳兼晓弩制当今用武之时以网罗人才为上智勇兼需若止以文字取人恐技勇之才未习诗书屈於制科不为国用必为寇资如罗田陈万龄沈静有勇似应拔识而兔?武夫可相继争售至於刘广定萧命福老成持重李中素梅钿绰有智谋贡生龚相旦武生吴之邹历着功绩程士极戴宗礼才德服\黄安贡生彭次渖叶芳兰勤劳王事查顺治五年有迟罗两部院已行往例恳宪然坡榱较刈靡榫傩幸岳後效程镇邦相依入山扶病筹画贫老堪怜黄冈县家丁四名真旗下精甲有愿谒宪辕诸生随屈令前赴乞霁\励外鸟枪一事吴把总本月初一日V银回府值成龙初二日进山未及料理兹奉宪谕先呈送上号鸟枪十杆又有陈县丞二十杆其余陆续解用成龙於二十九日离麻回府为此具禀
叙功详文
查看得黄麻东山绵亘数百里与罗田蕲水接壤乃匪类潜藏亡命逋逃之薮逆贼何士荣来自湖南孙将军来自粤西假周铁爪来自豫省携带伪扎煽惑乡愚逼胁良民聚党倡乱十月二十九日何士荣等反於黄冈之永宁乡十一月初一日李公茂陈顿彻鲍世荣王子之等反於麻城之白水畈两处勾连一时鼎沸成龙初二日闻风飞报宪台请兵防御蒙宪檄调黄协弁兵迅剿守宪驻守府城成龙同千总李茂N把总罗登云吴芝兰齐安驿丞李德候选千总刘先定武举张尚圣黄冈家丁四名领马步官兵前进值守宪谕黄冈知县李经政督生员曹洪仁等乡勇齐集供应粮糈初八日与贼战於黄土?t贼扎营西山李千总一骑当先罗把总张武举两|夹攻t贼败北杀盈山谷活擒逆首何士荣获伪札二张解报守宪转报在案初九日进攻麻城之白水畈罗田知县王光鼎生员萧二至等领乡兵五百余名把守交界隘口蕲水知县蒋灿委生员何翩然等领乡兵二百名助战鼠贼李公茂等望风远遁十一日闻孙将军万野予假周铁爪反於麻城之石壁李公茂等奔窜入夥势更燎原崇山峻岭与白水畈声势隔~麻城知县屈振奇因乡勇守隘单弱危急请兵蒙宪迅发党伊二参将星夜领兵救援十三日入山孙将军万野予一战生擒而李公茂等又复奔逸千总李茂N同武举刘先定张尚圣鲁试等擒获假周铁爪鲍世荣鲍自性陈顿彻绽罟茂王子之解报守宪转报在案此役也弁兵用命士民同仇皆赖宪威赫奕特委名将用兵神速臬守二宪听命调度王副将兵有纪律而同知佟世俊黄冈知县李经政麻城知县屈振奇殚力除逆罗田知县王光鼎蕲水知县蒋灿咸资佐理若夫千总李茂N把总罗登云百总蚩凡杜保武举张尚圣躬冒矢石齐安驿丞李德候选千总刘先定鲁试武生员刘青藜协力行间贡士文武生员刘广定彭蠢钪兴匚庵邹叶芳兰程镇邦同心赞画萧命福龚相旦邹世美郑丹梅钿李大谋曹洪仁官纯恭靖天德萧二至何翩然陶之L何继鲁等各领乡兵u山越岭苦历风霜戮力用命其余练长未便细陈至於阵亡把总吴芝兰为国死难忠义昭着有功与带伤兵丁不便备叙伏乞宪裁
严禁吓诈谕
照得鲍世荣等倡乱本府深入黄市领兵剿灭已经获解正法其余胁从⒉蛔肪课┯型恶叛党恐留根株为尔乡民祸端他日报复良善反受祸殃本府保全善类於十一月十九日离黄市时留一密封朱帖计李公茂王子之等一十九名嘱汪拱极收藏与丁企生田谷伯等密议行事此出於神人之公愤势不容已嗣後李公茂王子之解正法熊遐先当场杀死彭三俊等六名解为兵李广宇等投见归农不料人心不良辄起贪残藉端生事遍地吓诈民不安生此岂是仁人长者所当为此岂是同乡共井所忍为生死切齿反令本府为善不终召憾於鬼神敛怨於百姓兹当新正诸神下降清查人间善恶本府每夜泣祷如本府为利伤命刻剥乡愚忍心屠戮株连无辜乞神速诛及其子孙但上自官长下至保练咸藉本府为名酿恶无穷是尔等之罪即本府之罪本府虽自反无愆其何能免尔等罪孽深重之累及合行晓谕为此示仰士氏人等知悉见示之後亟行忏悔有抢掳妇女者速还妇女有抢掳牛只者速还牛只有吓诈银钱者速还银钱有逼索货物者速还货物尚可挽回神怒苟免凶报若执迷不悟小之得病丧躯大之阖家遭瘟~灭子孙不义之物仍被旁人争夺惹得鬼哭神号而本府亦不能逃其连累司罪案昭彰勿占一时便宜不听本府之言三日内外定有报应速宜遵行勿自贻悔
又
照得永宁东铉还和三乡素称守法良民无端何士荣结连酿祸虽有恶少游手附和助逆而强半出之胁从黄土?一阵率子弟以攻父母天地鬼神所共切齿因之义旗一指妖氛顿扫恶少游手铺钌焦缺靖手刃四十八人以泄士民愤气其余胁从㈠恫痪康毕浊翳墒字场陈蕃若领回归降胁从一十五人\所耳目岂有班师凯旋复行追究往事之理至於王之仕禀称胁从者逃匿蕲水不敢投见缘是发票逐名招徕劝谕安插瘴匏意今票已销又何疑忌若罗把总开报投见胁从备案存查各安家室无怀二心目今天气阳和万物发生农工将动生计倍殷其从贼幸免者亟去邪返正看何士荣榜样岂不寒心各理本业保首领以保妻子勿听人言东o西藏倘再失足後悔何及尔乡保士民人等切勿图利恐吓致此辈容身无地本府倘有风闻定重处合行晓谕为此示谕士民人等知悉自示之後各宜遵行毋违
黄协弁兵争功看语
看得用兵之法在乎主将命营弁出师简授得人而士卒争先棵未有弁不得人而兵争棵亦未有兵不棵而弁克成功者也黄土?之战把总吴芝兰临阵死难回详守宪请J恤在案千总李茂N一骑当先胸中贼铳绵甲透孔可验马带铳伤倒毙步战杀贼u山越岭兵气倍奋活擒贼首何士荣把总罗登云武举张尚圣两|夹攻甘胜献何贼之衣帽腰刀功绩可嘉而实李千总之义勇胆略有以倡之也据甘胜诉称李千总高喊要解活的否则更斩蚁首则李千总之杀贼入营同士卒鏖战且擒灭有余力号令有余威历历如睹大约兵非将无以鼓厥勇将非兵无以成厥功则甘胜夺功之诉无容深究也此役也弁兵同心戮力咸有功劳可纪皆贵府仰体抚部院慎重封疆至意简用营弁得人健丁素蓄气守备朱催兵进山迅速一战灭贼地方赖以宁谧生民赖以保全至於百总蚩凡眉角中一铳耳边中一铳兵王可先肩膀中一铳穿透尚未全愈其余兵丁马匹带伤者甚多不及细开若夫杀贼山谷无数擒贼献功兵民四十八人难以悉备本府当赏银五十两以酬同仇之义兹准移查合找泼飨瓯
东山平定勒石铭【在黄市龙潭冲什子寨路口大石上】
龟山以平龙潭以清既耕既织东方永宁
康熙十有三年十一月十九日黄州知府汾阳于成龙勒石
复张抚台禀
军务殷繁宪台勤劳日昃不遑成龙坐享安逸惶悚殊甚黄安招抚一案催县妥详於初四日方}文到府正据详通报间值宪恩浩荡轸念投诚家口发银二百两当时叙入详内谭以从等安插县关成龙发银四十余两为b口之资颇称得所而黄翠林等一百余名又涕乞降救命情实凄惨拒之不忍今端委驿官李德}银前往黄安买米赈济以从等家口此官财利分明决无侵冒之弊遮拖匕仓没拼淞值纫匝龈毕艽扔嗳菰俦ú痪
于清端政书卷三

[book_title]卷四
钦定四库全书
于清端政书卷四
两江总督于成龙撰
黄州书
申蔡制台张抚台乞归守制详
成龙v劣庸材荷恩提拔感戴终身兹有下情泣血上陈念成龙父兄先逝上无叔伯终鲜兄弟??一身奉侍慈帏希冀升斗以禄养亲不料任粤任蜀远隔天涯及佐黄郡又苦卑湿不敢迎养身羁一官心悬白云十六年来乌鸟之私未尝刻忘康熙十三年成龙有终养之请屡词绦菔滴高堂母老中怀隐忧不得不为之乞怜也今忽焉永诀母北子南幽明殊隔讣音驰至肝肠惨裂魂魄黯销号天抢地欲见无由追悔无及痛成龙母老不能养母死不能殓目前柩停中堂亡灵无依倚门倚闾死後望儿倍切生前成龙他乡孤哀腐心疾首泪已血凝形已骨立惟奔丧营葬触棺K踊少释终天之恨此成龙痛哭呼号而不得不为之乞怜也伏乞宪恩垂怜他乡孤哀母死无治丧之子施浩荡之仁慈积万代之\循例题达归家守制亡母有灵叩感地下成龙倘邀余生焚香顶祝即与母偕逝衔环结草永矢世世矣
复蔡制台禀
成龙自康熙十二年叩谒宪昝砂谕之宠章服之锡恩逾格外诚千载一时也十三年入京复任值南寇蠢动湖北震惊地方多事军务繁剧未能趋谒罪戾殊甚自鄂至黄终岁靡宁成龙心血已枯筋力尽竭龙锺堪怜通详乞休未荷恩允强勉从事每多E漏至於罗田文武互讦关系地方成龙何敢一刻放怀此事急则彼此相激缓则意气自平况均系贵族子弟忿争之日少亲爱之日多兹屡奉宪檄不敢久稽谨将大略申覆伏乞宪鉴
上蔡制台用兵方略
成龙受知遇之恩虽竭犬马之力无以报称於万一然年迈气衰力不胜任况当军兴旁午之时犹非太平腐儒可坐理也伏乞宪台念数月奔走恩全离任成龙得与十四年N别之老母妻子再相聚会阖家焚顶无既然时事孔棘宪台膺封疆重任宜亟为
朝廷计安危也用兵之法察天时审地利有守有战有攻有奇有正有缓有急知己知彼以逸待劳攻其无备出其不意之数者不可不审也今天下之大势在荆州据长江之险贼不能凭空飞渡相持数月金风一起川湖之贼必两路争渡彼利在战我利在守以逸待劳贼气自夺若我兵先贼而渡江未为胜策我欲渡彼必备安能保其万全倘或贼有狡谋阳示之以弱而伏劲兵于澧常间我兵不揣虚实踊跃争先入其彀中则危甚在我无必胜之势而进退失策此知己知彼渡江之战在所当缓者也岳州对垒势足相当水陆更宜增兵以守为战胜负难决然旷日持久将若之何目前阳平已复蜀无可据勿拘六月不兴师之例乘胜而入进可以战退可以守蜀中空虚郑蛟麟老懦其余浮夸之辈无智勇之将先之以抚继之以战蜀可传檄而定大兵直抵遵义而黔省震惊三桂必退守贵阳然後荆兵渡江以尾其後必胜之局此奇兵在所当急而出其不意攻其无备者也至於武昌受病在通城小路须委老成将官镇守勿骚扰民间收拾人心将平江一带土寇抚而用之探长沙之虚实藉乡民为引导而长沙可袭取矣然後请偏院坐镇乘便招抚衡辰宝永亦足以夺贼人之胆而壮我军之气矣
上蔡制台南征方略
四月内闻宪驾渡江南征兵威振厉成龙不胜雀跃用兵三年见此义举然以江湖水涨暂旋
天戈此诚审酌乎天时地利识兵家进退之机成龙儒生也未谙军旅之事第以素所见闻上渎宪聪兵家之要有战有攻有守今日长江之险古称天限南北者也守为长策然非徒守之而已须训练士卒常有必战必攻之势若止使之把守要隘何异乎逍遥河上也训练之法非止骑射枪铳之末务五人为伍十人为什自管队至百总把总千总守备上下相统休戚相关将知士意士识将心如身之有臂臂之有指呼吸贯通一旦临阵昼视旗帜夜听声音可聚可散仍可散可聚而终不可乱两军对垒如手足之I头目子弟之卫父兄是训练之要图此议涉於迂阔而实非迂阔也守备亲乎千总千总亲乎把总把总亲乎百总百总亲乎管队管队亲乎士卒士卒虽\然由管队层累而上则头领渐约风雨晦明同其甘苦锋镝死亡共其患难古大将吮疽投醪用斯道也水师营亦然但水战之法久缺不讲似宜大小船只相间以便利为上计总之兵不在多关夫子用刀斧手三百岳武穆用步兵五百以少御多诚得乎兵心而已将将之法亦无异是目前
国用匮乏最为吃紧则屯种当议举行荆州用武之地必有荒芜之田以守兵轮流耕种如临江一带九十月水退种以大麦至三四月水涨之时即可收割其余高阜之处种以粟谷不比水田多费人工勿先计收获多寡实意行之自有功恳嗫芍
朝廷些须之费而亦不旷乎兵务当此
主忧臣辱之时宪台为封疆大臣责任綦重拔武夫於行伍之中寄以干城腹心之任古人有行之者至於通彻占候晓畅谋略用兵已久草莽料不乏人虚心延访使贪使诈此又运筹帷幄之要着也成龙迩来老病s绵忧时心切不克躬亲叩谒恭陈刍言未知颇合时宜否
上蔡制台酌留营将
窃照黄州西接武昌汉阳东连九江安庆长江一带亘绵数百里上以键荆岳之门户下以~浔吴之咽喉实属要害之区当承平之日黄州原设副将一员额兵六百六十名分汛黄冈黄陂麻城黄安蕲水罗田六县蕲州原设参将一员额兵四百五十名分汛蕲州广济黄梅三州县而黄协所辖地广兵少常有鞭长不及之虞康熙十三年滇黔瘫淙诵呢喜饴槌锹尢锼匚盗薮宪台虑周万全
题请黄协添设守备二员分防麻罗各召兵三百名因蕲州势踞江干密迩黄州议裁参将一缺留兵三百守备管理而统辖於黄协彼时江右无惊议设议裁缓急适宜嗣豫章用兵宪台审时度势请复蕲州参将一缺两牍补陈无非为
朝廷封疆起见部议相左盖以九江有提督坐镇而江右已渐次荡平也然今日之忧又不在水路而在陆路闻江右宁州叹与武昌之大冶兴国接壤不无震邻之恐查大冶从小河出黄石港直抵大江在黄州之下蕲州之上兴国从富池口直入大江在蕲州之下广济之上虽贼寇不敢猝犯但恐大冶兴国受敌而沿江一带须处处堤防以一协镇遥制九属之水陆瞻前顾後不无可虑莫若暂留雅参将坐镇蕲州仍分汛蕲州广济黄梅而对江之兴国等处亦得专谋堤防黄蕲协力声势相援兵威自壮防御自密不惟黄州巩固无忧即武昌之属邑亦可恃以无恐伏乞宪台为封疆谋万全因时制宜暂留营将辅车相依以成不可摇动之势如欲必裁或俟事平再议可也
复张抚台论设水师议
用兵之道审时度势陆路以骑兵胜水路以舟师胜自湖南失陷长江之险贼视耽耽相其机宜设立水师诚为要务荆州重地武昌省会水师二营
题请设立可谓无遗策矣惟蕲黄一带上接荆鄂下扼浔吴为全楚门户水师不可不亟为之议然增设水师必广招募而募一兵必增一兵之费当
国用匮乏何敢议增查道士一营处黄州之下流踞蕲州之上游现设兵三百名原称水塘或可易为水师似不必增兵止易其名习其技便壮南北之雄图也如云兵寡难成营制或将蕲州已裁兵一百二十名补入道士共兵四百二十名统以名将联荆鄂而制浔吴思患预防审时度势之长策诚有如黄协镇改设水师之议允合机宜第议水师必议舟楫若复新造工费浩繁便难举行或将岳州新裁水师营大船议发十只尽可足用再查道士原设防江小船以济之大小兼资声势自赫守御自固兹奉查议理合悉心筹画伏候宪裁
上张抚台论蕲黄守御
前九江湖口情形乃蕲营千总等员塘报十三日投之王协镇请成龙会议通报速发郁千总带兵一百名驻扎蕲州北关前哨侦探成龙於十四日}书差役前往九江府知会逆贼实迹救援机宜俟役回另报第黄梅与九江密迩蕲州既与黄参将密议竟不申报是视地方大事为戏局乞宪严饬十四日成龙据协移复行详报请守宪战防同知未蒙宪示十五日奉宪牌备船二十只成龙自合遵行但民船备用终非永久之计成龙欲备价公买为缓急之需特苦贫乏不能济事且古有水师似宜仿而行之黄参将已经裁缺赴部改选王协镇自应速往蕲州整练兵马黄梅空虚亦应特委专员领兵协守城池以壮声势广济无城恐人心惊恐弁兵均应驻防今日事势以蕲州为重镇以黄梅为藩垣龙坪武穴正用兵扼要之地布置须周密事属万紧统候宪裁谨献地里图一纸祈察收程镇邦已至正资助理为此具禀
上张抚台论九江事宜
看得
禁旅南下逆贼自然闻风窜伏目前正可从容绸缪黄梅为武黄下游门户今据该县禀称恐发兵驻防则城内之庐舍人民难保万全为虑诚切细阅形势湖口与断腰近清江镇与九江近莫若发兵驻扎清江镇守与九江声势相连可以大壮兵气湖口离安庆不远或移安徽抚宪亟发精兵驻防则三面鼎峙彼此相倚可保无虞至於清江镇似应筑两土垣兵居其一民居其一庶兵民不致混杂统候宪裁
上张抚台论兵事
守宪十七日临黄十八日有南康之报闻郁千总领兵赴梅成龙深切心腹之忧请命守宪立刻发兵当日给散兵粮借支黄梅草银二百两营兵方束装而宪命适至船只不足李知县带家丁夜渡樊口十九日天明船集大小共四十只大船给银三钱小船给银一钱五分文武临江酾酒誓师颇有投石超距之势又闻郁千总往蕲无复可虑守宪优礼相待较前迥若霄壤一应事宜守宪协镇为政成龙与中军料理府事如有紧要机会亦不敢坐视缄默六安州麻埠地方土寇倡乱与麻城东山为邻罗山解散余党无人安插三五成t由麻城潜入东山六安之界利在守隘罗山之党利在驱逐闻风已报守宪仰候布置罗田麻城文武不睦麻城文弱武强罗田武弱文强事处两难调停无术九江江守书到驰报船只目前买备尚无定局统冀宪鉴
申张抚台请增防兵议
窃照黄州地方寥廓水陆兼防原设协镇副将一员额兵八百六十名分汛黄冈黄陂麻城黄安蕲水罗田六县N平之日尤虞地广兵寡盗贼窃发自滇黔瘫涞胤蕉嗍侣槌锹尢镆研律枋乇父饕辉蹦急各三百名无庸协兵防守查千总罗登云领兵五十名防守石人嘴把总贾思玉领兵五十名防守黄陂千总郁某领兵一百名防守阳逻府城止留六百六十名各塘汛分防不足议拨罗田兵五十名防守石人嘴撤兵回协分守各塘目前江右宁州叹大冶兴国有震邻之恐黄州沿江倍宜慎加巡防麻罗营兵不时听候调遣兹闻督部院拨麻城营兵五十名驻防阳店但大冶兴国与黄州一江相隔处处需兵防守以黄协一千四百之兵尚恐不足分防尤望蕲州留将协力若调麻邑之兵前往杨店则兵势愈分防汛愈E况杨店系德安地方尚属内地或德营拨兵五十名亦可以资弹压也成龙本属文职不宜越位谭兵但文武同城安危与共凡有关於地方者未敢坐视不言统冀宪裁
与吴道台论东征方略
成龙自前月二十七夜星驰}送伪後二十八日贼突然至阳逻不知何来飘然而逝不知何往十一月初一日忽报黄冈永宁乡有警界连麻城东山恐阳逻之贼必然入夥则声势益张九江有重兵黄梅无事蕲州赖宪台驻镇威德宣布当自万全止须留兵百余以资协守府城空虚祈会商王协镇回师与成龙密议布置更祈密授方略初一日已有禀报抚宪辕门专恳协镇旋师用藉弹压调度再恳宪台迅赐临黄封疆倚赖东南安危在此一举成龙惟拌命入山躬彰挞伐亦可纾宪台内顾之忧也可胜拳切之至
与郑学宪书
初七日忽捧宪谕谆谆诰诫念桑梓之末员笃以家人父子之厚谊感激之下倍增酸楚成龙年迈力竭沈滞苦海遥望白云肝肠碎裂祗因抚宪恩深义重不敢云瘁地方事务各属年少恐不谙练事事关心至於蕲黄原名盗薮数年以来躬亲稽察不遗余力水陆颇静近日诸凶口称成龙养高必不冒险敢於私臆横行若不出其意外破其恶胆将何底止扶病巴河之行非得已也即身居署中未尝不心驰境内出入勤慎之谕真令人痛哭流涕事出无奈将若之何如此严密尚有讳盗不报之弊讹传高尚实属本心但目前难以卸肩相度时势或终不免此一着耳承惠种种尊者之赐不敢倘唇庖轮恩当佩服终身敬望驾临齐安未卜福星何日照临也
闽臬上张抚台
成龙受知遇之恩即天地父母何以u也沦骨浃髓莫可名言昨叩别慈痛不能割于焉永诀肝肠碎裂蒙笑语之燕醉饱之德愧莫能承复蒙清问俯及敢不罄抒素所见闻仰赞盛治但恐刍瞽鄙言无裨高深伏望鉴宥焉自十三年祸乱之初正宪台莅政之始承平日久人不知兵一时风鹤处处城郭荡空若非宪台镇静屹如山岳彼时乾坤不知作何光景也焦心劳思选将守鄂呼吸之顷转危为安复请侍卫之兵大彰
国威上缓徵之疏收拾人心试问今日之天下金瓯如故者谁之力也忆昔逆氛渐逼江夏城门之外文书不能行兼以糗刍匮乏费用浩繁天降灾殃淫雨如注慷慨悲伤此成龙之所亲睹也尤憾奸宄喜乱内变纷生大冶煽祸於前东山接踵於後嗣江右诸邑失守南北震惊汉口黄冈麻城黄安攘臂蜂起宪台发策指使用兵如神剿抚兼施保有疆宇
题请恩免逆首家属用彰
朝廷不杀之仁至於胁从罔治视伪如弃纸反侧自安又其余事矣
皇天在上毫无佞谀之辞兼以天灾异常遭水旱请蠲请赈苦无宁晷数年来享平安之福殊不知卧薪尝胆之苦也从前功德累纸难尽目前事务较昔倍苦官民交困不忍不言如辕门琐屑细事无关地方安危似不必烦宪虑也图治之大要在用人行政而已用人之权虽出自
朝廷而激浊扬清之法又在封疆大臣操之但知人则哲自古为难贤良佐理易与为治监司为宪台耳目朝夕筹画
国家大事最为吃紧如驿传襄阳二道皆正人之选倚为心膂自可相与有成守令为亲民之官时加劝勉人孰无良且八法具在敢不自爱而劳苦之吏亦宜拔擢一二以快人心以示鼓励如夷陵知州身履危险之地黄梅知县躬亲奔走之苦日久神疲情状堪怜前任汉阳江防修理杉船倾家助
国均难砻鹛柔杼氐湓蛉巳俗苑莒豆γ之路罔不捐躯报咳舴蚋鞲属员难以尽知不敢冒昧上陈此用人之大要也行政多端目前苦累惟在军需一事今王谕一颁时刻难缓然寓仁慈於催办之内一分则军民受一分之福一切木料油麻铁钉等项先查经理衙门存剩几何勿令沈匿尚需用几何量其多寡确实分派勿令浮冒凡司道分派数目申饬详报以俟开销之日彻底对查则沈匿浮冒之弊可杜而吏书不敢作奸至采买米豆等项现在发价申饬司道不许牌内开如价不足另行补发字样此系骗局阳为君子为小人止许地方官照时价买解造册报销如有浮冒者痛加驳减如大部奏销之例则公事易办而官民无平空垫赔之累至驿站之事苦於倒追各驿官无隔宿之粮而拖欠至成千累百号天泣地不可听闻将何以周恤各属吏员奔驰军前枵腹从事内不能顾妻子外不能赡跟役衣服褴缕殊无居官之体将何以存济排夫数减差使日增累及烟户渐已逃避将何以调停大江舟楫乃商贾血脉之路封船不已船户潜匿商贾~迹将何以疏通汉沔一带堤受水害百姓流亡将何以修筑长江上下塘汛无兵盗贼必致横行将何以预防湖南一日不复军供一日不休楚地居民日就剥削患在肘腋将何以筹度楚民健讼顿辄倾家败产纵有一二富室破坏不堪将何以禁止事务多端难以枚举此行政之大要也若督台帅师洞庭焦劳殊甚须发半白尤赖宪台同心戮力时勤慰此又封疆大臣利害与共视同手足之谊矣若察核官吏下及衙役此太平之常事当今日极苦极累之时更冀宪台其文法恩先於威俾各属黾勉图治咸乐平之化成龙归休邱园遥相庆幸冗言渎听曷胜惶悚缘奉下问不识忌讳统乞宪鉴可否采择施行若吴逆冥诛天将悔过荡平可望宪台凌烟之庆成龙身在草莽亦与有荣施焉
上徐藩台书
两接谕命读至苦海陷之句不觉痛如刀割孰料时事一至於此曾忆去岁五月内成龙亟言切谏明知时事之难处而琐琐虑及此也宪台亦忆及此乎已往不谏来犹可追时事虽不可为而尚可及早图之也成龙又有刍荛之言深知不足听而又不忍不激切言之也惟望宪台俯阅裁酌可否实意行之尔今日财用惟有余不足两者而已酌盈济虚补偏救弊之法古人行之今人不可宥则之乎恳宪台大舒胸臆勤惜分全副精神注於会计念兹在兹日积月累弹兑勿落他手支放必须躬亲登记莫缓时刻非孳孳为利也亦以云救也若愁闷日集毁言日至一味放倒将来何以处之其紧要之法有三焉一曰核实数传集经承清查钱粮民赋不足几何协饷不足几何捐纳不足几何立为欠数着经手军需书吏清算各项军供应开销几何立为存数再将在库在内已发银两彻底清查某府州县有已发之银某等如修理杉船之类某府州县有发买之米如黄冈蕲水二千两之数查明立刻催解立为存数以所存抵补所欠尚有不足几何复查在省棕麻板片等项已用实数几何未用存留几何俱系有用之物料查明交付武汉两府因便支用一以省另买一以作实数可杜藉端盗卖之弊已闻有盗卖铁斤者不可不蚤为之计也一一确查然後一手出入节次省减量入为出虽有吝啬之名可免陷之累矣一曰亲吏书朝廷之有百官百官之有吏书一也百官之内岂乏不肖吏书之中岂无贤者亦在因才器使而已耕问诸农织问诸婢必然之理一身之精力有限\人之耳目无穷各执事分办於下一人察核於上彼焉C哉但不可过疑亦不可过信用人勿贰古之道也乐彼之园其下维箨古之言也好而知恶恶而知美\吏莫不乐为之用何忧财用之不足乎若寂处尊严谓~吏胥止有一二亲信恐利归他人祸归一已种种弊生不可救药矣一曰阅文书藩司为一省总笱妹虐俟僦贤否民生之休戚岁时之水旱民赋之起解军饷之领支俱属望焉文书随到随阅随阅随行则百官畏其丰裁民生保其性命水旱赖以调剂民赋军饷无守候稽滞之怨若不勤加拆阅则诸事尘积一二奸吏伺其喜怒贿行文书利敛於下怨归於上纵财赋虽无可虑而陷愈不可测矣更望亲近正人君子相助为理神气日清名誉日彰功名置之度外祸患杜於将来以上琐言出之痛肠惟台鉴焉成龙行矣承宪台赠言读不忍终及见诗如见我之句洒泪沾襟闽楚之隔山川之遥後事不及闻知且成龙年u六十迩来多病又恐有生死契阔之痛矣临别未面後会无期黯黯魂销不知所云敬呈俚句志别惟宪台见之一如见成龙焉
又为藩宪上张抚台
成龙任道日浅衙门事件亦少经护道查明已具结申报讫惟任府治五年钱粮军供等项例应统为查核近日藩司行查黄州府出具并无未完事件印结合据结申缴成龙任内之事俱已明白应赴新任且闽役於本月十三日到黄迎接不便久为逗遛前藩司云回荆查明详请宪台批允发凭迄今未知查明详请否尚有十六年八月内买豆一事当时议定买豆十万石成龙具六万两印领一纸藩司止发银一万两买豆二万石此项豆银黄梅领银七千两买豆一万四千石景照磨领银三千两买豆六千石俱已交收清楚而六万两之印领未发今岁领买豆银二万两此项银两鲍同知领过一万两景照磨领过四千两尚有银六千两眼同库官吏收明司库而二万两之领未发又有修理杉船一案借司库银一千七百五十两印领三纸据前任郭同知云止收过银一千两此项银两黄州府俱已承当而一千七百五十两之印领应行查发九月初旬姚监生赴荆清算遇藩司於江夏面云回荆查发手又云各领应存者存应还者还断不贻虑言词凄楚读之不胜痛切僚属之情利害关心但
朝廷饷银理宜逐一清算为一了百当之事此成龙为藩司虑又不得不为一身虑也乃成龙痛心疾首而无如之何者也统望宪台始终曲全为拔救之法昨闻宪台严声厉色乃一片婆心实意教训而藩司不胜气短惟恐愧悔之下事件头绪繁杂急不能理必至寝食俱废而大事愈不可问矣成龙愚见莫若相其性情而节次清之但荆南路远事多迟滞恳宪台启请粮道暂赴荆料理星夜调回藩司朝夕面商温言慰令其心志舒畅愁闷暂展唤经手钱粮吏书逐日清算限期归结则钱粮之出入多寡有无水落石出纵有差错逐案清补事尚可为也若不蚤为筹画必至偾事苦至此极矣藩司止有一子不幸早逝??母妻天各一方内外忧坑治耷资艚馕拷来作何结局又成龙之昼夜不宁而鳃鳃过虑者也印领一日不发成龙决不敢轻离黄州赴任违限之咎甘心受之成龙执j鄙见未知有合时宜否
上两粤金制台禀
成龙才劣数奇蹇仕粤西蛮烟瘴雨孤身七载幸蒙知遇千载一时荣膺计典格外提拔迄今回想叩别瑶甓＿涛鸨洳偈夭痪跬辞懈纬及赴蜀任荒凉情状满目凄怆踏勘楠木u山入箐奔驰百日转秩黄丞虽属冷曹而逼处盗薮驱除抚辑倍费心力刑名繁剧日昃不遑兼理黄汉捕务苦肩重任又两值入京奔走雨雪又经五载蒙蔡督台识拔特赐章服仍膺异数探胛鸨洳偈匾蝗缦苊成龙不觉痛切心肠无端滇黔起祸南服不靖成龙於时星赴军前代理武昌事务适量移建宁守张抚台留任鄂郡因浮桥一案参黜值麻城土寇生发委任抚剿题授黄州守一切军需躬亲料理神疲力竭南贼潜入黄地煽惑肆逆领兵进剿焦心劳思须发尽白事平乞休屡详未允勉力供职以报两台今日之知遇即以报宪台当日之知遇也更渎陈者目今西南鼎沸而东粤一省隔断滇闽之声援天下安危所系宪台一力保全真所谓
朝廷封疆大臣矣自豫章瘫湓炼孤立一方四面受敌窃甚忧之幸江右荡平则东粤军威倍壮顷阅邸报西粤抚军克复梧郡须善守之平乐滩高水险不便进兵宜密访别路出永州一带可以直抵桂林旧右江黄守道素蓄胆略陷入贼中必有归意倘得内应孙孺子不足谋也旧线将军未卜存亡此老若在可与黄协力至於马雄成龙料必附贼罗城温守备久在标下习知马营虚实倘起兵柳罗间袭取庆远r闻风响应是亦摇动彼地之一策也惟恐细作难得其人耳成龙治蕲黄颇称宁谧荆岳相拒迩来郧襄多事亦已合兵会剿江右宁州失守不过土寇作祟无有大患秦中贼势略已敛迹天下事全赖宪台诸大臣尽心区画兵不可轻动机不可轻失相度时势战守自有机宜成龙愚瞽下吏沐恩高厚梦寐难忘兹因便羽特将成龙前後艰苦备陈兼述时事以表鄙忱临禀不尽瞻切
八闽书
公上康亲王求罢?夫启
康熙十九年正月二十八日据福州府知府蒋o海防同知苏佳嗣粮捕通判林有兰呈据闽县知县祖寅亮侯官县知县姚震会报称本月二十四日蒙抚院传奉王谕令职等照旧拨给各旗官兵?草人夫职等以未奉院檄难以拨派民间随因出师行逼职等不得不再行请示至二十七日各旗官弁兵甲填塞县堂刻着职等拨派?草人夫职等以此项人夫前系督院具题禁草未奉上文不敢擅拨当经面禀参赞大臣v各司道於二十八日公同商议摘叙原题事理详悉知王爷听候批示间讵合城内外诸色人等传闻仍取前项人夫以大兵云集徭役繁重民命不堪突然废业罢市喧泣街衢事关地方理合详请乞赐示禁庶地方得以安堵等缘由到司道据此职等随即传唤保甲人等查询据称大兵?草人夫子民竭力已久前此曾荷蒙王爷洞鉴轸念小民困苦特准豁免实蒙再生不拟昨二十七日旗兵复向两县取拨小民典鬻已竭委难再支因此惊惶废业不得已沥陈下悃号乞宪辕祈转恳王爷等语职等即晓谕令其照旧开市安业外但闽省残黎困苦已极业蒙垂鉴豁免各旗?草人夫百姓邀恩已久今应否仍准照前免拨此出浩荡洪慈职等仰邀
简命身任地方为民请示伏望鉴裁施行
再肃上康亲王启
窃照国家之安危由於人心之得失而人心之得失在於用人行政识其顺逆之情而已孟子曰得天下有道得其民斯得天下矣得其民有道得其心斯得民矣得其心有道所欲与之聚之所恶勿施尔也是国与民相倚之切千古诚不可诬载诸简册可考而知也恭惟我亲王为国家之大宗实维城维翰之所攸赖因滇黔背德东南煽动
皇上命将出师审浙闽为东南重镇有藉於亲贤熟知亲王仁育义正可当大任授阃外之寄以平定东南是即
太祖
太宗
世祖章皇帝之所式凭也任大责重非比寻常於时我亲王毅然受命简师阅旅平复浙疆直入闽关丑类望风克澈Ｄ嬖抖菥人姑耢端火之中登之G席之上神武不杀古之用兵无以逾也数年以来小民歌颂戴高履厚莫知所报十七年海逆偶尔犯顺旋即驱逐而小民获有宁宇无非我王仰体
宸衷爱养斯民之所致也迩来京师地震
太和殿灾
皇上忧勤惕励下罪已求言之诏骋园民察吏为念且北直江南山东河南处处碳㈥饧弥
旨日颁岂不知满汉兵马从征日久劳於王事军需浩繁内帑特涯鸯豆└而爱民心切未尝因之而少置也我王
朝廷宗臣镇静海邦地方宁谧
皇上少纾
宵旰之忧者惟亲王是赖我亲王忠
君爱国体
皇上之心敬
天畏灾屡谕满兵毋扰百姓宣布
恩旨下痛民隐上彻
宸聪是又
太祖
太宗
世祖在天之灵所喜悦也职司成龙年逼桑榆受国家知遇之恩无以报答惟审人情顺逆之故敬献狂瞽之言祈有於
国事伏愿亲王俯念
国与民相倚之切以一夫不获曰予之辜一吏不法曰予之咎为保邦致治之本为回
天慰
祖之实以尊
朝廷以服海丑莫是过焉成龙章句腐儒不识治体冒昧渎陈伏乞恕其愚蒙察其诚恳实地方之大幸也惟亲王采择施行
上吴抚台论闽疆事宜
成龙山右腐儒未习军旅然谬任闽职已几一载切知生民之涂炭皆由海逆之凭陵此贼一日不灭闽疆一日不宁宪台劳心焦思图报
朝廷知遇之特恩拔救闽省之残黎必除海逆以底荡平因之殚心筹画以难与虑始之见为一劳永逸之举修理战舰制造军器夏不避暑冬不避寒且浃洽归诚交O平勃一片苦心未尝一刻忘
朝廷也兹战具齐备厉兵秣马择吉兴师将见澄清海宇V安边疆在指顾间也成龙虽属静z踊跃租砬焯平之有日矣然不揣狂瞽为攘外必先安内之议未知有当宪鉴否敢敬陈之
一省会根本之地不可不慎也闽民奸诡而好乱多图徼幸为不终朝之计逃兵匿寇窜伏闾左乘便思逞迁民窭夫室家仳离一呼易叛归诚者虽多革心而归农者岂尽化服宪驾南征腹内空虚么魔窥伺实繁有徒虽
王师静镇可保无虞而南台种类杂处人心易为煽动倘有小警未免烦宪台阃外之虑此林鼎陈德枫二案似当早为处决以~观望者也
一上游形胜之区不可不固也延建邵武为八闽咽喉米谷所由输运商贾所由流通迩来山寇出没建郡之浦阳崇瓯等县咸受荼毒延邵二郡顺昌光泽均遭侵犯至於杉关要路民不安枕商旅视为畏途各协守兵惟知按月索饷不知所守何地所防何贼且江纪杨一豹二贼日以归诚为饵而焚掠倍惨宪驾南征彼复何顾忌虽尚将军驻建可恃无恐而延邵之间鞭长不及二竖必更有一番计算目前古田已藏逆种永安复报寇党顺昌尤沙尚留燃灰倘有小警又未免烦宪台阃外之虑此顺昌杉关似宜各设防兵三百名以资守御尤沙似宜分兵数十名以伺衅隙者也
一各营分守之兵不可不练也
国家养兵期於御侮未有止以迎送往来守汛了望空縻粮饷为者近稽兵籍郡有镇守邑有分防星罗布如常山之势然细加察核或调赴漳南或遗渌师或分防塘汛在伍之兵实有几何宪驾南征各营必逸豫高枕惟计饷银之完欠谁复验弓马之生熟倘有小警在伍之兵寡而未必精在汛之兵呼而未必应又难免宪台阃外之虑似宜为绸缪之计亟加申饬务核在伍实兵若干名时加操练寡而期精在塘之兵若干名日加稽查呼而期应各成一枝劲兵互相联络以通声气以资御侮以备调遣者也至於海上形势宪台久已洞悉成龙何敢妄陈戈矛所指势如破竹以纾
九重宵旰之忧酬知遇之恩建盖世之奇腼怨γ於鼎钟此成龙之雀跃欲狂者也统祈宪鉴
候吴抚台禀
宪驾出征为
国受劳成龙逸居省会无刻不诸怀每阅南报陟天马屯崇武披草莱翦荆棘驱除游逆安抚降丁为水师先声宪台社稷臣也破海坛越江战湄洲泥澳之间真可谓一月三捷矣三月朔日厦门露布除
两朝之逋寇建盖世之奇氪哟撕２谎锊民获宁宇用纾
九重南顾之虑成龙喜跃如狂更窃有请焉台湾尚在宜为善後之计或云得其人不足臣得其地不足耕此眉睫事也久之必为厦门忧武侯擒纵之策正在此时铜鼓之威海内咸仰望焉成龙不识时势谬陈一见乞宪裁酌画
国家久安长治之图万世将倚赖之矣但宪台冒雨触海风昼夜靡宁闻宪体清癯成龙寝食不安区区下情望为
朝廷保重统祈宪鉴
上姚制台禀
本月初三日捧读宪檄为大计一案以和衷为呈浅洗蟪贾体
朝廷之福也成龙老迈迂儒不学无术历仕二十年纵观古今名贤身任国家大事无不同心协力相济以有成者况闽省之危岌为何如地闽民之残疲为何状也谨将大计一事缘由备陈之部文大计以一月为限期成龙於十月初旬患病碳俣大计贤否高藩司差役守催成龙以老病列款移司通详则大计重典成龙事不能理也适高藩司有楚省之议抚台以揭内不便列名十月十九日催成龙议事即以藩篆相付成龙以病辞未允彼时二十五日大计之限满矣二十日催迫任事二十一日受篆二十二日即以大计请命抚台随询主稿之例成龙未经其事即传吏书问云军政乃宪台主稿大计乃抚台主稿也复检查旧案历历不爽抚台方谕吏书速行此成龙在坐
天日共鉴者也成龙又以地方多事属员为军务所苦且一年之中已被劾八员此番似难过刻乃成龙所力恳者二十三日即开列三员通报以副限内之举是大计缘由历历有案可考者也宪台廓达大度敬贤容\同抚台以定海安民为己任是今日闽省之封疆朝廷所倚重士民所待命百官所畏威者宪台抚台也数年来劳
朝廷数十万兵马费
朝廷数十万金钱全望会师大举以纾
朝廷宵旰之忧以解闽民倒悬之苦两宪功名ъ吨癫福?绵於子孙在此一时矣和衷之论宪台盛德事也成龙愚见以吹埙吹篪之谊原无彼此尔我之形和衷之美可并不有也成龙耳聋眼花不似人形龙锺可厌久应在废弃之列何敢与言
国家事但蒙宪台知遇之恩知之何敢不言言之何敢不尽临禀悚切
上姚制台议捐济禀
泉郡米价腾贵兵民交困蒙宪台特疏题请捐济救此一方诚饥溺由已之盛心也复奉宪檄设立站运先动宪捐银五千两司道府捐银五千两在省买米五六千石星夜运泉如救焚溺实为
朝廷兵民实为
朝廷封疆筹画周详成龙奉命竭蹶遵行抚宪漳钊郡米贵协济难容刻缓谕查延建邵三府从前发饷买米尚有四万石委粮道星往清理督运又恐府县米石一时难清闻饷银四十万将至谕粮道於省饷十五万内留三万两迅为买米期於无急需是抚宪热肠同宪台苦心两地合符也值省会米价亦陡至二两一二钱以外成龙虞在省买米则米价必为兴化之续若候上游米到又难副目前之急随恳抚宪谕借粮道十九年秋粮米令闽县备米一千石侯官县备米二千石成龙凑米二千石俟上游米到陆续补还一时协力办备站运可有头绪也嗣蒙宪委线副使来省催银买米成龙区区下情有渎陈者省米数日内减至一两有零若经采买势必仍前腾涌省会贸易者\力田者寡嗷嗷待哺将何以济此其可议者一也大兵月折料谷二万石每石折银六钱五分目前因米谷价贵勒不允折费尽委曲若米价再腾必索本色则每月二万石料谷将何以支其可议者二也各道捐银事属急公谁不乐从但成龙与各道朝夕共事颇悉底里如李粮道任苍梧资斧叹酵蹑涞狸任南臬尚负债息隐隐在听闻间王运使任嘉湖日用亦甚萧索杨学道莅任未久当此三空四尽无不捉襟露肘夙荷宪台矜念至於在外各道成龙未悉知然值军兴浩繁物力特阎时一举一动难逃宪鉴若夫各府认捐势必索之属邑私派民间为偷儿窃取之计其可议者三也前蒙宪恩代解泉饷一万余两因协饷未至久未清还目前司库匮乏成龙苦情不敢上陈大兵每月折料谷银八千两折草价银二千两月饷银四千两共需银一万四千两东那西补心血呕尽窃思成龙初任粤西令止徵地丁银一千二百两次任蜀牧止徵地丁银九两再任黄州钱粮径解藩司从不知收放银两成千累万为何事忽遭此火坑苦累欲死此又成龙之不敢议者四也宪台洪大度体恤下情成龙敢不披陈肝胆以候裁夺成龙更有请焉泉郡兵马云屯料在省数千石之米真如一杯之水但相时度势或米价稍平清查压欠饷银如数补足则月饷无缺民间积米自出或可绰有裕余也宪台严守一介海内咸知慨然以万金自任无非为此朝廷兵民
朝廷封疆成龙岂无人心甘为鄙吝下流潮苫澄┢砩笫倍仁贫已统乞宪台鉴酌焉
【附】八闽藩司紫薇堂一联
累万盈千尽是朝廷正赋倘有侵欺谁替你披枷带锁一丝半粒无非百姓脂膏不加轸惜怎饶得男盗女娼
【附】五显岭
山到穷时现许多峭壁层崖叹富贵功名何似林禽野鸟
路逢狭处经无数行云流水任盘桓谈笑休孤翠竹苍松
补遗
简讼省刑檄
讼狱为民命攸关听断谳决务合情罪使民无w然後能使民无犯本司为通省刑名总理法纪专司而简讼省刑载在
融退谓刑期无刑
圣意即经意也值今时届农忙乱後孑遗方得归农乐业大小衙门俱应停讼现蒙督抚两院给示晓谕远近谅已具闻兹除一切民间小忿争角细事⒉恍砝淖季猩笊扰妨工丈媚庾锸昀纷吠馊缬泄叵抵卮蠡蛴缮戏⑹录必虚心平听俾吐真情毋逞严刑以求必得至引用罪名必照律例方称明允倘或上下其手出入任情是为刑罚不中民无所措安望简讼省刑以符功令合亟申饬仰府官吏查照事理即便通饬所属自轻罪细故简刑停讼外其有应行审理及奉发等事务平心剖决应照律者照律应遵例者遵例拟议妥确狱不滋烦本司即以此定考核若有苛酷淫刑草菅民命及徇私卖法巧为轻重者本司径行平反改正仍以舛错与故出入人罪报参决不姑容毋以身先尝法也
严戢衙C檄
衙役犯赃首严
功令本司法纪攸司剔C除奸尤为急务自下车之始即已留心体察知八闽地方向来丛奸薮恶咸借衙门为护身之符其积年盘踞公门者为害尤甚盖缘巨猾老奸机深术巧始以甘言微利摅忠献勤而不肖有司遂以心腹相托或为掊克之谋主或作暮夜之传宣猫鼠同心呼应捷于影响由是小民愚者畏其威福狡者藉以钻营闾阎脂膏从而吸尽良民蟊贼莫酷于斯况闽地自变乱之余万户凋残岂容复纵此辈贪狼任其吞噬本司细行密访业已得其实如采办军输则滥加科派取用夫役则卖富差贫以致词讼为之线索惟利是图是非颠倒者所在有人本应指名立C处官揭姑念地方遭乱法纪久弛未经剀切申明毋怪冒撄禁网姑已往不究外合亟申饬仰该府官吏即便移行所属厅县严谕各役人等知悉务各痛改前非洗心易辙奉公守法保守身家如有怙终不悛者本司三尺具在断不再行假官以贪纵揭参C以大法重处速宜猛省毋贻噬脐
申饬招格檄
照得臬司乃刑名总笳杏上す
题奏重案口供谳语务必简洁至当难容杂舛谬每阅各属申详招由如E赃之案多有不入原E问答口供铺叙冗长牵混葛藤赃无指实甚至招冒议照前後矛盾不成招体倘有舛误干系匪小合行颁格通饬备牌仰府嗣後承谳赃E之案务照格式首列原E次列前件问答口供後空数行以备本司亲讯标誊招情必期简明毋得繁冗仍移行厅县一体恪遵各具遵依报查
申饬差扰檄
衙C肆害法所必诛本司总持风纪首以除C安民为事岂容狐辈假威公行无忌此缘该府官吏玩怠从事视
钦部宪重大案件如泛常每至届限犹然寝阁不报不结羽檄交催等为故套不得已而差役守催盖期亟完公务亦所以免该有司迟之参罚也该府若能体谅勉强差催苦心事事如期报结捷如影响何用烦本司出差以滋繁扰近闻司差奉票在外或借端需索者有之或咆哮恣肆者有之殊干法纪本司法行自近将以尽剔大小各衙门之C岂可令本司衙门养C不除念以往未有确据姑从免究合亟饬行仰该府官吏凡奉行大小事件务上紧完报除寻常词讼等事原⒉徊钐嵬庥鲇型蚍纸艏敝匚窨种玛不得已而出差者若该役有犯需索恣肆等弊该府立行据实具文押回赴司以凭重处设犹拘投器之忌即密具禀揭报明另差究倘再隐忍不言是必该府有何事俾操短长因而顾畏首尾本司察出先以该府委靡无能揭报法在必行务各恪遵本司将以此觇该府之风力才干矣
设立木R檄
本司奉行
钦部宪案俱定有严限少或逾期参罚立随其後前缘各属玩猿上叭魏舨挥ν往事致违犹虑差催滋扰是以设为风火雷三催号票俾得次第报完及雷票去後犹逾限不到即不得不行差提现行之法如此各属果能上紧料理何事不依限完结何苦必烦遣役此差役到彼即极守法不敢需索岂能免于一番供应盘s当兹赋繁财匮之时该府厅经承亦安所从出本司兴念及此虽在重处玩法之下又不觉为之体恤今特再设木R以代差役合先饬知仰该府官吏知悉凡木R一到定限几日务必将所催事件着该承亲}回覆若事已妥当不烦驳诘该承尚可法外从如或苟且塞责仍不能完结除责惩外再差役押还另限妥确回覆结案倘若木R到後犹若罔闻不如限完报是该府已不自爱立即选役星夜锁经承先以重法处治随将该府违玩职名揭报法在必行断不姑忍各属其各振刷精神痛积习毋负本司设法体谅谆谆诫谕之意
于清端政书卷四

[book_title]卷五
钦定四库全书
于清端政书卷五
两江总督于成龙撰
畿辅书
初任直抚请　陛见疏
恭请
陛见以尽微诚事臣本草茅下士滥叨禄秋由知县而历任府厅十有余载寸长未见实切旷之愆乃於三年之内荷蒙
皇上隆恩由楚省监司历迁闽省藩臬此诚
恩逾望外迥出非常履任以来惟有朝夕竭蹶以图报效实恐庸劣未能称职今复荷
新纶不以臣为v劣畀以直抚重任臣捧读之余自揣下乘菲才何堪畿甸重寄然闻
命自天又不敢控辞有负
特简至意窃念臣屡受
皇上知遇洪恩久切觐阙之念今既谬叨
皇恩优巡抚且自保定前赴京都计程止三百余里与他省相隔迢递者不同况直隶系畿辅重地连岁荒旱频仍黎庶困苦臣系庸才必得
天语指示庶足以抚莅兹土仰祈鉴臣愚衷俯允陛见使臣得以匍匐金阶瞻睹
天躬聆
天语提命即便回任尽心供职以仰副
皇上简任至意伏乞
睿慈俞允施行奉
旨于成龙简任巡抚正资料理不必来京陛见该部知道
报灾伤请蠲钱粮疏
恭报勘明灾伤分数事该臣看得顺德府属之内丘唐山任县真定府属之真定卫顺天府属之涿州武清房山昌平永清大城宝坻良乡东安涿鹿河闲府属之交河阜城青县天津共十八州县卫各被旱雹灾伤臣据详报情形业经具疏题报在案今据守道详称各属被灾地亩分委厅印官员踏勘除涿州房山良乡昌平宝坻五州县勘不成灾外其内丘唐山任县真定武清永清大城东安涿鹿交河阜城青县等十二州县卫俱经勘明成灾备造册结呈送理合具
题随该户部议覆内开奉
旨这本内议免被灾地方着差尔部司官一员作速前往踏看具奏余依议钦此随差郎中额尔赫图前往踏看去後今据额尔赫图疏称交河阜城二县原报被夏旱灾十分九分七分地二千七百六十六顷九十二亩麦收既少秋田收获歉薄应将此二县被灾分数如其原报唐山内丘任县青县真定阜城涿鹿等七县卫原报被夏旱灾十分八分地六千八百九十六顷七十五亩麦虽收一二分秋禾已收五六分应比原报分数减其二分大城东安永清武清四县原报被夏旱灾十分九分八分七分地九千一百七十七顷二十八亩麦收虽少秋禾已收七八分麦田所种禾苗又得收获应将此四县具报被旱灾不准算入其东安大城永清三县地内麦与秋禾兼种并不将麦地秋田分晰俱作夏旱灾具报应一并交与部议等语又查报文内天津卫被灾田地坐在青县此地应照青县一体等语查各属被灾分数既经郎中额尔赫图踏勘明白俱照额尔赫图所议其东安等三县并不分麦禾秋禾俱作夏旱灾具报不合但未开原报官员职名不便遽议相应行文该抚开列职名具题之日将该抚一并查议可也等因具题奉
旨这本内各县地方自去年被灾民生困苦俱着照原报分数准蠲免其东安等处地方官职名免察议
请增驿站工料疏
冲驿繁苦已极草豆腾贵异常亟请加增工料以救危站以速军机事该臣看得直隶驿站钱粮十分裁四之後每马一匹日支料豆草麸额银五分四厘康熙十七年以前连岁丰稔仅足支应十七年秋收微薄各价已昂至十八年荒歉更甚时值日益腾贵较前不啻数倍原定之银不敷用度所有额设夫役工食与廪粮饭食并买补马价及煮料柴薪等银又皆必需之项无可通融直属当天下之冲往来差使昼夜络绎多系紧急军务必须A壮马匹以资驰骋日需料草势难减少而额银不足各州县驿赔垫应用日难一日纷纷告苦是以巡道佥事吴元莱有暂增站银之详臣批守道参议董秉忠确议据称直隶地方系万国总笾区驿站非他省可比今连岁凶荒冲途各官赔累难堪亟当变通以济驿困请将各驿所用豆草照时办支除原定银数之外其长垫之银於荒歉价贵之时暂时准给俟丰年停止臣思值兹度支匮绌之际内外臣工惟当生财节用以资不逮何敢建议加增但豆草之腾涌已经二载冲途之赔累亦已二载靡不筋疲力尽矣如不速为轸恤各驿势将不支必致马毙夫逃贻军国重计此臣不敢不以上闻也既据两道呈详前来理合具题
请蠲宣属冲压地粮疏
请豁水冲沙压地粮以广
皇仁以苏民累事该臣看得宣府所属西城与怀安蔚州等卫边隅土瘠逼近浑乾等河有水冲沙压地亩小民包粮为累经前抚臣金世德於康熙十四年十月内具疏请豁部覆以历年钱粮俱系报完不系未完拖欠仍令照旧徵收在案但查粮从地出地既积荒而历年钱粮仍报全完者是皆小民竭尽脂膏以包赔者也自部覆之後又历五六年矣除稍有可垦者已陆续劝民垦种外其实实冲压不毛之地人力有所难施??小民包粮年久困苦益深渐至徵比不前催呼莫应在地方各官莫不以考成关切而无术弥补屡以未完开报矣前抚臣稔知其累第以时值军需孔亟数年未得即为覆请故於伏枕弥留之际犹骋源宋未了之余衷而遗疏乞蠲仰邀
圣德也臣履任後广谘民瘼当经檄行查勘兹据守道参议董秉忠详称口北道李如桂公同厅卫各官逐处勘明怀安卫实有水冲沙压地一百九十一顷二十一亩零蔚州卫实有水冲沙压地三百一十八顷二十三亩零西城实有水冲沙压地三百四十三顷六十亩零又东城地方亦有水冲沙压之地缘从前犹望水退沙消勉力垦种以完正赋是以十四年未经开报乃年来冲压益甚耕耨无期故官民激切呼吁亦经口北道亲诣勘明实有荒沙地九百五十五顷二十九亩零取有该道厅卫印结并造册呈送前来臣思民之有地原藉所产以资生今地荒而粮存不特无以资生而且以为害也边徼穷黎绵力几何奚堪永远包赔此数处之荒粮一日不除则数处之民生一日不遂虽目今师旅未息需饷尚殷但逆氛殄灭殆尽唯遗黔滇余孽指日荡平此後军需似无虞於不足而合计四处荒地本色粮不过三千余石银仅一千余两免之则涓滴之损似无关於国计而数千余户贫民得免包赔实受惠於无穷仰祈
皇上特沛洪恩准与豁免俟水乾沙退之日劝垦输粮庶荒边僻壤之民永苏其累顶感
皇仁於生生世世矣既据该道呈详前来除册结送部外理合具题随经户部议覆查得宣属西城等处水冲沙压地亩事关永蠲钱粮不便遽议应仍令该抚遴委贤能道官一员亲诣踏勘果否水冲沙压据实具题到日再议可也又经户部议覆内开该臣等查得先据直抚于成龙将宣府属怀安蔚州二卫并东西二城水冲沙压地亩钱粮具题请豁臣部以事关永蠲钱粮行令该抚遴委贤能道员亲诣踏勘去後今据该抚疏称遴委天津道李d踏勘怀安卫实有水冲沙压地一百九十一顷二十一亩零蔚州卫地三百一十八顷二十三亩零东城地九百五十五顷二十九亩零西城地三百四十三顷六十亩零取其踏勘官员印结具题请豁前来查怀安卫等处地亩该抚既称委官勘明实系水冲沙压等语此项钱粮应准其二十年为始照数豁免其地亩仍令该抚速行设法开垦徵粮可也等因具题奉旨依议
请禁讦告以正名义疏
有司叠讦上官初为谋陷诈赃之举渐成反噬挟制之风流害无已名义与国体俱伤谨特疏纠参伏乞睿鉴以肃法纪以昭体统事窃照上下者名义之所关举劾者国体之攸重自督抚以及监司至诸执事上下名义昭然不容紊越若三年计典与荐举必不可停等案并不时纠参事务必司道府据实款揭合之督抚访闻无异方敢列疏入告权不旁贷事不独制上下相维名实俱存法至周详尽善矣未有如直属之有司蔑视王章逞讦上官相沿成习名义废弛体统倒置之甚者也臣六月抵任检结旧案如任县已故知县施埏宝为申明威勒等事一案讦报大名道范永茂顺德府知府殷作霖广平县已故知县夏显煜为利债之罔取等事一案讦报大名道范永茂署广平府事河闲府同知周从谦夫以前任抚臣之清慎明决贪墨从无漏网法纪凛然又安容属员纵吻肆讦无忌纠劾之权操之下吏盖以施埏宝夏显煜侵欠库银盈千累万谋陷诈赃已死不可复诘是予道府以不得不揭抚臣以不得不参之势也无如效尤成风恬不知怪及臣任事数月骋郧除贪吏亟救民生为念以少酬
皇上知遇之特恩择其已甚於百人之中据道府揭报略劾数员以示惩创以予改悔随有永清县知县万一依袭故辙将霸昌道沈志礼列款开揭臣业据文入告在案此犹从守巡两道转报者也其中恐有勒索情弊尚未可定已行守巡两道会讯未几而献县知县乔国栋讦河闲府知府徐可先同知周从谦之文又至矣内称兹因严禁火耗锱铢尽除中秋无有馈送节礼府厅因此怀恨藉鲁道村崔成失事一案明知是交河地方捏诬献县且谬执别人粮票枉称献县等语附讦知府徐可先同知周从谦十六十七等年各款正在查间据守巡两道回禀前情除批守巡二道会审确实另报外臣查得鲁道村崔成家被盗乃本年三月二十一日事也崔成赴部报献县鲁道村失事乔令以交河相推抗不开具职名天津道委徐知府亲勘据实开报乔令辄肆A蔑之言致徐知府结舌不敢定案限期久逾事无定局天津道复委周同知往勘查鲁道村原属献县地方因当日同周家庄高官上夫庄等村误圈入旗下共地二百七十余顷交河还献县段家庄等村共地二百七十余顷嗣後鲁道村为旗下圈庄历来未设保甲稽查亦无失事相沿已久兹忽有崔成被盗一案乔令坚不承认周同知细问交河还献县段家庄等村一切逃盗俱责之交河而误圈献县鲁道村之地逃盗等事何献县可脱然无涉也转报天津道开揭献县迟延职名臣据参在案此乃地方公务恩无可巧施何辄以未送节礼为辞摭拾往事公然具讦且不由守巡两道径以验文封送似此悍藐将来道府必怀投鼠忌器之嫌而隐忍养奸法纪大不可问矣各属有司包藏祸心任意横肆克剥小民道府决不敢有过而问者法纪颓靡将何底止我国家数十年振纲饬纪大小臣工无不以名义自持何容此干名犯义之辈挟制上官坏纲乱纪於畿辅之地也倘海内效尤风俗人心为之大坏伏乞
敕部严议如道府不法而抚臣姑容恣害应作何从重治罪而反噬挟制之员作何处分於以申饬法纪严戢体统大义明而国体昭以养国家久安长治之休所关匪浅鲜矣随该吏部议覆查道府不法督抚姑容不行题参者有降三级调用之例应无庸议至凡官员若上司有将伊勒索苛求之处应於未将伊列款揭报纠参之先首告将伊列E揭报纠参之後乃将上司列E首告者因将伊揭报纠参之隙捏款首告亦未可定相应定其处分之例查定例内开京察大计降级革职官员如有将考伊官员以受贿侵勒控告者将所告之事不准行本官有冠带者革职无冠带者交与刑部议罪等语嗣後凡官员将伊列款揭报纠参之後乃将上司列款首告者应照此例将所告之处不准行治罪俟命下之日通行直隶各省遵行可也奉
旨依议
急救口北饥民疏
谨陈急救口北饥民之议仰祈酌行事该臣看得宣府所属卫堡连年歉收民多困苦今岁夏秋东西二城宣府前卫怀安卫万全左卫又被旱雹等灾深井堡蔚州卫秋间亦被雹灾经臣委员勘明成灾分数先後具题在案今据守道参议董秉忠详议缓徵平粜二款前来臣查宣属徵粮多系本色今叠被灾伤籽粒无出必须籴米完纳值此饥寒交迫之际灾黎已难存济而重之以催科臣恐徒烦敲扑究竟不能输将虽国储綦重不敢轻议全蠲然民命所关又不敢不仰体
皇上爱养t黎至意急请轸恤也臣查宣属每年约徵本色粮九万石其每年支放不及五万石所徵者多而所用者少康熙十八年奏销实在粮共计二十七万七千余石除十九年给散蒙古并支放官兵外仍有存贮粮二十万石康熙二十年尽足支用而尚有余十九年应徵新粮又约计九万石此粮徵完不过积留在仓无有支用之处若将灾伤地方分别轻重酌量缓徵被灾之民实沾无穷之惠今宣属被灾之处惟东西二城为最所有康熙十九年额赋除折银照数催纳外其本色粮一万三千余石祈请
恩准本年先徵十分之三其余七分缓至明秋带徵至於前卫及怀左蔚深四卫堡虽俱被灾未至如东西二城之甚本年折银亦照数催纳其本色粮三万三千余石本年先徵十分之七其余三分亦缓至来秋带徵此不过暂时日其於额粮毫无亏损而稍缓一分之追呼小民即受一分之弘济不致立填沟壑矣再查东西二城历年所徵粮石支销无几现存之粮约计四万五千余石久贮在仓将有爬弥虞今二城罹此重灾百姓粒食维艰若将陈积之粮平价出粜不许外境兴贩不许富户多籴祗听灾民计口籴买米价既平民间易於得食虽遇凶年或可安乡井而无流移之苦亦救荒之一策也臣谨具题
再为口北饥民题请急赈疏
二城饥困已久三冬民命垂毙恳祈题赈亟救残黎事该臣看得宣属地方连年歉收今岁东西两城及万全左右前怀蔚保柴沟西阳等处俱报夏灾臣到任後劝谕守道及口北道倡率官绅士民共捐银一千三百八十二两四钱米七百七十九石九斗委保定府同知何玉如前往分赈外尚存银二百八十三两八钱三分迨至秋闲东西二城及前怀蔚左深井等处复被灾伤据守道详议将东城等处被灾地方本年应徵粮石分别缓徵及将积贮粮石平价出粜以救凶荒臣於本年十一月初九日具疏题请此时该地方官尚未报有饥死之民也今於十一月二十七日据守道董秉忠详称据南路通判陈天栋报称东西二城春夏以来民食草根木D迨至秋冬西成无望捐赈无几向之根D不可复得近於二十余日之间饥死者不下数十人即城坊闹市每日亦偃仆几口等语臣展至此不胜悯恻伏思臣
题平粜之疏见候部覆即荷
皇仁允臣所请尚须二十余日止可救来春而不能救目前亦止救稍能措籴之民而不能救囊无一钱卧待毙之民即再疏请发廪赈济其间下部议覆候旨允行亦须一月此一月之内民之饥死者又不知凡几矣臣与守道董秉忠共相筹度东西两城既无常平仓谷可动虽有从前劝捐存剩之银然止二百八十余两为数无几欲再劝捐一时银米不能骤集而又迫不能待再四图维别无良策惟有西城陈积之粮臣已题明平价出粜以救灾荒今西城饥民奄奄一息势须急为拯救不能稍缓须臾臣仰体
皇上惠爱元元至意委保定府同知何玉如等驰赴东西两城查有实实饥困不能谋生穷民动支前项仓粮每名口赈给二斗俾此垂危之民少延月余之生其前卫并蔚深怀左等五处据守道详报俱有饥民臣檄守道转行同知何玉如等俟赈完两城之後将此五处饥民查明亦动各本处仓粮给赈至动过粮石容臣通查各属积贮无项旧银照依宣府前卫经变康熙十七年以前仓粮之价按数抵补如或不敷再行劝捐补足至各处饥民除目前赈济之外其善後之举容臣酌议另疏题请今据守道呈详前来理合具题随该户部议覆查该抚既称东西二城及前卫等五处饥民委官赈济应行该抚速将存剩米石动支赈救务须仰副
皇上爱恤饥民之至意毋致离散仍将赈救过饥民数目动支米数报部查核其动过米石该抚照时估价劝捐抵补可也奉
旨依议
谢赐书经解义疏
恭谢
天恩事康熙十九年十二月初七日臣提塘李懋功自京领V
皇上颁赐书经解义到臣臣随恭设香案望
阙叩头祗受讫伏思
皇上至德生知体执中於尧舜
圣修典学懋建极於商周念兹E庸咸宜训迪
颁赐成书俾有矜式臣成龙虽以固陋之资渊微莫测益不敢不夙夜小心讲求古训期於仰副我
皇上砥砺臣工之盛意焉臣谨具疏奏谢
再请　陛见疏
微臣躬率舁请夫役前赴沙河路由京都谨请
陛见以遂夙诚事臣以v劣菲才谬蒙
皇上知遇授以巡抚钜任
圣德如天感激无地臣於莅任之初具有恭请
陛见以尽微诚一疏奉
旨于成龙简任巡抚正资料理不必来京陛见该部知道钦此钦遵不敢再疏陈请然瞻
天仰
圣之愚忱刻刻在怀今工部题明舁请
二位皇后梓宫夫役一万八百四十名咨臣拣选齐备亲身率领於二月初八日前至沙河臣俟届期躬率人夫趋赴应役伏思臣前疏恭请
陛见未荷
皇上俯允今自保定前赴沙河路由京都咫尺
阙廷益切觐
圣之念且臣才识庸常膺兹畿辅重寄必得
天语提命俾知砥砺臣谨再疏恭恳
圣恩伏乞
睿慈俞允施行奉
旨于成龙着陛见该部知道
陛见恭谢疏
恭谢
天恩事窃臣因督率舁请
二位皇后梓宫夫役至沙河荷蒙
圣恩俯俞臣请於康熙二十年二月初五日
陛见获觐
天躬承
提命赐坐赐茶赐食当即谢
恩趋赴沙河料理夫役於二月十二日翰林院掌院学士库勒纳一等侍卫对亲传奉
上谕褒嘉特赐内帑银一千两及内G连鞍良马一匹到臣当即叩头祗领讫又於二月十八日大学士明珠翰林院掌院学士库勒纳一等侍卫对亲奉
上谕赐臣
御制诗一章
御笔手卷臣恭随明珠等亲诣
行殿叩头祗领讫及臣料理夫役事毕回京于三月十四日诣阙谢恩又奉
钦赐鞍马一匹臣随祗领一并叩谢
天恩当经恭请
圣安复蒙传
谕赐茶伏念臣以一介腐儒历任外吏守淡泊曾无寸长谬蒙
特达之知
简授抚畿之职今兹
陛见亲觐龙光幸抒仰
圣之微忱欣遂瞻
天之夙愿讵荷
睿慈过承宠眷赐坐赐茶特撤
御膳赐食更念臣家计凉薄特赐内府帑金
御乘良马且蒙
圣制诗章宸挥彩翰纶音溢美愧感交深似此殊恩异数诚旷古所希闻臣何人斯乃邀荣於非分唯有益加砥砺以无负我
皇上知遇之隆已耳臣谨恭疏奏谢
题报蠲赈宣属米石疏
题明劝蠲运宣米石以尽臣谊少佐边储事窃照宣府等处岁歉民饥边外蒙古亦饥频行赈济存仓米石告匮我
皇上念切边储为重令部臣拨运京仓米石又以溽暑之时恐劳民力复
睿虑再命王公以下卿贰以上各捐车辆运米万余石以备急需仰见我
皇上惠爱斯民甚深且切也窃念内外臣工均属一体在内王公大臣既已急公捐车挽运臣与道府等官叨沐
圣恩忝居外任无以仰纾宵旰揣分何以自安且臣前奉
旨往宣府赈济饥民亲见镇城仓米支放已竭现在竟无存贮而前卫本年额徵之粮已奉
特恩全蠲直至明岁秋成始有新粮接济目今宣镇在城营兵无米可支军糈所关亦属紧要臣抵署後旋与守道参议董秉忠巡道佥事吴元莱面同酌议乘今秋收之际於直属道府等勉其各量力捐输仍自备车脚运至宣府交收约略计算可得米贰万石有此储备则宣镇兵粮不虞缺少若遇赈济蒙古等项亦可少资於用除臣已檄行各道府劝勉输助俟将愿捐数目报明催令运宣交仓之日容臣核明确数开列捐助各官职名另疏
题报外此臣仰体
皇上怀保之仁亦逋⒊技惫之谊劝令道府各输涓埃以尽臣分少佐边储於万一耳臣谨先疏
题明伏乞
睿鉴施行奉
旨于成龙率属捐米贰万石运至宣府备赈可嘉着议奏该部知道
再为驿站请增工料疏
冲驿繁苦已极豆草腾贵异常亟请加增工料以救危站以速军机事该臣看得直属当天下之冲各省差使莫不经由其地驿站之繁难自昔称最各驿原额工料当编定之时盖几经筹画量其足用而设立乃自吴逆倡乱军需浩繁屡经裁减差愈多而银愈少各驿始困然於康熙十七年以前值年岁丰稔犹可勉力支持不期十七年秋收歉薄历十八十九年叠罹灾伤豆草等价一切腾涌较前不啻数倍裁剩之银不敷於用各官赔垫难堪纷纷吁请臣据守巡两道详议是以有暂给长垫之疏未荷允准随通饬各属遵照部覆仍令於裁存银内通融支给亦何敢再为陈请但自连岁灾荒之後未遇丰收物价曾不少减而所存工料各有项款如夫役工食廪粮饭食及买补马价与煮料柴薪等银无一可省更无一足用实无可以通融其间各驿赔累既久日见困迫自准部文檄行之後呼吁叠至比前更切其不得已之苦情诚难殚述兹据巡道佥事吴元莱详称直属原额工料银五十三万四千一十两零奉文十分裁四止应裁银二十一万三千六百四两零今合先後裁银共有二十五万二百四十七两零除应裁外多裁银三万六千六百四十三两零此多裁之数原系各驿应留六分以内之银请仍还各驿少济时艰等情臣复批令会同守道查议今据两道查明原有多裁银两详请
题覆前来臣犹恐未确又检原裁案卷前抚臣金世德於康熙十五年奉文裁减之时原按额银计算统合各案共裁银二十一万三千六百余两後经部驳又找裁银三万六千六百余两曾於疏内叙有原额计算几及五分等语则是後次找裁者实系应裁四分以外之银况前抚臣於十五年题覆裁四一疏内称直隶无处不冲无处不繁较之安徽相去悬殊不啻倍蓰今将额设钱粮照依安徽裁减诚恐各驿递将来力不能支其於军机紧差所关匪浅若日後存剩之银不敷供应必须再为题请臣等身在地方洞悉各冲驿之苦不得不预为陈明等语则是前抚臣当日仰体一时筹饷之计勉为裁减固已逆知日後之必不敷於用也假使抚臣至今尚在值此连遭荒歉物力艰难之际亦将请复之恐後矣臣今身在地方目G各驿困苦情形安敢坐视倒废而不亟为
上请也合无仰恳
皇仁轸念驿站关系军机重务
特炔恳榻前项多裁银两自康熙二十年起给还各驿容臣酌量繁简均匀补给庶驿困得以少苏而驰递军机可无贻之虞矣
真属被灾州县请停徵疏
?陈灾邑万分重困恳恩援例带徵以苏民命以固邦本事据直隶守道参议董秉忠呈称据获鹿井陉等县申详前事内称获井等县环邑皆山地尽沙石别无水源在雨阳时若之年收获无几不意旱魃肆虐遂连三年虽前经微雨继以暴风麦穗焦枯颗粒无望谷种未播秋收无期嗟此下民甑生尘爨烟断~因而流离载道幸蒙各上司多方赈救虽得续命之膏然钱粮终无可措若云缓徵於春夏势必并徵於秋冬则此沟壑待毙之民辗转究无生路有土地者因徵地丁而逃有房舍者因徵房号而逃丁口日见凋耗
国赋从何徵输是缓徵在常年为破格之恩在获井等邑此地此时仍属朝三暮四案查口北被灾深重业蒙本院
题请带徵获井等邑三岁奇荒灾黎之苦虽叠牍难尽其状实与口北相同今除驿递一项关系军机祭祀一项关系典礼别县既无协供之理应於现年徵给其余除春季已经支给外一切起运存留各款通作十分计算将康熙二十年地丁等项钱粮⑿型ａ珈抖十一二十二二十三等年分别带徵倘邀时和年丰尚可通融办纳转移缓急之间於
国赋无亏额之忧民命有更生之望若不为民请命终无善全之策职等蚁命固无足惜又安忍坐视千万生灵尽填沟壑不得不冒昧申请伏祈鉴夺等情又据真定府呈详前事内称获井等邑详同前情该真定府知府赵瑾看得真属地方灾荒连岁大概歉收而西北沿山一带之获鹿井陉曲阳平山灵尬逡卦掷枥Э嘤壬跷┘接暄羰比舸呵锞闶焓几可望起色不意本年自三月初中二旬各得微雨之後迄今弥月以来河汉为昭麦苗不能盈尺抑且渐见焦枯已种之谷不长未耕之地咸荒幸蒙赈救频加暂得苟延目下然赈济救其一时亢旱无如复见黎民仰事俯育急公完粮者惟此地土是赖地土一荒下既切於饥馁倘上再迫於徵输欲其不逃不散不可得也职府目击灾黎俱皆鸠形鹄面惨苦之状郑图难绘五邑士民纷纷吁控二麦枯死无余郊原悉为赤地除踏勘确实另请题蠲外兹据五邑将本年钱粮援口北带徵之例为民请命前来职府不得不据实呈请俯赐具题以救残黎等情呈详本院蒙批仰速妥议详等因批行到道蒙此该守道参议董秉忠看得真属获鹿井陉曲阳平山灵尬逑氐胤搅旱三年小民困苦已极虽前经详请多方蠲备买米及借谷两经赈济在案然不过少救目前之饥馁惟望二麦以苏生今据获井等县与真定府详称各该地方自本年三月初中二旬各得微雨之後迄今弥月以来河汉为昭麦苗枯稿已种之谷不长未耕之地咸荒旱灾复见黎民所藉以资生完粮者惟此土地是赖地土一荒下既切於饥馁倘上更迫於徵输势必逃散呈请确查灾地请蠲并援例详请带徵前来是获井等五县二麦~望夏灾已见除委员踏勘确实另行详夺外但获井等五县连被重灾十室九空小民b口无策以此重困垂毙之饥民而令其办纳
国课此徒事追比究竟不能完纳反多流离散亡之惨康熙二十年分钱粮实实难於徵解合据实在情形呈详请先赐具
题将获鹿井陉曲阳平山灵尬逑乜滴醵十年地丁钱粮至二十一年带徵完解是一转移间在
国赋仍无亏缺而千万残黎得获再生之恩也等因呈详到臣该臣看得直属地方连年荒歉去岁复被水旱灾伤者三十余处
畿北唯宣府为最业蒙
皇恩蠲赈频施且允臣所请将康熙十九年本色粮石准於二十年带徵矣至畿南被灾之处惟真定府属之获鹿井陉曲阳平山灵尬逑匚最盖此数处皆沿山一带地固沙碛民素困穷何堪叠罹灾伤第以宣属饥民\多方烦发廪是以未敢轻为入告重费国帑臣鼓劝道府等官多方蠲备买米借谷自春初至今两经赈济被灾穷黎稍为苟延所望者惟二麦成熟秋田收获资生完赋俱藉此以给不意今岁自春以来雨雪甚少各处同然然於三月初七八等日时有雨泽虽或未尽溥遍而别属已有沾足者独此五县偏不得雨且弥月以来亢旱如故麦苗悉已枯稿夏灾已成民心惶惶钱粮无措该府县咸激切详请蠲除带徵臣批守道查议兹据该道参议董秉忠议将各县康熙二十年地丁钱粮至二十一年带徵前来臣思此五县目下情形实属困迫诚难复事徵输但时在夏初虽麦田无望若得透雨秋禾之未长者尚可长茂未种者尚可布种幸邀天眷秋田有收则民心安而民力纾当兹军需孔亟之际臣何敢轻请带徵并何敢轻议缓徵也若此後仍无透雨则秋田又复无望将见数县民生不免流离沟壑之虞国赋从何办纳臣於此际又不得不恳
皇上恤之恩也所有各县被灾情形并目下民困难徵缘由理合先疏具题
请免河间灾民估买房地疏
盆w屡控未伸变产勉图赔纳等事该臣看得袁珩未完逆本银两前将亲友曹振平所助河间文安两县房地抵银六千三百两内河间县地每亩作价五钱七分草土等房每间作价银一两一钱四分计地九十三顷四十八亩零房四百三十八间共作价银五千八百余两准刑部移咨行追变解先据守巡两道会详内称前项地亩悉皆{薄不堪耕种照时估值每地一亩不过价银一钱其随地房屋每间不过价银数钱曹振平虚开多价捐助袁珩以抵欠本如照部单所开之价勒令种地贫民承买万难完纳请照时值估变其所缺之银相应仍於袁珩名下补追等因经前抚臣金世德移咨刑部咨回仍令照数严追变卖行据守道参议董秉忠巡道佥事吴元莱会详内称前项{地破房所值无几河间县叠罹灾荒米珠薪桂老幼啼饥流离载道幸蒙皇恩赈济虽散者复聚而正供输将不前穷民即有房地尚皆抛弃何能重价置买代完逆本银两若必严追佃种之民照数纳价贫民不能措交势必逃窜他方是不惟无益於公而反重害灾黎仍请照依时值变价其原抵逆本不敷之银在袁珩名下追补或将房地仍归曹振平令代袁珩措完欠银或将房地归於原业主曹克恭等於克恭名下追出原得房地价银以结夙案统听部议既据两道呈详前来理合具题刑部议覆内开曹振平所助房地该抚既称若必严追佃种之民照数纳价贫民不能措交势必逃窜等语相应将曹振平所助房地归回原主仍於袁珩名下追银五千八百余两以完逆本可也奉
旨依议
请盗案处分以惜人才疏
盗案之处分久定不敢擅请从人才之淹抑可矜特为酌陈通变以鼓舞积困之劳吏事窃查盗案处分定例内开道路村庄被o将承缉州县印捕官并捕盗同知通判住俸文到扣算限一年缉拿若限满不获降一级调用又兼辖道官罚俸六个月限一年催缉限满不获再罚俸一年等语此系已定通行之例何敢轻议变更第直属之盗案与他省迥不相同直属圈占之区民无恒产既往往流习为非而又旗民杂处乘马挟矢呼t引类无可稽查纷纷申报失事几无虚日故监司厅印等官求其与盗案脱然无累得与转之例者十不能三四其间岂无廉能素着之员可期大受者而一官疲剧之区此案未获彼案又起一案幸完数案未获甚有一日而失盗之案数家经年累月攒眉莫策始焉未尝不励精求为消弭之计而无如飘忽凶徒焚o不时积案多宗降罚随至灰心进步无计自拔以
朝廷有用之人才而皆以盗案沈滞镌级去任殊可怜惜臣目击淹抑多员不得不恳
恩稍为变通也除城内被盗行o各官仍照定例处分外其道路村庄失事在州县身在地方既不能消弭於未行复不能缉拿於己o责无可诿一年不能缉获降级调用允宜但原失事之州县既降级去任接缉之官事不切已恐未肯实心搜缉则强盗反有漏网之弊合无将州县官於一年未能缉半
题参者降一级仍留原任贼犯照案缉拿若於己参议处之後有能续获一半以上仍许开复还其原降之级是於惩过之中寓以劝勉则各官不因去任隳心咸知自奋必能悉力擒拿不致强徒幸免也至於荐举卓异行取官员乃
朝廷超拔人才之典而亦督抚诸臣尽其以人事君之义但有才守兼优堪膺斯选者每因一二案未完格於定例而不敢轻列荐剡致使远大之器困於百里深为可惜前见江宁抚臣慕天为请
旨行取事一疏将有未完钱粮之知县林象祖任辰旦题请行取钦奉
特旨俞允仰见我
皇上怜才之殷初未欲以成例限人也直隶盗案之多与江南钱粮之繁事同一辙其中非无品行卓越才具优长如林任二令者倘邀一视之仁
特开破格之举遇荐举
大计及行取之期容臣将真知灼见确有才守之员不论盗案之销否一体荐扬以备擢用庶真才不致於淹抑而
朝廷可收得人之实效矣再查捕盗同知通判虽专司督缉之任但所属有十余州县及二三十州县不等既不能分身经理又无由遍历搜拿竟同各州县一体处分似属过甚查武职议处之例千把等官为专汛守备等官为兼辖副参等官为统辖州县印捕既与武职专汛之员同一处分则同知通判亦当与武职兼辖之员同一处分也比例更定则各厅员未有不鼓舞勉力者矣至督缉道员定例原止罚俸臣亦何敢再为置议但於罚俸之外停其转限年缉贼今承缉州县与同知通判既请量轻处分而道员所辖地方辽阔一岁之内有失事数起至十数起不等停之案先後接续竟无销结之期故直属有督缉责任之道员欲与推转之例终不可得臣思方面大吏或由京官改授或由外吏补历任既久率多练达之才及其年力精壮正可矢图报磕肆罾Ф僖恢拔薷唇阶之期更为可惜况督缉与承缉原自不同在承缉州县等官固应停其转限年缉贼而督缉之道员既已罚俸似可免其停轻重区别之间或亦上下之体统宜然若夫武职副参等官则又视文职之道员相等所当并
请一体变通以昭画一之例者也缘系怜惜人才起见敬陈末议如果臣言可采伏乞
睿鉴
炔恳楦彩┬蟹
旨九卿詹事科道会议具奏吏部等衙门会议得直隶巡抚于成龙疏称云云相应将此处无庸议奉
旨直隶地方盗案繁多官民殊为苦累着将该抚原疏内各款事情再加逐一详议具奏钦此再会议得直隶巡抚于成龙疏称直属地方旗民杂处失事甚多故监司厅印等官求其与盗案脱然无累得与转之列者十不能三四官员而以盗案沈滞殊可怜惜道路村庄失事合无将州县官於一年未能缉半题参者降一级仍留原任贼犯照案缉拿若於己处之後有能续获一半以上仍许开复其原降之级至品行卓越才具优长者遇荐举
大计行取之期不论盗案之销否一体荐扬擢用又捕盗同知通判所属有十余州县及二三十州县不等既不能分身经理又不能遍历搜拿竟同各州县一体处分事属过甚当与武职兼辖之员同一处分至於督缉道员所辖地方辽阔停之案先後接续欲与推之列终不可得况督缉与承缉原自不同既已罚俸似可免其停若夫武职副参等官视之道员相等当并请一体变通等语查定例内道路村庄被o承缉州县印捕并捕盗同知通判及专汛武职住俸限一年缉拿兼辖道官及兼辖副参等官罚俸六个月限一年催缉限内拿获一半者免罪若限满不获州县等官及专汛武职俱降一级调用有加级纪h准抵道官及兼辖武职罚俸一年贼犯照案缉拿同城知府照州县例处分等语查盗案限一年不获即行降一级调用余贼交与接任官缉拿限期急迫本官既经去任接任官事不切已反不将盗贼查拿以致盗贼愈多嗣後州县等官及专汛武职等官一年限满不获降一级留原任再限一年缉拿无级可降之官革职亦留原任限一年缉拿如再不获调用革职同知通判管辖数州县应照先定处分兼辖官员例初参停罚俸六个月限一年缉拿限内不获罚俸一年照案缉拿同城知府以下既有承缉知县其知府应照同知通判例议处道官与兼辖武职初参既罚俸六个月免其停仍限一年缉拿限满不获仍照例罚俸一年若未满一年之限迁照离任官例罚俸一年盗案俱系一体各省盗案亦照此定例行又查定例无钱粮盗案官员方准荐举卓异行取知县林象祖任辰旦系奉
特旨准行不为例在案应将此处无庸议
命下之日以後所到盗案照此例议可也奉
旨依议
请缓徵灾邑房课疏
山邑惨罹奇荒房课力难措办恳祈
题蠲以救民命事该臣看得真定府属获鹿井陉曲阳平山灵尬逑亓年叠被灾伤今岁复遭亢旱经臣将所被夏灾委员勘明分数具
题在案其应徵房税银两先因难以措纳咨部俟麦熟之後开徵今各县咸称房税缓俟麦熟开徵原望麦收输纳今自春至夏亢旱异常麦无收获灾黎救死不暇岂能责其完纳房税详请蠲免前来臣批守道查议兹据该道参议董秉忠详称获鹿等五县连被灾荒今又二麦无收目下虽得雨泽止可布种秋禾救死将来此时正在青黄不接之际若按追徵房税势必流离散亡终无有济臣查宣府被灾地方房税银两已蒙
皇恩免徵而获鹿井陉等五县灾伤与宣府无异其房税银两请俟二十一年徵收不过暂时日於税银仍可补徵而灾黎实沾无穷之惠矣既据该道呈详前来理合具题随经户部议覆相应准其俟秋收之日徵解可也奉
旨依议
报赈宣属饥民疏
康熙二十年六月初七日准户部咨内开康熙二十年五月二十七日奉
上谕谕户部前因大同等处地方自去岁饥荒百姓无食流离失所已经发银二十万两遣官赈济又将应徵房税悉与豁除务期小民家室复完不失故业今复差官各处察看闾阎尚多逃亡田土仍然荒弃耕种无资衣食奚赖朕心深为悯恻所有本年应徵地丁各项正赋并历年带徵拖欠钱粮尽行蠲免但小民困苦已极犹恐无济目前此外有何应行事宜可以速拯灾黎俾得存活者尔部即行详议具奏以副朕轸恤百姓至意特谕钦此钦遵该臣等议得除应行事宜另行确议具奏外将大同宣府太原此三处赈过州县卫所应徵二十年分地丁各项正项钱粮米谷并节年带徵拖欠钱粮米谷俱行蠲免其未赈州县卫所钱粮仍照旧徵收俟
命下之日行文该抚将蠲免钱粮之处大张告示通行晓谕俾其均沾
皇上爱民实惠如有不肖官员将蠲免钱粮私徵或被害之民首告或傍人出首者将州县官照贪官治罪巡抚司道等官一并从重议处现今仍有无食饥民亦未可定应请
认轮绷ド轿餮哺ё骱嗡傩猩璺赈救以副
皇上爱民至意之处确议举行可也康熙二十年五月二十九日题六月初二日奉
旨依议着差尔部贤能司官前往会同该抚赈济饥民务使得沾实惠并作何设法拯救着会同详议具奏钦此钦遵移咨到臣除将蠲免钱粮之处颁发告示通行七处晓谕务使均沾
皇上爱民实惠外随该户部员外郎叶伦等同臣会议亲往七处查看将乏食饥民自六月十五日起至八月十五日止借支存仓米豆再赈两个月俟劝捐补还情由业经会疏题明臣随於本月初九日起程亦经具疏题报在案至本月十四日已抵宣府会同员外郎叶伦於十五日开仓赈济前卫饥民次至万全左卫怀安深井堡东城西城蔚州卫俱逐处遍历亲行查赈今於本月二十八日已经赈完讫臣於所到之处逐一详加察看自出居庸关以外地土率皆石碛山坡非如口内平衍之原田而时方溽暑凉爽自生一似口内仲秋节令若至仲秋则肃杀之气已至而草木应先凋落矣是口外之地势天时均与口内大不相同故常年称为丰稔之秋亦适与口内之中年相等若遇雨阳不均则荒歉甚於他处今此七城卫堡去年灾又称特甚民无素蓄致多饥馁前已蒙我
皇上叠赈之恩得以存活所最苦者尤在钱粮无从措办今两奉
特恩将应徵房税银两悉与豁除本年应徵地丁各项正赋并历年带徵拖欠钱粮尽行蠲免万姓欢呼载道幸免催科咸有安居之庆此七处之民情大率如此臣等察看宣府前卫地方民间所种麦田虽收获甚薄而秋禾得沾雨泽收成可望见今农忙之际少壮之人佣工力作俱可度日且豆菜蔬之类随时采取可以易米亦可供食较去冬今春与夏初无雨之际已大不相同是以请赈之民亦不如前此之多臣等查验将老疾困苦力不能自给者赈过大口饥民六十七名万全左卫地方见今情形大⒂肭拔老嗟任ǘ南之阎家庄等村一带地土砂碛最甚先遭亢旱有弃而不种者有种而至今萎短不堪者臣等逐一查验将实实困苦之饥民赈过大口四百一十一名小口一十名怀安卫地方情形亦与前卫相去不远而山僻之区穷民较多於附郭之处臣等逐一查验将实实困苦之饥民赈过大口二百二十名小口一十名深井堡地方地狭民少见今秋禾较之左怀等卫更为茂盛臣等查验除可自食其力者不给外将老弱无力饥民赈过大口十八名小口二名东城地方麦田无收所种秋禾先苦亢旱风沙近赖雨泽连绵不被瓯⒅处已渐长茂唯千家营王家窑东水地马圈堡西水地东六马房等村於五月十七日为瓯⒋蛏思浯娓楂或复布禾幸今有雨亦渐生发将来少有收获亦不可定但此等复被灾之处民人困苦臣等亲诣各村查验确实赈过大口饥民三百零二名小口一十三名西城地方其情形不特比前左等卫堡悬殊即较之东城为尤苦麦田既不接济秋收又难悬望其被瓯⒋蛏酥黄羊坡等村共计二十四处禾苗残毁一空率多抛弃不复再种即有再种者无力耘锄草多苗少长不盈寸欲望收成全然难定及查看民间屋舍之内所贮唯有野菜男妇老稚无不饥饿现於形色缘此处被灾独重是以穷民独多臣等逐一查验赈过大口饥民三千二百三十名小口饥民八百五十名蔚州卫地方麦田因旱为灾大率与各处相同而秋禾则较各处为尤盛臣等查验除可以力作自食者不赈外将困苦无力饥民赈过大口一百八十名小口二十六名以上七处共赈济大口饥民四千四百二十八名每名给米二斗四升小口饥民九百一十一名每名给米一斗二升通共借支各仓米一千一百六十六石二斗八升豆五石七斗六升此七处饥民得此两月米粮已可接济至秋收凡有收成之处民人俱可自给但如西城等之复被瓯⒋遄若秋禾仍无所获势须再赈容臣於应赈之时另疏题明设法拯救至於赈过饥民花名细数已檄令各地方官备造清册俟送到之日咨部查核其借支米豆亦一面劝捐补还并俟捐补交仓之日另咨报部合将臣等赈完缘由具疏题报奉
旨这赈济过宣府所属地方饥民知道了该部知道
报赈济事竣回署疏
恭报微臣回署日期事切臣奉
旨会同户部员外郎叶伦等赈济宣属前左怀蔚四卫东西二城深井堡七处饥民俱经逐处亲查给赈於六月二十八日事竣业经具疏
题报在案臣於拜疏之後於六月二十九日自蔚州卫起程由紫荆关入口於康熙二十年七月初二日回署讫臣於所到之处详察地方情形谘访民间疾苦一切利弊所关与应行事宜容臣次第入
告外所有微臣回署日期理合具题
雄县蒙　赐谢　恩疏
恭谢
天恩事恭逢
皇上行幸雄县地方臣依望
天孺诚倍切随具疏奏明於康熙二十年九月初十日蒙
钦赐鱼二包麂一只兔二十只雁二只孤汀五只臣衙门笔帖式郎图V捧到保臣即叩头祗受分颁同城文武各官均沾
圣惠臣随躬率守道参议董秉忠巡道佥事吴元莱保定营参将张玉麒驰赴
行殿祗请
圣安复蒙　恩赐
御膳并赐银鼠褂一件奶酒一臣当即叩头谢恩讫念臣谬任抚畿毫无寸补屡蒙
圣惠宠锡频颁仰承
眷注之弥深益惭报称之无术唯有矢竭驽骀冀答隆恩於万一耳臣谨恭疏奏谢
请更定宣属文武仪注疏
宣属厅员辖卫之分名实未符特
赐酌复旧制以重事权以专责任事窃照宣府一镇地处边方虽四境辽阔而山多田少荒沙弥望寥寥土民或筑堡以居或穴山为室盖此地自来为屯牧之所原与腹里不同故於附近口内之处仅置延庆保安二州此外唯设有十卫地土人民悉令守备经管而卫备之所不及者即令营弁兼理其统辖之官则口北道总持要纲六路厅分任督率也缘边塞之区粮微丁少不堪为县而置卫不必立府而设厅其稽察钱粮督缉盗逃一切地方事务皆六路厅之责任是宣府各卫之属於厅亦犹州县之属於府非若外省卫所径隶都司与府厅毫无统摄者可比也旧制守备於厅员俱行属礼自更定仪注以来改行宾主之礼文移俱用手本原为彼此不相辖而定乃宣府各卫弁亦遂以文武分途竟抗礼平行而稽察不服呼应不灵毫无统辖之实也近如蔚州卫已故守备何藩怀安卫守备王曰熹等缺少仓粮皆盈千累万又万全左卫守备吴文仪等或贪纵不法或酷烈滥刑俱经参究矣至各卫连年本折钱粮率多未完十九年夏秋二灾不遵六九两月之限奏销文册至五月终尚无送到悉已逐案参处而各厅员以有督率之故因之亦屡挂弹章并受处分矣臣思各厅既任统辖之责必重其统辖之权名实相符则呼应灵而诸事不致废弛未可以不相辖之厅备概论也合无将宣府卫备於所辖之厅员仍照旧时仪注另行更定庶使各知分之所在不复敢纵恣抗玩而公务获济矣再查城堡守备等官兼管地丁事务者其钱粮亦系各厅任其督催稽核而地方有失盗等事除兼辖营将外各厅仍有督缉之责虽营弁而与卫备无异既有厅员统辖之事亦应行厅员统辖之礼所当并请俯
赐更定以重事权以专责任者也礼部议覆内开该臣等查得顺治十八年臣部与内三院吏兵二部会定文武官员相见仪注内各守备见知府同知通判推官俱不相辖行宾主之礼等因通行在案相应将抚院于成龙更定仪注之处无庸议奉
旨这各路同知等官有专管稽察钱粮之责屯卫守备与营伍守备不同着再议具奏钦此该臣等再议得直抚于成龙疏称宣府卫地土人民悉令卫备经管於厅员俱行属礼自更定仪注以来稽察不服呼应不灵其城堡营弁兼管钱粮者亦与卫弁无异并行更定而公务获济等语臣部查顺治十八年以前所定仪注内既有厅员行属官之礼嗣後相应照旧定仪注例统辖可也奉
旨依议
请全蠲灾邑钱粮疏
钦奉
上谕事康熙二十年九月二十三日准户部咨内开康熙二十年九月二十日奉
上谕谕户部顷者朕巡行近畿至霸州地方见其田亩洼下多遭水患小民生计无资何以供纳正赋其该州见在被淹田地应徵本年钱粮着察明酌量蠲免以示朕勤恤民隐至意尔部即遵谕行特谕钦此钦遵相应移咨直抚将霸州现在被淹田地数目并应蠲钱粮数目速行查明具题可也移咨到臣随檄直隶守道钦遵将该州见在被淹田地数目并应蠲钱粮数目查明详报去後今据该道参议董秉忠详覆查该州水淹地亩先经勘明成灾十分九分具疏
题报部覆照例免本年钱粮十分之三在案共计被灾地一千五百四顷零本年额徵钱粮共该银六千三百八十二两零若照十分免三之数计算应蠲银一千九百一十四两零但该州地势最洼被水为患民生之困苦业在我
皇上睿照之中既奉
特恩轸恤合无於常例之外将本年钱粮破格全蠲以广
皇仁统听部臣覆夺
酌派驿站银两疏
冲驿站银缺额垫应维艰谨请
炔慷拟拨补以苏邮困事窃照直属各府州县驿递夫马工料钱粮向有额编定数毋分冲僻俱於本州县所徵地丁银内照数支给惟涿州良乡通州三河等州县地圈丁散钱粮无徵站银缺额历来申请拨给康熙八年以前前抚臣按年移咨户部请拨康熙八年十月内户部具
题直隶因无布政司各州县缺额银两各道转详巡抚咨部拨给今经具
题通蓟道改为守道总辖直隶钱谷事务以後一应缺额等项银两照各省布政司之例专责守道经管其收放钱粮数目造册申报巡抚查对明白年终奏销等因奉有依议之
旨移咨前抚臣嗣经前抚臣移咨户部请示凡一切拨补缺额钱粮是否俱听守道径自动给年终⒉岜ㄏ抑或先行逐案咨部始行该道动拨复准户部咨开直隶一切钱粮俱守道总管动拨年终奏销以凭查核题定咨行甚明无庸咨问相应咨回查照原题奉行等因自此以後各州县驿站缺额银两俱系守道详明前抚臣按时拨给驿站支用有赖所以康熙十三年以後军兴差繁之际各属应付无至康熙十五年九月内户部具
题部拨钱粮之外凡有动用银两均应预先报明奏销之时以凭查对若有紧急军需一面报明一面拨用奉有依议之
旨移咨前抚臣遵将各属缺额银两於十五年以後移咨户部请拨俱系随咨随允随即拨给康熙十九年五月内准兵部移咨内开如有冲驿不敷及灾伤缺额者责令驿道查造细数先行咨报本部应否动用驿站裁四银两核明定夺如不行造报本部遽将藩库银两动用除不准销外定将经管及转报各官一并以违例题参等因臣於康熙十九年六月初四日莅任查涿良等州县康熙十九年缺额站银除护理直抚印务守道董秉忠移咨户部准拨之外涿州尚有未拨银四千二百三十四两零良乡县尚有未拨银七千七百七十六两零通州尚有未拨银五千三百八十三两零三河县尚有未拨银一千六百九十两零臣於十九年六七等月及二十年正五等月屡次移咨户兵二部请拨户部以所请之银系应给之数将涿良三河三州县缺额照数补足其通州缺额先准拨银二千两兵部以未经奏销将户部已准应补各州县之银一⒉蛔疾Ω各州县诉艰诉苦之文殆无虚日臣复屡为咨请兵部屡驳不允今康熙二十年涿州缺额银四千三十四两零良乡县缺额银九千八百二十七两零通州缺额银三千四百三两零三河县缺额银七百三十两零臣又陆续移咨户兵二部请拨户部准将通州三河县之银全拨其良乡县先准拨银三千两涿州之银户部移咨俟兵部准拨之日再议而兵部又以未经奏销俱不准拨各驿所缺站银乃经制额设按日支销之项凡人夫工食马匹草料以及过往员役廪给口粮无项不取足於斯历年以来皆系按数拨给非自康熙十九年及二十年始也乃兵部於奏销之前将所缺之银⒉辉什υ蚴瞧Тφ疽尚得在本处地丁银内照额全支而涿良二处当天下之冲通三二处为两京喜o孔道均系差使至多至繁之区反令其拮据赔垫从前之逋欠既不能清向後之预垫又须设措以冲苦之州县为力几何而能久於支持势必马匹倒毙夫役逃散稽迟紧急差使贻军国重务所关甚钜为可虞各州县原额站银十分之内除裁减四分外所留六分之银原属应领之项且系必不可少之数兹良乡县康熙二十年额银一万四千七两零本年地丁徵银四千一百七十九两零止足三月有余之需缺额银九千八百二十七两零计少八月有余之银涿州康熙二十年额银一万四千八两零本年地丁徵银九千九百七十四两零止足八月有余之需缺额银四千三十四两零计缺三月有余之银通州康熙二十年额银六千九百七十六两零本年地丁徵银三千五百七十三两零止足六月有余之需缺额银三千四百三两零计缺五月有余之银三河县康熙二十年额银四千四百一十九两零本年地丁徵银三千六百八十八两零止足十月之需缺额银七百三十两零计缺两月之银而本年地丁钱粮春季不能完纳必待夏秋收获之後始可徵收所有缺额银两势须早为拨给今兵部将十九年所缺之银於二十年九月中议覆十九年奏销案内始行扣拨则二十年站银直至二十一年九月间方得有银拨补自今以往尚有一年之期为时甚远目前现缺数月站银夫马工料无项支给人夫断无不逃马匹断无不毙邮传断无不倒此不待再计而决也臣思各州县站银既有定额本年拨给与奏销後拨给毫无增减总出
朝廷钱粮何必迟之又久以候奏销乎与其迟拨使经管各官有垫应之苦兼有塌驿之虑无如按期拨给俾赀用不乏差使无之为愈也臣请
认禄Р炕嵬兵部将涿良通等三州县康熙二十年缺额站银照数拨补康熙二十年以後站银仍照康熙八年户部议准之定例专责守道经管令其每年春季查明缺额确数造册详臣核允於驿站裁四银内逐季报明给发年终造入奏销册内具
题听部查核停其逐处咨部此外如各州县驿或遇灾伤钱粮蠲免缺额并存留祭祀俸食等银缺额亦照例拨补造入奏册报销庶圈占瘠邑诸务整顿不致窘竭时有呼吁之繁矣
酌议运送炮位疏
钦奉
上谕事该臣看得直隶各属铜铁炮位前经户部郎中詹布礼逐处查明业经⑹
题报所有大小铜炮限於闰八月二十日内解部其多余堪用铁炮亦令陆续解部臣随檄行守道会同巡道查议作何运送嗣据议覆炮位散贮各处莫如各就近起解为便随经行令文武各衙门先将铜炮依限速解去後续据保定营参将张玉麒以炮多筋重需车数多穷弁难措具详呈请臣随批据守道董秉忠详称武职衙门炮位应请量给脚价给各营自行雇运以竣公事等情正在缮疏会
题间於本年闰八月初十日准工部等衙门咨为请停各省解炮等事内开多余铁炮俱行销毁之处应俟各省炮位尽行查明到日再议其无河道省分大小铜炮俱令驿递传送等因除各属多余铁炮应另候部示遵行外至於大小铜炮先因定限急迫已分催文武各衙门依限起解现今亦有装车就道者亦有未经起解者若遵新准部文令其由驿递传送而各营炮位又多在边关山僻之所仍须运至大路州县始有驿递与其迂回道路转交驿递何如就其捷径各自解京之为便但不给与脚价则解送无资穷弁奚能赔垫臣思驿递传送雇车之价例系按程拨给今将各营路自送之炮位各照所需车辆亦按程给与雇价是即以应给驿递银两转给各营则钱粮并未多费而於各营得免赔累矣再查马水紫荆等一带关隘皆处万山之中峻岭深沟人难并行若系已毁之碎铜则人力尚可背负马力尚可驮运今各炮有数百斤至千余斤不等不胫不翼痴重不前虽欲藉\扛抬而人足难容力无可施其所存炮位据称皆当年本地置造今之不能运出亦犹昔之不能运入也是必另筹其法而後可以解送即轻小之炮止重百十斤者亦因路险难行仅可渐次驮送原定限期势难勉副所当一并
题明听部议覆
再议运送炮位疏
钦奉
上谕事案照直隶各省大小铜铁炮位其直隶各营路解费无出与路险不能运送情由臣已另疏
题请外至於各省大小铜炮除山东江南浙江江西湖广五省并河南之地近运粮水次者可以载船解送尚有山西陕西并河南之不近水次者必须陆运直隶当总笾区路必经由而各驿自工料裁四以来更值军兴旁午差使络驿各官揭借赔垫已有骨立难支之势虽三省铜炮难以预计然炮之重者率有数百斤至千余斤不等整炮非已毁之碎铜可比人畜不能零星分负需车必多今查畿南大路旧有递运所车久经裁尽又无额设车价银两万难应此各省之多炮与其临事而致不若先计以酌济臣思额外车价原有报销拨补之例唯是拨给於准销之後则守候经年不能济急当其应付之时无术设处实滋困累第此车价按程g给原有定数合无将此运炮之车准其於各州县本处地丁等银内随时动支雇应付总系应给之银未尝额外多费而各属得免借垫之苦公务不致迟矣臣再有请者有河道省分之炮位由船载以抵通州势必用车运送入京而通州止额设车价银七百两每年支给不敷垫应至千余两不等今各省之炮责之一处运送进京力实难支并请一例动支正项钱粮雇募夫车以免困累者也
酌议运米脚价口粮疏
遵
旨运米赈济蒙古事查照宣属地方连遭荒旱灾异常民命实有倒悬之苦仰荷
皇恩轸恤蠲赈频施幸获稍延残喘不致填於沟壑兹准部咨将宣属米石运至杀虎口赈济蒙古诚属急需但宣府距杀虎口程途遥远计往返有一千余里及八百余里不等此项米石长途运送若责之官役而俸食尽裁穷苦无出派之小民而??饿殍力难负戴即卖妻鬻子懊领运而解至中途或病或死米多未到不特民命堪怜而公务必致迟使非给以脚价口粮似难远运且此赈济蒙古事关紧要亦向来少有之事非寻常可比臣据南路通判陈天栋激切具详批行守道董秉忠查议据称运粮至五百里以外者原有准给脚价之例自应照例给价其五百里以内者虽定例内未开给与脚价但此枵腹之民何能挽运长驱应请恩准不拘常例量给口粮议令每夫一人管驴一头驼米五斗每夫日给米五仓合每驴日给豆五仓合草半束折给银六厘以为穷黎运送口粮之需米豆於节年存贮仓内动支草银於现年地丁银内动支给发於公帑无多费而事无迟小民不致痿毙於道路实受无穷之福矣
议改防汛营制疏
谨按地方冲僻之形势议改防汛缓急之官兵以资守御以固疆圉事该臣看得天津镇臣所辖地方周长广阔为两京孔道九省咽喉边腹海漕在在冲要臣每以靖盗安民妥设防汛为念今准镇臣咨称因时制宜有亟当酌议移调者如康熙十四年设立丰玉营守备驻丰润兼辖六汛原不无鞭长莫及之虞玉田县地处冲衢护送络绎庄村稠密满汉杂居非一把总所能支持应设守备一员驻玉田立为玉田营查喜o同城者有游击一员中军守备千总各一员兵丁二百余名该路名虽边口实属内地且设有章京披甲把守其游击千总足以防御应将喜o路之中军守备带马步兵丁二十名调驻玉田即将玉田把总改为端汛丰台向系丰玉营所辖该汛坐落玉田地方应将丰台把总改归玉田营管辖玉田见有马步兵丁一百零八名丰台兵丁四十六名并带来喜o路兵丁二十名共计兵一百七十四名驻守备一员管辖把总二员立为玉田守备营制仍属蓟协统辖则在喜o无损於玉田实为有益玉田既设守备则丰玉营应改为丰润营守备管辖丰润开平黑洋涧河四处庶冲汛不致有再永协地方当日设立海防三营原令蒲河营都司居中调度前以刘家墩守备调驻乐亭县者盖为乐亭城内被盗入o起见近日海边商贩船只往来干系重於平昔相应居中设立游击一员以资弹压查务关营游击虽有催护漕粮之责但北接t县营南联杨村营西通武清营相离俱皆不远合将务关营游击改为蒲河营游击随带千总一员移驻蒲河即将南海营守备改为蒲河营中军守备仍分防南海其蒲河见兵三百零二名驻游击一员千总一员把总二员多方训练远近巡防允足以资弹压务关营游击既调驻蒲河应将蒲河营都司改为乐亭营都司随带蒲河营千总移驻乐亭其乐亭与刘家墩见在马步兵丁一百九十八名外有因昔年乐亭失事抽调蒲河营马兵八名南海营马兵六名今蒲河南海均系海防要地应将原兵拨还二处外另於永协所属边口稍缓之营汛内抽拨马兵十名步兵二十名合之乐亭原兵共计二百二十八名驻都司一员管千总一员把总二员仍属永协统辖蒲河营都司既调驻乐亭应将乐亭营守备带把总一员移驻务关改为务关营守备属通协统辖务关见兵二百三十一名驻守备一员把总二员足以料理汛防漕务以上各营均换给关防各定营制一转移间而官兵无庸添设俸饷亦无加增其於冲汛海疆俱有益矣
请假归葬疏
微臣母丧未葬沥陈哀衷仰祈
圣慈俯允以全子道事窃惟
圣朝敷教崇孝所以劝忠臣子立身竭忠必先尽孝未有子道有亏而可以事君临民者也臣山右寒儒早年失恃蒙继母李氏视臣犹之已出教养勤劬恩同乳哺臣於顺治十八年叨选广西罗城县知县其时臣父久已见背止有继母在堂家世清贫甫除一职间关万里欲奉母之任而力有不能仅偕二三仆人担囊而往抛离母氏嘱臣妻子奉养~裾之情至今思之犹有余痛在粤七载於康熙六年授四川合州知州蜀道险阻自昔称难欲迎母侍养而又不可得至康熙八年湖广黄州府同知虽转迁已就近地而在任四年两次入觐兼奉上司委调不常奔驰靡有宁宇及十三年二月内报福建建宁府知府留补武昌府知府因浮桥一案革职旋补黄州府知府正值兵兴终未遂迎养之私是臣窃禄有年臣母从未一尝臣之食也至康熙十五年十月内接臣母病故讣音五内摧崩随照例详请回籍守制乃以逆贼梗化军务倥偬督抚诸臣不以臣v劣勉臣移孝作忠慰留再四随经
题准在任守制臣於斯时私念母在既不能尽菽水之欢而多事之秋若复力请回籍又不能尽鞠躬之义则忠孝两失由是抱哀供职驰驱於军旅之间而臣母停柩在家不遑顾也嗣蒙
皇恩超擢於康熙十六年十月内特湖广分巡下江防道十七年六月内复福建按察使寻本省布政使十九年二月内
简授今职古来知遇之隆从无臣比臣前任江防道湖南犹阻声教及任闽省藩臬漳澄正在用兵自抵今任一年有余而黔滇余孽未尽殄灭禁旅尚烦征讨宵旰未舒臣之私衷何敢遽及且臣受
命抚畿以来毫无寸补而
圣眷有加本年二月内率夫沙河因得
陛见特蒙
制诗褒美更蒙赐帑金千两内G马二疋又本年九月内
驾幸雄县复蒙宣赐麂兔鱼雁等物及臣趋候
圣安又蒙宣赐银鼠褂并奶酒
宠锡频颁荣施逾分感激之私捐躯莫报唯虑暮气已侵鞭策不效何敢言去辜负
圣恩独是臣於继母生不能养死不获殓罪已深重今停柩五年有余尚未归土如臣之为子亦何赖焉天伦父母事有未尽何以为人况臣今年六十有五日就衰迈若再迟延遗此未了大事而溘先朝露则通天之罪百世莫逭是以每一回思而拊膺顿足情难自已者也臣前此之夺情留任历久不敢言归者缘以四宇未宁王事靡W人臣义不遑顾亲之时也兹接部文滇南逆孽荡平率土归王普天同庆从此兵革不用臣民共享太平之乐我
皇上诞敷文德首在扶植纲常敦崇伦理以维万世之人心以固无疆之历服臣谬任巡抚代宣
圣化亦惟以纲常伦理教人乃躬际太平之盛非复从前多事之时若不归葬母丧是贪恋显荣忘亲背义不孝之名不免贻讥於天下後世对属临民之际先怀L歉又何以劝人兴孝思致化民成俗之效耶伏祈皇上鉴臣私衷
允臣回籍安葬母丧俾臣子道获全完此一生大事则身外更无他虑犬马余年皆图报
圣恩之日矣奉
旨于成龙所奏情辞恳切准假三个月回籍葬母事竣速行赴任供职该部知道
请护印务疏
恩准假期兼膺
新命恭请道臣护理印务以便交代事康熙二十年十二月二十六日准吏部咨为微臣母丧未葬等事内开该直隶巡抚于成龙题前事康熙二十年十二月十八日奉
旨于成龙所奏情辞恳切准假三个月回籍葬母事竣速行赴任供职该部知道钦此钦遵移咨到臣准此又於康熙二十年十二月二十八日准吏部咨为补授总督事内开本部题前事康熙二十年十二月二十四日奉
旨于成龙补江南江西总督应兼职衔尔部议奏钦此钦遵移咨到臣准此臣两接部文俱经恭设香案望阙叩头谢恩外窃念臣一介腐儒谬叨
殊恩历任外吏超擢直隶巡抚年余以来毫无裨益自揣庸劣常怀覆M之虞前以母柩久停在家特请回籍安葬荷蒙
圣慈准假三个月令臣葬母事竣速行赴任供职捧读之下感激无地正期完臣私衷疾趋供职勉图後效复奉
特旨补江南江西总督臣闻
新命不胜惶悚江南繁剧之地总督兼理文武事务任重责大如臣菲才何能胜此然以受恩深重又不敢控辞有辜
知遇之隆唯有勉竭驽骀冀报高厚於万一第臣归葬母丧奉有
钦定假期而新承
简命更不便久於迟旷所有直抚印务必须护理有人庶臣得以速於交代离任克期回籍葬母事竣星驰前赴新任臣查直隶守道参议董秉忠操守廉慎才猷练达自臣抵任年余同城共事日益砥砺留心政务加意民瘼凡所设施无不允当且查康熙十九年春夏之间直抚员缺部题奉
旨令其护理合无循例将臣印务仍交董秉忠护理自可胜任无但未奉
旨未敢擅交理合恭疏
题请伏候
命下臣谨遵奉施行
请带郎笔帖式疏
请随带笔帖式以资任使事切照直抚衙门笔帖式郎图於康熙十三年十二月内安设迄今七年有余在前抚臣金世德任内己素称勤慎及臣莅任以来又经年余益见其小心供事凡各衙门所行清字文移皆其译并无差讹而且安分守法从不干预外务此诚笔帖式中所难得者今臣奉
命授江南江西总督职司军务凡往来清字文移尤须慎密则译之员必诚实循谨臣所素信之人庶可委用无疑合无将郎图准臣随带江南以资任使听部议夺伏乞
炔恳楦彩┬
恭报交代并举贤员疏
恭报微臣交代起行日期并缴
融褪驴滴醵十一年二月初五日接准吏部咨为恩准假期兼膺
新命等事内开直隶巡抚印务交与守道董秉忠暂行护理等因於康熙二十一年正月二十八日奉
旨依议钦此钦遵移咨到臣准此臣随将传
纫坏乐绷パ哺Ч胤酪豢挪⒗羰槲木盱犊滴醵十一年三月初六日交送直隶守道参议董秉忠接收护理臣钦遵
成命即於初六日自保定起程前往原籍安葬母柩事毕之日即星赴江南江西总督新任俟抵任後另疏题报外所有微臣原领直隶巡抚坐名
融鸵坏览砗瞎Ы沙荚儆谐抡咭匀耸戮人臣之谊臣谬荷
知遇抵任一年有余於所属各官细加察验更时为劝勉除前岁举劾案内将直隶守道参议董秉忠阜城知县王燮荐举在案又去年遵
旨往宣府赈济饥民将南路通判陈天栋荐举在案内王燮已蒙行取其董秉忠陈天栋均未奉
俞允注册而贤绩已达
天听此外如柏乡县知县邵嗣尧之矢志清洁高阳县知县孙弘业之留心弭盗者⒉环θ巳簧行肜终如始磨练岁时为将来
国桢之选而较然不欺卓有成绩者一为通州知州于成龙也具恬淡之性优通变之才治剧理繁允堪器使一为霸州州判卫既齐也化浮嚣之气凛清白之操任州幕而讲学不辍署县篆而满汉咸和可当大任此臣一年来殚心吏治廉访人才以报我
皇上知遇之恩於万一者也兹值离任之际不敢隐蔽特列名上
闻期以表励官方以尽臣举贤之微诚耳伏乞
睿鉴施行
弭盗条约
照得直属逃人盗贼大为民害无论军民绅士或犯窝逃或被盗o家业不保甚至身命随之而地邻人等亦咸被其牵累今欲为尔等谋保护安全之计莫如力行保甲古人守望相助出入相扶持良法美意可则可逵檬且蚴敝埔俗枚ㄌ蹩畋噜成书务使家喻户晓共相劝勉以期宁谧本部院钦承
简命抚莅兹土与尔等情关休戚故不惮谆谆告诫总欲尔等各守身家非好为多事也尔等当深思而力行之所有条款开列於後
一十家立为一甲务选殷实老成端正勤慎者公举为甲长报官九家咸听约束违者禀官重究
一十家各开男妇姓名年貌自祖父母及本身妻妾至子孙妇女与同居叔侄亲戚并婢仆等人口作何生理尽数开立门单交与甲长不许遗漏以便认识稽查违者重究
一九家民人互相保结其结内开某人作何生理平日并无窝逃蓄盗交结匪类出入旗下勾连生事游手赌饮撒泼凶恶结党刁讼起灭是非等项如有此等事犯某八家甘受连坐所结是实九家各具互结一张交付甲长以便编入甲内如朦混具结地方官查出九家各责三十板枷号两个月敢有抗违不遵入甲者重究一九家之中平日有窝逃蓄盗交结匪类出入旗下勾连生事者八家不敢互结许本人赴官自首改过迁善咸与自新地方官另订一册开列姓名或他处旧案扳犯许将本犯悔过首词叙入以开生路或怙恶不悛地方官执法究治如力不能制者立刻申报以凭核参问其余游手赌饮撒泼凶恶结党刁讼起灭是非者八家不肯互结亦另订一册开列姓名不时稽查违者重究
一甲长钉一甲簿凡十家之内有出外行走者即报明甲长今往某处公干甲长注入簿内回日仍报明甲长某日事毕回转即於簿内去时项下注明以便稽查或恃恶不报或诡秘不报八家查明某不在家即报甲长注簿次早报官拿究或八家通同隐讳不报甲长查出注簿报官本家与来人审明口供如来人清白任其回去本家仍以失报责二十板八家各责十五板如来人不端即差役押解原籍地方官查收注簿取收管於本处簿内注解收讫本家责四十板枷号三个月八家各责三十板枷号两个月违者重究
一十家之中立有甲长或不谙书写即请邻佑识字者登记或甲长有事他往即报明九家公同注簿将簿转付甲内人收管登记甲长回日仍同九家将回转情由注簿将簿收回如甲长家有亲客来往亦照九家例注簿违者重究
一市镇居民开店接客须钉一簿每客寓同行几人务查问客\姓名系何处人氏来往何处或何公干生理有无弓箭什物或自备骡马或催长脚将骡马毛色认明或孤客步履有无行李尽数登记簿内次早或去或住报送甲长查如有来历谎张语言恍惚踪迹可疑即密传甲长保长窥伺去向夜小心堤防次日勿令早行以备不虞如玩忽不记他处失事行查店家簿内未开者从重治罪
一十家之中有乡绅两榜贡监生员不便与庶民同例编查但直属逃盗肆害夜不安枕白昼o杀几无虚日绅衿咸受荼毒历历有案该地方官酌议或乡绅立一册文武两榜各立一册贡监生员各立一册将家仆尽数开列册内迩来风俗颓靡有以武举而窝盗者有以武生而为盗者种种不法已经事犯似应武举贡监生员互相保结武举贡监责之县官文武生员责之教官如生员抗不互结者教官移县转详如武举贡监抗不互结者县官申详一并查究或武举贡监生员居处隔远未悉素行不便互保者另列一册如系乡居愿编入村庄保甲者听其自便此分别贵贱之法以寓弭盗安民之意法在必行违者重究
一乡村各有墙垣栅栏日久倒坏目今农隙正宜修理各甲长公钉一簿轮流派拨某日某人几名看守栅栏某人几名值日查夜登记簿内或遇盗警本村放炮鸣钟击锣大家救护如堵御不能入栅行o者巡夜同守栅栏人等报明地方官各赏红布五尺如已入栅栏力能救护不致失事者巡夜守栅人等报官各赏红布一丈如当j打死擒获盗贼者巡夜守栅人等各赏红布一疋倘先事不能知觉临时不肯救援以致盗贼入栅o去财物拷伤失主者邻佑并巡夜守栅人等一并究治敢隐讳不报者十家以通贼论
一村庄居民一甲以至数十甲若无统属则呼应不灵应设一保长以统率各甲或村庄止有一甲将附近村庄甲长联成一处公举一贤能保长料理地方各甲长将花名交付保长保长将各甲合总报官以凭稽察凡遇邻村有事保长闻钟炮锣声立刻传炮各村一齐放炮保长即率所管村庄甲长一面分\各据要路堵截一面率\直赴当j救援或当j杀获贼徒或要路擒贼徒者每名各赏银五钱甲长赏银一两保长赏银二两如保长闻邻村放炮不传炮者罪坐保长甲长闻保长放炮不传炮者罪坐甲长如甲长传炮甲内人丁不赴援者罪坐各家如当j退缩观望不前致贼逸脱者罪坐保长如分拨堵守要路放脱贼走者即未受贼贿甲长亦应治罪法在必行违者重究
一地方设立保甲长协力守御不可无器械使用查一村之中须置炮一具锣数面各家成丁者各备门棍一条凡遇盗警先放炮以便保长会\救援兼以钟锣齐击则各家奋勇争先更查甲内或有鸟枪弓箭腰刀铁尺长枪铁义之家开明报官量留鸟枪弓箭数件地方官书押镌刻於上仍给本主甲长同本主具领存案不许携带别处行走如有遗失从重治罪其余尽收入官照物给价如有匿藏甲长与八家首报本家以通贼论如甲长八家未经查出被傍人首报甲长与八家连坐至於刀尺枪义镌本家姓名当官验明登记簿内以便稽察违者重究
一地方人民有在圈占庄内居住旗房者查明几家照例编入附近村民甲内如有抗违不服者查拘亲属务获正身面取亲属保结交付甲长注入簿内本身仍以抗违
国法枷责不饶
一十家之内有穷苦民人不能度日者甲长报知地方官另造一册设法养济如此等民人既不敢出外行走又无地土生意甲长不报罪坐甲长甲长已报地方官任其困饿颠连以致丧命沟壑或典雇旗下苟延岁月本院访闻县官以不职纠参如能设法生理养济四季详报存案以便纪功举荐
以上各款务须恪遵实行不得视为具文常套身家而干法纪保甲人等亦不得藉端滋扰自取罪戾後悔无及须知册谕者
续增条约
十家互结之法本部院在楚行之已久然在直隶有行不去者祗因南北风气不同习俗亦异今加意谘访有前此条约中所未备者酌增数则附列於後
一直属有等大盗彰明较着称为马上好汉子地方人等畏之如虎敬之如神稍有拂意即白昼o杀或暮夜杀死全家凡属良民口称犯了王法止一人死恼了大盗则全家死因之宁死王法决不敢恼了大盗也从此思之求一不敢互保之八家不可得矣隐忍献媚求保身家谁敢不保大盗如此保甲竟为养盗圈套嗣後地方官先访大盗姓名密禀本院务忧深虑远设法擒拿立毙杖下王法既行则良民有所倚靠气直胆壮互保之法方能着实行去切勿如从前深州之受贼贿束鹿之畏贼锋致大盗蜂起酿祸迄今不可救止也
一禁马之法本院业已饬行迩来密访此法止可行之於良民百姓决不能行之於巨窝大盗凡属窝家俱是大有身家之人院宇深邃仆从\多马疋弓箭器械无不备具且乡愚村民望风b伏稍有身家托为姻契不肖有司受其馈献结成相知且自已赃迹累累畏其讦告一入牢笼明知故隐一经事犯多方遮饰地方百姓知其手眼通神怕到官不得死无奈连名公保预为结识之地其中党羽引类呼朋极口称w每每释放竟无顾忌若夫巨盗重价购买健马追风逐电防汛官兵望风缩头谁敢向前堵敌此等马疋俱养之各处窝家踏就生意取之如携一经事犯即藏窝家如追缉急逼或潜匿
京邸或投充旗下地方官莫可谁何且此辈举动更为骇人有买驴骡日行二三百里者有步行一日一夜走三四百里者今日打o明日离失事处数百里矣因此事犯多被辩脱此种大盗一日不除则河南山东直隶终无宁晷嗣後地方官务要廉静自守端正寡交更留心密访切勿如沧州之被其愚弄则大窝必然敛手一切巨盗嫖赌性成挥金如土手头一空便思行o东来西去到处狐t狗党交相容匿不肯改悔不死不休且贼通九州某处有一生意便来勾引既已入夥明知事犯到官不饶总属死命欲不去而不可得兴言及此亦觉可怜一步错了满盘是错地方官须要恩威并用将此夥巨盗心上时刻记算不要一刻放下某贼某日在某处即行密拿一经擒获便思了当如某贼已有悔萌即传投见善为解救处置得宜如事发缉逼急无处o闪投见求免者万万不得纵立刻绑送失事地方切不可被他哄了总之天下无难事只怕不用心若将问百姓要银子这副心肠用在强盗上何事不成各地方官都一心做起来贼无容身之地何愁地方不太平着实细心参
一州县地方或有一村都是盗一家祖孙父子世世做贼这互保之法如何行得去甲长是盗九家是盗明是强盗保强盗此处没奈何只得亦编成保甲姑入罗网大约良民多贼盗少务择有身家有才干的做一保长立禁止夜行木牌时刻叮咛各处甲长大家堤防看明这一村的出路去路於要紧路口埋伏乡夫如遇此村人黑夜行走即行绑锁次日禀官严审如无谋o实迹治以夜行之罪如此防闲日久彼不得动手或稍敛盗心亦未可定此蓬生麻中不扶自直之谓也着实奉行一保甲之法一行盗贼不得动手必与地方官为仇须要时刻防备这夥强盗谋害白日谨守城门稽察出入着巡捕官每日落时逐户查问并庵观寺院不许容留闲人更於衙内建一敌楼顶上盖房二闲每家人巡更地方官带印宿於中一层严守楼门再於衙舍外边拨更夫巡逻以防报复此先保其身方可实行保甲切勿E虞
一赌博乃为盗之根屡奉严禁法令不容假迩来访得直属每遇集市一夥大盗公然放头开赌地保不敢过问地方官竟置膜视全不禁止这夥将打o之物一掷输去又商议行o随o随输随输随o终无了日又将没饭吃的穷人勾引在内地方官平日不肯禁赌养成盗党及至事犯把入夥的穷民拿来一例枭斩於心忍乎此种罪过都在地方官身上只是贪财迷窍全不思想杀了这些穷人到阴司底下那个不嚷闹终久一命要还一命远在儿孙近在身何如打起精神严禁赌博稽查贫乏不知救了多少人的性命禄位如何不峥嵘子孙如何不昌大功德无边比要银子十分受用十分放心地方官要留心参
饬查劣员檄
直属地方倍极冲疲又兼连年叠罹灾百姓困苦不但民鲜盖藏实已仅存皮骨惟在良有司加意调剂更藉道府等官实力整顿庶不致流离失所今本院新膺简命抚绥兹土切切以察吏安民为念自入境以来风闻地方各官未能洁己奉公或征粮而滥收火耗者有之或遇差而派取民间者有之或严刑峻法贻累地方者有之或听信衙C恣意诛求者有之种种不法殊可痛恨若不急为厘剔其何以澄肃官箴靖安地方乎第恐耳目未周风闻未确除现在密访外合行查报为此牌仰该道照牌事理文到细加体察务将不肖贪酷官员速行据实揭报以凭飞章参处至於昏庸衰老废弛公务等辈亦即访确分别报明核参该道务须实心察访勿得以平日之喜怒为属员之贤否亦不得瞻徇情面止以微员塞责如不实力奉行止循故套该道亦难辞咎
严饬佐贰擅理词讼檄
朝廷设官分职各有专司如府州县佐贰之设凡缉逃捕盗巡查私贩领解钱粮等项是其职也至於一切民词原系正印官之事其佐贰等官不许干预以滋纷扰查定例一E内开佐贰等官不许准理词讼如正印官批行事件方许审理等因久经通饬遵行在案乃迩来日久法弛佐贰等官未免置若罔闻遇有呈词禀状无论可否⑿欣淖疾钐峄焐箜б饪燎笾荡嗽值叠见之後盖藏久虚之日若不亟为严饬诚恐扰害无穷为此票仰该道照票事理即速严饬所属各府州县凡一切强盗人命重情`殴户婚田产等事务令印官亲为审理不得复任佐贰等官混行滥准差役拘提以滋扰害如正印官批行事件亦须即为审断不得拖累迟滞有旷民业若正印官不严加稽察仍由佐贰等官滥准混审者该道访确即行据实揭报以凭参处倘该道徇隐不报或被傍人告发或经本院察出责有攸归
严禁奢靡檄
据直隶守道条议四款内一曰力崇节俭也天地之生财止有此数过用则易竭奢费必不支且暴殄狼藉凶札随之必然之理也俗薄风靡华奢竞尚一常餐而甘旨多簋一燕会而珍错杂陈网罗搜尽禽鱼适口务穷水陆致庖厨之惨杀惊闻椒桂之芬辛满鼻夸高争胜恬若分然一衣而纨绮争奇一裳而绫罗罔惜一袜而锦碳浯硪皇味珍翠千金甚至肥马轻裘鹰随犬逐盘狼藉郊圻甘脆饱及禽兽种种非分不特富家大户安然行之而轻薄喜好之徒亦俱勉强则辶伎珊铺咀苡晌民上者不身先俭朴以躬导之彼蚩蚩若辈何知物之当惜福之不可尽享耶夫饥固不可果腹则已寒固难禁苟辄休安在粗粝蔬瓠之不可充腹而布絮素衣之不可适体也诚能躬先约素恳切化谕使闾阎共知粒食之不可暴弃非分之足以丧身凡吉凶燕享日用寻常俱有定制不令过分更於朔望讲约之日共相劝励知礼之士大夫则化勉其家以及其族其戚耄耋之乡老有行之耆民则转相化勉夫子孙村里之间将见古朴可风物力常余日积不见多而岁积则日盈苟逢水旱灾荒未必遂致捉襟而肘露也等因到院据此拟合通行严饬为此票仰该道照票事理即便转饬所属凡饮食燕会俱有常度适口则已毋逞j而珍错杂陈毋竞奢而水陆兼备服御衣饰俱有常制适体则己勿喜新而纨绮争胜勿`丽而锦称奇通国士庶俱因习尚成风罔惜物力是在为民上者务须躬先俭朴谆谆劝导由士大夫以及乡耆由乡耆以及编氓务使咸知物力艰难转相化勉共返淳俾风移俗易本院将以觇诸有司之贤良教化矣倘或视为具文因循旧习有奉行之名而无奉行之实本院亦何乐有此属员也定以溺职特疏纠参决不姑容各宜凛慎毋贻後悔
严禁火耗谕
朝廷则壤以定赋百姓按则以输粮原有一定之规在州县各官身为民牧亦当上体
朝廷德意下念百姓困苦按则征收更不可意为轻重故火耗之禁
功令首严所以励官方惜民力甚切也乃有司视为弁髦全不凛遵指授柜书高下其手有加二者有加三者有明虽加一而暗实加三者种种窃脂之行无异窃盗相沿成风恬不为怪本院自历任以来此中情弊知之最悉今特膺
简命抚莅兹土首以察吏安民为事凡各州县卫务须洗心涤虑痛除积习毋额外以横征毋恣意以K削爱功名而爱百姓既可以不愧衾影复可以无惭职守明有循良之誉幽有阴\之报即本院亦乐与诸有司共G厥成特疏荐扬傥有不肖有司狃於故习甘蹈陋规不恤民怨不顾鬼谴或快意於轻裘肥马或肆志於田宅妻妾或近为耳目之鼗蛟段子孙之贻当民穷财尽之日饥馑臻之时稍有良心莫不拊膺长叹即多方轸恤尤苦国赋难完民力难支又安忍於正供正数之外敲鸠形鹄面之骨吸卖儿鬻女之髓以遂一身一家之欲忍心害理祸必不远天道好报决不爽期总以为幽渺难凭且顾目前然
国法具在本院决不敢徇纵以玩
功令除通行各属严饬外合行出示晓谕
严禁馈送檄
礼有交际原因分谊相近互为献酬用将诚敬至名分悬隔体统攸关自合杜~馈遗凛遵
功令孰敢陨越以滋罪戾虽其间用下敬上礼顺人情然既不可E尤不可越本院与各州县共事一土休戚固自相关名分实属悬隔若复交际何异朋俦是敬上乃所以犯上顺情适成其悖礼因循成习不独有干宪典亦且亵E等威如大名县知县公然开具手本呈送中秋节礼越分犯上本应
题参姑念初犯暂从宥合行严饬为此票仰该道照票事理即便转行各属申饬嗣後凡遇重阳冬至元宵等节并过路送礼各衙门⑿薪止如有私相馈献查出并行
题参决不姑各宜一体恪遵施行
严禁略卖檄
直属岁歉民饥业荷
皇仁发帑赈济各邑穷黎咸宜共安乡井以待有秋乃四外奸徒乘机兴贩人口结联地棍簧惑乡愚轻自卖身或卖子女所得价银有限自卖之後或转卖远方或卖与旗下一倍数倍无知小民误堕奸计遂致终身沦落该管有司从未禁遏殊属溺职又旗下买民定有地方官用印报部之例各属当於投递卖契之时详查确实然後用印近日祁州竟将背主投旗之曹来不问来历祗凭地棍杜文常假I之契即与用印前据曹来之主曹之完状控批发保定府审明业将原契究出断归原主恐此外不查来历混行用印者不止祁州一处已也合行一并通饬为此票仰该道照票事理即移行各府通行所属州县卫等官各於所属境内不时体察如有外来奸徒勾串地棍兴贩人口者立行严拿究解至於旗下买民务将所买民人及地方邻佑族长人等传讯明确方与用印如有仍前怠忽不恤小民困苦任其辗转贩卖并旗下买身文契不行查明轻与用印者或本院访闻或该道府揭报定以溺职指参各宜凛惕勿贻後悔
饬查防守地方檄
真定所属地方辽阔西山一带界连晋省L远险峻易於藏奸近见o杀频闻皆设备未周之故该道即将所属各州县并各关隘地方某处设有防兵若干驻城守者若干分防汛地者若干某处系紧要地方所设官兵果否足用某处地方辽阔来往巡查有无鞭长不及之虞逐一备悉查明酌量地方之缓急设兵之多寡今应作何裒益酌议妥确造册详报以凭移咨总镇会商定夺总期兵不添而巡查自周民不扰而盗风日息该道职任监司地方攸赖切勿以泛常视之也
申严冒灾檄
直隶地亩被灾特奉
皇恩蠲免钱粮必使被灾人户均沾实惠庶不负朝廷轸恤至意然有乡僻之民愚昧可欺文已到而不知粮已除而不识户书里C劣衿奸棍朋谋串结或沈搁原行侵吞己纳之粮或移甲换乙冒免他人之地种种弊端不一而足是将
朝廷恤灾之巨典徙饱奸C之G壑殊可痛恨今各属所报灾伤地亩已奉部覆允准随经颁发告示檄令该道转发在案合亟严行申饬为此票仰该道查照票内事理即速移行该管道府厅转饬该卫堡将前发告示多为钞白於被灾村庄遍贴晓谕勿得沈匿其被灾花户各按原报地亩照依应蠲分数将本年钱粮逐名除免如有已经完纳者即照数流免下年钱粮至各花户报灾之时该卫堡俱有花名细数底册令将此项底册先送查核不必另造仍取户书里役不敢作弊如有弊端愿甘死罪结状并该地方官印结一并呈送存案倘有愍不畏死之徒大胆玩法仍有侵欺冒免之弊或经访闻或被告发定将结内有名书役及劣衿奸棍一并严提处死该地方官以通同侵冒特疏参拿决不轻贷
严饬协拿盗贼檄
盗迹诡秘出没无常呼朋引类纠党非一处之人朝西暮东行止无一定之所若事经发觉追捕严急则藏匿愈密所赖各地方官无分彼此协力擒拿庶奸宄无潜身之地而f苻可期肃清今据南皮县条议内称邻境之盗十不得一皆因各州县卫拘泥界限接壤之地无异秦越不独彼县之人此县不能往问即此县之人潜入彼境如入深渊等语似此护盗成风地方何日得宁拟合通行严饬为此票仰该道查照票内事理即通移各道府转饬所属如遇邻封失事追捕盗贼遁入境内即行接续穷追如系获贼供出夥盗开有姓名住所移关提取即行设法擒拿务期同心协力共图殄灭以靖地方慎勿彼此岐视倘有以邻境失事漠不关心置之不追不缉或受大窝嘱托或被捕役朦蔽将现在之贼以死故逃亡开脱一经本院访闻定以纵盗党贼分别题参究治各宜凛遵毋贻後悔
严禁赌博谕
四民之中各有本业咸宜安分以保身家乃有奸猾之徒希图厚利开设赌j贪痴之辈堕入局中相聚赌博昼夜不息开j之家独得其利赢者百无一二输者比比皆是以致赀财荡尽田房准折一空栖止无所谋生无策或情极自尽或身为乞丐或自卖旗下或将妻女子媳卖为奴婢终身沦落或为盗贼致被擒获身罹重辟此皆赌输以後之形景也当聚赌之时还有互相争竞被人殴死者亦有叠输气苦杀死人命者如口北道详报康明誉康光誉与韩镇考等赌钱相争兄弟二人俱被韩镇考韩二考打死又如宣府营兵黄之元与前卫生员蔡绳枝`牌屡被绳枝所赢将绳枝杀死此系近日之事皆因赌博之故除批行究拟外合行出示严禁为此示谕士民人等嗣後各守恒业不许t聚赌博如敢违禁定将赌博之人与开场放头并抽头之人及该地方俱照定例治罪决不轻贳若有首告赌博者提审得实照例将赌博银钱一半给赏如同赌之人出首者免罪仍行给赏须至示者
驱逐流娼檄
士农工商各有常业官役吏胥各有职守无庸陨越本院莅任以来禁止奢华以敦习尚严饬官方以明政体业经申饬在案迩闻习尚纷靡官常败坏未有如广平一府若是其甚者也如鸡泽县之柳下永年县之南胡贾西岩村等处女戏杂沓娼妇繁多不止绅衿士庶破产招致即文武官弁出入衙门不特不行禁止抑且流连畅饮醉後狂悖上之官府败其官方者如钱同知留宿於张守备署中并例监张文炳张文煜家嫖戏旦四娃者是也下之衙役忘其性命者如府门役齐佩兰设骗各县银钱包宿李六县户房张文玉王立业侵本县库银嫖宿王菊花是也似此官役士庶纵j滥觞废弃职业将见风俗日坏官常不整言之殊堪痛恨合行饬逐为此票仰该道照票事理作速转移大名道将一切流来女戏娼妇严檄各该地方官尽行驱逐出境不许仍前容留并出示晓谕士庶人等嗣後务要恪遵前禁守其本业庶风俗不致颓靡而地方亦渐返淳矣并取各遵依报查施行
再饬植树浚井檄
耕凿树艺培天地自然之利裕吾民衣食之源此诚根本之业但编户无知率多因循怠惰难与虑始唯赖司牧诸人留心劝导督率力行久之自收成效使小民安於利而不知本院於去年七月内有令各官督民广植桑麻多浚井泉之檄通行在案兹据安肃县王令申称遵檄编为歌词遍贴乡村民皆争先淘井报到四十八村已得井二千五百二十有余且教植柳以为水斗之用又桑栽难凡榆柳之类莫不有利并作俗语遍贴目今民皆扦插等情似此一邑劝勉有方民皆趋利而争先可拭目以观成效矣其余各属曾否举行历久杳无报覆盖徒视为虚文悉已置之高阁深可痛恨若谓方物不类地土异宜即有不宜於桑无不宜於麻者且如榆柳之类乃最易生之物又不择地而可期长茂者至泉源与土脉流通无地无水即或原隰高下不同一邑之中间有石碛流沙亦自无多其土深壤沃之处无不可为井此二事劳仅一时坐享长久之利民何惮而不为官亦何惮而不劝也今王令所编歌词简切明晓愚民易於省记拟合一并通颁为此票仰该道府查照票内事理即通饬所属恪遵原行并今檄事理力举行仍将发去歌词照式X刻遍贴乡村谕民传诵咸使知利争趋俟岁终将劝民植过桑麻浚过井泉造册径报本院查核以凭分别殿最其去岁通饬因何不即遵行缘由并取各属回文⑾瓯ǘ峋毋违错
于清端政书卷五

[book_title]卷六
钦定四库全书
于清端政书卷六
两江总督于成龙撰
两江书
优谢　恩疏
康熙二十一年二月初六日准吏部咨开文选清吏司案呈奉本部送吏科抄出本部题前事内开该臣等查得于成龙系见任直隶巡抚兼都察院右副都御史江南江西原设总督一员管理今将于成龙照例为兵部右侍郎兼都察院右副都御史总督江南江西等处地方军务兼理粮饷操江仍带纪h三次於新任康熙二十一年正月二十七日奉
旨于成龙清素着着优加兵部尚书兼都察院右副都御史总督江南江西等处地方军务兼理粮饷操江写扔胨余依议钦此钦遵抄出到部送司相应行咨案呈到部移咨到臣准此窃臣寒微劣猥蒙
皇上知遇授以直隶巡抚莅任一年有余愧无寸长足h
皇上不以臣庸鄙溺职复授以江南总督钜任臣方虑智力短浅时凛覆M之惧乃又荷
殊恩令臣兼理江西督务抚心自问臣有何能而当此两江之重寄耶今邀
皇上不次优典加臣以兵部尚书职衔臣惊闻
成命不觉汗流浃背虽
皇上之宠眷日隆而微臣之愧悚日甚惟有益加黾勉竭尽驽骀仰报
高厚於万一耳除臣?设香案望
阙叩头外臣谨具本恭谢
请暂停江苏举劾疏
窃照文职官员定例二年举劾所以澄叙官方鼓舞人材甚
盛典也然必举果循良则举者知荣而未举者知励亦必劾果贪墨则劾者知悔而未劾者知畏将举不虚举劾不虚劾而
朝廷劝惩之典以立今康熙二十一年又值二年届期安徽所属臣已恪遵成宪采访得实照例举行在案至於江苏一带大小属员臣虚衷体访亦得其概然有立身在名节之际而行事未必尽孚于民隐有行已在清浊之间而举动未必尽撄乎民怒盖贤非循卓之尤贪非A墨之甚恐举之劾之不足以为未举未劾者愧励安敢率为入
告臣请今次举劾似宜暂停官之贤者臣\进诱掖徐观厥成果其清操自矢初终不易臣自特疏
题荐官之不尽贤者臣仰体
皇上大之仁提命教诫以期自新万一怙恶不悛臣亦不时纠参不敢稍为姑容庶激劝不爽而於澄叙官方舞人材或少有裨益矣
请豁民欠漕项疏
臣猥以菲材荷蒙
皇上特简总制两江当莅任之初披臣署案牍恭诵康熙二十年十二月二十日
恩诏内开康熙十七年以前民欠钱粮税银及带徵钱粮该督抚查明保题到日豁免钦此臣伏读之顷不胜感诵
皇上加惠元元之至意即古之汤文无以过也虽经署督臣徐国相誊黄颁行第恐不肖官役仍敢违悖朦徵臣随大书告示分檄各司道通行晓谕并咨移江安二抚臣会核民欠册结具疏
题蠲去後乃於康熙二十一年六月十一日总漕臣邵甘准户部咨为察核通库等事康熙十七年以前未完漕项钱粮一案查
诏款内开所关河漕一应情罪俱不赦免相应仍咨总漕将此项钱粮速行徵完如有不完将经管各官题参等因是部覆綦严追呼之令又将遍告闾左臣]在抱辗转思维窃谓
恩诏内河漕情罪俱不在
恩免者似指有河道漕运情罪处分文武臣而言原未云民欠漕项钱粮亦不
赦免也且备查康熙十年钦奉
恩诏豁免康熙六年以前民欠而江南省漕项钱粮实在已奉豁免数内又康熙十八年钦奉
上谕停徵康熙九年以前民欠湛滴跏八年奉旨豁免康熙十二年以前民欠凡漕项银米莫不开入民欠内一例蠲停今康熙二十年钦奉
恩诏豁免康熙十七年以前民欠及带徵钱粮
天语相同并未指出漕项钱粮不准豁免字是皇恩浩荡诚如天地覆载无不包容而部臣拘於另条河漕情罪俱不赦免之
诏款复令追徵臣思畎亩小民任土作贡按亩输将办折者曰条银办本者曰仓米总皆出於地丁一条编徵从未另有一办漕之田亩以故穷檐屋凡有逋欠者一闻
恩豁莫不举手加额载道欢呼如释重负不谓
诏下数月之後又有漕项不准
赦免之行复将则壤计丁分别追比窃恐小民愚昧未易谙此规条保无有不肖官胥乘机弊混竟将起存之民欠亦藉称漕项朦徵纷扰大负我
皇上蠲恤之深仁者乎江南赋税甲於天下自兵兴而後转输边饷拨协军供不下二三千万之多今遗此旧项欠籍通盘合计不过尾数即有漕项之名又多系折色减存实非运北漕糈可比是催徵徒诎於民力蠲免无损於
天庾矧当四海N平亟应休养财赋之源上培
国本伏祈我
皇上垂鉴东南民力凋敝已深
特沛恩纶一体蠲豁俾亿万穷黎仰沐
尧天舜日欢声雷动歌诵
圣德於亿万年勿替矣除一面查取民欠细数册结候旨遵行外臣谨会同总漕督臣邵甘江抚臣余国柱安徽抚臣徐国相合词具题
请补江宁知府疏
看得江宁知府一官不独为八邑之表帅而实为通省之领袖臣奉
命初到江南一切有关官民事务尚未周悉正须守才兼备之员以补佐臣之不逮到任以来目G江宁知府陈龙岩老成持重洁自矢且其料理各项钱谷应付过往官兵尤徵肆应之才臣深幸其得一良吏可以收臂指之效而表式乎t寮不意於康熙二十一年六月十九日未时病故臣闻报如失左右手窃念
朝廷储养人材固不乏才德兼优之俦但吏部铨选原有定例今该府员缺部臣自必循资按格掣R推补诚恐所推者操守有余而才干不足或才干可观而操守难凭以之经理重地难免覆M之虞必得才守兼全如臣任直_巡抚所荐通州知州于成龙州州判卫齐区画一切事务庶可政修事举胜任而愉快相应仰请
皇上俯念江宁知府一官关系最重不拘铨选常例炔苛⑺偌鹧』蛎廷臣会推清操久着干练成效者星驰赴任俾臣专心倚任地方幸甚微臣幸甚
留徽六太三营官兵疏
看得康熙十三年饶逆变乱以後所在煽动前督臣阿席熙於要地之绸缪务早等事案内将江宁将军下各营闲甲兵粮一千名以六百名补入徽州营以四百名补入六安营俱裁去参将改设副将又太湖一营前任江宁抚臣马祜为汛广难以综理等事添设右军守备一员专管江南汛地俱各奉有
俞旨钦遵在案今康熙二十年十二月二十日恭逢恩诏款开军兴以来添设v旗官兵应行裁汰者该督抚提详查题请裁汰钦此当经前督臣移会抚提诸臣招谢罩萘安太湖三营酌议裁汰去後据徽州营副将姚弘信六安营副将周于仁太湖营游击李凤翔等请将原补官兵仍旧留用并准安徽抚臣咨覆相同臣查徽郡东德平乐兴西接浮梁倒河匝处万山之中层峦叠嶂最为奸宄出没之所臣检阅旧案如逆贼王跳鬼及饶逆侵犯之时悉因三省连界汛广兵单不敷防御以致小丑陆梁此前督臣所以改设副将添布重兵弹压也又六安一汛绵亘数千余里与湖广黄麻等处相接实为江南西陲重地臣前任黄州府时剿抚东山逆孽何士荣等历G江广形势但见英霍二处山深谷邃伏莽堪虞非安设重兵不足以I此岩疆前督臣早已见及此也今二处官兵布置周密地方稍称平静正宜安愈图安绸缪未雨若拘於军兴以後添设之名而裁此险汛之兵将臣恐不轨之徒伺隙思逞彼时再议增兵安辑而地方已不胜其惊扰矣臣谓徽六两营官兵断断难以议裁伏查部文与
恩诏内议裁官兵似指有事省分题设重而言至於徽六两营原从地方险隘起见且千名之兵又系通省各营闲甲较於他省额外添设者不同若夫太湖一汛臣自闽地赴任直省经由其间湖面广N一望无际港?丛杂素为盗薮该营添设右军守备一员端司江南汛地诚为营制起见更难与军兴後所添官兵一概而论臣以事关封疆重务不敢胶执己见随又备商昭武将军等议覆佥同是以谬陈臆议将前项官兵照旧留用臣非不知裁兵即以节饷然为地方计久远则亦不得为
朝廷惜金钱又何况三营所增之俸饷尚有额内应给之原款乎相应仰恳
皇上俯念徽州六安太湖三营皆系山泽险汛续补官兵准其照旧留用永垂经制其有益地方诚非浅鲜也
补抚标额兵疏
看得江宁安徽二抚标原添设官兵二千五百名经部臣会议留为经制将督提镇协各营内老弱裁汰以足其数奉有
俞旨移咨到臣臣随移行钦遵去後兹准提臣杨捷咨称江南地方广N外有江海内有丛山无险不备各营额兵节经裁减处处兵单万难再裁议将徽六二营所裁续添兵丁一千名抵补尚不敷一千五百名再於通省内地各营裁汰等因臣思裁补抚标兵缺虽部议於督提等标汰除然未有不量其汛地之险易而⑿胁锰者今查江南幅^辽N水陆兼防在在需兵而沿江沿海为尤甚如崇明云台俱各孤悬海中金山柘林青村南蟠ㄉ澄怃粱破钟纸员平海面京口一镇跨江设险咽喉要津且有漕白粮艘经由若夫泰州一营兼辖兴掘二汛民^杂处地极其广而兵仅三百四十余名是以上各营急需多兵弹压均不便议裁此外内地额兵共计止有三万五千七百九十余名而议裁二千五百名所裁过多则营伍空虚汛守鲜不废弛是抚标兵缺虽取足於腹里各营而汛广兵单又不可不豫为之所此提臣徽六二营裁兵拨补之议为有见也盖徽六二营新裁兵一千名原系通省闲甲今以各营闲甲而仍抵各营之裁汰祗以增足五万五千之额原非另外添设即
朝廷多此千兵粮饷非与国帑有亏而各营多此千兵汛守则与地方有益相应仰请
皇上允臣所请将徽六二营新裁兵丁一千名即抵抚标之数其余一千五百名容臣於内地各营通融分????陆续裁汰可也臣谨会同具题
请裁兵疏
看得江省袁临地方奉
旨抽兵防守一案臣准部文随移会江西抚提二臣定议去後准抚臣咨覆议於袁镇奉裁兵内挑选四百名共足袁营兵一千二百名以资防御臣查袁镇标兵即在各省保泰一案二年裁汰之数今所添四百名则系新增而非额内抽拨且逆氛煽乱之後营兵多寡皆系随时布置今地方平靖又须从长计议相险设防以为经久之计随又备咨商酌去後兹准抚臣佟某行据布政司张所志详议咨覆前来臣查江右营制康熙十一年前督臣麻勒吉题明设兵二万八千八百二十九名迨康熙十三年逆氛猖獗之後各营续添官兵共三万三千余名逾於定额之数前蒙
皇上以二年消除则通省营制仍应照前督臣已定之数为准其袁临与抚标应添拨兵共一千八百五十名即於此二万八千八百二十九名之内酌量汛地险易通融抽拨以成一定之制如袁临地方关系紧要向设兵八百名今议增兵四百名查饶州九江地处腹里尚可裒其有余以补袁营之不足应於饶州营抽兵六十名九江营抽兵三百四十名共兵四百名以足袁营兵一千二百名之额又抚标应设兵一千五百名内本标向有护卫兵五十名今应抽拨兵一千四百五十名查南瑞镇标南昌城守水师九江南湖水师抚建饶等营虽无多兵可拨然皆属平易内地较与铜南C等各营水陆要泛不同应於南瑞镇标裁兵七百五十五名南昌城守营裁兵一百二十八名南昌水师营裁兵一百二十八名建昌营裁兵一百九十名南湖水师营裁兵一百六十五名饶州营裁兵八十四名共裁兵一千四百五十名合以抚标原额护卫兵五十名以足兵一千五百名此则袁临与抚标应添应拨之兵数也至於抚建二属既裁去提镇今应如前督臣原定经制仍复抚州建昌二营此外各营官兵数目均循其旧惟广信地方界O浙闽深山邃谷允为险隘该营原止设兵五百八十名不敷防御今宜稍为更定议增兵一百五十六名共兵七百三十六名查抚州居南建两府之中实为腹里平易之地该营原设兵七百八十名尚可议裁兵一百五十六名添入广信防守此则旧额与要地应复应更之兵数也营制既定所有续添官兵统於二年之内消除全完以遵成议再查裁兵之成议等事一案江西未经裁完官兵部议仍照康熙七年会议之数限一年内裁足臣思江西自十三年以後续添之兵三万三千余名过於原额现在纷纷裁汰若再将额内之兵同时并裁未免艰於安插以臣愚见似宜先将续添各兵尽於二年内消除俟裁完之後容臣量度时势再照康熙七年会议定数斟酌汰除足额庶目前安插之兵免於壅滞而裁汰之数得有分别也其各营有应复官弁及管辖汛地
?书关防各项事宜俟部覆
命下之日臣另行查明具题外谨合词密
题
再陈请蠲漕欠疏
窃照康熙十七年以前民欠及带徵钱粮恭逢康熙二十年十二月二十日
恩诏涣颁令督抚查明保题豁免是不拘何项钱粮凡属拖欠在民者悉得概邀
恩豁天下臣民莫不翕然称庆而江南穷黎被泽尤深祗缘总漕督臣邵甘以二十年带徵十四年漕项咨部请示盖从带徵之官不应仍受参罚而言而部臣谓所关河漕情罪俱不赦免令将漕项钱粮速行催完则因处分之情罪而v将民欠之漕项一v不赦矣臣恭绎恩诏款开止云民欠及带徵钱粮督抚查明保题豁免原未开除漕项钱粮不在赦免也且百姓按亩输赋无论或本或折俱系一条鞭徵其办纳漕项者并非另有一等地亩即拖欠漕项者亦非另有一等小民似赦则俱赦不应因漕项之情罪而牵s累及漕项钱粮以负
皇上浩荡洪恩伏读
恩诏款开一河道漕运关系重大一应情罪俱不赦免此款为慎重河漕起见然既指明情罪二字似因侵盗河漕库帑与工程未固漕运违者特行摘出与民欠漕项钱粮原不相涉案查康熙十一年为灾邑又被等事⒈ǜ魇舻仁⒈淮扬等事户部覆前江宁抚臣马祜各疏康熙十一年被灾起存漕粮漕项及康熙十年漕粮漕项俱准照数全免是因十一年之被灾而并带徵之漕项一例豁免矣又查康熙十八年为备陈旧欠无徵等事前江宁抚臣慕天请将康熙十年十一年十二年民屯地丁并漕项未完银米概赐蠲豁奉有俞旨允行而漕项又蒙豁免矣何况康熙二十年皇恩肆赦普天同庆反将无徵漕项令穷檐赤子复受追呼之苦乎臣谓康熙十七年以前一切民欠漕项钱粮悉应一概蠲免在
朝廷不过去此无徵之虚数而穷民即得共邀免比之实惠庶与
恩赦款例相符相应仰请
皇上俯念漕项钱粮即在民欠地丁之内准援往例恩赐全蠲俾江南万姓仰沾
圣泽欢声雷动其乐利诚非浅鲜也
题留镇江知府疏
窃照京口滨江负海地处冲要又当闽浙孔道素称繁剧且为旗营驻防之所军民杂处豪暴间出非偏僻旁郡可比臣驻省会抚臣亦相距稍远耳目或有难周所赖道府弹压整顿良非浅鲜况知府为亲民之官戢兵以安民倚藉尤切臣自到任以来凡要地郡守之淑慝尤必加意体访目G镇江府知府高龙光守~一尘才长肆应革除耗羡屏~馈遗真以实心而行实政他如绥靖地方审理逃务调剂得宜旗民允服无忝表帅允称理繁之任似此才守兼优之员正可砥砺官方方欺久任奏效乃因康熙十九年分漕船开兑违限案内部议降级调用奉
旨依议钦遵在案是龙光以迟漕船降调自应遵奉解任臣又何容E
奏但臣蒙
皇上委畀两江重寄夙夜殚心全藉t策苛ο嘀为理且镇江与省会接壤势如臂指旗民错杂治理为难于以保障而调剂之非如龙光其人者虑难仔肩而称职也伏查定例被降之官果系清爱民良吏许该督抚题请留任等语又查康熙二十一年二月内安徽抚臣徐国相为请
旨事题留太湖县知县章时化一疏吏部援引广东抚臣金y题留肇庆府降调知府张京K部覆准其留任之例将时化覆准留任在案今龙光才守兼优臣知之最稔实系清爱民良吏既与保题之例相符又与部覆所述张京K留任之处相合况龙光授今职之时原奉
特旨补授则其才守久在
睿鉴中臣从地方起见为
朝廷惜此人才不敢缄嘿仰恳
皇上施使过之仁允臣所请
炔恳楦步龙光带所降之级仍留原任俾得展布所长以竟其用臣得以倚为车辅则剧郡得人而丛脞无忧矣
特荐江苏藩司疏
窃惟论人授官固当就才之短长以分繁简若就官论人又当按地之繁简以定高下江南赋重役繁民生凋敝兼以水旱频仍供亿四出官斯土者长才欲黾勉而回头无进步之阶短才困积逋而束手鲜周身之策案牍日见纷纭催科日见繁苦求其痛自鞭策志期上达者屈指不一二见也臣等荷蒙
简命督抚吴中入境受事亲见其难朝乾夕惕茹蘖饮晟弦云诖
朝廷委用之重下以期慰生民乐业之望细事必出於躬亲勺水必凛於夙夜举凡属吏公事进见多方训诲随事禁饬严其守又察其所守之真伪勤其政又访其敷政之严莫不争相濯磨矢心厘剔未几而以盗案降级者见告矣未几而以逋欠落职者见告矣未几而以违限处分者见告矣在
朝廷乃不得不处之定例在各官亦不能自逃之罪案故自郡守以及有司问其官则席不暇问其职则整顿无心势使然也即今
大计之典正以周官考绩之法伸
国家彰瘅之权所关诚非渺小而守令各官无一堪膺斯选岂皆妄自菲薄甘居庸劣乎地实限之耳况藩司为钱粮总笫百万之赋税於此考成本省外省之兵饷於此徵解大小属员之贤否於此表率以至民生之疾苦水旱之灾伤於此严稽核而赖赈恤其繁苦百倍於郡县其责任亦百倍於郡县苟非才能肆应气堪百折鲜不朝受命而夕偾辕矣如江苏布政使丁思孔历任既久参罚固多既不敢违例以入卓异之列又不敢拘例以蹈蔽贤之愆臣等为地方人才起见敢合词特举其政班班敬为
皇上陈之外省之协饷江省最多此则刻不容缓者本官自到任迄今解过协饷一千三百余万从无片刻迟京口驻防豆草粮饷皆∑诮飧即遇灾荒之岁亦必设法接济此其实之见於军饷者也用兵以来江省前後奉造坞沙二船二百余只本官催办工料竭B恐後闽楚江西马匹弓箭及驻防蒙古甲兵衣帽等项捐助制备不以丝毫累民此其实之见於军需者也苏郡为闽浙咽喉军旅往来更换船只连年络绎不~本官措置供应亲自办住宿河干不辞劳愦似涫帝之见於军行者也清隐地劝开垦共计科壹万余顷而公私称便又清增杂税及补徵田房税银贰万两此其实之见於公帑者也各属起解钱粮亲自经收不假手於吏胥批回随投随掣又饬行各属徵收里民自封投柜禁止火耗如遇灾则量行缓徵使民力稍裕而粮饷不匮此其实之见於催科者也捐修苏州府学等处使寒生读书其中资以膏火观风所i士於丁巳戊午辛酉三科中式甚\又设立乡约宣讲上谕十六条及申明六谕家喻户晓此其实之见於文学教化者也饬行各属设立育婴堂以育遗婴帐┕滓宰恃诼穹⒁┮跃任烈叽似涫帝之见於济人者也至於居脂膏之位而不以贿闻处奢华之地而不以侈着公私~其请托出入严其关防尤其介性贞操矫然特立者矣乃以参罚纠s无由振i不惟本官之淹蹇任事灰心凡劳吏之闻风亦皆短气既不足以彰圣明使过之仁又非臣等以人事君之义查前任抚臣慕天曾以上海县知县任辰旦常熟县知县林象祖俱有积逋未清特疏荐达业荷
皇上特允行取得备掖垣之选候补清华之列今思孔之繁与难视二臣何止百倍耶倘臣等隐忍而漫为姑置蔽贤之过与徇私等臣之所不敢出也臣等非不知藩司为钱谷之府思孔为诖误之身特疏为出寻常之外不能不起人形似之议然而臣等之可自信者心也所以报
皇上者心也况臣等深荷
皇上格外之知不敢蹈知而不举之罪且思孔行已入觐辇下仰祈
皇上亲赐谘访其人之才能贤否难逃
睿照如果臣等所举不谬伏乞
皇上破格擢用则立贤之典可以度越千古且使凡为臣子者皆感激思奋以希
特达之遇其於吏治民生未必无小补也臣谨会同江宁抚臣余国柱合词具题
乞休疏
准吏部咨开云云奉
旨于成龙从留任余依议钦此钦遵备咨到臣准此臣捧读
温纶感弥深随恭设香案望
阙叩头谢
恩讫窃臣以庸材谬膺督寄年老E陋一岁之内两蒙圣慈留是臣之愚忱为我
皇上洞鉴臣安敢不期竭驽劣尽此余生以仰报天高地厚於万一然
皇上之宥臣将谓臣之精力尚堪振刷以期效於将来也伏念江南财赋重地事务殷繁而又加以江西兵燹之余尤宜调剂是非年富力强者难副其任今海宇荡平民物熙恬我
皇上励精图治日昃不遑恒骋岳糁蚊裆为念每盥读
圣谕局不安臣勉力拮据思所以副我
皇上安愈图安之意无奈两目久昏两耳不聪自去秋染疟之後复得怔忡之症每办事午夜心胸惊悸辄不能寐焦思愈集则精神愈惫精神既竭则事务糊涂势所必然臣勉励之念虽切而艰大之任自揣万不能胜是臣无两江之治化实负期望之
圣心将来再有贻纵
睿慈曲加矜全臣有C面目尸位素餐将何以砥砺寮属统驭士民耶伏乞
皇上俯念地方重大鉴臣老迈不堪供职
特赐休致臣沐
皇恩有生难报惟愿生生世世图咳马而已臣谨具奏恭候
睿鉴施行
于清端政书卷六

[book_title]卷七
钦定四库全书
于清端政书卷七
两江总督于成龙撰
两江书
谘访利弊通行檄
照得大弊不革则大利不兴一县有一县之利弊一乡有一乡之利弊自当因地制宜相时兴革但两江幅^辽阔一时耳目难周端在贤有司殚心匡理庶
国计民生两获安全况大江左右或迩年旱涝物力多艰或兵燹遗黎疮痍未起尤宜加意厘剔以臻至治凡有利
国利民所当兴者几何事害政害民所当革者几何弊该州县身在地方见闻必确合亟转行谘访仰该府官吏照票事理即便转行所属州县凡地方官政民情有宜於昔而不宜於今利於官而不便於民或利所当兴虑阻挠於势要或弊所当革苦积习之因循其最关民瘼安上全下事宜该府暨州县务须明白指陈径行详报本部院虚衷采择极力举行毋得假公济私舍大言小浮词摭拾徒烦披并不许由司道府转详致滋格碍
示亲民官自省六戒
朝廷设官分职皆为治民而与民最亲莫如州县近来积弊成习亲民者反以累民甚有不知耻为何物而天理人心四字置之高阁不问矣噫吏治日坏如倒狂澜何时止乎用是偶采成言兼参时弊陈列六则朝夕省观自为猛惕倘反是道也王法不及必有天殃及之矣谨列如左
一曰勤抚恤州县之官称为父母而百姓呼为子民顾名思义古人所以有保赤之喻也夫保赤者必时其饮食体其寒暖事事发於至诚保民者亦当规其饥寒勤其劝化事事出於无伪盖无伪则有实心纵力有不及与事有掣肘然此心自在即於万分中体认一分亦百姓受福处也昔阳城云抚字心劳知抚字必从心出由心而发随事加恤便有裨益若徒外面摭拾一二便民好事以为得意亦市名也其去残忍者几希耳是不可不戒
一曰慎刑法草木禽鱼皆有生命不可恣意杀伐况人为万物灵其肌肤手足悉胞与也人不幸而涉词讼又不幸而於词讼中受刑罚虽十分不可必须求一分稍可处此吕叔简戒刑书内所以有不轻挞不就挞之说也至於囹圄福地昔言已及当思入此者皆无知小民或有w枉极可哀痛自然稍加体念若徒任意禁狱与任意加刑甚有F情面恣苞苴以下民之皮肤供长吏行私之具者或身或子孙定遭奇祸是不可不戒一曰~贿赂为贫而仕虽乘田委吏止为禄养未尝於禄养之外有别径也若舍此而外多求便利即为暮夜杨伯起之四知言之已可凛矣昔人云士大夫若爱一文不值一文又云从来有名士不用无名钱试思长吏於民论到钱处亦何项为有名乎夫受人钱而不与干事则鬼神呵责必为犬马报人受人财而替人枉法则法律森严定当妻连累清夜省此不禁汗流是不可不戒
一曰杜私派小民应办正额尚且难应未知私派从何起也不过频年来军需紧急如解马赔马与兵马行粮草豆冲途供应动以千百无计可支故有派之民间俟日後销价给发者如近来行粮价值檄行X附由单之末以防发给短少之弊是部院大臣亦疑州县为先取民而後发价矣不知先取後发虽至公无私小民之揭借其利己经数倍况长吏派一钱则胥吏派数钱长吏派一斗则胥吏派数斗有极不堪命者乎何如稍那正供现价现买而即力请上台迅速开销并由单价直亦多此一番周折昔人云於不得已中求一分担当即人民利益处也至於因公苛敛任意诛求种种乘机自利不啻为盗取人定然自有後祸是不可不戒
一曰严徵收小民正供自有额赋外此分厘非可苟也近来徵收立法着令自封禁~火耗上之所以严州县者可谓周且密矣夫为州县而受上之禁饬即使无弊自好者尚觉汗至为州县而并禁饬之不灵倘有自欺则有心者将视为何等乎古人云钱粮一节若肯请减其善无量今钱粮不能减而去其钱粮中加增之弊亦与减钱粮彷佛况鸠形鹄面衣食啼号此等困苦小民欲阴搜其膏血纵令安然无事满载还家後日亦必生流荡子孙以覆败之是不可不戒
一曰崇节俭天生财物固供人用然必存不得已而用之之心方能用度相继倘奢侈任意饮食若流无论暴殄固犯谴呵即费用必思取给是亦坏心术之萌蘖也夫长吏近民虽自己足食尤当思民之无食者自己披衣亦当思民之无衣者推此一心纵令衣食淡薄尚且不能消受而犹欲起侈丽之想乎郑侠语人云无功於国无德於民若华衣美食与盗何异夫衣食甚细而至以盗相推此充类至尽惟恐长吏之稍奢也是不可不戒
移江西抚院转饬各属妄借分捐咨
照得民间之困苦莫甚於私派有司之掣肘尽苦於分捐江右各属自甲寅以来贼寇蜂起征师云集一时军需供应费用不赀如解送御马倒毙置造战船营房搬运满洲骸骨以及修理公署协济科j无不咄嗟立办维时事迫俱系动支正项及至事後算销则有核减价者又有不准开销者由是设处分捐之法包藏私派之弊或草单半幅或飞签一枝立催照数缴完不留一毫形迹以致长吏焦心弥甚小民剜肉难堪恭读康熙二十年十二月二十日
恩诏一款内开康熙十九年以前用兵各省采买供应大兵绿旗官兵粮草价值有经驳减者亦有尚未奏销者该督抚确查保题到日准销等因钦遵在案则是从前一切核减追补之银俱在保题准销之内又何有病官累民之事但恐不肖官员与夫衿棍C胥上下扶同打成一片犹借分捐名目仍然苛派里民本部院远驻江耳目一时难及仰祈贵院念切同舟严加禁饬并查各属如有不肖官员藉事风生妄借分捐从中滥派致累小民立赐移示会疏
题参以儆溺职以苏民困
饬励学政事宜
抡才为
国家大典造就培养实始黉宫况江南大邦系人才会萃之地学道为通省文衡责任綦重务在精白乃心矢公矢慎操守洁振拔孤寒庶不负
朝廷任使至意若怀不肖之念苞苴盛行致开奔竞之途径窦百出煌煌
功令置若罔闻学政废弛有江河日下之势所以前经左都御史魏
题请剔除十弊礼部覆准奉
旨遵行已久谓可稍挽颓风乃本部院下车以来访知积弊多端有难悉数如上下交通则弊在有司表里作奸则弊在胥吏钻谋贿托则弊在生童究之种种情弊皆由学道无洁己之念不能正以率下以故难於杜~耳从来学道一官非进士出身不在是选当其做秀才时若遇不公不明之学道必有大不平之鸣怨愤讪谤而骂詈随之何以自已做到此官则又躬自蹈之全不记寒惚现苦寡鲜耻败坏身名莫此为甚即谓铜山金穴利令智昏不暇为洁身之谋然谁无子孙谁不愿子孙成名显达而瞒心昧己赃私累累独不畏明有
国法幽有鬼神现在发觉则有身家性命之忧日後凋零更受男盗女娼之报乎至於儒童赴试为士子进身之阶务须守正待时何必妄求躁进乃素封之家倚钱神为作合纨F之子恃竿牍以求通是父兄平日先以自炫自鬻其子弟则子弟所习见习闻无非夤缘贿赂又安肯潜心肄业以望学问之有成古来由白屋而为公卿取紫青不藉门第载在史册不可胜数更如近代之王元美陈卧子皆江南人文领袖何尝不出簪缨世胄又何尝藉祖父余J以取科第即此可作读书人榜样尔等有此营求之费何不资其膏火慎择良师俾子弟下帷攻苦磨砺以须而必欲百般钻刺以夺单寒上进之路致使怀才自好之辈皓首穷经卒不得一青其衿抑郁沈沦愁叹之声载道闻之心恻思之指诚使尔辈翻然自悔各安诵读不为习俗所移则考试官无从射利虽欲不公不可得矣何患弊源之不清乎圣贤学问只在义利两途蹈义则为君子趋利即为小人由一念之公私分人品之邪正何不洗心涤虑勉做好人本部院上体
朝廷右文作人至意下为怜才剔弊起见谆谆诫谕并将访闻各项情弊为十弊中所未有或有而未详尽者条分缕析如左
一学道私人大约以掌案长接为心腹掌案者以事归总握长接者以行近亲随辄敢大胆进言先瞰本官之需用巧为借贷以充应及至到任後官吏{聚一堂视名教为贷利之薮私议进学补廪提等等项分别府州县之大小以定生童价目之高下及将按试之日掌案长接预遣积C副役并包揽棍徒潜匿本地方庵观歇家招摇说合串同门役水夫暗通记号奸宄莫测嗣後学道按试止许随带谨恪书吏数名以供书写着府州县等官严加醇旖署直至试毕发案後方随本官出馆到别府亦如之其庵观歇家等处无许容留冒役棍徒等人地方官仍不时缉访究
一学道发牌考试各府抵境之日地方官借迎接为名即用言私情预为结纳及试生童之日又借提调送考名色投谒进见或暗通线索或代达私书甚至考後次日府厅州县等官借称公事进谒而学道亦不时传见馆门启闭无常亦无禁钥以致上下交通弊窦丛生嗣後凡府厅县等官出迎该道⑿行唤~送考点名毕各归本署供职不得参见
一考试前一日府官送童生案册教官送生员学册以备学道点名入试从来弥封编号印簿及j内坐号红簿点名後即发该府州县收贮所以发案之日止将原卷发府拆对原册填案近有司任意逢迎学道窃幸察对公然收存道署不但夤缘者坐号姓名可以暗中摸索并贵介子弟三代姓名注原册之上如有嘱托更觉了然在目今後学道点名毕即将弥封坐号等簿当发该府州县携回毋蹈前辙
一学道按试例应教官送考并府首领县佐贰等官巡捕其在巡捕等员巡视考j或借坷推蚨饕咽舨环ㄖ两坦傥亲临属员易通情弊甚有投认师生擅通荐函并夤缘关说等弊殊干宪纪今学道按试某处之日预期点定巡捕二员量点送考教官几员关防供职试毕发案後一并发放无许朝进暮出以杜私端
一童生赴试必由县府二考录取送道文章高下务须县府秉公校庶真才得以上进近不肖有司视为具文全无慎重之意有等故为少取以名数之先後分卖价之低昂有等一味尽情依荐牍之差等为填案之甲乙致孤寒而有抱负者屈抑不伸望道试如登天之难即学道有意遴才亦无从甄拔因而改弦易辙谓此中原无佳卷何妨受赇肥此念一萌上行下效府州县愈无忌惮真才何由得达今後岁科二试县府考拔取童生务令公明卷不妨一覆再覆以杜传代倩等弊覆试既毕即发全案无得稽留以待钻刺仍粘连三卷送道察对笔迹如所取卷内有文理荒谬必系府县官徇情受贿该道即申报本部院以凭严究
一廪生保结原系稽察刑丧过犯冒籍娼优隶卒等项不得混试近有不法劣衿受贿作弊朦胧滥保外更有串通外府有文无行之人先作本县儒童冒名赴考往往幸获及发案有名或索勒本童谢银或朋奸觅人顶买俗有沽切头飞过海名色殊属骇异嗟嗟取额几何堪此辈网利该道按试日先期传集各学廪生逐名严询各具甘结所保儒童如蹈前项等弊罪甘褫革仍加究处法在不宥
一进学儒童原分大中小县着有定额每大县贿买人多限於额数将本童填入穷僻小县案内仍恐小县攻击冒籍俟发红案後巧令本童具呈改学仍归本县者又商籍取数较多赴考儒童与民籍较少亦有以民籍赴考儒童混进商籍者接木移花为弊匪细今该道务期严核本籍秉公卷毋得混淆
一按试一府卷既毕即当发案或因私未饱故为稽延竟将试卷带往别府童生则悬价以待入局生员贫富又教官素所熟悉至有不肖教职故以富生姓名声言考置劣等吓贿提拔贪婪无忌莫此为甚有蹈此弊者该道即行揭报提处又捐纳童生有一体发案之部文尤不得藉口稽迟嗣後捐纳童生陆续取齐外先将取定正额童生於覆试次日即将原卷发府拆号填名申报本部院以凭察对
一童生试卷必经发府拆号填名所以学道之权往往知府得以操之因而交通关节一切过付皆出其手不惟去取窃擅甚至拿捏讹头累千盈万据为已有及学道索取结局府官以业经红案有名恃为无可如何竟致白赖者学道亦以暧昧自不敢声张惟有隐忍而已此等大没良心人伤天害理该道何苦徒损心术受制於人名利交失自已不能逃鬼神之谴责子孙又必受祸患之报应可不畏哉是在学道洁自矢则上下体统凛然具在自不受属官之挟持矣
一试官例设挂号胥役收进文书学道职在衡文专司学政无军务刑名钱粮紧要等事近各府州县乡绅以私函不便直达往往借现任官封贿嘱门役擅行投或因势迫情邀以致真才沦落深可痛恨此後凡有官封文书止许开口投如有请托私书该道即刻将原封原书星速呈送本部院一并
题参至於沽名奔竞所在有之而盗窃虚声下江尤甚每借怜才二字藉口公荐联名竿牍究属朋利私心而於孤寒实学毫无裨益亦当严行杜~
一不肖官属上下关通交互作弊每遇一考於府取正案试卷之外送空头印卷多寡不等遇有身未赴考肯出大钱及钻求大来头荐书者竟代作文字二篇居然入泮此弊首当严禁其前列生童例应将原卷解部不得擅行改窜至於刷卷等弊往往有之俱应痛革一设科取士文武并重岂以学习韬钤遂可视同弁髦近日每以武途忽视为F情交际之具或送往来过客或赏巡捕等官乞恩或进士一二人举人四五人明目张胆扛说一名竟为成例遂有市井游手无赖之人目未识丁不谙骑射贿托钻营滥叨名器一入武庠便约结匪类三五成t借衣顶为护身之符视衙门为垄断之地把持谤讪肆行无忌此皆系学道拔试不加慎重於始致滋浇恶成风此後考试武途生童务须秉公校视果系弓马熟娴策论优通方准拔取毋得纵意F私致使干城失寄
以上诸E皆系本部院察访最真切中时弊自示之後该道务与各提调教职官吏绅衿人等洗涤肺肠实心痛改得真才以报
朝廷振文教以吐士气本部院断不没人之善定行特疏\荐倘怙终不悛阳奉阴违本部院耳目最近随时随地密行察访如前十二弊有一於此立刻飞章入告官则摘印子衿黜革候
旨按律拟罪其C胥奸棍即刻毙之杖下本部院实心实政断不托诸空言使宫墙名教之地为尔等藏垢养痈也
又
衡文者爱惜人家好文字尔子孙有文字定为衡文者爱惜若一味爱钱只恐子孙纵会做文字决不出头更恐神鬼怒恨生出瞎眼子孙上长街唱莲花落要看字也不能彀了莫笑老夫迂谈
兴利除弊条约
照得州县各官厉民积弊处处皆然而江南尤甚本部院下车以来即访有等不肖有司悖违
严旨剥削小民而莫之恤因循陋规而莫之除本部院恤民念切本拟将此等积弊据实入
告仍开劣员以昭贪墨F冗之戒但初经莅任正望各属悔罪维新之候姑从典除己往不究外自今伊始尔等各官务将後开积弊尽行痛革所有应禁各E胪列於左
一严禁火耗徵收钱粮照部颁法马令花户自封投柜不许暗加火耗久奉禁例况经
功令创惩州县各官自宜洗心革面乃访闻江南下江州县徵收钱粮仍有火耗上江较为尤甚而江西州县火耗竟有每两加至一二钱不等哀此小民剜肉医疮吞声饮泣而不肖有司方且肥家润坐致富饶恬不知耻本部院念火耗之弊害民最\而累民最甚务必痛除尽革以纾民困如有不遵访出定行参究该管道府不行揭报均难辞咎
一禁止私派小民终岁勤苦竭骈胝之力难完输将之供而不肖州县往往巧立名色借端私派如条银则有倾销解费之派漕粮则有修监兑之派由单编审则有X刻纸张之派种种名色弊难枚举甚至江西地方有湖差芦差门差^差横徵苛敛更可骇异本部院颇有所闻俟访得实旦暮具疏纠参如各官能及早猛省痛自湔涤本部院姑开面网准与自新若怙终不悛阳奉阴违或经访闻或被告发立行参处断不姑息以贻一路之哭也
一严禁馈送从来寡所用斯所取未有用之极繁多而取之能洁者也本部院访得两江官员专事弥缝惟尚交际司道府厅州县生辰令节到任署任卸事自下而上无不相馈送视地方大小区别等差盈千累百目为旧规於是官评之贤否吏治之勤拙俱不可问且此等馈送不出於钱粮之加徵火耗则出於词讼之婪取赃私以小民之膏血供多官之结纳民生何以得遂物力何以得阜也本部院下车清介自持誓不受属员一毫馈送尔司道府厅州县务期共相砥砺痛~馈送庶几悬鱼瘗鹿之风远逮古人而饮水茹蘖之操更重今日倘视具文藐玩不遵本部院访闻得实白简具在断无贷
一访拿衙C澄叙官方必先剔除衙C盖此辈浸润蛊惑於本官不曰某项旧规可取则曰某事前官曾行且曰上司交际平日费用势不得不取资於此大佞似忠本官一堕其术遂招摇兜揽颠倒是非播弄威福本官利其暮夜之金甘受捉鼻C役凭城依社小民侧目含w毋论刑名钱粮大小衙门在在皆然缘积C久居衙门或父子兄弟出入朋充或已役满而仍前干预本官不肯破面驱除以致流毒无穷今後各官严行觉察如有积年C役及干犯前项种种情弊者即速开具E揭呈报本部院以凭尽法究处如敢扶同徇庇及将小眚微疵I饰塞责者察出参究不贷至於经制之外容留白役并照定例
题参各宜凛慎毋以身名轻徇下役
一访拿光棍剪蟊贼所以培嘉禾锄强暴所以安良善本部院访得两江地方有等光棍交结匪类串通衙C或指逃吓诈或唆盗妄扳凡温饱素封之家辄行嫁祸构害睚眦杀人道路侧目是使熙之盛世尚有痛心疾首之民地方官不重负职守耶自示之後如有此等光棍横行无忌残虐小民者立即呈报本部院以凭尽法处死至江镇江有扒手苏州松江有打降皆地方喇虎该有司一并访拿重处以~奸宄姑息容隐察出并究不贷
一禁止问刑迟延案无留牍斯狱鲜沈w屡奉
俞旨内外问刑衙门事件不许迟延至於易结之事故意迟延不结从重处分钦遵在案今本部院闻两江各衙门一切事件不遵限完结经年累月株连蔓引罗织锻链甚而久滞囹圄瘐毙民命抑或男女无别致伤风化至於户婚田产易结细事亦必旷延日月以致小民抛家失业及批允发落又有羁比罚赎之苦迨事完释放已四壁萧然室如悬罄矣言之深可痛恨今後各衙门事件词讼不拘大小俱要遵限完结易结细事随到随审即行省释并不得滥罚赎锾敢有故违或经访闻或被告发
题参重究各宜凛遵毋贻後悔
一严禁借旗放债驻防满兵皆系
禁旅大臣统帅戍守纪律自是严明断无纵容旗丁盘债虐民之事但地方无籍奸徒影射旗势或串同旗下家奴等狐假虎威狼狈作奸违禁取利及印子钱名色盘g估折稍不遂意鞭挞横加小民无可如何殊干法纪今後如有此等奸徒借旗盘债行凶虐民即行呈报以凭会同将军严审如平人立置重典如系有职人员请
旨革究决不轻恕
一严禁滥差衙门差役禁戢犹惧不法若滥行差遣则犹虎而翼其不至噬人者鲜矣本部院访得司道府差下县县差下乡俱足为民害而府县差害民尤甚盖司道差去民间稍远故其害民犹少若府差有每年坐催地丁兵饷名色此辈谋票入手携朋引类一到该县库胥户役皆有初见礼仪县官间有赏赉此役久住该县需索无厌稍或不遂凌轹长官咆哮公堂无所不至再如县差下乡承催钱粮拘提人犯酒食差钱狼贪豕?穷乡僻壤辱及妇女几无天日尤为切齿今後钱粮事件立限完解司道府不得擅差一役下县州县钱粮务要遵照禁革里排颁发限串令花户自封投柜截票归农至於词讼非人命逃盗止许原告领牌自拘俱不得擅差一役下乡如有故违事发官则飞章参奏役则立毙杖下决不姑贷
一严禁滥收监仓犴狴之设所以收禁重犯非滥及无辜轻罪也两江虐政不论重轻罪犯辄擅收监而狱吏禁卒百般凌虐多方索诈甚而打凶打肥名目及劣员残逞勒取病呈等弊种种恶难以罄述今後除死罪重犯照例锁62外其余轻罪人犯不许概加桎梏至於催科词讼并妇女非犯重罪不许收禁佐贰衙官不许擅将人犯收寄仓m印官躬亲督视囚粮按时给发夏月不时洒扫以除瘟疫冬月量给草茵以免冻毙倘有故违仍踵前辙者许各犯家属奔控辕门以凭提究一严禁捕役非刑私拷获盗未经到官岂容捕役先取口供临审方可动刑安得奸徒私加酷治本部院闻两江捕快人等每於初获盗犯未经到官辄私带荒郊惨拷酷吊名为坐索或诬良认盗或授意指扳楚之下能无妄供而捕官希图结案朦胧成狱黑w难辨闻之眦裂今後获盗不许捕役私讯拷打如非拒捕格`而本犯被伤者定系前弊该本官即行严究捕役倘有不遵官则
题参重究役则立刻处死决不姑贷
一禁止保歇省会府县歇家最为作奸犯法之薮故定例歇家与衙C同罪法至严也其在省会府城者外府州县解钱粮则包揽投纳使费更有洗批那移之弊解人犯则包揽打点行贿更有主唆扛帮之弊至州县歇家包当粮里代纳钱粮及至侵渔缺欠逃脱无踪有司恐碍考成勒令花户重赔小民含w莫诉再而主唆原被刁讼兴词及至两造明知悔悟而词入公门欲罢不能彼且徐收渔人之利此等歇家甚於陷愚民无知误堕身家立破罪不容诛该地方官严行查访据实严拿究拟如F私阿纵定以失察参处决不姑息
一严禁讼师两江地方俗尚健讼小忿辄装大案远事I称新w载鬼张弧问官无从诘审揆厥所由皆缘奸恶讼师不照本人据事直书采I株连希图耸听及准理之後两造茫然更且从中主唆恐吓诈骗未及对簿而原被之身家几倾於讼师之手言之殊堪指示後代书止许直书情事不得别有增减仍填代书姓名如审有虚诬者提代书从重严究其有过恶昭着讼师地方官并访拿解辕门处死不贷
一禁止取用行户江南虽商贾辐辏\货聚集人物繁华然皆逐末之辈揭本借赀聊以b口冀得微息至江南地方十室九空生计寥寥再而江西当用兵之後疮痍甫起凋瘵未复官斯土者宜如何洁已爱民轸恤抚绥或可渐复元气乃两江弊政各官凡一应日用等物无不取用行户或短价亏欠或勒醪桓以致资本消乏一?既匮八口啼饥本部院稔悉此害殊堪指自禁之後各官有蹈前辙者许诸色人等赴辕门喊告审实立即
题参以为贪黩剥民者之戒各宜警省毋自贻戚一禁止奢靡佚游礼莫重於婚丧俗莫敦夫勤俭本部院察家礼载亲丧一节三月而葬谓附棺者必诚必敬乃尔江南地方多尚虚文半縻於佛事半惑於堪舆以致停棺不葬久而风火暴露皆不可测既愧人子之心且失慎修之礼至於儿女婚姻竞尚华侈每因百两未烂盈门遂致三星徒赓束楚奢既越礼迟则愆期均非风俗之美他如牛首春风秦淮夜月以及各处招提名胜不过骚人韵士借以为游览非四民恒业所可留连甚至良家妇女骈肩累迹烧香拜愿自招轻薄致启衅端尤为可耻今後地方亲民各官谆加劝谕丧葬以礼婚姻以时劝以务本慎以远耻俾风俗一返淳斯世道永安熙矣如有不遵查出重究
一严禁兵丁虚冒离次失伍已为军法所不容虚名冒饷更属
王章之难宥两江为东南重地汛防戍守最为吃紧本部院访得各标营将弁多有坐占名粮或数分十余分不等而营识本身之外亦坐占一分者此等坐占之粮差操不与独於提镇点名时令其仆厮披执应名而已是使
朝廷岁糜养兵之饷而不获收养兵之用堕军实而干法纪莫此为甚自示之後各营战守马步兵丁俱要现在实数不许仍前坐占虚冒如敢故违访出定以军法从事决不轻饶
严禁漕弊各E
照得徵兑漕粮弊窦多端虽经本部院屡饬通行严禁但恐所属印运各官狃於故习不思闾阎困苦不念身家为重仍然阳奉阴违恣肆勒索残虐吾民亦不可定今值开兑伊迩所有漕弊事宜合再摘E严禁
一禁旗军勒索之弊夫漕粮官收官兑原不令军民会面此定例也自五米十银之外不许多有加增近闻旗丁骄横不曰米色不佳则曰私增斛面趵斩喽四遂妒银额支之外每石又加银六分名曰六银相沿日久遂成锢例其银以书经收入手临兑转给而书藉此名色又复加敛分肥嗟嗟小民有限脂膏何堪如此剥削深可痛恨示後如有运弁F纵不法旗丁串同书借端勒索或经本部院访闻或被里民告发官弁飞章指参丁书立拿杖毙
一革差扰之弊各属徵收漕粮从前俱系差催致小民以有限之金钱填若辈无穷之G壑本部院深悉民间积困不苦於正供而苦於差扰今催纳漕粮止许照地丁设立滚单之法南薏煌暝俜⒛驹硇刑崾拱傩帐∫环种差费即可早完一分之正供如有违禁差扰定行纠参不贷
一禁奸棍包纳之弊米色乾圆洁纷钗第一要务近访有地方光棍人等住居仓旁借开张米m为名揽收里纳粮米多勒费用代为完交累百盈千榕婶阉榭坊z串同书仓役人等机乘早无人之际一⒒祯内致启旗丁趵罩端厉
国病民深可痛恨示後如有奸棍仍前包纳紊乱漕规者司漕各官访实即行锁解辕门以凭立毙杖下一禁舵水拥挤仓j之弊收兑漕粮重地理宜肃清止许一旗一纲领兑原不容带领多人致滋鼓噪示後如有运弁不遵示禁仍纵不法旗丁多带舵水人等蜂拥仓j灸诈兑费凌辱官役者监兑府厅各官立刻揭报以凭严拿究处
一革仓夫穴窃之弊仓夫一役不过专司启闭而设然此辈居住仓侧惯借看守为名遂敢作奸偷米是多一鼠窃也及至兑运之後又将存仓竹木潜行拆取致累里民备办今应斥革逐令归农不许仍住仓侧每印官亲临封仓另选诚慎人役左右巡缉如有抗违不遵除拿仓夫处死外并将司漕各官从重指参
一革杂派淋尖之弊小民终岁勤劳粒粒辛苦而狼戾者视若泥沙每於兑漕之时借称验收样米名色棍Ct踞水次任意勒索甚至开仓神福有费红单酒席有费粮差总书有费奏销算帐有费百计取盈不餍不休及至粮米入必要踢斛淋尖多索耗米不等乡民任其蹂躏莫敢谁何示後如仍踵前弊一经访闻或被里民告发官即飞章纠参C役立拿杖毙
一禁包歇充当之弊漕催五年一轮承管各甲之米其仓中修葺铺垫皆其事也然而乡愚不谙书g每每倩雇积年棍C包揽代充因而串通C书共相侵蚀以致亏米缺兑贻累匪轻今务令正身充当如有奸棍包充作弊司漕各官查拿解辕处死
一禁对支恤米之弊各邑孤贫恤米此
朝廷优养无告之民向有势棍富豪利其有此恤米可以兑给漕粮先将银米借贷及至兑漕之时取盈扣g在豪富则图利而不仁在孤贫则抵债而愈困更且共相垂涎支给观望不纳漕病官莫此为甚本部院深悉其弊示後各邑务须漕粮兑足即将存仓之米照数给领一⒉恍矶抑如有势棍富豪不遵示禁仍蹈前辙者司漕各官访实即行锁解辕门以凭立毙杖下慎勿F隐并干未便
一禁书饭食之弊各属徵兑漕粮每用书役司理其事名曰书其中遂有索费之名则曰饭食里民计米付银势不可缺而且侵蚀折乾往往缺兑运仍派里排赔补名曰欠锢弊相沿牢不可破如有此等情弊访实官参吏处不贷
以上各E皆切漕政锢弊本部院不靳谆谆诫谕无非欲尔官弁丁役人等痛改前非嘉与维新之意如果实力奉行革除积习自当分别\励倘仍怙恶不悛剥削小民者官即飞章指参役拿立毙杖下法在必行断不姑各宜猛省毋贻後悔
通饬各属私派纳访檄
照得访拿衙C原为除害安民如各该衙门果有大奸巨憝赃真证确者应即按名拿解听候发审追拟以彰国法近闻江右各官每借访拿名色上而司道下而佐杂等役莫不有派名曰纳访竟成贸易盈千累万公行比追上官惟思纳访银两一任大奸巨憝⒉徊槟眯C役既完纳访银两愈肆咆哮横行婪诈以致C弊日深民害愈烈兴言及此殊可痛恨除现在密访参拿究处外合行通饬为此票仰该司官吏照票事理即便移行所属各衙门一体遵照嗣後务宜痛改积习持秉公将该衙门积奸大C不时访揭报以凭惩究不许仍前上下通同私访派纳婪赃庇C敢有故违法纪怙终不悛该司即将贪黩官员揭报参处慎毋瞻F
弭盗安民条约
照得江南一省幅员辽阔盗贼窃发所在有之或剽掠闾阎之间或肆劫江湖之上为害於民殆无虚日抑思此盗贼者莫非
朝廷之赤子良由该地方官始则抚绥鲜术既不能禁民之不为盗继而弭戢无方又不能化盗而归於民因循忽视俾流毒未有底止将何以肃郊境而臻谧乎本部院钦承
简命委任封疆目击地方情形为安全黎庶之计禁暴戢奸所宜亟讲因於体访筹画之外博采舆论分别诸条如陆路之首重保甲水路之严饬汛防是为弭盗之大纲而其余各E亦皆旁搜斟酌归於至当无有剩义用是X刻成编绦懈魇糇相告诫务在家谕户晓使知本部院保护民生至意虽穷乡僻壤水躺节钕塘钽∽裎闶游纸上之空言也况保甲之法久经奉旨而向来地方官视为故事行之不力以致奸民匪类改革无期凡膺民社之寄者岂不有忝厥职自发条约之後各宜督率居民实心举行如果劝谕周淘际精严使盗薮肃清居民安堵本部院定行特\倘仍前玩曰蜓舴钜跷ヒ约敖瓒诵杷鞅静吭阂挥蟹梦殴倮艏氨＜壮と说确直鸪痛Χ喜贷末E言之详矣宜各凛遵毋忽所有规条开列於後
一设甲长凡十家立为一甲务须各该州县印官刻意励精以实心行实法单骑简从躬诣各地方查编每一甲之内秉公遴选端正勤慎殷实老成之人一名举为甲长稽察九家咸听约束慎勿F私滥举亦不得转委衙官借端生事仍令九家各开男妇姓名年貌自祖父母父母及本身妻妾至子孙妇女与同居同姓异姓族戚并仆婢等人口作何生业尽数开列门单交与甲长以便识认稽查其甲长亦将本家家口照前式开列门单听九家互查均毋遗漏隐瞒违者重究
一取互结甲长既已遴举十家俱应联名互保其保结内开某某家士农工商各系作何生业平日俱无窝逃蓄盗交结匪类勾旗讹诈闯将打降凶酒撒泼嫖赌为非刁讼抗粮等项如一家有此等事犯九家甘受连坐互结一张公同书押交付甲长以便编入甲内倘有前项不法之徒而九家朦混具结者地方官查出除本犯照应得之罪究治外九家各责三十板枷号两个月其抗违不遵入甲者一并重究
一准自首迁善查互结之法既行倘十家之中有某家平日系窝逃蓄盗交结匪类勾旗讹诈闯将打降等项九家不敢互结者许本人报知甲长注簿仍赴官自首改过咸与自新地方官另记一册开列姓名或他处旧案扳犯许将本犯某年月悔过首词叙入以开生路或怙恶不悛地方官执法究治如力不能制者立刻申报以凭核参拿问其余凶酒撒泼嫖赌刁讼抗粮者九家不肯互结亦准报明自首另记一册开列姓名不时稽查有无改过实迹违者重究
一立甲簿凡十家之内有出外行走者即报明甲长今往某处作何生理勾当甲长注入簿内回日仍报明甲长某日事毕回家即於簿内本人出外事由之下注明以便稽查或恃强不报或诡秘不报八家查明某不在家即报甲长注簿次早报官拿究倘邻近州邑适於此日此夜失盗即移解会讯如八甲通同隐讳不报甲长每查某不在家即眼同八家注簿次早报官先责八家各二十板枷号一个月後拿本犯审处又如十家之内有亲戚朋友来相拜望者即报知甲长本家有某处某客某亲同行几人是何姓名或步或舟或骑或轿带何行李来此甲长即注入簿内或本日即去或隔宿而去本家仍报明甲长於前报项下注明以便稽查或恃强不报或诡秘不报八家公报甲长注簿报官拿究或八家通同隐讳不报甲长查出注簿报官拿本家与来人审明口供如来人来历明白任其回去本家仍以失报责二十板入家各责十五板如来人不端即差役押解原籍地方官查收注簿取收管於本处簿内注解收讫本家责四十板枷号三个月八家各责三十板枷号两个月以上二条甲长通同隐讳一经地方官查出将甲长加等重究
一稽甲长十家之中遴举甲长或不谙书写即烦邻佑识字者登记或甲长有事他往即报明九家公同注簿将簿交付甲内老成持重之人收管登记甲长回日仍公同九家将回来情由注簿将簿收回如甲长家有亲客来往亦照九家例注簿违者一体治罪
一设保长各村庄居民一甲以至数十甲若无统率则涣散难齐呼应不灵今应约以十甲为率该地方官再加遴选举一端方公直老成勤慎之人充作保长以统率之料理地方各甲咸听约束将花名交付保长保长将各甲合总报官以凭稽查如小村庄止有一二三甲不等应将附近村庄甲长联成一处公举保长料理约束一如前制俟一年後另选更换以察功过而防弊端倘有不法保长借端扰害地方一经察出或被害告发俱照衙役犯_从重治罪
一分乡绅十家之中有京外仕宦或见任或里居及未出仕之进士举人不便与庶民同例编查但逃盗肆害不特官民交困绅衿亦受荼毒历历有案可稽今应该地方官酌量另立一册务令各宦将实在家属仆从人等尽数开列册内送地方官备查各宦仍互相稽察倘有违悖
功令者公同举首地方官转申按治如法倘系乡居绅宦愿编入村庄保甲者听从其便至於一切微官如在京异途杂职及在外文官州邑佐贰以下武官守千以下及武甲科并贡监文武生员等项每州县多者不下千人少亦数百及百余员名不等若另列各册散漫难稽应与齐民一例编入保甲违者重究
一恤穷民凡十家之内有穷苦民人不能度日者甲长同保长报知地方官另造一册设法养济如此等人民既不敢出外行走又无地土生意为民牧者不加存恤必致转於沟壑如保甲长不报罪坐保甲长如已报地方官任其饥饿丧命或典雇旗下苟延岁月本部院访闻地方官以不职纠参若能设法养济四季详报存案以凭记功举荐
一修整墙栅凡市镇乡村各有墙垣门栅原以慎启闭而资卫护此旧制也乃年深日久率多毁坍今应各照旧制逐一补葺坚固保甲长公订一簿轮流派拨某日某人几名看守栅栏某人几名承值查夜俱登记簿内或遇盗警本村放炮敲锣如有寺宇之处以鸣钟为号该地方居民同心协力一齐救护如堵御盗贼不致入栅行劫者巡夜同守栅人等报明地方官酌赏银五钱保甲长赏银一两如已入栅栏力能救护不致失事者巡夜守栅人等并保甲长赏亦同前至於力能当j打死擒获盗贼者巡夜守栅人等并保甲长报官加倍赏银一两仍令本地方人等置酒食酬劳倘先事不能知觉临时不肯救援以致盗贼入栅劫去财物拷伤失主者邻佑并巡夜守栅人等及保甲长一并究治敢隐讳不报者十家俱以通贼论再照各地方编派夜巡守栅人等往往舍巨族而责贫民夫贫民不过孑然一身耳何须防贼所应防者正为富贵之家起见乃不轮流看守反使贫人常川代为巡察甚非理法之平嗣後不论贫富一体派守违者从重究处其乡绅亦应遣家属轮当永着为令
一建敌楼各村庄既设保甲长督协守御必须敌楼方得远视广听今酌定凡村庄居民有过百家以上者即於本村之外建造敌楼一座务比本村房屋高长数尺以便远望其楼基不论乱石砖块和以胶泥俱可筑垒止取厚实坚固勿事粉饰上盖小楼一间内置炮一杆锣一面每日於各甲之内轮派一人昼则四面了望夜则彻夜支更凡遇有事立刻放炮鸣锣使本村保甲长早得纠\格`其附近各敌楼闻声亦即放炮鸣锣一齐接应各保长即率所管甲长一面分拨堵截要路一面合力救援贼势既孤我\益不难当j就缚矣如能杀死及擒获贼徒者在事人等每名赏银一两甲长及守敌楼人每名赏银一两五钱保长赏银二两若擒杀十名以上大夥强盗者加倍赏赉仍俱令本地方人等备酒食酬劳如贼至本村不行放炮鸣锣者罪坐保长并守楼之人如保长已闻放炮鸣锣不速传甲长者罪止坐保长如保长已传知甲长而甲内人丁不速救御者罪坐甲长并不救御之人更有堵剿不力或当j退缩观望致贼逸脱者酌审情形分罪保甲长至於分拨堵守要路放贼走脱者即未受贼贿亦行严究若闻邻村锣炮不行接应及保甲长协救不力者应罪坐邻村保甲长守楼人等法在必行均毋玩忽
一置器械各村庄既建造敌楼置有炮锣矣凡遇盗警自应会\救援奋勇争先全资器械嗣後各家俱备门棍一条如有鸟枪弓箭腰刀铁尺长枪铁义之类亦准开明报官量留鸟枪弓箭数件地方官书押镌刻於上仍给本主甲长同本主具领存案止许防护本村及救援邻村不许携带别处行走如有遗失从重治罪其余尽收入官照物给价如有匿藏甲长与八家首报本家以通贼论如甲长八家未经察出被旁人首报甲首与八家连坐至於刀尺枪义镌本家姓名当官验明登记簿内以便稽察违者重究
一防积贼夜行有等凶恶地方一村都是盗一家祖孙父子世世做贼互结之法如何行得甲长是盗九家是盗明是强盗保强盗此处没奈何只得亦编成保甲姑入罗网大约良民多贼盗少务择有身家有才干的做一保长立禁止夜行木牌时刻叮咛各家甲长大家堤防看明这一村的出路去路於要紧路口埋伏乡夫如遇此村人黑夜行走即行绑锁次日禀官严审如无谋劫实迹治以夜行之罪如此防闲日久彼不得动手或稍敛盗心亦不可定此蓬生麻中不扶自直之谓也着实奉行违者重究
一禁闯将打降迩来最为民害者无如闯将打降阴奸匪类动则蜂t拉会不时结党狐行入其局者豪强逞凶犯其锋者身家立碎若辈虽不为盗而其为害更甚於盗嗣後责成各旅店酒肆留心密察凡投宿人等如有冒称旗下出入不明或假托投文并无验照即系前项罡枭阴恶密速报官查审讯明白从重治罪如无为非作歹实迹该地方官差役押解回籍收管倘有前项棍徒旅店酒肆容留住宿隐匿不报一经官司察出或被知情首发先将店家重责後本犯审处违者重究
一稽察旅店凡城市镇集居民开店接客须定一簿每投宿之客同行几人务查问客\姓名系何处人氏今往何处作何勾当生理有无弓箭什物或自备马骡或雇长脚将骡马毛色认明如乘船则系某处写载坐轿又系某处雇夫几名其孤客步履有无行李尽数一一登记簿内次早或去或住报送甲长察如有来历诡秘语言谎张踪迹可疑者即密传甲长保长窥伺去向夜小心堤防次日勿令早行以备不虞如玩忽不记他处失事行查店家簿内未开者从重治罪
一访擒大盗各属有等积年大盗党羽繁多布置周密地方人等畏之如虎敬之如神稍有拂意即飞檐走壁暮夜杀死全家凡属良民口称犯了王法止一人死恼了大盗则全家死因之死王法决不敢恼大盗也从此思之求一不敢互保之九家不可得矣隐忍献媚求保身家谁敢不保大盗如此保甲竟为养盗圈套言之殊堪指嗣後地方官当以弭盗安民刻刻在念先访大盗姓名确实巢穴密禀本部院务忧深虑远设法擒立毙杖下王法既行则良民有所倚靠气直胆壮互保之法方能着实行去切勿偷安隐忍酿成大害自干不职严参也慎切慎切
一惩窝盗强徒窃贼尚有一时无知误入夥内事後犹知悔改惟有一种积恶巨窝每於乡里间假为豪侠气象暗访某处有殷富之家串通捕役勾结无赖凶徒一呼云集劫财之後坐地分赃及盗犯被获又为夤缘贿纵甚有指使党类别劫资财以供使费遂致大盗横行益无忌惮嗣後地方官督率保甲长留心细查各甲内如有窝盗实迹之人许保甲长同八家连名公首立严审解报其於获盗之日先究真正窝家一体正法若捕役教唆诬陷平民定行反坐该地方官仍大张示谕一切
赦前窝犯文到之日速将从前窝盗缘由一一自首免罪若更能举发盗党擒审实者另加赏赉
一察旗盗江南无赖奸民往往投靠江京口等旗下为护身之符旋称告假回籍昼则倚势行凶夜则纠\打劫地方官追捕急迫彼即仍窜归旗无从究诘揆厥所由总因旗主贪利财物明知故纵其出外之时装成圈套先逃牌若o掠满载而归则曰自回投主将逃案圈销或事发被获诿称已逃档与本主无涉积习相因以致投充人等肆意横行深为民害嗣後地方官务实力奉行保甲之法将旗人原无告假回籍之例遍示晓谕各保甲人等不时稽察如有投旗人私自回籍者保甲长即同八家协报官立刻押解公衙门究审不许稽迟时刻以致扳累善良若通同F隐一经发觉将窝家照例治罪外保甲长及八家人等定行一体连坐
一禁养马民间养马屡经奉
旨严禁乃密访此法止可行之於良民百姓决不能行之於贼盗盖积贼巨盗手眼通神每每诡称某旗姻契某标坑貌幌е丶酃郝蚪÷沓鄢抑下直可追风逐电防汛官兵望风畏怯谁敢向前堵敌是盗风炽焰实由地方官不将马禁实力申严也嗣後民间仍敢违禁养马者着落该甲内之八家报明保甲长据实报官将本犯照例从重治罪如八家隐讳不报经保甲长报官者将八家一体连坐倘保甲长通同容隐地方官察出者保甲长均与同罪决不姑恕
一严饬江防自安庆以至京口大江两岸有安游奇瓜镇等营分界拨防原为缉江洋大盗而设每汛设有了高楼一座营房三间哨船一只拨定弁兵昼夜了望巡防遇有盗贼打劫行舟随即放炮鸣锣驾船追缉O汛一闻响炮立速应援盗贼自难飞逸无有不就擒者乃访闻迩来巨盗每多扮客商将器械藏匿舟中湾泊滨江无人之处窥伺客船肆行劫夺以致官兵不及觉察追捕虽云积贼狡黠亦由防汛懈弛嗣後专责各营将严督守汛弁兵各於应守汛内每夜沿岸巡察如有载人空船湾泊无人地方即时盘问来历押赴防汛处所看守次早再加盘诘倘有弓箭刀枪铁尺铳炮等项器械形迹可疑语言恍惚并无批牌可据者即送附近州县审明详报不许将来往商贾重载货船一⒒觳樾杷鞑莆锔娣⒘⑿姓缺腥缈痛被盗行劫防汛官兵有能即时追获兵丁管队每名赏银一两千把总记功⑿鹑绫狙床荒茏坊癖槐鹧获者将别汛官兵照例犒赏记功本汛弁兵各打四十棍如与别汛协力同者仍行给赏该营副参游守等官应於夜间不时乘坐小艇沿江游巡每月终出具所辖水汛地方并无盗贼劫财伤人不致隐讳印甘结状呈送存案具结之後或经本部院访闻或被失主告发千把总先行提打该管官飞章参究
一严缉湖盗江南地方素称泽国如江太平国三府属接界处之万顷路西白鹇石桕诸湖苏属之太湖松属之?湖庐属之焦湖扬属之高邮宝应湖凤淮等属之洪泽等湖水面辽阔港?丛多实为聚盗之薮凶徒匪类往往生长聚族於斯习惯水性或荡漾轻s以渡为事或操驾小艇以渔为名藏匿芦苇深处窥伺往来客船肆行劫夺虽滨湖处所设有汛防弁兵率多在营坐视全不驾船巡缉迨失事之後闻报追赶而贼船已远遁无踪矣嗣後责令各该营将着落本汛千把总每日带领兵丁驾船分路游巡遇有盗贼即时追务获其贼船藏匿芦苇之中严加搜查不许停泊如船内藏有刀枪铁尺等器械立刻解赴有司严审详报如湖中失事有能即时追获盗贼者兵丁管队各赏银一两千把总记功⑿鹛茸萑菰舸往来全无获者立提千把总打三十棍该管营将一并参究
又访得沿湖盗贼日则在湖操舟行劫夜则登陆窝藏奸民之家?酒赌博又有等佯为庄农市侩日间各处探访约订夥党至夜分下湖行劫客载者更有陆地盗线邀串湖盗乘夜突入村庄大肆劫掠甚至抢去殷富商民挟持取赎者种种横行恣为民害总缘附近奸民窝藏勾引之故各州县应将傍湖一带圩埂居民亲行另编保甲又如前街居民已编入甲内矣尚有後层临水居民茅檐零落地方官易於忽视遗漏今应详细编查使之联络一处得以互相稽察若一家窝藏匪类容隐不报一经察出甲长八家一体以贼情连坐并将保长重究仍专责捕盗府佐并该地方印官督令该境内典史巡检率领勤慎捕役不时在於湖边河套各处密行查缉但不许借端需索保甲长居民供应饭食等项如有故违捕役立拿处死捕官即时斥逐仍按赃治罪一编烙船号查各湖贼盗多系本处驾船捕鱼之奸民往往出没芦柳丛密汪洋巨浸间探有来往孤舟肆行劫夺後即橹桨齐施风帆远引而去若遇官司捕急迫彼则沈赃水底依然渔户更有等积奸网船昼则在港捕鱼夜则出港行劫凡滨江河?等处无不皆然大为民害今应专责该地方官各就境内情形躬诣水次实心清查将一切渔网鸭嘴划快等船仿照稽察村庄百姓之例编立牌甲遴委公正保长总理查取联络互结存案该印官不必假手胥役致滋需索之弊即着落各保长挨甲编定字号於船尾印烙某州县某保某甲第若干号船户某人字样於船身或首尾涂漆色记认即远处了望亦可分别仍⒃旎户字号细册一样二本以一册报官一册存保长处不时查点各船止许白昼撑驾生理遇聚泊原港如有一船为非作歹及夜间私撑出外者许甲长及同甲八船报明保长公同首官究若九船互相容隐经保长查首者将九船并治以罪如保长通同容隐别经事发或地方官访者将保长一体连坐至本处额编船数之外另有来历不明之船混入港口以捕鱼为名踪迹诡秘者该保甲长即报官稽察不得私行容留又本甲之船年久拆毁者应注销原号其新造者补编入册若买别堡旧船应另行编烙俱於月终由保长⒉岜ü儆指餮妹挪畲各营巡船俱令该管官弁一体编烙其漕盐官舫驿道站船并往来巨艘客商重载等船不在查编之列
一设水栅操舟强劫之徒得以肆行无忌者总缘水面四通八达劫夺之後扬帆而去~无拦阻之故也按大江以南之官河水势甚平俱建有跨塘桥梁远者十余里近者数里不等今酌定凡系官河大路桥梁之下俱应设立坚固水栅责令本地方保甲长轮派该地方甲内之人专司启闭每夜定更时分即将栅栏闭锁甲长鸣锣传唤过往船只湾泊汛墩处所敲梆巡警至天明方许放行其戌亥子丑寅时不许片帆行走如各船已泊近汛墩而仍被贼劫者必系汛兵通同应报官究又如有外来之船除紧急军务兵饷等差许守栅人查明果有前途营汛护送及照验凭据者始准放行其余一切船只俱令停泊仍报明保甲长盘诘前栅擅行放走情由次早报官挨究如本栅私自放行者亦听下栅报官察究至於各处支河小港路口俱应建设水栅责令该保甲居民轮流看管晨昏启闭凡禁约事宜一如前例其有纡流僻?如果为商民船只所不经由确系盗贼出没之间道该地方官据实详明本部院立桩钉塞若水面阔为桩栅所不能施者应关会该营汛量拨兵船不时往来游巡加意侦防均毋故违
一饬船埠凡商贾军民人等携带锱重远行必投牙埠写船者以船户之来踪去迹惟牙埠知之最详为可倚而可托也乃有等无赖船埠只图兜揽多趁牙钱竟不察询船户来历轻为揽载以致匪类操舟往往於中途僻处劫财害命深可痛恨嗣後各地方一切船埠俱置立空白厚簿一大本送地方官钤记号印存贮凡遇船户投牙先登询确实来历籍贯及驾船舵水男妇若干名口姓氏年貌如系回空揽载者验其原揽客票内籍贯姓氏果否相符一一填注册内编定字号遇有客商投埠即眼同该商将某年月日装载某客人某项货物行李等类一并填入簿内照誊牙票给商以便长行该埠头仍将印簿按季送地方官倒换稽核倘有谋劫事犯彼处按照牙票本处按照底册立刻关会原籍地方提凶身船户并玩法牙行一并置之以法决不姑该地方官仍於水路马头大张示谕往来商贾人等务令投埠雇船毋惜牙行小费而私自雇觅并将某某官塘大路防汛整密堪以泊船及某某处港?丛杂为盗贼出没之区不宜泊船立桩明白晓谕使知趋向定程便於早泊迟开以防意外之虑不致贪赶程途僻道夜行自贻伊戚矣均毋故违
一严讳纵文武官弁平时既不留心防毖一遇盗发畏干处分即威胁失主里O改呈匿报其有焚杀昭彰万难掩人耳目者十案之中仅报一二而又预伏抢窃奸仇等字样为将来卸过之地以致捕役揣其意旨不行拘里O惧於牵连不敢举首互相隐瞒讳日甚而盗愈多民生何日得安言之真堪发指嗣後各地方凡有盗o该失主不必疑畏即据实具报州县如已报州县而五日内不行通报反行逼勒失主者许径赴道府厅首报若道府厅护庇州县不行转报许失主径赴本部院辕门击鼓喊禀察实将文武官弁一并照讳盗例题参其有挟制失主改写首呈於初报文内预伏抢窃奸仇等字样含糊支饰者本部院不罪失主惟将该管官弁照隐讳参处决不姑
一禁推诿
朝廷设立文武官员总以除暴安民为首务且普天之下莫非
王土乃迩来玩灾官动以疆域异视一遇交界地方被劫辄行推卸邻封官则借以幸免处分役即因而贿放贼盗彼此互诿上下相蒙遂致狡贼窥缉捕之无人专在接壤之区恣肆劫掠小民受其荼毒真不堪命矣嗣後各州县遇有交界地方失事如系本属境内立时据实申报一面会同该管营汛文武同心选差勤干兵快设法P一面关会邻封添差协缉使强徒鼠窜无门自然就缚如敢擅行推诿以致真贼远扬者定将该管文武官员俱照讳盗例
题参重处其千把总等打三十棍决不姑
一禁诬良各属厅印捕盗等官不思
朝廷设官分职职守谓何乃平日既不能弭盗安民一遇地方失事有等不肖之官功名念热止图缉获过半冀免处分不暇端详获贼之是非真伪因而积奸捕役得以播弄威权贿放真盗妄良民动以非刑勒其认赃扳夥辗转诬陷天理何在法令难容兴言及此不禁目眦w嗣後各州县印官於获盗审讯之时务将理欲关头认明必须平心静气将各盗隔别调开逐名提至阶前揭去上下衣服验明有无私拷伤痕然後细加推鞫上盗月日情形执何器械劫何财物果否与失主报单相符其事前同谋合夥姓名及事後在何处l分赃物是否与同案别贼所供一一合再将所获之赃令失主认明真确无疑始行招解府厅倘有私拷诬陷情弊立即据实通详将捕役置之以法断断不可庇纵如州邑朦胧具招经府厅审出w诬者该府厅立将州县职名揭报本部院
题参重处若府厅含糊责在司道审豁详参倘司道依样率转一经本部院审出w陷除立时释放外定将司道府厅州县等官一并严参不贷
一饬捕兵各属应捕原为缉盗而设乃今之承是役者反纵盗为害一捕名下多蓄穿窬小偷纵其在外掏摸献纳月规至大夥强徒亦多受贿通线未露曲为包盖已露阴放脱逃表里作奸养盗昀更有汛地守兵{过客之厚赀窥居民之饶蓄勾盗夥劫器械既便取携门禁谁复拦阻]法殃民深属可恨嗣後府厅州县营汛稽察捕兵一如小民保甲之法查取联络保结若捕役有养盗纵盗事发竟以窝家论罪其同结之役不先行举首者一并连坐至防兵为盗该汛千把总并互结之兵俱以知情重究仍将营将飞章参处
一革白捕各属捕役原应官为募充遇有地方失事勒限比缉盗贼乃正捕一名之下又私带白役数名沿历乡村窥探殷懦之家指盗指赃百般索诈正捕利其工於攫金倚为鹰犬甚有白役冒捕昏夜持链铐之具拥\入村混将良民指盗先掠家赀仍带至荒僻处所非刑吊打逼献藏金迨事发报官官籍无名以致追缉杳无弋获是假捕害民竟同大盗矣嗣後各捕盗府佐及州县等官应将在官捕役设立卯簿一一点讯明白每名各给印信腰牌一面写本役姓名年岁籍贯一面图画本役面貌令其出入随身悬挂以听差使仍大张示谕所属军民人等通知如有捕役指盗贼而无印信腰牌及有而年貌不对R票无名者许本甲地方人等会同擒缚报官转申本部院按以光棍论罪其携带白役之正捕照衙役犯赃从重究拟法在必行决不姑恕一禁指扳盗赃凡盗贼赃物窝家知情寄顿自应依律究拟毋容少贷惟有等原不知情如典m当银居民误买之类当以理恕乃有等玩法捕役乐於生事动以起赃为由率领虎役多人咆哮入室名虽搜查实同抢掠稍拂其意即唆令盗口咬扳更有仇隙诬陷者糊涂有司听其拨调拘解迨经司府审明超豁而无辜受累家赀业已荡然言之深可痛恨嗣後各属捕盗厅印等官获贼盗时止究现在之赃立案定罪其已经典卖者如果经失主认明应照贼犯原典原卖之数该地方官捐资取赎以警E防之愆俟臬司审结日径将赃物给付失主收领至盗犯供扳借寄之赃非有确实证据者一概不许诛求倘恶捕仍敢违禁唆扳勒索及典卖之赃地方官不与失主取赎或白向m户强取者许被害人等奔控各该上司转详本部院官则飞章
题参役立时杖毙决不姑饶
一禁凌虐失主凡士民人等不幸而遭强盗劫财伤人其苦楚已自难堪乃地方官欲讳盗劫又必使失主累上加累动称报赃不实失事不真或乘其罅隙而I以闺门不肃或因其疑似而坐以家属通同官则{O里之殷饶责以救护不力役则指比缉之使费恣其需索多般迨获盗认赃失主未还故物而问官捕役先挟之与强盗一批起解赴府赴司经年候审上下胥隶蔓诈不休嗟嗟失主受此拖累无穷未有不自悔其初之不讳而盗贼益恃以肆劫无恐失盗遭官之谚洵不诬也嗣後被盗失主一经投呈地方官立刻察询明自据实申报各该上司一面多差勤干捕役四面P缉务获真盗追赃正法不许借端凌虐失主希图讳隐亦不得纵容捕役需索其获盗起解时失主另具一批候司府审明即释令家敢有胥役仍前需索者许失主不拘司审府审时俱准当官指名具禀查审实立行尽法究处至起获之赃如系珍贵财物等件在州县质认明白即当官锁贮箱匣之内加以印封转解司府质审後亦当官封锁如前俟结案日即发失主收领以杜抵换之弊敢有故违并行重究
一逐娼妓江南民风浇薄游手好闲子弟每被无赖棍徒勾堕花柳j中痴心迷恋初则荡产倾家渐至为非作歹且流枭黠贼埋名改姓托身於游娼窠妇之家昼隐宵现结交地头匪类揣探某某家赀殷富又想劫盗财物以供s头鸨妇爱钱百计为之庇讳纳垢藏A莫此为甚嗣後专着保甲长细查该地方若有游妓土娼尽行驱逐通限一月之内另改别业如敢不遵保甲O佑即行公首到官将龟棍重责三十板枷号两个月娼妇当官配卖如有积棍把持保甲O佑通同隐讳不报者或经官司察出或被旁人首告先将保甲O佑各责三十板仍积棍龟棍一同枷号究处违者重究一禁赌博查定例赌博之人系民责四十板枷号两个月开j放头之人责四十板枷号三个月该管官不行查均有处分良因赌博近於盗贼专有一等积盗将打劫之物开张赌j暗行踹盘踏线勾引夥党恣肆劫掠而无籍赌棍掇赚良家子弟堕其彀中初则局骗分肥渐至赌输入夥迨事後发觉不特首领不保且上玷祖父下累妻子言之真可寒心更有衣冠学校之流亦每溺志呼卢此尤风俗厚薄人心邪正所关均当痛行严禁嗣後编定保甲十家之内一有开j赌博之家招来无籍棍徒哄诱良家子弟放头赌钱以致潜匿奸宄盗踪叵测者不论保甲长及八家人等许即夺其牌骰筹马财物一并讦首地方官立放头之犯并赌犯按以盗情从重究拟仍各犯父兄论罪如甲长八家隐讳不报或经官司察出或被知情首发者将甲长八家一并连坐其保长以E忽重处若名教中人不知自重一犯前条立刻
题参褫革一体治罪法在必行断不姑恕
一禁邪教无为白莲等教最为奸宄丛聚之区阳以阐扬佛法为名阴则I造符?妄言祸福无知愚民误堕彀中靡不被其煽惑集羽党而订血盟奸盗诈伪无所不为
功令首应严禁嗣後该地方官着落保长责令各甲长将甲内人户不时互相稽察如有前项奸徒邪教煽惑确有实据者八家立即报明保甲长即日报官严解赴本部院以凭照妖言惑\律论斩如保甲及八家通同隐讳不报该地方官察出或被知情首发定行一并治罪该地方人等亦不得妄借仇隙首害平民违者反坐
一禁僧道庵院容留歹人盖缁衲羽流之处本为清贩门原非奸徒遁迹游客假寓之所嗣後各州县务将境内一切僧房道院俱大张告示禁饬该住持不许容留走方僧道外来游客无籍人等居住如有踪迹可疑来历不明之辈恃强投寓者许住持协同地方保甲长邻佑扭送到官从重究处倘住持擅留住宿容隐不报或经地方官察出并保甲长邻佑人等举首审实定将该住持究处驱逐
一宥自首强盗凡人之为盗贼者原非天性使然也或为贪A官司逼追或遭势豪大户侵凌与夫饥寒迫身一念之错堕身苦海抱头窜伏静夜自想岂无一点迁善改过之心惟恐投首到官仍难免刀头一死遂致疑畏不前殊不知大夥强盗除杀人放火及投首後再做强盗者不准首免外其余俱准自首免罪或本犯虽不到官而袢舜首及本犯之父兄妻妾子孙大功以上亲戚人等代为出首俱准作自首免罪其小功缌麻亲首告本犯亦得减等免死
大清律上开载甚明本部院仰体
皇上好生之仁特与推诚晓谕各地方文武官弁速行大书告示烫城市乡村凡有本处行劫及别省行劫逃窜该属境内一切强盗见此告示或本身到官或袢舜首或本犯之父兄妻妾子孙亲戚人等代为举首俱立刻备将从前强劫缘由据实投首所在官司速与转申本部院立即
题明免罪放归原籍安插若更能招集党夥同首或投首後举出逸贼姓名巢窟便於官兵缉捕者另加赏赉从此革面革心回头是岸慎勿因循畏避必待官司捕获那时骈首就戮悔无及矣凛切凛切
一诫惰民士农工商各有一业夫人必有恒业而後安分守己不致放逸非为乃近来民间子弟率多不工不商非农非士受享父兄现成衣食每日游手好闲往来赌窟娼家结交匪类富饶者渐至饥寒贫穷者流为亡命穿窬伏莽是其下j行径虽云父兄平日失於拘束然邑有惰民不教而杀俱为民上者之过也嗣後各州县官於朔望讲解乡约时将
上谕第十条内务本业以定民志一条痛切开导务使小民人人猛省仍着落保甲长各查甲内子弟年至二十成丁者着伊父兄上则读书次则耕种贸易再次则百工技艺督其专课一业毋许游手旷惰习染非为违则保甲长报官提伊父兄责惩仍将本人枷号游行四乡以为惰民之戒如保甲长F隐不报及挟仇诬报并罪不恕
一讲乡约盖民无常性习俗则移孔子曰性相近也习相远也使其日闻善言自将感慕而为善行风俗渐淳人心渐古又安得有f苻之劫掠轻陷法网哉恭照上谕一十六条昭示尚德缓刑化民成俗之要久经X刻通行乃地方官尚有化导未纯奉行未力应再申严嗣後各州县官务於每月朔望躬诣明伦堂督率教官齐集诸生及父老子弟人等将
上谕一十六条内教孝劝忠和邻睦族勤学务本守法奉公等事宜逐条详绎宣扬婉转劝导切实奉行其僻远乡村应敦选齿德并优允堪士民矜式之人聘为乡约大村每村一人小村或数村一人亦如前制按期讲诲不许胥棍滥充亦不得藉端生事该州县如果能劝率有方风淳俗美阖境全无邪僻匪类者本部院察实官则以贤良
题褒乡约免其杂差仍给匾以示\励
一禁需索查以上各规条如遴委保甲长及建楼修栅烙船等事与夫造册取结谆谆诫谕莫非本部院一片苦心欲为百姓筹画安全至意全赖循良有司打点精神推心行法着实举行如敢阳奉阴违藉端需索倚法作弊本部院耳目最近一经访实官则摘印羁候飞章题参役立时处死其保甲长如敢欺压乡愚及一切诈索事发俱照衙役犯赃严例重究决不姑饶
严禁抽丰谕
江南财赋重地连岁灾荒十室九空凋疲已极司牧各官身在地方自宜轸念艰难多方体恤以培养元气巩固邦本乃有等不肖竭尽民力滥结亲知而往来过客络绎如云或挟势需索辗转请托或冒称瓜葛盘踞招摇包揽词讼颠倒是非凡民间借盗勾逃诈财假命以及户婚田土细事无不说合线引暮夜分肥出入衙署拴通地虎废绅恶棍起灭风波网罗局骗威逼听断无厌贪婪把握官柄屈抑下情交游馈送金钱悉是小民破家脂血抽丰作耗竟成通病本部院深悉此弊合亟严禁为此示仰督属文武官员绅士军民人等知悉嗣後此等大胆游棍务要各自敛迹不得仍前周流出没见利忘命地方官先洁己自守毋得曲徇情面交结此辈吮吸我民通饬僧道寺院歇家各处不许潜留顿宿如有前项情弊一经告发访实定置以法地方官并从重参处断不姑一线也凛遵毋忽
禁送节礼谕
交际之道古今不废而名分所在体统宜清本部院督制两省与各州县各官势位悬殊举劾攸关若逢时馈献希妄通达本部院安肯收受敲骨吸髓之赃物而平分男盗女娼之报应也除檄行藩臬转行饬禁外合行出示晓谕为此示仰督属文武官员人等知悉一体遵照毋违
又批
当此官民交困之时如此行径鬼神不切齿令人痛苦也
劝令节费谕
惟俭助大夫士民所共知也优伶大席虽敬客甚为糜费情谊反不浃洽即间有行者除子孙庆祝高堂余悉止之至於亲友坐谈道义人情所必不可少一饭五簋足矣不惟自免借贷实所以仰体
圣主崇俭至意
严禁轻生谕
天心好生民命至重乃有无知愚氓罔惜身躯或因口角微嫌或因睚眦小忿辄寻自尽投缳溺井服毒而死者比比皆然原其意谓拚一死可以图赖他人殊不知自尽无抵命之条而已死不可复生抛父母弃子女永~夫妇之好举家号恸惨目伤心死而有知不识其追悔当何如也古人云生死亦大矣何可因一朝之忿自行戕贼致死哉此皆愚夫愚妇一时短见不知此身所关之甚重也父母生我则我之一身为父母所倚赖我生子女则我之一身又为子女所仰给轻生自尽耄年父母何人奉养幼小子女何人抚育人虽至愚莫不有爱父母怜子女之心何其忍於抛弃乎有死之重比於泰山者惟男死於忠孝妇死於节烈乃为得所若因微嫌小隙愤恨而死男为顽蠢妇为泼悍不孝不义非节非烈枉死而不得善名徒贻人以讪笑由此思之其亦可以猛省矣至於奸恶之徒指尸讹诈纠\毁人房屋碎人家伙抢人衣赀逢人乱打凶暴等盗贼轻生之人谓死後有此一番可行故拚命之念由之起也除已通檄各司道府转行出示饬禁外合再X刻晓谕凡居民人等无论男妇各将身命自重保全父母子女慎勿因一时嫌隙短见轻生倘有投缳溺井服毒身死者指告他人⒉蛔祭砣粢宰早俗阅缱远I为谋故殴打情词即坐以诬告之条若不经官纠\私行打抢借端讹诈一⒕申报本部院治其抢夺之罪各宜凛遵毋忽
革秋审陋规檄
本年五月二十六日据江苏按察司呈详请禁秋审陋规等事到部院据此随於详内批开秋审陋规有司借端科派里甲需勒行户本部院已经访悉今该司能猛力革除焕然一新深为可嘉仰即立榜严禁各属敢有故违立即揭报以凭参究等因批行并全详抄粘外为照该司衙门从前於秋审一事均有陋规私派情弊本部院正在严察究今值该司履任方新谅能洁已率属以除积弊诚恐有司仍蹈前辙恣意科派及积C奸胥借名滋扰合亟严饬为此牌仰该司官吏照牌事理即便遵照严饬胥役不许借秋审名色需索有司以致州县科派里甲勒取行户仍一面通行所属立榜永禁嗣後如有前项情由访闻立即据实揭报官听特参役处死断不贷文到先将奉行过遵依报查
严饬旗下买人檄
照得旗下买人虽有无论地方着用正印官印信准买之例但闻江南习俗每有假冒籍贯雇充中保之弊用印官一时被其欺蒙及至投旗复逃原籍地方何由而知往往民人窝逃有司失察强半皆出於此合行申饬为此票仰该县官吏照票事理嗣後如有旗下买人用印者先将所买之人姓名籍贯及媒保等人俱报本部院存案一面提集契内媒保严讯真正籍贯姓名并将媒保之两邻保甲先行提询面验契内媒保是否真正本地住籍之人取具甘结然後用印如媒保系他县人移明彼处有司存案除出示晓谕外倘敢仍前混行用印养痈害民官参吏处不贷
禁田房找价檄
照得民间田房彼此交相买卖自必凭中按时估价两相情愿而後成议未有~卖之产复又告找告增者近访江南陋习索骗成风当其弃产之时未免田地荒芜房屋倾圯或因赋税无出或因婚丧乏资彼时势处燃眉急觅售主及至凭中议价契卖交割买主执业之後渐将荒田布种成熟颓垣修葺改观不知几费经营而原主突萌索找之念遂有地方势豪垂涎美产设谋扛帮更有一班讼师地棍播弄风波不曰半价鲸吞即曰利债滚算讦告经年居间硬证有司视为置产之人必皆殷实可啖滥差勒索稍不遂意断赎断追以至小民受其渔猎甚至有衙C侵盗钱粮追比不前动以变产为名槁袅忌浦炅蔓引贻累无辜种种锢弊若不痛加剪除民害何所底止合行饬禁为此牌仰该司官吏照牌事理即便转行各属出示严禁嗣後如有奸民将已卖田房告找告增并地方官擅行准理以及势豪讼棍夥同吓诈者许被害之人赴辕控禀以凭参究处仍将通饬遵行过缘由具文报查
清理狱禁通行檄
本部院初膺
简命总制两江轸念民生疾苦凡兴利除害之事自当渐次举行所最关心者惟各监所人犯俱系无知赤子误罹法网虽孽由自作情实堪怜当此
恩赦普颁一切罪犯咸邀原宥且时逢热审天气渐炎若⑿醒徒臭秽薰蒸势必传染疫疠监毙囹圄深为悯恻所有各监所人犯凡系
赦前并现在审理轻罪各案自应立速清查分别保释合亟饬行为此票仰该司府官吏照票事理即便通饬所属亲诣监所逐一清查凡系
赦前例应援宥并现在审理轻罪各案情非重大者立行保释毋任奸胥留难勒索概行滥禁如盗叛等案系钦案内紧要重囚法应监固者仍饬令狱官禁卒均给囚粮打扫洁肺闶够嗥薰蒸遇有疾病速拨良医调治并严谕狱卒不许凌虐罪囚如敢故违一经本部院访察得实立即差处死仍将应禁保释人犯开明事由备造清册呈报核夺均毋迟延
批苏松道清理狱禁详
据苏松道详称各属监房每因修理钱粮奉裁致多坍塌上漏下湿疾疫易生雪虐风凄饥寒难免仰请通行严饬守令各捐己资将监m房屋凡有倾颓损坏之处逐一修葺务期坚固仍责提牢吏卒旦用心打扫洁肥不致薰蒸秽触染病伤生至於囚粮一项虽有捐设银米但此关系报销必
钦犯及部案有名者方得分给其他流徒以下并寄监别属解到事犯皆不与焉果系真无家属冻馁堪悯者多方捐措加意周给庶狱底余生赖以全活再如禁卒凌虐罪囚其害不可胜言或横行械或遏~狱食皆因需索未遂更有牢头酷灸新犯尤为惨烈一待新囚入禁百端苛索讲盘敛费苟不餍壑置之黑阱w柙以至吊拷威逼汤火非刑无所不至串同捕卒教贼扳良尤其长技或有身家之人偶犯羁禁必倍遭其迫胁荼毒不至满欲不止相应详请痛加禁~等因当经批开披捐给囚粮修理监房句句痛切字字哀矜不觉恻隐之心勃然发动本部院前任闽臬躬亲察监嗣任直抚惟囚犯怀不谓今日幸获同心也至牢头之恶更为惨毒本部院曾任粤西柳州府罗城县令赈府监囚犯哀诉牢头禁卒之虐
天日俱惨仰速时刻留心严饬所属矜恤囚犯勿令饥馁监房勿令渗漏免染病疫阴功浩大子孙受福无穷仍候通行两臬司实意仿饬决不有辜美意良法也
批朱同知甘结
从重参处此
王法也本部院岂肯轻轻放过於天地鬼神何与省心自问发为誓词孔夫子曰丘之祷久矣如予所否者天厌之非誓而何誓虽为下等人说法然君子戒慎恐惧工夫不外是也尸居而龙见渊默而雷声又何说与孟子云书曰天作孽犹可违自作孽不可活又云如此则与禽兽奚择哉又云人见其禽兽也又云兽相食且人恶之又云孔子曰始作俑者其无後乎又云桎梏死者非正命谆谆告诫何尝不说到身家性命祸福上边如今贪赃剥皮的提起笔害怕讲这话头殊不知举头三尺有神明如何瞒得过他去立意要改恶一刀两断笔下就活现出一个阎罗天子来重重地狱如在目前便时时打点一念一事犹不敢肆意贪赃如轻描淡写姑且做个戏法儿顽一顽殊不思湛湛青天不可欺就有许多凶神恶鬼紧随莫愁不参处就有参处的日子家破身亡子孙讨饭吃
君子做事如青天白日何讳之有如今的人不知悔罪都吃了讳的亏知之
檄示剿海行兵方略
照得用兵之道无论贼之多寡总贵谋出万全故为将者每事谨慎自不难於克敌奏功今逆贼周云龙潜踞舟山虽属海上游魂然亦未可忽视且剿之师出於两省未免混淆江南船兵乃京口崇明川吴各处调集又非该镇练习之师尤可虑者兵行诡道该镇提兵出洋惟恐贼人奸谋叵测更须着意伺察即如浙督部院所题闽船十只於十一月十七日夜乘潮欲进海门及被汛兵拦阻而黎明已开行北去此等关键不可不加防备再军机往来全凭印篆慎勿o毫E略种种机宜均须慎密为此照会该镇俟京口五十七船齐集吴淞之时即将官兵数目配定船号造具清册三本择定日期一面起行一面通报以凭移会浙省督抚部院会疏题报并行沿海经过营汛知悉尔受兹委任务须持重谨慎各船领兵将领俱宜和衷共事统驭士卒严并用一到沥港即将到汛日期官兵数目通报督抚一面与定镇会合每事互相商酌而行毋得彼此参差倘逆贼投顺又须察其真诚方与来归仍宜多方堤备以防奸谋往来公文先察印式大小次验篆文E密然後审其移文体统庶免冒窃之弊军中号令宜严宜明而每暗号更须毖密至於应用号带旗色一面出洋一面知会浙洋领兵镇员文内开载未尽事宜又当临时斟酌切勿E略有负本部院委任至意也
祭天妃祠文
维
康熙二十二年冬十二月总督江南江西部院于成龙奉
旨会剿舟山海寇周云龙择是月吉日命京口左路水师总兵官张某统领沙船一百只官兵五千余员名会同浙省出洋剿谨以刚Q柔毛之仪致祭於
天妃圣母座下而告曰维神职司水府名达天庭上扶国祚下佑民生凡在所祷默歆响应方今盛世江海荡平舟山余寇尚尔顽冥屡逼川沙迭近崇明肆其狠毒劫掠靡奉
旨会剿我旅斯陈百余战舰五千甲兵统领将佐实为师贞发自京口会於浙津伏望神力呵护前行出洋岛风涛不惊天吴避影水怪潜形所向披靡助我威灵此余孽聿奏肤牍惟
圣母鉴兹悃忱
于清端政书卷七

[book_title]卷八
钦定四库全书
于[端政书卷八
两江总督于成龙撰
吟咏书
五言古
老女吟
妾身已许嫁梅实过三春四德未敢竟槠诤紊修岂为侬貌寝应是婿家贫耆谒又至何以采涧滨布丝郎可贸井臼妾所亲旭日雁声寂蛾眉低自颦谁家车和马百两烂其O妾命嗟成薄桃叶空蓁蓁拊心叩昊天终待结朱陈就使穷难嫁讵将香逐尘悲思古贤妇馈v敬如宾n友心同否有生殊不均
自叹
病体浑无力闲愁谁与怜炎凉悲二竖狐蜮寄丹田不愿上方剑但持感应篇小官缺养母浮誉恼t贤久欲归林卧岂为升斗牵菩提垂慈训真觉孽难湔廉隅虽寻丈光明即佛仙隐微多玷垢冥府不矜全只谓堪瞒\谁知难哄天晨夕朝太岳思结再生缘轻脱敝衣裘予将撇俗s秋风吹细雨霹雳护青莲
劝民【黄俗喜讼镇岐时作此劝之】
闭门且避事省尔穷民钱莫憾居官懒妻孥望尔还仓中无一粒比日断晨烟侬自甘心饿娇儿两泪涟肝肠痛碎~中夜不能眠望尔升斗忽闻讼狱牵哀哉饥欲死尚逞尔轻健讼因亡产饥寒犹不悛痛儿兼痛尔无食谁为怜挖蕨奴甘去尔回种麦田强如罗鼠雀枵腹与人喧安分救儿女空中自有天莫生狂荡想官府自周全万一无生路清贫赴九泉我今歌且泣劝尔此长篇
纪行
a鸣起茅店晨路渐熹微东北朝
天子周驰望帝畿只身走古道何必云锦飞朔风吹栗冽霰粒洒征衣两耳兜入帽两腮削故肥足耆镫?手皲垂鞭挥南楚寒暄半六花满亦稀前後难遮顾仆夫徒[欷急求旅店火冷战念天威晨兴复登路重山白霏霏面目加黧黑须髯戟旗旗苦极还自慰历险忘其J指日拜天阙天香可袖归十年奔故里未息汉机
除夕
除夕三十日江黄万象新云天地暖细雨柳梅春咫尺瞻
龙座劬劳自小臣壶浆难济\扫榻且迎宾爆竹几家响椒盘生?尘
其二
政余空闭目灯烛忽辉光香瓣通三界人天依粉墙朦胧试一看恻恻使心伤
其三
四壁音容惨忽焉思故乡老妻知岁事料得一家忙谁念居官者只身惟雪霜幸儿伴我侧谈笑且开觞只恐倚门望凄然憾夜长
其四
新春指日过游子整归鞭舞彩期非远雁行共一天老夫惟自苦形影谁为怜升斗羁难去妻孥情共牵况经饥馑日触目谁仔肩祈得麦新熟平安报有年家中莫怨望拂?此心坚
庚申除夕上谷署中作
今夕是何夕明晨又一年三冬无再雪万户有孤烟爆竹谁家响盆花几处鲜早朝齐拜舞谁上G星篇^冷畴为祀井寒空自涟哀哉孑遗叹忍待麦芊芊
七言古
劝民节俭歌
皇帝二十一载秋海宇V安平寇孽江南连岁困兵荒喜今丰稔民乐业我适奉
命制两江亿万生灵如保赤念尔吴风尚奢靡罔知爱养与节啬乍遇水旱多逃亡满目鸠形叹羸瘠凡此一旦致流离皆由平日鲜蓄积
圣训垂戒示宁俭王制立法重足食易着损象享二簋诗美丰年盈百室我
皇上谕十六条其四农桑五俭节尔民日习视为常我今再复丁宁说百王之圣首唐尧土簋o}陋不饰万世之师为宣尼饭疏饮水乐不戚後人淫佚与骄奢往往售田与鬻宅尔民有身即有家仰事俯育资赡给贫穷之家固宜俭贫可自存免贷息富厚之家亦宜俭富可长保免卖拆粗茶淡饭尽可饱何苦珍羞侈罗列总然下了三寸喉一般滋味无分别褐衣A袍尽可何苦锦绮炫鲜洁总然遮得七尺体一般寒暑无差择土壁茅檐尽可居何苦栋宇雕丹碧总然住得百年身一般坐卧无奇特留得甘旨养父母何苦鼎烹宴宾客留得膏粱饱妻儿何苦冶游费杯席留得余财周宗族何苦邀福事仙佛留得余粟散乡党何苦信邪求巫觋慎勿徵歌爱选声慎勿贪淫爱渔色慎勿画船竞箫慎勿宝马装鞍勒酒楼茶肆切莫登法物玩器切莫入庙烧香都是虚演戏酬神亦无益江宁秦淮苏虎丘扬州红桥好风月人道快游名胜j我道浪费金钱窟更有不肖少赢余便思嫖赌任抛掷百万呼卢豪自夸十千s头狂不惜又有无知好`强听信刁唆事告讦苞苴甘作暮夜馈囊罄供胥吏掇非徒作孽招人祸定应召怒遭天殛或流异乡为乞丐或?非类为盗贼不知节俭一念差遂沦沟壑膏斧钺思之可畏亦可痛亟宜猛省自?惕趁此丰年有收成大家撙节莫狼藉减得一分存一分省得一粒存一粒如此积累少至多九年余三三余一纵值荒凶可无患奚忧冻馁虞匮绌莫待无时思有时常将有日思无日若要饱食与衣只须勤耕与力织俭为至宝一字箴民安物阜无奇术所期盛世致太平不愿麟游与凤集但愿菽粟如水火鼓腹含哺忘帝力上为
国家养元气下为A黎储命脉共迎天贶答
君恩熙熙攘攘乐无极我今作歌劝遒人遍宣金口与木舌尔民各宜书一通毋为负我婆心切
忍字歌
心最慈刃最毒心上如何放把刀做来忍字有含蓄这把刀按不定钻出头来丧身命这把刀按得下任他凶险也不怕只要时时忍在胸自然利刃都无锋古来多少能忍汉百般磨练成英雄我持一忍劝世人更把谆谆吴民吴地虽饶民鲜朴江北江南异风俗江北好勇多轻生江南好讼多速狱好勇皆由不忍来细嫌小隙构祸胎或因图产争田屋或因贪利谋钱财或因狂戏竞口角或因酣酗迷酒杯或持刀棍或拳脚一时厮打劝不开强者既伤弱者死惹成人命|成灾凶首抵偿斩与绞造意加功罪不小余人也要杖一百祸到头来悔迟了牵累父母与妻孥株连证佐及O保本无夙怨非深不能忍耐寻烦恼在人止丧一条命自己身倾家复扫几番敲夹方成招无限痛苦吃刑拷招成下在牢狱中衣不遮寒食不饱自作自受理应当拖?旁人做路殍更有一种最蚩氓希图拌命去害人溺水投缳并服毒幽魂怨魄先沉沦岂知自尽不抵命近来禁例甚分明徒然短见\沟渎纵有真w那得伸空撇妻儿抛骨肉重泉风雨泣冥冥皆因一念不能忍多少倾家与丧身乃若好讼尤可异事起睚眦极微细不肯按住心头刀非争名利只争气一投镟棍及讼师唆扛拔薏恢撩痔旒芑言莆碚谄降厣波风浪沸赚将片纸入公门要歇手时也无计书吏承行便索钱差役执票先讲费有司择肥纵饱婪过客抽丰作芳饵不是豪衿出把持定有劣绅来护庇到得衙门临审时铺班使用都周致一家赢了一家输讼师挑拨焰更炽道府告过又到司更将院状包投递耸动发审与亲提上司差票如雷厉解户歇家争共e罪名赃赎谁相替连年屡月不得休贷尽亲朋卖田地妻啼子哭家业消讼师衙役欣得意早使当时忍须臾岂至今朝空懊悔试观不忍致百殃方知忍字召千祥我且细说你细听忍中妙义难思量除却臣忠与子孝天伦大义首纲常若使兄弟共能忍岂肯同气相?墙若使夫妻共能忍岂致反目生乖张若使朋友共能忍岂谷风兴怨伤若待妯娌能以忍满门和气自吉昌若待婢仆能以忍合家鼓舞争趋跄若待姻亲能以忍有时急难来相商若待O里能以忍有时贫乏常相凹人一味只谦逊不使势力逞刚强乡党孰不相敬重面前背後齐称扬岂直善名播当世定教默佑感上苍富贵之人固要忍忍能造福逾绵长贫贱之人尤要忍忍则安分作善良读书之人须要忍磨穿铁砚登庙堂力田之人须要忍滴尽汗血充仓箱行商坐贾须要忍和气不怕走津梁佣工作匠须要忍小心不怕缺衣粮圣门言恕我言忍一字终身用不尽若用得忍字来境到逆时都是顺也无愁也无闷眼底胸中本荡平那有五岳起方寸不虑穷不虑困水到渠成听自然却有天公暗俺脑谖籼剖闭殴艺百口同居传九世天子亲幸问其由手书一纸百忍字忍能睦族能齐家旌表门闾称高义我今治国如治家视尔万民如子弟但能刻刻忍在心何难子孝与弟悌不a狠不忿戾太和宇宙皆元气毋争讼毋好事各安耕凿享乐利一忍不为少百忍不为多忍得终身坦荡荡忍得片刻笑呵呵无灾无祸好快活大家来听忍字歌
五言律
戊午监试楚闱作
皓月悬明远奎光Ｋ厍镅图五老献玉署\英俦桂影天香发卿云瑞气浮末员微恐拔国广薪
赤壁怀古
赤壁临江渚黄泥【坂名】锁暮云至今传二赋不复说三分名士惟诸葛英雄独使君今朝怀古地把酒对斜曛
偶书
春来雨多春去晴光好花蕊蜂须雏翎惊鹞爪柴门留月看琴曩环缟ㄎ锢碜匀绱溯翰忻叶老
雾
大雾满虚空山川一混蒙人声远近际树色有无中旭日光微杳t惨薄丛馍糊难见路举足我心忡
壬戌秋九金陵署梦中作
牢落风尘里三千白新跨虹湖色变啸月海岚亲椒雨铁牛菊霜金马O
帝乡咫尺近浩气达西秦
七言律
粤西九日
冷落荒城又一秋每逢佳节转添愁黄茅嶂远今犹古白风凄叹复羞菊瘦懒看空泪落雁回遥望暮云收闭门却厌登高去醉里心魂到故丘
戊申除夕入彭水采楠木宿神祠侧作
驱驰王事入彭川旅舍神宫辞旧年七载罗阳梅弄影三冬蜀道柳含烟石龟气负星文粲林鸟声催草木鲜忽忆家乡思对镜明晨霜鬓独凄然
长安邸中午日
十载浮萍宦异乡回思已事倍神伤榴裙喷火红好荷盖擎珠绿水凉泡雨有无呼吸变奇云生灭古今忙悲歌慷慨当年梦白空惭续命长
梦境
梦里单眸一老翁胡床岸帻貌如童横谈往事多奇异笑指英才在座中说到当年开福地62蛇啮体漫飞空问吾来楚若干纪六载流光荆棘丛
其二
门外依稀佳客至非仙非佛隔Ф赠侬一束古诗卷蝌蚪开书久别公梦转含糊难记忆檐前错认五更风一声云板彻寒署万事e心日未红
梦餐优昙花作【有引】
余读书山寺时梦餐优\罗花即吟一句云仙人赐我\罗花醒语纯天上人检藏知\罗花即优昙花也因赋以志
优昙曾记梦中餐山寺日高柏水寒云绕佛龛常五色香飘精舍比芝兰生平未识金银气偶尔轻抛麋鹿滩四十年来魔障尽好拂袖紫霞端
冬至渡淮
凤阳路值一阳天霜透征裘陟t巅九里山前沙草合石头城角水云连双I唼喋浮淮浦孤雁翩翻下泗川马首北来闲吊古旧陵宫树不知年
过虞姬墓【在灵壁县有红色草见人辄舞俗名美人草和前人韵】
陵古道照残阳策蹇荒茔吊楚亡血洒西风猿啸月气吞白帝剑生霜贞魂傍逐乌骓逝烈骨长凝碧草香行客莫知悲舞意春来疑作新妆
其二
破秦当日Z咸阳及败谁嗔困北邙玉i无谋定天下i锋有意谢君王八千歌散肠应断九里烟销骨尚香悔比樊姬差一谏空令妃血舞红妆
铜雀台
铜雀空台漳水流云横烟断笑残丘千门锁钥风尘暗万里河山落日收才子文章堪极目美人台榭半成洲【半为漳水所坏】英雄一世今安在明月依然是汉秋
中途遇雪
云漠漠朔风寒雪染征裘行路难霰集甑蛄马滑花飞枝压总心酸离披短袖侵肤润凛冽长途刺骨瘢更憾苍头多怨语何时高卧学袁安
代兄忆弟
天光黯澹雁行斜断续行云映远霞太乙吹藜颠出火C鱼蚀字腹生花素琴悬壁宫声合青草当庭春意h太史於今瞻紫气德星应集我荀家
恩假归里葬亲过固关作
行行复过井陉口白皤皤非旧回首粤川多壮志劳心闽楚少余闲钦承
帝命巡畿辅新沐
皇恩出固关四十年前经过地于今一别到三山祝蔡忠襄公尊配顾太夫人八【有引】
中丞蔡忠襄公以明末壬午开府吾晋时寇乱I起蹂躏三秦公抚循吏民躬驻河上且战且守O年贼不能渡既潼关师溃退保太原大厦已倾难支一木甲申二月城陷公从容就义北面再拜自缢于三立祠吾乡父老至今谈公惠政烈节辄流涕欷[过其祠下者低回而不能去余以西河後进景企芳徽瞻拜之余每深忾慕今越四十载谬叨两江节制来莅金陵适公仲子方炳应纂修通志之聘获与周旋询公家世清白门户零替之状为之叹息方炳言其母顾太夫人於兹仲冬寿跻八负米代养菽水承欢一门节孝可谓无负公於九京矣聊赋四什敬祝九如奉以翟衣侑夫兕爵非止情殷介寿实由义切表忠云尔
中丞秉钺昔行边屈指捐躯四十年马革从容真不愧熊丸辛苦自堪怜河山百战丹心痛俎豆三迁彤管贤忠节并全非易事几人i史有完编
其二
晋阳城畔访遗祠每忆抠衣下拜时老我今开江上幕迟公未拂陇头碑编摩令子知家学讯问高堂识母仪为说诸艰都历尽晁赢得鬓如丝
其三
秦淮L被急归装拜母今称八觞南岳夫人亲授诰东吴名士尽登堂洗心钟磬皈无量藏血衣冠誓未亡谁似一门锺间气独为家国系纲常
其四
两江持节首维风棹楔褒贞即表忠茂苑碧城瞻婺宿长洲紫府傍墉宫重纡象服华筵上久罢鱼轩委巷中圣代旌门多异典怀清台筑具区东
贺寿
才猷当代仰宗工经济文章自不同名着玉堂称绣虎功齐铜柱集飞鸿一身化育钧陶际万姓生成指顾中从此豫州多气象惟凭湘泽望高嵩
其二
数年寒署戴清辉为恋深恩尚未归挟纩何缘同缟带捉襟殊愧等缁衣盾边檄就常摧敌马上诗成已解围敢订中原霖雨足愿分余润慰调饥
五言~句
无酒
一夜一壶酒头已乏钱强欲禁酤我通宵竟不眠
春雨
屈指春三月连九十朝花片落泥涔柴烟带湿烧
春暮
清明方过去谷雨又新来眼看春光尽游人何日回
客访溪
我来客访溪独坐夕阳西古道荒已没隔篱闻鸟啼辛酉上元上谷祈雨作【时经腊无雪恐伤二麦持斋三月冀少回天意故作此示t僚俾各知所省戒云】
皓月当空照黄尘逐日飞求沾惊蛰雨肠断几千回七言~句
罗城署中闲咏
前驯鸽行书案惊醒主人午梦时起坐闲看十七史古今成败有谁知
其二
子厚当年被谪时柳州城上写新诗那知千载存亡後我与先生共客羁
濮湖夜月
水落林空蔓草长猿吟虎啸石龛傍攀萝寻胜穷人力月色悠然照古塘
东津渔火
夜静沙寒滩水鸣云横露冷渡浮萍星垂两岸i磷见故遣幽人撒网惊
鱼城烟雨
石城遥望碧云端峭壁荒凉烟水寒屈指兴亡几许事清风明月在江干
金沙落雁
金沙依旧挂滩长孤雁飞飞下夕阳烟断水寒栖不定稻梁处是他乡
菊
年年九日报花开偏尔今年懒脱腮似怕主人添瘦骨绽黄a影乍徘徊
其二
桃李芳菲尽有期菊花爱独迟迟西风摇落今重九尚尔韬英更待谁
其三
篱边把酒问青天何苦繁霜带醉烟纵使向荣嗟已暮更迟E影益人怜
其四
一般培植百花台\卉争妍不肯开趁取清标须速发莫虚凉序问将来
有感
书生终日苦求官及做官时步步难下许多怀抱事何曾行得与人看
偶吟
石崇豪贵范丹贫生後生前定有因传语世间名利客不如安命是高人
写梦
终日思家怅复吁梦魂飞泊洞庭湖忽惊信篆归何处别却耆童旧途
中秋值雨有感
正拟中秋看月华无端雨後黑云遮天公有意朦胧过不许[光照碧纱
其二
岁岁中秋离别天登楼羞看月团圆嫦娥会得愁人意云闭寒宫合早眠
秋吟
一年又有一年秋难禁时时忆故邱独坐琴台心万里庭前草木尽含愁
其二
漫夸解绶是何人五斗安能强绊身屈指古今犹未远闲看菊蕊倍伤神
春月
腊月出门履雪山梅花向暖绽红春来桃李横冈岭我自披裘草色闲
蜀中山行
几人鞅掌几人闲山里僧家独闭关风雨一犁堪自慰醉归春社月西湾
自吟
逢人漫道不如意满腹原来不合时回首i山千万里乐天安命亦何疑
a冠花
亭亭赤帻岸台端傲出风霜不自寒要识朝阳凭一唱扶桑高捧海澜安
成都
两任边荒囊乏钱低头羞语尉巡前淮受却少年辱也了前生一恶缘
其二
易老冯唐虚岁月难封李广未公侯晋秦同好今吴越只为方圆不可俦
其三
万里孤舟亦一官穷途主仆强加单衣难御朔风冷倚户无言白眼看
送王子重公车
三年简链揣摩成喜送公车上帝城我到八闽将改岁杏花时节看题名
赠属邑
浠川淑气冠齐安抚字催科万姓尤望旰澄到底神君年少足称欢
读聘君歌
挑灯夜读聘君歌句句关情触目多万物生来同此性吾民不听却因何
其二
挑灯夜读聘君歌引得船头骇浪多风雨无心犹会意吾民不听却因何
其三
挑灯夜读聘君歌水底鱼龙喷浪多浪里鱼龙犹听讲吾民不听却因何
其四
挑灯夜读聘君歌江色星光隐没多云横斗转星还现吾民不听却因何
其五
吾民不听却因何岂是吾民痴诈多定有个中真线索从容细读聘君歌
其六
吾民不听却因何笞杖流徒总是多偏与人猜猜不着从容细读聘君歌
其七
吾民不听却因何月旦乡D讲亦多室暗心亏神目电从容细读聘君歌
其八
吾民不听却因何表正影端差莫多俸禄脂膏皆妙语也须添入聘君歌
壬戌九日
人人尽说登高好惟我求闲不得闲山後山前无数景叮咛游客莫空还
题王子重书室句
盆鱼Р菡嫒逡廛德香静者心
补遗
乙卯春题书雪堂
竹笋才生黄犊角蕨芽初放小儿拳试寻野菜和香饭便是黄州二月天
诗余
忆王孙
黄昏独自听乌啼芳草楼前渐满堤寄语王孙莫意迷蚤须归花影将斜月欲西
如梦令
岁暮容非旧食少形骸消瘦睡起不胜愁频叫苍头斟酒斟酒斟酒梦见故乡花柳
其二
赤壁莺啼岸柳岐雨肥园韭忆别若为情且看燕飞红l回首回首谷雨[明时候
满庭芳
脱却蛮烟奔离蜀道三年又到光黄生来命薄才力比谁强眼见此身已老消磨了多少E狂百年里有几人跳出傀儡逢j　思量还故里箪瓢陋巷澹泊何妨任随缘过日说甚彭殇幸遇杏花赤壁访遗迹感慨悲伤寻两地半邱荒草一望白云乡
百字令
楚天和霭忽风狂云黯霎时雨泄溅入篷喷碎玉湿透竹穹珠滴鼍怒龙吟雷轰电掣永夜无休歇桃灯倚枕危樯只恐吹揭　待旦爽气微开枝头梅子m似金丸击菡萏池塘花叶好醉倒浑如无力紫燕无声乌鸦影灭一带柴门僻几人酣饮顿忘昨夜岑寂
风流子
晓风吹破屋春将暮声碎滴檐头见雾绕千村珠开万树衔泥燕子带湿归楼心欢喜点来翻麦浪响过彻溪流茅屋闭门i山洗漱牧童几个戴笠骑牛　停云时午後凝眸望满目绣错田畴恍惚红遮古道绿２字拊缸越褚潦冀R挂月禾秧饮露妇子嬉游怀想醉翁遗迹今古谁俦
西江月
终日阴云@空过上已踏i残红片片满长亭两岸浮萍靡定　莺报春归谁送游人独叹飘零五更杜宇更难听万啭千愁不竟
其二
百岁春光有限一年几度花红及时笑傲趁东风正好秋千轻送　无奈人生易老又当零雨其蒙[明寒食总成空看破浮云如梦
附古文【序二篇墓表一篇】
江南通志序【任两江总制时作】
我
皇上御极二十有二年癸亥礼部奉
旨檄催天下各省通志限三月成书臣成龙承乏两江总督应董其事江西去臣驻江宁千有余里乃檄署江西巡抚布政使臣张所志草创送臣审定送部其江南省通志则臣成龙与江苏抚臣余国柱安徽抚臣徐国相徵属府州县新旧各志及先儒先贤着述论建之有关地方应备采拾者开局江宁延聘在籍儒臣及丈人宿学通达治体谙悉典故者编纂稽考甲乙次第而臣成龙臣国柱臣国相且相与亲为讨论焉并董在局诸臣就明继晷敏皇将事计六月而书成共七十六卷臣成龙以职掌所及当有以序其简端窃见九州之土宜贡赋载於禹贡中古丈尚简质不事详赡其後周官所掌三坟九邱与禹贡所载体制不同而秦汉所收列国图籍时久世远莫可较订嗣後或有所述出自一隅一事不足传信即陈沂杨慎所撰山东四川通志固称善本然皆私自属草体例未纯
皇上乃涣大号申巽命先取各省之志以成一统之志正欲於\中求其详於繁中举其要夫修志之役必始於县县志成乃上之府府荟集之为府志府志成上之督抚督抚荟集之为通志通志归之礼部然後辑为一统志於是无所不该山川贡赋土产人物之类无所不备上下数千载使之了如目前然则通志之举其事不綦重而为之不綦难欤且江南之视各省纂集虽均而难易悬~何也各省通志原有成书而江南~无所本事属创始未易周匝虽穷博采岂无\漏其难一也孙吴六代以逮明初其经国大猷代各异制披寻史乘浩如烟海旁考别纪又多舛误稽辨虽劳讵协至当其难二也江左人物甲於四方伟人骏烈尚疑遗佚至如节孝隐逸悉存姓氏既恐淆杂欲裁讹滥虑没幽潜其难三也所见异辞所闻异辞纪载岁月远於春秋虞初杂志任情好恶志家之体无容疑误并存裁量之能岂尽铢黍不爽其难四也大江左右侨立州郡分隶不常命名变易考往已多无徵准今何由参核其难五也而臣等又以迂E不学之才兼以簿书尘冗之苦短绠汲深曷能胜任惟是祗承
诏旨与同事诸臣其详其慎纂集成书止足以备一统志之采辑而未敢自信为良史也顾臣成龙自策名入仕仰见
圣治右文
皇上单词只字皆足与诗书典诰争光逮及备官畿辅闻见益亲近又与江苏抚臣国柱共事抚臣国柱久在
禁庭身依
紫极常语臣成龙
皇上以天纵之姿好学稽古讲筵诘难燕闲辨问多发
先儒之未发
宵旰之暇考核异同披览得失未尝旦夕释卷频命词臣有所纂着皆足昭垂千载山至於高则拳石出云水归於深而渊泉不竭臣等幸托唐虞之盛世依附V益之末光使朴w鄙陋之所纂辑得备崇文内库之目以垂不朽臣等实有荣幸焉是为序乐经内篇序【任福建臬使寻方伯奉命直隶巡抚时作】
余承乏八闽实司臬事白云在天每刑人於五听之庭惩暴乱理w抑呈制宪姚抚宪吴两先生以上谳於
天子虽生人之念日於死人之法而桁杨三木痛楚哀号常不得伸展眉额用是恒憬然曰唐虞时雍风动刑期无刑成周刑措不用何风之淳也太和在宇宙讵易言哉V陶士制百姓於刑之中以祗德与后夔典乐胄实同源而异流何也乐阳刑阴乐仁刑义未能渐斯民於骨髓即日取斯民而督责之未易善也语曰礼乐不兴则刑罚不中其是之谓乎故知乐者礼之根蒂尤刑之神髓也孝经曰移风易俗莫善於乐良得其原矣沉暾抛雨辽⑹三经之语乐者成其书曰乐经内篇携就商订余曰千金之裘非一狐之腋思无邪一言克备全经善得其解者触类可以旁通裒集\美雅可自命一家是编原本太和之保合深究祀天神祭地只享人鬼之奥义自天命人心三纲五常之大以及日用起居之微靡不悉备而且考律吕之相生定宫徵之互叶旁搜广采举凡正声子声正半变半之说鲜不备具研抉精密器与人合德以音传[浊隆杀罔有遗缺即谓该乐之全可也昔后夔韶凤凰来仪师旷清角鸣鹤率舞马仰秣於巴瑟鱼出听於牙琴声音之道与造物通其感召洵有莫知其然而然者故知乐之微其於天下无难矣乐记曰大乐与天地同和今
圣天子建中和之极正德利用厚生九叙维歌矣凡赞襄歌叙者惟以乐防民之情而教之和则以致鬼神以和邦国以谐万民以安宾客以悦远人以作动物跻天下於唐虞三代之盛於以吹休和即云门咸池韶C六代之乐举不外是苟不探其原而仅求之黄锺累黍遂致阮咸讥荀之尺短和岘病王朴之声高李照纵黍嫌於太长胡瑗横黍苦於太短或专求之金石而f斛有古今之不同斗臬有真赝之难辨纷纷於制器吹律以祈合天地之元音安能兴雅颂而复古乐也哉抑闻之唐太宗有言朕闻人和则乐清若百姓安乐则金石自谐矣是诚得与民同乐之旨易雷地豫豫顺以动故天地如之此作乐崇德之所由来不可识政教之大成也与披览是编u月忽移藩署更惧不克负荷屡上之姚吴两先生兹复奉
简命北绥畿辅任愈大责愈重益深惴栗爰以教民和一念用自策励因公之同好导扬太和共G
圣治之咸五登三焉谨序
骁骑将军柱石王公墓表【任湖广分巡下江防道新福建臬使时作】公【讳】宗臣号柱石南阳淅川人生有异徵伟骨相膂力~人喜韬略射猎禹山洧水间以雄桀自命弱冠游荆益
国初滇黔未入版图公即审顺逆仗策来归
世祖章皇帝嘉之命从事郢鄂今
上龙飞之五年滇蜀平江汉底定
上念豫楚隘要惟西陵弋阳为重镇晋公都督佥事驻黄州公至则简练将士L疾棺潇蛾门右隙地辟射圃超距翘关角力较艺立庙祀马神春秋取驹闲G蕃庶暇则角巾从容柳荫中指顾形胜用兵之地以示将佐公纪律既严什伍无舛弦之士Uni锄兹痪鄞樵牧近於aa犬放於营垒其威重慈惠如此性蔼厚爱敬士大夫士之贤而贫者民之孤寡笃癃者岁时k给以为常而其自处则甚约或馈美酒十数罂悉以颁之麾下虽古投醪挟纩何多逊焉康熙七年有O镇叛卒匿大崎山中牢四出公命偏师驰往擒其渠魁
九人送大府余党遂鸟兽散岁大饥首倡捐赈存活数万人
上闻加一级十二年癸丑冬滇黔变起仓卒公不震不谖┥旯威明号令备战守明年正月三日大司马抚军张公檄守武昌公星夜率兵往元夜有警公谨斥堠息灯火停漏分哨九门而自环甲坐谯楼上夜半领十数骑周巡雉堞竟夕惟饮汤一盏而已贼寝谋不敢发是时大司马出奇制胜视公如左右手五月麻城东山贼起公请於大司马率师东下值守宪徐公疾趋至麻城相与赞画悉中机宜且剿且抚不旬日东山平冬十月江右贼出鄱阳陷湖口数县进逼楚境蕲州大震公奉大司马命急驻蕲与下雉一军为掎角时精甲尽在武昌而公所部多新募粮饷匮军容未振余力图刍糗并赠火枪百口公立赴蕲蕲民稍安公委罗田守备黑子驻黄梅清江会禁军楼橹西上夹攻贼贼败走收湖口星子诸县自蕲以上金汤安堵事闻
上大嘉叹数赐纪h而公以劳瘁病作和门星陨?马夜惊呜呼痛哉时康熙十四年二月廿二也大司马思公功特疏请恤曰方兹多事之时该将勤劳颇着与寻常病故者不同今王宗臣幼子伶仃穷途旅榇情实可愍应否比照夷陵标马之迅病故之例恩赐存恤少慰忠魂激劝劳臣俾服
皇恩靡尽疏上
天子恻然改容奉
俞旨赐祭葬先是康熙六年
覃恩诰封骁骑将军元配刘氏封夫人并封二代考妣如其官J一子入监读书公子名麟绂公卒麟绂甫六岁居丧成礼今且十龄举止如成人e异能文黄之人既德公不忍其裔之归豫也相与留公Y而公素与里中王氏笃兄弟谊有年麟绂将长为黄冈人康熙十七年戊午十月二十九日卜葬公於县东还和乡杨坂之原既建茔兆既R黄肠畏垒相乡永思无疆呜呼哀哉麟绂聘现任武昌府城守都督佥事李公讳兆捷女女二俱幼未字公之葬也既砻石镌志纳圹中而黄之绅士以余知公最深属文表墓摭实直书用告来T览斯文者有所考述庶以国史焉
郑肯崖诗集序
肯崖黄冈幽人也自临V赤壁闽海春潮燕山朔雪靡不晨夕与共昨年秋又访余於三山石城再冬春矣肯崖有句云赤壁清风连越峤金台明月又扬州洵浮踪聚散真岁月也比北道就养於上谷之尧封余其行笈有自为诗残纸C蚀得近三百首诗道性情本取其温厚和平有关於世道人心此四始六义之所以风世也今肯崖栖心道岸放情尘表足迹所至吊古品今不为凡响或时阐圣贤之微丈或时寄渔钓於烟水或时慨昔人之不可见或时抒境遇之所欲言咸以声韵自写性情总不欲以姓名闻之海内余素同汉阴南北互忘宾主不急为之裒⒊舌惧渐以为不足轻重愈遗落废弃特属缮写授梓庶宇内读书学道高人知潇湘江汉间尚有张子同陆鸿渐其人而肫挚悱恻犹灵均山鬼天问诸篇闲卫正学更溯源道州濂溪绀寒清水也爰濡笔而弁其端
跋郑肯崖咏筠阳书院七贤诗
圣学自濂洛关闽後躬行实践闲卫孔孟正宗者代不乏贤其颖慧高明流入葱岭教外别传者亦复不少得此直指仁体功用仍不外子臣弟友赞颂七贤各如其实洵不敢跬步违背可谓笃诚之学
跋郑肯崖渔舟诗
余在黄州九年交肯崖老人最深比癸亥春日秦淮石城间出画册钓鱼图展D良久雅与张志和陆龟蒙同一风尚余不禁神游浩浩烟波中矣因捉笔题曰风雨晦明皆造化山河大地一渔翁
于清端政书卷八

        </div>
      </div>
    </div>
  </div>
</div>
<!--update:2025-08-29 17:51:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>