<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="邢特进集题词,邢特进集,附录,邢特进集全文在线阅读,邢特进集全文在线下载,大玄古籍书库">
<meta name="description" content="诗文集。北齐人邢邵撰。。一卷。邵字子才。小字吉,河间鄚(今河北任丘)人。北齐文学家。。曾仕北魏、。北齐。。历太常卿、兼中书监、。摄国子祭酒、。后授特进。。幼少聪慧,文雅有才思、博览强识,年未二十即负盛名。魏孝明后,诗文之美,独步当时。每一文出,京师为之纸贵。诗以五言为主,《冬夜酬少傅直史馆》、《七夕》等有名,乐府小诗《思公子》写闺怨,情切意深。深受南梁诗风影响。与温子昇齐名,世称“温邢”,又与稍后的魏收,并称“邢魏”,三人被合称“北地三才”。他学识渊博,主张无神论,为北齐反佛教思想家。强调“人死则神灭”,">
<title>邢特进集_邢劭_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">邢特进集</span> <br/>
          作者： <span class="inputVal" id="bkauthor">邢劭</span> <br/>
          朝代： <span class="inputVal" id="bkdate">南北朝</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]9608</span> <br/>
          说明： <span class="inputVal" id="bkdec">诗文集。北齐人邢邵撰。 一卷。邵字子才。小字吉,河间鄚(今河北任丘)人。北齐文学家。 曾仕北魏、 北齐。 历太常卿、兼中书监、 摄国子祭酒、 后授特进。 幼少聪慧,文雅有才思、博览强识,年未二十即负盛名。魏孝明后,诗文之美,独步当时。每一文出,京师为之纸贵。诗以五言为主,《冬夜酬少傅直史馆》、《七夕》等有名,乐府小诗《思公子》写闺怨,情切意深。深受南梁诗风影响。与温子昇齐名,世称“温邢”,又与稍后的魏收,并称“邢魏”,三人被合称“北地三才”。他学识渊博,主张无神论,为北齐反佛教思想家。强调“人死则神灭”,为世人所推重。原有集三十卷,皆散佚。今集为明张溥辑刊。收赋、诏、表、奏、书、序、议、颂、铭、碑、谥议、哀策文、墓志等近三十篇,乐府和诗近十首。有《汉魏六朝百三名家集》 本。</span> <br/>
          封面： <span class="inputVal" id="bkimg">Z_19445.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]邢特进集
[book_author]邢劭
[book_date]南北朝
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]9608
[book_dec]诗文集。北齐人邢邵撰。 一卷。邵字子才。小字吉,河间鄚(今河北任丘)人。北齐文学家。 曾仕北魏、 北齐。 历太常卿、兼中书监、 摄国子祭酒、 后授特进。 幼少聪慧,文雅有才思、博览强识,年未二十即负盛名。魏孝明后,诗文之美,独步当时。每一文出,京师为之纸贵。诗以五言为主,《冬夜酬少傅直史馆》、《七夕》等有名,乐府小诗《思公子》写闺怨,情切意深。深受南梁诗风影响。与温子昇齐名,世称“温邢”,又与稍后的魏收,并称“邢魏”,三人被合称“北地三才”。他学识渊博,主张无神论,为北齐反佛教思想家。强调“人死则神灭”,为世人所推重。原有集三十卷,皆散佚。今集为明张溥辑刊。收赋、诏、表、奏、书、序、议、颂、铭、碑、谥议、哀策文、墓志等近三十篇,乐府和诗近十首。有《汉魏六朝百三名家集》 本。
[book_img]Z_19445.jpg


[book_title]邢特进集题词
济阴温鹏，举巨鹿魏伯起、河间邢子才为北朝文人称首，杨遵彦《文徳论》云：“古今词人皆负才遗行，唯邢子才、王元景、温子升彬彬有徳素然。”则温、邢在当日兼以行显，非伯起惊蛱蝶比也。子才读书，五行俱下，独不喜雠校，曰：“天下书，至死读不可遍焉，能始复校。”此言颇疏，率而后世才士间宗其说。余度隋、唐以来至今日，书籍多子才时更数倍，茍欲遍识，涂必出此，所谓汉髙取天下，得意者闗中耳。置学一奏事，关典教馀，文无绝殊者，汉贾生、公孙臣等言正朔服色事君相，莫能遵用，太史公三致慨焉。以元魏灵后之时，子才欲伸其志，予窃难之。异同交安，贤愚并接，抱此天资，与物无忤，然在坐作表，袁翻怒为小儿言论相轻，崔暹夺其帝，听甚哉！入世之不易也。
娄东张溥题

[book_title]邢特进集
赋
新宫赋
拟二仪而构路寝，法三山而起翼室。何大厦之眈眈，而斯干之秩秩。岂西京之足伟，故东都之所匹。尔其状也，则瑰谲屈奇，澜漫陆离，嵯峨崔嵬，巉岩参差。若密云之乍举，似鹏翼之中垂。布菱苹之与莲蒂，咸反植而倒施。若承露而将转，似含风而欲披。土成黼黻，木化蛟螭，布红紫之融泄，间朱黄之赫曦。兽狂顾而犹动，鸟将骞而以疲。木神水怪，海若山祇，千变万化，殊形异宜。阴梁北注，阳鸟南施。百楹列倚，千栌代支。或据险而形固，或居安而势危。
诏
为齐文宣受禅赦诏
无德而称，代刑以礼，不言而信，先春后秋。故知恻隐之化，天人一揆，弘宥之道，今古同风。朕以寡薄，功业无纪。昔先献武王，值魏世不造，四海幅裂，九鼎行出，祭器无归。乃驱御侯伯，大号燕、赵，拯厥颠坠，俾亡则存。文襄王外挺武功，内资明德，纂成先业，辟土服远。年逾二纪，世历两都，狱讼有适，讴歌斯在。魏帝俯遵历数，念在褰裳，远取唐、虞，终同脱屣。实幽忧未已，志在阳城，而群公卿士，诚守逾切，遂属代终，居于民上，如涉深水，有眷终朝。始发晋阳，九尾呈瑞，升坛告天，赤雀效祉。惟尔文武不二之臣，股肱爪牙之将，左右先王，光隆大业，永言诚烈，共兹休庆。然三皇存教，非易可免，七名改咒，庸可庶几，思其亿兆，同始兹日，其大赦天下。
表
百官贺平石头表
大江设隘，实限夷华，前魏观涛而退，后魏登山而反，声教不通，多历年代。今苍雉奉职，灵鼍自梁，折苇为舟，凭力可渡，始知德通于物，孟门失险，道清将顺，劔阁自开，行举洞庭之乐，放畜长洲之苑，会玉帛于涂山，树铜柱于南极。
贺老人星表
冥贶未已，灵应犹臻。以某夜老人星见，达旦扬光，经旬未灭；虽三星共色，五老同游，拟之于此，故无与匹。自非玄风感极，圣敬回天，何能使休征秘祉，相寻而至。故以朝夕相趋，史无停笔。
为文襄让尚书令表
扬职万机，緫任百揆，悬衡庶物，准纳群僚。何以助日月之光华，增天地之高厚。反鉴取照，匹此何难；倒裳求领，方之为易。
又表
正以昼览太山，不假秋毫之察；夜仰列宿，岂藉烛龙之明。爵人以世，既非盛德之举；公门有私，故是陵夷之运。
为李卫军以国子祭酒让东平王表
臣闻运舟归于积水，致远在于逸足，未有涓浍之流，可成奔飞之用，驽蹇之乘，而有灭没之功。既列赵衰，先人之敏，请同虞邱退身之义。具官臣某，民望时宗，声实攸在，斧藻川流，雕篆霞蔚，蕉蒲既茂，枝叶实繁。故以学穷齐鲁，声高梁魏，诏美司朝，佥谐允在。伏愿回恩徙授，以答具瞻。
为彭城王韶让侍中表
貂鼹〈《太平御览》二百十九作鼲。〉映首，日月在前。〈《御览》作躬。〉冠盖庶僚，跨蹑多士。虽智惭量力，明阙自知；在梁之讥，无待喧华之议；素餐之责，岂须噂𠴲之口。何悟天之情眷，〈《御览》作天情方眷。〉复延今宠。遂緫录百揆，寅亮万机，文昌治本，得失所系，用才长短，隆替〈《御览》替下有以之二字。〉何容以斯岂得，〈《御览》作寡薄。〉用膺兹忝。
为潘司徒乐让表
武皇帝运属继元，事深微禹，摧蚩尤之阵，破寻邑之师。义开金石，理勖庸骀。遂日奉羁勒，有事风尘。徒备鸟背之毛，曾无马棰之力。
为司空景让表
属平，分广施，造物多品，长短入用，小人见收，连采台阶，堪均鼎足。昨者谪见垂象，灾起潜伏，此之为累，非直微躬。
奏
请置学及修立明堂奏
世室明堂，显于周、夏；一黉两学，盛自虞、殷。所以宗配上帝，以著莫大之严；宣布下土，以彰则天之轨。养黄发以询哲言，育青衿而敷教典，用能享国长久，风徽万祀者也。爰暨亡秦，改革其道，坑儒灭学，以蔽黔黎。故九服分崩，祚终二代。炎汉勃兴，更修儒术。故西京有六学之义，东都有三本之盛。逮自魏、晋，拨乱相因，兵革之中，学校不绝。仰惟高祖孝文皇帝禀圣自天，道镜今古，列校序于乡党，敦诗书于郡国。但经始事殷，戎轩屡驾，未遑多就，弓劔弗追。世宗统历，聿遵先绪，永平之中，大兴板筑。续以水旱，戎马生郊，虽逮为山，还停一篑。而明堂礼乐之本，乃郁荆棘之林；胶序德义之基，空盈牧竖之迹；城隍严固之重，阙砖石之功；墉构显望之要，少楼榭之饰。加以风雨稍侵，渐致亏坠。非所谓追隆堂构，仪刑万国者也。伏闻朝议以高祖大造区夏，道侔姬文，拟祀明堂，式配上帝。今若基址不修，仍同邱畎，即使高皇神享，阙于国阳，宗事之典，有声无实。此臣子所以匪寗，亿兆所以伫望也。臣又闻官方授能，所以任事，事既任矣，酬之以禄。如此则上无旷官之讥，下绝尸素之谤。今国子虽有学官之名，无教授之实，何异兔丝燕麦，南箕北斗哉？昔刘向有言，王者宜兴辟雍、陈礼乐以风天下。夫礼乐所以养人，刑法所以杀人，而有司勤勤，请定刑法，至于礼乐，则曰未敢。是敢于杀人，不敢于养人也。臣以为当今四海清平，九服寗宴，经国要重，理应先营，脱复稽延，则刘向之言征矣。但事不两兴，须有进退。以臣愚量，宜罢尚方雕靡之作，颇省永龋土木之功，拜减瑶光材瓦之力，兼分石窟镌琢之劳，及诸事役非世急者，三时农隙，修此数条。使辟雍之礼，蔚尔而复兴；讽诵之音，焕然而更作，美榭高墉严壮于外，槐宫棘寺显丽于中。更明古今，重遵乡饮，敦进郡学，精课经业，如此则元、凯可得之于上序，游、夏可致之于下国，岂不休欤！
书
答袁肇修书
（魏齐世台郎，多交通饷遗。肇修在尚书十年，未曾受升酒之馈。邵时为尚书，与肇修有旧，每于省中语戏，常呼肇修为清郎。大寗初，肇修以太常少卿出使巡省，经历兖州，时邵为兖州刺史。别后遣送白䌷为信，肇修不受，与邵书，邵答之。）
一日之赠，率尔不思。老夫忽忽，意不及此。敬承来旨，吾无间然。弟昔为清郎，今日复作清卿矣。
遗辛术书
（术魏末迁东徐州刺史，为淮南经略使。齐天保元年，睢州剌史及所部郡守俱犯大辟，朝廷以其奴婢百口及资财尽赐术，三不许，术乃送所司，不复闻奏。邵闻，遗术书。）
昔锺离意云：“孔子忍渴于盗泉，便以珠玑委地。”今足下能如此，可谓异代一时。
序
萧仁祖集序
萧仁祖之文，可谓雕章间出。昔潘、陆齐轨，不袭建安之风，颜、谢同声，遂革太元之气，自汉逮晋，情赏犹自不谐，河北江南，意制本应相诡。
议
皇太子东面议
（天保元年，皇太子监国在西林园。冬，会群议皆东面。二年于北城第内，冬，会又议东面，陆卬疑非礼，魏收改为西面，邢子才议欲依前。）
凡礼有同者，不可令异。诗说：“天子至于大夫，皆乘四马，况以方面之少，何可皆不同乎？”若大子定西面者，王公卿大夫士，复何面邪？南面，人君正位。今一官之长，无不南面；太子听政，亦南面坐。议者言皆晋旧事，太子在东宫西面，为避尊位，非为向台殿也。子才以为东晋博议，依汉魏之旧，太子普臣四海，不以为嫌，又何疑于东面？礼“世子绝旁亲”，“世子冠于阼”，“冢子生，接以太牢”。汉元著令，太子绝驰道。此皆礼同于君。又晋王公世子，摄命临国，乘七旒安车，驾用三马，礼同三公。近宋太子乘象辂，皆有同处，不以为嫌。况东面者，君臣通礼，独何为避？明为向台，所以然也。近皇太子在西林园，在于殿犹且东面，于北城非宫殿之处，更不得邪？诸人以东面为尊，宴会避。案燕礼、燕义，君位在东，宾位则在西，君位在阼阶，故有武王践阼篇，不在西也。礼“乘君之车，不敢旷左。”君在，恶空其位，左亦在东，不在西也。“君在阼，夫人在房”，郑注“人君尊东也”。前代及今，皇帝宴会接客，亦东堂西面。若以东面为贵，皇太子以储后之礼，监国之重，别第宴臣宾，自得申其正位。礼者皆东宫臣属，公卿接宴，观礼而已。若以西面为卑，实是君之正位，太公不肯北面说丹书，西面则道之，西面乃尊也。君位南面，有东有西，何可皆避？且事虽少异，有可相比者。周公，臣也；太子，子也。周公为冢宰，太子为储贰。明堂尊于别第，朝诸侯重于宴臣宾，南面贵于东面。臣疏于子，冢宰轻于储贰。周公摄政，得在明堂南面朝诸侯，今太子监国，不得于别第异宫东面宴客，情所未安。且君行以太子监国，君宴不以公卿为宾，明父子无嫌，君臣有嫌。案仪注，亲王受诏冠婚，皇子皇女皆东面。今不约王公南面，而独约太子，何所取邪？议者南尊，改就西面，转君位，更非合礼。方面既少，难为节文。东西二面，君臣通用，太子宜然，于理为允。
宫吏之姓与太子同名议
案《曲礼》“大夫士之子，不与世子同名”，郑注云：“若先之生，亦不改。”汉法，天子登位，布名于天下，四海之内，无不咸避。案《春秋经》“卫石恶出奔晋”，在卫侯衎卒之前，其子恶始立，明石恶于长子同名。诸侯长子在一国之内，与皇太子于天子，礼亦不异。郑言先生不改，葢以此义。卫石恶、宋向戌，皆与君同名，《春秋》不讥。皇太子虽有储贰之重，未为海内所避，何容便改人姓？然事有消息，不得皆同于古。宫吏至微，而有所犯，朝名从事，亦是难安。宜听出宫尚书，更补他职。
改葬服议
（王元轨子欲改葬祖及祖母，列上，未知所服。子才议曰：）
《礼》“改葬缌麻”。郑玄注：“臣为君，子为父，妻为夫。”唯三人而已。然嫡曾孙、孙承重者，曾祖父母、祖父母改葬，既并三年之服，皆应服缌。而止言三人，若非遗漏，便是举其略耳。
讯囚请占议
（准旧皆评囚取占，然后送付廷尉。邵以为不可。）
设官分职，各有司存。丞相不问，鬬人虞官，弓招不进，岂使尸祝兼刀匕之役，家长侵鸡犬之功。
颂
甘露颂七首
历选列辟，逖听前闻。三才易统，五运相君。皇极攸序，庶类以分。乃忠乃敬，或质或文。
赫矣景命，蒸哉上圣。大德莫名，至道无竞。川停岳路，云临水镜。望日齐明，瞻天比映。
功深微禹，业隆作周。英华内积，文教外修。广轮四海，提封十洲。紫川北注，赤水南流。
宸居两楹，恭已万国。圣敬日渐，王猷允塞。礼有大成，乐无惭德。用天之道，顺帝之则。
政平民豫，岁稔时和。九功惟叙，九叙惟歌。风轮蹍汉，毛舟沈河。玉龟出沼，鸣凤在阿。
休征屡动，感极回天。流甘委素，玉润冰鲜。蜜房下结，珠琲上悬。布濩林野，洒散旌旃。
日月已明，宇宙已廓。鼓缶成咏，挹水为乐。以为玄黄，犹参沃若。取慰天壤，用忘沟壑。
铭
文襄金像铭
妙形难象，至理希诠。形之所极，理亦在焉。悟兹空假，劳此葢缠。式图�秘，用结来缘。丹青并饰，金玉同镌。神仪内莹，宝相外宣。圆光照耀，映被无边。灵应盻响，感发大千。锺福旒纩，其永如天。归庆怙恃，寿等南山。凡厥亲类，宜其永年。诚归妙觉，标志上玄。托铭斯在，旷劫方传。
献武皇帝寺铭
惟睿作圣，有纵自天，匡国庇民，再造区夏，功高伊吕，道迈桓文，虽住止域中，而神游方外，影响妙法，咫尺天人，晓夜自分，不劳鸡鹤之助，六时靡惑，非待壶箭之功，永寄将来，传之不朽。词曰：
用分行坐，以敦戒行，苦罪祈福，傲狠成敬。万国咸亨，一人有庆。方传自久，是用成咏。
碑
广平王碑
公分气氤氲，禀灵昭晋，基构轮奂，源流浚远，积石莫之方，委水不能喻，山渎效神，辰昴降德，自天攸纵，郁为时宗，墙宇淹旷，标格秀远，道亚生知，德均殆庶，日月在躬，水镜被物，望青松而比秀，干白云而上征，侍讲金华，叅游铜雀，出陪芝盖，入奉桂室，充会友之选，当拾遗之举，发言为论，受诏成文，碧鸡自口，灵蛇在握，方见建安之体，复闻正始之音。公年方弱冠，而位居寮右，道被生民，惠渐万物，郁为雅俗之表，峨成社稷之镇，公孙声动天下，已非其伦，管子光照邻国，孰云能拟，方谓膺斯多福，降此永年，夺抟风之逸羽，穷送日之远路，同岐山之嘉会，陪岱宗之盛礼，而群飞在辰，横流具及，山崩川竭，星霣日销，崑岳既毁，玉石俱烬，兰挺则芬，玉生则润，泱泱万源，落落千仞，我有徽猷，金声玉振，志犹学海，业比登山，蜘蹰缇衮，绛帐韦编，寻微启奥，敷理入玄，天地或终，山河匪寿，昔日先民，谁堪长久，立言立事，责之身后，式铭景行，是为不朽。
冀州刺史封隆之碑
公世载儒雅之风，家传锺鼎之业，出三代而克阜，历两都而盛转。五世祖游。游子孚，聇斯鸟兽，狭此邱壑，濡足焚首，念在一匡，委质中山，并充衮阙，故已援坠拯溺，大庇生民，祖定功业，建旆怀藩，扬旌冀部，耳目相接，歌咏独存。父司空孝宣公，禀润玉府，承华桂簿，望振鹭而齐举，轶归鸿而并运，以兹一德，光事三主，七登九伯之重，再处八元之任，必有馀庆，事属才子，莫之与京，理归世禄，非因原隰之气，讵待河岳之灵，发纯粹而成址，禀中和而树质，神体秀异，志识闲爽，幼体成人，弱不好弄，同凤凰之五色，非豫章之七年。太昌初，平洛，除侍中骠骑大将军，密勿枢功，逶迤衮职，貂蝉承弁，华藻披衣，鸣双璜于峻陛，驱六辔于广路，升华辇以弼一人，践泰阶而平天下。
景明寺碑
九土殊方，四生舛类，昏识异受，修短共时，德表生民，不救太山之朽壤，义同列辟，岂济滦水之沦胥，漂卤倒戈之势，浮江驾海之力，孰不旷息相催，飞驰共尽，泡沫不足成喻，风电讵可为言，而皆迁延爱欲，驰逐生死，眷彼深尘，迷兹大夜，坐积薪于火宅，负沉石于苦海，结习靡倦，忧畏延长，身世其犹梦想，荣名譬诸幻化，未能照彼因缘，体兹空假，袪洗累惑，摈落尘埃，苦器易雕，危城难久，自发迹有生，会道无上，劫代缅邈，朕迹遐长，草木不能况缺，尘沙莫之比形，日晷停流，星光辍运，香雨旁注，甘露上悬，降灵迦卫，拥迹忍土，智出须弥，德逾大地，道尊世上，义重天中。铭曰：
大道何名，至功不器。理有罔适，法无殊致。能以托生，降体凡位。正觉如远，一念斯至。德尊三界，神感四大。川流自断，火室不然。衣生宝树，座踊芳莲。智固有极，道畅无边。
并州寺碑
夫至道密微，无迹可睹，神功感应，有理斯存，虽慧日已照，而大夜莫晓，香雨时流，而深尘未息，旷劫悠缅，历代遐长，眇眇世罗，无能免其一目，汎汎欲网，孰能解其三面。自大教迁流，行于中土，希向之士，烟踊沙属，洹沙未足为言，积尘所不能喻，皆云出没生死之河，浮沉爱欲之海，未有矫然独悟，脱落身名，望彼岸而攸往，汎宝船而利涉。
谥议
文宣帝谥议
伏惟圣德光远，神猷弘大，初自登庸，民誉所集，把尺持刀，成务斯在，百揆载清，四门唯穆。及天眷既属，人谋所归，鸟兽迁情，士女革面，敬顺天人，拱揖群后，处无上之尊，居域中之大，礼盛乐修，时和岁稔，海内有截，天下泰然，犹忧劳亿兆，经营四国，同虞、舜之巡省，若轩辕之靡寗，威武纷纭，神功四畅，怨西以东，化南自北，临瀚海以浴兵，登天山而绁马，左萦右拂，拟歌成章，方朝百神于太华，受万国于稽岭，升中增封，高拱垂衣，而天丧黎庶，奄捐四海，考妣之慕，实被含生，称天作诔，抑惟恒数，故以名追实，尽物未臻其美，屈道从制，一日可以成名。
哀䇿文
文宣帝哀䇿文
皇路启扉，輴菆弛殡，八挍案部，六卿且引，攀蜃辂而雨泣，仰穹苍而抚心，悲风发而地骇，愁云兴而景沈，哲王垂范，有训有则，式奉话言，光敷令德，其辞曰：
四象更运，九天代名。通三以王，得一为贞。是应玄德，实启苍精。风后之陈，师尚之兵。三奇六合，七变五成。授戈推毂，禀律龚行。野无完陈，邑少坚城。经营四海，劬劳百姓。芝葢夕临，羽旄晨映。地不掩瑞，天不爱宝。既丹其雀，又朱其草。莫黑已素，莫赤自皓。百兽斯蹈，五灵载扰。甘露瀼瀼，青龙矫矫。武功已畅，文教未穷。方偃烽堠，销戟藏弓。齐光日月，比祚华嵩。而氛祲日下，星暗虚中。奄捐朝市，长弃华戎。道宣末命，义阐馀风。六繂已散，九旗方卷。见容卫之虚归，知平生之日远。同乘云而永逝，异骑龙之更反。清笳奏兮野风急，金鼓震兮日光晚。千官悲而雨注，万国哀而露泫。万事同尽，百虑俱收。劔舄永去，衣冠自游。音仪已谢，神教空留。知英声与至德，当无绝兮千秋。
墓志
太尉韩公墓志
立事立言，是为勿替，上公世德，实系不朽。虽将相无种，而公卿有门，是以万锺四牡，曷弈于往代，长组高冠，陆离于前祀，及负笈追陪，结友从师，先难后易，身佚功倍，皆神游隅隩，理合精微，非存甯越，废寝食以存道，久殊高凤，忘冠履以成业，皎皎独照，旁绝嚣滓，亭亭孤出，入自云霞，忘情誉毁，同嗣宗之于善恶，齐心得丧，若叔夜之于愠喜，方将受在三九，追踪二八，弘大道以事一人，敷至理以安百姓，而天德不厚，神听多愆，仁勇一亡，辩智同尽。
李礼之墓志
食有奇味，相待乃餐。衣无常主，易之而出。
乐府
思公子
绮罗日减带　　桃李无颜色
思君君未归　　君来岂相识
诗
三日华林园公宴
回銮自乐野，弭葢属瑶池。
五丞接光景，七友树风仪。
芳春时欲遽，览物惜将移。
新萍已冒沼，馀花尚满枝。
草滋径芜没，林长山蔽亏。
芳筵罗玉俎，激水漾金卮。
歌声断以续，舞䄂合还离。
冬夜酬魏少傅直史馆
年病从横至，动息不自安。
兼豆未能饱，重裘讵解寒。
况乃冬之夜，霜气有馀酸。
风音响北牖，月影度南端。
灯光明且灭，华烛新复残。
衰颜依𠉀改，壮志与时䦨。
体羸不尽带，髪落强扶冠。
夜景将欲近，夕息故无寛。
忽有清风赠，辞义婉如兰。
先言叹三友，次言惭一官。
丽𦸼髙郑、卫，専学美齐、韩。
审谕虽有属，笔削少能干。
髙足自无限，积风良可抟。
空想青门易，寗见赤松难。
寄语东山道，髙驾且盘桓。
冬日伤志篇
昔时惰游士，任性少矜裁。
朝驱玛瑙勒，夕衔熊耳杯。
折花步淇水，抚琴望丛台。
繁华夙昔改，衰病一时来。
重以三冬月，愁云聚复开。
天髙日色浅，林劲鸟声哀。
终风激檐宇，馀雪沟条枚。
遨游昔宛洛，踟蹰今草莱。
时事方去矣，抚己独伤懐。
七夕
盈盈河水侧，朝朝长叹息。
不吝渐衰苦，波流讵可测。
秋期忽云至，停梭理容色。
束衿未解带，回銮已沾轼。
不见眼中人，谁堪机上织。
愿逐青鸟去，暂因希羽翼。
齐韦道逊晩春宴
日斜賔馆晩，风轻麦𠉀初。
檐喧巢幕燕，池跃戏莲鱼。
石声随流响，桐影傍岩疏。
谁能千里外，独寄八行书？
应诏甘露诗
膏露且渐洽，凝液汭旍旗。
草木尽霑被，玉散复珠霏。
谁谓穹昊逺，道合若应机？
贺老人星诗
瑞动星光照，化穆月轮重。
庶徴符祉箓，将以赞时雍。

[book_title]附录
本传
邢邵，字子才，河间鄚人，魏太常贞之后。父虬，魏光禄卿。卲小字吉，少时有避，遂不行名。年五岁，魏吏部郎清河崔亮见而奇之，曰：“此子后当大成，位望通显。”十岁便能属文，雅有才思，聪明强记，日诵万馀言。族兄峦，有《人伦鉴》，谓子弟曰：“宗室中有此儿，非常人也。”少在洛阳，会天下无事，与时名胜专以山水游宴为娱，不暇勤业。尝因霖雨，乃读《汉书》，五日，略能遍记之。后因饮谑倦，方广寻经史，五行俱下，一览便记，无所遗忘。文章典丽，既赡且速。年未二十，名动衣冠。尝与右北平阳固、河东裴伯茂、从兄罘、河南陆道晖等至北海王昕舍宿饮，相与赋诗，凡数十首，皆在主人奴处。旦日奴行，诸人求诗不得，卲皆为诵之。诸人有不认诗者，奴还得本，不误一字。诸人方之王粲。吏部尚书陇西李神俊大相钦重，引为忘年之交。
释巾为魏宣武挽郎，除奉朝请，迁著作佐郎。深为领军元乂所礼，乂新除迁尚书令，神俊与陈郡袁翻在席，乂令卲作谢表，须臾便成，以示诸賔。神俊曰：“邢卲此表，足使袁公变色。”孝昌初，与黄门侍郎李琰之对典朝仪。自孝明之后，文雅大盛，卲雕虫之美，独步当时，每一文初出，京师为之纸贵，读诵俄遍远近。于时袁翻与范阳祖莹位望通显，文笔之美，见称先达，以卲藻思华赡，深共嫉之。每洛中贵人拜职，多凭卲为谢表。尝有一贵胜初受官，大集賔食，翻与卲俱在坐。翻意主人托其为让表，遂命卲作之。翻甚不悦，每告人云：“邢家小儿当客作章表，自买黄纸，写而送之。”卲恐为翻所害，乃辞以疾。属尚书令元罗出镇青州，启为府司马。遂在青土，终日酣赏，尽山泉之致。
永安初，累迁中书侍郎，所作诏诰，文体宏丽。及尔朱荣入洛，京师扰乱，卲与弘农杨愔避地嵩高山。普泰中，兼给事黄门侍郎，寻为散骑常侍。太昌初，敕令恒直内省，给御食，令覆按尚书门下事，凡除大官，先问其可否，然后施行。除卫将军、国子祭酒。以亲老还乡，诏所在特给兵力五人，并令岁一入朝，以备顾问。丁母忧，哀毁过礼。后杨愔与魏收及卲请置学及修立明堂，敕有司别议经始。
累迁太常卿、中书监，摄国子祭酒。是时朝臣多守一职，带领二官甚少，卲顿居三职，并是文学之首，当世荣之。世宗幸晋阳，路中频有甘露之瑞，朝臣皆作《甘露颂》，尚书符令卲为之序。及文宣皇帝崩，凶礼多见讯访，敕撰哀策。后授特进，卒。
卲率情简素，内行修谨，兄弟亲姻之间，称为雍睦。博览坟籍，无不通晓，晚年尤以《五经》章句为意，穷其指要。吉凶礼仪，公私咨禀，质疑去惑，为世指南。每公卿会议，事关典政，卲援笔立成，证引该洽。帝命朝章，敢定俄顷。词致宏远，独步当时。与济阴温子升为文士之冠，世论谓之温、邢。巨鹿魏收，虽天才艳发，而年事在二人之后，故子升死后，方称邢、魏焉。虽望实兼重，不以才位傲物。脱略简易，不修威仪，车服器用，充事而已。有斋不居，坐卧恒在一小屋。果饵之属，或置之梁上，賔至，下而共啖。天姿质素，特安异同，士无贤愚，皆能顾接，对客或解衣觅虱，且与剧谈。有书甚多，而不甚雠校。见人校书，常笑曰：“何愚之甚，天下书至死读不可遍，焉能始复校此。且误书思之，更是一适。”妻弟李季节，才学之士，谓子才曰：“世间人多不聪明，思误书何由能得？”子才曰：“若思不能得，便不劳读书。”与妇甚疏，未尝内宿。自云尝昼入内阁，为狗所吠，言毕便抚掌大笑。性好谈赏，不能闲独，公事归休，恒须賔客自伴。事寡嫂甚谨，养孤子恕，慈受特深。在兖州，有都信云恕疾，便忧之，废寝食，颜色贬损。及卒，人士为之伤心，痛悼虽甚，竟不再哭，賔客吊慰，抆泪而已。其高情达识，开遣滞累，东吴以还，所未有也。有集三十卷，见行于世。子大宝，有文情。孽子大德、大道，略不识字焉。

        </div>
      </div>
    </div>
  </div>
</div>
<!--update:2025-08-30 10:29:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>