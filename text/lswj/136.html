<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="俨山外集卷一,俨山外集卷二,俨山外集卷三,俨山外集卷四,俨山外集卷五,俨山外集卷六,俨山外集卷七,俨山外集卷八,俨山外集卷九,俨山外集卷十,俨山外集卷十一,俨山外集卷十二,俨山外集卷十三,俨山外集卷十四,俨山外集卷十五,俨山外集卷十六,俨山外集卷十七,俨山外集卷十八,俨山外集卷十九,俨山外集卷二十,俨山外集卷二十一,俨山外集卷二十二,俨山外集卷二十三,俨山外集卷二十四,俨山外集卷二十五,俨山外集卷二十六,俨山外集卷二十七,俨山外集卷二十八,俨山外集卷二十九,俨山外集卷三十,俨山外集卷三十一,俨山外集卷三十">
<meta name="description" content="三十四卷。明陆深撰。此集为陆深札记之文的总汇,由其子陆楫汇编而成。其中凡《传疑录》二卷、《河汾燕间录》二卷、《春风堂随笔》一卷、《知命录》。一卷、《金台纪闻》二卷、《原丰堂漫书》。一卷、《溪山余话》一卷、《玉堂漫笔》三卷、《停骖录》一卷、《续停骖录》三卷、《豫章漫钞》四卷、《中和堂随笔》二卷、《史通会要》三卷、《春雨堂杂钞》一卷、《同异录》二卷(《四库总目提要》误为。《同异钞》)、《蜀都杂钞》一卷、《古奇器录》一卷附《江东藏书目录小序》、《书辑》三卷,旧刻本四十卷。《四库》馆臣在编写《四库总目提要》时,删">
<title>俨山外集【标点本】_陆深_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">俨山外集【标点本】</span> <br/>
          作者： <span class="inputVal" id="bkauthor">陆深</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]143499</span> <br/>
          说明： <span class="inputVal" id="bkdec">三十四卷。明陆深撰。此集为陆深札记之文的总汇,由其子陆楫汇编而成。其中凡《传疑录》二卷、《河汾燕间录》二卷、《春风堂随笔》一卷、《知命录》 一卷、《金台纪闻》二卷、《原丰堂漫书》 一卷、《溪山余话》一卷、《玉堂漫笔》三卷、《停骖录》一卷、《续停骖录》三卷、《豫章漫钞》四卷、《中和堂随笔》二卷、《史通会要》三卷、《春雨堂杂钞》一卷、《同异录》二卷(《四库总目提要》误为 《同异钞》)、《蜀都杂钞》一卷、《古奇器录》一卷附《江东藏书目录小序》、《书辑》三卷,旧刻本四十卷。《四库》馆臣在编写《四库总目提要》时,删掉《南巡日录》 一卷、《大驾北还录》 一卷、《淮封日记》一卷、《南迁日记》一卷、《科场条贯》一卷、《平胡录》一卷(《四库全书总目》记为《平北录》)六种,所以仅存三十四卷。其中《史通会要》采摭刘知几之精华,隐括排纂,别分门目,同时博采诸家之论以佐之,共十七篇,专为史学而作。《同异录》为进御皇上之本,书中采择古人佳言,撮其大略,分上、下二篇,上篇曰典常,下篇曰论述,专为治法而作。《古奇器录》皆述珍异;《专辑》皆论六书、八法;其余诸书则订证经典、综述见闻、杂论事理,每一官、一地各为一集,部帙虽别,体例则是划一的。虽属谰言琐语,错出其间,但核其大致,则足资考证者多,在明人说部文献中,尤属佳本。有《四库全书》本,《中国丛书综录・别录》有著录。</span> <br/>
          封面： <span class="inputVal" id="bkimg">Z_18324.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]俨山外集【标点本】
[book_author]陆深
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]143499
[book_dec]三十四卷。明陆深撰。此集为陆深札记之文的总汇,由其子陆楫汇编而成。其中凡《传疑录》二卷、《河汾燕间录》二卷、《春风堂随笔》一卷、《知命录》 一卷、《金台纪闻》二卷、《原丰堂漫书》 一卷、《溪山余话》一卷、《玉堂漫笔》三卷、《停骖录》一卷、《续停骖录》三卷、《豫章漫钞》四卷、《中和堂随笔》二卷、《史通会要》三卷、《春雨堂杂钞》一卷、《同异录》二卷(《四库总目提要》误为 《同异钞》)、《蜀都杂钞》一卷、《古奇器录》一卷附《江东藏书目录小序》、《书辑》三卷,旧刻本四十卷。《四库》馆臣在编写《四库总目提要》时,删掉《南巡日录》 一卷、《大驾北还录》 一卷、《淮封日记》一卷、《南迁日记》一卷、《科场条贯》一卷、《平胡录》一卷(《四库全书总目》记为《平北录》)六种,所以仅存三十四卷。其中《史通会要》采摭刘知几之精华,隐括排纂,别分门目,同时博采诸家之论以佐之,共十七篇,专为史学而作。《同异录》为进御皇上之本,书中采择古人佳言,撮其大略,分上、下二篇,上篇曰典常,下篇曰论述,专为治法而作。《古奇器录》皆述珍异;《专辑》皆论六书、八法;其余诸书则订证经典、综述见闻、杂论事理,每一官、一地各为一集,部帙虽别,体例则是划一的。虽属谰言琐语,错出其间,但核其大致,则足资考证者多,在明人说部文献中,尤属佳本。有《四库全书》本,《中国丛书综录・别录》有著录。
[book_img]Z_18324.jpg


[book_title]俨山外集卷一
明陆深撰
传疑录上
明夷，箕子以之。汉赵宾训：「箕子者，阴阳之气，万物方D滋，非商箕子也。宾，蜀人。
包牺因燧皇之图而制八卦，神农演之为六十四。」此淳于俊对高贵乡公之言也。汉魏间人士守经甚严，斯言必有所本。
周诗：「有周不显，帝命不时。」毛氏训曰：「不显，显也；不时，时也。」至集传亦因之。「不」字当是「丕」字，清庙之「不显不承」，即书之「丕显丕承」。
禹贡九州：冀、兖、青、徐、扬、荆、豫、梁、雍周礼九州：扬、荆、豫、青、兖、雍、幽、蓟、并尔雅九州：冀、豫、雍、荆、扬、兖、徐、幽、营。周礼多幽、蓟、并而少冀。徐、梁。尔雅多营而少梁。或谓并徐于青，分梁于雍、豫。舜肇十有二州，分冀为幽、并，分青为营。禹贡之成，固前舜典与
孟子所论。明堂在泰山，天子巡狩之地。古明堂，神农作之，名曰天府。黄帝曰「合宫」，虞曰「总章」，商曰「阳馆」，周始曰「明堂」。明堂者，明诸侯之尊卑也。
明堂九室如井田制。南向者曰明堂，北向者曰玄堂。东青阳，西总章，中曰太庙太室。四方之中室皆曰太庙。四方之旁室曰左个、右个。春居东，夏居南，随时开门。太室则每季月末十八日居之。其位在国之阳三里外丙巳之地。
其制上圆下方，重屋四周，中起大室，环以辟雍。东西广九筵，南北袤七筵，三十六户，七十二牖。诸侯述职，于是乎布政。三公，中阶之前，北面东上。九夷之国，东门之外，西面北上。
礼，今所传者，仪礼、礼记、大戴礼与周礼别有后苍曲台记数万言，不传。又有别本周礼，郑康成常引以注周礼。古之经书，皆有别本，孟子亦有别本，与今之刻本一类者不同。
戴记月令又见于吕氏春秋，或云汉儒杂采吕书以记礼，或云本礼经之旧文也，吕书嗳≈。据不韦之书，月令特优。
子所雅言，诗、书执礼。「执」字当是「恕梗即「艺」字字之误。隶书「恕埂「执」字相类。耍乐也，是即春秋教以礼、乐，冬夏教以诗、书，与四教亦是四事。
为长者折枝。枝、肢古通用。肢，四支也。腰亦曰肢。折枝，犹折腰也。古诗云：「折腰载拜跪。」陶渊明以五斗米折腰，盖言为长者揖拜耳。
唐太宗即位，从封德彝言，于是疏属王者降为公。德彝之言曰：「爵命崇则力役多，以天下为私奉，非至公之法也。」
颍滨苏氏曰：宗室之盛，未有过于此时者也。禄廪之费，多于百官，而子孙之众，宫室不能受。自生齿以上，皆养于官长而爵之，嫁娶丧葬，无不仰给于上，日引月长，恩之所必穷者也。今聚而养之，厚之以不訾之禄，尊之以莫贵之爵，使其贤者老死郁郁而无所施；不贤者居处隘陋，戚戚而无以为乐，甚非人情也。
三代公族，有亲未绝而列于庶人者。
汉之封爵，皇子则王，王子则侯，侯王世及，无嫡则绝。两汉之法：帝之子为王，王之庶子犹有为侯者。自侯以降，则庶子无复爵土。盖有去而为民者，有自为民而复仕于朝者。至唐亦然。唐制：诸侯王薨，子嗣袭王；嗣王薨，有降爵为公侯者，有数年后嗣封王者。
宋制：亲王之子，不封郡王；亲王既没，不立嗣王。
唐宗正寺岁送进士二十人，与国子监、京兆府相比，李程、李肱皆为举首。
宋制，宗子特立学以教养之，而取才焉，其出身仕宦与民庶略等。嘉王取状元，汝愚为宰相。其显者，
本朝亲王之国，无子，则取回宫眷，除其国，近日寿秀、泾是也，皆宪庙子。至于国王，绝则继，晋府新L是也。不知绝于近支而继乎远派，必有深意。
王安石在熙宁间，裁减宗室恩数，三学宗子36聚都下，俟安石入朝，拥马以诉。安石徐下马，从容言曰：「譬如祖宗功德，服尽而祧，何况贤辈？」于是宗子皆散。虽荆公一时应变之才，然其言不可废也。
屯田之法，屯于边而田者也。今腹里皆有屯田。
土圭之法，六尺为步，步百为亩。秦废井田，汉兴，始以二百四十步为亩。唐开元二十五年，令田广一步，长二百四十步为亩，亩百为顷，至今版图皆准之。一云商鞅佐秦，以一夫力余，地利不尽，于是改制二百四十步为亩，
立步制亩，经土设井，使八家同之，自黄帝始。世儒多谓难行。予行东西南北皆万里，自吴越外，田多荒废，水利不修故也。井田亦徒扰。昔在山西按察时，尝与于布政湛议，欲于京城外仿菜园之制，每二三十亩凿井一区，用以浇灌黍麦，庶岁获可期，而亦不失井田之名。欲上其事于朝而不果。汉时龙首渠田亦凿井，有深四十余丈者，往往井下相通行水，盖古法也。
民出力以养兵，兵出力以卫农，此两言似是，而实害天下之大端也。其究至于兵农两弊而后已。何则？农之所养者，兵，或不得用，而农之所赖者，兵，何尝⒓耙？古者兵出于农，而役出于民。五口之家，常有一人为兵，而二十岁之男子，岁有三日之役。今闻边兵半皆执役，而京师之禁旅亦且占役矣。马端临曰：「兵与农共此民也。故无事则驱之为农而力稼穑，有事则调之为兵而任争战。唐府兵之法犹存，至兵农既判，不独农疲于养兵，而兵且耻于为农。」按贵与之论，则屯田之策不可不讲也。
古者求才甚实，盖其粗始于力田，而其精极于孝弟廉耻之际，此乡举里选之法也，故周之人才为盛。善乎宋儒之论曰：「士大夫为声病剽略之文，而治苟且记问之学，曳裾束带，俯仰周旋，而皆有意于天子之爵禄。」夫天子之所求于天下者，岂在是也？宜复古孝弟之科，与今之进士同举而皆进，使天下明知天子之意，以副上之所求，庶乎风俗可渐复矣。
自古取民之制计岁，故谓之岁办。贡、助、彻皆什一，汉法最轻。史称三十而税一。文帝十三年六月，诏除民田租。且古者十一而税，以为天下之中正，今汉人田或百一而税，可谓鲜矣，当时民力可想也。两税三限，作自杨炎始。唐书食货志两税具载，并无三限条格。蔡介夫云：「夏税尽六月，秋税尽十一月。」如此止是两限尔。想两税俱限以三次征输，亦有缓征之意。虽然，炎固万世罪人也。
世言三尺法者，盖用三尺竹简书律法诏书谓之尺一，亦以一尺版书诏，囊封加玺，又谓之玺书。
近有梓行史汉异同论骘，文字颇工，独阙相如传赞而不论扬雄所谓「曲终而奏雅」，岂子长所得采摭耶？杨德祖与曹孟德读曹娥碑。娥，上虞人，今曹娥江在宁、绍两界中。孙权据越，当时孟德何缘得至江浒耶？
洪武四年，废图谱局，得非以弥文太盛乎？魏晋置中正，以门第官人。李唐论相，惟重八姓。自秦不师古，焚毁典籍，圣贤之世系湮没，而姓氏遂不辨。后世妇人一例称氏，何所本与？传曰：「别生分类。」盖姓之为言生也，氏之为言类也。此姓氏之说。汉室去古未远，凌烟图画题曰「大将军博陆侯霍氏」，以氏代名，盖男子之美称尔。岂有姓有氏，男女通称与？左传：「天子建德，因生以赐姓，胙之土而命之氏。」义各有取，难以混称也。若尧舜姬姓，称陶唐氏、有虞氏。大禹姒姓，称有夏氏。成汤子姓，称有商氏。吕东莱祖谦云：「三代之时，曰姓者，统其祖考之所自出也，百世而不变。曰氏者，则其子孙之所自分也，数世而一变。」窃恐氏亦难以自分而随变也。按姜姓为吕氏，至于今不变。若国氏为子国之后；驷氏为子驷之后，所谓以字为氏者也。又有以郡为氏者，齐、鲁、秦、吴是已。以谥为氏者，文、武、成、宣是已；以官为氏者，司马、司徒是已。以爵为氏者，王孙、公孙是已。以居为氏者，东门、北郭是已。至于巫乙氏、匠陶氏，又以所有事为氏，皆不容变。如吾陆姓，宜称吴氏，所谓朱、张、顾、陆，吴郡四大姓也。汉制，侯爵凡五等，国、邑、关内、乡、亭、陆，以乡侯为氏，裴、陆、庞、阎是也。复有以国、以邑、以乡、以亭、以地、以姓、以名、以次、以族、以技、以吉德、以凶德，以爵系、国系、族系、邑系之类，凡二十余。有复姓、三字姓、四字姓之类，具见郑氏通志。故曰：三代以前，姓氏分而为二，男子称氏，妇人称姓。氏别贵贱，姓别婚姻。贵者有氏，贱者有名。三代以后，姓氏合而为一，大抵姓可呼为氏，氏不可呼为姓也。一说帝尧姓伊祁，名放勋，尧其谥尔。夹T郑氏曰：「尧、舜、禹、汤皆名也。
商周之先，有无端典礼，若玄鸟、94宫之诗是已。按姜，帝喾元妃，简狄为次妃，则稷、契皆帝子也。后人追隆之祀，乃有取于玄鸟、巨人，使稷、契有母而无父，谓之何哉？
古今说春秋者，只于春王正月，皆不得圣人之旨。夫四时定岁，天道无忒。时，冬也，而谓之春，故书曰春，实非春也。东迁陵迟，政教不纲，无王矣，而谓之王，故书曰王，实非王也。本十一月也，而谓之正，故书曰正月，实非正也。所谓据事直书，而其义自见。褒贬之说，恐后来穿凿耳。葵丘、首止，皆非美词。内悦其君之心，委曲听顺而无所违戾；外窃其生杀予夺之柄，黜陟天下，以见己之权，而没其君之威惠。内能使其君欢爱悦怿，无所不顺，而安为之上；外能使其公卿大夫、百官庶吏无所不归命，而争为之腹心。上爱下顺，合而为一，然后权臣之势成。」此苏颍滨论权臣文，极明快。虽然，不已诲盗乎？
域中舆地，东西九千三百二里，南北万三千三百六十六里，此汉之极盛也。唐之极盛，东西九千五百十里，南北万六千九百十八里。本朝疆界，予所行者，起自东海，西至成都，又西望威茂、松潘，约有千里，盖万里余矣。成都万里桥，盖自长安迂道言之，指南北也，非实。南自延建，北至e门，予行盖五千里余云。
南濠都太仆好古书籍，在京尝为言水经，予因借出抄行，近刻之吴中。予览之有三疑：桑钦著书，能成一家言，后汉文苑何不为立传？钦之名姓，又别无考见，一疑也；水经所具至到，源委碳耙南模非一人一生所可穷极，一疑也；所称郦道元注，道元，后魏时人，其书该洽浩博，后来引用者，但称出水经注而已，不知经注复何所出，又一疑也；偶览通典，亦载水经郭璞注三卷，郦道元注四十卷，皆不详撰者名氏，亦不知何代之书，但谓是顺帝以后纂序也。且云所作诡诞，全无凭据，拟于吴越春秋、越绝之流，亦不知有桑钦君卿博洽之儒，其论当可信与？汉书孔安国传载徐敖以毛诗传恽子真，子真传桑钦君长，此当是西汉末人，与水经同乎否？
山涛为晋吏部尚书，最有名实，世称山公启事。偶录其一通曰：「侍中彭权迁当选代。按雍州刺史高简有雅量，在兵间少不尽下情，处朝廷足以肃政。左右卫将军王济，才高美茂，后来之冠。此二人诚顾问之秀，圣意傥惜济，贵之。」骁骑将军荀恺，智器明敏，其典宿卫，终不减济。祭酒庾纯，强正有学，亦堪取选。国学初建，王、荀已亡，纯能其事，宜当少留，粗立其制，不审宜尔有当圣旨者否？其体例明确如此，诚可为法。
时日之忌，固小道也，世俗亦有所自来。子、卯谓之疾日，又有往亡日。檀弓曰：「子卯不乐」，盖本于桀纣之事。唐朝新格，又以正月、五月、九月为忌月，至今仕宦上任避之，此本无谓。房玄龄等损益隋律，亦存之。以不行刑，谓之断屠月。
俨山外集卷一

[book_title]俨山外集卷二
明陆深撰
传疑录下
王政谨权量，圣人于粗迹，皆有精义存焉。谚曰：大秤小斗，用以掊克。聚敛，高下其手，乱之始也。故谨之亦在于始。所谓探赜索隐，钩深致远者，是物也。
权以权轻重也。五权之法，铢、两、斤、钧、石。二十四铢为两，十六两为斤，三十斤为钧，四钧为石。
量以量多少也。五量之法，龠、合、升、斗、斛。十龠为合，十合为升，十升为斗，十斗为斛。
度以度长短也。五度之法，分、寸、尺、丈、引。黍一为分，十分为寸，十寸为尺，十尺为丈，十丈为引。
衡以准曲直也。五则之法，衡、规、矩、绳、准。衡运生规，规圆生矩，矩方生绳，绳直生准。
夫权起于黄钟之重，一龠容千二百黍，为十二铢，两之为两，故曰两。一两二十四铢也。乘之而为石。石，一百二十斤也。
量起于黄钟之龠。十龠为合，以十乘之而为斛。后世斛容五斗黍，谷出入，两斛当一石。凡粮税入籍为石者，皆两斛也。此或便于转输，俗因用之。汉书：「粮谷称斛，盐亦称斛，茭稿称石。」注曰：「石，百二十斤也。」斛、石、权、量用同。
度起于黄钟之长。后世十寸谓之尺，十尺谓之丈，凡公私所度，皆以丈计矣。
衡起于黄钟之平，权与物钧而为衡，衡平而权钧矣。按黄钟为万事根本，其要在中气元声而已。但累黍候气之法，无授受之真，必当有神解妙悟者，此礼乐之本也。
虞书曰：「乃同律、度、量、衡。」三代共之，至秦不师古，而后纷纶莫定矣。迨南渡六朝割裂之际，乃有大升、大两、长尺之法。当时调钟律，测晷景及冠冕制，用小升、小两，自余公私用大升、大两。或云：「隋制以三两当一两，三升当一升，一尺二寸当一尺。」然后魏高祖已有废大斗、去长尺之令矣。
汉书：「黄钟之龠，以子谷黍中者千有二百实其龠，以井水准其，十龠为合。」杜氏通典所载黍同，而以二龠为合，当从杜说。千二百黍为十二铢，以十乘之，至钧石则不合矣。故两之为两，两龠为合，两斛为石，古今宜然。累黍之法，
以子谷黍中者度之，九十黍为黄钟。一黍一分，九十分之，得九寸。子，北方也。黍，黑黍也。
愚按：子谷以冀州黑羊山所出为中，但时有丰歉，实有亏成，固亦难准。若和气，须候之。候气之法，
于三重密屋内，以木为案，十有二具。每取律吕之管，随十二辰置于案上，内卑外高，而以土埋之，上平于地，中实葭莩之灰，以轻缇素覆律口。每地气至，于律冥符，则灰飞冲素，散出于外，而气应矣。凡节气有早晚，故灰飞有多少。或初入月，其气即应，或至中下旬间，气始应者，或飞灰出三五夜而尽，或终一月才飞少许，各有征应。大W管灰小动为气和，大动为君弱臣强，不动为君严猛云。一说律管入地，以葭灰实其端，其月气至，则灰飞而通。北齐信都芳为轮扇二十四，埋地以测二十四气。每一气感，则一扇自动，他扇并住，与管灰相应无少异。旋相为宫之法：
每律皆可以起宫。如黄钟为宫，则太簇为商，姑洗为角，林钟为征，南吕为羽，皆以三分损益，隔八相生得之，余律皆然。
宫者，君主之义。十二管更迭为主，自黄钟始。当其为宫，五声皆备。黄钟第一宫：下生林钟为征，上生太簇为商，下生南吕为羽，上生姑洗为角。余仿此。林钟第二宫：太簇三，南吕四，姑洗五，应钟六，25宾七，大吕八，夷则九，夹钟十，无射十一，仲吕十二。三分损益之法：
凡阳律，三分其数而损一分，以下生阴。
凡阴律，三分其数而益一分，以上生阳。如林钟未至应钟亥，皆在子午以东，故谓之下生。大吕丑至25宾午，皆在子午以西，故谓之上生。一说数多者上生，少者下生。
黄钟三分之得二十七数，凡三损去一分，得五十四数，是为下生。林钟为征。
三分林钟一十八数，凡三益一分，得七十二数，是为上生。太簇为商。
三分太簇二十四数，凡三损去一分，得四十八数，是为下生。南吕为羽。
三分南吕十六数，凡三益一分，得六十四数，是为上生。姑洗为角。
三分姑洗二十一数，凡三零一数，不行。隔八相生之法，
如子为黄钟之宫，历丑、寅、卯、辰、巳、午至未，为林钟之征，余以类推。又如黄钟九，以林钟六为妻；太簇九，以南吕六为妻。隔八而生子，则林钟生太簇，夷则生夹钟之类。故曰律娶妻而吕生子也。
五声宫、土、商、金、角、木、征、火、羽水
黄钟为宫八十一浊君复子。
太簇为商七十二次浊臣泰寅。
姑洗为角六十四次浊民辰。
林钟为征五十四次清事遁未。
南吕为羽四十八清物观酉。
数之多少、声之尊卑分焉。宫最大而沈浊，羽最细而轻清。商之大次宫，征之细次羽，角居四者之中。
大抵歌声长而浊者为宫，以渐而清且短为商、为角、为征，为羽。
律吕相间，以次而短，故黄钟最长，至应钟而短极。黄钟之数八十一三分损一下生征，征三分益一上生商，商三分损一下生羽，羽三分益一上生角。角声之数六十四，以三分之不尽一算，数不可行，此声之所以止于五也。二变
变宫四十二小分六
变徵五十六小分八
五声宫与商、商与角、征与羽，相去各一律，至角与征、羽与宫，相去乃二律。相去一律，则音节和，相去二律，则音节远。故角、征之间，近征收一声，比征少下，故谓之变征。羽、宫之间，近宫收一声，少高于宫，故谓之变宫。古人谓之「和缪」，盖所以济五声之不及也。
角声既不可行，必当有以通之，故因角数以九归之，得五百七十六，三分损益，再生变征、变宫，以从五声之数，存其余数，以为强弱。至变征之数五百一十二，以三分之，又不尽二算，数又不行，此变声所以止于二也。
五声十二律旋相为宫，各有七声，合八十四声。宫、商、角、征、羽各十二声，凡六十声，为六十调。变宫十二，在羽声之后、宫声之前；变征十二，在角声之后、征声之前。「宫不成宫，征不成征，凡二十四声，不可为调，非正声也。」
扬雄琴清曰：「舜弹五弦之琴而天下化，尧加二弦，以合君臣之恩。」桓谭新论曰：「文武各加一弦。五弦第一为宫，次商、角、征、羽，余二弦为少宫、少商。」按此岂即二变为七声耶？一说商以前但有五音。刘彝曰：「宫属土，弦用八十一丝，为最多，而声至浊，于五声独尊，故为君象。商属金，弦用七十二丝，声次浊，故次于君，而为臣象。角属木，弦用六十四丝，声半清半浊，居五声之中，故次于臣，而为民象。征属火，弦用五十六丝，其声清，有民而后有事，故为事象。羽属水，弦用四十八丝，为最少，而声至清，有事而后用物，故为物象。此其大小之次也。」愚按：彝言特指丝声耳。八音皆具五声。愚按：通典以应钟为变宫，蕤宾为变征。淮南子曰：「姑洗生应钟，比于正音，故为和。应钟生蕤宾，不比于正音，故为缪。」按二变不得为调，以其非正声也。所谓和、缪者，盖以缪和之取济助耳。医家有缪刺，左病则针右，恐其意亦当然。十二律
黄钟子管长九寸空围九分。
大吕丑管长四寸二百四十三分寸之五十二，倍之为八寸分寸之二百四十。太簇寅管长八寸。
夹钟卯管长三寸二千一百八十七分寸之一千六百三十一，倍之为七寸分寸之一千七十五。
姑洗辰管长七寸九分寸之一。
中吕巳管长六寸万七千六百八十三分寸万二千九百七十四。25宾午管长六寸八十一分寸之二十六。林钟未管长六寸。
夷则申管长五寸七百三十九分寸之四百五十一，
南吕酉管长五寸三分寸之一，
无射戌管长四寸六千五百六十一分寸之六千五百二十四，
应钟亥管长四寸二十七分寸之二十
一。说黄钟长八寸七分一，宫；大吕长七寸五分三分一，
太簇长七寸七分二，角；
夹钟长六寸一分三分一，
姑洗长六寸七分四，羽。
中吕长五寸七分三分二，征；25宾长五寸六分三分一；
林钟长五寸七分四，角；
夷则长五寸四分三分一，商；南吕长四寸七分八，征；
无射长四寸四分三分二；
应钟长四寸二分三分二，羽。
律者，候气之管也。汉书律历志云：「十二律，黄帝之所作也。黄帝使伶伦自大夏之西，昆仑之阴，取竹之O谷生，其窍厚均者，断两节间而吹之，以为黄钟之宫。制十二筒以听凤之鸣，其雄鸣为六，雌鸣为六，比黄钟之宫而皆可以生之，是谓律本。阳六为律，阴六为吕。」律以统气类物，吕以旅阳宣气。只言六律者，阳统阴也。
古用玉为律，汉末用铜律。史记注：律，述也，所以述阳气也。一说律，法也，言阳气与阴气为法；吕，助也，言阴气助阳宣气。俱称律，故曰十二律。
按：刘昭曰：「吹以考声，列以候气，皆以声之清浊、气之先后求黄钟者也。
其法多截竹以拟黄钟之管，或极其长，或极其短，每管皆差一分，吹之而声清，候之而气应，则黄钟可得矣。」气至升降之数
冬至，黄钟九寸升五分一厘三毫
大寒，大吕八寸三分七厘六毫升三分七厘六毫
雨水，太簇八寸升四分五厘一毫六丝
春分，夹钟七寸四分三厘七毫三丝升三分三厘七毫三丝谷雨，姑洗七寸一分升四分□□五毫四丝三忽小满，仲吕六寸五分八厘三毫四丝六忽升三分□□三毫四丝六忽
夏至，蕤宾六寸三分八厘升二分八厘
大暑，林钟六寸升三分三厘四毫。
处暑夷则，五寸五分五厘五毫升二分五厘五毫。
秋分南吕，五寸三分升三分□□四毫一丝。
霜降无射，四寸八分八厘四毫八丝升二分二厘四毫八丝。小雪应钟，四寸六分六厘。汉京房作律准，后魏王仲孺按京房准九尺之内，若十七万七千一百四十七分；一尺之内，为万九千六百八十三分，又复十之，是为于准一寸之内，亦为万九千六百八十三分。然则于准一分之内，乘为二千分，又为小分，以辨强弱。中间至促，离娄之明，亦未易以辨也。十二律解
黄钟所以宣养六气、九德也；太簇所以金奏，赞扬出滞也；
姑洗所以修洁百物，考神纳宾也；
蕤宾所以安靖神人，献酬交酢也；
夷则所以咏歌九则，平民无贰也；
无射所以宣布哲人之令德，示民轨仪也；大吕，助宣气也；
夹钟，出四隙之细也；中吕，宣中气也；林钟，和展百事，俾莫不任肃纯恪也；南吕，赞阳秀也；
应钟，均利器用，俾应复也。见国语。
黄钟，复卦；阳气钟黄泉而出也。钟者，踵也。律有形有色，五色莫盛于黄，故阳气钟于黄泉，孳萌万物，为六气元也。位于子，十一月。
太簇，泰卦；太，大也；簇，凑也；言万物随于阳气太簇而生也。位于寅，正月。姑洗，犬卦；姑，故也；洗，鲜也。万物去故就新，改柯易叶，莫不鲜明也。位于辰，三月。
蕤宾，ヘ裕谎砸跗幼少，故蕤萎，阳不用之，故曰宾。位于午，五月。
夷则，否卦；夷，伤也；则，法也；言万物始伤，被刑法也。位于申，七月。
无射，剥卦；射，终也；言万物随阳而终，当复随阴而起，无有终已也。位于戌，九月。六律之吕：
大吕，临卦；吕，助也；谓阳气方生，阴气助其宣物。位于丑，十二月。
夹钟，大壮：夹，孚甲，言万物孚甲，种类分出也。又当阴阳相夹厕。位于卯，二月。
仲吕，乾卦；言万物尽旅而西行，又谓阳气盛长，阴助成功也。位于巳，四月。
林钟，遁卦。林，茂也，盛也。六月阳皆茂盛，积于林野。又林，众也，万物成就，种类众盛也。位于未，六月。
南吕，观卦。南，任也，谓时物皆秀，有怀妊之象。八月初，物皆含秀，怀吐之象，阴任阳功，助阳成功也。位于酉，八月。
应钟，坤卦。应，和也，谓岁功皆应和阳功，收而聚之也。又阳气应不用事，阴杂阳气闭塞，万物作种也。位于亥，十月。见史记。
愚按，六律六吕，律属阳，吕属阴，通之为十二律。古称黄帝所作，其名必亦黄帝所命，有理有象，大抵取诸声气云。夫声以器出，气由物形，非可妄论也。国语是先秦古书，但言其义与其用耳。史记所叙，兼及历卦，而义衍居多，亦未指名其体耳。二书未详本始，果出于何人也。若毛、郑以义说诗，而声气遂亡，汉儒之失，大⒕闳弧Ｓ职矗黄帝初断十二筒以置律，盖竹管也。淮南子谓律之数六，分为雌雄。此与O谷之事合。又曰：十二钟以副十二月。则非徒取于义，而实有其器。本律名钟者亦四，但古器毁阙，遂生后来纷纭之论。
扬子云曰：「声生于日，律生于辰。」夫谓十二律为十二辰可也。以十干并为五，如甲己为角，以配五声。子云之学，零星若此。
八音金石丝竹匏土革木金之属钟铎栈钟方响D鼓铜34于铜钹铙镯石之属磬75丝之属琴篌箜瑟筑筝琵琶阮咸竹之属箫篥v管笳}角七星a笛匏之属笙竽土之属埙缶革之属鼓腊鼓齐鼓鼓答    鸡楼担鼓正鼓羯鼓都昙鼓节鼓抚拍毛圆鼓雅木之属舂牍拍板
通典：八音之外，又有三桃皮、贝叶。
舜时用八音，用金、石、丝、竹、匏、土、革、木，计用八百般乐器。至周时，改用宫、商、角、征、羽，用制五音，减乐器至五百般。至唐朝，又减乐器至三百般。太宗朝，三百般乐器内挑丝竹为别部，用宫、商、角、征、羽，并分平、上、去、入四声。其征音有其声，无其调。见唐郑安节乐府杂录。八音之中，金声最高，竹、革之声次之，匏音次之，丝音又次之，石音最低。
阳管六：黄钟、太簇、姑洗、25宾、夷则、无射。阴管六：大吕、夹钟、中吕、林钟、南吕、应钟。
黄钟为宫，太簇为商，姑洗为角，林钟为征，南吕为羽，应钟为变宫，五百七十六数；蕤宾为变征，五百一十二数。
子者，孳也。阳气至此，更孳益而生，故谓之子。丑者，纽也。言居终始之际，故谓之丑。寅者，津也。津者，涂之义。正月之时，生万物之津涂，故谓之寅。卯，茂也。言阳气至此，物生孳茂也，故谓之卯。辰者，振动之义。此月物皆震动而长，故谓之辰。巳者，起也。物至此时，皆长而起也，故谓之巳。午者，长也。明物皆长，故谓之午。未者，味也。言时物向成，皆有气味，故谓之未。申者，身也，言万物皆身体而成就，故谓之申。酉者，犹缩之义，此月时物皆缩小而成也，故谓之酉。戌者，灭也，言时衰灭也，故谓之戌。亥者，劾也，言阴阳气劾收万物，故谓之亥。汉儒十二辰解，盖依月令而傅会之。若推之岁辰，又推之日辰，则窒碍矣。大挠作甲子，本于周天度数，以日为主，故因日生时，积时为日，积日为月，积月为岁，以其余四分度之一，推测盈虚，置闰焉。用以起历，冬至夜半，乃历元也。十二辰为十二宫，盖周天之位次耳。字书：「日之所寺为时，因日之所寺，以纪昏明阴阳之候。」如日在子宫为子，在午宫为午，余以类推，未必可以义解也。
历法有月建辰，在辰与建交错贸易处，其在天体似表里然
十一月建子，辰在星纪。十二月建丑，辰在玄枵。正月建寅，辰在埚ぁ６月建卯，辰在降娄。三月建辰，辰在大梁。四月建巳，辰在实沈。五月建午，辰在鹑首。六月建未，辰在鹑火。七月建申，辰在鹑尾。八月建酉，辰在寿星。九月建戌，辰在大火。十月建亥，辰在析木。
俨山外集卷二

[book_title]俨山外集卷三
明陆深撰
河汾燕闲录上
山西地寒，予六月初巡五台岭头，涧底层冰，积雪皑皑，尚衣薄绵，再加一绵，适可当。宪副陈汝止伯安兵备代州，为予言：「北上e门更寒，云中更寒，然木实产其间，此阴中阳也。水润下，情也，性最上，故雨露自高降，而露又高。凡水失其情，则溃决之祸甚烈，性上故也。」
闻喜之裴，自后汉裴辑而下，葬北仓村，数里间凡五十二人，皆尚书、侍郎、国公、将相，亦宇内之罕有也。
六月廿三日，予以伤足卧分司。承总司关会议救荒事，内申明弘治间南科给事中罗鉴建言，部议举行，每十里以上，积粮一万五千石，递至八百里以下，积粮一十九万石。此外递增者旌擢，递减者黜罚。是或可行之苏、松等七府，亦为弥文耳。若山西则岂能奉行？山西州县多在山谷之间，路迳崎岖，搬运极难，加以地瘠天寒，据丰稔之岁，十里之间，所收亦不过一二万，而先积一万五千于官，则民无岁不饥矣。莫若约以十里之内，令其勤力耕种，每岁加收数千，官司增价籴入仓中，以备救荒，庶几民贪于利而开垦日广，则粟多而民自可给，乃是藏富之策。此劝农之官不可以不设也。信乎立法者以随时通变为难。戴石屏诗：「麦52朝充食，松明夜当灯。」此是山西本色语。深山老松心有油者如蜡，山西人多以代烛，谓之松明，颇不畏风。
新唐书：突厥围炀帝e门，炀帝从围中以木系诏书，投汾水而下，募兵赴援。今e门近滹沱而不通太原，汾水绝远，况称围中投之，此盖失实。
一产而三有至四者，皆阴气盛而母道壮也。
唐制，以礼记、春秋左氏传为大经，诗、周礼、仪礼为中经，易、尚书、春秋公、谷传为小经，当是以简帙繁简为次第尔。
唐制，宰相不正名。初因隋制，以中书令、侍中、尚书令共议国政，此宰相职也。其后以太宗尝为尚书令，臣下不敢居，由是仆射为尚书省长官，与侍中、中书令皆号宰相。然不轻授，故常以他官居职，而假以他名。自太宗时，杜淹以吏部尚书参议朝政，魏征以秘书监参预朝政，其后或曰「参议得失」、「参知政事」之类，皆宰相职也。贞观八年，仆射李靖以疾辞位，诏疾小瘳，三两日一至中书门下平章事，而平章事之名始于此。其后李69以太子詹事同中书门下三品，谓同侍中、中书令也，而同三品之名始此。然二名不专用，而他官居职者假他名犹故。自高宗已后，宰相必加同中书门下三品，虽品高者亦然，惟三公、三师、中书令则否。其后改易官名，而张文以东台侍郎同东西台三品入衔，自文始。永淳元年，以黄门侍郎郭举、兵部侍郎岑长倩等同中书门下平章事，平章事入衔，自倩、举等始。自是以后，终唐之世，讫不改焉。
李勘字定臣，唐渤海王奉慈七世孙。好学，明六经，举进士，就试礼部，吏唱名乃入，定臣耻之，遂隐居阳羡。常恶元白诗体纤艳，乃集诗人之类古，断为唐诗，以讥正其失，其识超卓矣。惜其集不传于世，无由考观。
汉诏「死者不可复生，绝者不可复续」，字书反继为绝，后乃更为断，失初意矣。陈后山有一帖与山谷云：「迩来起居何如？不至乏绝否？何以自存？有相恤者否？令子能慰意否？风土不甚恶否？平居与谁相从？有可与语否？仕者不相陵否？何以遣日？亦著书否？近有人传谒金门词，读之爽然，便如侍语，不知此生亦能复相从如前日否？朱时发能复相济否？」备尽谪居意味，读之慨然。但谓仕者相陵，意尤可怜。仕本同类，岂其初心？一为人作鹰犬，亦何所不至？舒袒、李定辈果何人耶？又柳子厚与萧思谦书云：「饰知求仕者，更言仆以悦雠人之心，日为新奇，务相喜可，自以速援引之路，而仆辈坐益困辱，万罪横生。」其言益可怜矣。嗟乎！人之祸福，虽所自取，而世态所从来，非一日矣。
隋文帝开皇十三年十二月八日30废像遗经，悉令雕撰。此印书之始，又在冯瀛王先矣。
东白先生张公元祯，以太常卿兼讲学，教乙丑科庶吉士。先生天顺庚辰进士，以道学名世。尝为予言：「自小子登朝，见士大夫凡三变。初登朝，见士大夫多讲政事，遂有好政事意，盖指李文达公辈也。再登朝，见士大夫多讲文章，遂有好文章意，盖指李文正公辈也。及今次登朝，见士大夫多讲命，为之微笑。」是时靳少卿贵字充道，徐侍读穆字舜和，皆好推星，而翰林诸先生每会晤间，皆喜谈五星三命，故术士游京师者，多获名利，亦一时之风尚也。予素不信其术，尝有数说以辟之，同年间每以为拗。顾学士鼎臣字九和，素善此，以为汝不信，自不信命。自是有范文正公有言：士之进退，多言命运，而不言行业。明君在上，固当使人以行业而进，多言命运，是善恶不辨，而归诸天地，岂国家之美事哉！其论则正大矣。
序记之系铭诗，本于汉书诸赞，如蒯通等赞云：「昔子谋桓而鲁隐危，栾书kS而晋厉弑。竖牛奔仲叔孙卒，C伯毁季昭公逐，费忌纳女楚建走，宰鹤U胥夫差丧，李园进春申毙，上官诉屈怀王执，赵高败斯二世缢，伊戾坎盟宋痤死，江充造蛊太子杀；息夫作奸东平诛。」若减去首一二字，分明一篇七言古诗，特少韵尔。若东方朔赞云：「首阳为拙，柱下为工。饱食安步，以仕易农。依隐玩世，诡时不逢。」则成韵语矣。
王荆公变法，大抵见于上神宗一疏，云：本朝累世因循末俗之弊，而无亲友群臣之义。人君朝夕与处，不过宦官女子；出而视事，又不过有司之细故。未尝如古大有为之君，与学士大夫讨论先王之法，以措之天下也。一切因任自然之理势，而精神之运有所不加；名实之间有所不察。君子非不见贵，然小人亦得厕其间；正论非不见容，然邪说亦有时而用。以诗赋记诵求天下之士，而无学校养成之法；以科名资历叙朝廷之位，而无官司课试之方。监司无点察之人，守将非选择之吏。转徙之亟，既难于考绩；而游谈之众，因得以乱真。交私养望者，多得显官；独立营职者，或见排沮。故上下偷惰，取容而已。虽有能者在职，亦无以异于庸人。农民坏于繇役，而未尝特见救恤，又不为之设官，以修其水土之利。兵士杂于疲老，而未尝申饬训练，又不为之择将，而久其疆场之权。宿卫则聚卒伍无赖之人，而未有以变五代姑息羁縻之俗。宗室则无教训选举之实，而未有以合先王亲疏隆杀之宜。其于理财，大抵无法，故虽俭约而民不富，虽忧勤而国不强。赖非敌国外患之时，又无尧、汤水旱之变，故天下无事过于百年。虽曰人事，亦天助也。后来事功，不出于此。国监旧有荆公文集板，介溪严礼侍维中为祭酒时，重为修补。予踵介溪为祭酒，命典簿厅模印数部，以分遗朝士。时学录王d署典簿，至厢房中，蹙额言曰：「好好世界，如何要将王安石文字通行？怕有做出王安石事业来。」予怃然遂止。斯言固不可以人废也。
易曰：「君不密则失臣，臣不密则失身，几事不密则害成。」切详。「密」具数义，有缜密，有秘密，有隐密，有深密，有慎密，有微密，有机密，有茂密。此之谓密，对疏而言，盖谓君臣之间，事机之际，皆须密密而行，令无渗漏罅隙可乘，非专主于隐秘也。赵清献公昼之所为，夜必焚香以告天。不敢告者，不敢为也，乃所谓密也。其密在不敢为，非在不敢告。
世称韩魏公之功业甚伟，阅古堂记所谓幅巾坐啸，恬然终日。予之所乐，恶有既乎？观此则知其所本。范文正公特举中庸以示张子厚，皆在濂洛未兴之前，真豪杰哉！
今衢州，古之太末，其山与武夷山石理大类。予未能周履其地，观其起伏脉络，意即一山所分也。曾子固记道山亭，亦谓粤之太末，吴之豫章，为其通路。今广信，古之豫章。上饶诸山自武夷发，而龟峰尤类武夷，岂其左右臂耶？记曰：路闽者，陆出则q于两山之间，山相属无间断，累数驿乃一得平地，小为县，大为州，然其四顾亦山也。其涂或逆坂如缘80，或垂崖如一发，或侧径钩出于不测之溪，上皆石芒峭发，择地然后可投步。负戴者虽其土人，犹侧足然后能进，非其土人，罕不踬也。其溪行则水皆自高泻下，石错出其间，如林森立，如士骑满野，千里上下，不见首尾。水行其隙间，或衡缩Y糅，或逆走旁射，其状若蚓结，若虫镂，其旋若轮，其激若矢，舟溯沿者投便利，失毫分，辄破溺。予入闽，然后知其文之工也。
禹贡八州皆有贡物，而冀州独无之。冀即今之山西，土瘠天寒，生物鲜少，盖自古为然。
石撰，平定州人，靖难死节。州志载：「撰洪武中为宁府左长史，太宗靖内难，诸郡县皆下，在江西城独为守备。上怒，攻拔之，得撰不为屈，遂支解而死。」此恐失实。按宁始封乃今之大宁，与太宗同起兵渡江，因不之国。江西之封，乃在永乐中，安得撰守备江西仗节？此当是约兵之日，在大宁尽节，不当系之江西。
共工氏之霸九州也，其子曰后土，能平后土，故祀以为社。厉山氏之有天下也，其子曰农，能殖百谷。夏之衰也，周弃继之，故祀以为稷。此社稷之配祭所缘起也。按蔡墨曰：「共工氏有子曰勾龙，为后土，后土为社。稷，田正也。有烈山氏之子曰柱，为稷，自夏以上祀之。周弃亦为稷，自商以来祀之。」则社稷本无定祀。至宋又尝祀契为稷，祀后土为社。今制祀稷为稷，仍祀勾龙氏为社。按共工氏有三，俱见外纪。其一称共工为太昊上相；其一称诸侯共工氏，与祝融氏战，不胜而怒，所谓头触不周山崩者也。其一曰共工氏作乱，振滔洪水，以祸天下，女娲氏灭而诛之。五帝时文籍荒野，要不可据。以时代考之，疑即一人。又按礼记疏言共工有子，谓后世子耳。然勾龙之为后土，亦不知在于何代。礼记注亦称：「后土，官阙。又颛顼氏之子，黎也。勾龙初为后土，后祀以为社。」予以为祭专报功，若稷为稷，此万世之通义。自古水土之功，莫大于禹，社宜祭禹。又两圣人功德兼隆，最义之得者。汉平帝时，亦尝以禹配社，以稷配稷，是亦未可以莽所尝为而非之也。唐制，社以勾龙配，稷以后土配，此义殊不可晓。勾龙、后土，据前说是一人。宋孝宗时，则以社为后土勾芒氏，则又少异矣。
我朝准周礼建官，以吏、户、礼、兵、刑、工为次第，在庭立班亦然。宋制虽不合，而转迁之次亦同。毕仲游议官制云：「工部迁刑部，刑部迁兵部，礼部迁户部，户部迁吏部。」颇与今制同，独不言兵部迁礼部。今制，礼部班出兵部上，而兵部资高，自宋时已然，岂礼与兵所职有不能相通与？
纲目凡例曰：「凡以国与人者，子弟曰传，他人曰让。」此义恐未精。孔子称泰伯三以天下让，岂他人乎？尧传之舜，舜传之禹，岂子弟乎？予谓以国与人者，有正有变，当具二义乃备。
俨山外集卷三

[book_title]俨山外集卷四
明陆深撰
河汾燕闲录下
晋水涧行类闽、越，而悍浊怒号特甚。虽步可越处，辄起涛头作p湃，源至高故也。夏秋间为害不细，以无堰52之具尔。予行三晋诸山间，尝欲命缘水之地，聚诸乱石，仿闽、越间作滩，自源而下，审地高低，以为疏密，则晋水皆利也。有司既不暇及此，而晋人简惰，亦复不知所事，甚为可恨。闽谚云：「水无一点不为利。」诚然，亦由其先有豪杰之士作兴，后来因而修举之，遂成永世之业。故予谓闽水之为利者，盈科后进；晋水之不为利者，建瓴而下尔。
石炭即煤也，东北人谓之楂，上声。南人谓之煤，山西人谓之石炭。平定所产尤胜，坚黑而光，极有火力。史称女娲氏炼五色石以补天，今其遗灶在定平之东浮山。予谓此即后世烧煤之始。所谓天柱折，地维阙者，乃荒唐之说，不足深辩。天一气尔，岂有损坏可补？谓之补天，犹曰代明云。予别自有记。
石守道作怪说，以议杨大年之文体。吾乡国初有王彝先生，字宗常。作文妖以疵杨廉夫之制作。文章体裁固当，有辨妖怪之目，诚过矣。
将相之材，尤贵度量足以镇物。若谢安石，度量已先胜矣，而将材尤难。宋称「狄青伟甚，只如却从行者」一节，亦真不可及。尝观曾南丰所记云：「有因贵望求从青行者，青延见，谓之曰：君欲从青行，此青之所求也，何必因人言乎？然智高小寇，至遣青行，可以知事急矣。从青之士，能击贼有功，朝廷有厚赏，青不敢不为之请也。若往而不能击贼，军中法重，青不敢私也。君其思之，愿行则奏取君矣。非独君也，君之亲戚交游之士，幸皆以青之此言告之。苟欲行者，皆青之所求也。于是闻者大骇，无复敢言求从青行者。今每命将，托势请行者无限，有将帅之任者，宜以此为法可也。
刘恕字道原，温公门人，宋儒中有史学者。尝著自讼文，以为平生有二十失、十八蔽。其悔过之勇，自知之明，实前贤之高尚。顾其所谓失与蔽者，予皆有焉，又若为予而发者，因录之以自警：平生有二十失：佻易卞急，遇事辄发；狷介刚直，忿不思难；泥古非今，不达时变；疑滞少断，劳而无功；高自标置，拟伦胜己；疾恶太甚，不恤怨怒；事上方简，御下苛察；直语自信，不远嫌疑；执守小节，坚确不移；求备于人，不恤咎怨；多言不中节，高谈无畔岸，臧否品藻，不掩人过恶。立事违众，好更革，应事不揣己度德，过望无纪。交浅而言深，戏谑不知止，任性不避祸，议论多讥刺，临事无机械，行己无规矩。人不忤己，而随众毁誉。事非祸患，而忧虞太过。以君子行义责望小人。非惟二十失，又有十八蔽：言大而智小，好谋而阔论，剧谈而不辨，慎密而漏言，尚风义而龌龊，乐善而不能行，与人和而好异议，不畏强御而无勇，不贪权利而好躁，俭啬而徒费，欲速而迟钝，暗识而强料事，非法家而深刻，乐放纵而拘小礼，易乐而多忧，畏动而恶静，多思而处事乖忤，多疑而数为人所欺。事往未尝不悔，他日复然，自咎自笑，亦不自知其所以然也。其中惟苛察深刻，予似可免。然赋性弛缓，而每欲示人以肺肝，亦不得不谓之失与蔽也。若夫事往未尝不悔，他日复然」者，则又中予之沈痼。循省之余，辄复自笑。诗曰：「我思古人，实获我心。」
左传、国语并出丘明之手，如叙用田赋一事，左传则曰：「季孙欲以田赋，使冉有访诸仲尼。仲尼不对，而私于冉有曰：君子之行也，度于礼，施取于厚，事举其中，敛从其薄，如是则以丘亦足矣。若不度于礼，而贪冒无厌，则虽以田赋，将又不足。」且子季孙若欲行而法，则周公之典在；若欲苟而行，又何访焉？不听。国语则曰：「仲尼不对，而私于冉有曰：先王制土，籍田以力，而砥其远近；赋里以入，而量其有无；任力以夫，而议其老幼。于是乎有鳏、寡、孤、疾，有军旅之出则征之，无则已。其岁收田一井，出O禾、秉刍、缶米，不是过也，先王以为足。若子季孙欲其法也，则有周公之籍；若欲犯法，则苟而赋，又何访焉？」不惟词异，而事实亦不同。何也？若以文论，国不如左。
乐府中有苏幕遮，乃高昌妇人所戴油帽。高昌，西域国西州也。顷见盘瓠蛮誓状云：某等既充山职，今当钤束男侄，男行持棒，女行把麻，任从出入，不得生事者。上有太阴，下有地宿。其翻背者，生儿成驴，生女成猪，举家灭绝，不得翻面说好，背面说恶，不得偷寒送暖。上山同路，下水同船，男儿带刀同一边，一点一齐，同杀盗贼。不用此款者，并依山例。山例者，蛮言诛杀也。其言质野切直，粲然成文，有僮约之体裁，具载范文穆公桂海虞衡志。又有南诏乞书药文，其后曰：古人有云：察实者不留声，观行者不识词。知己之人，幸逢相谒，言音未同，情虑相契。吾闻夫子云：「君子和而不同，小人同而不和。」今两国之人，不期而会，岂不习夫子之言哉！便有华风。复附诗曰：「言音未会意相和，远隔江山万里多。」亦是唐律。夫天之生才，未尝限量，而人能力学，何所不至，况区区艺文之末乎？
马端临论圩田曰：「今之田，昔之湖，徒知湖中之水可涸以垦田，而不知湖外之田将胥而为水也。」此数言极尽吾乡泖湖之利害，当大书深刻，以示愚民之嗜利者。
吾乡姚氏所藏钱谱，尽褒历代之钱冗纸谱之奇形异状，无所不有，而各疏时代由来。前辈杨铁崖维祯、钱艾衲俱有论撰，予尝阅之，亦博古之清玩也。或谓钱之通塞，颇系人伦。予少时见民间所用皆宋钱，杂以金元钱，谓之好钱。唐钱间有开元通宝，偶忽不用，新铸者谓之低钱，每以二文当好钱一文，人亦两用之。弘治末，京师好钱复不行，而惟行新钱，谓之倒好。正德中，则有倒三、倒四，而盗铸者蜂起矣。嘉靖以来，有五六至九十者，而裁37剪纸之滥极矣。夫钱之用，本以权轻重，而世终难废。若开元实为轻重之中，鼓铸者宜以为准。然自贾谊通达大体，而钱议为得要领。至南齐孔86则曰：「铸钱不可以惜铜爱工。」若不惜铜，则铸钱无利；若不得利，则私铸不敢起。私铸不敢起，则敛散归公上，鼓铸权不下分。此其利之大者，斯乃不易之论。而伊川程子亦有权归公上而民不犯罪之说，其变通之道，亦略可睹矣。
世恒言韩、范、富、欧固自有次第哉。欧不脱文人，宜列诸公之下。韩公尝云：「用兵先置胜负于度外。」好水川之败，为范公所笑。范公亦有为之自我者当如是，其成与败不计之说。但韩公论兵，却是主张太早。在兵家所谓置胜负于度外者，先胜故也。若伊尹相汤以伐桀，太公、周公佐武王以伐纣是已，所谓圣人无死地者。韩公料胜未定，故范公得以因事笑之。范公英发勘磨城郢，乃是阅历少而议论多，故为吕许公所困。后来解雠一事未必然。忠宣父子之间，当有真见。欧公大体之言，恐非实录。晦庵固是悬断耳。富文忠公严重，以英宗册立之事，颇憾魏公。后来致仕，郑公居洛，魏公在相位，每岁魏公必遣人为郑公生朝庆寿，郑公竟不报谢，但答曰「老病无书」而已。如是者十余年，郑公微伤于隘。欧阳公不信易系，不喜文中子。魏公同在政府，见欧公未尝道二书，其识量宏密，真天人也。王荆公与之并政，至诋之为俗吏，又曰：「相公但相貌好耳。」若魏公者，非徒才业过人，亦有福有德之士，后生何由一望其风范哉？观其调和两宫一事，真能包荒藏纳，信非长厚者不能。若于义理，亦恐未合。赖英宗迁善改过，方成就此一段好事。魏公真有福哉！
沈存中笔谈载：「兵部员外郎范祥为钞法，令商人就边郡入钱四贯八百售一钞，至解池请盐二百斤，任其私卖，得钱以实塞下，省数十郡搬运之劳。」此即今日开中给引之始。
北魏延兴三年，秀容郡妇人一产四男，四产十六男。秀容，今太原之忻州。
历家大抵以漏刻极长于六十，极短于四十。尝闻前辈言，惟正统己巳官历昼刻三十九，夜刻六十一，以为阴过，故有土木之变。元授时历则长极于六十二刻，短极于三十八刻，以为验于燕地稍偏北故。然外国有蒸羊脾未熟而天明者，则短又不止于三十八刻而已。岂漏刻随日因地有不同者如此，初不全系于阴阳之消长也。
世间糜费，惟黄金最多。自释老之教日盛，而寺观装饰之侈靡，已数倍于上下之制用。凡金作簿，皆一往不可复者。天地所产有限，甚可虑也。东坡号知事者，见后世金少，以为宝货神变不可知，复归山泽，此何言与？按王莽败时，省中黄金尚有六十万斤。莽藉汉基，富有天下，固应有之。梁孝王死，亦有金四十万斤，彼藩封亦乃尔。至燕王刘泽，诸侯也，一赐田生金亦二百斤，何汉世之多金耶？二百斤当今之三千二百两，使在今日，虽人主一时亦有难者。
四明谢员，字友规，国初人，为吏谪临洮，卒年三十六。为诗文有规矩，水东日记尝载其事，录其与苏噜克玛勒序、别口神答二文。其谪临洮，自泗州一时交游有诗文赠行，俱佳作。内华亭黄仲琪一首云：「九霄风翮举清秋，万里飘然汗漫游。莫谓流离舍初志，即看登用纳嘉猷。黄河太华供词笔，紫凤天吴在客裘。及早归来拜家庆，故乡终不似并州。」其诗亦壮浪可喜，而吾郡中遂不复知有此人也。当是袁景文一辈人，漫记于此，访之。
宋南渡诸将，韩世忠封蕲王，杨沂中封和王，张俊封循王，异姓真王俱飨富贵之极。而俊复善殖产，其罢兵而归，岁收租米六十万斛。今浙西岂能着此富家也？一隅偏安而有此，宋安得复兴耶？
尝见三教平心论一册，当是近时人书，称静斋学士刘谧撰。本朝学士无所谓刘谧者，想亦一僧之辩而黠者所为，托名以传。其言捃摭甚浅，颇类今世一种议论，甚可笑也。其所讥诮者，程、张而下，皆不免于排韩尤力，次及欧，而甚右柳。盖其护法之论，皆不足深辩。独谓处州孔子庙碑「不屋而坛」，以为退之不知经义，自是公论。又谓上书媚于36，贬潮阳后劝宪宗封禅，作毛仙翁序、祷黄陵庙数事，虽出于仇雠忿怨之深文，然君子之处患难，安可以一事不谨，而为异端之人所指目耶？取以志戒。
今岁庚寅，官历九十十一，连三月皆大尽。冬至节在二十三日己酉申正一刻。明岁置闰乃在六月。历法莫问来年闰，便数冬至剩。剩谓余也。今年十一月大尽，则冬至所余正七日，而闰在六月，何与气朔生闰，岂所谓差一日者耶？
江南放债一事，滋豪右兼并之权，重贫民抑勒之气，颇为弊孔。然亦有不可废者，何则？富者贫之母，贫者一旦有缓急，必资于富，而富者以岁月取赢，要在有司者处之得其道耳。只依今律例子母之说而行，各为其主张，不使有偏，亦是救荒一策。正如人有两手，贫富犹左右手也，养右以助左，足以便事。一等好功名官府往往严禁放债之家，譬如戕右以均左，则为废人矣。宋高宗绍兴二十三年，温州布衣万春上书言：「乞将民间有私债欠还息与未还息，及本与未及本者，并除放。」高宗谓辅臣曰：「若止偿本，则上户不肯放债，反为细民害。」乃诏私债还利过本者，并与依条除放。此最得公正之道。
宋孝宗乾道元年十二月，立皇太子赦内一款：「应为人曾孙、祖孙四世见在，特与免本身色役、二税、诸般科敷一年。」前代恩典，旷荡若此。世恒言秦、隋不道，然不道莫甚于始、炀。后世有遵用其法过于尧舜者。称皇帝、筑长城、列郡县，是始皇所为；进士科是|帝所设。
天下之务，日开而未已。如茶古所无，今则不可阙。茶之用始于汉；著茶经始于陆羽；榷茶始于张滂。尔雅：「，苦茶。」茶之名始见于此。吴志：「孙皓密赐韦曜茶茗以当酒。」饮茶始见于此。注：以早采者为茶，以晚采者为茗，又名F云。
俨山外集卷四

[book_title]俨山外集卷五
明陆深撰
春风堂随笔
世传花卉凡以海名者，皆从海外来，理或当然。予家海上，园亭中喜种杂花，最佳者为海棠。每欲取名花填小词，使童歌之，有海红花、海榴花，更欲采一种为四阕，累年而不得。辛丑南归，访旧至南浦，见堂下盆中有树婆娑郁茂，问之，曰：「此海桐花，即山矾也。」因忆山谷赋水仙花云：「山矾是弟梅是兄。」但白花耳，却有岁寒之意。
本朝画手，当以钱唐戴文进为第一。宣庙喜绘事，御制天纵，一时待诏有谢廷循、倪端、石锐、李在，皆有名。文进入京，众工妒之。一日，在仁智殿呈画，文进以得意之笔上进。第一幅是秋江独钓图，画一红袍人垂钩于水次。画家惟红色最难者，文进独得古法入妙。宣庙阅之，廷循从旁奏曰：「此画甚好，但恨鄙野尔。」宣庙扣之，乃曰：「大红是朝廷品官服色，却穿此去钓鱼，甚失大体。」宣庙颔之，遂挥去其余幅不视，故文进在京师颇窘迫。宋王士元画武王誓师独夫崇饮图，识者以为精虑入神，与六经合。孙四皓进之，天子下图画院，品第高，文进妒之，定为下品，止赐三十缣。古今忌才，虽曲艺亦然，可资浩叹。文进名亦偶同。
今世所用折叠扇，亦名聚头扇。吾乡张东海先生以为贡于东洋，永乐间始盛行于中国。予见南宋以来，诗词咏聚扇者颇多。予收得杨子所写绢扇面，折痕尚存。东坡谓高丽白松扇，展之广尺余，合之止两指许，正今折扇。盖自北宋已有之。倭人亦制为泥金面，乌竹骨充贡，出自东洋。果然
天地开辟，日月重光。遭遇际会，毕力遐方。将扫群秽，还过故乡。肃清万里，总齐八荒。告成归老，待罪舞阳。此司马宣王过温歌，宜入诗。准北齐文宣天保七年筑长城，东至于海，前后所筑，东西凡三千余里，率十里一戍，其要害置州镇凡二十五所，是役颇大。明年，又于长城内筑重城，自厍洛拔而东至于乌纥，凡四万余里。高洋备边如此。
长子羊头山黍可以累律，河内葭莩灰可以布g，非其地则无验。今长子与河内地相连属，岂天地之气钟于此耶？
邢子才有书甚多，而不甚雠校，见人校书，常笑曰：「何愚之甚？天下书至死读不可遍，焉能始复校此？且误书思之，更是一适。」北齐书：
元韶娶魏孝武帝后，魏室奇宝，多随后入。韶家有二玉钵相盛，可转而不可出。玛瑙}容三升玉，缝之，皆西域鬼作也。鬼作，即世所谓鬼工。
方言以十二生肖配十二辰，为人命所属，莫知所起。周宇文护母留齐，贻书护曰：「昔在武川镇生汝兄弟，大者属鼠，次者属兔，汝身属蛇。」当时已有此语。知止而后有定，定而后能静，静而后能安，安而后能虑，虑而后能得。此一条自具大学始终节目，亦吾道、异端之所以分也。如告子之学，可谓定矣，而未能静；禅者之学，可谓静矣，而未能安。惟其未能安，故资于神通；惟其未能虑，故失之诞谩。岂能有所得耶？
制笔之法，桀者居前，毳者居后，强者为刃，要者为辅。参之以，束之以管，固以漆液，泽以海藻，濡墨而试，直中绳，勾中钩，方圆中规矩，终日握而不败，故曰笔妙。此数言简约，未知谁所为，可题为笔经。
唐代宗广德二年七月，以国用不及，秋m方青，即征之，号为青苗。荆公青m之法虽不同，其为虐政一也。
王忠肃公翱，字九皋，盐山人。为太宰时，每呼二侍郎为崔家、尹家，至今相传以公为朴直。此字亦有所本，盖尊敬之词。汉称天子曰官家，石曼卿每呼韩魏公为韩家，若今人则为轻鲜之词矣。
仲尼之门，五尺童子羞称五霸。古以二岁半为一尺，言五尺是十二岁以上，十五岁则称六尺。若晏婴身不满三尺，是以律起尺矣。周尺准今八寸，二尺四五寸岂成形体？当是极言其短耳。曹交九尺四寸，以长准今七尺五寸余。
栝松百年即有白衣如粉，本草谓之艾衲香。吾乡钱先生号艾衲，盖取诸此。赵文敏公号松雪，乃是一琴名。若艾衲香，亦可称曰松雪。
宋至和三年正月六日，仁宗不豫，罢朝两月余。是时储嗣未立，中外人情不安。四月初，仁宗瘳，始御殿。时王尧臣、文彦博、刘沆、富弼四人同在中书，窃议曰：「方今朝廷根本，不可不早定，以安人心。」时未敢显言，亦不暇与密院同谋。彦博谓尧臣曰：「必得贤嗣，以厌人心。」尧臣曰：「岂不知养育于宫中者耶？」彦博以指书案作实字，尧臣复以指抹下作贯字，众言无易此矣。至上前伏奏：「若得请，不可如常例。」退殿庐，令堂吏书圣旨。刘沆欲袖纸笔，当于上前亲书。翌日，于垂拱殿共奏，仍引西汉故事，人主初即位建储令曰：「臣等既叨辅相之重，当任社稷之大计也。乞赐开纳。」仁宗欣然加奖曰：「知卿等尽忠，然大事朕更熟思之。」尧臣等再三论奏曰：「知臣莫若君，知子莫若父。」料陛下必素垂意，尝选贤者育于宫中，计无易此。仁宗虽默而首肯之。四人拜贺且谢，乞圣旨明谕之，尧臣尤激切。仁宗曰：「既是大事，未可轻出，翌日当尽议。」时五月，天热，且旰食不便。众退，尧臣归，密草诏，意怀之。明日登对，复申前请。彦博在御榻左，弼次之，沆在右，尧臣次之。尧臣越次奏曰：「愿陛下早定此议，付外施行。」仁宗曰：「朕意既已定矣，卿等无忧。」时亦旰昃，众遂退。是年八月，召韩琦充枢密使，遂定策立之议。当时事体可谓慎且密矣。
昔人云：读汉书要取堂扁合作者，信难得。宋吕文靖题镜湖天花寺一绝云：「贺家湖上天花寺，一一轩窗向水开。不用闭门防俗客，爱闲能有几人来。」予欲取「爱闲」二字署山居一轩。
今世官司各有俚语以寓议评，如在京兵部四司曰武选，武选多恩多怨；职方，职方最穷最忙；车驾，车驾不上不下；武库，武库又闲又富。闻他衙门中尚多，惜不得其详。此语盖自宋以来即有之。元丰时有曰：「吏勋封考，笔头不倒。户度金仓，日夜穷忙。礼祠主膳，不识判砚。兵职驾库，典了BF。刑都比门，总是冤魂。工屯虞水，白日见鬼。」绍兴后，时事不同，又为之语曰：「吏勋封考，三婆二嫂。户度金仓，细酒肥羊。礼祠主膳，淡吃齑面。兵职驾库，咬姜呷醋。刑都比门，人肉馄饨。工屯虞水，生身饿鬼。」本朝国子监，自祖宗以来，例不刷卷，故谚曰：「金祭酒，银典簿。」正德戊寅，予自编修转司业，时适祭酒阙，予得旨，遂署印，稽考钱粮，其实空虚，典簿厅至，起息揭债。予问之前祭酒石熊峰邦彦，先生云：「自来如此。」余遂举劾典簿王勤者黜之。适送供堂皂隶银数两至，色如黑铜，予笑曰：「正好谓之铜司业。」闻者绝倒。
世目薄行人为「没前程」，此语亦有所自。柳子厚作非国语，人以为子厚平生作文得国语最深，因知其短长而持之，故谓子厚为「没前程」。然则以夫子之道反害夫子，从古已然，可叹也。
丘文庄公仲深F，近世最号博学强记。洛阳刘少师希贤健尝戏之曰：「丘先生是有一屋散钱，却少一条索子。」文庄闻之曰：「刘先生有一屋索子，却少散钱。」盖报之也。吾闻崔同年子钟铣云。纳斋嘉话云：「贯如散钱，一是索子。」
武康石色黑而润，文如波浪，人家园池叠假山，以此为奇，大至寻丈者绝少。武康县今属湖州，山溪间多产此石。予行江南山中，亦见此类。有甚大者，或云出海岛中，水洗而成文，海舶取以压风者。往年入蜀，自栈道过凤县岭，纯是此石，人家用作短墙，有甚佳者，折皱成文，而方整可坐。其品格颇多，惟叠雪者为甲。横文叠起如折，有黑白层叠相间者，有白石作腰带围者，曰玉带流水，其文皆竖。麻衣，如人衣麻之状。锦犀，红黄色相间成文。虎皮，大文圆嵌，作黄黑色。麻皮，如画家麻皮皴。海石，苍黑色，面作矾头纹。鬼面，石纹突出而狞狠。有透漏如太湖石，谓之湖石。武康尝欲聚而作谱，恐未能悉其品也，粗记如此。
歙石制砚，识者以为在端溪之上。予读江宾D送侄售砚序，因删次其语为歙砚志。唐开元间，猎人叶氏得石于长城里，琢为砚，遂闻天下。山在羊斗岭之64，两水夹之，水尽处乃产砚石。有坑一，曰紧足，次曰罗纹，今呼为旧坑。又次曰庄基。三坑相去百余步，而石品橐臁＞煽佑肿晕三，曰泥浆，曰枣心，曰绿石，去旧坑才数尺，而石品复异。自庄基北行二里，溯溪而上，曰眉子坑，则东坡所歌者，今在水底，不可垡印
旧坑丝石为上，生在石中。壅呦热ネ缡，次得砚材，然极粗，工人名曰粗麻石。石心最紧处为浪，出至慢处为丝，愈慢处为罗纹。故曰紧处为浪，慢处为丝，如木理然。
丝之品不一，曰刷丝，曰内里丝，曰丛丝，曰马尾丝。独吐丝为奇，正视之，疏疏见黑点如洒墨；侧视之，刷丝粲然。工人谓之砚宝，盖石之精云。惟枣心坑或有之，他产则劣，故三衢丝石黑而顽，南路丝石暗而黝，绵潭丝石浮而滑，夹路丝石红而枯，水池山丝石枯而燥，皆不甚宜笔墨云。
宋谢I知徽州时，尝于旧坑取石贡理宗。初，坑上尝有五色云气如锦衾，郡檄随云所覆处壑，得阙。
俨山外集卷五

[book_title]俨山外集卷六
明陆深撰
知命录
嘉靖十四年二月廿一日，入关。晓出扬州西门，过胡安定祠，入谒，乃旧司徒庙改作，其东别作司徒庙，未成。观所谓蜀冈者，盖地脉自西北来，一起一伏，皆成冈陵，志谓之「广陵」。天长亦名广陵，以与蜀通，故云。廿二日宿张公铺。是夜，风雨大作，抵晓未息。起坐，支折足铛，煨生柴当土牖，晨光烨然，甚有野意。因念得居田间，挟一二村童，当此境界，读书以自适，愿亦足矣。而奔波就老，为之慨然。
盱眙县今在山椒，背淮面野，不甚险塞。臧质守盱眙，抗魏太武，古今之奇功也。其战争处，不复可见。或谓臧质传宋文帝所为，殆非实录。
蜈蚣畏鸡，鸡死而蜈蚣穴之，此有情无情报应之必然者。予观五行生克之数，亦有然者。今夫天一生水，水生木，木生火，火生土，土生金，金复生水；其次，火生土，土生金，金生水，水生木，木复生火。推之皆然。水克火，火生土，土复克水；火克金，金生水，水复克火。余亦复然。但生数疏而克数密，岂犹报恩者常难，而报怨者常易耶？人乌可以报恩之难，而忽生生之德，可不以报怨之易，而勇于释怨耶？
未至洛阳东十五里小村店，道傍椿树成列，内两株相去一丈五尺余，土剥露其下。西根一条，大可拱把，纤直如椽，长过东根，连缀如一，甚奇。木固有连理，今复见连根云。
张文潜举板、荡诗篇名，其义不同，非也。板、荡之诗，同一乱世也。若单举一字为义，如尧称「荡荡」云，则「板」岂可训乱也？
都太仆玄敬尝为予言姚少师广孝还吴中数事，内一事云：少师尝与嘉定王太史彝同学。太史有姊，每晨为少师总髻，抚之有恩，故少师事之如母。少师既贵，还欲拜之，姊不肯，出甚坚。家人怂恿之曰：「少师贵人也，且执礼恭，岂宜终拒？」姊不得已，出立堂中。少师望见之，即下拜。至第三拜，姊遂抽身入户云：我不要尔拜许多，那见做和尚不了底是甚么好人！少师恬然受之。狄梁公有卢姨，在午桥南别墅，梁公事之甚谨。偶雪中往候之，适姨子携雉兔自外入，意甚轻简。梁公启姨曰：「某今为相，表弟何乐，愿悉力成之。」姨曰：「止一子尔，不欲令事女主。」公大惭。此二媪颇相类，可谓英烈矣。
予登华山，盖至青柯坪焉。自此以上，则攀缘铁索矣。小憩希夷峡，供菜饭。启观希夷蜕骨，作黯淡黄色，入手坚实，而骨节颇长大，惟颅骨顶有二窍为异。世云作粉红色，与异香咸无之。时叙州守赵儒字廷文在傍拈胸骨一板云亦渐轻矣。盖亦经历五百余年，信异人也。崔铣子钟尝谓余云：「刘庵少师为庶子时，奉命祭告，以六月登绝顶。顾其下白雾涨如大海，时见雾中作烟突状，高低不一，而仰视赤日当天。同行亦有两司官。下山始知大雷霹雳，骤雨如注，向所见烟突即雷也，而不闻声。古云：山头只作小儿啼。岂谓此耶？凡声自上下者也。
初夏望后，行役既倦，趁夕阳登骊山之麓，北望灞、海合流如练，东望则秦始皇之葬在焉。隐隐若山，当时可想矣。道傍海榴作花，繁英簇绛，拥舆东下，浴温泉甚适，起观古石刻而还。」少师庵刘公健，字希贤，洛阳人也，今赠太师，谥文靖，葬北邙之麓。予往拜焉。观贾南坞阁老所撰墓碑，颇不称公相业。还过其家，问其孙承学中书遗事，说公甚详。年九十四岁终时亦无疾。西过武功，会康修撰德涵，道此，共惋惜之，相约各书所闻见，以裨家传之阙。德涵云：往岁奔丧西归，见公于洛阳里第，留入卧内，微揭帏帐示之，双瞳炯然，童颜黑发，自帏中语云：往岁陈澜编修借来俞琰参同，是汝批抹的，却是我几被此书误了。既而相对，则一老翁也，大声云：「我眼目已昏闷闷，见人休胡说。」丁宁再三。德涵以为仙去，入敛时甚轻，惟夫人知之，故速举入柩，人不甚传云。
咸阳西三十里，马嵬镇在焉。又西四五里，即马嵬坡，杨妃葬处，夷然一垄当路傍。问之土人，云：「杨妃粉挖土四尺余可得，如礓砂石，研之可傅。」想亦一时傅会之谈。直南百步有败屋一区，即刘瑾所生之宅。刘本姓笪云。汉中形势绝佳，渭南诸山深厚，七百余里，拥蔽其后，西南巴蜀，东接荆襄，不惟挽输之易，而饶沃亦甲天下。曹洪谓三岳、三涂皆不及，非虚谈也。异时亦一都会之地。
益门镇在渭南二十里，而风景气候与关迥别。秦汉界限天地，自然之理也。自此入连云栈七百余里，惟凤县岭、鸡头关二处最险，凤岭则迤逦而高，鸡关则陡峻而袅。自入武关而南，栈阁始相连属，有甚孤危处，真天下之险道也。武关以北，栈道才十一尔。按宋大安军图经云：「桥阁共一万九千二百一十八间，护险偏栏共四万七千一百三十四间。」本朝洪武间，普定侯所修连云栈桥凡四十五处，共九百六十七间。方正学发褒城过七盘岭宿独架桥阁诗，一桥至一百四十二间。今桥无数处，有一桥才十余间，而行旅无阻，想渐次开辟矣。
武夷山形胜佳绝，品题者形容不能尽，独所谓钓台者，远不及严滩之奇。褒城鸡头关北五六里，有山临黑龙江，双峰孤峭，大类子陵，但自高下跌，而严陵则对列若柱云。
山，阴也；水，阳也。阴气凝结于西北，至东南而渐微；阳气极盛于东南，而融液浩荡。故昆仑在西北，瀛海在东南，文王后天之作用也。高行人澄，京师人，与陈给事侃俱使琉球。高还，会于广陵，与余言海中风甚大，与中国风不同，涌浪有如山，故后天巽位亦置东南巽风也。
王摩诘诗云：「褒斜不容01。」褒、斜，二谷名，即今栈道是也。宝鸡以南曰斜谷，褒城出口曰褒谷，汉郑子真耕于褒中，曰谷口。
洋县在汉中府东一百二十里，居万山中，宋文与可守洋州即此地。oY谷与园池旧迹，东坡所为题咏者，尚可考寻。按洋字书从水从羊，本盛大之义，故曰「汪洋」。庄子曰：「望洋吾上海。」东临巨海之上，故亦曰上洋，不知山中何取以名。闽中凡山之险峻者，亦曰某洋、某洋云。
洋县之俗，每岁遇春第四日，居人游江上，遇葛藤缠绕处即解之，谓之解缴，岂古禊之遗耶？禅家谓人不能解脱者，亦谓之葛藤云。
金牛事载蜀记，胡曾咏之，前人多有辨其非者。今沔县西百里，金牛驿在焉。西十里余，入所谓五丁峡。峡本天成，断非人力所能与，实汉水之源。至若险陡□隘处，似有斧凿如栈道者，或五丁所为，传疑可也。入峡二十里，东西相对，两岩上有石钟、石鼓，形像宛然。民间有谣如地钤者曰：「石钟对石鼓，金银有万五。若人识得破，买了兴元府。」贾胡过其下，疑有宝凿之，石钟形有残阙焉。
宝鸡南二十里为大散关，和尚原在焉。山自西来，即秦岭一支，不独为秦蜀之界，亦中国南北之界也。凡水在岭南者，南行，通名曰江；水在岭北者，北行，通名曰河。朱子释河，亦曰北方流水之通名。字书江、河本谐声，今属之南北方言，似兼会意矣。
俨山外集卷六

[book_title]俨山外集卷七
明陆深撰
金台纪闻上
孔子曰：「多闻，择其善者而从之，多见而识之。」夫闻见，难矣；多，又难也；多而能择，又难也；能择而能从识之，又难也。此非圣人之神，不足以与此。予忝登朝为史官，记载，职也。偶有所得，辄漫书之。盖自乙丑之夏，讫于戊辰九月，录为二卷，题曰金台纪闻，藏之，庶以便自考焉尔。江东陆深书于静胜轩。
弘治癸亥，兰溪章先生德懋起为南京国子祭酒，一见予，遂蒙顾待。尝以事见，辄慰谕之曰：「大凡为礼，贵敬而和，不必太促缩，令人气索。」孟子曰：「说大人则藐之。凡见一有爵位者，须自量吾胸中所有，若不在其人之下，何为畏之哉？」比为庶吉士，与座主刘学士司直忠先生偶道此，先生微哂曰：「此老失言矣。孟子所谓藐者，是藐其势位，若如所云，是藐其人矣。」章公接引之至，刘公析理之精，前辈风度如此。
世所传张仙像者，乃蜀王孟昶挟弹图也。初，花蕊夫人入宋宫，念其故主，偶携此图，遂县于壁，且祀之谨。一日，太祖幸而见之，致诘焉。夫人跪答之曰：「此吾蜀中张仙神也，祀之能令人有子，非实有所谓张仙也。」蜀人刘希召秋官向余如此说。苏老泉时去孟蜀近，不应不知其事也。李少卿子阳F自南京来，与余论纲目数事。其论书新莽云：「莽、操、温之徒，皆篡弑之贼。于魏书太祖，于梁书太祖，于新独斥云莽者何？实录也。何以谓之实录？各因当时之文也。新者，国也；莽者，名也。魏、梁之继世，皆有天下，庙号俨然，而莽死于乱兵之手，美恶无一定之谥，将从何书？书其国，系之名尔。此春秋据事直书之旧例也。」其言有理。又谓「莽大夫扬雄死，与晋征士陶潜卒」，则为赘笔。春秋之法，大夫致仕，卒而不书。若曰借二人以为汉、晋起例，则孔子何以不得卒于春秋耶？
北人验时，以天明三星入地为河冻之候。正德丙寅冬至在十一月廿八日，都下寒最迟，而河亦迟冻。是月望日，与诸吉士早朝，共试观之，黎明，三星正人地，而河冰亦适合云。
天妃宫，江淮间滨海多有之，其神为女子三人，俗传神姓林氏，遂实以为灵素三女。太虚之中，惟天为大，地次之，故制字者谓一大为天，二小为示。故天称皇，地称后，海次于地者，宜称妃耳。其数从三者，亦因一大二小之文，盖所祀者，海神也。元用海运，故其祀为重。司马温公则谓水阴类也，其神当为女子。此理或然。或云宋宣和中，遣使高丽，挟闽商以往，中流遭风，赖神以免。使者路允迪上其事于朝，始有祀。丘F碑
东白先生、张吏侍廷祥云：「自余登朝，而内阁待中官之礼凡几变。英庙天顺间，李文达公贤为首相，司礼监巨以议事至者，便服接见之，事毕，揖之而退。后彭文宪时继之，门者来报，必衣冠见之，与之分列而坐，阁老面西，太监面东，太监第一人位对阁老第三人，常虚其上二位。后陈阁老文则送之出阁，后商阁老辂又送之下阶，后万阁老安又送至内阁门矣。今凡调旨议事，则掌司礼者间出，其余或使少监并用事者传命而已。」
闸口上以石凿兽置两傍，状似蜥蜴，首下尾上，其名曰□□。昔鸱^氏生三子，长曰蒲牢，好声，以饰钟，今之钟纽是也。次曰鸱吻，好望，以饰屋，今之吻头是也。次曰□□，好饮，即今闸口所置是也。
d县河滩上有乱石，随手碎之。中有石鱼，长可二三寸，天然鳞鬣，或双或只不等。云藏衣笥中，能辟蠹鱼人。平阳府候马驿浍河两岸仄土上，皆妇人手迹，或掌或拳，俨然若印。削去之，其中复然。又大同山中有人骨，在山之腰，上下五六十丈皆石耳。惟中间一带可四五尺，皆髑髅，胫节龈龈然。关中之山数处亦尔。余闻之西举人张守，后以访之士大夫，云：「果然。」造化变幻，何所不有也。
平江伯陈睿，好饮凉酒。京师童谣曰：「平江不饮热酒，怕火腮。」弘治庚申，北敌入边，其大酋号火筛，长伟赤颊，骁勇善战，兵势颇张。孝庙遣平江御之，临轩挂印，平江畏怯失措，跌而失印。孝庙不乐。后竟以逗留削爵。家居未几卒。正德二年六月二十九日，自翰林晚退，吏适来报云：明早入朝，俱须早赴，但云出院长刘先生仁仲之命。叵测。明早，奉天门驾退，中使宣旨，府部堂上官、科道掌印官、翰林院官皆待命阙下。未几，左顺门开，出一朱柜，中使六七人作传宣状。余等皆立内阁门外，北望汹汹。适30房中舍过云：「昨进呈通鉴纂要，书札忤旨，今特布示。」时西涯在告，焦、王二公皆请罪。须臾，中官复出，手持若诏旨，于是众皆叩头谢而退。即日科道官举劾，而修书官自西涯以下皆待罪。明日有旨，内阁三公不问外自礼侍刘公机、少卿费宏、学士刘春、侍读徐穆、编修王瓒皆罚俸，书写则光禄卿周文通等皆罚俸，中书沈世隆、吴瑶等二十余人悉放为民。外议藉藉，以为是举也，意不出于主上，当有主之者。是时刘瑾正擅威福，力行之。时蒋谕德冕先期数日闻内艰，众皆惜其不与进书之列。故事，书成奏御，必有恩赉，或迁官加俸。至是，蒋公独得免。塞翁之喻，岂不诚然。蚯蚓粪能治蜂螫。余少时摘黄柑，为游蜂所毒，急以井泉调蚯蚓粪涂之，其痛立止。闻之昔人纳凉檐际，见石蜂为蜘蛛所I，蛛出取，蜂受螫而堕。少苏，爬沙墙角，以后足抵蚯蚓粪，掩其伤。须臾健行，卒啖其蜂于网。信乎物亦有知也。沈存中笔谈亦记一事，与此相类，但谓以芋梗耳。姑试之。
偷桃事有两：一说王母献桃于武帝，东方朔从旁窃视之，王母指之曰：「此儿已三度偷吾桃矣。」一说武帝时，东方之国贡小人至，使朔辨之，朔曰：「王母种桃，三千岁一结子，此儿已三度偷桃矣。」未知孰是。
「正德二年八月十四日，加恩诸元老，内阁则西涯李公，时以少师兼太子太师、吏部尚书、华盖殿大学士，加俸一级；守静焦公，以太子太保、吏部尚书兼武英殿大学士升少傅兼太子太傅、谨身殿大学士，吏书如故。守溪王公以户部尚书兼文渊阁大学士升少傅兼太子太傅、武英殿大学士，户书如故。冢宰许公进、司马刘公宇俱太子少保，宗伯李公杰、司寇屠公勋、司徒顾公佐、司空李公38皆赐玉带。」余尝闻前辈云，本朝文班玉带不过五条。余初登朝，所见亦止五条，为内阁刘少师健，李东阳、谢迁二太保，冢宰马少师丈升，司寇闵太保圭，皆官至一品云。今上登极，明年五月，马少师致仕。时守静焦公以吏侍进吏书，不久遂赐玉。十月，刘、谢二公致仕，焦公以吏书入阁，文班才三条。既而守溪公被赐，曾司空以进呈奉天殿□毯被赐，复如五条之数。数日，曾公卒，阅两月，闵公致仕。自是六卿无腰玉者。又三月，许冢宰、刘司马同日被赐，复如五条之数。时四明屠公K以太子太傅、吏书起复，兼都察院左都御史，适过其数。今至十玉，盛矣哉！景泰初，九列皆加太子少保，而盐山王公翱、泰和王公直并为吏书，时有「满朝皆少保，一部两尚书」之语。弘治末，学士最多，而谢阁老木斋、鸿胪寺卿贾斌、太常寺卿崔志端俱带礼书，时有「翰林十学士，礼部四尚书」之语。今可谓六卿皆玉带吏部四尚书矣。内阁李、焦二公与左都御史屠公俱吏书，但二王公并莅天官，而今则带衔云。
史记司马相如传赞云：扬雄所谓曲终而奏雅云云。雄后迁，不应预引。余常疑此传非迁之旧，不然，此一赞必是班书窜入耳。迁史甚多无谓，若武帝本纪与封禅书不差一字，亦岂应然？且非纪体，疑别自有武帝纪而不传，或以其为谤书故耶？
俨山外集卷七

[book_title]俨山外集卷八
明陆深撰
金台纪闻下
公、谷文法悉著何字，尝与汪检讨器之论及，必当时口相讲授，作答问语，而其徒录之者也。故其间文有极拙者，非必如左氏操觚为之。近见元儒郝文忠经伯常三传折衷序亦云「公、谷二氏口授其义而为之传，故其文约，其辞切，其辨精，反复曲折，使圣人微婉之旨可推而见」云。乃知古人先有以此求之者。文忠又有与友人论文法书，亦前人所未道者。其书曰：「古之为文，法在文成之后，辞由理出，文自辞生，法以文著，相因而成也，非先求法而作之也。后世之为文也则不然，先求法度，然后措辞以求理，若握杼轴，求人之丝而织之，经营比次，络绎接续，以求端绪，未措一辞，钤制夭阏，惟恐其不工而无法。故后之为文，法在文成之前，以理从辞，以辞从文，以文从法，资于人而无我，是以愈工而愈不工，愈有法而愈无法，o为近世之文弗逮乎古矣。」
友人王u，字莹中，江浦人，与定山庄孔27同里。尝往来定山之门，为余谈白沙陈公甫来访定山，定山舟送之。有维扬一士人同泛数十里。士人素滑稽，是日极肆谈锋，尽衽席亵昵之事，人不堪闻，故以是为二老困。定山怒不能忍，几至厉声色。迨明日，余恨犹未已。白沙则当其谈时，若不闻其声。及其既去，若不识其人。定山大服之。
孝庙人才之盛，好事者取其父子同朝作对联云：「一双探花父；两个状元儿。」时张宗伯升己丑状元子恩、王礼侍华辛丑状元子守仁，俱为兵部主事。户部郎中刘凤仪，则己未探花龙之父。兵部员外李瓒，则壬戌探花廷相之父也。一时桥梓，前此未之有也。
金华戴元礼，国初名医。尝被召至南京，见一医家，迎求溢户，酬应不闲。元礼意必深于术者，注目焉。按方发剂，皆无他异。退而怪之，日往观焉。偶一人求药者，既去，追而告之曰：「临煎时，下锡一块。」麾之去。元礼始大异之，念无以锡入煎剂法，特叩之，答曰：「是古方尔。」元礼求得其书，乃「饧」字耳。元礼急为正之。呜呼！不辨饧、锡而医者，世胡可以弗谨哉！
杨文贞公云：「东坡之竹，妙而不真；息斋之竹，真而不妙。」
尝闻西域人算日月食者，谓日月与地同大，若地体正掩日轮上，则月为之食。传注家谓月蚀为暗虚所射者，余未敢信以为然。
袁凯，字景文，别号海叟，有海叟集行于世。国初诗人之冠冕。吾乡人，仕为御史。太祖高皇帝尝欲戮一人，皇太子恳释之，召凯问曰：「朕欲刑之，而东宫欲释之，孰是？」凯对曰：「陛下刑之者，法之正；东宫释之者，心之慈。」太祖怒，以为凯持两端，下之狱。凯下狱，三日不食。太祖遣人劝之食，已而宥之。每临朝见凯，尝曰：「是持两端者。」凯一日趋朝，过金水桥，诡得疯疾，仆不起。太祖曰：「疯疾当不仁。」命以木钻钻之，凯忍死不为动。以为`茸不才，放归田里。凯归，以铁索锁项，自毁形骸。太祖每念之，曰：「东海走却大鳗鲡，何处寻得？」遣使即其家，起为本郡儒学教授。乡饮为大宾，凯瞠目熟视使者，唱月儿高一曲。使者复命，以为凯诚疯矣，遂置之。闻之都主事玄敬穆。余少闻故老谈，景文既以疾归，使家人以炒面搅沙糖，从竹筒出之，状类猪犬，下潜布于篱根水涯，景文匍匐往取食之。太祖使人觇知，以为食不洁矣。岂所谓自免于祸者耶？
国初高启季迪侍郎与袁海叟皆以诗名，而云间与姑苏近，殊不闻其还往唱酬，若不相识然，何也？玄敬尝道季迪有赠景文诗曰：「新清还似我，雄健不如他。」今其集不载。是诗玄敬得之史鉴明古，史得之朱应祥岐凤。岐凤，吾松人，以诗自豪于一时，为序在野集者。其事虽无考，然两言者盖实录云。周元素，太仓人，善画。太祖一日命画天下江山图于便殿壁，元素顿首曰：「臣粗能绘事，天下江山非臣所谙。陛下东征西伐，熟知险易，请陛下规模大势，臣从中润色之。」太祖即援毫，左右挥洒毕，顾元素成之。元素从殿下顿首贺曰：「陛下江山已定，臣无所措手矣。」太祖笑而颔之。
后唐明宗长兴三年，令国子监校定九经，雕印卖之，其议出于冯道，此刻书之始也。石林叶少蕴以为雕板印书始冯道，此不然，但监本五经，道为之尔。柳n训序言其在蜀时，尝阅书肆云「字书小学，率雕板印纸」，则唐固有之矣。石林时，印书以杭州为上，蜀本次之，福建最下。京师比岁印板殆不减杭州，但纸不佳。蜀与福建多以柔木刻之，取其易成而速售，故不能工。福建本几遍天下，然则建本之滥恶，盖自宋已然矣。今杭绝无刻。国初，蜀尚有板，差胜建刻。今建益下，去永乐、宣德间，又不逮矣。唯近日苏州工匠稍追古作可观。
古书多重手抄，东坡于李氏山房记之甚辨。比见石林一说云：「唐以前，凡书籍皆写本，未有模印之法，人不多有，而藏者精于雠对，故往往有善本。学者以传录之艰，故其诵读亦精详。五代时，冯道始奏请官镂板印行。国朝淳化中，复以史记、前后汉付有司摹印。自是书籍刊镂者益多，士大夫不复以藏书为意，学者易于得书，其诵读亦因灭裂。然板本初不是正，不无讹谬。世既一以板本为正，而藏本日亡，其讹谬者遂不可正，甚可惜也。」其说殆可与坡并传。近时毗陵人用铜铅为活字，视板印尤巧便，而布置间讹谬尤易。夫印已不如录，犹有一定之义，移易分合，又何取焉？兹虽小故，可以观变矣。
胜国时，郡县俱有学田，其所入谓之学粮，以供师生廪饩，余则刻书，以足一方之用。工大者则纠数处为之，以互易成帙，故雠校刻画颇有精者，初非图鬻也。国朝下江南郡县，悉收上国学。今南监十七史诸书，地里岁月、勘校工役并存，可识也。今学既无田，不复刻书，而有司间或刻之，然以充r赆之用，其不工反出坊本下，工者不数见也。善乎胡致堂之论明宗曰：「命国子监以木本印书，所以一文义，去舛讹，使人不迷于所习，善矣。」颁之可也，鬻之不可也。或曰：「天下学者甚众，安得人人而颁之？」曰：以监本为正，俾郡邑皆得为焉，何患于不给？国家浮费不可胜计，而独靳于此哉？此冯道、赵凤之失也。
廷宴余物怀归，起于唐宣宗时，宴百官罢，拜舞，遗下果物，怪问，咸曰：「归献父母及遗小儿。」上30太官，今后大宴，文武官给食两分与父母，别给果子与男女，所食余者，听以帕子怀归。今此制尚存。然有以怀归不尽而获罪者。
鲁司业铎振之欲乞终养还，戊辰四月中即谋之，夜梦幞头骑青羊乃去。占者以为当乙未日得请。是时六月廿九日，得乙未，振之屈指，以为是其期也。时禁方严，因循遂过其期。后乙未乃八月三十日，以为不至是，八月六日已得旨矣，俄为吏部覆寝。众以前梦不验，振之遂再请旨，从中许之。明日谢恩，适当八月之乙未，振之公服入直房待漏，众共异之。
本朝舆地，前古无比，猗与盛哉！然有可疑者二事：尧舜时以冀州为皇畿，四方皆二千五百里，今冀州之北能几何耶？三吴在古不入职方，其民皆断发文身，以与蛟龙杂处，若空其地然，为最下也。今财赋日繁，而古之遗迹不异，其水不为害者，天幸尔。万一洚水，不知何以处之？区区开筑，难以言善。
俨山外集卷八

[book_title]俨山外集卷九
明陆深撰
愿丰堂漫书
南畿辛酉乡试，少傅刘野亭先生忠以翰林侍讲为考试官，策问中有及宗室日繁而禄入不继者。余当时才以恩义立说，谓恩之所不能周者，则当裁之以义，与其过于恩而非福，不若裁以义而无患。此特场屋体耳，漫无筹策，遂占首选。程文所刻，乃欲折钞以当俸入，亦非通论。此事尝往来于怀，常与朋僚讲之。今制虽将军、殿下亦岁给禄米二百石，金枝玉叶，日以广衍，传之千万年之后，虽竭天下之力不足以供之，盖坐困之道也。宋神宗时，王荆公安石作相，裁减宗室恩数，宗子相率诉马前。荆公徐谕之曰：「祖宗亲尽，亦须祧迁，何况贤辈！」宗子遂散去。其后宋宗室无论戚疏少长，皆仰食县官。西、南两宗无赖者，至纵其婢与闾巷通，生子则冒为己子，以利其请给。其丑若是。今太宰邃庵杨先生一清谓宜自国王而下，以次制其妃嫔之数，盖有见也。
凡图画雷形，作人间小鼓，环而联之。或画其神状如飞鸟，而锐喙肉翅，赤色而人足。按宋大观间，大涤山人胡真隐居山间，一日，忽闻有声若鼍鼓数百，黑云间火孪嘀穑已而迅雷烈风，移时乃止。夫阴阳相搏击则为雷，非若七政可以形象求也。雷若有象，则火陆是。霹雳斧，先儒所谓星陨而石之类，火能生土故也。庵刘少师健为庶僚时，奉命往祀华山。正及夏日，庵与客登高，顾见山下白雾弥漫，若大海然，而山顶赤日，了无纤翳。俯视突烟暴起，或丈余，递至尺许，亦无所闻。颇异之，从者以为雨作也。及下山，村麓人云：「适有骤雨，挟震雷数百已过矣。」向所见烟中突起者，悉雷也。凡声，自下闻之则震，自上闻之则否。所谓山头只作小儿啼者是已。周文襄公忱巡抚江南日，巨王振当国，虑其异己也。时振新作居第，今之京卫武学是已。公预令人度其斋合，使松江作剪绒毯遗之，覆地不失尺寸。振极喜，以为有才。公在江南，凡上利便事，振悉从中赞之。宋秦桧格天阁成，郑仲为蜀宣抚，遗锦地衣一铺。桧命铺阁上，广袤无尺寸差。桧默然不乐，郑竟得罪。二事极相类，一以见疑，一以见厚，岂其心术之微有不同耶？杨髡发宋诸陵，有裒其骨葬之者。陶九成辍耕录所载，以为唐义士珏。瞿宗吉归田诗话所载，以为林义士塾。周公谨癸辛杂志则以为宋陵使罗铣者，盖中宦云。
张庄懿公蓥仲子早卒，聘都城赵氏女。女闻夫卒，即舆至夫家守制，奉翁姑如妇礼，年五十余矣。弘治间，宜春刘侯德资琬守松，上其事旌之，题曰赵女张节妇。顾侍读士廉以为言妇则无所附丽，言女则已去其母家，若不当旌者。钱修撰与谦奋臂起辨之，引张良、陶潜为事，类至千余言，不罢郡中一36。予时游南雍还，心是士廉言，而与谦已病革矣。元余忠宣公阙为中书吏部员外郎时，安西郭氏女受聘未行，会夫卒，自缢死。有司请旌其门，阙以为过于中庸，不可以训，格不下。惜当时礼官无引此以驳之者。
妇人首饰以为之者曰假头，亦曰假髻，作俑于晋太元中。弘治末，京师妇女悉反戴之，今渐传四方矣，殆非佳兆。
正德壬申秋，自饶还，过兰溪，拜枫山章先生懋于所居白露山下，因留一日，语间及吴征士与弼康斋先生，云：「昔见白沙陈公甫献章，言公甫就学康斋时，忽一日晨光初动，窗外见康斋手自r谷，其子从作厉声曰：秀才恁地懒惰，只此如何到伊川门下？又如何到孟子门下！又一日出获，手为镰伤，流血不止。举视伤处，曰：若血不即止，而吾收之，即是为尔所胜。言已而获如故。」又往游武夷，过逆旅，索宿钱，至多三文，坚不与。或劝之，曰：「即此便是暴殄天物。」乃负担而夜往焉。
俨山外集卷九

[book_title]俨山外集卷十
明陆深撰
溪山余话
周延之，尤溪人，字希圣，宋熙、丰间人。知广之新会县，不肯奉行王安石新法，有寄子弟诗：「浪有虚名落世间，自惭无实骨毛寒。未年三十身先倦，才得一官心已阑。卜宅拟寻栽药圃，买田宜近钓鱼滩。他年子弟重相见，藜杖蓑衣笋箨冠。」诗虽浅，颇不类宋。一时门人称周夫子，其风致可想也。又著孟子解义、礼记说，亦一博学之士。
嘉靖己丑，予谪延平，将以八月到任，故自七月冒暑渡浙江，沿途皆以疾谢遣人事。二十六日，过兰溪，谒枫山章文懿公祠堂。公讳懋，字德懋，是日始具衣冠。文懿家甚寥落，八十岁外生一子，时年已十五矣。祠中塑像乃公服，不甚肖似。为赋一诗曰：「大明启运接虞唐，成化初年士气昌。岁晚旧京施木铎，日长过客奠椒浆。盖棺论定知消长，节惠恩深识播扬。青眼门生今白首，敢于初志负升堂。」公丙戌会元，入翰林为编修，因鳌山应制，上疏谏止，遂谪外。是时，罗一峰伦方论时相起复，后先就贬，士论翕然称之。稍迁福建佥事，遂致仕，家居近三十年。孝庙末，始因论荐，起为南京国子祭酒，自祭酒迁南太常寺卿，不赴。再迁南礼侍，再不赴。复乞致仕家居。复以论荐升尚书。年八十六卒，赐祭赐葬赐谥，复廪食其幼子，皆异典也。深卒业南雍，极蒙公器待，时年二十六，今五十三矣。公和易不事边幅，喜为后生辈谈论讲说，终日不倦。其言若不甚切深，而其应皆如影响，所谓国家蓍蔡，若人是已。每为诸生言：甲子岁更，天下多事云云。乙丑，孝庙宾天，而刘瑾擅权，武宗朝事无一不验。所闻者非一人，世当有记之者，别有一二事得于独闻。因忆正德壬申秋，深以编修使淮府，毕事还，经兰溪，与今佥都御史唐虞佐龙同谒公于白露山下。公留饭于厅事，惟虞佐与深侍。公一一询朝事，并及当道诸公，因曰：「万一今上无嗣，则孝宗绝其继承，云何？」深不敢对。又曰：当论昭穆。昭穆亦有数说不同，若据左传曰：文之昭也，武之穆也，则昭穆当视庙制。深益不敢对。虞佐时以剡城尹持服，素喜议论，是时亦默默。公微笑，字谓深曰：「子渊意何如？」深遂避席对曰：「此非小臣所敢道。」公又笑曰：「官也不小。李纲在宋朝许大担负，只是起居注耳。起居注正是今编修之官。」深逊谢，不省何谓。公亦遽以他语易之。深至杭，遂上疏，移疾还家。丙子秋告起迁司业。辛巳，奔先太史公丧还家。戊子，始召迁祭酒。明年三月，以经筵面奏再上疏，得旨降延平同知。其事颇与李忠定合。按忠定字伯纪，梁溪人。梁溪，今之无锡县，其生则在予华亭县公廨，故至今有相公阁，以忠定故也。忠定在讲筵，以面奏谪沙县。沙县今隶延平，予亦以面奏得延平。虽文章勋业万万不敢望忠定，而事有偶然相类者，不知文懿当日何以特举忠定为深励耶？古人何限，亦何必忠定，其有意耶？其无意耶？皆不可知也。漫书于南剑州之九峰吏隐处。予为庶吉士时，一日侍坐于少师洛阳刘公健，因问予：「章德懋可为今日何官？」予亦逊谢不敢对。公大声曰：「以尔知德懋，故问。」予始起对曰：「恭而安，宜为日讲经筵官，以辅养圣德。」公摇手曰：「不得，不得。德懋居山林久，未闲讲筵礼数，万一山野，使人主不肯亲近儒臣自此始。」同年崔子钟铣闻之曰：「此公私意，孰谓德懋不习礼度耶？」由今日观之，深之去讲筵也，虽所自取，亦以少诚意，无感悟之效。如盛庶子端明、魏祭酒校，皆以生疏改秩，半岁之间，屡有变动，圣心可想矣。乃知前辈练事久，自有长识，后生未易以一言断也。
我朝君臣隔绝，实以宪庙口吃之故。至孝宗末年，有意召见大臣，与议机务。李西涯文正公东阳载在燕对录。比来南剑闻之萧少卿九成韶言：一日，孝庙尝问司礼监：祖宗时召见大臣，其礼如何？当在何处？萧敬对云：英宗多在文华殿，尝见临殿前楹，见吏部尚书王公翱。问对毕，王公辞去，顾见其衣后破损，再呼还，问：衣破何不令家人补之？王公答曰：今日偶服此到部，适闻命，不及更衣。英庙抚掌笑，命赐一绮。孝庙闻之曰：「朕不能如祖宗简易若此。数日间，遂召见兵部尚书刘公大夏，见后称：好！好。」向见邃庵杨公一清，亦谈一事，云时甘肃阙总兵官，会推恭顺侯吴瑾。英庙以为得人，召问王公如何，王公以为不可用。英庙遽曰：老王执拗，外庭皆道此人好，独尔以为不好，何也？王公叩头曰：吴瑾是色目人，甘肃地近西域，多回回杂处，岂不笑我中国乏人？英庙即抚掌曰：「还是老王有见识。即命另推。」祖宗时君臣之间契会如此。孝庙有意修复，真圣政也。
户部尚书杏冈李公瓒尝为兵部主事，言东山刘公大夏当孝宗之朝，最为得君，公亦以天下为任，议汰冗食，凡军职皆以军功为准，通查裁革。既得旨行之，而一时侍卫将军、力士之流，皆以才艺选，初无军功，该司失于照详，类行报罢，一时36然。时驸马都尉樊凯管红盔将军，特过兵部，为言此辈不宜裁革，东山⒕苤，凯积不平。适当驾升殿，凯立午门外，语诸人曰：「尔辈不用了，昨已奉旨裁革，虽我亦无地位矣。」盖激之也。众人遂散出。孝宗上殿，平昔执爪带刀之人皆不在，仪卫简寂，恐恐不安，屡顾左右问故。既退，遂宣樊驸马面究。凯奏：「昨兵部已行裁革去矣。」孝宗大声曰：「刘大夏敢如此！」玉色不怡，复宣兵部。东山至，走急气促，不能了了，而裁革之事悉罢，圣眷遂衰矣。夫以东山之公忠，与孝庙之有为，事机一失，乃至于此。信乎臣不密则失身，一时疏略，甚可惜也。该司可谓无人矣。谚云：「幸门如鼠穴。」此言可以喻大。
尝记宋时漕运，自荆湖南北米至真扬交卸，舟人皆市私盐以归，每得厚利。故舟人以船为家，一有损漏，旋即补葺，久而不坏，运道亦通。太宗尝谓侍臣曰：「篙工柁师，有少贩鬻，但无妨公，不必究问。」真帝王之度哉！
宋诗自道学诸公又一变，多主于义理，而兴寄体裁则鄙之为末事。如明道诗极有佳者，合作处何下唐人。龟山诗笔自好，大篇如岳阳书事，开阖转换，妙得蹊径。如「湖光上下天水融，中以日月分西东」之句，尤为奇伟，具见笔力。小诗如「隔雨楼台半有无」，兴致蔼蔼，描写甚工。
罗仲素云：「中庸之书，孔子传之曾子，曾子传之子思，分明是有一本书相传到子思，却云述所授之言著于篇。朱晦庵作大学章句，又说经是孔子之言，而曾子述之；传是曾子之意，而门人记之。如仲素所谓述而成书，犹有可言。若谓不得其言，徒记其意，遂乃支分节解，以不失本书之旨，微恐于理有碍。」诚如所云，则曾子有此，门人不应无闻也。是二家之说，不免学者之疑。毕竟大学、中庸却有原书，不若程子只说大学孔氏之遗书也恰好。
今东南之田有二则，曰官田，曰民田。然官田未必尽重，而民田未必尽轻也。存诸册籍，有此异同。其在耕种，各有肥瘠高下，而官民之名，若于田无与者，非如轻重二则之有利害也。惟编审差徭，则官田轻而民田重，故受田之家，亦尝较论官民之则。然官田之得名，莫能推求所始，或指为近世抄没之田，或以为贾似道所买之田。偶见李忠定公奏议中，已有东南官田之说。元丰间，检正中书五房公事毕仲衍投进中书备对，所述四京十八路田税数目已见，官田则西北并有之。又熙宁八年诏：「凡官田及已佃而或佃租违期应i佃者，别召佃，悉籍之官。」当时又有「总领措置官田所」，名目之设，其所从来远矣。拈出以俟参考。
宋林艾轩先生名光朝，字谦之，谥文节。与朱晦庵、张南轩、吕东莱、陆象山皆在乾、淳间以道学名，而艾轩年最长。平生不喜著述，喜读书，以解会为乐。尝曰：「每一开卷，便觉眼明。」又曰：「终日在案头翻故书，以此为实历日子。」又曰：「某老去无他念，惟读书缘想过如廿年前时，不候杯饭足，不管他儿女之累，但见空屋数椽，去城稍远，便可读书。」又有柬与友人论葺屋云：「百刻中得过半，对书卷，有时杯饭且放过，如何得心情及此事？空山听雨，是人生如意事。听雨须是空山，破寺中可以烧生柴，煨杂芋。」观此，尚可想见其清严也。亦喜作诗以自豪，论诗极有卓识。文集十卷，近刻在莆田。
邓肃，字志宏，沙县人，别号揲怠Ｓ揲迪壬文集。揲瞪剿奇绝，今属永安县。志宏有文行，与朱韦斋先生交好。一日，韦斋觞客，揲狄怨诖寓之，醉起，韦斋曰：「留以质纸笔。」明日如约。韦斋受笔还冠，而以纸少留带，曰：「傥无千幅竟不还。」揲滴寄一诗曰：「归帽纳毫真得策，要笺留带计还疏。公如买菜苦求益，我已忘腰何用渠。闭户羽衣聊自适，推窗柿叶对人书。帝都声价君知否，寄付新传折槛朱。」前辈风流调笑，蔼蔼若此。
天下水各不同，而篙师柁工不相为用。邓揲党泼鏊曲折行乱石间，鼎烹雪喷，相应而起，亲见之，方知其工。
晋共太子曰：「君安骊姬，是我伤公之志也。」其言如此，异世悲之。我朝宪庙最宠万贵妃，万尝得罪孝庙，外传万自尽。尝见一中官说万体丰肥，一日以拂子挞一宫人，怒甚，遂痰厥而死，盖卒疾云。内人传报，宪庙玉色怃然云：「万使长去，我也待要去也。」不久遂宾天。钟情之伤若此，申生之言益信。清心寡欲，自是人主寿命之源，可不慎哉！
吴文恪公讷，吾乡常熟人，所著文章辩体一书，号为精博，自真文忠公正宗之后，未能过之。但联句小序谓联句始著于陶靖节，而盛于东野、退之，则失考矣。若论联句实始于赓歌，而柏梁之作，其体著矣。
歌辞代各不同，而声亦易亡。元人变为曲子，今世踵袭，大抵分为二调，曰南曲，曰北曲。胡致堂所谓「绮罗香泽之态，绸缪宛转之度」，正今日之南词也。登高望远，举首高歌，而逸怀浩气，使人超乎尘垢之表者，近于今日之北词也。
宋柳耆卿、苏长公各以填词名，而二家不同，当时士论各有所主。东坡一日问一优人曰：「我词何如柳学士？」优曰：「学士那比得相公？」坡惊曰：「如何？」优曰：「相公词须用丈二将军铜琵琶铁绰板，唱相公的大江东去，柳学士却着十七十八女郎唱杨柳外晓风残月。」坡为之抚掌大笑。优人之言，便具褒弹。予尝谓张子房之出处，其后有李泌、韩退之之文笔，惟陆宣公可敌。
己丑十一月九日，予闻山西之命，以明年夏四月六日入太原。李忠定公起用，即往援太原事，亦颇类章公之言。予益以愧无所酬云。
俨山外集卷十

[book_title]俨山外集卷十一
明陆深撰
玉堂漫笔卷上
薛文清公观崖石，每层有纹横界，而层层相沓，谓为天地之初，阴阳磨荡而成，若水之漾沙，一层复一层也。殊不知实是水所漾耳。盖天地之初，混沌一物，惟有水火二者，开辟之际，火日升，水日降，而天地分矣。凡山阜皆从水中洗出，观江河间沙洲可见。余尝谓水，天下之至高者也；山，天下之至卑者也。故海底有石，而山颠有水。然水亦实至高，霜露雨雪是也。
孟子「塞乎天地之间」，「塞」字与「吾往矣」字相应，是充然不挠屈之义，与「塞天地、贯金石」语微不同。虽横渠亦有「天地之塞，吾其体」之言，恐与孟子之意不同。
「性」字从心、从生，若以耳目、口、鼻、手足动静为性，此近于作用之说。释氏尝曰「狗子有佛性」是也。然释氏之所谓性，其义亦与吾儒不同。
薛文清公与吴康斋尝言梦见朱子、孔子，二公皆质实人，虽无妄语，然不书亦可也。
释氏之所谓心，吾儒之所谓气也。所谓性，似吾儒之所谓心者，命名取义，各有宗旨，不必比而议之可也。
昔人谓月体无光，借日为光。朱子亦有粉丸之喻，故新月之阙向东，残月之阙向西，此之谓映日可也。惟望后之月阙亦向西，似与映日之说稍碍。戊戌正月十九日，予寓东长安，是夜客散，适见阙，月初升，阙处乃西向，疑之。明日晋阳诸生来见，因举予月影辨，因识之。
虞伯生集题耕织图大意谓元有中原，置十道劝农使，总于大司农，皆慎择老成重厚之君子，亲历原野，安辑而教训之。功成，省归宪司，宪司置四佥事，其二乃劝农之官。由是天下守令皆以劝农系衔，宪司以耕桑之事上大司农。至郡县大门两壁皆画耕织图，此意甚好。我朝立法最为周密，似少此耳。
汉哀帝时，王舜、刘歆议：天子三昭三穆，与太祖之庙而七。七者，其正法数，可常数者也。宗不在此数中。宗，变也，苟有功德则宗之，不可预为设数，殷之三宗是已。宗无数也，所以劝帝者之功德博矣。又云：「宗其道而毁其庙。」此皆据统一之君而论。又曰：「迭毁之礼，亲疏相推。」祖宗之序，多少之数，经传无明文，汉儒之说，不过如此。似涉傅会，姑录出。「天包地外，水在地中」，恐名理亦未尽。天包水外，水包地外，地水皆在天中。晋志述黄帝书曰：「天在地外，水在天外，水浮天而载地。」恐亦难据。使天果有外，恐只是气耳，岂容有水耶？气无穷，理亦无穷，却倒说。
尝见阎闳尚友宪副云：「龙袖娇民为我文皇帝白沟之役时事。」欧阳圭斋南词中已有此语，想是元时方言，不知是何等也。
圭斋论风雅取名最有理，前辈说诗者之所不及也。其言曰：「风即风以动之之风，雅即雅乌之雅，以其声能动物也。」又曰：「风雅惟其声，不必惟其辞。故有声而无辞者有之，无声而有辞者无有也。」
月光生于日之所照，魄生于日之所蔽，当日则光盈，就日则光尽。此张衡灵宪生魄生明之说也。嘉靖戊戌九月望在十六。十四日晨入朝，有事于太庙，见月西坠，而阙处向东南，此时日在寅宫矣。廿一日晨起，见月阙正向西。周髀步日，自东而南而西而北。穹天所论日绕辰极，没西而还东，不出入地中，恐亦有理。
予登乙丑科，今三十六年矣，浮沉中外六十有三。岁己亥，蒙御笔亲题，以学士掌行在翰林院印，扈从南巡。时同年在朝者九人，掌十印，亦盛事也。内阁未斋顾公居守，赐关防。石门翟公新起行边，改兵部尚书兼都察院右都御史，铸关防。礼部行在则介溪严公，兵部尚书则东瀛张公，礼部印则甬川张公，兼掌翰林院印。刑部印则南塘宋公，户部右侍郎三峰高公出办粮草，亦给关防以行。顺天府尹则石峰邵公云。
俞贞木，洞庭人，石涧先生之孙，年九十六而卒。尝见其题赵仲穆画马一绝，颇有风致：「房星方堕墨池中，飞出蒲梢八尺龙。想像开元张太仆，朝回骑过午门东。」
杨文贞公跋玉海云：松江府学有刻板，盖得之传闻，其实无之。
闻前辈翰林先生尝道抑庵先生王文端公直为吏部尚书，颇致憾于杨文贞公，盖以为挤之也。今抑庵集中有东里翰墨卷引，正记其事。其序杨文敏公集谓「直在翰林三十七年，其出也，惟公深惜之，而反为忌者病焉。」意亦有所指。又题梁用之诗后谓内阁在东角门内，常人所不能到。其外为文渊阁，则翰林诸公之所处也。今内阁榜文渊而不在东角门之内，诸学士所处者，则在左顺门之南廊，而榜为东阁云。
汉制，以本官任他职者曰「兼」，常惠以右将军兼典属国是也。以高官摄卑职者曰「领」，刘向以光禄大夫领校书是也。唐制有曰「摄」者，如侍中之摄吏部是也。又有行、守、试之别，职事高者为「守」，职事卑者为行，未正名命者为试。宋制则高一品为行，下一品为守，下二等为「试」。元v以后，又置权官，如以侍郎权尚书之类。汉制，赵充国为假司马，则又有假职矣。
宋制，以翰林学士带知制诰，谓之内制；以他职带知制诰，谓之外制。今制惟翰林列衔散官，署于职事之下，未闻所据。独杨文贞公以为故事，南京太学碑文，学士宋公讷奉敕撰，散官书于职事之上。
本朝开科，自洪武四年辛亥始，后至十七年甲子复设乙丑会试。杨文贞谓国初三科犹循元制作经义，至二十一年戊辰，始定今三场之制。
扬州漕河东岸有墓道，题曰「□国公□」，音虔，与夏字相类，少一发笔下作V，行人遂讹呼为夏国公。盖镇远侯顾公玉之赐葬也。玉丙申岁归太祖，累立战功。靖难师起，辅仁宗居守北京。内难平，论功封镇远侯。年八十有五，永乐十二年卒。国初功臣未有寿考如玉者也。玉最有功于贵州，出镇贵州时，辞仁宗于文华殿曰：「殿下于事君父、恤兵民，素行有诚，惟于小人当置度外。凡事有天理不足计。」意谓汉府。然其辞指温厚，亦武臣中之难得者。独与姚少师论兵不合云。
金陵陈先生遇，字中行。自少笃学，仕元为温州路学教授。时兵乱，弃官归隐。闲居一室，署曰静诚。每夙兴，焚香叩天，愿生圣主以救世。我太祖克金陵，南台侍御史秦元之荐于上，即日召见，与语大悦，称先生而不名。既定鼎，赞画实多，命为翰林学士者再，皆辞。又命为礼部侍郎，又辞。又除为礼部尚书，又固辞。上嘉奖，连称君子，数谕之曰：「卿即老，不欲仕，有子令带刀侍卫。」亦叩首，以子幼辞。洪武甲子，年七十二卒，董伦志其墓
石首。刘永清，永乐辛丑进士，庶吉士，授检讨。修五经、四书成，升侍讲。正统初，升广东左布政。陈庄靖文，自及第以侍讲升云南右布政。
宋太祖北征，因河东谍者语刘承钧曰：「君家与周世雠，宜其不屈。今我与尔无间，何为重困此一方之民？」承钧复命曰：「河东土地甲兵，不足以当中国之什一，然承钧家世非叛者，区区守此，盖惧汉氏之不血食也。」自汉魏以来，词命简洁，未有其比。
仪铭J府长史，在景皇监国时，忠智可观，即文简公智之季子，父子可谓克肖者矣。陈束，字约之，以翰林编修出官二司，今以参议捧表入京，过余问近世诗体，予未及答。明日以所作高子业集序为贽，其持论甚当。但诗贵性情，要从胸次中流出。近时李献吉、何仲默最工，姑自其近体论之，似落人格套，虽谓之拟作亦可也。杨载有云：「诗当取裁汉、魏，而音节以唐为宗。」殆名言也。
己亥八月，当六年考察，予循例自陈，俟命闲居。少宰张先生甬川以革朝遗忠录见贻，题其撼曰：「及谢客时一览。」予闭关读之，义例芜杂，似是稿草。前有三序文，不知谁所为，观其引用，亦近日之作也。予尝有意整齐其事，在国子时尝作编年未就，今日就衰退，恐无成矣。
国初书法以詹孟举希原为第一，奕棋以江阴相子先为国手。奉化胡廷铉与孟举同书千文，太祖以廷铉书法过孟举，令书皇陵碑。鄞人楼得达亦累胜子先，得赐冠带。都南濠亦记一僧屡胜子先云。
俨山外集卷十一

[book_title]俨山外集卷十二
明陆深撰
玉堂漫笔卷中
相传永乐初，遣胡忠安公巡行天下，以访邋遢张仙人，即张三丰，名通，号玄玄子，天师之后，寓居凤翔宝鸡县之金台观修炼。洪武壬申，常应蜀献王之召，辞还山，金时人也。
都太仆玄敬尝为予言，苏城人家有三丰手笔，盖与刘太保秉中、冷协律起敬同学于沙门海者。南阳张朝用尝记三丰遗迹云：三丰，西宝鸡人，元时于鹿邑之太清宫学道，与朝用高祖毅相识，往来其家为亲密，亦爱朝用之父叔廉。元末兵乱，叔廉避地宝鸡。洪武中，三丰亦来宝鸡，与西关李道士白云先生交契相厚。朝用时方年十三，三丰见之，问曰：「汝谁家子？」答曰：「吾父柘城张叔廉也，兵乱徙家于此。」三丰曰：「我张玄玄也，昔客柘城时，扰汝家。名毅者为谁？」答曰：「吾高祖也。」三丰曰：「吾曾见其始生时童子，其勉力读书，后当官至三品。」越月，朝用与李白云送之北去，见其行足不履地云。朝用官詹事府主簿，忠安公以其常识三丰，荐之为均州知州，与同往寻访，竞无所遇而还。十五年，文皇再遣宝鸡医官苏钦等赍香书遍访名山求之。又遣龙虎山道士奉书云：「皇帝致书真仙张三丰先生足下：朕久仰真仙，渴思亲承仪范，尝遣使致香奉书，遍诣名山虔请。真仙道德崇高，超乎万有，体合自然，神妙莫测。朕才质疏庸，德行菲薄，而至诚愿见之心，夙夜不忘。敬再遣龙虎山道士谨致香奉书虔请拱候云车夙驾，惠然降临，以副朕拳拳仰慕之怀。敬奉书。」或云此举实托之以别有所为，忠安行事有密30云。又淮安王宗道，字景云，学仙，尝与三丰往来游从。永乐三年，国子助教王达善以宗道识三丰荐，文皇召见文华殿，赐金冠鹤氅，奉书香谭糜谔煜旅山。越十年，足迹满天下，竟无所遇，而还复命。近见都公谈纂，记三丰在洪武、永乐中事三则。祝希哲野记：冷谦作仙奕图以遗三丰一条，此不录。
洪武二十八年，户部节奉太祖圣旨：「山东、河南民人，除已入额田地照旧征外，新开荒的田地，不问多少，永远不要起科，有气力的尽他种。」按此可为各边屯田之法。
彭惠安集有云：「天时不同，地利亦异，亢旱则低处得过而高处全无，水涝则高处或可而低处不熟。」按此可论吾县东西乡之利害。
国初，岁遣监察御史巡按方隅，大灾重患，乃遣廷臣行视，谓之巡抚，事迄而止，无定员。宣德间，以关中、江南地大而要，始命官更代巡抚，不复罢去。正统末，南北兵兴，于是内省边隅讨醚哺Ч僖印＝裎┱憬、福建无巡抚，时设巡视西一省，则有四巡抚，北直隶则有两巡抚云。丁酉岁，予自四川左辖召为光禄，入朝面见，候五日乃罢，因免朝故也。后转太常兼读学，詹事兼学士，皆不得面恩。当时叙庵李公时在内阁，曾与论请行午朝礼，叙庵以为难。彭惠安公韶，弘治初，因彗星上疏云：「臣获随午朝，窃念日奏寻常起数，于事无补，但于祖宗勤政之典，乞师其意可也。臣愿今午朝，惟议经邦急务，如吏部有大升除，礼部有大灾异，户部、兵部有紧急钱粮、边报，工部、法司有紧关工程、囚犯之类，许令先期开具事由，奏乞圣驾定日出御左顺门，侍卫一如午朝之仪。事该各衙门会议者，各官就于御前公同计议。如吏部升除大臣，明言某官才德堪任，某官资望未可之类，内阁辅臣亦同议可否。事体既定，就行口奏，取旨奉行，次日补本备照。」若系本衙门自行者，亦就御前逐一陈说有无故事两疑情由，请旨定夺。若是事体重大，一时难决者，听各官先行博议于下，候至朝时，再议奏行。仍乞温颜俯询曲折。如此不惟世事日熟，而圣明耳目开达，群臣高下邪正，亦自可见。有事则行，不分寒暑，无事则止，勿劳圣驾。既不废午朝之典，V可率群臣兴事，则凡时政得失，军民利病，自可次第弛张矣。其议如此，若用之今日，尤切事宜，老成先见，可敬可服。己亥南巡还，有旨：「各衙门俱严公座，仍许礼部、都察院参劾。」予掌詹事印，日往衙门，与崔少詹、后渠坐堂，复至东阁画会，一时冷局，为之振作。时见左顺门陈御座，设黄幄于上，将朝廷欲修午朝故事耶？因读惠安新集，备记于此。
张文潜以水喻作文之法，至谓激沟渎而求水之奇，此无见于理，而欲以言语句读为奇，反复咀嚼，卒亦无有，文之陋也。此言切中今日之弊。
太祖时，南京官僚想用伞盖袭封诚意伯刘基有华盖殿侍宴退朝诗云：「团团褐罗伞，被服金文章。」可见。
史记扁鹊传：「饮以上池之水。」上池水，竹木上未到地水。宋高宗南渡，建炎初，有臣僚召对，所陈札子首曰：「恭惟陛下岁二月东巡狩，至于钱塘，吕颐浩当国，见之笑曰：秀才家识甚好恶，文章之弊，一至于此。为之浩叹。」
柘湖，今在华亭县南六十五里，本海盐县地，王莽时改曰展武，因陷为湖。
扈渎，今在上海县北十里，本海盐之东堰，晋袁崧筑垒以御孙恩者。
上海县，元末割华亭东北之五乡分置。唐天宝初，割海盐之北境置华亭县。至正十六年，张士诚陷姑苏，据浙西五郡。十九年，发松江、嘉兴、湖州、杭州民夫筑杭州城。松江入皇朝，当在龙凤年间。吴元年，上海钱鹤皋平。
静安寺，在县西北十里，中有赤乌碑、陈朝桧。
永定二年，割海盐盐官隶海宁郡，上海又尝属钱塘矣。苏丑字叔武，歙人，易简之后。年八十余，正统间卒，以隐逸自高。性爱古法书名画，不惜万金购之，曰：「此足养心性，非他玩好可比。」其人品亦可谓博雅矣。近时江南人家有好古玩物至于败家亡身者，此又可为监戒也。
怀素自叙帖，近刻石于苏州，兼刻古今题跋，出于文征明父子之手，烂然可观。内苏栾城一跋云：「予兄和仲，盖谓东坡自题曰苏辙同叔在绍圣三年三月谪高安时所写，岂有所讳耶？将别有字行而子唷⒆佑商叵灾者耶？其印仍曰子由。」李西涯跋云：「旧闻秘阁有石本，今不及见。」在弘治十一年九月所写时已入阁，似指今内阁而言。空青曾纡绍兴三年三月曾跋一过。而文征明所引曾空青云：「冯当世本后归上方，而石刻为内阁本。」此指宋内阁而言。按：宋无内阁，而本朝无秘阁，用字微有不同，而制度当考。释文「虚荡」字，细观刻本，当是「薄」字，草法稍作转折尔。若荡字亦可通，不若薄义为顺也。建业文房之印，当是徐鼎臣兄弟笔意，尚存缪篆之体尔。嘉靖庚子四月廿日，晨起偶观，因书所疑。南窗下，两目作花，投笔浩叹。张户侍西磐润字汝霖，山西平阳人。一日过予，与论薛文清公。西磐云：「曾闻刘少师庵言，读书录乃公记每日所得，故不厌重词复说，以资寻绎玩味，最可观。后来为人分类剖析，作著述之体，殊非本旨。近樊御史得仁所寄重刻本，则又决裂破碎矣。不但著书之难，而传书之难如此。」
全椒乐韶凤，洪武中以兵部尚书转翰林院大学士，以病免，起为国子司业。永州府旧志：李应宗，零陵人，洪武五年进士。蒋奖，洪武八年进士，亦零陵人。道州李克逊，洪武丁卯科进士。丁卯为十九年，皆不开科，当有误。唐福领永乐乙酉科进士。永乐有丙戌，亦无乙酉科。
国朝进士科，始于洪武四年辛亥，吴伯宗为状元。自后罢试。至十八年乙丑为丁显榜，二十一年戊辰为任亨泰榜，二十四年辛未为许观榜。是年五月重试，则韩克忠为状元。二十七年甲戌为张信榜。洪武中，又有张显忠、花纶，皆称状元。送花状元归娶诗，见练子宁集。丁丑年有陈安榜，庚辰则胡靖也。
衡山后生竹最大，名曰南竹。土人截取其筒以为甑，节处可制盥盆。然在深山中，人迹不到之处。
世传七贤过关图，或以为即竹林七贤尔。屡有人持其画来求题跋，漫无所据。观其画，衣冠骑从，当是晋魏间人物，意态若将避地者。或谓即论语作者七人像而为画尔。姜，南举人，云是开元间冬雪后，张说、张九龄、李白、李华、王维、郑虔、孟浩然出蓝田关，游龙门寺，郑虔图之。虞伯生有题孟浩然像诗：「风雪空堂破帽温，七人图里一人存。」又有槎溪张辂诗：「二李清狂狎二张，吟鞭遥指孟襄阳。」郑虔笔底春风满，摩诘图中诗兴长。是必有所传云。
元高德基云：「吴人尚奢争胜，所事不切，广置田宅，计较微利，不知异时友贻子孙不肖之害，故谓之苏州呆。」自今观之，呆岂独苏哉！
俨山外集卷十二

[book_title]俨山外集卷十三
明陆深撰
玉堂漫笔卷下
富韩公严重，每言辞皆厉。邵氏闻见录记其一则曰：弼尝病今之作文字，无所发明，但模棱依违而已。人之为善不易，人之为恶，必用奸谋以逃刑戮。君子为小人所胜，不过禄位耳。惟有三四寸竹管子，向口角头褒善贬恶，使善者贵，恶者贱，须是由我始得，不可更有畏怯也。
世言大藏经五千四十八卷，此自唐开元间总结经律论之目，至贞元间，又增新经二百余卷，宋至道以后，惟净所译新经又九千五百余卷。予见南宋藏经与元藏亦不同，而本朝藏经又添入元僧以后诸人文字，而卷数仍旧，岂亦有添减欤？
襄阳大堤曲，有「倒著接28花下迷」，盖用白纱作巾。南朝虽帝王亦服白纱帽，沈攸之所谓「大事若克，白纱帽共著耳」。又别有白叠巾、白纶巾，后世惟凶服乃用白。
王文端公抑庵知制诰几廿年，其出也，杨文贞公为之也。初，文端与文贞同\里，且联姻，文贞雅重其人，欲留以代己。文贞之子稷，恶状已盈，中朝士大夫皆知而不敢言，于是怂恿文端言。文端直谅人也，遂言于文贞。文贞甚德之，叹谢，以为非君不能闻。文贞不久遂有省墓之行，实欲制其子也。稷之狡猾，已阴得文端之言而为之备，驿递中皆先置所亲，誉稷之贤，复r言曰：「人皆忌其功名之盛，故谤稷耳。」反以是中文端、文贞，历数处皆然。稷复逆于数百里外，毡帽蜡油，靴旧青衫，朴讷循理，俨然谨愿人也。家中惟图书萧然，为恶之具悉屏去，而亲戚皆畏稷，交誉之。文贞遂不信文端之言，并以疑其妒己。及还朝，遂出之于吏部。初，仁庙时，官爵最不轻授陈德遵，循以状元满三考，仁庙最爱之，欲升侍讲学士，文贞以为太骤，止与侍讲。仁庙面谕德遵，以故犹以许之，德遵遂衔文贞。未几，仁庙宾天，德遵已失遭逢之会，遂郁郁移疾还，日夜嗾其乡人告稷恶状，乡人皆畏其宰相之子，不敢发。会建安杨文敏公既卒，乡人诉其子于朝，中官王振持其奏言于阁下曰：「杨先生肉未寒而遂受诬若此，何以处之？」初，文敏与文贞同事，颇不相能，及是，遂曰：「既然，须与别其是非。」中官曰：「当下抚按耳。」文贞以为不可使宰相之子而辱于抚按之手，须锦衣官校提来，实欲辱之也。既来，白其辜，坐告人以罪，朝廷与其子为尚宝官而去。德遵闻之，遂言于乡人曰：「汝以为宰相之子，朝廷务姑息之，文敏公独非宰相乎？」具稿速其来上。王振得之，遂不告于文贞，而以文敏故事处之。逮来狱成，议置重典。初，仁庙与三杨君臣俱泣曰：「汝必辅朕子孙，朕亦贷汝子孙死。」故三杨子孙皆有30。稷之敢于为恶，亦有所恃也。稷既系狱，文贞得疾，犹欲援30以赎稷死，命次子22检30。22密秘之，托以稷先持去，遂弗及救。余闻之丹徒靳宫谕云：
「予游金陵，观大功坊回龙巷，想见当时君臣之际焉。大将军为人谦谦不伐，又从父老问大将军时事，其蹙元帝于开平也，阙其围一角，使逸去常。开平怒亡大功。大将军言：是虽昏主，然尝久帝天下，吾主上又何加焉？将裂地而封之乎？抑遂甘心也？既皆不可，则纵之固便，开平且未然。」呜呼，深远矣。
文章贵简明。王伯厚甫尝称欧阳公、刘、柳无称于事业，姚、宋不见于文章。过于唐人所云「周勃、霍光虽有勋伐而不知儒术；枚皋、严忌善为文章而不知岩廊。」终不若汉人所谓绛、灌无文，随、陆无武，尤为痛快也。
宋徽宗宣和六年，礼部试进士至万五千人，是年赐第八百余人。宋朝故事，每廷试前十名，御药院先以文卷奏御，定高下。高宗建炎间始罢之。
晋悼公入告群臣之词，左氏、国语并载，而不若左氏之简严也。左氏曰：「孤始愿不及此，虽及此，岂非天乎？」国语作「孤之及此天也」。惟此语胜左氏。
古之言天者三家，曰宣夜，曰盖天，曰浑天。宣夜无传，周髀、盖天考验多失，独浑天近理。其言曰：「天如鸡卵，地如卵黄，天大地小。天表里有水，天地各乘气而立，载水而浮。天转如车毂之运。
周天三百六十五度四分度之一。天本无度，因日一昼夜所躔阔狭而名。盖日之行也，三百六十五日之外，又行四分日之一，一年而一周天。以一日所行为一度，故分为三百六十五度四分度之一。星辰之相去，月五星之行躔，皆以其度度焉。盖天之有度，犹地之有里也。一度略广三千里，周天大略一百一十万里，上下四方，径各三十六万里。」后汉地里志：「度各二千九百三十二里，周天积一百七万九百一十三里，径三十五万六千九百七十一里。」又按学林云：「地与星辰四游升降于三万里之中，则地至天万五千里尔。」按唐书，一行、梁令瓒候之，度广四百余里，上下四方，径各五万余里，周天实一十六万里。地上地下各八万里。天道幽远，术家各持一说，宜并存之。
天圆如倚盖，半覆地上，半隐地下。北极出地三十六度，绕极七十二度，常见者谓之上规；南极入地三十六度，绕极亦七十二度，常隐者谓之下规。
文曜丽乎天，其动者有七，日月五星是也；其不动者二十八宿是也。日为阳精，月为阴精，五行之精为五星，布于四方，二十八舍为宿，咸列布于天，运行躔次，用示吉凶焉。
天道左旋，七政右转。一云日月本东行天，西旋入于海，牵之以西，如蚁行磨上，磨左蚁右，磨疾蚁迟。天一昼一夜而一周，又过一度。日一昼一夜而行一度，月行十三度十九分度之七。一云月行速，日一度，月十三度有奇，积二十七日强而周天，又二日半强而后与日会。
二十八宿之度，本因日行所躔而名，本无度也。度之最多者莫如东井，至有三十四度；其最少者莫如觜，才一度。何则？井斗不与日躔相当，其度不得不阔；觜鬼与日躔才相及，其度不得不狭也。
日所行谓之黄道，本无道，况色乎？历家入g，姑以色标识之。黄色之中，日道居中故也。月行青、朱、白、黑者，春木、夏火、秋金、冬水四方色也。传曰：「朱道一出黄道南。」盖指南陆而名之。不曰赤而曰朱，何也？赤道分南北之中，古今不易。南陆称朱，所以避之也。黄道出入于赤道之内外，赤道横而黄道斜，斜长于横，故黄道为之增。若赤道居中，黄道旁出，旁狭于中，故黄道为之减。此自然之数也。
日行黄道，七政循黄道左右而行。冬至日去北极最远者百一十五度半弱。夏至日去北极最近者六十七度半弱二分，去北极九十一度半弱。
日行黄道，月行九道，日月行相去最远者二十四度，最近者六度。青道二出黄道东，朱道二出黄道南，白道二出黄道西，黑道二出黄道北。此其交也，必由于黄道而出入，故兼而言之曰九道也。月行黄道内谓之阴历，行黄道外谓之阳历。东方青龙七宿谓之东陆，西方白虎七宿谓之西陆，南方朱雀七宿谓之南陆，北方玄武七宿谓之北陆。总之二十八宿，而天体周矣。
日行舒，月行速，当其同度，谓之合朔。舒先速后，近一远三，谓之弦。相与为衡，分天之中，谓之望。以速及舒，光尽体伏，谓之晦。
凡日月无光曰薄，亏毁曰蚀，虹霓曰晕，气在日上曰戴，旁对曰珥，半环在旁向曰抱，背曰背。
凡五星所行，同舍曰合，变n曰散，五寸之内，光芒相及曰犯，相冒而过曰陵，掩之曰食，自下往触曰犯，居其宿曰守，经之曰历，相击曰斗，环之曰勾，绕之曰巳。早出曰赢，晚出曰缩。
凡星常明者百有二十四，可名者三百二十，为星二千五百，微星之数盖万一千五百二十。太史总甘、石、巫咸之星，凡二百八十三官，一千四百六十四星。
俨山外集卷十三

[book_title]俨山外集卷十四
明陆深撰
停骖录
宿州有睢阳驿，凡以睢水在其南也。然古睢阳乃今归德州，即张、许死节之地。予过而问焉，屡更河患，亦既漫漶矣。正统间，予同县人卫君庸知州事，尝采辑史传文集为唐忠臣录，己巳年刻之。后正德己巳翻刊，人以为有数。正统有土木之变，正德逆瑾之变在明年庚午八月，盖六十之数云。夫文献之废兴，非特有数，抑亦有世道焉。
予观唐之盛，莫过于贞观、开元，其时文章则燕、许、沈、宋，字画则欧、虞、褚、薛，皆温润藻丽，有太平气象。天宝以后，多事之日，则杜工部、颜鲁公出焉，其辞翰非不雄伟俊拔也，而流离死亡之祸具见。弘治末，予初登朝，士大夫之贤者皆喜习颜书，学杜诗，每与亡友王韦钦佩论之，钦佩以为非佳兆。孝皇宾天，逆瑾乱政。辛未、壬申之间，霸州盗起，攻城破县，杀戮甚惨，至烦两路用兵，而川蜀之盗尤烈，竭天下之力，仅能克之。于是鲁公之忠节，工部之诗史，亦略仿佛睹矣。呜呼！学术可不慎哉！
李宪副梦阳，字献吉，号空同子。弘、正间名士，与予交好。尝约献吉游吴卜居，予将入梁访族，二十余年未酬也。嘉靖己丑秋，献吉寻医渡江，留京、润一两月，予适有延平之行。是岁除日，献吉下世。予赴晋阳，以庚寅三月二十一日经汴城而西望几筵，一恸而已。其子枝，字伯材，以空同子八篇来贶，燃灯读之，重为之流涕。内论学下篇一条，书刘阁老言李、杜事，微失旨。刘名健，字希贤，号庵，洛阳人。相孝庙首尾二十年，相业甚可观，素以理学自负。予乙丑登第，为庶吉士，与众同谒公于安福里第。公告诸吉士曰：「人学问有三事：第一是寻绎义理，以消融胸次，第二是考求典故，以经纶天下；第三却是文章。好笑后生辈才得科第，却去学做诗，做诗何用？好是李、杜，李、杜也只是两个醉汉，撇下许多好人不学，却去学醉汉。」其言如此，虽抑扬之间不能无过，然意则深远矣。
予为庶吉士时，谒东山先生刘公大夏时雍。公诲予曰：「初入仕，不可受人知，知己多，难立朝矣。只如朋友，若两三人得力者，自可了一生，过多则晚年受累。今五十有四，发种种矣。」益知其言之有味。尝见周密公谨所记赵德庄诲赵忠定曰：「今日于上前得一二语奖谕，明日于宰相处得一二语褒拂，往往丧其所守者多矣。」乃知古人造就后进者每如此。
予自延平赴山西，过润时，邃翁南归未久，相见劳苦外无他语，但道子行得无受炎凉乎？予笑曰：「不至是。小人炎凉之态可处，君子祸福之心可怜。」翁首肯之，曰：「有是，有是。」
吾松姚蒙先生善医，时邹都堂来学巡抚江南，访而召之，以医生见。邹公素严重，姚有口眼歪斜发动疾，公心轻之，问曰：「汝亦有疾？」对曰：「有风疾。」曰：「既有风疾，何不医之？」曰：「是胎风。」公即引手令其诊脉，姚退却不前。再命之，再却。公始曰：「诊脉须坐。」呼座坐之，姚乃方脉。既毕，公问之，姚叙病源一二，公亦知医，颔之。最后姚曰：「大人根器上别有一窍出污水。」公大惊曰：「此予隐疾，甚秘，汝何由知？」姚跪曰：「以脉得之。左手关脉滑而缓，肝第四叶有漏洞下相通。」既久，公始改容谢之。乃求药，姚曰：「不须药，只到南京便好。」以手策之曰：「今是初七，得十二日可到。」公曰：「知之矣。」即治行，果十二日晨抵南京，入会同馆而卒。吁，亦神哉！其孙举人湘，字清之，向在长安为予道此，可见前辈技能难及。
宋杨彦瞻守三衢，以书答状元留梦炎，略云：「尝闻前辈之言，吾乡昔有第奉常而归，旗者、鼓者、馈者、迓者，往来而观者，阗路骈陌如堵墙。既而闺门贺焉，宗族贺焉，姻者、友者、客者交贺焉，至于雠者，亦茹耻含愧而贺且谢焉。独邻居一室，扃86远引，若避寇然。余因怪而问之，愀然曰：所贵乎衣锦之荣者，谓其得时行道也，将有以庇吾乡里也。今也或窃一名，得一官，即起朝富暮贵之想。名愈高，官愈穹，而用心愈缪，武断者有之，庇奸慝持州县者有之。是一身之荣，一害之增也。其居日以广，邻居日以蹙，吾将入山林深密之地以避之，是可吊，何以贺为？予感其言，录之以自警。异日归田，当榜诸厅事，以警子孙。」召佃之名，亦自宋贾似道公田始。咸淳戊辰正月，改官田为召佃，召人承佃，自耕自种，自运自纳，与今法虽不同，而其来有所自矣。
文潞公富贵福寿，古今无比。致仕归洛时，年已八十，神宗见其康强，问：「卿摄生亦有道乎？」潞公对：「无他，臣但能任意自适，不以外物伤和气，不敢做过当事，酌中恰好即止。」神宗以为名言。夫有所享者，必有所养，灯笼锦事，想亦出于倾陷者所为。予乡前辈陈晚庄先生，名肃，字惟敬，清修之士。一日衣绯窄袖袍会席，一士大夫素豪侈，揽之曰：「何不改作？」先生正色曰：「我福薄，恐难胜。」其人曰：「文潞公如何？」是岂知有所享者必有所养也。
加耗二字，起于后唐明宗入仓，见受纳主吏折阅，乃令石取二升为鼠雀耗。我太祖则每斗起耗七合，石为七升，盖中制也。江南粮税，每石加耗已至七八斗，盖并入杂办，通谓之耗，意不止于鼠雀为也。近时巡抚乃于田亩上加耗，则渐失初意矣。五季汉隐帝时，王章为三司使，始令更输二斗，谓之省耗。当时人怨之，史亦谓章聚敛刻急。胡致堂推本其杀身，以为兴利之戒。
俨山外集卷十四

[book_title]俨山外集卷十五
明陆深撰
续停骖录上
季札观于周乐，为之辨微征理，信美矣。颇疑左氏之傅会，未必实有斯事也。又疑左氏亦为后人所傅会，未必尽出于左氏也。何以言之？按论语：「吾自卫反鲁，然后乐正，雅、颂各得其所。」事在哀公十一年，时孔子年已六十五矣。前此诗、乐盖尝散乱，存什一于千百，比其篇什，正其体裁，然后谓之一经，用以被弦歌而合律吕，此三百五篇之大指也。季札聘鲁，事在襄公二十九年，是时夫子生方八岁，安得乐工之所肄习与季子之所审定者，皆吾夫子国风、雅、颂之新编也？疑左氏之傅会以此。又季子之所论，皆⑵浼韧，聆音寻义，或有据依，独于歌秦则推其方来，是于音义皆何所取？而于列国若异例焉？疑后人之傅会左氏者以此。先儒以为左传出于刘歆父子，而君子曰皆汉儒之文，岂固有所辨耶？
郑渔仲谓乐以诗为本，诗以声为用。又谓古之诗，今之词曲也。若不能歌之，但能诵其文而说其义，可乎？不幸世儒义理之说日胜，而声歌之学日微。马贵与则谓义理布在方策，声则湮没无闻。其言皆有见。而朱文公亦谓声气之和，有不可得闻者。此读诗之所以难也。夫乐之义理，诗词是也，而声歌犹后世之腔调也。两者俱诣，乃为大成。渔仲又谓「乐之失自汉武始」，盖言亡其声耳。汉世乐府如朱鹭、君马黄、雉子斑等曲，其辞皆存而不可读，想当时自有节拍、短长、高下，故可合于律吕。后来拟作者，但咏其名物，词虽有伦，恐非乐府之全也。且唐世之乐章，即今之律诗，而李太白立进清平调与王维之阳关曲，于今皆在，不知何以被之弦索。宋之小词，今人亦不能歌矣。今人能歌元曲，南北词皆有腔拍，如月儿高、黄莺儿之类，亦有律吕可按，一入于耳，即能辨之。恐后世一失其声，亦但咏月咏莺而已。此乐之所以难也。求元审声宿悟神解者，世合有异材。
本朝五岳、五镇之祀，多因前代，其来远矣。泰山为东岳，在今山东泰安州。东镇为沂山，在今青州府临朐县。华山为西岳，在今西华阴县。吴山为西镇，在今陇州。衡山为南岳，在今湖广衡山县。南镇为会稽山，在今浙江山阴县。北岳为恒山，在今大同府浑源州。医巫闾山为北镇，在今辽东广宁卫。中岳为嵩山，在今河南府登封县。霍山为中镇，在今山西霍州。东西岳镇相去不远。北岳、北镇相望千里，而山脉一带，惟南岳去南镇三千余里，虽同在江南，而间隔绝不相属。中岳、中镇南北对峙，而黄河界之。今京师正当北岳、北镇之中，东西亦匀停，而华山稍南，于泰山若龙虎然。南岳在西南，南镇在东南，五岭为案，而江河两水为襟带，岭南诸山为朝拜，岭南之南则南海为外明堂。我朝形势，真天造地设哉！
至正二十六年丙午，中山武宁王将兵二十万，开平忠武王副之，以取浙西。十一月，由太湖直趋湖州。士诚悉发境中兵及赤龙船，亲军战毗山，战旧馆，战皂林、乌镇，相继而败，生禽其兵六万。十四日，取吴江，士诚遣锐卒迎战于尹山桥，康蕲公持戟督战，锐卒尽覆。乃进围苏城，塞其六门，刀剑林立，金鼓雷震，将士尽降。城中食尽，至煮靴以充饥。凡十阅月，城陷，时吴元年丁未九月也。王封府库，缚士诚送京师，籍其兵二十有五万，檄曰：总兵官准中书省咨，敬奉令旨。余闻伐罪救民，王者之师，考之往古，世代昭然。轩辕氏诛蚩尤，成汤征葛伯，文王伐崇侯，三圣人之起兵也，非富天下，本为救民。近睹有元之末，主居深宫，臣操威福，官以贿成，罪以情免，台宪举亲而劾仇，有司差贫而优富。庙堂不以为忧，方添冗官，又改钞法，役数十万民，湮塞黄河，死者枕籍于道，哀苦声闻于天。致使愚民误中妖术，不解偈言之妄诞，酷信弥勒之真有，冀其治世以苏其苦，聚为烧香之党，根据汝颍，蔓延河洛。妖言既行，凶谋遂逞，焚荡城郭，杀戮士夫，荼毒生灵，无端万状。元以天下钱粮兵马大势而讨之，略无功效，愈见猖獗，终不能济世安民。是以有志之士，旁观熟虑，乘势而起，或假元氏为名，或托「香军」为号，或以孤军独立，皆欲自为。由是天下土崩瓦解。余本濠梁之民，初列行伍，渐至提兵，灼见妖言不能成事，又度元运难与立功，遂引兵渡江。赖天地祖宗之灵，及将相之力，一鼓而有江左，再战而定浙东。陈氏称号，据我上游，兴问罪之师，彭蠡交兵，元恶授首。其父子兄弟，面缚舆榇，既待以不死，又封以列爵，将相皆置于朝班，民庶各安于田里，荆湘湖广，尽入版图。虽德化未及，而政令颇修。惟兹姑苏张士诚为民则私贩盐货，行劫于江湖；兴兵则首聚凶徒，负固于海岛，其罪一也。又恐海隅一区，难抗天下全势，诈降于元，坑其参政赵琏，囚其待制孙19，其罪二也。厥后掩袭浙西，兵不满万数，地不足千里，僭号改元，其罪三也。初寇我边，一战生擒其亲弟；再犯浙省，杨苗直捣其近郊，首尾畏缩，又乃诈降于元，其罪四也。阳受元朝之名，阴行假王之令，挟制达丞相，谋害杨左丞，其罪五也。占据浙江钱粮，十年不贡，其罪六也。知元纲已坠，公然害其丞相达式特穆尔、南台大夫巴哈特穆尔，其罪七也；恃其地险食足，诱我叛将，掠我边氓，其罪八也。凡此八罪，有甚于蚩尤、葛伯、崇侯，虽黄帝、汤、文与之同世，亦所不容。理宜征讨，以靖天下，以安斯民。爰命中书左丞相徐达，总率马步舟师，分道并进，攻取浙西诸处城池。已行戒饬军将，征讨所到，歼厥渠魁，胁从罔治，备有条章。凡我逋逃臣民，被陷军士，悔悟来归，咸宥其罪。其尔张氏臣僚，果能明哲识时，或全城附顺，或弃刃投降，名爵赏赐，余所不吝。凡尔百姓，果能安业不动，即我良民旧有田产房屋，仍前为生，依额纳粮，以供军储，余无科取，使汝等永保乡里，以全室家，此兴师之故也。敢有千百相聚，旅拒王师，即当移兵嗝穑迁徙宗族于五溪、两广，永离乡土，以御边戎。凡余之言，信如皎日，咨尔臣庶，毋或自疑。敬此。除敬遵外，合备榜晓谕通知，须至榜者。按：此檄简质，昌大庙胜，已卜于此，固不待擒士诚而后为烈也。檄中所指官以贿成，罪以情免，台谏举亲而劾仇，有司差贫而优富，此元之末造，启圣之资也。诗称殷鉴，又安得吾辈不蹶然有省于斯。初，至正庚寅间，参议贾鲁以当承平之时，无所垂名，欲立事功于世。首劝托克托开河垦田，所费不訾；又劝造至正交钞，物货腾滞；又劝求禹故道，使黄河北行，起集丁夫二十六万，河夫多怨。浏阳有彭和尚，能为偈颂，劝人念弥勒佛号，遇夜燃香，愚民信之，遂作乱。蕲州有徐真一，本湖南人，姿状庞厚，以贩布为业。一日，浴于盐塘水中，身有光怪，妖彭之，众推立为帝，以据汉、沔。栾城有寒山童，诈称徽宗九世孙，起徐州，其倡言亦云弥勒佛下生，以红巾为号。未几，讨诛之。其党毛会、田丰、杜遵道等复奉其子为主，寇掠汝、颍、淮、泗之间，遂陷汴梁，称帝，改姓韩，国号宋，改元龙凤。一云至正十五年乙未，刘福通等自砀山夹河迎韩林儿为小明王，都亳州，改元龙凤。岂林儿即山童子耶？审尔，至正二十六年乃龙凤十一年也。明年，我太祖称吴元年。又明年，改洪武元年。刘福通先为张士诚将吕珍所杀，檄中所谓「掠我边氓」者，盖指此。诱我叛将当是指诸暨谢再兴也。按张士诚本泰州白驹j人，兄弟三人，士德、士贵，以行称九四、九五、九六。先是中原上马贼剽掠淮、汴间，朝齐暮赵，元不能制。士诚为盐j纲司牙侩，以官盐夹带私盐，并缘为奸。然资性轻财好施，甚得其下之心。当时盐丁苦于官役，遂推为主，据高邮以叛。元命托克托讨之，师号百万，声势甚盛，众谓平在晷刻。及抵城下，毛葫芦已有登其城者矣。疾其功者曰：「不得总兵官命令，如何辄自先登？」召还。及再攻之，不下。会托克托贬，师遂溃叛。乙未，士诚泛海，以数千人陷平江。一云自福山港济，由常熟以入，海运遂绝。后元力不能制，以诏招之，累官至司徒，自号成王，改元天v，据有平江、嘉兴、杭州、绍兴五路之地，凡十年。初，托克托之总师南伐也，丞相雅穆谗之，谓天下怨托克托，贬之可不烦兵而定。遂诏散其兵而窜之。适驻高邮，师遂大溃，而为盗有。先是，托克托有弟额森巴哈，为中台御史大夫，董师三十万南伐，兵败汝宁，托克托匿其罪，反以捷闻。西台弹劾，托克托奏台宪不许建言，违者坐罪，天下事遂不可为矣。雅穆矫诏G杀之。后雅穆事觉，亦杖死。
陈友谅者，本沔阳人，为县贴书，及从为盗，弟兄四五人，好兵而狡。庚子岁，遂杀其君徐真一，称帝于采石五圣庙，僭号曰汉，改元大义。我太祖亲征之，大战鄱阳，前后八十余日，友谅兵败，中流矢死。其下复立其子理于武昌，改元德寿。进兵攻围一年，理出降。
窦俨水论，一曰数，二曰政。大略谓：「水之行，纪于九六，凡千有七百二十八岁，为浩浩之会。当其时，虽尧舜在上，亦不能弭。过此以往，则系于时政。以贞元之水，乃唐德宗任用裴延龄、弃黜陆宣公之应。」告君如此，可谓探本之论矣。然大禹疏导之功，抑岂可少哉！近予西来，魏太常庄渠会于吴门，夜论河事，亦以为水灾常逢六数，每六十年或六年必有变云。六，阴数也，理或宜然。
欧阳文忠谓余尝患文士不能有所发明，以警未悟，而好为新奇以自异，欲以怪而取名，如元结之徒是也。至于樊宗师，遂不胜其弊矣。宗师今世所传绛守居，园池记之外，别无文字。往年绵州金检讨皋鹤卿惠予一碑，与园池之作颇类。文章至此诚弊矣。元次山有集，予尝借抄于王文恪公守溪先生家，同年湛元明刻之岭南，简质古朴，如中兴颂，则典严法度矣。欧公尚犹叹之，使公在今日，又当如何为叹耶？
予尝谓后世文章之快畅者，若阿房乱辞，阳冰篆赞，可谓千古如新，百过不厌者也。赞曰：「斯去千载，冰生唐时。冰今又去，后来者谁？后千年有人，吾谁能待之？后千年无人，篆止于斯。呜呼郡人，为吾宝之。」此刘中山禹锡之作，姚铉文粹所编有之。欧阳公集古录乃谓不知作者为谁，岂公偶未之考尔？
谶纬起于哀、平之间，相传总八十一篇，如尚书考灵耀、河图帝览嬉、春秋元命苞、孝经援神契、春秋合成图、洛书甄曜度、孝经钩命诀、春秋考异邮、尚书璇玑钤之类，纪载虽异，名命略同，疑皆一时术士隐叟所为，故出一辙。汉光武以赤伏符受命，尤所尊信，其书曰河图会昌符。自此以后，风流渐靡，而文体一变矣。魏伯阳作周易参同契，亦本纬书。今世传者，文字结k颇为古质，时作韵语，多所根据，顾有过于文人华靡之作，岂其本于行持心思之密者，非口耳比也。明帝时，释典东来，其文字又别出矣。尝见石赵时麻襦与佛图澄语曰：「酉戎受元命，绝数终有期。金离销于壤，边荒不能尊。驱除灵期迹，莫已已之苗裔。」澄答曰：「九木水为难，无可以术宁。元哲虽存世，莫能基必颓。久游阎浮利，扰扰多此患。行登凌云宇，会于虚游间。」言多隐寓，有不可解，视参同之文一类也。宋儒谓大藏翻译，多中国文士助笔，亦恐或然。将三竺亦自有授受耶？盖不独道有异端，而亦有异端之文矣。王字元泽，荆公子。世传荆公与明道论新法时，元泽囚首跣足，携妇人冠以出，大声曰：「枭韩琦、富弼之首于市。」法乃得行。其气象举措，是一纨F无赖子弟。熙宁中，神宗再召荆公，众问荆公来否？元泽乃言：「大人亦不敢不来，然未有一居处。」众言居处何难？元泽曰：「不然，大人之意，乃欲与司马十二丈卜邻，以其修身齐家，事事可为子弟法也。」其雅驯谨厚又如此，岂二人耶？又尝闻荆公每独处，论量天下人才，首屈指于元泽曰：「大哥是一个。」其次即吕吉甫、章子厚、蔡元度兄弟以下十余人，皆至宰相，而元泽以早亡。荆公虽偏褊，不至溺爱，岂毁誉成败皆未足以尽人耶？
漏水之制，以铜作四柜，一夜天池，二日人池，三平壶，四方分壶，自上而下，一层低一层，以次注水入海。浮箭刻分而上，每刻计水二斤八两。二箭当一气，每气率差二分半，四十八箭周二十四气。其漏箭以百刻分十二时，每时八刻二十分，每刻六十分，初初、正初各十分，故每时共五百分，十二时总计六千分，岁统二百一十六万分，悉刻之于箭。以今尺度箭之刻分，尺之一分，准刻之十分。初初、正初如尺之一分，初一、正一如尺之六分，此其大略也。议者谓冬寒水涩，不能如法流行。近有以铁丸圜转代流水者，亦一法也。又元朝立简仪，为圆室一间，平置地盘二十四位于其下，屋背中间作圆窍，以漏日光，可以不出户而知天运。此与日晷之用正同，才可施之晴昼尔。此外别有镫漏、沙漏。色目人又有玲珑仪，皆巧制也。
马嵬坡题咏甚多，惟杜缫皇准为婉丽：「杨柳依依水拍堤，春晴茅屋燕争泥。」「海棠正好东风恶，狼籍残红衬马蹄。」
唐姚合尝令武功，有县居诗十首。壬辰岁，平定闲居，读之甚爱，乃尽录之。将求能画者分段为图，悬之山居以娱目。
「县去京城远，为官与隐齐。马随山鹿放，鸡鸡野禽栖。连舍惟藤架，侵阶是药畦。更师嵇叔夜，不拟作诗题。」
「久屈天然性，为官世事疏。惟寻向山路，不寄入城书。因病方收药，缘飧学钓鱼。养身诚好事，此外望空虚。」
「微官如马足，o是在泥尘。到处贫随我，终年老趁人。簿书销眼力，杯酒耗心神。早作归休计，深居过此身。簿书多不会，薄俸亦难销。醉卧慵开眼，闲行懒系腰。移花兼蝶至，买石得云饶。本自心中乐，从他笑寂寥。
晓钟惊睡觉，世事便相关。小市柴薪贵，贫家砧杵闲。读书多旋忘，赊酒数空还。常羡刘伶醉，高眠出世间。」
自下青山路，三年著绿衣。官卑食肉僭，才短昧人非。闲客教长醉，高僧劝早归。不知何计是，免与本心违。
「作吏荒城里，穷愁欲不胜。病多唯识鬼，年老渐亲僧。梦觉空堂月，诗成满砚冰。故人多得路，寂寞不相称。」
「谁念东山客，栖栖守印床。何年得事尽，终日逐人忙。醉卧唯知倦，闲书不正行。」「人间尚疏简，与此岂相当。」
「穷达应天与，人间事不论。微官长似客，远县岂胜村。竟日多无食，连宵不闭门。斋心调笔砚，惟写五千言。」
「闭门风雨里，落叶与阶齐。野客嫌杯浅，山翁喜枕低。听琴知道性，采药得诗题。谁更能骑马，闲行只杖藜。」
诗中多佳句，有「画手难画处，但三年绿衣」与「故人得路」之句，似欠胸次。然仕宦之不得意者，亦是本色语尔。唐都长安，武功密迩，首题曰「县去京城远」，又曰「远县」，斯岂实录耶？
俨山外集卷十五

[book_title]俨山外集卷十六
明陆深撰
续停骖录中
宋章P知渭州，请城葫芦河川以逼夏，朝廷许之。遂合熙河、秦凤、环庆、~延四路之师，阳缮他砦数十以示怯，而阴具版筑守战之备。筑二砦于石门峡江口好水川之阴。凡二旬有二日，城成，名曰平夏城、灵平砦。章因请绝夏人岁赐，而命沿边相继筑城于要害，进拓境土凡五十余里，由是夏人遂衰。按：范文正公亦城大顺，御戎之法，此为上策。予意今河套之地，仿而为之，宜无不可。如辽东二十五卫之设，当为永利。若先城花马池，以次或可修举也。
石城满四，名俊，人以「满四」呼之。其先元末有满氏巴勒丹者，雄长西陲，国初款附。太祖高皇帝斥平凉、固原荒地，俾之耕牧，入隶版图，以骑射猎逐为利，号满家营。生聚日蕃，有众数千人。成化元年，遂据石城以叛。石城四面陡崖深沟，极险固。俊以火四、火能为腹心，马冀、南斗为股肱，要格、保格为爪牙，满能、满玉为羽翼。先是掘地得「行元帅府事」铜印，以是部署帐下而反，势甚猖獗。命都御史项公忠、马公文升讨平之。马自有记。
地网吴U作于天水、长道二县之间，于平地凿渠，每渠八尺，深丈余，连绵不断，如布网然，以碍敌骑，亦能制胜。湖州士人仰臣，字思忠，喜谈兵，尝与余议以铁作三矛钻刺地，如锸散列，以陷马足，予为名之曰土钻。
少林寺有达磨面壁庵，壁上有达磨身影透入，人有屡磨之不能去。宋仁宗尝作一赞云：「坤之上，乾之下，中间一宝难酬价。十万里来作证明，面壁九年不说话。如何赞，如何画，一回提起一回怕。」此金丹之说，不知仁宗御制耶？抑代言也。
萧齐衡阳王钧好学，尝细书五经置巾箱中，谓之「巾箱五经」。宋博学宏辞科，许士子持书入试，故巾箱板行，其书甚多。巾箱盖始于六朝。
道乡先生邹志完叙迁上表有云：「昏昏瘴雾，信为提耳之师；兀兀愁居，因得致身之道。」古人所谓经患益能遭蹶得便者，意盖如此。虽然，苟非践此实境，终为未能深知。苏东坡有表云：「尝对便殿，亲闻德音，似蒙圣知，不在人后。而狂狷妄发，上负恩私。既有司皆以为可诛，虽明主不得而独赦，一从吏议，坐废五年。」又云：「受性刚褊，赋命奇穷，既获罪于天，又无助于下。怨仇交积，罪恶横生。」群言或起于爱憎，孤忠遂陷于疑似。中虽无愧，不敢自明。向非人主独赐保全，则臣之微生，岂有今日？此语使他人闻之，或未知其工也。惟予读之，则有悲喜交集者矣。古人谓不行万里道，不读万卷书，看不得杜诗，有以哉！洮河绿石，出洮州卫上关西与西番接境。唐以来名人多采之以制砚。宋失其地，故士夫尤贵重之。色有浅深，体有老嫩，猿头斑、瓜皮黄、蚤子纹者为佳，雪花无景者不足贵。今泯州亦产砚石，似一类云。
清明前三日谓之寒食节，天下皆然。其事出于介子推，山西尤重。王恽有诗云：「晋人熟食一月节，店舍无烟灶厨冷。」
山西三关比诸边为弱，一被寇患，当事者皆甘心得罪，势不得不然也。若蒙恬之累土为山，植榆为塞，因地形制险，最为上策。近有栽柳之法，尤便易于榆。按：古人之成法，可用于三边者，若赵充国之屯田，李牧用军市之租，日椎牛享士；赵奢为将，所得赏赐尽与军吏；魏尚守云中，出私养钱以享宾客，军吏皆要策也。夫谓之宾客，所该甚广，凡游说探谍之人皆是。宋田锡亦谓厚赐将帅，使之赏用，足充供亿。若在今日，能使将帅不克减军士，抑亦可矣。
唐武后崩，将合葬乾陵，给事中严善思建言：「尊者先葬，则卑者不得入。」又曰：「合葬非古也，汉世皇后别起陵墓，魏晋始合。」又曰：「葬得其所，则神安而后嗣昌，失其宜，则神危而后嗣损。」又以汉祚长而魏、晋短，乃合葬之验。其言颇流于术家，至谓使神有知，无所不通，若其无知，合亦何益？山川精气，上为列星，乃为至论。
沉香出林邑，土人破断之，积以岁年，朽烂而心节独在，置水中则沉，故曰沉香。不沉者曰35香，乃是一种木耳。
金钢钻可以刻玉，其质类水晶而色微黄，出西域，土人于鸟粪中得之，生极高峰峦，鹰鹞之属打食于上，遂吞而复出，其大者极难得。一云生百丈水底盘石上，如钟乳，扶南人没水取之，竟日乃得。二说未知孰是。云畏羚羊角则同。
火浣布出西域，火鼠毛织之。一云涨海中有燃火洲，其上有树生火中，土人剥取其皮，纺作布，若垢污，投火中烧之，复精洁。余尝得方寸，作白色，乃蕉麻之类，疑后说近之。又南海中有彀焚洲，有兽名狯□，状如水獭，其头身及他处了无毛，惟从鼻上竟脊至尾，广寸许，有毛青色，长三四分。土人捕得之，投烈火中，薪尽而此兽不伤。见抱朴子，岂火鼠类耶？
吕申公晦叔当国时，尝籍记人才已用未用姓名，事件当行已行条目，谓之掌记。闻之前辈云：我朝杨文贞公士奇当国时，亦有手折子，书知府已上名姓，怀之袖中，暇即展阅。
李邕，字泰和，江都人，仕至北海太守，世称李北海。杜子美所指「李邕欣识面」者，即其人也。其父名善，注文选。文选有五臣者，吕延济、刘良、张铣、吕向、李周翰并李善为六臣，皆唐人也。意当时奉旨注释，故称臣唐。又有中散大夫李邕，撰金谷园记者，不知即一人否耶？
予昨记后唐明宗与我太祖加耗以为仁政。按周世宗显德中，每石与耗一斗，此出之于官，以资转运，非谓取之于民也。胡致堂论之曰：「受挽而取耗，未尝为耗用，直多取以实仓廪耳。又谓不宜取而取者，省耗是也；当与而未尝与者，漕耗是也。」其意善矣。我太宗定鼎燕都，转漕江南，较之汴宋，其费宜倍。今运军给耗，每石已至三斗余，而漕政疲弊，盖有两端：京通交纳，监督者太多；运官部领，刻剥者至巧。东坡知扬州，上言谓祖宗以来，通许纲运揽载物货，既免征税，而脚钱又轻，故物货流通，缘路虽失商税，而京师坐获富庶。按此事想古所不禁，若今日更有法以通融之，亦漕运之一利也。司马温公救荒疏谓：「富室有蓄积者，官给印历，听其举贷，量出利息，候丰熟日，官为收索，示以必信，不可诳诱。」按此今日救荒之上策，要在得人行之，胜于官粥赈济多矣。
朱文公为浙东提举时，与丞相王季海书曰：「今上自执政，下及庶僚，内而侍从，外而牧守，皆可以交结附托而得。明公不此之爱，而顾爱此迪功、文学、承信、校尉十数人之赏，以为重惜名器之计，愚亦不知其何说也。大抵朝廷爱民之心，不如惜费之甚，是以不肯为极力救民之事；明公忧国之念，不如爱身之切，是以但务为阿谀顺旨之计。此其自谋，可谓尽矣。然自旁观论之，则亦可谓不思之甚也。」吁！可谓危言矣。当时犹能容之，季海殆未易及也。
苏黄门古史序曰：「古之帝王，其必为善，如火之必热，水之必寒；其不为不善，如驺虞之不杀，窃脂之不谷。晦翁极叹服之，以为非子长所及。」东坡范文正公集序亦曰：「其于仁义礼乐、忠信孝弟，盖如饥渴之于饮食，如火之热，水之湿，盖其天性有不得不然者。」其言如出一辙。若其名理，则当以水之湿为胜。世有温泉、汤泉，寒固不足以尽水也。
林竹溪论欧、曾、老苏、东坡所以绝出于唐以后者，以其词必己出，不蹈袭前人而又自然也。蹈袭者，非剽窃言语，但体制相类，笔力相似，皆是也。斯言甚足以救今日之弊。刘原父尝谓欧九不甚读书，欧阳公亦谓原父文章未佳。古人各以其短相箴规，其长自见耳，非后世相倾之谓。尝读原父所行修书制词，可谓高出一代。相传食顷草九制，各得其体，岂独长于此耶？
宋朝王氏文章之盛，出于一时者，临川王安石介甫、王安礼和甫、王安国平甫、介甫之子元泽、侯官王回深父、王向子直、王兹菁荆皆一家。又有扬州王令逢原，并称大家。又有王巩定国、王诜晋卿、王无咎补之。稍后有王适子立，苏颍滨僖病
自古典籍废兴，隋牛弘谓仲尼之后凡有五厄，大约谓秦火为一厄，王莽之乱为一厄，汉末为一厄，永嘉南渡为一厄，周师入郢为一厄。虽然，经史具存，与孔壁、汲冢之复出，见于刘向父子之所辑略者，为书凡三万三千九十卷，孔氏之旧，盖未尝亡也。至隋嘉则殿，乃有书三十七万卷，可谓富矣。柳顾言等之所校定，才七万七千余卷，则是重复猥杂，张其数耳。七略之外，所增才倍之，而诸史群撰具焉。南朝盛时，梁武之世，公私典籍七万余卷，尚有重本，则传世之书，惟存旧数而已。散亡之极，犹不失万卷。唐世分为四库，开元著录者五万三千九百一十五卷，魏、晋所增与释、老之编杂出其间，亦不过三万余卷。而唐之学者自为之书，又二万八千四百六十九卷，自是日有所益矣。安、史乱后，备加搜采，而四库之书复完。黄巢之祸，两京荡然。宋建隆初，三馆有书万二千余卷，自后削平诸国，尽收图籍，重以购募。太平兴国初，六库书籍正副本凡八万卷，固半实尔。庆历崇文总目之书三万六百六十九卷，校之七略，顾有不及，参互乘除，所亡益者何等书耶？洪容斋谓御览引用一千六百九十种，书十亡八九，而姚铉所类文集亦多不存，因以为叹。然经、史、子、集之旧，宋亦未尝阙焉。宣和访求，一日之内，三诏并下，四方奇书由此间出，见于著录者，溢出二万五千二百五十四卷，以充馆阁。高宗渡江，书籍散逸，加意访求，淳熙间，类次见书，凡四万四千四百八十六卷，其数虽过于崇文，而新籍兼之。至于绍定之灾，而书复阙矣。元氏亦有储蓄。至我朝文献日新，今秘阁所有者，多宋、元之旧，间有手抄。予初入馆时，见所蓄甚富，若文苑英华，大书尚有数部。正德间，梁厚斋在内阁，援用监生入官，始以校正为名，而官书乃大散逸于外矣。为之浩叹，因记历代故实于左。萧何入秦，收图籍。
汉兴，大收篇籍，广开献书之路。
景帝末年，募求天下遗书，藏之秘府。
鲁共王坏孔子故宅，得古文科斗尚书、孝经、论语等书。
武帝建藏书之策，置写书之官。
成帝使谒者陈农求天下遗书，诏光禄大夫刘向等校定。每一书毕，向辄条其篇目，据其指意，录而奏之。光武中兴，日不暇给，而入洛之书二千余两。后于东观及仁寿阁集新书，校书郎班固、傅毅等典掌焉。
明帝大会诸儒于白虎观，考详同异，连月乃罢。
灵帝诏诸儒正定「五经」，刊于石碑，为古文、篆、隶三体书法，树之学门。
魏道武命郡县大收书籍，悉送平城。
隋文帝分遣使人搜讨异本，每书一卷，赏绢一疋，校写既定，本即归主。炀帝于东都观文殿东西厢构屋贮书，东屋藏甲、乙，西屋藏丙、丁。
唐贞观中，魏征、虞世南、颜师古继为秘书监，请购天下书，选五品以上子孙工书者为书手，缮写藏于内库，以宫人掌之。
玄宗幸东都，议借民间异本传录。及还京师，迁书东宫丽正殿，置修书院于著作院，岁给纸墨、笔材。元载为相，奏以千钱购书一卷。又命拾遗苗发等使江淮括访。
后唐庄宗同光中，募民献书，及三百卷，授以试衔，其选调之官，每百卷减一选。
明宗长兴中，初令国子监校定九经，雕印卖之。
后汉乾v中，礼部郎司徒调请开献书之路，凡儒学之士，衣冠旧族，有以三馆亡书来上者，计其卷帙，赐之金帛，数多者授秩。
周世宗锐意求访，凡献书者，悉加优赐，以诱致之。民间之书，传写舛误，乃选常参官校雠刊正，令于卷末著其名衔焉。
宋太祖乾德四年，下诏购募亡书，三礼涉弼、三传彭干、学究朱载等皆诣阙献书，合千二百二十八卷。诏分置书府，弼等并赐以科名。闰八月，又诏史馆，凡吏民有以书籍来献，当视其篇目，馆中所无者收之。献书人送学士院试问吏理，堪任职官者，具以名闻。
太宗太平兴国初，k崇文院以藏书，院之东廊为昭文书库，南廊为集贤书库，西廊分经、史、子、集四库，为史馆书库，谓之「六库」。九年，又诏以馆阁所阙书，中外购募，有以亡书来上，及三百卷，当议甄录酬奖，余第卷帙之数，等级优赐；不愿送官者，借本写毕还之。
仁宗嘉v中，诏中外士庶并许上馆阁阙书，卷支绢一疋，五百卷与文资官。
神宗熙宁中，成都府进士郭友直及其子大亨献书三千七百七十九卷，得秘阁所无者五百三卷。诏官大亨为将作监主簿。
徽宗宣和中，诏令郡县谕旨访求秘书，许士民以家藏书所在自陈，不以卷帙多寡，先具篇目申提举秘书省以闻，听旨递进，可备收录，当优与支赐。或有所94未见之书，有足观采，即命以官，议加崇奖给还。于是荣州助教张颐所进二百二十五卷，李东一百六十卷，皆系阙遗。诏赐颐进士出身，东补迪功郎。又取到王阐、张宿等家藏书，以三馆、秘阁书目比对，所无者凡六百五十八部，二千四百一十七卷，悉善本，比前后所进书数稍多。诏阐补承务郎，宿补迪功郎。
高宗渡江，献书有赏，故官家藏，或命就录鬻者，悉市之。又令监司、郡守各谕所部，悉上送官，多者优赏。又复置补写所，令秘书省提举，掌求遗书，定献书赏格。
元世祖至元庚辰，以许衡言，遣使至杭州等处，取在官书籍版刻至京师。
我太祖高皇帝于至正丙午秋，命求遗书。太宗文皇帝迁都北京，30翰林院：「凡南京文渊阁所贮古今一切书籍，自一部至有百部以上，各取一部送京。」
牛弘购求遗书，刘炫遂造伪书百余卷，题为连山易、
鲁史记等，录上，送官取赏。后事觉，坐除名。
秦始皇三十四年，烧诗、书、百家语。
按秦焚书，所不去者，医药、卜筮、种树之书。说者谓易以卜筮传，若医药，惟素、难最古，其次本草，虽称黄帝，然皆汉人以后之书，不知先秦所遗者，今果何书耶？
俨山外集卷十六

[book_title]俨山外集卷十七
续停骖录下
史记列传详于战国而略于春秋，或以为左氏后出，子长所未见故尔。然诸儒明言采世本、左氏、国语、战国策诸书，岂子长自有深意耶？宋眉山王当尝为列国诸臣传，效迁史，凡一百三十有四人，十万余言，亦有赞论。人称其议论纯正，文辞简古，则子产、叔向诸公当无憾矣，特今世少传其书尔。
春秋比诸经尤难读，简严而宏大。惟其简严，故立论易刻；惟其宏大，故诸说皆通，圣人笔削之旨隐矣。事按左氏之的，义取公、谷之精，此两言乃读春秋之要法。
司马子长有言：「左丘失明，厥有国语。」似是未尝见左传者。
叶石林有春秋传，其序明陆深撰
谓「左氏不知经，公、谷不知史」。其论过矣。大抵左氏以事传经，故详于史而义略；公、谷以义释经，故深于义而事略，各名一家之书也。故「三传」难于独行，而可以兼考。丹阳洪兴祖有言：「学者独求于义，则其失迂而凿；独求于例，则其失拘而浅。」斯言得之矣。
孟子「为长者折枝」，「枝」当解作肢体之「肢」，犹云折腰也。枝、肢字古或通用。
类书起于六朝，而盛于唐宋，本以简约便于文字之营k。今其书颇多烦碎不该，反觉费力。齐梁间，士夫之俗，喜征事以为其学浅深之类，若梁武帝与沈休文征栗事之类。唐宋之间，则以资科举应试，尤便于诗赋韵脚与剪裁之用，故先辈嗤之，以为韵府群玉秀才是也。
朱子注楚词，在今余干之东山，其意盖为赵汝愚作也。复为后语，以选古人之辞。世有议其去取之未当者。盖楚词之文，至东汉而病矣，况后世乎？文公之旨，则以无心而冥会，贤于不病而呻吟者尔。此为第一义也。
中山刘禹锡叙韦处厚文集曰：「公未为近臣以前，所著词赋赞论、记述铭志，皆文士之词也，以才丽为主。自入为学士至宰相以往，所执笔，皆经纶制置、财成润色之词也，以识度为宗。观其发德音，福生人，沛然如时雨；褒元老，论功臣，穆然如景风。命相之册和而庄，命将之诰昭而毅。荐贤能，其气似孔文举；论经学，其博似刘子骏；发十难以摧言利，其辩似管夷吾。其推赏甚盛矣。」今处厚之集，人间少见，信如所序，当居陆宣公、韩文公之右矣。然迹其所论次者，亦可为の闹典要也。
高似孙子略摘取文子精语云：「神者智之渊，神清则知明；智者心之府，智公则心平。」似有见者。但论知却是倒说，当曰：心者智之府，心平则智公。
马记、班书，并为史家冠冕，后有作者，不能是过。然毁誉之言，殆非一家，聊记人伦之鉴。其称马者则曰：「太史公书，指意之深远，寄兴之悠长，微而显，绝而续，正而变，文见于此，而义起于彼，有若鱼龙之变化，不可得踪迹者矣。」非之者曰：「以三千年之史籍，而R于七八种之书，所可为迁恨者，博不足也；全用旧文，间以俚俗，所可为迁恨者，雅不足也。」誉班者则曰：「西汉著书制作之工，如英、茎、咸、韶，音节超诣，后之作者，莫能及其仿佛。」骂之者曰：「六帝之前，尽窃迁书，既不以为惭；六世之后，资于贾逵、刘歆，复不以为耻。」不但互相短长而已，学者将孰据耶？
自三代以来，庙制各不同。按丧服小记：「王者立四庙。」礼纬又谓「夏无太祖，宗禹而已，则五庙；殷人祖契而宗汤，则六庙；周祖后稷而宗文武，则七庙。」故天子七庙，有其人则七，无其人则五。若诸侯庙制，虽有其人，不得过五。王肃谓君臣同制者，非也。夫禹之父鲧尝郊矣，而不庙；文王犹事殷也，而百世不迁。然则亲亲尊尊，何说耶？
文公论昭穆，亦具二说。按昭之为言朝也，取其向明也。穆之为言北也，取其深远也。古者宫室皆东向，故昭穆之义起于南北，而无取于东西也。文公谓群庙之列，则左为昭，右为穆；祭之位，则北为昭，而南为穆。故中庸章句亦谓之「左昭右穆」云。其论太祖特庙，则云「生居九重，穷极壮丽，没祭一室，不过寻丈之间，以为孝子顺孙之心，有所不安。」若然，则秦皇、汉武之所为厚葬，犹为合理与？恐于幽明人鬼之义，皆为未精，岂一时有为之言耶？
曾子问：「尸，神象也。」此言极有意义。古人用尸以象神，正是欲收敛生者之精神以奉祭，与思成羹墙之义合。文公谓古人用尸，本与死者是一气，又以生人精神去交感他，那精神是会附着他歆享。此近于巫觋之说。
班固赞汉帝系曰：「涉魏而东，遂为丰公。」丰公即太上皇，自丰公已上无闻焉。其后申屠嘉等议，以高帝为太祖之庙，文帝为太宗之庙。汉之庙制如此，未尝上推，最近朴实。
娄敬说高祖都关中，其论美矣。虽子房亦亟是之，所谓「阻三面而守一隅，以制东诸侯」，此亦乘秦之弊而言尔。其详于内而略于外甚矣。山东诸侯皆吾中原故土，施德行仁，文经武纬，何所不可？自今观之，关中形胜，乃当西北二边，故汉唐都长安，数有兵患，皆惨于东诸侯，正难以执一论也。
唐张齐贤曰：始封之君，谓之太祖，太祖之庙，百世不迁。汉高起布衣，无始封祖，即高祖为太祖。魏晋亦然。想当时无E祭，有祭而已。商周之稷、契，正如人家门第，偶自有人，苟无其人，何必模仿以自诬其上世也。
姚崇、宋Z并号名相，当玄宗将幸东都，适太庙四室坏，宋Z则曰：「陛下三年之制未终，遽尔行幸，恐未契天心，灾异为戒，愿且停车驾。」姚崇则曰：「太庙屋材，皆苻坚时物，岁久朽腐而坏，适与行期相会，何足异也？且王者以四海为家，陛下以关中不稔幸东都，百官供拟已备，不可失信，但应迁神主于太极殿，更修太庙，如期自行耳。」玄宗大喜，从之。褚无亮以为隋文富有天下，迁都之日，岂取苻氏旧材以立太庙乎？此谄谀之言耳，玄宗亦弗听。自古帝王乐于适己，况玄宗乎？但姚崇岂应如此举措？姚、宋之优劣，于此见矣。
汉宣诏尊孝武为世宗，夏侯胜议，独曰：「武帝虽有攘四夷广土斥境之功，然多杀士众，竭民财力，奢泰无度，天下虚耗，百姓流离，物故者半；蝗虫大起，赤地数千里，或人民相食，畜积至今未复。无德泽于民，不宜。」公卿共难胜曰：「此诏书也。」胜曰：「诏书不可用也。人臣之谊，宜直言正论，非苟阿意顺旨。议已出口，虽死不悔。」于是得罪下狱，而世宗竟立庙。按胜不讳本朝，而执议甚坚，此可见汉世士大夫质直如此，独存古意，不行可也。汉调兵之制，民年二十三为正，一岁为卫士，二岁为材官骑士，习射御骑驰战陈；年六十五衰老，乃得免为庶民，就田里。唐太宗府兵亦有凡民年二十为兵，六十而免之制。按此法甚善，今宜用之于三边，始于军余，及于土著，厚其资粮，给之器械，则胜兵可得，比于镇兵京卒调遣过之远甚。
南宋名将称张、韩、刘、岳，叶水心论之曰：「究其勋庸，多是削平内寇，抚定东南，纵有小胜，不能补过，卒用屈己讲和之策，以成晏安江沱之计。」予以为此责备之词尔。又指其实而议之曰：「自靖康破坏，维扬仓卒，海道艰难，杭越草创，而诸将自夸雄豪，刘光世、张俊、吴d兄弟、韩世忠、岳飞，各以成军，雄视海内。玩敌养兵，无若刘光世；任数避事，无若张俊。当是时也，随意诛剥，无复顾惜，志意咸满，仇疾互生，非特北方不可取，而南方亦未易定也。」此其论宜公矣，岂二吴、韩、岳尚未免此耶？及观汪彦章之奏劾，有曰：「刘光世、韩世忠、张俊、王71之徒，身为大将，飞扬跋扈，不循法度，所至驱掠，甚于敌人。」又曰：张俊明州仅能少抗，奈何敌未退数里间，而引兵先遁，是杀明州一城生灵，而高宗再有馆头之行者，张俊使之也。杜充守建康，韩世忠守京口，刘光世守九江，其措置要害，非不善也，而世忠八九月间已扫镇江所储之资，尽装海船，焚其城郭，为逃遁之计。杜充力战于前，世忠、王71卒不为用，光世亦偃然坐视，不出一兵，方与韩某朝夕饮宴，敌至数十里间而不知。则失建康，犯两浙，乘舆震惊者，世忠、王71使之也。失豫章而太母播越，六宫流离者，光世使之也。俊自明引兵至温，道路一空，民皆逃奔山谷。世忠逗留秀州，放军四掠，执缚县宰，以取钱粮。虽宸翰召之三四而不来。元夕取民间子女，张灯高会。71自信入闽，所过邀索千计，公然移文曰：「无使枉害生灵。」其意果安在哉？当时事势若此，高宗周旋其间，亦难矣。彦章欲先斩王77，以次论法。又欲于偏裨中择人，阴为诸将之代。当时偏裨中，不知果有出于诸将之右者乎？
错言于文帝曰：「远方之卒守塞，一岁而更，不如选常居者，家室田作，且以备之。以便为之高城深堑，具蔺石，布渠答，复为一城。其内城间百五十步，要害之处，通川之道，设立城邑，毋下千家，为中周虎落。」
本朝丘文庄公F有言：「长生边陲者，惯战而耐苦，不徒为国，而亦各自为其家。」皆通论也。后魏经略江淮，于水运之次，随便置仓，水次仓自此始。
唐御史大夫李承嘉尝召诸御史责曰：「近日御史言事，不咨大夫，礼乎？」御史萧至忠曰：「御史，人君耳目，比肩事主，得自弹事，不相关白。若先白大夫而许弹事，如弹大夫，不知白谁也？」至忠之言侃侃，绰有风裁，惜乎承嘉出于私意，一时语塞。若有至公之心，盍应之曰：「如弹大夫，即白大夫，有何不可？」今制，御史有劾坐堂都御史者，亦即具呈，此尤可见公道。宋制，御史入台满十旬无章疏者，有辱台之罚。此意虽善而不圆。使十旬之内无事可言，须强聒耶？夫御史之言，当考其当否与大小，不当拘其疏数与近远。
梁阮孝绪著高隐传，分为三品：「言行超逸，名氏弗传」为上篇；「始终不变，姓名可录」为中篇；「挂冠人世，栖心尘表」为下篇。刘敞兄弟读其中篇，凡一百三十七人。予颇爱其有义例，不必风猷，具姓名亦可也。
芦织席，在处有之。吾海滨人谓「芦78」，自六朝已有此语，从草从废，名见刘敞传。乡人谓织席时芦每飞起，故飞声转而为78，亦方言也。
河入中国，古今异宜，后世讲河事者非一家，总之，文多实少，故罕成迹，惟有费才力，费日月，以俟其自定而已。禹贡曰「浚川」，孟子曰「水由地中行」，此二言者，古今不可易之定理也。后世之明于河事者，亦有贾让之三策，亦有贾鲁之三法。若余阙所谓中原之地平旷夷衍，无洞庭、彭蠡以为之汇，故河尝横溃为患，斯言也尤为要切，似非诸家所及。大抵河患有二：曰决，曰溢。决生于不能达，溢生于无所容。徙溃者，决之小也，泛滥者，溢之小也。虽然，决之害间见，而溢之害频岁有之。被害尤大者，则当其冲也，是与河争也，其原盖由于战国，非一日矣。使贾鲁之三法遂而有成，亦小补耳。且当岁岁为之，其劳其费可胜言哉！今欲治之，非大弃数百里之地不可。先作湖陂以潴漫波，其次则滨河之处，仿江南圩田之法，多为沟渠，足以容水，然后F其淤沙，由之地中，而后润下之性，必东之势得矣。
三年耕，必有一年之蓄，以三十年之通制国用，自商、周谓之王制，法莫善于此者矣。自今更有可论者，盖古者建都皆在西北，其地高炕，可以盖藏，又即其地之所出者，亦少转输之费。今京师北奠，经费咸仰给于东南，东南卑湿，再岁无粮，漕挽以来，每石必倍，虽使力耕常稔，爬弥余，与船运之费，亦已再倍矣。求一年之余于三年之内，比古尤难。愚谓冗食不可以不汰，而废田不可以不开，区区徒事于东南，其未形之变，可胜道哉！
「一骑红尘妃子笑，无人知是荔枝来。」此唐玄宗时事，说者以为滤州充贡耳。荔枝鲜味，不堪远寄。汉和帝时，明言南海献荔枝、龙眼，则来长安远矣。
宋神宗初，宗室袒免之外，不复推恩，袒免之内，以试出仕。苏颖滨文本朝初，总计天下税粮，共二千九百四十三万余，浙江一布政司二百七十五万二千余，苏州一府二百八十万九千余，松江一百二十万九千余。浙当天下九分之一，苏嬴于浙，以一府视一省，天下之最重也。松半于苏，苏一州七县，松才两县，较苏之田四分处一，则天下之尤重者惟吾松也。
黄河水异，凡立春后冻解，候水初至凡一寸，则夏秋当至一尺，谓之水信。二月三月曰桃花水，春末曰菜花水，四月末曰麦黄水，五月曰瓜蔓水，六月中旬后曰樊山水，七月曰豆花水，八月曰荻苗水，九月曰登高水，十月曰复漕水，十一月十二月曰蹙凌水，非时泛涨曰客水。其势移D横注，岸如刺毁，曰「札岸」。涨溢逾防曰「抹岸」。扫岸故朽，潜流刺其下曰「岸」。浪势旋激，岸土上30曰「沦卷」。逆涨曰「上展」，顺涨曰「下展」。直流中屈曲横射曰「陉窈」；水猛骤移，其将澄处，望之明白，曰「拽白」，又曰「明滩」；其汩起处辄能溺舟者，曰「蔫浪水」。水退淤淀，夏则胶土肥腴，初秋则黄灭土，颇为壤；深秋则白灭土，霜降后皆沙也。
茶之名见于王褒僮约。
黄小。唐制，凡民始生为黄，四岁为小。
舆地以河南为中，而汝宁又居河南之中，故汝阳县北三里有山名天中云测影植圭，莫准于此。
予为国子司业时，彭幸庵泽以太子太保为都察院左都御史，欲举曹端从祀夫子庙庭，以为本朝理学之冠。予时不敢主张，予亦不甚知其为人。及来提学山西，始访求之。端字正夫，别号月川，渑池人。永乐戊子乡举，己丑中副榜，仕为霍州、蒲州学正。后卒，葬霍州高氏原。正统间，蒲州谢御史琚记其祠堂，有曰：圣朝道学大明，崤、渑之间有月川曹先生出焉。自幼以圣贤为己任。其言曰：佛氏以空为性，非天命之性，人受之中。老氏以虚为道，非率性之道，人由之路。尝著家规辑略，释太极西铭通书，又作存疑录夜行烛编儒家宗统谱，撰月川诗图。孝经有述解，性理有文编。孝亲弟长，崇正厚伦。其称述如此。又按：幸庵西归时，曾柬河南巡抚都宪李梧山先生充嗣曰：「我朝一代文明之盛，经济之学，莫盛于诚意伯刘公、潜溪宋先生。至于道学之传，则断自渑池月川曹先生始也。」先生少负奇质，知读书，即慕圣贤之学，修己教人，治家事亲，奉先化俗，率自躬行心得以推行之。为霍、蒲二庠学正，三典西文衡，四方学者从之甚众。虚往实归，各有成就。河东薛文清公最推尊之。先生再典霍庠教也，霍人事先生如父母。既而卒于霍，遂留葬于彼。吾兰翰林编修卓庵黄先生过渑池，拜其祠而询其墓所，佥曰在霍。卓庵叹曰：「狐死正丘首，老先生一代名儒，魂魄独不思故乡乎？」遂捐赀，属县尹并乃郎L等移葬渑池。今其子孙有为省祭官、监生者。而其所著书不下千种，藏于家，亦有刊行传布者。又曰：「曹先生子孙门祚衰薄，遗书亦恐久而散亡矣。」据所称许，盖好学笃信之人，其于斯文道统之所系者，竟何如也？予少尝得其所著四书详说者，要皆羽翼朱传，似亦举业之书也。当访其遗书，并考论之。彭柬所指卓庵，即黄谏廷臣先生也。
异端文字不能不作，要有体裁。揭文安公兴钩⑽元宗室作长明灯记，有曰：「夫灯者，所以继日月之明也。日虽至明，而不能恒乎夜；月虽至明，而不能烛乎昼，故必假膏火以济其明。日月之明不可已，而膏火之明亦不可已。譬犹人君之治天下，虽极明盛，不能坦郏必假乎臣以达乎明而被乎物。故天下不可一日无明君，亦不可一日无贤臣。」其文畅达，可以为法。东汉淮渎庙记：
「延熹六年正月八日乙酉，南阳太守中山卢奴君处正好礼，尊神敬祀，以淮水出平氏，始于太复，潜行地中，见于阳口，立庙桐柏，春秋崇奉，灾异告诉，水旱请求，位比诸侯，圣汉所尊，受圭上帝，太常定甲，郡守奉祀，齐洁沉祭。从郭君以来二十余年，不复身至，遣行承事，简略不敬，明神弗歆，灾害以生。五岳四渎，与天合德，仲尼慎祭，常敬神在。若淮则大圣亲之桐柏，奉建庙祀，崎岖逼狭，开拓神门，立阙四达，增广坛场，饰治华盖，高大殿宇，整齐传馆，石兽表道，灵龟十四，衢廷弘敞，宫庙高峻。o慎庆祀，一年再至，躬进三牲，执玉以沉，为民祈福，灵其报v。天地清和，嘉祥昭格，禽兽硕茂，草木纷纷，黎庶赖祉，民用作颂。其词曰：泫泫淮水，圣禹所导，汤汤其逝，惟海是造。疏秽济远，柔顺其道。弱而能强，仁而能武。昼夜不舍，明哲所取。实为四渎，与河合矩。烈烈明府，如古之则。虔恭礼祀，不愆其德。惟前废弛，匪功匪力。灾异以兴，阴阳以忒。陟彼高冈，臻兹庙侧。肃肃其敬，灵其降福。雍雍其和，民用悦服。穰穰其庆，年谷登殖。」望君舆马，扶老抑息。慕君尘轨，奔走忘食。怀君惠赐，思君罔极。于胥乐兮，传千万亿。按：汉碑之传世完好，能读如此者鲜矣。或云浚仪吴炳尝重定其文而书之。
论语诗书执礼。传者云：「礼独言执者，以人所执守而言，似费分疏。」愚恐执字有误，疑即俗侄。恕⒁展磐ㄓ茫所谓「游于艺」也。不知是否？「执礼」之文，再无经见。况子不语怪、力、乱、神，与此章互相发，各是四者。按古称六经，亦谓之六艺。此之雅言，或是诗、书、礼、乐耳。盖易具性命，子所罕言。乐一艘玻故又曰「成于乐」。
吴幼清曰：「兵农既分，制虽非古，然兵受廪给，不耕而食，虽劳而不怨。民出赋税，免于征行，虽贫而不劳。若夫募兵之法，悬以重赏，使自应募，而又使之二十备戎行，五十免军役。」此可谓通论，于今可行。
盘盂，黄帝史孔甲所作也，凡二十六篇，名见汉书田鼢传。
中庸杂出戴记，至二程始尊信而表章之，今独行，与六经并。晋戴J尝传中庸，梁武帝为中庸讲疏，然已有知中庸者矣，非但始于宋也。
俞永，华亭人。洪武中，知汝州鲁山县，首革吏弊，决积讼，修学校，亲为诸生讲说经史，正句读，校文理，士风翕然以盛。升礼部主客司主事。见「河南通志」
俨山外集卷十七

[book_title]俨山外集卷十八
明陆深撰
豫章漫抄一
南昌武宁县，地名常州亥盖市井之区，谓之亥者，不知何所取义，岂方言耶？岭南谓之虚，柳子厚诗：「绿荷包饭趁虚人」是已。其义盖取市会不常，多虚日也。又古语云：「市朝满而夕虚也。」古诗云：「日中市朝满。」其语多有所本。按「虚」、「墟」古字通用，丘墟或有垄断之义，惟西蜀谓之疾，解之者曰：「如疟疾，间而复作也。」甚无谓。北方谓之集，声转谓之积，积岂疾即集之谓耶？南方谓之行镇店，南中诸夷谓之场，每以卯、丑、酉日为市，故曰兔场、牛场、鸡场，岂用亥日为市，故谓之亥云？
朱宗晦，华亭人。洪武间知靖安县。志称其爱民礼士，洁己奉公，修坛50，兴学校，治桥道，劝农桑，绰有政声。
洪武间，松江太守黄辂，字子威，进贤人；宣德间，苏州太守况钟字伯律，靖安人，皆起吏员，皆生南昌，皆有能声。
江西通志载：丰城朱善备万，洪武初赴廷试第一，授翰林院修撰。则备万当为本朝状元第一，而无录传焉。实录所载：善，洪武初为郡学教授，八年被荐除翰林修撰，后升文渊阁大学士，卒。与通志微不同。按本朝科第，乡试则以子午卯酉年，会试则以辰戌丑未年，因事则移易，故进士科有两甲申，其一以太宗渡江，其一以文场火故也。太祖以洪武三年庚戌乡试，明年辛亥，则吴伯宗为状元。后至十八年开科，值乙丑，则程以善为状元。一云陈以善。登科录又载丁显。按临江练安子宁，登洪武乙丑榜第二名，则花纶为状元。今金川玉屑中所载送花状元应诏归娶诗。又按水东日记载：高皇帝梦双丝坠地，时张显宗状元及第，岂即丁显，或更姓耶？二十一年戊辰，则任亨泰为状元。世传太祖首开科，得亨泰，甚喜其名，盖据所刻登科录而言，其实不然，自任以前已有人矣。辛未则许观。备遗录以为黄观。今登科录所载则韩克忠，是岁六月再廷试故也。甲戌则张信，丁丑则陈安，庚辰则胡靖，建文之首科也，更名广，一云本名广靖，则唱第时所更也。
浮梁程尚书r记漫吾亭曰：「夫远名利之畏途，而从事于溪山之胜，是舍世间之桎梏，就物外之羁c，不近以五十步笑百步也。」其言似有见者。商文毅公辂，字弘载，仕至尚书、大学士，自乡试至廷试皆第一，世称为三元。本朝三元者，唯文毅一人。
泰和尹文和公正言琐缀录中所载，似钟强珍。二公以名相谑，事固有偶然者。因忆余乙丑科内阁试庶吉士，以春阴为诗题，下注不拘体。同年王韦钦佩作歌行，为诸老所赏。时柴墟储静夫罐为太仆少卿，过访钦佩，予时在座，因索其稿读之，至警句云：「朱阑十二昼沈沈，画栋泥融燕初乳。」柴墟击节叹赏曰：「绝似温李。」予曰：「本是王韦。」盖指摩诘、苏州以戏之。为之一笑。吉水徐舜和先生穆为翰林侍读，以生朝设席，邀诸吉士会饮。凡同年会皆序齿，若至座主家，则门生逊一席。舜和尝考易房时，徐子容、穆伯潜皆执门生礼，舜和以次行酒，大声曰：「徐、穆二生坐于此。」而忘其名之自呼也，亦为之一笑。
诚意伯刘基尝丞高安，登至元间进士，盖重纪至元云。黄恭，正统间赣州知府，通志备书其律己谦卑，莅事勤慎，兴学校，劝农桑，以忧去郡，人至今思之。吾松江人，由举人。
世间玩戏之具，惟奕盛传，其次则象戏，又次则抹牌。近刻打马图，人少习之。又别有七国象棋，以为出于温公，或未必然，亦犹俗云尧以奕诲丹朱也。至南史诸纪传中，却载围棋在第几品，此尤为可笑。古之股h、陆博，今皆不传。汉魏所尚弹棋，亦不复见矣。想诸伎俩，亦自随时兴废，而俚俗者尤为不常。元滕玉宵自叙少时以累棋蜡凤为戏，不知所谓蜡凤者，又何事耶？黄山谷小词又有打揭之戏，至谓「小五出来，跋翻和九，若要十一花下死，管十三不如十二」，似有谱者。此虽无益之事，览之茫然，殊以博洽为愧。
景时，字秀发，华亭人。宋庆元三年，知吉安府龙泉县。水l之余，一意拊摩，催科不迫，修学校，建谯楼、县仓。尝曰：「吾于龙泉，政事无以逾人，惟不扰二字，始终守之。」
宋孝宗升y，将复祧庙，孙逢吉言：「太祖造邦与汉高帝同，而未正东向之位，当此时宜更定。」晦庵时为侍讲，不以为然，以为殷、周之祖，是谓稷、契，典礼不远稽于三代，乃近法于汉、唐。逢吉曰：「我宋之兴与商、周异，安得以稷、契为比？不酌人情而必曰三代，人将得而议矣。」此当以逢吉之言为正。逢吉字说之，龙泉人。
江西大家赖粮，经催之人，往往设法取价于小户，有粮不满升者，索银至五六钱，其名曰「小包大」。吾邑三乡，岁难并稔，大家有立户在此一乡，而田亩在彼一乡者，此乡遭荒而彼乡成熟，则据户蠲免，谓之「熟作荒」。事相偶类，皆弊政也。
红巾贼李明，号「饶大胆」，据福安凡十年。甲辰，邓国公愈擒其父子，始平之。元末兵起，皆以红抹额，称红巾者，不独一李明也。按元至正十二年壬辰正月，红巾破九江，闰三月，蕲、黄、沔阳红巾破江州。江州即九江。我太祖高皇帝以是年六月与中山王等二十四人始起义，略定定远。后戊戌，红巾徐真一下陈友谅，始据江西，时改元天启，明年己亥为天启二年，四月又改天定，五月，陈友谅自称大义元年。庚子辛丑年十一月，矮陈参政据太和，改称龙凤七年，明年壬寅二月，又作大义三年癸卯。大义四年八月，友谅败亡，改德寿元年，明年甲辰，德寿二年仍改称龙凤十年，明年乙巳，又明年丙午至丁未为吴元年。戊申正月初四日，我太祖高皇帝改元洪武。按：癸卯即至正二十三年。时明玉珍僭号于蜀，自将红巾三万攻云南，亦称红巾云。
江西府州县皆被带山溪，有田有险，其阻深者尤胜。大抵赋税难清，盗贼易起，则府州官之入衔，如前代劝农、监押之类，皆不可废，而县令尤急。按：唐县七等：一曰赤，京都所治；二曰畿，京之旁邑；三曰望，满四千户；四曰紧，三千户以上；五曰上，千户以上；六曰中，不满千户；七曰「下」，五百户以下。凡注为令，总治民政，劝课农桑，与户口、赋役、钱谷、赈济、给纳之事，皆掌之。有孝弟行义闻于乡闾者，申州激劝，以励风俗。有戍兵，则兼兵马都监或监押，其职守若是。宋政和二年，诏县令以十二事遵行：一曰敦本业，二曰兴地利，三曰戒游手，四曰谨时候，五曰戒苟简，六曰厚积蓄，七曰备水旱，八曰戒宰牛，九曰置农器，十曰广栽植，十一曰恤田户，十二曰无妄讼。而以劝课农桑总之。因考前代官制，漫录于此。宋府设官知军事、通判军事各一员，并兼管内劝农营田事。军判官一员，
录事、司理、司户、司法参军各一员，
军学教授一员。兵马都监本军驻札。一员。监押四员，添差者不与。巡检一员，
巡辖马递铺一员，监在城酒税一员，
监户部赡军酒库一员。元府设官总管府、达噜噶齐、总管各一员，皆兼管内劝农事。
同知、治中、府判各一员，推官二员，
经历、知事、照磨兼架阁各一员，司狱一员。
中万户、达噜噶齐、正万户、副万户各一员，
镇抚、经历、知事、照磨各一员。
千户所一十一奕，每奕千户三员，百户三十员，弹压三十员。
每奕又各有首领官一员。宋州设官
知军州事、通判军州事各一员，并兼管内劝农营田事。
军事推官、军州判官各一员，
录事、司理、司户、司法参军各一员。
军学教授一员。兵马都监本军驻札一员，监押四员，添差者不与。巡检一员，巡辖马递铺一员，监在城酒税一员，
监户部赡军酒库一员。元州设官
达噜噶齐知州各一员，并兼管内劝农事。
同知、州判各二员，提控案牍、都目各一员，儒学教授、学正、学录、直学各一员，
六斋训导各一员，官州、峡江提领各一员，税务提领、大使、副使各一员，酒务提领、大使、副使各一员。宋县设官
知县一员，兼管内劝农营田事。县丞、主簿、县尉各一员。元县设官
达噜噶齐、县尹各一员，并兼管内劝农营田事。
县丞二员，主簿、县尉、典史各一员，
教谕一员，训导四员，
蒙古学教授、学正各一员，医学教授、学正、学录各一员，
惠民局官医提领一员，阴阳学教授一员，
税课提领、大使及副使各一员，
酒务提领、大使及副使各二员，
驿提领一员，镇市巡检各一员。
俨山外集卷十八

[book_title]俨山外集卷十九
明陆深撰
豫章漫抄二
袁州万载县西北行百里，有慈化寺，为普庵道场。周里余，甚为宏阔。四围皆山，面浸池水如半月。有二十四寮，僧众至二三千。正殿深十八丈余。后园中有侧柏甚奇，以三人围之，少弱二尺，高二三丈已上，分为两岐，至顶则秃，而枝须如根。相传以为普庵手植，乃倒栽之。此难尽信。但木末枯枝，坚如铁石，风霜所不能摧折，为少异尔。然数百年物也。又西过青溪喻氏，有一柏。柏植溪上，绝似慈化，但殊小而顶尤尖秃。此树与江南垂丝桧是一类，但柏身柏叶耳。
国朝儒臣出翰林者，类谥为文，惟刘忠愍从其所重，陈庄靖则避其名，此李文正公序董文僖集语也。按曾ぺ秩傧澹金忠谥文忠，是翰林亦有不谥文，而谥亦未尝避名者，恨无从质证也。
先圣之祥，有麟书、定世符，流传怪异，初不藉是以为轻重，其实谶纬之始也。若瓮书云：「后世修吾书，董仲舒，护吾车，拭吾履，发吾笥。会稽钟离意。璧有七，张伯怀其一。」秘书云：「后有一男子，自称秦始皇，上我堂，踞我床，颠倒我衣裳，至沙丘而亡。」端门书云：「趣作法，孔氏没，周姬立，彗东出，秦人灭，胡亥术。书既散，孔子不灭。」皆叶韵可读，特其文明白，无隐语C词，如谶纬之艰涩者，疑皆事后好奇者为之尔。
嘉靖十二年，予以八月廿六日江藩履任，九月六日过各道相访。入湖东道，未时未尽，于东方见月，时郑大参时夫、朱少参子纯共观而异之。十一月二日，予出巡湖西，是日天气朗霁，晚将至市汊，于西方见新月，前月乃小尽，是月冬至在二十七日，大尽所余三日，明年乃闰二月，以月验之，则是月该小尽，若非推步之误，则躔度之差，必居一于此矣。予庚寅岁在山西，别记冬至与岁闰亦差一日云。推闰歌括云：「欲知来岁闰，先算至之余。更看大小尽，决定不差殊。」谓二十日冬至，则所余十日，来岁则闰十月，小尽则九月。如冬至在上旬，则数足十二日，除之，更从一起数焉。
庐山天池寺以周颠仙兴建。我太祖高皇帝御制周颠仙传，甚奇古，中载颠仙以手画地成圈，指谓太祖曰：「打破个桶做个桶。」盖隐语代革之事。桶，统也。今人所戴小帽，以六瓣合缝，下缀以檐如桶。阎宪副尚友闳谓予言，亦太祖所制，若曰六合一统云。杨维祯廉夫以方巾见，太祖问其制，廉夫对以「四方平定巾」。太祖喜，令庶人皆得戴之，重佳名也。商文毅公辂召用自编民，亦以此巾见。
洪武二年二月壬辰，以翰林直学士詹同、侍读学士秦裕伯为待制，袁涣雎稼为翰林应奉。裕伯，大名人，从父仕元都，就学胄监，登第，累官至福建行省郎中。会世乱，弃官寓扬州，复避地松江之上海以养母。时张士诚据姑苏，遣人招之，拒不纳。吴元年，上命中书檄下松江起之，裕伯对使者曰：「裕伯受元爵禄二十余年，背之是不忠也。母丧未终，忘哀而出，是不孝也。不孝不忠之人，何益于人国？」乃上书于中书固辞。洪武元年，省臣复檄起之，裕伯称疾不起。上乃手书谕之曰：「海滨之民好斗，裕伯智谋之士，而居此地，苟坚守不起，恐有后悔。」裕伯拜书，遂入朝。裕伯博辩，善为辞说，上欲命以官，屡以故辞。至是以为待制。洪武二年三月，上与翰林待制秦裕伯等论学术，上曰：「为学之道，志不可满，量不可31，意不可矜。志满则盈，量31则骄，意矜则小，盈则损，骄则惰，小则陋。故圣人之学以天为准，贤人之学以圣为则。」苟局于狭小，拘于凡近，则岂能克广其学哉！裕伯对曰：「诚如圣谕。」
洪武四年七月，上因与侍臣论用将，曰：「秦裕伯常言，古者帝王之用武臣，或使愚使贪，其说本于孙武，然其言非也。夫武臣量敌制胜，智勇兼尽，岂可谓愚？攻城战野，捐躯殉国，岂可谓贪？若果贪愚之人，不可使也。」右三则皆于国史录出。又按：洪武三年庚戌，应天首科乡试，召前御史中丞刘基、今治书侍御史秦裕伯为考试官，见宋景濂小录序。吾乡新旧郡县志载裕伯事甚略，止具录手30，故人得传之。今海滨有二秦氏，皆云裕伯后。亡友秦文解先自93沟来，而裕伯尝寓扬州，或当近之。秦监生钿家收有裕伯上中书书草，云其闸港住宅即裕伯故居。初有30书楼被毁，叩其始末，两家子弟多不能详。钿云裕伯竟不出，而不知其尝为翰林侍读学士，又为待制，备顾问，又为治书侍御史，岂皆非世嫡耶？无亦沦落于齐民而忘其先耶？按裕伯在元时已有盛名，北方文章多出其手，今间见于元文类中，当时必有成集以传，俟访之。若吾邑志，宜题曰「流寓」。今闸港有裕伯题桥，讹而呼为「俞伯奇桥」云。
甲午二月三日，宿疴初起，春阴欲开，拥肩舆，度石梁，掩映重湖之间，徐孺子、苏云卿之遗迹，历历在目，波光云影与胸次相推荡，洒然自得。
赵善鸣字元默，与同年湛元明俱出陈白沙之门。三十年前，因元明识其人。甲午春，以南京户部员外公差过豫章，出许司徒函谷所刻论辩为惠，始得尽见一时贤俊论学之说。予向尝疑气以成形，而理亦赋焉，为有语病。今诸公并与「性即理也」一言为不通之论。大抵义理之学，要在悦心处，如登山然，高一步则所见自别。若未至其地而议之，何益之有？函谷至以太极图为周子之真赃实犯，此何言与？
河源出吐蕃朵甘思之西鄙，有泉百余泓，水沮洳涣散，方可七八十里，淖弱不胜物，从高视之，灿若列星，是之谓星宿海云，夷言鄂敦诺尔。鄂敦星诺尔，海也。群流奔凑，近五七里，汇二巨泽，夷言阿喇勒诺尔也。自西来，连属吞噬，迤逦而东行一日程始成川，名齐河。又二三日程，有水西南来，名伊44珠，与齐合。又三四日程，有水南来，名呼兰。又有水东南来，名伊44珠，合流会于齐，其流大，始曰黄河云。然水清，人尚可涉。又一二日程，乃为九度河。九度者，水八九股可度也。广六七里，V四五日程始连浊。土人抱革囊，或乘马过之，亦有象舟傅革以济，仅容二人。继是束以两山，广可一里、二里或半里，深叵测矣。
朵甘思之东北鄙，有大雪山，自腹至顶，积雪常不消。山最高，即所谓昆仑也。自八九股水至昆仑，约计二十日程。河行昆仑南半日程，又四五日程，至阔即及阔提二地相属。又三日程，始至四达之衢，是谓哈喇伯勒齐尔。昆仑之西，人迹简少，多处山南。其东山益高，地益下，岸亦益狭，有狐可一跃过也。又行五六日程，有水西南来，名细黄河。又两日程，有水南来，名奇尔满出，二水合流入河。河北行转西，至昆仑北二日程，水过之北流少东，又北流，约行半月程，至贵德州。州隶河州，元所置吐蕃宣慰司也。又四五日程，始至积石，禹贡所谓「导河自积石」，其地也。又五日程，至河州安乡关。又一日程，至打罗坑。东北行又一日程，洮河水南来入河。又一日程，至兰州。过北卜渡至鸣河州，过应吉里州，正东行至宁夏南，又东行，即东胜州也。世言黄河九折，彼地有二折，盖奇尔满出及贵德州巴济拉也。
言河源者，惟此二说为近。因删次元臣潘昂霄所志如此，而并记异同之说于左。按史称河有两源，一出于阗，一出葱岭。于阗水北行出葱岭河，注蒲类海，不流，至临洮出焉。今洮水自南来，非蒲类明矣。询之土人，言于阗、葱岭水下流，散之沙碛云。
唐吐蕃传：「河上流由河洪济梁南二千里，水益狭，春可涉，秋夏乃胜。」舟
山经：「敦薨之水，西流注于釉泽，出于昆仑之东北。」「陬实维河源」又曰：「阳圩之山，河出其中。」
又曰：「凌门之山，河出其中。」
水经：「河出昆仑，经十余国，乃至釉泽。」
穆天子传：「阳纡之山，河曰冯夷所居，是惟河宗。」汉张骞使西域，以为能穷河源，盖出于传闻，所云织女支机石者，妄也。
其言昆仑最妄者，云去嵩高五万里，阆风玄圃，瑶池华盖，为仙人所居云。西域记称阿耨达大山即昆仑山。
地理志称昆仑山在临羌西。
吐蕃传亦称三山中高而四下曰紫山，古所谓昆仑者，其言颇是。宋人比之馒头蛹庹呋蚝稀Ｔ柯九思以为昆仑行一月，始穷河源，所谓星宿海者，更在昆仑之西数千里之外。唐史所载河源在紫山之间者，亦未尽事实也。
凡言程以日记者，广邈之野，难以步测，讣一日之力，约可百里。而潘志准以广轮马行，广轮之义未详。谚云推车步，岂是与马之蹄跨开阔停匀，驰稳而步疾者，犹车行然？又谓之答罕步。若此马所行，恐不止日百里也。潘志又云，行四阅月，约四五千里，则日又不能百里矣。盖地有险易，行有缓急，百里者大较也。宋景濂治河议亦以日准百里云。盖自星宿海至积石，总计六千七百余里，自九渡河抵昆仑南，可三千里。而柯九思记云，昆仑行一月，始穷河源，似亦以百里程日也。
余既删次河源为图记，复仿经修词曰：河源于星宿海，汇为二泽，流合三水，岐为九度行二千余里，经昆仑山，由山南又合二水北流，折而西，复过昆仑之北，又转而东，又北行二千余里，至于积石。
俨山外集卷十九

[book_title]俨山外集卷二十
明陆深撰
豫章漫抄三
凡门榜题字，各有避忌，形声点画之间，吉凶所招，亦不可诬也。吾乡县首，旧有高楼四跨，以栖更漏，皆呼曰「鼓楼」。嘉靖初，为飓风所折。时莆田郑洛书启范作令，以绰楔易之，予为题「百里弦歌」四字。后启范召去，以「东南壮观」易之。自后县僚俱乏清誉，而常应文汝实，予同年守德子也，至以民事去。因忆正德壬申秋，予以翰林编修使淮，经吾府时，陈威民望为守，更新谯楼，榜以「壮观」二字。同知王卿，西人也，颇有守，指题字，忿然谓予曰：「何名壮观？自我西音，乃赃官也。」相与一笑。予还自饶，至富阳，陆行过萧山，入绍兴，拜吏部尚书海日公王先生于家。先生名华，字德辉，辛丑状元，新建伯守仁之父，予乡试座主也。时广东梁乔为守，先生陪入郡斋访之。梁适他出，先生握予手，登越王台，观兰亭石刻。还过厅事，指所匾「牧爱」二字，笑谓予曰：「往年戚编修澜文湍还，谓时守曰：此便可撤去，我自下望之，乃收受字也。似含讥讽。」予心以为可对吾松「壮观」，盖一声一形云。今市a之处，人家门值路者，必树一碑，题曰「石敢当」，盖厌胜之辞。谚讥忽略人，有曰：「走马看石碑，右取富。」昨与方伯戴鲁溪书，出遇南浦驿丞于道，偶命曰：「有使客来自京师者，可访七政。」历得一本。丞乃写漆正录，遍求之，相与抚掌曰：「漆正录正堪配右取富。」盖亦一声一形之讹，偶书之以资雅谑。
甲午闰二月六日，同饯诏使于都司，戴、陆二方伯与予并出。申时，见五色云在日之上，形如翔凤，毛翎簇簇，文彩烂然，俨若垂翅回首之象。至都司厅事，与三司诸公尚观之方散。明日，都司刘永昌自浙移蜀，道过豫章，予在浙时同事也。一见即问之曰：「先生夜来曾观昴宿否？有一星犯之，是何星？」予曰：「当是金星，夜来不曾候之。」是晚，酌于滕王阁，天气清霁，星月朗然，果是太白犯昴。然去之甚速，已远昴六七寸余矣。然光芒尚烂然有气，当是边事有捷也。
朝廷必有关雎、麟趾之意，然后可以行周官之法度。士大夫必有浴沂风雩之趣，然后可以收纲纪文章之治。
永乐四年，从解缙之请，召礼部尚书郑赐，令择通知典籍者，四出讲求遗书。
太祖高皇帝以壬辰年六月举义，乙未克太平，首用陶安。至己亥，召儒士胡翰、戴良等会省中，日令二人进讲经史。庚子夏，置儒学提举司，以宋濂为提举，遣世子受经。癸卯五月，置礼贤馆，以处陶安、夏煜、刘基、章溢、宋濂、苏伯衡等，意向文儒，VV乎一统气象矣。先是丙申，中山武宁王下镇江，得徐从龙，上喜甚，即命朱文正以白金文绮往聘。从龙与其妻陈氏偕来，上亲至龙湾，迎之以入。时上居富民陈彩帛家，因邀从龙，皆尽言无隐。既而上改故元御史台为府，居从龙于西华门外，事无大小，皆与之谋，每以竹板问答甚密，左右皆不能知，末称为先生而不名。每岁从龙诞日，上与世子俱有赠遗，或亲至其家，与之宴饮。会从龙子泽死，请告还镇江，上出郊握手送之。是岁冬，从龙亦病卒，年七十余。上闻惊悼，时方督军至镇江，亲抚其棺哭之，命有司营葬，赙恤其家。诸儒臣中始终优礼之厚，未有过于从龙者也。从龙，字元之，洛阳人，仕元至江南行台侍御史，会兵乱，避地镇江云。
挥麈录载：母昭裔贫时，常借文选不得，发愤曰：异日若贵，当板镂之以遗学者。后至宰相，遂践其言。此与冯道印板之日，孰为后先耶？
予往岁谪延平，北归，宿建阳公馆，时薛宗铠作令，与小酌堂后轩。是岁闽中大雪，四山皓白，而芭蕉一株，横映粉墙，盛开红花，名美人蕉。世称王维雪蕉画为奇格，而不知冒雪著花乃实境也。
「珠光照乘，玉价连城」，似是定论。后世文人互用之，无碍名理。如枚乘云「夜光之璧」。李太白诗「双珠出海底，俱是连城珍」。
朱子叙读诗记有曰：「今观吕氏家塾之书，兼总众说，巨细不遗，融会通彻，浑然若出于一家之言。而一事之训，一字之义，未尝不谨其说之所自。及其断以己意，虽或超然出于前人意虑之表，而谦让退托，未尝敢有轻议前人之心。」此真注释之例，后有作者，宜三复焉。
「曾孙侯氏，四正具举。大夫君子，凡以庶士。小大莫处，御于君所。以燕以射，则燕则誉。」此诗相传即首之逸，颇为近之。
元练晦，处州丽水县人，松江府学教授。
陈宁，初名亮，茶陵人。仕至御史大夫，与胡惟庸同赐死。洪武二年，以兵部尚书出为松江知府，严酷，人呼为陈烙铁。
九江德安县布政分司，有松当月台之左，合抱，余不甚耸拔，而西偏拗出一枝作偃盖，曲屈盘旋，类人力所为，远望之若鹊窠然。土人以为有茯苓云，甚可爱玩。古称松千年乃偃盖，果然耶？闻之叶子奇云：「松有命根，遇石则偃盖，不必千年也。」再过开先寺，道旁长松二百余株，一径森然，若龙起就列，大者数围，其细瘦者亦不下径尺。相传李后主所植，亦已五百余年矣。此皆江西嘉木也。
李文达公云：「今之士大夫不求做好人，只求好官，风俗如此，盖以当道者使然也。何则？有一人焉，平日仕未显时，士林鄙之，一旦乞求得好官，人皆以为荣。向之鄙之者，今则敬之爱之矣。欲人不求做好官，难矣。有人焉，位未显时，士林重之，介然自守，耻于干人，好官未必得也。若所鄙之人，一旦得好官，人反重之；而向之重者，今反轻之。欲人之求做好人，难矣。今欲回此风俗，在当道者留意。若不由公论而得好官者，不变前日之所鄙；不得好官而为好人者，不变前日之所重，庶乎其可也。」或曰：「殆有甚者。今有一人焉，求为好人而因失好官者，则群起而非笑之，鄙贱之。有人先已不好而幸得好官，又思为保全之计，则凡胁肩谄笑、吮痈舐痔之事，无所不至。众方称誉之，不曰有才，则曰是善处人者。今去文达时未百年，而已如此，后将若何？」予曰：「世变则有之，若文达之言，则宰相之体宜尔。」如吾子言，不几于责人太厚乎？且夫君子进修之道，顾吾自处何如耳，岂容留心于赞毁耶？因记之以警俗。
鄱湖之滨，民以巨罾渔。乃洞其底，以□盛之，设逆筒焉，使鱼能入而不能出也。上施辘轳，r网而观鱼之有无以渐约，致鱼之初失水也，跳跃不已，以渐约下，至入筒而水始裕，而不知死地之近也。陷民于罪，何以异是？故曰：法网有同事同意，而措词各有工拙。如唐人云「请君试问东流水，别意与之谁短长。」可谓痛快矣。不如「大江流日夜，客心悲未央」为沈著，又不如「恰似一江春水向东流」尤觉深婉。予行章江，过武陵观涨，颇悟其旨。
宋北都时，每年上供粮米六百五十万，比之我朝多二百五十万。宋运自江淮入汴，颇为近便。所称仰给东南六路，不知与今地方广狭何如耳。
今人家池塘所蓄鱼，其种皆出九江，谓之鱼苗，或曰鱼秧。南至闽广，北越淮泗，东至于海，无别种也。盖江湖交会之间，气候所钟，每岁于三月初旬挹取于水，其细如发，养之舟中，渐次长成，亦有盈缩，其利颇广，九江设厂以课之。洪武十四年，钦差总旗王道儿等至府编签渔人，谓之涝户。
余干新志载：至正十二年，彭翼起兵湖南，遣项普寿取饶州。吴塘人吴宏字德广，聚义兵复之，后授翼江南行省参知政事。至正庚子，鄱阳院判于光取饶州，邓愈抚之，遂通款。太祖讨友谅，舟次康山，幸宏营，升堂拜母，尽欢而罢，遂以宏代愈守饶州。鄱阳陈璜佩之贰守吾松，尝谓予言：「宏奉母最孝，太祖自池州来，过宏，拜其母，即奉归金陵，曰：犹吾母也。宏恋其母，遂以城降。」以为太祖用兵多奇谋类此。新志虽载拜母事，乃在于光取饶州后，佩之言当有据。又云：「饶州城亦宏所筑，时被攻围，宏一夜先毁其家砖甓石砌为倡，各家效之，不日而就。」此当是与元左丞老老复饶州时事耶？漫记之以备参考。彭翼，即所谓妖彭者，十八年，为友谅所杀。
俨山外集卷二十

[book_title]俨山外集卷二十一
明陆深撰
豫章漫抄四
孔子大管仲之功而小其器。春秋人秦，而书录穆誓，虽百世可知，固圣人余事，而其持论有多少和平气象。
宋亡多忠节，论者以为养士之报。当时文山生于吉，叠山生于信，而草庐生于抚，文、谢死而吴仕，鲁斋在怀孟，而容城在保定。鲁斋之赴召也，实过静修，而一出一处，至今议者恕鲁斋而责备草庐，以草庐尝登宋科第故耳。生也以济时，死也以明道，是义果何如耶？不然，则静修为中行矣，而竟不与于斯文也。昔夷、齐、微、箕，孔子均谓之仁人，岂道无定在，死生仕隐之间，不足以尽之耶？郑思肖居杭，终身不肯北向坐，见北人则峻避之。谢翱居越，著西台恸哭记。惟子昂以宗姓居湖，去登仕，推封三代，至亲刻石以表之曰：「臣幸以肤敏，受知列圣，荷国厚恩，世世子孙不能忘也。」此与黍离、麦秀之歌，玉马、洪范之事，又何如耶？每致疑其间而未释。及读道园集，有曰：「为臣之道一也，无古今异代之间，则邪淫甚矣。」伯生于是乎失言。
元至正初，史馆遣属官驰驿求书，东南异书颇出。时有蜀帅纽邻之孙，尽出其家赀，逃谓南，四五年间，得书三十万卷，溯峡归蜀，可谓富矣。今江西在江南号称文献故邦，予来访之，藏书甚少。间有一二，往往新自北方载至，亦无甚奇书，而浙中犹为彼善。若吾吴中，则有群袭、有精美者矣。
杨文公亿登干越亭，叹曰：「长洲茅屋，曲水渔罾，楼阁参差，峰峦远近，或白云，或返照，或残雪在树，或微雨弄晴，朝暮掩映，诚绝境也。」予自饶城陆行，南至余干，良田流水，平林远山，触目蔼蔼。干越亭久废，今为学宫。下临琵琶洲，朱子注楚词之地。溪水自玉山来者，汇在十里外，宛有退避之意。文公品题，要为实录。虞文靖公跋赵子昂所书阴符经为李荃伪书，与余意合。惟友人穆玄庵孔晖以为此决古书也。每论之，便击节不置，以为褚河南尝奉30书，其来已久。然世人忽明白简易之言，好以诡秘不可解之说相尚，此文靖之所以叹也。
滕王阁扁，吴傅朋书，虞文靖公犹及见之，称其深稳端润。今阁既易地，而扁不知所向往矣。南昌惟铁柱宫扁最佳，岂亦傅朋所书耶？字学一艺，虽非六艺所急，渐以废亡，而恶札滩迹为之三叹。
李璋，济宁巨野县人，元上海县尹，尝刻九经四书送孔林。
永乐十年壬辰科进士，得除佥事，吾乡黄汝申翰江西是也。当时有数人同除，胡若思先生各题诗送之。曾鼎饶安，张思安皆西，颜巽、陈琦皆江西，陈赏广东，钱述浙江，徐则宁福建。今由进士有十年不得此官者。昨壬辰科及第之二人，孔天胤以王亲例除佥事，提学河南，昨以岁贡非人，递降寿州知州。
甲午十月四日，舟过安仁，偶读书坊宋学士文集诸跋语，有云：「区区富贵能几何？」乃无所忌惮至于如此。墓骨已朽，览其官氏，人犹指议之，不觉感叹。
宋景濂先生在元时著述，每书将仕郎、翰林国史院编修官衔，尝以危太朴承旨荐授
松雪翁，妙解音律，自言至老不能琴，而松雪之号，复有取于古琴名，何耶？五日。未至弋阳二十里，已过龟峰溪下。时新月在未位，木星入之，顷刻遂出西行。是日，月躔牛二十度，木星尚在初度。七日方交一度，当是太阴亢疾所致。又明日，过铅山，见费少师鹅湖，首问及此，彼以为星与月相去才五度云
木各有土宜。予行清化，见柿树，衢州之橘田，皆异他产。饶、信之间，桕亦异，冬初叶落，结子放蜡，每颗作十字裂，一丛有数颗，望之若梅花初绽，枝柯诘曲，多在野水乱石之间，远近成林，真可画也。
吾乡谚云斤九厘，用以目时人之精慧者，不知所本。弋阳、德兴产梨颇大，有至一斤九两者，土人谓之斤九梨。盖最其类之大者言之，犹芋言魁也。
浮梁溪山，昔人谓为一省之冠。饶以饶名，亦犹景德之陶焉，信佳境也。十月十六夜宿公馆。二更时，大雷雨，声甚震撼。是月二十二日，已属大雪矣，乃有此异。
宋有两叶梦得，俱号石林。姑苏石林，字少蕴，官至宰执。贵溪石林，则南渡进士，官至秘书丞，知抚州。今性理大全所引用石林叶氏，次名西山真氏之后者，非少蕴也。
瓜见于诗经，比也。秦故东陵瓜美，始以味称。昔人谓之瓜果，又谓之茶瓜，盖以之实笾而飨客矣，至于今不废。广志云：「瓜之所出，以辽东、庐江、炖煌之种为美，故炖煌郡有瓜州云。」庐江，今庐州，南康、九江之地，亦名庐江云。余伏暑时至南康，食瓜殊不佳，盖西瓜也。五代史载胡峤为萧翰掌书记，尝随翰至辽，契丹破回纥，因得西瓜，如中国冬瓜而味甘。近世叶子奇又谓：自元太祖征西域，始得西瓜，岂误以契丹作元耶？由是言之，则先时所称瓜者，自是中国之瓜，而今所味啖者，乃西瓜尔。省城产瓜尤不佳，土人惟利其子以剥仁，故江西瓜仁，至充赠遗，为名品云。按神仙传记青登瓜大如三斗魁，玄表丹里，呈素含红，似今之西瓜矣，岂可谓古所无耶？彼交梨、火枣之难以尽信可也，若魏刘祯瓜赋所云「蓝皮密理，素肌丹瓤」者，此何物也？岂本一物而西种特嘉，故得名尔？陆士衡又谓其种族类数，则有栝楼、定桃、黄27、白传、金义、密筒、小青、大班、玄_、素碗、首、虎蟠。按栝楼本草所载，今之苦瓜也，惟以入药。嵇含云芝、水芝、土芝三品，则皆甘瓜也。张载又称羊f虎掌、桂枝密筒，而广志又载鱼瓜、羊核瓜、女臂瓜。此数种岂同产而异名与？惟月令所载王瓜，生今类己园中，早熟条瓜有刺者呼之。阎尚友谓予云：「此非也。王瓜本生土中，俗称土豆者是已。」张秋崖又云非土豆。王瓜生如瓜形而小，亦有二种，前代称瓜者亦未之及。一说匏瓜，亦非瓜也，乃星名。今中国之瓜，凡圆者总名菜瓜，止以充蔬。传曰「田中有瓜，淹之以为菹」者是已。小而白色者曰银瓜；色黄者曰金瓜，二种香色味皆美。条而斑者曰生瓜，亦曰筲瓜；微小而色黄者曰黄瓜；晚熟者曰秋黄瓜；架而垂生至尺余者曰丝瓜；别有并蒂生者曰嘉瓜，则不常产。有花类海棠而实大如桃者，曰木瓜。诗曰：「投我以木瓜。」是闽中复有一种土生如葛，曰土瓜，味尤甘美，南人亦以充果。
都少乡玄敬南壕先生尝云：家有宋抄京房易经传，许借未偿，比于鄱阳余少宰子积家录之，于易无所发明，盖自成一家言。卦分世应，起星气算位，即今世钱卜五乡六亲之术，小数也，而文理微密，比太玄颇为易简云。元世祖分明有帝王之度，但病在好利，故阿哈玛特、僧格、卢世荣之徒，易为遇合，虽败而不悔。丘处机能烧金佐国费，世祖尤宠遇之。其尊礼西僧，本于刘秉中国祚之言，大抵亦利心也。其后子孙卒以淫于西僧之术而失天下。帝王岂宜示人以意向哉？古语有言：「为名与为利，特清浊之间耳。」
铁柱宫在江西省城东南隅。宫之东南隅方丈，L池，作石阑槛，铁柱在焉，相传为许旌阳治蛟之物。甲午冬初，予与同僚偶往俯观焉，微露其端，乃石尔，非铁也，亦不作柱形，岂厌胜所为与？
甲午十一月廿一日，雪中舟行塘栖，与张秋崖谈元末事。秋崖口诵一诗云：「金陵使者过江来，漠漠风烟一道开。王气有时还自息，皇恩无处不周回。莫言率土皆王化，且喜江南有俊才。归去丁宁频嘱付，春风先到凤凰台。」此顺帝诗，赠我太祖者，漫记于此。
右丞相特穆尔达实曰：「处士无求于朝廷，朝廷有求于处士，区区名爵，何足吝惜！」顺帝时，征处士杜本等不至，授以官，故云。
阿噜图为相，议除一人为刑部尚书。或难之曰：「此人柔软，非刑部可用。」阿鲁图曰：「选侩子耶？若选侩子，须用强壮人。尚书详谳刑狱，不枉人坏法，即是好官，何用强壮者为？」
学士pp曰：「天下事，宰相当言，宰相不得言，则台谏言之；台谏不敢言，则经筵言之。」
元顺帝之失天下也，此三人者，皆有大臣之度，而不救于乱亡，岂未能任用耶？
王景彰，怀远县人，名见潜溪游荆涂二山记，即建文时学士也。
太祖一日用舟师至江上，适柁坏。江东庙有树可为材，将取之，祷于神，降之签云：「世间万物皆有主，一粒一毫君莫取。英雄豪杰自天生，也须步步循规矩。」太祖神之，遂不伐其树，祝之曰：「使我有天下，当新其庙宇。」后乃兴建巨丽，故金陵江东庙遂著名云。
俨山外集卷二十一

[book_title]俨山外集卷二十二
明陆深撰
中和堂随笔上
辍耕录第十五卷内一则载寒号虫，云出五台山，今保定地方山中亦有之。当严寒脱毛之时，夜间鸣声曰：「冻杀我，冻杀我，天明垒个窝。」至天暖时，毛羽已成，乃鸣曰：「得过且过，得过且过，凤凰不如我。」余问其土人，果然。尝举以为懒惰之比。
陆机赴洛，船装甚盛，为戴渊所掠。及在洛，乃云：「有屋三间，士衡住东头，士龙住西头。」史书若此矛盾与？
岳正季方，近世奇伟不羁之士，其言曰：「贤者自处淡然，与物无竞，其功名事业，必因事会而见，未尝汲汲以求之。不我用焉，虽老于耕钓不悔也。」夷考其平生，正未能然耳。岂其阅世后所见如此？信乎人不可以不处患难也。韩退之自视不下李杜，况以退之之所长，⒗疃胖所短，亦宜有缓急小大之伦。观其调张籍一篇，则所以推崇卫护者，不遗心力，非独古人德厚，无u嫉倾挤之习，亦其学力足以深知李杜之所到与？
文有事同而铸词优劣橐煺摺Ｊ芳窃唬骸肝妓尽赤。」汉书曰：「流血丹野。」
汉灵中平元年，郎中张钧因张角之乱，上书以为宜斩十常侍头，悬南郊，以谢百姓。帝怒曰：「十常侍固当有一人善者否？」是虽汉纲既颓，不可再振，而灵帝柔懦，无复快意之举。若此度之于理，亦岂能必然？此进谏之所以贵渐，而钧之自致于杀身也。悲夫！
原道所论老、佛、孔子处，以为不惟举之于其口，而又笔之于其书。按孔、老同时，说家所记，问礼、犹龙之类是已。佛则远在数十万里之外，至后汉时方有指名，其谓尝师云尔，不知何所依据耶？想齐、梁之间，佛学盛行，必有一种文字漫漶，推附不可穷诘，故退之辟之如此。
武王伐纣，伯夷非之。天下不非伯夷，而亦是武王。世无两可之说，而有各自致之道。武王非有利天下之心也，伯夷、叔齐非有利武王之心也。是故惟伯夷能谏武王，而武王能受伯夷之谏，而自致
天下之治也。宰相求士于天下，天下之乱也。天下之士有求于宰相，宰相求士，将以任天下之事也。则因事以量士，士尽其才而事理矣，天下安得而不治？士求于宰相，志于爵禄也。宰相以天子之爵禄私于士，士之求愈多，而爵禄不足以应之，天下安得而治？
予尝欲节取韩文，自为一编，以附诸子之后。吾乡曹安先生云：「韩退之尝取己文二十六篇为韩子，则韩公亦已自有斯志，特未知二十六篇今是何等文耶？」
诗人多以一联一句得名，传世甚以一字不朽者有之。宋陆放翁游敏于作诗，自吟曰：「八十年来万首诗。」今剑南稿所存诚富矣，可以传不朽者恐亦无几。五代王仁裕平生作诗亦万余首，集为百卷，号西江集。仁裕字德辇，天水人。少不羁，年二十五始就学，年七十七卒，赠太子少师。性晓音律，石晋初定雅乐，奏于永福殿，仁裕闻之曰：「黄钟音不纯肃而无和声，当有争者起于禁中。」已而果有两军校斗于升龙门外。尝梦剖腹，以西江水涤之，顾见江中沙石皆为篆籀之文，因以西江名集云。集今人间希有，万首之中，岂无「春草澄江」之句，黄鹤楼之一篇耶？诗殆未易以多寡论也。
西汉风俗最近古，但其趋势附炎，虽士大夫公为之，顾不如后世者特甚。观之田、窦、霍、卫与翟公之门，殊可致憾。虽有灌夫、任安辈稍足以激俗，然过于党矣。后来上书颂莽者至四十八万，又何怪乎其所由来非一日矣。
世本叙黄帝以来祖姓所出，史迁所从取以作史记者。隋经籍志谓汉初得其书，盖出于秦焚之后。宋洪景卢谓其书今亡，不知于何时亡耶？
庄子曰：「为善无近名，为恶无近刑。」其意以为为善虽无近名，然善不可不为；为恶虽无近刑，然恶不可为。或曰：「无以近名为善，无以近刑而不为恶。」二说为得老氏之旨。
笔谈诸书所记张元、吴昊事，谓赵元昊之为宋患，二人为之主谋，至谓范文正公遣急骑追之不及。予意元昊自是黠虏，因二人而知中国事机则有之，谓元昊之事尽由二人，恐或未然也。好事者欲以激边帅之待士耳。按：当时张元、吴昊与姚嗣宗俱关中人，以气侠相友善。嗣宗题诗空同山寺云：「南粤干戈未息肩，五原金鼓又轰天。空同山叟笑无语，饱听松声春昼眠。」又云：「踏破贺兰石，扫清西海尘。大开双白眼，只见一青天。」元有雪诗云：「五丁仗剑抉云霓，直取银河下帝畿。战死玉龙三十万，败鳞风卷满天飞。」昊有鹦鹉诗云：「好著金笼收拾取，莫教飞去别人家。」皆粗豪负气之士。而嗣宗「听松」、「春眠」之句，颇为蕴藉。后嗣宗遂入范公幕府，不甚见勋业。彼二人者，独能震荡一时耶？
乘舟之诗，为场⑹俣作也。左传云：「宣公A于庶母夷姜，生匙印Ｎ之娶于齐而美，公取之，生寿及朔。」宣姜与公子朔谮匙印Ｐ姜者，宣公所纳持妻也。公使诸齐，使盗待诸莘，将杀之。寿子告之，使行，不可。寿子载其旌以先，盗杀之，遂兄弟并命。按宣公以鲁隐四年十一月立，至桓十二年十一月卒，凡十有九年，姑以即位之始，便成A乱，而匙蛹匆源文晟，势须十五岁然后娶。既娶而夺之，生寿，又生朔。朔已能同母谮兄，寿又能代为使者以越境，非数岁以下儿所能办也。然则十九年间，消破此事不得。常举以问穆检讨伯潜，伯潜以为宣公淫A之事，当在未即位之前。果然，则夷姜生匙邮保其父尚在，不应遂认为己子，终未得其说耳。士之遇不遇，信乎有命也。汉武时，有白首为郎者，问之，曰：「昔文帝好文，而臣好武，景帝好貌，而臣貌丑，今皇帝好少，而臣已老。」卢照邻亦自谓当高宗时尚吏，己独儒，武后尚法，己独黄老，后封嵩山聘贤士已废，岂非命哉！
诗三百篇，圣人悉被之弦歌，盖乐章也。其所删者，非独以其词而已。今诗中有三章而词意无大相远者，如螽斯、湍局类。盖乐之三成，犹今之三阕、三叠是已。大雅、小雅，犹今言大乐、小乐云。尝见古器物铭识，有`曰「小雅`」，有钟曰「颂钟」，乃知诗之篇名，各以声音为类，而所被之器亦有不同尔。后人失之声，而独以名义求者，非诗之全体也。
寒气也。寒属天，属地。西北高，近天，故多寒；东南卑，入地，故恒。大抵近天气转旋极急极寒，道家谓之罡风，庄生谓之羊角风。
天，阳也，其气寒。地，阴也，其气。中得寒则成，故万宝告成，皆在寒凉之候。寒中得，则施为雨雪是也。
阴阳和而雨泽降。和者，两交之谓。地气上升，天气下降，交于其中则雨。天气健，故降速；地气重，故升迟。是故云雨去地不远。若地气升，而天气不下接，则散而为风；天气降，而地气不上承，则雨而为霾。
霜本露所为，盖水土轻清之气上腾而薄天之气，则结而下降，故有严霜必有烈日，其气清明也。南方有厚霜若花者，土人谓之毛头霜，是日立雨。盖气升而上，逢和气则不能结而卑坠。雪霰亦然。山极高处无霜露，水土之气微故也。
术家以人生所值年月日时推算吉凶，而必归重于日主，颇亦有说。夫子、丑、寅、卯、辰、巳、午、未、申、酉、戌、亥十二时，皆生于日，积日而后成月，积月而后成岁，故日干最为重。盖日躔于子宫，则谓之子时，丑寅之类皆然。无日则无时，而月与岁皆无从推矣。虽小道，亦尝窥测阴阳之际者。火炎上，水润下，金从革，木曲直，土稼穑，此五行之中气也。凡过则为害，而金火尤甚。五星惟荧惑、太白出必为祸，而木则谓之福德，土则谓之镇星，所至必有福焉。
三皇五帝之法，后世所存者无几。秦始皇极不道，而其所为，后世有不能改者三事：称皇帝，一也；郡县，二也；长城，三也。
「陛下用人如积薪，后来者乃居上耳。」此汲黯语也。长孺在汉廷号不学，何其言之悲壮明快若是！万世而下，读者如新。韩退之一生用力于文章，求如汉人此语者无之。崔编修铣子钟亟以予言为然。
陆务观有言：「诗至晚唐五季，气格卑陋，千人一律，而长短句独精巧富丽，后世莫及。」盖指温庭筠而下云。然长短句始于李太白菩萨蛮等作，盖后世倚声填词之祖。大抵事之始者，后必难过，岂气运然耶？故左氏、庄、列之后，而文章莫及，屈原、宋玉之后，而骚赋莫及，李斯、程邈之后，而篆隶莫及，李陵、苏武之后，而五言莫及，司马迁、班固之后，而史书莫及，钟繇、王羲之之后，而楷法莫及，沈缙凇⑺沃问之后，而律诗莫及。宋人之小词，元人已不及；元人之曲调，百余年来亦未有能及之者。但不知今世之所作，后来亦有不能及者，果何事耶？
东坡小词，山谷亦谓其于音律小不谐。亡友徐昌谷祯卿尝为予道：东坡一日顾一优人解音者，问之曰：我词何如柳耆卿？答曰：相公词须用铜琵琶铁绰板唱「大江东去，浪淘尽千古英雄」。柳学士词，却用十七八女儿唱「杨柳外晓风残月。坡为之一笑。」胡致堂之论则曰：「词曲至于眉山苏氏，一洗绮罗香泽之态，摆脱绸缪宛转之度，使人登堂望远，举首高歌，而逸怀浩气，超乎尘垢之外。于是花间为皂隶，而柳耆卿为舆台矣。」然世必有知言者。
先秦两汉间书名尔雅曰「故」者，如毛诗故、鲁故、后氏故、翰故、杜林、仓颉故。曰「微」者，如左氏微、铎氏微、张氏微、虞卿微。曰「通」者，如陆君通、白虎通、风俗通之类。魏晋而下，则华靡矣。宋王景文有诗总闻，闻音曰音韵，闻训曰字义，闻章曰分段，闻句曰句读，闻字曰字画，闻事曰事实，闻人曰人姓号，闻物曰鸟兽草木器物，闻地曰山川土壤、州县乡落之类，闻共十闻，每篇为总闻，又有闻风、闻雅、闻颂等。观其命名，已得古意，惜未得其书而读之也。戊戌岁，借录于李文选开先，其书颇与朱传不合，亦多前人所未发云。
正德乙亥六月一日未时，龙下东南隅，自云中接地，玄云一缕中蜿蜒。须臾云尽散，腾骧于虚中，望之可缚，冉冉而坠。已而一龙下少南，若初烟雾中双垂，疑若两龙然，云亦尽散而坠。顷间复自下，从薄云而升。余居海滨四岁，数见龙，未有若斯之奇者也。是日，北蔡民项鼎家为龙火烧焚，压死者凡七人，亦龙灾也。
刘瑾弄国日，纳赂其门者，谓「万」为「方」，千为「干」。宋时以「万」为「力」，千为「撇」，至今尚有谓「千」为撇头者。俚语亦有从来哉。
洪武二十三年，福建布政使司进南唐书、金史、苏辙古史。初，上命礼部遣使购天下遗书，令书坊刊行。至是三书先成，进之。
姓非天子不可以赐，而氏非诸侯不可以命。姓所以百姓之正统，氏所以别子孙之旁出，族则氏之所聚而已。古者或氏于国则齐、鲁、秦、吴是也；氏于谥则文、武、成、宣是也；氏于官则司马、司徒是也；氏于爵则王孙、公孙；氏于字则孟孙、叔孙；氏于居则东门、北郭；氏于志则三乌、五鹿；氏于事则巫、土、匠、陶是也。盖别姓则为氏，即氏则有族，族无不同氏，氏有不同族，故八元、八凯出于高阳氏、高辛氏，而谓之十六族，是氏有不同族也。商氏、条氏、徐氏之类谓之六族，陶氏、施氏之类，谓之七族，宋氏、华氏之类谓之戴族，向氏谓之桓族，是族无不同氏也。
俨山外集卷二十二

[book_title]俨山外集卷二十三
明陆深撰
中和堂随笔下
昔人收蓄兰亭，多至三百余匣，当时好事，其盛若此，今何寥寥耶？间有流传摧泐之余，考其工拙，往往俱有可喜。语云「兰亭无下本」，信哉！吾松旧有数刻家，往时搜得一石于郡斋，及承乏国子，复得一石于载道所，合为一帙，充匣藏一种。夫金珠犀玉之珍，虽号一时精绝，安知后出者不愈胜耶？惟是怀易嗜寡之物，好古之士，宜以日惜之可也。
儒先谓月中山河之影，电为光于同云之际，皆非也。阴精之融而未尽者，月也；阳光之迸而成形者，电也。故日中之乌，亦阳精之融而未尽者也。故日月，物也，非神也。诗曰：「上天之载，无声无臭。」
余往来漕渠，未尝不三致意焉。通塞者，天幸也。使北方无惰农，有此焉而不恃可也。国家详于讲漕而略于讲农，岂未之思乎？
吴渊颖立夫所著有乐府类编，辨次其时代；又有楚汉正声，专取宋玉、司马相如、扬雄、柳宗元四家之作，惜未见其全书。
每岁滨海之地，至秋间辄有飓风挟雨，推潮而上，谓之风潮。然不常作，作辄损秋田，木绵豆尤甚。余今年四十有六，凡经几次，惟今嘉靖元年七月廿五日尤异。余所居小楼颇坚，亦动摇不已。其尤异者，则北风挟雨，拥入北窗如注，雨皆自下而上，飞洒屋梁，先垄新建两石亭皆摧倒。予夫妇相对而泣，两年精力，一旦尽矣。自余各处小房屋，颓塌数十间，皆可不问，惟压死一小儿。夫水逆行谓之洚水，若兹雨者，不亦可谓之洚雨乎？
叶文庄公水东日记载熊天慵先生朋来，文深所推，与余近，见其钟鼎篆韵序文尤博雅。朋来墓志见虞文靖集。
王源字启泽，别号韦庵。永乐甲申进士，福建漳州龙岩县人。为松江同知，奏免逋租数十万金。文集。
洪武三年庚戌徐士全榜。见苏志。十八年乙丑景清榜。魏尚守云中，其军市租尽以给士卒，出私养钱享宾客。军吏宾客所该尤广，凡游说探谍之人皆是。此云中、e门尤要策也。宋田锡谓：「厚赐将帅，使之赏用，足充供亿。」若在今日，能使将帅不刻减军士，抑亦可矣。龙凤十二年，实为丙午，丁未为吴元年。
叶宗行，松江上海人。永乐间，以言事称旨，擢知钱塘县。清白自将，均徭役，简词讼，民甚亲之。卒于官。浙江按察使周新自为文祭之曰：「惟钱塘之山水，与公万古同清。」
宋宰相王淮，字季海；本朝黄阁老淮，字宗豫，皆温州人。元大德间有王淮，字玉渊，博学美容仪，尝受业于石塘胡先生。大德间，授浏阳州教授，历松江路判官。处州人
陈迪，字景道，少倜傥，有志操。领洪武乙卯乡荐，辟郡学训导。尝为郡撰万寿贺表，上览而异之，除翰林编修，进侍讲，预修大典。擢山东布政司左参议，捕蝗弭盗，民甚德之。再迁云南左布政。时普定、曲靖、乌撒、乌蒙诸夷煽乱，迪击破之。捷闻，有白金彩币之赐。召入为礼部尚书。革除二年，朝廷因灾求言，迪条陈清刑狱、恤流民等事，多见采纳。寻加太子少保，辞不受。靖难师起，迪与太常寺卿黄子澄、兵部尚书齐泰等上书陈论大计。事败，文庙召迪等责问，迪杭辞不屈，遂与子丹山、凤山等六人同日伏诛，子孙俱尽。迪既刑，人于衣带中得诗，有曰：「三受天王顾命新，山河带砺此丝纶。千秋公论明于日，照彻区区不贰心。」又有五噫词，并悲烈。苍头侯来保者，拾其遗骸以归。是时宗姻悉戍边徼。洪熙改元，始诏释之。同时有俞逢辰者，字彦章，永阳西镇人。洪武初，选充燕府伴读。靖难师起，尝以力谏被诛。先是，逢辰寓书其家，示以必死，至是果然。予得之王给谏盖云。
叶春字景阳，海盐人，由吏员仕至刑部右侍郎。
唐以雄、紧、望三等分别内郡县，以上、中、下三等分别外郡县。
冯益，字损之，慈溪人。永乐九年乡试举人，盛有时名。水东日记载其以人才荐内阁，试记里鼓赋，曳白而出，以为无实。后以馆于曹钦家，与谋逆，伏诛。尝为陇西教谕。近见清道观天开图画记，文亦特作。
孙权有舸名驰马，曹真有骑曰惊帆，正堪作对。
唐庚子西，眉州人，及登东坡之门，予在蜀时，欲为刻其文而未成。诗刻在绵州，亦尝为补亡数首。近见次强幼安冬日旅舍五言云：「残岁无多日，此身犹旅人。客情安枕少，天色举杯频。桂玉黄金尽，风埃白发新。异乡梅信远，谁寄一枝春？」又次留别七言云：「白头重踏软红尘，独立鸳行觉异伦。往事已空谁叙旧，好诗乍见且尝新。细思寂寂门罗雀，犹胜累累k卧麟。力请宫祠如意否，渐谋归老锦江滨。」其文笔尤胜，尝云：「六经不可学，亦不须学。」最尊史记而不取汉书，当是为新唐书发愤之过也。又谓：「立意之初，必有难易二涂，学者往往舍难而趋易，故文章罕工。」此论亦当。
王文恪公笔记称王行止仲才敏，苏志传在文章。止仲尝识姚少师广孝于未遇中，皆图王断伯之人。然止仲死于蓝党，岂其学术所遭有幸不幸哉？曹子建号绣虎，王仲宣泥下潜蛙，邓艾「伏鸾」，陆云「隐鹄」，皆喻其文也。见玉箱杂记。
隋炀帝命虞世南等四十人选文章，自楚辞讫大业，共五千卷为一部，今所存者无几。
天文分野：角、亢、氐属郑，兖州。东郡入角一度。东平、任城、山阴入角六度。济北、陈留入亢五度。济阴入氐一度，东平入氐七度。泰山入角十二度。房、心属宋，豫州。颍川入房一度。汝南入房二度。沛郡入房四度。梁国入房五度。淮阳入心一度。鲁国入心三度。楚国入房四度。尾、箕属燕，幽州。凉州入箕十度。上谷入尾一度。渔阳入尾三度。右北平入尾七度。西河、上郡、北地、辽西东入尾十度。涿郡入尾十六度。渤海入箕一度。乐浪入箕三度。玄|入箕六度。广阳入箕九度。斗、牵牛、须女属吴、越，扬州。九江入斗一度。庐江入斗六度。豫章入斗十度。丹阳入斗十六度。会稽入牛一度。临淮入牛四度。广陵入牛八度。泗水入女一度。六安入女六度。虚、危属齐，青州。齐国入虚六度。北海入虚九度。「济南入危一度。」「乐安入危四度。」「东莱入危九度。」「平原入危十一度。」「州入危十四度。」营室、东壁属卫，并州。「安定入营室一度。」「天水入营室八度。」「陇西入营室四度。」「酒泉入营室十一度。」「张掖入营室十二度。」「武都入东壁一度。」「金城入东壁四度。」「武威入东壁六度。」「炖煌入东壁八度。奎、娄、胃属鲁，徐州。东海，入奎一度；琅琊，入奎六度；高密，入娄一度；城阳，入娄九度；胶东，入胃一度。昴、毕属赵，冀州。魏郡，入昴一度；巨鹿，入昴三度；恒山，入昴五度；广平，入昴七度；中山，入昴八度；清河，入昴九度；信都，入毕三度；赵郡，入毕八度；安平，入毕四度；河间，入毕十度。真定，入毕十三度。觜、参属魏，益州。广汉，入觜一度。越`，入觜三度。蜀郡，入参一度。犍为，入参三度。，入参五度。巴、蜀，入参八度。汉中，入参九度。益州，入参七度。东井、舆鬼属秦，雍州。云中，入东井一度。定襄，入东井八度。e门，入东井十六度。代郡，入东井二十八度。太原，入东井二十九度。上党，入舆鬼二度。柳、七星、张属周，三辅。弘农，入柳一度。河南，入七星三度。河东，入张一度。河内，入张九度。翼、轸属楚，荆州。南阳，入翼六度。南郡，入翼十度。江夏，入翼十二度。零陵，入轸十一度。桂阳，入轸六度，武陵入轸十度，长沙入轸十六度。」此二十八宿分属十有二州，星家相传若此，余每求其说而难通。夫天常运而不息，地一成而无变，以至动求合至静，未易以齐，此其难通者一也。若以为形象所主，必有相当，气类之应，乃出自然，不应各有入度之限。况天之一度，当地之二千九百余里，则天大而地小，尤碍合，此其难通者二也。且以舆地言之，闽、粤、广、交，通谓之扬州，实当中国之半，而分星所属止此，此又地广而天狭矣，此其难通者三也。姑记所疑，以俟深明此学者辨焉。
俨山外集卷二十三

[book_title]俨山外集卷二十四
明陆深撰
史通会要上
建置第一：
「史者，国家之典法也。自君王善恶功过，与其百事之废置，可以垂劝戒、示后世者，皆得直书而不隐。故自前世有国者，莫不以史职为重。史之建官，其来尚矣。昔黄帝之世，仓颉、沮诵实居其职。夏则终古，商则高势、孔甲、尹逸，皆其选也。周官大备，则有大史、小史、内史、外史、左史、右史，而记言、记事之职，殆专官也。成王之史佚，楚之倚相，晋之伯d，鲁之丘明，晋之董狐，齐之南史，则其人也。秦有太史令胡母敬。汉兴，武帝始置太史公，位在丞相上，以司马谈为之。凡天下计书，先上太史，副上丞相。及谈卒，子迁嗣。迁卒，宣帝以其官为令，行太史公文书而已。若褚先生、刘向、冯商、扬雄之徒，并以别职来知史事。于是太史之署，非复记言之司。故张衡、单r、王立、高堂隆等，虽当官见称，唯知占候而已。后汉明帝以班固为兰台令史，又征杨子山诣兰台，则兰台者，当时著述之所也。」帝诏固与睢阳令陈宗、长陵令尹敏、司隶从事孟冀，又诏史官谒者仆射刘珍、谏议大夫李充，复命侍中伏无忌、谏议大夫黄景共作汉纪。和帝永元初，复令太中大夫边韶、大军营司马崔、议郎朱穆、延笃缵之。章、和已后，则有东观撰集，其中都谓之「著作」。灵帝熹平中，光禄大夫马日23、议郎蔡邕、杨彪、卢植续纪于此。至晋太始中，秘书司马彪汉纪始成，而华峤又删定为后汉书。魏氏都邺，黄初好文尚书，卫纪缪袭、侍中韦诞、应璩、秘书王沈、中郎阮籍、司徒长史孙该、司隶校尉傅玄，并典撰述。太和中，始置著作郎，职隶中书。晋元康初，又隶秘书，著作郎一人，谓之大著作，专掌史任。又置佐著作郎八人。宋、齐以来，以「佐」名施于「作」下。故事，佐郎职知博采，正郎资以章传，若正佐有失，则秘监司之。其有才堪述作者，虽居他官，兼领著作。亦有已为秘书而仍领著作，若晋之华峤、陈寿、陆机、束，南渡之王隐、虞预、干宝、孙盛，宋之徐爰、苏宝生，梁之沈约、裴子野，斯并著作之选也。晋康帝尝以武陵王领秘书监，以增重史事。齐、梁乃置修史学士。陈氏因之，初有吴郡顾野王、北地傅绎为撰史学士，又有刘涉、谢吴、许善心之类皆与焉。北朝元魏初有崔浩、高闾之徒为史官；洛京之末，则綦隽、山伟更掌文史。齐、周及隋，以大臣统领者，谓之「监修国史」，自余史官，则称自领而已。若魏收、柳虬、王邵、魏澹、诸葛颖、刘炫，亦各一时也。隋炀帝置起居舍人二员，隶中书省，如庾自直、崔F祖、虞世南、蔡允恭等，时号得人。唐初因之，又加置起居郎二员，职视舍人。每天子临轩，侍立玉阶之下，郎居其左，舍人居右，人主有命，退而录之，以为起居注。起居注者，编年记事，言最详审，后来作史者资焉。于时工部尚书温大雅首撰起居注，司空房玄龄、给事中许敬宗与著作郎共编为实录。实录者，录一帝之事，盖始于梁云。若令狐德薄⒙啦拧⑾艟、褚遂良、上官仪、李安期、顾胤、高智周、张大素、凌季友，斯并当朝所属也。武德时，史官属秘书省著作局。贞观间，移史馆于门下省之北，宰相监修，而著作局始罢。龙朔中，改名左右史云。及大明宫初成，则置于门下省之南，修撰史事。或以他官兼领，而品卑者亦与焉。自武德迄于长寿，若李仁宝、敬播之才美，许敬宗、牛凤及之缪妄，妍媸判焉。韦执谊又奏令史官撰日历。日历云者，犹起草也。宋制，监修国史一人，以宰相为之。修撰、直馆、检讨无常员。修撰以朝官充，直馆、检讨以京官以上充，掌修日历及图籍之事。国史别置院于宣徽北院之东，谓之编修院。故事，修撰官、直馆分季撰日历，上判馆撰次。大中祥符九年，以刑部郎中高绅为史馆修撰。天圣元年，石中立以户部郎中充史馆修撰，并以物议不与史事而罢。仁宗重史事，30宰相为提举，参政、枢副为修史，其同修史以殿阁学士以上为之，编修官以三馆秘校及京官为之，火毕乃罢。元丰官制，别置国史实录院，以首相为提举，翰林学士以上为修国史，侍从官为同修国史，庶官为编修。实录院提举官如国史，从官为修撰，余官为检讨。元v初，复置国史院，隶门下省。明年，置国史院修撰，兼知院事。绍圣间，复以国史院归秘书省。高宗南渡初，即秘书省复建史馆，以省官兼检讨、校勘，以从官充修撰。绍兴间，移史馆于省侧，后并为实录院，宰相监修、检讨、校阅。当是之时，专史职者，修撰而已。孝宗时，召李焘、洪迈修五朝史，皆奉京朝，不兼他职。绍熙末，陈傅良直学士院，请以右文殿、秘阁二修撰，并旧史馆校勘为史官，又增检讨官三员，以毕高录。自后竟无专官。而傅伯寿、陆游皆自外召，以为同修国史兼实录院同修撰官。元世祖初，以命王鹗。至顺帝修宋史，以托克托为都总裁，特穆尔达实、张起岩、欧阳玄、吕思诚、揭兴刮总裁官，偏任国族，岂立贤之路未广乎？暨皇朝之绍统也，高皇神圣，首以宋濂为起居注。洪武二年，诏修元史，以中书左丞相宣国公李善长为监修，宋濂、王t为总裁，征山林之士汪克宽、胡翰、宋禧、陶凯、陈基、赵埙、曾鲁、高启、赵P、张文海、徐尊生、黄篪、傅恕、王、傅著、谢徽十六人为修史官。三年续修，则赵埙、朱右、贝琼、朱世廉、王廉、王彝、张孟兼、高逊志、李懋、张宣、李汶、张简、杜寅、俞寅、殷弼，凡十五人，而宋濂、王t复为总裁。十四年定制，以修撰、编修、检讨为史官，又有秘书监、弘文馆及起居注、应奉等官，后皆废罢。迄今修史，以勋臣官高者一人为监修，内阁官充总裁，学士等官充副总裁，詹坊、经局皆豫纂修之事，而惟修撰、编修、检讨称史官焉。
自古列国偏朝，各有史官，若史克、史苏、史赵、史墨之类，皆世官也。韩宣子聘鲁，见易象、春秋，曰：「周礼尽在是矣。」晋之屠黍以图法归周，渑池之会，命书某年某月鼓瑟鼓缶，即其事也。王莽代汉，改置柱下五史，秩如御史，听事侍傍，记迹言行。蜀汉称王，崇许盖，又郄正为秘书郎。陈寿评诸葛不置史官，诬矣。吴大帝有太史令可孚、郎中须峻，归命时有韦曜、周昭、薛荣、梁广、华核，又有周处自左国史迁东观令焉。伪汉嘉平公师以太中大夫领左国史。前赵之和苞，后赵之徐光，前燕之杜辅，后燕之董统，前凉之刘庆，南凉之郎韶，李成之常璩，略可考见。前秦初有赵渊、车敬、梁熙、韦谭，相继著述，苻坚取而观之，焚灭其本。后秦扶风马僧虔、河东卫隆景，夏有天水赵思群、北地张渊，并著国书。周建六官，乃改著作正郎为上士，佐郎为下士，盖有意于仿古云。唐之则天、武三思、祝钦明并知史事。刘知几尝为著作佐郎。后唐之张昭远，晋、汉之贾伟，柴周之王溥，孟蜀之李昊，与南唐之高远、徐铉，各有所录。毛文锡之记蜀事，范s、林禹之记吴越，聊备一隅。若夫史愿之述辽亡，刘祈之识金灭，亦首丘之义存焉。
夫彤管风存，厥称女史。古者人君外朝则有国史，内朝则有女史。昔楚王燕游，蔡姬许从。汉武帝时有禁中起居注，明德马皇后撰明帝起居注，斯女史之职乎？隋之王邵请置女史，文帝不省，事不施行。若汉之班婕妤，唐之上官婉儿，蜀之花蕊夫人，并以嫔嫱典习文史，岂其流与？宋制则以内夫人凡六人，轮日修起居，至暮封赴史馆，正其职也。
亦有身非史职，而私撰国书，若汉、魏之陆贾、鱼豢，晋、宋之张[、范煜，时方赖之山林纪载者。复有野史，若太和、甘露之记，有书无人，其于正史，或有裨焉。右历代史官，采其名姓尤章章者，著于篇。职业有上下，学识有浅深，与夫世道推移，粗可览观矣。家法第二。
自古史之为体，其流有六：一曰「尚书家」，二曰春秋家，三曰左传家，四曰国语家，五曰「史记家」，六曰「汉书家」。尚书出于上古，至孔子得虞、夏、商、周之典，删定为百篇。孔安国曰：「以其上古之书，谓之尚书。」或曰：「尚，上也，上天垂文，以布节度，如天行也。」王肃曰：「上所言，下为史所书，故曰尚书也。」其义如此。盖书主号令，故其所载皆典、谟、训、诰、誓、命之文。若禹贡、洪范、顾命所陈，各止一事，又一例云。至晋鲁国孔衍，乃删次汉、魏诸史，由是有汉尚书、后汉尚书、汉魏尚书，凡二十六卷。别有汲冢周书者，凡七十二章，言愧雅驯，殆好事者所为也。太原王邵隋书凡八十卷，亦准尚书云。原夫尚书之所记也，若君臣言有可称，则一时咸载；如事无足纪，故宁略而不文。自周之衰，此体废矣。君懋隋书，可谓画虎不成者也。乃若帝王无纪，公卿阙传，则年月失序，爵里难详，斯并典要之所急焉。
春秋始作，出于三代，故有夏、殷春秋，其所记，太丁时事也。孔子曰：「属辞比事，春秋教也。」孟子曰：「晋之乘，楚之杌，鲁之春秋，其义一也。」墨子所见，盖有百国春秋云。至孔子遵鲁史以修春秋，为一王之法，故能千载不刊，比于六经。按儒者之说春秋也，以事系日，以日系月，言春以包夏，举秋以兼冬，盖错举以为所记之名也，国史所宜宗法。如晏子、虞卿、吕氏、陆贾之书，本无年月，亦号春秋，何与？至太史公之著史记也，颇宗斯旨，惜乎谨严衮钺之意微，不过整齐故事耳，又安得比于春秋哉！
左传出于丘明。孔子既作春秋，而左氏述传，斯则训释之义乎？观左氏之释春秋也，文见于经，而事详于传，或经阙而传存，信圣人之羽翼也。至汉刘歆始传其书。史汉行世，有厌烦者，献帝始命荀悦依左传著汉纪三十篇。晋著作郎乐资追采国策、史记为春秋后传，凡三十卷。如张[、孙盛、干宝、徐爰、裴子野、吴均、何元之、王邵等作，名虽各异，咸以左传为准的云。
国语亦出于左氏。丘明既传春秋，又稽其逸文遗事，分周、鲁、齐、晋、郑、楚、吴、越八国，起自周穆，终于鲁悼，列为国语，合二十一篇，亦经传之流亚与。嗣有战国策，合二周、三晋、秦、齐、燕、楚、晋、宋、卫、中山十二国，凡三十三卷。夫谓之「策」者，盖即简以为名，或曰游士之谋策也。孔衍又删为春秋后语，盖除去二周、三晋及宋、卫、中山，所留者七国而已。至司马彪，乃录汉末之事，为九州春秋，州为一篇，凡九卷，亦国语之体例也。三国鼎峙，地实诸侯所在，史官各记国事，盖将企踵班、马，比迹荀、袁，而国语之风替矣。
史记出于司马迁，上起黄帝，下穷汉武，纪传以统君臣，书表以谱年爵。因鲁史旧名，目之曰史记。创新义例，解散编年，微而显，绝而续，正而变，文见于此，而义起于彼，勒成一家，可谓豪杰特起之士。班书嗣兴，不幸失其会通之旨，而司马氏之门户衰矣。后来所续，若梁室之通史，元魏之科录，李延寿之南北史，并史记之m裔也。
汉书出于班固，固因父业，乃断自高祖，终于莽诛，为纪、志、表、传，目为汉书。制作之工，后莫能及。寻其创造，皆准子长，第改书为志而已。自东汉已后，递相沿袭，曰记，曰志，体制皆同。盖史之流品，亦穷之于此矣。乃若包举一代，撰成一书，言皆精练，事甚该密，故学者探寻易为功云。右六家俱存淳朴既散之余，所为祖述者，惟左氏、班氏二家而已。品流第三。
自正史外，其别流复有十焉：一曰偏记，二曰小录，三曰逸事，四曰琐言，五曰郡书，六曰家史，七曰别传，八曰杂记，九曰地理，十曰都邑簿。
粤若陆贾之楚汉春秋，乐资之山阳载记，王韶之晋安陆纪，姚梁之后略，是谓偏记。戴逵之竹林名士、王粲之汉末英雄、萧世诚之怀旧志，卢志行之知己传，是谓小录。大抵偏记、小录之书，皆记即日当时之事，求诸国史，最为实录。但言多鄙朴，事乏伦类，徒为后来作者删削之资矣。
乃有好奇之士，乐为补亡，和峤汲冢记年，葛洪西京杂记，顾协琐语，谢绰拾遗，此之谓逸事。夫逸事皆前史所遗，多益撰述，及妄者为之，则ヂ夷丫荨Ｊ烙泄子横之洞冥，王子年之拾遗，全k虚词，徒惊愚俗，甚哉其弊也！刘义庆有世说，裴荣期有语林，孔思尚有语录，阳松d有谈薮，此之谓琐言。夫琐言者，嘲谑调笑之余，用资谈柄，可助笔端。至于亵狎鄙秽，出自床第，编在纪录之次，有伤名教者矣。
若夫乡人学士之所编记，如周称之陈留耆旧，周裴之汝南先贤，陈寿之益部耆旧，虞预之会稽典录，此谓郡书。郡书者，一郡之书也。流布他邦，鲜知爱异。若常璩之详审，刘炳之该博，能传不朽者，盖无几焉。扬雄家谱，殷敬世传，孙氏谱记，陆宗系历，此皆出其子孙，以显先烈，所谓家史者也。家史者，正可行于一家，难以播于乡国。若夫薪构已亡，则斯文亦丧矣。
刘向之录列女，梁鸿之录逸民，赵采之录忠臣，徐广之录孝子，谓之别传。此皆博采前史，稍加新言，寡闻末学之流，于是乎取材焉。
志怪者则有祖台，搜神者则有干宝。刘义庆之幽明，刘敬叔之异苑，皆谓之杂记。其所论神仙之道，幽冥之事，若失服食炼气，或可以益寿延年；福善祸淫，聊取诸劝善惩恶。苟谈怪异，务述妖邪，斯义何取焉？
地理之书，若盛弘记荆州，常璩志华阳国，辛氏三秦，罗含湘中是也。厥若朱赣所采，浃于九州；阚S所书，殚于四国：言皆雅正，事无偏党者矣。其有异于此者，竞美所居，谈过其实。又城郭山川，征诸委巷，用为故实，鄙哉！
若夫潘岳关中，陆机洛阳，三辅黄图，建康宫殿，是之谓都邑簿者也。夫宫闱陵庙之矩E必明，门观街廛之制度可则，史之所不可阙者与？及其论榱栋，则尺寸皆书；记草木，则根株必数，兹又何益于学者焉？
右十品具列，史之流派备矣。至于吕氏、淮南，玄晏、抱朴，皆以叙事为宗，抑亦史之杂也。既别出名目，不复编于此科。义例第四。
观夫春秋大义数十，炳若日星。史，春秋之嗣书也，讵可阙与？凡以师其意而不屑屑其迹，故各类而论之。夫史之有纪也，纪纲庶品，网罗万象，篇目之大，无过于此。司马迁之著史记也，始列天子行事，以本纪名篇。后世因之，守而弗失。至纪项羽，则名实乖矣。盖纪之为体，犹春秋之经，系日月以成岁时，书君上以显国号。如陆机晋书，列纪三祖，竟不编年，何纪之有？夫纪者，义以编年为主，惟叙天子一人，有大事则书之于年月，其琐屑委曲，付之列传而已。近代魏、齐二史，于诸帝篇，或杂载臣下，或兼言他事，巨细毕书，全类传体，何哉？迷而不悟也。夫史之有世家也，岂不以开国承家，世代相续，如古诸侯乎？古之诸侯，皆即位建元，有世可传，有家可宅。周之东迁，王制大坏，五伯七雄，至于楚、汉，其事异矣。司马迁之记诸国也，编次之体，与本纪殊，盖欲抑彼诸侯，异乎天子，故假以他名尔。至如陈涉世家，可谓自相矛盾者矣。
夫史之有传，传者，列事也。列事者，录人臣之行状，犹春秋之有传也。春秋则传以解经，史汉则传以释纪。兹例草创，始自子长，迨于孟坚，益以精密。夫传之为体，大抵相同，有时而异耳。如二人行事，首尾相随，则同书一传，合体成篇，陈胜、吴广是也。亦有事迹虽寡，名行可崇，虽寄在他篇，为其标冠，商山四皓，事列王阳之首，庐江毛义，名在刘平之上是也。自兹以后，史氏相承。或曰：传者，传也，古人以传之不朽为难也。
夫史之有表也，所以标记时事。春秋战国之世，天下无主，群雄错峙，各统世年，申之于表，以统其时，则诸国分张，一目尽见。若两汉御历，四海一家矣，又安用表厥王侯者哉？班氏之表人物也，则又异矣。区别九品，网罗千年，论世则间，语姓不同，亦何藉而为表乎？且不关汉事，而编入汉书，可谓赘疣之甚矣。何法盛虽改为注，芜累亦多。晋氏播迁，五胡鼎沸，崔鸿著表，颇有甄明，比于史、汉，有切要矣。
夫史之有志也，其P于太史公之八书乎？班氏则曰「志」，东观曰「记」，华峤曰「典」，张勃曰「录」，何法盛曰「说」，鱼豢曰「略」，其名殊，其实一也。析而论之，则有礼乐、刑法、律历、郊庙、食货、天文、艺文、五行、百官、舆服、地理、符瑞、祥异、释老，大抵其流，十有五六而已。通其因革之宜，汇以名物之数，信作者之渊海也。至于名实之际，有可议者矣。天文志体分蒙60，色著青苍，月会星占，浑天裨灶之说，施于国史，何代不可？艺文志篇目多同，频烦互出，四部、七录，中经秘阁之流，萃于一代，颇乖节文，画蛇添足，岂类是与？凡作史者，宜除此篇。必欲为志，但书其时彗孛氛，晦明薄蚀，如荧惑退舍，月犯少微之类是已。名贤撰述，文儒校雠，萃在一时，所宜收拾。如宋孝王关东风俗记，唯志邺中之类是已。大抵史所可志，其最有三：一曰都邑，二曰氏族，三曰方物。何者？宫阙制度，朝廷轨范，前王所为，后王取则，是故宜撰都邑志，列于舆服之上。五材所需，百货饶布，任土作贡，会计职方，是故宜撰方物志，列于食货之首。帝王m裔，公侯子孙，余庆所钟，百世未斩，是故宜撰氏族志，列于百官之下。诸如此类，并从骘扬。故曰纪传易而志难，信哉！
夫史之有例，犹国之有法也。昔夫子修经，始发凡例；左氏立传，显其科条。若干令升之，勒成晋纪，可谓史例中兴矣。虽然，凡天子庙号，书于卷末，而晋孝武不曰「烈宗」；凡人以字行者，并书其名，而齐斛律不言明月。岂践言之难乎？
夫史之有别也，盖以职分左右，纪有事言。古者言为尚书，事为春秋。是故桓、文盟会，事之大者也，而尚书阙纪；缪公诫誓，言之大者也，而春秋无录，其断可识矣。左氏为书，文兼乎事，史、汉则不能然如贾谊、错、董仲舒、东方朔等传，唯尚录言而已。后史相承，不改其辙。至干宝议撰晋史，以为宜准左氏，其臣下委曲，仍为谱注，颇为时所宗焉。
夫史之有断限也，盖以正厥疆里，别其源流尔。昔尼父之定书也，以舜为始，而云「稽古帝尧」；左氏之传经也，以隐为先，而云「惠公元妃」。此皆文理于义，非滥轶也。若汉书之立表、志，其殆侵官离局者乎！何者？马记以史制名，故载数千年之事，无所不容。班书特标汉目，但纪十二帝之时，有限斯极。过此以往，不其驳与？宋史则上括魏朝，隋书则仰包梁代，岂非滥与？亦有一代之史，上下相交，若已见他记，则无宜重述。故子婴降沛，其详取验于秦纪；伯符死汉，其事断入于吴书矣。沈录金行，上羁刘主。魏刊水运，下列高王。惟蜀与齐，各有国史。越次而载，孰曰攸宜？夫史之有题目也，婉而成章，先出义例。上古坟典，其来远矣。逮于史汉，颇有条理。姑举列传论之。有文少者，具出姓名，若司马相如、东方朔是已。有字繁者，惟书姓氏，若毋将盖陈卫诸葛是已。又有人多而姓同者，则定数以结之，若二袁、四张、二公孙是已。降及蔚宗，始全录姓名。历短行于卷中，丛细字于标内。子孙代出，附之祖先。魏收因之，则又甚矣。题司马以僭晋，目刘宋为岛夷，万世之公，其究安在？夫序，所以序作者之意也。书列典谟，诗含比兴，诚欲畅达其旨，必资先容。今史汉表志杂传，时复立序。夫史以记事为宗，自与诗书殊例。至于文苑、儒林，序列首简，不有类于叠床乎？自蔚宗而下，弥文胜矣。
夫史之有论也，盖从省文，如太史公曰：「观张良貌，如美妇人耳。项羽重瞳，岂舜苗裔耶？」班孟坚曰：「万石君之为父浣衣，君子非之。王杨孙裸葬，贤于始皇远矣。」皆以补书本传，事无重出者也。后来作者，每卷立论，篇终有赞，曰序、曰铨、曰评、曰议、曰述、曰29、曰奏，或自显姓名，或列其所号，或通称史臣，咸矜f文采，岂知载削之旨哉！
夫史之有附出也，攀附他传，以显名称，若纪季入齐，颛臾事鲁，咸托附庸，所谓青云骥尾是也。今夫邵平、纪信、沮授、陈容，或运一异谋，树一奇节，得以传之不朽者，岂有假于编名作传哉？
夫史之有补注，盖古之传也，传取其转，注取其流，义则一也。观夫掇众史之异词，补前书之所阙，若裴松之三国志，陆澄、刘昭之两汉书，刘彤晋纪，刘孝标之世说，颇有补裨焉。至于拾厥弃捐，务为容泽，殆其失也。
右义例十余，作史者参伍以变，曲畅而通，制作之道，其庶几矣。若夫神而明之，固筌蹄云尔。
俨山外集卷二十四

[book_title]俨山外集卷二十五
明陆深撰
史通会要中
书：凡
荀悦有言：「立典有五志焉：一曰达道义，二曰彰法式，三曰通古今，四曰著功勋，五曰表贤能。」干宝释之曰：「体国经野之言则书之，用兵征伐之权则书之，忠臣烈士、孝子贞妇之节则书之文诰专对之言则书之，才力伎艺殊异则书之。」刘知几广之以三科：一曰叙沿革，二曰明罪恶，三曰旌怪异；礼仪用舍、节文升降则书之，君臣邪僻、国家丧乱则书之，幽明感应、祸福萌兆则书之。修词：
传曰：「言之无文，行之不远」。信哉！词命专对，古之所重也。若尚书所载伊尹之训、皋陶之谟、洛诰、康诰、牧誓、泰誓；春秋所载吕相绝秦、子产献捷、臧孙谏君纳鼎、魏绛对戮扬干；史记所载苏秦合从、张仪连衡，范雎反间以相秦，鲁连解纷而全赵：则世随文降矣。是以选言布策者，虽有润色讨论，终存体质梗。夫后之视今，亦犹今之视昔，而作者皆怯书今语，勇效昔言，不其惑乎？是以好丘明者，则偏模左传；爱子长者，则全学史公。用使周、秦言词，见于魏、晋之代；楚、汉应对，行乎宋、齐之日。故裴少期讥孙盛录曹公平素之语，而全作夫差灭亡之辞；虽言则似，而事殊乖矣。世之议者，又以北朝众作，周史为工；盖赏其记言之体，多同于古故也。殊不知善为政者，不择人而理，故俗无精粗，咸被其化；工为史者，不选事而书，故言无美恶，尽传于后。若事皆不谬，言必近真，何止得古人之糟粕而已。叙事
夫史以叙事为本，而史之叙事，以简为工。故尚书所载，务于寡事；春秋变体，贵于省文。若文约而事丰，尤述作之美者也。自汉而降，斯文日烦，可谓费矣。盖叙史之体有四：有直纪才行，有唯书事迹，有因言而知，有假论而显。尚书称尧，标以「允恭克让」；左传之叙大叔，目以「美秀而文」。所谓直纪其才行者。左氏载申生为骊姬所U，自缢而亡；汉书称纪信为项籍所围，代君而死，所谓唯书其事迹者。武王之声罪独夫也，但曰「焚炙忠良，刳剔孕妇」；随会之论楚事也，才曰「筚路蓝缕，以启山林」。所谓因言而知者。史记卫青传后曰：「苏建尝责大将军不荐贤待士。」汉书孝文纪末曰：「吴王诈病不朝，赐以几杖。」所谓因论而显者。若四者相兼而毕书，其费尤广矣。简约之中，复有二类：一曰省句；二曰省字。左传书华耦称先人得罪于宋，鲁人以为敏。夫以鲁为敏，此省句也。春秋书「陨石于宋五」，夫闻之陨，视之石，数之五。此省字也。大抵省句易，省字难。洞识此心，始可与言史矣。效法。
效法之体有二：一曰貌同而心异，二曰貌异而心同。何以言之？古者命官有别，卿与大夫各为名秩，此春秋之例也。秦有天下，列为帝王，谯周撰古史，书李斯之弃市也，云「秦杀其大夫」，以天子之丞相名诸侯之大夫，此与春秋所谓貌同而心异也。当春秋之世，列国分书，至于鲁国，直云我而已。如典午既尝统一，干宝晋纪每葬必云「葬我某皇帝，且无二君，何我之有？」此与春秋又所谓猊同而心异也。齐桓继绝，左传云：「邢迁如归，卫国忘亡。」言上下安堵，不失旧物也，如孙皓之成擒也。干宝亦云：「吴国既灭，江外忘亡，岂司马氏之所能致与？」此与左氏又所谓貌同而心异也。春秋诸国皆用夏正，鲁以行天子礼乐，故独用周正。至如书「元年春王正月」者，「年」则鲁君之年，「月」则周王之月。如曹马受命，躬为帝王，非是以诸侯守藩，行天子班历。而孙盛魏、晋二阳秋，每年必书某年春帝正月。夫年既编帝纪，而月又列帝名，此与春秋又所谓貌同而心异也。春秋三传各释经义，如公羊屡云：「何以书？记其事也。」此则先引经语而继以释辞，势使之然，非史体也。如吴均齐春秋每书灾变，亦曰：「何以书？记异也。」夫事无他议，言从己出，辄自问答者，岂叙事之体耶？此与公羊又所谓貌同而心异也。史、汉每于列传首书人名字，至传内有呼字处，则于传首已详。而汉书李陵传称陇西任立政陵字立政。曰：「少公归易耳。」夫上不言立政之字，而辄言「字立政曰少公」者，此省文，从可知也。至令狐德敝苁橛谝谅δ麓首云：「伊娄穆字奴干。」既而续云：「太祖字之曰奴干，作仪同，面向我也。」夫上书其字，而下复曰字，岂是事从简易，文去重复者耶？此与汉书又所谓貌同而心异也。世之述者，喜编次古文，撰叙今事，可谓宋人守株者矣。语曰：世异则事异，事异则治异。求其偶中，亦有可言者焉。是故君父见害，臣子所不忍言。故左叙桓公之在齐也，而云彭生乘公薨于车。如干宝晋纪叙愍帝殁于平阳，而云晋人见者多哭，贼惧帝崩。此与左氏实所谓貌异而心同也。一时所记，详其始末，若左成七年，郑获楚钟仪以献晋，至九年，晋归钟仪于楚以求平是也。至裴子野宋略叙索虏临江，太子劭使力士排徐湛，江湛僵仆，于是始与劭有隙。其后三年，有徐江为元凶所杀事。此与左氏亦所谓貌异而心同也。凡列姓名，罕兼其字。如左传上言羊斟，则下曰叔；前称子产，则次是国侨是也。至裴子野宋略亦然，上书桓玄，则下有敬道；后叙殷铁，则先著景仁。此与左氏又所谓貌异而心同也。左氏、论语叙人酬对，或去其「对曰」、「问曰」等字。如裴子野宋略云：李孝伯问张畅：「卿何姓？」曰：「姓张。」「张长史乎？」此与左氏又所谓貌异而心同也。附见者，如左称楚武欲伐隋，熊率且比曰：「季梁在，何益？」萧方三十国春秋说：朝廷闻慕容隽死，曰：「中原可图矣！」桓温曰：「慕容恪在，其忧方大。」此与左氏又所谓貌异而心同也。事应者，如左称：叔辄闻日蚀而哭，昭子曰：「子叔其将死乎？」秋八月，叔辄卒。王邵齐志称：张伯德梦山上挂丝，占者曰：「其为幽州乎？」秋七月，拜为幽州刺史。此与左氏又所谓貌异而心同也。至如左叙晋败于，先济者赏，而云上军下军争舟，舟中之指可掬。夫不言攀舟乱，以刃断指，而但曰舟指可掬，则读者自睹其事矣。王邵述高季式破敌于韩陵，追奔逐北，而云「夜半方归，槊血满袖。」夫不言夺槊深入，击刺甚多，而但称槊血满袖，则闻者亦知其义矣。此与左氏又所谓貌异而心同也。隽永
夫文章之变化无穷矣，必有余音足句为其始末。是以伊、惟、夫、盖，发语之端也；焉、哉、矣、兮，断句之助也。去之则不足，加之则有余，厥有定理。而史之叙事，时亦类此。故将述晋灵公厚敛雕墙，则且以「不君」为称；欲云司马安四至九卿，而先以「巧宦」标目，所谓说事之端也。书重耳伐原示信，而续以一战而霸，文之教也。书匈奴为偶人，象郅都，令驰射莫能中，则云其见惮如此，所谓论事之助也。寄抑扬于片言只字之间，有隽永者矣。篇目：
史记一百三十卷。司马迁采左氏、国语，删世本、战国策，据楚、汉列时事，上自黄帝，下讫麟止，作十二本纪，十表，八书，三十世家，七十列传，谓之史记。藏诸名山，副在京师。至宣帝时，迁外孙杨恽祖述其书，遂宣布焉。而十篇未成，有录而已。元、成之间，会稽褚先生更补其阙，作武帝纪、三王世家、龟策、日者列传，辞多鄙陋，非迁本意也。
西汉书一百卷。汉司徒掾班彪以太初后史记未善，于是采旧事，征异闻，作后传六十五篇。其子固以所续未详，乃起元高皇，终乎新莽，十有二世，二百三十年，为十二纪、八表、十志、七十列传。其事未毕，会有讼其私作史记者，有诏收系。固弟超诣阙自陈固续父旧书，明帝意解，乃诏固诣校书卒业，至章帝建初中乃成。后坐窦氏事，卒于洛阳狱，书颇散乱。其曹大家，博学能属文，奉诏缉校，又选高才郎马融等十人，从大家授读。其八表、天文志，或云是待诏马续所作，而古今人物表颇不类本书云。
后汉书一百三十卷。宋宣城太守范煜作。凡十纪、十志、八十列传，合百篇。穷览旧集，删烦补略。会以罪收，十志未成而死。梁刘昭因旧本补注三十卷。
三国志，晋著作陈寿集三国史，撰为国志，凡六十五篇。宋文帝命中书郎裴松之补注。
晋书一百三十卷：纪十、志二十、列传七十、载记三十、序例一、目录一。唐房玄龄等奉30修。时太宗与焉，故又总之曰「御撰」云。
宋书一百卷，纪十、志三十、列传六十。梁沈约撰。河东裴子野又删为略二十卷。宋治平中，南丰曾巩等奉诏校定，政和中，颁之学官。
南齐书五十九卷，梁萧子显撰。八纪，十一志，四十列传。宋曾巩等校定。
梁书五十六卷。唐姚思廉撰。六本纪，五十列传。思廉名简，以字行，梁史官察之子。
陈书三十六卷。唐姚思廉撰。六本纪，三十列传。察在陈，尝删撰梁、陈事，未成且死，属思廉继其业。唐贞观中，与梁书同时上之。宋曾巩等校定。
后魏书一百三十卷。齐魏收撰。本纪十二、列传十二、志十。宋刘恕等校正。
北齐书五十卷。唐李百药撰。本纪八、列传四十二。初，李德林在齐，尝撰著纪传。贞观初，百药续成父书，献之。
周书五十卷，唐令狐德钡茸。本纪八、列传四十二。宋仁宗时，出太清楼本，合史馆秘阁本，又取夏竦、李巽家本校定。其后林希、王安国上之。隋书八十五卷，唐魏征等撰。本纪五、列传五十，长孙无忌等撰志三十南史八十卷
北史八十卷，唐李延寿撰。南起宋，尽陈，百七十年；北起魏，尽隋，二百四十二年。
唐书一百三十卷，唐韦述撰。初，吴兢撰唐史，止于开元，凡一百十卷。述因兢本，刊去酷吏传，为纪、志、列传一百十二卷。至德、乾元以后，史官于休烈增肃宗纪二卷，令狐`等复随纪、志、传后增缉成之。
新唐书二百二十五卷，宋嘉v中，曾公亮等奉诏删定。欧阳修撰纪、志，宋祁撰列传。
五代史七十五卷，宋欧阳修撰梁、唐、晋、汉、周事。
宋史本纪四十七卷，志一百六十二卷，表三十二卷，列传、世家二百五十五卷。
辽史本纪三十卷，志三十一卷，表八卷，列传四十六卷。
金史本纪十九卷，志三十九卷，表四卷，列传七十三卷。已上三史，元至正间，中书右丞相托克托等奉命修。
元史本纪三十七卷，志五十二卷，表六卷，传六十三卷，目录二卷，通计一百六十一卷，洪武二年，翰林学士宋濂等奉30修。
俨山外集卷二十五

[book_title]俨山外集卷二十六
明陆深撰。
史通会要下
丛篇一。
夫爱憎之情忘，而后是非之论定，故史必修于异代，岂曰才难而已乎？尧典述德，标以虞书，此圣人之志也。重华协帝，毋亦身亲笔削与？禹贡，夏后之书也。或曰伯益所记云。
书之二典，不独记其事，并与其深微之意传之，盖当时执笔皆圣人之徒也。又曰：「古之良史，明足以周万事之理，道足以烫煜轮用，知足以通难知之意，文足以发难显之情。」并曾巩文：
「古之王者，代有史官，以日系月，属辞比事，君举必书，用存有法；书而不法，是谓空言，盖褒贬之重慎也。」苏F文
国史明乎得失之迹，诗大序：「国史之兴，将明得失。使一代之典，焕然可观。」温峤表：
「夫劝善惩恶，正言直笔，纪圣朝功德，述忠臣贤士事业，载奸臣佞人丑行，以传无穷者，史官之职也。」李翱文：
「夫天之生人也，有贤有不肖。若乃其恶可以戒世，其善可以示后，而死之日亡得而称焉，是谁之过与？」盖史官之责也。
史之为义也，不隐恶，不虚美。美者因其美以美之，虽有其恶，不加毁也；恶者因其恶而恶之，虽有其美，不加誉也。
史之为用也，记功司过，彰善阐恶，得失一朝，荣辱千载。苟违斯法，岂曰能官？
自古置史官书事，以明鉴戒。人君但为善事，不患史官不书；若所为错忤，史官纵不书，天下之人书之。因大臣之除罢，而识君子小人进退消长之机，因政事之因革，而识取士养民治军理财之方。陈君举文
别统系以明大一统之义，表岁年以仿首时之体，辨名号以正名，纪即位改元以正始，书尊立崩葬以叙始终，书篡弑废徙以讨乱贼，书祭祀以著吉礼之得失，书行幸田狩以著巡游之荒怠，书恩泽制诏以著命令之美恶，书朝会聘问以著宾礼之是非，书封拜黜罢以见赏罚之当否，书征伐战攻以志用兵之正伪，书人事以寓予夺，书灾祥以垂劝戒。丛篇二
书法之难也有五：烦而不整一也，俗而不典二也，书不实录三也，赏罚不中四也，文不胜质五也。袁崧文
史有三长：才也，学也，识也。刘知几文
史之叙事也，辨而不华，质而不俚，其文直，其事核，若斯而已可也。
古之国史，异闻则书
国史，表言行，昭法式；至于人理常事，不足备列。
史之为书也，有其事则记，无其事则阙。
夫直笔者，不掩恶，不虚美；虽然，存大体而已。若录及细碎，如宋孝王、王劭之徒，专言鄙事，讦以为直，吾无取焉。
古者刊定一史，纂成一家，体统各殊，指归咸别。
史以好善为主，嫉恶次之。子长、孟坚，史之好善者也；南史、董狐，史之嫉恶者也；兼此二长，而重之以文，其惟左氏乎？
史官掌修国史。凡天地日月之详，山川封域之分，昭穆继代之序，礼乐师旅之事，诛赏兴废之政，皆本起居。
夫记事之体，欲简而详，疏而不漏；若烦则尽取，省则都损，二者皆过也。
论史之烦省者，但当求其事有妄载，言有阙书，可矣；必量世事之厚薄，限篇第以多寡，失其折衷矣。张世伟著马班优劣论，以为「迁叙三千年事，五十万言；固叙二百四十年事，八十万言，非通论也。」
史氏所书，以正为主。若马卿之子虚、上林，扬雄之甘泉、羽猎，班固两都，马融广成，费矣。
史论立言，理当雅正。表岁以首年，而因年以著统；大书以提要，而分注以备言。使夫岁年之久近，国统之离合，事辞之详略，议论之同异，通贯晓析，如指诸掌，名曰资治通鉴纲目。粤自纪传创兴，而编年之法废；细大不捐，猥琐不纲，而策书之法废。是非去取，由其一隅之见，不能不谬于圣人，而惩劝之法又废矣。丛篇三。
夫饰言为文，编文为句；句积而章立，章积而篇成。章句之言，有显有晦：显也者，繁词缛说，理尽于篇中；晦也者，省字约文，事溢于句外。观太史公之创表也，于帝王则叙其子孙，于公侯则纪其年月；列行萦纡以相属，编字戢T而相排。虽燕、越万里，而于径寸之内，犬牙可接；虽昭穆九代，而于方寸之中，e行有叙。使读者阅文便睹，举目可详，此其所以为快也。
史之为道，以古传今，非以今博古也。如春秋诸国赋诗，左氏惟录其篇名，史、汉语在某传是已。史、汉作传，多以品类相从。如韩非、老子，以其著书俱有子名；董卓、袁绍，并生汉末，各称英雄耳。
庄青翟、刘舍，位登丞相，而班史无录。姜诗、赵壹，身止掾吏，而谢书有传。后之修史者不然，位官通显，必为操笔，其立传也，止具官历赠典，若斯而已乎？
司马史记、子云太玄，皆成一家言，传之以传世可也。至于短编小说，多载传中，甚矣其烦也。若梁孝元撰同姓名人录一卷是已。宇文初习华风，事由苏绰，至于军国词令，皆准尚书。当时风行，颇去淫丽。若夫矫枉过正多矣。故其书文而不实，雅而无检，真迹甚寡，客气尤繁云。
汉武帝怒司马迁议已收景、武二纪，自毁之。
司马相如传，子长录其自叙，孟坚因之。宋书臧质、鲁爽、王僧达诸传，皆孝武自造，而叙事多虚。
夫晋、宋以前，帝王传授，始自锡命，终于登极，其有笺疏诏策，并皆伪饰，然款曲频烦，犹云备其文物也。若梁武之居江陵，齐宣之在晋阳，作史者固宜削之以见例也。丛篇四
史才不其难乎？班固之议司马迁曰：「论大道则先黄老而后六经，序游侠则退处士而进奸雄，述货殖则崇势利而羞贫贱。」傅玄之议固曰：「论国体则饰主阙而折忠臣，叙世教则贵取容而贱直节，述时务则谨词章而略事实。」刘知几之议王孙令狐曰：「论王业则党悖逆而诬忠义，叙国家则抑正顺而褒篡夺，述风俗则矜外夷而陋华夏。」君子皆不以为过。惟新唐书成，表进有曰：「其事则增于前，其文则损于旧。」议者谓欧、宋之失，正坐于此。元人之进宋史表曰：「声容盛而武备衰，论建多而成效少。」宋之国是，实符斯言。我朝丘文庄公F拟题于国学，作进元史表云：「非无一善之可称，终是三纲之不正。」闻者亦快之。丛篇五。
监修国史。监者，总领之义。明立科条，各当任使，则人思自勉，书可立成矣。
古之国史，皆出自一家，如左氏、司马氏，故能垂诸不朽。
汉东观大集群儒著述，而制作始可议矣。是以伯度讥其不实，公理以为可焚，非过也。
唐修晋、隋二史，仍用众手，志则李淳风、于志宁，纪、传则颜师古、孔颖达，然用当其才，不失所长。
宋修唐书，欧阳文忠则表、志，宋景文公则纪、传，各出姓名，以示撰述有工拙焉。五代史成于一人之手，欧阳可以上踵班、马矣。
今史司取士滋多，人自为荀、袁，家自为政、骏，每记事敷言，则阁笔相视，含毫不发，头白可期，汗青无日。丛篇六。
史官善恶必书，使骄臣贼子惧，此权顾轻哉！班生受金，陈寿求米，仆乃视如浮云耳。
司马迁气本好奇，复因论事遭刑，意多愤激，故葛洪论之曰：「伯夷居列传之首，以为善而无报也。项羽列于本纪，以为居高位者非关有德也。」论者又谓武帝表章儒术，而海内凋弊，反不若文景之恭俭，其先黄老而后六经以此。武帝刻深，群臣多诛，顾当刑者得以货免，其羞贫贱者以此。其进奸雄者，盖叹时无鲁朱家能脱己于祸耳。李方叔谓之用意深远，此类是已。
陈寿尝为诸葛亮书佐，得挞百下，其父亦为亮所髡，故蜀志多诬妄云。
丁仪、丁M有盛名于魏，陈寿谓其子曰：「可觅千斛米见与，当为尊翁作佳传。」丁不与之，竟不为立传。
魏收性憎胜己，喜念旧恶，名门盛德与之有怨者，莫不被以丑言，没其善事。迁怒所至，毁及高曾。尚书令杨遵，一代贵臣，势倾朝野，收撰其家传甚美，世号「秽史」。收初得杨休之助，因谢曰：「无以报德，当为卿作佳传。」又纳尔朱荣子金，故减其恶而增其善。前后伏诉者百余人，赖仆射杨素、高德正而解。宋朝有朱墨史丛篇七。
司马文正公六任冗官，皆以书局自随，小人欲中伤之，乃倡为书局之人，利尚方笔墨绢帛及御府果饵金钱之赐。
柳子厚曰：「冒居馆下，近密地，食奉养，役使掌故，利纸笔为私书，取以供子弟费。」
刘知几曰：「史曹崇扃峻宇，深附九重，虽地处禁中，而人同方外，可以养拙，可以藏愚。或终年卒岁，竟无删述，而人莫之知也；或辄不自揆，轻弄笔端，而人莫之见也。绣衣、直指所不能绳，强项申威所不能及，斯固素餐之窟宅，尸禄之渊薮也。」
丘文庄公F之论史官，其略曰：「天下不可一日无史，亦不可一日无史官也。百官所任者，一时之事；史官所任者，万世之事。唐、宋宰相皆兼史官，其重如此。我朝法制，可谓简要矣。然是职也，是非之权衡，公议之所系也。若推其本，必得如元揭兴顾谓有学问文章，知史事而心术正者，然后用之，则文质相称，本末兼该，足为一代之良史矣。」深又尝闻之王文恪公鏊曰：「台谏者，一时之公论；史官者，万世之公论也。」并名言云。
俨山外集卷二十六

[book_title]俨山外集卷二十七
明陆深撰
春雨堂杂抄
宋初，王贽方奉命均两浙杂税。钱氏旧法，亩税三斗。王至，悉令亩税一斗。朝廷责其擅减，王曰：「今两浙已为王民，其可复循伪国之法？」亩税一斗，自32方始。今两浙之税繁重，或云起于贾似道公田，或云张士诚以租为税，今遂因之。大抵减税者必当治朝，加税者必是乱世。
孝庙升遐，武宗以正德改元，出于刘少师健所定，盖犯前文。马端肃公文升在吏部考选，以「宰相
须用读书人」命题讽之。今上入继纪元，内阁初拟明良，次嘉靖，次绍治，上特用嘉靖云。
王荆公作相，裁损宗室恩数。于是宗子相率马首陈状诉云：「均是宗室子孙，且告相公看祖宗面。」荆公厉声曰：「祖宗亲尽，亦须祧迁，何况贤辈！」于是皆散去。见陆放翁老学庵笔记
谥莫美于忠献，而文贞次之。至宋以避讳始易「贞」为「正」，世遂以「文正」为儒臣节惠之极，实则不然。夫「贞」者，正而固也，义尤该洽。宋宰相韩亿谥忠献，当时称为长者。四子综、绛、维、缜，同奏名礼部。忠献启上曰：「臣子叨陛下科第，虽非有司观望，然臣既备位政府，岂当受而有之？天下将以谓由臣致此。」臣虽不足道，使圣明之政，人或议之，非臣所安也。臣教子既已有成，又何必昭示四方以为荣观哉！乞尽免殿试唱第，幸甚。诚恳再三，仁宗嘉叹而允。据此一事，虽涉于避嫌之过，然持正有体，足以磨钝厉世者多矣。忠献易名，夫岂徒然。
容斋随笔谓唐世制举，科目猥多，徒异其名耳，其实与诸科等也。今考之唐朝科名，高宗显庆中，有志烈秋霜科；乾封中，有幽素科；上元中，有辞殚文律科；武后垂拱中，有辞标文苑科；永昌中，有蓄文藻之思科，有抱儒素之业科；长寿中，有临难不顾、徇节宁邦科；证圣中，有长才广度、沉迹下僚科；通天中，有文艺优长科；神功中，有绝伦科；大足中，有拔萃科，有疾恶科；长安中，有龚黄科。中宗神龙中，有才膺管乐科，有才高位下科，有材堪经邦科。景龙中，有抱器怀能科，有茂才异等科。睿宗景云中，有文经邦国科，有藻思清萃科，有寄以宣风则能兴化变俗科，有道侔伊吕科，有手笔俊拔、超越辈流科。玄宗开元中，有哲人奇士科，有逸沦屠钓科，有良才异等科，有文儒异等科，有文史兼优科，有博学通议科，有文辞雅丽科，有将帅科，有武足安边科，有高才沉沦草泽科，有高才未达沉迹下僚科，有博学宏词科，有多才科，有王霸科，有智谋将帅科。天宝中，有文辞秀逸科，有风雅古调科，有辞藻宏丽科。代宗大历中，有乐道安贫科，有讽谏主文科。德宗建中中，有贤良方正能直言极谏科，外又有文辞清丽科，有经学优深科，有军谋越众科，有力田闻于乡闾科。正元中，有博通坟典达于教化科，有洞识韬略堪任将帅科，有清廉守节政术可称堪任县令科，有孝弟力田闻于乡闾科。复有博通坟典通于教化科，有详明政术可以理人科。元和中，有才识兼茂明于体用科，有达于吏理可使从政科，有军谋宏达材任将帅科。至长庆、宝历、泰和之间，多循旧章，并用贤良方正能直言极谏，与详明政术可以理人、军谋宏达材任将帅，博通坟典达于教化等科，特小异耳。别有军谋宏达材任边将一科，似为专设云。大抵名义琐屑，因时就俗，固不若贤良方正直言极谏与秀才茂异之雅重也。若究本论之，则孝弟力田闻于乡闾一科，犹有乡举里选之遗意，施之实用，有足征者。按：唐室名臣多起于科目，惟张九龄尝应二科，一则才堪经邦，一则道侔伊、吕，后来相业，诚不负科名矣。而裴晋公度在裴下第四人及第，颜鲁公真卿之忠节，乃在于文辞秀逸之科。世谓科目不足以得士，宁可据哉？开元、天宝之际，文章宣朗，是时有风雅古调科，乃薛据及第，而李白、杜甫不在兹选。往往皇甫D、牛僧孺、吴通玄之流皆大科高选，谓科目尽足以得士，亦岂容遽信哉！又按：手笔俊拔超越辈流有科，颇疑专为字学而设，始知唐人工书亦有自来矣。
武举缘起于汉羽林、期门。唐宋设科取士，法制渐密，荫袭外诚不可少。庆历间，以策为去留，弓马为高下，固不若今制以弓马为去留，以论策为高下尤密。
唐太宗贞观十八年，引汴、~诸州所举孝廉，赐坐于御前，上问以皇王政术，及皇太子问以曾参说孝经，并不能答。太宗谓曰：「昔楚庄王言事，群臣莫逮，退而有忧色，曰：诸侯能自得师者王，自谋而莫已若者亡。今以不谷之不德，群臣莫能逮，吾国其几于亡乎！」「朕发诏征天下俊异，才以浅近问之，咸不能答，海内贤哲将无其人耶？朕甚忧之。」按：此旨裁深厚优容，真帝王雅度。汉武元光中，初策公孙弘，帝犹怒以为不能，似有综核之意。虽然，并驾驭贤豪之术也，质文则有间矣。
刘晏兴利，士大夫所耻言，观其总理之密，亦岂易及哉！只如委士人以出纳吏人，惟书符牒一事，最得要领。常言士多清修，以名重于利；吏多贪污，以利重于名。虽非名理，抑可谓察于世变矣。
三代而下，惟光武具圣人之体，只图谶一事，甚为累德。郑兴、贾逵以附同显荣，桓谭、尹敏以乖忤沦败。此去求仙覆辙，何大相远，往事可胜叹耶！
唐高宗时，文武官一品已下、九品已上，计一万三千四百六十五员。当时伤其多且滥也，典选者往往以僻书隐学为判目，峻为黜落之计，遂至蔽壅。大抵铨衡之法，尤贵知数。入官之数与入流之数相为乘除，此补偏救弊之道。若夫官员有数，入流无限，以有数供无限，此唐之所以失也。故曰：「省事不如省官。」宋庆历中，黄庶字亚夫，常考所属黄司理者曰：「治讦狱，岁再周矣。」论其罪，弃市者五十四，流若徒三百十有四，杖百八十六，皆得其情，无有冤隐不伸。非才也，其孰能？其考可书。中舞阳尉者曰：「舞阳大约地广，他盗往往囊橐于其间。居一岁，凡窃与强者凡十一，前件官捕得之，其亡者一而已。非才焉，固不能。可书中。」法曹刘昭远者曰：「法者，礼之防也。其用之以当人情为得。刻者为之，则拘而少恩。前件官以通经举进士，始掾于此，若老于为法者，每抱具狱，必傅之经义然后处，故无一不当其情。」其考可书中，载在容斋随笔。予每见今世考语，只用一二语，遂定殿最，弥文者或用骈俪语至数十言，于事实颇略，私心病之。乃知宋时综核如此，傥可据以为法耶？
周礼六官，文密意详，固是圣人之制作。后世惟汉制最得简易之道，只以丞相总百官，而九卿分治天下之事，诚所谓运天下于掌上也。使人主择相，相择九卿，九卿分职，各择其属，虽世守之可也。宋承唐敝，神宗有为，其意以为据今日之事实，考前世之讹谬，删定重复，去其冗长，必有此事，乃置此官。其意可谓善矣。
唐开元中，置丽正书院，聚文学之士修书，以张说为使，有司供给优厚，中书舍人陆坚欲奏罢之，惜费也。说曰：自古帝王于国家无事之时，莫不崇宫室，广声色。今天子独近礼文儒，发挥典籍，所益者大，所损者微。宋太宗平列国，所得将之士颇多，无地处之，于是设馆修三大书，命宋白等总之。三大书者，册府元龟、太平御览、文苑英华也。御览外，又别修广记五百卷，亦皆优为供给。盖将以驰驱一时之人才，使之乐而忘老，其本意初不为书籍也。明君贤相，真自有度。
钱唐徐子健，以医术游江湖间，故兵部尚书徐宾之孙也。为予言其祖征交趾时，过鸭嘴滩，为飞石所拒，有兵器曰「李公车孩儿把」，音霸。上设伏机，其下只用一人，引绳发之，石遂乱飞，能渡江椎击。其滩阔一二里许，中远如神。又闻有水底连天71，先沉铜铁大h于水中，以芦苇接长洞中，藏药线于其内，水战时用之，亦曰神妙。
宋承唐制，以同平章事为宰相之职，无常员，有二人则分日知印，以丞、郎已上至三师为之。其上相为昭文殿大学士、监修国史，其次为集贤殿大学士。或置三相，则昭文、集贤两学士并监修国史并除焉。太祖乾德间，以赵韩王普为相，为置参知政事以副之。参知政事者，与参庶务，以毗大政。其除授不宣制，不押班，不知印，不预奏事，不升政事堂，殿庭别设专位，于宰相及30尾署衔降一等。至道元年，诏与宰相体例并同。亲王、枢密使、留守、节度使兼中书令、侍中、同平章事者，则谓之使相，不预政事，不书30，惟宣30除授者，30尾存其衔而已。神宗新官制，于三省置侍中、中书、尚书二令，而不除人，而以尚书令之贰左、右仆射为宰相。左仆射兼门下侍郎，以行侍中之职，右仆射兼中书侍郎以行中书令之职，复别置中书、门下侍郎，尚书左、右丞，以代参知政事之职。徽宗政和间，左右仆射为太宰、少宰，仍兼两省侍郎。靖康间，复为左右仆射。高宗建炎间，改尚书左、右仆射各同中书门下平章事，门下、中书二侍郎并改为参知政事，废尚书左右丞。乾道间，又改尚书左右仆射为左、右丞相云。按：唐宋置相沿革如此。陈平有言：「宰相上佐天子理阴阳，顺四时，下遂万物之宜，外镇四夷诸侯，内亲附百姓，使卿大夫各任其职。」此确论也。元儒马端临亦谓相业无所不统，不容拘以一职，乃有同中书门下三品、同平章事、参知机务、参预政事之名。又谓宰相总百官，弼天子，既不当侪之他官，而其上不当复有贵官矣。唐自开元以来，郭元振、李光弼相继以平章事为节度使，谓之使相，而宰相之职侪于他官自此始。宋自元v以后，文潞公、吕申公相继以平章国家重事序宰相上，而宰相之上复有贵官自此始。然郭、李以勋臣名将为之，宜也。自此例一开，于是田承嗣、李希烈之徒，俱以节镇带同平章事非一人。极而至于王建、马殷、钱H之辈，I起盗地者，皆欲效之。盖鄙他官而不为，而必欲侪于宰相，以自附于郭、李。则唐中叶以后所谓平章者如此，文、吕以硕德老臣为之，宜也。自此例一开，于是蔡京、王黼相继以太师总知三省事，三日一朝，赴都堂治事，以至于韩腚小⒓炙频郎萌ㄗㄕ之久者，皆欲效之。盖卑宰相而不屑为，而必求加于相，以自附于文、吕，则宋中叶以后，所谓平章者如此，其感叹于世变者深矣。
俨山外集卷二十七

[book_title]俨山外集卷二十八
明陆深撰
同异录上
进同异录序：
臣愚才拙器疏，力小图大，故尝狭陋汉唐之治，思欲致身唐虞之朝。恭遇陛下继统御极，天纵性成，真尧舜之主也。千载一时，益思自奋。第愧诚意素薄，不识献纳之宜，言出祸随，动与罪会。仰赖陛下仁圣，曲赐保全，尚与衣冠之列。昨自讲筵，出佐延平。延平实文献之邦，杨、罗、李、朱四贤之遗风犹在，水土相宜，职务易称。臣颇得以读书向学，每见先儒议论有功于大典礼、大政事者，手自札录。未及三月，又蒙陛下特超常资，付以山西学政，俾列宪臣，增还旧秩，非臣捐糜所能报也。比至山西，巡行之暇，偶出旧编，粗加诠次，分为上下，谨用缮写，上尘乙览。伏惟圣人之学，贵得其要，帝王之务，在知所先。傥事博览泛观，殆非神明化育所以无声无臭之妙也。颇恨时日有限，文籍少随，不免挂一而漏万。譬如涓埃，何益海岳？然裒多益寡之志终存，而万折必东之性难改。窃伏自念，臣本农家，僻居江海之上，兼有藏书可资考索，衣食所余，足备笔札之费。傥蒙乞赐骸骨，少假岁时，臣当部分首尾，兼总条贯，勒成一家之言，庸为万几之助。罔知可否，若蹈渊冰，不胜恐悚待罪之至。臣谨序。典常上臣深释曰：典常，经久之意。上，简帙之首也。是编皆古人之成轨，乃今时之急务。第厥所由，盖将以寓施为缓急之序，而区区一得之愚，亦因以附见于此。欧阳修唐纪赞略
自古受命之君，非有德不王。自夏后氏以来，始传以世，而有贤有不肖，故其为世数亦或短或长。司马光应诏论略汉世国家有大典礼、大刑狱、大征伐，必下公卿、大夫、博士、议郎议。其议者固不能一，必有参差不齐者矣。于是天子称制决之，曰「丞相议是」，或曰「廷尉当是」。而群下帖然，无有不服者矣。
又曰：古之帝王，闻人之言则能识其是非，故谓之聪；观人之行则能察其邪正，故谓之明；是非既辨，邪正既分，奸不能惑，佞不能移，故谓之刚；取是而舍非，诛邪而用正，确然无所疑，故谓之断；诛一不肖而天下不肖者皆惧，故谓之威；赏一有功而天下有功者皆喜，故谓之福。富弼邪正辨略
夫天子无官爵，无职事，但能辨别君子、小人而进退之，乃天子之职也。自古称明王、明君、明后者，无他，惟能辨别君子、小人而用舍之，方为明矣。至于烦思虑，亲细故，则非所以用明之要也。欧阳修礼乐志略由三代而上，治出于一，而礼乐达于天下；
由三代而下，治出于二，而礼乐为虚名。古者宫室车舆以为居，衣裳冕弁以为服，尊爵俎豆以为器，金石丝竹以为乐，以适郊庙，以临朝廷，以事神而治民。其岁时聚会以为朝觐聘问，欢欣交接以为射乡食飨，合众兴事以为师田学校，下至里闾田亩，吉凶哀乐，凡民之事，莫不一出于礼。由之以教其民为孝慈友悌、忠信仁义者，常不出于居处动作、衣服饮食之间。盖其朝夕从事者，无非乎此也。此所谓治出于一，而礼乐达于天下，使天下安习而行之，不知所以迁善远罪而成俗也。及三代已亡，遭秦变古，后之有天下者，自天子百官、名号位序、国家制度、宫车服器，一切用秦。其间虽有欲治之主，思所改作，不能超然远复三代之上，而牵其时俗，稍即以损益，大抵安于苟简而已。其朝夕从事，则以簿书、狱讼、兵食为急，曰：「此为政也，所以治民。」至于三代礼乐，具名物而藏于有司，时出而用之郊庙朝廷，曰：「此为礼也，所以教民。」此所谓治出于二，而礼乐为虚名。刘颜辅弼名对序略
昔者三王咸设四辅：一曰师，二曰保，三曰疑，四曰丞，俾居左右前后，各主训护论思。又建三公以总百揆。书曰：「梦帝赉予良弼。」又曰：「弼予一人。」是四辅、三公、九卿通谓之辅弼。故西汉汲黯曰：「天子置公卿辅弼之臣，宁令从谀承意，陷主于不义乎？」则三公、九卿通谓之辅弼，明矣。皆所以匀嗜暗溃补政益德，申朝廷之大义，固社稷之长策，致君上于无过，措国家于不倾，出入询谋，言动献替者也。是以持平守正，审情切事，中于时病，合于物心。一言之发，足以广其聪明，一语之行，足以垂其法度。此乃辅弼之臣应对之名者也。徐积书郑綮传略
天下之所恃而为安危者谁乎？曰宰相焉耳。故自朝廷百执事至于州县之吏，不幸而一非其人，不过败其一局之事耳。至于宰相者，其人一非，则天下殆矣！虽亡宗赤族，何益祸败？盖天子之于天下也，得其术则其道甚易；宰相佐天子治天下，以一身而当天下之责，虽得其术，其道甚难。蔡襄送黄子思寺丞知咸阳序略
天子之尊，下视民人，远绝不比，然出政化，行德泽，使之速致而均被者，盖其所关行，有以始而终之者也。恶乎始？宰相以始之。恶乎终？县令以终之。辅相天子施政化德泽，自朝廷下四方而至于县令者，承其上之所施，然后周致于其民也。近天子莫如相，相必得贤，故能辅其政化德泽之施也。近民莫如令，令无良焉，虽政教之美，德泽之厚，而民莫由致之也。相近天子，而令近于民，其势固殊，然其相与贯通以为本末，是必动而相济者也。民知所赖而相休养以业其生，惟令而已。令之于民，察其土风、井闾，而别其善恶、强弱、富贫、勤惰、冤雠、疾苦，以条辨而均治之，使咸得其平焉。令之责岂轻也哉？欧阳修请补馆职疏略
臣窃以治天下者，用人非止一端，故取士不以一路。若夫知钱谷、晓刑狱、熟民事、精吏干，勤劳夙夜，以办集为功者，谓之「才能之士」。明于仁义礼乐，通于古今治乱，其文章论议，与之谋虑天下之事，可以决疑定策、论道经邦者，谓之儒学之臣。善用人者，必使有才者竭其力，有识者竭其谋。故以才能之士布列中外，分治百职，使各办其事。以儒学之臣置之左右，与之日夕谋议，求其要而行之。而又于儒学之中择其尤者，置之廊庙而付以大政，使总治群材众职，进退而赏罚之。此用人大略也。刘捣治鲋役论略
祖宗累朝之旧臣，则镌刻鄙弃，去者殆尽；国家百年之成法，则i除废弃，存者无几，岂不怪天下所谓贤士大夫比岁相引而去者，凡几人矣？亦当察此乎？去旧臣，则势位无所轧己，而权可保也；去异己者，则凡要路皆可以用门下之人也。去旧法，则曰今所以制驭天下者，是己之所为，而必将久任以听其伸缩也。
臣深谨案：荡寺郏盖当王安石变法之日，然安石犹知畏名义，创宫观以处异议，而朝廷之体不失，卒使宋社丘墟，金人k祸，其源已兆于此。抵论可监已。臣又案：章内空白二字，乃前朝臣子尊称君上之文，义当避阙，余仿此。刘德廴瞬攀杪
臣窃以为治之道，唯知人为难。盖善恶者，君子小人之分，其实义利而已。然君子为善，非有心于善，而惟义所在；小人为恶，颇能依真以售其伪，而欲与善者淆。故善与恶虽为君子小人之辨，而常至于不明。世之人徒见其须臾，而不能覆其久也。故君子常难进，而小人常可以得志。此不可不察也。是故今天下有二人之论：有「安常习故，乐于无事」之论，有「变古更法，喜于敢为」之论。二论各立，一彼一此，时以此为进退，则人以此为去就。臣尝求二者之意，盖皆有所为而为，非也。乐无事者，以为守祖宗成法，独可以因人所利，据旧而补其偏，以驯致于治，此其所得也；至昧者，则苟简怠惰，便私胶习，而不知变通之权，此其所失也。喜有为者，以谓法烂道穷，不大变化，则不足以通物而成务，此其所是也。至凿者，则作聪明，弃理任智，轻肆独用，强民以从事，此其所非也。彼以此为乱常，此以彼为流俗。畏义者以并进为可耻，嗜利者以守道为无能。二势如此，士无归趋。臣谓此风不可浸长。唐制略。
给事中得以封诏书。封，谓封还诏书而不行。，谓正诏书之所失。孙觉论章疏略。凡人臣当谨密者，以君子小人消长之势未分，言有漏泄，或能致祸，如其不密，则害于其身。若遭值明主，危言正论，无所忌惮，亦何谨密之有乎？惟有奸邪小人以枉为直，惧为公论之所不容，则唯恐其言之不密。若得此辈在位，何所利乎？
臣深谨按
易曰：「君不密则失臣，臣不密则失身。」几事不密则害成，此密说之所由始也。窃详密之为义，盖具数端：有缜密，有秘密，有隐密，有深密，有慎密，有微密，有机密，有茂密。若夫君臣事几之间，大抵缜密之意居多，而非必专主于秘密也。语云：「有天德便可行王道，其要只在慎独。」慎独云者，正密之谓也。何者？有缜密则秘密该焉，有秘密而无缜密，此祸乱之所乘以起者也。昔赵清献公昼之所为，夜必焚香以告天。不敢告者，不敢为也，乃所谓密也。究而言之，其所谓密者，乃不敢为也，非不敢告也。宋祁庆历兵录序略
世之言兵者，缘井田，作乘车，即乡为军，因田为搜，周法则然外制郡国，内强京师，兵非虎符不得发，汉法则然。开府籍军，混兵于农，使士皆土著，有格死，无叛上，唐制则然。然晚周力分诸侯，其弊弱者常分，暴者常并，故列国相轧而亡。汉衰，权假强臣，其弊势侔则疑，力寡则随，故僭邦鼎峙而立。唐季，乱生置帅，其弊弱，故群不逞糜溃而争。宋兴，i五代余乱，一天下之权，僭藩纳地，梗帅婴法，经武制众，罔不精明。凡军有四：一曰禁兵，殿前、马、步三司隶焉。卒之锐而G者充之。或挽强，或塌张，或戈船突骑，或投石击刺，故处则卫镇，出则更戍。二曰厢兵，诸州隶焉。卒之力而悍者募之。天下已定，不甚恃兵，唯边蛮夷者，时时与禁兵参屯。故专于服劳，间亦戍更。三曰役兵，群有司隶焉。人之游而惰者入之。若牧置，若漕挽，若管库，若工技，业一事专，故处而无更。凡军有额，居有营，有常廪，有横赐。四曰民兵，农之健而材者籍之，视乡县大小而为之数，有部曲，无营壁，阙者辄补，岁一阅焉，非军兴不得擅行。
臣深谨案：祁论历代制兵，甚有要约，又断之曰：「始未尝不善，而后稍陵迟」，亦深著鉴戒。宋之后，州郡兵弱，竟成金人之祸，又令人慨然于藩镇之不设也。潘兴嗣通论略
昔者井法大坏，而天下之民病矣。然而智者一出，则藏兵于民，藏食于兵，以全制胜，坐而收功，则谓之屯田者是也。汉尝以数万之众临氐羌，氐羌固小矣，而议者谓费而胜之，不若以全制也。于是以万人留田，果无一矢一镞之费，而虏平矣。曹操出于扰攘之际，忧不先于天下，而忧食不出于兵也，于是大兴屯田，以示天下之形势。势莫微于羌事，莫急于操时，顾必先此者，盖不苟一切之便，而以深久之利为虑也。昔者兵赋之法大坏，而天下之武备虚矣。然而智者一出，则兵有府，府有帅，帅有统。唐尝以六十万之众田于近辅之郊，当四方有事时，长戈利戟，奋然而直往，及其无事，则偃兵以就农。故天下之言武备者，必先府兵。今以数十万之众，宿于燕、秦、晋、魏之地，半天下之赋，长毂巨轴，逆险溯波而上，不足以给奉养；重商贾之利，出内帑之金，不足以佐费用。无事之时，顾且如此，一旦有事，则重以四方之兵，倍数而益之，岂惟费广，而坐饲之骄，不足以临敌也。
臣深闻之先师章文懿公懋，懋至金陵时，犹及见国初人，道遇白须眉，辄下马问遗事，有告之曰：「太祖最留意屯田，尝曰：吾京师养兵百万，要令不废百姓一粒米。每以远田三亩易城外民田一亩，为屯田不足，则移数卫于江北。」今江浦、六合诸屯是已。其法每一军拨田三十六亩，岁收一十八石为子粒，除与月粮岁十二石，闰加一石，余六石上仓。其分番宿卫上直并打差应役一应军人，于数内支给口粮，又余以充仓廒之费。行之数年，仓廒苫盖完备，而储婪嶙恪Ｗ院笸吞锵の势豪所侵，其法渐废，而江北诸屯荒芜者亦多。今制，
民出力以养军，军出力以卫民，二分而后两弊。沿边诸镇，则岁运府藏以给之，骄兵债帅，天下之民有不胜其困矣。今日之屯田，恐不可不讲也。朱仲晦应诏封事略
今将帅之选，率皆膏粱94子，厮役凡流，徒以趋走应对为能，苞苴结托为事，物望素轻，既不为军士所服，而其所以得此差遣，所费已是不赀。以故，到军之日，惟务裒敛刻剥，经营贾贩，百种搜罗，以偿债负。债负既足，则又别生希望，愈肆诛求。盖上所以奉权贵而求升擢，下所以饰子女而快己私，皆于此乎取之。至于招收简阅，训习抚摩，凡军中之急务，往往皆不暇及。军士既已困于刻剥，苦于役使，而其有能者又不见优异，无能者或反见亲宠，怨怒郁积，无所伸诉。平时既皆悍然有不服之心，一旦缓急，何由可恃？张齐贤谏北征略
自古疆场之难，非尽由戎狄，亦多边吏扰而致之。若缘边诸寨抚御得人，但使峻垒深沟，畜力养锐，以逸自处，宁我致人，此李牧所以称良将于赵，用此术也。所谓择卒未如择将，任力不及任人。且戎狄之心，固亦择利避害，安肯投诸死地而为寇哉？
臣深始至山西，巡行忻、代之间，因得以访问三关事宜，若诸边守，此上策也。但所谓边吏扰致之，今则不然。今日之弊，乃在报功耳。当大举入寇之时，边将尽皆束手无策，败衄则朝廷任其害；寇既出境，乃要利铲截，幸得疲罢之余者数级，则以奏捷要赏也。苏辙上神宗书略
古者，天子七庙，三昭三穆，与太祖而七。以人子之爱其亲，推而上之，至于其祖，由祖而上，至于百世，宜无所不爱；无所不爱，则宜无所不庙。苟推其无穷之心，则百世之外，无非庙而后为称也。圣人知其不可，故为之制，七世之外，非有功德则迭毁，春秋之祭不与。莫贵于天子，莫尊于天子之祖，而庙不加于七，何者？恩之所不能及也。何独至于宗室而不然？臣闻三代之间，公族有以亲未绝而列于庶人者。两汉之法，帝之子为王，王之庶子犹有为侯者。自侯以降，则庶子无复爵土。盖有去而为民者，有自为民而复仕于朝者，至唐亦然。故臣以为凡今宗室，宜以亲疏贵贱为差，以次出之，使得从仕，比于异姓，择其可用而试之以渐。凡其秩禄之数，迁叙之等，黜陟之制，任子之令，与异姓均。临之以按察，持之以寮吏，威之以刑禁，以时察之，使其不才者不至于害民，其贤者有以自效，而其不任为吏者，则出之于近郡，官为庐舍而廪给之，使得占田治生，与士庶比。今聚而养之，厚之以不訾之禄，尊之以莫贵之爵，使其贤者老死郁郁而无所施，不贤者居诸隘陋，戚戚而无以为乐，甚非计之得也。昔唐武德之初，封从昆弟子，自胜衣以上，皆爵郡王。太宗即位，疑其不便，以问大臣。封德彝曰：「爵命崇则力役多，以天下为私奉，非至公之法也。」于是疏属王者，悉降为公。夫自王以为公，非人情之所乐也，而犹且行之。今使之爵禄如故而获治民，虽有内外之异，宜无所怨者。然臣观朝廷之议，未尝敢有及此，何也？以宗室之亲，而布之于四方，惧其启奸人之心，而生意外之变也。臣切以为不然。古之帝王，好疑而多防，虽父子兄弟，不得尺寸之柄。幽囚禁锢，齿于匹夫者，莫如秦、魏。然秦、魏皆数世而亡，其所以亡者，刘氏、项氏与司马氏，而非其宗室也。故为国者，苟失其道，虽胡越之人，皆得谋之；苟无其衅，虽宗室谁敢觊者？惟荡然与之无疑，使得以次居外，如汉、唐之故，此亦去冗费之一端也。
臣深谨案：王安石当熙、丰之间，亦尝裁减宋宗室。一时宗学诸生拥马，为之大36。安石立马从容谕之曰：「譬如祖宗，亲尽而祧，何况贤辈？」宗室并服其言而退。斯亦天下之公议也，固当不以人废。马端临封建叙略：
列侯不世袭，始于唐，亲王不世袭，始于宋。又曰：古之帝王，未尝以天下为己私。古之诸侯，亦未尝视封内为己物。上下之际，均一至公，非如后世分疆书土，争城争地，必若是其截然也。秦灭六国，再传而灭。西汉之初，剿灭异代所封，而以畀其功臣。继而剿灭异姓诸侯，而以畀其同宗。又继而剿灭疏属刘氏王，而以畀其子孙。盖检制益密，而猜防益深矣。周虽大封，未闻成、康而后复，畏文、武之族逼，而必欲夷灭之，以建置己之子孙也。汉、魏而下，每一易主，则前帝之子孙歼焉，而运祚卒以不永。贾让治河奏略：
治河有上、中、下策。古者立国居民，疆理土地，必遗川泽之分，度水势所不及。大川无防，小水得入，陂障卑下，以为污泽，使秋水多，得有所休息，左右游波，宽缓而不迫。盖防之作，近起战国，壅防百川，各以自利。齐与赵、魏以河为境，赵、魏濒山，齐地卑下，作去河二十五里。河水东抵齐，则西泛赵、魏。赵、魏亦为去河二十五里，虽非其正，水尚有所游荡，时至而去。今防31者去水数百步，远者数里，迫i如此，不得安息。今行上策，徙民当水冲者，泛滥自定。今濒河十郡，治岁费且万万，及其大决，所残无数。如出数年治河之费，以业所徙之民，遵古圣之法，定山川之位，使神人各处其所而不相奸。且以大汉方制万里，岂其与水争咫尺之地哉？此功一立，千载无患，故谓之上策。若乃多穿漕渠于冀州地，使民得以溉田，分杀水怒，虽非圣人法，亦救败术也。通渠有三利，不通有三害。民常罢于救水，半失作业，水行地上，凑润上彻，民则病湿气，木皆立枯，卤不生谷，决溢有败，为鱼鳖食，此三害也。若有渠溉，则盐卤下隰，填淤加肥，故种禾麦，更为粳稻，高田五倍，下田十倍，转漕舟船之便，此三利也。今濒河吏卒，一郡数千人，伐买薪石之费，岁数千万，足以通渠成水门；又民利其溉灌，相率治渠，虽劳不罢，民田适治，河亦成，此诚富国安民，兴利除害，支数百岁，故谓之中策。若乃缮完故，增卑培薄，劳费无已，数逢其害，此最下策也。
臣深谨案河事要领，无过于此奏，故采其尤得要领者著于篇。但古今所不同者，让论自东北入海故为顺，今日则障之南行入海故为逆，以本朝定鼎燕都，护运道故也。臣家江河下流，盖尝睹其入海之处，江流视河尤盛，然江害少而河患多，何也？大抵水分则力微，并则势悍，力微则为利，势悍则滋害。又河流或断而江流常行，断则易淤而浅，行则顺利而深，其所达滞固然也。况江源出峡，则洞庭、彭蠡为之潴，科坎既明，流止有制，是故江患尝少。河出洛阳，行梁宋间，土既疏而无所游泊，并夷夏数十百之水而纵其所如，安保其不为害也哉？今日治河次第，固自有所以，让之论为不疏矣。马端临户口序略
古之人，方其为士，则道问学；及其为农，则力稼穑；及其为兵，则善战阵。投之所向，无不如意。是以千里之邦，万家之聚，皆足以世守其国而I城其民。民众则其国强，民寡则其国弱。光岳既分，风气日漓，民生其间，才益乏而知益劣。士拘于文墨，而授之介胄则惭，农安于犁锄，而问之刀笔则废。以至九流、百工、释老之徒，食土之毛者日繁，于是民之多寡，不足为国家之盛衰。高锡劝农论略：
「劝农者，古典也，在于知其病而去之。夫农之病者，由制度隳也。制度隳，则下得以僭上，是故宫室无常规，服玩无常色，器用无常宜，饮食无常味。四者偕作，于是奇伎淫巧出焉，浮薄浇诡骋焉。业专于是，货易于是者，利甚厚于农矣。凡民之情所急者，利于今之农，其利甚寡。农家之利，田与桑也。田桑之所出者谷帛。夫以垦之，妇以蚕之，力竭气衰，方见谷帛。谷帛之价，轻重不常。农家出则其价轻，入则其价重，轻重之弊，起于时也。时底于稔，故有轻而出；时遇于凶，故有重而入。稔既轻出，凶又重入，敢言利乎？且务奇伎淫巧，浮薄浇诡，皆坐而获利焉，谁肯勤于农哉？若欲勤农，先思举制。制度举，则下无以僭上。上之宫室，下不得宅焉；上之服色，下不得衣焉；上之品用，下不得举焉；上之饮食，下不得荐焉。则奇伎淫巧、浮薄浇诡者尽息矣，农不劝而自劝也。」
臣深谨案：锡所论著，颇尽伤农害农之故，然于国家劝农之法制疏矣。采其要者如此。苏轼徐州上书略
徐州为南北之襟要，而京东诸郡，彭城所寄也。昔项羽入关，既烧咸阳而东归，则都彭城。夫以羽之雄略，舍咸阳而取彭城，则彭城之险固形便，足以得志于诸侯者可知矣。臣观其地，三面被山，独其西平川数百里，西走梁、宋，使楚人开关而延敌，材官驺发，突骑云纵，真若屋上建瓴水也。地宜菽麦，一熟而饱数岁。其城三面阻水，楼堞之下，以汴、泗为池，独其南可通车马，而戏马台在焉。其高十仞，广袤百步，若用武之世，屯千人其上，聚木h石，凡战守之具，以与城相表里，而积三年粮于城中，虽用十万人，不易取也。其民皆长大，胆力绝人，喜为剽掠，小不适意，则有飞扬跋扈之心，非止为盗而已。汉高祖沛人也，项羽宿迁人也，刘裕彭城人也，朱全忠砀山人也，皆在今徐州数百里间耳。其人以此自负，凶桀之气，积以成俗。魏太武以三十万众攻彭城，不能下，而王智兴以卒伍庸材，恣雎于徐，朝廷亦不能下。岂非其地形便利，人卒勇悍故耶？
臣深谨案：宋都汴，故彭城为左臂。子瞻徐州形势为宋论也，亦甚明切。我朝都燕，则徐州形势所系尤大。盖以百物所输，多从南上，今日之喉襟也。惜乎子瞻自守之策居多，犹未尽彭城之利害也。
俨山外集卷二十八

[book_title]俨山外集卷二十九
明陆深撰论述下：
臣深释曰：道无精粗，法有伦要，故析为下篇，并皆奇文奥义，可以考见古今之物情习俗，盖有神明之道焉。各仍旧篇，故曰「论述」。杨时求仁斋记略吾邑距中州数千里之远，舟车不通，缙绅先生与一时怀德秉义之士，足以表世范俗者，皆无自而至。士之欲为君子者，何所取资耶？故后生晚学，无所窥观，游谈戏谑，不闻箴规切磨之益。同则嬉狎，异则相訾，至悖义逾礼而不悔。虽英材异禀，间时有之，亦不过诵六艺之文，百家之编，为章句之儒，钓声利而已。一日f鬻而不售，则反视平昔所有，皆陈腐剽剥，无所用之，往往转而易业者，十尝六七。此与廛夫贩父积百货，坐市区，逐什一之利，流徙无常者何异耶？予尝悼之，又窃自悲其力之不足，欲逃此而未能，思得吾党之士，柔不溺于随，刚不愤于欲者，相进于道，庶几少激颓俗。今吾子乃能经营于此，以教学为事，是真有志者哉！
臣深谨案：杨时，字中立，宋徽宗时人，世称龟山先生，今之延平府将乐县人也。程门高第弟子，赠将乐伯，宋史有传，我朝从祀夫子庙庭。臣至延平，访其遗文读之，首录此文，以寓世道之感。朱熹余龙山文集序略：
熹少时，犹颇及见前辈，而闻其余论，睹其立心处己，则以刚介质直为贤；当官立事，则以强毅果断为得。至其为文，则又务为明白磊落，指切事情，而无含糊脔卷、睢盱侧媚之态。使读之者不过一再，即晓然知其为论某事、出某策，而彼此无疑也。近年以来，风俗一变，上自朝廷缙绅，下及闾巷韦布，相与传习一种议论，制行立言，专以酝藉袭藏、圆熟软美为尚，使与之居者，穷年而莫测其中之怀，听其言，终日而莫知其意之所乡。回视四五十年之前风声气俗，盖不啻寒暑朝夜之相反，是孰使之然哉？观于龙山余公之文者，亦可以慨然而有感矣。
臣深闻之唐臣刘禹锡曰：「文章与时高下。岂不信哉！今世论文章之弊者，必曰晚宋、晚宋云，盖言文既弊而宋亦晚矣。呜呼，可不惧哉！可不惧哉！观于文公所称四五十年前，正当龟山之时，又观龟山前所云者，习俗已自变矣，宋之盛时可想见也。臣于时事颇有所感，故知文体所系大矣。」唐庚辨同论略
道：至于圣人极矣，岂容复有异乎？然禹之措置如此，汤之措置如此，文、武、周公之措置则又如此，使数圣人比肩而事主，交臂而共政，则论事之际，吾意必有同异者矣，宁能尽合乎？是犹有辞焉，曰：「时不同也。」若诸子之论性，岂复系于时哉？而孟子之说如此，荀子、扬子之说则又如此，使数人者比肩而事主，交臂而共政，则论事之际，吾意其必有同异者矣，宁能尽合乎？是亦有解焉，曰：「师友有不同也。」若子夏、子游、曾子、子张之徒，则又将安所诿哉？皆出于周末，不可谓之异时；皆受道于洙泗之间，不得谓之异师。讲业请益，周旋出处，奔走忧患，盖无适而不同者凡数十年，不得谓之异友。而论交论学，如黑白之相反，方圆大小之不相及也，此复何哉？说者以为孔子殁，学者无所统一，使夫子在，学者宜不至此。然吾闻孔子行年六十而六十化，始之所谓是，卒而非之，曰：「言岂一端而已，夫各有所当也。」此一人耳，而有所谓昔日之言，有所谓今日之言者，而况于众口乎？是以先王知群言之不可一也，因使人人得极其说，而不以同异为诛赏。公卿大夫之出于斯时者，亦人人各荐其所闻，而不以同异为喜愠。何者？闺门之内，父子兄弟相与言，而有可有不可，筮人布蓍，卜人引龟而参之，一从一不从。故曰：「物之不齐，物之情也。」宁可罪哉？今为申、商之学则不然。以谓同心同德者，周人所以兴；离心离德者，商人所以亡。刑赏生杀，足以整齐天下而不塞异议之口，则非所以一道德而同风俗。噫！古之所谓同心同德者，果谓此耶？吾不忍闻是说矣。周公之时，朝廷之士不为少矣，而东征之议，书称十夫子翼，则同者寡而有不同者众矣。岂皆小人耶？岂皆诛之耶？夫以周公之权而十人者助之，其势足以诛锄群臣之异己者为有余矣。鼻息所向，天下其孰敢违？然近于人情，通于物理，忠于王室，而推至公于天下者，终不肯为此。何则？驾驭群臣，正恐其雷同耳。奴婢同，则家道危；臣下同，则人主孤。人主孤而天下之覆可胜讳哉？古人所以贵和而贱同者，虑此。臣深。谨案：唐庚，字子西，盛宋时人，而文亦雄健条畅，臣每爱之，殆不下苏氏兄弟也。刘更生灾异封事略
臣闻舜命九官，济济相让，和之至也。众贤和于朝，则万物和于野，故箫韶九成，而凤凰来仪，百兽率舞，四海之内，靡不和宁。文、武、周公崇推让之风，诸侯和于下，天应报于上。幽、厉之际，朝廷不和，自此之后，天下大乱。春秋之世，灾异并起，祸乱辄应，弑君亡国，不可胜数。由此观之，和气致祥，乖气致异，天地之常经，古今之通谊也。今开三代之业，招文学之士，优游宽容，使得并进。今贤不肖浑淆，白黑不分，邪正杂揉，忠谗并进，转相是非，毁誉混乱，所以荧惑耳目，感移心意，不可胜载。分曹为党，往往群朋，将同心以陷正臣。正臣进者，治之表也；正臣陷者，乱之机也。乘治乱之机，未知孰任，而灾异数见，此臣所以寒心者也。夫乘权藉势之人，子弟丛集于朝，羽翼阴附者众，辐辏于前，毁誉将必用，以终乖离之咎。是以日月无光，雪霜夏陨，海水沸出，陵谷易处，列星失行，皆怨气之所致也。原其所以然者，由上多疑心，既已用贤人而行善政，如或U之，则贤人退而善政还。夫执狐疑之心者，来谗贼之口；持不断之意者，开群枉之门。谗邪进则众贤退，群枉盛则正士消。故易有否、泰。否者，闭而乱也；泰者，通而治也。诗云：「雨雪，见10曰消。」与易同义。昔者鲧、共工、32兜与舜、禹杂处尧朝，周公与管、蔡并居周位。当是时，迭进相毁，流言相谤，岂可胜道哉！帝尧、成王能贤舜、禹、周公而消共工、管、蔡，故以大治，荣华至今。孔子与季、孟偕仕于鲁，李斯与叔孙俱宦于秦，鲁君、始皇贤季、孟、李斯而消孔子、叔孙，故以大乱，污辱至今。故治乱荣辱之端，在所信任；信任既贤，在于坚固而不移。诗云：「我心匪石，不可转也。」言守善笃也。易曰：「涣汗其大号。」言号令如汗，汗出而不返者也。今出善令，未能逾时而反，是反汗也；用贤未能三旬而退，是转石也。论语曰：「见不善如探汤。」今二府奏佞29不当在位，历年而不去。故出令则如反汗，用贤则如转石，去佞则如拔山，如此望阴阳之调，不亦难乎！昔孔子与颜渊、子贡更相称誉，不为朋党；禹、稷与皋陶传相汲引，不为比周。何则？忠于为国，无邪心也。故贤人在上位则引其类，易曰：「飞龙在天，大人聚也。」在下位则思与其类俱进，易曰：「拔茅茹以其汇，征吉。」在上则引其类，在下则推其类，故汤用伊尹，不仁者远，而众贤至，类相致也。今佞邪与贤臣并交戟之内，合党共谋，违善依恶，歙歙訾訾，数设危险之言，欲以倾移主上，此天地之所以先戒，灾异之所以重至者也。自古明圣，未有无诛而治者也，故舜有四放之罚，而孔子有两观之诛，然后圣化可得而行。今以明知，诚深思天地之心，迹察两观之诛，览否、泰之卦，观雨雪之诗，历周、唐之所进以为法，原秦、鲁之所消以为戒，考祥应之福，省灾异之祸，以揆当世之变，放远邪佞之党，坏散险之聚，杜闭群枉之门，广开众正之路，决断狐疑，分别犹豫，使是非炳然可知，则百异消灭，而众祥并至，太平之基，万世之利也。
臣深始至延平，偶得汉书旧本一册读之，因节此文，并正家疏略之。自此已后，则随所得入录矣。匡衡论治性正家疏略
臣闻治乱安危之机，在乎审所用心。盖受命之王，务在创业垂统，传之无穷；继体之君，心存于承宣先王之德，而褒大其功。昔者成王之嗣位，思述文、武之道，以养其心，休烈盛美，皆归之二后，而不敢专其名，是以上天歆享，鬼神v焉。其诗曰：「念我皇祖，陟降庭止。」言成王常思祖考之业，而鬼神v助其治也。圣德天覆，子爱海内，然阴阳未和，奸邪未禁者，殆论议者未丕扬先帝之盛功，争言制度不可用也，务变更之，所更或不可行，而复复之。是以群下更相是非，吏民无所信。臣窃恨国家释乐成之业，而虚为此纷纷也。愿详览统业之事，留神于遵制扬功，以定群下之心。大雅曰：「无忝尔祖，聿修厥德。」孔子著之孝经首章，盖至德之本也。传曰：「审好恶，理情性，而王道毕矣。」能尽其性，然后能尽人物之性，可以赞天地之化。治性之道，必审已之所有余，而强其所不足。盖聪明疏通者戒于太察，寡闻少见者戒于壅蔽，勇猛刚强者戒于太暴，仁爱温良者戒于无断，湛静安舒者戒于后时，广心浩大者戒于遗忘。必审已之所当戒，而齐之以义，然后中和之化应，而巧伪之徒不敢比周而望进。唯戒所以崇圣德。韩愈柳宗元墓志铭略
呜呼！士穷乃见节义。今夫平居里巷相慕悦，酒食游戏相征逐，诩诩强笑语以相取下，握手出肺肝相示，指天日涕泣，誓生死不相背负，真若可信。一旦临小利害，仅如毛发比，反眼若不相识，落陷阱不一引手救，反挤之，又下石焉者，皆是也。此宜禽兽夷狄所不忍为，而其人自视以为得计。闻子厚之风，亦可以少愧矣。富弼辞枢密副使奏略
臣执性至愚，惟道为务，不是饰让，亦非好名。美禄高官，人之所欲，但看事理有可受与不可受尔。苟无后悔，受之无疑；祸若相随，以死不受。今北方虽暂通和，向去事未可知。臣若受赏，恐他日复有变动。朝廷责使人冒赏之罪，臣断不敢避斧钺之诛。设或朝廷谓使人只是干一时之事，后来不可加责，且恕重诛，其如天下公论，亦不肯放臣矣。畏惧公论，甚于斧钺。臣所以累次不敢受赏功之命者，实欲逃他日斧钺之责、公论之逼也。苏轼上神宗书略
臣之所欲言者三，愿结人心，厚风俗，存纪纲而已。人主之所恃者人心，失人心则亡，此必然之理。是以君子未论行事之是非，先观众心之向背。谢安之用诸桓，未必是，而众之所乐，则国以安；庾亮之召苏峻，未必非，而势有不可，则反为危辱。自古及今，未有和易同众而不安，刚果自用而不危者也。国家之所以存亡者，在道德之浅深，而不在乎强与弱。历数之所以长短者，在风俗之厚薄，而不在乎富与贫。道德诚深，风俗诚厚，虽贫且弱，不害于长而存；道德诚浅，风俗诚薄，虽强且富，不救于短而亡。人君知此，则知所轻重矣。夫国之短长，如人之寿夭。人之寿夭在元气，国之长短在风俗。世有71羸而寿考，亦有盛壮而亡。若元气犹存，则71羸而无害；及其已耗，则盛壮而愈危。故臣愿爱惜风俗，如护元气。古之人非不知深刻之法可以齐众，勇悍之夫可以集事，忠厚近于迂阔，老成初若迟钝，终不肯以彼而易此者，顾其所得小而所丧大也。自古用人，必须历试，虽有卓异之器，必有已试之效。一则使其更变而知难，事不轻作；一则待其功高而望重，人自无辞。大抵名器爵禄，人所奔趋，积劳而后迁，则人各安分。今若多开骤进之门，使有意外之得，公卿侍从，跬步可图。其得者既不肯以侥幸自名，则不得者必皆以沈沦为恨。使天下常调，举生妄心，耻不若人，何所不至，欲望风俗之厚，岂可得哉？自建隆以来，未尝罪一言者，纵有薄责，旋即超升。许以风闻，而无官长，风采所系，不问尊卑。言及乘舆，则天子改容；事关廊庙，则宰相待罪。圣人深意，流俗岂知？盖台谏未必皆贤，所言未必皆是，然须养其锐气，而借之重权者，岂徒然哉？将以折奸臣之萌也。夫奸臣之始，以台谏折之而有余，及其既成，以干戈取之而不足。臣自幼小所记，及闻长老之谈，皆谓台谏所言，常随天下公议，公议所与，台谏亦与之；公议所击，台谏亦击之。及至英庙之初，始建称亲之议，本非人主大过，亦无典礼明文，徒以众心未安，公议不允，当时台谏，以死争之。今者物论沸腾，人怨交至，公议所在，亦可知矣。相顾不发，中外失望。夫弹劾积威之后，虽庸人亦可以奋扬；风采消委之余，虽豪杰有所不能振起。臣恐自兹以往，习惯成风，尽为执政私人，以致人主孤立，纪纲一废，何事不生？孔子曰：「鄙夫可与事君也与哉？其未得之也，患得之；既得之，患失之。苟患失之，无所不至矣。」臣始读此书，疑其太过，以为鄙夫之患失，不过备位而苟容。及观李斯忧蒙恬之夺其权，则立二世以亡秦；卢杞忧怀光之数其恶，则误德宗以再乱。其心本生于患失，其祸乃至于丧邦。孔子之言，良不为过。是以知为国者，平居必当有忘躯犯颜之士，则临难庶几有徇义守死之臣？陈论蔡京疏略
自古为人臣者，官无高下，干犯人主，未必得祸，一触权臣，则破碎必矣。或以为离间君臣，或以为卖直归怨，或托以他事阴中伤之，或于已黜之后责其怨望，此古之人所不免也。苏辙快哉亭记略
士生于世，使其中不自得，将何往而非病？使其中坦然不以物伤性，将何适而非快？刘挚分析助役论略
近岁台谏官叠以言事罢免，岂其言皆无补于事与？岂皆愿为讦激险直之语以自为名而洁去与？尝以谓欲言政府之事者，其譬如治湍暴之水，可以循理而渐导之，不可以防激斗而发其怒，不惟难攻，亦为患滋大。故臣自就职以来，切慕君子之中道，欲其言直而不违于理，辞顺而不屈其志，庶几愚忠，少悟天听，而亦不敢悻然如浅丈夫，以一言一事轻决去就，致圣朝数数逐去言事者而无所裨补，思以上全国体，而下亦庶几能久其职业而成功名。两月之间，才十余疏，其言及助役法者，止三疏耳。当天下多事之时，而臣言简缓，又不足以感悟，则其负已多矣。不意大臣之怒臣至如此。张舜民史说略：
「韩退之潮阳之行，齿发衰矣，不若少时之志壮也，故以封禅之说迎宪宗。」又曰：「自今请改事。」观此言，伤哉！丈夫之操，始非不坚，誓于金石，凌于雪霜，既而怵于死生，顾于妻孥，罕不回心低首，求免一时之难者，退之是也。退之非求富贵者也，畏死尔。故善为国者，如农圃然，初则养育其材，勿使之夭折；终则将就其美，勿使之摧折。君臣相成，同底于道，顾必使之至于尽欢竭忠之地，亦何有哉？唯乐天则不然，知其不可为而一切舍之，危行而放其言，怀卷而同其尘，可谓晦而明、柔而立者也，故终其身而不辱。崔36杨嗣复论略
气类所合，物莫能间。君臣相与，必有所谓合者。君子不之察，欲强以口舌折奸人之锋，势必不振。此小人所以常胜，君子所以常不胜，一也；人情逆之则怒，顺之则喜；毁之则怒，誉之则喜。小人性便谀佞，志在诡随；而君子任道直前，有犯无隐。此小人所以常胜，君子所以常不胜，二也；君子正直是与，不妄说人；而小人窃爵禄以植朋党，竭智力以市内援；此小人所以常胜，君子所以常不胜，三也；君子难进而易退，小人易进而难退。易进则常在上以制人，难进则常在下而为人所制，此小人所以常胜，君子所以常不胜，四也。君子柔亦不茹，刚亦不吐，不虐幼贱，不畏高明；而小人之于人，失势则鼠伏以事之，得势则虎步以陵之；此小人所以常胜，君子所以常不胜，五也。君子穷则以命自安而不尤人，达则以恕存心而不害物；小人在下则不安而怀毒以伺上，居上则快意而肆虐以害人；此小人所以常胜，而君子所以常不胜，六也。君子一有不安于其心，则畏君畏亲，畏天畏人；而小人欲济其奸，则欺君欺亲，欺天欺人，无不可者；此小人所以常胜，君子所以常不胜，七也。君子励廉节，崇名誉；小人苟获其欲，则天下贱之而不羞，万世非之而不辱；此小人所以常胜，君子所以常不胜，八也。君子所言欲讷，于行欲敏，有过则改，见义则服；而小人矜利口以服人，喜奸言而文过；此小人所以常胜，君子所以常不胜，九也。天下善人少，不善人多，故君子为国求人，难于选拔；而凶邪一啸，则千百为群；此小人所以常胜，君子所以常不胜，十也。君子不念旧恶，以德报怨；而小人忘恩背义，至以怨报德；此小人所以常胜，君子所以常不胜，十一也。君子有若无，实若虚，有功不矜，有善不伐；而小人无而为有，虚而为盈，露巧而扬能，矜功而卖善，以惑时君，以冀徼幸；此小人所以常胜，君子所以常不胜，十二也。君子、小人之不敌，亦明矣。唐庚察言论略
古之人臣，抵掌缓颊，说人主以用兵者，其言未尝不引义慷慨，豪健俊伟，使听者踊跃激发，奋然而从之。至考论其心，则有为国计者，有为身谋者，是不可以不察也。今夫战则除害于时，不战则遗患于后，此有必胜之势，彼有必败之道，思虑深熟，利害之形了然于胸中，知其决不误国而后为之。若此者，为国计，非身谋也，张华、裴度是已。天下既平，谋臣宿将，以侯就第，杜门却扫，无所用其奇，则_目扼腕，争为用兵之说，庶几有以骋其智勇而舒其意气。若此者，为身谋，非国计也，臧宫、马武是已。国家无事，贪财嗜利之臣无所侥幸，则必鼓倡兵端，以求其所欲。兵革一动，则金钱、货币、玉帛、子女何求而不得？若此者，为身谋，非国计也，陈汤、甘延寿是已。官崇禄厚，无所羡慕，惴惴然唯恐一日失势而不得保其所有，则必建开边之议，以中人主之欲，以久其权。若此者，为身谋，非国计也，杨国忠是已。前侯故将失职之臣，负罪忧畏，思有以撼动其君，则争议边功，以希复进。若此者，为身谋，非国计也，窦宪是已。古之人臣，逆节已萌，而功效未著，人心未服，则未尝不因战伐之功，以收天下之望。若此者，为身谋，非国计也，桓温、刘裕是已。
俨山外集卷二十九

[book_title]俨山外集卷三十
明陆深撰
蜀都杂抄
蜀人多奇姓，今百家姓以为出于宋朝，故首以赵、钱、孙、李，尊国姓也。我朝千家姓，亦以朱奉天运起文，然未见有天姓者，而蜀姓或有出于二家外。自魏晋以来，取才于门阀，故姓氏尤重。唐重八姓，论相于此，至不许与他姓为婚姻。自八姓而下，凡有三百五十姓。宋嘉v中，亦有千姓编，e门邵思撰姓解，则分为一百七十门，至有二千五百六十八氏。汉颍川太守聊氏，复有万姓谱，古姓之存于今者鲜矣。按左氏因生赐姓，胙土命氏，以字、以谥、以官、以邑，才五者而已。
峨眉山，本以两山相对如蛾眉，故名。字当从「虫」，不当从「山」。
月竹，嘉定州之产，每月生笋。吾郡松江，本缘淞江得名，其地下每有水灾，乃去「水」而作郡。吴淞江，今吴江宝带桥一路是已，亦名松陵。眉州有江，亦名松江，即蜀江分派，过州城，与醴泉江合。
嘉靖十五年丙申二月二十八日癸丑，四更，点将尽，地震者三。初震，房屋有声，鸡犬皆鸣，随以天鼓自西北而南。后数日得报，惟建昌尤甚，城郭廨宇皆倾，死者数千人。都司李某亦与焉。
蜀都大抵雨多风少，故竹树皆修耸。少陵「古柏二千尺」，人讥其瘦长。诗固有放言，要之蜀产与他迥异。若谓柏之森森者，惟蜀为然；所谓乔木如山者，亦惟蜀为然。
杨柳多寄生，状类冬青，亦似紫藤，经冬不凋。春夏之交作紫花，散花满地。省衙前有数株，冬月望之，荣枯各异。
峨眉山周回千里，高八十里，中有光怪，每天晴云涌，浩若银涛，其光五采如轮，俗云「佛见」是已。夜半有光熠熠来自天际者，又谓之圣灯光相。寺在大峨绝顶，登其处遥望西天，见雪山。一云：有小鸟如鹪鹩，鸣类人言。一云自白水蹑其巅六十里。
峨眉古今之胜境也。山中光怪若虹霓然，每见于云日映射之际，俗所谓佛光者是已。予自陕入川，巡抚陕西黄都宪臣伯邻为予言：曩为川辖时，亲登其上观佛光，光未发时，有鸟先飞过，若言「施主发心，菩萨来到」。光既散，复来作声，「施主布施，菩萨去了」。又拾藏山中白石，大小皆六棱，照d有光采，疑光怪即此石所为也。理当或然，但鸟声何为者耶？近余编修承勋懋昭为余言：尝从杨修撰慎用修两宿其上，登绝顶，亦见光具五色，俯视在云壑中。其言白石与黄都宪同，惟云鸟声只三字，若言「佛现了」。其鸟类雀而稍大，只有三枚，别无种类。三鸟飞入佛殿中，尝就僧食，但不见有长育耳。佛殿自西望见三峰插天，皆积雪如银，每日下峰头，则殿中燃灯，云此西域昆仑山，岂所谓日月相掩映为昼夜者耶？夏日从北峰西下，冬日从南峰，惟春秋之间从中峰下不爽云。西域去此尚远，恐目力难及。今省城西望，亦有雪山耸出，晴霁时可见，叠茂才三百里尔。宋田锡赋诗云：「高高百里作一盘，八十四盘青云端。」岂以至高求至高耶？东坡亦云：「峨眉山西雪千里。」今峨眉当省城南东三百余里，而城楼登望不及。要之，言八十里、六十里者近是。
同年安给事磐，字公石，作州志亦云：「有白石如泰山之狼牙、上饶之水晶之类，置之日隙，则有五色光，日中则无。僧曰佛现者，此也。」予近觅视之，大类水晶。
嘉定高任说禽言亦云：「施主佛现，施主请回。」
夹江县之伏龟山，有仙掌洞，今称紫府洞是已。其山云常五色，黄色居其中，亦佛光之类耶？
蜀中山水称嘉定，自古名人寓居其间，汉则扬子云，晋则郭景纯，唐则李太白，宋则苏东坡、黄山谷、晁公武。
咸淳间，文尚忠字敦诗，隐居夹江，爱邑西江山之胜，并大观堂筑二亭，前临翠岭，下瞰大江，暇则击鲜治具，招避地名胜，相与登临，觞咏为乐。
五块石在今万里桥之西。其一入地，上叠四石，俱方。或云其下有一井，相传以为海眼。其南即汉昭烈陵，予疑是当时作陵时所余。嘉定州之金银冈，亦有所谓五块石。
黎州安抚司内小厅东，有梨树一株，高九丈，围九尺，州人取其枝以接果。岂黎以梨名耶？州人呼为三藏梨。相传为唐僧西游，植黎杖于此，曰他日州治在此，恐非实事。古称黎杖，黎即苜蓿，养之历霜雪，经一二岁，其本修直，生鬼面，可杖，取其轻而坚，非梨木也。
嘉定州有鸟，一名山和尚，一名雨道士，堪作对偶。大藏西域记云：「阿耨达池在香山之南，大雪山北，周八百里。东南流入海者曰伽河，西南流入海者曰缚刍河，西北流入海者曰徙多河，又潜流地下，出积石山，东北流入海者，为中国之河源。」阿耨达，华言无烦恼，似指所谓星宿海者。伽，华言天堂；缚刍，华言青；徙多，华言冷。
梵文甚细，如叙果有五：枣、杏等谓之核果；梨、柰等谓之肤果；椰子、胡桃等谓之壳果；松子、柏仁等谓之桧果；大小豆等谓之角果。核、壳易解；肤，皮肤可啖也。角，华言亦称豆角。惟桧颇奥，按字书，空外反粗糠皮谓之桧，岂取义？华梵不能无相通云。
金王子可南云咏西瓜云：「一片冷裁潭底月，六湾斜卷陇头云。」又在元世祖前矣。
深淘滩，浅作堰六言石刻在灌县。相传以为秦李冰凿离堆以利蜀时所为，此恐后人所为，非古词也。至于节宣水利，无过此言。
蜀城谓之芙蓉城，传自孟氏。今城上间栽有数株，两岁著花。予适阅视见之，皆浅红一色，花亦凋瘵，殊不若吴中之烂然数色也。
支机石在蜀城西南隅石牛寺之侧。出土而立，高可五尺余，石色微紫。近土有一窝，傍刻「支机石」三篆文，似是唐人书迹。想曾横置，故刻字如之。事本荒唐，此石盖出傅会，然亦旧物也。
天涯石在城东门内宝光寺东之侧，有亭覆之。旧志以为在宁川卫李小旗家，问之蜀人，莫详所始，意亦万里桥之类，行旅之人志远也。石首锐而微顽尔。
日行黄道，月行月道，月道交络黄道外十三日有奇而入经黄道，谓之交朔。凡月之行，历二十九日五十三分而与日相会，谓之合朔。
李侍御凤翱号五石，其居近五块石，故云。予问成都石笋遗迹，五石指五块石是也，与少陵所赋石笋行不肖。又云「五块为南笋，天涯石为北笋」云。
永嘉林石介夫，婆娑泉石间，作萱堂以养母。客至，竹床瓦豆具酒簌延之。佳山水无不到，独不到郡县。
宋宁宗嘉定十三年，兴元军士张福与其党莫简作乱，以红巾为号。予尝欲取今之州县推而上之，以会于禹贡之命名，因以著古今离合迁改之实为一书。宋浦江倪朴文卿尝作地舆会元志四十卷，惜当时以布衣著书，力不能传。其自叙有曰：「今学者大抵急于利禄，而专务于时文，故不识者不肯目，而识者未暇观也。」其言亦可悲矣。
抚州出两大儒，前有王荆公安石，后有吴文正公澄。向使荆公无熙丰之事，文正高不仕之节，皆程、朱等辈人也。荆公值宋祚将衰，故酿祸多；文正当元运方隆，故享福盛。此士难以成败论也。
范文穆公成大，当宋孝宗时，起祠知处州，陛对论力之所及者三：曰日力，曰国力，曰天力。今尽以虚文耗之，不知一时所指者何事？后世读之，令人有流涕者。
进宋史表或云欧阳玄所为最警策者，是声容盛而武备衰，论建多而成效少，不若议论多而成功少差为浑成。至齐亡而访王躅，乃存秉节之臣；楚灭而谕鲁公，堪矜守礼之国。温厚典雅之旨，尤为蔼然。一时史官，若张翥、吴当，号称博洽，而危素亦与焉。
姚牧庵燧送畅纯序，称先师赏其辞而戒之曰：「弓矢为物，以待盗也。使盗得之，亦待其人。文章固发闻士子之利器，然先有能一世之名，将何以应人之见役者哉？非其人而与之，与非其人而拒之，钧罪也，非周身斯世之道也。」其论极为痛切。牧庵尝受业刘静修先师，必静修今文集中无此议论。岷笄便之义难解。今蜀山连绵延亘，凡居左者皆曰岷，右者皆曰蟆７菜出于岷者皆曰江，出于笳呓栽缓海唤别流而复合者皆曰沱，汉别流而复合者皆曰潜，恐属方言尔。故岷谓之汶，今汶川是也。汉谓之漾，或谓之沔，或谓之羌。今沿汉水而东，有宁羌州，有沔县。又东有洋县，即古洋州也。洋、漾声相近，岂皆得名于汉水云？
按华阳国志云：「汉有二源：东源出武都氐道漾山，因名漾。」禹贡「流漾为汉」是也。西源出陇西筅Ｉ剑会白水，经葭萌入汉，始源曰沔，故曰汉沔。
楠木材巨而良，其枝叶亦森秀可玩。成都人家庭院多植之。有成行列者，其枝叶若相回避然，谓之让木。文潞公诗所谓「移植虞芮间」者，以此。
成都学宫前绰楔，题曰「神禹乡邦」。予始至视学，见而疑之。昔尧、舜、禹嗣兴，冀为中州，两河之间，声教暨焉，而舆地尚未拓也。后千余年，而周始有江汉之化。至秦盛强，蜀始通焉。彼所谓蚕丛、鱼凫、鳖灵、望帝者，文物未备，且在衰周之世，蜀之先可知也。禹都在今之安邑，鲧实四岳，封为崇伯。崇，今之县。其地辽绝，何得禹生于此乎？新志亦以此为疑。问之人士，皆曰：「禹生于汶川之石纽村，禹穴在焉。」检旧志，称唐元和志广柔县有石纽村，禹所生也，以六月六日为降诞云。是盖几于巫觋之谈。至宋计有功作禹庙碑，始大书曰：「崇伯得有莘氏女，治水得天下，而禹生于此。」其言颇为无据。有莘氏于鲧亦不经见。按莘，今之陈留，与崇近，鲧娶当或有之。鲧为诸侯，厥有封守，九载弗绩，多在河北，今诸处之鲧城是已，安得治水行天下乎？又安得以室家自随荒裔之地如石纽者乎？予益疑之。虽有功亦曰：「稽诸人事，理或宜然。」盖疑词也。此必承元和志之误，而后说益纷纷矣。此虽于事无所损益，而蜀故不可以不辨。按扬雄蜀都赋止云禹治其江。左思三都所赋人物，奇若相如、君平，文若王褒、扬雄，怪若苌弘、杜宇，僭若公孙、刘璋，皆列，独不及禹生耶？至宋王腾不平左词，作赋致辨，颇极辞锋，亦云岷山导江，历经营于禹迹。其后云鲧为父而禹子，此概人伦之辨尔，亦不言禹所生也。又按华阳国志载：禹治水，命巴蜀以属梁州。禹娶于涂山，辛壬癸甲而去。生子启，呱呱啼不及视，三过其门而不入室，务在救时。今江州之涂山是也，帝禹之庙铭存焉。志作于晋常璩，可谓博雅矣。况留意蜀之材贤，然亦不云禹所生也。今徒以石纽有「禹穴」二字证之，又安知非后人所为耶？禹穴实在今会稽，窆石在焉。古称穴居，众词也。禹平水土时，已为司空，恐不穴居。今言穴，盖葬处，非生处也。古今集记则云：岷山水源分二派，正南入溢村，至石纽，过汶川，则禹之所导江也。由是言之，石纽盖禹迹之始，而非谓禹所生也。又按涂山亦有数说。江州，今重庆之巴县，有山曰涂。凤阳之怀远，古钟离也，自有涂山启母石在焉。江州治水所经，钟离帝都为近，未知孰是。苏鹗又云：「涂山有四，皆禹迹也。」并指会稽与当涂云。宋景濂游山记甚详，然亦不能决。孔安国曰：「涂山，国名，非山也。史记所载启，禹之子，其母涂山氏之女，又似姓氏，犹司马氏、欧阳氏之谓，恐亦非国名也。」聊附所疑于此。
尝闻前辈云：本朝国体与前代不同者三事：其一指边隘，以为不可一日忘备。汉唐故事，但防守境内而已。近得户部移文，开称宣府岁用银九十二万五千九百余两，大同岁用银九十九万二千四百六十余两，辽东岁用银三十九万四千八百七十余两，延绥岁用粮料五十二万一千三十六石零，宁夏岁用粮料五十三万四千二百五石，草三百九十三万九千六百余束，甘肃岁用粮料六十九万七千六百零，草五百二十万三千八百五十四束。大约岁费四百余万，而随时用兵不与焉。今上大工之费，近得工部总计九百余万，只大木一项，四川已用九十万，尚须九十万可足，川之民力可念也。
贵州金竺长官司有僧寺曰罗永庵，有一僧题二诗于壁间曰：「风尘一夕忽南侵，天命潜移四海心。」凤返丹山红日远，龙归沧海碧云深。紫微有象星还拱，山漏无声水自沈。遥想禁城今夜月，六宫犹望翠华临。「阅罢楞严磬懒敲，笑看黄屋寄团瓢。南来瘴岭千层迥，北望天门万里遥。款段久忘飞凤辇，袈裟新换衮龙袍。百官此日知何处，惟有群乌早晚朝。」人知为建文君，僧遂避去。其诗至今留庵中。卫方伯正夫传其事，漫记之以备一说。
俨山外集卷三十

[book_title]俨山外集卷三十一
明陆深撰
古奇器录
附江东藏书目录小序
开元中，张说为宰相，有人惠说一珠，绀色有光，名曰「记事珠」。或有阙忘之事，则以手持弄此珠，便觉心神开悟，事无巨细，涣然明晓，一无所忘。说秘而宝之。
龟兹国进奉一枕，其色如玛瑙，温温如玉，其制作甚朴素，若枕之，则十洲三岛、四海五湖，尽在梦中所见。玄宗帝因名为「游仙枕」。后赐与杨国忠。
内库有一酒杯，青色而有纹如乱丝，其薄如叶，于杯足上有缕金字，曰「自杯」。上令取酒注之，温温然有气相吹如沸汤，遂收于内藏。
开元二年冬至，交趾国进犀一株，色黄如金。使者请以金盘置于殿中，温温然有气袭人。上问其故，使者对曰：「此辟寒犀也。顷自隋文帝时，本国曾进一株，直至今日。」上甚悦，厚赐之。
太白山有隐士郭休，字退夫，有运气绝粒之术。于山中建茅屋百余间，有白云亭、炼丹洞、注易亭、修真亭、朝玄坛、集神阁。每于白云亭与宾客看山禽野兽，即以槌击一铁片子，其声清响。山中鸟兽闻之，集于亭下，呼为「唤铁」。
内库中有七宝砚22一所，曲尽其巧。每至冬寒砚冻，置于22上，砚冰自消，不劳置火。冬月，玄宗常用之。叶法善有一铁镜，鉴物如水。每有疾病，以镜照之，尽见腑脏中所滞之物。后以药疗之，竟至痊瘥。
王元宝家有一皮扇子，制作甚质。每暑月燕客，即以此扇置于坐前，使新水洒之，则飒然风生。巡酒之间，客有寒色，遂命撤去。明皇曾命中使取视，爱而不释，曰：「此龙皮扇子也。」
隐士郭休有一拄杖，色如朱漆，叩之则有声。每出入遇夜，则此杖有光，可照十步之内。登危涉险，未尝失足，杖之力也。
学士苏F有一锦文花石，镂为笔架，尝置于砚席间。每天欲雨，此石架即津出如汗，逡巡而雨。F常以此为雨候无差。
虢国夫人有夜明枕，设于堂中，光照一室，不假灯烛。岐王有玉鞍一面，每至冬月则用之，虽天气严寒，而此鞍在坐，如温火之气。已上开元天宝遗事。
东方朔得西域国玉枝，以进武帝。帝赐近臣年高者，云：「病则枝汗，死则枝折。」老聃得之七百年不汗，绲弥三千年不折。洞冥记。
高祖初入咸阳宫，周行府库，金玉珍宝不可胜言。其尤惊异者，有青玉九枝灯，高七尺五寸，下作盘龙，以口衔灯，燃则鳞甲皆动，烂炳若列星盈室。复铸铜人十二枚，座皆高二尺，列于筵上，琴筑笙竽，各有所执，皆点缀华采，俨若生人。筵下有二铜管，上口高数尺，出筵后，其一管空，一管内有绳大如指，一人吹出，一人纳绳，则琴筑笙竽等皆作，与真乐不殊。有琴长六尺，安十三弦，二十六徽，用七宝饰之，铭曰「渥_之乐」。有玉笛长二尺三寸，六孔，吹之则见车马山林，隐隐相次，吹息则不复见，铭曰「昭华之g」。有方镜广四尺，高五尺九寸，表里通明。人直来照之，影则倒见。以手掩心而照之，则知病之所在。肠胃五脏，历然无碍。又女子有邪心，则胆张心动。
烽火树积草池中，有珊瑚树，高一丈二尺，一本三柯，上有四百六十二条，是南越王赵佗所献，号为烽火树，至夜光景常然。
余尚书靖，庆历中知桂州。境穷僻处，有林木延袤数十里。每至月盈之夕，辄有笛声发于林中，甚清远。土人云：「闻之已数十年，终不详其何怪也。」公遣人寻之，见其声自一大柏木中出，乃伐取以为枕，笛声如期而发。公甚宝惜。凡数年，公之季弟欲穷其怪，命工解视之，但见木之文理，正如人月下吹笛之像，虽善画者不能及。重以胶合之，则不复有声矣。
附江东藏书目录小序：
余家学时，喜收书，然8080屑屑，不能举群有也。壮游两都，多见载籍，然限于力，不能举群聚也。间有残本不售者，往往廉取之，故余之书多断阙。阙少者或手自补缀，多者幸他日之偶完而未可知也。正德戊辰夏六月，寓安福里，宿疴新起，命僮出曝，既乃次第于寓楼，数年之积，与一时长老朋旧所遗，历历在目，顾而乐焉。余四方人也，又虑放失，是故录而存之，各系所得，傥后益焉，将以类续入。是月六日史官江东陆深识
夫书莫尚于经。经，圣人之书也。后有作焉，凡切于经，咸得附矣，故录经第一。
性理之书，倡于宋而盛之，然经之流亚也，故录性理第二。
语曰：「经载道，史载事。」故录史第三。
书作于经史间，而非经史可附者，⒃还攀椋故录古书第四。
圣辙既逝，诸子竞驰，故录诸子第五。
质渐趋华，而文集兴焉，故录文集第六。
四诗既删，体裁益衍，按厥世代，考高下焉，故录诗集第七。
山包海汇，各适厥用，然妍媸错焉，类书之谓也，故录类书第八。
纪见闻，次时事，而掌不在官，通谓之史可也，故录杂史第九。
山经地志，具险易，叙贡赋，寓王政矣，故录诸志第十。声音之道，与天地通，而礼乐所由出也，故录韵书第十一。
不幼教者不懋成，不早医者不速起，其道一也，故录小学医药第十二。
方艺伎术，故有成书者，孔子曰：「虽小道，必有可观者焉。」故录杂流第十三。圣作物睹，一代彰矣。宣圣从周，遵一统故也。特为一录，以次宸章令甲，示不敢渎云，目曰制书。
俨山外集卷三十一

[book_title]俨山外集卷三十二
明陆深撰
书辑上
前代书家之论著，洋洋乎何其备也！大抵文过其质，寡要约焉。予之辑此也，19百代之菁华，示一艺之途辙，庶使后来求方圆于规矩，将由下学而上达也。顾微辞奥义，猎取牵联，既已成篇，似为己出，不几于掠乎？若夫一章之中，毕还众善，则今古迭形，难以伦序，尤乖15括之体。今故会萃诸家，首条品目，庶几博洽之士，知所由来云尔。云间陆深子渊题。周礼「史记」、「西汉书」、东汉书三国志「晋书」、「南史」、「北史」、「隋书」、「唐书」、五代史「宋史」、「辽史」、「金史」、「元史」、「南唐书。秦李斯笔法。汉萧何书恕Ｑ镄鄯ㄑ匝底肫。许慎说文。班固滂喜。蔡邕笔论。魏钟繇笔说。晋卫夫人笔阵图。王羲之笔舜书说论书。卫恒四体书恕Ｊ恕⒛苁槁肌
宋王止沤裎淖种灸俊
羊欣古来能书人名。齐王僧虔书赋。论书笔意赞。梁武帝评书答陶隐居论书。虞和论书表。法书目录。庾元威论书。陶弘景论书启。袁昂古今书评。庾肩吾书品论。傅昭书法目录。萧纶书评。后魏江式论书表。古今文字。隋王最能书录、善书人名状。唐太宗评书论。笔法。虞世南笔论。欧阳询八诀传善奴诀。褚遂良论书。何延之兰亭记。武平一法书记，徐浩古迹记。论书，
颜真卿述张长史笔法，贾耽说文字源序，
颜元孙干禄字书序，窦暨述书赋，张怀六体书论，书估十体书断、论书、评书药石论，古贤能书论，朱禹善书人品录，李阳冰论古篆，韦续墨薮，韩方明授笔说，李华论书，卢隽临池诀，林韫拨镫序，张彦远法书要录，李嗣真书后品，蔡希综法书论，吕总续书评，孙过庭书谱，释知果心成颂，释亚栖论书，韦荣宗论书。南唐李后主书述，
后蜀林罕字源偏旁小说，宋太宗评书，欧阳修集古录评书，蔡襄评书，苏轼评书，米芾书史，黄庭坚评书，欧阳榧集古目录，吕大临考古图，洪适隶释、续隶释，赵诚明金石录，姜夔续书谱，徐锴通释，张有复古编，薛尚功钟鼎韵。款识法帖，夏竦古文四声韵，王子韶字解，桑世昌兰亭考，俞松续兰亭考，郑侨书衡，徽宗评书，宣和书谱，黄伯思东观余论、王球啸堂集古录
王篆书正字要略释适之金壶记。陈思书苑菁华、高宗翰墨志、绍兴秘阁书画目。」董史宋书录董广川书跋、郑昂书史赵希鹄洞天清录张邦基墨庄漫录，戴侗六书故，郑寅、包蒙、郑樵六书略。金刘祁归潜志、张天锡草书韵会。元吾衍学古编、陈绎曾翰林要诀。杜本书原、字原
周伯琦六书正讹、说文字原、陈旅题署书记袁裒书学纂要、郑杓衍极。吴文贵书谱。盛熙明法书考、皇朝洪武正韵。陶宗仪书史会要、辍耕录。应在指南歌述通：
夫存教化，传礼乐，所以行远及微，功与造化侔者，文字是也。
依类象形之谓「文」，形声相益之谓字，著于竹帛之谓书。书，心画也。心画形，君子小人见矣。
伏羲命朱襄氏造六书。周礼保氏以六书教国子，一曰象形，二曰指事，三曰谐声，四曰会意，五曰转注，六曰「假借」。
夫自苍颉以降，书凡五变：曰「古文」，曰「籀」，曰「篆」，曰「隶」，曰「草」。秦灭古文，书有八体：一曰「大篆」，二曰「小篆」，三曰「刻符」，四曰「虫书」，五曰「摹印」，六曰「署书」，七曰「殳书」，八曰「隶书」。汉初以六体书试吏，一曰「古文」，二曰「奇字」，三曰「篆书」，四曰「隶书」，五曰「缪篆」，六曰「虫书」。王莽使甄丰校文字部，改定古文为六书，大抵袭汉故，惟以孔壁藏书为古文，以隶书为佐书，以「虫书」为「鸟书」。唐六典：校书郎刊正文字，其体有五：一曰「古文」，废而不用。二曰「大篆」，三曰「小篆」，四曰「虫书」，五曰「隶书」。张怀以十体断书：一曰古文，二曰大篆，三曰籀文，四曰小篆，五曰八分，六曰隶书，七曰章草，八曰行书，九曰飞白，十曰草书。唐元度之十体，则曰「古文」，曰「大篆」，曰「小篆」，曰「八分」，曰「飞白」，曰「薤叶」，曰「悬针」，曰「垂露」，曰「鸟书」，曰「连珠」。宋郑昂论文字之大变有八：一曰古文，二曰大篆，三曰小篆，四曰隶书，五曰八分，六曰行书，七曰飞白，八曰草书。复有十三体之书：曰「殳书」，曰「传信鸟书」，曰「刻符书」，曰「萧抽」，曰「署书」，曰「鹤头书」，曰「偃波书」，曰「转宿书」，曰「蚕书」，曰「芝英书」，曰「气候直时书」。小篆之体亦复有八：曰「鼎小篆」，曰「薤叶」，曰「垂露」，曰「悬针」，曰「缨珞」，曰「柳叶」，曰「剪刀」，曰「外国胡书」。
伏羲画八卦，而文字P矣。时有龙瑞，作龙书。神农感嘉禾之瑞，作穗书。黄帝作云书。苍颉作古文书，而文字盛矣。高阳有科斗之书。高辛作仙人书。或曰：「尧作龟书，禹作钟鼎书，务光者作倒薤之书。周文王之史佚，感驺虞而作虎书。感3830、赤雀、火乌而作鸟书，感白鱼而作鱼书。史籀为大篆之祖。周媒氏作填书，以书男女纳采之文。保氏以六书教，而文字备矣。孔子之弟子感麟作麒麟书。秋胡之妻作蚕书。唐终作蛇书」。宋景时有转宿之书。战国僭伪，而异体文字兴矣，有芝英书，有鸟迹书、款识书。
秦兴，同天下之书，而李斯遂为。世宗时则赵高、胡母敬改省籀篆，同谓之「小篆」。程邈所上，务趋便捷，谓之「隶书」。王次仲分取篆、隶之间，谓之「八分」。自邈以降，谓之「秦隶」。贾鲂三仓、蔡邕石经诸作，谓之「汉隶」。钟、王变体，谓之「今隶」。合秦汉，谓之「古隶」。庾元威造为「散隶」。羲、献复变新奇，别以今隶，谓之「楷法」。黄庭、乐毅，谓之「小楷」。史游解散隶体，谓之「章草」。张伯英之法，谓之「草书」。卫复采芝法，兼乎行书，谓之「稿草」。羲、献之书，谓之「今草」。构结微眇者，谓之「小草」。复有所谓「游丝之草」。宋蔡襄为飞草，谓之「散草」。刘伯升小变楷法，谓之「行书」。兼真，谓之「真行」；带草谓之「草行」。蔡邕所作轻微大字，谓之「飞白」。自余诸体，以类生矣。
晋元帝为凤尾诺之书。王羲之为龙爪之书。齐武帝为花草之书。河东山胤为云霞之书，梁孔敬通为反左之书，唐韦陟为五云之书，吕向为连之书，李后主为撮襟之书、金错刀之书，宋徽宗瘦金之书，陈尧佐堆墨之书。自有书契以来，帝王御世，忠质、文之递迁，其犹诸书乎？八卦，尚忠也；古文，尚质也；籀，尚文也；篆，则王降而霸矣。隶，其秦之法令书乎？古隶，隶之古文也；八分，隶之籀也；楷法，隶之篆也；飞白，八分之流也；行，楷之行也；草，楷之走也。隶以规为方，草则圆其规，而六书之道散矣。典通：
「书者，散也。散怀抱，任情性，然后书之。若迫于事，虽中山兔毫，不能佳也。」
凡书先默坐静思，随意所适，言不出口，气不盈息，沈密神采，如对至尊，蔑不善矣。
凡书，神彩为上，形质次之，兼之者，岂易多得？必也心忘于笔，手忘于书，是谓求之不得，考之即彰。虽然，当复由积习耳。
凡书在心正，在气和。夫心不正，笔则欹斜；气不和，书必颠仆。故曰：「阳气明则华壁立，阴气大则风神生。」通乎道也。
凡书有五合：神怡务闲，一合也；感物徇知，二合也；时和气润，三合也；纸墨相发，四合也；偶然欲书，五合也。反是则乖矣。故曰：「得时不如得器，得器不如得志。」又曰：「心不厌精，手不忘熟。」
凡书通即变。晋唐名书，各变其体以传世，若徒执法，终非自立之体也。必也旁通点画之情，博究始终之理。
夫书朔ㄓ倘舻钦螅变通并在腕前，文武遣于笔下，出没须有倚伏，开阖藉于阴阳。每欲书字，豫如下营，稳审思之，方可落笔。且笔者，心也，墨者手也，言者意也。故王右军曰：「纸者阵也，笔者，刀槊也，墨者，鍪甲也，水砚者，城池也，心意者，将副也，结构者，谋略也；r笔之次，吉凶之兆也。」出入者，号令也；屈折者，杀戮也。
凡书必资神遇，不可以力求也；必资心悟，不可以目取也。释通象形者，画成其物，随体诘曲，「日」、「月」之类是也。
指事者，视而可识，察而可见，「上」、「下」之类是也。
谐声者，以形示意，取声相成，「江」、「河」之类是也。更定。
会意者，比类合谊，以见指19，「武」、「信」之类是也。
转注者，转其音以注为别字，「令」、「长」之类是也。更定。
假借者，不转音而借为别用，「能」、「朋」之类是也。更定。
右六书有子母相生之义，有文字相间之辨。象形、指事，文也；会意、谐声，字也；转注、假借，文字俱也。象形、指事，一也，象形别出为指事。谐声、转注，一也，谐声别出为转注。二母为会意，一子一母为谐声。
夫六书者，以象形为本，形不可象则属诸事，事不可指则属诸意，意不可会则属诸声，声则无不谐矣。五不足而后假借生焉。
「古文」者，苍颉观三才之文，博采众美，合而成字，即今说文偏旁是也，凡五百四十字，许慎分居每部之首。亦曰「科斗书」，画文象之科斗，今之「虾蟆子」是也。上古未有笔墨，以竹j点漆书竹简上，竹硬漆腻，画不能行，故首粗尾细，自然成象。后人巧拟形状，失本意矣。鲁恭王坏孔子旧宅，于壁中得古文尚书等，皆科斗文字。滕公石椁之铭，叔孙通读之曰：「此古文科斗书也」，亦曰奇字。
「大篆」者，史籀取苍颉形意，损益古文，或同或异，转相配合，加之利钩杀，为大篆十五篇。以其名显，故谓之「籀书」；以其官名，故谓之「史书」；以别小篆，故谓之「大篆」，今之「石鼓文」是也。因而重复之，则谓之「复篆」。「复篆」者，汉武帝以题建章阙云。
「小篆」者，李斯省篆籀之文，著苍颉篇九章，本曰「秦篆」，世谓之「玉箸篆」，又谓之「八分小篆」，盖比籀文十存其八云。
「刻符」者，其形鸟首云脚，用题印玺。
虫书者，为虫鸟之形，施于幡信，又曰「虫书」，亦曰「传信鸟迹书」。「摹印」者，屈曲其体，施于印章，亦曰「缪篆」。
署书者，宫殿题署是也。萧何作未央殿成，用秃笔题额，时谓之萧籀。又题苍龙、白虎二观，此署书之始也。按，题署之法，至唐而人多忌讳矣。其点画分毫末来去，各立名字，应之以阴阳，象之以五行，法之以六神。屋之大小，字之尺寸，各有程限。察人平生祸福，占其喜怒休咎之祥，年月远近之应，可考而知，古未必然也。
殳书者，书于殳也。殳体八觚，随其硕书之。又曰：「文记笏，武记殳，因而制之铭。」
隶书者，程邈以文牍繁多，难于用篆，因减小篆，取便于隶佐，故谓之隶书，亦曰佐书，秦之权量所刻是也。故不为体势，与汉款识篆文相类，非有挑法之隶也。
八分者，王次仲增广隶书为之。盖起于狱官多事，苟趋简易，故无点画俯仰之势。按，蔡琰言：「臣父八分书，割程隶字八分，取二分，去李小篆二分。」又曰：「皆似八字，擞匈炔ā！勾蟮直惹亓ピ蛞资叮比汉隶则类篆，以篆笔作汉隶，即得之。虽然，必有辨焉。分之不可为隶，犹楷之不可为分也。
章草者，史游为急就章一篇，解散隶体，简略书之，大抵损隶之规矩，存字之梗，汉俗所尚，遂以流传。本草创之义，谓之行草。取篇名以别今草，谓之章草。世以为章帝书者，误矣。章草之法，必分波磔，纵任奔逸，字字区别，非此特谓之草耳，亦犹古隶之生今正书也。
行书者，正书之小变，务从简易，相间流行，故谓之行。钟繇谓之行押。初，颍川刘德升因隶法扫地，而真几于拘，草几于放。介于两间者，不真不草，行书是也。
草书者，张芝变章草为之。字之体耍一笔而成，偶有不连，而血脉不断。及其连者，则气候映带，通其隔行，使动无穷，极其姿态，所谓约文该思，应旨宣言者也。
飞白者，蔡邕见役人以垩帚成字，心有悦焉，归而为飞白之书。盖创法于八分，穷微于小篆者也。按王隐、王衷唬骸阜砂祝变楷制也。」王僧虔曰：「飞白，八分之轻者，本是宫殿题署耍既寻文字，宜轻微不满，故曰飞白。」梁武帝复有白而不飞，飞而不白之论。又按宋仁宗至和中，待诏李唐卿撰飞白三百点以进，自谓穷尽物象，仁宗特为清净二字以赐，六点奇妙，又出三百点之外。
鹤头书、仿佛鹤头，汉初诏版所用，谓之尺一简。
偃波书、状若连波，即诏版下鹤头纤乱者。
蚊脚书、字体纤垂，有似蚊脚，尚书诏版用之。蚕书、象蚕。
「转宿书」，象莲花未开，司马子韦感荧惑退舍而作。
「芝英书」，汉武帝时产芝于宣房，因以纪瑞。
「气候直时书」，司马相如采日辰之虫，屈伸其体，升降其耍以象四时之气云。又后汉东阳公徐安子搜诸史籀，得十二时书，盖象神形云。
「剪刀篆」、韦诞作，象形。
「薤叶篆」，曹喜本务光之法。垂枝浓直，以小篆书之。「垂露篆」、点缀轻盈，象露之垂。喜以书章表。
「悬针篆」。字之垂脚，势若针锋。「柳叶篆」，始于卫。
「璎珞篆」，始于刘德升，观星象为之。
「凤尾诺」。始于元帝，用之。批答。本于章草字之有尾者。
「龙爪书」、羲之游天台，还会稽，上洞庭，题柱为一「飞」字，有龙爪之形。
「花草书」，始于齐武帝，睹落英茂木为之。「虎爪书」、王僧虔以拟龙爪，加之萦婉，兼以棱角，有虎爪之势。
「反左书」、庾亮呼为众中清闲法。
连书、一笔环写百字，若萦发然。
撮襟书、不用笔，卷帛书之。金错刀、笔势颤掣。
「瘦金书」。笔势劲逸，类薛稷。堆墨书方丈大字。笔论。
笔者，意也。书者，胥也。力者，通也。塞者，决也。
凡书之道，要在执笔。用笔之法，妙在掌指。虚之谓掌，实之谓指。
凡笔，运之欲其活也，执之欲其紧也。「执之在手，手不知运；运之在腕，腕不知执。」尝以心主，难以力求。
凡用笔之法，拓大指，07中指，敛食指，拒名指，主于实也。置笔于指节之外，居动静之际而操之，名指拒中、小指拒名，习于虚也。钩以食指，拒以中指，谓之「单苞」。名指拒中、小指拒名，谓之「双苞」。
凡用笔之方，不在于力，用于力则死矣。指不入掌，何所阂焉？
凡笔长不过六寸，捉管不过三寸。真一，行二，草三。悬管聚锋，柔毫外拓，左为外，右为内。
凡用墨，濡毫不过三分，浅则竭，深则败。竭者，燥也；败者，弱也。凡笔毫欲其长也，长之欲其劲也，劲之欲其圆也。长而不劲，不如勿长；劲而不圆，不如勿劲。长之于运也，劲之于健也，圆之于妍也。
凡用笔当如印印泥，如锥画沙，如屋漏痕，使其藏锋，书乃沈著。当其用锋，常欲透纸。
夫执笔之法，贵浅而病深，何也？盖笔在指端则掌虚，运动适意，腾跃顿挫，生意在焉。笔居指半则掌实，如枢不转制，岂自由运动回旋，乃成棱角矣，宁望生动哉？凡执笔要在圆畅，勿使拘挛；其次识法；其次布置不慢不越，务使合宜；其次纸笔精佳；其次变通适怀，纵舍掣夺，咸有规矩。五者既备，可与论古人矣。指之法十：
07大指下节下端，用力欲直，如提千钧。捺食指着中指旁。此上二指主力。
钩中指着指尖，钩笔下。
揭名指着指外爪肉际，揭笔上。抵，名指揭笔，中指抵住。
拒中指钩笔，名指拒定。此上二指主转运。
导小指引名指过右。
送小指送名指过左。此上二指主往来。
衄名指上贯下，右贯左，笔中衄。
柔中指下贯上，左贯右，笔中柔。腕之法三：
枕腕，以左手枕右手腕。提腕，肘着案而虚提手腕。
悬腕，悬着空中最有力。手之法六：
指欲实，掌欲虚，管欲直，心欲悬，执欲浅，笔欲牢。血之法七：
字生于墨，墨生于水。水者，字之血也。笔尖受水，一点已枯矣。水墨皆藏于副毫之内，蹲之则水下，驻之则水聚，提之则水皆入纸矣。捺以匀之，抢以杀之，过以补之，衄以圆之。过贵乎疾，若飞鸟，若惊蛇，力到自然，毋凝滞，毋复改。
蹲，七分三折，管直心圆。驻，七分卧倒水聚。
提，三分大指下节骨，竦水下。捺，九分卧满。过，十分疾过。抢，各有分数，圆蹲直抢，偏蹲侧抢，出锋空抢。
衄，三分三摇笔杀力。骨之法二
字之骨，大指下节骨是也。提之则字中骨健矣，纵之则字中骨有转轴而活络矣。
提，大指下节骨下端，提尾驻飞，小疏动也。
纵，和大指下节骨下臼，蹲首驻捺衄过，稍和缓也。筋之法二字之筋，笔锋是也。断处藏之，连处度之。藏，首尾蹲抢。
度空中打朔桑度笔意。肉之法二
字之肉，笔毫是也。疏处捺满，密处提飞，平处捺满，险处提飞。捺满则肥，提飞则瘦。肥毫端分数足，瘦毫端分数省。管之法五
执管，以双指苞管，亦当五指共执。
撮管，五指共撮管头大字草书用之，书壁尤便。19管，以大指、小指倒垂执管，19三指攒之，就地书大幅屏幛用之。
捻管，大指与中三指捻管头书之，侧立案左，书长幅用之。
握管，四指中节握管，沈著有力，书诰、敕、ァ⑹栌弥。林韫拨镫之法四：推、拖、印⒆В李后主之法七，07、压、钩、揭、抵、导、送，李华之法二。截、拽、
按、拨者，笔管著中指名指尖，圆活易转动也。
镫者，马镫也。笔管直则虎口间如马镫也。足踏马镫浅则易出入，手执笔管浅则易拨动。
俨山外集卷三十二

[book_title]俨山外集卷三十三
明陆深撰
书辑中
体位篇：「永字八法
禁经云：八法起于隶字之始，自崔、张、钟、王传授，所用该于万字，墨道之最，不可不明也。」侧不愧卧「愧」，疑作「贵」，勒常患平。
努过直而力败，宜存而松。
策仰收而暗揭，掠左出而锋轻。啄仓皇而疾掩，磔87|以开撑。又
侧蹲鸱而坠石，勒缓纵以藏机。
努弯环而饲，峻快以如锥。锥，一作「飞」。
策依稀而似勒，掠仿佛以宜肥。啄腾凌而速进，磔抑昔以迟移。
丶，侧不得平其笔，当侧笔就右为之。
诀云：先右揭其腕，次轻蹲其锋，取私粼虺嘶顿挫，借顺鲋，疾则失中，过又成俗。又云：侧者，侧下其笔，使墨精暗坠，徐乃反揭，则棱利矣。
问曰：「侧不言点而言侧，何也？」
论曰：谓笔锋顾右，审其讼斩侧之，故名侧也。止言点，则不明顾右，无存锋向背坠墨之恕Ｈ糇蠊擞也啵则横敌无力。故侧不险则失于钝，钝则芒角隐而书之神格丧矣。
一，勒不得卧其笔，须笔锋先行中高，两头下，以笔心压之。
诀云：头旁锋仰策，次迅收。若一出揭笔，不而暗收，则薄圆而疏笔无力矣。夫勒，笔锋似及于纸，须微进，仰策峻。
又云：「策笔须勤，仰笔覆收。准此，则形俗哉乱印！刮试唬骸咐詹谎曰而言勒，何也？」
论曰：「勒者，笔而行，承其虚画，取其劲涩，则功成矣。今止言画者，虑在不，一出便画，则锋拳而怯薄也。夫勒者，藉于竖87，87则笔劲涩，亡其流滑，微可称工矣。」
丨努不宜直其笔，笔直则无力。立笔左偃而下，最须有力。
诀云：「凡旁倦微曲，蹙笔累走而进之。直则众耸ЯΓ滞则神气怯散。」
又云：「须发硕卷笔，若折骨而争力。」
又云：「努须侧锋，顾右潜87，轻挫其揭。」
问曰：「画者，中心竖画也。今谓之努，何也？」
论曰：「努者，宋⑴。曰努在乎87笔下行。若直置其画，则形圆酥保书之病也。」笔诀云：「努笔之法，竖笔徐行，近左引耍瞬挥直，直无力矣。」
|须蹲锋，得硕出，出则暗收。又云：「前画卷，则别敛心而出之。」
诀云：「旁锋轻揭借耍瞬痪，笔不挫，则意不深。」与挑一也。直曰，横曰挑。锋贵于涩出，适期于倒收，所谓欲挑还置也。夫自努出，潜锋轻挫，借执而之。
问曰：「凡字之出锋谓之挑，今谓之，何也？」
论曰：「挑者，语之小异，而其体一也。」夫者，笔锋去而言之。自努画，收锋竖笔，潜劲借硕之。笔诀云：「即是努笔下杀笔起是也。」法须挫衄，转笔出锋，伫思消息，则神踪不坠矣。
一、策须斫笔背发而仰收则背斫仰策也。两头高中以笔心举之。
诀云：仰笔潜锋，以鳞勒之。法揭腕擞谟摇Ｇ狈嬷要，在画税到莨橛谟乙病７虿弑恃龇媸，微劲借耍峻顾于掠也。
问曰：「策名折异画，今谓之策，何也？」论曰：「策之异画，理亦故殊，仰笔锋，轻抬而进，故曰策也。若及纸便画，不务迟涩，向背偃仰者，此备画耳。」
笔诀云：始筑笔而仰策，徐转笔而成形是也。
丿掠者，拂掠须迅其锋左出而欲利。又云：微曲而下，笔心至卷处。
诀云：「撇过谓之掠。借于策耍以轻注锋，右揭其腕，加以迅出，诵于左，法在涩而劲，意欲畅而婉，迟留则伤于缓滞矣。」侧锋左出谓之掠。问曰：「掠本分发，今称为掠，何也？」
论曰：「掠乃疾徐有准，手随笔遣，锋自左出，取劲险尽而为节，发则一出，运用无的，故掠之精旨可守矣。」
又云：「遣不常速，从策笔下左出，而锋利不坠，则佳矣。」
丿，啄者，如禽之啄物也，立笔下罨，以疾为胜。又云：「形似鸟兽，卧斫斜发。」亦云卧笔疾罨右出。诀云：「右向左之宋卷啄。」按笔蹲锋，潜蹙于右，借耸辗妫迅掷旋右，须精险衄去之，不可缓滞。
又云：「笔锋及纸为啄，在潜勒而啄之。」
问曰：「撇之谓啄，何也？」
论曰：「夫撇者，蒙俗之言。啄者，因硕立。啄用轻劲为胜，去浮怯重体为工。」又云：「啄笔速进，劲若铁石，则顺梢病
T，磔者，不徐不疾，战行欲卷，复驻而去之。」又云：「87笔战行，翻笔转下而出笔磔之。」诀云：「右送之波皆名磔。右揭其腕，逐私87，旁笔迅磔，尽饲峤叶潜收，在劲迅得之。」夫磔法，笔锋须87擞险而涩，得硕轻揭，暗收存耍候其司《磔之。又云：「磔须外发，得意，徐乃出之。」
问曰：「发波之笔，今谓之磔，何也？」
论曰：发波之笔，循古无踪。原其用笔，磔法为径。磔豪耸过，法存乎神。凡磔若左顾右，则硕垡樱87重锋缓，则朔室印Ｐ脲倬⒍迟涩之。又谓之波法，微直曰磔，横过曰波，作一波当三过折笔。笔诀云：始入笔紧筑而微仰，便下徐行，俗愣后磔之。运使之法：
丶谓之点法。云：「作点向左，以中指斜顿，向右以大指齐顿，作报答，便以中指挫锋，须收锋在内，按笔收之，又衄侧下其笔，含濡其锋，摩轮簇心，然后收笔。慎在圆平。」禁经云：「点如利钻镂金」是也。又半蚁法，宜字上用之，为避其旁。右军云：「作点皆须磊磊如大石之当衢。」又点不变为布棋，贵通变也。更有打单，以纸送笔，似打物之耍甚难用也。
唐太宗云：「为点必收，贵紧而重。」
卫夫人云：「若高峰坠石。」
一谓之画法云：作横画，皆用大指遣之。若作策法，即指抬笔上；若作勒法，即用中指钩笔，涩进覆画，以中指顿笔，然后以大指遣至尽处。此三讼嘟，而用法异也。鳞勒法，须仰收。禁经云：「画如长锥界石」是也。又紧走仰收，似长舟之截小渚，两头似穑使芒角不失遒润。借瞬徊卟涣劾眨稍徐收之，取古劲枯涩，无求活利，凡在字上宜用之。□笔法，初紧策，中抬锋轻劲微勒向右按衄。古今法云：钟书宣示字长画用之。又画不变为布算。行草法云：「诵胂詹撸露锋飞动为胜。」
唐太宗云：「为画必勒，贵涩而迟。」卫夫人云：「如千里阵云。」
三谓之三画法，云：「上潜锋平勒，中背锋仰策，下紧覆收，名递相解。」摘古经云：「黄庭经三关字用草法：上衄侧，中策，下奋笔横飞，递相耸峙，以险利为胜。」凡横画多者用此法。
丨，谓之悬针。法云：「正锋直下，末处如针头之悬锋，须先发管，逐诵87，笔紧驭涩进，如锥画石。」禁经云「悬针如长锥缀地」是也。又，契字下双笔，须一努一垂，变换用之，三瞬煌，或垂或，或外掠而中努。右军云：「悬针垂露，难为体制。」卫夫人云：「如万岁枯藤。」临池诀云：「悬针法兰亭年字，尽其艘病！拐啪葱云：申字中画，宜卓笔直审疾抽；事字中画，宜直下笔便挑，不宜停笔。
丨谓之垂露。法云：锋管齐下，司∩北仕醴妗Ｓ郑始筑笔而极力，终注锋而作恕Ｓ治薮共凰酢４搜远俦室源荽煳功。右军云「竖如春笋之抽寒谷」是也。临池诀云：「垂露本篆脚名玉箸」，如古钗倚物也。□
谓之「背抛」，又谓之「l脚」。法云：「蹲锋紧掠，徐掷之，速则失耍迟则缓怯。」临池诀云：此钟法稍涉八分尾法，引过其曲，转蹲其锋，又徐收而蹲之，不欲出，须暗收，使其如负芒刺则善。右军云：「援毫蹲节，轻重有准。」庾肩吾云：「欲抛还置，驻锋而后之也。」
T谓之抽笔。法云：「左罨掠须峻利，右潜而战行，待司矶机驻，揭摘出而暗收。若便抛，必流滑凡浅。」又侧起平发紧杀，按波为抽笔，从腹内起。庾肩吾云：「将放更留。」又人字第二笔云「搀引抑拽」是也。夫、木等字亦同用。
王蒙论章草作人字法，谓：「之欲利，按之欲轻。」
隐谓之背。法云：「悉以中指遣至尽处，以名指拒而之。」又云：「潜锋暗勒，司∪缓筅之。」右军背戈法，上则俯而过，下则曲而就，盖所以失之于前，正之于后也。古经云：「钟书哉字用。」又永禅师涩出戈法，下以名指筑上，借耍以中指遣之，按笔至下，以名指衄锋潜，此名秃出法。
张旭折芒法，潜锋紧走，意尽乃收而之，钟书常用也。
右军云：「落笔峨峨，如长松之倚溪谷。」
唐太宗云：「为戈必润，贵迟疑而右顾。」
章草法，潜按微进，轻揭暗，揭欲利，按欲轻，轻则骨劲神清，肥乃质滞钝俗。张敬玄云：「戈脚宜斜笔直抽，直者缘上实，下自茂也。」
氵谓之散水。法云：「上衄侧，中偃，下潜挫锋。」古经云：「黄庭、乐毅同用。」临池诀云：「或藏或露，状类不同，要递相显异。若频有，则两点相近，而下点当高，此名潜相瞩视。」外虽解摘，内相附属为上。中潜锋暗衄，下峻潜遣，盖钟法也。行书耍微按而钩揭，以轻利为美。
冫谓之冰。法云：「上侧覆杀，下筑而之，须相承揖。若并连衄侧轻揭，则率字左右用之。」草法，须借思睬玻若缓滞则为病也。
灬谓之烈火。法云：「衄锋暗按。」临池诀云：「须各立耍抵背潜衄，所谓视之不见，考之弥彰。」古经云：「钟书然字用之。」
灬谓之联飞。法云：「暗衄微注，轻揭潜，笔锋联绵，相顾不绝。」禁经云：「联飞如e阵当秋。」乐毅论燕然字用之，虞永兴兼字用其半耍盖中断也。宀谓之显异。法云：上点驻锋，左右挫锋，横书，按笔诵胂嗨常又上点侧横画勒左□笔摆锋，□笔竖。策谓之「□右峻啄轻揭出法，以圆峻飞动为度。」章草法，拟于圆峻飞动，其余险侧，务在露锋。钩裹，忌缓滞也。
T谓之平磔。法云：「不迟不疾，战笔侧去，司氩豢杀愠觯须驻锋而后放。」禁经云：「如生蛇度水。」钟元常每作磔笔，须三过折笔，故唐太宗云：「为波必磔，贵三折而遣毫。」□
谓之勾裹。法云：「圆角锋作努法，宋淳《之。」颜鲁公云：「用笔如纸下行。」书寺墼疲骸讣鼻＜币，如云中之掣电，日月目因等是也。」翰林隐术云：「勾裹诵朐步嵌追妫用中指勾成之。」张敬玄云：「固字转角之耍初不宜棱角努张，即字体俗也。非特固字，但有转笔，一切贵其圆润也。」右军云：「作右边折角疾牵下微开，左畔斡转，令取登对，勿使腰下伤慢，视笔取耍直截而下。」瘗鹤铭、兰亭序，「固」字虽不同，亦绝妙。
勹谓之勾努，法云：「圆角激锋，待筋骨而成，要如武人屈臂。」右军云：「回角不用峻，及有棱骨也。」卫夫人云：「如劲努筋节。」
小谓之奋笔。法云：「左侧而独立，中衄揭而右钩。」古经云：「钟书宣示字用，若中竖，则左右暗衄而潜。又簇锋捷进，为系字下三点也。」
彡谓之杉。法云：「上平点，中啄，下衄侧。」唐太宗云：「形影字右边不可一向为之，须背下撇之。」
乙谓之外擘，法云：「左峻掠，中潜锋衄挫，右蹲锋外掷。」右军云：「l脚|斡，上捺下樱终始折转。」丨谓之竖□，法云：「抬笔竖策挫锋，上下紧直。」尝尚等字中竖画用之。又云：「□笔诵胩П适策之。」□谓之暗筑法云：「驭锋直冲，有点连物，则名暗筑。」月其字内两「点」是也。
「冰谓之曾头其脚法云：左潜揭而右啄，曾头用左啄，右侧其脚。」智果云：「长舒左足。」□
谓之衮笔法云：须按锋上下蹙衄之，令、今等字是也。谓下点。
戋谓之缩出。又为重复法云：上磔衄锋，下磔出之。如吕昌爻枣之类是也。
唐太宗云：「戋字上缩锋作努，下出锋作。」
隐谓之挑心法云：「如长空之初月。」□
谓之收脚法云：为马、「乌」、焉之字脚宜紧收。打寺之字亦然。□谓之缓急法云：字有缓急，如乌字下手一点须急，横
直须迟。乌之脚急，亦象形也。
转笔宜左右回顾，无使节目孤露。
藏锋点画出入之迹，欲左先右，至回左亦然。
藏头圆笔属纸，令笔心常在点画中。行
护尾画点耍尽力收之。
疾顺鲇谧捻葜中，又在竖笔紧之内。掠笔在于趱锋峻用之，
涩嗽谟诮羰弧Ｕ叫兄
垂缩直下一笔宜复上至中间，则垂头圆，所谓无垂不缩。
往来波跋处，既往当复收回，所谓无往不来。
夫所谓折钗股者，曲折圆而有力也。如屋漏痕，横直匀而藏锋也。如锥画沙，无起止之迹也。如壁拆，无布置之巧也。大抵笔正则锋藏，而数美具矣。结构之法，
凡字之体，率皆有法，各具义理，非苟然者。昔颜鲁公得法于张长史，长史问曰：
「平谓横，子知之乎？」真卿曰：「长史每令为一画，皆纵横有象，其此之谓乎？」长史曰：「然。」
「直谓纵，子知之乎？」曰：「岂非直者必纵之，而毋邪曲乎？」曰：「然。」
「均谓间，子知之乎？」曰：「尝示以间不容光，其此之谓乎？」曰：「然。」
「密谓际，子知之乎？」曰：「岂非筑锋下笔，皆令完成，不使其疏乎？」曰：「然。」
「锋谓末，子知之乎？」曰：「岂非末以成画，使锋健乎？」曰：「然。」
「力谓骨体，子知之乎？」曰：「岂非笔则点画皆有筋骨，字体雄媚乎？」曰：「然。」
「轻谓曲折，子知之乎？」曰：「岂非钩笔转角，折锋轻过，亦谓转角为暗过之谓乎？」曰：「然。」「决谓牵掣，子知之乎？」曰：「岂非牵掣为撇，决意挫锋，使不怯滞，令险峻而成乎？」曰：「然。」
「补谓不足，子知之乎？」曰：「岂非结构点画有失趣者，则以别点画旁救之乎？」曰：「然。」
「损谓有余，子知之乎？」曰：「岂非趣长笔短，形虽不足，而意常有余乎？」曰：「然。」
「巧谓布置，子知之乎？」曰：「岂非预想字形布置平稳，或意外生体，令有异撕酰俊乖唬骸溉弧！埂赋莆酱笮。子知之乎？」曰：「岂非大字促之令小，小字展之令大，茂密以为称乎？」曰：「然。」
排叠谓疏密停均，如寿稿画窦笔丽嬴爨之字，丝旁言旁之类，八诀所谓分间布白，调匀点画是也。高宗书法谓之堆垛。
避就谓避密就疏，避险就易，避远就近，欲其彼此映带得宜。如「庐」字上一撇既尖，下一撇不当相同；「府」字一笔向下，一笔向左，「逢」字下辶拔出，则上必作点，亦避重叠而就简径也。
顶戴谓字之承上者多，惟上重下轻者，欲其得耍如叠、垒、药、鸾、惊、鹭、G、医之类。八诀所谓「正如人上称下戴，不可头轻尾重」是也。
穿插谓字画交错者，欲其疏密、长短，大小匀停，如中、弗、井、曲、册、兼、禹、禺、爽、尔、襄、甬、娄、垂、车、「无」之类。八诀所谓「四面停匀，八边具备」是也。
向背谓字之向背，各有体耍相向如「非」、「卯」、「知」、「和」之类是也；相背如北、「兆」、「肥」、「根」之类是也。
偏侧谓字之偏侧欹斜，须当随私崽濉Ｆ向右者，如「心」、「戈」、「衣」、「几」之类；向左者，如「夕」、「朋」、「乃」、「勿」、「少」、「」之类；正而偏者，如「亥」、「女」、「丈」、「V」、「互」、「不」之类。字法所谓偏者正之，正者偏之，八诀谓勿令偏侧是也。挑□，谓字之形耍有须挑□者，如「戈」、「弋」、「武」、「丸」、「气」之类。又如「献」、「励」、「散」、「断」之字，左边既多，须得右边□之。如「省」、「炙」字，上偏者，须得下□之相称乃善。相让谓字之左右，或多或少，须彼此相让为善。如马旁、鸟旁诸字，须左边平直，然后右便作字。如「32」字，以中央言，字上画短，让两「糸」出。如「办」字，其中近下，让两「辛」出。如「鸥」、「36」、「驰」字，两旁俱上狭下阔，各当少让。如「呜呼」字，口在左者，宜近上；和扣字口在右者，宜近下，使不妨碍，然后为佳，此类是也。
补空，谓如「我」、「哉」之字，作点须对左边实处，不可与「成」、「戟」、「戈」诸字同，如「袭」、「辟」、「餐」、「赣」之类，欲其四满方正也，醴泉铭「建」字是也。
覆盖，谓如「宝」、「容」之类，点须正，画须圆明，不宜相着，上长下短。
贴零，谓如「令今冬寒」之类是也。
粘合，谓字之本相离开者，即欲粘合，使相着顾揖乃佳，如诸偏旁字，「卧」、「鉴」、「非」、「门」之类是也。
捷速，谓如「风」、「凤」之类，两边速宜圆紧，用笔时左边势宜疾，背笔时意中如电是也。满虚，谓如「园」、「圃」、「图」、「国」、「回」、「包」、「南」、「目」之类是也。
意连，谓字有形断而意连者，如「之」、「以」、「必」、「小」、「川」、「州」、「水」、「求」之类是也。
复冒，谓字之上大者，必复冒其下，如「云」头「冗」、「宀」，「□」头「奢」、「金」、「食」、「降」、「巷」、「泰」之类是也。
垂曳，谓垂如都、乡、卿、卯之类，曳如水、支、欠、皮、更、走、民、「也」之类是也。
借换，谓如醴泉铭「秘」字，就「示」字右「点」，作「必」字左「点」，此借换也。黄庭经「庭」字、「□」字，亦借换也。又如「灵」字，法帖中或作「□」，或作「小」，亦借换也。又如「苏」之为「苏」，「秋」之为「秋」，「鹅」之为「鹅」之类。盖字难结体，故须互换，所谓「东映西带」是也。
增减，谓字有难结体者，或因笔画少而增添，如「新」之为「新」，「建」之为「建」是也；或因笔画多而减省，如「曹」之为「曹」，「美」之为「美」，但欲体嗣美，不论古字当如何书也。应副，谓字之点画疏者，彼此映带，故必得应副相称而后可，如「龙」、「诗」、「雠」、「转」之类，必一画对一画，相应亦相副也。
撑拄，谓字之独立者，必得撑拄，然后劲健可观，如「可」、「下」、「永」、「亨」、「亭」、「宁」、丁、手、司、「卉」、「草」、矛、巾、千、予、于、弓之类是也。
朝揖谓字之有偏傍者，凡欲相顾，两文成字，若「邹」、「谢」之类；三文成字，若「雠」、「斑」之类；尤欲意度承顺，八诀所谓「迎相顾揖」是也。
救应，谓凡作字一笔才落，便当思第二三笔如何救应，方可结裹，书法所谓「意在笔先，文居思后」是也。
「附丽」谓字之形体有宜相附近者，不可相离，如形、影、飞、赴、起、枝、饮、勉之类。凡有文欠之旁者，以小附大，以少附多是也。
「回抱」谓如向左者曷、D、易、掬之类；向右者艮、鬼、包、旭之类是也。「包裹」谓如园、囿之类，「四围」包裹；「尚向」之类，上包下也；「幽凶」之类，下包上也；匡、「匮」之类左包；「句匈」之类右包是也。
「相成」谓以大成小，如冂、辶之类，后大者是也。「以小成大」者，若「孤」之一T，「宁」之一|，「欠」之一拔，「戈」之一点，后小者是也。
「形恕刮阶种小大也。大字难于结密而无间，小字难于宽绰而有余，各攻其难，善矣。「变互」谓如「日」字之小，难与国之同大，如一二之疏，难与密画相间，当思所以位置之。故曰「大字促令小，小字展令大」，互其艘病Ｒ凰担上小下大，上大下小，取其称也。若夫左小而右大，左高而右低，则为病矣。
「分合」谓以重文成体者，合而为一亦好，分而异体亦好。
「管领」谓上之覆下，下之承上，左右之顾盼，不失位置。「应接」谓点画互相应接也。「两点」者，如小八小之类，自为应接。三点者，如系之类，则左朝右，中朝上，右朝左。四点者，如「然无」之类，则两旁相应，中间相接。又作「■」亦然。至于丿「T」、「水」、「木」、「州」、「无」之类，皆须以意消详也。
展右，谓头项长者向右展，「宁」、「宣」、「台」、「尚」之类是也。
舒左，谓有脚者向左舒，「宝」、「其」之类是也。
拔角，谓字方者抬右角，「国」、「用」、「周」之类是也。虚腹，谓用见冈月等字，放令右虚。
开合，谓如「无」字，四点四画为纵，上心开则下合也。
仰覆，谓如「并」字隔二，「疆」字隔三，皆斟酌二三字仰覆用之。「士」字则当上仰下覆。解磔，谓三画之法，上平中仰下覆，如「春主」之类是也。
互放，谓字有磔掠重者，若「爻」字上住下放，「茶」字上放下住。若「多」字一住，二少住，三亦住四放。凡忌并放
变换，谓两竖一垂一缩，如「并」字右缩左垂，「斤」字右垂左缩，上下亦然。
肩吻，谓左边起笔，不使有嘴，右边转角不要露肩。
除续，谓繁则减，疏则补也。若王书「悬」字，虞书「础棺郑皆去下一点。张书「盛」字，改「血」从「皿」，是之谓除。王书「神处」字，皆加一点，「却」字从「阝」，是之谓续。
分合，谓分如卅、c之类，皆须自立其抵背；合如八州之类，皆须潜相瞩视。
重促，谓昌吕爻枣之类，上小林棘丝羽之类，左促是也。
映附，谓侧映斜，交欠以入之类是也。斜附曲女安必互之类是也。
侧立，谓立人之傍，如乌之在柱是也。
偏傍谓偏傍在左者，宜狭长，则右有余地矣。在右者亦然。
按点者，字之眉目，全在顾盼精神，有向有背，随字异形。画者，字之骨体，欲其坚正匀净，有起有止，所贵长短合宜，结束坚实。丿T者，字之手足，伸缩异度，变化多端，要如鸟翼鱼鬣，有翩翩自得之态。乙剔者，字之步履，欲其沈实。晋人挑剔，或带斜拂，或横引向外，至颜、柳始正锋为之。转折者，方圆之法，真多用折，草多用转。折欲少驻，驻则有力；转不欲滞，滞则不遒。然真以转而后通，草以折而后劲，不可不知也。
俨山外集卷三十三

[book_title]俨山外集卷三十四
明陆深撰
书辑下
古今训
凡书之道，一须人品高，二须师法古，三须纸笔佳，四须险劲，五须高明，六须润泽，七须向背，八须时出新意。又有九生之法：一生笔，二生纸，三生砚，四生水，五生墨，六生手，七生神，八生目，九生景。
夫字形在纸，笔法在手，笔意在心。小心布置，大胆落笔。
夫初学之际，宜先筋骨。筋骨不立，肉何所依？故曰：「多力丰筋者圣，无力无筋者病。」
夫用笔之法，腕竖则锋正而势全，指实则筋力均平，掌虚则运用便易。
棱骨者，书之弊薄也；脂肉者，书之滓秽也。字有态度，心之畅也。夫欲书，先乾研墨，凝神静虑，预想字形大小、偃仰、平正、振动，须令筋骨相连，意在笔前，然后作字。若平直相似，状如算子，上下方整，前后齐平，便不是书。
夫书贵注意详雅，起发密。一字须数体俱入一纸，须字字意殊。纸强笔弱，纸弱笔强，强弱不等，则蹉跌矣。
学古之法，多张法书古刻于壁间，观之入神，则笔随人意矣。
初学之士，所贵临摹，盖节度其手，易于成就耳。对书之谓临，覆书之谓摹。夫临书易失古人位置，而多得古人笔意；摹书易失古人笔意，而多得古人位置。是故临书易进，摹书易忘。
夫运笔斜则无芒角，执笔宽则书软弱，点掣短则法臃肿，点掣长则法离澌。画短则字撕幔画疏则字形慢。拘则乏耍放又少则纯骨无媚，纯肉无力，少墨浮涩，多墨莽钝。
用笔不欲太肥，肥则形浊；不欲太瘦，l则形枯；不欲多露锋，露锋则意不持重；不欲深藏圭角，藏圭角则体不精神。
夫世之论书，多病肥、l，而不知肥之病在于剩肉，瘦之病在于露骨。肥不剩肉，瘦不露骨，正自为佳尔。
寸以内法在指掌，寸以外法兼肘腕。晋、魏间帖，掌指间字也。
凡篆之用笔，最宜单苞，亦曰单钩，则方圆平直，无不如意。人失师传，故字多欹斜，且瞬换疃。若初学时，能虚手心，伸中指，并二指于几上，空画不拗，方可吮省
篆法匾者，谓之「融匾」，徐铉称为「老手」，石鼓文是也。
小篆俗皆喜长，太长则无法，但以方楷一字半为度，一字为正体，半字为垂脚。脚不过三，凡有三脚，当以正脚为主，余略收短，如「幡」脚可也。若「生」、「甘」、「之」等字，却以上出为脚，如草木之为物，正生则上出枝，倒悬则下出枝耳。
篆口圈中字，不可填满，如井斗中着一字，任其下空，可放垂笔，方不觉大。圈比诸字，亦须略收，「口」不可圆，亦不可方，只以炭墼范子为度自好。若「日」、「目」等字，须更放小。若印文中匾「口」，并「口」及「子」字上「口」，却须略宽，使「口」中见空稍多，字始浑厚。
徐铉小篆，映日视之，有一缕浓墨，正当画中，乃笔锋直下尔。
凡隶书，人谓宜匾，殊不知妙不在「匾」、「挑」、「拔」，平硬如折刀头，法曰方劲古拙，斩钉截铁备矣。隋唐以降，古法尽废，目汉字为分，唐字为隶，殊不知汉有隶分，唐有分楷，体不同也。
凡楷书之法，如快马斫阵，草书欲左规右矩，此古人妙处也。
作楷，墨欲乾，不可太燥。行草则燥润相杂，以润取妍，以燥取险。墨浓则笔滞，滞则笔枯。
凡草书之体，如人坐卧行立，揖逊忿争，乘舟跃马，歌舞擗踊，一切变态，各有义理，不可忽也。古人作草，如今人作真，何尝苟且？故云「匆匆不及草书」，其相连处，特是引带耳。
真生行，行生草；真如立，行如行，草如走；未有未能立而能行，未能行而能走者也。
草书之法，有缓有急，有有锋，有无锋；有承接上字，有牵引下字。乍徐还疾，忽往复收。缓以仿古，急以出奇；有锋以耀其精神，无锋以含其气运。横斜曲直，钩环盘纡，皆以宋主，最忌相带。横画不欲太长，长妨转换；直画不欲太多，多则神痴。以捺代走，亦以发代走，亦以捺代「T」，惟「丿」则间用之。意尽则用悬针，或兼用垂露。
夫草下笔之始，须藏锋转腕，前缓后急，字体形耍状如虫蛇，意相钩连，莫令间断。仍须简略为上，不贵繁冗。至如棱侧起伏，随势所立，大抵圆规最妙。其有误发，不可再摹，恐失其笔恕Ｈ粲械愦Γ须空中遥掷，下擞谈叻遄故。下笔要如放箭，箭不欲迟，迟则中物不入。虽则施于草迹，亦须时时象其篆势。八分、章草、古隶等体，要相合杂，发人意思。若直取俗字，则不能先发笺毫。尤须静思闲雅，发中于虑，则得之。
凡书有二法：曰「疾」，曰「涩」，二法者该之矣。
夫趋变适时，行书为要。题勒方幅，真乃居先。草不兼真，殆于专谨；真不通草，殊非翰墨。真以点画为形质，使转为性情；草以点画为性情，使转为形质。草乖使转，不能成字；真亏点画，犹可记文。夫纵横牵掣之谓使，钩环盘纡之谓转，向背得宜谓之点画。
篆尚婉而通，隶欲精而密；草贵流而畅，章务险而便。又曰：真书难于飘扬，草书难于严重。
下笔作字，初是折锋，次乃搭锋耳。若一字之间，右边多是搭锋，应于左也。隶画平起，篆画藏锋。大W折锋多精神，平藏善含蓄，兼之者至也。
凡字之体，不能齐一，如「东」字之长，「西」字之短，「口」字之小，「体」字之大，「朋」字之斜，「党」字之正，「千」字之疏，「万」字之密。画多者宜l，少者宜肥。魏晋书法之高，良由各尽字之真态，不以私意参之耳。
题署及八分，肥密可也。自此之外，皆宜消散，恣其运动。
唐人以书判取士，故士大夫字画匀整齐密，类有科举气习。颜鲁公干禄字书是其证也。
张伯英临池学书，池水尽墨。钟繇入抱犊山十年，木石俱黑。王羲之五十二岁而书成，永禅师不下楼者四十余年，要非一朝一夕之故也。古人书法，皆由悟入。若长史之舞剑器，鲁公之锥画沙，理宜有之。故李阳冰亦曰：「于天地山川，得方圆流峙之形；于日月星辰，得经纬昭回之度；于云霞草木，得霏布滋蔓之容。于衣冠文物，得揖逊周旋之体。于须眉口鼻，得喜怒舒惨之分。」于鱼虫禽兽，得屈伸飞动之理。乃知夏云随风，担夫争道，与观荡浆，听江声、见蛇斗，进于书也。碑帖附。昔贤评书，如「龙跳天门，虎卧凤阙」之语，既为米元章所嗤。若夫魏晋以来，墨迹存世又寡，间或流传，人加秘惜，非学者之所共见。是故类举姓氏，极肆褒弹，等之无益耳。予录之所未暇也。惟碑帖之传，今犹萄埽资于范模者不少，故复次第云。淳化法帖十卷，
宋太宗雅意翰墨，乃出御府所藏历代真迹，命侍书王著摹板禁中，深得古意。此诸帖之祖也。绛帖，
潘师旦模刻。骨法清劲，足正王著肉胜之失。然驳马露骨，又未免羸瘠之叹耳。潭帖，
僧希白模刻。风韵和雅，骨肉停匀。但形势俱圆，颇乏峭健之气。大观帖，
蔡京模刻。精工之极，盖阁帖之亚也。太清楼续阁帖：
「刘焘模刻，工夫精致，亚于淳化，肥而多骨，求备于王著，乃失之粗硬，遂少风韵。」戏鱼堂帖：
「刘次庄模刻。在淳化翻刻中颇为有骨格者，淡墨尤佳。武冈帖，绛帖之次也。修内司帖
亦有淡墨者，绝佳。」福州诸帖：「鼎帖
石硬而刻手不精，虽博而乏古意。」星凤楼帖：
「曹士冕模刻，工致有余，清而不浓，太清之亚也。」玉麟堂帖：吴琚模刻，浓而不清，多杂米家笔仗。宝晋斋帖：
曹之格模刻，诸帖中之劣者。百一帖：
王曼庆模刻，笔意清遒，雅有胜趣，恨刻手不精耳。
凤墅续法帖二十卷：曾宏父模刻。群玉堂法帖十卷：予少溺志于书，无传焉，而未有所得也。颇喜考寻前人之遗论，纂辑既久，恍乎若有以见其指意之所在，而亦未敢遽以为是也。中岁以来，抱词赋之悔，不复数数然。正德戊寅，假馆老氏之宫，新凉病后，再加删次，深惧古人之法不尽传于将来也。昔人有言：「经术之不明，由小学之不振；小学之不振，由六书之无传。」呜呼，予亦安敢少哉！是岁中秋日，云间陆深识。
俨山外集卷三十四

        </div>
      </div>
    </div>
  </div>
</div>
<!--update:2025-08-29 17:52:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>