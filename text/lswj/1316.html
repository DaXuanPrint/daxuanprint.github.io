<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,目次,卷第一,卷第二,卷第三,卷第四,卷第五,卷第六,跋,陈迦陵文集全文在线阅读,陈迦陵文集全文在线下载,大玄古籍书库">
<meta name="description" content="文集，陈维崧撰。六卷。康熙二十八年（1689年），经陈宗石的努力，包括诗、词、文三种文体在内的《陈迦陵文集》刻成问世，这是陈维崧全集的最早刊本。_陈迦陵文集_全文在线阅读_陈迦陵文集_全文在线下载_大玄古籍书库">
<title>陈迦陵文集_陈维崧_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">陈迦陵文集</span> <br/>
          作者： <span class="inputVal" id="bkauthor">陈维崧</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]59928</span> <br/>
          说明： <span class="inputVal" id="bkdec">文集，陈维崧撰。六卷。康熙二十八年（1689年），经陈宗石的努力，包括诗、词、文三种文体在内的《陈迦陵文集》刻成问世，这是陈维崧全集的最早刊本。</span> <br/>
          封面： <span class="inputVal" id="bkimg">Z_19505.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]陈迦陵文集
[book_author]陈维崧
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,文集,完结
[book_length]59928
[book_dec]文集，陈维崧撰。六卷。康熙二十八年（1689年），经陈宗石的努力，包括诗、词、文三种文体在内的《陈迦陵文集》刻成问世，这是陈维崧全集的最早刊本。
[book_img]Z_19505.jpg


[book_title]序
吾友陈其年旣殁之三月其弟子万自黎城来乃搜其遗稿编次成帙时子万方需次未补住京师甚久数过予谋付梓或谓其年平生工俪体又诗馀独多他非专长可无梓予谓子万阿兄文散体固少然琼林之枝恐未可尽弃也至于诗尤豪放感激当不在俪体下子万韪予言因尽收以去丁卯夏以书抵予曰日者先兄遗文辱君不鄙弃其馀予得尽载以去敬付梓人俪体巳吿竣矣尚有散体在君其一言志首简以吿世之不尽知先兄者予怃然太息曰嗟乎子万可谓不●其兄者矣其年少与陈卧子李舒章游其持论多祖述历下中年始竆极变化复以专攻徐㡼骈丽之文其于古作者之●未竟所能至而止然其天才高逸每序一事委曲详尽钜细毕臻疑近于烦碎者之所为不知其原本史汉葢得物之情而肆之于心者也虽片语单词不乏丽●大抵长卿喻蜀谏猎之遗耳乌足为其年病哉独是子万于人琴旣兦之后务传其兄而后巳故于其兼至之文亦不使轻雨陈根同其芜没古所称死者复生而生者不愧殆子万之谓乎其年可以不死矣世之君子绩学没世以夙昔珍惜之诗若文付诸后人而家无贤子弟或以覆酱瓿者比比也其亦闻子万之风而知愧哉东武年弟李澄中顿首拜●序
先是蒋子京少集陈检讨俪体文行世谓其散体古文在季弟子万所而无其副余企慕久之今年六月子万自安平来保阳手一册示余余读之而叹曰才人之文无所不可其至此极乎夫子云沉博绝丽敷陈藻缋而尤根柢于法言渊明天怀冲澹发为古诗而亦间形于词赋所云元元本本洒洒洋洋固未有不同条而共贯者也诗以六义擅胜而未尝不原于理要书以浑噩道事而未尝或遗乎●歌易理奇奥而●系文言其中每多韵语左氏淹博而排比简练其言多属疏通固知六经之文体制不一而竆源溯流修词立诚总归一致而巳矣今其年先生之俪体旣巳上掩徐㡼远轶王骆而其散体古文亦且方●韩欧蔑视王李殆春华秋实兼有其长玉质金相俱臻其胜者乎夫古文之难言也貌秦汉而窃其离奇旣不免有生吞活剥之诮效唐宋而流于枯淡又不免有蝇鸣蚓窍之讥二者互相诟詈逓为消长学者将何所适从欤先生独能以风人之㫖发抒性情纵笔所之纾徐百折卒不诡于正以自成一家之言则亦近古之最胜者巳葢先生素渊源于家学而复取资于师友故在当时若黄门太史中舍曁次尾朝宗诸君子旣相与称誉于前在近日则合淝长洲大冶曁阮亭愼斋诸名公尤相与推许于后学必有本名副其实而先生之文于是乎必传矣夫万●齐鸣总原于太虚衆音俱举不易乎锺律先生之文屡变而不离其宗逓出而同底于妙亦若是而巳顾余于此独有感焉忆昔平远追陪卽席分赋京●晤对握手言欢夫何执鞭之慕同变幻于廿年挂劒之悲徒萦怀于身后安能不抚遗编而三叹也哉幸有纬云子万为之弟京小南耕为之友庶几香山百卷不忧付托之无人子美多才不致●●之抱痛则先生为不朽耳顾先生之不朽者自在而余特低徊今昔为牵连书之者如此武陵胡献徵●

[book_title]目次
陈迦陵文集目次
卷一
宋楚鸿古文诗歌序
王西樵十笏草堂辛甲集序
王阮亭诗集序
孙豹人诗集序
俞右吉诗集序
刘沛𤣥诗古文序
陶氷修诗集序
叶九来诗集序
许潄石诗集序
许九日诗集序
方田伯诗序
侯硕肤诗序
李延公诗序
石㓅子诗序
张孺子诗序
徐唐山诗序
蒋冷生诗序
水绘园修褉诗序
四弟子万诗序
小三吾倡和诗序
杜辍耕哭弟诗序
王怿民北游草序
卷二
董文友文集序
蒋愼斋文集序
朱㓜安集序
王西樵炊闻巵语序
蝶庵词序
靑堂词序
任植斋词序
词●序
周文夏稿序
路进士诗经稿序
陈石书姜子嘉制艺合刻序
卷三
吴子班读史漫衡序
钱础日史论序
毛驰黄韵学通指序
皇士卧游记序
金陵游记序
历阳遗音序
百愚禅师语录序
寒松禅师指迷录序
赠周栎园先生序
赠邑侯李蔚宗序
赠徐渭文序
邵濳夫先生八十夀序
赠蔡孟昭序
卷四
与张●山先生书
答康小范书
与蒋大鸿书
上龚芝●先生书
与宋尚木论诗书
与方与三敦四书
与侯彦窒书
答汤静文书
上棠村梁大司农书
上宋蓼天总宪书
与王阮亭先生书
与王阮亭先生书
与田梁紫书
卷五
敕赠徵仕郞翰林院检讨先府君行畧敕赠时太孺人先庶母行畧
吴湛传
许肇篪传
马羽长先生傅
邵山人濳夫传
吴姬扣扣小传
中宪大夫嵩少冐公墓志铭
新安戴处土曁配吴孺人合葬墓表卷六
乐章议
文杏斋记
依园游记
重修芙蓉寺碑记
醴泉记
戴务㫋岁寒三友畵记
祭姜如须文
𥙊王西樵先生文
周寿王俞恭●二子咏怀诗䟦
东溪修褉卷䟦
补附一卷末
和松庵稿序
筠廊偶笔序
留都见闻录序

[book_title]卷第一
陈迦陵文集卷一
宜兴陈维崧其年撰
嘉定陆元辅翼王维岳纬云
馀姚黄宗羲梨洲宗石子万
如臯冐　襄辟疆　　　男履端
商丘侯方巗叔岱侄　洢
宋楚鸿古文诗歌序
云间宋楚鸿秋士先生长君而尚木辕文诸先生从子也年十五浩博瑰丽古文诗歌下笔数千言一时文人学士艶称之今年余来云间秋士先生舘予幸舍尽出楚鸿●著授予读之余三复卒业尤惊其姿制风秀绝叹为不可及也嗣是同人衣●之会邸舍之集靡不与楚鸿偕一日同云徐合皓雪已举诸君高会于子玄之宅予时心手旣调景会适凑声伎未奏仰而赋诗葢有好将陌上河邉粉持赠香奁咏絮才之句为子𤣥新聘茂陵用相调谑无何楚鸿伸●染翰挥洒络驿其卒章日夜深宴罢客将归一声畵角城邉雪则又运如凤鸟之斜飞格比游龙之初逝洵●连之绝伎羊孚之佳作矣楚鸿勉之士不幸涉身戎马厠迹离乱悲身名之未立念驰驱而无从销歇风云沉挫上灵君子闻而悲之若夫景物相牵天机偶兆绸缪㶚岸之篇怅惘河阳之作倘亦文人所不废太上所难忘欤然而伟长淡泊卒全身于黄初之间安仁乾没䆒靡躯于太康之末余为世望楚鸿甚殷不徒以其文也况楚鸿家有门风㓜称才子秋士尚木辕文与陈李两君同堂接席渔猎坟典搜扬风雅为神宗以来著作之冠楚鸿又以年少名家阐明宗㫖是岂新豊邸宅可语于宫殿之敞丽北里歌舞漫拟于燕赵之横陈固巳被此声华推为领袖矣至若一门羣从则有旣庭右之畴三异地齐镳河宗子夀连牀并响汉鹭八岁巳有子敬飞白之竒唐鹫三龄颇露子晋吹笙之槪异日者开天禄启石室厘房中之曲定东阁之书兰台诸宋雍容顾盻于其间吾知楚鸿愿为封禅书不作羽猎赋愿为郊庙乐不作委巷歌也余言虽狂楚鸿必将前席而听矣因忆向者余亦年十五李舍人过阳羡余出昭君曲示之徘徊叹赏不去口实旣又飞书会稽陈黄门实有潘江之目今者薄游云间辱秋士尚木两先生披怀投分适舘授粲追思陈李巳不可得今因撰楚鸿序而蝉联及之亦以见年岁之不可追而东平之树葢山之泉为可惜也若楚鸿之及锋而用凌厉无前余乐得而称道焉
王西樵十笏草堂辛甲集序
十笏草堂辛甲集西樵王先生诗也先生先有十笏草堂诗集后则有南徐游览诗曁西湖竹枝词兹俱不载所载者自辛亥讫甲寅才四年尔维崧读旣卒卷作而叹曰凡诗之有编年也讵不尚哉夫人之年境不同时而遭遇亦不一辙论世者考其年境以悉其遭遇而因以见其人之生平则百不失一卫叔宝正始名士渡江以后輙复百端交集谢太傅云中年伤于哀乐正頼丝竹陶冩杜少陵迁徙白盐赤甲间而瀼西东屯诸作益复沉郁顿挫子瞻动遭口语黄州儋耳诗歌笔势●绝平生俯仰年境正复关人笔●事西樵先生此辛甲四年来倐而作官禁近倐而出使西陲倐而掦旌宛洛倐而对簿幕府倐而横罹吏议几与家人不相见倐而覆盆得白扁舟南下父母兄弟妻子握手如平生驩故其诗歌●无端啼𥬇不一非阡非陌若断若续中间如飞狐太行之险谲碻磝滑台之旷衍以及章●遗殿铜雀故台峡猿岭鸟所哀号迁客覊人所愁叹丛祠废驿古戌残城与夫人世间一切可惊可愕可悲可喜之事无不于此四年见之故先生之人益如卫虎谢公而读先生之诗亦如读浣花坡公二集嗟乎睠言节物岂独先生卽以余之不肖自坠地来亦四更辛甲矣中间自少而壮屈指畴昔感●为多怀岁月以悲来怅流光之不再知不独先生辛甲集为然也
王阮亭诗集序
昔者孟子有言曰王者之迹熄而诗亡诗亡然后春秋作孟子所谓诗亡何欤说者曰王室旣东文武道缺一时怀文善诽之匹士类不能雍容恬雅以悟其君王葢激烈之义多而变风变雅出焉诗之所以亡也吾以为不然子所谓诗亡非作诗者亡而作诗之教先亡也温柔敦厚则诗之教也关雎葛覃鹿鸣天保诸章亡论巳平王以后其民流而多思悲愁俭啬而不逾乎礼身虽告哀乎●岐景亳之情未尝一日离于懐也则犹未常一日离乎诗教也板荡之世乃重伤之矣山崩川竭雷电爗爗配天之业不祀而明堂之位忽诸君子谓此其世可以史而不可以诗夫董狐倚相左丘明诸贤彼其才非遽逊于雨雪之征夫草虫之戌妇也咏歌而悼叹之亦风人之致也惟是身经䘮乱●视为越人之关弓而政教束湿难托于舂人之助相不得巳而以编年纪事之体没其出风入雅之才而诗于是遂亡诗之亡也国家之不幸也贞臣●士之所不敢出也胜国盛时彬彬乎有雅颂之遗焉五六十年以来先民之比兴尽矣㓜●者调旣杂于啇角而亢戾者声●中夫鞞铎滛哇噍杀弹之而不成声夫靑丝白马之祸岂侯景任约诸人为之乎抑王褒㡼信之徒兆之矣新城王阮亭先生性情柔淡被服典茂其为诗歌也温而能丽娴雅而多则览其义者冲融懿美如在成周极盛之时焉吾闻君子欲觇世故先审土风故大夫作赋公子观乐蒙瞍所掌葢其愼之今値国家改玉之日郊祀燕飨次第举行饮食男女各言其欲识者以为风俗醇厚旦夕可致而一二士女尚忧家室之未靖闵衣食之不给焉阮亭先生旣振兴诗教于上而变风变雅之音渐以不作读是集也为我告采风者曰劳苦诸父老天下且太平诗其先告我矣孙豹人诗集序
余少读诗则喜秦风每当困顿无●时輙歌驷铁以自豪也继又自悲悲而至于罢酒厥后读楚辞伤其词义悱恻不自振㧞又輙掩卷而叹夫南风之不竞而章●鄢郢之鞠为蔓草也讵必于子兰郑袖诸君卜之乎抑于离骚九辨之哀飒觇之矣以故读秦风楚辞二书知嬴氏兴而芈氏废也且从人之难与衡人较也心知其说不敢以告人余世家吴中吴中诸里儿苐能歌西曲寻阳诸乐府耳乌衣靑溪之地被轻纨而讴房中曲者其声靡靡不足听也卽向者绵驹王豹之徒所骂为不値一钱矣夫声音之际抑扬抗坠之闲其关人性术者岂㣲渺哉故余与都人士相见则必称诗遇博徒卖酱屠狗贩缯诸目不识五字七字口不娴平上去入者亦必强之使歌歌犹诗也歌焉而其人之生平悲愉可喜饮食格鬬嬉笑怒骂不平有槪于中一切于歌焉见之人顾可以不歌乎哉今年来广陵与秦人孙枝蔚歌诗枝蔚秦之焦获人甲申李自成作乱孙子结同里恶少年数十人杀贼天隂月黑失足堕土坑中追者垂及属有天幸得不死后脱身走广陵学小贾则巳倾广陵诸中贾稍学中贾则又倾广陵诸大贾孙子学中贾之三年三置千金诸大贾日以肥肉大酒啖孙子孙子益饮啖自若旦日出扬州北郭门而鸣筝跕屣之相随属者踵相接也一日忽自悔且恨曰丈夫处世旣不能舞马矟取金印如斗大则当读数十万卷书耳何至龌龊学冨家儿为于是自秦陇迎其妇来而僦居于扬州之董相祠旁闭戸日读书间为诗而自曼声以歌孙子旣歌诗而家渐落诗益工歌益甚而家乃益大落人或咎孙子孙子益行歌不辍也曰尔曹何为者今年孙子年四十馀髪毵毵然白张目不阖者如綫●饮酒召之饮则无不饮若忘其年之将老而身之为客也然犹时时为秦声其思鄕土而怀宗国若盲者不忘视痿人不忘起非心不欲势不可耳孙子诗数十卷名漑堂集漑堂者卽董相祠旁孙子僦居处也诗不云乎谁能烹鱼漑之釡鬵孙子之以是名其堂也其犹秦人之志也夫昔人云吴音妖而浮余吴人也愧不能诗然窃附于延州观乐之义因书以报孙子为漑堂诗集序
俞右吉诗集序
嘉禾为吴越之冲邑岩而逼势所必争甲申乙酉间天下风尘起禾中人士流离感槪弃其诸生者甚衆余葢徃徃闻俞先軰右吉云右吉俶傥好竒负大畧居恒意气激扬自许管乐然性沉毅遇王公贵人时或滑稽任诞佐以排调当其处侪軰缔生死交出肺腑相示恳恳如骨肉也诚非偶然者今年维崧客游禾流连五十日越日必过右吉谈右吉居东门外某氏园面大河背崇壑绝不闻道上车马声暇则饮于朱公子家楼朱公子茂昉者亦维崧友也时与酒徒数人醉后大呼脱㡌掷地一时皆以为狂生狂生虽维崧与诸公亦以为吾非狂谁当狂也一日右吉出其所为诗令维崧歌之维崧曰是何其音之婉而且哀悱恻而至于伤乎彼都离黍之遗耶吾为之陈王风又曰有是哉声之俭啬而质●逼促而不能以终日乎是山枢蟋蟀之俗也其风也近于魏旣曰哀伤而卒底于和促●矣不至于徃而不返高凉感激自相劳朂是为车辚无衣之馀风焉秦者大也吾知其为秦维崧三歌诗右吉三太息曰甚矣子之审音也向吾有感于宗周之沦䘮太平康阜之不可以复见也吾是以近于哀也旣而悼贤人之奄逝悲节物之不居吾是以近于●哀也不离于思也●也则犹可图也吾是以屡变而屡上焉今吾子谐啇应吕移隂易阳虽天下之善乐孰有过于子乎又一日任生元祥问崧曰今越中贤豪长者大畧可见矣医卜杂技黄●屠贩如陆圻蒋斐朱茂昉茂晭徐继恩之流徃徃而是矣彼俞子者何以称焉余时被酒跌宕漫应曰是人者长不满六尺吾闻晏婴短小乗驷马高车天下且定世事未可知是人也吾知其起而为相矣
得左氏之章法而出以变化鱼龙曼衍之舞固不碍其升歌象管也呉梅村先生刘沛𤣥诗古文序
今天下能文章善词赋非所称文人才士哉然而遭世訾议与物凿枘遘会蹈机动而●咎兴思事故实亦有三一者标致诞逸神智旷迈接引声势抗立崖岸杨子㓜怼狷之伤杜周甫峭激之累二者词气英俊姿制淸绮浚自才锋了非依傍耗岁月于藩溷弃形骸于土木一篇之工万事都废三者挥斥世资惑溺上灵体●宫殿则般输集于铅椠形状歌舞则牙涓辏于毫素莫不炫等空花幻同海枣盛宪于以夭其年命王勃于以绝其荣●以是三者瑕●所构行路见尤轻●之讥里閈不齿至于纡靑拖紫之彦剖符分竹之人愈相骇愕每加离异吾友梁溪刘子沛𤣥所谓文人才子者非耶年均终贾才逾崔蔡一门昆季如震修疁丹敦白出苍诸君莫不怀文抱质有汉太学五刘之誉沛𤣥又温厚淳谨推诚结纳与人渉物无间燥湿是其人宜能作渭水之赋而轗●不类于敬通赋零雨之篇而幽忧不拟于正长也乃今客游西泠者两弥月日与二三布衣兄弟歌叹辛苦铺叙淸婉锦台诸公深相玩羡仆虽疎傲滋愧不如嗟乎沛𤣥抑仆所云文人才士三者之为累也人亦有言穷而后工刘生刘生今虽少失意非终穷也然则以所为工沛𤣥终当任之以所为穷仆亦何多让焉
陶氷修诗集序
云间陶孝亷氷修江表邹枚吾丘也淹博绝丽搜剔风雅尤工为歌诗与余邂逅吴越间徃返酬酢相驩若肺腑云客游日久诸名隽善诗者徃徃谬摭鄙人论次以行世一日陶子酒酣顾谓仆曰古者大夫相见称诗以见志吾子评隲时彦核矣盍为我言之维崧逡廵谢曰仆不敏罕所知识其敢附于季子虽然子固余之婴侨也庶几一扬扢焉夫诗六经之一也飨祖祢而和神人君子取其声焉古者采之井臼被之柷敔泗磬嶰竹铢黍靡差声患其溢也托之于情情患其格也谐之以器自汉魏以来器亡而声亡矣声所以至今存者则犹頼夫小夫匹妇之情谊士端人无忘讽诽流连遘会忠厚以生虽有隂阳不废昆虫之鼓跃虽有君父不禁臣妾之思哀●其一●吿我匪他岂祗三事大夫责乎厠蔬屩而诵太平吾甚有冀焉矣吾与子生于板荡之后时命抵牾难以自靖服膺小雅飬其中和将不得为文武豊镐之民欤宁以王风终也陶子日子之立论斐然有裨钻仰然他人之訾议者又有辞矣日诗尚荦卓而若軰之声正以则诗尚性灵而若軰之声伦以要诗尚质朴而若軰之诗丽以博繁以悲子何以弭其噏訿毋乃谓二三子实应且憎维崧辗然粲日是所以为二三子也今夫八音胚胎于黄钟四气浑沦乎太簇岂丝竹调夫宫徵而革木谬夫伶伦乎然而淸庙之中或列之堂上或陈之堂下者则轻清重浊实其宜也异哉若軰之言诗吾见其徃而不返者此声也又安望其如抗如坠累累焉贯珠陶子闻之太息曰甚矣哉陈子之审音也王者之迹熄而诗亡而后祸患作吾将以子说诗上之輶轩入之土风庶几遒人采焉
叶九来诗集序
余儿时则巳识鹿●●瑞五先生忆是年实为庚辰余之来鹿城也以张受先礼部故是年西铭太史初殁天下文士知与不知争集于娄余随金沙周先生来则日与瑞五曁吕石香柴集勲徐●朗诸子游置酒楼船临流作赋缨组飞于前箫笳竞于后曜灵旣匿继以●灯城闉未开●驺已驾当是之时忽然不自知其乐也无何邦国沦胥张周两先生相继殁石香集勲●朗亦零落畧尽余葢再过鹿城而瑞五亦巳将老矣叶九来者集勲瑞五之高弟也年少𧴥盛才为人礧砢善使气目光闪闪若岩下电酒间谭说声如●钟余尝于棘闱中漏下四鼓闻有呼于明远楼前者私语同舍生此必吾九来已而果然其礧砢善使气类如此鹿城三吴一都会也多钟鸣鼎食家而叶氏为●自其尊府君白泉先生者●年硕望掩映江左一门羣从如嵋初子吉两君先后成进士子吉又以高第为天子侍从臣当是时也鹿城叶氏●耍甲天下九来居平独扼腕言曰大丈夫冨贵吾所自有所不可知者年夀耳吾鸣筝跕屣旦晚而游于鸣珂狭斜间犹不失吾游闲公子态也以故九来于里中颇多狂名然其自喜日益甚一日者余与得仲古晋诸贤相遇于桃叶酒家九来适至余拍九来肩而语曰九来九来宋大夫之玉钗罗䄂天下莫不闻矣淳于髠之罗襦芗泽臣心巳最驩矣登墙而望者三年于兹子岂无意乎会石卫尉家歌舞有属意叶生者陈生故为此言挑之九来恐诸人闻馀语亟以他语乱之日子愼勿妄言且为我序诗陈生归遂述吾两人交游本末并及九来之生平作一序以报之虽然向者桃叶渡酒家所言九来岂忘情哉
许潄石诗集序
余家阳羡距瀬阳不百里而近申酉之际江南大杀伤而桀●奴之变作瀬阳潘姓者彭氏家人子也旦日大置酒会其属曰人奴之生得无笞骂足矣天幸乃有今日则相与揭竿起困辱其主人白昼横刀市上乗风纵火延烧数百馀家后省会悉发兵捕●潘姓者磔之夷其家又数年余过瀬阳瀬之长老泣为余言曰使许使君为令时得再展一月此軰无噍类矣何至有今日许使君者讳某号潄石楚之汉阳人丁丑进士筮仕瀬阳令扑灭邑中大猾十数将次及潘氏子会使君去卒解后歴任数邑稍迁至廷评官其发奸摘伏皆此类庚子余读书东臯邂逅许先生暇日从许先生游先生被酒跌宕目光闪闪如岩下电醉后拍张而舞呜咽为楚歌庭中栖鹘尽起星摇摇欲堕者大于斗嗟乎许先生此岂酒人哉先生旣蚤年擢高第意气爽豁盛欲有所显白又时会辐辏功绩烂然自谓旦暮可效于天下而王迹旣熄文武道衰京室不纲徃而中踬可●也不得已托之于雅颂见之于謡歌命㫖遥●谲文主谏然其间●岐景亳之思每饭不忘也一篇之中三致意焉葢许先生彚所为诗而目之为诗意云忆余十四五时学诗于云间陈黄门先生于诗之情与声十审其六七矣今先生又告我以意我且将叹望洋哉抑余闻之夫言者心声也声成文谓之音故刘勰有言曰为情造文要约而冩旨为文造情滛丽而烦滥然则维情与声舍意则吾将安仿许先生之教犹之先师黄门之教也余读先生诗大抵风雨内激匏革外宣不陌不阡非途非路序性情则条畅之辞少而危惑之感多论渉历则诞放之旨繁而整练之作寡一曲未终弦摧柱折夫人则孰无情乎均处沸鼎之中同在折苕之上●不存于抚掌事有甚于誓肌而饮食笑言靦焉人面神仙酒色极意荒●此非有异乎人之意也夫意则不能以代为之也许先生之诗先生之意也许先生不尽寄之于诗而寄之于酒又寄之于任诞曼歌亦先生之意也不宁惟是卽向者在瀬阳时鹰鸇疾恶此与古株林巷伯之意岂有异哉会先生属余为先生诗序若仆又何以序先生口不能言请对以臆则犹之乎先生之意而已
许九日诗集序
余未与九日交则巳读九日诗诗皆淸刚萧瑟辛切傀俄余雅相叹慕以为其源出于小雅及读崇祯宫词至六宫尽道江南好无那君王不肯行则又为悱恻数四虽古家父巷伯何以异此戊戌秋余过娄上吴𥙊酒宴余于梅村賔客攟集座中一人简黙而飞扬𥙊酒顾余言曰子亦识其人乎此卽所谓许九日也余越席而揖因与定交去庚子春余再过娄上思一晤许生或有谓余曰彼许生者高阳酒徒耳且生平多博徒卖浆者流子愼勿过许生卽过许生许生顾不在也余过许生许生果他出少顷许生从东来揖余而入门不容旋马与之语●慷豁逹绝有国士风余耸然心异极知九日非常人也八月间秋深矣许生陈生复相聚语于金陵两人之来金陵非两人志也且两人之来金陵俱非以诗故然两人遇则相与言诗卽来金陵仍言诗许生谓陈生曰今天下知两人也则皆以诗哉然天下谁眞知两人者子曷为我言之昔陈思王曰后丗谁相知定吾文耶今者不言臣虽恨于君亦无可如何也子曷为我言之因示以诗且命之序陈生曰㣲子言余将一为论之矧重以吾子命哉夫诗莫盛于今日亦莫衰于今日惟极盛所以为极衰也数十年来陈黄门虎踞于前吴𥙊酒鹰扬于后诗学复兴天下駸駸盛言诗矣然上者餙●剑美车骑遨游王侯间次者单门穷巷之子窃声誉博酒食沈约江淹割裂几尽甚者铜丁花合刺刺不休焉求其●咏乎性情神系乎治术纒绵婉笃鼓动飞濳何未之槪见也若吾子之诗则前者未与吾子交稔之审矣是奚所待今日言虽然陈生言之天下人听之犹之乎以许生序许生也以许生序许生几何不疑其鬻美也则且为之奈何
方田伯诗序
皖桐方田伯宻之先生长君也岁巳卯余识先生于金陵先生与处士公称莫逆交犹记一日者处士公他出先生过访于金陵邸舍余儿时从屏间窃窥之犹昨日事也当是时秣陵全盛六舘生徒皆一时名士宻之先生衣纨縠餙驺骑鸣笳叠吹间雅甚都又以四郊多垒尤来大枪之寇薄于枞阳者岁輙以警告以故先生益慷●习兵事堂下蓄怒马桀黠奴之带刀剑自衞者出入常数十百人俯仰顾盻甚豪也曾几何时而先生则巳僧服矣先生之为僧于长于也崧常过竹关从先生游时田伯亦在关中崧再过竹关而先生念崧故人子必强饭之饭皆粗粝半杂以糠粃蔬菜尤俭恶为贫沙门所不堪者而先生坐啖自若饭輙尽七八器逥思金陵时时移物换忽忽如隔世者噫可感也先生旣隐于僧田伯兄弟益作苦单衣短褐徃来燕楚吴越间燕楚吴越间人多怜之然田伯兄弟力学益日甚庚子秋余与田伯别三年矣一日田伯以书属黄子俞邰曰不腆敝帚子其为我索陈子一言并致书陈子索之者再陈子卒读方子诗喟然叹曰嗟乎方子以彼其才使当汉武时吾丘邹枚何足道哉方氏旣为皖桐望族貂蝉簪组掩映天下而田伯祖父又皆豊功伟业光照竹帛一旦陵谷变迁方氏一门为丗所忌讳几类怪物宻之先生又转徙豫粤隐●无穷时然其里中儿黄金横●者又比比然也以方氏论卽使能治田园生産如中人家田伯之才巳不可及况又能工文章殚思虑以自表见哉居恒叹古今人不相及今观田伯何恨也方氏兄弟三人长卽田伯其诗巳刻之俞邰●中今所为序者是次位伯为人倜傥𧴥大节精于天官姑布子家言生平不多为诗故不及序其诗三曰素伯余最爱其才别有序侯硕肤诗序
侯公子硕肤侨寓湖上居无何槖中数千金立荡尽当事故人卒无所缓●赠遗郊劳之礼缺如公子率未尝邑邑不自得犹嚄唶自豪也葢意气不少落云陈生者东吴之鄙人也亦游钱塘素与公子善且居又相近公子暇则过陈生游因出其诗歌十数卷音节凉●嫓于卢刘也自言世籍北平才性诞放家本尚主少时出入两宫肺腑联辇上一门之内丹朱其毂者数十人十一补博士弟子员十六例袭执金吾声势烜奕拟汉之大长公主家数年以来宫殿煨烬世事溃决自昔淸河戚畹之宅冨平小侯之家莫不流离戎马辗转贩掠而仆独以患难馀生涉瓯粤过齐鲁背亲懿去坟墓幽忧迁播至今尚存然则予今日之弄文墨●翰籍非得已也呜呼岂眞非得巳也公子言未竟陈生起以一巵酒为公子夀曰公子无多言公子本末至今日而何敢言也且是又奚待言犹忆甲申乙酉间先君以党人狱株连鈎钜几不免皖城手公子曁尊甫先生周旋推挽为城门校尉之计者倍至当是时公子几殆公子纵不言仆岂须●忘之耶公子虽失意然尊甫先生尚宦粤公子又壮盛顾盻英伟虽暂隐约非长贫贱也仆不幸罹于大痛新废蓼莪邴根矩孤露之悲盛孝章永年之叹追思时命何以乆长流览曩悰祗堪下涕●钉可期荣●遂绝公子尚以仆为人哉思智危惑才术芜秽发凾伸●●然若惽●与公子述其辛苦巳尔李延公诗序
如臯李生延公经年不与賔客相见则以家难故居恒独好为诗陈生再至如臯读书巢民先生家而李生亦无家乆依其舅氏以故两人朝夕得相见相见则必论诗顾李生诗益工李生旣以名家子一旦门戸偾裂姓名为当世所讳不肯录之齿牙间其尊甫先生又被絷石城情理危廹宗族毁败至欲求为马医夏畦而不可得说者谓李生●不可以称诗卽为诗万万不能善说者旣为此论而陈生亦以为穷民无告如李生将悲其思理瞀乱一不自振㧞而长为无闻以殁世也乃不意其至此于是陈生仰天擥腕而三太息曰夫天之穷李生一何甚哉顾天又安能穷李生自皇室不纲金陵瓦解袁粲王琳之事义亦见于天下矣生亦可不恨顾生虽●难旣非若陇西当日頺其家声而又志行矫然性情忠厚发为诗赋皆凄然有君父之思余悲李生之志窃幸其能自振㧞而又自伤无力徒嘉其志行不能稍与之为力也陈生客岁来如臯常与李生为兄弟交生之尊人慢庵先生又最爱余今再来而慢庵先生已不能卽相见仅时时与生周旋生母冐夫人巢民先生姊也其视陈生不异于犹子也陈生何以得此哉李生旣知陈生生之父若母又甚爱陈生念生之所遭甚苦所为诗近又甚工而比者陈生又将别也李生勉乎哉河淸难俟吾两人聚散亦复不可知安得常常悲歌握手如今日者乎伍胥衔怨而吹箫高渐离感恩而击筑且可而况乎歌诗乎哉歌而不工世谓李生不能歌歌而工世又谓李生何暇歌也然则为李生者不歌不可歌亦不可李生李生其谓之何
石汀子诗序
石汀子姓竒人竒诗益竒其死亦甚竒石汀子姓昝名质字无疑江南宣城昝村人庚辰石汀舘余家授余仲弟书是年余十六呆稚好弄间则从里儿为意钱白打弹棊格五赌跳诸杂●余虽未执贽师石汀石汀顾以师自𧴥毎见余●数且骂至头颈尽赤然余是时又巳窃为小诗石汀偶见之又大以为工提余所为诗笑歌去后五年为甲申余粗渉世事益日夜发愤为诗会与石汀一再相见石城互读其所为诗读巳哭旣笑曰巳矣今世谁知我两人者别去又数年石汀竟死其死也以诗故死于狱悲夫石㓅生平颇兀奡与世率龃龉性又褊陿意所不合掉头去喃喃骂不止终日搯擢肠胃佶曲声牙作为诗如徤鹘击物而鸷鬼●人也如项王战●下喑呜叱咤金铁皆鸣也凄凄然又如覊人之寒起而寡妇之夜哭也其才如象犀珠贝丹砂翠羽瑰竒班驳绝可贵重而天顾不甚爱惜之乃使其流离不得志以死石汀又不自爱惜訾聱讥讪无所避忌诗歌篇什漫漶墙壁间都不自收拾人复不甚爱惜石汀死之日曾以诗托其友某人而某者庸妄人或则以其诗投粪溷中于是石汀竟死石汀死而诗之存者仅仅数十首嗟乎可惜也然而石汀传矣石汀长身痩躯结喉面窄而微黔着短帻形如方屋己丑正月石汀子诗狱起在狱中挟史记一编日夜读旁若无人者羣狱囚相顾吓曰囚何得读书石汀怒且詈益疾读不止俞绶云张孺子诗序
黄冈杜叟于皇诗人也年老而贫僦居鸡鸣埭下生平絶未尝轻许人独深知张孺子孺子名圯授扬之如臯人家亦赤贫常依其妇家以居荜门圭窦●如也性喜㓗喜茗荈家无儋石客至輙为设茗荈间喜饮酒酣耳𤍠呜呜不得意则瞠目而视也或踞地而歌以故里中皆以为狂生杜叟独以为非狂生维崧之三至如臯也则三与孺子游孺子三歌诗戊戌冬陈生初至如臯冐巢民先生谓曰此间有张孺子者可不一识其人乎维崧喜亟从之游时陈生初至如臯时如臯诸公争交驩陈生陈生则喜为狭斜陆博诸●诸公或心非陈生孺子与陈生则心好之晨夕不相舍也醉则与陈生歌诗己亥夏陈生再自如臯适江南有海警陈生道梗不得归益日与孺子歌孺子诗益感●横厉为兵车铁马声今集中所载七夕蟋蟀诸篇是也庚子秋陈生年三十六下第不能归复佯狂而游于如臯焉陈生则愁病不复歌而孺子歌自若甚或披髪而歌于市中一市人尽惊葢陈生三至如臯三与孺子游孺子三歌诗焉孺子诗沉郁顿挫飞扬感动绝似杜陵五律尤多情至语如白头父老悲来说旧又如覊人寒夜作万里家书眞挚不●多读绝句亦掩抑摧藏一语百思生平惟古诗不多作云嗟乎使余非冐先生何知有孺子孺子亦何知有余冐先生之知人能爱士可多得哉若杜叟之穷愁老病轗●道途间其情●于孺子冝也余三年来所与孺子同游之人则曹文虎绣许山涛嗣隆顾仲光炜所游之徐唐山诗序
始余十四五称诗里中里中先予而称诗者数人徐君德蜚其一也德蜚为诗酷好杜陵而余时则肠肥脑满著高●于市上作谢鎭西鸜鹆舞意葢扬扬甚自得也后年稍壮涉歴于世故者●于是始悔向之所为诗而窃从徐君游徐君亦雅善予与里中吴君传星任君王谷朝夕为诗恨相知晚也驩甚唐山者徳蜚弟也读书好大畧于书无所不窥所为制举艺出入守溪昆湖间应有司试有司屡以第一人处之葢江之南为应举艺者无不知有唐山云然唐山固独好为诗唐山之言曰昔予之为诗也里中父老輙谯让之其见●者则大喜曰夫诗者因能贫人贱人者也若人而诗吾知其长贫且贱矣及遇亲厚者则又痛惜之以故吾之为诗也非惟不令人知也并不令妇知旦日妇从门屏窥见余之侧弁而哦若有类于为诗也则诟厉随焉甚且至于涕泣葢举平生之●蹇不第幽忧愁苦而不免于饥寒而皆归咎于诗之为也日者国家罢制举艺不用余因得以曼声大呌而从事于诗也今而后莫予毒也已余闻之为大笑不止居无何唐山出其前后所为诗示余余见其浸●风雅磅礴骚赋掉鞅于汉魏三唐诸名家余读之叹息不置独忆予与德蜚传星王谷称诗里中时德蜚傅星与余三人者皆髯也里中人以三髯呼之今徐吴墓皆𪧐草三髯者独余在耳王谷又避迹离墨山中輙经岁不相见余之与唐山也唐山旣乆僦居吴陵余亦客游东臯七人载反皆以轻去其鄕故乃得时相徃来嗟乎故乡兄弟聚散离合之际可胜道哉因序唐山诗及之则又悄然而悲矣
蒋冷生诗序
李唐葢丹阳多诗人如皇甫曾冉兄弟张籍权德舆冷朝阳许浑俱有声中晚间其风土朴而秀练湖经山之界徃徃多典午时故迹吾生平独叹息昔人所辑丹阳集不传丙申冬余来游其地始●交蒋冷生淸云冷生二十年耆旧弱●以举子业掉鞅艺林诸先生翕然称之旣壮齿不遇婆娑鬬鸡坊与诸小儿为伍非其好也则益工为诗其诗自乙酉以前余不及见论其见者卷轴浩繁不下数十种大约沉郁苍劲浏脱顿挫上者子昻感遇杜甫䕫州之作次亦王建张籍白居易一流义必有系谲必有谏其纒绵讽谕之旨若断若续若灭若没于唱叹间嗟乎蒋子之性情可谓●矣生平急友难重然诺常以槖饘事徃来旧京请室间又冷生自言少时挽弓能至三石石骑骏马逐兎箭如饥鸱呌大泽中为健儿第一今巳弃去乆矣语次若有不自得者又余闻丹阳尚有眭修年思永贺公裳咸能诗修年恨余未及数见仅道上一揖黄公则酒间谈论娓娓数四其所著载酒园诗话余所尤喜云水绘园修褉诗序
水绘园修褉诗一卷共八人王阮亭士禛邵濳夫潜冐巢民襄●梁禾书靑若丹书毛亦史师柱许山涛嗣隆陈其年维崧诗则有五言古七言古五言律七言律五言绝七言绝为体有六共诗三十有八首集旣成陈生曰嗟乎夫人哀乐之交乗而友朋聚散之难必也不亦大可感哉余之居东臯葢七八年于兹矣此七八年中每偕臯之数君子以游于兹园然徃徃恨不克从王先生及余来●州平山红桥之间明●白舫欲与臯之数君子者游而又邈乎其不可得也因窃太息以为友朋聚会之乐如是其难卽余比岁居东臯而冐先生者其家实不如平时始余至东臯兹园也风月之晨烟云之夕冐先生未尝不至余未尝不从其后则岁或十数至矣又其后则四五至矣甚者或一二至噫何其难也今幸王先生旣按部东臯而陈生从阳羡来毛生又从娄东至邵山人虽老且善病然尚健饭形容固未甚惫也东臯数君子虽晨风零雨飘散为多而山涛谷梁靑若尚竭蹶从冐先生后以觞咏于兹园也何其乐耶然是役也邵山人实年八十五且病恐不复数相见而王先生又旦夕将及瓜则乂为之悄然以思酒二参王先生作而言曰夫哀乐之交乗而友朋聚散之难必也诚哉如子言矣使千秋万载后知吾与汝今日之乐也使吾与汝因前日之难而益知今日之乐也其乐又何如乎而况于风曰之淸嘉禽鸟之歌舞与夫都人七女之嬉游乎陈生曰唯唯何敢忘若冐先生之茹荼集蓼而忘其忧以乐其乐也与●梁靑若之服劳飬志以博亲一日之乐则又大可纪者是集也葢岁乙巳之暮春三日云全以难字乐字相激射生出文情文凢四叚作两层极唱叹之致王阮亭
四弟子万诗序
余弟生十三岁而孤十四岁而赘婿睢阳家贫苦不能读书然见诸兄軰为诗又心窃好之间岁一相见弟輙出其诗示余时露惊句今春余从许下来视弟得閲其近作数十首气格●稳卓卓欲度骅骝前余大喜称善弟揖余言曰弟不幸赘居妇家离诸兄僻远自伤年少而孤未得一日之优游挟书以学夫学诗者则如何余曰弟亦知骑乎余少长东南性不善骑岁暮由汴梁抵雒阳则学乗马乗之一日惴惴焉蹑蹬以惊瞿瞿焉抱鞍而骇且恐其二日则怦怦焉犹若有未释于中也至三日则施施焉扬扬焉上下虎牢成臯诸绝坂盘旋萦绕曾不知身之附于鞍手之丽于辔也骋铜驼失足堕马头目尽肿于是顿怯甚视旁之骑且行者胆颤魄悸口呿舌挢而不敢下乃与向之未尝骑者无以异噫是曷故哉畏难而改一蹶而偾事也吾弟今日其盘旋绝坂之日也他日者愼毋畏难而改一蹶而偾事哉睢阳有仲衡恭士叔岱诸先生诗中之王良造父也余且归矣弟其试以此问之小三吾倡和诗序
小三吾亭名也亭在鹤峙上仿元次山结而小之也为亭为峙皆水绘庵中之胜处也水绘庵者何如臯冐辟疆先生之别业也戊戌十一月陈子自娄江拏舟访先生先生舘于小三吾而日与赋诗饮酒焉小三吾倡和所由名也小三吾倡和最多不一集陈子来则序陈子所倡和之诗也先生常语予曰若亦知作庵者之意乎始吾与若先人及贵池吴县●亭桐城历阳嘉善归德莱阳豫章东粤诸君子游风节铮铮一时有太学党人之目无何遘世乱诸贤零落畧尽若先人之悲𪧐草者亦三年于兹矣始先大夫奉先祖大夫而游于逸园及余奉先大夫而游于此庵也雪月之夜灯火彻夜不绝酒人歌叱之声与丝竹相错杂图方櫑器并一切细碎之物不移而具如是者几数十年今巳矣余心悲焉思托此庵以终老焉又以母恭人年高未敢也吾生平于文章朋友寒藉此衣而饥藉此食焉吾臯人士其贫而嗜学瑰玮英杰者可游也弱弟儿子軰粗知文笔可教也余姑息此而后终隐焉自吾子之来吾庐也城东之𧴥郭田以瓯脱石田告矣余不问也算牢盆者数十万缗钱计无所出矣余不问也马医削浆卜算杂技黄●浮屠之告贷者𧴥余门而林立矣奴之肥者●而●者愚矣余不问也日食饭不过一二器胸膈溃闷旧疾间作余亦不问也惟是一诗一文之当余意者若可以贱逾贵焉小加大焉贫易冨而疎当亲焉一徃而●余亦不知意之何从也余闻是说也累欷而三叹夫以冐先生之笃于文章如此冐先生之笃于友朋如此冐先生之笃于文章笃于友朋而能捐弃一切置不问如此况以臯人士如孺子振兮仲光仁昭子硜兼生圣木贞木文虎诸君皆竒才卓●掉鞅当世而又有无誉爰及年才舞象而才且贤以为先生弟●梁靑若以为先生子迁于山涛延公含锐以为先生之中表若甥臯虽远非吾鄕然余所极难忘也余安能不客游于臯哉独念当时先生与先君及贵池吴县华亭桐城历阳嘉善归德莱阳豫章东粤诸先生游风节铮铮一时有太学党人之目诸贤今零落畧尽先君子之弃崧也亦巳逾三年今崧独以故人子千里蹑屩从小三吾倡和然则抚今思昔乐徃哀来余又焉能巳于悲也旁有吴中老教师为冐先生二三十年旧交须髪毵毵白夜㴱张烛目不阖如綫闻陈子言亦述其江淮间旧事泣下不止坐客皆罢去
杜辍耕哭弟诗序
尝读乐府上留田行见其纒绵恺恻恳挚沉吟未尝不临文浩叹莫能去怀及观陈思王怨歌行寄兴金缭寓言管蔡又何其动人至是也甚矣友于同气之际深矣哉自古文人弥躭词赋风骚一道踵事增●然而㫖不外夫飞沉义惟关于月露艺文载之君子无取焉无他越人关弓壮士不为之变色日中掉臂贞夫宁以之输怀强笑者不欢而假寐者恒觉也然则格神祇飨天祖感顽艶察贞●舍伦物吾谁与归辍耕哭弟诸诗恻怆以植旨躃摽以序哀苍浑●长徃而多复郁伊重复抑而又扬飞鸟听而悲鸣牧马闻而仰秣嗟乎为诗若此而善矣昔者樊于期一叹上客伤心雍门子三弹贵人流涕他如牧犊子之于夫妇羊角哀之于友朋寺人孟子之念君王伯竒孝巳之怀父母今观杜子意岂异也夫读于皇先生父子诗者谓之诗人可谓之情人又奚不可哉
王怿民北游草序
北游草一卷娄东王子怿民之所作也古者列国大夫行役必有诗其入人国也束羔载贽而外尤必歌诗以见志今春秋所纪韩起叔向晏婴季札诸人是也秦汉以来古诗失传而班叔皮曹大家潘安仁诸人犹有北征西征诸赋葢赋者古诗之流也今夫天下道里辽濶不知其几何矣士之出游者其间水陆之所经南北之所限必有舟车䟦涉之劳霜露风霰之苦波涛栈阁之危至于一介行李又必僦邸舍雇仆马料费用非如輶轩上使所至有●亿之繁驿舘之盛也以故駪駪征夫劳苦倦●徃徃自言其伤者极多矧夫士之于役者不惮于里之远犯险阻冐雨雾重趼而至固将见用于世也而或摈斥于有司使其琐尾流离为鄕里小儿所笑自非上圣流连怼激而为不平之鸣庸讵免乎而逹者非之以为穷逹命也吾虽不遇矣而徃来所见山水竒变云霞灿丽与夫都邑城郭关梁宫阙一切瑰竒雄伟可喜之物犹足供俯仰资慿吊焉何至为旅客之先啕乎而上者则又非之以为吟颂风物留恋光景此特山林不得志无意于世者之所为也吾虽不遇矣譬如象犀珠玉虽暂困尘壤而久必为世所贵用是故于其所至也见漕艘之络驿黄河之犇放凢有关于国计民生也尤必咨嗟而三叹焉至于恋所生恤同气蔼然有陟岵陟屺之思此则仁人君子之用心也则怿民北游之诗所为作也怿民娄东太原里族为太常烟客先生子周臣端士异公之弟虹友●儒之兄兄弟𧴥才名皆与余善和松庵稿序
尝与友人说诗作诗有性情有境遇境遇者人所不能意计者也性情者天之莫可限量者也人为之也宋子之性情深矣哉或曰宋子系相国文康公胄子家世鼎盛自祖父以来爵位通显仕于朝为名公卿者不下数十人宋子又年少负异才结髪官禁近㝛衞期门羽林军又常从先皇帝射猎长杨五柞间视金安上张安世诸彻侯●弟畜之今且通守黄州蕲黄为古曹刘战争地宋子判牍暇则脱身走万山中强弓劣马一日殪五巨虎归归而置酒雪堂賔客在前箫笳在后酒酣乐作江水为沸光黄间人称说之往往须眉如磔葢宋子生平境遇类如此发为诗宜其激扬奋厉为顾盻以自豪顾乃审音按部不槬不窕抑抑乎有以自下也恻恻焉恒若不自得也则何为者也余笑应之曰客但知境遇而不知性情夫宋子之诗宋子之性情为之也今夫宋子之阀阅固贵且盛矣然少受文康公教束修圭璧折节与贤豪长者为雅游自顾无异诸儒生诸儒生亦常以此多之宋子之抑抑乎自下也是宋子不以富贵骄人也则宋子能守文康公之教也且夫睢阳固擅都会之雄黄州尤极江山之胜乎而中原旣洊经兵燹一时雪园诸子死兦畧尽无一人在者三楚被冦久其受祸亦最深以余所闻刘同人梅惠连王在明曹石霞诸前軰其人亦俱不可作矣独一王子云在耳又老悖不省事宋子能无悲乎其恻恻焉不自得也悲天命而闵人竆也宋子之志也吾故曰性情为之也客若但言境遇则余之境遇穷矣流离困顿濒于危殆者数矣然而丝奋肉飞輙不自禁犹能铺扬盛丽形容声色以奉卜夜之欢终不自知其惫也夫以余之境遇犹能为和乐之言又何惑乎以宋子之境遇顾何工愀怆之调乎哉夫境遇之说不足以限中材又何能以量贤智也客乃唯唯而退至宋子前后诗则有栢鄕合肥太仓诸钜公曁余友恭士甫草论之详矣余不具赘为苐言诗有境遇有性情其异同如此筠廊偶笔序
筠廊偶笔若干则分上下二卷雪苑宋子牧仲所撰著事皆幽奇瓌丽上补輶轩册府所未备下亦可徴得失稽謡俗焉语则遒峭整洁不名一体大约在裴松之三国志注郦道元水经注伯仲间非馀子能彷佛也维崧性●典籍卽至丛言脞史往往有所津逮见夫虞初诺●者流非算愽士卽鬼董狐耳旣骫骳不足道闲有禆于国家大掌故如辍耕录金陀粹编诸书则又腕力孱弱文采不足以发之甚矣纪载之难也向惟秋浦吴次尾先生觚不觚录议论絶有根据近则汪钝庵戸部说铃叙述不苟点染复自斐然吾目中所见说部仅此二种今又得牧仲是编相鼎足矣嗟乎古今事理何常之有秦碑汉碣纪事编年考亭涑水之褒讥夹漈贵与之荟蕞其所大书特书不一书者自后人眎之以为大非偶然之故也至于珠囊旣●玉册安在庸知不偶者之非偶而偶者之大为不偶也哉今观宋子是书核万物之源流贯三才之同异称名迩而寄意远是书也而讵偶然乎嗛为偶笔其犹宋子之谦辞也夫畱都见闻录序
余年八九岁祖父挈来金陵僦宅成贤街莲花桥下后随先大人省试率三歳一至以为常其最盛莫如巳卯壬午两年巳卯寓溧阳宋宪副鸥天别舘是岁遂游楼山夫子门夫子则寓邹满子阁子崧寓鹫●寺者壬午秋也甲申秋先大人会遘鈎党●与夫子仓皇去金陵居一年夫子慷●仗节死先大人亦凿坏墐戸足不至南中者十馀年余尝孑身独游㫄皇冶城桃叶间欲问儿时巷陌往往述不得其处所云成贤街旧宅巳转徙数易主其他宋氏园亭邹氏阁子及鹫●诸旧寓尽灭没荒烟断霭中惝惘至不可问盖人世沧桑而岁月之不足供把玩也遂如此庚申夏子班闻史事来燕眎余以夫子是编发函伸纸顿还旧观盖自癸酉迄今已阅四十馀年其间盛衰兴替之故有不可胜言者展东京梦华之录抚淸明上河之圗白首门徒淸江故国余能无愀然以感而悄然以悲者乎因题数语于后而归之
和松庵筠廊偶笔两序先兄为宋牧仲先生作原稿所轶牧仲先生自济南邮寄时文集剞劂巳竣命工续刋附于一卷末矣巳巳孟夏贵池吴子班访予南平出示先兄畱都见闻录一序畱都见闻录乃楼山父执之遗稿也子班急命予录入集中追思先兄文章随手付人不畱稿者岂仅此二三作哉倘海内君子与先兄有稿紵好者搜葺寄我补登梨枣共成完璧余窃有厚望焉弟宗石书于南平公署之患立堂时己巳四月十有三日也

[book_title]卷第二
陈迦陵文集卷二
宜兴陈维崧其年撰
山阴周金然广庵　　　　维岳纬云
吴江董　誾方南　　　宗石子万
黄陂叶　封井叔　　　男履端
武进周淸源雅楫　　　　侄洢
董文友文集序
尝览昭明太子文●及阮孝绪七畧诸书见其甄汰精英裒次该雅未尝不叹汉魏以来离乱愈多而文章乃大出也士今日蹂躝戎马出入忧患所谓离乱者非欤而运丁建安罕仲宣㶚岸之作时値湘东寡子山江南之制意者文章之说抑尤难之余友董子文友少𧴥才名卓荦有竒气一日被酒跌荡与余放怀述作之事●席言曰咄咄陈生子桓不云乎文章经国之大业不朽之盛事顾文质异●正变殊●总极陶冶未导窽部子其为予言之陈生曰唯唯仆不幸有犬马疾虽然尝闻之矣夫言者心之声也其心慷●者其言必磊落而英多其心窽爱者其言必和平而忠厚偏侠之人其言狷詄荡之人其言靡诞逸之人其言乐沉郁之人其言哀要而论之性情之际㣲矣是以先王采风辑俗用以騐士风考政治輶轩之美播于郊庙话言之怿洽于友邦此文章之所由兴也今者匹妇之致未便经纬文人之长弥工雕缛质愿者风人之义或缺才丽者太始之奥巳漓振兴而扬厉之非得淹博闳玮如子者而谁董子谢不敏因出其生平所著古文诗歌数十万言见其赋铄班马诗宗曹谢记序驰骋徐㡼碑铭上下潘陆以及表启策论令教辩说诸体靡不犁然毕偹余读未卒业为之太息夫文友声名蔚起称誉且满天下独与余雅契最厚知之最深其为人豪迈感●不可一世然当其䘏交游急然诺輙复纒绵婉笃比于胶●也又从其尊公先生宦游江湘上浔阳泛洞庭登仲宣楼寻昔人作赋处江山雄秀士女明媚发为●述葢吞若云梦者十八九曾不芥●也近者归自襄阳葢与二三兄弟阐明艺●切磨经术间又悼同类之萧朱慕昔年之亷蔺当筵流涕对客悲来余益知其系心朋友绻怀伦物者矣又何怪其锋刄横溢情思恺恻感动飞沉耶客曰是又工倚声今夫美人香草属于君王比兴闺襜奚妨染指彼夫以香奁西昆之体目文友者是岂知吾文友者乎离乱之人●寓意焉君子谓可以观矣
蒋慎斋文集序
愼斋先生集若干卷凡序记书启诸杂文若干首先生由进士起家湖广应山县知县奏最入掌礼垣出为江西九江佥宪旣又为瑞州府同知寻守黔之平越府集中文在黔所●为多维崧厘次竟作而叹曰美哉先生之文其谓之夏声乎夫夏者大也国家以文教涵濡中外旣巳三十馀年意必有淳龎魁垒之臣吐辞为经出言成论戞击铿鍧金舂玉应于以发挥天道经纬人事原本王教崇进民风乃求之天下卒未数数见也诚不意当吾世而得诵先生之文先生之文其先生之志也夫尝见今之仕宦者矣居官负赫赫名则僴然提铅椠撡不律从文士争尺寸之誉以鸣尊奢亦常鈎棘唇吻刿鉥肠胃●其猛鸷不难与韩蘓诸大家相抹摋或诹以河渠盐谷戸口阸塞天文地利诸要术輙头面发赤噤齘不出一语一旦太宰除吏稍涉僻距鄕国仅尺有咫虽鲁柝闻邾则犹之迁沅湘谪苍梧也其视吾父老子弟犹之狙猱猨玃之不可一朝居也贾生吊屈左徒之赋宗元与许京兆之书无不家长沙而人桺州也其志陿故其文僿其志诽故其文怼激而刺讥奚所当于●夫匹士之蔼恻者为卽与寺人孟子漆室女之属比量而洁志乎亦甚相莚楹矣先生官给諌言天下所不敢言言天下所不可不言所侃陈皆关家国诸大计至于出守九江之官贵竹坦然就道不以外僚散秩致其牢骚不以荒徼蛮方为芥蒂朝则绘安上之图夕则咏石壕之吏为惮人告哀焉有诵黄芦苦竹于江州司马之前者先生叱之何以诗酒慁乃公若夫钴鉧潭袁家渴标新领异穷高极●先生曰嘻落吾事矣凢先生之志如此故先生之文如是其可传也始先生为诸生与余同舍读书有年酒阑杯𤍠●角槎牙俱浩然有以自命先生旣洊历●贵鸿笔之人为国云雨而余则●落如故朝不坐燕不与厠身佣保作为无●頼之言以自娯先生不鄙我而顾哀我焉葢哀余志也若先生之志皎然不欺其文章与唐陆贽宋眞德秀相伯仲则夫人知之矣先生文坚光毅响绝去今人柔声媚色崭然有以垂后易曰修辞以立其诚书曰敷奏以言诗曰辞之辑矣民之怿矣余于先生之文亦云
朱㓜安集序
梁溪有砥行好修之士曰朱生㓜安余徃来九龙二泉间四十年所见贤豪长者非一●顾絶未知有生卽客亦无为余言生者客岁予方为今词●邹生㢲菴投我友人词卷余疾读一过见其排奡撞激有●瓜出目作其鳞之而意中间时杂数行幽澁处如枯枝●风欲堕而不得堕也又如惊湍崩㵼怒流砰磄或为巉巗嵁崿所束縳旁穿石窦而不●自遂也余时大异之顾语邹生定为谁作生言此武贞友朱生所为因历言其为人狷介逋峭●沉刻苦刋落一切媕娿突梯诸俗习与人交落落穆穆绝不学邑中徵逐子所为以故人莫知生生亦不求人知生平著迷等身凡夫山经地志鸟篆龙文汲●之丛残琅函之隐怪靡不穿穴其中而纵横以出之先生试一见生其不以某为阿所好乎余闻之●然则始知梁溪有朱生矣今年夏余又来梁溪朱生过邸舍谒予与之言书卷之气轩然露眉目间出其古文诗歌示予苍●雄浑自辟蹊径余于是益叹邹生为知人而余昨岁以词人目生为未足尽生也古贤人才士之著名氏者两㓜安一汉管宁一宋辛弃疾管宁为束京高士绳床皂㡌其品行甚高生之为人庶几近之若其发为歌词豪顿感激拟之稼轩复何多让千古两㓜安生一人兼之生其尚勉乎哉俗士所称许何足以尽人材生姑洸洋恣肆以自力千古焉其视天地百物之情态俱于我何所增加矧区区流俗之毁誉乎哉余惧其自伤不遇或頺荡而无俚頼也为歌猛虎行以壮之而又复引满以自豪且罚余向者之未尝知生也王西樵炊闻巵语序
甲辰春三月吏部王先生以蜚语下覊所越数月事大白先生南浮江淮出其诗若干篇词若干篇令维崧读之词则所谓炊闻巵语者是也或问维崧曰甲辰三月之事王先生可谓穷矣卽有旷逹者于此亦冝无●侘傺不平有动于中先生顾日坐请室与賔客为隐语廋语俳语孟浪语且又日为词词又甚工何欤维崧曰王先生之穷王先生之词之所由工也客曰吾子之遭遇可谓穷矣然自揣吾子之词与王先生之词孰工维崧蹙然曰维崧之词何敢比夫王先生卽维崧之穷何敢与王先生比大约维崧之所谓穷者不过旦夕不得志及弃坟墓去妻子以糊口四方耳未尝对狱吏则头抢地也𧴥其薄艺以与贤豪长者游则北里西曲之靓丽輙时时徴逐其间哀丝豪竹之音又未尝三日而不闻于耳也少年生在甲族中外悉强盛小楼前后捉迷藏及黄昏㣲雨畵●垂诸景状徃徃有之今虽迟暮矣然而梦囬酒醒崇让宅中光延坊底二十年旧事耿耿于心庶几不死而犹一遇也以故前者之泡影未能尽忘过此之妄想亦未能中断百端万绪窅窅●●如幽泉之触危石呜咽而不能自遂也如风絮之散漫于天地间䈴茵粪溷之随其所遇也葢维崧者愁矣而未穷故维崧之词将老而愈不能工若甲辰三月王先生之穷则何如拘挛困苦于圜扉间前后际俱断彼思前日之事与后日之事俱如乞儿过朱门意所不期魂梦都绝葢巳视此身兀然若枯木而块然类异物矣故其所遇最穷而为词愈工客曰善穷愁而后工向者不信乃今知之虽然必愁矣而后工必愁且穷矣而后益工然则词顾不易工工词亦不易哉
蝶庵词序
蝶庵者史子云臣读书处也庵外为庭三楹由庭而左逹之为●室又纵之则庵在焉史子葢锄墙隅●地而构之者也庵不十笏明窗交网绮疏栏楯备中列乌皮几一竹榻一茗椀炉薫酒枪手钞花间曁唐宋人诗词杂置几上榻则笙阮筝琶间设焉以俟能者庵之外亦不十笏甃石为砌莳牡丹数本史子居之栩栩然适也性不善饮又不能辍饮饮少輙醉醉则都无省记惟喜作小词常谓余曰今天下词亦极盛矣然其所为盛正吾所谓衰也家温韦而戸周秦抑亦金荃兰畹之大忧也夫作者非有国风美人离骚香草之志意以优柔而涵濡之则其入也不㣲而其出也不厚人或者以滛䙝之音乱之以佻巧之习沿之非俚则诬故吾之为此也悄乎其有为也泊乎其无营也俨乎其若思矜乎其若谋也乆之而若释矣如风水之相遭焉沦涟涣●而成文也如街衢妇孺之歌咢焉●绵涤荡而成声也葢余之为词也如是焉止矣及观吾子之词湫乎侐乎非阡非陌乎何其似两山之束峭壑窘蠢厄塞数起而莫知所自㧞乎抑衆水之赴䕫门乎漩涡湍激或蹙之而转轮或矶之而溅沬乎譬之子子学庄余学屈焉譬之诗子师杜余师李焉虽然毋论当世卽千百载而言●施者莫余与子若也葢史子之言如此余因反覆其蝶庵词一卷沉吟掩抑定为必传又宁独余言以为必传卽子亦当自知之也抑吾两人论交三十年矣向者脑满肠肥年盛气得俯仰顾盻亦思有所建立乃者日月愈迈老与贱俱顾犹不自持流浪于旗亭酒垆间厪厪挟红牙檀板为北里梨园长价沉思畴昔知益不足道矣会客摭邑中故事谈次偶及一先軰钜公客曰此公人品颇足传恨其生平曾作词曲耳余与云臣闻之皆大笑靑堂词序
甲寅春余友史子远公疾将革呼余榻前手一编谓余曰此予年来所为词余殁后子幸为我●订焉毋使其无闻于人也语呜咽绝沉痛可悲余泪滛●承●下不忍应然心则巳私诺之始余与远公同里閈然远公宦游久余亦东西南北覔衣食间岁归率踦闾门一语耳固未尝相知●相知●则自壬子冬远公魏塘归始是时远公新与顾庵曹先生以塡词相倡和余适与云臣竹逸诸子亦为词里门远公甫抵家亟走覔余軰谈词淋漓恣肆累昼夜不止一日酒半远公●髯抵几呼予言曰余词成其命名靑堂乎夫靑堂花之蠲忿者也余不幸生数岁而孤故居荡柝兄弟鲜所倚伶伶俜俜寄居旁郡县姑家虽常举于鄕浮沉学舍为生徒师非其志也戊戌之役闱中已拟元主司以引嫌故卒抑置副车第一人居京师困不自●为人畵花卉禽虫山水竹石或作径寸劈窠书十指䝍●谋捃拾自给墨痕粉迹輙漫漶僧寮酒壁间其所为书间一邀先皇帝咨赏问其姓名惜侍臣黙不敢应也时或诸王帝胄设九賔筵以召之不肯遽至至则解衣脱㡌呌噪无人臣礼而王顾愈重之所赏赉书畵狗马无算然卒无所遇也间輙饮酒而悲一日大醉啮案上椀碟大小数十器几尽穿龈齾齿裂痕侵入颧颊间流血被面坐以此得狂名今刮磨乆故态禁不复作矣然不平侘傺之色顾未尝●也酒旗歌板吾若将终吾身焉乐天知命而不忧余其以词为萱蘓焉可乎余闻而悲之常与余轻舟委浪上下龙池善权两山其间湫洞●黑峰崿崱屴頺溪破壠蛇虎迹半人慑慑不敢登远公则短衣杖策登顿若飞欢呶狂笑声砰鍧崖谷间栖乌杰杰率惊起又余軰窃从北里诸倡游初不令远公知远公輙拊掌排闼至骂公等非长者乃以予为不足与游也则相与敖弄为小词词故多多又极工居无何余苦滞下远公数视余●舍时买莲芡薏苡馈予少间又市鲑菜啖予慰劳如家人乃余濒死不死而反哭吾友也悲夫远公疾仅后予一月其疾也亦患滞下又余两人相驩俱以词故予于远公没哭失声读其词益重伤予心也远公有丈夫子二皆秀嶷能读父书夫人子之思其嗜也于吾亲玩好诸物象犀珠玉之类极细碎不足道犹必摩娑而●置之不敢忘况词之为物流连唱叹其魂魄犹应恋此乎评竟遂覔其子归之
《任植斋词序》
忆在庚寅、辛卯间，与常州邹、董游也，文酒之暇，河倾月落，杯阑烛暗，两君则起而为小词。方是时，天下塡词家尚少，而两君独矻矻为之，放笔不休，狼籍旗亭、北里间，其在吾邑中，相与为倡和，则植斋及余耳。顾余当日妄意词之工者，不过𫉬数致语足矣，毋事为𣸧湛之思也。乃余向所为词，今覆读之，輙头颈发赤，大悔恨不止！而植斋旧所为词，则已大工，今集中所载十索诸词、寄衣汉宫春词、曁酒阑题壁念奴娇词，阮亭所谓杜紫薇后身者是也。植斋秀㧞警悟自为儿时卽有顔子之目迨后学益练识益老才气益喷薄而经竒赋序箴铭书记傅赞诸体出入班马韩蘓间诗则沉博绝丽拟议变化沿汉魏以讫三唐宋元明以来无论也塡词顾矜愼不多作巳足传吾植斋矣噫自吾与子学为塡词其岁月也不为不多矣庚寅辛卯迄于今阅二十馀年矣此二十馀年以来人事日非江河渐下昔之文酒高宴尚能之乎葢同郡之内百里之间平时交好有屡岁不相见者矣文友旣亡程村旋没夜深月黑经过旧游覔当日旗亭北里老伶工亦寂寂无一二人在者展植斋与邹董倡和诸词残煤败楮乎犹见畴昔之练裙檀板也蛛丝蠧迹乎恍遇徃者之酒㾗墨汁也余能无悄然而三叹也耶然则斯词也以为金荃之丽句也抑亦梦●之别录也巳若其诗古文全集则诸先生序之也详故不多赘
词●序
客或见今才士所作文间类徐㡼俪体輙曰此齐梁小儿语耳掷不视是说也予大怪之又见世之作诗者輙薄词不为曰为輙致损诗格或强之头目尽赤是说也则又大怪夫客又何知客亦未知开府哀江南一赋仆射在河北诸书奴仆庄骚出入左国卽前此史迁班椽诸史书未见礼先一饭而东坡稼轩诸长调又駸駸乎如杜甫之歌行与西京之乐府也葢天之生才不尽文章之体格亦不尽上下古今如刘勰阮孝绪以曁马贵与郑夹漈诸家所胪载文体厪部族其大畧耳至所以为文不在此间鸿文钜轴固与造化相关下而谰语巵言亦以精●自命要之穴幽出险以厉其思海涵地𧴥以博其气穷神知化以观其变竭才渺虑以会其通为经为史曰诗曰词闭门造车谅无异辙也今之不屑为词者固亡论其学为词者又复极意花间学步兰畹矜香弱为当家以淸眞为本色神瞽审声斥为郑卫甚或㸑弄俚词闺襜冶习音如湿鼓色若死●此则謿诙隐㡼恐为词曲之滥觞所虑社䕫左●将为师涓所不道辗转流失长此安穷胜国词流卽伯温用修元美徴仲诸家未离斯弊馀可识矣余与里中两吴子潘子戚焉用为是●嗟乎鸿都价贱甲帐书亡空读西晋之阳秋莫问萧梁之文武文章流极巧历难推卽如词之一道而馀分閠位所在成编义例凢将阙如不作仅效●园马非马之谈遑恤宣尼觚不觚之叹非徒文事患在人心然则余与两吴子潘子仅仅●词云尔乎●词所以存词其卽所以存经存史也夫
周文夏稿序
余友周子文夏给假省亲南还暇日挈余同游檇李会贾人请其临塲新艺行世文夏属余点定集旣成且属余序余曰今子之文天下莫不闻又何所事余言者虽然念自总角定交以来晦明风雨欢同骨肉又少小共里閈齿长于余六七岁兄不弃而以弟畜余相知之●诚无有过于余者余何可以无言夫文夏天性忠孝人也今文夏乗高车驷马而游乎里中衣锦还故鄕文章英䍡声誉烂然拟于严助司马相如之徒此天下所知也文夏自二三年以前生于逸乐而不离忧患长于冨贵而不殊贫贱此天下所未知而亦族党亲㦤所未深知也顾余独知之犹忆辛巳年文夏尊人大司空以忤权相故被逮当是时妖异叠见意㫖叵测文夏以司空㓜子年仅弱●耳慷●请从别妻子处分后事司空公一日𡨚卽一日不生还耳于是冐风涛渡长江则几死山东河北大饥道路人相食则几死东平东阿间贼帅蠭起溪谷硗确白昼旌旗出没鼓角之声相闻文夏则乗一骡夜杂于王将军之队以行夜仓卒步骑猝发人马蹂践骑骇而逸堕身万马中属有天幸得免而无何王将军者悍将也不肯行则发七十骑卫以行日将出见一骑绣旗飞鞚而至僞为王将军兵符欲公子合兵符公子归而因以刦公子也文夏则以计绐之遂脱抵京师昼则靑衣徒歩数十里遍谒长安诸贵人白司空公𡨚夜则槖饘入请室从司空公卧耳居无何司空公卒免嗟乎可不谓难哉又数年为乙酉江南遍地揭竿起千里无人烟又冝兴濵于太湖鱼盐恶少年数百人相聚泽中为羣盗一日文夏撡轻舟避地村落间道遇羣盗数百人刦之文夏曰若軰之意云何曰吾軰诚无他欲公子留此耳且固日望公子来也文夏曰诺则以计绐其盗长数人尽纵其所掠妇女辎重以归徐与羣盗曰若欲留我甚善若固能从我乎衆皆曰诺文夏曰吾有老父在欲一归卽来耳衆又皆曰诺文夏遂逸去文夏去而转徙流亡家业资産亦畧尽又数年邑令某某者尚谓文夏世家子是其家不贫思中之则以蜚语罗之法鈎连备至文夏家业又去三之二文夏弥郁郁不自得久之谓余曰吾亲老矣不幸而又罹蜂螫吾安能长老牖下从子游乎虽然畴昔之言则固在也遂行葢文夏为人天性忠孝而数年以来患难贫贱又如此文夏旣巳贵而余者家居田猎乆又横遭世口语作客吴越间文夏念故人擕之广桺车所以慰劳周旋者如同姓然然则非生于逸乐而不离忧患长于冨贵而不殊贫贱者安能殷殷于布衣昆弟之欢若此也若夫文夏之文则天下所共知也
路进士诗经稿序
客问于陈子曰诗何以列于经也陈子曰先王之设诗也将以宣美教化扶进治术倡导性情疏解郁阂是以忠孝之㫖温厚之思莫尚于诗也诗之为体始于风夫风者起于闾阎井臼之间匹夫匹妇男女劳苦之际驯之被乎谣俗逹乎郊庙感君父而致鬼神葢其义如风然披拂肢体流畅心志舒徐浸灌而莫知所从来故谓之风也由是而为雅颂无不沿于风故曰诗之体始于风也若夫诗有兴有比有赋夫人之为诗也正言之不如其反言之庄言之不如其寓言之缘事感物伉●怼激以言之不如触事善变流连拟似以言之今试浏览三百篇出乎赋者什之三出乎比者什之二出乎兴者什之五则又谓比赋始于兴焉亦可也客曰吾子之言诗详矣意所为诗必能审音按律谐曲赴节如汉魏以来曹刘沈谢诸家而后可今之为诗者流治一先生家言屈首比偶湛溺帖括习章句而掇世资岂与古之言诗有当欤子岂更有说欤陈子曰固矣哉客之说诗也今之诗犹古之诗也今之揣摩呫哔而为诗犹古之吟謡趋艶而为诗也闻之诸先生儒者治一经则思●一经之用然则诗之列于学宫也非仅为摹绘牵缀淹丽奥慱遂足以成名也务使词必称意格必称理举凡悲欢愉戚幽离荡徃之境与夫鸟兽草木诡竒变谲之状一切泽之以正大而规之以和平天子采其声可以定乐君子闻其音可以观化孰谓今之制义非延涓之能事䕫旷之极致欤客曰然则今之世治诗者多矣能为诗者几何人陈子曰夫弘正庆历诸先正尚矣远者更仆不胜数近则云间陈黄门先生诗艺衣被天下为制举之神臯毛郑之宗匠乃其教又徃徃而绝也吾里中有路枚元进士其为诗艺也穷研尽态寻变入神属词比事引啇刻徵当其栖气于毫芒之表敛才于抄忽之端●不役采练不损格隽不累道𤣥不堕理故其为十五国风也贞●奢俭如葭●之应律也其为雅也抑何其祷而非夸诽而不怨乎其为三颂也穆乎有明堂淸庙之象焉暧乎有祖功宗德之遗焉先是枚元为诸生其于诗童而习之殚精而治之及举于鄕上计吏车犹寒暑吚唔昼夜缮冩丹铅笔札经营●淡无异于为诸生时葢又三阅岁而成进士枚元之为诗文庶犹古之诗乎若予也少不如人㓜而轻世每玩情于技艺间溺虑于淸狂驱笔所之徒成雕绘及其壮也摩娑五陵之队驰逐三河之塲一应制科主司不言其工卽予亦自憎其非工也者倘所谓天焉非耶客唯唯而退时进士伯兄吏部先生方与予为诗赋之交而进士梓其诗艺亦属予讐校其篇首当有序遂书与客问答者以序之
陈石书姜子嘉制艺合刻序
士不幸具班张崔蔡之才屈首陋巷隐约无穷时而求以有闻于世也实难甚者轗●日久思智亦诎才虑荒谢荣●邈然昔人云穷愁之言易工穷愁而言工吾以为穷愁犹未甚耳洵穷愁奚能工也以吾观友人石书陈氏子嘉姜氏不然石书瑰伟英博文章高旷卓荦夭矫杰然以古作者自命为当世所推服者二十馀年念生平一二故人皆巳掇高第位通显朱丹其毂舆从甚都而石书以诸生●落如故不得已而覊迟困顿于逆旅间然石书与予酒酣嚄唶作蔡泽凉亢语谓冨贵吾所自有也窥其意不恨子嘉与石书同舍十馀年生平温厚淳谨才锋内敛天下一切可惊可喜幽离骇愕鸟兽草木神鬼诞谲之变幻举无所动其中发为文章●然而●爽然而秀按部就族若输般之荟其指端而不敢少溢于尺幅也诚有当世所不可及者余病矣年齿壮盛忧患紏●鲜民之生禽喙苟活犹不自愧悔而腆涊脂韦于当世三尺童子皆羞称之然则所云穷愁益甚而言亦不工莫有如陈生者冨贵则顾盻英竗贫贱则顔色闒茸是惟逹人为能感●以自●耳行名沦沮一不如人而搦管序二子文二子其谓我何

[book_title]卷第三
陈迦陵文集卷三
宜兴陈维崧其年撰
章丘曹贞吉实庵　　　　维岳纬云
商丘宋　荦牧仲　　　宗石子万
武陵胡献徵存人　　　　男履端
宣城梅　庚耦长　　　侄洢
吴子班读史漫衡序
贵池吴孟坚撰读史漫衡一卷凢若干则属其友陈维崧序孟坚者维崧之师楼山先生嗣君也维崧读未竟伏而叹曰嗟乎余今日而益泫然于余师之旣殁也余师以狥节死天下莫不知独是文章之感生平知巳之●见子漫衡一书而不●其有槪于中者余今日而益泫然于余师之旣殁也忆岁戊寅从余师游余才年十四耳记一日者余以制举艺呈先生题为叶公语孔子及太师挚适齐邦君之妻诸全章先生喜掀髯抵几立饮尽一斗曰子异日良史材也出其文徧赞诸坐客复以陈生文赞之邹臣虎先生于是陈生名一日而满大江南北又一日者师见余假道于虞以伐虢文则又益狂喜曰此弦髙之智也而乃得之十数龄童子竒哉又一日者余作霍光论责光以不早●保傅辅助昌邑王至废立大事徒决于田延年无古大臣体先生喜则益大竒之葢先生平日于书无所不窥而尤精熟于史其教维崧也亦必令其精熟于史今先生殁二十年矣愧余将老而无成彾彾俜俜箧中仅仅保守楼山堂集数卷每读集中论史诸作时而悲歌起舞旁若无人时而作为变徵声泣数行下葢旣伤余之老而无成又伤余纵旦暮不死有所篹述述亦无知巳如先生者咨嗟击节共相掦扢也巳兹读吾子漫衡一书苍而劲核而不阿又且始于鸿蒙终于文信国立志皦然不苟何其似余师也嗟乎余是以不得不益泫然于余师之旣殁也昔洙泗弟子身通六艺者七十二人而筑室于塲独一端木子屈大夫弟子知名者宋玉而外尚有景差唐勒而招魂九辨惟章●赋之极哀何者师友之谊人之所同也文章之感生平知巳之㴱则又极不能忘也惜也余将老矣若夫●磨砥砺以卒谈迁彪固之业此则子之责也夫此则子之责也夫是为序
钱础日史论序
梁溪钱子础日作史论数万言集成客问栋子曰固矣哉钱子之论史也今夫留意世事术家所忌恣言成败滋人口实以故疎诞如公等或饮酒惽其机頴或●弄销其思智神器曼放符于自然钱子奚不惮烦耶奚意念之深也陈子笑不答客退适钱子书来属余序余曰微钱子余固将言之向者与客言彼乃以我为非人也夫人各有能有不能陈子与钱子生同世居同郡相善也又同遇世难陈子结髪慕●时阮籍温峤之为人行不问淸浊肆志而巳父老怜之以为淸狂当世诮之以为朽物如客所云饮酒●弄时时有之不以为病也钱子则砥砺廉隅修餙仪羽其所言必为学士大夫所模楷其于古今人品之邪正学术之是非未尝有铢两之差秋毫之刺谬也镜眞僞考成败如奕秋之于奕㤗豆之于御魏文帝之于弹棊也是故钱子与陈子两人之行不同然两人相得愈欢甚钱子风义峻激意气狷㓗谢眺罹岸狱之悲挚虞下饥寒之患陈子不以为非陈子混迹佣保埋名杂作南山种豆作歌寓不平之色东海牧豕担书厠秽贱之行钱子亦深以为是非钱子不能为史论非陈子不能为钱子论序也葢先是贵池吴先生太仓张先生俱有史论云吴先生意气雄伟倜傥非常所著楼山堂史论高文老识成一家言有极笔之叹矣张先生并包坟索淹贯竹素家君尝与崧言间过娄东谒太史见其辎骈云集落●如飞应对颷流侍史腕脱魏信陵賔客三千朱龄石书函七十绝叹为神人也今钱子上下数千年翩翩足乐岂非两先生后劲哉余因迷两人之行不同而志则一并及贵池太仓两先生之论史者以为钱子序若夫著论风指陈子不欲言也陈子者饮酒●弄之人耳论史深心自有相发明者又何藉于此等人矣相发明者何黄子汉臣张子燕孙是也毛驰黄韵学通指序
钱塘先舒毛氏●韵学通指一卷彚说古今声韵之沿革通关旣取柴氏绍炳沈氏谦与所撰诸韵而荟撮之先是先舒有与绍炳论诗诸书又有与芜湖萧氏云从论杜律一书维崧浏览终卷见其摭拾详核根据奥洽发凾伸纸作而叹曰王迹闵缺雅颂失次声律一通旷焉莫讲今者毛氏审音按节穷神入㣲析离合于毫芒辨隂阳于抄忽非好学●思心知其意何以臻此或问于维崧曰夫毛氏鈎贯探索仆旣闻命矣抑亦一艺之末无大裨益贤于博奕而大异壮夫足下固称述之不置何欤维崧曰若者所谓囿䟽属之拘而不足与极天人之数滞徽纆之内而弃窅●于不察也先王系心奢俭寄怀謡俗于是令輶轩采风虽细民匹妇之思致亦或自效于井臼之侧击辕之歌应风雅焉当是时民风愿朴雕朽不作抗喉曵尾鲜所绳墨粤自六季以降曁于金元诗歌则有沈约孙愐二韵词曲则有周德淸韵新声代启韵亦因之以及宋吴才老棫明杨用修愼稍能通古咸有缀辑韵学彬彬备巳若使拟赠妇述祖之篇而必押家为姑作吴●越鄷之体而乃激些成乱染指花间而预为车遮劝进躭情南曲而仍为关郑残客无论实大雅之罪人抑亦是闺䄡之别录也客何昧昧焉而不之考欤客曰然则韵之所系固若是欤维崧曰宁苐此也夫靡顔腻理或致悼于重扃有能为萦弦之思者则隔垣若觏焉贞臣谊士或藴诚于帝阍有能为抚筝之悲者则谗疑遂涣焉甚者周髀以之騐其岁差皇极以之生其纎数游鱼牧马感极于飞沉白鹤𤣥云气通于上下奈何訾同蜡●弃如秋蒂耶维崧以是溺于毛氏形之喟叹也或曰子少而渔猎乐府采葺骚赋又尝纵情伶伎托术弹㩎若是于韵学一途宜习之者稔矣毛氏之说果无鱼豕欤抑子骇东门之锺鼓而畧无送难也维崧曰毛氏一书于撮唇抵腭之间闭口鼻音之际收声转换点呷反叶无不殚其精㣲靡愆铢黍仆钻仰不暇奚所发明乎仆善病作诗苦于才尽作词苦于情长吮笔嚅毫罔焉若失●书韵学之大指如此
皇士卧游记序代家大人昔尚平有志为五岳之游而以为必俟婚嫁毕然后了此夫脱畧世缘而后问途霞表抗迹灵区吾恐五岳之笑人久矣吾宗皇士少好游则从先文庄公为贵游长益好游则奉祀临安拜官冏伯为壮游年来志愈竒意气愈孤愤所遇一切轗●不平之事愈多而其慕为雅游也顾愈甚然迩者北风南枝动成间逖吴山越水便作暌违不得巳而托诸卧游则皇士之游不屡变而弥上者乎天下大矣其间衡岳之烟霞沅湘之波涛石屋禹穴之蟠鬰终南太乙之沉雄九江彭蠡孟潴三峡之汹涌而澎湃也诚何能一日忘于胸中哉仆老矣五十之年行巳过之追思旧游邈不可得卽欲近而问桃叶之灯火访钱塘之士女而经年戎马旷若山河间岁幽忧都为秦楚又况燕齐险阻之邦滇僰辽远之俗又何圣哉沈烱思鄕独下通天之涙锺仪思土能为军府之撡仆与皇士同付之一梦而已金陵游记序
忆余八九岁时家鷄鸣埭下时先少保尚在犹记一日从板舆后遍访栖霞牛首灵谷诸胜时滇南杨龙友读书摄山寺衣●举止仿髴晋人至今思之犹历历若梦中事巳卯余年十五寓白塔巷宋园壬午年十八寓鹫峯寺俱随处士公一时名士如宻之舒章朝宗人各踞一水榭每当斜阳靉靆靑●白舫络驿縠纹明镜间日以为常然是时先少保没已数年鷄鸣埭下宅巳转徙他氏矣后余频过秣陵而风景顿殊人琴都异畴昔板桥鸣珂诸巷荒烟蔓草零落不堪中年萧槭亦欲拂纨展素一序旧游而伤于哀乐輙呜咽中止今观阮亭先生诸记明●而屑瑟靑溪三十六曲曲曲俱在笔端嗟乎先生殆移我情矣秋日过广陵先生出此索余䟦掩抑摧藏泫肰书此历阳遗音序
历阳遗音者和州戴本孝所集也和州葢古历阳郡云书成属其友冝兴陈维崧为序维崧曰子之●是书也何为哉戴子曰夫古之君子于其室庐坟墓俱有忠厚恻怛之怀于其所居山川人物舆俗土风灾祥氛䘲鸟兽草木皆有流连不能巳之故而况天时变于上人事迁于下盛衰兴废之逓作于其间有极难言者夫余历阳人也安能●情于历阳哉顾身隐矣旣巳少贱褒讥而讽谕焉非蓬荜者事也无已则有古人之言在某水某丘某古人所慿而吊也某●某里某古人所游嬉而歌歗也某事某古人所谨而志也吾从而荟之择其言尤雅驯者而悉载之闻不怒而言不伤是则余之志也夫维崧曰有是哉子之为是书也虽然戴子先府君敬夫先生文章气节掉鞅宇内今戴子晜弟又俱肥遯岩穴遂以此终老是岂仅以文章重卽言文章亦宜如古董狐倚相诸人自成一书垂之金石无难者今身旣不用又不克行其言徒藉昔人之遗音以摅其●慷悲歌之旨幽愁怫鬰无可如何之思噫●戴子之志其可悲也巳吾闻历阳一大都会也横江当利南北必争葢徃徃为齐梁北魏间用兵处又闻崇祯乙亥十二月流贼破江北歴阳之忠臣孝子义夫烈妇膏血原野伏尸枕籍者不下数十万人敬夫先生曾以马棰叩留都大司马门司马发老弱士卒五百人徃无一人免者迄今门外有五百人冢云后之览者覩其城郭之崛然以苍山水之巍然以长时代之或兴而或亡葢井●旣巳夷池●旣巳平卽有父老巳无能言其事者有是书也将●然而生感矣
百愚禅师语录序
禅师俗姓谷氏河南南阳桐柏县人以洞上宗旨钳锤学者凢九主道塲大畅于靑龙茶毗于善庆建塔于善权善权者吾邑溪山最胜处历代仙灵窟宅也先是邑中蒋晦斋先生以宰官为释氏护法念兹山自洊更兵燹来榛莾之所丛生獾豕之所嘷啸法席非得人不可于是不狥名不慑势特迎师主是山师至则攘幽剔秽复故拓新寺大治继师者卽师嗣法寒松寒松神明警秀威音肃然其诗则吾友顾茂伦殳山夫亟称之师没后寒松手辑其语录为若干卷藏寺中寒松常为余言师为人淸冲简劭是支道林竺法●一流人及读龙眠先生所为师塔铭条分缕析寒松之言益信旣又读师语录龙驹蹙●天马脱覉时而说法炽然时而拈花㣲笑●叹自一花五叶以还靑原南岳提唱兼行然未有飒爽森张单提●入如禅师之●踸者也则吾于寒松之言益大信噫吾见今之执拂而踞上座者矣其上者剽●古德传灯单文●字支离撏扯嚼蜡捕风輙扬扬然诩于人曰我临济嫡传也是与王谢家不●子弟专以门阅上人者何异甚或牵缀权势慿藉贵游攫人之田庐而鱼肉之犹曰我为祖塔司粪除也五宗严支𣲖也识与不识无不从而呕哕之闻禅师之风亦庶几自愧矣余涉秋行国山道中憇善权寺门松巷屈指畴昔则禅师旣寂晦斋继圽卽寒松亦席不暇暖他徙问其寺则已为豪有力者主之矣问寺中一二病僧曁当日老道人皆鸟兽窜矣惊颷所及林无静柯俛仰之间能无慨然于中乎因至师塔下汲涧水一盂而饮之风霜刻轹泉香而石痩则犹能想见师之为人
寒松禅师指迷录序
西方之教其精㣲吾不得而知也其觕者大抵均物我齐得䘮眎世间一切资生之具凡可忻可羡之属一毫不以动其中西方之教如是卽吾圣人之教亦何不如是其徒之贤愚吾又不得而知也其人能薄滋味恶衣服忘身窘形抑性克欲在彼称之曰贤在儒者见其确苦如是亦必称之曰贤观于今乃有大异乎吾所闻者吾荆溪竒秀甲江左岩壑之巉削则张公善权为最而善权尤以寺名始吾游于国山烟寺之间石之色苍然泉之味冷然松柏之离立者落落然窥其水旱之洞悄然●然酌茗于三生之堂扪雷书所鑱刻处若怒犀骇兕之不受縳而思坏墙屋以自绝也日下舂一𪧐于道院始去及吾再至善权而山林晦●鸟兽悲噑求其一二零甎败甋于荒榛灌莾间不可得泉声呜咽白昼凄凄闻鬼啼徘徊踯躅迷不得路葢寺之●也乆矣而所谓悄然窈然者崖顚谷踣之后伶仃独存恐恐乎其无隣也噫甚矣哉则谁为之也此固向之所谓人天帝释者也此固挟才角力思攫福地而有之者也甚矣哉则若人之为也吾常悯夫世之强有力者欺凌攘夺之习几不测其所终因是思欲逃于西方寂灭之鄕恣睢洸瀁以自适也顾其所为反若是甚乎吾则又安归也夫寒松和尚惧世之诽谤佛教者以是人为口实也不得巳有指迷一编冀存其教于永永焉虽然从来废兴成败之数莫不有物焉以相之是役也庸讵非盛名之不可久盗而天为●其迹于天下乎抑释名而跖行固山灵所不乐与居也金膏玉瀣之区为古栖眞所窟宅则一炬也安知非山光水色助之熖而自为湔洗乎则是人也卽不谓之迷也亦宜
赠周栎园先生序
栎园先生颂系之五年天子怜其𡨚事大白于是先生旣脱狱南还至掦州扬人士识与不识闻先生至无不大喜争持牛酒贺陈生维崧适游扬亦欲一见先生私輙自计曰维崧江表鄙人耳家贫诎于衣食奔走江淮间未获以文章末技奏于先生今来广陵又多博徒卖浆者游虽欲见先生恐未有路也独居㴱念不能自决者累曰如臯冐君辟疆余父执也一日自外至语维崧曰栎园先生知陈生亟欲一相见子无悞陈生闻是言●自喜旦夕谒先生则先生巳枉车骑迹陈生于市中以故左日巳晡复上谒先生则揖陈生入置酒食陈生摄衣就坐醉则歌先生所为诗先生击唾壶和之一座尽惊先生起谓维崧曰老臣获戾六年于兹矣六年以来关木索婴金铁见狱吏则头抢地视卒隷则涕怵息自分旦夕就汤镬以快舞文者意覆盆之中宁知复有今日与诸君相劳苦乎頼国家大恩卒赐湔濯苐念频年对簿株连瓜蔓何止千人为老臣拷掠垂毙者百数十人矣为老臣毙三木下者十馀人矣有司白臣𡨚道死者一人廋死二人馀皆濒死数矣卒无有一人诬服者他变姓名㣲服为累臣槖饘计又不知几何家焉嗟夫何以致此夙夜自思惟是结发为吏实未尝有所恨以至斯也一客起曰诚如公言葢公所至多善政吏民戴之闽人士至作四泣图此皆地远不遑论论吾所及见者公备兵扬州江南甫定告宻繁兴犹忆一日者有急装自北来以马棰叩营门叩巳㨿地坐诸将愕仓卒不知所出公●前上谒急装者熟视久徐曰彼韎韐而白晳何为者公嚄喈曰君贵人吾亦贵人有事当告我急装者探腰下出一牍背耳语良久则㤗州桀●奴虿宦室者反词也公厉声曰若诚反当族然安知非奸民构姑詗之苐君马劳不宜复有所乗坐休之命驿骑及吾廐马以去急装者喜越日侦骑至桀●奴所言果妄事乃解其好全活人类如此又一客曰当公治兵时而江南抚军某者性险鸷尤嗜杀人一日漏下二鼓公●门阖矣诸将哗云抚军趋议事且言速驾车以来不及则单骑来又不及步来人声鼎沸一市人尽惊徃来辕门间公佯卧不起勅诸骑士前后植棨㦸笳鼓大作列炬如白昼然后起起又徐徐行抚军催骑道相望至则诸将士悉坚锐彀弩相向白刅夹道立立堂下抚军坐堂上公至抚军恚良久语曰吏报城外某处有贼巢吾待公至将尽扑杀之公奈何来姗姗者公曰以吾料之必无是抚军怫然曰观察能以百口保鼠軰乎公应曰诺抚军沮则令诸持长铍者退公曰适仓卒未蓐食烦公为某置食食讫徐徐出呼骑士辕门外谯让之曰夥頥抚军趋吾会食向者惊呼奚为捽其髪徧笞之一市人始知向所传闻实谬悉散去城外亦卒无有所谓贼是日也㣲公事几殆客言未竟更杂述先生数十事皆仓卒间戡定大难恩泽及人者堦下人闻之蹑足语至有泣者最后一客年七十馀状㣲偻齿●落且尽述公解任维扬日扬城十万戸砌城留遮道泣联袂成帷天日为之霾旣巳就道哭声撼天地城闉崩摧语絮絮不可竟陈生离席伏奉巵酒先生前曰吾向在如臯冐君辟疆受先生知最●谈先生事最悉今又聼客所言昔李广为将杀降卒乃自刭于公治狱平恕后乃克昌今先生隂德奚啻于公畴昔之事吾固知其徃而必返也岂惟复返自此以后无疆之庆卽以此卜之矣座客孝威邓氏墨倩程氏曰今年先生正五十扬人士思有以觞之卽以子言为先生寿可乎先生大笑为陈生尽一觞
赠邑侯李蔚宗序
丰城李邑侯令冝兴之三年邑大治其行也邑人士皆作为诗歌以送之而属陈生维崧为之序维崧作而言曰夫古今人之不相及也不亦大可感哉古之人吏治与儒术出于一而今之吏治与儒术出于二古之盛时为天子崇吏治餙儒术者上有贤宰相下有良有司宰相为天子治天下有司为天子治一邑有司之权与宰相等成周之世国君修鄕校之礼而士亦得执羔奠雉以旅进于长吏之庭岁时读法●蜡饮酒亦必为之鼓箧释菜以隆其仪筐篚庭实以厚其礼而又未也为之嘉鱼以燕衎之为之鹿鸣以和悦之为之投壶哨矢礼乐射御以●习之故有司之德意洽于子弟而百姓之疾苦亦得告于长上葢士之视有司也甚亲而士之自视也亦不甚贱今之人则不然为有司者有簿书期会之繁剧有文网茧丝之撡切头会箕敛日要月课卽欲与都人士一相见势且有所不暇且士之自贱也又实甚其●者舞文捍法倚府史胥徒以为奸其愚者则皆以逋县官租赋赭衣匍匐于堦下耳故有司之贤者皆不乐见士而士之自爱者并不敢一见有司为贤有司且不敢见况其他乎自侯来冝而侯之待士与士之所以自待者皆一大异国家军兴倍往时冝兴之苦窳也又倍徃时顾侯则无有难焉者渐摩浸溃招徕感化民无所苦而国赋●暇则与士之贤者讲艺敦礼崇信让明任䘏士之获进见于侯者俊秀之外无莠民焉汤生原●维崧中表弟也数年最受公知陈生文鹭维崧弟也其感侯也尤最●陈生者客游久矣间月一归两生必以侯之仁政述之维崧且以邑人之欢忻皷舞于侯之来与悲愁思慕于侯之去者而举告之于维崧维崧曰国家移风易俗之事上頼贤宰相下頼良有司先生一治吾宜而上之待士与士之自待者俱大异焉谁谓古今人不相及也维崧者治下之老诸生耳家贫诎于衣食授书江淮间以糊口先生之庭至今尚未一进见而先生顾若●知有维崧者则又古人所未易及也夫贤长吏之于世也旣不易见而士之受知于当事也又不可忘先生之来也维崧旣不克见矣其去也又何能●而失此知巳乎崧虽将老尚欲一修弟子礼焉侯其许我乎是为序赠徐渭文序
松之为性也虬枝铁鬛干霄拂云巳耳黄山之松独不然纵行半里横行十里弇者若窞破者若窦奔狮怒猊绝不与沙土附地高故也今夫水汪洋澎湃一㵼千里廹而扼以瞿塘之峡两崕束柜万𣲖争门或激之而成轮或触之而迸沫龙螭雷雹诡谲万端是岂水之性哉厥惟势险故其在人也讵无黄山之松瞿塘之水乎哉则吾友徐子渭文是渭文为名家子葢自少师文靖公以承平宰相培植元气汪濊煦沫故流泽远而保世昌又渭文自高曾以来世积勲业其尊甫二玉先生烈才峻性复磊砢𧴥正骨诗文墨妙䕃映艺苑渭文徜徉于隐●麈尾间平流而进亦当取靑紫如拾芥此卽昔人所云王家子弟劣犹当作尚书郞耳乃一旦遘会世变卽屏去经生家言绝口不事复少𧴥异才不自禁制激昻跳荡阑入古作者堂诗歌騒赋下笔数十万言不休出其绪馀溢为绘事輙复空苍秀润识者叹为绝作余常酌酒劳徐子曰夫天下无事公●之后必为公●乃称克家耳于此而厌薄世趋捐弃帖括游●于书畵翰墨者则宗党争姗笑之羣斥为跅●之子若夫今日者士生斯世其地高其势险平流而进为庸士块磊自异为竒人吾见夫鬬鸡走狗浮沉里閈者矣将犹不失为王谢家风况夫才性瑰丽以诗文书畵自表异者乎今年秋徐子将出游而因属予一言以为序西风初肃白露满空余旣壮其有是行而又为徐子悲其遇也诗不云乎我瞻四方蹙蹙靡骋子之行也将何之乎庶几游于成连海上之鄕乎抑恣睢滉瀁于建德之国乎虽然干将镆鎁光气百倍天下自有知之者过锺山有吾友半千龚先生吴门有孝章金先生是二先生者皆畸人而隐于绘事者也徐子见之其必为我问之
邵濳夫先生八十夀序
今人贱老而贵少而邵先生行年且八十岂得不困哉顾今天下之贱文士也其视老人也又甚衣●之胄上车不落则官著作体中何如则拜秘书乗坚刺齿肥乐甚下至屠酤者儿属有天幸生平不识一书饱数十椀肉羮耳若闭戸而诵一先生家言无益不与通也今邵先生年旣八十且又善属文以故益大困邵先生旣久困而平居輙侘傺言曰吾年旣八十且又善属文若軰且如我何哉卒自若陈生之来如臯也客有短邵先生于陈生者曰邵先生虽工诗歌古文辞多读书然其为人非人情不可近子且愼勿与游陈生则窃从邵先生游居无何客又有谓陈生者曰邵先生善使气好座上谩骂人是常于锺㬌陵舟中而面诋其宻友谭元春又常过虞山谒钱宗伯稍待乆之卽骂阍者而去陈生从邵先生游则又●示以诗若文邵先生率又大称善陈生曰夫世之不近人情者何限能骂人者又何限顾论者独●求邵先生则非以邵先生贫且老哉邵先生年八十穷无所依僦居于如臯之城西门臯旣僻远而城西又臯之僻远处邵先生居之绳枢瓮牖出无儿入又无妇也仅一里媪依其门楗以居则为邵先生●火作糜耳邵先生家旣贫然实为廷评公后不惯恶衣食饭必择精凿者性又畏蒜韭诸物不喜与人共食器居旣僻远室中无人不能夜饮诸少年或强留之则绝裾而去旣出戸语喃喃不休人遂以邵先生为非人情不可近且又善骂人羣然哗之其实邵先生衰年暮齿所遇多不如意者人又不能谅先生而或反以溷先生可感也先生所为诗上下汉魏三唐沈郁●浑才法兼至赋序书记诸杂文上逼周秦次则陵轹班马葢先生之学包括史籍根据经术所●一书最号精致尤复博通字学旁核籕篆其编缉巳刻未刻书若干卷皆有裨史学诗集则冐嵩少先生为梓以行世云先生字濳夫通州宪纲录中所谓明诗人邵濳者是也先生每过陈生輙深语移日酒酣抵掌追述生平贤豪长者游如李本宁邹彦吉黄贞父陈仲醇诸先生零落畧尽远者在五六十年前江南人家园亭台榭之盛如无●邹氏钱塘葛氏亦皆数数易主甚或不可问而金陵鸣珂巷昔日所为狭斜游者巳化为圈牢处矣因相与叹息泣下巳又自言骨肉乖违房闱离异五伦之道几于殒灭甚者有朱翁子去妇之事忌妻悍室家道轗轲葢陈生闻先生言怆然如刘孝标所自序也天之于先生甚矣哉夫古今文人才士穷愁者为多然未有穷愁如邵先生者先生旣谬嗜陈生文而年正八十私谓陈生是不可以无言夫陈生则又奚言吾窃悲斯世无信陵公子而乃令邵先生亦不一过其门则先生又出侯生上矣赠蔡孟昭序孟昭时年六十余㓜读龙门游侠列传如鲁朱家郭解诸人心常慕之及览班孟坚前汉书见楼君●陈孟公诸公则又未尝不●然太息也乃今而又有吾友蔡生蔡生名潜字孟昭初字云生吴人也或曰燕赵多慷慨之士韩魏多节槪之夫古之𧴥然诺通轻侠徃徃生长西北者居多至吴音妖而浮谚数谩人必曰吴儿则又何以称焉然古今吴中竒士远不具论以余所闻近世若张敉梁辰鱼钱同爱皆以布衣肮脏颉顽贤公●间甚至屠沽椎埋下贱亦能感槪立志节则又何哉然未若吾蔡生尤竒蔡生今岁正六十适居如臯余时亦游如臯也两人相得驩甚余起而言曰以吾两人客游相得驩甚又适値生六十可无一言敬为生夀乎蔡生曰子无遽吾将与子痛饮数十昼夜以悉余之生平而后求子之淋漓跌岩以为文陈子曰甚善于是蔡生日具醇酒饮陈生陈生饮必大醉先是陈生者饮不能一斗许也至是每日必饮饮必大醉因得尽悉蔡生生平陈生曰吾今而乃知生葢俶傥好大节周人之急古之朱家郭解楼君●陈孟公一流人也以生少时白皙美容止称为江东璧人一时吴间金陵诸少年被轻纨歌子夜争交驩生惟恐不得当斯时也樗蒱饮啖之会意气甚都相与尽一世豪士今其人皆安徃乎生少年多雅游他所称名公●指不胜屈至引为上客者有两相国焉居苕中则客朱平●相君家入闽而杨侗孩相君者且推毂生不置也至以纂修玉牒荐入宗人府者则有冯留仙侍御焉先后所与游从则有冐嵩少许若鲁韩芹城陈木叔李霜囘沈元●诸君子焉以及闽之郭圣朴黄若木徐兴公吴之林若抚徐元叹王德撡诸山人与生称莫逆交者今其人皆不可得而见矣而武夷九鲤之幽邈峄山㤗岱之巍峩皇都帝阙之壮丽以至乗醉而误入王家之浣衣局也今其事又或忆或忘矣然而生至今尚存且称六十翁也生顾不幸哉约畧生六十年中凢所为事人争●之以冐宪副之擢官显要也而舟遇韩太史于途当是时太史实困阸则别宪副而从太史从太史居吴数年太史家复稍稍振则又别太史而从宪副游夫乐冨贵而遗贫贱人之情也生独非人之情也哉生又不记畴昔之事乎陇西之事之急也而其兄亡命至臯桥属又病亟生独藏之复壁中人皆为生危之某别驾之佯以千金●生而生卒还其槖中金也此二事者岂独非人情所难抑人情更有难焉者巳亥夏有故人以大狱系金陵且在围城中旦夕将不测生匍匐刀●血道中五入围城十渡恶浪当其义形于色骨腾肉飞如风樯阵雨之不可覊绁也卒脱故人以归后故人居里中绝口不言功葢凡为生所为者绝难耳问吾常语人曰有人于此置黄金千镒于前而心不动驱猛兽数十于后而色不惊若而人者吾始可与之友今观蔡生信然生今岁正六十愧余客游无以夀生若严仲子之夀聂政兼之囊并无买酒赀可以酌生者惟是述生之生平而作为文以夀生颇觉酒气拂拂从十指出者是亦可以醉生否乎生老而无子一女名含甚明●知书以三世交归冐巢民先生生今且依先生以居云

[book_title]卷第四
陈迦陵文集卷四
宜兴陈维崧其年撰
秀水徐嘉炎●隐　　　　维岳纬云
丹徒李基和梅崕　　　　宗石子万
莆田林麟焻玉巗　　　　男履端
宣城沈　泌方邺　　　侄洢
与张●山先生书
崧自结髪以来谬叨奬掖猥●齿牙巳十四载矣嗣顷戎马輈张世故澒洞眷言畴曩可为涕泪自鹿溪被难臯里赴义秋浦效田光之竒云间秉刘琨之节何尝不似琅琊登山洗马渡江无非触目祗切伤心者乎春间跪捧素书扇头珠玉之赠并读●山文集剖凾发●周恻霭至又闻有国朝古文之●言之欢忭诚经国大业不朽盛事也崧昔年石城数从次尾师游出所撰国玮集相示绝叹为经术畅茂搜葺详雅无何而触机蹈故此书不传竟作裴氏之语林有逊萧綂之文●言之可为感伤先生是书务使汉魏并收根叶悉盛庙堂金石之篇则吴门姚太史崔张恧其温丽军国铭颂之作则淸漳黄相国马郑惭其闳博并人伦领袖文章臯薮被之山川不亦焜耀万●乎若夫平昔石交当时民望稽阮徃覆之言卢刘赠答之作便巳斐然自当见收匠哲也诗曰采葑采菲无以下体抑刍荛所摅愿効万一者文章以心术为根柢德行以●采为锋锷秽如杨雄虽沈博绝丽之文定属外篇㓗如陶濳则闺房情致之赋不妨极笔●见数年来江东英㒞如侯几道云俱夏存古吕石香陆鲲庭诸子稽其忠孝宛在贤门符其点染居然才子虽大文未就而尺锦足观名山罕藏而寸珠可惜录其风雅之事登之谟诰之林又奚损耶匪徒艺苑之鼓吹实乃阐扬之裨助矣反风幸有以见诲何日来阳羡一领教益不然秋间从家君后当过白门图晤也答康小范书
弟维崧顿首小范足下生平忽忽欢笑几何判●之时又成畴曩犹记扁舟祖饯浃日追随君为岐路之吟仆作河梁之曲沾衿星晚承脸露初曷尝不悼此风流讶其云散乎离逖以来频罗口语西隣老女偏嫉倾城东海臭夫尤憎香尉弟浪迹风尘掉头鄕里仲春之望作客嘉禾孟秋之前始归阳羡所幸吹箫无术击筑有徒半载羁賔五湖同调澹心篆鸿诸子屡偕邸寓尤辱周旋每当鬭鸡之会牵犬之辰未能一日忘足下也倾接芳风慰兹良讯知我康生镜边䨇笑遂尔成婚帐底偕栖宛焉得侣玉●倡和丹扇逢迎令我陈思弥殷嘉羡大篇远赋逾稔隆情更玩丹靑叹●多艺初不晓足下擅此伎俩岂近作管夫人弟子耶寓公不苦弹铗乎弟軰忝为地主徒令足下餐绛仙眉黛言之赧然
与蒋大鸿书
大鸿足下仆违足下巳匝月矣离逖之情形于梦●忧思沉湎实不可任今者仆又病念不一通问左右恐魂魄散佚长𧴥故人将罹王稽三不可知之悲或非孔门盍各言志之义是以附尺一道缱绻焉仆闻故鄕之感人所同也有时异域之乐甚于故鄕骨肉之谊人所怀也有时朋友之分逾于骨肉向生流连于河曲蘓子太息于河梁诚悲夫知巳之难遇欢爱之不可忘也仆才露性疎动与物忤神思诞放窃为鄕里小儿所不喜自黄门流落何幸风尘之中得遇足下仆与足下素非孙周髫齓之知终乏孔李通家之契同居江表邈若吴越乃自一面以来义●胶●言协埙篪他人●见足下多怪少可门宇峻整仆又诞放厚自菲薄远于世味颇重訾议㒒与足下亦殊自恨也夫十日不食故人以此悲吟一言相激壮士于焉刎颈非子桑之交独深而庆●之情偏挚也其所以信两人者固巳徴于志白于心夫丝竹之飨神祗金石之会风云乌足以方其孚应哉仆自家居以来家门遘会屡値风飈每听惊弦自憎毛羽间甞栖心洛浦之笙骋意洞庭之乐秣马若木晞髪层城天路遥远良无由缘何必中山畏窈眇之音雍门抚悲凉之撡然后掉头人世也
上龚芝麓先生书
维崧顿首献书芝麓先生阁下嗣顷玉树歌残黄旗气黯西京掌故南朝文笔便巳散失都无裒次音辞所寄惟在阁下维崧东吴之年少也才智诞放骨肉●脱当●贵游目之轻狂向者粗习声律畧解组织雕虫末技猥为陈黄门方简讨李舍人诸公所品●岁月不居二十年于兹徒以杨子㓜之门第●毂不少王茂弘之子孙靑箱遂多上不敢方井大春次不至失枚少儒一流将尽如是而巳且夫轩皇爱嫫母之貌而黜落英魏文喜槌凿之声而弃金石中山闻幻●以屑涕●子过朝歌而囬车何代无贤古今同叹崧窃不自量有所●述矣以为庶女标躃长城摧頺贱臣抚筝䜛疑涣释声音之际穷高极㣲从乎同同也是以失职以来间与钱塘陆圻毛先舒华亭彭师度周积贤嘉兴计东长州宋实頴莗扬㩁雅颂●为一集崧虽謭陋顾诸子皆一时之●也每与骏公吴先生言及此事未尝不抚掌于应徐也屡颂阁下尊拙斋集玩之不置均于玉枕过高唐而近绵驹亦欲一效其音声也辞赋一道古诗之流远溯汉魏近迄开天尚矣然八风旣殊五音迭异江表䡖浮贻讥吴语伧楚沉雄亦类老革夫靑靑河畔草并非造设明月照高楼了无拟议刘越石绕指之语曹顔远合离之篇景宗武夫悲歌竞病斛律北将制曲牛羊意者干之以风骨不如标之以兴会也然乎否乎幸赐发覆焉前叩行台未见从者谨陈书左右以序鄙●二诗尘览并希郢和邯郸托曲于李竒王筠假论于沈约妄冀一言以为重耳维崧拜
与宋尚木论诗书
维崧顿首尚木先生足下前承翰教云声律一道海内知者不过数人嗣当作论诗一书冀相徃复以图不朽归期卒卒此事未果道里淹阻会讯末由敢以刍荛之论为足下悉之幸赐教焉维崧自就傅时屈首家学浮沉制艺间一锋頴旁溢作为古文策论以自愉快实不知天下有诗也年十四随家君后侨寓大桁得以典谒见诸先生长者而一时才喆如云间皖桐诸君车骑軿罗声采辐凑窥其徃来赠答实皆有诗于时私心好之间学为诗忽忽不能工也又以素乏指示未遂咀嚼㓜好玉●西昆长吉诸体少年才思狷冶上灵惑溺旣巳染指遂成面墙●沉思之不●自失壬午舒章来阳羡酒间极论考䆒金石出入宫徵时虽爰居骤闻钟鼓未尝不私相叹赏至于罢酒嗣后流浪戎马紏纒疾病幽忧瞀乱无所不至又常渉历于人情世故之间因之浸滛于性命述作之事益知诗者先民所以致其忠厚感君父而飨鬼神也独是心慕手追在云间陈李贤门昆季娄东梅村先生数公巳耳近益与莱阳姜垓钱塘陆圻吴县叶襄同郡龚云起任元祥研阐体格简练音律●叹诗家渊源良有定论五言必首河梁建安七言必首垂拱四子以及高岑李杜五律贵宗王孟七律善学维颀排律沈宋最擅其长绝句王李独臻其胜要期深造务协天然而又益之以风力极之以含藴礼不云乎温柔敦厚而不愚则诗之为教尽矣虽然诸体捜扬庶几无𧴥七言堂奥可更●言夫诗一贵于境地二贵于音节音节圆亮七律便属长城境地缥缈七古乃为合作昔者仲嘿眀月一叙●●长歌一道杜陵不如四子仆初守此议窃效季路终身旣而思之终有未尽必也静如玉洁动若玑驰徘徊要眇便娟依迟譬之大海安澜澄莹皎彻明镜如拭千里一色继则鱼龙夭矫珊瑚络驿鲛人怪物波委云属于其际卒之江妃一笑万象杳冥老子犹龙成连移我矣若夫七律起伏安顿承接照应八句之中情事互宣七字之中波澜莫贰忽然而始不知所自卒然而止不知所徃抑●浓淡反覆悠长要而论之七律之佳者必其可歌者也其不可歌者必其音节有不安也游鱼出听牧马仰秣又何为哉是以仆于七律一忌抝韵恐伤气也一忌和韵恐伤格也一忌七言排律恐伤篇法也凢此数者格守高曾奉为禘祫足下闻之颇以为然否至于拟古乐府当日贵池吴次尾师谓予以不冝多作近则梁园侯朝宗亦以沿习为讥然仆以为才情之士不妨模范用见倩盻耳顷览松陵吴兆骞汉槎后杂体三十首仆以为可上晲文通下拂君采足下曾见之否河淸可俟赏音实难仆与足下不能不相视而叹也令弟辕文越在千里未●面谈良用耿耿足下观此书谅不以鄙言为河汉耳信阳舍筏之谕琅琊无待之说綂祈来翰以代发●子建伟南子𤣥燕友俱此相质主臣
诗无兼长此言最公济南淸逈胜娄东娄东长公古体特厚近体则时露伧父相不得不与济南分割一隅矣况馀子乎况隆万后诸君乎朂哉其年旣具旷识幸极其所届毋堕浊刦言已亟合掌自懴曰饶舌饶舌薛谐孟先生
其年●于七古篇中谈此一叚最为有得老泉以水喻文潘江陆海当令河伯见之而惊也吴梅村先生近年诗学人握灵蛇论其指归颇为不乏至如其年之穷源探●要于大醇堪为诸家所折●则不仅以树帜见也陆丽京
文人相轻各师一说设端辩难互有发明嵘勰折●之论李何徃复之篇原其指归各为同异若此穷源遡流上自西河下讫天宝研极精㣲可谓兼包衆美一归大成矣向读西陵陆丽京柴虎臣二书叹为风雅功臣得其年掀髯肆言之可以并垂不朽吴弘人卧子论诗谓宜盛其才情不必废此简格发其幻●岂得荡然律吕乃知才虽至竒不外古法譬之酒味非秫麴而醖酿必藉于秫麴也然近日诗家亦知远宗盛唐近师何李而脂粉有馀苍老不足徃徃得王李徐吴之皮毛以为高调采西昆玉台之剰馥以为●艶呜呼尘●固可翳目而珠玉亦难屑投酖毒必至伤生而参苓亦患杂用今日之患不在空疎而在浮靡也其年立论祟竑发言遒逸七古钜丽而不滛诸律秀艶而能㓗阳羡后来领袖无以过之矣吴锦雯与方与三敦四书
犹记丙申秋杪靑溪白石之间与两君缱绻流连披矜浃素谭谐宴谑靡减风人文酒围棊俱臻胜境当斯时也足下旣高预贵游右之亦夙参华●吴下王孙弥工排调金陵鲁子雅善滑稽开曲室以飞觞枉高轩以藉卉岂非𤣥圃之嘉踪爵台之轶事乎自谓此欢可共相保何图一旦零落至此右兄旣薄宦京●缅焉日下君家兄弟至横遭口语流移塞下几几乎终已不相见焉仆江海荡析音驿隔阂旣不●擕手河梁修蘓李之●又朔风四起边地人稀北㕍南鱼杳无可托每一兴思仆诚自恨也常以昨秋至石子岗晨乗一小鹿车过淮淸桥人委巷中访昔年所寓处鲁生出揖髩髪苍然虽房闼宛存而賔徒迹邈药奁犹在而抚掌人非慿览之次泫然涕下矣数年以来旅食东臯时与贤门恒通謦咳长文握手于去年谦六联茵于今岁适闻隹耗正与六兄相聚水绘时也宵中启信喜不自持綂候归艎伫看春水献歳靑阳南部烟花吾三人正可重问耳喜极之馀忽念松陵季子比来奚似体中何如不●为之悢悢脱彼有所●冀录以相贻也与侯彦窒书
崧罪孽●重忽遭先府君大变神魂溃越血肉荒迷卽拟奔讣梁园縁会䟶跌途路有局遂成阏阻五内纡结忽接远唁惶仄奚似四弟宗石先府君在时屡以嬴弱致失教诲今兹孤露益复芜废弟崧又以家业頺破糊口四方顾此㓜孺中心如割足下●切葭莩情锺亲串绸缪卵翼奚俟赘言但念此子㓜龄多病便如百药成童䘮父畧类邴原畴为人兄乃令至此今以先府君灵榇在堂马鬛未封阖门惶遽踌躇进退万难为懐遂令十四龄稚子伶仃千里外兴言及此足下谅为心恻也
答汤静文书
静文足下仆不幸有幽忧之疾惟藉笔●以自遣其在邑中以诗文相切劘者南耕其一也故南耕有作徃徃亟以相示仆脱稿后亦付南耕评定为多一日南耕以不幸说示我仆览其口多㣲词遂未及置评一字且力沮其剞劂之役居数日其童子持还帖辨一篇至仆之未及置评如故也惟作一字与南耕叹其文笔之简而古而止其剞劂也益力又最后则南耕复示我以哭母文仆反覆读之见其蓼莪罔极之感恻怆纒绵乃大加激赏诚不意其文笔之大进乃遂得入古大家堂奥如斯也夫高阳酒徒之好饮也天下莫不闻也而遇名酒在前登徒子之好色也亦其性使然也而遇柔曼在侧爬搔跳跃一徃而●有不自知其然而然者故仆于南耕之文亦遂旁徨淫佚而不自禁也葢南耕前后诸文仅此一篇为仆手评然亦评其文耳亦不知遽付枣梨也大抵仆癖于文又如和峤癖钱王济癖马故披一佳文则豁然心开値人以是非曲●相诋娸则懵如中恶就文论文仆于南耕如是而巳请自今以后老表弟或不弃葑菲有所著述亦如南耕者虗怀下问则仆亦欣然附向秀注庄之义执笔以从纵与南耕龃龉仆决不敢引嫌匿臆掩抑高文不相激赏也噫仆老矣论文之外惽且不辨菽麦在足下则谬以三吴名下士见推耳实则昧昧殊甚诚有如足下所云者恣睢放恣于无何有之鄕犹虑其自●其生也乃谓处人骨肉而妄有所雌黄轩轾于其间也则吾岂敢
上棠村梁大司农书
维崧顿首棠翁老先生大人台下崧自束发读书●从贤豪长者游卽知当世有梁先生犹衆山之有㤗岱百川之有溟渤私心向●愿为执鞭非一日矣昔歳客游燕赵路出滹沱过郑公通德之鄕徘徊久之览其云木鬰苍烟沙绵邈扶舆蜿蜒之气磅礴而藴积地势闳衍其锺为大儒元老也固宜时卽欲抠谒龙门一遂高山景行之慕徒以姓名微贱文采无可观览不足以动高贤之●握是以蹑屩及门忽复自废旣又自念当世招贤之舘斥为车廐公●大夫不复下士久矣有一怜才好士如老先生人之有一才一艺无不愿归门下而崧独以行能頺落不复自振无由自见于长者之前輙复●焉太息思自●者久之然而年逾五十筋驽力●精气溃散不能远适数千里外兼以家贫诎于衣食舟车屝屦之资举无所出乃欲思以生平所业就正有道此实难矣两舍弟自都门来出老先生见赠诗见示徃徃念及鄙人鄙人謭劣何以得此于先生哉用是感激至于涕零夫以数十年仰慕如老先生今旣困于贫贱不克遽就见矣而并不能修尺一致欵恳以自通于左右何其自外于生成如此也是以因石弟入都之便敬和先生枉赐舍弟词原韵一首奉献而又将之寸幅以布其区区者如此崧年来有仝人词●一书采葺颇勤搜罗极傋因舍弟行廹未遑请正嗣当缮冩一通专恳老先生大序也南鸿有便幸恵德音
上宋蓼天总宪书
濶别十年无由伏谒昨岁石弟入都曾以㓜弟试事上凟老先生猥荷云天曲垂●植虽缘时会未遂所懐而衔结高深无刻不镌之心版也崧近况窘诎所不待言惟是年逾五十一子复殇神理荼酷精魄溃裂目今以●崧殆无意人间世矣伏念老先生●陟綂均整齐纲纪弹压百僚之上遐迩承流无不加之畏爱矧在故人可胜额手每思畴昔读书尊府时谓极一时文章声气之盛曾几何年而畴三研德甫草诸君先后化为异物汉槎又越在关外间尝丹过葑溪与展成旣庭追溯旧游流连昔梦虽新欢可续而陈迹极多绕柱循廊懵腾竟日自非太上忘情奚能遣此崧老矣年逾五十便成老翁兼之饥寒困苦怫郁百端不复能胜舟车䟦渉之役自分此生卒塡沟壑惟是昔绪廽环曩情在臆翘首京●恃有老先生一人耳倘邀云庇●假馀年作盛世之编氓理咏歌之贱业更或者事有难期遇多意外室中差有赤脚之婢●下幸添黄口之丁然后毕愿岩阿埋身涧谷所甚愿也然终未敢冀也未审先生何以策我石弟为贫而仕勉狥微官来岁或捧檄出都更望先生加意垂靑多方覆帱为感欲言难罄●布积怀临启曷胜悚切
与王阮亭先生书
不意都门一别乃数年不得见我阮亭先生也不意数年之间我阮亭先生旣罹北堂太夫人之变而又遭西樵先生之戚也痛哉酷哉记西樵先生辛亥寄崧一书并附来自传一首当时便讶何以作如许语未几而●鸾信至骑鹤人归乃信斯文预为之䜟呜呼流水难期高山不再伯牙息撡郢人辍斤兴言及此眞有血俱枯无肠不断一文遥哭幸奏西樵先生灵几之前未审此文得似驴鸣否至于先生白蕐●笃棠棣情●茹苦●悲理之必至但祥琴一鼓虞殡将歌庶望弭哀还期卒哭区区鄙悃惟先生谅之崧年来失一仲弟又䘮一姑母骨肉之●畧亦同之惟是五十之年始生一子今年秋抄挈过家园惟此一事稍可为知巳慰至于阮途巳尽冯铗息弹思息交而绝游将稿项以黄馘善卷之间有披䘮而带索者非他人其必仆也又数年以来大有作词之癖乌丝而外尚计有二千馀首何日一陈之先生也晤珍示知先生入蜀诗卓绝古今不数䕫州子美不识肯令喜事小胥录一帖以见寄否作书将竟忽忆曼殊投笔●然不能终幅与王阮亭先生书
六月中徐艺初入都曾有数行奏记并附拙文三首想巳入记室矣此字去后复接老祖台手札欲易墓表为行状因前文时或尚未逹览俟再承台示然后敢图续报未知向作尚须更正与否万祈明以见谕为嘱崧七月间同健庵先生偶客维扬追忆与先生旧日游踪历历在目虽江山不换而人事都非感念西樵伯●介夫善伯诸先生不觉罢酒红桥廽船法海情●一徃为之恸哭失声也先生览书至此得毋亦为涙湿粉笺也耶渔洋入蜀诸诗眞杜甫䕫州之作东坡海外之文也窃从健庵邺架得窥冩本闻先生巳有刻本便间尤希缄寄为感崧老矣年逾五十一子复殇自分此生巳无意人间世矣年来愁病侵寻筋驽肉缓益复不能为滑梯脂韦态罄折羣公项领前俯仰世间亦复能念江南菰芦中有阳羡书生者●●海内仅有一鲍叔如王先生而复越在数千里相别十馀年先生视仆情绪如此尚有好怀耶家四弟因家贫累重勉狥㣲官今入都赴●曹一切惟推乌左右之感甚感甚数年颇多相忆之作缀之末幅冀得王先生一抚掌也远者不睱录录近作二首
与田梁紫书
梁王园后相国寺前同游铁塔之街偕过金明之苑屈指计之不觉又三年矣田先生无恙耶何无一言及陈生也今岁八月中秋舍弟子万相见于玉峯徐氏园中坐未定首询先生近状知仍下榻侯氏为慰弟老矣一子复殇以此益复衰落形如死●下笔及此神伤久之以先生知我●复一言然又不敢竟言也鄙人生性●惰长兄所知近者年更老大遇复竒蹇益觉退焉自废笛床茗椀之外都不省坐客何语欠伸久之瞪目而巳家贫间一弹铗小不当意輙拂衣归坐此与世龃龉卒乃大困先生视当世谁复眞知陈生乃欲令陈生日俛顔鞠●于诸贵人车廐哉吾计决矣长为天地之放民矣惟是一二知已未能忘情此身不死终当再过雎阳与先生狂歌纵饮十昼夜一●胸中之竒然后归返荆南餙巾待尽更得先生为我作一小传吾事足矣搦管婵媛楮穷墨燥●然久之

[book_title]卷第五
陈迦陵文集卷五
宜兴陈维崧其年撰
武进吴本立菽原维岳纬云
长洲范必英伏庵　　　　宗石子万
休宁汪　楫舟次　　　男履端
桐城方中德田伯　　　　侄洢
敕赠徵仕郞翰林院检讨先府君行畧呜呼哀哉先府君之弃不孝孤九年于兹矣九年之中形貌黧黑精魄溃佚哀号皇遽谋欲●次先府君生平大节用丐当世立言大君子以图不朽不幸神理瞀惑甫一追忆而语塞且气絶者又数数也壬寅仲冬旣谨奉先府君与先妣汤孺人合葬于亳村之新阡乃殡宫巳闭而窆石未鑱念先府君恒以文笔过属不孝孤今不孝孤粗有文笔而俾先府君后先遗行沦没不传不孝孤卽靦焉若禽兽哉异日者何以见府君于地下谨收泪吮笔用述先府君大畧以俟采择府君讳贞慧字定生自宋大儒止斋公居永嘉由永嘉徙义兴生仓四公仓四公生四子五传生卫辉丞弘甫公由湖南徙亳村又五传生耕隐公远畊隠公以名德重一时文待诏徴明常作乐耕图赠之并系以诗有旧说子眞矜谷口今输元亮傲柴桑之句畊隐生思堂公邦为桐庐丞思堂生古愚公宪章古愚生懐古公一经自古愚以下皆以少保贵赠如其官怀古生少保公少保公四子长贞贻邑文学有才名夭卒次贞●天启甲子举人张夫人出王安人出者二贞逹以父任官北京戸部陜西司主事降顺天附知事甲申三月十九之难骂贼死今甲申纪事录中云顺天府知事陈贞逹死之是也季卽府君府君生而頴异英挻异常儿少保公曁伯兄文学公极怜爱之始文学公盛有才名恒受知于督学使者熊公廷弼屡试輙第一弱●覃精理学所纂录大全性理蘓长公文●纪录彚编诸书数十万言旁及脞谈丛史稗官杂爼并撰当垆度世桃花诗谜诸传竒复不下数十万言文名赫赫●一时屡试不第竟邑邑以瘵疾死少保公哭之恸●顾而见府君兰芽玉茁瑜珥在旁则又破涕为笼曰此宁馨者何必减阿兄耶则又益怜爱之年十七补博士弟子貟无何以高材生食饩于庠癸亥娶予母汤孺人㝷侍少保公入都甲子以少宰摄●宰篆因会推忤逆璫意与杨左诸公同削籍府君遂侍少保公家居乙丑少保公称六十觞维崧生因名之曰崧思宗皇帝卽位湔洗忤璫诸大臣擢少保公南京都察院都御史㝷迁北京都察院左都御史无何因他事忤权臣意复削籍府君复侍少保公家居当少保公之官南都御史也府君鄕试巳中式矣曁塡榜主司者以嫌故抑置副车第二人府君生而性至孝当其两侍少保公家居也并所以事母者事诸父诸兄者恂恂如也惟谨季父署丞公无邑屋居府君叹曰岂有贵为介弟而邑中无数畆之官者乎卽推所居屋居之伯兄没巳数十年语次必涕泣次第锓其所著书以行又倜傥任节槪喜賔客好士日者常遇一客也以扇障日而行于市中视扇欵识则勒卣先生也府君曰余知有周生久矣趋而揖卽与定交又一日金阊道中遇一偻而蹩者府君曰此偻而蹩者必南昌邓左之履中也而邓先生亦言髯之绝伦超羣得非阳羡陈公子乎两人皆大笑纳交去葢其喜賔客好士类如此府君旣性至孝事父母曁诸父诸兄者惟谨乃癸酉罹生母王安人变乙亥五月罹少保公变七月罹嫡母张夫人变府君擗踊哭●膺大号口咯咯呕血几不欲生当是时少保公甫没文学公又蚤逝孝亷公以嫡故修䦧墙之衅于主事公怨家螫之势岌岌惧不免府君曰事急矣则走而控之诸老先生前其所以捍卫两兄者无问其畴肥而畴瘠也亦无问其孰燃而孰泣也救主事公尤先救孝亷公居无何而两兄之事解怨家亦咋齿无如何矣怨家者里中要人某也先是少保公以累朝老臣一旦里閈少年以新进掩出少保公上属天子方贵幸之而少保公者固自若也要人恚则以他事削少保公籍至是益修其●于身后云然方要人之贵幸也或倨见里中之诸父老顾独时时严惮先府君常以好语召府君曰公子如出吾门者吾能尊显之客语府君府君卒不徃府君旣服阕家亦日益落然益折节嗜读书揣摩天下事一时江表诸先生俱以诸生𧴥大畧仿髴东京厨顾府君旴衡时势上下数千百年与诸先生者●相结也戊寅而留都防乱公揭之事起防乱公揭者葢为怀宁阮大铖发也怀宁魏阉乾儿思宗皇帝镌之九鼎比于魑魅魍魉然犹横踞南都以酣歌声妓奔走四方无识之士辇金十万至阙下朝中多隂为羽翼者势且叵测贵池吴先生次尾时读书予家与府君扼腕此事会无锡顾子方先生来三人者雅相善也意又相合吴先生随于灯下草一揭顾先生首倡府君次之葢揭中虽遍列当世淸流然主之者实止秋浦梁溪阳羡三君揭未布或泄之怀宁怀宁愧且恨恨乃次骨无何而●迹荆溪要人幕中要人卽前所云怨家者某也二憾徃矣酒阑歌歇襟解缨绝醉二参怀宁輙絮语陈贞慧何人何状必欲杀某何怨闭门泣目尽肿是役也虽仅仅太学举幡乎然义声一呼枉正立决使天下复知春秋之义不䧟于乱贼之诛府君此举实为首功云明年为巳卯府君射策陪京寓溧阳宋宪副园中当是时金沙周鹿溪先生方以议礼家居宛陵沈畊岩先生以诸生辟召首掊击杨相夺情归卧敬亭不起秋浦吴先生则主持淸议于南中一时名德如岂山张尔公吴门钱吉士龙眠方宻之归德侯朝宗如皐冐辟疆嘉善魏子一诸先生无不云集石城府君顾盻其间自大司马范公司业周公以下皆虗左引重之每当车骑阗集冠葢络驿命酒徴歌輙呼怀宁乐部仰天耳●复与诸先生㦸手骂怀宁不止灌夫之祸始于●席矣甞与诸贤会饮冶城诸贤争相标榜逓有品目或目先府君曰是客●绵温原而识议矫然不阿古人可作其三国鲁子敬乎府君美须髯躯干瘦削音响如●钟神明挺动奕奕䕃数十百人亦朗朗如万间屋故陈黄门卧子赠诗有曰此客乗靑翰飘然若有神而李内史舒章亦曰君身虽短精神长必逢国士多●慷葢府君神锋渊著而风采焕发屡为上流所叹赏也始少保公居官不留一钱作人无长物府君复倜傥好施与不治家人産业然賙人之急恒若鸷鸟之发旣巳存亡死生矣解纷排难尤不愿使人知人亦以是争德之壬午春余母汤孺人病殁府君哭之恸秋复应省试复不第府君●然太息曰士不幸生今日边腹交讧楚䂊皆糜烂枞阳濡须间壁垒相望吾●卒未知死所尚挟三寸柔翰与哙等伍乎属朝中正人黄石斋道周范质公景文成宝慈勇相继皆●逐府君屡变服走送江上日涕泣里中要人且再起事殆未可知属自天幸要人起卒败然天下大事巳去势且为之奈何至甲申而遂有三月十九之难主事公小臣死之府君则益日涕泣方图与云间金沙诸先生共襄祖逖刘琨之举而怀宁骤用事矣是岁也弘光帝立府君则走之南中蒲伏阙下为少保公请䘏上书书畧曰当魏忠贤播虐之时臣父守道守法削籍者一而削籍尤在诸臣之先当周延儒柄政之时延儒则臣父之同邑也臣父守道守法削籍者再臣父自下吏神祖㧞置西台神祖知臣父●矣臣父所至尽职勤勤以人才为念所条奏皆天下国家大计言人所不敢言是臣父之不敢𧴥神祖也臣父不爱官爵性命为魏忠贤所首恶而先帝起之田间总宪南北先帝知臣父●矣臣父卓然特立不为诡随斤斤惟国宪是守是臣父之不敢𧴥先帝也臣父刚肠疾恶●道难容虽屡受知于圣明亦屡见黜于羣小语云人情穷则呼天疾痛则呼父母君犹天也犹父母也臣之情穷矣疾痛于心十年于兹矣君父之前而不自诉其情终无可诉者矣臣父殁后僚友桑梓谁念国之黄髪臣兄弟㷀㷀在疚形影相吊父有忠节不能剖心自明无面目立于人世今臣兄顺天府知事陈贞逹以小臣殉难不敢偷生臣之馀喘不敢以臣兄之死混渎天听者以臣父忠节未著臣兄死亦未瞑目也照得先臣都察院左都御史邹元标吏部尚书赵南星俱被魏忠贤之祸赠谥𥙊葬久荷全典臣父忠节与元标南星等伏乞皇上念先朝旧臣照例优䘏给与应得赠谥不惟臣父衔环地下而臣乌鸟之情可无永叹于松楸之下矣书上制曰可陈某准予𥙊三坛造坟安葬赠少保䕃一子入监读书府君旣以䘏典久居南中而阮怀宁者方贵用事夙又恨府君次骨盖先是巳捕鹿溪先生系之请室矣先生者亦以防乱揭故为懐宁所切齿者也府君日则席藁银台门而夜则槖饘从先生请室中或且为府君危之府君●髯抵几曰男儿死则死耳何畏耶卒诣狱自若九月十四日日下舂卒有白靴校尉数人者至邸中縳府君至鎭抚出一纸●尾有秋浦呉先生名吴先生先一日亡去而刘侨者故思宗皇帝时旧锦衣也夜漏三下鼓以一小赫●与鎭抚冯大畧谓东林后人无故杀之以起大狱纪纲门逹之事可鉴也冯●书意动而司马练公国事亦为府君星驰诣贵阳而相国王公铎亦以书致鎭抚狱稍稍解狱解后府君蹑屩归里门口郁郁不乐又一年鹿溪先生卒赐死狱中北兵下江南江南亦亡呜呼小人之于人国也甚矣哉乙酉之后府君念家门世受国恩非平流寒畯者比又念一时同类散佚畧尽捐躯绝脰半登鬼录于是凿坏不出坐卧村中一小楼足迹不入城市者二十年惟以嫁女之役一至松陵境上会葬友人一至兰陵道中与金道隐堡万●康曰吉耿𤣥度章光邹欿伯延●诸公悲歌痛饮三昼夜耳楼之上●十三经廿一史各一部馀则襍列楼山堂集雅实堂制艺壮悔堂文集陈黄门遗诗吴梅村乐府朝夕吟诵声振林木寒暑不辍以为常暇则曵杖而游于田间拾遗秉滞穗以归或数日不得饮食则且餔糜也岁时伏腊张少保公像于堂上立维崧兄弟軰于堦下而语之曰若知祖父之所从来乎读书明大义幸无忘若祖父为也言罢泪浪浪下丙申侯仲衡方岳至自雎阳姚瑞初宗昌至自吴门沈高逸夀辰至自宛陵府君喜则与为十日饮无何为五日醉后令维崧诸弟诵屈大夫卜居满座为楚歌府君闻而悲之越数日病病遂不起呜呼痛哉府君生平著撰有皇明语林山阳录雪岑集交游录秋园杂佩唐宋八大家文选府君生于万暦甲辰十二月初九卒于顺治丙申五月十九享年五十有三配汤孺人御史大夫汤公京兆女后于康熙二十年长子维崧恭遇覃恩赠处士公徴仕郞翰林院检讨母汤氏赠太孺人又于康熈二十三年季子宗石恭遇覃恩再赠处士公文林郞安平县知县母汤氏再赠太孺人子男五人长维崧邑庠生以博学弘词应召御试一等第十名　钦授翰林院检讨娶佥宪储公昌祚孙女次维嵋邑庠生娶礼部郞中周公镳女次维岳太学生考授州判娶女学吴公濯时侄女汤太孺人出次宗石太学生安平县知县娶河南归德府啇丘县戸部尚书侯公恂孙女贡士侯公方域女次维岗娶商丘县夔州府知府宋公名世孙女庶母时太孺人出女二长适冨民县知县吴公正心子庠生璟早殁次●御史吴公焕子全昌孙男六人长履端娶庠生吴公湛女次履和娶萧氏维●出履端出继维崧嗣次洢宗石出次溶次维岗出次维岳出皆㓜未聘孙女十四人长字庠生范公长子　　维崧出次字柘城县戊子举人新河县知县王公培长子太学生鍊一宗石出次字吕英维●出次字啇丘县侯公方岩孙象●廪生侯公明子次字新安戴公明信子乾铎宗石出次许字癸丑进士浚县知县蒋公扶晖第三子维岳出馀俱未许字不孝孤维崧泣血谨述
敕赠时太孺人先庶母行畧
岁戊戌四弟宗石自啇丘闻生母讣奔丧以归并以是冬十一月葬母于里中之新阡行有日矣宗石泣且言曰石兄弟五人不幸处士公见背魂魄溃裂今石与弟岗复罹生母大痛又因处士公殁后入赘异鄕故母之殁也衾绞含敛不●一视兹者马鬛将封并不得一言以为母不朽其若为人子者何兄其为石纪之用乞当世之大君子立言能文章者崧窃自惟自壬午失恃丙申失怙荒迷闵㐫文笔頺废矧两亲未葬墓门片石卽欲差次生平大畧以请贤人长者铭尚含毫饮泗而有所待也今又何以志庶母乎虽然母之梗槪有不可揜者因泚笔而为纪大约母之德也不自见其德惟善体处士公之德及吾母汤孺人之德以为德者也吾母汤孺人性仁厚简重寡言笑事舅姑孝相处士公顺敎子姓爱而严御中外和而有礼一时大家阃范咸啧啧称吾母第一中年因家事繁剧又见庶母柔顺谨●其治家有法度遂力请处士公以母佐之其佐吾母也一禀吾母教一切糁酏●髓麻枲刺绣诸细碎能代吾母勩并不令吾母知母之不自见其德惟体孺人之德以为德也如是迨壬午吾母孺人殁后藐孤三人妹二人独崧稍长已有妇馀俱㷀㷀未有成立母视诸子女长者延师傅㓜者调饮食推燥湿唯谨不异吾母孺人在时处士公喜癸未弟宗石生始处士公喜賔客癸未以后处士公旣誓墓不出绝不与戸外通家亦日益落或至不足以供饘粥然其喜賔客如故远方賔客至亳阳而舣楫于水西桥下者率皆为处士公来也吾家虽甚贫乎而母必黾勉有无求所以得处士公欢者万状客或卒岁不去或一客而居吾家者几至二三十年母始终无厌斁惟谨不异吾母孺人在时处士公益大喜其体处士公之德以为德而终不自见其德也又如是壬辰弟维岗生越五年丙申不幸先处士公逝呜呼痛哉家门荼酷至此已极逾年而母亦亡维崧两亲大故而终天罔极之恨有殁身不可解者犹頼母在以抚吾㓜弟母亡而弟赘异鄕并携㓜弟而依其妇家以居呜呼谓之何哉母亡二十七年以子宗石于康熙二十三年恭遇覃恩赠太孺人母姓时氏生于万历庚申年六月廿四日卒于顺治戊戌年六月初八日享年三十九岁子二人长宗石太学生安平县知县娶河南归德府啇丘县戸部尚书侯公讳恂孙女贡士侯公讳方域女次维岗娶商丘县䕫州府知府宋公讳名扬孙女孙男三宗石出者一维岗出者二孙女八宗石出者七维岗出者一长孙女字新河县知县王公讳培长子太学生鍊一次字侯公讳方岩孙象●廪生侯公讳明子三字戴公讳明信子乾铎宗石出馀俱未聘未字石将求当世之能文章者为母不朽维崧谨铨次其遗事于左维崧谨迷
吴湛传
吴湛字济明一字又邺尝问之则曰余拟更名子泌故字又邺云又尝自谓匣吟子阳羡人也居梅村吴氏为邑中巨族屡以甲乙科显而湛则自祖父来业农如故有兄四人皆农家者流也独湛㓜卽頴慧非常儿崇祯庚午年十八应邑侯校竒之㧞置第一是年遂补博士弟子员当是时湛所结●镞镞能新脱卸于词塲间幽隽绵邈一空覊●湛顾以文章自豪乎其为人简黙多至性哀乐过人与人交把袂作曲室中语一语百致笑吃吃不绝或及古今节烈梗槪幽忧骇愕之事未尝不起起而作狂奴拍张熊也葢余年十五六而为贤豪长者游巳四五年矣肥肠满脑輙大骂里中儿戒阍者勿与通顾于吴生私心雅好之恐不能当也吴生此时则授生徒于内弟家因得时时脱身从之游吴生年二十馀𧴥盛名维崧者年仅十五六耳见则称吴先生吴生则否不以年齿骄余也是年巳卯湛应试南都误制副车中居无何丁其家艰湛旣失所天又念家居食贫乆郁郁不自乐则从其族子礼部主事呉贞启游于粤东时贞启以南宫第一人为东粤文宗声施烜赫所评隲为天下最独湛之力居多粤东多佳山水一时名士如黎孝亷遂球陈公子乔生梁孝亷佑逹罗孝亷大賔毋不与湛缔莫逆交暇则狎游虗㸑间摘其风土人物幽丽可嬉者录为粤游日记语绝类刘义●世说云癸未自粤归嗣遘申酉之变上书台使者弃其诸生而与里中任元祥吴帝赉诸人隠于诗酒间又前自粤归则斥其槖中修脯金购二十一史庋之阁晨夕鈎纂暇则过诸子击鉢刻烛分曹赋诗角拇阵以下苦醉则乌乌歌耳吴生旣简黙有至性哀乐过人又家居食贫久鬰郁不自乐又以中酉之变上书台使者弃其诸生而隐于诗酒间则一切不得为崖异而洸洋以全其天族有贵人弟嚚且鷔尝立吴生于堂下衆辱之吴生卒不动笑自若能为诗自喻适志而巳不复言开元大暦也间饮酒量不逾一釂喜交游然自吾䣊一二人外希识其面葢生于世泊如耳似无所留意者燕坐一室时见其读王阳明龙溪两先生书或与谈乾竺家言则津津不置又好言丹铅黄白之术婴儿姹女飞升㧞宅之状语多连蝉不可暁然卒以死也死之时岁庚寅年三十八子女各一妻任氏友人元祥姊也陈子曰余作吴湛传乃使人●叹深忆丁亥秋与余夜𪧐吴氏云起楼西舍漏三下两人籍草㨿梧坐吴生起自循其髪曰余年几何髪巳种种矣●而卧则又蹴余曰人生几何朝闻能几聆其言心怦怦动也嗟乎余𧴥生也许肇篪传
许肇篪字埙友冝兴人也父某举乙卯鄕荐第二许生名家子此其家不贫弱●以才学知名当丗顾许生为人任诞自熹间脱身从狭斜少年鸣筝跕利屣为格五拍张诸戯然爱姿制雅好标检其自熹日益甚当是时江左无事士之𧴥门第工文章者莫不车骑出入甚都许生顾盻自若以为纡靑拖紫陪侍豹尾作甘泉赋●旦晩事也申酉而南北之变起许生恚则弃其诸生而●狂以自污葢许生年巳三十馀其家亦稍稍落矣于是益鈎贯经史搜蕞●部上自日星芒角下及钱漕茶厕兵屯盐马以及纎纬术数细碎诸书无不纵览醉则为诗而自曼声以歌之所作冬靑诸七言古体情事旣悲音节复壮歌罢泣数行下人或谓许生酒狂许生曰肇篪醒而狂何必酒也居无何念隐约无穷时则日与兰陵董以寜同邑陈维崧而流浪于吴越间一日以宁置酒召客命梨园小队为拓枝舞许生则为金丸紫宫诸曲以挑之且徧赞诸客其任诞自憙类如此城东某氏子者博徒也阳慕许生才而交许生许生时过饮饮且博旣而大呼曰仕宦何必执金吾但愿得为袁彦道足矣遂益沉湎十昼夜负博进以数万缗计许生家落矣且纵博形神嬴瘵遂病病且死死之日太夫人春秋髙年八十馀哭失声掷许生所弄樗蒲博簺诸物于堂下诸博徒闻许生死有流涕者
维崧曰肇篪少时为诗宋竟陵一再与陈董徃复后乃大悔诗亦益进惜死矣人或咎肇篪以纵博死嗟乎使肇篪而不弃其诸生亦何至以纵博死也且死宁尽由于博也悲夫
马羽长先生传
前朝正德初年南京云南道监察御史马继祖以忤璫刘瑾致仕●声震天下先生其五丗孙也名鳯毛羽长其字世为扬州之如臯人生而疎髯修干秀眉目癯然骨见衣表神明奕奕隐百十许人善议论音响如●钟自五世祖御史公以骨鲠为贤公●而高祖孝亷公绅祖进士公洛复相继以显德马一族几几乎甲天下德马者始御史公同朝三马时有德马骏马恶马之謡德马则公也先生为儿时则巳崭然见头角矣稍长补博士弟子员才气蠭涌顷刻数千言试督学使者輙高等顾性不喜经生家言一切周秦两汉六朝唐宋诸书靡所不蒐习撡笔而为诗赋古文辞则益工于是邑中前●若冐伯麐张成倩殷承丽冐处冲诸君皆言马生才矣诸君旣才先生而先生亦殊以才自𧴥一日者与余实甫王穆如两孝亷登焦山绝顶酒酣耳𤍠江流有声曼声长歌山中栖鹘悉惊起噫何壮也方自谓名公●子孙年齿壮盛熟识古今盛衰成败本末旦夕致身显盛以光大前人遗业无难者无何而屡试不第先生所为文世或徃徃不解卽世所称为佳文先生又不解也应小试试又輙蹶先生试旣屡蹶而中表徂徕李公忠节许公姊丈嵩少冐公皆先后成进士称一时三吏部他同軰亦多有贵显者而先生卒不遇间甞扼腕大言曰大丈夫读书慕义以名公卿子孙熟识古今盛衰成败本末何必起而为吏乎生不为将相得以布衣然诺为里閈所恃是亦足矣当其义形于色是非邪正侃侃凿凿公言于长吏之前绝不屑为嗫嚅态长吏每毎心折之至三吏部则尤引重之隐若一敌国云七世祖马定马俊坟茔逼江岸一二里将为波涛所啮先生私心忧之赤日中日䠥●行数十里卒捐巳所受上●田若干畆改葬之葬甫毕江水●至族人无不啧啧称先生先见者邑中张氏子者细人也诡托于椒房之族势张甚适大璫杨内监驻广陵张则濳以书招之家且供帐甚盛先生愤疾驰三百里径抵璫内室长揖不拜力言张某实非皇亲族其在邑中甚横公若徃虎而翼矣公且愼毋徃大璫悟遂已第六弟玺为恶少年所螫械而致之杨内监之庭先生益愤甚奋身请代辞气激烈杨监曰是颀而晢者得非辨假皇亲者马生耶事得释子婿某以某事有所株连祸叵测捕者且至妇家先生曰子行矣公孙杵臼鲁朱家复何人哉不济则请以死继之婿后遇赦卒免妇父许文学六十无子先生为置一副室生子无何文学死其子伶伶俜俜徃来沟塍间先生卒卵翼之凢先生所为读书慕义识古今盛衰成败本末是非邪正侃侃凿凿为里閈所恃类如此先生兄元方翁弟季宣翁姊则吾巢民先生母太夫人皆六七十岁馀甚友爱犹子数人独世乔工文章为诸生与余善先生磊落喜賔客四方名士如吴门金申之监官陈则梁俱穪莫逆交他若丹靑绘畵方外技艺诸人络驿而归之者不绝也性喜㓗萧然一室●数百卷书日吟哦其中审歌曲解声伎歌儿舞女一曲入微手按其分寸酒䦨月落犹流连其音拍而不自已性不喜饮酒口不识井水味常岁蓄天泉数百瓿以供饮事浩浩落落望之神仙中人也先生暮年尤喜乗驴城外十五里有一别业曰新庄四面花竹楚楚日则焚香啜茗于其中泊如也前庄有中表许子斤五六里许有堂弟马文举暇日乗驴携茗具徃还其间率竟日忘返先生尝有句曰小桥相望可呼驴风致葢犹可想见云年六十有六卒卒之前一日而先生语其子世●世芬犹子世乔曰吾生平读数十万卷书今死矣他无所爱者其以杜子美诗六本李义山诗二本而殉我焉从之
陈维崧曰始吾见先生于冐巢民先生家心固瞿然异之矣先生没巳三年毎欲为文以传之未敢忘也维崧常自惜其文不轻以许人或不得巳间卖文以糊口文成輙削藁今维崧于先生非有积素累旧之欢也其于陈生又非常豫属之以文也一事之感人者深遂令人踌躇思慕而欲传之后世然则天下之令人感慕者其事又在多乎哉顾余文非果足以传先生者又何言哉又何言哉邵山人濳夫传
林山人古度邵山人濳年皆八十馀皆六十年前诗人余皆见之先朝神宗御宇五十馀载六服休畅被润泽而大丰美南中为陪京重地人士侨寓者尤多李本宁曹能始徐子●诸先生先后官于南能诗歌喜賔客争招致天下士士之通轻侠𧴥才气者争归之如潘景升王百糓梅子马王太古陆无从桺陈父冐伯麐诸君旦日樗蒱跕屣之会积钱隐人自诸王孙细侯都尉以下拥篲迎道左争结驩诸君惟恐不得当诸君夜则袨服而𪧐北里鸣珂巷中今所传南中倡楼社诸君是也两山人年少时则已●从诸君游矣林山人之言曰徃者东南倭宼之乱戚大将军继光拥重兵开府海上一日置酒城楼大会客酒半大将军慷●大言曰今者一孝亷将之燕一将军将之秦诸先生有能为文以送之者文成当出千金及他物为先生夀坐客逡廵莫敢应先府君初文先生年甚少适在末座援笔立成数万言大将军读之且读且拜立献黄金二十镒白金二百镒貂䄡褕十名马二他瑇●火齐珊瑚明珠悉称是当是时城头白月如昼一军驩呼余毎闻其言輙太息而邵山人亦常杂述先朝盛事徃徃至泣下山人名濳字濳夫扬之通州人也邵于州为著姓先世有官廷评者山人生卽聪敏异常儿顾授以经生家言则恚甚不肯读或授诗赋古文辞则大喜昼夜疾读不辍间操笔为之则大工山人虽名家子孙然家实贫性又不善治生産妇里中小家子也庸奴其夫日求去妇旣去山人贫益甚仅仅拾橡锉荐以自给性卞急与人语稍抵牾輙谩骂食物多禁忌间会食食器中有非山人所素食者辍叱去不顾也里中儿争匿笑之里儿旣多訾謷山人山人亦不乐居里中则跳而客游居南中为李本宁先生上客之梁溪则邹彦吉先生客之来吴中而与王百●穉登谈诗一昼夜也居无何山人念客游久郁郁不得志间一归通州而属有世变里门且荡析久则转徙于臯之委巷中而是时山人亦巳老矣山人旣无妇老又无子仅覔一里媪给餔食室中止●数十卷书门无牡戸无扊扅或瞰之则绳縳其枢耳生平累数十金贷诸胃脯洒削家息子母钱以糊口或绐之卒不偿一钱者县令常馈以金一夕为小偷胠箧去立尽山人怅且恨与客语輙诟骂不绝云山人于周秦两汉六朝书无所不习尤善者文●诗则工五言古诗精籀篆善李潮八分书最攻字学㸃画不少斘著书数十万言多为人取去残失过半巳刻者州乗资失俪志邵山人诗集诗则冐观察为锓之粤中观察与范壐卿于山人里中最相知●也山人病且死而给其医药者观察之子巢民先生死之日经纪其后事则长孺黄先生之力居多先是山人患滞下逾一岁矣一日语陈生曰嗟乎足下仆巳矣顾千秋万岁后谁知有邵山人者余悲其意心许为立传而未以告也乃今而山人竟死矣山人死而林山人尚与其子居溧水之乳山尚健饭
陈维崧曰山人八十时维崧适居东臯为文以寿山人多序其生平轶事传故不载或曰山人性卞急善骂维崧居东臯七八载山人毎过维崧輙温语竟日山人早过而维崧尚卧未起也则坐待日暆耳然则谓山人善骂人岂信然哉生见国家太平之盛以一布衣为诸侯上客者垂六十年老而㷀独以死悲夫
吴姬扣扣小传
㓜时读纎书所载小靑传及松陵叶氏午梦堂集●然愀叹废寝食者久之以彼其人淸姿玉映固谢鲍之亚也乃俱郁鬰以死兰摧玉折无廼甚乎旣复自思夫其生世不谐托身失所则亦巳矣若乃婉娈●屋之下追随靑锁之间玉树琼枝芳●相照人生得此可谓厚幸乃轻尘坠雨天卒不免焉如吴姬者抑又可悲也姬姓吴氏小字扣扣名湄兰字湘逸眞州人久家如臯冐巢民先生侍儿也今年中秋后二日绮岁正十九先生将为餙孔翠傅阿●备小星嘉礼焉而先期一月姬遂病病一月遂死先生哭之恸顷与余同载广陵舟中秋水霜天凄其无色寒鸦沙㕍与先生伤逝之声相历乱予亦言愁欲愁苦不成寐先生抚枕为余言曰仆自董姬小宛没后为影梅庵忆语千二百言哭之不惟奉倩神伤抑亦醴陵才尽自谓衰年永销情累何图今日复罹兹戚顾亡者诚一时之秀也而又以笔墨侍余不●不一言以纪之言之又伤余心也子其为我传之余曰余居先生家数年雅闻姬淸丽能文然未悉其详请言始末先生曰姬八歳从父受书习戈法英惠异常儿举止娟好肌理如朝霞眉妩间作浅黛色宛君见而怜之私谓余曰是儿可念君他日香奁中物也然姬性颇厌铅●十岁卽守木又戒茹素随余母太恭人诵佛及金刚经晨夕不辍巳知其再来人矣而余自宛君新没香垆茗椀拂拭无人残月晓风旁徨四顾暇时偶忆宛君前言内人复怂惥不置十三四卽留姫随予读书授以诗词輙能讽习时于屏侧作雏莺声尤爱读全部文选杜诗常授以少陵北征古诗仅三遍卽覆卷成诵琅琅不遗一字余因●语之曰子所能解者诗赋小致语耳若经史大篇亦能句读者当为子输一䨇条脱姫踊跃从命余卽随手取架上史书一帙乃晋史石苞传姬随口句读不错一字疏解意义●对如流卽掣余条脱而去余时惊其𪧐悟岂知苞传后有季伦一传绿珠坠楼遂为今日䜟也伤哉又余年来好与诸文士作曲室中语药栏湘夹唱和斐然姬向晚卽索诸藁去间有评隲輙当又余去冬今夏僦居广陵姬间日以乌丝栏格于字作●花体讯余平安姿制明秀点畵遒媚同人窃见者无不妬余余绮疏旧艺兰数百本姬一日寄余书曰见兰之受露感人之离思余持笺在手讶其清丽归相诘问卿那便得如许巧制姬对以此特江文通语红兰受露稍除一字君自不觉耳其英敏大率类是余曰有是哉夫芳姿翾风不●史传唐山衞铄讵解文章姫乃兼之何其殊也先生曰不宁惟是顾姬之品格更有大异人者余数年以来家中出入悉由姬手姬不私制一钿蝉不私易一纎缟常一日捡朱提数两●以归余葢余岁乆遗忘置姬箧中者尘埋蛛褁封识如初余笑谓姫●旷逹人何以作宋老生学䆒气姫正色谓余君何相待之薄也夫人有托而私有所染指焉非夫也君谓女子中无丈夫乎余愧谢乆之其知大体立节槪何如者余数年忧患姬外引大义曲相支拒内懐远虑●肠车轮又余频婴拂意情颇卞急饮食服御匪姬不欢间有濡缓輙相谯让而姬婉转奉侍㨗如盘珠一家之中上而余母余内人曁子弟甥诸媳相为怜爱无不加膝姬不以此自矜下而中外诸男女视姬有加礼焉姬益以自下其性情才识不异宛君也而今又死矣伤哉忆春间携姬看桃花于水绘堤前姬向余索诗君生平言语妙天下何独于小女子惜一言耶余乃作四小诗赠之姬生平未尝向余索诗兹若有亟亟然者可异也又姬近日撮唐小绝句如玉顔不及寒鸦色之类令畵工图之皆闺房憔悴语不知何故一日为余种白秋海棠内人劝其多植数枝姬忽太息曰前人种花后人看花余今日知又为何人计耶正复何须作此暇时余问以子素学佛今何以都不诵经姬日诵经须出家人可为今予旣以身事君子矣奈何言罢似悄然不悦者余益信姬定为再来人无疑也今果舍我去矣先生言竟哽咽摧藏余亦泫然不知所出江风大作蓬月忽低援笔为吴姬小传
中宪大夫嵩少冐公墓志铭代甲午冬某月某日如臯中宪大夫嵩少胃公卒于家其子襄以讣闻于某某旋为位哭越岁乙未襄复渡江千里涕泣拜且言曰先大夫之弃藐孤一载矣惟兹遗命将以某年月日葬先大夫于祖茔之昭墓门片石冀所以不朽先人者惟在先生也愿先生赐之志而系以铭襄幸甚先大夫亦幸甚某老矣生平与公子游甚驩又辱公知最久虽不文其何敢辞按状公姓冐氏讳起宗字宗起号嵩少广陵如臯人始祖致中元末为两淮盐运司丞至如臯东陈鎭土风饶沃顾而乐之遂与隐士郭通甫家焉张士诚雅慕公因乱挟公入吴封妥督丞相佯以疾辞久之遁归聚书一楼终身不仕二世仲彰善岐黄家言三世永宗积学善属文益发祖书读之亦终身不仕学者私谥濳德先生四世钊处士五世太学瑺以子鸾贵诰封奉●大夫鸾弘治癸丑进士官至福建布政司右叅议而成化乙未进士廵抚宁夏都察院左副都御史政实公之弟云六世鳯肥鄕主簿七世誾益府引礼八世承祥光禄监事夫妇皆年九十馀九世士㧞松潘卫经历十世梦龄字汝九号𤣥同以明经起家屡迁至云南宁州守所至有能声后诰封奉●大夫●四品阶卽公父也母宗宜人卭州守云衢宗公女是生公公生而丰頥伟干虎项举止英爽记诵异常儿宁州公心竒是儿欲以严见惮者慑之而宁州之兄海澄别驾公也者无子视宁州之子为子则又绝怜爱之矣万历庚子公年十一岁巳工属文工且敏宁州公每饮马丈某所日课公四书题一卽于席闲覔败赫蹏书去夏月公或于浴室中闻之浴罢立脱藁马丈者公内父也酒间读公文立起舞而宁州老友殷承丽张成倩曁羣从伯麐诸先生遍读公文又无不各立起舞云十七补博士弟子员才名鹊起大江南北间先后受知于督学使者熊公芝冈骆公浸曾遂以高材生饩于庠而知县新郪洛望熊公者尤竒公文常一岁㧞公数十●军他台使郡守观风季试公又輙第一然居恒輙擥腕自言曰人生握三寸弱毫当于百万军中取大将军头彼见小敌勇而沾沾自憙何为耶葢浅之乎其为丈夫者以故公文益工学益殖丁未取马恭人癸丑至乙卯从宦会昌戊午举应天鄕荐举主为来阁学某郑文恪方水公而以云间司李为公本房者兴国刘公碧山也㨗骑至宗太宜人辗然一笑曰吾儿与吾父何先后竒合耶葢太宜人父卭州公实以前戊午登贤书閲六十年公又以戊午隽云公旣以文章●鄕荐取盛名而生平𧴥至性性尤至孝自应试计偕外无一日不侍宁州公宗太宜人己未宁州公患滞下庚申复病寜州性又甚卞病輙骂医者勿与通最难事公宛转事之輙勿药视别驾如宁州公视朱孺人如宗太宜人葢先是公为诸生时别驾宁州俱谒●人北上公年虽弱●七十五龄大父飬生送死公则固已代之矣岁辛酉而重庆奢酋之变作重庆者䕫门之要害处也时宁州方由会昌补蜀之酆都重庆距酆都顺流且五百里而近涪州长夀两长吏又缺贼兵旦夕抵城下属且为之奈何公方从宦署中事急宁州则誓独身喂贼而命公奉母挈妻子以行公固不●行也又不得不奉母行●丛杀人如麻锦官城百里无鸟雀公槖中无一倓钱荆江恶浪如雪﨑岖数閲月始逹楚会城楚会城熊抚军假以兵符始得归熊抚军者常观察广陵试时㧞公文第一者也公旣奉母归而念蜀道远于靑天仓卒不易得围城信于是岁暮矣伶仃风雪冻走銮江僦逆旅半间卒岁葢此中多楚蜀长年估船最易得百丈消息也无何而重庆之围解宁州公量移滇南㝷解组归而宁州之兄别驾公亦由海澄致政归矣别驾宁州旣先后归而公又以名孝亷两试春官不第弟兄父子方家居谋所以奉两老人欢恐不能得当也则为园一区顔曰逸园莳花竹筑亭榭以居两老人两老人善酒诸賔客率亦多善食酒围中惟置酒具鸱夷累累自牀头●至门外花朝月夕公率妇子㓗●髓市药果以从徃徃参横月没犹屏息伺两老人叱酒声别驾公㝷以毒疮发将不治公侍疾不异视父母疾病时别驾公疾革呼公而语曰●子吾恶夫世之无子而欲立人之子以为子者今尔之视吾不异于视尔父而吾之怜爱尔或更逾尔父他日者尔以一人奉吾两人蒸尝吾何患为若敖之鬼乎千金之産悉以与儿外此不分一钱也然别驾公没公卒力赞于宁州公为择䟽属一人嗣之一而再再而三四后复命其㓜子裔绘别驾公夫妇二像张堂中岁时伏腊奉祀不絶又常以子铨奉别驾嗣铨旋夭折云别驾没而宁州曁宗太宜人娄岁称六十觞公次第贽海内贤公卿能文章者为文以献宁州公驩甚太宜人亦极驩甚当是时公年将四十矣两尊人年俱六十馀思欲得一第以为父母荣也念三上春官而报罢者又三矣乃发愤入都与同年生汪无际者楗关寓所作文百首毎首輙经汪点定葢春鲜阁稿中诸作是也稿成复经成忠烈艾东鄕两公评以行世与百可亭诸稿俱脍炙一时遂以是年登进士第出施张两阁学暨豫章谢侍读门是岁戊辰葢明思宗登极元年也释褐●行人公特疏请覃恩于是宁州公●封奉●大夫母封宜人元旦公率其妇若子奉所锡云锦之诰于堂上宁州服垂鷴而●鈒花宜人披霞而●翟羽里阊婣党无不侈为盛事同榜之缘公请而●封其父母妻子者且一日至四百人尤为新及第
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:30:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>