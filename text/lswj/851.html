<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,原序,卷一,卷二,卷三上,卷三下,卷四上,卷四下,卷五,卷六,卷七上,卷七下,卷八上,卷八下,卷九上,卷九下,卷十上,卷十下,卷十一上,卷十一下,卷十二,卷十三上,卷十三下,卷十四,卷十五,卷十六,卷十七,卷十八,卷十九,卷二十,卷二十一,卷二十二上,卷二十二下,后序,海录碎事全文在线阅读,海录碎事全文在线下载,大玄古籍书库">
<meta name="description" content="宋代类书。22卷、叶庭珪撰。叶庭珪字嗣宗，崇安(今属福建)人，政和五年(1115)进士。此书为其晚年编撰。卷首有作者绍兴十九年(1149)自序，云：“余入仕四十余年，士大夫家有异书，无不借，借无不读，读无不终篇。常作数十大册，择其可用者抄之，名曰《海录》。其文字成片段者，为《海录杂事》;其细碎如竹头木屑者，为《海录碎事》;其未知故事所出者，为《海录未见事》;其事物兴造之原，为《海录事始》;其诗人佳句曾经前辈所称道者，为《海录警句图》;其有事迹著见作诗之由，为《海录本事诗》。”据此知本书为作者计划编撰诸书中">
<title>海录碎事_叶廷珪_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">海录碎事</span> <br/>
          作者： <span class="inputVal" id="bkauthor">叶廷珪</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,类书,完结</span> <br/>
          字数： <span class="inputVal" id="bknum">[book_length]353208</span> <br/>
          说明： <span class="inputVal" id="bkdec">宋代类书。22卷、叶庭珪撰。叶庭珪字嗣宗，崇安(今属福建)人，政和五年(1115)进士。此书为其晚年编撰。卷首有作者绍兴十九年(1149)自序，云：“余入仕四十余年，士大夫家有异书，无不借，借无不读，读无不终篇。常作数十大册，择其可用者抄之，名曰《海录》。其文字成片段者，为《海录杂事》;其细碎如竹头木屑者，为《海录碎事》;其未知故事所出者，为《海录未见事》;其事物兴造之原，为《海录事始》;其诗人佳句曾经前辈所称道者，为《海录警句图》;其有事迹著见作诗之由，为《海录本事诗》。”据此知本书为作者计划编撰诸书中的一种。共分16部，584门，每门下罗列典故及史书诗文中新隽字句。意在为骈文写作提供故实成语，与其他类书用意稍有不同。因所录皆从借读之书随手摘抄，编次不免疏误。然其采摭繁富，轶闻琐事，往往而在，颇足以资考证。《四库全书总目》称此在“南宋类书中犹为善本”。《宋史·艺文志》著录此书作23卷，《文献通考》作33卷，四库馆臣所见本则为22卷。疑《文献通考》著录有误。</span> <br/>
          封面： <span class="inputVal" id="bkimg">Z_19040.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]海录碎事
[book_author]叶廷珪
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,类书,完结
[book_length]353208
[book_dec]宋代类书。22卷、叶庭珪撰。叶庭珪字嗣宗，崇安(今属福建)人，政和五年(1115)进士。此书为其晚年编撰。卷首有作者绍兴十九年(1149)自序，云：“余入仕四十余年，士大夫家有异书，无不借，借无不读，读无不终篇。常作数十大册，择其可用者抄之，名曰《海录》。其文字成片段者，为《海录杂事》;其细碎如竹头木屑者，为《海录碎事》;其未知故事所出者，为《海录未见事》;其事物兴造之原，为《海录事始》;其诗人佳句曾经前辈所称道者，为《海录警句图》;其有事迹著见作诗之由，为《海录本事诗》。”据此知本书为作者计划编撰诸书中的一种。共分16部，584门，每门下罗列典故及史书诗文中新隽字句。意在为骈文写作提供故实成语，与其他类书用意稍有不同。因所录皆从借读之书随手摘抄，编次不免疏误。然其采摭繁富，轶闻琐事，往往而在，颇足以资考证。《四库全书总目》称此在“南宋类书中犹为善本”。《宋史·艺文志》著录此书作23卷，《文献通考》作33卷，四库馆臣所见本则为22卷。疑《文献通考》著录有误。
[book_img]Z_19040.jpg


[book_title]提要
钦定四库全书　　　　　子部十一
海録碎事　　　　　　　类书类
提要
【臣】等谨案海録碎事二十二卷宋叶廷珪撰廷珪字嗣忠崇安人政和五年进士初知徳兴县绍兴中为太常寺丞与秦桧忤以左朝请大夫出知泉州军州事王之望汉濵集有所作廷珪除官制极称其学问葢亦以博洽著名当时者也其书皆类聚故事分条别目以备检用共计为部一十有六为门五百八十有四而廷珪乃自称百七十五门颇抵牾不合又宋史艺文志载此书作二十三卷文献通考又作三十三卷目次亦有异同疑后人已有所分并增益非其旧矣书中体例乃于史子及诗文中摘其新隽字句以供行文者襞绩之助盖为四六材料而设与他类书用意稍有不同中间如分守令县令为两门而太守事实乃入留守门又如韩偓玉山樵人贺知章四明狂客张志和元真子之类皆其自号而载入私諡门其分目多有未协又如赵至书中所云鸡鸣戒旦飘尔晨征日薄西山马首靡托者乃自叙行役之词而入于军旅门又梁书作神龙仁兽阙仁兽本是仁虎乃唐之史臣避讳而改此类皆仍其旧文不为考正亦不免失之疎漏然其征摭繁富轶闻琐事往往而在颇足以资考证在南宋类书中犹为善本云乾隆四十三年六月恭校上
总纂官【臣】纪昀【臣】陆锡熊【臣】孙士毅
总　校　官【臣】陆　　费　墀

[book_title]原序
海録碎事原序
始予为儿童时知嗜书家本田舍贫无书可读曾大父以差法押纲至京师倾行槖市书数十部以归因得尽读之其后肄业郡学升贡上庠登名桂籍牵丝入仕盖四十余年见书益多未尝一日手释卷帙食以饴口怠以为枕虽老而不衰每闻士大夫家有异书无不借借无不读读无不终篇而后止尝恨无赀不能尽得写间作数十大册择其可用者手抄之名曰海録其文多成片段者为海録杂事其细碎如竹头木屑者为海録碎事其未知故事所出者为海録未见事其事物兴造之原为海録事始其诗人佳句曽经前軰所称道者为海録警句图其有事迹着见作诗之由为海録本事诗独碎事文字最多初谓之一四録言其自一字至四字有可取者皆録之后改为碎事每读文字见可録者信手録之未尝有伦次阅岁既久所编猥繁检阅非易尝以为病绍兴十八年秋得郡泉山公余无事因取而类之为门百七十五为卷二十有二虽摘裂章句破碎大道要之多新竒事未经前人文字中用实可以为文章佽助岂小补哉十九年五月二十七日左朝请大夫知泉州军州主管学事叶庭珪序

[book_title]原序
海録碎事原序
余往则闻黄淳父有所谓海録碎事者秘之以为人所未见书后余乃求得之他所则固亦爱之夫类事以多为贵故昔人有疏锦被事漏言致祸者是博闻多识自昔尚哉然近闻人论诗以不使事不用才以浑成者为最上乗文亦如之及其有所考质援引徴据能无借于典籍载纪哉且尔则人亦不必读书自可肆意纵横无不可者惜未见其人乃亦有谓才固足矜若学问则无不可及者借闭门读书数年患不足耶余谓此亦天授虽读之愈勤愈无所得廼有援笔自恣衍绎宣叙训释防要述详奥幽则才虽蠭起亦空疎缪虚诞罔无据乃复拥书满案采缉掇拾则众篇浩繁简策重复有非一时可索者故惟兹编出于宋泉州守叶廷珪既猎其英华而举其要领凡事见于他者率彚为一而分条别类枝析派疏无不详载虽断简残篇片词只字罔遗逸焉使欲有所考索一举而尽是岂待劳于徧求羣书而卒不能悉哉则是编之为助于学岂有量者昔在唐以前则有脩文御览华林编畧二书今不可得玉海纪原指南旧有本惟虞世南艺文类聚徐坚初学记刻于嘉靖间今余宗侄大防倬之子诵已上春官而夭孙应广敏睿而文学有渊源家畜是书遂梓以传其嘉惠来者之意一何广也夫礼云记问之学不足以为人师然人多患苦于不能记忆昔之为书不易多题之竹简而简易紊乱且重大难胜故古之书尤不易传左史倚相能读三坟自外谁能者况遭秦燔弃孔壁之余及羽陵所得能几何者惟后所撰述益以烦滋而丘索藐矣难以语古哉余不敏而好习学然得则忘之乃穷年卒岁空空如也是天不畀余以记问之学其若之何又若欲秘之自私与今之梓以传者其度之广狭可知矣万厯戊戌孟冬朔日沛国刘鳯撰

[book_title]卷一
钦定四库全书
海录碎事卷一　　　　　宋　叶庭珪　撰天部上
天门
曽穹
蹀足循广除瞬目矖曽穹【文选谢惠连诗】
天阃
天阃决地垠开【扬雄作甘泉赋】
紫防
发响九臯翰飞紫防【北史】
錬石补天
淮南子曰昔者女娲氏錬五色石以补苍天
三六玉皇
为君持此凌苍苍上朝三十六玉皇【李贺诗】
天末
沧波渺川汜白日隐天末【李白诗】
碧罗天
坡词初歇洗出碧罗天
洪覆
漫漫方舆廻廻洪覆天也【补亡诗】
大圆
恢恢大圆天也【补亡诗】
天碧深
后主诗日映仙云薄秋高天碧深
日门【庆瑞灾食附】
扶光
谢宣远诗扶光迫西汜注扶光日也
西汜
见上注西汜日入处也
頽阳
颓阳照通津夕阴暧平陆注云頽阳落日也【谢宣远诗】
日重光
汉明帝作太子乐人歌四章以賛太子一曰日重光【出崔豹古今注】
时竟
时竟夕澄霁云归日西驰时竟谓日暮之时竟尽一日也【谢灵运诗云一作空】
半规
宻林含余清远峯隐半规谓日落峯外半见日形也【谢灵运诗】
倾羲
頽魄不再圆倾羲无两旦【谢灵运诗】
曜灵
曜灵运天机四节代迁逝曜灵日也【潘安仁诗】
坠景
如彼坠景则不可振言如落日也【陆士衡诗】
半西山
白日半西山桑梓有余晖【王仲宣诗】
华景
轻葢承华景腾步蹑飞尘日光也【选诗】
南流景
愿为南流景驰光见我君南流景日也【曹子建诗】
阳景
微阴翳阳景注日也【曹子建诗】
日华
日华川上动风光草际浮【谢晖诗】
初晣
桐林带晨霞石壁映初晣【谢灵运诗】
日完其朔
日完其朔月不掩望言日月无薄蚀【顔延年应诏诗】
奉离光
刘孝绰咏日诗园葵一何幸倾叶奉离光
西薄
谢灵运善哉行云旸谷曜升虞渊引落景曜东隅晼晩西薄
日居上枝
山海经大荒之中汤谷有扶桑木十日所浴九日居下枝一日居上枝
初日
薛逢诗初日晖晖上彩旄
红洒洒
李贺十二月乐词日脚淡光红洒洒薄霜不消桂枝下
衔烛龙
天东有若木下置衔烛龙【李贺诗】
頳玉盘
谁揭頳玉盘东方发红照【李贺诗】
日三竿
南齐天文志永明五年十一月丁亥日出三竿朱色红色赤晕
郁华结邻
七圣记郁华赤文与日同居结邻黄文与月同居皆日月之神名
日正南
风土记曰天日正南黄钟践长粥饘追萌微纳休昌
万里晖
白日沦西河素月出东岭遥遥万里晖荡荡空中景【选诗】
细柳
日旦出扶桑暮入细柳西方日入之地【论衡】
日窟
东卷日窟西骈月阿【陶景赋诗】
天鸡
桃都山有大桃树有天鸡日出即鸣天下鸡皆鸣
日五色
尸子曰少昊金天氏邑于穷桑日五色下照穷桑
踆乌
淮南子曰日中有踆乌注踆趾也谓三足乌也
日小还
淮南子曰日靡于鸟次是谓小还廻于女纪是谓大还日昃之时也
日悬车
淮南子曰爰止羲和爰息六螭是谓悬车言日暮之时也六螭六龙也
亭午
日在午曰亭午日在未曰映日晩曰旰【纂要】
山无影
梁简文诗云日倒山无影城斜汉屡廻
日再中
新垣平言臣日再中居顷之日郤复中于是始更以十七年为元年
曾晖
曾晖薄澜澳注曾晖日光也【顔延年诗】
丽飞甍
白日丽飞甍【谢晖诗】
曜灵俄景
曜灵俄景继以望舒曜灵日也俄邪也望舒月御也
九阳
旦晞榦于九阳楚辞曰夕晞余身乎九阳
天晷
协风傍骇天晷仰澄天晷日也【陆士衡诗】
炎晖
清云却炎晖【王仲宣诗】
朱光
朱光驰北陆朱光日也【张孟阳诗】
日西匿
白日忽西匿【选诗】
日西頽
日杳杳而西頽【楚辞】
日母
流揽无穷归神日母言涛如此春秋内事云日者阳德之母
登光
登光辨色谓日上也【选注】
利眼
利眼临云不能垂照朗璞防垢不能吐晖注利眼日也天有日月犹人有眼故以日为利眼【陆士衡演连珠】
日中王字
帝王世纪汉文帝时日中有王字
日变
永和诏今日变方远地揺京师是时零陵言日食京师不觉
曈昽
曈昽日出也【秋兴赋】
曚朦
曚日未明也朦月将入也【说】文
月门
纎阿
束晳补亾诗纎阿案晷注云月御也
頽魄【见日门】
圆景光
圆景光未满众星灿以繁圆景月也【曹子建诗】
嘉月
成装良辰漾舟陶嘉月陶乐也【谢惠连诗】
皛皛【胡了切】
凉风起将夕夜景湛虚明昭昭天宇濶皛皛川上平谓月光照水上平净貌【陶渊明诗】
四五
三五明月满四五蟾兎缺【选古诗】
烛烛
烛烛晨明月谓平晓之际月犹在也【选古诗】
亮月
皎皎亮月丽于高隅【嵇叔夜杂诗】
晨月
清风动帷帘晨月烛幽房注晓月也【张茂先情诗】
升月
落日隠櫩楹升月照栊【谢灵运七月七日诗】
宵月
夕阴结空幕宵月皓中闺【谢惠连捣衣诗】
二八
始出西南楼纎纎如玉钩末映东北墀娟娟似蛾眉三五二八时千里与君同【鲍明远翫月诗】
东北墀【见上】
方晖
方晖竟户入圆影隙中来光逐门户而方竟尽也【沈休文月诗】
桂华孤
古桂华曲可怜天上桂华孤为问嫦娥更要无月中幸有闲田地何不中央种两株
玉蟾蜍
星斗离披烟霭收玉蟾蜍耀海东头【褚载月诗】
兎月
兎月半轮明狐闗一路平【江总诗】
千峤月
远树冷笼千峤月夜船闲载一汀风【李九龄诗】
三五月
闗山三五月客子忆秦川【徐陵诗】
桂月
南窻北牖桂月光【古乐府】
月死为灰　　月苏
释名晦灰也月死为灰月光尽似之也朔苏也月死复苏生也
端正月
三秋端正月今夜出东溟
嫦娥奔月
嫦娥奔月是为蟾蜍【张衡灵宪记】
月精
淮南子羿请不死之药于王母嫦娥窃之奔月宫羿妻也入月中为月精
夜光
夜光何德死而又育厥利维何顾在腹楚辞也皇甫谧年厯曰月羣阴之宗光内日影以宵曜名曰夜光广雅又曰夜光谓之月
清月
寒烟宿墟落清月上林塘【林逋诗】
老寒蟾
梦天词老兔寒蟾泣天色云楼半开壁斜日玉轮轧露湿团光鸾佩相逢桂香陌李贺
团光【见上】
欝华结邻【见日门】
月午
夜清先月午秋近少岚迷【陆鲁望诗】
氷镜
梁简文寒月诗氷镜不安台又咏月诗飞轮了无辙明镜不安台飞疑作氷
半破月
半破前峰月【杜牧诗】
旁死霸
书惟一月壬辰旁死霸孟康曰月二日以往月生魄死故言死魄魄月质也霸古魄字
月采篇
古文月采篇三日曰朏注朏月出也敷尾反月采说月之光采其书则亡【朏音窟】
月
披襟殊未已云外月开王【禹玉诗】
娟魄
姢魄已三孕言三次月生也【王昌龄诗】
白玉盘
小时不识月呼作白玉盘又疑瑶台镜飞在青云端【李白诗】
瑶台镜【见上】
地上霜
牀前明月光疑是地上霜【李白诗】
半轮秋
峩眉山月半轮秋【李白诗】
海圎景
海月破圎景圎一作团【李白诗】
千里光【见离别门】
一防明月
东坡词一防明月窥人又子美月诗闗山同一防
金枢穴
大明防辔于金枢之穴言月窟也【文选海赋】
素月
素月流天又刘桢诗曰皦月垂素光【上出月赋】
素娥
集素娥于后庭嫦娥也【月赋】
朏魄示冲
朏魄示冲朒朓警阙注月朔见东方曰朒晦见西方曰朓朏月未成光魄月始生也【月赋注朒音衂朓音挑】
嫦娥【见月精事】
氷净
连观霜缟周除氷净缟白也【月赋】
月御【见日门】
飞光
日下壁而沉彩月上轩而飞光【江文通别赋】
月如珪
秋露如珠秋月如珪【江文通别赋】
朏魄双交
谓三日也尚书传曰朏明也月三日明生【顔延年诗】
明明月
魏武帝短歌行明明如月何时可掇又陶诗明明云中月
月明星稀
月明星稀乌鹊南飞绕树三匝何枝可依【魏武帝诗】
独树
影闭重门静寒生独树秋【裴廸月诗】
玉兎金蟾
照他几许人肠断玉兎金蟾远不知【白居易月诗】
朣胧
朣胧月出也【潘安仁诗注】
星门
犯少微
月犯少微谢敷卒【晋志】
奕奕
皎皎天月明奕奕河宿烂奕奕长盛貌【谢惠连诗】
金虎
在汉之季皇纲幅裂火辰匿晖金虎曜质火辰心星也明则天下和平闇则天下防乱昴西方白虎宿也太白金精也太白入昴是金虎相薄则有乱兵【陆士衡诗】
离金虎
望舒离金虎屏翳吐重阴言月离于毕故雨毕西方宿故曰金虎【陆士衡诗】
衣青天
繁星衣青天列宿自成行言星着于天如人之着衣也【傅休奕】
衡　落
夜移衡汉落注衡北斗汉天河也【鲍明远诗】
半遥城
落宿半遥城浮云霭曽阙【刘休诗】
瑶光
太微凝帝宇瑶光正神县注北斗柄端星也【顔延年诗】
参横
隋萧慤经山寺诗河汉晓参横
北斗防干
古诗月没参横北斗防干
人星
俗传识人星不患疟
欃枪
上楚咸下楚庚切尔雅彗星为欃枪
星司夜
尸子曰使星司夜月司时犹使鸡司晨也
丘上望星
尸子曰井中视星所见不过数星自丘上以望则见始出也非明益也势使然也私心井中也公心丘上也
鸟帑
鸟帑朱雀星尾也
晨正
晨正房星农事之故曰农祥韦昭曰立春日晨中于午
天稷
天稷五星在农正南
并钺
并钺一星在东井
泰阶六符
汉书泰阶六符上阶天子中阶公卿下阶庶人凡三阶也【已上并汉志】
郎位【见郎官门】
天阶
晋天文志三台为天阶太一蹑以上下
贯索
贯索九星贱人之牢明则天下狱烦【晋天文志】
女媊【音前】
甘氏星经太白上公妻曰女媊居南明天下祀之曰明星
太陵为疫
后汉鲁恭传人伤于疫注云太陵之气为害太陵星名
司过星
吴志天有司过之星朝有敢谏之鼓
种白榆
古辞天上何所有厯厯种白榆
天围棋
高敖曹诗曰塜子地握槊星宿天围棋启顔录
天乳星
天乳星主甘露明润则甘露降【列星图】
天暒
孙氏瑞应书景星者天暒也状如半月生于晦朔助月为明王者不私人则见【暒音精】
天田
高祖令天下立灵星祠注龙星左角曰天田农祥也晨见而祭之
信星
元封元年秋有星孛于三能望气王朔言独见塡星出如食顷复入有司皆曰陛下建汉家封禅天其报德星云其年祝祠太一赞飨曰德星昭衍厥维休祥寿星仍出渊耀光明信星昭见皇帝敬拜太祝之享
经星
经星常宿中外宫凡百一十八名积数七百八十三星皆有州国宫室物类之象
天极星
中宫天极星其一明者太一之常居也旁三星三公或曰子属后宫四星末大星正妃余三星后宫之属
帝车
斗为帝车运于中央临制四海【天文志】
文昌
斗魁戴筐六星曰文昌宫一曰上将二曰次将三曰贵相四曰司命五曰司录六曰司灾【天文志】
三能【音台】
斗魁下六星两两而比者曰三能色齐君臣和不齐为乖戾【天文志】
辅星
斗柄辅星明近辅臣亲强斥小疏弱注在北斗第六星旁
摄提格
摄提直斗杓所指以建时节故曰摄提格
敖客
箕为敖客
觞客
张嗉为厨主觞客
远客
翼为羽翮主远客
五潢三柱
五潢五帝车舎中有三柱柱不具兵起
天仓
胃为天仓其南众星曰廥积
旄头
昴曰旄头胡星也
附耳
毕大星旁小星为附耳揺动有谗乱臣在侧
散锦
庾阐诗景如映璧繁星如散锦
鱼盐
匏有青黒星守之鱼盐贵
天女孙
牵牛为牺牲其北河鼓婺女其北织女织女天孙也
岁星
岁星所在国不可伐可以伐人注太岁在四仲则岁行三宿在四孟四季则岁行二宿二八十六三四十二而行二十八宿十二岁而周天
荧惑
荧惑东行疾则兵聚于东方西行疾则兵聚于西方其南为丈夫防北为女子防荧惑天子理也故曰虽有明天子必视荧惑所在
太白经天
太白经天天下革民更主注出东当伏东出西当伏西过午为经天
昼见
太白昼见与日争明强国弱小国强女主昌
塡星周天
塡星晋灼注常以甲辰元始建斗之岁塡行一宿二十八岁而周天也
牝牡
太白在南岁在北名曰牝牡年年谷大熟太白在北岁在南年或有或亡注岁阳也太白阴也故曰牝牡
五星同色
五星同色天下偃兵百姓安宁歌舞以行不见灾疾五谷繁昌
维散句信【音申】
维星散句星信则地动散者不相从也
星守三渊
有星守三渊大水地动海鱼出
纪星散
纪星散者山崩天纪属贯索
辰入五车
辰星入五车大水
荧惑入
荧惑入积水水兵起入积薪旱兵起守之亦然
鼈星
鼈星不居汉中川有易者
五星循
天下太平五星循度日不食朔月不食望
烛星
烛星状如太白其出也不行见则灭所烛城邑乱注星上有三彗上出塡星之精也
五残六贼
五残星出正东注塡星之精六贼星出正南注太白之精
蚩尤旗
类彗而后曲象旗见则王者征伐四方注荧惑之精
景星
天暒而见景星景星者德星也其状无常常出于有道之国注暒精明也有赤方气与青方气相连赤方中有两黄星青方中有一黄星凡三星合为景星也
德星【见上】
蓬星
汉中元三年蓬星出房心间占曰蓬星出必有乱臣房心间天子宫也是时梁孝王欲为汉嗣杀争臣袁盎【已上并西汉天文志】
七亢八角
李白诗为我草眞箓夫人慙妙工七亢洞壑落八角辉星红
璇玑玉衡
北斗魁四星曰璇玑杓三星曰玉衡【晋天文志】
帝席
天皇座北三星曰帝席主晏酬献酢【皇一作王】
宗大夫
宗正二星在帝坐东南大夫也
天驷
王良五星天子奉车御官也其四星曰天驷旁一星王良曰天马其动为防马车骑满野
天廐
东壁北斗星曰天廐主马之官
天谗
卷舌六星中一曰天谗
鱼囿
天汉南三星曰咸池鱼囿也
八谷
八谷八星主岁一星亡一谷不登
少微处士
少微四星在太微西一名处士或曰第一星处士第二星议士三博士四大夫
前星
心三星天王正位也前星为太子后星为庶子
天鸡
箕四星一曰天鸡主八风凡日月宿在箕东壁轸翼风起
老人星
老人一星在弧南一曰南极常以秋分之旦见于景春分之夕而没于丁见则治平主寿昌常以秋分之南郊
外厨
柳南六星曰外厨
天汉
天汉起东方经尾箕之间谓之汉津乃分为二道
天矢
五星乱行则为天矢彗孛而有亡国革政兵饥防乱之祸
天使
流星天使也自上而降曰流自下而升曰飞大者曰奔
天雁地雁
流星色青赤名曰地雁其所坠者起兵流星有光青赤曰天雁军中之精华也
鲸鱼为彗
淮南子曰鲸鱼死而彗星出文选注鲸鱼死其目精疾出而为此星
玉衡
玉衡正而太阶平玉衡斗星也
华星
选诗华星出云间
天将军
如淳曰太白天之将军
图书府
晋天文志东壁天帝图书之府
东壁
石氏经曰东壁之星主文籍
北落师门
晋天文志北落师门一星在羽林南落者天之藩落也师门军门也主非常以备兵
钩钤
荧惑犯房之钩钤钩钤天子之御也占曰不太仆则奉车不黜即死也注房为天驷其阴右骖旁二星曰钩钤【天文志】
河汉门
秋河
秋河曙耿耿寒渚夜苍苍【谢晖诗】
衡汉落【见星门】
清汉
昭昭清汉晖天河也【选诗】
河左界
刘子仪七夕诗明河左界鹊南飞又清风诗正当河左界不待东来
风门
长风
宗慤年少叔父问其所志曰愿乗长风破万里浪后为振武将军克林邑
协风
陆士衡诗协风傍骇又云协风应律注和风也
析析
析析就衰林皎皎明秋月风吹木声【谢灵运诗】
惠风
惠风荡繁圃白云屯层阿谓春风施惠万物也【谢叔源诗】
飗飗
亭亭映江月飗飗出谷颷注风声也【谢惠连诗】
绪风
初景革绪风新阳改故隂初景初春也绪余也【谢灵运诗】
烈烈
凄凄朝露凝烈烈夕风厉【潘安仁诗】
广莫风
易纬曰冬至则广莫风至
扬微绡
登城眷南顾凯风扬防绡注轻丝也言风和而不猛也【潘安仁诗】
截道颷
歘如敲石火瞥若截道颷【潘安仁诗】
曽飔
出宿薄京畿晨装抟曽飔注高风也【谢灵运诗】
长风
长风万里举【文选前缓声歌】
凉风厉
凉风率已厉游子寒无衣厉严也【选诗】
商颷
时逝柔风戢岁暮商颷飞言秋风也【陆士衡诗】
惨栗
孟冬寒气至北风何惨栗【选诗】
吹飞
朔风吹飞萧条江上来【谢晖诗】
戾戾
燮燮凉叶夺戾戾飔风举【张协诗】
石尤风
石尤风亦风之类【番禺记】
风似劒
胡钉铰诗胡风似剑锼人骨汉月如钩钓妾肠
九万风
李义山诗日日虚乗九万风
云舆风驷【见云门】
一汀风【见月门】
江飔
江飔鸣叠屿流云照层阿【选诗】
春风顚
晓来急春风顚
猎叶风
周生列子曰猎叶之风不应八节
千里风
述征记长安宫灵台有相风铜乌云此乌遇千里风乃动
风母
风母似猿见人若慙屈颈打杀得风即活【述征记】
烈士英风
王融风赋总高羽而萧瑟韵朱露之参差此烈士之英风长寥亮其如斯
幽人之风
谢朓风赋子云寂寞叔夜高张烟霞洞色荃荑结芳此幽人之风也
羽客仙风
沈约赋拂九层之羽葢转八凤之珠旗时卷瑶台翠帐乍动佚女轻衣此羽客之仙风也
风滥
烟轻惟润柳风滥已吹桃【李义山诗】
郑公风
若耶溪因郑见神人旦南风暮北风至今呼郑公风【防稽记】
幽风
寒绿幽风生短丝【李贺诗】
风草草
李贺九月词露花飞飞风草草翠锦烂斑满层道鸡人唱罢晓昽聪鵶啼金井下疎桐
无罢风
后魏王肃悲平城诗云阴山常晦雪荒松无罢风
母
岭表録南海秋夏间有晕如虹者谓之母又有风
风
南越志熈安间多风风者具四方之风也常以五月六月兴未至时鸡犬不鸣
逢龙
楚九歌飘风逢龙拂拂兮注风貌
抛云车
国史补暴风之有抛云车
四面风
拾遗记昆仑山有四面风东西南北一时俱作
祛尘风
拾遗记昆仑山有祛尘风若衣服垢汚吹之则洁
裂叶风
洞防记裂叶风八月风也
风狎猎
蔡邕赋条风狎猎吹予床帷
落梅风
风俗通五月有落梅风江南以为信风
吹归心
南风吹归心飞堕酒楼前【李白诗】
秋风吹
已过秋风吹【李白诗】
活鳞静柯
洪波振壑川无活鳞惊颷拂野林无静柯
信风
天长信风吹日出宿雾歇【李白诗】
春风风人
说苑管仲曰吾不能以春风风人夏人吾穷必矣
诗情觉
微然草根动先被诗情觉
风浏浏【音留】
风浏浏而夙兴【寡妇赋】
爽籁
爽籁惊幽律【选诗】
振纎枯
严霜凋翠草寒风振纎枯【曹顔远诗】
玉宇风
玉宇来清风罗帐延秋月【刘休诗】
雨门
黄梅雨
梅熟而雨曰梅雨江东呼为黄梅雨【纂要】
苦雨
凄风趂时序苦雨遂成霖久雨人所患苦也【陆士衡诗】
飞雨
飞洒朝兰轻露栖丛菊【张景阳诗】
散丝
腾云似涌烟宻雨如散丝【张景阳诗】
黒蜧
黒蜧跃重渊商羊舞野庭蜧音戾虵也皆欲雨之
号屏
飞亷应南箕丰隆迎号屏飞亷风神丰隆雷师号屏雨师【张景阳诗】
雨足
云根临八极雨足洒四溟【张景阳诗】
愁霖
有渰兴春节愁霖贯秋序【张协诗】
甘霤【音溜雨屋水流下】
奕奕霄蒙蒙甘霤注雨也【选赋】
豆花雨
豆花雨八月雨也【荆楚岁时纪】
朝霞出门
山谷集朝霞出门暮霞千里言雨之迟速
万丝雨
万丝春雨眠时乱一片浓云浴处开【呉融诗】
宿雨
谷鸟惊啼冲宿雨野梅愁絶阁寒烟【林逋诗】
一筛
数抹晩霞怜野笛一筛寒雨羡沙禽【林逋诗】
涷雨
离骚令飘风兮先驱使涷雨兮洒尘又尔雅暴雨谓之涷江东呼夏月暴雨为涷雨
虚危直日
世传虚危室毕直日多雨
月额
旦日谓之雨月额【金楼子】
香雨
李贺四月词依微香雨青氛氲腻叶蟠花照曲门
雨
南山何其悲鬼雨洒空草【李贺诗】
符下东井
管辂过清河倪太守时天旱问雨期辂曰今夕当雨十六日壬子毕星中已有水气天昨檄召五星宣布符刺下东井告命南箕使召雷公电父风伯雨师羣岳吐阴众川激精是夕果雨【魏志】
郡国上雨
后汉志立春至立夏尽立秋郡国上雨泽
瑞雨
梁大同中尝骤雨殿前往往有杂色宝珠虞寄因上瑞雨颂
雨师
开山图曰霍山南岳山有雨师云师注云师如蚕长六寸似兔雨师似蛹长七八寸似蛭雨云之时出在石上肉甘可熟而食【蛹音勇老蚕】
香雨
拾遗记烂石烧之烟为香云徧空则下香雨物类相感志
禾生耳
谚曰春雨甲子赤地千里夏雨甲子乗船入市秋雨甲子禾头生耳【朝野佥载】
石郎戴笠
不愿石郎戴笠难甘玉女披蓑言雨多也【叚成式诗】
注铜姑
铜姑尚注石姥方勤【温庭筠叙雨】
【音悚执也】
曽奉郊宫为近侍分明羽林枪言猛雨如此【杜牧诗】
蚁封穴户
蚁封穴户大雨将至【东观汉记】
夜声
夜声曽隔巴山雨露气仍和震泽春
倒井
秋霖剧倒井【李白诗】
濯枝雨
风土记六月有大雨曰濯枝雨
白雨
白雨映寒山森森似银竹【李白诗】
月如仰瓦
谚有云月如弯弓少雨多风月如仰瓦不求自下
雨草
师旷岁欲雨雨草先生藕也岁欲旱旱草先生乃蒺蔾也
甲子雨【见禾生耳】
降丰泽
上天降丰泽百卉挺葳防丰泽雨也【王仲宣诗】
丰注
丰注溢脩霤【选诗】
弥天润
商颷漂山不兴盈尺之云谷风鸣条必降弥天之润【演连珠】
雪门
松雪
庭昏见野阴山明望松雪【顔延年诗】
素雪
昔我初迁朱华未希今我旋止素雪云飞【曹子建诗】
千里惊
寒沙四靣平飞雪千里惊【范彦龙诗】
屯云
刘义恭夜雪诗屯云闭星月飞琼集庭树
宿雪
后汉书京师去冬无宿雪今春无澍雨以其经冬故言宿也
珠尘
雪中诗琼树瑶岑掠眼新鲜颷时复飏珠尘
堕琼芳
李贺十一月词宫城团廻凛严光白天碎碎堕琼芳挝钟高饮千日酒却天凝寒为君寿
诸家雪
刘贡甫有诸家雪诗侯家山家酒家妓家猎家樵家船家
三丈雪
李白诗天山三丈雪岂是远行时
金羊玉马
拾遗记积雪久不消掘地得金羊玉马高三尺许
霄雪
尔雅雨防为霄雪注防氷雪杂下也因名霄雪霄即消也诗如彼雨雪先集维霰
琪树
琪树无声粉蘂圆【王禹玉雪诗】
笑是盐
施肩吾诗顚狂楚客歌成雪媚赖吴娘笑是盐交趾有黄帝盐曲唐谱有突厥盐阿鹊盐等曲
雪花如手
地白风色寒雪花大如手【李白诗】
六出公
六出公太平广记谓雪也
散为六出
孝建五年正月朔华雪降散为六出宋孝武以为瑞
雪如波
长亭岁尽雪如波【李义山诗】
纷糅
云纷糅而遂多【雪赋】
蔼蔼浮浮
蔼蔼浮浮瀌瀌奕奕言雪之状如此【雪赋】
开帘入隙
始縁甍而冐栋终开而入隙【雪赋】
萦盈帷席
初便娟于墀庑末萦盈于帷席【雪赋】
千岩俱白
千岩俱白万顷同缟【雪赋】
月承幌
月承幌而通晖【已上并文选雪赋】
小梅
秦韬玉雪诗惹砌任从香粉妬萦丛自学小梅娇
白糢糊
连夜江云黄惨澹平明山雪白糢糊【白居易诗】
筛寒洒白
李嘉祐雪诗筛寒洒白乱防蒙
低帷昵枕
愿低帷以昵枕【雪赋】
柳成梅
雪深杨子岸看柳尽成梅【李嘉祐诗】
云门
矞云
瑞应图矞云庆云也其状内赤外黄
屯云
屯云蔽曽岭惊风涌飞流【谢惠连诗】
鳞鳞
鳞鳞夕云起猎猎晩风遒【鲍明远诗】
崇云
崇云临岸骇鸣条随风吟崇高也骇惊也【陆士衡诗】
纎云
纎云时髣髴渥露沾我裳注纎轻也【傅休奕诗】
翳翳
翳翳结繁云森森散雨足【张景阳诗】
雨絶
雨絶无还云花落岂留英【选拟悼亡诗】
润柱础
水鹳巢层甍山云润柱础【张协诗】
卿霭
山云备卿霭池卉具灵变谓卿云也【江淹诗】
云罢
说文云霁雨止貌霩雨止云罢貌【霩忽郭切】
黄云覆车
东方朔传曰凡占长吏东耕当视天有黄云来覆车五谷大熟
云舆风驷
仲长綂诗春云为舆秋风为驷
云绪
山高云绪断浦涨日波頽【张祜诗】
卿云烂
尚书大传于时俊乂百工相和而歌卿云帝舜乃倡之曰卿云烂兮礼缦缦兮日月光华旦复旦兮
景云
孙氏瑞应图曰景云者太平之应也孝经援神契天子孝则景云出游
云衣
峰晓云衣破溪寒石色深【林逋诗】
银云
银云栉栉瑶殿明【李贺诗】
吉云
洞防记吉云之国有吉事则满空五色照人着草木皆成五色露
云师【见雨门】
水云鱼鳞
山云草莽水云鱼鳞旱云如烟雨云如波【拾遗记】
云市
风随云市
云将
司马彪注庄子云云将云之主帅
庆云
若烟非烟若云非云郁郁纷纷萧索轮囷是谓庆云庆云见喜气生【前汉志】
愁云繁
愁云繁寒风积【雪赋】
云油油
自我天覆云之油油
霜门
露为霜
秋风萧瑟天气凉草木揺落露为霜【魏文帝诗】
折绵
风力能承酒霜威欲折绵【黄山谷诗】
霜花如钱
李贺北中寒诗霜花草上大如钱
嵰山霜雪
王子年拾遗记周穆王时西王母贡嵰山甜霜雪
霜霭
许洞早朝诗霜霭清九衢霞光照双阙
绀霜
拾遗记唐延国霜色皆绀碧
封条
张勰七命曰霏霜封其条【勰音协】
霞门
余霞
余霞散成绮澄江静如练【谢晖诗】
赤城霞
挂席厯海峤回瞻赤城霞【李白诗】
防遝
城阙自相望云霞纷防遝【宗史乐府】
雾露门
涂涂
梢梢枝早劲涂涂露晩晞梢梢劲强无叶之貌涂涂者厚也【谢晖诗】
露
瘴气昼薫体露夜沾衣注草上露触之肉即溃烂音冈【鲍明远诗】
渥露【见云门】
露
晴飏碧空风细细晓穿金菊露【韩丕秋蝶诗】
苦雾
梁元帝骢马驱朔方寒气重胡闗饶苦雾
丹露
善语国人饮丹露云日初时有露如丹【洞防记】
不成圆
攀荷弄其珠荡漾不成圆【李白诗】
金茎
西都赋抗仙掌以承露擢双立之金茎汉书武帝作柏梁铜柱承露仙人掌之属
仙人掌【见上】
严严苦雾
严严苦雾皎皎悲泉【舞鹤赋】
气幂岫
斐斐气幂岫【谢惠连诗】
余露团
犹霑余露团稍见朝霞上【谢晖诗】
泛
露彩方泛月华始徘徊【选古诗】
云表
衞觊上言昔汉武信求神仙之道谓当时云表之露以餐玉屑故立仙掌以承高露
高露【见上】
虹门
纷虹
纷虹乱朝日浊河秽清济【谢晖诗】
虹贯牛山
齐威公时白虹贯牛山管仲谏曰无近妃宫
天弓
天弓虹也又谓之帝弓明者为虹暗者为霓【白虎通】
挈贰
挈贰虹蜺别名也【李融雷赋】
又毛诗曰防蝀在东莫之敢指一名挈贰也
蜿虹
中坐瞰蜿虹【江文通诗】
长劒彩
独留长剑彩终负昔贤心【苏味道虹诗】
雷电门
霆霓
尔雅云疾雷为霆霓
雷嗔树
对面雷嗔树当街雨趁人【裴度夏雨诗】
神女电
牕开神女电梁映美人虹【古乐府】
万蛰
万蛰苏而六合尽开【选赋】
旱火
沙路归来闻好语旱火不光天下雨【李贺诗】
玉虎晨鸣
玉虎晨鸣河图曰雷声也
防磹【防音线磹音簟】
防磹电光也太平广记月支献猛兽两目如天防磹之炎光
始雷
仲春遘时雨始雷发东隅【陶渊明诗】
天雷公
天雷公雷神之名【抱朴子】
雷公墨
雷州每大雷雨多于田野得黳石谓之雷公墨又于霹处得揳如斧谓之霹雳揳小儿佩之辟恶【黳音医小黒也揳音甲击持也】
百娇雷
雷已百娇雨犹四匝【段成式】
折树木
王充论衡曰盛夏之时雷霆迅击折树木坏室屋时犯杀人俗以为天取龙其犯杀人谓之有阴过
雷震震
雷震震电燿燿【选诗】
霆声
霆声发荣【房中歌】
訇棱【訇音烘】
李颙雷赋结欝蒸而成雷鼓訇棱之逸响
投壶光
霹雳引云乍散投壶光谓电光也
狂电
弄狂电之淫裔【思赋】
雷塡塡
雷塡塡兮防防【离骚】
雷大
神仙感遇传叶迁韶信州人遇雷神授以墨篆一卷曰依此行之可以致雷祛疾苦立功救人我兄弟五人要闻雷声但唤雷大雷二自是行符致雨殊有感应
烟门
宿墟落【见月门】
嬾烟
湖上初春文禽相并映短草翠防欲生浮嬾烟上
破月
古刹疎钟度遥岚破月悬【李贺诗】
不住烟
南浦无穷树西楼不住烟【李商隐诗】
晴霁门【阴晦附】
曽阴
日落长沙渚曽阴万里生【江文通诗】
停阴
停阴结不解通衢化为渠【陆士衡诗】
暧暧
暧暧虚中灭何时见余晖【陶渊明诗】
光风
楚辞光风转蕙泛崇兰注天霁日明防风动揺草木皆令有光
五行门【五运附】
纳音
子为阳之始午为阴之始以甲加子数至午加丑数至未午上得庚未上得辛谓之阳索阴又以甲加午数至子加未数至丑亦得庚辛谓之阴匹阳此纳甲数也从甲至庚凡七七为西素皇之气故甲子乙丑皆为金而三为火九为木一为土五为水此所谓纳音也但数其干不数其支其源葢出于六十律旋宫法也一律合五音十二律纳六十音
黄晖
黄晖既渝素灵承祜魏土德晋金德【陆士衡诗】
海録碎事卷一

[book_title]卷二
<子部,类书类,海录碎事
钦定四库全书
海録碎事卷二　　　　　宋　叶庭珪　撰天部下
岁厯门
太岁
太岁在寅曰摄提格卯单阏辰执徐已大荒落午敦牂未协洽申涒滩酉作詻尔雅作噩戍掩茂亥大渊献子困敦丑赤奋若【西汉天文志】
司分
司分简日注厯官也
白猿厯
周羣尝学山中忽有白猿化为老人而至授书一卷乃黄帝而下厯日也羣遂洞明阴阳吴中人谓之阴阳之精
岁祀年载
夏曰岁商曰祀周曰年唐虞曰载
上元甲子
肃邕永亨注上元甲子太初元年甲子朔旦冬至也【前汉志】
傅着【傅音附着直畧反】
辩士见一端或妄意以傅着星厯【前汉】
仙茆【见节序门】
传送年【见科第门】
纪年门
改元
史记秦本纪惠文王十四年更为元年
年号
年号起自汉武帝建元元年
禾兴
孙权改禾兴为嘉兴【三国志】
年纪
纪记也记其年之数也【白虎通】
春门
化先
开冬春徂物残悴盈化先言初春化之先【顔延年】
骀荡
朋情以郁陶春物方骀荡【谢晖选诗】
兰时
欢友兰时往注云春时也【陆子衡选诗】
艶阳年
兹辰自为美当避艶阳年注谓春也【鲍明远咏雪】
暧微霄
山涤余霭宇暧防霄春景也【陶渊明诗】
女夷
今春皥驭节女夷司景【江文通】
草浮光
敬岑草浮光句沚氷解脉谓春到也【杜牧之诗】
氷解脉【见上】
送春杯
怅望送春杯殷勤扫花箒【杜牧诗】
四刻长
雪后新正半春来四刻长【杜牧早春诗】
春祺
羣生啿啿惟春之祺【啿音湛】
剪刀催
今年春色早应为剪刀催【宋之问诗】
泛花枝
五陵春色泛花枝【陈羽诗】
送春目
倚剑登高台悠悠送春目【李贺诗】
春人
春意春已繁春人春不见【梁元帝】
开春
开春发岁【楚辞】
末春垂
崔骃临洛观赋云迎夏之首末春之垂
青鸟司开
青鸟司开条风发岁言春时【楚辞】
熈春
熈春寒往【文选】
夏门
首夏
首夏犹清和芳草亦未歇【谢灵运诗】
脩景
南陆迎脩景朱明送末垂谓夏至后日影长送末垂六月将尽之时【潘安仁诗】
恢台
收恢台之孟夏注夏以长物恢台长养也【楚辞】
氷丸霜散
立夏日服六壬六癸符或氷丸飞霜散则暑不能侵【朝野佥载】
第一声
桦堕初开艶蝉闻第一声【杜牧诗】
盛长
朱明盛长【前汉纪】
秋门
萧辰
哲匠感萧辰肃此尘外轸注谓秋风萧索之辰【文选】
开秋
开秋兆凉气蟋蟀鸣床帷【阮嗣宗诗】
杪秋
杪秋寻远山山远行不近【谢灵运诗】
金素
述职期防暑理棹变金素西方其色白故云金素【谢灵运诗】
火旻
秋岸澄夕阴火旻团朝露火心星为秋旻秋天也【文选谢灵运诗】
素节
金风扇素节丹霞启阴期秋为白藏故云素节赤云见则雨【文选张景阳诗】
萧瑟
悲哉秋之为气也萧瑟兮草木摇落而变衰【楚辞九辩】
凛秋
皇天平分四时兮窃独悲此凛秋【楚辞九辩】
平分四时【见上】
疎杵
入夜听疎杵遥知耿此情【李余庆诗】
露先泣
露先泣残蕙虫响连夜发【李贺诗】
商天
戊日辞巢燕商天向浦鸿【范绛诗】
悲商
悲商叩林白云依山仰睇天路俯促鸣【渊明闲情赋】
西颢
西颢沆砀秋气肃杀西方少昊也【前汉纪】
一蝉鸣
罗邺诗西风才起一蝉鸣又时节一蝉催出门
霜舆
白帝霜舆欲御秋【陆防诗】
盛秋
将军其率师东辕弥节白檀以临右北平盛秋言秋高防入寇也【李广传】
天秋
天秋木叶下月冷莎鸡悲【李白诗】
蕙草暮
芜然蕙草暮飒尔凉风吹【李白诗】
海月
蓐收肃金气西陆海月谓初秋也【李白诗】
秋兴逸
我觉秋兴逸谁云秋兴悲【李白诗】
火落
火落金风高谓初秋也【李白诗】
火逝
火逝首秋节谓七月也【谢灵运诗】
虚星
尚书考灵曜曰虚星为秋昴为冬期
盲风
仲秋之月盲风至郑云疾风也
解华丛
宻苑解华丛言秋至草木凋【楚辞】
厉秋节
凉风厉秋节司典告详刑【文选】
风盈幙
肃肃风盈幙露倾枝【宋武帝秋夜诗】
龙火西頽
七命曰龙火西頽龙火火星也秋则西南见
石雁
南康记平固县覆笥山上有湖中有石雁每至秋天飞鸣如时也
迅商
迅商薄清穹商风疾故曰迅商【谢宣远诗】
冬门
防节
不随妖艶开独媚防节【韦庄梅诗】
解冬严
依稀和气解冬严已就长日辞长夜【李贺诗】
严氷在节
梁张缵谢果然褥启严氷在节朔飚结宇吹纶愧暖挟纩慙温
节序门
四节
四节逝不处繁华难久鲜【沈休文诗】
鸟过目
人生瀛海内忽如鸟过目【张景阳杂诗】
年芳
丽日属元已年芳俱在斯【沈休文诗】
腊一伏二
岭表所重之节腊一伏二冬三年四【岭表録】
楝木华
楝木华而石首至秋风起而鳜鱼肥
阳月
尔雅十月为阳月孙炎注云纯阴用事嫌于无阳故以名之
柞木
至于阳月焚菜柞木士稚反斫木也周礼柞氏攻草木
防膢
后汉张卭等欲以立秋日防膢时共劫更始前书音义云防兽以立秋日祭兽王者亦此日出腊用祭宗庙冀州北郡以八月朝作饮食为膢其俗语曰膢腊社伏【防丑于反】
梅润
石室凉生菌阁虚已应梅润入图书【林逋诗】
夏小正
夏小正者大戴礼之篇名本夏后氏着十二月之也
八节
四立二分二至为八节皆诸天大庆吉防之日【太霄经】
文莺
湛露改寒司文莺变阳旭王融诗
随宜倍调
今岁随宜过寒食明年倍调作清明【张说诗】
三长月
释氏智度论曰天帝择以大宝镜照四大神州每月一移察人善恶正月五月九月照南赡部州故唐制此三月不行死刑今俗名三长月
仙茆
帝轩挟凤鸣以调律唐尧观蓂荚以知月注尧时有草夹阶而生随月开蓂荚又曰厯荚又曰仙茆也【抱朴子】
月
九月也范蠡曰王姑待之至于月
岁季月除
岁季月除大蜡始节繁霜朝雰凄风夕发【文选】
梅天
梅天一雨清【严维诗】
子月初
驾幸温泉日严霜子月初【王昌龄诗】
火改木
君还石门日朱火始改木春草如有情山中尚含绿【李白诗】
龙火飞
桃花开东园含笑夸白日偶防春风荣生此艶阳质宛转龙火飞零落早相失【李白诗】
天南廻
天南廻而变夏火西飞而献秋【李白诗】
花莳【实吏切】
览花莳之时育【文选】
冬索春敷
感冬索而春敷嗟夏茂而秋落【潘安仁秋兴赋】
背冬涉春
背冬涉春阴施阳谢七发曰背秋涉冬【文选】
授寒服
风至授寒服霜降休百工【谢宣远诗】
除月
郑曰四月为除【文选注】
天凝地闭
天凝地闭风厉霜飞【文选】
日躔胃维
日躔胃维月轨青陆季春之月日在胃维畔也河图帝览嬉曰立春春分月从东青道【文选】
受节
受节人逾老惊寒菊半黄【李嘉祐诗】
元日门
三朝
三国朝庆毕休沐还旧邦三朝岁之朝月之朝日之朝【谢灵运】
献岁
献岁发春
胶牙饧
元日食胶牙饧取胶固之义【荆楚岁时记】
却鬼丸
梁武帝正月赐羣臣却鬼丸
献节
唐太宗正月临朝诗云条风开献节灰律动初阳
三元肇庆
徐陵云今三元肇庆六吕司春
如愿
録异记云有商人过清明湖见清明君问所须有人教云但乞如愿君许之果得一婢自是商人所有求皆如愿晓起而挞之走入粪壤中忽不见今人正旦以细绳系偶人投于粪壤中云令如愿【荆楚岁时记】
神燕鬼丸
金薄图神燕朱泥却鬼丸庾肩【吾元旦诗】
椒花颂
柏叶随铭至椒花逐颂来庾【信谢正旦赐酒】
长命杯
正旦辟恶酒新年长命杯【庾信诗】
辟恶酒【见上】
开元首正
开元首正元首皆始也谓正月上日也【甘泉赋】
受岁
李嘉祐元日无衣冠入朝白髭空受岁丹陛不朝天
荐屠苏
陈陶朝元引曰万寓灵祥拥帝居东华元老荐屠苏
人日门
元七
东平王苍安仁峰铭正月元七厥日惟人
华胜相遗
荆楚岁时记人日造华胜相遗见贾充李夫人典戒云象瑞图金胜之形又取像西王母戴胜也
上元门
正月望夜
柳彧上奏云窃见近代以来都邑及外州每至正月望夜充塞街陌聚戏朋游鸣鼓聒天燎炬照地高棚跨路广幙连云袨服靓妆车马塡咽破赀竭产竞此一时寖以成俗实损于民
迎紫姑
刘敬叔异苑记紫姑本人家妾为大妇所妬正月十五日感激而死故世人作其形于厠以迎卜
寒食门【清明附】
系千秋
未到清明先禁火还依桑下系千秋注云事见王延寿千秋赋【山谷诗】
紫笋茶【见茶门】
千秋戏
徐云案词人高无际秋千赋序云秋千武帝后庭之戏本云千秋语讹转为秋千后人不本其意又旁加革
彩毬
寒食赐麦粥帖彩毬镂鸡子玉【烛宝典】
粥香饧白
粥香饧白杏花天【李义山诗】
社门
治聋酒
俗言社日酒治聋故李昉赠李涛云社翁今日没心情为乏治聋酒一瓶【社翁李涛小字也】
择元日
月令择元日命民社为社稷春事兴故祭之以祈农元日谓近春分前后戊日也
上巳门
元巳
丽日属元巳年芳具在斯【沈休文诗】
细柳圏
杂爼唐制三月三日赐侍臣带细柳圏免虿毒
蚕市
三月三日远近祈福于龙桥命曰蚕市【成都记】
兰亭
兰亭防者四十一人羲之制序用蚕茧纸鼠须笔遒劲絶代
大洁
后汉三月上巳官民皆洁于东流水上曰洗濯祓除去宿垢疢为大洁
防曲水
顔延年有应诏防曲水作诗曲水者引水环曲为渠以流酒杯而行焉
褉饮
宋文帝褉饮于乐游苑且祖道江夏王义恭
桃花水
韩诗外传三月桃花水之时郑国之俗三月上巳于溱洧两水之上执兰招防祓除不祥也
褉絜
风俗通曰褉者絜也于水上盥絜也
布和辰
皇祗发生之始后土布和之辰谓上巳【文选】
粤上斯巳
粤上斯巳惟暮之春谓于此上巳也【文选】
风舞之情
风舞之情咸荡褉饮之日在兹【文选】
油花卜
池阳上巳之日妇女以荠花防油祝而洒之水中若成龙凤花卉之状则吉谓之油花卜【图经】
巳防
晋阮瞻有巳防赋阮脩有巳防诗葢元巳之防
端午门
筒糭
屈原五月五日投汨罗楚人以其日作筒贮米祭之名筒糭【续齐谐记】
赤灵符
五月五日作赤灵符书着心前以辟五兵【抱朴子】
艾先生
端午日以艾为人置户上辟恶故师旷占云岁多病则艾先生【荆楚岁时记】
水车
竞渡者治其舟使轻利谓之飞又曰水车又曰水马【荆楚岁时记】
画扇轮
浴殿凉生画扇轮
长命缕
更传长命缕宝厯万年余【王禹玉端午诗】
赤灵符
欲谢君恩却无语心前笑指赤灵符【王禹玉端午帖】
九子糭
争传九子糭皇祚续千秋【王禹玉端午皇后閤帖】
延年缕
夕燃辟恶仙香度朝结延年帝缕成【王禹玉端午帖】
仙艾灵丝
仙艾垂门细灵丝绕户长【王禹玉端午帖】
荐木
更闻天子孝荐木助长年【王禹玉太皇后端午帖】
翠釡汤
金缕黄龙扇兰芽翠釡汤【王禹玉夫人閤端午帖】
双条达
绕臂双条达红纱昼梦惊【王禹玉夫人閤端午帖】
朝节
池阳风俗不喜端午而重夏至以角黍舒雁相馈遗谓之朝节【图经】
伏日门
辟恶饼
伏日食汤饼名辟恶饼【荆楚岁时记】
万行
后汉永元六年六月己酉初令伏闭尽日汉官旧仪曰伏日万鬼行故尽日闭不干他事
亢阳
王彪之赋曰三伏焦暑亢阳重授
七夕门
开襟楼
汉宫女七夕穿针皆防于开襟楼针皆七孔
七孔针【见上】
相连爱
汉宫七夕临百子池以五缕相覊谓之相连爱
曝衣楼
太液池西有汉武帝曝衣楼常至七月七日上宫女出后衣于是楼曝也
百子池
西京杂记戚夫人侍高祖七月七日临百子池作于阗乐
织女斜河
沈警遇张女郎庙作诗云靡靡春风至防微春露轻可惜闗山月还成无用明后与女郎遇将别女郎曰姮娥妬人不肻留照织女无赖已复斜河【闻异集】
织女无赖【见上】
借天帝钱
道书云牵牛娶织女取天帝钱二万备礼久而不还被驱在营室故刘子仪诗云天帝聘钱还得否晋人求富是虚辞
牵郎何在
郭翰问牵郎何在女曰河汉阻隔不复相见【神异经】
担鼓
楚人呼牵牛星为担鼓尔雅云何鼓谓之牵何荷也亦担义也
天媛
天媛贪忙为灵匹几时留巧向人间【刘子仪诗】
天之眞女
织女天之眞女【续齐谐记】
痴牛騃女
卢仝诗痴牛与騃女不肻勤农桑徒劳含淫思夕旦遥相望
夕无双
昔离秋巳两今聚夕无双【谢惠连咏牛女】
东南顾
牵牛西北回织女东南顾【沈休文诗】
中元门
盂兰盆
盂兰盆天竺为盂兰此云倒悬救器谓目连救母饥厄如解倒悬之具也今人遂饰食味于盆误矣
青莲頳菓
杨炯盂兰盆赋青莲吐而非夏頳菓揺而不寒
中秋门
梯云挈月
周生者有道术中秋夜防月色方莹谓坐客曰我能挈月置之怀袂因取筯数百条绳而驾之曰我梯取此月俄以手举月怀中出月寸许光色照烂寒入肌骨也【宣室志】
八月望
将以八月之望观涛乎广陵之曲江尚书传曰十五日日月相望【文选】
重九门
九日台
南齐高祖以九月九日登高颷馆世呼为九日台
菊酒
汉俗九月九日佩茱萸房食蓬饵饮菊花酒云令人长寿其法采花杂黍米酿酒宻封置室中至来岁重阳日开谓之菊酒
萸房
魏文颁菊蕊汉武锡萸房【沈佺期九日应制】
两重阳
九月十日即事诗云昨日登高罢今朝更举觞菊花何太苦遭此两重阳【李白诗】
冬至门
五日乐
冬至始人主与君臣左右从乐五日天下亦家家从乐五日以迎日至之礼【易通卦验】
三极
冬至日有三极昼漏极短去北极远晷景极长【月令】
日正南【见日门】
践长
曹植曰冬至献履所以迎福践长
献履【见上】
观台
僖公五年正月辛亥朔日南至公既视朔遂登观台以望而书礼也凡分至启闭必书云物为备故也
景
登祉闿门以景至闿读与开同冬至之景也
寝鼓息兵
晋刘遐云冬至微阳初兴寝兵息鼓不欲震荡也
一线
杜诗刺绣五纹添弱线鲁直诗宫线添尺余岁时记谓魏晋间宫中以红线量日影冬至后日影添长一线未知孰是
腊日门【除日附】
腊赐
汉官仪腊赐大将军三公钱各二十万特进及卿以下有差
用汉祖腊
陈咸平帝时为尚书王莽簒位咸犹用汉家祖腊
盗树
陈留志曰范乔邑人腊夕盗斫其树人有告乔佯不闻邑人愧而归之乔曰卿腊日取柴欲与父母相欢娱耳
窃食
袁山松后汉书曰韩卓字子助陈留人腊日奴窃食祭其先人卓义其心即免之
宿岁
荆楚岁时记岁暮家家具殽簌备宿岁之储以迎新年
沉香火山
隋主每除夜设火山数十座尽沉香木根也火山暗则以甲煎沃之熖起火香傍闻十里
傩门
傩翁傩母
岁除日进傩内二老人为傩翁傩母
逐除
吕氏春秋注云前岁一日击鼓驱疫疠之鬼谓之逐除亦曰傩
三傩
论语疏傩逐疫鬼也为阴阳之气不节厉鬼随而作祸故天子使方相氏黄金为四目熊皮为防口作傩傩之声以驱疫鬼一年三遍为之月令季春命国傩季秋天子乃傩至冬命有司大傩旁磔故曰三傩
傩傩之声【见上】
逐除【见上】
阴阳门
阴闭阳开
帅尔阴闭霅然阳开【甘泉赋】
阴阳气
淮南子积阳之热气生火积阴之寒气为水
阴阳之精【见岁厯门】
律吕门
黍谷
刘向别録邹衍在燕燕有谷地寒不生五谷衍乃吹律而温气至堪植黍今谓之黍谷
灰剰飞
李贺闰月词天官玉琯灰剰飞
文好律厯
张苍文好律厯注云名为好律厯也
易京
君明识音律京房字君明精于易故曰易京
寸管下傃
寸管下傃天地不能以气欺尺表逆立日月不能以影逃【陆机演连珠】
刻漏门
铜龙
玉壶传防咽铜龙【李义山诗】
刁斗
虞子阳诗刁斗昼夜惊注以铜作鐎受一斗昼炊食夜击持行【汉注】
渴乌
李兰刻漏法云以铜为渴乌以引器中水以银龙口中吐之萧贯晓寒歌云渴乌涓涓不相续
桑廕
桑廕不徙而大功立言晷刻未移也刘子曰尧之知舜未违桑廕
秋防长
李郢诗云江风彻曙不成睡二十五声秋防长【金华子】
莲花漏
燕肃献莲花漏而不与崇天厯合罢在明州又为海潮图海潮论
壶郎
陆倕赋掌漏官谓之壶郎
金柝
潘岳谓刁斗曰金柝大铜防亦是也
丁丁漏水
丁丁漏水夜何长漫漫轻云度月光【王涯秋夜曲】
龙漏
唐太宗冬宵诗雕宫静龙漏绮阁宴公侯
三严
唐制日未明七刻槌一鼓为一严侍中奏开宫殿门及城门未明五刻槌二鼓为再严侍中版奏请中严羣官五品以上俱集朝堂未明二刻槌三鼓为三严侍中中书令以下俱诣西閤奉迎銮驾出宫诣太极殿
兰夜
兰夜沈沈鹄漏长刘【子仪诗】
鹄漏【见上】
严更
衞以严更之署西都赋注严更督夜行鼓也
増漏刻
汉书漏刻以百二十为度韦昭曰旧漏昼夜共百刻哀帝増之
孔壶为漏
孔壶为漏浮箭为刻【续汉书】
丛木
丛木乖方击刁舛次注打更木也挈壶氏曰凡军事悬壶以序聚【新刻漏铭】
金徒抱箭
铜史司刻金徒抱箭注张衡漏水转浑天仪制曰葢上又铸金铜仙人居左壶为胥健居右壶皆以左手抱箭右手指刻【新刻漏铭】
寒暑门
歊蒸
选歊蒸郁防【张茂先诗】
防暑
述职期防暑理棹变金素金西方其色白故云金素【谢灵运诗】
暄浊
秋夜凉风起清气荡暄浊【张景阳诗】
绵絮折
阮籍歌曰阳和防弱阴气竭海冻不流绵絮折呼吸不通寒洌洌
蝉喘雷干
贯休热诗蝉喘雷干并井融
仲暑月
吴子夜四时歌郁蒸仲暑月
燥湿遘厉
燥湿遘厉寒暄结舋
南羲炽暑
潘岳狭室赋于时祝融火炎鹑精共耀南羲炽暑夕阳傍照
竒寒
梁遣明少遐宴魏崔劼劼曰今岁竒寒江淮亦氷
氷蛇
明皇以申王畏暑赐冷蛇不伤人白如氷雪玩之不热【酉阳杂爼】
临淄汗
实无河朔饮空有临淄汗【何选苦热诗】
寒事
鲁国寒事早初霜刈渚蒲【李白诗】
奋景炎
奋景炎扬洪辉注景明炎盛也
握冷镮
清砌千廻坐冷镮再三握【韩退之纳凉诗】
蒸暑
凉风彻蒸暑【王仲宣诗】
虐暑薫天
虐暑薫天涸阴凝地【演连珠】
沉寒凝海
沉寒凝海烈火流金【演连珠】
水旱门【蝗虫附】
阳肝
淮南子曰禹为水以身请于阳肝之河汤苦旱以身祷于桑林之祭
无阴以憩
应璩与岑文瑜书顷者炎旱日更増甚沙砾销铄草木焦卷处凉台而有郁蒸之烦浴寒水而有灼烂之惨宇宙虽广无阴以憩土龙矫首于寺泥人鹤立于阙里
土龙泥人【见上】
剪爪
割髪宜及肤剪爪宜侵肌应【休琏书】
旱母
萧推厯淮南晋陵吴郡太守所至必赤地大旱其人号旱母焉
龙星
杜预云龙见而雩谓建巳之月龙星角亢见东方雩远也远为百谷求膏也郑云雩吁也吁嗟而求
闵雨
鲁僖公时大旱公忧闵服避舍释徭罢诛所蠲浮苓四十五事乃大雨【春秋考异记】
龙亲家
李玘言求雨取蛇医四十头石瓮二枚实以水浮二蛇医以水葢宻泥之令十岁小儿执小青竹昼夜更击其瓮试之一日两夜雨大注旧说龙曽与蛇师为亲家也
崖山
太原东有崖山天旱土人常烧此山以求雨俗传崖山神娶河伯女河伯见火必降雨救之【杂俎】
婴白
尸子曰商汤救旱素车白马婴白茅以身为牲
螽水
往因螽水颇伤时稼谓蝗虫及水灾也【北史】
禜国门
唐制久雨禜祭国门诸州禜城门
土气不养
吴孙皓时常岁无水旱苖稼丰美而实不成百姓以饥阖境皆然连岁不巳吴人以为伤露非也按刘向春秋説曰水旱当书不书水旱而曰大无麦禾者土气不养稼穯不成此其义也
耕父
山海经丰山神耕父常游清冷之渊出入有光又有九钟霜降则鸣南都赋注耕父旱鬼也
旱得蹇卦
汉明帝时大旱御云台之上筮得蹇卦帝以问沛王辅辅曰蹇者坎上艮下此山上有水雨即至矣果如其言
石井
安成记云罗霄山有石井天旱祀之以木投井中即至井溢木出乃止
倛
淮南子曰西施毛嫱犹防丑也高诱曰倛丑请土人也
小雨由山
张士伯祷雨于山忽闻空中语曰大雨由天小雨由山
灾异门
地开成井
梁普通二年始平郡石鼓村地自开成井方六尺六寸深三十二丈
龙鬭
梁普通五年六月龙鬭于曲阿玉陂因西行至建陵城所经树木倒折开数十丈
星陨如
梁大通四年七月星陨如雨
黄尘如雪
梁大同二年十一月雨黄尘如雪揽之盈掬
灰
大同三年正月雨灰黄色
辟邪起舞
大同元年曲阿县建陵隧口石辟邪起舞又青虫食陵树叶畧尽
竟天有声
梁大同元年六月竟天有声如风雨相薄
天裂
太清二年六月天裂于西北长十丈濶二丈光出如电其声若雷
两月相承
梁大同二年正月朔两月相承如钩见于西方
游仙震动
梁武帝舍身光严重云殿游仙化生皆震动三日乃止当时谓之祥瑞识者以为非动而动在洪范以此有石季龙之败殿壁画人头皆缩入颈之类
石言
左传昭八年石言于晋平公问于师旷对曰石不能言神或慿依作事不时怨讟动于民则有不言之物而言
钱龙
梁元帝幸洲苑见大蛇盘屈于前羣小蛇绕之皆黒色帝恶之宫人曰此非怪恐是钱龙帝以钱千万鎭其处
奈何帝
陈后主未败前蒋山众鸟鼓翼而鸣曰奈何帝奈何帝
黄衣围城
陈后主梦黄衣围城乃尽去绕城橘树
雪且雷
宋文帝元嘉七年二月雪且雷
雨草
宋明帝泰始四年雨草于宫中
茀星
茀星将出彗星何惧乎
堂堂有此
彗星见齐景公坐柏床叹曰堂堂谁有此乎
霜书下
齐河清二年十二月霜书下雨血于太原
木饥火旱
太岁所在金穰水毁木饥火旱此其大经也
星揺
元光中天星尽揺星揺者劳民也其后伐四夷百姓劳于兵革
月食星
孟康凡星入月见月中为星食月月掩星星灭为月食星
流星如
元延元年有流星头大如缶长十余丈皎然赤白色从日下东南去四面或大有如盆或如鸡子燿燿如雨下昏止郡国皆言星陨春秋星陨如为王者失势诸侯起伯之异其后王莽遂颛国政因以簒位
木冰
鲁成公十六年雨木冰刘向以为冰者阴之盛而水滞者也木者少阳贵臣卿大夫之象也此人将有害则阴气胁木木先寒故得雨而冰也是时叔孙乔如出奔公子偃诛死
木介
又或曰今之长老名木冰为木介甲兵之象也
黒云如焱
有黒云如焱风乱鬊为兵象鬊音舜发也【吕氏春秋】
天开县物
天开县物地动坼絶注天裂而见物象也【前汉志】
石鼓鸣
汉成帝鸿嘉三年天水冀南山大石鸣声隆隆如雷名之曰石鼓鸣亦主兵象是岁广汉钳子劫畧吏民自号曰山君
孽鸡旤
传曰貌之不恭是谓不肃时则有服妖孽鸡旤下体生上之疴青眚青祥说曰草木之类谓之妖虫豸之类谓之孽六畜谓之旤人谓之疴异物生谓之眚自外来谓之祥
冠狗
昌邑王贺为王时见大白狗冠方山冠龚遂曰此天戒言在仄者尽冠狗也
鸡生角
京房易传曰贤者居明夷之世为时所伤或众邪在位厥妖鸡生角【为时所伤一作知时所伤】
鼠舞门
又诛不原情鼠舞门
鼠巢柏
成帝时鼠衔黄蒿寘柏叶上及榆树上为巢此贱人居显贵之位也其后赵皇后自微贱登至尊
天雨毛
天雨毛贤人逃邪人进
牡飞
成帝时长安章城门门牡自亡京房曰关动牡飞辟为无道臣下为非
草妖
视之不明厥咎舒时则有草妖【并汉书】
鼓妖
君严猛而闭臣战摽而塞耳则妄闻之气发于音声故有鼓妖【京房易传摽】一【作徱】
不书霰
盛阴雨雪凝滞而冰寒阳气薄之不相入则散而为霰春秋不书霰者犹月食也【京房易传】
马头雹
元封元年雨雹大如马头二年雹如鸡子成帝时雨雹大如斧蜚鸟皆死【东汉志】
鱼星
鱼星中河而处车骑满野
华孽
华孽谓秋冬草木复华也【东汉志】
水波木揺
易传曰臣事虽正专必震其震于水则波于木则揺于屋则瓦落
蜮生南越
蜮生南越越地多妇人男女同川淫女为主乱气所生
日夜食
庄公十八年日食谷梁传曰不言日不言朔夜食也史推合朔在夜明旦日食而出出而解是为夜食刘向以为象晋文行伯道召天王而朝之日食者臣之恶也夜食者掩其罪也
薄食
京房易传曰凡日食不以晦朔者名曰薄日月虽不同宿阴气盛薄日光也
提扬眉
李寻奏记翟方进云今提扬眉矢贯中狼奋角弓旦张金厯库土逆度辅沉没火守舎万岁之期近慎朝暮未几而方进败
彗星极异
彗星极异也七精所生
地镜
宋文帝时青州城南远望见地中如水有影谓之地镜
星入井
有司奏太白犯东井东井秦之分太白罚星必有暴兵起于京师星入井必将渴耳
罚星【见上】
晦朔门
泱漭
晓星正寥落晨光复泱漭上乌朗下莫荡切不明之貌【谢晖诗】
晨光【见上】
促促
促促薄暮景【陆士衡选诗】
四五圆
下车如昨日望舒四五圆【选张景阳杂诗】
星防
夜听极星防朝游穷曛黒防稀也【陈琳诗】
薄暮景
愿垂薄暮景照妾桑榆时【刘休拟古】
红旭
红旭对黄昏【吴融诗】
飞暮尘
幽兴殊未尽东城飞暮尘【耿纬诗】
暮序
称阴晦平陆凄风结暮序【谢徽侪】
十四昔
十四昔十四夕也
旬次
宻迩旬次言一两日间也【南史】
浃辰
十日则一周故言浃日十二日则一辰浃故言浃辰
晓昽
李贺九月词露花飞飞风草草翠锦烂斑满层道鸡人唱罢晓昽鸦啼金井下疎桐
星尽
星尽四方高万物知天曙【李贺诗】
日余
轻烟淡柳色重霞掩日余【何逊诗】
迟明
迟明围苑树三匝文頴曰迟未也史记作逊明亦徐缓之意
昒爽
十一月辛巳朔旦冬至昒爽天子始郊注昒爽谓日尚防盖未明之时也音忽前【汉志】
夕景昏
一笑复一歇不知夕景昏【李白诗】
五晓
哀哀晨鸡鸣夜夜达五晓【李白诗】
旬岁间
翟方进为丞相司直旬岁间免两司注旬岁犹言满岁若十月之一周也
夜防半
夜防半而不寐防及也【选赋】
夜
遗思在夜相与复翺翔【刘公榦诗】
曛日
朝忘曛日驰曛日晩也【谢灵运诗】
暑宴
暑宴夏日晩【谢灵运诗】
对星分
独静阙偶坐临堂对星分言夜也周礼以星分为夜【谢灵运诗】
辰汉中
寝兴郁无已起观辰汉中注辰大辰汉天河也中正也【谢灵运诗】
夜景
夜景湛虚明【陶渊明诗】
頽暮
游子直頽暮【陶渊明诗】
落景
徘徊践落景日暮也【谢鲲诗】
熹微
恨晨光之熹防
半景
赵彦昭应制诗云骖驱半景星跸坐中天
初星
溪北映初星谓初夜也【李嘉祐诗】
合昏暮卷
合昏暮卷蓂荚晨生注合昏槿也其叶夜合而明舒【陆公佐新漏刻铭】
清猿
清猿与壶人争旦【出应璩书】
月死为灰【见月门】
光景门
决隙
二世谓赵高曰人生世间譬犹骋六骥过决隙也
飞光
李贺苦昼短词云飞光飞光劝尔一杯酒吾不识青天高黄地厚唯见月寒日暖来煎人寿食熊则肥食蛙则瘦
利门名路
利门名路两何慿百岁风前短熖灯【杜荀鹤赠诗】
一窖尘
百年奇特几张纸千古英雄一窖尘【谢涛诗】
蓬科
山谷云着鞭莫落人后百年风转蓬科
流电惊
人生能复几倐如流电惊
酣中客
寄言酣中客日没烛可炳
叶中华
皎皎云间月灼灼叶中华岂无一时好不久当如何【陶渊明诗】
口燥唇干
美哉行古词云来日大难口燥唇干言人命不可保当乐见亲友且求长生术
星燧贸迁
星燧贸迁江山阻隔【段成式】
短短
白日何短短百年苦易满【李白诗】
日临圭
日临圭而易落晷中臬而南傃【萧子云岁暮赋】
凋年
急景凋年【鹤赋】
老晼晩
时飘忽其不再老晼晩而将及【叹逝赋】
时飘忽【见上】
世阅人
川阅水而成川水滔滔而日度世阅人而成世人冉冉而行暮【叹逝赋】
薄暮途
年弥往而念广途薄暮而意迮【叹逝赋】
日西頽
岁云暮兮日西頽【选寡妇赋】
一瞬
抚四海于一瞬吕氏春秋曰万世犹一瞬
曜灵俄景【见日门】
容华消歇
容华坐消歇端为谁苦辛陆机长歌行容华宿夜零
頽魄倾曦【见日门】
日归
日归功未见时往岁载阴【选诗】
后涂
前路既已多后涂随年侵【年一作欲陆士衡诗】
随年落
容华随年落【选诗】
来日苦短
来日苦短去日苦长【陆士衡短歌行】
生年
生年不满百常懐千岁忧【选古诗】
衡纪
衡纪无淹度晷运倐如催玉衡星也【选古诗】
圆景
圆景早已满曹子建云圆景光未满众星粲已繁
代祀忽
参差代祀忽寂寞市朝变
年运倐
业遥年运倐【以上皆选古诗】
河无梁
怨彼河无梁悲此年岁暮【陆士衡拟古】
露彩月华
露彩方泛艶月华始徘徊【休上人】
时迈齿臷
时迈齿臷与耋同【陈孔璋牋】
百年已分
谓百年已分可长共相保谓百年之欢为巳分之有分去声【魏文帝书】
人生行乐
人生行乐耳须富贵何时【杨恽书】
俟河之清
俟河之清人寿几何【周诗也】
驷隙
驷隙不留尺波电谢【刘孝标书】
促世珠
瑟瑟盘倾促世珠黄泥局泻流年箭【陈陶将进酒】
忽西流
夕阳忽西流【刘越石诗】
风景门
朝华夕秀
谢朝华于巳披启夕秀于未振【文赋】
供余清
陆防新秋月诗风初寥寥月乍满杉篁左右供余清
晓气酣
宫北田塍晓气酣【李贺】
霄幄
仲长綂云垂露成帏帐霄成幄
明玕清瑶
迢递槐江岭是谓元圃丘亭亭明玕照落落清瑶流【陶渊明诗】
亹亹秋
疎烟亹亹秋【杜牧诗】
村羃羃
凫浴涨汪汪鸦娇村羃羃【杜牧诗】
光汃汃
好鸟响丁丁小溪光汃汃普八切【杜牧诗】
峯伍伍
绮席草芉芊紫岚峯伍伍【杜牧诗】
差新燕
野水差新燕芳郊哢夏莺【杜牧】
绕舎啼
泉声绕舎啼【杜牧】
黯淡天
柳暗霏防花愁黯淡天【杜牧诗】
半峯寒
尘飞远骑没日徙半峯寒【庾肩吾诗】
山山涧涧
山山白鹭满涧涧白猿吟【李白诗】
转疎雨
落景转疎雨晴云散远空【李白诗】
沉青霭
落日舟去遥廻首沉青霭【李白诗】
终日夕
清风无闲时潇洒终日夕【李白诗】
落日低轩
落日低轩窥烛尽飞花入户笑牀空【李白春愁诗】
风谷云谿
右当风谷左临云谿【七命】
鳞鳞夕云
鳞鳞夕云起猎猎晩风遒【鲍明远】
树披衣
雨嵓天作带云壑树披衣
雨嵓【见上】
江树
云中辨江树【谢晖诗】
带廻谿
下属带廻谿廻曲也【潘安仁诗】
雪罢枝青
雪罢枝即青氷开水便绿【王僧孺诗】
皱月
仝溪诗战蒲知雁唼皱月觉鱼来
湛清华
水木湛清华【谢叔源诗】
凄
风物自凄【殷仲文】
空水澄鲜
云日相辉映空水共澄鲜【谢灵运诗】
泛崇兰
光风转蕙泛崇兰泛音泛【楚辞】
海录碎事卷二

[book_title]卷三上
<子部,类书类,海录碎事
钦定四库全书
海录碎事卷三上　　　　宋　叶庭珪　撰地部上
地门
楚望
江汉分楚望衡巫奠南服【顔延年诗】
六幕
纷纷六幕浮大海师古六幕犹六合也【西汉书】
八薮六合
洞该八薮混观六合梁昭明太子谢赉地图启
熨斗坡
耿纬送客一归襄阳一归浔阳云熨斗坡前春草色香炉峯顶暮烟时空林欲访辛居士古寺应怀远法师熨斗坡葢在襄阳也
岐海
山海经云瓯闽皆在岐海中
一条天
下来千里峡入去一条天【防州】
方舆
圆天为葢方地为舆【宋玉大言赋】
坤明国
诗云今朝坤明国再顾簪蝉冠总问坤明是何国干曰魏开国邺地也梁顾总为县尹因逃墟墓间见王粲徐干诵所为诗云【出幽怪録】
越井脩江
越井遗封脩江旧壤循州谢上表
中吴
后唐以平江为中吴建节度使领常润等州
剖豆分
八纮九野剖豆分
东瓯
东瓯今福建连衢婺皆其地
縠水
兰谿属婺州其溪水纹如縠故曰縠水
九拒城
张南史送人宋州诗云九拒危城下
三峡
三峡巴东巫山明月也
八柱
河图曰天有九部八纪地有九州八柱
石为骨
地以石为骨水为脉土为肉草木为毛【博物志】
越角吴根
溪山侵越角封壤尽吴根【杜牧】
九江西部
九江西部为一都防谓洪州出文粹
地肺
金陵者洞墟之膏腴句曲之地肺注云其地肥良故曰膏腴水至则浮故曰地肺
秦中
汉时闗东人谓闗中为秦中
山五峤
张九龄荔枝赋云山五峤兮白云谓岭南
东南挠柱
振西北之絶维隆东南之挠柱【郭璞南郊赋】
火陬
铜柱威丹徼朱崖鎭火陬
范相坛
西施曝纱之地今名范相坛在诸暨县
离堆
郡国志汉源县有离堆蜀守李氷所凿离即古雅字故州以雅为名
青衣国
图经云有古青衣国与叙江相隣其水名青衣江诸葛五月渡泸此水之上源也
五尺道
秦惠王破滇池始通五尺道【图经】
四呌步
四呌步在繁昌县昔江神送木于杯渡禅师以象四头拽木至此各呌声絶化为四土冈又有象塘在焉
埋怀村
马燧讨李怀光自太原引兵至宝鼎下营问其地名曰埋怀村燧甚喜果败怀光【国史补】
朱方
春秋朱方即今丹徒【前志】
孤竹城
辽西郡有孤竹城故伯夷国【上】
不夜城
齐地记古有日夜出见于东莱故莱子立此城以不夜为名
句吴于越
太伯初奔荆蛮号曰句吴音钩夷俗语之发声也亦犹越为于越【前越】
土膏
鄷镐之间号为土膏其贾畆一金
建瓴水
秦形胜之国地势便利其以下兵于诸侯犹居高屋之上建瓴水也瓴盛瓶建音謇【西汉】
硗陿
地或硗陿无所农桑畜陿音狭古系字
新秦
应劭曰秦始皇遣防恬攘却匈奴得其河南造阳之北千里地甚好乃徙民充之名曰新秦今俗名新富贵为新秦由是名也
闻喜
闻喜故曲沃地汉武于此闻南越破更名
陆海
秦地号称陆海为九州膏腴【前汉】
由拳
由拳县名古之檇李也属防稽郡【前汉】
龙盘虎踞
龙盘虎踞帝王州帝子金陵访古丘【李白诗】
五千丈
剑壁门高五千丈石为楼阁九天开
膏壤
自汧雍以东至河华膏壤沃野千里
绾毂其口
巴蜀四塞栈道无所不通惟褒斜绾毂其口
陇坻
陇坻其坂九廻欲上者七日乃越秦州记曰陇山东西四百八十里登山岭东望秦川四五百里极目泯然山东人行役至此顾瞻者莫不悲思故歌曰陇头流水分离四下念我行役飘然旷野登高远望涕零双堕在陇州
夷人营
夷人营禹生处在蜀郡华阳国志云其地方百里不敢畜牧有过逃其野中不敢追之畏禹能神藏三年为人所得则共原之云禹神祐之此石细县也
风门
九眞郡居风有风门常出风【山海经】
金牛
又山出金牛往往夜见光耀十里【山海经】
富饶逴跞
汉书秦地千里人以富饶逴跞跞犹超絶也上音卓下吕角反【西都赋注】
二竒
二竒谓赤城与瀑布也【山海经】
南裔【见迁转门】
八埏
上畅九垓下泝八埏【司马相如封禅文】
古上饶
白居易送人贬信州地僻山深古上饶
谯山戍
杜佑通典京口有谯山戍
外区
矧兹狭隘土之外区言蜀之土地在区域之外也
禹穴神臯
禹穴神臯地埒分陜谓防稽也
长松墱
穆天子传升长松之墱坂也
玉城瑶阙
舜游南有玉城瑶阙曰九疑之都【列仙传】
九疑都【见上】
邀笛步
邀笛步在上元县乃王徽之遇桓伊吹笛之处
黄金戍
昔杨难当令魏兴太守薛健据金戍姜宝据鐡城
舂陵
舂陵乡名今永州唐兴县北【九域志】
平林
平林地名今随州随县东北【九域志】
将大合
彭蠡将大合姑苏在日边【李白诗】
山似洛阳
苑方秦地小山似洛阳多谓金陵也【李白诗】
禹凿
朅来游闽荒扪步穷禹凿【李白诗】
闽荒【见上】
麾扇渡
在上元县东南四里乃顾荣拒陈敏以羽扇麾其众败之
理西土
天子既归乃理西土之数谓计其道里也
总载山门
终南
终南一名太乙一名中南言在大中居都之南
嵩高邑
续汉书武帝封中岳闻有呼万岁者三于是以二百户奉祠命曰嵩高邑
少室
戴延之西征记嵩山东谓太室西谓少室相去一十七里嵩其总名也谓之室者其下各有石室
衡山
衡山在县之西北六十里高四千五百丈九尺湘中记云朱陵之宝洞太虚之灵台祝融游息之所也
铜阙
陆防诗巉巉见铜阙注云太湖中穹隆山有铜阙
九疑
湘中记九疑山在营道县北九山相似行者疑惑故名九疑
斐斐
斐斐气幂岫露盈条斐斐山气貌【谢惠连诗】
青山郭
夕宿青山郭旦上青山上青山不可上步步恒惆怅【谢元晖诗】
干云
发地多竒岭干云非一状【沈休文诗】
合防
合防共隐天参差分相望合防高大貌【沈休文诗】
郁律
郁律搆丹巘崚嶒起青障郁律直上貌【沈休文诗】
郁盘
琅琊城诗此江既豁险兹山复郁盘江岷江也山钟山也
东峙岳
我若西流水子为东峙岳【陆机赠弟】
万寻巅
浮舟千仞壑总辔万寻巅【谢灵运诗】
远岫
窻中列远岫庭际俯乔松松一作林【谢灵运诗】
修岭
青松荫修岭绿蘩被广隰【潘正叔诗】
定山赤亭
定山雾露赤亭无淹薄定山赤亭富春江中山【谢灵运富春渚诗】
防嶂
櫂歌发中流鸣鞞响防嶂鞞小鼓防嶂重山【丘希范诗】
摽峯置岭
摽峯彩虹外置岭白云间【沈休文诗】
高山盘
俯入穹谷底仰涉高山盘【选】
长峦
凝氷结重磵积雪被长峦【选陆士衡】
飞岑
挺辔越飞岑高山也【选张景阳】
走岑崟
王阳驱九折周文走岑崟崟音吟注文王过险阻则走如避风雨也【选张景阳】
穹谷
上山采琼蘂穹谷饶芳兰言玉英也【选陆士衡】
曽曲
西山何其峻曽曲郁崔嵬注曽重也【陆士衡选诗】
秋岭
时菊擢岩阿云霞冠秋岭【选谢鲲】
三公
岑山东三峯名三公西九山名九卿次山名主簿【襄阳耆旧传】
冠葢山【见乡里门】
山翠
夕寒山翠重秋静鸟行高【林逋诗】
戍削
林卜细分山戍削水波防动鹤丁椿【林逋诗】
崦山【见隐逸门】
两火一刀
防稽集道经云两火一刀可以逃言剡中多名山可以避灾也故汉晋以来多隐逸之士沃州天姥是其处
锟鋘
锟鋘音昆吾山名出金可作刀切玉
岝防山
图经云形如狮子故名郦善长以为岝岭山俗说本在太湖中禹治水移进近其旁有两小山如卷岝云禹所用牵山也
懊来山
嵩山记云此山自蜀中来与嵩山争高而不胜故云懊来乌告反
蜀岗
蜀岗其势自西北来至扬州北竹亭西乃絶
秦望
在越州南三十里秦始皇尝登以望海
九日山
九日山在泉州南安县南连晋江县
翠防
山气青缥色翠防【邺中记】
白牛
襍爼汉建武间有人骑白牛曰吾北海使将防天子登封田父寻至山上惟见牛迹遗粪皆银也明年世祖登封遂名其山为银牛在太原北
重复深
白鸟归飞晩青山重复深【林逋诗】

已被远峯擎更禁初月吐娟娟【林逋诗】
戞牛斗
太华五千仞劈地抽叶秀旁去无寸寻一上戞牛斗【李贺诗】
碧丛丛
巫山高歌云碧丛丛高挿天
山带
庐山记有白云冠带峯山石呼为山带
文章岭
九域图贵州有文章岭以山石文丽故名之
九叠屏
李白庐山谣庐山秀出南嵓傍屏风九叠云锦张
罗浮山
南越志本只罗山因海上有山浮来相合故曰罗浮山
去天一握
兴元之南有路通巴州三日而达于山顶其絶高处谓之孤云两角谚云孤云两角去天一握
天阙
晋世欲立阙王导指牛头山曰此天阙也
衔月宫
顾况石伞峯铭石伞山东山衔日宫石伞山西山衔月宫
十二鬟
山谷岳阳楼望君山满川风月独慿栏绾结湘娥十二鬟
浮岚防翠
山谷壶中九华有人夜半持山去顿觉浮岚防翠空
瑶台十二
昆仑山有瑶台十二各广千步皆五色玉
晋望
梁山在晋国境内晋以岁时望祭之故曰晋望也
朝阳
尔雅山西曰夕阳注暮乃见日山东曰朝阳朝即见日诗曰度其夕阳又曰于彼朝阳是也
山三袭
尔雅山三袭曰陟山之形若三山重累者名陟也
泥丘
丘形顶上汚下雨水停止而泥泞者为泥丘【尔雅】
句容里
句曲山源曲而有所容故号为句容里【史记】
阴成水架
方丈之西北有阴成大山沧浪之西有阳长大山此二山是阳九百六厯数之摽揭也百六之运将至则阳长水竭阴成水架阳九之运将至则阴成水竭阳长水架
太山崔
太山崔百卉殖言其崔嵬也
九岩山
东阳有高山班固谓之九岩山后汉龙丘苌隐处也山多龙须柽栢望之五采亦曰妇人岩
妇人岩【见上】
朱鸟安窻
朱鸟安窻青龙作牖
天中柱
龙鱼河图曰昆仑山天中柱也
天子鄣
庐山名有二一曰天子都一曰天子鄣
庐君
庐山记匡裕生而神灵周威王时庐于此山故世称庐君山因取号焉
德鎭
庐山者南国之德鎭【梁元帝碑】
宝衢云术
谢灵运罗浮山赋序云朱明之阳宫耀眞之阴室洞穴之宝衢海灵之云术
海涌山
虎丘山先名海涌
太平山
防稽记余姚县南百里有太平山
射的山
防稽有射的山土俗云的明则米贱暗则贵谚曰射的白斗一百射的斗一千
鹤一程
佛国人三防仙山鹤一程
子公山
任文公王莽末举家入子公山十余年不被兵革
一万八千丈
天台一万八千丈
萧山
许询常登山慿林筑室萧然自致因号萧山
越首剡面
白居易沃州山记云东南山水越为首剡为面沃州天姥为眉目
蕺山
蕺山在防稽吴越春秋越王嗜蕺尝采于此阻立反王羲之居于是墨池鹅池存焉【防稽记】
种山
种山在山阴县西北三里吴越春秋云大夫文种所处也舆地志云后潮水穴山失其尸葢子胥之神乗潮水取去也
九上下山
九上下山在施州坡险重叠凡九上下乃过
八住山
八住山在施州尖木寨其山絶土俗以为登之困至于住歇者八方能至絶顶焉
恭山
恭山在施州北寨山极险危崖路倾倒人行至此无不生恭愼之心【图经】
鹿市
蜀郡蟇頥山山有穴如蟇之口高七百二十丈崖岩峭下有平地百余步坦然方正诸山之鹿一日一聚其中号曰鹿市【图经】
午日岩
宁德县邑人程公端午日入岩采药忽然轻举因号午日岩【图经】
鸣铃洞
鸣铃洞在余杭多洞穴风至则鸣
天目山
天目山在临安县西五十里高三千九百丈周廻八百里有洞三十六每秋必有一日风雨暝土俗云是山神与江神防也
阿姥墩
在余杭县西五里东晋时有裴氏姥居此墩采花醖酒沽之忽遇异人云姥当仙与药数丸饵之月余不知所在今墩仙草犹存至阴雨或闻酒香故曰阿姥墩
八百山
八百山在临安县东北十里旧经云彭祖居此山故名
战鸟山
舆地志赭折下流十许里有战鸟山昔桓温屯赭折宿鸟所投中宵马惊谓官军围惊溃既定有羣鸟惊噪因以名之
谢家青山
在芜湖谢晖筑室于山南因呼谢家青山李白遂于此【舆地志】
容山
容州以容山得名【郡国志】
博罗山
郡国志博山浮海而来博着于罗山是以名之在惠州
抱黄洞
抱黄洞在长沙县昔眞君于此修道【郡国志】
小庐山
衡山县浮丘山昔浮丘翁于此上升以其似庐山故又曰小庐山
明月山
明月山在醴陵县上有白石状如明月照农者夜耕后有敕凿下见在本州明月池
亶洲山
亶洲山在慈谿县东四十五里洞防记云始皇遣徐福入海求仙药至亶洲是也
侯寄山
侯寄山在耒阳旧记昔有诸侯避难于此故名【湘水记】
玉垒山
在导江县汉书志云玉垒山湔水所出左思赋云据玉垒以为守
果山
十道志果山层峯秀起竹栢生焉果州因以为名
慕蔺山【在相如县】
铜梁山
铜梁山在涪江之南七里
荣德山
荣州取境内荣德山为名
天彭阙
扬雄蜀王本记云汶山为天彭门二峯相对如阙亦曰天彭阙左思赋云彭门之阙是也
青城郡
青城山一名青城郡
烂柯山
烂柯山在衢州南二十五里晋时王质遇二仙童奕棋之所
大家山
大家山在武义县南有一山相向曰新妇山每大家起云即新妇山降雨【隋志】
菊妃山
菊妃山在武义县以地多蔺故名之【隋志】
八素山
八素山在武义县东阳山水记云秦末有八士来隐于此山故名之
白郎岩
昔沙门普耀来此有神人姓江名白郎舍此以奉之为名岩寺
吏隐山
在缙云县令李阳氷退居于此山创亭室以宴居因名其南有阳氷凿石为洼尊
赤城山
顾野王舆地志赤城山有赤石罗列长里余遥望似赤城
石匮山
石匮山在永嘉县黄帝缄玉版篆册之地【隋志】
三衢山
三衢山在衢州三十里昔有洪水暴长兹山三道民不为害因名三衢【隋志】
石翁妇
石翁妇在永康县傍有一石状如妇人名曰石翁妇又名新妇岩
天覇山
天覇山在梓州中江县其山险峻冠絶众峯故名
朱提山
汉书朱提山出银在朱提县西南属戎州朱音铢提音时
大漏天
大黎小黎二山在戎州宜賔县朝暮云雾四时霖霑俗谓之小漏天大漏天
玉户山
泸州北一里有双石若门之状曰玉戸山【郡国志】
紫金堆
紫金堆在泸州北一里路傍大石如猴之状故名【上】
黄龙堆
郡国志泸江水中有天阙谓之黄龙堆季春三月则堆没
汶阜山
岷山在蜀郡丘道县江水所出注云谓之汶阜山是也【水经】
皛然山
在隣水县高崖峭壁皆白色眞宗皇帝读图经闻此山有灵应又三面皆白御笔改为皛然山
泉山
泉州之主山也山有乳泉故名之朱买臣所谓东越王所保之泉山是也【寰宇记】
紫防山
紫防山泉州之案山也常有紫云覆其顶故名
朗山
升山在州南晋司徒王朗每登游览因名朗山上有陆鸿渐井
梨山
在州东南十五里方舆记云梨山为郡之胜槩
梦笔山
在浦城县西南三里萧子开建安记云一名孤山江淹为令梦神赐笔之地
西阳山
在浦城县西南建安记云宋时西阳太守全景文所居故有是名
演仙山
演仙山在南剑州西北十里演氏链丹灶有焉
九侯山
九侯山在漳浦县旧经云夏禹子少康封于防稽有子九人流于此一名鬼侯山言为山魈所居
白头岭
白头岭在临汀县山有白云覆其顶
荷岭
荷岭在临汀县地出蘘荷故名
壶公山
壶公山在兴化东南二十里昔有人隐于此山遇老人引于絶顶言神仙之事忽如梦中见宫殿非人间所有老人云此壶中日月也其人后亦羽化故云
大飞山
大飞山在仙游县云自异域飞至
孤单岭
在仙游县其岭不连诸山枝为孤峯因以得名
赤松山
在富阳县言赤松子驾鹤以停此山
腐柯山【见上】
扶卢山
扶卢山在肇庆府甲戌日则有弦管之音【郡国志】
观州岭
英州主山也可以下观一州故名之
鸣弦峯
在英州南二里传云虞舜南廵鼓琴于此今为清和台
大庾岭
一名塞岭又曰塞上南康记云汉兵击吕嘉众溃有神将戍是岭其姓庾谓之大庾又以其上多梅而先发亦曰梅岭
梅岭【见上】
涵晖谷
在英州南二里前枕眞水石壁山有唐元杰所刻涵谷
虎市
灵鹫山在曲江县旧多虎一名虎市晋义熈中有天竺僧居此虎遂絶
韶石
在韶州昔舜登此石奏韶乐因以为名
丞相岭
循广二州分水岭唐大厯年中宰相常衮除潮州经过此岭土人呼为丞相岭
牛头岭
南越志罗浮山左带牛头岭右据龙尾山
九牛根
灵郡山在乐昌县上生九牛根
大蓬山
大蓬山小蓬山二山在蓬州良山县以其状若蓬莱故云
福禄岭
在怀集县多产金银鈆铜
抱玉岩
在南漳县卞和所居之地
女思山
在均州昔有张氏妇随夫北还至此山南望其父感慕而死遂葬此山
成都肩髀
寿春形胜南郑要崄乃建邺之肩髀成都之防嗌【隋书】
肃然山
武帝禅泰山下止东北肃然山【前汉志】
天柱山
武帝廵南郡至江陵而东登礼之天柱山号曰南岳庐江县也【前汉志】
小泰山
黄帝封东泰山注琅琊界中小泰山是【汉书】
仙人闾
石闾在泰山下趾南方方士言仙人闾也【前汉志】
祈连山
祈连山即天山也匈奴呼天为祈连
屏风叠
吾非济代人且隐屏风叠【李白诗】
抱东壑
幽琴抱东壑一嶂横西天【李白诗】
月难圆
树杂日曷隐崖倾月难圆【李白诗】
玉绮岑
章洞经逍遥玉绮岑
二峯张
金阙前开二峯张银河倒挂三石梁皆庐山景也
三石梁【见上】
廻崖防嶂
廻崖防嶂凌苍苍【亦庐山景】
履半月
石梁横青天侧足履半月【天台事也】
黄山
黄山四千仞二十二莲峯
朝九疑
桂水分五岭衡山朝九疑
倚天梯
送君登黄山长笑倚天梯
三芙蓉
太华三芙蓉明星玉女峯
五松山
五松山在宣城南陵【白集】
抱金陵
钟山抱金陵覇气昔腾发天开帝王居海色照宫阙羣峯如逐鹿奔走相驰突【白集】
倚红日
四靣生白云中峯倚红日
灭远树
山青灭远树水绿无寒烟【白集】
金芙蓉
庐山东南五老峯青天削出金芙蓉【白集】
九子山
青阳县南有九子山上有九峯如莲花乃削其旧号加以九华之目因与二三子联句云妙有分二气灵山开九华层摽廻迟日半垂明朝霞积雪曜阴壑飞流歕阳崖青荧玉树色缥缈羽人家【白集】
层摽【见上】
欲界仙都
陶景云山林竒处乃欲界之仙都
防山
吴王阖庐秋冬治城中春夏治城外旦食防山昼游苏台射于鸥陂驰于游台兴乐石城走犬长洲其耽乐之所多矣【续图经】
岫幌云闗
宜扄岫幌掩云闗【北山移文】
蒋山
蒋子文自谓骨青死当为神后吴王为立祠钟山下因改山为蒋山
丹梯
即此凌丹梯【楚辞】
灵鹫山
灵鹫山在天竺国胡语曰耆阇崛山山是青石头似鹫鸟故名
悬度山
悬度山在阿钩羗其间四百里中往往有栈道下临不测之深人行以绳索相持而度
鸟鼠同穴
鸟鼠同穴山在陇西郡尔雅云其鸟为防其鼠为鼯鼠在内鸟在外尚书传曰共为雌雄
约破云霞
约破云霞独倚天【沈彬庐山诗】
华首山
山海经华首之山西六十里曰太华之山
隐天
西都赋其阳则崇山隐天其阴则冠以九蜀都赋苍山隐天
九【见上】
小华山
大华之西小华之山【山海经】
五屼山
经三峡之峥嵘蹑五屼之蹇产五屼山在越嶲地【西都赋】
悬磴
跨穹窿之悬磴临万仞之絶防【选天台赋】
赤城霞起
赤城霞起以建摽言山赤色如霞
沃焦
中记曰天下之大者东海之沃焦焉沃焦山名在东海南方三万里
荆门
荆州记郡西泝江六十里南岸有山名荆门北岸有山名虎牙二山相对楚之西塞也荆门上合下开开达山南有门之形故曰荆门
隆崇
邈隆崇以壮极【琴赋】
叠巘崿
连障叠巘崿【选诗】
曽阿
白云屯曽阿曽重阿陵也【谢叔源】
阳崖阴峯
朝旦发阳崖景落憇阴峯
陟陉岘
迢递陟陉岘山断曰陉山岭曰岘
元天
顔延年元天高北列日观临东溟元天山名孙绰诗曰倒景沦东溟元天之山最高在东北日出则见
削成
山海经云太华之山削成四方高五千仞其广千里顔延年诗云践华应削成
石林
谢惠连诗云石林岂为艰石林山之险者
秦稽
谓越上有秦望防稽也
吴岫
云端楚山见林表吴岫防【选谢元晖诗】
峯殊状
诡怪石异象斩絶峯殊状
斜坚孤圆
倾壁忽斜坚絶顶复孤圆
羊膓阪
羊肠阪诘曲车轮为之摧在河内野王县其山盘防如羊膓【选苦寒行】
若可餐
秀色若可餐
山气佳
山气日夕佳飞鸟相与还
岫如复
日隐涧疑空云聚岫如复
二别
二别阻汉岻双崤望河澳大别小别二山也
云冠岭
云霞冠秋岭
金岸
金岸琼巘岸之生金者【七命】
风山
洲有风山风声如雷
焦山
焦山焦光所隐
金山
金山本名浮玉因裴头陀江际获金故名金山又名伏牛山
句漏山
句漏山在容州葛链丹之处
宝玉洞
宝玉洞在句漏山中
高峯轶云
孔晔防稽记曰四明山高峯轶云连岫蔽日
抱玉嵓
抱玉嵓在襄阳卞和得玉之所【图经】
花姑山
花姑山在宣城麻姑修道之所【图经】
琴高山
在宣州泾县琴高仙人控鲤之所也
瞿硎山
在宁国瞿硎先生所居
九华山
九华山在青阳县南二十里高一千丈广二百里厚二十里
朝霞洞
朝霞洞在建德县
蜕龙岩
蜕龙岩在建德县属池州县衙山昔尝于此得龙骨
仲尼岩
仲尼岩在池州建德县南五里故老云仲尼游行至此山
玉斗山
怀玉山一名玉斗山以山高近于斗也
青牛谷
青牛谷道士洪志业乗青牛得道于此
翻车岘
竹里山在建康以其途倾险号曰翻车岘
少防峯
少防峯在九华翠防峯费徴君隐居其下
滴翠峯
在九华翠色欲滴故名
小金山
小金山在青阳县东有唐和州刺史董义宅尚有遗族存焉至今传为余庆社【并图经】
武担山
武担山在府西二里明妃死令五丁担武都之土葬于郭中【成都记】
金鹅
临海记郡东南有白石山金鹅所筑八柱所植
小蓬莱
元稹守越州诗云我是玉皇香案吏谪居犹得小蓬莱
龙首山
西都赋挟沣防据龙首山海经曰华山之西龙首之山也
平圃
山海经曰槐江之山实惟帝之平圃
总载水门
洛水温
易干凿度曰帝德之盛洛水先温九日乃寒五日变为五色黄也
济水
济水截河而流不混其清
三川
周幽王时三川皆震三川泾渭洛也【史记】
水事
淮南子曰九疑之南陆事寡而水事多
万里流
振衣千仞冈濯足万里流
活活
活活夕流駚噭噭夜猿啼【谢灵运诗】
浦阳汭
昨夜浦阳汭汭者水之交入也
玉水
玉水记方流璿源载圆折凡水方折者有玉圆折者有珠【顔延年】
七里濑
灵运有七里濑诗水行沙上为濑下数里有严子陵隐居
石下濞
俯擢石下濞仰防条上猿濞水名
南澨
流念辞南澨衔怨别西津音逝水涯也
汀泞
促鲜之游汀泞短羽之栖翳防音宁浅水也【七命】
洛无氷
述征记洛水底有石故上无氷
涟漪
风行水成文曰涟水波如锦文曰漪【尔雅】
泝洄
逆流而上曰泝洄顺流而下曰泝游又曰防流【尔雅】
八水
戴延之西征记闗内八水泾渭防浐涝潏澧滈
防素浐
潘岳西征赋北有清渭浊泾南有防素浐
湓水
浔阳记湓水出青盆山因以为名带山双流而右拥浔阳东北流入江
晩汰
吴榜自能凌晩汰湘累何苦属芳荪【林逋诗】
六水宜异
淮南子曰汾水浊宜麻济水和宜麦河水调宜菽洛水轻宜禾渭水多力宜黍江水肥宜稻
凌解水
凌解水黄河正月水名
桃花水
二月三月水名桃花水
麦黄水
麦黄水四月水名
荻苖水
荻苖水七月八月荻花故以名
苽蔓水
苽蔓水五月苽延蔓故以名
山水
山水六月水也
登高水
九月谓之登高水
复槽水
十月水落复故道谓之复槽
蹙凌水
蹙凌水葢言十一月十二月水断复结已上出水衡记
水曲
尔雅水曲曰汭帝舜处虞之沩汭注沩水名也
清浔
朱旗夹小径宝马驻清浔【沈佺期诗】
忠义水
在鳯州河池县出忠义谷【图经】
橹鸣水
在繁昌县昔梁杯渡禅师子隐静山造寺江神送木惟闻橹鸣之声亦曰橹鸣江【舆地志】
宾水
宾州以宾水得名【郡国志】
白练水
括苍县北白练水出丽阳山后改为丽水县【十道志】
漳水
梁山有漳水今漳州乃其地也
九潭水
在临汀县
千秋水
梁野山记山有瀑下奔入千秋里因里名水
修仁水
在南雄州南距城二十里梁范云为始兴太守至此赋诗云三枫何习习五渡何悠悠且饮修仁水不挹斜阶流按图经斜阶即古斜阶水是也【郡国志】
亷水
在清远县姓亷人居于此故名亷水
防水
毘陵郡城曰金斗地名卧龙水名防水
卢奴
水黒曰卢不流曰奴
睢水
睢水彭城灵壁县东【音虽西汉纪】
湘水
湘中记湘水至清虽深五六丈见底了了石子如樗蒲矢五色鲜明白沙如霜雪赤岸如朝霞
输防涓
李白云可以奉廵幸奈何隔穷偏独随朝宗水赴海输防涓
平地注水
平地注水水流隰均薪施火火就燥
鸭头绿
遥防汉水鸭头绿恰似蒲萄新拨醅【李白诗】
水夷
海赋水夷倚浪以傲睨注水夷水仙人也一本作氷郭璞云水夷冯夷也人靣而乗龙【齐地记】
阳侯
高诱注淮南子云阳国侯溺死其神能为大波
得坻则止
乗流而逝得坻则止坻音迟【选赋】
般纡
水淡淡而般纡善本般作盘【选高唐赋】
金谷水
郦元水经金谷水出河南太白原东南流厯金谷谓之金谷水石崇故居
溟涨
溟涨无端倪
二永合
十洲记桐庐县新安东阳二水合于此仍东流为浙江
见游鳞
千仞写停树百丈见游鳞沈休文诗序云新安江水至清浅深见底
石磷磷
俯映石磷磷【选诗】
盖水
在池州石埭县舒姑泉在焉刘孝标所谓盖山之泉闻歌而赴节【郡国志】
谷水
谷水在庐山破嵓而下三十派其广七十尺陆鸿渐第其水为天下第一
弹筝峡
弹筝峡泾水出卢都山南流至此常有筝声一云本檀筝字胡人语犹言舍命也其峡甚险弃舍性命乃得以过去今渭川西北
山水门
清晖
昏旦变气山水含清晖【谢灵运诗】
洪川
洪川控河济崇山入高防【陆士衡诗】
琼巘金岸
琼巘嶒崚金岸崥崹音埤
风谷云谿
右当风谷左临云谿【七命】
山经水牒
山经亟旋览水牒勌敷寻
千岩万壑
顾恺之还至荆州人问防稽山水之状曰千岩竞秀万壑争流
千花明
一溪初入千花明万壑度尽松风声【李白诗】
天与水远
天与水远云连山长
化造神营
流池自化造山闗固神营【顔延年诗】
淮水英竒
岱山饶灵异淮水富英竒
翠山清浦
翠山青蔼蔼清浦正沉沉
海録碎事卷三上

[book_title]卷三下
<子部,类书类,海录碎事
钦定四库全书
海録碎事卷三下　　　　宋　叶庭珪　撰
河海门【潮浪附】
海镜
太上正位天临海镜【顔延年诗】
瀛壖
周览倦瀛壖况乃陵穷发注瀛海也壖岸也【谢灵运诗】
九河阴
扬斾九河阴注南曰阴【沈休文诗】
瘆
皮日休太湖诗云枕下闻澎湃肌上生瘆上山锦切下山革切
文縠
风浪吹文縠【选诗】
洪涟
六帖洪涟蹙缩涛也
归潮
列筵瞩归潮【谢灵运诗】
圆波
归雁映兰洔游鱼动圆波洔音止【选潘安仁诗】
负海
谢灵运防吟行列宿炳天文负海横地理言后背海水
海澨
且泛桂水潮映月游海澨【顔延年诗】
沓潮
晨潮下晩潮上两水相合谓之沓潮【番禺记】
幼海
山海经云无臯之山南望幼海郭璞注幼称少海也
波浪肥
江中雨水波浪肥【韩渥诗】
信潮
萧頴士越江诗防灔信潮上葱蒙孤屿分
海潮图【见刻漏门】
千里一曲
公羊传云河千里而一曲也
一小曲
尔雅河百里一小曲千里一曲一直
马颊河
尔雅云马颊河九河之一也其势上广下狭状如马颊
白鹭涛
海国寒飞白鹭涛【王禹玉诗】
奥府
易林江河淮海天之奥府
尹公潮
苕溪在余杭夹岸多苕花因得名相传云古有尹公者善推有异术乡人王氏有女美质尹公求之不得叱水成潮以溺其居至今日暮则风生水长数寸号为尹公潮【图经】
德水
秦更名河曰德水
河公
武帝临决河作歌曰皇谓河公兮胡不仁【前纪】
东溟臣
莫持西江水空许东溟臣【李白诗】
虎眼波
龙门蹙波虎眼转【上】
锦浪
夹岸桃花锦浪生烟开兰叶香风暖【上】
鼓龙波
长风鼓龙波合沓蹙龙文【上】
江妃海童
江妃解佩与郑交甫者海童海神也【选赋注】
雪山来
湖清霜镜晓涛白雪山来【上】
海澨
停舆海澨驻跸嵓址音筮谓水边土人所止者【南史】
顶潮
鲁公送刘太冲序云江月魄秦淮顶潮
麯尘波
白乐天晴沙金屑色春水麯尘波红簇交枝杏青含卷叶荷
清浪儿
孟郊送淡公诗云侬是清浪儿每踏清浪游笑伊乡贡郎踏土称风流东波云碧山影里小红旗侬是江南踏浪儿
浪婆
孟郊诗铜斗饮红酒拍手铜斗歌侬是拍浪儿饮则拜浪婆脚踏小船头独速舞转莎东坡云齐声争唱浪婆诗
吞江纳汉
九江南入震泽故曰吞江汉水南入于江故曰纳汉【吴都赋注】
涨海
南驰苍梧涨海【选芜城赋】
宓妃
伏羲氏女落洛水而死遂为河神洛灵感焉谓宓妃也
扬白鸥
腾沙郁黄雾翻浪扬白鸥注言翻浪有似白鸥鸟【选鲍明远诗】
发皇耳目
言潮势能发明耳目諡法明者曰皇【选赋】
鹭下翔
淋淋焉若白鹭下翔【上】
伍子涛
李德裕诗地接三茅岭川迎伍子涛代称海涛是伍胥愤气所作
紫贝阙
紫贝阙河伯所居
河源出
于阗东水东注盐泽河源出焉【图经】
江湖门【淮溪滩涧潭附】
江介
江介有防玘注江间也
南淮
往春翔北土今冬客南淮【应德琏诗】
廻谿
廻谿萦曲阻【潘安仁诗】
龙鳞涧
滥泉龙鳞涧言金谷之水蹙为文如龙鳞【潘安仁诗】
虚牝
爽籁惊幽律哀壑叩虚牝亦谿谷也【殷仲文诗】
太湖
太湖在吴县禹贡谓之震泽尔雅谓之具区国语谓之五湖其实一也
五湖
吴録云五湖者太湖之别名以其周行五百里故以五湖为名虞翻又云太湖有五道别为之五湖国语吴越战于五湖直在笠泽中战耳则知太湖别名五湖可知矣
销夏湾
销夏湾在洞庭湖中湖岸极清葢吴王游观之地也【图经】
淀淀
松瘦石棱棱山光溪淀淀【选诗】
越来溪
越来溪在吴县越王由此水至吴【图经】
沪渎
松江东泻海曰沪渎陆鲁望叙矢鱼之具云列竹于海澨曰沪【唐书】
五云溪
五云溪即若耶溪徐浩恶其名改之【图经】
浣花
浣花溪在益州西郭外亦曰百花潭【上】
石犀
秦以李冰为蜀守凿三江作石犀五厌毒蛟又作三石人立水中与江神约曰水竭不至足盛不没肩
波如山
厯阳湖波大如山【李贺诗】
注川谿
尔雅水注川曰谿
鉴湖
鉴湖防稽太守马臻所开在城南百许步东西三十里南北数里白水翠岩互相映发若镜若图王逸少云从山阴路上行如在镜中游
余支溪
余支溪有两源或温或凉防于流而不杂在山阴【图经】
雨至溪
在施州细沙寨其源甚防稍旱即干过则湍涨【上】
文溪
蜀州有文溪武溪【上】
灭门滩
灭门滩在岭南封康之间【上】
芜湖
芜湖方舆记汉末于湖侧立县以地卑蓄水非深常生芜藻因以名之
茱萸江
澬江一名茱萸江在衡山县【上】
汨罗江
汨罗江屈原沉死之所在湘阴县北五十里
浙江
浙江虞喜志林云钱塘江口有浙山因以为名
花墅湖
花墅湖在慈溪唐刺史任同劝民修筑中有小墅春花明媚因以名之【已上并图经】
慈谿
慈谿在慈谿县南后孝子董黯母寝疾好饮此谿水黯遂筑室谿畔板舆迎就养因以名溪
味江
在青城县昔蜀王征西蕃驻军有野人挈壶酒以献王倾于江中军士饮之皆醉因名味江【图经】
好溪
在丽水县旧名恶溪内多水怪唐大中年刺史段成式有美政水怪自去因改此名【上】
猛士溪
猛士溪在梓州中江县【上】
鄞江溪
鄞江溪在汀州之东四十里【上】
寅湖
寅湖在汀州其深莫测【上】
临平湖
临平湖在盐官县西北五十里东西十二里晋武帝咸宁中彗星孛于大角占者曰吴临平湖自汉末壅至是当开又云此湖开天下宁是岁吴平天下混一【图经】
皇潭
皇潭在曲江县潭侧有舜祠圣鼓滩在县界旧经云滩头灵异舟人以篙棹触之即病疟疾【上】
大雅溪
大雅溪在南溪县川中也【上】
菖蒲涧
菖蒲涧在番禺县有安期生祠堂【上】
解佩江
昔郑交甫遇二女解佩之处今府西大堤襄人呼为解佩江【上】
江湫
蠢尔闽吴阻化江湫
金钗涧
金钗涧在宝应县西南【上】
三怃
泉经妫水入东海厘降二女于妫汭岂其是乎江里有上中下三怃言亦女降时妫地高险廻曲使者至险辄怃然住叹故曰三怃防稽【上】
江入大荒
江入大荒流山随平野尽【李白诗】
清锦湍
碧流环转清锦湍【李白诗】
行镜中
清溪行云人行明镜中鸟度屏风里
涨秋月
明湖涨秋月【上】
九龙盘
汉江廻下里派作九龙盘【上】
落天镜
明湖落天镜香阁凌银阙【上】
涩滩
在泾县陵阳溪又有六刺滩【图经】
六刺滩【见上】
黄牛峡
语曰朝见黄牛暮见黄牛一朝一暮黄牛如故言滩恶舟难过也
迅濑
鲍照诗浦桥横絶岸云槛凭迅濑
云梦浦
楚襄王与宋玉游于云梦之浦
厉急
选诗过涧既厉急厉涉也
九派
三江事多往九派理空存江赋流九派于浔阳
澄江
余霞散成绮澄江静如练【选谢元晖诗】
江浔
选赋弭节乎江浔江畔也
灵寿溪
灵寿溪在融州云饮此水多寿【图经】
车溪
吴兴记车溪出美鱼
燕雀湖
穷神秘苑云梁昭明太子墓为人所开取其琉璃碗紫玉杯防入大航有燕雀数万击之因为所司觉悟缚之因名其地云
宛溪
宛溪在宣城谢晖有澄江静如练之句即此溪也
青玉湖
青玉湖在宣城湖中土青故名之【图经】
分风
荆州记宫亭湖神能使中湖分风而上故刘删诗云廻舻乗派水举棹逐分风曹毗诗云分风为二擘流成
信义港
在弋阳县居人有信义故名【图经】
罗潭汨渚
弭节罗潭舣舟汨渚屈原自沉处
百花潭
百花潭即浣花上游杜子美故居也居人业彩牋者萃于此【图经】
濯锦江
濯锦江下枕锦里江水濯锦即鲜明【上】
明星渎
明星渎在余杭县昔时水间日中见星女眞观在其上因女眞防衣汚触星遂不见【上】
水泉门【汤泉附】
潄鸣玉
山溜何泠泠飞泉潄鸣玉又招隐诗石泉潄琼璠【选陆士衡诗】
伏泉
阶下伏泉涌江上水衣生【选张景阳】
清泚
寒流自清泚【选谢晖】
一蹄泉
孟郊云安排一蹄泉未化千尺鳞
温泉
博物志凡水源有石硫黄其泉则温或云神人所暖主疗人疾
神女唾
初学记载俗云始皇与神女游而忤其防神女唾之则生疮始皇怖谢神女为出温泉而洗除后人因以为验
三牲祭
三秦记云骊山汤旧说以三牲祭乃可入可以去疾消病
三危露
吕氏春秋伊尹説汤曰水之美者有三危之露
半汤湖
句容县有半汤湖湖水半热半冷【图经】
苏牀琴
杜牧诗幽人听达曙聊罢苏牀琴
白云泉
白云泉在天平山白乐天题以絶句范文正继作名遂着在吴县【图经】
玉虹悬
山瀑无声玉虹悬【李白诗】
玉醴泉
瀛洲出泉如酒味名曰玉醴泉【图经】
天齐渊
齐纪曰齐地泉中或出瓦上有天齐字晏子曰吾闻江深五里海深十里此泉与天齐也
水递
芝田録李德裕好饮常州惠山泉自常至京置水递
房陵粉水
地理志房陵有清泉土人以为粉则膏泽方贡京师因名房陵粉水
白泉
瑞应图泉色白自出山泽得礼制则泽谷之白泉出饮之使人长寿
肥泉
诗云我思肥泉毛传所出同所归异曰肥泉
七眼泉
在施州南寨石曲溪旁其泉源有七眼【图经】
忠谠水
出忠谠山昔有人居此有忠谠之言故名在封州【上】
抚掌泉
在余杭洞霄宫相传钱氏武肃王至宫抚掌而泉涌因以为名云【上】
周翁五泉
周翁五泉在通泉县元号为周翁周婆周子周妇周孙等水其水并涌出其味甘甜各灌溉一乡【上】
八泉
灵池山在翁源县上有八泉曰涌泉曰甘泉曰温泉曰震泉曰龙泉曰玉泉曰灵泉【水衡记】
贪泉
酌贪泉在番禺县西北二十里【水衡记】
狗防泉
尒朱川荣所居处曾有狗防地因而穿之得甘泉故名狗防泉【上】
荣泉
食甘露饮荣泉言泉有光华也【春秋繁露】
五百滩
闻说金华渡东连五百滩【李白】
银河落
庐山瀑布诗飞流直下三千尺疑是银河落九天【上】
归流
当轩写归流【选诗】
烁朱火
安州应城玉女汤地底烁朱火沙傍歊素烟【上】
桃李燃
李白玉女汤诗气浮兰苕满色涨桃李燃
玉女汤
玉女汤在安州应城【图经】
吸飞泉
楚辞吸飞泉之防液
温液渴泉
温液渴泉【西京赋】
汤谷
荆州记南阳郡城北有一水冬夏常温名曰汤谷
吐溜
据神泉而吐溜【选泉赋】
红泉
谢灵运入华子冈铜陵映碧涧石磴泻红泉谢灵运山居赋飘丹砂于红泉
缨上尘
愿以潺湲水霑君缨上尘【沈休文】
雷泉
魂兮归来西方不可以处兮西方之害流沙千里旋入雷泉麋散而不可止言入雷公之泉也【楚辞】
浸兰泉
浸兰泉于玉砌【上】
调水符
东坡爱玉女洞泉日致两瓶恐为使者所绐因破竹为契使寺僧藏其一为信谓之调水符洞在大秦寺
濎濙
濎濙寒泉深百尺【李德裕诗】
冰泉
冰泉在梧州城东二里其味甘冷唐大厯三年容州刺史元结过郡目之曰冰泉撰铭序勒于山石【图经】
清白泉
清白泉在建德县衙后【上】
石门泉
贪泉在南海县石门口旧经云登大庾岭则清秽之气分饮石门泉则清白之质变
沉香泉
在广州吴隐之沉香之所亦云沉香浦【上】
澌澌水
在九华山飞流石上散落如细线其声凄凄【图经】
隄渠门
神腴田
唐韦景骏为肥乡令筑隄县北障水号神腴
六辅渠
儿寛为左内史奏请穿六辅渠以益溉郑国旁高卯之田
利人渠
崔贲为怀州刺史决沁水东注名曰利人渠
沟
沟通运河熈宁中开在宝应【郡国志】
富民渠
郭衍凿渠引渭水名曰富民渠
贾侯渠
贾逵为豫州通运渠二百余里所谓贾侯渠也
江南河
大业六年勅穿江南河自京口至余杭八百余里广十余丈并置驿宫草顿使东廵防稽
南北利人渠
陜县有南北利人渠南渠唐太宗东幸使丘行恭开
利俗渠
利俗渠在华州郑县【图经】
渐车水
丈五之沟渐车之水渐子亷反【上】
洲岛门
锦绣洲
涪州有锦绣洲人能织锦罽故名【述异记】
杏园洲
杏园洲在南海上多杏【上】
药洲
药洲在广州朝天门外南汉氏于兹种药【图经】
荔枝洲
荔枝洲在番禺县刘氏于其上剏昌华苑【上】
白鹭洲
白鹭映春洲青龙见朝暾并金陵地【李白诗】
珊瑚洲
珊瑚洲在大秦国水底有磐珊瑚生其上大秦人常乗大舶载鐡网令水工取之
鹦鹉洲
黄祖杀祢衡埋于沙洲之上后人因号其洲为鹦鹉以衡尝为鹦鹉赋故也在鄂州太白赠江夏常太守一忝青云阁三登黄鹤楼顾慙祢处士虚对鹦鹉洲
白屿洲
白屿洲在潮州自海浮至防稽人姓丁者识之云曽藏铜熨斗于洲上往取果得之【郡国志】
池沼门
化造神营【见关门】
八解
八解鸣涧流四禅隐岩曲维摩经八解之浴池定水湛然满大品经初禅二禅三禅四禅【沈休文选诗】
兰泛
鸣葭泛兰泛【谢灵运】
积翠池
武游郎者言昔见汉武帝乗郁金檝泛积翠池自吹缥玉笛【幽怪録】
菱汀荷塘
李贺诗春昼菱汀系带荷塘倚扇
影娥池
汉武帝于望鹄台之西起俯月台台下穿影娥池每登台眺月影入池中使仙人乗舟笑弄月影
汉苍池
周文帝与公卿往昆明池观鱼行至西汉故苍池顾问无知者或云苏绰博物多通召问应对如流
天之目
临安县西有石洞中有龙池云是天之一目
黄帝池
瑞安县东北岩有三皇井泉涌其中分四瀑布一泻一百尺黄帝修炼于此丹井石坛于今犹存岩头有黄帝池也
谢公池
谢公池在永嘉积谷山下灵运登池上楼赋池塘生春草葢其地
可心池
可心池在宜賔县多生菱芡或旱则决其水灌田民心多可故以名之
祈连池
尒朱荣所居秀容界有池三所在高山上清深不测相传曰祈连池魏言天池也【郡国志】
昆明池
粤欲与汉用船战遂乃大修昆明池列馆环之治楼船高十余丈【汉志】
蓬池明月池七女池
续述征记大梁南七十里尉氏县有蓬池又梁州记曰明月池南有七女池
朝夕池
游曲台临上路不如朝夕之池注吴以海水朝夕为池也【汉相如赋】
太液池
太液池在建章宫中有蓬莱方丈瀛洲象海中仙山【汉志】
绿池
朱华冐绿池【曹子建诗】
滮池
选诗滮池溉稻粳诗曰滮池北流浸彼稻田毛苌曰滮流貌
右军墨池
右军墨池在星子县西二十五里归宗寺乃羲之舍宅建以处僧达摩多罗故墨池在焉【图经】
武池
曹操于邺作武池以习舟师【上】
天渊池
天渊池魏文帝黄初五年穿【上】
采莲泾
采莲泾在苏州南园后【王禹玉诗注】
陂泽门【浦渚附】
枉渚
弭棹薄枉渚注曲渚也
鸿隙陂
翟方进作相奏罢鸿却陂民怨乃作童谣曰坏陂谁翟子威飰我豆食羮芋魁反手覆波当复谁云之两鸿鹄葢托之神也飰豆羮芋言不生稻粱也
鸡鸣埭
南史宋帝数幸琅邪城早发至湖北埭鸡始鸣故呼为鸡鸣埭【舆地志】
楚梦
孟诸吞楚梦孟诸齐之泽名子虚赋云浮渤澥游孟诸吞若云梦者八九在于胷中曽不蔕芥云梦楚泽名
白水
方塘含白水【选刘公榦诗】
千金堰
东出千金堰西临雁鹜陂千金堰在洛阳城西长安有雁鹜陂【沈休文】
雁鹜陂【见上】
阴渚
丹霞蔽阳景绿水通阴渚【张协诗】
三泖【见地理志】
鸦洲鳬渚
梁孝王好宫室苑囿筑兎园中有落猿岩雁池鸦洲鳬渚【西京杂记】
曲渚囘湾
周朴曲渚囘湾鎻钓舟
廻汀
金城蓄峻趾沙苑交廻汀【选诗】
惬山
惬山在大名西王延世筑堤人心称惬故名
方梁石洫
鲍昱为汝南太守郡多陂池岁二决坏昱为方梁石洫水常饶足注石洫水门也
珠泽
珠泽此泽出珠方四十里穆【天子传】
水中坻
秦风蒹葭云宛在水中坻尔雅水中可居者曰洲小洲曰渚小渚曰沚小沚曰坻人所为为潏诗注
梓泽
梓泽去洛城六十里石崇金谷也
濯龙渊
汉成用翟方进之言毁鸿却陂寻夣上天天帝怒曰何故败我濯龙渊【后汉方术传】
兰渚
山阴县西南二十里有兰渚渚有亭曰兰亭羲之旧迹
百花潭
百花潭在成都本冀国任夫人居夫人幼时有僧过其家遍身疮秽夫人事之甚谨一日令浣衣皆脓血夫人不生嫌恶遂就溪濯之莲花随手出于潭中后贵因名【图经】
橘洲
橘洲在长沙县周围五里有橘千株【图经】
大哀洲
大哀洲在湘阴县故老相传云舜南廵死于九疑哭此洲小者曰小哀【上】
老尉浦
在慈溪县地志云是老尉廨筑万丈室故云丈亭其北有老尉浦
徒儿浦
在丹徒秦始皇将徒人过此因名
万束陂
在金坛县旧经云陂宜稻顷收万束
摩陂
魏畧曰明帝出次摩陂有龙见于井因改为龙陂
鸥陂岘【见】
陆泽
选洒滮池而为陆泽如云陆海也【蜀都赋】
丹涯
北熿幽都南炀丹涯注丹水之涯也【选赋】
金塘
菡萏溢金塘金塘金隄也【选刘公榦诗】
水裔
灵鸟宿水裔水畔也【上】
泽中瀛
谢惠连诗日落泛澄瀛王逸曰楚人谓池泽中曰瀛
兰沚
选谢叔源诗褰裳顺兰沚水渚有兰也
澜澳
曽晖薄澜澳注澳水曲也【选诗】
汀葭江菼
汀葭稍靡靡江菼复依依【上】
清川渚
泛舟清川渚【上】
溆浦
入溆浦余邅廻兮溆亦浦也【楚辞】
枫叶岸
萦廻枫叶岸留滞木兰桡【选诗】
落星湾
南康军有落星石岸傍有湾曰落星湾星子县因此得名【荆州记】
富人塘
李吉甫节度淮南筑富人固本二塘
尘泥门
缨上尘【见水泉门】
远埃
素带曳长防华缨结远埃【选诗】
飞壒
羣林疎晩柱飞壒杂新琼飞尘也【上】
井中泥
李贺箜篌谣云不见山巅树摧杌下为薪日睹井中泥上出作埃尘一云岂甘井中泥时至出作尘
埃拂拂
楚辞飘风逢龙埃拂拂兮
埃埉
吴人谓尘土为埃埉徐人谓为蓬块【博物志】
素尘芜
罗衣能再拂不畏素尘芜芜秽也【李白诗】
沙石门
幽石
白云抱幽石绿篠媚清涟【选谢灵运诗】
析析
森森荒树齐析析寒沙涨【选丘希范诗】
热石
临武县山有热石置物其上立焦【舆地志】
石似珠
琅玕石似珠也【尚书注】
石似玉
碔玞石似玉也【出尔雅】
石千株
韩丕秋石诗霜经絶洞千株瘦湖落孤山几片危
沙棱
春浪叠沙棱【林逋诗】
香云香雨
拾遗记烂石色红似肺烧之有香烟气升天则成香云遍润则成香雨
竒章嗜石
白乐天太湖石记云晏先生嗜书嵇中散嗜琴靖节先生嗜酒竒章在洛阳多蓄奇石【唐文粹】
巨鳌簮
即知蓬莱石却是巨鳌簮【李白】
金雾
王子年拾遗记岱舆山南有平沙千里色如金吹沙起名金雾又名金尘
金尘【见上】
沙澜
洹流如沙涌起名沙澜也【拾遗记】
三侯石
徐陵后堂竖美人山铭云峯因五妇石是三侯
鸣石
零陵有鸣石二丈庾阐石鼓诗鸣石含潜响雷骇震九天
康干石
唐书防骨东境有康河松木入水一二年乃化为石谓之康干石色青有松文
五侯燋石
容州鬼门闗其土少鐡以防石为烧器以烹鱼鸡北人谓之五矦燋石一经火久之不冷今之滑石也【方舆记】
鹅羊石
长沙县有鹅羊石湘中记云昔有咸少卿牧羊鹅遇仙升天鹅羊皆化为石今犹有其形像
响石
岣嵝山有响石如人共语而不可解但唱岣嵝犹言拘留耳【湘中记】
石墨
石墨出南雄州始兴县沉散小溪巨细短长如墨以端砚发之可写字可画眉往来贵商多取焉
逃石
山海经逃石在曲江县经云本在桂阳县因夜迅雷至此商人见石逃来因此名之
监介石
言偃宅在常熟县西北孔子弟子传言偃字子游吴地记云宅傍有捣衣石周围四尺为梁太守萧正德持去莫知所在也
五车石
泰山下一大石云武帝东封用五车不能上故名五车石
磁石御冲
制磁石以御冲三辅黄图云阿房宫以磁石为门怀刃者止之
石履
盛之荆州记兴安县水上有平石其上有石栉石履各一具
鸣石
晋永康元年襄阳郡上鸣石似玉色青撞之声闻七八里
渤碣
渤海东有碣石谓之渤碣【齐地记】
醒酒石
李德裕平泉别墅有醒酒石裕醉则据之
桓公磴
桓公磴在泾县桓彛为刺史避位憇于此石旁有刘遗民钓台
陶令醉石
陶令醉石在星子县
鳞鳞
凉月生秋浦玉沙鳞鳞光谁家红泪客不忍过瞿塘【李贺】
乡里门【荣归附】
长聚
光武西击长聚前书音义云小于乡曰聚
十万井
一封三百六十里提封十万井此诸侯之大者也是谓千乗之国【汉志】
薛曲
西京记东京昭国坊有薛绘子侄十人冠冕茂盛时号薛曲
里正
大唐凡百户为一里里置正一人五里为一乡乡置耆老一人以耆年平谨者县补亦曰父老
耆老【见上】
冠葢里
孙逖燕公挽词已成冠葢里更有鳯凰台
郑公乡
孔融告高宻县为郑特立一乡曰郑公乡
水乡士
余固水乡士总辔临清泉陆机吴人水乡吴地也【选诗】
余庆社
在青阳县东有唐和州刺史董乂宅尚有遗族存者至今传为余庆社【图经】
神农社
郡国志厉山神农所生有九井汲一而八动有大柜木荫其旁云神农社在随州随县
里中子
沛公麾下骑士适食其里中子【汉纪】
邑子
赵广汉疑其邑子荣畜教令人尹翁归为东海太守于定国欲托邑子两人注同邑人之子也
上仁庐
里上仁之所庐【选幽通赋】
义迹
匪仁里其焉宅匪义迹而焉居【上】
枌邑
枌邑犹言榆社谓乡邑也
凤台乡
唐金城公主出降吐蕃中宗幸始兴县送之因改始兴为金城其地为凤台乡怆别里
怆别里【见上】
邻曲
陶渊明与二三邻曲同游斜川
同里闬
马援与公孙述少同里闬
少时邻
去岁家南里薄作少时邻【选诗】
读书窟
长卿山有相如读书窟在梓潼县【图经】
疏芜
邑里向疏芜
屯落
高士传管宁所居曰屯落
冠盖山
襄阳耆旧传汉末朱轩高葢防山下因名其里曰冠盖里山曰冠葢山
秀才村
李愔与从父普济并应秀才举时人谓其所居为秀才村
枌梓
枌梓怀旧乡簪裾恋明代【鲍照诗】
腰返国
北史董徴为安州刺史因述职路次过家置酒高防曰腰返国昔人称荣仗节还家云胡不乐
宜春里
左思退居宜春里专意坟典齐王冏辟之不就
桥道门
情尽桥
雍陶为简州改情尽桥为折柳桥
雁齿
桥有雁齿
比鼋鼍
纪年曰周穆王东至九江比鼋鼍以为梁
石鼈
晋成都王頴造浮桥以木为函乗石沉之以系桥名曰石鼈
鹊桥
淮南子曰乌鹊成桥而渡织女
臯桥
臯桥在吴县西北因汉臯伯通字奉卿所居得名卒葬胥门西号伯通墩
织里桥
吴王有织里以是名桥今讹为失履
文虹桥
文虹桥兮彩鹢舟鸳鸯水兮凤凰楼【宋之问】
骢马桥
在明州慈溪县南二里昔房琯自御史为令故有此名桥琯所造也
应星桥
隋时因处士星现改括州为处州今在城有应星桥葢本于此
石桥
顾恺之启防记注天台山石桥径不盈尺长数十步至滑下临絶防之涧又云济石桥者搏岩壁援女萝而后可至孔灵府防稽记曰赤城山有石桥悬度有石屏风横絶桥上边有过径才容数人
断桥
自石桥沿涧行一十五里一石中断号曰断桥古传罗汉所居之地
莺仙桥
莺仙桥在浯城县又有凤仙桥
胯下桥
胯下桥在楚州宝应南一里韩信遇恶少年之处【已上并郡国志】
机发之桥
燕太子丹质于秦秦王为机发之桥欲以陷丹丹过之无虞
浮梁
浮梁黝以径度注浮梁桥也【闲居赋】
升仙桥【仙一作迁】
升仙桥相如题柱之桥在府北郭之外
闗门
函轘
选诗函轘方解带嶤武稍披襟注云函谷闗也轘辕洛东坂名嶤武二闗
化造神营
流地自化造山闗固神营【选顔延年】
四靣闗
唐设闗二十有六近长安者为四靣闗
苍龙闗
萧何营未央宫立东阙北阙注引闗中记曰东有苍龙闗北有武闗武所谓北阙
门
蔡乂初补覆盎城门注门主时而启闭也【前汉】
武闗
应劭曰武闗秦南闗通南阳
玉门闗
玉门闗在炖煌郡【舆地志】
天井闗
汉书上党有天井闗
鬼门闗
鬼门闗在容州多瘴疠谚曰鬼门闗十人九不还【同上】
井门
银牀
古诗后园凿井银作牀金瓶索绠汲寒浆
火井
异苑曰蜀郡临邛有火井汉室之隆则炎赫炽甚桓灵之际火势渐防后诸葛孔明一阚而更盛焉
金井
异物志曰庐陵城井中有二色水半青半黄黄者灰汁取作糜粥皆金色土人名灰汁为金因名金井
井华
杜诗云童儿汲井华惯健瓶上手本草注华水平旦第一汲者是
六井
六井覆以大屋皆得寒泉有余则泄之于官河民遂无疾疠邺侯家传云杭州旧取陂湖贮水地暑多疟痢乃深穿阴沟引钱塘湖水于郭内穿六井也
雕葩植
后主鈆砌美银光饰井雕葩植
拳杈井
拳杈井在成都言五丁角觝戏渴甚以拳击地水为之出【舆地志】
绿珠井
绿珠井在郁林州父老云饮此井则生女端丽绿珠生于此后恐生女离乡因而塞之亦有绿珠台【郡国志】
三皇井
瑞安县东北岩有三皇井泉涌其中分四瀑布一泻一百尺黄帝修炼于此丹井石坛于今具存岩顶有黄帝池也
千秋井
千秋井在南海县都督刘巨麟所凿上置千秋亭
沸井
升平二年季子庙北忽闻金石声疑其异凿三尺深得沸井奔涌若浪
浪井
瑞应图曰浪井不凿自成王者清静则仙人主之
墨井
魏都赋墨井盐池滋素液邺西有石墨井深八十丈
丹砂井
抱朴子云武陵舞阳有丹砂井
霜锸
霜锸破桐阴青丝试浅深【章孝标评新穿井诗】
孔子井
在宁国县舆地志孔子入吴凿此井
冰门【火附】
斧冰
选诗担囊行采薪斧冰持作糜言冰冻故斫冰以作粥【苦寒行】
结冲波
选诗夏条焦鲜藻寒氷结冲波言寒极虽冲波亦冰结也【陆士衡】
防火
闗中诗云防火不戒延我宝库言晋惠帝时武库火也
増冰
増冰峨峨飞雪千里【楚辞】
三笼火
戍火三笼滞晩程【吴融诗】
郁攸
李商隐斋文云阆苑融台例遘郁攸之悔霓旌綘节咸罹窃发之灾郁攸火也【出左氏】
六尺冰
谢燮雨雪曲峩峩六尺冰飘飘千里雪
冰澌
冰澌音斯流水也
瓶中冰
淮南子覩瓶中之冰而知天下之寒
龙火
内典云龙火得水而炽人火得水而灭
玉岸
鲍昭冬至日诗长河夜防干层氷如玉岸
宋无忌
宋无忌人家火神也当用丘井水和泥泥灶即能除之【太上老君经】
寒耗火
寒耗火鬼火【太上老君经】
寒筵冰法
造寒筵冰法盛夏初夏于井侧安镬用大水晶一块大如拳无瑕衅者以新汲水炽火煮千沸取越瓶口小腹大者满盛其汤以油白蜜封其口勿令泄气复以重汤煮之勿急沉井底平旦出之破瓶冰已结矣【杜阳杂编】
削冰
博物志曰削冰令圆举以向日以艾承其影则有火出
阳冰阴火
阳冰不冶阴火潜然不冶不消也【选赋】
冰溓溓
冰溓溓以防凝音敛【上】
海録碎事卷三下

[book_title]卷四上
<子部,类书类,海录碎事
钦定四库全书
海録碎事卷四上　　　　宋　叶庭珪　撰地部下
京都门
帝王州
江南佳丽地金陵帝王州【选谢晖诗】
皇州
宛洛佳遨游春色满皇州【上】
天下枢
秦地天下枢战国策韩魏天下之枢【袁阳源诗】
天邑
敢肆犬羊陵虐天邑谓帝都也【刘越石表】
上游
古之帝者地方千里必居上游注水之上流也【汉志】
天下中
成周都洛以为此天下中【前汉髙帝纪】
浩穰
京兆典京师长安中浩穰于三辅尤为剧浩大也穰盛也人掌反【张敞传】
日畿
天子之畿方千里象日月径围故曰日畿又曰日围
王里
崤函帝宅河洛王里【蜀都赋】
五都
汉书王莽于五都立均官更名雒阳邯郸临淄宛成都市长安皆为王均司市师【西都赋注】
汉京
光汉京于诸夏总八方而为极【东都】
神臯
寔惟地之奥区神臯【上】
乐都
于显乐都既丽且康【南都赋】
陪京
陪京之南居汉之阳【上】
十二衢
京城十二衢【鲍明逺】
华京
选诗务协华京想讵存空谷期华京犹京华也
平若水
九涂平若水防阙似云浮【选诗】
辇毂下
待罪辇毂下【李陵书】
三余
余甖溪在吴兴县梁武帝时童謡曰天子之居在三余遂于余干余姚余杭三防为厌胜之法其时县境以余名者有三而此溪居其一陈髙祖实居之
京兆
登瀛秘録注云絶髙曰京十亿曰兆人众所聚也
青门道
长安春色归先入青门道【李白诗】
天室
周书武王克商顾河洛而叹曰乃天室也
土圭测景
度天地之所合四时之所交风雨之所会隂阳之所和百物阜安乃建王国焉所谓建土圭以测景得天地之中【周礼】
河洛
东都有河南洛阳故曰河洛【文选注】
上腴
西都赋华实之毛则九州之上腴焉
天地枢
咸阳天地枢【李白诗】
殽函
苏秦曰秦东有殽函之固文选注谓函谷二殽也
秦得百二
秦得百二并吞诸侯齐得十二田生献筹
九天开
九天开出一成都万户千门入画图【李白诗】
青门
长安城东出名防城门俗以色青名青门【西汉】
国号门
三楚
选诗三楚多秀士注楚文王都郢昭王都鄂孝烈王都寿春【阮嗣宗】
三越
名慑三越注谓越及闽越南越也【吴季重牋】
三蜀
蜀郡本一汉髙祖置广汉郡武帝又分置犍为郡故后人并蜀郡谓之三蜀
三齐
三齐齐及济南济北
西楚
旧名江陵为南楚吴为东楚彭城为西楚
十国
十国吴杨氏南唐李氏前蜀王氏后蜀孟氏南汉刘氏楚马氏吴越钱氏闽王氏东汉刘氏南平髙氏
五代七姓
梁朱氏唐先号朱邪懿宗赐姓李氏明宗本夷狄无姓太祖养为子废帝王氏晋防氏汉刘氏周太祖郭氏世宗柴氏【五代史】
十六国
前赵刘渊后赵石勒前燕慕容隗后燕慕容垂南燕慕容徳北燕冯防前秦苻洪后秦姚弋仲西秦乞伏国仁前凉张轨后凉吕光南凉秃髪乌孤北凉沮渠蒙逊西凉李暠蜀李特夏赫连勃勃【晋书】
州县门
中区
中区咸已泰注中国也
内郡国
中国为内郡縁邉为外郡【宣帝纪】
阖闾城
今平江郡城也旧説子胥伐楚还师取丹阳黄渎土以筑
防稽郡
西汉会稽郡举今二浙皆在焉东汉分防稽吴郡以浙江中流为界
三泖
三泖在华亭音昴塘泺之类陆鲁望诗云三泖凉波鱼蕝动
丹徒
丹徒刘桢京口记云龙目湖秦皇东游观地势云此有天子气使赭衣徒凿湖中长冈使断因改名丹徒
寳婺
送史官賛兰谿解官春坊冠盖还朝籍寳婺溪山别县齐【林逋】
官
官邑名今在福州汉置尉之官
陇蜀
成都记云蜀为古国成都地名也其西数百里即陇之南首故亦曰陇蜀
巴蜀
以与巴接复曰巴蜀【成都记】
锦城
以山川明丽错杂如锦故曰锦城【上】
丹阳
汉元封二年改鄣为丹阳地志云其山丹赤
金陵
金陵图云威王以有王气埋金镇之建康録云地近华阳金坛之陵故云
虎牢
髙奔戎生捕虎而献天子命之为柙而畜之东虞是曰虎牢今成臯县
壮哉县
髙帝过曲逆曰壮哉县吾行天下独见洛阳与是耳乃更封陈平为曲逆侯
珠官郡
孙权改合浦为珠官郡
暨浦诸山
暨浦诸山诸暨县有暨浦诸山因以为名
鹤塲
福州宁徳县闽王时号为鹤塲【图经】
霅溪
霅者以众流合集为义湖州凡四水合为一溪余干溪出天目之东苕溪出天目之西前溪出铜岘山至安定门外通谓之霅溪州南郭门外有四水亭为记
四水亭【见上】
乌程
因居人乌氏程氏善酿得名
白下城
白下城本白石垒唐武徳间移江宁县于此名白下城
洋州郡
洋州因洋水得名天寳元年改为洋州郡
小益州
小益州后魏立又曰西益州西魏改为利州
蓬州
蓬州因蓬山为名
梓潼
梓潼县名以东倚梓林西枕潼水故也
炭妇镇
炭妇镇在广昌吴真君化炭为玉女试弟子之所
上下干
玉山县有二溪一名上干一名下干二溪合流至饶州东南而水廻环因以名县今余干是也
葛阳
隋志弋阳旧曰葛阳开皇十二年改为弋阳以其有弋水今县东南二十里有弋湖在焉
新市
新市县名今郢州富水县东北【光武纪】
郁夷
诗四牡騑騑周道倭迟韩诗作郁夷又邑名
鄙小县
车旗皆帝所赐即以嫮鄙小县嫮音坼嫮之嫮夸姹也鄙小县言在外鄙之小县也【田蚡传】
四辅
开元中以近畿之州为四辅同华岐蒲其余为六雄十望十及上中下之差【郡国志】
六雄
六雄郑陜汴绛懐魏【郡国志】
十望
十望宋亳渭许汝晋洛虢卫相【上】
十
初有十州后入者甚多【上】
九川为纪
九川为纪五岳作镇此之谓诸夏【北史】
六等
大唐县有赤畿望上中下六等之差京都所治为赤县京之旁邑为畿县其余则以户口多寡资地美恶为差
宜民
本安定郡之临泾谢承书曰宣仲为长史民扳留改曰宜民
司州
魏以司所部置司州晋居洛阳遂定名司州而以司校尉统之
五羊
广州昔有五仙骑羊而至遂名五羊【地理志】
两当县
两当县在鳯州故老相传嘉陵江与牛沮水相防于县界故名两当又云东京西蜀至此皆三十程故名两当本朝知成都府赵抃被诏还朝宿广乡驿有诗云被诏趋都景物疎两当中夜宿中途本朝五任东西蜀还有区区似我无注云图经云东京西蜀至此道里均焉驲在县中【图经】
古田县
属福州开元以前常为土豪所据至二十八年始建爲县有谢能者十余户言因古田亩垦辟而居故曰古田
青田
古田又曰青田者其地有青田乡父老言田中尝得青玉【上】
昭武
邵武本曰昭武晋避庙讳改之
富阳
富阳汉会稽富春县也晋太元中改为富阳避宣太后讳改也上
太平州
太平州南唐为雄逺军皇朝平江南改为平南军太平兴国年改太平州
琼山郡
唐贞观元年分崖州仪伦县置琼州天寳间改为琼山郡
龙水郡
宜州在唐为龙水郡州有河水深防斗旧传龙神所开也
海康郡
海康郡雷州也其地多雷雷声如在檐屋之上风俗俟雷时具酒肴祭奠甚谨不尔霹雳即至
临贺郡
临贺郡吴分苍梧郡置之以临水经其西贺水出其东合二水以为名今为贺州
珠崖郡
汉武帝平吕嘉开南海置珠崖郡以崖岸邉海出珠因名土方千里去徐闻隔一小海春秋便风帆一日一夕可至今为吉阳军
龙城郡
龙城郡栁州又有栁城县
鷰州
龚州平南县有石髙七丈春夏羣鷰所集故名鷰石唐置鷰州盖取于此【已上并图经】
诣徐闻
海康在汉为徐闻县冬耕夏收号芥禾又名再熟彼中谚云欲防贫诣徐闻【上】
昭潭
昭潭昭州也昭潭以潭得名今为乐平郡
相如县
相如县城南二十里有相如故宅因以为名属果州
普慈郡
今普州之地梁天监中置普慈郡盖取普恵慈爱为称也
石州
荣州荣黎山有石洞洞中有石状如形案十道图云此州乃古石州也
括苍郡
处州旧名括州今为括苍郡
松阳县
松阳县本汉回浦县有木名松阳一十八丈围中空容四十人列坐王右军常徃观之隋文帝开皇间即此处置松州
乌伤
义乌县本汉乌伤异苑云东阳顔乌以淳孝称父死负土成坟群乌衔土助焉而乌口皆伤故名
温州
温州唐上元间置因其地自温峤山之西民田多火耕冬月地常暖少寒故名
仙居县
仙居县以近天台括苍名山神仙所居故名
瑞安
唐天复间因获防白乌改为瑞安县本汉章安县也
大同郡
梁大同中于犍为置大同郡言六合大同也又置戎州以镇抚戎夷也
叙州
叙州本朝政和四年戎州父老上言戎者西夷之名僰侯蕃夷旧称也乞别立名额奉勅改叙州
邻山郡
邻山郡渠州也亦曰宕渠郡
金水戍
金水戍晋置今为金水县属懐安军
武荣州
武荣州唐置景云中改为泉州
晋江
晋江泉州属邑汉平粤之后其地既虚而晋之衣冠避地者多防江以居故以名之
温陵
温陵泉州也以其地少寒故名
闽府
古泉州今福州是也久视元年改南安为武荣州景云二年改泉州为闽府改武荣州为泉州
闽中郡
闽中郡古闽粤地秦为闽中郡
建州州治
建州州治建武中立建安郡于溪南覆船山前至梁末郡城遇冦扑灭徙郡溪西今之显亲寺基是也陈正明中移郡溪东今之州治是也
劔州
劔州保大间升延平县为剑州仍加南字
浦城
在汉为吴兴县唐天授中改曰武徳天寳元年改曰浦城以越王临浦因此山为名
漳浦郡
唐垂拱二年置漳州天寳元年改为漳浦郡
南州
陈洪进时刺史董思安以父名章改漳州为南州
临汀郡
开元二十四年开福抚二州山洞置汀州天寳元年改为临汀郡
仙游县
本晋清源县后改为仙游云因姓何人九兄弟白日上升勅改今名
三水镇
三水镇在肇庆府以府有西江流经前与广英二州水三流合流故名
桂林
山海经云桂林八柱在贲禺东注贲禺即番禺也八桂成柱言其盛大也
武当郡
均州武当郡州以均水得名郡以武当山得名
桐庐
桐庐昔有桐君结庐于此因以名县【已上并图经】
吴台
李嘉祐送人尉吴县人向吴台逺莺飞汉苑多
四面水
王建诗宣州四靣水茫茫草盖江城竹夹墙
菰城
乌程县乃古菰城楚以封春申君今俗呼下菰城而旧经谓之五菰城
什方侯城
什方侯城注汉初县属合州汉封雍齿为什方侯于此遗址存焉【图经】
南州
南州实炎徳桂树陵寒山楚词云嘉南州之炎徳
梅根冶
池州铜陵县齐梁之代为梅根冶烹炼铜鐡庾子山谓东南以梅根作冶者也
佳丽城
六代帝王国三吴佳丽城谓金陵也【李白诗】
风俗门【方言附】
冉厖
地里方吴会人风似冉厖司马相如檄云朝冉从駹盖二国名也【陆诗】
伧父
伧仕衡反广韵云楚人别种也晋阳秋云吴人谓中国人为伧皮日休诗云古来伧父爱吴乡
侍男
唐会要女国贵女贱男女子贵者则多有侍男子男子贵不得有侍女
冰纨绮緌
前汉地理志齐俗弥侈织作冰纨绮緌号冠带衣履天下
齐俗缓
齐俗吏人养名舒缓朱博为郡怒曰齐人欲以俗邪
诸伧
周玘有隂谋事泄忧愤而死谓子缌曰杀我者诸伧子能复之乃吾子曰吴人谓中州人曰伧故云耳
諈诿
楚人曰諈秦人曰诿以事相累属曰諈诿【尔雅】
三众
史记索隐大宛传云按外国传云天下有三众中国人众大秦寳众月氏马众
风浮浴鬼
惟是南楚风浮浴鬼户为胥徒家有欀梗【栁子厚】
方言
雄撰方言其序云方言之作出乎輶轩之使所以廵游万国采览异言
媌
秦晋之间凡好而轻者谓之娥闗东河济谓之媌莫交反或谓之姣音狡赵魏燕代曰姝音殊或曰姅言
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:27:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>