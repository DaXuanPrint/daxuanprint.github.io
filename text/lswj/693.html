<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,李义山文集笺注全文在线阅读,李义山文集笺注全文在线下载,大玄古籍书库">
<meta name="description" content="诗文注。唐李商隐(约813―约858)撰,清徐树b笺、徐炯注。十卷。商隐有《李义山文集》已著录。树b字艺初,康熙进士,官至山东道监察御史。炯字章仲,康熙进士,官至直隶巡道。皆昆山人。此集成于清康熙五年(1666)。有表二卷、状一卷、启二卷、祭文二卷、祝文一卷、序一卷、书一卷。含清朱鹤龄所辑旧稿五卷。并补其所缺“状”体,系从闽本商隐文集中补入。共得表二十二篇、状二十三篇、启四十三篇、祭文十九篇、祝文十一篇、序五篇、书三篇,檄、箴、传、碑铭各一篇,赋二篇,杂著七篇,计一百五十篇。二徐笺注本系传世之第一部商隐散">
<title>李义山文集笺注_李商隐_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">李义山文集笺注</span> <br/>
          作者： <span class="inputVal" id="bkauthor">李商隐</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,注释,完结</span> <br/>
          字数： <span class="inputVal" id="bknum">[book_length]209842</span> <br/>
          说明： <span class="inputVal" id="bkdec">诗文注。唐李商隐(约813―约858)撰,清徐树b笺、徐炯注。十卷。商隐有《李义山文集》已著录。树b字艺初,康熙进士,官至山东道监察御史。炯字章仲,康熙进士,官至直隶巡道。皆昆山人。此集成于清康熙五年(1666)。有表二卷、状一卷、启二卷、祭文二卷、祝文一卷、序一卷、书一卷。含清朱鹤龄所辑旧稿五卷。并补其所缺“状”体,系从闽本商隐文集中补入。共得表二十二篇、状二十三篇、启四十三篇、祭文十九篇、祝文十一篇、序五篇、书三篇,檄、箴、传、碑铭各一篇,赋二篇,杂著七篇,计一百五十篇。二徐笺注本系传世之第一部商隐散文辑注本。此本简明扼要。清末叶德辉评说:“注文亦简要有法,不隔断文意,读本中当推此为第一。”(《E园读书志》)。有《四库全书》本,康熙四十七年刻本等。</span> <br/>
          封面： <span class="inputVal" id="bkimg">Z_18882.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]李义山文集笺注
[book_author]李商隐
[book_date]唐代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,注释,完结
[book_length]209842
[book_dec]诗文注。唐李商隐(约813―约858)撰,清徐树b笺、徐炯注。十卷。商隐有《李义山文集》已著录。树b字艺初,康熙进士,官至山东道监察御史。炯字章仲,康熙进士,官至直隶巡道。皆昆山人。此集成于清康熙五年(1666)。有表二卷、状一卷、启二卷、祭文二卷、祝文一卷、序一卷、书一卷。含清朱鹤龄所辑旧稿五卷。并补其所缺“状”体,系从闽本商隐文集中补入。共得表二十二篇、状二十三篇、启四十三篇、祭文十九篇、祝文十一篇、序五篇、书三篇,檄、箴、传、碑铭各一篇,赋二篇,杂著七篇,计一百五十篇。二徐笺注本系传世之第一部商隐散文辑注本。此本简明扼要。清末叶德辉评说:“注文亦简要有法,不隔断文意,读本中当推此为第一。”(《E园读书志》)。有《四库全书》本,康熙四十七年刻本等。
[book_img]Z_18882.jpg


[book_title]提要
钦定四库全书　　　　　集部二
李义山文集笺注　　　　别集类一【唐】
提要
【臣】等谨案李义山文集笺注十卷
国朝徐树谷笺徐炯注树谷字艺初康熙乙丑进士官至山东道监察御史炯字章仲康熙壬戌进士官至直隶巡道皆山人考旧唐书李商隐传称有表状集四十卷新唐书艺文志称李商隐樊南甲集二十卷乙集二十卷玉溪生诗三卷文赋一卷宋史艺文志称李商隐文集八卷四六甲乙集四十卷别集二十卷诗集三卷今惟诗集三卷传文集皆佚
国初吴江朱鹤龄始裒辑诸书编为五卷而阙其状之一体康熙庚午炯典试福建得其本于林佶采摭文苑英华所载诸状补之又补入重阳亭铭一篇是为今本鹤龄原本虽略为诠释而多所\漏盖犹未竟之稿树谷因博考史籍证验时事以为之笺炯复徵其典故训诂以为之注其中上崔华州书一篇树谷断其非商隐作近时桐乡冯浩注本则辨此书为开成二年春初作崔华州乃崔龟从非崔戎故贾相国乃贾M非贾耽崔宣州乃崔郸非崔t引据唐书纪传证树谷之误疑又重阳亭铭一篇炯据全蜀艺文志采入冯浩注本则辨其碑末结衔又乡贯皆可疑知为旧碑漫漶杨慎伪补足之援慎伪补樊敏柳敏二碑证炯之误信又据成都文类采入为河东公上西川相国京兆公书一篇及逸句九条皆足补正此本之\漏然上京兆公书乃案牍之文本无可取逸句尤无关宏旨故仍以此本着于录焉乾隆四十六年十月恭校上
总纂官【臣】纪昀【臣】陆锡熊【臣】孙士毅
总　　校　　官【臣】陆费墀

[book_title]卷一
钦定四库全书
李义山文集笺注卷一
监察御史徐树谷笺
山东提学佥事徐炯注
表上
为汝南公华州贺赦表【笺旧书周墀传墀字德升汝南人长庆二年擢进士第开成四年拜中书舍人内职如故武宗即位出为华州刺史镇国军潼关防御等使武宗纪会昌元年正月壬寅朔庚戌有事於郊庙礼毕御丹凤楼大赦改元新书地理志华州领县三郑华下百官志下之达上其制有六一曰表二曰状三曰四曰五曰辞六曰牒】
臣某言伏奉正月九日制书【是月壬寅朔越九日为庚戌】南郊礼毕改元为某大赦天下者【王应麟玉海秦并诸侯曰大赦天下由汉以来或即位建储改元立后皆有大赦遂为常制】奉郊以定天位【周礼大宗伯以祀祀吴天上帝周语精意以享曰汉郊祀志兆於南郊所以定天位也】新历象以授人时【书历象日月星辰敬授人时】乾健离明震动兑悦【见易彖传】行喙息【汉匈奴传行喙息p动之类师古曰行凡有足而行者喙息凡以口出气者】罔不庆幸臣某【中贺】臣闻钦【一作非】昊天而旅上帝者【书钦若昊天周礼掌次大旅上帝注祭天於圜丘】圣人【集作王】之重事覃殊休而发大号者【易涣汗其大号】哲后之弘猷故必致四圭以达诚【周礼典瑞四圭有邸以祀天注夏正郊天也】制六器而申敬【周礼大宗伯以玉作六器以礼天地四方】将崇严配【孝经严父莫大于配天】必在元旬【元旬即元日礼记孟春之月天子乃以元日祈谷于上帝注谓以上辛郊祭天也晋郊祀歌历元旬集首吉】先之以苍璧H牲【周礼大宗伯以苍璧礼天礼记郊特牲曰牲用H尚赤也用犊贵诚也】重之以云门大吕【周礼大司乐乃奏黄锺歌大吕舞云门以祀天神】乃後王犹有阙於荐敬【礼记祭义曰其荐之也敬以欲】爽彼告?【魏志高堂隆疏曰所以昭事上帝告?报施也】周官三代之文【书序武王既代殷命灭淮夷还归丰作周官】~而不续汉氏万灵之位【汉郊祀志黄帝接万灵明庭明庭者甘泉也】失而莫寻岂若皇帝陛下以大道遂t生【曹植诗苞育比t生礼记大道之行也】以至公临宝祚【符经天之至私用之至公北齐元会大飨歌宝祚眇无疆】上包玄象【周礼考工记天谓之玄易在天成象南史周弘正博物知玄象善占候】下总皇只【延之序皇只发生之始】黜幽陟明【书三考黜陟幽明】兴废继~【见中庸】灵芝甘露鄙之而不告史官【汉书武帝纪元封二年甘泉宫内中产芝九茎连叶作芝房之歌宣帝纪元康元年甘露降未央宫神爵二年凤皇甘露降集京师】赤e白麟陋之而不编瑞牒【汉武帝纪太始三年二月行幸东海获赤e作朱e之歌元符元年冬十月行幸雍祀五获白麟作白麟之歌班固两都赋序武帝之世\庶说豫福应尤盛白麟赤e芝房宝鼎之歌荐於郊庙神爵五凤廿露黄龙之瑞以为年纪後汉光武纪t臣奏言天下清宁灵物仍降宜令太史撰集以传来世帝不纳常自谦无德每郡国所上辄抑而不当故史官罕得纪焉】然後因孟月【一作春非周庾信祀五帝歌孟之月阳之夭】卜上辛【礼记郊之用辛也周之始郊日以至春秋谷梁传以十二月下辛卜正月上辛祭汉礼乐志正月上辛用祀甘泉圜丘】率於国南【礼记兆於南郊就阳位也杜氏通典周制祈谷坛名泰坛在国南五十里】式是岁首【後汉范升传奏记曰方春岁首而动发远征】且天以陛下为子故必飨明诚人以陛下为天故必流睿泽u千越万【汉郊祀志黄帝万诸侯而神灵之封君七千】迈五登三【汉司马相如传上咸五下登三】何则取【集作致】直言之科【汉武帝纪建元元年诏举贤良方正直言极谏之士】则听舆论者不足算【左传听舆人之诵楚语舆人诵注舆\也】设宥过之令【书宥过无大刑故无小】则除乡议者未可俦【左传郑人游於乡校以议执政然明谓子产毁乡校如何子产曰何为夫人朝夕退而游焉以议执政之善否其所恶者吾则改之是吾师也若之何毁之】延赏推恩【书赏延於世汉诸侯王表武帝施主父之策下推恩之令】用以劝御灾I患之士【礼记能御大灾则祀之能I大患则祀之】减租退责【汉惠帝纪帝即位减田租复十五税一退责即已责见为京兆公表】将以矜火耕水耨之人【汉武帝纪诏曰江南之地大耕水耨应劭曰烧草下水种稻草与稻并生高七八寸因悉芟去复下水灌之草死独稻长所谓火耕水耨】养庶老颁淖糜暖帛之资【礼记月令仲秋养衰老授几杖行糜粥饮食王制有虞氏养国老於上庠养庶老於下庠又七十非帛不暖汉文帝纪吏禀当受鬻者师古曰鬻淖糜也】走t望洁刳牲瘗币之礼【左传韩宣子曰并走t望注晋所望祀山川皆走往祈祷书望于山川周礼大宗伯以血祭祭五岳以狸沈祭山林川泽又人将事四海山川饰黄驹案狸即瘗币黄驹则其所沈之牡也肆师职云次祀用牲币小祀用牲郑康成以岳渎为次祀山川为小祀】古不G者复G古不闻者复闻万蛰苏而六幽尽开【礼记乐记曰蛰虫昭苏班固典引光被六幽注天地四方也】五刃藏而九土咸辟【齐语定三革隐五刃注定奠也隐藏也三革甲胄盾也五刃刀剑矛戟矢也鲁语共工氏子曰后土能平九土注九州之土也】臣当时集军州官吏等丁宁告示讫【汉谷永传以丁宁陛下师古曰丁宁谓再三告示也】况臣尝备论思获叨侍从【两都赋序武宣之世言语侍从之臣若司马相如虞丘尥醵方朔枚V王褒刘向之属朝夕论思日月献纳】当时仙禁L视草以无能【汉淮南王传武帝每为报书及赐常召司马相如等视草乃遣案本传墀能为古文有史才文宗重之历集贤学士起居舍人知制诰充翰林学士拜中书舍人皆内职也故有此语】此日泰坛望给薪而靡及【礼记祭法燔柴於泰坛祭天也瘗埋於泰折祭地也月令季冬之月乃命四监收秩薪柴以共郊庙及百祀之薪燎周礼委人以式共祭祀之薪蒸木材】徘徊甸服局关城【史记吕产入未央宫殿门弗得入徘徊往来书五百里甸服诗谓天盖高不敢不局谓地盖厚不敢不陆机表局天地若无所容案甸服关城皆谓华州关潼关也今华州华县东一里为潼关卫卫东南四里有潼关故城古桃林之塞即此所谓关城也】虽有庆於文明【易见龙在田天下文明】竟无阶於奔走【书邦甸侯卫骏奔走执豆笾】司马谈阙陪盛礼没齿难忘【史记自序是岁天子始建汉家之封而太史公留滞周南不得与从事故发愤且卒案此太史公者迁称其父谈也与赞首太史公不同】萧望之愿立本朝驰魂莫及【汉萧望之传望之为平原太守雅意在本朝远为郡守内不自得】无任忭舞结恋之至【潘岳藉田赋观者莫不忭舞乎康衢】为京兆公陕州贺南郊赦表【笺篇首云伏奉正月九日制书郊礼毕改元大赦是即会昌元年正月庚戌之事也前为华州刺史作此为陕州刺史作耳京兆公不知何人据本集游河东公谢相国京兆公又有为柳谢京兆公又有献相国京兆公所谓京兆公者杜也杜佑之孙唐书附见佑传旧史公太和六年由司农卿转京兆尹新史云太和初由沣州刺史召为京兆尹并不言为陕州刺史中间历藩镇开成初入为工部尚书三年改户部兼判度支会昌初为淮南节度使u年入相此上贺表者当亦是杜而史无出守陕州之事人或疑之余案自後魏太和中定四海望族谱牒始以郡表姓故唐人有某公某公之称皆以郡望冠之所谓言刘必出彭城言李必出陇西者也义山集中称汝南公者六皆周墀称安平公者七皆崔戎称荥阳公者十一皆郑亚称河东公者四皆柳仲郢称濮阳公者八皆王茂元今称京兆公者四其三的为杜而此京兆公独为他人名称无别恐不应蒙混至此窃意开成之末文宗晏驾其旧臣多被斥逐如宰相杨嗣复出为潭州刺史李珏为桂州刺史御史中丞裴夷直为杭州刺史而周墀亦以中书舍人出守华州诸臣纷纷去国於此时亦或由户部尚书出为陕州史传於户部之後淮南之前偶失此一迁耳或谓尝尹京兆而以其官称之非也旧书地理志陕州属河南道广德元年车驾幸陕州以为大都督府领县七陕峡石灵宝芮城平陆安邑夏】
臣某言臣伏奉正月九日制书郊礼毕改元为某大赦天下者既事虞郊【书舜典肆类于上帝礼记祭法有虞氏E黄帝而郊喾】复新尧历【书尧典历象日月星辰】天潢泻润【史记天官书西宫咸池曰天五潢张衡思玄赋垂天潢之泛泛兮浮云汉之汤汤】日观扬晖【应劭汉官仪泰山东南岩名日观日观者鸡一鸣时见日始欲出长三丈所】普天率土【见诗】罔不庆幸臣某【中贺】臣闻君人之孝莫大於尊祖【诗序生民尊祖也后稷生於姜文武之功起於后稷故推以配天焉】王者之敬孰u於事天故必用因高之仪【礼记礼器曰为高必因丘陵注谓冬至祭天於圜丘之上也隋牛弘郊祀歌辞因高尽敬扫地推诚】申严配之礼【见上表】百神【集有攸字】序万灵昭【集有苏字】乃可覃殊恩涣大号礼成而德备惠敷而庆弘然而秦尚武功【战国策鲁仲连曰彼秦者弃礼义而尚首功之国也】先祈禳之事【汉郊祀志秦并天下令祠官各以岁时奉祠唯雍四上帝为尊春以为岁祠祷因泮冻秋涸冻冬赛祠案雍四谓~吴阳武好密皆在雍所以郊上帝也】故柴燎萧芗未必飨【礼记祭义燔燎芗见以萧光以报气也郊特牲既奠然後x萧合芗详见前】汉称文物【左传文物以纪之声明以发之】重神仙之道【汉书武帝纪元鼎五年立泰于甘泉天子亲郊见礼乐志武帝定郊祀之礼祠太一於甘泉就乾位也乃立乐府以正月上辛用事甘泉圜丘昏祠至明案甘泉太一祠坛武帝用方士公孙卿立之故曰重神仙之道】故云门太簇未必和【周礼大司乐圜锺为宫黄锺为角太簇为徵姑洗为羽云门之舞冬日至於地上之圜丘奏之】既不讲於礼官【汉武帝纪元朔五年诏令礼官劝学讲议洽闻举遗兴礼扬雄剧秦美新礼官博士卷其舌而不谈】终致讥於儒者【汉郊祀志元帝好儒贡禹韦玄成匡衡等相继为公卿成帝初即位衡奏言甘泉泰河东后土之祠宜徙置长安下t臣议博士师丹等五十人以为甘泉河东之祠非神灵所飨宜徙就正阳大之处违俗复古循圣制定天位从之】伏惟皇帝陛下与春生育【班固答宾戏其君天下也养之如春】并日照临【书惟我文考若日月之照临】究三代之质文酌百王之损益定午位【庾信周祀员丘歌丙午封坛肃且圜】卜上辛洁齐之诚【易齐也者言万物之洁齐也】先扫除而遐达【礼记至敬不坛扫地而祭】孝思之志【诗永言孝思】协气臭以升闻【礼记至敬不飨味而贵达气也书玄德升闻】然後推作解之恩【易雷雨作解君子以赦过宥罪】降惟新之令【书旧染污俗咸与惟新】设科以招谏诤【新书选举志制举有贤良方正直言极谏科】宥过以务哀矜【书皇帝哀矜庶戮之不辜】已责既恤於三农【左传晋悼公即位施舍已责注施恩惠舍劳役止逋责周礼三农生九谷】h胛抟澎妒代【左传范宣子囚叔向祁奚曰社稷之固也犹将十世宥之以劝能者】颁粟帛而养耆老【汉文帝纪有司请八十已上月赐米肉酒九十已上加帛絮长吏视丞若尉致】走牲币而遍山川【见为汝南公表】举皇王之废官尽古今之能事臣当时集军州官吏丁宁告示讫况臣尝奉恩光【江淹杂体诗宵人重恩光】叨居华显当太史撰日之际【周礼大史职曰大祭祀与执事卜日曹大家东征赋时孟春之吉日兮撰良辰而将行善曰郑玄礼记注云撰犹择也】犹立汉庭【汉陆贾传贾以此游汉庭公卿间】及宗伯相仪之时【周礼大宗伯凡祀大神享大鬼祭大示诏相王之大礼】已辞魏阙【周礼县治象之于象魏注阙也庄子魏牟身在江海之上心居魏阙之下】怊怅郡印【汉朱买臣传视其印会稽太守章也】徘徊使车【汉萧育传以三公使车载育入殿中受策】徒深倾藿之诚【曹植表若葵藿之倾叶太阳虽不为之回光终向之者诚也】实积悬瓠之叹【诗匏有苦叶传匏谓之瓠瓠叶苦不可食也疏陆玑云匏叶少时可为}又可淹煮极美八月中坚强不可食故云苦叶瓠匏一也故云谓之瓠王粲登楼赋惧匏瓜之徒悬兮畏井渫之不食翰曰匏瓜为物系而不食者也仲宣自喻】召公邑内敢思棠树以追踪【诗序甘棠美召公也笺召公听男女之讼不重烦劳百姓止舍甘棠之下而听断焉国人思其人敬其树春秋公羊传自陕而东周公主之自陕而西召公主之注今弘农陕县】尹喜宅中惟望灵符之复出【旧书天宝元年陈王府参军田同秀上言玄元皇帝降见於丹凤门之通衢告赐灵符在尹喜之故宅上遣使就函谷故关尹台西发得之地理志灵宝本桃林县以掘得宝符改名】臣不胜庆幸踊跃之至
为汝南公以妖星见贺德音表【笺旧书武宗纪会昌元年十一月丁酉朔壬寅夜大星东北流其光烛地有声如雷山崩石陨其彗起於室凡五十六日而灭新书武宗纪会昌元年十一月壬寅有彗星出於营室辛亥避正殿减膳理囚罢兴作天文志十一月壬寅有彗星于北落师门在营室入紫宫徐坚初学记妖星曰孛星彗星玉海大赦者不以罪大小皆原其或某处有灾或车驾行幸则曰赦某郡已下谓之曲赦复有递减其罪谓之德音者比曲赦则恩及天下比大赦则罪不尽除案汉天文志天有音如雷非雷音在地而下及地其所住者兵发其下天狗状如大流星有声其下止地类狗所坠及望之如火光炎炎中天千里破军杀将旧书所谓大星东北流其光烛地有声如雷者盖即天狗之类】
臣某言臣伏奉某月日德音以妖星谪见思答天戒者臣当时集军州官吏丁宁宣示讫仁深覆载恩极照临究祖宗之令图【左传女叔齐曰令图天所赞也】极皇王之盛事【诗皇王维辟】圆首方足【大戴礼记曾子曰天之所生上首地之所生下首A首之谓图下首之谓方注人首员足方庄子圆胪方趾】罔不欣庆臣某【中贺】臣闻覆载莫大於天地而升降之气或不接【礼记天气上升地气下降】照临莫大於日月而薄蚀之度或有差【汉天文志彗孛飞流日月薄蚀此皆阳之精其本在地而上发於天者也】岂惟休咎之徵【书洪范曰休徵曰咎徵】自是阳之事【春秋僖公十六年陨石于宋五六^退飞过宋都左传周内史叔兴曰是阳之事非吉凶所生也】旋观彗孛载考策书虽欲为灾曷尝胜德【史记殷本纪伊陟曰臣闻妖不胜德帝之政其有阙与帝其修德太戊从之而祥桑枯死】伏惟皇帝陛下荆枝载茂【吴均续齐谐记田广田真田庆兄弟三人欲分财其夜庭前三荆便枯兄弟叹之却合树还荣茂】棣萼重辉【诗常棣之华鄂不||笺承华者曰鄂不当作炊踝阋捕踝愕没之光明则||然喻弟以敬事兄兄以荣覆弟古声不赐捶接诜窗肝渥谖文宗弟故云】既居正以体元【班固东都赋体元立制继天而作春秋隐公元年春王正月注凡人君即位欲其体元以居正故不言一年一月也】亦观文而察变【易观乎天文以察时变】仰观星彩稍越天常【左传帅彼天常】於是深轸皇情重回宸眷【沈约碑皇情眷眷虑深求瘼】省躬之惧洞感於幽明及物之恩毕沾於华夏戒田游则成【集作殷】汤祝网之意【史记殷本纪汤出见野张网四面曰嘻尽之矣乃去其三面祝曰欲左左欲右右不用命乃入吾网诸侯闻之曰汤德至矣及禽兽】释w滞乃大禹泣辜之慈【刘向说苑禹出见罪人泣而问之】罢去修营惜汉氏十家之产【汉文帝纪尝欲作露台召匠计之直百金上曰百金中人十家之产也吾奉先帝宫室常恐羞之何以台为】劝课耘耔【一作耕耔】复周邦九岁之储【礼记国无九年之蓄曰不足】德已厚矣仁已极矣然犹避寝自责撤膳贻忧【笺案旧书天文志开成二年三月文宗召司天监朱子容问天变之由子容曰彗主兵旱或破四夷古之占书也然天道玄远惟陛下修政以抗之乃敕尚食今後每日御食料分为十日戊辰诏天下放系囚撤乐减膳避正殿武宗盖循其故事】以此延休何休不至以兹备患何患能为足以高步三王【晋文苑传论曰匪惟高步当年故以腾华中古】平窥百古鞭挞守成之主【魏武帝纪陈奁涝惶祖运筹演谋鞭挞宇内】秕糠中代之君【庄子是其尘垢秕糠将犹陶铸尧舜者也】抑臣又闻之昔贞观之理也太宗文皇帝吞蝗而灾l息【通监太宗掇蝗吞之曰但当食朕无害百姓蝗果不为害】泰岱之封也玄宗明皇帝露坐而风雨消【旧书礼仪志玄宗开元十三年十一月幸泰山封禅登山日气和煦至斋次日入後劲风偃人寒气切骨玄宗因不入次前露立至夜半仰天称某身有过请即降罚若万人无福亦请某为当罪兵马辛苦乞停风寒应时风止山气温暖】炯戒犹存【班固幽通赋V申之以炯戒】神灵未远【汉车千秋传帝谓曰此高庙神灵使公教我】陛下永怀贻厥【诗贻厥孙谋】有切钦承【书惟说式克钦承】为其所不为至其所不至伫见地泉流醴【尚书中候帝尧即位七十载醴泉出山东观汉记中元二年醴泉出於京师饮者痼疾皆愈】天酒凝甘【东方朔神异经西北海外有长人日饮天酒五斗张华注云天酒甘露也孙柔之瑞应图甘露者美露也其凝如脂其甘如饴一名膏露一名天酒卢思道贺甘露表神浆可挹流珠九户之前天酒自零凝照三阶之下】人知芝草之祥【大戴礼记芝草日生一叶至十五日生十五叶十六日一叶落终而复始汉书制曰上古至治嘉禾兴朱草生张衡东京赋丰朱草於中唐注抱朴子云朱草长三尺枝叶皆赤茎似珊瑚帝王世纪尧时朱草生於郊】家识白麟之瑞【见贺赦表】又岂芒角足惧【天官占太白者西方金之精角e则兵起史记正义角芒角也隋五行志国皇星出而大其色黄白望之有芒角见则兵起国多变】晷度可忧者哉【晋书桓温传晷度自中霜露惟均江传疏曰陛下今以晷度之失同之六l案晷谓日景度谓周天之度】臣素乏器能【汉东方朔传武帝既招英俊?其器能】谬当任使【见中庸】东雍西岳【雍疑是华岳当作岳案华州畿内墀方守华故曰首化百城古雍县在州西不得言东雍华岳在州东不得言西岳若云东华西岳则太华在州东岳山在州西於义颇协周礼豫州镇曰华山雍州镇曰岳山郑注云华山在华岳吴岳也汉郊祀志自华山以西名山七有华山岳山旧书礼仪志肃宗至德二年春在凤翔改F阳县吴山为西岳杜甫诗忆昨u陇坂高秋视吴岳东笑莲花卑北知崆峒薄盖吴山三o霞举叠秀云天唐时特崇其号与太华同秩二岳东西并峙故表举以为言务谐声病故不言西吴而言西岳後人以华为太华嫌与下文之岳重复遂改东华为东雍曾不知东西易位之为舛也】虽首化於百城【庾信碑百城解印】日远天高【日远注见下表礼记天高地下万物散殊】但心存於双阙【古诗双阙百余尺】听金石而L殊舞兽【书夔曰於予击石拊石百兽率舞】无羽翼而恨异冥鸿【扬子法言鸿飞冥冥弋者何x焉】惟当?奉诏条颁宣德泽【汉百官公卿表武帝元封五年初置部刺史掌奉诏条察州师古曰汉官典职仪云刺史班宣周行郡国省察治状黜陟能否断治w狱以六条问事非条所问即不省】成陛下无偏之道【书无偏无党王道荡荡无党无偏王道平平】毕微臣尽瘁之勤【诸葛亮表臣鞠躬尽瘁死而後已】所冀不简书【诗岂不怀归畏此简书传简书戒命也疏古者无纸有事书之於简谓之简书】免拘司败【左传箴尹遂归复命而自拘於司败】如其礼乐非臣所能无任感恩恋阙恳悃屏营之至【吴语申胥曰昔楚灵王亲独行屏营傍奠渡搅种中注屏步丁切】
为汝南公贺彗星不见【一有复正殿三字】表【笺会昌元年十一月丁酉朔越六日壬寅彗见旧书云凡五十六日而?其日当为丁酉二年正月书丙申朔则彗灭於二日之夜而新书天文志云十一月壬寅有彗十二月辛卯不见讣止有五十日当为是月之二十五如前月小尽则二十六日也校旧书先六日未知孰是观表末时及初正礼当元会等语意新书为得其实不然彗灭於明年之二日则正殿未复元会之礼不行亦何用扬厉其辞耶】
臣某言得本州进奏院状报今月某日夜彗星不见宰臣某等奉表称贺请御正殿复常膳者天道甚密【南史刘掖以惶斓烂芪】圣心不遐【诗毋金玉尔音而有遐心】感极而灾亦为祥诚至而妖宁胜德臣某【中贺】臣闻殷汤以六事责躬止七年之旱【刘恕外纪汤之时大旱七年祷於桑林之野以六事自责曰政不节与民失职与宫室崇与女谒盛与苞苴行与谗夫昌与言未已而大雨案荀子吕览说苑所言六事与此互异】宋景以一言修德退三舍之星【吕氏春秋宋景公有疾荧惑守心朝臣谓公曰可移於相公曰相股肱不可也曰可移於人公曰国无人何以为君可移於岁公曰岁不登何以畜人是时荧惑乃退三舍刘峻辨命论宋公一言法星三徙】历代以来咎徵常有苟君能克已则祸不移人【左传有云如\赤乌夹日以飞三日楚子使请诸周太史周太史曰具当王身乎若H之可移於令尹司马王曰除腹心之疾而诸股肱何益遂弗H】伏惟皇帝陛下寅奉丕图恭临大宝【易圣人之大宝曰位】遵符列圣酌宪前王昨者天象之间星文稍【一作称误】异载深归咎爰用覃恩仓箱毕复於九年【诗乃求千斯仓乃求万斯箱】罗网并开其三面【注见前】去营缮~荡心之巧【礼记毋或作为淫巧以荡上心】申w结除灭耳之俘【汉王莽传不暇省狱讼w结易何校?耳凶】而V正殿不居大庖尽减【诗大庖不盈】精诚昭达【班彪王命论精诚通於神明】恳恻敷闻【後汉蔡邕传上封事曰前後制书推心恳恻】芒焰遽销晷度如旧况蕞尔戎羯【沈约碑文加以戎羯窥窬】正犯疆场【案左传疆场之事从易音亦後人讹为疆场从[音长则义取战场之场矣易古阳字　笺旧书会昌元年八月回鹘乌介可汗寇天德军】载思星见之徵恐是灭亡之兆【汉天文志妖星不出三年其下有军及失地若国君丧太平御览刘向洪范传曰彗者去秽布新者也此天所以罚无道而建有德也郑玄曰彗星主扫除】伏惟稍圣虑以拥皇休遵九庙之降祥【新书文宗纪太和元年赐九庙陪位者子孙二阶书作善降之百祥　笺王制天子七庙三昭三穆与太祖之庙而七郑康成注云此周制七者太祖及文王武王二祧与亲庙四也汉书韦玄成奏议曰周所以七庙者以后稷始封文王武王受命而王是以三庙不毁与亲庙四而七郑说本此然则文武二祧固在七庙之数也刘歆乃与为天子三昭三穆与太祖而七宗不在数中是即九庙之说所肇端矣其後王莽x汉歆为佐命果造起九庙四昭四穆与黄帝太初祖庙而为七诞妄不经莫斯为甚其义实自歆发之光武中兴悉复旧制由东汉以迄於隋卒无有立九庙者开元十年始诏宣帝复y於正室献祖并光皇帝为懿祖又以中宗还y太庙於是太庙为九室宝应二年祧献懿y玄宗肃宗自是之後常为九室矣九庙之称开元以前无之也】副兆人之钦属臣V闻皇王之事天也虽至理之时不遗於忧畏【真诰忧生则有畏】虽至和之气不忘於将迎【庄子无有所将无有所迎】是故神农焦劳轩帝x尧既癯瘠舜【集作禹】亦胼胝【列子黄帝即位十有五年魅患∩e淮南子神农憔悴尧瘦J舜霉黑禹胼胝】此四主侧身於昔时【说苑武丁恐骇侧身修行】陛下用心於今日千载符契【陆新漏刻铭分似符契】万方怀柔【诗怀柔百神】臣常忝内朝【郑氏周礼注内朝朝之在路门者或谓之燕朝三礼义宗周礼天子诸侯皆有三朝一曰外朝二曰中朝三曰内朝其中朝之名或内或外若据外朝而言谓之内朝故郑注文王世子诸侯外朝一内朝二是也三朝之最外为外朝者是决罪听讼之朝也中朝者人君旦夕视政见卿大夫之朝也内朝者路寝也人君视政退而居於此待诸侯之复逆也】今居近甸【任P为萧侍中表藩维近甸】拱辰不及空瞻北极之尊【见论语】就日无因【大戴礼孔子曰放炱淙嗜缣炱渲侨缟窬椭如日望之如云】忽觉长安之远【初学记刘劭幼童传云晋明帝讳绍元帝太子也帝问长安何如日远答曰不闻人从日边来只闻人从长安来明日集t臣宴会复以此问又以为日近元帝动容问何故异昨日之言答曰举头见日不见长安】惟知忭舞莫可奋飞【诗心之忧矣不能奋飞】况时及初正礼当元会【玉烛宝典正月为端月其一日为元日曹植元会诗初岁元祚吉日惟良乃为嘉会宴此高堂】华夷毕至玉帛皆陈【左传禹合诸侯於涂山执玉帛者万国】小国行人外藩下士【英华作土】皆得入趋凤阙【汉书建章宫其东则凤阙高二十余丈西都赋设璧门之凤阙上觚棱而栖金爵注三辅故事曰建章宫阙上有铜凤皇金爵即铜凤也】仰望兽樽【晋礼志江左元会设白兽樽於殿庭樽盖上施白兽有能献直言者则发此樽饮酒樽乃杜举之遗式白兽盖後代所为宋礼志白虎樽欲令言者猛如虎无所忌惮也案唐讳虎故以虎为兽白虎即驺虞也诗传云驺虞义兽也白虎黑文不食生物有至信之德则应之司马相如封禅颂般般之兽乐我君囿白质黑章其仪可喜师古曰谓驺虞也樽上所饰即此故唐李君房白兽樽赋云樽则云飞而山峙兽乃白质而黑章也】臣独限关河【史记苏秦说秦惠王曰被山带渭东有关河】坐萦符竹【汉文帝纪初与郡守为铜虎符竹使符案後汉杜诗疏曰旧制发兵皆以虎竹而晋书陆机传云入侍帷幄出剖符竹易虎为符唐修史避庙讳也】恋既深而词恳庆已极而涕零无任感恩贺圣郁恋屏营之至
为荥阳公贺老人星见表【原注宣宗　笺旧书宣宗纪大中元年二月以给事中郑亚为桂州刺史御史中丞桂管防御观察等使文苑传郑亚观察桂州请商隐为观察判官检校水部员外郎百官志凡景星庆云为十瑞其名物六十有四大瑞则百官诣阙奉贺余瑞岁终员外郎以闻有司告庙】
臣某言臣得本道进奏院状报司天监李景亮奏八月六日寅时老人星见於南极其色黄明润大者【史记天官书直狼北地有大星曰南极老人老人见治安不见兵起常以秋分时候之南郊晋天文志老人星见则治平主薏唐会要开元间敕有司置扌翘骋郧秋节日修祠祭老人星着之常式玉海开元七年八月老人星见色黄又二十四年八月庚戌老人星见太史奏孙氏瑞应园云王者承天则老人星见临其国黄帝占云老人星一名扌巧黄明大则主薏天下多贤士陛下以千秋节日祀於星坛而祭期将临美应先至请付史官】圣惟合德神实效祥必垂有烂之文【诗明星有烂】以表无疆之祚【书无疆惟休】臣某【中贺】臣闻玄象示人【见前表】昊穹凝命【易君子以正位凝命】曜为经而宿为纬【英华作纪此传写之误当作宿为经而曜为纬谷梁传列星为恒星亦曰经星礼记宿离不贷无失经纪注二十八宿为经七曜为纪案纪为纬西京赋五纬相汁以旅於东井薛综注云五纬五星也】则有常名斗挹酒而牛服箱【诗维北有斗不可以挹酒浆又彼牵牛不以服箱】或标虚号未若候时而出有道则彰居五福之先【书五福一曰薅曰富三曰康宁四曰攸好德五曰考终命】在三辰之列【左传三辰旗旗注三辰日月星也】伏惟皇帝陛下昭明老契游泳庄寰【晋阮籍等传论曰驰骋庄门排登李室二语本此】式是中秋呈兹上瑞况见於午位【晋郭璞传岁涉午位金家所忌】又属寅时仰考玄符【北史崔宏传斯乃利见之玄符】乃有深意自南曜彩将弘解愠之风【家语舜弹五弦之琴造南风之诗曰南风之薰兮可以解我民之愠兮南风之时兮可以阜吾民之财兮】近晓流光欲助无私之日【礼记天无私覆地无私载日月无私照】皇心载裕【谢灵运诗皇心美阳泽】灵鉴孔昭【晋袁宏传赞曰灵鉴洞照】况居率土之滨【语见诗】皆庆後天之蕖咀子後天地终而不为老艺文类聚韩终采药诗曰河之桂实大如枣得而食之後天而老】臣误蒙重寄实远清光【汉晁错传对策曰然後能望陛下清光】送玄於梁间【礼记仲秋之月玄鸟归注玄鸟也谓去蛰也】伤时自切望【集作数】白榆於天上【古乐府天上何所有历历种白榆案初学记引此句以白榆为星】厥路无由贺圣恋恩无任蹈舞屏营之至
为成魏州贺瑞雪庆云日抱戴表【新书地理志魏州大都督府领县十四贵乡元成魏馆陶冠氏莘朝城昌乐临河洹水成安内黄宗城永济　成魏州未详】
臣某言臣闻玄德上升【书玄德升闻】三灵为之动色【汉扬雄传方将上猎三灵之流如淳曰三灵日月星垂象之应也】圣功下济【易天道下济而光明】万类所以倾诚臣州去秋之间时雨不足自阳风应律【春秋考异邮冬至十一月阳之气也阳立於五极於九五九四十五日变风】子月经年【庾信诗子月泉心动】今月十二日降雪越至十四旦开霁絮飞千里【晋书谢安因雪骤降欣然曰白雪纷纷何所似兄子胡儿曰散盐空中差可拟兄女道曰未若柳絮因风起楚辞招魂曰曾甓攵敕裳┣Ю铩炕ǚ六出【韩诗外传凡草木花皆五出雪花飞六出六出者极之数】糅初梅而委色【英华作苞初梅犹早梅也梁简文帝赋梅花特早偏能识春】封宿麦而垂津【汉食货志董仲舒说上日幸诏大司农使闾中民益种宿麦注宿麦谓其苗经冬後汉明帝纪诏曰自春已来时雨不降宿麦伤旱】其日晡时【宋玉神女赋晡夕之後注晡日落时也淮南子日至于悲谷是谓晡时】西南有庆云见为楼为阁【陆机浮云赋若层台高观重楼叠阁】图阊阖之九重【楚辞君之门以九重张衡西京赋表A关於阊阖注阊阖天门也】非锦非绣【成公绥云赋或绣文锦章依微要渺】状衣裳之五色【书以五采彰施于五色作服】其时又有日抱戴日澄廓天景淑清拖黄气而重围施红光而四溢臣与司马樊玄则并僚属吏等三十余人得所部贵乡冠氏等县申称雪厚一尺以下并G庆云抱戴等瑞臣谨案诗云上天同云雨雪毛苌云丰年之冬必有积雪【英华多若烟二字】汜胜之书云雪者五谷之精【汉艺文志农家汜胜之十八篇成帝时为议郎师古曰刘向别h云使教田三辅有好田者师之徙为御史汜音凡又音敷反】又案史记云庆云一名卿云若烟非烟若云非云郁郁纷纷萧索轮锸俏角湓葡财也瑞应图曰景云者太平之应也一曰庆云非气非烟五色氤氲谓之景云援神契云天子孝则景云出游又案援神契云王者德至於天则日抱戴在上曰戴在旁曰抱又云黄气抱日辅臣纳忠汉书曰宣重光李奇云太平之代日抱重光伏惟陛下受天宝命冲用情深丰食之要鉴寝忧劳雪为五谷之精麦为六田之首【太平御览汜胜之书曰凡田六道种麦为首】由是天降瑞雪其意若曰太平其有年乎云者运气立名布恩成义陛下仁霈草木惠及虫鱼扬祖宗之烈光垂天地之正色由是天降云瑞其意如【一作若】曰天子其大孝乎日者\阳之宗人君之表【刘向洪范传日者t阳之宗也後汉天文志日者太阳之精人君之象】由是天降日瑞其意若曰天下其大明乎魏州大名【一作明非】之庆基【左传赐毕万魏卜偃曰毕万之後必大万盈数也魏大名也以是始赏天之矣】光【当作先】封之旧国【郑玄诗谱魏国周以封同姓其地虞舜夏禹所都之域疏案魏世家及左氏传云姬姓国也】嘉祥备致灵贶绸缪【见为荥阳公表】岂徙然哉斯有由矣臣叨陪汉守肃奉尧亲逢日月之贞明【易日月之道贞明者也】嘉烟云之烂熳【尚书大传舜时卿云见于时百工和歌舜歌曰卿云烂兮j缦缦兮】手舞足蹈地虽限于外台按牒披图【汉礼乐志宫童效异披图按牒】心已驰于双阙不任感悦之至
为柳州郑郎中谢上表【旧书地理志柳州隋始安郡之马平县武德四年平萧铣置南昆州贞观八年改为柳州以州界柳岭为名属岭南道领县五马平龙城象洛曹洛容案柳州今属广西布政司仍治马平县凡除官到任谓之上上日修表谢恩谓之谢上韩文潮州刺史谢上表是也上时掌切】
臣某言臣伏奉某月日制书授臣某官者即以今月日到任上讫臣某【中谢】臣绪承旧族师事通儒【汉贡禹传通儒或非之】万里成功虽无壮志【後汉班超传超投笔而叹左右皆笑之超曰小子安知壮士志哉行诣相者曰祭酒布衣诸生耳而当封侯万里之外後果立功西域封定远侯】九夷不陋庶慕前踪【见论语後汉东夷传夷有九种曰畎夷于夷方夷黄夷白夷赤夷玄夷风夷阳夷故孔子欲居九夷也】二纪蛮陬【左思魏都赋蛮州夷落译道而通者鸟兽之氓也】三提郡印【见前表】唯贞苦节【易苦节不可贞】以奉休辰牙管一双未尝关虑【南史范岫传在晋陵惟作牙管一双犹以为费】竹书兼两何敢经怀【後汉吴佑传父恢为南海太守欲杀青简以写经书佑谏曰此书若成则载之兼两嫌疑之间诚先贤所慎也】渭水之【桑钦水经渭水出陇西首阳县渭谷亭南鸟鼠山】敝庐斯托【左传张使谓太叔曰小人粪除先人之敝庐】每还初服【屈原离骚进不入以离尤兮退将复修吾初服】常慊上农今者又即殊方【汉西域传赞曰殊方异物四面而至】复临杂俗【汉地理志土广俗杂】固蒙声教【书声教讫于四海】终远文明谨当宣举诏书抚安县道【汉文帝纪有司请令县道师古曰或县或道皆用此制有蛮夷曰道】媒官学舍【吴薛综传锡光为交址任延为九真太守为设媒官始知聘娶建立学校导之经义後汉鲍永传起黉舍注黉学也】毕纳於人伦畜蛊带牛【顾野工舆地志江南数郡有畜蛊者主人行之以杀人行饮食中人不觉也其家~灭者则飞游妄走中之则毙汉书龚遂为勃海太守民有带持刀剑者使卖剑买牛卖刀买犊曰何为带牛佩犊杨慎丹铅h南中畜蛊之家蛊昏夜飞出饮水光如曳彗鲍昭苦热行所谓吹蛊痛行晖是也案日南蛮方以五月五日聚百种蛊大者至蛇小者至t合置皿缶中饿使相啖其独存者为蛊以其矢因食入人腹人辄死】尽移於地利至於因遐弄法【汉杜延年传霍光以廷尉少府弄法轻重皆论弃市】挟远生情【晋庾纯传贱者生情】纵弄严科【晋王F传严其科条】必贻责山兼象郡江带龙城【隋地理志始安郡统县十五有象县龙城县明一统志象山在象州西五里以形似名柳江在府城南门外一名浔水源出怀远县流经象州历浔藤至广州界入海柳宗元诗柳州柳刺史种柳柳江边是也】抚已局天敢忘玄造【庾信表玄造竟微於滴助】举头见日何处皇居【延之诗皇居体环极】凭宵梦以衔诚【徐陵移文宵梦之言无欺幽壤】托归飞而结恳【诗弁彼O斯归飞提提陆机诗羡尔归飞翼】无任瞻天恋阙之至
为安平公谢除兖海观察使表【笺旧书文宗纪太和八年三月丙子以右丞李固言为华州刺史代崔戎以戎为兖海观察使地理志至德之後中原用兵刺史皆治军戎遂有防御团练制置之名要冲大郡皆有节度之类寇盗稍息则易以观察之号治兖州管兖海沂密四州崔戎传戎字可大高伯祖玄ド窳初有大功封博陵郡王戎举两经登科授太子校书调判入等授蓝田主簿为藩镇名公交辟入为殿中侍御史累拜吏部郎中迁谏议大夫寻为剑南东西两川宣慰使还拜给事中奏为当时所称改华州刺史迁兖海沂密都团练观察等使将行州人恋惜遮道至有解Y断????者理兖一年太和八年五月卒新书世系表戎出博陵安平房後汉长岑长崔少子之後兖海观察使封安平县公案元晖博陵安平人唐制凡封爵皆以其郡县名被之故玄晖封博陵郡王戎封安平县公唐人所称大率以郡望然亦有从封爵者安平公濮阳公之类是也】
臣某言今月某日中使王士岌至奉宣恩旨改授臣某官并赐臣前件告身一通者宠命天临恩光春煦兢惶无措拚蹈失容臣某【中谢】臣幸逢昭代本自诸生文以饰身【左传言身之文也】学实为已韫玉而待贾【见论语】窃运瓮以私劳【瓮当作甓晋陶侃传侃在广州朝辄运百甓於斋外夕运百甓於斋内曰吾方致力中原过尔优游恐不堪事】春闱【英华作围】再中於明经【新书选举志开元二十四年考功员外郎李昂为举人诋诃帝以郎官权轻遂移贡举於礼部以侍郎主之礼部进士自此始明经之别有五经三经二经学究一经三礼三传礼记春秋左氏传为大经诗周礼仪礼为中经易尚书春秋公谷传为小经先帖文然後口试经问大义十条答时务策三道亦为四等】天官一升於判第【选举志文选吏部主之凡择人之法有四一曰身二曰言三曰书四曰判四事可取则先德行行均以才才均以劳五品以上不试上名中书门下六品以下始集而试】阶级甚薄【後汉边韶传阶级名位亦宜超然】际会则多【後汉陈蕃王允传论曰及遭际会e策窦武自谓万世一时也】芸阁雠书【鱼豢魏略芸香辟纸鱼故藏书台曰芸台左思魏都赋雠校篆籀太平御览刘向别传曰雠校者一人持本一人读之若雠家相对故曰仇也】蓝田【集作山】作吏【新书地理志京兆府蓝田为畿县嵇康与山臣源书一行作吏此事便废】中间因依知已【阮籍咏怀诗寒鸟相因依南史王僧达传不能因依左右】契阔从军【诗死生契阔传契阔勤苦也】其後超属宪司【南史萧惠开传诏曰今以萧惠开为宪司冀当称职】骤登郎署【汉武故事武帝辇过郎署】埋轮而出高悬八使之威【後汉张纲传汉安元年遣八使徇行风俗而纲独埋其车轮於洛阳都亭曰豺狼当道安问狐狸】起草以居远谢三台之妙【胡广汉官仪尚书郎主作文书起草昼夜更直初学记谢灵运晋书曰汉官尚书为中台御史为宪台谒者为外台是为三台晋卫传为尚书令与尚书郎索靖俱善草书时人号为一台二妙】每含香而自叹【汉官仪尚书郎怀香握兰含鸡舌奏事】常L被而待行【一作命非晋书魏舒为尚书郎或有非其人论者欲沙汰之舒曰我即其人L被径出】伏惟皇帝陛下钧陶庶【汉董仲舒传犹泥之在钧惟甄者之所为又陶冶而成之】亭毒万方【老子亭之毒之盖之覆之王弼曰亭谓品其形毒谓成其质】忧位同尧【汉董仲舒传尧受命以天下为忧而未以位为乐也】好谏若禹【鬻子禹治天下以五声听门悬钟铎磬而置於63曰教寡人以道者击鼓教寡人以义者击钟教寡人以事者振铎语寡人以忧者击磬语寡人以狱讼者挥此之谓五声】东掖垣内封章何有於日闻【新书百官志门下省给事中四人凡百官奏钞侍中既审则正违失诏敕有不便者涂窜而奏还谓之涂归盖时以中书为西台门下为东台亦称西掖东掖李颀寄房给事诗云长安城连东掖垣凤凰池对青琐门是也汉赵充国传娄奏封章】青琐门前列位徒参於夕拜【汉元后传赤墀青琐注孟康曰以青画户边镂中天子制也师古曰青琐者刻为连琐文而以青涂之初学记卫宏汉旧仪曰黄门郎属黄门令日暮对青琐闱拜名曰夕郎】摆波涛而鲲鳞才变【庄子北溟有鱼其名曰鲲化而为鸟其名为鹏怒而飞其翼若垂天之云鹏之徙於南冥也水击三千里抟扶e而上者九万里】望烟霄而鸾翮初高【延之五君咏鸾翮有时锻】誓将竭诚非敢养望【晋陶侃传常语人曰何有乱头养望自谓宏达耶】然虚受难处忝据非安忽拥隼【周礼司常鸟隼为】竟辞龙阙【後汉百官志注洛阳宫门名为苍龙阙门】犹赖云日未远关城不遥【并见上文　笺旧书文宗纪太和七年闰七月戊戌以给事中崔戎为华州刺史】?奉国章【南史梁武帝诸子传元正六佾事为国章】免官谤【左传敢辱高位以速官谤】岂意便升亚相之重【集作班】秩【汉朱云传御史大夫宰相之副案白帖谓之亚相】复委大藩之廉问【汉高祖纪廉问有不如吾诏者以重论之】鱼笺帝语【张华博物志汉桓帝时桂阳人蔡伦始捣故鱼?造纸案鱼笺未详疑即鱼网纸也刘孝威谢赉宫纸云邺下凤衔汉朝鱼网】象轴神工【象轴谓以象牙为卷轴隋书牛宏上表云刘裕平姚泓收其图籍四千卷皆赤轴青纸文字古拙是古者书每卷为一轴也此则言告身之饰耳】拜受而若捧千钧伏读而如听九奏【史记赵世家简子梦游於钧天广乐九奏万舞】诚虽深於负荷【左传其父析薪其子弗克负荷】恋实切於违离【卢谌赠刘琨诗序慰其违离之意】况曲阜遗封【礼记成王以周公为有肜挽短煜率且苑庵芄於曲阜地方五百里革车千乘】导河旧壤【书兖州九河既道】列九州之数【书济河惟兖州】带五岳之雄【谓泰山初学记五经通义曰泰山一曰岱宗宗长也言为t岳之长】古为诗书俎豆之乡【史记孔子世家常陈俎豆设礼容又周室微而礼乐废诗书缺孔子序书传上纪唐虞之际下至秦缪编次其事古者诗三千余篇及至孔子去其重取三百五篇】今兼鱼盐兵革之地【齐世家设轻重鱼盐之利】训整合资於武干【晋书诸葛长民传有文武干用桓冲传最淹识有武干】抚循宜属於柔良【後汉鲁恭传诏书进柔良退贪残】岂伊孱微堪此委寄谨当晁励志金石贯诚【韩诗外传熊渠子见其诚心金石为之开而况于人乎】驽马奋十驾之勤【荀子骥一日而千里驽马十驾则亦及之矣】铅刀淬一割之用【韩诗外传陈饶谓宋燕曰铅刀畜之而干将用之班固答宾戏搦朽磨钝铅刀皆能一断後汉班超传上疏请兵曰况臣奉大汉之威而无铅刀一割之用乎】即以今月二日【时太和七年】雪泣西拜【庾信诗雪泣悲去鲁】星驰东下【晋陶侃传二征奔走九州星驰】帝城思入虽有类于陈咸【汉陈咸传起家复为南阳太守时王音辅政信用陈汤咸数予汤书曰即蒙子公力得入帝城死不恨】关外耻居安敢同於杨仆【汉书元鼎三年徙函谷关於新安注应邵曰时楼船将军杨仆数有大功耻为关外民上书乞徙关以家财给其用度武帝意亦好广阔於是徙关於新安去弘农三百里】无任瞻天恋阙之志谨附中使某奉表陈谢以闻
为安平公兖州谢上表
臣某言臣自承明诏移镇东藩望阙而血涕以辞戒途而星奔不息【刘琨诗匍匐星奔】即以今月五日到任上讫当时集军州官吏等宣布皇风【魏志高堂隆疏唐虞大禹之所以垂皇风】阐扬玄造欢声雷动嘉【集作喜是】气云高臣某【中谢】臣本由儒业【南史王承传惟承独好儒业】获朝荣【曹植表使名挂史笔事列朝荣】粤自乌台【汉朱博传御史府中列柏树常有野乌数千栖宿其上晨去暮来号曰朝夕乌职官分纪汉成帝时御史台有乌集故谓之乌台】至於青琐【见前表】累更近地皆奉休期【徐陵陈公九锡诏昔在休期早隆朝寄】用尽心以书绅长忧福过【书绅见论语庾亮表小人禄薄福过灾生】取知足而铭座敢傲时来【老子知足不辱知止不殆後汉书崔瑗字子玉作座右铭汉蒯通传时乎时不再来】旋属皇帝陛下垂意关城推心甸服俾之防遏兼使缉绥横被天波未移星g岂期非次忽致殊迁【徐陵书修好徵兵弥留星g案星谓大星g谓律g未移星g言时未一周也崔戎以太和七年闰七月出守华州八年三月即迁兖海故云】察俗雄藩【旧书严绶传前後统临三镇皆号雄藩】分荣大宪地滨河济【周礼河东曰兖州其川河与济同】山奄龟蒙【诗鲁颂曰奄有龟蒙遂荒大东】本孔里周封【史记孔子世家弟子及鲁人往从岫家者百有余室因命曰孔里水经注从征记曰洙泗二水交於鲁城东北十七里阙里背洙泗墙南北一百二十步东西六十步四门各有石阃史记封周公旦於少昊之虚曲阜正义括地志云兖州曲阜县外城即鲁公伯禽所作也】有尧祠舜泽【汉地理志济郡成阳县有尧冢灵台雷泽在西北水经注雷泽在大成阳县故城西北十余里即舜所渔也城西二里有尧陵陵南一里有尧母庆都陵皆立庙四周列水潭而不流前并列数碑案雷泽即禹贡之雷夏在今山东兖州府曹州东北六十里北接东昌府濮州界明一统志兖州府城东南七里有尧祠李白诗云角巾微服尧祠南即此南史羊侃传云常於兖州尧庙?壁直上至五寻横行得七迹】九州之名数甚古【见前表】三代之礼乐旧传退省何人合安兹地抚躬而浃【集作沾】背汗下【汉王陵传勃汗出浃背不能对】仰恩而溢眦【一作面】泪流【说文眦目也列士传朱亥眦裂血溅】况所部骁雄【虞溥江表传许贡表曰孙策骁雄与项籍相似】素兼节制【汉刑法志齐桓晋文之兵可谓入其域而有节制矣】为於当代便属文臣画武聚萤【武读曰虎後汉马援传画虎不成反类狗晋车胤传胤家贫不能得油囊萤照书】昔惟久事笔砚【後汉书班超为官佣书久劳苦投笔叹曰大丈夫当立功异域安能久事笔砚乎】佩K带【带当作戴左传左执鞭弭右属岔K注惨允芗K以受弓汉官仪虎贲冠c尾】今宁能执干戈【礼记鲁人欲勿殇童汪p问於仲尼仲尼曰能执干戈以卫社稷欲勿殇也不亦可乎】幸臣前在华州日?奉诏条克宣戎律【晋陆晔等传论曰殷浩出总戎律】检下而羊无九牧【魏志州牧县宰割剥自私人不聊生而更员外置官古谓十羊九牧】驭黠而犬用左牵【礼记效犬者左牵之】用令去任之时大有遮留之请【魏略斐迁平原太守吏民遮道车不得行稽十日方得出北史唐永传永为南幽州刺史夷人送故者莫不垂泪当路遮留随数日始得出境】尽三属县至万余人不放即途皆来卧辙【後汉侯霸传为临淮太守被徵百姓攀辕卧辙不许去】竟稽朝发【江表传泛舟举帆朝发夕至】遂致宵奔【後汉孟尝传尝为合浦太守被徵当还吏民攀车请之尝既不得进乃载乡民船夜遁去晋书邓攸为吴郡太守称疾去职百姓数千人牵留攸船不得进攸乃止停中夜发去　笺新书崔戎传时诏使尚在民泣诣使请白天子戎还使许诺戎夜单骑亡去民追不及乃止】请於兹时亦因前政冀渐令苏息【後汉朱浮传疏曰保宥生人使得苏息】长使谧宁【晋周^传期年之间境内宁谧】然後远访云亭【汉郊祀志无怀氏封泰山禅云云黄帝封泰山禅亭亭注服?曰云云在梁父东山名也晋灼曰云云山在蒙县故城东北地理志钜平有亭亭山案云云在今山东济南府泰安州东南一百二十里亭亭在州南五十里皆泰山之攴o也】高寻日观【见为京兆公表】备万乘登封之所【汉武帝纪上登封泰山降坐明堂】设诸侯朝宿之仪【公羊传许田者何鲁朝宿之邑也诸侯时朝乎天子天子之郊朝诸侯皆有朝宿之邑焉】盛礼获窥微愿斯毕过此以往不知所图无任戴恩陨越之至谨差某官某奉表陈谢以闻为濮阳公陈许谢上表【笺案旧书王栖曜传栖曜濮州濮阳人累官~坊丹延节度观察使检校礼部尚书兼御史大夫子茂元幼有勇略从父征伐知名元和中为右神策将军太和中检校工部尚书广州刺史岭南节度使招怀蛮落颇立政能南中多异货茂元积聚家财钜万计李训之败中官利其财掎摭其事言茂元因王涯郑注见用茂元惧罄家财以赂两军於是授忠武军节度陈许观察使故有是表也新书方镇表贞元三年置陈许节度使治许州十年赐号忠武军地理志许州领县九长社长葛阳翟许昌鄢陵扶沟临颍舞阳郾城陈州领县六宛邱太康项城匏南顿西华并属河南道王栖曜传茂元家积财交煽权贵郑注用事迁泾原节度使注败悉出家赀饷两军得不诛封濮阳郡侯召为将作监领陈许节度使案茂元封濮阳郡侯故称濮阳公此则以其爵也】
臣某言臣伏奉去月八日制书授臣前件官臣即以某月日到任上讫当时集军州官吏僧道耆老等揄扬王【集作玄】化宣布睿慈连营咸鼓於巽风【魏志刘备与孙权交战树栅连营七百余里】阖境均沾於兑泽臣某【中谢】臣材谢汉飞【汉李广传匈奴号曰汉飞将军】义L燕使【集作客战国策望诸君报燕王书曰臣乃口受令具符节南使臣於赵顾反命取兵随而攻齐】献书求试【新书茂元少好学德宗时上书自荐擢试校书郎改太子赞善大夫】学剑邀搿竞合罴传学书不成去学剑　笺新书李元膺留守东都署茂元防御判官】大舸千艘【杜笃论都赋大船万艘转运相过】早窃楼船之任【汉书元鼎五年遣楼船将军杨仆出豫章下浈水】胜兵万数【胜音升汉伍被传胜兵可得二十万】兼车骑之名【汉官仪汉兴置车骑将军金印紫绶位次二千石杜氏通典汉文帝元年始用薄昭为车骑将军】虽任在行【诗元戎十乘以先行】而时当柔远【书柔远能迩】珠铜柱【汉书元鼎六年定越地为珠郡注应劭曰郡在大海中?之边出真珠故曰珠晋地理志日南郡象林县今有铜柱汉立此为界贡金供税新书南蛮传环王本林邑其南大浦有五铜柱山形若倚盖西重s东涯海汉马援所植也案汉珠儋耳二郡今为广东琼州府地】只务廉平【史记仓公传缇萦上书曰妾父为吏齐中称其廉平】麻垒艾亭【初学记引秦州记曰⒑背俏饔新槔葜锌扇萃蛐\汉地理志天水郡?道县骑都尉治密艾亭魏地形志梁兴郡梁兴县有艾亭丘】莫能恢复【东都赋恢复疆宇】旋属皇帝陛下荆枝协庆棣萼传辉【谓武宗茂元为陈许节度使盖在会昌之初】臣得先巾墨车【周礼巾车职曰大夫乘墨车】入拜丹陛【隋薛道衡传高祖颂曰驱驰丹陛】兰台假号【汉官仪御史大夫之丞兼典兰台秘书】棘署参荣【周礼朝士掌建邦外朝之法左九棘孤卿大夫位焉右九棘公侯伯子男位焉】奉汉后之园陵【後汉光武纪诏修复西京园陵注园谓茔域陵谓山坟通典将作监掌修作宗庙路寝宫室陵园木土之功】获申送往掌周王之廪庾【周礼廪人掌九谷之数以待国之匪颁k赐稍食通典司农卿掌邦国仓储之事案茂元遗表云伏思任司农大卿之日授忠武统帅之时紫殿承恩彤庭入对是由司农卿迁陈许节度史略之耳】方切事居【左传送往事居耦俱无猜贞也案往谓文宗居谓武宗文宗晏驾茂元盖尝以将作监佐山林之役故曰奉汉后之园陵武宗即位除司农卿故曰掌周王之廪庾】不谓遽董戎旃【谢I契阔戎旃从容语】还持武节【汉书元封元年诏曰躬秉武节通典晋制都督使持节为上持节次之假节为下使持节得杀二千石以下持节杀无官位人若军事得与使持节同唐分天下州郡制为诸道每道置使治於所部其边方有寇戎之地则加以旌节谓之节度使盖古之持节都督自至德以来天下多难诸道皆聚兵增节度使为二十余道】赐国既高於七命【周礼掌命职曰侯伯七命其国家宫室车旗衣服礼仪皆以七为节】承家又庆於重侯【易大君有命开国承家汉书许史三王丁傅之家皆重侯累将穷极富贵】维彼璧田【春秋桓公元年三月郑伯以璧假许田】实联鼎邑【左传武王克商迁九鼎於洛邑】古之近甸今也雄藩想像汝南星聚而先贤未远【刘敬叔异苑汝南陈仲弓从诸子侄造颍川荀季和父子於时德星为之聚太史奏五百里内有贤人聚】经过颍上水浊而强族皆除【汉灌夫传夫字仲儒颍人也宗族宾客为权利横颍川颍川儿歌之曰颍水清灌氏宁颍水浊灌氏族】况在昔年常邻多垒【礼记四郊多垒此卿大夫之辱也】载瞻军额【旧书敬宗纪特置武昌军额】深见士心贵忠孝之两全则忠可移孝【孝经君子之事亲孝故忠可移於君】正文武之二道则武可辅文将谋将领之能【南史王融传奏曰近塞外微臣苦求将领】必重英豪之选【晋石谟传谟曰若非上哲必由英豪】岂虞拔擢【扬雄剧秦美新数蒙渥惠拔擢伦比】乃出孱微谨当阜俗而必致人和贞师而不为儿戏【易师贞丈人吉汉书周亚夫军细柳文帝劳军至其营曰嗟乎此真将军矣向者霸上棘门如儿戏耳】使流庸自占【汉昭帝纪诏曰比岁不登民匮於食流庸未尽还师古曰流庸谓去其本乡而行为人庸作】骁悍知方【吴陆逊传虽云师老犹有骁悍】任棠水薤之规臣当可复【後汉参传参为汉阳太守郡人任棠者隐居教授参到先候之棠不与言但以薤一大本水一盂置户屏前自抱孙儿立於户下参良久曰水者欲吾清也拔大本薤者欲吾击强宗也抱儿当户欲吾开门恤孤也】黄霸米盐之政臣亦不遗【汉循吏传黄霸为颍川太守米盐靡密治为天下第一徵守京兆尹秩二千石】勤报恐资用赎贪饕【集作叨】之责【汉王莽传驰传天下考覆贪饕】奉违轩镜【轩辕内传帝会王母铸镜十二随日用之宣和博古图昔黄帝液金作神物为监凡十有五去古既远不能尽考後世有得其一者其制度以四灵位四方以八卦定八极十二辰环其外二十四气布其中故与日月合明鬼神通意】几落尧q【帝王世纪尧时有异草夹阶而生每一日生一叶至十五日生十五叶至十六日一叶落至三十日落尽若小月即一荚厌而不落谓之q荚】比园葵以自倾昼惟向日【文选有陆机园葵诗说文黄葵尝倾叶向日不令照其根】羡海槎之不系秋则经天【张华博物志旧说天河与海通近有居海者年年八月有浮槎来甚大往返不失期此人乃多}粮乘槎去忽忽不觉昼夜奄至一处望室中见一女方织一丈夫牵牛渚处饮之人问为何处答曰君可诣蜀严君平此人还问君平君平曰某年某月有客星犯牵牛即此人到天河也】感激而泪血沾衣兢忧而汗雨浃【集作洽】背【并见前】无任感恩恋阙兢惕屏营之至
为濮阳公陈情表【笺此王茂元为泾原节度求代表也案旧书文宗纪太和九年李训郑注用事是岁冬十月癸未以前广州节度使王茂元为泾原节度使u月而甘露之变作中人掎扩之事当在此际而表云一去阙庭五罹寒暑盖中人得其重赂故能久帅泾原其陈情当在开成四年之秋冬去文宗之升遐无几矣】
臣某言臣闻事君以忠者所宜效死食君之禄者亦戒妨贤【说苑虞丘子谓楚庄王曰臣为令尹处士不升妨t贤路】苟非内慊私诚外忧官谤则安肯固辞武节【并见前】强委信【一作侯误】圭【周礼侯执信圭】拒七命赐国之荣【周礼大宗伯以九仪之命正邦国之位壹命受职再命受服三命受位四命受器五命赐则六命赐官七命赐国八命作牧九命作伯】舍万里封侯之策【见为柳州表】必知不可安敢无言臣某【中谢】臣因缘代业【卢谌诗序因缘运会得蒙接事孔丛子仲尼大圣自兹以降世业不替也】遭逢【集作遇】圣时窃常有志四方【左传姜氏谓公子曰子有四方之志】不扫一室【後汉书陈蕃曰大丈夫处世当扫除天下安事一室乎】奉随武之家事无陈辞【左传屈建问范会之德於赵武赵武曰夫子之家事治言於晋国竭情无私其祝史祭祀陈信不】纂邓傅之门风不伤清议【後汉邓禹传禹有子十三人各使守一艺修整闺门教养子孙皆可以为後世法显宗即位拜为太傅晋山简传郭泰许劭之伦明清议於草浮渴粽呙坑遣皇陨畛芤蛎健舅翟访铣⒕曰缕因针而入不因针而急嫁女因媒而成不因媒而亲】自荐之书朝投象魏殊常之泽暮降芸香【晋裟Q传臣亦不敢闻殊常之诏余并见前】其後契阔星霜a离戎旅从军王粲徒感所知【王粲从军诗从军有苦乐但问所从谁所从神且武焉得久劳师】草檄陈琳亦常交辟【典略陈琳字孔璋草檄文成以呈太祖太祖先苦头风是日疾发卧读琳所作翕然而起曰此愈我疾魏志琳被太祖辟为丞相掾属】吕元膺东周保厘之日【书王以成周之\命毕公保厘东郊　笺旧书吕元膺字景文郓州东平人元和中代权德舆为东都留守】李师古天平畔换之时【汉书叙传项氏畔换黜我巴蜀注强恣貌　笺师古当作师道旧书李正已传师道师古异母弟师古死其奴不发丧K遣使迎师道於密而立之元和元年十月加检校工部尚书充平卢军及淄青节度副大使知节度事自正巳至师道窃有郓曹等十二州六十年矣新书方镇表元和十五年赐郓曹濮节度使号天平军】K入其徒盈於留邸【汉季布传至留邸】臣此时尚持白简【晋书傅玄每有奏劾或值日暮捧白简整簪带坐而待旦】犹着青袍【古诗青抱似春草案遗表云蓝衫不脱竹简仍持与此同意蓝衫即青袍杜氏通典贞观四年令八品九品以上服青时茂元为元膺防御判官判官例以御史充故青袍义山诗所为青袍御史是也偶成转韵诗云归来寂寞灵台下着破蓝衫出无马亦其证矣白简即竹简唐会要武德四年诏五品以上执象笏六品以下执竹木笏初学记云笏手板也】元膺知臣传剑论兵【汉司马迁传在赵者以传论显注服?曰世善也後汉马援传帝常言伏波论兵与我意合】本於仁信【孙子将者智信仁勇严也】佩K插羽【见为安平公表】亦识孤虚【汉艺文志五行家有风后孤虚二十卷後汉书方术传孤虚之术注孤谓六甲之孤辰若甲子旬中戌亥无干是为孤也对孤为虚赵彦传朝廷令宗资讨泰山残贼彦为资陈孤虚之法】俾以发奸【汉赵广汉传其发奸摘伏如神】假之捕盗【後汉刘玄传注汉法十里一亭亭置一长捕贼掾专捕盗贼也】幸无容刃【一作忍非见下遗表】以及焚巢【易鸟焚其巢旅人先笑後号G　笺旧书吕元膺传元和十年七月李师道留邸伏甲谋乱初师道於东都置邸院兵谍杂以往来吏不敢辨因吴元济北犯郊畿多警防御兵尽戍伊阙师道伏甲百余於邸院将焚宫室而肆杀掠已烹牛飨\明日将出会小将李再兴告变元膺追兵伊阙围之半月无敢进攻者防御判官王茂元杀一人而後进或有毁其墉而入者贼\突出济伊水望山而去官兵进围於谷中尽获之】旋带银章【汉百官公卿表凡吏秩比二千石以上皆银印青绶注汉旧仪云银印背龟纽其文曰章】俄分竹使【汉文帝纪注应劭曰竹使符皆以竹　箭五枚长五寸?刻篆书第一至第五】隼楚峡出以分忧【晋宣帝纪固辞天子曰此非以为乐乃分忧耳隼见前】熊轼郧城【後汉舆服志三公列侯伏熊轼黑鹾旱乩碇窘夏郡竟陵县有郧乡楚郧公邑】忽然通贵【南史萧琛传近於通贵　笺楚峡谓峡州郧城谓郢州唐峡州治夷陵县有西陵峡郢州治长尴乇揪沽暌裁元盖以功迁官历峡郢二州刺史故曰隼楚峡熊轼郧城史皆略而不书】岂意复u五岭【汉张耳传南有五岭之戍注裴氏广州记云大庾始安临贺桂阳揭阳是为五岭】更授再麾【延之五君咏一麾乃出守梦溪笔谈今之郡守谓之建旄盖用延年诗误延年谓一麾者乃指麾之麾如武王左秉白旄以麾之麾非旌麾之麾也延年阮始平诗云屡荐不入官一麾乃出守者谓山涛荐咸为吏部郎帝不用荀勖一挤遂出始平延年被挤以此自托耳自杜牧之有拟把一麾江海去之句始谬用一麾遂成故事野客q书仆考唐人诗如杜子美柳子厚诈用晦独孤及刘梦得陆龟蒙等皆用一麾事独牧之谓把一麾为露圭角似失延年之意如张说诗湘滨用出麾如此用则何害笔谈谓今人以守郡为建麾用诗事自牧之始亦未然观三国志拥麾守郡文选建麾作牧此语在前久矣谓把一麾之误自牧之始则可谓建麾之误则不可】中间叨相青宫【神异经东方有宫青石为墙门有银ヒ郧嗍碧镂题曰天地长男之宫】忝司缇骑【环济要略司隶出从缇骑通典汉执金吾缇骑二百人持戟五百二十人舆服导从光生满路唐为左右金吾卫置大将军一人将军二人副其事】才通闺籍【谢I诗既通金闺籍】又处藩条【谓出帅岭南】越井朝台【太平御览郡国志曰广州越井冈一云越王井言赵佗误坠酒杯於井遂浮出石门故谚曰石门通越井也明一统志越秀山在广州府城内上有越王台故址昔尉佗因山为之又有越王井一名赵佗井南汉刘氏号为玉龙泉水经注尉佗旧治处负山带海博敞渺目佗因冈作台北面朝汉圆基千步直峭百尺顶上二亩复道回环朔望升拜名曰朝台王象之舆地纪胜朝台在广州番禺县西五里案李涉鹧鸪词云越冈连越井越鸟更南飞即此越王井也】备经艰险贪泉浈水【晋书吴隐之为广州石门有贪泉传云饮者贪隐之酌而饮之为诗曰若使夷齐饮终当不易心汉书楼船将军杨仆出豫章下浈水师古曰浈音丈庚反水经注溱水南迳浈阳县西出浈阳峡左则浈水注之水出南海龙川县西迳浈阳县南右注浈水故应劭曰浈水西入溱也元和郡县志石门水一名贪泉出广州南海县西三十里平地浈水在韶州曲江县东一里太平寰宇记曲江汉旧县以浈水屈曲为名】益励平生是甘马革之言【见下祭伏波神文】常惧虎皮之诮【杨子羊质而虎皮见草而悦见狼而战　笺遗表云两u岭峤四建牙旗是茂元官岭南者再也自郧城迁者似是郡守而下文云中间叨相青宫忝司缇骑则又自岭南入为京职据旧书太和中为岭南节度而先是元和中尝为右神策将军盖即所谓忝司缇骑者新书云自校书郎改太子赞善大夫亦可谓叨相青宫但此在防御判官之前殊不相合恐初解岭南而还别授储官史载之不详耳】及圣造远流南极【淮南子章亥自北极步至南极】许拱北辰黄犊留官【晋羊祜传祜兄子篇为钜平侯奉祜嗣篇历官清慎有私牛于官舍产犊及迁而留之】胡挂柱【魏略裴K为兖州刺史常作一胡及其去也留以挂柱】如生羽翼【魏文帝诗身轻生羽异】若出婴罗【郭璞江赋O神使之婴罗】誓以归彼冗员处之散地【笺此言解岭南节度而归惟愿为冗散也】俄以朝那阙守【汉地理志安定郡有朝那县应邵曰故戎郡邑也案朝那故城在今陕西平凉府城东南唐泾州安定郡冶保定县即今府治平凉县古朝那地也】昆壤须人【杨恽报孙会宗书安定山谷之间昆夷旧壤新书方镇表大历三年置泾原节度使治泾州贞元六年泾原节度领四镇北庭行军节度使元和四年增领行渭州】一去阙庭【潘岳西征赋窃托慕于阙庭】五罹寒燠处京畿五百里之内控蕃寇数十州之多提烧烽增埤F洫【埤与卑通汉刘向传增埤为高详见祝文】虽国家远追【集作敦】上策不事交争【汉匈奴传王莽欲穷追匈奴严尤谏曰匈奴为害未闻上世有必征之者也後世三家周秦汉征之然皆未有得上策者也周得中策汉得下策秦无策焉】然蛇豕难防【左传申包胥曰吴为封豕长蛇以荐食上国】犬羊易纵苟罢严彻警则负约渝盟【笺自广德元年泾原没于吐蕃以後频复频陷】臣自受命以来为日斯久未尝一日不修战格【旧书张仁愿为朔方总管筑三受降城不修战格】未尝一日不数军储【左传归而饮至以数军实】使士有a心人无虚额使之侦候咸亦闻知【晋桓玄传玄侦候还云裕军四塞不知多少】尚未能率厉骁雄揣摩锋镝远收麻垒直取艾亭【见陈许谢上】成大朝经武之威【後汉杜笃传辛氏秉义经武】毕微臣报主之分可书竹帛【後汉邓禹传禹曰但愿垂功名於竹帛耳】不辱旗常【周礼日月为常交龙为旗礼记有功铭於太常】盖以久处炎荒备薰瘴毒【番禺杂编岭外二三月为青草瘴四五月为黄梅瘴六七月为新水瘴八九月为黄茅瘴】内e心力外耗筋骸虽马援据鞍尚能矍铄【後汉马援传援据鞍顾盼以示可用帝笑曰矍铄哉是翁也】而班超揽镜不觉萧衰【後汉班超传超自以久在~域年老思土上疏曰臣超犬马齿歼常恐年衰奄忽僵仆超妹昭亦上书请超曰超年最长今且七十衰老被病头无黑晋王衍传在车中揽镜自照】恐无以早就大功久当重任自思已熟求退为宜【後汉韦彪传诏曰中被笃疾连上求退】伏惟皇帝陛下道冠百王功高三代照临若日覆露如天【晋语是先子覆露子也注露润也淮南子帝者覆露昭导普施而无私】况今国不乏人时称多士有才略在臣之右齿发少臣之年【汉书高后令大谒者张泽报冒顿书曰年老气衰齿堕落】俾代处是邦递临斯位以之责效谁曰不然俾前达後生皆无蔽滞由中及外得以交相成陛下适时之方【晋王羲之传遗谢安书曰岂非适时之宜耶】减微臣固宠之责【汉书韩增保身固宠不能有所建明】臣不胜祈恩恳迫之至谨差某官奉表以闻
为荥阳公桂州谢上表【笺旧书宣宗纪太中元年二月以给事中郑亚为桂州刺史御史中丞桂管防御观察等使三年二月责授桂管防御观察使循州刺史案地理志岭南西道桂管经略观察使治桂州管桂韶蒙富梧浔龚c林平琴宾澄绣象柳融等州循州属岭南东道节度使】
臣某言臣奉违禁掖只役遐陬【王勃广州塔碑记相彼遐陬实惟荒裔】虽悬就日之诚【见为汝南公表】惧旷宣风之寄【汉王褒传益州刺史王襄欲宣风化於\庶使褒作中和乐职宣布诗选好事令依鸣鹿之声习而歌之】柔辔载扬于永路【左传襄公二十六年国子赋辔之柔矣】轻s利济於大川【诗谁谓河广曾不容刀　笺狭小船曰刀释文刀如字字书作s南史齐武帝诸子传轻s还阙】即以今月九日到任上讫臣某【中谢】臣系承儒训【晋荀崧传参训国子以弘儒训】生属昌期【南史王茂等传论曰王茂等运接昌期】初挂弁髦【左传岂如弁髦而因以敝之注童子垂髦始冠必三加冠成礼而弃其始冠疏士冠礼始冠缁布冠次加皮弁次加爵弁冠义云缁布之冠冠而敝之可也】即亲筐箧【汉贾谊传俗吏所务在于刀笔筐箧】嘉树无忘於封殖【左传韩宣子来聘公享之韩子赋角弓既享宴於季氏有嘉树焉宣子誉之武子曰宿敢不封殖此树以无忘角弓】青夭宦潇犊芡怠臼浪低踝泳匆拐中卧有t盗入其室王徐曰偷儿青匚壹揖晌锟商刂弥】再擢词科一登册府【谓秘书省穆天子传天子北征东还乃循黑水至于t玉之山四辙中绳先王之所谓策府册与策同】徂迁岁律浮泛军装【扬雄甘泉赋振殷辚而军装】忽华缨【鲍昭诗仕子华缨】俄列通籍极望郎於南省【魏书孝文帝曰吏部郎必使才望兼允者陆游笔记唐人本以尚书省在大明宫之南故谓之南省】备给事於左曹【汉杨敞传子恽名显朝廷擢为左曹案左曹谓门下省沈缙谧钥脊υ蓖饫砂莞事中诗云南省推丹地东曹拜琐闱东曹即左曹也】中间帖掌台纲【通典御史为风霜之任旧制但闻风弹事提纲而已旧书狄兼传文宗顾谓之曰御史台朝廷纲纪台纲正则朝廷理】分修国史【笺旧书武宗纪会昌元年李德裕奏改修宪宗实h所载吉甫不善之迹郑亚希旨削之三年十月宰相监修国史李绅兵部郎中史馆修撰判馆事郑亚进重修宪宗实h四十卷颁赐有差】旋值孽童拒诏【集作召谓刘稹】狂虏乱华【谓回鹘】副中宪以急宣【木华海赋边荒遽告王命急宣】佐微臣而遥护督晋氏迁延之役【左传诸侯之大夫从晋侯伐秦至于Я帜嗣大还晋人谓之迁延之役】~戎人侦逻之奸【後汉书南匈奴传南单于既居西湖亦列置诸部王助为I戍皆领部\为郡县侦逻耳目北单于惶恐】敢伐善以攘|【左传晋献公欲以骊姬为夫人卜之其繇曰专之渝攘公之|注|美也】固尽诚以养V【V通作棘孟子养其藜尔雅匏嵩孀⑹餍∈吊⌒《雅棘实谓之枣陆佃埤雅大者枣小者棘酸枣棘也】伏惟皇帝陛下武惟时夏【诗肆于时夏】文号钦明【书钦明文思】方将?奉紫泥【汉旧仪天子信玺六皆以武都紫泥封之西京杂记汉以武都紫泥为玺室加v绨其上】恭拜青琐【见为安平公表】岂意遽分专席【谓御史中丞初学记尚书令东汉与司隶校尉御史中丞皆专席坐京师号曰三独坐】叨赐再麾【谓桂州刺史】首南服以称藩【汉匈奴传三世称藩】控西原而遏寇【诗式遏寇虐西原与祝文之西原同一事见下状】褰帷廉部【後汉贾琮传旧典传车骖驾垂赤帷裳琮为冀州刺史命褰之百城闻风自然竦震】犹恐坠於斯文横槊令军【南史宋桓荣祖曰昔曹公父子上马横槊下马谈咏】实致忧於不武【左传荀莹曰城小而固胜之不武】虽期竭力终惧败官【左传贪以败官为墨】况俗杂华夷地兼县道【见前表】文身椎髻渐尉佗南越之余【说苑诸发曰翦发文身烂然成章以像龙子者将避水神也汉书陆贾传贾至尉佗s结箕踞见贾南粤传赵佗真定人也秦已灭即击并桂林象郡自立为南越武王】叩鼓鸣钟传士燮交州之态【吴士燮传燮兄弟并为列郡雄长一州出入鸣钟磬笳箫吹车骑满道】网E则鱼漏【汉酷吏传号为网漏吞舟之鱼】绳急则惊【说文?也陆氏释文?亦作又作麇俱伦反草木疏云也青州人谓之黄氏韵会性善惊故从章章者P惶也案胆甚怯饮水见影辄奔】欲经纬以合宜【左传晋成H曰经纬天地曰文】顾韦弦而匪易【韩子西门豹性急佩韦以自缓董安于性缓佩弦以自急】伏愿陛下务修俭德【书慎乃俭德惟怀永图】广扇廉风【沈约碑扇以廉风】拾翠采珠【曹植洛神赋或采明珠或拾翠羽汉书南粤王传献生翠四十双王章传妻子徙合浦采珠致产数百万】不勤异物【书不贵异物贱用物民乃足】驱犀逐象用示深仁【见孟子】始於问俗之时【魏崔琰传仁声先路存问风俗】便获称君之美【礼记善则称君过则称已则民作忠东方朔非有先生论退不能扬君美以显其功】臣亦当求规水薤【见为濮阳公表】取戒脂膏【後汉书孔奋为姑臧长力行清洁或以为身处脂膏不能自润徒益苦辛耳】冀少息於t【集作疲】黎庶免拘於司败【见为汝南公表】三梁路阻【晏殊类要引寻阳记曰三梁山在北有三石梁长广盈尺险不可度】九峤山【集作封】遥【晏殊类要引吴h曰南野县有大庾山九岭峤以通广州】浮江遇【一作过】楚泽之萍【家语楚昭王渡江中有一物大如斗圆而赤直触王舟舟人取之王使使问於孔子孔子曰此萍实也惟伯者能获焉】望国隔番禺之桂【山海经桂林有八树在番禺东】遐思白鸟镇扬音于周囿之中【诗王在灵囿白鸟GG】远羡仙q永固本于尧阶之上【见为濮阳公表】无任感恩望阙结恋屏营之至
为怀州李中丞谢上表【原注武宗　按地理志河北道怀州领县五河内武德获嘉武陟修武　笺李中丞不知其名据表云过X在朝承乏充使将圣代怀柔之德率昆夷畏慕之心万里以遥三时而复盖尝使吐蕃而还乃拜怀州之命者案旧书吐蕃传会昌二年赞普卒十二月遣论赞热来告哀诏以将作少监李Z吊祭之表云三时而还则还期当在三年之深秋时方命陈许节度使王宰讨泽潞与潞潜逆孽许出全师之语适相符合李中丞盖即其人也或以为李师偃余案武宗纪会昌元年八月回鹘乌介可汗至塞上上表借天德城以安公主仍乞粮储诏金吾大将军王会宗正少卿李师偃往其牙宣慰则近在天德何言万里以遥昆夷乃西戎不得以此斥回鹘时刘从谏尚有泽潞亦未叛皆与表语抵牾李中丞之为李Z无疑矣】
臣某言臣伏奉某月日制书授臣某官者天旨下临星言东骛即以今月某日到任上讫臣某【中谢】臣闻汉分刺举之条三河最重【史记田仁传先生曰田仁上书言天下郡太守多为奸利三河尤甚臣请先刺举三河】唐制郊圻之数二宅惟均【书申画郊圻旧书京畿采访使理京师城内都畿采访使理东都城内】况苏公旧田【左传王取鄢刘J?之田于郑而与郑人苏忿生之田温原樊隰J攒茅向盟州陉P怀注苏忿生周武王司寇苏公也凡十一邑皆苏忿生之田】怀侯故邑【怀侯未详郦元水经注引韩诗外传曰武王伐纣到邢丘更名邢丘曰怀怀县故城括地志云在武陟县四十一里历考传记未有以此为怀国之邑者或引唐叔所分怀姓九宗以实之然怀是姓非国名也九宗在河东亦不在河内当阙疑】太行会险【括地志太行山在河内县北五里吕氏春秋通乎德之情则孟门大行不为险矣刘歆遂初赋驰太行之险峻入天井之高关元和郡县志太行陉在怀州北羊肠所经实为险隘】德水通津【汉郊祀志秦文公获黑龙以为此水德之瑞更名河曰德水案唐孟州治河阳县今为孟县属河南怀庆府黄河在县南二十里即古孟津也】在申画之时素为清地语翕张之势号【一作实】曰要区【老子将欲翕之必固张之】自河上置军以幕中分理地虽密迩【左传以陈蔡之密迩于楚】事异躬亲【诗勿躬勿亲庶民勿信】伏惟神圣文武至仁大孝皇帝陛下【此会昌二年所上尊号】神以运机圣而制变将镇顽梗更务恢张【皇甫谧三都赋序并务恢张其文】由是开三垒之新规复数朝之故事【笺三垒即河阳三城按三垒初改为州故曰新规河阳本属怀州显庆二年割属河南府今复属怀州故曰故事新书地理志河北道孟州建中二年以河南府之河阳河清济源温租赋入河阳三城使又以汜水租赋益之会昌三年遂以五县为州元和郡县志建中二年置河阳节度使即河阳三城使会昌三年改置孟州治河阳通典北中府城後魏太和中筑东魏元象元年又筑南城及中城是为三城孟县志三城记云河阳北城南临大河长桥架水古称设险南城三面临河屹立水滨中城表里二城南北相望黄河两派贯於三城之间南北二城皆有濡足之患而中屹然如故】斋坛将节【汉韩信传萧何曰王必欲拜之择日斋戒设坛场具礼乃可王许之诸将皆喜人人各自以为得大将】重加廉郡之雄皂盖朱酢竞壕暗奂土畛だ舳千石车朱两N千石至六百石朱左N应劭曰车耳反出所以为之藩屏翳尘泥也二千石双朱其次乃偏其左?以簟为之或用革?与N同音甫元反後汉舆服志中二千石二千石皆皂盖朱两N】各有为州之贵遥徵三纪【书既历三纪世变风移】间有两人陶某以吏理当材郑某以名家正授【陶郑未详】清尘不远【卢谌赠刘琨诗序自奉清尘於今五稔】余烈犹存颁条之寄【注见前】继组为难【说文组绶属详见祭文】若臣者品以肷官由赏达徒慕益恭之美【左传正考父佐戴武宣三命兹益共故其鼎铭云一命而偻再命而伛三命而俯循墙而走亦莫余敢侮于是粥于是以b余口其共也如是】以承犹宥之恩【见为京兆公表】过X在朝承乏充使【左传摄官承乏】将圣代怀柔之德率昆夷畏慕之心【诗昆夷D矣笺昆夷西戎也】万里以遥三时而复副介不离於痼疾【一作疾故刘桢诗余婴沈痼疾窜身清漳滨自夏涉玄冬弥广盈十旬】故人【一作人从是】免叹于凋零敢矜跋涉之劳【诗{风大夫跋涉我心则忧】自被生成之赐【吴诸葛瑾传蒙生成之福】岂谓皇帝陛下谓能专对遽委牧人仍其柏署之雄【见兖州谢上表】赐以竹符之重【见为汝南公表】遂使霍氏固辞之第【汉霍去病传上为治第令视之对曰匈奴不灭无以家为也】早建双旌【新书百官志节度使赐双旌双节行则建节树六纛储光羲诗今之太守古诸侯出入双旌垂七旒案双旌惟节度领刺史者有之诸州不与焉今则通用为太守之故事矣】于公必大之门【汉于定国传始定国父于公其闾门坏父老方共治之于公谓曰少高大门闾令容驷马高盖车我治狱多德子孙必有兴者至定国为丞相永为御史大夫封侯传世云】更屯五马【q斋闲览汉制太守驷马其加秩中二千石乃右骖故以五马为贵】贤无所象【书惟稽古崇德象贤】分可自量【汉张安世传免冠顿首曰诚自量不足以居大位】入祖庙而_惊瞻父堂而益惧【书若考作室既?法厥子乃弗肯堂矧肯构】况潞K逆孽许出全师【旧书武宗纪会昌三年九月下制讨刘稹以陈许节度使王宰充泽潞南面招讨使】【集作较非】此州兵横制戎境兼声势之任有资扉之颁【一作须左传申侯曰师老矣若出于陈郑之间共其资粮扉屦其可也】谨当懋举诏书听求人瘼【後汉循吏传广求民瘼】思理行之第一诚昔贤【汉张敞传颍川太守黄霸以治行第一入守京兆尹】奉忠孝於在三亦惟先训【晋语栾共子曰人生於三视之如一父生之师教之君食之】苟????素誓则有神明伏远云天已逾旬朔【魏锺会传注王答荀融书隔u旬朔】献封人富拗祝未卜其时【庄子尧观乎华封人曰请祝圣人使圣人薷欢嗄凶右⒃淮嵌嗄凶釉蚨嗑甯辉蚨嗍拊蚨嗳琛啃子牟江海之思莫知其极【见为京兆公表】无任感恩攀恋阙庭之至
李义山文集笺注卷一

[book_title]卷二
钦定四库全书
李义山文集笺注卷二
监察御史徐树谷笺
山东提学佥事徐炯注
表下
为荥【当作濮】阳公贺幽州破奚寇表【笺此王茂元帅陈许时作也案郑亚於宣宗大中元年二月以给事中出刺桂州英华作荥阳公误新书会昌二年九月以张仲武为幽州卢龙军节度使检校工部尚书会喵教仉纺球∴ㄓ党嘈牟科呤帐逼渔阳仲武使其弟仲至与别将游奉寰等率兵三万破之获马驼旗纛不胜计遣吏献捷进检校兵部尚书旧书奚国盖匈奴之别种也居鲜卑故地在京师东北四千余里东接契丹西至突厥南拒白狼河北至I国胜兵三万余人分为五部每部置俟斤一人】
臣某言臣得本道进奏官某状报某月日幽州节度使张仲武奏破奚北部落及诸山奚除旧奚王匿耶所管外杀戮首领丁壮老幼丈甭狙蚺７偕粘嫡势餍档燃贫十万刺史巳下面皮一百具【史记刺客传聂政因自皮面抉眼索隐皮面谓以刀剥其面皮欲令人不识晋朱伺传马隽妻子先在垒内或请皮其面以示之伺曰杀其妻子不能解围但益其怒耳北史齐後主纪或杀人剥面皮而视之】耳二百双【诗传馘获也不服者杀而献其左耳曰馘】奚车五百乘羊一万口牛一千五百头者天声远叠【班固封燕然山铭振大汉之天声】庙略遐宣【晋羊祜传诏曰外扬王化内经庙略】白虏获於宁台【晋苻坚传秦人呼鲜卑为白虏战国策乐毅报燕昭王书曰齐器设於宁台】赤夷俘於燕路【杜氏通典东夷九种有黄夷白夷赤夷玄夷孔融书士将高翔远引莫有北首燕路者矣】臣某【中贺】臣窃窥旧史逖听前朝【司马相如封禅文逖听者风声】有天子忧边清宵辍寐【汉文帝纪诏曰间者累年匈奴并暴边境多杀吏民今朕夙兴夜寐勤劳天下忧苦万民为之恻怛不安】将军出塞白首言归【後汉班超传超妹昭上书请超曰超今且七十衰老被病头发无黑敢触死超余年书奏徵超还超在西域三十一年至洛阳病遂加卒】至乃或胜或奔一彼一此【左传赵孟曰疆场之事一彼一此何常之有】竟困塞郊之柝那停~漠之烽【漠与幕同汉武帝纪卫青复将六将军~幕注臣瓒曰沙土曰幕直度曰~师古曰幕者即今之突厥中碛耳李陵歌云经万里兮度沙幕贾谊传注师古曰昼则燔燧夜则举烽详见下为中丞赛神文】犹欲叙烈旗常告功祧庙【礼记王立七庙远庙为祧】用其暂胜谓曰难能况幽朔巨都【书宅朔方曰幽都】全燕重地【晋石勒传勒使徐光让王浚曰跨全燕突骑之乡】荐臻奚寇猾乱华人田让之护鲜卑莫能深入【魏田豫传豫字国让渔阳雍奴人也文帝初使豫持节护乌桓校尉牵招解隽并护鲜卑为校尉九年其御夷狄恒摧抑兼并乖散强猾　按唐初修前代之史凡犯庙讳者一名则称其字刘渊曰刘元海石虎曰石季龙是也二名则去其一萧渊明曰萧明韩擒虎曰韩擒是也义山为文亦遵其式代宗讳豫故此表以田豫为田让称字之例也孝敬皇帝讳弘故会昌一品集序以周弘正为周正去一之例也苟非有为而然则古人之名固未可任意为翦截矣】祭彤之军辽水惟遣相攻【後汉祭彤传彤拜辽东太守以三虏连和卒为边害乃招呼鲜卑其大都护偏何遣使奉献彤曰审欲立功当归击匈奴其後岁岁相攻辄送首级受赏赐自是边无寇警】近岁以来为患滋甚走单于侦逻之路【见谢上表】怀驹支漏泄之奸【左传晋将执戎子驹支范宣子亲数诸朝曰来姜戎氏今诸侯之事我寡君不如昔者盖言语漏泄则职汝之由】张仲武重感国恩习知边事【笺新书张仲武范阳人会昌初为雄武军使遣其属吴仲舒入朝请以本军击喵嚼畹略Ｒ蛭时狈绞轮偈嬖恢傥渫ㄊ橄叭质履诉兵马留後而诏抚王领节度即拜副大使】同三师而肄楚【左传吴子问於伍员曰伐楚如何对曰若为三师以肄焉一师至彼必皆出彼出则归彼归则出楚必道敝】侔五饵以间戎【汉贾谊传赞曰欲试属国施五饵三表以系单于注师古曰贾谊书赐之盛服车乘以坏其目赐之盛食珍味以坏其口赐之音乐妇人以坏其耳赐之高堂邃宇仓库奴婢以坏其腹於来降者上以召幸之相娱乐亲酌而手食之以坏其心此五饵也】乘其贫柚时俄得翦除之便【晋袁宏传赞曰翦除荆棘】燕犀密挂【周礼考工记曰函人为甲犀甲七属薨倌暧衷谎嘀无函也非无函也夫人而能为函也徐陵与王僧辨书跃冀马者千t披燕犀者万队】冀马K羁【左传冀之北土马之所生後汉刘表传赞曰云屯冀马】超距投石者动过千t【史记秦王翦击荆荆兵数挑战终不出久之翦使人问军中戏乎对曰方投石超距翦曰士卒可用矣】戟手科头者略u万计【张衡西京赋袒裼戟手奎踽盘桓善曰左传云戟其手也史记张仪说韩王曰虎贲之士T科头贯颐奋戟者至不可胜计集解科头谓不着兜鍪入敌索隐两手捧颐而直入敌又有执戟者奋怒而趋入阵也徐陵九锡文他他籍籍万计千t】坎三鼓而河流自却【诗坎其击鼓左传曹刿曰夫战勇气也一鼓作气再而衰三而竭彼竭我赢故克之淮南子武王渡孟津而阳侯之波逆流而击疾风晦暝武王举黄钺麾之风去而浪息遂得渡】声六校而屋瓦皆飞【汉陈汤传即日引军分行别为六校史记赵世家秦军军武安西鼓噪勒兵武安屋瓦尽振後汉光武纪莽兵大溃走者相腾践会大雷风屋瓦皆飞】自是{惧丧林【诗翩彼飞{集于泮林】兔忙迷穴【战国策冯曰狡兔有三窟仅得免其死耳】无舟掬指【左传之战中军下军争舟舟中之指可掬也】有地僵尸【张衡西京赋尸僵路隅】未惊紫陌之乌前军巳蹙【御览引北史齐世辨性怯武平末为开封府帅入邺令千余骑登高阜西望远见t乌飞起谓是两京旗帜即驰还比至紫陌桥不敢反顾详下】不唳淮山之鹤後队仍穷【淮山谓八公山晋谢玄传苻坚进屯寿阳列阵临淝水玄以精八千决战淝水南坚中流矢临阵斩苻融载记苻坚与苻融北望八公山上草木皆类人形寰宇记八公山一名淝陵山在拗菔俅合叵昙下文】遂分袁尚之头颅【後汉书袁尚与操军战败奔公孙康於辽东康曰卿头颅方行万里遂斩首送之】仍裂蚩尤之肩髀【史记集解皇览曰蚩尤冢在东平郡寿张县阚乡城中高七丈民常十月祀之有赤气出如疋绦帛民名蚩尤旗肩髀冢在山阳郡钜野县重聚大小与阚冢等传言黄帝与蚩尤战於涿鹿之野黄帝杀之身体异处故别葬之】穹庐落烬【汉匈奴传匈奴父子同穹庐卧】同甲扬灰【管子同甲十万注同甲谓坚完齐等】山积云屯大收其车乘【後汉刘盆子传赤眉降积兵甲宜阳城西与熊耳山等】角羸耳湿尽获其牛羊【易羝羊触藩羸其角诗尔牛来思其耳湿湿】柳水载澄【柳水未详案新书地理志营州柳城县西北接奚北接契丹柳水疑当在县界水经注水狼水又东北迳龙山西燕慕容晃以柳城之北龙山之南福地也】桑河无事【水经注湿水出e门馆县东北过代郡桑乾县南又东北流左会桑乾水并受通称又东过涿鹿县北又东南出山过广阳蓟县北又东至渔阳雍奴县西入笥沟明一统志卢沟河在顺天府西南本桑乾河俗呼浑河亦曰小黄河以流浊故也】爰施吉语【汉陈汤传汤知乌孙瓦合不能久攻屈指计其日曰不出五日当有吉语闻居四日军书到言巳解】入解皇威【潘岳西征赋兵举而皇威畅】此皆皇帝陛下功格上玄【扬雄甘泉赋惟汉十世将郊上玄】运膺下武【诗下武惟周】授兹成算【隋柳传表曰俱禀成算非专巳能】於彼当仁【见论语】震肃九围【诗帝命式于九围】欢呼万国昔艰难云始胡城首起於卢龙【谓禄山之变魏田畴传旧北平郡治在平冈道出卢龙达於柳城新书地理志平州治卢龙县今直隶永平府治是也】今开泰有期【晋顾荣传上曰t生有赖开泰有期】汉将先清於涿鹿【史记黄帝与蚩尤战於涿鹿之野注张晏曰涿鹿在上谷按汉志上谷郡有涿鹿县应劭以为黄帝与蚩尤战於此上谷今为直隶宣化府故宣府镇地也】人谋允若【易人谋鬼谋书帝曰俞允若兹】灵贶昭然【後汉光武纪赞曰灵贶自甄】固巳上庆祖宗下光编策录图洪范竞三古之殊尤【河图挺佐辅黄帝至於翠妫之川鱼泛白图兰叶朱文以授黄帝名曰h图书天乃锡禹洪范九畴Ｂ棕叙汉书艺文志世历三古司马相如封禅文未有殊尤~迹可考於今者也】玉检金泥有百神之灵佑【汉武帝纪登封泰山注孟庸曰刻石纪号有金策石函金泥玉检之封焉後汉王霸传霸谢曰此明公至德神灵之佑也】臣虽当防遏不介边陲空增气於懦夫实叨荣於下将日围千里【北堂书钞春秋元命苞曰日径千里徐整长历曰日径千里周围三千里】天盖九重【宋玉大言赋方地为车圆天为盖楚辞天问曰圆则九重孰营度之】奉一月之捷书惟知拚蹈【诗一月三捷】献万年之寿酒尚隔班行【史记高祖纪九年大朝诸侯t臣置酒未央前殿高祖奉玉起为太上皇薜钌狭t臣皆呼万岁】念风水於遐藩【南史宋武帝纪因风水之势晋四夷传云视熊谓使者曰迎天子於西京以尽遐藩之节】寄梦寐於宣室【汉贾谊传文帝思谊徵之及入见王方受厘坐宣室】无任望阙结恋之至
为河南卢尹贺上尊号表【原注武宗　笺旧书武宗纪会昌五年春正月巳酉朔宰臣李德裕杜李让夷崔铉太常卿孙简等率文武百寮上徽号曰仁圣文武章天成功神德明道皇帝新书明道下有大孝二字此表亦有之盖旧书传写者之遗脱耳京兆河南太原各置尹一员从三品】
臣某言臣得本道进奏院状知宰臣某等奉上尊号以光洪休耀列圣之睿图【延之诗睿图炳B隋薛道衡传高祖文皇帝颂曰尚想蓖肌勘砣宫之慈【集作义】训【晋后妃传诏曰朕少遭悯凶慈训无禀】凡在生物孰不欢心臣某【中贺】臣闻善言天者必推功於广覆善言日者必咏德於大明然後物仰玄穹【晋载纪胡义周作颂曰仁被苍生德格玄穹】人知景曜【後汉邓后纪刘毅上书曰敷宣景曜勒虢鹗】皇王拟象今古同规伏惟仁圣文武章天成功神德明道大孝皇帝陛下体天垂?法日流【英华作轮】辉弘上德以缵戎【老子上德不德是以有德诗缵戎祖考】下武而膺运顷从临御旋致治平雨块风条时推顺适【西京杂记董仲舒云太平之时雨不破块风不e条开甲破萌而已】苗螟叶62坐致销亡【诗去其螟及其蟊贼传食心曰螟食叶曰食根曰蟊食节曰贼陆氏释文字亦作?徒得反说文作62】是以银瓮石碑【见下为汝南公表】非烟浪井【史记若烟非烟若云非云郁郁纷纷萧索轮锸俏角湓迫鹩ν纪跽咔寰辉蚶司出】神而倘鹗凡唤~书【左传女叔侯曰史不~书府无虚月】且獯鬻为灾【汉匈奴传唐虞以上有山戎猃允薰鬻居於北边】周秦乏策【见为濮阳公表】金行火运不~於侵陵【晋书董养曰白者金色国之行也汉高帝纪注臣瓒曰汉承尧绪为火德】瀚海山几渝於约誓【汉匈奴传骠骑封於狼居胥山禅姑衍临瀚海而还V郎中侯应曰北辽塞至辽东外有山东西千余里是其苑囿也】而敢乘衰运来犯昌期陛下乃赫以天威【诗王赫斯怒左传天威不违咫尺】授之宏略【晋应詹传疏曰顷者大事之後遐迩皆想宏略】一伐而单于仅免三鼓而贵主来还灭大邦之仇【诗蠢尔蛮荆大邦为仇】摅累圣之忿愤【班固封燕然山铭将上以摅高文之宿愤　笺旧书武宗纪会曷元年八月喵轿诮榭珊骨彩垢婺蜒员竟为黠戛斯所攻故可汗死今部人推为可汗缘本国破散今奉太和公主南投大国时乌介至塞上大首领烀凰加氤嘈脑紫嘞喙ド背嘈穆势洳肯率千帐遁西域天德防御使田牟以闻乌介又领其相颉于迦斯上表借天德城以安公主仍乞粮储牛羊供给金吾大将军王会宗正少卿李师偃往其牙宣慰令放公主入朝赈粟二万硕三年二月刘沔奏昨率诸道之师至大同军遣石雄袭喵窖勒市鄞蟀喵接谏焙山乌介可汗被创而走巳迎得太和公主至云州是日御宣政殿百寮称贺】及晋阳逐帅代马新羁【後汉班超传疏曰代马依风】陛下又F发宸襟委诸庙画浃辰而前军就路【左传浃辰之间注浃十二日也】逾月而元恶膏U【U本作椹史记范雎曰臣之r不足以当椹质要不足以待斧钺索隐椹音陟林反s椹也按椹音斟俗从石作U腰斩者以椹为籍以斧斫之如v草然故陈余遗章邯书云身伏a质质或作e】静丰沛之遗疆【汉高帝纪丰沛邑中阳里人也】举唐尧之故俗【诗序此晋也而谓之唐本其风俗忧深思远俭而用礼乃有尧之遗风焉按晋阳本唐尧所封高祖袭封唐国公由太原起义兵而有天下故云　笺旧书武宗纪会昌三年讨刘稹十二月横水军至太原便催上路军人以岁将除欲候过岁期既速军情不悦都头杨弁乘士卒流怨激之为乱四年春正月乙酉朔杨弁逐太原节度使李石壬子河东监军使吕义忠收复太原生擒杨弁尽斩其乱卒百寮称贺】蕞尔潞子【谓刘从谏左传子产曰抑谚曰蕞尔国而三世执其政柄按潞州本春秋潞子国】复生孽童【谓刘稹】脱\冀恩【上表请授节】止柩拒诏【拒旨不护丧归洛】据九折之险【汉地理志上党壶关县有羊肠坂吕氏春秋九山有太行羊肠高诱曰羊肠其山盘纡如羊肠在太原晋阳地焦氏易林羊肠九萦】有五州之人【旧书地理志昭义军节度使治潞州领潞泽邢炒盼逯荨哭丛箦吞印臼槲天下逋逃主萃渊薮】粪土租税【後汉袁绍传轻荣财於粪土】陛下又远扬神断深诏徂征【书帝曰咨禹惟时有苗弗率汝徂征】合镇魏之强藩【谓成德王元逵魏博何弘敬】出韩彭之将【谓刘沔王茂元等後汉谢该传韩彭之将征讨乱暴】夷其巢窟【晋谢玄传疏曰巢窟宜除】去彼根株【汉赵广汉传郡中盗贼闾里轻侠其根株窟穴所在及吏受取请铢两之奸皆知之战国策张仪说秦王曰削株掘根无与祸邻祸乃不存】清明皇之旧宫【旧书玄宗纪景龙二年兼潞州别驾开元十一年幸并州潞州五年别改其旧宅为飞龙宫】复金桥之故地【玉海地志金桥在上党南二里常有童|云圣人执节度金桥景龙三年十月二十五日玄宗经此桥之京师】曾非旷岁集此丕功【笺旧书会昌三年四月昭义节度使刘从谏卒三军以从谏侄稹为兵马留後上表请节钺寻遣使V诏潞府令稹护从谏之丧归洛阳稹拒朝旨刘稹传诏以成德王元逵魏博何弘敬为招讨使与河东刘沔河阳王茂元合兵讨之四年七月大将郭谊斩稹传首京师地理志成德军节度使治恒州领恒赵冀深四州魏博节度使治魏州管魏贝博相潭卫六州河东节度使治太原府管汾辽沁岚石忻宪等州】固巳至化潜融事光於玉版【徐陵碑皇帝以陶唐国致玉版於河宗详见下文】玄机独运【晋慕容垂传坚报曰玄机不吊】理溢於瑶编况又志切希夷【老子视之不见名之曰夷听之不闻名之曰希】道存冲漠【杨子太玄冲漠无朕】慕遗踪於姑射载动尧心思顺请於崆峒欲劳轩拜【庄子尧见四子藐姑射之山汾水之阳然丧其天下又黄帝闻广成子在於崆峒之上故往见之黄帝顺下风膝行而进再拜稽首而问】远推【集作扬】圣祖再伫神孙【新书天宝二年加号玄元皇帝曰大圣神享於玄元宫追号大圣祖父周上御大夫敬曰先天太皇咎繇曰德明皇帝凉武昭王曰兴圣皇帝改西京玄元宫曰太清宫东京曰太微宫】俾异法皆祛多门就掩麟殿正玄元之座【旧书文宗纪上降诞日僧徒道士讲论於麟德殿上谓宰臣曰降诞日设斋起自近远朕缘相承巳久未可便革按旧时释居道上今武宗去释氏故玄元得正其位】凤书招黄老之徒【陆P邺中记石虎诏书以五色纸衔木凤皇口中飞下端门旧书武宗纪会昌元年三月造灵符应圣院於龙首池六月以衡山道士刘元靖为银青光禄大夫充崇元馆学士赐号广成先生令与道士赵归真於禁中修法U　笺旧书武宗纪会昌四年三月以道士赵归真为左右街道教授先生时帝志学神仙师归真归真乘宠每对排毁释氏言非中国之教C耗生灵尽宜除去帝颇信之七月泽潞平五年春正月巳酉朔仍焱仙台於南郊坛赵归真遂与道士邓元起刘玄靖排毁释氏而拆寺之请行焉凡天下所拆寺四千六百余所还俗僧尼二十六万五百人收充两税户折招提兰若四万余所收膏腴上田数千万顷收奴婢为两税户十五万人隶僧尼属主客显明外国之教勒大秦穆护祆二千余人还俗不杂中华之风按祆虚焉切读若轩胡神名也】将以休有万灵临兹兆\使咸践薏之域俱游富庶之乡巍乎焕乎盛矣美矣故得人祗协欲华夏均怀愿加尊显之称【说苑无以尊显吾亲】以报财成之美【易后以财成天地之道】宰臣等果能陈大义允建【一作进】鸿名【相如封禅文前圣所以永保鸿名而常为称首】伊尹暨汤咸有一德【书惟尹躬暨汤咸有一德】咎繇谟禹克缵九功【汉百官公卿表咎繇作士师古曰咎音V繇音弋昭反书九功惟叙】述尽善於王猷【诗王猷允塞】标具美於帝U【陆机汉高祖功臣颂沈迹中卿飞名帝U】南山称蕖臼如南山之薏诲共槐篮何涞奂驮封元年诏曰亲登嵩高咸闻呼万岁者三又太始元年登之罘浮大海山称万岁】北辰降光【初学记荆州星占曰北辰之名天关一名北极北极者紫宫天座也汉郊祀?体招e若永望星留俞塞陨光师古曰俞答也言\星留神答我飨荐降其光耀四面充塞也】永终【一作於误】无极之年【汲冢周书道天莫如无极】长奉上清之号【初学记上清天三君列纪经曰上清真人姓桓字芝乃中皇时人也】臣幸丁昌运方守洛京空深恋阙之诚不在称觞之列举头见日虽悲千里之遥侧管窥天且庆百年之幸【庄子以管窥天以锥指地东方朔答客难以管窥天以蠡测海】无任徘徊望阙蹈舞踊跃之至
代安平公华州贺圣躬痊复表【原注文宗　笺旧书文宗纪大和七年十二月幸望春宫圣体不康八年正月癸丑朔丁巳圣体痊平御太和殿见内臣甲子御紫宸殿见t臣】
臣某言今月某日得本道进奉院报以圣躬痊和右仆射平章事臣涯【王涯】等【笺旧书王涯字广津太原人贞元八年进士擢第登宏词科李训事败斩独柳下】奉见圣躬讫社稷殊祥生灵大庆臣忝分朝寄四奉国恩无任拚舞踊跃之至臣闻天普覆也应运而健若龙行【易天行健】日至明焉有时而气如虹贯【战国策白虹贯日】伏惟皇帝陛下道超普覆迹迈至明思社稷【集作宗社】之灵惟德是辅【书皇天无亲惟德是辅】念蒸黎之广以位为忧【见为安平公表】求衣未明【汉邹阳传孝文皇帝据关入立寒心销志未明求衣】观书乙夜【延之五君咏观书鄙章句北堂书钞引东观汉纪兹者甲夜读书乙夜讲经　笺通监唐文宗尝谓左右曰若不甲夜视事乙夜观书何以为人君】抻蚣日殪鄂宜住竞和跫传疏曰芬皇乐民跻之仁拗域】大庭微阙於怡神【汉严助传南越王愿伏北阙望大庭以报盛德後汉李膺传荀爽书曰愿怡神无事偃息衡行】是以自北陆送寒【左传申丰曰古者日在北陆而藏辍扣伫禹会【见为汝南公表】及东郊迎气【礼记立春之日天子亲帅三公九卿诸侯大夫以迎春于东郊後汉章帝纪始行月令迎气乐】爰复尧咨【书尧典帝曰咨汝羲暨和又曰咨四岳】四海方来百辟咸在六幽雷动【见为汝南公表】万奚胶簟竞菏槲涞墼卺陨轿藕敉蛩暾呷】惟臣独以一麾载离双阙【并见前】犬马之微诚徒切【李密陈情表臣不胜犬马怖惧之情】鸳鸿之旧列难阶【隋刘炫传自为赞曰齐镳骥J比翼t鸿】提郡印而通宵九惊对使符而一食三起【後汉苏不韦传李嵩大惊惧乃以版藉地一夕九徙吕氏春秋禹一食而三起以礼有道之士】今幸巳俗臻殷富年比顺成【礼记八蜡以记四方四方年不顺成八蜡不通】伏惟稍简万几【书一日二日万几】以迎百福托调燮於彼相【书惟兹三公论道经邦燮理阳】责绥抚於列藩承九庙之降祥副兆人之允望某不胜ff慊慊之至谨差某奉表陈贺以闻
为汝南公贺元日御正殿受朝贺表【笺武宗会昌二年正月以彗星既灭复御正殿举元会之礼时周墀在华州是表与前贺彗星不见表相继而上也】
臣某言臣得本州进奏院状报称元日皇帝陛下御含元殿受朝贺者上正三辰【谓星变灭除】下临万国【谓元正朝会】事虽举旧命则维新臣某【中贺】臣闻圣祖垂训王者处域中之尊【老子道大天大地大王亦大域中有四大而王居其一焉】公羊纪时春者为一岁之始【公羊传元年春王正月元年者何君之始年也正月者何岁之始】载稽故实抑有典章近岁以来此礼多阙或事因惜费或时属告休【笺按旧书文宗纪太和五年以积浃旬罢元会六年以久雪罢开成五年上不康不受朝贺故云】伏惟皇帝陛下道被无垠【汉贾谊传t轧无垠】政敷有截【诗海外有截】全取发生之德【梁元帝纂要春曰青阳亦曰发生】无非欣合之仁【礼记天地欣合】苍昊降符【尔雅春为苍天夏为昊天】黄舆告瑞【易天玄而地黄又坤为大舆】石碑既见文作太平【石碑未详按魏青龙三年张掖删丹县颖κ负图白画成文晋泰始四年氐池县大柳谷口有玄石一所白质成文又唐武德三年郇州献瑞石有文曰天子万年事颇相类若吴孙皓时历陵石印封发其文曰四世治太平始乃皓使者所伪作亡国之事恐非其引】银瓮旋臻事成万岁【孝经援神契银瓮不汲自随不盛自盈孙氏瑞应图王者宴不及醉刑罚中则银瓮出】而又忧勤不辍克责方深精诚旁达於八【淮南子八之气是出寒暑八之外乃有八极之云是雨天下】恳恻上通於九庙【见前表】仙厨撤味【汉武内传上元夫人老君弟子也元封元年七月七日夜西王母降命侍女郭密香邀夫人同宴俄而夫人至夫人设厨厨亦精珍】兽o休畋【扬雄长杨赋序上将夸胡人以多禽兽载以槛车输长杨射熊o雄从至射熊o还上长杨赋以讽】遂使化妖宿为扌恰竞菏橐粢逖星曰孛星彗星长星亦曰搀抢尔雅云扌墙强阂病勘湫〖⑽T饮【谷梁传二谷不升谓之饥汉文帝纪T五日师古曰T之为言布也王德布于天下合而聚饮食为T】庆由圣感令属神行爰在新正式修阙典彤庭列位【西都赋玉除彤庭】丹陛陈仪凝槎天其门【大戴礼古者冕而前樗以蔽明也汉郊祀?天门开e荡荡】服衮而日升于观【周礼享先王则衮冕注衮卷龙衣也日观注见前】巽风发越【易随风巽君子以申命行事】解泽滂沱【易雷雨作解君子以赦过宥罪诗月离于毕俾滂沱矣】左右贤臣骏奔多士【诗实左右商王又济济多士秉文之德对越在天骏奔走在庙】国无谀佞擢灵草而不e【帝王世纪黄帝时有草生于庭佞人入则指之名曰屈轶】朝~奸邪俨神羊而莫动【说文獬D神奇之兽一名任法状如羊古者决讼令之以触不直後汉舆服志獬D神羊也论衡獬D一角羊也青色四足能知曲直狱疑者令羊触之】礼成而退物有其容【左传屠蒯曰事有其物物有其容】足以光耀瑶图【徐陵檄周文主上恭膺宝历嗣奉瑶图】丹青玉版【王子年拾遗记尧圣德光洽河洛之滨得玉版方尺图天地之形】耀前映後迈五登三【见贺赦表】臣窃访硕儒【吴志华核传皆名学硕儒乃任其职】远徵旧典帝尧华封之祝惟止匹夫神禹涂山之仪且非元会然犹尧有多忧之戒【并见前】禹存後至之诛【家语孔子曰昔禹致诸侯于会稽之山防风氏後至禹杀戮之】在和平而尚乖孰欢呼之可致岂与兹日而得同年臣方守河潼【文选河潼注向曰河潼二水名】正分符竹不获躬承玉帛首率梯航【延之序梯山航海u沙轶漠之贡】况又尝以艺文叨居禁密虽远离天上犹近关西拚贺空深就望无所心驰紫闼【曹植表注心皇极结情紫闼】非梦寐而不通魂绕皇闱【傅咸诗明明辟皇闱】羡归飞而莫及无任荷恩祝蘖点谄劣之至为濮阳公论皇太子表【笺此茂元镇泾原时上也旧书文宗纪开成三年九月壬戌上以皇太子慢游败度欲废之移太子于少阳院杀太子宫人左右数十人冬十月庚子太子薨于少阳院文宗二子传庄恪太子永文宗长子也母曰王德妃太和四年封鲁王六年册为皇太子开成三年暴薨时传云太子德妃之出也年宠衰贤妃杨氏恩渥方深惧太子他日不利於巳故日加诬谮太子终不能自辨明也太子既薨上意追悔因会宁殿宴小儿缘H有一夫在下忧其堕地若狂者上问之乃其父也上因感泣谓左右曰朕富有天下不能全一子遂召乐官刘楚材宫人张十十等责之曰陷吾太子皆尔曹也立命杀之】
臣某言今月某日得本道进奏院状报今月六日宰臣郑某等【时郑军为首相】率三省官属【新书职方志尚书省中书省门下省是为三省】入论皇太子事者【文宗二子传开成三年上以皇太子宴游败度不可教导将议废黜特开延英召宰臣及两省御史台五品已上南班四品巳上官对宰臣及\官以为储后年小可俟改过国本至重愿宥御史中丞狄兼上前雪涕以谏词理恳切翌日翰林学士六人洎神策六军军使十六人又进表陈论上意稍解其日一更太子归少阳院中人张克巳等数十人连坐至死及剥色流窜】L魄疆场【晋伏乞国仁传论曰当L魂沙漠】驰魂辇毂【曹植表入侍辇毂】莫知本末伏用惊惶臣某【中谢】臣闻礼赞元良【礼记一人元良万邦以贞世子之谓也】易标明两【易明两作离大人以继明照于四方】是司匕鬯【易不丧匕鬯】以奉宗祧【周礼小宗伯辨庙祧之昭穆左传叔向曰寡君敢拜齐君之安我先君之宗祧也】华夏式瞻邦家大本【汉叔孙通传通曰太子天下大本一e天下震动】自昔质文或异步骤虽殊【後汉崔实传步骤之差各有云设】既立之以贤则辅之有道北宫养德【梁简文帝答徐な樯教斡醒远宫养德而已】东序承荣【礼记文王世子曰始立学者既兴器立币然後释菜乃退傧于东序】务近正人【汉贾谊传太子乃生而见正事闻正言行正道左右前後皆正人也】用光继体【谷梁传承明继体则守文之君也史记外戚世家自古继体守成之君】周则周公为太傅太公为太师【汉贾谊传昔者成王幼在襁抱之中召公为太保周公为太傅太公为太师】汉则疏氏二贤【汉书地节三年立皇太子疏广为太傅兄子受为少傅其後乞骸骨归道路观者曰贤哉二大夫】商山四老【史记高祖欲易太子及宴置酒太子侍东园公f里先生绮里季夏黄公从太子年皆八十余须眉皓白上大惊曰烦公等卒调护太子】内扬孝道外尽忠规犹在去彼嫌猜辨其疑似不由微细轻致动e乃得守三十代之丕图【左传成王定鼎於郏r卜世三十卜年七百】延四百年之景祚【後汉书献帝纪赞曰终我四百永作虞宾张衡传衡谓崔瑗曰吾观太玄方知子云妙极道数汉家得天下二百岁之书也复二百岁殆将终乎所以作者之数必显一世常然之符也汉四百岁玄其兴矣注子云当哀帝时着太玄经自汉初至哀帝二百岁自中兴至献帝一百八十九年也】着於史册焕若丹青【扬子法言圣人之言明若丹青也】伏惟皇帝陛下道冠百王功高三古事窥化本谋动机先皇太子自正位春坊【新书百官志左春坊左庶子二人正四品】传辉望苑【汉武五子传戾太子据元狩五年立为皇太子及冠上乃为立博望苑使通宾客】陛下旁延俊V【晋张华传刘卞曰东宫俊V如林】以赞温文【礼记三王教世子必以礼乐是故其成也怿恭敬而温文】并学探渊源【班固典引与之斟酌道德之渊源】气压浮竞【晋贾充传浮竞之徒莫不尽礼事之　笺文宗二子传上以鲁王年幼思得贤傅辅导之因以户部侍郎庾敬休守本官兼鲁王傅太常卿郑肃兼王府长史户部郎中李践方兼王府司马寻册为太子以王起陈夷行为侍读】嗜鱼不进【贾谊新书文王使太公望傅太子发嗜鲍鱼公不与】求i莫从【魏文帝与锺大理书近日南阳宗惠叔称君侯昔有美i乃不忽遗嘉贶益腆敢不钦承】有王褒之献箴【初学记周王褒太子箴曰庶僚司箴敢告阍寺】无卞兰之奏赋【魏卞兰{太子赋窃见所作典论及诸赋颂奉读无倦】今纵乖睿旨微槭バ摹橐粝嗡滴榭谟兴衔也史记佞幸传太后由此殒碳解徐广曰橛胂瓮ā康币杂淌裘盍湮醇釉服【仪礼月令吉辰始加元服】或携徒御【诗徒御不惊】时纵逸游栾野夏储亦常观舞【山海经大栾之野夏后于此舞九代马乘两龙】南皮魏副屡见飞觞【魏文帝与吴质书每念昔日南皮之游诚不可忘善曰汉勃海郡有南皮县】陛下睿发慈仁殷勤指教【晋宗室传张方受其指教】稍u规戒即震威灵虽伐木析薪必循其理【诗小弁之篇曰伐木掎矣析薪s矣舍彼有罪予之佗矣传伐木者掎其颠析薪者随其理笺掎其颠者不欲妄踣之随其理者不欲妄挫折之以言今王之遇太子不如伐木析薪也】而逝梁发笱亦有可虞【诗无逝我梁无发我笱笺逝之也之人梁发人笱此必有盗鱼之罪以言褒姒淫色来嬖於王盗我太子母子之宠按此联之意盖以宜臼喻太子褒姒比贤妃也】抑臣又闻父之於子也有严训而无责善君之于臣也有掩恶而复h功故得【一作能】各务日新并从夕改【晋周处传论曰终能克巳励精朝闻夕改李善文选注曾子曰君子朝有过夕改则与之夕有过朝改则与之】同于道不伤其慈傥犯在斯须便遗天性过当造次遽抵国章则以古以今孰为令子在朝在野谁曰全臣虚牵复之微言【易牵复吉】失不贰之深旨【见论语】伏惟陛下侔覆育于天地霁赫怒于雷霆【说文霁雨止也汉魏相传相心善其言为霁威严注臣瓒曰霁止也】复许省励宫闱早谢师傅蹈殊休於列圣慰钦瞩於兆人臣才则荒凉志惟朴I【汉息夫躬传内实I不晓事师古曰I愚也】因缘代业蒙被官荣窃诸侯之土田【诗鲁颂曰锡之山川土田附庸】领大将之旗鼓【左传张侯曰师之耳目在吾旗汉韩信传信建大将旗鼓行出井陉口】当车折槛【汉书薛广德传上欲御楼船广德当乘舆车免冠顿首曰宜从桥诏曰大夫冠广德曰陛下不听臣臣自刎以血污车轮朱云传云曰臣愿赐尚方斩马剑斩佞臣一人以厉其余上问谁也曰安昌侯张禹上大怒御史将云下云攀槛槛折御史将云去】合首他人沥胆刺心【隋李德林传天命论云披肝沥胆李陵答苏武书陵不难刺心以自明】正当今日而名非朝籍【三辅黄图汉宫门各有禁非侍卫通籍之臣不敢妄入】务切军机【庾信碑军机警急】道阻且修伫立以泣【语见诗】龙楼献直【汉书孝成皇帝元帝太子也上常急召太子出龙楼门不敢~驰道】戴逵之词翰莫【一作蔑】闻【晋书戴逵字安道性高洁累徵为散骑常侍不至太元二十年太子太傅会稽王道子少傅王雅詹事王上疏曰逵年在耆老清风弥劭东宫虚德式延事外宜加旌命以参僚侍会病卒】凤阙拜章张俨之精诚未泯【吴录张俨字子节以博闻多识拜大鸿胪使晋李善文选注张俨请立太子师传表曰陛下应期顺乾作主】干冒宸极【晋傅咸传亿兆戴仰宸极】无任陨涕祈恩之至谨遣某官某奉表陈论以闻
代仆射濮阳公遗表【笺新书王茂元自陈许节度徙河阳讨刘稹也李德裕以茂元兵寡诏王宰领陈许合义成兵援之以河所贮兵械内库甲弓矢陌刀赐之会病以宰兼河阳行营攻讨使卒赠司徒曰威旧书会昌中河北诸军讨刘稹茂元亦以本军屯天井贼未平而卒】
臣某言臣闻蝼蚁知雨虽感通於玄天【东观汉纪永平五年少雨上御云台自以易林占之其繇曰蚁封穴户大雨将至庄子鸿蒙曰玄天弗成】蒲柳望秋必凋华於厚夜【晋顾悦之传悦之与简文同年而发早白帝问其故对曰蒲柳常质望秋先零左传楚子曰惟是春秋窀穸之事注窀厚也穸夜也厚夜长夜谓埋葬也】况臣摄生寡要【老子善摄生者陆行不遇兕虎入军不避甲兵兕无所投其角虎无所措其爪兵无所容其刃夫何故以其无死地】将命无方寒暑顿侵精神坐竭^乏传薪之火【庄子指穷以为薪火传也不知其尽也】余焰几何隙无留影之驹【庄子人生天地之间若白驹之过隙】残光即尽【徐陵书残光炯炯虑在昏明】叩心恋阙【後汉耿m传元元叩心更思莽朝江淹书昔者贱臣叩心飞霜击于燕地曹植诗顾瞻恋城阙】忍死【集作命】封章【晋宣帝纪天子执帝手目齐王曰以後事相托死乃复可忍吾忍死待君】叫白日而不摺境辞去白日之昭昭袭长夜之悠悠】望青天而永诀【江淹别赋岂能摹离之状写永诀之情者乎】臣某【中谢】臣虽忝望族【南史王僧辩传时有安成望族刘敬躬者】本实将家【晋载记石弘字大雅勒之第二子也勒谓徐光曰大雅质獠凰平家子】自先臣出总郊圻遇任大国静无师旅被服元化O翔盛时遂与季弟参元【柳宗元贺王参元失火书仆自贞元十五年见足下之文章蓄之者盖六七年】俱以词场就贡久而不调因以上书自荐求通干时预试【蜀来敏传议论干时】芸香作吏【见为安平公表】始筮仕於德宗【左传毕万筮仕于晋】瑞节临戎【周语为挚币瑞节以镇之】复分忧於陛下虽性分有限而忠诚不移【一作磨】固无韩彭为将之能【见为河南表】实慕赵窦散财之义【魏书公令曰昔赵奢窦婴之为将也受赐千金一朝散之故能济成大功永世流声】两u岭峤四建牙旗【东京赋牙旗缤纷薛综曰牙旗者将军之旌古者天子出建大牙旗竿上以象牙饰之按四建牙旗谓岭南泾原陈许河阳也】约巳洁身【後汉书应奉传曾祖父顺为河南尹将作大匠公廉约已明达政事皇甫规传李膺王畅孔翊洁身守礼】~甘分少【司马迁报任安书李陵素与士大夫~甘分少能得人死力】良田五顷【南史王悦之传上以其廉介赐良田五顷以为侍中】虑莫及于子孙厚禄万锺【後汉郦炎传作诗曰终居天下宰食此万锺禄】惠颇沾于宾客恭承诏命以守藩条而掌事者徒以元和中吕元膺留守东都李师古【当作道下同】潜谋洛邑托以郡邸入之甲兵臣当时为元膺宾僚值师古窃发蓝衫不脱竹简仍持因为麾兵虏其元帅【并见陈情表】遂以将材相许戎统见期颉颃遐途【诗颉之颃之】纂修旧服【书缵禹旧服】光荏苒【潘岳悼亡诗荏苒冬春谢梁简文帝诗常惜光移】迁授频仍【汉孝成帝纪诏曰大异重仍师古曰仍频也】昨者分领许昌兼临河内当上党阻兵之始【左传\仲曰阻兵无\】是孽童拒诏之初【笺旧书昭义节度等使刘从谏会昌三年卒大将郭谊等用其侄稹权领军务宰相李德裕奏请稹护丧归洛稹竟叛】臣方将奋励疲驽【司马迁书仆虽疲驽亦常侧闻长者之遗风矣】指麾精【汉陈平传天下指挥即定矣潘岳关中诗爰整精】所冀解鞍赤狄【谓潞州延之诗严驾越风寒解鞍犯霜露】息驾晋城【谓太原新书泽州高平郡领晋城县】大攘蜂虿之t【左传臧文仲曰君无谓邾小蜂虿有毒而况国乎】以雪神人之愤【晋虞悝传王敦构逆人神所忿疾】自前月某日後军声大振贼势少衰人一其心【书尔尚一乃心力其克有搿渴堪倨溆隆灸鲜肺ゎ４人百其勇】颔有相曾无定远之期【後汉班超传相者指曰生燕颔虎颈飞而食肉此万里侯相也】马革裹尸实负伏波之愿【见下祭文】而精诚靡着素心【集作志望】见违援桴之意方坚【桴通作⒆蟠却克左并辔右援抱而鼓马逸不能止】就木之期俄及【左传季隗曰吾二十五年矣又如是而嫁则就木焉】忽自今月某日疾生腹脏弊及筋骸药剂之攻击愈深神只之祷祠无益【延之陶徵士诔药剂弗尝祷祠非益】固已腾名鬼U【魏文帝书观其姓名巳为鬼U】收气人寰【汉五行志圣人为之宗庙以收魂气鲍昭舞鹤赋归人寰之喧卑】复然无望于死灰【汉韩安国传狱吏田甲辱安国安国曰死灰独不复然乎】更起难同於仆树【汉昭帝纪元凤三年春上林有柳树枯僵自起生】然臣素窥长者曾慕达人【左传圣人有明德者若不当世其後必有达人】省知变化之端【易知变化之道者其知神之所为乎】识死生之理【易原始反终故知死生之说】岂其有贪富贵敢冀长延但以未报国恩未诛贼党视胄长免【左传叶公免胄而进】对弓莫弯【孟子越人关弓而射之关与弯同】思犬马以自悲【汉赵充国传犬马之齿七十六为明诏填沟壑死骨不朽】悼钟漏之先迫【魏志田豫答司马宣王曰年过七十而居位譬犹钟鸣漏尽而夜行不休也】志有所在伤如之何抚节而乏泪以流【刘琨扶风?泪下如流泉】伏|而无血可_【晋语铁之战赵简子曰郑人击我吾伏|_血鼓音不衰注面A血曰_】臣某【中谢】其行营三军巳举牒差某官某河阳留务差某官某怀州留务差某官某讫并皆授之方略【汉赵充国传愿驰至金城图上方略】各有司存【见论语】至於【集作窃计】旬日【晋书阮籍传旬日而还】必无逗挠【汉书廷尉王恢逗挠当斩注逗曲行避敌也挠顾望也】臣又伏思任司农大卿之日授忠武统帅之时紫殿承恩彤庭入对【汉成帝纪永始四年春正月行幸甘泉郊泰祥光降集紫殿谢眺直中书省诗紫殿肃彤庭赫宏敞】躬瞻尧日亲沐舜风【并见前】获睹陛下神武之姿【易古之聪明睿智神武而不杀者夫】获闻陛下忧勤之旨即北蕃小寇【谓喵健慷土微妖【一作戎谓刘稹】亦何足烦陛下之甲兵污陛下之ae【见为河南卢尹表】伏愿时推明略【魏志武帝纪评曰惟其明略最优也】光阐睿图【见为河南表】内则收德裕【李德裕见太尉卫公序】让夷【李让夷旧书李让夷字达心陇西人德裕秉政历中书侍郎同平章事】绅【李绅旧书李绅字公垂润州无锡人本山东着姓会昌元年守仆射平章事复出为淮南节度】铉【崔铉旧书崔元略博陵人子铉字台硕略迁户部侍郎承旨会昌末以本官同平章事】之嘉谟外则任彦佐【李彦佐旧书武宗纪会昌三年九月以徐泗节度使李彦佐为泽潞西面招讨使以陈许节度使王宰充泽潞南面招讨使王茂元卒王宰代总万善之师十二月王宰奏收天井关四年八月王宰传稹首露布献於京师】元逵【王元逵旧书王元逵廷凑子也起复镇州大都督府长史成德军节度使详为河南表】宰【王宰新书王晏宰後去晏独名智兴次子也累擢宁庆节度使徙忠武军宣宗初进少传卒】沔【刘沔旧书刘沔许州牙将也移北京留守详为河南表】之威力廓清华夏昭荐祖宗然後瘗玉勒成【桓谭新论修封泰山瘗玉岱宗东都赋封岱勒成仪炳乎世宗】缕金垂烈【刘峻广~交论圣贤镂金版而镌盘盂善曰太公金匮云屈一人之下申万人之上武王曰请着金版】臣虽百死【後汉第五伦传疏曰虽遭百死不敢择地】复何恨焉臣精爽巳亏【左传心之精爽是谓魂魄】言辞失次【晋王F传疏曰拜表流汗言不识次】气无复续蒙以纩而莫胜【礼记丧大记曰属纩候气~】口不能言饭用贝而何益【谷梁传贝玉曰含春秋说题辞口实曰i象生时食也天子以珠诸侯以玉大夫以璧士以贝】故国【一作园】千里明君万年永捐覆载之恩长入幽冥之路【张衡思玄赋矧幽冥之可信後汉冯衍传叹曰修道德于幽冥之路】残魂不昧虽温序之思归【後汉书温序为护羌校尉行部至襄武遇贼死节主簿韩遵等持尸归敛光武怜之赐葬洛阳城旁注长子尬邹平侯相梦序告之曰久客思乡里奚鲜槠蚝」枪樵岬坌碇乃返旧茔】枯骨有知遇杜叨必亢【见下为王侍御表】回望昭【一作圣】代哀号不能无任荒放柿抵至谨奉表代辞以闻
代彭阳公遗表【笺旧书令狐楚传楚字Ｊ孔匝怨初十八学士德敝裔太和九年守尚书左仆射进封彭阳郡开国公开成元年检校左仆射兴元尹充山南西道节度使二年十一月卒於镇年七十二册赠司空曰文楚疾甚召从事李商隐曰吾气魄巳殚情思俱尽然所怀未巳强欲自写闻天恐辞语乖舛子当助我成之令狐德贝德币酥莼原人隋鸿胪少卿熙之子也先居炖煌代为河西右族今按新书宰相世系表令狐氏世居太原汉建威将军迈与翟义起兵讨王莽兵败死之三子伯友文公称皆奔炖煌伯友入龟兹文公入疏勒称为故吏所匿遂居效谷其後有周御正中大夫彭阳襄公赐姓宇文氏生熙隋吏部武康公熙曾孙元超抚宁令元超生F上令F生崇亮昌明令崇亮生承简太原府功曹参军承简生楚相宪宗然则楚与德彼渫出於熙而各为一派旧书云楚自言德敝裔误也汉地理志炖煌郡有效谷县安定郡有彭阳县匈奴传单于入朝那萧关遂至彭阳师古曰即今彭原县是其故城在今陕西平凉府镇原县东八十里也周封令狐熙之父於此唐无彭阳其封楚盖仍其先世之旧号耳】
臣某言臣闻达士格言以生为逆旅【庄子悲夫世人直谓物逆旅耳】古者垂训谓死为归人【列子晏子曰古者谓死人为归人】苟得其终何怛於化【庄子子来有病喘喘然将死其妻子环而泣之子犁往问之曰叱避无怛化】臣永惟际会获遇N平【汉梅福传升平可致注张晏曰民有三年之储曰升平N与升通】钟鼎之肽彰【庾信徵调曲功烈则钟鼎俱铭】风露之姿先尽虽无逃大数亦有负清朝【後汉史弼传使臣得于清朝明言其失】今则举纩陈词对棺忍死白日无分玄夜何长【并见前刘桢诗遗思在玄夜】泪兼血垂【说苑下蔡威公闭门而泣三日三夜泣尽而继以血】目与魂【一作云】断【江淹恨赋一旦魂断宫车晚出】臣某【中谢】臣早缘儒学得人曹克绍家声【司马迁书李陵既生降P其家声】不亏士行【诗士贰其行】词赋贡名於宗伯书檄应聘於诸侯东泛西浮【谢眺笺东泛三江西浮七泽】南登北走时推倚马【学林桓温南征鲜卑唤袁宏倚马前作露布文手不辍笔】人或荐雄【汉扬雄传自序云大司马车骑将军王音奇其文雅荐雄待诏长杨赋序孝成帝时客有荐雄文似相如者召雄待诏承明之庭善曰雄答刘歆书曰雄作成都城四隅铭蜀人有杨庄者为朗诵之於成帝以为似相如雄遂以此得见　旧书令狐楚传家世儒素儿童时已学属文弱冠应进士贞元七年登第桂管观察使王拱爱其才以礼辟召楚以父掾太原有庭闱之恋不应李说严绶郑儋相继镇太原高其行义皆辟为从事自掌书记至节度判官历殿中侍御史楚才思俊丽德宗好文每太原奏至能辨楚之所为颇称之郑儋在镇暴卒不及处分後事军中喧哗将有急变中夜十数骑持刀迫楚至军门诸将环之令草遗表楚在白刃之中搦管即成读示三军无不感泣军情乃安自是声名益重】西掖承荣【谓徵拜右拾遗刘桢诗隔此西掖垣善曰洛阳故宫名云洛阳宫有东掖门西掖门】得以言之无罪【诗序言之者无罪闻之者足以戒】曲台备位【谓改太常博士汉书翼凤传未央宫有曲台殿汉官仪大射于曲台汉艺文志曲台后苍九篇如淳曰行礼射于曲台后苍为记故名曰曲台记】明物有其容【东京赋春日载阳合射辟雍设业设宫悬金镛鼓路鼗树羽幢幢於是备物物有其容】永谓才难【见论语】便叨郎选【谓迁礼部员外郎】振衣华省【陆机诗振衣独长想潘岳秋兴赋独展转于华省】历履名曹高步内庭光扬密命【晋宗室传仰豫密命　笺新书令狐楚传宪宗时累擢职方员外郎知制诰其为文於奏制令尤善每一篇成人皆传讽】宪宗皇帝以臣行多余力【见论语】忠~它肠【汉卫绾传上以为廉忠实无它肠乃拜绾为河间王太傅】进无所因静以有立过蒙顾问【韩书外传周公无所顾问】深降褒称乃於同列之中独许非常之拜【笺楚与皇甫n萧a同年登进士第元和九年n初以财赋得幸荐a楚俱入翰林充学士迁职方郎中中书舍人皆居内职】殊恩既浃当路相排【汉京房传为\所排】旅翮未高【谢眺笺渤海方春旅翮先谢】孤根巳动【晏子春秋鲁昭公曰吾少之时内无拂而外无辅譬之犹秋蓬也孤其根而美枝叶秋风至根且拔矣】河潼为郡盟津统师【笺元和十三年四月出为华州刺史十月为河阳怀节度使】溺以待援【见孟子】痿而念起【汉韩王信传仆之思归如痿人不忘起盲者不忘视笺时方用兵淮西言事者以师久无功宜宥贼罢兵唯裴度与宪宗志在殄寇李逢吉与度不协与楚相善十二年夏楚革度淮西招抚使制不合度旨度请改制内三数句宪宗方责度用兵乃罢逢吉相任亦罢楚内职守中书舍人十三年四月出为华州刺史十月皇甫n作相以楚为河阳怀节度使】宪宗旁【集作讲】求辅相既【一作即】记姓名果遣急徵【汉鲍宣传急徵故大司马傅喜】仍加大用【汉魏相传丙吉予相书曰朝廷巳深知弱翁治行方且大用矣　笺元和十四年七月裴度出镇太原皇甫n荐楚入朝拜同平章事】戴君之力虽弱许国之诚在兹【晋周勰传司徒王导议札与臣等便以身许国】实有微衷可俾玄化【曹植责躬诗玄化旁流】况初诛背叛【谓平吴元济】务活疲羸【後汉段獯屯结不散人畜疲羸】方伏奏於凤之前【周礼掌次设皇邸注谓後板屏风染羽象凤凰羽色以为之】忽庀徒于鸟耘之次【王屮头佗寺碑庀徒揆日各有司存左传官庀其司　庀具也帝王世纪禹崩于会稽因葬会稽山县之南今山上有禹X井祠下有t鸟耘田　笺新书穆宗即位方营景陵诏楚为使】小吏抵罪【汉酷吏传坐法抵罪】邪臣结谋【後汉彭宠传会上谷太守耿况亦以功曹寇恂诣宠结谋】指之有名嘿不得诉空甘罪戾仰托圣明粗得生还【後汉班超传妹昭上书超余年一得生还】几临死所【左传狼s曰吾未获死所　笺元和十五年正月宪宗崩诏楚为山陵使兼撰哀册文时皇甫n贬崖州物议以楚因n作相而逐裴度t情共怒以萧a之故无敢措言其年六月山陵毕会有告楚亲吏赃污事发出为宣歙观察使俄贬衡州刺史】其後官移督护【玉台新咏有宋孝武帝丁督护歌】四年不谒于承华【初学记太子之门曰承华】任改察廉【即廉察以声病倒用非举孝察廉之谓】一日留于分陕【见为京兆公表】欲举而坠将安更危【笺长庆元年四月量移郢州刺史迁太子宾客分司东都二年十一月授陕州大都督府长史兼御史大夫陕虢观察使制下旬日谏官论奏言楚所犯非轻未合居廉察之任上知之遽令追制时楚巳至陕州视事一日矣复授宾客归东都故曰一日留於分陕】赖敬宗皇帝缵乃丕图是思求旧【书迟任有言曰人惟求旧】振于洛宅【谓尹河南召诰太保朝至于洛宅卜】荣彼夷门【谓镇宣武史记信陵君传太史公曰吾过大梁之墟求问其所谓夷门夷门者城之东门也】自兹以来敢虚其遇周旋五经守惟切分忧前後两归阙庭皆非久次【汉孔光传窃见国家故事尚书以久次转迁非有踔~之能不相u越　笺按五经镇守宣武节度一东都留守二天平节度三河东节度四山南西道节度五也两归阙庭谓自宣武入为户部尚书自河东入为吏部尚书也未几即出故曰皆非久次】拙直不同于\谗毁每集其躬含意未宣【古诗齐心同所愿含意俱未申】救过不暇【汉酷史传九卿奉职救过不给】伏思自长庆厥後开成之前凡几忝迁N几遭退斥若非不欺天地不负君亲至于几微寻合颠陨伏惟皇帝陛下道超覆载仁极照临既委盐铁又分端揆【晋陆华等传论曰迭居端揆】逮今控压亦在重镇【笺新书楚以吏部尚书进拜左仆射会李训乱草诏以王涯贾Mw指其罪不切仇士良等怨之始帝许相楚乃不果更用李石而以楚为盐铁转运使时政在宦?数上疏辞位拜山南西道节度使】陛下之恩微臣何益微臣之节陛下方知兴言及斯碎首殊【汉杜邺传禽息忧国碎首不恨注应劭曰禽息秦大夫荐百里奚而不见纳缪公出当车以头击E脑乃播出缪公感悟而用百里奚秦以大治】然臣从心之年已至致政之礼宜遵【礼记大夫七十而致仕】寻欲拜章以求归老伏以诸道节制频岁更移【後汉赵孝王良传频岁来朝】其於送迎例多积累【汉王霸传霸曰数易长吏送故迎新之费及奸吏缘~簿书益财物公私费耗甚多】臣在此虽无一毫侵损亦无o介【一作芥】诛求【後汉窦融传皆以底里上露长无o介左传介于大国诛求无时】帑藏甚殷【晋范甯传帑藏空匮】仓储可羡特缘行李忍过秋冬而江山之气候难常【北史王颏传气候殊不佳】蒲柳之萧衰易见【见代仆射表】自夏则膝胫无力入冬则【集作又】肠胃不调对冠冕而始讶傥来【庄子轩冕在身非性命也物之傥来寄也】指墓坟而已知息处【列子晏子曰善哉古之有死也仁者息焉】昨某日【一作今月八日】臣已召男国子博士绪【绪历随奕耆郡刺史转河南少尹加金紫】左补阙T【绪弟T字子直袭封彭阳男相宣宗辅政十年累官至吏部尚书右仆射进封凉国公後改封赵国公】左武卫兵曹参军纶等【纶世系表作缄字识之】示以致期【战国策谭拾子曰事之必致者死也】遗之理命【治命见为王侍御表】使内则雍和私室外则竭尽公家兼约其送终务遵俭约【集作所务遵俭南史到溉传临终勒子孙薄葬之礼曰凶事必遵俭约】勿为从俗【韩诗外传从俗为善汉两龚传胜因敕以棺敛丧事衣周于身棺周于外勿随俗动吾冢种柏作祠堂後汉郑兴传兴曰兴从俗者也】以致虑居【礼记丧不虑居毁不危身丧不虑居为无庙也毁不危身为无後也】至某【一作至十二日】夜有仆夫告臣云大星陨地雅当正室洞照一庭臣即端坐俟时正辞无挠【笺楚卒前一日谓其子绪T曰吾生无益于人勿请号葬日勿请鼓吹唯以布车一乘余勿加饰铭志但志宗门秉笔者无择高位当殁之夕有大星实于寝室之上其光烛庭楚端坐与家人告诀言已而终嗣子奉行遗旨诏卤簿宜停易名须旧例】臣之年亦极矣臣之荣亦足矣以祖以父皆蒙褒宠有弟有子并列班行【新书世系表楚弟从检校膳部郎中旧书楚弟定字履常桂管观察等使】全腰领以从前人【礼记文子曰是全要领以从先大夫于九京也】归体魄以事先帝【礼记体魄则降】此不自达诚为甚愚但以将掩泉扃【庾信铭移灯泉扃】不得重辞云陛【谢w诗十载朝云陛】更【一作重】陈尸谏【家语孔子曰古之列谏者死则巳矣未有如史鱼死而尸谏】犹进瞽言【汉谷永传瞽言触忌讳】虽叫呼而不能【左传卫侯梦于北宫见人登昆吾之观被发北面而噪曰余为浑良夫叫天无辜】岂诚明之敢忘【去声】伏惟皇帝陛下春秋鼎盛【南史孔奂传皇太子春秋鼎盛】华夏镜清【文选东都赋百姓涤瑕荡秽而镜至清善曰淮南子镜太清者视大明】是修教化之初当复理安之始然自前年夏秋以来贬谴者至多诛戮者不少【新书时以甘露事诛谴者\】伏望普加鸿造稍霁皇威殁者昭雪以云雷存者沾濡以雨露【扬雄长杨赋莫不沾濡】使五稼嘉熟【晋傅咸传纵使五稼普收仅足相接】兆人乐康【屈原九歌君欣欣兮乐康】用臣将尽之苦言【史记商君传苦言药也甘言疾也】慰臣永蛰之幽魄【关尹子明魂为神幽魄为鬼　笺按楚既召商隐属其助成遗表即秉笔自书曰云云此篇自以祖至幽魄全用其语】臣某云云臣当道兵马已差监军使窦千乘勾当其节度留务差行军司马赵祝观察留务差节度判官杜胜讫【见为安平公表】有旧规模无新革易悉【集作必】当辑睦【左传随武子曰卒乘辑睦】决无惊【北史齐神武诸子传涣闻宫中惊曰大兄必遭难矣】臣心虽澄定【曹植七澄神定灵】气巳危促辞多逾切鸣急更哀【见论语】升屋而三号岂来【礼记丧大记曰复者朝服皆升自东荣中屋履危北面三号卷衣投于前】赴壑而一去无返【山海经海曰大壑古乐府词百川东到海何时复西归】忠诚直道竟埋没於外藩腐骨枯骸【晋刘琨传琨收葬枯骸】空归全於故国【礼记乐正子春曰父母全而生之子全而归之】回望昭代无任攀恋永诀之至谨奉表代辞以闻臣某诚号【集作哀】诚咽顿首顿首
代安平公遗表【笺旧书文宗纪太和八年五月丙申兖海观察使崔戎卒详见谢除表】
臣某言臣闻风叶露华荣落之姿何定夏朝冬日短长之数难移臣幸属昌期谬登贵位【集作仕左传有大功而无贵位其人能靖者与有几】行年五十五历官二十三念犬马之常期死亦非夭奈君亲之厚施生以无酬是以时及含珠【庄子儒以诗礼发冢小儒曰诗固有之生不布施死何含珠为】命余属纩【见代濮阳公表】心存向阙手尚封章抚躬而气息奄然【後汉梁节王畅传诚无气以息】恋主而方寸乱矣【蜀志徐庶母为操所获庶辞备指其心曰方寸乱矣】臣某【中谢】臣少而羁绁【魏志孙盛曰岂名器之所羁绁】长乃遭逢常将直道而行实以明经入仕王畿作吏非州府之职徒劳【後汉梁竦传尝太息曰闲居可以养志诗书足以自刂菘ぶ职徒劳人耳】侯国从知军旅之事未学【见论语】宪宗皇帝谓臣刚决【隋刘方传性刚决有胆气】擢以宪司穆宗皇帝谓臣才能【汉书淳于长以材能为九卿】登之郎选【汉王莽传公孙戎位在充郎选】忝霜威而无所摧拉历星纪而有紊次躔旋属皇帝陛下大明御宇至道承乾澄汰之初臣不居有过超擢之际【汉金日传鄄邯劾奏钦曰钦幸得以通经术超擢】臣独出伦常高选掖垣箴规未效入居琐闼论驳无闻自去年秋来典河关兼临甸服惟当静而阜俗清以绳奸【晋刘毅传疏曰官政无?奸之防】致丰穰【後汉鲍昱传唯南阳丰穰】幸逃逋责【任P表四海之议子何逃责】岂意陛下谓臣奄有三县未称其能谓臣出以一麾未足为贵爰降纶【礼记王言如丝其出如纶王言如纶其出如】移之藩方锡以海隅与之岳镇将吾君之骁果万计【晋谢玄传何谦戴????并骁果多权略】使得总齐【韦孟讽谏诗总齐t邦以翼大商】联吾君之牧伯三人【书外有州牧侯伯】以居巡属时虽相羡臣实深忧既属圣恩果遭鬼瞰【扬雄解嘲高明之家鬼瞰其室】况臣素无微恙未及大年【庄子小年不及大年】方思高挂馈鱼【後汉书羊续为南阳太守府丞侯俭贡鲤续受而悬之一岁俭复致一枚续乃出所悬枯鱼示之以杜其意】不然官烛【谢承後汉书巴只为扬州刺史与客坐闱中不然官烛】成陛下比屋可封之化【後汉杨终传尧舜之民可比屋而封】分陛下一夫不获之忧【书一夫不获则曰时予之辜】志愿未伸大期俄迫【南史王传诏曰若乃吉凶大期正应委之理运】忽自某【一作今月十日】夜?染霍乱并两肋气注当时检验方书【汉张苍传主柱下方书】煎和药物【左传尽心力以事君舍药物可也】百计疗理一无痊除至於某日【一作十一日辰时】转加困剧渐不支持想彼孤魂【汉贡禹传骸骨弃捐孤魂不归】已游岱岳【刘桢诗常恐游岱宗不复见故人张华博物志泰山天帝孙也主召人魂】念兹二?徒访秦医【左传晋侯疾秦伯使医缓视之未至梦疾为二竖子曰居肓之上膏之下若我何医至曰疾不可为也在肓之上膏之下攻之不可达之不及药不至焉不可为也】对印执符【汉韩信传汉王即其卧夺其印符】碎心殒首【李密陈情表臣生当陨首】人之到此命也如何恋深而乏力以言泣尽而无血可继臣某诚哀诚恋顿首顿首臣当道三军将士准前使李文悦例差监军使元顺通勾当讫臣与顺通近同王事备见公才【晋虞????传孔愉有公才而无公望】假之统临必能和协【左传郑伯曰寡人有弟不能和协】其团练观察两使事差都团练巡官卢泾勾当讫臣亦授之方略示以规模伏惟圣明不致忧轸臣精神危促言词失【英华作爽】错行当穷尘埋骨【鲍昭芜城赋莫不埋魂幽石委骨穷尘】枯木容身【邹阳书枯木朽株南史姚察传遗命薄葬以松板薄棺才可容身】蝼蚁卜邻【庄子在下为蝼蚁食陆机挽歌诗丰肌飨蝼蚁妍姿永夷泯左传谚曰非宅是卜惟邻是卜】乌鸢食祭【尔雅鸢乌丑其飞也翔史记田单传乃令城中人食必祭其先祖于庭中飞鸟悉翔舞城中下食】黄河两曲【谓西河南河】长安几千【梁元帝赋平原如此不知道路几千】生入旧关望~班超之请【後汉班超传超久在~域年老思归乃上疏曰臣不敢望到九泉郡但愿生入玉门关】力封遗奏痛深来歙之辞【後汉来歙传自书表曰臣夜入定後为何人所贼中臣要害投笔抽刀而~】回望昭代不胜荒肪炝抵至谨差某奉表代辞以闻
为王侍御谢宣吊并赙赠表【笺旧书会昌三年河阳节度使王茂元会讨刘稹以本军屯天井贼未平而卒其子也】
草土臣言【晋礼志诏曰每感念幽冥而不得终苴x於草土】今月某日某官吕述某官任畴等至奉将圣旨以臣父某官某亡殁赐吊臣等并赙赠臣亡父布帛三百匹米粟三【一作二】百石者大夜衔辉【庾信碑爰在盛年先从大夜】穷泉漏泽【潘岳哀永逝文袭穷泉兮朽壤】以陨以越【左传齐侯对曰恐陨越于下以贻天子羞】终哀且荣【刘勰文心雕龙诔之为制盖选言h行传体而颂文荣始而哀终】臣某【中谢】臣先臣某托体元侯【元侯谓栖曜後汉卢芳传疏曰臣芳过托先帝遗体　笺栖曜贞元初拜左龙武大将军出为~坊节度使卒赠尚书仆射】策名任子【左传策名委贽二乃辟也汉王吉传吉言今使俗吏得任子弟率多骄骜不通方今宜明选求贤除任子之令】象贤传剑【并见前】余力攻书历七朝而在公【七朝谓德顺宪穆敬文武也诗夙夜在公】秉二道而非坠【见论语谓初以词场就贡後以将材相许也】氛兴赤狄兵聚晋城先臣受敌【一作律】临戎【後汉耿秉传秉厉声曰受降如受敌遂驰赴之】忘家徇\【史记司马穰苴传将受命之日则忘其家】士卒均食【汉李广传广历七郡太守前後四十余年得赏赐辄分其戏下饮食与士卒共之】罔愧於前修【离骚蹇吾法乎前修】廊庑散金【汉窦婴传婴为大将军所赐金陈廊庑下军士过辄令财取为用】远齐乎旧说上凭王略【左传侵败王略】下振军威【隋庾质传虑损军威】旬月之间庆捷相继并亲桴三【见为荥阳公表】躬运九章【管子一曰举日章则昼行二曰举月章则夜行三曰举龙章则行水四曰举虎章则行林五曰举鸟章则行陂六曰举蛇章则行泽七曰举鹊章则行陆八曰举狼章则行山九曰举韩章则载食而驾】如臣兄弟皆冒矢石【左传荀偃士率卒攻垦羟资苁甘灭之】岂意奇功垂立大愿莫从传食失时【汉韩信传令其将传食曰今日破赵会食注如淳曰小饭曰餐师古曰餐古{字音千安反】_血成疾【见遗表】奄至凋落【晋谢玄传凋落相继】长违盛明此皆由臣等抱衅既深【曹植表臣自抱衅归藩刻肌刻骨】就养无素【礼记左右就养无方】遂延家难【诗未堪家多难】仰恻宸襟止【一作尚】偷生于晷刻【晷谓日景刻谓漏刻】亦何於天地伏惟皇帝陛下悼深抚几【晋书司隶刘毅卒武帝抚几惊曰失吾名臣不得生作三公】悲轸闻@【礼记听鼓鼙之声则思将帅之臣】降悯恻于上公【书微子之命庸建尔于上公左传蔡墨曰五行之官实列受氏姓封为上公】厚赙礼于遗体【公羊传车马曰货财曰赙衣被曰`礼记身者父母之遗体可不敬乎】昔魏优死事止分食邑之余【魏太祖纪建安七年令曰举义兵以来将士~无後者求其亲戚以後之授土田官给耕牛置学师以教之为存者立庙使杞其先人】汉养孤儿但有羽林之聚【汉百官公卿表武帝取从军死事之子孙养羽林官教以五兵号羽林孤儿】方於今日惟推恩叫号失容【诗或不知叫号】戴履无所【左传晋大夫三拜稽首曰君履后土而戴皇天】军前结草必自于幽灵【左传魏武子有嬖妾武子疾命颗曰必嫁是及卒颗嫁之及辅氏之役颗见老人结草以亢杜啧俣颠故获之夜梦之曰余尔所嫁妇人之父也尔用先人之治命余是以报】石上浇松敢忘於遗训【北堂书钞烈士传曰干将为晋君作剑三年而成剑有雌雄天下名器也以雌剑献君留其雄者谓妻曰吾藏剑在南山之北山之阳松生石上剑在其中君若觉杀吾尔生男以告之及君觉杀干将妻後生男名赤鼻具以告之赤鼻斫南山之松得剑】无任感恩荒殒之至
为令狐博士{补阙T谢宣祭表【笺旧书开成二年十一月山南西道节度使令狐楚卒於镇绪T皆其子也】
草土臣某言今月某日中使某至奉宣恩旨致祭臣亡父赠司空臣某者存没愿终荣哀礼备荒迷触地【吕氏春秋黎丘丈人之子泣而触地】号叫嗵斐寄场局行弧砍枷瘸寄成遇昌期早司国柄【说苑楚令尹子文曰执一国之柄】没留懿德上恻宸?特降王人【春秋庄公六年王人子突枚卫注王人王之微官也】迂临私第【南史齐宗室传私第展哀】陈其\爵【礼记明堂位曰爵夏后氏以W殷以兄芤跃羲滴尼\爵也一曰酒浊而微清也按\与W别说文混而为一後人遂承其误】洁之豆登【诗o盛于豆于豆于登传木曰豆瓦曰登】招遗魄於幽旋归莫G视残生於晷刻报课奁诔嫉任奕未鞫骰拈嬷至谨附中使某奉表陈谢以闻
李义山文集笺注卷二

[book_title]卷三
钦定四库全书
李义山文集笺注卷三
监察御史徐树谷笺
山东提学佥事徐炯注
状
侍郎汝南公华州谢加阶状【新书百官志其辨贵贱叙劳能则有品有爵有胗薪滓允笨己硕升降之所以任t材治百事】
右臣伏奉今月某日制书加赐臣阶朝散大夫者【百官志朝请大夫从五品上朝散大夫从五品下】荣从日下【晋书陆云与荀隐素未相识尝会张华座云抗手曰云间陆士龙隐曰日下荀鸣鹤鸣鹤隐字】恩自天中臣闻周室设官实重大夫之号【诗三事大夫】汉臣异礼则加朝请【一作散】之名【後汉二十八将论所加不过特进朝请而已】若臣者辨乏谈天【史记荀卿传齐人颂曰谈天衍应劭曰着书所言多大事故齐人号谈天邹衍】文非掷地【世说孙兴公作天台山赋成以示范荣期云卿试掷地要作金石声】贪叨华显历光当陛下御极之初分陛下忧人之寄金章紫绶已尘求瘼之荣崇级清阶【晋王恺传恺愉并少践清阶】更切升高之望循揣斯久怔忪莫宁【王褒四子讲德论百姓怔忪】惟当勤奉诏条所希赎官谤诚深感励情切违离犬恋主而空深【潘岳西征赋犹犬马之恋主窃托慕於阙鹿】蚊负山而何力【庄子狂接舆曰其於治天下也犹涉海凿河而使蚊负山也】无任感恩望阙结恋屏营之至
濮阳公谢罚俸状
右臣伏准御史台牒奉恩旨以臣不先觉察妖贼贺兰进兴等宜罚两月俸料者伏以雾市微妖【後汉张霸传霸子楷字公超隐居弘农山中学者随之所居成市後华山南遂有公超市性好道术能作五里雾时关西人裴优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐系廷尉诏狱】潢池小寇【汉循吏传龚遂对曰海滨遐远不沾圣化其民困於饥寒而吏不恤故使陛下赤子盗弄陛下之兵於潢池中耳】有乖先觉上黩宸聪昔汉以捕【一作逋】盗不严犹加黜削【汉酷吏传作沈命法曰t盗起不发觉发觉而弗捕满品者二千石以下至小吏主者皆死】晋以发奸无状亦峻科条【未详汉丙吉传召东曹案边长吏琐科条其人】岂若皇帝陛下恩极好生【书好生之德洽於民心】德【一作仁】惟宥过与其漏?【并见表】止以罚金【汉张释之传释之奏当此人犯跸当罚金】臣与寮属等无任戴恩宥罪屏营之至
为荥阳公谢除卢副使等官状
新授某官卢戡　新授某官任缮
右臣得进奏官某状报臣所奏卢某等二人【新书宰相世系表卢斟陕西观察使岳第三子】奉某月日敕旨赐授前件官充职者臣谬当廉印合启幕庭抚鱼罩以兴怀【诗序南有嘉鱼乐与贤也太平之君子至诚乐与贤者共之也其一章曰南有嘉鱼A然罩罩】惧l皮之废礼【说苑秦穆公使贾人载盐於虞诸贾人买百里奚以五羊皮穆公观盐怪其牛肥问其故对曰饮食以时使其不暴是以肥也公令有司沐浴衣冠之公孙支让其卿位号曰五l大夫】卢戡与臣同年登第少日论交学富文雄气孤志逸玉清越而为乐【礼记君子比德於玉叩之其声清越以长其终诎然乐也】女舒脱【一作退】以求媒【诗舒而脱脱兮笺贞女欲吉士以礼来脱脱然舒也】任缮幼学孝悌洁静精微【礼记洁静精微易教也】得君子之时中友乡人之善者匪因请托【汉翟方进传为相公洁请托不行郡国】实自谙知【北史唐邕传精心勤事莫不谙知】皇帝陛下俯照远藩咸加命秩【汉循吏传二千石有治理效辄以玺书勉励增秩赐金】南台贴职【通典御史台亦谓之兰台寺梁及後魏北齐或谓之南台】延阁分班【汉艺文志孝武建藏书之策置写书之官注如淳曰刘歆七略曰外则有太常太史博士之职内则有延阁广内秘室之府】使戡有纡朱之荣【後汉书宦者传论曰纡朱怀金者布满宫闱】缮无衣白之见【日知录白衣者庶人之服然有以处士而称之者史记儒林传公孙弘以春秋白衣为天子三公後汉书孔融传与白衣祢衡跌荡放言晋书阎缵传荐白衣南安朱冲可为太孙师傅是也清波杂志言前此仕族子弟未受官者皆衣白令非跨马及吊慰不敢用】已经圣G可谓国华【鲁语季文子曰吾闻以德荣为国华】冀收规画之功【吴志胡综传规画计较应见纳受】共奉澄清之寄【後汉范滂传滂登车揽辔慨然有澄清天下之志】不胜感恩荷圣【集作得贤】之至
为安平公谢端午赐物状
右今月某日中使某至奉宣恩旨赐臣手诏一通兼前件端午紫衣银器百索并大将衣者【周处风土记端午造百索系臂一名长命缕一名续命缕一名辟兵缯一名五色缕一名五色丝一名朱索】乾文昭融【诗昭明有融】睿赐稠叠恩生望外荣积惧中臣已当时宣布给散讫伏以正阳令月【左传惟正阳之月则然余则否】端午佳辰【风土记仲夏五日曰端午端初也俗重之与夏至同】渥泽合止於胂汀踞岷褐煊拥却论曰犹能授受惟庸胂徒孕颉课赉宜先於戚属【後汉邓禹传时诸绍封者皆食故国半租康以皇太后戚属独三分食二】臣远临东鲁久去上京【曹植与杨修书足下高视於上京】岂望仁时同跻抻颉炯代安平公表】八行明诏【後汉循吏传其以手书赐方国者皆一札十行细书成文】伏读而不啻千钧一袭轻衣【汉叔孙通传赐通帛二十疋衣一袭师古曰一袭上下皆具也今人呼为一副】跪捧而若无三伏【初学记按阳书曰从夏至後第三庚为初伏第四庚为中伏立秋後初庚为後伏谓之三伏曹植谓之三旬】况又彩缕出仙蚕之【列仙传园客种五色香草有五色蛾上香草末生桑蚕有女与客俱蚕大如盆缲讫莫知所之】贞金凝姹女之魂【谓银器後汉书桓帝时童谣云河间姹女能数钱】持可戒盈【魏志曹真传诏曰可谓能持盈守位】带堪延算【风俗通五月五日续命缕俗说以益人命】岂微【疑作惟】臣独忝在列校不遗华楚成行永愿千春而奉圣【梁简文帝诗千春谁与乐惟有妾随君】长共保常期五日以沾恩臣与大将等无任感激恳悃之至
为荥阳公端午谢赐物状
右中使某至奉宣恩旨赐臣端午紫衣一副百索一轴银器二事大将衣三副并赐臣手诏一通者?以五神定位祝融司长发之功【礼记仲夏之月其神祝融】六律钧和【说文十二律均布节气故有六律六均】蕤宾有酬酢之义【礼记仲夏之月律中蕤宾周语伶州鸠曰蕤宾所以安靖神人献酬交酢也】故节推戴礼【大戴礼夏小正云五月初昏大火中大火者心也心中种黍菽`时也煮梅为豆实也蓄兰为沐浴也】日着汉仪【後汉礼仪志五月五日朱索五色印为门户饰以难止恶气】彼艾人远具於岁时【荆楚岁时记五月五日采艾为人悬门户上以禳毒气】角黍近标於风土【风土记仲夏端午烹骛角黍进筒O一名角黍一名O亦作粽】乃耆旧传闻之末【晋陈薮撰益部耆旧传十篇公羊传所见异辞所闻异辞所传闻异辞】亦【一作是】君亲庆赐之原【礼记孟夏之月庆赐遂行无不欣悦】伏惟皇帝陛下克协乐章【王子年拾遗记楚怀王常绕山游宴各举四仲之气以为乐章】允符时训【逸周书时训解第五十二】恩【一作仁】沾近戚惠浃元寮臣守介蛮圻程遥凤阙敢希瘴峤特降乾文轻缟染衣真金备器海绡掩丽【博物志鲛人水居出人间卖绡临去从主人索器泣而出珠与主人】渠D藏珍【魏文帝车渠蹈吵登玉属也多o理缛文生於西国其俗宝之广雅车渠石次玉也玄中记车渠出天竺国广志车梁出大秦国】拜受若惊跪捧如失常衣国侨之【左传吴公子札聘於郑见子产如旧相识与之缟带子产献衣马】被服多惭久携氏之瓢【见论语】捧持未惯当昼而不假交扇【世说补郗嘉宾三伏之月诣谢公虽复当风交扇犹沾汗流离】向日而惟宜饮冰【庄子朝受命而夕饮冰我其内热与】况又将以彩丝萦诸画轴用禳故拧痉缢淄ㄎ逶挛迦找晕宀仕肯当壅弑俦及鬼令人不病温】兼续收龄【见为安平公?】爰自微臣颇流诸校鞠躬被宠全u锡带之荣【易或锡之Q带】G物传辉实动请缨之思【汉书南越与汉和亲乃遣终军使南越军自请受长缨必a南越王而致之阙下】唯当仰成帝力【列子击壤歌曰日出而作日入而息凿井而饮耕田而食帝力何有於我哉】举藩条【见为濮阳公表】誓相率於明时【韦曜博奕论爱功惜力以佐明时】庶同登於抻颉炯代安平公传】臣与大将等无任望阙感恩拚舞屏营之至
为中丞荥阳公赴桂州长乐驿谢敕设状
右今月某日中使某奉宣进止就长乐驿【薛调刘无双传京兆尹以王仙客为富平县尹知长乐驿】赐臣及将吏等设馔者将承藩寄尚忝朝恩络驿八珍【周礼凡王之馈珍用八物淳又食医掌和王八珍之齐杜甫诗御厨络驿送八珍】芬芳九d【左思蜀都赋芬芳酷烈张衡南都赋酒则九d甘醴十旬兼清醪敷径寸浮蚁若?北堂书钞魏武帝上九d酒奏云臣故县令南阳郭芝有九d春酒苦难饮增为十酿差甘易饮今谨上献又张华上巳篇云春醴u九d冬清过十旬成公绥七唱云香旗九d渊清十旬】臣阶缘薄伎【晋外戚传论曰阶缘外戚以致显荣】尘辱修涂【陶潜诗目倦修涂异】扬执戟之读书虽无非圣【汉扬雄传非圣哲之书不好也解嘲位不过侍郎东方朔客难官不过侍郎位不过执戟】董大中之对策何补清时【汉董仲舒传武帝即位举贤良文学之士前後百数而仲舒以贤良对策三对既毕天子以仲舒为江都相中废为中大夫李陵答苏武书策名清时】忽委廉车乍离闺籍【见为濮阳公表】诚欣列土实耿辞天然犹食指告祥【左传楚人献鼋於郑灵公公子宋与子家将见子公之食指动以示子家曰他日我如此必尝异味】\颐有庆【易舍尔灵龟观我\颐】爰於近驿式降贵臣酒自尧【孔□子尧饮千锺姚崇诗尧临上席　王维诗陌上尧倾北斗】馔分殷鼎【一作禹膳说苑汤时大旱使人持九足鼎祝山川而天大雨楚辞天问曰缘鹄饰玉注伊尹修饰玉鼎以事汤汤贤之以为相】下沾将校旁耀路岐【曹摅诗素丝与路岐】况臣平生本实孤贱怀书奉役久无黔突之谋【文子墨子无黔突】入国展仪且懵A之礼【左传晋侯使士会平王室定王享之原襄公相礼A武子私问其故王闻之召武子曰季氏而弗闻乎王享有体荐宴有折俎公当享卿当宴王室之礼也疏切肉为ツ松於俎故谓之A】饱期满腹【庄子偃鼠饮河不过满腹】醉更忧心【诗忧心如醉】终虞负乘之灾【易负且乘致t至】无报云天之施【易云上於天需君子以饮食宴乐】臣与将吏等无任望阙感恩结恋屏营之至
为荥阳公谢赐冬衣状
右中使某至奉宣恩旨赐臣冬衣一副大将衣四副兼赐臣手诏一通者八行帝语【见为安平公状】降於重霄一袭天衣【观佛三昧经今释迦树最短若干天衣而布其上详为安平公状】俯回於穷节【延之诗徂生入穷节】臣当时准诏给散讫臣叨蒙重寄适控遐陬地虽五镇之冲【新书地理志永徽後以广桂容邕安南府皆隶广府都督统摄谓之五府节度使名五管】气得四时之正每玄冥应律【见赐物状】颛顼司辰【礼记孟冬之月其帝颛顼】当二日之凿冰则殊豳野【诗豳风二之日凿冰冲冲】及两楹之飞雪无异朔山【鲍昭诗胡风吹朔雪千里度龙山集君瑶台上飞舞两楹间范成大桂海虞衡志灵川兴安之间有严关朔雪至此辄止大盛则度关至桂州城下不复南矣北城旧有楼曰雪观所以夸南州也】重以z布少温【晋食货志南蛮岁令输布人一疋小口二丈谓之z布】蛮乏暖【左思吴都赋乡贡八蚕之绵善曰刘欣期交州记云一岁八蚕茧出日南也】方求丽密【王褒颂夫荷?被毳者难与道纯丝之密丽】以御严凝【礼记天地严凝之气始於西南而盛於西北】岂望司服颁衣【周礼春官有司服】贵臣传诏【李陵答苏武书徒失贵臣之意】绫裁飞鹄【晋曹志传帝赐志鹤绫袍一领鹄鹤通】絮【一作素】`仙蚕【见为安平公状】白分椒壁之光【汉官仪以椒涂室取其温晋石崇传崇涂屋以椒初学记汉省中皆胡粉涂壁】紫夺兰牙之色【鲍昭白歌桃含红萼兰紫牙】巳均下将仍逮连营【并见表】晏子狐裘故弊何【一作旧饰故】彰於国俭【礼记晏子一狐裘三十年曾子曰国奢则示之以俭国俭则示之以礼】王恭鹤?风流不自於君恩【晋书王恭披鹤?涉雪而行】被服有辉负戴无力谨当上宣殊渥下拊多寒【左传申公巫臣曰师人多寒王巡三军拊而勉之三军之士皆如挟纩】均大x於琅琊【汉书朱博迁琅琊太守齐俗舒缓敕功曹官属多衣大x不中节度自今掾吏衣皆去地三寸x音绍F也】变无襦於蜀郡【後汉书廉范字叔度建初中为蜀郡太守百姓歌之曰廉叔度来何暮不禁火民安作昔无襦今五F】令康泰以塞贪叨【後汉梁冀传皆贪叨凶淫】臣与大将等无任望阙感恩拚舞屏营之至
为濮阳公泾原谢冬衣状【旧书地理志泾原节度使治泾州管泾原渭武四川】
右某月日中使某至奉宣圣旨赐臣及大将兼诸镇防秋兵马等前件敕书手诏并冬衣者臣并巳准诏旨宣示给散讫恩极解衣【汉韩信传汉王解衣衣我推食食我】荣加降玺戴山未重【列子大壑中有五山天帝使巨鳌戴之】负日非暄【列子宋有田夫曝日於野美之不识广厦绵纩之属谓其妻曰吾负日之暄以献吾君获重赏】臣谬领藩垣【诗价人维藩大师维垣】适当戎狄唯凭庙算【孙楚书庙胜之算应变无穷】振【一作展】军威~漠【一作塞】猎回幸无警息【史记信陵君传公子与魏王博而北境传举烽言赵寇至且入界公子止王曰赵王田猎耳非为　寇也复博如故曹植诗边城多警息】高烽火过但报平安【唐六典凡烽候所置大率相去三十里其放烽有一炬二炬三炬四炬者随贼多少而为差焉新书哥舒翰麾下来告急上不时召见及暮平安火不至上始惧案镇戍每日初夜放烟一炬谓之平安火】直以地势多【汉晁错传胡貉之地积之处也】川形稍背三伏常闻於屏【潘岳秋兴赋屏轻释o】九秋寻讶於垂缯【玉台新咏傅玄有历九秋篇谢惠连雪赋裸壤垂缯】代马嘶【见为河南表】陇山无叶【汉地理志陇西郡注应劭曰陇底在其西也】燕鸿未过【李涉诗南随越鸟北燕鸿】泾水先冰【三秦记泾水出开头山至高陵县而入渭与渭水合流三百里清浊不相杂】是以每降王臣仍迂御笔【北史彭城王勰传帝令勰为露布辞及就尤类帝文有人见者咸谓御笔】缄封垂露【法书要h汉曹喜工篆隶善悬针垂露之法】宠锡御冬【诗我有旨蓄亦以御冬】非玉女裁成【礼记国君取夫人之辞曰请君之玉女与寡人共有敝邑】即仙人织出【北史毕\敬传献仙人文绫一百疋】徒惊在笥【书惟衣裳在笥】莫匪【集作G】因针【见陈情表】始顾孱微深惧不胜冠带旋蒙被服便如能执干戈【见前表】遍逮军前历沾麾下【汉陈余传张耳乃被其印收其麾下】达喜气而陈根复秀【汜胜之引古语土长冒橛陈根可拔耕者急发】动欢声而蛰户潜开【礼记仲秋之月蛰虫坏户】华楚成行曳娄塞路【诗子有衣裳弗曳弗娄】其山南宣歙三道大将等虽久居炎燠不惯严凝亦既更衣皆忘易地贾余勇而例思尽敌【左传齐高固入晋师曰欲勇者贾余余勇又先丹木曰是服也狂夫阻之曰尽敌而反敌可尽乎】感鸿私而咸愿杀身【汉宣元六王传张博书愿杀身报德】各限征行不获陈谢臣与大将等无任瞻天恋阙感恩屏营之至为中丞荥阳公谢借飞龙马送至府界状【笺飞龙厩名也新书兵志尚乘掌天子之御左右六闲一曰飞黄二曰吉良三曰龙媒四曰PB五曰if六曰天苑十二闲为二厩一曰祥麟二曰凤苑以系饲之其後禁中又增置飞龙厩百官志以中官为内飞龙使】
右中使某奉宣恩旨以臣赴任时特借飞龙马一【一作两】疋并鞭辔等送至京兆府界者臣谬奉恩荣出叨廉问岂期蹇步【谢瞻诗蹇步无良说文蹇跛也】深轸皇慈特命内臣俾腾上驷【史记田忌数与齐公子驰逐重射孙子见其马足不甚相远有上中下辈於是谓田忌曰今以君之下驷与彼上驷取君之上驷与彼中驷取君中驷与彼下驷既驰三辈而忌一不胜而再胜卒得千金】梁悬蜀镫【初学记魏百官各有紫茸题高桥鞍一具又刘义?启曰赐臣供御金梁桥鞍制作精巧宜副龙驷九州春秋刘备曰吾常身不离鞍髀肉皆消今不复骑髀里肉生日月若驰老将至矣案镫马鞍两旁足所踏也】几覆吴鞍【公羊传以鞍为几吴志孙权每田腊乘马射虎虎尝突前攀持马鞍】每多曳练之疑【论衡孔子与渊俱登鲁东山望吴阊门谓渊曰尔何见曰一疋练前有生蓝子曰白马庐刍也】不假着鞭之力【晋书刘琨闻祖逖被用曰枕戈待旦常恐祖生先我着鞭】倏u秦甸将复周闲【周礼校人掌王马之政秉马一师四圉天子十二闲马六种】照地回光【鲍昭诗鞍马光照地】瞻天送影【崔豹古今注秦始皇有七名马一曰蹑景拾遗记周穆王驭八龙之骏一名越影洞冥记东方朔得神马名曰步影】长亭欲别未期东道而来【庾信赋十里五里长亭短亭白帖十里一长亭五里一短亭汉书郊祀歌曰天马来历无草径千里从东道】双阙尚嘶愿附北风之思【古诗胡马依北风】无任感恩恋阙雪涕屏营之至
为大夫安平公华州进贺皇躬痊复物状
右臣闻藩方旧德臣子私怀将称庆於天朝【後汉朱穆传天朝政事一更其手】必展仪於土贡【书序任土作贡】伏惟皇帝陛下道苞乾象【刘琨诗乾象栋倾坤仪舟覆】德总坤灵【西都赋据坤灵之正位】肇自元正载康福履【诗乐只君子福履绥之】九庙不忘於继志两宫无阙於问安【礼记文王之为世子朝於王季日三a初鸣而衣服至於寝门外问内竖之御者曰今日安否何如内监曰安文王乃喜及日中又至亦如之及暮又至亦如之】鼓舞万灵波涛四国验推测则咸知周卜听祝辞而皆若华封臣坐拥伏熊行驱画隼【并见前表】值一人之有庆【书一人有庆兆民赖之】当春日之载阳【诗春日载阳】心但葵倾【见为濮阳公表】迹犹匏系伏蒲之觐谒未果【汉书史丹直入卧内顿首伏青蒲上应劭曰以青规地曰青蒲自非皇后不得至此】献芹之诚恳空深【列子昔有美芹茎萍子者对乡豪称之乡豪尝之哲於口惨於腹\哂之】况又地迩宸居俗薰俭德更无玉帛以率梯航【并见表】前件石器等【石器未详案尔雅西南之美者有华山之金石焉郭注云黄金w石之属邢疏云w石石之次玉者此石器等盖以w石为之故曰取诸地产皆勒工名】瑞匪土硎【家语鲁有俭啬者瓦鬲煮食食之自谓其美盛之土硎以进孔子】珍惭[磬【左传之役齐侯使宾媚人赂以纪[玉磬】并取诸地产皆以勒工名茯苓茯神等【本草经茯苓一名茯苓神广志茯神松汁所作胜茯苓新书地理志华州土贡茯苓茯神唐本草茯苓第一出华山形极大雍州南山亦有不如华山本草注弘景曰茯苓白色者补通神而致灵上品仙药也】品载仙经【博物志仙传云松脂入地中千年化为茯苓葛洪神仙传秀眉公饵茯苓得仙】奇标药h【梁陶弘景集本草集有桐君采药h说其花叶形色药对四卷论其佐使相须】通灵祛疾不惟色若凝脂【诗肤如凝脂】延薨采衿袷切娜缈菽尽咀子形固可使如槁木而心固可使如死灰乎】干冒陈进无任兢惶云云
濮阳公陈许举【一作请】人自代状【笺案方镇表元和五年罢武昌军节度使置鄂岳都团练观察使十三年增领申州宝历二年省沔州是其所领实鄂岳申三州也状云沔水武昌明系鄂岳秦韩战伐之乡周郑交圻之地则陈许也时崔蠡方除鄂岳观察而王茂元为陈许节度以鄂岳非当时重地而已所部陈许乃中原要害恐不胜任故举崔以自代】
某官崔蠡【笺旧书李听传诏听兼领魏博节度使将兵北渡魏人不纳其军大败殿中侍御史崔蠡弹之新书世系表崔蠡南祖崔氏胤第三子】
右臣伏准某年月日敕内外文武官上後三日举一人自代者臣伏见前件官栾S旧族【左传叔向曰栾S胥原降在皂隶】邹鲁名儒【汉韦贤传号称邹鲁大儒徵为博士给事中】镜纳无私【集作疲世说袁羊曰何曾见明镜疲于屡照清流惮於惠风】山高不让【李斯书太山不让土壤故能成其大】而又循墙戒切铭座规深【并见表】兰省辞荣【元稹诗并入红兰省注校书所也】竹符出守汉悲来暮【并见前】晋有去思【晋谢安传除吴兴太守在官无当时誉去後为人所思】晦而转明【一作彰易明夷君子以阈\用晦而明】穸尤白【见论语】还纶阁【晋王湛等传论曰或任华纶阁密勿於王言　初学记中书职掌纶诰前代词人因谓之纶阁】复掌礼闱【任P王文宪集出入礼闱】人惊吞凤之才【西京杂记扬雄着太玄梦吐白凤】士切登龙之誉【一作望後汉书李膺字元礼以名声自高士有被其容接者名为登龙门】及司版籍以副地官【盖曾为户曹周礼秋官司民掌万民之数自生齿以上皆书於版又地官大司徒】北按西羌【盖曾使吐蕃】孤忠靡失【一作按比罔差初终靡失】居然国器【汉韩安国传天子以为国器】实３伦【晋庾纯传诏曰宜加显黜以肃朝伦】今沔水无兵【汉地理志注如淳曰北方人谓汉水谓沔水】武昌非险【新书地理志鄂州江夏郡治江夏县案鄂州不治武昌以州本武昌军节度使治故举武昌以为言】用为廉问尚郁庙谋【後汉光武纪赞曰明明庙谋KK雄断】臣所部乃秦韩战伐之乡周郑郊圻之邑军u千乘地控三州【谓陈许】若以代臣必为名将敢希睿泽曲遂愚衷俾窃位之讥【见论语】冀受【一作获】进贤之赏【汉萧何传上曰吾闻进贤受上赏萧何功最高待鄂君乃得明於是因鄂千秋故所食关内侯邑二千户封为安平侯】干冒陈荐无任兢越谨h奏闻伏听敕旨
为怀州刺史举人自代状
右臣伏准建中元年正月五日敕内外文武官到任三日举一人自代者臣伏见前件官汾阳启胄【案世系表王氏出自姬姓周灵王太子晋以直谏废为庶人其子宗敬为司徒时人号为王家因以为氏八世孙错为魏将军其六世孙翦为秦大将军生贲贲生离离二子元威元避秦乱迁於琅琊後徙临沂四世孙吉字子阳汉谏大夫始家V虞後徙临沂都乡南仁里生骏字伟山御史大夫世所谓琅琊王氏者也错仕魏为将军故曰汾阳启胄诗魏风云彼汾一曲是其国在汾水之阳也】沙麓遗芳【顺宗庄宪皇后王氏琅琊人所举者后族故有斯语汉元后传昔春秋沙麓崩晋史卜之曰为阳雄土火相乘故有沙麓崩後六百四十五年宜有圣女兴其齐田乎今王翁孺徙正直其地日月当之元城郭东有五麓之虚即沙麓地也後八十年当有贵女兴天下云】佩之辰【诗童子佩}】平居不戏【後汉公沙穆传自为儿童不好戏弄】加冠已後【礼记曲礼二十曰弱冠冠义三加弥尊加有成也】出言成章【魏陈思王植传植跪曰言出为论下笔成章顾当面试奈何倩人】本以诗书绰有机断【晋明帝纪帝聪明有机断】奉郭之良躅【集作辙光武郭皇后光烈皇后】御【集作衔非】马邓之明【一作成】规【明德马皇后和熹邓皇后】臣以【一作与】其祖祢以来蕃宣相接【诗四国于蕃四方于宣】云台高议【江淹上建平王书结绶金马之庭高议云台之上善曰南宫云台也】同承钟鼎之余【韩子先王之赋颂钟鼎之铭皆番吾之迹华山之博也文心雕龙魏颗景钟孔悝卫鼎称伐之类也】麟阁旧图【汉书宣帝图功臣霍光等十一人於麒麟阁】昔着河山之誓【汉高惠功臣表封爵之誓曰使黄河如带泰山若厉国以永存爰及m裔　笺案旧书外戚传王子琅琊临沂人庄宪皇后之父也祖思敬少从军累试太子宾客父难得有勇决善骑射天宝初为河源军使斩吐蕃赞普王子郎支都传首京师玄宗召见之赐以锦袍金带累拜金吾将军从哥舒翰击吐蕃收九曲加特进禄山之乱从肃宗幸灵武进收京城又从郭子仪攻安庆绪於相州累封琅琊郡公英武军使宝应二年卒赠潞州大都督子少从父征役累官金紫光禄大夫检校卫尉卿生后而卒顺宗内禅以后生宪宗褒赠先代子二子重荣用重荣官至福王傅用官至太子宾客金吾将军新书王难得传用字师柔封太原郡公谨畏无过卒赠工部尚书怀州所举盖即用之後人今无可考】交深志见年齐道均今河内名邦覃怀巨郡【书覃怀底绩传覃怀近河地名疏地理志河内郡有怀县在河之北盖覃怀二字共为一地故云近河地名】南蕃凤阙平分晋郑之交北控羊肠方有干戈之役【并见前】推让虽循於故事【书推贤让能庶官乃和】荐闻实切於私诚【左传左师曰小国习之大国用之敢不荐闻】伏乞圣恩特允臣志无任感恩推贤之至谨h奏闻伏听敕旨尚书渤海公举人自代状【笺世系表高氏出自姜姓齐太公之後高菸齐上卿後汉有高洪者为渤海太守因居渤海县故渤海为高氏之郡望此渤海公不知何人据状云风采章台羽仪华囿内史故事尹正旧仪则其人盖尚书尹京兆者或云计其时当是高元裕】
某官周墀【见为汝南公贺赦表】
右臣伏准某年月日敕内外文武官上後举一人自代者伏以商邑为四方之极【诗商邑翼翼四方之极】咸京乃天下之枢【战国策范雎说秦昭王曰韩魏中国处而天下之枢也】必命英髦以居尹正【汉书注张晏曰地~高平曰京十万曰兆尹正也通典开元初改雍州长史为京兆尹理\务凡前代帝王所都皆曰尹】臣谬蒙抽擢【南史王镇恶传因托风云并蒙抽擢】素乏材能【汉车千秋传千秋无他材能学术】将何以风采章台【汉张敞传敞为京兆时罢朝会过走马章台街注孟康曰在长安中】羽仪华囿【一作省诗鸿渐于陆其羽可用为仪案华囿即灵囿也】况又分【英华作方】营涵【英华作咸】z【当作镐】肇建园陵【笺案旧书武宗纪开成五年八月十七日葬文宗於章陵此状云肇建园陵则高除京兆尹当在是年春也】苟推择之不先【汉韩信传家贫无行不得推择为吏】则覆而斯在前件官庄栗而裕简严而玉无寒温松有霜雪【杜阳杂编日本有玉棋子冬温夏冷谓之冷暖玉庄子霜雪既降是以知松嘀茂】顷居内署实事文皇引裾而外朝莫知【魏志辛匙肿糁蔚塾徙冀州士家十万户实河南秤氤臣俱求见帝起入内乘娑引其裾帝遂奋衣不还】视草而中言罔漏【晋书羊佑历事二世典职机要凡谋议皆焚其草世莫得闻周墀久居内职故云】洎分符近甸【谓出守华州】廉印雄藩【谓改鄂岳观察使】不徇物以沽名善推诚而立断浑【一作蔼】若全器宜乎在庭傥召以急宣被之眷渥必能明张条目【汉刘向传各有条目】峻立堤防【汉书董仲舒对策曰其堤防完也】肃千里之封畿【西都赋封畿之内厥土千里卓荦诸夏兼其所有】总【集作殷】五都之货殖【西都赋七相五公与夫州郡之豪杰五都之货殖三选七迁充奉陵邑善曰汉书王莽於五都立五均更名洛阳邯郸临淄宛成都五都市长皆为五均司市】轩【英华作燕非】台禹穴【山海经西王母之山有轩辕台射者不敢西向畏轩辕之台汉书司马迁南游江淮上会稽探禹穴案轩台禹穴喻陵寝也】无亏充奉之仪【汉书百官志太祝六人正九品上掌出纳神主祭祀则跪读祝文卿省牲则循牲告充以授大官奉礼郎二人从九品上掌君臣服位以奉朝会祭祀之礼又公卿巡行诸陵则主其威仪鼓吹而相其礼】汉苑秦陵【见为濮阳公表】尽~椎埋之党【史记攻剽椎埋掘冢皆为财用耳徐广曰椎杀人而埋之或谓发冢也】特乞俯回宸断用授当仁免今日之叨恩冀他时之上赏【见为濮阳公状】干冒陈荐兢越殊深
某官崔龟从【笺旧书崔龟从字玄告清河人元和十二年擢进士第又登贤良方正制科及书判拔萃二科释褐拜右拾遗太和二年改太常博士龟从长於礼乐精历代沿革问无不通累转考功郎中史馆修撰九年转司肜芍兄制诰十二月正拜中书舍人开成初出为华州刺史三年入为户部侍郎判本司事四年权判吏部尚书铨事大中四年同平章事兼吏部尚书六年罢相累历方镇卒】
伏以内史故事例带银青【通典武帝更名右内史为京兆尹左内史为左冯翊主爵都尉为右扶风是为三辅治长安城中银章青绶】尹正旧仪平揖令仆【谓尚书令尚书左右仆射晋殷浩传桓温谓郗超曰浩有德有言向使作令仆足以仪刑百揆】必资髦硕方备次迁【汉田广明传功次迁河南都尉】臣特以儒【汉书沛公曰生说我距关】猥丁昌运【延之诗复与昌运并】位崇八座【晋书尚书夏侯骏曰官立八座正为此时乃独为驳议晋百官名尚书令尚书仆射六尚书古为八座尚书】官绍三王【汉王吉传先是京兆有赵广汉张敞王尊王章至骏皆有能名故京师称曰前有赵张後有三王】况驾有上M【庄子千岁厌世去而上M乘彼白云至於帝乡】车当晏出【史记范雎传曰宫车一日晏驾集解应劭曰天子当晨起早作如方崩殒故称晏驾韦昭曰凡初崩为晏驾者臣子之心犹谓宫车当驾而晚出按江淹恨赋一旦魂断宫车出从韦说也】务烦H置【汉田横传至尸乡G置臣瓒曰案G置谓置马以传驿者】役重津途【傅亮表伊洛榛芜津途久废】傥让爵之不思【诗受爵不让至于巳斯亡】则败官而斯疚【见为荥阳公表】前件官荆岑挺价【王粲登楼赋蔽荆山之高岑韩子楚人和氏得玉璞於荆山之中奉而献之文王文王使玉人治其璞而得宝卢谌E古诗赵氏有和璧天下无不传秦人来求市厥价徒空言善曰史记云秦昭王愿以十五城易璧】赤堇扬锋【吴越春秋越王允常以纯h示薛烛薛烛曰臣闻初造此赤堇之山破而出锡若耶之溪涸而出铜】禀松筠四序之荣【礼记如竹箭之有筠也如松嘀有心也二者居天下之大端矣故贯四时而不改柯易叶】包金石一定之调【沈约宋书调乐金石有一定之声故造钟磬者先律调之然後施之於箱悬】由中及外自诚而明昨者故鄣利迁【汉地理志丹阳郡领故鄣县案县本秦鄣郡治是曰故鄣唐为广德县属宣州今江南广德州是也易利用为依迁国】朝台受律【朝台见濮阳公陈情表晋书王浑等传论曰二王属当戎旅受律遄征】隐之清节无於投香【晋书吴隐之隆安中为广州刺史归自番禺其妻刘氏V沉香一片隐之见之遂投於湖亭之水寰宇记取投石门内水中後人谓之沉香浦亦谓之投香浦】江革归资唯闻於单舸【南史江革除会稽郡丞称职乃除都官尚书将还惟乘台所给一舸艚偏欹不得安卧乃於西陵岸取石十余片以实之其清贫如此案状语则崔自太和四年判铨之後尝出守江东移镇岭南史略而不书耳举代时正在岭南也】必能集同轨之会【左传天子七月而葬同轨毕至诸侯五月同盟至大夫三月同位至士u月外姻至】奉因山之仪【汉文帝纪赞曰治霸陵皆瓦器不得以金银铜锡为饰因其山不起坟】使桴鼓稀鸣【桴当作⒑赫懦ù敞守京兆尹长安市偷盗尤多百贾苦之敞捕得数百人尽行法罚由是⒐南∶市无偷盗】建瓴流化【汉高帝纪田肯贺上曰陛下治秦中地势便利其以下兵於诸侯譬犹居高屋之上建瓴水也注如淳曰瓴盛水瓶也居高屋之上而播瓴水言其向下之势易也】伏乞特回凤诏【见为河东启】以命龟从成圣朝朴之诗【诗序朴文王能官人也】减微臣维鹈之刺【诗维鹈在梁不濡其翼彼其之子不称其服】干黩旒【并见表】伏用兢惶
为荥阳公举王克明等充县令主簿状
以前件状如前伏以臣所部控G洞【北史史万岁传u岭越海攻?G洞不可胜数】参错蛮髦【诗如蛮如髦笺蛮南蛮也传髦西夷别名武王伐纣其等有八国从焉】水接重湖【巴陵旧志洞庭湖南连青草西吞赤沙横亘七八百里因名三湖又谓之重湖重湖者一湖之内南名青草北名洞庭有沙洲间之也】山当五岭【见为濮阳公表】纵有天官注【集作恣非】拟【通典光宅元年改吏部为天官神龙元年复旧】多缘地理幽遐【卢谌诗身经险阻足蹈幽遐】或不出上京巳发徒劳之叹【见代安平公表】或来属邑即闻归去之辞【晋书陶?着归去来辞】既经久而不谋亦柔良而曷寄【见为安平公表】臣谬膺部虑在旷官【书无旷庶官】傥旬朔以无言【见为怀州表】则赋舆而必阙【左传t臣帅赋舆以为鲁卫请】前件官或膏粱遗胄【氏家训古人云膏粱难整以其为骄奢自足不能±也南史王昙首传帝曰并膏粱世德乃能屈志戎旅】或英俊下寮【左思咏史诗世胄蹑高位英俊沈下僚】虽寓遐陬久从试吏假之铜墨【汉书县令长皆秦官秩六百石以上皆铜印墨绶】有意於鸣琴【吕氏春秋宓子贱为单父宰鸣琴而治】委以簿书【刘桢诗沈迷簿领书】不羞其栖棘【後汉书仇香为主簿人曰枳棘非鸾凤所栖】既闻绩用【书九载绩用弗成後汉循吏传论曰斯其绩用之最章章者也】合用甄升一则复远俗之凋残一则轻微臣之忧责【汉郦食其等传赞曰不受忧责】苟事因请托迹涉贪残将有负於斯人岂敢逃於举主【南史谢庄传表曰若任得其才举主延赏有不称职宜及其坐】伏希卑听【史记子韦谓宋景公曰天高听卑】咸赐即真【晋刘暾传兼御史中丞朝庭嘉之遂即真】干冒宸严无任兢越
为荥阳公桂州举人自代状
某官裴俅【笺新书宰相世系表裴肃字中明浙东观察使三子俦字次之江西观察使休字公美相宣宗俅字冠仪谏议大夫】
右臣伏准某年某月日敕内外文武官上後举一人自代者伏见前件官x乡茂族【案世系表秦非子之支孙封x乡因以为氏今闻喜x城是也六世孙陵当周僖王之时封为解邑君乃去邑从衣为裴一云晋平公封颛顼之孙P於周川之裴中号裴君疑不可辨陵裔孙後汉阳吉平侯茂三子?徽辑辑之後号东眷休所出也x音裴】洛下名生【世说谢安能作洛下书生咏】处家国以必闻【见论语】善兄弟而无【诗不令兄弟交相为　笺旧书裴休传休河内济源人与兄俦弟俅并登进士第】而又南E辉彩【诗如E斯飞笺伊洛而南素质五色皆备成章曰E】东箭含筠【尔雅东南之美者有会稽之竹箭焉注会稽山名今在山县南竹箭筱也】身先较艺之场【班固答宾戏婆娑乎艺术之场】首出观光之籍【易观国之光利用宾於王】从外府而允称贤佐【後汉窦武传古之明君必须贤佐以成政道】立中台而克号清郎【通典唐改尚书省曰中台亦曰文昌台北史袁聿修为尚书郎十年未曾受升酒之遗尚书邢劭尝呼聿修为清郎】洎时急昌言【书禹拜昌言曰俞】官登大谏【管子臣不如东郭牙请立以为大谏之官】杨阜常规於法服【魏志杨阜尝见明帝着帽被缥绫半问帝曰此於礼何法服也帝默然不答】陈t尽削其封章【魏陈t传注魏书t前後数密陈得失每上封章辄削其草】实於不蛑朝【书先王肇修人纪从谏弗颉磕苁匚鹌壑旨【见论语】臣所部俗分蛮徼【汉书注东北谓之塞西南谓之徼】地控越城【水经注湘漓之间陆地广百余步谓之始安峤即越城峤也秦置五岭之戍是其一焉元和郡县志越城峤在桂州全义县北五岭之最西岭也】藉威略以靖封隅【晋桓温传论曰受寄干城用恢威略】资简惠而安疲瘵【晋魏舒传出为冀州刺史在州三年以简惠称魏略曹植上书曰疲瘵风靡】愿回殊渥以授当仁岂微敬仲之才【管敬仲也管子鲍叔曰施伯之知夷吾之才必将致鲁之政】兼有伯游之长【左传晋侯L於绵上以治兵使士将中军辞曰伯游长昔臣习於知伯是以佐之非能贤也请从伯游荀偃将中军士佐之】俯从牢让【汉师丹传上书言复曾不能牢让爵位】克免旷官特冀宸严曲垂矜许干冒陈请惶越无任
为盐州刺史奏举李孚判官状【新书地理志关内道盐州五原郡都督府贞元三年没吐蕃九年复城之县二五原白池案盐州废城在今陕西宁夏卫花马池所北】
某官李孚【笺案状云克生公族又云悲其~籍又云亦既旋还又云得於诸宗盖宗室之子以法谪远州而遇赦得还者其事迹於史无可考】
右件官克生公族【诗振振公族】早履宦途器实干时【蜀志士元曰立功立事于时之干】辨能专对加之夙明韬略【後汉书注太公书名六韬黄石公纪序黄石者神人也有上略中略下略北史孙腾等传论曰战将兵权暗同韬略】久逐旌旃【周礼司常掌九旗之物通帛为旃杂帛为物全羽为析羽为旌】顷为知已【晏子春秋越石父曰士者申乎知巳】屈从吏议【司马迁书因为诬上卒从吏议】许休文之流浪万里非h【蜀志许靖字休文汝南平舆人董卓秉政会稽太守王朗与靖有旧往保焉孙策东渡江走交州以避其难与曹公书曰知足下西迎大驾巡省西岳承此休问且悲且喜】王仲宣之播迁三年未遇【魏志王粲字仲宣山阳高平人献帝西迁粲从至长安以西京扰乱乃之荆州依刘表】俭而不怼困且能通【晋管宁传太仆陶丘一等荐宁曰困而能通遭难必济】虽何恤於无家【左传谚曰心苟无瑕何恤乎无家】良可悲其~籍【谓~其宗室之属籍】去岁以维新之命大洽鸿私亦既旋还合从叙用开成五年十一月十三日吏曹巳注右威卫仓曹参军授官未谢又蒙挟名除替初云牵复仍迫屡空京口刘生方思鹅炙【晋刘毅传江州刺史庾悦曾至京口毅就府东堂与亲故出射悦至射者皆散惟毅留射如故既而悦食鹅毅求其余悦又不答】洛阳苏子已弊貂裘【史记苏子字季子东周洛阳人说秦不用黑貂之裘弊】方今崇唐【集作帝】尧敦厚之恩【书尧典以亲九族九族既睦】推魏文荣乐【一作光荣】之旨【魏志文帝纪延康元年秋七月甲午军次於谯大飨六军及谯父老百姓于邑东注魏书曰设伎乐百戏令曰先王皆乐其所生礼不忘其本霸王之邦真人本出其复谯租税二年三老率民上奕障Χ罢】岂令弃良材於散地化王孙为【英华作於非】旅人臣素乏器能叨膺任使控v池之要地守清泽之坚城【v池清泽当在盐州境案新书食货志盐州五原有乌池白池瓦池细项池史记正义云盐州有乌池犹出三色盐有井盐畦盐花盐此所谓v池清泽者疑即其类或云清当作青汉地理志朔方郡朔方县有青盐泽在南是也v池盖乌池之别名耳】将已宣布威灵【魏略王自手笔令曰吾前遣使宣布威灵】弹压氛【淮南子弹压山川楚语伍举曰榭不过讲军实台不过望氛周礼春官x掌十之法以观妖祥辨吉凶一曰二曰象三曰?四曰监五曰六曰瞢七曰弥八曰叙九曰Y十曰想注阳气相侵也案氛喻边尘左传楚氛甚恶】苟咨谋失所佐理非材岂惟失此军声兼且伤於朝寄【晋宗室传论曰仍荷朝寄】臣深自计孚实当仁况又得於诸宗且兼通旧诸葛均有因依之分【蜀志诸葛亮从父玄为袁术所署豫章太守玄将亮及亮弟均之官会汉朝更选朱皓代玄玄素与荆州牧刘表有旧往依之】士元多G裁之恩【蜀志统字士元性好人伦勤於长养每所称述多过其才】是故辄黩宸阶乞荣宾席使得尽其风力佐彼边陲锥处平原之囊必将脱颖【史记平原君谓毛遂曰贤士之处世也譬如锥处囊中其末立见遂曰臣今日始处囊中耳若使臣早处囊中则脱e而出矣】拭华之土雪幽沈【晋书张华传斗牛之间常有紫气华即补雷焕丰城令到县掘狱屋基得双华以华土一片致焕焕以拭倍以精明】请依资赐授一官充臣防御判官干冒宸旒无任战越
为濮阳公陈许奏韩琮等四人充判官状
韩琮【新书艺文志韩琮字成封大中中湖南观察使】
右件官早中殊科荣推雅度【晋刘曜传论曰习以华风温乎雅度】弦柔以直济伏而清【并见祭文】顷佐宪台且丁家难【并见表】当丧而齿未尝见【礼记高子V之执亲之丧也泣血三年未尝见齿君子以为难】既祥而琴不成声【礼记孔子既祥五日弹琴而不成声十日而成笙?】逮此变除【吴孙奋传注谢慈撰丧服图变除行於世】未蒙抽擢臣顷居镇守【并见前】琮巳列宾僚谋之既臧刚亦不吐【并见诗】愿稽中选荣借外藩伏请依资赐授宪官充臣节度判官
段环
右件官言思无邪学就有道屡为从事常佐正人【书惟厥正人既富方谷】加以富有文辞【左传非文辞不为功】精於草隶【潘岳杨荆州诔草隶兼善】?而且检通亦不流【晋嵇绍传旷而有检通而不杂】臣所部稍远京都每繁章奏敢兹上请乞以自随伏请依资赐授宪官充臣节度掌书记
裴?
右件官鲁国名儒x乡右族松寒更翠【并见前】马老不迷【韩子管仲隰朋从于桓公而伐孤竹春往冬返迷惑失道管仲曰老马之智可用也乃放老马而随之遂得道】臣昔忝凿【英华作监非】门【淮南子大将受命巳则设明衣翦指爪凿凶门而出】辟为记室属辞而宿构无异【礼记属辞比事春秋教也魏志王粲善属文举笔立成无所改定时人常以为宿构】论兵而故校多归【後汉隗拼使王遵持节监大司马吴汉留屯於长安遵知票匕苊鸲与牛邯旧故知其有归义意以书喻之邯乃谢士\归命洛阳】委【一作画】以前筹【汉书郦食其谋挠楚权劝汉王立六国後张良曰陛下事去矣臣请借前箸以筹之】见其余地伏以前任大理评事巳三十三个月比於流辈【沈约弹文玷辱流辈莫斯为甚】巳是滞淹【左传楚子使然丹举淹滞】伏请特授宪官充臣观察支使
夏侯
右件官藏器於身【易君子藏器於身待时而动】为仁由已齐庄难犯劲挺不摇臣任切循良【一作拊循汉韩信传信曰且信非得素拊循士大夫】务繁稽勾思留仙尉【汉书梅福弃南昌尉入洪崖山学道九江人以为仙去】以重宾阶【庾信碑下宾阶而顾问】伏请依资改授一官充臣节度巡官以前件状如前臣四朝受任【谓穆敬文武】三镇叨荣【谓岭南泾原陈许】慕碣石之筑宫【史记邹衍如燕燕王筑碣石宫自亲往师之】广延儒雅效西河之拥_【阮籍奏记子夏处西河上而文侯拥_善曰吕氏春秋白圭曰魏文侯师子夏李奇汉书注拥_为恭也如今卒持帚也】乐得贤才韩琮等并无所因依不由请托久谙才地【晋王传辄连状白之曰某人有地某人有才务存进达各随其方南史王僧Q传僧Q自负才地三年间便望宰相】堪列幕庭伏希殊私尽允诚请谨h奏闻伏听敕旨
为安平公兖州奏杜胜等四人充判官状
杜胜【笺旧书杜黄裳字遵素京兆杜陵人也同平章事封国公卒赠司徒次子胜登进士第大中朝位给事中】
右件官流庆相门【班固典引发祥流庆史记孟尝君传将门有将相门有相】荣名词苑【隋王贞传儒墨泉海词章苑囿】当仁罕让见义敢为符彩极高【曹植七启符彩照烂】涯迥艳凇咀子出於涯濉砍记叭我炎辔判官临事而每见公方【後汉书第五种天性疾恶公方不曲】与语而每相弘益【任P行状风体所以弘益】今臣寄分团结任切训齐将奉庙谟实在宾彦伏请赐守本官充臣团练判官
赵【笺旧书王质传质在宣城辟崔刘裴夷直赵为从事皆一代名号】
右件官洛下名生山东旧族【汉贾捐之传石显本山东名族】仁实堪富天爵极高妙选文场【汉刘辅传妙选有德之世晋羊佑杜预传赞曰元凯文场称为武库】亟仕侯国璋特Q【礼记璋特达德也】兰杜芬馨今臣廉问大藩澄清列部藉其谟画共赞朝经【任P表增一秩巳黩朝经】伏请赐守本官充臣观察判官
李藩【笺藩当作潘本集有彭阳公薨後赠杜二十七胜李十七潘二君诗宰相世系表李潘山南东道节度使承之子也】
右件官文囿驰声【萧统文选序历观文囿泛E辞林】宾阶擅美口含言瑞【後汉宦者传论曰手握王爵口含天宪】身出礼门【见孟子】前任巳奏为判官驭下而和易不流临事而贞方有执今臣移参国用【礼记冢宰制国用】务切军需实假平均【後汉宦者传拜武威太守平均徭役】以同计画伏请赐守本官充臣观察支使
卢泾
右件官博涉典经【後汉邓后纪昼修妇业暮诵典经晋儒林传论曰摈阙里之典经】该核流略【後汉班固传九流七略之言靡不穷究】自鲁壁所坏【汉书艺文志古文尚书者出孔子壁中景十三王传鲁恭王坏孔子旧宅以广其宫於其壁中得古文经传孔安国尚书序济南伏生年过九十失其本经以传授裁二十余篇以其上古之书谓之尚书】汲冢之藏【晋束传大康二年汲郡人不准盗发魏襄王冢或言安厘王冢得竹书数十车】三箧能知【汉张安世传上行幸河东尝亡书三箧诏问莫能知惟安世识之】五车尽究【庄子惠子多方其书五车】加之文采兼以器能前者为臣属寮常在州推狱明断而不容吏黠哀矜而莫有人w【後汉明帝纪诏曰人w不能理吏黠不能禁】今者团练之司稽巡是切每【集作直】思\敕【集作效】非敢用情伏请依资赐授法官充臣部【一作都】团练巡官以前件状如前伏以长人者必以吏分劳逸开幕者亦用士为重轻若不树人【史记十年之计树之以木百年之计树之以人】何以报国况臣素无胄谬窃宠荣至於贤才敢t筐篚【新序孙叔敖曰筐篚之橐简书】前件官并推宾彦堪赞藩条伏希殊私尽允诚请谨h奏闻伏听敕旨
为荥阳公进贺正银状
伏以运当圣日节在王春【杜甫诗王春度玉墀】近则入金门而排玉堂【扬雄解嘲历金门上玉堂有日矣】欢於上蕖竞菏逅锿ù置法酒诸侍坐殿上皆伏抑首以尊卑次起上蕖吭对蛱葜厣蕉浮涨海【谢承後汉书交趾七郡土献皆从涨海出入南史扶南国东界即大涨海韩愈潮州谢上表州南近界涨海连天】务以献琛【诗憬彼淮夷来献其琛】臣受国恩深守藩地阻明珠大贝【晋书华谭传谭曰明珠文贝生於江c之滨书大贝鼗鼓在西房尔雅大贝曰a说文a大贝也】南异於百蛮【诗因时百蛮隋南蛮传序南蛮杂类与华人错居曰蜒曰K曰俚曰獠曰?俱无君长随山洞而居古先所谓百越是也】翠羽犀皮【周书汤四方献令正南瓯邓桂国损子产里百濮九菌请令以珠玑x瑁象齿文犀翠羽菌鹤短狗为献孔晁注六者南蛮之别名】北殊於三楚【阮籍咏怀诗三楚多秀士善曰孟康汉书注旧名江陵为南楚吴为东楚彭城为西楚翰曰三楚谓楚文王都郢昭王都e考烈王都薮骸壳凹银出非大冶【庄子大冶铸金金踊跃曰我且必为镆y大冶必以为不祥之物】货在中金【汉食货志金有三等黄金为上白金为中赤金为下孟康曰白金银也赤金丹阳铜也】敢以元正式陈方贿【史记孔子世家使各以其方贿来贡】望阙忆银台之峻尚隔【一作阻】仙寮【後汉张衡传思玄赋曰聘王母於银台兮羞玉芝以疗饥注银台仙人所居也郭璞游仙诗神仙排云出但见金银台】瞻天仰银【一作河】汉之流莫阶霄路【白帖天河谓之银汉亦曰银河】驰心献祝因物达诚干冒宸严不任兢越为荥阳公赴桂州在道进贺端午银状
右臣伏以【一作闻】握丕图而御物必相见於离【易离也者明也万物皆相见南方之卦也圣人南面而听天下向明而治盖取诸此也】推小正以辨时【见谢赐物状】则盛德在夏【礼记先立夏三日太史谒之天子曰某日立夏盛德在火】故着为令节稽以旧章通修任土之宜【见前状】仰续後天之蕖炯贺老人星见表】臣方乘传置未至藩维前件银巳及中涂实从前政拜章献祝虽令尹以告新纳展仪欲长府之仍旧谨以前观察使杨汉公封印进上【新书杨汉公字用V虢州弘农人累迁户部郎中史馆修撰转司封郎中坐虞卿下除舒州刺史徙湖亳苏三州擢桂管浙东观察使】千春属庆亿载储休系以藩条阙觐丹墀之下【汉书梅福上书曰愿涉赤墀之涂汉官仪汉尚书郎含香握兰奔趋丹墀】徵诸货志且白金为中【见上文】干冒宸严无任兢越
为安平公赴兖海在道进贺端午马状
右臣伏以浴兰令节【大戴礼五月五日蓄兰为沐浴】采艾嘉辰【见为荥阳公状】百辟合祝於尧年【沈约白春歌舜日尧年欢不极】万方宜修於禹贡臣方夙驾之部【诗星言夙驾】驰传出关【汉司马相如传驰四乘之传】欲献琛而未识土仪愿祝薅已悲日远【并见前】前件马伏枥斯久【魏武帝乐府老骥伏枥志在千里烈士暮年壮心未已】着鞭亦多【见为中丞状】觉柔驯未尝奔逸虽非龙孙骥子【隋书吐谷浑青海中有小山其俗至冬辄放牝马於其上言得龙种本集诗至今青海有龙孙桓谭新论善相马者曰薛公得马恶貌而善走名骥子】邈一举以~尘【庄子渊曰夫子步亦步趋亦趋夫子奔轶~尘而回瞠乎其若後矣又天下马有成材若恤若失若丧其一若是超轶~尘不知其所】愿陪月驷云螭【延之赭白马赋禀灵月驷祖云螭兮春秋考异邮地生月精为马汉书汉中星为天驷郭璞游仙诗云螭非我驾】庆千嘶於扈跸【崔豹古今注秦制出警入跸谓出军者皆警戒入国者皆跸止也】干冒宸无任兢惕之至
为荥阳公进贺冬银等【等字一作锺乳白身】状
右臣伏以黄锺应候【礼记仲冬之月律中黄锺】白g舒和【大戴礼舜以天德嗣尧西王母米献白g後汉律历志候气之法殿中候用玉律十二惟二至乃候晋律历志舜时西王母献昭华之g以玉为之及汉章帝时零陵文学奚景於泠道舜祠下得白玉g度以为丈尺相传谓之汉官尺】近访晋仪礼同元日【晋礼仪志魏晋冬至日受方国及百僚前贺因小会其仪亚於献岁之日】遐观鲁史事重朔朝【左传公既视朔遂登观台以望而书礼也】伏惟皇帝陛下与天同休如日之盛将融汉道【谢庄月赋沦精而汉道融善曰融明也】兼举周正臣方驾廉车阙称蘧菩男土炭空循【一作思】太史之书【汉书冬夏至日悬土炭以定阳之气孟康曰先至三日悬土炭於衡两端轻重适均冬至日阳气至则炭轻夏至日气至则土重】身远江湖徒积子牟之恋【见为汝南公表】苟无纳赆曷庆履长【王烛宝典冬至日极南景极长阳日月万物之始律当黄锺其管最长故有履长之贺曹　植冬至表亚岁迎祥履长纳庆】前件银等禀和於天地之炉【贾谊f鸟赋天地为炉兮造化为工阳为炭兮万物为铜】擢粹於神仙之府【後汉窦章传注蓬莱海中神山为仙府幽经秘h并皆在焉案此为石锺乳观下文一丸之药可知】岂为方贿且自地征【周礼大司徒制天下之地征案新书地理志岭南诸州皆贡银韶连二州贡锺乳】对三品之金【书扬州厥贡惟金三品】庶陪白璧【史记苏秦传黄金千镒白璧百双】【一作捣非】一丸之药【魏文帝游仙诗与我一丸药光曜有五色】请Ｐ霜【太平广记裴航至蓝桥驿见云英航曰愿纳厚礼妻之可乎妪乃使求玉杵臼杵刀圭药百日以女妻之超为上仙诗曰玄霜捣尽见云英玄霜药名也】私【一作乳非】白身等【旧书敬宗纪宝历二年诏朝官及方镇人家不得买私白身王元逵传段氏进食二千盘并御衣战马公主妆奁及私白身女口等新书宦者传是时诸道岁进阉儿号私白闽岭最多】虽长在遐乡而生知望阙比从训示堪备指呼冀因物以达诚窃先时而效祝七百年之卜愿过成周【见前表】八千岁为春敢徵蒙叟【庄子上古有大椿者以八千岁为春八千岁为秋史记庄子者蒙人也尝为蒙漆园吏】干冒陈进兢越无任
为荥阳公奏请不叙h将士状
使当道将士及管内昭贺等州【新书方镇表桂管开耀後置经略使领桂梧贺连柳富昭蒙严瑗融古思唐龚十四州治桂州】军士共二千一百二十六人准去年五月五日制叙虢资顾救ソ衲晁脑露十五日具将士姓名及甲授年月日申省讫右臣当道将士等远当戎寄式控遐陬【见前状】乘解愠之和宁亲矢石【并见前表】望拱辰之列【见论语】实隔烟波近者朝廷奄靖北方惟荒东道【左传烛之武见秦伯曰若舍郑以为东道主行李之往来供其困乏】当山之哭虏【谓回鹘汉匈奴传应侯曰冒顿单于依山治兵器後武帝夺其地匈奴过者未尝不哭】靡效o埃【魏都赋风无o埃】及天井之摧凶【谓刘稹汉地理志上党郡有天井关今在山西泽州东南】不横寸草【汉终军传军无横草之功】徒以皇帝陛下非烟结彩【集作?见为成魏州表】露流光【诗零露】向明才及於凤楼布泽远沾於蛮徼【并见前】固合同成国庆共禀朝荣伏以当管近无丰年亦经小水海上有分屯之卒【新书南蛮传安南桃林人者居林西原七绾洞首领李由独主之岁岁戍边李琢之在安南也奏罢防冬兵六千人谓由独可当一队遏蛮之入】邕南有未返之师【新书地理志邕州朗宁郡属岭南道南蛮传大中时李琢为安南经略使苛墨自私以斗盐易一牛夷人不堪结南诏将段酋迁?安南都护府号白衣没命军南诏发朱弩臆谌千助守】歉冗食於居人【後汉刘瑜传冗食空宫】困裹粮於戎士【左传裹粮坐甲固敌是求】臣初叨问方切拊循【汉淮南王传拊循百姓】虽拾级升阶【礼记主人与客让登主人先登客从之拾级聚足连步以上】各思受宠而濡毫执简【左传南史氏执简以往】无以为资仰虑後期敢忘积惧伏见比者诸道有物力未足者圣恩洪贷【晋徐邈传邈言于帝曰会稽王奉上纯一宜加洪贷】许且权未叙h【晋刘聪传或有刖晒Τ级弗见叙h】窃缘往例【隋书观德王雄襄表曰臣实面墙敢缘往例】冒此上陈伏冀天慈曲垂矜许【晋书慕容翰传天慈曲愍梁邵陵王启伏愿天慈曲垂矜许】臣与将士等无任感激冒昧战越之至
为杨赞善奏请东都洒埽状【新书地理志东都隋置武德四年废贞观六年号洛阳宫显庆二年曰东都光宅元年曰神都神龙元年复曰东都天宝元年曰东京上元二年罢京肃宗元年复为东都】
右臣先臣赠太保某茔在河南县界【地理志河南府治河南县】臣自终丧纪【左传齐孝公卒有齐怨不废丧纪礼也】便参朝伦三年赞道於宫庭千里违离於坟墓窃惟令式合许芟除【旧书宪宗纪元和元年二月诏常参官寒食拜墓在畿南听假日往还他州府奏取进止】追远兴情敢希荣於陆煜【晋陆煜传苏峻平加卫将军以虢爵为公咸和中求归乡里拜坟墓因以卒】报恩未死宁自誓於羲之【晋王羲之传称病去郡於父母墓前自誓朝廷以其誓苦亦不复徵之】伏乞圣慈特从【一作允】丹恳
为闲H使奏判官韩励改名状【新书百官志圣历中置闲厩使以殿中丞监承恩遇者为之分领殿中太仆之事而专掌舆辇牛马自是宴游供奉殿中丞监皆不预闻】
右前件官名与再从叔故妫州参军自励向下一字同伏以韩自励顷因宦游殁於幽朔羁孤未返【谢庄月赋亲懿莫从羁孤递进】亲党莫知近始言归因之合族【礼记合族以食】虽为子之道则醺名於巳孤而诸父之【一作具】来固难俱讳於其侧【礼记卒哭乃讳大功小功不讳】伏请改名融谨h奏闻伏听敕旨
李义山文集笺注卷三

[book_title]卷四
钦定四库全书
李义山文集笺注卷四
监察御史徐树谷笺
山东提学佥事徐炯注
启
贺相国汝南公启【笺旧书宣宗纪大中三年三月已酉兵部侍郎判度支周墀本官平章事周墀传大中初汝南男食邑三百户】
某启日者庆属中兴【汉宣帝纪赞曰功光祖宗业垂後嗣可谓中兴侔德殷宗周宣矣】运推常武【诗序常武召穆公美宣王也有常德以立武事因以为戒然】仰窥金版【太公金匮武王曰请着金版】遐考瑶图【见为汝南公表】顺祖之孝思丹青曾闵【杨子炳若丹青晋羊佑传主上天纵至孝有曾闵之性笺史臣韩愈以顺宗居储位二十年天下受其赐】宪皇之功烈【一作武力】刀机彭韦【汉项籍传今人方为刀俎吾为鱼肉魏志文帝诏曰孙权如几上肉郑语史伯曰彭姓彭祖豕韦诸稽则商灭之矣注彭祖大彭也豕韦诸稽其後别封也大彭豕韦为商伯其後世失道殷复兴而灭之徐陵九锡文驱驭於韦彭除笺史臣蒋系曰宪宗果能翦削乱阶诛除t盗睿谋英断近古罕俦唐室中兴章武而已】圣上初九潜泉【泉读曰渊易乾初九潜龙勿用】登三佩契【见贺赦表】以后稷岐嶷为小慧【诗克岐克嶷以就口食】故人莫得知以汉皇云物为下祥【左传凡分至启闭必书云物汉高帝纪吕后曰季所居上常有云气】故神无所豫【笺旧书宣宗纪长庆三年封光王会昌六年三月一日武宗疾笃遗诏即帝位时年三十七帝幼时宫中以为不慧十余岁时遇重疾沈缀忽有光辉烛身蹶然而兴历太和会昌朝愈事韬晦平居游宴未尝有言文宗武宗幸十六宅宴集强诱其言以为戏剧谓之光叔】洎陟元后【书帝曰来禹汝终陟元后】洪惟长君【左传晋襄公卒灵公少晋人以难故欲立长君】固必降非常之人【汉武帝纪诏曰盖有非常之功必待非常之人】辅维新之政伏惟阁下昭回降彩【诗倬彼云汉昭回于天】沆瀣融精【楚辞远游曰餐六气而饮沆瀣注沆瀣夜半气也】往执灵Y【左传公卜使王黑以灵姑Y率吉请断三尺而用之注灵姑Y公旗也】正星辰之分野【周礼保章氏以星土辨九州之地所封封域皆有分星以观妖祥左传伯瑕对晋侯曰日月之会是谓辰周语伶州鸠曰岁之所在则我有周之分野也初学记周官天星皆有州国分野角亢氐兖州房心豫州尾箕幽州斗牵牛婺女扬州虚危青州营室东壁并州奎娄胃徐州昂毕冀州觜安我嬷荻井鬼雍州柳七星张三河翼轸荆州】今调镂鼎【吴都赋镂形於夏鼎王屮头陀寺碑既镂文於钟鼎】犹日月之得【一作行】天【易日月得天而能久照】昔轩后师臣【帝王世纪黄帝以风后天老五圣为三公其余知天规纪地典力牧常先封胡孔甲等或以为师或以为将後汉张衡传注春秋内事曰黄帝师於风后汉纪陈元疏曰师臣者帝宾臣者王】成【一作商】王畏相【书自成汤咸至於帝乙成王畏相传从汤至帝乙中间之王犹保成其王道畏敬辅相之臣不敢为非】殷奉伊尹则谓之元圣【书聿求元圣与之戮力】周事吕尚则命为太公【史记齐世家吕尚以渔钓干周西伯西伯出猎遇太公于渭之阳与语大悦曰自我先公太公曰当有圣人适周周以兴子真是邪吾太公望子久矣故号之曰太公望载与俱归立为师】此王者之所以尊贤杰而不以为疑也至於姬旦金g不与燕召同列【书王有疾弗豫二公曰我其为王穆卜周公曰未可以戚我先王公乃自以为功史乃册祝曰以旦代某之身乃纳册於金g之匮中王翼日乃瘳史记燕召公世家召公]与周同姓姓姬氏周武王灭纣封召公於北燕】仲尼麟史不令游夏措辞【史记鲁哀公十四年春狩於大野获麟孔子曰吾道不行矣乃因史记作春秋笔则笔削则削子夏之徒不能赞一辞】甘盘尊旧学之名【书台小子旧学於甘盘】夷吾居仲父之位【韩子齐桓公之时晋客至有司请礼桓公曰告仲父者三而优笑曰易哉为君一曰仲父二曰仲父】此又贤杰之所以自负其道而不以为让也上下交感人只协从是我后夷奸秉哲之辰【书在昔殷先哲王f畏天显小民经德秉哲】阁下宰物匡时之日【南史刘湛弱年便有宰物情常自比管乐晋文六王传齐王攸曰吾无匡时之用】清庙系心【一有矣字诗於穆清庙晋慕容@传系心京师】苍生延首【一有矣字书帝光天之下至於海隅苍生晋谢安传安石不出如苍生何曹植诔延首叹息】允也无间乐哉惟时某早奉辉光【易君子以刚健笃实辉光】常蒙咳唾【庄子孔子游乎缁帷之林有渔父者下船而来孔子曰幸闻咳唾之音】牛心致誉【语林王右军年十一周异之时~重牛心灸坐客来未啖先割啖右军乃知名】麈尾交谈【世说补何次道往丞相许丞相以麈尾指坐呼何共坐曰来来此是君坐】而契N十年【诗死生契N】流离万里【诗流离之子】扶风歌则刘琨抱【一作跪非】膝【刘琨扶风歌抱膝独摧藏】白头吟则鲍昭抚膺【鲍昭白头吟古来共如此非君独抚膺】重至门闱【班固答宾戏皆及时君之门闱】空余皮骨【杜甫诗三年奔走空皮骨信有人间行路难】方从初服【见为柳州表】无补大钧【汉贾谊传大钧播物】穿履敝衣正同北郭【北当作东史记东郭先生衣弊履不完行雪中履有上无下足尽践地】槁项黄馘乃【一作仍】类曹商【庄子宋人有曹商者为宋王使秦反於宋见庄子曰槁项黄馘者商之所短也】未知伏谒之期【汉张耳传李良道逢赵王姊从百余骑良望见以为王伏谒道旁】徒切太平之贺【汉食货志余三年食进业曰登再登曰平三登曰泰平】下情无任拚舞踊跃之至谨启
谢座主魏相公启【原注为弟作　笺旧书宣宗纪大中三年四月魏扶同中书门下平章事六月卒新书世系表扶字相之本传弟羲叟亦以进士及第累为宾佐】
羲叟启伏奉前月二十八日敕旨授秘书省校书郎知宗正表疏续奉今月五日敕改换【一作授】河南府参军依前充职者小宗伯之取士【周礼春官小宗伯中大夫二人】早辱搜扬【桓温荐谯秀表访诸故老搜扬潜逸】大中正之荐贤【魏志延康元年尚书陈t以为天朝选用不尽人才乃立九品官人之法州郡皆置中正以定其选择州郡之贤有识G者为之区别人物第其高下】又蒙抽擢未淹旬日【并见前】再授班资任重本枝【诗本枝百世】职齐载笔【礼记史载笔】方殊王逸惟注【一有於字】楚辞【後汉文苑传王逸字叔师顺帝时为侍中着楚辞章句】有异郝隆但攻【一有於字】蛮语【世说郝隆为桓公南蛮参军作诗一句云陬隅跃清池蛮名鱼为陬隅公问何为作蛮语隆曰千里投公始得蛮府参军那得不作蛮语】此皆相公事均卵翼【左传子西曰胜如卵予翼而长之】势作风云【潘岳诔跨腾风云】特於汩没之中【杜甫诗世儒多汨没】俯借扶摇之便【见为安平公表】孔龟坑∥匆殪冻甓鳌究子浔鸫愉字敬康初辟中宗参军讨华轶有功封余不亭侯愉少时尝得一龟放於余不溪中龟中路左顾者数过及後铸印而龟左顾更铸犹如此印师以闻愉悟取佩焉】杨雀衔环徒闻於报惠【吴均续齐谐记杨宝年九岁至华见一黄雀为蝼蚁所困宝取置巾箱中惟食黄花百余日羽毛成乃飞去夜梦黄衣童子拜曰我西王母使者实感成济以白环四枚与宝令君子孙洁白位登三事当如此环】感忭之至罔知所裁谨启
谢宗卿启【原注为弟作】
羲叟启伏奉【一作蒙】奏署知表疏官伏奉前月二十八日敕旨授秘书省校书郎续奉今月五日敕改授河南府参军者某少实艰屯【晋杜夷传高操之士有此艰屯】长无才术【集作运】徒以与周同姓从鲁诸儒【汉叔孙通传臣愿徵鲁诸生与臣弟子共起朝仪同姓见前】托阮籍之竹林【晋书阮籍嵇康山涛向秀刘伶王戎阮咸共为竹林之游】攀郄诜之桂树【晋书郄诜对武帝曰臣举贤良对策为天下第一犹桂林之一枝若荆山之片玉】曲蒙题目【晋书山涛在典选甄拔人物各有题目时称山公启事】猥被荐闻惟我大朝【王粲诗昼日处大朝】克崇宗u【左传原繁对曰先君桓公命我先人典司宗u】叙文昭武穆之位【左传富辰曰管蔡J霍鲁卫毛聃郜雍曹膝毕原丰郇文之昭也晋应韩武之昭也】敦绍尧缵禹之亲【书缵禹旧服班彪王命论唐据火德而汉绍之】岂以斯文失於能者况一蒙旌h【华歆表文皇帝旌h先贤】再忝恩荣班资将於郄超【晋郗超传超字嘉宾桓温辟为征西大将军掾温迁大司马又转为参军府中语曰髯参军短主簿能令公喜能令公怒超髯王短故也】职业几u於孙楚【晋孙楚传楚字子荆爽迈不t缺乡曲之誉年四十余始参镇东军事】感结所至死生以之【左传苟利社稷死生以之】即以今月某日发赴所职登门在近【见为濮阳公状】缩地是思【白帖费长房能缩地千里聚在目前】惟动肺肝恨无毛羽【即不能奋飞之意】伏惟特赐恩谨启
为同州张评事【潜】谢辟并聘钱启二首【旧书地理志同州上辅隋冯翊郡在京师东北二百二十五里同州防御长春宫使同州刺使领之】
潜启伏奉荣示伏蒙猥赐奏署今月某日敕旨授官承命恐惶【一作惧】不知所措某文乖绮绣【陆机文赋藻思绮合清丽芊眠烂若缛绣凄若繁弦初学记范子计然曰今富者绮绣罗纨素绨杲酢垦Х缣缃【後汉宦者传自古书契多编以竹简其用缣帛者谓之为纸北堂书钞晋中兴书曰傅玄盛书有青缣说文缃帛浅黄色也萧统文选序飞文染翰则卷盈乎缃帙】负米东郊【家语子路曰昔者由也为亲百里负米】止勤色养【荀氏家训荀色养AA以孝闻】献书北阙【汉高帝纪萧何治未央宫立东阙北阙师古曰未央殿虽南向而上书奏事谒见之徒皆诣北阙公车司马亦在北焉】未奉明恩抚京洛之尘素衣穿穴【陆机诗京洛多风尘素衣化为缁】访江湖之路白徘?【潘岳秋兴赋序余春秋三十有三始见二毛又以太尉掾兼虎贲中郎将寓直於散骑之省高阁重云譬犹池鱼笼鸟有江湖山薮之思】大夫荣自山阳【汉地理志河内郡有山阳县】来临沙苑【水经注洛水东迳沙阜北俗名沙苑元和郡县志沙苑在同州冯州县南十二里其处宜六畜置沙苑监】固以室盈东箭门咽南金【诗大赂南金晋薛兼传兼丹阳人清素有器宇少与同郡纪瞻广陵闵鸿吴郡顾荣会稽贺循齐名号为五隽初入洛司空见而奇之曰皆南金也顾\虞潭传\吴郡人潭会稽人赞曰顾实南金虞惟东箭】岂谓搜扬乃加孱眇府称莲沼【南史王俭用庾杲之为卫将军长史萧矣爰笫樵烩拙靶蟹壕v水依芙蓉何其丽也时以俭府为莲花池】惭无倚马之能【见代彭阳公表】地号云门【贾耽十道志会稽云门有大鼓声闻百里孙恩斫破有双鹤飞出遂不鸣後以王献之宅五色云见改为五云门宋之问诗云门曾化鹤】窃有化龙之势【辛氏三秦记河津一名龙门去长安九百里水悬~龟鱼之属莫能上江海大鱼薄集龙门下上则化为龙矣不得上曝鳃水次也】便居帷幄【汉书高祖曰运筹帷幄之中决胜千里之外吾不如子房】遽别蓬蒿【三辅决h张仲蔚扶风人隐身不仕所居蓬蒿没人】袁生有望於樵苏【应璩与曹长思书幸有袁生时步玉趾樵苏不?淆谈而已】楚子永辞於篮缕【左传若敖`冒筚路篮缕以启山林】刻诸肌骨知所依归【书我先王亦永有依归】伏惟特赐G察谨启
二
潜启钱若干伏蒙仁恩赐备行李重非半两【汉书食货志秦并天下铜钱质如周钱文曰半两重如其文武帝纪建元五年罢三铢行半两钱】轻异五铢【汉食货志武帝时有司言三铢钱轻轻钱易作奸诈乃更请郡国铸五铢钱周郭其质令不可得摩取`】子母相权【周语景王将铸大钱单穆公曰古者天灾降戾於是乎量资币权轻重以振救民民患轻则为之作重币以行之於是乎有母权子而行若不堪重则多作轻以行之亦不废重於是乎有子权母而行】饥寒顿解【後汉书冯异传光武谓诸将曰昨得公孙豆粥饥寒俱解西京杂记苦饥寒逐弹丸】细看铜郭【汉书武帝时民间铸钱多轻公卿请令京师铸官赤仄注赤铜为其郭也】徐忆牙筹【王隐晋书王戎好治生园田周烫煜挛体二人常以象牙筹昼夜算计家资】虽云【一作虞】神有鲁褒【晋鲁褒传钱神论曰大哉钱之为体字曰孔方失之则贫弱得之则富昌】便恐癖如和峤【语林杜预道王武子有马癖和长舆有钱癖已有左传癖】办装无阙【汉刘安传特赐办装钱】通刺有期【世说祢正平自荆州北游许都书一刺怀之漫灭而无所适】感戴之诚【吴朱桓传除余姚长士民感戴之】不知所喻谨启
为山南薛从事【杰逊】谢辟启【笺案山南有东道西道东道理襄州西道理梁州表云从事梓潼经涂天汉初筵末席披雾G天盖西道也新书方镇表建中元年升山南西道观察使为节度使兴元元年兼兴元尹增领果阆二州宰相世系表薛保逊字逊之司农卿旧书薛廷老迁给事中开成三年卒子保逊登进士第位亦至给事中杰当作保无疑摭言载薛保逊好为巨编号金刚杵阍媪以易脂烛尝得倍价其人亦非俊物】
杰逊启今月某日伏蒙辟奏节度掌书记敕下徒有长裾【邹阳上吴王书饰固陋之心则何王之门不可曳长裾乎】曾无彩笔【南史江淹常梦一丈夫自称郭璞谓淹曰我有笔在卿处多年可见还淹乃探怀中得五色笔一以授之尔後为诗~无妙句】初疑误听久乃知归感激惭惶不知所喻某受天和气而鲜雄才【後汉仲长统传统谓高干曰君有雄志而无雄才】幸承旧族之华遂窃名场之价【南史张敷传於是名价日重】顷者湮沦孤贱【黄香疏江淮孤贱】绵隔音尘【谢庄月赋美人迈兮音尘阙隔千里兮共明月】其後从事梓潼【元和郡县志梓州射洪县有梓潼水与涪江合流】经涂天汉【尔雅注箕斗之间天汉之津梁汉萧何传项羽立沛公为汉王何曰天汉其称甚美】初筵末席【诗宾之初筵礼记乡饮酒义曰於末席言是席之正非专为饮食也为行礼也】披雾G天【王隐晋书乐广为尚书郎尚书令卫见而奇之曰此人人之水镜见之莹然若披云雾而G青天也徐干中论文王略於渭水遇太公钓召而与之言载之而归文王之识也灼然若驱云而见白日霍然如开雾而G青天野客丛书今用披雾G青天事多指乐广梁孝元诗还思逢乐广能令云雾褰骆宾王诗情披乐广天是也不知此语巳先见徐干中论晋人盖引此语以赞美乐广耳】自尔以来怀恩莫极郑玄之腰腹若挂丹青【後汉书郑玄身长八尺饮酒一斛秀眉明目容仪温伟】崔琰之须眉常存梦寐【魏志崔琰声资高畅眉目E朗须长四尺甚有威重朝士瞻望太祖亦敬重焉庾信碑差有崔琰之须眉非无郑玄之腰带】方思捧持杖屦【礼记侍坐於君子君子欠伸撰杖屦】列生徒【後汉书马融为世通儒教养诸生常坐高堂施绦纱帐前授生徒後列女乐弟子以次相传鲜有入其室者】岂望便上仙舟【後汉书郭泰字林宗游於洛阳始见河南尹李膺膺大奇之由是名震京师後归乡里衣冠诸儒送至河上车数千辆林宗惟与李膺同舟而济\宾望之以为神仙】遽尘莲府【见为同州启】尚书士林圭臬【陈琳檄文士林愤痛陆石阙铭陈圭置臬善曰周礼土圭之法测土深正日影以求地中又匠人建国求地中置以悬视其影】翰苑龟龙【扬雄解嘲执i蜒而笑龟龙】方殿大藩【诗殿天子之邦】将求记室是才子悬心之地【晋凉武昭王传表曰四海悬心象魏】词人效命之秋【後汉袁绍传上书曰此诚愚臣效命之一验也】岂伊E芜【谢I诗邑里向E芜】堪此选擢【汉师丹传尚书郭咸钦幸得以儒官选擢】思曾之供养【礼记曾子曰参直养者也安能为孝乎後汉清河王庆传　庆垂涕曰生虽不获供养得终奉祭祀私愿足矣】念陈阮之才华【魏志太祖并以陈琳阮r为司空军谋祭酒管记室军国书檄多琳r所作也】自公及私终荣且忝伏以家室忧繁初解山川跋涉未任【左传文公躬擐甲胄跋履山川诗大夫跋涉】须至季秋方离上国【左传巫臣始通吴於上国】抚躬泣下尚遥郭隗之门【战国策燕昭王将欲报往见郭隗对曰王诚博选国中之贤者而朝其门下天下之士必趋於燕矣今王诚欲致士先从隗始】闭目梦游巳入孔融之座【张[汉记孔融拜大中大夫每叹曰座上客常满尊中酒不空吾无忧矣】下情无任攀恋铭镂之至
为川东崔从事【福】谢辟并聘钱启二首【旧书地理志剑南东川节度使治梓州管梓绵剑普荣遂合渝泸等州新书世系表崔福字昌远员外郎】
福启伏奉公牒伏蒙辟署观察巡官某早辱梯媒获沾科第吴公之荐贾谊未塞前叨【汉贾谊传河南守吴公闻其秀材召置门下文帝闻河南守吴公治平为天下第一徵以为廷尉廷尉乃言谊年少颇通诸家之书文帝召以为博士南史王微传微叹曰我兄无事而屏废我何得而叨忝u分齐高帝诸子传曰上蕃首僚於兹再忝河南雌伏自此重叨】窦融之举班彪仍当後忝【後汉班彪传彪避地河西大将军窦融以为从事深敬待之接以师友之道及融徵还京师光武问曰所上章奏谁与参之融对曰皆从事班彪所为因召入见举司隶茂才拜徐令】仰观莲幕俯度桂科卵翼不自【一有於字】他门【并见前】顶踵实非【一有其字】已物【见孟子】但V灰粉【南史茹法亮传灰尽粉灭匪朝伊夕】远逐旌P虽有命以酬实无言可谢伏惟俯赐G谅
二
福启钱若干伏蒙赐备行李窃以白马从军【魏看壳子牍厮Ы徽匠３税茁砭中谓之白马将军皆惮之】青凫受聘【搜神记南方有虫名曰青凫以母涂钱以子涂贯用钱货市旋则自还】磨文难灭【魏志文帝梦磨钱文欲令灭而更明周宣占之曰此陛下家事】枝贯知多【枝当作校史记平准书京师之钱累百钜万贯朽而不可校】陆贾方验於火花【西京杂记陆贾对樊哙曰目p得酒食灯花得钱财】郭况莫矜於金穴【後汉书郭况为大鸿胪帝数幸其第赏赐甚多京师号况家为金穴】感戴之至不任下情谨启
为河东公谢相国京兆公启二首【笺旧书柳公绰传公绰字起之京兆华原人子仲郢字谕蒙元和十三年进士擢第咸通初以兵部尚书加金紫光禄大夫河东男食邑三百户俄出为兴元尹山南西道节度使杜辟其子正在此时故曰谬接藩维久依绳墨杜传京兆万年人大中初出镇西川俄复入相】
某启今月某日得当道万安驿状报伏承遣兵马使陈朗V币帛鞍马辟召小男者未敢寻盟【左传诸侯讨贰则有寻盟】遽兹闻喜【汉武帝纪将幸缑氏至左邑桐乡闻南越破以为闻喜县】遐瞻阍闼恨乏羽毛伏以自有缙绅【汉书缙绅先生之徒】谁无交结【吴孙皈传善於交结】朋交不全素诺在古殊多父子同受深知当今罕【一作未】见岂期令德图於所难男曾未成人【笺旧书仲郢三子璧u字镇方大中五年登进士第累辟使府寻卒】才沾下第辨仲谋之菽麦虽则有余【吴志孙权字仲谋陈琳檄吴文孙权小子未辨菽麦善曰左传周子有兄而无慧不能辨菽麦】况安石之芝兰窃将不可【晋谢安传安谓兄子玄曰子弟亦何豫人事而欲使其佳玄曰譬如芝兰玉树欲使其生於庭阶耳】忽依大府【汉郅都传旁十余郡畏都如大府】便英僚【任P表英俊下僚不可限以位貌】东吴之蹩肿源耸肌咀笏嘉舛几扯吴王孙t然而跎圃怀人谓相笑为酢课髟爸未知如何【曹植公诗清夜游西园飞盖相追随】此皆相公以某谬接藩维【谓兴元与剑南接壤】久依绳墨克降由衷之信【左传信不由中质无益也】将酬事大之心不然则安得拔【一作收】童子於舞雩【见论语】礼诸生於白社【晋书董京与陇西计吏俱至洛阳逍遥吟咏常宿白社中】身枝双庆【礼记身也者亲之枝也】城府知归【後汉逸民传公者南郡襄阳人也居岘山之南未尝入城府】感激恩光丁宁教诫永言铭镂尚昧端倪【庄子反覆终始不知端倪】伏候简书来至敝邑则专请张觌评事奉启状申陈慕义无穷【邹阳上梁王书行合於志而慕义无穷也】措辞莫尽攀附惶战【集作戢】不能究陈谨启
二
某启伏奉荣示伏蒙辟署某第二子前乡贡进士充摄剑南西川安抚巡官并赐公牒举者某去月得杨侍御【一作郎】书题微传风旨【汉严助传令助谕意风旨於南越】初如吉梦【周礼春官占梦季冬聘王梦献吉梦於王王拜而受之】终谓戏谈【诗不敢戏谈】非不寻思【傅亮表臣伏寻思】莫得端绪【汉宣元六王传既开端绪愿卒成之】今乃竟询仲胤果降嘉招【潘岳诗弱冠`嘉招】伸纸发缄【吴质答东阿王书发函伸纸是何文采之巨丽而慰喻之绸缪乎】悸魂流汗【汉书田延年传霍光举手抚心曰使我至今病悸师古曰悸心动也杨敞传敞惊惧不知所言汗出洽背】何者某顷居班列【蜀费诗传论其班列】巳奉陶甄口里雌黄【刘峻广~交论雌黄出其唇吻晋阳秋王衍能言於意有不安者辄更易之号口中雌黄】屡加雕焕【谢惠连诗丹青屡雕焕】r中云梦【相如子虚赋吞若云梦者八九於其r中曾不O芥】过沐涵濡掀之以顺风【荀子吾尝顺风而呼声非加疾而闻者彰君子生非异也善假於物也】暖之以爱日【左传贾季曰赵衰冬日之日也赵盾夏日之日也注冬日可爱夏日可畏】兹辰议报不在他门昨叨列土田【左传分之土田倍敦】谬分旗盖【吴志陈纪曰旧记黄旗紫盖运在东南】适当东道【见为荥阳公状】获事西邻【易东邻杀牛不如西邻之^祭】岂望信在言前荣流意外坤维接畛【张协诗大火流坤维】何酬上相之知【晋宣五王传占曰不利上相】坎卦成名遂报中男之喜【易坎再索而得男故谓之中男】且渠誉乖郄桂名谢兰【并见前】未学周南召南才得一科一第纵解问绢【晋阳秋胡质为荆州子威自荆州往省问之质赐威绢一疋威跪曰大人清高於何得此质曰是我俸禄之余故以为汝粮耳威受而去】不能负薪【礼记问庶人之子幼曰未能负薪也】将何以与先生并行从大夫之後【见论语】仰承帷幄伫杂簪缨【徐陵为贞阳侯书朝服簪缨】况襟带禺同【李尤函谷山铭函谷险要襟带咽喉汉地理志越Q郡青蛉县禺同山有金马碧鸡】咽喉巴濮【左传巴濮楚邓吾南土也】求於安抚【隋卫立传诏立安抚关中】必也机谋深虑异时莫副虚伫然窃寻史传所载语父子之间虽石苞独异石崇【晋石崇传父苞临终分财物与诸子独不与崇其母以为言苞曰此儿虽小後自能得】而山涛不知山简【晋山简传简性温雅有父风年二十余涛不之知也简叹曰吾年几三十而不为家公所知】亦岂敢【一作安】保其孱陋遽遣退藏【易退藏於密】但当授以一经【汉韦贤传遗子黄金满k不如教子一经】训之大杖【帝王世纪舜能和谐大杖则避小杖则受】庶将寡过以谢明恩染翰衔情【谢惠连诗朋来当染翰】封写抱小人多事拜台席以犹h童子何知【左传范文子曰国之存亡天也童子何知焉】上宾阶而在即瞻望阍闼死生以之伏惟深赐G信谨启
为柳谢京兆公启三首
某散兵马使陈朗至伏奉荣示兼奉公牒伏蒙召署摄成都府参军充安抚巡官者师襄鼓缶【论语击磬襄家语孔子学琴於师襄子襄子曰吾虽击磬为官然能於琴易不鼓缶而歌】或近D人【书D人丧德】和氏搜珉【韩子楚人卞和得玉璞於荆山献厉王王使玉人相之曰石也刖右足及武王即位献之刖左足文王即位和乃抱其璞而哭於荆山王使玉人治之得宝玉名曰和氏之璧】能无惊物【笺师襄和氏以比杜言师襄善磬乃降而击缶和氏辨玉乃混取珉石喻辟巳非其人也淮南子云穷乡之社扣瓮鼓缶自以为乐试为之击建撞巨钟始知瓮缶之足羞也珉石之美者似玉而非记曰君子贵玉而贱珉】跪受高命莫知所裁某藏豹不坚【刘向列女传陶答子妻曰妾闻南山有玄豹雾雨七日不下食者何也欲以泽其衣毛而成其文章故藏以远害】雕龙未巧【史记谈天衍雕龙]】徒承庭训【北史皇甫绩传绩叹曰我无庭训养於外氏】遂人曹比卫家之一儿【世说卫洗马天韵标令论者以为出王眉子平子武子之右时人为之语曰诸王三子不如卫家一儿】天悬鹏`【庄子鹏背若泰山翼若垂天之云斥`笑之曰我O翔蓬蒿之间此小大之辨也】望邺中之七子【文选谢灵运有拟魏太子邺中集诗八首魏文帝典论今之文人鲁国孔融广陵陈琳山阳王粲北海徐干陈留阮r汝南应东平刘桢斯七子者於学无所遗於辞无所假】风逸马牛【左传齐侯伐楚楚子使与师言君处北海寡人处南海惟是风马牛不相及也注牛马风逸盖末界之微事】已忝决科【扬雄法言或人哑尔笑曰须以发策决科】敢思筮仕【见代仆射表】伏惟相公以仁义礼智信为基构用温良恭俭让为藩维尧时则业贯夔龙殷代则道符尹说入秉文教【书三百里揆文教二百里奋武卫】出曜兵权【晋儒林传论曰当涂草创深务兵权】挥神锋而剑合阳【吴越春秋干将造剑二枚阳曰干将而作龟文曰莫邪而漫理】述雅诰而笔开造化【李贺诗笔补造化天无功】况天有井络【河图括地象岷山之精上为井络帝以建昌神以会福】地称坤维【见为河东公启】控三巴百濮之雄【常璩华阳国志献帝初平元年征东中郎将赵e建议分巴为三郡e欲得巴旧名故白益州牧刘璋以垫江以上为巴郡江南羲为太守治安汉以江州至临江为永宁郡朐忍至鱼复为固陵郡建安六年鱼复蹇胤白璋争巴名璋乃改永宁为巴郡以固陵为巴东郡徙羲为巴西太守是为三巴左思蜀都赋於东则左绵巴中百濮所充刘逵曰濮夷也传云麇人率百濮今巴中七姓有濮也】带南诏西山之险【新书南蛮传夷语王为诏其先渠帅有六自号六诏曰蒙`诏越析诏浪穹诏诏施浪诏蒙舍诏兵将不能相君蜀诸葛亮讨定之蒙舍诏在诸部南故称南诏高适传西山三城列戍民疲於役适上书论之案西山即雪山又名雪岭在成都西正控吐蕃】人称奥府【焦氏易林江河淮海天之奥府】帝谓殊藩【晋四夷传论曰高节不t亦殊藩之秀也】固巳【一作以】广集英豪用资参佐【晋王浚传参佐皆内叙】玳簪珠履【史记春申君传赵使欲夸楚为玳瑁簪春申君客皆蹑珠履以见赵使】v水红莲【见为同州启】成籍籍於淮山【汉书刘屈哟上怒曰事籍籍如此何谓秘也王逸楚辞序汉淮南王安好士八公之徒分造诗赋或称大山小山】致憧憧於燕路【易憧憧往来朋从尔思庾信碑乐毅羁旅犹思燕路】若某者徒将慕蔺【汉司马相如传少时名犬子既学慕蔺相如之为人也更名相如】何足望回【见论语】又安敢【一作可】拂其尘埃【汉王吉传朝则冒雾露昼则披尘r】加以冠履【汉匡衡传衡免冠徒跣待罪天子使谒者诏衡冠履】伏思相公直以大人顷居班列获奉恩私【後汉冯异传上书曰充备行伍过蒙恩私】罗照乘於骊渊【史记梁惠王谓齐宣王曰寡人有径寸之珠照车前後各十二乘者十枚庄子河上有家贫穷者其子没渊得千金之珠其父曰夫珠必在骊龙颔下子得之必遭其睡也】觊归昌於凤穴【韩诗外传凤举曰上翔集鸣曰归昌张协七命采奇律於归昌山海经丹穴之山有鸟名曰凤凰】未见其可处之不疑曾不见木朽石顽【见论语韩愈诗我心安得如石顽】雕镌莫就【魏都赋木无雕锼史记龟策传石拌?传卖於市】榆瞑豆重【嵇康养生论豆令人重榆令人瞑】性分难移古人所以有以荣为忧【晋羊祜传让表曰夙夜战栗以荣为忧】受恩如敌【按左传臾骈曰前志有之曰敌惠敌怨不有後嗣注敌犹对也语盖本此】斯言之作也有焉今月六日辰时辄奉辟书具闻晨省【礼记凡为人子之礼冬温而夏趸瓒ǘ晨省】仰承严旨【南史袁昂传循复严旨若临万　勘愣ㄐ衅诙又内奋弟兄外诱交友傅翼类虎【汲冢周书无虎传翼将飞入宫择人而食】生角如麟【汉郊祀志郊雍获一角兽若然有司曰陛下肃祗郊祀上帝报享锡一角兽盖麟云】事诚实於显荣势莫知其报效但须旬日方拜旌旄当洗心为斋【庄子仲尼曰唯道集虚虚者心斋也】延颈以望【荀子小人莫不延颈举踵】持千寻之建木【吕氏春秋北人之南建木之下日中无影盖天地之中也】想像姿【宋玉神女赋姿伟能】周万顷之澄波【後汉黄宪传宪字叔度郭林宗曰叔度汪汪若千顷波澄之不清淆之不浊不可量也】比量旷度【夏侯湛东方朔画赞远心旷度】戴恩揣已投【一作授】命依仁【後汉臧洪传书曰臧洪投命於君亲论语依於仁集解依倚也仁者功施於人故可依】神之听之【语见诗】百生如一谨启
二
某启伏蒙荣示赐及前件衣服段及束绢等谨依处分捧受讫伏以大人自处通班【徐陵让表洪私过误以通班】弥修俭德田园惟恐芜没【陶潜归去来辞归去来兮田园将芜胡不归】子弟不免饥寒【南史萧惠基传子洽位南徐州中从事清身率职馈遗一无所受妻子不免饥寒】去岁【一作春】成名【易善不积不足以成名】首春【一作秋】归觐【笺大中五年登进士第此云去岁成名首春归觐则西川之辟乃六年事也】虽才非张载未X剑阁之铭【晋书张载字孟阳父收蜀郡太守载博学有文章太康初至蜀省父经剑阁着铭以作诫益州刺史张敏见而奇之乃表上其文武帝遣镌之於剑阁山焉明一统志大剑山在保府剑州北二十五里峭壁中断两崖相羧缑胖辟如剑之植故又名剑门山】而志慕胡威敢问荆州之绢【见为河东公启】岂意【一作谓】相公复以简书召署筐篚加恩古者赎百里奚才持五l【见为荥阳公状】诮程不识犹惜一钱【汉灌夫传平生毁程不识不直一钱】况某碌碌无奇【史记平原君传毛遂招十九人曰公相与歃此血於堂下公等碌碌所谓因人成事者也】容容【一作庸庸】自守【後汉左雄传容容多厚福】敢邀厚币【汉曹参传闻胶西有盖公善治黄老言使人厚币请之】来自雄藩品目难名珍o可玩【魏志常道乡公诏曰方宝o珍欢以效意】仰李膺之德尚未登门【见为濮阳公状】读戴圣之书【一作经】已惊润屋【汉儒林传后苍说礼数万言号曰后氏曲台记授梁戴德戴圣庆普由是礼有大小戴庆氏之学隋经籍志戴德删繁重合为八十五篇戴圣又删为四十六篇礼记大学曰富润屋】下情无任戴荷悚惧之至谨启
三
某启伏奉荣示令将前件马及行官延接者某将仕大藩苦无远道得蒙恩礼曲赐优崇【北史袁充传赏赐优崇侪辈莫之比】扶以武夫济之良马经过燕馆【谓碣石宫见为濮阳公状】将耀於鸣驺【孔稚圭北山移文鸣驺入谷注言徵车也】梦寐梁园【西京杂记梁孝王好宫室苑囿之乐筑兔园园有雁池池间有鹤洲I渚谢惠连雪赋梁王不悦游於兔园乃置旨酒命宾友召诸生延枚叟相如末至居客之右】只思於飞控【控与通马勒也鲍昭拟古诗飞越平陆】感佩之至不任下情谨启
献河东公启二首【笺旧书文苑传商隐为徐州掌书记府罢入朝复以文章干令狐T乃补太学博士会河南尹柳仲郢镇东蜀辟为节度判官检校工部郎中大中末仲郢坐专杀左迁商隐废罢还郑州未几病卒】
商隐启伏奉手笔猥赐奏署某少而孱懦【一作茧】长则艰屯有志为文无时【一作资】就学虽杂赋八首或庶於马迁【汉艺文志司马迁赋八篇】而读书五车远惭於惠子【见为安平公状】契N湖岭凄凉路岐【湖谓洞庭岭谓五岭也商隐佐郑亚幕於桂州及亚坐李德裕党贬循州刺史商隐仍随亚在岭表故云】罕遇心知【李陵答苏武书人之相知贵相知心】多逢皮相【论衡延陵季子出游路有遗金呼薪者曰取彼地金来薪者曰子皮相之士也】昔鲁人以仲尼为佞【见论语】淮以韩信为怯【汉韩信传\辱信曰能死刺我不能出跨下信俯出跨下一市皆笑信以为怯】圣哲且犹如此寻常安能免乎【一作矣】是以艮背却行【易艮其背不获其身行其庭不见其人】冰心自处【鲍昭乐府清如玉壶冰王昌龄诗一片冰心在玉壶】罗含兰菊【晋罗含传含致仕还家晖ズ隼季沾陨以为德行之感】仲蔚蓬蒿【见为州同启】见芳艹则怨王孙之不归【集作游刘安招隐士王孙游兮不归春艹生兮萋萋】抚高松则叹大夫之虚位【汉官仪秦始皇上封泰山风雨暴至休於松下因封其树为五大夫汉书注五大夫秦第九爵名】不可终否【易物不可以终否】属於高明伏惟尚书春日同和【见前状】秋霜共烈【孙楚书志厉秋霜】叔子则九代清德【晋羊佑传佑字叔子奉山南城人世吏二千石至佑九世并以清德闻】稚春则七叶素儒【晋书汜毓传毓字稚春济北卢人也奕世素儒敦睦九族客居青州逮毓七世时人号其家儿无常父衣无常主　笺旧书柳公绰理家甚严子弟克禀家训言家法者世称柳氏仲郢有父风动修礼法牛僧儒叹曰非积习名教安能及此】君子立言永为周礼【左传韩宣子观书於太史氏见易象与鲁春秋曰周礼尽在鲁矣】正人得位长作岁星【汉东方朔传正谏似直东方朔别传朔尝言能知朔者惟太王公耳朔卒後武帝召太王公问之曰尔知东方朔乎曰不知公何所能曰颇善星历帝问诸星具在否曰具在独不见岁星十八年今复见尔帝叹曰东方朔在朕旁十八年而不知是岁星哉惨然不乐】今者初涉将坛始敷宾席射洪【一作江】奥壤潼水名都【新书地理志剑南道梓州梓潼郡治射洪县案东川节度治梓州兼领刺史明一统志梓潼水在潼川州盐亭县南源出剑州平县窦图山流经州入县界下白马河入涪江旧书地理志缕滩东六里有射江语讹为洪】俗擅繁华【西都赋窈窕繁华】地多材隽【晋慕容@传以文章才隽任居枢要】指巴西则民皆谯秀【桓温荐谯元彦表巴西谯秀植操贞固抱德肥q杜门~迹不面伪庭善曰孙盛晋阳秋云谯秀字元彦巴西人谯周孙性清静不交於俗李雄盗蜀安车徵秀秀不应躬耕山薮】访临o则客有相如【汉书司马相如素与临o令王吉相善吉曰长卿久宦游不遂而困来过我於是相如往舍都亭临o令缪为恭敬富人卓王孙程郑乃相谓曰令有贵客为具召之并召令】举o缴以下冥鸿【列子蒲且子之弋弱弓o缴乘风振之连双I於青云之际史记楚世家云楚人有好以弱弓微缴加归雁之上者冥鸿见前表】执定镜而求西子【刘勰新论镜形如杯以照西施镜纵则面长镜横则面广非西施貌易所照变也】惟所指命便为丹青若某者又安可炫露短才【陆机豪士赋运短才而易圣哲所难】叨尘记室盐车E段徒逢伯乐而鸣【战国策骥服盐车而上大行负辕不能上伯乐遭之下车攀而哭之於是仰而鸣欣伯乐之知巳也後汉马援传乘下泽车御E段马注E犹缓也言形段迟缓也】土鼓迂E恐致文侯之卧【礼记礼运曰礼之初蒉桴而土鼓乐记魏文侯曰吾端冕而听古乐则惟恐卧】承命知忝抚怀自惊终无喻蜀之能【集作心非汉司马相如传唐蒙使略通夜郎k中发巴蜀吏卒千人郡又多为发转漕万余人用军兴法诛其渠率上闻之遣相如责唐蒙等因喻告巴蜀民以非上意】但誓依刘之愿【见为盐州状】未获谒谢下情无任感激攀恋之至谨启
二
某启伏蒙示及赐钱三十五万以备行李谨依荣示捧领讫伏以古来良材必有礼币一束刍皆堪贶美【诗生刍一束其人如玉】五l皮未曰轻V【见为荥阳公状】况某迹忝诸生名非前哲【左传赖前哲以免也】尚遥玉帐【抱朴子兵在太乙玉帐之中不可攻也汉艺文志兵家有玉帐经一卷】巳赉金钱访蜀郡之卜人悬之莫竭【汉王贡两龚传蜀有严君平卜筮於成都市裁日数人得百钱足以自养则闭肆下帘而授老子】遇河间之姹女数且难穷【见为安平公状】未草檄以愈风【见为濮阳公表】不执鞭而获富【见论语】敢将润屋且以腾?【并见前】戴荷之诚寄喻无地上尚书范阳公启三首【笺旧书卢简辞范阳人弟弘正大中三年检校户部尚书出为徐州刺史武宁军节度使徐泗濠观察等使本传弘正镇徐州又从为掌书记】
某启仰蒙仁恩俯赐手笔将虚右席以召下材【汉儒林传其不事学若下材及不能通一艺辄罢之】承命恐惧【一作惶】不知所措某幸承旧族蚤预儒林邺下词人夙蒙推\洛阳才子滥被交游【潘岳西征赋贾生洛阳之才子】而时亨命屯道泰身否成名u於一纪旅宦过於十年【笺开成二年丁已商隐登进士第至大中三年已巳应徐州辟凡十三岁】恩旧雕零路岐凄怆【阮籍诗凄怆伤我心】荐祢衡之表空出人间【孔融荐祢衡表使衡立朝必有可观】嘲扬子之书仅盈天下【扬雄解嘲序人有嘲雄以玄之尚白而雄解之号曰解嘲】去年远从桂海【谓桂州江淹杂体诗文轸薄桂海】来返玉京【灵宝本元经自玄都玉京以下有三十六天云笈七R三洞经曰玄都上有九曲梅锾ㄇ矸坑袷掖於九天之上玉京之阳李白诗手把芙蓉朝玉京储光羲诗余亦O翔归玉京】无文通半顷之田【江淹与交友论隐书望在五亩之宅半顷之田鸟赴檐上水匝阶下梁书淹字文通】乏元亮数间之屋【陶潜归园田居诗方宅十余　亩艹屋八九间晋书潜字元亮】隘佣蜗舍【魏志注臣松之案魏略云焦先及杨沛并作瓜牛庐止其中以瓜当作蜗蜗牛螺虫之有角者也俗或呼为黄犊先等作圜舍形如蜗牛蔽故谓之蜗牛庐庄子有国於蜗之左角者曰触氏国於右角者曰蛮氏时相与争地而战伏尸数万逐北旬有五日而後反谓此物也】危托燕巢【左传吴公子札宿於戚闻钟声焉曰夫子之在此也犹燕之巢於幕上】春畹将游则蕙兰~径【离骚余既滋兰之九畹兮又树蕙之百亩】秋庭欲扫则霜露沾衣【汉伍被传今臣亦将见宫中生荆棘露沾衣也谢庄月赋佳期可以还微霜沾人衣】免调天官获N甸壤【谓京兆奏署掾曹】归惟却扫【後汉冯衍传衍字敬通京兆杜陵人为司隶从事西归故郡闭门自保不敢复与亲故通江淹恨赋敬通见抵罢归田里闭关却扫塞门不仕】出则卑趋仰燕路以长怀望梁园而结虑【见为柳启弘笺本传大中三年入朝京兆尹卢弘正奏署掾曹令典奏明年令狐T作相商隐屡启陈情T不之省】尚书道光士范【魏邓艾传读故太丘长陈碑文言文为世范行为士则艾遂自名范字士则】德冠名宗【见下文】恺悌之化既流【诗岂弟君子遐不作人】镇静之功方懋【晋刘毅传疏曰欲敦风俗静镇百姓】窃思上国投技【一作刺】东都及门惟交抵掌之谈【战国策苏秦与李兑抵掌而谈说文抵侧击也】遂辱知心之契载维浮泛频【一作颇】涉光【并见前】岂期咫尺之书【史记广武君曰奉一介咫尺之书】终访蓬蒿之宅【见为同州启】感义增气【袁宏三国名臣赞序懦夫增气】怀仁识归【礼记君子有礼故物无不怀仁】便当焚游赵之簦【史记平原君传虞卿蹑F担簦说赵孝成王】毁入秦之帧菊焦策苏秦去秦而归赢g履F】束书投笔仰副嘉招【并见前】谒谢未闲下情无任感恋之至谨启
二
某启某猥以j闻【礼记足以j闻不足以动\j思了反】仰承嘉命【後汉周燮传闵仲叔恨曰始蒙嘉命且喜且惧】处囊引喻未施下客之能【见为盐州状】在握称珍遂忝上卿之列【礼记儒有席上之珍以待聘】循揣斯久兢惶不任况尚书学总百家【淮南子百家异说各有所出】术穷三略【李康运命论张良受黄石之符诵三略之说】文锋笔力【庾信诗四照起文锋南史杜子伟传徐勉尝见其文重其有笔力】抉扬马之悬门【左传垦羧似裘胖詈钪士门焉县门发聊人纥抉之以出门者县与悬同文心雕龙陈思称扬马之作趣幽旨深】剑气弓声【任P宣德皇后令剑气凌云而屈迹於万夫之下隋长孙晟传突厥大畏之闻其弓声谓为霹雳】割韩彭之右地【汉匈奴传郅支单于引其\西欲攻定右地】永言宾画宜在民宗【任P王俭集序莫不北面人宗】岂意非才旋蒙过听末至居右既乏相如之誉【见为柳启】後来在上终兴汲黯之嗟【汉汲黯传见上言曰陛下用t臣如积薪耳彼来者居上】手足分荣【後汉袁谭传王修曰兄弟者手足也】里闾交庆行吟花幕【即莲幕见前启】卧想金台【寰宇记燕昭王金台在易州易县东南三十里】未离紫陌之尘【水经注漳水北迳祭陌西田融以为紫陌赵建武十一年造紫陌浮桥於水上即此处案紫陌谓长安之道路如贾至早朝亦曰银烛朝天紫陌长盖借用其事非必泥邺中】已梦清淮之月【书海岱及淮惟徐州李颀诗清淮奉使千余里】依仁佩德白首知归【潘岳金谷集诗投分寄石友白首同所归】伏惟俯赐恩察谨启
三
某启绢若干右特蒙仁恩赐备行李谨依数捧领讫嘉命猥临厚赉仍及捉襟见肘免类於前哲【庄子曾子居卫捉襟而肘见】裂裳裹踵无取於昔人【淮南子楚将攻宋墨子闻之自宋趋而往一日一夜足重茧而不休息裂裳裹之至郢见楚王】感佩私恩不知所喻谨启
为白从事上陈许李尚书启【李尚书乃李执方】
某启伏奉公牒辟署节度巡官兼伏奉荣示赐及疋帛等才异当仁事从非望【汉息夫躬传欲求非望】拜受失度跪捧难胜【魏略太子与锺繇书曰宝i初至捧匣跪发】某符彩无奇【见为安平公状】局量有限【晋裒传祖?有局量】徒以杜林外氏学富文华【後汉杜林传林字伯山家既多书又外氏张竦父子喜文采林从竦受学时称通儒】谢朗举宗皆亲儒墨【南史谢晦传据子朗字长度位东阳太守论曰谢氏自晋以降雅道相传可谓德门】龆年有志【大戴礼男八岁而龆女七岁而龀韩诗外传男子八月生齿八岁而龆齿女子七月生齿七岁而龀齿释名龀洗也毁洗故齿更生新也案毁齿男曰龆女曰龀然周礼云未龀者不为奴则龀亦男女可通龆音迢龀音衬】壮岁无名【礼记三十曰壮有室】瞻遗构以自惊【见为怀州表】奉成书而未遂【汉司马迁书父谈且卒执迁手而泣曰余固周室之太史也汝复为太史则续我祖矣迁俯首流涕曰小子不敏请悉论先人所次旧闻弗敢缺庾信赋受成书之顾托】重以零丁属衅【李密陈情表零丁孤苦】息类非蕃决稚圭之甲【一作射】科【汉匡衡传衡字稚圭射策甲科以不应令除为太常掌故】则行有违离之苦效敬通之却扫则坐无供养之资徘?盛时【并见前】郁抑衷恳【司马迁书是以抑郁而与谁语】敢思聘召忽赐降临尚书分戚天家【後汉曹节传车马服玩拟於天家】扬辉王国【诗思皇多士生此王国】攻文而丹青让巧【见为山南启】论兵而钩kL能【方言钩宋楚陈魏之间谓之鹿k或谓之钩格自关而西谓之钩案钩谓曲兵也k说文骨角之名唐末郑传守歙州设鹿角以御黄巢是也】顷者言自执金【後汉百官志执金吾一人中二千石胡广曰卫尉巡行宫中则金吾徼於外相为表里以擒讨奸猾】雄推受赈【左传戎有受赈】河桥三垒【见为怀州表】当弟子之舆尸【易长子帅师弟子舆尸】易水一城【水经易水出涿郡故安县阎乡西山】值将军之下世【鲍昭乐府将军既下世部曲亦罕存　笺新书大中三年四月幽州卢龙军节度使张仲武卒其子直方自称留後四年八月军乱】功深式遏道着绥和中间卫朔拒君邢称鹇摇敬呵镒公六年春王正月王人子突救卫夏六月卫侯朔入于卫左传卫侯入放公子黔牟於周公羊传卫侯朔何以名~曷为~之犯命也注犯天子命尤重案诸侯伐卫纳朔而王使子突救之意即定黔牟不欲使朔得入而朔竟入卫逐黔牟是无王命也故曰拒君　笺邢扯州昭义节度使所兼领也此谓刘稹拒命作乱】纪侯去国汾晋挺灾【左传纪侯大去其国违齐难也　笺汾水晋水皆在太原界中此谓杨弁逐太原节度使李石】语其巢穴之间【晋梁武昭王传凭守巢穴】在我封邻之侧而又潜调远辔【晋孙楚传遗孙皓书曰长辔远御】密运良筹轻敌残人【後汉贾复传光武大惊曰所以不令贾复别将者为其轻敌也】则勇於不敢伐谋持重【汉赵充国传上兵伐谋其次伐交】则令在必行今者赵北变风【後汉公孙瓒传前此有童|曰燕南垂赵北际中央不合大如砺唯有此中可避世瓒自以为易地当之遂徙镇焉】淮南受赐【伏滔正淮论淮南者三代扬州之分也当春秋时吴楚陈蔡之舆地战国之末楚全有之】戎麾始至【徐陵为贞阳侯书将恐戎麾便济江表】宾驿初开【汉书郑当时常置驿马长安诸郊请谢宾客夜以继日】固合大选英髦以充僚属岂期恩【集作思】虑遂及孱微贲帛丰盈寓圭重复慈亲喜问孀姊号惊姓名遂列於t英簪笏遽【一作再】光於单绪感深肌骨戴重丘山未伸投刺【一作刺股】之诚【後汉童恢传杨赐被劾当免椽属悉投刺去】已定糜躯之誓【卢谌诗序意气之间糜躯不悔注楚辞云子胥谏而糜躯】伏以久将栖托【世说谢公与王右军书曰敬和栖托好佳】兼议扶迎【晋虞预传虽无扶迎之臁扛涉旬时方遂行李漆园之蝶滥入庄周之梦【庄子昔庄周梦为蝴蝶栩栩然蝶也史记庄子者蒙人也名周常为蒙漆园吏】竹林之虱永依中散之身【晋书嵇康拜中散大夫与山巨源~交书曰性复多t把搔无已】莲幕含诚金台结想【并见前】瞻仰恩顾伏挠精魂【郭璞江赋挺异人乎精魂】谨奉启陈谢谨启
为桂州卢副使【戡】谢聘钱启
戡启钱若干伏蒙赐备行李谨依数捧领讫多若凿山【见为李贻孙启山或作井风俗通魏郡俭因乱失父时俭三四岁母H抱转客庐中凿井得钱十余万遂巨富】积如别藏【汉书张安世以父子封侯在位太盛乃避不受禄诏都内别藏张氏无名钱百万之数】两【一作丙是】科擢第未全染於桂香【汉书儒林传平帝时岁课博士弟子甲科四十人为郎乙科三十人为太子舍人丙科四人补文学掌故匡衡传数射策不中至九乃中丙科通典明经虽有甲乙丙丁四科自武德以来唯有丙丁第而已】盛府从知却自惊於铜臭【後汉崔传从子烈时因传母入钱五百万得为司徒问其子钧何如曰论者嫌其铜臭】礼於是重富而可求既不忧贫惟思报德【见论语】伏惟俯G微恳谨启
谢河东公和诗
商隐启某前因假【一作暇】日【离骚聊假日以乐晋令急假者五日一急一岁中以六十日为限】出次西溪既惜斜阳聊裁短什【西溪在东川义山佐柳仲郢幕集中西溪诗颇多仲郢所和乃怅望西溪水六韵有引放翁笔记华州郑县之西溪亭者误也】盖以徘徊胜境【南史梁宗室传Ｎ吴兴太守胜境名山多所寻履】顾慕佳辰为芳艹以怨王孙【见献启】借美人以喻君子【离骚恐美人之迟慕张衡四愁诗序屈原以美人为君子】思将玳瑁【汉书注x瑁如龟其甲相覆而生若甲然甲上有斑文】为逸少装书【晋书王羲之字逸少善隶书为古今之冠】愿把珊瑚【本草珊瑚似玉红润生海底磐石上一岁黄三岁赤海人先作铁网沈水底贯中而生绞网出之过时不取则腐】与徐陵架笔【陈徐陵传陵字孝穆世祖高宗之世国家有大手笔皆陵草之】斐然而作【魏文帝书德琏常斐然有述作之意】曾无足观不知谁何仰达尊重【文俪作E】果烦属和【宋玉对楚王问客有歌於郢中者其始曰下里巴人国中属而和者数千人歌阳春白雪朝日鱼离含商吐角~节赴曲国中唱而和之者不过数人盖其曲弥高其和弥寡】弥复兢【一作惊】惶某曾读隋书见杨越公【隋杨素传素字处道弘农华人平陈封越国公】地处亲贤才兼文武每舒绣锦必播管弦当时与之握手言情披襟得侣者惟薛道衡一人而已【隋书杨素传素善属文工草隶性E而辩高下在心朝臣之内颇推高饩磁：牒窠友Φ篮馐铀胀蔑如也尝以五言诗七百字赠道衡词气宏拔风韵秀上为一时盛作有集十卷薛道衡传道衡字玄卿河东汾人每至构文必隐坐空斋蹋壁而卧闻户外有人便怒其沈思如此高庋钏匮畔嗤浦厣名籍甚无兢一时】及观其唱和乃数百篇力钧声同德邻义比彼若陈葛天氏之舞【吕氏春秋葛天氏之乐三人操牛尾投足以歌八阕一曰载民二曰玄鸟三曰遂物四曰奋谷五曰敬天常六曰建帝功七曰依地德八曰总万物之极是为广乐司马相如赋听葛天氏之乐张揖曰葛天氏三皇时君号也】此乃引穆天子之歌【穆天子传祭公饮天子酒乃歌问天之诗天子命歌南山有63乃绍宴乐又北风雨雪有冻人天子作诗三章以哀民曰我徂黄竹云云】彼若言太华三峰【初学记华山记云顶上方七里有三峰直上晴霁可G】此必曰浔阳九派【汉地理志庐江郡寻阳县禹贡九江在南皆东合为九江应劭曰江自浔阳分为九郭璞江赋流九派乎浔阳】神功古迹皆应物无疲【隋刘旷传每以诚恕应物】地理人名亦争承不阙【左传子产争承】後来酬唱罕继声尘【南史刘峻传自序云余声尘寂寞世不知我】常以斯风望於哲匠【殷浩诗哲匠感萧晨】岂知今日属在所天【左传箴尹克黄曰君天也陆机表不敢上诉所天善曰何休墨守云君者臣之天也】坐席行衣【史记滑稽传时坐席中酒酣襄阳记荀令君至人家三日坐席犹香】分为七覆【左传之战士季使巩朔韩穿帅七覆於敖前故上军不败】烟花鱼鸟置作五衡【未详衡一作冲案通典太公对武王曰可为四冲阵太平御E引诸葛亮军令云连冲阵狭而厚是冲乃阵名也五衡疑即五陈左传昭元年晋中行穆子御狄於太原毁车崇卒为五陈以相离两於前伍於後专为右角参为左角偏为前拒是谓五陈此盖与七覆同用左传事改阵为冲谐声病耳有四冲则亦可言五冲也】讵能狎晋之盟【左传楚人曰晋楚狎主诸侯之盟也久矣岂专在晋】实见取之易【左传取言易也莒乱着丘公立而不抚叛而来故曰取】不以衅鼓【左传吴子使其弟蹶由犒师楚人执之将以衅】惠莫大焉恐惧交萦【一作欣荣非】投措无地来日专冀谒谢伏惟鉴察谨启
献侍郎钜鹿公启【即魏扶也】
某启今月某日舍弟新及第进士羲叟处?见侍郎所制春闱於榜後寄呈在朝同年兼简新及第诸先辈五言四韵诗一首【李肇国史补互相推敬谓之先辈有司谓之座主】夫玄黄备采【一作彩】者绣之用【周礼考工记曰五色备谓之绣】清越为乐者玉之奇【礼记叩之其声清越以长乐也】固以虑合玄机【见为河南表】运清俗累【高传传德威{曰早祛俗累】陟降於四始之际【诗序风小雅大雅颂是谓四始】优游於六艺【一作义】之中【汉刘歆传歆集六艺t书种别为七略诗序诗有六义焉一曰风二曰赋三曰比四曰兴五曰雅六曰颂】窃计前时承荣内署【汉孔光传徙光为帝太傅位四辅给事中领宿卫供养行内署门户省服御食物】嗵ㄊ萄纭颈碧檬槌汉武帝元封三年作嗔禾ㄚt臣能为七言诗者乃得上坐】熊o从畋【见为汝南公表】式以风骚【锺嵘诗品取效风骚便可多得】仰陪天籁【庄子子游曰敢问天籁子綦曰夫吹万不同而使其自已也】动沛中之旧宅【一作老是汉高帝纪上令儿皆和习之曰游子悲故乡吾虽都关中万岁之後吾魂魄犹思乐沛】骇汾水之佳人【汉武帝秋风辞兰有秀兮菊有芳怀佳人兮不能忘泛楼船兮济汾河横中流兮扬素波】非首义於论思【见前表】实终篇於润色【见论语】光传乐h【新书艺文志释智匠古今乐h十三卷】道焕诗家【汉艺文志右歌诗二十八家】况属词之工【礼记比事属辞】言志为最【书诗言志】自鲁毛兆轨【汉书艺文志诗经二十八卷鲁齐韩三家应劭曰申公作鲁诗后苍作济诗韩婴作韩诗儒林传毛公赵人也治诗为河间献王博士】苏李扬声【庾信赵国公集序苏武李陵生於别离之世文选有苏李赠答诗】代有遗音【礼记一唱而三叹有遗音者矣】时无~响【成公绥啸赋曲既终而~响】虽古今异制而律吕同归【後汉律历志声有清浊协以律吕】我朝以来此道尤盛皆?於偏巧【庄子巧言偏辞】罕或兼材【魏志崔琰等传评曰自非兼才畴克备诸】枕石漱流【世说孙子荆年少时欲隐语王武子当枕石漱流误曰漱石枕流王曰流可枕石可漱乎孙曰所以枕流欲洗其耳所以漱石欲砺其齿】则尚於枯槁寂寥之句【後汉党锢传论曰遂乃荣华丘壑甘足枯槁】攀鳞附翼【後汉书耿纯进曰天下士大夫从大王於矢石之间者其计固望攀龙鳞附凤翼以成其志耳】则先於骄奢艳佚之篇【魏志阮籍才藻艳逸】推李杜则怨刺居多【新书文艺传杜甫少与李白齐名时号李杜】效沈宋则绮靡为甚【文艺传及宋之问沈缙谟旨用依雎交文赋诗缘情而绮靡】至於秉无私之刀尺【郭泰机诗衣工秉刀尺晋李含传母令腾得妄弄刀尺】立莫测之门墙【杨子在夷貊则引之在门墙则麾之】自非托於降神【诗维岳降神生甫及申】安可定夫\制伏惟合下比其余力廓此大中足使同僚【诗我虽异事及尔同僚左传同官为僚】尽怀博我不知学者谁可起予【见论语】某比兴非工颛蒙有素【汉扬雄传天降生民倥侗颛蒙】然早闻长者之论【汉张释之传绦侯东阳侯称为长者此两人言事曾不能出口】夙托词人之末【汉艺文志诗人之赋丽以则词人之赋丽以淫辞与词同】淹翔下位欣托知音拚贺【一作贽】之诚翰墨无寄况乎仲氏实预诸生荣沾洙泗之风【礼记曾子曰吾与汝事夫子於洙泗之间任P行状弘洙泗之风】高列偃商之风【汉儒林传包商偃之文学】仰惟厚德愿沐余辉辄罄鄙词上攀清唱【谢灵运诗六引缓清唱】闻郢中之白雪列千人【见谢河东公启】比齐日之黄门L非八米【集作斗米非隋卢思道传齐天保中以司空行参军兼员外散骑侍郎直中书省文宣帝崩当朝文士共作挽歌十首择其善者用之魏收等不过一二首思道独有八篇故时人称为八米卢郎初学记齐职仪曰黄门侍郎与散骑常侍并清华世谓之黄散西斋q说关中岁以六米七米八米为上中下言在谷取八米取数之多也困学记闻八米卢郎或谓米当为采徐锴云八米以稻喻之言十稻之中得八粒米也】干冒尊重伏用兢惶其诗五言四首谨封如右【一作别】
为举人献韩郎中【琮】启
某启某少承严训早学古文非圣之书未尝关虑【见为中丞状】论都之赋颇亦留神【後汉杜笃传光武欲建都洛邑笃以关中先帝旧京不宜改营洛邑作论都赋奏之】徒以不授【一作受】彩毫【见为山南启】未吞瑞鸟【幽明h桂阳罗君章昼寝梦得一鸟五色杂耀不似人间物梦中因取字遂勤学读九经以清才称】驰名江左陆机莫及於才多【晋书陆机天才秀逸辞藻宏丽张华尝谓之曰人之为文长恨才少而子更患其多】擅誉邺中王粲终闻於体弱【魏文帝与吴质书仲宣独自善於辞赋惜其体弱不足起其文至於所善古人无以远过】上下t士差池累年【诗燕燕于飞差池其羽笺谓张舒其尾翼】顷者辄露E芜不思狂简【见论语】捧爝火以干日御动已光销【庄子尧让天下於许由曰日月出矣而爝火不息其於光也不亦难乎广雅日御曰羲和】抱布鼓以诣雷门忽然声寝【汉王尊传尊曰毋持布鼓过雷门注师古曰会稽城门有大越击此鼓声闻洛阳】不谓郎中搜材路广【南史谢庄传於时搜才路狭】登客门望犬附书【述异记陆机有犬曰黄耳机至洛中久无家问戏语犬曰汝能V书取消息否因以筒盛书其颈犬南走达家得答驰还】冀鸡谈易【幽冥h兖州刺史宋处宗沛国人也常爱一长鸣a为置Ъ溽峒ψ魅擞镉氪ψ诼奂有玄旨终日不辍处宗由此学业大集案魏晋诸人以老易并称皆谓之玄玄即易也】特垂题目曲赐丹青【并见前】旋属荥蟠有小臼樵ブ蒈波既猪本作荥播或作荥蠹窜泽也】神州视膳【史记邹衍传中国名曰赤县神州左传太子朝夕视君膳】同孟阳之觐蜀【见为柳启】比孝若之归齐【晋书夏侯湛字孝若谯国谯人也祖威魏兖州刺史父庄淮南太守湛幼有盛才文章最富善构新词案湛东方朔画赞序朔平原厌次人建安中分厌次以为博陵郡故又为郡人大人来守此国仆自京都言归定省G先生之县邑想先生之高风注此国谓乐陵也父为乐陵太守史传不载汉地理志平原郡属青州故曰归齐也】虽佩恩私竟乖陈谢光荏苒【见代仆射表】诚抱勤拳今此秋期【诗秋以为期】遂有天幸【汉霍去病传军亦有天幸】更奉祢衡之刺【见为同州启】敢无i蔑之言【左传昔叔向适郑i蔑恶欲观叔向从使之收器者而往立於堂下一言而善叔向将饮酒闻之曰必i蔑也下执其手以上】某在京多时自夏有疾失外郡荐名之限俯神V试士之期【西京赋实惟地之奥区神V】物情既集於宗师【汉艺文志儒家者流宗师仲尼以重其言注宗尊也】公选果归於令季怀材者皆云道泰抱器者自谓时来以卞和为玉人无不收之琼玖【诗报之以琼玖卞和见为柳启】得蹇修为媒氏无不嫁之娉婷【离骚吾令丰隆荚瀑馇筇妃之所在解佩v以结言兮吾令蹇修以为理注蹇修人名周礼媒氏掌万民之判辛延年诗不意金吾子娉婷过吾庐杜甫诗唤人看腰不嫁惜娉婷】是以愿托一拳【见中庸】潜布百两【诗之子于归百两御之】顾方流而有托【延之诗玉水记方流v源载圆折】虑良会之犹h【古诗今日良宴会】伏惟郎中与先辈贤弟价重两刘【晋书刘琨字越石兄舆字庆孙并名着当时京都为之语曰洛中奕奕庆孙越石刘峻辨命论g世有沛国刘弟\并一时秀士也】誉高二陆【晋书陆云少与兄机齐名虽文章不及机而持论过之号曰二陆】比李膺则仙舟对棹方马融则绦帐双褰【见为山南启】若某者虽陋若左思【世说潘岳有姿容少时挟弹出洛阳道妇人遇者莫不连手共萦之左太冲~丑亦复效岳遨游於是t妪齐共乱唾之委顿而退】瘦同沈约【南史沈约有志台司梁武帝不用以书陈情於徐勉言已老病革带常应移孔】无庾信之腰腹【周庾信传身长八尺腰带十围容止颓然有过人者】乏崔琰之须眉【见为山南启】然至於感分识归衔诚议报将酬杨宝则就雀求环欲答孔愉则从龟觅印【见谢座主启】推其异类不後他人谨复?【一作陈】新文重干清G马卿室迩孔子墙高迟面莫由隳肝无所【汉蒯通传臣愿披心腹隳肝胆】任重道远【见论语】方怀骥坂之长鸣【见献河东公启】一日三秋【诗一日不见如三秋兮】空咏马嵬之清什【旧书肃宗纪杨国忠讽玄宗幸蜀至马嵬顿六军不进大将军陈玄礼请诛杨氏於是诛国忠赐贵妃自尽陕西通志马嵬坡在西安府兴平县西二十五里案义山有马嵬诗二首或琮亦赋之也】知深可恃【谢灵运谢知深觉命轻】言切成烦【左传啧有烦言】幽谷未见於莺乔【诗伐木丁丁鸟鸣嘤嘤出自幽谷迁于乔木】曲沼空勤於I藻【魏文帝纪注臣妾远近莫不I藻】仰瞻几阁【汉刑法志文书盈於几间】伏待简书谨启
为某先辈献集贤相公启【笺旧书魏传字申之钜鹿人大中二年十月兼户部侍郎寻以本官同平章事兼集贤大学士乃徵之五世孙也】
某启某窃观【一作G】贞观朝书伏见文皇帝因梦吹尘方求风后【帝王世纪黄帝梦大风吹天下之尘ソ匀ビ置稳酥辞Ь之弩驱羊万t帝寤而叹曰天下岂有姓风名后姓力名牧者也依二占而求之得风后於海隅登以为相得力牧於大泽进以为将】于畋问卜始载溪【史记齐世家吕尚以渔钓干周西伯西伯将出猎卜之曰所获非龙非非虎非罴所获霸王之辅於是西伯猎果遇太公於渭之阳载与俱归立为师水经注渭水之右溪水注之G中有泉谓之兹泉吕氏春秋所谓太公钓兹泉也】事伟於王图【一作涂非】道光於帝载【书咨四岳有能奋庸熙帝之载】下惟敷G【离骚跪敷s以陈辞兮】上则虚襟【晋凉後主传汜称疏曰虚襟下士广招英隽】s绵图纬之前【任P序图纬着王佐之符】窈窕天人之际【董仲舒贤良策天人相与之际甚可畏也】崇基立极【沈约碑文崇基岩岩长澜弥弥】四足虽断於神【一作巨】鳌【三皇本纪女娲链五色石以补天断鳌足以立四极聚芦灰以止滔水】开物成功【易开物成务】七窍仍沾於混沌【庄子与忽谋报混沌之德曰人皆有七窍此独无有尝试凿之七日而混沌死】禹羞乘辇【史记夏本纪禹陆行乘车水行乘船泥行乘橇山行乘h】舜耻弹琴【见为荣阳公表】白乌巳见於将雏【孙柔之瑞应图白乌宗庙肃敬则至晋礼乐志吴歌杂曲一曰凤将雏】朱草仍闻於滞穗【诗彼有遗秉此有滞穗朱草见为汝南公表】共工蚩尤之辈【司马贞三皇纪女娲氏末年诸侯有共工氏任智刑以强霸蚩尤见下序】与贰负同拘【山海经贰负之臣曰危与贰负杀E窳帝乃梏之於疏属之山桎其右足反缚两手以系之於山上磐石之下刘逵吴都赋注汉宣帝击石於上郡?得石室其中有反缚械人刘向曰此贰负之臣也】豕韦晋耳之徒【左传晋文公名重耳豕韦见前】与七雄【一作骓】共御【张衡东京赋七雄并争薛综曰韩魏燕赵齐楚秦也　案自此以上谓太宗平乱魏徵佐命之事】是以今上以贻谋负【诗贻厥孙谋礼记天子负斧依南向而立】相公以余庆持衡【易积善之家必有余庆後汉郊祀志九世之帝方明圣持衡枢】用十一德之资【後汉杨彪传大会公卿议曰高祖都关中十有一世光武宫洛阳於今亦十一世矣】赞七百年之祚【见前表】古犹今也仁岂远乎伏惟相公日观同光【见为京兆公表】天球并价【书大玉夷玉天球河图在东序】扬锋露锷【庄子天子之以燕G石城为锋齐岱为岳】则武库常开【史记樗里子传至汉兴武库正直其墓晋杜预传朝野称美号曰杜武库言其无所不有也】散藻せ【班固答宾戏ぴ迦绱夯】则文星镇见【晋天文志文昌文星在北斗魁前】一言悟主【汉车千秋传特以一言悟意旬月取宰相封侯世未尝有也】三接承恩【易画日三接】季孟伊繇【伊尹咎繇】友朋萧邴【萧何邴吉】汉皇发论十万常於淮【汉韩信传信曰陛下不过能将十万如臣多多益办耳】齐后推诚一二皆归於仲父【吴张昭传孙策笑曰昔管子相齐一则仲父二则仲父而桓公为霸者宗】百度既已贞矣【书百度惟贞】九流又复谙焉【郭璞尔雅序诚九流之津涉六艺之钤键邢m疏案汉书艺文志儒家者流出於司徒之官道家者流出於史官阳者流出於羲和之官法家者流出於理官名家者流出於礼官墨家者流出於清庙之官从横家者流出於行人之官杂家者流出於议官农家者流出於农稷之官此九流之大旨也】墙东^北【後汉书逸民传王君公侩牛自隐时人语曰避世墙东王君公独行传向栩常於^北坐板上如是积久板乃有膝踝足指之处】隐沦者咸欲呈材【桓谭新论天下神人五一曰神仙二曰隐沦】猿饮鸟言【管子坠?三∪酥所大难也而猿猱饮焉汉西域传乌g国山居田石间有白草累石为室民接手饮师古曰自高山下G涧中饮水故接连其手如猿之为後汉度尚传抗徐守宣城长椎髻鸟语之人置於县下韩愈送区册文小吏百余家皆鸟言夷面】僻陋者皆思入贡【左传莒子曰僻陋在夷】庄生献臂【庄子子舆曰浸假而化予之左臂以为鸡予因以求时夜浸假而化予之右臂以为弹予因以求{炙】杨子拔毛【列子禽子问杨朱曰去子体之一毛以济一世汝为之乎杨子曰世固非一毛之所济】三百篇之诗更无讽刺【诗序上以风化下下以风刺上详见表】二百年之史永~讥嫌【杜预春秋序附于二百四十二年行事王道之正人伦之纪备矣後汉马严传闭门自守犹复虑致讥嫌】斯乃百代可知一言可【一作以】蔽【见论语】岂立锥侧管【庄子魏牟谓公孙龙曰规规而求之以察索之以辨是直用管窥天用锥指地不亦小乎】可折齿寻环【左传鲍子曰女忘君之为孺子牛而折其齿乎而背之也晋羊佑传佑年五岁时令乳母取所弄金环乳母曰汝先无此物佑即诣邻人东垣桑树间探得之】巍乎焕乎盛矣美矣若某者剖【一作刳】心寡窍【史记殷本纪纣怒曰吾闻圣人心有七窍剖比干观其心】对面多墙【书不学墙面】小比焦螟敢矜巢穴【一作窟列子江浦之间生麽虫名曰焦螟t飞而集於蚊H】微同触氏宁务战争【见上尚书启】徒以簪绂承家阶庭受训堂中得桂已有前叨幕下开莲仍当後忝【并见前】所宜结囊无咎【易括囊无咎无誉】彩服为荣【高士传老莱子年七十作婴儿戏着五色斑斓衣取水上堂跌仆卧地为小儿啼】~方朔之上书【汉东方朔传武帝初即位四方士多上书言得失自f鬻者以干数朔初来上书文辞不逊高自称誉上伟之令待诏公车】罢祢衡之投刺【见为同州】直以措心贤路【汉刘向传更生使其外亲上言进望之等以通贤者之路】誓志昌时既慕义无穷【并见前】思有道则见伏惟相公雾能蔚豹【见为柳】雷【一作燔非】可烧龙【p氏闻见h鱼跃龙门雷为烧尾乃化为龙】为百氏之指南【汉书叙传总百氏赞篇章崔豹古今B黄帝与蚩尤战於涿鹿之野蚩尤作大雾军士皆迷路帝作指南车蜀志许靖字文休南阳宋仲子与蜀郡太守书曰文休有当世之具足下当以为指南】作九州之木铎【书每岁孟春遒人以木铎徇于路论语仪封人曰天将以夫子为木铎】任安彦国已在於G中【史记田叔传先生曰田仁故与任安相善俱为卫将军舍人居门下家贫无钱用以事将军家监家监使养恶啮马两人同卧仁窃言曰不知人哉家监也任安曰将军尚不知人何乃家监也晋书胡母辅之传辅之字彦国擅高名有知人之鉴王尼传初为护军府军士胡母辅之与王澄传畅刘舆荀邃裴遐欲解之乃V羊酒诣护军门门吏疏名呈护军护军叹曰诸名士持羊酒来将有以也尼时以给府养马辅之等入遂坐马G下与尼炙羊饮酒醉饱而去竟不见护军护军大惊即与尼长假因免为兵】扬子马卿并归於门下【汉书扬雄传雄年四十余自蜀来至游京师大司马车骑将军王音奇其文雅召以为门下吏司马相如传字长卿事景帝为武骑常侍非其好也时梁孝王来朝从游说之士邹阳枚乘严忌夫子之徒相如见而说之因病免客游梁】而犹f饥未副影响无宁请客者不解衾【诗抱衾与】当关者空存【一作有】皮骨【东观汉记汝郁载病公车台遣两当关扶入拜郎中】此某所以淮山远至【见为柳启】汉栈斯来【汉书张良说汉王烧~栈道注路险不容行架木而度名曰栈道在汉中】望姬旦之吐{【史记伯禽就封周公戒之曰我一沐三捉一饭三吐哺起以待士犹恐失天下之贤人】冀张华之倒屣【後汉书蔡邕闻王粲在门倒屣迎之曰此王公孙有异才吾不如也案晋书张华性好人物诱进不倦至於穷贱候门之士有一介之善者便咨嗟称咏为之延誉又陆机与弟云俱入洛造太常张华华素重其名如旧相识曰伐吴之役利获二俊倒屣事未闲】以N堂客\拥_人多【史记邹衍如燕燕昭王拥_先驱列弟子之坐受业马】苟无i蔑之言【见为举人启】难佐仲宣之陋【魏王粲传刘表以粲貌寝而体弱通M不甚重也】今辄以常所着文若干首上献伏惟少回岩电【世说裴令公目王安丰眼烂烂如岩下电】微驻台星【史记天官书魁下六星两两相比者名曰三能能音台晋天文志三公之位在天曰三台】固无望於讨论庶或观於指趣【晋徐邈传开释文义标明指趣】傥萧稂可刈【诗冽彼下泉浸彼苞稂又冽彼下泉浸彼苞萧】菅蒯无遗【左传引诗曰虽有丝麻无弃菅蒯】蒙文宣一字之褒【通监开元二十七年追封孔子为文宣王谷梁传一字之褒宠u华衮片言之贬辱过斧钺】得玄晏三都之序【晋书皇甫谧传谧字士安自号玄晏先生文苑传左思赋三都自以其作不谢班张恐以人废言安定皇甫谧有高誉思造而示之谧称善为其赋序】便若神巫去厉【庄子郑有神巫曰季咸说苑古者有者谓之厉】司命添年【周礼太宗伯以┝庆胨局兴久庄子吾使司命复生子形史记天官书斗魁戴匡六星曰文昌宫一曰上将二曰次将三曰贵相四曰司命五曰司中六曰司禄晋天文志司命主抻览引随巢子云司命益年而民不夭】祷祝之诚造次於是门遥阊阖【离骚吾今帝阍开关兮倚阊阖而望予注阊阖天门也】路隔瀛洲【汉郊祀志蓬莱方丈瀛洲三神山者其传在勃海中去人不远盖尝有至者诸M人及不死之药皆在焉】於人世存思【云笈七R有老君存思图】空移气序【南史沈约传约曰公自至京邑巳移气序】以尘中仰望未见端倪【见为河东公】希陪上士之流【老子上士闻道勤而行之】终预t仙之末【集仙ht仙毕集位高者乘鸾次乘麒麟次乘龙】祈恩望德乃百斯生干冒威严下情无任惶惧感激之至谨启
献相国京兆公启
某启人禀五行之秀【礼记人者五行之秀气也】备七情之动【礼记何谓人情喜怒哀惧爱恶欲七者弗学而能】必有咏叹【诗序情动於中而形於言言之不足故嗟叹之嗟叹之不足故咏歌之】以通性灵【锺嵘诗评嗣宗咏怀之作可以陶性灵发幽思】故惨阳舒【西京赋夫人在阳时则舒在时则惨此牵乎天者】其涂不一安乐哀思【礼记治世之音安以乐其政和乱世之音怨以怒其政乖亡国之音哀以思其民困】厥源数千远则{邶齐曹【诗疏邶{卫三国三监故地也纣都焉武王分朝歌而北谓之邶南谓之{东谓之卫以封诸侯卫後并得邶{之地邶{之诗皆为卫事而犹其故国之名者不与卫之灭国也曹者兖州陶邱之北地名武王以封弟振铎其封域在雷夏菏泽之野昭公好奢而任小人曹之变风始作齐太师吕望封於齐都营邱通工商之业便鱼盐之利民多归之後五世哀公政衰荒淫怠慢纪侯谮之於周懿王使烹焉齐人变风始作】以扬领袖【梁简文帝与湘东王书文章未坠必有英~领袖之者】近则苏李谢【锺嵘诗评序谢客为元嘉之雄延年为辅苏李见前】用极菁华【竹书记年帝载歌曰乎之轩乎舞之菁华已竭蹇裳去之】嘈远钟鼓在悬【陆机文赋务嘈远妖冶济曰嘈愿⊙奚】焕烂而锦绣入D【见为同州启】刺时见志各有取焉某爰自弱龄侧闻古义留连薄宦【任P表薄宦东朝谢病下邑】感念离t【礼记子夏曰吾离t而索居亦巳久矣】东至泰山空吟梁父【蜀志诸葛亮琅琊人父泰山郡丞亮早孤躬耕陇亩好为梁父吟自比管仲乐毅】南游郢泽徒和阳春【见谢河东公启】游於自得之场实窃德音之选【礼记天下大定然後正六律和五声弦歌诗颂此之谓德音】伏惟相公既秉【集作康】大政复振斯文论风雨则秋ā疽蛔骰堋糠一语霜霰则春条零落【刘峻广~交论叙温燠则寒谷成暄论严苦则春q零叶】发轫於风力【风后力牧楚辞朝发轫兮天津详为先辈】解鞍於伊咎【後汉班固传奏记曰详唐殷之举察伊V之荐】宫商资正始之音【诗序周南召南正始之道王化之基】寒暑协中和之序【汉地理志混同天下壹之乎中和然後王教成也】是故贽其缨拾【礼记野外军中无贽以缨拾矢可也】俟彼斧斤神气虽怯於大巫【吴书张见陈琳作武库赋叹之琳曰仆在河北少文人易为雄伯今足下子布在彼所谓小巫见大巫神气殚矣】名字愿闻於下客【列士传孟尝君上客食肉中客食鱼下客食菜】旧诗一百首谨封如别延之设问希鲍昭之一言【南史延之传延之尝问鲍昭已与灵运优劣昭曰谢五言如初发芙蓉自然可爱君诗若铺锦列绣亦雕缋满眼】何逊着名系沈约之三读【南史何逊传沈约尝谓逊曰吾每读卿诗一日三复犹不能已】干冒严重延望恩辉进退之间若据泉谷【诗进退维谷】伏惟俯赐容纳谨启
为张周封上杨相公【笺旧书开成三年正月杨嗣复同中书门下平章事】
某启某闻不祥之金大冶所恶【见为荥阳公状】自f之士明时不容【曹植表自f自媒者士女之丑行也】斯实格言【潘岳闲居赋奉周任之格言善曰论语考比?赐问曰格言成法亦可以次序也】足为垂训【陆石阙铭作范垂训】然或顾逢伯乐但伏盐车【见献河河公】听属锺期不调v绮【列子伯牙善鼓琴锺子期善听傅玄琴赋序蔡邕有绿绮琴】V壤摇落【谢I辞随王V壤摇落对之惆怅庄子山林与V壤与使我欣欣然而乐乐未已也哀又继之】老大悲伤【古乐府辞少年不努力老大徒伤悲】同刘胜之寒蝉【後汉党锢传刘胜隐情惜已自同寒蝉】效子綦之枯木【庄子南郭子綦隐几而坐成子游曰何居形固可使如槁木而心固可使如死灰乎】则亦迹归弃世行阙扬名【孝经扬名於後世】某价乏琳琅【尔雅仑之山有G琳琅焉】誉轻乡曲【司马迁报任安书仆少负不羁之才长无乡曲之誉】沾科第薄涉艺文锥不颖於囊中【见为盐州状】水竟深於山上【魏邓艾传初魏当伐蜀梦坐山上而有流水以问征虏护军爰绍绍曰按易卦山上有水曰蹇繇曰蹇利西南不利东北孔子曰蹇利西南往有功也不利东北其道穷也往必克蜀殆不还乎】淹留莲幕【一作侯国】栖托【一作只事】戎麾插羽佩K【并见前】从相公於关右【王粲从军诗相公征关右赫怒震天威善曰曹操为丞相故曰相公】束书载笔随校尉於河源【汉张骞传骞以枝尉从大将军击匈奴又汉使穷河源其山多玉石采来天子案古图书名河所出山曰仑鲍昭乐府诗始随张校尉占募到河源】自北徂南【一作东】已秋复夏心惊於急弦劲矢【陆机诗年往迅劲矢时来亮急弦】目断於高足要津【古诗何不策高足先据要路津】而又永念敝庐空余乔木山【英华作月非】中桂树远於幽人【淮南招隐诗桂树q生兮山之幽】日暮柴车莫追於傲吏【後汉逸民传韩康字伯休桓帝以安车聘之使者奉诏造康康辞安车自乘柴车冒晨先使者发至亭康因逃遁江淹杂体诗日暮巾柴车路光已夕郭璞诗漆园有傲吏】捋须理鬓【世说补王国宝构谢太傅於孝武帝召桓子野饮太傅亦在坐桓抚筝而歌曹子建怨诗太傅泣下捋其须曰使君於此处不几晋王?传自理须鬓神无惧容】霜雪呈姿【孔融荐祢衡表志怀霜雪】吊影扬音【曹植责躬表形影相吊五情愧赧】烟霞~想【南史沈炯传表曰瞻仰烟霞伏增凄恋】徒以相公远敦世故容在恩门存赵氏之孤【史记屠?贾诛赵氏朔之妇有遗腹生男程婴公孙臼谋取他人婴儿负之匿山中婴出谬言赵氏孤处遂杀杵臼孤儿赵氏真孤反在】受梁王之礼【汉文三王传梁孝王武招延四方豪杰自山东游士莫不至齐人羊胜公孙诡邹阳之属】竽将滥吹【韩子齐宣王使人吹竽必三百人南郭先生不善竽而滥於三百之中食禄宣王死⊥趿⒑靡灰惶之先生乃逃】石有参琼【阚子宋愚人得燕石以为大宝藏以华柜十重缇巾十袭客掩口胡卢而笑】咳唾随风眄睐成饰【任P到大司马记室表咳唾为恩眄睐成饰】追维畴曩【卢谌诗借曰如昨忽为畴曩】曾是逢迎【战国策田光造燕太子跪而逢迎S行为道】蜀郡登文翁之堂【汉循吏传文翁为蜀郡守修起学官於成都市中招下县子弟以为学官弟子至今巴蜀好文雅文翁之化也】上国醉曹参之酒【汉曹参传参代何为相国日饮醇酒卿大夫以下吏及宾客见参不事事来者皆欲有言参辄饮以醇酒】吹嘘尽力【一作力尽非後汉郑泰传孔公绪嘘枯吹生】抚爱形【汉张安世传安世瘦惧形於色蔡琰诗虽苟活兮无形】虽以捧承莫能衔戴况许之高选【通典吴时余曹通为高选而吏部特一时之俊】光彼宦情【晋书阮籍曰吾少无宦情】以曲台之任用犹轻宪署之发挥方盛【并见表】仍期官牒【汉匡衡传但以无阶朝廷故随牒在远方师古曰随牒谓随选补之恒牒不被超擢者】不越岁时今则节迈白藏【梁元帝纂要秋曰白藏】候临玄律【谢惠连雪赋玄律穷严气升】燕虽恋主【见为崔从事】马亦嘶风【见为濮阳公状】郭汲还州尚不欺於童子【後汉郭汲传汲前在并州始至行部到西河美稷有童儿数百各骑竹马道次迎拜及事讫复送至郭外问使君何日当还汲与为期既还先期一日汲为违信於诸儿遂止於野亭须期乃入】文侯校猎宁爽约於虞人【韩子魏文侯与虞人期猎明日会天疾风文侯曰不可以风疾之故而失信遂往犯风而罢虞人】苟四时之信是孚【魏略曹植上书曰古者圣君与日月齐其明四时等其序】亦一诺之恩斯及【汉书楚人谚曰得黄金百不如得季布诺】况自元和已後公侯冢嗣卿士子孙与之同时历然可数莫不翔u鸟道【南中志交址郡治龙编自兴古鸟道四百里】泳出龙津【见为同州启】或并命南台或迭居青琐【并见表】金朱照耀【杨子法言或曰使我纡朱怀金其乐可量也】轩盖追随【见前启】某虽忝伊人【诗所谓伊人】亦惟【一作共推】华胄【南史何昌?谓坐客曰遥遥华胄】比王谢之子弟【世说王谢旧齐名】诚有重轻在嵇吕之交朋【延之五君咏交吕既鸿轩攀嵇亦凤举】宿常连接【魏文帝与吴质书行则连舆止则接席】而独分光邻女【战国策甘茂亡秦旦之齐出关遇苏子曰江上之处女有家贫而无烛者谓O女曰妾以无烛故常先至扫室布席何爱於余明之在四壁者幸以赐妾】贷润监河【庄子庄周家贫往贷粟於监河侯曰视车辙中有鲋鱼焉曰我东海之波臣也君岂有升斗之水活我哉】野鹤天麟【晋书嵇绍始入洛或谓王戎曰昨於稠人中见嵇绍昂昂然如野鹤之在鸡t陈徐陵传陵年数岁志手摩其顶曰天上石麒麟也】　~比伦於朝右【卢谌诗谬共疲隶授之朝右】髯参短簿【见谢宗卿启】因拟议於军前窃听重言【庄子有重言寓言言】常兴深叹是以愿驰蹇步誓奉光尘【吴志陆逊与关侯书曰延慕光尘思禀良规】倘或错薪之斯翘【诗翘翘错薪言刈其楚】咏归荑之【一作於】自牧【诗自牧归荑洵美且异】少窥上路试睨重霄击水三千随鹏运【见为安平公表】澄流十二免使鱼劳【澄当作水经注魏武王煺乃回流东注号天井堰里中作十二相去三百步令互相灌注一源分为十二流皆悬水门故左思之赋魏都谓流十二同源异口也诗笺鱼劳则尾赤】犹能赞叙燮调【见上时相启】讴歌熔范【王融策秀才文且有後命复兹熔范】庶无雅拜以累於君公【汉何武传武字君公徙京兆尹二岁坐举方正所举者盘辟雅拜有司以为F\虚伪武坐左迁楚内史】不使繁声见忧於仲子【後汉宋弘传弘字仲子荐沛国桓谭帝令鼓琴好其繁声弘闻之不悦悔於荐举】心怀右席梦结边城寓尺牍而畏达空觥竞河蜗来陈遵性善书与人尺牍主皆藏去以为荣晋书桓温将以殷浩为尚书令浩欣然将答书虑有谬误开闭者数十竟达空函大忤温意由是遂~】写丹诚而L非健笔【曹植表乃臣丹情之至愿任P表永昌之丹慊获申又陛下察其丹E善曰曹大家蝉赋云复丹E之未足北史突厥传君肃谓处罗曰今启民入臣天子甚有丹诚者何也魏文帝与吴质书孔璋章表殊健微为繁富杜甫诗声华当健笔又健笔凌鹦鹉又凌云健笔意纵横岑参诗雄词健笔皆若飞】仰望恩顾下情无任攀恋感激惶惧之至
李义山文集笺注卷四

[book_title]卷五
钦定四库全书
李义山文集笺注卷五
监察御史徐树谷笺
山东提学佥事徐炯注
启下
为李贻孙上李相公启【旧书李德裕传开成五年正月武宗即位七月召德裕於淮南九月授门下侍郎同平章事初德裕父吉甫年五十一出淮南五十四自淮南复相今德裕镇淮南复入相一如父之年亦为异事案启云五载於兹六符斯炳则贻孙上启在会昌四年平泽潞之後也】
月日从侄某官某谨斋沐裁诚着於启事跪授仆者上献於司徒相国叔父合下某伏远墙藩【扬雄甘泉赋电倏忽於墙藩】亟u年龠【旧书音乐志云管三孔曰龠春之音万物振跃而动也】抱【英华作挹非】徽音於故器【周礼典同掌六律六同之和以辨天地四方阳之声以为乐器故新书礼乐志云声无形而乐有器】虽赏逐时迁【晋桓冲传疏曰事与时迁势无常定】窃余润於奥云【奥云未详疑是郁字之误谢庄宣贵妃诔高唐渫雨巫山郁云】亦情由类至中阿弭节【延之秋胡诗弭节停中阿】末路增怀【汉邹阳传至其晚节末路】沈吟易失之时【魏武帝诗但为君故沈吟至今汉蒯通传通说韩信曰时者难值而易失】怅望难邀之会石崇着引徒愿思归【石崇思归引序注思归引古曲名崇为太仆卿有思归之意故有此作】殷浩裁书其如慕义【见为河东公启】伏惟相公丹青元化【桓盐铁论公卿者四海之表仪神化之丹青也】冠盖中州【西都赋英俊之域绂冕所兴冠盖如云】t生指南【见为先辈启】命代先觉【代读曰世魏志桥玄谓太祖曰天下将乱非命世之才不能济也孟子伊尹曰予天民之先觉者也】语姬朝之旧族庄武惭【左传郑武公庄公为平王卿士】叙汉代之名门韦平掩耀【汉平当传汉兴惟韦平父子至宰相师古曰韦谓韦贤也案当子宴以明经历位太司徙贤子玄成以明经历位至丞相】岁【一作将】邻三纪【书既历三纪世变风移】克佐五君【左传楚屈建问范会之德於赵武归以语康王康王曰宜夫子之光辅五君以为诸侯主　笺德裕自元和中累辟诸府从事至会昌四年平泽潞历事宪穆敬文武五朝凡三十余岁故曰将邻三纪克佐五君】动着嘉猷【书君陈尔有嘉谋嘉猷则入告尔后于内】行留故事【後汉张纯传纯在朝历世明习故事】陶冶於无形之外优游於不宰之中【老子为而不宰是谓玄德】始者主上以代邸承基【汉文帝纪高帝中子立为代王诸吕既诛t臣奉天子法驾迎代邸师古曰郡国朝宿之舍在京师者率名邸】琅琊缵业【晋元帝纪年十五嗣位琅琊王大兴元年春三月愍帝崩问至百寮上尊号於是即皇帝位】明发不寐【诗明发不寐有怀二人】怀清庙之景灵【晋凉武昭王传述志赋云承景灵之冥符清庙见前】日晏忘{【书文王自朝至于日中昃不遑暇食】念苍生之定命【见贺相国启】爰徵元老【诗方叔元老】允在宾臣【见贺相国启】五载於兹六符斯炳【汉东方朔传愿陈泰阶六符以观天变注孟康曰泰阶三台也每台二星凡六星符六星之符验也应劭曰黄帝泰阶六符经云泰阶者天之三阶也上阶为天子中阶为诸侯公卿大夫下阶为士庶人三阶平则阳和风雨时天下大安是为太平】顷单于故境【一作地】獯鬻遗疆【史记北逐荤鬻索隐曰匈奴别名也】屡缘丧荒【周礼小宰丧荒受其含X币玉之事】亟致携贰【後汉公孙述传发间使招携贰】夙沙自缚其主【刘恕外纪诸侯夙沙氏叛不用命神农退而修德夙沙之民自攻其君而来归其地】冒顿忍射其亲【汉匈奴传单于有太子名冒顿从其父单于头曼猎以鸣镝射头曼其左右皆随鸣镝而射杀头曼冒音墨顿音毒】遂去北边【汉武帝纪诏曰今中国一统而北边未安】欲事南牧【贾谊过秦论胡人不敢南下而牧马】既赫斯而贻怒【见为河南表】乃密勿以陈谋【汉刘向传诗曰密勿从事不敢告劳师古曰密勿犹黾勉也李善文选注黾勉同心韩诗作密勿同心】管氏将来屡发新柴之井【管子桓公将与管仲饮十日斋戒掘新井而柴焉注新井以柴覆之取其洁敬也】留侯每入便【一作更】闻借箸之筹【见为濮阳公状】t帅【一作全师非】受成中枢独运【汉书斗运中夹临制四海春秋运斗枢北斗七星第一名天枢】前军露板【北史齐明帝曰上马能击贼下马作露布惟傅修期尔晋八王传尚书始疑诏有诈郎师景露版奏请手诏李石续博物志露布捷书之别名以帛书揭之竿魏武奏事谓之露板】方事於羽驰【汉书高祖曰吾以羽檄召天下兵】清禁搋【刘桢赠徐干诗拘限清切禁汉书儿传臣奉觞再拜上千万岁拗圃痪淳倬之觞】旋闻於月捷【见为荥阳公表】仍其贵种【汉匈奴传其大臣皆世官呼衍氏兰氏其後又有须卜氏此三姓其贵种也】慕我华风【晋刘曜传论曰习以华风】或辨姓写诚【左传东郭偃曰男女辨姓蜀志诸葛亮传遂解带写诚厚相结纳】推诸右校【後汉刘盆子传盆子与茂留军中属右校】或释兵伏【一作服】义【史记汉武帝纪泽兵须如徐广曰古释字作泽】列在周庐【史记秦始皇本纪周庐设卒甚谨集解西京赋曰徼道外周千庐内傅薛综曰士傅宫内外为庐舍昼则巡行非常夜则警备不虞】潞子离狄而春秋书【春秋宣公十有五年六月癸卯晋师灭赤狄潞氏以潞子婴儿归】徐夷朝周而大雅咏【诗序常武召穆公美宣王也其诗曰四方既平徐方来庭徐方不回王曰还归】其余惊鸟散【与同沈约诗惊去不息善曰诗野有死今以江东人呼鹿曰汉李陵传陵曰各鸟兽散犹有得脱归报天子者】风去雨还【鲍昭舞鹤赋风去雨还不可谈悉】亘~幕以销魂【扬雄羽猎赋?竦怖魂亡魄失张衡西京赋丧精亡魂失归忘趣~幕见为荥阳公表】委穷沙而丧胆【後汉吴汉等传论曰戎羯丧其精胆】胡琴公主已出於b褴【傅玄琵琶赋序故老云汉送鸟孙公主念其行道思慕使知音者於马上作之旧书音乐志承天乐有大琵琶一大五弦琵琶一高昌乐有琵琶二五弦琵琶二新书音乐志西凉伎有五弦天竺高丽龟兹安国疏勒伎皆有之五弦如琵琶而小北国所出旧以木拨弹乐工襄神符初以手弹太宗悦甚後人习为o琵琶案舜作五弦之琴而文王武王加二弦琵琶本四弦也北国益为五弦与琴同唐人所谓胡琴者盖即五弦琵琶也然岑参白雪歌云中军置酒饮归客胡琴琵琶与羌笛则胡琴与琵琶又似二器岂以四弦者为琵琶五弦者为胡琴耶史记李牧传大破杀匈奴十余万骑灭b褴破东胡降林胡单于奔走集解b都甘反褴路谈反如淳曰胡名也在代地】毳幕天骄行遗其Ю摇居⒒作种酪李陵答苏武书韦x毳幕以御风雨注毳幕卣室埠盒倥传单于遣使与汉书云胡者天之骄子又中行说曰得汉食物皆去之以视不如重酪之便美也师古曰重乳汁也重音竹用反字本作其音则同说文乳汁也释名酪泽也乳汁所作使人肥泽也】向若非薛公料敌先陈三Z【汉英布传反书闻汝侯膝公以问其客薛公言之上上乃见问薛公对曰使布出于上计山东非汉之有出于中计胜负之数未可知也出于下讣陛下安枕而卧矣】充国为学尽【一作常】通四夷【汉赵充国传充国字翁孙学兵法通知四夷事】则何以雪高庙称臣之羞【旧书突厥传高祖起义太原遣大将军府司马刘文静聘于始卑引以为援始毕遣其特勒康稍利等献马千匹会于绦郡又选二千骑助军从平京城】全肃祖复京之好【旧书回纥传回纥其先匈奴之裔也在後魏时号铁勒部落近谓之特勒後称回纥肃宗纪至德二载九月回纥叶护太子率兵四千助国讨贼元帅广平王统朔方安西回纥南蛮大食之\二十万收西京十月入东京乃封叶护为忠义王约每年送绢二万疋】此庙战之功一也【孙子夫未战而庙胜得算之多者也　笺李德裕传哝宰相烀凰股背嘈脑紫嘁云湫\来降赤心部族又投幽州乌介势孤而不与之米其\食乏渐近振武保大栅杷头o突入朔州虏大纵掠卒无拒者上忧之与宰臣计事德裕曰今乌介所恃者公主如令勇将出奇夺得公主虏自败矣上即令德裕草制以出奇形势授刘沔沔令大将石雄击可汗於杀胡山败之迎公主还宫】惟彼参伐【一作代非案参星曰参伐属大原分野左传子产云迁实沈于大夏主参唐人是因故参为晋星】实兴皇家【应祯诗越裳重译充我皇家】天汉美名方之尚陋【见为山南启】舂陵王气比此非多【後汉光武纪望气者苏伯阿为王莽使至南阳遥望见舂陵郭曰气佳哉郁郁葱葱然】而物\藏奸地长孽敢起在行之\【左传以寡君之在行後汉岑彭传邓奉亲在行陈吴书关侯曰乌林之投左将军身在行间】因兴逐帅之谋遂使起义堂边【旧书高祖纪高君雅请高祖祈雨晋祠将为不利即斩以F遂起义兵玄宗纪上亲制起义堂颂及书刻石纪功于太原府之南街】台臣夙驾晋阳宫下【魏地形志晋阳县武定初齐献武王始置晋阳宫】逆竖宵奔翻【集作月非】势将冀於连鸡【战国策秦惠王谓寒泉子曰诸侯之不可一犹连鸡之不能俱止於栖也】勇a尚同於困兽【左传晋侯曰困兽犹`况国相乎】讵知长算【晋庾亮等传论曰阙安国之长算】已出奇兵【後汉公孙述传潜遣奇兵出吴汉军後】金仆灵【左传鲁庄公以金仆姑射南宫长万注金仆姑矢名灵见贺相国启】靡留於旬朔【见为怀州表】舆贯木【汉书廷尉以贯高辞闻上使泄公持节问之舆前师古曰编竹木以为舆高时s笞刺k委团故以舆处之也司马迁传其次关木索被楚受辱】已集於都街【晋石崇传诏烧鸩於都街】此庙战之功二也【笺旧书太原横水戌兵因移戌榆社乃倒戈入太原城逐节度使李石推其部将杨弁为留後武宗以贼稹未殄又起太原之乱心颇忧之德裕奏即时请降令王逢起榆社军又令王元逵兵自土门入会於太原河东监军使吕义忠闻之即日召榆社本道兵收复太原生擒杨弁与其同恶五十四人来献斩於狗脊岭】潞寇不惩两竖之凶【两竖谓吴元济李师道】徒恃三军之力干我王略据其父封袁熙因累叶之资【後汉袁绍传累世台司宾客所归熙绍之中子也为公孙康所杀】卫朔拒大君之诏【见为白从事启】人将自弃【左传邓侯曰人将不食吾余】鬼得而【一作其】诛【庄子为不善乎幽间之中者鬼得而诛之】蛙觉井【後汉马援传谓隗嚣曰子阳井底蛙耳而妄自尊大】蚁言树大【异闻h淳于棼饮槐下醉归卧梦二使曰槐安国王奉邀指古槐入穴中曰大槐安国王曰南柯郡不理屈卿为守累日达郡寻古槐下穴明朗可容一榻有二大蚁乃王也一穴直上南枝即南柯郡也】招延轻险曾微【一作徵误】吴国之钱【汉吴王濞传吴有豫章郡铜山即招致天下亡命者盗铸钱】藏匿罪亡又乏江陵之粟【汉武帝纪诏曰方下巴蜀之粟致之江陵】所谋者河朔遗事【笺旧书李德裕传艰难已来列圣皆许三镇嗣袭已成故事新书刘稹传诸将乃诣监军崔士康邀说请如河朔故事士康懦不敢拒乃至丧次扶稹出见三军】所恃者岩险偷生【岩险谓羊肠天井】今则赵魏俱攻燕齐【一作秦】并入【宋绶唐大诏令其刘悟刘从谏赠官及所授官爵并刘稹在身官并宜削夺旧书刘稹传令三镇加兵讨稹命徐许滑孟魏镇幽并八镇之师四面进攻刘沔传武宗命忠武节度使王宰徐州节度李彦佐等充潞府西南面招抚使遂复授沔太原节度充潞府北面招讨使详为河南表】奉规於帷幄【见为同州启】遵命於指踪【汉萧何传上曰今诸君徒能走得兽耳功狗也至如萧何发纵指示功人也】亚夫拒吴惊东南【英华作西非】而备西【英华作南非】北【汉周亚夫传吴奔壁东南陬亚夫使备西北已而其精兵果奔西北不得入】韩信击魏舣临晋而渡夏阳【汉书韩信传信击魏陈船欲渡临晋而伏兵从夏阳袭安邑遂虏魏王豹舣本作}项籍传乌江亭长}船待如淳曰南方人谓整船向岸曰}】百道无飞走之虞【晋张重华传石季龙令麻秋攻⒑蔽堑数重云梯电车地突百道皆通於内吴都赋穷飞走之栖宿】一缕见倾危之势【枚乘谏吴王书夫以一缕之任系千钧之重上悬之无极之高下垂之不测之渊虽甚愚之人犹知哀其将~也】计其反接【汉陈平传未至军为坛以节召樊哙哙受诏即反接师古曰反缚两手也】当不u时【魏志邓艾传诏曰兵不u时战不终日】是则陈曲逆之六奇【汉书陈平凡六出奇计封曲逆侯】翻成屑屑【左传女叔齐对晋侯曰屑屑焉习仪以亟】葛武侯之八阵【晋书初诸葛亮造八阵图於鱼复平沙上垒石为八行相去二丈桓温见之曰此常山蛇势也】更觉区区【左传子罕曰家国区区】此庙战之功三也【笺旧书泽潞节度使刘从谏卒军人以其侄稹擅总留後帝与宰臣议可否德裕曰泽潞国家内地不同河朔若不加讨何以号令四方若因循授之则藩镇相效威令去矣又曰刘稹所恃者河朔三镇耳但得魏镇不与稹同破之必矣上令御史中丞李回使三镇论旨何弘敬王元逵承诏耸然从命】孤【一作三】寇行静万方率同将荡海腾区夷山拓宇【後汉冯衍传欲e太山而荡北海晋赵至传与嵇蕃书云荡海夷岳延之郊祀歌宅中拓宇】高待泥金之礼【白虎通封禅金泥银绳】雄专瘗玉之辞【汉书武帝天汉三年泰山修封还过祠常山瘗玄玉】烟阁传形【旧书太宗贞观十七年图功臣于凌烟阁】革车就国【汉周勃传陈丞相平卒上复用勃为丞相十余月上曰前日吾诏列侯就国或颇未能行丞相朕所重其为朕率列侯之国乃免相就国革车见为安平公表】尽人臣之极分焕今古之高明【言德裕将削平海内封岱勒成而後奉身以退也】况又奉以嘉声【魏志高堂隆传疏曰闻之四夷非嘉声也】谐兹国检【扬子法言天下有三检\人用家检贤人用国检圣人用天下检晋庾峻传疏曰此其出言合於国检】傅文赐糗远箴醉饱之徒【傅文当作`文楚语`且语其弟曰昔`子文三舍令尹无一日之积恤民之故也成王闻子文之朝不及夕也於是乎每朝设脯一束糗一筐以羞子文至于今令尹秩之注糗寒粥也羞进也】晏子朝【一作取恳潞崂轻肥之俗【礼记晏平仲纫洛冠以朝君于以为隘矣】比周息虑【左传帝鸿氏有不才子顽ú挥咽怯氡戎堋抗陆楣槿省疽陨厦赖略Ｖ节俭】绍续爰曳龀志勺遑枞菟叫弧窘羊祜传祜曰拜爵公朝谢恩私门吾所不取】皆事公言【汉文帝纪宋昌曰所言公公言之】景风至而庆赏先行【易通卦验夏至景风至辩大将封有功淮南子景风至施爵禄赏有功】仲吕协而贤良必遂【礼记孟夏之月律中中吕命太尉赞桀俊遂贤良举长大行爵出禄必当其位中吕之中音仲】岂直杜伯山之令子大邑传家【後汉杜林传林字伯山扶风茂陵人建武二十二年代朱浮为大司空明年薨帝亲自临丧送葬除子乔为郎诏曰公侯子孙必复其始贤者之後宜宰城邑其以乔为丹水长】陶彭泽之孤孙西曹受署【晋陶潜传晋大司马侃之曾孙也为彭泽令南史梁宗室传安成康王秀为江州刺史及至州闻前刺史取徵士陶潜曾孙为里司叹曰陶潜之德岂可不及後胤即日辟为西曹郎以上美德裕之h用刖伞恐匾孕挠问猷蟆疽蛔魍忌狭指嘲肯韬跏槠浴克纪形牧帧竟孙乘月赋文林辨囿】提【英华作缇非】㈧督~艺之场【左传S克左并辔右援⒍零陵先贤传提Ⅻ会军门使百姓加勇】班扬扫地【班固扬雄南史王裕之等传论曰曩时人物扫地尽矣】鞠旅於无前之敌【诗陈师鞠旅魏志吕布传吕布壮士善战无前】江鲍舆尸【江淹鲍昭舆尸见前】故矫枉则黄冶之赋兴【英华作竹非汉郊祀志谷永说上曰黄冶变化注晋灼曰黄冶者铸黄金也道家言治丹砂令变化可铸作黄金也一品集黄冶赋序蜀道有青城k眉山皆隐沦所托辛亥岁有以铸金术干余者窃叹刘向累世懿德为汉儒宗其所述作振於圣道犹爱信鸿宝几婴时戮况流俗之士能无惑於此乎因作赋以正之】游道则知止之篇作【老子知止不辱知足不殆一品集自序诗五岳迳虽深遍游心巳荡苟能知止足所遇皆清旷七十难可期一邱乃微尚遥怀少室山常恐非吾望注非尚予遍游五岳】辞穷体物【陆机文赋赋体物而浏亮】律变登高【汉艺文志登高作赋可为大夫】文星留伏於笔间【见为先辈启】彩凤翱翔於梦里【见为濮阳公状】此固谈扬~意仿效何阶【以上美德裕之文章笺旧书德裕特达不t好着书为文虽位极台辅而读书不辍吟咏终日在长安私第别构起草院院有精】
【思亭每朝廷用兵诏令制置而独处亭中凝然握管左右侍者无能预焉有文集二十卷】若某者徒预宗盟【左传周之宗盟异姓为後】早尘清鉴【魏志王粲等传评曰周洽刘M以清鉴着】而行藏迁贸岐路差池今将抽实吐诚推心叙E缄犹未写词已失烦【一作繁】某爰自弱龄【任P策秀才文朕本是诸生弱龄有志】实标【一作抱】孤操寒郊映雪【艺文类聚宋齐语曰孙康家贫常映雪读书】暑草扔【见为安平公表】虽有谢於天姿【汉淮南王传大王所行不称天资】或无惭於力学庾【英华作屡非】持奇字【陈庾持传好为奇字】信未皆通敬礼小文【曹植与杨德祖书昔丁敬礼尝作一文使仆润色之仆自以才不过若人辞不为也敬礼谓仆卿何所疑难文之佳恶我自得之後世谁相知定吾文者耶】颇常留意太和中敢扬微抱窃献短章【延之五君咏颂酒虽短章深衷自此见】方候明诛忽蒙复命荆州一纸【晋阳秋刘弘为车骑大将军开府荆州刺史每有兴发手书郡国莫不感悦奔走咸曰得刘公一纸书贤於十部从事也】河东百金【见为张周封启】叨延月旦之评【後汉书许劭字子将汝南平兴人好共论乡党人物每月辄更其品题汝南俗有月旦评焉】长积竹林之恋【见谢宗卿启按竹林七贤有阮咸籍兄子也贻孙以咸自北】竟以事将愿背蹇与身期离索每多交攀莫遂【并见前】武陵被病【後汉马援传刘尚系武陵五溪蛮夷军没援因请行进营壶头士卒多疫死援亦中病】洛表求医【书序畋于有洛之表後汉清河孝王庆传复上言外祖母王年老遭忧病下土无医药愿乞诣洛阳疗疾於是诏宋氏悉归京师】未及上言先蒙受代肩舆而至【晋书王羲之闻顾辟疆有名园乘平肩舆径入】杜门以居【汉王陵传谢病免杜门竟不朝请】蓬y荒凉【庾信赋掩蓬y之荒扉】风霜迅厉【庾信赋聊以避风霜】今已稍痊美M【左传臧孙曰美M不如恶石】获托休辰殷钧体羸尚能为郡【南史殷钧传钧为临川内史体羸多疾闭阁卧理而百姓化其德劫盗皆奔出境】马卿疾罢犹可言文【汉书司马相如既病免家居茂陵天子曰相如病甚可往从悉取其书使所忠往而相如已死问其妻对曰长卿时时着书人又取去未死时为一卷书曰有使来求书奏之其遗札书言封禅事所忠奏焉】退无井臼之资【东观汉记冯敬通废於家娶北地任氏女为妻忌不得畜媵妾儿女常自操井臼南史庾域传域为怀宁太守罢任还家妻子犹事井臼】进乏交朋【一作朋友】之助是以徘徊轩幄托附缄封冀陈蔡之及门【见论语】庶江黄之列会【春秋僖公三年齐侯宋公江人黄人会于阳谷】敢渝孤直【隋房彦谦传彦谦谓烦曰清介孤直未必高名】仰累清光东浪惊年【并见表】西l结欷【说文l扶e风也亦作n】矢【英华作交非】心佩赐毕命衔辉【晋范汪传疏曰抗表辄行毕命原野】道阻且跻书不尽意金楹假?望同相贺之禽【何晏景福殿赋金楹齐列淮南子大厦成而燕雀来贺】珠岸回光庶及不枯之草【大戴礼玉在山而木润珠在渊而岸不枯】明悬肝胆【後汉窦融传上书曰故遣刘钧口陈肝胆】唯所z锤【庄子意而子曰夫无庄之失其美据梁之失其力黄帝之亡其智皆在z锤之间耳】干冒尊严伏用兢灼谨启
为舍人绦郡公上李相公启【笺舍人名会昌中讨刘稹为郑州刺史本集有郑州献从叔舍人J诗】
某闻量力省躬典刑之深旨度材任事圣哲之良规某虽甚愚颇向斯义属者谬图【一作从】仕进因藉时来伏值相公顾以外藩夙通襟契悯羊昙之未立早托谢家【世说羊昙少为谢太傅所知太傅亡後羊彻乐弥年行不由西州路常因大醉唱乐至州门左右白曰此西州门羊恸哭而去详见为李郎中文】怜康伯之无归常依王氏【王当作殷晋殷浩传浩甥韩伯字康伯浩素赏爱之时浩坐废为庶人徙於东阳之信安县伯随至徙所】拔於幽滞【鲁褒钱神论幽滞非钱不拔】处以周行【左传诗云嗟我怀人彼周行能官人也王及公侯伯子男甸采卫大夫各居其列所谓周行也】遂俾【一作得】南宪中台屡承阙乏【并见表】内庭西掖【汉书注正殿门之旁有东西掖门如人臂腋故名】比辱N迁迈越时流尘污中旨【为中书舍人知制诰故云尘污中旨】恩渥非次【後汉和帝纪敕曰署用非次选举乖宜】性分难移徒当侍从之荣莫有论思之效竟使惧因福过【并见表】疾以忧成【晋李重传以忧逼成疾】外虽全人【吕氏春秋此之谓全人】中抱美M常愿青蒲沥恳紫殿披诚【并见前】进退未闻过累仍积及正名纶阁【见为濮阳公状】收迹翰林【扬雄长杨赋问於翰林主人】寻欲【一作愿】窃候休旬【初学记汉律吏五日得一下沐言休息以洗沐也】伏拜【一作拜伏】萧屏【广雅罘Q谓之屏又萧墙也】谢昔年之朝\抒他日之私诚而机事且繁【易几事不密则害成】燮和少暇【任P行状燮和台曜】斋沐累至肝【集作肺】肠莫从【北史周宗室传遥奉色崩恸肝肠】旋属虏帐夷氛【谓乌介】壶关伐叛【谓讨刘稹汉地理志上党郡有壶口关寰宇记壶关在潞州城东二十五里因山似壶故名】绦台业控【後汉书冯衍传显志赋曰v女齐於绦台兮注绦晋国所都国语晋平公为九层之台】有元戎大集之师郑国东临过列镇在行之\【并见前】任当调发【汉陈咸传所居调发属县】事属供须【晋桓冲传岁运米三十万斛以供军资须】岂斯择材皆在非据【易非所据而据焉】周旋三【一作二】郡历两霜【隋观德王雄传册书曰爰司禁旅历十载】颁宣诏条【汉百官表刺史班宣周行郡国省察治状以六条问事】祗铡居⒒作畅非】庙画虽无咎悔【嵇康幽愤诗奉时恭默咎悔不生】亦乏殊尤【一作功见为荥阳公表】今幸四海无尘六【英华作九是】州向化灵台偃伯【後汉马融传广成颂曰命师於K操炔於灵台注司马法曰古者武军三年不兴则凯乐凯歌偃伯灵台答人之劳告不兴也偃休也伯谓师节也】衢室归尊【管子尧有衢室之问者下听於人也淮南子圣人之道若中衢而设尊过者斟酌各得其宜晋刑法志念室後刑衢樽先惠】是修明礼律之初【後汉章帝纪赞曰左右艺文斟酌律礼晋儒林传论曰汉祖勃兴粗修礼律】举拔俊贤之始而郑之为地右临梁苑【谓汴州】左倚成皋【汉成皋县唐为汜水县在郑州西一百十里】比之列藩实为剧郡【汉朱邑传直敞远守剧郡】山东望族【见祭处士文】几同屈景之强【离骚序三闾之职掌王族三姓曰屈昭景三辅黄图汉高帝都长安徙齐诸田楚屈昭景及诸功臣於长陵】洛邑顽民【书毕命曰毖殷顽民】常杂f蒲之聚【左传郑国多盗取人於f蒲之泽】永言出牧岂易其人而又孔道所因【汉西域传辟在西南不当孔道】使车旁午【汉霍光传使者旁午注一纵一横为旁午】送迎或阙则怨流词【左传随武子曰民不罢劳君无怨】馆饩稍乖【一作求误周礼遗人凡宾客会同师役掌其道路之委积五十里有市市有候馆候馆有积左传曹人致饩注熟曰饔生曰饩】则职司贻【英华作谤】辱【潘岳诗恪居处职司】托之全器犹或难居矧在朽材【汉孔光传臣以朽材前比历位】宁宜久处某伏思自随宦【一作官】牒【见为张周封启】遽忝恩荣位至圭符【王融策秀才文顷汰圭符妙简铜墨济曰圭符谓刺史铜墨谓县令】宠当金紫【陆机表怀金拖紫】或筋骸无苦心志有余即岂愿踞熊轼以告劳指隼而辞疾直以摄生寡妙【并见表】旧恙无痊傥或形言【王俭褚彦回碑文不以毁誉形言】惧尘清听【後汉申屠蟠传谏梁配曰况在清听】每朝e改候雾露消威【汉淮南厉王传爰盎谏曰臣恐其逢雾露病死】则或至问俗有违【见为荥阳公表】在公多废【诗夙夜在公】坐为尸禄【说苑虞丘子复於庄王曰尸禄素飧贪欲无厌臣之罪当稽於理】行有【南史东昏侯纪逞诸变态曾无】而又贪明盛之 时【魏志王基传疏曰当明盛之世不务以除患】有昏嫁之累【後汉逸民传向长字子平建武中男女嫁娶既毕游五岳名山竟不知所终】未敢高论止足【潘岳闲居赋序览止足之分庶浮云之志】直乞退休是以辄疏精诚上干陶冶伏惟相公云龙协应【易云从龙风从虎】舟v成功【书若济巨川用汝作舟楫】比屋可封期於屈指一夫不获【并见表】固以动心如蒙曲鉴深情【一作诚】猥从志愿置之他所以遂其愚【一作宜】则吴楚列城【左传晋侯许赂秦伯以河外列城五】江关别郡【一作部】虽居邻佐亦委缉绥获安病躬岂敢择地犹希磨淬铅钝【班固答宾戏搦朽磨钝铅刀皆能一断】抚养疲羸积以岁时【一作日非】少尘露【晋元帝四王传尘露之微有增山海】伏惟试赐恩照围减带缓【用沈约语见前启古诗衣带日以缓】稀弁倾【诗侧弁之俄笺侧倾也俄倾貌】然向风目极心往【楚辞目极千里兮伤春心晋凉武昭王传述志赋曰心往形留】下情无任攀恋感激惶惧之至
为绦郡公上李相公启
某少悲羁绁【见前表】不承师友之亲【一无此字】规学文章致乡曲之名【一无此字】誉【见前启】谬污官秩遂华缨握兰清曹视草禁掖【并见表】贪叨过极【见为荥阳公状】忧责非宁【魏武帝纪注公上书谢曰自托圣世永无忧责】蚤为寒暑所【一作之】侵颇染【一作有】肺肠之疾自顷以庆云结?【竹书纪年舜在位十有四年於是八风循通庆云q聚】宸极系心【晋傅咸传亿兆戴仰宸极】当就望以推诚【见为汝南公表】於煎调而寡裕【南史循史传孙谦从子廉凡贵要每食廉必日进滋旨皆手自煎调案煎调谓汤药之事】前岁伏蒙任使奉远承明【西都赋承明金马着作之庭详见为汝南公表】值朝廷兴问罪之师原野有宿兵之馈【左传凡师一宿为舍再宿为信过信为次旧书会昌三年春正月以宿师于野罢元会】绦城甚苦郑_非完【一作遥左传楚子乘_会师于临品杨慎丹铅h孟子置邮传命古注置驿也邮_也置缓邮速驿迟_疾後世不达其义以_为驿之省文永乐中刻春秋大全尽改左传_字为驿驿与_溷而不分故解经皆谬】加之以降虏移乡【谓鸟介也见为河南表】仍之以贵臣衔命【谓李回也见为李贻孙启】飞挽之外【汉严安传飞刍挽粟以随其後】将迎实繁【见为汝南公表】旁奉庙谋上遵诏旨动繁调发居劳抚安【业史蠕蠕传道武抚安之】抱疾以临为日斯久伏幸奸凶克V濡泽横流【司马相如封禅文沾濡浸润协气横流】是大朝陟降【一作黜陟】之初良冶埏熔之始【礼记良冶之子必学为裘良弓之子必学为箕】此郡路通四境名冠六雄【旧书蒲州与陕郑汴怀魏为六雄新书地理志郑州荥阳郡雄武德四年置治武牢城贞观七年徙治管城】轩盖以来【范云诗轩盖照虚落】原野交错萑蒲有聚武吏贻忧【汉何并传使文吏治三人狱武吏往捕之】虽清时无杼轴之虞【诗大东小东杼轴其空】而常日有逋悬之赋【汉成帝纪诏曰诸逋租赋所振贷勿收】必在假之贤守属以强材然後|咏克兴公私不废岂可使某素兼z恙本乏良能【後汉循吏传论曰亦一时之良能也】久於是邦以主东道【见为荥阳公状】馈{将药瓯并进【扬雄方言K自关而西谓之K其大者谓之瓯】假牒与公案相随【南史王球传未可以文案贵也】含意不言【见代彭阳公表】贪荣是罪【晋陶侃传表曰臣非贪荣於畴昔而虚让於今日】相公汉筹始运【见为濮阳公状】殷鼎将调【见为中丞状】度材任官归於至当存诚爱物【一作受】决在无颇【书人用侧颇僻注颇不平也】窃敢自托缄封远干樽俎【晏子春秋不出樽俎之间而折冲千里之外】俯期恩意以保衰微且某运偶昌期年初知命岂不愿临剧郡稍冀荣途【法苑珠林晋李恒问荣途贵贱】但以力有所不任心有所不逮虽欲勉强实忧倾败彼吴楚偏乡非舟车要路永言凋瘵【木华海赋天纲为凋为瘵翰曰凋伤也瘵病也】亦藉缉绥傥特降优容遥闻拟议则朽质有报恩之所羸躯收旷位之讥宿M或痊理剧未晚【汉书尹赏有理剧之才迁荥阳令】伏惟试赐裁度向风披恳【楚辞长向风而舒情】服义陈词【离骚就重华而陈辞】仰台耀以瞻辉望洪钧而伫惠【王J四子讲德论鸿钧之世何物不乐】干冒尊德【当作听集作雄非】伏积兢惕谨启
为绦郡公上史馆李相公启
某启伏以秉大钧者以物得其所为先执大化者以材适於任为急将以致理在明命官使轻重合宜大小有裕然後人称其职职无废人此相公之所明知也某材术素寡声光莫闻【S正释义有声有寂有光有翳】偶叨承平【崔政论承平日久渐敝而不悟】谬登华显洎分符竹使~籍金闺【并见表】一授专城【古乐府四十专城居】再易灰g【玉泉记立春之日取宜阳金门山竹为g河内草为灰以候阳气】且解巾临郡前贤攸重【後汉韦豹传豹子着拜东海相诏书逼切不得已解巾之郡】一麾出守昔人所荣【见为濮阳公表】虽积恋於本朝实俯光於单绪况又此州管叔旧国【括地志郑州管城县今州外城即管国城是叔鲜所封也】帝鸿遗墟【左传季文子使太史克对曰昔帝鸿氏有不才子史记轩辕黄帝一曰帝鸿水经注洧水东迳新郑故城中帝王世纪云或言县故有熊氏之墟黄帝之所都也郑氏徙居之故曰新郑】接彼?A【A当作z左传晋师在敖z之间注敖z二山在荥阳县西北】浸以京索【汉高帝纪与楚战荥阳南京索间应邵曰京县名今有大索小索亭案京索二水名也见水经注】聚山东之右族迩洛表之宸居【并见前】内揣非才颇荣斯【一作所】任而复以通庄所自【尔雅五达谓之康六达谓之庄】假道攸繁【左传晋荀息假道於虞以伐虢】载惟饯迓之劳【毛苌诗传祖而舍R饮酒于其侧曰饯公羊传晋S克与臧孙许同时而聘于齐齐人使跛者迓跛者以眇者迓眇者】实半颁宣之务必属於壮齿【後汉杜诗传疏曰及臣齿壮隋令狐熙传表曰昔在壮齿犹不如人】付彼全人用以责功【曹植表舍罪责功明君之典也】仅能集事【左传张侯曰此车一人殿之可以集事】某早年被病岁加深衣F无取於洁清【汉周仁传景帝初立拜仁为郎中令常衣弊补衣溺F故为不洁清以是得幸】藩溷动淹於景刻【谓如不能速出正字通溷乱也浊也又也左思作赋门庭藩溷皆着纸笔】徇已则坐堕物务【晋pQ传王衍之徒不以物务自婴】业官则立致萧衰欲【一作愿】俱济於公私实加忧於寤寐【易其於人也为加忧】矧【一作生】兹仍岁【南史齐高帝诸子传旧楚萧条仍岁多故】适有外虞【晋王逊等传论曰内难荐臻外虞不息】降卒征人旬时并集飞刍挽粟星火为期【李密陈情表州司临门急如星火】以此疚心弥深旧恙今寰瀛大定【晋地理志寰瀛之内可得而言也】雨露旁流高步翰飞【後汉谢该传孔融书曰今尚父鹰扬方叔翰飞】一呼而至云罗场藿【江淹杂体诗云罗更四陈诗皎皎白驹食我场藿】万里无遗将调斯人以求良牧【晋姚兴传胡威谓兴曰伏仗良牧惠化】得才为美今也其时傥蒙允赞聪明曲听奏记俯怜衰n【谢灵运诗疲n惭贞坚】稍赐优容则亦不敢便挂簪缨【後汉逸民传蓬萌即解冠挂东都城门归将家属浮海客於辽东】遽离陶【一作z】冶江湖偏郡襦F须人【见为荥阳公状】无根节之难【後汉书虞诩为朝歌长故旧皆吊诩曰不遇盘根错节何以别利器乎】少舟车之会俾之养理使得便安【汉薛宣传思省吏职求其便安南史王劢传劢为政清简吏人便安之】庶致人|以酬庙算则某所谓材有称职时无废人凡在宦途皆仰时化伏惟试赐恩察违离渐久刺谒末由【南史刘绘传绘为南康相郡人有姓赖所居名秽里刺谒绘】昔在丘门常忝四科之列今瞻鲁史将期一字之恩【见为某先辈启】下情无任感恋兢惶之至
为绦郡公上崔相公启【笺旧书会昌三年五月崔铉同中书门下平章事】
某启某本洛下诸生【世说人问顾长康何以不作洛生咏答曰何至作老婢声注洛下诸生咏音重浊故云老婢声】东莞【一作山东】旧族沾科第薄涉艺文谬藉时来因成福过【一作遇并见前】青缣赤管【汉官仪尚书郎起草更直给青缣帐初学记汉尚书令仆丞郎月给大管笔一双通典丞郎月赐赤管大笔一双】已忝於华资【一作清华北史杨休之传典选稍久非其所好每谓人曰此官实自清华】黄纸紫泥【新书高宗上元诏曰诏敕施行既为永式比用白纸多有虫C宜令今後皆用黄纸紫泥见为荥阳公表】仍参於宥密【诗夙夜基命宥密】相公早容薄伎【任P王俭集序以薄伎效德】获寄光尘【见为张周封启】别殿朝回【谢庄诔离宫天邃别殿云悬】禁林夜直【西都赋集禁林而屯聚】每披襟素常赐话【一作语】言【左传君子曰古之王者并建圣哲树之风声着之话言】知蒋琬之为公敢矜先见【蜀蒋琬传夜梦有一牛头在门前流血滂沱呼问占梦赵直直曰君位必当至公後迁大将军录尚书事封安阳亭侯】哀马卿之多病亦辱来言【西京杂记相如素有消渴疾】圭律未遐铭镂斯在相公盐梅调味【书若作和}尔惟盐梅】舟楫济时晋水擒凶【谓诛杨并】韩都荡梗【谓平刘稹】以不刚不柔贞百度【诗不刚不柔敷政优优百度见前】以无偏无党定九流【书无偏无党王道荡荡九流见状】若某者实有何能可叨出牧绦田巳非厥任【左传晋人谋去故绦韩献子曰不如新田】荥波转过其材【见为举人启】间岁以来为政非易【汉食货志间岁万余人师古曰间岁隔一岁】有南迁之降虏【谓乌介】有西出之成师【谓讨刘稹左传成师以出又何济焉】资扉所供【左传申侯见曰师老矣若出於陈郑之间共其资粮扉屦其可也】饩牵之备【左传皇武子辞曰吾子淹久於敝邑惟是脯资饩牵竭矣】未尝造次敢怠躬亲今枭獍埽除【汉郊祀志祠黄帝用一枭破镜孟康曰枭鸟名食母破镜兽名食父黄帝欲~其类使百吏祠皆用之破镜如而虎眼晋崔懿之传谓靳曰汝心如枭獍必为国患案獍即破镜古今字异耳】马牛归放【书归马于华山之阳放牛于桃林之野】将使坐臻富庶必先用得才能此地名高六雄实控东道分忧之寄【并见前】自昔为荣况在E芜敢忘涯分【隋史详传循涯揣分实为幸甚】但以轩坌至【风俗通周秦常以岁八月遣轩之使采异国方言孔融荐祢衡表溢气坌涌周翰曰坌尘也音蒲闷切】赋贡川流非惟抚字之难【旧书阳城为道州刺史赋税不登观察使数加诮让州上考功第城自署曰抚字心劳催科政拙考下下】兼有送迎之遽【晋虞预传预上记曰自顷长吏轻多去来送故迎新交错道路】旧z加甚【潘岳闲居赋旧z有痊】朽质难堪假故稍频【晋陈t传参伍掾属多设解故以避事任】旷废为惧【晋谢玄传玄又自陈既不堪摄职虑有旷废】又以宦游既久故里多违陶令之田园将芜尚平之婚嫁未毕【并见前】顾惟羁绊【魏略植上书曰固当羁绊於世绳维系於禄位】未可归休【韩诗外传田子方为相归休得金百镒】窃敢远疏丹诚【晋刘乔传刘弘与乔曰披露丹诚不敢不尽】上干清重【晋丁潭传贺循曰郎中令职望清重实宜审授】非独祈恩於时宰【南史刘传仲熊执经议论往往与时宰不合】实将誓E於已知【张衡思玄赋恃已知而华子兮】傥蒙以然诺为心【汉张敖传上贤贯高能自立然诺】诚明济物【嵇康书是乃君子思济物之意也】垂忧不逮赐议所安则吴楚之间郡邑不【一作非】少非【一作不】当冲要【谢灵运诗河兖当冲要】或异膏腴【汉贾谊传高皇帝割膏腴之地以王诸公】使之颁条庶可求瘼昨贼平之後启事寻成【见谢宗卿启】晁始严笔札未暇【汉书楼护与谷永俱为五侯上客长安号曰谷子云之笔札楼君卿之唇舌】又伏虑内庭展【一作曩】顾称已推迁【谢灵运诗逐物遂推迁】外郡寓词颇乖流品沈吟有日郁抑经时【并见前】今则情素坐煎【邹阳上梁王书披心肠见情素】驱驰行久【诸葛亮出师表遂许先帝以驱驰】若犹缄嘿是负陶甄伏惟曲赐恩鉴诚悬书殿恋积台阶比殷浩之空函【见为张周封启】情同事异望孙弘之东合【汉公孙弘传元朔中封丞相弘为平津侯於是起客馆开东合以延贤人与参谋议】魂往形留【陆云答兄机诗神往同逝感形留悲参商】下情无任感激攀恋【一作感恋兢惶】之至【曹植表贵露下情】谨启
为韩同年【瞻】上河阳李大夫启【笺韩瞻字畏之韩父也开成二年与义山同登进士第案李大夫疑即怀州李中丞】
某启某材术空虚行能无取【扬雄剧秦美新行能无异】因缘慰荐【晋李密传有因有缘】得【一作蒙】记姓名刘弘一纸之荣方斯未重【见为李贻孙启】季布百金之诺比此犹轻【见为张周封启】昨者李涿侍御北来【全唐诗话河阳从事李承性好奇古与翊善坊保匏律智增善库中得画访於常侍柳公权方知张萱所画石桥图按新书公权开成中迁学士承旨涿殆以侍御而为河阳从事者也】又蒙降以重言【见为张周封启】将之厚意望辉光而便同簪履【韩诗外传孔子游少原之野有野人哭夫子问焉曰蓍薪而忘簪是以哀非伤亡簪吾所悲者不忘故也贾谊新书楚昭王与吴人战楚军走而履决失之行三十步复旋取左右问曰何惜是一p履乎王曰楚国虽贫岂爱一p履哉思与偕出弗见与入也】在负荷而何啻丘山况某姻婚早门馆【後汉边韶传章华赋曰夕回辇于门馆】外舅以列藩之故【尔雅妻之父为外舅】家人延自出之恩【左传子产对曰庸以元女大姬配胡公而封诸陈以备三恪则我周之自出】重叠依投【玉台新咏西曲歌曰出入见依投】绸缪顾遇【後汉李固传奏记梁商曰况受顾遇而容不尽乎北史李弼等传论曰缔构艰难绸缪顾遇】东床坦腹早以愧於郗公【晋书郗G使门生求凫锻醯嫉剂罹投厢坦圩拥芡跏现钌傧套择娉治羲之在东床坦腹卧若不闻鉴曰正此佳僖遂以女妻之】朱邸曳裾复欲阶於谢掾【谢I拜中军记室辞隋王朱邸方开效蓬心於秋实善曰诸候朱户故曰朱邸曳裾见为山南启】傥复清风时至丹慊获申【任P表不任丹慊之至】实於生前识其死所伏希恩谨启
为贺拔员外上李相公启
某启某闻被彩饰於无用之姿斯须或可垂休光於不报之地始卒攸难至有马疲而尚服轻轩席敝而犹存华幄【战国策嬖色不敝席宠臣不敝轩鲍昭诗弃席思君幄疲马恋君轩】推仁则极备用无闻虽有切於恋思宜自量其涯分呜呼某者今甚类焉翰柔莫申【左思诗弱冠弄柔翰】语苦难听聊凭素用写肺肠伏惟少霁尊严猥赐披省某伏思早岁仰累深知龙尾贻讥敢通交契【魏略华歆邴原管三友号曰一龙歆为头原为腹宁为尾】牛心前?实时才【见贺相国启】世故推迁年华荏苒【并见前】葭灰檀火屡变於寒暄【周礼@氏冬取槐檀之火灰见前】灵济泥泾遂分於清浊【汉沟洫志时人歌曰泾水一石其泥数斗案济水伏见不常故谓之灵济後魏文帝祭济文曰惟渎畅灵协辉辟】羁离管札【谓佐幕】oa弦歌【谓宰县延之诗oa见荣】名污柳营【汉书河内太守周亚夫为将军次细柳】惭花县【白帖晋潘岳为河阳令遍树桃李人号河阳一县花】竟以千金乏产【汉书谚曰千金之子坐不垂堂】三径无归【三辅决录蒋诩字元卿隐於杜陵舍中三径惟羊仲裘仲从之游二仲皆挫廉逃名】初服莫从【见为柳州表】迷津亟问属者伏幸相公}梅调味川楫济时【并见前】起塌翼於冲风【杜甫诗十年犹塌翼楚辞冲风起兮水扬波】活枯鳞於涸辙【见为张周封启】登诸兰署辖彼芸R【并见表】台阁移文语薛夏而无取【魏志薛夏字宣声太和中以公事移兰台夏报之曰兰台为外台秘书为内阁台阁一也何不相移之有】东南才子并张率以何能【南史张率传率字士简梁天监中直文德待诏武帝别赐率诗曰东南有才子故能服官政余虽惭古昔得人今为盛】未报前叨旋承後顾版图被召花幕分荣【并见前】收驽骀於o栈之中【东方朔七谏却骐骥而弗乘兮策驽骀而取路庄子伯乐曰我善治马编之以o栈】刻蚣d於乐悬之上【说文?县钟鼓之器饰猛兽之象於其足春秋桓公五年秋螽注蚣d之属为灾故书案考工记梓人为天下之大兽五又有小虫之属以为雕琢蚣d者小虫之属也尔雅蛰螽蚣d郭璞曰王@V也俗呼?黍】势高足跌道泰身屯未竭私诚已婴沈痼况某素无灵气【郭璞诗燕昭无灵气汉武非仙才】夙昧摄生【见代仆射表】乏单豹养内之功【庄子鲁有单豹者行年七十而犹有婴儿之色饿虎杀而食之有张毅者行年四十而有内热之病以死豹养其内而虎食其外毅养其外而病攻其内】阙王吉实下之效【汉王吉传疏曰休则a仰诎信以利形进则步趋以实下吸新吐故以练臧专意积精以适神于以养生岂不长哉】湫底莫适节宣失中【左传子产曰节宣其气勿有所拥闭湫底以露其体】然犹深愿待年少酬厚德三医毕访【列子杨朱之友季梁得疾七日大渐其子谒三医一曰矫氏二曰卢氏三曰俞氏脉其所疾】百药皆投【司马贞三皇本纪神农尝百草始有百药】竟非无妄之灾【易无妄之疾勿药有喜】莫见有瘳之候【汉公孙弘传弘病甚上书乞骸骨因赐告居数月有瘳视事】滨於九死【齐语桓公曰管夷吾射寡人中h是以滨於死楚辞虽九死其犹未悔】楸耸旬【谢I诗故乡邈已榧迷樵兑彩旬见怀州表】取则烦加寒必痢宁支弁带不成围【并见前】谢述心虚方兹未逮【南史谢述字景先小字道儿有心虚疾性理时或乖谬】田光精竭比此犹强【史记刺客传田光曰今太子闻光盛壮之时不知臣精已消亡矣】岂有尚占职员但尸俸入久尘物议【南史谢几卿传醉则执铎挽歌不屑物议】且速残骸况相公职统薄违【书圻父薄违】时登\寡【周礼乡大夫以岁时登其夫家之\寡辨其可任者国中自七尺以及六十有五皆征之其舍者国中贵者贤者能者服公事者老者疾者皆舍】任崇按比【後汉江革传每至岁时县当案比注案验以比之犹今见阅也】务系孤终【周语仲山甫曰古者不料民而知其多少司民协孤终注无父曰孤终死也】职是宾僚【北史裴延传广平公赞盛选宾僚以伯茂为文学】岂宜虚旷【书无旷庶官王猛疏督任弗可虚旷】固不可下私微物曲降深慈悯将尽於桑榆【淮南子日夕垂景在树端谓之桑榆】妨得材於杞梓【左传声子曰如杞梓皮革自楚往也惟楚有材晋实用之】是以推枕兴感摄衾占辞愿申敛迹之期以赎旷官之咎只听裁旨用息兢惶必也旧履留恩遗簪结念【见为韩同年启】恤以孀孤非少【淮南子寡妇不孀礼记少而无父谓之孤】婚嫁未终不使衰羸便辞禄仕【诗序君子遭乱相招为禄仕笺禄仕者苟得禄而已不求道行】致乎外地曦以末光【魏都赋彼桑榆之末光】未乖念录之仁稍减忧惭之累【吴志诸葛恪传与弟融书曰忧惭惶惶所虑万端】亚尹诸府别乘近郊【亚尹即少尹别乘即别驾】负荷无羞【左传古人有言曰其父析薪其子弗克负荷】b有继【见为怀州表】则犹冀逢十全之艺【周礼医师职曰十全为上十失一次之十失四为下】延一日之生重登门墙【见献侍郎启】再就埏埴【老子埏埴以为器】是所愿也非所望也词多力殆感极【集作深】涕繁避席承言未卜曾参之侍【孝经仲尼居曾子侍子曰先王有至德要道以顺天下民用和睦上下无怨汝知之乎曾子避席曰参不敏何足以知之】封函抒款畏遗殷浩之书【见为张周封启】瞻望清光实动魂守【管辂别传何宴之视候魂不守宅血不华色】伏惟特赐鉴
为同州任侍御【宪】上崔相国启【笺考新书宰相世系表任宪字亚司高宗相雅相来孙也崔郸崔珙相文宗崔铉相武宗崔龟从崔慎由相宣宗自开成以至大中作相者有五崔焉此崔相国者不知谓谁据启云彰明下武恢拓中华不舞梯?不鸣金鼓复数千里之沃野刷十五圣之包羞则此崔相国谓龟从也旧书宣宗纪大中二年十一月以户部侍郎判度支崔龟从本官同平章事三年春正月泾原节度使康季荣奏吐蕃宰相论恐热以秦原安乐三州及石门等七关之兵民归国诏灵武宁各出本道兵马应接其来七月三州七关军人百姓皆河陇遗黎数千人见於阙下上御延喜门抚慰令其解辫赐之冠带八月下制曰左衽输款边垒连降刷耻建功所谋必∈凳嗪饷钏憬帅雄棱副玄元不争之文~汉武远征之悔与此启所谓不舞梯?不鸣金鼓意正相合又唐与吐蕃和亲自高祖至武宗凡十五帝至宣宗而吐蕃始弱来归故地会昌一品集序云唐叶十五帝谥昭肃昭肃者武宗也故曰刷十五圣之包羞其为龟从无疑矣旧书龟从传云大中四年同平章事非也新书亦承其误以此启证之宣纪为是】
宪启宪质异楚材【见为贺拔员外启】宝同燕石【见为张周封启】重以羁O【诗总角O兮谷梁传羁贯成童不就师傅父之罪也贯与O通】即丁悯凶瞻遗构以阙然不堪多难奉成书而未就【并见前】无处求生【庾信赋傅y之但悲身世无处求生】藐是流离【庾信赋藐是流离至于暮齿】屡经寒暑【诗载离寒暑】逮於【一作乎】既冠【礼记男子二十而冠】犹恤无家【见为盐州状】叨承师友之规获忝簪缨之列此皆相公推孔李之素分【後汉书孔融字文举年十岁随父诣京师时河南尹李膺融造膺门语门者曰我是李君通家子弟门者言之膺请融问曰高明祖父常与仆有恩旧乎融曰然先君孔子与君先人李老君同德比义而相师友则融与君累世通家\坐莫不叹息】念高国之旧家【左传齐侯伐晋夷仪敝无存之父将室之辞以与其弟曰此役也不死反必娶於高国】锼朴雕顽【魏都赋木无雕锼】抉聋抉聩沐膏雨以令植【诗MM黍苗阴雨膏之】假顺风而使飞【见为河南表】不然则安得获骊龙之珠【见为柳启】假獬豸之角【新书法冠者御史大夫中丞御史之服也一名獬D冠】荣皆过望感岂胜言而犹怅望下风【左传晋大夫三拜稽首曰t臣敢在下风】徘徊高义望贺燕以难去【见为李贻孙启】抚栖乌而不安者【魏武乐府月明星稀乌鹊南飞绕树三何枝可依】盖以相公以伊皋之事业佐大君以扬马之文章辅昌运一登宣室【汉贾谊传文帝思谊徵之及入见上方受厘坐宣室】遂借前筹【见为濮阳公状】以有征无战之方【蜀志诏曰王者之兵有征无战】彰明下武以永逸劳之势【扬雄谏不受单于朝书不一劳者不久佚不费者不永宁】恢拓中华不舞梯?不鸣金鼓【左传金鼓以声气也梯?见檄文】复数千里之沃野【汉张良传关中左ズ右陇蜀沃野千里】刷十五圣之包羞【易否六三包羞案吐蕃和亲自贞观始高祖尚未与之通太宗至武宗实十四圣也】彼围【疑作违】谷而谷人不知【左传齐陈成子救郑及留舒违谷七里谷人不知】入郑而郑陴皆哭【左传宣公十二年春楚子围郑旬有七日郑人卜行成不吉卜临於大宫且巷出车吉国人大临守陴者皆哭】方兹决胜彼有多惭今百职聿修九功【一作五功非】咸叙【书九功惟叙】万国伫登封之礼五山倾望幸之祥【史记封禅书天下名山八而三在蛮夷五在中国华山首山太室大山东莱此五山黄帝之所常游与神会汉郊祀志郡国各除道缮治宫馆名山神祠所以望幸矣五山谓五岳也】鲽至鹣来【封禅书东海致比目之鱼西海致比翼之鸟韦昭曰各有一目不比不行其名曰鲽各有一翼不比不飞其名曰鹣鹣】茅归入【书荆州贡包匦菁茅鲁语武王克商肃慎氏贡矢石e】驰汤骤夏轹汉陵周【班固典引孕虞育夏甄殷陶周】若某者虽不能行舞舜戈【戈当作干书帝乃诞敷文德舞干羽于两阶七旬有苗格】坐耕尧壤【见为荥阳公状】至於献千载河清之序【拾遗记丹邱千年一烧黄河千年一清皆至圣之君以为大瑞初学记宋元嘉中河济俱清鲍昭张畅俱作河清颂】裁二王助祭之诗【诗序振鹭二王之後来助祭也】歌咏相庭发挥帝载则其志愿亦或庶几伏希孙合时开【见为绦郡公启】邴茵多恕【汉丙吉传驭吏耆酒常从吉出醉欧丞相车上西曹主吏白欲斥之吉曰此不过污丞相车茵耳遂不去也】克懋山公之德【晋书嵇绍字延祖魏中散大夫康之子也十岁而孤事母孝谨以父得罪靖居私门山涛领选启武帝诏徵之起家为秘书丞】终全赵氏之孤【见为张周封启】拥_瞻门【见为某先辈启】封函即路【南史朱龄石传为元帅伐蜀帝别有函封付龄石署曰至白帝乃开】苑沙宫树【见为同州启】虽吟左辅之风烟【汉地里志左冯翊高陵县左辅都尉治谢I诗风烟四时犯】良夜庆霄【谢嗍庆霄薄汾阳注即庆云也】唯望中台之晷度【玉海事始曰黄帝以风后配上台天老配中台五圣配下台为三公也】感恩抚已誓志投诚仰惟辉光终赐埏埴下情无任感激攀倚【一作荷】惶恋之至
为举人上翰林萧侍郎启【笺按元和六年萧a充翰林学士二年罢穆宗时为门下侍郎计a为翰林时义山甫十余龄代人恐太早惟萧扔屑老羰汤晌募翱匏熘菹羰汤墒然扔治闯⑽】
某启某闻师旷之琴不鼓之则无以召玄鹤【韩子师涓鼓新声平公问师旷此何声也曰清商公曰最悲乎师旷曰不如清徵援琴一奏有玄鹤二八道南方来集於郭门之扈再奏而列三奏延颈而鸣舒翼而舞音中宫商瑞应图玄鹤王者知音乐之节则至白帖鹤满三百六十岁则色纯黑】杨羲之石不用之即无以聘应龙【薛莹龙女传震泽中洞庭山南有洞穴梁武帝召问杰公公曰此洞穴盖东海龙王第七女掌龙王珠藏若遣使通信可得珠宝有瓯越罗子春兄弟上书请通帝命杰公问曰汝家制龙石尚在否E曰在谨V至都试取观之公曰汝此石能制徵风召雨戎虏之龙不能制海王珠藏之龙昔桐柏真人教杨羲许谧茅容乘龙各赠制龙石一片今亦应在帝让求之於茅山华阳隐居陶弘景得石两片公曰是矣山海经应龙处南极杀蚩尤与夸父不得复上应龙遂在地故下数旱旱而为应龙状乃得大雨】物既有之言亦犹是伏惟侍郎学士sA降秀翕辟资华【易天地sA万物化醇又夫坤其静也翕其动也辟】天上比方但有文星粗尔人间拟议未将泰华为然【并见前】爰自妙龄遂肩名辈当时人物【汉书有古今人物表】何戢惟效於褚公【南史何戢传戢字惠景美容仪动止与褚彦回相慕时人号为小褚公】迩日风流【南史王俭传俭常谓人曰江左风流宰相惟有谢安盖自况也】杜V难方於卫d【晋书卫d字叔宝风神秀异或问杜V可方卫洗马否刘丛欢V肤清叔宝神清世说注杜弘治面如凝脂眼如点漆粗可得方诸卫d】加以弘成与石【西京杂记弘成子有人授以文石吞之遂为通儒後成子病吐出文石以授五鹿充宗又为硕学也】郭璞传豪【见为山南】涣水倘来皆逢藻缋【陈琳为曹洪与魏文帝书游睢涣者学藻缋之?善曰汉书灌婴睢阳贩缯者也陈留记襄邑涣水出其南睢水经其北传云睢涣之间出文章故其黼黻绣日月华虫以奉於宗庙御服焉】荆o若至只有G琳【庄子南方有鸟其名为凤以G琳琅\为食】合沓缣缃【沈约诗合沓共隐天】纵横笔砚【高唐赋纵横相追】三都作序不劳皇甫士安【见为某先辈启】万乘为寮只有东方曼倩【夏侯湛东方朔画赞大夫讳朔字曼倩平原厌次人也戏万乘若寮友】况从近岁且有外虞傅介子在楼兰国中奇功未就【汉傅介子传介子至楼兰谓王曰天子使我私报王王起随介子入帐中屏语壮士二人从後刺之刃交胸立死封介子为义阳侯】班仲升於玉门关外报命犹h【见代安平公表】虽太平之业已隆【见贺相国启】而震耀之威尚作【汉书叙传天威震耀】侍郎又绸缪武帐【汉汲黯传武帝尝坐武帐中黯前奏事孟康曰今御武帐置兵阑五兵於帐中也】密勿皇图【班固东都赋披皇图稽帝文】九天九地之兵宁因旧学【北堂书钞太公兵法云武王曰休息士\皆有处乎太公曰休兵顿息如从九天之上向九地之下独往独来有莫见者书盘庚予小子旧学于甘盘】七纵七擒之术固已玄通【北堂书钞汉晋春秋曰诸葛亮征南中所在战捷既得孟获使观於营阵之间问曰此军何如获对曰向者不知虚实故败今蒙赐观看营阵若只如此即定易胜耳亮笑纵使更战七纵七擒而亮犹遣获获止不去曰公天威也南人不复反矣蔡邕郭有道碑於休先生明德玄通】用视草之工【见为汝南公表】解按剑之怒【说苑秦王按剑而坐鲍照诗天子按剑怒使者遥相望】手为天马【真诰手为天马鼻为仙源】心绘国图【梁书裴子野传仁棺方国使图自要服至海表凡二十国】九重之中【见为成魏州表】烦前箸【见为濮阳公状】万里之外辄敢衡车【衡疑作冲春秋感精符作冲车厉武将魏明帝纪注郝昭守陈仓城诸葛亮起云梯冲车以临城】位诚在於论思功已参於镇抚【左传邓曼曰夫固谓君训\而好镇抚之笺旧书吐番寇泾原命中使以禁军援之穆宗谓宰臣曰用兵有必胜之法乎a对曰兵者凶器战者危事圣王不得已而用之如或纵肆小忿轻动干戈使敌人怨结师出无名非惟不胜乃自危之道也固宜深慎帝然之】图书之府鼎鼐之司伊咎悬遗怅【一作为恨】之诚夔说贮妨贤之【说苑虞邱子谓楚庄王曰臣为令尹处士不升妨t贤路】载惟後命【左传齐侯将下拜孔曰且有後命】夫岂u时抑某又闻之昔管仲经邦宾客有二【管子管仲会国用二在宾客其一在国】周公待士吐握皆三【见为某先辈启】邴丞相之车茵宁弹醉客【见为同州启】平津侯之宾馆不碍布衣【见为绦郡公启】并脂粉简编【徐陵王劢碑网罗图史脂粉艺文】冠缨图史【北史崔浩传国家积德着在图史】後之披卷【南史王藻传书拱袂而披卷】皆若升堂侍郎美誉旁流【晋王羲之传羲之少有美誉】高节弥折【汉田`传非痛折节以礼屈之天下不肃】担簦者成市蹑F者如云【并见前】此乃前贤後贤不殊轨辙往哲来哲非异门墙纵燕有黄金之台【见上尚书启】齐为碣石之馆【见为濮阳公状】料其栋宇【易上栋下宇以待风雨】必已荒芜【魏都赋肴函荒芜】若某者陋若左思丑同王粲须眉不及於崔琰腰腹无预於郑玄若值庭兰【并见前】固多惭德【书成汤放桀于南巢惟有惭德】如逢岩电【见为先辈启】不望齐名【後汉党锢传范滂母曰汝今得与李杜齐名死亦何恨】重以惠劣祢生【惠与慧同後汉书祢衡字正平少有才辨尝读蔡邕所撰碑文一览识之孔融荐祢衡表目所一见辄诵於口耳所暂闻不忘於心性与道合思若有神】专非董氏【汉董仲舒传下帷讲诵三年不窥园其精如此】殊回之易铸【扬子或曰人可铸与曰孔子铸回矣】若宰我之难雕【见论语】徒欲万卷咸披【博物志蔡邕有书近万卷汉末年载数车与王粲】且乏五行俱下【後汉应奉传奉字世叔读书五行俱下】叨从岁赋【元稹酬白居易诗昔岁俱充赋】勉致文编户户酱瓿唯闻见辱【汉书扬雄着太玄刘歆曰恐後人用覆酱瓿也】人人~臼不肯留题【世说魏武帝常过曹娥碑下杨修从碑背上见题作黄绢幼妇外孙~臼八字修曰黄绢色丝也於字为~幼妇少女也於字为妙外孙女子也於字为好~臼受辛也於字为辞所谓~妙好辞也】再困於鱼登【见为同州启】一惭於雁序【原注其长兄两举及第礼记兄之齿雁行】然而天付直气家传义方【左传教之以义方弗纳于邪】虽在颛蒙不苟述作广~交之论抑有旨焉【南史任P诸子流离不能自振生平旧交莫有收恤西华冬月着葛披练裙道逢刘孝标泫然矜之乃着广~交论以讥其旧交曰古人知三衅之为梗惧五交之速尤故王丹威子以\楚朱穆昌言而示~有旨哉有旨哉到溉见论抵之於地终身恨之】移太常之书非无【一作敢】为也【汉书刘歆欲建立左氏春秋及毛诗逸礼古文尚书皆列于学官哀帝令歆与五经博士讲论其义诸博士或不肯置对歆因移书太常博士责让之】顷者曾干阍侍获拜堂皇【汉胡建传诸列校坐堂皇注无壁曰皇】既容纳之有加【隋文四子传诏曰容纳不逞】遂希望之滋甚【南史梁宗室传更收士\希望非常】尔後以毛伤崇【一作荣】弹【南齐书垣荣祖善弹弹鸟毛尽而鸟不死海鹄t翔荣祖登城西楼弹之无不折翅而下南史垣荣祖字华先崇祖从父兄也善弹登西楼见翔鹄云中谓左右当生取之于是弹其两翅毛脱尽坠地无伤养毛生後飞去其妙如此案二史所载则崇作荣为是然二名截去祖字而又不着其姓殊觉未安不如云垣弹为无弊也】鳞损任钩【庄子任公子为大h投竿东海期年不得鱼已而得大鱼J河以东苍梧以北无不厌若鱼者】拔刺不迁【谢灵运赋鱼水深而i刺韵会鱼跳@刺@北末切刺郎达切】{喁无暇【左思赋洄顺流{喁沈浮】既乖受教便以经时【古诗但感别经时】今孝秀员【一作爰】来【员与云同隋书诏曰四海之内岂无孝秀】风霜巳积秦人屡出自欲焚舟【左传秦伯伐晋济河焚舟取王宫及郊晋人不出遂自茅津济封ナ而还】楚卒数奔谁教拔洹咀蟠晋人或以广队不能进楚人悬之脱扃少进马还又之拔渫逗饽顺龉嗽晃岵蝗绱蠊之数奔也】是以更持鱼目当夜肆以沽诸【任P到大司马记室笺维此鱼目唐突m[注鱼目似珠张协杂诗鱼目笑明月】复挈豚蹄祝天时之未巳【史记滑稽传淳于曰有禳田者操一?蹄酒一盂而祝曰瓯窭满篝污邪满车五谷蕃熟穰穰满家臣见其所持者挟而所欲者奢故笑之】义诚多志亦可怜倘蒙犹枉铅华【洛神赋铅华不御】更施丹o【书若作梓材既勤扑畚┢渫康るo】俾其恩地不在他门虽不及采椽【韩子尧舜采椽不刮茅茨不翦】备枝梧於大厦【汉项籍传莫敢枝梧如淳曰梧音吾枝梧犹枝I也臣瓒曰小柱为枝邪柱为梧今屋梧邪柱是也文中子大厦之颠非一木所支】亦庶乎秭米【庄子计中国之在海内不似秭米之在太仓乎】增流衍於神仓【左思吴都赋观海陵之仓则红粟流衍礼记季秋之月藏帝籍之收於神仓】与夫九九之能【一作推管子戏作九九之数以合天道而天下化之韩诗外传齐桓公设庭燎为便人欲造见者期年而士不至於是东野有以九九见者汉梅福传上书曰齐桓之时有以九九见者桓公不逆欲以致大也师古曰九九算书若今九章五曹之辈】犹或万万相远【木华海赋万万有余】诚深词切声急响烦仰郭泰之龟龙【蔡邕郭有道碑先生讳泰字林宗望形表而影附聆嘉声而响和者犹百川之归巨海鳞介之宗龟龙也】望仲尼之日月【见论语】濡毫伏纸【晋刘琨传臣俯寻圣旨伏纸饮泪】亿万常心干冒尊严伏用战灼【晋王F传上书曰岂惟老臣独怀战灼】谨启
为崔从事【福】寄尚书彭城公启
福福闻雀辞杨馆常怀宝箧之恩【见谢座主】燕别张巢永结雕梁之恋【燕别张巢未闻或引张建封妾关盼盼燕子楼事以当之然义山去建封时不远恐未必遂据为故实也今按南史孝义传张景仁下附卫敬瑜妻事云妻年十六而敬瑜亡父母舅姑咸欲嫁之女截耳置盘中为担乃止所住户有燕巢常双飞来去後忽孤飞女感其偏栖乃以缕系脚为志後岁此燕果复来犹带前缕女为诗曰昔年无偶去今春犹独归故人恩独重不忍复双飞此与永结雕梁之恋语意颇合启曰张巢恐後人误以为景仁之事而妄改未可知也】推诚况物某有类焉始者尚书曦发丹山【屈原九歌曦汝兮阳之阿山海经丹穴之山有鸟名曰凤皇】腾身紫府【云笈七R轩辕本纪东到青邱见紫府先生受三皇内文大字以劾召万神】晓趋清禁则琼树一枝【李陵赠苏武诗思得琼树枝以解长饥f】夜直皇闱则金G二等【何晏景福殿赋落带金G此焉二等汉书赵昭仪居昭阳舍壁带往往为黄金G注壁带壁之横木露出如带者以金为G若车G之形G音工】人寰莫见尘路难逢而某志在讳穷【庄子孔子曰我讳穷久矣而不免命也】勇於求益【见论语】辄干皂隶【左传皂隶之事官司之守】自露菲葑【诗采葑采菲无以下体】宝肆回肠【云笈七R恍若晨景之晔宝肆司马迁书肠一日而九回】只期和氏【见为柳启】门投足【庄子医门多疾张衡应问捷径邪至吾不忍以投足】永念仓公【史记太仓公者齐太仓令姓淳于氏名意传黄帝扁鹊之脉书五色胗病知人之死生】果蒙愍彼颛愚溢为品目勾萌始达依周囿以扬【一作阳】翘【陆机拟古诗譬彼向阳翘月令勾者毕出萌者尽达】滴沥才分托灵光而振响【王延蘼沉楣獾罡扯滴沥以成响殷雷应其若惊善曰言檐垂滴沥才成小响室内应之其声似雷之惊也】遥轻【集作轻轩是】短羽【晋葛洪传大块禀我以寻常之短羽】骤化穷鳞【刘长卿诗沧海一穷鳞】每欲陶冶肺肝耕耘笔砚【华峤後汉书班超投笔叹曰大丈夫安能久事笔耕乎】调宫徵以谢阳秋【孙盛着晋阳秋阳秋即春秋也避郑太后讳故以春为阳】而义有多涂情非一概辞烦转野意密弥h虽涂逭如韩遂之书【魏武帝纪马超与韩遂等叛超等屯渭南公与遂书多所点窜如遂改定者超等愈疑遂案涂逭犹涂窜也】反覆若【一作类】葛洪之纸【晋葛洪传洪躬自伐薪以贸纸笔夜辄写书习诵以儒学知名艺文类聚抱朴子曰洪家贫常乏纸每所写皆反覆有字人少能读】终无可得端倪【见为河东公】去岁洛阳获陪良宴频趋绦帐【见为山南启】累坐青亍炯为荥阳公表】况闻恳拒台阶请从藩屏举郗超之幕画【世说桓宣武与郗超议芟夷朝臣条牒既定其夜同宿明晨起呼谢安王坦之入掷疏示之郗犹在帐内谢含笑曰郗生可谓入幕宾也】数阮r之军书【魏志阮r字元瑜文帝与吴质书曰元瑜书记翩翩致足乐也汉息夫躬传军书交驰而辐辏】悬以嘉招形於善谑【诗善戏谑兮不为虐兮】何言违阻复积光阴潼水千波【并见前】巴山万嶂【元和郡县志巴岭在南郑县南一百九里东滨汉江与三峡相接汉中旧志巴山亘深远冬夏积雪不消中包孤云两角米仓诸山南接四川巴州之小巴山】接漏天之雾雨【寰宇记戎州宜宾县二山四时沾霖俗谓小漏天大漏天洽闻记南广水南二百里漏天穷年密云不见日月晏殊类要大梨山小梨山在开边县界四时霖不~俗人呼为大漏天小漏天其山自嘉州以来每o相接高低隐伏奔走三峡其状难名】隔筅Ｖ烟霜【书筅５佳东流为汉唐六典山南道名山曰筅Ｔ和郡县志筅Ｉ皆谛嗽府金牛县东二十八里按金牛故城在今陕西汉中府宁羌州西北筅Ｉ皆谥荼本攀里汉水出焉】皓月圆时树有何依之鹊【见前启】悲风起处岩无不断之猿【李陵答苏武书但闻悲风萧条之声格物论猿性急而肠断哀鸣则肠俱断而死】煎向义之初心轸怀仁之劲气窃惟秦镜【西京杂记高祖初入咸阳宫有方镜广四尺高五尺九寸表里洞明直来照之影则倒见以手掩心即见肠胃五脏】当卫桃【韩子弥子瑕有宠於卫君食桃而甘不尽以其半?君君曰爱吾哉及色衰爱弛君曰是固尝?吾以余桃】昨伏承拥节浚郊【诗孑孑干旄在浚之郊】建牙隋?【见代仆射表】将求捧币申好裂裳就涂【墨子公输欲以楚攻宋墨子闻之自鲁往裂裳裹足十日至郢】接枚叟之余光奉邹生之末座【见为柳启】又伏虑旋登殷梦【见太尉序】俄奉周畋【见贺相国启】徵诏巳行拜尘无及【晋潘岳传岳与石崇等谄事贾谧每候其出与崇辄望尘而拜】徘徊失措抑郁谁聊【并见前】必也华榻长悬【袁宏汉纪陈蕃在豫章为徐a独设一榻去则悬之】简书无废即割任安之席堪哂无图【史记任安与田仁俱为卫将军舍人卫将军从此两人过平阳主主家令两人与骑奴同席而食此两人拔刀割断席别坐】负田叔之钤可嗟非据【当作钳史记田叔传叔为赵王张敖郎中汉下诏捕赵王惟孟舒田叔等十余人赭衣自钳称王家奴随赵王敖之长安】伏惟慎安寝膳勉护兴居【徐陵书愿百年之老兴居多福】早秉信圭速调大鼎【并见前】至於祷祝实倍等伦半菽思贮於神仓【汉书项羽曰岁饥人贫卒食半菽神仓见前】一勺愿投於灵海【礼记今夫水一勺之多木华海赋於廓灵海长为委输】道之云远更开殷浩之函书不尽言重洒杨朱之泪【并见前】攀恋感激不知所裁伏惟俯赐鉴照谨启
上兵部相公启【笺旧书大中四年十月翰林学士承旨兵部侍郎令狐T守本官同中书门下平章事】
商隐启伏奉指命令书元和中太清宫寄张相公旧诗上石者【旧书天宝二年三月改西京玄元庙为太清宫东京为太微宫天下诸郡为紫极宫新书宰相表元和九年六月河中节度使张弘靖为刑部尚书同中书门下平章事】昨一日书讫伏以赋旷代之清词宣当时之重德昔以道均稷契始染江毫【见为山南启】今幸庆袭韦平【见为李贻孙启】仍镌宋石【见为张周封启】依於桧井【括地志苦县在亳州谷阳县界有老子宅及庙庙中有九井尚存北史王劭传陈留老子祠有枯喽雅嘁端缮碓昏怼肯荼私非健疚娇淌於石陷置壁间也椒墙即椒壁按唐祖玄元故其庙饰一如宫禁文选注向曰椒房以椒涂壁后妃居之】扶持固在於神明【鲁灵光殿赋序自西京未央建章之殿皆见隳坏而灵光岿然独存岂非神明依凭支持以保汉室者也】悠久必同於天地【见中庸】况惟陋质早预生徒仰夫子之文章【夫子谓令狐楚】曾无具体辱郎君之谦下【郎君谓T应璩与满公琰书外慕郎君谦下之德内幸顽才见诚知巳铣曰满炳父宠为太尉璩尝事之故呼曰郎君】尚遣濡翰【刘桢诗叙意於濡翰】空尘寡和之音【谓T诗见谢河东公启】素乏入神之妙【谓巳书张怀资槎侠钏剐∽入神大篆入妙伯喈八分飞白入神大篆小篆隶书入妙】恩长感集格钝渐深但恐涕【易V咨涕】终斑琬琰【诗赤刀大训弘璧琬琰在西序周礼考工记曰琬圭琰圭皆九寸】下情无任战汗之至
上时相启
商隐启暮春之初甘泽承降既闻沾足【诗既沾既足生我百谷】又欲开晴实关燮和克致丰阜繁初合则傅说为霖【书说命若岁大旱用汝作霖雨】媚景将开则赵衰呈日获依恩养定见N平【并见前】~路左之喘牛用惊邴吉【见代安平公表】无G中之恶马以役任安【见为某先辈启】偃仰兴居【诗或栖迟偃仰】惟有歌咏瞻仰【一作望】闱闼不胜肺肝谨启
上河东公启三首
商隐启两日前於张评事处伏G手笔兼评事传指意於乐籍中赐一人【崔令钦教坊记西京右教坊在光宅坊左教坊在延政坊右多善歌左多工舞东京两教坊俱在明义坊而右在南左在北也按凡妓女隶教坊籍】以备纫补【礼记内则曰衣裳绽裂纫箴请补缀】某悼伤巳来【笺本传王茂元镇河阳爱其才表掌书记以子妻之本集有王十二兄与畏之员外相访见招小饮时予以悼亡日近不去因寄诗】光阴未几梧桐半死【枚乘七发龙门之桐高百尺而无枝其根半死半生】方【一作才】有述哀【江淹杂体诗有潘黄门岳述哀良曰谓悼妇诗】灵光独存且兼多病眷言息胤不暇提携【礼记长者与之提携】或小於叔夜之男【见为同州启】或幼於伯喈之女【白帖蔡琰字文姬邕之女也邕夜鼓琴弦~琰年六岁曰第二弦邕曰偶中耳】检庾信荀娘之启【庾信集有谢赵王赉息荀娘丝布启】常有酸辛【杜甫诗镂骨抱酸辛】咏陶潜通子之诗【陶潜责子诗通子年九龄但觅梨与栗】每嗟漂泊【许靖与曹公书漂薄风波薄泊同】所赖因依德宇【魏志王粲等传评曰然其冲虚德宇未若徐干之粹也】驰骤府庭【南史谢I传曰荣立府庭恩加色】方思效命旌旄不敢载怀乡土锦茵象榻【潘岳寡妇赋易锦茵以苫席战国策孟尝君之楚献象其直千金】石馆金台【并见前】入则陪奉光尘【见为张周封启】出则揣摩铅钝【史记苏秦传得周书阴符伏而读之期年以出揣摩曰此可以说当世之君矣】兼之早岁志在玄门【汉陈汤传汤曰是所谓玄门开】及到此都更敦夙契【徐陵为贞阳侯书亲邻之道夙契逾深】自安衰薄【祢衡鹦鹉赋嗟禄命之衰薄】微得端倪至於南国妖姬【古诗美人出南国灼灼芙蓉姿】q台妙妓【汉地里志q台在邯郸赵武灵王筑古诗燕赵多佳人美者如玉曹植七启才人妙妓遗世~俗】虽有涉於篇什实不接於风流况张懿仙本自无双【古诗精妙世无双】曾来独立【汉李延年歌北方有佳人~世而独立】既从上将又托英寮汲县勒铭方依崔瑗【见为安平公表】汉庭曳履犹忆郑崇【汉书郑崇字子游擢尚书仆射数谏诤每见曳革履上曰我识郑尚书履声】宁复河里飞星【陈留耆旧传张从汉武帝祀甘泉至渭桥有女子浴于渭乳长七尺帝怪问之女曰帝後七车侍中知之时在第七车曰斋戒不e女人星见】云间堕【一作坠】月【谢灵运诗可怜谁家郎缘流乘素舸但问情若为月就云中堕】窥西家之宋玉【宋玉登徒子好色赋臣东家之子嫣然一笑惑阳城迷下蔡然此女登墙窥臣三年至今未许也】恨东舍之王昌【襄阳耆旧传王昌字公伯为东平相散骑常侍早卒妇任城王子文女也乐府人生富贵何所望恨不早嫁东家王】诚出恩私非所宜称伏惟克从至愿赐寝前言使国人尽保展禽【家语鲁人有独处室者邻之婺妇室坏趋而托焉鲁人闭户不纳妇人曰子何不如柳下惠然妪不逮门之女鲁人曰柳下惠则可我固不可注以体覆之曰妪】酒肆不疑阮籍【世说阮公邻家妇有美色当垆沽酒阮与王安丰常从妇饮酒阮便醉眠其妇侧夫始殊疑之伺察终无他意】则恩优之理何以加焉干冒尊严伏用惶灼谨启
二
商隐启某闻周朝贝叶列妙引於王褒【周王褒经藏愿文尽天竺之书穷贝多之叶】梁日枳园洒芳词於沈约【梁沈约枳园寺刹下石记晋故车骑将军琅琊王劭於太祖文献公清庙之北造枳园精舍】必资乎鸿笔丽藻【刘勰文心雕龙鸿笔之徒莫不洞晓刘峻广~交论遒文丽藻方驾曹王】刻乎贞金翠珉然後可以充足人天【景德传灯录佛年十九欲出家号人天师】发挥龙象【易六爻发挥旁通情也大智度论水行龙力大陆行象力大故负荷大法者比之龙象】苟其暧昧【何晏景福殿赋其奥秘则翳蔽暧昧】即匪庄严【得无ヅ经何等为四一种种妙衣庄严法座】爰托亨涂夙闻妙喻虽从幕府【东观汉记卫青大克匈奴武帝拜大将军於幕中因号幕府】常在道场【惠忠禅师安心偈直心真实菩萨道场法苑珠林古德寺诰或名道场即无生廷也或名为寺即公廷也或名净住舍或名法同舍或名出世间舍或名精舍或名清净无极园或名金刚净刹或名寂灭道场或名远离恶处或名亲近善处】犹恨出俗情微破邪功少二百日断酒有谢萧纲【梁简文帝集答湘东王书曰吾自至都以来意志忽U虽开口而笑不得真乐不复饮酒垂二十旬】十一年长斋多惭王奂【南齐书王奂为都督诸军事雍州刺史上谓王晏曰奂於释氏实自专至其在镇或以此妨务後有罪被收奂闻兵入礼佛未及起军人斩之按史但言奂奉佛而无十一年长斋之文盖见他书】仰恋东合【见为绦郡公启】未归西林【高僧传沙门慧永居在西林与慧远同门游好遂邀同止刺史桓伊以学徒日\更为远建东林寺】近者财俸有余津梁是念【华严经赞苦海作津梁】适依胜~微复经营伏以妙法莲华经者诸经中王【妙法莲华经如帝释於三十三天中王此经亦复如是诸经中王】最尊最胜【瑞应经迦叶二弟问迦叶曰今乃舍梵志道学沙门法岂独大其道胜乎迦叶答曰言佛道最胜因果经我於一切天人之中最尊最胜】始自童幼常所护持【法苑珠林先白\僧曰佛法难值应共护持】或公干漳滨有时疾M【见为怀州表】或谢安海上此日风波【世说谢太傅盘桓东山时与孙兴公诸人泛海戏风起浪涌孙王诸人色并遽便唱使还太傅神情方王吟啸不言舟人以公貌闲意说犹去不止既风转急浪猛诸人皆动不坐公徐云如此将无归\人即承响而回】恍惚之间【老子道之为物惟恍惟惚】感验非少今年於此州常平山慧义精舍经藏院【明一统志四川潼川州北有长平山冈长而平盖即此所谓常平山也州本唐梓州为东川节度使治所释迦谱息心所栖故曰精舍高僧传汉明帝於城外立精舍以处摩腾焉即白马寺也文选有谢灵运石壁精舍还湖中诗谢灵运集有石壁立招提精舍诗】特y石壁五间金字勒上件经七卷【白帖梁武帝於元光殿坐师子座讲金字经】既成胜果思托妙音【胜果见第三启妙音见下文】伏惟尚书有夫子之文章备如来之行愿不逢慧远已飞庐岳之书【高僧传慧远届浔阳见庐o清净更立房殿即东林寺是也司徒王谧护军王默等并钦慕风德遥致师敬谧修书曰年始四十而衰同耳顺远法师庐山记山在江州浔阳郡左挟彭泽右傍通川有匡俗先生出自殷周之际遁世隐时潜居其下】未见简栖便制头陀之颂【姓氏英贤录王屮字简栖琅邪临沂人也有学业为头陀寺碑文词巧丽为世所重碑在鄂州题云齐国录事参军琅邪王屮制屮音彻】是故右绕三匝【法华经右v三匝合掌恭敬】仰希一言庶使鹅殿增辉【鹅殿即佛坐殿多种经中皆有此名佛游天竺国记达腹有迦叶佛伽蓝穿大石作之有五重最下为e形e堂毗舍离为佛作堂形如e字按尔雅云舒e鹅鹅亦e之属也】龙宫发色【法华经智积菩萨问文殊师利仁往龙宫所化\生其数几何复庵和尚华严论赞龙树菩萨发心入龙宫看藏】流传沙界【金刚般若经诸恒河所有沙数佛世界如是宁为多否弥陀疏抄恒河在西域无热河侧沙至微细佛近彼河说法】震动风轮【法华经大通智胜佛得阿耨多罗三藐三菩提时十方各五百万亿诸佛世界六种震动楞严经故有风轮执持世界观佛三昧经金翅鸟王从金刚直下从大水际至风轮际为风所吹】报恩於莲目果唇【法华经妙音菩萨目如广大青莲华叶又曰如来甚希有以功德智慧故唇色赤好如频婆果按佛氏有报恩经】夺美於江毫蔡绢【并见前】伏希道念特降神锋【见端午启】瞻望旌幢携持U斧曝身曦以候还辞无任?迫之至谨启
三
商隐启伏奉荣示伏蒙仁恩赐撰金字法华经记一首正冠荐笏跪捧伏读听仪凤之箫管只恐曲终【书箫韶九成凤凰来仪】对仙客之棋枰仍忧路尽【晋书王质入山斫木见二童围坐视之及起斧柯巳烂矣世记嵩高山北有大穴晋初常有一人误堕穴中循穴而行计可十许日忽旷然见明又有草屋中有二人对坐围棋棋局下有一杯白饮坠者饮之出问张华华曰此仙馆大夫所饮者玉浆也说文棋局为枰】欣荣羡慕造次失常前者爰托翠珉将翻贝荚【酉阳杂俎贝多出摩伽陀国西土用以写经长六七文经冬不凋】方资护念【法华经教菩萨法佛所护念】冀标题【南史宋宗室传义康稠人广坐每标题所忆以示聪明】换骨惟望於一丸【汉武内传王母谓帝曰子但爱精握固闭气吞液一年易气二年易血三年易精四年易脉五年易髓六年易骨七年易筋八年易九年易形杜甫诗相哀骨可换亦遣驭清风魏文帝诗西山一何高高高殊无极上有两仙童不饥亦不食与我一丸药光耀有五色服药两三日身轻生羽翼】剜身止求於半偈【知玄三昧忏转轮圣王为求佛法有一婆罗门言若能就王身上剜作千疮灌满膏油安施灯炷然以供养者我当为汝解说佛法涅盘经佛言我念过去作婆罗门在雪山中修菩萨行时天帝释即下试之自变其身作罗刹像住菩萨前口说半偈云诸行无常是生灭法菩萨即语罗刹但能具足说是偈竟我当以身奉施供养】岂谓尚书载持梦笔仰拂文星【并见前】入不二法门【维摩经文殊师利问维摩诘何等是菩萨入不二法门时维摩诘默然无言文殊叹曰善哉乃至无有文字语言是真入不二法门】住第一义谛【十轮经诸佛菩萨辟支及四沙门果是七种人名为第一义僧在家得胜果者亦名为第一义法苑珠林梁武帝问达摩如何是圣谛第一义答曰廓然无圣】儒童菩萨始作仲尼【造天地经宝历菩萨下生世间号曰伏羲吉祥菩萨下生世间号曰女娲摩诃迦叶号曰老子儒童菩萨号曰仲尼】金粟如来方为摩诘【发迹经净名大士是往古金粟如来维摩经毗邪离城中有长老名维摩诘】铺舒於无上【金刚般若经无上甚深微妙法】藻辉於至尊【法苑珠林故经中来至佛所云南无无所着至真等正觉是名口业称叹如来德也】而又以七喻之微【法华经七喻火宅穷子药辈化城系珠顶珠医子载教乘法数】较五常之要【一作典列子杨朱曰人肖天地之类怀五常之性汉礼乐志合五气之和导五常之行按佛书云一不杀配仁慈爱好生曰仁五行之木亦主于仁仁则不杀配仁也二不盗配智邪正明了曰智五行之水亦主于智智则不盗配智也三不邪淫配义制事合宜曰义五行之金亦主於义义则不邪淫故以不邪淫配义也四不妄语配信真实不欺曰信五行之土亦主于信信则不妄语故以不妄语配信也五不饮酒配礼处事有则曰礼五行之火亦主于礼礼则妨于过失故以不饮酒配礼也】然合契【庄子为其合】永矣同涂既令弟子言诗【隋经籍志释迦在世教化四十九年谢世弟子大迦叶与阿难等五百人追共撰述缀以文字集载为十二部法喜录皈依佛法曰弟子】又与声闻受【一作授】记【法华经我等今於佛前闻授声闻阿耨多罗三藐三菩提心甚欢喜传灯h因声闻而悟者名声闻果金刚经燃灯佛於我授记】一佛出世【隋经籍志佛经云末世巳後\生愚钝无复佛教而业行转恶年寿渐短经数百千载间乃至朝生夕死然後有大水火大风之灾一切除去之而更立生人又归淳朴谓之小o每一小o则一佛出世】万人所望【诗行归于周万民所望】不知孱微何以负荷【见前启】便当刻之鸟篆【晋卫恒书势黄帝之史沮诵苍颉眺彼鸟迹始作书契】置彼龙宫【见前启】此则吹之以宋玉之风【宋玉风赋此大王之雄风也】照之以谢庄之月【谢庄月赋委照而吴业昌】彼则传之於赤髭疏主【事文类聚佛陀耶舍为人赤髭善解毗婆沙时人号曰赤髭毗耶沙】示之以白足禅师【法苑珠林魏太武时沙门昙始甚有神异足不蹑履跣行泥秽中奋足便净色白如面俗号白足阿练也】然後负趋门【见为濮阳公状】前驺入G【见为某先辈启】以钳奴为欢友【见为崔从事启】与车御为良朋【晋胡母辅之传常过河南门下饮河南驺王子博箕坐其傍辅之叱使取火子博曰我卒也惟不乏吾事则已安复为人使辅之因就与语荐之河南尹乐广召为功曹南史谢几卿传诣道边酒垆停车褰幔与车前三驺对饮】冀必从公【诗无小无大从公于迈】以谢嘉命过此而往不知所图下情无任距跃感激欢喜信爱之至【左传距跃三百曲踊三百注距跃超越也曲踊跳踊也】谨启
端午日上所知启
商隐启五金铸卫形威邪神一口银装漆鞘紫锦囊盛【西京杂记高祖斩蛇开囊拔鞘辄有风气射人】传自道流【孔稚圭北山移文核玄玄於道流】颇同古制未遇良工之鉴【吴越春秋越王允常聘区治子作名五枚秦客薛烛善相王取纯h示之薛烛矍然望之曰沈沈如芙蓉始生于湖又楚昭王得湛卢之召风胡子问之对曰区冶子巳死虽有倾城量金珠玉犹不可与况骏马万户之都乎】常为下客所弹【战国策齐人有冯者使人属孟尝君愿寄食门下倚柱弹其歌左右皆笑之】龙藻虽繁【左思魏都赋则龟文龙藻】鹈膏稍薄【郭璞尔雅注G鹈似I而小膏中莹刀】敢因五日仰续千龄【见为荥阳公状】玉i於君侯【见为濮阳公表】拟象环於夫子【礼记孔子佩象环五寸】所冀更蒙千灌【张协七命乃锻乃铄万辟千灌】重许三卿【一作乡後汉韩棱传肃宗常赐诸尚书惟此三人特以宝自手署其名曰韩棱楚龙渊郅寿蜀汉文陈宠济南椎成张协七命价兼三乡声重两都】使武士让锋【韩诗外传君子避三端文士笔端勇士锋端辨士舌端】佞臣丧魄【汉朱云传云曰臣愿赐上方斩马斩佞臣一人头以厉其余】无荆王之遇敌手以麾城【越~书楚王令风胡子之吴见干将之越见区冶子作三枚一曰龙渊二曰太阿三曰工布晋师围楚三年不解王引太阿之登城而麾之三军破败流血千里】有汉相之策胙而上殿【汉萧何传列侯毕巳受封奏位次令何第一赐带履上殿入朝不趋】嘉辰祝愿【晋佛图澄传乃唱云\僧祝愿】平日祷祠【见代濮阳公表】伏惟恩怜特赐容纳谨启
端午日上所知衣服
商隐右件衣服等弄杼多E【古诗纤纤出素手札札弄机杼】纫P未至【见上河东公启】窭罟讨奇表【後汉李固传固状貌有奇表鼎角匿犀足履龟文】累王衍之神锋【世说王平子目太尉阿兄形似道而神锋太y】敢恃深恩窃陈善祝【左传晏子曰虽具善祝岂能胜亿兆之诅】伏愿永延松寿【汉王褒传心有尧舜之志而体有乔松之寿】常庆蕤宾【见为荥阳公状】远比赵公三十六【一作四】年当国【旧书长孙无忌传贞观十一年改封赵国公按帝纪太宗即位迁吏部尚书又进尚书右仆射又进册司空知门下尚书省事又进位司徒又为太子太师同中书门下三品高宗即位进太尉检校中书令显庆四年方黔州安置故云许敬宗曰为宰相三十年百姓畏其威亦约略之辞耳】近同郭令二十四考中书【旧书郭子仪华州郑县人史臣裴曰校中书令考二十有四全唐诗话义山谓温庭筠近得一远比赵公三十六年宰辅未得偶句温曰何不云近同郭令二十四考中书】肝膈所藏【吴志周鲂传拳拳输情陈露肝膈】神明是听【诗神之听之】仰尘尊重实用兢惶谨启
李义山文集笺注卷五

[book_title]卷六
钦定四库全书
李义山文集笺注卷六
监察御史徐树谷笺
山东提学佥事徐炯注
祭文上
代李玄为崔京兆祭萧侍郎文【笺旧书文宗纪太和九年六月李宗闵贬明州刺史时京兆尹杨虞卿坐妖言人归第人皆以为w诬宗闵於上前极言论列上怒面数宗闵之罪叱出之故坐贬七月贬虞卿为?州司马吏部侍郎李汉为州刺史刑部侍郎萧任遂州刺史八月又贬宗闵为潮州司户其党杨虞卿李汉萧冉栽俦岜炯哭遂州萧侍郎诗云遗音和蜀魄易箦对巴猿盖戎了熘菸醇付卒也本传商隐博学强记下笔不能自休尤善为诔奠之辞】
年月日【集有状字】惟灵传芳华胄【隋房彦谦传传芳万古】禀庆灵源【沈约碑灵源与积石争流】汉朝辅相之流辉【谓萧何之裔】梁室帝王之遗懿【哭萧侍郎诗亦有公先真帝子句】克生俊德彰我休期高表百寻【庾信碑直干百寻】澄波万顷【见为柳启】及春闱献艺【见为安平公表】会府试才【周礼注外朝令司徒府中有百官朝会之殿云天子与丞相旧决大事焉是外朝之存者与後汉律历志t臣会司徒府议注蔡邕集载三月九日百官会府公殿下】骐骥出尘【说苑骐骥虽疾不遇伯乐不致千里】蛟龙得水【吴志周瑜曰刘备非久为人用者恐蛟龙得云雨终非池中物也】顿缨而驽骀尽丧乘风而蜃皆空凭陵远天【左传郑王子伯骈告于晋曰凭陵我城郭】躞蹀长道【卓文君白头吟今日斗酒会明旦沟水头躞蹀御沟上沟水东西流】是将筮仕光【一作先】乎缙绅侯国从知大朝就选【并见前】秘宝宜陈於东序【典引御东序之秘宝】朱绂必降於上玄【易朱绂方来】锦帐而居青缣以覆【蔡质汉官典职尚书郎给青缣白绫被或以锦被】建礼推尽瘁之绩明光多伏奏之勤【汉官仪尚书直宿建礼门奏事明光殿省中以丹朱漆地故曰丹墀尚书伏其下奏事】亦既迁荣乃司论驳高居青琐封还【集作折】紫泥【并见表】使明时无失政之讥大邦无不便之诏【後汉袁绍传每得诏书有不便於已】暂辞朝籍往分郡符【旧书文宗纪太和七年三月丁巳以给事中萧任郑州刺史】借寇莫从【後汉寇恂传车驾南征恂从至颍川而竟不拜郡百姓遮道曰愿从陛下复借寇君一年注恂前为颍川太守故曰复借也】徵黄甚急【见为濮阳公表】方将启乎良友进彼令人【诗我无令人】志岂爱身哲将许【集作匡】国【见代彭阳公表】不谓E网犹漏【见为荥阳公表】斯文【一作民】未康作砺为盐【书若金用汝作砺详为绦郡公启】正俟理平之运依城凭社【晏子春秋景公问宴子治国何患对曰社鼠者不可`不可灌君之左右出卖寒热入则比周此之谓社鼠也晋谢鲲传王敦将为逆谓鲲曰刘隗奸邪将为社稷吾欲除君侧之恶何如对曰隗诚始祸然城狐社鼠也沈约奏弹王源文狐鼠微物亦C大猷善曰应璩诗城狐不可掘社鼠不可熏】深怀翦灭之虞【左传齐侯曰余姑翦灭此而朝食】上蔽聪明内求r近【晋郭璞传疏曰不宜令?近紫闼南史张弘Z传嗣主在宫本无令誉r近左右】故鸿猷不得而协赞【刘敬叔异苑晋隆安中凤凰集刘穆之庭韦薮谓曰子必协赞鸿猷】睿化莫可以辅成【後汉王常传常大悟曰诚思出身为用辅成大功】藐是流离有窘雨【诗终其永怀又窘雨】呜呼令惟逐客谁复上书【史记李斯传秦宗室大臣请一切逐客李斯议亦在逐中斯乃上书】狱以党人但求俱死【後汉党锢传张俭乡人朱并上书告俭与同乡檀彬等二十四人别相署号图危社稷刻石立共为部党而俭为之魁灵帝诏X章捕俭等大长秋曹节因此讽有司捕前党故司空虞放等百余人皆死狱中】衔w遽往【隋炀三子传下书曰衔w誓\】吞恨孤居【鲍昭芜城赋天道如何吞恨者多】目断而不见长安【见为汝南公表】形留而远托异国【李陵答苏武书远托异国昔人所悲】屈平忠而获罪【史记屈原信而见疑忠而被谤】贾谊拗不长【汉贾谊传贾谊为长沙王太傅三年有f飞入贾生舍止於坐隅楚人命{曰f贾生既以适居长沙长沙卑湿自以为薏坏贸ど说恐乃为赋以自广】才易炎凉【沈约诗寒暑递炎凉】遂分今昔粤自东蜀【见献河东公启】言旋上京郭泰墓边空多会葬【後汉书郭泰卒四方之士千余人皆来会葬同志者乃其刻石立碑】邓攸身後不见遗孤【晋书石勒过泗水邓攸曰吾弟早亡理不可~止应自弃吾儿系之於树而去时人语曰天道无知使邓伯道无儿攸死弟子绥服丧三年】信阴骘之莫知【书惟天骘下民】亦生人之极痛某等顷同班列【晋王祥传祥曰公王相去一阶而已班列大同】获奉周旋【左传季文子使太史克对曰行父奉以周旋】分结死生地兼族类【左传史佚之志曰非我族类其心必异】依仁既切慕德方深始惊南浦之悲【江淹别赋送君南浦伤如之何】俄轸下泉之讣【王粲七哀诗悟彼下泉人喟然伤心肝】今则年良月吉【论衡葬历曰葬避九空地`及日之刚柔月之奇耦日吉无害刚柔相得奇耦相应乃为吉良】筮协龟从【书龟筮协从】顾埋玉之难追【晋书庚亮卒何充叹曰埋玉树於土中使人情何能已已】叹焚芝之【集作而】何及【淮南子巫山之上顺风纵火紫芝与萧艾俱死陆机叹逝赋信松茂而柏悦嗟芝焚而蕙叹】牲牢洁酒醴非多聊写丹忱以伸永诀【潘岳诛存亡永诀逝者不追】
为绦郡公祭宣武王尚书文
伏惟曾构高基往修峻址俯为明时载生奇士【汉江充传充为人魁岸容貌甚壮帝望见而异之曰燕赵同多奇士】杜林舅族本富文理【见为白从事启】杨恽外甥【集作门是】素多图史【汉杨恽传恽母司焉迁女也恽始读外祖太史公记颇为春秋以材能称】朱槛有裕【朱槛当作朱蓝艺文类聚谯子曰夫交之道犹素之白也染之以朱则赤染之以蓝则青王充论衡彼姝者子何以与之其传曰譬犹练丝染之蓝则青染之朱则赤按今毛传无此文盖鲁齐韩三家语也】括羽成美【家语孔子曰括而羽之镞而砺之其入之不亦深乎王僧孺为萧监利求入学启朴鄢伸兜るo筱资於括羽】逸足轻从东之道【见为中丞状】巨背狭图南之水【见为安平公表】匡生明习【汉匡衡传学者多上书荐衡经明又萧望之奏衡经学精明】董氏精专【见为举人启】鲁壁坠简汲冢遗编【见为安平公状】坐忘流麦【後汉逸民传高凤字文通妻常之田曝麦於庭而凤诵经不觉潦水流麦】出记怀铅【西京杂记扬雄怀铅提椠从计吏访四方语作方言】淹中莫敌【汉艺文志礼古经者出於鲁淹中苏林曰里名也史记正义七h云古仪礼出鲁淹中其书周宗伯所掌五礼威仪之事】稷下谁先【曹植书田巴毁五帝罪三王栉宀於稷下善曰鲁连子云齐之辩者曰田巴辩於徂丘而议於稷下七略云齐有稷城门也】朝有曲台【见代彭阳公表】时推奥学明博士之高选【魏志刘馥传疏曰宜高选博士取行为人表经任人师者掌教国子】资\儒之先觉【见孟子】殷周损益【见论语】夔夷礼乐【书帝曰有能典朕三礼佥曰伯夷帝曰俞咨伯汝作秩宗又帝曰夔命汝典乐】既得根源【晋艺术传论曰迂诞难可根源】尽除w驳【孝经序w驳尤甚】粉闱假道【一作途汉官仪省中皆胡粉涂壁故曰粉署】谏署扬辉【後汉李膺传荀爽书曰虹U扬辉】吾宁讦讪【见论语】时好依违【南史郑鲜之传时或谈论人比依违不敢难】周举上章惟求主悟【後汉周举传举上书言当世得失辞甚切正尚书郭?应贺等见之叹息共上疏称举忠直欲帝置之御坐以为规诫】贾生草疏岂畏人非【汉贾谊传谊数上疏陈政事多所欲匡谏天子议任公卿之位绦灌东阳侯冯敬之属尽欲害之乃毁谊】用之则至舍之则归旋领藩符俄司国计锄革烦冗修明课第【汉陈万年传元帝擢咸为御史中丞总领州郡奏事课第诸刺史】鄙晋室之鬻【晋王导传时帑藏空竭库中惟有练数千端鬻之不售导乃与朝贤俱制布单衣练遂踊贵说文布属所呼切隋姚察传门生送南布花桂海虞衡志子出两江州洞似苎织有花曰花】小汉朝之造币【汉武帝纪元狩四年造白金及皮币以足用】前筹未借敛笏还家【卢思道劳生论敛笏升阶详　濮阳公状】再北非罪【史记刺客传曹沫者鲁人以勇力事鲁庄公为鲁将与齐战三战三北齐桓公与鲁会於柯曹沫执匕首o桓公桓公乃许尽还鲁之侵地管晏传管仲曰吾尝三战三比鲍叔不以吾为怯知吾有老母也此云再北盖避下三字】三黜何嗟【见论语】淮阳劲兵【汉灌夫传武帝即位以为淮阳天下郊劲兵处故徙夫淮阳太守】颍水豪族【见为濮阳公表】既佩新印仍推旧毂【汉冯唐传唐对曰臣闻上古王者遣将也跪而推毂】杜当阳何尝跨马雄士【集作武】争推【晋杜预传孙既平振旅凯入以功进爵当阳县侯预身不跨马射不穿札而每任大事辄居将率之列】祭征虏不废投壶师人自睦【後汉祭遵传遵字弟孙建武二年拜征虏将军取士皆用儒术对酒设乐必雅歌投壶】夷门地古梁苑藩雄【见为柳启】双旌大洹咀蟠城濮之战晋中军风於泽亡大渲左旃双旌见为怀州表】二矛重弓【诗二矛重弓笺备其折坏也】无忌御车惟求隐者【史记魏公子无忌为人仁而下士致食客三千人魏有隐士曰侯赢年七十家贫为大梁夷门监者公子从车骑虚左自迎侯生侯生上坐不让公子执辔愈恭】相如谢病乃慕高风【谓病免游梁详见为某先辈启】方将副帝注心【晋庾冰传由是朝野注心咸曰贤相】从时大愿率周庙之奔走【书武成曰祀於周庙邦甸侯卫骏奔走执豆笾】总汉庭之议论人之不喜今也则亡庄子孰分其魍魉【庄子\魍魉问于景景曰予蜩甲也蛇蜕也似之而非也】秦医莫救其膏肓【见代安平公表】e沼波澜空闻悲咽兔园台榭【见为柳启】q见荒凉【庾信碑宅帷荒凉】某获顾尤深蒙知甚早公昔分茅【孔安国书传王者封五色土为社建诸侯则各割其方色土与之焘以黄土苴以白茅茅取其洁黄取王者覆四方归以立社】愚尝【集作当】视草於刘向论思之时【并见为汝南公表】赞孟舒长者之号【汉田叔传叔顿首曰故云中守孟舒长者也】及兹出守实介亲邻音徽继好【王俭褚彦回碑音徽与春云等润】寤寐依仁常期异日克奉清尘【见为怀州表】何言永恸属此嘉辰讣哀如昨归辙攸遵林薄莽苍【庄子适莽苍之野者三日聚粮苍上声】川原隐辚【扬雄甘泉赋振殷辚而军装善曰殷辚言盛多也殷音隐】想诸葛之旗鼓空还旧垒【晋汉春秋杨仪等引军而出宣王追焉姜维令仪反旗鸣鼓若将向宣王者宣王不敢逼仪结阵而去蜀诸葛亮传及军退宣王按行其营垒处所曰天下奇才也】念伯喈之书【集作经】籍巳付何人【见为某先辈启】候馆攸开【见为舍人启】丹幡遽至【丹幡丹硪布祭p氏文】瞻望卫幕【诗瞻望弗及伫立以泣记布幕卫也幕鲁也】连秦【一作泰非】【东方朔非有先生论嗟乎余国之不亡也连连汉郊祀志秦襄公作西祠白帝宣公作密祠青帝灵公作上祠黄帝下祠炎帝高祖曰是待吾而具五也乃立黑帝祠名曰北】寄奠申诀缄词写意终阻愿於躬亲徒加哀於殄瘁【诗人之云亡邦国殄瘁】呜呼哀哉尚飨
为濮阳公祭太常崔丞文
年月日惟灵泰社繁祉【泰社谓泰山社首汉郊祀志周成王封泰山禅於社首应邵曰山名在博县晋灼曰在钜平南十二里左传东郭偃对崔武子曰今君出自丁臣出自桓姓谱齐太公生丁公汲汲生叔乙让国君崔因氏】安平望族【姓谱东莱侯生二子伯基仲牟伯基居清河东武城仲牟居博陵安平】润地势於长源【易地势坤】构堂基於修麓【诗自堂徂基】蓝田之产宜有良玉【三秦记蓝田出美玉】徂来之林宜无凡木【诗徂徕之松水经注汶水西南流迳徂徕山西山多松柏诗所诗徂徕之松也邹山记曰徂徕山在梁甫奉高博三县界犹有美松亦曰尤崃之山也】昔我待子松玉之间冀十城之得价【史记蔺相如传秦王欲以十五城易赵王和氏璧】望千寻而可攀【艺文类聚神境记曰荥阳郡南有石室室後孤松千丈表宏诗森森千丈松磊`非一节】大年不登【见代安平公表】逸足方驶【傅毅舞赋良骏逸足蜀志杨洪为蜀郡太守举门下书佐何祗後为广汉太守洪常在蜀郡洪曰君马何驶曰故吏马不敢驶但明府未着鞭耳】松欲秀而先C玉将攻而遽毁闻问之时叹悼何巳惟我承乏【见为怀州表】受命南征【吴志薛综传子莹献诗曰忝千里受命南征】一言相许【汉伍被传王曰男子之斫死者一言耳师古曰言男子感气相许一言不顾其死】携手同行【语见诗】榻~万里飘泊双旌【见为怀州表】念两婢之价倍五l之酬轻【世说祖光禄常自为母炊?作食王平北以两婢饷之因取为中郎人有戏之者曰奴价倍婢祖云百里奚亦何必轻於五l之皮邪注祖纳温峤荐为光禄大夫王V别传V为平北将军】地接殊邻【扬雄长杨赋遐方E俗殊邻~党之域】风移中土【吴大鸿胪张俨默记魏氏夸中土】五岭三江【初学记沈怀远南越志曰广信江始安江郁林江亦为三江在越也五岭见为濮阳公表】炎风瘴雨【见陈情表】钓犀之潭【太平御览邓德明南康记曰C潭在郡下昔有长者於此潭以钓为事恒作渔父歌其声慷慨忽纶动须臾一物形似水牛眼光如镜或言水犀浮跃逐纶角带金钓客因引得出水数十丈断余数尺是珍宝明一统志金锁潭在广州府清远县东三十里相传秦时仑贡犀牛带金锁走入潭中晋时有罗公者钓潭中收纶得金索曳之有犀牛出掣断其索得一尺许按C潭不隶桂管当以在清远者为是】@鸢之渚【後汉马援传谓官属曰当五在浪泊西里间仰见飞鸢@@堕水中注@@堕貌音都牒泰牒二反】席上从容幕中宴语【并见前】先防载苡之谤【後汉书马援在交趾常饵苡薏实以胜瘴气军还载之一车及卒後有上书U之者以为前所载还皆明珠文犀】更示投香之所【见为尚书状今南海县西北二十八里有沈香浦亦曰投香浦】因使庸虚【徐陵与王僧智书还顾庸虚未应偕此】不罹罪罟【诗罪罟不收】越井之首【当作酋见陈情表】甘【疑作南】绥之女【旧书地理志广州南海郡领四会县注武德二年以四会化蒙二县置南绥州】时清则铜【一作筒】镝纳?【博物志交州夷名狸子狸子弓长数尺箭长尺余以焦铜为镝涂毒药於镝锋中人即死】岁稔则银簪叩鼓【後汉马援传於交址得骆越铜注p氏广州记曰狸獠铸铜为鼓鼓惟高大为贵面N丈余初成悬於庭克晨置酒招致同类来者盈门豪富子女以金银为大钗执以叩叩竟留遗主人也】岂我之自惟子是与相从来觐又往於泾【笺新书王茂先传郑注用事迁泾原节度使】风埃古戍霜雪孤亭【木华海赋尔其水府之内极深之庭则有崇岛巨鳌U止峦ぁ科t【集作丧非】之服【晋语申生衣偏t之衣】缦胡之缨【庄子赵太子悝谓庄周曰吾生所见剑士皆缦胡之缨】塞迥而晨严刁斗【汉李广传不击刁斗自卫孟康曰刁斗以铜作受一斗昼炊饭食夜击持行故名曰刁斗今在荥阳库中也苏林曰形如m无缘师古曰音谯温器m即铫也今俗或呼铜铫按刀如字俗掉尾作刁音貂谬也】沙平而夜警兜零【见为中丞赛神文】指吾以虏隙勉吾以武经【左传随武子曰兼弱攻昧武之善经也】正慰穷边【出师颂穷域极边】俄【集作忽】还京邑北庭减价【新书地理志北庭大都护府属陇右道】南辕【一作园】雪泣【左传令尹南辕返洹空绿ū俎蚍较舱约沃来【後汉书赵岐京兆长陵人初名嘉辟司空掾复为皮氏长会河东太守刘佑去郡而中常侍左g兄滕代之岐耻疾宦宫即自西归京兆尹延笃复以为功曹】棘署选丞【北史邢劭传奏曰槐宫棘寺显丽於中】仍见谯玄之入【後汉独行传谯玄字君黄巴郡阆中人永始二年诏举敦朴逊让有行义者各一人举玄诣公车对策高第拜议郎】是焉践历更俟飞翻【王粲赠蔡子笃诗苟非鸿雕孰能飞翻】况乎凤沼又接o原【晋书荀从中书监迁尚书令人贺之乃发恚曰夺我凤凰池卿诸人贺我邪谢庄谢中书令表璧门天邃凤沼神深诗眷令在原兄弟急难杜甫诗o原荒宿草凤沼接亨衢】何衅成乎燥湿而厉结於寒暄【左传子罕曰吾侪小人皆有阖庐以辟燥湿寒暑徐陵书亟积寒暄】未及西山之药【见上河东公启】旋为东岳之魂【日知h尝考史记汉书未有泰山考鬼之说自哀平之际?纬之书出然後有如遁甲开山图所云泰山在左亢父在右亢父知生梁父知死博物志所云泰山一曰天孙言为天帝之孙主召人魂魄知生命之长短者其见於史者则後汉书方术传许峻自云尝笃病三年不愈乃谒泰山请命乌桓传死者魂灵归赤山赤山在辽东西北数千里如中国人死者魂神归泰山也三国志管略传谓其弟辰曰但恐至泰山治鬼不得治生人如何而古辞怨歌行云齐度游四方各系泰山录人间乐未央忽然归东岳陈思王驱车篇云魂神所系属逝者感斯征刘桢赠五官中郎将诗云常恐游岱宗不复见故人应璩百一诗云年命在桑榆东岳与我期然则鬼论之兴其在东京之世乎】忆昔旧许员归【员与云同左传楚灵王曰昔吾皇祖伯父昆吾旧许是宅】青门出饯【三辅黄图长安城东出南头第一门曰城门民间或曰青门汉疏广传公卿大夫故人邑子设祖道供帐东都门外】乐作而叹起【左传享曹太子初献乐奏而叹施父曰曹太子其有忧乎非叹所也】杯行而驺【王粲公宴诗但灞行迟】但容与【集作悔吝非】於风波【屈原九章船容与而不进兮淹回水而疑滞铣曰容与徐动貌谢灵运诗辛勤风波事】共沉吟於羽箭【後汉隗嚣传牛邯沉吟十余日乃谢士\释名箭旁曰羽如鸟羽也鸟须羽而飞箭须羽而前也】挥袂如昨【晋夏侯湛传抵疑曰挥袂出风云】邮书甚频【後汉张衡传奏记曰使人未返复获邮书】虽遥道里【後汉t恂传长安道里居中应接近便】未阔声尘【见谢河东公启】孰谓念归之日翻为有恸之晨呜呼哀哉荒阡依稀古陌【沈约诗荒阡亦交互风俗通南北曰阡东西曰陌】徐动丹怼炯为绦郡公文】永归玄宅【魏志文帝纪注鄄城侯植为诔曰背三光之昭晰兮归玄宅之冥冥】愿执绋而身远【礼记助丧必执绋】想移舟而莫极【庄子藏舟於壑谓之固矣夜半有力者负之而走昧者不知也】迥夜秋思t山暮色恨白之衰翁哭青云之旧客【史记伯夷传非附青云之士恶能施於後世】聊兹寄兴莫写西悲【诗我东曰归我心西悲】已乎崔子为吾歆之
为p懿无私祭薛郎中【衮】文【无字疑衍文新书世系表p懿太子舍人按薛衮乃懿之姻戚玩文意薛乃出守苏湖之间而卒者时懿谪岭外未得躬亲其窆故有】
【或期他日式返中华云云】
伏惟灵佐商宣业【左传薛之皇祖奚仲夏居薛以为夏车正奚仲迁於邳仲虺居薛以为汤左相】朝薛传规【左传公曰寡人若朝於薛不敢与诸任齿】门峥层构堂J崇基玉生蓝田【见为濮阳公文】芝产铜池【汉宣帝纪金芝九茎产於函德殿铜池中】梧高伫凤【韩诗外传凤止黄帝东园集梧树食竹实没身不去】莲馥停龟【史记龟策传神龟巢莲上】有美令人【见代李玄文】再称清劭【见为濮阳公表】训在诗礼【汉书韦贤书兼通礼尚书以诗教授号称邹鲁大儒本始三年为丞相封扶阳侯叙传扶阳济济闻诗闻礼】乐惟名教【世说王平子胡母彦国诸人皆以任诞为达或有裸体者乐广笑曰名教中自有乐地何为乃尔也】王谢标格曹刘才调【曹植刘桢也刘勰文心雕龙扬班之伦曹刘以下】清如濯热之风【诗谁能执热逝不以濯】明若观朝之燎【诗庭燎之光传庭燎大烛笺於庭设火烛使诸侯早来朝】灵台委鉴【庄子不可纳於灵台注灵台者心也】虚室融和【庄子虚室生白注人能虚心游世则纯白备於内】秋水望阔【庄子秋水时至百川灌河两邃狙闹间不辨牛马】春台上多【老子\人熙熙如登春台】乡塾掉鞅【礼记古之教者家有塾左传乐伯掉鞅而还】文林励戈【见为李贻孙启】砚横河汉【论衡汉作书者多司马子长扬子云河汉也其余泾渭也】纸落烟波【潘岳杨荆州诔翰动若飞纸落如云杜甫饮中八仙歌挥毫落纸如云烟】泽宫狸首【礼记天子将祭必先习射於泽官泽者所以择士也又诸侯以狸首为节】棘场杨叶【新书舒元兴传元和中举进士入列棘围席坐庑下李肇国史补得第谓之前进士其都会谓之举j战国策养由基去杨叶百步射之百发其中】箭去星L【贺凯诗带星飞夏箭】弓悬月怯【庾信马射赋弓如明月对堋】两书上第【新书选举志凡进士试时务策五道帖一大经经策全通为甲第策通四帖过四以上为乙第】五辟名公【选举志沈既济疏六品以下或僚佐之属州府辟用】马卿赋雪【谢惠连雪赋授简於司马大夫曰抽子秘思骋子妍辞侔色揣称为寡人赋之】陈琳愈风【见为濮阳公表】平台竹苑【汉书梁孝王广睢阳城治复道自宫连属於平台三十余里枚乘兔园贼修竹檀栾夹池水水经注城东二十里有平台梁王与邹枚相如之徒极游於其上睢水东南流历於竹圃水次绿竹?渚菁菁实望世人言梁王竹园也】淮山桂q【见为张周封启】营分细柳【见为贺拔员外启】幕染芙蓉【见为同州启】显备台僚荣徙【集作从是】宪秩冠峨铁劲【通典侍御史一名柱後史谓冠以铁为柱】衣明绣密【汉隽不疑传暴胜之为直指使者衣绣衣持斧督课郡国威振州郡】霜下简端【通典御史为风霜之任故曰霜台御史故事按事弹奏白简为重黄简为轻】风生落笔【崔瑗御史咸简上霜凝笔端风起】庭夜乌回【见为怀州表】天秋隼疾【见为绦郡公启】帝念充职任於谏垣【元稹诗谏垣陈好恶】依违~想从容敢言【谢承後汉书夏勤从容论议】攀槛而空留迹在【见为濮阳公表】削藁而不见书存【汉孔光传光典枢机十余年时有所言辄削草藁】女史护衣【汉官仪尚书郎入直台廨中给女侍史二人皆选端正指使从直女侍史执香炉烧薰以从入台中给使护衣服】大官供食【通典尚书诸曹郎太官供食物汤官供饼饵及五熟果实之类五百一美食下天子一等】伏奏多可【通典尚书郎奏事则与黄门侍郎对揖黄门侍郎称已闻乃出汉汲黯传黯前奏事上不冠望见黯避帐使人可其奏】分曹着绩【初学记西汉置尚书郎四人光武分尚书为六曹每一尚书则领六郎凡三十六郎焉】帐锦丽【见为绦郡公启】闱明粉白【见为绦郡公文】即题柱以如田【後汉书田凤为尚书仪容端正每奏事灵帝目送之因题柱曰堂堂乎张京兆田郎】亦偿金而类直【汉直不疑传不疑为郎事文帝其同舍有告归误将持其同舍郎金去已而同舍郎觉亡金意不疑不疑谢有之买金偿後告归者至而归金亡金郎大惭以此称为长者】汉荣出牧【後汉光武纪初断州牧自还奏事】晋议州兵【左传晋於是乎作州兵】F歌送【见为荥阳公状】刘钱赠行【後汉循吏传刘宠拜会稽太守徵为将作大匠有五六老叟人V百钱以送宠曰明府下车以来狗不夜吠民不见吏宠为人选一大钱受之】济南之诛巨猾【汉郅都传济南{氏宗人三百余家豪猾二千石莫能制於是景帝拜都为济南守至则诛{氏首恶余皆股栗】扬州之试诸生【汉何武传武为扬州刺史行部必先即学官见诸生试其诵论问以得失】虎去江静【後汉书宋均迁九江郡多虎暴数为人患均到虎相与东浮渡江】珠来岸明【後汉循吏传孟尝迁合浦太守海出珠宝先时守宰并多贪秽珠遂渐徙於交趾郡界尝到官去珠复还】神岂好谦【易鬼神害盈而福谦人道恶盈而好谦】天宁秩礼【书天秩有礼】C华国之明品【见为荥阳公状】丧士林之模楷【吴志鲁肃传交游士林後汉书天下模楷李元礼】使为善者夺气求仁者解体【左传诸侯闻之其谁不解体】已不驻乎卿云【见下序】竟何窥於伏济【山海经王屋之山?水出焉西北流注於泰泽注?W声相近即W水也水经注W水潜行地下至共山南复出於东丘今原城东北有东丘城孔安国曰泉源为W流去为济】长洲树古茂苑山春【汉枚乘传修治上林不如长洲之苑服?曰吴苑孟康曰似江水洲为苑也韦昭曰长洲在吴东吴都赋佩长洲之茂苑】橘税既集【任P述异记越多橘柚园越人岁出橘税叶梦得书传橘性极畏寒今吴中橘亦惟洞庭东西两山最盛地必面南为属级次第便受日】茶征是亲【新书食货志贞元九年诸道盐铁使张滂奏出茶州县若山及商人要路以三等定估十税其一岁得钱四十万缗旧书德宗纪茶之有税自此始】^度而未远【^与鸭同^水鸟似鹭而大高飞能风两春秋僖公十有六年六^退飞过宋都谷梁传鸟将进遇风退飞相接而过宋都按上文言长洲茂苑则薛衮尝官於吴郡水在吴兴界中与吴郡无涉当作云字之讹也】鹄下亭而唳频【晋陆机传华亭y唳岂可复闻乎】翟虏氛兴【左传楚氛甚恶注氛气也言楚有袭晋之气新书回鹘传武宗时回鹘奉太和公主至漠南入云朔剽横水杀掠甚\转侧天德振武间按翟虏氛兴疑指此】殷楹梦起【礼记夫子曰丘也殷人也予畴昔之夜梦坐奠於两楹之间夫明王不兴天下其孰能宗予予殆将死也】帐入飞f【西京杂记贾谊在长沙f鸟集其承尘俗以f鸟至人家主人死谊作f鸟赋按释名承尘施於上以承尘土盖即此所谓帐也】惊a蚁【世说殷仲堪父病虚悸闻下蚁动谓是牛^】郑玄知数【後汉郑玄传玄梦孔子告之曰起起今年岁在辰来年岁在巳既寤以?合之知命当终有顷寝疾其年六月卒年七十四】阮瞻无鬼【幽冥录阮瞻素秉无鬼论有一鬼通姓名作客诣之变为鬼形须臾便灭阮年余病死】终自膏肓【见代安平公表】傅於骨髓【史记扁鹊传扁鹊过齐望见桓侯而趋走曰疾之居腠理也汤熨之所及也在血脉P石之所及也其在肠胃酒醪之所及也其在骨髓虽司命无如之何令在骨髓臣是以无请也桓侯遂死】呜呼哀哉丹霄万里【贾谧诗青青塞云上拂丹霄北堂书钞杂字解诂云霄摩天赤气也】建木千寻【见为柳启】坦坦清路印疽蛔鞔贝薄看潢三袭台迥【三袭未详魏书李骞释情赋云对九重之清切望八袭之峥嵘盖袭即重也】九重禁深【见为成魏州表】中悬旒【谓冕旒黼】下集华簪【钱起诗羞将白对华簪】无非东箭【见为荥阳公状】尽是南金【见为同州启】或扶倾作栋【後汉隗嚣传扶倾救危】或望旱为霖【见上时相启】显允明公【诗显允方叔】宜膺百福【诗干禄百福】夜暗神昧【史照通监疏引谚云福至心灵祸来神昧】天长景促【见为荥阳公状】青女变霜【淮南子秋三月青女乃出以降霜雪高诱曰青女青腰玉女注霜雪也】羲和纳旭【广雅日御曰羲和诗旭日始旦】悄随掌以销玑【刘琨答卢谌诗序夜光之珠何得专D於随掌】慨周闲之丧J【穆天子传天子命驾八骏之乘右服华留而左J耳周闲见为中丞状】永惟清族本富才人有弟则陆【世说蔡司徒在洛见陆机兄弟住参佐廨中三间瓦屋士龙住东头士衡住西头】无兄不荀【後汉荀淑传淑有子八人俭绲靖焘汪爽肃瞻并有名称时人谓之八龙】原o奕奕沼e驯驯【并见前】珩奇动楚【晋语楚王孙圉聘於晋赵简子问曰楚之白珩犹在乎】璧贵倾秦【见为濮阳公文】永矣彼苍【诗彼苍者天】胡然天事【诗胡然而天也】但续椿蕖炯为荥阳公状】徒高鹤位【左传狄人伐卫卫懿公好鹤鹤有乘轩者将战国人受甲者皆曰使鹤鹤实有禄位余焉能战】摧压光价【隋卢思道传孤e赋云剪拂吹嘘长其光价】掩沦声味【中论六尘色声香味触法】颍不浊而殄灌宗【见为濮阳公表】淮未~而倾王氏【晋王导传初导渡淮使郭璞筮之曰吉无不利淮水~王氏灭】某因承【集作申因非】中外【後汉列女传文姬诗曰又复无中外】获奉恩私通孔李道德之旧【见为同州启】兼卢刘姻戚之私【刘琨答卢谌诗郁穆旧恩魍裥禄樯圃魂叭傩鹘书琨妻即谌之从母谌赠琨诗申以婚姻着以累世向曰婚姻谓谌妹嫁琨弟】铸有契【见为举人启】全赵为期【见为张周封启】静龙门之风水【见为同州启】铲羊肠之Md【见为河南表】空欲铭恩何酬树德【韩子孔子曰善为吏者树德】庇孤根于高援【文选有谢灵运田南树园激流植援诗铣曰引流水种木为援如墙院也】许嘉姻于弱植【左传子产如陈曰其君弱植】将欢宋子【诗岂其取妻必宋之子】俄放湘南【文选序楚人屈原遂放湘南】绶黄楚徼【初学记四百三百二百石皆黄绶一采纯黄圭长丈五尺六十首】?【一作鬓】白昭潭【後汉岑彭传敕彭书曰每一发兵头?为白水经注湘水北过临湘县西又北迳昭山西山下有旋泉深不可测故言昭潭无底也亦谓之湘州潭】归止未卜【诗既曰归止曷又怀止】弃予是甘【诗将安将乐弃予如遗】许靖之悲方极【见为监州状】王粲之忧不堪【王粲登楼赋登兹楼以四望兮聊暇日以销忧】犹辱重言【见为张周封启】将敦故约玉无改行【周语先民有言曰改玉改行】金不如诺【见为张周封启】大义於幽沉轸遐心於漂泊【并见前】使者尚在凶书巳来【北史李顺传吉凶书记皆合典则】e足空远【汉苏武傅天子射上林中得e足有系帛书言武等在某泽中】鱼肠不回【古诗客从远方来遗吾双鲤鱼呼童烹鲤鱼中有尺素书】婧拖坑辍舅翟繁叔死管子举上G而哭之泣下如雨】哭振巴雷【世说顾长康哭桓宣武声如震雷破山嫒缜愫幼⒑！渴虢娇蓥帧炯为张周封启】谁热寒灰【见代仆射表】今则言去郴江【水经注黄水出郴县西黄岑山北流注於耒水谓之郴口新书地理志郴州桂阳郡治郴县元和郡县志郴水流经州东一里舆地纪胜郴水在郴县南四十里源出黄岑山至郴口合耒水】当移澧浦【屈原九歌遗余佩兮澧浦按p祭薛在郴州时又量移澧州而欲去也】稍脱疑网犹罹罪罟念申恸以无期岂沈w之可吐呜呼哀哉执绋路阻【见为濮阳公文】佳城望赊【滕公石椁铭语】凌空乏翼【古诗谅无晨风翼焉能凌风飞】上汉无槎【见为濮阳公表】或期他日式返中华认杨【一作羊非】公之石马【西京杂记陈缟见张丞相墓前石马水经注谯城南有曹嵩家东西列对两石马　笺按後汉书杨震传顺帝即位下诏以礼改葬於华潼亭远近毕至先葬十余日有大鸟高丈余集震丧前悲鸣嫦抡吹卦岜夏朔扇レ妒鞘比肆⑹鸟象於其墓所注引谢承书曰其鸟五色高丈余翼长二丈三尺人莫知其名也此文石马当作石鸟盖冢前石马所在多有随举一人皆可何必杨公故知马为乌字之误杨或作羊亦谬】抚周苞之辟邪【汉西域传乌弋山离国有桃i师子犀牛孟康曰桃i一名符拔似鹿长尾一角者或为天鹿两角者或为辟邪後汉灵帝纪注今邓州南阳县北有宗资碑旁有两石兽镌其x一曰天禄一曰辟邪　按後汉书宦官封侯无所谓周苞者据水经注硭东迳呦毓食潜背鲮队愠萆较滤南有汉中常侍长乐太仆吉侯苞嶷Ｇ坝斜基西枕冈域开四门门有两石兽坟倾墓毁碑兽沦移人有掘出一兽犹全不破甚高壮头去地减一丈许作制甚工左膊上刻作辟邪字其碑云六帝四后是谘是?盖仕自安帝没於桓后也义山盖用此事今水经注本讹缺最多吉恐是周字之误或集误以吉为周亦未可知史无其人莫可考矣】况良冶规存【见为绦郡公启】遗经业在【见为河东公启】臧孙有後【左传桓公二年取郜大鼎於宋臧哀伯谏周内史闻之曰臧孙达其有後於鲁乎君违不忘谏之以德】魏万必大【见为成魏州表】敢期陋质终托余光【汉王莽传诚上沐陛下余光】韦平之绍续无望【见为李贻孙启】秦晋之婚姻岂忘【左传晋侯之入也秦穆公属贾君焉注穆姬申生姊秦穆夫人】絮酒无几【谢承後汉书徐a诸公所辟虽不就有死丧负笈赴吊尝於家豫炙鸡一只以一两絮渍酒中暴乾以裹鸡径到所起X?外以水渍使有酒气斗米饭白茅为藉以鸡置前洒酒毕留谒则去不见丧主】生刍是将【後汉徐a传郭林宗有母忧a往吊之置生刍一束於庐前而去】辞多失次【北史高允传景穆曰天威严重允迷乱失次耳】媸无行【庾信传垂嬗星行】冀桂旌之不远【屈原九歌辛夷车兮结桂旗】降兰佩之余芳【离骚纫秋兰以为佩】呜呼哀哉尚飨
祭吕商州文【新书地理志关内道商州上洛郡领县六上洛丰阳洛南商洛上津乾元详文意似代郑亚故有三湘五岭之语】
惟灵族光钓渭【见贺相国启】庆显歌齐【左传吴公子札请观於周乐为之歌齐曰美哉泱泱乎大风也哉表东海者其太公乎】竹分东箭【见为荥阳公状】玉夺南委蛇霄路【诗退食自公委蛇委蛇】睥睨云梯【汉田`传辟睨两宫间师古曰辟睨傍视也辟本作?与睥同谢灵运诗共登青云梯】浅牙洞鼠【牙弩牙也汉书千钧之弩不为鼷鼠发机】短刃分犀【王J颂水断蛟龙陆犀革】古圣堂奥【後汉班固传穷先圣之壶奥】前贤町畦【庄子彼且为无町畦亦与之为无町畦】湔肠恳【史记庶子曰俞附疗病湔洗肠胃】刮膜留v【涅盘经有盲人请良医医即以金v刮其眼膜】弹琴而放臣见释【左传晋侯观於军府见锺仪问曰南冠而絷者谁也有司对曰郑人所献楚囚也使税之问其族对曰伶人也使与之琴操南音公使归求成】买赋而后还闺【长门赋序武帝陈皇后得幸颇别居长门宫愁闷悲思闻司马相如工为文奉黄金百斤为相如文君取酒相如为文以悟主上皇后复得幸】既步京国【曹植王仲宣诔我公实嘉表扬京国】亦荐乡里【晋沈充传颇以雄豪闻於乡里】与田苏游【左传韩献子告老公族穆子有废疾将立之辞曰请立起也与田苏游而曰好仁】有太叔美【左传北宫文子言於卫侯曰子太叔美秀而文】邺都才运【见为柳启】洛阳年齿【见为东川启】何宴神仙【世说何晏七岁明惠若神魏武帝奇爱之】张良女子【汉张良传赞曰闻张良之智勇以为其貌魁梧奇伟反若妇人女子】礼闱之擅誉也如彼册府之传名兮若此【并见表】囊成内殿之帷【汉东方朔传孝文皇帝集上书皂囊为殿帷】书贵皇都之纸【晋书左思三都赋成一时竞传洛阳为之纸贵曹植诗肃承明诏应会皇都】中台南省【并见表】谏署戎藩才难价重政举人存莲池易晓【见为同州启】兰圃多暄【抬遗记仑山第九层有芝田兰圃】涵波独跃弄影孤翻王粲楼中常经暇日【见为p懿文】扬雄宅里几吊遗魂【左思咏史诗宛宛杨子宅门无卿相舆汉书扬雄传又怪屈原文过相如至不容作离骚自投江而死乃作书往往摭离骚文而反之自岷山投诸江流以吊屈原名曰反离骚】参差觏闵【诗觏闵既多受侮不少】萋斐成w【诗萋兮斐兮成是贝锦】汉庭毁谊楚国谗原建礼门内明光殿外【三秦记挂宫中有明光殿皆金玉珠玑为帘箔金饔窠字缫构饷饔嗖⒓前】直金既肆於猜疑【见为斐懿文】魏被竟从於沙汰【见为安平公表】蒙犯霜露【左传子太叔曰跋涉山川蒙犯霜露】支离埃瘛咀子支离其形者犹足以养其身终其天年V况支离其德者乎魏都赋越埃穸资始翰曰埃癯净柚气】厉山遥郁于朝岚【帝王世纪神农本起烈山故曰烈山氏一曰厉山氏春秋僖公十有五年齐师曹师伐厉注厉楚与国义阳随县北有厉乡太平御览荆州图记曰永阳县西北二百三十里厉乡山东有石穴昔神农生於厉乡礼所谓烈山氏也春秋时为厉国穴高三十丈长二百丈谓之神农穴韵府岚山气也】阉傍奔其素濑【左传除道梁延军临随　阉在义阳厥县西东南入菟任P行状素濑交辉说文濑水流沙上也】犹怀毒草过农井以低窥【淮南子神农尝百草之滋味一日而七十毒荆州记随郡重山有一穴传云神农所生地有九井神农既育九井自穿】尚忆神珠向随台而独酹【寰宇记隋侯台在隋县北八里隋侯所筑放弹之所说文酹^祭也按厉山至此谓吕自省郎谪官随州】渚宫贰尹【左传王在渚宫明一统志在江陵故城东南梁元帝即位渚宫即此按渚宫贰尹谓自随迁江陵府少尹也】相府中郎【南史朱修之传文帝谓曰卿曾祖昔为王导丞相中郎卿今又为王弘中郎可谓不忝尔祖矣】将申蠖屈【易尺蠖之屈以求伸也】欲复鸳行【杜甫诗五更三点入t行】朱N意气早盖辉光【白头吟男儿重意气何用钱刀为朱No盖并见为怀州表】训说则马季长之居南郡【後汉马融传融字季长桓帝时为南郡太守常欲训左氏春秋及见贾逵郑\注但着三传异同说】风流则殷仲文之守东阳【庾信枯树赋殷仲文风流儒雅海内知名代异时移出为东阳太守】刘宠一钱【见为p懿文】邓攸五鼓【晋邓攸传攸为吴郡守俸禄无所受惟饮吴水而已後称疾去职数千人留牵攸船不得进攸乃小停夜中发去吴人歌曰如打五鼓鸡鸣天欲曙邓侯挽不留谢令推不去】遂解郡符来登书府【孔安国尚书序藏之书府以待能者】儒林文囿【汉成帝纪诏曰儒林之官四海渊源文选序历观文囿泛览辞林】瑶山琼圃铅椠朝阅【见为绦郡公文】芸R夜数【见为安平公表】瓜当郑灼之心【梁书郑灼字茂昭励志好学多苦心热若瓜时辄偃卧以瓜镇心起便读诵】锥在苏秦之股【战国策苏秦读书欲睡引锥自刺其股流血至踵】是从佐理於彼东周雷喧洛派电掣嵩丘【潘岳坏旧赋前瞻太室傍眺嵩丘良曰太室嵩丘皆中岳名】玉泉嘉月【玉泉未详按玉泉当在河南县界怀庆府志济源县泷水北有玉泉唐卢仝尝汲此泉烹茶亦名玉川井则在河北恐非又明一统志宜阳县东南有喷玉泉地亦回远新书王D传武后幸玉泉祠疑即其地】金谷清秋【石崇金谷诗序余有别庐在河南县界金谷涧中或高或下有清泉茂林\果竹柏药草之属莫不毕备水经注谷水又东左会金谷水水出大白原东南流历金谷又东南迳晋卫尉石崇之故居也明一统志金谷园在河南府城西十三里】陈思王之罗【洛神赋凌波微步罗c生尘】郭有道之仙舟【见为山南启】不无赋咏聊以优游汉入A关【汉高帝纪沛公攻武关入秦赵高遣将将兵距A关应劭曰A音尧A山之关李奇曰在上洛北蓝田南武关之西】晋分地【左传蛮子赤奔晋地楚司马L使谓地之命大夫士蔑曰将通於少习以命注地河南山北自上雒以东至陆浑少习武关也将大开武关道以伐晋水经注丹水自商县东南流历少习出武关京相[曰楚通上洛q道也文颍曰武关在淅县西一百七十里弘农界】藉贤太守之政有古诸侯之贵【谓吕自东都迁商州刺史】载扬笔阵【太平御览王右军题卫夫人笔阵图後曰纸者阵也笔者刀也墨者鍪甲也砚者城池也本领者将军也心意者副将也】复清剑气【任P宣德皇后令剑气凌云而屈迹於万夫之下】长卿消渴【见为绦郡公启】士安风痹【晋书皇甫谧字士安年二十始受书得风痹疾犹手不辍卷】逝川几叹于不回【鲍昭诗东海迸逝川西山道落晖】朝露俄闻于溘至【江淹恨赋朝露溘至握手何言注李陵谓苏武曰人生如朝露何久自苦如此】呜呼昔也风尘投分平生少年雕龙竞巧【见为柳启】倚马争妍【见代彭阳公表】开襟随岸【王粲登楼赋向北风而开襟左传楚武王伐堕注随国今义阳随县庾信赋随岸蛇生而珠死】促膝伊川【杜甫诗夜如何其初促膝左传辛有适伊川注周地伊水也】月中乃共夸科桂【虞喜安天论俗传月中有仙人桂树今视其初生见仙人之足渐以成形桂树复生酉阳杂俎月中有桂高五百丈下有一人常斫之树创随合人姓吴名刚西河人学仙有过谪令伐树详谢宗卿启】池里亦相矜幕莲【见为同州启】刘樗屡掷【晋书刘毅於东堂聚樗h大掷桓玄曰刘毅家无担石之储樗h一掷百万】毕瓮多眠【晋书毕卓为吏部郎比舍郎酒熟卓夜至其瓮间盗饮之醉卧其下为掌酒者所缚】终以世务纷纶【後汉井丹传京师为之语曰五经纷纶井大春】物情推斥【见为荥阳公状】抚事伤年【南史齐武帝诸子传嶷上表曰抚事未往载伤心目】减欢加戚路泣杨朱【淮南子杨朱见岐路而哭之为其可以南可以北】丝悲墨翟【淮南子墨子见练丝而泣之为其可以黄可以黑也】纵风至而音来竟月同而地隔【见为山南启】逮予廉部及子颁条华樽旨酒绮席嘉肴【陆石阙铭焚其绮席善曰六韬纣时妇人以文绮为席衣以绫?者三千人诗虽无嘉ナ绞呈几】各悬章绶俱失簟瓢虽论金而契在【易二人同心其利断金】终照玉而凋【陆机诗玉侔琼蕤】子牟之思魏阙望之之忆汉朝【并见表】诚知舌在【史记张仪传楚相亡璧门下意张仪掠笞数百其妻曰子毋读书游说安得此辱乎张仪谓其妻曰视吾舌尚在否妻笑曰舌在也曰足矣】不觉魂消【江淹别赋黯然销魂者惟别而已矣】书断三湘【梁书天监中宝志道人为符书云起自汝蔡讫於三湘後侯景果起於悬瓠汝水之南而败於巴陵三湘之浦元和郡县志侯景浦在巴陵县东北十二里本名三湘浦岳州府志三湘浦在临湘县南四十五里城陵矶下以湘水合潇水曰潇湘合蒸水曰蒸湘合沅水曰沅湘故曰三湘也】哀闻五岭【见前表】天涯地末【古诗各在天一涯】高秋落景重叠忧端【杜甫诗忧端齐终南】纵横骁【王粲诗涕下如绠縻】漏A夜促【孙绰漏刻铭灵A吐注虫承泻】隙驹朝骋【见代仆射表】怨藻缋之无睢【见为举人启】惜阳春之乱郢【见谢河东公启】言念令季托余属城【陆机吴趋行属城咸有士】o原e序昔日浊槁圻瘴峤今日【一作朝】哭声愍支体遽亡於手足【见上尚书启】况弟兄不如其【集作于】友生【诗虽有兄弟不如友生】呜呼厚夜依台【左传从先君於窀穸注窀厚也穸夜也】穷泉访路【见为王侍御表】已已金骨【十洲记东海之西岸有扶桑人食其椹体骨皆作金色高飞翔空】嗟嗟玉树【见代李玄文】莫和哀挽【隋炀三子传虞世基哀册文曰哀挽之凄楚】空陈薄【一作奠】具衔万里之遐诚托千辞之寄喻异时松楸枯朽【谢I哀策文映舆钱於松楸[马亡反注马冠也】羊虎倾颓【水经注成阳县有仲山甫嵫蚧⑶愕推扑槁跃≡诹樘ㄖ东北又汝水别渎东迳蔡冈北冈上有平阳侯相蔡昭嵫蚧⑶愕痛存而已姚旅露书今人墓前有石羊石虎按石羊天禄也似鹿非鹿名曰桃拔石虎辟邪也似虎非虎而能食虎辑柳编谓石麟辟邪乃帝王陵寝所用故改用羊虎然汉宗资非帝王墓前巳用天鹿辟邪矣】草宿苔厚【礼记朋友之墓有宿草而不哭焉】门平阙摧【门谓墓门阙谓碑阙诗墓门有梅水经注汝水东南流迳弘农太守张伯雅墓茔四周叠石为垣表二石阙夹对石兽於阙下又蔡昭嵊惺阙阙前有二碑碑字沦碎不可复识宋乐府三更书石阙忆子夜啼碑又石阙生口中衔碑不得语】尚期越礼【延之五君咏越礼自惊\】用写余哀【晋袁石?传况在余哀岂得辞事按此言他日过墓时虽久而犹哀违宿草不哭之义故云越礼也】灵今不昧傥或来哉
奠相公令狐公文【笺旧书开成元年检校左仆射兴元尹充山南西道节度使二年十一月卒於镇年七十二册赠司空曰文】
戊午岁丁未朔乙亥晦弟子玉G李商隐【新书艺文志有玉G生诗三卷】叩头哭奠故相国赠司空彭阳公呜呼昔梦飞尘【见为某先辈启】从公车轮今梦山阿【括地志桓公冢在临淄县牛山上管仲冢在牛山之阿陶潜挽歌死去何所道托体同山阿】送公哀歌古有从死今无奈何【诗序黄鸟者哀三良也国人刺穆公以人从死而作是诗也】天平之年【旧书地理志天平军节度使治郓州管郓齐曹棣四州　笺旧书令狐楚传太和三年进位郓州刺史天平军节度郓曹濮观察等使新书本传楚徙天平宣武皆表署e官】大刀长戟【汉书杨恽传恽怒持大刀{错传两阵相近平地浅草可前可後此长戟之地也】将军樽旁一人衣白【日知录人主左右亦有曰衣南史恩幸传宋孝武选白衣左右百八十人魏书恩幸传赵修给事东宫为白衣左右茹皓充高祖白衣左右唐李泌在肃宗时不受官帝每与泌出军人环指之曰衣黄者圣人也衣白者山人也则天子前不禁白】十年忽然【本集九日诗十年泉下无削息】蜩宣甲化【见为绦郡公文】人誉公怜人谮公骂公高如天愚卑如地脱如蛇【见为绦郡公文】如气之易愚调京下【南史陈後主纪恐京下为过】公病梁山【谓卒於兴元镇新书地理志兴元府汉中郡南郑县有中梁山】~崖飞梁山行一千草奏天子?辞墓门临~丁托尔而存【见遗表】公此去邪禁不时归凤楼原上新旧衮衣【原注公先人亦赠司空】有泉者路有夜者台【并见前】昔之去者宜其在哉圣有夫子有伯夷【见孟子】浮魂沉魄公其与之故山巍巍玉G在中送公而归一世蒿蓬【见为同州启】呜呼哀哉
祭长安杨郎中文【笺旧书杨虞卿传虞卿虢州弘农人从兄汝士汝士弟鲁士字宗尹本名殷士长庆元年进士擢第其年诏翰林覆试殷士与郑朗等俱覆落因改名鲁士後登制科位不达而卒初汝士中第有时名遂历清贯其後诸子皆至正卿郁为昌族所居靖恭里知温兄弟并列门戟咸通中昆仲子孙在朝行方镇尚十余人】
年月日谨以云云之奠祭于宗尹郎中之灵昔庄南华之言物故则曰若巨室之偃归人【旧书玄宗纪庄子号曰南华真人所着书改为真经刘熙释名汉巳来谓死为物故言诸物皆朽故也庄子庄子妻死方箕踞鼓盆而歌曰人且偃然寝於巨室而我然随而哭之自以为不通乎命故止也】陶贞白之语玄机则曰虽顽仙不如才鬼【南史陶弘景字通明十岁得葛洪神仙传便有养生之志终身不娶止於句容之句曲山自号华阳陶隐居大同三年卒贞白先生晏殊类要引法书要h陶隐居与梁武帝启云每以为作才鬼亦当胜於顽仙】邈矣高论【蔡邕袁扬碑邈矣高踪孰能克兹】然深旨【史记屈原传然泥而不滓者也】有感斯文【王羲之兰亭记亦将有感于斯文】属在之子黄河九曲【艺文类聚物理论曰河色黄赤\川之流盖浊之也百里一小曲千里一大曲九曲以达於海】泰华三峰【见谢河东公启】阳【集作潼是】亭之右【後汉杨震传改葬於华潼亭注墓在潼关西大道之北其碑尚存】晋之东【汉地理志京兆尹华县故晋秦惠文王五年更名秦高帝八年更名华太华山在南】泱漭佳气【谢I诗晨光复泱漭】[孤风【司马相如赋[布写注盛作也】生民之秀惟子之宗既焖闹亦畏三惑【後汉杨震传王密夜怀金十斤以遗震曰暮夜无知者震曰天知地知子知我知震子秉常曰吾有三不惑酒色财也】昔佐赤符【後汉光武纪同舍生强华奉赤伏符至曰刘秀发兵捕不道】实毗皇极【诗天子是毗书洪范曰五皇极】坦荡王道昭宣帝则【杨修笺远近观者徒谓能宣昭懿德诗不识不知顺帝之则】丹青不朽琬琰是刻【并见启】状日N东【诗如日之升】侔辰在北子之伯仲不忝前人粉饰贤路【吴周瑜传诸葛瑾步骘连名上疏曰故将军周瑜子胤昔蒙粉饰受封为将】抑扬荐绅云间日下国华席珍排龙掩陆突鹤摧荀【并见前】卓尔风标【汉景十三王传夫惟大雅卓尔不t沈约碑风标秀举】朗然流品【王俭碑外康流品】妍若春辉烈如冬凛【见为河东公启】燕石知齐竽自审【见为张周封启】咸指路以光销【论衡火灭光销而独在】尽登门而声寝【见为举人启】难售者价重难知者声清披沙拣金【白帖披沙拣金往往见宝】由是不愧鸟散花落【谢I诗鸟散余花落】於今有情刘儒十行【後汉刘儒传儒字叔林桓帝博求直言儒上封事十条辞甚忠切】孙弘三道【汉公孙弘传元光五年复徵贤良文学川国复推上弘太常奏弘第居下策奏天子擢弘对为第一】直路犹弦【後汉五行志顺帝末京都童|曰直如弦死道边】C政如埽【史记韩非子作五C索隐曰五CC政之事有五也礼记埽而更之】笔海惊波词园鞠草【新书艺文志王义方笔海十卷张仲素词圃十卷诗qq周道鞠为茂草】文场不写於中心册苑空留於秘宝【见代李玄文】晋千里国【晋刘颂传疏曰古者封国大者不过土方百里今虽一国周环近将千里】汉第一功【汉书萧何传君位为相国功第一】建幢油碧【晋舆服志青油幢诸王三公有氲抡咛丶又】启幕莲红【见为同州启】宾高主择【左传周谚有之曰山有木工则度之宾有礼主则择之】韵合人同【袁宏三国名臣叙赞景山恢诞韵与道合】固不能加减陈掾【未详按典略魏太祖尝使阮r作书与韩遂时太祖适近出r堕从因於马上具草书成呈之太祖G笔欲有所定而竟不能损增非陈琳事也此恐是一时之误】亦可以喜怒桓公衣绣含香省兰台柏赤管朝操青缣夜襞【并见前】佐计相则生聚有经【汉书张苍居相府主郡国上计者号计相左传伍员曰越十年生聚十年教训】赞地官而【集作则】孤终协籍【见为贺拔员外启】于惟荔浦【新书地理志桂州始安郡领荔浦县】言念金昆【谓其兄汝士诗言念君子南史王铨传玉友金昆】毁冠裂【集作褫是】带【後汉逸民传汉室中微士皆毁冠裂冕去之】雪泣星奔【庾信诗雪泣悲去鲁吴志陆杭传疏曰星奔电迈俄然行至　笺旧书鲁士兄汝士字慕巢元和四年进士擢第又登博学宏辞科累辟使府长庆元年为右补阙坐弟殷士贡举覆落贬关江令入为户部员外再迁职方郎中太和三年以本官知制诰九年为户部侍郎位至吏部尚书卒新书富州开江郡龙平县武德四年析置博劳归化安乐开江四县寻以苍梧豪静开江隶梧州】宅里之荆枝半谢【见为汝南公表】岭头之梅萼空繁【白帖大庾岭上梅南枝落北枝开】陟冈望兄词客之情何极【诗陟彼冈兮赡望兄兮】归县见姊骚人之恨犹存【水经注江水东过秭归南袁崧曰屈原有贤姊闻原放逐亦来归喻令自全乡人冀其见从因名曰姊归即离骚所谓女伶挎乱灶河嘁埠旱乩碇灸峡び兄止橄刈⒚峡翟恢忠翩】乃擢戎曹遂荒京令将换清切【见为李贻孙启】以扶明圣不知者蕖臼芳遣淘笤桓还笪崴自有所不知者抟病磕蜒哉呙【见论语】未谒季良【集作梁】之医【见为贺拔员外启】已革曹参之病【曹当作曾礼记曾子寝疾病曾元曰夫子之病革矣革纪力反详见祭韩氏姑丈】呜呼平生世路【广~交论世路Md一至於此】缱绻交期【左传缱绻从公】孙金卢米【并见前】百赋千诗【汉艺文志枚皋赋百二十篇杜甫赠李白诗敏捷诗千首】桂林峤一片一枝【见谢宗卿启】终以浮沉【汉袁盎传盎病免家居与闾里浮湛相随行师古曰湛读曰沉】因兼险夷【卢谌赠刘琨诗序委身之日夷险以之铣曰夷平也】对皋壤之e落成老大之伤悲【见为张周封启】尚冀他年或陶良夜【见为同州启】酒筵琴席灯闱月榭【稽康~交书时与亲旧叙阔陈说平生浊酒一杯弹琴一曲志愿毕矣谢庄月赋去烛房即月殿芳酒登鸣琴荐庾信哀江南赋月榭风台池平树古】俱开怨【一作愁】别之襟并息分岐之驾【并见前】短景未果【集作短愿来果非见为裴懿文】良辰不借【左思诗逍遥撰良辰】竟郁结于深衷【延之五君咏深衷自此见】倏淹沦于大化况南康解榻【见为崔从事启】早降清光会稽继组【汉书严助会稽吴人上问所欲对曰愿为会稽太守於是拜为太守朱买臣字翁子吴人也会邑子严助贵幸荐买臣上拜会稽太守上谓买臣曰富贵不归故乡如衣绣夜行今子何如买臣衣故衣怀其印绶步归郡邸】昨辱余芳【晋儒林传论曰余芳遗烈焕乎可纪】情【集作积】分逾极衔哀更长【晋王敦传诏曰衔哀从役朕甚愍之】三十年之间难追往事五千里之外正恨殊乡地阔山深川寒树古杳杳玄夜【见代彭阳公表】荒荒【集作茫茫】宿莽【离骚夕槛中洲之宿莽】生金认石【王隐晋书永嘉初陈国项县贾逵石碑之中生金人凿取卖卖已复生此江东之瑞】埋玉恨土【见代李玄文】寄奠缄辞呼风泣雨【後汉方术传赵炳长啸呼风乱流而济曹植诔延首叹息雨泣交颐】噫嘻噫嘻【诗噫嘻成王】宗尹之魂来告
祭张书记文
维会昌元年岁次辛酉四月辛丑朔二十日庚申陇西公荥阳郑某陇西李某安定张某昌黎韩某樊南李某谨以清酌之奠敬祭於故朔方书记张五审礼之灵呜呼古有不重千金【古乐府不惜黄金散尽只畏白日蹉跎】殊轻尺璧【帝王世纪禹不重径尺之璧而爱日之寸】或号百夫之防【诗维此仲行百夫之防】或作万人之敌【蜀张飞传魏谋臣程昱等咸称羽飞万人之敌也】虽争雄角秀殊涂异迹念水于千龄【陆机叹逝赋川水以成川水滔滔而日度世阅人而为世人冉冉而行暮】若冲k之一息【陈琳武军赋若冲风之飞秋叶】吁嗟审礼宁或免之了眸巨鼻【论衡孟子相人以眸子焉心清则眸子了了者目文了也汉陈遵传长头大鼻】方口E髭【御览引濑乡记李母碑曰老子方口说文髭口上须也】始自渚宫【见祭吕商州文】来游帝里【汉高帝纪高祖沛丰邑中阳里人也陆石阙铭或以光从帝里】论邀悬河【晋书王衍曰郭象清言如悬河久而不竭】文酬散绮【陆机诗高谈一何绮谢I诗余霞散成绮】体物称最登高擅美【见为李贻孙启】良时不来【李陵诗良时不再至】躁进何【一作为】耻门巷蓬蒿【见为同州启】荒凉如此【孔稚北山移文石迳荒凉徒延伫】藩溷笔砚【臧荣绪晋书左思欲作三都赋构思十稔门庭藩溷皆着纸笔遇得一句即疏之】寂寥而已梁多文士汉有贤王【见为张周封启】犹市骏骨【战国策涓人为君求千里马马巳死买其骨五百金】肯惊夜光【邹阳书明月之珠夜光之璧以暗投人於道路\莫不按剑相盼者】长裾既曳【见为山南启】健笔谁当【徐陵让表虽复陈琳健笔未尽愚怀】职高莲幕官带芸香青袍如草白简如霜东阁朝西园夜凉【并见前】震岂杀公【晋书魏舒为司徒周震累为诸府辟书下公辄丧号震为杀公掾莫有辟者舒辟之无患】谌惟故吏【卢谌赠刘琨诗序故吏从事中郎卢谌死罪死罪】渭滨回流马之运【蜀诸葛亮传亮悉大U由斜谷出以流马运与司马宣王对於渭南】岘首奉辞曹之讳【礼记太史典礼执简记奉讳恶晋羊祜传祜死人为讳名改户曹为辞曹】松筠不改琴尊有寄三径方营【并见前】一亩乏地【礼记儒有一亩之宫环堵之室】文多为富无事当贵【战国策叽侨ピ晃拮镆缘惫蟆恳嘟饪统盎勾鸨鱿贰静⒓前】回翔逸轨【晋王沈等传论曰齐逸轨而长骛】傲睨重霄【江淹拟郭璞诗傲采木芝】将期节更峻清标悬蛇结衅【风俗通应彬为汲令赐主簿杜宣酒壁上悬弩照于杯影如蛇晋乐广传广为河南尹尝有亲客久N不复来广问其故答曰前在坐蒙赐酒方欲饮见杯中有蛇意甚恶之既饮而疾於时河南事壁上有角漆画作蛇广意杯中蛇即角影也复置酒於前处谓客曰酒中复有所见不答曰所见如初广乃告其所以豁然意解沈疴顿愈】a蚁成妖【见为p懿文】回生乏祖洲之草【十洲记祖洲在东海中地方五百里上有不死草生琼田中人巳死者以草覆之皆活】续断无弱水之胶【十洲记仙家煮凤喙麟角作胶名为续弦胶能连属弓弩断弦汉西域传安息长老传闻条支有弱水西王母亦未尝见师古曰玄中记云昆仑之弱水鸿毛不能起也仙传拾遗武帝幸华林苑射虎兕弩弦断以灵胶续之武士数人对引不脱】陈尸重来而何望【古诗下有陈死人杳杳即长暮裴启语林张湛好於斋前种松树养鸲鹆时人谓张屋下陈尸】楚魂一散而难招【宋玉招魂序招魂者宋玉之所作也宋玉怜哀屈原忠而斥弃愁懑山泽魂魄放佚厥命将落故作招魂】呜呼神道甚微天理难究桂C兰败【汉南越王传献桂C一器师古曰此虫食桂故味辛而渍之以密食之也文子q兰欲发秋风败之】龟年鹤蕖竟璞游仙传借问蜉蝣辈知龟鹤年善曰养生要论曰龟鹤抻星О僦数道家之言鹤曲颈而息龟潜匿而噎此其所以为抟病吭诔ざ潭且然【左传邾子曰命在养民死之长短时也】于妍丑而何有【世说补范蔚宗在狱诗云好丑共一丘何足异枉直】某等早承余眷获姻【梁刘峻传自此姻帝室】或感极外家【汉丙吉传遗诏所养武帝曾孙名病已在掖庭外家者】延自出之念【见为韩同年启】或恩深犹子【礼记兄弟之子犹子也】多引进之仁【後汉延笃传欲令引进之】或敬属丈人之行【汉匈奴传L侯单于自言汉天子我丈人行师古曰丈人尊老之称行音胡浪反】或情兼内妹之亲【晋宣五王传澹妻郭氏贾后内妹也】有美吾姨【左传息妫将归过蔡蔡侯曰吾姨也止而见之】灵庆攸属【後汉光武纪赞曰灵庆既启】尊公则师长庶僚【晋陈薮丁仪丁M有盛名於魏尬狡渥釉豢梢千斛米见与当为尊公作佳传】夫人则仪刑六族【礼记天子之妃曰后诸侯曰夫人】门高再世之侯家享万锺之禄【并见表】经过E狎【阮藉咏怀诗赵李相经过南史阮传与邓琬E狎】出入游陪映人玉润【世论卫叔宝是乐彦辅傺p叔道常称之曰妇翁昵迮儆袢蟆扛菜莲开【梁简文帝采莲赋卧莲叶而覆水乱高房而出q】春归别墅月满高台嵇山倾倒【世说嵇康风姿特秀山公曰嵇叔夜之为人也其醉也傀俄若玉山之将颓】谢雪徘徊【宋符瑞志大明五年正月戊午元日花雪降殿庭时右卫将军谢庄下殿雪集衣白上以为瑞於是公卿俱作花雪诗】惜景而持绳欲系【李尤诗安得长绳系白日】邀欢而秉烛相催【古诗昼短苦夜长何不秉烛游】中叹乖离今冬至止仲叔辞辟而方返【後汉书太原闵仲叔徵博士不至客居安邑老病家贫日买猪肝一片安邑令敕吏常给仲叔曰岂可以口腹累安邑遂去】梅福罢官而未几【见为濮阳公状】一则归从回雁之o【方舆胜览衡阳有回雁o至此不南去在今衡州城南】一则至自@鸢之水【见为濮阳公文】方将为笛裁竹【张骘文士传蔡邕告吴人曰吾昔尝经会稽高迁亭见屋椽竹东间可以为笛取而用之果有异声】缘筝斩梓【曹植与吴质书伐云梦之竹以为笛斩泗滨之梓以为筝】驱羿射鸿【疑作乌淮南子尧时十日并出草木焦枯尧命羿仰射十日中其九乌皆死堕羽翼】招任钓鲤【见为举人启按羿无射鸿事盖此只取其善射如任公子之钓亦未尝有钓鲤事也】豁契阔于屯夷【傅亮表臣契阔屯夷旋观终始】极平生之宴喜【诗鲁侯燕喜潘岳西征赋陆贾之优游宴喜】良觌虽屡【杜甫诗逍遥展良觌】深怀未从三灵莫效【见为成魏州表】一梦俄终露先寒而陨叶漏未尽而闻钟【见代仆射表】今则列树开封【易葬之中野不封不树】揲蓍得吉绦砬耙【见祭p氏文】桐棺後出【墨子禹葬会稽衣裘三领桐棺三寸】隐辚原野【见为绦郡公文】凄凉云日【一作月误谢灵运诗云日相辉映】将归宿莽之庭欲闭青松之室【并见前】殷勤旧【一作贤】偶冀望诸孤【左传公曰以是藐诸孤辱在大夫】未归下国【左传狐突适下国注下国曲沃新城吴语天若不知有皋则何以使下国胜注下国吴自谓也】且寓皇都江远惟哭天高但呼【史记屈原传劳苦倦极未尝不呼天也】必有余庆【见为先辈启】非无後图【左传a伯比曰以为後图】呜呼哀哉壶有芳醪俎多肥q【诗既有肥q以速诸父】叫噪不闻精灵何处郁愤徒极含辞莫叙冀有鉴於酸嘶庶无乖於酣饫【诗饮酒之饫杜预左传注饫厌也】
李义山文集笺注卷六

[book_title]卷七
钦定四库全书
李义山文集笺注卷七
监察御史徐树谷笺
山东提学佥事徐炯注
祭文下
祭处士房叔父文【详祭裴氏姊文房字上应有十二二字】
某爰在童蒙【易匪我求童蒙】最承教诱违诀虽久音旨长存【晋中兴书东海王越敕子吃环砦兑叛圆蝗缜壮幸糁肌拷者以檀山旧茔忽罹风水【水经注索水出京县西南嵩渚山北流迳京县故城西城北有坛山冈按京县故城在今河南开封府荥阳县东南二十里坛山即檀山其山四~孤峙山上有坞聚俗谓之檀山聚新书刘禹锡传葬荥阳檀山原山今在县西有刘禹锡墓也义山怀州河内人距荥阳二百里而近故先茔在焉郭璞葬经内篇气乘风则散界水则止古人聚之使不散行之使有止故谓之风水】尢蜜莼怠韭交挽歌尢醚庸眵茸尢眉漓氪Α口Ｊ鞯蚯闼浔涝虿恍尬胖钋罢堋疽蛔魇ダ窦强鬃蛹鹊煤显犰斗揽鬃酉确疵湃酸嵊晟踔猎环滥贡揽鬃鱼然出涕曰吾闻之古不修墓】但坠而罔治【御览舆地志曰琵琶圻有古墓半在水中甓有隐起字云筮云吉龟云凶八百年坠水中】那俟他人况真德贻【一作昭误】芳鸿儒着美【文心雕龙磊落鸿儒】岂可令赵岐之表垫彼玄扃【见为濮阳公文】郭泰之碑沦於夜壑【见代李玄文】载惟{顼【二子名】藐尔孤冲诚叫号之不停顾营办之无素【南史刘R传R已先知手自营办详上表】某等辄考诸蓍筮【晋左贵嫔传杨皇后诔曰乃考龟筮龟筮袭吉】别卜丘封使羲叟以令日吉时奉移神寝奢无僭缛俭免亏E是期永s尊灵长安幽穸【文心雕龙武帝诔云尊灵永蛰详上表】眠牛有庆自及于诸孤【晋书陶侃微时丁艰将葬家中忽失牛遇老父谓曰前冈见一牛眠地若葬位极人臣】白马垂祥岂均於犹子【博物志公卿送夏侯婴葬至东都门外马不行按地悲呜得石椁葬之】追怀莫及感切徒深更思平昔之时兼预生徒之列陆公赐杖念荣益以何成【晋中兴书谢安尝诣陆纳纳兄子m遂陈盛馔安去纳杖m四十云汝既不能光益叔父奈何秽吾素业】殷氏着文献酬而早屈【晋殷浩传浩与叔父融俱好老易融与浩口谈则辞屈着篇则融胜浩】引进之恩方极祸凶之感徒【一作俄】锺谁言一纪之余又奉再迁之兆【孝经卜其宅兆而安厝之】哀深永往情极初闻矧宗绪衰微簪缨殆歇【晋谢尚传尚议曰婚姻将以继百世崇宗绪详上启】五服之内【礼记丧多而服五上附下附列也注大功以上附於亲小功以下附於E五服之上下附也】一身有官将使泽底名家翻同单系【李肇国史补四姓荥阳郑岗头卢泽底李士门崔皆为鼎甲】山东旧族不及寒门【新书柳冲传过江则为侨姓王谢袁萧为大东南则为吴姓朱张顾陆为大山东则为邵姓王崔卢李郑为大关中亦号邵姓韦裴柳薛杨杜首之晋刘毅传疏曰上品无寒门下品无世族】静思肯构之文敢怠成书之托【见上】{等既幽明无累年志渐成【後汉第五伦传疏曰年盛志美】则当授以诗书谕其【一作以】婚宦【列子语有之曰人不婚宦情欲失半】使A尝有奉名教无亏灵其鉴此微忱助夫至愿敢以求於必大庶免叹於忽诸【左传臧文仲闻六与蓼灭曰皋陶庭坚不祀忽诸】g以哀忧兼之瘵恙【见上】曾非遐远不获躬亲沥血裁词【南史袁昂传启曰披心沥血敢乞言之】叩心写恳【後汉张奂传奏记曰凡人之情w则呼天穷则叩心】长风吹浪敢忘昔日之规【南史宗U小时叔父少文问其所志答曰愿乘长风破万里浪】南巷齐名永~今生之望【世说阮仲容步兵居道南诸阮居道北北阮皆富南阮贫】冀因薄奠【魏志武帝纪遣使以太牢祀桥玄注公祝文曰裁致薄奠公其尚飨】少降明辉延慕酸伤不能堪处苦痛至深永痛至深
为冯【一作郑】从事妻李氏祭从父文
有美吾门实系公族【见上状】绦霄结荫皇极流辉【郭璞游仙诗振带翠霞解褐披绦霄详上文】自严君以交辟延荣【易家人有严君焉】仲父以立朝衍庆叔父虽礼E五服而义协一家马援於儿侄之间一情无异【後汉马援传兄子严敦严字威卿父余援常与计议委以家事南史王僧?曰昔马援子侄之间一情不异】王华在兄弟之列数从犹亲【南史王琨传琨华从父弟也琨伯父Q得罪晋世诸子并从诛唯华得免华宋世贵盛以门衰提携琨恩若同生为之延誉】吉人辞寡【见易】君子无争【见论语】属者以献赋不遇投笔从戎【汉书司马相如献上林子虚赋王筠诗献赋甘泉宫详上表】镜水稽山聊屈观书之望【舆地志山阴南湖萦带郊郭白水碧岩互相映发若镜若图故王逸少云山阴路上行如在镜中游会稽记汉顺帝永和五年会稽太守马臻创立镜湖在会稽山阴两县界左传晋侯使韩宣子来聘观书於太史氏扬雄遗刘歆书得观书於石室】甬东J右始开传【集作侍非】之名【吴语越王使人告吴王曰寡人其达王於甬句东注句音钩甬句东今句章东海口外洲也史记吴世家越王句践迁夫差於甬东集解贾逵曰甬东越东鄙甬江东也孔稚圭北山移文驰妙誉於浙右详上表】经途几千【任P哭范仆射诗与子别几辰经涂不盈旬】去国数载爰因职贡来奉阙庭【汉两粤传长为藩臣奉贡职庾信表不获躬亲阙庭】传车方驰朝露溘至祸生朽索衅起扬鞭【书凛乎若朽索之驭六马江总诗扬鞭向柳市详上丈】始惊香而不禁俄折臂而无望【原注因坠马死故云云魏志朱建平善相马曰此马今日死马恶衣香啮帝膝帝怒杀之晋羊祜传祜堕马折臂】呜呼存亡恒【集作定】理修夭常期所悲者方次中涂所痛者非因美M税鞅告痛【谢I诗无由税归鞅】肩舆数晨既P艾之莫徵【南史袁粲传火艾P药莫不毕具详上启】果含【去声】X而斯及【谷梁传衣衾曰X贝玉曰含】况乎合室远在海涯一女方羁二子未O人生甚痛天道奚言【江淹恨赋人生至此天道宁论详上启】今以家国载遥干戈未息尚稽归y【礼记鲁人之y也合之注y谓合葬也】乃议从权【谓旅殡也】定鼎城东【帝王世纪春秋成王定鼎於郏r其南门名定鼎门盖九鼎所从入也】永通门外【隋地理志大业元年移都改曰豫州东面三门南曰永通】南瞻嵩岭【戴延之西征记嵩高中岳也东谓太室西谓少室相去十七里嵩其总名也】北望邙山【张载七哀诗北邙何垒垒高陵有四五注北邙山名也】式崇寓殡之封且作藏神之室必也庆延异日时属通年先温序之思归【见代仆射表】俟臧孙之有後【见为裴懿文】二十一侄女早蒙慈抚久叹违离今又从夫山东食贫洛水【诗三岁食贫】将疗无及惊悲有加敢因祭酹【集作酒^】之馨聊冀精灵之降【见上文】呜呼叔父永鉴卑诚
祭韩氏老姑文【原注故安定韩尚书太夫人】
猗欤我家世奉玄德让弟受封【後汉丁鸿传D卒鸿当袭封让国於弟盛不报既葬乃挂衰x於冢庐而逃去】勤王赐国【左传子犯曰求诸侯莫如勤王】名芳ザΑ纠窦俏揽足Χγ悝拜稽首曰对扬以辟之勤大命施於AザΑ胗史册季孟国高秦晋栾S【按季孟国高谓在国高之间秦晋栾S谓与栾S为匹左传秦晋匹也论语以季孟之间待之】恭惟柔范载禀渊塞【诗仲氏任只其心塞渊晋袁　宏传赞曰公衡冲达秉志渊塞】既作女师【宋玉神女赋顾女师善曰古者皆有女师教以妇德汉外戚传班婕妤诵诗及窈窕德象女师之篇】乃为嫔则【谢I哀策思媚诸姑贻我嫔则】颍水波清梁园月明【西京杂记梁孝王游於忘忧之馆集诸游士使各为赋公孙乘为月赋详上表】言旋百两且拜双旌托【一作计】侯令弟【谢灵运诗末路值令弟】配国名卿【见上文】入从述职出辅专征【礼记王制诸侯赐弓矢然後征晋虞预传疏曰淮夷作难召伯专征】螽斯不【诗序螽斯后妃子孙\多也言若螽斯不忌则子孙\多也】凤凰和鸣【左传懿氏卜妻敬仲其妻占之曰吉是谓凤凰于飞其鸣锵锵】此时同庆东郡【一作都】分荣【魏地形志东郡秦置治滑台城】使者责梁【汉文三王传梁王怨爰盎使人刺杀盎天子遣使冠盖相望於道覆按梁事使者责二千石急梁相轩丘豹及内史安国皆泣谏王王乃令羊胜公孙诡皆自杀出之】公子专魏【史记信陵君传魏安厘王二十年秦昭王已破赵长平军又进兵围邯郸公子姊为赵惠王弟平原君夫人数遗魏王及公子书请救於魏使者冠盖相属魏王畏秦终不听公子用侯生计杀晋鄙将晋鄙军击秦秦兵解去】帝念元昆人思仲氏杖节赴敌【晋宣帝纪诸葛亮复来挑战帝将出兵以应之辛毗杖节立军门帝乃止】斩刍尽瘁【後汉第五伦传伦摄会稽太守虽为二千石躬自斩刍养马】无以家为或从王事【易或从王事无成有终详上表】礼优内子【左传赵姬以叔隗为内子而已下之礼记卿之配曰内子大夫之配曰孺人曰命妇】诗美夫人【诗序鹊巢夫人之德也】冕【鲁语敬姜曰王后亲织玄公侯之夫人加之以左传臧哀伯谏曰衡昭其度也注衡维持冠者冠之垂者缨从上而下者】山蕨涧苹【诗序草虫大夫妻能以礼自防也其诗曰陟彼南山言采其蕨采苹大夫妻能循法度也能循法度则可以承先祖共祭祀矣其诗曰于以采苹南涧之滨】子元罕见【汉朱博传博字子元夜寝早起妻希见其面】冀缺如宾【左传初臼季使过冀见冀缺耨其妻v之敬相待如宾】v衣有感翟仍新【诗序v衣卫庄姜伤已也妾上僭夫人失位而作是诗也硕人闵庄姜也其诗曰翟以朝】遽叹逝【一作夜】川遄闻昼哭【礼记穆伯之丧敬姜昼哭文伯之丧昼夜哭孔子曰知礼矣】原阡旧署【汉游侠传京兆民曹氏葬茂陵民谓其道为京兆阡原涉慕之乃买地开道立表署曰南阳阡人不肯从谓之原氏阡】孟邻斯卜【列女传孟母舍近墓孟子之少也嬉戏为墓间之事踊跃筑埋孟母曰此非所以居处子也乃去舍市旁其子嬉戏为贾又曰此非所以居处子也乃舍学宫之旁其子游戏乃设俎豆揖让进退曰此可以居处子矣长遂成大儒详上表】闲居献蕖九嗽老芯痈承蛱夫人在堂有羸老之疾尚何能违膝下色养而屑屑从斗筲之役乎乃作闲居之赋曰称万抟韵柞或一惧而一喜】作赋之官【东征赋注曹大家集曰子谷为陈留长大家随至官作东征赋】弓裘望袭菽水承欢【礼记孔子曰啜菽饮水尽其欢斯谓之孝详上表】福善余庆好谦旧祉【书天道福善祸淫详上文】复自良人集於之子爰从上蔡去临易水【地理志蔡州汝南郡领上蔡县详上启】空报登坛【见为怀州表】未闻曳履【见上河东公】{父先归莫之能比【汉{错传错所更令三十章诸侯让错父曰刘氏安矣而{氏危吾去公归矣遂饮药死】赵母上言盖不得已【史记赵奢传赵王以括为将代颇其母上书言於王曰括不可使将赵括既代颇秦军射杀赵括】寒暄结患燥湿为疵徒虚百禄靡效三【诗百禄是荷详上】呜呼挢菜赋彭殇不移【庄子莫藓蹰渥佣彭祖为夭】谁能了悟孰不忧悲何兹达识乃克先知同易箦以就正【礼记曾子寝疾病曾元曾申坐於足童子曰华而大夫之箦与曾子曰然斯季孙之赐也我未之能易也元起易箦曾元曰夫子之病革矣不可以变曾子曰吾何求哉吾得正而毙焉斯已矣举扶而易之反席未安而没】如买棺而指期【南史张融卒遗令曰吾平生所善自当凌云一哭三千买棺无置新龛】苟有所累安能及斯道远S辕【左传使侯出诸S辕初学记S辕关在洛阳】程遥河洛建砹偻恳浦劬哇帧炯上文】日惨林岭【疑是林峦】风凄灌薄积霭茫茫行烟漠漠【谢I诗生烟纷漠漠】某等诚深通旧情协先亲始自童子至於成人年将二纪恩冠六姻【隋书郑善果母谓善果曰今此秩俸当须散赡六姻】念升堂之如昨【吴志周瑜字公瑾坚子策与瑜同年独相友善瑜推道南大宅以舍策升堂拜母有无通共】恸幽夜之无晨【陆机挽歌大暮安可晨注张奂遗令曰地底冥冥长无晓期】歌停行路舂辍比邻【曲礼邻有丧舂不相里有殡不巷歌史记商君传赵良曰五l大夫死童子不歌|舂者不相杵汉孙宝传宝祭^请比邻】虽寓辞之有所终含酸而莫伸【江淹恨赋亦复含酸茹叹】壶清酎【直救反汉书注酎三重酿醇酒也】俎薄羞芹惟余彤管有美清尘【诗静女其变贻我彤管传古者后夫人必有女史彤管之法史不记过其罪杀之事无大小记以成法详上文状表】呜呼尚飨
为李郎中祭舅窦端州文【新书地理志岭南道端州高要郡领县二高要平兴】
始虞命【集作燕非】夏暴於玄穹功垂刊木【书禹敷土随山刊木】德协湮洪【汉沟洫志夏书曰禹堙洪水堙与湮同】洎帝相之难作诞少康於窦中由屯获吉因生受封【左传伍员曰昔有过浇杀斟寻灭夏后相后缗方逃出自窦归於有仍生少康焉新书宰相世系表窦氏出自姒姓夏后氏帝相失国其妃有仍氏女方逃出自窦奔归有仍氏生子曰少康少康二子曰杼曰龙留居有仍遂为窦氏】降及後代传爰逃埂局芾袼胝屏乡赏地之法以等其功王功曰牍功曰功民功曰庸事功曰劳治功曰力战功曰多】西京则婴为外戚【汉窦婴传婴字王孙孝文皇帝后兄子也父世观津人上察宗室诸窦无如婴贤师古曰诸窦总谓帝外家也】东汉则融居上公【後汉窦融传融字周公扶风平陵人也陇蜀平数月拜为冀州牧十余日又迁大司空】愍阳城之不享【阳城疑是安成汉外戚传窦皇后亲早卒葬观津薄太后乃诏有司追封窦后父为安成君母为安成夫人】始移籍於扶风【宰相世系表龙六十九世孙鸣犊为晋大夫窦氏遂居平阳鸣犊六世孙诵二子世扈世生婴汉丞相魏其侯也扈二子经充充避秦之难徙居清河汉赠安成侯葬观津二子长君广国广国字少君章武景侯二子定谊谊生赏袭章武侯宣帝时以二千石徙扶风平陵二子掮哏叨子敷秀秀子林徙居武威融其孙也】源远更清基高自【集作足】峻有卓明灵霭然休问【见上状】陋巷不忧坦途方进月远标仪【南史齐王俭传风仪与秋月齐明音徽与春云等润】霞高映论【北山移文使我高霞孤映】玉宁韫X【见论语】锥安处囊【见上状】宜伸尚屈【见上文】将集犹翔【见论语】潜师大易谦尊以光【易谦尊而光卑而不可u】誓安老氏债少易偿【老子是以圣人执左契而不责於人吕注右契所以取左契所以与则左契者常以与人而不为物主者也】爰纡铜墨【汉百官公卿表秩比六百石以上皆铜印墨绶】是宰濠梁【庄子庄子与惠子游於濠梁之上】宓琴时奏【见为濮阳公状】潘树逾芳【见为贺i员外】入赞朝仪【汉叔孙通传臣愿徵鲁诸生与臣弟子共起朝仪】言扬事举【礼记或以事举或以言扬】圭璧蛮夷【谓执玉来朝也】弁冕文武【左传刘定公谓赵孟曰吾子弁冕以临诸侯】吐辞含韵知今博古【晋石崇传使者曰君侯博古通今察远照迩】进抑退扬从规合矩【礼记古之君子必佩玉右徵角左宫羽趋以采齐行以肆夏周还中?折还中矩进则抑之退则扬之然後玉锵鸣也】复陶位【左传楚子次於乾G雨雪王皮冠秦复陶注秦所遗羽衣也疏冒雪服之知是毛羽之衣可以御雨雪也　笺复陶位颇难解或举以问余余沉思数日而始得之复陶羽衣也楚灵王所服後世则道流服之殆取轻举之意封禅书武帝使栾大衣羽衣受印是也窦端州盖始尝为老庄之学隐居着道士服後乃出山入仕如王希夷吴筠之辈三洞道科言道士有五其一曰山居道士许由巢父之比也魏徵少亦出家为道士及唐之中叶人主益崇道教即志在用世者不妨寄迹黄冠昌黎集有送张道士序亦其类也观上文大易老氏等语则羽衣为窦之初服无疑矣不欲斥言其道流故C辞隐语不曰羽衣而曰复陶耳】殿省承荣【後汉宦者传汉兴置中常侍官然亦引用士人以参其选皆银c左貂给事殿省按省音所景切星上声禁署也汉避元后父王禁讳改禁中为省中唐制有尚书门下中书秘书殿中内侍六省】孔门之束带无忝【见论语】叔孙之难更【汉书叔孙通起朝仪以所徵三十人及上左右为学者与其弟子百余人为蕞野外习之如淳曰谓以茅翦树地为纂位尊卑之次也春秋传曰置茅师古曰蕞与同并音子悦反按窦盖释褐县令入为鸿胪故云然旧书职官志鸿胪寺领典客司仪二署】君子信谗【诗君子信谗如或~之】小人道长【易小人道长君子道消也】未暇闭关难期税鞅【延之诗刘伶善闭关详上文】暂持符竹远出罗网【见上表】谁识卑飞【吴越春秋扶同曰鸷鸟将搏必卑飞戢翼】因成利往【易利有攸往】铜梁改秩【蜀都赋外负铜梁於宕渠向曰铜梁山名元和郡县志铜梁山在垫江县南九里按垫江今四川重庆府之合州是也】锦里经时【华阳国志成都西城故锦官城也锦江织锦濯其中则鲜明他江则不好故命曰锦里】人去而琴台坏栋【寰宇记益部耆旧传云相如宅在少城中笮桥下百步许有琴台在焉成都记琴台院以相如琴台得名而非其旧旧台在城外浣花溪之海安寺南今为金花寺元魏伐蜀下营於此掘堑得大甏二十余口盖所以响琴也隋蜀王秀更增五台并旧为六】文移而石室摧基【华阳国志文翁为蜀郡守造讲堂石室一名玉堂安帝永初间烈火为灾惟石室独存太守高朕於玉堂东复造一石室为周公礼殿水经注文翁立讲堂作石室於南城後守更增二石室】刘弘之重铭葛庙【蜀志诸葛亮传注蜀记晋永兴中镇南将军刘弘至隆中观亮故宅立碣表识寰宇记诸葛武侯庙在先主庙西方舆胜览在成都府西北二里少城内桓温平蜀夷少城独存孔明庙】王商之更立严祠【益部耆旧传王商字文表广汉人刘璋以商为蜀郡太守与严君平李弘立祠作铭寰宇记严君平宅在益州西一里耆旧传云卜肆之井犹存】陇首云归【柳恽诗陇首秋云飞】端溪遽逐【唐端州今广东肇庆府治是也明一统志大江在府城西南又名西江即端溪也深广澄演下流入海】角岂触藩【易羝羊触藩羸其角】臀终困木【易臀困於株木】海阔天尽山深雾毒许靖他乡有名无禄【见为盐州状】马超正色宜歌反哭【蜀志马超字孟起右扶风茂陵人父腾灵帝末与边章韩遂等俱起事於西川超领腾部曲军败超走保诸戌曹公追至安定复奔汉中依张鲁闻先主围刘璋於成都密疏请降章武元年迁骠骑将军领凉州牧进封k乡侯二年卒临没上疏曰臣门宗二百余口为孟德所诛略尽惟有从弟岱当为微宗血食之继深托陛下余无复言】何为善之无凭而降灾之甚速【书皇天降灾详上文】某钦惟教义夙所依因在昔家世勤王实殷高旌大浣徭岱陕帧纠羁翟嗣论子思游历诸侯莫不结驷而造门详上文】庆岂遗于自出荣实垂【集作萃】於外姻【见上状】一纪以来艰凶遄及嗟宅相以无取惧堂构之不集【王隐晋书魏舒字阳元任城人幼孤为外氏甯家所养甯氏起宅相者曰当出贵甥舒曰当为外氏成比宅相後累官侍中司徒详上启】讵言渭水之乖离【诗我送舅氏曰至渭阳】竟~西川之出入【见为舍人】呜呼哀哉违京背阙古陌荒阡松门积霭陇首停【集作行】烟【谢灵运诗牵叶入松门详上文】祖庭是日乞墅何年【礼记子游曰饭于牖下小敛于户内大敛于阼殡於客位祖於庭葬於墓所以即远也广韵乞与人物也音丘既切详上文】泪有血而皆裂【一作皆堕按眦当作皆裂宜仍旧详上表】愤无膺而可填【江淹恨赋置酒欲饮悲来填膺】况\剖郡符Z持使节【\Z窦端州二子名也王褒圣主得贤臣颂剖符锡壤以光祖考】塞远城迥河穷路~顾後瞻前形孤影孑【典引次於圣心瞻前顾後张翰诗单形依孤影】长号出次重拜临穴【任f为苑始兴表长号北陵诗临其穴惴惴其栗】酒醴清浓肴羞罗列【诗为酒为醴以洽百礼】庶有鉴于斯文冀不同於虚设【汉贾捐之传遥设虚祭想魂乎万里之外】呜呼尚飨
重祭外舅司徒公文【笺新书王茂元卒赠司徒曰威详上河东公】
呜呼哀哉人之生也变而往邪人之逝也变而来邪冥寞之间【谢惠连祭古冢文既不知其名字远近故假为之号曰冥漠君】杳忽之内虚变而有气气变而有形形变而有生【庄子离乎芒芴之间变而有气气变而有形形变而有生今又变而之死是相与为春夏秋冬四时行也】今将还【一作归】生於形归形於气漠然其不识浩然其无端【一作归】则虽有忧喜悲欢而亦勿能措【一作用】於其间矣苟或以变而之有变而之无若朝昏之相交若春夏之相易则四时见代尚动於情岂百生莫追遂可无恨倘或去此亦孰贵於最灵哉【书人惟万物之灵】呜呼公之世胄牖职官扬历并已托於寄奠备在前文今所以重具酒牢载形翰墨盖意有所未尽痛有所难忘以公之平生恩知曩昔顾_属纩之夕不得闻手之言祖庭之时不得在执绋之列终哀且痛其可【集作何非】道邪呜呼七十之年人谁不及三公之位人谁不登何数月之间不及从心之岁闻天有恸方登论道之司【谓赠司徙】时泰命屯【延之应诏诗途泰命屯恩充报屈】才长运否为善何益彼苍难知昔泽怪既明告【一作吉非】敖释桓公之病【庄子桓公田於泽管仲御见鬼焉公抚管仲之手曰仲父何见对曰臣无所见公反诶诒为病数日不出齐士有皇子告敖者曰泽有委蛇见之者殆乎霸桓公t然而笑曰此寡人之所见者也於是正衣冠而坐不终日而不知病之去也】阴德未报夏侯知丙吉不亡【汉丙吉传封吉为博阳侯临当封吉疾病夏侯胜曰此未死也臣闻有阴德者必飨其乐以及子孙後病果愈】何昔有其传今无其证岂人言之不当将天道之或欺虽北海悬定薨期【见为裴懿文】长沙前觉灾至【见代李玄文】偃如巨室【见祭杨郎中文】去若归人【见代彭阳公表】处顺不忧【庄子适来夫子时也适去夫子顺也安时而处顺哀乐不能入也】得正之喜【见祭韩氏姑文】在公之德斯盛在物之痛何言矧乎再轸虑居屡垂理命【理读曰治见上表】简子将战之誓惟止桐棺【左传赵简子誓曰若其有罪绞缢以戮桐棺三寸不设属辟素车朴马无入於兆下卿之罚也】晏婴送死之文宁思石椁【礼记有若曰晏子遣车一乘及墓而反国君七个遣车七乘大夫五个遣车五乘晏子焉知礼又昔者夫子居於宋见桓司马自为石椁三年而不成夫子曰若是其靡也死不如速朽之愈也】素车朴马E巾弊帷【吴志吕岱传遗令殡以素棺E巾布礼记仲尼曰吾闻之也敝帷不弃详上文】成一代之清规扬百年【一作古】之休问【晋王湛等传论曰素德清规足传於汗简详上状】所谓有始有卒高明令终【诗高朗令终】呜呼往在泾川【谓为泾原节度使】始受殊遇绸缪之迹【卢谌赠刘琨诗序绸缪之旨有同骨肉】岂无他人【诗岂无他人不如我同父】樽空花朝灯尽夜室忘名器於贵贱去形迹於尊卑语皇王致理之文【集作源见上表】考圣哲行藏之旨【见论语】每有论次必蒙褒称及移秩农卿分忧旧许【左传晋荀莹至西郊东侵旧许　笺新书王茂元传郑注败悉出家赀饷两军得不诛封濮阳郡侯召为将作监领陈许节度使】羁牵少暇陪奉多违迹疏意通期奢道密衣缟带雅况或比於侨吴【见荥阳公状】荆钗布裙高义每符於梁孟【後汉梁鸿传鸿字伯鸾扶风平陵人也聘同县孟氏及嫁始以装饰入门七日而鸿不E妻乃请曰窃闻夫子高义今而见择敢不请罪乃更为椎髻荆钗布裙操作而前鸿大喜字之曰德耀名孟光】今则已矣安可赎乎【集作兮诗如可赎兮人百其身】呜呼哀哉千里归涂东门故第数尺素帛一炉香烟耿宾从之云归【范云赠张徐州稷诗宾从皆珠玳】俨盘筵而不御【後汉王涣传涣丧西归道经弘农民庶皆设盘案於路】小君多患诸孤善丧登堂辄啼下马先哭【丧大记始卒主人啼兄弟哭】含怀旧极抚事新伤植玉求归已轻於旧日【搜神记羊公雍伯雒阳县人性笃孝父母终葬无终山遂居焉山高八十里上无水公汲水作义浆於阪头行者皆饮之三年有人就饮以石子一斗与之使至高平好地有石处种之玉当生其中羊公未娶又云汝後当得好妇语毕不见种其石数岁有徐氏右北平着姓女公乃试求徐氏徐氏戏云以白璧一双来当听为婚公於所种石中得五双白璧以贽徐氏徐氏大惊遂以女娶公天子异之拜为大夫於种玉处四角作大石柱各一丈中央一顷地曰玉田】泣【一作立非】珠报惠宁尽於兹辰【吴都赋渊客慷慨而泣珠博物志南海外有鲛人水居如鱼不废绩织其眼泣则能出珠出人间卖绡临去从主人索器泣而出珠以与主人】况邢氏吾姨【诗东宫之邢侯之姨】萧门仲爱深犹女思切仁兄【後汉赵壹传壹报曰实望仁兄昭其悬达】抚嫠纬以增摧【左传嫠不恤其纬而忧宗周之陨为将及焉】阖孀闺而永恸【淮南子寡妇曰孀】草D土梗【说文D草根也庄子魏文侯曰吾所学者真土梗耳】旁助酸辛高鸟深鱼遥添怨咽呜呼精神何往形气安归苟寸能有所未伸胗褂兴未极则其强气宜有异闻玉骨化於终山【集作锺山淮南子锺山之玉炊以炉炭三日三夜而色泽不变得天地之精也】楸嗍奠遏檬稀纠窦俏烙刑史曰柳庄寝疾公曰君疾革虽当祭必告再拜稽首请於尸曰有臣柳庄也者非寡人之臣社稷之臣也闻之死请往不释服而往遂以`之与之邑裘氏与县潘氏书而纳之棺曰世世万子孙无变也】惊愚骇俗伫有闻焉呜呼姜氏怀安之规既闻之矣【左传晋公子重耳及齐齐桓公妻之姜曰行也怀与安实败名】毕万名数之庆可称也哉【集作夫见为成魏州表】箧有遗经匣藏传积兹余庆必有扬名愚方遁迹丘园【易贲于丘园】游心坟素【潘岳闲居赋傲坟素之长圃】前耕後饷【用左传冀缺事】并食易衣【礼记易衣而出并日而食】不忮不求道诚有在自媒自f【见为张周封】病或未能【枚乘七发太子曰仆病未能也】虽吕范以久贫【吴志吕范字子衡汝南细阳人也邑人刘氏女美范求之女母欲勿与刘氏曰观吕子衡宁当久贫者邪遂与之婚】幸冶长之无罪【见论语】昔公爱女今愚病妻内动肝肺外挥血泪得仲尼三尺之啄论意无穷【庄子仲尼之楚楚王觞之孙叔敖执爵而立市南宜僚受酒而祭曰古之人乎於此言已曰丘愿有啄三尺】尽文通五色之毫书情莫既【见为山南】呜呼哀哉公其鉴之为李兵曹祭兄亳州刺史文【毫州望领县八谯A城父鹿邑真源临涣永城蒙城】
伏惟灵天枝挺秀帝系传芳材高?梓【见为贺i员外】价【集作位】重璋【礼记圭璋特达德也】兰芷斯茂先以馨香【南史王僧孺传任P赠诗曰敬之重之如兰如芷曹植七酷烈馨香】干镆将用不挫锋【吴越春秋干将者吴人造二枚一曰干将二曰莫邪庾信神道碑镇北锋】始备千牛俄仕诸卫【通典千牛刀名後魏有千牛备身掌执御刀因以名职显庆五年置左右千牛府後改为卫置大将军一人将军各一人以副之】逸意方起~足犹系【孔融书燕君市骏马之骨非欲以聘道里乃当以招~足也】爰佐t仆亦掾神京【谢I哀策背神京之弘敞】邑惟二宅【见为怀州表】曹实五兵【初学记魏有吏部左民客曹五兵度支凡五曹尚书】地峻流急官闲政清嵩少晓霁【见为冯从事妻文】伊洛秋明侣能吟之谢客【锺嵘诗品谢客为元嘉之雄延年为辅客儿灵运小名也】伴作赋之贾生【汉艺文志贾谊赋七篇】遂擢尧?【帝王世纪尧时?中自生肉脯薄如e则风生使食物寒而不臭名曰脯】曾【一作仍】调汤膳位列大朝名参内殿【王粲诗昼日处大朝日暮薄言归吴志吕蒙传蒙疾发权时在公安迎置内殿】朱绂辉华银龟`粲【见为濮阳公表】汉有宗正委之亲贤【汉书刘德字路叔为宗正与立宣帝地节中以亲亲行谨厚封为阳武侯】贰彼惟月人宁我先【书卿士惟月】外夷求聘天子忧边皇华始赋紫绶俄悬【诗序皇皇者华君遣使臣也详上启】雄其出塞之任假以中台之权【汉匈奴传凡五将军兵十余万骑出塞各二千余里详上表】不拜无L於苏武【汉苏武传武引佩刀自刺武气~半日复息单于愈益欲降之i幽武置大窖中~不饮食天雨雪武卧啮雪与旃毛并咽之数日不死】去节宁类於王焉【汉匈奴传汉使王乌等N匈奴匈奴法汉使不去节不以墨黥其面不得入穹庐王乌北地人习胡俗去其节黥面入庐单于受之王乌此作王焉按艺文类聚引汉使王焉等窥匈奴足证今本汉书之误】衔?誓死【後汉独行传温序为隗嚣别将苟宇所拘o序受衔?於口顾左右曰既为贼所杀无令?污土遂伏而死】啮雪获全帝仗使者吾无愧旃既返中华止同属国【李陵答苏武书闻子之归赠不过二百万位不过典属国】苍蝇难祛【一作备非曹植诗苍蝇间白黑谗巧令亲E】贝锦方织【见祭吕商州文】好丹非素【江淹杂体诗序至於世之诸贤各滞所迷莫不论甘而忌辛好丹而非素】点白为【集作成】黑遭时不知非予有戚既失志於绦灌【见为绦郡公文】遂不容於栾S【左传宣公十五年晋三S害伯宗谮而杀之初伯宗每朝其妻必戒之曰子好直言必及於难又成公八年晋赵庄姬为赵婴之亡故谮之於晋侯曰原屏将为乱栾S为徵六月晋讨赵同赵括】竟陵山水【旧书地理志复州竟陵郡上本沔阳郡治竟陵贞观七年徙治沔阳天宝元年更名宝应二年复故】锺离控扼【地理志濠州锺离郡上濠字初作豪元和三年改从濠】名贵隼时瞻熊轼【见上表】人以功迁吾由谤得其明若神【汉黄霸传霸为?川太守吏民不知所出咸称神明】其惠如春【曹植七民望如草我惠如春】先除黠吏【汉尹翁归传拜东海太守辄披籍县县收取黠吏豪民案致其罪】且活疲民【王融策秀才文岂布政未优将疲民难业】污莱尽辟【诗田卒污莱】邑室重新草祥木瑞【後汉何敞传京师及四方果有奇异鸟兽草木言事者以为祥瑞】兽去鸟驯【後汉鲁恭传恭为中牟令螟不入界河南尹袁安使掾肥亲觇之恭与亲坐桑下有雉过止其旁旁有童儿亲曰何不捕之儿曰雉方将雏亲叹其三异兽去见为裴懿文】方侯徵还俄婴美M积微而桓侯竟【见为裴懿文】达命而徐公待尽【晋魏舒传识者以此称其达命南史徐广传武帝受禅恭帝逊位广又涕泗交流谢晦谓曰徐公将无小过广言坟墓在晋陵丹徒又生长京口息道玄忝宰此邑乞随之官归终桑梓年过八十犹岁诵五经一遍元嘉二年卒】UU空惊【司马相如长门赋神UU而外淫善曰王逸楚辞注U失意也】迟迟未信谁知泉路之高低【见上表】孰测夜台之远近【阮r七哀诗冥冥九泉室漫漫长夜台】永惟良配亦实女师庶姜尤效君子是宜异室无怨同穴有期【诗庶姜孽孽谷则异室死则同穴详上文】河鲂着咏皎日裁诗【诗岂其食鱼必河之鲂又谓子不信有如皎日】呜呼哀哉龟筮协从日时斯卜将去荒郊【陶潜挽歌送我出远郊】言辞华屋【曹植诗生存华屋处零落归山丘】草树萦带【孙子兵法草树蒙茏】川原回复白孤弟临棺恸哭失慈抚於终身宛声容之在目心摧则冰炭交集【郭象庄子注喜惧交集於胸中固已结冰炭於五脏矣】血下而绠縻相续【见祭吕商州文】万古永诀百身何赎酒满未御肴乾未临已矣伯氏来慰哀心
祭小侄女寄寄文
正月二十五日伯伯以果子弄物招送寄寄体魄归大茔之旁哀哉尔生四年方复本族既复数月奄然归无于鞠育而未深【一作申诗父兮生我母兮鞠我拊我畜我长我育我】结悲伤而何【集作则非】极来也何故去也何缘念当稚戏之辰孰测生死之位时吾赴调京下移家关中事故纷纶光阴迁贸寄瘗尔骨五年於兹白草枯D【潘岳悼亡诗枯D带坟隅】荒涂古陌【左思诗荒涂横古今】朝饥谁饱夜渴谁怜尔之栖栖吾有罪矣今吾仲姊【即裴氏姊】反葬有期遂迁尔灵来复先域平原卜穴X石书铭【丧服小记复与书铭自天子达於士其辞一也】明知过礼之文何忍深情所属自尔没後侄辈数人竹马玉环【杜氏幽求子年五岁有鸠车之乐七岁有竹马之乐明皇杂h天后常召诸皇孙坐於殿上观其嬉戏因出西国所贡玉环钗盘纵令争取以观其志】绣b文褓【韵书b蔽膝也史记赵世家程婴公孙杵臼谋取他人婴儿负之衣以文葆匿山中】堂前晗氯绽锓缰信药争花纷吾左右独尔精诚不知所之况吾别娶已来嗣绪未立犹子之义倍切他人念往抚存五情空热【文子昔中黄子曰色有五章人有五情】呜呼荥水之上【书导W水东流为济入於河溢为荥汉地理志河东郡垣县禹贡王屋山在东W水所出东南至武德入河轶出荥阳北地中】檀山之侧【见祭处士叔父文】汝乃曾乃祖松x森行【任P求立太宰碑表松x成行】伯姑仲姑岱叵嘟尤昀赐於此勿怖勿惊华彩衣裳甘香饮食汝来受此无少无多汝伯祭汝汝父哭汝哀哀寄寄汝知之邪
祭徐姊夫文
呜呼以君之文学以君之治政【一作术】幼以自立老而不倦亦可以为君子人矣君子人欤而不即清途【南史荀伯子好为杂语遨游闾里故以此失清途】不阶贵仕【见代安平公遗表】此其命也夫何慊焉始者仲姊有行【诗女子有行远父母兄弟】获托贵族【魏陈思王植传华宗贵族】半产以资於外姓【晋袁乔传与裒书曰将军之於国外姓之太上皇也】阖门寄【一作冀】托於仁人【後汉贾复传阖门养威重】将以衰微倚为藩援【陆机辨亡论夫蜀盖藩援之与国也】不图薄佑天夺初心【左传虢公败戎於桑田晋卜偃曰是天夺之鉴而益其疾也】仲姊凋殂诸甥不育以亲以懿【左传富辰曰兄弟虽有小忿不废懿亲】翻为路人再号再呼莫诉苍昊尚以君子存伉俪之重敦行李之私【世说孙子荆除妇服作诗以示王武子王曰未知文生於情情生於文览之凄然增伉俪之重详上状】二十年已来虽事暌【一作赊】而意通迹遥而诚密神当赐【集作自】鉴愚岂敢忘逮愚不天【左传楚子围郑郑伯肉袒牵羊以迎曰孤不天不能事君】再丁凶衅泣血偷息【庾信纥干弘碑??胤子泣血徙步奔波千里晋庾亮传疏曰偷存视息】余生几何君方赤绂银章【易困于赤绂详上表】J东从务【旧书地理志浙江西道节度使治润州管润苏常杭湖睦等州东道节度使治越州管越衢婺温台明等州或为观察使】道途悠邈时序徂迁讶吊缄之不来忽讣书之【一作而】俱至感旧怀分情如之何埋玉焚芝固未可喻【见代李玄文】呜呼今来古往人谁不亡於今之亡其酷斯甚藐然一女才已数龄乞後旁宗又未能立贤弟扶服东路【扬雄解嘲扶服入按扶服通作匍匐诗云凡民有丧匍匐救之】遇疾洛师【见檄文】徘徊十旬淹不得进浮泛水陆厥途四千建碓乒榭跞晃拗鳌就跻晋书傅咸遭继母忧上书曰咸身无兄弟到官之日丧祭无主】尼姑居宗老之地【南史萧琛传上每呼琛为宗老】黠【集作驺】奴总家相之权【汉货殖传桀黠奴人之所恶】获及故阡信为余庆其所以为附身附棺之具【礼记子思曰丧三日而殡凡附於身者必诚必信勿之有悔焉耳矣三月而葬凡附於棺者必诚必信勿之有悔焉耳矣】又岂碍平生之旷达邪【晋裴Q传崇有论云奉身散其操谓之旷达】日月次迁卜筮斯协幽明之异始於今辰愚方s哀忧瘵恙縻寝【谢灵运诗寝瘵谢人徒善曰尔雅瘵病也】不及一攀帷疽蛔髟资恰渴饕烩荒阡【春秋公羊传宰上之木拱矣注宰冢也】谢澹成之交申永诀之礼【礼记君子之交澹若水庄子君子澹以亲小人甘以~】矧余仲姊君其与归抚心骨以皆惊擦血泪而何算【江淹别赋使人意夺神骇心折骨惊】呜呼巳哉其何言邪`衣非华奠物殊薄灵其鉴此慰我哀心呜呼尚飨
祭徐氏姊文
呜呼追诀慈念一十八年罪积行违上下无祷天怒猥集不诛其身再丁悯凶藐无怙恃【一作峙岵非诗无父何怙无母何恃】号溃荼裂心摧骨崩【曹植诔号恸崩摧】获见诸甥来奉迁合旧物半同於泥滓新阡方列於松楸断手折足厥痛非拟终天殁地此诚莫伸w痛苍天孤苦苍天始某兄弟初遭家难内无强近外乏因依【李密陈情表外无O功强近之亲详上状】祗奉慈【潘岳闲居赋搋举慈和】被蒙训勉及除常制方志人曹以顽陋之姿辱师友之义获因文笔【晋封孚传文笔多传于世】实忝科名三千【一作迁】有司两被公选再命芸阁叨迹时贤仲季二人亦志儒墨於显扬而虽未在进修【集作修进非】而不隳【易君子进德修业欲及时也】永惟幽灵盍亦垂鉴今者苴麻假息【礼记苴杖竹也削杖桐也又斩衰括以麻注为母括以麻後汉谢夷吾传游魂假息】粪土偷存不即殒伤盖亦有以伏以奉承大族载属衰门【南史谢瞻言於武帝曰特乞降黜以保衰门】三弟未婚一处室息胤犹阙家徒索然【陆机叹逝赋十年之内索然已尽】将恐A尝有旷阙之忧丘陇~芟除之主【鲍昭芜城赋井径灭兮丘陇残A尝见下序】延驻晷刻不敢自私又以祖曾之前未一完兆骨肉之内犹有旅魂将自来兹克用通便以显之义虽不敢望无忝之训庶几或存【诗无忝尔所生详上文】灵其闻之必将加悯然有以没齿怀恨【後汉清河孝王庆传常泣向左右以为没齿之恨】粉身难忘者【法苑珠林释法先誓粉身骨用生净土】以灵之懿茂而不登遐薏簧贤人使别女致哀犹子为後哀哀天地云胡不仁默默神祗其何可诉今嵩奂二子既为我甥誓当抚之以慰幽抱男劝其学使得禄仕女求其偶必择贤良纵乖宅相之徵庶砗鲋钪叹尢盟潜舟既移那期永诀之悲复见重开【集作闵非】之兆以祥忌云近哀忧载迷【礼记父母之丧既虞卒哭疏食饮水不食菜果期而小祥食菜果再期而大祥有醯酱中月而VV而饮醴酒并详上文】不获临圹达诚【尔雅藏葬谓之圹】抚柩致奠【礼记在棺曰柩】东望景亳【左传商汤有景亳之命】椎心仆身【李陵答苏武书此陵所以仰天椎心而泣血也】具`择蔬洒以泪血日惨风远叫号无声伏惟明灵一赐临鉴孤苦苍天不孝苍天
祭裴氏姊文
呜呼哀哉灵有行於元和之年返葬於会昌之岁光阴迭代三十余秋得不以既葬【一作算】阙庙见之仪【礼记孔子曰三月而庙见称来妇也】枚卜【一作改卜】举归宗之礼【会稽典h徐平两妇归宗敬奉情过乎厚南史谢弘微传归宗两姑晨夕瞻奉尽其诚敬】不幸不佑天实为之【易天命不佑诗天实为之谓之何哉】椎心泣血孰知所诉恭惟先德实绍玄风【晋向秀传为庄子隐解发明奇趣振起玄风】良时不来百里为政爱女二九【古诗芳年践二九】思托贤豪谁为行媒【礼记男女非有行媒不相知名】来荐之子虽琴瑟而着咏【诗窈窕淑女琴瑟友之】终天壤以兴悲【晋列女传谢道韫初适凝之还甚不乐叔父安曰王郎逸少子不恶汝何恨答曰一门叔父则有阿大中郎t从兄弟复有封胡羯末不意天壤之中乃有王郎】谓之何哉继以沉恙祷祠无冀奄忽凋违时先君子以交辟员来南辕已辖接旧阴於桃李寄殡之松楸【韩诗外传春树桃李夏得阴其下秋食其实详上文】此际兄弟尚皆乳抱空惊啼於不见未识会於沉wJ水东西半纪漂泊某年方就傅【礼记十年出就外傅】家难旋臻躬奉板舆以引丹怼九嗽篱j居赋太夫人乃御版舆升轻轩详上文】四海无可归之地九族无可倚之亲【书以亲九族】既y故丘便同逋骇生人穷困【集作异非】闻见所无及衣裳外除旨甘是急【任P行状迨衣裳外除心哀内疚礼记亲丧外除又父子皆异宫昧爽而朝慈以旨甘】乃占数东甸佣书贩畚【一作舂非吴志阚泽字德润会稽人家世农夫至泽好学无以资常为人佣书以供纸笔晋载记王猛微时卖畚】日就月将【诗日就月将】渐立门构清白之训【後汉杨震传故旧长者或欲令为开产业震不肯曰使世称为清白吏子孙以此遗之不亦厚乎】幸无辱焉既登太常之第【新书选举志肃代以後兵兴天下多故官员益滥而铨法无可道者至德宗时试太常寺】复忝天官之选【选举志每问经十条对策三道皆通为上第吏部官之】免迹县政X书秘丘【晋束传玄居释曰学既积而身困夫何为乎秘丘】荣养之志才通【南史刘之遴传武帝谓曰卿母年德并高故令卿衣锦还乡尽荣养之理】动之期有渐而天神降罚【左传司马侯曰楚王方侈天或者欲逞其志以厚其毒而降之罚未可知也】艰棘再丁【诗棘人栾栾兮】弱弟幼未笄未冠【礼记男子二十冠而字女子许嫁笄而字】胤绪犹阙【魏志蒋济传注魏书述曹氏胤绪亦如之】家徒屡空载惟家长之寄偷存晷刻之命号天叫地五内崩摧【李陵诗行行且自割无令五内伤】然亦以灵寓殡获嘉向经三纪【汉地理志河内郡获嘉县注故汲之新中乡武帝行过更名也详上表】归y之礼阙然未修是冀苟全得终前限【诸葛亮表苟全性命於乱世】属刘孽叛换逼近怀城【谓刘稹之变】惧罹焚发之灾【魏文帝典论丧乱以来汉氏诸陵无不发掘乃至烧取玉柙金镂体骨并尽】永抱幽明之累遂以前月初吉【诗二月初吉载离寒暑】摄\告灵【北史崔光传光独摄衰振杖】号步东郊访诸耆旧孤魂何托旅榇奚依【陆机挽歌叹息重榇侧社预左传注榇棺也详上表状】垂兴欲堕之悲几有将平之恨【江淹恨赋琴瑟灭兮丘陇平详上文】断手解体何痛如之洒血荒墟飞走同感【王子年拾遗记田畴往刘虞墓设鸡酒之礼恸哭之音动於林野翔鸟为之凄鸣走兽为之吟伏】伏惟朝夕二奠【礼记朝奠日出夕奠逮日】不敢久离遂遣羲叟一人主张启奉【曾子问自至于反哭】抱头拊背戒以信诚附身附棺庶无遗阙檀山荥水实惟我家灵其永归无或栖寓鸣呼哀哉灵沈之际殂背之时某初解扶【乐府焦仲卿妻诗新妇初来时小姑始扶】犹能记面长成之後岂忘迁移顷者以先妣年高兼之多恙每欲谘画即动作咸涕泣既繁寝膳稍减虽云通礼亦所难言荏苒於斯非敢怠忽今则南望显考东望严君伯姊在前犹女在後克当寓郧【郧疑是邸】归养幽都虽殁者之宅兆永安而存者之追攀莫及【王粲七哀诗朋友相追攀】又以十二房旧域风水为灾胡子彭儿藐焉孤小虽古无修墓着在典经而忘礼约情亦许通变今则巳於左坎【一作次是】别卜邻原【邻一作鲜是诗度其鲜原传小山别大山曰鲜笺鲜善也】重具棺衾再立封树通年难遇同【一作周非】月异辰兼小侄寄儿亦来自济邑I魂稚魄依托尊灵远想先域之旁累累相望重沟叠陌万古千秋临穴既乖饮痛何极唯安阳祖妣未y仍世遗忧昨本卜孟春便谋合会雍店东下【店疑是兵】逼近行营烽火朝然鼓鼙夜动虽徒步举榇古有其人【见祭徐姊夫文】用之於今或为简率潞寇朝弭则此礼夕行首夏已来【陶诗首夏犹清和】亦有通吉【玄女经天地开通造葬大吉】傥天鉴孤藐神听至诚获以全兹免负遗托即五服之内更无流寓之魂一门之中悉共归全之地今交亲馈遗朝暮b收合盈余节省费耗所望克终远事岂敢温饱微生苟言斯不诚亦神明诛责老旧仆使才余两人灵之组绣余工翰墨遗迹【潘岳悼亡诗翰墨有余迹】并收藏箧笥【任P诗咏歌盈箧笥】用寄哀伤呜呼哀哉夭当年【诗有女同车如舜华传舜木槿也疏樊光曰木槿华朝生暮落与草同气故在草中】骨还旧土【礼记延陵季子曰骨肉复归於土命也若魂气则无不之也】箕帚寻移於继室【吴语勾践请盟一介嫡女执箕帚以|姓於王宫左传惠公元妃孟子孟子卒继室以声子注诸侯始娶则同姓之国以侄娣媵元妃死则次妃摄治内事犹不得称夫人故谓之继室】兄弟空哭於归魂【沈炯有归魂赋】终天衔w心骨分裂【潘岳哀永逝文今奈何兮一举邈终天而子不反详上文】胞胎气类【法苑珠林在母胞胎日三自归】宁有旧新叫号不闻精灵何去寓词寄奠血滴缄封灵其归来省此哀殒伤痛苍天孤苦苍天伏惟尚飨为外姑陇西郡君祭张氏女文【笺尔雅云妻之母为外姑陇西郡君王茂元妻之封号也】
吾配汝先世二十余年七女五男抚之如一往在南海令子云亡藐尔两姑未胜多难提挈而至【王制斑白者不提挈】u泾涉河【南海至此历叙已从茂元仕宦所至详上表】十年之间母子俱尽念汝差长慰吾最深女德妇容【礼记教以妇德妇言妇容妇功】光映姻表【北史杨津传宗族姻表罕相参候】秭归为牧【汉地理志南郡领秭归县】官闲俸优实获我心因选良对笄旒{{环佩锵锵螽斯凤皇两有深庆汝夫【一作天】文章播於朋友身否命屯久而不第郎宁合浦【诗归宁父母汉地理志合浦郡武帝元鼎六年开属交州】万里乖离汝寄京师食贫终岁顷吾南返又往朝那【汉地理志安定郡有朝那县　谓迁泾原】汝实从夫适来岐下道途虽迩面集犹妨金马碧鸡【华阳国志蜻蛉县碧鸡金马光影条忽民多见之有山神汉宣帝遣蜀郡王褒祭之欲致鸡马】长悬魂梦及登农揆去赴天朝汝罢蒲津【同州朝邑县黄河东?有蒲津关】聿来胥会朝堂夜阁曲榻温炉稚子雏孙满吾怀抱汝时不佑忽尔孀残抚视w伤载恸心骨【见上文】旋移许下念汝支离卜室筑居言迁颍上【新书颍川汝阴郡领颍上县】潞童作孽【谓刘稹之变】使节行崎岖关山【汉陆贾传崎岖山海间】暴露戎旅【汉宣帝纪诏曰暴露军旅】汝失所怙【谓茂元征刘稹卒於军】吾犹未亡【左传未亡人注妇人既寡自称未亡人】念汝弟昆莫任堂构【见上】牵哀挽痛此残生日往月来旋更岁序【易日往则月来寒往则署来详上文】吾衰汝少吾病汝强谁谓一朝汝先吾逝五男未冠二女未笄哀愤之深难全【一作念非】礼道章儿卢七【谓张氏女二子也】取以依吾汝夫先丘远在江渚t从之内【晋王凌传t从一门并相与服事】官名且稀刘四顷年固难返葬始议权厝遂得嘉占白马呈祥眠牛荐吉【见祭处士文】里名三赵地尔九城【五代史王建世家宗薜猛跏鲜八丧葬之长安南三赵九城谓帝城也尔与迩通三赵在长安之南故曰地尔九城按九城本淮南子】风水无虞峦冈信美葬於所始【郭璞葬经故葬者葬其所始】古为达生【谢灵运诗达生幸可托】将命来云自我为祖【尔雅子之子为孙孙之子为曾孙曾孙之子为玄孙玄孙之子为来孙来孙之子为孙孙之子为仍孙仍孙之子为云孙】今汝之柩斯焉是归呜呼言自淮阳已临洛宅【书洛诰既定宅】素棺丹怼静嚏叱绿丘碑时服素棺椁财周榇】托宿城隅【谢I诗徘徊怜暮景惟有洛城隅】盘具杯醪俨然已备吾将临汝用雪沈w介妇诸孙【礼记介妇请於冢妇】忧吾衰齿【後汉韦彪传犬马衰齿】俯令推测云有相妨俗忌巫言吾非甚信牵衣拥路【汉乐府儿女牵衣啼】固不可违【一作迟误】女使仆奴寄辞而往【张协杂诗寄辞翰墨林】肝肠兼溃血泪无行呜呼曩昔容华生平淑婉漠然不见永矣何归将籍挂诸天【初学记道有诸天内音经立世论欲界诸天亦後如是】遥归真路【徐陵孝义寺碑咸归至真】将福兴静域【南史庾说传举室咸闻空中唱上行先生巳生弥陀静域矣】须赴上生【法苑珠林杂宝藏经云夫寻答言我是汝夫以作塔寺功德因缘得生天上】将为衅累所招遂沦幽界将是疗治不至枉丧韶年千感【一作惑非】装怀万疑叠虑触途气结【曹植诗念我平生居气结不能言】举目心摧天实为之复将何诉呜呼汝弟言护灵W【潘岳哀永逝文俄龙W兮门侧说文W丧车也】自始及今必诚必信棺衾华好封隧幽深永从汝夫以安玄路w摧债结殆【一作文】不胜书呜呼有灵领吾此意
李义山文集笺注卷七

[book_title]卷八
钦定四库全书
李义山文集笺注卷八
监察御史徐树谷笺
山东提学佥事徐炯注
祝文
祭桂州城隍神祝文【何孟春余冬序h城陧之祀莫详其始先儒谓既有社不应复有城隍唐李阳赙圃瞥勤蚣俏阶５湮尬庠接卸然成都城隍祠太和中李德裕所建张说有祭城隍文杜牧有祭黄州城隍文则不独吴越为然又芜湖城隍建於吴赤乌二年高齐慕容燕梁武陵王祝城隍神皆书於史又不独唐而已宋以来其祀烫煜禄虼兔矶罨虬浞饩艋蚯就傅会各指一人为神之姓名如镇江庆元国太平华亭芜湖等郡邑皆以为纪信隆兴C袁江吉建昌临江南康皆以为灌婴是也陆游云唐以来郡县皆祭城隍令世尤谨守令谒见仪在他神祠上社稷虽尊特以令式从事至祈禳报赛独城隍而已】
维大中元年岁次丁卯八月甲午朔二十七日庚申桂州管内都防御观察处置等使正议大夫使持节桂州诸军事守桂州刺史兼御史中丞上柱国赐紫金鱼袋郑某【旧书舆服志高祖给四品五品随身鱼饰以银天授初改作龟袋三品已上饰以金四品以银五品以铜神龙初内外官五品已上依旧佩鱼袋郡王嗣王特许佩金鱼袋】谨遣直官摄功曹参军文林郎守阳朔县令庄敬质谨以旨酒庶羞之奠祭於城隍之神F洫崇墉【左思魏都赋崇墉F洫婴堞带濉克以固吾圉【左传郑庄公曰寡人之使吾子处此不惟许国之为亦聊以固吾圉也】春祈秋报【诗序噫嘻春夏祈谷於上帝也丰年秋冬报也】所以辅农功【周语无有求利於官以干农功】今露白电收虫坏水涸【礼记孟秋之月凉风至白露降仲秋之月雷始收声蛰虫坏户杀气浸盛阳气日衰水始涸】念时阳而时雨【书曰肃时雨若曰V时阳若】将乃积而乃仓【诗乃积乃仓】敢以吉辰式陈常典神其保兹正直【左传内史过曰神明正直而壹者也】歆彼馨香【左传季梁曰所谓馨香无谗慝也】聿念前修勿亏明鉴昔房豹变乐陵之井味【北史房豹字仲干河清中迁乐陵太守郡濒海水味多咸苦豹命凿一井遂得甘泉遐迩以为政化所致】任延易九真之土风【後汉循吏传任延字长孙南阳宛人诏徵为九真太守初平帝时汉中锡光为交址太守化声侔于延岭南华风始於二守焉】岂独人谋抑由冥助今犹古也神实听之
为安平公兖州祭城隍文
年月日致祭於城隍之神四民攸居是分都邑五兵未息【周礼司兵掌五兵五盾汉吾丘尥醮古者作五兵注谓矛戟弓剑戈】爰假金汤【汉蒯通传金城汤池不可攻也】惟神受命上玄守职兹土拥长云之垒【鲍昭芜城传若断岸矗似长云】提却月之营【魏志马超攻冀城杨阜使弟岳於城上作偃月营南史帝遣白直队主丁J於河北为S月阵】主张威灵【庄子孰主张是】弹压氛【见为盐州状】某方宣朝旨来总藩条帷【一作帐】中之列【一作位】既安幕内之筹敢失【并见前】神其守同石堡【新书地理志鄯州鄯城县南隔涧七里有天威军军故石堡城】护等玉关【见代安平公表】长令若?焉无使复于隍也【易城复于隍】
为怀州李使君祭城隍神文
年月日致祭於城隍之神某谬蒙朝X叨领藩条熊轼初临虎符适至【并见表】敢资灵於水土冀同固於金汤况彼潞人实逆天理因承平之地以作巢窠酚埂疽蛔骺怠坷种民【周礼小行人职曰共康乐和亲安平为一书】以为蟊贼【左传晋侯使吕相~秦曰帅我蟊贼以来e荡我边疆】一至於此其能久乎惟神广扇威灵划开声势俾犯境者望飞乌而自遁【左传叔向告晋候曰城上有乌齐帅其遁】此滔天者【书象恭滔天】听唳鹤以虚声【晋载记苻坚淝水之败其走者闻风声鹤唳皆以为晋兵】崇墉载严巨堑无壅今来古往【尸子往古来今曰雷】永无川竭之因【周语伯阳甫曰山崩川竭亡国之徵也】万岁千秋【阮籍诗千秋万岁後】莫有土崩之势【史记秦始皇纪土崩瓦解】神其听之无易我言
为舍人绦郡公郑州祷雨文
年月日郑州刺史李某谨请茅山道士冯角祷请於水府真官【木华海赋水府之内极深之庭晋乐府神灵亦道同真官今来下】伏以旱魃为虐【诗旱魃为　虐如慈绶佟坑α不兴【山海经为应龙之状乃得大雨】困杲日於诗人【诗杲杲日出】苦密云於易象【易密云不雨】生物斯瘁民食攸艰【书暨稷播奏庶艰食鲜食】某叨此分忧俯L无政爰求真侣?祷灵减哺表勤【魏武帝乐府周公吐哺天下归心】褰帷引咎【见为荥阳公表】伏乞下通荥播【水经注左传襄公十一年诸侯伐郑西济於济X京相[曰郑地言济水荥泽中北流至垣雍西与出河之济会南去新郑百里斯盖荥播河济往复迳通矣】上达天潢【史记天官书西宫咸池曰天五潢】合为膏泽之原用息隆之患【诗隆虫虫】其於效信或敢逡巡【汉司马相如传逡巡避席】?露托词【後汉独行传谅辅广汉新都入仕郡为五官掾时夏大旱辅乃自暴庭中须臾澍雨世称其至诚】焦劳结虑【见上表】泉间侯气【见上文】树杪占风【晋管辂传辂曰今夕当大雨树上已有少女微风若少女反风其应至矣】惟望玉女之披衣【?采安成记萍乡西城津有玉女冈天当雨辄先漏五色气於石间俗呼为玉女披衣】敢骇商羊之舞【家语齐有一足之鸟飞集殿前舒翅而跳孔子曰此鸟名曰商羊且|曰天将大雨商羊鼓舞果大霖雨】窃希玄感【晋吕光传光曰吾闻李广利精诚玄感】听察丹诚【隋书观德王雄让表云特鉴丹诚】
赛舜庙文【太平寰宇记桂州临桂县虞山下有皇潭言舜南巡游此因名今讹曰黄潭亦曰舜庙在焉桂林旧志虞山在临桂县东北五里一名舜山左临漓水後临黄潭其下有洞宋张蛎之曰韶音洞南有平原舜祠在焉明一统志舜山层岩临江有舜祠唐韩云卿为记刻于石宋张蛑匦蕖
年月日昭赛虞舜之祠伏以帝狩南荒【一作方礼记舜崩於苍梧之野盖三妃未之从也注南巡而崩史记舜践帝位三十九年南巡狩崩於苍梧之野葬於江南九疑是为零陵】神留下土【诗禹敷下土方】翠华不返【司马相如上林赋建翠华之旗】积怨望於他年大麓不迷【书纳于大麓烈风雷雨弗迷】@威灵於终古【屈原九歌长无~兮终古】比忧嘉种【诗诞降嘉种】少冒愆阳【左传冬无愆阳夏无伏】抗简陈词【离骚跪敷G以陈辞兮】洁樽引咎【左传臧孙命北面重席新樽e之】果蒙凭离掣电跨巽扬风【易离为电巽为风】布沾渥於九V【诗既优既渥既沾既足又鹤鸣于九V】起焦枯於一瞬【淮南子十日并出草木焦枯】敢布瑶席【屈原九歌瑶席兮王】辄事兰羞【九歌蕙肴蒸兮兰藉】帝其罢奏南琴【见为荥阳公表】停吹西g【舜时西王母献白玉g故谓之西g详见前】使东皇太乙【九歌东皇太乙注太乙神名祠在楚东以配东帝故云东皇】兼预於灵游【汉郊祀歌九重开灵之濉抠律焦斫蟆揪鸥枭焦碜⒓矣锬臼之怪夔罔两岂谓此耶吴都赋江妃于是往来蠹村字】无藏於l气【後汉五行志说云气之相伤谓之l】庶将善政以奉明辉
赛越王神文【汉两粤传秦二世时南海尉任嚣病且死召龙川令赵佗行南海尉事嚣死佗即聚兵自守秦已灭佗即击并桂林象郡自立为南粤武王】
年月日赛於越王之神惟灵辉【一作耀】焯殊姿抑扬奇表【见端午】秦鱼既烂【公羊传梁亡自亡也鱼烂而亡史记秦本纪鱼烂不可复全】则聊帝南荒【汉两粤传高后时南粤王赵佗自尊号为南武帝按尉佗称帝在高后时此以为秦汉之际小误】汉鹿有归【汉蒯通传秦失其鹿天下共逐之】则称臣北阙【汉高帝纪七年萧何治未央宫立东阙北阙十一年立南海尉它为南粤王使陆贾即授玺绶它稽首称臣】览英雄之载籍【史记伯夷传夫学者载籍极博】信王霸之朋游言念遗祠犹存属【一作鹿误】邑尚兴甘雨以救公田【诗以祈甘雨又雨我公田】敢陈沼涧之毛【左传涧G沼b之毛可荐於鬼神】用报京^之积【诗曾孙之庾如^如京】神其永司兹土长庇吾人福佑柔良【扬雄长扬赋受神人之福佑】驱除疫【一作疾】疠【史记适足以资贤者为驱除难耳马融广成颂召方相驱疠疫吴朱桓传往遇疫疠谷食荒贵】今来古往【潘岳西征赋古往今来邈矣悠哉】常教威着越城【元和郡县志故越城在桂州全义县西南五十里汉高后时遣周^击南越赵佗踞险为城^不能u岭即此按全义今为兴安县在桂林府东北一百五十里】万岁千秋勿使魂归真定【汉两粤传南粤王赵佗真定人也文帝元年为佗亲冢在真定置守邑岁时奉祀】神乎不昧来鉴斯言
为中丞荥阳公桂州赛城隍神文
惟大中元年岁次丁卯六月甲午朔十四日丁未都防御观察处置等使桂州刺史兼御史中丞郑某谨遣登仕郎守功曹参军陆佚【一作秩】以庶羞之奠祭於城隍之神夫大邑聚人通都设屏将英【集作比按此字当衍】雄走集【左传险其走集注走集边竟之垒辟辟音壁】必假高深不惟倚仗风云兼用翕张神鬼某初蒙朝\来佩藩符既御寇於西原【易不利为寇利御寇】亦观风於南国【礼记太史陈诗以观民风】始维画^将下伏熊【并见前】属楚雨蔽空湘云塞望晦我中军之鼓【左传殖绰郭最皆衿甲面缚坐于中军之下齐语有国子之鼓有高子之鼓有中军之鼓】湿予下濑之师【汉武帝纪元鼎五年甲为下濑将军下苍梧臣瓒曰濑湍也吴越谓之濑中国谓之碛伍子胥书有下濑船】遂以诚祈果蒙神应速如激矢【见为张周封】势等却河【见为荥阳公表】及兹报荐之期敢怠馨香之礼神其干霄作峻【蜀都赋干青霄而秀出】习坎为防【易习坎王公设险以守其国】合烽橹以保民【汉贾谊传注文e曰边方备胡寇作高土橹橹上作桔V桔V头兜零以薪草置其中有寇即火燃举之以相告曰烽陆机洛阳记洛阳城周公所制城上百步有一楼橹外有沟渠刘熙释名橹露也露上无覆屋也】导川涂而流恶【周礼大川之上必有涂焉左传韩献子曰有汾浍以流其恶】使言言坚垒【一作壁诗崇墉言言】侔地道以无疆【易安贞之吉应地无疆】活活深沟【诗河水洋洋北流活活】如井德之不改【易改邑不改井】勿违丘祷【见论语】以作神羞【书无作神羞】尚享
赛灵川县城隍神文【新书地理志桂州灵川县龙朔二年析始安置在今桂林府北五十里】
年月日赛於灵川县城隍之神高垒深沟【左传臾骈曰秦不能支请深垒固军以待之】用资固护【芜城赋观基扃之固护】兴云渫雨【张衡南都赋朝云不兴而潢潦独臻魏都赋蓄为屯云渫为行雨】谅俟威灵惟神能感至诚将成大稔【左传不可以五稔注稔熟也】逐清泠之耕父不使扬光【东京赋囚耕父于清泠南都赋耕父扬光於清泠之渊注有神耕父处丰山常游清泠之渊见山海经】回沮泽之蟠龙皆令洒润【蜀都赋K龙蟠於沮泽应鸣鼓而兴雨】式陈微报愿鉴惟馨
赛荔浦县城隍神文【新书地理志桂州有荔浦县在今平乐府西七十五里】
年月日赛於荔浦县城隍之神嗟我疲民每虞艰食寒耕热耨始望於秋成【尔雅秋为收成】铄石流金【淮南子大热铄石流金火弗为益其烈】几伤於岁事【礼记王制曰休老劳农成岁事】远资灵顾式布层【江淹诗日落长沙渚层万里生】无烦管辂之占不待栾巴之e【神仙传栾巴为尚书正朝大会巴独後到又饮酒西南e之曰臣本县成都市失火臣故因酒为雨以灭火诏即驿问果如巴言】窃陈薄奠用答丰年神其据有高深主张生植同功田祖【诗田祖有神秉畀炎火】比义【一作议非】雨师【广雅雨师屏医】无假怒於潜龙【易潜龙勿用】勿纵威於虐魃守兹县邑富我京^赛永福县城隍神文【新书地理志桂州永福县武德四年析始安置在今桂林
府永州东南八十里】
年月日赛於永福县城隍之神夫考室立家【诗序斯干宣王考室也左传师服曰天子建国诸侯立家】先立户^【礼记王为t姓立七祀曰司命曰中溜曰国门曰国行曰泰厉曰户曰^又庶士庶人立一祀或立户或立^】聚人开邑首起城池【易何以聚人曰财】固有明灵降而鉴治惟神克扬嘉广育黎民聊为【一作荐】茨梁【诗曾孙之稼如茨如梁】少申肴d神其节宣四气扶佑三时勿使毕星但称於好雨【书星有好风星有好雨注好风者箕星好雨者毕星】无令田祖独擅於有神永歆苹藻之诚长挟金汤之势
赛城隍神文
年月日赛於城隍之神惟神据雉堞以为雄导沟池而作润果成飘注以救捶俑t斯牲【诗靡爱斯牲】用报嘉种神其永通灵感长懋玄功【晋刘弘等传论曰辅相玄功】导楚子之余波【左传晋公子对楚子曰其波及晋国者君之余也】沾晋国之膏雨【左传季武子曰小国之仰大国也如百谷之仰膏雨焉】苟能不昧报亦随之
赛北源神文【北源者湘漓二水之源也汉地理志零陵县阳海山湘水所出北至酃入江水经注湘水出始安阳海山湘漓同源分为二水南为漓水北则湘川元和郡县志湘水出全义县东南八十里阳朔山下按阳朔即阳海也在今兴安县东南九十里全义直桂之北故号为北源】
年月日赛於北源之神惟神虽临南服实号北源湘浦降神近惊於骚客【九歌湘夫人帝子降兮北渚】池浸稻远协於诗人【诗池北流浸彼稻田】果能龠风头【老子天地之间其犹龠乎】索T雨脚【诗宵尔索T】不资畎浍【书禹曰F吠浍巨川】将致仓箱【见为汝南公表】聊申信於涧毛庶通灵於水府神其抑扬兰佩麾掉桂旗拍川后之肩【郭璞游仙诗左挹浮丘?右拍洪崖肩曹植洛神赋川后静波　川后河伯也】揽波神之?【神当作臣庄子予东海之波臣也】共来於此飨报留思
赛曾山苏山神文【广西通志苏山在平乐府贺县北高数百文宋皇佑间知县狄遵诲讨寇於县北十里山下梦苏武神因祷焉师捷请于朝即建庙祀武因名前有一石壁水从上滴下遇旱则祷雨於此又县西十里有甑山旧通志瑞云山在贺县西十里高千余丈旧名幽山唐李刺史合更名曰丹甑宋守邓壁以此山多云气改今名上有泉注於池名曰仙池今按唐时已有苏山则必非因皇佑建庙而得名曾山疑即甑山以甑为曾盖传写之误甑山有仙池苏山有石壁水皆祷雨之所故文引湫泉仙室以为喻】
年月日赛於曾山苏山之神惟神守在出云【礼记天降时雨山川出云】职惟通气【易山泽通气】果从望岁【左传国人望君如望岁焉】载润嘉生【汉郊祀志故神降之嘉生应劭曰嘉谷也】将申昭报之仪敢阙馨香之献神其遐瞻惟岳广纳游尘免扬少女之风勤咏曾孙之稼无令渥泽尽归泾水之湫泉【汉郊祀志湫渊祠朝那苏林曰湫渊在安定朝那县方四十里停水不流师古曰此水今在泾州界清澈可爱不容秽浊或A辄兴云雨土俗亢旱每于此求之太平广记灵应传云泾州之东二十里有故薜举城城之阳有美女湫广~数里其水湛然碧莫有测其深浅者_人立祠於旁曰九娘子神岁之水旱祓祷皆得启请】勿使威灵不【一作下误】及历山之仙室【未详王融序纪言事于仙室按水经注滦水出历城县故城西南泉源上奋水涌若轮俗谓之娥英水以泉源有舜妃娥英庙故也城南对山山上有舜祠山下有大穴谓之舜井书舜耕历山亦云在此或曰仙室二字误御览引列仙传云历阳有彭祖仙窟请雨辄得】我辞有激神倘听焉赛白石神文【灵川县志白石湫在县南三十五里李商隐诗龙移白石湫即此亦曰白石潭白石T漓江自白石而下深潭广浸与湘江刺渡嫌邪资镇明一统志白石湫在府城北七里】
年月日赛於白石之神惟神载@明灵克标懿号轩珠耀彩【茌子黄帝游于赤水之北登於仑之丘而南望还归遗其玄珠于赤水】尚非瑶【疑作v】水之源荆璞流辉【并见】即是玉山之路【山海经玉山是西王母所居注山多玉石】昨者俯忧旱岁俾祷遗祠果能爱我大田贶余膏泽不俟于公之折狱【汉书东海有孝妇养姑甚谨姑欲嫁之终不肯其後姑自经死姑女告吏孝妇自诬服于公以为此妇以孝闻必不杀也太守竟论杀孝妇郡中枯旱三年後太守至于公曰孝妇不当死前太守强断之咎党在是乎太守因表其墓天立大雨】无烦洛令之?身【水经注长沙耆旧传云祝良字右卿为洛阳令岁时亢旱天子祈雨不得良乃曝身阶庭告诚引罪自晨至午紫云沓起甘雨登降人为歌曰天久不雨A人失所天王自出祝令特苦精符感应滂沱下雨】敢命子男爰修苹藻神其仰济【一作流】天泽俯佑岁功无萌可转之心【诗我心匪石不可转也】以负惟馨之礼【周书黍稷非馨明德惟馨】尚飨
赛龙蟠山神文【明一统志龙蟠山在兴安县东十五里山下有石洞洞门数重游者东烛而入水中有鱼四足而有角人不敢伤恐致风雨】
年月日赛於龙蟠山之神惟神降治山川流【一作济非】恩县道龙蟠凤盖克懋於灵司蚁穴鹳巢【诗鹳鸣于垤蚁穴见代仆射表】式扬於利泽至诚有达昭报无亏神其【一作威】叱咤飞【汉书韩信曰项王喑哑叱咤干入皆废吕氏春秋风师曰飞】鞭驱屏翳【三齐略记始皇作石桥欲过海看日出处有神人驱石下海石去不速神辄鞭之屏翳见上文】尚【一作向】令吾土屡有丰年【诗绥万邦屡丰年】不无行潦之羞以谢油云之会【左传潢污行潦之水可荐於鬼神可羞於王公封禅文自我天覆云之油油甘露时雨厥坏可游】
赛阳朔县名山文【元和郡县志阳朔县北至桂州一百四十里开皇十年置取阳朔山为名山今在县北门外本名阳海山亦名零陵山相近有龙头山白鹤山西人山威南山画山盖皆阳朔之支o也】
年月日赛於阳朔县名山之神惟神受命上玄奠兹南服云台日观【华山记岳东北有云台峰其山雨峰峥嵘四面悬~上冠景云下通地脉嶷然独秀有若云台下有穴昔尤巳氪搜ǔ龆方山行云经黄河底上闻流水声日观注见前】远让於高标【蜀都赋阳乌回翼乎高标】蓬?丘【史记蓬莱方丈瀛洲此三神山诸仙人及不死药在焉水经注三成为仑丘仑说曰仑之山三级下曰樊桐一名板松二曰玄圃一名阆风上曰增城一名天庭是谓天帝之居】遐通於爽气【世说王子猷作桓车骑参军王以手板柱顿云西山朝来致有爽气】峻若藏刀之岭崇如倚之门【水经注涞水又南迳藏刀山下层岩壁立直长干霄远望崖侧有若积刀GG相比咸悉西首门见前】是宜铨管司拘囚异物为神仙之下府开龙虎之殊【一作神非】庭【汉郊祀志望祀蓬莱之属几至殊庭焉师古曰蓬莱中仙人庭也】属岁不旱既太甚驱诚叠嶂托意通波【洛神赋托微波而通辞】果闻雷出地中【易雷出地奋豫】电流【一作济非】岩下既兹沾足【并见】敢荐香【集作馨】芬愿终如响之灵【易其受命也如响】无怠【一作大】孔明之鉴【诗祀事孔明】尚飨
赛海阳神文【海阳即阳海太平寰宇记阳海山在郡北一百七十里属兴安县其山自零陵县西南迤逦冈峦连亘不~明一统志海阳山在兴安县南九十里旧名阳海山湘漓二水所自出山下有岩幽深行数百文至水泉处润不盈尺其深叵测】
年月日赛於海阳之神顷伤多稼将困骄阳未闻【一作逢】玉女之披衣【见上文】空见土龙之矫首【魏应璩与广川长岑文瑜书土龙矫首於玄寺注淮南子土龙以祈雨】式祈嘉果降明辉神其享彼兰羞挹兹桂酒【屈原九歌奠桂酒兮椒浆】辅成於多黍多【诗丰年多黍多】助施【一作调】於好风好雨【见上文】庶厉业官以酬玄泽
赛尧山庙文【舆地纪胜引寰宇记尧山在静江府城东北四十里图经云尧山在水东明一统志按史传尧封履不到苍梧以西与舜山相对人慕尧舜之风因名尧祠宋张蛑匦抻屑强天妒又龙池在尧山乡民祷雨屡应岁久湮塞宋经略张维重浚以石L之】
年月日赛於尧山之庙伏以帝巡遐徼天作高山【诗天作高山太王荒之】既比敬於轩台【见为尚书状】亦分功於农井【见祭吕商州文】是留遗庙以慰斯民昨者时雨忽愆秋阳稍亢永言嘉实自玄恩大驱蟠泽之龙【见上文】尽发K泉之G【一作介非淮南子黑G黑蛇也K於神泉能致云雨】仓箱兴咏将庆於农夫【诗农夫之庆】灌\呈功不愆於竖【集作壮】子【史记?曰遂成竖子之名】敢兹昭报奠降明灵
赛古榄神文【古榄盖橄榄树之最大者王存九域志静江府理定县有橄榄山岭表h异云橄榄树身耸拔皆高数丈其子深秋方熟有野生者子繁树峻不可梯缘但刻其根下方寸许纳盐於其中一夕子皆自落按赵U因话h南人长林中大树谓之有神岂以古?历年既久神所凭依故赛之邪】
年月日赛於古榄之神惟神爰因硕果【易硕果不食】遂灵祠瓜美邵平且传旧志【汉萧何传邵平秦东陵侯秦破为布衣种瓜长安城束瓜美故世谓东陵瓜自邵平始也】李标朱仲亦茂前经【潘岳闲居赋房陵朱仲之李善曰王逸荔枝赋云房陵缥李传玄李赋乃有河沂黄建房陵缥青一树三色异味殊名任P述异记房陵定山有朱仲李园三十六所李尤果赋三十六园朱李是也】昨者瘴暑为灾油云不起式存心祷虑作神羞神能感气G泉传祥鹳垤使宋生抒赋始悦於雄风高氏读书忽惊於?雨【并见前】化太甚旱为大有年【春秋宣公十有六年冬大有年】将见助於欢康敢忘怀於昭赛祭兰麻神文【广西旧通志兰麻山在桂林府永福县西南四十里唐桂帅遇旱祷此其流为下漏水又幽酒そv山入大江】
年月日赛於兰麻之神顷者杲日扬威融风扇?【吕氏春秋东北曰融风】禾乃尽偃【书天大雷电以风禾尽偃】人何以堪【晋桓温传树犹如此人何以堪】神能倏忽应时【屈原九歌┒来兮忽而逝】逡巡布润【见上文】云旗直集【九歌乘回风兮载云旗】不资秦地之决渠【汉沟洫志赵中大夫白公奏穿渠引泾水注渭溉田名曰白渠民歌曰田於何所池阳谷口郑国在前白渠起後举a为云决渠为雨】雨阵斜飞更甚成都之救火【见上文】永怀灵佑敢荐嘉肴神其与蕙同芳【宋玉九辨以为君独服此蕙兮羌无以异於\芳】为蓬扶直【荀子蓬生麻中不扶自直】勿【一作苟】虚嘉号以累丰年
祭全义县伏波神文【新书地理志桂州全义县本临源武德四年祈始安置大历三年更名後汉马援传援字文渊扶风茂陵人建武十七年玺书拜援伏波将军南击交趾二十四年遣援征五溪蛮明年三月进营壶头援中病而卒桂林府志伏波山在城中府治东北明一统志伏波山又名伏波岩突起千尺与独秀山相望下有伏波庙祀汉马援宋封忠显佑顺灵济王按壶头山在今湖广辰州府沅陵县东去全义尚千里伏波所不到俗慕贤者之名故取以名其山因立庙以祀之云】
年月日观察处置使兼御史中丞郑某谨遣全义县令韦必复以酒牢之奠昭赛於汉伏波将军新息侯马公越城旧疆汉将遗庙一派湘水万重楚山比颍川袁氏之台悲同异日【水经注汝水枝津世谓之大?水东南迳召陵县故城南又东迳公路台台临水方百步袁术所筑也又东历汝县故城西北东入颍水】方汝水周公之渡感极当时【水经注汝水自成安县故城北又东为周公渡藉承休之徽号而有周公之嘉称也汉恩泽侯表武帝元鼎四年封姬嘉为周子南君再传以罪弃市其弟延年绍封初元五年更封为周承休候】呜呼昔也投隙建功【後汉公孙述传论曰不能因隙立功以会时变】因时立志【马援传援尝谓宾客曰丈夫为志穷当益坚老当益壮】隗将军坐谈西伯弃去无归【後汉隗嚣传季父崔□更始立而莽兵连败谋起兵应汉咸谓嚣素有名遂共推为上将军论曰若嚣命会符运敌非天力虽坐谈西伯岂多嗤乎马援传嚣遣长子恂入质援因将家属随恂入洛阳】梁伯孙自降王姬虽来不起【马援传援尝有疾梁松来侯之独拜下援不E诸子问曰梁伯孙帝俅笕四魏味啦晃礼援曰我乃松父友也虽贵何得失其序乎】以若画之眉宇【马援传援为人美须眉目如画】开聚米之山川【马援传帝自西征嚣至漆援因说嚣有必破之状又於帝前聚米为山谷指画形势开示\军所从道径往来分析曲折昭然】扶风里中讵守钱而为虏【马援传转游陇汉间因处田牧至有牛马羊数千头谷数万斛既而叹曰凡殖货财产贵其能施赈也否则守钱虏耳乃尽散以班昆弟故旧　按援扶风茂陵人】德阳殿下相马以推工【马援传援善别名马於交址得骆越铜乃铸为马式还上之马高三尺五寸围四尺四寸有诏置於宣德殿下按艺文类聚引东观汉记云诏置马德阳殿下义山本此不可谓误】怅望关西趋驰陇右【马援传来歙奏言陇西侵残非马援莫能定十一年夏玺耆拜援陇西太守使大中大夫来歙持节送援西归陇右】事嫂冠戴【马援传敬事寡嫂不冠不入庐】诫侄书成【马援传兄子严敦并嘉讥议而通轻侠客援在交趾还书诫之】龙伯高之故人出言有所【马援传诫兄子书曰龙伯高敦厚周慎口无择言谦约节俭公有威吾爱之重之愿汝曹效之】公孙述之刺客相待何轻【马援传嚣使援奉书洛阳引见於宣德殿援曰臣与公孙述同县少相善臣前至蜀述陛戟而後进臣臣今远来陛下何知非刺客奸人而简易若是】鸢泊行【马援传援谓官属曰当吾在浪泊西里间仰视飞鸢@@堕水中】蛮溪请往【马援传武威将军刘尚击武陵五溪蛮夷深入军没援因复请行】铜留铸柱【广州记马援讨平交址於峤南立铜柱以表汉之极界】革誓裹尸男儿已立边功壮士犹羞病死【马援传援谓孟冀曰男儿要当死於边野以马革裹尸还葬耳何能卧床上在儿女子手中邪冀曰谅为烈士当如此矣】漓湘之浒祠宇依然【水经注漓水与湘水出一山而分源也湘漓之间陆地广百余步谓之始安峤节越城峤也柳开湘漓二水说二水本一水也自海阳山西北流至县东五里分水岭上始分为南北二水盖昔人以二水相离故命之曰相曰离後人又加水云】岂独文宣之陵不生刺草【水经注鲁县泗水南有夫子冢皇览曰弟子各以四方奇木来植故多诸异树不生棘木刺草】更若武候之迫杂猩钏伞臼裰罡鹆链亮遗命葬汉中定军山因山为坟冢足容棺景耀六年魏镇西将军锺会征蜀至汉川令军士不得於亮墓所左右刍牧樵采水经注沔阳故城南临汉水对定军山诸葛亮之死也遗令葬於其山因即地势不起坟垄唯深松茂柏攒蔚川阜莫如墓茔所在】向我来思停车展敬一樽有奠【一作典误】五马忘归及申望岁之祈又辱有秋之泽【书若农服田力稽乃亦有秋】云兴柱础【淮南子山云蒸柱础润】电绕墙藩【见为李贻孙】何烦玉女之投壶方闻天笑【神异经束王公与玉女投壶枭而脱误不接者天为之笑开口流光今电是也】不待樵人之取箭已见风回【孔灵符会稽记射的山南有白鹤山此鹤为仙人取箭汉太尉郑弘常采薪得一箭顷有神人至问何所欲曰常苦若耶溪载薪为难愿旦南风暮北风後果然】敢忘黍稷之馨用报京^之赐属以时非行县不获躬诣灵坛【应璩书躬自暴露拜起灵坛】词托烟波意传天壤既谢三时之泽兼论千载之交勿负至诚以孤玄契
檄
为濮阳公檄刘稹文【集作书是】
足下前以肺肝布诸简素仰承复命犹事枝辞【易中心疑者其辞枝】夫岂告者之不忠抑乃听之而未审择福莫若重择祸莫若轻一去不回者良时一失不复者机事噫嘻执事谁与为谋延首北风【阮籍正欲?伫延首以极视】心焉如灼是以再陈祸福用释危疑言不避烦理在易了丁恳E至於再三者诚以某与先太师相国俱沐天光并为藩后【陆机诗发迹翼藩后】昔云与国今则亲邻而大年不登【见代安平公表】同盟未至【见为尚书状】饭贝才毕X衣莫陈【并见表】乃?後生遽乖先训迁延朝命【宋玉登徒子好色赋因迁延而辞避】迷失臣职不思先e之忠【左传晋人讨泌之败与清之师归罪於先e而杀之尽灭其族按先e违命丧师不可谓忠疑当作先轸左传僖三十三年狄伐晋及箕先轸免胄入狄师死焉狄人归其元面如生】将覆栾书之族【左传晋人克栾盈于曲沃尽杀栾氏之族党栾鲂出奔宋】此仆隶之所共惜【一作惋】儿女之所同悲况某拥节临戎援【一作拔非】旗誓\【後汉隗嚣传论曰嚣援旗j族】封疆甚迩音旨犹存忍欲卖之以为己功间之以开戎役将祛未寤欲罢不能愿思苦口之言【汉张良传良曰忠言逆耳利於行毒药苦口利於病】以定束身之计【晋王坦之传垣之以为怅束身自归而法外加罪】昔先太尉相公常蹈乱邦不从逆命翻身归国全家受封居韩之西为国之屏弃代之际人情帖然【北史尉元传东南清晏远近帖然　笺旧书刘悟传宪宗下诛李师道师道遣悟拒战悟召诸将谋曰天子所诛者司空一人而已悟与公等皆为所驱g何如转危亡为富贵于是擒师道以献擢拜悟义成军节度使封彭城郡王卒赠太尉】太师相公【一作国】以早副军牙久从征涫戮之节巳着居丧之礼又彰故乃【一作前】\其象贤【见为怀州表】仍以旧服【笺悟遗表请以其子从K继缵戎事敬宗宝历二年充昭义节度等使】纳职贡赋五十余年於我唐为忠臣於刘氏为孝子人之不幸天亦难忱【书天难谌命靡常】才加壮室之年【礼记三十曰壮有室】奄有坏梁之叹【礼记孔子歌曰泰山其颓乎梁木其坏乎哲人其萎乎盖寝疾七日而殁　笺从谏进位检校司徒会昌元年卒大将郭谊等匿丧用其侄稹权领军务】主上深固义烈是降优恩盖将显足下之门为列藩之式不欲刘氏有自立之帅上党为辜恩【一作姑息】之军【李陵答苏武书陵虽辜恩汉亦负德】俾之还朝以听复【一作故】命其义甚着其恩莫阶昨者秘不发丧已u一月安而拒诏又历数旬秘丧则於孝子未闻拒诏则於忠臣已失失忠於国失孝於家望此用人由兹保族是亦坐薪言泰【汉贾谊传疏曰抱火厝之积薪之下而寝其上火未反燃因谓之安】巢幕云安【见上尚书】智士之所寒心【史记刺客传鞠武曰以秦王之暴而积怒於燕足为寒心索隐凡人寒甚则心战恐惧亦战今以惧譬寒言可为心战】谋夫之所`舌【汉田`传韩安国谓`曰魏其必杜门v舌自杀注师古曰v啮也音仕客反按`说文本作v重文省作`】矧於仆者得不动心窃计足下之怀执事之论当以赵氏传子魏氏袭候【旧书田承嗣传王武俊称赵王又新书藩镇传论曰成德更二姓传五世至王承元入朝明年王庭奏反传六世有州四魏博传五世至田弘正入朝十年复乱更四姓传十世有州七】欲以逡巡希恩顾望谋立耳夫事殊者趣异势别者迹睽故度其始而议其终搴其华而寻其实愿为足下一一而陈之赵魏二候於其先也亲则父子於其人也职则副戎赏罚得以相参恩威得以相抗朝廷推而与之今足下之於太师也地则相近职非副戎赏罚未尝相参恩威未尝相抗秘丧则於义爽拒诏则於事乖比赵魏二候信事殊而势别矣此施之於太师赵魏则为继代象贤之美施之於足下足下则为自立擅命之尤得失之间其理甚白又计足下未必不恃太师之好贤下士重义轻财吴国之钱往往而有【汉吴王濞传吴有豫章郡铜山即招致天下亡命者盗铸钱】梁园之客比比而来【汉梁孝王传孝王筑东苑方三百余里广睢阳城七十里招延四方豪杰自山东游士莫不至】将倚以为墙藩托以为羽翼使之谋取使以数求细而思之此又非计山高则羝【当作祈】羊自至泉深则沈玉自来【管子山高而不崩则祈羊至矣渊深而不涸则沈玉极矣】已立然後人归身正然後士附语有之曰政乱则勇者不为a德薄则贤者不为谋故吴濞有奸而邹阳去【汉邹阳传云阳与严忌枚乘俱事吴吴王有邪谋阳奏书谏吴王不纳其言于是邹阳枚乘严忌皆去之梁从孝王游】燕惠无德而乐生奔【战国策惠王即位用齐人反间疑乐毅而使骑劫代之将乐毅奔赵赵封以为望诸君】晋宠大夫卒成分国之祸【汉刘向传昔晋有六卿世执朝柄终後六卿分晋】卫多君子【左传吴公子札适卫曰卫多君子未有患也】孰救渡河之【左传狄人伐卫卫懿公夜与国人出狄入卫遂从之又败诸河】此之前车得不深镜【晏子春秋谚曰前车覆後车戒】代宪四祖文明继兴当时燕赵中山淮阳齐鲁【笺新书藩镇传论曰赵魏燕齐同日而起梁蔡吴蜀蹑而和之其余混剐嚣欲相效者往往而是】连结者几姓【南史鲁悉Q传王琳连结于齐】旅拒者几候【後汉马援传援曰点羌欲旅距】咸逆天用人背惠忘德据指掌之地【後汉岑彭传辛臣谏田戎曰洛阳地如掌耳】谓可逃刑【左传有罪不逃刑】倚亲戚之私【左传亲戚为戮】谓能取信一旦地空家破首裂支分者不能为谋明者固以先去悔而莫及末如之何先太尉与李洧尚书【笺旧书李纳传纳从叔父洧以徐州归顺纳以彭城险厄又怒洧背宗乃悉兵围之旋加洧检校户部尚书纳卒子师道相袭职详上文】齐之密戚【齐谓李师道】杨太保与苏肇给事【笺旧书吴元济传元济少阳长子也先是少阳判官苏兆杨元卿及其将侯惟清常同为少阳画朝觐计及元济自领军素不便兆缢杀之朝廷赠苏兆以右仆射杨元卿先奏事在京师得尽言经略淮西事於宰相李吉甫杨元卿传元卿每与少阳言询以大义乃为凶党所构赖节度判官苏肇保持故免元卿潜奉朝廷元济继立元卿即日离蔡元卿妻陈氏并四男并为元济所杀同圬一射苏肇以保持元卿亦同日遇害】蔡之懿亲【蔡谓吴元济】并据要地方州领精甲卒及其王师戾【集作惴恰恐刮椅湮扬则割地驱人以降送E输忠以入非不顾密戚非不念懿亲非不思恩非不怀惠直以逆顺是逼死生实难能与其同休不能与其共戚故也况足下大未侔齐蔡久未及李吴将以其人动於不义仆固恐夙沙之国缚主之卒重生【见为李贻孙】彭宠之家不义之侯更出【後汉彭宠传宠发兵反建武五年春宠独V在便室苍头子密等斩宠诣阙封不义侯】又计足下当恃太行九折之险部内数州之饶【见为河南表】兵士尚强仓储且足谓得支久谋而使安危哉此心自弃何速昔李抱真相国用彼州之人破朱滔於燕国困田悦於魏郊连兵转战岁经时而潞人夫死不敢哭子死不敢悲何者李相国奉讨逆之命为勤王之师义着而诚顺故也【笺旧书李抱真传德宗即位兼潞州长史昭义军节度度支营田泽潞磁邢彻鄄焓菇ㄖ腥年田悦以魏博反抱真与河东节度使马燧屡败悦兵时悦窘蹙朱滔王武俊皆反连兵救悦抱真外抗t贼内辑军士时朱滔悉幽蓟军应抱真以大义说武俊合从击滔大破滔於经城以功加检校司空卒赠太保】及卢从史释丧就位卖降冀功将乘讨伐之时欲肆凶邪之性计未就而人神已怒事未立而兵\已离以万夫之长困一卒之手驱槛北阙弃尸南荒而潞之人犹老者扪r【汉书注师古曰扪摸也音门】少者扼腕【史记刺客传樊於期偏袒~腕而进索隐曰掌後曰腕男者奋厉必先以左手扼右腕也~与扼同】谓朝廷不即显戮深为失刑其故何哉以从史不义不昵【左传公曰不义不昵厚将崩】去安就危\黜其谋下不为用故也【笺旧书卢从史传德宗中岁从史得授昭义军节度使丁父忧朝旨未议起复属王士真卒从史窃献诛承宗计以希上意用是起授及诏下讨贼与承宗通谋且诬奏诸军与贼通上深患之护军吐突承璀俟其来博幕下伏壮士缚之内车中驰以赴阙贬O州司马子继宗等四人并贬岭外】二帅去就非因传闻鸠杖之人【後汉礼仪志八十九十礼有加赐玉杖端以鸠为饰鸠者不噎之鸟也欲老人不噎】鲐背之叟【诗黄V台背笺台之言鲐也大老则背有骀文释文台汤来反徐又音台尔雅云抟馋匾桌捶从忝一音夷疏释诂云鲐背V老奕艘采崛嗽焕先似衰皮肤消瘠背若鲐鱼也】知其本末尚能言之则太行之险固不为渤【疑作悖】者之守数州之\固不为邪者之徒此又其不足恃也由此言之则以何名【四字一作则何以败名誉】隳家声【司马迁书李陵既生降颓其家声】何事舍君命何道求死士何计得【一作固】人心此仆者所以对案忘餐推枕不寝为足下惜为足下危而不知其所以然也况太师比者养牛添卒畜马训兵旁招武干之材中举将军之令然而听於远近颇有是非虽朝廷推赤心【後汉光武纪降者更相语曰萧王推赤心置人腹中安得不投死乎】弘大度【汉高帝纪常有大度】然而不逞者已有乖异【集作异图】之说横议者屡兴悖恶之叹人之多言亦可畏也谁为来者宜其弭之今足下背季父引进之恩失大朝文诰之令【周语祭公谋父曰有文告之辞】则是实先太师之浮议彰昭义军之有谋为人侄则致叔父於不忠为人孙则败乃祖於无後亦何以对燕赵之士见齐鲁之人耶又计足下旬日之前造次为虑今兹追改惧有後艰此左右者不明而咨询之未尽也近者李尚书佑董常侍重质之辈并亲为贼将拒我官军纳质於匪人【易比之匪人】效用於戎首【礼记子思曰毋为戎首】久乃来复【易七日来复】尚蒙殊恩【潘岳马F督诔明明天子旌以殊恩】皆受郡符咸领旗鼓【笺旧书李佑本蔡州牙将事吴元济自王师讨淮西佑为行营将为李逅擒竟以佑破蔡擒元济以功授神武将军太和初迁检校户部尚书沧州刺史沧德景节度使董重质本淮西牙将吴少诚之子僖苍济悉发左右及守城之卒委重质拒裴度李寮惹茉济重质单骑归逖笆谘沃荽淌酚智ㄗ笥疑癫呒爸畹澜Ｄ衔鞔ㄐ杏节度使检校左散骑常侍】不能悉数厥徒实繁【书实繁油健科裼凶阆陆辶酱之余资委数万之旧旅a首听命举宗效诚则朝廷又岂以一日之稽迟片辞之疑异而致足下於不测沮足下於後至故事具存可以明验幸请自求多福无辱前人护龙硪怨槁迨Α纠窦鞘喂拙龙帷书朝至于洛师注洛师犹言京师】秉象笏而朝魏阙【礼记笏天子以珠玉诸侯以象大夫以鱼须文竹士竹本象饰可也】必当胗辜檀富贵通身无为邻道所资使作他人之福傥尚淹归E未整来轩戎臣鼓勇以争先天子赫斯而降怒金i一受【左传晋候使太子申生伐东山V落氏衣之偏衣佩之金i】牙璋四驰【周礼牙璋以起军旅】魏卫压其东南晋赵出其西北【见为河南表】拔距投石者数逾万计【史记王翦传翦使人问军中戏乎对曰方投石超距集解徐广曰超一作拔索隐超距犹跳跃也汉甘延薮少为羽林投石i距~於等伦应劭曰投石以石投人也i距即下超u羽林亭楼是也张晏曰范蠡兵法飞石重十二斤为机发行三百步延抻辛δ芤允滞吨拔距超距也】科头戟手者动以千t【见为荥阳公表】兼驱扼虎之材官【汉李陵传陵叩头自请曰臣所将屯边者皆荆楚勇士奇材剑客也力扼虎射命中师古曰扼谓捉持之也高帝纪发巴蜀材官应劭曰材官有材力者张晏曰材官骑士习射御骑驰战陈常以八月太守都尉令长丞会都试课殿最水处则习船边郡将万骑行障塞光武时省】仍率射m之都督【北齐书斛律光云表射m正中其颈邢子高曰射m手也号落m都督】感义则日月能驻【淮南子鲁阳公与韩战战酣日暮援戈而麾之日为之反三舍】拗愤则砂石可吞【西都赋乃拗怒而少息汉霍去病传会日且入而大风起沙砾击面龙鱼河图蚩尤食沙】使兵用火焚【左传\仲对曰夫兵犹火也弗戢将自焚也】城将水灌【史记赵世家知伯率韩魏攻晋阳岁余引汾水灌其城城不浸者三版】魏趣邢郡【笺新书藩镇传从谏妻弟裴问守邢州有募兵五百号夜飞将自归成德军】赵出持荨炯惴镇传王钊守持菟E魏博军】分二大都之间是古平原之地车甲尽输於此境62粮反聚於他人恃河北而河北无储【谓三镇从命见李贻孙】倚山东而山东不守【笺藩镇传天子虑稹起山东兵命弘敬犄角塞其道】以数州之残殍抗百道之奇兵【谓八镇之师见李贻孙】比累卵而未危【说苑晋灵公造九重台孙息闻之求见曰臣能累十二博加九鸡子其上公曰子作之孙息以子置下加九鸡子其上公曰危哉】寄孤根於何所【见代彭阳公表】则老夫不佞亦有志焉愿驱敢死之徒以从诸侯之末【谓王元逵何弘敬刘沔】下飞狐之口【见为舍人】入天井之关【见代仆射表】巨浪难防长l易扇此际必当惊地底之鼓角骇楼上之梯冲【後汉书公孙瓒与子续书曰袁氏之攻状若鬼神鼓角鸣於地中梯冲舞吾城上】丧贝跻陵【易震来厉亿丧贝跻于九陵】飞走之期既~【见为李贻孙】投戈【一作戎非】散地【扬雄解嘲叔孙通解甲投戈作君臣之仪汉英布传兵法诸侯自战其地为散地师古曰谓在其本地恋土怀安故易逸散散去声】灰钉之望斯穷【魏略王凌自知罪重试索棺钉以观太傅意太傅给之遂自杀徐陵书分请灰钉甘从斧镬】自然麾下平生【汉李广传得赏赐辄分其戏下戏读曰麾】尽忘旧爱帐中亲信【魏志许传徐他等谋为逆至下舍心动即还侍他等不　知入帐见大惊愕即击杀他等太祖益亲信之】即起他谋辱先祖之神灵为明时之哂笑静言其渐良以惊魂今故再遣使车重申丹素惟鉴前代之成败访历事之宾僚思反道败德之难【书蠢兹用绶吹腊艿隆磕钏沉钗吠之易时以吉日蹈兹坦途勿馁刘氏之魂【左传子文曰若敖氏之鬼不其馁而】勿污潞人之俗封帛增欷含毫益酸【陆机文赋或含毫而邈然】延望还章用以上表成败之举慎惟图之不宣河阳三城节度使王茂元顿首
箴
太仓箴【汉高帝纪七年萧何治未央宫立太仓唐六典司农寺有太仓今掌九谷廪藏之事唐会要太仓出纳贞元五年俾司农少卿一人专领玉海李商隐有太仓箴注云太和七年十月】
险哉太仓险若太行【见为怀州表】彼悬车束马【史记齐世家桓公西伐大夏涉流沙束马悬车登太行至卑耳山】为陟高冈【诗陟彼高冈】此祸胎怨府【}乘谏吴王书福生有基祸生印　√プ蟠叔孙昭子曰吾不为怨府】起自斗量【汉历律志量者龠合升斗斛也】无小无大不可不防澄波万顷不废汪汪【见为柳】火烈人畏【左传子产谓子太叔曰唯有德者能以服民其次莫如猛夫火烈民望而畏之故鲜死焉水懦弱民狎而D之则多死焉故难】不废刚肠【嵇康~交书刚肠疾恶】曷若猛处於中央【左传仲尼曰以济猛猛以济政是以和】泉谷之地【汉王陵传陈平曰问钱谷责治粟内史】勿言容易【东方朔E客难谈何容易】贪夫徇财【贾谊鹏鸟赋贪夫徇财兮烈士徇名】有死无二【北史傅伏传伏曰事君有死无二】御黠马衔【家语善御马者正衔勒】不得不利下或谀吾过人之聪是人甘言将欲相聋【左传币重而言甘诱我也史记商君传赵良曰苦言药也甘言疾也】下或夸我秋毫必睹【列子目将眇者先睹秋毫慎子离朱之明察秋毫之末】是人甘言将欲相瞽长如欲战莫舍强弩【蜀志强弩之末势不能穿鲁缟】长如护禽【护富作获用赵简子使王良与嬖奚乘事见孟子】莫忘缚虎【後汉吕布传曹操笑曰缚虎不得不急】\人之言有讹有真如彼五味有甘有辛口自尝取无信他人天生五色有白有黑目自别取无为人惑而况乎九门崇崇【礼记季春之月命国傩九门磔攘注天子九门者路应雉库V国近郊远郊阖门也】近在墙东天视天听惟明惟问龠合斗斛何以用铜取寒暑?露不改其容亦象君子介然居中【溪律历志凡律度量衡用铜者名自名也所以同天下齐风俗也铜之为物至精不为燥湿寒暑变其节不为风雨?露改其形介然有常似於士君子之行是以用铜也】终日战栗犹惧或失【古逸诗唐尧戒曰战战栗栗日谨一日人莫踬於山而踬于垤】衔用何利之以清虎用何缚抵以明弩用何射发之以诚俾後来居上无由以生有余不足无由以争心为准⒑斡呛醪恢辈黄健竞豪律志以井水准其?孟康曰?欲其直故以水平之井水清清则平也】各敬尔职一i心力【书尔尚一乃心力其克有搿坎种兴外人马勿食陶母反鱼以之叹息【世说陶公少时作鱼梁吏常以坩?饷母母封?付使反书责侃曰汝为吏以官物见饷非惟不益乃增吾忧也】岂无他粟岂无他刍薏苡似珠不可不虞【後汉马援传初拔在交p常饵薏苡实用能轻身省欲以胜瘴气南方薏苡实大军还载之一车後有上书U之者以为前所载还皆明珠文犀】仓中役夫【左传江芊怒曰呼役夫】千迳万涂桀黠为炭眭盱为z【鹏鸟赋天地为z兮造化为工阳为炭兮万物为铜西京赋睢盱跋扈鲁灵光殿赋洪荒朴略厥状?B善曰字林睢仰目也盱张目也眭与睢通】应事成象无有定【一作成】模缘私指使【曲礼六十曰耆指使】慎勿以呼宾朋姻娅【诗琐琐姻娅则无仕】或来话仓中酒醴慎勿以贳【汉高帝纪常从王媪武负贳酒师古曰贳h也】海翁无机鸥故不飞海翁易虑鸥乃飞去【庄子海上有人好鸥鸟者旦而之海上从鸥鸟游鸥鸟至者数百其父曰吾闻鸥从汝游试取来吾从玩之曰诺明旦之海上鸥鸟舞而不下】是以圣人从微至着【汉董仲舒传莫不以以至明积微至者】不遗忠恕借借贷贷此门先塞须防苍蝇变白作黑【诗营营青蝇止于棘笺蝇之为虫污白使黑污黑使白喻佞人变乱善恶也】呜呼孰虑孰图【诗F天疾威弗虑弗图】昔在汉家仓令淳于致令少女上诉无辜?身至是不亦悲乎【史记太仓公者齐太仓长临人也姓淳于氏名意文帝四年意以刑罪当传西之长安其少女缇萦随父西上书愿入身为官婢以赎父刑罪书闻上悲其意此岁中亦除肉刑法】敢告君子身可杀道不可渝
李义山文集笺注卷八

[book_title]卷九
钦定四库全书
李义山文集笺注卷九
监察御史徐树谷笺
山东提学佥事徐K注
序
太尉卫公会昌一品【一有制字非】集序【原注代桂府荥阳公　笺新书李德裕传泽潞平策功拜太尉进封赵国公德裕固让言唐兴太尉凡七人尚父子仪乃不敢拜近王智兴李戴义皆超拜保传盖重惜此官裴度为司徒十年亦不迁臣愿守旧秩足矣帝曰吾恨无官酬公母固辞德裕又陈先臣封于赵冢孙中始生字曰三赵意将传嫡不及支庶臣前益封已改中山臣先世皆尝居汲愿得封卫从之遂改卫国公】
唐叶十五帝谥昭肃始以太弟【笺新书武宗纪武宗至道昭肃孝皇帝讳炎穆宗第五子也文宗疾大渐神策军护军中尉仇士良鱼弘志矫诏废皇太子成美复为陈王立颖王为皇太弟即皇帝位於柩前】茂对天休【易先王以茂对时育万物左传用能协於上下以承天休】遂临西宫入高庙将以准则九土指麾三灵【汉陈平传天下指麾即定矣三灵见为成魏公表】乃顾左右曰我祖宗并建豪英【汉{错传今陛下讲于大禹及高皇帝之建豪英也】范围古昔【易范围天地之化而不过曲礼必则古昔称先生】史卜宵梦震嗟不【史卜用文王事见为某先辈宵梦用武丁事见下文】是用能文惟睿掌武【当作常武见贺相国】以永大业今朕奉承天命显登乃辟庸不知帝赉朕者其谁氏子焉【书梦帝赉予良弼其代予言楚语白公子张曰昔殷武丁能耸其德至於神明以入於河自河祖亳於是乎三年默以思道又使以象旁求四方之贤得传说以来升以为公而使朝夕规谏】左右惕兢威灵迷挠章指周讷扬吃不能仰酬【汉书周昌传昌为人吃又盛怒曰臣口不能言然臣期期知其不可扬雄传雄口吃不能剧谈】既三四日乃诏曰淮海伯父【仪礼觐礼曰同姓大国则曰伯父小邦则曰叔父汉贾谊传疏曰今自王候三公之贵天子之所改容而礼之也古天子之所谓伯父伯舅也注师古曰天子呼诸候长者同姓则曰伯父异姓则曰伯舅也伯长也按德裕虽出赵郡而姓则周为李氏亦可称伯父时为淮海军节度使故曰淮海伯父也】汝来辅予霞披雾销六合怏望【怏英华作快是或云当作觖望然觖望者谓不满所望而怨也与上下文义不协恐非】四月某日入觐是月某日登庸【书畴咨若时登庸旧书开成五年九月以德裕为吏部尚书同中书门下平章事】渊角奇姿【论语撰考谶哂薪嵌钏圃滦巍可酵ヒ毂怼韭塾镎辅像子贡山庭斗绕】为九流之华盖【西京赋注华盖星覆北斗王者法而作盖】作百度之司南【左思吴都赋指南司方注指南车上幽救耸殖Ｖ改瞎试凰痉健康塾墒蔷「缎机【见为河南表】允厌【去声】神度【诗神之格思不可度思】左右者咸不知其梦邪卜邪金门朝罢【见前状】玉殿宴余独衔【集作含】日光静与天语帝亦幽阐【易微显阐幽】徵召诰说命之旨定元首股肱之契【书乃赓载歌曰元首明哉股肱良哉】曰我将俾尔以大手笔【晋谢传梦人以大笔如椽与之既觉语人云此当有大手笔事】居第一功【见祭杨郎中文】麒麟阁中霍光且图於敕ァ炯为怀州状】玄洲苑上魏收别议於文章【北史魏收传帝於华林别起玄洲苑备山水台观之丽诏於阁上画收其见重如此】光映前修允兼具美我意属此尔无让焉公拜稽首曰臣某何敢以当之在昔太宗有臣曰师古曰文本【旧书籀字师古博览t书善属文高祖朝迁中书舍人专掌机密于时军国多务凡又期窘猿善涫质古达于政理册奏之工时无及者太宗践祚擢拜中书侍郎岑文本字景仁博考经史善属文贞观元年擢拜中书舍人渐蒙亲顾初武德中诏诰及军国大事文皆出於师古至是文本所草诏诰或\务繁凑即命书僮六七人随口并写须臾悉成亦殆尽其妙】高宗有臣曰峤曰融【旧书李峤赵州赞皇人为儿童时梦有神人遗之双笔自是渐有学业高宗时为凤阁舍人朝廷每有大手笔皆特令峤为之崔融齐州全节人为文典丽当时罕有其比朝廷所须洛出宝国颂则天哀册文及诸大手笔并手敕付融】玄宗有臣曰说曰坏【旧书张说字道济前後三秉大政掌文学之任凡三十年为文俊丽用思精密朝廷大手笔皆特承中旨N述天下词人咸讽诵之按苏景云中卒不及事玄宗当作c旧书子c少有俊才玄宗时与李V对掌文诰上谓c曰前朝永钺剿瘴兜牢街苏李今有卿及李V亦不让之卿所制文诰可h一本封进题云臣某撰朕要留中披览其礼遇如此】代宗有臣曰衮【旧书常衮京兆人宝应二年选为翰林学士知制诰永泰元年迁中书舍人衮文章俊拔当时推重与杨炎同为舍人时称为常杨按郑亚改本云常杨继美於代宗之世谓常衮杨炎也疑此脱曰炎二字】至於宪祖则有臣祢庙曰忠公【左传楚子告大夫曰所以从先君於祢庙者旧书李吉甫字弘宪赵郡人父栖筠代宗朝为御史大夫名重於时吉甫少好学能属文年二十七为太常博士该洽多闻尤精国朝故实沿革折衷时多称之宪宗嗣位以考功郎中知制诰旋召入翰林为学士转中书舍人二年擢吉甫为中书侍郎平章事九年卒赠司空曰忠】并禀太白以传精神【旧书文艺传李白字太白白之生母梦长庚星因以命之】纳非烟而敷藻思【见为成魏州表】才可以浅深魏邴【潘岳西征赋怀夫萧曹魏邴之相】道可以升降伊皋而又富僧孺之新事【南更王僧儒於书无所不观其文丽逸多用新事人所未见者人重其富博】识庾持之奇字【见为李贻孙】清风濯热【诗谁能执热逝不以濯】白雪生春【见献侍郎】淮南王食时之工【汉淮南王安传文帝诏使为离骚赋自旦受诏日早食巳上爱而秘之】裴子野昧爽之献【南史裴子野传梁武帝敕为书喻魏相元V其夜受旨及五敕催令速上子野徐起操笔昧爽便就及奏武帝深嘉焉】疑王粲之夙构【见为濮阳公状】无祢衡之加点【祢衡鹦鹉赋序衡因为赋笔不停缀文不加点】然後可以弘宣王略辉润天文岂伊乏贤可纂【一作缵】旧服帝又曰舜何人也回何人也朕思丕承【书丕显哉文王谟丕承哉武王烈】汝勉善继无忝乎尔之先公复拜稽首曰易曰中心愿也诗曰何日忘之臣敢不夙夜在公以扬弘烈会一日上明发於法【一作清】宫之中【诗明发不寐汉{错传处於法宫之中明堂之上】念兆人之\顾九州之广永怀不待之痛【家语子路曰树欲静而风不子欲养而亲不待韩诗外传曾子曰往而不可还者亲也故子欲养而亲不待】式重如存之敬公伏奏曰惟先后懋守丕基允资内助【魏后妃传栈K疏曰在昔帝王之治天下不惟外辅亦有内助】秀南顿【集作颍非】嘉禾之瑞【後汉光武纪南顿令钦生光武论曰是岁县界有嘉禾生一茎九穗因名光武曰秀】开烈山神井之祥【见祭吕商州文】德驾河洲【诗序关雎后妃之德也其诗曰关关雎鸠在河之洲】淑肩沙麓【见为怀州状】将显降妫之配【书厘降二女于妫I嫔于虞水经注蒲坂县南有历山舜所耕处也有舜井妫I二水出焉南曰妫水北曰I水尚书所谓厘降二女于妫I也孔安国曰居妫水之内焉季长曰水所出曰I然则I似非水名而今见有二水异源同归西注於河疽艟游７础课春氚纪之恩【春秋桓公九年春纪季姜归于京师汉外戚恩泽候表薄昭窦婴上官卫霍之候以功受爵其余后父据春秋褒纪之义帝舅缘大雅申伯之意广博矣应劭曰春秋天子将纳后於纪纪本子爵也故先褒为侯言王者不取於小国】渝【集作论误】美椒涂掩华兰掖【延之元皇后哀策兰殿长椒涂弛卫】缘山破e夙闻齐主之悲【e本作艿说文艿草也如神切玉篇旧草不芟新草复生曰e列子赵襄子狩于中山藉艿燔林扇赫百里乐苑南齐时朱硕仙善歌吴声读曲武帝出游锺山幸何美人墓硕仙歌曰一忆所欢时缘山破e荏山神感侬意磐石锋动帝神色不悦曰小人不逊弄我时朱子尚亦善歌复为一曲曰暧暧日欲暝欢骑立踟蹰太阳犹尚可且愿停须臾於是俱被赏赉】采石传形早降汉皇之恸【拾遗记武帝思李夫人李少君曰海有K英之石其色青刻之为神像神怪不异真人使此石像往则夫人至矣】今绕极有庆【帝王世纪黄帝母曰附宝见大电绕北斗枢星照郊野感而生黄帝於耷稹棵社承辉【艺文类聚春秋K潭巴曰里社鸣此里有圣人其樵虬傩展橹宋均注云社里之君也鸣则教令行唯圣人能之槊之怒也】而懿号未彰贞魂莫y【後汉赵咨传敕子胤曰亡者元气去体贞魂流散左传凡君薨卒哭而yy而作主特祀于主A尝E于庙】恐无以懋遵圣绪光慰孝思公於是承命有宣懿y庙之制【笺新书穆宗宣懿皇后韦氏失其先世穆宗为太后得侍生武　宗长庆时册为妃武宗立妃巳亡追册为皇太后上尊谥有司奏太后陵宜别制号帝乃名所葬园曰福陵既又问宰相葬从光陵与但y庙孰安奏言神道安于静光陵因山为固且二十年不可更穿福陵崇筑已有所当遂就臣等请奉主y穆宗庙便由是奉后合食穆宗室】初文宗皇帝思宗社之灵祧祖之重传于夏既不克终【笺文宗庄恪太子永太和六年立开成三年废之是年暴薨帝悔之曰朕有天下反不能全一儿乎】归於与夷又【集作亦】未能立【左传宋穆公疾召大司马孔父而属殇公焉曰先君舍与夷而立寡人寡人弗敢忘请子奉之以主社稷宋穆公卒殇公即位　笺陈王成美敬宗第五子也开成四年帝乃立成美为皇太子典册未具而帝庙】乃推帝尧敦叙九族之道【书尧典克明俊德以亲九族】弘魏文荣乐诸弟之志【集作意魏文帝典论年抻惺倍尽荣乐止乎其身按子桓为嗣之後猜忌诸弟携隙日深故曹植求通亲亲表曰恩纪之违甚於路人隔阁之异殊于胡越而此云弘魏文荣乐诸弟之志真不可解岂谓南皮之游西园之宴少小追逐时与】常曰颍邸吾忘邪【笺旧书文宗纪开成二年五月壬申上幸十六宅与诸王宴乐决十六宅内官范文喜等三人以供诸王食物不精故也十月庚子庆成节上幸十六宅与诸王宴乐四年六月庚申上幸十六宅安王颍王院宴乐赐与颇厚】及武宗让u三四【汉文帝纪代王西乡让者三南乡让者再】位当九五【易九五飞龙在天利见大人又飞龙在天乃位乎天德】出K离隐跃泉在天【泉读曰渊　笺旧书武宗纪开成五年正月二日文宗暴疾宰相李珏知枢密刘弘逸奉密旨以皇太子监国两军中尉仇士良鱼弘志矫诏迎颍王于十六宅四日文宗崩宣遗诏皇太弟宜於柩前即位】扬八彩於尧眉【太平御览春秋元命苞曰尧眉八彩是谓通明】挺二肘於汤臂【二当作四帝王世纪汤臂四肘初学记元命苞曰四肘是谓神肘】故外则上公列辟【书微子之命庸建尔于上公】内则常侍贵人【後汉宦者传论曰汉兴仍袭秦制置中常侍官至於孝武帝数宴後庭故K游离馆请奏机事多以宦人主之汉李广传上使中贵人从广服?曰内臣之贵幸者】咸愿拟议形容【易拟议以成其变化又拟诸其形容】依稀彩饰公|圭归美【晋傅咸传咸致书曰至於论功当归美於上】吮墨ご视皆辉轮光华知天者之事也【吕氏春秋虞帝卿云歌曰日月光华旦复旦兮】赞乾坤之易简作易者之事乎【易乾以易知坤以简能又易简之善配至德】公於是有圣容之赞【笺按郑亚序云公乃范贞金模圣表当是铸金为像也史无其事不可得而详今本一品集有仁圣文武至神大孝皇帝真容赞序云於是图轻素写良金疑监形於止水若凝视於清镜五彩既彰穆穆皇皇居列仙之馆近玄祖之光盖以昭燕翼之谋显丕承之德矣观此则又以绘素之後更铸金也】天宝季年物丰时泰骨i者慕周偃武【汉陈平传平谓汉王曰彼项王骨i之臣亚夫锺离昧龙且周殷之属不过数人耳鲍宣传上书曰朝臣亡有大儒骨i白首耆艾魁垒之士书乃偃武修文】肉食者效晋清谈【左传曹刿曰肉食者鄙未能远谋晋王衍传出补元城令终日清谈而县务亦理後为石勒所杀将死顾而言曰吾曹虽不如古人向若不祖尚浮虚戮力以匡天下犹可不至今日】豕不r牙【易r豕之牙吉程传豕之有牙百方制之终不能使改惟62其势则性自调伏虽有牙亦不能为害韵会r牡猪去势也】虿因e尾【左传郑子产作丘赋国人谤之曰其父死于路已为虿尾以令於国国将若之何】氛兴燕易【谓安禄山叛范阳】驾狩巴梁【谓玄宗幸蜀】九十年銮辂不东【西都赋大辂鸣銮善曰白虎通天子大辂周礼巾车掌玉辂凡驭辂仪以銮和为节新书儒学传敬播谓人曰銮与不复东矣】三千里华戎遂隔【西京赋隔?华戎】日者上玄降鉴【见为荥阳公表】元圣恢奇【书汤诰聿求元圣与之戮力枚乘七发驰骋恢奇论语国极论者恢奇弥出】遂于首乱之邦先有纳忠之帅复我疆理平我仇雠负羽蒙轮【扬雄羽猎赋蒙J负羽挟镆邪而罗者以万计左传晋伐垦粑е狄弥建大车之轮而蒙之以甲以为橹左执之右拔戟以成一队孟献子曰诗所谓有力如虎者也】已闻於深入【汉霍去病传去病出北地遂深入】赤邪幅【当作芾诗赤芾在股邪幅在下】将事於骏奔陈万【集作方】贿以展仪【并见前】备四旗【集作驷介】而告捷【旗当作旗四旗谓四方之旗周礼考工记曰龙旗九逡韵蟠蠡鹨参七逡韵箴然鹨残芷炝逡韵蠓ヒ补晟咚逡韵笥室也左传晋候献楚俘于王驷介百乘徒兵千】仍愿於箕星之分【见贺相国】巫闾之旁【周礼职方氏东北曰幽州其山镇曰医无闾】追琢贞珉【诗追琢其章头陀寺碑贞石南X】彰灼来叶以文上请属意宗臣【汉萧曹传赞曰为一代之宗臣】公乃更梦江毫【见为山南】重吞罗鸟【见为举人】町疃【集作畦是】河济【诗町疃鹿j】呼啸神祗【宋玉招魂招具该备永啸呼些】述列圣之英猷答大维【集作大藩】之深恳既事包理乱思属安危不惟嵩岳降神固亦文星助彩【并见前】螭蟠龟戴【隋礼仪志五品以上立碑螭首龟趺】虫篆鸟章【汉艺文志六体者古文奇字篆书隶书缪篆虫书也师古曰虫书谓为虫鸟之形所以书幡信也许慎说文序黄帝之史仓颉见鸟兽l之迹初造书契卫恒四体书势虫以若动鸟似飞而未扬拾遗记虫章鸟篆之书】构思而君苗砚焚【晋陆机传弟云与机书曰君苗见兄文欲焚笔砚】洒翰而元常笔阁【魏志锺繇字元常书断梁武帝论书云锺繇书如云鹄游天t鹅戏海南史刘孝绰三妹一适东海徐悱悱卒妻为祭文词甚凄怆悱父勉欲为哀辞见之乃阁笔】公於是有幽州纪圣功之碑【笺薪书藩镇传张仲武范阳人会昌初为雄武军使是时回鹘为黠嫠顾破乌介可汗托天德塞上而仲武遣其属吴仲舒入朝请以本军讨回鹘即拜仲武副大使会回鹘特勒那颉啜拥赤心部七千帐逼渔阳仲武使其弟仲至与别将游奉寰等率兵三万破之获马牛驼旗纛不胜计遣吏献状由是不敢犯五原塞乌介失势往依康居尽徙余种寄黑车子部回鹘遂衰名王贵种相继降捕几干人仲武表请立石以纪圣功帝诏德裕为铭揭碑卢龙以告後世】天街之北獯鬻攸居【史记天官书自河山以南者中国中国於四海内则在东南为阳阳则日岁星荧惑填星占於街南毕主之其西北则胡貉月氏诸衣旃裘引弓之民为则月太白辰星占於街北昴主之晋天文志昴为旄头胡星也昴毕间为天街汉匈奴传唐虞以上有山戎猃狁獯鬻居於北边师古曰皆匈奴别号旧书回纥传其先匈奴之裔也在後魏时号铁勒部落臣属突厥又谓之特勒後称回纥焉在薜延u北境居娑陵水侧去长安六千九百里】结以阏氏降我皇女【汉韩王信传上乃使人厚遗阏氏师古曰阏氏匈奴单于之妻也阏音於连反氏音支】奉春君娄敬常为远使【汉书娄敬传赐姓刘号曰奉春君上使敬复往使匈奴还言匈奴不可击上怒遂往至平城匈奴果出奇兵围高帝白登七日然後得解匈奴传使刘敬奉宗室女翁主为单于阏氏】下杜人杨望长作画工【汉匈奴传元帝以後宫良家子王嫱字昭君赐单于西京杂记上按图以昭君行及去召见貌为後宫第一乃穷按其事画工有杜陵毛延薨擦瓿鲁ㄐ路崃醢坠下杜人杨望亦善画尤善布色樊育亦善布色同日弃市笺按旧书回纥传肃宗乾元元年始以幼女封为国公主出降回纥可汗德宗贞元四年复以咸安公主降回纥至穆宗长庆二年以宪宗尝许其继好因封第十妹为太和公主出降唐与回纥凡和亲者三故有是语】乘以无年遂忘旧好分侦逻于瓯脱【汉苏武传李陵复至海上语武区脱捕得云中生口注区脱匈奴边境为候望之室也区读与瓯同匈奴传东胡与匈奴中间悠地莫居干余里各居其边为瓯脱注瓯脱作土室以伺也侦罗见为荥阳公表】遣祭酹于林【汉匈奴传秋马肥大会林课校人畜计服?曰音带匈奴秋社八月中会祭处也师古曰者绕林木而祭也鲜卑之俗自古相传秋天之祭无林木者尚竖柳枝\骑驰v三周乃止此其遗法计者人畜之数】俾我刁斗晨惊【见为濮阳公文】兜零夜设【见为中丞祝文】公乃上资宸断旁耀【一作耀非】军谋【魏志王粲传後迁军谋祭酒】心作灵台【见为裴懿文】手为天马【见为举人】充国四夷之学此目方知薛公三策之徵他时未爽【见为李贻孙】既而鬼箝飞辨【风俗通义鬼谷先生六国时从横家鬼谷子飞箝之辞可引而南可引而北】邳石降筹【汉张良传良游下邳圯上有一老父衣褐至良所出一编书曰读是则为王者师十三年孺子见我济北谷城山下黄石即我巳】不使郭闳仍谗於段狻踞岷憾獯迁护羌校尉诸种羌其寇并凉二州饨湟中义从讨之凉州刺史郭闳贪共其功稽固饩使不得进义从役久恋乡旧皆悉反叛郭闳归罪於庾徵下狱输作左校】宁教李邑更毁於班超【後汉班超传李邑始到于阗而值龟兹攻疏勒恐惧不敢前因上书盛毁超拥爱妻抱爱子乐外国无内顾心帝知超忠乃切责邑】势协声同火嫠灌【左传声子曰王夷师孀⑽獬之间谓火灭为孀忧狈此灌见檄文】遂得朝还贵主暮遁名王【後汉窦宪传今贵主尚见枉夺何况小人哉汉匈奴传虏名王贵人以百数师古曰名王谓有大名以别诸小王也】辖柳塞之归车【山海经e门山e出其间在高柳北汉地理忘代郡高柳县西部都尉治後汉卢芳传芳复入居高柳注县名故城在今云州定襄县王融回文诗枝大柳塞北白帖榆关柳塞】复梅妆而向阙【宋书武帝女扪艄主人日卧於含章檐下梅花落公主额上成五出之花拂之不去自後有梅花妆　笺以上言败乌介迎公主之事详见为河南表】及晋城赤狄【汉匈奴传晋文公攘戎翟居於西河袈逯间号曰赤翟白翟师古曰春秋所书晋灭赤狄潞氏却缺获白狄子者】丧帅归【白虎通诸侯薨使臣归瑞于天子者何嗣子谅归之者让之义也】有阏伯之弟兄【左传子产曰高辛氏有二子伯曰阏伯李白实沈居於旷林不相能也曰寻干戈以相征讨】诞景升之儿子【後汉刘表传表字景升二子琦琮表病甚以琮为嗣会曹操军至琦走江南琮举州请降吴孙权传注吴历曰曹公出濡须权以水军挑战公见其军伍整肃叹曰生子当如孙仲谋刘景升儿子若豚大耳　笺刘从谏卒诏潞府令稹护从谏之丧归洛阳稹拒朝旨稹从谏之侄也】将凭蜀阁欲恃吴钱姑务连鸡【并见启】靡【集作不】思缚虎【见太仓箴】既垂文诰【见檄文】尚有t疑【易遇雨之吉t疑亡也】公乃
挺身而进曰重耳在丧不闻利父【礼记晋献公之丧秦穆公使人吊公子重耳且曰亡国恒於斯得国恒於斯舅犯曰父死之谓何又因以为利孺子其辞焉】卫朔受贬祗以拒君【见为白从事】今天井雄藩【见代仆射表】金桥故地【见为河南表】跨e河北胁倚山东【见檄文】岂可使明皇旧宫【见为河南表】坐为污俗文宗外相【徐陵为贞阳候重与王　　太尉书外相内相终当相屈】行有匪人忠谋既陈上意旋定俄又埃昏晋水雾塞唐郊【谓太原杨弁之乱】殊懿公之东涉【集作徙是】渡河【见檄文】若纪侯之大去其国【见为白从事】稽於时议惮在宿兵【见为绦郡公】公又扬笏而言曰彼地则义师【见为李贻孙】帅惟宗室【谓李石】乃玄王勤商之邑【诗商颂玄王桓发传玄王契也水经注契始封商鲁连子曰在太华之阳皇甫谥阚并以为上洛商县也】后稷造周之邦【诗即有邰家室传邰姜之国也尧见天因邰而生后稷故国后稷於邰汉地理志右扶风k县周后稷所封师古曰读与邰同音胎】瓜瓞具存【诗瓜瓞】堂构斯在【见为怀州表】苟亏策画不袭仇雠则是\夙沙缚主之风长冒顿射亲之俗【见为李贻孙】昔武安君用钺坑卒四十一【疑作五】万【史记白起传赵括军败卒四十万降武安君乃挟诈而尽坑杀之前後斩首虏四十五万人赵人大震】齐桓公受胙立功一十二国【左传会于葵丘王使宰孔赐齐候胙曰天子有事於文武使孔赐伯舅胙史记谱十二诸候自共和讫孔子按年表所列周鲁齐晋秦楚宋卫陈蔡曹郑燕吴凡十四国而云十二诸候者尊周而内鲁故其数止於十二也】今真将军为时而出【见为濮阳公表】贤诸候代不乏人况其俗产代地之名驹【西京杂记文帝自代还有良马九匹皆天下骏也初学记何承天纂文曰马一岁为[二岁为驹八岁为o】富管涔之良璞【水经注汾水出太原汾阳县北管涔山刘曜尝隐居于此夜中忽有二童子入跪曰管涔王使小臣奉谒赵皇帝献剑一口背有铭曰神服御除\毒曜遂服之剑随时变为五色王褒圣主得贤臣颂及至巧冶铸千将之璞】有抱树辞荣之节【水经注王肃丧服记曰昔鲁哀公祖载其父孔子曰设桂树乎哀公曰不也桂树者起於介子推子推晋人也文公有内难出国之狄子推随其行割肉以续军粮後文公复国忽忘子推子推奉唱而歌文公始悟当受爵禄子推奔介山抱木而烧死国人葬之恐其神魂贸於地故作桂树焉吾父生於宫殿死於枕席何用桂树为琴操介子绥作龙蛇之歌而隐文公求之不肯出乃燔左右木子绥抱木而死按子绥即子推也】有漆身报德之风邪【战国策豫让刃其I曰欲为智伯报雠漆身为厉??去眉自刑以变其容为乞人而往乞史记刺客传豫让对赵襄子曰智伯国士遇我我故国士报之】蹑足以谋【汉陈平传淮候信破齐自立为假齐王汉王怒而骂平蹑汉王汉王寤乃厚遇齐使孟康曰蹑谓蹑汉王足】屈指而定【见为荥阳公表】谢安之围尚o【见为李郎中文】曹参之饮酒正酣【见为张周封】适有军书【乐府木?诗军书十二卷卷卷有爷名】果闻戎捷【春秋庄公三十右荒昶牒蚶聪兹纸荨亢午谢\【左传晋赵鞅谓邯郸午曰归我卫贡五百家吾舍诸晋阳午许诺归告其父兄父兄皆曰不可卫是以为邯战而置诸晋阳~卫之道也不如侵齐而谋之乃如之而归之於晋阳赵孟怒遂杀午】?豹出奔【左传?郑之如秦也言於秦伯曰吕甥S称冀芮实为不从若重问以召之臣出晋君君纳重耳蔑不济矣秦伯使冷至报问且召三子S芮曰币重而言甘诱我也遂杀?郑祁举及七舆大夫皆里?之党也?豹奔秦】乐毅不归【见檄文】邹衍已去【见为濮阳公状】砥磨周钺【书牧誓王左杖黄钺右秉白旄以麾】水淬郑刀【史记天官书火与水合为淬汉书王褒传清水淬其锋师古曰淬谓烧而内水中以坚之也周礼考工记曰郑之刀】万里来袁尚之头颅二冢葬蚩尤之肩髀【龙鱼河图黄帝摄政蚩尤兄弟八十一人并兽身人语铜头铁额威振天下详为荥阳公表】何其纂立大效【集作功】树建嘉绩若是之速与【笺以上言平刘稹杨弁之乱详为河南表】宗英可汗【本黠嫠怪君长】既畏王威遂闻请吏【汉书o笮之君长闻南夷与汉通请吏比南夷】留谰堵贰竞盒倥传韩昌张猛与单于及大臣俱登匈奴诺水东山刑白马单于以径路刀金留犁挠酒以老上单于所破月氏王头为饮器者共饮血盟应劭曰径路匈奴宝刀今契金也留婪?也挠和也刻金着酒中挠搅饮之】对潼酪以知羞【见为李贻孙】毳幕毡裘【李陵答苏武书韦x毳幕以御风雨厝饫医以充饥f汉司马相如传旃裘之君长咸震怖】望衣冠而有慕【终军白麟奇木对殆将有解编削左G袭冠带要衣裳而蒙化者焉】文毕伯士之胤【当作大毕伯仕周礼穆王将征大戎祭公谋父谏曰今自大毕伯仕之终也犬戎氏以其职来王注大毕伯仕犬戎之二君按此喻坚昆】呼韩单于之师【今会昌一品序本作呼韩谷蠡之师汉匈奴传匈奴共立稽候G为呼韩邪单于发兵西击握衍朐L单于单于败走恚自杀呼韩邪郸于归庭乃收其兄呼屠吾斯在民间者立为左谷蠡王师古曰谷音鹿蠡音卢奚反按此喻回鹘上大毕伯仕二人此呼韩谷蠡亦二人後改谷蠡为单于妄也】或执玉而朝灵囿【囿当作台後汉明帝纪永平二年宗祀尤武皇帝于明堂礼毕登灵台使尚书令持节诏骠骑将军三公曰乌桓桴鱿汤粗祭单于侍子亦皆陪位按灵台改曰灵囿避声病故也然台囿同在一处义亦无甚害】或解辫而拜甘泉【隋突厥传大业三年诏曰袭冠解辫同彼臣民汉匈奴传呼韩邪单于正月朝天子於甘泉宫汉宠以殊礼赐以冠带衣裳】并垂於册书光彼明命百王共贯三代同规【汉武帝纪制曰帝王之道岂不同条共贯】公於是奉命有讨北狄之诏伐上党之制谕回鹘之命五慰坚昆之书四【笺新书黠戛斯传古坚昆国也或曰结骨在伊吾之西焉耆之北白山之旁人赤v瞳未始通中国真观二十二年闻铁勒入臣即遣使献方物二月酋长入朝太宗劳飨之酒酣奏愿特笏以其地为坚昆府隶燕然都护高宗世再来朝景龙中献方物玄宗世四朝乾元中为回纥所破其後回纥衰会昌中其酋长阿热破杀回纥可汗焚其牙及金帐遂徙牙牢山之南使使者卫送太和公主还朝为乌介可汗邀取阿热无以通於朝复遣注吾合素上书言状行三岁至京师而武宗大悦命太仆卿赵蕃持节临慰其国诏宰相即鸿胪寺见使者使译官考山川图宰相德裕上言贞观时远国皆来师古请如周官集四夷朝事为王会篇今黠戛斯大通中国宜为王会图以示後世诏以鸿胪所得缋着之又诏阿热着宗正属籍按郑亚改本於鸟介事下结云公於是犹直钡抑诏於刘稹扬弁事下结云公於是有伐上党之制平晋阳之敕於宗英事下结云公於是有谢回鹘之命五慰坚昆之书四界限划然殊胜此总结】每牙管既拔芝泥将乾【春秋运斗枢黄龙五彩负图出置舜前图以黄玉为匣白玉检黄金绳芝为泥封两端又曰天皇帝符玺详前表】上辄曰尔有独断朕无疑谋固俟沃心可不假手【左传郑伯曰鬼神实不逞於许君而假手於我寡人】公亦分可就【晋书陶侃曰大禹圣人惜寸至於凡人当惜分】落简如飞故每有急宣【见为荥阳公表】关于密画内庭外制皆不与闻此又岂可与美洞箫而讽於後庭【汉王褒传元帝为太子嘉褒所为洞箫颂令後宫贵人左右皆诵读之】闻子虚而嗟不同世者【汉司马相如传蜀人杨得意为狗监侍上上读子虚赋而善之曰朕独不得与此人同时哉得意曰臣邑人司马相如自言为此赋】论功而校德邪其有势切疾雷【晋载记苻坚亲送王猛於霸东谓曰此捷济之机所谓疾雷不及掩耳】机难於终日【易介于石不终日】属宣室未召【见为荥阳公表】武帐不开【见为与人】公莫暇昌言具陈密疏贾太傅之忧国固动【集作洞非】深诚【见为绦郡公文】山吏部之论兵讵因夙习【世说时人以谓山涛不学孙吴而与之理会】凡所奏御罕或依违及武宗下武重光【诗序下武继文也武王邮サ赂词芴烀能昭先人之功焉书背君文王武王宣重光】崇名再易公又观图东序【书天球河图在东序】按牒西【汉礼乐志宫童效异披图案谍穆天子传天子西登仑至於t玉之山先王之所谓册府】率亿兆归心列公卿定议以一十四字垂百【集作亿】千万年【笺武宗纪会昌五年正月已酉t臣上尊号曰仁圣文武章天成功神德明道大孝皇帝】藻缛辞华铺舒名实秦晋於玉检瑶绳之内【左传怀嬴曰秦晋匹也白虎通封禅金泥银绳汉书登封泰山应劭曰刻石纪号有金泥玉检之封】平勃於v畴谗鼎之间【魏略王朗与许文休书曰游谈於平勃之间韩子齐伐鲁索谗鼎以其往按v畴未详黄帝所受乃h图非v畴也或字之误详为荥阳公表】方将命礼官召儒者【见为京兆公表】访匡衡后土之议【汉郊祀志匡衡以甘泉泰河东后土之祠宜可徙置长安愿与t吏定议】采公玉明堂之图【汉郊祀志济南人公玉带上黄帝时明堂图明堂中有一殿四而无壁以茅盖通水水圜宫垣为复道上有楼从西南入名曰昆仑天子从之入以拜祠上帝】考肆觐之礼於梁生【书肆觐东后汉书儒林传梁戴德延君戴圣次君沛庆普孝公德号大戴圣号小戴由是礼有大戴小戴庆氏之学艺文志礼十三家有古封禅t祀三十二篇封禅议对十九篇汉封禅t祀三十六篇】取封禅之书於犬子【汉司马相如传少时好读书学击名犬子既学慕蔺相如之为人也更名相如後为郎病免家居茂陵天子使所忠往取其书而相如已死有遗札书言封禅事所忠奏焉天子异之遂礼中岳封于泰山至梁甫禅肃然】尽皇王之盛事极臣子之殊功而轩鼎将成【汉郊祀志黄帝采首山铜铸鼎于荆山下鼎既成有龙垂胡?下迎黄帝黄帝上骑t臣後宫从上龙七十余人後世因名其处曰鼎湖】禹书就掩【史记上会稽探禹穴张晏曰禹e狩至会稽而崩因葬焉上有孔穴民间云禹入此穴孔灵符会稽记会稽山南有宛委山其上有石俗呼石匮壁立干云昔禹治洪水厥功未就乃跻於此山发石匮得金简玉字以知山河体势於是疏导百川各尽其宜灵宝要略吴王阖闾游包山见一人自言姓山名隐居入洞庭取素书一卷文不可识令人V之问孔子孔子曰丘闻童|云吴王出游观震湖龙威大人山隐居北上包山入灵墟乃入洞庭窃禹书】然犹进先尝之药【礼记君有疾饮药臣先尝之亲有疾饮药子先尝之】献高手之医【初学记司马彪续汉书曰东平王苍到国病诏遣太医丞将高手医视病晋谢玄传诏遣高手医一人令自消息】藏周旦请代之书【书序武王有疾周公作金g详贺相国】追汉宣易名之义【汉宣帝纪初名病已元康二年诏曰闻古天子之名难知而易讳也今百姓多上书触讳以犯罪者朕甚怜之其更讳询　笺武宗纪本名e会昌六年三月壬寅上不豫制改御名炎一品集改名制旨云汉宣帝柔服北夷弘宣祖业功德之盛侔於周宣御历十年乃从美称朕远惟大汉之事近禀圣祖之谋爰择嘉名式遵令典敬承天意永保弘休宜改名为炎仍令所司择日分命宰臣告天地宗朝其旧名中外表章不得更有回避布告遐迩咸使闻知按易名似谥当云更名此亦义山偶失检点处也】作为大诰【书序武王崩三监及淮夷叛周公相成王将黜殷作大诰】祈於昊天【书召诰曰惟恭奉币用供王能祈天永命】始终一朝绍续九德【书九德咸事】其功伐也既如彼其制作也又如此故合诏诰奏议碑赞等凡一帙一十五卷辄署曰会昌一品集云纪年追圣德也书位旌官业也不言制集崇论道也惟公字文饶姓李氏赵郡人盖大昴中丘【汉地理志常山郡领中丘县又赵地昴毕之分野晋载记赵揽曰昴者赵之分也】有风雨翕张之气【见为怀州表】q台高邑【地理志赵州领高邑县q台见上河东】名【集作有】山河隐轸【疑作辚】之灵【见为绦郡公文】萃于直躬庆是全德许靖廊庙之器【蜀许靖传注万机论曰许文休者大较廊庙器也】黄宪师表之姿【後汉黄宪传宪年十四荀淑竦然异之谓宪曰子吾之师表也】何晏神仙【初学记何晏别传曰晏方年七八岁慧心天悟形貌~美出游行观者盈路咸谓神仙之类】叔夜龙凤【晋书嵇康字叔夜美词气有风仪初学记嵇康别传曰康长七尺八寸好容色虽土木形骸不自雕饰而龙章凤姿天质自然】宋玉闲丽【宋玉登徒子好色赋序玉为人体貌闲丽口多微辞】王衍白【晋书王衍神情明秀风姿详雅世说王夷甫恒捉白玉柄尘尾与手都无分别汉书霍光为人白】马援之眉宇卢植之音声【後汉书卢植字子干音声如锺】此其妙水镜而为言【蒙上音声见为山南】托丹青而为裕【裕当作格蒙上眉宇即东观汉记所谓马援眉目如画也】至於好礼不倦用和为贵敬一人而取悦【孝经敬一人而千万人悦】谦三位而无咎【易谦九三曰劳谦君子有终言】意以默识【孔融荐祢衡表弘羊K计安世默识初学记陈抟娌筷染纱曰赵闳字温柔幼时读尚书默识其章句】确乎寡辞【易吉人之辞寡】车匠胡奴罔迷于半面【後汉应奉传奉少聪明自为童儿及长凡所经履莫不暗记注谢承书曰奉少为上计吏许训为计掾俱到京师训自发乡里在路昼顿暮宿所见长吏宾客亭长吏卒奴仆训皆密疏姓名欲试奉还郡出疏示奉奉云前食颍川纶氏都亭亭长胡奴名禄以饮浆来何不在疏坐中皆惊又云奉年二十时尝诣彭城相袁贺贺时出行闭门造车匠於内开扇出半面视奉奉即委去後数十年於路见车匠识而呼之】背碑覆局无俟於专心【魏王粲传粲与人共行读道边碑因使背而诵之不失一字观人围局坏粲为覆之不误一道孟子今夫奕之为数小数也不专心致志则不得也】聿成俭训才有长物【晋王恭传恭曰吾平生无长物】昔犹卑官端坐心斋【见为柳】江革分谢I之旧襦便为卧具【南史谢I大雪中见江革敝絮单席耽学不倦乃脱襦并割赜胫】周正得袁宪之谈柄常在讲筵【南史袁宪字德章宪父君正遣门客与宪候博士周弘正会弘正将升讲坐延宪入室授以尘尾】五车自娱三箧能识【并见为安平公状】丽则孔门之赋【扬子法言诗人之赋丽以则词人之赋丽以淫如孔氏之门用赋也则贾谊登堂相如入室矣】清新邺下之诗【任P荐士表辞赋清新属言玄远善曰陆机陆云别传云云亦善属文清新不及机而口辩持论过之锺嵘诗品序降及建安曹公父子笃好斯文平原兄弟c为文栋刘植王粲为其羽翼次有攀龙托凤自致于属车者盖将百计彬彬之盛大备於时矣】重以多能【见论语】推於小学【汉艺文志凡小学家四十五篇】王子敬之隶法遒媚【窦蒙述书赋注羊欣字敬元泰山人宋中散大夫与丘道护同受献之笔法张怀书断沈约云敬元尤长於隶书子敬之後可以独步时人云买王得羊不失所望】皇休明之草势沈着【宣和书谱皇象字休明广陵人官至侍中工八分隶草世以书圣称】异代【集作时是】相逼当代罕俦不妄遇人【集作不忌过人】慎於取友与李杜齐名者少【後汉党铜传范滂诣其母就与之诀母曰汝今得与李杜齐名死亦何恨】愿【集作须】侨札交贶者稀【见为荥阳公状】故能应是昌明媚于天子【诗百辟卿士媚于天子】宪章皇极燮理玄穹烛d家声粉饰国史【并见前】侔帝典之灏灏噩噩【扬子法言虞夏之书浑浑尔商书灏灏尔周书噩噩尔】尊王道之荡荡平平【见为汝南公表】而又不节怨嗟【易不节若则嗟若】知进忧亢【易亢之为言也知进而不知退】张良竟称多病【汉张良传良从入关性多疾即导引不食谷】王充方务颐神【後汉王充传肃宗时诏公车徵病不行年渐七十造性书十六篇裁节嗜欲颐情自守】无颍阳之善田【颍当作频史记王翦言不用因谢病归老于频阳李信败王翦将兵六十万人王翦行请美田宅园池甚\大破荆军】乏好之巨产【汉陆贾传贾楚人也以好田地善往家焉师古曰好畴即今雍州好县】何曾之食既去【晋何曾传曾食日万钱犹曰无下箸处】虞之W方尝【南史虞传上就求诸饮食方秘不出上醉後体不快乃献醒酒鲭W一方而已】忧其厚味【周语单襄公曰厚味实腊毒嵇康养生论识厚味之害性故弃而弗顾】有爽和气肴?【集作荻非】无在【集作任诗其肴维何包鲜鱼其?维何维笋及蒲】琴鹤有余【伏知道为王与妇义安主书愁随玉轸琴鹤恒惊】成万古之良相为【集作作】一代之高士【南史齐始兴王监器服清素有高士风】尔来者景山仰之【诗景山与京传景山大山也】某昔在左曹【见为荥阳公表】每【集作实】事先帝虽诡词望利【谷梁传造辟而言诡辞而出注辟君也诡辞而出不以实告人也傅亮表造膝诡辞莫见其际】不接於话言而深义约文庶窥於风采【汉王莽传欲有所为微见风采】代天之言既集【书皋陶谟曰天工人其代之代言见上文】蟠地之乐难忘【礼记及夫礼乐之极乎天而蟠乎地】盖属才华用为序引【北史崔瞻传卢思道曰举世重其风流所以才华见没】以邹衍之迂怪【史记荀卿传驺衍之术迂大而闾辩】将颍严之浅近【杜预春秋序末有颍子严者虽浅近亦复名家】忽焉承命何所措辞五岭幽遐八桂森爽【并见表】莫逢博约遇切磋处无价之场率然占玉【尹文子魏田父得玉径尺光射一室邻人取献魏王玉工曰此无价以当之五都之城仅可一观】登不枯之岸尔论珠【见为李贻孙】虽常有意焉亦不知量也某叩头再拜上【一本无此六字】
前题【今一品集序用此乃郑亚改定义山作也典严正大真燕许手笔较原作更为得体
故附h之】
纶之兴载籍之始先王发号施令明罚敕法盖本於此也唐虞之盛二典存焉夏殷之隆厥有训诰自胤征甘誓乃有誓命之书皆三代之文一王之法也虞夏之际代祀远其代工掌制之名氏莫得而知至於成汤太甲则有仲虺伊尹为之训诰高宗得傅说则有说命之篇周公召公相成王则有洛诰酒诰周官顾命秦始皇帝并一区宇丞相李斯实掌其言汉兴当秦焚书之後侍从之臣皆不习文史萧曹之辈又乏儒墨之用每封功臣建子弟其辞多天子为之纵委於执翰者亦非彰灼知名之士武帝使司马相如视草率皆文章之流以相如非将相器也厥後微长下於魏晋亦代有其人我高祖革隋文物大备在贞观中则公师古岑公文本兴焉在天后时则李公峤崔公融出焉燕许角立於玄宗之朝【新书苏传子c袭父爵许国公後与张说以文章显称望略等故时号燕许大手笔按张说封燕国公】常杨继美於代宗之代【新书杨炎字公南凤翔天兴人迁中书舍人与常衮同时知制诰衮长於除书而炎善德音自开元後言制诏者称常杨云】洎宪宗皇帝英武运雄图赫张中兴之业高映前古其时则先太师忠公翱翔内署有密勿赞佐之绩平吴定蜀时惟其功及登枢衡作霖雨尊王室卑诸侯图蔡料齐外定内理显王言于典诰彰帝范于图籍纪在徽册播于无穷特进太子少保分司东都卫公长庆中事惠皇为翰林学士训诰之业彰于前闻昭肃皇帝统握乾符寤寐良弼诏自淮海复升台庭尽付玄机允压神度每彤墀奏罢列承天C帝亦讲伊尹傅说之旨定元首股肱之契以太平之制度上古之文教咸属于公焉会先太后懿号未立帝明发有永怀之痛公述沙麓神井之瑞赞绕枢怀日之庆【史记汉景帝王夫人娠梦日入怀以生武帝】懋遵圣绪光慰孝思於是承命有宣懿y庙之制及武宗郊昊天拜清庙文物胥备朝廷有礼华夷述职河朔修贡乃显神休荐徽号奉扬一德以示万方於是撰仁圣文武至神大孝之册【会昌二年四月】封域无虞天子然有求玄之思乃范贞金模圣表隆准日角【汉书高祖为人隆准而龙东观汉记光武隆准日角】烛於宫庭中外臣僚咸欲颂山河而褒日月也【诗如山如河南史江佑传帝胛上有赤志晋尢守王洪范罢任还上祖示之曰人皆谓此是日月相卿幸无泄之】公於是有圣容之赞天街之北獯鬻攸居因饥凭陵怙\强御严之以刁斗而勃尔无惧申之以文告而腆然不率天子震怒旋命征之公独运沈机上资宸断万里胜负决于帷中雷霆既震犬羊遂溃疣赘披抉腥解离【庄子外篇附赘县疣出乎形哉而移於性旧书俞文俊上天后疏人气不和而疣赘生抱朴子诚欲Q彼腥膻而即此清净也】遁其名王复我贵主于是有讨北狄之诏天宝末蓟门为首乱之地疮_榛棘袭世未平至於渔阳帅仲武埽除妖孽臧获仇【方言荆淮海岱杂齐之间骂奴曰臧骂婢曰获齐之北鄙燕之北郊几民男而{婢谓之臧女而妇奴谓之获亡奴谓之臧亡婢谓之获皆异方骂奴婢之丑称也】奉扬威神乃底康靖仍愿勒石于卢龙之塞【魏田畴传岂可卖卢龙之基以易爵赏魏地形志北平郡新昌县有卢龙山】以叙圣功飞章上闻帝用允若公祗膺明命舒展格言呼啸神祗吐纳嵩华当昼而文星见不寐而白凤来成诸候不朽之胱鹪后无私之化公於是有幽州纪圣功之碑潞帅刘从谏死其子因关河之M恃甲兵之\请爵争地屡闻王庭中外疑迷互挠天听帝将耀神武公累罄忠谋且言曰重耳在丧不闻利父雄渠受戮祗以抵君【汉景帝纪吴王濞胶西王n楚王戊赵王遂济南王辟光川王贤胶东王雄渠皆举兵反诸将破七国斩濞n及雄渠皆自杀】况明皇旧宫天井内地跨e河北【摇一作连】胁倚山东岂可行有匪人坐为污俗若可忍也孰不可容沃心无疑蹑足乃定又曰上党居天下之脊当河朔之喉今漳水雄兵常山劲卒是为唇齿实惧因依不若乘其未萌制其将动帝俞其奏乃妙选使臣以劳谕之严立刑赏以劝戒之魏候镇候戮力从命~壶关之右臂收水之上游获兹渠魁在此成算又辕门叛将横水余凶窃上相之旌旗盗晋阳之管钥帝怒斯赫人心愈疑咸以师老於郊枭巢尚固议罢兵者蚊聚请宥过者雷同公又扬笏而言曰彼地则义师师分宗室是玄祖勤商之邑后稷造周之拜瓜瓞具存堂构斯在苟亏策画不袭仇雠则是\弥牟逐主之风【弥牟疑作黔牟史记卫世家左右公子恕惠公之谗杀前太子汲而代立乃作乱攻惠公立太子汲之弟黔牟为君惠公钠搿砍っ岸偕淝字俗诗称筑室于道书谓疑谋勿成由是洞宸衷大破t议运筹制胜举无遗策防微虑远必契神机授钺之臣伏膺承命谢安之围尚o曹参之饮酒方酣果有军书继闻戎捷砥磨周钺水淬郑刀万里来袁尚之头颅二冢葬蚩尤之肩髀欢声虽震于朝市喜气不见於形容何其纂立功胝蚨ǚ缢兹羰侵重也公於是有伐上党之制平晋阳之敕宗英可汗献琛贡越自~漠通於本朝文毕伯士之胤呼韩谷蠡之师或执玉而朝灵囿或解辫而拜甘泉并垂於册书光彼明命公於是有谕回鹘之命五慰坚昆之书四文章等於训传机事出於神明固将偃仰邳石之符傲睨鬼箝之h闻之者可以祛聋z得之者可以弼邦国每牙管既拔芝泥将熟常於前席亲授笔札公亦分可就落简如飞时有急宣关於密画内庭外制皆不与闻或势切疾雷机难终日宣室未召武帐莫开公则手疏封章达於旒当乙夜观书之际未尝不称美再三此又岂可与传洞箫而讽于後庭闻子虚而嗟不同世者论功校德邪岁在乙丑【会昌五年也】t公常伯以天子之道贯於神祗一年而风雨攸序灾l不作二年歼丑虏兴北伐之师四年诛狡童咏东征之歌【诗序六月宣王北伐也东山周公东征也】而又移摩尼之风【图觉经清净摩尼宝珠映于五色随方各现注惟照圆明也】坏浮图之俗【後汉西域传天竺国修浮图道不杀伐遂以成俗】偃兵返朴四海胥定思欲增鸿名光下武公乃观东序之图按西之牒铺舒名实藻缛文采【一作质】类於上帝为唐神宗於是e章天成功神德明道之册文【会昌五年正月】号位既毕华夷会同方将命礼官召儒者访匡衡后土之议采公玉明堂之图考肆觐之礼於梁生取封禅之文于犬子尽皇王之盛事极臣子之殊功而轩鼎将成禹书就掩然犹进先尝之药献高手之医藏周旦请代之书追汉宣易名之美【当作义】作为大诰祈于昊天始终一朝绍续九德其功伐也既如彼其制作也又如此故合武宗一朝册命典诰奏议碑赞军机羽檄凡两帙二十卷辄署曰会昌一品制集纪年追圣德也书位旌官业也岁在丁卯【大中元年也】亚自左掖出为桂林九月公书至自洛以典诰制命示于幽鄙且使为序以集成书寻玄珠莫究其倪域【庄子黄帝游乎赤水之北登於仑之丘遗其玄珠使智索之而弗得使离朱索之而弗得使吃诟索之而不得也乃使象罔象罔得之】听希声莫穷於高下【老子大音希声】承恩震恐几移朝夕援笔而复止者三四伏念江陆尽荡【一作修荡是】辞让不及因斋洁以序焉夫全功难恃大名难兼日赫于昼而乏清媚月皎于夜而无阳煦冬之为候也则雪霜飘暴冻入肌发夏之为用也则金流石烁火走肤脉如阳春高秋者稀焉南则毒虺之为厉也北则獯戎黠虏之为患也如洛邑咸秦者几焉m鹫不傅之以驰骋骅骝不授之以骞翥如应龙者鲜焉仲尼圣贤之宗也位止於司寇老聃道德之祖也官不过柱史如姬旦者几焉是以保衡傅说左右殷宗召公毕公寅亮周室咸着大训克为元龟书契以来未之多有李斯以刻石纪号之文胜而不在休明之运又何足数哉周勃霍光虽有敕ザ不知儒术枚皋严忌善为文笔而不至岩廊自是已降其类实繁惟公开物致君之才居元弼上公之位建靖难平戎之业垂经天纬地之文萃於直躬庆是全德盖四序之阳春九州之咸雒品⒅应龙人伦之姬旦後之学者其景行之云尔
容州经略使元结文集後序【新书元结传後魏常山王遵十五代孙少不羁十七乃折节向学事元德秀擢进士第会天下乱浮沈人间代宗时拜道州刺史进授容管经略使民乐其教立石颂德】
次山有文编【新书艺文志文编十卷】有诗集有元子三书皆自为之序【元结传作自释曰河南元氏望也结元子名也次山结字也少居商余山着元子十篇故以元子为称】次山见誉於弱夫苏氏始有名【元结传国子司业苏源明见肃宗问天下士荐结可用文艺传苏源明京兆武功人初名预字弱夫】见取於公浚杨【当作汤】公始得进士第【元结传天宝十二载举进士礼部侍郎汤浚见其文曰一第子耳有司得子是赖果擢上第】见憎於第五琦元载【新书第五琦字禹京兆长安人乾元二年进同中书门下平章事元载字公辅凤翔岐山人拜同中书门下平章事】故其将兵不得授作官不至达母老不得尽其养母丧不得终其哀间二十年其文危苦激切悲忧酸伤於性命之际自占心经已下若干篇是【原注句】外曾孙辽东李恽【宰相世系表有辽东李氏】收得之聚为元文後编次山之作其远长大以自然为祖【老子人法地地法天天法道道法自然】元气为根【扬雄解嘲大者含元气老子玄牝之门是谓天地根】变化移易之太虚无状【庄子道不游太虚老子是谓无状之状】大贲无色【易贲无色也】寒暑攸出鬼神有职南斗北斗【史记天官书北斗七星所谓璇玑玉衡以齐七政又南斗为庙其北建星】东龙西虎【曲礼左青龙而右白虎】方向物色【列仙传关令尹喜内学老子西游先见其气知真人当过物色而遮之果得老子】_何从生哑锺复鸣【旧书张文传太乐有古锺十二近代惟用其七余有五俗号哑锺莫能通者文吹律调之声皆响彻】黄雉变雄【旧书五行志高宗文明後天下频奏雌雉化为雄或半化未化兼以献之则天临朝之兆】山相朝捧水信潮汐【初学记海口有朝夕潮以逆河水韵府朝为潮夕为汐】若大压然不觉其兴若大醉然不觉其醒其疾怒急击快利劲果出行万里不见其敌高歌酣入饮於朝断章摘句如娠如生【见为李郎中文】狼子v孙竞於跳走【左传狼子野心v本作y说文汉律能捕豺y购百钱异物志y兽出朝鲜似狸苍黑色无前两足能捕鼠】翦除斩残程露血脉其详缓柔润压抑趋儒如以一国买人一笑如以万世换人一朝重屋深宫但见其脊牵长河不知其载死而更生夜而更明衣裳锺石雅在宫藏其正听严毅不滓不浊【见祭杨郎中文】如坐正人照彼佞者子从其翁妇从其姑竖麾为门悬木为牙张盖乘车屹不敢入【战国策赵良说商君曰五l大夫之相秦也劳不坐乘暑不张盖无名氏越|歌君乘车我戴笠他日相逢下车揖】将刑断死帝不得赦其碎细分擘【西京赋擘肌分理】切截纤颗如坠地碎若大咽【叶上声】余锯取朽C栎蟒出毒刺眼楚齿不见可视顾颠踣错杂污z伤损【礼记污其宫而z焉】如在危处如在梦中其总旨会源条纲正目若治大国若年大熟君若尧舜人人羲皇上之视下不知有【一作其】尊下之望上不知有【一作其】x辫头凿齿【淮南子南方有凿齿民注吐一齿出口下长三尺详上序】扶服臣仆【书我罔为臣仆详上祭文】融风彩露【左传昭公十八年夏五月火始昏见丙子风梓慎曰是谓融风火之始也吕氏春秋东北曰融风洞冥记东方朔语武帝曰吉云之国云气着草木成五色露江淹杂体诗露彩方泛埂科零委落耋老者在童Y者蕃【见为白从事】邪人佞夫指之触之【见为汝南公表】薰薰熙熙不识其故吁不得尽其极也而论者徒曰次山不师孔氏为非呜呼孔子於道德仁义外有何物百千万年圣贤相随於涂中耳次山之书曰三皇用真而耻圣五帝用圣而耻明三王用明而耻察嗟嗟此书可以无乎孔氏固圣矣次山安在其必师之邪
樊南甲集序【笺旧书本传商隐颖碜醇四十卷新书艺文志李商隐樊南甲集二十卷乙集二十卷玉溪生诗三卷文赋一卷宋史艺文志李商隐文集八卷四六甲乙集四十卷别集二十卷诗集三卷今惟诗传】
樊南生十六能着才【一作十】论圣论以古文出诸公间後联为郓相国【令狐楚】华太守【崔戎】所怜居门下时敕定奏记始通今体【笺旧书本传商隐能为古文不善偶对从事令狐楚幕楚能章奏遂以其道授商隐自是始为今体新书商隐初为文瑰迈奇古楚工章奏因授其学商隐俪偶长短而繁缛过之】後又两为秘省房中官恣展古集往往咽噱于任【P】范【云】徐【陵】庾【信】之间【咽噱当作爨逦褐咀锺繇得书爨邂自威论书曰许慎门徒居然爨屣康琴赋爨逯杖兆⒎?通俗篇乐不胜谓之爨炷衩磺朽寰蘼郧小坑星胱魑幕蚴钡煤枚郧惺律势物景衷【一作哀】上浮壮能感动人十年京师寒且饿人或目曰韩【愈】文杜【甫】诗彭阳【令狐楚】章檄樊南穷冻人或知之【笺樊南之诗不师汉魏而师少陵其文不师班马而师昌黎其四六不师徐庾而师彭阳平生述作於数语见之】仲弟圣仆【羲叟】特善古文居会昌中进士为第一二常表【一无表字】以今体规我而未为【一作焉】能休大中元年被奏入岭当【去声】表记所为亦多冬如南郡【新书地理志江陵府江陵郡本荆州南郡】舟中忽复括其所藏火燹墨污半有坠落因削笔衡山洗砚湘江以类相等色得四百三十三件作二十卷唤曰樊南四六四六之名六博格五四数六甲之取也【四数未详鲍宏博塞经各投六箸行六故曰六博汉吾丘尥醮以善格五召待诏师古曰即今戏之也礼记内则九年教之数目注朔望与六甲也王应麟小学绀珠六甲甲子甲戊甲申甲午甲辰甲寅也汉志云日有六甲辰有五子】未足矜十月十二日夜月明序
樊南乙集序
余为桂林从事日常使南郡舟中序所为四六作二十编明年正月自南郡归二月府贬选为T尉【新书地理志凤翔府扶风郡领T县】与班县令武公【疑作功新书地理志京兆府京兆郡领武功县】刘官人同见尹【日知h南人称士人为官人昌黎集王适墓志铭一女怜之必嫁官人不以与凡子是唐时庸僬叻降贸乒偃艘捕抛用婪晏菩肆踔鞑臼云剑外官人冷】尹即留假参军事章奏【本传京兆尹卢弘正奏署掾曹令典章奏】属天子事边康季荣首得七关数月【一作日】李n得秦州月余朱叔明又得长乐州而益丞相亦寻取维州联为章贺【笺旧书宣宗纪大中三年六月康季荣奏收复原州石门驿藏水峡制胜六盘石峡等六关讫张君绪奏今月十三日收复萧关御史台奏改长乐为威州七月三州七关军人百姓皆河陇遗黎数千人见於阙下八月凤翔节度使李n奏收复秦州制曰仍待季荣叔明李n君绪各回戈到镇当议甄酬三州七关创置戍卒且要务静九月辛亥西川节度使杜奏收复维州按诗集中偶成转韵云平明赤帖使修表上贺嫖姚收贼州即此事也】时同寮有京兆韦观文河南房鲁【宰相世系表鲁字咏归】乐安孙朴京兆韦峤天水赵璜【宰相世系表璜字祥牙】长乐冯颛彭城刘允章【新书刘允章字中咸通中为礼部侍郎後为东都留守】是数辈者皆能文字每着一篇则取本去是岁葬牛太尉【新书牛僧孺字思黯宣宗立徒衡汝二州还为太子少师卒赠太尉】天下设祭者百数他日尹言吾太尉之薨有杜司胫志【新书杜牧字牧之历黄池睦三州刺史入为司朐蓖饫沙＜媸分叭撕盼小杜以别杜甫云】与子之奠文【今不传】二事为不朽十月尚书范阳公【卢弘正】以徐戎凶悍节度阙判官奏入幕故事军中移檄牒刺皆不关决记室判官专掌之其关记室者记室假故余亦参杂应用明年府薨选为博士在国子监太学始主事讲经【一作始复欲注书讲经】申诵古道教太学生【一作教天下学生】为文章七月尚书河东公【柳仲郢】守蜀东川奏为记室十月得见吴郡张黯见代改判上军时公始陈兵新教作场【一作新练兵作教场】阅数军实判官务捡举条理不暇笔砚明年记室请如京师复摄其事自桂林至是所为已五六百篇其间可取者四百而已三年已来丧失家道平居忽忽不乐始∫馐路鸱皆复蛑由ǖ匚清凉山行者【朱弁曲洧旧闻代州清凉山清凉寺始见于华严经盖文殊示现之地也在五台山之西五台县】於文墨意绪阔略为置大牛【集作太平】箧涂逭破裂不复条贯十月弘农杨本胜【宰相世系表筹字本胜监察御史】始来军中本胜贤而文尤乐收聚刺因恳索其素所有会前四六置京师不可取者乃强桂林至是所可取者以时以类亦为二十编名之曰【三字一作为】四六一此事非平生所尊尚应求备卒不足以为名直欲以塞本胜多爱我之意逐书其首是夕大中七年十一月十日夜火尽灯暗前无鬼鸟【岭表h异有鸟如鸺留名曰鬼车春夏之间稍遇晦则飞鸣而过岭好酒多爱入人家铄人魂气或云九首曾为犬啮下一首常滴血也】一如大中元年十【集作十二】月十二日夜时【原注是序前四六之夕】书罢永明不成寐【集作书罢永叹际明而不成寐】
李义山文集笺注卷九

[book_title]卷十
钦定四库全书
李义山文集笺注卷十
监察御史徐树谷笺
山东提学佥事徐炯注
书
上崔华州书【旧书太和七年七月崔戎为华州刺史　笺尝读是篇考之於史而深有疑焉案本传元和十三年令狐楚镇河阳商隐以所业文干之年才弱冠溯而上之则当生於贞元十五年已卯下逮太和七年癸丑崔戎刺华州三十五岁而书云愚生二十五年矣一不合也宰相表贾耽於贞元九年五月作相时商隐尚未生永贞元年十月耽薨商隐年亦止七岁而书云凡为进士者五年始为故贾相国所憎二不合也崔t传穆宗时t以故相为宣州刺史歙池等州都团练观察使後徵拜兵部尚书太和六年八月卒此书作於七年乃云今崔宣州三不合也自耽t而外又别无贾为相国崔为宣州者此书必非商隐作编文者误采入集耳】
中丞合下愚生二十五年矣五年读经书七年弄笔砚始闻长老言学道必求古为文必有师法常悒悒不快退自思曰夫所谓道岂古所谓周公孔子者独能邪盖愚与周孔俱身之耳以是有行道不系今古直挥笔为文不爱攘取经史讳忌时世百经万书异品殊流又岂能意分出其下哉凡为进士者五年始为故贾相国所憎明年病不试又明年复为今崔宣州所不取居五年间未曾衣袖文章谒人求知必待其恐不得识其面恐不得读其书然後乃出呜呼愚之道可谓强矣可谓穷矣济其魂魄安养其气志成其强拂其穷惟合下可望辄尽以旧所为发露左右恐其意犹未宣泄故复有是说某再拜
别令狐【T】拾遗书【旧书T字子直开成初为左拾遗二年丁父丧服阕授本官寻改左补阙】
子直足下行日已定昨幸得少展写足下去後怃然不怡今早垂致葛衣书辞委曲恻恻无已自昔非有故旧援拔卒然於稠人中相望见其表得所以类君子者一日相从百年见腑肝尔来足下仕益达仆困不动固不能有常合而有常离足下观人与物共此天地耳错行杂居蛰蛰哉不幸天能恣物之生而不能与物慨然量其欲牙齿者恨不得翅羽角者又恨不得牙齿此意人与物略同耳有所趋故不能无争有所争故不能不於同中而有各异耳足下观此世其同异如何哉儿冠出门父翁不知其狂直女U上车夫人不保其贞污此於亲亲不能无异势也亲者尚尔则不亲者恶望其无隙哉故近世交道几丧欲尽足下与仆於天独何禀当此世生而不同此世每一会面一分散至於慨然相执手谷幌圊俱然相泣者岂於此世有他事哉惜此世之人率不能如吾之所乐而又甚惧吾之徒孑立寡处而与此世者蹄尾纷然蛆吾之白摈置讥诽袭出不意使後日有希吾者且惩吾困而不能坚其守乃舍吾而之他耳足下知与此世者居常绐於其党何语哉必曰吾恶市道【史记廉颇传客曰夫天下以市道交君有势我则从君君无势则去】呜呼此辈真手搔鼻隳而喉哕人之灼?为癞者市道何肯如此辈邪今一大贾坐滞货中人人往须之甲得若干曰其赢若干丙曰吾索之乙得若干曰其赢若干戊曰吾索之既与之则欲其蕃不愿其亡失口舌拜父母出妻子伏腊相见有贽男女嫁娶有问不幸丧死有致馈葬有临送吊哭是何长者大人哉他日甲乙俱入之不欺则又愈得其所欲矣回环出入如此是终身欲其蕃不愿其亡失口舌拜父母益严出妻子益敬伏腊相见贽益原男女嫁娶问益丰不幸丧死馈赠临送吊哭情益悲是又何长者大人哉唯是於信誓有大欺漫然後骂而~之击而逐之讫身而勿与通也故一市人率少於大贾而不信者此岂可与此世交者等耶今日赤肝脑相怜明日\相唾辱皆自其时之与势耳时之不在势之移去虽百仁义我百忠信我我尚不顾矣岂不顾已而又唾之足下果谓市道何如哉今人娶妇入门母姑必祝之曰善相宜则【一作前】祝曰蕃息後日生女子贮之幽房密寝四邻不得识兄弟以时见欲其好不顾性命即一日可嫁去是宜择何如男子者属之邪今山东大姓家非能违摘天性而不如此至其羔鹜在门有不问贤不肖健病而但论财货恣求取为事当其为女子时谁不恨及为母妇则亦然彼父子男女天性岂有大於此者耶今尚如此况他舍外人燕生越养而相望相救抵苑不相贩卖哉而绎之真令人不爱此世而欲狂走远扬耳果不知足下与仆之守是耶非耶首阳之二百【当作人史记伯夷传武王巳平殷乱伯夷叔齐义不食周粟隐於首阳山饿而死】岂蕲盟津之八百【蕲当作靳左传宋公靳之注戏而相曰蕲史记周本纪是时诸侯不期而会盟津者八百】吾又何悔焉千百年下生人之权不在富贵而在直笔者得有此人足下与仆当有所用意其他复何云云但当誓不羞市道而又不为忘其素恨之母妇耳商隐再拜
与陶进士书【陶进士不知其名岂即纪事所谓华山尉耶】
去一月多故不常在故屡辱吾子之至皆不G昨又垂示东冈记等数篇不惟其辞彩奥大不宜为冗慢无势者所窥见且又厚纸谨字如贡大诸侯卿士及前达有文章积学者何其礼甚厚而所与之甚下耶始仆小时得刘氏六说读之【新书艺文志经解类有刘迅六说五卷刘迅传迅续诗书春秋礼乐五说书成不以示人李邯郸书目迅作六说以继六经标作书之谊而着其目惟易阙而不叙】尝得其语曰是非系於褒贬不系於赏罚礼乐系於有道不系於有司密记之盖常於春秋法度圣人纲纪久羡怀藏不敢薄贱缀比次手书口咏非惟求以为已而已亦所以为後来随行者之所师禀巳而被乡曲所荐入来京师久亦思前辈达者固已有是人矣有则吾将依之系P出门寂莫往返其间数年卒无所得私秘之而比有相亲者曰子之书宜贡於某氏某氏可以为子之依归矣即走往贡之出其书乃复有置之而不暇读者又有默而视之不暇朗读者又有始朗读而中有失字坏句不见本义者进不敢问退不能解默默已巳不复咨叹故自太和七年後虽尚应举除吉凶书及人凭倩作启铭表之外不复作文文尚不复作况复能学人行卷耶时独令狐补阙最相厚岁岁为写出旧文纳贡院既得引试会故人夏口主举人时素重令狐贤明一日见之於朝揖曰八郎之交谁最善T直进曰李商隐者三道而退亦不为荐托之辞故夏口与及第【新书本传开成二年高锴知贡举令狐T雅善锴\誉甚力故擢进士第旧书高锴传太和七年迁中书舍人九年十月以本官权知礼部贡举开成元年为礼部侍郎凡掌贡部三年每岁登第者四十人选擢虽多颇得实才抑豪华擢孤进至今称之寻转吏部侍郎其年九月出为鄂州刺史御史大夫鄂岳观察使书称夏口以此也】然此时实於文章懈退不复细意经营述作乃命合为夏口门人之一数耳尔後两应科目者【谓举博学宏辞及南j试判】又以应举时与一裴生者善复与其挽拽不得已而入耳前年乃为吏部上之中书归自惊笑又复懊恨周李二学士以大法加我夫所谓博学宏辞者岂容易哉天地之灾变尽解矣人事之兴废尽究矣皇王之道尽识矣圣贤之文尽知矣而又下及虫豸草木鬼神精魅一物已上莫不开会此其可以当博学宏辞者邪恐犹未也设他日或朝廷或持权衡大臣宰相问一事诰一物小若毛甲而时脱有尽不能知者则号博学宏辞者当有罪矣私自恐惧忧若囚械後幸有中书长者曰此人不堪抹去之乃大快乐曰此後不能知东西左右亦不畏矣去年入南j作判比於江淮选人正得不忧长名放耳【新书选举志高宗章二年司列少常伯裴行俭始设长名ヒ铨注法按此书所言则义山两应科目皆在尉弘农之前旧书云既为弘农尉会昌二年又以书判拔萃误也】寻复启与曹主求尉於虢【旧书本传释褐秘书省校书郎调补弘农尉】实以太夫人年高乐近地有山水者而又其家穷弟妹细累喜得贱薪菜处相养活耳始至官以活狱不合人意辄退去将遂脱衣置笏永夷农牧会今太守怜之催去复任【新书本传以活狱忤观察使孙简将罢去会姚合代简谕使还官】迳使不为升斗汲汲疲瘁低倍然至於文字章句愈帖息不敢惊张尝自庠傅檬比嗽淮宋锊皇蹲执宋锊恢书是吾生获忠肃之谥也而吾子反殷勤如此者岂不知耶岂有意耶不知则可有意则巳虚矣然所以拳拳而不能忘者正以往年爱华山之为山而有三得始得其卑者朝高者复得其揭然无附着而又得其近而能远思欲穷搜极讨洒豁襟抱始以往来番番不遂其愿间者得李生於华邮为我指引s谷列视生植仅得其半又得谢生於云台观暮留止宿旦相与去愈复记熟後又复得吾子於邑中至其所不至者於华之山无恨矣三人力耶今李生巳得第而又为老贵人从事云台生亦显然有闻於诸公间吾子之文粲然成就如是我不负华之山而华之山亦将不负吾子之三人矣以是思得聚会话既往探历之胜至於切磋善恶分擘进趋仆此世固不待学奴婢下人指誓神佛而後已耳吾子何所用意耶明日东去既不得面寓书惘惘九月三日弘农尉李某顿首
传
李贺小传
京兆杜牧【见上序】为长吉集序【新书文艺传李贺字长吉系出郑王後】状长吉之奇甚尽世传之长吉姊嫁王氏者语长吉之事尤备长吉细瘦通眉长指爪能苦吟疾书最先为昌黎韩愈所知【宰相世系表韩愈字退之吏部侍郎谥曰文】所与游者王参元【见代仆射表】杨敬之【新书杨敬之字茂孝元和初擢进士第转大理卿检校工部尚书兼祭酒卒】权璩【旧书权德舆传子璩中书舍人】崔植【新书崔植字公修佑甫弟庐江令婴甫子也佑甫病谓妻曰吾殁当以庐江次子主吾祀终服补弘文生长庆初拜中书侍郎同中书门下平章事】为密每旦日与诸公游未尝得题然後为诗如他人思量牵合以及程限为意恒从小奚奴骑距驴背一古破锦囊遇有所得即书投囊中及暮归太夫人使婢受囊出之见所书多辄曰是儿要当呕出心始已耳上灯与食长吉从婢取书研墨叠纸足成之投他囊中非大醉及吊丧日率如此过亦不复省王杨辈时复来探取写去长吉往往独骑往还京雒所至或时有着随弃之故沈子明家所余四卷而已长吉将死时忽昼见一绯衣人驾赤蚪持一版书若太古篆或霹雳石文者云当召长吉长吉了不能读_下榻叩头言阿称【原注长吉学语时呼太夫人云又一本作阿?齐人呼母为阿?】老且病贺不愿去绯衣人笑曰帝成白玉楼立召君为记天上差乐不苦也长吉独泣边人尽见之少之长吉气~尝所居е胁勃有烟气闻行车G管之声太夫人急止人哭待之如炊五斗黍许时长吉竟死王氏姊非能造作谓长吉者实所见如此呜呼天苍苍而高也上果有帝耶帝果有苑囿宫室观阁之玩耶苟信然则天之高邈帝之尊严亦宜有人物文彩愈此世者何独番番于长吉而使其不抟噫又岂世所谓才而奇者不独地上少即天上亦不多耶长吉生二十四年位不过奉礼太常中当世人亦多排摈毁斥之又岂才而奇者帝独重之而人反不重耶又岂人见会胜帝耶碑铭
刑部尚书致仕赠尚书右仆射太原白公墓碑铭【并序　旧书白居易传字乐天太原人北齐五兵尚书建之仍孙建生士通士通生志善志善生温温生生季庚季庚生居易初建赐田於韩城子孙家焉遂移籍同州至温徙於下今为下人】
公以致仕刑部尚书年七十五会昌六年八月薨东都赠右仆射十一月遂葬龙门【旧书白居易传会昌中请罢太子少傅以刑部尚书致仕与香山僧如满结香火社每肩舆往来白衣鸠杖自称香山居士大中元年卒时年七十六赠尚书右仆射遗命不归下可葬於香山如满师塔之侧家人从命而葬焉按乐天之卒年新书与此同旧书迟一岁恐误当以墓碑为实】子景受【旧书居易无子以其侄孙嗣】大中三年自颍阳尉典治集贤御书侍太夫人弘农郡君杨氏来京师【旧书居易妻杨颍士从父妹也】胖胖兢兢奉公之遗畏不克既乃件右功世以命其客取文刻碑文曰
公字乐天讳居易前进士避祖讳选书判拔萃注秘省校书【旧书贞元十四年始以进士就试礼部侍郎高郢擢N甲科吏部判入等授秘书省校书郎】元年对宪宗诏策语切不得为谏官补T尉明年试进士取故萧遂州任第一【旧书太和九年贬刑部侍郎萧任遂州刺史】事毕G集贤校理【G通作贴】一月中诏由右银台门入翰林院【李肇翰林志翰林院在银台门北麟德殿西厢重廊之後学士院在翰林之南别户东向引铃门外虽宣事不敢入】试文五篇明日【一作年非】以所试制加段佑兵部尚书领泾州遂为学士【旧书元和二年召入翰林为学士】右拾遗满将拟官请掾京兆以助供养授户曹【新书左拾遗岁满帝以资浅且家素贫听自择官居易请如姜公辅以学士兼京兆户曹参军以便养诏可】时上爱兵襄阳荆州入疏献物在约束外公密诋二师且曰非善良後虽与宰相不_【入声】祸其後礼官竟以多杀不辜谥于E为厉【新书荆南节度使严绶又于E拜山南东道节度使请升襄州为大都督府广募战士储粮械????然有专汉南意卒赠太保太常谥曰厉次子季友尚宪宗永昌公主拜驸马都尉求改E谥会徐泗节度使李逡辔更请赐谥曰思白居易传是时于E入朝悉以歌舞人纳禁中或言晋宁公主取以献皆E嬖爱居易以为不如归之无令E得归曲天子】李师古【当作道】袭父事逆务作项领以谩侪曹上钱六百万赎文贞故第以与魏氏公又言文贞第正堂用太宗殿材魏氏岁腊铺席祭其先人今虽穷後当有贤即朝廷覆一瓦魏氏有分彼安肯入贼所赎第耶上由是赐钱直灰跃悠渌铩拘率榘拙右状李师道上私钱六百万为魏徵孙赎故第居易言徵任宰相太宗用殿材成其正寝後嗣不能守陛下犹宜以贤者子孙赎而赐之师道人臣不宜掠美帝从之】在职三年每见多前笏留上辇是否意诏湔剔抉摩望及少年见天下无一事五年会忧掩坎庐墓七年以左赞善大夫着吉【着陟略切】武相遇盗殊~贼弃刃天街日比午长安中尽知公以次纸为疏言元衡死状不得报即贬江州【新书是时盗杀武元衡京师震扰居易首上疏请亟捕贼刷朝廷耻以必得为期宰相嫌其出位不悦贬江州司马】移忠州刺史穆宗用为司门员外四月知制诰加秩主客直守中书舍人叙绯受旨起田孝公代衡阳孝公行赠钱五百万拒不内【新书田布拜魏博节度使命持节宣谕布遗五百缣诏使受之辞曰方谕问旁午若悉有所赠则贼未殄布赀竭矣诏听辞饷】燕赵相杀不已公又上疏列言河朔畔?复不报又贬杭州【新书是时河朔复乱合诸道兵出讨迁延无功居易进忠不见听乃自外迁为杭州刺史】既至筑堤I江分杀水孔道用肥见田【见音现】发故邺侯泌五井s储甘清以变饮食循钱塘上下民迎涛祠神伴侣歌舞【新书居易始筑堤I钱塘湖锺泄其水溉田千顷复浚李泌六井民赖其汲玉海六井相国井西井金牛井方井白龟池小方井也白乐天治湖浚井刻石湖上本朝熙宁六年陈襄修六并元佑五年苏轼复治六井改作瓦筒按六井此作五井盖大小方井合为一也】徙右庶子出苏州授秘书监换服色迁刑部侍郎乞官分司得太子宾客除河南尹复为旧官进阶开国九年除同州不上改太子少傅申百日假又二岁得所薨官【新书会昌六年卒宣宗以诗吊之遗命薄葬母请谥敏中为相请谥有司曰文】白氏由楚入秦秦自不宜杜邮事【战国策白起为秦将赐死杜邮】封子仲太原以其有後祖某巩县令【旧书历酸枣巩二县令】考季庚襄州别驾赠太保一女妻谭氏始生公七月能展书指之无二字纵横不误既长与弟行简俱有名【新书行简字知退擢进士敏而工辞後学所慕向】故李刑部建【新书李逊弟建字杓直召拜刑部侍郎】庾左丞敬休【新书庾敬休字顺之邓州新野人再为尚书左丞】友最善家居以户小饮薄酒朔望晦辄不肉食携邓同韦楚白服游人间姓名过海流入鸡林日南有文字国【汉地理志日南郡故秦象郡武帝元鼎六年开元稹白氏长庆集序鸡林贾人求市颇切自云本国宰相每以一金换一篇其伪者宰相辄能辩别之自篇章已来未有如是流传之广者】为中书舍人三日如建中诏书上郑公覃自代後为相称质直【新书郑覃以父J补弘文校书郎李训诛帝召覃视诏禁中遂拜同中书门下平章事封荥阳郡公】文宗时文贞公果有孙起使下数岁至谏议大夫贤可任为今上御史中丞【新书魏徵传文宗诏访其後五世孙用之官至宰相】他日景受尝跪曰大人居翰林六同列五具为相独白氏亡有公笑曰汝少以待其曾祖弟今右仆射平章事敏中果相天子复宪宗所欲得开七关城守四州【见樊南序】以集巨伐仲冬南至备宰相仪物擎跪斋栗给事寡嫂永宁里中有兄弟家指向健慕以信公知人【新书敏中字用晦少孤承学诸兄长庆初第进士武宗时李德裕荐敏中知制诰为翰林学士承旨宣宗立以兵部侍郎进平章事】集七十五卷元相为序【旧书居易有文集七十五卷长庆末浙东观察使元稹为之序曰乐天自杭州刺史以右庶子召还予时刺会稽因得尽徵其文手自排缵成五十卷凡二千二百五十一首前辈多以前集中集为名予以为陛下明年当改元长庆讫於是矣因号白氏长庆集大凡人之文皆有所长乐天长可以为多矣夫讽谕之诗长於激闲适之诗长於遣感伤之诗长於切五字律诗百言而上长於赡五字七字百言而下长於情赋赞箴诫之类长於当碑记叙事制诰长於实启奏表状长於直书檄辞册剖判长於尽总而言之不亦多乎哉人以为稹序尽其能事居易尝写其文集送江州东西二林寺洛城香山圣善等寺如佛书杂传例流行之按新书元稹字微之河南人宫中呼元才子进同中书门下平章事】系曰
公之先世用谈说闻肃代代优【下代读曰世】布踪河南【南字非韵恐误】德未校【校疑是报】公有弟昆本枝不摇乃果敷舒匪骼匪【说文禽兽之骨曰骼礼记臂注肩脚也】噫【乌介反】其醇腴于乡洎邦取用不穷天子见之层陛玉堂徵徵其中上汰唐禹帝为辇留续绪襞缕岁终当迁户曹是取晔白其华【诗序白华孝子之洁白也】不?缁【上声见祭杨郎中文】用从弃遣至道天子畴谁与伍率中道止纳笔摄麾绰三郡理【谓江杭苏三州】既去刑部倏东其居大尹河南翦其?逋君有三辅【见为尚书状】臣有田亩臣衰君强谢不堪守【谓除同州不上】翊翊伸伸君子之文不僭不怒惟君子武君子既贞两有其矩孰永厥家曾祖之弟坤柄巽绳以就大计【易坤为柄巽为绳】匪哲则知亦有教诏益裒其收揠莠而导刻诗于碑以报百世公老于东遂葬其地
剑州重阳亭铭【并序】
陪臣未尝屡G天子宫阙矧得舞殿陛下邪然下国伏地读甲乙丙丁诏书【玉海汉诏有制诏亲诏密诏特诏优诏中诏请诏手笔下诏遗诏令有下令着令挈令及令甲令乙令丙】亦有以识天子理意尺度尧舜不差毫撮於~远人意尤在不然者安得用江陵令【新书江陵府江陵郡领江陵县】使上水六千里挽大小虎牙嘶婆Ｏ找灾纹瞻病舅经注荆门在南上合下开彻山南有门像虎牙在北石壁色红间有白文类牙刑并以物像受名此二山楚之西塞也又白帝城西有孤石冬出二十余丈夏没名硕淹寥嗽舜笕缦篥奶敛豢缮舜笕缏眦奶敛豢上氯艘源宋水候又黄牛山下有滩名曰黄牛滩南岸重岭叠起最外高崖间有色如人负刀牵牛人黑牛黄成就分明既人迹所~莫得究焉此岩既高加江湍纡回虽途迳信宿犹望见此物故行者|曰朝发黄牛暮宿黄牛阙新书剑州普安郡领普安县】令既为侯讲天子意三年大理田讼断休市价平狱户屈膝落民不识胥吏四方宾颇来系马靡牛【阙】树肤不生乃大铲险道绲石见土其平可容考工车四轨【周礼涂度以轨又经涂九轨环涂七轨野涂五轨】建为南北亭以经劳饯又亭东山号曰重阳以醉风日南北经贯若出平郡无有噫【原阙二字】三年民恐即去遮观【原阙二字】请留【当谓遮观原阙察使请留二字】东山实在亭下侯蒋氏名侑文曰仁之为道隆磊英杰天简其劳羡以事物为君之【原阙二字】蒋是【阙】撮取不穷如武有库【见为某先辈】蒋之有世以仁为归伯氏之宜仲氏之思厥弟承之绳而不?【韵会?急也】以令为侯天子之德汝侯为理剑有盈昃【易日中则昃月盈则食】君南臣北父坐子伏饮牛沤菅【魏志管宁邻有牛犯宁禾者宁牵着凉处饮食主乃大L白帖引传曰拘人之沤菅者曰何故使吾水滋浊】由讼以直市正狱清【汉曹参传慎毋扰狱巾】谒归告休【白帖杜钦言於王凤曰今有司以为予告得归赐告不得夫三最予告也或病满赐告诏恩也详为舍人启】朝雨滂沱【诗崇朝其雨滂沱见表】湿其头【汉制考後汉向栩好被着绦绡头绡当作伞棵窭忠钥翟赣邢杂购钭髂贤け蓖な撬至於东山乃三其功摧险为夷大石是扛亦既三年民走乞留伯氏南梁【新书汝州临汝郡梁县注本承休又有梁县在西南四十五里贞观二年省梁更承休曰梁】重弓二矛【见为绦郡公文】古有鲁卫【论语鲁卫之政兄弟也】惟我之曹惟仁之归有世在下其摅其超尾马Q马【应璩O骥赋c神足而不摅张协七命天骊之骏逸态超越神异经西南大宛宛邱有良马其大二丈Q至膝尾委地蹄如汗腕可握日行千里】惟蒋之融【成公绥诗翼翼万T明明显融】由唐嘏【音茫厚也左传民生敦郑氏诗笺受福曰嘏】惟是亭铭得其且【毛苌诗传且辞也】唐大中八年九月一日太学博士河南李商隐撰赋
t赋
亦气而孕亦卵而成晨凫【一作s非】露鹤【鹤古通作鹄张协七命晨I露鹄善曰说苑云魏文侯嗜晨凫也苏武与李陵书晨凫失t不足以喻疾艺文类聚广志曰晨凫肥而耐寒宜为周处风土记白鹤性警至八月露降流於草叶滴滴有声则鸣】不知其生【艺文类聚吴h曰娄县有石首鱼至秋化为冠凫凫头中犹有石也师旷禽经鹤以声交而孕张华注雄鸣上风雌承下风则孕鲍昭舞鹤赋散幽经以验物伟胎化之仙禽善曰浮邱公相鹤经云雄雌相视目睛不转则孕正字通内典云鹤影生今俗言鹤雌雄相随如道士步斗履其迹则孕淮南子牛马之气蒸不能生tt之气蒸不能生牛马故化生於外非生於内也抱朴子夫t生於我我非t之父母t非我之子孙也】汝职惟啮而不善啮【说文t啮人虫也太平御览梦书曰虮t为忧啮人身也】叱舳多【南史下彬传彬作蚤t赋序曰余居贫布衣十年不制一袍之A有生所托为人多病起居甚\萦寝败絮不能自释澡刷不勤茹迨时四体??加以臭秽故苇席蓬缨之间蚤t猥流探揣N撮日不替手】跖香而~【沈括笔谈古人藏书辟蠹用芸芸香草今谓之七里香者是也南人采置席下能去蚤t】
附陆龟蒙後t赋【并序　新书隐逸传陆龟蒙字鲁望元方七世孙也少高放通六经尤明春秋居松江甫里多所论撰时谓江湖散人或号天随子甫里先生】
余读玉溪生t赋有就贤避跖之叹【贤乃字之误就避跖即所谓叨圊沤~也】似未知t作後t赋以矫之
衣缁守白华守黑【嵇康养生论t处头而黑善曰抱朴子云今头t着身皆稍变而白身t处头皆渐化而黑则是玄素果无定质移易存乎所渐也老子知其白守其黑是谓常德】不为物迁是有恒德【齐语习而安焉不见异物而迁焉易恒其德贞按衣中之t本白衣或化为缁而t终自白中之t本黑或变为白而t终自黑故曰不为物迁是有恒德】小人趋时必变色弃瘠涵腴乃t之贼【笺义山t赋刺朝士也商君书以仁义礼乐为t官曰六t成俗兵必大败御览庾峻曰今山林之士利出一官商君谓之六t韩非谓之五蠹故义山托以兴刺回贤而贫贫故臭跖暴而富富故香t惟橹啮而不恤其贤惟跖之避而莫敢撄其暴是亦不善啮矣世之虐?独而畏高明侮鳏寡而畏强御者何以异於此义山殆深知t者鲁望偶有感於趋时之辈朝卫暮霍惟疏Q奎蹄之间望走以为广宫安室者故作後t赋以矫之盖t惟去身就头故白变为黑苟常在衣中则衣虽黑而t仍白矣惟去头就身故黑化为白苟常在中则虽白而t仍黑矣彼趋时变色弃瘠涵腴者岂非恒德之贼乎意各有存辞遂相反非真谓义山不知t也】
蝎赋【本作俗省作蝎诗彼君子女卷如虿笺虿螫虫也尾末b然疏左传已为虿尾言其尾有毒也释文虿嚷醴赐ㄋ孜脑瞥の参虿短尾为音虚伐反左传僖二十二年臧文仲曰I虿有毒疏说文虿毒虫也通俗文云虿长尾谓之毒伤人曰?张列反字或作蜇庄子老聃曰其人知於虿之尾按晋庾峻传唯有处士之名而无爵列于朝者商君谓之六蝎然则六t六蝎并出商君之书义山所以赋此二物也】
夜风索索缘隙凭壁【御览魏志曰彭城夫人夜之虿螫其手北史曰齐後主夜索一斗比晓时得三升】弗声弗鸣K此毒螫【陶弘景名医别h注有雌雄雄螫人痛止一处雌者痛牵诸处段成式酉阳杂俎鼠负虫巨者化为蜗能食之方书中螫者以蜗涎?之或以木岛现痛立止】厥虎不翅厥牛不齿【汉书董仲舒对策曰夫天亦有所分予予之齿者去其角傅其翼者两其足是所受大者不得取小也注师古曰谓牛无上齿则有角其余无角者则有上齿傅读曰附附着也言鸟不四足按厥虎不翅谓虎有四足则无翼也厥牛不齿谓牛有两角则无上齿也】尔兮何功既角而尾【笺赋刺处士也葛洪云前谓之螫後谓之虿盖前即其角後即其尾也凡物受大者不得取小故虎无翅牛无齿而既有角以螫人於前又有尾以毒人於後果何功而得此扬子法言或问酷吏曰虎哉虎哉角而翼者也诗集井泥篇云猛虎与双翅更以角副之其即此角而尾之谓与】杂着
纪事
象江太守
荥阳郑[自象江得怪石六其三耸而上又一如世间道士存思图【见为先辈】画人肺胃肝肾次第悬络者又一空中而隐外若瘿癃殃疝病不作物者又一色绀辍救ド】而理平漫弹之好声[为象江三年不病瘴平安寝食及还长安无家居妇儿寄止人舍下计辇六石道费俸六十万[嗜好有意极类前辈人
华山尉
陶生有恒人善养又善与人游又善为官会昌初生病骨热且死是年长安中进士为陶生诔者数十人生在时吾已得之矣及既死吾又得之
齐鲁二生
程骧
右一人字蟠之其父少良本郓盗人也更与其徒畜牝马草一私作弓矢刀仗学发冢抄道常就回远坑谷无庐徼处依大林木蚤夜侦候作奸李师古贪诸土货下令恤商郓与淮海竞【一作近】出入天下珍宝日日不~少良致资以万数每旬时归妻子辄置食饮劳其党後少良老前所置食有大脔连骨以牙齿稍脱落不能食其妻辄起请党中少年曰公子与此老父椎埋剽夺十数年竟不计天下有活人今其尚不能食况能在公子叔行耶公子此去必杀之草间毋为铁门外老捕盗所狙快少良默惮之出百余万谢其党曰老妪真解事敢以此为诸君别\许之与盟曰事後败出约不相引少良由是以其资发举贸转与邻伍重信义恤死丧断鱼肉葱薤礼拜画佛读佛书不复出里\竟若大君子能悔咎前恶者十五年死子骧率不知後一日有过其母骂之曰此种不良庸有好事耶骧泣问其语母尽以少良时【一作之】事告之骧号哭数日不食乃悉散其财u年骧甚苦贫就里中举负给薪水洒扫之事读书日数千言里先生贤之时与糗布帛使供养其母後渐通五经历代史诸子杂家往往同学人去其师从骧讲授又其为人厚滋茂动静有绳墨人不敢犯乌重胤为郓师【旧书乌重胤潞州牙将卒赠太尉重胤出自行间虽古之名将无以加焉】喜闻骧与之钱数十万令市书籍骧复以其余赉诸生其里闾故德少良者亦常来与骧孳息其货数年复致万金骧固不以为已有绳契管楗杂付比近用度费耗了不勘诘道益商开成初相国彭城公遣其客张谷聘之骧不起
刘义
右一人字义不知其所来在魏与焦蒙闾晏镤枭迫纹重义大躯有膂力常出入市井杀牛击犬豕罗网鸟雀亦或时因酒杀人变姓名遁去会赦得出後流入齐鲁始读书能为歌诗然恃其故时所为辄不能俯仰贵人穿屐破衣从寻常人乞丐酒食为活闻韩愈善接【一作友】天下士步行归之既至赋曛雪【一作云】车二诗一旦居卢仝孟郊之上樊宗师以文自任见义拜之【新书卢仝居东都愈为河南令爱其诗厚礼之仝自号玉川子孟郊字东野湖州武康人愈一见为忘年交郊为诗有理致最为愈所称樊泽河中人子宗师字绍述韩愈称其论议平正有经据常荐其材云】後以争语不能下诸公因持愈金数斤去曰此谀墓中人所得耳不若与刘君为抻不能止复归齐鲁义之行固不在圣贤中庸之列然其能面道人短长不畏卒祸及得其服义则又弥缝劝谏有若骨肉此其过人无限
宜都内人【新书地理志峡州夷陵郡领宜都县】
武后x既久颇放纵耽内习不敬宗庙四方日有叛逆防豫不暇时宜都内人以唾壶进思有以谏者后坐帷下倚檀机与语问四方事宜都内人曰大家知古女卑於男邪后曰知内人曰古有女娲【史记三皇纪注按三皇纪者不同谯周以燧人为皇宋均以祝融为皇而郑玄依春秋纬以女娲为皇承伏羲皇甫谧亦同】亦不正是天子佐伏羲理九州耳後世娘姥有越出房合断天下事者皆不得其正多是辅e主不然抱小儿独大家革天姓改去钗钏袭服冠冕符瑞日至大臣不敢动真天子也然今者内之弄臣狎人朝夕进御者久未屏去妾疑此未当天意后曰何内人曰女也男阳也阳尊而卑虽大家以事主天然宜体取刚亢明烈以消t阳阳消然後得志也今狎弄日至处大家夫宫尊位其势求阳也阳胜而亦微不可久也大家始今日能屏去男妾独立天下则阳之刚亢明烈可有矣如是过万万岁男子益削女子益专妾之愿在此后虽不能尽用然即日下令诛作明堂者【通监武后命更造明堂天堂仍以怀义充使怀义内不自安言多不顺后使人殴杀之】
析微
断非圣人事
尧去子舜亦去子周公去弟後世人以为能断此~不知圣人事者断之为义疑而後定者也圣人所行无疑又安用断圣人持天下以道民不得知圣人理天下以仁义民不得知害去其身未仁也害去其家未仁也害去其国亦未仁也害去其天下亦未仁也害去其後世然後仁也宜而行之谓之义子不肖去子弟不顺去弟家国天下後世皆蒙利去害矣不去则反宜然而为之尧舜周公未尝疑又安用断故曰断非圣人事
让非贤人事
世以为能让其国能让其天下者为贤此~不知贤人事者能让其国能让其天下是不苟取者耳汤故时非无臣也然其卒佐汤有升z之役鸣条之战竟何人哉非伊尹不可也【书序伊尹相汤伐桀升自z遂与桀战于鸣条之野作汤誓】武故时非无臣也然其卒佐武有牧野之誓白旗之悬果何人哉非太公望不可也【书序武王戎车三百两虎贲三千人与受战于牧野作牧誓史记斩纣首悬之太白之旗】苟伊尹之让汝鸠仲虺【书序伊尹去亳适夏既丑有夏复归于亳入自北门乃遇汝鸠汝方作汝鸠汝方汤归自夏至于大垧仲虺作诰】太公望之让太颠闳夭【书亦惟有若虢叔有若闳夭有若散宜生有若泰颠有若南宫括】则商周之命其集乎故伊尹之丑夏复归太公望之发扬蹈厉【礼记发扬蹈厉太公之志也】当此时虽百汝鸠百仲虺伊尹不让也百太颠百闳夭太公望亦不让也故曰让非贤人事
李义山文集笺注卷十

        </div>
      </div>
    </div>
  </div>
</div>
<!--update:2025-08-29 17:56:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>