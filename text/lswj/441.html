<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,宝刻丛编卷一,宝刻丛编卷二,寳刻丛编卷三,寳刻丛编卷四,寳刻丛编卷五,寳刻丛编卷六,宝刻丛编卷七,寳刻丛编卷八,宝刻丛编卷九,寳刻丛编卷十,寳刻丛编卷十一,寳刻丛编卷十二,宝刻丛编卷十三,宝刻丛编巻十四,宝刻丛编卷十五,宝刻丛编卷十六,宝刻丛编卷十七,寳刻丛编卷十八,寳刻丛编卷十九,寳刻丛编卷二十,宝刻丛编全文在线阅读,宝刻丛编全文在线下载,大玄古籍书库">
<meta name="description" content="《宝刻丛编》20卷，南宋陈思撰。陈思乃临安市贾，其书编成于宋理宗绍定二年(1229)，有魏了翁、陈振孙、孔山居士3篇序，其中陈振孙序说：“始欧阳公为《集古录》，有卷帙次第而无时世先后;赵德甫《金石录》乃自三代秦汉而下叙次亡，而不著所在郡邑;及郑渔仲作系时、系地二录，亦疏略弗备;其他如诸道石刻录、访碑录之类，于所在详矣，而考订或缺焉。都人陈思，一旦取诸家所录，辑为一编，以今九城京府州县为本，而系其名物于左，昔人辨证审定之语具著之。”此书按地登载碑刻，以《元丰九域志》京府州县为纲，凡石刻可考郡县者，均分别辑入">
<title>宝刻丛编_陈思_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">宝刻丛编</span> <br/>
          作者： <span class="inputVal" id="bkauthor">陈思</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,金石学,目录,完结</span> <br/>
          字数： <span class="inputVal" id="bknum">[book_length]172311</span> <br/>
          说明： <span class="inputVal" id="bkdec">《宝刻丛编》20卷，南宋陈思撰。陈思乃临安市贾，其书编成于宋理宗绍定二年(1229)，有魏了翁、陈振孙、孔山居士3篇序，其中陈振孙序说：“始欧阳公为《集古录》，有卷帙次第而无时世先后;赵德甫《金石录》乃自三代秦汉而下叙次亡，而不著所在郡邑;及郑渔仲作系时、系地二录，亦疏略弗备;其他如诸道石刻录、访碑录之类，于所在详矣，而考订或缺焉。都人陈思，一旦取诸家所录，辑为一编，以今九城京府州县为本，而系其名物于左，昔人辨证审定之语具著之。”此书按地登载碑刻，以《元丰九域志》京府州县为纲，凡石刻可考郡县者，均分别辑入各路之下，最后一卷收录不详其地者。每碑之下均引录前人考证，并注明其出处。其中所引《寰宇访碑录》、《诸道石刻录》、《集古后录》、《复斋碑录》、《京兆金石录》、《元丰碑目》等书，今皆散佚不传，借此可见其涯略。就是所引存世著作，也有较高的文献价值，清初朱彝尊就曾辑录此书所引《隶续》佚文，以补今本《隶续》之阙。《宝刻丛编》今天的传本均有所残佚，《四库全书》本残阙较多，较完备的版本是《十万卷楼丛书》本，已经收入《丛书集成初编》。这个版本缺卷情况如下：第11(秦风路、河东路)、12(淮南东路、西路)、16(荆湖南路、北路)、17(成都府路)共4卷全缺，第15卷江南东路缺饶州以下，江南西路全缺，第18卷梓州路和利州路只存渠、巴、文3州，其余均缺。</span> <br/>
          封面： <span class="inputVal" id="bkimg">Z_18630.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]宝刻丛编
[book_author]陈思
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,金石学,目录,完结
[book_length]172311
[book_dec]《宝刻丛编》20卷，南宋陈思撰。陈思乃临安市贾，其书编成于宋理宗绍定二年(1229)，有魏了翁、陈振孙、孔山居士3篇序，其中陈振孙序说：“始欧阳公为《集古录》，有卷帙次第而无时世先后;赵德甫《金石录》乃自三代秦汉而下叙次亡，而不著所在郡邑;及郑渔仲作系时、系地二录，亦疏略弗备;其他如诸道石刻录、访碑录之类，于所在详矣，而考订或缺焉。都人陈思，一旦取诸家所录，辑为一编，以今九城京府州县为本，而系其名物于左，昔人辨证审定之语具著之。”此书按地登载碑刻，以《元丰九域志》京府州县为纲，凡石刻可考郡县者，均分别辑入各路之下，最后一卷收录不详其地者。每碑之下均引录前人考证，并注明其出处。其中所引《寰宇访碑录》、《诸道石刻录》、《集古后录》、《复斋碑录》、《京兆金石录》、《元丰碑目》等书，今皆散佚不传，借此可见其涯略。就是所引存世著作，也有较高的文献价值，清初朱彝尊就曾辑录此书所引《隶续》佚文，以补今本《隶续》之阙。《宝刻丛编》今天的传本均有所残佚，《四库全书》本残阙较多，较完备的版本是《十万卷楼丛书》本，已经收入《丛书集成初编》。这个版本缺卷情况如下：第11(秦风路、河东路)、12(淮南东路、西路)、16(荆湖南路、北路)、17(成都府路)共4卷全缺，第15卷江南东路缺饶州以下，江南西路全缺，第18卷梓州路和利州路只存渠、巴、文3州，其余均缺。
[book_img]Z_18630.jpg


[book_title]提要
【臣】等谨案宝刻丛编二十卷宋陈思撰思临安人所着小字録前有结衔称成忠郎缉熈殿国史实録院秘书省搜访又有海棠谱自序题开庆元年则理宗时人也是书搜録古碑以元丰九域志京府州县为纲其石刻地里之可考者按各路编纂未详所在者附于卷末兼采诸家辨证审定之语具着于下今以元丰九域志及宋史地理志互相防核其中改并地名往往未能画一即卷内所载与目録所题亦不尽相合如目称镇江而卷内称润州目称建康而卷内称升州之类不一而足葢诸家着録多据古碑之旧额思所编次又皆仍诸家之旧文故有是讹异至于所引诸説不称某书某集但称其字如蔡君谟王厚之之类又有但称其别号如碧岫野人养浩书室之类茫不知为何入者尤宋元坊肆之陋习然当南北隔絶之日不得如欧赵诸家多见拓夲而能防绎前闻博考方志于征文攷献之中寓补葺图经之意其用力良勤且宋时因志地而兼志碑刻者莫详于王象之舆地碑目而河淮以北概属阙如惟是书于诸道郡邑纲分目析沿革厘然较象之特为赅备朱彞尊尝欲取所引隶续诸条以补原书二十一卷之阙今考所引如曽南丰集古録施氏大观帖总释序集古后録诸道石刻録复斋碑録京兆金石録访碑録元丰碑目资古绍志録诸种今皆散佚不传犹借是以见崖畧又汝帖十二卷慈恩鴈塔唐人题名十卷以及越州石氏帖目则他书所不载而亦借是书以觇其大凡亦可云有资考证者矣钞夲流传第四卷京东北路第九卷京兆府下十一卷亷鳯路河东路十二卷淮南东路西路十六卷荆湖南路北路十七卷成都路并已阙佚十五卷江南东路饶州以下至江南西路亦佚其半十八卷梓州利州路惟有渠巴文三州而错入京东西路淮南诸碑其余亦多错简如魏三体石经遗字条下文义未竟忽接石藏髙绅家绅死其子弟以石质钱云云乃是王羲之书乐毅论跋语传写者窜置于是朱彞尊经义考于刋石门内魏石经条下引欧阳棐赵明诚藏高绅家云云葢未详究原书故沿其误今一一厘正其阙卷则无考补姑仍其旧焉乾隆四十六年十一月恭校上
总纂官【臣】纪昀【臣】陆锡熊【臣】孙士毅
总　校　官【臣】陆　费　墀

[book_title]宝刻丛编卷一
宋　陈思　撰
京畿
东京
【开封府春秋时为卫陈郑三国之境战国时属魏秦属三州郡汉属陈留河南颍川淮阳郡东汉改淮阳为国陈晋属陈留荥阳颍川元魏属陈留许昌东魏分置开封郡兼立梁州北齐罢开封郡周改梁州为汴州隋开皇初罢陈留大业初罢汴州分入荥阳等郡唐武徳四年复立汴州梁以周建国陞为东京开封府后唐复为汴州宣武军晋复陞为东京开封府汉周及皇朝因之今县十四　开封　祥符　尉氏　陈留　雍丘　封丘中牟　阳武　酸枣　长垣东明　扶沟　鄢陵　咸平】
石鼓文【互见鳯翔】
旧在岐阳孔子庙世传周宣王刻石史籕书大观中自鳯翔迁入辟雍后入保和殿【诸道石刻录】
石鼓文初不见称于前世至唐人始盛称之而韦应物以为文王之鼓至宣王刻诗尔韩退之直以为宣王之鼓在今鳯翔孔子庙中鼔有十先时散弃于野郑余庆置于庙而亡其一皇祐四年向传师求于民间得之十鼓乃足其文可见者四百六十五摩灭不可识者过半余所集录文之古者莫先于此然其可疑者三四今世所有汉桓灵时碑往往尚在其距今未及千嵗大书深刻而摩灭者十犹八九此鼔按太史公年表自宣王共和元年至今嘉祐八年实千有九百一十四年鼓文细而刻浅理岂得存其可疑者一也其字古而有法其言与雅颂同文而诗书所传之外三代文章真迹在者惟此而已然自汉以来博古好奇之士皆畧而不道此其可疑者二也隋氏蔵书最多其志所录秦始皇刻石婆罗门外国书皆有而独无石鼓遗近录逺不宜如此此其可疑者三也前世传记所载古逺奇怪之事类多虚诞而难信况传记不载不知韦韩二君何据而知为文宣之鼓也隋唐古今书籍粗备岂当时犹有所见而今不见之耶然退之好古不妄者余姑取以为信尔至于字画亦非史籕不能作也【集古录】
欧阳文忠公以为今世所有汉桓灵时碑往往而在距今未及千载大书深刻而摩灭者十犹八九此鼓自宣王时至今实千有九百余年鼓文细而刻浅理岂得存以此为可疑余观秦以前碑刻如此鼔及诅楚文泰山秦篆皆麄石如今世以为碓臼者石性既坚顽难坏又不堪他用故能存至今汉以后碑碣石虽精好然亦易剥缺又往往为人取作柱础之类葢古人用意深逺事事有理类如此况此文字画奇古决非周以后所能到文忠公亦以谓非史籕不能作此论是也【金石录】
欧公集古所录其文可见者四百六十有三磨灭不可识者过半今资古所录其文可见者四百七十有四磨灭不可识者十二三葢余先世所蔵本犹在集古之前也
国朝崇宁中蔡京作辟雍取十鼓置讲堂后余尝见之辟雍废徙置禁中而岐下有摹本殊失古意并录之以见三代书踪非后世摹冩所能及也【资古绍志录】石鼓十篇大抵为渔狩而作甲言渔乙丙丁戊己庚辛壬癸言狩乙癸言除道皆言为田狩而除道戊言策命诸臣己言享社而皆有事于田狩也辛言渔狩而归也十篇而次以十日者后人之次也石鼔不见称于前代至唐始出于岐阳先时散弃于野郑余庆取置于鳯翔之夫子庙堂而亡其一皇祐四年向传师求于民间而得之十鼔于是乎足信知神异之物终自合耳大观中致之辟廱后复取入保和殿经靖康之变未知其迁徙否世言石鼔者周宣王之所作葢本韩退之之歌也韦应物以为文王之鼔至宣王刻诗不知二公之言何所据见然前代皆患其文难读樵今所得除漫灭之外字字可晓但其文不备故有得而成辞者有不得而成辞者焉然篆书之始大槩有三皇颉之后始用古文史籕之后始用大篆秦人之后始用小篆樵自续汗简攷古尚书纂分音之韵作象类之书其于古今文字粗识变更观此十篇皆是秦篆秦篆者小篆也简近而易晓其间有可疑者若以也为殹以丞为丞之类是也及攷之铭器殹见于秦斤防见于秦权正如作越语者岂不知其人生于越作秦篆者岂不知其人生于秦乎秦篆本于籕籕本于古文石鼓之书间用古文者以篆书之所本也秦人虽创小篆实因古文籕书加减之取成类耳其不得而加减者用旧文也或曰石鼔固秦文也知为何代文乎曰秦自恵文称王始皇称帝今其文有曰嗣王有曰天子天子可谓帝亦可谓王故知此则恵文之后始皇之前所作也或曰文则尔也石鼓何义乎曰古人制器犹作字也必有所取象若尊若彛若爵之类是也皆是作鸟兽形而自其口注其受大者则取诸畜兽其受小者则取诸禽鸟先儒不达理于尊彛则妄造不适用之器而画以鸟兽形爵虽象爵而又不适用宣和间所得地中之器为多故仿古而铸祭器因以赐大臣其制作不类于常祀之器应知先儒之説多虚文也近陆氏所作礼象庶防于古乎其于礼图固有间矣欵识之用则亦如是而取诸器物商人之识多以盘周人之识多以鼎盘鼎虽适用之器然为铭识之盘鼎不必适于用也但象其器之形耳石鼓之作殆此类也呜呼鼎鬲逺矣世变风移石鼓者其立碑之渐与然观今中原人所得地中之物多是盘鼎钟鬲南粤人所得地中之物多是铜鼓其间有有文字者有无文字者然皆作鼔形此由其风俗之所用也南粤多铜锡故其鼔以铜岐周多美石故其鼔以石此又由其土之所出也或言楚蜀之地中间亦有得铜鼔者南粤与楚蜀北连岐雍岂其所习尚者多同与【郑樵石鼔音序】
石鼓文周宣王之猎碣也唐自贞观以来苏勗李嗣真张怀瓘窦臮窦防徐浩咸以为史籕笔迹虞世南欧阳询禇遂良皆有墨妙之称杜甫八分小篆歌叙歴代书亦厠之仓颉李斯之间其后韦应物韩愈称述尤为称至本朝欧阳脩作集古录始设三疑以韦韩之説为无所考据后人因其疑而增广之南渡之后有郑樵者作释音且为之序乃摘防殹二字以为见于秦斤秦权而指以为秦鼓伪刘词臣马定国以宇文泰尝搜岐阳而指以为后周物呜呼二子固不足为石鼔重轻然近人稍有惑其説者故予不得不辨集古之一疑曰汉桓灵碑大书深刻磨灭十八九自宣王至今为尤逺鼓文细而刻浅理岂得存予谓碑刻之存亡系石质之美恶纂拓之多寡水火风雨之及与不及不可以年祀久近论也且如诅楚文刻于秦恵文王时去宣王为未逺而文细刻浅过于石鼓逺甚由始出于近嵗戕害所不及至无一字磨灭者顔真卿干禄字刻于大歴九年显暴于世工人以为衣食业摹拓为多至开成四年才六十六载而遽已讹阙由是言之年祀久近不足推其存亡无可疑者二疑以为自汉以来博古之士畧而不道三疑以谓隋世蔵书最多独无此刻予谓金石遗文溷于瓦砾歴代湮没而后世始显者为多三代彛器或得于近嵗其制度精妙有马融郑所不知者又诅楚文笔迹髙妙世人无复异论而歴秦汉以来数千百年湮沉泉壤近嵗始出于人间不可谓不称于前人不录于隋氏而指为近世伪物也予意此鼔之刻虽载于传记而经歴乱离散落草莽至唐之初文物稍盛好事者始加采录乃复显于世及观苏朂叙记尤喜余言之为得也则夫隋世之不录又无足疑者况唐之文籍视今为甚备而学者不敢为臆説自贞观以来诸公之説若出一人固不特起于韦韩也而韦应物又以为文王时鼓宣王刻诗言之如是之详当时无一人非之传记必有可考者矣小篆之作本于大篆丞殹二字见于秦器固无害况防字従山取山髙奉丞之义着在説文字体宜然非始于秦也唐初去宇文周为甚近事语尚在于长老耳使文帝镌功勒成以告万世岂细事哉宜时人共知之况苏朂之祖邳公绰用事于周文物号令悉出其手岂得其贤子孙乃不知其祖之所作者乎呜呼三代石刻存于世者坛山吉日癸巳刻与此耳而吉日癸巳无所考据独此鼓昔人称説如是之详观其字画竒古足以追想三代遗风而学者因可以知篆之所自出好异者又附防异説而诋訾之亦已甚矣其鼓有十因其石之自然粗有鼓形字刻于其旁石质坚顽类今人为确硙者其初散在陈仓野中韩吏部为博士时请于祭酒欲以数槖駞舆致太学不从郑余庆始迁之凤翔孔子庙经五代之乱又复散失本朝司马池知凤翔复辇至府学之门庑下而亡其一皇祐四年向传师搜访而足之大观中归于京师诏以金填其文以示贵重且絶模拓之患初致之辟廱后移入保和殿靖康之末保和珍异北去或传济河遇大风重不可致者皆弃之中流今其存亡特未可知则拓本留于世者宜与法书并蔵讵可轻议也防绍兴己夘嵗予得此本于上庠喜而不寐手自装治成帙因取薛尚功郑樵二音参校同异并考覈字书而是正之书于帙之后其不知者姑两存之以俟博洽君子而质焉【复斋碑录】
自周至战国遗文见于金石者不过三数祐陵悉萃之保和寳防甚至用金填鼔文以絶模拓一旦干戈扰攘四海横流冺焉无复遗踪良可哀叹【施宿石鼔音防】
秦祀巫咸文【互见鳯翔】
旧在凤翔府廨今归御府秦以前遗迹见于今者絶少此文出于近世而刻画完好文词字札奇古可喜【金石录】
秦篆俗谓之诅楚文葢楚兵来代而祷神之词也首称穆公与楚成王有盟好而楚王熊相倍十八世之约以世家推之楚自成王十八世而至顷襄王秦自穆公十八世而至惠文王惠文王末年与楚数相攻伐疑当时之所作也【集古录目】
秦记巫咸文俗谓之诅楚文总二百二十六字灭及漫不可辨者三十四字以大沈乆湫文相参其灭完字适相补而以古文考之可尽读云【叶石林】
秦玉玺文
元符中咸阳所获传国玺也初至京师执政以示故将作监李诫诫手自摹印之凢二本以其一见遗焉【金石录】
东方先生画賛
晋夏侯湛撰永和十二年书与王敬仁世以为王右军书碑石旧在丁文简家今在将作监官库【诸道石刻录】
智永真草千文
陈浮屠智永书字为真草相间末有唐虞世南小楷七十八字石在夏守赟太尉家【诸道石刻录】
世传为浮屠智永书考其字画时有笔法不类者杂于其间疑其石有亡缺后人妄补足之虽识者览之可以自择然终汩其真遂去其伪者二百六十五字不以文不足为嫌也蔡君谟今世知书者犹云未能尽去也梁书言武帝得王羲之所书千字命周兴嗣以韵次之今官法帖有汉章帝所书百余字其言有海咸河淡之类葢前世学书者多为此语不独始于羲之也
智永千文后七十八字虞世南所书言不成文乃信笔偶然耳其字画精妙平生所书碑刻多矣皆莫及也岂矜持与不用意更有优劣耶【集古录】
世传智永书非也葢智永陈时人而此书虎字民字基字皆阙之以避唐讳乃明皇以后人所书不然笔法本出智永后来临摹入石尔其间二十八行字画不类葢旧本不完国初时人为补足【金石録】
五言帝京篇
唐太宗皇帝御制禇遂良行书贞观十九年八月【金石录】
唐窣堵波幢铭
唐刘仲丘撰薛希昌八分书天寳四载七月立【金石録】
唐怀素草书自叙
僧怀素撰并书大歴十二年十月石在将作监【诸道石刻録】
题禹庙寳林二诗
唐防稽内史徐浩撰并书无年月石在宋宣献家【诸道石刻録】
唐东平王写真院记
唐李嵠撰大顺元年立在相国寺【访碑録】
唐经蔵院西天应法禅师碑
【诸道石刻録】
淳化阁帖十卷
太宗皇帝时尝遣使者天下购募前贤真迹集以为法帖十卷镂板而蔵之每有大臣进登二府者则赐以一本其后不赐或传板在御书院往时禁中火灾板被焚遂不复赐或云板今在但不赐尔故人间尤以官法帖为难得【集古録】
唐太宗购王逸少书使魏征禇遂良定真伪我太宗购古今书而使王着辨精觕定为法帖此十卷是也其间一手伪帖大半甚者以千字文为汉章帝张旭为王子敬以俗人学智永为逸少如其间以子敬及真智永为逸少者犹不失为名帖余尝于检校太师李玮第观侍中王贻永所收晋帖一卷内武帝王戎谢安陆云軰法若篆籕体若飞动着皆委而弗録独取郄愔两行入十卷中使人慨叹又刘孝孙处见柳公权所收防子敬送梨帖然于太宗卷中辨出乃以逸少一帖连在后而云又一帖不知为逸少也公权唐名家尚如此顾何议着今长安李氏所收逸少帖贞观所收第一帖著名已非逸少真迹余可知矣独未知徐璹【徐浩子能刻书】所访者何如耳余抱疾端忧养目文艺思而得之粗分真伪因防逐卷末以贻好事同志百年之后必有击节赏我者余无富贵愿独好古人笔札每涤一砚展一轴不知疾雷之在傍而味可忌尝思陶景愿为主书史大是髙致一念不除行年四十恐死为蠧书鱼入金题玉间游而不害元祐三年维阳倦防阁书【米元章防秘阁法帖】
淳化中内府既博访古遗迹时翰林侍书王着受诏绪正诸帖着虽号工草然初不深书学又昧古今故秘阁法帖十卷中瑶珉杂糅论次乖伪世多耳观遂以莫辨故礼部郎米芾元章笔翰妙荐绅间在淮南幕府日尝防卷尾作数百语颇有条流但概举其目踈畧甚多故诸部中或伪迹着甚而不觉者若李怀琳所作卫夫人书逸少阔别稍以帖之类有虽审其伪而讥评未当者若知伯英大令诸草帖为唐人书而不知乃书晋人帖语之类有讥评虽当主名昭然而不能辨者若以田畴字为非李斯书而不知乃李阳氷明州碑中字之类有误着其主名者若以晋人章草诸葛亮传中语遂以为亮书之类是也其余舛错尚多书家责能书者备故仆于元章慨然古语有之善书不鉴善鉴不书仆自防观古帖至多虽毫墨积习未至而心悟神时有所得故作法帖刋误凡论真伪皆有据依使钟王复生不易此评矣元章今已物故恨不示之后有髙识赏予知言大观戊子嵗六月七日西都府院东斋序【黄伯思法帖刋误序】
秘阁续帖十卷
元祐五年四月十三日秘书省请以秘阁所蔵墨迹未经太宗朝摹刻者刋于石有防从之至建中靖国元年四月二十三日内出缗钱十五万趣其工以八月旦日毕厘为十卷上之【本帖防尾】
崇宁丙戌嵗夏调官上都寓城南昭化坊李表伯舍旅食无事因假信安刘正夫赐本自摹凡十卷用桐纸六十枚凡再浃月乃竟晴窻洁几寂无尘虑从容坟郭纎防弗差苐此书当时绪次间有乖舛及第十卷文陋书恶姑因其旧弗删除去惟此卷逸少诸子书中乃有白一帖【白一帖乃王方庆八代祖见湖州墨妙亭王氏宝章集】书既恶甚语尤浅俗谬厠诸王间殊伪不伦故十卷中止去此一帖耳然第四卷中得四月三日问一帖尚可删也【东观余论】
大观法帖十卷
大观初徽宗视淳化帖板已皴裂而王着一时标题多误临摹或失真诏出墨迹更定彚次订其笔意仍俾蔡京书签及卷首刻石太清楼下【施氏大观帖总释序】
孙过庭书谱
羲之十七帖
大观二年九月奉圣防摹勒刋石太清楼下【新增】
开封县
汉边韶碑
蔡邕书在开封县东北五里墓前【访碑録】
汉边让碑
在开封县东北五里墓前【访碑録】
汉董袭碑
在开封县东北八里墓侧【访碑録】
尉氏县
汉西平令杨期碑
在县西南四十里三亭乡杨万村墓南二十步以唐武徳四年自南迁北此【缺】
然【寰宇记】
唐右庶子于府君碑
侄孺卿撰沙门重润分书开元十年七月【复齐碑録】
唐莱州刺史于府君碑
撰人姓名缺沙门重润分书开元十年七月【复齐碑録】
唐灵岩寺碑
唐李邕撰并书天宝元年立【诸道石刻録】
唐灵州都督李公碑
撰人姓名残缺杜混元分书李公讳琳碑以天宝三载析木月立【金石录】
唐刺史封公徳政碑
文字缺落惟余首尾【访碑録】
唐征西大将军杨仅碑
在三亭乡路中【访碑録】
晋阮籍碑
在县东四十五里阮台乡石马村墓南二十步文字缺落惟首尾存【访碑録】
唐尉氏令李良清徳颂
在县衙公门外天寳五载立【访碑録】
唐立晋阮籍啸防碑
唐独孤及撰在县衙东南二十步籍每追游名贤擕酌长啸登此也【寰宇记】
陈留县
汉丞相陈平碑
在县北二十里文字磨灭其额云汉丞相陈平之碑【访碑録】
汉大司农陈羣碑
在县北二十八里有碑篆文大司农陈羣墓【水经】
魏河伯申碑
在县东北十五里【访碑録】
雍丘县
汉太尉髙峻碑
在县南五十里大善乡墓下【访碑録】
汉执金吾髙褎碑
在县南五十里大善乡墓下【访碑録】
魏征虏将军南州刺史王思贤碑
在县北五十里义阳乡墓下图经云思贤名亮【访碑録】
封丘县
汉陈留太守程封碑
在县东二里墓下【访碑録】
魏隠士程仲碑
程隠君坟在县西南四里碑在墓下【访碑録】
程仲字孔礼陈留封丘人有志行明帝青龙三年征不起景初二年正始五年征又不就晋武帝泰始二年卒封元乡亭侯【寰宇记】
魏节妇白氏碑
晋咸宁二年建立白氏程仲妻也二碑同处【访碑録】
隋寳善寺碑
大业中安乡司功程式等同修佛像立此碑【访碑録】
徐州刺史宁逺将军程超碑
在县西北十六里墓下【访碑録】
中牟县
魏太傅钟繇碑
在尉氏西北三十五里钟城南三里其地今割属中牟碑断折文字磨灭【访碑録】
晋潘岳碑
在县西北七里平秩乡墓侧【访碑録】
东魏正觉寺重修佛殿记
东魏武定四年建【访碑録】
北齐正觉寺重修佛殿记
北齐天统三年建【访碑録】
唐立頴考叔庙碑
唐王利用撰序刘彚铭李琚八分书开元二十九年嵗次辛巳嵗【复斋碑録】
唐浦孝子碑
唐崔称撰屈突寘八分书孝子名季通与其父良瑗相继有至行亲丧皆庐墓大历中宣慰使李季卿以闻有诏褒美坟垅祥符中
章圣皇帝西祀汾隂过之诏有司封其墓且禁采樵云碑以大歴三年十月立【金石録】
唐冲虚真人庙记
唐刘三复撰李徳裕八分书太和元年十二月【金石録】
列子观题名
唐李徳裕王起题名【访碑録】
中牟县壁记
【诸道石刻录】
阳武县
东魏征虏阎孝侯碑
天平三年立【访碑録】
唐阳武县令陶公复故县记
唐唐衢撰郑乃中八分书据记县圮毁二十五年宦吏寓于佛寺贞元己夘嵗县令陶锽修而复之后令李伦以贞元十九年立此碑【集古録目】
长垣县
唐左骁卫大将军翟仵碑
在县东南二十五里墓侧永徽二年塟【访碑録】
唐戎州刺史董宝亮碑
唐李俨撰张遂隆分书咸亨四年十月【金石录】
唐长垣令郑諲清徳颂
在本县衙门内【访碑録】
酸枣县
魏酸枣令毌丘悦碑
在酸枣废县内按其文名悦字抱僖魏正光三年任酸枣令民为立碑【访碑録】
唐建福寺三门颂成碑
唐中书舍人卢蔵用按前华州郑县尉吴光壁集王羲之行书建福寺在滑州酸枣县开元中寺僧增葺之并建三门初成故曰颂成碑以开元五年正月立【集古录目】
东明县
魏徐州刺史韩陵碑
在县南二十里【访碑录】
扶沟县
汉国三老袁良碑
碑为书不著书撰人名氏良字阜卿陈国扶乐人也歴议郎符节令尝为三老其额曰国三老袁君碑碑以永建中立【集古録目】
汉故国三老袁君碑篆额在开封之扶沟袁君名良歴郎中谒者将作大匠丞相令广陵太守议郎符节令国三老梁相以顺帝永建六年二月戊辰卒其孙卫尉滂立此石滂以光和年中为相其作九卿当在灵帝之初水经云扶沟城北有袁梁碑云陈国扶乐人事与碑合惟水经误以良为梁尔【释】
唐扶沟令马公徳政颂
唐崔灏撰分书姓名残缺开元二十九年立马公名光淑【金石录】
鄢陵县
汉故民吴公碑
其额题汉故民吴公之碑碑云熹平元年十二月上旬吴公仲山少立名迹其他刻画完好如新文词颇拙陋书迹恠而不工然汉时石刻存者渐少而此碑特完【金石录】
宣和中知鄢陵县穆延年得之于民间碑无其名仲山其字也汉之仕者没有遗爱其州之民为之采石镵铭则自称曰故民吴公匿迹韬光不答聘召作碑者体其谦晦之操故以民称之所谓故民者物故之
民也其字画【缺】　　　　笔【释】
唐立汉文范先生陈君碑
在鄢陵庙内裴延休文【访碑録】
宝刻丛编卷一
钦定四库全书

[book_title]宝刻丛编卷二
宋　陈思　撰
京东东路
青州
【周为齐国秦置齐郡汉属北海千乗后属齐国北海乐安兼置青州晋属齐国济南乐安北海隋并废之大业初复置北海郡唐武徳四年曰青州天宝元年曰北海郡陞平卢军节度皇朝淳化五年改镇海军政和元年曰齐郡今县六　益都　夀光　临朐　博兴千乗　临淄】
后魏郑道昭哀子诗
延昌四年立【金石録】
后魏宣武皇帝御讲诗
延昌四年【金石録】
后魏尧庙碑
正光元年八月【金石録】
东魏张烈碑
文字磨灭以事考之葢张烈也按北史列传烈为家诫千余言临终勅子侄不听求赠但勒家诫立碣而已即此碑是也其卒年月残缺不可辨传亦不载惟青州图经称卒于元象中云【金石録】
东魏贾思同碑
思同与其兄思伯后魏书皆有传云青州益都人今其墓乃在夀光县而思伯之碑亡矣兴和二年五月立【金石録】
北齐牟道志等造寺碑
青州刺史牟道志功曹刘徽逺天保元年嵗次庚午六月己未朔二十九日丁亥建【复斋碑録】
北齐临淮王造像碑
武平四年嵗次辛巳六月乙未朔二十七日辛酉建临淮王者娄定逺也【复斋碑録】
北齐常将军庙碑
在临朐县【诸道石刻録】
唐云门山投龙记
唐北海大守赵居真撰序言天宝嵗下元日居真投金龙环壁于此山有瑞云出洞中有声云皇帝夀一万一千一百嵗葢天宝中宗方崇尚道家之説以祈长年故当时谄防矫妄之徒皆称述竒怪以阿其所好而居真遂刻之金石以重欺来世可谓愚矣碑字行书天宝中立【金石録】
唐鹡鸰颂
唐明皇撰并行书天宝中立【金録】
当皇祐至和之间余在广陵有勅使黄元吉者以唐明皇自书鹡鸰颂本示余把玩乆之后二十年获此石本于国子博士杨褎又三年来守青州始知刻石在故相沂公宅【集古録】
唐龙兴寺长明灯颂
唐邵贞撰王则行书并篆额永泰元年五月【金石録】
唐心经
唐窦巩书元祐二年十二月【金石録】
唐幡竿颂
唐窦巩撰并书长庆四年十月立【金石録】
密州
【战国时属齐秦置琅琊郡汉属琅琊郡及髙宻城阳二国后汉属琅琊郡北海国晋属城阳郡元魏属髙宻复置胶州隋开皇初郡废五年改胶州为宻州大业初复为髙宻郡唐武徳五年曰宻州天宝元年曰髙宻郡皇朝开宝五年陞安化军节度今县五　诸城安丘　莒县髙宻　胶西】
秦琅琊防刻石
秦李斯篆书在诸城县东南百四十里秦始皇二十八年南登琅琊大乐之留三月乃徙黔首三万户琅琊防下复十二嵗作琅琊防立石颂秦徳防基三层层髙三丈在琅琊城东南十里上有始皇碑文字剥落【寰宇记】
秦始皇二十六年初并天下二十八年视巡东方海上登上琅琊防出曰乐之忘归徙黔首三万家防下刻石颂秦徳焉二世元年复书其旁今颂诗亡矣其从臣姓名仅有存者二世诏书具在自始皇帝二十八年嵗在壬午至今熈宁九年丙辰凡千二百九十五年而蜀人苏轼来守髙密得旧纸本于民间比今所见犹为完好知其存者磨灭无日矣而庐江文勋适以事至密勋好古善篆得李斯用笔意乃摹诸石置之超然防上夫秦虽无道然所立有絶人者文字之工世亦莫及皆不可废后有君子得以览观焉【苏东坡】右秦琅琊防刻石在今密州其颂诗亡矣独从臣姓名及二世诏书尚存然亦残缺熙宁中苏翰林守密令庐江文勋模搨刻石从臣五大夫作夫夫秦山秦篆亦如此【金石録】
汉安平相孙根碑
碑云府君讳根字元石又云迁郸长雍奴令换元氏考城令谏议大夫拜议郎迁安平相年七十有一光和四年十二月乙巳卒【金石録】
汉故安平相孙君之碑额君名根尝为谏大夫议郎谒者出宰四邑刺荆州相安平以灵帝光和四年
卒此碑体髙而势逸字【缺】　　　　碑絶不类惟华山【缺】
汉孙根碑隂
碑隂云中军督孙象孙彦龙大中孙者考舍人孙延叔等可辨者二百四十四人异姓才十之一中军督似非汉官又有大中十四人不知何官字画苟且尚不及魏末诸刻殆类吴晋间下品书札尔似是孙根后裔多谱其名于上世之碑隂也【复斋碑録】
汉孙嵩碑
孙嵩字賔石碑在安丘县南四十里墓前【寰宇记】
汉王章碑
在安丘县西南四十里墓前【寰宇记】
魏管宁碑
管宁字防安东筦朱虚人也自黄初至青龙末征命十至舆服四锡俱不应命碑在安丘县西十二里墓前【寰宇记】
魏邴原碑
邴原朱虚人也碑在安丘县北五十里墓前【寰宇记】
东魏胶州刺史祖淮碑
天平三年十月立碑云君胶州平昌安丘人也六世祖逖又云其卒赠胶州刺史按后魏永安中分青州置胶州刺史隋开皇五年改密州焉【金石録】
隋大业造像碑
在莒县【诸道石刻録】
唐宝愿寺弥陀像碑
无书撰人名氏字为八分书开元十三年正月之吉作颂在苢【复齐碑録】
唐丈八佛灵迹记
唐龙兴寺碑
唐净土院铭
三碑并诸道石刻録
齐州
【春秋战国皆属齐秦属齐郡二汉属济南平原东郡晋属济南郡领平夀下宻胶东即墨祝阿五县而以平夀为郡治宋为济南郡兼置兾州后魏改为济州隋开皇初郡废大业初州废置齐郡唐武徳　年曰齐州天宝元年曰临淄郡五年曰济　郡皇朝治平二年陞兴徳军今县五　歴城　禹城　章丘　长清　临邑】
汉赵相刘君碑
碑云君讳衡字元宰济南东平陵人也又云拜赵相在位三嵗拜议郎年五十有三以中平四年二月戊午卒其四月己酉其余文字完好者尚多衡墓与碑在今歴城县界中古平陵城傍墓前有石兽制作甚工云【金石录】
唐徐州都督房彦谦碑
篆额唐李伯药撰欧阳询分书碑以贞观五年辛卯三月庚申朔越一日辛酉立【复斋碑録】
彦谦龄父也在隋任司刺史出为泾阳令卒官不大显而隋书立传二千余字葢修史时龄方为宰相故也在今章丘县界中世颇罕传碑隂具载彦谦归恩礼仪物之盛太宗遇龄可谓厚矣【金石録】
唐房龄神道碑
唐禇遂良书在龙山镇【访碑録】
沂州
大周东镇沂山碑
房晋撰韩景阳八分书长安四年五月立【金石録】
唐崔仁纵碑
正书无书撰人名氏神龙二年立【金石録】
唐脩东镇沂山记
唐范正则撰并八分书天宝元年二月【金石録】
登州
【春秋牟子国战国属齐秦属齐郡二汉晋属东莱郡元魏置东牟郡隋属东莱郡唐置登州天宝元年曰东年郡今县四蓬莱　黄县　牟平　文登】
秦之罘山刻石
秦李斯篆图经云在牟平县西北九十里之罘西顶上【访碑録】
凡二十一字文与史记所载二世诏同而不完或传其文刻于片木麻温故学士得之于登州海上疑后人所传模也【集古録目】
秦篆遗文才二十一字云于乆逺也如后嗣焉成功盛徳臣去疾御史大夫臣徳其文与峄山碑泰山刻石二世诏语同而字画皆异惟泰山篆为真李斯篆尔此遗文者或云麻温故学士于登州海上得片木有此文岂杜甫所谓枣木传刻肥失真者耶此论非是盖杜甫指峄山碑非此文明矣之罘在秦属东莱今属登州【金石録】
后周秦始皇碑
大象二年立在不夜城即今文登县【访碑録】
田使君徳政碑
文登石桥记
蓬莱阁灵应碑
三碑诸道石刻録
莱州
【春秋为莱国战国属齐秦属齐郡二汉为东莱郡晋为东莱国宋为东莱郡后魏兼置光州北齐后周皆因之隋开皇初郡废五年改州曰莱州大业初州废置东莱郡唐武徳四年曰莱州天寳元年曰东莱郡今县四掖县　莱阳　胶水　即墨】
后魏郑羲碑【二】
魏史列传与此碑皆云羲荥阳开封人碑又云归于荥阳石门东十三里三皇山之阳而碑乃在今莱州南山上磨崖刻之初余得羲碑于【缺】　之南山其末有云上碑在直南二十里天柱山之阳此下碑也因遣人访求在【缺】　县界中遂模得之羲之卒荥阳其子道昭永平中为光州刺史为其父磨【缺】　刻二碑焉按地里书后魏皇兴四年分青州置光州领东莱郡隋文帝时罢郡仍改光州为莱州云碑以永平四年立【金石録】
后魏郑道昭登云峯山诗
永平四年刻【金石録】
后魏天柱山东堪石室铭
郑道昭撰永平四年【金石録】
后魏郑道昭碑
【诸道石刻録】
北齐云峯小题记
郑述祖撰河清二年五月【金石録】
北齐天柱山铭
在今莱州胶水县初后魏永平中郑道昭为郡守名此山为天柱刻铭其上至北齐天统元年其子述祖继守此邦复刻铭焉碑以天统元年五月立【金石録】
唐胶水令徐公徳政颂
唐王怀恵撰冯灵仙书开元十六年正月【金石録】无愠【缺】
莱州刺史姚汭为买石立碑无竞东莱人墓在掖县界中【金石録】
潍州
【春秋战国皆属齐秦属齐郡二汉为北海郡晋为济南国元魏复置北海郡北齐改郡曰髙海隋开皇初郡废十六年分置雄州大业初州废属北海郡唐初置潍州寻废属青州皇朝以青州北海县置军后陞为潍州政和元年曰北海郡今县三　北海　昌邑　昌乐】
汉逢童子碑并隂
刻画完好碑云童子讳盛字伯弥薄令之孙遂成君之曾孙安平君之孙五官掾之长子也其后题光和四年四月五日丁夘立旧在潍州昌邑县近嵗移置郡中云
逢童碑隂题云右家门生右县中士大夫凡十三人有督邮敏賔后升司文叔盛姓字按与司文姓氏尽皆不载今志于此【金石録】
【缺】
人家门生四人后二人刁真子逢信伯防致和三年徐修之迁于倅治之墨妙亭【复斋碑録】
汉凉州刺史魏元丕碑
文字残缺族系名氏皆不可考其粗可见者察孝廉除郎中尚书侍郎右丞卒于光和四年而其额题凉州刺史魏君碑【金石録】
汉故凉州刺史魏君之碑篆额碑损其名有其字曰元丕在朝为郎中尚书侍郎左右丞出刺凉州以灵帝光和四年卒故吏云中守门生曹【缺】
汉博士赵傅逢君神道【二】
在北海县东二十里汉博士逢汾坟前双石桂篆书【访碑録】
汉逢府君墓石柱篆文云汉故博士赵傅逢府君神道唐李利渉编古命氏北海逢氏有名丝字子绣者为汉赵王傅其孙萌不仕王莽葢前汉时人今逢君北海人又为赵傅疑其是也而潍州图经云北海县有逢汾墓云汾好学以徳义闻征为博士赵王傅卒门人执衰绖者数百于寒亭南四里今此篆文既不载其名皆莫可考然图经所载逢君事首尾甚详疑丝与汾两人前后皆尝为赵王傅未可知也故并载之以俟知者【金石録】
汉外黄令征试博士【缺】
篆书汉故外黄令征试博士【缺　复斋碑録】
汉故琅琊相王君神道
篆文九字【复斋碑録】
汉逢君残碑
诸道石刻録
东魏逢元彦造像碑
北齐造石像碑
河清二年九月【金石録】
唐阳城郡太守赵公奭碑
唐冯用之撰韩择木八分书卫包篆额天宝八载五月五日建在北海县【复斋碑録】
唐尊胜经石幢铭
唐崔恁撰王士则八分书天宝九载六月【金石録】
淄州
【春秋战国皆属齐秦属齐郡汉属济南乐安国后汉因之晋属乐安国后魏置东清河郡北齐郡废隋置淄州大业初州废并入齐郡唐武徳元年置淄州天寳元年曰淄州郡今县四　淄川　长山邹平　髙苑】
魏孙炎碑
在长山县西南三十里长白山东并碑隂门徒姓名甘露五年立【访碑録】
魏孙炎妻碑【佚】
唐城门楼颂
沧海陆沈先生撰书人名缺开元十二年三月二十七日建
唐立郑司农碑
唐史承节撰双思贞行书开元十三年正月立【金石録】
唐开元寺碑
唐淄州刺史李邕撰并书开元寺隋所建本名正等唐初改曰大云中宗初沙门沼重修又改曰神龙寺宗亲书额改为开元碑以开元二十八年七月立【集古録目】
碑初载于本寺后人移置郡廨败屋下余为是州迁于便坐用木为栏楯以防之云【金石録】
唐諡文宣王进封兖国公等诏
唐宗开元二十七年诏追諡孔子为文宣王使三公持节策命陵庙加人洒扫封后嗣为文宣公正庙像南靣之位弟子东西列侍追封顔子为兖国公闵子等九人为侯曾子等六十七【缺】
唐淄川郡述徳记并诗序
记崔器撰序崔尚蒋涣王晃等撰诗李邕撰天宝十载九月立【复齐碑録】
唐平卢节度薛平纪绩述
唐栢元封撰八分书无姓名篆额长庆三年三月【金石録】
唐醴泉寺志公碑
在邹平县长白山上【访碑録】
唐髙苑令袁仁徳政碑
碑缺不见立石年月在本县【访碑録】
唐裴行机徳政碑
在髙苑县【诸道石刻録】
郑司农碑
崔潜撰分书无年月【诸道石刻録】
唐饯小魏使君诗
唐刘思穆碑
顔神庙碑
三碑诸道石刻録
周广教院长老和尚碑
淮阳军
【春秋战国属宋鲁秦属薛郡汉属东海郡后汉为下邳国晋宋因之梁为武州及下邳郡后魏为东徐州后周为邳州隋开皇初郡废大业初州废复属下邳郡唐置邳州后州废属泗州又属徐州皇朝置淮阳军今县二　下邳　宿迁】
汉祝长严防碑
政和中下邳民耕地得之碑云惟汉中兴夘金休烈和平元年嵗治东宫星属角房月建朱鸟中吕之均万物慈射又云伊叹严君防字少通兆自楚庄祖考相承招命道术治严氏春秋冯氏章句又云防为郡掾史防稽诸暨尉乌程毗陵余暨章安山阴长以病去官后为丹阳陵阳丞守春糓长举孝廉迁东【缺】侯相下邳祝长典牧十里所在若神其后有铭铭为五言颇残缺难读云【金石録】
山阴长陵阳丞春谷长东牟相祝长年六十九以威宗和平元年卒其云嵗治东宫星属角房月建朱鸟中吕之均者谓庚寅四月也【释】
【缺】苔满字土埋龟风雨销【缺】
旧见无人知是蔡邕碑元祐中苏迈书胡恭语谓此与刘寛碑同建诗为不诬予谓此固汉之上品似非中郎笔法【续】
汉太尉陈球前碑
汉故太尉陈公之碑篆额陈公名球字伯真下邳淮浦人三剖郡符五入卿寺再为三公灵帝光和二年卒【释】
球有两碑皆在下邳其一已残缺此碑差完可考【金石録】
汉太尉陈球碑阴
碑阴故吏故民凡四千人各有出钱之数陈公两碑书法皆不精此则逺过之此碑惟存穿之下横两列余皆剥落矣水经云下邳陈球墓前有三碑是弟子管宁华歆等造此碑所见皆故吏故民而无管华姓名岂与刘寛碑相类其一则弟子所立乎陈公两碑皆在淮阳莫适为先后赵氏但有一碑阴而水经谓墓有三碑似亦指碑阴为一也此碑有两裂又与前一碑同故【缺】
稍迁繁阳令太尉杨秉表球为零陵太守后累拜司空光和元年迁太尉坐曰蚀免复拜光禄大夫与司徒刘郃等谋诛宦官曹节等不果下狱死其卒时文字磨灭不可读惟云年六十有二【集古録】
汉故太尉陈公之碑篆额公既不得其死门人或畏惮凶焰必不敢立石双表也两碑之前防二百字可读其末则文字凋落如晨星相望岂其间葢有愤怼哀切之语后来益有所惧而剔之乎【释】
唐圯桥碑
无书撰人名氏【诸道石刻録】
城东南有小沂水水上有桥楚人谓桥曰圯张良遇黄石公于下即此【舆地记】
唐圯上图賛
唐李徳裕撰沈传师正书永贞元年【诸道石刻録】
唐圯上图賛
唐李徳裕撰齐推正书元和五年三月【金石録】
京东西路
南京
【应天府髙辛氏子阏伯所居商邱也周武王封防子启是为宋国战国时齐楚魏灭之三分其地秦置砀郡汉为梁国东汉晋因之元魏为梁郡后周置梁州隋开皇初郡废十六年置宋州大业初州废又为梁郡唐复为宋州天寳元年曰睢阳郡梁为宣武军节度后唐改归徳军皇朝景徳四年陞应天府大中祥符七缺】
秦诅楚文
余所蔵凡有三本其一祀巫咸旧在鳯翔府廨今归御府此本是也其一祀大沈久湫蔵于南京蔡氐其一祀亚驼蔵于洛阳刘氏秦以前遗迹见于今者絶少此文皆出于近世而刻画完好文词字札竒古可喜元祐间张芸叟黄鲁直皆以今文训释之然小有异同【金石录】
治平中渭之耕者得之于朝那湫傍熈宁初蔡挺于正为渭帅乃徙置郡廨其辞正与巫咸文同而字体亦相类惟大沈久湫神名与后称尧剂楚师巫咸文云克楚楚不同者二字葢亦当时同刻之文也【叶石林】
碑蔵故枢副敏肃蔡公屋壁实熈宁戊申后七十一祀嵗在敦牂故第燔毁武畧大夫汶阳李伯祥来宰宋城雅好古文徙置郡廨属予以嵗月纪于碑隂首夏戊午前府从事代郡毕造记葢绍兴八年也【本碑防尾】
汉山阳太守祝睦碑
碑云君讳睦字元徳其下遂阙灭不能成文惟其官夀年月可见云賔于王庭除北海长史云云迁常山相山阳太守年六十有八延熹七年八月丁巳卒睦有二碑皆在今南京虞城县此碑不见世次而后碑则颇完【集古録】
兖州
【袭庆府大都督府春秋战国为鲁邾二国之境秦置薛郡二汉属鲁国太山山阳郡晋属鲁郡山阳兼置兖州宋属鲁郡太山髙平魏后为晋郡北齐改为任城郡隋开皇三年郡废大业二年改兖州为鲁郡唐武徳初克徐圆朗复曰兖州天寳元年曰鲁郡后陞太宁军节度周降防御皇朝建隆元年复太寕军大中祥符元年陞都督府令县七　瑕丘奉符　泗水　龚邱仙源　莱芜　邹县】
秦泰山刻石并二世诏
李斯篆在奉符县泰山顶上【访碑録】
小篆之法出于秦相李斯斯之相秦焚弃典籍遂欲灭先王之法而至已之所作则为万世不可朽之计何其愚防按史记秦始皇帝行幸天下凡六刻石及二世立又刻诏书于其傍今皆亡矣独泰山顶上二
世诏仅在所存仅十字耳今俗传峄山碑者史记不载又其字特差大不类泰山存者其本出于徐又有别本出于夏竦家自唐封演已言峄山碑非真而杜甫直谓枣木传刻云余友人江休复谪官于奉符尝自至泰山顶上视秦所刻石处云石顽不可镌凿不知当时何以刻也其四靣皆石无草木而野火不及故能若此之乆也然风雨所剥其存者才数十字而已【集古録】
大中祥符嵗真宗皇帝东封此山兖州太守模本以献凡四十余字其后宋莒公模刻于石欧阳公载于集古録者皆同葢碑石为四面其三面稍磨灭故不传世所见者特二世诏书数十字而已大观间汶阳刘斯立亲至泰山絶顶见碑四靣有字乃模以归文虽残缺皆首尾完具不可识者无防于是秦篆字本复传世间矣碑既出斯立模其文刻石自为后序谓之泰山秦篆谱云【金石録】
史记载秦始皇帝及二世皆行幸郡县立石刻辞今世传泰山篆字可读惟二世诏五十许字而始皇刻辞谓已亡莫可复见宋丞相莒公镇东平日遣工就泰山摹倚墨本以庆歴戊子嵗别刻新石亲作后序止有四十八字欧阳文忠公集古録亦言及人江邻防守官奉符亲到碑下才有此数十字而已余以大观二年春从二三乡人登泰山宿絶顶首访秦篆徘徊碑下其石埋植土中髙不过四五尺形制似方而非方四面广狭皆不等因其自然不加磨砻所谓五十许字者在南面稍平处人常所抚搨故士大夫多得见之其三面犹残缺蔽闇人不措意余审观之隠隠有若字防刮摩垢蚀试令抚以纸墨渐若可辨自此益使加工抚之然终意其未也政和三年秋复宿岳上亲以氊推从事校之他本始为完善葢四面周围悉有刻字总二十二行行十二字字从西南起以北东南为次西靣六行北面三行东面六行南面七行其末有制曰可三字复转在西南棱上每行字数同而每面行数乃不同如此广狭不等居然可见其十二行是始皇辞其十行是二世词以史记证之文意皆具计其缺处字数适同于是泰山之篆遂成完篇宋欧阳二公初未尝到惟凭工匠所説无【缺】惟人多以二公为信故亦不复详阅余既得墨本并得碑之形象制度以归旧观闻之多来访问倦于屡报乃为此谱太凡篆字二百二十有二其可识者百四十有六今亦作篆字书之其毁缺及漫灭不可见者七十六以史记文足之注其下谱成犹壁间乆幽沉晦之迹今遂歴然秦至无义不足论然李斯小篆古今所师经千三百有余嵗而复彰兹可尚也【河间刘斯立】
秦峄山碑
在邹县山南二十里亦名邹山秦始皇东行郡县上邹峄山刻石颂秦徳李斯篆书【寰宇记】
始皇帝东廵羣臣颂徳之辞至二世时丞相李斯始以刻石今峄山实无此碑而人家多有传者各有所自来昔徐铉在江南以小篆驰名郑文宝其门人也尝受学于铉亦见称于一时此本文宝云是铉所摹文寳又言尝亲至峄山访秦碑莫获遂以铉所摹刻石于长安世多传之【集古録】
唐封演闻见记载此碑云后魏大武帝登山使人排倒之然而歴代模拓之以为楷则邑人疲于供命聚薪其下因野火焚之由是残缺不堪模冩然犹求者不已有县宰取旧文勒于石碑之上置之县廨今人间有峄山碑者皆是新刻之本而杜甫直以为枣木传刻者岂又有别本欤按史记二十八年始皇东行郡县上邹峄山立石与鲁诸儒生议刻石颂秦徳而其颂诗不载其他始皇登名山凡六刻石史记具载其词而独遗此文何哉然其文词简古非秦人不防为也秦时文字见于今者少此虽传摹之余然亦自可贵【金石録】
汉居摄坟坛刻石二
其一云上谷府卿坟坛其一云祝其卿坟坛皆居摄二年三月造上谷郡名祝其县名不知所谓府卿与县卿为何官葢自王莽居摄官名日易故史家不能尽纪也其曰坟坛者古未有土木像故为坛以祀之两汉时皆如此【金石録】
汉孔徳让碣
葢其名已磨灭但云字徳让者宣尼公二十世孙都尉君之子也仕歴郡诸曹吏年二十永兴二年七月遭疾不禄碑在孔子墓林中永兴孝桓帝王号也都尉者宙也【集古録】
汉不著书撰人名氏孔君名缺徳让其字也孔子二十世孙仕至郡诸曹吏碑以永兴中立在孔子墓林中【集古録目】
孔谦碣其名不甚可辨考孔氏谱得之所谓都尉君者太山都尉宙也孔融别传云宙有七子融之次第六载于谱録者惟有谦之名见史晨碑
汉孔君墓碣
在孔子墓林中其额题孔君之墓文已残缺其前云元年乙未而元年上阙二字按东汉书自建武以后惟桓帝永夀元年嵗次乙未其他有三乙未皆非元年然则此碣所阙二字当为永夀也【金石录】
汉鲁相韩勑造孔庙礼器碑
碑云永夀二年嵗在涒滩霜月之灵皇极之日永夀桓帝年号也按尔雅云嵗在申曰涒滩桓帝永兴三年正月戊申大赦改元永夀明年嵗次丙申日嵗在涒滩是矣霜月之灵皇极之日莫晓其义疑是九月五日【集古録】
汉不著书撰人名氏据碑孔子舅顔氏君鲁亲里并官圣妃后安乐里鲁相河南京人韩勑字叔节复其里中繇役以尊孔子孔子庙旧嵗车见毁于秦项之际勑修立宅庙造爼豆瑟鼓之属吏作二舆时桓帝永夀二年也【集古録目】
汉韩勑碑隂题名
自曲成侯王嵩二百河南成臯苏汉明二百而下共六十二人孔彪孔宙皆在列中【复斋碑録】
汉韩勑修孔庙后碑
碑云皇汉帝元永夀三年青龙建酉【缺】　　　升布天徳帝拜大臣曽曽云云末有府君讳勑字叔节等题名十一人阙里祖庭记有永夀三年韩勑修孔子墓碑在墓林中当是此碑【复齐碑録】
威宗永夀三年立其间云修饰旧宅改画圣像立礼乐器车舆荐席墙屋坛井皆修庙事也其云谒庙拜墓谓孔墓也【释】
汉韩勑孔庙后碑隂
碑隂凡五列所题士大夫可辨者七十人不名者八人汉人题名有称征试博士者此碑一人称征士葢聘召而不行者自第二至第五列以其后四行直书冡下复民姓名皆羣小也故不当律令后一行云永夀三年孔从事所立【续】
汉韩勑孔庙后碑两侧题名
两题名广不及尺长如其碑葢是刻于两傍者赵氏録韩君后碑亦有隂岂即此耶或别有之也大中祥符年遣翰林待诏尹熈古书七十二贤賛有镌记在其上又有知县庙事孔子四十四代孙景同志之文知此在孔林而为韩碑题名较然矣石之一有唐人李肱及庆歴中辛苦渝题识嵗月皆刻于汉字之上使古【缺】　　　侵蚀吁可惜哉【续】
汉泰山都尉孔宙碑
碑云君讳宙字季将孔子十九世孙也年六十一延熹六年正月乙未以疾卒于家官阀甚简又或残缺不完但见其举孝廉为郎迁元城令遂为泰山都尉尔【集古录】
书不著书撰人名氏孔君名宙字季将孔子十九世孙后汉桓帝时为泰山都尉以疾致仕碑以延熹七年立【集古録目】
有汉泰山都尉孔君之碑篆额孔君名宙即融之父也歴郎中都昌长元城令泰山都尉威宗延熹六年正月卒碑以次年七月立【释】
汉孔宙碑隂
碑残缺其姓名邑里尽可见者才六十二人共称弟子者十人门生者四十三人故吏者八人
汉吴雄孔子庙置卒史碑
书不著名氏其奏曰司徒雄司空戒言前鲁相瑛言孔子庙褒成侯四时祠已即去有礼器无常人掌领乞置百石卒史出三家钱给飨礼元嘉三年奏制曰可司徒司空下鲁相承书从事选年四十通经艺者永兴元年相平等言司徒司空府除文学掾鲁孔龢如牒并为賛刻于后吴雄河南人字李直赵戒成都人【缺】　　　姓已字少卿平原髙唐人【集古録目】汉碑在者多磨灭此碑幸完好可读録之以见汉三公奏事如此【集古録】
孔庙置守庙百石卒史孔龢碑无额在仙源县威宗永兴元年立碑载孔子十九世孙麟廉请置百石卒史一人掌庙中礼器鲁相乙瑛书言之于朝司徒吴雄司空赵戒奏于上诏鲁相选年四十以上通一经者为之时瑛已满秩【缺】　相平复以其事上于朝嘉祐中都守张稚圭按图经云钟繇书繇以魏太和四年卒去永兴葢七十八年图经所云非也【释】
【缺】
到官谒孔子冢其他文字虽完皆不可次第鲁相晨有两碑皆在孔子庙中其一碑云臣防恩受任符守得在奎娄周孔旧寓又云臣以建宁元年到官其一碑云鲁相河南史君讳晨字伯时从越骑校尉拜以建宁元年四月十一日戊子到官然则斯碑所载名晨者葢鲁相史晨也【金石録】
汉故司空孔公文碑额阙里祖庭记云孔林有司空孔扶碑碑録云司农孔峡碑在仙源县墓前建宁元年立农峡二字乃传冩之讹其文上一半皆已沦缺仅存其下九行多者十有四字碑云孔子十九世孙则泰山都尉宙河东太守彪临鲁令僖之从昆弟也顺宗纪阳嘉二年六月太常鲁国孔扶为司空注云字仲渊次年十一月免详此碑之辞乃司空当国时辟史晨之父为士曹属东阁祭酒后三十有三年当灵帝建宁之元年晨自越骑校尉拜鲁相以三月丙申受命四月戊午到官既谒见圣冡遂为司空公刻【缺】　其文云五内恻霰然【缺】　　　亡父见【缺】
以示后昆葢是怀【缺】　　　　非表阡纳圹
之文也赵氏以为鲁相谒孔子文当是不见其额之故也【续】
汉史晨祠孔庙奏铭
鲁相上尚书章其畧云建宁二年三月癸卯朔七日己酉鲁相史晨长史臣谦顿首死罪上尚书臣晨顿首顿首死罪死罪臣以元年到官行秋飨饮酒泮宫复礼孔子宅而无公出海脯之祠臣輙依社稷出王家谷春秋行礼建宁灵帝年号也于此见汉制天子之尊其辞补顿首死罪而不敢斥至尊因尚书以致逹而已余家集録汉碑颇多亦有奏章患其磨灭独斯碑首尾字备可见当时之制也【集古録】
鲁相史晨祠孔庙奏铭灵帝建宁二年立按永兴元年孔龢碑载呉雄奏用辟雍礼春秋飨孔庙出王家钱给大酒直距此终十有七年史晨复云到官秋飨无公出酒脯之祠至于自用俸钱乞依社稷出王家谷以共禋祀此葢有司崇奉不防旋踵废革也孔龢碑中呉雄奏章则云奏雒阳宫此亦奏牍乃云上尚书者郡国异于朝廷不敢直达帝所因尚书以闻也【樊毅】
下民【缺】　　　与此同
汉史晨飨孔庙后碑
碑云鲁相河南史晨字伯时从越骑校尉拜以建宁元年四月十一日戊子到官乃以今日拜孔子冡后有天授二年马元贞题【复齐碑録】
前碑载奏请之章此碑叙飨礼之盛其补墙垣治渎井种梓守冢皆在飨庙之后字画亦大小不等葢史君孔林中事不一书也【释】
汉鲁相谒孔庙残碑
文已残缺碑云帝命英授俾相于鲁吉日令辰钦谒【下缺】存者八行共百七字兖州石氏题为驻跸亭前新碑【复齐碑録】
首尾上下皆碎裂余石才有数行前有帝命防授俾相于鲁吉日令辰钦谒十四字又云春秋蒸尝防以获福葢是谒庙之文题为驻跸亭前断碑此亭葢在阙里赵氏着録有鲁相谒孔子碑而无其説疑即此也【释】
汉博陵太守孔彪碑
其名字磨灭不可见而世次官阀粗可考云孔子十九代孙颍川君之元子也举孝防除郎中博昌长遭太守君忧服竟拜尚书侍郎治书御史博陵太守迁下邳相河东太守建宁四年【缺】月卒其余文字歴歴可读以其断絶处【缺】　　难续故【缺】　録然其终始畧可见矣【缺】　　字皆亡为可惜也
欧阳公云孔君名字磨灭不可见今此碑虽残缺而名字尚可识云君讳彪字元上建宁四年七月卒【金石録】
汉故博陵太守孔府君碑篆额孔君名彪歴郎中博昌长京府丞【京上缺字】尚书侍郎治书御史博陵守下邳相河东守以灵帝建宁四年卒【释】
汉孔彪碑隂
故吏司徒掾博陵安平崔烈字威考等十三人皆博陵人【复齐碑録】
汉御史孔翊碑
熹平元年立在冢前孔子十九世孙州举孝防拜御史迁中牟洛阳令【阙里记】
汉孔乗碑
君讳乗字敬山修严氏春秋在孔子墓林中【阙里记】
汉孔林残碑
篆书碑石中断字画磨灭不可读【阙里记】
汉御史大夫郑宫碑
在龚丘县墓下【访碑録】
汉御史大夫卜式墓碑
在奉符县北二十五里【访碑録】
【缺】
中侯尚书尚书仆射常山
相山阳大守以威宗延熹七年卒【释】
汉山阳太守祝睦后碑
前碑不知所立人名字两碑所载官阀夀考年月悉同而此碑有立碑人名氏及睦氏世次云故吏王堂等窃闻下有述上之功臣有叙君之徳其余文字亦完可读【集古録】
汉不著书撰人名氏睦故吏王堂等所立其所叙述与前碑同【集古録】
汉故山阳太守祝君碑颂篆额与前碑皆在应食之逆数而上十月无甲子赵徳夫金石録识于目録之下云建宁二年六月然此碑其稍漫不可识者则十有四字其可识者三百十字而十月甲子又特全好无昏舛可信而不疑况是年六月一日辛未亦无甲子惟建宁三年十月乃正得甲子朔碑所谓其二年者元年之后二年也【集古后録】
宝刻丛编卷二
<史部,目录类,金石之属,宝刻丛编>
钦定四库全书

[book_title]寳刻丛编卷三
宋　陈思　撰
京西南路
襄州
【春秋以来楚境秦南郡之北界二汉属南阳南郡魏置襄阳郡晋因之兼置荆州东晋置雍州宋文帝割荆州置雍州后梁萧詧都此西魏改曰襄州隋开皇初郡废大业初州废复置襄阳郡唐武徳四年曰襄州天寳元年曰襄阳郡后为山南东道节度今县六　襄阳　邓城　谷城　宜城　中庐　南障】
汉南阳太守秦君碑【互见邓州】
在宜城【阙】
在今【阙】　　之故【阙】　　都也按汉纪中平三年二月江夏兵赵慈反杀南阳太守秦颉郦道元注水经云秦颉郡人以江夏都尉出为南阳太守卒于南阳还塟宜城余昔从事总幕奉饟荆楚道出古郡于荒烟落日吊所谓秦君冡者有碑岿然剥蚀殆尽徘徊其下亲视临搨仅得数十百字而止其额十大字曰汉故南阳太守秦君之碑其名字除拜俱不可攷天下碑録载秦君之碑有二一在宜城一在南阳惟碑首存欧赵二録止得碑首俱南阳本也余歴走边邮四怀南阳之机探古索隠无所不到访南阳之石无有矣惜哉【集古后録】
汉荆州从事苑君碑
汉故荆州从事苑君之碑篆额碑云君讳镇字仲弓南阳人也碑残缺不见立石年月【复斋碑録】
汉筑阳侯相景豹碑
在谷城西一里文字磨灭【访碑録】
汉侍中王逸碑
在宜城南三里【访碑録】
汉山阳太守碑
在谷城县北二十里【访碑録】
汉司徒掾梁君碑
在谷城西四里建安二十七年立文字磨灭【访碑録】司徒掾梁君碑篆额惟存録碑二字碑録云襄州谷城有司徒掾梁君碑建安二十七年立此黄初前一年也岂吴人尚用汉歴乎否则误字也梁君名休字元坚为郡五官掾歴郎中光禄主【缺一字】辟司徒府掾拜新都令有年月而缺其所终太守赵君相与諡之曰贞文子铭诗以三言为文【续】
汉郭先生碑
不见书撰人名氏碑在襄州谷城县界中其辞云先生讳辅字辅成又云年五十有二遇疾而终其文字古质盖汉碑也其用乡防字与汉娄夀碑同【集古録】书不著书撰人名氏书字甚古盖汉碑也先生名辅字甫成荆州人碑在谷城县【集古録】
集古録以为汉碑按后魏郦道元水经具载此碑云碑无年号不知何代人然则欧阳公何所据遂以为汉人乎余以字画騐之疑魏晋时人所为既无歳月可考姑附于汉碑之末【金石録】
郭先生之碑额郭君名辅无歳月时代欧阳公以为汉碑赵以为魏晋字画今碑有两昭字晋人所讳疑此是魏刻【释】
魏襄阳太守刘府君碑
魏故襄阳太守虎威将军平都亭侯刘府君碑其字甚伟髙贵乡公正元三年四月二十日辛丑建【复斋碑録】
魏刘熹学生冡碑并隂
在今谷城县界中余为干徳令时尝以公事过谷城见数荒冡在草间傍有古碑倾侧半埋土中问其村人为何人冡皆不能道而碑文磨灭不暇读而去后数年在河北始集録古文思向所见谷城碑疑为汉碑求之又数年乃获按襄州圗经云学生冡在县东北水经云魏济南刘熹字徳怡博学好古立碑载生徒百余人其不终业而卒者于此号学生冡今碑虽残缺而熹与生徒名字往往尚可见盖余昔所见乃学生冡而碑魏时碑也熹谷城令也【集古録】
书文字磨灭不完其间有称大魏者又曰济南刘熹字徳怡而最后有学生名百余人并列其所授诸经襄州圗经曰熹常为谷城令学者多徃从之其受业未终而没者悉之谓之学生冡此碑是也在谷城县学生冡傍【集古録目】
魏学生塜碑在今襄州之谷城按鲍至南雍州记谷城谷伯绥之国其东北有学生冢冢有碑据郦道元水经注乃济南刘熹字徳怡魏时宰县雅好博古教学立碑载生徒不终业而卒者乾道初元春三月余督饟谷城抚得此墨本凡授尚书者二人授礼记者七人授孝经仪礼者各一人授左传者六人授易者四人授诗者十七人各书州里姓氏字之而不名祭酒一人故吏二人生三十有八人童八人书姓字书名而不书里邑孔子作春秋视贤否为襃贬或以名或以字或书爵邑或不书岂亦春秋之法乎【集古后録】
晋杜预碑
在襄阳县东九里岘山下【访碑録】
梁檀溪寺禅房碑
梁信威主簿刘之序记室参军鲍烱铭前辅国郡都曹参军许璠书檀溪寺者东晋人张殷以宅所立咸安中沙门道安重建宋元嘉二十五年有西域浮屠又建禅房于池水之东其地逼隘梁天监四年勑别给池西之地移而立之碑于天监十一年四月立【集古録目】
梁三絶碑
刘孝仪文萧子云书普通三年立【诸道石刻録】
梁重立羊祜堕泪碑
梁大同中以旧碑残缺再书而刻之碑隂具载其事今附于次【金石录】
晋故使持节侍中太傅钜平城侯羊公之碑篆额正书无姓名字画亦类刘灵书年月同下碑【复斋碑録】羊公堕泪碑不著书撰人名氏襄阳耆旧传为李与初撰也梁大同十年雍州刺史以故碑阙落命别驾从事史刘伯推模立此本故碑一丈一尺开元间故碑尚无盖李翰林有头剥落生莓苔之句今不存矣【集古后録】
梁改堕泪碑
刘之遴撰刘灵正书大同十年九月【金石録】
梁平等刹下碑
梁兴业寺碑
庾元威撰【二碑诸道石刻録】
周刺史豆卢公徳政碑
在襄阳县东三里【访碑録】
周襄州司马陈府君徳政碑
在襄阳县西五里【访碑録】
后周故仪同陈毅志
保定五年癸未十二月辛邜朔十九日己酉立【复斋碑録】
后周常乐寺浮圗碑
周保定四年立记室曹胡达撰其辞云襄州刺史王秉字孝直建常乐寺塔七层其碑文作在开元寺塔院其文字书画无过人者特以后周时碑文少见于世故存之【南丰集古録】
大周钜魏君之神道字
在邓城县南十二里张相公墓前【访碑録】
隋兴国寺碑并隂
隋内史李徳林撰襄州祭酒从事丁道防书隋文帝父忠当魏周之际常将兵南定襄汉及文帝即位建此寺以祈福碑以开皇六年正月立【集古録目】
欧公常得启法寺碑列于集古録中而于大学官杨襃处见兴国寺碑以不得入録为恨今碑隂又有襄州镇副总管桞止戈以下十八人姓名字画尤完好欧阳公所未见也蔡君谟题其后云在杭州日坐客有曰小说称丁贞永草永固知名丁何人也予谓道防岂其人耶按法书要録丁觇与智永同时人善书世称丁贞永草非道防也【金石録】
兴国寺在望楚山今为延庆寺【南丰集古録】
大兴国寺铭李徳林撰丁道防书隋开皇间以襄州凤林山凤林寺为大兴国寺至唐防昌五年武宗用道士赵归贞説大毁佛寺复僧尼为民而寺废懿宗朝州刺史蒋系请复寺为延庆寺从之建炎初寺为灰烬此碑独岿然露立在今府城东南十里欧阳公顷尝见墨本于学官杨君家欲求其本不知碑所在曾南丰谓延庆寺在望楚山非也城西南三里有山耸然曰尖山者其上可以见鄢城宋元嘉中武灵王骏更名望楚余登望楚屡矣鸟覩所为延庆者哉【集古后録】
兴国寺碑隂有桞止戈而下十八官姓名亦丁道防书蔡君谟题其后云杭州日坐有客曰小说称丁贞永草永固知名丁何人也道防岂其人耶赵徳夫按法书要録曰非道防丁觇与智永同时世称丁贞永章徳夫之言是矣余谓丁觇在时未必得此声西台既陷简书湮散丁寻卒于维妙迹日为难得已而智永师盛以草书名江东然后人以永草配丁真也丁觇洪亭人梁孝元在荆州凡书记俱其笔当时尚为之语曰丁君十纸不敌王褒一字独顔之推爱重而寳待之萧子云问典籖惠编曰君王赐书殊为佳乎姓名为谁编以觇对子云叹曰不为世所称亦竒事事见顔氏家训恐忘之聊附于此【集古后録】
前陈伏波将军陈诩墓志
周【碑缺】撰开皇二十年十二月十八日【复斋碑録】
隋启法寺碑
隋仪同三司周彪撰襄州从事丁道防书隋开皇初诏后周所毁佛寺皆复建之州人共造此寺刺史韦世康名之曰光福禅房后又改为启法寺以仁夀二年十二月立并邑人赵励等题名【集古録目】
此书兼后魏遗法与杨家本微异隋唐之交善书者众皆出一法道防所得最多杨本开皇六年去此十七年书当益老亦稍纵也【蔡君谟】
蔡君谟博学君子也于书尤称精鉴余所藏书未有不更其品目者其谓道防所书如此有大学官杨襃者喜収书家藏道防所书兴国寺碑是梁贞明中人所藏君谟所谓杨家本者是也【集古録】
启法寺碑开皇中立启法寺今为龙兴寺在襄阳城西【南丰集古録】
启法寺碑仁夀二年建曾南丰以为开皇中立误也道防之书见于世者独兴国寺碑与此碑尔二碑俱在襄州前年春访碑于寺止得兴国寺碑而启法寺之碑无有此可珍也【集古后録】
隋儒学碑
大业二年立【诸道石刻録】
唐襄州刺史邹襄公张公瑾碑
释法琳撰苏敬稚正书贞观七年七月立襄阳圗经云碑今亡【复斋碑録】
唐法门寺记
无撰人名氏沈季范正书贞观十一年二月十五日立【复斋碑録】
隋处士罗靖志
处士以仁寿四年五月二十三日终夫人张氏于唐龙朔二十年终合于习池【复斋碑録】
襄阳有隋处士罗君墓志曰君讳靖字礼襄阳广昌人髙祖长卿齐饶州刺史曾祖智梁殿中将军祖养父靖学优不仕有名当代碑字画劲楷类禇河南然父子皆名靖为不可晓拓拔魏安同父名屈同之曽祖亦名屈祖孙同名常人无足言者但罗君不应尔也【容斋随笔】
隋处士罗君碑字画可喜而不载书人名氏初余至襄州刺史馆余于州治之东地有木龛尘网如积扫涤而视之此碑也遂抚得之去年春余复有荆襄之行访此碑则曰卒吏辈寳持不虔碎而弃之矣可谓不幸也昔林邑王杨迈死子咄立慕其父德改名杨迈昭穆两世而一名余每笑叹谓天下事何所不有今罗君之父名靖而罗君亦名靖殊不可晓罗君以仁寿四年卒夫人以龙朔二年自隋仁寿四年讫唐龙朔二年则夫人之守志盖五十有九年以寿终亦可尚矣【集古后録】
华严寺西德义社浮图铭
仪鳯二年四月初八日立在鳯林山【复斋碑録】
唐启法寺金铜无量夀像碑
唐张昌龄撰吴知礼分书永淳元年四月初八日建【复斋碑録】
唐孔子庙堂碑
唐于敬之撰正书无姓名垂拱元年立其前题鲁大司冦赠太师宣尼父孔丘庙堂碑铭春秋之法或书字或书名皆所以寓褒贬意今敬之为孔子庙碑而斥其名何哉【金石録】
唐襄州刺史封公碑
撰人姓名残缺宋之愻正书垂撰拱元年十月立字书颇佳之愻之问弟也【金石録】
大周静贞观碑
何彦光撰正书无姓名登封元年二月立【金石録】
唐尹仁恕妻章夫人墓志
正书无书撰人名氏题云三代孝子尹府君妻韦夫人墓志开元二年十一月立【复斋碑録】
唐遍学寺碑
唐黄门侍韦承庆撰太子詹事越国公钟绍京书将仕阮靖建禅院于遍学寺以开元二年立此碑【集古録目】
承庆有词学张易之败时承庆以付记方待罪众推令草赦书承庆援笔而成众壮之绍京景龙中以苑总监从讨韦氏有功性嗜书家蔵王羲之献之禇遂良书至数十百卷以善书直鳯阁武后时榜诸宫殿眀堂及铭九鼎皆绍京书也其字画妍媚遵劲有法诚少与为比然今所见特此碑尚完尤为可爱也遍学寺于宇文周为常乐寺于今为开元寺【南丰集古録】唐韦承庆撰钟绍京书按书苑绍京者钟繇十五世孙按姓纂繇弟演演孙雅雅五代孙韬韬孙宠宠曾孙法威生绍京乃钟演十五世孙繇十五世之侄孙耳武后时题诸宫殿眀堂及洛九鼎俱绍京笔当时呼为小钟景龙间以诛韦氏拜中书今朝廷称其功勲忠鲠笔翰为三绝明皇在藩邸爱重其书及即天子位复拜户部尚书太子詹事此碑开元二年立【集古后録】
唐楚观德政碑
唐贾升撰僧湛然分书开元八年立在砚山【复斋碑録】
唐御制孔子庙堂
开元十一年八月四日【诸道石刻録】
唐刺史靳恒遗爱颂并阴
唐张九龄撰高慈正书开元十一年立碑阴述羣宫陪靳使君登岘山纪文【复斋碑録】
唐韩公井记
不著书人名氏八分大书三字曰韩公井其记真书旧传井有灵人不敢汲唐采访使韩公酌而饮之由是汲者无患故以为名韩公名朝宗碑以开元中立在宜城【集古録目】
开元二十二年初置十道采访使朝宗以襄州刺史兼山南东道采访使襄州南楚故城有昭王井传言汲者死行人虽渇困不敢视朝宗移书谕神自是饮者无恙人更号韩公井楚故城今谓之故墙由梁太祖父烈祖名盛当时避之故至今犹然此记今移在羣廨中【南丰集古录】
唐库狄履温遗爱颂
唐周择从撰萧诚书天寳三载正月【金石録】
襄阳令河南库狄君遗爱颂天寳中周择从撰萧诚书防已中断仅存其半云名履温峙之后按北史库狄峙传其先辽东人段四碑之苗裔以避难变姓库狄【集古后録】
唐尹仁恕文并旌表记
不著书撰人名氏阙文凡十二字曰大唐孝子四叶旌表尹仁恕阙其后有记仁恕曾祖养伯字嗣宗祖怦字忠父慕先字冬筠仁恕字南金皆以孝行被旌表
唐尹氏孝德记
唐吏部尚书同中书门下三品张柬之撰不著书人名怦字守忠襄阳人事亲居丧皆以孝称贞观龙朔中再有诏襃美旌表门闾碑以天寳五年立【集古録目】襄阳尹氏世以孝闻天下嗣宗生怦怦生慕先慕先生仁恕一门四阙而此记又张柬之作忠臣孝子萃此一碑可尊也【集古后録】
唐放生池碑
唐襄阳太守山南东道采访使李憕撰为八分不著名氏憕以城下汉水为放生池立此铭不着年月【集古録目】
唐放生池石柱铭
不著书撰人名氏天寳十载李憕为襄阳太守父老李君秀等请以襄阳临溪两县江水近城者为放生池止人渔钓立石柱于东西境上以表之因以君秀等状州符刻于柱上【集古録目】
放生池唐世处处有之王者仁泽及于草木昆虫使一物必遂其生而不为私惠也易大曰庖牺氏之王也能通神明之德以类万物之情作结绳而为网罟以佃以渔葢言其始教民取物资生而为万世之利此所以为圣人也浮图氏之说乃谓杀者有罪而放生得福苟其言则庖牺氏遂为人间之圣人地下之罪人也【集古録目】
唐襄阳牧卫玠遗爱颂
唐李邕撰萧诚书天寳中立【访碑録】
唐襄阳牧独孤册遗爱颂
唐李邕撰萧诚行书天寳中立【金石録】
唐江夏太守李邕撰兰陵萧诚书府君名册字伯谋河南人尝为襄州刺史此碑襄人所立也石为四面其两面剥缺不可读不知所立年月【集古録目】
萧诚书世多有而此尤佳碑在岘山亭下碑为四面而一面最完今人家所传止有一面而余所得有二面故其一面颇有讹阙也府君讳册字伯谋河南人也【集古录】
唐襄阳令卢僎德政碑
唐太子正字阎寛撰伊阙县尉集贤院待制史惟则八分书僎字手成范阳人为襄州长史此盖去思碑也碑字多残缺不见所立年月【集古録目】
唐襄阳令卢君政碑天寳中立【金石录】
唐王粲石井栏记
魏侍中王粲故宅在防阳其石栏至唐犹存上元二年山南节度使来移之于刺史官舍叅谋甄济撰记判官彭朝仪书上元二年七月立【集古录目】
甄济者韩愈所谓阳瘖避职卒不汚禄山父子事者也其文得之为可喜而朝仪书尤善皆可喜者也【南丰集古录】
唐广习池记
唐卢允中撰大厯二年立【访碑録】
唐襄州新学记
唐卢羣撰罗让书贞元五年六月建碑阴题山南东道节度嗣曹王臯等十三人名衘【复斋碑录】
唐汉阳王张柬之碑
唐李邕撰瞿令问八分书贞元十二年十一月立【金石录】
唐王粲石井栏又记
唐上元二年来移之州治立石作记贞元十七年于頔为节度又为之记掌书记胡证八分后又题记頔进封燕公随军屈贲贞元十七年六月立【集古录目】
唐修刘景升庙记
唐卢羣撰正书无姓名无立石年月【访碑录】
唐孟浩然碑
唐樊泽撰正书无姓名无立石年月【金石录】
唐处士孟君墓碑按唐史浩然襄阳人卒于开元之末樊泽为节度使乃刻碑鳯林山南封宠其墓余尝亲拜墓下碑劖两面其一面极磨灭首行有江南风景四字墨工为之江南风景碑多不模传余反复研味乃同一碑尔遂语诸人其后得全碑者自余始此碑樊泽撰不载书人姓名襄阳耆旧传谓亦樊泽书其间可与言诗及诗语乐和诗字俱从防从寺此字于他书无所见独见于此聊记之【集古后录】
唐樊成公遗爱颂
唐中书舍人平章事李绛撰太子少保郑余庆书襄州刺史山南东道节度使袁滋篆额滋以宪宗时镇山南言改故贞元中节度使樊泽在州有善政请立遗爱碑绛奉勅撰泽字安时南阳人后于荆南节度諡曰成碑以元和八年十二月立【集古录目】
碑云相国贾公时镇汉南以公为行军司马明年召贾公公代其镇贾公者贾耽也初耽以德宗在梁使泽奏事俄有急诏以泽代耽大将张献甫曰天子播越行军以公命问行在乃反利公土地可谓事人不忠矣军中不平请为公杀之耽曰是何谓也朝廷有命即为师矣碑称铭书始下而人情悦毁誉之不可以为信如此【集古后录】
唐绛州长史李君夫人京兆杜氏墓志
从弟宣猷撰大和五年葬于襄阳明年厝于习池后记李公讳齐用大和九年卒祔于夫人茔孙亚夫记【复斋碑录】
唐文宣王庙记
唐裴度撰崔倬书卢宏宣篆额大和六年四月【金石録】
唐王粲石井栏别记
唐防昌二年节度使卢钧复理粲旧井别作新石栏而记之前武功县尉李掖书【集石录目】
唐创修五道将军记
唐朱泳撰无书人名氏防昌三年七月【复斋碑录】
唐修兴国寺舍利塔铭
唐魏子仲述防昌四年二月建【复斋碑录】
唐汉江神庙记
唐孟珏记正书无姓名防昌六年八月立【复斋碑录】
唐三圣兰若镜灯记
唐杨知逺撰屈师穆八分书并右文篆额大中五年七月建【复斋碑录】
唐立蜀相武卿忠武侯诸葛公碑
唐李景譲撰正书无名氏篆额大中十年三月建【复斋碑录】
唐延庆院记并碑阴勅牒
唐蒋系撰魏修正书咸通三年八月立碑阴勅牒二咸通二年赵韬正书【复斋碑录】
唐尊胜经
咸通七年五月【诸道石刻录】
唐徐商德政碑
唐李隲撰李晓书并篆额咸通六年十二月建【复斋碑录】
唐延庆院经蔵铭
唐赵璘撰裴光远八分书并篆额咸通九年六月建【复斋碑录】
唐义亭记
唐刘卢白撰裴光逺正书篆额咸通九年六月立【复斋碑录】
唐闻喜亭记
唐赵璘撰咸通十一年四月五日作亭【复斋碑录】
唐新剏池台六咏
唐裴坦撰正书无名氏咸通十一年立刻于闻喜亭记碑阴【复斋碑录】
唐云麾将军宋戎墓志
从孙程撰刘虔古书并篆额咸通十一年八月【复斋碑录】
唐社稷坛记
唐容管经畧推官皮日休撰国子监缺学博士裴光逺八分山南东道节度使裴坦新修州之社稷坛以咸通十二年刻此记【集古录目】
唐山南东道左押衙韩玫志
正书无书撰人名氏干符己亥九月【复斋碑录】
唐新立镇南将军刘表庙碑
唐陵州刺史刘推撰并书刘表字景升山阳高平人后汉末为荆州牧僖宗时山南东道节度使刘巨容自称裔孙碑以广明二年立【集古录目】
唐刘表碑阴
碑阴刘巨容题记与庙碑同巨容立庙因以墓侧搆水亭为游宴之所沃记表僚属蒯越韩嵩等及蜀先主在荆州事迹未有表所作山道口亭铭刻在庙碑之阴【集古录目】
唐改封武威王新庙记
唐徐砺撰正书无名氏篆额光化二年六月立在襄阳县【诸道古刻录】
唐淮安王赵公祠堂记
无建碑之嵗月又不载其名氏莫详为谁余疑赵德諲即其人也按唐书德諲传初从秦宗权为右将以讨黄巢功授申州刺史而碑云大冦作二京陷公始为义阳郡即申州也又按光启元年秦宗权陷襄州以德諲为山南东道节度留后文德元年德諲以襄州降以德諲为忠义军节度使宗权平和中书令封淮安郡王迁拜次序与此碑所书俱合碑又云今令公功业不亏于旧日荣更显于昔日今令公者其子中书令正凝正凝以天祐元年封楚王此碑葢立于龙纪之后天祐之前故正称为令公也【集古録】
后梁重建鼓角楼记
郑劳谦撰正书无名氏开元二年十二月【复斋碑録】
梁修岘山亭记
无书撰人名字篆额贞明二年十一月【诸道石刻録】
晋卧龙山武灵王学业堂记
李光图撰正书无名字篆额天福三年七月记【复斋碑録】
通州石固尉邓荗志
毛元素撰无立石年月【复斋碑录】
梁将军碑
在谷城县北二十里【访碑録】
节度使梁崇义碑
在襄阳县东二里【访碑录】
大将军席肃公之神道
陈仁棱书弥陁经
延庆院重修法堂记
韩思复碑
道德经幢
五碑诸道石刻录
邓州
【春秋时申邓二国之地战国属韩自后属楚秦置南阳郡二汉因之晋属南阳国又顺阳义阳二国之境宋齐为南阳郡后魏兼置荆州西魏置重南阳郡唐武徳二年曰邓州天寳元年曰南阳郡梁陞为宣化节度后唐改曰威胜周改曰武胜今县五　掖县　南阳内乡　淅州顺阳】
汉张平子前后残三碑
汉崔子玉撰并书其刻石为二本一在南阳一在向城天圣中有右班殿直赵球者知南阳县事因治县廨毁马台得一石有文騐之乃斯铭也遂龛于防事之壁其文至凡百君子而止其后半亡矣其在向城者今尚书屯田员外郎谢景初得其半于向城之野自凡百君子已上其前半亡矣今以二本相补续其文遂复完而阙其最后四字然则昔人为二本者不为无意矣唐寳歴中有徐方囘者别得二十一字去是铭最后文疑球所得南阳石之半亡者尔今不复见则又亡矣惜哉【集古录】
小篆世传崔子玉撰并书衡字平子南阳西鄂人仕汉至河间相碑有二一在今邓州南阳县自凡百君子以上亡其半一在县之向城村自凡百君子以上亡之今以二本相续而文遂完文章篆画抚向城之本而勒之南阳更为横卷用便卷舒耳非如杜元凯两碑之谓也【集古后録】
汉司空宗俱碑
碑云公讳俱字伯俪南阳安众人也而其额题汉司空宗公之碑碑已残缺不成文理而官秩名字乡里特完可考故详录之【金石录】
汉司空宗公碑篆额碑之文皆已残缺惟名字郡邑父祖独存而官秩尚可见宗公名俱以察孝亷为城门候歴郎中议郎五官中郎将越骑校尉汝南太守少府太仆太常遂拜司空范史【缺】纪建宁三年七月太宗常俱为司空熹平【缺】
汉司空宗俱碑阴
宗俱碑阴额上六大篆曰门生立碑人名正碑甚刓灭碑背所损却不多上下凡四横书其人郡邑名字畧无推称当是门生未筮仕者故吏不应无碑不传于后世尔【续】
汉宗资墓天禄辟邪字
在宗资墓前石兽防上按后汉书宗资南阳安众人也今墓在邓州南阳界中墓前有二石兽刻其防上一曰天禄一曰辟邪【集古录】
篆书四字后汉宗资墓前有二石兽刻其防上各三字在邓州南阳县界中
汉圉令赵君碑
其额题汉故圉令赵君之碑而最后题初平元年十二月二十八日立碑已讹缺名字皆不可考【金石録】汉故圉令赵君之碑额名字俱缺赵君所歴二邑其一惟存新字而灭其下文其卒以灵帝中平五年又二年献帝初平元年立此碑【释】
汉南阳太守秦君碑
题云汉故南阳太守秦君之碑秦君不知为何人亦不著书人名氏其碑皆漫灭不可读独此篆完曰汉故南阳太守秦君之碑在南阳县【集古録目】
文字已磨灭惟其额十大字尚完好故名字嵗月皆莫可考按后汉书灵帝纪中平三年二月江夏兵赵慈反杀南阳太守秦颉或云此即颉碑也然郦道元水经注载颉墓与碑皆在宜城此碑乃在南阳或是郡人所立德政颂尔【金石录】
欧赵皆云文已磨灭惟存其额十大篆予所得者犹有九十余字其后有孝亷十二人上计掾吏五人题名水经云宜城有南阳太守秦颉墓墓前有二碑颉郡人也以江夏都尉为南阳守道过宜城见一家东向颉驻车视之曰此可作冢后颉卒于南阳丧还至此车不肯进故吏因市此宅之则知此为秦颉碑也其间有光和三年字葢是述其前事天下碑录云碑在宜城熹平年立非也【释】
汉蜀郡属国都尉王君神道
在南阳题云汉故蜀郡属国都尉王君神道封陌按郦道元注水经淯水南道侧有二石楼制作精妙题云蜀郡太守姓王字子雅南阳西鄂人【缺】
出【缺】
向城令张璿之撰孝女双石楼记所书与水经注合惟水经误以都尉为太守耳璿之记唐天寳七年建【金石录】
魏横海将军吕君碑
魏故横海将军章陵太守都乡侯吕君之碑篆额吕君名字皆刓剥以黄初二年卒魏之佳者惟钟梁之碑四君范式碑则又次之此刻差胜贾逵刘熹尔【释】
碑云君讳朗字义先博望人也其先四岳出自炎帝年六十有一黄初二年正月薨夏侯湛撰郡吏杨向勒铭碑在南阳县
晋张平子碑阴颂
晋南阳相夏侯湛撰书不著名氏湛因行县至西鄂过衡墓刻此颂于碑阴【集古录目】
西魏持节征东将军景宣颂
大统十年七月初二日甲申建【复斋碑录】
西魏征东将军景宣碑石已破剥失其姓字其额云大魏持节征征下缺碑云君名景宣宣下又缺又云拜征持节征东将军南阳太太下又缺当是持节征东将军南阳太守故南阳立此碑也其【缺】
甲大同十年即西魏大统十年也此为大统无疑余故标其目曰西魏征东将军景宣碑【集古录目】
东魏崇先寺记
碑无岁月不知何时所立建此寺者陇西君君上灭一字其官为持节假抚军将军镇逺将军谏议大夫新野镇将帯新野太守当郡汉广两郡大都督令以卢辨所作九命考之抚军将军大都督八命镇逺将军谏议大夫正六命又考新野郡在汉为县晋大康中为侯国至惠帝始分南阳立新野郡齐永防元年魏孝文攻围新野太守刘忌死之地入于魏惟汉广郡求之于史无所得今南阳平氏有徐史君碑称兴和三年拜抚军将军南雍川刺史在汉广置立州镇其阴又有汉广太守郡丞郡功曹等数人兴和静帝年号此君疑亦当时人也【集古后录】
东魏徐穆之碑
武定元年立在南阳县【诸道石刻录】
唐南阳令邓慈丰山堰记
前南阳尉刘单撰幷书永徽三年正月十五日立【复斋碑录】
唐开新野县
唐立五羖大夫碣
不着撰人名氏唐人郑琏书据碑因过五羖大夫墓作此铭以开元二十三年六月立【集占录目】
按寰宇记南阳县西南七里有五羖大夫墓墓有碣即此碣也南阳故申伯之国楚文王灭申以为县秦昭襄王使白起戍楚取郢即其地为南阳郡改县曰宛五羖大夫宛人仕虞为大夫晋献公灭虞虏之以媵于秦后亡走宛楚人执之缪公赠以羖羊之皮五授之国政故称五羖碑云大夫姓百里名奚诸侯受封地方百里因氏焉莫知孰是【集古后录】
唐令长新诫
开元中县令徐抗所刻太室山人刘飞书在穰县【集古录目】
唐释县令勅
唐南阳新野令李伯豫行书天寳六年十月建【复斋碑录】
唐孝女双石楼记
唐南城令张璿之撰正书姓名残缺天寳七年三月【金石录】
唐南阳县防西墉记
唐徐方囘撰幷分书大中十一年立【访碑录】
方囘云寳应中为南阳令得崔子玉所作平子铭末二十一字阚于防之西墉按今西鄂石本末句见在方囘所得乃南阳半石之末也今又亡矣惜哉【集古录】欧阳公云方囘寳应中为南阳令得平子铭末二十一字阚于防之西墉顷余至南阳亲摸此记记后别有小篆曰朝议前行楚州寳应县徐方囘大中十年冬领此县十一年立此记寳应昔肃宗以楚州献寳玉因以元年为寳应元年更楚之安宜为寳应县自寳应纪元至大中十年相去实九十五年方囘大中十年始领南阳县事所谓寳应中为南阳令欧阳公览碑误矣【集古后录】
随州
【春秋随国战国属楚秦属南阳郡二汉因之晋属义阳郡惠帝置随郡宋齐因之西魏置幷州后改曰随州隋开皇中郡废大业初州废置汉东郡唐武德二年曰随州天寳三年曰汉东郡皇朝乾德五年陞崇义军节度太平兴国元年改崇信军今县三　随县　唐城　枣阳】
漠舜子巷义井残碑
舜子巷义井碑凡二十三行行三十七字石理皴剥仅有五十余字依约可辨其间有光和三年字知为汉碑也碑在随之舜子巷元祐丁夘年郡守许觉之始徙于后圃识其阴云五大夫秦爵也秦距【阙】
汉东故物
菩提逹磨碑
圆觉大师塔碑
三碑诸道石刻录
【阙】
韩秀荣八分书【访碑录】
唐静塞军使张公碑
无书写人姓名及年月【访碑录】
寳刻丛编卷三
钦定四库全书

[book_title]寳刻丛编卷四
宋　陈思　撰
京西北路
西京
河南府
后汉熹平石经
自书丹使工镌刻今所存诸经字体各不同虽邕能分善兼备众体但文字之多恐非一人可辨史云邕与堂谿典杨赐马日防张驯韩説单飏等正定诸经今公羊论语之后惟堂谿日防二人姓名尚存别有赵防刘张文苏陵傅祯左立孙表数人窃意其间必有同时挥毫者予详玩遗字公羊诗书仪礼又在论语上识者当能别之【并释】
魏三体石经遗字
古文篆三体凡八百二十九字后汉熹平中校定五经使蔡邕以三体书
唐窦将军墓志
不著书撰人名氏将军河南人唐大穆皇后之族官至右屯卫将军碑以神龙二年立今其文字缺灭将军之名字皆不可见矣【集古録目】
唐黄门监卢怀慎碑
唐礼部尚书苏颋撰宗八分怀慎字怀慎范阳人官至黄门监諡曰文成碑以开元八年立【集古録】
唐歙州刺史郭茂贞碑
唐贺知章撰八八书姓名残缺开元二十年十月【金石録】
唐赐中岳隠士司徒巨源手诏
唐眀皇诏并谢表开元二十二年立在龙门【访碑録】
唐龙门西龛石像碑
唐张九龄撰分书姓名缺开元中立【金石録】
唐令长新诫
开元二十四年二月五日【诸道石刻録】
唐宗御制初宗择令长一百六十三人又自制新诫宰相裴耀卿等请令集贤院善书者书以赐之其后诸县往往刻石【集古録目】
唐鄂州刺史卢府君碑
唐李邕撰幷书天寳元年二月【金石录】
唐郇国公李君碑
季子适撰史惟则篆书天寳四年九月【金石录】
唐陈留尉刘飞造像记
唐史惟则八分书天寳九年十二月立按封演闻见记云宗尝幸骊山登朝元阁命羣臣赋诗正字刘飞诗最清拔特激赏右相李林甫怒飞不先呈己出为一尉而卒今此记有云顷校文金殿赓歌栢梁叨沐锦衣之赐遂有长沙之役如此则演所记为不诬矣记在龙门山字画甚工而世颇罕传【金石録】
唐龙门观音像记
唐陶翰撰徐浩正书天寳中立【金石録】
唐赠秘书监程文英碑
唐北海太守李邕撰黄门侍郎张廷珪八分文英字文绎广平人仕至桂州都督府长史赠秘书监碑以大歴七年五月立【集古録目】
唐程文英碑隂赠告并重立碑记
男程皓记程廪正书大歴七年五月十五日立在龙门【复斋碑录】
唐右金吾卫将军兼建碑
碑缺碑侧有大歴八年迁塟【访碑录】
唐辨正禅师塔铭
唐太仆少卿郑权规撰泛水县令徐岘书并篆额禅师名崇一姓任氏济源人宗时诏举天下高僧四十九人分主诸寺禅师居东都天官寺后移居善兴寺代宗亲书院额曰法寳严持院德宗时赐諡辨正碑以贞元十年立在龙门【集古录目】
徐岘书诚能行笔而少意思也往时石曼卿屡称岘书曼卿多得顔栁笔其书与岘不类而远过之不知何故喜岘书也余当曼卿在时称犹未见岘书但闻其所称曼卿没已乆始得此书遂録之尔【集古录】
唐宣武节度董晋碑
唐中书舍人权得舆撰皇太子侍书殿中丞玉丕书晋字浑成河东虞郷人官至宣武节度使碑以贞元十五年立【集古録目】
唐灵珍禅师塔铭
唐徐岘撰幷正书元和八年八月【金石录】
唐散骑常侍黎公碑
嗣子【名缺】书大和中立【访碑录】
唐香山寺碑
唐白居易撰【诸道石刻録】
唐修香山寺诗三十韵
唐白居易撰贺拔惎书【访碑録】
唐醉吟先生传
唐白居易撰谭邠正书大中五年四月【金石録】
唐八节滩诗并龙门二十韵
唐白居易撰【访碑録】
唐白居易碑
唐李商隠撰谭邠书大中五年四月【金石録】
唐醉吟先生白公西北岩石碣
乐天自着墓碣也白敏中书防昌六年十一月立【复斋碑録】
唐濳溪记
唐杜宣猷撰正书无姓名咸通八年十月立濳溪在洛阳龙门山侧地有溪谷之胜旧为宰相李藩别墅宣猷购得之加葺治焉【金石録】
唐斛斯府君碑
唐苏颋撰梁升卿八分书【访碑録】
唐广志律师塔铭
【诸道石刻录】
唐杨州都督薛公碑
韩秀荣八分书【访碑録】
唐左丞畅悦碑
【阙】
洛阳县
汉太尉刘寛故吏碑
汉不著书撰人名氏寛字文饶宏农华隂人灵帝时官太尉封逯乡侯諡曰昭烈此碑故吏李谦等所立【集古録目】寛有两碑皆在洛阳上东门外官道傍此碑据艺文类聚乃桓麟撰后碑不知何人所为然字体则同也【金石録】
碑云君讳寛字文饶宏农华阴人也中平二年二月丁夘薨夏四月庚戍故吏李谦等立碑【复斋碑録
阙】　　　　　　　　　逯乡【阙】　　　　　碑篆额刘公名寛其父崎为顺帝司徒寛事灵帝两为太尉通四载以中平二年卒故吏李谦等立此碑又有门生一碑皆在洛阳上东门外两碑遣文颇相犯字画又不相逺所叙歴官行事多与本传合【释】
汉太尉刘文饶碑一故吏李谦等立一门生商苞等立一在今西都上东门外官道之上洛阳尉射圃中近世好事者亭以覆之目其亭为寳刻葢以是碑为蔡中郎书故名焉二碑阴各有题名唐湖城公刘爽修碑记亦存焉予官洛五年每过上东必徘徊碑下想文饶之高风玩中郎之妙楷与欧阳信本之观索靖书碑坐卧不能去何以异云因令工椎拓二碑及阴文装为三帙而时观之【东观余论】
汉刘寛故吏题名
寛碑有二具故吏门生各立其一也此题名在故吏所立之碑阴寛以中平二年卒至唐咸亨元年其裔孙湖城公爽以岁久皆仆于野为再立之并记其世序【集古録】
寛两碑皆有阴唐咸亨中碑仆于野其裔孙周王记室参军爽字元爽重为建立寛以中平二【阙】
十七人三河九十一人与其后八郡【阙】　　　者三辅六十五人磨灭之字什五六郡【阙】　　余人可辨则什二三刘公两碑俱有阴此则【阙】生之阴也其字画刚劲法度森严与石经公羊诗书相轧【续】
汉太尉刘寛神道二
其一曰汉太尉刘公讳寛字文饶其一曰汉太尉车骑将军特进昭烈侯刘公神道各有一螭蟠屈乎其上而下作兽面如彛鼎间饕餮之象当是时双阙所刻字法与正碑相类图画则防拙不及王稚子沈新丰之精也刘公于洛非僻
唐福先寺塔题名
唐石洪撰王仲舒书元和四年【访碑录】
韩退之与石洪等题名在洛阳福先寺乃同游者所书尔【金石录】
唐升刘先生碑
唐刑部侍郎冯宿撰右司郎中栁公权书翰林待诏唐度篆额先生名从政河南缑氏人居东都真宫敬宗师事之加检校光禄大夫及先生之号碑以大和七年四月立二碑一在东都一在长安【集古録目】
唐经阴符经序
唐刑部尚书郑澣撰序翰林学士桞公权书内供奉道士孙文杲刻以开成二年七月立在西京苑雍家经已残缺所存者数十字【集古録目】
唐世碑碣顔桞二家书最多而笔法往往不同分权书髙重碑余特爱模者不失其真锋铓皆在至于阴符经序而蔡君谟以为桞书之最精者云善藏笔锋与余之说正相反然君谟书擅当世其论必精故为志之
余自皇祐中得公权所书阴符经序遂求其经云石已亡矣常意必有藏于人间者求之十余年莫可得治平三年有镌工张景儒忽以此遗余家小吏遽録之信乎余所谓物常聚于所好也【并集古録】
唐照公塔铭
唐太子少傅分司东都白居易撰刘禹锡为秘书监分司东都时书照公名神照姓张氏蜀州青城人居东都奉国寺碑以开成三年立【集古録目】
唐度十体书
唐翰林待诏沔王友唐度书凡古文大篆八分小篆飞帛倒薤散悬针鸟书垂露十体并各叙其所起刻石有二一在故相宋公家一在太常少卿李丕绪家同出一本而传摹小异【集古録目】
唐福先寺题名
唐河阳三城节度使韦隩题大中十二年【集古録目】
杨凝式长寿华严院东壁诗
少师此诗本题于西都长寿寺华严院东壁仆近岁官洛因览宋次道三川官下记知之亟往观焉墨踪石本皆不复存院僧云三十年前有士人寓是院数岁及徙居他郡壁与石亦弗之见岂非好事者负之而趋乎今忽得此殊可欣也【东观余论】
杨凝式题名并诗
不着年月凝式时为太子宾客又其一称岁在癸丑者周广顺二年也又有诗二首凝式时为太子少师按凝式当晋天福初为太子宾客其分司为少师在汉干祐中石在洛阳人家【集古録目】
洛人好杨凝式少师书信可传寳但自唐中世以来汉晋书法不传如凝式辈所祖述者不逺防稽父子笔法似不如是洛人得杨真迹夸诩以为希世珍所谓子诚齐人耳【东观余论】
金刚经
其字体类徐浩书一云屈贲书【访碑録】
如筠禅师碑
唐杨逺书【访碑录】
尊胜经幢
梵书【访碑录】
心经幢子
篆书【访碑录】
广爱寺碑
访碑録
寿安县
唐甘棠馆记
唐寿安尉萧昕撰大理评事史镐八分书卢璟篆额甘棠馆者前县令李公字退思所立此碑大厯十一年县令李总所建又有重刻碑记贞元八年县令李嗣刻并往还此馆题名者十六人附于后【集古録目】
唐甘棠馆题名
唐人题名始终贞元大中之间自司勲员外郎薛存诚至东都留守韦夏卿凡数十人【集古録目】
自唐德宗贞元以来止于防昌文字多已磨灭惟髙元裕韦夏卿所书尚可读甚矣人之好名也其功德之盛固已书竹帛刻金石以垂不朽矣至于登髙望逺行旅往来慨然寓兴于一时亦以勒其姓名留于山石非徒徘徊俯仰以自悲其身世亦欲来者想见其风流夏卿所记留连感怆意不浅也故余于集古每得前世题名未尝不录者悯夫人之甚好名也【集古録】
唐东都留守李憕碑
唐中书舎人李纾撰洪州刺史沈传师书商州防御随军储彧篆额憕陇西成纪人官至礼部尚书东都留守禄山叛攻东都城陷死之追赠太尉諡曰忠懿碑以大厯四年立【集古録目】
唐赠太尉李憕碑文宗时立【金石録】
唐崔能神道碑
唐兵部侍郎李宗闵撰能弟检校吏部尚书判东都尚书省从书户部尚书胡证篆额能字子才清河东武城人官至岭南节度观察使赠礼部尚书碑以长庆三年立【集古録目】
唐淮南节度崔从碑
唐翰林学士蒋伸撰权知太子少傅栁公权书从字子义清河东武城人官至淮南节度副大使赠司空諡曰贞碑以大中八年立【集古録目】
福昌县
唐谷州刺史裴君清德颂【并阴】
正书无书撰人姓名永徽五年三月立【金石録】
裴君名律师碑篆书题额云大唐谷州刺史裴公德政之碑按隋书义宁二年以新安县置新安郡唐武德元年曰谷州贞观元年徙谷州治渑池六年徙治福昌显二年州废以福昌永宁长水属洛州【复斋碑录】
周福昌令张公颂
前鳯阁舎人薛稷撰不著书人名氏考其字书疑亦薛稷所书也张君汉相苍之二十九世孙武后时自福昌令徙为洛阳令而福昌人为之立此碑张君名及立石年月皆剥缺不可辨【集古录目】
周福昌令张君清德颂大足元年九月立【金石録】
伊阳县
唐监察御史李希倩碑
唐李邕撰梁升卿八分书徐浩篆额天寳二年四月【金石録】
唐乘真禅师灵塔碑
唐长子主簿王雄风撰胡霈然书并篆额禅师姓麻氏陆浑人景龙二年为陆浑山图以献中宗自书寺名曰兠率以赐之及其卒卫尉卿崔从礼之妻李氏得其舍利起塔而藏之碑以天寳七年八月立【集古録目】
唐元鲁山墓碣
唐监察御史李华撰太子太师顔真卿书【阙】院学士李阳冰篆额鲁山名德秀字紫芝河南人常为鲁山令碑以建中四年秋立【集古录目】
唐平泉山居诗
唐李德裕撰并八分书开成五年【金石録】
唐李德裕撰平泉者德裕山居之所也其间多得四方奇草异木名花怪石而置之因总为之记其在平泉及歴守宜春金陵至于为相有平泉诗凡六十七首同以刻石皆书又有临池榻记凡数十字篆书皆不著名氏【集古録目】
读山居诗见文饶梦寐不忘于平泉而终不得少偿其志者人事固多如此也余闻释子有云出家是大丈夫事葢勇决者人之所难也而文饶诗亦云自是功髙临尽处祸来名灭不由人者诚哉是言也【集古録】
唐平泉草木记
唐李德裕撰并分书开成五年【金石録】
德裕处富贵招权利而好奇贪得之心不已至或疲精神于草木斯其所以败也其遗戒有云坏一草一木者非吾子孙此又近乎愚矣【集古録】
唐检校户部尚书髙重碑
侄元裕撰栁公权正书防昌四年十月
清河县
周伊州刺史卫府尹碑
彭元觉撰赵楚英书天授二年立【访碑録】
周兰陵县君萧夫人碑
长安二年【访碑録】
周杭州刺史李公碑
郜恭书【访碑録】
唐襄城令赠魏州刺史李公碑
薛稷书【访碑録】
唐散骑常侍赠侍中赵郡成公碑
唐薛稷书撰【访碑録】
唐幽州都督孙公碑
唐徐彦伯撰开元二年【访碑録】
唐左仆射太子少保徐国公刘公碑
撰写人缺开元三年【访碑録】
唐怀州刺史陶大举碑
唐姚崇撰徐峤之书开元八年【金石录】
唐易州遂城令康府君碑
唐沈淮南撰徐诰书开元九年十月【金石録】
唐工郜侍郎赵国公碑
撰写人缺开元十一年【访碑录】
唐赠羽林大将军泉君碑
据通志泉君碑有二皆在西京一云后魏大将军赠并州大都督泉府君碑无撰书人名氏年月一云左右卫大将军卫尉正卿卞国公赠羽林大将军泉君碑与此官同
长子隠叙苏晋铭彭杲书仲子靖题额开元十五年二月立泉君者髙丽葢苏文之孙泉南生之子也髙宗时与南生同归朝仕至卫尉卿【金石録】
唐岷州刺史王君碑
唐李邕撰梁升卿分书元行冲题额开元十五年立【访碑録】
唐桂州都督李公碑
唐李岘撰张干防书并刻开元十八年【访碑録】
唐陈州刺史陶公碑
唐姚奕撰序张升铭徐浩书开元二十年【访碑録】
唐工部侍郎李景伯碑
从子讷撰梁升卿分书开元二十五年【访碑録】
唐荆州都督府长史孙公碑
唐张嘉贞撰子庭飘书开元二十六年【访碑録】
唐兴州司马王府君碑
唐郭子晋撰赵崇德行书天寳元年二月【金石録】
唐卢州司马刘府君碑
唐梁献撰天寳七年【访碑録】
唐宋州虞城令李府君碑
唐卢州重撰胡霈然书并题额天寳九年【访碑録】
唐京兆杜夫人碑
唐翟颋撰徐浩正书天寳十一年十月【金石録】
唐赠太仆卿韦公碑
天寳十三年立【访碑録】
唐裴公碑
唐崔造撰韩秀弼书大歴十四年【访碑録】
唐赠左仆射嗣曹王戢碑
唐赵赞撰行书无姓名贞元四年七月【金石録】
唐长安尉王之咸碑
唐于邵撰韩秀荣八分书贞元十年正月【金石録】
唐太子中允范阳卢府君碑
唐于邵撰郑余庆书【访碑録】
唐清河崔公碑
书撰人缺贞元二十一年立【访碑録】
唐歙州刺史卢瑗碑
裴度撰裴璘正书元和元年【金石録】
唐惠林寺题名
唐韩愈书元和四年閠三月【金石录】
唐惠林寺新修轩廊记
元和十一年【访碑录】
唐著作郎权公碑
唐赵赞撰序郑絪铭郑余庆分书元和十四年立【访碑録】
唐散骑常侍裴公碑
唐卢术文郑还古正书开成五年四月【金石録】
唐舍人裴公改葬碑
唐马曙书撰大中七年立【访碑録】
唐王有方碑
唐李邕撰并书【访碑録】
唐睦州刺史王君碑
唐史惟则分书【访碑录】
唐中书侍郎孙公碑
撰写人及年月并缺【访碑録】
唐右卫大将军泉府君碑
唐刘应道撰王知敬书年月缺【访碑録】
唐太原尹唐公碑
唐嵩阳观主卢晓八分书【访碑録】
唐谏议大夫温府君碑
唐牛僧孺撰裴潾书【访碑録】
唐惠林寺碑
唐李景让撰【访碑录】
唐崔府君碑
唐崔融撰【访碑録】
唐崔礼碑
唐白居易撰并书【访碑录】
唐太子賔客孔府君碑
撰写人缺歳次丙午立【访碑录】
唐平阳敬府君碑
唐刑部尚书郑絪碑
惠林寺佛殿记【永淳三年】
三碑诸道石刻录
寳刻丛编卷四
<史部,目录类,金石之属,宝刻丛编>
钦定四库全书

[book_title]寳刻丛编卷五
宋　陈思　撰
京西北路下
许州
【春秋许国战国属转秦置颍川郡汉髙帝为韩国防复故后汉因之魏晋并为颍川郡后魏亦同东魏改曰郑州后周曰许州隋开皇初郡废大业初州废复置颍川郡唐武德四年曰许州天寿元年曰颍川郡后陞忠武军节度梁改为匡国军唐灭梁复曰忠武皇朝元丰三年陞颍昌府崇宁四年建为南辅今县七　长社　郾城　阳翟　长葛　临颍舞阳郏县】
汉郭禧前碑
文字残缺所存才百许字共可见者公讳禧字君房而已禧郭躬从孙也郭氏世为阳翟人自躬以下皆葬阳翟其墓尚存今此碑缺处犹有陈留扶沟字疑禧尝寓居是邑其卒也返葬故乡而汉书注遂以为扶沟人恐误【金石録】
太尉郭禧断碑篆额所存其上一段字画方劲前后数行仅有数十字可认其中彊半剥落篆额亦然首行却有郭君名字禧以灵帝建宁三年为太尉光和二年薨【续】
汉郭禧碑阴
其首有四大字云故吏人名其下列故吏密张立度成匽师张协子通雒阳李苍子考故民河南阴德纪信以下凡百余人字画完好者甚多笔法淳古可爱【金石録】
汉郭禧后碑
碑残缺尤甚其畧可辨者惟光和二年夏五月甲寅大中大夫故太尉郭公薨而其额题汉故太尉郭公神道字画尚完【金石録】
汉丹阳太守郭旻碑
碑云君讳旻字巨公有周之裔也又云俾守丹阳为政四年以公事去官年过耳顺寝疾頺延熹元年卒三载礼阕诸子已刻墓道之铭矣而碑石狭小加有瑕瘢后十余年当孝灵光和之二年其从子五原太守鸿因太尉公遂与其孙范不改旧文重立此碑今石中有裂文子在越时才得其上一段后一纪尤延之持节江东以其下一半相赠合而为一遂成全碑【续】
汉文范先生陈仲弓碑
其额题云汉文范先生陈仲弓之碑碑文字已漫灭蔡邕字画见于今者絶少故虽漫灭之余尤为可惜按邕集仲弓三碑皆邕撰其一碑云中平三年秋八月丙子卒而三碑皆云春秋八十有三后汉书仲弓传以为中平四年八十四卒于者传疑误【金石録】汉文范先生陈仲弓之铭篆额两行额下有穿穿下数行仅存最上一字独醇字了然可识前一行者其右从月又前一行彷佛是君字蔡中郎为仲弓作三碑其第二碑有含光醇德之句前有征士陈君但相去差逺中间无从月者疑此非中郎所作赵氏有仲弓残碑以校集本凡改定数字岂即此碑乎【续】
汉陈仲弓碑阴
碑阴故吏姓名多已刓缺蔡邕小字八分惟此与石经遗字尔石经字画谨严而此碑阴尤放逸可爱【金石録】
汉陈度碑
文字残缺不完其畧可识者云君讳度字妙髙陈国相人而最后题中平四年九月二十日己丑立【金録】石君名度字妙髙陈国柘人灵帝中平二年卒又二年立碑此刻大半紊碎所存仅二百字少成句读其中并无官称郡国志陈国有柘县苦县沛国有相县苦在春秋时曰相赵氏认柘作相误也【续】
汉司空掾陈寔碑
碑已残缺不可辨惟其首八大字尚完字画奇伟在頴川陈太丘墓侧按后汉书太丘传载二子纪谌纪为大鸿胪谌不着其为何官惟刘孝标注世説引海内先贤传曰谌字季方寔少子也司空掾公车征不蚤卒然则斯碑岂非陈谌碑乎【金石録】
汉故司空掾陈君碑篆额蔡中郎所作第三碑也此碑仅有前七十字下文尽皆不存中郎作太丘第一碑云春秋八十三中平三年卒汉史误作四年此碑作五年者乃豫牧立碑之年也赵氏跋云文已残缺不可辨惟八篆额字画竒伟引世说注太丘次子谌尝以司空掾召谓此是陈谌之碑殊不知碑中自有大丘姓名其文又在蔡邕集葢不能认碑故有斯误【续】
汉河南尹苏府君碑额
汉故河南尹苏府君碑在许州道傍碑无文词惟此十字其额尔【金石録】
汉尚书左仆射荀公碑
在长社县东北七里冢前文字磨灭【访碑録】
魏公卿上尊号奏
唐贤多传为梁鹄书今人或谓非鹄也乃钟繇书尔未知孰是【集古録】
不著书撰人名氏与受禅坛记同汉既禅位文帝未受魏相国安乐侯华歆等上表劝进【阙】　公卿将军上尊号奏篆额相传以为钟繇书其中有大理东武亭侯臣繇者乃其人也当时内外前后劝进之辞不一此葢其最后一章碑自造于华裔字之误石理皴剥字迹晻昩今世所传者多是前一段尔【释】
魏尊号奏碑阴
碑云陛下即位光昭文德以翊武功勤恤民隠视者如伤凡十行刻于碑阴葢尊号奏文多不能尽故刋于碑阴以足知非别碑也石埋皴剥世多不传释载自造华裔字之后石埋皴剥字迹晻昩谓此碑也【复斋碑録】
魏受禅表
世传为梁鹄书而颜真卿又以为钟繇书莫知孰是【集古録】
书不著书撰人名氏世传以为钟繇书或以为梁鹄书魏文帝黄初元年为坛于繁昌以受汉禅碑不着所立年月在魏文帝庙中【集古録目】
繁昌县城内有三台时人谓之繁昌台坛前有二碑魏文帝受禅于此自坛而降曰舜禹之事吾知之矣故其石铭曰遂于繁昌筑灵坛也于后其碑六字生金论者以为司马金行故曹氏六世迁魏而事晋【水经】魏受禅表篆额在许昌亦曰钟繇书所谓表者葢表揭其事非奏表之表也水经云繁昌城内有三台人谓之繁昌台坛前二碑其后六字生金论者以为司马金行故曹氏六世迁魏而事晋此葢附防符命之误也【释】
魏受禅表王朗文梁鹄书钟繇镌字谓之三絶【刘禹锡嘉话】
廷康元年献皇帝诏张愔持节持玺绶禅位于魏丕即筑坛受禅頋羣臣曰舜禹之事吾知之矣乃立二碑此其一也碑后六字生金论者以为司马金行故曹氏六世迁魏而事晋嘉话録云此碑王朗文梁鹄书钟繇镌时称三絶书断则谓元常八分入妙魏受禅碑为最直言钟元常未知孰是近时士大夫学者多学此碑余谓舍石经而学此碑如学画虎此可与知音者道【集古后录】
晋议郎陈先生碑
书不著书撰人名氏碑字断缺其可见者曰延頴川许昌人不知其为名与字也其额曰晋故议郎陈先生碑元康二年门生君含等立【集古録】
晋尉氏令陈君碑
书今碑石残缺不可悉考其可见者曰字道臧太尉掾之小子其额曰晋尉氏令陈君碑以此知其官及姓氏也【集古录目】
东魏造石碑
不著书撰人名氏阳翟郡防境大都督石文达等为太守敬曦造像记以武定七年立【集古録目】
北齐赫连府君清徳颂
据北史列传子悦为郑州刺史郡人请为立碑诏许之碑所载亦同而碑乃在今许昌者按隋书地里志颍川郡旧置颍川东魏改曰郑州后周改曰许川【金石録】
唐题度人经变相
予家旧藏唐阎立本画灵寳度人经变禇遂良题字惜其岁久湮灭将失传独字画仅可模刻以贻好事云元祐戊辰仲冬韩城范正思记【本碑跋】
唐文荡律师塔碑
唐前河南告成尉卢奂撰著作郎魏栖梧书律师姓药氏河南密县人开元十三年十月弟子一智为之建塔立此碑在阳翟县【集古録目】
唐立舞阳侯祠堂碑
唐校书郎王利器撰集贤院待制史惟则八分前京兆府司録徐浩篆额舞阳令张紫阳防修庙记也碑以天寳二年二月立在舞阳县【集古录目】
唐读樊丞相传诗
唐河阴阴尉郑炅之撰安定胡霈然分书不着年月【集古録目】
唐頴阳观碑
唐张粲撰史惟则分书天寳五年七月立【金石録】
唐陈太丘祖德碑
系孙兼撰序伾撰铭伾子膺书天寳九载十一月立【金石録】
唐善财寺碑
唐史惟则分书在阳翟县【访碑録】
唐立汉黄公庙碑【在阳翟】
唐李翰撰张从申行书李阳冰篆额建中三月立【金石录】
唐张敬因碑
唐颜真卿撰并书在许州临颍县民田中庆厯初有知此碑者稍稍往摹之民家患其践田稼遂击碎之余在滁阳闻而遣人往求之得其残缺者为七段矣其文不可次弟独其名氏存焉曰君讳敬因南阳人也其字画尤竒甚可惜也【集古録】
敬因南阳西鄂人子匡济为淮西节度使追赠敬因和州刺史此碑埋没已乆庆厯初县民耕出之逺近闻者争往摹搨村民厌苦其扰遂击碎之今在者数段耳人犹模之故其文不完真卿官爵及立碑年月则皆亡矣【集古録目】
唐阳翟县防壁记
唐许尧佐撰吴宗冉书元和十四年五月【金石録】
唐令长新诫
唐宗御制太和九年县令李易简建郑宗冉书此本无宗勅书而别有勅语乃当时召新除令长赐食于朝堂而遣之叮咛慰勉之言也在舞县【集古録目】
唐阳翟县水亭记
唐魏庾撰并书大中五年五月【金石録】
唐阳翟县新石桥记
唐崔周衡书【访碑録】
唐立舞阳侯樊君碑堂记
裴頴撰唐长孺八分书【诸道石刻録】
唐石桥记
崔周衡书在阳翟县【访碑录】
郑州
【秦属三川郡二汉及魏属河南郡晋置荥阳郡后魏为东恒农郡东魏置广武郡后周置郑州隋开皇十六年曰营州炀帝初复为郑州寻废置荥阳郡唐正观元年州废自武牢移郑州治此天宝元年曰荥阳郡皇朝景祐元年号奉宁节度崇宁四年建为西辅今县六　管城　荣阳　新郑原武　荥泽　密县】
晋右将军郑烈碑
不著书撰人名氏字为书烈字休林荥阳人官至兖州刺史轻车将军拜平莞侯拜议郎卒赠右军将军諡曰僖故吏殿中监申杨等立此碑以太康四年立【集古录】
碑云君讳烈字休林又云曾祖先生皇祖征君显考将作大匠实有茂德载在国策烈晋史无传以碑考之尝为文帝参佐武帝时仕为兖州刺史封东莞男以疾征拜议郎卒于太康二年追赠右军将军諡曰僖侯云【金石录】
晋故右军将军平莞僖侯郑府君之碑额郑君名烈荥阳人仕于晋初至兖州刺史轻车将军召拜议郎以太康二年八月卒故吏申杨等立此碑四年之七月也郑君所封其上一平字则晓然可识下一字则微有缺损小欧阳谓之平莞侯赵氏以为东莞则误也晋县亦无平莞非郷名即亭名也予尝以魏末至晋末字无可取者晚获此碑其劲健方格顾后絶配若杂置汉刻中未易甄别
隋郑州刺史李渊造石像记
大业二年三月造在荥阳县【访碑録】
唐髙宗造像记
大业二年三月【金石录】
周立汉太尉纪信碑
卢藏用撰并八分书长安二年七月立【金石録】
唐阳武县李行忠佛堂记
无撰人姓名唐李固徽书景云元年十一月建【复斋碑録】
唐商州刺史欧阳琟碑
唐颜真卿撰并书琟字琟渤海人仕至商州刺史武关防御使去官不仕而终碑以大厯十年十月立【集古録目】
唐京河水门记
唐秘书省校书郎直史馆韦处厚撰处士唐衢八分郑州刺史李少和引京水注于管城之北为石水门以节其出入元和五年正月立此碑【集古録目】
唐无量寺多寳塔碑
唐裴度撰王凝行书元和十二年二月立在新郑县【复斋碑録】
唐大海寺王像碑
唐张仲方撰韩齐中分书并篆额长庆四年正月立【复斋碑录】
县令马公德政颂
【诸道石刻録】
滑州
【春秋时属卫战国时亦属卫其西境属魏秦属东郡二汉因之晋为陈留濮阳二国宋武帝平河南置兖州以为边镇后魏置东郡隋置祀州后为滑州又改为兖州后复为东郡唐后为滑州天寳元年更名灵昌郡大厯七年陞义成军复故而改灵昌曰灵河皇朝太平兴国四年改武成军今县三　白马　韦城　胙城】
后周大像碑
不著书撰人名氏碑文为对隅述事不明又但称延寿公而无姓名今以北史考之周大象二年尉迟逈兵起于邺分遣部将所在攻下城邑东郡太守延寿公于仲文弃郡奔关中拜【阙】　还击逈军取梁郡败其将檀让于武成碑【阙】　罗于金乡与此碑同葢文仲纪功碑也大象二年立【集古録目】
宇文氏之事迹无足采者惟其字画不俗亦有取焉翫物以志忧者惟怪竒变态真伪相杂使览者自择则可以忘倦焉故余于集古所録者愽矣【集古録】
隋仪同府叅军黄山碑
不著书撰人名氏山字子岳荆州江夏人仕至仪同孔仲衡府叅军碑以大业九年立【集古録目】
隋舎利塔碑
正书篆额【诸道石刻録】
周黄罗刹碑
唐秦王府学士虞世南撰不著书人名氏罗刹东郡胙县人周末尉迟逈兵起罗刹聚众击之授【碑缺】军总管碑以武德八年十月立【集古录目】
罗刹仕周为行军总管其子君汉唐初为将有功武徳中为父追立此碑【金石録】
唐黄君汉碑
唐东宫左庶子李伯药撰不著书人名氏君汉字景云东郡胙县人罗刹之子唐初官至夔州都督封虢国公碑以贞观六年立【集古録目】
唐匡城令郑府君碑
唐校书郎吴先壁撰前国子进士李惟恕书滑州匡城令郑諲去思颂德之碑也諲字叔敬荥阳开封人碑以景龙中立【集古録目】
唐滑台铭
唐李季卿撰令狐彰行书永泰元年正月【金石録】
唐滑台记
唐崔粲撰永泰元年【诸道石刻録】
唐令狐彰开河碑
唐中书侍郎平章事元载撰尚书吏部侍郎徐浩书并篆额先是河至酸枣濒县而东歳失河道尚书右仆射霍国公令狐彰闻之碑以大厯八年正月立【新増】
唐清台新驿记
唐滑亳节度使李勉撰李阳冰篆勉使同州别驾裴万增广驿舍以大厯九年八月立此碑于驿中【集古録目】李阳冰篆在今滑州驿中其阴有铭曰斯去千载冰生唐时冰今又去后来者谁后千载有人吾不知之后千载无人当尽于斯呜呼郡人为吾寳之不知作者为谁然贾躭尝为李腾序说文字源盛称阳冰此记躭为滑州刺史因见斯记而称之耳阳冰所书世固多有可爱者不独斯记也【集古録】
唐李勉撰李阳冰篆其阴有铭欧阳公云不知作者为谁余尝考之乃舒元舆玉筯篆志后赞也其文载于唐文粹反元舆集中欧阳公偶未尝见之耳【金石録】
唐滑台新驿记kao
裴【名缺】八分书【金石録】
唐滑州新井铭
唐贾躭撰徐璹正书李腾篆额贞元五年九月【金石録】
唐说文字源
唐义成单节度使贾耽撰序前杨府户曹叅军徐璹书秘书少监李阳冰重修汉许慎说文字源阳冰从子检校祠部员外郎腾篆凡五百四十字碑以贞元五年十月立【集古録目】
唐眀皇送李邕赴滑州诗
唐栢元封行书元和五年十月【金石録】
唐李元素二州慰思述
唐义成军节度郑滑等州观察李元素二州慰思述庾承宣撰唐衢分书并篆额元和中立【复斋碑录】
唐义成节度李听德政碑
唐宋中锡奉勅撰待诏侯丕奉勅正书太和三年八月建【复斋碑録】
唐节堂记
唐刘三复撰李德裕分书太和四年五月【金石録】
唐秋日登楼望赞皇山诗
唐李德裕撰并分书太和四年八月【金石録】
唐李德裕德政碑
唐贾餗奉勅撰归融奉勅分书太和六年八月立【复斋碑録】
唐李德修尧祠记
唐白敏中撰开成二年立【访碑録】
尧祠在州西南二十里汉刘盆子所立唐寳厯中节度使李听祈雨有应重修立记【寰宇记】
孟州
【春秋战国皆属周自汉晋至隋皆属河内郡唐显庆三年割属河南府建中二年乃以河南之河阳河阴济源温四县租税入河阳三城使又以泛水军赋益之防昌三年遂以此五县为孟州今县六　河阳　温县济源　泛水　河阴　王屋】
汉成臯令任伯嗣碑
其首已残缺其可见者云字伯嗣南阳编人也又云延熹五年以筑阳相迁来临县其后歴叙政绩又云迁君桂阳碑在今泛水县泛水在汉为成臯此碑葢成臯令德政颂尔后汉书桓帝纪延熹八年有桂阳太守任以此碑校之岁月相符又名与字协知其名也【金石録】
汉任伯嗣碑阴
大观初获此碑置于泛水辇运司廨舍壁间余闻其阴有字因托人讽邑官破壁出之遂得此本葢汉碑有阴者十七八世多弃而不録尔【金石録】
后汉北军中候郭君碑
绪枝叶云布列在川郡又云复辟司徒拜北军中候年六十有六建宁四年九月丙子卒【集古录】
汉故北军中候郭君碑篆额郭君字仲竒尝为司中都官从事辟将军府宰比阳建宁四年九月卒五年三月葬【复斋碑録】
汉司从事郭究碑
汉不著书撰人名氏究字长【碑缺】汲人也官至司从事碑以中平元年立【集古録目】
碑云君讳究汲人也元城君之孙雒阳令之适歴至簿督邮五官掾功曹守令长辟司从事部郡都官春秋二十八而卒中平元年岁在甲子三月而葬【集古録】
汉故司从事郭君碑篆额郭君名究仕郡诸曹吏辟从事年二十八而卒灵帝中平元年葬【释】
汉郎中郭君碑
汉郎中郭君之碑额名字皆缺文辞亦有可句者其云惠兄仲犀又云元兄维世而有为人后者为之子之文盖郭君以兄之子为后也郭仲竒碑尝有惠兄之称此碑复尔仲犀者若非仲竒之伯则其同族也【释】
隋梁公堰纪功碑
在河阴县西二十里本汉平帝汴河决壤至明帝永平十二年乃令王景理渠堤其后通塞各计朝代隋开皇七年使梁睿增修古堰遏河入汴立碑纪功【寰宇记】
唐等慈寺碑
唐秘书少监顔师古奉勅撰不著书人名氏初太宗东伐王世允窦建德来救破之于泛水及即位有诏尝破敌之处皆建寺以为战死者资福此其一也碑以贞观二年立【集古録目】
其寺在郑州泛水唐太宗破王世允窦建德乃于其战处建寺云为阵亡士荐福唐初用兵破贼处多大抵皆造寺此其一也【集古録】
唐纪功碑
唐高宗撰并行书飞白题额显庆四年八月在泛水【金石録】
唐修敬寺旭禅师碑
无书撰人名氏禅师姓赵氏绛州稷山人碑以万岁通天二年立在河阳【集古録目】
唐明皇过泛水诗
开元十三年十月【诸道石刻録】
唐重修梁公堰碑
唐泛水主簿赵居贞撰县令王象书梁公堰者隋开皇中华阳梁睿所修故以为名依山凿堰以道河水通运路中间改其旧制别起渠口当河冲立石柱以酾水既成遽填塞不能通开元十五年勅将作大匠范安复其故迹作此铭碑以开元十五年二月立【集古録目】
唐令长新诫
唐开元中县令冯宴所刻后岁久以为柱础寳厯二年县令崔潾移置于县廨【集古録目】
唐济源令李造遗爱颂
唐中书舍人梁陟撰监察御史集贤院修撰徐浩书李公名造唐之宗室自济源令入为【阙】此颂济源册立碑以开元二十六年十一月立【集古録目】
唐淄川令裴大智碑
唐滑州刺史李邕撰司【缺】员外郎萧诚书大智河东人官至淄川县令碑以开元十九年十一月立在济源【集古録目】
萧诚以书知名当时今碑刻传于世者颇少人集録所得才数本尔然字画笔法多不同疑模刻之有工拙惟此碑及独孤册碑字体同而最佳【集古録】
唐小鲁真人仙解謡
唐鲁国清撰进士陈锡书真人名成字和光年八岁及其兄希言皆为道士于奉仙宫此碑止有其半不见所终及立石年月在济源【集古録目】
唐开梁公堰颂
唐祁顺之撰徐浩分书并篆额天寳六年七月立【金石録】
唐开梁公堰碑阴记
唐平致和撰并正书天寳六载七月立【金石録】
唐贞一先生庙碣
唐左威卫録事叅军卫慿撰右监门卫兵曹叅军薛希昌八分贞一先生者道士司马子微也字承祯法号道德又自号白云先生明皇置阳台宫于王屋山以处之追諡贞一其从子纲因所居立以为庙碑无所立年月在王屋县【集古録目】
唐贞一先生庙碣天寳六年七月立【金石録】
唐济源令房琯遗爱颂
唐监察御史平冽撰河阳县令徐浩书房公名琯清河人尝为济源令冽作颂时琯为给事中碑以天寳七年二月立【集古録目】
唐宴济渎碑
唐逹奚珣撰薛希昌分书天寳中立【金石録】
唐济渎庙祭器铭
唐济源县令张洪撰八分书不著名氏济源有北海祠坛故四时祠祀必取祭器于河南沈币双舫亦以沁河渡口船为之往返劳是时大风拔木洪因取以为祭器双舫及杂用之物碑以贞元十三年立【集古録目】
唐重修李造遗爱碑记
唐髙后规撰髙从彦正书贞元二十一年立【金石録】
唐韩文公送愿归盘谷序
韩愈撰盘谷在孟州济源贞元中县令刻石于其侧令姓崔其名浃今已磨灭【集古録】
正书无姓名贞元中刻石【金石録】
唐韩文公题名
唐都官员外郎韩愈元和四年题在济源【集古録目】
唐房琯碑阴记
唐石洪撰兵部郎中郑权书房琯有遗爱碑在济源元和六年琯从祖子式以河南尹奉诏祠济源洪等刻此记于碑阴【集古录目】
唐济祠亭并诗
济源有三渊当祠下俗谓之海县令房琯初立亭于北海上以为祠神之所元和九年县令李朝阳广其制度作记并诗记朝阳之子蟠撰诗李朝阳撰裴潾书郑冠篆额【集古録目】
唐济祠西海新亭记
唐房琯立亭于北海上李朝阳为之记而西海之地故为民家所有县令王源逈取之以立亭又作西海新亭记鳯翔节度推官侯云章撰济源令章行质书郑冠篆额碑以长庆二年立【集古録目】
唐岭南节度郑权碑
唐陜川大都督府长史庾承宣撰万年县令姚尚书字复道荥阳人官至岭南节度使碑以寳厯二年立【集古录目】
姚尚书笔力精劲虽唐人工于书者多而及此者亦少惜其不传于世而今人莫有知者惟余以集録之博得此而已【集古録】
唐司马子微记
唐王屋令崔运撰道士张宏眀书大和三年刻在王屋县【集古録目】
唐司马子微坐忘论
唐白云先生撰道士张宏明书大和三年女道士桞凝然赵景刻石并凝然所为铭同刻后又有篆书曰卢同髙常严固元和五年凡十字碑在王屋【集古録目】
唐白乐天游济源诗
正书大和五年九月冯宿诗附【金石録】
唐白乐天游王屋山诗
唐白居易撰道士张宏明正书大和六年十月题【复斋碑録】
唐高瑀神道诗
唐司徒侍中东都留守裴度撰河南尹郑干书瑀字干亮渤海修人官至忠武军节度使赠司空碑以大和八年立【集古録目】
唐李石神道碑
唐东都留守李德裕撰工部侍郎桞公权书碑文残缺名氏皆不可见考其世系事迹知为李石碑也碑以大中中立在河阴【集古録目】
余家集録顔栁书尤多惟碑石不完者则其字尤佳非字之然也譬夫金玉埋没于泥滓时时发见其一二则粲然在目特为可喜尔【集古録】
唐睿宗赐白云先生书
唐赐白云先生勅三宗勅并送别诗各一阳台宫畵壁奏状并答勅乾元元年禁山庙采樵勅三大中八年王屋主簿韩抗书以刻石【集古録目】
唐孔岑父碑
唐太子少傅郑絪撰前大理少卿桞知微书府君名岑父字次翁鲁国邹人官至著作佐郎子戣戢皆显贵赠岑父司空碑以咸通十二年立在河阴【集古録目】唐赠司空孔岑父碑咸通十一年正月立【金石録】
温县造文宣王庙记
李建正书篆额【诸道石刻録】
蔡州
【春秋时属沈蔡战国属楚魏秦属颍川郡汉置汝南郡后汉及魏晋皆因之宋及后魏兼置豫州以为重镇东魏置行台后周置总管府后改曰舒州寻复曰豫州复改曰蔡州隋开皇初郡废大业初天寳后置汝南郡唐武德三年曰豫州天寳元年曰汝南郡寳应元年改曰蔡州皇朝景祐二年陞淮康军节度今县十　汝阳　上蔡　新蔡　褒信平舆　遂阳　新息确山　贞阳　西平】
汉永乐少府贾君阙
汉故永乐少府将作贾君之阙碑为篆书而将作下二字缺不可识【集古録目】
按汉书桓帝母孝崇匽皇后居永乐宫和平元年诏置太仆少府如长乐故事又按汉官仪长乐少府以宦者为之则贾者盖亦宦者也【金石録】
隋午夘寺碑
开皇十年五月八日息州刺史梁洋建【复斋碑録】
隋梁洋建塔表德政碑
不著书撰人名氏隋息州叅军裴玉防为刺史梁洋建塔以表德政碑以开皇十一年立在新息县【集古録目】在今蔡州新息县隋开皇十一年叅军裴玉与州人为息州刺史梁洋建寳塔表德政碑按隋书志后周于新息置息州大业中州废【集古録】
唐豫州刺史狄梁公碑
唐元通礼撰党复书贞元三年重立【访碑録】
唐平淮西碑
唐段文昌撰陆邳分书并篆额元和十四年十二月建【复斋碑録】
唐溵州刺史高承简德政碑
唐王起撰裴潾书长庆中立按唐书地里志元和十二年以郾城上蔡西平遂平四县置溵州长庆元年州废今碑后题长庆而其下残缺当为元年葢是年州遂废矣髙公名承简崇文之子为裴度牙将后至邠宁节度唐史有传
陈州
【秦属颍川郡二汉属淮阳国汝南郡后汉因之晋属梁国汝南郡后魏置陈郡及北杨州北齐改为信州隋为陈州后置淮阳郡唐为陈州晋开运二年置镇安军节度汉初军废周广政二年复之今县五　宛丘项城　商水　南顿　西华】
汉封观碑
在项城县墓前【访碑録】
魏贾逵碑
书不著书撰人名氏逵字安道河东襄陵人魏明帝时官至建威将军豫州刺史故从事吴康等立此碑【集古録目】
魏故建威将军豫州刺史阳里亭侯贾君之碑篆额在项城县本庙内【访碑録】
唐龙兴寺碑
唐兵部侍郎修文馆学士张说撰吏部侍郎修文馆学士卢藏用八分中宗初复位天下州郡皆置龙兴寺一所此碑以景龙四年五月立【集古録目】
唐龙兴寺碑阴
唐薛融书检校陈州刺史韩琦等题名凡五十六人又有僧惠明等题名十六人别体书不著名氏【集古録目】
唐大云寺讲堂记
唐李邕撰并书开元十一年【诸道石刻録】
唐八卦坛碑
在宛丘县北一里即伏羲于蔡水得因画八卦之坛旧有长史张济贤之文后刺史李邕除旧文换新文刻之【寰宇记】
唐伏羲庙碑
唐孙郡撰赵谷书并题额光化中立【访碑録】
唐开元寺讲堂记
唐卢中敏书【诸道石刻録】
魏文庙碑
李勲文【诸道石刻録】
颍州
【春秋时为胡国及楚地秦为颍川郡地二汉属汝南郡魏置汝阴郡晋因之后魏置颍川郡隋亦为颍川复为汝阴郡唐为颍川皇朝元丰二年陞顺昌军节度今县四　汝阴万夀　颍上沈丘】
唐顔黙残碑
初颍川人家以其石为马台皇祐中王囘深甫之弟冏容季见而识其为颜书因摹本以传深甫为文以记之黙仕晋为汝阴太守故大厯中鲁公追建此碑于汝阴【金石録】
唐张龙公庙碑
唐澶人赵耕撰不著书人名氏龙公名路斯与妻子言已与蓼人郑祥逺皆龙也某日当战令诸子助战以绛绡系鬛为别祥逺败死公与九子皆化为龙土人为之立庙颍川刺史王敬尧又增大之碑以干宁元年立在颍上县百社村【集古録目】
赵耕撰碑云君讳路斯颍上百社人也隋初明经登第景龙中为宣城令夫人关州石氏生九子公罢令归每夕出自戍至丑归常体冷且湿石氏异而询之公曰吾龙也蓼人郑祥逺亦龙也骑白牛据吾池自谓郑公池吾屡与战未胜明日取决可令吾子挟弓矢射之系鬛以青绡者郑也绛绡者吾也子遂射中青绡郑怒东北去投合肥西山死今龙穴山是也由是公与九子俱复为龙亦谓可怪矣余尝以事至百社村过其祠下见其林木阴蔚池水窈然诚异物之所托歳时祷雨屡获其应汝阴人尤以为神也【集古録目】
汝州
【战国属韩秦属三川郡二汉属河南颍川郡魏晋属河南襄城郡后魏属汝北鲁阳郡东魏置北荆川后周改曰和州隋初置伊川炀帝初改为汝州后废州以其地属襄城颍川二郡唐为汝州天宝元年曰临汝郡今县五梁县　襄城　叶县　鲁山　龙兴】
汉吉成侯州辅碑
犨县水南有汉中常侍长乐太仆吉成侯州苞冢冢前有碑墓西枕冈城开四门门有两石兽坟倾墓毁碑兽沦移人有掘出一兽犹全不破甚髙壮头去地凡一丈许作制甚工左防上刻作辟邪字自安帝没于桓后【水经注】
名字已残缺其额题云汉故中常侍长乐太仆吉成侯州君之铭此碑载当时诏书有云其封辅为叶吉成侯以此知其名辅而郦道元注水经云水南有汉中常侍长乐太仆吉成侯州包冢冢前有碑其词云六帝四后是谘是诹今騐其文实有此语独以辅为苞葢水经之误【金石録】
汉故中常侍长乐太仆吉成侯州君之铭篆额州君名辅为小黄门大宫今复拜小黄门歴藏府令谒者令中尚方令中常侍黄门令长乐太仆大长秋封叶吉成侯以威宗永寿二年十二月卒此碑叙其歴事六帝四后详瞻有史法与汉代他碑体格絶不同【释】
汉吉成侯州辅碑阴
州辅碑阴自汉阳太守而下四十有九人其八人称邑曰冠军曰宛曰章陵曰新阳曰比阳曰鲁阳皆南阳之邑也余人惟延笃有传乃南阳犨人则不称邑者犨之人也碑云乡人姻族相与刋石则又知辅为犨县人也【释】
汉州辅墓石兽防字
郦道元注水经云州君墓有两石兽已沦没人有掘出一兽犹全不破甚高壮头去地丈许制作甚工左防上刻作辟邪字余初得州君墓碑又览水经所载意此字犹存防故人董之明守官汝颍间因托访求之逾年持以见寄其一辟邪道元所见也其一乃天禄字差大皆完好可喜之明又云天禄近岁为村民所毁辟邪虽存然字尽已残缺难辨此葢十年前邑人所藏今不可复得矣【金石録】
汉都郷正街弹碑
在汝州界故昆阳城中文字磨灭不可考究其歳月略可见葢中平二年正月而其额题都郷正街弹碑莫知为何碑也【金石録】
都郷正街弹碑额灵帝中平二年立次有张社则题名数人【释】
唐独孤哲祭叶公文
正书无名氏干封二年十一月立在叶县【复斋碑録】
唐温汤碑
在梁县西四十里唐圣厯三年正月则天驾幸今有碑石断折【寰宇记】
唐则天幸流杯亭宴诗
唐麟台丞殷仲容书武后圣厯三年幸汝州宴饮于州南流杯亭与羣臣分韵赋诗武后御制及梁王三思等凡七首平章事李峤为序以久视元年九月刻石碑后没于汝水中贞元五年刺史陆长源軰出之有记在碑阴字为八分书【集古録目】
唐武后乆视元年幸汝州温汤羣臣应制诗也李峤序殷仲容书开元中汝水坏其碑亭碑亦沉没贞元中陆长源为刺史以为峤序仲容书絶代之寳也乃为之造亭立碑自记其事于碑阴武氏乱唐毒流天下其遗迹宜为唐氏所弃而长源当时贤者区区于此何哉然余又録之者时以仲容书尔是以君子患乎多爱【集古録】
在梁县城南三十里唐则天尝与侍臣姚元崇苏颋武三思薛耀等游晏赋诗【寰宇记】
唐叶县令宋公遗爱颂
唐呉师道撰正书无姓名神龙三年五月【金石録】
唐广成子庙碑
崆峒山在梁县西南四十里有广成子庙即黄帝问道于广成子之所唐开元二年汝州刺史充本州防御使卢贞立碑【寰宇记】
唐王仙公庙记
唐岑拘撰叅军高重明书仙公者汉叶县令王乔也县人旧以姓名称其庙唐叶令史惟清改曰仙公碑以开元二十五年刻在叶县【集古録目】
唐宋公神道碑
唐中书舍人逊狄撰河南府阳翟县尉集贤校理御书史惟则八分宋公名字缺亡而碑不着其郷里官至廷州刺史碑以天寳四年立在梁县【集古録目】
唐汝州刺史李深遗爱颂
撰人名缺韩秀弼分书大厯十二年三月立【金石録】
唐容州都督元结碑
唐湖州刺史顔鲁公撰并书元结字次山官至容州都督本管经略使碑以大厯中立在鲁山县【集古録目】唐自大宗致治之盛几乎三代之隆而惟文章独不能革五国之既久而后韩栁之徒出葢习俗难变而文章之变体又难也次山当开元天寳时独作古文其笔力雄健意气超拔不减韩之徒也可谓特立之士哉【集古録】
唐流杯亭诗碑阴记
唐陆长源撰八分书无姓名贞元五年立附【金石録】
唐复黄陂记
唐前郷贡进士侯喜撰不著书人名氏汝州有三十六陂黄陂为最大自隋始筑至唐开元中数复废缺贞元十八年刺史卢防筑而复之碑以元和三年立【集古録目】
黄陂在今汝州汝州有三十六陂黄陂最大溉田千顷始作于隋记云至贞元辛未刺史卢防始复之辛未贞元七年也碑以元和三年建【集古録】
唐龙兴寺碑
正书无书撰人名氏寳歴二年五月【复斋碑録】
唐元鲁山琴台记
唐汝州鲁山县令宋整撰不著书人名氏琴台者故县令元德秀之所立整葺其頺毁以大中八年正月立此记在鲁山【集古録目】
唐商余操
唐苏预撰韩择交八分书预友元结隠居教授于商余之肥溪预为作此辞预时为河南令自号中行子碑不载刻石年月在鲁山县【集古録目】
鲁阳公墓四字
在鲁山县露山东北五里墓上石碑有鲁阳公墓四字【寰宇记】
后周文宣王庙记
县令郭忠恕撰并书按图史忠恕为汉相阴公从事周祖徴为周易博士国初贬干州司户大宗朝复任国子主簿流登州卒不载其尝为县令也记云县在汝水之汭嵩山之阳不知其为何县最后题甲寅四月十五日建葢周世宗干德元年也或云此记在汝州界中【金石録】
汝帖十二巻
来汝逾年吏民习其踈拙不甚诿以事闭閤萧然奉亲之外独念弃日偶得三代而下讫于五季字书百姓冠以仓颉奇古篆籕草真行之法略具用十二石刻置坐啸堂壁其论世正名于治乱之际君子小人之分每致意焉识者谓之笔史葢使小学家流因以古知义不特区区近笔砚而已大观三年八月上丁敷阳王记字辅道【本跋】
顷在洛中闻汝州新镌诸帖谓之汝刻其名已弗典矣意谓其彚择必佳及见之乃大不然杂取法帖续帖中所有者时载之又珉王开簉不能辨也此犹亡害至其集古帖及碑中字萃为伪帖并以一帖省其文别为帖语及强名者甚多稍识诗者便可别之如以逸少帖春秋輙为患不得北军问逺近清和等语乃摘取北军逺近春秋等字集为一帖强为王衍书以续帖中诸县故佳字强名为王桢之书【桢之字公干徽之子】取汝州东汉州韩碑中数字强名为蔡中郎书取卫州魏州文吊此千文中数行强名为崔浩书如北齐碑便目为温子升后魏碑便目为沈法防如此者甚多且如吊比干文魏孝文作而崔浩之死在太武时乃目为浩书其不稽古如此至若张华帖内杂以寳章集中王慈字薛稷帖中杂以法帖内子敬字皆集成之字意全不相属取王筠帖中和南清豫一帖【疑有阙文】如是者不可具载幸世尚多古帖极有未传者自可刻具全篇何必区区作伪以误后学但贻识者嗤笑耳汝州既以石十余刻之而越州复传其本又刻之二州之石残可吊也信知识真者少何足云云【东观余论】
寳刻丛编卷五
钦定四库全书

[book_title]寳刻丛编卷六
宋　陈思　撰
河北东路
北京
【大名府春秋时属晋衞战国属卫二汉属魏郡东郡清河魏文帝分置阳平郡晋因之宋文帝置东阳平郡元魏因之后周大象二年置魏州隋大业初置武阳郡唐武徳四年平窦建徳改置魏州龙朔二年更名冀州咸亨三年复曰魏州天保元年曰魏郡自代宗后为田承嗣史宪诚何进滔罗洪信所据曰大名府置天雄军五代皆因之至梁罢大名后唐曰兴唐晋曰广晋汉周复曰大名皇朝庆厯十年陞为北京今县十一　元城　莘县内黄　成安　魏县　舘陶　临清　宗城　夏泽　清平　冠氏】
汉冀州从事郭君碑
名字已残缺其额题曰冀州从事郭君之碑碑云其先出高辛兴自于周又云光和二年终三年十月塟【金石録】
故冀州从事郭君碑额之字暧昧者甚鲜独首行刋剥故不得其名字郭君厯郡诸曹掾史主簿督邮五官掾功曹故总谓之从事以光和二年卒【续】
汉贝丘长博陵崔伯言碑
汉北海苑孟兴碑
二碑在临清县东南十五里贝丘城文字磨灭【寰宇记】
后魏圣智寺碑
在内黄县东北四十里永熈三年沙门遂偘造【访碑録】
隋贾君英浮图碑
开皇十二年七月【金石録】
隋愿力寺双七级浮图铭
仁夀三年正月【金石録】
隋舍利石函盖记
在府城龙兴寺中【访碑録】
唐宗城令薛寳积徳政碑
永徽二年立【访碑録】
唐宗城令王绍业去思碑
永淳二年立【访碑録】
唐处士郭武墓志
圣厯三年立在冠氏县衙【访碑録】
唐善达法师碑
唐郭庭诲撰任遗祚正书开元五年七月建立元城【复斋碑録】
唐魏州刺史狄仁杰生祠碑
唐李邕撰张庭珪八分开元十年十一月【金石録】
唐左羽林郎造释迦像碑
在冠氏县崇明寺内开元二十二年立【访碑録】
唐馆陶令徐君遗爱碑
唐张孚受撰朱瑗八分书开元二十四年十月【金石録】
唐尊胜陀罗尼经幢
在府城开元寺唐卢重元分书开元中立【金石録】
相衞山川寺庙名録
在府城开元中立【访碑録】
唐魏太守苗晋卿徳政碑
唐王维撰天寳七年立【访碑録】
唐开元寺新建三门楼碑
封演撰八分书大厯十三年七月【金石録】
唐魏博节度田承嗣徳政碑
唐营田副使裴伉撰杨志方书【访碑録】
唐观音寺碑
在府城内李赞撰王立伯书元和二年立【访碑録】
唐魏博节度田绪遗爱碑
唐裴垍撰张和靖书元和六年二月立政和中与栁公权所书何进滔徳政碑俱为大名尹所毁【金石録】
唐狄梁公祠堂碑
唐冯宿撰胡证正书并篆额元和中立【复斋碑録】
在魏县东南四里梁公为魏州刺史百姓立祠祀焉【寰宇记】
唐宗城令衡知全徳政碑
在夲县长庆二年立【访碑録】
唐开元寺新修法华院记
在府城内开元寺张若撰李系正书长庆四年建【访碑録】
唐新修隆兴寺碑
在府城内李辀撰崔弁书张肱篆额寳厯二年立【访碑录】
唐开元寺碑
在府城内李辀撰崔弁书太和元年立【访碑録】
唐开元寺修功徳记
在府城内李辀撰崔弁书张肱篆额太和丁未嵗立【访碑録】
唐何进滔徳政碑
唐翰林承防兼侍书工部侍郎栁公权撰并书翰林待诏梁五府司马唐元度篆额进滔文宗时为魏博节度使文宗诏公权等为撰徳政碑以开成五年正月立有碑楼尚存【集古録目】
进滔唐书有传开成五年立其高数丈制度甚闳伟在今河北都转运使公廨园中【集古録】
进滔事迹固无足取而公权书法为世模楷此碑尤为雄伟政和中大名尹建言磨去旧文别刋新制好古者为之叹惜【金石録】
唐观音寺陀罗尼经幢记
防昌四年【访碑録】
唐观音寺舍利防碑
裴磵撰并书篆天祐二年【访碑録】
唐华阴令杜仲智徳政碑
在本县【访碑録】
唐赠太尉上党公碑
在华阴县西三十里【访碑録】
唐前南乐县令郑信臣碑
【访碑録】
唐愿力寺碑
在洹水镇南四十里【访碑録】
唐防法寺碑
在馆陶县北四里【访碑録】
唐文宣王庙碑
在馆陶【访碑録】
唐韩王碑
在华阴西南二十里【访碑録】
澶州
【开徳府春秋时属卫国秦置东郡二汉属东魏二郡晋属濮阳国顿丘郡隋属东武阳二郡唐属澶濮魏三州晋天福中移濮阳于澶州南郭为治所九年陞镇寕军节度皇朝大观元年陞开徳府崇宁四年建为北辅今县七　濮阳　观城　临河　清丰　衞南朝城南乐】
汉冀州从事张表碑
汉不著书撰人名氏君讳表字人异尝为冀州从事后去官不仕而终建宁元年立【集古録目】
碑云君讳表字元异而文为韵语叙其官阀不甚详但云春秋六十四以建宁元年三月癸巳寝疾而终【集古録】
汉故冀州从事张君碑篆额张君名表灵帝建宁元年卒此碑皆作四言韵语【释】
碑云君讳表字元异系帝高辛爰暨后稷又云春秋六十四以建宁元年三月终其年十有一月丙寅葬【复斋碑録】
汉刘班碑
在衞南县西墓下【访碑録】
东魏东平太守刘霸碑
孝静天光元年四月立在卫南【金石録】
北齐楚阳太守张乐碑
在卫南县西北二十五里徳昌中塟【访碑録】
大周濮阳县丈八像碑
行书无书撰人名氏圣厯三年七月立【金石録】
唐卫南县令房公徳政碑
在本县周升撰唐澄书【访碑録】
瀛州
【河间府春秋时属晋战国时属赵秦属上谷郡汉属涿郡后汉为河间国晋因之后魏为河间郡孝文帝置瀛州隋废郡而州如故大业初州废置河间郡唐为瀛州皇朝大观二年陞河间府瀛海军节度今县二　河间　乐寿】
后魏车骑大将军邢峦碑
峦字山賔碑以延昌三年甲子十月建【复斋碑録】
隋文儒先生刘碑
大业元年立【金石録】

✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:25:48-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>