<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,全芳备祖前集卷一,全芳备祖前集卷二,全芳备祖前集卷三,全芳备祖前集卷四,全芳备祖前集卷五,全芳备祖前集卷六,全芳备祖前集卷七,全芳备祖前集卷八,全芳备祖前集卷九,全芳备祖前集卷十,全芳备祖前集卷十一,全芳备祖前集卷十二,全芳备祖前集卷十三,全芳备祖前集卷十四,全芳备祖前集卷十五,全芳备祖前集卷十六,全芳备祖前集卷十七,全芳备祖前集卷十八,全芳备祖前集卷十九,全芳备祖前集卷二十,全芳备祖前集卷二十一,全芳备祖前集卷二十二,全芳备祖前集卷二十三,全芳备祖前集卷二十四,全芳备祖前集卷二十五,全芳备祖">
<meta name="description" content="前集二十七卷，后集三十一卷，宋陈景沂撰。该书是一部植物学著作。书前有宝祐元年韩境所作的序。据序所言，此书于理宗时曾进献于朝。书中汇集了许多有关花草树木及谷物的故事和诗赋。分为前后两集。前集二十七卷是关于花卉的内容，后集第一至第九卷为果部，第十至第十二卷为卉部，第十三卷为草部，第十四至十九卷为木部，第二十至第二十二卷为农桑部，第二十三至二十七卷为蔬部，第二十八至第三十一卷为药部。共分八部，每部之下又分为若干门。每门又分若干子目。如：农桑部，包括谷、稻、米、麦、豆、桑六门。谷门又分禾、稼穑、黍、稷、粟、粳、秫">
<title>全芳备祖_陈景沂_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">全芳备祖</span> <br/>
          作者： <span class="inputVal" id="bkauthor">陈景沂</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,类书,植物志,完结</span> <br/>
          字数： <span class="inputVal" id="bknum">[book_length]294076</span> <br/>
          说明： <span class="inputVal" id="bkdec">前集二十七卷，后集三十一卷，宋陈景沂撰。该书是一部植物学著作。书前有宝祐元年韩境所作的序。据序所言，此书于理宗时曾进献于朝。书中汇集了许多有关花草树木及谷物的故事和诗赋。分为前后两集。前集二十七卷是关于花卉的内容，后集第一至第九卷为果部，第十至第十二卷为卉部，第十三卷为草部，第十四至十九卷为木部，第二十至第二十二卷为农桑部，第二十三至二十七卷为蔬部，第二十八至第三十一卷为药部。共分八部，每部之下又分为若干门。每门又分若干子目。如：农桑部，包括谷、稻、米、麦、豆、桑六门。谷门又分禾、稼穑、黍、稷、粟、粳、秫、农、田等子目，非常详备。每一物下收集的材料分为“事实祖”和“赋咏祖”两类。体例与《艺文类聚》相似。“事实祖”中分碎录、纪要、杂著三子目。“赋咏祖”中分五言散句、七言散句、五言散联、七言散联、五言古诗、七言古诗、五言八句、七言八句、五言绝句、七言绝句十个子目。条理详细分明，收罗广博。明代王象晋的《群芳谱》即以此书为蓝本编辑而成的。此书收录了很多有关各种植物的典故，以及有关这些植物的诗赋，唐以前的较略，宋代的非常详尽。许多故事及诗赋不见于其他书，保存了不少文献资料。该书对于研究古代园艺的农业生产也有重要的参考价值。传本很少，宋刻本今只有日本残卷，多以抄本流传。有《四库全书》本及农业出版社影印宋残本。</span> <br/>
          封面： <span class="inputVal" id="bkimg">Z_18356.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]全芳备祖
[book_author]陈景沂
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,类书,植物志,完结
[book_length]294076
[book_dec]前集二十七卷，后集三十一卷，宋陈景沂撰。该书是一部植物学著作。书前有宝祐元年韩境所作的序。据序所言，此书于理宗时曾进献于朝。书中汇集了许多有关花草树木及谷物的故事和诗赋。分为前后两集。前集二十七卷是关于花卉的内容，后集第一至第九卷为果部，第十至第十二卷为卉部，第十三卷为草部，第十四至十九卷为木部，第二十至第二十二卷为农桑部，第二十三至二十七卷为蔬部，第二十八至第三十一卷为药部。共分八部，每部之下又分为若干门。每门又分若干子目。如：农桑部，包括谷、稻、米、麦、豆、桑六门。谷门又分禾、稼穑、黍、稷、粟、粳、秫、农、田等子目，非常详备。每一物下收集的材料分为“事实祖”和“赋咏祖”两类。体例与《艺文类聚》相似。“事实祖”中分碎录、纪要、杂著三子目。“赋咏祖”中分五言散句、七言散句、五言散联、七言散联、五言古诗、七言古诗、五言八句、七言八句、五言绝句、七言绝句十个子目。条理详细分明，收罗广博。明代王象晋的《群芳谱》即以此书为蓝本编辑而成的。此书收录了很多有关各种植物的典故，以及有关这些植物的诗赋，唐以前的较略，宋代的非常详尽。许多故事及诗赋不见于其他书，保存了不少文献资料。该书对于研究古代园艺的农业生产也有重要的参考价值。传本很少，宋刻本今只有日本残卷，多以抄本流传。有《四库全书》本及农业出版社影印宋残本。
[book_img]Z_18356.jpg


[book_title]提要
钦定四库全书　　　　　子部十一
全芳备祖集　　　　　　类书类
提要
【臣】等谨案全芳备祖前集二十七卷后集三十一卷宋陈景沂撰景沂号肥遯天台人仕履未详是书前有寳祐元年韩境序据序所言此书于理宗时尝进于朝其事亦无可考凡前集二十七卷所记皆花后集第一卷至八卷为果部十卷至十二卷为卉部十三卷为草部十四卷至十九卷为木部二十卷至二十二卷为农桑部二十三卷至二十七卷为蔬部二十八卷至三十一卷为药部其例每一物分事实祖赋咏祖二类事实祖中分碎録纪要杂著三子目赋咏祖中分五言散句七言散句五言散聨七言散聨五言古诗七言古诗五言八句七言八句五言絶句七言絶句十子目唐以前事实赋咏纪録寥寥北宋以后特为赅备而南宋尤详多有他书不载及其本集已佚者皆可以资考证焉乾隆四十四年八月恭校上
总纂官【臣】纪昀【臣】陆锡熊【臣】孙士毅
总　校官【臣】陆　费　墀

[book_title]原序
全芳备祖集原序
类书之作其来尚矣自唐率更有艺文类聚白傅有六帖至我朝元献有类要宜无复加矣近世乃有建章万花谷事类本末诸书大概夸多于品彚竞美于纂辑而原本祖萃羣芳者阙焉天台陈君少负杰特读书数万卷目力所及如富人坐日中之肆细大涵蓄感万物敷荣乃独致意于草木蕃庑积而为书思袭前人之躅以补后来者之阙意是以尝客游江淮纵观宇宙山川之盛举凡舟车之防人力所及搜览之余可以广纪载备讨论者毕録无遗于是物推其祖词掇其芳数十大家之作俱在而骚人墨客之咏亦不废不知萤几聚雪几映剡溪之藤凡几阅而全芳备祖之书成矣陈君益敛华就实由博趋约研精洙泗濓洛之书折衷于渡江诸老凡昔之泥于物者今皆反诸心矣心有经因知有録凡昔之防于心者今皆笔于书矣名公钜卿嘉叹不少置尝以呈天子之览陈君不可谓不遇矣一日陈君过予山隂泽中貌癯气腴神采内泽有道之士也手数巨编以示且叹曰吾不幸少事华藻勤半生以资口耳之谈犹幸晩归朴素持一念心穷性理之蕴然少年之书虽吾甚悔好事者或取焉欲椟而藏之不可得也予拱而曰盈天壤间皆物也物具一性性得则理存焉大学所谓格物者格此物也今君晩而穷理其昭明贯通倐然是非得防之表毋亦自其少时区别草木有得于格物之功欤昔孔门学诗之训有曰多识于鸟兽草木之名陈君于是书也奚其悔寳祐元年癸丑中秋安阳老圃韩境序

[book_title]全芳备祖前集卷一
钦定四库全书
全芳备祖前集卷一　　　宋　陈景沂　撰花部
梅花
事实祖
碎録
上林苑有朱梅同心梅紫蒂梅【西京杂记】大庾岭上梅花南枝落北枝开【六帖】梅花落中曲【宋鲍照】
纪要
梁何逊在州法曹廨舍有梅花一枝逊吟咏其下后居洛思梅花再请其任从之抵州花方盛逊对花徬徨【杜诗注】宋武帝夀阳公主人日卧于含章檐下梅花落于公主额上自后有梅花妆今安丰军有花靥镇即其地也【杂五行书】隋开皇中赵师雄游罗浮一日天寒日暮于松林间酒肆旁舍见美人澹妆素服出迎时昏黒残雪未消月色微明师雄与语言极清丽芳香袭人因与扣酒家门共饮少顷一緑衣童子笑歌舞师雄醉寝但觉风寒相袭乆之东方已白起视在大梅花林下有翠羽啾嘈相顾月落参横惆怅而已【龙城録】宋广平为相其端姿劲质刚态毅状疑其铁石心肠不解吐婉媚词然观其文而有梅花赋清新富艶似南朝徐庾体殊不类其为人【皮日休梅花赋序】李白游慈恩寺僧献绿英梅【六帖】元稹为翰林承防朝退行至廊下初日映九英梅隙光射稹有气勃勃然百僚望之曰岂肠胃文章映日可见乎【常朝録】袁丰之宅后有梅六株开时曾为邻屋烟气所烁乃围泥塞灶张幕蔽风乆而又折其屋曰氷姿玉骨世外佳人但恨无倾城之笑耳【桂林记】
杂著
欧阳文忠公极赏踈影暗香之句而不知和靖别有一聮雪后园林才半树水邉篱落忽横枝胜彼二句不知欧阳公何縁弃此而赏彼耶【苕溪渔隠丛话】王直方又爱和靖池水倒窥踈影动屋檐斜入一枝低谓此句与前聮相为伯仲而今渔隠独不喜池水屋檐二句以为略无佳处真一蠏不如一蠏【山谷诗话】王晋卿谓林和靖踈影暗香之句若杏与桃李皆可用也东坡以为不然杏与桃李安敢承当【东坡志林】梅天下尤物无论智愚贤不肖莫敢有异论学圃之士必先种梅且不厌多他花有无多少皆不系轻重余于石湖玉雪坡既有梅数百本比年又于舎南买王氏僦舎七十楹尽拆除之治为花村以其地三分之一与梅吴下栽梅特盛其品不一今始尽得之随所得为之谱以遗好事者　江梅遗核野生不经栽接者又名直脚梅凡山间水濵荒寒迥絶之处皆此本也花稍小而踈痩有韵香防清实小而硬　早梅冬至前已开故得早名要非风土之正杜子美云梅蕋腊前破梅花年后多惟冬春之交正是花时耳　消梅其实圆脆多液无滓多液则不耐日干故不入煎造亦不宜熟惟堪青啖　古梅其枝樛曲万状苍藓鳞皴封满花身又有苔须垂于枝间或长数寸微风飏緑飘然可玩成都三十里有卧梅偃蹇十余丈相传唐物也清江酒家有大梅如数间屋可罗坐数十人余生平见梅奇古惟此两处　重叶梅花头甚丰叶重数层盛开如小白莲梅中之竒品花房独出而结实多防尤为瑰异　緑蕚梅凡梅花跗蒂皆绛色惟此纯緑枝梗亦青好事者比之僊人蕚緑华京师艮岳有蕚緑华堂其下専植此本　百叶香梅一名千叶香梅花小而宻　鸳鸯梅多叶红梅也凡防果必并蒂惟此一蒂而结防梅　杏梅花比红梅色防澹结实甚匾有斓斑色全似杏味不及红梅　梅以韵胜以格高故以横斜踈影与老枝奇怪者为贵其新接穉木一歳抽嫩枝直上或三四尺如酴醿蔷薇者吴下谓之气条此直取实规利无所谓韵与格矣又有一种粪壤力胜者与条上茁短横枝状如棘针花宻缀之亦非高品近世始画墨梅江曲有梅补之者尤有名其徒仿之者实繁观杨氏画大畧皆气条耳虽笔法竒峭去梅实逺惟广宣所作差有风致世鲜有评之者余故附之谱后【并石湖范致能梅谱】梅肇于炎帝之经着于说命之书召南之诗然以滋不以象以实不以华也岂古之人皆质而不尚其华与然华如桃李顔如舜华不尚华哉而独遗梅之华何也至楚之骚人饮芳而食菲佩芳馨而食葩藻尽掇天下之香草嘉木以苾芬其四体而金玉其言语文章尽逺取江篱杜若而近舍梅岂偶遗之欤抑亦梅之未遭欤南北诸子如阴铿何逊苏子卿诗人之风流至此极矣梅于是时始以花闻天下及唐之李杜本朝之苏黄崛起千载之下而躏籍千载之上遂主风月花草之夏盟而于其间始出桃李兰蕙而居客之左盖梅之有遭未有盛于此时者也然色弥章用弥晦花弥利实弥钝也梅之初服岂其端使之然哉前之遗今之遭信然欤予友洮湖陈希顔盖造次必于梅颠沛必于梅者也嘉爱之不足而吟咏之吟咏之不足则尽取古人赋梅之作而赓和之寄一编以遗予曰从古此诗已八百篇矣不盈千篇吾未止也手读之而惊曰抑何丰邪丰而不竒则亦长耳亦何竒邪余尝爱阴铿诗云花舒雪尚飘照日不俱销苏子卿云祗言花是雪不悟有香来唐人崔道融诗云香中别有韵清极不知寒是三家者岂畏踈影暗香之句哉希顔之诗同梅而清清在梅前同梅而馨馨在梅后其于三家所谓未闻以千里畏人者也或谓物耋则妖兴梅亦有妖希顔此诗非希顔语也梅之妖慿希顔而语也或曰非彼慿乎此尔系此即彼乎尔夫语怪圣门所讳予又乌知二説之然不然哉因并书之【诚斋杨廷秀洮湖和梅诗序】
赋咏祖
五言散句
雪岸丛梅发【杜甫】　　　　雪篱梅可折
江路野梅香　　　　　梅花南岭头【李白】
林香雨落梅　　　　　露梅飘暗香【元稹】
梅徃误寻春
祗言花是雪不信有香来【苏子卿】
花舒雪尚飘照日不俱销【阴铿】
人懐前嵗别花发去年枝【梁元帝】
蚤烟笼玉暖冻雨浴时凝
侠骨香经浴氷肤冷照邻【刘原父】
色如虚室白香似玉人清【温公】
冷香疑到骨琼艳防堪餐【王岐公】
影寒垂积雪枝薄春氷【晁具茨】
阳萌知独复嵗寒见孤洁【赵庸斋】
洗我碧铜壶荐此白玉枝【张于湖】
七言散句
山意冲寒欲放梅【杜甫】
未将梅蕊惊愁眼
庾岭梅花歌落管【李白】
唤醒千林黄落时【徐玉溪】
相思一夜梅花发忽到窻前疑是君【韩退之】
寻檐索共梅花笑冷蕋踈枝半不禁【杜甫】
安得健歩移逺梅乱挿繁花向晴昊
强半痩因前夜雪数枝愁向晩来天【崔鲁】
雪中未问和羮事且向百花头上开【王曽】
风清日落无人见洗妆自趂霜钟半【东坡】
江南无雪春瘴生为散氷花除热恼
为君栽向南窻下记取他年着子时
额黄映日明飞燕肌粉含风冷太真【王荆公】
雪中林卉皆相似认得清香寄一枝【宋景文】
卷帘初认云犹冻逐异浑疑雪欲香【张文潜】
我爱梅花不忍折清香却解逐人来
平生常恨逢梅少及对梅花无好诗
谁知檀蕚香须里已有调羮一防酸
正如隠者居幽谷鹤陇征书亦到家【张奚叟】
甘心结子待君来洗雨梳风为谁好【秦少游】
澹泊自能知我意幽闲元不为人竒【黄山谷】
凡花俗草败人意晩见琼防不恨迟
及取江南来一醉明朝化作玉尘飞
探得东皇第一机水邉风月笑横枝
未开素质夜光明半落清香春更好【陈颍濵】
不与牡丹争地望后堂深院暂时春【丁晋公】
薄薄逺香来涧谷踈踈寒影近房栊【卢圣俞】
常是腊前欺雪色却惊春半见琼姿
水邉攀折此中女马上嗔寻何处郎
驿使前持走马回北人初识越人梅
台前日暖分三色林下风清共一香【温公】
独有小梅香漠漠陆行随马水随舟【陶弼】
姑射神人氷作体广寒仙女玉为容【曼卿】
月中欲与人争瘦雪后偷慿笛诉寒
尤怜心事凄凉甚结兮青青亦酸
美人与月正同色客子折梅空断肠【孙何】
北风号夜天雨霜屋头梅花晨洗妆【王元之】
风月精神珠玉骨氷雪簪珥琼瑶珰
天意自怜羣木妬尽教拈防作琼林【李觏】
落去能无怨羌笛折来端是乱乡愁【刘原父】
幽香粉艳谁人见时有山禽入树来【蔡君谟】
只应王母専轻巧剪碎天邉乱白云【康节】
角中飘去凄于骨笛里吹来妙入神
愁眼不供千树雪醉头犹奈一枝春【陈子高】
饮罢流连未归去更来花下捧茶瓯【曾文昭】
一蕚固应先臈破百花浑未觉春来【晁无咎】
一树轻明侵晩岸数枝清瘦映踈篱【参寥】
因知东阁一般兴不减州千载人【韩子苍】
梢横波面月揺影花落尊前酒香【洪觉范】
老来只学藏六未羡梢头首面新【周益公】
春风略不扶人醉月到梅花末梢【杨廷秀】
虚过一冬妨底事不曾欵曲是梅花
琪树横枝吹脑子玉妃乗月上瑶台
竹映梅花花映竹翠毛障子玉妃图
两树相挨前后发老夫一月不烧香
孤竹之管求孙枝汝盍早定归山期【陈止斋】
轿窓冻损孤吟客瘦石棱棱见一枝【陈古涧】
檐端踈竹前生瘦瓶里寒梅到死香【巩果斋】
夜深更拥寒衾坐明月梅花共一窓【楼梅麓】
落尽梅花心事恶独搔鬂绕残妆【刘后村】
至白世间为玉雪不如伊处为无香
世间尤物难调防寒怕开迟暖怕飞
故园芳草无人管到处梅花动客情【吴履斋】
不忍骤开还骤落殷勤含蕊待君来【江古心】
才有数花香便逺更无一叶影方竒【赵山台】
月香试看尤清絶一在枝头一在窻【王轩】
有客骑驴过桥去不因覔句定寻梅【崔稼谷】
评题含咏千竿竹要放梅花出一分【刘招山】
劝君莫把离骚读先説梅花恨未平【郑上村】
玻瓈盘捧玉巵稳翡翠钿粘粉面香【惠万庵】
半树昂藏多友竹数枝消瘦只依苔【陈省齐】
徐妃半面粉包蕚荀令一炉香袅枝【蔡敏】
已消残雪豆皆灰斜压踈篱一半开【卢襄】
冷香渐欲薫诗夣落片犹能覆雨苔【陈心如】
小窻细嚼梅花蕋吐出新诗字字香【刘翰】
短笛楼头三防夜前村雪里一枝春【舒信道】
暗吐幽香穿别院半欹斜影入寒塘【田元邈】
明朝有约谁先到手搯花梢记月防【李碧山】
古驿路邉烟雨暮孤庄篱畔水云寒【王性之】
乗澹月时和雪看斸苍苔地花移【陈省斋】
月摹瘦影横窻澹雨沐踈花照水明【周海陵】
仙客风中飘素玉妃月下试新妆【王梅溪】
梅花竹里无人见一夜吹香过石桥【姜白石】
禽翻竹叶霜初下人立梅花月正高【赵紫芝】
石畔长来枝易老竹间瘦得蕚全清【徐致中】
槎牙老树得春早摘索好枝和雪攀【戴石屏】
水池照影何须月雪岸闻香不见花
每遇花时人竞取只愁斫尽春风枝
四海知心惟明月一生结客是梅花【徐抱独】
暮云春雪江南北回首人生叹路岐【厉水山】
起倚梅花读周易一窻明月四檐声【魏鹤山】
丁宁童子休教扫留取窻前当雪看【船窻僧】
何消百万西湖宅遇有梅花便可居【赵竹所】
近来行軰无和靖见説梅花不要诗【高菊涧】
蜂黄涂额半含蕋鹤膝翘空踈花【戴石屏】
五言古诗
兎园标物序惊时是梅衔霜当路发映雪挺寒开枝横却月观花绕临风台朝洒长门泣夕驻临邛杯应知蚤飘落故逐上春来【何逊】
梅将雪共春粉艳不相因逐次能争宻排枝巧妬新谁令香满坐独使净无尘芳意饶呈瑞寒光助照人玲珑今已遍防缀坐来频那是俱疑似须知两逼真荧煌初乱眼浩荡忽迷神未许琼花比将从玉树亲先期迎献嵗更伴占兹辰愿得长辉映轻防敢自珍【昌黎】
早梅发高树迥映楚天碧朔风飘夜香繁霜滋晓白欲为万里赠香因山水隔寒英坐销落何用慰逺客【栁子厚】风雪集嵗暮红梅开不迟朝来幽窻底明珰缀青枝上天播淑气白卉分四时寒村置西子是似昌吾诗【陈简斋】野梅空山中正为照人开如何緑窻底踈映带苍苔颇似古君子无人自不谐竹径酒初醒一信清香来【林雪巢】
五言古诗散聮
空山有佳人寒林防孤芳晓分天女白夜夺嫦娥光【韩子苍】
轻盈照溪水掩敛下瑶台如雪聊相比欺春不遂来【杜牧之】
蒂是团青臈花非列素纨直言南雪少犹是北枝寒【韩子苍】
桃李艳阳态笑我不入时松竹贫贱交却是同襟期【曽求父】
梅清不受尘月净本无垢防风更解事排遣香入牖【谢溪堂】
前有水邉横后有竹外斜但作如是观桃李亦可夸【陈止斋】
五言絶句
折梅逢驿使寄与陇头人江南无所有聊赠一枝春【晋陆凯】
絶讶梅花晩争来雪里窥下枝低可见高处逺难知【梁简文帝】
不愁风嫋嫋正奈雪垂垂暖热惟慿酒平章却要诗【庾信】迎春故早发独是不疑寒畏落众花后又无别意看【陈谢燃】
茅舎竹篱短梅花吐未齐晩来溪径侧雪压小桥西【杜甫】曾把早梅枝思君在别离虽云有万里万里有还期【蔡君谟】
墙角一枝梅凌寒独自开遥知不是雪惟有暗香来【王荆公】
十月冻墙隈英英见早梅应从九地底先领一阳来【文与可】
独自不争春初无一防尘忍将氷雪面所至媚幽人【吕居仁】
客行满山雪香处是梅花丁宁明月夜记取影横斜【陈简斋】
晩天青脉脉玉面一疎枝山中小许树独汝负人诗南山如佳人迥立未可亲而况得道者其间梅子真【赵介庵】
昨夜雪初霁寒梅破蕾新满头虽白髪聊挿一枝春【蒋之奇】
溪防有残雪江梅开瘦枝徘徊不忍折只作看花诗【张于湖】
雾质云为屋琼肤玉作囊花明不是月夜静偶闻香【杨诚斋】
雪已都销去梅能小住无雀争飞落片蜂猎未沾须酒力欺寒浅心清睡较迟梅花擎雪影和月度疎篱【赵僖庵】
五言八句
万木冻欲折孤根暖独回前村深雪里昨夜一枝开风逓幽香去禽窥素艳来明年还应律先发望春台【齐已】梅蕊腊前破梅花年后多絶知春意早奈客愁何雪树元同色江风亦自波故园不可见巫峡郁嵯峨【杜甫】江梅且缓飞前軰有歌词莫惜黄金缕难忘白雪枝吟看归不得醉唤立如痴和雨和烟折含情寄所思【郑谷】玉骨絶纎尘前生清浄身无花能伯仲得雪愈精神冷澹溪桥晩殷勤江路春寒郊瘦岛外同气更何人【蒋荆溪】疎枝横玉瘦山蕚防珠光一朶忽先变百花皆后香欲传春信息不怕雪埋藏玉笛休三防东君正主张【陈同父】防度寻春信空归及暮鸦试揺枝上雪有夜来花望月穿深坞迎风立浅沙若同桃李发谁肯到山家【左经臣】
七言古诗
西湖处士骨应槁只有此诗君压倒东坡先生心已灰为爱君诗被花恼多情立马待黄昏残雪销迟月出早江头千树春欲暗竹外一枝斜更好孤山山下醉眠处防缀裙腰纷不扫万里春随逐客来十年花送佳人老去年花开我已病今年对花浑草草不如风雨卷春归收拾余香还畀昊【东坡】
春风岭上淮南村昔年梅花曾断魂岂知流落复相见蛮风蜑雨愁黄昏长条半落荔枝浦卧树独秀桄榔园岂惟幽光留夜色直恐冷艳排冬温松风亭下荆棘里两株玉蕊明朝暾海南仙云娇堕砌月下缟衣来扣门酒醒梦觉起绕树妙意有在终无言先生独饮勿叹息幸有落月窥清樽【东坡】
罗浮山下梅花村玉雪为骨氷为魂纷纷初疑月挂树耿耿独与参横昏先生索居江海上悄如病鹤栖荒园天香国艳肯相顾知我酒热诗清温蓬莱宫中花鸟使緑衣倒挂扶桑暾抱丛窥我方醉卧故遣啄木先敲门麻姑过君急洒扫鸟能歌舞花能言酒醒人散山寂寂惟有落蕊黏空樽【东坡】
玉妃谪堕烟雨村先生作诗与招魂人间草木非我对奔月遇桂成幽昏暗香入户寻短梦青子缀枝留小园披衣连夜唤客饮雪肤满地聊相温松明照坐愁不睡井花入腹清而暾先生来年六十化道眼已入不二门多情好事余习气惜花未忍都无言留连一物吾过矣笑领百罚空罍樽【东坡】
北风日日霾江村归梦政尔劳营魂忽闻梅蕊臈前破楚客不爱兰佩昏寻幽旧识此堂古曵杖偶集仙家园岚隂春物未全到邂逅只有南枝温冷光自照眼色界雪艳未怯扶桑暾遥知云台溪上路玉树千里藏山门自怜尘覉不得去坐想佳处知难言但对君诗慰岑寂已似共倒花前樽【朱文公】
罗浮山下黄家村苏仙仙去余诗魂梅花自入三叠曲至今不受蛮烟昏佳名一旦异凡木絶艳千古高名园却怜氷质不自暖虽有歩障难为温羞同桃李媚春色敢与葵藿争朝暾归来只有修竹伴寂歴自掩疎篱门方知真意还有在未觉浩气终难言一杯劝汝我不浅要汝共保山林樽【朱文公】
江梅欲破江南村无人解与招芳魂朔云为断蜂蝶信冻雨一洗烟尘昏天怜絶艳世无匹故遣寂寞依山园自吹羌笛娱夜永未要邹律回春温连娟窥水堕残月的烁泣露晞晨暾海上清游记上畍衰病此日空柴门相逢不敢话畴昔能赋岂必皆成言雕镌肝肾竟何益况复制酒哦空樽【朱文公】
桃花能红李能白春深无处无春色不应尚有数株梅可是东君苦留客向来开处当严冬李花未白桃未红即今已是丈人行勿与年少争春风【唐子西】
梅花耿耿氷玉姿杏花澹澹注胭脂两花相娇不相下各向春风问索价折来防挿一铜瓶旋汲井花浇便醒红红白白看不足更遣山童烧蜡烛【杨诚斋】
去年看梅南溪北月作主人梅作客今年看梅荆溪西氷为风骨玉为衣臈前欲雪竟未雪梅花不惯人间热横枝憔悴涴晴埃端令羞面不肯开缟裙夜诉玉皇殿乞得天花来作伴三更滕六驾海神先遣东风吹玉尘梅仙晓沐银浦水氷肤别放瑶林春诗人莫作雪前看雪后精神添一半【诚斋】
春脚移从何处来未到百花先到梅南枝初着三两蕊北枝沍寒犹未开昨夜东风破寒臈南枝北枝尽披拂不须羯鼔喧春雷一防阳和香自发【易寓言】
山前山后雪成堆朔风撼地声如雷孤根受死忍寒冻直向百花头上开寻春游子不爱惜马蹄蹂践花狼藉芳姿不肯被消磨饱尽炎凉方结实【王轩】
七言古诗散聮
惊嗟怪怪文人竒缟衣蓝缕氷断肌莓苔雪片冻不飞玉饰其末玑衡欹藐姑之仙下缥缈苍虬为驾羽葆希【曾文肃】
海邉憔悴多情客想见一枝寒玉色愿君攀折赠余香勿使随风自狼藉【曽文肃】
东风知君将出游上人迥立林之幽欹墙数苞乃尔瘦中有万斛江南愁【陈简斋】
碧桃丹杏何自妍嚼蕊嗅香无此好东溪不见谪仙人江路还逢少陵老【参寥】
忽逢緑衣鬂如云歌舞醉人睡昏昏觉来但有风相袭梦断初与香返魂【周益公】
青帝宫中第一妃寳香薫彻素罗衣定知谪堕不容乆万斛玉尘未聘归【陆放翁】
月澹碧云笼野水棱棱瘦耸吟肩起一天寒气霞衣裳人在石桥春影里【王梅溪】
七言絶句
一树寒梅白玉条迥临春路傍溪桥不知近水花先发疑是经春雪未消【戎昱】
白玉堂前一树梅今朝忽见数枝开儿家门户重重闭春色因何得入来【薛维翰】
凤楼高映緑阴阴凝重多含雨露深莫谓一枝柔软力防曾牵破别离心【齐已】
经雨不随山鸟散倚风疑共路人言愁怜粉艳飘歌席静爱梅香扑酒樽【罗隠】
忆得前时君寄诗海邉三唱早梅词与君犹是海邉客又见早梅花发时【崔道融】
竹与梅花相并枝梅花正发竹枝垂风吹总向竹枝上真似王家雪下时【刘书史】
萧条鴈后复春前雪压霜欺未放妍昨日倚栏枝上看似留芳意入新年【范文正公】
昔官西陵江峡间野花红子多斓斑惟有寒梅旧相识异乡每见必依然【欧阳公】
梅花开尽百花开过尽行人君不来不趂青梅尝煮酒忍看烟雨熟黄梅【东坡十二首】
春来幽谷水潺潺的皪梅花草棘间一夜东风吹石裂半随飞雪渡闗山
梅梢春色防防和作意南枝剪刻多月黒林间逢缟袂霸陵醉尉误谁何
月地云阶谩一尊玉奴终不负东昏临春结绮荒荆棘谁信幽香是返魂
氷盘未荐寒酸子雪岭先看耐冻枝应笑春风木芍药丰肌弱骨要人医
鲛绡剪就玉簪轻檀晕妆成雪月明肯伴老人春一醉悬知欲落更多情
缟裙练帨玉川家肝胆清新冷不邪浓李争春犹办此更教踏雪看梅花
天教桃李作舆台故遣寒梅第一开慿仗幽人收艾纳国香和雨入青苔
春入西湖到处花裙腰芳草傍山斜盈盈解佩临烟浦脉脉当罏傍酒家
洗尽铅华见雪肌要将真色鬭生枝檀心已作龙涎吐玉颊何劳獭髓医
莫向霜晨怨未开白头朝夕自相催斩新一朶含风露恰似西厢待月来
相逄月下是瑶台借草清樽连夜开明日酒醒应满地空令饥鹤啄莓苔
簸船结缆北风嗔霜落千林憔悴人欲问江南近消息喜君贻我一枝春【山谷】
探请东皇第一机水边风日笑横枝鸳鸯浮防婵娟影白鹭窥鱼疑不知
折得寒香不露机小斜雨两三枝罗帏翠幙深调静已被游预得知
天工戯剪百花房夺尽天工更有香埋玉地中成故物折枝镜里忆新妆
巧画无盐丑不除此花风韵更清姝从教变白能为黒桃李依然是仆奴【陈简斋墨梅五首】
病目昏花已数年只应梅蕋故依然谁教色作陈面眼乱初逢未敢怜
粲粲江南万玉妃别来几度见春归相逢京洛浑依旧唯恨缁尘染素衣
含章檐下春风靣造化功成秋兔毫意足不求顔色似前身相马九方臯
自读西湖处士诗年年临水看幽姿晴画出横斜影絶胜前村夜雪时
间光景晩来新半幅溪藤万里春从此不贪江路好猛心力唤真真【又一首】
姑射仙人氷雪容尘心已共彩云空年年一笑相逢处长在愁烟苦雾中【朱文公】
溪上梅花应自开故人不寄一枝来天涯岂是无芳物为尔无心向酒杯
幽壑潺湲小水通茅茨烟雨竹篱空梅花乱发篱边树似倚寒枝恨朔风
带雪虽竒低粉妆酣晴别是好风光却縁白日青天照得花开暖得香【杨诚斋】
瓮澄雪水醸春寒蜜防梅花带露餐日里畧无烟火气更教谁上少陵坛
湘妃危立冻鲛背海月冷挂珊瑚枝丑怪惊人能妩媚防魂只有晓寒知【萧东之】
百千年树着枯藓一两防春供老枝絶壁笛声那得到直愁斜日冻蜂知
幽香淡淡影疎疎雪虐风威亦自如正是花中巢许辈人间富贵不闗渠【朱行中】
闻説风篁岭下梅疎枝冷蕋未全开繁英待得浑如雪霜晚无人我独来【参寥】
咸平处士风流逺招得梅花枝上魂疎影暗香如昨日不知人世几黄昏
半圗画梅花月一枕波涛松树风不是客愁眠不得此山诗在此香中【赵中庵】
夜深梅印横月纸帐魂清梦亦香莫谓道人无一事也随疎影伴寒光【赵信庵】
卷地纷纷着树稀岁华揺落惨将归世间尤物难调防寒怕开迟暖怕飞【刘后村】
篱边屋角立多时试为骚人拾弃遗不信西湖髙士死梅花寂寞便无诗
梦得因桃数左迁巨源为栁许当权幸然不识桃并李却被梅花累十年
黯淡江天雪欲飞竹篱数掩傍苔矶清愁满眼无人説折得梅花作伴归【陆苍三】
小园风月不多寛一树梅花开未残剥啄敲门嫌特地缓拖藤杖隔篱防
一防不杂桃李春一水隔防车马尘恨不来为清夜饮月中香露湿乌巾
江郊车马满斜晖争赴城南未掩扉要识梅花无尽藏人人襟防带香归
一联半句致魁台前有沂公后倚斋自是君诗无警策梅花穷杀几人来【刘后村】
荒苔野蔓上篱笆客至多疑不在家病眼防人殊草草隔林迢逓见梅花
扶笻挂月过前溪问信江南第一枝驿使不来羌管歇等闲开落只春知【张棨】
寒夜客来茶当酒竹罏汤沸火初红寻常一様前月才有梅花便不同【杜子野】
朔风吹雨正尘埃忽见江梅驿使来忆着家山石桥畔一枝冷落为谁开【贾似道】
山北山南雪半消村村店店酒旗招春风过处人行少一树疎花傍小桥
尘外氷姿世外心宜晴宜雨更宜隂收回疎影月初坠约住寒香雪正深
螭首轮囷虬尾蟠云霙防缀玉鳞寒直须快覔鵞溪绢写尽精神乆远看【赵正】
支颐半睡月明中彷佛仙人簿雾笼唤起梦魂帘幙悄天香自到不因风【杨平洲】
通宵雨滴急催梅枝北枝南晓尽开多谢花神好防客随车十里带春来【李文溪】
香梅烂漫见红梅白白朱朱取次开料得故园春色满有人花下正徘徊【徐介轩】
草际春回残雪消强扶衰病傍溪桥东风不管梅花落自醸新黄染栁条【江古心】
梅雪争春未肯防骚人阁笔费平章梅须逊雪三分白雪却输梅一段香【卢梅坡】
冻云垂垂雪欲落雨澁风悭如此寒分付南枝与君防老天自要北枝防【刘龙川】
舍南舍北雪犹存山外斜阳不到门一夜冷香清入梦野梅千树月明村【髙疎寮】
江梅欲雪树槎牙雪片飘零梅片斜半有和风到纸不知是雪是梅花【郑亦山】
搜诗索笑傍檐梅冷蕋疎花带雪开莫把枯梢容易折留防笑影上来【易涉趣】
七言八句
东阁官梅动诗兴还如何逊在州此时对雪遥相忆送客逢春可自由幸不折来伤嵗暮若为防去乱乡愁江边一树垂垂发朝夕催人自白头【杜甫】
含情含态一枝枝斜压渔家短短篱惹防尚怜香半日向人如诉雨多时初开偏称雕梁画未落先愁玉笛吹行客见来无去意解帆烟浦为题诗【崔鲁】
梅花不肯傍春光自向深冬着艶阳龙笛逺吹胡地月燕初试汉宫妆风虽狂暴翻添思雪欲侵陵更助香应笑暂时桃李树盗天和气作年芳【韩□】
吟懐长恨负芳时为见梅花暂入诗雪后园林半树水边篱落忽横枝人怜红艶多应俗天与清香似有私堪笑胡雏亦风味解将声调角中吹【林和靖八首】
众芳揺落独鲜妍占尽风情向小园疎影横斜水清浅暗香浮动月黄昏霜禽欲下先偷眼粉蝶如知合防魂幸有防吟可相狎不须檀板共金樽
小园烟景正凄迷阵阵寒香压麝脐池水倒窥疎影动屋檐斜入一枝低画名空向闲时防诗俗休徴故事题惭愧黄鹂与蝴蝶只知春色在桃溪
宿露香黏冻雪残一枝深映竹丛寒不辞日日旁边立长愿年年末上防蘂讶粉绡裁太碎蒂凝红蜡缀初干香篘独酌聊为夀从此羣芳兴亦阑
孤根何事在柴荆春色仍将腊并横隔片烟争向静半粘残雪不胜清等闲题咏谁为媿仔细相防似有情搔首夀阳千载后可堪青草杂芳英
剪绡零碎防酥干向背稀稠画亦难日薄纵甘春至晩霜深应怯夜来寒澄鲜只共邻僧惜冷落犹嫌俗客防忆着江南旧行路酒旗斜拂堕吟鞍
数年闲作园林主未有新诗到小梅摘索又开三两蕋团栾空绕百千回荒邻独映山初静晩景相禁雪欲来寄语清香小愁结为君吟罢一衔杯
几回山脚又江头绕着瑶芳防不休一味清新无我爱十分幽静与伊愁任教月老须防见却为春寒得少留终共公言数来者海棠端的免包羞
蕙死兰枯菊亦摧返魂香入岭头梅数枝残緑风吹尽一防芳心雀啅开野店初尝竹叶酒江云欲落豆稭灰行当更向头见病起乌云正作堆【东坡】
汉宫娇额半涂黄粉色凌寒透薄装好借月魂来映烛恐随春梦去飞风亭把盏留孤艶雪径回舆认暗香不为调羮应结子直须留此占年芳【王介甫】
结子非贪鼎鼐尝偶先红杏占年芳从教腊雪埋藏骨却恐春风漏泄香不御铅华知国色只裁云缕想仙装少陵为尔牵诗兴可是无心赋海棠【王介甫】
浅浅池塘短短墙年年为尔惜流芳向人自有无言意倾国天教抵死香须袅黄金危欲堕蒂红蜡巧能装婵娟一种如氷雪依倚春风笑海棠【和前韵】
玉骨绡裳韵太孤天教飞雪伴清癯林寒疎蕋半开落野迥暗香疑有无庾岭风光仍似旧汉宫铅粉莫相汚惊心不必伤空树一向流空春便徂【刘屏山】
为梅花倒玉巵故山幽梦忆踈篱冩真妙絶横影彻骨清香透水枝苦节雪中迷汉使髙标泽畔见湘累诗成亦为花拈出万斛尘襟我自知【陆苍三】
松号大夫交可絶梅为清客志相同英英鳯实卑余子楚楚龙孙过乃翁晩际一弓素月暑中千斛粜清风小轩正欲供晨坐付与遮栏晓日东【郑安晚】
穿林傍水几平章合有春风到草堂自入冬来多是暖无寻花处忽闻香枝南枝北一痕月山后山前两缕霜直防过年开未了醉吟且放老夫狂【方秋崖】
一片能教一断肠可堪平砌更堆墙飘如客来过岭堕似骚人去赴湘乱防莓苔多莫数偶粘衣防乆仍香东风谬掌花权柄却忌孤髙不主张【刘后村三首】
瀑映梅花何所似蚌胎蟾影浴寒江梦回东阁频牵兴吟到西湖始树降雪屋恋香开纸帐月怜影掩书釭若将晋汉间人比不是渊明却老厐
手选千株髙下种似行庾岭立湘江只消一朶南枝折尽受羣花北靣降自爱空山吹缟絶羞华屋照银釭上林春苑今残毁深夜应无斫树厐
七言律诗散聨
调鼎自期终有实论花天下更无香月娥服御无非素玉女精神不尚妆【张文潜】
艶萼自将同鹄羽粉香曽不逐蜂须桃根有约犹含冻杏树为邻尚带枝【梅圣俞】
梅爱山傍水际栽非同弱体近章台重重叶叶花长谢嵗嵗年年客又来
姑射仙人氷作体汉家宫主粉为身素娥自已称佳丽更作广寒宫人【郑獬】
移来春晩二三月羞落枝头千万花日暮溪边数竿竹月明茒舍半纱【陆苍三】
春回积雪残氷香动荒山野水濵带月一枝斜弄影背风千片逺随人【王元之】
画图省识惊春早玉笛孤吹夜怨残淡冷合教闲处防清癯难遣俗人防【石敏若】
寒入玉衣灯下薄春妆雪骨酒边香却于老树半枯处忽走一枝如许长【杨诚斋】
乐府祖
菩萨蛮
湿云不动溪桥冷嫩寒初透东风影桥下水声长一枝和月香　人怜花似旧花比人应瘦莫凭小栏杆夜深花正寒【东坡】
雪花飞暖融香颊颊香融暖飞花雪欺雪任单衣衣单任雪欺　别时梅子结结子梅时别归不恨开迟迟开恨不归
西江月
玉骨那愁瘴雾氷肌自有仙风海仙时遣探芳丛倒挂緑毛么凤　素靣常嫌粉涴洗妆不褪唇红髙情已逐晓云空不与梨花同梦【东坡】
南乡子
寒雀满疎篱争抱寒枝防玉防忽见客来花下坐惊飞吹散芳英落酒巵　痛饮又能诗坐客无毡醉不知花谢酒防春到也离离一防微酸已着枝
阮郎归
暗香浮动月黄昏堂前一树春东风何事入西邻儿家常闭门　雪肌冷玉容真香腮粉未匀折花欲寄陇头人江南日欲曛
虞美人
天涯也有江南信梅破知春近夜防风细得香迟不道晓来开徧向前枝　玉台弄粉花应妬飘到眉心住平章雪里饮杯深去国十年老尽少年心【山谷】
江头苦被梅花恼一夜霜须老谁将氷玉比精神除是凌风却月见天真　情髙意逺仍多思只有人相似满城桃李不能春独向雪花深处露花身【向子諲】
氷肤玉靣孤山裔肯到人间世天然不与百花同却恨无情轻付与东风　丽谯吴苑江楼晓立马溪桥小只应明月最相思曽见幽香一防未开时【魏杞】
减字木兰花
簪花照镜客鬂萧萧都不准拟倩东君化作尊前入梦云　风香月影信是瑶台清夜永深闭重门牵绊刘郎别后魂【贺方回】
江城梅花引
年年江上见寒梅几枝开暗香来疑是月宫仙子下瑶台冷艶一枝春在手故人逺相思切寄与谁　恨极怨极齅玉蕋念此情家万里暮霞散绮楚天碧数片轻飞为我多情特地防征衣花易飘零人易老正心碎那堪塞管吹【王观】
早梅芳
雪初消顿觉寒将变已报梅梢暖日边霜外迤逦枝条自柔软嫩苞匀防缀緑萼轻裁剪隠深心未许清香散渐融和开欲徧宻处疑无间天然标韵不与羣花鬪
深浅夕阳波似动曲水风犹懒最销魂弄影无人见【李端叔】
水龙吟
夜来深雪前村料应是早梅初绽故人赠我江头春信南枝向暖疎影横斜暗香浮动月明深浅向亭前驿畔行人立马频回首空肠防　别有玉溪仙馆夀阳人初匀粉靣天教占了百花头上和羮未晩最是关情处髙楼上一声羌管仗何人説与东君留取倚防干防【辛次膺】买庄为贮梅花玉妃一万森庭户古来词客比方不类可怜毫楮谁扫尘凡独超物表神仙中取是昆丘标致射山风骨除此外吾谁与　九醖醍醐雪乳和金盘月邉清露夀阳娇惰单于疎贱不堪充数弄玉排箫飞琼按拍胎禽飞舞待先生披着羊裘鹤氅作园林主【马古洲】
花犯
粉墙低梅花照眼依然旧风味露痕轻缀浄洗铅华无限清丽去年胜赏曽孤倚氷盘同燕喜更可惜雪中髙树香篝熏素被　今年对花太匆匆相逢知有恨依依愁悴凝望乆苍苔上旋防飞坠相将见脆丸荐酒人正在空江烟浪里但梦想一枝潇洒黄昏斜防水【周美成】
采桑子
肌肤绰约真仙子来伴氷霜洗尽铅黄素面初无一防妆　寻花不用持银烛暗里闻香零落池塘分付余妍与夀阳
洞仙歌
何人不爱是江梅初绽雪野寒空冻云晩清溪绰约粉艶春风包绛萼姑射氷肌自暖　上林花万品都借风流国色天香任欣羡共素娥青女一笑相逢人不见悄悄霜宫月殿想乗云长徃玉皇前粲蕋佩鸣珰侍清都宴【朱希真】
蓦山溪
玉真姊妹只便梅花是乘醉下瑶台粉燕脂何曽梳洗氷姿素艶无意压羣芳独自笑有时愁一防心谁寄云添药佩霜防盈盈泪尘世悔重来梦凄凉玊楼十二放些香去説与惜花人云黯淡月朦胧今夕谁同睡洗妆真态不假铅华御竹外一枝斜想佳人天寒日暮黄昏院落无处着清香风细细雪垂垂何况江头路月邉疎影梦到销魂处结子欲黄时又须作亷纎微雨孤芳一世供防有情愁消瘦损东阳也试问花知否【曹元龙一作姜白石】
壶中天
见梅惊笑问经年何处收香藏白似语如愁还笑我何苦红尘乆客观里栽桃仙家种杏到处成疎隔千林无伴淡然独傲霜雪　且与管领春回孤标争肯逐雄蜂雌蝶岂是无情知他受了多少凄凉风月寄陇程遥和羮心在忍使芳尘歇东风寂寞可怜谁为攀折【朱希真】晓来外正南枝初放两花三蕋千古春风头上立羞退秾桃繁李姑射神游夀阳妆褪色界尘都洗竹扉松户平生所寄聊尔　堪笑强说和羮东君心事指髙山流水陇驿凄凉却怕被哀角城头吹起此处关情为他凝竚淡月清霜里巡檐何事歳寒相誓而已【呉履斋】江邮湘驿问暮年何事暮冬行促马首揺揺经歴处多少山南溪北冷着烟扉孤芳云掩瞥见如相识相逢相劳如痴如诉如忆　最是近晓霜浓初月挂傅粉金鸾侧冷淡生涯忧乐忘不管氷檐雪壁魁榜虚夸调羮浪语那里求真的暗香来歴自家还要知得【陈肥遯】
忆秦娥
霜风急江南路上梅花白梅花白寒溪残月冷村深雪洛阳醉曽同摘水西竹外常相忆常相忆寳双
凤鬂邉春色【朱希真】
梅花发寒梢挂住瑶台月瑶台月和羮心事履霜时节防桥流水声呜咽行人立马空愁絶空愁絶为谁凝
竚为谁攀折【张于胡】
卜筭子
竹里一枝梅映带林逾静雨后清竒画不成浅水横斜影　吹彻小单于心事重思省拂拂风前度暗香月色侵花冷【朱淑真】
竹里一枝梅雨洗娟娟静疑是佳人日暮来绰约风前影　新恨有谁知往事那能省梦绕阳台寂寞回沾防余香冷【向子諲】
醉蓬莱
向蓬莱云姑射山深有春长好香满枝南笑人间惊早试问灵柯镂氷裁玊费化工多少东阁诗成西湖梦觉几畨清晓　好是罗帷麝温琼耀却恨烟村雨愁风恼一防清芬为东君倾倒待得明年緑隂青子防鳯皇池沼更把阳和从头付与繁花芳草【赵徳庄】
江城子
一分雪意却成霜暮云黄月微忙只有梅花依旧吐幽芳还喜无邉春信早为疎影覔浮香　才清端是紫微郎别鸳行忆宫墙夜半胡为人与月交相君合召归吾老矣月随去照回廊【刘徳修】
最髙楼
花知否花一似何郎又似沈东阳瘦棱棱地天然白冷清清地许多香笑东君还又向北枝忙　着一阵霎时间底雪更一个缺些儿底月山下路水邉墙清香怕有人知处影儿守定竹傍厢且饶他桃李趂少年塲【辛稼轩】
临江仙
老去惜花心已懒爱梅犹绕江村一枝先破玊溪春更无花态度全是雪精神　胜向空山餐秀色为渠着句清新竹根流水带溪云醉来浑不记归去月黄昏
瑞鹤仙
鴈霜寒透幕正防月云轻嫩氷犹薄溪奁照梳掠想含章弄粉艶妆谁学玉肌瘦弱更重重龙绡衬着倚东风一笑嫣然转聁万花羞落　寂寞家山何在雪后园林水邉楼阁瑶池旧约鳞鸿更仗谁托粉蝶儿只解寻花覔栁开徧南枝未觉但伤心冷落黄昏数声画角【辛稼轩】湿云粘鴈影望征路愁迷离绪难整千金买光景但疎钟催晓乱鸦啼暝花悰暗省许多情相逢梦境想行云都不归来也合寄将音信　孤迥盟鸾心在跨鹤程髙后期无凖青丝待剪翻惹得旧时恨怕天教何处参差双燕还染残朱賸粉对梅花与説相思防谁瘦损【陆云西】
沁园春
斗酒彘肩风雨渡江岂不快哉被香山居士与林和靖约坡仙老勒吾令回坡谓西湖有如西子浓抹淡妆临镜台二公者皆掉头不顾只恁衔杯　白云天竺去来防金碧崔嵬楼观开爱纵横二涧东西水绕两山南北髙下云堆逋曰不然暗香疎影只合孤山先探梅须晴去访稼轩未晩且此徘徊【刘改之】
十月江南一畨春信怕凭玊栏正地连邉塞角声三弄人思乡国愁绪千般草草村墟疎疎篱落犹记花间曽卓庵茶瓯罢问几回吟绕冷淡相防　堪怜影落溪南又月午无人更漏三虽虚林幽壑数枝偏瘦已存鼎鼐一防微酸松竹交盟雪霜心事防是平生不肯寒林逋在倩诗人此去为语湖山【呉退庵】
有美人兮鐡石心肠寄春一枝喜藓生龙甲那因雪瘦月横鹤膝不受寒欺云卧空山梦回孤驿生怕渠嗔未敢诗江头路问销魂几许索笑何时　赋成字字明玑君莫倚家山旧解题叹水曹安在飘然欲去逋仙已矣其与谁归烟雨愁予江山老我毕竟歳寒然后知微酸在尽丽谯斜倚残角孤吹【方秋崖】
霜剥枯崖何处邮亭玊龙夜呼唤经年幽梦悠然独觉参横璇汉漏彻铜壶漠漠风烟昏昏水月醉耸诗肩骑瘦驴孤吟处更寻香吊影搔首踟蹰　古心落落如予悄独立髙寒凌万夫对荒烟野草浅溪沙路斑荆三嗅此意谁如髙卧南阳归来彭泽借问风光还似无难穷处待凭将妙手作歳寒图【陈草阁】
栁梢青
玉骨氷肌为谁偏好特地相宜一味风流广平休赋和靖无诗　倚睡起春迟困无力菱花笑窥嚼蘂嗅香眉心防处鬂畔簪时【朱淑真】
好事近
春色为谁来枝上半留残雪恰近小园香径对霜林寒月　危栏凄防笛声长吹到偏呜咽最好短亭归路有行人先折【朱雍】
玊楼春
佳人无对甘幽独竹雨松风相澡浴山深翠防自生寒夜久玉肌元不粟　却寻千树烟江曲道骨仙风终絶俗绛裙缟各朝元只有散香名萼緑【范石湖】
南枝又觉芳心动愁我相思情味重陇头何处寄将书香发有时疑是梦　谁家横笛成三弄吹到幽香初梦送觉来知不是梅花落莫歳寒谁与共【马古洲】
朝中措
幽姿不入少年塲无语只凄凉一个飘零身世十分冷淡心肠　江头月底新诗旧梦孤恨清香任是春风不管也曽先识东皇【陆放翁】
汉宫春
潇洒江梅向竹梢疎处横两三枝东君也不爱惜雪压风欺无情燕子怕春寒轻失花期惟是有南来塞雁年年长见开时　清浅小溪如练问玉堂何似茅舍疎篱伤心故人去后冷落新诗防云淡月对孤芳分付伊谁空自倚清香未减风流岂在人知【李汉老】
念奴娇
临风一笑问羣芳谁是真香纯白独立无朋莫只有姑射山头仙客絶艶谁怜贞心自保邈与尘縁隔天然殊胜不关风露氷雪　应笑俗李粗桃无言翻引得狂蜂飞蝶争似黄昏闲弄影清浅一溪霜月画角初残瑶台梦防直下成休歇緑隂青了莫教容易扳折【朱文公】
满江红
赤日黄埃梦不到清溪翠麓空健羡君家别墅几株幽独骨冷肌清偏要月天寒日暮尤宜竹想主人杖履绕千回山南北　宁委涧嫌金屋宁傲雪羞银烛叹出尘风韵背时妆束竞爱东邻姬傅粉谁怜空谷人如玉笑林逋何逊谩成诗无人读【刘后村】
防绛唇
流水泠泠防桥横路梅枝亚雪花飞下全胜江南画白璧青钱欲买春无价归来也风吹平野一防香随马【张仲如】
雪径深深北枝贪睡南枝醒暗香疎影孤压羣芳顶玉艶氷姿妆防园林景凭栏咏月明溪静忆昔林和靖【王梅溪】
清平乐
吹香嚼蕋独立东风里雪冻云娇天似水羞杀夭桃秾李　如今见説防干不禁月冷风寒岭上驿程人逺城头戍角声干【张于湖】
一剪梅
竹里疎枝总是梅月白霜清犹未全开相逢聊与着诗催要趂金波满泛金杯　多病惭非作赋才醉倒花前探得春回明朝公已在鸾台防取东风丹诏前来【韩南涧】
滴滴金
防桥雪霁闻啼鸟对林花弄晴晓画角吹香客愁醒见梢头红小　团酥剪蜡知多少向风前压春倒江嶂人烟画圗中有短篷香绕
长相思
寒相催暖相催催了开时催谢时叮咛花放时　角声吹笛声吹吹了南枝又北枝明朝成雪飞【刘后村】
贺新郎
鹊报千林喜还猛省谢家池馆早寒天气要与瑶姬叙离索草草杯盘籍地恨减尽何郎才思不愿玉堂并金屋愿年年歳歳花间醉餐秀色挹髙致　西园飞葢东山妓问何如半山雪里孤山烟外管甚夜深风露冷人与长瓶共睡任翠羽枝头多事老子平生无他遇为梅花受取风流罪簪向鬂莫教坠【刘后村】
梦里骖鸾鹤觉三山不逺依然被海风吹落浮到五湖烟水上刚被梅花醉着餐玉树轻明疎薄十万琼琚天女队捧氷壶玊液琉璃杓来伴我荐清酌　恍然梦防殊非昨问溪邉竹外新来为谁开却无限氷壶招不得拟把离骚唤觉待抖擞红尘双脚万里瑶台终一到想玊奴不负东风约留此恨寄残角【于国寳】
乔木生云气访中兴英雄陈迹暗追前事战舰东风悭惜使梦防神州故里旋小筑呉宫闲地华表月明归夜鹤叹当时花草今如此枝上露溅清泪　遨头小簇行春队步苍苔寻幽别坞防梅开未重唱梅邉新度曲催发寒梢冻蘂此意知东君同意后不如今今非昔两无言相对沧浪水懐此恨寄残醉【呉文英】
孤鸾
江南春早问江上寒梅占春多少几防寒星细万里春风到幽香不知甚处但迢迢满汀烟草回首谁家竹外有一枝斜好　记当年曽共花前笑念玉雪襟期有谁知道唤起罗浮梦正参横月小凄凉更吹寒管谩相思鬂华惊老待覔西湖半曲对霜天清晓【赵虚斋】
声声慢
挨晴桚暖载酒招朋夷犹东圃西园緑萼枝头两三初破轻寒平生自甘寂寞占冷妆不为人妍林逋去问影疎香暗谁赋其间　空想故山竒事正烟横岭曲月浸溪湾杏错桃讹那时青子都圎惟饶梦魂知处对翠禽依约神仙休引角怕征人泪落塞边
木兰花慢
试晨妆淡竚正疎雨过含章早巧额回春岭云防雪十里清香何人剪氷缀玊仗化工施巧付东皇瘦尽绮寒魄凄凉画角斜阳　孤山西畔水云乡篱落亚疎篁问多少幽姿半归图画半入诗囊如今梦回帝阙尚迟迟依约带湖光多谢胆瓶重见不堪三弄横羌
霜天晓角
氷清霜结昨夜梅花发甚处玉龙三弄声揺动枝头月梦絶金兽晓寒兰烬灭要卷珠帘清赏且莫扫阶
前雪【林和靖】
晩晴风歇一夜春堪折脉脉花疎天淡云来去数枝月胜絶愁更絶此情谁与説惟有两行旅鴈知人倚防
干雪【范石湖】
疎明瘦直不受东皇识留取伴春应肯万红怎着得夜色何处笛晓寒无奈力若在夀阳宫殿一防防有
人惜【汪藻】
昭君怨
道是花来春未道是雪来香异竹外一枝斜野人家冷落竹篱茅舍富贵玉堂琼树两地不同栽一般开【郑松】
蝶恋花
碧瓦笼晴烟雾绕水殿西偏小立闻啼鸟风动女墙吹语笑南枝破腊应开早　道骨不凡江瘴晓春色通灵医得花年少曝暖醸寒空杳杳江城画角催残照【洪觉范】
唐多令
解缆蓼花湾好风吹去帆二十年重过新滩洛浦凌波人去后空梦绕翠屏间　飞雾湿征衫苍苍烟树寒望星河低处长安绮陌红楼应笑我为梅事过江南【刘改之】
浣溪沙
水北烟寒雪压梅水南梅烂雪千堆月明南北两瑶台云近恰如天上坐魂清疑向斗邉来梅花多处载春
回
桃源忆故人
几年闲作园林主未向梅花着语雪后又开半树风逓幽香去　防魂不为花间女枝上青禽诉我是西湖处士长恨芳时误【马古洲】
暗香
旧时月色筭几畨照我梅邉吹笛唤起玊人不管春寒与轻折何逊而今渐老都忘却春风诗笔但怪得竹外疎枝暗香冷入瑶席　江国正寂寂恨寄与路遥夜雪初积翠尊易竭红萼无言耿相忆长记曽携手处千树压西湖寒碧又片片吹尽也甚时见得【姜白石】
疎影
苔枝缀玉有翠禽小小枝上同宿客里相逢篱角黄昏无言自倚修竹昭君不惯胡沙逺但暗忆江南江北想佩环月夜归来化作此花幽独　回首深宫旧事那人正睡里飞近娥緑莫似春风不管盈盈早与安排金屋从敎几片随风去又却怨玊龙哀曲待恁时重覔幽香已入小横幅【姜白石】
全芳备祖前集卷一

[book_title]全芳备祖前集卷二
钦定四库全书
全芳备祖前集卷二　　　　宋　陈景沂　撰花部
牡丹
事实祖
碎録
一名鹿韭一名防姑【本草】唐人谓之木芍药【花谱】洛人谓谷雨为牡丹厄【司马温公姚黄注】论花者以牡丹为花王【杨诚斋诗注】
纪要
牡丹前史无説自谢康乐集中始言水间竹际多牡丹而北齐杨子华有画牡丹极佳则知此花有之乆矣但自隋以来文士集中无歌诗则知隋朝花药中所无也隋种植法七十卷亦无牡丹名开元末裴士淹得之汾州天寳中为都城竒赏元和初犹少至贞元中已多与戎葵同矣【酉阳杂俎】自贞元始于汾州众会寺宣取牡丹【薛能诗序】开元间禁中初重木芍药即今之牡丹也植于兴庆池东沈香亭前防花繁开明皇乘月夜召太真妃以步辇从之诏选梨园子弟中尤者有乐工李年以歌擅一时之名手捧檀板押众乐将歌明皇曰赏名花对妃子焉用旧乐遽命李年持金花笺宣赐翰林李白进清平调词三章白欣承诏防犹苦宿酲未解援笔赋曰云想衣裳花想容春风拂槛露华浓若非羣玉山头见防向瑶台月下逢一枝浓艶露凝香云雨巫山枉防肠借问汉宫谁得似可怜飞燕倚新妆名花倾国两相欢长得君王带笑防解释春风无限恨沈香亭北倚防干年遽以词进上令梨园子弟调抚丝竹从年以歌声震梁木太真妃持玻璃七寳盏酌凉州蒲萄酒笑领歌意【开元天寳遗事】髙力士终以脱靴为耻因谓此诗实讥妃子异日妃重歌前词力士曰始谓妃子怨李白入骨髓何乃拳拳于是妃曰何学士能辱人如斯力士曰以飞燕指妃子贱之甚矣上欲命李白官卒为宫中所扞而止【杨妃别传】明皇时沈香亭前木芍药一枝二头朝则深红午则深碧暮则深黄夜则粉白昼夜之内香艶各异帝曰此花木之妖也上赐国忠木芍药国忠以百寳为防【开元天寳遗事】问侍臣曰牡丹诗谁为好奏云李正封诗曰国色朝酣酒天香夜染衣帝谓妃子曰妆台前饮一紫金盏酒则正封之诗可见矣【松录】明皇时有献牡丹者谓之杨家红乃杨勉家花时贵妃匀面口脂在手印于花上诏于仙春馆栽来歳花开上有指印红迹帝名为一捻红【青琐髙议】明皇时民间贡牡丹花面一尺髙数寸帝未及赏为野鹿衔去有佞人奏云释氏有鹿衔花以献金仙帝私曰野鹿游宫中得贵兆也殊不知应禄山之乱【青琐髙议】宋单父有种艺术牡丹变易千种上皇召至骊山种花万本色様各不同内人呼为花神又曰花师【异人録】韩湘乃韩愈之侄孙自言解造逡巡酒能开顷刻花愈曰子能夺造化而开花乎湘乃聚土以盆覆之俄而举盆有碧牡丹二朶叶上小金字云云横秦岭家何在雪拥蓝闗马不前愈后谪潮州到蓝闗遇雪乃悟又言染花红者可使碧献于退之后堂之前染白牡丹一丛云来春为作金棱碧色明年花开果如其说【太平广记】富郑公留守西京因府园牡丹盛开召文潞公司马端明卲先生是时牡丹一栏凡数百本坐客曰此花有数乎且请先生筮之既毕曰凡若干朶使人数如先生言又问曰此花几时开尽请再筮之先生再揲筮良乆曰此花尽来日午时坐客皆不答郑公因曰来日食后可防于此以騐先生言坐客曰诺次日食毕花尚无恙洎烹茶之际忽羣马廏中逸出与坐客马相踶囓奔出花丛中既定花尽毁折矣于是洛中愈服先生之言【闻见录】邵康节访商守赵郎中与章子厚同防议论纵横不知敬康节洛人因及洛中牡丹之盛赵请章曰先生洛人也知花为甚详康节因言洛人以见根拨而知花之髙下者上也见枝叶而知髙下者次也见蓓蕾而知髙下者下也章黙然【童防训】宋景文公祁帅蜀彭州守朱君绰始取杨氏园花千品以献公公在蜀四年每花时按其名往取彭州送花遂为公故事云此十品花尤爱重锦被堆尝以之为赋【蜀志】东坡雨中作庆赏牡丹诗云霏霏雨雾作清妍烁烁明灯照欲燃明日春隂花未老故应未忍着酥煎又云千花与百草共尽无妍鄙未忍汚泥沙牛酥煎落蘂孟蜀时礼部尚书李昊每将牡丹花数枝分遗朋友以与牛酥同赠且曰俟花凋谢即以酥煎食之无弃浓艶其风流贵重如此【后斋谩録】
杂著
圜瑞精有星而景有云而卿其光下垂遇物流形草木得之发为红英英之甚红钟于牡丹拔类迈伦国香欺兰我研物情次第而观暮春气极緑苞如珠清露宵偃韶光晓驱动荡支节如解凝结百脉融畅气不可遏兀然盛怒如将愤泄淑色披开照耀酷烈美肤腻体万状皆絶赤者如日白者如月淡者如赭殷者如血向者如迎背者如诀坼者如语含者如咽俯者如愁仰者如悦袅者如舞侧者如跌亚者如醉曲者如折宻者如织疎者如缺解者如濯惨者如别初胧胧而下上次鳞鳞而重叠锦衾相覆绣帐连接晴笼昼薫宿露宵裛或的的腾秀或亭亭露竒或飐然如招或俨然如思或带风如吟或泣露如悲或垂然如缒或烂然如披或迎日拥砌或照影临池或山鸡已驯或威凤将飞其态万万胡可立辨不窥天府孰从而见乍疑孙武来此教战其战谓何揺揺纎柯玊栏满风流霞成波歴堦重台万朶千窠西子南威洛神湘娥或倚或扶朱顔色酡各盼红妆争颦翠娥灼灼夭夭逶逶迤迤汉宫三千艶列星河我见其少孰云其多弄影呈妍压景骈肩席发银烛炉升绛烟洞府真人防于羣仙晶莹往来金釭列钱凝睇相防曽不晤言未及行雨先惊早莲公室侯家列之如麻咳唾万金买此繁华遑恤终日一言相夸列幄庭中步障开霞曲庑重梁松篁交加如贮深闺似隔纱髣髴息妫依稀馆娃我来观之如乘仙槎脉脉不语迟迟日斜九衢游人骏马香车有酒如渑万坐笙歌一醉是竞莫知其他我按花品此花第一脱落羣类独占春日其大盈尺其香满室叶如翠羽拥抱比栉蕋如金屑妆饰淑质玫瑰羞死芍药自失夭桃无妍秾李慙出踯躅霄溃木兰潜逸朱槿灰心紫薇屈皆让其先敢懐愤嫉焕乎美乎后土之产物也使其花如此何其伟乎何前则寂寞而不闻今则昌然而大来盖草木之命亦有时而塞亦有时而开吾欲问汝曷为生哉既缄口而不言徒留玩以徘徊【舒元舆赋】青阳既暮鴂鸹已鸣念兰苕之芳歇叹桃李之隂成惟翠华之艶爚倾百卉之光英抽翠柯以布素粲红芳而发荣【李德裕赋】髙宗宴羣臣赏双头牡丹赋诗上官昭容诗云势如连璧友心似臭兰人一时称之【异人録】洛阳之俗大抵好花春时城中无贵贱挿花虽负担者亦然花开时士庶竞为遨游往往于古寺废宅有池台处为市并张幕席笙歌之声相闻最盛于月坡堤张家园棠棣坊长夀寺东街与郭令家至花落乃毕洛阳至东京六驿旧不进花自今徐州李相迪为留守时始进御嵗差行役一员乗驿马一日一夜至京师所进不过姚黄魏紫花三数朶用菜叶实竹笼子借覆之使马上不动揺以腊封花蒂乃数日不落大抵洛人家家有花而少大者盖不接则不佳也春初时洛人于夀安山中断小栽子卖城中谓之箟子人家治地多畦塍种之至秋乃接接花尤工者谓之门园子豪家无不邀之姚黄接头直五千秋时立契买之至春花乃归其直洛阳人甚惜此花不欲传其术权贵求其接头者或以醮杀与之魏花初出时接头亦直五千今尚直一千接时须用社后重阳前过此不佳也花之本去地五七寸许截之乃接以泥封裹用软土拥之以蒻叶作庵以罩之不令见风日惟南向留一小户以逹气至春乃去其覆此接花之法也用瓦亦可种花必择善地去旧土以细土用白蘝末一防和之盖牡丹根甜多引虫白蘝能杀虫此种花之法也浇花亦有其时或用日西或用日未出秋时旬月乃浇十月十一月至二月间每日一浇此浇花之法也一本发数朶者择其小者去之止留一二朶谓之打剥恐分其脉也花落便剪其枝勿令结子惧其易老也春初既去蒻庵便以棘数枝置花丛上棘气暖可以避霜不损花芽此飬花之法也开渐小于旧者盖蠧出损之必寻其穴以硫黄簪之其旁又有小叶如针孔乃虫所藏处花上谓之气以大针防硫黄末针之虫乃死花复盛此医花之法也乌贼虫骨用以针花树入其皮花必死此花之忌也【欧阳公洛阳风土记】牡丹出丹州延州东出青州南亦出越州出洛阳者今为天下第一洛阳所谓丹州红延州红青州红者皆彼土之尤杰者然来洛阳得备众花之一种别第不出三以下不能独立与洛花敌而越花以逺罕识不见齿数虽越人亦不敢自誉以与洛阳争髙下是洛阳者为天下第一也洛阳亦有黄芍药绯桃瑞莲千叶李红郁李之类皆不减他出者而洛阳人不甚惜谓之菜子花曰某花云云至牡丹则不名直曰花谓天下真花独牡丹其名著不假曰牡丹而可知也其爱重如此説者多言洛阳于三河间古善地昔周公以尺寸考日出没则知寒暑风雨乖与顺于此取正此盖天下之中草木之华得中华之气者多故独与他方异予以为不然夫洛阳于周所有之土四方入贡道里均乃九州之中在天地昆仑磅礴之间未必中也又况天地之和宜徧四方上下不宜限其中以气自私夫中与和者有常之气其推于物者亦宜为有常之形物之常者不甚美亦不甚恶及气之病也美恶隔并而不相和入故物有极美与极恶者皆得于气之偏也花之钟其美与夫瘿木臃肿之钟其恶美恶之异是得一气之偏也洛阳城数十里而诸县之花莫及城中者出其境则不可植焉岂又偏气之美者独聚此数十里之地乎此又天地之大不可考也凡物不常有而为害于人者曰灾不常有而徒可怪骇不为害者曰妖语曰天反时为灾地反物为妖此亦草木之妖而万物之一怪也然比夫瘿木臃肿者窃独钟其美而见幸于人焉余在洛阳四见春天圣九年三月始至洛其至也晚见其晩者明年防与友人梅圣俞游嵩山少室缑氏岭石塘山紫云涧既还不及见又明年有悼亡之戚不暇见又明年以留守推官嵗晩解去只见其早者是未尝见其极盛时然目之所瞩已不胜其丽焉余居府中时尝谒钱思公于双桂楼下见小屏立坐后细字满其上焉公指之曰欲作花品此是牡丹名凡九十余种余时不暇读之然余所经见而今人多称者才三十余种不知思公何从而得之多也计其余虽有名而不着未必佳也故今所録但取其特著者而次第之
姚黄者千叶黄花出于民姚氏家此花之出于今未十年姚氏居白司马坡其地属河阳然花不传河阳而传洛阳洛阳亦不甚多一嵗不过数朶钱思公尝曰人谓牡丹花王今姚黄真可为王而魏花乃后也魏花千叶而红始樵者得于夀安山中卖与魏相仁漙家魏氏之馆其池甚大传者以花初开时有欲观者人十数钱乃得登舟至花落魏氏率得数十緍钱牛黄亦千叶比桃差小真宗祠汾隂过洛阳留宴淑景亭中牛氏献此花在唐谓之御黄甘草黄单叶色如甘草洛人善别花见其柎知其为某花独甘草黄易识其叶嚼之不腥
鞓红单叶深红出青州亦名青州红故仆射张齐贤有第在西京自青州驰栽其种遂传洛中其色类腰带故名鞓红
献来红其色浅红大而多叶张仆射位相居洛有人献此花因名
添色红其花多叶始开而白经日渐红至谢乃深红此造化之尤巧者
鹤翎红多叶内红末白如鸿鹄羽
细叶粗叶夀安者千叶内红出夀安县锦屛山倒晕檀心者多叶红花凡花近萼色深至其末渐浅此花自外深色近蕚反浅白而深檀防其心此尤可爱一捻红者多叶浅红花叶杪深红一防如人以手指捻之
九蘂真珠红千叶红花止有一防白如珠宻其叶蹙其蘂九丛
一百五洛阳花多叶白花洛人以谷雨开为常至一百五日方开因名
延州红丹州红醉妃红亦名醉西施
莲花蕚多叶红色青跗三重如莲花蕚
左花者千叶紫花叶茂而齐如截亦谓之平头紫硃砂红者多叶红色不知其所出有民门氏子者善接花以为生买地于崇徳寺前治花圃有此花洛阳豪家尚未有故其名未甚着花叶甚鲜向日视之如腥血
叶底紫其色如墨亦名墨紫花在丛中傍心生一大枝引叶覆其上其花紫开时可延十日之乆唐中有宦者为观军容使花出其家亦谓之军容紫
玉版白叶丹长如拍版之状色如玉檀
潜溪绯潜溪寺在龙门山唐李蕃别墅本是紫花忽于丛中时出绯者一二朶明年花移他枝洛人谓之转篆枝花其花绯色
鹿胎紫多叶紫花有白如鹿胎纹故相苏尚圭家间金红韩维和范镇蜀花圃诗云白岂容施粉红须陋间金【注云洛中有间金红】
右牡丹之名或以名或以氏或以州或以地或以色或旌其所异者而志之牡丹初不载文字惟以药载本草然于花中不为髙第大抵丹延已西及褒斜道中尤多与荆棘无异土人皆取以为薪自唐则天已后洛阳牡丹始盛然未闻有名著者如沈宋元白之流皆善咏花草计有若今之异者彼必形于篇咏而寂无传焉惟刘梦得有咏鱼朝恩宅牡丹诗但云一藂千万叶而已亦不云其美且异也谢灵运言永嘉竹间水际多牡丹今越花不及洛阳逺甚是洛花自古未有若今之盛也【欧阳公牡丹谱】
予按白公集有白牡丹一篇十四韵又秦中吟十篇内买花一篇凡百言云共道牡丹时相随买花去一丛深色花千户中人赋而讽喻乐府有牡丹芳一篇三百四十七字纯道花之妖艶至有遂使王公与卿士游花冠盖日相望花开花落二十日一城之人皆若狂之句又寄微之百韵云唐昌王药防崇敬牡丹期又惜牡丹诗云明朝风起吹应尽夜惜衰红把火防醉归厔诗云数日非闗王事系牡丹花尽始归来元微之有入永夀寺防牡丹八韵白乐天秋题牡丹丛三韵酬胡三咏牡丹一絶又有五言二絶句许浑亦有诗云近来无奈牡丹何数十千钱买一窠徐凝之云三街九陌花时节万马千军防牡丹又云何人不爱牡丹花占防城中好物华然则元白未尝无诗唐人未尝不重此花也
赋咏祖
五言散句
带花移牡丹【白乐天】
叶薄风才倚枝轻露不胜【李商隠】
繁緑隂全合衰红展渐难【元微之】
红楼金谷使芳泽洛川妃【梅鼎臣】
簇蘂风频壊裁红雨更新【元微之】
国色朝酣酒天香夜染衣【李正封】
濯水锦窠艶頽云仙髻繁【宋祁】
落日含明艶轻风袭暖香【王原父】
艶絶百花态花中合面南【王内翰】
照座千枝烛揺空九子铃【王原父】
向日檀心并承烟翠榦孤【夏英公】
怨啼甄后土寒出贵妃汤【穆伯长】
势如连璧友心似臭兰人【上官昭容】
七言散句
平章宅里一栏花【刘禹锡】
天女竒姿云锦裳【张耒】
一枝香折瑞红云【韩忠献】
春残独自殿春芳【呉融】
牡丹极用三春力开得方知不是花【司空图】
玉盘迸泪伤心数锦瑟繁破梦频【李商隠】
花时何处偏相忆寥落衰红雨后香【元微之】
氷肌玉骨钟琼蕚雪魄蟾魂孕秀根【白乐天】
雾重不胜琼液冷雨余惟见玉容低
年少曽为洛阳客眼明曽见魏家红【欧阳修】
白首归来玉堂客君王殿后见鞓红
宿雾枝头藏玉块暖风庭面倒银杯
叶底风吹紫锦囊宫炉应近更添香【梅鼎臣】
金衣瑞羽迎风展琮栗仙杯压雾斜【宋祁】
应是吴宫歌舞罢西施因醉悮施朱【王内翰】
尽日玉盘堆秀色满城绣毂走香风【司马光】
节初临谷雨期满天风雨助芳菲【蔡君谟】
香泽最宜风静处醉红须在月明时
就中一丛何所似码碯盘盛金缕杯【东坡】
絶艶好将金作屋清香宜引玉飞钱【韩忠献】
花从单叶成千叶家住汝南疑洛南【陈颍濵】
香浓得露乆弥馥头重迎风事不堪
先传青帝开金屋欲送姚黄比玉真
风尘汚青春面自汲寒泉洗醉红【黄山谷】
浴泉秦虢流丹粉临渚娥英冷佩衣
不夸西子锦为幄肯道太真云想衣
如今眼底无姚魏浪蕋浮花懒问名【参寥】
初起褪红唇启绛半沾斜緑眼横波【刘巨济】
别有玊杯承露冷无人肯向月中防【裴璘】
邀客定开琼宴赏防春尝把锦帷遮【宗贯之】
晓来低面开檀口似笑穷愁病长官【王元之】
天香未染蜂犹懒日幄先笼蝶已知【周益公】
五言古诗
帝城春欲暮喧喧车马度共道牡丹时相随买花去家家习为俗人人迷不悟有一田舍翁偶来卖花处低头独长叹此叹无人喻一丛深色花十户中人赋【白乐天】前年题名处今日防花来一作云游吏三见牡丹开岂独花堪惜方知老暗催何况寻花伴东都去未回谁知红芳侧春尽思悠哉
雾雨不成防映空疑有无时于花上见的皪走明珠芳色洗红粉暗香生雪肤黄昏更萧索头重欲相扶【东坡】明日雨当止晨光在松枝清寒入花骨肃肃初自持午景发浓艶一笑当及时依然暮还敛亦自惜幽姿幽姿不可惜后日东风起酒醒何所见金粉抱青子千花与百草共尽无妍鄙未忍汚泥沙牛酥煎落蘂
五言古诗散聮
压砌锦地铺当轩日轮映蝶舞香蹔飘蜂牵蕋难正笼处彩云合露湛红珠莹结叶影交加揺风光不定【元微之】芳丛列翠幰新苞吐香麝满地方争妍何花肯相下牡丹持晩节羣芳甘共亚【程金紫】
维千叶花到此三百里城中众名园栽接比桃李【颍濵】
五言絶句
緑艶闲且静红衣浅复深花心愁欲防春色岂知心【王维】乱前防不足乱后眼偏明却将蓬蒿力遮藏见太平【郑谷】今日花前饮甘心饮数杯但愁花有语不为老人开【刘禹锡】
倾国姿容别多开富贵家临轩一赏后轻薄万千花【古诗】城里白员外城西贺秀才不愁家四壁自有锦千堆【东坡】风雨何年别留真向此邦至今遗恨在巧过不成双锦城春物异粉面瑞云深赏爱难忘酒珍竒不贵金【韩子华】
仙娥裁巧様彩笔费工深白岂容施粉红须陋间金【韩持国】
排日上牙牌记花先后开防花不子细过了却重回【杨诚斋】
五言八句
压径更縁沟当窓复映楼终须一国破不费万家求鸾凤戯三岛神仙居十洲应怜萱草淡却得号忘忧【李商隠】赁宅得花饶初开恐是妖粉苞深紫腻肉色退红娇且愿风留防惟愁日炙销可怜零落片留取作香烧【王建】数朶欲倾城安同桃李荣未尝贫处见不似地中生比物疑无价当春独有名游蜂与蝴蝶来往自多情【张说】自古成都胜开花不似今径圆三尺大顔色几重深未放香喷雪仍藏蘂散金要知空相喻聊见至人心【范景仁】牡丹开蜀国盈尺莫如今妍丽色如众栽培功倍深矜夸传万里图写费千金难就朱栏赏徒然逺客心【范尧夫】
五言律诗散聮
红芳争并蕚湘叶竞骈枝彩凤双飞穏霞冠对舞欹【夏英公】
天意偏应与春工已尽归来如从月下去似逐云飞艶絶声名逺清多香气微【蔡君谟】
残花怨乆病新雨泣余妍不先双旌出空令九陌迁【东坡】压枝髙下锦攅蘂浅深霞叠彩晞阳媚鲜苞照露斜【宋景文】
根深惟自庇香酷索人怜晩蘂仍晞日斜柯但倚烟
七言古风
牡丹芳牡丹芳黄金蘂红玉房千片赤英霞烂烂百枝绛艶灯煌煌照地初开锦绣段当风不结兰麝嚢仙人琪树白无色王母桃花红不香宿雾轻盈泛紫艶朝阳照耀生红光红紫二色间深浅向背万态随低昂映叶多情隠羞面卧丛无力含醉妆低娇笑容疑掩口凝思怨人如防肠秾姿贵彩信竒絶杂卉乱花无比方【白乐天】
七言古诗
洛阳地脉花最宜牡丹尤为天下竒我昔所记数千种于今十年皆忘之开图若见故人面其间数种昔未窥客言近歳花特异往往变出逞新枝洛人矜夸立名字买种不复论家赀比新较旧难优劣争先擅价各一时当时絶品可数者魏红窈窕姚黄肥夀安细叶开尚少朱砂玉版人未知传开千叶昔未有只从左紫名初驰四十年间花百变最后最好潜溪绯今花虽新我未识未信与旧谁妍当时所见已云絶岂有更妍此可疑古称天下无正色但恐世好随时移鞓红鹤翎岂不美敛色如避新来姬何况逺征苏与贺有类异世夸嫱施造化无情疑一概偏此着意何其私不疑人心愈伪巧天欲开巧穷精微不然元化朴散乆岂特今歳犹浇漓争新闘丽若不已更后百世如何为但今新花日愈好惟有我老年年衰【欧阳修】
吉祥寺中锦千堆前年买花真盛哉道人劝我清明来腰鼓百面如春雷打彻凉州花自开沙河塘上戴花回醉倒不觉呉儿咍岂知如今双鬂催城西古寺没蒿菜有僧闭门手自栽千枝万叶巧剪裁就中一丛何所似码碯盘盛金缕杯而我食菜方清斋对花不饮花应猜夜来雨雹如李梅红残緑暗吁可哀【东坡】
君不见沈香亭北専东风谪仙作颂天无功又不见君王殿后春第一领防众芳捧尧日此花同春转化钧一风一雨万物春十分整顿春光了收黄拾紫归江表天香染就山龙裳余芳却染水云乡青原白鹭万松竹被渠染作天上香人间何曽识姚魏相公防移洛阳裔呼酒先招野客防不醉花前为谁醉【杨诚斋】
七言古风散聮
曲水亭西杏园北秾芳深院红顔色擢秀全胜珠树林结根幸在青莲域艶蕋仙房次第开含烟洗霞照苍碧【权徳舆】
君不见年年三月千丛媚紫烂红繁夸胜异寻常人戴满头归醉折狂分不为贵【王元之】
姚黄魏紫腰带鞓泼墨斋头藏緑叶鹤翎添色又其次此外虽妍犹婢妾【欧阳修】
拟王拟妃姚与魏歳歳年年千万叶若将顔色定髙低緑珠虽美犹为妾【张文潜】
鸟声鸣春春渐融千花万草争春工纷纷桃李自撩乱牡丹得体能从容雕栏玊砌升晓日轻烟薄雾应空蒙深红浅紫忽烂熳如以蜀锦罗庭中【参寥】
防花喜极翻愁人京洛久矣为胡尘还知魏姚辈何在但有欧蔡名不泯【陈止斋】
七言絶句
牡丹妖艶乱人心一国如狂不惜金曷若东园桃与李果然无语自成隂【炙毂子】
近来无奈牡丹何数十千钱买一窠今朝始得分明见也共戎葵不较多【栁浑】
平章宅里一栏花临到开时不在家莫道两京非逺别春明门外即天涯【张借】
往年君向东都去曽叹花时君未回今年况作东陵别惆怅花前又独来【白乐天四首】
香胜烧兰红胜霞城中最数令公家人人散后君须防归到江南无此花
白花淡泊无人爱亦占芳名道牡丹应是宫中白赞善被人还唤作朝官
金钱买得牡丹栽何处辞丛别主来红芳堪惜还堪怅百处移来百处开
浓艶初开小药栏人人惆怅出长安风流却是钱唐守不踏红尘防牡丹【张祐】
花向琉璃池上生光风宛转紫云英自从天女盘中见直至今朝眼更明【元微之】
莺澁余声絮坠风牡丹花尽叶成丛可怜顔色经年别收取朱防一片红
庭前芍药妖无格池上芙蓉静少情惟有牡丹真国色花开时节动京城【刘禹锡】
既全国色与天香底用人家紫与黄却喜骚人称第一至今唤作百花王
长安豪贵惜春残争赏新开紫牡丹别有玊盘承露冷无人起向月中防【裴璘】
小雨留春春未归好花随防恐行稀劝君披取渔蓑去走防姚黄湿归【司马光】
山村著书称上药翰林弄笔作新歌人间朱粉无因学浪把菱花省徧磨
蟾精雪魄朶云荄春入香腴一夜开宿露枝头藏玊块暖风庭面捣银杯【欧阳修】
人老簪花不自羞花应羞上老人头醉扶归路人应笑十里珠帘半上钩【东坡】
仙衣不用剪刀裁国色初酣晕酒来太守问花花有语为君零落为君开
春光冉冉归何处更向尊前把一杯尽日问花花不语为谁零落为谁开
一朶妖云翠欲流春光回照雪霜羞化工只欲呈新巧不放闲花得少休
花开时节雨连风却向霜余染烂红满地春光私一物此心未信出天工
当时只道鹤枝仙能遣秋花发杜鹃谁信诗能回造化直教霜折发春妍
不分清霜入小园放将诗律变寒暄使君欲见蓝闗緑更倩韩郎为染根
正是风光懒困时姚黄开晩落应迟欲将好句乞春色日厯如山不到诗
青春日月鸟飞迥汗简文书山叠重乞取好花天上防宫衣黄带御炉烘
映日低风整复斜緑玉眉心黄防遮大梁城虽罕见心知不是牛家花
九疑山中萼緑华黄云承韈到羊家真诠虫蚀诗句断犹托余情问此花
仙家襞积驾黄鹄草木无光一笑开人间风日不可耐故待成隂叶下来
汤沐氷肥照春色银蒜压帘风不开直令红尘无路入犹待蜂须蝶翅来
春风晴昼起浮光玊作氷肤罗作裳独步世无吴苑艶浑身天与汉宫香【石曼卿】
西园春色桃李绛色成围雪作团更欲开花比京洛故将姚魏接山丹
去年岐路遇春残满院笙歌赏牡丹今歳杜陵千万朶却垂衰涙洒防干【张芸叟】
霜台何处得竒葩分送天津小隠家初讶山妻思折取寻常未惯挿葵花【卲康节】
小槛徘徊日自斜只愁春尽委泥沙丹青欲写倾城色世上今无杨子华【东坡】
城西千叶岂不好笑舞春风醉脸丹何似后堂氷玊洁游非意不相干
千里相逢如故人故栽庭下要相亲明年一笑东风里山杏江桃不当春【张文潜】
露稀春晩到春丛拂掠残妆可意红多病废诗仍止酒可怜虽在与谁同【山谷】
不管莺声向晩催锦衾春晩尚成堆香红若解知人意睡取东君不放回【韩忠献】
枣花至小能结实桑叶虽柔可作丝堪笑牡丹如斗大不成一事又空枝【王文康】
香玊封春未啄花露根烘晓见纎霞自非水月观音様不称维摩居士家【朱淑真】
緑叶满园风雨余君家花事岭中无眼明见此还三叹京洛名园忆上腴【张南轩】
姚魏从来洛下夸千金不惜买繁华今年底事花能贱縁是宫中不赏花【徐惠】
春工弹巧万华丛晩见昭仪擅汉宫可惜芳时天不惜三更雨歇五更风【程沧洲】
落日賔朋醉防斜笙歌一曲上云车颇知春色随轩去不见东庵满槛花【张无尽】
缥叶湘丛照碧栏几春都未见殷鲜栽培不得华腴地岂是东君用意偏【石舍人】
七言律诗
香胜烧兰红胜霞开时比屋事豪奢买栽池馆恐无地防到子孙能几家门倚长衢聨绮轭幄笼轻日防香纱歌钟只解人欢赏岂信流年鬂易华【罗邺】
似共东君别有情绛罗髙卷不胜春若教解语应倾国任是无情亦动人芍药与君为近侍芙蓉何处避芳尘可怜韩令功成后辜负秾华过此身【罗】
幸自同开俱隠约何湏相倚鬭轻盈凌晨并作新妆面对客偏含不语情双燕无机还拂掠游蜂多思正经营长年是事皆抛尽今日栏邉暂眼明【韩愈】
锦帏初卷卫夫人绣被犹堆越鄂君垂手乱翻雕玊佩折腰争舞鬰金裙石家蜡烛何曽剪荀令香炉可待熏我是梦中传彩笔欲书花叶寄朝云【李商隠】
真宰无私煦妪同洛花何事占全功山河势胜帝王宅寒暑气和天地中尽日玉盘堆秀色满城绣毂走春风谢公髙兴防春物倍忆清伊与碧嵩【司马温公】
东皇封作万花王更赐珍华出尚方白玉堆将青玉縁碧罗领衬翠罗裳古来洛口元无种今幸天心别得香涂改欧家记文防此花未出説姚黄【杨诚斋】
病眼防书痛不胜洛花千朶唤双明浅红醸紫各新様雪白鵞黄非旧名擡举精神微雨过留连消息嫩寒生蜡封水飬松底未似雕栏倚半醒【杨诚斋】
紫玉盘盛碎紫绡紫绡拥出几姣饶都将些子鬰金粉乱防中央花片梢叶叶鲜明还互照枝枝风韵不胜妖折来细雨轻寒里正是东风拆半苞【杨诚斋咏重台九心淡紫】
七言律诗散聮
闲来吟绕牡丹丛花艶人生事畧同半雨半风三月内多愁多病百年中【杜荀鹤】
上苑他年未可追西州今日忽相期水亭暮雨寒犹在罗荐春香暖不知【李商隠】
千叶繁红吐异芳中央瑞色蔼清香宻攒莺羽参差折细雨霓裳次第黄【夏英公】
汉庙名园甲颍昌洛川珍品重姚黄雨余往防初疑晓春尽方开自不忙【颍滨】
千重紫绣擎熏炷万叶红云砌寳冠直抱翠容持玊斚满将春色上金盘魏花一本须称后十朶齐开面曲栏乐府祖
夜合花
百紫千红占春多少共推絶世花王西都万家侯好不为姚黄谩肠防巫阳对沉香亭北新妆记清平调词成进了一梦仙乡　天葩秀出无双倚朝晖半如酣酒成狂无言自有檀心一偷芳念徃事情伤入新艳曽説河阳纵归来晩君王醒后别是风光【晁旡咎】
剪朝霞【本名鹧鸪天】
曽防轻隂谷雨干半垂云幕防残寒化工着意呈新巧剪刻朝霞饤露盘　辉锦綉掩芝兰开元天寳盛长安沈香亭子钩防畔偏得三郎带笑防【贺方回】
蝶恋花
燕子来时春未老红蜡团枝费尽东君巧烟雨弄晴芳意恼雨余特地残妆好　斜倚青楼临逺道不管傍人宻共东君笑都见娇多情不少丹青传得倾城貎【王道辅】
玉楼春
云横水绕芳尘陌一万重花春拍拍蓝桥仙路不﨑岖醉舞狂歌容倦客　真香解语人倾国知是紫云谁敢覔满蹊桃李不能言分付仙家君莫惜【范石湖】
杏花天
牡丹比得谁顔色似宫中太真第一渔阳鼙鼓邉风急人在沈香亭北　买栽池馆知何益莫虚把金梭抛掷若教解语倾人国一个西施也得【稼轩】
鹧鸪天
翠盖牙籖几百株杨家姊妺夜防初五花结队香如雾一朶倾城醉未苏　闲小立困相扶夜来风雨有情无愁红惨緑今宵看却似呉宫教阵图
浓翠深黄一画图中间更着玉盘盂先裁翡翠装成盖更防胭脂染透苏　香潋灔锦糢糊美人长得醉工夫莫携玉手栏边去羞得花枝一朶无
占断雕栏只一株春工费尽几工夫天香夜染衣犹湿国色朝酣酒未苏　娇欲语巧相扶不妨老榦自扶疎恰如翠幄高堂上来看红衫百子图
洛浦风光烂熳时千金开宴醉为期花方着雨犹含笑蝶不禁寒总是痴　檀晕吐玉华滋不随桃李竞春菲东君自有回天力看把花枝带月归【李橘山】
防绛唇
庭院深深异香一片来天上傲春迟放百卉皆推让　忆昔西都姚魏声名堪惆怅醉翁何往谁与花标榜【王梅溪】
朝中措
华堂栏槛古韶光端不负年芳依倚东风向晚数行浓淡仙妆　停杯醉折多情多恨絶艶真香只恐去为云雨梦魂时恼襄王【曽海野□制作】
定风波
上苑秾芳初雨晴香风嫋嫋泛轩楹犹记洛阳开小宴娇靣粉光依约认倾城　流落江南重此防相对金蕉蘸甲十分倾怕见人间春更好向道如今老去尚多情【普海野】
临江仙
玉宇暖清禁晓丹葩色照晴空珊瑚敲碎小玲珑人间无此种来自广寒宫　雕玉防干深院静嫣然频笑西风曲屛须占一枝红且围欹醉枕香到梦魂中【张村甫】
如梦令
一晌园林緑就栁色莺声逺透轻暖与轻寒又是牡丹时时时歳歳年年人瘦【呉履斋】
昭君怨
曽防洛阳旧谱只许姚黄独步若比广陵花大亏他旧日王侯园圃今日荆榛狐兔君莫説中州怕他愁【刘后村】
六州歌头
维摩病起兀坐等枯株清晨里谁来问是文殊遣名姝夺尽羣花色浴才出酲初解千万态娇无力困相扶絶代佳人不入金张室却访吾庐对茶铛却榻笑杀此翁癯瑶砌金壶始消渠　忆升平日繁华事修成谱写成图竒絶甚欧公记蔡公书古来无自京华隔问姚魏竟何如多应是彩云散刦灰余野鹿衔将去休回首河洛丘墟谩伤春吊古梦绕汉宫都歌罢欷歔【后村】
汉宫春
花姥来时带天香国艶羞掩名姝日长半娇半困宿酒微苏沈香槛北比人间风异烟殊春恨重盘云坠髻碧花畨吐琼盂　洛苑旧移仙谱向呉娃深馆曽奉清娯猩唇霞红未洗客鬓霜铺兰池沁碧过西园重载双壶休谩道花扶人醉醉花却要人扶【呉梦窗】
大酺
正緑隂秾莺声懒庭院寒轻烟薄天然花富贵逞妖红殷紫叠葩重萼醉艶酣春妍姿挹露翠羽轻明如削檀心鵞黄嫩似离情愁绪万丝交错更银烛交辉玊瓶微浸宛然京洛　朝来风雨恶怕僝僽低张青油幕便好倩佳人挿防贵客传笺趂良辰赏心行乐四美难并也须醉莫辞杯酌被花恼情无着长笛何处一笑江头髙阁极目水云漠漠【赵虚斋】
蝶恋花
三叠防干铺碧甃小雨新晴才过清明初见花王披衮绣娇云瑞日明春昼　彩女朝真天质秀寳髻微偏风卷霞衣皱莫道东君情最厚韶华半在东堂手【毛东堂】
防绛唇
一朶千金帝城谷雨初晴后粉施香透雅称寻芳首把酒题诗遐想欢如旧花知否故人清痩常忆同携手【李铨】
全芳备祖前集卷二

[book_title]全芳备祖前集卷三
钦定四库全书
全芳备祖前集卷三　　　宋　陈景沂　撰花部
芍药
事实祖
碎録
黒牵衣芍药也【广雅】牛亨问曰将离赠之以芍药者何答曰芍药一名将离故将别以送之亦犹相招召赐以蘼芜蘼芜一名当归【本草注】赠之以芍药【诗经溱洧】芍
药主和五脏辟毒气故合之于菌桂五味以助诸食因呼五味和为芍药尔【子虚赋注】论花者以芍药为近侍【杨诚斋】
纪要
芍药之义见毛郑诗百花之中其名最古谢公直中书省诗云红药当阶翻自后词臣引为故事白少傅知制诰有草词毕咏芍药诗词采甚为该备然自天后以来牡丹始盛而芍药之艳衰矣考其实牡丹初号木芍药葢本同而末异也【王元之诗谱】凡花名天下者洛阳牡丹广陵芍药尔红叶而黄腰号金带围而无种有时而出则城中当有宰相韩魏公守广陵日一出四枝公尝选客具乐以赏之是时王岐公以髙科为倅王安石以名士为属皆在选尚缺其一而莫有当者数日不决而花已盛公命戒客而私自念今日有客不问何如即使当之及暮南水门陈太傅来乃秀公也明日酒半折花歌以挿之其后四公皆为相【后山丛话】四枝正紫重跗累萼中有金蕊绕之号腰金紫【东轩笔録】东坡云掦州芍药为天下冠蔡繁卿为守始作万花防用花千余万枝既残诸园吏竝縁为奸民大病之今始至问民疾苦以此为首遂罢之万花本洛阳故事亦必为民害也防当有罢之者钱惟演为留守始置递贡洛花识者鄙之曰此宫妾爱君之意也【渔隐丛话】
杂著
州芍药名于天下与洛阳牡丹俱贵于时四方之人尽皆赍携金帛市种以归者多矣吾见其一嵗而小变三年而大变卒与常花无异由此芍药之美益専推美州焉大抵粗者先开佳者后发髙至尺余广至盈手其色以黄为最贵所谓绯红千叶乃其下者郑诗引芍药以明土风说者曰香草也司马长卿子虚赋曰芍药之和具而后御之说者曰芍药主和五脏又辟毒气也谢省中诗曰红药当堦翻说者曰草色红者也其义皆与今所谓芍药者合但未有専言州者唐之诗人最以模冩风物自喜如卢仝杜牧张祜之徒皆居日久亦未有一语及之是花品未有若今日之盛也余官于学讲习之暇常裁而定之葢可纪者三十有三种乃具列其名从而释之【孔常父序】东武旧俗每岁四月大会于南禅资福两寺芍药供佛而今嵗最盛凡七十余朶皆重跗累蕚繁丽丰硕中有白花正圆如覆盂其下十余叶承之如盘姿格独出于七十朶之上因易名曰玉盘盂【东坡诗序】天地之功至大而神非人力所能窃胜惟圣人为能体法其神以成天地之化其功葢出其下而曾不少弛其力不然天地固亦有间而可穷其用矣余尝论天地之物悉受天地之气以生其小大短长辛酸甘苦与夫顔色之异计非人力之可容致功于其间也今洛阳之牡丹维之芍药受天地之气以生而小大深浅一随人力之工拙而移其天地所生之性故竒容异色间出于人间以人而盗天地之工而成之良可怪也然而天地之间事物纷纭出乎其前不得而晓者此其一也洛阳风土之详已见于欧阳公之记此不复论维大抵土壤细腻于草木为宜禹贡曰厥草维夭是也居人以治花相尚方九月十月时悉出其根涤以甘泉然后剥削老硬病腐之处揉调沙粪以培之易其故土凡花大约三年或二年一分不分则旧根老破而侵蚀新芽故花不成就分之数则小而不艳不分与分之太数皆花之病也花顔色之深浅与叶蕊之繁盛皆出培壅剥削之力花既萎落亟剪去其子屈盘枝条使不离散脉理不上行而皆归于根明年新花繁而色润杂花根窠多不能致逺惟芍药及时取根尽取本土贮以竹席之器虽数千里之逺一人可负数百本而不劳至于他州则壅以沙粪虽不及维之盛而顔色亦非他州所有者比也亦有逾年即变而不成者此系土地之宜而人力之至不至也花品旧传龙兴寺山子罗汉观音弥陀之四院冠于此州其后民间稍稍厚赂以丐其本培壅灌溉遂过于龙兴之四院今则有朱氏之园最为冠絶南北二园所种凡十五六万株意其自古种花之盛未之有也朱氏当其花之盛开饰亭宇以待来游者逾月不絶而朱氏未尝厌也之人与西洛不异无贵贱皆喜戴花故开明桥之间方春之月拂旦有花市焉州宅后有芍药防在都防之后聚一州絶品于其中不下龙兴朱氏之盛徃嵗郡将左移新守未至监防不宻悉为人盗去易以凡品自是芍药防徒有其名耳今芍药有三十四品旧谱只取三十一种如绯单叶白单叶红单叶不入名品之内其花皆六出维之人甚贱之余自熈宁八年季冬守官江都所见与夫所闻莫不详熟又得八品焉非平日三十一品之比皆世之所难得今悉列于左旧谱三十一品分上中下七等此前人所定今更不易新收八品御衣黄【黄色浅而叶疎如黄楼子】黄楼子【五十层间以金线】袁黄冠子【如髻子】峡石黄冠子【如金钱冠子】鲍黄冠子【色类鹅黄】花冠子【心黄叶红间以金线】胡缬【红色深浅相杂】黾池红【并蕚或三头○王观州谱序】或谓有唐若张祜杜牧卢仝崔涯章孝标李嵘王播皆一时名士而专工于诗者也或游观于此不为不久而无一言一句以及芍药意其古未有之始盛于今未为通论也海棠之盛莫盛于西蜀而杜子美诗名久重于张祜诸公在蜀日久其诗数千篇未尝及海棠张祜辈诗之不及芍药不足疑也【王观后论】天下名花洛阳牡丹广陵芍药为相侔埓禹贡记州草木夭乔圣人之言然未见其夭且乔也广陵芍药有自他方移来种之者经嵗则盛至有十倍其初而胜广陵所出逺甚地气所宜信其为天乎然则医书本草所载虽小物方土所出山川原野气力不同或相倍蓰十倍如此花矣不可不察也然芍药之盛环广陵四五十里之间为然外是则薄劣不及洛阳牡丹由人力接种故嵗嵗变更日新而芍药自以种传独得于天然非剪剔灌溉以时亦不能全盛又有风雨寒暄气节不齐故其名花絶品有至十四五年得一见者其间开不能成或变为他品此天地尤物不与凡品同特其地利人力天时参并其美然后一出意其造物亦自珍惜之耳芍药始开时可留七八日自广陵至姑蘓北入射阳东至通州海上西至滁和州数百里则人人厌观矣广陵至京师千五百里骏马疾走可六七日至也上不以耳目之玩勤逺人而富商大贾逐利纎啬不顾又无好事有力者招致之故芍药不得至京师而洛阳牡丹独擅其名其移根北方者本年以徃则不及初年自是嵗加劣矣故北方之见芍药者皆其下者也然种芍药为生者犹得厚价重利熈宁六年攽罢海陵至广陵时正四月花时防友人传钦之孙莘老偕行相与歴览人家园圃及佛舍所种凡三万余株芍药嫩好及虽好而不至者尽具矣扶风马珆府大尹给事公子也博物好竒为予道芍药本末及与广陵人所第名品示予予按唐氏藩镇之盛府号为第一万商千贾珍货之所丛集百氏小尚多说之而莫有言芍药之美者非天地生物之劣于古而特隆于今也殆亦时所好尚不齐而古人未必能知正色耳自乐天诗言牡丹取丛大花繁者为佳是最洛中所卑下者古人之不知芍药何疑然当时无记録故后世莫知其详今此后无传说使后胜今犹不足恨或人情好尚更变骎骎日久则名花竒品遂将泯然无传来者莫知有此不亦惜哉故因次序为谱三十一种皆使画工图冩以示未尝见者使知之其尝见者因以吾言为信矣【刘贡父传谱序】
冠羣芳【大旋心冠子深红】　　　　寳妆成【髻子色紫】
赛羣芳【小旋心冠子】　　　　　晚妆新【白襭子】
画天工【青心红冠子】　　　　　叠香英【紫楼子】
防妆红【红襭子】　　　　　　醉西施【大软条冠子淡红】
积娇红【红楼子】　　　　　　掏香琼【素心玉版冠子】
道妆成【黄楼子】　　　　　　浅妆匀【粉红冠子】
素妆残【初开粉红即渐白】　　　　缕金囊【金线冠子】
试梅妆【白冠子】　　　　　　拟香英【紫窑相冠子】
醉娇红【深红冠子】　　　　　　妬鵞黄【黄丝头】
怨春江【硬条冠子】　　　　　　试浓妆【緑多叶】
妬娇红【红窑相冠子】　　　　　取次妆【淡红多叶】
蘸金香【金蘂紫草叶】　　　　　簇红丝【红综头】
宿妆般【紫高多叶】　　　　　　防三英【三头聚萼】
聚香丝【紫丝头】　　　　　　效殷妆【小矮多叶】
合欢芳【双头并蒂】　　　　　　拟绣鞯【鞍子两边垂下】
银合棱【银缘】
赋咏祖
五言散句
红药当阶翻【谢元晖】　　　　傍砌看红药【杜甫】
夹砌红药阑【白乐天】
凝脂新赐浴半面更啼红【陈传良】
压架荼防老翻堦芍药迟【戴石屏】
七言散句
翠茎红叶天付与此恩不属黄钟家【韩文公】
共惊春去已多日争看花开最后畨【陈颍濵】
丹砂缬妙深难染白玉冠巍莹絶瑕【韩魏公】
红玉斵成楼突兀白云争簇髻巍峩
娇红閙宻轻多叶醉粉欹斜奈软条
粉妆瑞玉千层宻冠缕真金半尺围
防忝掖垣真旧物多情应诏紫微郎【王元之】
曾与掖垣留故事又来淮海伴词臣
始知隋苑多佳丽未吴宫久寂寥【刘原父】
吉祥寺下万千枝看尽将开欲落时【蔡君谟】
今朝关外寻兰若忽见孤芳欲断魂
香于兰蘂偏饶艳画入缣缃未逼真
谁把金刀收絶艳醉红深浅上梁
独歩东风醉西子止縁无语却相宜【陈无已】
一枝賸欲簪双髻未有人间第一人
小碧防干四月天露红烟紫不胜妍【曽南丰】
洧外谑归情旷荡省中畨直势拘挛
西掖阶前辞御伞琼林殿后媚春衣【张芸叟】
油壁车中同载女菱花镜里并妆人【穆伯长】
自洗铜瓶挿欹侧要令书卷识奢华【赵紫芝】
玉龙十二山顶窑髻三千汉殿中【陈传良】
半妆宫靣迎风笑间色仙衣带露收
宻叶自成金罽饰乱英谁辑紫茸香
不浓不淡匀脂粉半醉半醒媚雨风【杨东山】
过眼一春春又夏开残芍药更无花
五言古诗
凡卉与时谢妍华丽兹辰欹红醉浓露窈窕留余春孤赏白日暮暄风动揺频夜窓霭芳气幽卧如相亲碌碌溱洧赠悠悠南国人【栁宗元】
今日忽不乐折尽园中花园中亦何有芍药绕残葩久旱后遭雨纷披乱泥沙不折亦安有折去亦何嗟弃掷谅未定送与谪仙家还将一枝春挿向两鬓丫【东坡】何以筑花宅笔直松树子何以盖花房雪白清江纸纸将碧油透松竹画栋峙铺纸便成瓦瓦色水晶似金鸭暖未熖银竹响无水汗容渍不温晴态娇非醉尽収香世界关作闲天地风日防曽来蜂蝶独得至劝春入宅莫归休劝花住宅且少留昨日花开开一半今日花飞飞数片留花不住春竟归不如折揷瓶中防【杨廷秀】
艳艳锦不如夭夭桃未可晴霞畏欲散晩香愁将堕结根本为谁赏心期在我【元稹】
月蛾双双下楚艳枝枝浮洞里逢故人绰约青霄游【孟郊】有名见郑风今赏异畴昔采花当采根可能治民疾【宋景文】
斜月正当楼香雾压城重起傍小阑行花亦方在梦【李泰伯】
花蓓大如拳花面或径尺紫者栖紫鸾黄者浴黄鹄或似扶桑枝推上一轮赤或似玻璃盆稍久擎无力又有似平叔爱矜素粉白又有似蜀人喜染天水碧或似包緑锦未放丹砂折或似浴青囊未放沉麝发应湏和露剪莫使见日色广陵精神全免笑花无骨【谢尧仁】
五言絶句
芍药谁为壻人人不敢来惟应见诗老日日殷勤开【孟郊】醉红如堕珥奈此恼人香正尔无言笑未应吴国亡【山谷】千叶州种春深覇众芳无言诮君子窈窕有温香【王梅溪】
已过花王候闻近侍香来游禁酒地免作退之狂
五言排律
罢草紫泥诏起吟红药诗词头封送后花口拆开时对坐钩帘乆行观歩履迟两三丛烂熳十二叶参差背日房微敛当堦朶旋欹茎抽碧股粉蘂扑黄丝动荡情无限低斜力不支周围看未足比论语难为勾漏丹砂里僬侥火焰旗彤云賸根蒂绛帻欠缨緌况有轻风动仍兼宿露垂疑香熏罨画似泪着胭脂有意留连我无言怨思谁应愁明日落如恨隔年期菡蓞泥连蕚玫瑰刺绕枝等量无胜者惟眼与心知【白乐天】
五言律诗散聨
仙禁生红药微芳不自持幸因清絶地还遇艳阳时【张九龄】
朱李应防结兰釭忽并然异缃蔕合嘉木翠枝骈【夏英公】
溱洧洵訏乐维厥草夭传闻多失实看尽谩无聊婉娩春阳谢中开道路遥谁移化工巧忽是物华饶跗蕚晴相照芳春暖并飘波翻蜀江锦霞萃赤城标【刘原父】
七言古诗
今日堦前红芍药几花欲老几花新开时不欲比色相落后始知如幻身空门此去无多地欲把残花问上人【白居易】
微雨湿清晓老夫门未开煌煌五仙子并拥翠蕤来胭脂洗尽不自惜为雨归来更无力老夫五十尚儿痴凭轩一赋防真诗【陈去非】
广陵芍药真竒羙名与洛花相上下洛花年老品格卑所在随人趂髙价接头差处骋新姸轻去本根无顾借不论姚花与魏花只供俗眼陪妖姹广陵之花品絶髙得地不移归造化旋心弱体不胜枝寳髻欹斜犹坠马【韩忠献】
芍药殿春春几许帘幙风轻飞絮舞昨宵酒醉玉楼春一声画角吹残雨【赵信庵】
七言絶句
浩态狂香昔未逢红灯粲粲緑盘龙觉来独对忽惊恐身在仙宫第几重【韩文公】
芍药花开出曲栏春衫掩泪再来看玉人不在花长在更胜青松守嵗寒【钱起】
风雨无情落牡丹翻堦红药满朱栏明皇幸蜀杨妃死总有嫔嫱不喜看【王元之】
阿姨天上舞霓裳姊妹庭前剪雪霜要与牡丹为近侍铅华不待学梅妆【康节】
含露仙姿近玉堂翻堦美态醉红妆对花未免湏酣舞到底昌黎是楚狂
一声啼鴂画楼东魏紫姚黄扫地空多谢化工怜寂寞尚留芍药殿春风
花不能言意已知今君慵饮更无疑但知白酒留佳客直待琼舟覆玉彛
春风欲画无寻处尽向西园芍药中过尽此花真尽也此身应与此花同【颍滨】
春来便有南园约过尽春风约尚賖緑叶成隂花结子便湏携客到君家
春风十里珠帘卷彷佛三生杜牧之红药梢头初茧栗州风物鬂成丝【山谷】
倚竹佳人翠袖长天寒犹着薄衣裳州近日红千叶自恃风流时様妆【东坡】
九十春光次第分天怜犹得殿残春一枝剰欲簪双髻未有人间第一人
一年春事雨声里十里州梦想邉眼底花明烦折赠君家风物自嫣然【张南轩】
与春相识亦多年今嵗春胡不到园一任堦前无芍药免教蜂蝶两争喧【郑雪林】
七言八句
杂花狼藉占春余芍药开时扫地无两朶妆成寳璎珞一枝争看玉盘盂佳名防作新翻曲絶品难寻旧画图从此定知年谷熟姑山亲见雪肌肤【东坡】
红红白白定谁先嫋嫋娉娉各自姸最是倚栏娇分外却縁经雨意醒然晩春早夏浑无伴暖艳清香政可怜好为花王作花相不应只遣侍甘泉【杨廷秀】
旁招近侍自江都两嵗何曽见国姝看尽满栏红芍药只消一朶玉盘盂水晶淡白非真色珠箔空明得似无欲比此花无可比且云氷骨玉肌肤【杨廷秀】
又是州芍药时花应笑我赋归迟满堂留得春如昼对酒何妨鬂似丝玉立黄尘那可到锦围红蜡最相宜买山若就当移种此际谁能杖履随【贾似道】
温温玉立緑隂中不犯芳菲逐万红折尽长淮多暇日簮聨四座足春风应如庆厯梅花瑞况有昌黎属句工问得君王乞身去移根栽傍曲栏东【似道】
上了甘泉三防书长淮万里一尘无清和时节如春在红药精神与昔殊丛玉生香歌可谱围金有客瑞重图公堂且尽今朝醉已问君王乞鉴湖【似道】
七言律诗散聨
酒酣谁欲张珠网金钿偏宜问寳冠露里更添云髻重蝶栖长苦玉楼寒【韩忠献】
感伤纶阁多情客珍重维好事僧酌处酒杯深蘸甲折来花朶细含棱【王元之】
蚕老桑柔戴胜鸣翻堦红药占东荣舞风孙寿愁眉破带雨骊姬泪眼盈【洪驹父】
乐府祖
望海潮
人间花老天涯春去州别是风光红药万枝佳名千种天然浩态狂香尊贵御衣黄未便教西洛独占花王困倚东风汉宫谁敢鬭新妆　年年髙防维看家夸絶艳人诧竒芳结蘂当屛聨葩就幄红遮緑绕华堂花面暎交相更秉蕳溱洧幽思难忘罢酒风亭梦魂惊恐在仙乡【晁无咎】
贺新郎
一梦州事画堂深金瓶万朶元戎髙防座上祥云层防起不减洛中姚魏叹别后关山迢逓国色天香何处在想东风犹忆狂书记惊嵗月一弹指　数枝清晓烦驰骑向小窗依稀重见芜城妖丽料得花怜侬消瘦侬亦怜花憔悴谩怅望竹西歌吹老矣应无骑鹤日但春衫防防当时泪那更有旧情味【刘后村】
蝶恋花
日借轻黄珠缀露困倚东风无限娇春处看尽娇红浑漫与淡妆偏称泥金缕　不共铅黄争胜负殿后开时故欲寻春去一似朝霞无定所那堪更着催花雨【陈兆湖】
沁园春
把酒问花茧栗稍头春今防何身居近侍翻阶万玉面匀菩萨髻拥千螺一一牙籖英英碧字占定花开甲乙科归来也倚紫微吟处謡作阳和　袛今花事无多看防许风烟付与他待围将翡翠怕蜂粘粉织成云锦遣凤衔梭谁剪并刀赠之燕玉莫负双娥娇溜波花应道尽花强人面底用能歌【秋壑】
江神子
窗绡深掩防芳尘翠眉颦越精神防雨防晴做得这些春切莫近前轻着语题品错怕渠嗔　碧壶谁贮玉粼粼醉香茵晩风频吹得酒痕如洗一畨新只恨谪仙浑懒却辜负那倚阑人【秋壑】
踏莎行
洛下根株江南栽种天香国色千金重花边三阁建康春风前十里州梦　油壁轻车青丝短鞚看花日日催宾从而今何许定王城一枝且为邻翁送【张于湖】
浪淘沙
鶗鴂恐花残谁道春阑多情红药待君看浓淡晓妆新意态独占西园　风叶万枝繁犹记平山五云楼暎玉成盘二十四桥明月下谁凭朱防【韩南涧】
蓦山溪
熏风时侯芍药披晴昼天上玉防干展一枰天家锦绣汉宫唐殿嫔御逞妖娆飞燕女太真妃一様新妆就黄金撚线色与红芳鬬谁把绛绡衣误将他胭脂渍透晚风生处襟袖卷浓香持玉斚秉纱笼倚醉聴更漏【陈济濵】
醉莱
访莺花陈迹姚魏遗风緑隂成幄尚有余香付寳阶红药淮海维物华天产未觉输京洛时世新妆施朱傅粉依然相若　束素腰纎捻红唇小鄣袖娇看倚防柔弱玉佩琼琚劝王孙行乐况是韶华为伊挽驻未放离情薄顾盼阶前留连醉里莫教零落【刘圻父】
水龙吟
杜鹃啼老春红翠隂满眼愁无奈飞来何处凤軿鸾驭霞裾云佩风槛娇凭露梢慵亸酒痕微退念洛阳人去香魂又返依然是风流在　十年一觉州春梦离愁似海浩态难留粉香吹散防时重防向樽前笑折一枝红玉防檐斜戴【卢蒲江】
念奴娇
人生行乐筭一春欢赏都来防日緑暗红稀春色去嬴得星星髩白醉里狂歌花前起舞罚金杯百淋漓宫锦忍辜妖艳姿色　湏信殿得韶光只愁花谢又作经年别嫩紫娇红还欲语应为主人留客月落乌啼酒防烛暗离绪伤吴越竹西歌吹不堪老去重忆【曽离野】
侧犯
恨春易去甚春却向州住微雨正茧栗梢头弄诗句红桥二十四才是行云处无语渐半脱宫衣笑相顾金壶细叶千朶围歌舞谁念我鬓成丝来此共樽爼后日西园緑隂无数寂寞刘郎自修花谱【姜白石】
全芳备祖前集卷三

[book_title]全芳备祖前集卷四
钦定四库全书
全芳备祖前集卷四　　　宋　陈景沂　撰花部
红梅
事实祖
纪要
南唐苑中有红罗亭四靣専植红梅【杂志】蜀中有红梅数本郡侯建阁扄钥游人莫得见一日有两妇人髙髻大防凭防大笑郡侯启钥閴不见人惟东壁有诗云南枝向暖北枝寒一种春风有两般慿仗髙楼莫吹笛大家留取倚防干【拾遗】
杂著
红梅粉红标格犹是梅而繁宻则如杏香亦类杏诗人有北人初不识浑作杏花防之句与江梅同开红白相间园林初春絶景也梅圣俞诗云认桃无緑叶辨杏有青枝当时以为着题东坡诗云诗老不知梅格在更防緑叶与青枝盖谓其不类为红梅解嘲云承平时此花独盛于姑苏晏元献公始移植西冈圃中一日贵游赂园叟得一枝分接自是都中有二本尝与客饮花下赋诗云若更开迟二三月北人应作杏花防客曰公诗固佳待北俗何浅耶晏笑曰伧父安得不然王琪君玉时守吴郡闻盗花种事以诗遗公曰舘娃宫北发精神粉痩寒琼露叶新园吏无端偷折去鳯城从此有双身当年罕得如此比年不可胜数矣世传吴下红梅诗甚多惟方子通一篇絶唱有紫府与丹来换骨春风吹酒上凝脂之句　鸳鸯梅多叶红梅也花轻盈重叶数层凡双果必并蒂惟此一蒂而结双梅亦尤物也杏梅花比红梅色微淡结实甚匾有斓斑色似杏而不及红梅【并范石湖梅谱】
赋咏祖
五言散句
学妆如少女聚笑发丹唇【圣俞】
笑杏少清香鄙桃多俗趣
七言散句
沙村白雪仍含冻江县红梅已放春【杜甫】
桃花已满秦人洞杏树犹存董奉祠【圣俞】
小园寂寞鎻春风初见梅花一树红【芸叟】
若更开迟二三月北人应作杏花防【元献】
月浸繁枝香冉冉露浮红蕚晓团团【参寥】
坚白虽占南枝先浅红犹待北人识【郑安晓】
梅花精神杏花色春入莲洲初破蕚【王梅溪】
要是此花清絶处端如醉靣读离骚【徐月溪】
初疑樊素樱初熟却讶真妃酒半酣【白香山】
五言絶句
春半花才发多应不耐寒北人初不识浑作杏花防【王荆公】
五言八句
闻说寒梅尽寻芳去已迟冷香无宿蘂秾艳有繁枝正复非同调何妨读旧诗广平偏妩媚鉄石悮心期【朱文公】
七言古诗
红罗亭中宫漏迟宫花四靣谁得知初疑太真欲起舞霓裳拂拭天然姿【周益公】
氷容戏作桃花色醉脸雅与神仙宜江兄蜡友已前辈王生后出非同时丹心真与劲节侣疎影共浸清涟漪【王梅溪】
似桃非桃杏非杏独与江梅相早晩天姿约畧春酲便觉花容太柔婉霞觞防艳玉妃醉应误刘郎来阆苑防湏参作比红诗莫学墙头等闲见
七言絶句
年来芳信负红梅江畔垂垂又欲开珍重多情关令尹直和根拨送春来【东坡】
为君栽向南堂下记取他年结子时酸酽不堪调众口使君风味好攅眉
何处曾临阿母池深将绛雪防寒枝东墙羞颊逢谁笑南国酡顔强自持【毛东堂】
紫府移来姹早芳玉容寂寞试红妆花含晓雨胭脂湿枝绕春风綘雪凉
寒香冷艳缀轻枝误认夭桃未放时盛餙霓裳陪越女不施粉黛抹胭脂【徐介轩】
轻盈弄月醉霞觞娇软酡顔褪晓妆缟素丛中红一防好花终是不寻常
谁将醉里春风靣换却平生玉雪身頼得月明留瘦影芳心香骨见天真【杨平洲】
才是胭脂半防侵更无人信嵗寒心自来不得东风力又被东风误得深【沈防斋】
七言八句
怕愁贪睡独开迟自恐氷姿不入时故作小红桃杏色尚余孤瘦雪霜姿寒心未肯随春态酒晕无端上玉肌诗老不知梅格在更防緑叶与青枝【东坡三首】
雪里开花却是迟何如独占小春时知造物含深意故与施朱发妙姿细雨裛残千防泪轻寒瘦损一分肌不应便杂夭桃杏半防微酸已着枝
山人自恨探春迟不见檀心未吐时丹鼎夺胎那是寳玉人頳颊更多姿抱丛暗蘂初含子落尽浓香已透肌乞与徐熈画新様竹间璀璨出斜枝
娇来浅浅透烟光痩倚疎篁出半墙雅有风情胜桃杏巧含春意避氷霜融明醉脸笼轻晕敛掩仙裠蹙嫩黄日暮风英堕行袂依稀如着领巾香
乐府祖
蝶恋花
两岸月桥花半吐红透肌香暗把游人误尽道武陵溪上路不知迷入江南去　光自氷霜真态度何事枝头防防胭脂汚莫是东君嫌淡素问花花又娇无语【真西山】
留春令
玉妃春醉夜寒吹堕江南风月一自情留舘娃宫在竹外尤香絶　贪睡开迟风韵别向杏花休説角冷黄昏艳歌残怕惊落胭脂雪【髙竹屋】
木兰花
当日岭头相见处玉骨氷肌元淡竚近来因甚要浓妆不管满城桃杏妬　酒晕晩霞春态度认是东皇偏管顾生罗衣褪为谁羞香冷薫炉都不觑【毛东堂】
菩萨蛮
峤南江浅红梅小小梅红浅江南峤窥我向疎篱篱疎向我窥　老人行即到到即行人老离别惜残枝枝残惜别离【东坡】
花心动
雨洗胭脂被年时桃花杏花占了独惜野梅风骨非凡品格胜如多少深春常恨无顔色试浓抹当塲微笑趂时节千般冶艳是谁偏好　直与嵗寒共保问单于如今几分娇小莫怪山人不识南枝横玉自未同调岂湏摘叶分明认又何必拈枝比较恐桃李开时妬他太早【马古洲】
折江梅
喜轻澌初绽渐入微和郊原时节春消息夜来陡觉红梅数枝争发玉溪珍舘不似个寻常标格化工别与一种风情似匀防胭脂染成香雪　重吟细阅比繁杏夭桃品流终别可惜彩云易散冷落谢池风月凭谁向说三弄处龙吟休咽大家覔取待依倚防干闻有花堪折劝君湏折【杜安世】
蜡梅
事实祖
纪要
京洛间有一种花香气似梅花亦五出而不能品明类女工撚蜡所成京洛人因谓蜡梅木身与叶巧类蒴藋窦髙州家有灌丛香一园也【山谷诗序】蜡梅山谷初见之戏作二絶縁此盛于京师【王元之诗话】
杂著
蜡梅本非梅类以其与梅同香又相近色酷似蜜脾故名蜡梅以子种出不经接花小香淡其品最下俗谓之狗蝇梅经接花疏虽盛开花常半含名磬口梅言似僧磬之口也最先开色深黄如紫檀花宻香浓名檀香梅此品最佳蜡梅香极清芳殆过梅香初不以形状贵也故虽题咏山谷简斋但作五言小诗而已此花多宿叶结实如垂铃尖长寸余又如大桃奴子在其中【范石湖梅谱】赋咏祖
五言散句
不施千防白别是一家春【陈简斋】
七言散句
蜡梅迟见二年花【杜牧之】
花鬓醖蜜共称羙蜜脾剪花喷沉水【苏伯华】
底处娇黄蜡様梅幽香解向北窗开【李方叔】
紫蒂黄苞破腊寒清香旋逐角声残【曽文昭】
五言古诗
金蓓领春寒恼人香未展虽无桃李顔风味极不浅【山谷】休熏山麝脐色染蔷薇露披拂不满襟时有暗香度黄罗作广袂绛帐作中单人间谁敢着留得防春寒【陈简斋七首】
朱朱与白白着意待春开那知洞房里已傍额黄来一花香十里更值满枝开承恩不在貌谁敢鬭春来花房小如许铜砌黄金涂中有万斛香与君细细输来从底处所黄露满衣湿縁态翻得怜亭亭倚风立奕奕金仙面排行立晓晴殷勤夜来雪小住作珠璎亭亭金歩揺朝日明汉宫当时好风景一似此园中寒里一枝春白间千防黄道人不好色行处若为香【陈后山七首】
异色深宜晚生香故触人不施千防白别是一家春旧鬓千丝白新梅百叶黄留花如有待迷国更烦香冉冉梢头緑婷婷花下人欲傅千里信暗折一枝春黄里含真意春容薄寒欲知谁称面偏挿一枝防花里重重叶钗头防黄祗应报春信故作着人香色轻花更艳体弱香自永玉质金作裳山明风弄影蝶采花成蜡还将蜡染花一经坡谷眼名字压羣葩【王梅溪】
五言八句
风雪催残腊南枝一夜空谁知荒草里却有暗香同姿莹轻黄外芳腾浅绛中不遭岑寂侣何以媚芳丛【朱文公】栗玉圆雕蕾金钟细着行来从真蜡国自号小黄香夕吹撩寒馥晨曦透暖光南枝本同姓唤我作他【杨诚斋】
七言古诗
天公防酥作梅花此有蜡梅禅老家蜜蜂采花作黄蜡取蜡为花亦其物天公变化谁得知我亦见戏作小诗君不见万松岭上黄千叶玉蕊檀心两竒絶醉中不觉度千山夜闻梅香失醉眠归来却梦寻花去梦里花仙覔竒句此间风物属诗人我老不欢当付君君行适吴我适越笑指西湖作衣鉢【东坡】
化人巧作缃様花何年落子空王家羽衣霓裳涴香蜡从此人间识尤物青诸郎却未知天工下取仙翁诗乌丸鸡距冩玉叶却怪寒花未清絶北风驱雪度关山把烛防山夜不眠明朝诗成公亦去长使梅仙诵佳句湖山信羙更湏人已觉西湖属此君坐想明年吴与越行酒赋诗聼击鉢【陈后山】
梅花已自不是花氷魂谪堕玉皇家不餐烟火更餐蜡化作黄姑瞒造物后山未觉坡先知东坡勾引后山诗金花劝饮金荷叶两公醉吟许孤絶人问姚魏説如山令人眼暗只欲眠此花寒香来又去恼损诗人难覔句月兼花影却三人欠个文同作墨君吾诗无复古清越万水千山一瓶鉢【杨诚斋】
智琼额黄且乱夸回眼视此风前葩家家融作蜡杏蒂嵗嵗逄梅是蜡花世间真伪非两法映日细防真是蜡我今嚼蜡已甘腴况此有韵蜡不如只愁繁香欺定力熏我欲醉湏人扶不辞花前醉经月是酒是香君试别【陈简斋】
七言古诗散聨
化工未约荼防花先放缃梅伴羣玉幽姿着意慕铅黄正色何心驻蕚緑【周益公】
色含天苑鵞儿黄影蘸瀛波鸭头緑日烘喜气光烛须雨洗道妆鲜映肉【王梅溪】
七言絶句
闻君寺后野梅发香蜜染成宫様黄不拟折来遮老眼欲知春色到池塘【山谷】
天工戏剪百花房夺尽人工更有香埋玉地中成故物折枝镜里忆新妆
卧云庄上残花发香似早梅开不迟残色春衫弄风日遗来当为作新诗
未教落叶混氷池且着轻黄掇雪衣越使可因千里致春风元自不曽知【晁旡咎】
恐是酴醿染作黄月中清露滴来香定知何逊牵诗兴借与穿帘一防光
茅檐竹坞两幽竒岸帻寻花醉亦知崖蜜已成蜂去尽夜寒惟有露房垂【晁其茨三首】
荼防架倒花尽发薜荔墙堆石亦移此地与君凡几醉年年同赋蜡梅诗
歩屧穿花醉晩风翻枝摘叶兴何穷他年上苑求佳种越白江红扫地空
刘郎不独种桃花蜡叶柔香更可佳臭味相同林下友从今花木亦通家【王梅溪】
路入君家百歩香隔帘初试汉宫妆只疑梦到昭阳殿一簇轻红绕淡黄【韩子苍】
香蜜栽葩分外工疎枝数缀雏娇黄染就宫妆様香暖犹宜爱日烘【杨诚斋】
满靣宫妆淡淡黄绛纱封蜡贮幽香遥怜未识花消息乞与一枝教断膓【张于湖】
花簇柔枝疑蜜窍蒂含新蘂似蜂房外无梅粉铅华饰中有兰心紫晕香【姚西岩】
茧黄织就费天机付与园林晩出枝诗老品题犹误在红梅未是独开迟【周益公】
江梅珍重雪衣裳薄相红梅学杏妆渠独小参黄靣老额开艳艳发金光【杨诚斋】
蜜蜂底物是生涯花作糇粮蜡作家嵗晚略无花可采却将香蜡吐成花
天向梅梢独出竒国香未许世人知殷勤滴蜡缄封却偷被霜风折一枝
乐府祖
十八香
蜡换梅姿天然香韵初非俗蝶驰蜂逐蜜在花梢熟岩壑深藏防载甘幽独因坡谷一标题目高价掀兰菊【梅溪】
踏莎行
粟玉玲珑瓮酥浮动芳跗染得胭脂重风前兰麝作香寒枝头烟雪和春冻　蜂翅初开蜜房香弄佳人寒睡愁如梦鹅黄衫子茜罗裙风流不与江梅共【毛东堂】
十拍子
防缀莫窥天巧名称却道人为香醖蜜脾分几防色映乌云倚一枝遥防歩赏迟　映水不嫌疎影娇春也自同时红树落残风乍暖寒管声长晓更催此时知不知【马古洲】
浪淘沙
娇额尚涂黄不入时妆十分轻脆奈风霜几度细腰寻得蜜错认蜂房　东阁乆凄凉江路悠长休将顔色较芬芳无奈世间真若伪頼有幽香
天香
蝉叶黏霜蝇苞缀冻生香逺风峭岭上寒多溪头月冷北枝瘦南枝小玉奴有姊先占立墙隂春早初试宫黄淡薄偷分夀阳纎巧　银烛泪深未晓酒钟悭贮愁多少记得短亭归马暮衙蜂閙荳蔻钗头恨褭但怅望天涯岁华老逺信难封吴云雁杳【吴梦窻】
千秋嵗
晓烟溪畔曽记东风靣更与重裁剪额黄明艳粉不共妖红软凝露脸多情正似当时见　谁向沧波岸特地移闲舘情一缕愁千烦君搜妙语为我催清燕湏细防纷纷乱蕊空凡艳【叶石林】
卜筭子
蜜叶蜡蜂房花下频来徃不知辛苦为谁甜山月梅花上　玉质紫金衣香雪随风荡人间唤作返魂梅仍是蜂儿様【李方舟】
全芳备祖前集卷四

[book_title]全芳备祖前集卷五
钦定四库全书
全芳备祖前集卷五　　　宋　陈景沂　撰花部
琼花
事实祖
碎録
掦州蕃厘观即古之后土祠【广陵志】
纪要
州后土庙琼花或云自唐所植即李卫公所谓玉蘂花也旧不可移徙今京师亦有之【宋敏求春明退朝録】自
淮南还东平移后土庙琼花植于濯缨亭此花天下只一株耳永叔为州作无防亭以赏之彼土人别号八仙花或云李衞公玉蘂花即此【刘原父诗序】琼花惟州后土庙有之其他皆八仙花近似而非鲜于子骏诗云百蘤天下多琼花天下希托根古寺地着不可移八蓓冠羣芳一株攅万枝【韵语阳秋】掦州后土庙有琼花一株洁白可爱且其树大而花繁不知实何从来也俗谓之琼花因赋诗以状其态【刘禹锡诗序】后土庙琼花本大而花繁天下无之孙冕过维使人访之山人谓山中甚多但岁苦樵斧野烧故木不能大而花不能盛遂不为人所贵复伤之以诗曰可怜遐僻地常化燎原炭其说盖误以聚八仙花为此花耳聚八仙花虽类琼花而琼花之异者其香如莲花清馥可爱虽剪折之余韵亦不减此聚八仙花之所无也昔张昌言琼花赋有云聚八仙之殊种玉蝴蝶之别族叶扶踈而韵不胜色近似而香不足此善辨者【广陵志】琼花天下无防昨因征骑侵轶或谓所存非旧疑黄冠以聚八仙补种其处未知然否属自合肥易镇来此所覩郡国中聚八仙若骤然过目大率相类及细观熟玩不同者有三琼花大而瓣厚其色淡黄聚八仙花小而瓣薄其色微青不同者一也琼花叶柔而莹泽聚八仙叶粗而有芒不同者二也琼花蘂与花平不结子而香聚八仙蘂低于花结子而不香不同者三也余尚未敢自信尝取花杂示儿軰皆能识而别之始乃无疑适后土祠宇頺鸠工撒旧鼎为増建时当季夏非花放之日忽一枝夐然特开于其杪邦人竞观莫不嘉叹余生罕信竒谈倘非目击则谓好事者夸诞今观此灵异岂非司花之神鉴余之信心乎故为之辨以騐来者【杨帅郑兴裔辨】余
自京口过州寻访旧事知世所传后土琼花在今城之蕃厘观亟徃谒蕃厘观故琼花犹在然余闻绍兴辛已之变金兵入州已掲其本而去何从复得此种也观壁间诸公所纪载直排世俗譌谓道士以聚八仙嗣其名聚八仙叶瓣色香皆不类余曽不及见二花开时类不类不得知独怪金兵既掲其本复何从得此种也有老道士出须髪皓然自言生于崇寕间今八十有六载矣能叙今花本末余与对坐于花之亭西改容而问道士指花之根而言曰此某手所培防而至此者也指观之大门而言曰此向之殿庐处也指所坐之亭曰此向之无双亭庐也花旧在无双亭下殿西之北自绍兴十五年向龙图子諲以殿庐地势狭小徙置转后则花当殿西之南更三十一年知郡事刘泽复命移花于殿之前即今之花处乃是嵗八月十五日也初二十四年时直花之东南离三四尺许倐然一小根枝叶日茂其下大径寸至其放花向背踈宻移之不敢易又十一月金兵渡淮趋州直入观掲花本去其小者剪而诛之于时某方避乱奔走初亦不知也兵既退某始以十二月来旧地是时训练官成平领兵马依观屯寨其军人接某曰观主至耶琼花已毁于兵旁有一小根微见地而可识认非其种否某心知之难以口舌定惟告以琼花若剔其根皮投之火则臭达于鼻于是剔其根皮投之火果臭达于鼻军人皆喜欢某即黙祷后土移植之他处日徃防之越明年二月既望夜中天大雷雨某诘朝起视两庑蚯蚓布地皆满徃所植根旁则勃然三蘖从根发出矣自是遂条逹不已至于今三十年之乆见其婆娑偃盖当不忘断根时也道士既言余为之竦然曰盛衰感应之理岂可不知其故哉夫他日不生小根而倐然起于二十四年兆先见也去辛巳八年者以飬穉也离离且三四尺许者不并掲也剪而复萌者终盛也天大雷雨蚯蚓布地而三蘖勃然者蚯蚓伏深壌阳气骤趣之则动植俱也以人事言之不知赵孤汉孤之不忘何以异是自微而存存而有立扶植成就以至后日则程婴丙吉之功道士宜获其报今之享上夀倘有相之者余恐道士死后来者无以知今花本末而其疑不解也故序而书之其间嵗月事故之参错烦委有可附见者悉不敢畧以知其不诬若其他灵异甚多未暇及也道士姓唐名大寕余实金华杜斿【绍兴二年记】州后土祠琼花经兵火后枯而复生今嵗犹盛邦人喜之以为和平之证也乃赋之赋曰伟东南之防都滋黒壤之饶饫萃温润之秀气发英华于地轴是为琼花异于凡木香凝媚服之兰色莹光明于玊托根后土之祠擢蜀冈之麓曽不知其嵗年以弗纪于图箓欲问司花之女但注诗人之目谓天下之一株冠羣葩之芳馥岂唐昌之余芳载后庭之遗曲者乎当其风入琳宫春归华屋蕚折青绡色凝寒緑枝瑚兮镂氷雪蘂珠玑兮烂金粟广庭静兮朝曦丽其纎秾仙蘂深兮瑞露滋其芬郁瑶林挺葱蒨之竒阆苑耀琪英之煜若盖而绣似璧而防如黄琮瑚琏璀灿于禋坛而文珠佩环玲珑乎衣鞠桂娥竞爽借月影于氷蟾阿母来观下云軿于皓鹄俪靓容于茉莉抗素馨于薝卜玫瑰于尘凡鄙荼防于浅俗惟水仙可并其幽闲而江梅似同其清淑真絶代之无双乆弥芳于幽谷若乃聚八仙之殊种玉蝴蝶之别族叶扶疎而韵不胜色近似而香不足犹瑾瑜琬琰之温温岂碔砆坚珉之碌碌盖妖雅争姸者众之所同而蠲洁尚白者我之所独是以兵火不能焚尘霾不能辱根常移而复还本已枯而再续疑神物之防持偏化工之茂育抑将荐瑞于中兴而致祥于玉烛【张昌言】余闻琼花之名甚久而未之见因观满山张公所为赋如亲见之不独笔端有口几于为花传神花固竒矣赋亦妙哉白乐天谓世间好物不坚牢防云易散琉璃脆此花瑰丽冠絶羣品而夀乃若是物理岂一端而已恐不屈于崇髙有节妇之操不滞于荣枯有列仙之姿孰云无知似有道者万物得一以生一者道之子庶青牛之遗课乎赋比物引类曲尽其妙穷神知化而若此嗣孙齐见宰江都将镂石以遗邦人属予题防并书其赋归之【龙舒守吴宗旦跋】
赋咏祖
五言散句
昆山采琼蘂可以链精魄
七言散句
后土祠中玉蘂花
千防真珠擎素叶一环明玉破香葩【韩魏公】
且将书寄南来雁为问琼花果是非【陈止斋】
芦笋满洲银鲙羙琼花滴露玉醅醇【叶西涧】
五言古诗
维一株花四海无同类年年后土祠独此琼瑶贵中含氷麝芳外团蝴蝶戯酴防不见香芍药慙多媚扶疎翠盖围散乱真珠缀不从众格繁自守幽姿粹尝闻好事家欲移京毂地既违孤洁情终误栽培意洛阳红牡丹适时名转异新荣托旧枝万状呈妖丽天工借顔色深淡随人智三春爱赏时车马喧如市草木禀赋殊得失岂轻议我来首见花对花聊自醉【韩魏公】
五言絶句
因此琼花发维胜洛阳若无三月雨占断一春香【俞倩公】
五言八句
无防亭下枝宻宻复稀稀蚌碎珠骈出须牵蝶合围防须珍作寳常恐散成飞况值东风暮游人莫易归【王逢原】
七言古诗
春皇自厌花多红欲得花顔如玉容春皇青女深相得先教脸似秋霜色乃有雪月供光星榆献白防量银汉琉璃湿人间羙玉捣作灰荆山昆山鬼神泣天上有人名玉女投壶之外能为素姑射神人防种花先须此物为根芽天罅地窍掬精粹蟾身骊颔偷光华其时正值天地交二气上下隂阳调此花孕育得其正其间邪气无纎毫所以其色为正色出乎其类防乎萃一如君子有诸内粹然其色见乎外三月将尽四月前百花开尽春萧然州日暖花开未春香不动花房闭仙掌秋髙玉露浓蛟人泣下珠玑碎黄鹂本是花间客啼尽好声求不得春皇费尽飬花心春风使尽开花力春归莺老花始开谁人放出深闺来唐家天子太平时太真浴罢华清池红裳绣袂厌君眼更作地仙披羽衣麻姑睡起蓬莱岛风吹玉面秋天晓洛川女子能长生氷生肌骨成瑶琼褒姒不见诸侯兵尽日不笑如无情宋玉移家安在哉东邻不画胭脂腮卓文君去成都速锦衣珠翠慵装束吹箫容貎果何如见説其人名弄玉此花莫似武昭仪出得宫来不画眉若比此花俱不是淫妖怪艳丈之累一如妇人有贤德不为邪色乱正色孀居之子能自持终身惟着大练衣又如正色立朝者不以柔媚为奸欺以此论之乃可重人之不正将何为论色乃是花之絶论德乃是花之杰洛阳花名古云好看花须看州道君不见去年花下吹黒风霹雳闪电搜玉龙此时半夜花光中不觉屈曲蟠长虹又不闻天上琳琅树生在烟霞最深处白云枝叶白玉英此花莫是琳琅精此花爱圆不爱缺一树花开似明月襄王半夜指为云谢女黄昏吟作雪杏花俗艳梨花粗桞花细碎梅花踈桃花不正其容冶牡丹不谨其体舒如此之类不足竒此花之外更有谁世非红紫不入眼江淮寂寞无人知诗人自与花相期长告年年乞一枝【徐节孝】
君不见州后土惜琼花鬼神守防祝史夸要令天下颂无防掉头不住君王家支流逺自灵源至顔色虽同别名氏风流晩宿蝴蝶围环晓聚仙人戯仙人已徃今无踪身在花枝窈窕中似闻饮中之八仙飘飘豪气摩苍穹身虽可灭名不穷魂交心与之死靡擕化为嘉卉促膝围春风请以此诗付守圃以告游子归去无匆匆【韩似山聚八仙花歌赠江淮肥遯子】
旧闻琼花无与双专竒擅美名此邦江南清梦入诗府安得一念令心降去年骑鹤州住斗酒屡眠云雾月寒雪冷花未吐正尔俗叶凡株桩心期妙处在真实不假羽节青霓幢今春访花我第一自折繁枝盛翠缸横看倒睨掉头语前诗后赋何其哤真珠碎簇玉蝴蝶直与八仙同一腔闻名见靣足笑莞强为花辨凡愚憃有如巨贤杂羣小望而可识为竒庬陈余张耳信相似一等人耳无纯尨忠耶佞耶岂难别祝鮀不类关龙逄试持此诗讯后土谓予不信如长江【方秋崖】
梦中翠鳯飞来防驾言后土游名邦手持玉简判红紫敛衽故以诗城降粹容喜动日月角揖我入对玲珑为言琼花近蓬阆下界乆号无根桩乃今存者赝本耳补亡以给青油幢人间识真盖已寡载酒嘉賔寕论缸黄冠诞谲谨勿信传讹聼舛其言哤为花作辨谁氏子谬妄谱入黄钟腔耳庸目陋惑世俗其罪不能三赧憃朱云之孙亦竒士文有气骨丰而庬谓琼赤玉匪为白不比俗论纷茸尨诗筒徃来防于响夜发严鼓声逄逄咨尔岳为谢此老壮哉寸管揺涛江
七言絶句
谁移琪树下仙乡二月轻氷八月霜若使夀阳公主在自当羞见落梅妆【王元之】
春氷薄薄压枝柯分与清香是月娥忽似寒天深涧底老松擎雪自婆娑
淮海无防玉蘂花异时来自八仙家鲁人未覩天中树乞与春风赏物华【刘原父】
无防亭上传觞处最惜人归月上时相见异乡心欲絶可怜花与月应知【秦太虚】
后土祠中二月暮琼花放后有蜂来东君不怕春归去留待诗人一夜开【顾定宿】
凝烟欲满读书忽有琼花树小缸更喜风流好名字百金一朶号无双【吕本中】
断肠风味乆难寻尚有名花寄此心折尽长枝春已晩只宜良月不宜隂
香得坤灵秀气全蘂珠团外蝶翩翩亲曽后土祠中看不是人间聚八仙
三月淮南鼔战尘无双亭下隘游人此花不解兴亡意也向年年閧一春【马樗山】
七言八句
东方万木竞纷华天下无防独此花那有雪英凌暖日不为琪树隔流沙祠庭寂寞春空老江雨防蒙日易斜仙品国香俱絶妙少倾髙兴尽流霞【刘原父】
爱竒造物剪琼瑰为镇灵祠特地栽事纪州千古胜名居天下万花魁何人斫却依然在甚处移来不肯开浪说八仙模様似八仙安得有香来【王洋】
玉立祠庭乆不衰俄经剪伐重能栽端知妙防有神力更喜当时殱厥魁种不他传焉得子年将丰稔辄多开天生异物初无伴只许翻堦近侍来【郑良嗣和】
琼防走送寳瓶花愧乏诗情用拜嘉一种清香来月殿十分雅态出仙家细看后土春氷薄未觉刘郎日影斜拟跨胎禽尘几隔珠帘十里自繁华【徐意一】
寂寂蕃厘观里花伊谁封植得名嘉应知天下无他本惟有州是尔家种雪春温团影宻攅氷香重压枝斜倚防莫问荣枯事付与东风管物华【贾似道】
蕃厘观里琼花树天地中间第一花此种从何探原委春风无处着繁华千须簇蝶围清馥九萼聫珠异众葩几见朱衣和露剪金瓶先进帝王家【王月浦】
乐府祖
虞美人
去年不到琼花底蝶梦空相倚今年特地趂花来却欲不教同醉遇花开　花知此恨年年有也伴人俱瘦一枝和泪寄东风应把旧愁新恨入眉峰【向子諲】
去年雪满长安树望断州路今年看雪在州人望莱深处若为愁　而今不恨伊相误自恨来何暮平山堂下旧嬉游只有舞春杨桞似风流【前人】
丑奴儿
无防亭下琼花树玉骨云腴倾国称姝除却州是处无　天教红药来骖乘桃李先驱总作花奴翠拥红遮列玉都【前人】
摸鱼儿
栁蒙茸暗凌波路烟飞惨淡平楚七香车驻猊环掩遥认翠华云母芳景暮鸳甃悄铢衣来按飞琼舞凄凉洛浦渐玉漏沉沉清隂满地乘月歩虚去　销凝处谁说三生【一作平安】小杜翔螭声断箫鼓情知禁苑酥尘涴羞与倡红同谱春几度想依旧苔防长印唐昌土风流千古人在小红楼朱帘半卷香注玉壶露【施云隠】
州慢
弄玉轻盈飞琼淡竚袜尘歩下迷楼试新妆才了注流水香毬记晓剪春氷驰送金瓶露湿缇骑新流甚天中月色被风吹梦南州　樽前相见似羞人踪迹萍浮问弄雪飘枝无双亭上何日重游我欲纒腰骑鹤烟霄逺旧事悠悠但凭防无语烟花三月春愁【郑觉斋】
十里春风二分明月蘂仙飞下琼楼看氷花剪剪拥砌玉成毬想长日云堦竚立太真风骨飞燕风流敛羣芳清丽精神初付州　雨数朶梦惊回天外香浮似阆苑花神怜人冷落骑鹤来游为问江淮风景长空淡烟水悠悠又黄昏笛孤城吹起新愁【赵虚斋】
贺新郎
辜负东风约忆曽将淮南草木笔端笼络后土祠中明月夜忽有瑶姬跨鹤迥不比水仙低弱天上人间惟一本倒千钟玉露花前酌【玉露酒名是也】追往事怎忘却　移根应费仙家药漫回头闗山信断堡城笳作问讯而今平安否莫遣玉箫惊落但画卷依稀描着【徃年崔帅画轴见赐】白髪愧无渡江曲与君家子敬相酬酢新旧恨两交错【刘后村】
客里伤春浅问今年梅花因甚化工不管陌上芳尘行处满可计天涯近逺见説道迷楼左畔一似江南先得暖向何郎庭下都寻徧辜负了看花眼　古来好物难为伴只琼花一种传来仙苑独许州作珍羞便胜了千千万万又却待东风吹绽自昔闻名今见靣数归期屈指家山晩归去説也稀罕【古涧】
昭君怨
后土祠中标韵天上人间一本道号玉真妃字琼姬我与花曽半靣流落花前重见莫把玉箫吹怕惊飞【刘后村】
满庭芳
共庆春时满庭芳思一枝玉蘂非常少年游冶何但折垂杨曽向瑶防月下逄解佩玉女翻香风光好真珠帘卷都胜早梅芳　人间无比并蝴蝶树争敢相方既春归后此意难忘夜梦州万玉飞魂共紫燕归梁须行乐马家花圃不肯醉红妆【马古洲】
全芳备祖前集卷五

[book_title]全芳备祖前集卷六
钦定四库全书
全芳备祖前集卷六　　　宋　陈景沂　撰花部
玉蘂花
事实祖
纪要
长安安业坊唐昌观【唐昌公主明皇女也】旧有玉蘂花每发若琼林瑶树元和中春物方姸车马寻玩者相继忽一日有女子年可十七八衣绣緑衣乘马峩髻双鬟无簮珥之饰容色婉丽迥出于众从以二女冠二小仆仆者皆绯头黄衫端丽无比既下马以白角扇障面直造花所异香芬馥闻于数十歩之外观者以为出自宫掖莫敢逼视竚立良乆令小仆取花数枝而出将乘马回谓黄冠者曰曩有玉之约自此可以行矣时观者如堵咸觉烟霏鹤唳景物辉焕举辔百余歩有轻风拥尘随之而去须防灭望之已在半天矣方悟神仙之游余香不散者经月时严给事休复相国刘賔客白醉吟俱有闻玉蘂院真人降诗云【康骈剧谈録】
杂著
李卫公玉蘂天中树金闺昔共窥注以为禁林有此本吴人不识自文饶品题始得名然此为润州招隠山作也碑今裂为四段在通州防中而招隠无霞有此花询之土人皆莫知为何物或云即今州后土祠琼花乃自王元之始易其名而晏元献殊集则亦有翰林盛谏议后土庙玉蘂诗序云此花因王元之更名琼花至苏文忠公轼长短句云后土祠中玉蘂葢指旧名也又按晏元献常以李善文选注质琼花之说曰琼乃赤玉与此花不类而东坡亦云琼赤玉也其意益欲辩证其讹而许氏说文亦以琼为赤玉云【蔡寛夫诗注】
沈传师奉酬浙西尚书九丈招隠山观玉蘂戯书即事见懐之作丹造今书其后云招隠玉蘂花以二公诗著名累经兵燬花偶有而刻乆失好事寻访多不满意住持置弗问者防人矣普师来主法席求用治刻本礲石重镌游客玩花诸诗顿还三百年旧观良足嘉美自晋宋招隠名甲京口古松修竹清泉幽洞播在谈咏夸诩胜絶迩者采伐童赭实不副名觉师培植扫剔立志勿倦加以年序苍翠环合景物増邃师与此寺此诗同永其传尚勉之哉【渔隠丛话】
唐人题唐昌观玉蘂花诗以为玚花即玉蘂也庐陵段谦叔有杨汝士与白二十二帖云唐昌玉蘂以少故见贵耳自来江南山山有之土人取以染衣不甚惜也则知玚花为玉蘂断无疑矣傅子容见此帖作絶句云比玚更矾总未佳要须博物似张华因观异代前贤帖知是唐人玉蘂花【曽慥端伯高斋诗话】
物以希见为珍不必异种也长安唐昌观玉蘃乃今玚花又名米囊黄鲁直以山矾者在江东弥山亘野殆与榛莽同而唐昌所产至于神女下游折花而去以践玉之期是不特世俗罕见虽神仙亦不识也【容斋随笔】唐人甚重玉蘂故唐昌观有之集贤院有之翰林院亦有之皆非凡境也予徃因亲旧自镇江招隠来逺致一本条蔓如荼防种之轩楹冬凋春茂柘叶紫茎再嵗始着花不乆当成树玉蘂花苞初甚微经月渐大暮春方八出须如氷纷上缀金粟花心复有碧筒状类胆瓶其中别抽一英出众须上散为千余蘂犹刻玉然花名玉蘂乃在于此羣芳所未有也宋子京刘原父宋次道博洽无比不知何故疑为琼花王元之知州但言未详何木俗呼为琼花子京何故以诬元之蔡君又引晏同叔之言以为证甚无谓也刘夣得雪蘂琼丝之句最为中的何必拘李善赤玉为之注耶音阵南史刘香传所谓酒者予尝得醖法芳冽异常山谷似不以香传为拘狥俗讹语作郑而江南乡音又呼郑为玚复疑未妥于是创山矾之名然二诗并序初未尝及玉蘂止因好事者伪作唐人帖故曾端伯洪景卢皆信之其实诸公犹未见此花所谓信耳而不信目也【周必大】
以玉蘂为玚起于曽端伯予与段谦叔之子元恺同里巷徃还至熟其父初无杨汝士帖小说难信类此尚有杨巨源絶句今作冠篇至于孙句晁词差讹如前说不必再论姑附卷末【子充】
戴颙字仲若舍宅为招隠寺寺在京口放鹤门外与鹤林古竹院相望数里孤处于万山荒凉之颠所由山径石卵累累不絶如线是名招隠寺有米元章碑以纪仲若之出处方丈有阁号招华梁昭明选文于阁之左有亭名虎跑鹿跑其泉清汛阁之右有亭名玉蘂巍扁其上亭之下有玉蘂二株对峙一架其枝条彷佛乎葡萄而非葡萄之所可比轮囷磊块如古君子气象焉其叶类柘叶之圆尖梅叶之厚薄其花类梅而蕚瓣缩小厥心微黄类小浄瓶暮春初夏盛开叶独后凋其白玉色其香殊异而其髙丈余也是名玉蘂士人佥言此花自唐迄今自天下与此寺只二株亦犹琼花之于维千余年间凡防遭兵燬幸存今唐长安曰玉蘂观及御史所居阁前徃徃不可稽考而仅余此寺虽然李德裕沈传师刘后村诗句如新自可以究其终始欲天下皆知此花非山矾非琼花其夐出鲜俦而自成一家也故详纪其本末云【愚一子亲歴其寺审书】
赋咏祖
七言散句
正是清澄秋雨夜空传玉蘂发春晴【清臣】
五言古诗
苍崖何蟠回尝为隠君宅【宋戴颙善琴隠居于此】孰谓人琴亡松风正萧索花间雪英舞鹿去山泉冽【山有鹿跑泉】经声草堂迥天香终夜发月落山气深清猿啸亦絶如何人外迹轻与世网别【山谷二首】
玉蘂生禁林地崇姿亦贵散漫溪谷中茨复何异清芬信幽逺素彩非妖丽苍烟蔽山日琼瑶为之晦气乆自扶踈岩深愈凝邃请观唐相吟俗眼无轻视【以上系咏润州招隠寺玉蘂花】
五言絶句
唐昌树已荒天意眷文昌晓日微风起春时雪满墙【郑谷】
五言六句
唐昌观中树曽降防天人鸾驾乆何许雪英如日春岂无遗佩者来效捧心颦【宋祁　并系咏唐昌观玉蘂花】
五言八句
玉蘂天中树金闺昔共窥落英闲舞雪宻叶乍低帷旧赏烟霄逺前欢歳月移今来想顔色还似忆琼枝【李德裕此系李德裕咏招隠寺玉蘂花诗寄江西沈大夫阁老云此树吴人不识因予赏玩乃得名又自注云翰林内署沈大夫所居阁前有此树每花落空中回旋乆之方集庭砌大夫尝邀予同玩】
曽对金銮直同依玉树隂雪英飞舞近烟树动揺深素蕚年年宻衰容日日侵劳君想华髪仅欲不胜簮【沈传师】竹院过僧话山门扫地迎英雄犹有迹般若太无情玉蘂春隂宻琅玕晩署清半生来徃屡也合送人行【刘后村】
七言古诗
维后土庙琼花安业唐昌宫玉蘂判然二物本不同唤作一般良未是琼花雪白轻压枝大率形模八仙耳山谿野路多见之樵夫摧残如狝薙比之玉蘂似实非金粟氷丝那有此花须中有碧胆瓶别出珑璁髙半指清馨静夜冲九天招隠瑶防女仙子乘风跃马汗漫游偷折繁香分月姊紫茎柘叶荼防条少到寻常人眼底翰林内苑集贤阁雨露承天近尺咫后生不识天上花又把山矾轻比拟叶酸而澁供染黄不着霜缣偏入纸江乡老少知此名郑玚音无正字方言土谚随舌讹乌马成焉固应尔【郑松】
七言古诗散聨
杨花可与名玉妃楚花可与名玉女天上瑶防是本居人在月宫合同处【徐孝节】
新就明河洗面来更佩明珠踏瑶席不用朱鸾与紫霞玉麒麟驾白云幦
团酥刻玉净无瑕雅静居然不尘汚须信掇之天上竒细吐氷丝说心愫我不是戴处士筑居玩赏悭诗句又不是宋尚书刚记琼花易名误【杨诚斋】
七言絶句
晴望素艳照霞新香洒天风不到尘持赠昔闻将白雪蘂珠宫上玉花春【杨巨源】
味道齐心祷玉宸魂消眼冷未逢真不如满树琼瑶蘂笑对藏花洞里人【严休复二首】
羽车潜下玉山尘界何由覩玉顔惟有无情枝上雪好风吹缀緑云鬟
千枝花里玉尘飞阿母宫中见亦稀应共诸仙鬭百草独来偷折一枝归
九色云中紫鳯车寻仙来到洞仙家飞轮囘处无踪迹惟有斑斑满地花
玉女来看玉树花异香先引七香车攀枝弄雪时回首惊怪人间日易斜【刘禹锡二首】
雪蘂琼丝满院春羽衣轻歩不生尘君平帘下徒相问长伴吹箫别有人
嬴女偷乘鳯下时洞中潜歇弄琼枝不縁啼鸟春饶舌青琐仙郎可得知【白居易】
弄玉潜过玉树时不教青鸟出花枝的应未有诸人觉只是严郎可得知【元稹】
琪树年年玉蘂新洞宫长闭防霞春日暮落英铺地雪献花无复九天人【武元衡】
一树珑松玉刻成飘廊防地色轻轻女冠夜夜香来处唯有堦前碎月明【王建】
芳意将防风又吹白云离叶雪辞枝集贤讐校无闲日落尽瑶华君不知【白居易】
七言八句
鳯池西畔图书府玉树玲珑景物闲长聼余风送天乐时登髙阁望人寰青山云绕防干外紫殿香来歩武间曽是先贤翔集地每看壁记一慙顔【刘禹锡】
路入平山万木清松萝荟蔚接烟甍鹿跑泉眼涵秋影防云容度晩晴花径有时传相国藓碑无字纪昭明六朝金粉今何处嬴得十年蕙帐名【岳东凡】
入平园便有声唐昌观里乆知名已堆玉琖分金粟更饰银花小翠罂萝蔓春风滕薛长山矾香气晋齐盟世间百卉应无限不遇王公枉一生【杨东山】
七言律诗散聨
江南春晩经行地賸有唐昌玉蘂花露绮烟絺无限态氷清玉润自成葩【刘元叔】
乐府祖
下水船
百紫千红翠惟有琼花特异便是当年唐昌观中玉蘂尚记得月里仙人来赏明日喧都市　甚时又分与州本一朶氷姿难比曽向无防亭邉半酣独倚似梦觉晓出瑶防十里犹忆飞琼标致【晁补之】
全芳备祖前集卷六

[book_title]全芳备祖前集卷七
钦定四库全书
全芳备祖前集卷七　　　宋　陈景沂　撰花部
海棠
事实祖
碎録
海棠为花中神仙【唐贾肥】花木以海为名悉从海上来【李賛皇集】以梅聘海棠但恨不同时耳金城记海棠有色无香惟蜀中嘉州海棠有香其木合抱【花谱】
纪要
唐明皇曾召太真妃妃被酒新起帝曰此乃海棠花睡未足耳【杨妃传】杜子美母名海棠所以集中无海棠诗【诗话】刘渊村有三恨一恨鲥鱼多骨二恨金橘太酸三恨海棠无香　罗隠为钱塘令尝手植海棠一本于旧治庭前王禹偁有诗赋之【见赋咏祖】徐老作海棠巢饮其上【山谷诗注】　真宗御制有杂花十题以海棠为首赐羣臣唱和【沈立记】曽端伯十友调笑令取友于十花芳友兰也清友梅也竒友腊梅也殊友瑞香也浄友莲也禅友薝卜也佳友菊也仙友岩桂也名友海棠也韵友荼防也仍有玉友来奉佳賔酒也【词话】
杂著
仁宗朝张晃学士赋蜀海棠诗沈立所以载诸海棠记中云山木开千颗颗水林檎发一攅攅注云大约木林檎花初发皆与海棠相类若晃言则江西人正谓海棠梨花耳惟紫绵色者正谓之海棠沈立记言其花五出初则极红如胭脂防及开则渐成缬晕至落则若宿妆淡粉审此则似木林檎二花若非真者矣晏元献云已定复揺春水色似红还白海棠花然则张晃亦与元献同意耳【复轩漫録】惟紫绵色者谓之海棠余乃棠梨花耳江浙间有一种柔枝长蒂顔色浅红垂英向下谓之垂丝海棠与此不同类盖强名耳
赋咏祖
五言散句
花谢东风老【皮日休】　　　　　海棠睡未足【刘后村】
野兰开未落【沈约】　　　　　　红透海棠娇【戴石屏】海棠花在否侧卧卷帘防【韩渥】
要识吴同蜀湏防线海棠【圣俞】
醉生燕玉颊痩聚楚宫腰
燕友色欲滴紫蜡蒂何长
当时杜子美吟编独相忘
卧闻海棠花泥汚胭脂雪【东坡】
杜甫句何畧薛能诗未工【王元之】
香里无勍敌花中是至尊
别疑天与态不是地生根
日髙春睡足露冷晓妆迟【白香山】
一片海云红报是花飞去【李春山】
七言散句
蜀州海棠胜西川【圣俞】
只应梦蕚多佳思谁与繁红却负春【汪内翰】
万蘂纷姸照画堂一林春思尚缄藏【程金紫】
旧丛还有香心在却被西风管领归
精神不比篱边菊莫把寻常醉眼防
过却海棠浑不省梦中犹自咏梅花【严粲】
緑章夜奏通明殿乞借春隂防海棠【陆放翁】
疑是当年锦歩障至今留得罩春风【俞海洞】
翠幄不闻杨桞晩红云初上海棠春【湘山居士】
海棠照日倚垂杨万缕千丝影零乱【清非居士】
浅着燕支调淡粉细将玛瑙碎铺茸【杨东山】
效颦已笑林檎粉谐俗偏嫌谢豹绯【北涧】
却恨韶华偏蜀土更无顔色似川红【吴仲俊】
只为人前逞顔色天工罚取不教香【王方君】
娇容自是难将息也爱春晴也怕晴【巩栗斋】
有客不来吾兴懒海棠开尽更无诗【黄笃斋】
翠草庭前生意足甘棠堤上去思多【厉小山】
蜀树成行翠竹围【朱元晦】
独倚防干正惆怅海棠花里鹧鸪啼【张蠙】
未知此日家园乐数徧繁枝衮衮红
濯雨正疑宫锦烂媚时先夺晓霞红【范纯仁】
緑娇隐约眉轻扫红嫩妖娆脸薄妆【王荆公】
少陵为尔牵诗兴可是无心赋海棠
经暖律移新嵗旋见繁红满故枝
欝欝苍髯真道友丝丝红蕚是乡人【东坡】
骤暄不为海棠计长昼只添鹦鹉愁【颍濵】
自怜病眼犹明在更把名花半醉防【秦敏】
濯锦江头千万枝小年未解惜芳菲【韩持国】
燕支浓透春风面翡翠新裁生色衣【杨廷秀】
自是新晴生意思起来无力对春风
未晩啼莺相唤语海棠飞尽一庭红【陈止斋】
天寒日晚行人絶自落自
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:24:00-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>