<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="崔亭伯集题辞,崔亭伯集,附录,崔亭伯集全文在线阅读,崔亭伯集全文在线下载,大玄古籍书库">
<meta name="description" content="汉代诗文别集。1卷。崔骃(字亭伯)著。原本10卷,后散佚。今传本为明代人辑,刊入《汉魏六朝百三名家集》,计收赋、著述、笺、箴、铭、颂、议、论、杂文、诗歌等凡40篇。其赋3篇,皆小赋。而著述《达旨》则篇幅较长,颇似扬雄《解嘲》。《后汉书》本传称:崔骃“常以典籍为业,未遑仕进之事,时人或讥其太玄静,将以后名失实。骃拟扬雄《解嘲》,作《达旨》以答焉”。写得最有价值的是《博徒论》,它生动形象地描绘了当时农民的苦难形象,全文是:“博徒见农夫戴笠持耨,以芸蓼荼,面色骊黑,手足胼胝,肤如桑朴,足如熊蹄,蒲望陇亩,汗出调">
<title>崔亭伯集_崔駰_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">崔亭伯集</span> <br/>
          作者： <span class="inputVal" id="bkauthor">崔駰</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]7354</span> <br/>
          说明： <span class="inputVal" id="bkdec">汉代诗文别集。1卷。崔骃(字亭伯)著。原本10卷,后散佚。今传本为明代人辑,刊入《汉魏六朝百三名家集》,计收赋、著述、笺、箴、铭、颂、议、论、杂文、诗歌等凡40篇。其赋3篇,皆小赋。而著述《达旨》则篇幅较长,颇似扬雄《解嘲》。《后汉书》本传称:崔骃“常以典籍为业,未遑仕进之事,时人或讥其太玄静,将以后名失实。骃拟扬雄《解嘲》,作《达旨》以答焉”。写得最有价值的是《博徒论》,它生动形象地描绘了当时农民的苦难形象,全文是:“博徒见农夫戴笠持耨,以芸蓼荼,面色骊黑,手足胼胝,肤如桑朴,足如熊蹄,蒲望陇亩,汗出调泥。乃谓曰:‘子触热耕耘,背上生盐,胫如烧椽,皮如领革,锥不能穿,行步狼跋,蹄戾胫酸。谓子草木,支体屈伸;谓子禽兽,形容似人。何受命之薄,禀性不纯?’”如此真实反映农民生活的作品,在当时是不多见的。《后汉书》本传称其善属文,与班固、傅毅齐名;又载崔骃向汉章帝献《四巡颂》,辞甚典美,深得章帝喜爱。章帝批评窦宪说:“公爱班固而忽崔骃,此叶公之好龙也。”此集又有《增定汉魏六朝别解》本。清人严可均《全后汉文》在明人基础上复加增辑,仅增断简残句数则而已。</span> <br/>
          封面： <span class="inputVal" id="bkimg">Z_18676.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]崔亭伯集
[book_author]崔駰
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]7354
[book_dec]汉代诗文别集。1卷。崔骃(字亭伯)著。原本10卷,后散佚。今传本为明代人辑,刊入《汉魏六朝百三名家集》,计收赋、著述、笺、箴、铭、颂、议、论、杂文、诗歌等凡40篇。其赋3篇,皆小赋。而著述《达旨》则篇幅较长,颇似扬雄《解嘲》。《后汉书》本传称:崔骃“常以典籍为业,未遑仕进之事,时人或讥其太玄静,将以后名失实。骃拟扬雄《解嘲》,作《达旨》以答焉”。写得最有价值的是《博徒论》,它生动形象地描绘了当时农民的苦难形象,全文是:“博徒见农夫戴笠持耨,以芸蓼荼,面色骊黑,手足胼胝,肤如桑朴,足如熊蹄,蒲望陇亩,汗出调泥。乃谓曰:‘子触热耕耘,背上生盐,胫如烧椽,皮如领革,锥不能穿,行步狼跋,蹄戾胫酸。谓子草木,支体屈伸;谓子禽兽,形容似人。何受命之薄,禀性不纯?’”如此真实反映农民生活的作品,在当时是不多见的。《后汉书》本传称其善属文,与班固、傅毅齐名;又载崔骃向汉章帝献《四巡颂》,辞甚典美,深得章帝喜爱。章帝批评窦宪说:“公爱班固而忽崔骃,此叶公之好龙也。”此集又有《增定汉魏六朝别解》本。清人严可均《全后汉文》在明人基础上复加增辑,仅增断简残句数则而已。
[book_img]Z_18676.jpg


[book_title]崔亭伯集題辭
漢肅宗好崔亭伯文章，稱於竇憲有真龍之目，憲遂揖為上客。自古文人遭時遇主，未或無因，而前趙良嬖人長卿狗監作合之始，不辭污泥。亭伯以四頌結知，天子躬親薦達，貴臣曳履迎門，其榮重亦百世一時也。竇氏驕恣，屢獻規誡，忤意見疎，樂浪小邑，竟長甘肥遯，披其文詞，十過杜欽之說王鳳矣。亭伯少與班、傅齊名，未遑仕進，時或譏其玄靜，乃作達旨，以匹解嘲，立言之致，初若符節。及其終也，子雲抱恨於投閣，亭伯成名於遼陰，文之為文，非言之難，行之難也。崔氏顯人，西漢代有崔發，諂事王莽，官至司空，崔篆羞之，閉門榮陽，重自傷悼，而賦慰志，言及建新，其恥同於《氓》詩之「垝垣復關」也。亭伯處士，年少箴刺貴戚，翻然高蹈，無忝先子，此之謂乎？何必銘昆吾之鼎，勒景襄之鐘，然後名得意哉！
婁東張溥題

[book_title]崔亭伯集
賦
反都賦（有序）
漢厯中絕，京師為墟。光武受命，始遷洛都。客有陳西土之富，云：「洛邑褊小，故略陳禍敗之機，不在險也。」
建武龍興，奮旅西驅。虜赤眉，討高胡，斬銅馬，破骨都。收翡翠之駕，據天下之圖。上帝受命，將昭其烈。潛龍初九，真人乃發。上貫紫宮，裵徊天闕。握狼弧，蹈叅伐。陶以乾坤，始分日月。觀三代之餘烈，察殷湯之遺風。背崤函之固，即周雒之中。興四郊，建三雍。禪梁父，封岱宗。
大將軍西征賦（有序）
主簿駰言：愚聞昔在上世，義兵所克，工歌其詩，賢陳其頌，書之庸器，列在明堂，所以顯武功也。於是襲孟秋而西征，跨雍梁而遠蹤，陟隴阻之峻城，升天梯以高翔，旗旐翼如遊風，羽毛紛其覆雲，金光皓以奪目，武鼓鏗而雷震。
大將軍臨洛觀賦
濱曲洛而立觀，營高壤而作廬。處崇顯以閒敞，超絕鄰而特居。列阿閣以環匝，表高臺而起樓。步輦道以周流，臨軒楹以觀魚。於是迎夏之首，末春之垂。桃枝夭夭，楊柳猗猗。既乃日垂卥陽，中曜內光。弛銜縱策，逸如奔颺。
著述
達旨
或說己曰：「《易》稱備物致用，可觀而有所合」，故能扶陽以出，順陰而入。春發其華，秋收其實，有始有極，爰登其質。今子韞櫝《六經》，服膺道術，厯世而游，高談有日。俯鉤深於重淵，仰探遠乎九乾，窮至賾於幽微，測潛隱之無源。然下不步卿相之廷，上不登王公之門，進不黨以讚己，退不黷於庸人。獨師友道德，合符曩真，抱景特立，與士不羣。蓋高樹靡陰，獨木不林，隨時之宜，道貴從凡。於時太上運天德以君世，憲王僚而布官，臨雍泮以恢儒，疏軒冕以崇賢，率惇德以厲忠孝，揚茂化以砥仁義，選利器於良材，求鏌鋣於明智。不以此時攀台階，闚紫闥，據高軒，望朱闕，夫欲千里而咫尺未發，蒙竊惑焉。故英人乘斯時也，猶逸禽之赴深林，蝱蚋之趣大沛，胡為嘿嘿而久沈滯也？」
答曰：「有是言乎？子苟欲勉我以世路，不知其跌而失吾之度也。古者陰陽始分，天地初制，皇綱亡緒，帝紀乃設。傳序厯數，三代興滅。昔大庭尚矣，赫胥罔識，淳樸散離，人物錯乖，高辛攸降，厥趣各違。道無常稽，與時張㢮，失仁為非，得義為是。君子通變，各審所履。故士或掩目而淵潛，或盥耳而山棲；或草耕而僅飽，或木茹而長饑；或重聘而不來，或屢黜而不出；或冒訽以干進，或望色而斯舉；或以役夫發夢於王公，或以漁父見兆於元龜。若夫紛繷塞路，凶虐播流，人有昏墊之戹，主有疇咨之憂。條垂藟蔓，上下相求。於是乎賢人授手，援世之災；跋涉赴俗，急斯時也。昔堯含慼而皋陶謨，高祖歎而子房慮，禍不散而曹絳奮，結不解而陳平權。及其策合道從，克亂弭衝，乃將鏤玄珪，冊顯功，銘昆吾之冶，勒景襄之鍾。與其有事，則褰裳濡足，冠挂不顧，人溺不拯，則非仁也；當其無事，則躐纓整襟，規矩其步，德讓不修，則非忠也。是以險則救俗，平則守禮，舉以公心，不私其體。今聖上之育斯人也，樸以皇質，雕以唐文，六合怡怡，比屋為仁。壹天下之眾異，齊品類之萬殊。參差同量，坏冶一陶，羣生得理，庻績其凝。家家有以樂和，人人有以自優。威械藏而俎豆布，六典陳而九刑厝。濟茲兆庻，出於平易之路。雖有力牧之略，尚父之厲，伊皋不論，奚事范蔡。夫廣廈成而茂木暢，遠求存而良馬縶，陰事終而水宿藏，場功畢而大火入。方斯之際，處士山積，學者川流，衣裳被宇，冠蓋雲浮。譬猶衡陽之林，岱陰之麓，伐尋抱不為之稀，蓻拱把不為之數，悠悠罔極，亦各有得。彼採其華，我收其實，舍之則藏，已所學也。故進動以道，則不辭執珪而秉柱國；復靜以理，則甘糟糠而安藜藿。夫君子非不欲仕也，恥夸毗以求舉；非不欲室也，惡登牆而摟處。叫呼衒鬻，縣旌自表，非隨和之寶也；暴智燿世，因以干祿，非仲尼之道也。游不倫黨，苟以狥己，汗血競時，利合而友。子笑我之沈滯，吾亦病子屑屑而不已也。先人有則，而我弗虧，行有枉徑，而我非隨。臧否在予，唯世所議，固將因天質之自然，誦上哲之高訓，詠太平之清風，行天下之至順，懼吾躬之穢德，勤百畝之不耘，縶余馬以安行，俟性命之所存。昔孔子起威於夾谷，晏嬰發勇於崔杼，曹劌舉節於柯盟，卞嚴克捷於彊禦，范蠡錯執於會稽，伍員樹功於柏舉，魯連辯言以退燕，包胥單辭而存楚，唐且華顛以悟秦，甘羅童牙而報趙，原衰見廉於壺飧，宣孟收德於束脯，吳札結信於邱木，展季效貞於門女，顏回明仁於度轂，程嬰顯義於趙武，僕誠不能編德於數者，竊慕古人之所序。」
（《華嶠書》曰：駰譏揚雄以為范蔡、鄒衍之徒，乘釁相傾，誑曜諸矦者也。而云彼我異時，又曰竊貲卓氏，割炙細君，斯皆士之贅行。而云不不能與此數公者同，以為失類而改之也。）
書
與竇憲書
駰聞交淺而言深者，愚也；在賤而望貴者，惑也；未信而納忠者，謗也。三者皆所不宜，而或蹈之者，思効其區區，憤盈而不能已也。竊見足下體純淑之姿，躬高明之量，意美志厲，有上賢之風。駰幸得充下館，序後陳，是以竭其拳拳，敢進一言。
《傳》曰：「生而富者驕，生而貴者傲。」生富貴而能不驕傲者，未之有也。今寵祿初隆，百僚觀行，當堯舜之盛世，處光華之顯時，豈可不庶幾夙夜，以永衆譽，弘申伯之美，致周邵之事乎？《語》曰：「不患無位，患所以立。」昔馮野王以外戚居位，稱為賢臣，近陰衛尉克己復禮，終受多福。郯氏之宗，非不尊也；陽侯之族，非不盛也。重矦累將，建天樞，執斗柄。其所以獲譏於時，垂愆於後者，何也？葢在滿而不挹，位有餘而仁不足也。漢興以後，迄於哀、平，外家二十，保族全身，四人而已。書曰：「鑒于有殷。」可不慎哉！竇氏之興，肇自孝文。二君以淳淑守道，成名先日；安豐以佐命著德，顯自中興。內以忠誠自固，外以法度自守，卒享祚國，垂祉於今。夫謙德之光，周易所美；滿溢之位，道家所戒。故君子福大而愈懼，爵隆而益恭。遠察近覽，俯仰有則，銘諸几杖，刻諸盤杅。矜矜業業，無殆無荒。如此，則百福是荷，慶流無窮矣。
牋
與竇憲牋
主簿崔駰言：今旦漢陽太守稜，吏卒數十人，皆臂鷹牽狗，陳於道側，云欲上幕府。駰聞《傳》曰：「禽獸之皮，不足以備器用，其肉不可以將獻養，則公不舉焉。」《禮》：「公侯非糜兕，射且以服猛，為民除害，因以登臨器械也。」故晋唐叔射兕於徒林，以為大甲。夫鷹犬所獲，不過雉兔，而有厯險阻之難。斯乃細人匹夫之事，非王公大人所為要資也。駰幸得充下館，序在衆賢後乘，是以竭其惓惓，敢進一言。（《北堂書鈔》載牋云：主簿職在拾遺，夙夜致思，智慮淺短，何益也？《選注》載奏記云：珥筆持牘，拜謁曹下。）
又
君侯以野幕為府，前世封青故事也。（南單于請兵北伐，拜憲車騎將軍，金印紫綬，官屬依司空。）
又
將軍窮絕天阻，萬里長途。
箴
太尉諸箴
天官冢宰，庻僚之率。師錫有帝，命虞作尉。爰叶台極，妥平國域。制軍詰禁，王旅惟式。九州是綏，群公咸治。干戈載戢，宿纏其紀。上之云據，下之云戴。苟非其人，斁我帝載？昔周人思文公，而《召南》詠甘棠。昆吾隆夏，伊摰嘉商。季世頗僻，禮用不匡。無曰我強，莫余敢喪。無曰我大，輕戰好殺。紂師百萬，卒以不艾。宰臣司馬，敢告在際。
司徒箴
天監在下，仁德是興。乃立司徒，亂茲黧烝。茫茫庻域，率土祁祁。民具爾瞻，四方是維。乾乾夕惕，靡怠靡違。恪恭爾職，以勤王機。敬敷五教，九德咸事。嗇人用章，黔甿是富。無曰余恃，忘余爾輔。無曰余聖，以忽執政。匪用其良，乃荒厥命。庻績不怡，疚于爾祿。豐其折右，而鼎覆其餗。《書》歌股肱，《詩》刺《南山》。尹氏不堪，國度斯𠍴。徒臣司眾，敢告執藩。
大理箴
邈矣皋陶，翊唐作士；設為犴狴，九州允理；如石之平，如淵之清。三槐九棘，以質以聽。罪人斯殛，凶旅斯并；熙乂帝載，旁施作明。昔在仲尼，哀矜聖人。子罕禮刑，衛人釋艱，釋之其忠，勳亮孝文。于公哀寡，定國廣門，夐哉邈矣，舊訓不遵。主慢臣驕，虐用其民；賞以崇欲，刑以歸忿。紂作炮烙，周人滅殷；夏用淫刑，湯誓其軍。衛鞅酷烈，卒殞于秦，不疑知害，禍不及身。嗟茲大理，慎于爾官。賞不可不思，斷不可不虔。或有忠能被害，或有孝而見殘。吳沉伍胥，殷割比干；莫遂爾情，是截是刑，無遂爾心，以速以亟。天鑒在顏，無細不錄；福善災惡，其傚甚速。理臣司律，敢告執獄。
虎賁中郎箴
赫矣帝臣，爰奮厥武。桓桓征夫，矯矯其旅。王師是成，戎事是禦。惟鳥之鶡，惟霆之發。出翼王路，入司階闥。功成閑邪，憂其萌孽。
河南尹箴
（《御覽》作揚雄，誤。西漢無河南尹。）
茫茫天區，畫冀為京。商邑翼翼，四方是營。唐、虞、商、周，河、洛是居。成王郟鄏，以處鶉墟。諸夏勁強，是從是橫。徹我牆屋，而師尹不匡。霸奪其權，宗器以分。圖籍遷齊，九鼎入秦。爰作卿士，以尹王州。風化攸興，萬國承流。
（爰作四句，《太平御覽》案：「入秦」下有闕句。　一作之經。）
酒箴
豐侯沉酒，荷甖負缶。自戮於世，圖形戒後。
銘
仲山父鼎銘
鼎耳革，其行塞，雉膏不食。方雨虧悔，终吉有福。足勝其任，公餗乃珍。於高斯危，在满戒溢。可以永年，天之大律。
車左銘
（三銘，《古文苑》作傅毅。）
虞夏作車，取象璣衡。君子建左，法天之陽。正位受綏，車不內顧。塵不出軌，鸞以節步。彼言不疾，彼指不躬。玄覽于道，永思厥中。
車右銘
擇御卜右，採德用良。詢納耆老，于我是匡。惟覽是師，惟道是式。箴闕旅賁，內顧自敕。匪皇其度，匪愆其則。越戒敦儉，禮以華國。
車後銘
敬其在路，體貌思恭。望衡顧轂，允慎茲容。無或好失， 匪盤于遊。顧省厥遺，虎尾斯求。昭德塞違，抑盈以無。 雖有三晉，欿然若虛。
樽銘
惟歲之元，朝賀奉尊。金罍犧象，嘉禮具存。獻酬交錯，萬圀咸歡。
襪銘
機衡建子，萬物含滋。黃鍾育化，以養元基。長履景福，至于億年。皇靈既祐，祉祿來臻。本枝萬世，子子孫孫。
縫銘
惟歲之始，承天嘉德。皇靈□願，□國絲綏。克贄以□朝廸。
刀劎銘
歐冶運巧，鑄鋒成鍔。麟角鳳體，玉飾金錯。
又
龍淵太阿，干將莫邪。帶以自禦，燁燁吐花。
刻漏銘
天德順動，人以立信。乃作斯策，以咸渥潤。封傳今覽，爰暨四極。
六安枕銘
（言六面皆安也。）
枕有規矩，恭一其德。承元寍躬，終始不忒。
扇銘
有圓者扇，誕此秀儀。晞露散霾，擬日定規。朗姿玉暢，惠風時披。
頌
上四巡頌表
臣聞「陽氣發而鶬鶊鳴，秋風厲而蟋蟀吟」，氣之動也。唐虞之世，樵夫牧豎，擊轅中《韶》，感于和也。臣不知手足之動音聲，敢獻頌云。
西巡頌 (有序)
惟永平三年八月己丑行幸河東，《志》曰：「君舉必書。」是故工歌其詩，史立《春秋》，若夫聲管不發，《雅》、《頌》罔記。
惟秋穀既登，上將省斂，平秩西成，巡畿于西郊。因斯萬物，凝德緩俗，昔既春遊，今乃秋稼。
南巡頌(有序)
建初九年，秋榖始登，猶斯嘉時，舉先王之大禮，假于章陵。遂南巡楚路，臨江川以望衡山，顧九嶷嘆虞舜之風。是時庻績咸熙，罔可黜陟。
惟休蒸之鴻德，允天覆而無遺。壯雲行之博惠，淑雨施於庻黎。
東巡頌
（元和二年，章帝東廵狩。　一作傅毅。）
伊漢中興三葉，於皇惟烈，允迪厥倫，矩坤度以範物，規乾則以陶鈞。於是考上帝以質中，總列宿於北辰。開太微，敞禁庭，延儒林，以諮詢岱嶽之事。于時典司耆耇，載華抱實，逌爾而造曰：「盛哉大漢！既重雍而襲熙，世增其德。唯斯嶽禮，久而不脩。此神人之所慶幸，海內之所想思。頌有喬山之征，典有徂嶽之巡，時邁其邦。民斯攸勤，不亦宜哉！」乃命太僕訓六騶，閑路馬，戒師徒。於是乘輿登天靈之威路，駕太一之象車，升九龍之華旗，建掃霓之旌旄，裒胡耇之元老，賞孝行之畯農。闕三軍霆激，羽騎火烈，天動雷霆，隱隱轔轔。登天靈之威輅，駕太乙之象車，躬東作之上務，始八正於南行。（《古文苑》：「厥倫」下有「纉王命，𦙍漢興」句；「民」，作「人」；「訓」，作「馴」；「騶」，作「轡」。）
北巡頌(有序)
元和三年正月，上既畢郊祀之事，乃東巡，出于河內，納青、兗之郊；回冀州，禮北嶽。聖澤流浹，黎元被德，嘉瑞竝集，乃作頌曰：
禋潔饗祈，歆嘗百神。爰始賦政，授務于人。雍容清廟，謐爾無虞。垂拱穆穆，神行化馳。□□□□，登中山，□天帝，觀神農。將省陽穀，相天功，巡東作。
漢明帝頌
帝乃負扆，執冑覆珪，運斗杓以酬酢，酌酒旗之玉卮。
北征頌
人事協兮皇恩得，金精揚兮水靈伏，順天機兮把刑德，戈所指兮罔不剋。
杖頌
爰植根於湘浦，承雷夏之洪澤。寓浮雲而貽我，合天生之質直。用以為杖，飾以犀角。王母扶持，永保百祿。壽如南極，子孫千億。
議
章帝諡議
臣聞號者功之表，諡者行之迹，據德錄巧，各當其實，《孝經》曰：「天地明察，神明章矣！」
論
博徒論
博徒見農夫戴笠持耨，以芸蓼荼，面目驪黑，手足胼胝，膚如桑樸，足如熊蹄，蒲望壟畝，汗出調泥，乃謂曰：「子觸熱耕耘，背上生鹽，脛如燒椽，皮如領革，錐不能穿，行步狼跋，脚戾脛酸。謂子草木，支體屈伸；謂子禽獸，形容似人。何受命之薄，禀性不純？」
又
牛臛羊膾，炙鴈煮鳬，雞寒狗熱，重案滿盈。□□適逢長史，撫綏于車，蒸羔炰鱉，餁鵠煎魚，但到酒罏，不醉無歸。
七
七依
客曰：乃導玄山之梁，不周之稻，礱以絺綌，砥以柔韋；洞庭之鮒，灌水之鰩，滋以陽撲之薑，蔌以壽木之華，鹺以大夏之壃，酢以越裳之梅。反宇垂阿，洞門金鋪，丹柱雕楹，飛閣層樓。於是置酒乎讌遊之堂，張樂乎長娛之臺，酒酣樂中，美人進以承宴，調歡欣以解容，廻顧百萬，一笑千金，振飛縠以長舞袖，裊細腰以務抑揚。當此之時，孔子傾於阿谷，柳下忽而更婚，老聃遺其虛靜，楊雄失其太玄，此天下之逸豫，宴樂之至盤也。公子豈能興乎？客曰：彭蠡之鳥，萬萬而羣，荊山之獸，億億而屯，雲合風散，隱隱震震，乃命長狄使驅獸，夷羿作虞人，騰句喙以追飛，騁韓盧以逐奔，弓彈交錯，把弧控，彎繁弱，鼓千鈞，死獸藉，聚如山，選取上鮮，獻之庖人。
雜文
婚禮結言
乾坤其德，恒久不已。爰定天綱，夫婦作始。乃降英媛，有淑其儀。姬姜是侔，比則姚媯。載納嘉贄，申結鞶褵。
詩
安封侯詩
戎馬鳴兮金鼓震，壯士激兮忘身命。
被光甲兮跨良馬，揮長㦸兮彀强弩。
七言詩
鸞鳥髙翔時來儀，應治歸德合望規，啄食竹實飲華池。

[book_title]附錄
本傳
崔駰，字亭伯，涿郡安平人也。高祖父朝，昭帝時為幽州從事，諫刺史無與燕剌王通。及剌王敗，擢為侍御史。生子舒，厯四郡太守，所在有能名。舒生子篆，篆生毅，以疾隱身不仕。毅生駰，年十三，能通《詩》、《易》、《春秋》。博學有偉才，盡通古今訓詁，百家之言，善屬文。少游太學，與班固、傅毅同時齊名。常以典籍為業，未遑仕進之事，時人或譏其太玄靜，將以後名失實，駰擬揚雄解嘲，作《逹旨》以答焉。
元和中，肅宗始脩古禮，巡狩方岳，駰上《四巡頌》，以稱漢德，辭甚典美。帝雅好文章，自見駰頌後，帝嗟嘆之，謂侍中竇憲曰：「卿寧知崔駰乎？」對曰：「班固數為臣說之，然未見也。」帝曰：「公愛班固而忽崔駰，此葉公之好龍也。試請見之。」駰由此候憲，憲屣履迎門，笑謂駰曰：「亭伯，吾受詔交公，公何得薄哉？」遂揖入為上客。居無幾何，帝幸憲第，時駰適在憲所，帝聞而欲召見之，憲諫以為不宜與白衣會。帝悟曰：「吾能令駰朝夕在傍，何必於此。」適欲官之，會帝崩。竇太后臨朝，憲以重戚出內詔命，駰獻書誡之。及憲為車騎將軍，辟駰為掾。憲府貴重，掾屬三十人，皆故刺史、二千石，惟駰以處士年少擢在其間。憲擅權驕恣，駰數諫之。及出擊匈奴，道路愈多不法，駰為主簿，前後奏記數十，指切長短。憲不能容，稍疎之，因察駰高弟，出為長岑長。駰自以遠去，不得意，遂不之官而歸，永元四年卒于家。所著詩、賦、銘、頌、書記、表、七依、婚禮結言、達旨、酒警合二十一篇。

        </div>
      </div>
    </div>
  </div>
</div>
<!--update:2025-08-30 10:26:00-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>