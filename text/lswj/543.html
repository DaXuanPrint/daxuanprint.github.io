<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,附录,徂徕集全文在线阅读,徂徕集全文在线下载,大玄古籍书库">
<meta name="description" content="诗文别集。北宋人石介(1005―1045)撰。二十卷。介字守道，世称徂徕先生，兖州奉符(今山东泰安东南)人。天圣进士。曾官郓州观察推官，嘉州军事判官，国子监直讲，太子中允。与孙复、胡瑗并称“宋初三先生”。又与范仲淹、富弼等为诗友。曾遭夏竦迫害，出为濮州通判，未赴而卒。累及妻子，二十年后得昭雪。介尝躬耕徂徕山下，因以名集。此集收颂一卷，诗三卷，杂文五卷，论、书、序、记十卷，启、表、祝文等一卷。末有《附录》，收有《徂徕石先生墓志铭》、《读徂徕集》等三篇文章。介与欧阳修、蔡襄等同年登科，修颇推重其诗文，称其“博">
<title>徂徕集_石介_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">徂徕集</span> <br/>
          作者： <span class="inputVal" id="bkauthor">石介</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]91511</span> <br/>
          说明： <span class="inputVal" id="bkdec">诗文别集。北宋人石介(1005―1045)撰。二十卷。介字守道，世称徂徕先生，兖州奉符(今山东泰安东南)人。天圣进士。曾官郓州观察推官，嘉州军事判官，国子监直讲，太子中允。与孙复、胡瑗并称“宋初三先生”。又与范仲淹、富弼等为诗友。曾遭夏竦迫害，出为濮州通判，未赴而卒。累及妻子，二十年后得昭雪。介尝躬耕徂徕山下，因以名集。此集收颂一卷，诗三卷，杂文五卷，论、书、序、记十卷，启、表、祝文等一卷。末有《附录》，收有《徂徕石先生墓志铭》、《读徂徕集》等三篇文章。介与欧阳修、蔡襄等同年登科，修颇推重其诗文，称其“博辩雄伟，忧思深远。”其中《读》、《尊韩》、《与士建中秀才书》等文，提倡古文，尊崇韩愈之主张。于本朝推崇柳开、孙复等，尝著《怪说》，指斥西昆体“淫巧侈丽，淫华纂组”，影响颇大。其它如《明禁》、《是非辨》、《复古制》等文虽不免粗疏，但长于排比，富有气势。其诗《寄叔文》等颇有真实情感， 堪称佳作。有《四库全书》本。另有清康熙五十五年(1716)石维岩刻本，题名作《徂徕先生全集》较为流行。</span> <br/>
          封面： <span class="inputVal" id="bkimg">Z_18732.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]徂徕集
[book_author]石介
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]91511
[book_dec]诗文别集。北宋人石介(1005―1045)撰。二十卷。介字守道，世称徂徕先生，兖州奉符(今山东泰安东南)人。天圣进士。曾官郓州观察推官，嘉州军事判官，国子监直讲，太子中允。与孙复、胡瑗并称“宋初三先生”。又与范仲淹、富弼等为诗友。曾遭夏竦迫害，出为濮州通判，未赴而卒。累及妻子，二十年后得昭雪。介尝躬耕徂徕山下，因以名集。此集收颂一卷，诗三卷，杂文五卷，论、书、序、记十卷，启、表、祝文等一卷。末有《附录》，收有《徂徕石先生墓志铭》、《读徂徕集》等三篇文章。介与欧阳修、蔡襄等同年登科，修颇推重其诗文，称其“博辩雄伟，忧思深远。”其中《读》、《尊韩》、《与士建中秀才书》等文，提倡古文，尊崇韩愈之主张。于本朝推崇柳开、孙复等，尝著《怪说》，指斥西昆体“淫巧侈丽，淫华纂组”，影响颇大。其它如《明禁》、《是非辨》、《复古制》等文虽不免粗疏，但长于排比，富有气势。其诗《寄叔文》等颇有真实情感， 堪称佳作。有《四库全书》本。另有清康熙五十五年(1716)石维岩刻本，题名作《徂徕先生全集》较为流行。
[book_img]Z_18732.jpg


[book_title]提要
钦定四库全书　　　　　集部三
徂徕集　　　　　　　　别集类二【宋】
提要
臣等谨案徂徕集二十卷宋石介撰介字守道兖州奉符人天圣八年进士及第初授嘉州判官後以直集贤院出通判濮州事迹具宋史本传初介尝躬耕徂徕山下人以徂徕先生称之因以名集介深恶五季以後文格卑靡故集中亟推柳开之功而复作怪说以排杨亿其文章宗旨可以想见虽主持太过抑扬皆不得其平要亦戛然自异者王士祯池北偶谈称其倔强劲质有唐人风较胜柳穆二家而终未脱草昧之气亦笃论也欧阳修作介墓志称所为文章曰某集者若干卷又曰某集者若干卷凡重言之似原集当分为二部此本统名徂徕集殆後人所合编欤第四卷内寄元均叔仁读易堂永轩暂憩四诗有录无书则传写脱佚亦非尽其旧矣介传孙复之学毅然以天下是非为已任然客气太深名心太重不免流於诡激王东都事记仁宗时罢吕夷简夏竦而进章得象晏殊贾昌朝杜衍范仲淹韩琦富弼王素欧阳修余靖诸人介时为国子直讲因作庆历圣德诗以褒贬忠佞其诗今载集中盖仿韩愈元和圣德诗体然唐宪宗削平淮蔡功在社稷愈仿雅颂以纪功是其职也至於贤奸黜陟权在朝廷非儒官所应议且其人见在非盖棺论定之时迹涉嫌疑尤不当播诸简牍以招恩怨厥後欧阳修司马光朋党之祸屡兴苏轼黄庭坚文字之狱迭起实介有以先导其波又若太学诸生挟持朝局北宋之末或至於脔割中使南宋之末或至於驱逐宰执由来者渐亦介有以倡之史称孙复见诗有子祸始此之语是犹为一人言之未及虑其大且远者也虽当时以此诗得名而其事实不可以训故仍旧本存之而附论其失如右乾隆四十五年五月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
徂徕集卷一　　　　　　　宋　石介　撰颂
宋颂九首【并序】
诗序曰颂者美盛德之形容以其成功告於神明者也夫有盛德大业然後着之於文辞有粹文俊辞然後见之乎功业德与辞表里功与文相等然後奋为文藻の英声昭为烈光レ响先缛罩华铿铿訇訇如雷之行畅於无前扬於无上江浸海流天高地厚靡有穷尽若周之文武兴起王业公旦制作礼乐成康积隆太平宣王继起中兴其功伟欤汉之高祖定祸乱文景尚恭俭孝武却攘戎狄光武恢复先业其功伟欤唐之太宗诛李密王世充窦建德薛举辅公u明皇除太平公主相姚宋开元三十年N平宪宗斩杨惠琳刘辟吴元济复诸侯地数千里其功伟欤我国家太祖武皇帝一驾而下泽潞再矢而定维扬三揖而纳荆潭四指而收蜀广五征而平江南太宗文皇帝克绍前烈亦既郊祈南致淮海数十州之地才谋顺动北缚并元四十五年之寇真宗章皇帝暂临澶渊匈奴丧威堕胆迨今四十年乐我盟好不敢马而南今皇帝在明道之初独临轩墀躬厥庶政神谋睿断如雷之动六合莫不震焉发号施令如风之行万民莫不仰焉登任哲俊剪I奸恶天清地明日烛月霁其功也如此鸿烈景铄乃可作为歌诗雅颂流於金石被於管弦报天地而奏宗庙感昆虫而和夷貊矣故周有清庙生民臣工天作t潜勺武汉有中和乐职圣主得贤臣唐有晋阳武兽之穷泾水黄奔鲸沛淮夷方城元和圣德诸篇臣介窃拟前人辄取太祖太宗真宗陛下功德之尤着见者为宋颂九篇臣虽齿发坚壮未为衰老自视材智甚短施之於事无毫之长虚生盛明之时真以为然文采晦昧体格卑脞不足以称述四圣君之耿光亦庶乎万一有以开太平之颂声云
皇祖
太祖皇帝初用师泽潞诛李筠伐扬州?李重进也
皇祖神武畴敢作C元年四月筠叛於潞皇祖跃马至潞城下筠伏其辜扩清中夏皇祖龙骧畴敢猖狂元年九月进叛於扬皇祖挥戈至扬城隅进窘金楼并焚其孥惟我皇祖端拱垂旒应天顺人实代有周罔有不同天时人谋四海陶钧涵濡养抚罔有失所大德其裕筠胡敢违进胡不随予匪汝诛汝自取之既剪二盗圣武弥耀荆潭蜀吴如拔腐草
皇祖六章二章八句一章六句三章四句
圣神
太祖皇帝出师援长沙且假道遂取荆潭也
不疾而速不怒而威惟圣惟神其几其微二国之君各保尔土虎凭於山莫予敢取蛟凭於渊莫予敢侮万斯年兮关~以固圣机神谋天秘地藏风行雷动旦秣我马夕取其疆二君不知晏眠于床具篙与舟同朝天子一发五^二君皆至皇祖圣神鸿光丕懿
圣神四章一章四句一章八句一章七句一章六句
汤汤
太祖皇帝收蜀取孟昶也
汤汤其江区区尔孟一夫当阙不知天命蚁固于穴蛙负于井咫尺之地为可以骋彼以险守我以德怀王师东来函谷自开蜀虏授首呼号哀哀蜀人舞与我偕来首时蜀道~人来往今蜀既平王道荡荡尉候一至朝贡相望巍巍皇祖德声远畅
汤汤三章章八句
莫丑
太祖皇帝用周渭之策命潘美取广州也
莫丑匪虺莫悍匪兕有在南毒螫不已沸汤热火暴我赤子皇祖曰吁天生蒸民i之君长以养以仁乃予不恤匪之乃谋于渭乃将于美王师鹰扬涉江万里辟其城门号请死皇祖有德乾覆坤容予在吊民不杀以封皇祖慈仁感於昆虫
莫丑四章章六句
金陵
太祖皇帝命师取李煜也
金陵峨峨长江万里谁为巢穴养此蛇豕天岂作限而险而恃不顺不臣敢亢天子帝赫斯怒王师除驱蕞尔蝼蚁岂胜诛I哀哀穷俘爰叫以呼归于京师碓帐ペ
金陵二章章八句
圣文
钱m以吴越归也
圣文安安圣武桓桓朝贡万里正朔百蛮无吴之险无蜀之艰无潭之ㄎ蘧Ｖ顽咸予宾顺悦色和彼m在杭有地千里皮毁毛落孤睽莫恃慑服声教慕为臣使携彼人民挈其土地于于囊归于天子天子神圣罔不怀柔既怀而封恩涵泽流逆予有刑视彼扬州顺予有封视此钱侯赫赫宋德有何穷休
圣文三章章十句
六合雷声
太祖皇帝亲征太原取刘继元也
六合雷声中国有君涂其耳目不使听闻隔在荒外嗟尔并人匪民之ㄎ贼俘虏往吊其民王泽时雨往伐其罪王师虎旅昔时钱m有国於吴今m归我为吾前驱并人望风请为臣奴旧是匈奴为并左臂今附有德不与贼子并人失恃求就戮死抚我则怀并人肯来降旗出城并门夜开并土既平吾王休哉往在艺祖未遑拓?遗我圣祖启此北土取告太庙於皇孝武
六合雷声六章章六句
圣武
敌犯我疆至於澶渊真宗皇帝亲临六师射杀敌酋军不得归乞盟请和也
圣武惟扬鹰师虎旅至于澶渊执彼丑虏丑虏之来蜂虿敢怒我师如律不怒以惧既俘其帅请示死所圣仁如天恶杀好生于以耀德匪来观兵亟命止戈无兹黩刑不剿其类戴我以兄屈膝请和畏我威灵弃甲以归处彼北T千斯年兮永以为好边人其安养幼送老民有肥田马有茂草威德远兮思我圣考
圣武三章章十句
明道
庄献明肃皇太后崩今皇帝陛下独临轩墀听决万几睿谋圣政赫然日新也
明肃惟母勤养抚有臣有虎有离有附请王禄产请庙考祖古人有之规吕矩武政在房帷小人乘时十年于兹惟几惟微圣仁如天不识不知龙晦其威神藏其为明道四月睿德明发帝褰帘箔出临轩榻i揽万几指挥六合圣人之兴雷动乾行进退大臣色和平诛逐t?左右不惊不怒不威不疾而速百蛮偷息百官整肃土无二主惟辟作福图任哲V拔崇贤能旌贲忠臣死生光荣洗刷敝风宫阙清明惟帝之道与时而默静则坤阖动则乾辟十年深宫不有其权今日南面退奸进贤宋承大统八十年矣明道之政独为粹美唐三百年时惟开元猗欤明道开元同年明道之政可以歌舞小臣作颂实惭吉甫明道十一章二章八句四章六句五章四句
庆历圣德颂【并序】
三月二十一日大昕皇帝御紫宸殿朝百官相得象殊拜竦枢密使夷简以司徒归第二十二日制命昌朝参知政事弼枢密副使二十六日瘸修靖素并充谏官四月八日皇帝御紫宸殿朝百官拜衍枢密使仲淹琦枢密副使乃用御史中丞拱辰御史邈御史平谏官修靖十一疏追竦枢密使仁三日扔殖襄为谏官天地人神昆虫草木无不欢喜皇帝退奸进贤发於至聪动於至诚奋於睿断见於刚克陟黜之明赏罚之公也上视汉魏隋唐五代凡千五百年其间非无圣神之主盛明之时未有如此选人之精得人之多进人之速用人之尽实为希N殊尤旷~盛事在皇帝之德之功为卓荦瑰伟神明魁大古者一云气之祥一草木之异一蹄角之怪一羽毛之瑞当时t臣犹且浓墨大字金头钿轴以称述颂美时君功德以为无前之休丕天之绩如仲淹弼为不世出之贤求之於古尧则夔龙舜则稷契周则闳散汉则萧曹唐则房魏陛下有之诸臣亦幸今天下之人望为宰相谏官者陛下尽用之此比云气草木蹄角羽毛之异万万不侔岂可翻无歌诗雅颂以播吾君之休声烈光神功圣德刻於琬琰流於金石告於天地奏於宗庙存於亿万千年而无穷尽哉臣实羞之臣尝爱慕唐大儒韩愈为博士日作元和圣德颂千二百言使宪宗功德赫奕炜?昭于千古至今观之如在当日陛下今日功德无让宪宗臣文学虽不逮韩愈而亦官於太学领博士职歌诗{颂乃其职业窃拟於愈辄作庆历圣德颂一首四言凡九百六十字文辞鄙俚固不足以发扬臣子之心亦欲使陛下功德赫奕炜?照于千古万千年後观之如在今日也臣不胜死罪臣贱无路以进姑藏诸家以待乐府之采焉
於维庆历三年三月皇帝龙兴徐出闱闼晨坐太极昼开阊阖躬揽贤英手锄奸ù笊tt震e六合如乾之动如雷之发昆虫?妖怪藏?同明道初天地嘉吉初闻皇帝戚然言曰予父予祖付予大业予恐失坠实赖辅弼汝得象殊重慎徽密君相予久予喜君伐君仍相予笙镛斯协昌朝儒者问学该洽与予论政传以经术汝贰二相庶绩咸秩惟汝仲淹汝诚予察太后乘势汤沸大热汝时小臣危言II为予司谏正予门E为予京兆粲璨魉翟襞延谙耐予式遏六月酷日大冬积雪汝暑汝寒同於士卒予闻心酸汝不告乏予得弼予心弼悦弼每见予无有私谒以道辅予弼言深切予不尧舜弼自笞罚谏官一年奏疏满箧侍从周岁忠力尽竭契丹亡义杌饕餮敢侮大国其辞慢悖弼将予命不畏不慑卒复旧好民得食褐沙碛万里死生一节视弼之肤霜剥风裂观弼之心链金锻铁宠名大官以O劳渴弼辞不受其志莫夺惟仲淹弼一夔一契天实赉予予岂敢忽并来弼予民无瘥札曰衍汝来汝实黄事予二纪毛秃齿豁心如一兮率履弗越遂长枢府兵政毋蹶予早识琦琦有奇骨其器魁W岂视楔其人浑朴不施剞劂可属大事敦厚如勃琦汝副衍知人予哲惟修惟靖立朝谳谳言论`忠诚特达禄微身贱其志不怯尝诋大臣亟遭贬黜万里归来刚气不折屡进真言以补予阙素相之後含忠履洁昔为御史几叩予榻至今谏疏在予箱匣襄虽小臣名闻予彻亦尝献言箴予之失刚守粹U与修俦匹并为谏官正色在列予过汝言无钳汝舌皇帝圣明忠邪辨别举擢俊良扫除妖魃\贤之进如茅斯拔大奸之去如距斯脱上倚辅弼司予调燮下赖谏诤维予纪法左右正人无有邪孽予望太平日不逾浃皇帝嗣位二十二年神武不杀其默如渊圣人不测其动以天赏罚在予不失其权恭已南面退奸进贤知贤不易非明不得去邪惟难惟断乃克明则不贰断则不惑既明且断惟皇之德t下qe重足屏息交相告语曰惟正直毋作侧僻皇帝汝殛诸侯危栗堕玉失舄交相告语皇帝神明四时朝觐谨修臣职四夷走马坠镫遗策交相告语皇帝神武解兵修贡永为属国皇帝一举t臣慑焉诸侯畏焉四夷服焉臣愿陛下寿万千年
徂徕集卷一

[book_title]卷二
钦定四库全书
徂徕集卷二　　　　　　　宋　石介　撰古诗
汴渠
隋帝荒宴游厚地刳为沟万舸东南行四海困横流义旗举晋阳扬帆入扬州扬州竟不返京邑为墟丘吁哉汴渠水至今病不瘳世言汴水利我为汴水忧利害吾岂知吾试言其由汴水F且长汴流湍且遒千里泄地气万世劳人谋舳舻相属进馈运曾无休一人奉口腹百姓竭膏油民力输公家斗粟不敢收州侯共王都户租不敢留太仓粟峨峨冗兵食无羞上林钱朽贯乐官求要优吾欲塞汴水吾欲坏官舟请君简赐予请君节征求王畿方千里邦国足用周尽省转运使重奉富民侯天下无移粟一州食一州
麦熟有感
去年经春频肆赦拜赦人忙走如马五月不雨麦苗死赦频不能活穷寡今年经春无赦书十日一雨及时下五月麦熟人民饱一麦胜如四度赦吾愿吾君与吾相调和阳活元化阳无愆元气活风雨调顺苗多稼使麦长熟人不饥敢告吾君不须赦
读诏书【丁亥中作】
关中有山生虎狼虎狼性不可当去岁食人十有一无辜被此恶物伤守臣具事奏圣帝圣帝读之恻上意乃诏天下捕虎狼意欲斯民无枉死吾君仁覆如天地只知虎狼有牙齿害人不独在虎狼臣请勿捕捕贪吏
待士熙道未至
凤凰饥忆玉山禾翅飞下玉山阿玉山之禾粒未熟饥不得食心如何麒麟渴忆山流轩轩直下山幽山之流流未长渴不得饮予心愁
赴任嘉州嘉陵江泛舟
中心横大江两面叠青嶂江山相夹间何人事吟放半樽?帻坐永日扬z望孤棹已夷犹数峰更清向危影倒波流凝光浮水上白鹭答猿啼樵歌应渔唱并生泉石心堪愧庸俗状江清照人寒江面平如掌有客去逍遥扁舟浮荡漾远与城市~深将泉石向水鸟忽东西溪云时下上轩冕谁富贵琴樽自闲放酒色照v波吟声入秋浪五湖何范蠡溪无吕望吾家徂徕下波水有清涨常时夜雨急随雨来枕上魂魄寒无寐山居得真尚一为尘缨缚不得闲时向两耳聒欲聋喧嚣千万状夜雨自潺穷途空悲怆南四千里地遐接蛮瘴乍听江水声聊使心夷畅
三豪诗送杜默师雄【并序】
本朝八十年文人为多若老师宿学不敢论数近世作者石曼卿之诗欧阳永叔之文辞杜师雄之歌篇豪於一代矣师雄学於予辞归作三豪诗以送之
曼卿豪於诗社坛高数层永叔豪於辞举世~俦朋师雄歌亦豪三人宜同称曼卿汩没余老死殿中丞人虽埋黄泉诗名长如暧朗逡嗔蹇病鸾方骞腾四海让独步三馆最後登师雄二十二笔距狞如鹰才格自天来辞华非学能回顾李贺辈俗良可憎玉川月蚀诗犹欲相凭凌曼卿苟不死其才堪股肱永叔器甚宏用之王道兴师雄子勉旃勿便生骄矜
南山赠胡明复先生
我来南山兴感悲万物纭纭宰者谁\材丛卑无奇姿直辕曲轮皆所宜大木磊磊节干奇撑岩柱谷无处施我愿天子修明堂坐朝诸侯会四夷柱要十围栋百尺日责匠石确弥千人用斧万人拽大根砍断山崩欹五郡追牛十县丁载送上都天子怡般输骇汗工走有目未有曾观窥黄帝合宫尧衢室周制九筵虞总期听政朝夕有攸处闺门左右咸以宜天子拱手四辅立坐致四海为雍熙不用直弃用即大短辕曲轮尔胡为
河决【乙亥中作】
山最大峨峨横~域黄河地下来汹汹不可测河伯一发怒擘开石水出东北陬浩渺无涯极平地水行疾九州如咫尺汤汤势滔天黎元多沉溺上贻尧心忧四岳举鲧塞鲧用汨ヂ拙旁匚蕹杉ㄒ⑴不能治遂行羽山殛有子其曰禹命使嗣父职洛中得龟书九畴文甲拆禹乃乘四载周游视水迹百川各复道九河皆开辟禹功既已成水患方滋息窃思夫禹意河九为远策况云杀其溢闻之孔安国三代逾千年所以无灾厄战国争土疆诸侯用诈力迁徙无常岁湮沦不可识堤障遏水势沟渠~地脉禹道不复究河流有壅隔频为中国患中国不安席从官徒负薪河伯弗受璧欲尽淇园竹安救瓠子役民力殚将竭国财耗亦剧四方竞上疏t臣争筹画田`方为相书来多持扼岂顾天下利惟以私田惜贾谊不为用延年亦见斥如何圣人功千载复不得皇宋运熙泰四圣崇道德百蛮皆臣顺万物遂生殖八十余年间人不闻金革惟兹澶滑郡河患亦云亟常记天禧中山东与河北藁秸赋不充遂及两京侧骚然半海内人心愁惨戚河畔木无几堤防有穴隙流入魏博间高原为大泽良田百万顷尽充鱼鳖食救之成劳费不救悲隐恻吾君为深虑不食到日昃我忝窃寸禄素堪自责不负畚一土私辄逃下籍又无一言长万分有裨益与世同浮沈随t甘默默亦或中夜思斯民苦瘦瘠四年困蝗旱五谷饵蟊贼年来风雨时才得一秋麦手足犹疮痍肌肤未丰硕若待四体肥斯民无愁色不然寻九河故道皆历历一劳而永逸此成功无净蚩晌鸶粗嗡称湫运适使民就肥使水灌邻敌试听刍荛言三者君自择
寄永叔
九龙行雨岁在子皇天之命实勤止泓湫水皆j饱七龙嬉戏两龙睡卷藏密云空自膏畜聚甘雨不肯施旱魃妖狂作民虐风伯暴怒兴日炽诉号仰天天不闻九州之禾皆乾瘁嗟乎龙职职行雨失职不雨民胡恃驺虞义兽心实仁不忍斯民不食死向龙慢骂数龙罪龙不能答满面耻偷向上帝谗驺虞驺虞得罪龙窃喜欲知龙与驺虞分仁与不仁而已矣
南霁云
禄山炽乱火焚冈炎炎二京鞠为战场百官奔走万乘怆惶孰城能守孰地不亡藉彼睢水其流汤汤有城有民在睢之阳远位e上e智我强以e守城e亦克当贼徒西来杀气堂堂旌旗如林对城而行e登城守辞毅色康城中之人踊跃倍常贼知城坚坐甲裹粮城中食尽杀爱以尝士无二志持痛扶疮守城死城不可降霁云勇烈跳城轶出走泗投贺求兵救乏贺饮霁云牢醴罗列霁云避席谓\人曰睢阳之人饥已一月义不独饱食不辄咽以刀断指左右流血何人妨贤忌忠嫉节心不敢兮贼功害伐不劳一兵坐观斧钺霁云心折寸寸如铁霁云据鞍怒冲冠一矢以志复来不完路人傍观涕流如澜远近闻者为之辛酸力尽且穷城孤无援至死不屈万戈来e精神内发色自安身轻鸿毛名重泰山吾执唐刑罔容於奸未诛禄山先诛贺兰
赠张绩禹功
李唐元和间文人如I起李O与李观言雄破奸宄孟郊及张籍诗苦动天地持正不退让子厚称~伟元白虽小道争名愈弗已卒能伯斯文昌黎韩夫子吾宋兴国来文人如栉比黄州才专胜汉公气全粹晦之号~t平地走虎兕谓之虽杂亦文中骐骥白稹洎卢震江沱自为水朱岩兼孙仅培v对岳峙卒能伯斯文河东柳开氏吁嗟河东没斯文乃屯否汩汩三十年淫哇满人耳粤从景佑後大儒复唱始文人如麻粒枞枞e战骑徂徕山磊`生民顽鄙容貌不动人心胆无有比不度蹄涔微直欲触鲸鲤有慕韩愈节有肩柳开志今读禹功文矛戟寒相倚宝光千丈高飞出破屋里龙音万丈长拔出重渊底雷霆皆藏声日星或失次我L年老大才力渐衰矣禹功气奔壮今方二十二前去吾之年犹有十四岁令读禹功文魂魄已惊悸更加十数年世应~俦类卒能伯斯文吾恐不在已禹功幸勉旃当仁勿让尔
西北【乙亥中作】
吾尝观天下西北险固形四夷皆臣顺二鄙独不庭吾君仁太厚旷岁稽天刑孽芽遂滋大负固判畦町渐闻颇骄蹇牧马附郊垧吾恐患巳深为之居靡堂上守章句将军弄娉婷不知思此否使人堪涕零
赠孙先生
世无伯乐不识马眼看骐骥如驽骀先生今年四十四才似V夔胡为哉泰山山下水照石溪声璋自贫盐揖悠浼涔姑┪莺糜胂壬归去来
寄李A仲渊
噫吁嘻屈原放贾谊投晦之流子望囚古人今人皆不免才能累身才更优吾友仲渊少学古胸中E落希孔周点毫磨墨作文传壮哉笔力追t牛三十青衫得一尉尺泽寸波蛰长虬清廉爱民复材武一日得罪流远州噫吁嘻屈原忠臣楚之望贾谊少年才无俦晦之子望具命世麒麟头角争崔袷辈挥胭饨奈何吁嗟仲渊勿涕流
送李先生谒张侯
先生长七尺栖栖长自吊一饮酒一石常恨酒瓮小一食牛一腔平生未尝饱负出门去满眼荒榛道行行何所适泪下沾襟抱李生且收涕不足苦悲恼非无咸池音夔旷世所少不识伯乐氏飞黄编牛o我闻张侯者其人非草草六经探精微九流得指要荀况或言兵杜牧曾深考纵横文武术难以寻常较磊磊公侯器可以镇纷扰子将丈二矛试向伊前掉见子伊心喜扶子出泥淖王济牛心炙李生应得咬
乙亥冬富春先生以老儒醇师居我东斋济北张洞明远楚宫李A仲渊皆服道就义与介同执弟子之礼北面受其业因作百八十二言相勉
凤凰飞来\鸟随神龙游处t鱼嬉先生道德如韩孟四方学者争奔驰济北张洞壮且勇楚丘李A少而奇胸中磊落颇惊俗泰山石介更过之三人堂堂负英杰胸中拳曲蟠蛟螭道可服兮身可屈北面受业尊为师先生晨起坐堂上口讽大易春秋辞洪音琅琅响齿牙鼓簧孔子兴伏羲先生居前三子後恂恂如在汾河湄续作六经岂必让焉无房杜廊庙资吁嗟斯文敝已久天生吾辈同扶持二子勉旃吾不肖先生大用终有时当以斯文施天下岂徒玩书心神疲
送路遵谒孔宣公
薄田五顷余才足供王租慈母八十四发白牙齿E服非帛不半冬无F襦食非肉不饱杯案惟一蔬南陔孝心子若何为安居方冬万木折风裂人肌肤冻死不敢言长途走崎岖二百里见我寒D求吹嘘顾我正憔悴念子空勤劬阙里有圣孙佩服诗与书孜孜行仁义德及焦枯三县十万人其命~而苏岂使八十老甘旨不足欤【闻宣公视瑕丘奉符邹三县水灾之民令无出今年租饥人得生】
过魏东郊
全魏地千里雄大视区宇黄河为血脉太行为筋o地灵育圣贤土厚含英武堂堂柳先生意气如猛虎十三断贼指闻者皆震怖十七着野史才俊凌迁固三十补二书辞深续尧禹六经皆自晓不看注与疏述作慕仲淹文章过韩愈下唐二百年先生固独步投篇动范杲落笔惊王祜四方交豪杰t公走声誉一上中高第数年编士伍五命为御史连出守方土事业过V夔才能堪相辅凤凰世不容\鸟竞嘲诉狱中饥不死特地生爪距貔貅十万师盟津至北渡塞上诸猛将低头若首鼠渴忆海为浆饥思鳌为脯两手人肝大横牛肚一饮酒一石贼来不怕惧帐下立孙吴樽前坐伊吕笑谈韬钤间出入经纶务匈奴恨未?献策言可虏幽州恨未复上书言可取好文有太宗好武有太祖先生文武具命兮竟不遇死来三十载荒草盖坟墓四海无英雄斯文生宗主?子敢颠狂黠戎敢慢侮我思柳先生涕泪落如雨试过魏东郊寒鸦啼老树丈夫肝胆丧真儒魂魄去瓦石固无情为我亦惨沮
蜀道自勉
潮阳瘴烟黑去京路八千吏部有大功得罪斥守藩朝冲江雾行夜枕江涛眠蛟蜃作s变时时攀船舷鱼龙吐火焰往往出波间故为相恐怖倏忽千万端道在安可o处之自晏然我乏尺寸效月食二万钱自请西南来此行非窜迁蜀山险可升蜀道高可缘上无岚气熏下无沙涛翻步觉阁道稳身履门安惟怀吏部节不知蜀道难
闻子规
月上半峰峰树碧子规啼苦月无色壮士耳边都不闻儿女眼中泪自滴古人出处非关身处兮事亲出事君服勤至死不敢倦避劳择逸岂所闻我看蜀道诚为难嗟尔子规何云云王尊九折竟叱驭班超万里图立氤宋Ｌは站〕冀诙人至今扬清芬我本鲁国一男子少小气志凌浮云精神许国贯白日有心致主为华胛槐吧砑难自达满腹帝典与皇坟有时愤懑吐一言小人谤议已纷纷宰相容天子慈八年之中三从军从军官清吾何苦嘉州路远尔勿语地不为我易其险我岂守道不能固子规子规漫啼~断无情泪洒向汝
哀O家
O家不选医医无救病术朝一医工入夕一医工出有加而无瘳遑遑不安室吁嗟O翁愚予为病者恤瞽医一日更千人盲药何能疗沈疾
送赵泽
子来入吾圃才食一寸苗未足充子腹饥肠犹枯焦玉山米粒大如枣食之令人身肥饶留以待凤凰不将食鸱枭凤凰一去何日回遗子一粒换肝k
观棋
人皆称善奕伊我独不能试坐观胜败白黑何分明运知奇复诈用心险且倾嗟哉一枰上何足劳经营安得百万骑铁甲相磨鸣西取元昊头献之天子庭北入匈奴域缚戎王南行东逾沧海东射破高丽城南趋交址国蛮子舆榇迎尽使四夷臣归来告太平谁能凭文楸两人终日争
赠刘中都
吾登泰山上下视何纷纷彼角而走者孰为麟与彼茁而生者孰为萧与芸伯乐不复出驽骥终同t卞和不再生珉玉将谁分吁哉刘中都高标凌浮云诸侯不荐士外府不策肴饺角骰歧非诳嗤蕉云我愧势力小不能叫吾君勿改芳兰性林深须自薰勿隐冲鹤声天高当自闻
徂徕集卷二

[book_title]卷三
钦定四库全书
徂徕集卷三　　　　　　　宋　石介　撰古诗
感事
吾尝观中夏地平如砥石幅员数万里车马通辙迹帝宅居土中紫垣当辰极长江断其南~塞经其北东海西流沙天为限夷狄三代千余年天子虽务德以险为恃四夷皆潜匿汉唐德稍衰地胜岂殊昔暂来还亟去不敢窥城壁石晋一失谋六州沦异域天地破扃~山川无阻厄贻尔子孙患固知非远策桓桓周世宗三十纂尧历一岁破河东刘崇丧精魄再岁复秦凤不庭自柔格三岁出南狩王师拯焚溺江北十四州取之如卷席四岁征关南曾不发一镝三州相继降德声扬蛮貊李N请臣妾钱B修贡职帝欲因兵锋乘胜务深击直取幽州城拓土开疆场重收虎北口复关闭寇贼是时战屡克六军气椎衅轿馊缙浦癯晒υ谇昕滔г罩静痪捅┘采中夕帝宋承大宝声名发丕赫全蜀献土地举吴上图籍荆潭与瓯闽助祭来匍匐开城纳江俘御楼受晋馘区内一正朔六州独割剔愤愤柳宗仪才宏包旦]生长在河朔耳目熟金革旗鼓朝治兵酒肴夜结客握臂说心诚倒囊堆金帛客以豪杰士遇侯颇感激往来达厥诚生死愿苛ν虻履晌宜刀慈唤~嫌隙事成已有萌侯去何云亟豪杰夜空哒手新盘鞠⑽依来硕事天意终难测抚卷一感伤两眼泪康
送张革从道谒千乘县田秘丞京
张生何人者琅\满怀抱三十命未兴家贫亲且老出门无所适独守西山操饥寒屡侵凌仁义自充饱手里G琳珍不屑径寸宝足底麒麟文不踏荒榛道十月客中寒霜风鸣浩浩张生气愈壮劲上冲?松筠冻不折枝叶转青好雪深徒三尺麒麟不受淖东方有贤者开H纳[临风试一鸣应免编牛皂
送范曙赴天雄李太尉辟命
吾家泰山徂徕间浓岚泼翠粘衣冠君来访我茅屋下正值山色含春寒终日把酒对山坐几片山色落酒阑峰头云好望无倦N里酒多倾不乾临行再拜殷勤别请我一言披心肝吾贫无钱以赠君门前峨峨横两山愿君节似南山高眼看富贵如鸿毛伯乐之G无驽骀豫章之才多瑰材相君新坐碧油幢之子直上黄金台秋风萧萧动笳落叶槭槭鸣樽将军手持十万骑阵前号令如疾雷从事借筹为决胜运於掌上何恢恢蠢兹元昊命蝼蚁西师堂堂难当哉况我贤相贤从事北门无忧宜大开
安道登茂材异等科
尝言春官氏设官何龌龊屑屑取於人辞赋为程约一字竞新奇四声分清浊矫矫逸雄才动为对偶缚恢恢晁董策亦遭声病落每岁棘篱上所得多浮薄嗟哉浮薄流不知王六经挂东壁三史束高阁琐琐事雕篆区区衍述作随行登一第谓身翥寥廓趋\得一官谓身縻好爵栖栖咫尺地燕雀假安托汲汲五斗米?鹜资饮啄壮哉张安道少怀夫子学三就礼部试不肯露头角耻用\人遇羞将一战较甘心翼归豫志本卓荦三贤文章师【大参宋公副枢蔡公使相范公连章称荐】儒林推先觉百鸟声喈喈独能辨N|玉石方混淆独能识真璞荐之於天子此材堪轮桷遂得望清光三节近帷幄僚友视万乘器宇诚岳岳愿乞数刻景古今可扬榷纵横三千言得隽如夺上下驰皇王周旋骋礼乐远推灾异源上究星文错直言补主阙危论针民瘼天子览其奏嘉赏为嗟愕既叹相见且言同时乐一命校秘书恩泽优且渥追惜汉武世仲舒道硗确再念文宗朝刘命蹇剥有才无其时徒抱此诚U吾君嗣丕基百王L景铄万物蒙休嘉四夷奉正朔贤良得其时才命不相虐子今乃大遇君臣无隔膜我贺吾君明取士得英卓我贺安道行逢时不{踔行愿入廊庙钧轴在掌握上使斯文淳下使斯民朴五帝德可追三王岂为邈
寄复熙道
四五十年来斯文何屯蹇雅正遂凋缺浮薄竞相扇在上无宗主淫哇千万变後生益纂组少年事雕篆仁义近消亡圣经亦离散其徒日已多天下过大半路塞不可辟甚於杨墨患辟之使廓如才比孟子浅患大恐不救有时泪如霰大贤为时生去圣犹未远昔日到汶上熙道始相见知道在熙道一见不敢慢尊之如韩孟与道作藩翰今春来南都明复去京辇未识心相通所怀恨未展明复无羁缚我有守官限南走三百里访我殊不倦剧谈露胸臆胸臆无畔岸高文见事业事业着编简一一皇伯纵横小管晏磊磊王佐才上下包周汉二贤信命世实为有道见天使扶斯文淳风应可变我缀二贤末材驽愧E段
诏下勉诸生
礼部文章渊波浪百尺高进士英俊窟蛟龙千万条吾子欲求济整子棹与篙吾子欲求胜操子戈与矛勿谓水可狎徒行思游遨勿谓龙可驯空手揭须毛神波忽汹涌怖死填蟹螯龙角忽张怒走同虾W曹苟利篙楫往跳海如沟濠苟操戈矛行壮蛟如猿猱吾言有所勉非徒声嘈嘈
感兴
村居何所适种木种桑梓田园绕家舍远不u十里E段足乘骑代步而已矣但识畜驽骀安知有骐骥腊月北风寒太行山色紫君命急如火城头见烽燧雪深马僵倒十夫扶不起军法有明训後期者诛死倚鞍思骏骨抚辔念v求之不可得觳觫满眼泪旁闻负薪叟窃语相讥刺居安常念危在险如处易临难始求济狼狈徒劳尔有备则无患古人垂深旨平居无事时华H深秘邃嘉谷与丰草秣饲劳H吏驽骀饱相枕素不知愧伯乐能识马每来加劝说飞酚腧[日牵在都市为爱千金资贪吝不肯置今日临艰难努力自勉励
又送从道
常欲饱天下人其道未得一寸施子有二亲皆七十糠核不充常寒饥昨日访我破屋下具鸡一只酒一子起却盘h不举吾亲未省曾食之对我欷嘘涕泗下孝子之心真可悲子固与我同一体相间岂复有毛皮顾子之亲则吾亲吾亲冻馁无奈何饱天下心徒为送子出门成此诗
密真杜公作镇於魏天章李公领使於魏明复先生客於魏熙道宰於魏因作诗寄
古魏信名地曹刘遗英躅李唐三百年恨为干戈蹴建安风不还南皮草空v寥寥千余祀风流今始续李杜二贤公清猷镇雅俗诗名占唐代二公本名族圣时还并生声烈相薰馥朝廷倚金汤天子恃心腹盛德系物怀威望憬夷服千里无惊烽三军安食粟休然德化厚苍生坐蒙福先生服仁义怀道轻爵禄非其义不取一箪亦自足陈蕃知人明文侯好士笃解榻延徐孺过门识干木今留三公馆德修令问淑熙道富天爵孝弟闻乡曲孔孟信可蹈圣贤良自汉庭新射策骤升校书局魏县方百里君命往养育三公佐世杰二贤不碌碌相与施礼让物归不待宿相与讲道义教化神以速贤人时遘会间不容薄e五百年一贤今乃同时生千里犹比肩四贤今连甍相聚诚可乐相得良有情我愧孤且陋徒抱此寸诚处乾比无首在泰非⒄鞒雒沤酝人坎坎于郊行独鹤远无和栖栖在鸣安得双飞翼一翥邺都城
偶作
晋公平淮西兵出速如神崇韬伐西川六十日请臣太祖初受命诸侯未尽宾蜀广号敌国荆潭为强O王师讨有罪不闻过十旬元昊诚蝼蚁有地长一畛讵足A斧钺寻当投荆榛是何逾岁月务行含贷仁岂兹将帅间迥无晋公伦张旗发一号岂无李处耘提戈出一战岂无王全斌客兹井中蛙荡漾於流津平生读诗书胸中贮经纶薄田四五亩甘心耕耨勤倚I西北望涕泪空沾巾
诏罢县令举
一弦独不调谓琴皆可废一目独不张谓网可皆毁易弦张其目网在琴声备令举或非人止当罪举吏遂令天下不得举废琴毁网复何异
植萱
一人横行武王则羞今西夷之丑抗中国而敝万乘西夷之服升黄堂而骄诸侯尊於天子满於九州王法不禁四民不收植萱於阶兮庶忘吾忧
赠李常李堂【王黄州禹张尚书咏高夫子李相国皆汉人】
颛顼宅帝丘放朐嵯萄粲杏萦胬自笕帝声汪洋【帝丘咸阳雷泽皆为汉州】圣人遗风烈生民多俊良吾宋八十年贤杰近相望黄州号辞伯两朝专文章尚书实大臣朝廷畏雄刚堂堂高夫子立言荀扬凛凛李丞相功业齐萧张三人名未?相国方腾骧又生不世才李常与李堂二子皆~t凤凰摩苍苍一举一万里志气不可量斯文各白首寒金敲琳琅古音抱淳澹云和与空桑豪气迈俦匹[与飞黄千里希一贤四公乃同乡二子复颖耀士风实深长遥知汉水上千载留声光
爱日勉诸生
白日如奔骥少年不足恃汲汲身未立忽焉老将至子试念及此则昼何暇乎食夜何暇乎寐
闲兴
大匠构厦屋取直弃曲木如何官择人弃直独取曲养苗除稂莠养民除贪垢存莠苗不硕去贪民自富
过潼关
昔帝御中原守国用三策上策以仁义天下无能敌其次树屏翰相维如磐石最下恃险固弃德任智力驱马过潼关览古泪康慰元帝道明百蛮奉周历田野富农桑边隅无寇贼紫宸日视朝潼关夜常辟天宝君政荒宫闱养虺蜴恩爱成怨疾腹心生毒螫朝闻发渔阳暮已卷河北鸣鼓渡潼关矢及乘舆侧重门徒尔设关吏安所职始知资形势不如修道德
勉师愚等
不行一千里安得为良马不连十五城安得称善价汝皆有血气非如木偶者撮号男儿肯甘在人下汝不闻图王不成犹可霸舜与吾俱人学之则舜也汝等但勉旃前贤皆可亚
寄弟会等
吾门何所喜子衿青青多豹常志古道佩服卿与轲平淑号能赋其气典以和枢从吾日久道德能切磋泽也齿最少已有亭亭柯彰颇通典籍所立不么麽淳乎性源浊今亦为清波就初学诵诗日记十板过材虽有高下异日俱甲科会汝少俊异美若玉山禾看汝辞林中枝条渐婆娑合亦稍纯茂知不随身矬其流虽涓涓可导为江沱视汝器磊磊淳流皆蚌螺我有堇山锡欲铸为太阿诚能勉就学颖利如磨翘翘数子间可与相肩摩
五月十日雨【明道二年】
鞭土不见血顽石云不蒸鞭龙不至痛六合雷不升吾君与吾相威德震八万物各修职雨师独敢宁
送李堂病归
春风汶水温晓日徂徕寒之子御病归请予开一言予知去病术为子陈大端予尝学圣人试将道比论道病非一日善医惟孔韩赏罚~於周孔笔诛其奸春秋十二经王道复全完佛老炽於唐韩刀断其根原道千余言生民复眠{道病由有弊邪伪容其间身病由有隙风邪来相干子欲治斯道~弊道乃存子欲治子身杜隙身乃安此理近古医吾言有本原
二子以食贫困於藜藿为诗以勉之
吾世本寒贱吾身守贫约家徒立四壁无田负城郭终岁服一衣无装贮囊吾虽得一官官微月俸薄况属岁荒凶饥民填沟壑吾幸有寸禄不至苦殒获随分且饱不然亦流落尔等勤初学无耻衣食恶仁义足饱饫道德堪咀嚼二者肥尔躯不同乳与酪尔勿嫌粗粝尔勿厌藜藿富贵自努力青云路非邈
蜀地多山而少平田因有云
五谷无种处蜀地土田窄痴岩顽石长不休诜诜赤子将何食
彼县吏
嗟乎嗟乎彼县吏剥肤椎髓民将死夏取麦兮秋取粟笞匹红兮杖匹紫酒臭瓮兮肉烂床马余粱兮犬余饩雀腹鼠肠容几何虎噬狼贪何无已
虾W
夏雨下数尺流水满池泓虾W为得时昼夜鸣不停几日饱欲死腹圆如瓶?巨吻自开阖短项或缩盈时於土坎间突出两眼睛是何痴形骸能吐恶音声嗟哉尔肉膻不中为牺牲嗟哉尔声粗不中和人情殊不自量力更欲睥睨横海之g鲸自谓天地间独驰善鸣名万物聒皆聋不知钟鼓钦钦雷霆闳闳应龙戢脑入海底凤凰举翼摩青冥此时各默默以避虾W鸣何时雨歇水泽涸青臭泥中露丑形失水无能为两脚不解行乾渴以至死尽把枯Ｌ钔量
刘生病归
泰山山前有琼圃其中不树蕨与薇千头v竹瑶实甘百亩玉芝丹粒肥麒麟彳亍凤凰饱鼓p奋翼扬清辉徂徕山下少耕a蒿藜满圃无芳菲驺虞不住鸾鸟去日暮啁啾燕雀飞嗟哉刘生失所投不住泰山徂徕依经年采掇不得饱正是新春瘿瘠归【明复先生居泰山】
久旱
风伯且须戢头角放出龙喙万文长喙垂一尺雨一丈得雨万丈成丰穰
永伯仲渊在狱作此以伤之
吁嗟恶兽t蹄踏麒麟如死吁嗟恶鸟噪凤凰伏中林我愿爪牙如锋锷牙可噬爪可搏直入深山驱虎狼护取麒麟好头角又愿身生两羽翼一夕长就万丈长直入林中护凤凰不使毛羽肤寸伤吾愿两未遂中夜涕沾裳
送进士高拱辰
韩门有李汉柳氏得晦之其道卒无患二子为藩篱吾才诚驽弱十年空孜孜韩阃与柳阈岂敢辄潜窥二氏方肆行斯文日巳衰手持万丈斧欲往断其枝以次及根柢使不复蕃滋高生吾之倌丝洗游嵛示我文一编言辞不葳蕤p羽虽尚短已堪摩尾箕气力虽未全已能搏蛟螭吾日觉老大韩柳难企斯吾子年始壮勇若熊与罴李汉不足慕晦之当并驰
读韩文
渺焉五帝上尝观二典辞焕乎三王间尝观二雅诗道德既淳厚声光何葳蕤烈烈日精散闳闳雷声施施焉如飞龙潜焉如蟠螭祖述兼宪章後世惟吾师永言二帝往t言或隳离亦既二雅末六义多凌迟寥寥千余年颠危谁扶持揭揭韩先生雄雄周孔姿披榛启其途与古相追驰沿波穷其源与道相滨涯三坟言其大十翼畅其微先生书之辞包括无孑遗春秋一王法曲礼三千仪先生载於笔巨细成羁縻杨墨乃沦胥旷然彰其媸佛老亦颠跻茫然复於夷婉婉平蔡画淮西获以依凌凌逐鳄文潮民蒙其禧将无造化合功与天地齐洋洋治世音磊磊王化基悖之则幽厉顺之则轩羲
徂徕集卷三

[book_title]卷四
<集部,别集类,北宋建隆至靖康,徂徕集>
钦定四库全书
徂徕集卷四　　　　　　　宋　石介　撰近体诗
读安仁学士诗【曼卿旧字安仁】
齐梁无骏骨李杜得秋毫後世益纂组变风堪郁陶奔道少骥逸充栋如牛毛试看安仁咏秋风有怒涛
寄雷泽张从道
不知有冻死一室心恬如腊尽妻未褐天寒子读书浇风与世薄古道於时\事事皆同我忆君春草初
竹书筒二首
截竹功何取为筒妙可谈长犹不盈尺青若出於蓝浮薄瓤皆去节独堪谁言但空洞自是贵包含虚受殊招损多藏不类贪巾箱经漫五谤牍箧空三泪有湘妃洒书疑禹穴探质曾冒霜雪价本擅东南陨箨遗轻粉移根破冻岚龙吟终不死凤实尚余甘朴陋我为贵雕锼彼合L居常置几案出或系W骖唱和友朋倦提携童仆谙纯姿斥丹漆美干敌F蛊渲比缰艿佬樾难Ю下n吾徒正得用诗笔战方酣
又
达者创奇制双鱼断竹寻苍琅破云色萧瑟移风音径寸不为短探幽乃觉深中间自空洞枝干何投恐成龙去吹还作凤吟棱棱人有节窍窍物无心俭朴功难比提携力易任纯姿古皇道虚受圣人经或贮谏官草多收女史箴筒兮用可贵吾不换南金
访田公不遇
主人何处去门外草萋萋独犬睡不吠幽禽闲自啼老猿偷果实稚子弄锄犁日暮园林悄春风吹药畦苏唐询秀才学於予告归以四韵勉之
怜我山中卧半年相伴吟道传诸子後易得数爻深?或经年~书犹尽日寻惜哉未终业亲老忽沾襟
猎
骑士千人集绥旌四面张凝惨t物杀气结飞霜雉守一节死兔缘三穴藏石L羊质见狐叹虎威亡兽困犹思a鸿惊不乱行惟当纵猛鸷尽使食贪狼意务除田害谁言事外荒非熊得吕望祝网遇成汤近念魏知古深思夏太康吾君戒驰骋凡事合经常
大寒早行
万动皆休迹五更独鸣鞭星霜结凄色风霰过长川草犬犹?河曷聿磺俺乔蕉嘤醒林屋半无烟饿虎寒犹吼妖狐怪不眠山空乱猿叫树折一鸡颠几处炉薰炭何人坐有仄獒转行路凛冽逼穷年脚指两个落衫裳百孔穿嘘唏鼻才润僵直手难拳身固冻不死老当穷且坚四方丈夫事谁为泪潺
游虚泉山寺
寺远离朝市同游并结C旮盘石磴殿影落青冥地胜松筠\山名草药灵洞门深数里桧树耷Я湟捎猩裣删容魑魅停年多养龙虎早已蛰雷霆石上生苔藓岩阿长茯苓晴云出幽窦雾滑E棂露滴茶芽润烟蒸竹汗青{霞充道味采术验丹经直拟升高处何妨陟~陉遐观际寥廓下视何腥自被利名染无因肺腑醒晨兴看案牍夜坐守в龊龊遵前训兢兢视此铭沉冥若笼鸟囚系似拘囹有愿栖云壑相随步翠垧平生山野性暂喜据梧瞑
至日早离张村
北阙千官集南山万蕹ず稳思文石独客踏寒霜指冻且忧落马羸时恐僵丰凶卜来岁犹喜云黄
岁晏村居
岁晏有余粮杯盘气味长天寒酒脚落春近G头香菜色青仍短茶芽嫩更黄此中得深趣真不羡膏粱
病起吟残菊
病起重阳过东篱菊尚黄殷勤撷寒蕊仔细嗅清香老梗防闲蝶清油护霜丛边强一酌聊不负秋光
和马寺丞秋日寄明复先生
秋间秋色何处动悲凉有叟傅岩隐明时皤鬓苍残书几箧C寒菊半篱荒惟学春秋者时时到草堂
岳色
春近满鲁甸雨余堆汶河浓云映不尽残照射来多高与天垂野闲临月上波特开西北户爱此郁嵯峨
宿村舍【明道癸酉岁】
去去都城远萧萧村落稠饥鸱啄死鹿鸣犊随孳牛转徙多空屋荒榛有乱丘狐狸竞恐怖雀鼠仍啁啾鬼火时明?旋风乍卷收吾心不吐茹忠信待奸仇
和奉符知县马寺丞永伯捕蝗哂凶
天道不可诘吾当责尔螟方今~谗慝何故播腥野草离离尽秋禾穗穗零知君恤民意?数茎青
泰山
七百里鲁甸北瞻何岩岩诸山知峻极五岳独尊严寰宇登来小龟蒙视觉凡此为t物祖草木莫锄芟
留守待制视学
艺祖兴王地诸侯布教宫冠缨临仗集文雅与时隆泮水差差v春芹习习风袍辉子衿动旗映讲纱红节钺来门外声容播国中分庭等威杀更仆宴谈终闻谆诲拳拳激懦衷武昌尊庾亮蜀郡乐文翁王化周南始儒缝鲁俗通四方观表则後学发童蒙木铎留遗韵缁衣缵旧功愿公持此道黄阁弼清躬
其二
演道开谈席观文降使N水寒芹叶薄春早杏繁喜动青青佩亲闻言孤生荷乐育终始托丘园
其三
开府雍容甚轻裘博雅存席间闲布帙铃下昼无喧首喜隆儒术诸生接讨论马融南郭学龊龊岂堪言
其四
春早沂风芹生泮水深前旌拂讲树垂佩耀青衿郁郁弥文化循循善诱心恭王不坏宅金石有遗音
其五
翼翼取则地菁菁乐育篇使N临学舍台席俯谈筵韦相传经旧文翁倡教先诸生动观叹门外卓卿旃
其六
泮水v犹浅春芹叶始敷旌旗久停驻衿佩俨相趋庾亮亲临学哀公不诟儒兹为表则地风教自王都
寄赵庶明推官
四十年来赞太平君王耳畔管箫声定襄地域俄闻震莱牧男儿忽议兵明日边烽高百丈同时御府出三旌将军请用多多g能向当初见未萌
寄沛县梁子高
南海怒蛟三尺角埋藏水底叹吟呻明时直道难干禄白首躬耕力养亲醉读兵韬a龙豹闲抽宝舞星辰官斋东是留侯庙定有英灵还往频
送殿院还台
老嗌森节贯冬头冠獬豸号清雄侧牯⒈适橥醴ǖ甭仿衤钟凶娣绨准蚋昭现厝敫皂封切直旧留中长安豪贵应相避又识当年御史骢
徂徕山斋熟寝家童报征西府从事田集贤元均张着作与文赵推官庶明书至开缄读之因题书後
满径蓬蒿懒自锄何人日午叩茅庐徂徕山下一枕睡经府中三纸书兵谋贵胜纵横出海鸟忘机饮啄余惟有华夷雅颂作文章兼不让当初
元均首登贤良科因寄
宏辞等甲贤良贵二美翩翩落个中【今之御试用三题即唐宏辞科也】虎子得来山穴泣骊珠探去海涛空三千字独陈当宁十七人甘坐下风【试者十八人】曾向当年竞头角直从此日决雌雄【予与元均同年登进士科礼部御前姓名皆相O】
安道再登制科
雄辞磅礴压t英再战戈矛更精裴度韬钤无失律武侯节制是神兵千人尽服徂共议九合谁干小白盟帝宋开基八十载连登科目独为荣
送奉符监酒税孟执中借职【蜀主之後】
东西两处各天涯去国还乡喜又嗟邹峄山藏孟子宅【自言孟轲後】海棠花落蜀王家深知周道非＞瓶勺锾瞥计蛩安枞载此心无一事闻经绦帐日常斜【事退日就孙明复先生问道】
嘉州读邸报见张叔文由御史台主簿改着作佐郎依旧在台
惊闻除目到遐荒病眼偏明喜倍常古节如争台嘀鼻嗌佬氯歉筌肯阒新夜宿t经C北户朝趋满简霜主簿虽卑官渐紧近来应有谏书囊
予与元均永叔君谟同年登科永叔寻入馆阁元均今制策高第君谟後磨励元均事业独予驽下因寄君谟
网罗当日得英雄文阵三人各立功海里赤鲸疑有角云中骐骥欲追风寻闻馆阁英声出又见贤良大对通亦说年来畜奇业t螟何计逐飞鸿
赴任嘉州初登栈道寄题姜潜至之读易堂
我不从官君下第其间险易两何如连云栈外四千里读易堂中一帙书慈母含饴垂秃发先生怀道接茅庐莫将清泪频频洒蜀道之难欲上初
入蜀至左绵路次水轩暂憩
水轩聊得恣吟哦拂拭衣裳尘土多蜀道三千里d险官途五十驿风波暂休又作故山梦闲唱还成劳者歌几斗米牵归未得空怜满眼是烟萝
寄叔文
几年持笔事征西未省尊前略展眉草檄朝慵腕劳脱论兵夜苦舌疮痍报君自说心如石忧国人言欲丝若纪成功镂金板能文韩愈自相随
左绵席上呈知郡王虞部【王与介前任同在睢阳】
何事相逢悲喜并倏然相别二周星主人无多白幕府蓝衫依旧青目极同思故山断涕⒐苍谝煜缌憬浊八恐袼溧性硬凰颇虾湖上听【睢阳南湖宴游之所也】
嘉州寄左绵王虞部
江山如画望无穷况属N平岁屡丰万树芙蓉秋色里千家砧杵月明中断霞半着燕支木零露偏留K竹丛只欠流杯曲水宴风流未与左绵同【左绵新创流杯】
士廷评相会梓州
道视荀扬虽未至分於管鲍已知深一千二百日离别五十六驿外相寻重欲同君注周易且来共我听胡琴月留屋角不下去似与清风怜苦吟
郑师易秀才诗奔腾遒壮殆有石曼卿学士风骨作四韵以勉之
曼卿续得少陵弦弦~年来又一年惊起听君讽新句洒如开集味遗篇一家气骨疑无偶万丈光芒欲拂天好向风骚尤着意他时三个地诗仙
送李堂伯升病归
经年玄圃采珠玑无限愁肠对落晖v竹实E凤凰瘦玉芝粒小麒麟饥不因劳草伤春哭正是飘蓬感疾归只有文章满君腹身虽癯瘠道全肥
伯升病归君逢遵道送归
朝来何事苦颦眉一客越吟三子归河渚徘徊感春草山斋寂寞背斜晖知心古道谁相得洒泪东风自觉非早到茅庐慰孤淡易爻重待共参微
喜雨
学作N平喜雨吟东V微破满犁深已闻万乘焦劳虑应解三公燮理心天捉乖龙鞭见血雷驱和气泄为霖农夫陇上闲论价一寸甘膏一寸金
留题敏夫隐居
三回到此寻逋客杯案萧E气味长午饭半瓯橡子熟春蔬一h术苗香四时泉石应无夏满谷云霞别是乡终待共君结O里竹边相并两间房
访竹溪呈孟节兼有怀熙道
到头泉石是吾家坐石听泉日已斜一片青衫非富贵千竿v竹好生涯君曾览照头皆雪我试看书眼亦花便好结为山伴侣教他夔益佐牖
招张洞明道
君言下第我西飞执手都门泪满衣万里得归头半白经年相别道应肥火j欲遍龟难死竹实犹多凤不饥暂到东山慰愁抱春秋之学说深微
摄相
惜无百里地封君摄相区区道屡伸少正将身膏斧刃侏儒流血污车轮方令鲁国知王法自此齐侯畏圣人昔放四凶诛二叔舜周功业始同伦
寄孔中丞
谏署峥嵘有旧名侯藩偃息政方成张纲昨日弹梁冀文帝今朝召贾生古节未L台嘀毕煞缬Χ约蛩清人言贱子叨知已试把尘冠一振缨
送弟及之就彭门侍养
城南车骑晓欲去重留酒屡斟惜尔浪浪辞我泪感予切切恋亲心庭闱最乐无妨学风月余闲岂废吟别後不忧书信少但闻为善是佳音
村居
幽居一卧枕溪棱晗律妓衫s古藤常爱园林深似隐不嫌门户冷如僧麦宜过社犹催种山近经秋却懒登已把壮心闲顿置少年莫要苦相憎
燕支板浣花寄合州徐文职方
合州太守鬓将丝闻说欢情尚不衰板与歌娘拍新调供狎客写芳辞木成文理差差动花映溪光瑟瑟奇名得只从嘉郡树【燕支木嘉州出】成仍自薛涛时【有薛涛】奇章磊磊驰声价江令翩翩落酒几首诗成卷鱼子【有鱼子】谁人唱罢泣燕支红牙管好同置紫竹笙宜一处施直助风流向樽席杏花况是未离披【司空图有杏花辞文顷在睢阳多命唱之】
御史台牒督光台钱牒云以凭石柱镌名因袷槌释ㄅ兴仑┚霸
幕中久次无他术衔内兼官带宪司石柱镌名诚似是豸冠加首竟何为几曾执简抨弹去空被光台督责随一起鸳鸯戛云汉应嗤燕雀守藩篱
送冯司理之任彭州
李白诗中蜀道难把诗试读泪丸澜江形诘曲千哒坩路蛲蚯盘登陟去年腰欲折追思今日鼻犹酸【予去年罢嘉州归】此行君不同屯蹇五马相知旧长官【彭牧与君常同官】
赴任嘉州待阙左绵七十日通判吕国博日相从吟酌至嘉阳因成四韵寄之
鼎来岂敢道能诗一见何因便解颐乡国三千里离别杯盘七十日相知送人江外马驼妓垂钓寺中鱼竭池别後中秋又重九与谁赏月咏东篱
鲁公太师
唐家六世树威恩外建藩翰御不宾二十三州同陷贼平原犹有一忠臣
又
圣贤道在唯子忠烈名存独杲卿甘向贼庭守节死不羞吾祖与吾兄
遂良仆射
先皇执手未多时受托诚深誓不违终向君前还此笏一身视死喜如归
阳城谏议
\口喑喑血噤牙独将忠謇敌奸邪德宗若用延龄相敢有阳城坏白麻
袁高给事
掷毫不肯草丝纶宰相逡e命别人明日执呗杞制始知唐室有忠臣
温造御史
一言胆落折藩臣倔强何人敢恃脬谙挛┪盼掠史蔡州自是李将军
刘栖楚拾遗
此节甘刚则折平生不肯曲如h革囊裹血将何用一污龙墀死即休
读五王传
圣贤用策宁相远千载毫厘竟不差四皓当年安汉嗣五王今日复唐家
读晋鲁二公传
节似鲁公犹被陷忠如裴度亦遭谗上无明主奸邪胜我读遗编泪满衫
李英公积
一言容易废忠谋徇主从昏可自尤今日始知孤负托当时啮指血空流
汉成帝
郁郁朱云志不伸上方宝欲生尘空留折槛旌忠直左右何尝去佞臣
文中子
龙蛰河汾道不行谟经济授诸生由来房魏皆卿相共辅文皇致太平
又
独将礼乐付程仇房杜无才阐大猷可惜唐家三百载声明文物愧宗周
初过潼关值雨
二十年来忆华山扬鞭西笑入秦川浮云何苦深遮闭岂是三峰不好贤
雨晴赋一~
过关何事懒摇鞭酷爱三峰落马前天气清明新雨後山光日色满秦川
过温汤
骊山山下水洋洋一勺之多解破唐敢告後人商监近温汤今日是唐汤
初过大散关马上作
奈何山色牵吟思旋被江声破睡魔吟思睡魔两相战谁知马上有干戈
过飞仙岭二首
入蜀牵吟景象浓云山万叠与千重痴岩顽壑无奇观不似飞仙数\峰
又
御爱数峰非拔秀当时驻跸欲忘还飞仙急过无真赏始信明皇不识山
峡中
路狭才容飞鸟过山将生合奈山何不知天外山长短何事窥来一管多
门读贾公E诗石
门驻马立踟蹰读尽新篇味有余关令多情兼好事诗名留得贾公E
予自南京留守推官循资为掌书记由将仕郎超阶至朝奉郎得蜀嘉州友人相贺者因答之
一循资走五千里四遇恩超十六阶自顾非才已过分谁言英俊尚沉埋
蜀道中念亲有作
东望庭帏魂欲销层层云栈上迢C江声山色情多少相伴西来慰寂寥
泥溪驿中作【嘉陵江自大散与予相伴二十余程至泥溪背予去因有是作】
山驿萧条酒倦倾嘉陵相背去无情临流不忍轻相别吟听潺坐到明
柳池驿中作
二十二余程鸟道一千一百里江声听尽行尽不觉远西去出山犹七程【至罗江出山】
访栗园有感
游困归来访栗园栗园树老再生孙莫惊头上见白发拾栗儿童长几番
离郓州至拚拍线舍中有老姥八十余出拜
老姥龙锺八十三犹能指点认青衫自言老妇尝蒙惠白首相将出户参
徂徕集卷四

[book_title]卷五
钦定四库全书
徂徕集卷五　　　　　　　　宋　石介　撰杂文
怪说上
三才位焉各有常道反厥常道则谓之怪矣夫三光代明四时代经天之常道也日月为薄蚀五星为彗孛可怪也夫五岳安焉四渎流焉地之常道也山为之崩川为之竭可怪也夫君南面臣北面君臣之道也父坐子立父子之道也而臣抗於君子敌於父可怪也夫中国圣人之所常治也四民之所常居也衣冠之所常聚也而左G不士不农不工不商为夷者半中国可怪也夫中国道德之所治也礼乐之所施也五常之所被也而汗漫不经之教行焉妖诞幻惑之说满焉可怪也夫天子七庙诸侯五庙大夫三庙庶人祭於寝所以不忘孝也而忘而祖废而祭去事远裔之鬼可怪也夫法施於民则祀之以死勤事则祀之以劳定国则祀之能御大则祀之能I大患则祀之弃殖百谷祀以为稷后土能平九州祀以为社帝喾尧舜禹汤文武有功烈於民者及夫日月星辰民所瞻仰也山林川谷丘陵民所取财也非此族也不在祀典而老观佛寺搪天下可怪也人君见一日蚀一星缩一风雨不调顺一草木不生殖则能知其为天地之怪也乃避寝减膳彻乐恐惧责已修德以禳除焉彼其灭君臣之道~父子之亲弃道德悖礼乐裂五常迁四民之常居毁中国之衣冠去祖宗而祀远裔汗漫不经之教行妖诞幻惑之说满则反不知其为怪既不能禳除之又崇奉焉时又见一狐媚一鹊噪一枭鸣一雉入则能知其为人之怪也乃启咒祈祭以厌胜焉彼其孙其子其父其母忘而祖宗去而父母离而常业裂而常服习夷教祀夷鬼则反不知其怪既厌胜之又尊异焉愈可怪也甚矣中国之多怪也人不为怪者几少矣噫一日蚀一星缩则天为之不明一山崩一川竭则地为之不宁释老之为怪也千有余年矣中国C坏亦千有余年矣不知更千余年释老之为怪也如何中国之C怀也如何尧舜禹汤文武周公孔子不生吁
怪说中
或曰天下不谓之怪子谓之怪今有子不谓怪而天下谓之怪请为子而言之可乎曰奚其为怪也昔杨翰林欲以文章为宗於天下忧天下未尽信已之道於是盲天下人目聋天下人耳使天下目盲不见周公孔子孟轲扬雄文中子吏部之道使天下耳聋不闻有周公孔子孟轲扬雄文中子吏部之道周公孔子孟轲扬雄文中子吏部之道尧舜禹汤文武之道也三才九畴五常之道也反厥常则为怪矣夫书则有尧舜典皋陶益稷谟禹贡箕子之洪范诗则有大小雅周颂商颂春秋则有圣人之经易则有文王之繇周公之爻夫子之十翼今杨忆穷研极态缀风月弄花草淫巧侈丽浮华纂组\锼圣人之经破碎圣人之言离析圣人之意C伤圣人之道使天下不为书之典谟禹贡洪范诗之雅颂春秋之经易之繇十翼而为杨亿之穷研极态缀风月弄花草淫巧侈丽浮华纂组其为怪大矣是人欲去其怪而就於无怪今天下反谓之怪而怪之呜呼
怪说下
吾既作怪说二篇或曰子之怪说上篇言佛老下篇言杨亿佛老杨亿信怪矣然今举中国而从佛老举天下而学杨亿之徒亦云\矣虽子之说长又岂能果胜乎子不唯不能胜万亿千人之\以万亿千人之\反攻子且恐子不得自脱将走於蛮夷险僻深山中而不知避也子亦诚自取祸矣余闻之辄跃起身数尺_目变色应之曰孔子大圣人也手取唐虞禹汤文王武王周公之道定以为经垂於万世矣尧舜禹汤文王武王周公之道万世常行不可易之道也佛老以妖妄怪诞之教坏乱之杨亿以淫巧浮伪之言破碎之吾以攻乎坏乱破碎我圣人之道者吾非攻佛老与杨亿也吾学圣人之道有攻我圣人之道者吾不可不反攻彼也盗入主人家奴尚为主人挟戈持弓以逐盗反为盗所击而至於死且不避其人诚非有利主人也盖事主人之道不得不尔也亦云忠於主而已矣不知其他也吾亦有死而已虽万亿千人之\又安能惧我也
原乱
周秦而下乱世纷纷何为而然也原其故盖有由矣由乱古之制也夫天子君也诸侯臣也君南面臣北面上下之制也故天子负斧南向而立朝诸侯於明堂明堂者明诸侯之尊卑也明诸侯之尊卑者明君不可降於臣臣不可拟於君也周至夷王王室弱矣不敢自尊於诸侯与诸侯下堂而相见则君臣之礼夷王乱之也君臣之礼乱则朝觐之礼废而诸侯不臣矣天下无王矣吁乱是以作古者什一而税故夏五十而贡商七十而助周百亩而彻盖什一者天下之中正也周室微王道~矣诸侯专征伐擅赋役兵革不息兴作无时而用度窘鲁先公於是始税履亩成公於是始作丘甲则什一之制宣公成公亡之也什一之制亡则聚敛之名起而国日以削矣民日以贫矣吁乱是以作古者为井田一夫一妇受田百亩公田二十亩庐舍二亩半凡为田一顷二亩半八家而九顷共为一井田有定分赋有常出而民无争秦孝公专务富国强兵用商鞅计废井田制阡陌任其所耕不限多少则井田之制秦孝公废之也井田之制废而经界不正井地不均谷禄不平矣吁乱是以作夫男正位乎外女正位乎内天子听男教后听女教天子理阳道后理道天子听外治后听内治三代不易之道也秦襄王太后出闺闼而临轩户以女子而朝t臣则阳之序男女之职秦太后乱之也男女之职乱则阳之序失阳之序尖则日月逆行而天地反覆矣吁乱是以作古者封建诸侯藩屏王室天下治与诸侯守之天下乱与诸侯持之三代享国或八九百年或四五百年由兹道也秦始皇既琢国并诸侯思欲独立天下乃改封建置郡县则封建之制秦始皇坏之也封建之制坏而天下微矣王室弱矣天子孤矣吁乱是以作古者一后三夫人九嫔二十七世妇八十一御妻后妃之数也秦汉帝母称皇太后祖母称太皇太后适称皇后妾皆称夫人外又有美人良人八子七子长使少使婕妤姬娥容华充衣昭仪之号凡一十五等则后妃之数秦汉乱之也后妃之数乱则品秩杂而女色盛品秩杂则上下渎矣女色盛则邦国殆矣吁乱是以作周礼阍者掌守王宫中门之禁而已寺人掌王宫之内人及女宫之戒命而已汉武帝数宴後庭或潜游离馆奏请机事多以宦官主之宦官始预政焉则宦官之权武帝启之也宦官之权启则巧邪入而佞幸进巧邪入则正人废矣佞幸进则君政败矣吁乱是以作夫君臣之礼废则僭夺x弑作矣什一之制亡则暴赋重敛行矣井田之制废则豪强兼并兴矣噫甚矣不封建也陈涉一倡而嬴秦亡乱男女也吕后专制而炎汉中否昵后妃也戚姬进幸而太子綦危飞燕l宠而成帝致夭用宦官也恭显用事而前朝大损曹张执政而刘氏终灭呜呼秦汉而下败乱继踵皆由是也夫古圣人为之制所以治天下垂万世也而不可易易则乱矣後世不能由之而又易之以非制有不乱乎夫乱如是何为则可止也曰不反其始其乱不止
明禁
国家之禁E密不得其中矣今山泽江海皆有禁盐铁酒茗皆有禁布绵丝皆有禁关市河梁皆有禁民去其君则不禁男去耒耜则不禁女去织则不禁工作奇巧则不禁商通珠贝则不禁士无仁义则不禁淫文害正则不禁市有游手则不禁官有游食则不禁衣服u制则不禁宫室过度则不禁豪强兼并则不禁权要横暴则不禁贿行於上则不禁吏贪於下则不禁夫民去其君则叛也男去耒耜女去织则离其业也工作奇巧商通珠贝士无仁义则弃其本也淫文害正则经籍息也市有游手官有游食则公私堕也衣服u制宫室过度则上下僭也豪强兼并权要横暴则善人困也贿行於上吏贪於下则公道缺也如是而不禁彼山泽江海人所取财也盐铁酒茗人所取资也布绵丝人所取用也关市河梁人所取济也而禁岂先王之法乎三代之制乎哉或曰如何则先王之法也三代之制也曰禁其不禁而弛其禁则先王之法也三代之制也
徂徕集卷五

[book_title]卷六
钦定四库全书
徂徕集卷六　　　　　　　　宋　石介　撰杂文
是非辨
天子将举人而任之问於宰相宰相一人是之一人非之宰相将推人而举之问於百官百官一人是之一人非之则将谁质曰质於其言之贤者贤者是非公也小人不党则谤矣曰问於朝廷问於天下朝廷非之天下是之朝廷是之天下非之则将谁质曰质於天下天下是非公也朝廷不则疾矣去党与谤弃暨疾人皆能是是非非也在党与谤怀暨疾未可与言是非矣呜呼余观能是是非非推於天下而人不以为私更乎万世而人不可以易古独有三人尧也舜也孔子也尧舜知朱均之不肖而不与其子知舜禹之贤而以天下让是非着矣孔子为春秋是非二百四十二年当时无一人妄受其恶无一人谬享其善是非当矣次则孟轲韩愈也孟轲是汤武非桀纣韩愈是周孔非佛老是非判矣自尧舜至於今凡几千百年有此五人是非之难也如此凡人爱憎以情善恶由已千载朽骨九泉腐肉犹以好恶升黜於秃毫枯竹间况与之比肩而事主接武而趋朝乎则知人无尧舜孔子孟轲韩愈之心皆不可与言是非矣吁今亦有以一饭厚薄而为爱且憎者刘工部在南京有士不自修刘不礼之退而怨且怒逢人骂刘语不休孔大谏在兖州有人不得善遇退而怨且怒到处谤孔辞甚丑然二子者是亦不为荣非亦不为辱何惧哉余惧冕旒之前轩陛之下有以奸为贤有以贤为奸有以佞为忠有以忠为佞有以诈为直有以直为诈有以邪为正有以正为邪乱吾君之听眩吾君之目惑吾君之心者以贤为奸则龙逢见诛矣以忠为佞则比干见杀矣以直为诈则周公见疑矣以正为邪则屈原见E矣以奸为贤则飞廉见进矣以佞为忠则靳尚见信矣以诈为直则赵高见任矣以邪为正则王莽见用矣如是岂不乱天下乎岂不危社稷乎余是以惧故作是非辨
复古制
厥初生人无君臣无父子无夫妇无男女无衣服无饮食无田土无宫室无师友无尊卑无冠昏无丧祭同乎禽兽之道也伏羲氏神农氏黄帝氏陶唐氏有虞氏夏后氏商人周人作然後有君臣有父子有夫妇有男女有衣服有饮食有田土有宫室有师友有尊卑有冠昏有丧祭噫圣人之作皆有制也非特救一时之乱必将垂万代之法故君臣之有礼而不可黩也父子之有序而不可乱也夫妇之有伦而不可废也男女之有别而不可离也衣服之有上下而不可僭也饮食之有贵贱而不可过也田土之有多寡而不可夺也宫室之有高卑而不可逾也师友之有位而不可迁也尊卑之有定而不可改也冠昏之有时而不可失也丧祭之有经而不可忘也皆为万世常行不可易之道也易则乱之矣夫礼乐刑政制度难备也久矣始伏羲氏历於神农黄帝尧舜禹汤文武周公孔子十有一圣人然後大备矣夫十一圣人思之亦已深矣经之亦已远矣其巧亦已至矣其智亦已尽矣後人有作乃欲以一时之能逞一时之欲而废古人之制故君臣相乱父子相贼夫妇相杀男女相害衣服相僭饮食相侈田土相夺宫室相夸师友相叛尊卑相悖冠昏失而丧祭废於今千有余年矣而不能止吁且伏羲神农黄帝尧舜禹汤文武周公孔子十一圣人为之制信可以万世常行而不易也後世有伏羲神农黄帝尧舜禹汤文武周公孔子则请更作制後世无伏羲神农黄帝尧舜禹汤文武周公孔子则请起今之亡而复古之制
明四诛
王制曰析言破律乱名改作执左道以乱政杀作淫声异服奇技奇器以疑\杀行伪而坚言伪而辨学非而博顺非而泽以疑\杀假於鬼神时日卜筮以疑\杀此四诛者不以听大哉四诛诚首王制也明王制以用四诛用四诛以靖天下者惟舜周公孔子乎舜诛四凶周公诛管蔡孔子诛少正卯王制明矣吁王制~已二千年矣而天下皆干乎四诛无诛之者夫佛老者异端之人也而佛老以异端之教法乱儒者之教法异端之衣服乱儒者之衣服异端之言语乱儒者之言语罪莫大焉而不诛夫不以尧舜禹汤文武周公之道事其君者皆左道也而有以杨朱墨翟之言进於其君者有以苏秦张仪之说进於其君者有以韩非商鞅之术进於其君者有以声色狗马之玩进於其君者罪莫大焉而不诛夫不道先王之法言而辩诈相胜不服先王之德行而奇谲相矜不为孔子之经而淫文浮辞聋瞽天下後生之耳目罪莫大焉而不诛夫不诵诗以讽而倡优郑卫之戏以乱君耳不执艺事以谏而雕丽淫巧之器以荡君心罪莫大焉而不诛夫不修大中至正之福而记阳巫鬼卜筮以惑天下之民罪莫大焉而不诛夫天下皆干乎四诛而不诛吾故明之
击蛇笏铭【并序】
天地至大有邪气干於其间为凶暴为残贼听其肆行如天地卵育之而莫御也人生最灵或异类出於其表为妖怪信其异端如人蔽覆之而莫露也祥符年间州天庆观有蛇妖极怪异郡刺史日两至於其庭朝焉人以为龙举州人内外远近罔不骏奔於门以观恭庄肃祗无敢怠者令龙图待制孔公时佐幕在是邦亦随郡刺史於其庭公曰明则有礼乐幽则有鬼神是蛇不已诬乎惑吾民乱吾俗杀无赦以手板击其首毙於前则蛇无异焉郡刺史讨菽谕庠督庶民昭然若发蒙见青天G白日故不能肆其凶残而成其妖惑易曰是故知鬼神之情状公之谓乎夫天地间有纯刚至正之气或锺於物或锺於人人有死物有尽此气不灭烈烈然弥亘亿万世而长在在尧时为指佞草在鲁为孔子诛少正卯在晋为董狐良史笔在汉武朝为东方朔戟在成帝朝为朱云剑在东汉为张纲轮在唐为韩愈论佛骨表逐鳄鱼文为段太尉击朱笏今为公击蛇笏故佞人去尧德聪少正卯戮孔法举罪赵盾晋人惧辟崔子齐刑明距董偃折张禹劾梁冀汉室V佛老微圣德行鳄鱼徙潮患息朱伤唐朝振怪蛇死妖气散噫天地锺纯刚至正之气在公之笏岂徒毙一蛇而已轩陛之下有罔上欺民先意顺旨者公以此笏指之庙堂之上有蔽贤蒙恶违法乱纪者公以此笏麾之朝廷之内有谀容佞色附邪背正者公以此笏闹夫如是则轩陛之下不仁者去庙堂之上无奸臣朝廷之内无佞人则笏之功也岂止在一蛇公以笏为任笏得公而用公方为朝廷正人笏方为公之良器敢称德於公作笏铭曰
至正之气天地则有人惟灵物笏乃能受笏之为物纯刚正直公惟正人公乃能得笏之在公能破淫妖公之在朝谗人乃消灵气未竭斯笏不折正道未止斯笏不藏惟公宝之烈烈其光
徂徕集卷六

[book_title]卷七
<集部,别集类,北宋建隆至靖康,徂徕集>
钦定四库全书
徂徕集卷七　　　　　　　　　宋　石介　撰
杂文
可嗟贻赵
饮食者所以辅性命上古人未饮食故多夭疾残折而死伏羲作网罟以畋以渔神农教之种黍稷人始知饮食得以不夭死今之嗜为佛者日一食为仙者累年不食日一食者病瘠累年不食者饿死吁可嗟矣自古皆有死而莫不饮食今不饮食以求长生惑之甚矣且为黄帝乎百五岁而死为少昊乎百岁而死为颛顼乎九十八岁而死为帝喾乎一百五岁而死为帝尧乎百一十八岁而死为帝舜乎百有十岁而死为禹乎百岁而死为汤乎亦百岁而死为文王乎九十七岁而死为武王乎九十三岁而死为孔子乎七十二岁而死兹十一圣人者圣人之至也犹皆有死彼匹夫乃欲求长生夫命於天地之间无不死松喙桃惨嗨拦旰琢橐惨嗨来蠓灿醒气有性命飞走生植衣服饮食皆死血气有多少性命有亏实飞走有倦生植有拔衣服饮食有穷何得不死唯元气不死元气大为天地小为日星融为川渎结为山岳天犹有时裂地犹有时陷日犹有时亏星犹有时陨川渎犹有时涸山岳犹有时崩人乃独得不死斯实诳予此出於方士怪妄之说後生不知圣人大道愚惑至此赵阏呤际芤奠堵呈介郓士建中又学於泰山先生三人之道一出於孔氏离孔氏未尝有一言及之者不知愕醚诞荒悖之说於谁而亦甘心乐死求所谓神仙长生之道吾三人尝力距之距终不去噫阆萆罘大堑逢吾三人者援之不出闫涿矣乎予故作可嗟以贻之
画箴贻君豫
吾家君豫才敏而少学为文字辞句健跳学为丹青形物微妙噫作无益而害有益古人所箴不有博奕言其饱食而无所用心禹为圣人又承尧舜之绪足以无为端居犹汲汲惜乎寸汝乃佚安嬉戏不务功名之如前人甘容身於牛蹄之涔吾浪浪而沾襟吁尔有采章与其丹青草木岂若丹青乃身式昭金玉尔有文藻与其丹青马牛岂若丹青尔德勉为骞由圣有周孔次有孟韩孝有曾子忠有比干清和夷惠德行闵周吕伊召其立桓桓萧张房杜謇峭直端其人虽死千载如存想其行事英风夏寒容貌日月德音琅\尔以笔传人神徒耳鼻衣冠岂如心传圣贤高蹈远攀尔以手写虫鸟徒口啄羽毛岂如笔写六经往行前言传之於墨墨久则昏传之於心心久益丹绘之於帛帛裂则残绘之於身身死不X女嗜於画其名日\女嗜於学其德日完嗟夫易女嗜画之心为嗜学之心圣贤何难女听吾言馨如芝兰掷胶折笔无A轻纨
二大典
周礼春秋万世之大典乎周公孔子制作至矣周自夷王以下衰微京师存乎位号而已然五六百年间绵绵延延不~如线而诸侯卒不敢叛者周礼在故也王室益弱诸侯日强又二百年乱臣贼子如麻然而畏未敢发者春秋作故也自尧舜三代唯周得八百有余年虽后稷公刘积德自远实以二大典矣呜呼周礼明王制春秋明王道可谓尽矣执二大典以兴尧舜三代之治如运诸掌後人无行之者悲夫董仲舒以春秋对其知王道之宗矣王仲淹以周礼对其知王制之本矣惜夫汉武孱弱隋文侮慢二君子卒不用二大典卒无施吾於此尤伤焉
读原道
书之洪范周礼之六官春秋之十二经孟子之七篇原道之千三百八十八言其言王道尽矣箕子周公孔子之时三代王制尚在孟子去孔子且未远能言王道也不为艰矣去孔子後千五百年间历杨墨韩庄老佛之患王道~矣虽曰洪范曰周官曰春秋曰孟子存而千歧万径逐逐竞出诡邪淫僻荒唐放诞之说恣行於天地间无有御之者大道破散销亡睢睢然惟杨墨之归而佛老之从吏部此时能言之难然推明洪范周礼春秋孟子之书深惟箕子周公孔子孟轲之功则吏部不为少矣余不敢吏部於二大圣人之间若箕子孟轲则余不敢後吏部
辨易
王绩为负苓者传载薛收之言曰伏羲画八卦而文王系之不见省文矣以为文王病也负苓曰文王焉病伏羲氏病甚矣昔者伏羲氏之未画八卦也三才其不立乎四序其不行乎百物其不生乎万象其不森乎以为伏羲氏泄道之密漏神之机为始兆乱者吁可怪也夫易之作救乱而作也圣人不得已也乱有深浅故文有繁省乱萌於伏羲故八卦已矣渐於文王故六十四已矣极於夫子故极其辞而後能止伏羲後有神农氏黄帝氏少昊氏颛顼氏高辛氏唐尧氏虞舜氏禹汤皆圣人也岂独不能系易之一辞无乱以救也文王岂独能过九圣人乱不可不救也作易非以为巧救乱也文王孔子非以僻辞明易也易不作天下至今乱不止文王孔子无述易至今不明薛收负苓者不达易甚矣
尊韩
道始於伏羲而成终於孔子道已成终矣不生圣人可也故自孔子来二千余年矣不生圣人若孟轲氏扬雄氏王通氏韩愈氏祖述孔子而师尊之其智足以为贤孔子後道屡塞辟於孟子而大明於吏部道已大明矣不生贤人可也故自吏部来三百有年矣不生贤人若柳仲涂孙汉公张晦之贾公E祖述吏部而归尊之其智实降噫伏羲氏神农氏黄帝氏少昊氏颛顼氏高辛氏唐尧氏虞舜氏禹汤文武周公孔子者十有四圣人孔子为圣人之至噫孟轲氏荀况氏扬雄氏王通氏韩愈氏五贤人吏部为贤人之卓不知更几千万亿年复有孔子不知更几千数百年复有吏部孔子之作春秋自圣人以来未有也吏部原道原仁原毁行难禹问佛骨表诤臣论自诸子以来未有也呜呼至矣
释汝坟卒章
汝坟卒章曰鲂鱼X尾王室如毁笺云君子仕於乱世其色瘦病如鱼劳则尾赤所以然者畏王室之酷烈是时纣存且末句云虽则如毁父母孔迩笺云此勤劳之处或时得罪父母甚近当念之以免於害不能为疏远者计也子夏序曰汝坟道化行也文王之化行乎汝坟之国妇人能闵其君子犹勉之以正也其末句云父母孔迩康成谓此勤劳之处或时得罪父母甚近当念之以免於害夫纣之虐政亦甚矣烈如猛火不可向迩虽慈父慈母又岂能恤其子哉以为父母指文王之言王室虽酷烈民不堪其苦文王之化行乎汝坟之国被文王之德厚戴之如父母也诗曰恺悌君子民之父母传曰春秋爱之如父母此慰勉其君子之辞言虽仕於乱世若纣之虐政纣之亡日可待也民望文王不远矣亦如桀之民望汤曰形液蠛罄雌渌湛党伤莆创锸人之旨故释之
hC书鱼辞
C书鱼曰吾尝游於文字间文字有所残缺者人则曰吾C之故目予曰C书鱼夫书岂吾C之耶昔者孔子修春秋明帝王之道取三代之政述而为经则谓之书其文要而简其道正而一所以扶世而佑民亦万世常行不易之道也後世人悖之者则其书或息其书息则圣人之道隳也坏也斯得不谓之C乎文中子曰九师兴而易道微三传作而春秋散齐韩毛郑诗之末也大戴小戴礼之弃也又杨墨之言出而孔子之道塞佛老之教行而尧舜之道潜斯则易其九师为C乎春秋其三传为C乎诗其齐韩毛郑为C乎礼其大戴小戴为C乎孔子道其杨墨为C乎尧舜道其佛老为C乎魏百以降迄於今又有声律对偶之道雕镂文理\刻典经浮华相淫工伪相f削圣人之道离析六经之旨道日以刻薄而不修六经之旨日以解散而不合斯文其C也书之C有自来矣而谓予曰C书鱼予敢辞
归鲁名张生
道士张生掷黄冠顶章甫衣服b如趋吾阶升吾堂请吾易其名夫求圣人之道者必自鲁始鲁周公之所封也孔子之所出也圣人之道尽在鲁矣之於鲁然後圣人之道可得而见也今夫人不之於鲁而之於秦之於楚之於吴之於越去圣人之道不亦远乎呜呼甚矣亦有之於夷狄者去鲁益为远夫秦楚吴越将复於鲁不逾月遂可至焉尔如此其易也吾未见其能复者焉夷与狄将复於鲁穷时卒岁不能至焉尔如此其难也吾今见其能复者焉春秋之义夷狄则夷狄之进於中国则中国之况能自至於鲁者乎吾请以归鲁名张生归鲁所以宗圣人之道也生其勉之
宗儒名孟子
予向以春秋授诸生学中孟生衣道士服升吾堂上预诸生列受吾说焉日薰灼乎圣人之道久之相说以解於是大寤圣人之道一出於孔子遂弃其师事吾儒师裂其服被吾儒服斥其礼行吾儒礼掷其书读吾儒书予愿以宗儒名孟生呜呼君臣父子皆出於儒也礼乐刑政皆出於儒也仁义忠信皆出於儒也生诚能宗儒生为君子矣
徂徕集卷七

[book_title]卷八
钦定四库全书
徂徕集卷八　　　　　　　　宋　石介　撰杂文
贵谋
天下有大忧危国家有大患圣贤发至诚运至智定至谋以扶安之圣贤之诚诚矣圣贤之智明矣圣贤之谋果矣如机之发如蓍之占如节之合作於此而应於彼言於近而验於远不差毫厘噫圣贤之谋必行则自古无丧身无败家无亡国无倾天下丧身败家亡国倾天下由圣贤之谋不用也桀从伊尹之谋安有南巢之放纣从比干箕子之谋安有太白之诛项从范增之谋安有楚江之亡汉从刘向之谋安有王氏之x唐高祖从遂良之谋安有武氏之祸明皇从九龄之谋安有禄山之难陈不从泄冶之谋故乱晋不从宣子之谋故杀虞不从宫之奇之谋故亡秦不从蹇叔之谋故丧ズ之师赵不从蔺相如之谋故失长平之\成安君不从广武之谋故死E水之上汉高皇不从建春之谋故困平城之中尧能用舜禹之谋是以光宅天下舜能用夔契之谋是以F哲文明禹能用益稷之谋是以只承汤能用伊尹之谋是以克夏文武能用吕望周召之谋是以革商高祖能用三杰之谋是以有汉惠帝能用子房之谋是以定位光武能用耿邓之谋是以复乃堂构刘备能用葛亮之谋是以抚有巴蜀文帝能用高庵谋是以创始有隋太宗能用房杜之谋是以光亨於唐梁公之谋行则李氏再祀姚宋之谋行则开元升平裴度之谋行则元和靖武大哉圣贤之谋至矣用之则生不用则死用之则存不用则亡死生存亡大矣彼不能用愚甚矣嗟乎
救说
道大坏由一人存之天下国家大乱由一人扶之周室衰诸侯乱道大坏也孔子存之孔子没杨墨作道大坏也孟子存之战国盛仪秦起道大坏也荀况存之汉祚微王莽x道大坏也杨雄存之七国弊王纲隳道大坏也文中子存之齐梁以来佛老炽道大坏也吏部存之管蔡之乱则周公扶之也诸吕之乱则周勃扶之也江左之乱则谢安扶之也武氏之乱则梁公扶之也禄山之乱则汾阳扶之也朱之乱则西平扶之也淮西之乱则晋公扶之也五代之乱则太祖扶之也故道卒不坏天下国家乱卒止古之人有言曰大厦将颠非一木所支是弃道而亡天下国家也孔子曰危而不持颠而不扶则将焉用彼相易大过上六灭顶凶无咎以救衰拯弱也大厦将颠一木柱之或得不颠顾颠而不支坐而俟其颠斯亦为不智者矣道将大坏天下国家将大乱而不救坐视其坏乱斯亦不仁者矣大凡圣人之道有害以身当之贤人之分也天下国家有患难以死殉之忠臣之节也而曰见可而进量力而动其全身苟生者欤
责臣
大过上六君子矣心在救时至於灭顶凶而无悔且当栋挠之世居无位之地而过涉以扶衰拯弱可谓君子矣今国家有西北边之忧圣君夙夜勤劳日旰不食重择大臣付以专征大官以宠之富禄以厚之节旄以崇之宜竭智力以干乃任尽谋策以济厥事智力竭矣谋策尽矣然後以死继之可也乃偃蹇君命优游私家谓闻金之震天下不若闻丝竹之淫耳谓见羽旄之翳目不若见赵魏之侍前谓若被甲胄不若服轻纨谓若冒矢石不若御重裘不竭智力不尽谋策乃称才不称任饮食加多筋力完壮乃谓病不任事上以罔於君下以欺於人以图其身之安噫国家宴安无事尔相尔公尔侯贪荣取宠不知休止聚财积货不知纪极饱而嬉醉而眠间则陈功劳叙阀矜材能荐智恨爵位之不高任使之不先曾不曰才不称任病不任事国家一日有边鄙之忧圣君倚之以安而曰臣病臣不才至於两铨三班院除人往西北边云多不肯行呜呼食人之禄死人之事况圣君英威睿武仁行如春义行如秋敢兹不肃是臣得以慢君君不能以使臣也天子之命岂可行乎传曰四郊多垒卿大夫之辱也又曰主忧臣辱大官以被其身富禄以厚其家四郊多垒则曰非我之辱也主忧则曰非我之事也有官责而不勤其官矧在於无位之地乎吾是以责斯人而贤上六也呜呼赖圣君洪覆如天不以置诸法若有如孔子者出则当以春秋乱臣同诛矣
h微者言
晓後诸曹既抱书退公舍岑寂如私庭焉日将曛予中榻坐轩窗下有府吏职执法丁其姓简其名者袖短幅急驰而来授於予且曰天子念东南之民荐罹馑饥涣然散汗漫之泽除其田租以缓民命顺气和声油然向令然乡墅有不占田之民借人之牛受人之土佣而耕者谓之客户人岁输其缗钱数百於有司以其不地而征无名而取谓之乾食盐钱比民年丰尚不逃饥与寒岁凶谷价高朝夕且恐死乃不得与占田之民同除其赋官人幸有位亦尝闻孳孳有济苍生之心岂能书其事驰闻於天子之庭乎介矍然而骇悚然而恭抗声大叫语其人曰此衣食天子者之所宜思也牧养天子之民者之所宜忧也刺史岩岩坐於堂县令申申处其家庶臣晏然高枕而卧使臣揽辔而驰曾不及是思曾不及是忧尔何人思及是吾徒食而鱼出而车朝服逶迤处尔之上亦何施其面目哉予将传尔言达於上传曰询于刍荛又曰狂夫之言圣人择焉嘉其人有所兴起座有笔砚因书之牍背云
辨私
儒者好称说孔子之道非大言也非私於其师之道也孔子之道治人之道也一日无之天下必乱如粟米不可一日少少则人饥如布帛不可一日乏乏则人冻死孔子之道君臣也父子也夫妇也朋友也长幼也天下不可一日无君臣不可一日无父子不可一日无夫妇不可一日无朋友不可一日无长幼万世可以常行一日不可废者孔子之道也离孔子之道而言之其道虽美不致於远其言虽切无补於用犹锦绣不可以待寒珠玉不可以疗饥故儒者称说不及焉非遗之也
书淮西碑文後
淮西之贼五十年王师屡战无功天下之兵百十万之将过时不下天启神算以授裴度度克恭行天罚以夷不靖度建大谋以任李蹇讼鹊窃舫且元凶淮西以平蔡人以生天人相与乎君臣协心乎上下同力乎推其用则度得天也宓萌艘布破涔υ蚨热沃且迦瘟σ苍辉镎咴蝗笳呷酥怪其风雨也曰生者曰成者人止知其春秋也然不动而运其用者天也曰战者曰胜者人止知其逡补忸也重裔也然无为而任其谋者度也汉高帝取天下萧何无汗马之劳韩信攻必取战必胜曹参身被七十创而功居何次岂不曰发踪指示者人也追杀兽者狗也度与逯功亦犹是乎文公岂昧此者辞於碑优度功谁曰不实也初度辅政以郡贼未除亦延接奇士共为筹画乃请於私第接延宾客自是天下贤俊得以考埔殪敦┫嘣蛉〔讨谋已落於彀中矣诸将连年出兵玩寇相视持以岁月未有成功而t臣皆欲罢兵度独倡坚议与上协心计定意断\不能破请身自督战且曰誓不与此贼偕全则得胜之算已运於掌上矣及至郾城巡抚诸军宣达上旨士皆贾勇时诸道兵皆有中使监之军阵进退不由主帅胜则先使献捷偶Z则凌挫百端度至行营并奏去其柄专制之於主将\皆喜悦军法严肃号令画一则将军之令专行於阃外矣以天下取蔡之谋掌上得胜之算阃外将军之令合而用之一而行之易曰师贞丈人吉有不利乎七月度出十月贼平成天下之务通天下之志不疾而速不怒而威非惟几惟深惟神其孰能与於此乎故曰度得天也其功无敌於天下矣
责素餐
狗当吾户猫捕吾鼠鸡知天时有功於人食人之食可矣犀象麋鹿鹦鹉鹰鹜无功於人而食人之食孟子所谓率兽而食人也噫无功而食禽兽犹不可彼素餐尸位将狗猫鸡之不若乎
辨谤
介读青州刘⒑吏部传论曰宪宗迎佛骨t臣无敢言者独吏部论之走南荒八千里此岂利於身利於道也介於此知吏部之功也潮阳之湫鳄鱼为害潮人患之吏部至投文以逐之一夕尽去鳄鱼厥性暴戾无识犹感其化而去焉使吏部立岩廊辅元首施其道而化天下之暴戾无识复有如鳄鱼者乎必无者也鳄鱼可化况於人乎介於此知吏部之道也曰史臣谓公排释老於道未大不知大其道者复何也介於此知吏部之尊也曰讳辨其旨不独为贺也有激於时尔凡人怠於敦孝而亟於避讳甚无取也介於此知吏部之孝也曰鲧无德於民犹有灵於晋国宗元有德於民岂无灵於罗池者乎吏部碑之何所不可介於此知吏部之是也曰平蔡碑非不善也信一妇人而磨之焉知实h不类碑介於此知吏部之受诬也则是吏部之诬由⒍释吏部之道由⒍明⒁嗫沙莆端直良士天圣四年秋诏郡国举进士时故谏议大夫滕公涉守青州谓⒛苊骼舨恐道特为首送⑸僭蛭古文专意圣人之道性僻野以介特自守常居深山中或逾年一下山未尝一造权豪门先两为青州举送以是名字不得高至是首送青人皆大怒滕之所为以滕不知人或谓⒂谢丹砂为黄金术滕意得之特为首送或以为⒌玫蓖苛故得首送滕於是被此谤已八九年矣介昨日架上整乱书得⒑吏部传论读之知吏部之大道知⒅名不虚得知滕之被谤噫吏部之道二三百年得⒃蛏熘刘⒅名二三十年得滕公发之滕公之谤八九年得石介明之故作辨谤云
朋友解
姜潜至之被水害苦甚奉符县尉李A仲渊与至之交且通家义甚厚济至之之困灾为借力营救之或以私役之人罪之察盗贼I水火县尉之职也又朋友之义也患难相恤A得其职又得朋友之义反得罪大惧朋友之道~因解之夫父子兄弟以亲爱君师朋友以义合也入则事父兄出则事君师朋友君臣之际犹有爵禄焉师友之分非道义不合夫所谓道者亲而不可离者也夫所谓义者合而不可解者也古之管仲鲍叔王阳贡禹以义始而以义终者也张仪苏秦陈余张耳以利始而以利终者也义无不克终利无有克终今夫人之趋权利热则蜂来寒则鸟去平生握手把酒叙仔酶蔚ㄍ略诘匾坏┘蹦盐；荚虻舯刍呵鞫过若越人视秦人之疾不独不一顾又从而排陷之朋友之道薄也如此有人反其薄而就於厚则以为罪今奉符县尉李A与进士姜潜同师受业有升堂拜母之义潜居奉符之太平镇今岁夏六月七日乙夜水大至太平之人死者五人其一则榷酒使臣张借职也在太平三四百家K被水尤苦夜风雨震电天大黑水且暴来K左手扶老母右手扶婴儿妻子弟妹累累随其後出没於水中仅得脱死走太平四里余就高阜以避K之居庐邸店并其所以待岁时佐伏腊之用几百万与所藏书数千卷尽为水害A於K交义甚厚K之患难不细A不足为有势力可以庇K而操本县尉权略足以施於K倘更退顾其身爱惜碍国家禁苟逃锱铢罪不为K致毫发力思晏安坐视此诚无知禽兽之不为也东家火西家焦发烂额为扑灭赤子入井路人不弛负担匍匐走救之K之水甚於东家火也K之将至於死犹赤子之入井也A少被仲兄故龙图之教长师泰山孙明复先生及亲慕士建中而交石介识周公孔子之道知仁义忠信且与潜交厚反顾身爱惜乃不如无知禽兽乎不如西家路人乎以古朋友之道责之A犹负大罪潜之穷且困如此才能借九日力遗一囊面未足以解潜昏垫之灾然以今人推之A能不退顾其身爱惜其官抵冒刑禁以济夫朋友危患是能以义始终者也故旧不遗者也患难相恤者也法网凝密乃笼A而绳之以微文之於深典此不惟伤朋友之道亦以害国家教化之本国家设禁所以禁小人非施之於君子也小人大为之禁亦或喻之君子则有礼乐而已矣使AF国家之常禁则废朋友之大义禁者权也权者有时而用制小人不以权则坏法乱民为害必滋义者常也常者道之中也中常用待君子不以中是示天下无君子矣A为君子而以小人制之岂其宜也A亦不足深惜惜夫朋友之道遂~矣天下风俗更薄矣噫州县吏贪墨残毒者满目曾不闻罪一人A奉公守法A特爱民A有文行A有节义A孝以事亲A忠於事上A信於朋友反得罪悲夫
辨惑
吾谓天地间必然无者有三无神仙无黄金术无佛然此三者举世人皆惑之以为必有故甘心乐死而求之然吾以为必无者吾有以知之大凡穷天下而奉之者一人也莫崇於一人莫贵於一人无求不得其欲无取不得其志天地间苟所有者惟不索焉索之莫不获也秦始皇之求为仙汉武帝之求为黄金萧武帝之求为佛勤已至矣而秦始皇帝远游死萧武帝饿死汉武帝铸黄金不成推是而言吾知必无神仙也必无佛也必无黄金术也
徂徕集卷八

[book_title]卷九
钦定四库全书
徂徕集卷九　　　　　　　　　宋　石介　撰
杂文
明隐
孙明复先生学周公孔子之道而明之者也周孔之道非独一身而兼利天下者也先生畜周孔之道於其身苟畜而不施徒自膏润肥硕而已万物则悴枯瘠病而自膏润肥硕岂周公孔子之道也欤是以先生凡四举进士则是先生非苟畜其道以膏润肥硕於其身将以利天下也润万物也四举而不得一官鬓皆皓白乃退而筑居於泰山之阳聚徒着书种竹树果盖有所待也且以为尧舜在上必不使贤人而至糟糠饥饿以死兹先生有所待之意也礼曰君子居易以俟命斯之谓欤世之浮近辈不达先生之心谓先生隐尔又不达隐之义隐者当毁面污身杜门~迹与鸟兽麋鹿为t裂衣冠屏饮食弃人事去妻子寒则衣葛饥则茹草先生不如是则相与谤诽喧喧谓先生不得隐之道且人之大道莫大於继嗣故圣人重之子以继父孙以继子相继而万世不~故宗庙常血食而四时无废飨古之圣人莫如伏羲莫如神农莫如黄帝莫如尧舜莫如禹汤文武周公孔子兹十一圣人要皆所以重继嗣且圣人之道非他人道也人道非他君臣也父子也夫妇也不娶则是灭父子也灭父子则是灭君臣也夫妇父子君臣灭则人道灭矣先生娶所谓世之浮近者喧喧诽谤曰既隐矣隐则不得有妻子乃娶先生於是戾道矣吁先生学周公孔子之道者也苟周公孔子之不娶先生不娶可矣而周公孔子娶先生何得而不娶先生不娶则是灭人道也舜为大孝告父则不得娶不告父而娶孟子是之大舜圣人也孟子大贤人也舜娶孟子言是一圣一贤必非有差谬矣彼浮近者岂可与之言哉古之贤人有隐者皆避乱世而隐者也若箕子隐於奴吕望隐於钓四皓先生隐於山萧何隐於吏韩信樊哙隐於屠市严君平隐於卜隐以远害也亦非如彼所谓隐者也彼所谓隐者有匹夫之志守之节者之所为也圣人之所不与也孔子谓长沮桀溺则曰吾非斯人之徒与而谁与谓伯夷叔齐虞仲夷逸朱张柳下惠少连则曰我则异於是无可无不可若贤人如先生者遭尧舜之盛未得进用姑盘桓山谷以待时也非隐者也如说之筑於傅岩公孙之牧於海上阳城之居於中条说终相高宗中兴於商公孙终相武帝丕光於汉城终起於唐以谏诤显先生之道无少於说而过於公孙城他日圣君聘而用之吾君轶高宗而登尧舜矣先生舟楫於巨川而霖雨於旱岁矣噫先生岂真隐者哉
贤李
予尝谓相国李公贤於孟尝平津孟尝养客三千人平津开东阁自食脱粟饭推以养士然皆不闻有贤者相国养士固不若孟尝之多平津之厚然其表山东文人之杰则有贾公E高公仪刘子望孙明复在公E则相国师友之公仪则相国姻睦之子望则相国宾客之明复则相国以其弟之子妻之公E着书本孟子有山东野h数万言公仪子望明复皆宗周公孔子公仪有常刑三篇子望有辅弼明对四十卷明复有春秋尊王发微十七卷皆荀卿之述作也四人可谓魁贤大儒相国俱收之则相国之贤视孟尝平津远矣曰相国固为贤矣而明复寒饿山谷相国推衣食以养之可也屈致门下待以宾师之礼可也荐诸朝廷尊之公相之位可也以山谷寒饿之士不辞相国之婚则不可介曰明复非荣相国之姻成相国之贤也明复穷居泰山之阳乾枯憔悴鬓发尽白相国来泰山见明复曰五十始衰又五十异明其衰则养要厚也先生五十矣一室独居不幸风寒食饮谁事左右吾观吾女可以奉先生箕主先生医药先生起固辞相国曰吾女舍先生不过为一官人妻先生盛德为李氏荣矣先生固辞是先生以德自贵陋吾族也吾不以两为宰相高先生吾虽德劣而能知先生亦庶几矣先生母固辞先生退而自解曰宰相之女不以妻王家戚里贵卿少侯予寒饿山谷鬓发皆白乾枯憔悴藜藿不充相国於予何取而固婿予况予道未至於古人即如予之道过於古人他人谁予顾相国不爱一女以妻予古之贤者无有也予不可不成相国之贤遂不敢辞先生非荣相国之姻成相国之贤也噫相国贤也受一爱女岂为泰相国不贤也一箪食一豆}先生不受矣
明孔
一饭三吐哺一沐三握发起以待士予闻之周公而不见其人故御史中丞孔明之待明复先生至矣以谏议大夫龙图阁学士知兖州高先生道德每见先生夔夔以谨恂恂以怿如执弟子礼然终日谈惟尧舜周孔之道不敢及他先生居泰山公两就见於山作诗亲书刻石留於屋壁岁时送衣服肴醴薪刍麦稻不阙人言公事君事父尽礼其以师尊先生孚在三之义惟公备焉世之论公以圣师之公孙履蹈仁义能谠言极谏有王臣謇謇之风由正言至大夫历三谏官又待制龙图阁及为直学士再为御史中丞其操守甚坚始终不渝天下之论无缺惟以公刚严高亢简於待士为少此为不知公者故明
题郓州学壁
沂公之贤人不可及初罢相知青州为青立学移魏为魏立学再罢相知郓州为郓立学两罢相为三郡建三学沂公之贤人不可及夫水之不涸以其有源也木之不拔以其有本也学为教化之源仁义之本欤为国家F源而殖本公之心原也
释疑
故仆射孙公致政归月再期以病终於家初公在兖州得请起西乡谢因泣下数行人或谓公之请老盖逼乎礼耳非诚然也公之泣有所恨矣及公病终於家郡士大夫藉藉称公饮恨而死吁公逮事三朝侍讲二后至礼部尚书君臣之分可谓深矣一旦辞去岂能忘情耶公泣可谓有礼矣彼小人者孰知也乎且夫凡人一日相聚一饭相乐将去犹踟蹰不忍别或掺裾执流涕咨嗟公岂不动心耶而谓公云云何厚诬也公家世为农发愤力学起徒步至显位实有知足之心居常语人曰吾仕已逾望礼经犬夫七十而致仕吾年及是则请老矣年且六十有九其年果命门人郭稹草疏三通引年告归其辞激切明年春以三疏连上天子不许去诏断来章公既不得谢亦不欲留又上两封求守故郡遂迁工部尚书知兖州虽得偃息外藩公终以违其志不乐至鲁之明年夏复命郡人石介作奏两本公实康宁无疾病期於必得请托以老且病其辞激切过於前疏秋将奏上会国有大灾不果上明年春遂请奏入天子察公之诚度不可夺乃以太子少傅致仕奏初上东平相国访於郭稹曰孙公累章告老果由衷乎稹对以平生无妄语此之所陈可谓诚U东平曰若然愿与孙公成此美事天子以下不能夺东平又赞之公故得谢公初归郓州也里中诸老纵观公马上自得喜动色及三日宴於故宅顾谓宾友曰白傅有言多少朱门空宅主人到老不曾归老夫今日幸得归矣本末如此明着固可以取信於人矣而云云谓公不足而死何厚诬也公通明经术服行道义为世醇儒为国硕辅当祥符间上书十不可请停西祀在河阳飞疏乞斩朱能焚天书真宗方崇大老教迎礼方士公屡言神仙非实请以秦始皇汉武帝为戒对今上说论语至天何言哉直引光朝佞臣辈作妖言造奇字谓之天书云天不能言岂有书哉公之道如是彼浅近者不知君子仕以行道非以利禄小人贪宠荣溺富贵皆常情也乃以已度人纷纷然谤公予惧谤者日胜而天下或疑为公作释疑
孙少傅致政小h
太子少傅乐安孙公致政归郓州乡老故人从观於路公马上色自得甚三日宴郡寮於私第乐中阕起饮茶於致政堂出真宗御制诗上飞白书客观拜舞复坐公顾客曰白公有言多少朱门空宅主人到老不曾归老夫今日归矣喜动於外终食客退留通判张驾部舜元观察推官石介复於向所谓致政堂中洁涤媳鸪戮普庞牍乡里道旧E曲仍顾介讽易离卦九三爻辞且曰乐以忘忧自得小人之志歌而鼓缶不兴大耋之嗟酒数行公亲举雅令张和诸孙皆立後亦令继之曛夕罢明日乘小驷从诸孙游观北园笑语bb复终日即陶俟嗜肆诶锷⒔鸩皆厌其意有宿负不还悉复其辉掠喙感疾笃公谓子瑜曰吾无身後忧诸经传中吾有未了者此遗恨尔初公疾避暑居西厅一日晨起忽索就正寝明日呼瑜及家人总至公曰今五月二十日也辰在已明日当是时吾终因口占曰致政得请归【上五字公之辞也】明道二年五月二十五日启手足於正寝礼也是故君子谓之知命也复命瑜曰明日吾易箦之际勿令妇人至吾所惟尔与诸孙侍因复慨然曰所贵不死於妇人之手【上九字公之辞也】又呼其俜妒镂皆徊灰獗阒领洞巳凰郎有命富贵在天大数不足以介意【上二十二字公之辞也】又命瑜曰请石介草遗表俱叙平生感遇勿复陈乞恩泽瑜能行其治命故瑜迁殿丞制云E遗奏之尽忠故推恩而及嗣此梗⒁灿嘣诠史
兵制
夫万物皆有制不得其制则反为害也周之制失在诸侯大汉之制失在诸侯强唐之制失在将怙国家之制失在兵骄何以言之三代以前爵有五等天子之田方千里公侯百里伯七十里子男五十里地小易制也力弱易使也周公始大其域广其封公侯五百里伯三百里子男百里周之诸侯矜大臣而不服非诸侯之罪也失在周公也汉封功臣王子弟犹以周制轻而地薄又增益之大者乃数千里少者亦三四十县汉之诸将恃强而多反亦非诸侯之罪也失在高祖也开元无事日久明皇好拓疆?宠幸边臣宠高而心汰故禄山叛自禄山叛天下兵革连年不戢肃宗代宗无长策远驭不能以法律绳之反用姑息贷藩臣唐之将怙而好乱非将之罪也失在明皇肃宗代宗德宗也国家自太祖太宗亟用兵故赏赉厚焉天下既平兵革不用或老卧京师或饱食塞下或逸处郡邑或散居亭邮未尝荷一戈也而赏赉不削於太祖太宗亟用兵时复且有加焉谓国家无事而益贵我无功多赏我岂非惧我乎於是日益骄而不可少下兹非兵之罪也失在谋国家者也周汉诸侯之强且大唐之将怙吾不复言之也国家之兵骄不为用如何使之不骄而且为用使之不骄而且为用急治之恐背我矣持日以久使之不知也持日以久使之骄少杀可矣骄少杀也持日又久使之不骄可矣不骄则可为用也然则如何为之而可也无他道也慎择主帅不时无功勿赉焉苟有猖獗叫呼摇动朝廷者尽孥戮之幸望之心息而觊觎之路~有骄者则锄之自不敢骄矣无如明道半年四肆赦而纵之务商姑息而愈骄前年闻府州相贼杀去年闻魏害官吏今闻单父火辄夺兵甲故作兵制云
养说
古之养士也薄今之养士也厚噫养薄所以清其原养厚所以责其薄君子之於教也有心哉夫德厚而养从之则养居後焉养厚而德从之则养在先焉养之後与先皆要足於德而已矣易之颐曰贞吉观颐自求口实彖曰贞吉养正则吉也观颐观其所养也自求口实观其自养也夫养以要夫德所养正也德厚而养从自养吉也古之人厚不以薄而居其厚故养薄焉今之人薄不以厚则不能敦其薄故养厚焉而养之意深矣
记永康军老人说
永康老人为予说今三司副使工部郎中刘公随祥符中为永康判官受职之三日当躬谒诸祠辄遗去吾先圣且言先圣不在永康祀典从来旧矣公则首诣之至其庙庭诚湫隘芜秽复为邑人任惟翰从王中康请取其祠内地将作居舍公亲移文责其有司其移文曰国家覃敷文治钦奉圣师故曲阜旧堂近岁亲临於诏跸成均行礼每年咸命於上公昨奉睿谟别加徽号是以申明列郡祗肃严祠洁牲牢玉帛之羞制笾豆簋之器当今庙貌虽设堂庑犹卑顾兹庭檐亦甚湫隘将欲增修廊庑敞辟\闳必使人序有伦绘素无阙俾游夏之外摄齐尽列於师门服郑之徒配享咸遵於祀典则有内通函丈之地外连数仞之墙当仲由鼓瑟之门为封人请见之所傥容占侵俾出租课有伤善教之宏不便上下之体遂复度其地广其庙高明显敞使蜀人知有圣人蜀人生西偏不得天地中正之气多信鬼巫妖诞之说有灌口祠其俗事之甚谨春秋常祀供设之盛所用万计则皆取编户人也然官为之聚敛盖公私受其利焉民苦是役过於急征暴敛公曰聪明正直之谓神彼果能神则是既聪明且正直也岂有聪明正直之神推剥万灵之肤血以为已奉哉果不能神又何祀焉遂止之永康旧无井赖而食之者遵江而已冬则江水冻涸人去永康城二十里就有水而取资焉其难也如此人以是饮食不时或生疾多死亦无以肥马牛畜鸡犬城中苟火发焚公帑害储粟如焦丘灭都何方得一勺水洒之永康尤以此为患公亦患之默思所以导水利有鱼龟山俯永康城山下出泉进则困险退则阂山未知所适公徒步登山亲视之周览经时潜得其术引入永康城水於是足用民於是不乏愈汲愈生取之无竭当鱼龟山朽泉~源水之利常歇不意至於千万世而无穷休也岷沱与马绮江合则成都与蜀江郡十三县皆被害时未相合者寻丈之地尔公独危之於是谋防之功未就公遭逐去公虽非罪逐去曾不自理犹以为成都与蜀郡十三县於公家之事为不了後y成都卒就其功成都与蜀郡十三县遂无虞矣永康西与蕃夷接四海一统夷夏相通蕃人之趋永康市门日千数又道出西山郁盘峻极上见青天下临深渊夷夏同苦之则为开西山之路一旦f岩险~削为砥路往来行李安如坦途夷夏同受其福永康在国之西陲既僻且陋去声教甚远其民不知有法度禁令之设大奸酋猾及豪强兼并之家任其制服奴使夺其土疆暴其妻妾莫敢与争亦不知有理所公治数月威德大布强宗不复凌弱暴怯民或有跳出山谷中敢直入衙门趋厅前号w哭枉者自是豪人敛迹民得所养导江令出一人死罪入一人死罪公收入狱劾得其情本路转运使李士衡庇导江令为极力救之公不许卒正其罪国家尝大T而永康屠羊豢豕之家尤苦其役盖官以峻刑急责而强取其利顷尝有输家既匮无以供上苛吏逼之至鬻爱女以偿者及是复T公先言屠人出公帑钱平易之是年屠人乐输公初出帑中钱也有司执之以为不可公斥去独行後朝廷亦不问公来成都吏请於公愿闻其说公曰国家大T布德泽流恺乐於万民反苦民以取充非圣君之意也拜服而去【永康肉五十斤向时官给二十五公给五十故人乐输】永康旧无城垒岁修鹿角寨吏缘为奸民如被盗且多火灾公到自署访问民间利弊一切仓廪营舍悉使树杨如栉比焉树长枝叶相蔽一以御火一以为塞故永康至今赖之寒食所司科民具秋千公科民砍官山木为之一日公出城见双树俱高五六十尺其枝干修直甚可爱公赏之移时徐有叟拜於树下且曰此树年年为人择为秋千木老夫则以数十缗钱赎之计已输钱百余缗矣独今年获免公忤李士衡旨诬以不练事边人不安逐去公既去本路转运使与提点刑狱相次按俗至永康有蕃人数千跳出市中持马辔不得行且大呼曰我刘父何处去也还我刘父则已勉慰之方肯去本路具以闻公事得洗旧是蕃人岁来永康市马永康人辄欺之公到待之以信复为开西山路故蕃人怀之云老人语未既泪垂垂下鲁国石介闻是说起而舞曰夫严先配庙尊圣人也斥灌口祠禁淫祀也凿山通井设防栏江利万世也去猾奸勇也绥鳏独义也辨枉狱明也拒豪势强也安屠人息秋千树杨开路可谓公家之利知无不为噫蕃人性犷R难服顽梗不化公能怀之公之道用於天下宜更何如也永康之政老人之说不敢坠他日送於史官是说请书循吏传首
赵延嗣传
今三司副使工部郎中刘公随常称赵邻几舍人死遗三孤女一老乳母而已内无兄弟以御其侮外无期功之亲女稚弱衣服饮食须人何怙何恃不以冻馁死则为强梁暴之矣有赵延嗣者仆於舍人顾是诸孤义不可去竭力庇养之舍人死无一区宅一?田延嗣为营衣食之资身为负担沾体涂足不避寒暑如是凡数十年如一日未尝少有懈倦之色事三孤女如舍人生时孤女自幼至长使其女与同处女之院延嗣未尝至其门女皆适人延嗣终不识其面初寓於宋三女俱长延嗣晨起白堂前将西走京师赵氏始不知谓舍去皆哭延嗣以女长未婚将访舍人之旧求所以嫁至京师见朱翰林白杨侍郎徽之因发声哭哭止具道赵氏之孤且言长将嫁二公惊谢曰吾不及汝吾被儒衣冠读诵六经学慕古人况与舍人交舍人之孤吾等不能恤汝能养之吾不及汝不及汝远矣二公因为迎入京师与宅居之徐相与求良士为俪づ涫嗝苤毖士戚公纶犹子职方郎中维之子太庙斋郎舜卿次并适屯田员外郎张君文鼎之子乡贡进士季伦三女皆于归延嗣始去赵氏门延嗣可以谓之贤仆夫矣石介曰若然则延嗣有古君子之行古烈士之操古仁人之心岂特仆夫之贤天下之贤也昔在汉有为翟公之客者翟公免客皆去延嗣独不去复为养其孤虽去千载客视延嗣亦当羞於地下矣鲁有叔子者尝独居一室中夜暴风雨邻家女投叔子使执烛达晓以免其嫌後人称其贤延嗣亲养三孤女长且适人终不识其面其节岂下叔子哉唐韩吏部凡嫁内外及朋友孤子若而人天下服其义延嗣嫁赵氏三女无少吏部者意翟公之客皆当时士大夫视延嗣远不及也叔子鲁贤者吏部唐大儒延嗣为贱仆夫其风操凛焉其行义卓焉与侔韩并延嗣可谓仆名而儒行者矣吁仆名儒行见之延嗣夫儒名而仆行者或有其人焉得毋愧於延嗣哉延嗣所为如此有可以励天下因传之云延嗣以令终
徂徕集卷九

[book_title]卷十
<集部,别集类,北宋建隆至靖康,徂徕集>
钦定四库全书
徂徕集卷十　　　　　　　宋　石介　撰论
汉论上
噫嘻王道其於汉乎汤革夏改正朔易服色以顺天命而已其余尽循禹之道周革商改正朔易服色以顺天命而已其余尽循汤之道汉革秦不能尽循周之道王道於斯焉夫井田三王之法也什一三王之制也封建三王之治也乡射三王之礼也学校三王之教也度量以齐衣服以章宫室以等三王之训也三王市?而不税关讥而不征林麓川泽以时入而不禁用民之力岁不过三日五十者养於乡六十者养於国七十者养於学孤寡鳏独皆有常饩周衰王道息秦并天下遂尽灭三王之道汉革秦之祚已矣不能革秦之弊犹袭秦之政而井田卒不用也什一卒不行也乡射卒不举也学校卒不兴也度量卒不齐也衣服卒不章也宫室卒不等也市?而税关讥而征林麓川泽不以时而入用民之力无日五十六十七十者不养孤寡鳏独无常饩三王之道不复非秦之罪也汉之罪也桀灭夏道汤亦受命克承禹烈故夏之民归於汤不见桀之政而见汤之政秦灭周道汉亦受命不袭周之政而沿秦之弊立汉之政故秦之民归於汉见汉之政而不见周之政盖以汉之礼乐易三王之礼乐也以汉之制度易三王之制度也以汉之爵赏易三王之爵赏也以汉之法律易三王之法律也以汉之政令易三王之政令也噫顺天应人以仁易暴以治易乱三王之举也其始何如此其盛哉其终何如此其卑哉三王大中之道置而不行区区袭秦之余立汉之法可惜矣
汉论中
或曰汉改三王之道作之者其谁欤曰曹参陆贾叔孙通之罪也汉高祖以干戈而定天下陆贾曰陛下马上得之不可马上治之於是贾着秦所以失天下及古今成败之故名新语十二篇每奏一篇帝辄称善高祖已平天下t臣饮争功或妄呼拔剑击柱上患之叔孙通乃与弟子百余人杂采古礼与秦仪以为汉仪帝用之曰今日知为皇帝之贵也汉高祖豁达大度聪明圣神温恭F哲英威睿武其资材固不下禹汤与文武道之使为帝则帝矣使为王则王矣方平定祸乱思为汉家改正朔定礼乐立制度明文章施道德张教化一风俗兴太平以垂於万世贾若能远举皇帝之道致於人君施於国家布於天下通若能纯用三王之礼施於朝廷通於政教传於後世以高皇帝之材而不能行之乎龊龊进夫当时之近务王霸之猥略贵乎易行孜孜举夫近世之野礼亡秦之杂仪求夫疾效使高祖上视汤武有L德汉家比踪三王为不侔可惜也哉初萧何为相天下未甚V而死曹参代之参以为萧何之规当守之勿失日饮醇酒纵不治事虽复惠帝求治参不能竭才辅之直以高祖之初定祸乱萧何之草创律令民仅出涂炭为已太平国仅成法式为已大备当高祖之既平祸乱萧何之既定律令惠帝之方求治参能竭伊尹致君如尧舜之心周公辅成王致太平之道以事惠帝制度之未修者修之教化之未格者格之文章之未备者备之礼律之未明者明之刑政之未和者和之尽循三王之道而行之贾与通既施之於前参复行之於後汉岂有不及三王之治乎故曰陆贾叔孙通曹参之罪也
汉论下
或曰时有浇淳道有升降当汉之时固不同三代之时也尽行三王之道可乎曰时有浇淳非谓後之时不淳於昔之时也道有升降非谓今之道皆降於古之道也夫时有治乱道在圣人非有先後耳桀纣兴则民性暴汤武兴则民性善汤之时固在桀之後武之时固纣之後也而汤武之时岂有不淳於桀纣之时其道亦已降其民亦已难教乎时治则淳时乱则浇非时有浇淳也圣人存则道从而隆圣人亡则道从而降非道有升降也民厌周久矣苦秦甚矣秦之政槛也民得出槛也虽使之从三王之政非如槛之深闭可畏也既得出槛而得适非槛人皆乐焉从之也况使从三王大中之道跻於泰然安乐乎当高祖提秦之民於千万丈不测深渊中置之於平地若示之以三王之政革之以三王之化鼓之以三王之号令明之以三王之律度民有不肯从之乃曰不如在千万文不测深渊中之乐耶吾未之信也当乎天下初定也民未有富兼地民未有强凌弱民未有\吞寡民未有大并小因定之经界因为之井田民有争乎国未有巡行之费国未有兵\之动国未有土木之耗因为之什一之法因立之中正之道国阙用乎封建以域之乡射以仁之庠序以教之养老以厚之秦之民不为汉之民为三王之民也民不见汉之政见三王之政也伊尹俾其君不及尧舜其心耻若挞於市汤去尧舜数百年矣而又承桀之大乱其时固亦浇漓矣且能以尧舜之道事其君使其君如尧舜曹参陆贾叔孙通乃独不能以三王之道事於汉使汉不及三王诚可罪也或曰汉之辅政者前有萧张中有平勃後有霍光魏相公孙博阳侯韦贤父子而独责於贾与通暨曹相国不亦偏乎曰易之革曰天地革而四时成汤武革命顺乎天而应乎人君子以治历明时鼎曰君子以正位凝命当高祖定天下乃革故鼎新之日也曹参陆贾叔孙通正当君子以治历明时正位凝命之际也会其时乘其际不能创制度明律令以垂万世法适当其罪也至於後世法令已定矣条章已着矣制度已行矣朝廷循之已成熟矣百姓信之已惯习矣而遽更之得无乱乎富者已连田兼地矣强已凌弱矣\已吞寡矣大已并小矣而遽正之以经界居之以井田民肯从乎後嗣奢纵日作土木不息内畜嫔侍外l畋游殚天下之财疲天下之力犹供亿不足而遽行中正之道取什一之赋罢关市开山泽国其不乏乎故晁错请削国地而被诛仲舒请限民田而不用霍光魏相公孙韦贤博阳侯虽有其才岂复能为汉家革制度乎适不当其时也故吾罪曹参陆贾叔孙通也
中国论
夫天处乎上地处乎下居天地之中者曰中国居天地之偏者曰四夷四夷外也中国内也天地为之平内外所以限也夫中国者君臣所自立也礼乐所自作也衣冠所自出也冠昏祭祀所自用也\麻丧泣所自制也果z菜茹所自殖也稻麻黍稷所自有也东方曰夷被发文身有不火食者矣南方曰蛮雕题交趾有不火食者西方曰戎被发衣皮有不粒食者北方曰狄毛衣穴居有不粒食者其俗皆自安也相易则乱仰观於天则二十八舍在焉俯察於地则九州分野在焉中观於人则君臣父子夫妇兄弟宾客朋友之位在焉非二十八舍九州分野之内非君臣父子夫妇兄弟宾客朋友之位皆外裔也二十八舍之外干乎二十八舍之内是乱天常也九州分野之外入乎九州分野之内是易地理也非君臣父子夫妇兄弟宾客朋友之位是悖人道也苟天常乱於上地理易於下人道悖於中国不为中国矣闻乃有巨人名曰佛自西来入我中国有眉曰n自胡来入我中国各以其人易中国之人以其道易中国之道以其俗易中国之俗以其书易中国之书以其教易中国之教以其居庐易中国之居庐以其礼乐易中国之礼乐以其文章易中国之文章以其衣服易中国之衣服以其饮食易中国之饮食以其祭祀易中国之祭祀虽然中国人犹未肯乐焉而从之也其佛者乃说曰天有堂地有狱从我游则升天堂矣否则挤地狱其老亦说曰我长生之道不死之乐从我游则长生矣否则夭死且又有为耒耜以使人农也为诗书以使人士也为器材以使人工也为货币以使人商也臣拜乎君弟事乎兄幼顺乎长冠以束乎发带以绳乎腰履以乎足妻子以待养宾师以须乎奉\麻丧泣之制使人为哀祀祭享之位使人为孝尔之劳也如是我皆无是之苦於是人或惧之或悦之始有从之者既从之也人则曰莫尊乎君与之抗礼无兄以事也无长以从也无妻子以养也无宾师以奉也无发以束也无带以绳也无\麻丧泣以为哀也无祀祭享以为孝也中国所为士与农工与商者我皆坐而衣食之我贵也如此故其人欢然而去之也靡然而趋之也噫今不离此而去彼背中国而趋佛老者几人或曰如此将为之奈何曰各人其人各俗其俗各教其教各礼其礼各衣服其衣服各居庐其居庐四夷处四夷中国处中国各不相乱如斯而已矣则中国中国也四夷四夷也
徂徕集卷十

[book_title]卷十一
钦定四库全书
徂徕集卷十一　　　　　　宋　石介　撰论
季札论
夫一身以存万代君臣上下之分者夷齐也墟一国以存万代父子兄弟之亲者季札也噫夷齐非苟义也札非苟让也以夷齐之明且智岂不知纣之不仁涂炭天下武王顺乎天而应乎人以至仁而伐至不仁提民涂炭中至於安乐泰然也盖以谓尧禅舜舜禅禹禹传子天下之大公也而舜贤也禹贤也贤也尧舜之禅让禹之传嗣皆与贤也可以法汤伐桀武伐纣虽天下之大义而桀纣君也汤武臣也以臣伐其君不可以训顷尧舜禹皆传乎贤而汤始以兵伐桀汤既以臣伐桀而自为君武王又以臣伐纣而自为君且大惧後世不知有尧舜禹之以大公之命而传乎贤但知汤武之以大义伐桀纣而将有假大义之名戕贼x弑其君者故谏於马前死於首阳噫夷齐非苟义也存万代君臣上下之分也以季札之明且智岂不知吴国以季子则存以诸樊则亡岂不以能保其先人之国则为孝覆~其先人之祀则为不孝盖以谓父与子天下之大亲也兄与弟天下之大伦也周室既衰王政~矣天子争立诸侯x夺弟杀其兄子杀其父无国无之且大惧後世不知有父子之亲兄弟之爱皆以为子得以x其父弟得以夺其兄则亲爱灭矣故托以子臧让於诸樊噫季札非苟让也存万代父子兄弟之亲也且非夷齐则後世弑君接踵矣非季札则後世杀父继踵矣独孤及作季札论云云者岂知季札之所存也吁及徒知废先君之命非孝灭其国不仁独不知奉先君以为孝孝之末也全一国以为仁仁之小矣与其奉先君已没之命孰若存先王大中之教与其全一国将坠之绪孰若救万世x弑之祸呜呼季札之意远哉及岂知之也故孔子称伯夷叔齐曰古之贤人也谓季札曰吴之习礼者也
伊吕论
人称之曰伊吕以其道相近心相合功相同也余以为伊吕之功则同其道与心则有异者其君无道其国将必亡於畎亩之中不以其君无道而遂忘其君不以其国将必亡而遂弃其国五往就之见其君进其说欲其君之克念冀其国之不亡使禹不泯祀者伊尹之心也其君无道其国将必亡遂弃其国不往就之见其君进其说晏安坐於溪之中忍其君不道俟其国将亡者吕望之心也然伊尹卒不得见听桀卒不能知善夏卒不能复存终归於汤而放桀灭夏先就其君而君不从不忍其民之涂炭然後归汤得君子去就之道矣向若桀能纳伊尹之谋克念作圣夏之祀未殄矣望之心曷尝及於此乎君暴虐於上民涂炭於下国之祀日且坠矣不一起往说其君救其民存其国祀直以归於文王佐武伐纣灭商不一就见其君进其说安知其君之不受其说之不行直弃~之望之心不如伊尹之心望之道不若伊尹之道万分之一纣有悔乱改过之心以望为太公黜其恶政而从於善汤之社未迁矣惜乎望之不一往也
忧勤非损寿论
文王世子郑康成注曰文王以忧勤损寿武王以安乐延年余谓忧勤所以延年非损寿也安乐所以损寿非延年也若曰忧勤损寿则自尧舜禹汤皆忧且勤四凶在朝丹朱不肖尧不忧乎亲睦九族平章百姓钦若昊天历象日月星辰分命羲和平秩四时尧不勤乎尧寿一百二十岁矣父顽母ㄏ蟀了床挥呛醺於历山陶於河滨渔於雷泽慎徽五典时叙百揆考七政类上帝六宗e四岳舜不勤乎舜寿一百有一十岁矣洪水九年父鲧殛死禹不忧乎乘四载随山X木栉风沐雨劳身焦思启呱呱而泣过门不入禹不勤乎禹寿百岁夏桀敷虐万方罹其荼毒汤不忧乎东征西夷怨南征北狄怨自葛凡十一征而天下服既即位旱七年则剪爪以为牺牲汤不勤乎汤寿百岁周公作无逸亦曰中宗高宗祖甲不敢荒宁中宗享国七十有五年高宗享国五十有九年祖甲享国三十有三年自时厥後立王生则逸不知稼穑之艰难不闻小人之劳惟耽乐之从亦罔或克寿或十年或七八年或五六年或四三年是知忧勤延年安乐损寿明矣康成以为文王以忧勤损耷椅耐跸砟昃攀有七所不至禹汤者三岁岂为损藓跤治轿渫跻园怖盅幽昵椅渫跫谈钢事受天之命顺人之心与八百诸侯同伐纣以生万民以启天下天下有一夫横行武王则羞为安乐乎康成之妄也如此夫忧勤天下者圣人之心安乐一身者匹夫之情也心忧乎天下则骄奢淫佚邪乱非僻之志无自入也骄奢淫佚邪乱非僻之志无自入则性情安而血气盈性情安血气盈则廾固矣乐在乎一身则骄奢淫佚邪乱非僻之志有自入矣骄奢淫佚邪乱非僻之志入则性情乱而血气耗性情乱血气耗则廾夭矣呜呼如康成之言其害深矣後世人君以为安乐延年也则盘於游畋l於逸乐湎於酒淫於色连宵奏钟鼓日宴不视朝曰安乐可以延年以为忧勤损抟苍虻§妒政弛於万几天下将乱而不之忧生民甚苦而不之顾朝廷隳坏而不之省宗社覆亡而不之虑曰忧勤惧其损薅汉而下至於魏晋梁隋唐五代其人君皆l於逸乐荒於酒色败德失度倾国丧家廾不长享国不永者康成之罪也康成之言其害深矣
牛僧孺论
唐文宗皇帝既承父兄奢弊之余而践阼孜孜政道有意贞观开元之治一日延英对宰相曰天下何由太平卿等有意如此乎宰相僧孺对曰臣等待罪辅弼无能康济然臣思太平亦无象今四夷不至交侵百姓不至流散上无淫虐下无怨私室无强家公议无壅滞虽未及至理亦谓小康陛下若别求太平非臣等所及退至中书谓同列曰吾辈为宰相天子责成如是安可久处兹地乎旬日间三上章请退悖哉僧孺之不忠也伊尹耻致其君不及尧舜魏文公愿为V夔夫汤与太宗又岂本有尧舜之资伊尹魏文公致之遂如尧舜焉吾观文宗夙夜勤治身履恭俭英智聪睿有圣人之资僧孺若以尧舜之道辅之必为尧舜矣若以帝王之道语之必能行帝王之道矣凡人臣以道事君竭已之才以致於君惟恐君不能行尽已之道竭已之才以致於君君不能行犹昼夜孜孜夙夜勉勉左辅右弼庶几行之僧孺何尝以尧舜之道语其君文宗何尝有闻道而不能行者而僧孺遽止僧孺不忠也且君可以为开元之君也则以开元之政启之君既能为开元之政也则以贞观之政之君既能为贞观之政也则以三王之政之君既能为三王之政也则以五帝之道之君既能行五帝之道也则以三皇之道之然後致其君卓然在於羲轩之上跻其民沛然纳乎仁拗域此不为盛乎直指大和之间谓之太平可嗟矣夫唐自天宝以後藩臣倔强不顺中官骄悖挠权至文宗承穆宗敬宗之後履长庆宝历之乱四海奢弊Ｂ棕就蚣搞目跏政不缉当是时中官王守澄用事佥人得进幽州军乱方逐其帅成都失守复陷於蛮而又奸党横行申锡遭构兴元兵乱李济被害疾疫相仍民罹夭殇水旱仍臻年岁凶歉而僧孺谓四夷不至交侵百姓不至流散上无淫虐下无怨私室无强家公议无壅滞不亦面欺其君乎复且怨君责成於已辄旬日三上章求退其悖亦甚矣大臣之礼固如是乎噫其後郑注干政李训乱国邪谋得行狂狡并进大和之治不及贞观开元之太平过在僧孺也惜乎文宗有君而无臣矣悲夫
周公论
或问曰周公相成王制礼作乐一饭三吐哺一沐三握起以待士何汲汲也如此沐与饭且不暇舜相尧禹相舜益相禹伊尹相汤傅说相高宗皆不如周公之勤且劳也岂周公之德不及舜禹益伊尹傅说乎曰周公不得不然也尧圣人也舜圣人也高宗圣人也舜禹伊尹傅说勤且劳复何为哉周公则不得不然也成王孺子也方在襁褓之中知成王果圣人耶且后稷公刘古公王季文王武王积千余年以得天下武王死成王幼弱武王以后稷公刘古公王季文王之天下及成王以托周公周公受武王之托负天下之重苟成王不似坠覆其业则是后稷公刘古公王季文王武王之天下周公失之也周公岂得不勤且劳乎又何暇乎沐且饭也周公之不如舜禹益与伊尹傅说所相君所逢时异也孰谓周公之德不及耶噫予观周公相成王之心至矣成王尝刻桐叶以为裱运煲怨封唐叔周公相成王之心也至矣成王为裱砸怨封人成王复敢戏乎戏且不敢敢荒宁乎敢逸豫乎敢侮敖乎敢惑乱不道乎敢骄淫无礼乎周公相成王之心也至矣唐柳宗元以为唐叔小弱弟不当封周公成其不中之戏以地与人以小弱弟为之主其得为圣乎不达周公之心也已
王爵论
古者圣人之立制也爵禄有差衣服有章车旗有数宫室有度上不可以肯孪虏豢梢阅馍纤以防夫僭夺而塞贪乱也三代天子称王已夏曰禹王商曰汤王周曰武王成王康王西伯犹追为文王三代诸侯无称王者崇亲肭扛本莫大於周公也太公也皆不封王晋郑曹卫陈蔡七十余国其爵公侯伯子男而已亦无称王者周衰诸侯骄侈吴与楚始僭而称王然为圣人夷之称曰人称曰子亦不称为王周益下削诸侯皆自称为王斯盖衰微之世臣强君弱窃号为王也汉兴袭亡秦之弊丧三代之制高祖初王而自称曰皇帝功臣子弟或封为王故有齐王有吴王有楚王有韩王有梁王有荆王有代王有燕王有淮南王有胶东王有胶西王有济南王有川王有衡山王皆称王者之号行王者之礼衣服制度非典宫室窃拟於王於是僭夺之心生而贪乱之志萌故吴楚七国连兵称反韩彭卢相继叛乱大者族小者诛功臣子弟罕有全者由亡古之制也由上诱之为乱也孔子曰必也正名乎名者爵也器者车服也惟名与器不可假人小人乘王者之号易曰负且乘致寇至後世宗室相杀伐诸侯争乱不能胜止可哀也
德论
夫天辟乎上地辟乎下君辟乎中天地人异位而同治也天地之治曰祸福君之治曰刑赏其出一也皆随其善恶而散布之善斯赏恶斯刑是谓顺天地天地顺而风雨和百谷嘉恶斯赏善斯刑是谓逆天地天地逆而阳乖四时悖三才之道不相离其应如影响祸福刑赏岂异出乎夫人不达天地君之治昧祸福刑赏之所出行君威命执君刑柄发号布令代君诛赏而焉守小慈蹈小仁不肯去一奸人刑一有罪皆曰存德其大旨谓不杀一人不伤一物则天地神明之所福也苟不以已之喜怒杀伤虽多天地神明福之矣苟不以天下之喜怒而害一人损一物天地神明固祸之矣且天地能覆载而不能明示祸福於人树之以君假其刑赏以明善恶人君能刑赏而不能亲行黜陟於下任之以臣假其威权以进退贪良良者进之君赏之也天福之也奚其德哉贪者退之君刑之也天祸之也奚其仇哉以进退於人谓德仇在已乎欺天而无君也州方千里牧非其人千里受弊邑方百里宰非其人百里受弊使一牧一宰有罪而罹其诛孰多千里百里无其辜而受其弊是仁一牧宰而不仁於千里百里也暴我鳏寡虐我亩捞斓鼐所欲除而存之违天地君也违天地君而曰存德祸斯及矣白额虎暴而害物周处杀之而获福两头蛇见而人死叔敖斩之而得报尸而官涂而民其害岂特白额虎两头蛇之比也而能除之德隆隆而无穷矣
水旱责三公论
汉以水旱责三公後世论者两出一以为三公燮理阳之官也责是一以为水旱系乎君不当责三公予谓二者皆有偏也责三公则君怠责君则相怠夫君者天下之治无不统主其大者天地阳也在尧则曰钦若昊天历象日月星辰在舜则曰璇玑玉衡以齐七政人君统治天地阳者也三公佐人君以燮理天地阳之道与政通政道序则阳之道序政道忒则阳之道忒天地阳序而风雨时天地阳忒而风雨不时若然三公与君同体也政道得风雨时君三公同享其利政道失风雨差君三公同当其责以水旱责三公不专於三公也天谴於君君惟当惕惧修德改行厉善以答天谴君责三公则有罢免者若水旱君则罪已三公则免官不能逃其责也彼责专三公三公佐君以燮理天地阳者也佐者且得罪君可坐视灾谴晏然安乐曰彼三公之责也吾何与焉是引君於荒且怠矣彼责专於君三公佐君燮理天地阳者也君则惕惧不敢安宁三公乃申申庙堂饱食宴坐曰彼君之责也我何与焉是接臣於骄且慢矣荒与怠政疵疠也骄与慢国殃灾也若是水旱君则罪已三公则免予之说长
徂徕集卷十一

[book_title]卷十二
钦定四库全书
徂徕集卷十二　　　　　　宋　石介　撰书
上范中丞书
五月九日郓州观察推官将仕郎试秘书省校书郎石介闻新除中执法乘疾置趣归阙且过於郓走遣仆夫持书数幅见长旄大渲猎蛞允楣蜢堵砬岸宣其书中言曰今天子命河阳旧相李公入平章中书事命青州牧天章阁待制范公为御史中丞四海之望洽矣三灵之心协矣人主聪明一朝独运於万几之上冲然发乎宸虑既已於四月十七日天子宪法行革近朝敝政七条事又於二十一日罢八御药官思扫除颓风一新庶政乾坤上下日月寰海莫不清润乃躬引忠鲠亮直恢闳博达之士一立於岩廊以和天下之政令一领於中司以持天下之纪纲夫岩廊之上政令所出政令一不善则天下无政令矣中司之任纪纲所在纪纲一不正则天下无纪纲矣内外官府百余局惟中书宪台为天子腹心耳目为朝廷总领为天下都会国家官人千数员宰相中丞执天子宪法行天子诰命布天子教化故天子特重其任周礼有太宰小宰太宰则今之宰相也小宰则今之中丞也居黄扉青琐坐而论道绦服白简会常专席盖以严其地也尊其人也示臣寮不得而并也\人不得而为也惟主上英智神武睿略雄断能内修其德外取贤杰以自辅相惟相国耆德宿望忠诚正气能耐久不变终升大辅惟中丞大节直道危言敢谏能守正不挠自结明主简在帝心符於物望人神上下胥相协庆穷天之垠合亿万口并亿万心如一心如一口无一人异辞者初成命出士走诸朝吏走诸府商走诸市农夫走诸野皓白之老三尺之童鼓舞欢欣腾跃道路曰天地久不序阳久不和风雨久不时寒暑久不节其待吾天子吾相国吾中丞而调乎淫靡C人文佛老害正教兴作夺农时土木耗民财其待吾天子吾相国吾中丞而救乎刺史多轻授县令多非人良直多泥埋奸赃多旌擢其待吾天子吾相国吾中丞而辟乎中贵人党盛千余年口含天宪手握王爵出入内外权倾四海天子之命不出於轩墀之上而出於房闼天下之政不出於廊庙之间而在於阉寺其待吾天子吾相国吾中丞而禁乎岁旱久不雨螟虫久为灾天下民阻饥而且将死其待吾天子吾相国吾中丞而食乎鳏寡亩啦荒茏匝者怯懦困穷不能自存者闻之曰我其为吾天子吾相国吾中丞所生乎穷海之隅荒山之徼覆盆之下日月有不照临者闻之曰我其为吾天子吾相国吾中丞所提乎天子之明之圣拟於尧舜侔於禹汤过於文武相国中丞之功之德格於皇天被於四海暨於草木虫鱼故能感於人心怀於民情壮伟哉以相国中丞同德协心左右成圣天子天下太平可延颈翘首而待也唐太宗得房魏明皇得姚宋故李唐十八世三百年独贞观开元为太平以我圣天子亦唐太宗明皇也以相国中丞亦太宗之房魏明皇之姚宋也岂知明道不为贞观开元乎阁下无曰吾位为中丞致太平宰相之事阁下虽则中丞天子之任阁下也以宰相天下之待阁下也其以中丞行宰相之事乎况天子注意天下属心践登公槐正位岩庙在旦暮矣惟相国中丞为天子为天下致太平焉且夫圣人乘运运乘气天地间有正气有邪气圣人生乘天地正气则为真运气正天地万物无不正者矣故其君为明君臣为贤臣民为良民百物无札瘥夭殇阳顺序风雨时降昆虫草木各遂其生植不有变怪盖至正之气行於天地间东西南北中央上下无容发隙妖孽惑邪之气无自入矣自毛发之隙容邪气干之正不纯一矣故运气正必有圣人乘之而王圣人必有贤人起焉而辅黄帝之六相唐尧之舜禹有虞之十六相汤之伊尹仲虺高宗之傅说文王之太公闳夭成王之周公召公汉祖之萧曹光武之耿邓唐太宗之房魏明皇之姚宋宪宗之裴度皆应期运而生也易曰同声相应同气相求水流湿火就燥云从龙风从虎圣人作而万物G言各从其类今天子乘正气而王今相国今中丞逢真运而生圣贤符合千载旦暮在此时也惟相国不以十三四年间取华涂显仕充其素量直以得真主逢真运如舜禹十六相佐唐虞伊尹傅说之佐汤高宗太公闳夭周公召公之佐文武成王房魏姚宋裴度之佐太宗明皇宪宗俾我圣天子六五帝而四三王太平之基丕丕与高天厚地而比崇永三灵之心四海之望也文中子曰君子之於帝制并心一气而得 也倾耳而听拭目而视太康之始书同文车同轨君子曰帝制可作矣而不克振太熙之後而君子息心焉今区域混一文轸遐暨圣天子春秋鼎盛盛德日新天下倾耳拭目日以待尧舜之治斯亦帝制可作之时也相国中丞当竭王佐之才罄忠臣之节以副人主急太平之意符天下倾耳拭目之望无如太康之际帝制遂不克振使天下君子息心耳介生二十九年在贫贱寒馁中胸臆郁不得舒散一旦见圣人龙行雷动於六合之上贤臣跃起云会耳目如豁聋瞽心意如祛积滞踊跃奋悚不能制其喜以笔墨写胸中事布之於旌麾下摈焉纳焉惟命不宣介顿首
上郭殿院书
百拜献书於殿院执事天圣末太后出闺闼坐轩墀上手握天下柄恩威刑赏自已出宰相百官重足屏息不敢动充员备位而已恩厚宗属禄赏过差惟器与名假於厮役非敕堑伦锹移妨髟紫嗖荒芨闯制涓偌烷以太祖太宗真宗三世之成宪弛之宪台四御史举其职曰天下纲纪既不在宰相堂则当在吾府宰相既弛之吾属又不能持之赏罚其谁明名器其谁正天下其谁属朝廷其谁倚我太祖太宗真宗之垂法遂隳矣乃削牍公车请於上前言直意切触龙逆鳞宫中赫然震怒g责逐出以暴露其过天下想望四御史风采颂叹四御史声烈而歌舞之曰以直道进复以直道退得所退矣今年四月一日皇帝始亲决万机革故鼎新万物皆G乾行雷动六合声闻既已革近朝弊政七条事又罢八御药官思与天下洁濯洗然清明端正治本建隆皇极以河阳旧相李公先朝元老四海具瞻乃召归中书执政事又以青州牧天章阁范公忠亮骨鲠本朝名臣乃引入御史府为中丞以河北转运使李公刚简直烈周行正人乃延登御史府知杂以陈州同判范仲淹敢言极谏缙绅端士乃擢在谏署为诤臣又还四御史以起废滞以旌良直太平之政赫然以新三王之风延颈可待天下复想望四御史风采叹颂四御史声烈而歌舞之曰以直道退复以直道进得所进矣惟四御史天资忠直魁闳伟杰之气应时运而生当太后朝能烈烈持纲纪为国家尽死节摈斥千里外顿挫摧辱几至死而曾不避信忠诚亮节贯白日矣今人主聪明神圣英威睿武增谏员广言路黜佥人用壮士任人不疑听纳如流谏者不惧言者无罪传曰邦有道则危言危行御史今得其时也朝廷复有遗有阙待他人补之乎待他人拾之乎补之不尽其责他人乎尽在於御史矣夫百链不耗良金也千里不跌良骥也夷险不改其操穷达不易其行真贤人也诗曰靡不有初鲜克有终唐相元微之初拜左拾遗即日献教本书数月间上封事六七授监察御史劾奏东帅违诏过赋数百万又奏涂山甫等八十余家w事东诸侯不奉法东御史府不治事命分台董之时有河南尹房式坐罪举劾之监军使死其柩乘传入邮邮吏不敢诘内园擅械系人u年台府不得知飞龙使匿赵氏亡命奴为养子主不敢言浙右帅封杖杖安吉令至死子不敢诉稹或奏或劾或移皆举正之声名揭然耸动内外风望凛凛天下延想既为权臣所挤黜江陵徙通判移越州凡八九年复归朝忠骨`为佞气正色揉为谀容乃变节从权附势以媒身事虽得进用始龌龊自保卒不能复见嘉谟立奇节以国家君子鄙之史臣讥之万世之下为後人贱其得几何其失几何御史其初既蹈元之躅其终无蹑元之迹君子曰不欺室又曰十目所视十手所指今天下倾耳拭目以观御史之举朝廷之上一言出一善布天下闻之天下见之一言失一善废天下伺之天下窥之其欺岂特室也其视其指岂特十目十手也惟御史能有其初能有其终社稷幸甚四海幸甚不宣介顿首
上赵先生书
谨上书先生足下介间居尝读唐文粹及昌黎集观其述作炳然有三代两汉遗风殊不类今之文曰诗赋者曰碑颂者曰铭赞者或序记或书箴必本於教化仁义根於礼乐刑政而後为之辞大者驱引帝王之道施於国家及於人民以佐神灵以浸虫鱼次者正百度叙百官和阳平四时以舒畅元化缉安四方今之为文其主者不过句读妍巧对偶的当而已极美者不过事实繁多声律调谐而已雕锼篆刻伤其本浮华缘饰丧其真於教化仁义礼乐刑政则缺然无者易曰文明以正观乎人文化成天下春秋传曰经纬天地曰文尧则曰钦明文思禹则曰文命敷於四海周则曰郁郁乎文哉汉则曰文章尔雅训辞深厚今之文何其衰乎去唐百余年其间文人计以千数而斯文寂寥缺坏久而不振者非今之人尽不贤於唐之人尽不能为唐之文也盖其弊由於朝廷敦好时俗习尚渍染积渐非一朝一夕也不有大贤奋袂於其间崛然而起将无革者乎唐之初承陈隋剥乱之後余人薄俗尚染齐梁流风文体卑弱气质丛脞犹未足以鼓舞万物声明六合逮章武皇帝负羲轩之姿怀唐虞之材卓然起立於轩墀之上武功战定四海内政刮疵剔瑕乾清坤宁以文德化成天下惊潜烛幽雷动日@韩吏部愈应期会而生学独去常俗直以古道在已乃以空桑云和数百年希N砻鹨淹鲋曲独唱於万千人间\人耳惯所听唯郑卫粗声忽然闻其太古之上无为之世雅颂正始之音恍惚茫昧如丧聪如失明有骇而亟走者有陋而窃笑者有怒而大骂者丛聚嘲噪万口应答声无穷休爱而喜前而听随而和者唯柳宗元皇甫李O李观李汉孟郊张籍元稹白乐天辈数十子而已吏部志复古道奋不顾死虽摈斥摧毁日百千端曾不少改所守数十子亦皆协赞附会能穷精毕力坷舨恐所为故以一吏部数十子力能胜万百千人之\能起三数百年之弊唐之文章所以坦然明白揭如日月浑浑灏灏浸如江海同於三代驾於两汉者吏部与数十子之力也今天子继明守成道德高厚功业巍然直与唐并今卿士大夫垂绅曳组森森布列行义超然直与唐比独斯文邈乎不可视於唐居上者点画语言组织章句如彼画工不知绘事後素以为质但夸其藻火之明丹漆之多如彼追师不知良玉不琢以为美但夸其雕刻之工文理之缛载毫囊笔穷山X木模刻其文字布於天下以为後进式後进耳所习闻声名赫奕位望显盛者惟是不知前人有孟轲扬雄董仲舒司马相如贾谊韩吏部柳宗元之才之雄也目所常见制作淫丽文辞侈靡者唯是不知前世有三代两汉钜唐之文之懿也父训其子兄教其弟童而朱研其口长而组绣於手天下靡然向风以成俗吁无变之者有以待先生也如唐之弊变之待吏部也继唐之文章绍吏部之至雄先生无与让先生识与天地相际接学臻古今奥名节德范人伦师表所谓有V夔之才伊吕之志周公之道轲雄之文施之於一国之间和风仁声油然其洽矣施之於廊庙之上皇猷帝功卓然其成矣而命与才戾四十始登一第仕才得上农夫之禄料不能得居庙堂之上调燮元化谟百度尧舜其君仁奁涿褚蔡炱裥樯先生於世哉传曰五百年一贤人生孔子至孟子孟子至扬子扬子至文中子文中子至吏部吏部至先生其验与孔子孟子扬子文中子吏部皆不虚生也有厥德於亿万世迄於今而道益明也名不朽也今淫文害雅世教隳坏扶倾持危当在有道先生岂得不危乎仲尼釉莆嵊托之空言不如见之行事深切着明也先生如果欲有为则请先生为吏部介愿率士建中之徒为李O李观先生唱於前介等和於後先生击其左介等攻其右先生掎之介等角之又岂知不能胜兹万百千人之\革兹百数十年之弊使有宋之文赫然为盛与大汉相视钜唐同风哉语曰当仁不让於师孔子不曰天之未丧斯文也孟子不曰我欲正人心息邪说距v行放淫辞以承三圣扬子不曰後之塞路者有矣窃自比於孟子文中子不曰千载之下有绍宣尼之业者吾不得而让也吏部不曰释老之害过於杨墨吾欲全之於已坏之後使其道由愈而粗传盖知其道在已不得而让也今也道实在於先生先生岂得让乎介窃痛斯文衰道不充力不足不能救世有贤儒君子天下所属意岂特区区小子窃有望乎左右先生留意焉
上杜副枢书
九月十二日奉高大夫遣人叩山扉疾叫称贺曰京兆尹杜公拜枢密副使凡在海?之内鱼虾之细草木之微犹且慰喜吾曹衣冠之流视鱼虾草木为灵号有知识宜知杜公之贤能才美天子聪明神圣知人不疑擢在枢辅将以富奚人万世鸿业敢不贺介既闻惊起盥漱具冠带顿首西望拜曰吾圣天子睿武F哲在黄帝尧舜禹汤之上能自得贤人而任之宜禄宜抟擞刑煜峦蚯年我公魁W骨鲠纯忠大节有夔龙周召之姿能自得明主而佐之宜康宁宜福祉宜翊辅圣天子万千年君尧臣夔千载同时既西乡又再拜贺曰公昔为御史中丞以去咎应不在已怅然有恨色公今职`枢机位亚台宰可以举贤矣可以去不肖矣天下之贤者进矣不肖者退矣又公与曹谏议【修古】鞠天章【咏】刘待制【随】李龙阁【弦】孔给事【道辅】为友且同道自曹而下五人皆足不得踏两府门下而死虽履历清涂践更剧任嘉谟嘉猷匪躬之节称於君子书於国史尚未得罄输其忠而大行其道V志以没地衔恨於九原不独五人者以为恨朝廷天下亦为五人痛之痛五人者道不大行也痛天下之人被福泽之浅也惟公康宁福抻庞未罅诺弥眷读礁是五人之道尽行於公矣伸五人之志释五人之恨矣不独朝廷天下受公福泽五人实欢舒快喜於泉下矣二者又重为公之贺也虽然难逢者时难得者位道至难也可以学之而至时与位非力能至也古圣贤急行道逢其时得其位不待终日而诛者惧时之亟去而位之亟失也故孔子为鲁司寇七日而诛少正卯其不待八日九日而诛者安知八日不遭逐而九日不失位也此圣人行道之心至矣得一司寇区区诸侯之国且举大恶而诛之噫司寇小官也诸侯列国也位轻国小不足以行道道行不出千里今公为天子柄辅亲在宥密位足以行道道行及於天下被於万物非小也公於此时宜副天子注任之意酬昔日中丞之心舒曹孔五人之恨举孔子七日诛少正卯之事则外不尸君宠内不孤已志近无憾亡友远不负孔子介不任拳拳之心介再拜
上张兵部书
介尝读易至序卦曰剥者剥也物不可以终尽故受之以复今斯文也剥且三百年矣剥之将尽其终必有复何者尧舜禹之道剥於癸天授之汤尧舜禹之道复汤之道剥於辛天授之文武周公汤之道复文武周公之道剥於幽厉天授之孔子文武周公之道复孔子之道始剥於杨墨中剥於庄韩又剥於秦莽又剥於晋宗隋梁陈五代终剥於佛老天授之孟轲荀卿扬雄王通韩愈孔子之道复今斯文也剥已极矣而不复天岂遂丧斯文哉斯文丧则尧舜禹汤周公孔子之道不可见矣嗟夫小子不肖然每至於斯未尝不流涕横席终夜不寝也顾已无孟轲荀卿扬雄文中子吏部之力不能亟复斯文其心亦不敢须臾忘此惟执事怜之不宣介顿首
徂徕集卷十二

[book_title]卷十三
<集部,别集类,北宋建隆至靖康,徂徕集>
钦定四库全书
徂徕集卷十三　　　　　　　宋　石介　撰书
上蔡副枢书
夫圣贤不徒生也四凶在朝尧德不明舜起佐尧流共工於幽州窜三苗於三危放O兜於崇山殛鲧於羽山洪水方割下民其咨禹乘四载随山X木决九川距四海成王幼周公践阼制礼作乐世衰道微邪说暴行有作王道失叙礼坏乐崩三纲将~Ｂ棕痉蜃幼鞔呵锩饕紫笊臼书定礼乐祖述尧舜宪章文武杨墨塞路儒几病矣孟子作十四篇而辟之新莽x汉道斯潜矣扬雄作易五万言法言十三章而彰之晋宋齐梁陈并时而亡王纲毁矣人伦弃矣文中子续经以存之释老之害甚於杨墨悖乱圣教C损中国吏部独力以排之故四凶去尧德明洪水息蒸民粒礼乐作周太平六经就尧舜禹汤文武周公之道存杨墨辟孔教行法言修莽恶显续经成王纲举释老微中国V是知时有弊则圣贤生圣贤生皆救时之弊也唐季之荒顿五代之偾固祖一戎而夷之钱塘之不朝并州之未贡太宗传檄而宾之真宗修其制度明其法律章其物采和其政令正其礼乐通其教化陛下嗣兴制度既修矣法律既明矣物采既章矣政令既和矣礼乐既正矣教化既通矣然则时无弊乎曰何得而无之今之时弊在文矣夫有天地故有文天尊地卑乾坤定矣卑高以陈贵贱位矣动静有常刚柔断矣方以类聚物以t分吉凶生矣在天成象在地成形变化见矣文之所由生也天垂象见吉凶圣人象之河出图洛出书圣人则之文之所由见也观乎天文以察时变观乎人文以化成天下文之所由成也三皇之书言大道也谓之三坟五帝之书言常道也谓之五典文之所由迹也四始六义存乎诗典谟诰誓存乎书安上治民存乎礼移风易俗存乎乐穷理尽性存乎易惩恶劝善存乎春秋文之所由着也文之时义大矣哉故春秋传曰经纬天地曰文易曰文明刚健语曰远人不服则修文德以来之三王之政曰救质莫若文尧之德曰焕乎其有文章舜则曰F哲文明禹则曰文命敷於四海周则曰郁郁乎文哉汉则曰与三代同风故两仪文之体也三纲文之象也五常文之质也九畴文之数也道德文之本也礼乐文之饰也孝悌文之美也功业文之容也教化文之明也刑政文之纲也号令文之声也圣人职文者也君子章之庶人由之具两仪之体布三纲之象全五常之质叙九畴之数道德以本之礼乐以饰之孝悌以美之功业以容之教化以明之刑政以纲之号令以声之灿然其君臣之道也昭然其父子之义也和然其夫妇之顺也尊卑有法上下有纪贵贱不乱内外不渎风俗归厚人伦既正而王道成矣今夫文者以风雷为之体花木为之象也辞华为之质韵句为之数声律为之本雕锼为之饰组绣为之美浮浅为之容华丹为之明对偶为之纲郑卫为之声浮薄相扇风流忘返遗两仪三纲五常九畴而为之文也弃礼乐孝悌功业教化刑政号令而为之文也圣人职之君子章之庶人由之君臣何由明父子何由亲夫妇何由顺尊卑何由纪贵贱何由叙内外何由别而化日以薄风日以淫俗日以僻此其为今之时弊也时有弊必有圣贤生而救之者岂非吾明君与吾贤弼哉主上天资英威乃神乃圣刚健中正有乾之元德聪明睿智有古之神武恭居渊默则人不见其机龙兴神悚则天下知其变如艺祖之武如神宗之英如真宗之仁信乎明君也阁下射策冠天下士斯文未丧蔚为宗工人其代之承帝理物夙夜宥密弥纶天地之化惟时惟几则成天地之道如夔益如稷契信乎贤弼也以明君贤弼相与救乎斯文之弊易如反掌矣然而斯文重器也举之者在乎\力斯文大弊也革之者必争逾时也天下有志愤斯文之弊力求斯文之本其身履道心守正阁下岂不欲引之使施力焉窃见郓州乡贡进士士建中其人孜孜於此者二十年矣其道则周公孔子之道也其文则柳仲涂张晦之之文其行则古君子之行也仲涂没晦之死加之公\继往子望亦逝斯文其无归矣建中独能得之建中一布衣耳贫且贱栖栖乡闾间父母旨甘不继岂能振起哉上有明君倡之贤弼和之使建中承旨接响得施之天下匪朝伊夕声光盈於宇宙矣文不正弊不革未之有也斯百数十年之弊雕\元化之文物伤乱风教莫斯之甚阁下一日能救之则阁下之功与舜禹周公孔孟扬雄文中子吏部并美阁下幸留意焉噫建中其天下贤乎岂止於文而已其器识备而材用定智谋周而宇范远施之於事王佐材也识时运知进退审出处明显晦言必信行必果喜过服义闲邪存诚其近古之中庸者乎安贫守节非其义一介不取於人非其人未尝与之往还廉介清慎不屈权贵不畏强御今如举孝廉建中其首当之介尝与之游入斋中窃得其文十篇皆化成之文也若夫言帝王之道则有道论明性命之理称仁德之贞则有揞论根善恶之本穷庆殃之自则有善恶必有余论大圣人之言辨法者之误则有畏圣人言论举五常之本究祸福之谓则有原福上下篇明鬼神之理存教化之大则有原鬼篇守正背邪遗近趋远则有随时解达圣人之时广夫子之道则有夫子得时辨择贤养善察奸除恶则有莠辨今皆献之此其小者也未得其一二建中在京师可令尽写看则见其人矣亦知介不妄也昨本州李屯田若蒙曾状其实闻上乞特召试策今闻依例礼部就试万一失其人是失天下之贤也亦可为国家惜之伏惟阁下时留意焉介官州县也身卑贱也名微且昧也建中至单薄也至渺小也阁下至贵重也至显崇也以州县卑且贱微且昧之人荐至单薄至渺小於至贵重至显崇不亦僭乎盖知建中之深今走天下求知建中者惟阁下矣舍阁下则建中无归矣故不敢逃僭越之罪直冒大贤以闻干渎钧严【云　云】不宣介再拜
上孔中丞书
夫子之道不行於当年传於其家直四十余世以俟子孙如此其远也夫子没後世有子思焉安国焉颖达焉止於发扬其言而已有汉相光唐相纬虽得位亦不能尽行其道夫子之道其肯郁然蟠伏於其家乃跃起奋出散漫於天下天下人皆可以得之汉高祖唐太宗能得之於上以之有天下三百年孟轲扬雄文中子韩愈能得之於下以之有其名於亿万世惟孔氏子孙无有得之者俟四十余世近二千年阁下乃得之今夫子之道不专在於天下在於阁下也阁下又且赫然有声烈於天下复得位於朝见用於天子阁下既能得夫子之道其将以夫子之道事於圣君施於天下俾国家为二帝为三王为两汉为钜唐矣夫子之志曰吾志在春秋天子之事也世衰道微邪说暴行有作臣弑其君者有之子弑其父者有之夫子惧之而又时无君已无位不能诛不能正乃作春秋焉所以正王纲举王法故春秋成乱臣贼子惧为司寇则七日而诛少正卯於两观之下摄相事则齐终不敢窥兵於鲁当时之君则昏也当时之位则摄也尚不及阁下得明君有大位中丞u月而未闻有举焉阁下在朝廷尚有奸臣敢在位天下C贼未悉除是夫子道犹未克尽举夫夫子传四十余世近二千年以俟阁下宜念之且天子之设御史府尊其位崇其任不与他府并旧有大夫则中丞亚大夫而领其属今大夫阙则中丞其长也故中丞之任特重焉中丞之责尤重焉君有佚豫失德悖乱亡道荒政蜈煞现衣贤御史府得以谏责之相有依违顺旨蔽上罔下贪宠忘谏专威作福御史府得以纠绳之将有骄悍不顺恃武肆害玩兵弃战暴刑毒民御史府得以举劾之君至尊也相与将至贵也且得谏责纠劾之余可知也御史府之尊严也如轩曛下庙堂之上进退百官行政教出号令明制度纪赏罚有不如法者御史得言之御史府视中书枢密虽若卑中书枢密亦不敢与御史府抗威争礼而反畏悚而尊事之御史府之重其无与比然须得如阁下者居之始贵矣易曰苟非其人道不虚行礼曰人存则政举阁下圣人之後又能得圣人之道以方重刚正公忠清直烈烈在於朝为天子献可替否赞谋猷持纲纪天下想望其风采者十五年间简於清衷期将大用且历试於外更观其能连更三大藩皆卓然有治声闻於天宇浃於日下御史府中丞虚位日班於紫宸殿下佩金煌煌行声锵锵且有百数天子弗h之乃南走三百里以驿召阁下直入其府登其位来自阶下独决万几登崇俊良黜逐o人革故鼎新百度修举太平之望日月以隆然而天人之心犹笕徊淮笫媸驼咭愿笙律谢大任也至是天人之心始大舒释矣阁下自初及终皆以直道进诗曰靡不有初鲜克有终介尝闻朝大夫语曰有某官为某官时忠鲠直谠謇謇敢言触龙逆鳞不避诛死由是人主知之声名蔼然耸动朝野不四五年取显仕今为某官位弥高身弥贵禄厚惠渥私庭曳青绶者五六人门前炎炎可炙手顾此势力荣宠有所惜也如用物塞其耳如有叶蔽其目如有钳缄其口朝廷有阙政国家有遗事若不闻若无G而不复言则向之忠鲠谠直謇謇敢言乃沽名耳其以为速进之媒乎噫士之积道德富仁义於厥身盖假於权位以布诸行事利於天下也岂有屑屑然谋夫衣食者欤正色直已立於朝以行其道乃使天下有此论庸无伤乎古今君子少小人多君子常不胜小人小人不惟常胜君子而又不能容之恶直丑正ㄊ捣毙叶有一君子在於朝则百小人排之非铁心石肠刚正不折未有不从而靡者小人不容君子也如是而不能死节以永终誉中途节稍有渝变宜其为小人之所排也今有人位未显身在下能坚正不顾其身敢直言极谏犯天子色封章抗疏论天下利害t小人必丛立指点曰此人速进也沽虚名也非以行道也吁吾徒不见容於小人也不取信於天下也固若是乎学周公孔子之道不用则卷而怀之用之则肯已乎将施及国家布於天下以左右吾君绥吾民矣t小人排毁不已无足怪也阁下亦当大警戒之勿使天下有所论则君子幸甚天下幸甚不宣介再拜
上范思远书
介再拜以为古者天子能赫然建功烈垂基统揭於亿万世下称为圣明者未有不得贤杰以为相者也黄帝之六相尧舜之八元八凯汤之伊尹高宗之傅说周之十乱汉之三杰唐太宗之房魏杜如晦明皇之姚宋宪宗之裴度是也恭惟陛下神圣聪明天资英武深谋睿断进退大臣挺然不疑雄才大裁决庶务皆自意出资材岂下於前代数君哉自独临轩墀亲总万务图任元老详定正人或在於朝或在於野有魁闳博达卓荦英伟之士登崇其人拔置左右以光辅万世丕丕之业故今相庭洎枢府数公与中丞皆不次进任居在密近又自河北召李为知杂自陈州取范为谏官复三命御史位中外胥忭人神相欢皆以为得人海内耳目清明复见尧舜之治实陛下能自得古天子取贤杰以为辅相之道也天下欲不嘉享太平基绪欲不洪永不可得也天子既能自得贤杰辅相则贤杰亦各宜援引天下英俊咸臻於朝同德协力弼翼天子万几之务昌明国家万世之业中丞公能为之求之於朝不足乃复求於野南京张方平闳俊奇颖有逸t之材青州田直谅智辩通敏有适时之用则俱荐之於帝显用其人国家方革故鼎新更修百度宵衣旰食以急太平而能荐擢天下英雄国家辅治宣化其道最大其功最盛中丞於是有大腱豆家矣然而於京师南三百里拔一奇又於东二千二百里取一贤则为天下之贤无遗矣今於青州之东六百里宋都之东五百里有一士建中其人能通明经术不由注疏之说其心与圣人之心自会能自诚而明不由j研而至其性与圣人之道自合故能言天人之际性命之理阳之说鬼神之情其器识具而才用足学术通而智明故能言帝皇王霸之道今古治乱之由生而志道束发嗜古学为文必本仁义凡浮碎章句淫巧文字利诱势逐就於死曾不肯为故能存周公孔子孟轲扬雄文中子吏部之道信义忠孝乃其天性中庸正直厥从气禀精诚特达操履坚纯不以利动心不以穷失节若莅大事凛然不可犯若操大义毅然不可夺若得其人用於朝廷其道施於天下不能及三王犹可两汉此建中之长此建中之实介固敢谓天下之贤也郓州道y屯田李员外一见称服谓之~伦李亦有引拔天下英贤之心辅翼国家太平之道已於今月一十九日状其实奏上得特召试今闻乞令试策虑朝廷不悉知愿得中丞一言闻於相府俾遂其事建中得用於朝得行其道国家幸甚天下幸甚建中昨偕计西去得见足下观其人始知介不妄也建中有秋赋所投文十篇论一首上李屯田书一首九十二篇仅数万言今封去惟熟读之从可知矣近复有新文三十篇写未竟西去必携献左右介酷爱建中文谓其与道合以为自吏部崇仪来一人而已思远以为如何古圣人之道榛荆已久其不坠於地也所去几何建中能持之思远方大起之建中以此道访人则恐天下无顾者思远独宜留意焉天下淫文辈盛於时视吾徒嫉之如仇幸与二三同志极力排斥之不使害於道建中若不胜则吾徒果衰弱不振矣圣人之道其将如何思远岂不念之其奏草一通亦封去介贤思远常以道千思远知之罪之在思远
上刘工部书
留守工部阁下介前日从公入学中公索观佛氏画像以为佛与老氏与吾圣人为三教三教皆可尊也明日从公政事厅同公观伏羲神农黄帝尧舜像公赞三皇二帝之盛称所谓佛者则伏羲也神农也黄帝也尧也舜也介殊不晓公之旨何为而为是言也当日不敢面责公夫道之盛莫盛乎皇黄帝而上几千百君独伏羲神农黄帝为称首德之崇莫崇乎帝少昊而下万有余祀独尧舜为圣人禹汤文武周公犹不及其号而为王後世能跻二帝三皇之懿者真吾师乎夫禹汤文武周公犹不能及而佛夷狄之人乃过禹汤文武周公与伏羲神农黄帝尧舜等则是公欲引夷狄之人加於二帝三王之上也欲引夷狄之道行於中国之内也夫自伏羲神农黄帝尧舜禹汤文武周公孔子至於今天下一君也中国一教也无他道也今谓吾圣人与佛为三教谓佛与老伏羲神农黄帝尧舜俱为圣人斯不亦骇矣乎介不晓公之旨何为而为是言也前日公在学观书於东序谓非圣人之书不可留惧後生读之惑且乱也公之心可谓正矣噫非圣人书犹不可观老与佛反可尊乎夫佛之为患佛之悖道佛之坏乱佛之逆人理佛之乱中国唐则有姚崇言之於前韩吏部言之於後本朝如王黄州辈亦尝极言之数贤言之人皆知数贤之言是也苟数贤之言是则佛果不足尚公之知识固不下於前数贤诚不识公何为而为是言也朝廷天下名公为正人出一言作一事朝廷天下皆以为法言其何容易哉伏惟重之不宣介顿首
与杨侍讲书
万象森然纷错观诸天则见其序焉t子之言蔓引淆乱观诸圣则见其宗焉夫书之典谟训诰誓命诗之风雅颂春秋之经易之卦爻彖象周公之典礼皆圣人之书也圣人没七十子散微言~异端出t子纷纷然以白黑相谕是非相正学者不知所趋仆射孙公虽去圣人千有余年其人游圣人之途能得圣人之道如亲授之为圣朝儒宗文师承事三帝授经两朝哲V耆明冠於百辟国朝声明礼乐并於三代观乎人文化成天下公有助焉公没天下士皇皇失其宗师六经之道t子之言无所取衷矣天不使斯文之不传也故执事尝亲炙於公且能传公之道今执事日侍讲崇政殿是又践公之职能传公之道复公之职亦能绍公之休望声烈天下幸甚矣陈言以讽传经以对开发圣德增光文猷天下有望於侍讲介材质不肖拘挛於外窃闻新命叹嗟欣蹈之不足继之百千言岂能尽一二聊布意尔不宣介再拜
上转运明刑部书
转运刑部执事天圣编敕今皇帝取太祖太宗真宗三圣之垂宪成法立为大中之典俾万世常行而不敢易其当世之要凡二十有六若夫赋役遏贪暴止妖俗禁浮民去淫祠息幻法皆三王之教也赋役则民乐贪暴遏则下安妖俗止则风淳浮民禁则本正淫祠去则教厚幻法息则道明矣夫乐民安下淳风正本厚教明道诚圣王当留意贤人宜用心者也国家所在方册坦然明白守失其守弛而不行非书所谓王言惟作命臣下罔攸禀令易所谓后以施命诰四方者也执事往为员外郎顾天下之冗有六犹尝愤然扼腕蟛黄阶闾ぬ祆槭峙实劢籽鍪滓臆叫吾君而言之是时能用执事之策则天下不终日而太平矣今执事为京东十八州转运使十八州其地非不广也其民非不多也治务去十八州之冗以富其地肥其民则十八州富且肥矣执事之帅十八州而十八州富且肥异日执事陶宰天下天下皆富且肥矣前陈二十六条盖修旧举废而已其亦辅治之功万一惟执事施之若其大者又未可一日而谈也不宣介顿首再拜
徂徕集卷十三

[book_title]卷十四
钦定四库全书
徂徕集卷十四　　　　　　宋　石介　撰书
上杜副枢书
枢密侍郎阁下一夫不获若已内於沟中伊尹相汤之志也夫父不得暖其子不获也兄不得饱其弟不获也夫不得养其妇不获也然此为不获特匹夫尔若夫学尧舜孔孟之道怀伊尹周召之志文足以绥武足以来仁足以恩义足以教用其术国可以反覆手霸霸可以反覆手王被其风薄夫皆可以敦贪夫皆可以廉懦夫皆可以立行其教风俗可以反古天下皆可以如婴儿而乃穷饿布衣蟠卧岩石上不得施一毫一发以致於其君下不得施一毫一发以及於其民贫贱厄缚气不得须臾舒心不得一日乐抱尧舜孔孟之道伊尹周召之志老於蓬蒿此为不获甚矣噫难其人哉泰山孙明复先生其人矣先生道至大尝随举子於科名希朝廷进用以行其志三退於礼部一黜於崇政殿知其道不与时合不敢复进乃筑室泰山之阳聚徒着书闲以取适易曰乐天知命故不忧先生是也夫万物不得其宜皆为不获责工以商之事强农於士之业负者使之在阳就湿者使之仰高山者使之居泽翼者使之反角此不得其宜也如先生宜左右天子发舒其事业流福泽於四海树功名於无穷年四十七而发尽白栖迟於山阿岂其宜也故曰此为不获也伏惟阁下之心伊尹之心也有伊尹之心得伊尹之位岂容海内有不获者乎一夫不获伊尹如已内於沟中如先生大贤而憔悴岩野阁下宜当如何种放隐终南当时公卿间若故相张公齐贤翰林王公禹集贤钱公若水皆极力援荐故太宗一降鹤板之命真宗三诏遂起至今以为国家希旷之事先生之道无谢明逸阁下之心岂让於数公哉惟阁下留意先生山中所与往来游好者故王沂公蔡二卿李秦州孔给事今李丞相范经张杂端明子京富彦国士建中张方平祖无择执弟子礼而事者石介刘牧张洞姜潜李A明子京顷年罢京东转运使入朝在殿上举先生经术道德乞赐召用沂公蔡孔意尤厚未及言而没杂端安抚回尝许论奏阁下今能荐之於上数公之美收於阁下矣州县吏俗可憎鄙不知经不涉道但能任巧智辨一狱用材力干一务如介等辈者阁下所举几百人矣举一有道上有以佐君父裨政教下可以厚天下风俗劝有德而惩贪薄为利不细阁下无忽狂言不次介顿首
上李杂端书
杂端执事魏文公曰愿为良臣不为忠臣良臣身获美名君受显号子孙传福世世无疆忠臣身受诛夷君陷大恶家国并丧空有其名盖乐得尧舜而事之也夫稷契皋陶能得其时其道易行也龙逢比干不得其时其道难行也以尧舜为之君稷契咎陶为之臣朝立敢谏鼓进善旌诽谤木辟四门达四聪明四目言有不从之乎谏有愎乎故身获美名君受显号桀纣为之君虽龙逢比干为之臣灭德作威敷虐万方焚炙忠良刳剔孕妇言有从之乎谏有纳之乎故身受诛夷君陷大恶然尧舜为之君其道易行也必有稷契咎陶而为之臣其道乃行故身受美名而不让桀纣为之君其忠难行也必有龙逢比干而为之臣其忠乃立故身受诛夷而不避稷契咎陶非择其美名也龙逢比干非欲其诛夷也尽为臣之定分惟忠是求守事君之大义惟礼是蹈虽世有治乱君有昏明为臣之分事君之义有去就乎忠可废乎故龙逢比干效死而不废忠书曰为君难为臣不易文公於此所以惕惧而极言也今天子神明睿武负羲轩之姿道德过尧舜雄毅似禹汤静专而动辟渊默而雷声一朝崛然立起於轩墀之上独任万几视前日政有紊纲纪者一发号令正七条事越五日又罢八御药官颓风扫焉权臣屏焉教化政令自天子出焉又三日引河阳旧相公居廊庙以总大政任元老也取青州牧天章阁范公领中司以执宪法用正人也召阁下自河北转运使入霜台以知杂事求直臣也留太常博士范仲淹为谏官以司献替开言路也倬哉雄断睿深谋大智其三王之举也执事怀王佐材魁闳亮直揭於朝右得尧舜之主而事之其道固易行也使身获美名君受显号独让稷契咎陶乎愿为良臣独无魏文公之盛心乎舜举皋陶不仁者远执事冠獬豸簪白笔执天子法绳内外九品官无使不仁在君侧春秋传曰见无礼於其君者如鹰D之逐鸟雀焉夫日月天之目也日月没氛掩六合天为之昏日月升烟雾卷四遐天为之明御史君之日也御史旷厥职佞邪蔽九重君为之昏御史举厥职奸宄窜四夷君为之明执事职弹举日正色立於朝持天下纲纪肃正朝序无使佞邪蔽君之明天下纲纪在一台之正台纲正则朝廷正朝廷正则天下四海无不正者矣惟执事思厥职知所任既克思既克知又克行其事易曰鼎折足覆公M其形渥凶言不胜其任也孔子曰惟名与器不可以假人执事始以直道进亦以直道终善之善者也无干大易折足覆M之罪使天下有名器假人之议所望於执事也介尝闻於稠人广\中举天下忠謇骨鲠之士则以执事为首天子聪明睿智察|绅中能直言敢谏刚正不挠亦谓无过执事故天子发於精诚外取执事处於宪台以持天子纲纪天下闻之皆曰天子能得人亦曰执事能称职介忝尝被大贤半顾之遇惧万一有所不副天子意失天下名俾天子暨天下皆失知人则哲之明敢告之於初惟执事听纳焉
与士建中秀才书
四月四日徂徕石介谨致书士君茂才足下洪水方割下民其咨禹乘四载随山X木栉风沐雨以安横流以平九州武王既定祸乱纣之余民疮痍未合周公践阼摄政方一饭三吐哺一沐三握发下白屋之士制礼作乐以成太平幽厉失道天下凌迟孔子~粮於陈削迹於卫伐树於宋历聘七十国而不得用删诗书定礼乐赞易象修春秋以祖述尧舜宪章文武斯三圣人固巳勤矣固已劳矣然而卒不惮者息民患也行圣道也孔子既没微言遂~杨墨之徒充塞正路孟子正人心息邪说距v行放淫辞以辟杨墨说齐宣梁惠王七国之君以行仁义炎灵中歇贼莽盗国衣冠坠地王道尽矣扬雄以一木支扶之着太玄五万言以明天地人之道作法言十三篇以阐扬正教魏晋迄陈隋帝王之道扫地而无遗矣生人之命遂~而不救矣文中子以太平之策十有三篇干隋文帝不遇退居河汾之间续诗书正礼乐修元经{易道九年而六经大就佛老之教C於中国千百年矣韩愈愤然於千百年下孤力排毁不避其死论佛骨贬潮州八千里而志弥U守益坚斯四贤者亦以勤矣亦以劳矣然而卒不惮者亦以息民患也行圣道也盖古圣贤方其天下未宁生人未安圣道未明以为职在於巳不敢安其居也方今正道缺坏圣经隳离淫文繁声放於天下佛老妖怪诞妄之教杨墨汗漫不经之言肆行於天地间天子不禁周公孔子之道孟轲扬雄之文危若缀旒之几~先生不救吾徒岂得而安居乎虽不逮古圣贤远矣亦当穷精毕力而後已庶几其道由吾徒而粗存犹愈於不为也足下生民之先觉者也适水者天下之人西而足下独东矣盖沧海之所在也适山者天下之人之秦之越而足下独之鲁矣盖泰山之所处也适於东须至於海至於海必涉其深然後知水矣之於鲁须登泰山登泰山必穷其高然後知山矣适於东不至於海如不东矣至於海不涉其深如不涉矣之於鲁不登泰山如不之鲁矣登泰山不穷其高如不登矣况其有中道而将止者乎介幸而不从天下之人之秦之越而独随足下其援我乎我其蹑足下履牵连挽引庶能至焉慎无为半涂而废者不宣介再拜
与张洞进士书
六经皆出孔子之笔然诗书止於删礼乐止於定易止於述春秋特见圣人之作褒贬当时国君世臣无位而行诛赏不得如黄帝伐蚩尤舜流四凶禹戮防风周公杀管蔡明示天子之法於天下也故其辞危其旨远其义微虽七十子莫能知也左氏公羊氏谷梁氏或亲孔子或去孔子未远亦不能尽得圣人之意至汉大儒董仲舒刘向晋杜预唐孔e达虽探讨甚勤终亦不能至春秋之六经诗易春秋为深诗有文武之政周召之迹列国之风卜商之说易有伏羲文王之叙推之差易见独春秋专出孔子之笔故曰君子之於春秋终身而已矣明远始受业於子望又传道於泰山孙先生得春秋最精近见所为论十数篇甚善黜三家之异同而独会於经予固已拳拳服膺矣明远才三十二岁已能斩稂莠而搴菁英出红尘而磨苍苍讨寻不倦智识日通异日於春秋其将为诸子师明远勉之不宣介再拜
上王沂公书
九月一日南京留守推官将仕郎试秘书省校书郎石介谨顿首百拜献书於资政仆射沂国公阁下顷年相公镇守青土介尝一拜麾下後一年相公移城大魏道出於郓介时为郓吏复一谒路左相公自洛还京首拜枢府介时在睢阳实曾妄纳刍荛相公再归政府介复冒陈狂简在青与郓相公俱赐燕坐教以仕宦为政之大方及後两肆瞽言进愚说相公亦廓然见容不赐罪戮介又尝上疏天子妄议赦书帝赫斯怒祸在不测相公从容救解不置於法斯介受相公陶钧长养实为厚矣犬马犹知有报恩况顶天履地手执卷口诵书被仁义忠信之名知尧舜周孔之道反不能竭区区之心勘煞蛑知答其一二又念相公初事先朝皆以直道爰相今主罄於忠心一登鸿枢再居冢宰两罢政事佩侯印终始一节贯於金石君臣同德人无间言史官秃毫\砚书功不足儒生磨石洒墨纪德非暇岂复容不肖之介有所进说於前也虽相公运大钧执大柄通二十年贤者获进不肖者退乡里独有一赵师民相公待之素厚知之素深竟不得进一阶天下之士窃有怪之者或曰相公陶养万物平均四时顾天下有一夫不获一物失所若已内於隍中岂独遗於师民也盖尝闻於相公以与师民同乡里远嫌避谤故不敢荐非相公遗之也介闻之甚疑决知非相公之语夫庙堂之上举制度出教化施诰命行赏罚进百官退百官宰相之任也一言得失系四海之安危一令臧否系社稷之休戚举一制度不合天下之大公不敢举出一教化不合天下之大公不敢出施一诰命不合天下之大公不敢施行一赏罚不合天下之大公不敢行况进百官退百官耶合天下之大公也虽其亲昵人不谓之私用一人之私也虽曰疏远人不谓之公令其子弟苟有如稷契皋陶曰吾避嫌不敢举岂公天下之心乎是私已而忘国家顾一身而遗四海也今但蛮夷僻陋取一人举之其人不贤曰吾不私亲岂公天下之心乎是私已而忘国家顾一身而遗四海也夫天子端居深宫不能尽知天下之贤不肖乃与宰相进退之进贤退不肖皆归诸天子而今相公乃谓恩与怨皆在於已其私甚矣相公服膺古人之道岂不知进贤退不肖归诸天子而谓举一师民以同乡里为嫌介故曰决知非相公之语也且师民天下知其有学问有实行师民昔未仕居临淄故曹大尉玮滕给事陟今彭门相国与今大参韩侍郎相次领青州皆谒见其人遣客敦勉愿一致门下识其面目及召试礼部时故翰林刘承旨冯侍讲及今参政公韩石二礼部同司衡四公久籍师民声誉特署师民坐席俯都堂下来一见其标采师民每行通衢间四方之士环绕观之入试贡闱则诸生皆阁笔从其後求释其题义李冠广j中杰杰然露角头者也就师民质疑焉冠刚褊自伐未尝许可人每谈师民不容口故仆射孙公号为鸿儒硕老服师民学问博以为已所不及今南京夏尚书自谓当世人杰尤少所许与每称师民以为盛德君子孙则尝辟师民在鲁学中夏在青州以两子受经师民在南都又奏入幕府南都之奏有曰文学德行罕有伦比当改安抚之任时又以京东士吏之贤者坛浦於上独师民得文学之目张谏议传恭谨畏慎亦尝荐师民之长至若明刑部镐张工部锡程职方贲宋按察夏实有风采并举师民之学请备天子顾问然则上至公卿大臣下及远方士人莫不知师民之有学问有行实也相公当天子前昌言其人之能请天子置在文林书殿中师民之博学多识广闻强记其不负相公之举明矣公卿大臣亦必皆曰相公举贤也非私乡里也相公宜举而不举窃有惑焉介狂狷好妄言而有位不见听纳但得沽激好名躁进之论父兄教戒亲友勉谕以为未得其政不若畜之於身待其当位然後施之於事介省思之亦深以为是今复不能默者窃念师民五十岁矣有书万卷腐於腹中凡百工至贱学得一技人未知之犹郁郁抱叹伸吟屋下思呈露於天子前以不负其夙昔之心况师民腹周公孔子孟轲之书怀尧舜禹汤文武之道三四十年拳挛蟠蛰於东海滨未得对天子一启齿其人之心何如也介深痛师民已老东州文人如田诏君谅贾殿丞司高端公弁刘节推皆连蹇当时至老不达後生有师民其踪迹复如此纵天不佑斯文相公其忍弃之窃谓师民孤薄前六七人极力援引竟不得进若非相公洪z钜m莫能成就介故复冒前所言沽激好名躁进言於相公前干E台严恭俟诛戮不宣介惶恐战汗顿首百拜
上王状元书
状元舍人君贶执事人在忧患则哭号叫诉以求恤於人然忧患有缓急若夫坠而入井非忧患也走而蹈於火非忧患也陷於锋刃值於寇乱非忧患也罹於冻饥窜於蛮荒非忧患也没於河溺於海非忧患也覆於岩石投於汤镬非忧患也何者夫入井蹈火锋刃寇乱冻饥蛮荒投河溺海岩石汤镬不过暴一身於死尔自古皆有死胡忧患之云哉而乃哭号叫诉以求恤於人是苟避死耳丈夫羞为呜呼石氏自周汉以来至於吾宋之八十一年百余祀自高祖以降至於六世孙七十丧咸未改葬此真可以谓之忧患矣不哭号叫诉以求恤於人则无以能济兹介所以数百千里之外声尽气~而继之以泣以告於执事也呜呼诸侯五月大夫三月士逾月而葬谓之礼经是故春秋讥缓葬石氏之葬可谓缓矣先人三十年营之至於今年之八月志未就而先人没当将终之时制泪忍死执介手以命於介且曰汝不能成若翁之志吾不瞑矣故介自受命以来十有七月矣未尝敢一饭甘一寝安一衣暖一饮乐坐不敢正席行不敢正履终日战战栗栗若怀晏咳舾好⒋檀缶遄瓜热酥命移天下不孝之罪集於厥躬小子受谴於明先人抱恨於幽七十丧之魂无所依归是用今年八月先人之吉岁嘉月也以图襄事呜呼石氏自高曾以来以农民家居东附徂徕西倚汶有故田三百亩附徂徕者硗确种不入倚汶者虽肥坟岁汶溢为害逢岁大有锊宦三百石食常不足赖先人禄赐介又幸有秩始逃於冻馁之患先人没禄赐~介服丧秩亦阙专以田三百亩衣食夫五十之口去年平原出水蝗为灾三百亩之田不餍水则饫蝗死者固不可忘生者又不可不养先人三十年营所葬之资已为五十口衣食之用今兹大事当五十万不干於有道终不克葬尝闻昔郭代公为太学生家信至寄钱四十万为学粮有\服叫门云五代未葬代公即命以车一时载去无留者亦不问姓氏代公其年~粮不能成名柳河东布衣时坐酒肆中有书生在其侧言贫无以葬柳即搜於其家得白金百余两钱数万遗之夫人皆有施也施之宜谓之义夫人皆有恤也恤之远谓之仁二公之施至於漏泉可谓义矣二公之恤及於枯骨可谓仁矣夫德莫大於仁义德厚者流必远故代公富贵功业光隆於唐河东文章声名照映本朝今介之穷过於彼\服与书生者执事能以代公河东仁义拔介之穷而成介之葬执事之施固不求报而介德执事也当如何焉惟执事念之不次介叩头泣血再拜
上孔徐州书
徐州谏议阁下圣人之道不行久矣鲁周公之国也阁下圣师之後也道将兴必自鲁始鲁将复圣人之教必自阁下先故天下常引领望於鲁常一心属於阁下今观阁下於圣人之道可谓能笃勤服行而不倦者也鲁之人则犹有儒言而墨行未尽入圣人之道者鲁且如是遽然望天下之一师於道岂可得也呜呼周公死数千年矣圣师没亦数千年矣经於秦历於晋宋梁隋至於五代鲁几何不被发而左G矣遭乎老汩於庄韩乱於杨墨逼於佛道几何不~纽而坠地也今鲁国儒衣冠口诵圣人书者不~周公孔子之道未尽泯灭阁下复能力行之则前谓道将兴必自鲁始鲁将复圣人之教必自阁下先其不然乎介亦鲁人也有志於道亦常凛然思有以佐阁下患乎其未能也太初鲁人也实能焉则阁下已得之矣有姜潜故史馆与之侄也介素所畏服其人存心笃道好学服善乐死忠义能守志节亦能佐阁下行道者也阁下俱收之使介三人佐阁下道其不行乎然则道之兴果自鲁始鲁能复圣人之道果自阁下先惟大贤少留意焉近所着文字数万言实无可观亦以见其用心也编写成辄敢寄去轻冒台严不任战悚之至不宣介顿首
徂徕集卷十四

[book_title]卷十五
<集部,别集类,北宋建隆至靖康,徂徕集>
钦定四库全书
徂徕集卷十五　　　　　　　宋　石介　撰书
上孙少傅书
百拜献书於少傅阁下古之人有不幸而生孔子既没之後孟轲尚未生之前前不得师孔子後不得师孟轲不归杨则归墨矣虽有生当孔子孟轲之时不幸而居戎狄之外夷蛮之间去中国远不得就圣贤而学之服终左G而言终侏离矣今有人生幸而值如孔子孟轲者同其时居幸而遭如孔子与孟轲者同其里则是生遇孔孟亲见圣贤不隔数千年得其人而师之不走数万里获其师而学之也噫孔子没七十之徒随丧圣人之道无键钥扃~以固也半有人坏墉撤扉挈之而去则人人各由其门户自出处焉不幸又有穿窬之盗盗之而出於中国之内放诸四夷之外故有杨墨佛老氏之教作焉杨墨佛老之下诸子且数百家乖而离之合诸妖妄邪诞之说复有纵横家者杂家者刑名家者小说家者仪秦商鞅韩非庄周之徒I起而莫之御也譬诸水出渎溢於防浩然汗漫或入於沱或沦於汉无所属焉譬诸涂背诸夏由诸径纷然支离或之於夷或之於貊无所会焉虽孟轲扬雄文中子韩吏部相与止其横流颓波会於宗源夷其荒棘芜梗由诸大路一人防之万民失之奔溢流散常不胜防矣一人辟之万人塞之芜没榛莽常不胜辟矣故圣人之途多梗韩愈死又且数百年大道之荒芜甚矣六经之缺废久矣异端乖离放诞肆行而无所畏邪说枝叶蔓引长而无所收挈正经之旨崩析而百分支离先儒之言叛散而各守之春秋者孔氏经而已今则有左氏公羊谷梁氏三家之传焉周易者伏羲文王周公孔子而已今则说者有二十余家焉诗者仲尼删之而已今则有齐韩毛郑之杂焉书者出於孔壁而已今则有古今之异焉礼则周公制之孔子定之而已今则有大戴小戴之记焉是非相扰黑白相渝学者茫然恍惚如盲者求诸幽室之中恶G夫道之所适从也孔子曰就有道而正焉扬子曰万物纷错则诸经\言淆乱则诸圣伏惟阁下K心於仲尼适於尧舜文王明於天地人之际K心於仲尼适於尧舜文王则为正道明於天地人则为真儒然则圣人之道果不在他人在於阁下也昔孔子居於洙泗之间七十子与三千之徒就之而不肯去也孟轲则有公孙丑万章之徒扬雄则有侯芭之徒文中子则有程元薛收房魏之徒韩吏部则有皇甫孟郊张籍李O之徒随之而师皆能受其师之道传无穷已顾介何人独不能从阁下而学乎顾阁下独不欲传授於其徒乎洪范曰凡厥庶民有猷有为有守汝则念之弗协堕极弗罹于咎皇则受之而康而色余攸好德汝则锡之福又孟子曰以先知觉後知以先觉觉後觉互乡难与言童子见曰与其进也不与其退也与其洁也不保其往也茅容耕於野等辈夷踞相对容独危坐愈恭孟敏荷甑堕地不顾而去郭林宗异之因劝令学皆成德明知介至愚且甚不肖比之互乡童子危坐愈恭堕地不顾者庶几其可勉而至於道也惟阁下进退之小子狂狷愚懵所知肆其说於大贤人君子其罪不容诛固甘心受戮而无悔焉朝闻道夕死可矣岂复逃其诛殛云不宣介皇悚战汗顿首再拜
答欧阳永叔书
同年永叔学士足下献臣过驻舟上岸见访以永叔书为贶且惊且愉介尝自以驽下不敢辄托贤俊之游~望光辉久矣岂意永叔犹殷殷勤勤数幅远致以相遗有以见同年之义弥久而益笃也珍荷珍荷书中且曰频见仆所为文仆文字实不足动人然仆之心能专正道不敢跬步叛去圣人其文则无悖理害教者斯亦鄙夫然有一节之长也若曰文则未能至作者之岂足当君子之谈哉畏畏书中言自许太高诋时太过其论若未深究其源此则自蔽塞目有所未见也永叔论得仆当朝闻而不俟终日去也有须辨论亦当复之书中又言仆书自怪且异古亦无今亦无为天下非之此诚仆之病也自幼学迨於弱冠至於壮积三十年矣岁月非不久也功非不专也心非不勤且至也独於书讫无所成此亦不能强其能也岂非身有所不具乎仆常深病之实无可奈何少时乡里应举礼须见在仕者未尝能自写一刺必倩能者及为吏岁时当以书记通问大官亦皆倩於人有无人可倩时则废其礼或时急要文字必奔走邻里祈请於人此为之不能也今永叔责我诚是然永叔谓我特异於人尔取高尔似不知我也夫好为诡异奇怪以惊世人者诚亦有之皆轻浮者所为也则非行道正人笃行君子之所为也介深病世俗之务为浮薄不敦本实以丧名节以乱风俗思有请於吾圣天子吾贤宰相愿取天下轻浮险怪放逸奇民投诸四夷~其本源以长君子名教以厚天下风俗今反肯自为之乎仆诚亦有自异於\者则非永叔之所谓也今天下为佛老其徒ê跎附合应仆独挺然自持吾圣人之道今天下为杨亿其\哓哓乎一倡百和仆独确然自守圣人之经凡世之佛老杨亿云者仆不惟不为且常力摈斥之天下为而独不为天下不为而独为兹是仆有异乎\者然亦非特为取高於人道适当然也苟必欲取高於人古之圣人莫如周公孔子古之大儒莫如孟轲扬雄古之贤圣莫如皋陶伊尹天下之所尊莫如德天下之所贵莫如行今不学乎周公孔子孟轲扬雄皋陶伊尹不修乎德与行特屑屑致意於数寸枯竹半握秃毫间将以取高乎又何其浅也且夫书乃六艺之一耳善如锺王妙如虞柳在人君左右供奉图写而已近乎执枝以事上者与夫皋陶前而伯禹後周公左而召公右谟明弼谐坐而论道者不亦远哉古之圣人大儒有周公有孔子有孟轲有荀卿有扬雄有文中子有韩吏部古之忠弼良臣有皋陶有伊尹有萧张有房魏皆不闻善於书数千百年间独锺王虞柳辈以书垂名今视锺王虞柳其道其德孰与荀孟诸儒皋夔\臣胜哉夫治世者道书以传圣人之道者也能传圣人之道足矣奚必古有法乎今有师乎永叔何孜孜此乎又谓介端然於学舍以教人为师有率然笔札自为学者所法噫国家兴学校置学官止以教人字乎将不以圣人之道教人乎将不以忠孝之道教人乎将不以仁义礼智信教人乎永叔但责不能书我敢辞乎责我以此恐非我所急急然者介日坐堂上则以二帝三王之书周公之礼周时之诗伏羲文王孔子之易及孔子之春秋与诸生相讲论尧舜禹汤文王周公孔子之道不尝离於口也三才九畴五常之教不尝违诸身也教诸生为人臣则以忠教诸生为人子则以孝教诸生为人弟则以恭教诸生为人兄则以友教诸生与人交则以信勉焉率诸生以道纳诸生以善分钌以成人诸生不学乎尧舜禹汤文武周公孔子之道不服乎三才九畴五常之教不思乎忠於君孝於亲恭於其兄友於其弟信於朋友而拳拳然但吾之书法是习岂有是哉仆之书实不能也因永叔言仆更学之永叔待我浅不知我深故辨之云余俟君子之教不宣介白
上范青州书
三月十五日郓州观察推官将仕郎试秘书省校书郎石介谨直书悃响肚嘀葜府待制阁下新临朐县令将行其子介窃跃而喜曰大人所治临朐所属青州青州之牧是天章阁范公公朝之正人雅儒名臣冕旒之前庙廊之上议论轩墀肆直而敢言者有公殿阁之间朝野之内风采岩岩凝峻而可瞻者有公公牧青州法令简而一条教而密禁网\而不漏刑赏清而民服体大而易守制严而易行N达不苛细公日晨坐厅上据几横膝与诸寮语襟度夷雅神情闲旷若无事视凡在庭下立而听趋而走以百数公臆决颐指在俄顷间各各办其理而去诸曹戢以翕卷舌趋走承命而已属县束手无事供谕应教而已临朐僻在州南四十里荆榛荒碛之中邑小易治民少易养上承指顾奉行条令其无不逮乎大人可安矣曰吾虽守吾廉躬吾勤夙夜匪懈其庶几不废职然而吾老矣精力衰耗减於前日思虑昏愦不及当年家贫累重犹未能弃官归田里腼然面目尸其事窃其禄以饱而宗族其罪大矣苟太守不责吾不能掩匿保全不失其位则太守之仁於吾也实厚矣介不佞尝以庸鄙一被大君子之色天性之间悃媳魄兴淙呒\远不佞尚敢铺之於左右阁下将罪之乎虽罪之亦不敢辞不胜人子之职诚干冒威严惶悚不宣介顿首再拜
与祖择之书
济南通理廷尉评事足下自周以上观之圣人之穷者唯孔子自周以下观之贤人之穷者唯泰山明复先生自周以上圣人若伏羲黄帝尧舜禹汤文王武王皆有天下独孔子无位身为旅人聘七十国卒不遇乃遭厄陈畏?削迹伐树之困自周以下贤人若孟轲後车数十乘从者数百人以传食於诸侯荀况三为祭酒再为兰陵令扬雄仕至执戟仲淹河汾之间有田有庐吏部官登侍郎立淮西功甚矣独先生四十九岁病卧山阿衣弗充食弗给日抱春秋周易读诵探伏羲文王周公孔子之心上无升斗禄以养妻子中无诸侯名卿贤相以相慰荐下无一夫之田五亩之桑以供伏腊可谓穷矣然孔子之穷穷於无禄不穷於所以为孔子者先生之穷穷於身而不穷於道乌得谓之穷乎今夫衣弗充食弗给不足以逃饥寒之忧而且再世未葬亟谋襄事彼衣衾棺椁不具日夜涕泣仰天悲嗟此所谓先生之穷也先生穷於身而吾曹穷於势力不能致先生於泰择之以文章命世登甲科通理列郡有富贵之基公相之望在吾曹间择之若有势力者故敢以先生之穷告於择之惟择之穷势力而後已无使先生终否不宣介再拜
与君贶学士书
状元监丞阁下介守官在郓及来南都客车粼粼从京师来说皇帝亲临轩第一プ丛君驰文章声轩轩压南制宗老儒师明道二年皇帝举数十年已坠之典绍神宗丕赫之盛礼躬行东郊耕籍田典籍之臣翰墨之士逮天下濡毫奋英称文人者属属接踵趋丹凤门上长幅钜轴游扬歌颂今上之休烈伟者十有余篇殿中第其次状元君在第一昨日潘公佐见过又袖阁下与严上人台集序相示渊深纯粹雄壮高拔格如唐柳宗元刘禹锡意若到韩退之吏部柳仲涂崇仪唐去今百余年独崇仪克嗣吏部声烈张景仅传崇仪模象王黄州孙公亦未能全至崇仪贾公\刘子望又零丁a孤不克振故本朝文章视於唐差别复自翰林杨公倡淫辞哇声变天下正声四十年眩迷盲惑天下zz晦晦不闻有雅声尝谓流俗益弊斯文遂丧恐恐焉大惧圣人之道~於地欲以一毫发一缕丝维持之谁其能施一毫发一缕丝力且道之重也不以非常力莫能举之孔子下千有余年能举之者孟轲氏荀卿氏扬雄氏文中子吏部崇仪而已岂一毫发一缕丝力所能维持之哉故常思得如孟轲荀扬文中子吏部崇仪者推为宗主使主盟於上以恢张斯文而不知有盟主在目前乃汲汲焉狂奔浪走数千里外而访以寻之未得且临{忘食中夜泣下谓斯文必坠下能使圣人之道大开通而无榛塞也状元力排贬斥淫辞哇声独以正音鼓唱乎t盲\迷将廓然开明乎天下耳目而早以文章得状元於天子今文章声琅琅落天下不三四年O翔入西掖代天子作训辞制命号令乎天下鼓动乎万物年不过三十当论道岩廊凝猷鼎席熙帝谟代天工跻海内太平主盟斯文非状元而谁噫孟轲荀卿扬雄文中子吏部能得圣人之道止能维持之而不~乎地时无君已无位何尝施其道一二於斯民哉岂若状元亲得赫赫圣天子复旦暮当宰理天下则又能施其道於吾君致吾君卓然在乎三五之上施其道於斯民薰然游乎至和之中呜呼物极则反斯文之弊极矣非陛下聪明神圣如尧舜如禹汤非状元恢闳伟杰如荀孟如韩柳斯文不复矣吾知夫三代两汉之风追还在於朝夕矣区区李唐岂足称举哉介不佞学斯文好斯道有年矣幸缀状元之末闻之喜不胜急写数百言致於阍寺以贺斯文不坠於地矣且贺圣天子亲临轩第一ブ得人矣不宣介再拜
上孙先生书
先生座前王十二来辱惠长歌褒借过实岂所克当读之赧然汗下且曰攘臂欲操刀仗戈力与熙道攻浮伪此得介之心诚不敢让然熙道淳深介实浅近若笔力雄壮俊伟坐周公之堂奥鼓轲雄之文辞则俱不敢望先生斯道使先生与熙道为元帅介与至之明远被甲执锐摧坚阵破强敌佐元戎周旋焉虽三战三挫於俎之间介知必克捷矣然後枭竖子辈首至於麾下使斯文也真如三代两汉过於李唐万万使斯道也廓然直趋於尧舜禹汤文武周公孔子介尝自视身不满七尺见人语呐呐不出诸口被服儒衣冠举步趋跄为书生於斯也身自视若八九尺长方目广额体被犀甲头戴铁鍪前後驰十万骑胆气雄烈无所畏恐故尝自道吾年才三十吾心已不动谁谓石介刚勇过於孟轲此诚敢自许也然主斯文明斯道宗师固在先生与熙道前书见戒又见先生之存心深且远矣昔熙道常见诲去其不得於中而就於中去者常五六而合者仅一二有知之甚熟不能即去之也近又得刘公公之道与公之心如熙道公亦常以此相教去者八九而合者或六七先生直斥其不合使去之求合於中其言深切着明又过於刘公与熙道也今自视可尽去而合者几八九介所谓择乎中庸得善拳拳服膺者也子几自诚而明也能拳拳服膺乃亚於圣人介岂敢视前人拳拳服膺庶几异不能期月守无忌惮者矣顾贤人未得进生民未得泰道未得行如坐涂炭之上不得须臾安火将及皮肤不觉时疾叫大号叫与号无他将以救天下之皮肤也彼不仁者已不能救之复怒其叫且号先生何如介後始知其叫且号之无益也默焉而已尝与熙道说先生逾四十未有室嗣先大夫之遗体可不念也近又得曹二书复言及斯事远来论之相对泣下非先生之事也朋友门人之罪也因思得与数君子同力成先生一日事矣今当且与先生足奉祀祭养妻子之具亦且为先生择善良以侍巾栉然後为先生筑室於泰山徂徕问周公孔子之道辅圣君先生如终不起泰山徂徕泉石松竹可吟可赏以周公孔子之道而自乐焉先生亦何少春夏交许见临不胜忭喜之至介顿首
与范十三奉礼书
思远足下辱书谓熙道言天感应为失天至高也在苍苍而可仰者知其天也而不可就而测之也天感应不感应不可得而知若取子厚天说为说曰天地大果z也元气大痈痔也阳大草木也其乌能赏功而罚祸乎功者自功祸者自祸则似不合圣人六经中旨书曰天福善祸淫皇天无亲惟德是辅非天私我有商惟天佑于一德天作孽犹可违自作孽不可逭作善降之百祥作不善降之百殃易曰自天佑之吉无不利乐天知命故不忧语曰君子畏天命果不能赏功而罚祸乎天说曰致雨返风蝗不为灾虎负子而趋所谓偶然者则书曰肃时雨若V时阳若哲时燠若谋时寒若圣时风若狂僭豫急蒙则反是桑b共生於朝雉g于鼎禾异亩同颖天大雷电以风大木斯拔王出郊天乃雨反风禾则尽起诗曰贻我来E火流于屋春秋时周室弱王道坏五行相lＢ棕揪书星陨日蚀水灾螟伤稼皆偶然也子厚直取尧水汤旱而为之说後世昏主暴君虐民贼物肆情恣惑天为谴告以示警惧曰尧与汤大圣人也犹且见九潦七旱天岂警戒我乎不惕厉不修德穷所欲益耗荒天岂不亡之乎见灾而惧高宗所以中兴不畏天命桀纣所以覆灭如子厚之说汩Ｂ滓犹旄杏Σ桓杏ξ嵩虿恢六经夫子所亲经手吾取圣人之言而言之子厚之说是耶圣人之言是耶下至乃谓人自人天自天天人不相与断然以行乎大中之道行之则有福异之则有祸非由感应也夫能行大中之道则是为善善降之福是人以善感天天以福应善也不能行大中之道则是为恶恶则降之祸是人以恶感天天以祸应恶也此所谓感应者也而曰非感应吾所未达也人亦天天亦人天人相去其间不容发但天\下民不如国家昭昭然设爵赏刑罚以示人善恶书曰天工人其代之易曰兼三才而两之文中子曰三才之道不相离又乾卦曰先天而天弗违後天而奉天时扬雄曰天辟乎上地辟乎下君辟乎中天人果不相与乎熙道通天地人者故言人必言天言天必言人文中子曰春秋其以天道终乎元经其以人事终乎天人相与之际甚可畏也故君子备之言人而遗乎天言天而遗乎人未尽天人之道也足下思之不宣介顿首
徂徕集卷十五

[book_title]卷十六
钦定四库全书
徂徕集卷十六　　　　　　宋　石介　撰书
上韩密学经使书
经密学阁下有非常之事然後有非常之人有非常之人然後有非常之功近自唐观之武氏变唐为周非常也梁公立非常之功禄山窃据两京非常也汾阳立非常之功朱之乱非常也西平立非常之功淮西之贼非常也晋公立非常之功今元昊猖狂敢侮天子以夷狄而慢中国以蝼蚁而亢至尊亦非常也求非常之人立非常之功莫若阁下圣君聪明能知人故自兴师以来阁下独当上注意曾未期岁由中谏升为枢密直学士是急非常之功於阁下也得不留意焉今用兵之处诚已得人然建大厦者非一材维泰山者非一绳为梁公犹取张柬之桓彦范五人为之助为晋公亦以韩吏部马K柳公绰诸君子为之佐然後功立成也前窃见阁下言贝州人【阙】三郎者深州人李七郎者彼徒以武力可伍阁下尚且不遗之况於天下之士哉泰山布衣孙明复沛县布衣梁某天平布衣姜潜任城布衣张洞皆有文武资才仁义忠勇计策谋可膺大任国家无事时足容偃蹇山林啸傲云霞今边t内侮牵朝廷露师转粟之劳烦吾君宵衣旰食之虑复等岂得申申燕居饱食高枕也阁下经陕西苟得四人实可助成阁下非常之功不次介再拜
与董秀才书
董君足下四月中辱书其辞何高而其礼何降也介今之不肖人也足下待之且如此有张晦之者足下以为如何人也介视晦之数百里有孙汉公者足下以为如何人也介视汉公数千里有柳河东者足下以为如何人也介视河东数万里有韩吏部者足下以为如何人也介视吏部又数万里介如此其不肖足下拳拳焉勤勤焉犹将以为不可得而见者设若晦之汉公在足下当如何待之也晦之汉公犹足得设若河东吏部在足下当如何待之也足下好贤服道之心诚笃世有如介者且为拳拳焉勤勤焉慕之如不及今有如河东者如吏部者未信足下果能待之如河东吏部乎富春明复先生潜心尧舜禹汤文武周公孔子三十年矣其心尽究尧舜禹汤文武周公孔子之用而毫发无有遗憾其道高於天下而穷於身其文出於千古而否於当时其行齐乎古人而轻於\俗年四十有四而两尽白今既走泗上又走京师穷负其王母暨先君先夫人之骨将藏於泰山徂徕之间而贫无以具棺椁先生朝夕仰天而哭先生则河东吏部也足下果能以河东吏部待先生而足下丰於财又富於义宜卒成先生之葬然知足下好贤服道心实笃足下愿交於介而思闻於道以是观足下矣不宣介再拜
与张秀才书
鲁人石介十月二十六日复书张君秀才足下始遗旧文两编中遗长书千余言今复示新文二十篇足下之待吾不亦勤且至乎中心非石能不感激然观足下待吾之勤且至始终遗吾文凡五六万言必非与吾求胜也亦将以吾能有益於足下者为之扬?也吾岂敢默焉无发吾观足下之文五六万言如观於天吾见万象森布罗列於上吾不见日行之有道焉月行之有次焉星行之有躔焉其水汗漫中夏其泛也其广也其出必有源焉其归必有海焉出不於其源归不於其海则为中国之患焉岂得所以为水之道哉伏羲神农黄帝尧舜禹汤文武周公孔子之道也由是道则为中国之正人矣离是道不夷则狄矣不佛则老矣不庄则韩矣足下为文始宗於圣人终要於圣人如日行有道月行有次星行有躔水出有源亦归於海尽为文之道矣不宣介白
与士熙道书
介顿首熙道仁兄秘校四月十二日明复至十八日石曼卿学士来始得兄书发读之凡数复熙道之心知我厚爱我至闻我有疾施其针与灸而攻医之馈其药而救利之不苦口不瞑眩疾不愈兄之言深切而直中吾病病虽膏肓亦可及焉况吾病未至膏肓兄之药苦吾心腹瞑眩吾疾有不瘳乎吾病今愈矣熙道焉吁天以刚正直烈授於我而不纳吾於中盖所得偏尔夫刚正直烈之气偏而不中其弊如何吁天不能全与我使我罹不协於中之咎於今之世矣几祸我哉天不能全与我熙道以中范我刚正直烈之气得中道卫之我其全乎天不能全我也而熙道全我吾受刚正直烈於天受中於熙道刚正直烈得中然後谓之道不得中无所成人我今而後知自几於道近於成人矣熙道於我不啻於天也我德熙道其如何也刘公亦尝教我明复又激切戒我我非石之无心土之无情能不为感发而少寤焉吾今非特少寤也盖知前日所为之非巳刮去无o发存者也呜呼吾道之难行也如此将为奈何尝以为位者行道之器也得其非能行道之位不行矣如何之位可能行乎道介自顾形质短陋恐终不得所以行道之位不得其位肯将已乎不得行之於上当存之於下不得施之於天下当畜之於一身不得利於当世当垂之後人则当退去泰山矣泰山吾居也且周公孔子之道虽大坏鲁周公孔子之道常不~况今天下大治圣人之道大行鲁大为可居矣吾且审度之终不得进则与明复偕往矣区区之心尽此而已京东河朔异属我守官东南即在此或有幸会恐二年间未得相见也盛暑为道自重不宣介再拜
与裴员外书
裴君员外足下前日专使至厚贶长书目骇心悚流汗竟趾非所当非所当夫大章韶夏至乐也不奏於夔牙之府而奏於鄙俚恶能审其声而知其音也飞夫[?逸驭也不骋於王乐之前而鬻於市人恶能审其骏而知其良也然而馁甚者人馈之以太牢虽食之不知其旨而知贪乎味也如渴甚者人饮之以旨酒虽啜之不知其醇而知嗜其旨也固亦心腹饱饫而灵府浃洽也噫文之弊巳久自柳河东王黄州孙汉公辈相随而亡世无文公儒师天下不知所的犹学夫乐者不知六律之有统五音之有会而淫哇之声百万变徒料萑诵脑朐腭人耳终莫能适夫节奏而和於人神文之本日坏枝叶竞出道源益分波泛弥多天下纷纷其谁与归轻薄之流得以自骋故雕巧纂组之辞搪九州而世不禁也妖怪诡诞之说肆行天地间而人不御也今天下大道榛塞人无所由趋而之於尧舜周孔之圣人唯诘屈一径而已吾常思得韩孟大贤人出为芟去其荆棘逐去其孤径道大辟而无荒碛人由之直之於圣不有径曲小道如依大涂而行憧憧往来舟车通焉适中夏之四海东西南北坦然廓如动无有阻碍往年官在汶上时始得士熙道今春来南郡又逢孙明复韩孟兹遂生矣斯文之弊吾不复为忧斯道之塞吾不复以为惧也然则吾愿与足下协施其力而助二人焉来书过称将走六服之外至於百万里而避之也岂敢当惟足下无中道叛去幸甚不宣介再拜
与范思远书
思远足下大江可涉也有鼋鼍蛟螭横焉泰山可登也有虎豹豺狼当焉不斩其鼋鼍戮其蛟螭江中不可涉也已不殛其虎豹殄其豺狼山中不可登也已圣人之道犹大江也犹泰山也今之为榛塞者其害何啻鼋鼍蛟螭虎豹豺狼夫欲圣人之道大通四海上下流行而无阻碍必也先辟去其榛塞者距退杨墨然後孟子之功胜也排去佛老然後吏部之道行也思远亦尝思之乎介尝谓他日有功如此者必在思远与士建中熙道耳故去年冬曾以书暨熙道文字十二篇附致思远书中言熙道非有过实者但思远未尝深与之语自是迄於今凡六七月不闻命疑思远不深以介为然介虽甚无识尝与家人童孺言亦未尝妄毁誉人敢诬於大君子乎思远今欲追复古圣之道非熙道恐无可与同辟去榛塞者未知终以为如何
与汉州王都官鱼屯田书
鲜于同年来出书两函诗二首且具道盛意介不肖人也何以当二贤公之奇遇哉尝念今之州郡圣於古人列国远矣孔子圣人也以圣人而历聘於七十国之君与其大夫无一人能知孔子之圣者孟轲荀卿圣人之徒也以圣人之徒游说於当时卒亦不遇而况当孔孟荀卿之时列国各自为政能用一贤人则强於邻国伯於诸侯如孔子用则又岂至是而已哉用圣人之徒利於其国若是而皆忽焉不用今夫政一出於朝廷州郡守天子土地养天子民人执天子教条畏天子法令功赏刑罚大小归诸天子毫不敢有诸已虽其国有如孟子孔子之徒於我何利焉况孔子孟子荀卿之徒旷几千百年而後有一人生而今之州郡礼布衣下白屋虚怀劳已吐哺握孜孜不怠昼夜且古之用一贤人则强国伯诸侯今得一贤士无分寸利於其国又况万无孔子孟荀之徒接引如是之劳礼貌如是之隆推是而言贤於古人列国远矣如明公者则贤於今之州郡所礼士亦必以其人有可取然後以礼接之虽其人有可取亦必以其人朝趋其门暮候其馆念其劳且恭矣然後待之若介者无可取又未尝一叩门下而明公走书见招饰馆相待汲汲援致若不及者斯知又贤於今之州郡矣一国之君一国大夫以礼遇之者庸陋之介辄当一贤公遇以国士之重以是又知生乱世为圣人不若为庸人之生治世也不宣介再拜
徐州张刑部书
四月二十七日哀子石介以在丧戚中言不能文谨直书情恳顿首拜於知府刑部阁下介生十年失母氏之爱继以两母今皆何恃而所恃者独父尝自痛不能报三母劬劳鞠育之恩今父实老而家贫族累重赖禄廪为养生之资未得还所掌於君退休於家犹烦劳於官职之事有子壮且仕於州县进无才能取大官美禄以为尊亲显荣退无智力谋丰赀余粟以供朝夕甘旨使其亲老而不得佚不才也又不孝也今复有重於此者大人景佑三年九月用京东提点刑狱耿承制从政审刑详议刘殿丞京知齐州李职方逊通判齐州王虞部\通判明州吕虞部日新举状改大理寺丞知单州砀山县事审官循国朝之制就徙於蜀道之难从来旧矣少年轻健者犹且瘦乏弗克胜岂老君所堪任也为人子不才又不孝使父老不得休佚复将如是而苦之若然生子安用乎是畜犬马之不若也犬马犹能吠乘为其子反无所能岂若犬马哉介读六经知尊君事父臣子忠孝之大节不能远希古人窃自比於犬马故去年请於吏部得蜀嘉州一官以免大人之行抵嘉州仅月母氏讣至本免大人之行者以介故也今介解来大人故不得免其行矣重介不才不孝之罪矣然犬马之心终不已也遂请於上愿俟终制复行以免大人之行状上而不得报且大人年齿衰而蜀道远又不可卒行乃别择佚泰之地而求安乐之徐在东夏为近辅处列藩为天府通江淮之运来吴楚之货义为会津而况土膏地润足蒲鱼宜稻菱实为乐土介闻阁下以王府之迩臣台阁之宿望镇抚绥养为土守长尚清饭俭约事不挠民不烦吏得守其司官安其职斯可谓佚泰之地也为人之子得置其亲於佚泰之地寝处安矣食味嘉矣呜呼木依於山鱼依於渊山有岩壑之深云雾之润木诚得其养矣渊有泽府之奥蒲藻之美鱼得其所矣苟斧斤不以时入山林网罟不以时而入泽木得生乎鱼得安乎岂不系於仁政乎今徐虽为近辅天府会津乐土夫欲求佚泰其亲安乐其亲岂不系於阁下乎仁政之广及於草木鱼焉况人之亲乎介知寝处安矣食味嘉矣不胜人子ff之诚伏惟阁下哀怜之不次介百拜
徂徕集卷十六

[book_title]卷十七
<集部,别集类,北宋建隆至靖康,徂徕集>
钦定四库全书
徂徕集卷十七　　　　　　宋　石介　撰书
上范经书
夫天生时圣人乘时君子治时易之家人後有睽睽後有蹇蹇後有解人之家穷必乖故暌睽故难生不可以终难故受之以解解以解其难也然则天下无事国家无不有难在治之矣黄帝之蚩尤舜之苗民禹之防风周之管蔡汉之诸吕七国唐之安史诸侯不能累黄帝疵舜禹痼周疮汉病唐能治之也圣朝八十年始有贼昊之患国家无贼为家人今与我始乖故树孽境上则正合大易之时也治此时也实属於阁下蹇之繇曰利见大人贞吉彖曰蹇难也险在前也见险而能止知矣哉利见大人往有功也当位贞吉以正邦也其说谓非大人不能济蹇非知者不能止险不当位与当位失贞无以正邦故六二王臣蹇蹇匪躬之故议与五应二居臣位五居君位不以五在难中私身远害而蹇蹇以进志扶王室故九五大蹇朋来解之繇亦曰有攸往夙吉言有难而往以速为吉也贼昊犯顺之明年天子则用阁下经矣殆一年未见成功谗害日进乃罢阁下而专任夏坛露公又半年贼昊转暴炽宗庙社稷之灵寤於上遂罢二公而复阁下经初贼昊猖獗阁下常请守於吴人皆曰不用阁下贼不可破及刘石败此论益喧然满都下矣天子乃释阁下罪益官进职与夏韩同节制陕西路阁下之谋未尽见用故成功缓且有间遂罢阁下今复起阁下专一面虽未足以极阁下之才亦聊足以施阁下之智矣噫阁下智施之四海有余况一隅哉人将见贼昊之首置汴门矣生是时也必生是人也人与时相遇故曰有非常之时然後有非常之事有非常之事然後有非常之功用兵四年卒无尺寸功此功归於阁下矣淮西之贼五十年功卒归裴度当时贼揣唐之公卿可任者晋公矣遂使贼害之天地神只扶持守护刀斫不死卒收蔡功贼昊揣境上诸将可任者阁下矣遂以书间在朝公卿果有请诛阁下者赖天子聪明圣神英武阁下获全晋公刀斫不死乃相宪宗平元济阁下书间不入乃复大任其亦卒破元昊乎介又观兵兴以来人多辞劳就逸惮险苟安独阁下不爱其身不顾其家不惜其禄位极诚尽节以必得贼昊後归为心此得王臣蹇蹇之节有攸往夙吉之善天以征西之任归於阁下知阁下实有取元昊之才而复能尽忠臣之节区区元昊有不平乎介不才国家无事也不能有一言以助衣裳之治国家有事也不能率一旅以扛筛曛用如阁下诸公皆暴露霜雪衣不敢食不敢饱士卒皆被甲胄冒锋镝入万死出一生民家皆轮流转粟饥渴道路介独夕而卧宴而起恬愉休逸饱水肥草自比於山鹿野麋岂心所安乎然自视不肖无毫毛可施用窃为阁下得山东豪杰三人负罪而有才者二人沛县梁某兖州姜潜任城张洞皆负文武之才有英雄之气习於兵勇於用智识通敏精力坚悍若使各当一队必能得士卒心先诸将立大功若使守一城I一路必能策敌制胜夫人知其无以进於时而信於人终将废矣则思坑靡宰圆沽⒐σ宰允旯时书曰王臣失位思其功者聚为一队言必能决死以战是以汉武帝贤良之诏求弛之士奔y之马取是道也A与起宜先收而不宜见弃阁下幸当留意晋公平淮西吏部马K柳公绰诸人实助其功今阁下幕中固不乏人矣介以为明堂所赖者惟一木然\材附之乃立大胨任者惟一人然t谋济之乃成阁下幕中虽不乏人如【阙】潜洞三人亦不可不取A等二人实宜备驱策介自视无毫毛可施用苟得五人者与朝廷立尺寸功足以赎介不肖之罪是敢冒将军a钺之威言兹五人取舍惟阁下命介不任拳拳之诚不次介顿首再拜
代张顾推官上铨主书
夫铨衡大柄任也其造物大化权也其出禄也大司命也其萃材也大林薮也其任器也大匠石也夫朝持货而出者曰金银曰珠玉曰犀象曰绮e曰丝曰布币犀象马牛羊豕犬雉鱼之属虾之细米盐之品{醢之多东倘占饰淘赂W南极丹北极朔陲相会而凑於五都之市朝而聚夕而虚大小无不用也钜细无不取也贵贱无不纳也长短无不收也今夫铨管收天下之才也亦犹市焉顾今饰固陋之姿操寻常之具往立於铨管之下犹盐丝游於都市矣岂以其细而遗之乎亦从其贵贱而取之乎都市待百货而後盈广夏待t材而後成朝廷待\人而後治必金银珠玉然後受市常虚矣必杞梓F谷会崛〈笙貌涣⒁颖亟苁肯涂∪会嵊霉俪？跻庸送绮姆仓室云文只字随t队而取一第亦且三十五而无闻焉亦近乎夫子所谓不足畏者策名乃七八年才成三考无一丝之劳半铢之绩施於国及於民夫复何为者固当碌碌随\人出处甘退守乎无用之躯犹离所分与\人争头露脑进说於执政者前计不得已也愿借容足地乞半刻景使毕其辞而後就诛戮窃念顾天圣五年登第初命通判军事推官未行有先兄之忧未满秩逢先君之丧自江左扶护灵榇挈提藐诸孤来乡里涉履艰苦备极凶屯丧制未阕又失母氏天穷如此生意若何而况先人遗其清白家世传於儒素无洛阳二顷田可耕而取利又属频岁荒歉百物翔贵行服通四五年聚族几五十口I稚围绕衣食煎熬心如石焉积溜亦穿肠如铁焉百链亦耗局局焉若置身槛焉能不动也噫人有血气以动乎内智勇以守乎外有其时得乎用谁不能立功名也若虎兕岂服於槛也得出焉万里敢前也顾胸臆盘折久虽未脱夫穷塞湮厄其不甘圣时明世晦晦zz埋弃草莱不能与夫耀耀者争光明矣故有是说进於铨管之下将雪夫屯而求通亨惟阁下念之再拜
代高长官上转运书
运使郎中执事天久不雨则暴氛咴氛呙嫦缣礻樘彀Ф雨之天至高明也至严畏也作其旱以咎殃於物百物草木皆焦枯五谷瘁欲死民无以为食氛咧劣薅疾不成人者也面乡天天犹哀之而雨天之於人物其至矣今有腐粮脱粟不能充朝夕日暴其爱子稚女十余口於穷馁间则为一发声大叫於当涂者虽其人至贱且甚懦弱不肖人也其穷若是当涂者独不哀之乎某世农家曾高以降力田为生遭时右文辄去从学因以明经中御前第释褐服职崎岖州县将三十年矣知不适用仅恳还俟伦咀猿执只沉节故亦无大过前年罢徐州录事参军上课赴调待补铨衡端居食贫凡一周岁去年九月到雷泽席未当徙今徙之邑俟八月始许往乡里在赵州方属凶饥归无所依寓於雷泽旅贫何托稚I十数口朝夕嗷嗷相对以泣与夫穷而无告者类也执事方操大柄任处大权职京东十九州之内可死生之可休戚之庄子曰涸辙之鱼斗升之水可活某虽老朽无所用至於专一局分一职亦庶几可无败废矣唯执事使之得上农夫之禄活此十数口如已坠千万文不测之深渊执事与之千万丈縻绠便得缘而出也何以报德
上徐州扈谏议
知府谏议阁下夫父道也者君道也者乾道也首万物者乾则以君况焉尊万邦者君则以父拟焉盖君也者天下之达贵也父也者天下之达亲也贵故天下慕之亲故天下爱之一国之内足慕者君也一家之内足爱者亲也是以人臣以近君为荣人子以事亲为乐夫一日三接便蕃宠锡孰荣如之朝夕左右承顺色孰乐如之然内外之事不可一也出入之任不可择也入以奉谋猷出以守疆场臣之义也内以调甘旨外以服勤劳子之道也内者盖不以守疆场为惮而忠臣忧君之志以为苦也外者盖不以服勤劳为辞而孝子念亲之心以为伤也大人七十有一岁矣而以五代未葬卜後年辛已吉凡衣衾棺椁之具待禄而後办未能遂归林泉以取休佚犹独oa於官职之事且大人老矣介则当晨昏定省日亲上食谨视寒之节而乃远违几杖亏一日三至寝门之礼人子之义得无亏乎诚罪人矣诚罪人矣然前所谓内以调甘旨外以服勤劳盖亦不得而惮也介家四十口曾高以来耕田为业田薄牛弱常居贫岁尽天之时穷地之利竭人之力赖大人与介两人禄四十口仅得饱食今介禄缺大人独食不足乃泣别庭闱老来四远学老圃老农之事勤稼树桑庶几四十口衣夫帛食夫粟而免寒馁之忧矣事不两遂不得朝夕左右承顺色噫前年去蜀五千里今又在此其孝子念亲之心亦可悯矣恭惟阁下辍七人之近列开千里之大邦惟此徐方蒙受其福语曰老者安之少者怀之阁下之福施之必有先後之次以大人所称为老者矣则受阁下之福宜在先矣用是将有以释孝子念亲之心一二瞻望门戟不胜欢拚欣跃之至介顿首再拜
与奉符知县书
子游为武城宰孔子曰女得人焉尔乎曰有澹台灭明者行不由径非公事未尝至於偃之室至哉子羽之慎贤哉子游之容由今言之为慎易为容难慎以远嫌容以避谤嫌远谤不至安身之道也是为易夫犁是国之田食是国之谷为是国之民征发教命皆出是国是国之君则不觐不谒在礼近於傲与慢容之为难介为奉符民前奉符大夫马君永伯下车逾月先就见介於徂徕草庐中介惧得傲与慢之罪不敢蹈子羽之节因一谢马大夫於县焉曰吾治君邑吾闻君贤且与君为天圣八年同门生民之病政之疵君以告予病予疵君勿讳是君若以病与疵遗我也自兹屡招介过县介遂不能守子羽之节岂不知足及公门而嫌与忌辄随之凡四五招勉强一往焉且以谓政虽出大夫而及於吾民病虽在於民苟有养民之心者皆病政之疵民之病不敢不告虽然未及於私焉有山阳道德之老孙明复先生世不我用退居荜茅阖扉着书不接人事马大夫事之尊之以执弟子礼求得其道焉天平镇进士姜潜倜傥有奇节马大夫重之时引在坐讲论古今治乱得失及马大夫陷於笼网苛致其罪怒马者以为介三人尝与马公事具以恶名加焉噫不能行子羽之节时以足践公门宜乎以为嫌也宜乎被恶名也诗曰心苟无瑕胡恤乎人言虽然不可不慎也执事临县介因欲遂蹈子羽之节不为惧得傲与慢之罪且诗人桑梓之敬不可忘也一拜执事於县之庭得礼而退然後愿守子羽之节终焉惟执事容之
上颍州蔡侍郎书
侍郎阁下夫物生而性不齐裁正物性者天吏也人生而材不备长育人才者君宰也裁正而後物性遂故曲者直者酸者辛者仆者立者皆得其和易曰乾道变化各正性命是也长育而後人材美故刚者柔者恭者舒者急者各得其中洪范曰会其有极归其有极是也和谓之至道中谓之大德中和而天下之理得矣介者正所谓不合其中而不得其和者也喜怒哀乐未发谓之中喜怒哀乐之将生必先几动焉几者动之微也事之未兆也当其几动之时喜也怒也哀也乐也皆可观焉是喜怒哀乐合於中也则就之如喜怒哀乐不合於中也则去之有不善知之於未兆之前而~之故发而皆中节也易吉之先见者也易不言凶而言吉者其能知善不善於几微之时善则行之不善则改之凶何由而至也介见天下之人有未得其治则愤闷发於内而言语形於外已暴着於外犹不知协於中邪蜢妒滦坝其吉之先见发而皆中节其得能乎故凶悔吝常随之冬至集阙下有人密道阁下之语於介者箴规训诫丁切至如听箕子皇极之义若闻孔思中庸之篇释然大觉前日之非噫天以刚方直烈之性授於介不纳介於中夫刚方直烈不以中辅之暴残戕折日可待矣今阁下方楣橹於中是天以刚方直烈付於介阁下纳之令德也天欲暴残戕折於介而阁下赐之更生也介荷阁下仁育陶钧为至厚矣今西走蜀四千里不敢以跋涉为劳以平生未得一登阁下之门为恨引首南望不胜拳拳之心不宣介再拜
与张安石书
岁庚辰十一月五日奉符大夫马君永伯下吏奉符民如赤子之失慈父母自十一月五日至二月十九日凡百有六日延颈引首南望大夫之来若在大暑思涤清风若坐赤炭思濯寒波二十一日大夫被免民以千数环立大哭若以久馁方食而夺其J大寒始衣而o其纩哭已感曰吾大夫奉身俭行已廉守法平操心公养民舒闲约吏急速自大夫来吾曹安於闾里晏眠饱食老息壮作不夺吾种殖之时不害吾生养之道经岁行巷鸡不惊犬不吠盗贼不入吏胥不至州县之政赋税为患邻县督责烦数敲扑之声相闻里胥累累道路流血满令厅阶犹克期不已吾大夫但敛手坐席上时召老叟至其前与之相约所谓里胥者皆放於田亩严禁戒不得与民相见不遣一吏走不施一杖笞常先期赋登数治吾邑者育吾曹可谓勤且至矣可谓义且惠矣吾曹在下观吾大夫无丝辜天子治民无分寸过失枉道欺心而无罪免去兹非吾大夫之不幸也吾曹之不幸也於是相与环立又哭且恸而又闻大夫无资不能行尽货易其帷b之属乃能行虽能行闻其寓鲁之西任城无环堵之室无一亩之田生计空空也夫人若女若儿若姨监皂隶十数口衣不续而炊不继朝诉饥而暮啼寒吾大夫至此吾曹德大夫甚深忍坐视之乃t走队趋就徂徕下绕石介泣告之曰吾尝闻昔田横能养士当横之难五百人死之今大夫之忧幸未至横吾曹亦未当从五百人者以死然吾大夫朝夕有饥寒之虑吾曹编民无智力为营其衣食君在吾乡号为有智力者君宜念吾曹区区之心图救吾大夫之穷介闻之大羞且恻然悼之悼者悼马大夫之窘者此民之义虽悼且而方连遭大忧在困踬憔悴中旦暮自虞就死何得锱铢势力解马大夫忧慰此民之勤勤然大夫之忧深矣此民之勤勤至矣皆义不可已安石读周孔之书知周孔之道富仁义之文有仁义之心岂不有意乎介白
徂徕集卷十七

[book_title]卷十八
钦定四库全书
徂徕集卷十八　　　　　　宋　石介　撰序
三朝圣政录序
今天下太平八十年物遂其生人乐其业我太祖太宗真宗忧勤养理之功欤唐自天宝迄於天佑百五十年间禄山朱黄巢秦宗权相接为寇中原扰乱生民荼苦x唐者非有拯溺拨乱之心残暴愈甚连绵五代干戈日寻戎马生郊战血流野继唐讫周天下涂炭实二百年我太祖武皇帝受禅之五月诛李筠於潞州十一月杀李重进於扬州四年取荆渚下湖南六年平蜀又六年收广州又四年定江南太宗文皇帝承天位绍先烈南致淮海北降并汾蛮夷戎狄震慑请贡海内自此始一矣则太平之业二祖基之真宗章圣皇帝於是承二祖之基以格於久大隆二祖之业以臻乎富有礼乐文物焕然而章明教化刑政淳然而太和太祖作之太宗述之真宗继之太平之业就矣若太祖之英武太宗之神圣真宗之文明授受承承以兴太平可谓跨唐而逾汉驾商周而登虞夏者也臣生三十四年目不识干戈之事耳不闻金革之声唯是草茅之下闾里之中听田父农叟歌咏三圣之德盈溢乎耳及登仕路以来时接|绅大夫语其说三圣之政益详然三圣之德三朝之政国史载之备矣但臣以为三圣致太平之要道或虑国史纪之至繁书之不精圣人一日万几不能逃E唐史臣吴兢尝为贞观政要臣窃效之作三朝圣政录且人之言圣人者必曰尧舜人之称治世者必曰夏商周臣观太祖武皇帝之神武太宗文皇帝之睿圣真宗章圣皇帝之仁孝岂复让於尧舜乎观建隆开宝之平定兴国雍熙之乐康至道咸平之醇x岂复羡於夏商周乎恭惟景懿钦文聪武圣神仁明孝德皇帝陛下有太祖太宗真宗之资则当法建隆开宝兴国雍熙之道咸平之政以阜万民以继太平以丕於三圣之光以树乎万民之基伏惟陛下聪明圣神皆自天纵言语动作暗与理合虽不师於古不法於今固已高视轩农远超羲昊苟更斟酌祖宗垂宪慷行之可谓韶尽美矣又尽善也伏惟圣主留意
唐监序
夫前车覆後车戒前事之失後事之监汤以桀为监故不敢为桀之行而汤德克明隆祀六百周以纣为监故不敢为纣之恶而周道至盛传世三十汉以秦为监故不敢为秦之无道而汉业盛茂延洪四百年唐以隋为监故不敢为隋之暴乱而唐室攸V永光十八叶国家虽承五代之後实接唐之绪则国家亦当以唐为监臣逖E往古靡不以女后预事而丧国家者臣观唐甚矣武氏变唐为周韦庶人安乐公主G杀中宗太平公主潜谋逆乱杨贵妃召天宝之祸臣历观前世鲜不阉官用权而倾社稷者臣视唐尤伤矣代宗遭辅国之侮蔑宪宗被陈庆之弑逆昭宗为季述之囚辱臣渺寻历代无不以奸臣专政而乱天下者臣视唐至极矣禄山之祸则林甫国忠为之也朱之乱则卢杞为之也陈庆之弑则皇甫n为之也呜呼奸臣不可使专政女后不可使预事宦官不可使任权明皇始用姚崇宋Z则治终用林甫国忠则乱德宗始用崔佑甫陆贽则治终用皇甫n则乱自武后夺国迄於中睿暨天宝末年政由女后而李氏几丧自肃宗践位历於代宗德宗顺宗宪穆文武宣懿僖昭权在中官而唐祚终去诗曰赫赫宗周褒姒之然则巍巍钜唐女后乱之奸臣坏之宦官覆之臣故采摭唐史中女后宦官奸臣事迹各类集作三卷谓之唐监噫唐十八帝惟武德贞观开元元和百数十年礼乐征伐自天子出女后乱之於前奸臣坏之於中宦官覆之於後颠倒崎危绵绵延延乍倾乍安若续若~仅能至於三百年何足言之後之为国者监李氏之覆车勿专政於女后勿假权於中官勿任委於奸臣则国祚延洪历世长远当传於子传於孙可至千万世岂一龌龊十八帝局促三百年者哉伏惟明主戒之
石曼卿诗集序
诗之作与人生偕者也函愉乐悲c之气必舒於言能者述之传於律故其流行无穷可以播而交鬼神也古之有天下者欲知风教之感气俗之变必立官司采掇而监听之由是张弛其务以足其所思乃能享世长久弊乱无由而生厥後废官诗不传在上者不复知民之所向故政化颠悖治道亡矣诗之於时亦可见大道於文字习为故常但作者才致鄙迫不能深入其域耳国朝祥符中民风豫而泰操笔之士率以藻丽为胜惟曼卿与穆参军伯长自任以古道作为文必经实不放於世而曼卿之诗又特震奇秀发盖能取古之所未至托讽物象之表警时动\未尝徒设虽能文者累数千百言不能卒其义独以劲语蟠泊会而终於篇而复气横意举飘出章句之外学者不可寻其屏阈而依倚之其诗之豪者与曼卿资宇轩豁遇事辄咏前後所为不可计其遗亡而存者才三百余篇古律不异分为二册一日觞予酒作而谓予曰子贤於文而又知诗能为我序诗乎予应曰诺遂有作欲使观者知诗之原施之於用而已矣
送龚鼎臣序
山阳龚辅之学为古文问文之旨於鲁人石介对曰夫与天地生者性也与性生者诚也与诚生者识也性厚则诚明矣诚明则识粹矣识粹则其文典以正矣然则文本诸识矣圣人不思而得识之至也贤人思之而至识之机也诗易书礼春秋言而为中动而为法不思而得也孟荀扬文中子吏部勉而为中制而为法思之而至也至者至於中也至於法也至於中至於法则至於孔子也至於孔子而为极矣其不至焉者识杂之也甚者为杨墨为老庄为申韩为鬼佛识杂之为害也如此辅之为学为文厚乃性明乃诚粹乃识确乎不可移严乎不可也直乎不可屈也一志於圣人则妖惑邪乱之气无隙而入焉於斯文也其庶几矣然道知之不为难守之为难守之不为难行之为难行之不为难久之为难夫知之守之行之久之不为难笃之为难知之不笃不能守也守之不笃不能行也行之不笃不能久也久之不笃不能终也守之以诚而持之以笃惟辅之勉矣辅之且往仕於孟州因以为离别之赠云
送祖择之序
择之罢济南将归闻自历山东走三百里别明复先生暨於泰山徂徕相与讲道德究经术l云霞玩水石举觞赋诗五日而後去以所坐乘马为明复之赠为予书先君之铭於石以为别择之以文章登科甲天下之望甚盛不十年当辅相天子为宋大臣为人资材已高又自能知尧舜周公孔子之道顾明复与予饥寒山谷中何有毫利於择之而甘苦辛倾肝胆予二人岂有求邪明复谓无以谢择之发圣人之明王道之极择之拜而受之呜呼春秋赏罚二百四十二年至矣仲尼之心独拨衰周一世之乱反之於正十二经揭如日月照明於天後之圣贤得之多者帝得之少者王不得者明复之报为不轻矣予经学浅不能希明复然义不可嘿夫趋时物之情也徇道人之难也噫诸侯郊迎倾国封之枉尺直寻吾死不为见之孟轲寻邑三公舜歆高爵不作符命甘投於阁见之子云潮州八千几死瘴烟归来京兆不肯婵ぜ之吏部嗟嗟李积徇主从昏咄咄宗元附权邀官观而始节岂为不完弗能有终至今痕瘢择之与予相知深矣此去近天子得与我相磨切天下是非亦得时见上讲道君政得失天子宰相曰是择之曰是天子宰相曰非择之曰非择之官日进而宠日深矣天子宰相曰是择之曰非天子宰相曰非择之曰是择之前有鼎镬而後有a钺矣古之君子辞官职而遗宠禄趋鼎镬而就a钺非以官职宠禄为忧而以鼎镬a钺为乐也道适当然也择之於道安之者非利而行之者也非畏罪而强之者也予所以云姑为报之资尔康定二年七月十五日序
送张积李常序
孔子之大道为异端侵害不容於世实三千年诸公能维而持之不能排而去之维之持之道不~矣不去其害道终病矣韩文公所谓不塞不流不止不行是也予不自揣度乃奋独力宣斥其人而攻之我寡彼\反攻予者日以千数一日之内虎动吻而狼磨牙赖圣君天覆地容得免於祸濮人张禹功李遵道者其居与予不相远耳目接於予固熟则其宜知予之所为如是得祸如是辄不惮直以身冒予之祸来山中而助予扬子云称轲之勇若禹功遵道者其勇者与太史正崔杼之罪杀之其弟又书杼又杀之南史闻之执简以往太史初正杼之罪知为史当然犹未知必得诛於杼若南史闻巳杀二人矣又执简以往是真不畏死者矣予攻害孔子者予知为孔子当然亦未知必得罪於害孔子之徒若禹功遵道已见予之所得祸如是又来助予是真勇者矣予今年三十七而白半然心益壮而气不衰禹功少予十四岁遵道少十五岁其文如进六军而作鼓者严猛齐厉张皇奋施可式可畏当与予周旋焉Q也以孔氏之道穷也以孔氏之道达而万物不通乎穷而垂之於後世不明乎穷达之间绰然有余裕其有能动心乎禹功藏用於神其得天下之几与遵道直道而行其明天下之治与几近易治近春秋二子之道皆道也与世不甚迂其必达矣去举进士予醉之以酒复赠之以言以释相离之怀辛巳夏五月二日石介序
送刘先之序
予友先之将适魏之馆陶请於予曰馆陶之政孰为大曰馆陶魏邑也圣朝大儒柳仲涂实魏人自唐吏部下三百年得孔子之道而粹者惟仲涂居魏东郊着数万言皆尧舜三王治人之道未大用而死其道才施其一二介闻柳氏之子孙尚有贤且肖者魏之人犹能记识仲涂之居亦或有能读其书者仲涂之道则未闻有人知之先之至馆陶取仲涂书为柳氏子孙及魏之人讲释指明其义使知仲涂之道仲涂之道孔子之道也夫人能知孔子之道施於天地间无有不宜以之治民以之事君以之化天下皆得其序先之能使柳氏子孙及魏之人知仲涂之道柳氏子孙既能知之而肯缄藏於其家乎必能传之人魏之人亦必能传之镇冀邢赵自镇冀邢赵而传之将河之北皆知仲涂之道矣由河之北而传之仲涂之道将盈於天地之间矣馆陶之政此为大若夫行乎仁义使百里之内咨而嬉癯而肥疮而良匮而昌兹县令之事也先之固能行之矣岂待予告
吕虞部士龙字序
虞部员外郎东平吕君尝访字於介因名士龙易曰云从龙言龙吟则云出龙乃乘之游於六合作为膏泽润液万⒓梦镏德也大矣请字曰兼济兼济之义又不徒然也卷收其云畜密不雨不得兼矣大旱而为霖雨不崇朝而烫煜录婕弥义於是乎在先朝为侍读学士烈烈有名称者君之先君也君不忝尔祖能济其美今年四十三作虞部员外郎赐绯鱼袋借三品服知邛州邛州要藩矣襟带巴蜀作固王家有社有民地方千里君能简削苛政怀以仁惠舒我王泽浸其幽遐是亦兼济於一方也异日得大位行其志兼济天下可矣字曰兼济岂无意哉名以定体字以表德苟不克称则贻名之羞公其戒之苟保禄位以利其妻子苟殖货财以肥而家厚而身不思忠吾君利吾民则独善之行也虽在千万里外必走就君操吾矛持吾戈以击君夺此字矣月日序
徂徕集卷十八

[book_title]卷十九
钦定四库全书
徂徕集卷十九　　　　　　宋　石介　撰记
祥符诏书记
祥符二年翰林学士杨亿知制诰钱惟演秘阁校理刘筠唱和宣曲诗述前代掖庭事辞多浮艳真宗训之曰辞臣学者宗师也安可不戒於流宕乃下诏曰国家道闾煜禄成域中敦百行於人伦阐六经於教本冀斯文之复古期末俗之还淳而近代以来属辞多弊侈靡滋甚浮艳相高忘祖述之大猷竞雕刻之小巧爰从物议俾正源流咨尔服儒之人示乃为学之道夫博闻强识岂可读非圣之书修辞立诚安可乖作者之制必思教化为主典训是师无尚空言当遵体要仍闻别集\制刻镂已多倘许攻乎异端则是误於後学式资诲诱宜有甄明今後属文之士有辞涉浮华玷於名教者必加朝典庶复古风其古今文集可少垂范欲雕印者委本路转运使选部内文士详其可否即具本以闻又天章阁待制刘公随常言故杨翰林少知古道故孙汉公集中有送杨序说其言十一月自建州召试授秘书省正字诏褒之有精彩神助文字生知之语是时名闻天下道路拭目或劝以歌功上美更祈清贯者则掉臂不顾或以其早成夙悟比前代王勃辈者则愀然曰吾将勉力庶几子云退之长驱古今岂止於词人才子乎又崖掾初E其断文数十篇大奇之持以示汉公曰皇甫持正柳州少年时正当如是本朝文人称孙丁而皆推尊之则杨为少知古道明矣然以性谙浮近不能古道自立好名事胜独驱海内谓古文之雄有仲涂黄州汉公谓之辈度巳终莫能出其右乃斥古文而不为远袭唐李义山之体作为新制杨亦学问通博笔力宏壮文字所出後生莫不爱之然破碎大道雕刻元质非化成之文而古风遂变时执政冯文懿与二三朝士窃病之又黄州汉公皆巳死他人柔弱无以摧杨雄惟胡大监继周在且以罪废屏居庐江乃相与延誉徐言於上乞召知制诰以拉杨之虎牙继周至真宗命上殿赐坐从容延问曰知卿虽谪官犹不废学今复用卿知制诰继周以久去班行朝礼多废即拜谢於殿上真宗亦不之罪继周退直趋舍人院箕倨坐厅上睥睨言曰适来见上上金口命胡旦复知制诰胡旦老矣岂能重入此小儿队里知得它制诰矜傲轻忽旁如无人真宗以继周素无行尚疑之潜令小黄门一人随其後观之黄门尽以告明旦真宗见文懿具道其事乃曰胡旦终未可用观其言语亦似v倾文懿以继周自为之亦无如之何继周但得通判襄州去杨遂肆然无复回避矣介读祥符二年诏书知真宗皇帝真英主矣闻刘待制之说知文懿真贤相矣易曰观乎人文化成天下为天子能知乎文之本而思复於古非英主与为宰相能悼乎风之变而思救其弊非贤相与介窃惧圣君贤相之事异日砺湟蛩郊侵
宋城县夫子庙记
天地吾知其易毁也一德不修则裂日月吾知其易丧也一政不行则缺山岳吾知其易坏也一化不明则崩河洛吾知其易涸也一令不善则竭大哉吾圣人之道弥亘亿千万世而不倾横维四方上下而不~莫乱於战国莫妖於杨墨莫毒於秦嬴莫逆於莽贼司马谲诈宋齐凶慝虐神猾夏曰聪曰勒倡诞邪教曰n曰释于唐接踵五季昏君暴德莫不灭裂衣冠隳弃法则焚烧诗书芟刈礼易吁吾圣人之道受戕害被攻击斯亦多矣而巍然中居竟不可毁良由根柢坚而枝干茂也渊源F而流派远也三才五常为根柢不亦坚乎尧舜禹汤为枝干不亦茂乎六籍九畴为渊源不亦F乎孟荀扬韩为流派不亦远乎故天地有裂焉日月有缺焉山岳有崩焉河洛有竭焉吾圣人之道无有穷也夫天地日月山岳河洛皆气也气浮且动所以有裂有缺有崩有竭吾圣人之道大中至正万世常不可易之道也故无有亏焉宋有天下纯用文治制度礼乐一出儒术吾圣人之道大行君君而臣臣父父而子子京师达於郡县皆崇严庙貌而尊祀之宋城在南京为赤县夫子祠宇尚阙春秋则释奠於令之厅事噫其为?亦甚矣李大夫尧俞以儒学仕能知圣人为尊不敢黩慢於是拆佛宇淫祠十数区取其材作庙於县署之右栋宇壮焉丹o丽焉穹穹辟阳耽耽阖夫子被王衮冕执尺有二寸负斧依当宁而坐渊闵子骞十一人列侍翼如有严有威庙成俾予记之呜呼异哉李大夫作是庙有三善焉撤佛宇弱夷法也毁淫祠革邪俗也尊圣师明大道也有是三善不可不记故敢承命而不敢让景佑四年五月一日
泰山书院记
自周以上观之贤人之达者皋陶傅说伊尹吕望召公毕公是也自周以下观之贤人之穷者孟子扬子文中子吏部是也然较其功业德行穷不必易达吏部後三百年贤人之穷者又有泰山先生孟子扬子文中子吏部皆以其道授弟子授弟子复传之於书其书大行其道大耀先生亦以其道授弟子既授之弟子亦将传之於书将使其书大行其道大耀乃於泰山之阳起学舍斋堂聚先圣之书满屋与t弟子而居之当时游从之贵者孟子则有梁惠王齐宣王滕文公之属扬子则有刘歆桓谭之属文中子则有越公之属吏部则有裴晋公郑相国张仆射之属门人之高弟者孟则有万章公孙丑乐克之徒扬则有侯芭刘敝徒文中子则有董常程元薛收李靖杜如晦房魏之徒吏部则有李观李O李汉张籍皇甫之徒今先生游从之贵者故王沂公蔡二卿李泰州孔中丞今李丞相范经明子京张安道士熙道祖择之门人之高弟者石介刘牧姜潜张洞李A足以相继於千百年之间矣孰谓先生穷乎大哉圣贤之道无屯泰孟子扬子文中子吏部皆屯於无位与小官而孟子l於七篇扬子泰於法言太玄文中子泰於续经中说吏部泰於原道论佛骨表十余万言先生尝以为尽孔子之心者大易尽孔子之用者春秋是二大经圣人之极笔也治世之大法也故作易说六十四篇春秋尊王发微十七卷疑四凶之不去十六相之不举故作尧权防後世之x夺诸侯之僭抗首魉粗票孀⒓抑误正世子之名故作正名解美出处之得宜辨传嗣之有嫡故作四皓论先生述作上宗周孔下拟韩孟是亦为泰先生孰少之哉介乐先生之道大先生之为请以此说X之石立於讲堂之西壁康定元年七月十八日记
青州州学公田记
故仆射相国沂公初作青州学成奏天子天子赐学名且颁公田三十顷以入於学公患田少不足又旁学作屋百二十间岁入於学钱三十一万逮今十稔学益兴而士倍多太守赵集贤广公之意取南城隙地又作屋凡八十三间别为旁舍六十二间岁入於学通六十七万学之公用於是大充而养士之道称矣学官与诸弟子侈之请记於壁曰立其法万物不改者道之本也通其变使民不倦者道之中也本故万世不改也中故万世可行也若伏羲神农黄帝尧舜氏树君臣父子上下之制立其法万世不改者也是之谓本为服牛乘马上栋下宇弧矢网罟之宜舟楫耒耜之利棺椁之便臼杵之用通其变使民不倦者也是之谓中焉相国法三代明王之制取古者家有塾党有庠术有序国有学之制建学於青立本也集贤申易大畜养贤颐养正需饮食宴乐兑朋友讲习之义推广於学制其中也大凡舒则人暇局则人困故善教者优游而至道不善教者急速而强人其要在酌夫劳逸之节焉礼曰张而不弛文武不为也一弛一张文武之道也今夫学者六艺经传千万言以时而讽之其为功博矣仁义礼智忠信孝弟之道天地阳星辰灾变之动以时而求之其为业广矣广博而难卒勤苦而後能成蚤起夜诵寒暑不废衣冠不【角】则是常张之矣岁有田日有饩劳有休怠有养所以息焉游焉是一张一弛之道也君子谓相国集贤善教矣张而不急弛而不废初集贤乐学之成经始甚亟乃择才吏得节度推官蔡君用董其役作屋舍凡一百四十五间而但取材於县官之余借力於公家之隙不烦於府不扰於民和说而以成予谓相国善作也集贤善述也蔡君善卒相国集贤之志也见托斯文既不得让因记其岁月云
新济记
天圣十年春知兖州工部尚书翰林侍讲学士孙公开新济成夏汶水暴涨尽坏其坊猪於西泽满弗受腹背溢出横流汤汤为江为淮转如天回突如山来势若吞郓及拚哦阿人不溺於水如一缕丝一毫相维之矣东北注入新济汶水势削遂不克患明年京东蝗虫大旱五谷皆不熟自潘水东至於海尤甚州养兵十数万仓库空虚公储不逮百日或出秕稗粪腐为天子养兵食嬴卒饿军旦夕汹汹发怒色流怨言郡刺史以下焦然疚於怀不知其所为徒拱手俟罪而已两转运使以是失职罢去天子使转运淮南仓转输於南方凡数千艘由淮达於郓郓入於新济新济而东东方遂济噫春新济成夏汶水涨新济是赖汶水无害郓人适安今年新济成明年东方饥新济是凭兵不匮食国不乏用民不饥死新济之为功也如此则速成疾效章章着见於人者故举之矣若夫北暨郓之张泽南暨济阳郡之钜野民良田百万顷水宅焉三十年民不得一聘一穗收新济成疏其水入新济民得是良田播殖五谷以衣食之新济之功此益为大中国之有四渎犹人之有四支四渎济其一也济水壅废地一支矣今济水复流地之一支复生也地有血脉也有k胃也济不壅~为地道计也且济水弃滞塞废三十年三十年不为济矣今济水复为济矣海不受济之朝三十年海亡一济三十年矣今济水复朝於海海复得一济矣地生一支济复为济海复朝济其功格於地矣及於济矣及於海矣功又益为大也当济源涸此功落成祭法曰能御大则祀之能I大患则祀之此可谓御大矣I大患矣则公宜受天百禄世世祀之传子传孙隆昌公尽忠三朝白首弥固胪风迹终焉允臧在太宗朝讲经璧水敷助文治观学王宫启发孝德在真宗朝堂上疏陈十不可请停西祀又抗言乞焚天书斩朱能以道事君有犯无隐陛下续服日以孔子之六经尧舜禹汤文武周公之道说於上前以辅圣德历事三世将逾四统年甫及致政三上章乞骸骨归葬乡里不得请又四上章乞解近侍守乡郡天子重劳以官职之事许之告老去犹以郓人被水患三十年济不为济济不朝海地废一支在公家之利为不了卒能成功泽生民利万世及国家被来世春秋传曰太上有立德其次有立功谓之不朽若公之立德立功可称於不朽矣宜刻诸石垂之无穷按济水出於河南府王屋县溢於东出於陶丘东北会於汶入於海当黄河溢并济为一河水一石其泥六斗泥淤为岸数百尺河水复济遂失故道不复能流入於海乃停於郓之西南为大泽作民患垂三十年公久思之又数议外廷\口哓哓为不可至是复白於上请身自行安肃军观察留後陈公尧咨时治於郓受成於公不敢异公议克同於公天圣十年正月以郓州之须城中都平拚叛艄榷阿齐州之历城长清合三万人起郓鱼山尽下把四十里齐州接下把而下又五十里疏济故道通济入海一月克成厥功督役则有郓州通判比部员外郎张舜元齐州通判国子博士【阙】\平知县国子博士李锡历城知县太常丞董储拚胖县右侍禁王师郓州驻治右班殿直张政中【阙】县主簿刘允介自谋始及成功皆预焉故能备述其事景佑元年月日记
去二画本记
留守工部彭城刘公随常亲来视学於东库谓非圣人书宜悉去之不可使学者读之惑乱其心也公之心可谓正矣噫非圣人书犹不可观之况非圣人画乎且自伏羲至於神农神农至於黄帝黄帝至於尧舜尧舜至於禹汤禹汤至於文武文武至於周公周公至於孔子中国犹一人治也由一涂出也有老子生然後仁义废而礼乐坏有佛氏出然後三纲弃而五常乱呜呼老与佛贼圣人之道者也悖中国之治者也公所谓非圣人之书者也老与佛之书也老与佛之书犹不可使学者见况使学者见老与佛之像乎书库有旧存三教画本索观之则吾圣人与老氏释氏等使学者趋老与佛亦将同吾圣人也读其书犹惧惑乱其心使趋老与佛同於吾圣人岂知不易吾衣冠弃吾父子舍吾君亲废吾祭祀相与同归於夷也三教画本独存吾圣人朝夕令学者拜事庶几知吾师之尊吾教之一吾道之正所谓老与佛二者吾令悉去之後来者有谓吾不恭职失二画本吾故书失以告
宣化军新桥记
康定二年冬十月戊午宣化军使虞部员外郎张景云作清河桥成河初不通故为之舟则人利舟也及其弊也舟反害人河不复通故为之桥救舟弊也善哉其达变也与圣人之於天下之道有作焉有因焉有变焉未有初也故作未有制也故因制失故变变者救其失也汉董仲舒曰道者万世无弊非无弊也得褐之道也毁舟为桥善变者乎易曰通其变使民不倦其是之谓矣河去军北门数步其流不~如缕深不濡轨广不逾丈非如彭蠡洞庭之险而人病涉则甚於彭蠡洞庭实舟之为也舟有十五人十五人为十五家家率七口为百五口百五口之衣与食皆取於舟晨起十五家磨牙动吻伸头奋距以搏以噬憧憧往来人罕完肤吁上下相容州县无政孽苗遂盛奸府遂成凡此桥历二年更六人成辄坏者三卒成於君如此其艰孽苗大而难拔也奸府固而难破也非君之诚与断孰克哉初天章阁待制知淄州军州事郭公劝侍御史京东转运使张公奎始谋毁舟建桥授谋於县而郭以忧去张徙河东其後虞部郎中胥君谷继来为州国子博士霍君某通判州事虞部员外郎韩君谷为县虽述二公之志而桥再坏逮吾桥卒成当二公之志桥坏也人咸曰桥不可作也物有数事有废兴废兴存诸时成败系於天皆不在人君来代韩闻其说独以为不然苟兴废成败皆不在人则救怀襄之患者非禹也与定管蔡之乱者非周公也与平诸吕之难者非勃也与去鳄鱼之暴者非吏部也与作一桥不能图久人无诚也乃推诸天患诚不至而不患功难就视事之日亟至河上且叹曰州县之政莫大於是者州之大者方千里县之大者方百里政之善恶不出千里之内自东自西自南自北孰不由此涂出也苟有利焉天下享之苟有害焉天下被之在周官则曰司险周知其山林川泽之阻而达其道路在孟子则曰十一月徒杠成十二月舆梁成在春秋传则曰启塞从时况二公谋於初三君作於後愿竭才卒成此桥且舟之为害也远矣吾为利也岂谋近哉百世後从已不可苟作为百世计也其作之也梓材以新制度以侈夏六月已酉明日落成其夕桥又坏君曰天固助予非有奸桥何坏韩君再为桥桥再坏坏有故也吾一为桥桥一坏坏於奸也吾来讨奸者终成吾桥然後信吾之志而夺奸人之心暴奸人之罪益勤不懈日出临河上工之拙巧材之良恶斧斤之高下绳墨之曲直必亲焉毋不良日入归如此九十有七日桥乃成凡五虹三十七柱七十八梁皆大木也所以取大壮而图不朽噫衣乎舟食乎舟者百余人爪距森森牙齿]]相与横盘错於其间崇奸深树孽大非君智果奸府不破非君特达孽苗不拔始坏再坏三坏也\口嚣嚣咸请罢由於克断君听不乱由於克诚此桥卒成呜呼君之功茂焉十月初九日记
柘城县e检廨署记
天下有事也天子日旰而食公卿侧坐而谋大夫露宿而行命士昼夜走以赴命况庶人乎天下无事也农闲於野工游於府商嬉於市士大夫不醇驷不驾不兼味不食高冠衣恬愉舒缓为事况天子公卿乎帝宋有天下八十年矣艰难於太祖勤劳於太宗汲汲於真宗逸於陛下始於胼胝中於癯瘠今至於安乐泰舒内外官万余员无所事事食天子廪禄而已不矜车舆不饰第宅安为哉右侍禁韦君涛朝廷命擒察南京之宋城楚丘下邑宁陵柘城谷熟虞城盗贼治所在柘城旧是廨宇卑圯风雨弗蔽韦君至则曰天子赐廪禄非独奉臣身亦将以仰事父母俯庇妻子今居无厚墙完庐日暴湿其身体岂圣君推孝治待臣下之意邪况海?富康岁丰稔家给人足盗贼不作幸外无职事内置吾亲於康宁不亦可乎旧署之嚣尘湫隘者悉更之高明爽垲於是燕寝有堂饮食有位H库井^罔不有秩上以荷大君养育内以逸乐其亲及於其妻儿韦君中无歉然不足者非我列圣相勤养理宇内无事韦君当如前所述昼夜走赴职弗暇岂及於此乎予吏睢阳韦君以新署成乞文为记因感天下之人各得其所且嘉韦君之能厚於其亲遂命笔直书之无罪略焉云尔时景佑四年六月二日记
郓城县新堤记
太祖太宗用武当是时武夫带一刀负一矢取功名如山岳书生吐一奇运一策辟土地数千里圣氤祭透嫣斓刈诿硗饽谖氖康萌∥歌诗颂赞刻於金石播诸`弦荆潭臣仆瓯闽内属蜀师来降李煜渡江吴人慕化并汾纳社天覆地载之内一用宋正朔罔敢贰志真宗以文守陛下以孝治通五十六年生物鬯遂积谷丰实海内恬嬉闲暇习於俎豆文儒藉尚以章句武夫书生莫得如向之取功名辟土地者学史者磨墨濡毫俟以岁月竟无有卓卓肓铱沙萍驮叵乃脑掠栉灶⊙艄舍郓城县令刘君准遣使致书於予曰故郓城为水湿败予作新城於故城西南十五里迁其民而居之两逾月不止水如故城谋再迁之则重劳吾民且钜野在天下为大泽之一周视邑内无高燥旁可居万家之处虽再迁之水亦随去与其劳民而再迁迁不远水不若惜是民力择久安之计民无频迁水不为患斯亦可也於是环城筑长堤千九百步高二十丈厚九尺足以I城矣足以御水矣堤成予复念曰今虽作堤堤久必坏岁须补之乃无坏若一岁一补堤薪刍取於民令苟不恤民吏因缘为奸C伤吾民是吾作堤非以为利也反以为害也因即堤上下城里外杨树万有三百栽曰他日堤之薪刍是供可以缓民之忧矣今堤既成且固柳皆青青荣活叶可蔽日太平为吏不从军边塞客蛩酪簧尺寸功求荣名书国史此为绩虽细犹愈夫坐而视民溺死不救者焉已从梁山上转圆石至县门用匠磨琢成就光滑可书坚厚可存愿得君文以记岁月噫予从事斯文久矣常如向所述不得卓卓肓铱杉驮亓蹙之功虽非卓卓者X之於石亦无焉遂记之景佑四年六月一日
祭堂记
周制天子七庙诸侯五庙大夫三庙适士二庙庶人祭於寝唐制三品已上乃许立庙天宝十四年四品清官亦许立庙介今官为节度掌书记在国家官器今从七品说者谓适士上士也官师中下士也庶人则府史之属也介为庶人则尝命於天子又未至於适士其官师乎在周制得立庙一唐制则未得立庙今祭於寝则介之烈考尝为东宫五官且鬼神之道尚严於寝实为黩神将立庙则介品贱未应於式贵贱之位不可犯求其中而自为之制乃於宅东北隅作堂三楹以烈考及马夫人刘夫人杨夫人後刘夫人居焉荐新及於烈考四夫人而已时祭则请皇考皇考妣王考妣咸坐缘古礼而出新意也推神而本人情也庆历元年辛已十一月十七日建
拜扫堂记
石氏用康定二年辛巳八月八日举夫王父下为三十三坟葬於祖坟茔复立祭堂於宅东北位葬之以礼祭之以礼也石氏从周得姓逮於今二千余年自沧徙居至於今百五十余年矣祀远惟介之烈考能谈其谱讨源及流实为祥尽小子识之烈考终不有识大惧坠落又为石高五尺广二尺三寸厚一尺列辞二千三百六十八字表於墓前又思夫千万世风雨燥湿石久必泐字久必缺不可无蔽覆且岁时必上冢出必告於墓及拜於墓则皆有祭不可以无次设乃直茔前十四步为堂三楹一以覆石一以陈祭因谓之拜扫堂云庆历二年壬午三月五日记
徂徕集卷十九

[book_title]卷二十
钦定四库全书
徂徕集卷二十　　　　　　　宋　石介　撰
启　表　移　祝文
谢益州张密学启
右介启介自八月十日至二十三日两到府城共住九日五次伏谒旌下一赐食华亭寺每请见皆特优礼待九日费公膳十一及来赴官守而复远借舟楫盛送饔饩精米喜面醇酒肥肉率皆丰余尽室九口在舟四夕日以餍饱犹不尽三之一噫食虽礼之末礼非饮食不将记曰礼始诸饮食易曰物不可不养故受之以需需者饮食之道也又曰颐养正则吉天地养万物圣人养贤以及万民然则饮食岂其细与故肉不至而孔子行醴酒不置而申公去古人岂专於饮食哉所以为礼也恭惟知府密学望高中外德服西南出以奠定四方入将陶宰万物上养君后必以道道者何忠信之谓也不以道则徒资口腹之欲与饲\人何异哉下养士类必以礼礼者何仁义之谓也不以礼则徒取豢肥之意与畜犬豕何异哉介所以拜赐以来为荣且喜非荣一酒之赐非喜一桉肉之味盖知府密学养不肖以礼也又府从事尝以介小诗尘於几阁密学俯为属和介虽不获赐本而亲奉玉音是何蒉桴土鼓之E辄邀咸池大章之作此又介希遇之幸而非常之荣也以州县贱小吏见国大臣以属郡下执事见大尹自当畏汗恐惧趋走阶下望尘而来拜尘而去何得b如矩步以宾客礼进退从容赐坐E密奉对声什唱和饮食bb来有劳去有送处具室庐行具舟楫若僚友者焉迥出素望皆逾常夷为荣且喜不亦宜哉密学以礼养士愿服劳厥官夙夜勉勉使卒无旷败以报万一此则小人以力报上之效也其安敢以怠近瞻府城遥阻旌戟愚情无任恋恩荷德激切依归之至
谢益州转运明学士启
介去年赴任嘉州未期月母氏讣至入蜀之计已匮任蜀之计未就而出蜀之计又g凶丧之家稚I十余口寄於五千里外其未坠於渊谷者如以一寸维之矣学士赐之大德不惟振其将死之命又从而衣食之使有余温余饱焉当日之冻者今燠而壮当日之匍匐而行者今跃而走当日之孩乳而生者今坐而食堂有亲且康宁以逸以乐庭有子孙兹晃跷跏氏闺门之内晏晏如也学士之德也呜呼夫施之为也有悯其人饿穷而为之者有取其人道德而为之者悯其人犹人见鱼鳖卵胎犬彘鸟鼠不忍其无罪而就死地恻焉而悯之为之也施之细也取其人道德而为之者非不忍其无故就死地恻焉而悯之为之也盖以其人之有智勇焉生之也可使之立功庸以其人之有学术焉生之也可使之辅君子以其人之有仁义焉生之也可使之养蒸民以其人之有忠信焉生之也可使之施教化斯以为施也施之大也施之细也君子不求其报施之大也君子将求其报不求其报者君子之私也将求其报者君子之公也私者私於一物也公者公於天下也鱼鳖卵胎犬彘鸟鼠之得生焉不过鱼鳖卵胎犬彘鸟鼠之报故君子不求焉智勇学术忠信仁义之得生焉必有智勇学术忠信仁义之报故君子求焉不求焉所以私於物也求焉所以公於天下也立功庸施教化辅君子养蒸民斯非天下之公与学士之施於介非悯其饿穷而慈之也取其道德而为之也学士不求其报於介也是以鱼鳖卵胎犬彘鸟鼠待介也求报於介也介则将以智勇学术忠信仁义以报於学士也区区之心尽在此矣蜀虽国家之疆土其风气不得中国之正伏惟学士履此严凝顺颐养以持固大中之福不任瞻恋拳拳之心
谢兖州李相公启
介顿首百拜资政相公阁下孟冬渐寒伏惟台候万福介五月中过府中得获恭觐伏蒙相公恩义如常介不胜感铭之至恭以相公之德兖州之人衣食之矣衣食之厚且足无如介者生景德之乙巳岁介生之年相公为状元由大臣丞通判於兖逮今三十五年相公凡四来兖其殖衣食於兖也富且饶矣自相公初殖之介则衣食之介今生三十五年衣食相公三十五年矣先介一年生者衣食多於介一年後介一年生者衣食少於介一年何况有先四十年五十年生者後三十年四十年生者是兖州之人衣食相公最厚兖州与天下衣食相公又厚盖相公来兖州四矣陶宰天下再矣故衣食之有厚薄焉旦暮相公正三台席推兖州衣食以及天下天下衣食相公其亦如兖州之人矣夫衣食乎天下福德爵禄宁有穷时伏惟相公倍加慎重
谒兖州通判孟虞部启
孟子曰天下有达尊三爵一齿一德一朝廷莫如爵乡党莫如齿辅世长民莫如德执事於介言乎爵则贵言乎齿则长言乎德则优斯三者皆宜拜也诗曰维桑与梓必恭敬止执事所治郡则介父母之邦此又一宜拜也礼曰见父之执不谓之进不敢进不谓之退不敢退不问不敢对言敬父同执志如事父执事与介先君同年登科又一宜拜也介於执事宜拜之礼有五而执事听政逾一时矣介收五代以礼改葬自经始至卒事二百一十日不敢一日怠忽故未及一候门墙今幸会车骑过於里中敢俯伏马前叙孟子诗人礼家之说以修勤拜
代郓州通判李屯田荐士建中表
右臣尝读汉书每遇灾异则诏三公郡国各举贤良方正能直言极谏之士上亲策问之故贾谊晁错公孙弘董仲舒得以极其言所以汉书昌言垂四百年今国家方维新庶政更修百度日昃不食急於太平而蝗旱相乘仍岁饥馑朝廷忧劳哀痛若内诸隍圣德日新天灾未消躬求谠言庶闻其道臣窃见本州今秋得解进士建中能言天道人事之应能叙三才九畴之义能知太平之道能息灾异之术臣且见其实辄敢荐明惟朝廷策焉伏以建中三十六岁专精毕力劳心苦学积二十余年性识通敏经术深明读书不取其语辞直以根本乎圣人之道为文不尚其浮华直以宗树乎圣人之教故能言天地人之际圣帝明王之道通古今之术识治乱之迹怀经纶之有超异之才其家至贫养父母以孝闻躬营甘旨不避寒暑安贫守节穷能益固未尝以一介妄干於人持身廉操心平睦乡里以仁交朋友以忠内守信义外修操履不以利动不以妄进古之所谓经明行修文学孝廉建中实有之昨秋赋时本州考试得合格已解发姓名入礼部贡院去讫窃以礼部每春就试进士动有三二千人程式繁密条制谨严言苟小有所误便当遗落又与\人浪试复且糊名窃恐偶有所遗则建中不得以名闻天子其人遂不见用於圣朝其道遂不得施於天下文明之代使贤者有不遇之叹千载之下朝廷有失贤之名伏乞圣慈更不送礼部试特诏令试策访以王道之要次以当世之务容其直言毋讳有司必有以益国家者如其言可采伏望圣慈特与收擢稍不如举状臣甘俟圣典干冒旒臣无任激切屏营之至
郓州知州祈雨文
黄石之灵夫万民恃五谷而生也百谷仰膏雨而长也故一日无谷则民困且饥逾月不雨则谷焦且死自去年正月风雨不顺序天变乎上岁凶乎下黎民阻饥皇皇焉日望其新麦曰庶几不死矣三月且不雨麦不出乒炔怀鐾寥掌喾缈貉艉导忍甚其政不修邪其化不流邪刺史不德而民无告邪阳逆而不顺和气塞而不来苟以政不修化不流守吏不德而民无告天示谴则罪在守吏凡有祸有罚宜加守吏守吏且不敢怨不敢辞民何辜而天不雨以~民之食神听不明罚不当罪民不肯受而敢咨敢嗟神俨然南面有此土宇厥民岁供饮食只事於神有f当神罚民其奚辞乎无罪而罹祸民其肯受乎惟神其移於某身而使斯民活且神昔在炎汉曾以三略授子房建万世基矣人民亟受其福其功略大矣其德略远矣而有土方千里之内并在神之左右岂不能为作福休以庇覆膏沐之守吏不德不明不能养斯民神又其弃诸惟神仁於斯民
上南京夏尚书启
惟留守尚书光奉制书来尹畿近伏惟庆慰伏以天子之居则谓之京而汴为东京洛为西京宋为南京其名尊矣王者之兴必有其地而尧自唐虞舜自妫I禹自有夏汤自景亳周自岐山刘自汉中李自晋原国家自归德其世长矣洪惟太祖开国授於太宗太宗灵承传之先庙先庙克光付与皇帝相继四圣垂乎百年德厚流长本固叶茂重熙累盛以至於亿万世而隆寝昌莫不由乎肇迹之有先始封之弥大壮是王气建为大都保厘东郊居守留钥常命懿德国老迩臣若今丞相仆射王公等数人回翔畿甸莫不自此迁入为柄辅中书堂执政者五而三出为南京尹伏惟留守尚书始以贤良方正能直言极谏举次以大禹益稷皋陶之谟出纳诰命次以伊尹伊陟甘盘巫咸之义弼谐机衡名书太常朐谕醺今承三公而来亦当蹑三公而去自兹京邑地望益高不独为宋之荣观可以使天下之耸动也介顷由学官登於幕府天与其幸会公之来喜忭交并精爽飞越官守有限不能奔走麾下与公推挽辔毂一日而至慰邦人型之心瞻望旌旄不胜踊跃之至
移府学诸生
贤重也食轻也君子推乎轻以笃乎重故贤隆焉学本也养末也君子厚於本而薄於末故学至焉易曰大畜养贤也又曰颐贞吉则推乎轻以笃乎重之谓也孔子曰君子谋道不谋食又曰食无求饱则厚於本而薄於末之谓也圣人置禄以待百官禄充而後责之以事故事修而国家立矣然则养岂素出也君子养贤以居\材养优而後责之以道故道至而教化行矣然则养岂空具也讲习在堂朋友在序图籍在府器服在厅岁有公田日有常秩内足以乐乎志而外足以进乎道夫志者何谓也志乎所志也道者何谓也道乎所道也志於忠信而忠信立志於孝悌而孝悌成志之谓也道於仁义而仁义隆道於礼乐而礼乐备道之谓也夫如是养果不空具也南京学立於故大谏戚公成於今留守夏公大谏为建学官学之有取无不给惟养士之具未称留守从天子请田千亩以食於学养士之具又称则诸生不可以负二公矣噫大谏至留守三十年矣而学乃成岂不以学大本也殖之不深不可以维万世道重器也举之不以难不可以格後人殖之深举之难诸生议之
南京夫子庙上梁文
日月不盛大星辰不\多无以昭天之明山岳不磅礴江海不横泻无以彰地之载制度不恢廓宫室不壮丽无以示圣人之尊天明不昭\庶何所仰也地载不厚万物何所附也圣人不尊t儒何所法也况艺祖始兴之地先皇亲狩之都鼎峙为京自四畿相附而先圣庙龌龊僻陋不堪其忧何以壮远人之望示四方之则哉留守尚书公下车日余政未及施首严圣祠豪人承风偃化相率出钱二百万取材於河阳咸得大木以新厥居轮焉奂焉京邑翼翼宋人开聋发瞽共知圣师之尊且大庙作凡三月而厥功有成以十二月二日吉请上梁焉公命酒食盛以落之儿郎伟抛梁东夫子之道岱岳并崇抛梁西夫子之道大华与齐抛梁南夫子之道衡岳相参抛梁北夫子之道常山比极抛梁上夫子之道如天可仰抛梁下夫子之道如地不泻伏愿抛梁之後留守尚书公即入持国钧正位台席行圣师之道以致君於尧舜之上下以跻民於仁拗域万斯年兮主圣臣直
南京知府祈晴文
夫天地明则有长牧以治之幽则有神明以官之惟牧也当大克惠养於斯民以流德泽惟神也当大克庇於斯民以作福贶惟牧与神共理者也阳以和百谷嘉登皆牧与神之功风雨不时庶物疵疠皆牧与神之羞今天地失度极则流作此淫雨害於粢盛牧治明也惟是夙夜祗栗改行修政庶几灾祸自兹少弭神治幽也亦岂得安平者哉今民咨嗟咸归咎於守吏固不敢怠惟神念之抑扶阳雨不作大l弗贼天之时弗匮地之利弗~民之食皆神之福守吏不能邀其功惟神念之
徂徕集卷二十

[book_title]附录
钦定四库全书
徂徕集附录
徂徕石先生墓志铭【并序】　欧阳文忠公
徂徕先生姓石氏名介字守道兖州奉符人也徂徕鲁东山而先生非隐者也其仕尝位於朝矣鲁之人不称其官而称其德以为徂徕鲁之望先生鲁人之所尊故因其所居山以配其有德之称曰徂徕先生者鲁人之志也先生貌厚而气完学笃而志大虽在畎亩不忘天下之忧以为时无不可为为之无不至不在其位则行其言吾言用功利施於天下不必出乎已吾言不用虽获祸咎至死而不悔其遇事发愤作为文章极陈古今治乱成败以指切当世贤愚善恶是是非非无所讳忌【一作忌讳】世俗颇骇其言由是谤议喧然而小人尤嫉恶之相与出力必欲挤之死先生安然不惑不变曰吾道固如是吾勇过孟轲矣不幸遇疾以卒既卒而奸人有欲以奇祸中伤大臣者犹指先生以起事谓其诈死而北走契丹矣请发棺以验赖天子仁圣察其诬得不发棺而保全其妻子先生世为农家父讳丙始以仕进官至太常博士先生年二十六举进士甲科为郓州观察推官南京留守推官御史台辟主簿未至以上书论赦罢不召秩满迁某军节度掌书记代其父官於蜀为嘉州军事判官丁内外艰去官垢面跣足躬耕徂徕之下葬其五世未葬者七十丧服除召入国子监直讲是时兵讨元昊久无功海内重困天子奋然思欲振起威德而进退二三大臣增置谏官御史所以求治之意甚先生跃然喜曰此盛事也雅颂吾职其可已乎乃作庆历圣德诗以褒贬大臣分别邪正累数百言诗出泰山孙明复曰子祸始於此矣明复先生之师友也其後所谓奸人作奇祸者乃诗之所斥也先生自闲居徂徕後官於南京常以经术教授及在太学益以师道自居门人弟子从之者甚\太学之兴自先生始其所为文章曰某集者若干卷曰某集者若干卷其斥佛老时文则有性说中国论曰去此二者然後可以有为其戒奸臣宦女则有唐监曰吾非为一世监也其余喜怒哀乐必见於文其辞博辩雄伟而忧思深远其为言曰学者学为仁义【一有仁急於利物义果於有为十字】惟忠能忘其身惟笃於自信者乃可以力行也以是行於已亦以是教於人所谓尧舜禹汤文武周公孔子孟轲扬雄韩愈氏者未尝一日不诵於口思与天下之士皆为周孔之徒以致其君为尧舜之君民为尧舜之民亦未尝一日少忘於心至其违世惊\人或笑之则曰吾非狂痴者也是以君子察其行而信其言推其用心而哀其志先生直讲岁余杜祁公荐之天子拜太子中允今丞相韩公又荐之乃直集贤院又岁余始去太学通判濮州方待次於徂徕以庆历五年七月某日卒於家享年四十有一友人庐陵欧阳修哭之以诗以为待彼谤焰熄然後先生之道明矣先生既殁妻子冻【一作寒】馁不自胜今丞相韩公与河阳富公分俸买田以活之後二十一【一无此字】年其家始克葬先生於其所将葬其子师讷与其门人姜潜杜默徐遁等来告曰谤焰熄矣可以发先生之光矣敢请铭某曰吾诗不云乎子道自能久也何必吾铭遁等曰虽然鲁人之欲也乃为之铭曰徂徕之岩岩与子之德兮鲁人之所瞻汶水汤汤与子之道兮逾【一作愈】远而弥长道之难行兮孔孟【一有亦云二字】遑遑一世之屯兮万世之光曰吾不有命兮安在夫桓s与臧仓自古圣贤皆然兮噫子虽毁其何伤
读徂徕集
徂徕鲁东山石子居山阿鲁人之所瞻子与山嵯峨今子其死矣东山复谁过精魄已埋没文章岂能磨廾虽不长所得固已多旧藁偶自录沧溟之一蠡其余谁付与散失存几何存之惊後世古监照妖魔子生诚多难忧患靡不罹【音罗】宦学三十年六经老研摩问胡所专心仁义丘与轲扬雄韩愈氏此外岂知他尤勇攻佛老奋笔如挥戈不量敌\寡胆大身么麽往年遭母丧泣血走岷峨垢面跣双足锄犁事田坡至今_里化孝悌勤蚕禾昨者来太学青衫踏朝靴陈诗颂圣德厥声续猗那羔雁聘黄曦曦惊走邻家施为可怪骇世俗安委蛇谤口由此起中之若飞梭上赖天子圣不挂网者罗忆在太学年大雪如翻波生徒日盈门饥坐列雁鹅弦诵聒邻里唐虞赓咏歌常续最高第蹇游各名科岂止学者师谓宜国之皤夭薹慈时伤尸此偏颇不知ii者又忍加诋诃圣贤要久远毁誉暂生为举世疾死也【一作者】鲁人嗟作诗道曾在祠子以为歌
重读徂徕集
我欲哭石子夜开徂徕编开编未及读涕泗已涟涟勉尽三四章收泪辄忻浊星小疽蛔髡颜岩蛔髡盐】善恶戒丁宁仁义言如闻子谈论疑子立我前乃知长在世谁谓已【一作子】沉泉昔也人事乖相从常苦艰今而每思子开卷子在我欲贵子文刻以金石金可烁而销石可碎非坚不若书【一作笔】以纸六经皆纸传但当书百本【一作传十以为百】传百以为千或落於四夷或藏在【一作於】深山待彼谤焰熄放此光芒悬人生一世中长短无百年无穷在其後万世在其先得长多几何得短未足怜惟彼不可朽名声文行然谗诬不须辨亦止百年间百年後来者憎爱不相缘公议然後出自然见媸妍孔孟困一时毁逐遭百端後世苟不公至今无圣贤所以忠义士恃此死【一作轻死此】不难当子病方革谤辞正腾喧\人皆欲杀圣主独保全已埋犹不信仅免奁涔状耸鹿盼从忻克奸长叹我欲犯\怒为子记此w下纾冥冥忿仰叫昭昭天书於苍翠石立彼崔嵬巅询求子世家恨子儿女顽经岁不见报有辞未能铨忽开子遗文使我心已子道自能久吾言岂须镌
徂徕集附录

        </div>
      </div>
    </div>
  </div>
</div>
<!--update:2025-08-29 17:55:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>