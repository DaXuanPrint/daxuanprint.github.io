<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,外集举正,叙录,韩集举正全文在线阅读,韩集举正全文在线下载,大玄古籍书库">
<meta name="description" content="十卷。《外集举正》一卷。宋方崧卿撰。方崧卿,字季申,莆田。(今福建省东部沿海,木兰溪下游)人。隆兴进士。孝宗时尝知台州军事。此书后有淳熙十六年。(1189)。崧卿自跋,称《右昌黎先生集》十卷,《外集》一卷,《附录》五卷、《增考年谱》一卷,复次其异同为。《举正》十卷。陈振孙《书录解题》所载同,而多。《外钞》八卷。其诠称年谱为洪兴祖撰,方崧卿增考,且举正以校其同异,刻于南安。《外集》据嘉祐刘煜所录二十五篇,又附以石刻联句诗文。《书录解题》又曰。《韩昌黎集》四十卷、《外集十卷》,朱侍讲以方氏本校定。凡异同定归于">
<title>韩集举正_方崧卿_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">韩集举正</span> <br/>
          作者： <span class="inputVal" id="bkauthor">方崧卿</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]105098</span> <br/>
          说明： <span class="inputVal" id="bkdec">十卷。《外集举正》一卷。宋方崧卿撰。方崧卿,字季申,莆田 (今福建省东部沿海,木兰溪下游)人。隆兴进士。孝宗时尝知台州军事。此书后有淳熙十六年 (1189) 崧卿自跋,称《右昌黎先生集》十卷,《外集》一卷,《附录》五卷、《增考年谱》一卷,复次其异同为 《举正》十卷。陈振孙《书录解题》所载同,而多 《外钞》八卷。其诠称年谱为洪兴祖撰,方崧卿增考,且举正以校其同异,刻于南安。《外集》据嘉祐刘煜所录二十五篇,又附以石刻联句诗文。《书录解题》又曰 《韩昌黎集》四十卷、《外集十卷》,朱侍讲以方氏本校定。凡异同定归于一,多所发明。外集皆如旧本,独用方本益 《大颠三书》。今考 《外集举正》所列,自 《海水诗》至 《明水赋》,二十五篇之数俱全,不知考异所据何本。</span> <br/>
          封面： <span class="inputVal" id="bkimg">Z_19548.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]韩集举正
[book_author]方崧卿
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,文集,完结
[book_length]105098
[book_dec]十卷。《外集举正》一卷。宋方崧卿撰。方崧卿,字季申,莆田 (今福建省东部沿海,木兰溪下游)人。隆兴进士。孝宗时尝知台州军事。此书后有淳熙十六年 (1189) 崧卿自跋,称《右昌黎先生集》十卷,《外集》一卷,《附录》五卷、《增考年谱》一卷,复次其异同为 《举正》十卷。陈振孙《书录解题》所载同,而多 《外钞》八卷。其诠称年谱为洪兴祖撰,方崧卿增考,且举正以校其同异,刻于南安。《外集》据嘉祐刘煜所录二十五篇,又附以石刻联句诗文。《书录解题》又曰 《韩昌黎集》四十卷、《外集十卷》,朱侍讲以方氏本校定。凡异同定归于一,多所发明。外集皆如旧本,独用方本益 《大颠三书》。今考 《外集举正》所列,自 《海水诗》至 《明水赋》,二十五篇之数俱全,不知考异所据何本。
[book_img]Z_19548.jpg


[book_title]提要
钦定四库全书　　　　　集部二
韩集举正　　　　　　　别集类一【唐】
提要
【臣】等谨案韩集举正十卷外集举正一卷宋方崧卿撰崧卿莆田人孝宗时尝知台州军事是书後有淳熙已酉崧卿自跋称古昌黎先生集四十卷外集一卷附録五卷增考年谱一卷复次其异同为举正十卷陈振孙书録解题所载同而多外抄八卷其注称年谱洪兴祖撰莆田方崧卿增考且撰举正以校其同异而刻之南安外集但据嘉佑刘煜所録二十五篇而附以石刻联句诗文之遗见於他集者及葛峤刻柳文又以大庾丞韩郁所编注诸本号外集者并考疑悮辑遗事共为外抄刻之然则外抄非方氏书特葛氏刻柳集以配韩因而增入故崧卿跋不之及也据跋与陈氏所録则此书原与文集外集附録年谱并刻此本惟有举正盖所存止此也十卷之末又有外集举正一卷而跋中不及陈氏亦不及核其原刻不标卷第殆即附之十卷中与自朱子因崧卿是书作韩文考异盛名所掩原本遂微越及元明几希冺灭此本纸墨精好内完字缺笔避钦宗讳敦字全书不避光宗讳盖即淳熙旧刻越五百载而幸存者阎若璩号最博洽而其潜丘劄记中不知李浙东为谁称得李翺全集或可考今观此本第六卷代张籍书下明注为李逊且引旧书本传逊以元和五年刺浙东九年召还此书作於六七年间云云则若璩亦未见此本可称罕觏之笈其名曰举正盖因郭京易举正之旧见於首篇之自注考异删去此条遂莫知其命名之义其於改正之字用朱书衍去之字以圆圈围之增入之字以方圈围之颠倒之字以墨线曲折乙之体例亦似较考异为明晰所据碑本凡十有七所据诸家之书凡唐令狐澄本南唐保大本秘阁祥符杭本嘉佑蜀本谢克家本李炳本参以唐赵德文録宋白文苑英华姚铉唐文粹参互鈎贯用力杰勤虽偏信阁本是其一失宜为朱子所纠然司马迁因国策作史记不以史记废国策班固因史记作汉书不以汉书废史记倪思尝作国策史记汉书之同异纂为二书今其班马异同犹有传本然则虽有考异正不妨并存此书以备参订矣书録解题又曰韩昌黎集四十卷外集十卷朱侍讲以方氏本校?凡异同?归於一多所发明外集皆如旧本独用方本益大颠三书今考外集举正所引自海水诗至明水赋二十五篇之数俱全无所谓大颠三书者亦无所谓石刻联句诗文之遗於他集者不知考异所据何本疑以传疑阙所不知可矣乾隆四十六年十月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
韩集举正卷一
宋　方崧卿　撰
【唐儒郭京有周易举正三卷盖以所得王辅嗣韩康伯注?真本举正传本之讹题义取此】韩文自校本盛行世无全书欧公谓韩文印本初未必误多为校雠者妄改仆尝得祥符中所刋杭本四十卷其时犹未有外集今诸集之所谓旧本者此也既而得蜀人苏溥所校刘柳欧尹四家本此本嘉佑中尝刋於蜀故传于世继又得李左丞汉老谢参政任伯所校秘阁本李本之校阁本最为详密字之疑者皆标同异於其上故可得以为据大抵以公文石本之存者校之阁本常得十九校本得十七而蜀本得十五六焉今只以三本为?其诗十卷则校之唐令狐氏本碑志祭文则以南唐保大本兼订焉其赵德文録文苑英华姚宝臣文粹字之与旧本合者亦以参校诸本所不具而理犹未通者然後取之校本焉韩文旧本皆无一作蜀文间有一二亦只附见篇末今皆一遵旧本而别出此书字之当刋正者以白字识之当删削者以圈毁之当增者位而入之当乙者乙而倒之字须两存而或当旁见者则姑注於其下不复标出阁与杭蜀皆同则合三本而言之同异不齐则志其长者其他如古本汝多作女互多作?预作与傲作敖丛作藂缺作二十三十之为廿□此类非一亦不敢尽从刋改今之监本已非旧集然校之潮袁诸本犹为近古如送牛堪序阁本杭本皆系於十九卷之末惟此本尚然今用以为正而录诸本异同於其下此本已正者亦不复尽出庶几後学犹得以考韩氏之旧也　　字【误字当刋】　○【衍字当削】　□【脱逸当增】　□【殽次当乙】
昌黎先生□集序【序只云目为昌黎先生集蜀本潮本诸卷皆不出文字】
门人李　汉编【蜀本作朝议郎行尚书屯田员外郎史馆修撰上柱国赐绯鱼袋李汉编李本亦出此今本下有并序二字非】
生於大历戊申　辛勤来归　□搜抉无隐【三语刋正来字仍增於与皆字杭本蜀本文粹并同　他文有当并出者准此】奫泫【杭本作泫蜀本作沄泫音玄郭璞江赋之所谓瀇滉囦泫是也唐避渊今避泫几无全文也】韶钧发【杭蜀】武事【阁本作士】雄伟不赏【杭本作赏　三馆本文粹皆同　校本一云常当作赏汉蒯通传功盖天下者不赏以上文考之义为胜】门人□□李汉【杭蜀】无所□□【蜀本与文粹皆作失坠阁本杭本只作无所坠左传国语多用失坠字今本倒之疑非】总七百□□□并目録合为四十一卷【上文篇数并以阁本杭本为正文粹亦同　蜀本作总七百三十八兼外篇而言也新旧监本皆作七百一十六绎而考之皆有不合然阁本杭本要是唐本之旧蜀本监本未免以见存之数而求合也姑存其旧】第一卷
感二鸟赋【贞元十一年作时年二十八】
贞元十一年【唐本阁本杭本并同诸谱亦考证明甚】东西行者【阁本杭本无行字蜀本有之文粹亦无考之礼记及公送温造序恐当存行字】有愧於道【杭本於作之】百十人【唐本　文粹亦作十此专为选举而言也贞元九年应宏词者仅三十二人洪庆善亦疑其不当有百千人也】偕进□退【阁　李谢删】□名於荐书【阁　李校　谢本只作名荐书无列与於字】可以人而不如鸟乎【以阁本校删文粹亦无】
吾何归乎【杭本此一语在於苟有食其从之之下苟亦作敬】念西路之羌永【阁鲍谢校　王逸离骚注曰羌椘人语词也犹言卿何为也】黄流【蜀本作流黄　李本云流黄无已所?】恒十年而不居【蜀本作而　鲍谢校　?居邓切犹亘竟之亘班固叙传?以年岁选诗徙倚?漏穷旧本与文粹皆作?今本只作亘当存本字】况荣名於荐书【阁　李谢校杭蜀只同今文　公上宰相书非苟没於利荣於名也与此义通】为之先【杭　汉郦食其传沛公吾所愿从游莫为之先语祖此　阁本下语作容天同而神比无信字蜀本容与信字并出讹自此也】虽得之而不能【谢本虽作惟】
复志赋【後前赋二年作】
无解【三本同】将就食於□江之南【阁本无将字增大字李谢本皆?从上　大江之南汉广陵王传语公他文多全用四字】非诂训焉无所用其心【阁　李谢校　杭蜀本诂作古焉作为】閲时俗【阁本閲作阙岂字讹】故吾之所以为惑【蜀本吾下有志字】既造　羌衆人之所驰【三本同】附势【谢校】骋骛【蜀　樊李校同　屈原九歌朝骋骛乎江臯夕弭节乎北渚语祖此】慨余行之舒舒【阁本作慨杭蜀作嗟　慨叹也张衡东京赋慨长思而怀古】涕泣下之交如【唐　谢校】大龟【阁本作大杭蜀作火】伏门下而默默【李谢校同】惟德无施而有获【李谢以阁本校李本云无已去德字今本复讹惟为谁其误甚矣】吾其既劳【阁　李删】惩此志之不循【阁　唐人书修近循椘词亦有误者】心无归之茫茫【谢校】有肆志之扬扬【後汉孔嵩传晨门肆志於抱关　扬扬诸本多作阳阳此当用史记晏婴传志气扬扬诗君子阳阳谓无所用其心也】斯自讼以成章【蜀　谢校同　蜀本斯作聊阁本只作斯】
闵已赋
伊时势而则然【阁本而作兮】独闵闵其曷已□【阁本杭本此下十二兮字皆无蜀本始出李谢删去　闵闵杜氏左传注忧貌杭本作闵闵蜀本作闷闷】恶饮食【阁本无食字盖缺误】又何苦【唐】已远【三本同　诗小雅焦贡易林远皆叶平声读】余壹不知其可怀【礼予壹不知其丧之踊也语原此阁本杭本皆作壹旧监本潮本尚作一讹壹为岂自蜀本也】咸一得而一违【杭蜀本同　阁本违作衰谢从阁本】诚不及古之人兮【杭本有此兮字】
别知赋【送杨仪之　贞元二十年阳山作】
纷扰扰其既多【杭　文粹同　王逸椘词注纷盛貌黄长睿曰椘词纷皆音坟】或喜能【蜀本与文粹皆作或】厄穷【谢作厄塞】之难得【蜀　谢校同】斯百一而为收【杭本作斯一旦而为收蜀本作在一百而为收陆机叹逝赋得十一於千百用此义杭本非】侣虫蛇【蜀本与文粹侣皆作旅】而罗羞【三本同】不镜【李谢校从唐本】而回輈【三本同】云浩浩其常浮【杭本云作雪蜀本作活活】知来之不可以数哀去此而无由【三本同】
元和圣德诗【元和二年任国子博士日作】
再拜言曰【李谢从唐本删　文苑此序入表类其去曰字宜矣】□□【阁】序立紫宸殿陛下【阁　文苑同宋鲍本校增】而其职业【三本苑粹皆同】为解【阁本杭本作解蜀本作懈误也自左传请以曹为解迁固相承用之非一】警动【文苑作警杭蜀本作惊洪曰惊流俗妄改也史记尊宠乐毅以警动燕齐义当用此】○皇帝即阼【晁本校　史记文纪有皇帝即阼一全语实用阼字】其衆十旅【谢本校十作千按此专纪惠琳之乱也惠琳之叛严绶在河东表请讨之诏与天德军合击未尝他出师也十旅为正】日随所取【唐阁】汝鼔汝鼓【阁　杭蜀本作汝伐文录作桴荆公本作击】脔□【蜀本与文粹□作肉】帕首【荆公本音麦潮本亦出此音郭璞方言注曰络头帕头也音貊今多读作莫辖切公送李益郑权序皆用此语或作帓字盖二音通读】有□其胷【蜀鲍校同】徐壁其右【三本同】擒不蓝缕【杭　三馆本文粹并同姚令威曰唐令狐本作褴褛蜀本始作滥数校本多从之今姑存其旧】上章请讨【阁　李谢校】皇帝曰嘉【杭作嘉蜀作嘻李谢校从嘻公上文巳有曰嘻字不当重出也】或拔其角【文粹拔作披】夹以砧斧【砧当作枮与椹同战国策范雎曰臣之胷不足以当椹质要不足以待斧钺是也】骇汗如写【三本同　写音湑法蓼萧诗用韵也】争刌脍脯【唐　范谢校】粟塞仓庾【三本同】□幽?青【杭蜀诸旧本并同　鲍谢从上】怛威赧德【唐本阁本蜀本皆作赧怛字得之文录公尊号表有怛威愧德与此同上下文义亦可考也】训厥甿畮【阁本甿作田】荐于新宫【阁　李谢校】旗常妸娜　宵昇于丘【旗与昇阁本旧本并同椘词升皆作昇它准此】紫焰【阁杭】饫沃羶芗【三本同】赤麟【荆公校】逶陀【蜀本逶作颓文粹同】欢呀【蜀　谢校同】噎欧【呕今俗字蜀作欧】日正当午【校本一作日始东吐学者皆以为当午无回车之理然诸本皆同姑从上】通达今古【杭本作先古蜀本作今古文粹同　文录作通今达古而易下语为眎听聪明盖公初成进本也晚年实从今本公他文有异者当以此推之】□□无窭【阁李谢校　杭本作富有贫窭　蜀本作有富无窭要当以阁本为正】无敢有侮【阁】
琴操十首
将归操　孔子之赵闻杀鸣犊作【阁本只存此题义无注文唐令狐本注与题义皆不出蜀本於注文上增又曰二字与题义皆夹注写以此见虽题义亦後人以琴操续补也欧宋荆公本皆用阁本谢氏从唐本今姑以阁本为正】狄之水【阁本杭本皆作狄蜀本始讹　临济故狄也水经注甚详】归兮归兮【阁　李谢校】
龟山操　龟之氛【唐阁】不能云雨【杭本作不能为雨蜀本作不能为云雨校本多只同今文】不中梁柱【阁本不下有能字太玄经梁不中柱不隆大厦微中平声读】周公有鬼兮嗟余□辅【杭蜀同　荆公洪谢本并校从上】
越裳操　周公作【阁本蜀本皆只具此三字】
拘幽操　窈揜揜【三本同】朝不日出【蜀本日上有见字文粹无　荆公删】岐山操　我豳于家【杭　蜀　文粹同　谢校】承序【三本同　商书丕承基绪然国语亦有奔走承序注谓承受事业次第】有岨【岨与阻同椘辞汉书多用岨字今以平声读之非也】莫尔余追【杭蜀同　荆公曾李本竝校从上阁本作人莫余追】
履霜操　□宁不悲
别鹄操　且可绕树相随飞【李谢以阁本校　李陵诗长当为此别且复立斯须又古乐府与子如黄鹄将别复徘徊意义原此　杭蜀本皆作且可】
南山诗【宋本只作南山一首无诗字　元和改元作】
东西两际海【史记春申君上秦昭王书王之地一经两海太康地记曰河北得水为河塞外得水为海】挂一念万漏【阁本作一念挂万漏】澒洞【山谷本校作鸿洞　淮南子澒蒙鸿洞许氏音贡同选王襃箫赋扬雄羽猎赋所用皆同唐人始兼用之少陵诗鸿洞半炎方又澒洞不可掇是也前辈校字之密如此】天空【三本同】□□秀【杭蜀同　阁本只作深吐秀荆公与李谢诸校本多从杭本】刻轹【杭作轹蜀作铄旧监本亦从轹刻轹宗室史记酷吏传序语】危峨【阁本同上蜀本危作峞】?高袤【?居邓切曾本作亘】坤位【阁本作地位蜀本作坤位晁谢皆从坤】径杜墅【杭径当如夜径泽中之径】坌蔽【杭蜀本坌皆作忿疑误】夸蛾【考列子当作蛾】远贾【阁本作雇】达枿【蜀　诗苞有三蘖莫遂莫达枿与蘖同卢仝月蚀诗亦用头戴井冠高达枿】逾避臭【蜀作逾杭作迩】忻所副【杭作所蜀作始校本多从始】堆衆【以蜀人韩仲韶本校　石蟇也二韵皆取喻谓高而羣峯飞驰如鼯鼬之奔低而堆阜分布如衆之列义为近】若轮凑【杭蜀同李谢校】纷飣餖【谢校】?梪【阁蜀】寝兽【杭作穷蜀作寝】或齐若友朋或随若先後【杭蜀同　谢校　方言曰先後犹娣姒也释名曰以来先後言也校本不详先後之义以友朋为随迎复易随为差误甚矣】舞袖【谢本校舞作举】火熺焰【唐　李谢校　阁本蜀本皆同今文】巘巘【巘山形如甑也姚令威云恐当作??选魏都赋四门??注高也】闟闟【晁本作闒闒】竟无传莫酬僦【阁　谢校同　蜀本无作谁下同阁本】
谢自然诗【谢自然以贞元十年十一月十二日上昇果州有石刻尚存】
蹔明灭【阁】惊且叹【阁　李谢校同　潮本作欢今作观皆讹】民可入【唐本阁本皆作民公文石本用民字多只为字不成不尽避也】尽性命　空文【唐　阁本蜀本同　嵇康养生论导养得理以尽性命司马迁书□垂空文以自见公诗亦多用迁语】成诗【蜀　李谢此诗皆以阁本校】
秋怀诗【元和改元任国子博士日作】
雕悴【唐　陈齐之校荀子劳苦雕萃】○聊自劝【杭蜀】閲书史【杭本作简书】迹竟谁寻　意有存【并蜀本　庄子六经者先王之陈迹】○去所憎【阁蜀晁谢校同】澄湫水【蜀本澄作通谢本一作有】○露泫【杭本作啼蜀本作滴刋本一作泣考之唐本泫字也此因求避国讳转易转讹谢灵运诗花上露犹泫谢惠连诗泫泫露盈条王僧达诗秋还露泫柯古诗於露用泫字非一】归愚【李本校作归儒然阁本旧本皆作愚】　虫鸣幽室中【阁】○琤若【蜀本作瑲】不计远【谢本计一作许】○缺巳盈【三本同】
赴江陵途中寄赠王二十补阙李十一拾遗李二十六员外翰林三学士【题以阁本杭本为正余同此蜀本只无翰林字上文皆同　三学士王涯李建李程也　永贞元年秋作】
□血【三本同】征赋【杭蜀】何其稠【阁作何为】亲逢道死者伫立久咿嚘【杭蜀同　阁本作道边死谢本从之】鱼出钩【蜀　选文赋若游鱼衔钩而出重渊之深语原此】絶其?【谢本一作】下陈畿甸事【阁蜀】炎州【古本只作州陈谢皆校从上】病妹【三本同】有蛊【杭蜀同　鲍明远诗吹蛊病行晖李善曰吹蛊飞蛊也】共吺【吺古兜字从蜀本】参造物【阁　谢校】常同裯【杭作常蜀作尝　选曹子建诗何必同衾帱然後展殷勤李善引郑氏诗笺曰帱牀帐也帱与裯古字通】寃氛　谢吾友【唐阁】
暮行河堤上【卷末六诗皆未遇日作盖贞元十一年以前也】
夜歌
所忧非我力【阁本作可悲我才力】
重云
天行令失度【蜀　公诗语多用此一体】闭日夜【樊本作闭白日谓今本非】饮食尚为减【阁　李谢校】职所当【杭蜀本职皆作识张衡同声歌贱妾职所当今从三馆本】
江汉
渡无艰【山谷本校艰作难】光烂烂【阁本作炎炎杭蜀本皆作烂烂椘辞烂字亦叶平声用九章曰曾枝剡棘圆果抟兮青黄杂揉文章烂兮是也】行忠信【陈齐之校行作存】
长安交游者
相过时【蜀　范谢校同】亦各有以娯【阁本作亦有以欢娯】
岐山下二首【阁蜀】
边火惊【唐阁】窅窈【杭蜀】公旦【唐　柳本同　阁本自日暮边火惊以上为第一篇世有灌畦暇语一书谓子齐初应举韩公赏之为作丹穴五色羽其名为凤凰子齐姓程字昔范尝着中謩三卷见因话录则下诗似当为别篇第前诗题以岐山下则此必游凤翔日作然四语亦不成篇此诗载之卷末疑有脱误】第二卷
北极【贞元八年登第日作】
道理【阁蜀】所尚苟同趋【文粹作所向　孟子三子者不同道其趋一也注趋读如趣】
此日足可惜【贞元十五年秋徐州作】
此酒不足尝【唐阁】须相语【三本同】不得行　适及城【阁　曾李校蜀本尚作行范本云绍圣本作城○作骧作墙自杭本也　此诗视古用韵首篇不入今韵者多为後学以意妄改吴才老云诗人用行字韵二十有五无叶今读者此诗後用东去趋彭城谅知有所成皆庚韵也何独於此疑之】未云几【杭蜀】浩浩观湖江【阁本杭本同　蜀本作湖湘公诗多倒用字汉臯诗话亦见蜀本非也一云植园本以喻籍之始从学也观湖江以喻其成也义为是】　怳【椘词远游作惝怳相如传作敞怳今从蜀本为正】徒展转在牀【阁　李谢校】在我所【杭作所蜀作前】从丧至洛阳还走不及停【阁　李谢校　杭蜀本上语亦同】欲过　沙潬【杭蜀同　郭璞曰江东人呼水中沙堆为潬潬即滩也今本作滩潬非】辕马蹢躅鸣【阁本与文录同　杭蜀本皆作马蹢躅鸣悲　曾谢本多从杭本】陂泽平茫□【阁　杭蜀本皆作路茫茫以今韵求合也】角角雄雉鸣【阁　李谢校　蜀作雉雊鸣　角音谷见集韵】无夭殇【唐本作殇杭蜀作横椘辞强死者为国殇三字全语□见列子】读书史【蜀本读作阅】窗户忽已凉【三本同　文録作风已凉荆公作清风凉】我有【杭蜀】如□□【蜀本三馆本同　晁范校】
幽怀
不能写【唐】荡神心【杭】亦知和为音【杭蜀】
君子法天运【樊云二诗徐州作】
落叶一首送陈羽【羽公同年登第日作】
归彭城【贞元十六年朝正还徐作】
东郡水【杭蜀同　旧纪十五年秋郑滑大水】彤墀【阁】葳蕤【杭蜀同　纷葳蕤以馺遝见陆机文赋】见我欺【阁本与旧本同○蜀本作相欺】
醉後
或忿争【阁】杂嘲戏【蜀　杂以嘲戏选典论全语】淋漓【蜀　二语李谢校同】醉赠张秘书【元和初作今本下或注彻字杭蜀本无之彻元和四年进士此时犹未第公五六年间皆在东都此诗盖在长安日作非彻也】
座上士【阁蜀】酒气又氛氲【阁　氛氲盛貌字见选雪赋　蜀本气作烟】媲皇坟【蜀本嫓作动从柳校也】
同冠峡【阳山道中】
羇旅感和鸣【阁　范谢校　和鸣轻矫皆指百鸟而言也】
送惠师
翦头髪【谢本作短髪】□□【蜀　谢作中夜】叫啸【三本同　选海赋鲍谢诗多用叫啸字】天绅【三本同　宋之问诗雨岩天作带云壑树披衣孟东野与坡公诗皆尝用天绅字】鹏骞【骞从鸟虚言切飞举也从马起?切亏少也音义皆异今字多误用故详之】青云客【三本同李白诗喜用青云客三字】邀不去【阁本作不去杭蜀作不往】翻谓【荆公与范本皆校从谓】顾我却兴叹【阁本作却我】
送灵师【三诗皆贞元二十年阳山作】
纷纷【阁】枭卢【阁作呼卢】战诗与谁敌【阁　杭蜀本作争战谁与敌范谢本校争作诗战诗战文唐人语也白乐天战文重掉鞅刘梦得战文矛戟深是也】思逾鲜　高唱清
且緜【三本同】惊电让归船【晁本让作攘姚令威曰让责怒也按此只谓归舟急於惊电耳让当如厥大谁与让之让】千寻【阁蜀】二十人【阁】开忠二州牧【魏道辅谓二牧韦处厚白居易也二公出守在元和末考其时非也今本多具入注文当削去】湖游【阁本蜀本作湖杭本作湘此言在林邑日非湘地也】携被【阁】缯钱【李校从緍】参彖象【阁本作彖象杭蜀作彖系　南曹谓王员外仲舒也墓志所为文章无世俗气】
县斋有怀【阳山县斋於前诗为踰年作】
窥臯稷【谢以唐本校】何能【杭作能蜀作曾】多权诈【杭蜀】变荒凉【阁本蜀本并同言董晋张建封相继殂谢也】求官去东洛【蜀本与阁本同　杭本作去官来东洛此谓贞元十五十六年冬如京调官也杭本非】偶陪彤廷□【谢以唐本校今本一作仰由偶字讹也蜀本作虽偶彤廷臣】青冥靶【蜀作青云】循犹乍【杭本循作修字讹也】嗣皇帝继明【杭作帝蜀作新】
合江亭【阁与杭蜀本只出此三字】
洪亭　宏可爱【阁本蜀本竝同　晁谢皆校从上　三处注文亦用蜀本?】万个【蜀竹竿万个史记货殖传语只作今字古书如仪礼左传荀子皆用个字汉功臣表始出个字胡德辉曰个个古今字也】人生成无几【三本同　荆公谢氏诸校本多作诚】悲岂奈【蜀】东阶尘□涴【并阁本】
陪杜侍御游湘西两寺独宿有题一首因献杨常侍【杭蜀本皆作两寺少陵诗亦有岳麓道林二寺行今本因字并一首字删之非也杨常侍杨凭也时观察湖南此後诗题与旧本不讹者不复全具】
上琬琰【谢本校上作生李本亦一作生】秋之残【三本同】□息【唐　谢校】摩颭【蜀本作摩古磨摩通】乏羽翼【谢本乏作摧】困瑕玷【阁本困作因】固已歉【欧本云当作慊歉俗字後诗有侯氏来何歉同按古书如欢欣之类或从心或从欠多通用】曙光青□□【以杭本?　蜀本作曙灯青焰焰】
岳阳楼别窦司直【窦庠时权领岳州三诗皆永贞元年赴江陵道间作】
南汇【洪氏以唐本?杭蜀本皆作维】腾踔【蜀　谢校同　选吴都赋腾趠飞超】轰輵【輵丘葛切輵輵车声也扬雄羽猎赋所谓皇车幽輵是也杭蜀本皆作轰輵卢仝月蚀诗□有推荡轰渴不知唐人何以讹輵为渴潮本作揭今本多作磕砰磅轰磕上林赋语磕与輵音义一也】组帐【蜀　李谢校同】感凄怆【蜀　晁李校同　上四韵皆以轩辕张乐喻也】朝过【阁　李谢校】极地【三本同李谢皆校从北】息纎纩【蜀本息作目　按海赋轻尘不飞纎罗不动息字为胜】惊波【谢本一作没】无□□【蜀　李谢校同】出官由【三本同】移府廷【蜀】
送文畅师
屈吾真【唐本阁本竝同　曾蔡校】从求送行诗【谢氏以唐本?　杭蜀本求皆作来字小讹也此盖言文畅求送行之诗於一时诸公不惮屡造义为是】窙豁【何逊诗窙豁下嵓呀窙音哮气上烝也校本一用西京赋语刋作豁恐非】不听莹【不疑惑也庄子旧注甚明今人多误用】救暍【唐　曾谢校　公诗用今韵者未尝逾韵此诗三十二韵不应独旁取此一韵义亦可考】聚异物【李本乙作物异】诡制怛巾韈【阁本蜀本皆作制　怛惊怛也曾谢本皆从古本?作怛】旧亲识【蜀　谢校】重惠安可揭【谢本作惠重　魏□丘俭诗忧责重山岳谁能谓我担疑用此义】完?狘【唐　公联句亦有恩熙完刖剠】
荅张彻
连门庭【阁本作停】寻径【谢本校作寻巫杭蜀皆同径字】猎晏【鲍谢校作旦】撞筳【字从竹繀?筦也见东方朔荅客难】酸骨死【荆公作怨】虬光先照硎【唐　洪谢校杭蜀本皆作虬精光照硎　北齐杨愔尚幼其从兄昱曰此儿驹齿未落已是我家龙文义同此】
荐士【荐东野於郑余庆也】
丽□【杭蜀同蔡谢校】阃奥【旧本同　今本作隩以重韵误刋也班固传究先圣之壼奥作隩非义】横空【蜀作纵横】逾响报【阁　曾谢校】粹而清【山谷本谢本所校同】不如一箪犒【阁】微诗【杭蜀本皆作数诗未详】
喜侯喜至【四诗元和改元作】
来还歉【当作慊】交惊舌?舚【杭蜀本皆作文惊舌牙舚由?字讹也】阻□堑【阁】爇天焰【三馆本作爇黔焰山谷本从黔】
古风【蜀本作二首宋本同】
无曰【宋本】□□奚适【三馆本　欧谢校同　阁本奚作爰上语可以生作可劳生岂有讹耶】
驽骥【洪云唐本下有赠欧阳詹四字】
苦易制【宋本苦亦作良】问谁能为御【杭蜀与詹集皆同】夹其輈【夹音挟詹作挟】茫惚【三本同　詹集作慌惚古慌与茫音通】
马厌谷
裋褐【公此语本之前汉货殖传序实用裋字传本多云裋一作短董彦远洪庆善皆尝辨古无短褐字按裋褐两汉如贾谊贡禹传班彪刘平张衡传与货殖传序凡六见无有作短字者班彪王命论裋褐之袭汉书作裋文选则用丁管切是唐儒方两用之故少陵诗以长缨短褐为对而史记孟尝君传与战国策墨子语盖皆传写之讹校本多两见公好古最深当以裋为正】
出门
有其辞【唐阁】
嗟哉董生行
不能千里百里入淮流【阁本只作千百里】唐贞元年时【唐　蔡删】徵租更索钱【阁】或山於樵或水於渔【杭蜀】妻子不羞羞【三本同此诗以三嗟哉三易韵以羞叶居眎古用韵也】人不识惟有天翁知【杭】嗟哉董生无与俦【阁本杭本三馆本皆同　蜀本作谁与俦然亦无将字】
烽火【前六诗皆贞元年中未遇日作】
汴州乱二首
争夸【三本同】累栋【阁本作累累】
利劒
寡徒侣【杭蜀】
龊龊【三诗皆贞元十五年作】
蔽白日【阁作蔽蜀作欺】语其端【三本同　谢本作天意固有谓谁能诘其端】得充争臣官【阁李校】
第三卷
河之水
在海陬【文粹作海隅古音隅与流通】緍鱼于泉【杭本同蜀作渊】不远其还【阁　李谢校】
山石【二诗皆贞元十六七年间作】
新雨足【杭作足蜀作定柳谢皆从足】松枥【阁本蜀本同　曾谢本刋枥作栎选南都赋枫柙栌枥李善曰枥与栎同古字通】风吹衣【三本同　谢作生衣】自得乐【杭蜀】
天星【贞元十四年冬汴州送杨凝朝正作】
□□□【三本与文苑同】
汴泗交流
筑场【杭蜀同　诗九月筑场圃谓筑坚以为场也】新秋朝凉【谢本作新雨】
忽忽
鸣鴈【三诗皆贞元十五六年徐州作】
嗷嗷鸣鴈【蜀本作鸿鴈李本从鸿然以题语考之鸣鴈为是】识所依【蜀　李谢校同】□□摧落【蜀　李本乙从上】朔云多【曾本作朝云然三本皆同上】
龙移【此咏长安乾湫也】
电激【蜀　谢校　雷奔电激班固西都赋语古书如说文荅宾戏郭?江赋皆用激字】
雉带箭【此诗当在徐州日作】
野雉畏鹰伏欲没【阁　李谢校】
条山苍
浪波【杭蜀同】山冈【阁　杭同蜀作高冈】
赠郑兵曹
桃源图
川原近远【蜀作远近】
东方半明
东方半明大星没【阁　洪庆善曰旧本作半明今蜀本题语亦作半明既云大星没则不应未明也传本多习於诗人成语而不考意义故也】太白晱睒【睒当从回今本多误】
赠唐衢【前五诗皆贞元十七年往还京都之所作】
贞女峡【连州桂阳县　贞元二十年春作】
轻鸿毛【蜀　山谷范谢校同　阁本作如毛】
赠侯喜【贞元十七年秋鱼于温洛所作　洛北惠林寺题名尚存】
叔?【蜀本作?起之古文也】到黄昏　一名始得【阁本到作至始作巳】
古意【贞元十八年夏登华山日作】
五月壁路难攀缘【唐　蔡谢校同　鲍溶集有陪公登华山诗盖五月也传本讹五月字为青复於下增无字非也】
八月十五夜
□平水息【阁　李谢校】海气温蛰【杭蜀】除死【阁本蜀本同　荆公与谢本皆作除徙下文已有迁有追回流者还则此作除死为当】涤瑕荡垢□□班【唐　晁校以文意考之盖言追还之人皆得涤瑕垢而□清班惟巳为使家所抑故只量移江陵也白乐天诗有早接清班登玉墀坡谷诗皆尝用清班字】只得【阁本蜀本只多作只他诗皆然】辈流【李谢本竝校从辈流】
谒衡岳庙【杭蜀同谢校增】
皆三公【唐　李谢校】无晴风【阁】岂即正直□□通【三本同】松柏【谢本作松桂】庙令【杭蜀】杯校【蜀　广韵出杯珓字谓古者以玉为之朝野佥载亦作杯角角与校义近魏野有咏竹校子诗只用校字荆楚岁时记又作教字用】膧胧【选秋兴赋月膧胧而含光从日者非】
?嵝山
薤倒披【蜀　谢校同　衡阳旧刻亦然华莲重葩而倒披魏都赋语】
永贞行
非他师【杭本作他时】?睒跳踉【阁　李校　睒?兽狂视貌字见吴都赋踉音梁乃庄子所谓狸狌东西跳梁是也柳文多用跳踉字跳音条】三公【杭蜀】鸣唤【阁校　本作争鸣】吾尝同僚【李本从尝】
洞庭湖阻风【前五语皆永贞改元赴江陵道间作】
犬鸡絶四听【杭蜀】何用胜羇愁【晁校用作由李本一作由】
李花
风揉【阁本蜀本竝作柔】波涛相翻【阁　李谢校】迷?乱眼看不得【唐蔡谢校　晁本作迷乱人眼　蜀作迷乱入眼】对花岂省曾辞盃【唐　阁蔡谢校】独就醉【杭蜀】委黄埃【谢本委作随】
杏花
无全功【阁本作全无功恐非】杳杳深谷【蜀　谢校同】
感春四首
奈何许【杭蜀同　古乐府奈何许石阙生口中衔碑不得语】○春气谩诞【阁蜀】秋霜虽惨冽【蜀　以霜言之惨冽为胜选西京赋冰霜惨烈】知为谁【阁本杭蜀本皆作谁为　谢从阁本　李从今文　按公後诗有遇酒即酩酊公知我为谁恐不当异义也鲍明远诗容华坐消歇端为谁苦辛】○孤负【蜀】已知无可奈【阁　谢校　蜀本作巳矣知何奈　李本作如何那】○奈我不如江头人【以杭本?　阁本无上奈字　谢本删　蜀本作我奈　荆公只从监本作我恨】只是劳精神【阁本是作足】
寒食日出游一首【题下注文阁本蜀本竝同　李谢皆校从阁本】
生死两追随【谢校】故欲【阁蜀】有月莫愁当火令【火令为禁烟也东坡尝为李公择书此诗作灯火冷不知所据何本】
和张十一忆昨行一首【杭　卷末五题皆元蜀　和元年江陵作】
社公【杭蜀同　柳子厚云湖南人重社饮酒洪本作杜字讹也】痁旧作【阁本蜀本同晁李本皆校作旧痁作】驱频隤【三馆旧本隤作槌博雅搥擿也亦有义】未揃【谢本校从翦说文揃搣也史记西南夷赞有揃剽字】纵署　耇与鲐　穿栽【竝阁本?　杭本耇作耆蜀本纵作从穿栽皆作裁】
韩集举正卷一

[book_title]卷二
钦定四库全书
韩集举正卷二
宋　方崧卿　撰
第四卷
刘生诗【贞元二十一年阳山作】
暨扬州【唐本蜀本作暨杭本作堕尔雅曰暨至也】炎州【蜀】青鲸【三本同】怪魅【杭蜀】堆蛟虬【蜀同　杭作推】山?讙噪猩猩游【杭蜀本皆作??苏遭切神异经西方深山有人长尺余袒身捕虾蟹以食名曰山?国语注作山缫公联句亦有中矢类妖?　公此诗押二州字二游字视古用韵也杭本只作游蜀本作愁讹自此也】一饷【杭本作一曏曏不久也】
郑羣赠簟【元和元年五月江陵作羣时以殿中侍御史佐裴均江陵】
笛竹【刋本一作簟竹】尽眼【阁　杭同李谢校】无时衰【阁本作时无衰选潘岳诗庶几有时衰庄缶犹可撃阁本恐非】
丰陵行【唐纪顺宗以元年七月壬寅葬丰陵】
一百里【阁本作三百里以长安志考之非】笳鼓沸【阁　李谢校】嵽嵲遂走玄宫闾【三本同　李谢校　选注天子后妃所葬墓曰玄宫玄宫闾玄宫前之寓闾也　选西京赋托乔基於山冈直嵽霓以高居嵽嵲义原此也】供养【蜀本作供送】
游青龙寺赠崔大补阙【羣】一首【阁蜀】
闪壁【杭蜀】?翻眼倒【唐阁】勿惊【杭蜀同上曾谢作忽】韶稚【杭本作韶蜀本作龆李谢本只作韶韶有美义似不必易其字】鼯啸【杭蜀同】恻耳【阁蜀】钝騃【三本同晁作骇】
赠崔立之
关外【杭蜀同上　藉藉关外来选袁阳源诗语】专场【蜀本作擅场用东都赋语然古鬬鸡诗多用专场字】
送区弘南归【阁本作区弘南征诗　区乌侯切唐韵区冶子之後今郴州有此姓弘岂郴人邪汉王　四诗皆元和元年莽传有中郎区博　秋冬任博士日作】
汹汹洞庭莽翠微【阁　谢校　选石阙铭旁映重叠上连翠微翠微山气也】九疑鑱天【谢氏以唐本定　九疑言鑱天洪铸言舂天皆奇语也】人士稀【唐本阁本同杭蜀本士作事非】爰有区子【杭】落以斧引以纆徽　嗟我不道能自肥子去矣时若发机【三语唐本阁本杭本竝同蜀本讹上一语详见纲领】　开书
拆衣痕泪曦【唐本阁本同　蜀本亦作痕泪】铺德威【杭本作辅德威岂言辅德以威也】
三星行
我生之□辰【阁本作三辰今本无三字李谢校增　诗小雅天之生我我辰安在笺言我生所值之辰三辰谓斗牛与箕也世尝以五星法准之盖公以丑为身宫而太隂宿於斗牛分箕与斗牛相比故曰牛奋其角箕张其口东坡谓吾生时与退之相似且身命同宫平生遭口语无数以此也】无善名已闻无恶声已讙【唐本阁本竝同　蔡鲍李谢本从上讙諠譁也如汉书诸将尽讙之讙此诗叶余於除叶讙於闻今本易讙为攘以求叶杨韵非也】
剥啄行【洪云二诗皆元和初遇谗求分司日作】
困于语言我嗟子诚【阁本衍下四字盖下语误入唐本杭蜀本皆无之吕蔡诸本并删去独姚令威谓此诗当有十解盖我嗟子诚以下脱一语恐未必然也】其墉甚完【杭作容蜀作墉】其口益蕃【唐　蔡谢校　蜀本作其口实蕃】以为波澜【阁本作以杭蜀作与韩文与多作以他文见者非一诗之子归不我以注以犹与也】来不有年【三本同　公祭十二兄文其不有年以补我愆同此义也】
青青水中蒲三首【阁】
孟东野失子【与後诗并元和二年东都作】
一何偏【蜀本何作以非　夺彼与此一何偏也庄子语】蕃而延【蜀本作繁】知非女由因【杭作因蜀作缘此诗如因与鳏今本皆以韵不叶妄刋也】满母腹【蜀本作肚】孤鳏【阁山谷李谢校同】子始翻【杭蜀】
陆浑山火一首和皇甫湜用其韵【三本题语并同】
贲浑【杭蜀同　贲音陆字本公羊】时当玄冬【唐】不复暾【阁　杭同蜀作暇】鸦鸱鵰鹰雉鹄鵾【阁　李谢校】错陈齐玫辟华园【阁　蔡谢校杭蜀皆误】沸箎埙【蜀本沸作咈】紫纛旛【阁蜀】?臀【祝季宾谓?当作?按?从月从骨一也昭烈帝脾中肉消亦通用】车辕掀【唐　范谢校】虹靷【唐　范谢校阁本已误】池波风肉陵屯【杭本作凌蜀作陵洪曰陵屯字见庄子当从陵樊泽之曰若池波若风肉若陵屯按此诗自祝融告休之下皆托喻於祝融之会其属当告休之时合尊卑而更酌喧锺鼓盛旃幢炎官热属之徒皆颓胷垤腹缇顔韎鼓以肃其前霞车源盖言车舆之设也红帷赤幕言脤膰之罗也如池肉如陵以巨壑为颇黎盆五岳为豆四嬴为鐏釂酬喧杂雷电亦助威马此其义也与肉只当以二义言之如池而波风肉如陵之屯聚樊说赘也】谽呀【唐　谽呀大皃字见相如上林赋少陵诗亦有余光散谽呀】舌腭反【祝季宾云腭恐作?按腭齿断也集韵作□□咢之隶文也义通】涕痕【杭蜀】女丁妇壬【阁本蜀本作女杭本作夫荆公李谢皆从杭本　董彦远曰当作女丁夫壬引东山少连曰玄冥之子曰壬夫安祝融氏之女曰丁芊俱学水仙是为温泉之神　洪曰丁火也壬水也火女也壬男也丁为妇於壬故曰女丁妇壬一作夫丁妇壬亦通夫丁壬也言壬为丁夫妇壬丁也言丁为壬妇】
县斋读书
松桂林【蜀　旧本多同　谢校】有与赋【三本同】伫荅【唐　蜀同晁蔡校】
新竹
储霜【袁本作除霜】
晚菊【三诗贞元二十年阳山作】
弃置奈悲何【杭蜀】
齿落【三本同】
余存【阁　蜀　晁谢校】意与【蜀　李谢校同】岁一落【唐谢校】
哭杨兵部【阁　李谢校】
人皆期七十【柳本作人生蜀校同】并出【阁　李谢校】可如何【阁　蜀文苑】
苦寒【三诗皆当为贞元十九年作】
频窥觇【唐　荆公校同】屡已添【唐　蔡谢校】芒砀大包内【蜀本砀作踢非芒砀乃茫荡也芒平上声通李白诗君看石芒砀掩涙悲千古古书茫只作芒砀与荡通诗洪水芒芒庄子芒乎何之皆茫字也又呑舟之鱼砀而失水汉志西灏沆砀皆荡义也大包以宇宙言也】恩嫌【唐　蜀蔡谢校】不能女覆苫【唐　蔡谢校　韩文古本汝皆作女杭本尚作汝今讹自阁本也汝指禽雀而言也苫盖也言我虽最灵而不能汝覆盖也义为是】天王【唐　阁蔡李校】
和虞部卢□【汀】酬翰林钱□【徽】赤藤杖歌【阁蜀】
避使者【阁作避蜀作迎晁谢本皆从迎荆公又作邀　避当如避舍避道之避阁本为正】浮光照把欲手疑【蜀　檀弓子手弓而可列子手劒以屠黑卯史记楚庄王手旗手义同此诸本多误】禁闱密【阁本密作客蜀本闱作围洪谢皆从围按此南宫指卢也禁闱指钱也白乐天诗有遽列谏垣升禁闱洪引缭绕宫墙围禁林以释之非也】
崔十六少府摄伊阳以诗及书见投【元和三年冬】
得连墙【唐　蔡校】蔬飧【蜀　此诗用蔬飧朝餐字多相乱他诗亦然唐人如少陵诗自足媚盘飧亦不为盘飧故索苦李餐对食不能餐字皆有所分说文曰飧谓晡时食餐吞也飧或作飱餐或作湌故字多相混汉高后纪赐餐钱王莽传设飧粥顔曰古餐湌一字也又曰飧古湌字而皆以千安切读之则恐非诗不素飧兮郑曰飧读如鱼飧之飧音孙为正】两角丱【阁　李谢校　杭蜀本作角两丱】冬衣【杭作衣蜀作裘】是幻【阁】习藜苋【杭蜀】弋者篡【唐　杭同　洪谢校语见扬子篡取也古本扬子作篡今本作慕亦讹】锄剗【旧本一作铲铲削平也选海赋铲临崖之阜公诗用今韵者未尝踰韵剗属上声疑当以铲为正】妻瘦【唐　阁　蔡谢校】欺谩【蜀　字见贡禹传汉书如面谩皆音慢】清盼【蜀　李太白诗君子枉清盼诗美目盼兮以目美言也左顾右眄以眄视□也□本作盼眄通作?今四字多不分当以蜀本为正】
送侯参谋赴河中幕【侯继时从王谔辟此诗与赤藤杖歌皆四年作】
巳能【用中庸语】一别讵几何【谢本作遽李本亦一作遽讵字林曰未知词也选潘岳悼亡诗尔祭讵几时只用讵字】抵樵叟【杭蜀并作抵　杭本作讲叟蜀本作樵叟晁谢从蜀本】沙洲【阁蜀】一已毕【阁本作毕蜀本作异】兵未进【杭蜀同　时讨王承宗而吐突承璀督师逗留不进】今君得所附【唐　阁　蔡谢校】职其膺【谢校】惜不扫　对空凝【唐蔡谢校蜀本亦作对】
东都遇春【三年】
气直狂【阁　范谢校】晨糚靓【杭蜀同　字见子虚赋郭璞曰靓庄粉白黛黑也选曲水序有靓装藻野袨服缛川上下语皆用此也】心肠【阁作腹】告屡罄【校本一作屡告罄】从孤泳【蜀　谢校同】亦巳并【唐　蔡谢校】落落【杭蜀同　陆机叹逝赋亲落落而日希曾本作落魄恐非】
感春五首【五年】
辛夷花高【唐　谢校　以末章辛夷花房忽全开言之则高花为是何逊诗有岩树落高花曾子宣诗亦有辛夷吐高花卫公曾手植前辈皆见旧本也】○放车【阁　蜀晁谢校】○峭峻【范谢校同字见冯衍显志赋】○须频来【蜀本作频频来】
酬裴十六功曹【裴十六度也二年秋作】
聿来　褰高旻【杭蜀】自苦劳【语见後汉吕强传杭蜀本只作自劳苦】
燕河南府秀才【五年】
功曹上言公是月当登名【阁本监本皆作是日蜀本作功曹上其言是月当登名晁李本用此盖日字必误然易上语则非也今校从三馆本】扶檠【李本校作擎然阁本蜀本同上】芳荼【潮本与三馆作荼他本多作茶尔雅曰檟苦荼郭璞注□小似栀子早取者为荼晚取者为茗是茶古字作荼也唐韵荼宅加切俗作茶大抵茶与荼古音相近如今言搽与涂亦通用也若以字论之则荼字为正今人别茶於荼非也】诏书来【阁蜀】文人【杭蜀同上　此谓权德舆拜相也】
送李翺【翺时从杨於陵辟岭南幕府四年正月作也】
追送【诗有客薄言追之郑笺曰追送也世说多见　阁本作迎送非】
送石处士赴河阳幕
送李正字归湖南【阁　蜀　李正字李础也二诗皆五年作】
第五卷
辛卯年雪
醉留东野
夸龙锺【董彦远曰龙钟是潦倒意当作躘踵小儿行皃王彦宾曰文士用躘踵字多作龙锺从省文也卢仝诗有卢子躘踵也贤愚总莫惊】寸筳【筳当从竹巳见前】别离【唐谢校】
李花【此二诗也自当春天地争奢华以下分焉前乃株李後篇乃醉於羣李之下意义甚明编者误合而一之】
萌牙【蜀　今本牙多作芽汉传如朱草萌牙事有萌牙无用芽字者】玉枝【蜀　曾谢校】斥去不御【张衡思玄赋斥西施而不御语原此也　唐本斥去作片云虽令狐氏本亦未免有误也】○纷挐【蜀　董彦远曰挐从如今人从奴唐韵以挐为或体非也考相如子虚赋王逸九思纷挐字只从如】谁堆【谢本堆作将洪亦一作将然杭蜀本皆作堆】
招杨之罘【之罘元和十一年进士阁本作之杲字讹也】
日巳至【阁作已　蜀作以　杭本作不难至荆公山谷皆从杭本】振迅【三本同　字见毛氏七月诗传鲍照鹤赋亦见】失待栢与马【阁　言失其所以待栢马者杭作实待蜀作实失】寄卢仝【唐韵仝同古文也见道书　水北谓石洪也水南温造也少室李渤也】
至令【阁　杭同蜀作今】仆从【阁本作仆夫】五传【杭蜀本同　阁本作左传】独把【蜀谢校同】犹上虚空跨绿駬【蜀本虚空作青云　绿駬今本字皆两从马按穆天子传荀列子史记汉书皆作绿耳郭璞注穆传谓犹魏时卑鲜献黄耳马是以耳色言也字不必从马李太白诗亦尝用緑耳字此诗岂以重韵妄刋邪】基址【字见汉疏广传校三馆本】窥阚【阁蜀】
酬司门卢四兄
江湖生目思莫缄　扃云岩【三本同　谓江湖生於目前情思不可得而缄藏也北山移文扃岫幌掩云关】楼头完月【杭　山谷李谢本较同　今本作见月字小讹也蜀作皎】
【月非】攕攕【杭蜀同　蜀本音所咸切则知盖非纎字也诗掺掺女手说文与石经皆作??东坡诗亦尝用左右玉??公诗用今韵者未尝踰韵此当以?为正】
谁氏子【吕氏子炅也见李素墓志】
吹凤皇【杭蜀】愿往教悔究终始【悔音诲蜀本作悔今监本同荆公谢本皆作诲】
河南令舍池台
狼藉【藉从艹说文曰草不编狼藉今本亦从竹汉陆贾传名声籍甚孟康曰狼藉甚盛盖古字如籍田之类皆只作耤字而从竹从艹则沿义以生此当以藉为正】
送无本
不颔【三本同　李本校作顉说文顉低头也列子巧夫顉其顺字作顉左传逆于门者颔之而已字作颔义通】蜂蝉碎锦缬【唐　蔡校　蜀本作蝉翼谢本亦作风蝉】绿池坏菡萏【阁谢校蜀本作垤柳本作披荆公又作低　鲍照尝评顔延年诗如铺锦列綉雕绘满眼谢灵运诗如初发芙蓉自】
【然可爱说者谓公二语用此二义也】
石鼓謌【前十诗皆元和六年作七诗作於东都最後二诗与酬卢诗乃归朝後作】
镌功勒成【阁本成作盛讹也　封岱勒成东都赋语】撝呵【杭蜀同　柳文魑魅撝呵亦只用呵字】公从何士【蜀】隶与蝌【蜀本文粹同　谢校】缺画【杭蜀作画阁本作划】珊瑚碧树【此语见选西都赋阁本作幽碧非】龙腾梭【文粹作腾龙梭】中朝大官【荆公本作大夫考之杭蜀非也】柄任【杭蜀文粹同　谢校】
双鸟诗
双鸟海外来飞飞到中州【唐本阁本同　李谢校　此乃少陵诗所谓故人南郡去去索作碑钱是也於义为胜】恒低头【蜀本恒作且】自从两鸟鸣聒雷声伏收【唐　谢校　公诗语自有此一体　阁本作自从两鸟聒雷声三伏收柳本作聒乱雷光收蜀本从之今本皆作雷声收转易转讹也】造作【三本同　荆公校】百虫与七鸟【三本同柳谢荆公诸本皆作七　柳仲涂有此诗解一篇传於世谓公此诗指释老也然以欧公感二子诗及坡公李白画像赞考之盖此诗专为李杜作七鸟谓月令七十二候之虫鸟也苏耆开谭録亦见】
赠刘师服
渐莽卤【杭作卤莽蜀作莽卤　卤莽本庄子然唐人多倒用之柳子厚沈昏莽卤又食贫甘莽卤白乐天养生仍莽卤又始觉琵琶弦莽卤所用同也】虞翻十三比岂少【蜀本作比杭本作皆　太公两齿虞翻十三语当相沿以生也太公事见古本荀子虞翻吴志只载其上书谓臣年耳顺发白齿落岂在当时惋恨之书犹有可考也今姑以蜀本为正】
题炭谷湫祠堂
妍英　星琐【妍从石琐从金皆非】
听颖师弹琴
在一旁【阁　宋谢校杭蜀作牀】颖乎尔诚能【杭作颖乎蜀作颖师李贺亦有听颖师琴歌盖颖时以琴游於公卿间】
送陆畅
举举江南子【唐人以举止端丽为举举孟东野诗有茗椀华举举北里志有名娼郑举举】鸣鸾桂树间【杭蜀】即不报【唐　杭蜀同　畅董晋之子溪婿也公尝佐董晋幕】
送刘师服
坐食如孤?【阁　李校　此乃司马迁所谓猛虎在槛穽之中摇尾而求食是也荆公与樊本如皆作茹盖不悟食字之讹也】笑侮【阁　李谢校】
嘲鲁连子
赠张籍
吾老着读书【杭蜀同　此乃如高士着幽襌少年着游宴之着】
调张籍
光焰【洪校　选西京赋光焰爥天庭诸本作艳非】根崖【杭作根崖　蜀作垠崖　吕谢从根】流落【蜀本作留落孔毅父尝曰汉霍去病传诸将留落不偶今世俗皆作流落按江总诗有流落今如此少陵诗流落劎三千流落意无穷皆只作流落字盖留谓迟留流谓飘流自不可拘一义公此诗与南山诗皆只当以流落为正】毫芒【李本校毫作豪按庄子秋豪之末孟子一豪挫於人班固荅宾戏鋭思豪芒之内皆作豪字然楚辞秋毫微而见容王逸曰锐毛为毫是□字自通】愿生两翅□【唐　蔡谢校】织女襄【唐本　诗跂彼织女终日七襄襄驾也　三本皆讹作相】
卢郎中云夫寄示送盘谷子诗两章【三本同】
冲风吹破【范李本皆校破作波然阁本蜀本只同上】归耕桑【蜀】
寄皇甫湜
涕与泪垂四【唐　范谢校　董令升编严陵集亦定作四　公此诗全体用俚语洪庆善虽尝疑之而不知以字考也垂四以涕与泪分言之与石鼓歌所谓对此涕泪双滂沱其义一也】
病中赠张十八
逢逢【蜀音部江切字当作逢】摐摐【摐博雅曰撞也宇见子虚赋从木者非王建杜牧之诗皆尝用摐摐字】归将【蜀本作将归　谢校同　诗之子于归远于将之毛传将行也故古人以送将归为三事焉】回军【蜀　荆公谢本校同】崆?【字见南都赋蜀本苦江五江二切今本作字书无此字】
杂诗
书蠧虫【杭蜀】压其坟【唐　杭同　李谢校　蜀本作颠】骐驎【蜀本只作麒麟古书如战国策多用骐驎字义实一也】
寄崔二十六
屈奇【阁　淮南子圣人无屈奇之服高诱曰屈短奇长也言服之不中汉广川王传扬雄传选西征赋皆只用屈奇字　杞蜀本作崛奇】惊纷披【三本同　字见还箫赋】瑕疵【蜀本作瑕玼以重韵避也】不约论财赀【唐　蔡校　杭蜀本皆作财资公此诗用二疵字二斯字不独此也　约不杭蜀本并同】搅搅【谢本作扰扰】劈水【蜀作擘水然李谢诸校本多作劈】相撑披【唐　谢校　今本作技以重韵避也】抱华不能摛【杭　班固荅宾戏摛藻如春华公寄崔诗正当冬月故□感穷景於春华为有义摛韵实由抱花而坐也蜀本作把笔不能摛今本复作能不摛其讹益甚况诸毛功乃谓笔也上隐其辞而此直言之亦非类】巧能【唐　蜀同　谢校　列子矜巧能修名誉巧能以百□彩而言也　阁本作功】举头【杭蜀】摧肠与戚容【杭蜀本皆作戚居居□由容而讹也公元和圣德诗戚见容色乃此义也校本如荆公洪谢本皆作戚眉未免意定也戚一作?亦通舜见瞽叟其容有?】视物隔褷?【离褷毛羽初生皃字本海赋然离字书无从衣者惟唐王维鸬鷀堰诗有独立何?褷衔鱼古查立不知集韵何以不收入离褷嵇康琴赋作离纚古乐府作离簁陆羽茶经作篱簁义皆通古连绵字或可颠倒用不然褷字自入韵岂传者误倒之邪姚令威云唐令狐本作视物剧隔簁不知谢本何以不出】敦敦凭书案【阁　荆公范谢校同　敦都回切诗敦彼独宿郑笺曰敦敦然独宿於车下行苇诗注亦见敦讹为孜自蜀本也】服粪壤【服一作眠晁本作服】欢华【阁本作权华】况又婴疹疾【唐　范谢校】春凘【流冰为凘作澌者非】不仗史笔垂【唐】鲸以兴君身【唐　范谢校　兴比兴也君指崔立之而言也荆公本亦作鲸以状君身蜀本作兴居状字小讹也　崔立之才豪气猛易於语言故公此诗凡八十一韵未免以效其体也细考此诗盖崔以彩与笔寄公而公以双饮之一报之长鲸明月野草芙蓉皆盃刻之像也而因以取喻读者不详考之而转易其字比诸篇特甚故索言之】励莫亏【蜀本莫作其】妍丑【李谢校同　阁本蜀本只作臭】亲燧觿【唐蜀同李谢校　杭作新荆公本作杂】
月蚀诗效玉川子作【李本删诗字然三本并存之洪庆善曰或谓馆中本作删玉川子作汪内翰彦章本作删　元和五年岁在庚寅】
月十四日【杭蜀同李谢校】寒气屓奰【卢诗曰森森万木夜僵立寒气贔屓顽无风公易森森为临临贔屓为屓奰公诗多不用卢诗全语阁本蜀本作屓奰吕校同贔屓用力皃屓奰壮大皃诗传不醉而怒谓之奰其义尤长】完完上天东【杭　荆公本范本所校并同公他诗亦有讹完为皃者】摋沙【侧手撃为摋蜀本作摋谢校同卢诗作撒今本从之非也】如长虹【阁本作长如虹恐非此卢语也】黄帝有四目【杭本作黄蜀本作皇　四目事见帝王世纪谓黄帝用力牧常先等分掌四方各如已视故号黄帝四目杭本为正一曰李贤後汉注汉人书黄多作皇皇字亦通洪庆善以皇帝为尧则误也】无嚵名【李本校作名义为是】何处逃女刑【蜀本作女字】地行贱臣仝【唐　范谢校　汪本曰仝字当句断亦与卢诗合】上天公【李谢本皆乙作天上公】翅觰沙【觰陟加切角上张也字亦作????东坡诗所谓????沙鬓发丝穿杼　阁本蜀本皆作????字小讹也】女口开呀呀【李谢本皆校作齖齖然阁本蜀本只作呀牙角之呀实用牙音唐韵吧呀小儿忿争皃呀呷之呀实陟加切唐韵唅呀张口皃音义皆异祝季宾亦以此考缘集韵不收牙字一音故学者疑之齖齵齿不正也亦与开口义不合】夸蛾扶女出【娥当作蛾扶一作抉】全耀【阁本全作金误】纎瑕【杭本作霞】还宫堂【唐　范谢校】虽无明言【阁　谢校】虽忿大伤【阁本作夭伤蜀本作大伤荆公本从太古太大一也大伤指言伤於月也今只从蜀本　卢诗新史以为讥元和逆党然稽之岁月不可合盖元和初宦官巳横恣故卢诗谓可从海窟来便解缘青冥而此云忍杀孩稚似皆有谓也】
孟先生诗【阁　范李删　此首以首二字为题蜀本潮本目录亦只作孟生诗足知今不讹也樊本作送孟郊诗东野时往谒张建封于徐贞元八年也】
尝读【阁本蜀本同上校本多作常】窅默【唐　谢校　杭蜀皆作冥默李习之与张建封书尝引公此语亦用窅字则知杭蜀本果讹也】穷檐【曾本校檐作阎考荀子及史记子贡传阎字为正】聆苦吟【旧本聆一作怜李谢本皆出】起幽念【三馆本谢校】
射训狐
名训?【蜀本名作呼】安然大唤【阁　杭同　今讹自蜀本也曹子建鹞雀赋不肯首服烈颈大唤】一夫斩颈【三馆本作一夫周礼庭氏掌射国中之大鸟易射雉一矢亡或曰矢何以能斩颈也鲍明远诗黄间潜彀卢矢直刎绣颈碎锦翼诗人之语顾随所用耳一夫义不可通】
将归赠孟东野房蜀诗
咄咄女无痴【唐　杭蜀本作无自痴】
荅孟郊
规模【杭蜀同　阁本作谋今本作谟】煎煼【杭本作焰俗作也】
从仕
短灯檠歌【五诗皆贞元十七八年间京都作】
高张照珠翠【蜀　曾校本】墙角君看短檠弃【姚令威曰古诗灯檠昬鱼目读檠为去声集韵檠渠映切有足所以几物又檠音平声榜也非灯檠字韩诗墙角君看短檠稾亦误也按灯檠昬鱼目乃唐彦谦诗李商隐诗亦有九枝灯檠夜珠圆是唐人固以去声读也然白乐天诗有铁檠移灯背自注曰檠去声读则知唐人本声通用古檠只用擎字晋宋诸人集尚可考】
送刘师服
晳然【蜀　晳之世切明也高唐赋晰兮若姣姬扬袂鄣日而望所思晰与晳同故今本讹作淅以此也】不持【曾本作待　李谢本皆一作待】畏顦顇【蜀　李谢本皆一作畏】
第六卷
符读书城南
同一初【阁本作一同初】少长【少读如多少之少汉贾谊传匈奴传东平王传三见公此诗与刘统军李少虚志亦三用】鞭背【阁本作背上】何因尔【杭蜀】不见公与相起身自犂锄【阁本作不见公与汝幸免自犂锄】积雨阕【阁　李谢校】
示爽
科名【蜀】汝来江南近【范谢校同】故依然【阁本作固蜀本作故】
人日城南登高【人日登高见荆楚岁时记】
子妷　?幽【蜀】
病鸱
送追随【杭蜀文苑同】遂凌紫凤羣肯顾鹄雁卑【阁　文粹同李谢校】丐汝将死命【丐兄弟死命汉寇恂传语文录文苑作丐谢校同　阁本杭本作与　蜀本作救】良规【唐本文苑同上　蜀本作汝规　三国志多用良规字】
华山女【五诗皆当为元和十一二年间作】
资诱胁【李本校资作恣然阁本蜀本只同上】狎恰【狎恰唐人语也白乐天樱桃诗洽恰举头千万颗一作恰似非】青荧【阁　字本西都赋公联句亦用青荧字】三鸟【唐　杭同　三鸟王母使也见山海经楚辞九叹选江文通杂诗皆用三鸟字洪庆善楚词补注亦引公此语为证则知旧本固同也】读皇甫湜公安园池诗【元和十三年作湜十二年从李愬于襄阳】
湜也困公安不自闲其闲穷年枉智思掎摭粪壤间粪壤多污秽岂有臧不臧诚不如两忘但以一槩量【阁杭同蜀本增作粪壤多污秽岂必有否臧上下文皆如旧谢本以穷年为至间余亦同不知谢校果唐本否也】
【校本一云近本增足八字语浅俗非韩文按公和湜陆浑山火诗奇澁甚矣近本不知所校之自未敢以为正姑存古本以竢识者参考　胡元任云我有一池水以下当为别篇恐或然也】
路旁?
??路旁?【唐　李谢校　杭作折折　蜀作堆堆】大水【阁蜀】
食曲河驿【商州】
明义【晁本作明义】何用【李谢本一作由】
过南阳【邓州】
泷吏【韶州】
乐昌泷
【蜀同　欧公尝以刘仲章言考归旧本蒋颖叔云李君谓乐昌五里有昌山有乐石尤高大当时乐昌以县名昌乐以山名泷在县上五里】险恶不可状【谢云唐本作乐昌险恶状】妄问为【杭作妄问】州南斗数里【阁　杭作?义同　史记书盛山斗入海斗絶也】有海无天地【范谢本作有水】官无嫌此州固罪人所徙【蜀　李谢校同　阁本作官嫌此州恶固人之所徙】官当明时来事不待说委【阁　蜀同　李本校作官当来时事不待说而委】虱其间【唐　杭同　荆公谢本皆从虱蜀本作风讹自此也商君书二十六篇大抵以仁义礼乐为虱官曰六虱成俗兵必大败洪引阮籍语亦非也】饬其躬【三本同】巧奸败羣伦【阁本作败伦羣谓败其伦败其羣也羣伦为无义杭蜀本皆作巧奸】惟恶【文録与唐本同】持自贺【杭本持作特】赠别元十八恊律【杭蜀同　樊泽之谓考白乐天集元十八元集虚也裴行立以元和十二年观察桂管诗所谓桂州伯乃裵也】
莫訾省【杭本同　闾与蜀本皆作訾毁误也史记胶西王传遂为无訾省苏林谓无所訾录无所省録也】立宪宪【诗显显令德礼作宪宪校本多读宪为显按毛传无然宪宪谓宪宪犹欣欣也义自明柳文亦屡用宪宪字】已满畹【蜀本已作以】治惟【阁　蜀同　李谢校　杭本作时治】○且何言【蜀　荆公校同】○旬日同食眠【阁】○况又四海人【蜀】踰交亲【监本作如】○患足巳不学【唐　谢校　足巳而不学史记周亚夫赞语蜀本作以非】摈南海【范谢校】
初南食
骨眼相负行【李本云疑合作背眼岭表録异鲎眼在背上雌负雄而行】蚝相黏为山【字书无蚝字董彦远云五代潘崇彻败王逵兵於蚝石亦地名不应不见字书盖关误】不相萦【阁】幸不嫌怨并【杭蜀】以记之【蜀谢校】
宿曾江口【广州增城县之东境】
亡故道【阁本亡作止恐非】
荅柳柳州食虾蟇
水特变形皃【杭　荆公校　言於水族之中特异其形皃也　蜀本水作未】无所校【荆公范谢本所校并同蜀本作较义近】背脊疱【蜀本诸校本多同】竟不离泞淖【谢校】愁海渚【三本同】叵堪【阁　杭同　曾谢校　蜀本作颇　叵不可也鲍明远诗叵????节荣衰】败桡【字从木犹木曲也左传畏君之震师徒桡败杜曰桡曲也】失平生好乐【唐　蔡校记曰有所好乐　阁本作平生性不好杭蜀作平生性不乐皆非若曰性不乐此味不当以平生言也】
别赵子【上九题皆元和十四年贬潮州日作】
又奚为於北【阁　范李校】以纷如【蜀本以作各】识一以忘十【山谷本谢本皆校以作已】一理区【杭蜀】从所务【山谷本范本所校同】
除官赴阙至江州?鄂岳李大夫【程　十五年作】
帆江水【蜀　洪谢校同　帆去声读少陵诗浦帆晨初?是也】君鬓白几何【蜀】愚憃【蜀本作戅　愚憃见礼记汉书多用愚戅字】
南山有高树行一首赠李宗闵【元庆元年作】
何衰衰【考张衡南都赋当作蓑蓑】衆鸟接其卑【阁　曹子建鹤赋承解后之侥幸得接翼於鸾凤】下视羣鸟羣【蜀　李谢校同】有所规【唐　谢校　规图也东坡五禽言去年麦不熟挟弹规我肉本公语也】不足猜【蜀作疑非】婆娑【阁作婆婆】不得【阁　李谢校　蜀本作能】
猛虎行
【唐　□　蔡李删　蜀本总题误以上题赠李宗闵四字缀猛虎行之上後人因之其实後诗不为宗闵作也猛虎行乐府旧题非前诗类也编者以为赠宗闵则过矣宗闵晚节虽可议然公在日才为中书舍人劎川之行曲不在宗闵又公与宗闵尝同为淮西幕客不?讥议如此之深也况事亦不类新史又谓裴度荐李德裕宗闵怨之为作此诗荐事在太和三年公死久矣不可据】
黄熊父【晁本熊作能　　　　　　　　　　居音姬奴来切下同　　　　　　　　　　古何居谁居皆姬音也列子姬吾语汝束晳诗彼居之子音与字本相近传本不考古音多以乌鹊从噪之一语易置於其上质之旧本非也旧监本潮本尚同　唐本杭蜀本皆作猚猚音垒似猴而大　上语门四旁山谷本亦作两旁】虎坐无助死况如汝细微【谢校　荆公本亦作如蜀本坐作兕如作知他本多从之】
韩集举正卷二

[book_title]卷三
<集部,别集类,汉至五代,韩集举正>
钦定四库全书
韩集举正卷三
宋　方崧卿　撰
第七卷
雪後寄崔二十六【元和八年冬作】
嵬嵬【蜀】擐壁【三本同　擐贯也言贯於壁而不用也】
送僧澄观【贞元十六年秋居于洛所作】
雄泗上　尤恢奇【唐　旧本亦同　范谢本皆校从雄雄亦特出也郑康成以布衣雄□○恢奇字见史记公孙洪传言衆佛之势至此而恢张奇伟也传本以恢为魁又恐上语意同遂易雄为淮非也】脱身献【谢本校献作罪】满屋【蜀本作满目　满屋字见世说】高颊权【权颧也杭蜀本只作权选洛神赋张敏俳文高欢长头高权古字只作权刋本不深考也】直难逢【杭蜀】
山南郑相公樊员外酬荅为诗【云云】依赋十四韵【郑余庆樊宗师也】
剿刚【三本同　荆公山谷本皆校剿作劲非】荥公【余庆封荥阳郡公作荣者非】前坌坲【唐　李谢校　坲尘起貌字见椘词九叹】两劘拂【劘音摩相如子虚赋上摩兰蕙下坲羽盖文选作摩贾山传赞自下劘上序传只作摩古摩靡通用杨子劘虎牙庄子喜则交颈相靡汉衡山王赞臣下渐靡使然今集韵摩下不出靡字非也】华黑间【华阳黑水惟梁州谓山南所领也唐本蜀本皆作华黑惟谢本尚作笔墨校本之乱具多矣】刮老佛【唐　李谢校○字见剧秦文】疚掊掘【唐谢本一作疚疚劳也义为长】如新去耵聍【杭同　蜀作初去　耵聍耳垢也从目非】?【唐阁本蜀本皆作?字书不载】
□和武相公镇蜀时咏使宅韦太尉所养孔雀【杭蜀本皆有奉字武元衡韦臯也】
感春三首
飞翻翻【阁　蜀同　李谢校荆公本作翩翻】○悬树【谢校】贵显剧　跨筝笛【三本同曾谢校】生者【蜀同　谢作生存】
早赴街西行香赠卢李【卢汀李逢吉】
月明御沟晓【杭　谢校同蜀本作沟水晓】
晚寄张十八助教周郎博士【张籍周况也况公侄婿也蜀本无郎字　上五诗竝元和十年作】
日薄【杭　校本亦出　薄迫也国语今会日薄矣恐事之不集】岁将淹【淹当作殗殗残也没也淹延之义不可通今人书殁作没书殂作徂多互用李白诗东谿卜筑岁将淹又远行岁已淹字皆讹】
题张十八所居
蛙讙【蜀作喧义通】
奉酬卢给事云夫曲江荷花行
红云盖明镜【唐　山谷范谢本校同　红云明镜皆喻也公三堂诗有欲知花岛处水上觅红云与此同义　蜀本此作红蕖上语作秋波净皆误】睡离目【杭蜀同　光映骨而睡离目言读卢诗之快也】三百里【阁　李谢校蜀作三十】水□平盃【杭　诸本多无不字】岂如散仙【曾本此下有无字分两句读】
奉和钱七兄曹长盆池所植【钱徽也唐本具钱诗于前】
而今生在此【阁　李谢校】
记梦
百二十刻【董彦远云□间只百刻百二十刻以星纪言也按国语辰角见而雨毕天根见而水涸注辰角大辰苍龙之角天根亢氐之间是所谓角与根亦以星纪言也】坡陀【与送惠师诗陂陀字同语见椘词招魂然唐人通用坡陀字少陵诗坡陀因厚地坡陀金虾?是也又郭?子虚赋注陂陀音婆駞故蜀本只作婆陀字】行且咀噍【杭　字见大人赋与嚼音义通】我能屈曲【三本同】神山【唐荆公洪谢本所校同　史记海上有三神山杭蜀本作仙非】
南内朝贺归
蔽秋曦【蜀本蔽作庇谢校同】南衙内【三本同　题语亦可?】晓凄凄【唐谢校】间蒿藜【蜀本间作问】
朝归
杂诗【樊本作四首以义考之鹊鸣声楂楂以下当为别篇】
晚岁将无获【杭蜀】○束蒿以代之【山谷本校之作茨】○暮觅羣【山谷本谢本所校同】喑蝉【李本校作瘖本草陶隐居曰哑蝉不能鸣者雌蝉也然三本皆同上】
读东方朔杂事
严严王母宫【古岩通作严音同诗惟石岩岩陆曰本亦作严是也此云下维万仙家似当以岩岩为义】噫欠【聚气为噫张口为欠说文曰欠张口气牾也宋孟顗以亢声大欠被劾蜀本作欠校本多同旧本一作噫歆噫歆警神声也见郑氏礼注噫当於其切恐非】輷【唐　旧监本同　字见王襃箫赋又晋李顒雷赋鼓訇较之逸韵蜀本作较非】流漂八维蹉【蜀　谢校同】欲不布露言外口实喧譁【阁　蜀同只谢校】顔嚬口齎□【蜀　旧监本同　荆公从咨　易齎咨涕洟二字义通也】
谴疟鬼【前九诗竝元和十年任庶子日作】
欧泄【蜀　汉严助传夏时欧泄霍乱之病相属字正作欧】未沬於前徽【杭　沬巳也离骚经芬至今犹未沬又选刘孝标书悲其音徽未沬其人巳亡　蜀本作未法今作昧皆非】
示儿
岂无华【吕本作岂为华其义是】四时祭牢蔬【蜀　盖中堂以供时祀而前荣以馔宾亲义为是今本多作登字小讹也】之所於【杭本作依於阁与蜀本只同上】娄络之【阁　蜀同　娄音缕庄子有卷娄者注卷娄犹拘挛也】涧谷居【蜀本作磵磵当作郭?江赋幽积阻李善曰山夹水曰涧与涧同今集韵不收失也】非无【校本一作无非】峩冠【蜀】莫与张樊和【李谢校同　蜀本作莫若　曾作莫先】庸人俱【蜀本作佣人谢校同】
庭楸【二诗元和十三年】
庭楸止五株【蜀　谢校同　以题语考之是】西偏　东边【蜀本作西边东偏】中央间【杭蜀同　此诗用二连字三间字曾本刋钩联作钩缠中央间作中央焉以求避重韵而非也】无可领【阁】
翫月喜张十八员外以王六秘书至【三本同以与义通巳见前　王六王建也後四诗皆长庆二三年间作】
君来晤我时【唐　山谷范谢校同　晤对也】嘉客随【蜀】
□和李相公摄事南郊览物兴怀呈一二知旧【考李相公逢吉也　杭蜀本并後诗皆有奉字】
倦尘嚣【杭蜀】颠瞑【瞑从目古眠字也徐锴曰今俗别作眠非也庄子曰颠冥於富贵之地司马彪云冥音眠颠冥犹迷惑也言其交结人主情驰富贵也庄子他语眠多作瞑】云公岂不辽【蜀　谢校同】吐捉【阁蜀同　谢校　字本史记今人用吐握本韩诗外传也】
□和裴仆射相公为山【唐本杭蜀文苑竝同　裴谓裴度】
枉语山中人匈我涧侧石【唐　文苑同　李谢本皆一作匈　枉犹枉临枉教之枉作往非义】衡霍期【杭蜀文苑并同　选谢灵运诗游当罗浮行息必庐霍期】盛明朝【文苑谢校同】
与张十八同效阮步兵一日复一夕【阁　阮嗣宗咏怀诗近百篇其一六韵一首云一日复一夕一朝复一朝顔色改平常精神自损消其一七韵一首云一日复一朝一昏复一晨容色改平常精?自飘沦公诗效其体而又绎之曰一日复一日一朝复一朝然其题实自效一日复一夕始也後人以诗语与题不相应并易作一日字实非也】
兔得蹄　前人瓢【杭蜀】
送诸葛觉往随州读书【李繁时知随州　与後诗皆长庆四年作】南溪始泛三首
榜舟南山下【杭蜀同曾谢校】幽事随去多【唐　蔡本山谷本校同】梢梢【唐山谷本谢本校同　广雅区区梢梢小也】檩无几【杭蜀】○篱中瓜【阁　谢校】○舆致【唐　蜀同　苏武传所谓与归营是也】安事掷【蜀　谢校同】峻濑乍可刺【阁】亭亭带柳沙团团松冠壁【杭蜀本作冠松壁一曰此吉日辰良体也】
第八卷
城南联句【蜀本作一百五十韵今本因之然此诗实多三韵不可以为据】
金琐碎【杭蜀】纷拄地【蜀本同　文录纷作丝杭本作红】囚飞　盗啅【潮本作虫飞雀啅　此诗一体六语　皆赋物而不言其名旧本并同上】摧扤【扤动也字不当从木古乐府不见山颠树摧扤下为薪】騃牛【杭本作騃蜀本作骇　騃音俟说文曰马行仡仡也诗■〈亻鹿〉■〈亻鹿〉俟俟韩诗作騃騃注趋曰行曰騃故选西京赋用羣兽騃此当从俟音则於躅且鸣义为合也】菱翻【蜀本作繁】窑烟【校旧本】晒檐瓦【蜀】苦开腹膨脝【古字只作彭亨毛公诗传炰烋犹彭亨是也孙伯野谓此语当与上三语意属一曰苦开破瓜瓠之苦者澁旋乃旋菓实也方言谓镌为旋盖束枯以薪言也刈熟以稻言也澁旋乃果实也苦开谓瓜瓠也其义是】赛馔木盘簇靸妖藤索并【三本同　今并字不入庚韵故学者疑之曾本作妖靸藤索帡李谢本从之】四三茔【蜀本作三四茔】伊威盈【蜀　陆释文曰或旁加虫後人增也】袿熏霏霏在綦□微微呈【杭本綦作棊班偼伃赋俯视兮丹墀思君兮履綦綦履下饰也杭本非然二语实皆缘班赋以起义袿音圭妇人上服也古乐府所谓衣上芳犹在握里书未?是也李本以唐本?作袿今本作桂字小讹也　阁本呈又作星曾本亦在一作炷呈一作星】宝唾拾未尽玉题堕犹枪【三馆旧本选蜀都赋玉题相辉题椽上饰也故曰堕犹枪枪堕之声也本一作琤然阁本蜀本只作枪　宝唾陈齐之本一作宝磶然诸本皆作唾王子年拾遗记吴主每与潘夫人游昭宣之台酣醉唾於玉壶中使侍婢泻於台下约火齐指环即挂石榴枝上因其处起台名曰环榴台公岂用此事耶】斡玄造【杭】酣劝杂弁珥【阁蜀本亦作杂李谢本皆校一作杂　此乃淳于髠所谓前有堕珥後有遗簪是也】菡萏写江调【唐　谢校　选刘休玄诗悲发江南调又谢灵运诗采菱调易急江南歌不缓李善皆引古江南词江南可采莲以释之盖菡萏荷花也萎蕤青花圆实□名玉竹蓝与江皆以地言也东野本集喜用江调字】浙玉【字从折之列切魏文帝嘲王朗曰不能效君昔在会嵇折粇米古字只用折　从析星历切孟子所谓接淅而行是也诸本多作浙】哀匏?驶景【唐　杭同　曾李校　阁本蜀本驶讹作鈌监本又倒其字为缺蹙景愈不通也】藂巧【杭蜀同　唐人多书丛作藂椘辞及旧本韩柳集皆然今本尚间见一二始存之】复谁赓【蜀】俯规瀛【唐　蜀同　谢校　规度也东方朔传规以为苑是也】湖嵌费携擎【杭蜀同　洪谢校　说者谓湖嵌石也潇碧竹也一曰潇碧当是水】萄苜从大漠【唐　谢校　李陵书帅徒步之师出大漠之外】膏理【蜀　此以嘉植言也周礼其植物宜膏物郑注曰膏物谓杨柳之属理致白如膏】巧纽翠　善攅珩【阁本纽作细善作盖讹也阁本此诗如以尽从赐为书从赐掘云为掘灵比他诗其讹特甚】葩孽【阁　蜀同　李本校从蘖】登闳【字见扬雄校猎赋蜀本登作竹盲切宏屋响也】仭鳞介【杭蜀皆作仭校本一作牣非相如赋充仭其中又虚宫馆而勿仞仞满也古字只作仭】鹄【唐　卵也洪谢皆从】媌娙【蜀本作媖娙】鹦鹆令【三馆本　戎貊鹦鹉鸜鹆四也】裂脑擒荡振【蜀　阁作裂?擒汤振?脑之或体也振揬也荡掁踢揬之义也监本作摚掁摚距也义亦通而擒作相则非也】枭惸【杭蜀同　音格今鸺鶹也】扶栋甍【曾本作□字书不出甍屋檐也见选飞甍夹长道注】??【阁本蜀本同?暴风也旧监本作?非】祥?【鹪?凤也诸本多讹作鹏】蜿垣【杭　校本一曰谓蜿蜒於墙垣之间】韶曙【杭蜀】贤明【别本一作朋】碎缬红满杏【三馆旧本　曾本亦作碎唐小说裴晋公午桥有文杏百株立碎锦坊少陵诗内蘂繁於缬杜牧之诗花坞团宫缬唐人多以缬喻】觐娥婺【曾本觐作观】天年【蜀本作夭年】驱明【蜀本作驱□樊本作驱□曰柅女履切止轮木也时景元又校作驱朋】??【字书无?字祝季宾曰恐当作硻按盐铁论器多坚?又皇甫谧释劝篇龙潜九渊?然执高何令升晋书音义曰?口萌切不知字书何以逸之也】?肌【三馆本】
会合
知未死【三本同】析言【蜀】荦嶨【蜀本音学山多大石也】忽尔　归与【阁本尔作示与作还】宵魂【蜀本作魄】惭闒【愈唐本蜀本皆注愈字洪樊本亦校从上】羣听悚【别本一作竦嵇康琴赋竦衆听而骇神】薙荒茸【阁本荒作芒此乃汉叙传所谓夷险芟荒是也芒字非】君胡眠【三本同】
鬬鸡
颠盛气【颠读为阗见礼记】噤?【杭　?所锦切寒病也义训寒谓之?□皮日休太湖诗枕下闻澎湃肌上生?□又香奁集有噤?余寒酒半醒阁本?作瘴蜀本作痒皆误也】妬腹【蜀三馆本同】毒手饱李阳神槌困朱亥【谢本云贞元本毒手作尊拳尊拳刘伶语也邵公济云神槌善本作袖槌袖四十斤铁槌於史记本文为合然晋祖纳曰假有神锥必有神槌神槌尊拳岂皆借用字耶诸联句多元和初年作谢只当云唐本可也】事爪深难解【唐　三馆本作倳李本校同　樊本作剚倳侧吏切汉陈余传事刃公之腹中李奇曰东方人以物插也中为事字本作倳周官考工记曰菑蚤不齵则轮虽敝不匡菑剚也蚤爪也古字通公全用此二字郑注亦曰泰山平原人所树立物为菑此字盖汉书作事史记作倳管子倳戟十万又春有以剚耜倳事倳菑古音义同也三本皆作争其讹久矣】再接再励乃【阁本作再励乃锻乃　樊曰接犹接战也争观云填道助叫波翻海则公诗之豪一喷一醒然再接再砺乃则东野工处鷄以水喷神气如醒】翼搨拖锦彩【蜀　字当从手选陈琳檄垂头搨翼莫所凭恃五臣注搨敛也土猎切少陵诗林下有搨翼柳子厚文叠足搨翼义同上此当以摧搨为义古?通作搨玉篇搨搚也他蜡切】有可采【蜀李校】
纳凉
洗矣【杭蜀同　古洗与洒通史记观范睢之见者羣臣莫不洒然变色易容徐广洗先典切选夏侯常侍诔洗然变色实用史记语也少陵诗有洗然遇知已洗矣犹洗然也】佳愿【阁本蜀本皆作喜愿公後诗有嘉愿选中州此或字讹也】星星【蜀本作醒醒刘梦得诗自羞不是高阳侣一夜星星骑马回唐人星醒通用】青荧【蜀　此诗与华山女诗皆误】大壁【蜀　李谢校同以旷言之壁为是】古画【唐本作书】凄如淜寒门【杭本作淜蜀本作淜今冯字徒涉曰淜史记武纪所谓寒门者谷口也顔曰今冶谷去甘泉八十里盛夏凛然此纳凉诗也淜字自当　甘泉赋登椽栾而羾天门羾音贡至也诸校本多用此?柳文羾上作羾又淮南子北方北极之山曰寒门故离骚逴絶垠乎寒门若以羾言则寒门当用此义然前义为优】禽【诸本多误巳见城南诗】左右加砻斵【校旧本】朽机【机一作瓦李谢本皆出】
秋雨
白练直【蜀同　馆本谢本作白龙】祥木【阁　蜀同李校】伏润【蜀　三馆本同】迫迮【蜀　义训迫追急也字见鸨羽诗笺】楥菊【阁】屡循带【蜀　洪谢校　汉李陵传数数自循其刀环又自循其髪顔曰循谓摩顺也梁范静妻诗循带易缓愁难却心之忧矣叵销铄】忧鱼【唐　杭蜀同李谢校】怀襄信不思【蜀　诸本皆作可畏】卜晴【杭蜀三馆本同　谢校】氛醨【三馆本　谢校】离簁不能翽【离今本从竹非　古乐府竹竿何嫋嫋鱼尾何离簁字本见海赋谓毛羽初生貌】
征蜀
日王忿违慠【李本校日作曰然唐本阁本皆作日此语左传汉史屡见入诗则自庾信始也日余滥推毂民愿始天从是也】铁力【杭作力　蜀作刀　孟诗於链诗最不苟】澒坱圠【唐　阁同　李谢校】血漂【蜀】敤【唐　敤苦果切撃也字书无字】惊豽【蜀音女滑切字当作豽猴属阁本今本多作豽从简也】狂勷【狂字当作音□本亦一作□□勷遽也故距躟为行遽髻鬤为髪乱皆以匞音为正】捷窜【唐　李校　西都赋僄狡趫捷之徒】水漉【晁李本皆作??小网也】填隍??傄【樊本作隍义为是　?蜀本乌皆切字当作崴?字不见字书埤苍崴?不平也吴都赋隐赈崴?五臣曰排积也於填隍之义亦合】排郁缩【蜀本作排校本多同杭本作非恐讹】寃?【蜀本五刮切?与跀同樊本只作跀今?字不入刮音非】戍寒絶朝乘【乘犹乘塞乘障之乘乘守也阁本作来非】刁暗歇宵詧【刁刁斗也昼炊夜撃诸本多误此二语古本缀於息澎汃之下今从之盖此诗自斾多亡空杠以下每人皆用五韵不应东野於此阙一韵也义上可考】厚麸秳【唐谢校　秳户括切说文曰舂?不溃也诸本多作鞂鞂与稭一物也不当再出】室宴【蜀　李谢校同】
同宿【七联句皆元和改元还朝後作】
危桅【杭蜀诸旧本并同】旷朗【张协七命野旷朗而无尘潘岳寡妇赋愬空宇兮旷朗唐本作朗今本多避之】叫相喑【蜀同　阁本喑作音】
莎栅【河南谷名元和二三年间东都作】
雨中寄孟刑部几道【孟简　元和改元作】
远殊界【杭　旧本多同】闷怀【蜀　李谢校同】?疥【阁本作瓟今字书瓟匏也?无音然文选把搔无已把蒲庖切则知唐字今不出者多】今君轺方驰【阁本杭本君皆作春】明诫【唐蜀同　谢校　说文曰诫敕也戒警也此语当用诫字後语伸戒则当用戒字汉谷永传犹严父之明诫後汉西域传蹙国减土经有明诫所用同也】拾纎芥【阁蜀】欲知相益多【谢本作相从益】遐路【杭本作霞】甚读【杭蜀同】
远游【此诗送东野之江南也元和三年东都作】
取之【阁】栖浪头【蜀　洪谢校同】村饮【晁校　东野幽居诗有嘉木偶良酌芳隂庇清弹馆字非也】人意忆行乐鸟吟忻得俦【杭蜀诸旧本并同】大沤【阁本作大浮】怀糈【语见离骚祭神米也蜀本作精非】岂有区中囚【杭蜀】弗可晓【三本同】貉謡衆猥欸【杭蜀本同　蜀音乌来切椘词九章曰欸秋冬之绪风又杨子始皇方猎六国而翦牙欸王逸曰欸叹也方言曰欸然也南椘凡言然曰欸元次山有欸乃曲上音霭　阁本作貉謡】咿?【字书无?字公寄三学士字用咿嚘字征蜀联句用咿?字考之字书咿嚘为正】蜚輶【阁】仁气【唐字见礼记】无峕休【旹古时字也范谢以唐本校】君归无夷犹【阁作归蜀作兴】晚秋郾城夜会联句【杭蜀本题只此洪曰今本有上王中丞卢院长者非
元和十二年从征蔡作】
月暗秋城柝【正封上中丞】酒醒寒砧作【愈奉二处注文院长古本皆同】末暮【顔延年诗幼壮困孤介末暮谢幽贞今本小讹】铸劎戟【杭蜀】间使【间本作问使非○汉书蒯通张骞传间使屡见】电矛【阁本作刀】千枪【蜀　苍颉篇曰刈木两头锐者是也枪字为正】万筰【筰当从竹音昨说文曰筊也西南夷以竹索为桥寻以渡水是也少陵诗有连笮动嫋娜字亦作笮】火铄【校本一曰字当作烁】憎鸟雀【阁　蜀本作讋三馆本从之】月黑【蜀　谢校】归骑猎麟脚【蜀本一作归猎获麟脚山谷本从之　谢本一作归兽史记子虚赋射麋脚麟韦昭曰持引其脚也家语谓鲁西狩子鉏商获麟折其前足载以归岂用此耶　龙頟平原县名汉韩说所封刘氏音额崔浩音洛此诗用魏阙秦关龙頟麟脚皆借对也】解兜牟【蜀　古通用牟字见陶侃荅温峤书】存安【三本同】方下究【蜀　范李校　鶡冠子上情不下究淮南子号令能下究汉燕王旦传主恩不得下究作究为是】怯教化【校本怯一作惬】更显严【阁　□本吕氏春秋】宫娃【蜀　李谢校】调勺药【勺药五味之和也子虚赋作勺药文选四见皆音酌略姚令威曰後语有难祈却老药此当异读】莞蒻【蜀　李谢校同】陨获【杭蜀本同　考儒行为是】熏灼【唐　李谢校　诗忧心如熏毛传熏灼也汉谷永传潘岳西征赋皆用无从熏者】箫勺【字见汉房中歌晋灼曰箫舜乐勺周乐言以乐征伐也刘梦得山南节度厅记箫勺之音洽于巴汉亦用箫字】马法长悬格【唐　蜀同　格音阁废格沮事汉义纵传语然古本实作悬格　马法谓司马穰苴兵法也字见扬雄美新】京索【索汉史诸音皆山客切惟文选功臣赞有桑各一音】劣萤爝【唐　杭蜀同曾谢校】等糟粕【杭】　牧新息【蜀　诸本牧作收非】
第九卷
律诗凡八十五首【蜀】
题楚昭王庙　　丘坟【三本同】
宿龙宫滩　　　一半是思乡【唐　蔡谢校】
义鱼招张功曹【阁本无下四字杭蜀本有之】
刃下　船平【杭蜀】事已辽【唐　柳谢校杭蜀作志】拂棹【杭蜀】
李员外寄纸笔【李伯康也伯康以贞元十九年守郴州权德舆集有墓志】次同冠峡【阁本蜀本文苑皆作弄冠】　天晴【蜀本作天清】
荅张十一功曹【上六题皆贞元十九年贬阳山道中及踰年在阳山所作】
闲开【阁蜀】
郴州祈雨　　　湘中詶张十一
郴口又赠二首　雪颭　沿涯【杭蜀】
题木居士二首【庙在衡州耒阳县北沿流二十里鳌口寺】
晚泊江口　　　那闻语【唐】
湘中　　　　　叩舷歌【蜀本作叩船考椘辞注叩舷义为胜】别盈上人【柳文有诫盈　上七题永贞元年住衡山中院　移江陵道中作】喜雪献裴尚书【三本皆无下四字文苑有之裴均时知江陵末章义亦明】
堕如簁【文苑作筛唐人通用李嘉佑雪诗有筛□洒白乱冥蒙】半入池　未觉危【三本文苑并同】为祥　布泽【三馆本与文苑同上以为祥言之布泽为当文苑为亦作验　杭蜀本并作帀】当酒换【蜀　文苑同李谢校】晚澌【文苑作晓凘】病马【杭本文苑同上　阁与蜀本作病鸟】
春雪　　　　　看雪【杭蜀诸旧本同】
闻棃花发赠刘师命
春雪间早梅　　将从【李校】轻微【阁本作严】
早春雪中闻莺【三本同　三雪诗与此诗皆次皆同　元和改元江陵作】梨花下赠刘师命【苏魏公云当　一棃花诗录於古诗中　阳山作】和归工部送僧约【工部归登也约荆州人详见刘梦得集】
入关咏马　　妄一鸣【蜀　晁洪校　樊曰岁老力微不应鸣也】木芙蓉【移江陵日道间作】
寒路丛【蜀】水间红【阁】采江秋节晚搴木古辞空【杭蜀三馆本同上　阁本作秋江官渡晚寒木古祠空　洪本校从采江官渡晓搴木古祠空　按古诗有涉江采芙蓉又屈原九歌搴芙蓉?木末谓搴之非其地也公此诗专以二花对喻谓将采之江则秋节巳晚将搴之木则古辞所喻为无益盖诗人强彼弱此意也梅圣俞上有木芙蓉诗谓事与离骚异吾将搴以夸诗人多以意用事旧本所无者不可意?】愿得勤来看【杭蜀】
题张十一旅舍三咏【元和元年五月江陵作张时从辟邕管也】
榴花　　　绦芙【阁本作细英】
井　　渇死时【诸本多作暍惟此本作渇】
蒲萄　　倒复扶【唐谢校】
峡石西泉【此诗与咏马诗皆当为元和改元西归日作】
梁国惠康公主挽歌【樊校　考之史当作梁】
和崔舍人咏月【崔羣　阁本无此篇】　物象泠【晁李皆校从零】咏雪
只见【阁蜀】慢有【阁同　李本校作漫】发本　装睥睨【杭蜀】挫抑【阁　蜀阁　荆公校　公时以柳涧事下迁疑寄意於时宰也】误鷄【蜀作悟鸡】岸类【三馆本作堰似】硉矹陪鳃【陪鳃怒张貌字见潘岳射雉赋樊李校作毰毸阁本硉矹作硉杌皆非】
酬王二十舍人【王涯也涯为舍人见王适墓志本传略之今作仲舒非】
阶庭平满【蜀　谢校】诗从凤沼来【樊谢校　胡元任云若作诗仙殊失见寄之意】
送侯喜　　　　长官去【蜀　三馆本同】
学诸进士作精卫衔石填海○【六诗皆元和七八年间作】奉酬振武胡十二文大夫【元和九年作】
戎斾暂停辞社树【阁　李校　赵璘因话録曰胡证建节赴振武过河中时赵宗儒为帅证持刺称百姓入谒献诗曰诗书入京国旌节过乡关若用今语亦与敬乡人之义不合阁本多出於公晚岁所?】奉和库部卢四兄【卢汀也　蜀本与文苑二诗皆有奉字】
建羽旄【文苑建作树】身难遇【阁李校】
寒食直归遇雨　半朝归【三馆本作半晴归】
送李六协律归荆南【旧本皆不着其人今注翺字者非】
题百叶桃花　　归窻映竹【阁本作归蜀本作临】
春雪　　○戏题牡丹　　近经营【阁李校】盆池五首
方口【一作枋口唐属卫州桓温败枋头乃其地也公此诗与送李愿诗只作方口】○有雨【阁本作雨洒】○为有鱼儿【阁蜀】○圣得知【阁本作听蜀本作圣李谢皆校从圣山谷诗有巳彼游蜂圣得知是山谷亦以圣字为优】○明月去【杭蜀】
芍药　　　　情惊恐【唐　八题皆当为蔡校元和十年作】□和?州刘给事使君三堂新题二十一咏【杭蜀同　刘伯刍以元和八年出知?州白乐天集有制词可考】
流水　　只言【阁蜀】
竹溪　　岸筱【阁本作竹】
北湖　　准拟【阁本准作唯】
稻畦　　罫布【蜀　罫博局上方目也字见选博奕论山谷诗亦有稻田棊局方】花源　　愼莫【三本同】
方桥　　方桥如此作【唐人诗多用作为佐音白乐天诗不知杨九逢寒日作底欢娱
过此辰皮日休六言诗会把酒船隈荻共君作个生涯皆自注曰作音佐】
游城南十六首【十六诗非一日作编者类而次之于宾客于頔也頔死於元和十二年赠张十八诗作於孟郊死後盖皆元和十年以後作也】
楸树　　　可烦【蜀谢校】
风折花枝　只遥闻【唐阁】折赠君【李本校折作将】
赠同游【杭蜀本皆阙此篇唐令□本次於风折花枝之後樊谢本皆添入】
晚雨　　　亷纎晚雨【蜀】
把酒　　　把酒对南山【蜀同　李本刋对作谢】
楸树　　　来貌取【此犹少陵诗所谓貌得山僧及童子之貌李谢本皆从貌】
遣兴【阁本蜀本皆作远兴】
韩集举正卷三

[book_title]卷四
钦定四库全书
韩集举正卷四
宋　方崧卿　撰
第十卷
律诗凡八十首【蜀】
送李尚书赴襄阳【李逊出镇襄阳元和十年十月也】
和席八【席夔行第八以元微之集考之夔死于元和十二年此诗先一年】
谋猷盛【李本校谋作谟然阁本只作谋考之周书作谋为是但谟古字作惎李涪刋谟曰旧作嘉谟今作嘉谋犹沈浮二音通也故扬子只曰谟合臯陶谓之嘉校本盖当不妄也】倚玉【蜀】
和武相公早春闻莺
大安池【阙】
游太平公主山庄【唐本前诗阙别出此题晁本李谢本所校并同然阁本已讹矣】
押城闉【阁蜀】花多少【唐谢校】
晚春　　　　归将去【蜀本作将归去】
大行皇□后挽歌【此宪宗母庄宪皇后也后以元和十一年八月葬樊云诸本脱太字非　上三诗皆十年十一年作】
报晓钟【阁　以临长乐言之报晓为是】风动【阁】
广宣上人频见过　　三百六旬【文苑作三十六旬】闲游
故穿萍【杭蜀同　李谢校　少陵诗有潜龙故起云江上燕子故来频义沿此】林乌【阁蜀】
酬马侍郎寄酒【马总时为刑部】
和侯协律咏笋【侯喜也　四诗次前诗盖十二年作】
未觉烦【阁本作繁然公律时不重用韵】张王【庄子所谓王长其□是也并去声读公与刘梦得蒲萄诗皆用张王字】如避世【阁】萌牙【蜀】盘飧【蜀　谢校　盘飧寘璧左氏语陆音孙】咨料?【阁　李谢校　料音聊量也张湛列子序且将料简世所希有者】慰我　至日暾【并蜀同　楚辞九叹日暾暾其西舍亦可以日入言也】
过鸿沟【郑州荥阳县　自此至桃林夜贺十五诗皆元和十二年从征蔡日所作】送张侍郎【张贾时自兵侍出守华州阁本作侍御非】
赠刑部马侍郎【马总时副晋公东征】　台中【尚书为中台三本同】□和裴相公女几山下作　红霞集【阁】
郾城晚饮奉赠副使马侍郎及冯李二员外【题校阁本冯宿时以都官李宗闵时以礼部并从征　蜀本二诗皆有奉字】
□别留後侍郎【唐　谢校增　蔡平命马总为留後】
同李二十八夜次襄城【汝州　李二十八正封也】
野宿西界　○过襄城　○宿神龟
次硖石【杭蜀文苑同　今陕县也地理志可考】
和李二十八司勲□连昌宫【唐　谢校　李本亦出过字】次潼关先寄张十二阁老使君【张贾】
日出潼关四扇开【杭蜀同樊李校】亲破【杭作亲蜀作新】
次清关上都统相公【三馆本阙】○桃林夜贺
送李员外院长分司东都【正封　元和十三年春作】
晋公破贼回重拜司台以诗示幕中宾客愈奉和【阁　蜀本上文作晋公自蔡州入觐涂中重拜下同】
非材职【李校】
独钓【杭蜀】
食驶【杭蜀】○坐厌【杭蜀同　厌与偷为一义坐亲刑柄来弄钓车为一义韩诗多此体】○风能　露亦【广信晁氏旧藏印本作风棱露液一云山谷所定】
枯树
元日酬蔡州马十二尚书
三峯不敢眠【唐本　诸本皆作三冬三峯在华岳唐人守华州者皆谓之三峯守盖公西归日经从之路马诗必有所序述今不可得而详以意窜字非也】
同侯十一咏灯花【以阁本校　侯十一侯喜也　上四题皆十四年作】
黄里【蜀　三馆本同　樊谢校　何逊诗金粟里搔头蜀人史念升曰黄里排金粟谓额间花钿也　沈约宋书汉制乘舆翠盖黄里所谓黄屋也诸本多引汉经注实此义也】
祖席得前字【旧注云以王涯徙袁州刺史而作按旧纪涯刺袁州元和三年四月也公时在东都故曰祖席洛桥边此诗前後注文旧本无之蜀本亦然】
淮南知不薄【洪云淮南当作淮阳用汲黯事以後诗有淮南字随笔以误也】
秋字【蜀】　　　而我【唐谢校】
送郑尚书赴南海【郑权也长庆三年四月出镇公亦有送序】
武王台【汉传尉陀自称为南越武王杭蜀本并同上】
荅道士寄树鸡
左迁至蓝关示侄孙湘
岂於衰暮计残年【阁本与文録作暮杭蜀本作朽上于字并同】雪揜【阁杭】武关西逢配流吐蕃【商州　唐制西边擒蕃囚皆传至南方不加戮】
戎人【阁本三馆本皆作胡人】近地【蜀　谢校同】
次邓州界
题临泷寺　　　吾能说【三本文苑并同】
晚次宣溪辱韶州张端公使君惠书叙别酬以絶句二章【自此後题皆以唐本为正亦多得于谢氏所校阁本如寄周随州送张彻等诗皆未免有误】
韶州【杭　文苑同洪谢校】元自落【杭蜀本文苑并同】○那足【杭蜀同李校】百首【杭本作百首蜀本作白首此岂犹祭张署文所谓百篇在吟者邪白首非义】
题秀禅房师【前六题皆元和十四年贬潮阳道间作】
水松【阁本作船】竹牀【蜀　李谢校同】支头【杭蜀同上】钓沙【阁】
将至韶州先寄张端公使君借图经【此後四诗恐当为归日再经韶阳之所作】
每逢【唐本文苑作每阁本蜀本作亦李谢从唐本】
过始兴江口感怀
韶州留别张端公使君
争落日　欵行人【唐　李谢校　蜀本亦只作争李本云二宋评此诗小宋疑下语有误大宋初不以为然後得善本始信】
量移袁州张韶州端公以诗相贺因酬之【阁本无端公与因字　蜀本作量移袁州酬张韶州先寄诗贺三馆本作量移袁州张韶州先诗见贺因酬之题语四易各有义聊并存之】
次石头驿寄江西王十中丞阁老【石头驿在豫章郡西二十里　王十王仲舒也○自此至题驿梁六诗皆元和十五年冬召还道间作】
回马首【蜀　文苑同】人由【蜀本作犹】
游西林寺题萧二兄郎中旧堂【萧兄有女出家】
【萧二存也存少与韩会梁肃友善庐山今犹有萧存魏弘李渤同游大林题名】
偶到匡山曾住处几行衰泪落烟霞【因话録作今日匡山过旧隐空将衰泪对烟霞】
自贬所蒙恩袁州除官还京行次安陆先寄随州周员外【二题并唐本定　如淳汉纪注曰凡言除者除故官就新官也公志郑儋墓曰诏受司马节度除其官为工部尚书与此同　公时自袁州由豫章九江涉江而北径安陆汉东襄阳趋商洛以还秦周员外周君巢也时知随州他本多误故详具经行以信唐本云】
题广昌馆【枣阳县驿】　　偶逢【蜀　谢校同】官路【唐蔡校】寄随州周员外
陆孟丘杨【蜀本作阳非公与陆长源孟叔度丘颖杨疑及周君巢同为董晋幕客故也】
酒中留上襄州李相公【逢吉】
浊水污泥清路尘【曹子建七哀诗君若清路尘妾若浊水泥白乐天亦有浊水清尘难会合之语】银烛未销窗送曙金钗半醉坐添春【文苑作银烛未终鸡送?金钗半坠坐添春】
去岁自刑部侍郎以罪贬潮州刺史乘驿赴任其後家亦谴逐小女道死殡之层峯驿旁山下蒙恩还朝过其墓留题驿梁【驿在商州上洛县元微之集只作曾峯　蜀本题与此小异然题驿梁三字亦只连後写】
贺张十八秘书得裴司空马【文苑作酬张秘书因寄马赠诗】
免劳去骑逐双旌【阁　李校　盖裴诗有他日着鞭能顾我之语故公云尔】
杏园送张彻侍御归使【诸本皆无归使字惟唐本有之彻时以幽州判官趋朝半道有诏还之仍迁侍御史从张弘靖之请也杏园在长安城南其实彻巳抵京但未朝见耳旧传云传有张彻自远使归是也】
雨中寄张博士　　夜半【文苑作半路颇有义】
奉和兵部张侍郎酬郓州马尚书只召途中见寄开缄之日马已再领郓州之作【张贾马总也上四题皆长庆元年作】
早春与张十八博士籍游杨尚书林亭寄第三阁老兼呈白冯二阁老【白居易冯宿也第三阁老杨於陵之子嗣复也白和诗只作杨舍人林池是也自此至卷末十五题皆二年作】
奉使常山□次太原呈副使吴郎中【吴丹也公使镇州丹以驾部郎中副行】
夕次夀阳驿题吴郎中诗後【太原属邑　蜀本亦注夕次字】镇州初归　　　摆弄春风只欲飞【阁蜀】
同水部张员外曲江春游寄白二十二舍人
青天白日【三馆本　公忆昨行亦有青天白日花草丽】
和水部张员外宣政衙赐百官樱桃诗
擎初到　色映【唐　文苑同　蜀本作初出今作重皆非】
早春呈张水部【阁本无此二首】　　花柳【唐蔡校】
送桂州严大夫【同用南字严谟也蜀本题下有赴任二字】
苍苍森八桂兹地在湘南【蜀　山海经桂林八树在贲禺东选天台山赋八桂森挺以?霜　阁本作苍苍八月桂兹树在湘南文苑同宋李本皆从阁本一曰月桂见淮南子谓月中种也】飞鸾不假骖【阁　荆公李本校同蜀本作不暇文苑同】
奉酬天平马十二仆射暇日言怀见寄之作奉使镇州行次承天行营奉酬裴司空
镇州路上谨酬裴司空相公重见寄【蜀本谨作奉】□和仆射裴相公感恩言志　其谁【三馆本作为谁】和仆射相公回朝见寄【蜀】
□和李相公题萧家林亭【逢吉】
奉和杜相公太清宫纪事陈诚上李相公十六韵【杜相公元颖也　阁本蜀本皆作杜相公太清宫十六韵纪事呈李相公奉和】
殿阶【杭蜀同　谢本作筵周制室中度以几堂上度以筵】?味【蜀同上　字见礼记　阁本作?服非】葳蕤【蜀】唱妍酬亦丽【唐　谢校　唱酬谓李杜兴嗟公自谓也亦字为当】第十一卷
原道
道有君子有小人【李谢以古本校删　文苑同　古本亦唐人之旧也此後不言唐本别于令狐氏本也】非天罪也【别本罪一作小　尸子曰井中视星所视不过数星】天下之公言也　一人之私言也【别本言下一有者字文録与蜀本皆无之　文苑存下语者字李本校同】黄老于汉【文録无黄字】佛于晋魏梁隋之间【阁　杭同校本一云南举晋梁北举魏隋故也　文苑作晋梁魏隋　蜀作魏晋宋梁齐】不入于墨则入于老【阁与蜀本文粹皆无　李谢删】入者主之【三本同上】入者附之出者污之【蜀本作入则隆之出则污之晁本亦作隆】吾师亦尝师之云尔【三本皆删文苑有】同其有无【杭　蜀文苑】宣其壹郁【阁本杭本作壹蜀本作堙文苑作湮按史记贾谊传独堙郁其谁语汉书作壹郁壹当作?集韵?音咽壹郁不得泄也平入声通用湮与?亦音义同也作壹则非】斗斛权衡【阁　蜀苑　粹】　而致之民者也【阁本之作其文粹亦然恐非】臣不能行君之令而致之民【文録文苑皆无能字　文苑此下有失其所以为臣一语阁本蜀本无之】其事虽殊【蜀本上下二语皆有虽字古本及苑粹无之　谢删】今其言曰【蜀　苑粹同】外天下国家者【杭　蜀苑　粹】　夷而进於中国【阁杭同蜀有】其文【杭蜀同　文苑作其书】丝麻【此篇古本三麻丝字皆同蜀本文苑尚可考】蔬
果【阁　蜀　苑粹同　李校】而为教易行【阁本与文粹作而蜀本与文苑作其】曰斯道也何道也【蜀　苑粹同】斯吾所谓道也【蜀本作斯道也吾所谓之道也　文粹无所谓字李本删】
原性
为性者五　为情者七【阁　杭同　李谢并删蜀本与文苑存二字】曰仁曰礼曰信曰义曰智【三本同　礼信去仁为近下文自可考】而行之四【阁粹同】中焉者之於五【句絶】一也不少有焉则少反焉【阁　李谢校　潮本同上一谓仁也言不少存乎仁则少畔乎仁杭本上语同阁本蜀本倒一也二字然反皆作及则非也】动而处其中【蜀苑】无亡与甚【蜀　诸本皆阙无字】夫始善而进恶与始恶而始善与始也混而今也善恶欤【阁　李校　文苑亦皆作与字　蜀本与文粹末语欤字皆无则知李校同矣】卒为圣人【蜀　苑同谢删】其终不可移乎【蜀苑】上者可学【阁　蜀同　苑粹皆作可教】杂佛老而言也者【杭蜀】
原毁【毁原性原三本皆同今本例倒之】
有周公者其为人也多才与艺人也责於巳为周公者曰彼人也予人也彼能是而我乃不能是早夜以思求其所以为周公者而为之【阁本文録文苑皆同　李谢校】是不亦责於身者【阁　文苑同李谢校】能有是是足为艺人矣【蜀本有作善然阁本旧本皆两作有字】是不亦待於人者【阁　蜀　文粹同　李谢删】今之君子则不然【杭本文録文粹并同　李谢删　蜀本有下三字】是不亦待其身者【阁文苑同　李谢校】夫是之谓【蜀　文苑同　文粹作夫如是谓】有本有原【杭本无下有字蜀本与文苑存之】其不应者【阁本无者字】士之处此世【蜀本无世字】难已【阁　谢校】有作於上【馆本　苑作化今本多作仕】
原人【杭本作仁】
然则吾谓禽兽曰人可乎【杭　蜀苑　粹】　指山而问【李从旧本校作指南山而问】曰山乎曰山可也【杭本苑粹皆无语上三字　阁本蜀本有之】故天道乱【阁　苑粹同蜀本有】一视而同仁【文苑作同人蜀本一作人】
原鬼
曰非也鬼无气【杭　文粹同李谢校】然则有怪【蜀本有作见】曰是有二说有鬼有物【阁　蜀同　杭本作二说无下四字李从阁本谢从杭本】有违于民【蜀本民作时】有形於形【阁】皆民之为也【文苑也上再有之字】反乎无声与形【杭　蜀苑　粹】　不能有形与声不能无形与声【杭本无上语六字蜀本文苑皆有之】故有动於民而为祸亦有动於民而为福【杭蜀本皆先言为福】作原鬼【阁　蜀本文粹同　李删】
行难
闻於天下【阁　文苑同李谢删】愈尝往间客席坐定【阁本杭本文苑皆删二字杭本间作问蜀本客作宾盖误文苑作尝】某与某可人也任与诔也非罪欤皆曰然【阁　杭　文苑同　可人见礼记郑注曰言此人可也但居恶人之中使之犯法　蜀本可作何罪作过下语作皆应曰恐非】不足诔而任之邪【蜀本作不足任与诔之邪】夫恶求其初【恶音乌】且有二与七十【蜀本下有焉字李谢皆删】无其人也邪【阁　蜀　文苑同】圣人之不世出贤人之不时出【阁本无二人字文苑无二之字仍上语作世生李谢皆从阁本】乳於其母【蜀与文苑皆无於字】他日又往坐焉【阁苑】尽於此乎其皆贤乎【杭　李删】而缺其少乎【杭本作缺蜀本作没下并同　李谢从杭本】不足充其位也邪【阁本无杭蜀有　以文録文苑考之阁本为正】一朝而举焉【蜀本云刘本作而索之】今虽详且微【杭　文苑同欧谢删　蜀本有之】子之言孟轲不如【文録作退语其人曰乃今吾见孟轲谢本用此】
对禹问
虑其患而不传【今本作不得如巳考之阁与杭蜀苑粹皆只同上不知谁氏所校也　蜀本无上语而不传三字】禹之虑民也【阁苑】不可待【蜀本作得】孰若传诸子【阁苑】犹可守法【阁】
杂说
龙之嘘气【杭　蜀苑　粹】　茫洋【蜀本上有而字】云龙之能使为云也【阁】信不可欤【杭　苑粹同】○善医者【蜀本医下有人字苑粹亦然校本多删之】察其纪纲理乱【蜀本同上　文苑作纪纲之乱否】纲纪者脉也【蜀本苑粹同】其知所以为天下【阁本无以字】诸侯作【蜀本作僭】二帝【阁　苑粹同】善医善计者谓之天扶与之【阁与蜀本苑粹皆同　杭本只作善医计者谓之扶与之】善医善计者为之【杭蜀文粹同】○谈生之为崔山君传【杭本之作云无为字　文粹同】昔之圣者【阁　文粹同　蜀作圣人文苑作圣人者谢从阁本李从蜀本】喙有若鸟者【阁本作马考尸子禹长颈鸟喙阁本讹也】其皃则人其心则禽兽又恶可谓之人邪【阁　文苑同　杭本邪作也上文同列子曰庖牺氏女娲氏神农氏夏后氏蛇身人面牛尾虎鼻皆有非人之状而有大圣人之德夏桀殷纣鲁桓楚穆状貌七窍皆同而有禽兽之心公言未免有所祖述也】行事之可否【阁　杭同李谢删】○千里马常有【文苑无此千里字】今食马者【蜀本有今字杭本与苑粹皆无之】是马【蜀有也字】且欲与常马等【文粹无且字蜀本且作而】执策而临之曰天下无良马呜呼其真无马邪其真不知马也邪【以文苑定　蜀本下文同而马上有良字则非也阁与杭本皆脱其真无马邪一语然他语并同上李本只校从阁本然考之文势恐诚脱误也】
读荀子【杭蜀】
各以其说干时君【文録其下有所能字】黄老於汉【文録阁本皆无黄字】时若不醇粹【阁　李谢删】离於道者黜去之【阁　李谢校　杭蜀无黜字】孟氏醇乎醇者也【阁　李谢删　文録亦作孟氏醇如也】荀与雄【阁本杭本文録文粹并同蜀作杨】
读鶡冠子
杂黄老【阁本无杂字】五至【阁本作五室】使其人遇其时【谢校删】功德【蜀本上有其字】注者【三本同　今鶡冠子自博选至武灵王问凡十九篇此只云十六篇未详】
读仪礼
又且行于今【蜀本且作其】诚无所用之【阁　蜀同杭作云】古书之存者　尚有可取【杭　李删】着于篇学者可观焉【蜀】
读墨子
上同　上贤【阁本下同　考墨子本书及汉艺文志当作上】
【此卷所作多不得其年月程伊川曰原性等文多少时作按公上李巽书曰谨献旧文一卷扶树教道有所明白或曰此语当指原道等文也公上书之日尚在江陵年未四十以原道等为旧文盖所作旧矣】
第十二卷
获麟解【李本题云元和七年麟见东川疑公因此而作然李翺尝书此文以赠陆傪傪死于贞元十八年则此文非元和间作也】
书於春秋【旧本皆作书】犲狼麋鹿然【李谢校同　杭本作麋鹿之状蜀本只作麋鹿状无之字】知其为犬豕犲狼麋鹿也【蜀本文粹同　谢删】亦宜哉【三本同】
师说【李蟠贞元十九年进士此文当作于贞元年也】
吾从而师之【阁本只存下一语然诸本皆再出】夫岂知【阁　杭　粹同蜀本作庸岂知】师之所存也【阁　杭同蜀有】嗟乎师道之不传【杭本与文粹嗟上皆有咨字】犹且从师而问焉【蜀本且作已】其下圣人也亦远矣【杭蜀同　谢校】习其句读者也【杭蜀同　李删　读音豆周礼天官注徐邈读马融笛赋作句投徒鬬切何休公羊序失其句读不音山谷和黄冕仲诗只从如字】官盛【蜀本作官大　官盛任使中庸语】君子不齿【阁　杭同　蜀本作鄙之】其可怪也欤【蜀本与此本有其字他本多无】圣人无常师【杜预左氏注语　蜀本下有孔子师三字刘龙图蔡文忠本皆从之】郯子之徒【校本一云郯子下当有数子二字其上当存孔子师三字为是】孔子曰三人行则必有我师【杭　李删　论语本无则字是曰字似不当有】是故弟子不必不如师【蜀粹】请学於余余嘉其能行古道【杭　文粹同　蜀本亦无下余字　李删】
进学解【并新旧史校元和七年作】
毕张【新旧史同义为是】畯良【古文尚书俊皆作畯　杭蜀本新旧史苑粹并同他文石本亦多用畯字】爬罗【蜀本旧史同上○新史苑粹只用把字】有司之不明【杭本作不能明】于兹有时矣【新旧史作有年然阁本蜀本文苑皆同上考旧史公时以职方下选盖非久於博士】口不絶吟【新史用唫字】焚膏油【新旧史文苑焚作烧】先生之业【新旧史同杭蜀本苑粹之下皆有于字】补苴罅漏张皇幽眇【衣弊不补履决不苴吕氏春秋语抗辞幽说闳意眇旨见扬子解难】茫茫【新史作芒芒】障百川【旧史障作停岂字误礼记鲧鄣鸿水音章】可谓有劳矣【新旧史杭蜀苑粹皆出有字】醲郁【文粹作酿郁】无涯【杭本作之涯新史作亡涯古无亡通】先生之於德【文録文粹杭蜀本作德　旧史文苑作儒　新史只作得】左右具宜【旧史　文粹同　杭本作且宜　蜀本新史文苑作其宜】踬後【新旧史同　诗载?其尾说文作踬义通】三为博士【旧史　谓贞元末为四门博士元和初为国子博士今复下迁　诸本多作三年樊谓公元和元年六月为博士四年六月迁都官史谓三岁为真盖三年也】其败几何【阁　新旧史文粹同　蜀作取】年丰【新旧史同上蜀本作登】各得其宜施以成室者匠氏之工也【新旧史文苑同　蜀本作各得施施以成屋室者匠氏之功也文粹同此　淮南子曰贤王之用人也犹巧工之制木也大者以为舟航栋梁小者以为楫楔修者以为櫩欀短者以为朱儒枅栌无小大修短皆得其所宜规矩方圆各有所施天下之物莫凶于鸡毒乌头也然而良医囊而藏之有所用也是故林莽之材犹不弃者而况於人乎公言盖祖於此】卓荦【杭本与新史皆作荦荦】荀卿守正大论是弘【以旧史定　文苑是弘作以兴上文皆同盖因国初以讳避也潮本尚可考阁本亦只作大论以正为王以论为伦是杭本也而新史又易为宗王其讹益甚故详及之　公文此段亦原于选李康运命】
【论所谓孟轲荀卿从容正道不能维其末者是也李论全意多同】其遇于世何如【旧史遇作进恐非】而不显於衆【阁本显作洎然新旧史蜀本皆同上　旧本无四而字】乘马从徒【李本校作乘马而途然阁本新旧史皆同上】促促【阁本新旧史文苑皆同杭蜀本作役役非促音龊公张署墓志抑首促促就食与此同史记申屠嘉赞娖娖廉谨娖与促音义通集韵龊下二字皆出选诗有促促薄暮景义不可合也】陈编【蜀　新旧史同】兹非其幸欤【新史文粹同蜀本无其字　旧史与文苑作此非其利哉】巳量【蜀　苑粹同　新旧史皆作量已】訾医师以昌阳引年【苑粹以上有不字蜀本新旧史无之】
本政
既□弊也【杭本有弊蜀本与文苑作其弊】遂一时之术【文苑遂作逐】□我其周从乎【杭　文録文苑同蜀本无居字】悱然非矣【阁本无然非二字盖阙误】後虽矻矻【蜀苑】决不可暨【谢本作洎】抑诡怪【诸本皆作怪此本作类】
守戒
柴楥【篱也栏也字从木】野人鄙夫能之【杭本只作野夫能之】岂材力为之而有不足欤【阁　杭　文苑同蜀本只无而字】莫大於不足为而不为【阁　蜀苑　粹】　材力不足为者【二语为字杭蜀苑粹并无】而与我壤地相错【阁　杭文苑】引颈【阁本作领】鹿之於豹【蜀　苑粹同】
圬者王承福传【杭蜀同　圬音乌左传圬人以时塓馆宫室杜注圬人涂者题语正本此说文用圬字】
京兆长安农夫【杭蜀同李删】理我所以生者也　承君之化者也【阁　杭李删】不敢一日舍镘以嬉【文録作舍镘一日】心难强而有智也【阁　李谢删】入於贵富之家　问□其邻【杭蜀】非多行可愧知已之不可能而为之者邪【阁　杭作知其不可能　蜀本能上有其字】薄功而厚飨之者邪【杭　蜀李删】皆养於我者也【阁本者作类】不有之可也【阁本作有小可也字】又吾所谓劳力者也【蜀　谢删】杨之道【蜀本上有然字】而自覧焉【杭蜀】
五箴【吕谱于永贞元年时掾江陵】
是无勇也【杭　文粹同李谢删】　三十有八年【三本同　洪樊辨证详矣】游箴　　　于少之时　于今之时【三本文粹同　左传栾书曰于民生之不易于胜之不可保杜注于曰也】
言箴　　　默焉【杭　李校】人反以汝为叛　人反以汝为倾【范李谢本所校并同】
行箴【蜀本作悔箴】悔不可止【阁杭】
好恶箴　　无悖而好【杭蜀同李谢校】
知名箴　　及其既宁【谢本作其及】辱则宜然【三本同】
後汉三贤赞
王符　　□乡人所轻【三本同李谢校】以赦为贼良民之甚其旨甚明【阁　王符述赦篇曰今日贼良民之甚者莫大於数赦公全具此语】
仲长统公理【蜀】自谓高干【阁　杭　李谢删】俶傥【蜀　字与传合】初举高第尚书郎【阁　蜀李删】文章【考本传当作才章公三赞未尝私立一语】四十一而终【阁　李谢校】
讳辩【李贺死於元和十年公分司东都日始识贺此文当作於元和中年也】
愈与进士李贺书【蜀本无进士二字】贺举进士有名与贺争名者【杭　文粹同　蔡删　蔡本复出贺举进士四字亦删　康骈剧谈録谓公此文因元稹而发董彦远谓贺死元和中使稹为礼部亦不相及争名盖当时同试者】毁之曰【阁　李谢删】听者不察也【蜀本与文粹无也字然阁本有之】皇甫湜曰不明白【阁　李谢校蜀本作若不明白　杭本阙三字】丘与蓲之类是也【蓲与丘同音鸟蓲草名注文九字　三本并同】为犯嫌名律乎【此下二十字阁本无　李谢删　杭蜀本有之】周公作诗不讳【周公曰】　孔子不偏讳二名【孔子曰】　曾子不讳昔【曾子曰三本并同今本作若曰非】周之时有骐期者汉之时有杜度者【杭蜀同董彦远曰骐期以姓苑考之为朞又李涪谓杜操字伯度魏人以武帝讳谓杜度公误用也然张仲景方自有杜度公所用出此】不闻又讳治天下之治为某字也【阁本无又讳二字杭蜀本皆存之　顔氏家训曰桓公名白传有五皓之称厉王名长琴有修短之目不闻谓布帛为布皓呼肾肠为肾修公言盖有自也】言语行事【杭　谢校】为可邪为不可邪【阁　杭蜀本只无上邪字】可以无讥邪　可以止邪【杭蜀同谢校】宦者【文録蜀本同】讼风伯【杭本作谗蜀本作讼古本如文苑亦作谗蜀本总目只作谗是後题出于续校也然则文谓今我上讼兮则讼字自有义姑从蜀本】
谁兹之旱兮【文苑无之字】雨侵侵兮将坠【三本皆作侵　杭本作将欲坠蜀本文苑同上】其独谓何【三本同】寒之使云不得施【杭本作气不得施蜀本与文苑同上】嗟尔风伯【蜀本下有兮字】其又何辞【文苑】今我上讼【文苑与古本同　李校】风伯之死兮人谁汝伤【以文苑定文録亦作汝】
伯夷讼【以范文正皇佑四年为苏才翁手写本校】
举世非之力行而不惑者则干□百年乃一人而已耳【杭本与文粹皆同上　蜀本只作千百年一云自周初至唐贞元末几二千年公言千五百年举其成也】抱祭器而去之【杭同　文粹与蜀本有之字】从天下之贤士与天下之诸侯而往攻之【杭同　谢校　蜀本与文粹皆作率天下之贤士从天下之诸侯而往攻之】信道笃而自知明者也【三本同上李校】所谓士者　凡一人誉之　凡一人沮之【杭本三馆本文粹皆同　李谢校　阁本与文粹所谓无所字】
韩集举正卷四

[book_title]卷五
钦定四库全书
韩集举正卷五
宋　方崧卿　撰
第十三卷
子产不毁乡校颂
人未安其教【此文皆用韵以教叶侨与嚣法车舝诗也】昭哉可观【蔡谢本哉作然】旁畅交达【三本同】不理者【阁杭】
释言【元和二年春作　时宰相郑絪翰林李吉甫舍人裴垍也】
六月【李本校增十日字然阁本蜀本皆无之】见今相国郑公公赐之坐【阁文苑同】今为我尽写子诗书为二通以来【以文苑定　阁本杭本有尽字无为字二作一蜀本阙四字】着于篇【苑】以献之【杭　蜀文苑】有□谗【阁蜀文苑】子其慎之【三本文苑同】或立语以退【苑　谢校】於敌以下受之【文苑　国语自敌以下则有雠注敌体也今人多用敌巳字非】天子之宰相乎【三本文苑同】其何敢敖於言乎【阁本无乎字李谢删然杭蜀文苑皆有之】宿资蓄货　相国将不信之矣【三本文苑同】子其慎欤【文苑无欤字杭蜀本有之】阶太平之治【文苑作理盖唐旧也】其孰不【文苑作其孰能不】以爱惑聪也【文苑蜀本同李谢校　阁本同今本作听也】乱世是逢　视听不惑【并文苑】孰敢进
而为谗哉【阁本作而进】我何惧而慎　子其危哉【阁　李谢删　蜀本与文苑有之】宰相不知也　彼敖宰相【三本文苑同】吾今乃知免□既而谗言果不行【苑】
爱直【贞元十五年徐州作南阳伯张建封也】
义不陈乎色　有其人乎【阁苑】凡在此【杭蜀文苑同谢校增】为天下惜之【三本文苑同】
张中丞传後叙
所为张巡传【蜀　李校同】贼悟以国亡主减【今本下有悟之二字阁本杭本文苑皆无之阁本移悟字於上杭与文苑只作语以李谢皆从阁本】而为之邪【阁苑】以此诟远【杭本作语远然阁本蜀本文苑同上】宁能知人卒不救【杭本脱人字】天下之不亡【杭本无之字　李删】助之攻也【杭作功】屡道於两府间【蜀苑】南霁云之乞救於贺兰【谢氏从古李删去】霁云慷慨语【阁本与文苑无霁云二字疑脱】甎半箭【杭蜀同上一作非】吾归破贼【蜀本作吾师】又降□云【蜀苑】及廵起事【阁　蜀文苑】嵩尝在围中【蜀本作常】□时年六十余矣【蜀本文苑皆再出嵩字】以巡初□得临涣县尉【文苑】何为久读此【蜀谢校】未尝有草【蜀本作起草】城中居人□亦且数万【苑】或起或泣【诸本多作犹起或泣】而嵩将诣州讼理【三本同】为其所杀【苑】
河中府连理木讼【贞元六年作公时年二十二　咸宁王浑瑊也】
殆气之交畅【阁　蜀同　杭李作始】交畅者有五　闵仁鳏寡【三本同】异事同心【文録　杭本作上下同心蜀作异体同心】殊本连理枝柯同荣异垄之木【三馆本潮本皆作枝柯同荣今本木作禾由枝字讹也然题义与颂语自可考】吾徯之【三本皆删】今欲明于大君【谢本欲作将】王抑余也　余抑王也【三本同　洪曰谓三者皆王所不欲互其文耳】
汴州东西水门记【以石本校诸本异同注於其下他文有石本者准此】
陇西公【蜀本阙陇西字非　董晋本仲舒之裔自广川徙陇西故云】距河【谢校同】不合昼湛　舟用潜通【阁本此语同】监军是咨司马是谋【阁本删此】
【二语石本有之阁本盖晚日所定当从之】天子之醇【阁本蜀本同　此篇拯一作持閈一作扞皆出蜀本】
燕喜亭记【石本】
与学佛之人景常元慧者游　燔椔翳　乃立屋以避风雨寒暑【杭本作乃立屋以游风雨既除寒暑既成愈请名之蜀本作以御风雨以除寒暑　左傅吾侪小人皆有阖庐以避燥湿寒暑语自此也】其丘曰竢德之丘【阁本蜀本语上皆有名字非】有竢德之道也　合而名之以屋　鲁侯燕喜颂者也【三本同上】州民之□闻而相与观焉【阁本杭本同上蜀本作州民之闻者而相与观焉】名於天下　经营於其侧【阁同】莫直其地【直音值当也阁本杭本皆作值蜀本作宜非史记樗里子墓正直其北匈奴传诸将居东方直上谷司马索隐谓古字例以直为值按诗柏舟实维我特韩诗作直云相当值也义始此从直音读亦可】凡天作而地藏之以遗其人乎【阁同】吏部侍郎【三本同】自蓝田山　涉淅湍【今邓州有淅川县以县水得名】饫闻而厌见也【三本同】而羽仪於天朝【阁同李谢此记并从阁本校】
徐泗濠三州节度掌书记厅石记【蜀本作壁记濠亦作豪巳辨於洪氏年谱】
整齐三军之士【文苑与古本同　蔡校　蜀本亦作士】镇守邦国【苑　蔡校】祈祝【文苑文粹同上杭蜀本祈作所】凡三人【文苑】其一人曰陇西李博【阁蜀同文苑并上二语曰字皆无】苟有未知南阳公【苑粹】相扶【三本同上文苑作相华】
鱼川泳而鸟云飞也【文苑无也字杭本作川伏】刻石以记□　□来者【并文苑】
画记
徒而骑牧者二人【杭　谢校　蜀本骑讹作驱然亦无而字】方涉者一人舍而具食者二十有一人　牛牵者二人　一人杖而负者妇女孺子【四语三本并同】凡人之生事【阁杭】为人大小【三本同】於马之中亦有马之下者焉【杭　蜀本亦作又余同上阁本无之下者三字疑脱】行者牵者奔者【杭蜀同删　阁本并奔者亦无】立者人立者　喜而相戏者　为马大小八十有三【三本同】牛大小十有一头【杭阁】槖驼【杭蜀同　古书皆从槖顔氏子虚赋注　云槖驼者言其可负槖囊而驼物故以名】饮食服用投壶之壶矢博弈之具【阁　杭同　蜀本服用下出之器二字余同上】一工人【蜀本二语皆无人字】藂集【蜀粹】若有感然【杭蜀文粹同　阁本无此二语】噫余之手摸也【阁　杭同　蜀本摸上有所字】时往来余怀也【一有日字非三本皆同上】始为之劳【蜀】
蓝田县丞厅壁记
雁鹜行以进【蜀本作凫鹜】曰当署【文苑曰下再有丞字】涉笔【文苑作濡】谚数慢必曰丞至以相訾謷【以文苑校　杭蜀本作该数慢该与谚字近而讹今本以该为无义复校作劾其讹益甚　数所矩切谓谚语之所举计者以丞为慢之最且至相訾謷上下义方相属也謷与訾古义通公荅张籍书嚣嚣多言徒相与訾诗谗口嚻嚻亦作敖敖史记商君传有高人之行者固见非於世有独知之虑者必见敖於民商子本书作必见訾於民可以考也】泓涵【蜀本作泓澄】日大以肆【文苑　李谢校同　杭蜀本作日以大肆】贞元初挟其能战艺於京师再进屈千人【亦以文苑校　杭本只作再屈千人脱进字蜀本增入进字又於下复出再字义逾不可合樊曰公寄斯立诗连年收科第如摘颔底屈当作出谓再出於人也然诸本无有作出字者斯立贞元四年进士六年中博学宏辞再进而屈千人少陵诗所谓笔阵独扫干人军者是也　文苑此篇只録到钜竹千梃下云元本阙实唐本之旧也如谚数慢屈千人皆得於仅存其他如二喟然皆无然字丞喜负余破崖岸为文丞皆与阁本合诚可贵乎】喟然曰【三本同李谢删】　丞□负余【喜许吏切汉黄霸少学律令喜为吏顔曰喜谓爱好也三馆本有喜字公送许郢州序相求而喜不相遇上郑留守啓渐不喜为吏是也】破崖岸而为文丞【阁　杭同　蜀本文作之亦无而字程梦良曰文丞句絶犹文具也】千梃【梃从木说文曰梃一枚也】
新修滕王阁记
则闻【蜀本作尝闻】絶时【阁　李本校】序赋记等【王勃作游阁记王绪作赋今中丞王公为从事作修　杭蜀本注文并阁记并题在阁　同　文苑不出】以言事斥守掲阳【杭蜀文苑同　杭本无事字】袁於南昌【阁本苑粹同　蜀有】受约束於下执事及其无事且还傥得一至其处窃计目赏适所愿焉【文苑无上语十三字尝疑十二语义不可通及得文苑始知今本以赏为偿而去适字诚误也】皆罢行之【文苑行上有而字】春施秋杀【苑粹作施杭蜀作生】数日之间【三本同】至焉□适理新之公所为文【并苑】公乎得无情哉【杭　苑粹同】故缺者【阁杭同李谢校】漫漶【汉扬雄传漫只作曼】公以衆饮而赏焉以书命愈【阁文苑同】十月某日【李本作五日然阁本只从某】
科斗书後记
而同姓叔父择木善八分【阁　蜀同　蔡谢校　杭本作而配叔父善作盖】开封令服之【李本校作复之然阁本只同上】卫宏官书【新唐志作字书考之後汉杜林传及陈蕃传注非也】古书得其依据【阁　杭同　左氏无所据依　三本皆无其字】荐道功德　愈盖得其十四五【阁　杭同　李谢此篇皆校从阁本】
第十四卷
郓州谿堂诗【石本】
扶风马公总【蜀本有总字　阁与杭本亦无】以其人之安於公也【阁同杭蜀皆作以彼之人安於人也】竱心□力【竱旨兖切等也国语之所谓竱本肈□是也　杭本作竭心力脱一字蜀本作竭心戮力】其後幽镇魏不悦於政【谓张弘靖被囚田弘正史宪诚皆为下所杀也沂帅王遂也】逐帅自置【杭本作署　蜀本复於署下增置字　帅谓崔羣见逐於王智兴也】惟郓也截然中居四邻望之【三本皆有上四字惟石本无之】将强卒武曹濮於郓州大而近【郓为句絶杭蜀同】以武则忿以憾【阁同蜀本以作而杭本脱下二字】　故曰易【蜀本下有也字然阁与杭本亦无之】天子以公
为尚书右仆射□扶风县开国伯【阁本同　杭蜀皆误】□接邦人【三本同】○有荒不条　一收正之【阁同　杭蜀皆误】邦蟊【蟊食草根虫集韵通作蛑洪谓石本作蛑然樊氏所録石本只作蟊姑用正字】箴之【杭蜀同】帅征【阁同杭蜀作师】公暨宾赞【杭蜀同】
【诗十一章六章章四句五章章六句以令叶强以骇叶水皆古音也令古音自有平声一读公独孤郁墓志亦见淮南子勿惊勿骇万物将自理勿挠勿撄万物将自清骇古音自与理叶也周官注疾雷击鼓曰骇西京赋所谓骇雷鼓是也】
猫相乳【蜀本有说字杭本无之李谢皆删　北平王马燧也燧死于贞元十一年公始冠来京师以故人稚弟求见于王此文当贞元五六年间作也】
其一□死焉【李谢以古本删　蜀本作其□一死焉】走而若救之【三本同】亦异之大者【蜀本下有也字】非性於仁义者也【阁　杭同　蜀本始衍仁字】伐罪　非此类也夫　或失之於德　或失之於子孙说云尔【三本巳上并同】
进士策问十三首
以审吉凶【蜀　谢校】而独运者也【阁杭】尽其心焉耳矣【蜀本无矣字】其何能辨此【谢以古本校】所宜无让□也【蜀　谢校】○夏殷□书【阁　李谢校蜀本无】其所尚若不相远【句絶】焉所谓三者之异云乎【阁　李谢校　蜀本远下有然字焉作乌晁本用此】秦汉蜀吴魏晋之兴与霸【蜀　谢校】○秦穆之德【蜀作秦鲁】○其时天下咸化而从焉【文苑无其时二字】则既廓如也【文苑无则字　蔡删】其道可推而□【杭蜀文苑同】如其在尚何以救之乎【阁　杭文苑】○岂非便於人而得於身乎【阁本文苑同　李谢校　蜀本作便於巳然亦无而字】□不责其实欤【苑　谢校】无惑於旧说焉【阁　文苑同　李谢删　文苑作记说】○夫子之言【蜀本与文苑下皆有曰字】又曰居是邦也【文苑与古本无上六字　谢删】所事而友者为谁乎【阁　李谢校　蜀本与文苑作其】亦君子之所不为也【阁　杭同李谢校】○不闻有无其人【蜀本无有字】以至於吴蜀魏下及晋氏之乱【三本文苑同】而以委之【蜀本作而委之以】○周易之说曰【蜀　谢校文苑作易之说者亦无周字】二苟得无咎　□宜尽心【杭蜀文苑同李谢校】○在谷帛谷帛既丰【阁　杭同　李谢删文苑亦无既字】帛益贱【文苑益作愈】此其故【蜀本无此字】○下人其咨【蜀】慎五典【蜀本文苑皆无徽字】封山【李谢以古本定　文苑只作封】抑其年代已远失其传邪【阁　杭同　李谢校　文苑作抑其年代远矣失其所传邪蜀本同此】○成就其道德□也【蜀苑】由汉氏已来【杭蜀同　谢删　文苑作由汉代以来】而且无师【文苑作无所师】而道德不成【文苑无而字】○之於人　之於子【蜀　文苑谢校同】又乌足【阁　文苑同李谢校】
争臣论【三本并同　欧公与范司谏书温公通监亦可以考今本诚误也　阳城为谏议大夫考柳子厚遗爱碣贞元四年也此论当作于九年时年二十六】
以为谏议大夫【阁本脱以字】人皆以为华阳子不□喜【三馆本谢校　潮本存色字杭蜀本无之　杭本上人字亦无】如在草野【阁　杭同李谢删】移易【杭蜀】所居之时　所蹈之德【阁　杭同李谢删】□蹇之六二【蜀今本多注於上文误入也】高不事上之心【三本同】志不可则而尤之不终无也【谢氏以古本删之字　蛊上九象不事王侯志可则也蹇六二象王臣蹇蹇终无咎也之字不当用杭本讹终作絶蜀本复作不如无而於上增之字讹自此也】今阳子实一匹夫【阁杭】
【李谢删　宋本亦疑此四字　文録作实一介之夫下再出阳子二字蜀本作实匹夫阳子亦再见】及於政【阁　杭　潮本亦无】下大夫之秩也【杭蜀】得其言□乎哉【谢本校增】秩禄【蜀本作禄秩非】恶为人臣招【音翘】其君之过【旧本皆出此音武子好尽言以招人过见国语苏林汉五行志音曰招音翘招举也宋元献曰考他书未获为翘之意作音者当有所据按吕氏春秋孔子之劲能招国门之关注招举也又过秦论招八州而朝同列苏林亦音翘】滋所谓惑【阁李谢同】阳子本以布衣【阁　杭同李谢删】是啓之也【蜀同上　杭作其咎之也】非有心求於闻用【杭蜀　李谢删】而不以兼济天下【阁　李谢校　杭蜀作必】禹过家门不入【蜀本不上有而字】诚欲以□补其不足者也【谢氏以古本校增自字自者指言天之所授也义为长　杭蜀皆无也字　李谢删】时人之耳目□【杭蜀】则将役於贤以奉其上矣【杭蜀同晁谢校】不欲加诸人【蜀本有欲字　李谢本皆从旧本删去】不能得善人而言尽言尽言於乱国【李谢以古本定　蜀本亦再出尽言字】善人乎□【杭蜀同谢校】
改葬服议
况其?者乎【蜀本无其字】然後乃葬者　未除葬服不变【三本文粹并同李谢删】以是知其至少也【杭　谢删】葬□有阙【杭蜀皆无故字旧监本有之考之左氏当有】而不能自还【杭蜀同　潮本亦无　谢删】未可除而除不当重而更重也【文粹无下重字谢本作而除之】似三月而後除【三本同】自啓殡至於既葬【杭　文粹同　谢删　蜀本作自啓殡至于葬】妻为夫何如曰如子【杭本脱曰如二字然蜀本与文粹皆有之】
省试学生代斋郎议【今本此下有贞元十年应博学宏辞九字三本皆无之考登利记当在贞元十一年】
选大夫士之子弟【旧监本无之字然三本皆存之】以进以业【阁　杭苑粹同蜀本作所业　监本进皆作道】□则奉宗庙社禝之小事【文粹与此本无然字　蜀本文苑皆有之】任力之小者也【文粹无之字】盖亦【杭本亦作以然阁本蜀本皆同上】此非近於不敬【三本同　文苑存之】学生之教【杭与文粹同上蜀本作数】利於其旧不什则不可为巳【此乃商君传之谓利不百不变法工不什不易器是也文苑新旧监本皆作什蜀本文粹什作然非也】又况不如□其旧【阁　文苑同杭蜀本无之】则失其宜【阁本杭本苑粹皆作去其宜　蜀本始作失　文苑此议前後有议曰谨议四字】禘祫议【阁　杭同　蜀本总题亦作祫禘考新书陈京传议当作于贞元十八年】
追孝祖宗□【阁杭】凡在疑议【阁　李谢校　杭蜀本作拟议　文苑作凡有疑不敢自专】志在効忠【文苑作志切】献懿庙主【杭　蜀苑　粹】　二祖不得登焉【苑】宜毁□瘗之【阁　李谢校　文苑再有宜字蜀本只作宜毁瘗之】况於□瘗而不禘祫【此本独无毁字盖脱误】眷顾依迟【三本文苑并同　新史与文粹作依违以意改也　扬子云甘泉赋徕祗郊禋神所依?徘徊招摇灵屖?屖音栖?与迟同皆徐行也顔曰言神久留安处不即去也五臣文选只作神栖迟?】景皇帝虽为太祖其於属乃献懿之子孙【蜀　苑粹同　文苑亦无为字】废其父之大祭【杭本作父子大祭】去庙为祧去祧为坛去坛为墠去墠为鬼渐而之远【以文苑定】合食则禘无所主废祭则於义不通　盖亦纪一时之宜【并文苑】非传□後代之法　求神之道【蜀本苑粹同　谢校】常祭甚衆【文苑　新书陈京传亦作衆】□有可采【蜀本苑粹同　谢校】
省试顔子不贰过论【贞元十年宏词试】
四科之夫【杭　李校】苟发诸中【苟字疑】不由思虑【三本同】故所谓过者【文粹无故字】自明诚者【阁本无自字杭蜀本皆有】□不暴【三本同】饮一瓢【阁本无饮字】不然夫行发於身【杭本无不然夫三字蜀本与文粹皆有　考终篇之意似当存】
与李秘书论小功不税书【以杭本定　蜀本只作与李秘问小功不税书】
郑玄注云是以情责情【杭蜀同　郑注无此语只云以已恩怪之】而不追服【阁杭】小功之服最多【谢氏以古本删　上二语所校亦同】常服则从祖祖父母【杭本无常字】古之时【阁与杭本作时蜀本作人谢从人李从时】各相与处一国岂有牵於外【阁　杭同李谢删】顔色戚戚类有丧者【蜀本作顔色戚】
【容类於有服者】
何蕃书【以杭本定　蜀本作太学生何蕃传然卷首总题亦作书此文总于书类当从旧本○阳城出道州贞元十五年九月此书公其年冬自徐朝正于京之所作】
入太学者廿年余矣【杭　蜀本廿作二十然余字亦缀於年之下谢校同今本作二十余年则非也泰山秦碑皆四字一语如皇帝临位廿有六年今石本犹传於世公文多用廿卅字唯孔左丞碑尚见然南海碑薛助教碑石本皆然世人不多见之耳说文廿音入二十并也卅先合切三十之省便古文也又行玉廿?乃免卫侯亦见国语魏妪何多一孕四十中山何夥有子百廿此顔之推稽圣赋语也今人未易以俗书略之】以升之於礼部而以闻□天子【三本同】以荐蕃名为文说者【阁　李谢校】知蕃者比肩立莫为礼部【此本与阁本同李谢亦从此校　杭本作立叹无莫为礼部四字蜀本并五字存之】具全【阁蜀】请□留蕃【阁　李校　蜀本作谕谢从之】欧阳生詹【阁本下同李谢校】葬死者之无归【杭蜀同新史阳城传亦只云死丧无归者身为治丧】
荅张籍书
於人人之中【蜀　谢校】近者尝有意吾子之阙焉无言仆所以交之之道不至也【别本再有吾子字仆上增意字】若仆之见【蜀本作之所见】固将无所得矣【阁　杭同　李谢删文録并矣字亦无】又惧吾力之未至至之不能也【阁　杭同李谢删】吾与人人为无实駮杂之说【谢氏以古本校蜀本无下人字】祼体【蜀　文録】言不能尽【杭本无言字】
重答【新书载此书于籍传　二书并贞元十二年汴州作】
意欲推而【新书作之】此盛德者　然後其书出焉【新书无者与然後字】下乃公卿辅相【阁　杭同　蜀本作及新书同】於书何有【杭蜀同　新书作书於何有】其躬也亦穷矣【杭　文録同　蜀本作其穷亦甚矣新书作其穷亦至矣】及乎夫子未久也【三本新书同】亦未久也【阁　杭蜀存之】为书者【杭蜀】行乎後□【蜀　新书同】其何遽【蜀本其作又】谓吾与人商论【杭本无商字新书同谢本亦删惟蜀本有之考张籍本书实有商字】若好已胜者然【三本同　新书并然字删】好巳之道胜也非好巳之道胜也巳之道乃夫子孟轲扬雄之道传者若不胜则无所为道【阁　新书李谢本皆校从上　杭蜀本只作乃夫子孟轲扬雄所传之道也上文同】张而不弛文武不为也【三本同　李谢校本袁本潮本新书并同　按戴记实作张而不弛文武不能也弛而不张文武弗为也则此为字正当作能字乃是但本摽云论衡引此以辟董仲舒不窥园事正在张而不弛文武不为也此作不为或公自用论衡非用戴记也】恶害於为道哉【阁　蜀同　杭本有为字非　恶李谢校一作乌又作岂　袁本作恶害其为道哉】
第十五卷
与孟东野书【东野二字潮本作郊字此书贞元十六年作】
以吾心之思足下【三本同　潮本作余非是文中唯江湖余乐也作余余并从吾字】又日与之处【蜀　之处潮本作人处】言之无听也唱之无和也独行而无徒也是非无所与心也【三本同　与别作以非】追古人而从之【杭　蜀同　阁本而从之作而从今之人李谢校去此二字】其使吾悲也【三本同】无所於归【於或作已】春且尽时气□热【阁】
荅窦秀才书【蜀本窦下有存寛二字贞元十二年作】
学而不得其术【阁　杭同】年老而志愈困【杭　蜀同谢校作年老而身益困】辞清而气鋭【三本同　袁本辞清作辞雅】书盈尺之纸【蜀　潮本作书尽□之纸非】若循次而进亦不失万一於甲科【阁】乘不测之舟【三本同　袁本舟作川】身勤而事左【有作身勤而事尤非是尤盖左之讹尤即左字也】遁其光而不曜【李校古本作遯其世而不耀】遇足下请恳恳【杭　蜀同】文章不可以发足下之事业【文録作文章不足以发足下之事业】稇载而往【杭蜀往并作来李本作往为正】
上李尚书书【蜀本无书字】
再拜【李本再作载再载古字通】尚书大尹【杭】忧国如家如合下者【蜀】请献所为文【阁　蜀同杭本请作谨】
贺徐州张仆射白兔状【张下蜀本有建封二字状袁本文録并作书贞元十五年作】
毛质皎白【阁　蜀本皎作皦或作全白】符离安阜屯【屯名安阜如唐孟元杨董作西华屯是也】屯之役夫【三本同　袁本作屯田役夫非】迫之不逸【潮本不作弗】愈虽不敏　符离实戎□【絶句】名又附离也【阁　杭本附离作附丽】不战而来之道□有安阜之喜□焉【阁　杭作有安阜之喜也】其属畏威奔拆【阁　杭本其属作之属拆作析按班书终军传野兽并角明同本也衆支内附示无外也殆将有解编发左衽而蒙化者又王褒四子讲德论今南郡获白虎偃兴文之应也获之者张武张而猛也公意疑祖此】小人不惠猥以文句微识蒙全【文苑】
上兵部李侍郎书【蜀本出巽字　潮本巽作异非永贞元年作】
性本好文学【阁　蜀同　杭本好作喜】高之为泰山【潮本及文録并作高之为山岳】年老而身益困【三本同　文録身作智】非言之难其听而识之者难遇也　内仁□外义行高□德钜尚贤□与能哀穷□悼屈【蜀】宜必施设【或作计必施设】
荅尉迟生书【蜀本出汾字】
愈白尉迟生足下【蜀本无愈白二字】抑所能言者皆古之道古之道不足以取於今【文録】
荅杨子书【按此书是荅杨敬之凌之子也所谓过其兄远甚者谓诲之诲之乃凭之之子子厚所为说车者也贞元十七年作】
但不敢果以外貌【杭　蜀同　李本果以作果於】知人尧帝所难【蜀】又得李翺书【阁　潮本作又得李七翺书】足下之文过其兄远甚矣【蜀】故具白所以也【三本同】不置疑於□间也【杭　蜀本同】
寄襄阳于相公书【蜀本出頔字　元和改元召还日作】
天保乐诗【杭作保蜀作宝】移族从并与京兆书【阁　杭同　蜀本作徒并　頔世雄朔易时移羣从占数为京兆人以书修敬於京兆尹李实刘梦得集有代李尹荅书可考】自庚子至甲辰【洪云唐本无此自字】人则狎而翫之【阁　蜀同　杭本无则字】战掉悼栗【谢氏以古本校　说文曰悼惧也陈楚谓惧曰悼选陆士衡表五情震悼是也蜀本作惶栗文粹作惮栗监本作悸栗讹日增也】惮赫若雷霆【阁本蜀本文録文粹皆作燀赫字小讹也惮丹末切与坦同庄子声侔鬼神惮赫千里陆音云言千里皆惧也其义是　杭本作变化讹自此也】孔子之言曰　扬子云言曰【蜀　文粹同】老马随之【蜀本马下有而字】然则且云尔者【阁　潮本亦无　李谢删】
为分司郎官上郑尚书相公啓
猥赐示问【阁　欧本作俯杭蜀本作猥】尚有厥诚须尽露於左右者【阁　李谢上二语校同杭蜀有厥诚二字】默怀不满之意【三本同】出入五年【杭蜀】有不便於已【阁　李谢删杭蜀皆有】俯加怜察【阁本无俯字李谢删　文録察字并无】
为河南令上留守郑相公啓【二啓元和五年河南上郑庆余】
伏念曾无丝毫事为报【三本同】宜尔则尔【谢氏以古本校杭蜀皆作止】受容受察【阁与杭本无受容二字蜀本有谢本存之】真得事大君子之道【阁与杭蜀　李谢删】以自疎外於大君子【三本同】凌驾【杭蜀同上　字见选沈休文论】奉法吏所当嫉矣虽捕系杖之未至过也【阁与杭本删三字蜀本作不至过也上二字亦无】为其长者【三本同】生疑万一【蜀本疑下有於字】小人?受恩良久【三本同】得一事为可自罢名罢去不啻如弃涕唾【阁　李谢校　蜀本名作乃　杭本作得一事为自可罢去】顾失大君子纎芥意【阁　杭同蜀本作故】
韩集举正卷五

[book_title]卷六
<集部,别集类,汉至五代,韩集举正>
钦定四库全书
韩集举正卷六
宋　方崧卿　撰
第十六卷
上宰相书
伏光范门下再拜献书相公【蜀本书下有于字时宰相赵璟贾眈卢迈也光范门唐中书省门在东内含元殿之西见长安志】喜乐之矣【蜀本矣作也考之诗当作矣】菁菁然盛□【杭本无也字阁与蜀本有之】百朋多之之辞也【蜀本与文粹无百朋二字】又当爵命之赐之厚禄【三本同　蜀本赐作锡】载者载也【阁杭】天下□心美之也【杭蜀同谢校】然则?育天下之才将非吾君与吾相乎孰能教育天下之英才将非吾君与吾相乎【杭　谢校同　蜀本与文粹皆存上一语但小异耳】各守其职【蜀粹】鸡鸣而起【阁本无而字李谢删然杭蜀本皆有之】抑邪与正【与犹许与之与杭蜀同上】一亩之宫【杭　粹同　记儒行语　公苗蕃墓志无宫以为归今本亦误】当诗人孟子之谓【蜀本作之所谓】古君子之相其君也　□君子不逆之矣【杭蜀同谢校】而富贵其身也【蜀粹】没於利【三本同国语重耳不没於利注没贪也】不必让於其自举也　亷於其自进也【蜀】上之化下【杭】其劝赏【杭蜀同　谢本四语并刋从上】旁求儒雅【蜀本无下二字文粹作儒士】亦见国家□不以非常之道【蜀　粹同谢校】与时俗顺俯仰【三本同】而稍进者【杭　谢删】其影响昧昧惟恐闻於人【谢氏以古本删去惟恐二字　蜀本文粹有之别本惟一作之】书进宰相【杭蜀】布其书於四方【阁杭】知所□归焉【蜀　谢校同】不敢自幸【谢本无敢字】□辱赐观焉【蜀】
复上书
向上书【三本同】不敢遁逃【阁杭】望其仁之也【三本同】其愚不惟道之险夷【杭　谢校】而不救之欤【阁　李谢删】诚其才能不足当吾贤相之举耳【谢氏以古本校杭蜀本皆脱贤字余同此本作不能当非也】若所谓时者固在上位者为之耳非天之所为也【阁李谢校　杭本作固在上位者为天之所为　蜀本作固在上位者为之且非天之所为也】今节度观察使及防御营田诸小使等【三本同】无间於已仕未仕【杭本间作闻误也】少垂怜【文粹下有察字】
复上书【三书皆贞元十一年作】
周公之为辅相□急於见贤也【蜀　粹同　谢本辅相下亦有也字】三捉其发【三本同】奸人邪谗佞负之徒【谢氏以古本校】九夷八蛮□在荒服之外者　□不得於天下之心如周公之心【三本皆有二字　谢校同】奸邪谗佞欺负之徒【谢删】四十余日矣【谢本校作四十日余矣】阁下其亦察之【杭蜀本皆有此六字　谢校增】去之於鲁　去之於齐　则去之宋之郑【并蜀本校　谢本亦删则字】惴惴焉惟恐不得出大贤之门下是惧【杭　李谢删阁与蜀本皆存之】惶恐无文【谢校　谢本三书所校剧精且与古本合故多从之】
荅侯继书
开足下【阁本作开杭蜀作闻李谢从阁本】皆以自得之【阁】谅无居足下之意外者【阁杭】行自念方当远去【三本同】星辰方药之书【阁　杭同　欧谢本皆删二字】能为大贤君子者也【三本同】此吾今之志也【蜀本无今字】未始为不进　未始为不退【蜀本作不为进不为退】为我谢焉【阁　李谢删杭蜀有】
荅崔立之书【二书皆十一年宏词试不利而作侯继公同年生崔立之乃连年收科第者故书之答其辞激】
以至辱於再三【杭　苑同谢删】天下之所背而驰者也【三本同　苑粹有】足下之於故旧之道得之矣【阁　杭同　文苑只存中间一之字】聊复自明【文苑作聊复明白】所试诗赋策等【阁　李谢校】有司□【文苑】退因自取所试读之　则欲有成就【苑粹同谢删】善进取者【苑粹皆无进者】彼五子者且使生於今之世【文苑只作数子上文亦阙相如二字　生作出】具裘葛养孤穷【杭　粹同　谢校文苑作完裘葛养孤穷也】必竢工人之剖然後见知於天下【阁杭】虽刖两足而不为痛【文録文苑作痛蜀本作病李谢
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:30:23-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>