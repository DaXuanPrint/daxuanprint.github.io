<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="前言,五箴（并序）,钞朱子小学书后,书归震川文集后,祭汤海秋文,召悔,求阙斋记,送郭筠仙南归序,送谢吉人之官江左序,书学案小识后,进唐先生南归序,郭璧斋先生六十寿序,满妹碑志,君子慎独论,原才,槐阴书屋图记,书王雁汀前辈勃海图说后,养晦堂记,朱慎甫遗书序,书周忠介公手札后,欧阳生文集序,圣哲画像记,经史百家杂钞题语,经史百家简编序,王船山遗书序,新宁刘君墓碑铭,国朝先正事略序,重刻茗柯文编序,湖南文征序,江宁府学记,遵义黎君墓志铭,笔记二十七则（选十三则）,笔记十二篇,课程十二条,诗词。八十八首,联语五十">
<meta name="description" content="全面展现曾国藩立德立功立言的巨著。_曾国藩文集_全文在线阅读_曾国藩文集_全文在线下载_大玄古籍书库">
<title>曾国藩文集_曾国藩_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">曾国藩文集</span> <br/>
          作者： <span class="inputVal" id="bkauthor">曾国藩</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,文集,完结</span> <br/>
          字数： <span class="inputVal" id="bknum">[book_length]158279</span> <br/>
          说明： <span class="inputVal" id="bkdec">全面展现曾国藩立德立功立言的巨著。</span> <br/>
          封面： <span class="inputVal" id="bkimg">Z_18862.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]曾国藩文集
[book_author]曾国藩
[book_date]清代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,文集,完结
[book_length]158279
[book_dec]全面展现曾国藩立德立功立言的巨著。
[book_img]Z_18862.jpg


[book_title]前言
作者：曾国藩
在社会科学领域，常规的学术研究，主要有三种方法：一是从文献学的意义上解决"有什么"的问题，二是从历史学的意义上解决"是什么"的问题，三是从哲学的意义上解决"为什么"的问题。如果愿意，你也可以把它们看作成三个层次或三种境界。其中，"有什么"当属基础层，而"是什么"与"为什么"则分别位居中心层与终极层。纵观近百年来的曾国藩研究，似乎是潜心于"有什么"的人较少，而着意于"是什么"的人稍多，至于醉心于"为什么"的人则更多了。呈现在读者面前的这本《曾国藩文集》，将有助于大家了解曾国藩其人。
曾国藩最初是以诗文新秀的面目在京城上大夫中崭露头角的，等到他的位望渐趋隆重，远近人等便把他奉为宋诗运动的头领，桐城文派的领袖，所谓"以韩、欧之文章，负司马温公之重望，有道之士，未有不亟欲读其书者"《曾国荃致曾纪泽书）。遵义黎庶昌（与武昌张裕钊、桐城吴汝纶、无锡薛福成并称"曾门文学四子"）当年入幕之初，便有意系统地抄录曾文。在曾国藩逝世四个月后，黎编《曾文正公文钞》便在苏州刊印行世了。半年之后，又有方宗诚编印曾氏《文集》之事，但影响不及前者，大概是稍后即有传忠书局之《全集》问世的原因吧。
《曾文正公全集》事实上的主持人，并不是列名总纂的湖广总督李瀚章，而是承袭候爵的曾纪泽。《文集》也不是如署名的"门人张裕钊、黎庶昌"所编，而是由定居长沙的曹耀湘、王定安实际编校。至于《诗集》，则有传忠书局聘请的杨书霖、张华理这两位长沙绅士将之一稿两用之事：先有坊间单行本，后有传忠《全集》本。《全集》之诗文皆有同治十三年四卷编年本与光绪二年三卷分类本。事过五十年，《四部丛刊》影印本与《四部备要》仿宋本皆以三卷分类生二为底本。究其原因，大概是编年本仓促辑刊，未速细辨，虽然是按年编次，也只是大致可寻而已，其中疏忽外误之处尚多。而分类本虽未系年代，但一卷之中，仍按编年本之先后编次。此后各种版本，皆与此大同小异。
进入民国，始有改编本与注释本。自今观之，则改编之功实浅，而注释之劳稍多。至于辑佚本，则有近人刘声本的《曾文正公集外文》。仔细校读，佚文十四篇，或根本未佚，或他人捉刀，存疑待考者也不只一二篇。百余年来，真正的全编"足本"，应是岳麓书社版《曾国藩全集》，其中《诗文》不分卷，汇入旧版（杂著》、《鸣原堂论文》、《孟子要略》与《联语》，且辑得佚词八首，于1986年出版。
初版也好，新编也好，其实都有悖于曾国藩晚年的心愿。他在赴天津办理教案之前所作的遗嘱说："余所作古文，……尤不可发刻送人。不特篇幅太少，且少壮不克努力，志亢而才不足以副之，刻出适以彰其陋也。如有知旧助刻余集者，婉言谢之可也。切嘱，切嘱！""志亢而才不足以副之"，如此反省自讼之词，想来当是由衷之言。所谓反省自讼，也确因他早年有心气过高之病，有视事太易之举。后人之所以对他的诗文时有过誉，未始不起于他年轻时的高自标置与自我期许。
陈衍《石遗室诗话》说："湘乡出而诗学皆宗涪翁，《题彭宣坞诗集后》'……自仆宗涪翁，时流颇忻向。'其明证矣。"钱基博《现代中国文学史》说："国藩诗学韩愈、黄庭坚，一变乾嘉以来风气，于近代诗学有开创之功。"钱仲联《梦苕庵诗话》说："自姚姬传倡为山谷诗，而曾涤生祖其学，遂开清末西江一派。"果真如此吗？《题彭宣坞诗集后》作于道光二十六年，请看此前的曾国藩做了些什么，别人又做了些什么。道光二十三年正月，曾国藩给诸弟写信，说："兄少时天分不甚低，厥后日与鄙庸者处，全无所闻，窍被茅塞久矣。及己未到京，始有志学诗古文并作字之法。"可知他是在道光十五年入京之后，才识得持古文的宗尚，而当时京中诗坛，正是程恩泽、祁会藻辈提倡宋诗之时。程恩泽一再参与会试选举工作，他的诗风趋尚，当然更易感染曾国藩这种公车举子。但此时曾国藩虽有心向学，却又苦无良友扶掖，且其间一心应着，并未专注于诗。直到钦点翰林，始着意诗文，以求不失词臣体面。正在此时，翰林前辈何绍基服阙还京，曾国藩便与之日相过从，切磋诗艺。何绍基久居京城，又是程恩泽的门生，此时已渐有诗名。因此，曾因藩结纳之意甚切，而何绍基则扶掖之心尤殷。兹举一例：何绍基藏有项荣"墨梅图"，其上名家题诗很多，何绍基乃向曾国藩索题。曾国藩似乎受宠若惊，于是刻意构思，亟欲显露诗才，两天后诗始写成。正好何绍基来访，曾国藩便迫不及待地谈起此诗，闻其奖誉，竟至"心忡忡，几不自持"（曾氏《日记》中语）。稍后，曾国藩又致书诸弟说；"子贞深喜吾诗，故吾十月来已作诗十八首。"露才扬己，争奇斗胜，受到表扬便诗兴不可遏止，正是大多数青年诗人开发诗艺阶段的普遍表现。不过，时过两年，曾国藩便开始狂言"近日京城无大家"，"余于诗亦有工夫，恨当世无韩昌黎及苏、黄一辈人可与发吾狂言者"了，再往后，便自然要夸言"自仆宗涪翁，时流颇忻向"了。
再说文吧，曾国藩与桐城文派的关系，一直是桩不大不小的学术公案。他在咸丰四年所作的《欧阳生文集序》带有很强的宗派意识、文人旧习，且不计较，但看他在京城是怎样走入桐城文法的圈子吧。曾国藩中年以后，每自称为姚鼐的私淑弟子，其《圣哲画像记》便称"国藩之粗解文章，由姚先生启之。"可是他的文学知交朱琦却并不这么认为，他在《柏树山房文集书后》一文中，非常明确地将曾国藩列为姚门高足梅曾亮的"徒友"之列，说"自曾涤生……之属，悉以所业来质"。对此，曾国藩每欲洗刷表白，说自己与梅曾亮的关系。并非"从游"，而是"接游"，甚至一口咬定"往在京师，雅不欲溷入梅郎中之后尘"《咸丰五年致吴敏树信》。面事实是，梅曾亮雄居文坛数十年，当年京城士人之趋附桐城义法者。几乎无不受其影响。在梅曾亮称雄一代，即将告老回乡之时，曾国藩还只是初识桐城源头，尚无理论建树。在曾国藩于咸、同年间"中兴桐城"之时，梅曾亮早已告别人世了。
对曾国藩的诗文创作与理论，前人多有论述。在此，我谨呈一说，以备质证。我认为，若论创作，曾诗以前期为佳。诗艺初开之日，风华正茂之时，以翩翩词臣之身，处优游清闲之地，无疑是潜心诗艺的大好时光。曾国藩后期诗作本不多，且军政要务集于一身，宦海风波，时虞颠灭，正如《赠吴南屏》所说："苍天可补河可塞，惟有好怀不易开。"诗人兴会，仅此一开，其他造作，不过应景罢了。至于文则相反，前期所作，规仿之迹颇重，且阅历有限，文气浮泛，自难为工。后期则文腕圆熟，自成套路，且历尽险屯，笔力沉雄，类多上乘之作。若说理论，则更有趣，其价值实不及创作，而影响却颇能炫迷人心。苛刻一点说，曾国藩并不具备严格意义上的批评家素质，他的诗文理论并没多少理性深度：论诗宗宋，源于清初以来的宗来诸家陈辞；文主义法，即使未溷于梅郎中后尘，却也是拾取姚惜抱牙慧。但是从另一个角度看，他还是称得上为一名较有见地的鉴赏家。从初入京师的时文选评，到《十八家诗钞》、《经史百家杂钞》、《鸣原堂论文》到《古文四象》，皆可见曾国藩并不曾想到要避选家之嫌。至于《家书》之教弟谕子，则更是直截了当的欣赏课入门辅导。他的那些近乎深得文学三昧的玄妙之论，使人很容易误认为他确是一位身体力行的文学大师。其实说得到不一定做得到，口若悬河易，妙笔生花难。当然，这并非曾国藩一人之尴尬，古今理论家，大多不能脱此窘迫。
如果说，曾氏诗文还只是为文人们所褒贬的话，那么，他的家书、日记却是为大多数人所赏誉。曾国藩家书的内容，当然主要包括齐家术与治学观，这是人们熟知并且艳羡不已的。不过，谈的人太多了，众口一词，人为地予以拔高，不免叫人聒耳烦心。倒是从内心情感上去认识曾氏家书的文章，似乎比较少见，我曾据此分析了曾氏家书的几个阶段性特点，不揣浅陋，简述如下。
（一）京官得意时期的特点：首先是亲情浓郁，琐细录切。游子离乡，家山万里，白云亲舍，最是仕宦难耐之事。其次是神采飞扬，志趣高昂。皈依理学之初，曾国藩以唐鉴、倭仁为师友，言行举止，处处模仿，而且迫不及待、连篇累犊、喋喋不休地教训起诸位老弟来。无奈，对这位新教徒以近似痴迷的热情而传授的新知秘诀与正言大道，他的弟兄们并不领情，反而来信讥责，连其父也颇不以为然。稍后，曾国藩便在家书中改谈诗文之道，也不免好为人师之讥。第三是报喜慰亲，宦情蓬勃。升官以后家书，多谈部中公事，而对家中琐事之问讯，进德修业之说教，则大为减少了。
《二）南北征战时期的特点：一是危急之时，不避生死，而得失之际，则计之过熟。曾国藩其实是一个工于心计、深于心术的谋略家。仔细品味他的军中家书，可知他在关系一生名节的时候，他可以坦然不苟，而在关系门庭盛衰、一己得失之时，他又总是绞尽脑汁，反映出这位"理学纯臣"的另一面。二是责弟严切，而教子温婉。一般说来，为父训子，类多威严，而为兄诱弟，类多平和，但在曾国藩家书中，我们很容易看到一个严厉的兄长，而找不到一个威严的父亲形象。
（三）暮年羁绊官场时期的特点：一是他饱谙宦味，意绪萧索，对得失浮沉日渐漠然；二是注重亲情，追求平安，对子侄之身体学业，甚为关切，似乎他此时最大的奢望只是保全门户、消灾祛祸。
曾国藩《家书》的首次编刊，是在光绪五年由传忠书局印行。据查考，编校者为曹耀湘。曹本对家庭琐事、训斥言词与政治密谋诸端删落殆尽。避忌讳、避嫌疑、避繁琐，本来也是旧时编书的惯例。选本之不可尽信，不可盲从，由此可见一斑。而收录最全、影响最大的，自然要数岳麓书社版《曾国藩全集・家书》了。
至于曾国藩的日记，最早是由王启原编为《求阙斋日记类钞》，光绪二年传忠书局刊印。这是一个节抄本，分问学。省克、治道、军谋、伦理、文艺、鉴赏、品藻、颐养、游览十类，便于即类考求。虽无日期，但它毕竟为世人提供了一个深知曾氏进德修业、治军辅民的基本面貌的蓝本。赵烈文责其简，刘声木讥其滥，皆不免于求全责备。
据现有资料统计，曾国藩断断续续大约写了十八年日记。早年的日记并非通日记注，旬记甚至月记也时有所见，据此可知曾氏通籍之初优游文酒的词臣风貌。及至究心性理之学，始作一丝不苟的庄谐小字，痛心疾首地反省每日之言行与心理，反映了一个初闻大道的新教徒的虔诚与滑稽。极端的心性修炼，毕竟近于禁锢性灵，坚持两年之后，曾国藩中断了这种省身日记。但是，这种修炼工夫并没有白费，正是在这几年间，曾国藩得道之名鹊起，而道光帝晚年又习用务虚人士，因此，曾国藩很快以时誉幸邀圣眷，竟至超升四级，位居二品。大概是为了维护这种儒臣形象吧，咸丰元年二年，曾国藩又写了七大本的《绵绵穆穆之室日记》。这是一个固定格式的刻板册页，双页十栏，首头为日月，本为题记，中间八栏，依次为读书、静坐、作字、办公、课子、对客与回信。表格之中，视当日具体情形分别填写。这七本日记仅见于台湾学生书局1965年影印出版的《湘乡曾氏文献》，弥足珍贵。从咸丰八年再出治兵到同治十一年病逝金陵，共十三年又八个月，曾国藩的日记再无一日间断。这里面应该记录了大量的重要史料，但他却对具体人事多有隐晦，王(外门内岂)运曾有意为之作注，惜未实行。其间畅所欲言者，似乎只在谈诗论文之时。
此外，曾国藩还有奏疏、批牍为人盛赞。曾国藩的奏疏，明快简练，凝重沉稳，不过，在不同的具体环境中，随着他本人性格与作风的变化，它们又各具特色。具体说来，便是前期憨直、激切而又倔强，后期则绵里藏针、缜密老到而又平淡质实。
至于他的批牍，老成周密，宽严适度，既不同于胡林翼之切直肫城、肝胆照人，也不同于左宗棠之凌厉明快、巨细无遗。具体说来，长沙办案时期之批，威严果决；江南征战时期之批，强蛮严厉；直隶总督任内之批，细致精审，而回任江督时期之批，则随手画诺，不甚究心了。
作为一名历仕三朝的军政大员，曾国藩的奏疏与批牍，实在应当是史学工作者潜心研究的重要史料。但是迄今为止，偏偏是这方面的研究显得相对贫乏。热门话题不在这里。
那么，曾国藩是一名诗人吗？当然是。曾国藩是一位古文家吗？当然也是。仅就创作而言，在宋诗派与桐城文派的两大阵营中，曾国藩也还算得上显赫的一员。至于他的影响，则更在其创作与理论的实际水平之上。古往今来的"以高位主持文坛"的惯例，在他身上照样得到了真实的体现。不过；如果将他置入中国古代文学或近代文学的视野之中，那么，无论是他的创作，还是他的理论，或者是他的地位与影响，都不能不大打折扣了。从古代文学的角度看，他的那些宗宋理论与桐城义法，不过是明清以来的唐宋诗之争、道支一源说的一种近于自郐以下的骚动而已，何况还有较为明显的功利目的与山头意识呢？从近代文学的角度看，宋诗派、桐城派，都没有多少近代意义，都比不上龚自珍、魏源等人的叛逆精神与启蒙意识，也都比不上黄遵宪、康有为等人的创新追求与维新倾向。在新的时代潮流即将到来之际，曾国藩和他的同道们的诗文多少显得有些陈旧，有些苍白。
把曾国藩当作理学家、伦理学家甚至思想家来研究的人是越来越多了。我认为，当然可以从理学、伦理学甚至思想史的角度来研究曾国藩，从而探讨理学、伦理学与中国思想史究竟给予了他什么影响，而他又为理学、伦理学与中国思想史提供了什么新的内容，产生了多少作用。但是，迄今为止，所有的研究似乎都还不能证明，现在就可以将理学家、伦理学家甚至思想家的桂冠合适地戴在曾国藩的头上。就象"汉奸"、"卖国贼"的帽子一样，戴上了又取下，岂不无事生非？
时至今日，还要就"刽子手"诸事翻来覆去地争论其是非曲直，实在是意义不大了。站在当时的立场，多数的人会认为"打对了"，而站在现在的立场，多数的人又都认为"打错了"。假如能将两种人作一时空转换，结论还是不外"对"、"错"二字。试想，这说明了什么问题呢？依我看来，研究"打赢了"与"打输了"，可能更有史学价值，或说更有历史意义与现实作用。
曾国藩研究，确是湘系军政集团研究的关键一环，也是太平天国研究的重要一环，甚至可以说，它还是中国近代政治史、军事史、经济史、文化史研究过程中的一个难以回避的课题。学术研究，肯定是要解决"是什么"与"为什么"的难题，只是最好先从"有什么"做起。那么，就请大家看看这本《曾国藩文集》，看看它究竟"有什么"吧。如果还有兴趣，再看看他的同时代人又"有什么"，然后从事"是什么"与"为什么"的研究，或者将会离我们共同寻找的正确答案不远了。这本《曾国藩文集》从宏浩的曾氏全集中选录了一些精华之作，分散文、笔记、诗词、联语、书信、日记六类，每类文字又按编年排列。此外，还附录了历来颇多争议的曾氏《冰鉴》和钩玄提要的《处世金针》。这样，读者既可以根据自己的兴趣去选读曾文，又可以从编年上知人论世。较之阅读卷帙浩繁的全集，的确是举重若轻之感。我认为，这是一个很有特色的曾氏文选，(纟番)阅之余，极感欣喜，谨缀数语，以应"前言"之属。
（作者系湘潭大学教授、《曾国藩学刊》主编）

[book_title]五箴（并序）
作者：曾国藩
少不自立，荏苒遂泪今兹。盖古人学成之年，而吾碌碌尚如斯也。不其戚也！继是以往，人事日纷，德慧日报，下流之赴，抑又可知。夫(疒火)疾疾所以益智，逸豫所以亡身，仆以中才而履安顺，将欲刻苦而自根拔，谅哉其难之欤！作五箴以自创云：
立志箴
煌煌先哲，彼不犹人。藐焉小子，亦父母之身。聪明福禄，予我者厚哉！弃天而佚，是及凶灾。积悔累千，其终也已。往者不可追，请从今始。荷道以躬，舆之以言。一息尚存，永矢弗援。居敬箴
天地定位，二五胚胎。鼎焉作配，实回三才。严恪斋明，以凝女命。女之不庄，伐生戕性。谁人可慢？何事可弛？弛事者无成，慢人者反尔。纵彼不反，亦长吾骄。人则下女，天罚昭昭。主静箴
斋宿日观，天鸡一鸣。万籁俱息，但闻钟声。后有毒蛇，前有猛虎。神定不慑，谁敢予侮？岂伊避人，日对三军。我虚则一，彼纷不纷。驰骛半生，曾不自主。今其老矣，殆扰扰以终古。谨言箴
巧语悦人，自扰其身。闲言送日，亦搅女神。解人不夸，夸者不解。道听途说，智笑愚骇。骇者终明，谓女贾欺。笑者鄙女，虽矢犹疑。尤侮既丛，铭以自攻。铭而复蹈，嗟女既耄。有恒箴
自吾识字，百历及兹。二十有八载，则无一知。曩者所忻，阅时而鄙。故者既抛，新者旋徙。德业之不常，日为物迁。尔之再食，曾未闻或愆。黍黍之增，久乃盈斗。天君司命，敢告马走。

[book_title]钞朱子小学书后
作者：曾国藩
右《小学》三卷，世传朱子辑。现朱小癸卯与刘子澄书，则是编子澄所诠次也。其义例不无可攀，然古圣立教之意，蒙养之规，差具于是。
盖先王之治人，尤重于品节。其目能言以后，凡夫洒扫、应对、饮食、衣服，无不示以仪则。因其本而利道，节其性而不使纵，规矩方圆之至也。既已固其筋骸，剂其血气，则礼乐之器盖由之矣，特本知焉耳。十五而入太学，乃进之以格物，行之而著焉，习矣而察焉。因其已明而扩焉，故达也。班固《艺文志》所载小学类，皆训诂文字之书。后代史氏，率仍其义。幼仪之繁，闭焉不阙。三代以下，舍占毕之外，乃别无所谓学，则训诂文字要矣。若按古者三物之教，则训信文字者，亦犹其次焉者乎！仲尼曰："行有馀力，则以学文。绘事后素。"不其然能？余放录此编于进德门之首，使昆弟子姓知幼仪之为重。而所谓训诂文字，别录之居业门中。童子知识未梏，言有刑，动有法，而蹈非彝者鲜矣。
是编旧分内外，内篇尚有《稽古》一卷，外编《嘉言》、《善行》二卷，采掇颇浅近，亦不录云。

[book_title]书归震川文集后
作者：曾国藩
近世缀文之土，颇称述熙甫，以为可继曾南丰、王半山之为之。自我观之，不同日而语矣。或又与方苞氏并举，抑非其伦也。盖古之知道者，不妄加毁誉于人，非特好直也。内之无以立诚，外之不足以信，后世君子耻焉。
自周《诗》有《崧高》、《保民》诸篇，汉有"河梁"之咏。沿及六朝，饯别之诗，动累卷帙。于是有为之序者。昌黎韩氏为此体特繁，至或无诗而独有序；骈拇枝指，于义为已侈矣。熙甫则不必饯别而赠人以序；有所谓贺序者，谢序者，寿序者。此何说也？又被所为，抑扬吞吐，情韵不匾者，苟裁以义，或皆可以不陈。浮芥舟以纵送子蹄涔之水，不复忆天下有回海涛者也。神乎？味乎？徒词费耳。然当时颇崇茁轧之习，假齐梁之雕琢，号为力追周秦者，往往而有。熙甫一切弃去，不事涂饰，而选言有序，不刻画而足以昭物情，与古作者合符，而后来者取则焉，不可谓不智已。人能宏道，无如命何！藉熙甫早置身高明之地，闻见广而情志阔，得师友以辅翼，所诣固不竟此哉！

[book_title]祭汤海秋文
作者：曾国藩
赫赫汤君，倏焉已陈。
一呷之药，廖姨烀瘛
岂不有命！药则何罪？
死而死耳，知君不悔。
道光初载，君贡京朝。
狂名一鼓，万口嚣嚣。
春官名揭，如纛斯标。
奇文骤布，句骛字袅。
群儿苦诵，自瞑达朝。
上公好士，维汪与曹。
大风嘘口，吹女羽毛。
舐笔枢府，有如刀。
济辈力逐，一虎众猱。
曹司一终，稍迁御史。
一鸣惊天，堕落泥滓。
坎坎郎官，复归其始。
群雀款门，昨(上皿下龟)之市。
穷鬼喷沫，婢叹奴耻。
维君不羞，复乃不求。
天脱桎梏，放此诗囚。
伐肝荡肺，与命为仇。
被发四顾，有棘在喉。
匪屈匪阮，畴可与投？
忽焉狂走，东下江南。
秦淮夜醉，笙吹喃喃。
是时淮海，战鼓殷酣。
(犭兆)夷所躏，肉阜血潭。
出入贼中，百忧内(忄炎)。
寅岁还朝，左抱娇娥。
示我百篇，儿女兵戈。
三更大叫，君泗佘哦。
忽瞠两眸，曰余乃颇。
沥胆相要，斧门掊锁。
嗟余不媚！动与时左。
非君谬寻，谁云逮我？
王城海大，尘雾滔滔。
惟余谐子，有隙辄遭。
联车酒肆，袒肩载号。
煮鱼大嘬、宇内两饕。
授我《浮邱》，九十其训。
韩焊庄夸。孙卿之酝。
鏖义斗文，百合逾奋。
俯视符充，其言犹粪、
我时讥评，导曾不愠。
我行西川，来归君迓。
一语不能，君乃狂骂。
我实无辜，讵敢相卜？
骨肉寇仇，朋游所讶。
见豕负途，或张之弧。
群疑之积，众_生肤。
君不能释，我不肯输。
一日参商，万古长诀。
吾实负心，其又何说？
凡今之人，善调其舌；
导则不然，喙刚如铁。
锋棱所值，人谁女容？
直者弃好，巧者兴戎。
昔余痛谏，君嘉我忠。
曾是不察，而丁我躬。
伤心往事，泪堕如糜。
以君毅魄，岂日无知？
鬼神森列，吾言敢欺？
酹子一滴，庶摅我悲！

[book_title]召悔
作者：曾国藩
贤与不肖之等奚判乎？视乎改过之勇怯以为差而已矣。日月有食，星有离次。其在于人，言有尤，行有悔，虽圣者不免。改过什于人者，贤亦什于人；改过伯于人者，贤亦伯于人。尤贤者，尤光明焉；尤木肖者，怙终焉而已。
人之生，气质不甚相远也，习而之善，既君子矣。其有过，则其友直谏以匡之。又有友焉，巽言以挽之。退有挞，进有旌，其相率而上达也，奚御焉？习而之不善，既小人矣。其有过，则多方文之。为之友者，疏之则心非而面谀，成之则依阿苟同，惮于以正伤恩。其相率而下达也，奚御焉？兹贤者所以愈贤，而不肖者愈不肖也。
吾之友有某君者，毖余曰；"子与某相好不终，是子之失德。子盖慎诸？"又有某君毖余曰："闻子之试于有司，则尝以私于人，是大不可。"二子者之言，卒闻之，若不逊于吾志。徐而绎之，彼无求而进逆耳之言，诚敬我也。既又自省：吾之过，其大者视此或倍捷，而其多或不可枚数。二子者，盖举一隅也，人苦不自知耳。先王之道不明，士大夫相与为一切苟且之行，往往陷于大戾，而僚友无出片言相质确者。而其人自视恬然，可幸无过。且以仲尼之贤，犹待学《易》以寡过，而今日无过，欺人乎？自欺乎？自知有过而因护一时之失，展转盖藏，至蹈滔天之奸而不悔，斯则小人之不可近者已！为人友而隐忍和同，长人之恶，是又谐臣媚子之亚也。《书》曰："有言逆子女心，必求诸道；有言逊于女志，必求诸非道。"余枚笔之于册以备现省，且示吾友能为逆心之言者。

[book_title]求阙斋记
作者：曾国藩
国藩读《易》，至《临》而喟然叹曰：刚侵而长矣。至于八月有凶，消亦不久也，可畏也哉。天地之气，阳至矣，则退而生阴；明至矣，则进而生阳。一损一益者，自然之理也。
物生而有耆欲，好盈而忘阙。是故体安车驾，则金舆(左钅右上囱下心)衡不足于乘；目辨五色，则黼黻文章不足于服。由是八音繁会不足于耳，庶羞珍膳不足于味。穷巷瓮牖之夫，骤膺金紫，物以移其体，习以荡其志，向所~(扌宛)而不得者，渐乃厌鄙而不屑御。旁观者以为固然，不足告议。故曰："位不期骄，禄不期侈。被为象箸，必为玉杯。"积渐之势然也。而好奇之土，巧取曲营，不逐众之所争，独汲汲于所谓名者。道不同不相为谋，或资富以饱其欲，或声誉以厌其情，其于志盈一也。夫名者，先王所以驱一世于轨物也。中人以下，蹈道不实，于是爵禄以显驭之，名以阴驱之，使之践其迹，不必明其意。若君子人者，深知乎道德之意，方惧名之既加，则得于内者日浮，将耻之矣。而浅者(讠华)然骛之，不亦悲乎！
国藩不肯，备员东宫之末，世之所谓清秩。家承馀荫，自王父母以下，并康强安顺。孟子称"父母俱存，兄弟无故"，抑又过之。洪范田："凡厥庶民，有猷有为有守，不协于极，不罹于咎，女则锡之福。"若国藩老，无为无猷，而多罹于咎，而或锡之福，所谓不称其服者欤？于是名其所居曰"求阙斋"。凡外至之荣，耳目百体之耆，皆使留其缺陷。礼主减而乐主盈。乐不可极，以礼节之，庶以制吾性焉，防吾淫焉。若夫令问广誉，尤造物所断予者，实至而归之。所取已贪矣，况以无实者攘之乎？行非圣人而有完名者，殆不能无所矜饰于其间也。吾亦将守吾阙者焉。

[book_title]送郭筠仙南归序
作者：曾国藩
凡物之骤为之而追成焉者，其器小也；物之一览而易尽者，其中无有也。郭君筠仙与余友九年矣，即之也温，挹之常不尽。道光甲辰、乙己两试于礼部，留京师，主于余。促膝而语者四百馀日，乃得尽窥其藏。甚战！人不易知也。将别，于是为道其深，对于回路赠言之义，而以吾之思效焉，
盖天生之材，或相千万，要于成器以适世用而已。材之小者，视尤小者则优矣。苟尤小者，琢之成器。而小者不利于用，则君子取其尤小者焉。材之大者，视尤大者则细矣。苟尤大者不利于用，而大者琢之成器，则君子取其大者焉。天赋大始，人作成物。传曰："人不天不因，天不人不成。"不极扩充追琢之能，虽有周公之材，终弃而已矣。
余所友天下贤士，或以德称，或以艺显，类有以自成者。而老筠仙躬绝异之姿，退然深贬，语其德若无可名；学古人之文章，入焉既深，而其外犹若I而不安其无所成者与？匠石斫方寸之木，斤之削之，不移瞬而成物矣。及乎裁径尺之材以为榱桷，不阅日而成矣。及至伐连抱之梗，为天子营总章太室之梁栋，经旬累月而不得成焉。其器俞大，就之前艰。浅者欲以一概律之，难矣。且所号为贤者，谓其绝拘挛之见，旷观于广大之区，而不以尺寸绳人者也。若夫逢世之技，智足以与时物相发，力足以与机势相会，此则众人之所共睹者矣。君子则不然，赴势甚钝，取道甚迂，德不苟成，业不苟名，艰勤错过，迟久而后进。殊而积，寸而累。既其纯熟，则圣人之徙；其力造焉而无扦格，则亦不失于今名。造之不力，歧出无范，虽有瑰质。终亦无用。
孟子曰："五谷不熟，不如荑稗。"诚哉斯言也！筠仙勖哉！去其所谓I格者，以蕲至于纯熟，则几矣。人亦病不为耳。若夫自揣既熟，而或不达于时轨，是则非余之所敢知也

[book_title]送谢吉人之官江左序
作者：曾国藩
吾湖乡当乾隆时，人才殷盛。邓笔山为云南布政使，罗九峰为礼部侍郎，而谢芗泉先生为御史。三人者，背起家翰林，而御史君名震天下。是时和坤柄国，声张势厉，家奴乘高车横行都市无所惮，御史君巡域遇焉，押之出而鞭之，火其车于行，世所称"烧车御史"者也。
其后二十诗年，御史君之子果堂，以河南县令卓荐召见。上从容问曰："汝即'烧车御史'之子乎？"不数月，迁四川知府。又十馀年，而谢吉人邦鉴复以进土出为江南县令。吉人，御史君之孙，而知府君之弟之子也。将之官，其常所酬酢者，或为诗送之。吉人乃索予为序，而乞言以纠其不逮。于是拜手告曰：
于今长人矣。四封之内，尊无与二。堂上颐指，堂下趋者百人。所识穷乏，仰而待命。设馆以延宾友，貌敬而情离。即有不善，彼所谓趋者，待命者、貌敬者，或知之而不谏，或谏焉而不力。吾以其身巍然处于众人之上，而聪明识量又诚越而倍之。前有唯，后有诺，于是予圣自雄之习，嚣然起矣。而左右之人，又多其术以我。内之傲者日胜，外之欺者日众，兹其所以舛也。昔者宓子贱治单父，孔子曰："子何施而众悦？"对日："此地民有贤于不齐者五人，不齐事之而禀度焉，皆教不齐所以治人之道。"孔子叹曰："其大者乃于此乎有矣。"鲁使乐正子为政，孟子曰："好善优于天下。"东汉庞参为汉阳太守，先候隐居任棠。棠不与言，但以薤一大本，水一盂，置户屏前，抱儿孙伏户下。参会其意，曰：'冰者，欲吾清也；拔大本薤，欲吾击强宗也；抱儿当户，欲吾开门恤孤也。"故古人之学，莫大乎求贤以自辅。小智之夫，矜已而贬物，以为众人卑卑，无足益我。夫不及求造已，而一切掩他人之长而蔑视之，何其易与？《诗》曰："国虽靡止，或圣或否；民虽靡朊，或哲或谋，或肃或(一撇一捺)。"谓求贤而终不能得者，非笃论也。今震泽宰左君青峙，吾湘乡之贤者也。任侠而不矜，谙事而不计利害。子往试求之，必有所以益于者。友仁以顾德，利器以善事。既以上绳祖武，又以绍诸乡先辈之徽。"无弃尔辅，员于尔福"。青峙，子之辅也。抑吾闻江南为仕宦鳞萃之邦，或因青峙而得尽交其贤士大夫，是尤余所望也。

[book_title]书学案小识后
作者：曾国藩
唐先生撰辑《国朝学案），命国藩校字付梓。既毕役，乃谨书其后，曰：
天生斯民，予以健顺五常之性，岂以自淑而已，将使有民淑世而弥缝天地之缺憾。其于天下之物，无所不当究。二仪之奠，日月星辰之纪，氓庶之生成，鬼神之情状，草木鸟兽之成若，洒扫应对进退之琐，皆吾性分之所有事。故曰："万物皆备于我。"人者，天地之心也。圣人者，其智足以周知庶物，其才能时措而咸宜。然不敢纵心以自用，必求权度而绘之。以舜之睿哲，犹且好问好察；周公思有不合，则夜以继日。孔子，圣之盛也，而有事乎好古敏求。颜渊、孟子之贤，亦曰"博文"，曰"集义"。盖欲完吾性分之一源，则当明凡物万殊之等；欲悉万殊之等，则莫若即物而穷理。即物穷理云者，古昔贤圣共由之轨，非朱子一家之创解也。
自陆象山氏以本心为训，而明之余姚王氏乃颇遥承其绪。其说主于良知，谓吾心自有天，则不当支离而求诸事物。夫天则诚是也。目巧所至，不继之以规矩准绳，遂可据乎？且以舜、周公、孔子、颜、孟之知如被，而犹好问好察，夜以继日，好古敏求，博文而集义之勤如此，况以中人之质，而重物欲之累，而谓念念不过乎则，其能无少诬耶？自是以后，沿其流者百辈。间有豪杰之士思有以救其偏，变一说则生一蔽。高景逸、顾径阳氏之学，以静坐为主，所重仍在知觉。此变而蔽者也。
近世乾嘉之间，诸儒务为浩博。惠定宇、戴东原之流钩研诂训，本河间献王实事求是之旨，薄宋贤为空疏。夫所谓事者，非物乎？是者，非理乎？实事求是，非即朱子所称即物穷理者乎？名目自高，低毁日月，亦变而蔽者也。别有颜习斋、李恕谷氏之学，忍暗欲，苦筋骨，力勤于见迹，等于许行之并耕，病来贤为无用。又一蔽也。矫王氏而不塞其源、是五十步笑百步之类矣；由后之二蔽，矫王氏而过于正，是因噎废食之类矣。
我朝崇德一道，正学翕兴。平湖陆子，桐乡张子，辟(讠皮)辞而反经，确乎其不可拔。陆桴亭、顾亭林之徒，博大精微，体用兼赅。其他巨公硕学，项领相望。二百年来，大小醇疵，区以别矣。唐先生于是辑为此编，大率居敬而不偏于静，格物而不病于琐，力行而不迫于隘。三者交修。采择名言，略依此例。其或守王氏之故撤，与变王氏而邻于前三者之蔽，则皆厘而剔之。岂好辩哉？去古日远，百家务以其意自鸣。是丹非素，无术相胜。虽其尤近理者，亦不能展人人之心而无异辞。道不同不相为谋，则变已矣。若其有嗜于此而取途焉，则且多其识，去其矜，无以闻道目标，无以方隅自圆。不惟口耳之求，而求自得焉，是则君子者已。是唐先生与人为善之志也。

[book_title]进唐先生南归序
作者：曾国藩
古者道一化行，自卿大夫之弟子与凡民之秀，皆上之人置师以教之。于乡有州长、党正之格，于国有师氏、保氏。天子既兼君师之任，其所择，大抵皆道艺两优，教尊而礼严。弟子抠在趋隅，进退必慎。内以有所惮而生其敬，外缉业以兴其材。故曰："师道立而善人多。"此之谓也。
周衰，教泽不下流。仲尼于诸候不见用，退而讲学于谦泗之间，从之游者如市。师门之盛，振古无传。然自是人伦之中，别有所谓先生、徒众者，非长民者所得与闻矣。仲尼既没，徒人分布四方，转相流衍。吾家宗圣公传之子思、孟子，号为正宗。其他或离道而专趋于艺，商瞿授《易》于臂子弓，五传而为汉之田何。子夏之《诗》，五传而到孙卿，其后为鲁申培。左氏受《春秋》，人传而至张苍。是以两汉经生，各有渊源。源远流歧，所得渐纤，道亦少裂焉。有宋程子、朱子出，绍孔氏之绝学，门徒之繁拟于邹鲁。反之躬行实践，以究群经要旨，博求万物之理，以尊闻而行知，数百千人，粲乎彬彬。故言艺则汉师为勤，言道则来师为大，其说允已。元明及我朝之初，流风末坠。每一先生出，则有徒党景附，虽不必束修自上，亦循循隅坐，应唯敬对。若金、许、薛、胡、陆稼书、张念艺之俦，论乎其德则暗然，讽乎其言则犁然而当理，考乎其从游之徒，则践规蹈矩，仪型乡国。盖先王之教泽得以仅仅不斩，顽夫有所忌而发其廉耻者，未始非诸先生讲学与群从附和之力也。《诗》曰："风雨如晦，鸡鸣不已。"诚珍之也。今之世，自乡试、礼部试举主而外，无复所谓师者。间有一二高才之士，钩稽故训，动称汉京，闻老成倡为义理之学者，则骂讥唾梅。后生欲从事于此，进无师友之援，退犯万众之嘲，亦遂却焉。
吾乡善化唐先生，三十而志洛闽之学，特立独行，诟讥而不悔。岁庚子以方伯内召为太常卿。吾党之士三数人者，日就而考德问业。虽以国藩之不才，亦且为义理所薰蒸，而确然知大闲之不可逾。未知于古之求益者何如，然以视夫世之貌敬举主与厌薄老成，而沾沾一得自矜者，吾知免矣。
丙午二月，先生致仕得请，将归老于湖湘之间。故作师说一首，以识年来向道之由，且以告吾乡之人：苟有志于强立，未有不严于事长之礼，而可以成德者也。

[book_title]郭璧斋先生六十寿序
作者：曾国藩
庄子曰："木以不材自全，雁以材自保，我其处材不材之间乎？"旨哉斯言！可以寿世矣。虽然，抑有未尽也。此其中有天焉。魁岸之材，有深自韬匿者，去健羡，识止足，天乃使之驰驱后先弹精竭力而不能自怡；有锐意进取者，天或反厄之，使之蓄其光采，以昌其后而永其年。迹似厄之，实则厚之。材，钓也，或显而吝，或晦而光，非人所能自处也，天也。
我年伯壁斋先生，天之处之殆厚矣哉！先生少读书，有大志。既冠，补博士弟子员，旋以优等食饩。屡踬场屋，贡人成均。试京兆，仍绌。权当阳校官数月，儒术济济，翕然景从。其居乡也，外和而中直，不恶而人畏之。优伶杂剧，至不敢入境。谚曰："桃李无言，下自成蹊。"直其表而影曲者，吾未之闻也。先生孝友可以施于政，尊行可以加入。课徒而得，与校而上慕附，处于乡而不肖知劝，此天予以有用之材也。使得所藉手，舞长袖而回旋，其展布当何如？顾乃蹭蹬棘闱，连不得志。前岁己未，恭遇栗恩，臣僚得荣其亲。维时先生之家嗣观亭前辈，既由翰林官西曹，两世封赠如例。而先生犹以有事秋试，迁延不得请。于是先生橐笔乡闱，十馀役矣。从游之士得其口讲指画，或皆扶摇直上。而现亭前辈昆仲皆得庭训，而翔步词林，后先辉映。独先生黜抑良久，曾不一骋骐骥不足，固可解乎？夫以先生之德之能，于科名何与轻重？其达观内外，何尝不明青紫如糠秕？然终不自画，诚欲有所白于时，而又恶夫庸庸者，一蹶而不复振，乃借恬退之名，以文陋而售其巧。故思有以厉之耳。以志则如彼，以遇则如此，此岂尽有司之咎哉？盖所谓天也。天者，可知而不可知，无可据而自有权衡。昆山之玉，邓林之大木，生非不材也。贡之廊庙，非不贵也。凿之、琢之，寻斧纵之，剖其璞，伤其本，向之润泽而轮(外囗内禾)者，荡然无馀。天欲厚之，则不如韫于石而光愈远；丛之丰草之中而荫愈广，而枝愈蕃。向使先生假鸿渐之羽，激昂云路，扬厉中外，拒不快于志而裨益于时？而所发既宏，所积渐薄，天与于前，或断于后。精神有时而竭，福荫有时而单，是亦琢玉研木之说也。谓能优游林泉，颐神弥性，如今日也乎？谓能泽流似续，光大门阀，如今日也乎？
本年某月，先生六十寿辰。次嗣君雨山，与余为同年发，谬相知爱。将称觞介寿，嘱余以言侑爵。吾闻君子之事亲也，可以无所不至。独称其亲之善，则不敢溢词以邻于诬。君子之于友也，四人，季者早殇，二长者并穷约不得怡。独朱氏妹所处稍裕，而少遘痼疾，又离娩厄以死，何命之不淑也！妹卒以八月晦日，不逾月而吾祖母弃养。国藩窃禄京朝，发一家书而两遭期功之丧，又何痛也！于是泣识其略，使咏春追埋清幽，且叙其内外家之系而声以铭诗，以宣吾悲。铭曰：
有女曾姓圣为宗，父班泮水祖辟雍。两世大夫帝褒封，母江夫人劬且恭。鞠兹惠质艰厥从，嫔朱其先国比莒。纳夫方轨辔如组，君舅镇湘乡所举。铭者母兄涤生父，滥羼朝官无寸补。

[book_title]满妹碑志
作者：曾国藩
满妹，吾父之第四女子也。吾父生子男女凡九人，妹班在末，家中人称之满妹，取盈数也。生而善谑，旁出捷警，诸昆弟姊妹并坐，虽黠者不能相胜。然归于端静，笑罕至矧。道光十九年正月晦日，以痘殇。明日，吾儿子祯第相继亡。妹生于世十岁，儿三岁也。即日瘗诸居室之背，高嵋山之麓。吾母伤弱女与家孙，哭之绝痛。间命诸子曰："二殇之葬也，无碑以识之，即坟夷级隆，谁复省顾者？"国藩敬诺。亡何，系官于朝。公有执，私有濡，久不得卒事。越八年，而适朱氏妹徂逝。以其新悲，触其夙疚。怆然不自知何以为人也。于是粗述一二，遗家人植石墓北，且缀之辞，使有垂焉。铭曰：
去家不能三百武，二殇相依宅兹土，狐免安敢侮！

[book_title]君子慎独论
作者：曾国藩
尝谓独也者，君子与小人共焉者也。小人以其为独而生一念之妄，积妄生肆，而欺人之事成。君子懔其为独而生一念之诚，积诚为慎，而自谦之功密。其间离合几微之端，可得而论矣。
盖《大学》自格致以后，前言往行，既资其扩充；日用细故，亦深其阅历。心之际乎事者，已能剖晰乎公私；心之丽于理者，又足精研其得失。则夫善之当为，不善之直去，早画然其灼见矣。而彼小人者，乃不能实有所见，而行其所知。于是一善当前，幸人之莫我察也，则越焉而不决。一不善当前，幸人之莫或伺也，则去之而不力。幽独之中，情伪斯出，所谓欺也。推夫君子者，惧一善之不力，则冥冥者有堕行；一不善之不去，则涓涓者无已时。屋漏而懔如帝天，方寸而坚如金石。独知之地，慎之又慎。此圣经之要领，而后贤所切究者也。
自世儒以格致为外求，而专力于知善知恶，则慎独之旨晦。自世儒以独体为内照，而反昧乎即事即理，则慎独之旨愈晦。要之，明宜先乎诚，非格致则慎亦失当。心必丽于实，非事物则独将失守。此入德之方，不可不辨者也。

[book_title]原才
作者：曾国藩
风欲之厚薄奚自乎？自乎一二人之心之所向而已。民之生，庸弱者，戢戢皆是也。有一二贤且智者，则众人君之而受命焉，尤智者所君尤众焉。此一二人者之心向义，则众人与之赴义；一二人者之心向利，则众人与之赴利。众人所趋，势之所归，虽有大力，莫之敢逆。故曰："挠万物者莫疾乎风。"风欲之于人之心，始乎微，而终乎不可御者也。
先王之治天下，使贤者皆当路在势，其风民也告以义，故道一而俗同。世教既衰，所谓一二人者，不尽在位，彼其心之所向，势不能不腾为口说，而播为声气。而众人者，势不能不听命，而蒸为习尚。于是乎徒党蔚起，而一时之人才出焉。有以仁义倡者，其徒党亦死仁义而不顾；有以功利倡者，其徒党亦死功利而不返。水流湿，火就燥，无感不雠，所从来久矣。今之君子之在势者，辄曰："天下无才"。彼自尸于高明之地，不克以己之所向，转移习俗，而陶铸一世之人。而翻谢曰："无才"，谓之不诬可乎？否也。十室之邑，有好义之士，其智足以移十人者，必能拔十人中之尤者而材之。其智足以移百人者，必能拔百人中之尤者而材之。
然则转移习俗而陶铸一世之人，非特处高明之地者然也。凡一命以上，皆与有责焉者也。有国家者，得吾说而存之，则将慎择与共天位之人；土大夫得晋说而存之，则将惴惴乎谨其心之所向，恐一不当，而坏风俗，而贼人才。循是为之，数十年之后，万有一收其效者乎，非所逆睹已。

[book_title]槐阴书屋图记
作者：曾国藩
吾师江阴季先生，自名其寓舍曰"槐阴补读之室"，而属人为之图。图成于道光癸卯之厦，时先生方官内阁学土，职思简易。曰"补读"云者，以为统学不夙，仕优而后补之，谦退之词也。是年冬，先生视学安徽。三年还朝，则已掌吏部，或摄户部。又督游于潞河，厘盐于天津，荡涤田赋积亏于两浙。庶政倥偬，刻无暇晷，间遂有巡抚山西之命。于是先生手图而告国藩日："吾昔名吾居室而图之也，将以读吾书也。今五六年间，腐精于案牍，敝形神于车尘马足。曩之不逮，竟不克补。则今之悔，又果可补于后日乎？子为我记之，志晋疚焉。
国藩尝览古音多闻之君子，其从事文学，多不在朝班，而在仕宦远州之时。虽苏武、黄庭坚之于诗，论者谓其注京之作少逊，不敌其在外者之珠绝。盖屏居外郡，罕与接对，则其志专，而其神能孤往根绝于无人之域。若处京师浩穰之中，视听旁午，甚嚣而已矣，尚何精诣之有哉？我朝大儒林兴，号为迈古。然如瞧州汤公、仪封张公、江阴杨公、高安朱公、临桂陈公、合河孙公数贤人者，大抵为外吏之日多，宦京朝之日少。即在京朝，其任职也专，其守法也简，亦常日有馀光，人有馀力。今六部科条之繁，既三倍于百年以前。而先生之所历，或一身而兼数职，一岁而更数役。每夕丑初趋离宫，待漏尽午而后返。曹官白事、判牍，莫夜不休。又以其间宾接生徒，宴会寮友，伺隙以求终一卷焉而不可得。视数贤人者之处京朝时，势固不悻矣。此先生所用为恍然也。今者先生持节山西，政成而神暇，尽发遗编以补素愿。盖将与数贤人者角其实而争其光。而国藩忝窃高位，乃适蹈先生之所疚。往者不可偿，来者不可必。故略述时事，令异世官朝籍者有考焉。

[book_title]书王雁汀前辈勃海图说后
作者：曾国藩
《书》孔氏疏云："尧时青州，当越海而有辽东。"杜氏《通典》云："青州之界，越海分辽东、乐浪、三韩之地，西抵辽水。"而胡氏谓曰："汉武所开乐浪、元菟二郡，乃古芬闹地。芬模羲和所宅，朝鲜箕子所封。皆应在青州域内，不仅辽东而已。"据此数说，则禹时青州，逾海而兼营州之地。理若可信。齐召南氏所谓"势固自然"者也。前明辽东郡指挥使，隶于山东布政司。明初，辽东土子尚附山东乡试。厥后，以渡海之艰，改附顺天。而辽东各州卫隶于山东，则终明之世不改。盖亦犹上古之青州，兼辖曹州云尔。
我朝定宅燕京，与明代同。而辽左为陪都重地，则与前明之二州二十五卫，视同羁縻者，轻重迥别。故勃海之襟带，旅顺之门户，视前世犹加慎焉。雁汀先生之意，欲于隍城、石岛之间，驻水师将领一员，登州、金州，南北兼巡。内以防盗匪之狙伏，外以慑夷人之闯入，可谓谋虑老成，操之有要者已。道光二十九年，御史赵东昕，建登州设立水师之议。宣宗成皇帝下其事，令兵部军机处会议。当事者以迹近更张，格而不行。国藩时承乏兵部，颇知旅顺要隘，宜别置严镇。而不知康熙年间有嵩祝请登州水师。巡哨金州、铁山之说。亦选附和，未退他议。今观先生《图说》所载实录各条，知国家机务尤大者，列圣庙谟，皆已筹及之。苟能推行而变通，则收功不可纪极也。故述前说以互证，亦以志余不学之耻焉。

[book_title]养晦堂记
作者：曾国藩
凡民有血气之性，则翘然而思有以上人。恶卑而就高，恶贫而觊富，恶寂寂而思赫赫之名。此世人之恒情。而凡民之中有君子人者，率常终身幽默，暗然退藏。彼岂与人异性？诚见乎其大，而知众人所争者之不足深较也。
盖《论语》载，齐景公有马平驷，曾不得与首阳饿莩挈论短长矣。余尝即其说推之，自秦汉以来，迄于今日，达官贵人，何可胜数？当其高据势要，雍容进止，自以为材智加人万万。及夫身没观之，彼与当日之厮役贱卒，污行贾竖，营营而生，草草而死者，无以异也。而其间又有功业文学猎取浮名者，自以为材智加人万万。及夫身没观之，彼与当日之厮役贱卒，污行贾竖，营营而生，草草而死者，亦无以甚异也。然则今日之处高位而获浮名者，自谓辞晦而居显，泰然自处于高明。曾不知其与眼前之厮役贱卒，污行贾竖之营营者行将同归于澌尽，而毫毛无以少异。岂不哀哉！
吾友刘君孟容，湛默而严恭，好道而寡欲。自其壮岁，则已泊然而外富贵矣。既而察物观变，又能外乎名誉。于是名其所居日"养晦堂"，而以书抵国藩为之记。
昔周之本世，庄生闹天下之士湛于势利，泥于毁誉，故为书戒人以暗默自藏，如所称董梧、宜僚、壶子之伦，三致意焉。'而场雄亦称；''炎炎者灭，隆隆者绝。高明之家，鬼瞰其室。"君子之道，自得手中，而外无所求。饥冻不足于事畜而无怨；举世不见是而无闷。自以为晦，天下之至光明也。若夫奔命于(火亘)赫之途，一旦势尽意索，求如寻常穷约之人而不可得，乌睹所谓(火昆)耀者哉？余为备陈所以，盖坚盘容之志，后之君子，亦现省焉。

[book_title]朱慎甫遗书序
作者：曾国藩
冽阳朱君文休所为书，曰《易图正旨》者一卷，曰《五于见心录》者二卷，曰《从学杂记》一卷，《文集》一卷。嘉道之际，学者承乾隆季年之流风，袭为一种破碎之学。辨物折名，梳文栉字，刺经典一二字，解说或至数干万言。繁称杂引，游衍而不得所归。张已伐物，专抵古人之隙。或取孔孟书中心性仁义之文，一切变更故训，而别创一义。群流和附，坚不可易。有来诸儒周、程、张、来之书，为世大诟。间有涉于其说者，则举世相与笑讥唾辱；以为彼博闻之不能，亦逃之性理空虚之域，以自盖其鄙陋不肖者而已矣。
朱君自弱冠志学，则已弃举子业，而谁有来五子之求。断绝众源，归命于一。自《六经》之奥，百氏杂家有用之言，无不究素其终，折衷于五子。家贫，负助渡湖，招徒授学，取其入以为养。养则独腆，身有饥色，或劝以稍易其途，从事于时世所谓辨物流文林字之学者。足以倾(马戒)耳目，植朋广誉。君笑日："吾于科目且弃而背之矣，其又屑觊彼耶？"卒以不顾。日抱遗训，以自镌留其躬，绳过无小，克敬以裕，暗然至死而不悔。
呜呼！君之于学，其可谓笃志而不牵于众好者矣。惜其多有放佚，如《大易粹言》、《春秋本义》、《三传备说》诸篇，今都不可见。其仅存者，又或阙残，难令完整。其《易图正旨》推阐九图之义，与德清胡谓、宝应王懋guong氏之论不合。山居僻左，不及尽睹当世通人成说，小有歧异，末为(左上米左下系右页)也。予既受谈终篇，因颇为论定，以治乡人知观感焉。

[book_title]书周忠介公手札后
作者：曾国藩
往余读《史忠正公集》，见其乙酉四月十九日遗书五通，又什一回绝笔一纸，其言至深痛，不可终读。盖视杨忠愍公狱中家书，刘腾鸿峙衡、吴坤修竹庄、普承尧钦堂，率五千人以行。而巡抚朝公奏请以温甫统领军事，出入贼地。盛暑鏖兵，凡攻克咸宁、蒲圻、崇阳、通域、新昌、上高六县。以六月三十口锐师翔于瑞州，由是江西、湖南始得通问。而温甫亦积劳致疾矣。七月十六日，棹小舟异疾至南昌。兄弟相见，深夜郑喜极而悲，涕泣如雨。弟疾寝剧，治之多方不效。至九月乃痊，复还瑞州营次。
瑞州故有南北两城，蜀水贯其中。刘腾鸿军其南，温甫与普承尧军其西北。贼于东隅通外援，市易如故。七年正月，予率吴坤修之师，自奉新至东路，始合长围。掘堑周三十里，温甫则大喜："吾攻此城，久不举。今兹事其集乎！"不幸遭先君子大故，兄弟匍匐奔丧。入里门，宗族乡党争来相吊，亦颇相庆慰。国藩得拔其不肖之躯，复有生还之一日，温甫力也。温甫既出嗣叔父，以咸丰八年二月降服期满，复出抵李君续宾迪庵军中。李君与温甫为婚姻，益相与讲求戎政，晨夕咨议。是时九江新破，强悍深根之寇一扫刮绝，李君威名闻天下。又克麻城，蹴黄安，喋血皖中，连下太湖、潜山、桐城、舒城四县。席全盛之势，人人自以无前。师锐甚。温甫独以为常胜之家，气将竭矣，难可深恃。时时与李君深语惊切，以警其下；亦以书告予时上。竟以十月十日军败，从李君殉难庐江之三河镇。呜呼！痛哉。
曩吾弟以新集之师，千里赴援，摧江西十万之贼而无所顿；今以皖北百胜之军，苹良将劲卒，四海所仰望者而壹覆之。而吾弟适丁其厄，岂所谓命耶？常胜之不足深恃。吾弟之智，既及之矣，而不有退师以图全。营垒以十三夜被陷，而吾弟与李君，以初十之夕并命同殉，又不肯少待，以图脱免。岂所谓知命者耶？遂缀词哭之。词曰：
(角黄)(角黄)我祖，山立绝伦。有蓄不施，笃生哲人。我君为长，鲁国一儒；仲父早世，有季不孤。恭惟先德，稼穑诗书。小子无状，席此庆徐。粲粲诸弟，雁行以随。吾诗有云："午君最奇"。挟艺干人，百不一售。彼粗秽者，乃居吾右。抑塞不伸，发狂大叫；杂以嘲诙，万花齐笑。世不喜与，吾不世许。自谓吾虎，世弃如鼠。相外相背，逝将去女。一朝奋发，仗剑东行；提师五千，往从阿兄。何坚不破？何劲不摧？跃入章门，无害无灾。埙篪鼓角，号令风雷；昊天不吊，鲜民衔哀。见星西奔，三子归来。弟后李父，降服以礼。匝岁告阕，靡念苞杞。出陪戎幄，匪辛伊李。既克浔阳，雄师北迈。划潜剜桐，群舒是嘬。岂谓一厥，震惊两戒！李既山颓，弟乃梁坏。覆我湘入，君子六千。命耶数耶？何辜于天！我奉简书，驰驱岭峤。江北江南，梦魂环绕。卯恸抵昏，酉悲达晓。莽莽舒庐，群四所窟。积骸成岳，孰辨弟骨。骨不可收，魂不可招。峥嵘废垒，雪渍风飘。生也何雄，死也何苦！我实负弟，茹恨终古。予于道光甲辰寄诸弟诗有云："辰君平正午君奇，屈指老沅真白眉、"辰君谓弟澄候，生庚辰岁。午君谓温甫，生壬午岁。老沅谓沅甫也。

[book_title]欧阳生文集序
作者：曾国藩
乾隆之末，桐城姚姬传先生鼐，善为古文辞。慕效其乡先辈方望溪侍郎之所为，而受法于刘君大，及其世父编修君范。三子既通儒硕望，姚先生治其术益精。历城周永年书昌，为之语曰："天下之文章，其在桐城乎！"由是学者多归向桐城，号"桐城派"。犹前世所称江西诗派者也。
姚先生晚而主钟山书院讲席。门下著籍老，上元有管同异之、梅曾亮伯言，桐城有方东村植之、姚莹石甫。四人者，称为高第弟子。各以所得，传授徒友，往往不绝。在桐城者，有戴钧衡存庄，事植之久，尤精力过绝人。自以为守其邑先正之法，f之后进，义无所让世。其不列弟子籍，同时服膺，有新城鲁仕骥挈非、宜兴曼德旅仲论。挈非之甥为陈用光硕士。硕士既师其舅，又亲受业姚先生之门。乡人化之，多好文章。硕士之群从，有陈学受艺叔、陈博广敷，而南丰又有吴嘉宾于序，皆承索非之风，私淑于姚先生。由是江西建昌，有桐城之学。
什伦与永福吕璜月沧交友，月沧之乡人有临桂朱椅伯韩、龙启瑞翰臣、马平王锡振定甫，皆步趋吴氏、吕氏，而益求广其术于梅伯言。由是桐城宗派，流衍于广西矣。
昔者，国藩尝怪姚先生典试湖南，而吾乡出其门者，未闻相从以学文为事。既而得巴陵吴敏树南屏，称述其术，笃好而不厌。而武陵杨彝珍性农、善化孙鼎臣芝房、湘阴郭嵩煮伯深、淑浦舒素伯鲁，亦以姚氏文家正轨，违此则又何求？最后得湘潭欧阳生。生，吾友欧阳兆熊小岑之子，而受法于巴陵吴君、湘阴郭君，亦师事新城二陈。其渐染者多，其志趋嗜好，举天下之美，无以易乎桐城姚氏者也。
当乾隆中叶，海内魁儒畸土，崇尚鸿博，繁称旁证，考核一字，累数千言不能休。别立帜志，名曰"汉学"。深摈有宋诸子义理之说，以为不足复存，其为文尤芜杂寡要。姚先生独排众议，以为义理、考据、词章，三者不可偏废。必义理为质，而后文有所附，考据有所归。一编之内，惟此尤兢兢。当时孤立无助，传之五六十年。近世学子，稍稍诵其文，承用其说。道之废兴，亦各有时，其命也欤哉！自洪杨倡乱，东南荼毒。钟山石城，昔时姚先生撰杖都讲之所，今为犬羊窟宅，深固而不可拔。桐城沦为异域，既克而复失。戴钧衡全家殉难，身亦欧血死矣！
余来建昌，问新城、南丰，兵整之馀，百物荡尽，田荒不治，蓬蒿没人。一二文土转徙无所。两广西用兵几载，群盗犹汹汹，骤不可爬梳。龙君翰臣又物故。独吾乡少安，二三君子尚得优游文学，曲折以求合桐城之辙。而舒涛前卒，欧阳生亦以瘵死。老者牵于人事，或遭乱不得竞其学；少者或中道夭殂。四方多故，求如姚先生之聪明早达，太平寿考，从容以脐于古之作者，卒不可得。然则业之成否又得谓之非命也耶？
欧阳生名勋，字子和，没于咸丰五年三月，年二十有几。其文若诗，清缜喜往复，亦时有乱离之慨。庄周云："逃空虚者，闻人足音跫然而喜。"而况昆弟亲戚之(上声殳下言)咳其例者乎？余不之不闻桐城诸老之(上声殳下言)咳也久矣！现生之为，则岂直足音而已！故为之序，以塞小岑之悲，亦以见文章与世变相因，俾后之人得以考览焉。

[book_title]圣哲画像记
作者：曾国藩
国藩志学不早，中岁侧身朝列，窃窥陈编，稍涉先圣普贤魁儒长者之绪。驽缓多病，百无一成；军旅驰驱，益以芜废。丧乱来平，而吾年将五十矣。往者，吾读班固《艺文志》及马氏《经籍考》，见其所列书目，丛杂猥多，作者姓氏，至于不可胜数，或昭昭于日月，或湮没而无闻。及为文渊阁直阁校理，每岁二月，侍从宣宗皇帝入阁，得观《四库全书》。其富过于前代所藏远甚，而存目之书数十万卷，尚不在此列。呜呼！何其多也！虽有生知之资，累世不能竞其业，况其下焉者乎！故书籍之浩浩，著述者之众，若江海然，非一人之腹所能尽欤也。要在慎择焉而已。余既自度其不逮，乃择古今圣哲三十馀人，命儿子纪泽图其遗像，都为一卷，藏之家塾。后嗣有志读书取足于此，不必广心博骛，而斯文之传，莫大乎是矣。昔在汉世，若武梁祠、鲁灵光殿，皆图画伟人事迹，而《列女传》亦有画像，感发兴起，由来已旧。习其器矣，进而索其神，通其微，合其莫，心诚求之；仁远乎哉？国藩记。
尧舜禹场，史巨记言而已。至文王拘幽，始立文字，演《周易》。周孔代兴，六经炳著，师道备矣。秦汉以来，孟子盖与庄、苟并称。至唐，韩氏独尊异之。而来之贤者，以为可跻之尼山之次，崇其书以配《论语》。后之论者，莫之能易也。兹以亚于三圣人后云。
左氏传经，多述二周典礼，而好称引奇诞；文辞烂然，浮于质矣。太史公称庄子之书皆寓言。吾观子长所为《史记》，寓言亦居十之六七。班氏闳识孤怀，不逮子长远甚。然经世之典，六艺之旨，文字之源，幽明之情状，粲然大备。岂与夫斗筲者争得失于一先生之前，姝姝而自悦者能哉！
诸葛公当扰壤之世，被服儒者，从容中道。陆敬舆事多疑之主，驭难驯之将，烛之以至明，将之以至诚，譬若御驽马登峻坂，纵横险阻，而不失其驰，何其神也！范希文、司马君实遭时差隆，然坚卓诚信，各有孤诣。其以道自持，蔚成风俗，意量亦远矣。昔刘向称董仲舒王佐之才，伊、吕无以加；管、晏之属，殆不能及。而刘歆以为董子师友所渐，曾不能几乎游、夏。以予现四贤者虽未逮乎伊、吕，固将贤于董子。惜乎不得如刘向父子而论定耳。
自朱子表章周子、二程子、张子，以为上接孔孟之传。后世君相师儒，笃守其说，莫之或易。乾隆中，闳儒辈起，训诂博辨，度越昔贤；别立徽志，号曰汉学。换有来五子之术，以谓不得独尊。而笃信五号者，亦屏弃汉学，以为破碎害道，(齿斤)(齿斤)焉而未有已。吾现五子立言，其大者多合于洙泗，何可议也？其训释请经，小有不当，固当取近世经说以辅翼之，又可屏弃群言以自隘乎？斯二者亦俱讥焉。
西汉文章，如子云、相如之雄伟，此天地遒劲之气，得于阳与刚之美者也。此天地之义气也。刘向、匡衡之渊懿，此天地温厚之气，得于明与柔之美者也。此天地之仁气也。东汉以还，淹雅无惭于古，而风骨少聩矣。韩、柳有作，尽取扬、马之雄奇万变，而内之于薄物小篇之中，岂不诡哉！欧阳氏、曾氏皆法韩公，而体质于匡、刘为近。文章之变，莫可穷诘。要之，不出此二途，虽百世可知也。
余钞古今诗，自魏晋至国朝，得十九家，盖诗之为道广矣。嗜好趋向，各视其性之所近，犹庶羞百味，罗列鼎俎，但取适吾口者，济之得饱而已。必穷尽天下之佳肴辩尝而后供一摆，是大惑也；必强天下之舌，尽效吾之所嗜，是大愚也。庄子有言："大惑者，终身不解；大愚者，终身不灵。"余于十九家中，又笃守夫四人者焉。唐之李、杜，宋之苏、黄，好之者十而七八，非之者亦且二三。余惧蹈庄子不解不灵之讥，则取足于是终身焉已耳。
司马子长，网罗旧闻，贯串三古而八书，颇病其略；班氏《志》较详矣，而断代为书，无以现其会通；欲周览经世之大法，必自杜氏《通典》始矣。马瑞临《通考》，杜氏伯仲之间，郑《志》非其伦也。百年以来，学者讲求形声、故训，专治《说文》，多宗许、郑，少谈社、马。吾以许、郑考先王制作之源，杜、马辨后世因革之要，其于实事求是一也。
先王之道，所谓修已治人、经纬万汇者，何归乎？亦曰礼而已矣。秦灭书籍，汉代诸儒之所掇抬，郑康成之所以卓绝，皆以礼也。杜君卿《通典》，言礼者十居其六，其议已跨越八代矣！有宋张子、朱子之所讨论，马贵与、王伯厚之所纂辑，莫水以礼为兢兢。我朝学者，以顾亭林为宗。国史《儒林传》□然冠首。吾读其书，言及礼俗教化，则毅然有守先待后，舍我其谁之志，何其壮也！厥后张蒿庵作《中庸论》，及江镇修、戴东原辈，尤以礼为先务。而秦尚书意曰，遂纂《五礼通考》，举天下古今幽明万事，而一经之以礼，可谓体大而思精矣。吾图画国朝先正遗像，首顾先生，次秦文恭公，亦岂无微旨哉！桐城姚鼐姬传，高邮王念孙怀祖，其学皆不纯于礼。然姚先生持论阁通，国藩之粗解文章，由姚先生启之也。王氏父子，集小学训信之大成，重乎不可见已。故以殿焉。
姚姬传氏，言学问之途有三：曰义理，曰词章，曰考据。戴东原氏亦以为言。如文、周、孔、孟之圣，左、庄、马、班之才，诚不可以一方体论矣。至若葛、陆、范、马，在圣门则以德行而兼政事也。周、程、张、朱，在圣门则德行之科也，皆义理也。韩、柳、欧、曾、李、杜、苏、黄，在圣门则言语之科也，所谓词章者也。许、郑、杜、马、顾、秦、姚、王，在圣门则文学之科也。顾、秦于杜、马为近，姚、王于许、郑为近、皆考据也。此三十二子者，师其一人，读其一书，终身用之，有不能尽。若又有陋于此，而求益于外，譬若掘井九份而不及泉，则以一井为隘，而必广掘数十百井，身老力疲，而卒无见泉之一日。其庸有当乎？
自浮屠氏言因果祸福，而为善获报之说，深中于人心，牢固而不可破。土方其占毕咿唔，则期报于科第禄仕；或少读古书，窥著作之林，则责报于遐迩之誉，后世之名；纂述未及终编，辄冀得一二有力之口，腾播人人之耳，以偿吾劳也。朝耕而暮获，一施而十报，譬若泊酒市脯，暄聒以责之贷者，又取培称之息焉。禄利之不遂，则激幸于没世不可知之名。甚者至谓孔子生不得位，没而俎豆之报，隆于尧舜。郁郁者以相证慰，何其陋欤！今夫三家之市，利析辎铁，或百钱逋负，怨及孙子；若通a贸易，瑰货山积，动逾千金；则百钱之有无，有不暇计较者矣。商富大贾，黄金百万，公私流衍，则数十百结之费，有不暇计较者矣。均是人也，所操者大，犹有不暇计其小者；况天之所操尤大，而于世人毫末之善，日耳分寸之学，而一一谋所以报之，不亦劳哉！商之货殖同、时同，而或赢或细；射策者之所业同，而或中或罢；为学著书之深浅同，而或传或否，或名或不名，亦皆有命焉，非可强而几也。古之君子，盖无日不忧，无日不乐。道之不明，己之不免为乡人，一息之或懈，忧也；居易以俟命，下学而上达，仰不愧而偏不怍，乐也。自文王、周、孔三圣人以下，至于王氏，莫不忧以终身，乐以终身，无所于祈，何所为报？己则自晦，何有干名？惟庄周、司马迁、柳宗元三人者，伤悼不遇，怨排形于简册，其于圣贤自得之乐，稍违异矣。然被自借不世之才，非夫无实而汲汲时名者比也。苟汲汲于名，则去三十二子也远矣。将适燕晋而南其辕，其于术不益疏哉？
文周孔孟，班马左庄，葛陆范马，周程朱张，韩柳欧曾，李社苏黄，许郑杜马，顾秦姚王。三十二人，阻豆馨香。临之在上，质之在旁。

[book_title]经史百家杂钞题语
作者：曾国藩
姚姬传氏之纂古文辞，分为十三类。余稍更易为十一类：曰论著，曰词赋，曰序跋，曰诏令，曰奏议，曰书读，曰哀祭，曰传志，曰杂记，九者，余与姚氏同焉者也。曰赠序，姚氏所有而余无焉者也。曰叙记，曰典志，余所有而姚氏无焉者也。曰颂赞，曰箴铭，姚氏所有，余以附入词赋之下编。口碑志，姚氏所有，余以附人传志之下编。论次微有异同，大体不甚相远，后之君子，以参观焉。
村塾古文有选《左传》者，识者或讥之。近世一二知文之土，纂录古文，不复上及六经，以云尊经也。然溯古文所以立名之始，乃由屏弃六朝骈骊之文而退之于三代两汉，今舍经而降以相求，是犹言学者敬其父祖而忘其高曾，言忠者曰我家臣耳，焉敢知国，将可乎哉？余钞纂此编，每类必以六经冠其端，涓涓之水，以海为归，无所于让世。
姚姬传氏撰次古文，不载史传，其说以为史多不可胜录也。然吾观其奏议类中，录《庄子》至三十八首，诏令类中，录《庄子》三十四首，果能屏诸史而不录乎？余今所论次，采辑史传稍多，命之曰《经史百家杂钞》云。

[book_title]经史百家简编序
作者：曾国藩
自六籍播于秦火，汉世摄拾残遗，征诸儒能通其读者，支分节解，于是有章句之学。刘向父子勘书秘阁，刊正脱误，稽合同异，于是有校雠之学。梁世刘勰、钟嵘之徒，品藻诗文，褒贬前哲，其后或以丹黄识别高下，于是有评点之学。三者皆文人所有事也。前明以四书经艺取土，我朝因之。科场有勾股点句之例，盖犹古者章句之遗意。试官评定甲乙，用朱墨族别其劳，名曰圈点。后人不察，辄仿其法以涂抹古书，大圈密点，狼藉行间。故章句者，古人治经之盛业也，而今专以施之时文圈点者，科扬时文之陋习也，而今反以施之古书，末流之迁变，何可胜道！惟校雠之学，我朝独为卓绝。乾嘉间巨儒辈出，讲求音声故训校勘，疑误冰解的破，度超前世矣。
咸丰十年，余选经史百家之文，都为一集，又择其尤者四十八首，录为简本，以诒余弟沅甫。沅甫重写一册，请余勘定，乃稍以己意分别节次，句绝而章己之，间亦厘正其谬误，评骘其精华，雅与郑并奏，而得与失参见，将使一家昆弟子侄，启发证明，不复要途人而强同也。

[book_title]王船山遗书序
作者：曾国藩
王船山先生遗书，同治四年十月刻竣，凡三百二十二卷。国藩校阅者，民记章句）四十九卷，《张子正蒙注》九卷，《读通鉴论》三十卷，《宋论》十五卷，《四书》、《易》、《诗》、《春秋》诸经稗疏考异十四卷，订正讹脱百七十馀事。军中鲜暇，不克细细全编，乃为序曰：
昔仲尼好语求仁，而推言执礼。孟氏亦仁礼并称，盖圣王所以平物我之情，而息天下之争，内之莫大于仁，外之莫急于礼。自孔孟在时，老庄已鄙弃礼教。杨墨之指不同，而同于贼仁。厥后众流歧出，载籍焚烧，微言中绝，人纪紊焉。汉儒掇拾遗经，小戴氏乃作记，以存礼于什一。又千余年，宋儒远承坠绪，横渠张氏乃作《正蒙》，以讨论为仁之方。船山先生注《正蒙》数万言，注《礼记》数十万言，幽以究民物之同原，显以纲维万事，弭世乱于未形。其于古昔明体达用，盈科后进之旨，往往近之。
先生名夫之，字而农，以崇祯十五年举于乡。目睹是时朝政，刻核无亲，而十大夫又驰鹜声气，东林、复社之徒，树党代仇，颓俗日蔽。故其书中黜申韩之术，嫉朋党之风，长言三叹而未有已。既一仕桂藩，为行人司。知事终不可为，乃匿迹永、郴、衡、邵之间，终老于湘西之石船山。
圣清大定，访求隐逸。鸿博之士，次第登进。虽顾亭林、李二曲辈之艰贞，征聘尚不绝于庐。独先生深(外门内必)固藏，追焉无与。平生痛诋党人标谤之习，不欲身隐而文著，来反唇之讪笑。用是，其身长邀，其名寂寂，其学亦竟不显于世。荒山敝榻，终岁孽孽，以求所谓育物之六，经邦之礼。穷探极论，千变而不离其宗；旷百世不见知，而无所于悔。先生没后，巨儒迭兴，或攻良知捷获之说，或辨易图之凿，或详考名物，训访、音韵，正《诗集传》之疏，或修补三礼时享之仪，号为卓绝。先生皆已发之于前，与后贤若合符契。虽其著述大繁，醇驳互见，然固可谓博文约礼，命世独立之君子已。
道光十九年，先生裔孙世全始刊刻百五十卷。新化邓显鹤湘皋实主其事。湘潭欧阳兆熊晓晴赞成之。咸丰四年，寇犯湘潭，板毁于火。同治初元，吾弟国荃乃谋重刻，而增益百七十二卷，仍以欧阳君董其役。南汇张文虎啸山、仪征刘毓嵩伯山等，分任校雠。庀局于安庆，蒇事于金陵。先生之书，于是粗备。后之学者，有能秉心敬恕，综贯本末，将亦不释乎此也。

[book_title]新宁刘君墓碑铭
作者：曾国藩
君讳时华，字廷材，号宝泉。先世自江西徙湖南之新宁。曾祖有义。祖儒禹，府学增生。父世贵，太学生。家贫，为商贾，化居以自给。君生有至性，不忍其父久劳市廛，乃跪请曰："大人直少休。兄学且有成，弟弱，儿愿代父劳而服贾矣。"遂游资于江汉之间，量物度时，广取而节用；后人而往，先人而归；家用阜康，亲以大悦。父病，在视终宵。医者言痰咸可生，淡则死。君辄以手承痰尝之，味淡，因大哭。父没，母亦前卒，则推其所以事父者以事继母。归自武昌，继母不泽，长跪自陈迟归之咎。继母病，服劳达旦，营治药物，必自其手，不自他人。继母没，则推其所以事亲者以事长兄，而蓄季弟。兄病，调护年除。兄卒，弟后卒，则又推恩以恤其嫠，以鞠其孤子。厥后两家孤儿皆成立，两嫠皆旌表于朝，寿皆七十、八十，涕泣颂君之德不敢忘云。
新宁，山邑也。僻在楚南、黔、粤之交，巨岭层峦，穹窿杂袭，郁饶而不得少舒。自古未闻伟人杰士出于其间，亦乏甲乙科第。居民治生纤啬，有唐魏之风。独君与江太公一峰，轻财好义，不屑屑于自殖。江君之子溢忠烈者，仕至安徽巡抚；而君之子前渠，今为直隶总督；并有勋伐，为时名臣。盖褊陋之俗一变，而山川之气昌矣。当君初贾异县，颇求饶益以娱亲心。既而经纪有方，智足以扩其业，利足以仁其三族。所得资财，随手散去。一以济物为功，息耗都不普省。乡里除道成梁，捐金钱惟恐不赡；施药疗疾，惟恐不周。尝遇益阳大水，买小舟拯百人，蒿葬数百人。新宁大饥，饩邻里亲旧粟，日半升，全活无算。又尝修育婴堂，建忠义节孝打，皆县中前此所无，自君创之。城东北有义冢，岁岁常以冬春培其(阝也)茔，而植其仆碑。城南有义塾，器物缺乏，常于君家取给焉。人或谓君："岁入几何？施诸人者什七，而自谋不及什三，后将难继。何不颇买田宅，为子孙稍立基业产'君笑谓："家有薄田，自足供疏食，焉用多为？吾以人情为田，以培养上类为种。耕不计年，获不计世。庸讵知留路子孙者，不更大乎？"逮君没而门内鼎兴。
君子四人：长名长佑，即荫渠也，以拔贡生历官广西巡抚，两广总督，直隶总督，加兵部尚书衔；次长佐，某官；次长伸、长健，某官。孙某某。曾孙永柞、永棋。天子褒长佑功，赠君暨君之祖父皆为光禄大夫。君配郑氏，暨祖妣荣氏，妣李氏、曾氏，皆为一品夫人。盖君言于是果验。为善之报，抑何捷也！郑太夫人恭俭宽仁，悉秉夫教，姒妇娣妇寡居，敬之，终身有思纪。君卒以道光三十年六月十四日，寿六十有一。太夫人先三日卒，寿五十有九。是岁十二月某甲子，合葬新宁西乡杨溪村之驾岭。昔道光丁末、戊申间，江忠烈公尝为余称道荫渠之贤，兼述其世德。及荫渠入京，闻亲之讣，求余文铭其墓。展转兵间，久疏文字，越今十有七年，始得表而铭之。铭曰：
举世奔利，独行抱义。庸德庸言，感格天地。外救饥溺；内抚诸孤。仁心难谦，百优一愉。孰云不显，在幽弥馨；孰云无报，如影随形。神觌在室，奇福在庭。郎君崛起，为国干城。削平寇乱，鼎祭钟铭。自无锡宠，褒荣先陇。夫彝之南，万山环拱。我表其吁，来者钦竦。

[book_title]国朝先正事略序
作者：曾国藩
余尝以大清达人杰士超越古初，而记述阙如，用为叹憾。道光之末，闻嘉兴钱衍石结事仪吉，仿明焦越《献征录》，为国朝《征献录》，因属给事从子应符写其目录，得将相、大臣、循良、忠节、儒林、文苑等凡八百馀人，积二三百卷，借名人之碑传，存名人之事迹。自别京师，久从征役，而此目录册者不可复睹。同治初，又得鄢陵苏源生文集，具述其师钱给事于《征献录》之外，复节录名臣，为《先正事略》。于是知钱氏颇有造述，不仅钞撰诸家之文矣。又二年，而得吾乡李元度次青所著《先正事略》，命名乃适与钱氏相合。前此二百馀年，未有成书。近三十年中，钱氏编摩于汴水，次青成业于湖湘，斯足征通儒意趣之同，抑地下达人杰主，其灵爽不可终阅也。
自古英哲非常之君，往往得火鼎盛。若汉之武帝，唐之文皇，宋之仁宗，元之世祖，明之孝宗。其时皆异材勃起，俊彦云屯，(火昆)耀简编。然考其流风所被，率不过数十年而止。惟周之文王暨我圣祖仁皇帝，乃阅数百载而风流未沫。周自后稷十五世，集大成于文王。而成康以洎东周，多士济济，皆若秉文王之德。我朝六祖一宗，集大成于康熙。而雍乾以后，英贤辈出，皆若沐圣祖之教，此在愚氓亦似知之。其所以然者，虽大智莫能名也。圣祖尝自言：年十七八时读书过劳，至于咯血而不肯少休，老是而手不释卷。临摹名家手卷，多至万馀；写寺庙扁榜，多至千馀。盖虽寒酸，不能方其专。北征度漠，南巡治河，虽卒役不能逾其劳。祈雨祷疾，步行天坛，并酸酱亩盐而不御。年逾六十，犹扶病而力行之。凡前圣所称至德纳行，范无一而不备。上而天象、地舆、历算、音乐、考礼、行师、刑律、农政，下至射御、医药、奇门、王遁，满蒙、西域、外洋之文书字母，殆无一而不通，且无一不创立新法，别启律途。后来高才绝艺，终莫能出其范围。然则雍、乾、嘉、道，累叶之才，虽谓皆圣祖教育而成，谁曰不然？
今上皇帝嗣位，大统中兴，虽去康熙益远矣，而将帅之乘运会立勋名者，多出一时章句之儒，则亦未站非圣祖馀泽陶冶于无穷也。如次青者，盖亦章句之儒从事戎行。咸丰甲寅、乙卯之际，与国藩患难相依，备尝艰险，厥后自领一队，转战数年。军每失利，辄以公义纠劾罢职。论者或咎国藩执法过当，亦颇咎次青在军偏好文学，夺治兵之日力，有如庆生所讥挟策而亡羊者。久之，中外大臣数荐次青缓急可倚，国藩亦草疏密陈："李元度下笔千言，兼人之才，臣音弹劾太严，至今内疚，惟朝廷量予褒省。"当时虽为吏议所格，天子终右之，起家，复任黔南军事。师比有功，超拜云南按察使。而是书亦于黔中告成。
圣祖有言曰：学贵初有决定不移之志，中有勇猛精进之心，末有坚贞永固之力。次青提兵四省，屡蹶仍振，所谓贞固者非耶？发愤著书，鸿篇立就，亦云勇猛矣。愿益以贞固之道持之，寻访钱氏遗书，参计修补，矜练岁年，慎褒贬于锱铢，酌群言而取衷，终成圣清巨典，上济周家雅颂誓诺之林，不允足壮矣哉！

[book_title]重刻茗柯文编序
作者：曾国藩
武进张大令式曾，将重刻其曾祖王父皋闻先生《落柯文集》，而以写本示余，属为之序。
盖文章之变多矣。高才者好异不已，往往造为瑰球奇丽之辞，仿效汉人赋颂，繁声僻字，号为复古。曾无才力气势以驱使之，有若附赘悬疣，施胶漆于深衣之上，但觉其不类耳。叙述朋旧，状其事迹，动称卓绝。若合古来名德至行备于一身，譬之画师写真，众美毕具，伟则伟矣，而于其所图之人固不肖也。吾尝执此以衡近世之文，能免于二者之讥实鲜，蹈之者多矣。
皋闻先生编次七十家赋，评量殿最，不失铢黍。自为赋亦恢闳绝丽，至其他文，则空明澄彻，不复以博奥自高。平生师友多超特不世之才，而下笔称述，适如其量。若帝天神鬼之监临，褒讥不敢少溢，何其慎欤！
自考据家之道既昌，说经者专宗汉儒，厌薄宋世义理、心性等语，甚者低毁洛闽，披索疵假。枝之上(艹下鬼)而忘其本，流之逐而遗其源。临文刚繁征博引，考一字，辨一物，累数千万言不能休，名曰汉学。前者自矜创获，后者附和偏而不知返，君子病之。先生求阴阳消息于《易》虞氏，求前圣制作于《礼》郑氏，辨《说文》之谐声，剖晰毫芒，固亦循汉学之轨辙。而虚衷研究，绝无陵驾先贤之意萌于至隐；文辞温润，亦无考证辨驳之风。尽取古人之长，而退然若无一长可恃。意其蕴蓄者厚，遏而蔽之，能焉而不伐，敛焉而欲光。殆天下之神勇，古之所谓大雅者欤！
张氏之先，两世贤母抚孤课读。一日不能再食，举家习为故常。孝友艰苦，远近叹慕。自粤贼纵横，东南糜烂，常润等郡，室庐荡然。张氏之穷约，殆有甚于畴告。书籍刻板，皆摧烧不复可诘矣。余昔读张氏诸书，既钦其笃行；兹重览《茗柯文编》，乐其复显于世也。乃忘其陋而序之。
君，穷年磨厉，期于有成。王考气象尊严，凛然难犯。其责府君也允峻，往往稠人广坐，壮声河斥；或有所不快于他人，亦痛绳长子。竟曰(口高)(口高)，诘数愆尤。间作激宕之辞，以为岂少我耶？举家耸惧，府君则起敬起孝，屏气扶墙，qe徐进，愉色如初。王考暮年大病，痿痹哑，起居造次，必依府君，暂离则不怡，有请则如响。然后知夙昔之备资府君，盖望之厚而爱之笃，特非众人所能喻耳。
咸丰二年，粤贼窜湘，攻围长沙，府君率乡人修治团练，戒子弟，讲阵法，习技击。未几，国藩养母丧回籍，奉命督办湖南团练。明年，又奉命治舟师，援剿湖北。府君僻在穷乡，志存军国。初令季子国葆募勇讨贼，既又令三子国华、四子国荃，募勇北征鄂，东征豫章，粗有成效。而府君遽以咸丰七年二月四日弃养。阅一年，而国华殉难于三河。又四年而国葆病没于金陵。朝廷褒恤，并予美溢。而国藩与国荃遂克复安庆、金陵两省。虽事有天幸，然亦赖先人之教，尽驱诸子执戈赴敌之所致也。
初，国藩以道光间官京师，恭遇覃恩，封正考暨府君皆为中宪大夫，祖妣暨先母皆为恭人。逮咸丰间，四遇覃恩，又得封赠，三代皆为光禄大夫，妣皆一品夫人。今上嗣位，四遇覃恩，又以战绩，兄弟廖膺封爵。于是曾祖腐君儒胜，王考府君玉屏，暨府君皆封为大学士、两江总督、一等候爵；曾祖姚氏彭，祖姚氏王，先妣氏江，仍封一品夫人。呜呼！叨荣至矣！
江太夫人为湘乡处上沛霖公女，来嫔曾门，事舅姑四十馀年，僖曩必躬，在视必恪，宾祭之仪，百方检饬。有子男五人，女四人，尺布寸缕，皆一手拮据。或以人众家贫为虑，大夫人曰；"某业读，某业耕，茶业工贸。吾劳于内，请地劳于外，岂忧贫哉？"每好作自强之言，亦或谐语以解劬苦。咸丰二年六月十二日疾卒，九日二十二日葬于下腰里宅后。府君以七年问五月初三日葬于周壁冲，至九年八月某日并改葬于台洲之猫面脑。府君有弟二人，仲曰上台，年二十有四而没。府君视病年馀，营治医药，旁皇达旦。季曰骥云，推甘让善，老而弥恭。无子，以国华为之嗣。后府君王年而没。女四人，其二先卒，其二继逝。诸于今存者，惟国藩与国潢、国荃三人。诸孙七人，曾孙七人。于是略述梗概，以著先人纪德，垂荫无穷。而小子才薄能鲜，忝窃高位，兢兢焉谁不克负荷是俱云。

[book_title]湖南文征序
作者：曾国藩
吾友湘潭罗君研生，以所编撰《湖南文征》百九十卷示余，而属为序其端。国藩陋甚，齿又益衰，奚足以语文事？窃闻古之文，初无所谓法也。《易》、《书》、《诗》、《仪礼》。《春秋》诸经，其体势声色，曾无一字相袭。即周秦诸子，亦各自成体。持此衡彼，画然若金玉与卉木之不同类，是乌有所谓法者。后人本不能文，强取古人所造而摹拟之，于是有合有离，而法不法名焉。
若其不俟摹拟，人心各具自然之文，约有二端：曰理，曰清。二者人人之所固有。就吾所知之理而笔请书而传请世，称吾爱恶悲份之情而缀辞以达之，若剖肺肝而陈简策。斯皆自然之文。性情敦厚者，类能为之。而浅深工拙，则相去十百千万而未始有极。自群经而外，百家著述，率有偏胜。以理胜者，多阐幽造极之语，而其弊或激宕失中；以情胜者，多排恻感人之言，而其弊常非缛而寡实。自东汉至隋，文人秀士，大抵义不孤行，辞多俪语。即议大政，考大礼，亦每缀以排比之句，间以婀娜之声，历唐代而不改。虽韩、李锐志复古，而不能革举世骈体之风。此皆习于情韵者类也。来兴既久，欧、苏、曾、王之徒，崇奉韩公，以为不迁之宗。适会其时，大儒迭起，相与上探邹鲁，研讨微言。群士慕效，类皆法韩氏之气体，以阐明性道。自元明至圣朝康雍之间，风会略同，非是不足与于斯文之末。此皆习于义理者类也。
乾隆以来，鸿生硕彦，稍厌旧闻，别启途轨，远搜汉儒之学，因有所谓考据之文。一字之音训，一物之制度，辨论动至数千言。曩所称义理之文，淡远简朴者，或屏弃之，以为空疏不足道。此又习俗趋向之一变已。
湖南之为邦，北枕大江，南薄五岭，西接黔蜀，群苗所革，盖亦山国荒僻之亚。然周之末，屈原出于其间，《离骚》诸篇为后世言情韵者所祖。逮乎来世，周子复生于斯，作《太极图说》、《通书》，为后世言义理者所祖。两贤者，皆前无师承，创立高文。上与《诗经》、《周易》同风，下而百代逸才举莫能越其范围。而况湖湘后进，沾被流风者乎？兹编所录，精于理者盖十之六，善言情者，约十之四；而骈体亦颇有甄采，不言法而法未始或紊。惟考据之文搜集极少。前哲之倡导不定，后世之欣慕亦寡。研生之学，稽《说文》以究达诂，笺《禹贡》以晰地志，固亦深明考据家之说。而论文但崇体要，不尚繁称博引，取其长而不溺其偏，其犹君子棋于择术之道欤！

[book_title]江宁府学记
作者：曾国藩
同治四年，今相国合肥李公鸿章改建江宁府学，作孔子庙于冶城山，正殿门店，规制粗备。六年，国藩重至金陵。明年，菏泽马公新贻继督两江，赓续成之。凿泮池，建崇圣词、尊经阁及学宫之廨宇。八年七月工竣。董其役者，为候补道桂嵩庆，暨知县廖纶。参将叶圻，既敕既周，初终无懈。
冶城山颠，杨、吴、宋、元皆为道观，明曰朝天宫。盖道士把老子之所也。道家者流，其初但尚清静无为；其后乃称上通天帝。自汉初不能革秦时诸畴，而渭阳五帝之庙，甘泉泰一之坛，帝皆亲往郊见。由是圣王祀天之大典，不掌子天子之祠官，而方士夺而领之。道家称天，侵乱礼经，实始于此。其他炼丹烧汞，采药飞升，符禁咒，征召百神，捕使鬼物诸异水，大率依托天帝。故其徒所居之宫，名曰"朝天"。亦犹称"上清"、"紫极"之类也。
嘉庆道光中，宫观犹盛，黄冠数百人。连房栉比，鼓舞m庶。咸丰三年，粤贼洪秀全等盗据金陵，窃泰西诸国诸馀，燔烧话庙，群祀在典与不在典，一切毁弃，独有事于其所谓天者，每食必祝；道士及浮屠弟子并见摧灭。金陵文物之邦，沦为豺豕窟宅。三纲九法，扫地尽矣。原夫方士称天以侵礼官，乃老子所不及料。造粤贼称天以们群神而毒四海，则又道士辈所不及料也。圣皇震怒，分遣将帅，诛殛凶渠，削平诸路。而金陵亦以时勘定，乃得就道家旧区，廓起宏规，崇祀至圣暨先贤先儒。将欲黜邪(匿心)而反经，果操何道哉？夫亦曰：隆礼而已矣。
先王之制礼也，人人纳于轨范之中。自其弱齿，已立制防，洒扫沃盥有常仪，羹食肴藏有定位，q缨绅佩有恒度。既长则教之冠礼，以责成人之道；教之昏礼，以明厚别之义；教之丧祭，以笃终而报本。其出而应世，则有士相见以讲让，朝觐以劝忠；其在职，则有三物以兴贤，八政以防淫。其深远者，则教之乐舞，以养和顺之气，备文武之容；教之《大学》，以达于本未终始之序，治国平天下之术；教之《中庸》，以尽性而达天。故其材之成，则足以辅世长民；其次，亦循循绳矩。三代之士，无或敢遁于奇邪者。人无不出于学，学无不衷于礼也。
老子之初，固亦精于礼经。孔子告曾子、予更，述老聃言礼之说至矣。其后恶末世之苛细，逐华而背本，所自然之和；于是矫枉过正，至讥礼者忠信之薄而乱之首，盖亦有所激而云然耳。圣人非不知浮文末节，无当于精义，特以礼之本于太一，起于微妙者，不能尽人而语之。则莫若就民生日用之常事为之制，修焉而为教，习焉而成俗。俗之既成，则圣人虽没，而鲁中诸儒，犹肄乡饮大射礼于冢旁，至数百年不绝。又乌有窈冥诞妄之说，淆乱民听者乎？
吾现江宁全大夫，材智虽有短长，而皆不屑诡随以徇物。其于清静无为之旨，帝天褥祀之事，固已峻担而不惑。孟子言："无礼天学，贼民斯兴。"今兵革已息，学校新立，更相与讲明此义，上以佐圣朝匡直之教，下以辟异端而迪吉士。盖廪廪乎企向圣贤之域，岂仅人文彬蔚，鸣盛东南已哉！

[book_title]遵义黎君墓志铭
作者：曾国藩
君讳恺，字雨耕，晚自号石头山人，遵义黎氏。曾祖国柄。祖正训，禀贡生。考安理，举人，山东长山县知县。长山君二子，长曰恂，字雪楼，云南大姚县知县；君其次也。雪楼厚重寡言，气盖一世；君则倜傥通易，周览群书。兄弟间自为师友。长山君少遭不造，备历艰险，既见二号之成，乃大欢慰。二号翼翼趋承，食必佐，(而贵)必奉，应唯婴儿也。
嘉庆十八年，逆贼林清等倡乱，内煽京师，外起滑县，河南北、山东、直隶震动。时长山君仕山东，雪楼侍于官所，讹言四起。或告于贵州曰："长山破矣，县令殉城死矣，雪楼殉父矣。亲属都无存者，仅存两孺子，漂转吴楚间去矣。"君于时奉母杨太宜人在家，闻则北望号痛，请于母，刻回戒途，赴山东之难。至长山，则阖门故无恙，传者妄也。由是远近以孝归之。君曰："父兄得全，幸也。庸有称乎？"
雪楼之自桐乡以忧归也，家居十五六年，君晨夕造请，进止雍雍，语或不合，亦敬应之，而徐理之，终无所讲。雪楼尝病喉痹，绝言与食。君午夜祷于宗礻古，泣曰："我不及兄，兄不可死。必死者，请以我代。"'喉亦旋愈。其敬嫂也如严其兄，其训群从如教其于，盖历久而不改，至其终身，亦卒不少懈。
居京师，有友曾某之丧，新尸狞厉，虽其死亦畏恶不敢近。君就举而敛之；必格必躬，见者感叹。
君少而善病，长山君雅不欲强之学，而博涉多通，窥见百家要指，以县学生中式道光乙酉科举人，十五年己未大挑二等，补贵阳府开州训导。二十二年十二月李卯，以疾卒官，春秋五十有五。卒之曰，囊无十金之蓄。上无识不识，莫不惜君之位，不称其德，又不获吾寿以昌其教泽也，檠扇粲泻队谔斓亍Ｖ疗湫⒂洋菩校餍于人人之心者，则诚服而更无遗憾。然则君之自省与后之论世者，亦可以无憾已。君配张氏。妾吴氏、刘氏。子四人：庶焘，咸丰辛亥科举人；庶蕃，壬子科举人，候选知州；庶昌，以诸生献策阙廷，天子褒嘉，特授知县，候补直隶州知州；庶(讠咸)。女五人，皆适士族。孙四人。孙女五人。咸丰七年四月，葬君于河西小青林。其后阅十五年，庶昌乞余追为之铭。铭曰：
贤圣盛业，岂贵高名？其道甚迩，事亲从兄。穆穆硕儒，黔南之特。韬敛英奇，以修内则。闻变趋庭，万里戴星；祷疾身代，感彻百灵。胡诚不格？何施不普？化彼枭狼，泽以甘雨。生徒济济，饬尔五常。白华孔絮，馨我胶痒。亦有贤嗣，文行并卓；理石兹邱，永贞乔岳。

[book_title]笔记二十七则（选十三则）
作者：曾国藩
礼
古之君子之所以尽其心、养其性者，不可得而见；其修身、齐家、治国、平天下，则一秉乎礼。自内焉者言之，舍礼无所谓道德；自外焉者言之，舍礼无所谓政事。故六官经制大备，而以（周礼》名书。春秋之世，士大夫知礼、善说辞者，常足以服人而强国。战国以后，以仪文之琐为礼，是女叔齐之所讥也。荀卿、张载兢兢以礼为务，可谓知本好古，不逐乎流俗。近世张尔歧氏作《中庸论》，凌廷堪氏作（复礼论》，亦有以窥见先王之大原。秦蕙田氏辑《伍礼通考》，以天文、算学录入为现象授时门；以地理、州郡录入为体国经野门；于著书之义例，则或驳而不精；其于古者经世之礼之无所不该，则未为失也。
赦
牧马者，去其害马者而已；牧羊老，去其乱群者而已。牧民之道，何独不然。诸葛武侯治蜀，有言公惜赦者。答曰："治世以大德，不以小惠。故匡衡、吴汉不愿为赦。先帝亦言：'吾周旋陈元方、郑康成间，每见启告治乱之道悉矣，曾不语赦也。若刘景升李玉父子，岁岁赦宥，何益于治？"'蜀人称亮之贤。厥后费礻韦秉政，大赦。河南孟光责韩曰："夫赦者，偏枯之物，非明世所宜有也。"国藩尝见家有不肖之子，其父曲有其过，众子相率而日流于不肖。又见军上有失律者，主者鞭责不及数，又故轻贳子。厥后众土傲慢，常戏侮其管辖之官。故知小仁者，大仁之贼，多赦不可以治民，溺爱不可以治家，宽纵不可治军。
世泽
主大夫之志趣、学术果有异于人者，则修之于身，式之于家，必将有流风馀韵传之子孙，化行乡里，所谓君子之泽也。就其最善者约有三端：曰诗书之泽，礼让之泽，稼穑之泽。诗书之泽，如韦玄成议礼，王吉传经，虞魏之昆，顾陆之裔，代有名家，不可殚述。我朝如桐城张氏，自文瑞公而下，巨卿硕学，世济其美。宣城梅氏，自定九徽君以下，世精算学。其六世孙梅伯言郎中曾亮，自谓莫绍先绪，而所为古文诗篇，一时推为祭酒。高邮王氏，自文肃公安国以下，世为名儒，而怀祖先生训信之学，实集古今之大成。国藩于此三家者，常低徊叹仰，以为不可及。礼让之泽，如万石君之廉谨，富平侯之敬慎。唐之河东柳氏，宋之蓝田吕氏，门庭之内，彬彬焉有君子之风。余所见近时缙绅，未有崇礼法而不兴，习傲慢而不败者。稼穑之泽，推周家开国，豳风陈业。述生理之艰难，导民风于淳厚，有味乎其言之。近世张敦复之恒产琐言，张杨园之农书，用意至为深远。国藩窃以为稼穑之泽，视诗书、礼让之泽尤为可大、可久。吾祖光禄大夫星冈公尝有言回："吾子孙虽至大官，家中不可废农圃旧业。"懿哉至训，可为万世法已。
悔吝
吉凶悔吝，四者相为循环。吉，非有祥瑞之可言，但行事措之咸宜，无有人非鬼责，是即谓之吉。过是则为各矣。天道忌满，鬼神害盈，日中则仄，月盈则亏，《易》V多言贞吝。易之道，当随时变易，以处中当变，而守此不变，贞而吝矣。凡行之而过，无论其非义也，即尽善之举，盛德之事，稍过，则各随之。余官京师，自名所居之室，曰求阙斋，恐以满盈致各也。人无贤愚，通凶皆知自海，悔则可免于灾戾。故曰："震无咎者，存乎悔。"动心忍性，斯大任之基；侧身修行，乃中兴之本。自古成大业者，未有不自困心横虑、觉悟知非而来者也。各则驯致于凶，悔则渐趋于吉。故大易之道，莫善于悔，莫不善于各。吾家子第将欲自修，而免于残尤，有二语焉，曰："无好快意之事，常存省过之。"
儒经
《论语》两称"敏则有功"。敏，有得之天事者，才艺赡给，裁决如流，此不数数觏也。有得之人事者，人十己千，习勤不辍，中材以下，皆可勉焉而几。余性鲁钝，他人目下二三行，余或疾读不能终一行。他人顷刻立办者，余或沉吟数时不能了。友人阳湖周恺南腾虎，尝谓余儒缓不及事。余亦深以舒缓自愧。《左传》齐人责鲁君不答稽首，因歌之曰："鲁人之皋，数年不觉；使我高蹈，惟其儒书。以为二国忧。"'言鲁人好儒术，而失之皋缓。故二国兴师来问也。《汉书・朱博传》：齐部舒缓养名博，奋髯抵几曰："现齐儿欲以此为俗邪？"皆斥罢诸吏。门下掾赣遂，耆老大儒，拜起舒迟。博谓赣老生不习吏礼，令主簿教之，拜起闲习。又以功曹官属，多衰衣大(衤召)，不中节度；敕令掾史衣皆去地二寸。此亦恶儒术之舒缓，不足了事也。《通鉴》：凉骠骑大将军宋混曰"臣弟澄政事愈于巨，但恐儒缓，机事不称耳。"胡三省注曰："凡儒者多务为舒缓，而不能应机，以趋事赴功。"大低儒术非病，儒而失之疏缓，则从政多积滞之事，治军少可趁之功，王昕儒缓，见《北史》，王宪从孙；唐相张镒儒见缓，《通鉴》二百二十八卷。
名望
知识愈高，则天之所以责之者愈厚；名望愈重，则鬼神之所以伺察者愈严。故君子之自处，不肯与众人(上契之上下系)量长短。以为已之素所自期者大，不肯自欺其知识以欺天也。己之名望素尊，不肯更以鄙小之见贻讥于神明也。
居业
古者英雄立事，必有基业。如高祖之关中，光武之河内，魏之克州，唐之晋阳，皆先据此为基，然后进可以战，退可以守。君子之学道也，亦必有所谓基业者。大抵以规模宏大、言辞诚信为本。如居室然，宏大则所宅者广，托庇者众；诚信则置趾甚固，结构甚牢。《易》曰："宽以居之。"调宏大也。"修辞立其诚，所以居业"，谓诚信也。大程子曰："道之浩浩，何处下手？推立诚才有可居之处。"诚便是忠信；修省言辞，便是要立得这忠信。若口不择言，逢事便说，则忠信亦被汩没，动荡立不住了"。国藩按：立得住，即所谓居业也。今世俗言；"兴家立业"是也。子张口："执德不宏，信道不笃，焉能为有？焉能为亡？"亦谓苟不能宏大、诚信，则在我之知识浮泛动荡，指为我之所有也不可，指为我之所无也亦不可。是则终身无可居之业。程子所谓立不住者耳。
英雄诫子弟
古之英雄，意量恢拓，规模宏远，而其训诫子弟，恒有恭谨敛退之象。
刘先主临终敕太子曰："勉之！勉之！勿以恶小而为之，勿以善小而不为。惟贤推德，可以服人。汝父德薄，不足效也。汝与丞相从事，事之如父！"西凉李嵩手令戒诸子，以为"从政者，当审慎赏罚，勿任爱憎，近忠正，远佞谀，勿使左右窃弄威福。毁誉之来，当研核真伪。听讼折狱，必和颜任理，慎勿逆诈亿必，轻加声色，务广咨询，勿自专用。吾莅事五年，虽未能息民，然含垢匿瑕，朝为寇仇，夕委心管，粗无负于新旧。事任公平，坦然无类，初不容怀有所损益。计近则如不足，经远乃为有馀。庶亦无愧前人也。"宋文帝以弟江夏王义恭都督荆湘等八州造军事，为书诫之曰："天下艰难，国家事重，虽曰守成，实亦未易，隆替安危，在吾营耳！岂可不感寻工业，大俱负荷！汝性褊急，志之所滞，其欲必行；意所不存，从物回改，此最弊事！宜念我抑。卫青遇士大夫以礼，与小人有恩，西门安于矫性齐美。关羽、张飞，任偏同弊。行已举事，深宜鉴此！苦事异今日，嗣子幼蒙，司徒当周公之事，汝不可不尽抚顺之理。尔时天下安危，决汝二人耳！汝一月自用钱，不可过三十万。若能省此益美。西楚府舍，略所请究，计当不须改作，目求新异。凡讯狱多决，当时难可逆虑，此实为难。至讯日，虚怀博尽，慎无以喜怒加人！能择善者而从之，美自归已；不可专意自决，以矜独断之明也。名器深宜慎惜，不可妄以假人，昵近爵赐，尤应裁量。吾于左右，虽为少恩，如闻外论，不以为非也。以贵凌物，物不服；以威加人，人不厌。此易达事耳。声乐嬉游，不宜令过。(上艹下捕)酒渔猎，一切勿为；供用奉身，皆有节度。奇服异器，不宜兴长。又宜数引见佐史，相见不数，则彼我不亲。不亲，无因得尽人情；人情不尽，复何由知众事也。"数君者，皆雄才大略，有经营四海之志，而其教诫子弟，则约旨卑思，敛抑已甚。
伏波将军马援，亦旷代英杰。而其诫兄子书曰："吾欲汝曹闻人过失，如闻父母之名。耳可得闻，口不可得言也。好议论人长短，妄是非政法，此吾所大恶也，宁死不愿子孙有此行也！龙伯高敦厚周慎，口无择言，谦约节俭，廉公有威。吾爱之重之！愿汝曹效之！杜季良豪侠好义，忧人之忧，乐人之乐，父丧致客，数郡毕至。吾爱之重之！不愿汝曹效也！效伯高不得，犹为谨敕之士，所谓刻鹄不成尚类鹜者也。效率良不得，陷为天下轻薄子，所谓画虎不成反类狗者也。"此亦谦谨自将，敛其高远之怀，即于卑选之道。盖不如是，则不足以自致于久大。藏之不密，则放之不准。苏轼诗："始知真放本精微。"即此义也。
气节・傲
自好之士多讲气节。讲之不精，则流于做而不自觉。风节穿于己者也，傲则加于人者也。汉萧望之初见霍大将军光，不肯露索挟持。王仲翁讥之。望之曰："各从其志。"魏孙资、刘放用事，辛毗不与往来。子敝谏之，毗正色曰："吾立身自有本末，就与孙、刘不平，不过令告不作三公而已。"家顾消之不肯降意于戴法兴等，蔡兴宗嫌其风节太峻，觊之曰："辛毗有言：孙、刘不过使我不为三公耳。人禀命有定分，非智力可移。"因命弟子原著《定命论》以释之。此三事者，皆风节之守于己者也。若汲黯不下张场，宋(王景)不礼王毛仲，此自位高望尊，得行其志已，不得以风节目之矣。然犹不可谓之傲也。以做加入者，若盖宽饶之于许伯，孔融之于曹操，此傲在言词者也。稽康之于钟会，谢灵运之于孟觊，此做在神理在也。殷仲文之于何无忌，王僧达之于路琼之，此傲在仪节者也。息夫躬历低诸公，暨艳弹射百寮；此傲在奏议者也。此数人者，皆不得令终。大抵人道害盈，鬼神福谦，傲者内恃其才，外溢其气，其心已不固矣。如盖、孔、稽、谢、殷、王等，仅以加诸一二人，犹用无德不报，有毒必发。若息夫躬、暨艳之褊什同列，安有幸全之理哉？
裴子野曰："夫有逸群之才，必思冲天之据。"盖俗之量，则偾常均之下。其能守之以道，将之以礼，殆为鲜乎！大抵怀材负奇，恒冀人以异眼相看。若一概以平等视之，非所愿也。韩信含羞于哙等，彭宠积望于无异。被其素所扶持者高，诚不欲与庸庸者齐耳。君子之道，莫善于能下人，莫不善于矜。以齐桓公之盛业，葵邱之会微有振矜，而叛者九国。以关公之忠勇，一念之矜，则身败于徐晃，地丧于吕蒙。以大禹之圣，而伯益赞之，以满招损，谦受益。以郑伯之弱，而楚庄王曰："其君能下人，必能信用其民矣。"不自恃者，虽危而得安；自恃者，虽安而易危。自古国家，往往然也。故挟贵、挟长、挟贤、挟放勋劳，皆孟子之所不答；而怙宠、怙侈、怙非、怙乱，皆春秋土大夫之所深讥尔。
文
文字者，以代语言，记事物名数而已。其留〔流〕别大率十有一类。著作敷陈，发明吾心之所欲言者，其为类有二：无韵者曰著作，辩论之类；有韵者曰词赋，敷陈之类。人有所著，吾以意从而阐明之者，其为类一，曰叙述注释之类。以言告于人者，其为类有三：自上告下，曰诏谐檄令之类；自下告上，曰奏议献策之类；友朋相告，曰书问笺读之类。以言告于鬼神者，其为类一，曰祝祭哀吊之类。记载事实以传示于后世者，其为类有四：记名人，曰纪传碑表之类；记事迹，曰叙述书事之类；记大纲，曰大政典礼之类；记小物，曰小事杂记之类。凡此一十一类，古今文字之用，尽于此矣。其九类者，占毕小儒，夫人而能为之。至词赋敷陈之类，大政典礼之类，非博学通识殆庶之才，乌足以涉其藩篱哉？
造句约有二端：一曰雄奇，一曰惬适。雄奇者，瑰珠俊迈，以扬马为最；诙诡恣肆，以庄生为最；兼擅瑰玮诙诡之胜者，则莫盛于韩子。惬适者，汉之匡、刘，宋之欧、曾，均能细意熨贴，朴属微至。雄奇者，得之天事，非人力所可强企。惬适者，诗书酝酿，岁月磨练，皆可日起而有功。惬适未必能兼雄奇之长；雄奇则未有不惬适者。学者之识，当仰窥于瑰玮俊迈，诙诡瓷肆之域，以期日进于高明。若施手之处，则端从平实惬适始。
友人钱塘戴醇土熙，尝为余言："李伯时画七十二贤像，其妙全在异端一笔，面目精神，四肢百体，衣裙靴纹，皆与其鼻端相准相肖。或端供而凝思，或歌欹以取势，或若列仙古佛之殊形，或若鳞身蛇躯之诡趣，皆自其鼻端一笔以生变化，而卒不离其宗。"国藩以谓斯言也，可通于古文之道。夫古文亦自有气焉，有体焉。今使有人于此，足反居上，首顾居下。一胜之大几如要，一指之大几如股，则见者谓之不成人。又或颐隐于齐，肩高于顶，五管在上，两髀为胁，则见者亦必反而却走。为文者，或无所专注，无所归宿，漫衍而不知所裁，气不能举其体，则谓之不成文。故虽长篇巨制，其精神意趣之所在，必有所谓鼻端之一笔者。譬若水之有干流，山之有主峰，画龙者之有睛。物不能两大，人不能两首，文之主意亦不能两重，专重一处而四体停匀，乃始成章矣。
知道者，时时有忧危之意，其临文也亦然。仲尼称："《易》之兴也，其于中古乎？作《易》者其有忧患乎？"又曰："放稽其类，其衰世之意邪？"盖深有见于前圣之危心远虑，而揭其不得已而有言之故，即夫子之释《咸》四、《困》三、《解》上等十一卦之(一撇一捺)辞，抑何其惕历而深至也！盖饱经乎世变之多端，则常有跋前（嚏之右）后之惧；博识乎义理之无尽，则不敢为臆断专决之辞。自孟子好为直截俊拔之语，已不能如仲尼之谦谨，而况其下焉者乎？后世如诸葛武侯之书读，纤馀简远，差明此义；而曾子固亦有宛转思深之处，外此则辞与意俱尽，尚何谦谨之有？或辞之所至，而此心初未尝置虑于其间，又乌知所谓忧危者哉？
敛・侈・伸・缩
凡为文，用意宜敛多而侈少；行气直缩多而伸少。推之孟子不如孙子处，亦不过辞昌语快，用意稍侈耳。后人为文，但求其气之伸。古人为文，但求其气之缩。气恒缩，则词句多温，然深于文者，固当从这里过。
功效
天下之事，有其功必有其效；功未至而求效之遽臻则妄矣。未施敬于民，而欲民之敬我；未施信于民，而欲民之信我。卤莽而耕，灭裂而耘，而欲收丰穰十倍之利，此必不得之数也。在《易・恒》之初六曰："浚恒贞凶，无攸利。"胡瑗释之曰："天下之事，必皆有渐，在乎积目累久，而后能成其功。"是故为学既久，则道业可成，圣贤可到；为治既久，则教化可行，尧舜可至。若是之类，莫不由积目累久而后至，固非骤而及也。初六居下卦之初，为事之始，责其长久之道，永远之效，是犹为学之始，欲亟至于周孔；为治之始，欲化及于尧舜。不能积久其事，而求常道之深，故于贞正之道，见其凶也。无攸利者，以此而往，必无所利。孔子曰："欲速则不达"也。是故君子之用功也，如鸡伏卵不舍，而生气渐充；如燕营巢不息，而结构渐牢；如滋培之木，不见其长，有时而大；如有本之泉，不舍昼夜，盈科而后进。放乎四海，但知所谓功，不知所谓效；而效亦徐徐以至也。
嵇康曰："夫为稼于汤之世，偏有一溉之功者，虽终归于焦烂，必一溉者后枯，然则一慨之益，固不可诬也。"此言有一分之功，必有一分之效也。程子曰："修养之所以引年，国作之所以祈天永命，常人之至于圣贤，皆工夫到这里，则自有此应。"此言有真积力久之功，而后有高厚悠远之效也。孟子曰："宋人有闳其苗之不长而握之者，谓其人曰'予助苗长矣！'其子趋而往视之，苗则槁矣。"此言不俟动候之至，而违期速效，反以害之也。苏轼曰："南方多没人，日与水居也。七岁而能涉，十岁而能浮，十五而能没矣。北方之勇者生不识水，问于没人而求所以没，以其言试之河，未有不溺者也。"此言不知致功之方，而但求速效，亦反以害之也。
君子・小人
陈容有言曰："仁义岂有常？蹈之则为君子，违之则为小人。"大能言乎！仁者物我无间之谓也。一有自私之心，则小人矣。义者无所为而为之谓也。一有自利之心，则小人矣。同一日也，朝而公正，则为君子；夕而私利，则为小人。同一事也，初念公正，则为君子；转念私利，则为小人。推圣罔念作狂，惟狂克念作圣，所争只在几微。君子无终食之间违仁，造次必如是，颠沛必如是，一不如是，则流入小人而不自觉矣。所谓小人者，识见小耳，度量小耳。井底之蛙，所窥几何，而自以为绝伦之学；辽东之豕，所异几何，而自以为盖世之勋。推之以孓孓为义，以为信，以龊龊为廉，此皆识浅而易以自足者也。君臣之知，须积诚以相感，而动凝主恩之过薄；朋友之交，贵积渐以相孚，而动怨知己之罕觏，其或兄弟不相容，夫妇不相信，父子不相亮，此皆量编而易以滋疑者也。君子则不然，广其识，则天下之大，弃若敞展；尧舜之业，视若浮云。宏其度，则行有不得，'反求诸己。己所不欲，勿施于人。乌有所谓自私自利者哉？不此之求，而诩诩然号于众曰："吾君子也！"当其自诩君子深信不疑之时，识者已嗤其为小人矣。

[book_title]笔记十二篇
作者：曾国藩
才德
司马温公曰："才德全尽，谓之圣火；才德兼亡，谓之愚人；德胜才谓之君子，才胜德谓之小人。"余谓德与才不可偏重。譬之于水，德在润下，才即其载物溉田之用；譬之于木，德在曲直，才郎其舟揖栋梁之用。德若水之源，才即其波澜；隐若木之根，才即其枝叶。德而无才以辅之则近于愚人，才而无德以主之则近于小人。世人多不甘以愚人自居，故自命每愿为有才者；世人多不欲与小人为绿，故现人每好取有德者，大较然也。二者既不可兼，与其无德而近于小人，毋宁无才而近于愚人。自修之方，观人之术，皆以此为衡可矣。吾生平短于才，爱我者或谬以德器相许，实则虽曾任艰巨，自问仅一愚人，幸不以私智诡谲凿其愚，尚可告后昆耳。
诚神
大圣因由生知，而其平生，造次克念精诚，亦通异于庸众。闻《韶》尽善，则亡味至于三月；读《易》寡过，则韦编至于三绝。文王则如见于琴，周公则屡入于梦，至诚所积，神奇应焉。故麟见郊而增感，凤不至而兴叹，盖其平日力学所得，自信为天地鬼神所不违也。即至两楹梦奠之际，褥神为巨之请，亦皆守礼循常，较然不欺。其后，曾子易篑，诵战兢之诗，而自幸知免，犹有圣门一息不懈之风。后世若邵子之终，马、程造人成集，朱子之没，黄、蔡诸子并临，亦皆神明朗彻，不负所学。昔人云："善吾生者乃所以善吾死也。"若非精诚积于毕生，神志宁于夙昔，岂能取办于临时哉。
兵气
田单攻狄，鲁仲连策其不能下，已而果三月不下。田单问之，仲连曰："将军之在即墨，坐则织贷，立则仗插，为士卒倡。将军有死之心，士卒无生之气。闻君言，莫不挥涕奋臂而欲战，此所以破燕也。当今将军东有夜邑之奉，西有淄上之娱，黄金横带而骋乎淄渑之间，有生之乐，无死之心，所以不胜也。"余尝深信件连此语，以为不刊之论。
同治三年，江宁克复后，余见湘军将士骄盈娱乐，虑其不可复用，全行遣撤归农。至四年五月，余奉命至河南、山东剿捻，湘军从者极少，专用安徽之难勇。余见准军将上虽有振奋之气，亦乏忧危之怀，窃用为虑，恐其不能平贼。庄子云："两军相对，哀者胜矣。"仲连所言以忧勤而胜，以娱乐而不胜，亦即孟子"生于忧患，死于安乐"之指也。其后余因疾病，疏请退休，遂解兵柄，而合肥李相国卒用难军以削平捻匪，盖淮军之气尚锐。忧危以感士卒之情，振奋以作三军之气，二者皆可以致胜，在主帅相时而善用之已矣。余专生忧勤之说，范知其一，而不知其二也。聊志于此，以识吾见理之偏，亦见古人格言至论，不可举一概百，言各有所当也。
勉强
魏安厘王问天下之高土于子顺，于顺以鲁仲连对。王曰："鲁仲连强作之者，非体自然也。"子顺曰："人皆作之，作之不止，乃成君子；作之不变，习与体成，则自然也。"余观自古圣贤豪杰，多由强作而臻绝诣。淮南子曰："功可强成，名可强立。"《中庸》曰："或勉强而行之，及其成功一也。"近世论人者，或曰某也向之所为不如是，今强作如是，是不可信。沮自新之途，而长偷情之风，莫大乎此。吾之现人，亦尝有因此而失贤才者，追书以志吾过。
忠勤
开国之际，若汉唐之初，异才、畸土、丰功、伟烈，飙举云兴，盖全系夫夫运，而人事不得与其间。至中叶以后，君子欲有所建树，以济世而康屯，则天事居其半，人事居其半。以人事与天争衡，莫大乎忠勤二字。乱世多尚巧伪，惟忠者可以革其习；末欲多趋偷惰，惟勤者可以遏其流。忠不必有过人之才智，尽吾心而已矣；勤不必有过人之精神，竭吾力而已矣。能剖心肝以奉至尊，忠至而智亦生焉；能苦筋骸以捍大患，勤至而勇亦出焉。余观近世贤哲，得力于此二字者，颇不乏人，余亦忝附诸贤之后，谬窃虚声，而于忠勤二字，自愧十不逮一。吾家子姓，倘将来有出任艰巨者，当励忠勤以补吾之阙憾。忠之积于平日者，则自不妄语始；勤之积于平日者，则自不晏起始。
才用
虽有良药，苟不当于病，不逮下品；虽有贤才，苟不适于用，不逮庸流。梁雨可以冲城，而不可以窒穴；□牛不可以捕鼠，骐骥不可以守阁。千金之剑以之析薪，则不如斧；三代之鼎以之垦田，则不如招。当其时当其事，则凡材亦奏神奇之效，否则钻俗而终无所成。故世不患无才，患用才者不能器使而适宜也。魏无知论陈平曰："今有尾生孝已之行，而无益胜负之数，陛下何暇用之乎？"当战争之世，苟无益胜负之数，虽盛德亦无所用之。余生平好用忠实者流，今老矣，始知药之多不当于病也。
史书
《史记》叙韩信破魏豹，以木罂渡军，其破龙且以囊沙壅水，窃尝疑之。魏以大将柏直当韩信，以骑将冯敬当灌婴，以步将项它当曹参，则两军之数范亦各不下万人，木罂之所渡几何？至多不过二三百人，岂足以制胜平？沙囊壅水，下可渗漏，旁可横溢，自非兴工严塞，断不能筑成大堰，空之使下流竟绝。如其宽河盛涨，则塞之固难，决之亦复不易。若其小港微流，易塞易决，则决后未必遂不可涉渡也。二者接之事理，皆不可信。叙兵事莫善于《史记》，史公叙兵莫详于《淮阴传》，而其不足据如此。孟子曰："尽信书则不如无书。"君子之作事，既征话古籍，职请人言，而又必慎思而明辨之，庶不至冒昧从事耳。
阳刚
汉初功臣惟樊哙气质较粗，不能与诸贤并论，淮阴侯所羞与为伍者也。然吾观其人有不可及者二：沛公初入咸阳，见秦宫室帷帐，狗马重宝，妇女以千数，意欲留居之。哙辄谏止，谓此奢丽之物，乃秦之所以亡，愿急还霸上，无留宫中，一也。高祖病卧禁中，诏户者：无得入群臣！哙独排闼直入，谏之以昔何其勇，今何其惫，且引赵高之事以为鉴，二也。此二事者，乃不愧大人格君心者之所为。盖人禀阳刚之气最厚者，其达于事理必有不可掩之伟论，其见于仪度必有不可犯之英风，哙之鸿门被帷，拔剑割彘，与夫霸上还军之请，病中排闼之谏，皆阳刚之气之所为也。未有无阳刚之气，而能大有立于世者。有志之君子养之无害可耳。
汉文帝
天下惟诚不可掩，汉文帝之谦让，其出于至诚者乎！自其初至代邪，西向让三，南向让再，已歉然不敢当帝位之尊，厥后不肯建立太子，增祀不肯祈福，与赵佗书曰"侧室之子"，曰"弃外奉藩"，曰"不得不立"。临终遗诏：戒重服，戒久临，戒厚葬。盖始终自觉不称天子之位，不欲享至尊之奉。至于冯唐众辱而卒使尽言，吴王不朝而赐以几杖，群臣言朕过失，匡朕不逮，其谦让皆发于中心恻怛之诚，盖其德为三代后仅见之贤主，而其心则自愧不称帝王之职而已矣。夫使居高位者而常存愧不称职之心，则其过必鲜，况大君而存此心乎！吾尝谓为大臣者，宜法古帝王老三事：舜禹之不与也，大也；文王之不遑也，勤也；汉文之不称也，谦也。师此三者而出于至诚，其免于戾戾乎。
周亚夫
周亚夫刚正之气，已开后世言气节者之风。观其细柳劳军，天子改容，已凛然不可犯。厥后将兵，不救梁王之急，不肯候工信，不肯王匈奴六人，皆秉刚气而持正论，无所瞻顾，无所屈挠，后世西汉若萧望之、朱云，东汉若杨震、孔融之徒，其风节略与相近，不得因其死于非命而薄之也。惟其神锋太隽，瞻瞩太尊，亦颇与诸葛恪相近，是乃取祸之道，君子师其刚而去其傲可耳。
言命
孟子言治乱兴衰之际，皆由人事主之，初不关乎天命，故曰"以齐工由反手也"，曰"可使制挺以挞秦楚之坚甲利兵"，皆以人谋而操必胜之权。所谓祸福无不自己求之也。董子亦曰"治乱废兴在于己，非天降命不可得反"。与孟子之言相合。孔子曰："天生德于予，桓(左鬼右谁之右)其如予何！""天之末丧斯文，匡人其如予何！"亦似深信在已者之有权。然凤鸟不至，'河不出图，有"吾已矣夫"之叹，又似以天命归请不可知之数。故其答予服景伯曰："道之将行，命也；道之将废，命也。"语南宫适曰："君子若人，尚德若人。"隐然以天命为难测。圣贤之言微旨不同，在学者默会之焉耳。
功效
苟有富必能润屋，苟有德必能润身，不必如孔子之温良恭俭，孟子之（日卒）碑面盎背，而后为符验也。凡盛德之君子，必有非常之仪范。是真龙必有云，是真虎必有风，不必如程门之游、杨、尹、谢，朱门之黄、蔡、陈、李，而后为响应也。凡修业之大人，必有景从之徒党，斯二者其几甚微，其效甚著，非实有诸己，乌可幸致哉！（辛未）

[book_title]课程十二条
作者：曾国藩
一、敬。整齐严肃，无时不惧。无事时心在腔子里，应事时专一不杂。清明在躬，如日之升。
二、静坐。每日不拘何时，静坐四刻，体验来复之仁心。正位凝命，如鼎之镇。
三、早起。黎明即起，醒后勿沾恋。
四、读书不二。一书未完，不看他书。东翻西阅，徒务外为人。
五、读史。丙申年购《念三史》，大人曰："尔借钱买书，吾不惜极力为尔弥缝，尔能圈点一遍，则不负我矣。"'嗣后每日圈点十叶，间断不孝。
六。谨言。刻刻留心，第一工夫。
七、养气。气藏丹田。无不可对人言之事。
八、保身。十二月奉大人手谕曰："节劳，节欲，节饮食。"时时当作养病。
九、日知所亡。每日读书记录心得语，有求深意是徇人。
十、月无亡所能。每月作诗文数首，以验积理之多寡，养气之盛否。不可一昧耽著，最易溺心丧志。
十一、作字。饭后写字半时。凡笔墨应酬，当作自己课程。凡事不待明日，取积愈难清。
十二、夜不出门。旷功疲神，切戒切戒。（道光二十二年在京日记）
格言四幅书赠李芋仙
身到，心到，眼到，手到，口到。
身到者，如作吏则亲验命盗案，亲查乡里；治军则亲巡营垒，亲冒矢石是也。心到者，凡事苦心剖析，大条理，小条理，始条理，终条理，先要拿得开，后要括得拢是也。眼到者，着意看人，认真看公续是也。手到者，于人之短长、事之关键，随笔书记，以备遗忘是也。口到者，于使人之事，警众之辞，既有公文，又不惮再三苦口叮咛是也。余近与亲友论治事之法，录贻芋仙共征之。
读古书以训诂为本，作诗文以声调为本，事亲以得欢心为本，养生以少恼怒为本，立身以不妄语为本，治家以不晏起为本，居官以不要钱为本，行军以不扰民为本。
有八者，余庚申六月书于日记册中，用以自警。厥后军事无利，每于家书中录此，以诫子弟。芋仙属书居官格言，因录一通。此人者，后四语尤为吃紧，或出或处，不可离也。
以才自足，以能自矜，则为小人所忌，亦为君子所薄。
老庄之旨，以此为最要。故再三言之而不已。南荣（走荣）赢粮至老子之所。老子曰："于何与人偕来之众也？"国藩每读之，不觉失笑。以仲尼之温、恭、俭、让，常以周公才美骄吝为戒。而老子犹曰："去汝之躬矜与容智。"虽非事实，而老氏之所恶于儒术者，举可知已。在生尤数数言此。吾最爱《徐无鬼》篇中语曰："学一先生之言，则暖暖姝姝，而私自悦也。"又曰："以贤临人，未有得人者也；以贤下人，未有不得人者也。"
古之善为诗古文者，其工夫皆在诗古文之外。若寻行数墨，以求之索之，愈迫，则去之愈远矣。
余好读欧阳公《送徐无党南归序》，乃知古之贤者，其志趣殊不愿以文人自命。东坡读少陵许身稷契及舜举十六相等句，以谓"此老胸中大有事在"。大抵经纶雷雨，关乎遭际，非人力所能强。至于襟期淡泊，遗外声利，则学者人人可勉也。（时咸丰十一年在东流大营）
书赠仲弟六则
清
《记》曰："清明在躬。"吾人身心之间，须有一种清气。使子弟饮其和，乡党黛其德，庶几积善可以致祥。饮酒太多，则气必昏油；说话太多，则神必躁扰。弟于此二弊，皆不能免。欲保清气，首贵饮酒有节，次贵说话不苟。
俭
凡多欲者不能俭，好动者不能俭。多欲如好衣、好食。好声色、好书画古玩之类，皆可浪费破家。弟向无癖嗜之好，而颇有好动之弊。今日思作某事，明日思访某客，所费日增而不觉。此后讲求俭约，首戒好动。不轻出门，不轻举事。不持不作无益之事，即修理桥梁、道路、寺观、善堂，亦不可轻作。举动多则私费大矣。其次，则仆从宜少，所谓食之者寡也。其次，则送情宜减，所谓用之者舒也。否则今日不俭，异口必多欠债。既负累于亲友，亦贻累于子孙。
明
三达德之首曰智。智即明也。古来豪杰，动称英雄。英即明也。明有二端：人见其近，吾见其远，曰高明；人见其粗，吾见其细，曰精明。高明者，譬如室中所见有限，登楼则所见远矣，登山则所见更远矣。精明者，譬如至微之物，以显微镜照之，则加大一倍、十倍、百倍矣。又如粗糙之米，再舂则粗糠全去，三舂、四舂，则精白绝伦矣。高明由于天分，精明由于学问。吾兄弟忝居大家，天分均不甚高明，专赖学问以求精明。好问若买显微之镜，好学若舂上熟之米。总须心中极明，而后口中可断。能明而断谓之美断，不明而断谓之武断。武断自己之事，为害犹浅；武断他人之事，招怨实深。惟谦退而不肯轻断，最足养福。
慎
古人曰钦、曰敬、曰谦、曰谨、曰虔恭、曰祗惧，皆慎字之义也。债者，有所畏惮之谓也。居心不循天理，则畏天怒；作事不顺人情，则畏人言。少贱则畏父师，畏官任。老年则畏后生之窃议。高位则畏僚底之指南。凡人方寸有所畏惮，则过必不大，鬼神必从而原之。若嬉游、斗牌等事而毫无忌惮，坏邻党之风气，作子孙之榜样，其所损者大矣。
恕
圣门好言仁。仁即恕也。曰富，曰贵，曰成，曰荣，曰誉，曰顺，此数者，我之所喜，人亦告喜之。曰贫，曰贱，回败，曰辱，曰毁，口逆，此数者我之所恶，人亦皆恶之。吾辈有声势之家，一言可以荣人，一言可以辱人。荣人，则得名、得利、得光耀。人尚未必感我，何也？谓我有势，帮人不难也。辱人则受刑，受罚，受苦恼，人必恨我次骨。何也？谓我价势欺人太甚也。吾兄弟须从恕字痛下工夫，随在皆设身以处地。我要步步站得稳，须知他人也要站得稳。所谓生也。我要处处行得通，须知他人也要行得通。所谓达也。今日我处顺境，预想他日也有处逆境之时；今日我以盛气凌人，预想他日人亦以盛气凌我之身，或凌我之子孙。常以恕字自惕，常留饶地处人，则荆棘少矣。
静
静则生明，动则多咎，自然之理也。家长好动，子弟必纷纷扰扰。朝生一策，暮设一计，虽严禁之而不能止。欲求一家之安静，先求一身之清静。静有二道：一曰不入是非之场，二曰不火势利之场。乡里之词讼曲直。于我何干？我若强为刮断，始则陪酒饭，后则惹怨恨。官场之得失升沉，于我何涉？我若稍为干预，小则招物议，大则挂弹章。不若一概不管，可以敛后辈之躁气，即可保此身之清福。（戊辰）
劝学篇示直隶士子
人才随上风为转移，信乎？曰：是不尽然，然大较莫能外也。前史称燕赵慷慨悲歌，敢于急人之难，盖有豪侠之风。余观直隶先正，若杨忠憨、赵忠毅、鹿忠节、孙征君诸贤，其后所诣各殊，其初皆于豪侠为近。即今日士林，亦多刚而不摇，质而好义，犹有豪侠之遗。才质本于士风，殆不诬与？
豪侠之质，可与入圣人之道者，约有数端。侠者薄视财利，弃万金而不眄；而圣贤则富贵不处，贫贱不去，痛恶夫播间之食、龙断之登。虽精粗不同，而轻财好义之迹则略近矣。侠者忘己济物，不惜苦志脱人于厄；而圣贤以博济为怀。邹鲁之汲汲皇皇，与夫禹之犹己溺，稷之犹己饥，伊尹之犹己推之沟中，曾无少异。彼其能力救穷交者，即其可以进援天下者也。侠者较死重气，圣贤罕言及此。然孔曰成仁，孟曰取义，坚确不移之操，亦未尝不与之相类。昔人讥太史公好称任侠，以余观此数者，乃不悻于圣贤之道。然则豪侠之徒，末可深贬，而直隶之士，其为学当校易于他省，乌可以不致力乎哉？
致力如何？为学之术有四：曰义理，曰考据，曰辞章，曰经济。义理者，在孔门为德行之科，今世目为宋学者也考据者，在孔门为文学之科，今世目为汉学者也。辞章者，在孔门为言语之科，从古艺文及今世制义诗赋皆是也。经济者，在孔门为政事之科，前代典礼、政书，及当世掌故皆是也。
人之才智，上哲少而中下多；有生又不过数十寒暑，势不能求此四术遍现而尽取之。是以君子贵慎其所择，而充其所急。择其切于吾身心不可造次离者，则莫急于义理之学。凡人身所自具者，有耳、目、口、体、心思；曰接于吾前者，有父子、兄弟、夫妇；稍远者，有君臣，有朋友。为义理之学者，盖将使耳、目、口、体、心思，各敬其职，而五伦各尽其分，又将推以及物，使凡民皆有以善其身，而无憾于伦纪。夫使举世皆无憾于伦纪，虽唐虞之盛有不能逮，苟通义理之学，而经济该乎其中矣。程朱诸子遗书具在，易尝舍末而言本、遗新民而专事明德？观其雅言，推阐反复而不厌者，大抵不外立志以植基，居敬以养德，穷理以致知，克己以力行，成物以致用。义理与经济初无两术之可分，特其施功之序，详于体而略于用耳。
今与直隶多土约：以义理之学为先，以立志为本，取乡先达杨、赵、鹿、孙数君子者为之表。彼能艰苦困饿，坚忍以成业，而吾何为不能？彼能置穷通、荣辱、祸福、死生于度外，而喜何为不能？彼能以功绩称当时，教泽牖后世，而吾何为不能？洗除旧日昧卑污之见，矫然直趋广大光明之域；视人世之浮荣微利，若蝇蚋之触于目而不留；不忧所如不牖，而忧节慨之少贬；不耻冻馁在室，而耻德不被子生民。志之所向，金石为开，谁能御之？志既定矣，然后取程朱所谓居敬穷理、力行成物云者，精研而实体之。然后求先儒所谓考据者，使吾之所见，证诸古制而不谬；然后求所谓辞章者，使吾之所获，达诸笔和而不差，择一术以坚持，而他术固未敢党废也。其或多士之中，质性所近，师友所渐，有偏于考据之学，有偏于辞章之学，亦不必速易前辙，即二途皆可入圣人之道。其文经史百家，其业学问思辨，其事始于修身，终于济世。百川异派，何必同哉？同达于海而已矣。
若夫风气无常，随人事而变迁。有一二人好学，则数辈皆思力追先哲；有一二人好仁，则数辈皆思康济斯民。倡者启其绪，和者衍其波；倡者可传诸同志，和者又可植诸无穷；倡者如有本之泉放乎川读，和者如支河沟治交汇旁流。先觉后觉，互相劝诱，譬之大水小水，互相灌注。以直隶之土风，诚得有志者导夫先路，不过数年，必有体用兼备之才，彬蔚而四出，泉涌而云兴。
余页官斯主，自愧学无本原，不足仪型多土。嘉此邦有刚方质实之资，乡贤多坚苦卓绝之行，粗述旧闻，以勖群上；亦冀通才硕彦，告我昌言，上下交相劝勉，仰希古音与人为善、取人为善之轨，于化民成俗之道，或不无小补云。（己巳）

[book_title]诗词 八十八首
作者：曾国藩
里胥
牛羊忽窜突，村社杂喧Y。昨闻府牒下，今见里胥来。
召募赴戎行，羽檄驰如雷。"后期不汝有，行矣胡迟回！"
老妪捶胸哭，哭声亦何哀！龙钟六十馀，伶什惟一地。
弱小不识事，黄犊母之随。筋力倘可食，或免一家饥。
薄命木足惜，儿去伤永离。老妪泣未阑，老翁跪致辞：
"主事亦云棘，妇人那得知！蝼蚁穴寸土，自荷皇天慈。
天威有震叠，小人敢疑猜。贫者当故汽，富者当输财。
便当遣儿去，木劳火急催。所愧无酒食，与吏佐晨炊。"
贫者勉自效，富者更可悲。隶卒突兀至，诛求百不支。
艹倩艹倩纨裤子，累累饱鞭笞。前卒贪如狼，后队健如(赦库)。
应募幸脱免，倾荡无涂资。吁嗟朝廷意，兵以卫民为。
守令慎其柄，无使前吏持！此辈如狐鼠，蓁蓁肆恣睢。
聊为遒人徇，敢告良有司。
送吴荣楷之官浙江三首
读书三十年，今来始一试。自抱轮因材，构厦随所置。
世人苦寒俭，舞袖先择地。斤削不能迁，罂盎各自器。
君子储百用，多藏如列肆。深厉与浅揭，所向皆如志。
看本青云主，摩空排健翅。置之承明庐，枚马当偃帜。
才多厌闲散，翩然去作吏。方今清华秩，骈拇仅云备。
不如膺专城，张驰从吾意。观鱼莫结网，网过酷于饵。
治次丝莫求多，绪多乱神智。圣朝沦洽恩，陬噬实渐被。
可怜蚩蚩氓，(忄右上旬下子)*惺惺还好义。愿君他弟思，随时劳抚字。
西湖吾未到，梦想若遇之。荷花夏如海，当春万柳垂。
秋月随潮涌，暮雾天无涯。三百六十寺，岚翠渺迷离。
君去事幽讨，抉剔发天倪。馀悭收昔遁，奇赏获新知。
朝餐吸山绿，暮雨张水馆。寻碑嗅梅蕊，独往无人随。
政成无一事，风流方在兹。怀抱一如彼，江山复如斯。
此乐可持赠，寄我于首诗。
乡闾昔根从，殷勤托诗酒。再来长安道，舟车并携手。
如今弥旷远，脱然绝窠臼。少年尚意气，峥嵘各自担。
风尘饱所谙，苍然皆老丑。激湍亦已平，真气充户牖。
相见无藩篱，洒落真吾友。昨夜秋风来，袅袅凉生柳。
念子当乖离，旁皇如失守。万族各有营，欢聚焉可久！
意趣苟无违，秦（走氏）如左右。后会知何年，今兹有岁在丑。
留侯庙
小智徇声荣，达人志江海。咄咄张子房，身名大自在。
信美齐与梁，几人饱（载之车为肉）醢。留邑兹岩疆，亮无怀璧罪。
国仇亦已偿，不退当何待！郁郁紫柏山，英风渺千载。
遗踪今则无，仙者岂无给！（去曷）来瞻庙庭，万山雪（白崔）（白崔）
柴关岭雪
我行度柴关，山关惊我马。密雪方未阑，飞花浩如泻。
万岭堆水银，乾坤一大冶。走兽交横奔，冻禽窜荒野。
挥手舞岩巅，吾生此潇洒。忽忆少年时，牵狗从猪者。
射虎层冰中，穷追绝壁下。几岁驰虚名，业多用逾寡。
久逸筋力颓，回头泪盈把。
废邱关
项王西入关，叱咤何雄哉！鼻息撼山岳，号令如轰雷。
分茅割大地，驾驭英雄才。六王既立后，三将还西来。
降臣剖符竹，洪度方洞开。废邱亦善地，百里辟蒿莱。
桓桓章将军，仡仡貔虎材。奸竖主帷幄，大将终疑猜。
望夷不足惜，此类良可哀。行人一长叹，万壑悲风回。
寄弟
昔我初去家，诸弟各弱小。阿季髡两髦，觑人眸子缭。
后园偷枣栗，揉升极木沙。叔也从之求，揖我谓我矫。
分甘一不均，战争在毫秒。余时轻别离，昂头信一掉。
老弟况童骏，乐多忧愁少。瞥然成六秋，光明如过鸟。
世味一饱尝，甘心厌茶家。梦里还乡国，沟徐苦了了。
朝企恒抵昏，夕思或达晓。君诗忽见慰，回此肝肠绕。
生世非一途，处身贵深窈。众方奔恬愉，圣贤类悄悄。
二陆盛波张，鹤唳悲江表。夷齐争三光，岂不在俄殍！
我今寄好语，君其听勿藐！一愿先知命，再愿耐僻（扌票）。
乙己春闱谢戴醇士前辈画竹
余少沦践贫，学书等画漫。中岁愉太仓，误为金紫绊。
文字虽所攻，浅尝不能半。迩来又十年，抛弃如土炭。
岂谓选佛场，谬来事襄赞！列仙盛瀛洲，腰鱼何璀璨！
禁院扃重帐，沉沉挂观。键户无一营，驰笺斗豪翰。
蘸蓝扫秋叶，斯须复堆案。众雏亦好事，奔命极雨汗。
戴嵩圣云孙，三绝天所叹。干谒填其庐，铁门说三换。
（去曷）来困棘闱，逢人脱腕。为余写新竹，风筠兀缭乱。
呵壁呼者可，笙采何足算！我虽不解画，嗜古颇知岸。
但得琴中趣，何必工抑按。为报青\，微诗庶一粲。
又赠筠仙一幅
人生有乖隔，咫尺成关山。我心田百转，从来输石顽。
日吞语戴侯，君在张李间。为君画新竹，幽淡不容攀。
我家双溪上，万竹固沙湾。凉夜幽篁里，月冷水潺潺。
行携子借隐，鹿豕相往还。诗名满天地，踪迹混榛营。
小池
屋后一枯池，夜雨生波澜。勿言一勺水，会有蛟龙幡。
物理无定资，须臾变众窍。男儿未盖棺，进取谁能料。
兹晨
兹晨何不乐？端念良自尤。自吾有爪觜，半啄匪躬谋。
俯视见后土，仰视见光浮。关门赫婢仆，雄长如诸侯。
专精事羹饭，馀政及干f。兵后物力绌，平世生齿稠。
人人似我饱，实重黄屋忧。吾皇惕味爽，彼相争前筹。
圣者自危厉，愚者自优游。六哉六合内，人类难等俦。
失题
西山一夜雨，秋气入庭除。清晨展书坐，然乐有馀。
天宇一何廓，荡荡真吾庐。揽渑子，夺隘无旷居。
众鳞争勒潦，鬣耆安得舒！岂知逃闲寂，放荡得尾闾。
吾乐正如此，君乐复何如？
秋怀诗五首
大叶下如雨，西风吹我衣。天地气一肃，回头万事非
虚舟无抵件，恩怨召杀机。年年绊物累，俯仰邻诟讥。
终然学黄鹤，浩荡沧溟飞。
蟋蟀吟西轩，商声方兹始。小人快一鸣，得时一如此
大泽藏蛰龙，严冬卧不起。明岁泽九州，功成返湫底
吾道恶多言，喧嚣空复尔。
吾爱耶夫子(谓仁和邵懿辰)，古之三益者。凿凿攻我瑕，
不随世人哑。薄俗等文章，吾亦事苟且。赫赫扬子云，
末途裂如瓦。再拜谢援人，斤斧行可舍！
城头昨宵月，今夕亏其圆。丈夫矜小节，一缺谁复全。
蜗庐抱奇景，高视羲皇前。苍蝇(黑宛)尺壁，江汉谁洗蠲。
马融颂西第，今为时所怜。
吾友刘孟容，遗我两好书。三年不报答，幽怨今何如？
深山间大宝，光气塞州间。樊英履坛席，名业箕斗虚。
补天倘无术，不如且荷锄。
送舒伯鲁
神驹秉清峻，堕地凌无前。男儿志万里，亦在华妙年。
舒生吾楚俊，结发疲丹铅。内外承嘉荫，托根魁斗躔。
迎妇范阳府，结客弥幽燕。遂来窟京辇，满月弯鸣弦。
谓言抬高第，如摄床头钱。人事有奇偶，虎鼠非吾权。
文章不试媚，例为时世捐。芝兰合锄刈，朝菌香彻天。
可怜壮夫志，摧撼终不迁。时时造我闼，屏虑商诗篇。
高吟动厚地，幽思缒重渊。维桑古有敬，况此接才贤。
昨来忽告别，归意何翩翩！寝门流定省，肯为世网牵？
一鸣不称意，脱去如鹰D。赵孟等闲事，难者参与春。
马走合此间，岁月逐风颇。谋归百不勇，送女聊自镌。
移居偶成
前人栽藤后人看，我年干藤未及半。前人种竹青成林，
舞影窗月清我心。况有丁香海棠树，堆砌牡丹乱无数。
霜风但遗枯枝立，春光犹迟隔年度。独立何必念芳菲，
正肃气与天地遇。此身今古如脱屣，人得人弓等闲耳。
冰霜百物半摧藏，扫除一室吾安事。转眼花开春事新，
四座唯延馆荡人。读书养性聊为乐，目可招要梅子真。
憩红诗课戏题一待于后
铅山不作桐城逝，海内骚坛委寒灰。龙蛰虎潜断吟啸，
坐令蚯蚓鸣惊雷。慈红先生颇好事，欲拓诗国疆土恢。
号召英豪执牛耳，大搜燕冀选龙媒。走章驰檄遍都市，
纷纷吟札如云来。较量锱铢判殿最，岂有鱼目换珠胎！
倾身爱才剧如命，酬字金帛布成堆。达官贵人不好士，
先生此举真豪哉！嗟余楚狂百无用，长安十载餐黄埃。
作确无钱柱自苦，乞米有帖长空回。臣朔饥死殊儒饱，
古来颠倒何足哀！偶然涂抹为新句，画眉深浅乖时裁。
鬟髻飘零有谁惜？锥刀角逐吁可略。豚蹄果逐髯车祝，
一笑取醉三百杯。
题答(上竹下良)谷目
我家湘上高嵋山，茅屋修竹一万竿。春雨晨锄庇癜妫
秋风夜馆鸣琅\。自来京华昵车马，满腔俗恶不可删。
洞庭天地一大物，一从北渡遂不还。苦忆故乡好林壑，
梦想此君无由攀。嗟君与我同里社，误脱野服充朝班。
一别(上竹下仓)(上竹下良)j鹤，十年台省翔g鸾。鱼须文笏岂不好！
却思乡井长三叹。钱唐画师天所纵，手割湘云落此间。
风技雨叶战寒碧，明窗大儿生虚澜。簿书尘埃不称意，
得此亦足镌疏顽。还君此画与君约，一月更借十回看。
答李生
我年廿四登乡贡，始与刘蓉相追陪。延津双创忽会合，
深夜挂壁鸣风雷。勋名自谓凌管乐，文采何曾怯邹枚。
岂知羲和鞭日月，头上光阴火急催。老刘偃素不称意，
酸寒一衿初受裁。我虽置身霄汉上，器小仅济瓶与罂。
立朝本非汲黯节，媚世又无张禹才。似驴非驴马非马，
自增形影良可酢 天广殿棵云开，飞房结构要群材。
倦眼相遍天下土，焉知吞国有颜回。李生年少风骨峻，
骁腾汗血龙所服。平地一朝能九例，欲与老刘争崔克。
万里辞家来从我，如金受治玉受锤。所轮只有一心喻，
献璞翻为两足灾。世上升沉日子变，得失于我有何哉！
朝来告别问何往，迎妇塞外调高洪。长安自是别离海，
新婚便作锦绣堆。离情吉语议消说，新诗抄句千琼瑰。
我有一言生听取，冰案乃为福之媒。富贵绮罗遭鬼瞰，
忧患可以坚筋骸。陈平终非贫贱客，王章莫忘辛苦怀。
边关十月雪融天，劝生为我尽一杯。
题唐本说文本部应莫朗亭孝廉
插架森森多于笋，世上何曾见唐本！莫君一卷殊瑰奇，
传写云自元和时。问君此卷有何珍？流传显晦经几人？
君言是物少微识，残筹黯(黑甚)不能神。豪家但知贵锦被，
陋巷谁复传案巾？黔县令君持赠我，始吐光怪干星辰。
许书劣存二百字，古镜一扫干里尘。祭文已与流俗殊，
解说尤令耳自新。乾嘉老儒耽苍雅，东南严段并绝伦。
就中一字百接讨，诘难蜂起何！暗与此本相符契，
古辙正合今时轮。乃知二徐尚卤莽，治误几辈空因循。
我闻此言神一快，有如枯柳指马疥。我昔趋朝陪庶尹，
颇究六书医顽蠢。四海干戈驱迫忙，十年髀肉消磨尽。
却思南阁老祭酒，旧学于我复何有。安得普天息(木+搀右)枪，
归去闭户注《凡将》。
桂湖五首
新都桂湖，明杨升庵修撰故宅也。使旋过此，县令张君宜事招饮湖上，为赋此诗。
遂刘华阳国，归程始此赊。翻然名境访，来及夕阳斜。
翠竹偎寒蝶，丹枫噪幕鸦。词人云异代，临水一咨嗟。
短城三面绕，浅水半篙寒。鸟过穿残日；自行起寸澜。
秋来楼阁静，幽处地天宽。平昔江湖性，真思老钓竿。
十里荷花海，我来吁已迟。小桥通野港，坏艇卧西陂。
曲岸能藏鹭，盘涡尚戏龟。倾城游女盛，好是采莲时。
矮桂枝钩袖，丛空叶打头。堤行皆反径，路断得高楼。
栏槛干回锦，琉璃五色秋。落霞沉水底，绮散不能收。
（跨水一楼，名沉霞村。）
颇忆家山好，去乡兹六年。此间行乐地，小有洞庭天。
点缀须人力，招寻信妙缘。使君殊不俗，把酒竟茫然。
至日二首
久行忘节序，夙莫但奔忙。兹旦即长至，我征仍未央。
寒云低树白，边日际山黄。时睹南来雁，飘零不作行。
海市三年舶，河源八月槎。水衡劳硕画，漆室足咨嗟。
天步方长健，民饥亦有涯。燔柴崇大礼，灵贶正来赊。
雨
稍稍车尘隔，安闲一闭门。高歌亦未辍，骤雨方此喧。
宿雾依城静，低云人树昏。空庭储盛水，容易即江村。
莫过竹如
维摩元未病，子把空复疑。薄暮还相访，经旬系我思。
深谈四壁静，交道一灯知。天毕看西下，来归亦未迟。
送王少鹤
待尔双双至，春回又一年。开尊皆旧友，发座半新篇。
荔子红时雨，芭且绿外天。江乡好风景，话向酒杯前。
送金竺虔之官闽中
朋好翩翩去，君今伤此行。春风一杯酒，旧雨十年情。
循吏平生志，神仙薄幸名。海隅氛正恶，看法斫长鲸。
岁暮杂感十首
芒鞋镇日踏春还，残腊将更却等闲。三百六旬同逝水，
四平涂里说家山。缁尘已自沾京雒，羌笛何须怨玉关。
为报南来新雁到，故乡消息在云间。
高嵋山下是侬家，岁岁年年斗物华。老柏有情还忆我，
天桃无语自开花。几回南国思红豆，曾记西风院碧纱。
最是故园难忘处，待等亭畔路三叉。
莽莽寒山匝四围，眼穿望不到庭闱。絮漂江浦无人管，
草绿湖南有梦归。乡思怕听残漏转，逸情欲逐乱云飞。
敬从九烈神君诉，游子于今要换衣。
去年此际赋长征，豪气思屠大海鲸。湖上三更邀月饮，
天边万岭挟舟行。竟将云梦吞如芥，求信君山i不平。
偏是东皇来去易，又吹草绿满蓬瀛。
纷纷节候尽平常，西舍东家底事忙？十二万年都小劫，
七千馀岁亦中殇。蜉蝣身世知何极，胡蝶梦魂又一场。
少昊笑依情太寡，故堆锦绣富春光。
韶华弹指总悠悠，我到人间首五秋。自愧望洋迷学海，
更无清福住糟邱。尊前瓦注曾于局，脚底红尘即九州。
自笑此身何处著，笙歌丛里合闲游。
为臧为否两磋跎，搔首乾坤踏踏歌。万事拼同骈拇视，
浮生无奈茧丝多。频年踪迹随波活，大半光阴被墨磨。
匣里龙泉吟不住，问予何日斫蛟鼍。
旧雨曾遗尺鲤鱼，经年不报意何如？自从三益睽违久，
学得五君世态疏。碧树那知离别憾，青灯偏照故人书。
殷勤护惜金炉鸭，香火因缘付与渠。
拟学坡公馈岁诗，花笺何处寄相思？阳和未老貂先敝，
暖气初回鸟竟知。游子情怀随地远，天家雨露及时施。
小儒莫献升平颂，幸傍龙楼睹上仪。
（上鼓下冬）（上鼓下冬）岁鼓走轻雷，竹马儿童彩戏才。仙仗九重围雾住，
宫花一万锁烟开。迷离佳气从空绕，不断狂香拂面来。
我比春风尤放荡，长安日日聘龙媒。
寄郭筠仙浙江四首
一病多劳勤护措，嗟君此别太匆匆。二三知己天涯隔，
强半光阴dao路中。免走会须营窟穴，鸿飞原不计西东。
读书识字知何益？赢得行踪似转蓬。
碣石造这起阵云，楼船羽檄日纷纷。螳螂竟欲当车撤，
髋髀安能抗斧斤？但解终童陈策略，已闻王歙立功勋。
如今旅梦应安稳，早绝天骄荡海氛。
无穷志愿付因循，弹指人间三十春。一局楸枰虞变幻，
百围梁栋藉轮铩２悦６懒⑹被彻拧＜杩嘈鲁⑹侗Ｉ怼
自愧太仓縻好爵，故交数辈尚清贫。
向晚严需破屋寒，娟娟纤月倚檐端。自给行箧殷勤觅，
苦索家书展转看。宦海情怀蝉翼薄，离人心绪茧丝团。
更怜吴会飘零客，纸帐孤灯坐夜阑。
三十二初度次日书怀
男儿三十殊非少，今我过之讵足欢！龌龊挚瓶嗟器小，
酣歌鼓缶已春阑。眼中云物知何兆，镜里心情只独看。
饱食甘眠无用处，多惭名字侣g鸾。
忆弟二首
无端绕室思茫茫，明月当天万瓦霜。可惜良宵空兀坐，
遥怜诸弟在何方。纷纷书帙谁能展，艳艳灯花有底忙？
出户独吟聊妄想，孤云断处是家乡。
忽忆他时襄水上，恶风半夜撼春雷。舟人捩舵声同泣，
客子扶床面已灰。仰荷皇天全薄命，信知浮世等轻埃。
汝今归去复何似？回首世途诚险哉。（襄阳遇风，戊戌九月出
都事。弟今年南归，亦由襄水达武昌。
漫与
今日今时吾在兹，我兄我弟倘相思。微官冷似支床石，
去国情如失乳儿。见惯浮云浑欲语，漫成诗句未须奇。
径求名酒一干科，轰醉王城百不知。闻客话里中近事
蓬莱清浅信推迁，回首乡关事可怜。今日朝簪陪末秩，
早时社鼓舞华筵。陈平宰国无消息，质倍辞家有岁年。
蹙蹙生涯非我里，滔滔四望极敷天。
温甫读书城南寄示二首
十年长隐南山雾，今日始为出蛐云。事业真如移马磨，
羽毛何得避鸡群。求珠采玉从吾好，秋菊春兰各自芬。
嗟我蹉跎无一用，尘埃车马日纷纷。
岳麓东环湘水回，长沙风物信佳哉！妙高峰上携谁步？
爱晚亭边醉几回。夏后功名馀片石，汉王钟鼓拨寒灰。
知君此日沉吟地，是我当年眺览来。
早发沔县遇雨
此身病起百无忧，敢为艰难一怨尤。晓雾忽飞千嶂雨，
西风已作十分秋。近知地利其堪恃，早信人谋不自由。
昨日定军山下过，苍天一望故悠悠。初入四川境喜晴
万里关山睡梦中，今朝始洗眼朦胧。云头齐拥剑门上，
峰势欲随江水东。楚客初来询物俗，蜀人从古足英雄。
卧龙跃马今安在？极目天边意未穷。
腊八日夜直
翻从官宿得闲时，仙掖深深昼掩帷。静向古人书易入，
寒偏今日酒堪持。浓说献宫中佛，晴雪看分禁里墀。
日暮武英门外望，并阑冰合柳枯垂。
失题四首
抽得闲身鹤不如，高秋酒熟鞠黄初。便驱天驷识途马，
归钓江乡缩项鱼。往比已清随毂转，今来身世似舟虚。
不须更说知此早，且喜尘缘尽划除。
蜒雨蛮烟日日催，侧身周望重低徊。海滨膏血深无极，
帐下笠歌自莫哀。安得贾生时痛哭，可怜杨仆本庸才。
投章欲问茫茫意，何处通天尚有台？
金堤旧溃高家堰，复道今年盛昔年。自古尘沙同浩劫，
斯民涂炭岂前缘？沉江欲祷王尊壁，击揖谁挥祖逖鞭？
大厦正须梁栋拄，先生何事赋归田？
两度归帆溯上流，萧萧落木洞庭秋。送君此去风前酒，
忆我当时月夜舟。弘景旧居勾曲洞，杜陵新卜烷溪头。
好栽修竹一千亩，更抵人间万户侯。
丁未六月七日考试汉教习试院作二首
潭潭深院（钅+橘右）扃牢，阙日湿云作郁陶。薄茗何曾解消渴？
纤便欲等重饱。高堂燕息尚如此，矮屋蜂屯毋已劳！
得失升沉纷满眼，世间人事等牛毛。
虞廷胄子肄声律，汉室小侯齿辟雍。银汉支流原博大，
壁门追琢要从容。师儒落落渺千载，针齐时时还一逢。
明日邓林厅斧入，可能洞底拔长松。
送孙芝房使贵州二首
妙年作赋动明光，又策星轺赴夜郎。文采边陬瞻泰斗，
仪容寸步中宫商。沈湘过访三闾庙，宛叶行经百战场。
定有新诗传万口，归来吾与解奚囊。
六年陈迹君能记，病骨秋风入剑关。曾洗人天清净眼，
饱看巴蜀怪奇山。君今岩壑搜群玉，自有光芒照百蛮。
不似老夫徒碌碌，昆冈一网手空还。
书边袖石诗集后二首
镌章琢句寻常事，激烈心情约可怜。今日词臣须颇牧，
古来蒙士出幽燕。杨家忠义存三疏，孙相威名在九边。
莫借文章追往哲，要凭肝胆报皇天。
苦忆王仲宣，投簪浩荡卧江天。三年促膝从予坐，
四海低头道子贤。北李南何各坛坫，枫青塞黑与缠绵。
因君更逐停云想，望断襄阳落照边。
酬李芋仙二首
巴东三峡猿啼处，太白醉魂今尚存。遂有远孙通肝J，
时吟大句动乾坤。爱从吾党鱼忘水，厌逐人间虱处T。
却笑文章成底用？千篇不值一盘飨。
劲翩摩空故绝伦，吹嘘曾未出风尘。细思科第定何物？
却是饥寒解困人。大道但期三洗髓，长途终通九方（鄄左+欠）。
高秋一放脱鞲去，看法飞腾亦有神。
次韵何廉（日方）太守感怀述事十六首
域中哀怨广场开，屈来而还第二回。幻想更无天可问，
牢愁宁有地能埋！秦瓜钩带何人种？社栎支离几日培？
大冶最憎金踊跃，那容世界有奇材！
惨淡兵戎春复秋，浊醪谁信造千忧？战场故鬼把新鬼，
世事前沤散后沤。驱逐几同秦失鹿，动势只愧鲁无鸠。
何时浩荡轻鸥去？一舸鸱夷得少休。
二月长安春姑归，觚棱回首梦魂飞。宫鸦掠日槐阴瘦，
厩马嘶风柳絮肥。东阁赐茶双凤阙，西效扈跸九龙旗。
十年苦忆钧天奏，老大真怜未拂农。
沧海横流泽有鸡，微生偶出一当熊。千艘梭织怒涛上，
万幕笳吹明月中。屠罢长鲸波尚赤，战归骄马汗犹红。
谁知春晚周郎老，更与东皇乞好风。
钟山祠庙岿然存，凭吊湖湘烈士魂。马革裹尸男子志，
鸾刀祭(月率)圣明恩。弓旌夜动神依户，萧鼓春祈福满门。
万世游人应指点，血殷篙眼古时痕。
浔阳江水接天长，良将新词皎雪霜。半壁东南支柱石，
数州立女荐馨香。竟无音寿追克国，犹有嘉名配武乡。
匹马寸金都谢绝，三明何必数西凉！
山县寒儒守一经，出山姓字各芳馨。要令天下消兵气，
争说湘中聚德星。旧雨三年精化碧，孤灯五夜眼常青。
书生自有平成量，地脉何曾独效灵！
猴鹤沙虫道并消，谁分粪壤与芳椒？昨来皖水三河变，
堪痛阿房一炬焦。勾践池边醪易醉，田横墓上酒难浇。
同袍才俊雕零尽，苟活人间只自嘲。
鹤原横（上雨下员）第三人，鹤唳华亭不复春。先轸归元何日是？
虞翻相骨本来贫。科名久滞青云路，身手难扶赤日轮。
十二万年香不灭，从渠捣麝作灰尘。
江雪湖波路几千，壶头归葬事堪怜。铸金叩叩终何益？
理玉深深不计年。夜月一钩凉蕙帐，春风十万散榆钱。
神灵甲马如相助，莫造愁人叹逝川。
溢觞初引一泓泉，流出蛟龙万丈渊。从古精诚能破石，
薰天事业不贪钱。腐儒封拜称诗伯，上策屯耕在现田。
巨海茫茫终得岸，谁言精卫憾难填？
幕府山头对碧天，英英群彦满樽前。共扶元气回阳九，
各放光明照大干。短李迂辛杂嘲谑，箕张牛奋总安便。
独怜何逊今漂泊，望断寒云暮霭边。
薇阁藤厅淡淡红，多君翔步五云中。良缘彩凤双飞翼，
慧业灵犀一点通。典郡四旬书上考，阖门八口祀昭忠。
灾祥谁识天公意，休向西风泣路穷。
由来忠孝易通神，优利华丞识后身。石拦海枯终有尽，
生天成佛岂无人。关河度情空萧瑟，形影陶潜孰主宾？
鸡犬全家存帝所，淮南生计未全贫。
题公牍
官儿尽大有何荣？字数太多看不清。
减去数行重刻过，留教他日作铭旌。
贺新郎
题钱楞仙同年玉堂归娶图二首
艳福如斯也！记年华，同年二百，君其少者。刚是凤池骞翥后，又结鸳鸯香社。看此去雕鞍宝马。袍是烂银裳是锦，算美人名士真同嫁。好花样，互相借。
淋漓史笔珊瑚架。说催妆，新诗绮语，凡人传写，才子风流涂抹惯，莫把眉痕轻画。当记取初三月夜。欲问大罗天上事，恐小姑群婢同惊讶。属郎语，声须下。
寂寞深闺里。忆东风，泥金乍报，若何欢喜？撤帐筵围停烛夜，细问当时原委。更密询烧香诗婢。西舍东邻多士女，但骈头附耳夸双美。不能答，笑而已。
郎君持赠无多子。献妆台，官衣一袭，鸾书一纸。又剩有红线饼Z，合 卺同尝甘旨。珍重说天恩如此。明年携得神仙眷，料趋朝不过花砖矣。同梦者，促君起。

[book_title]联语五十一幅
作者：曾国藩
题京都长郡会馆
按：甲辰顺天乡试，周公寿昌中南元。乙已会试，萧公锦忠殿元，孙公鼎臣朝元。是科湖南八进士，皆长沙府人。又黄公辅相及其任彭年中贵州进士，原籍难陵。题名日，在长沙郡馆演剧，公书此联，一时传为美谈。
同科十进土；
庆榜三名元。
题戏台
湖山积久发奇光，借此地鼓舞轩鼙，聊寄酬乎洞庭衡岳；
科目何尝无国土！愿诸君淋漓感激，便安排作孝子忠
题金陵湖南会馆
地仍虎踞龙蟠，洗涤江山，重开宾馆；
人似渲兰况甚，招邀贤俊，同话乡关。
又题戏台
荆楚九歌，客中聊作榆社；
江山六代，劫后重闻雅颂声。
题扬州何廉防太史寓宅
按：太史名拭，江阴人。晚年笑官，寄寓扬州，擅禹策之富，以诗酒自豪。
千顷太湖，鸥与陶朱同泛宅；
二分明月，鹤随何逊共移家。
题四川往湖
自注：癸卯九月，使旋过新都县。张宜事大令邀游桂湖。湖为明杨升庵旧址，约广三百亩，皆荷花，缘堤皆桂树。张君修墓楼阁不俗。酒罢，因题联语。
五千里秦树蜀山，我原过客；
一万顷荷花秋水，中有诗人。
题瓜州盐检
两点金焦。劫后山密申旧好；
万家食贷，舟中水调似承平。
题江西吴城望湖亭
五夜楼船，曾上孤亭听鼓角；
一等浊酒，重来此地看湖山。
题江西奉新县九天阁
百战河山，剩此接头烟树；
九天珠玉，吹成水面文章
题石钟山观音阁
长苗不吹江月落；
高楼遥吸好云来。
题衡阳莲湖书院
莲香入座清，笔底当描成这般花样；
湖水连天静，眼前可悟到斯造源头。
题州县官厅
长交多从耕田凿井而来，视民事须如家事；
吾曹同讲补过尽忠之道，凛心箴即是官箴。
又题州县官厅
随时以法言巽语相规，为诸君导迎善气；
斯民当火热水深之后，赖良空默挽天心。
赠孙琴西观察
大笔高名海内外；
君来我去天东南。
赠李竹吾
文涵万古江山气；
道续干年丝竹声。
赠孔觐堂上公
业绍二南，群伦宗主；
道承一贯，累世通家。
赠胡润之宫保
舍己从人，大贤之量；
推心置腹，群老所归。
赠袁漱六太史
于汉宋间折衷一是；
以江海量翕受群言。
赠萧心庄茂才
大笔横飞，颠张醉素；
名山高卧，鹤骨松心。
赠彭雪琴
冯唐易老，雍齿且侯，三字故将军，匹马短衣春射虎；
左抱宜人，右弄孺子，孤山林处士，芦帘纸阁夜谈龙。
（盖晚年常高西湖三潭印月。）
赠吴莘畲同年
梦泛扁舟镜湖月，
身骑瘦马剑关云。
格言十二首
时贤一石雨水；
古法二祖六宗。
养活一团春意思；
撑起两根穷骨头。
禽里还人，静由敬出；
死中求活，淡极乐生。
取人为善，与人为善；
乐以终身，忧以终身。
不为圣贤，便为禽兽；
莫间收获，但问耕耘。
天下断无易处之境遇；
人间那有空闲的光阴。
天下无易境，天下无难境；
终身有乐处，终身有忧处。
战战兢兢，即生时不忘地狱；
坦坦荡荡，虽逆境亦畅天怀。
丈夫当死中图生，祸中求福；
古人有困而修德，穷而著书。
不怨不允，但反身争个一壁静；
勿忘勿助，看平地长得万丈高。
打仗不慌不忙，先求稳当，次求变化；
办事无声无臭，既要老到，又要精明。
莫苦海已往愆尤，但求此日行为无惭神鬼；
体预怕后来灾祸，只要暮年心气感召吉祥。
挽胡文忠公林翼太夫人
武昌居天下上游，看郎君新整乾坤，纵横扫荡三千里；
陶母是女中人杰，痛仙驭永辞江汉，感激悲歌百万家。
挽胡文忠公林翼
道寇在吴中，是先帝与尊臣临终恨事；
荐贤满天下，愿后人补我公未竟勋名。
又代沅甫弟挽前人
少壮剧豪雄，到暮年拆节谦虚，但思尽忠补过；
东南名将帅，赖先生苦心调护，联为骨肉弟昆。
挽潘伊卿观察鸿焘
还家便永诀，痛高堂七十岁倚门倚周，知九泉定呼憾事；
治水甫成功，念下河亿万姓己饥己溺，拼一死水奠生灵。
挽汤海秋侍御鹏
著书成二十万言，才未尽也；
得谤遍九州四海，名亦随之。
挽陈堇覃给谏岱霖
归路三干指故乡，记否黄鹤晴川，曾上高楼持使节？
去年重九作生日，岂意只鸡斗酒，又来萧寺吊诗魂。
挽梅霖生太史钟澎
万缘今已矣，新诗数卷，浊酒一壶，畴昔绝妙景光，只赢得青枫落月；
孤愤竟何如？百世贻谋，千秋盛业，平生未了心事，都付与流水东风。
挽金竺虔明府树荣
对榻京华，忆否夜雨深谈，情同昆弟；
牵丝岭桥，留得春风遗爱，泽及子孙。
挽李秀峰都司开林
期服去它，有犹子能行古利；
儒官为侠，如先生岂是今人。
（李秀峰名下有自注：湖北李寿廷农部名村人之脉叔也。）
挽邹叔绩孝廉双勋
闻叔绩不生，风云变色；
与氓樵同死，日月争光。
挽莫（吕阝）亭孝廉友之
京华一见便倾心，当时书肆定交，早钦宿学；
江表十年常聚首，今日酒尊和泪，来吊诗魂。
挽郭有门孝廉世(亻+上采之上下冉)
曾巩文章，愧作醉翁门下土；
王阳家学，仍为汉代弟子员。
挽孙芝房继妻
杏林看橡萼双华，春日衔书，犹是倚门健在；
缟素换宫袍五色，秋风碎杆，不堪游子归来。
挽乳母
一饭尚铭恩，况保抱提携，只少怀胎十月；
千金难报德，论人情物理，也当泣血三年。
挽胡文忠公
竭治民治兵治贼之心，丹陛惟诚，从病积贤劳，三流乞作犹未允；
后忠烈忠武忠节而逝，黄泉聚首，知功成皖鄂，百年遗恨定同销。
挽胡润芝宫保太夫人
夫作大儒宗，裙布荆钗，曾分黄卷青灯苦；
子为名节度，经文纬武，都自和丸画荻来。
挽伎春燕
未免有情，对酒绿灯红，一别意伤春去了；
似曾相识，怅梁空泥落，何时重见燕归来。
挽伎大姑
大抵浮生若梦；
姑从此处销魂。

[book_title]第一神骨
作者：曾国藩
语云："脱谷为糠，其髓斯存"，神之谓也。"山骞不崩，唯石为镇"。骨之谓也。一身精神，具乎两目；一身骨相，具乎面部。他家兼论形骸，文人先观神骨。开门见山，此为第一。
【译文】
俗话说："去掉稻谷的外壳，就是没有多大用途的谷糠，但稻谷的精华--米，仍然存在着，不会因外壳磨损而丢失。"这个精华，用在人身上，就是一个人的内在精神状态。
俗话又说："山岳表面的泥土虽然经常脱落流失，但它却不会倒塌破碎，因为它的主体部分是硬如钢铁的岩石，不会被风吹雨打去。"这里所说的"镇石"，相当于一个人身上最坚硬的部分--骨骼。
一个人的精神状态，主要集中在他的两只眼睛里；一个人的骨骼丰俊，主要集中在他的一张面孔上。像工人、农民、商人、军士等各类人员，既要看他们的内在精神状态，又要考察他们的体势情态。作为以文为主的读书人，主要看他们的精神状态和骨骼丰俊与否。精神和骨骼就像两扇大门，命运就像深藏于内的各种宝藏物品，察看人们的精神和骨骼，就相当于去打开两扇大门。门打开之后，自然可以发现里面的宝藏物品，而测知人的气质了。两扇大门--精神和骨骼，是观人的第一要决。
文人论神，有清浊之辨。清浊易辨，邪正难辨。欲群邪正，先观动静；静若含珠，动若木发；静若无人，动若赴的，此为澄清到底。静若萤光，动若流水，尖巧而喜淫；静若半睡，动若鹿骇，别才而深思。一为败器，一为隐流，均之托迹于清，不可不辨。
【译文】
古之医家、文人、养生者在研究、观察人的"神"时，一般都把"神"分为清纯与昏浊两种类型。"神"的清纯与昏浊是比较容易区别的，但因为清纯又有奸邪与忠宜之分，这奸邪与忠直则不容易分辨。要考察一个人是奸邪还是忠直，应先看他处于动静两种状态下的表现。眼睛处于静态之时，目光安详沉稳而又有光，真情深蕴，宛如两颗晶亮的明珠，合而不露；处于动态之时，眼中精光闪烁，敏锐犀利，就如春木抽出的新芽。双眼处于静态之时，目光清明沉稳，旁若无人。处于动态之时，目光暗藏杀机，锋芒外露，宛如瞄准目标，一发中的，待弦而发。以上两种神情，澄明清澈，属于纯正的神情。两眼处于静态的时候，目光有如萤火虫之光，微弱而闪烁不定；处于动态的时候，目光有如流动之水，虽然澄清却游移不定。以上两种目光，一是善于伪饰的神情，一是奸，心内萌的神情。两眼处于静态的时候，目光似睡非睡，似醒非醒；处于动态的时候，目光总是像惊鹿一样惶惶不安。以上两种目光，一则是有智有能而不循正道的神情，一则是深谋图巧又怕别人窥见他的内心的神情。具有前两种神情者多是有瑕疵之辈，具有后两种神情者则是合而不发之人，都属于奸邪神情。可是它们却混杂在清纯的神情之中，这是现神时必须仔细加以辨别的。
凡精神，抖擞处易见，断续处难见。断者出处听，续者闭处续。道家所谓"收拾入门"之说，不了处看其脱略，做了处看其针线。小心者，从其做不了处看之，疏节阔目，若不经意，所谓脱略也。大胆者，从其做了处看之，慎重周密，无有苟且，所谓针线也。二者实看向内处，稍移外便落情态矣，情态易见。
【译文】
一般来说，观察识别人的精神状态，那种只是在那里故作振作者，是比较容易识别的，而那种看起来似乎是在那里故作抖擞，又可能是真的精神振作，则就比较难于识别了。精神不足，即便它是故作振作并表现于外，但不足的特征是掩盖不了的。而精神有余，则是由于它是自然流露并蕴含于内。道家有所谓"收拾入门"之说，用于观"神"，要领是：尚未"收拾入门"，要着重看人的轻慢不拘，已经"收拾入门"，则要着重看人的精细周密。对于小心谨慎的人，要从尚未"收拾入门"的时候去看他，这样就可以发现，他愈是小心谨慎，他的举动就愈是不精细，欠周密，总好像漫不经心，这种精神状态，就是所谓的轻慢不拘；对于率直豪放的人，要从已经"收拾入门"的时候去看他，这样就可以发现，他愈是率直豪放，他的举动就愈是慎重周密，做什么都一丝不苟，这种精神状态，实际上都存在于内心世界，但是它们只要稍微向外一流露，立刻就会变为情态，而情态则是比较容易看到的。
骨有九起：天庭骨隆起，枕骨强起，项骨平起，佐串骨角起，太阳骨线起，眉骨伏犀起，鼻骨芽起，颧骨若不得而起，顶骨平伏起。在头，以天庭骨、枕骨、太阳骨为主；在面，以后骨、颧骨为主。五者备，柱石之器也；一，则不穷；二，则不贱；三，则动履稍胜；四，则贵矣。
【译文】
九贵骨各有各的姿势：天庭骨丰隆饱满；枕骨充实显露；项骨平正而突兀；佐串骨像角一样斜斜而上，真人发际；太阳骨直线上升；眉骨骨桂显而不露，隐隐约约像犀角平伏在那里；鼻骨状如芦笋竹芽，挺拔而起；颧骨有力有势，又不陷不露；项骨平伏厚实，又约显约露。看头部的骨相，主要看天庭、枕骨、太阳骨这三处关键部位；看面部的骨相，则主要看眉骨、颧骨这两处关键部位。如果以上五种骨相完美无缺，此人一定是国家的栋梁之材；如果只具备其中的一种，此人便终生不会贫穷；如果能具备其中的两种，此人便终生不会卑贱；如果能具备其中的三种，此人只要有所作为，就会发达起来；如果能具备其中的四种，此人一定会显贵。骨有色，面以青为贵，"少年公卿半青面"是也。紫次之，白斯下矣。骨有质，头以联者为贵。碎次之。总之，头上无恶骨，面佳不如头佳。然大而缺天庭，终是贱品；圆而无串骨，半是孤僧；鼻骨犯眉，堂上不寿。颧骨与眼争，子嗣不立。此中贵贱，有毫厘千里之辨。
【译文】
骨有不同的颜色，面部颜色，则以青色最为高贵。俗话说的"少年公卿半青面"，就是这个意思。黄中透红的紫色比青色略次一等，面如枯骨着粉白色则是最下等的颜色。
骨有一定的气势，头部骨骼以相互关联、气势贯通最为高贵，互不贯通、支离散乱则略次一等。总之，只要头上没有恶骨，就是面再好也不如头好。然而，如果头大而天庭骨却不丰隆，终是卑贱的品位；如果头圆而佐串骨却隐伏不见，多半要成为僧人；如果鼻骨冲犯两眉，父母必不长寿；如果颧骨紧贴眼尾而颧峰凌眼，必无子孙后代。这里的富贵与贫贱差别，有如毫厘之短与千里之长，是非常大的。

[book_title]第二刚柔
作者：曾国藩
既识神骨，当辨刚柔。刚柔，则五行生克之数，名曰"先天种子'，不足用补，有余用泄。消息与命相通，此其较然易见者。
【译文】
已经鉴识神骨之后，应当进一步辨别刚柔。刚柔是五行生克的道理，道家叫做"先天种子"，不足的增补它，有余的消泄它，使之刚柔平衡，五行如谐，盈虚损益与人的命运相通，这是在对比中就能很容易发现的信息。
五行有合法，木合火，水合木，此顺而合。顺者多富，即贵亦在浮沉之间。金与火仇，有时合火，推之水土者皆然，此逆而合者，其贵非常。然所谓逆合者，金形带火则然，火形带金，则三十死矣；上形带上则然，上形带水，则孤寡终老矣；木形带金则然，金形带木，则刀剑随身矣。此外牵合，俱是杂格，不久文人正论。
【译文】
五行之间具有相生相克相仇关系，这种关系称为"合"，而"合"又有顺合与逆合之分，如木生火、水生木，金生水，土生金，火生土，这辗转相生就是顺合。顺合之相中多会致富，但是却不会得贵，即便偶然得贵，也总是浮浮沉沉、升升降降，难于保持永久。金仇火，有时火与金又相辅相成，如金无火炼不成器的道理一样，类而推之，水与土等等之间的关系都是这样，这就是逆合，这种逆合之相非常高贵。然而在上述的逆会之相中，如果是金形人带有火形之相，便非常高贵，相反，如果是火形人带有金形之相，那么年龄到了30岁就会死亡；如果是水来人带有水形之相，那么就会一辈子孤寡无依；如果是木形人带有金形之相，便会非常高贵，相反，如果是金形人带有木来之相，那么就会有刀剑之灾，杀身之祸。至于除此之外的那些牵强附会的说法，都是杂凑的模式，不能归入文人的正宗理论。
五行为外刚柔，内刚柔，则喜怒、跳伏、深浅者是也。喜高怒重，过目辄忘，近"粗"。伏亦不伉，跳亦不扬，近"蠢"。初念甚浅，转念甚深，近"奸"。内奸者，功名可期。粗合各半者，胜人以寿。纯奸能豁达，其人终成。纯粗无周密，半途必弃。观人所忽，十有九八矣。
【译文】
前面所说的五行，是人的阳刚和阴柔之气的外在表现，即是所谓"外刚柔"。除了外刚柔之外，还有内刚柔。内刚柔指的是人的喜怒哀乐的感情、激动或平静的情绪和有时深、有时浅的心机或城府。遇到令人高兴的事情，乐不可支，遇到令人恼怒的事情，就怒不可遏，而且事情一过就忘得一干二净，这种人阳刚之气太盛，其气质接近于"粗鲁'。平静的时候没有一点张扬之气，激动的时候也昂扬不起来，这种人阴柔之气太盛，其气质接近于"愚蠢"。遇到事情，初一考虑，看起来想得似乎很肤浅，然而一转念，想得又非常深入和精细。这种人阳刚与阴柔并济，其气质接近于"奸诈"。凡属内藏奸诈的人外柔内刚，遇事能进能退，能屈能伸，日后必有一番功业和名声可以成就。既粗鲁又愚蠢的人，刚柔皆能支配其心，使他们乐天知今，因此其寿命往往超过常人。纯奸的人--即大奸大诈者，其心能反过来支配刚柔，遇事往往能以退为进，以顺迎逆，这种人最终会获得事业的成功。那种外表举止粗鲁，内心气质也粗鲁的人，只是一味地刚，做起事来必定要半途而废。--以上这一点，也就是"内刚柔"，往往被忽视，而且一般入十有八九都犯这个毛病。

[book_title]第三容貌
作者：曾国藩
容以六尺为期，貌合两仪而论。胸腹手足，实接五行；耳目口鼻，全通四气。相额相称，则福生；如背如凑，则林林总总，不足论也。
【译文】
凡是现人形貌，观姿容以七尺躯体为限度，看面貌则以两只眼睛来评断。人的胸腹手足，对应都和五行--即金、木、水、火、土相互关系，都有它们的某种属性和特征；人的耳目口鼻，都和四气--即春、夏、秋、冬四时之气相互贯通，也具有它们的某种属性和特征。人体的各个部位，如果相一照应、匹配，彼此对称、协调，那么就会为人带来福分，而如果相互背离或彼此拥挤，使相貌显得乱七八糟支离破碎，其命运就不值一提了。
容贵"整"，"整"非整齐之谓。短不累蹲，长不茅立，肥不熊餐，瘦不鹊寒，所谓"整"也。背宜圆厚，腹宜突坦，手直温软，曲若弯弓，足宜丰满，下直藏蛋，所谓"整"也。五短多贵，两大不扬，负重高官，鼠行好利，此为定格。他如手长于身，身过于体，配以佳骨，定主封侯；罗纹满身，胸有秀骨，配以妙神，不拜相即鼎甲矣。
【译文】
人的姿容可贵之处就在于"整"，这个"整"并非整齐划一的意思，而是要人整个身体的各个组成部分要均衡、匀称，使之构成一个有机的完美的整体，就身材而言，人的个子可以矮但不要矮得像一头蹲着的猪；个子也可以高，但绝不能像一棵孤单的茅草那样耸立着。从体形来看，体态可以胖，但又不能胖得像一头贪吃的熊一样的臃肿；体态瘦也不妨，但又不能瘦得如同一只寒鸦那样单薄。这些就是本节所说的"整"。再从身体各部位来看，背部要浑圆而厚实，腹部要突出而平坦，手要温润柔软，手掌则要弯曲如引脚背要丰厚饱满，脚心要空，空到能藏下鸡蛋则佳，这也是所谓的"整"。五短身材虽看似不甚了了，却大多地位高贵，两腿长得过分的长往往命运不佳。一个人走起路来如同背了重物，那么此人必定有高官之运，走路若像老鼠般步子细碎急促，两眼又左顾右盼且目光闪烁不定者，必是贪财好利之徒。这些都是固定格局，屡试不爽。还有其他的格局：如两手长于上身（最好超过膝盖），上身比下身长，再有着一副上佳之骨，那么一定会有公侯之封。再如皮肤细腻柔润，就好像绫罗布满全身。胸部骨骼又隐而不现，文秀别致，再有一副奇佳的神态的话，日后必然志向远大。
貌有清、古、奇、秀之别，总之须看科名星与阴骘纹为主。科名星，十三岁至三十九岁随时而见；阴骘纹，十九岁至四十六岁随时而见。二者全，大物也；得一亦资。科名星见于印堂眉彩，时隐时见，或为钢针，或为小丸，尝有光气，酒后及发怒时易见。阴骘纹见于眼角，阴雨便见，如三叉样，假寐时最易见。得科名星者早荣，得阴骘纹者迟发。二者全无，前程莫问。阴骘纹见于喉间，又主生贵子；杂路不在此格。
【译文】
人的面貌之相有清秀、古朴、奇伟、秀致的分别。这四种相貌主要以科名星和阴骘纹为主去辨别，科名星在十三岁到三十九岁这段时间随时都可以看到，阴骘纹，在十九岁到四十六岁这段时间也可随时看见。阴骘纹和科名星这两样都俱备的话，将来会成为人物，能够得到其中一样，也会富贵。科名星显现在印堂和眉彩之间，有时会出现，有时又隐藏不现，形状有时像钢针，有时如小球，是一种红光紫气。在喝酒之后和发怒时容易看见，阴骘纹出现在眼角之处，遇到阴天或下雨天便能看见，像三股叉的样子。在人快要睡着的时候最容易看见。有科名星者，少年时就会发达荣耀，有阴骘纹者，发迹的时间要晚一些。两者都没有的话，前程就别问了。另外，明骘纹若现于咽喉部位，主人喜得贵子。若明骘纹出现在其他部位，则不能这样断定，也就是不一定会得贵子。
目者面之渊，不深则不清。鼻者面之山，不高则不灵。口阔而方禄千种，齿多而圆木家食。眼角入鬓，必掌刑名。顶见于面，终司钱谷：出责征也。舌肥无官，橘皮不显。文人有伤左目，鹰鼻动便食人：此贱征也。
【译文】
人的眼睛如同面部的两方水潭，神气不深沉含蓄，面部就不会清朗明爽。鼻子如同支撑面部的山脉，鼻梁不挺拔，准头不学园，面部就不会现机灵聪慧之气。嘴巴宽阔又方正，主人有享千钟之福禄，牙齿细小而圆润，适合在外地发展事业。两眼秀长并播至鬓发处者，必掌司法大权，秃发谢顶而使头与面额相连，无限界，能掌财政大权。口吃者无官运。面部肌肤粗糙如桔子皮的人不会发达。文人若左眼有伤那么文星陷落而无所作为。鼻子如鹰嘴的人，必定内心阴险狠毒，喜伤人，（后面）这些都是贫贱的征兆。

[book_title]第四情态
作者：曾国藩
容貌者，骨之余，常佐骨之不足。情态者，神之余，常性神之不足。久往观人精神，乍见现人情态。大家举止，羞涩亦佳；小儿行藏，跳叫愈失。大旨亦辨清浊，细处兼论取舍。
【译文】
一个人的容貌是其骨骼状态的余韵，常常能够弥补骨骼的缺陷。情态是精神的流韵，常常能够弥补精神的不足。久久注目，要着重看入的精神；乍一放眼，则要首先看人的情态。凡属大家--如高官显宦、硕儒高增的举止动作，即使是羞涩之态，也不失为一种佳相；而凡属小儿举动，如市井小民的哭哭笑笑、又跳又叫，愈是矫揉造作，反而愈是显得幼稚粗俗。看人的情态，对于大处当然也要分辨清浊，而对细处则不但要分辨清浊，而且还要分辨主次方可做出取舍。
有弱态，有狂态，有疏懒态，有周旋态。飞鸟依人，情致婉转，此弱态也。不衫不履，旁若无人，此狂志也。坐止自如，问答随意，此疏懒态也。饰其中机，不苟言笑，察言观色，趋吉避凶，则周旋态也。皆报其情，不由矫枉。弱而不媚，狂而不哗，疏懒而真诚，周旋而健举，皆能成器；反之，败类也。大概亦得二三矣。
【译文】
常见的情态有以下四种：委婉柔弱的弱态，狂放不羁的狂态，怠慢懒散的疏懒态，交际圆滑周到的周旋态。如小鸟依依，情致婉转，娇柔亲切，这就是弱态；衣着不整，不修边幅，恃才傲物，目空一切，旁若无人，这就是狂态；想做什么就做什么，想怎么说就怎么说，不分场合，不论忌宜，这就是疏懒态；把心机深深地掩藏起来，处处察颜观色，事事趋吉避凶，与人接触圆滑周到，这就是周旋态。这些情态，都来自于内心的真情实性，不由人任意虚饰造作。委婉柔弱而不曲意连媚，狂放不羁而不喧哗取闹，怠慢懒散却坦诚纯真，交际圆润却强干豪雄，日后都能成为有用之材；反之，即委婉柔弱又曲意诌媚，狂放不羁而又喧哗取闹，怠慢懒散却不坦诚纯真，交际圆滑却不强干豪雄，日后都会沦为无用的废物。情态变化不定，难于准确把握，不过只要看到其大致情形，日后谁会成为有用之材，谁会论为无用的废物，也能看出个二三成。
前者恒态，又有时态。方有对谈，种忽地往；众方称言，此独冷笑；探险难近，不足与论情。言不必当，极口称是，未交此人，故意低毁；卑庸可耻，不足与论事。漫无可否，临事迟回；不甚关情，亦为堕泪。妇人之仁，不足与谈心。三者不必定人终身。反此以求，可以交天下土。
【译文】
前一章所说的，是在人们生活中经常出现的情态，称之为"恒态"。除此之外，还有几种情态，是不经常出现的，称之为"时态"。如正在跟人进行交谈时，他却忽然把目光和思路转向其他地方去了，足见这种人毫无诚意；在众人言笑正欢的时候，他却在一旁漠然冷笑，足见这种人冷峻寡情。这类人城府深沉，居心险恶，不能跟他们建立友情；别人发表的意见未必完全妥当，他却在一旁连声附和，足见此人胸无定见；还没有跟这个人打交道，他却在背后对人家进行恶意诽谤和诬蔑，足见此人信口开河，不负责任。这类人庸俗下流，卑鄙可耻，不能跟他们合作共事；无论遇到什么事情都不置可否，而一旦事到临头就迟疑不决，犹豫不前，足见此人优柔寡断；遇到一件根本不值得大动感情的事情，他却伤心落泪，大动感情，足见此人缺乏理智。这类人的仁慈纯属"妇人之仁"，不能跟他们推诚交心。然而以上三种情态却不一定能够决定一个人终身的命运。如果能够反以上三种人而求之，那么就几乎可以遍交天下之士了。

[book_title]第五须眉
作者：曾国藩
"须眉男子"。未有须眉不具可称男子者。"少年两道眉，临老一付须。"此言眉生早成，须主晚运也。然而紫面无须自责，暴腮缺须亦荣：郭令公半部不全，霍骠骁一副寡脸。此等间逢，毕竟有须眉者，十之九也。
【译文】
人们常说"须眉男子"，这就是将须眉作为男子的代名词。事实上也的确如此，因为还没有见过既无胡须又无眉毛的人而称为是男子。人们还常说："少年两道眉，临老一付须"。这两句话则是说，一个人少年时的命运如何，是要看眉毛的相，而晚年运气怎么样，则以看胡须为主。但是也有例处，脸面呈紫气，即使没有胡须，地位也会高贵；两腮突露者，就算胡须稀少，也能够声名显达；郭子仪虽然胡须稀疏，却位极人臣，富甲天下；霍去病虽然没有胡须，只是一副寡脸相，却功高盖世。但这种情况，不过只是偶然碰到，毕竟有胡须有眉毛的人，占百分之九十以上。
眉尚彩，彩者，秒处反光也。贵人有三层彩，有一二层者。所谓"文明气象"，直疏爽不宜凝滞。一望有乘风翔舞之势，上也；如泼墨者，最下。倒竖者，上也；下垂者，最下。长有起伏，短有神气；浓忌浮光，淡忌枯索。如剑者掌兵权，如帚者赴法切。个中亦有征范，不可不辨。但如压眼不利，散乱多优，细而带媚，粗而无文，是最下乘。
【译文】
眉崇尚光彩，而所谓的光彩，就是眉毛消部闪现出的亮光。富贵的人，他眉毛的根外、中处、梢处共有三层光彩，当然有的只有两层，有的只有一层，通常所说的"文明之象"指的就是眉毛要疏密有效、清秀润朗，不要厚重呆板，又波又一密。远远望去，象两只凤在乘风翱翔，如一对龙在乘风飞舞，这就是上佳的眉梢。如果象一团散浸的墨汁，则是最下等的眉相。双眉倒竖，呈倒八字形，是好的眉相。又眉下垂，呈八字形，是下等的相，眉毛如果比较长，就得要有起伏，如果比较短，就应该昂然有神，眉毛如果浓，不应该有虚浮的光，眉毛如果淡，切忌形状象一条干枯的绳子。双眉如果象两把锋利的宝剑，必将成为统领三军的将帅，而双眉如果象两把破旧的扫帚，则会有杀身之祸。另外，这里面，还有各种其他的迹象和征兆，不可不认真地加以辨识。但是，如果眉毛过长并压迫着双眼，使目光显得迟滞不利，眉毛散乱无序，使目光显得忧劳无神，眉形过于纤细并带有媚态，眉来过于粗阔，使其没有文秀之气，这些都是属于最下等的眉相。
须有多寡，取其与眉相称。多者，宜清、宜疏、宜缩。宜参差不齐；少者，宜光、宜健、宜圆、宜有情照顾。卷如螺纹，聪明豁达；长如解索，风流荣显；劲如张戟，位高权重；亮若银条，早登廊庙，皆宦途大器。紫须剑眉，声音洪壮；篷然虬乱，尝见耳后，配以神骨清奇，不千里封侯，亦十年拜相。他如"辅须先长终不利"、"人中不见一世穷"。"鼻毛接须多滞晦"、"短髭遮口饿终身"，此其显而可见者耳。
【译文】
胡须，有的人多，有的人少，无论是多还是少，都要与眉毛相和谐，相匹配。胡须多的应该清秀流畅，疏爽明朗，不直不硬，并且长短分明有效。胡须少的，就要润泽光亮，刚健挺直，气韵十足，并与其他部位相互照应。胡须如果象螺丝一样的弯曲，这人一定聪明，目光高远，豁然大度。胡须细长的，象磨损的绳子一样到处是细弯小曲，这种人生性风流倜傥，却没有淫乱之心，将来一定能名高位显。胡须刚劲有力，如一把张开的利戟，这种人将来一定当大官，掌重权。胡须清新明朗，象闪闪发光的银条，这种人年纪轻轻就为朝中大臣。以上这些都是仕途官场上的大材大器的人物。如果人的胡须是紫色，眉毛如利剑，声音洪亮粗壮。胡须象虬那样蓬松劲挺散乱，而且有时还长到耳朵后边去，这样的胡须，再有一副清爽和英俊的骨骼与精神。即使封不了千里之候，也能当十年的宰相。其他的胡须，如辅须先长出来，终究没有好处。人中没有胡须，一辈子受苦受穷。鼻毛连接胡须，命运不顺利，前景暗然。短髭长大了而遮住了嘴，一辈子忍饥挨饿等等。这些胡须的凶象，是显而易见的，这里，就用不着详细论述了。

[book_title]第六声音
作者：曾国藩
人之声音，犹天地之气，轻清上浮，重浊下坠。始于丹田，发于喉，转于舌，辨于齿，出于唇，实与五音相配。取其自成一家，不必-一合调，闻声相思，其人斯在，宁必一见决英雄哉！
【译文】
人的声音，跟天地之间的阴阳五行之气一样，也有清浊之分，清者轻而上扬，浊者重而下坠。声音起始于丹田，在喉头发出声响，至舌头那里发生转化，在牙齿那里发生清浊之变，最后经由嘴唇发出去，这一切都与宫、商、角、徵、羽五音密切配合。看相识入的时候，听人的声音，要去辨识其独具一格之处，不一定完全与五音相符合，但是只要听到声音就要想到这个人，这样就会闻其声而知其人，所以不一定见到其的庐山真面目才能看出他究竟是个英才还是庸才。
声与音不同。声主"张"，寻发处见；音主"敛"，寻歇处见。辨声之法，必辨喜怒哀乐；喜如折竹，怒如阴雷起地，哀如击薄冰，乐如雪舞风前，大概以"轻清"为上。声雄者，如钟则贵，如锣则贱；声雌者，如雉鸣则贵，如蛙鸣则贱。远听声雄，近听悠扬，起若乘风，止如拍琴，上上。"大言不张唇，细言不露齿"，上也，出而不返，荒郊牛鸣。急而不达，深夜鼠嚼；或字句相联，喋喋利口；或齿喉隔断，喈喈混谈：市井之夫，何足比较？
【译文】
声和音看上去密不可分，其实它们是有区别的，是两种不同的物质。声产生于发音器官的启动之时，可以在发音器官启动的时候听到它；音产生于发音器官的闭合之时，可以在发音器官闭合的时候感觉到它。辨识声相优劣高下的方法很多，但是一定要着重从人情的喜怒哀乐中去细加鉴别。欣喜之声，宛如翠竹折断，其情致清脆而悦耳；愤怒之声，宛如平地一声雷，其情致豪壮而强烈；悲哀之声，宛如击破薄冰，其情致破碎而凄切；欢乐之声，宛如雪花千疾风刮来之前在空中飞舞，其情致宁静轻婉。它们都由于一个共同的特点--轻扬而清朗，被列入上佳之口。如果是刚健激越的阳刚之声，那么，象钟声一样宏亮沉雄，就高贵；象锣声一样轻薄浮泛，就卑贱；如果是温润文秀的阴柔之声，那么，象鸡鸣一样清朗悠扬，就高贵；象蛙鸣一样喧嚣空洞，就卑贱。远远听去，刚健激越，充满了阳刚之气。而近处听来，却温润悠扬，而充满了阴柔之敌，起的时候如乘风悄动，悦耳愉心，止的时候却如琴师拍琴，雍容自如，这乃是声中之最佳者。俗话说，"高产畅言却不大张其口，低声细语牙齿却含而不露"，这乃是声中之较佳者。发出之后，散漫虚浮，缺乏余韵，象荒效旷野中的孤牛之鸣；急急切切，咯咯吱吱，断续无节，象夜深入静的时候老鼠在偷吃东西；说话的时候，一句紧接一句，语无伦次，没完没了，而且嘴快气促；说话的时候，口齿不清，吞吞吐吐，含含糊糊，这几种说话声，都属于市井之人的粗鄙俗陋之声，有什么值得跟以上各种声相比的地方呢？
音者，声之余也，与声相去不远，此则从细曲中见耳。贫贱者有声无音，尖巧者有音无声，所谓"禽无声，兽无音"是也。凡人说话，是声散在前后左右者是也。开谈多含情，话终有余响，不唯雅人，兼称国土；口阔无溢出，舌尖无窕音，不唯实厚，兼获名高。
【译文】
音，是声的余波或余韵。音跟声相去并不远，它们之间的差异从细微的地方还是可以听出来的。贫穷卑贱的人说话只有声而无音，显得粗野不文，圆滑尖巧的人说话则只有音而无声，显得虚饰做作，俗话所谓的"鸟鸣无声，兽叫无音"，说的就是这种情形。普通人说话，只不过是一种声响散布在空中而已，并无音可言。如果说话的时候，一开口就情动于中，而声中饱含着情，到话说完了，则是温文尔雅的人，而且可以称得上是社会名流。如果说话的时候，即使口阔嘴大，却声未发而气先出，即使口齿灵俐，却又不矫造轻佻。这不仅表明其人自身内在素养深厚，而且预示其人还会获得盛名隆誉。

[book_title]第七气色
作者：曾国藩
面部如命，气色如运。大命固宜整齐，小运亦当享泰。是放光焰不发，珠玉与瓦砾同观；藻绘未扬，明光与布葛齐价。大者主一生祸福，小者亦三月吉凶。
【译文】
如果说面部象征并体现着人的大命，那么气色则象征并体现着人的小运。大命是由先天生成的，但仍应该与后天遭遇保持均衡，小运也应该一直保持顺利。所以如果光辉不能焕发出来，即使是珍珠和宝玉，也和碎砖烂瓦没有什么两样；如果色彩不能呈现出来，即使是统罗和绵绣，也和粗布糙葛没有什么二致。大命能够决定一个人一生的祸福，小运也能够决定一个人几个月的吉凶。
人以气为主，于内为精神，于外为气色。有终身之气色，"少淡、长明、壮艳、老素"是也。有一年之气色，"春青、夏红、秋黄、冬白"是也。有一月之气色，"朔后森发，望后隐跃"是也。有一日之气色，"早育、昼满、晚停、暮静"是也。
【译文】
气是一个人自身生存和发展的主要之神，在人体内部表现为人的精神，在人体表面表现为人的气色。气色有多种形态：其中有贯穿人的一生的气色，这就是俗话说的"少年时期气色为淡，所谓的淡，就是气稚色薄；青年时期气色为明，所谓的明，就是气勃色明；壮年时期气色为艳，所谓的艳，就是气丰色艳；老年时期气色为素，所谓的素，就是气实色朴"，就是这种气色。有贯穿一年的气色，这就是俗话说的"春季气色为青色--木色、春色，夏季气色为红色--火色、夏色，秋季气色为黄色--土色、秋色，冬季气色为白色--金色、冬色，"就是这种气色。有贯穿一月的气色，这就是俗话说的"每月初一日之后如枝叶盛发，十五日之后则若隐若现"，就是这种气色。有贯穿一天的气色，这就是俗话说的"早晨开始复苏，白天充盈饱满，傍晚渐趋隐伏，夜间安宁平静"，就是这种气色。
科名中人，以黄为主，此正色也。黄云盖顶，必极大魁；黄翅入鬓，进身不远；印堂黄色，富贵逼人；明堂素净，明年及第。他如眼角霞鲜，决利小考；印堂垂紫，动获小利，红晕中分，定产佳儿；两颧红润，骨肉发迹。由此推之，足见一斑矣。
【译文】
对于追求科名的士人来说，面部气色应该以黄色为主，因为黄色是正色，吉色。如果有一道黄色的彩云覆盖在他头顶，那么可以肯定，这位士子必然会在科考殿试中一举夺魁，高中状元；如果两颧部位各有一片黄色向外扩展，如两只翅膀直插双鬓，那么可以肯定，这位士子登科升官或封爵受禄已经为期不远；如果命宫印堂呈黄色，那么可以肯定，这位士子很快就会获得既能够致富又能够做官的机会；如果明堂部位即鼻子白润而净洁，那么可以肯定，这位士子必能科考入第。其他面部气色，如眼角即鱼尾部位红紫二色充盈，其状似绚丽的云霞，那么可以肯定，这位童子参加小考，必然能够顺利考中；命宫印堂，有一片紫色发动，向上注入山根之间，那么可以肯定，此人经常会获得一些钱财之利；如果两眼下方各有一片红晕，而且被鼻梁居中分隔开来从而互不连接，那么可以肯定，此人定会喜得一个宝贝儿子；如果两额部位红润光泽，那么可以肯定，此人的亲人如父子、叔侄、兄弟等等，必然能够立功显名并发家致富。由此推而广之，足可以窥见面部气色与人的命运的关系的情形。
色忌青，忌白。青常见于眼底，白常见于后端。然亦不同：心事优势，青如凝墨；祸生不测，青如浮烟；酒色惫倦，白如卧羊；灾晦催人，白如傅粉。又有青而带紫，金形遇之而飞扬，白而有光，土庚相当亦富贵，又不在此论也。最不佳者："太白夹日月，乌鸟集天庭，桃花散面颊，(赤页)尾守地阁。"有一于此，前程退落，祸患再三矣。
【译文】
面部气色忌讳青色，也忌讳白色。青色一般出现在眼睛的下方，白色则经常出现在两眉的眉梢。它们的具体情形又有差别：如果是由于。心事忧烦困苦而面呈青色，那么这种青色多半既浓且厚，状如凝墨；如果是由于遇到飞来的横祸而面呈青色，那么这种青色一定轻重不均，状如浮烟；如果是由于嗜酒好色导致疲惫倦怠而面呈白色，那么这种白色一定势如卧羊，不久即会消散；如果是由于遭遇了大灾大难而面呈白色，那么这种白色一定惨如枯骨，充满死气。还有青中带紫之色，如果是金形人遇到这种气色，一定能够飞黄腾达，如果是白润光泽之色，上形兼金来人面呈这种气色，也会获得富贵，这些都是特例，不在以上所论之列。而最为不佳的，则是以下四种气色："白色围绕眼圈，此相主丧乱；黑气聚集额头，此相主参革；赤斑布满两颊，此相主刑狱；浅赤凝结地阁，此相主凶亡。"以上四相，如果仅具其一，就会前程倒退败落。并且接连遭灾遇祸。

[book_title]日记四十九则
作者：曾国藩
道光二十年六月初七日
留馆后，本要用功，而日日玩仍，不觉过了四十馀天。前写信去家，议接家眷。又发南中请信。比作季仙九师寿文一首。馀皆怠忽，因循过日，故曰日无可记录。兹拟自今以后，每日早起，习寸大字一百，又作应酬字少许；辰后，温经书，有所知则载《茶馀偶谈》；日中读史亦载《茶馀偶谈》；酉刻至亥刻读集，亦载《茶馀偶谈》；或有所作诗文，则灯后不读书，但作文可耳。
忆自辛卯年，改号涤生。涤者，取涤其旧染之污也；生者，取明袁了凡之言："从前种种，譬如昨日死；从后种种，譬如今日生也。"改号至今九年，而不学如故，岂不可叹！余今年已三十，资禀顽钝，精神亏损，此后岂复能有所成？但求勤俭有恒，无纵逸欲，以丧先人元气。困知勉行，期有寸得，以无失词臣体面。日日自苦，不至佚而生淫。如种树然，斧斤纵寻之后，牛羊无从而牧之；如熟灯然，膏油欲尽之时，无使微风乘之。庶几稍稍培养精神，不至自速死。谈能日日用功有常，则可以保身体，可以自立，可以仰事储蓄，可以借福，不使祖宗积累自我一人享受而尽，可以无愧词臣，尚能以文章报国。谨记于此。六月初七夜记。
道光二十一年七月十四日 阴雨
晏起。饭后走梅世兄处，明日渠扶梓南归，今日走去探问一切。旋至许世叔处送行，又至周华甫之母处拜寿，又至胡润艺处，问伊扶标归葬事宜。胡送余《陶文毅全集》二部。又至唐镜海先生处，向检身之要、读书之法。先生言当以《朱子全集》为宗。时余新买此书，问及，因道此书最宜熟读，即以为课程，身体力行，不宜视为浏览之书。又言治经直令一经，一经果能通，则造经可分及。若遽求兼精，则万不能通一经。先生自言生平最喜读《易》。又言为学只有三门：曰义理，曰考核，曰文章。考核之学，多求粗而遗精，管窥而合测。文章之学，非精于义理者不能至。经济之学，即在义理内。又问：经济宜何如审端致力？答曰：经济不外看史，古人已然之迹，法戒昭然；历代典章，不外乎此。又言近时河南倭艮峰仁前辈用功最笃实，每自朝至寝，一言一动，坐作饮食，皆有扎记。或心有私欲不克，外有不及检者皆记出。先生尝教之日：不是将此心别借他心来把捉才提醒，便是团邪存诚。又言检摄于外，只有"整齐严肃"四字，换守于内，只有"主一无道"四字。又言诗、文、词、曲，皆可不必用功，诚能用力于义理之学，彼小技亦非所难。又言第一要戒欺，万不可掩著云云。听之，昭然若发蒙也。又至陈筠心处、金竹虔处、岱云处，始归。夜写卅个。
咸丰九年三月十六日
早，清理文件。饭后写雪琴信一件，看信稿数件。见先锋官三人。抄白绫记事。见客二次。中饭后习字二纸，温《史记》、《田窦传》、《韩安国传》。夜眼蒙，不敢看书。闻子序谈"养气章"末四节。言孔子之所以异于伯夷、伊尹者，不在高处，而在平处；不在隆处，而在汗处。汗者，平也、下也、庸也。夷、尹之圣，以其隆高而异于众人也。孔子之圣，以其平庸汗下而无以异于众人也。宰我之论，尧、舜以勋业而隆，孔子以并无勋业而汗。子贡之论，百五以礼乐而隆，孔子以并无礼乐而汗。有若之论，他圣人以出类拔萃而隆，孔子以即在类革之中，不出不拔而自处于汗，以汗下而同于众人。此其所以异于夷、尹也，此其所以为生民所未有也。
咸丰九年三月廿七日
早，清理文件。饭后见客三次，传见哨官三人。接家信，澄侯一件、沅甫一件，系初八送纪寿信之回音。翻阅《四书》一遍。用白绫写《论语》、《孟子》中最足警吾身者，约二十馀章。中饭后，习字二纸，温《滑稽传》。夜温《大宛传》，未毕。思人心所以抗扰不定者，只为不知命。陶渊明、白香山、苏子瞻所以受用者，只为知命。吾涉世数十年，而有时犹起计较之心，若信命不及者，深可愧也。
咸丰九年三月廿九日
早，清理文件。饭后见先锋官三人。写彭雪琴、胡中丞信。见客一次。阅《院馀丛考》。中饭后习字二纸，温《淮南衡山传》。旋写大字数幅。酉刻，登后楼。灯后，温《货殖传》数叶。因眼蒙不敢多看书。日内，念不知命、不知礼、不知言三者，《论语》以股全篇之末，良有深意。若知斯三者，而益之以《孟子》"取人为善，与人为善"之义，则庶几可为完人矣。
咸丰九年三月三十日
早，清理文件。饭后见先锋官三人。写张小浦信，改信稿五件。接何廉(日方)信，写作俱佳，依恋之意，溢于言表，才士不遇，读之慨然。倦甚小睡。剃头一次。中饭后习字二纸。温《货殖传》毕。夜接孙芝房信，告病体垂危，托以身后之事，并请作其父墓志及刻所著诗十卷、《河防纪略》四卷、散文六卷；又请邵位西作墓志，亦自为手书别之，托余转寄。又接意城信，告芝房死矣。芝房子去岁六月面求作其父墓表，余已许之。十一月又寄近作古文一本，求余作序。余因循未及即为，而芝房遽归道山，负此良友，疚恨何极！芝房十三岁入县学，十六岁登乡举。廿六岁入翰林，少有神童之目，好学励品，同辈所钦。近岁家运极寒，其胞弟鳖洲、主事叔孕孝廉相继下世，又丧其长子，又丁母忧，又丧其妻，又丧其妾，皆在此十年之内。忧能伤人，遂以吸生。如此美才，天不假之以年俾成大器，可悲可悯！因忆道光二十八年刘菽云将死之时，亦先为一书寄京以告别，请余为作墓志。几内即在上住宿，未带铺盖也。其他去沙河镇二里，去李鹿车制军之宅一里许。
咸丰九年八月初四日
黎明起。饭毕，再人山谒岳武穆正之配李夫人墓。墓去沙河镇十一二里许。去株岭姚太夫人之墓之西，名曰太阳山，坐北向南。坟下三丈许有陈岩叟坟。岳夫人墓不知其初所据。明宏治九年，童某修县志，以为葬在此。厥后嘉靖六年，何某修志，以为不葬在此，系与姚太夫人合葬株岭也。嘉靖十年，陈氏坟遂葬于下方。至崇祯二年，岳、陈二家构松，逮本朝康熙、雍正，讼百馀年，久不决。至乾隆五年，九江府知府施君廷翰判断，定为岳夫人实葬在此。陈氏坟因其太久，亦不复迁。二姓皆永禁进葬，遂为定案详。巡道李君振云批，亦以童志为断。今详文并批，皆刻于东一碑石，西一碑系乾隆十年县令禁刍牧者。墓有古树，皆乾隆中所禁，近年亦枯朽矣。巳正归舟。舟行出沙湖，申刻至九江老营。热甚。酉正，西风作，始渐凉也。见客二次。夜，与雪琴、少泉久谈。清理文件。是日接季洪弟信，知将回湘乡募勇。接胡宫保信，知皖北军事日坏。阅京报，亦以定远失守，胜翁皆交部严议也。阅《步天歌》。是夕，思作书者宜临帖、摹帖；作文作诗皆宜专学一家，乃易长进。然则作人之道，亦宜专学一古人，或得令人之贤者而师法之，庶易长进。
咸丰九年八月初五日
早，清理文件。饭后将《欧阳文忠公全集》清检目录，共百五十三卷，附录五卷，至未正清毕。拟派人至江苏接陈作梅来营，写信一件，自添二叶。夜写袁漱六信一件。阅《归田录诗话笔说［记］》。胡中丞寄来京信一件，知胜翁互相讦参。翁自定远失守，兵饷两空，所处之境甚穷。
咸丰九年八月初六日
早，写漱六信毕。饭后写季仙九先生信一封。派戈什哈朱长彪往溧阳迎接陈作梅，寄途费银百两。李少泉亦派一家丁同去。巳初起行。余亦即于已初开船。见客二次。是日风色不甚顺。自九江以上，须得东风，流乃顺。本日北风甚微。行三十里，至陆家嘴泊宿。与雪琴久谈。登岸散步，行半里许，天气甚热，与少泉露坐久谈。阅次青代雪琴所为《昭忠祠记》，将一二不稳处批出。
咸丰九年八月初七日
黎明开船，逆风逆水。以十除人曳牵而上，未刻至隆平。团首胡玉堂来接，团勇沿江岸迎送。湾泊二刻许，复开行。傍夕至武穴。广济县方令来接。方名大提，巴陵人，附生，保至令职。厘金等局委员李宗涑、胡夏初、童焕藻、单发轫、曾纪潢皆来见。灯时始泊船，与雪琴、少泉久谈。夜，大东北风。是日改信稿二十余件，写张上捕信一件。夜阅《步天歌》。接九弟在袁州所发信，系七月计日寄强中营，便勇带来者。又有方案成者，亦安州人，上年避难来鄂，胡中丞派其在武穴当差，本日亦来见。据称，何子永镇修八年四月在英山天花坪被贼扰，七年赴颖州太和县教谕戴汉翔处矣。是日，阅《书经・顾命》等篇，如有所悟。
咸丰九年十一月初二日
黎明，早饭。饭后起行。行四十里，至一天门地方扎营，黄梅境也。黄海军令来迎，与之久谈。下半日，温《诗经》数章，剃头一次。写胡中丞信、彭雪琴信、李申夫信。夜思近日之失，由于心太弦紧，无舒和之意。以后作人，当得一"松"字诀。是夜，睡味甚适，亦略得"松"字意味。日来，每思吾身，能于十"三"字者用功，尚不失晚年过境。十"三"字者，谓三经、三史、三子、三集、三实、三忌、三薄、三知、三乐、三寡也。三经、三史、三子、三集、三实，余在京师，尝以匾其妻。在江南，曾刻印章矣。三忌者，即谓天道忌巧，天道忌盈，天道忌贰也。三薄者，幸灾乐祸，一薄德也；逆命亿数，二薄德也；臆断皂白，三薄德也，三知者，《论语》末章，所谓"知命、知礼、知言"也。三乐者，即九月二十一日所记读书声出金石，一乐也；宏奖人才，诱人日进，二乐也；勤劳而后憩息，三乐也。三寡者，寡言养气，寡视养神，寡欲养精。十"三"字者，时时省察，其犹失之东隅，收之桑榆者乎？
咸丰十年闰三月十一日
黎明，出巡视营墙。饭后清理文件，写胡中丞信、彭雪琴信、左季高信，见客三次，阅《后汉书》李云、刘瑜、谢弼传，虞诩、傅燮、盖勋、臧洪传。中饭后阅《张衡传》九叶，未毕。日内因眼蒙，不敢多看书。天气甚长，申刻以后，但在室内徘徊。酉正跃坐。念天下之稍有才智者，必思有所表见以自旌异于人。好胜者此也，好名者亦此也。同当兵勇，则思于兵勇中翘然而出其类；同当长夫，则思于长夫中翘然而出其类；同当将官，则思于将官中翘然而出其类；同为主帅，则思于众帅中翘然而出其类。虽才智有大小深浅之不同，其不知足、不安分，则一也。能打破此一副庸俗共有之识见，而后可与言道。夜校《叙传》下卷，未毕。王子云、高云浦来，言方某品行不甚可靠。
咸丰十年闰三月十八日
黎明，出巡视营墙。饭后清理文件。旋阅《后汉书》颍川四长传，李固、杜乔传。中饭后阅吴v、延笃传。是日，竟日雨不止。心事焦闷，口无津液，上焦火旺，因不复看书，即在室中徘徊。思凡事皆有至浅至要之道，不可须臾离者，因欲名其堂回"八本堂"。其目日：读书以训诂为本，诗文以声调为本，事亲以欢心为本，养生以少恼怒为本，立身以不妄语为本，居家以不晏起为本，居官以不要钱为本，行军以不扰民为本。古人格言尽多，要之每事有第一义，必不可不竭力为之者。得之则如探骊得珠，失之则如舍本根而图枝叶。古人格言虽多，亦在乎寻人之慎择而已矣。夜，阅《骈体文钞・版牍类》。是日接家信，三月三日发，澄弟一件。沅弟一件、纪泽一件。又得竟海先生及作梅、牧云等信。
咸丰十年七月廿九日
早起，至沈宝成营内一查，辰刻归。饭后清理文件。旋小睡。写杨厚庵信一件。阅韩文。中饭后热极，小睡。习字一张，清理各文件。酉刻与王壬秋久谈，又与牧云谈。夜与牧云、少荃在楼上乘凉。早睡。本日思求人约有四类，求之之道，约有三端。治事约有四类，治之之道，约有三端。求人之四类，曰官也，绅也，绿营之兵也，招募之勇也。其求之之道三端，曰访察，曰教化，曰督责。采访如鸷鸟猛兽之求食，如商贾之求财；访之既得，又辨其贤否，察其真伪。教者，诲人以善而导之，以其所不能也；化者，率之以躬，而使其根从于不自知也。督资者，商鞅立木之法，孙子斩美人之意，所谓千金在前，猛虎在后也。治事之四类，曰兵事也，饷事也，吏事也，交际之事也。其治之之道三端，曰剖晰，曰简要，曰综核。剖晰者，如治骨角者之切，如治玉石者之琢。每一事来，先项剖成两片，由两片而剖成四片，由四片而剖成八片，愈刮愈是绝，愈剖愈细密，如纪昌之视虱如轮，如庖丁之批隙导U，总不使有一处之额(干页)，一丝之含混。简要者，事虽于端万绪，而其要处不过一、二语可了。如人身虽大，而脉络针穴不过数处，万卷虽多，而提要钩元不过数句。凡御众之道，教下之法，易则易知，简则易从，稍繁难则人不信不从矣。综核者，如为学之道，既日知所忘，又须月无忘其所能。每日所治之事，至一月两月，又当综核一次。军事、吏事，则月有课，岁有考；饷事，则平日有流水之数，数月有总汇之帐。总以后胜于前者为进境。此二者，日日究心早作夜思，其于为督抚之道，思过半矣。
咸丰十年九月廿六日
早饭后清理文件。旋见客三次，内周瀚、刘兆璜坐颇久。写九弟信一件、胡宫保一件。与尚斋围棋一局。旋将九弟手卷写毕。中饭后，见客四次，内黎世兄坐颇久。酉刻，李申夫来久谈，傍晚散去。夜清理文件，寸心郁闷异常。与尚斋围棋一局，目蒙殊甚。是日因写手卷，思东坡"守骏莫如跛"五字，凡技皆当知之。若一味骏快奔放，必有额踬之时；一向贪图美名，必有大汗辱之时。余之以"求阙"名斋，即求自有缺陷不满之处，亦"守骏莫如跛"之意也。
咸丰十年九月廿八日
早饭后清理文件。族接胡富保信，内有与陈作梅密信，因作梅已赴江西，余拆阅。中言沅甫乡里之评，如此大非乱世所宜，公可密告涤丈箴规之云云。余因作梅在此数月，并未提及一字，不知所指何事。因问少荃曾闻作梅说及我家事否。少荃言曾闻作海说及沅甫乡评不好。余细叩何事，渠言洪家猫面脑葬地，未经说明，洪家甚为不服。洪秋浦有信寄余，其中言语憨直，因隐藏未经寄营。本县绅士亦多见此信稿者，并劝余设法改坟，消患无形等语。又言沅甫起新屋，规模壮丽，有似会馆。所伐人家坟山大木，多有未经说明者。又言家中子弟荡佚，习于吹弹歌唱之风云云。余闻之甚为忧惧。旋写胡宫保信，写凯章信。中饭后，倦甚，眼蒙不敢作事，仅阅《谷梁传》廿馀叶。傍夕亦倦。夜清理文件颇多。眼蒙昧甚。睡后，细思余德薄能鲜，忝窃高位，又窃虚名，已于造物之忌，而家中老少习于"骄、奢、佚"三字，实深惊惧。
咸丰十年十二月初九日
早，清理文件。饭后与尚斋围棋一局。拟作各摺片稿，心绪郁闷，久不得就。中饭后又围棋一局。日内，因不得景德镇开仗之信，心中忽忽如有所失。清理文件。见客四次。江军门自柏溪来见。是日，刘彤皆、姚慕庭回家过年。夜，倦甚，读书不能终卷。因读《淮南子・精神训》，至"大禹竭力以劳万民"句，若有所感，王梦龙值日。夜，初睡即梦魇，盖近日精神极疲乏，凡不克自振。
咸丰十年十二月十二日
早饭后清理文件。旋写左季高信、郭云仙兄弟情。中饭后骑马至城内树堂处闲谈。树堂近来好作隶书，笔力劲健，但乏名贵之气，傍夕归。夜，清理文件颇多，以本日未甚料检也。将各案应行请恤者，汇为一清单。阅扬子《法言》，究不如《文中子》之平实，盖子云文学中人，非道德中人也。细思古人修身、治人之道，不外乎前此所见之"勤、大、谦"。勤若文王之不逞；大若舜、禹之不与；谦若汉文之不胜。而"勤、谦"二字，尤为彻始彻终，须臾不可离之道。勤所以儆惰也，谦所以儆傲也。勤能且谦，则大字在其中矣。千古之圣贤豪杰，即奸雄欲有立于世者，不外一"勤"字；千古有道自得之土，不外一"谦"字。吾将夺此二字以终身。倘所谓"朝闻道、夕死可矣"者乎！夜睡颇熟，四更即醒。
咸丰十年十二月十五日
早饭后清理文件。旋与尚斋围棋一局，清理文件颇多。中饭后与申夫□谈，再围棋一局，阅《淮南子・说林训》。夜又阅《淮南子》约廿馀页，清理文件。接沅弟信，知枞阳又甚危急，寸心为之怦怦。偶思写字之道，如修脚匠之修脚。古人所谓"拨灯法"，较空灵，余所谓"修脚法"，较平稳。二更睡，不能成寐。张戈什哈值日。是日，雨而微雪，雪竞日不止。昨数日起屋，本日停工。又念左、鲍等不能开仗，为之焦灼。是日，文武员共贺望，应酬极久。与黄云海、杨在纲等谈明岁移营出岭，聚语甚多。
咸丰十年十二月十八日
早，清理文件。饭后与尚斋围棋一局。旋阅《淮南子》《道应训》、《氵凡论训》。中饭后阅《诠言训》，至初更毕。清理文件，倦甚。与申夫普谈天下大局，似若无转机之可图者。旋入房小坐。夜，睡不甚成寐。前在营起屋一间，未毕，十五、六、七三日雨雪，停工，本日重修砌。午后又小雨。夜来见天气阴黑，气象愁暗，为之忧闷久之。不知大乱何日可平，又不知安庆、枞阳日内支得住否，寸心悬悬不已。又思"劳、谦"二字受用无穷，劳所以戒惰也，谦所以戒傲也。有此二者，何恶不去？何善不臻？……
咸丰十一年正月初一日
五更三点起，至城内万寿宫拜牌行礼，黎明还营。各文武员弁来贺新年，巳正始毕。清理文件，写告示一张。旋观申夫与鲁秋航下棋，余亦与尚斋围棋一局。中饭后，阅《陆放翁诗选》。七言绝句发抄，兼选七律。余在京时，曾将放翁七律选抄一编，七绝则选而未抄。今因抄七绝，又将七律再选一编，恐与在京时所选多不符矣。傍夕，又现申夫与人下棋。写洗弟信。夜再阅陆诗，二更三点睡，至五更三点始醒，为近日所仅见。是日细思立身之道，以禹、墨之"勤俭"，兼老庄之"静虚"，庶于修己、治久之术，两得之矣。
咸丰十一年正月初二日
早饭后清理文件。旋与尚斋围棋一局，写左季高信一件。出门拜年数家，至树堂处小坐，忠义局小坐，午初归。写雪琴信一件。中饭后又围棋一局。选放翁七绝至夜，选第七册毕。申刻清理文书百馀件。眼蒙特甚，殆因近日下棋太多之故。夜，睡颇成寐。放翁每以美睡为乐，盖必心无愧怍而后睡梦皆恬。故古人每以此自课也。
咸丰十一年正月初四日
早，接奉廷寄，即前复奏英夷助剿运漕一案。饭后清理文件。写澄弟信一件，言戒"骄"字以不轻非笑人为第一义；戒"惰"字以不晏起为第一义。写纪泽信一件，言文章之雄奇，以行气为上，造句次之，选字又次之。旋阅选放翁七绝。中饭后又选陆诗，夜又选之，共八本。放翁胸次广大，盖与陶渊明、白乐天、邵尧夫、苏子瞻等同其旷逸。其于灭虏之意，养生之道，干言万语，造次不离真，可谓有道之。惜余备员兵间，不获于闹静中探讨道味。夜，睡颇成寐。当由玩索陆诗，少得稗补乎！
同治元年三月十七日
早饭后清理文件。写杨节母碑额，久不作篆，生涩殊甚，乃知天下万事责熟也。见客三次，写李少荃围棋一局，习字一纸。中饭后写沅甫信。前闻洋船过芜湖来者，言十三日三山夹火光烛天，心以季弟营盘为忧。本日，沅弟寄到季十三日一信，乃为之慰喜。申初出外拜客。又至河下着洋船，送春字营、鼎字营赴沪，酉初二刻归。清理文件。傍夕高吟黄山谷七律。夜将科房所呈批稿簿清厘一过，稍清月馀积阁之件。余既抄选十八家之诗，虽存他乐不请之怀，未免足己自封之陋。乃近日意思尤为简约，五古拟专读陶潜、谢眺［（月兆）］两家，七古拟专读韩愈、苏武两家，五律专读杜甫，七律专读黄庭坚，七绝专读陆游。以一二家为主，而他家则参观互证，庶几用志不纷。然老境侵寻，亦只能长吟以自娱，不能抗乎以入古矣。
同治元年三月十八日
早饭后清理文件。旋见客二次。与柯小泉围棋一局。核改信稿十馀件，习字一纸。洪琴西来，久坐时许，戏言余有扑面相法，谓初次一见，即略知其人之梗概也。中饭后见客三次，子序谈最久。又与子序围棋一局，申末去。写对联十付。纂一联赠方存之云："敛气乃宏才学识，高文待续方刘姚。"傍夕高吟山谷七律。夜清理文件，二更三点毕。昨数日疲倦殊甚，昨夜服归脾扬一帖，谓脾胃甚好之故，岂果服药之功耶？抑昏倦颓放，暮景不能自振耶？清理文件。傍夕小睡。夜阅《苕溪渔隐丛话》。二更后复小睡，三更入上房，倒床酣卧，黎明方醒。是日申刻写挽联一付、对联四付。
同治元年四月初十日
早饭后接见司道。旋出城看熊字营操演，已刻归。与筱泉围棋一局。习字一纸，写希庵信，未毕。约陈、潘鸿焘来吃便饭，未正散。将希庵信写毕。摺差曾恒德自京归来，阅京信及各报本。清理文件。接少荃上海来信，言夷务事颇详。旋阅护军抬枪、小枪两队将发往熊字营为教师者。酉初写扁字及对联，再阅京报，略知近事。傍夕，眉生来久谈。夜清理文件，至二更三点毕。
本日见许仙屏与沅弟信中多见到语，如云为治首务爱民，爱民必先察吏，察吏要在知人，知人必慎于听言。魏叔子以孟子所言"仁术"，"术"字最有道理。爱而知其恶，恶而知其美，即"术"字之的解也。又言蹈道则为君子，违之则为小人。观人当就行事上勘察，不在虚声与言论；当以精己识为先，访人言为后。皆阅历有得之语。
同治元年四月十一日
早饭后清理文件。旋与柯筱泉围棋一局。吴竹庄来，坐颇久。写沅弟信。涉阅广东新刻丛书两种，一曰《海山仙馆丛书》，凡五十六种。潘仕成辑刻；一日《粤雅堂丛书》，凡一百廿一种，伍崇耀辑刻。二者皆冯竹渔新赠也。又涉阅《正谊堂丛书》，凡五十六种，张清恪公辑刻，吴竹庄所赠也。因取《正谊堂》中清恪公所辑《程子》二十篇读之，至晡时读毕。凡十卷，取《论语》二十篇之意，编采二程粹言，略分门类，颇为精当。写沅弟信一件。申刻调恒字营八队来此操演枪炮，约一时许毕。夜阅张清恪公所辑《朱子》七篇，每篇各分上下，仿《孟子》七篇之意。张公盖以程配孔，以朱配孟也。读一卷，未毕。倦甚，因阅陶诗。三更睡，倒床即成寐矣。是日又写扁字二十馀个。静中，细思古今亿万年无有穷期，人生其间，数十寒暑仅须臾耳。大地数万里不可纪极，人于其中寝处游息，昼仅一室耳，夜仅一榻耳。古人书籍，近人著述，浩如烟海，人生目光之所能及者不过九牛之一毛耳。事变万端，美名百途，人生才力之所能办者，不过太仓之一粒耳。知天之长而吾所历者短，则遇忧患横逆之来，当小忍以待其定；知地之大而吾所居者小，则通荣利争夺之境，当退让以守其雌；知书籍之多而吾所见者寡，则不敢以一得自喜，而当思择善而约守之；知事变之多而吾所办者少，则不敢以功名自矜，而当思举贤而共图之。夫如是，则自私自满之见可渐渐蠲除矣。
同治元年九月十四日
早饭后清理文件，写鲍春霆信一件。围棋一局。见客二次。巳刻登城，看演放炮位，周围一试，约步行七里，肩舆五里，午刻归。写家信一件，又写沅弟信一件。中饭后至幕府闲谈，清理本日文件。申正写挂屏四付、对联二付。本日早接沅弟初十日信，守事似有把握，为之少慰。然以江西抚藩二人似有处处与我为难之意，寸心郁郁不自得。因思日内以金陵、宁国危险之状，忧灼过度。又以江西诸事掣肘，闷损不堪。皆由平日于养气上欠工夫，故不能不动心。欲求养气，不外"自反而缩行谦于心'两句；欲求行谦于心，不外"清、慎、勤"三字。因将此三字多缀数语，为之疏解。"清"字曰名利两淡，寡欲清心，一介不苟，鬼伏神钦；"慎"字日战战兢兢，死而后已，行有不得，反求诸己；"勤"字曰手眼俱到，心力交瘁，困知勉行，夜以继日。此十二语者，吾当守之终身。遇大忧患、大拂逆之时，庶几免于尤悔耳。夜阅《梅信［伯］言诗文集》，核批札各稿。二更三点将睡，疲困殊甚，幸尚成寐。五更醒，从此为常态矣。
同治二年五月廿七日
早饭后，忽作呕吐。余向有此病，每数月或半年辄发一次，大约浮热滞于上焦，饮食尚未消化，而后之饮食继至，故烦满而作呕。每次禁腥荤，节饮食，即可痊愈。因病不愿见客，不能治事，与程颍芝围棋三局，又观程与小岑一局。竟日在石床上小睡，令人摇扇，阅《津逮秘书》中之《六一诗话》、《后山诗话》、《彦周诗话》、《吕居仁诗话》。中饭后与小岑围棋一局，又阅《津逮秘书》中各零种。发报四摺、四片、二清单。接奉廷寄，即十二日发摺奉到批回者。阅本日文件，核批札各稿。傍夕至幕府一谈。夜，病势未痊，仍在庭院竹床久睡，至三更二点始入内室登床睡，亦不甚成寐，古人云：其为人也多暇日者，其出人也不远矣。余身当大任，而月馀以来竟日暇逸不事事，公私废阁，实深渐惧。谁当迅速投劾去位，冀免愆尤耳！
同治二年五月廿八日
早饭后清理文件。旋见客四次。闻王朝治言鲍春霆在紫金山业合围矣。在竹床上久睡。病尚未痊，疲乏殊甚。阅放翁题跋。与小岑围棋一局。旋温《诗经》《鱼藻》、《采菽》、《角弓》，至未刻毕。阅本日文件。申刻又围棋一局，将放翁题跋阅毕。核批札稿。傍夕至幕府一谈。夜在庭院久睡，倦甚。又与小岑围棋一局。在庭院睡至三更始入内室。
同治三年五月廿五日
早饭后因身体患病，谢不见客。旋改告病摺一件，又改近日军情片，是日凡改三次。围棋一局。幕友来见者数次。巳刻，庞省三来久谈。午刻核科房批稿，写对联六付。中饭后，唐中丞来话别，渠于本日回籍省墓也，谈约一时有半。阅本日文件甚多，核批札各搞。酉刻出城送唐中丞之行，傍夕归。发报三招、五片。夜阅《古文・书牍类》，二更三点睡，倦甚。日内因户部奏把似有意与此间为难，寸心抑郁不自得。用事太久，恐人疑我兵权太重、利权太大。意欲解去兵权，引退数年，以息疑谤，故本目具招请病，以明不敢久握重柄之义。
同治三年三月廿六日
早饭后清理文件。因身体患病，不多见客。旋见客，立见者二次。围棋一局。周军门来一见。写沅弟信一件。已刻至眉生处□谈。旋写郭云仙信一件。午刻核批和各稿。刘开生等来，谈地理甚久。小睡片刻。中饭后将云仙信写毕，阅本日文件，核改京信各稿，至纪泽处一谈，核批扎各稿。酉刻至张笛帆处一坐。张名锦瑞，雨农比部之子，辛亥孝廉，新入幕写摺件者也。傍夕小睡。夜再改京信二件，约三百字。二更四点睡。
同治三年三月廿七日
早饭后清理文件，旋见客二次，勒少仲来久坐，围棋一局。至眉生处一谈，甚久。巳正接奉廷寄，于十二日争厘金一疏末蒙允许。辞旨似有抚而左督，仍命督抚各分江西厘金之半。又念金陵大功将蒇，恐军心涣散，经总理衙门于上海奏拨银五十万，专解金陵大营，其中二十九万虽不甚可靠，其二十一万则立刻可起解，足济燃眉之急。因念枢廷苦心调停，令人感激；而劳逸轻重之间，又未尝不叹公道之不明也。午刻核准北票盐章程，核至酉刻乃毕。阅本日文件，核批扎各搞，未毕。傍夕，兰泉自金陵归，久谈。夜因闻沅弟病未愈，写信一件与之。旋将批札稿核毕。二更后，思温古文，倦甚，不复能用功矣。因沅弟与纪泽儿均有病，甚为忧灼，夜睡不甚成寐，百感交集。自古高位重权，盖无日不在忧患之中，其成败祸福则天也。
同治三年三月廿八日
早饭后清理文件，旋见客，立见者三次，坐见者二次。外甥王昆人自金陵来，与之久谈，因命之速归省母。已初接信，则其母已于三月十四日未刻仙逝，因不遽告甥，而催令登舟速归，俾其途中姑得少宽，且免在此成服，耽阁数日也。吾兄弟姊妹九人，今仅存三人矣，伤感特甚，不能治事，因阅《老学庵笔记》以自遣。围棋一局。写沅弟信一件。中饭后，阅本日文件。围棋一局。核批札各稿。再阅《老学庵笔记》。傍夕得信，知新仁、依仁营有抢劫山内粮台之事，忧灼之至。兵事不振，变症百出，曷胜愧憾！傍夕在竹床小睡。夜阅《老学庵笔记》。又接廷寄，将昨日总理衙门所拨银五十万重言以申明之。二更四点睡，不甚成寐。盖骨肉死丧之感，闹饷内变之事，金陵未竟之功，江西流贼之多，百端交集，竟不知事变之胡底也。
同治四年正月廿二日
早饭后清理文件。旋见客，坐见者四次，立见者一次。围棋一局。阅《说文》十叶，核科房批稿，又坐见者一次。午正请客，蒋子良等，申初散。莫子评匆蛔，阅本日文件。旋又见客，坐见者二次。说话太多，疲乏之至。傍夕小睡。夜又见首府一次，阅《经文世编》十馀首，将选入"鸣原堂"，无称意者。二更后温韩文数首，朗诵，若有所得。余昔年尝慕古文境之美者，约有八言：阳刚之美曰雄、直。怪、丽，阴柔之美曰茹、远、洁、适。蓄之数年，而余未能发为文章，略得八美之一以副斯志。是夜，将此八言各作十六字赞之，至次日辰刻作毕。附录如左：
雄：划然轩昂，尽弃故常；跌宕顿挫，扪之有芒。
直：黄河干曲，其体仍直；山势若龙，转换无迹。
怪：奇趣横生，人骇鬼眩；《易》《玄》《山经》，张韩互见。
丽：青春大泽，万卉初葩；《诗》《骚》之韵，班扬之华。
茹：众义辐凑，吞多吐少；幽独咀含，不求共晓。
远：九天俯视，下界聚蛟；寤寐周孔，落落寡群。
洁：冗意陈言，类字尽更；慎尔褒贬，神人共监。
适：心境两闲，无营无待；柳记欧跋，得大自在。
同治五年四月十五日
黎明，早饭后启行，约五十五里至夏张打尖，巳正中饭。又行四十五里至泰安府，在考棚作公馆。清理文件，兼阅本日文件，围棋二局。剃头一次。
酉正至岱庙。头门凡五门：正中曰正阳门，左右曰掖门，又左曰仰高门，又右曰见大门、余人仰高门，院中左有《宣和碑》，右有《祥符碑》。二门曰仁安门，院中左右皆有乾隆御碑亭，像碑甚多。正殿曰峻极殿，祀东岳大帝。后殿曰寝宫，祀大帝与碧霞元君。正殿丹墀之下，东有古柏如龙爪，有藤萝绕之；西有新相如凤翼，有倒挂墩枝，葱翠异常；又有一柏正当甫道，名曰独立大夫；稍南有一太湖石，甚奇，名曰扶桑石；其西院有环咏亭，自宋元以来题咏各碑环嵌壁间，李斯刻碑亦自山顶移嵌于此。其内为东岳帝之便殿，陈列前所颁法物珍器于此。中有乾隆间颁镇圭，长三尺许，厚二寸许，上青、中白、下组色，首为凉玉，耶为温玉。环咏亭之南有唐槐，苍古无匹。旋赴东院，有炳灵宫，宫前有汉柏六株，尤为奇古。又登仰高门、正阳门之楼一望岳色。瞑时还寓，料理明日登岱各事。
同治五年四月十六日
黎明，早饭后与幕客六人登岱。出泰安北门三里许，过岱宗坊，旋至玉皇阁小坐。有孙真人化身。据道士云：孙某在此修炼，年九十四岁，康熙四十年化去，今手足皮骨尚在，如干腊然，惟头系上塑耳。又至关帝庙小坐，有盐当会馆。旋过飞云阁，有孔子登临处坊。旋过万仙楼下，未登楼。旋至斗母阁小坐，水声清激可听。旋过水帘洞，在大路之西，图中误刻于东。旋阅石经略。峪在大路过溪之东，约步行小半里。其上为摩天岭，岭上泉流洞中，巨石铺于洞底，纵横五亩许，刻《金刚经》其上，字大径尺四寸许，中署三大字，日暴经石。又有明汪玉者著论谈文，其子汪坦刻之石上，侧署二大字曰经正。旁一巨石曰试剑石。旋还大路，过一小桥，土人名曰东西桥。自此桥以下，路在溪之西，自此桥以上，路在溪之东矣。夹道翠柏成列，土人名曰相洞。旋至壶天阁小坐。自城至此凡十八里。又过回马岭，至二虎庙。登岱程途，至此得半矣。该处路稍平夷，微有涉降，名曰快活三里。稍北为云母桥，该处有瀑布，名曰御帐坪。小坐，盖途中最胜之处也。遥望东边石壁，摩崖一碑，曰万丈碑。过朝阳洞，有元君殿，今颓毁矣。旋至五松树，小坐，有石坊口五五［衍一五字］大夫松。秦时松久不可见，今亦有虬松数株。又北为对松山，溪之两岸，古松森列，与东西桥之柏洞皆岱岳茂林也。自此以上为慢十八盘，过升仙坊为紧十八盘，岱岳中最为险峻之处。至南天门小坐。旋折而东，行里许，为碧霞元君庙，又东北一百步许为东岳大帝庙。余即在此停住。卯初自城起程，午初一刻到此，不觉登陆之难，盖号为四十里，实不过三十二、三里。小想片时，旋至两庙各行三跪九叩礼。因捻匪未平，发愿默为祈祷。中饭后，小睡片刻。旋与幕友步行登览各处。
先至岱顶，即所谓天柱峰也。中有玉皇殿，殿外有巨石陂陀，相传为山之额顶。门外有无字碑，广二尺许，厚一尺五、六寸，高丈二、三尺，《志》称为汉时立石。顶之西南为青帝宫，又西为寝宫，内有元君卧像，门锁，未得启视。其南为北斗台，台上两石幢，高二尺许。寝宫之西为孔子殿。以上宫殿四处及北斗台皆已颓败。旋至岱顶之东，有乾坤亭，因纯皇帝书"乾坤普照"扁而名之也。又东为日观峰亭，亦有纯皇帝诗碑，其后一碑题"孔子小天下处"。此亭本可观日出，今已颓毁，上无片瓦，不如玉皇殿东轩看日出之便。又东南为舍身岩，改名爱身岩。岩之侧为仙人桥，两石壁之间，三石相衔，下临深谷，有如飞桥。又东为东神霄山，即日观峰这东之耸起者，实一山耳。遥对西神霄山，即南天门道西之耸起者。傍夕归，现东岳殿后唐明皇摩崖《纪泰山铭》。其套小泉回圣女地。凡岱顶之可观者，略尽于此。此外如丈人峰，不过三石，略具人形。东天门、西天门、北天门，不过各立二石而且。
大抵泰山自北而南，分两大支、一小支：西大支由西神霄峰而南，至卧马峰、傲来峰一带；东大支由东神霄峰而南，至乾坤山、老人寨、二虎山、摩天岭一带；中一小支自东支之二虎山分出，南至马蹄峪、水帘洞、白杨洞一带。东大支及中小支皆不甚长，惟西支自傲来峰以西绵亘三、四十里，重峦巨幛，惜不及遍游也。水亦分两支：西支发源于南天门，目下干涸，至对松山始见流水；下经傲来峰出郡城之西闩外，名曰黄西河，又名涤河；东支发源于二虎山，自二虎山以南大路皆在此溪之沿，名曰中溪，又回环水。余粗识脉络于此，馀不及详。
是夕阴云作雨，闻贼又窜曹州，恐其渡运河而东，焦灼之至。睡不甚成寐。
同治五年四月十七日
因昨夕阴云微雨，廿五鼓断不能观览日出，遂高卧不起，而幕友黎纯斋及薛叔芸、王鼎丞、叶亭甥等四人登玉是顶东轩。五更，严风微雨过后，竟得一睹日出之胜。乃知天下事末阅历者不可以臆测，稍艰难者不可以中阻也。
卯初二刻，起行下山，中过水帘洞、万仙楼，均小停登眺。至山麓王母地上坐，辰正一刻即人郡城。下山行走极速，盖登岱者别有一种山轿，长六尺许，两损弧而向上，如一弓小桥然。舁夫以皮带承肩，上下石磴皆横行，舁夫面皆向前。以直行，则皮带正负在项后，横行，则皮带斜曳在肩倒也。在郡见丁方伯宝桢、鲍学使源深，又见长清令张曙。写昨日日记，约五百字，未毕。午初二刻又起程，行四十五里至夏张宿。途次，饱看傲来峰以西诸山。又写日记七百馀字，毕。围棋二局，阅本日文件。连日积阁批札等件甚多，夜间清厘数件。倦甚，竟不能全了矣，愧歉之至。
此次登岱所心赏者，在庙则为镇圭，为李斯碑，为汉柏、唐槐，为龙爪柏，为扶桑石；在山则为玉皇顶、无字碑，为《纪泰山铭》，为南天门，为御幢坪。外此虽有胜迹，非所钦已。
同治七年正月十七日
早饭后清理文件。见客，立见者三次，坐见者二次。习字一纸，核对各拓片。专差发年终密考等摺。围棋二局。阅苏诗七律十二叶。午正出门，拜客三家。至竹如处一谈，至春织造处赴宴，申正归阅本日文件。至幕府一谈。摺差自京归，接京信多件。阅十二月邸钞，核批槁各簿。四点睡，三更成寐，四更未醒。是日阅张清恪之子张懿敬公师载所辑《课子随笔》，皆节抄古人家训名言。大约兴家之道，不外内外勤俭、兄弟和睦、子弟谦谨等事。败家则反是。夜接周中堂之子文翕谢余致赙仪之信，则别字甚多，字迷恶劣不堪。大抵门客为之，主人全未寓目。闻周少君平日眼孔甚高，口好雌黄，而丧事潦草如此，殊为可叹！盖达官之子弟，听惯高议论，见惯大排场，往往轻慢师长，讥弹人短，所谓骄也。由骄字而奢、而淫、而佚，以至于无恶不作，皆从骄字生出之弊。而子弟之骄，又多由于父兄为达官者，得运乘时，幸致显宦，遂自忘其本领之低，学识之陋，自骄自满，以致子弟效其骄而不觉。吾家子侄辈亦多轻慢师长，讥谈人短之恶习。欲求稍有成立，必先力除此习，力成其骄；欲禁子侄之骄，先戒吾心之自骄自满，愿终身自勉之。因周少君之荒谬不堪，既以面谕纪泽，又详记之于此。
同治七年二月十五日
未黎明，至大程子祠主祭，祭毕回署。早饭后清理文件。见客，坐见者二次，雪琴坐甚久。习字一纸。围棋二局。批校杜诗至未正毕，凡十二叶。中饭后清理文件。至后园一览。写对联五付、挂屏二幅，约二百字。申正核批稿各簿。傍夕小睡。夜校订水师未尽事宜一条，将本辕人员斟酌补缺毕。二更后核信稿各件。心绪憧憧，如有所失。念人生苦不知足，方望溪谓汉文帝之终身，常若自觉不胜天子之任者，最为善形容古人心曲。大抵人常怀愧对之意，便是载福之器、入德之门。如觉天之待我过厚，我愧对天；君之待我过优，我愧对君；父母之待我过慈，我愧对父母；兄弟之待我过爱，我愧对兄弟；朋友之待我过重，我愧对朋友，便觉处处皆有善气相逢。如自觉我已无愧无作，但觉他人待我太薄，天待我太啬，则处处皆有戾气相逢。德以满而损，福以骄而减矣。此念愿刻刻凛之。三点睡，通夕不甚成寐。
同治七年二月十六日
早饭后清理文件，习字一纸。坐见之客一次。围棋半局。至钟山书院送诸生上学。旋至尊经书院送上学。旋至黄昌歧处道喜，渠于十四日生子也，午刻归。坐见之客一次。雪琴搬至署内来住，与之一谈。中饭后阅本日文件，批校杜诗四叶。坐见之客一次，写对联九付、屏一幅，约百馀字。申正核批稿各簿，傍夕小睡。夜，至雪琴房中一坐。旋核水师补缺一案。二更后温《书经・皋陶谟》。三点睡，昨夕，微雪兼雨，本日大雨，竟日不止。天气奇寒，深恐伤麦，忧系无已。是夕颇得酣寝。
同治七年二月廿九日
早饭后清理文件，习字一纸。坐见之客一次，与雪琴、雨生一谈。旋陪雨生至会馆看地球，又同至昭忠祠一看，午正归署。中饭后阅本日文件。添刘省三信二叶，写对联五付、挂屏六幅。与雨生一谈。围棋二局。傍夕小睡。夜核批各稿。雨生来久坐。二更三点后将稿核毕。四点睡。本日天气晴弄，麦稼或不大伤。
昔年曾以居官四败、居家四败书于日记，以自儆惕。兹恐久而遗忘，再书于此，与前次微有不同。居官四败：曰昏惰任下者败，傲狠妄为者败，贪鄙无忌者败，反复多诈者败。居家四败：妇女奢淫者败，子弟骄怠者败，兄弟不和者败，侮师慢客者败。仕宦之家不犯此八败，庶有悠久气象。
同治七年十二月十四日
五更起，寅正一刻也。饭后趋朝。卯初二刻入景运门，至内务府朝房一坐。军机大臣李兰生鸿藻、沈经笙桂芬来一谈。旋出迎候文博川祥、宝佩衡(上均下金)，同入一谈。旋出迎候恭亲王。军机会毕，又至东边迎候御前大臣四人及王、孚王等。在九卿朝房久坐，会晤卿寺甚多。巳正叫起，奕公山带领余人养心殿之东间。皇上向西坐，皇太后在后黄幔之内，慈安太后在南，慈禧太后在北。余入门，跪奏称臣曾某恭请圣安，旋免冠叩头，奏称臣曾某叩谢天恩。毕，起行数步，跪于垫上。太后问；"汝在江南事都办完了？"对："办完了。"问："勇都撤完了？"对："都撤完了。"问；"遣撤几多勇？"对："撤的二万人，留的尚有三万。"问："何处人多？"对："安徽人多。湖南人也有些，不过数千。安徽人极多。"问："撤得安静？'对："安静。"问："你一路来可安静？"对："路上很安静。先恐有游勇滋事，却倒平安无事。"问："你出京多少年？"对："臣出京十七年了。"问；"你带兵多少年？"对："从前总是带兵，这两年蒙皇上恩典，在江南做官。"问："你从前在礼部？"对："臣前在礼部当差。"问："在部几年？"对："四年。
道光廿九年到礼部侍郎任，
咸丰二年出京。"问："曾国荃是你胞弟？"对："是臣胞弟。"问："你兄弟几个？"对："臣兄弟五个。有两个在军营死的，曾蒙皇上非常天恩。"碰头。问：''你从前在京，直隶的事自然知道。"对："直隶的事，臣也晓得些。"问："直隶甚是空虚，你须好好练兵。"对："臣的才力怕办不好。"旋叩头退出。回寓，见客，坐见者六次。是日赏紫禁城骑马，赏克食。斟酌谢恩摺件。中饭后，申初出门拜客。至恭亲王、宝佩衡处久谈，归已更初矣。与仙屏等久谈。二更三点题。
同治七年十二月十五日
黎明起。早饭后写昨日日记。辰初三刻趋朝。在朝房晤旧友甚多。巳正叫起，六额附带领入养心殿。余人东间门即叩头，奏称臣曾某叩谢天恩。起行数步，跪于垫上。皇太后问："你造了几个轮船？"对："造了一个，第二个现在方造，未毕。"问："有洋匠否？"对："洋匠不过六七个，中国匠人甚多。"问："洋匠是那国的？"对："法国的。英国也有。"问："你的病好了？"对："好了些。前年在周家口很病，去年七、八月便好些。"问："你吃药不？"对："也曾吃药。"退出。散朝归寓。见客，坐见者六次，中饭后又见二次。出门，至东城拜瑞艺生、沈经笙，不遇。至东城拜黄恕皆、马雨农，一谈。拜倭艮峰相国，久谈。拜文博川，不遇。灯初归。夜与曹镜初、许仙屏等久谈。二更后略清理零事。疲乏殊甚，三点睡，不甚成寐。
同治七年十二月十六日
黎明起。早饭后，写昨日日记。辰正趋朝。巳正叫起，僧王之子伯王带领入见。进门即跪垫上。皇太后问："你此次来，带将官否？"对："带了一个。"问："叫甚么名字？"对："叫王庆衍。"问："他是什么官？'对："记名提督，他是鲍超的部将。"问："你这些年见得好将多否？"对："好将倒也不少，多隆阿就是极好的，有勇有谋，此人可惜了。鲍超也很好，勇多谋少。塔齐布甚好，死得太早。罗泽南是好的，杨岳斌也好。目下的将材就要算刘铭传、刘松山。"每说一名，伯王在旁叠说一次。太后问水师的将。对："水师现在无良将。长江提督黄翼升、江苏提督李朝斌俱尚可用，但是二等人才。"问："杨岳斌他是水师的将，陆路何如？"对："杨岳斌长于水师，陆路调度差些。"问："鲍超的病好了不？他现在那里？"对："听说病好些。他在四川夔州府住。"问："鲍超的旧部撤了否？"对："全撤了。本存入九千人，今年四月撤了五千，八、九月间臣调直隶时，恐怕滋事，又将此四千全行撤了。皇上如要用鲍超，尚可再招得的。"问："你几时到任？"对："臣离京多年，拟在京过年，朝贺元旦，正月再行到任。"问："直隶空虚，地方是要紧的，你须好好练兵。交治也极废弛，你须认真整顿。"对："臣也知直隶要紧，天津、海口尤为要紧。如今外国虽和好，也是要防备的。臣要去时总是先讲练兵，吏治也该整顿，但是臣的精力现在不好，不能多说话，不能多见属员。这两年在江南见属员太少，臣心甚是抱愧。"属员二字，太后未听清，令伯王再问，余答："见文武官员即是属员。"太后说："你实心实意去办。"伯王又帮太后说："直隶现无军务，去办必好。"太后又说："有好将尽管往这里调。"余对："遵旨，竭力去办，但恐怕办不好。"太后说："尽心竭力，没有办不好的。"又问："你此次走了多少日？"对："十一月初四起行，走了四十日。"退出。散朝归寓。中饭前后共见客［漏字］，坐见者七次，沈经笙坐最久。未正二刻，出城拜李兰生，归寓已灯初矣。饭后与仙屏诸君一谈。旋写日记。二更三点睡。
同治八年正月十六日
早饭后清理文件。辰正二刻起行趋朝。是日廷臣宴。午正入乾清门内，由甫道至月台，用布幔帐台之南，即作戏台之出入门。先在阶下东西排立，倭艮峰相国在殿上演礼一回。午正二刻皇上出，奏乐，一升宝座。太监引大臣人左、右门。东边四席，西向。倭相首座，二座文祥，三座宝鉴，四座全庆，五座载龄，六座存诚，七座崇纶，皆满尚书也。西边四席，东向。余列首座，朱相次之，三座单懋谦，四座罗惊衍，五座万青藜，六座董恂，七座谭廷襄，皆汉尚书也。桌高尺许，升垫叩首，旋即盘坐。每桌前有四高装碗，如五供之状。后八碗亦鸡、鸭、鱼、肉、燕菜、海参、方饽、山查糕之类。每人饭一碗，杂脍一碗，内有荷包蛋及粉条等。唱戏三出，皇上及大臣各吃饭菜。旋将前席撤去。皇上前之菜及高装碗，太监八人轮流撤出，大臣前之莱，两人抬出，一桌抬毕，另进一桌。皇上前之碟不计其数。大臣前，每桌果碟五、菜碟十。重奏乐，倭相起，众皆起立。倭相脱外褂，拿酒送爵于皇上前，退至殿中叩首，众皆叩首。倭相又登御座之右，跪领赐爵，退至殿中跪。太监易爵，另进杯酒，倭相小饮，叩首，众大臣皆叩首。旋各赐酒一杯。又唱戏三出。各增奶茶一碗，各赐汤元一碗，各踢山茶饮一碗。每赐，皆就垫上叩首，旋将赏物抬于殿外，各起出，至殿外谢宴、谢赏，一跪三叩。依旧排立，东西阶下。皇上退，奏乐。蒙赏如意一柄、瓷瓶一个、蟒袍一件、鼻烟一瓶、江绸袍褂料二付。各尚书之赏同一例也。归寓己申刻矣。中饭后，见客二次。写对联十付。剃头一次。坐见之客二次。朱修伯来久坐。二更三点题。
同治八年正月十七日
早饭后，辰初二刻趋朝。是日请训，递封奏一件也。在朝房久坐。午初召见。皇太后问："尔定于何日起身出京？"对："定廿日起身出京。"问："尔到直隶办何事为急？"对："巨遵旨，以练兵为先，其次整顿吏治。"问："你打算练二万兵？"对："臣拟练二万人。"问："还是兵多些？勇多些？"对："现尚未定。大约勇多于兵。"问："刘铭传之勇，现扎何处？"对："扎在山东境内张秋地方。他那一军有一万一手馀人，此外尚须统一万人，或就直隶之六军增练，或另募北勇练之。俟臣到任后察看，再行奏明办理。"问："直隶地方也不干净，闻尚有些伏莽。"对："直隶山东交界，本有枭匪，又加降捻游匪，处处皆有伏莽，总须练兵乃弹压得住。"问："洋人的事也是要防。"对："天津、海口是要设防的，此外上海、广东各口都甚要紧，不可不防。"问："近来外省督抚也说及防海的事否？"对："近来因长毛、捻子闹了多年，就把洋人的事都看松些。"问："这是一件大事，总搁下未办。"对："这是第一件大事，不定那一天他就翻了。兵是必要练的，那怕一百年不开仗，也须练兵防备他。"问："他多少国连成一气，是一个紧的。"对："我若与他开衅，他便数十国联成一气。兵虽练得好，却听不可先开衅。讲和也要认真，练兵也要认真。讲和是要件件与他磨。二事不可偏废，都要细心的办。"问："也就靠你们替我办一办。"对："臣尽心尽力去办。凡有所知，随时奏明请示。"问："直隶吏治也疲玩久了，你自然也都晓得。"对："一路打听到京，又问人，也就晓得些。属员全无畏惮，臣到任后，不能不多参见人。"问："百姓也苦得很。"对："百姓也甚苦，年岁也不好。"问："你要的几个人是跟你久了的？"对："也跟随臣多年。"太后顾带见之惠郡王云："叫他就跪安。"余起身走数步，复跪奏云："臣曾某跪请圣安。"是日太后所问及余所奏，皆初七公摺及本日摺中事也。退朝，拜客数家，沈经笙、黄恕皆处谈颇久，归寓已申初矣。饭后，见客数次。写对联二付。夜与仙屏核别敬单。二更后，张竹汀等来一谈。三点睡。
同治九年五月初四日
早饭后诊脉一谈。清理文件，阅《国朝文录》。小睡半时。巳刻，黄静轩来久谈，劝我静坐凝神，以目光内视丹田，因举四语要决曰：但凝空心，不凝住心；但灭动心，不灭照心。又称二语曰：未死先学死，有生即杀生。有生谓委念初生，杀生谓立予铲除也。又谓此与孟子"勿忘勿助"之功相通。吾谓与朱子"致中和"一节之注亦相通。中饭后阅本日信件，核题奏稿件。闭目静坐，学内视之法。阅《国朝文录》。小睡半时。酉正请竹z诊脉。围棋一局。夜，静坐良久。二更四点睡，梦大水汹涌可怖。
同治九年九月廿六日
早，于寅初三刻即起。黄正二刻自寓起行，大轿至东华门，换坐小轿至景运门。卯初至内务府朝房，与军机沈经笙、李兰生、文博川先后一谈。旋与恭王一面，即退至东路九卿朝房，与黄恕皆等久谈。巳正叫起，因入乾清门内，养心殿之外军机坐处一坐。巳正三刻入养心殿之东间，叩谒皇太后、皇上圣安，旋即叩头恭谢天恩。西太后问曰："尔何日自天津起程？"对："二十三日自天津起程。"问："天津正凶曾已正法否？"对："未行刑。旋闻领事之言，俄国公使即将到津，法国罗使将派人来津验看，是以未能遽杀。"问："李鸿章拟于何日将伊等行刑？"对："臣于二十三日夜接李鸿章来信，拟以二十五日将该犯等行刑。"问："天津百姓现尚刁难好事否？"对："此时百姓业已安谧，均不好事。"问："府、县前逃至顺德等处，是何居心？"对："府、县初撤任时，并本拟罪，故渠等放胆出门，厥后造人谕知，业已革参交部，该员等煌骇，始从顺德、密云次第回津云云。"问："尔右目现尚有光能视？"对："右目无一隙之光，竟不能视。左目尚属有光。"问："别的病都好了么？"对："别的病算好了些。"问："我看你起跪等事，精神尚好。"对："精神总未复原。"问："马新贻这事岂不甚奇？"对："这事很奇。"问："马新贻办事很好。"对："他办事和平、精细。"旋即退出殿门以外。归寓，见客四次。中饭后又坐见之客三次。旋出门拜恭邸及宝尚书（上均下金）家，灯后始归寓。见客二次。写本日日记簿。二更二点睡。
同治九年九月廿七日
早饭后，在寓稍一徘徊。辰初三刻出门入朝，在景运门内九卿朝房听候传宣。已初三刻后，蒙召人内，在内朝房小坐。巳正三刻进见。西太后问："尔在直隶练兵若干？"对："臣练新兵三千，前任督臣官文练旧章之兵四千，共为七千。拟再练三千，合成一万，已与李鸿章商明，照臣奏定章程办理。"问："南边练兵也是最要紧的，洋人就很可虑，你们好好的办理。"对："洋人实在可虑，现在海面上尚不能与之交战，惟尚没法防守。臣拟在江中要紧之处，修筑炮台，以防轮船。"问："能防守便是好的，这教堂就常常多事。"对："教堂近年到处滋事，教民好欺不吃教的百姓，教士好庇护教民，领事官好庇护教士。明年法国换约，须将传教一节加意整顿。"问："你几时出京？"对："万寿在迩，臣随班行礼后，再行跪安请训。"太后旋与带见之六额驸景寿说话，命余明日无庸递牌。旋退出殿外。归途，拜单地山先生。到寓后，坐见之客四次。中饭后，坐见之客二次。出门拜客四家，仅黄总皆得晤，久谈，日晡归。夜围棋二局。将上年别敬簿核对一过，应拜者记出。二更三点睡。

[book_title]修身之要
作者：曾国藩
人德八本
余近年默省之勤、俭、刚、明、忠、恕、谦、浑八德……就中能体会一二字，便有日进之象。
家书：同治五年三月十四日夜谕纪泽纪鸿
日来，每思吾身，能干十"三"字者用功，尚不失晚年进境。十"三"字者，谓三经、三史、三子、三集、三实。三忌、三薄、三知、三乐、三寡也。三经、三史、三子、三集、三实，余在京师，尝以匾其室；在江南，曾刻印章矣。三忌者，即谓天道忌巧，天道忌盈，天道忌贰也。三薄老，幸灾乐祸，一落德也；逆命亿数，二薄德也；臆断皂白，三薄德也。三知者，《论语》末章，所谓"知命、知礼、知言"也。三乐者，即九月二十一日所记读书声出金石，一乐也；宏奖人才，诱人日进，二乐也；勤劳而后憩息，三乐也。三寡者，寡言养气，寡视养神，寡欲养精。十"三"字者，时时省察，其犹失之东隅，收之桑榆者乎？
日记・咸丰九年十一月初二日
思德成以谨言慎行为要，而敬、恕、诚、静、勤、润六者，缺一不可；学成以三经、三史、三子、三集烂熟为要，而三实亦须提其要而钩其元；艺成以多作多写为要，亦须自辟门径，不依傍古人格式；功成以开疆安民为要，而亦须能树人、能立法，能是二者，虽不扣疆、不泽民，不害其为功也，四者能成其一，则足以自信。
日记・咸丰九年八月十六日
凡事皆有至浅至要之道，不可须臾离者，因欲名其堂回"八本堂"。其目曰：读书以训诂为本，诗文以声调为本，事亲以欢心为本，养生以少恼怒为本，立身以不妄语为本，居家以不晏起为本，居官以不要钱为本，行军以不扰民为本。
日记・咸丰十年闰三月十八日
君子之道，莫大乎以忠诚为天下倡。世之乱也，上下纵于亡等之欲，奸伪相吞，变诈相角，自图其安而予人以至危，畏难避害，曾不肯捐丝票之力以拯天下。得忠诚者，起而矫之，克己而爱人，去伪而崇拙，躬履诸艰而不责人以同患，浩然捐生如远游之还乡而无所顾悸。由是众人效其所为，亦皆以苟活为羞，以避事为耻。
文：《湘乡昭忠词记》
习勤崇俭
此后推于"勤俭谨信"四字，更加工夫。勤如天地之阳气，凡立身居家，作官治军，皆赖阳气鼓荡。勤则兴旺，情则衰颓。俭者可以正风气，可以借后福。谨即谦恭也，谦则不遭人忌，恭则不受人侮。信则诚实也，一言不欺，一事不假，行之既久，人皆信之，鬼神亦钦之。
书信：同治二年正月初一复彭毓橘
习劳则神钦。凡人之情，莫不好逸而恶劳；无论贵贱智愚老少，皆贪于逸而惮于劳，古今之所同也。人一日所着之衣、所进之食，与一日所行之事、所用之力相称，则旁人题之，鬼神许之，以为彼自食其力也。若农夫织妇，终岁勤动，以成数石之粟，数尺之布；而富贵之家终岁逸乐，不营一业，而食必珍羞，衣必锦绣，酣豢高眠，一呼百诺，此天下最不平之事，鬼神所不许也，其能久乎？
古之圣君贤相，若汤之昧旦丕显，文王日昃不遑，周公夜以继日、坐以待旦，盖无时不以勤劳自勉。《无逸》一篇，推之于勤则寿考，逸则夭亡，历历不爽。为一身计，则必操习技艺，昏炼筋骨，困知勉行，操心危虑，而后可以增智慧而长才识。为天下计，则必己饥己溺，一夫不获，引为余辜。大禹之周乘四载，过门不入，墨子之摩顶放踵，以利天下，皆极俭以奉身，而极勤以救民。故苟子好称大禹、墨翟之行，以其勤劳也。
军兴以来，每见人有一材一技、能耐艰苦者，无不见用于人，见称于时。其绝无材技、不惯作劳者，皆唾弃子时，饥冻就毙。故勤则寿，逸则夭；勤则有材而见用，逸则无能而见弃；勤则博济斯民而神抵钦仰，逸则无补于人而神鬼不欲。是以君子欲为人神所凭依，莫大于习劳也。
（遗嘱・书于日记册中）
大约勤字、诚字、公字、厚字，皆吾辈之根本，刻不可忘。
书信：咸丰十年四月二十六日复李续宜
是日与虎臣谈修已治人之道，止勤于邦，俭于家，言忠信，行笃敬四语。终身用之，有不能尽，不在多，亦不在深。
日记・咸丰十一年十一月初九日
所欲常常告诫诸弟与子侄者，惟星冈公之"八字三不清'及余之"八本三致祥"而已。八字曰"考、宝、早、扫、书、蔬、鱼、猪"也，三不信曰"药医也，地仙也，僧巫也"，八本曰"读书以训诂为本，作诗文以声调为本，事亲以得欢心为本，养生以少恼怒为本，立身以不妄言为本，居家以不晏起为本，做官以不爱钱为本，行军以不扰民为本，"三致详日"孝致祥，勤致详，恕致详"。兹因军事日危，旦夕不测，又与诸弟重言以申明之。家中无论老少男妇，总以习勤为第一义，谦谨为第二义，劳则不佚，谦则不傲，万善皆从此生矣。
家书：咸丰十一年三月初四日致澄沅季三弟
细思立身之道，以禹、墨之"勤俭"，兼老庄之"静虚"，庶于修已治人之术，两得之矣。
日记・咸丰十一年正月初一日
"劳、谦"二字受用无穷，劳所以戒惰也，谦所以戒傲也。有此二者，何恶不去？何善不臻？当多写几份，遍示诸弟及子侄。
日记・咸丰十年闰三月十八日
"劳"字、"谦"字，常常记得否？
家书：咸丰十一年二月十四日谕纪泽、纪鸿
见世家子弟，衣食起居无一不与寒士相同，庶可以成大器；若沾染富贵气习，则难望有成。吾忝为将相，而所有衣服不值三百金。愿尔等常守此俭朴之风，亦惜福之道也。
同治无年五月二十七日喻纪鸿
巧召杀，忮召杀，吝召杀。
孝致样，勤致样，恕致祥。
日记・咸丰八年三月
余往年撰联赠弟，有"宜以养廉，直而能忍"二语。弟之直人人知之，其能忍则为阿兄所独知；弟之廉人人料之，其不俭则阿兄所不及料也。以后望弟子俭字加一番工夫，用一番苦心，不特家常用度宜俭，即修造公费，周济人情，亦须有一俭字的意思。总之爱惜物力，不失寒士之家风而已。莫怕寒村二字，莫怕悭吝二字，莫贪大方二字，莫贪豪爽二字，弟以为然否？
家书：同治二年十一月十四日与澄弟
尔等身体皆弱，前年示养生五诀，已行之否？泽地当添不轻服药一层，共六诀矣。既知保养，却宜勤劳。家之兴衰，人之穷通，皆于勤惰卜之。泽儿习勤有恒，则诸弟七八人皆学样矣。
家书：同治五年七月二十日谕纪泽纪鸿
天下断无易处之境遇，人间哪有空闲的光阴。
诗文：联语
尔淳劝诸妹，以能耐劳忍气为要。吾服官多年，亦常在耐劳忍气四字上做工夫也。…
家书：同治二年正月二十四日谕纪泽
古之成大业者，多自克勤小物而来。百尺之楼，基于平地；千丈之帛，一尺一寸之所积也；万石之钟，一株一两之所累也……朱子谓为学须殊积寸累，为政者亦未有不由铢积寸累而克底于成者也。
文：《笔记二十七则・克勤小物》
身到，心到，眼到，手到，口到。
身到者，如吏则亲验命盗案，亲查乡里；治军则亲巡营垒，亲冒矢石是也。心到者，凡事苦心剖析，大条理，小条理，始条理，终条理，先要擘得开，后要括得拢是也。眼到者，着意看人，认真看公牍是也。手到者，于人之短长，事之关键，随笔写记，以备遗忘是也。口到者，于使人之事，警众之辞，既有公文，又不惮再三苦口叮咛是也。
文：《格言四幅书增李芋仙》
大抵勤则难朽，逸则易坏，凡物皆然。勤之道有五：一曰身勤。险远之路，身往验之；艰苦之境，身亲尝之。二曰眼勤，遇一人，必详细察看；接一文，必反复审阅。三曰手勤。易弃之物，随手收拾；易志之事，随笔记载。四曰口勤。待同僚，则互相规劝；待下属，则再三训导。五曰心勤。精诚所至，金石亦开；苦思所积，鬼神亦通。五者皆到，无不尽之职矣。
文：《劝诫浅语十六条》
古来大战争、大事业，人谋仅占十分之三，天意恒居十分之七。往往积劳之人非即成名之人，成名之人非即享福之人。……吾兄弟但在积劳二字上着力，成名二字则不必问及，享福二字则更不必问矣。
家书：同治二年十一月十二日 致沅弟
"朱子之学得之艰苦，所以为百世之师"二语，深有感千余心。天下事未有不自艰苦得来而可久可大者也。
日记・咸丰十年八月初六日
吾所以教家人崇俭习劳，盖艰苦则筋骨渐强，娇养则精力愈弱也。
家书・同治三年二月十四日 致澄弟
以人事与天争衡，莫大乎忠勤二字。乱世多尚巧伪，惟忠者可以革其习；末俗多趋偷惰，椎勤者可以遏其疏。忠不必有过人之才智，尽吾心而已矣；勤不必有过人之精神，竭吾力而已矣。
文：《笔记十二篇・忠勤》
泽几天质聪颖，但赚过于玲珑剔透，宜从浑字上用些工夫。鸿儿则从勤率上用些工夫。用工不可拘苦，须探讨些趣味出来。
家书：同治五年三月十四夜谕纪泽纪鸿
天下无现成之人才，亦无生知之卓识，大抵皆由勉强磨炼而出耳。
文：《劝诫浅语十六条》
每作事，不克振奋赴功，盖兴会不浓，则凡事都有退志耳。
日记・咸丰九年九月十一日
余欲上不愧先人，下不愧沅弟，惟以力教家中勤俭为主。余于俭字做到六七分，勤字则尚无五分工夫；弟与沅弟于勤字，做到六七分，俭字则尚欠工夫。以后各勉其所长，各戒其所短。弟每用一钱，均须三思，至嘱。
家书：同治三年八月初四日与澄弟
谦谨敬恕
过锐，不免失于浮浅，鄙怀时用焦虑。我辈办事，成败听之于天，毁誉听之于人，惟在己之规模气象，则我有可以自主者。亦曰不随众人之喜惧为喜惧耳。
书信：咸丰六年五月初九与李元度
天下古今之庸人，皆以一情字致败；无下古今之才人，皆以一傲字致败。吾因军事而推之，凡事皆然，愿与诸弟交勉之。
家书：咸丰十年九月二十三日与沅弟
弟于世事阅历渐深，而信中不免有一种骄气。天地间推谦谨是载福之道，骄则满，满则倾矣。凡动口动笔，厌人之俗，嫌人之鄙，议人之短，发人之覆，皆骄也。无论所指未必果当，即使一一切当，已为天道所不许。吾家子弟满腔骄傲之气，开口便道人短长，笑人鄙陋，均非好气象。贤弟欲戒子佳之骄，先须将自己好议人短，好发人覆之习气痛改一番，然后令后辈事事警改。欲去骄字，总以不轻非笑人为第一义；欲去惰字，总以不晏起为第一义。
家书：咸丰十一年正月初四日致澄弟
凡畏人不敢妄议论者，谦谨者也；凡好讥评人短者，骄傲者也。弟于营中之人，如季高，次青、作梅、树堂诸君子，弟皆有信来讥评其短，且有讥至两次三次者。营中与弟生疏之人，尚且讥评，则乡间之与弟熟识者，更鄙睨嘲斥可知矣。弟尚如此，则诸子懂之藐视一切，信口雌黄可知矣。谚云："富家子弟多骄，贵家子弟多傲。"非必锦衣玉食、动手打人而后谓之骄傲也，但使志得意满，毫无畏忌，开口议人短长，即是极骄极傲耳。余正月初四信中言"戒骄字，以不轻非笑人为第一义；戒情字，以不晏起为第一义"，望弟常常猛省，并戒子侄也。
家书：咸丰十一年二月初四日致澄候四弟
尔在外以谦谨二字为主。世家子弟，门第过盛，万目所属。临行时，教以三戒之首本二条及力去傲情二弊，当已牢记之矣。场前不可与州县来往，不可送条子。进身之始，务知自重。
家书：同治三年七月初九日谕纪鸿
位高而资浅，貌贵温恭，心贵谦下。天下之事理人才，为吾辈所不深知、不及料者多矣，切弗存一自是之见。
家书：同治五年三月十六日致澄沅二弟
余家后辈子弟，全未见过艰苦模样，眼孔大，口气大，呼奴喝婢，习惯自然，骄傲之气入于膏肓则不自觉，吾深以为虑。前函以做字箴规两弟，两弟不深信，犹能自省自惕；若以傲字箴诫子侄，则全然不解。盖自出世以来，只做过大，并未做过小，故一切茫然，不似两弟做过小，吃过苦也。
家书：咸丰十年九月二十四日致沅、季弟
家中万事，余俱放心，惟子侄领教一勤字一谦字。谦者骄之反也，勤者佚之反也。骄奢淫佚四字，惟首尾二字尤宜切戒。至诸弟中外家居之法，则以"考宝早扫，书蔬鱼猪"八字为本，千万勿忘。
家书：咸丰十年十一月初三日致沅、季弟
大抵人道害盈，鬼神福谦。傲者内情其才，外溢其气，其心已不固矣。
文：《笔记二十七则・气节・傲》
予谓人君之心，当时时知惧，不惧则骄，乱本成矣。
日记・道光二十三年二月三十日
清夜自思，尚觉名浮于实十倍百倍也。吾辈互相砥砺，要当以声闻过情为切戒。
书信：咸丰八年十月十七日加李续宜片
谦抑之道，小事须力戒争胜之心，痛自惩艾。
日记・咸丰十一年正月十九日
陆放翁谓得寿如得富贵，初不知其所以然，便跻高年。余近浪得虚名，亦不知其所以然，便获美誉。古之得虚名，而值时艰者，往往不克保其终。思此，不胜大惧。
日记・咸丰十一年十一月十四日
日内思家运太隆，虚名太大，物极必衰，理有固然，为之惊皇无已。读陶诗《饮酒》诸篇，为之心折。
日记・咸丰十一年十二月初六日
盖天下之理，满则招损，亢则有海，日中则昃，月盈则亏，至当不易之理也。
家书：道光一十六年九月十九日禀父母
吾尝见友朋中牢骚太甚者，其后必多抑塞，……盖无故而怨天，则天必不许；无故而尤人，则人必不服。……凡遇牢骚欲发之时，则反躬自思：吾果有何不足而蓄此不平之气？猛然内省，决然去之。不推平心谦抑，可以早得科名，亦且养此和气，可以消减病患。
家书：咸丰元年九月初五日致澄温沅季诸弟
我在京师，惟恐名浮于实，故不先拜一人，不自用一言，深以过情之闻为耻耳。
家书：道光二十四年十二月十八日致澄弟等
人又何必占天下之第一美名裁？
家书：同治三年五月十六日致说弟
吾兄弟誓拼命报国，然须常存避名之念，总从冷处着笔，积劳而使人不知其劳，则善矣。
家书：同治元年十月初三日致沅弟
毁誉悠悠之口，本难尽信，然君子爱惜声名，常存冰渊惴惴之心，盖古今因名望之劣而获罪者极多，不能不慎修以远罪。吾兄弟子有才而无德者亦当不没其长，而稍远其人。
家书：同治无年六月初十日致沅弟季弟
功名之地，自古难居。兄以在籍之官，募勇造船，成此一番事业，其名震一时，自不待言。人之好名，谁不如我？我有美名，则人必有受不美之名，与虽美而远不能及之名者，相形之际，盖难为情，兄惟谨慎谦虚，时时省惕而已。
家书：咸丰四年九月十三日致诸弟
余与沅叔蒙晋封侯伯，门户太盛，深为祗俱。尔在省以谦敬二字为主，事事请问意臣芝生两姻叔，断不可送条子，致腾物议。
同治三年七月二十四日谕纪鸿
古人曰钦、曰敬、曰谨、日虔恭、曰祗惧，皆慎字之义也。慎者，有所畏惮之谓也。居心不循天理，则畏天怒；作事不顺人情，则畏人言。少贱则畏父师，畏官长。老年则畏后生之窃议。高位则畏僚属之指摘。凡人方寸有所畏惮，则过必不大，鬼神必从而原之。
文：《书赠仲弟六则・慎》
湘乡修县志，举尔纂修。尔学未成就，文甚迟钝，自不宜承认。然亦不可全辞，一则通县公事，吾家为物望所归，不得不竭力赞助；二则尔惮于作文，正可借此逼出几篇。天下事无所为而成者极少，有所贪有所利而成者居其半，有所激有所退而成者居其半。尔篆韵钞毕，宜从古文上用功。余不能文，而微有文名，深以为耻。尔文更浅而亦获虚名，尤不可也。或请本县及外县之高手为撰修，而尔为协修。
家书：同治五年六月十六日谕纪泽、纪鸿
然困心横虑，正是磨炼英雄玉汝于成。李申夫尝谓余怄气从不说出，一味忍耐，徐图自强，因引谚曰"好汉打脱牙和血吞"。此语是余生平咬牙立志之诀，不料被申夫看破。
家书：同治五年十二月十八夜致况弟
兄自问近年得力惟一悔字诀。兄昔年自负本领甚大，可屈可伸，可行可藏，又每见得人家不是。自从丁已、戊午大悔大悟之后，乃知自己全无本领，凡事都见得人家有几分是处。故自成午至今九载，与四十岁以前迥不相同，大约以能立能达为体，以不怨不尤为用。立者，发奋自强，站得住也；达者，办事圆融，行得通也。吾九年以来，痛戒无恒之弊，看书写字，从未间断，选将练兵，亦常留心。此皆自强能立工夫。奏流公续，再三斟酌，无一过当之语自夸之词：此曾圆融能达工夫。至于怨天本有所不敢，尤人则常不能免，亦皆随时强制而克去之。
家书：同治六年正月初二日致沅弟
…… 千古之大名，全凭天意主张，岂尽关乎人力？天于大名，吝之惜之，千磨百折，艰难拂乱而后予之。老氏所谓"不敢为天下先"者，即不敢居第一等大名之意。弟前岁初进金陵，余屡倍多危惊做戒之辞，亦深知大名之不可强求。……兄可畏天知命，不可怨天尤人。所以养身却病在此，所以持盈保泰亦在此。
家书：同治三年四月十六日与沅弟
吾兄弟须从恕字痛下工夫，随在皆投身以处地。我要步步站得稳，须知他人也要站得稳，所谓立也。我要处处行得通，须知他人也要行得通，所谓达也。今日我处顺境，预想他日也有处逆境之时；今日我以盛气凌人，预想他日人亦以盛气凌我之身，或凌我之子孙。常以恕字自惕，常留馀地处人，则荆棘少矣。
文：《书赠促弟六则・恕》
来示谓近年畏事避谤，与官中绝无交涉。果尔，则不久当有代为刻雪者。阁下昔年舌端或有弹射，笔端亦颇刻酷，苟祸生有股，则亦不可不自省而敛抑也。
书信：咸丰十年十一月初三日复欧阳兆熊
足下数年以来，水陆数百战，开府作镇，国家酬奖之典，亦可谓至化极渥。指日荣晋提军，勋位并隆，务直敬以持躬，恕以待人。敬则小心翼翼，事无巨细皆不敢忽；恕则凡事留余地以处人，功不独居，过不推倭。常常记此二字，则长履大任，福作无量矣。
书信：咸丰八年九月二十日加鲍超片
细思余德薄能鲜，忝窃高位，又窃虚名，已干造物之局，而家中老少司于"骄、奢、佚"三字，实深悚俱。
日记・咸丰十年九月廿八日
古今才智之土，常思大有为于世，其立言常雄骏自喜。若文章不求雄骏，而但求平淡；德业不求施于世，而但求善于一身一家，此范非智者愉快事也？具无所不能之才，敛之又敛，弥晦焉而弥愉快，则其自得干中者必大矣。
文：《海宁州训导钱君墓表》
雪琴之坐船已送到否？三月十七果成行否？沿途州县有送迎者，除不受礼物酒席外，尔兄弟遇之，须有一种谦谨气象，勿恃其清介而生傲惰也。
家书：同治五年三月十四夜谕纪泽、纪鸿
今吾谨述此语诰诫两弟，总以除傲字为第一义。唐虞之恶人饰曰"丹朱傲"，曰"象傲'；桀纣之无道，曰"强足以拒谏，辨足以非"，曰"调已有天命，谓敬不足行"，皆傲也。吾自八年六月再出，即力戒惰字以做无恒之弊，近来又力戒傲字。昨日徽州未败之前，次青心中不免有自是之见。既败之后，余益加猛省：大约军事之败，非傲即惰，二者必居其一；巨室之败，非傲即惰，二者必居其一。
家书：咸丰十年九月二十四月致沅弟、季弟
盖位愈高，则誉言日增，箴言日寡；望愈重，则责之者多，恕之者少。阁下爱我，通越恒俗，望常以药石之言相绳。
书信：咸丰十年六月十四日复邓汪琼
以才自足，以能自矜，则为小人所忌，亦为君子所薄。
文：《格言四幅书赠李芋仙》
尔于十九日自家起行，想九月初可自长沙挂帆东行矣。船上有大帅字旗，余未在船，不可误挂。经过府县各城，可避者略为避开，不可惊动官长，烦人应酬也。
家书：同治二年八月十二日谕纪鸿
弟宜以保身体为主，不必焦灼也。弟此次两信，胸怀颇宽舒，心志颇敬慎。以后须常存此意，总觉得人力虽尽到十分，而成功纯是天意，不可丝毫代天主张。
家书・同治二年十二月二十六日致沅弟
偶与营官马得顺言及盛世创业垂统之英雄，以襟怀豁达为第一义；本世扶危救难之英雄，以心力劳苦为第一义。
日记・咸丰十年六月二十七日
至于作人之道，圣贤千言万语，大抵不外敬恕二字。"仲弓问仁"一章，言敬恕最为亲切。自此以外，如"立则见参于前也，在舆则见其传于衡也"；"君子无众寡，无小大，无敢慢"，斯为"泰而不骄"；"正其衣冠，严然人望而畏"，斯为"威而不猛"：是皆言敬之最好下手者。孔言"欲立立人，欲达达人"；孟言"行有不得，反求诸己"，"以仁存心，以利存心'，"有终身之忧，无一朝之患"：是皆言怒之最好下手者。尔心境明白，于恕字或易著功，敬字则宜勉强行之，此立德之基，不可不谨。
家书：咸丰八年七月二十一日谕纪泽
"敬""恕"二字，细加体认，实觉刻不可离。"敬"则心存而不放，"恕"则不藏于私。大抵接人处事，于见得他人不是、极怒之际，能设身易地以处，则意气顿平。故"恕"字为求仁极捷之径。来示以"致知"为大头脑工夫。鄙意"敬"是平日涵养之道，"恕"是临时应事之道，"致知"则所以讲求此"敬"、讲求此"恕"者也。
书信：咸丰八年十一月初二日复邓汪琼
子侄辈须以敬恕二字常常教之。敬则无骄气，无怠惰之气；忽则不肯损人利己，存心渐趋于厚。
家书：咸丰八年九月二十八日致澄、季二弟
母贪去私
若非道义可得者，则不可轻易受此。要做好人，第一要在此处下手。能令鬼服神钦，则自然识日进，气田刚。否则不觉堕入卑污一流，必有被人看不起之日，不可不慎！
家书：道光三十年正月初九日致诸弟
荫亭归，余寄百五十金还家，以五十周济宗族。此百金恐尚不敷家用，军中银钱，余不敢妄取丝毫也。名者，造物所珍重爱惜，不轻以与人者。余德薄能鲜，而享天下之大名，虽由高曾祖父，累世积德所致，而自问总觉不称，故不敢稍涉骄奢。
家书：咸丰四年十一月二十三日致诸弟
外兹乱世，凡高位、大名、重权，三者皆在优危之中。余已于三月六日入金陵城，寸心惕惕，恒惧罹于大戾。……祸咎之来，本难逆料。然谁不贪财，不取巧，不沽名，不骄盈，四者究可弥缝一二。
家书：同治六年三月初七日与澄弟
凡仁心之发，必一鼓作气，尽吾力之所能为。稍有转念，则疑心生，私心亦生。疑心生则计较多，而出纳吝矣；私心生则好恶偏，而轻重乖矣。
家书：道光二十四年三月初十日致温弟沅弟
仁者物我无间之谓也，一有自私之心，则小人矣。义者无所为而为之谓也，一有自利之心，则小人矣。同一日也，朝而公正，则为君子；夕而私利，则为小人。同一事也，初念公正，则为君子；转念私利，则为小人。
文：《笔记二十则・君子・小人》
读"中孚"卦，因思人必中虚，不著一物，而后能真实无妄。盖实者，不欺之谓也。人之所以欺人者，必心中别著一物，心中别有私见，不敢告所，而后造伪言以欺人。若心中了不著私物，又何必欺人裁？其以自欺者，亦以心中别著私物也。所知在好德，而所私在好色。不能去好色之私，则不能不欺其好德之知矣。是故诚者，不欺者也；不欺者，心无私著也；无私著者，至虚也。是放天下之成诚，天下之至虚者也。当读书则读书，心无著于见客也。当见客则见客，心无著于读书也。一有著则私也。灵明无著，物来顺应，未来不迎。当时不杂，既过不恋，是之谓虚而已矣，是之谓城而已矣。
读书录：《周易・中孚》
然捐务公事，余意弟总以绝不答言为妙。凡官运极盛之时，子弟经手公事，格外顺手，一倡百和，然闲言即由此起，怨谤即由此兴。吾兄弟当于极盛之时，预作衰时设想；当盛时百事平顺之际，预为衰时百事拂逆地步。弟此后若到长沙、衡州、湘乡等处，总以不干预公事为第一义。此阿兄阅历极深之言，望弟记之。
家书：同治三年四月廿四日与澄弟
专一有恒
凡人作一事，便领全剧精神注在此一事，首尾不懈，不可见异思迁，做这样想那样，坐这山望那山。人而无恒，终身一无所成。
家书：咸丰七年十二月十四夜致沅弟
近年在军中阅书，稍觉有恒，然已晚矣。故望尔等于少壮时，即从有恒二字痛下工夫，然须有情韵趣味，养得生机盎然，乃可历久不衰，若拘苦疲困，则不能真有恒也。
家书：同治四年七月十三日谕纪泽
余病根在无恒，故家内琐事，今日立条例，明日仍散漫，下人无常规可循，将来莅众，必不能信，作事必不能成。
日记・道光二十二年十月十二日
余生平坐无恒之弊，万事无成，德无成，业无成，已可深耻矣。逮办理军事，自关磨他，中间本志变化，尤无恒之大者，用为内耻。尔欲稍有至就，须从有恒二字下手。
家书：咸丰九年十月十四日谕纪泽
凡事皆贵专。求师不专，则受益也不入；求友不专，则博爱而不亲。心有所专宗，而博现他途以扩其识，亦无不可。无所专宗，而见异思迁，此眩彼夺，则大不可。
家书：道光二十四年正月二十六日致澄弟沅弟季弟
心一散漫，便有世俗周旋的意思，又有姑且随流的意思。总是立志不坚，不能断葛根，截然由义，故一引便放逸了。
日记：道光二十二年十月十七日
大约吏事、军事、饷事、文事，每日须以精心果力，独造幽奥，直凑单微，以求进境。一日无进境，则日日渐退矣。以后每日留心吏事，须从勤见僚属，多问外事下手；留心军事，须从教训将领，屡阅操练下手；留心饷事，须从慎择卡员、比较人数下手；留心文事，须从恬吟声调、广征古训下手。每日午前于吏事，军事加意；午后于饷事加意；灯后，于文事加意。以一缕精心，运用于幽微之境，纵不日进，或可免于退乎？
日记：同治元年八月十九日
第声闻之美，可侍而不可恃。兄昔在京中颇著清望，近在军营亦获虚誉。善始者不必善终，行百里者半九十里，誉望一损，远近滋疑。弟目下名望正隆，务宜力持不懈，有始有卒。
家书：咸丰八年四月初九日致沅甫弟
查数，久不写账，遂茫不清晰，每查一次，劳神旷功。凡事之须逐日检点者，一日姑待，后来补救则难矣！况进德修业之事乎？
日记：道光二十二年十月初十
来书谓"意趣不在此，则兴味索然"，此却大不可。凡人作一事，便须全副精神注在此一事，首尾不懈。不可见异思迁，做这样想那样，坐这山望那山。人而无恒，终身一无所成。我生平坐犯无恒的弊病，实在受害不小。当翰林时，应留心诗字，则好涉猎他书，以纷其志；读性理书时，则杂以诗文各集，以歧其趋。在六部时，又不甚实力讲求公事。在外带兵，又不能竭力专治军事，或读书写字以乱其志意。坐是垂老而百无一成，即水军一事，亦掘井九例而不及泉。
家书：咸丰七年十二月十四日致沅甫九弟
凡人为一事，以专而精，以纷而散。荀子称耳不两听而聪，目不两视而明，庄子称用志不纷，乃凝于神，皆至言也。
家书：咸丰八年正月十一日致沅甫弟
有曰：《易》六十四卦，三百八十四爻，一言以蔽之，曰不恒其德，或承之差。读之不觉愧汗。
日记・咸丰九年六月初十日
惟作事贵于有恒。精力难于持久，必须日新又新，慎而加慎，庶几常葆令名，益崇德业。
家书：咸丰八年正月十九日致沅弟
人生惟有常是第一美德。
家书：同治元年四月初四日谕纪泽
修性并气
语曰："察见渊中鱼者，不祥。"愿阁下为璞玉之浑含，不为水晶之光明，则有以自全而亦不失已，阁下以为然焉否也。
书信：道光二十七年六月二十九日致陈源兖
三达德之首曰智。智即明也。古来豪杰，动称英雄。英即明也。明有二端：人见其近，吾见其远，曰高明；人见其粗，吾见其细，曰精明。高明者，譬如室中所见有限，登楼则所见远矣，登山则所见更远矣。精明者，譬如至微之物，以显微镜照之，则加大一倍、十倍、百倍矣。又如粗糙之米，再春则粗糠全去，三舂、四舂，则精白绝伦矣。高明由于天分，精明由于学问。吾兄弟吾居大家，天分均不甚高明，专赖学问以求精明。好问若买显微之镜，好学若着上熟之米。总须心中极明，而后四中可断。能明而断谓之英断，不明而所谓之武断。武断自己之事，为害犹浅；武断他人之事，招怨实深。惟谦退而不肯轻断，最足养相。
文：《书赠仲弟六则・明》
大抵莅事以"明"字为第一要义。"明"有二：曰高明、曰精明。同一境而登山者独见其远，乘城者独觉其旷，此"高明"之说也。同一物而脑度者不如权衡之审，目巧者不如尺度之确，此"精明"之说也。凡高明者欲降心抑志以遽趋于平实，颇不易矣。若能事事求精，轻重长短一丝不差，则渐实矣。能实，则渐平矣。
书信：咸丰八年十二月十五日加英国佐片
至于担当大事，全在明强二字。《中庸》学、问、思、辨、行五者，其要归于愚必明，柔必强。弟向来倔强之气，却不可因位高而顿改。凡事非气不举，非刚不济，即修身齐家，亦须以明强为本。
家书：同治二年四月二十七日与沅弟
强字原是美德，余前寄信，亦调明强二字断不可少。第强字须从明字做出，然后始终不可屈挠。若全不明白，一味蛮横，待他人折之以至理，证之以后效，又复俯首输服，则前强而后弱，京师所谓瞎闹者也。余亦并非不要强之人，特以耳目太短，见事不能明透，故不肯轻于一发耳。又吾辈方鼎盛之时，委员在外，气焰薰灼，言语放肆，往往令人难近。吾辈若专尚强劲，不少敛抑，则委员闭从等，不闹大祸不止。
家书：同治二年七月十一日与沅弟
身体虽弱，却不宜过于爱惜。精神愈用则愈出，阳气愈提则愈盛，每日作事愈多，则夜间临睡愈快活。若存一爱惜精神的意思，将前将却，奄奄无气，决难成事。
家书：咸丰七年十二月十四日致沅甫弟
弟近年书法远逊于昔，在家无事，每日可仍临帖一百字，将浮躁处，大加收敛。心以收剑而细，气以收敛而静。于字也有益，于身于家皆有益。
家书：咸丰八年八月二十二日致沅、季二弟
至于倔强二字，却不可少。功业文章，皆须有此二字贯注其中，否则柔靡，不能成一事。孟子所谓至刚，孔子所谓贞固，皆从倔强二字做出。吾兄弟皆禀母德居多，其好处亦正在倔强。若能去忿欲以养体，存倔强以励志，则日进无疆矣。
家书：同治二年正月十八日与沅弟
弟性褊激，于此等难免怫郁。然君父之命，只宜加倍贯慎。余自经咸丰八年一番磨炼，始知畏天命、畏人言、畏君父之训诫，始知自己本领平常之至，昔年之倔强，不免客气用事。近岁思于畏慎二字之中，养出一种刚气来，借或作或辍，均做不到。然自信此六年工夫，较之咸丰七年以前，已大进矣。不知弟意中见得何如？弟经此番裁抑磨炼，亦宜从畏惧二字痛下功夫。
家书：同治二年九月十一日与沅弟
弟近来气象极好，胸襟必能自养其谈定之天，而后发于外者有一段和平虚明之味。如去岁初奉不必专招奏事之谕，毫无佛郁之怀；近两月信，于清响请药，毫无激迫之辞；此次于莘田、芝圃外家，渣滓悉化，皆由胸襟广大之效验，可喜可敬。如金陵果克，于广大中再加一段谦退工夫，则萧然无与，人神同钦矣。富资功名，皆人世浮荣；惟胸次浩大，是真正受用。余近年专在此处下功夫，愿与我弟交勉之。
家书：同治三年正月二十三日与沅弟
大抵任天下之大事以气，气之郁积于中者厚，故倔强之极，不能不流为忿激。以后吾兄弟动气之时，彼此互相劝诫，存其倔强，而去其忿激，斯可耳。
家书：同治三年六月十一日与沅弟
"难禁风浪"四字壁还，甚好甚慰。古来豪杰，皆以此四字为大忌。吾家祖父教人，亦以懦弱无刚四字为大耻。故男儿自立，必须有倔强之气。
家书：同治三年六月十六日与沅弟
余生平略涉儒先之书，见圣贤教人修身，干言万语，而要以不忮不求为重。忮者，嫉贤害能，妒功争宠，所谓"怠者不能修，忌者畏人修"之类也。求者，贪利贪名，怀士怀惠，所谓"未得患得，既得患失"之类也。忮不常见，每发露于名业相侔、势位相（土孚）之人；求不常见，每发露于货财相接、仕进相访之际。将欲造福，先去忮心，所谓人能克无欲害人之心，而仁不可胜用也。将欲立品，先去求心，所谓人能充无穿箭之心，而义不可胜用也。使不去，满怀皆是荆棘；求不去，满腔日即卑污。余于此二者常加克治，恨尚未能扫除净尽。尔等欲心地乾净，宜于此二者痛下工夫，并愿子孙世世戒之。
家书：同治九年六月初四日谕纪泽、纪鸿
弟谓命运作主，余素所深信；谓自强者每股一筹，则余不甚深信。凡国之强，必须多得贤臣工；家之强，必须多出贤子弟，此亦关乎天命。不尽由于人谋。至一身之强，则不外乎北宫黝、孟施舍、曾子三种。孟子之集义而谦，即曾子之自反而缩也。惟曾益与孔子告仲由之强，略为可久可常；此外斗智斗力之强，则有因强而大兴，亦有因强而大败。古来如李斯、曹操、杨素，其智力皆横绝一世，而其祸败亦迥异寻常；近世如陆、何、肃、陈，亦皆予知自推，而恨不保其终。故吾辈在自修处求强则可。在胜人处求强则不可，福益外家若专在股人处求强，其能强到底与否尚未可知，即使终身强横安稳，亦君子所不屑道也。
家书：同治五年九月十二日与沅弟
尔语言太快，举止太轻，近能力行迟重二字以改救否？
家书：咸丰十一年七月二十四日谕纪泽
尔禀气太清，清则易柔，推志趣高坚，则可变柔为刚；清则易刻，惟襟怀闲远，则可化刻为厚。余字汝曰刚，恐其稍涉柔弱也。教汝读书须具大量，看陆诗以导闲适之抱，恐其稍涉刻薄也。尔天性淡于莱利，再从此二事用功，则终身受用不尽矣。
家书：同治六年三月二十八日谕纪泽
余尝细观星冈公仪表绝人，全在一重字。余行路客止亦颇重厚，盖取法于星冈公。尔之容止甚轻，是一大弊病，以后宜时时留心，无论行坐，均须重厚。早起也，有恒也，重也，三者皆尔最要之务。早起是先人之家法，无恒是吾身之大耻，不重是尔身之短处，故特谆谆戒之。
家书：咸丰九年十月十四日谕纪泽
吾兄弟息在略识世态而又怀一肚皮不合时宜，既不能硬，又不能软，所以到处寡合。迪安妙在全不识世态，其腹中虽也怀些不合时宜，却一味浑含，永不发露。我兄弟则时时发露，终非载福之道。
家书：咸丰七年十二月初六日 致沅弟
思身世之际，甚多抑郁不适于怀者，一由褊浅，一由所处之极不得位也。
日记・咸丰九年十一月初七日
所谓小人者，识见小耳，度量小耳。井底之蛙，所窥见何，而自以为绝伦之学；辽东之豕，所异几何，而自以为盖世之勋。推之以孓孓为义，以(上鹿下弭)(上鹿下弭)为信，以龊龊为廉，此皆识浅而易以自足者也。君臣之知，须积诚以相感，而动疑主恩之过薄；朋友之交，贵积渐以租车，而动怨知己之罕觏；其或兄弟不相容，夫妇不相信，父子不相亮，此皆量褊而易以滋疑者也。君子则不然，广其议，则天下之大，弃若敝展；尧舜之业，视若浮云。宏其度，则行有不行，反求诸己；己所不欲，勿施于人。乌有所谓自私自利者哉？
文《笔记二十七则・君子・小人》
莫苦海已往愈尤，但求此日行为无渐神鬼；体预怕后来灾祸，只要暮年心气感召吉祥。
诗文・联语
天下无易境，天下无难境；终身有乐处，终身有忧处。
诗文・联语
战战兢兢，即生时不忘地狱；坦坦荡荡，虽逆境亦畅天怀。
诗文・联语
总要养得有胸次博大活泼，此后更当有长进也。
家书：咸丰十一年十月二十四日谕纪泽
襟怀资宏大，世俗之功名得失须看得略平谈些。
日记：咸丰十年三月十八日
尔既无志于科名禄位，但能多读古书，时时哦诗吟字，以陶写性情，则一生受用不尽。第宜束身圭壁，法王羲之、陶渊明之襟韵潇洒则可，法稽、阮之放荡名教则不可耳。
家书：同治元年七月十四日谕纪泽
养生服食
吾望尔兄弟殚心竭力，以好学为第一义，而养生亦不宜置之第二。
家书：同治十年九月二十八日谕纪泽、纪鸿
"忿"、"欲"二字，圣贤亦有之，特能少忍须臾，便不伤生，可谓名言至论。
日记：咸丰十一年正月初五
养生家之法，莫大于惩忿、窒欲、少食、多动八字。
日记：咸丰十一年正月十四日
将尽之膏，岂可速之以风？萌蘖之木，岂可牧之以牛羊？苟失其养，无物不消，况我之气血亲亏者乎！今惟有日日静养，节嗜欲、慎饮食、寡思虑而已。
日记：道光二十三年正月初十
吾不以季病之易发为虑，而以季好轻下药为虑。吾在外日久，阅事日多，每劝人以不服药为上策。……余缄告之，云治心以广大二字为药，治身以不药二字为药……
家书：同治元年七月二十日致沅弟季弟
吾兄弟体气，皆不甚健。后辈子侄，尤多虚弱。宜于平日讲求养生之法，不可于临时乱投药剂。养生之法，约有五事：一曰眠食有恒，二日惩忿，三日节欲，四曰每夜临睡洗脚，五曰每日两饭后各行三千步。惩忿，即余匾中所谓"养生以少恼怒为本"也。
家书：同治五年六月初五日与澄弟
大人教以保身三要：日节欲、节劳、节饮食。又言凡人交友，只见得友不是而我是，所以今日管鲍，明日秦越；谓我与小珊有隙，是尽人欢竭人忠之过，宜速改过，走小珊外，当面自认不是。又云使气亦非保身体之道。小子读之悚然。
日记：道光二十二年十月廿一日
吾于凡事皆守"尽其在我，听其在天"二语，即养生之道亦然。体强者，如富人因戒奢而益富；体弱者，如贫人因节啬而自全。节啬非独食色之性也，即读书用心，亦宜俭约，不使太过。余"八本匾"中，言养生以少恼怒为本，又尝教尔胸中不宜太苦，须活泼泼地，养得一段生机，亦去恼怒之道也。既戒恼怒，又知节啬，养生之道，已尽其在我者矣。此外寿之长短，病之有无，一概听其在天，不必多生妄想去计较他。凡多服药饵，求祷神祗，皆妄想也。吾于医药、祷把等事，皆记星冈公之遗训，而稍加推阐，教示后辈，尔可常常与家中内外言之。
家书：同治四年九月初一日谕纪泽
老年来始知圣人教孟武伯问孝一节之真切。尔虽体弱多病，然只宜清静调养，不宜妄施攻治。在生云：闻在着天下，不闻治天下也。东坡取此二语，以为养生之法。尔熟于小学，试取"在宥"二字之训诂体味一番，则知在、苏皆有顺其自然之意。养生亦然，治天下亦然。若服药而日更数方，无故而终年峻补，疾轻而妄施攻伐强求发汗，则如商君治秦、荆公治家，全失自然之妙。柳予厚所谓"名为爱之其实害之"，陆务观所谓"天下本无事庸人自扰之"，皆此义也。东坡游罗浮诗云："小儿少年有奇志，中宥起坐存黄庭。"下一"存"字，正合庄子"在宥"二字之意。盖苏氏兄弟父子皆讲养生，窃取黄老微旨，故称其子为有奇志。以尔之聪明，岂不能窥透此旨？余教尔从眼食二端用功，看似粗浅，却得自然之妙。尔以后不轻服药，自然日就壮健美。
家书，同治五年二月二十五日谕纪泽纪鸿
养生五决：一眠食有恒，一饭后散步，一惩忿，一节欲，一洗脚。
家书：同治五年七月初三日致沅弟
古人以惩忿窒欲为养生要诀。惩忿即吾前信所谓少恼怒也，窒欲即吾前信所谓知节啬也。因好名好胜而用心太过，亦欲之类也。药虽有利，害亦随之，不可轻服。
家书：同治四年九月晦日谕纪泽纪鸿
养身之道，以"君逸臣劳"为要。省思虑、除烦恼，二者皆所以清心，"君逸"之谓也；行步常勤，筋骨常动，"臣劳"之谓也。阁下虽自命为懒人，实则懒于"臣"而不甚懒于"君"。盖早岁褊激之处至今尚未尽化，放思虑、烦恼二者不能悉蠲。以后望全数屏绝，不轻服药，当可渐渐奏效。
书信：同治元年四月十七日复李续宜
凡沉疴在身，而人力可以自为主持者，约有二端：一曰以志帅气；一曰以静制动。人之疲惫不振，由于气弱。而志之强者，气亦为之稍变。如贪早睡则强起以兴之，无聊赖则端坐以凝之，此以志帅气之说也。久病应怯，则时时有一畏死之见撞扰于胸中，即魂梦亦甚不安恬。须将生前之名，身后之事，与一切妄念，铲除净尽，自然有一种恬淡意味，而寂定之馀，真阳自生，此以静制动之法也。愿阁下于药物调养之外，更将此两法体验一番，久之必有小效。
书信：咸丰十年七月二十一日复李宗羲
尔体甚弱，咳吐咸痰，吾尤以为虑，然总不宜服药。药能活人，亦能害人。良医则活人者十之七，害人者十之三；庸医则害人者十之七，活人者十之三。余在乡在外，凡目所见者，皆庸医也。余深恐其害人，故近三年来，决计不服医生所开之方药，亦不令尔服乡医所开之方药。见理极明，放言之极切，尔其敬听而遵行之。每日饭后走数千步，是养生家第一秘诀。尔每餐食毕，可至唐家铺一行，或至澄叔家一行，归来大约可三千馀步。三个月后，必有大效矣。
家书：咸丰十年十二月二十四日谕纪泽
养生之道，当于"眠、食"二字悉心体验。食即平日饭菜，但食之甘美，即胜于珍药矣。服亦不在多寝，但实得神凝梦甜，即处刻，亦足摄生矣。
日记：咸丰十一年十一月初六日
凡医生危言深语，切弗轻信，尤不可轻于服药。调养工夫，全在眼食二字上。
家书：同治五年八月十四日谕纪泽、纪鸿
尊脉稍逊于前二日，自由不能养静之故。古人谓寡言养气，寡视养神，寡思养精。尊处胜友如云，难以寡言；簿书如麻，难以寡视。或请寡思，以资少息乎。
书信：咸丰十年三月二十八日复胡林翼
尔辈身体皆弱，每日须有静会养神之时，有发愤用功之时。一张一弛，循环以消息之，则学可进而体亦强矣。
家书：同治十年八月十四夜谕纪泽纪鸿
吾见家中后辈，体皆虚弱，读书不甚长进，曾以养生六事励儿辈：一曰饭后于步，一日将睡洗脚，一曰胸无恼怒，一曰静坐有常时，一曰习射有常时（射足以习成仪强筋力，子弟宜学习），一曰黎明吃白饭一碗不沾点菜。此皆闻诸老人，累试毫无流弊者，今亦望家中诸侄试行之。
家书：同治十年十月二十三日与澄、沅二弟
精神要常令有馀，于事则气充而心不散漫。
日记：道光二十二年十月初七日
总要静养，使精神常裕，方可说工夫也。
日记：道光二十二年十一月十二日
此病（肝病）非药饵所能为力，必须将万事看空，毋恼无怒，乃可渐渐减轻。蝮蛇螫手，则壮士断其手，所以全生也。吾兄弟欲全其生，亦当规恼怒如蝮蛇，去之不可不勇。
家书：同治三年四月十三日致沅弟
吾近夜饭不用荤菜，以肉汤炖蔬菜一二种，令其烂如|，味美无比，必可以资培养（菜不必贵，适口则足养人），试炖与尔母食之。（星冈公好于日入时手摘鲜蔬，以供夜餐。吾当时侍食，实觉津津有味，令则加以肉汤，而味尚不逮于昔时。）后辈则夜饭不荤，专食蔬而不用肉汤，亦养生之宜，且崇俭之道也。颜黄门（之推）《颜氏家训》作于乱离之世，张文瑞（英）《聪训斋语》作于承平之世，所以教家者极培。尔兄弟各觅一册，常常阅习，则日进矣。
家书：同治四年闰三月十九日谕纪泽

[book_title]学问之道 [一]
作者：曾国藩
立志向学
盖世人读书，第一要有志，第二要有识，第三要有恒。有志则断不甘为下流；有识则知学问无尽，不敢以一得自足，如河伯之观海，如井蛙之窥天，皆无识者也；有恒财断无不成之事。此三者缺一不可。
书：道光二十二年十二月二十一日致澄温沅季诸弟
学问之道无穷，而总以有恒为主。……不以昨日耽搁而今日补做，不以明日有事而今日预做。
家书：道光二十四年十一月二十一日致度温沅季弟
兄所最虑者，同学之人无志嬉游，端节以后放散不事事，恐弟与厚二效尤耳。切戒切戒。凡从师必久而后可以获益。……若一年换一处，是即无恒者，见异思迁也，欲求长进难矣。
家书：道光二十三年正月十七日致澄温沅季弟
苟能发奋自立，则家塾可读书，即旷野之地、热闹之场亦可读书，负薪收录，皆可读书；苟不能发奋自立，则家塾不宜读书，即清净之乡、神仙之境皆不能读书。何必择地？何必择时？但问立志之真不真耳？
家书：道光二十二年二十六日致澄温沅季弟
人生惟有常是第一美德。余早年于作字一道，亦尝苦思力素，终无所成。近日朝朝摹写，久不间断，逐觉日异而岁不同。可见年无分老少，事无分难易，但行之有恒，自如种树畜养，日见其大而不觉耳。尔之短处在言语欠钝讷，举止欠端重，看书能深入而作文不能峥嵘，若能从此三事上下一番苦功，进之以猛，持之以恒，不过一二年，自尔精进不觉。言语迟钝，举止端重，则德进矣。作文有峥嵘雄快之气，则业进矣。
家书：同治元年四月初四日谕纪泽
尔读书记性平常，此不足虑，所虑者第一怕无恒，第二怕随笔点过一遍，并未看得明白，此都是大病。若实看明白了，久之必得些滋味，寸心若有恰悦之境，则自略记得矣。尔不必求记，却宜求个明白。
家书。咸丰九年六月十四日谕纪泽
若事事勤思善问，何患不一日千里？
家书：道光二十五年二月初一日致澄温沅季弟
譬如人欲之京师，一步不动而长吁短叹，但日："京师之远，岂我所能到乎产则旁观者必笑之矣。吾愿吾弟步步前进，日日不止，自有到期，不必计算远近而徒长吁短叹也。
家书：道光二十七年二月十二日致澄温沅季弟
吾人为学最要虚心。尝见朋友中有美材者，往往情才傲物，动谓人不如已，见乡墨则骂乡墨不通，见会墨则骂会墨不通，既骂房官，又骂主考，未入学者则骂学院。平心而论，己之所为诗文，实亦无胜人之处；不特无胜人之处，而且有不堪对人之处。只为不肯反求造已，便都见得人家不是，既骂考官，又骂同考而先得者。傲气既长，终不进功，所以潦倒一生而无寸进也。
家书：道光二十四年十月二十一日致澄温沅季弟
细思不能主一之咎，由于习之不熟，由于志之不立，而实由于知之不真。若真见得不主一之害心废学，便如食乌喙之杀人，则必主一类。不能主一，无择无守，则虽念念在四书、五经上，亦只算游思杂念，心无统摄故也。况本为歧念乎？
日记：道光二十二年十月廿四日
及诸生呈缴工课，余教以"诚勤廉明"四字，而"勤"字之要但在好问好家云云，反复开导。
日记：咸丰十年五月初六日
读书穷理。不办得极虚之心，则先自窒矣。
日记：道光二十年十月十七日
心常用则活，不用则窒；常用则细，不用则粗。
家书：咸丰十年二月二十四日谕纪泽
余在徐州阅武□，十一日起行南旅。感冒全愈，脚肿亦未再发，惟目光似更昏蒙，或以船桥中看书稍多之故。余以生平学术百无一成，故老年犹思补救一二。尔兄弟总宜在五十以前将应看之书看毕，免致老大伤悔也。
家书：同治十年九月十二夜谕纪泽
人苟能自立志，则对贤豪杰何事不可为？何必借助于人！"我欲仁，斯仁至矣。"我欲为孔孟，则日夜孜孜，惟孔，孟之是学，人谁得而御我哉？若自己不立志，则虽日与尧舜禹汤同住，亦彼自彼，我自我矣，何与于我哉！
家书：道光二十四年九月十九日致澄温沅季诸弟
吾人只有进德、修业两事靠得住。进德，则孝第仁义是也；修业，则诗文作字是也。此二者由我作主，得尺则我之尺也，得寸则我之寸也。今日进一分德，便算积了一升谷；明日修一分业，又算涂了一文钱。德业并进，则家私时起。至于功名富贵，悉由命定，丝毫不能自主。
家书：道光二十四年八月二十九日致澄温沅季诸弟
吾辈读书，只有两事：一者进德之事，讲求乎诚正修齐之道，以图无忝所生；一者修业之事，操习乎记诵词章之术，以自卫其身。
家书：道光二十二年九月十八日与澄温沅季诸弟
人之气质，由于天生，本难改变，惟读书则可变化气质。欲求变之之法，总须先立坚卓之志。……古称金丹换骨，余调立志即丹也。
家书：同治元年四月二十四日谕纪泽
诸弟每人自立课程，必须有日日不断之功，虽行船走路，俱须带在身边。
家书：道光二十二年十月二十六日致澄温沅季诸弟
读书时，心外驰，总是不敬之咎。
日记：这光二十二年十月廿日
余生平以无恒之故，百无一成。即写字一端，用力亦不少，而时进时退，时好之，时不好之，时慕欧、柳、时慕赵、董，趋向无定，作辍靡常。学古文则趋向略有所定，亦以不常作之故，卒无所成，每用悔叹。人而无恒，不可以作巫医。诚哉，是言也！
日记：咸丰九年三月初一日
静中，细思古今亿万年无有穷期，人生其间，数十寒暑仅须臾耳。大地数万里不可能极，人于其中寝处游息，昼仅一室耳，夜仅一榻耳。古人书籍，近人著述，浩如烟海，人生目光之所能及者不过九牛之一毛耳。事变万端，美名百途，人生才力所能办者，不过太仑之一粒耳。知天之长而吾所历者短，则退忧患横逆之来，当少忍以待其定；知地之大而吾所居者小，则退名利争夺之境，当退让以守其雌；知书籍之多而吾所见者寡，则不敢以一得自喜，而当思择善而约守之；知事变之多而吾所办者少，则不敢以功名自矜，而当思举贤而共图之。夫如是，则自私自满之见可渐渐蠲除矣。
日记：同治元年四月十一日
念吾来看之书尚多，而老境颓唐，俗务纷繁，自此真不复有寸进矣，为之于悒！
日记：同治三年八月初六日
盖人不读书则已，亦即自日读书人，则必从事于《大学》。《大学》之纲领有三：明德、新民、止至善。皆我分内事也。若读书不能体贴到身上去，谓此三项与我身了不相涉，则读书何用？虽使能文能诗，博雅自诩，亦只算得识字之牧猪奴耳！
家书：道光二十二年十月二十六日臻澄温沅季诸弟
天下事皆须沉潜为已［之］，乃有所成，道艺一世。
日记：追光二十二年十二月廿日
守坐室内，一书不读，悠忽如此，何以自立？
日记：道光二十三年正月廿五日
余于本朝大儒，自顾亭林之外，最好高邮王氏之学。王安国以鼎甲官至尚书，溢文肃，正色立朝，生怀祖先生念孙，经学精卓，生正引之，复以鼎甲官尚书，溢文简，三代皆好学深思，有汉韦氏、唐颜氏之风。余自憾学向无成，有愧王文肃公远甚，而望尔辈为怀祖先生，为伯申氏，则梦寐之际，未尝须臾忘也。怀祖先生所著《广雅疏证》《读书杂志》，家中无之。伯申氏所著《经义述闻》《经传释词》，《皇清经解》内有之，尔可试取一阅，其不知者，写信来问。本朝穷经者，皆精小学，大约不出段、王两家之范围耳。
家书：咸丰八年十二月三十日谕纪泽
余生平有三耻学问各途，皆略涉其涯□，独天文算学，毫无所知，虽恒星五纬亦不识认，一耻也；每作一事，治一业，辄有始无终，二耻也；少时作字，不能临摹一家之体，遂致屡变而无所成，迟钝而不适于用，近岁在军，因作字太钝，废阁殊多，三耻也。尔若为克家之子，当思雪此三耻。推步算学，纵难通晓，恒星五纬，观认尚易。家中言天文之书，有《十七史》中各天文志，及《五利通考》中所辑《观象授时》一种。每夜认明恒星二三座，不过数月，可毕识矣。凡作一事，无论大小难易，皆宜有始有终。作字时，先求圆匀，次求敏捷。若一日能作楷书一万，少或七八千，愈多愈熟，则手腕毫不费力。将来以之为学，则手钞群书；以之从政，则案无留牍。无穷受用，皆自写字之匀而且捷生出。--三者皆足弥吾之缺憾矣。
今年初次下场，或中或不中，无甚关系。榜后即当看《诗经注疏》，以后穷经读史，二者迭进。国朝大儒，如顾、阎、江、戴、段、王数先生之书，亦不可不熟读而深思之。光阴难得，一刻千金！
家书：咸丰八年八月二十日谕纪泽
为学之方
又曾以为学四事勖儿辈：一日看生书宜求速，不多阅则太陌；一曰温旧书宜求熟，不背诵则易忘；一曰习字宜有恒，不善写则如身之无衣，山之无木；一曰作文宜苦思，不善作则如人之哑不能言，马之险不能行。四者缺一不可。
家书：同治十年十月二十三日致澄弟沅弟
"吾意学者于看、读、写、作四者，缺一不可。看者涉猎宜多、宜速；读者讽咏宜熟、宜专。看者"日知其所七"，读者"月无忘其所能"。看者如商贾趋利，闻风即往，但求其多；读者如富人积钱，日夜摩拳，但求其久。看者如攻城拓地，读者如守上防隘。二者截然两事，不可缺亦不可混。至写字不多则不熟，不熟则不速。无论何事，均不能敏以图功。至作文，则所以浦此心之灵机也。心常用则活，不用则窒，如泉在地，不凿汲则不得甘醴，如玉在璞，不切磋则不成令器。
书信：咸丰九年六月二十四日复邓注琼
买书不可不多，而看书不可不知所择。以韩退之为千古大儒，而自述其所服膺之书不过数种，曰《易》、曰《书》、曰《诗》、曰《春秋左传》、曰《庄子》、曰《离骚》、曰《史记》、曰相如、子云。柳子厚自述其所得，正者曰《易》、曰《书》、曰《诗》、曰《礼》、曰《春秋》，旁者曰《谷梁》、曰《孟》《荀》、曰《庄》《老》、曰《国语》、曰《离骚》、曰《史记》。二公所读之书，皆不甚多。
家书：咸丰九年四月二十一日谕纪泽
读书之法，看、读、写、作，四者每日不可缺一。看者，如尔去年看《史记》、《汉书》、韩文、《近思录》，今年看《周易折中》之类是也。读者，如《四书》、《诗》、《易经》、《左传》请经、《昭明文选》、李杜韩苏之诗、韩欧曾王之文，非高声朗诵则不能得其雄伟之概，非密咏恬吟则不能探其深远之韵。譬之富家居积，看书则在外贸易，获利三倍者也，读书则在家俱守，不轻花费者也；譬之兵家战争，看书则攻城略地，开拓上字者也，读书则深沟坚垒，得地能守者也。看书与子夏之"田知所亡"相近，读书与"无忘所能"相近，二者不可偏废。
家书：咸丰八年七月二十一日谕纪泽
去年在营，余教以看、读、写、作，四者阅一不可。尔今阅《通鉴》，算看字工夫；钞《说文》，算读字工夫。尚能临帖否？或临《书话》，可用油纸摹欧、柳楷书，以药尔柔弱之体，此写字工夫，必不可少者也。尔去年曾将《文选》中零字碎锦分类纂钞，以为属文之材料，今尚照常摘钞否？已卒业否？或分类钞《文选》之词藻，或分类钞《说文》之训诂，尔生平作文太少，即以此代作字工夫，亦不可少者也。尔十馀岁至二十岁虚度光明，及今将看、读写、作四字逐日无间，尚可有成。尔语言太快，举止太轻，近能力行近重二字以改救否？
家书：咸丰十一年七月二十日谕纪泽
求业之精，别无他法，曰专而已矣。谚曰"艺多不养身"，谓不专也。吾掘井多而无泉可饮，不专之咎也。诸弟；总须力图专业。
家书：道光二十二年九月十八日与澄温沅季诸弟
数日心沾滞于诗，总由心不静故。不专一，当力主一之法。诚能主一，养得心静气恬，到天机活泼之时，即作诗亦自无妨。
日记：道光二十二年十月十三日
凡看书只宜看一种，一种未毕而另换一种，则无恒之弊，终无一成；若同时并看数种，尤难有恒，将来必不能看毕一种，不可不戒。
书信：成丰九年五月二十一日加易韩良片
穷经必专一经，不可泛鹜。读经以研寻义理为本，考据名物为本。读经有一耐字诀。一句不通，不看下句，今日不通，明日再读；今年不精，明年再读。此所谓耐也。读史之法，莫妙手设身处地。每看一处，如我便与当时之人或辞笑语于其间，不必人人皆能记也，但记一人，则恍如接其人；不必事事皆能记也，但记一事，则如恍亲其事。经以穷理，史以考事。舍此二者，更别无学矣。
若夫经史而外，诸子百家，汗牛充栋。或欲阅之，但当读一人之专集，不当东翻西阅。如读昌黎集，则目之所见，耳之所闻，无非昌黎。以为天地间，除昌黎集而外，更别无书也。此一集未读完，断断不换他集，亦专字诀也。
家书：道光二十三年正月十七日致澄温沅季诸弟
子思、朱子言为学譬如煮肉，先须用猛火煮，然后用漫火温，予生平工夫全未用猛火煮过，虽略有见识，乃是从悟境得来。偶用功，亦不过优游玩索已耳，如未沸之汤，遽用漫火温之，将愈煮愈不熟矣。
家书：道光二十二年九月二十八日致澄温沅季诸弟
子序之为人，予至今不能定其品。然识见最大且精，尝教我云："用功譬若掘井，与其多掘数井而皆不及泉，何若老守一井，力求及来而用之不竭乎？"此语正与予病相合。盖予所谓掘井多而皆不及泉者也。
家书：道光二十二年九月二十八日致澄温沅季诸弟
读书乃寒士本业，切不可有官家风味。吾于书箱及文房器具，但求为寒士所能各者，不求珍异也。
家书：同治五年十二月二十三日谕纪泽
汝读《四书》无甚心得，由不能虚心涵泳，切已体察。朱子教人读书之法，此二语最为精当。尔现读《离娄》，即如《离娄》首章"上无道揆，下无法守"，吾往年读之，亦无甚警惕；近岁在外办事，乃知上之人必按诸道，下之人必守乎法，若人人以道榜自许，从心而不从法，则下凌上矣。"爱人不亲"章，往年读之，不甚亲切；近岁阅历日久，乃知治人不治者，智不足也。--此切己体察之一端也。涵泳二字，最不易识，余尝以意测之日：涵者，如春雨之润花，如清渠之溉稻。雨之润花，过小则难透，过大则离技，适中则涵则涵德而滋液。清渠之溉稻，过小则枯槁，过多则伤涝，适中则涵养而勃兴。泳者，如鱼之游水，如人之濯足。程子谓鱼跃于渊，活泼泼地；庄子言场梁观鱼，安知非乐？此鱼水之快也。左大冲有"濯足万里流"之句，苏子瞻有夜卧濯足诗，有浴罢诗，亦人性乐水者之一快也。善读书者，须视书如水，而视此心如花、如稻、如鱼、如濯足，则涵泳二字，庶可得之于意言之表。尔读书易于解说文义，却不甚能深入，可就朱子"涵泳""体察"二语悉心求之。
家书：咸丰八年八月初三谕纪泽
尔七古诗，气清而词亦稳，余阅之忻慰。凡作诗，最宜讲究声调。余所选秒五古九家，七古六家，声调皆极铿铿，耐人百读不厌。余所未钞者，如左太冲，江文通、陈子昂、柳子厚之五古，鲍明远、高达夫、王摩诘、陆放翁之七古，声调亦清越异常。尔欲作五古七古，须熟读五古七古各数十篇。先之以高声朗诵，以昌其气；继之以密咏括吟，以玩其味。二者并进，使古人之声调拂拂然若与我之喉舌相习，则下笔为诗时，必有句调凑赴腕下。诗成自读之，亦自觉琅琅可诵，引出一种兴会来。古人云"新诗改罢自长吟"，又云"锻诗未就且长吟"，可见古人惨淡经营之时，亦纯在声调上下工夫。盖有字句之诗，人籁也；无字句之诗，天籁也。解此者，能使天籁人籁凑泊而成，则于诗之道思过半矣。
家书：咸丰八年八月二十日谕纪泽
纪泽看《汉书》，须以勤敏行之。每日至少亦须看二十叶，不必惑于在精不在多之说。今日半页，明日数页，又明日耽阁间断，或数年而不能毕一部。如煮饭，歇火则冷，小火则不熟，须用大柴大火乃易成也。
家书：咸丰六年十一月二十九日致澄弟
余生平好读《史记》《汉书》《庄子》《韩文》四书，尔能看《汉书》，是余所欣慰之一端也。
看《汉书》有两种难处：必先通于小学、训诘之书，而后能识其假借奇字；必先习于古文辞章之学，而后能读其奇篇奥句。尔于小学、古文两者皆未曾入门，则《汉书》中不能识之字、不能解之句多矣。
欲通小学，须略看段氏《说文》、《经籍纂诂》二书。王怀祖（名念孙，高邮州人）先生有《读书杂志》，中于《汉书》之训诂极为精博，为魏晋以来释《汉书》者所不能及。
欲明古文，须略看《文选》及姚姬传之《古文辞类纂》二书。班益坚最好文章，故于贷谊、董仲舒、司马相如、东方朔、司马迁、扬雄、刘向、匡衡、谷永诸传皆全录其著作；即不以文章名家者，如资山邹阳等四人传、严助朱买臣等九人传、赵充国屯田之奏、韦玄成为议礼流以及贵禹之章、陈场之奏狱，皆以好文之故，悉载短篇。如贾生之文，既著于本传，复载于《陈涉传》《食货志》等篇；子云之文，既著于本传，复载于《匈奴传》《王贡传》等篇，极之《充国赞》《酒箴》，亦皆录入各传。
盖盖坚于典雅瑰伟之文，无一字不甄采。尔将十二帝纪阅毕后，且先读列传。凡文之昭明暨姚氏所选者，则细心读之；即不为二家所选，则另行标识之。若小学、古文二端略得途径，其子读《汉书》之道，思过半矣。
家书：咸丰六年十一月初五日谕纪泽
吾谓读书不能强记，此亦养身之道。凡求强记者，尚有好名之心横亘于方寸，故愈不能记；若全无名心，记亦可，不记亦可，此心宽然无累，反觉安静，或反能记一二处，亦未可知。
家书：咸丰五年七月初八日致澄温沅季诸弟
儿读书有难解者，不必遽求甚解。有一字不能记者，不必苦求强记，只须从容涵泳。今日看几篇，明日看几篇，久久自然有益。但于已阅过考，自作暗号，略批见字，否则历久忘其为已阅未阅矣。
家书：咸丰五年五月二十六日致澄温沅季诸弟
纪泽地读书记性不好，悟性较佳。若令其句句读熟，或责其不可再生，则愈读愈蠢，将来仍不能读完经书也。诸子植弟将泽儿未读之经，每日点五六百字教一遍，解一遍，令其读十遍而已，不必能背诵也，不必常温习也。待其草草点完之后，将来看经解，亦可求熟。若蛮读蛮记蛮温，断不能久熟，徒耗日工而已。
家书：道光五年二月二十九日度致澄温沅季诸弟
尔《说文》将看毕，拟先看各经注疏，再从事于词章之学。余观汉人词章，未有不精于小学训诂者。如相如、子云、益坚，于小学皆专著一书，《文选》于此三人之文著录最多。余于古文，志在效法此三人并司马迁、韩愈五家，以此五家之文，精于小学训信，不妄下一字也。
尔于小学既粗有所见，正好从词章上用功。《说文》看毕之后，可将《文选》细读一过。一面细读，一面钞记，一面作文，以仿效之。凡奇僻之字，雅故之训，不手钞则不能记，不摹仿则不惯用。
自宋以后，能文章者不通小学；国朝诸儒，通小学者又不能文章。余早岁窥此门径，因人事太繁，又久历戎行，不克卒业，至今用为疚憾。水之天分，长于看书，短于作文。此道太短，则于古书之用意行气，必不能看得谛当。目下宜从短处下工夫，专肆力于《文选》，手钞及摹仿二者皆不可少。待文笔稍有长进，则以后访经读史，事事易于着手矣。
家书：同治元年五月十四日谕纪泽
凡大家名家之作，必有一种面貌，一种神态，与他人迥不相同。譬之书家，羲、献、欧、虞、诸、李、颜、柳，一点一画，其画貌既截然不同，其神气亦全无似处。本朝张得天、何义门虽称书家，而未能尽变古人之貌，放必如刘石庵之貌异神异，乃可谁为大家。诗文亦然，若非其貌其神通绝群伦，不足以当大家之日。渠既遇绝群伦矣，而后人读之，不能辨识其貌，领取其神，是读者之见解未到，非作者之咎也。
尔以后读古文古诗，惟当先认其貌，后观其神，久之自能分别蹊径。今人动指某人学某家，大抵多道听途说，扣（上契之上下齿）扪烛之类，不足信也。君子贵于自知，不必随众口附和也。
家书：同治五年十月十一日谕纪泽
无论何书，总须从首至尾通看一遍。不翻，乱翻几叶，摘抄几篇，而此书之大局精处茫然不知也。
家书：道光二十三年六月初六日致温弟
尔所论看《文选》之法，不为无见。吾现汉魏文人，有二端最不可及：一曰训诂精确，二日声调铿铿。《说文》训诂之学，自中唐以后人多不讲，宋以后说经尤不明故训。及至我朝巨儒，始通小学，段茂堂、王怀祖两家，遂精研乎古人文字声音之本，乃知《文选》中古赋所用之字，无不典雅精当。尔若能熟读段、三两家之书，则知眼前常见之字，见唐宋文人误用者，椎《六经》不误，《文选》中汉赋亦不误也。即以尔禀中所论《三都赋》言之，如"蔚若相如，(上若下两虫)若君子"，以一蔚字该括相如之文章，以一(上若下两虫)字该括君平之道德，此虽不尽关乎训信，亦足见其下字之不苟矣。至声调之理骼，如"开高轩以临山，列绮窗而瞰江"，"碧出苌弘之血，鸟生杜字之魄"，"洗兵海岛，刷马江洲"，"数军实乎桂林之苑，戎旅乎落星之楼"等句，音响节奏，皆后世所不能及。尔看《文选》，能从此二者用心，则渐有入理处矣。
家书：咸丰十年闰三月初四日
尔于小学训诂颇识古人源流，而文章又窥见汉魏六朝之门径，欣慰无已。余尝怪国朝大儒如戴东原、钱辛楣、段懋堂、王怀祖造老，其小学训诂实能超越近古，直通汉唐，而文章不能追寻古人深处，达于本而阂于本，知其一而昧其二，颇所不解。私窃有志，欲以戴、钱、段、王之训诂，发为班、张、左、郭之文章（晋人左思、郭璞小学最深，文章亦逼两汉，潘、陆不及也），久事戎行，斯愿莫遂。若尔曹能成我未竟之志，则至乐莫大乎是，即日当批改付归。
尔既得此津筏，以后便当专心一志，以精确之训诂，作古茂之文章。由班、张、左、郭、上而扬、马，而《庄》《骚》，而《六经》，靡不息息相通。下而潘、陆，而任、沈，而江、鲍、徐、民则词愈杂，气愈薄，而圳洁之道衰矣。至韩昌黎出，乃由班、张、扬、马而上脐《六经》，其训治亦甚精当。尔试观《南海神庙碑》《送郑尚书序》诸篇，则知韩文实与汉赋相近；又观《亲张署文》、《平淮西碑》诸篇，则知韩文实与《诗经》相近。近世学韩文者，皆不知其与扬、马、班、张一鼻孔出气，尔能参透此中消息，则几矣。
尔阅看书籍颇多，然成诵者太少，亦是一短。嗣后宜将《文选》最惬意者熟读，以能背诵为断。如《两都赋》《西征赋》《芜城赋》及《九辩》《解嘲》之类，皆宜熟读。《选》后之文，如《与杨遵彦书》（徐）、《哀江南赋》（庚）亦宜熟读。又经世之文，如马贵与《文献通考》序二十四首，天文如丹元子之《步天歌》（《文献通考》载之），（《五礼通考》载之），地理如顾祖禹之《州域形势叙》（见《方舆纪要》首数卷，低一格者不必读，高一格者可读，其排列某州某郡无文气者亦不必读）--以上所选文七篇三种，尔与纪鸿儿皆当手抄熟读，互相背诵。将来父子相见，余亦课尔等背诵也。
家书：同治二年三月初四日谕纪泽
吾教诸弟学诗无别法，但须看一家之专集，不可读选本，以汩设性灵。至要至要。吾于五七古学杜、韩，五七律学社，此两家无一字不细看。外此则古诗学苏、黄，律诗学义山，此三家亦无一字不看，五家之外，则用功浅矣。
家书：道光二十五年三月初五日致澄温沅季诸弟
学诗从《中州集》亦好。然吾意读总集，不如读专集。此事人人意见各殊，嗜好不同。吾之嗜好，于五古则喜读《文选》，于七古则喜读昌黎集，于五律则喜读杜集，七律亦最喜社诗，而苦不能步趋，故兼读元遗山集。……尔要学诗，先须看一家集，不要东翻西阅。先须学一体，不可各体同学。益明一体，则比明也。
家书：道光二十三年六月初六日致温弟
鄙人尝调古今书籍，浩如烟海，而本报之书，不过数十种。"经"则《十三经》是已，"史"则《廿四史》暨《通鉴》是已，"子"则《十子》是已，"集"则《文选》《百三名家》、暨唐宋以来专集数十家是已。自斯以外，皆料装前人之说以为言，编集众家之精以为书。本报之书，犹山之干龙也，编集者犹枝龙护砂也。军事匆匆，不暇细开书目。阁下如购书，望多买经史，少买后人编集之书为要。
书信：咸丰十年四月二十六日复李续宜
尔治经之时，无论看清疏，看来传，总宜虚心求之。其惬意者，则以来笔识出；其怀疑者，则以另册写一小条，或多为辩论，或仅著数学，将来疑者渐晰，又记于此条之下，久久渐成卷帙，则自然日进。高邮王怀祖先生父子，经学为本朝之冠，皆自札记得来。
家书：咸丰八年十月二十五日谕纪泽
吾于训诂、词章二端颇尝尽心。尔看书若能通洲访，则于古人之故训大义、引伸假借渐渐开悟，而后人承讹袭误之习可改。若能通词章，则于古人之文裕文气、开合转折渐渐开悟，而后人硬腔滑调之习可改。
家书：咸丰十年四月初四日谕纪泽
镜丈言读书贵有心得，不必轻言著述；注经者依经求义，不敢支蔓；说经者置身经外，与经相附丽，不背可也，不必说此句，即解此句也。
日记：道光二十三年二月廿九日
凡读书笔记，贵于得问。戴东原谓阎百诗善看书，亦以其蹈假抵隙，能坏攻古人之短也。近世如高邮王氏，凡读一书，于正文注文，-一求其至是，其疑者非者，不敢苟同，以乱古人之真，而欺方寸之知。若专校异同，而某字某本作某，则谓之考异，谓之校对，不得与精核大义、参稽疑误者，同日而语。
书信：咸丰十年三月二十七日更张裕钊
仆观作古文者，例有傲骨，惟欧阳公较平和，此外皆刚介倔强，与世龃龉。足下傲骨嶙峋，所以为文之质恰与古人相合，惟病在贪多，动致冗长，可取国朝《二十四家古文》读之。参之侯朝宗、魏叔子以写胸中磊块不平之气，参之方望溪，汪钝翁以药平日浮冗之失，两者并进，所诣自当日深，易以有成也。
书信：咸丰八年十月初一日加彭玉麟片
尔言鸿儿为邓师所赏，余甚欣慰。鸿儿现阅《通鉴》，尔亦可时时教之。尔看书天分甚高，作字天分甚高，作诗文天分略低。若在十五六岁时教导得法，亦当不止于此。今年已二十三岁，全靠尔自己扎挣发愤，父兄师长不能为力。作诗文是尔之所短，即宜从短处痛下工夫；看书写字尔之所长，即宜拓而充之。走路宜重，说话宜迟，常常记忆否？
家书：咸丰十一年正月十四日谕纪泽
尔之才思，能古雅而不能雄骏，大约宜作五言，而不宜作七言。……尔要读古诗，汉魏六朝，取余所选曾、阮、陶、谢、鲍、谢六家，专心读之，必与尔性质相近。至于开拓心胸，扩充气魄，穷极变态，则非唐之李杜韩白、宋金之苏黄陆元人家不足以尽天下古今之奇观。尔之质性，虽与人家者不相近，而要不可不将此八人之集悉心研究一番，实《六经》外之巨制，文字中之尤物也。
家书：同治元年正月十四日谕纪泽
读书之道，杜元凯称，若江海之侵，膏泽之润；若见闻太寡，蕴蓄大浅，譬犹一勺之水，断无转相灌注、润泽丰美之象，故君子不可以小道自域也。
日记：咸丰九年五月十二日
余所责尔之功课，并无多事，每日习字一百，阅《通鉴》五叶，诵熟书一千字（或经书或古文、古诗，或入股试帖。从前读书即为熟书，总以能背诵为止，总宜高声朗诵），三八日作一文一诗。此课极简，每日不过两个时辰，即可完毕，而看、读、写、作四者俱全，馀则听尔自为主张可也。
家书：同治五年正月十八日谕纪鸿
诗文指要
无论古今何等文人，其下笔造句，总以珠圆玉润四字为主。无论古今何等书家，其落笔结体，亦以珠圆玉润四字为主。故吾前示尔书，专以一重字教尔之短，一圆字望尔之成也。世人论文家之语圆而藻丽者，莫如徐（陵）瘐（信），而不知江（淹）鲍（照）则更圆，进之沈（约）任（(虫刃)）则亦圆，进之潘（岳）陆（机）则亦圆，又进而湖之东汉之班（固）张（衡）崔（但）蔡（邕）则亦圆，又进而湖之西汉之灵（谊）晁（错）匡（衡）刘（向）则亦圆。至于马迁、相如、子云三人，可谓力趋险奥，不求圆适矣；而细读之，亦末始不圆。至于昌黎，其志意直欲陵驾于长、卿、云三人，夏县独造，力避圆熟矣；而久读之，实无一字不圆，无一句不圆。
家书：咸丰十年四月二十四日谕纪泽
有气则有势，有识则有度，有清则有韵，有趣则有味，古人绝好文字，大约于此四者之中必有一长。
家书：同汉四年六月初一日谕纪泽纪鸿
日内心沾滞于诗，明知诗文以积久勃发为佳，无取乎强索，乃思之不得，百事俱废，是所谓溺心者也，戒之。
日记：道光二十三年三月二十九日
古之善为诗古文者，其工夫皆在诗古文之外。若寻行数墨，以求之余之，愈迫，则去之愈远矣。
文：《格言四幅书赠李芋仙》
文章之道，以气象光明俊伟为最难而可贵。如久而初晴，登高山而望旷野。如按俯大江，独坐明窗净儿下，而可以远眺。如英雄侠土，揭裘而来，绝无龌龊猥鄙之态。此三者，皆光明俊伟之象。文中有此气象者，大抵得于天授，不尽关乎学术。自孟子、韩子而外，惟贾生及陆敬具、苏子瞻得此气象最多。阳明之文，亦有光明俊伟之象。虽辞旨不甚渊雅，而其轩爽洞达如与晓事人语，表里璨然，中边俱澈，固自不可几及也。
读书录：阳明文集
作诗文，有情极真挚，不得不一倾吐之时。然必须乎日积理既富，不假思索，左右逢原，其所言之理，足以达其胸中至真至正之情，作文时无镌刻字句之苦，文成后无郁塞不吐之情，皆平日读书积理之功也。若平日盛酿不深，则虽有真情欲吐，而理不足以适之，不得不临时寻思义理；义理非一时所可取办，则不得不求工于字句；至于雕饰字句，则巧言取悦，作伪日抽，所谓修调立诚者，荡然失其本旨矣！以后真情激发之时，则必视胸中义理何如，如取如携，倾而出之可也。不然，而须临时取办，则不如不作，作则必巧伪媚久矣。
日记：道光二十二年二月十七日
余思古文有八字诀，曰雄、直、怪、丽、淡、远、茹、雅。近于茹字似更有所得。而音响、节奏，须一"和"字为主，因将"淡"字改为"和"字。
日记：咸丰十年闰三月廿四日
是日，思白香山、陆放翁之襟怀澹宕，殊不可及。古文家胸襟虽淡泊，而笔下难于写出。思一为之，以写谈定之怀，古所谓一卷冰雪文者也。
日记：咸丰九年六月十七日
因思古人成一小技，皆当有疮丁解牛，(田鹿)蝼承蜩之意。况古文之道，至大且精，岂可以浅尝薄涉而冀其成者！
日记：咸丰九年七月廿六日
吞尝取姚姬传先生之说，文章之道，分阳刚之美、阴柔之美二种。大抵阳刚者，气势浩瀚；阴柔者，韵味深美。浩瀚者，喷薄出之；深美者，吞吐而出之。就吾所分十一类言之，论著类、词赋类宜喷薄；序跋类宜吞吐；奏蚁类、哀祭类宜喷薄；诏令类、书牍类宜吞吐；传志类、叙记类宜喷薄；典志类、杂记类直吞吐。其一类中微有区别者，如哀祭虽宜喷薄，而祭郊社祖宗则宜吞吐，诏令类虽宜吞吐，而檄文则宜喷薄；书牍类虽宜吞吐；而论事则直喷薄。此外各类，皆可以是意推之。
日记：咸丰十年三月二十七日
夫古文亦自有气焉，有体焉。今使有人于此，足反居上，首顾居下，一胜之大见如要，一指之大见如股，则见者谓之不成人。又或颐隐于齐，肩高于项，五官在上，两辟为胁，则见者亦必反而却走。为文者，或无所专注，无所归宿。漫衍而不知所裁，气不能举其体，则谓之不成文。故虽长篇巨制，其精神意趣之所在，必有所谓鼻端之一笔者。譬若水之有干流，山之有主峰，画龙者之有睛。物不能两大，人不能两首，文之主意亦不能两重，专重一处而四体停匀，乃始成章矣。
文《笔记二十七则文》
尔问文中雄奇之道。雄奇以行气为上，造句次之，选字又次之。然未有字不古雅而句能古雅，句不古雅而气能古雅者；亦未有字不雄奇而句能雄奇，句不雄奇而气能雄奇者。是文章之雄奇，其精处在行气，其粗处全在造句选字也。余好古人雄奇之文，以昌黎为第一，扬子云次之。二公之行气，本之天授。至于人事之精能，昌黎则造句之工夫居多，子云刚选率之工夫居多。
家书：咸丰十一年正月初四日谕纪泽
造句约有二端：一曰雄奇，一日惬适。雄奇者，瑰伟俊迈。以扬马为最；诙诡恣肆，以庆生为最；兼擅瑰珠诙诡之胜者，则莫盛于韩子。惬适者，汉之匡、刘，宋之欧、曾，均能细意熨贴，朴届微至。雄奇者，得之天事，非人力所可强企。惬适者，诗书酝酿，岁月磨练，皆可日起而有功。惬适未必能兼雄奇之长；雄奇则未有不惬适者。学者之识，当仰窥于瑰球俊迈，诙诡恣肆之域，以期日进于高明。若施手之处，则端从平实惬适始。
文：《笔记二十七则文》
杜诗韩文所以能百世不朽者，彼自有知言、养气工夫。惟其知言，故常有一二见道语，谈及时事。亦甚识当世要务。惟其养气。故无料薄之响。而我乃以矜气读之，是客气用事矣，何能与古人投入哉！
日记：道光二十三年二月十八日
念古文之道，亦须有奇横之趣、自然之致，二者并进，乃为成体之文。
日记：咸丰十一年七月初四日
然余谓欲求文气之厚，总须读汉人奏议二三十首，酝酿日久，则不期厚而自厚矣。
文：《鸣原堂论文刘向论起写陵疏》
余近年颇识古人文章门径，而在军鲜暇，未尝偶作，一吐胸中之奇。尔若能解《汉书》之训诂，参以《庄利之诙诡，则余愿偿矣。至行气为文章第一义，卿、云之跌宕，昌黎之倔强，尤为行气不易之法。尔宜先于韩公倔强处揣摩一番。
家书：同治元年八月初四谕纪译
文家之有气势，亦犹书家有黄山谷、赵松雪辈，凌空而行，不必尽合于理法，但求气之昌耳。故南宋以后文人好言义理者，气皆不盛，大抵凡事皆宜以气为主，气能扶理以行，而后虽言理而不厌，否则气既衰持，说理虽精，未有不可厌者。犹之作字者，气不贯注，虽笔笔有法，不足观也。
日记：同治五年十月十四日
凡为文，用意宜敛多而侈少；行气宜缩多而伸少。谁之孟子不如孔子处，亦不过辞昌语快，用意稍侈耳。后人为文，但求其气之伸。古人为文，但求其气之缩。气恒缩，则词句多涩，然深于文者，因当从这里过。
文：《笔记二十七则文》
思古文之道，谋篇布势是一段最大工夫。《书经》、《左传》，每一篇空处较多，实处较少；分面较多，正面较少。精神注于眉宇目光，不可周身皆眉，到处皆目也。线索要如蛛丝马迹，丝不可过粗，迹不可太密也。
日记：咸丰九年八月初九日
不特写字直摹仿古人间架，即作文亦宜摹仿古人间架。《诗经》造句之法，无一句无所本。《左传》之文。多现成句调。扬子云为汉代文宗，而其《太玄》摹《易》，《法言》摹《论语》，《方言》摹《尔雅》，《十二箴》摹《虞箴》，《长杨赋》摹《难蜀父老》，《解嘲》摹《客难》，《甘泉赋》摹《大人赋》，《剧秦美新》摹《封祥文》，《谏不许单于朝书》摹《国策》"信陵君谏优韩"，见于无篇不摹。即韩、欧、曾、苏造巨公之文，亦皆有所摹拟，以成体段。尔以后作文作诗赋，均宜心有摹仿，而后间架可立，其收效较速，其取径较便。
家书：咸丰九年三月初三日清明谕纪泽
余惟文章之可以道古，可以适今者，莫干作赋。汉魏六朝之赋，名篇巨制，具载于《文选》，余尝以《西征》、《芜城》及《恨》、《别》等赋示尔矣。其小品赋，则有《古赋识小录》。律赋，则有本朝之曼谷人、顾耕石、陈秋妨诸家，尔若学赋，可于每三、八日作一篇大赋，或数千字，小赋或仅数十字，或对或不对，均无不可。
家书：咸丰八年十月二十五日谕纪泽
偶思古文之道与骈体相通。由徐、瘐而进于任、沈，由任、沈而进于潘、陆，由潘、陆而过于左思，由左思而进于班、张，由班、张而进于卿、云，韩退之之文比卿、云更高一格。解学韩文，即可窥六经之间奥矣。
日记：咸丰十年三月十五日
奏疏总以明显为要，时文家有典显浅三字诀，奏疏能备此三字，则尽善矣。典字最难，必熟于前史之事迹并熟于本朝之掌故，乃可言典。至显浅二字，则多本于天授。虽有博学多闻之土，而下笔不能显豁者多矣。浅字与雅字相背，白香山诗务令老框皆解，而细求之，皆雅饬而不失之率。吾尝谓奏流能如白诗之浅，则远近易传播，而君上亦易感动。
读书录：东坡文集上皇帝书
和张邑侯诗，音节近古，可慰可慰。五言诗，若能学到陶潜、谢眺，一种冲淡之味，和谐之音，亦天下之至乐，人间之奇福也。
家书：同治元年七月十四日谕纪泽
尔作时文，宜先讲词藻，欲求词藻富丽，不可不分类抄撮体面的话头，近世文人，如袁简斋、赵瓯北、吴谷人，皆有手抄词藻小本。此众人所共知者。阮文达公为学政时，搜出生童夹带，必自加细阅。如系亲手所抄，略有条理者，即予进学；如系清人所抄，概录陈文者，照例罪斥。阮公一代宏儒，则知文人不可无手抄夹带小本矣。昌黎之记事提要。纂言钩元［玄］，亦系分类手抄小册也。
家书：咸丰九年五月初四日谕纪泽
足下为古文，笔力稍患其弱。昔姚措抱先生论古文之途，有待于阳与刚之美者，有得于阴与柔之美者，二端判分，画然不谋。余尝数阳刚者约得四家：曰庄子，曰扬雄，曰韩愈，曰柳宗元。阴柔者约得四家：曰司马迁，曰刘向，曰欧阳修、曾巩。然柔和渊懿之中必有坚劲之质、雄直之气运乎其中，乃有以自立。足下气体近柔，望熟读扬、韩各文，而参以两汉古赋，以救其短，何如？
书信：咸丰九年三月十一日加张裕钊片
余观汉人词章，未有不精于小学训诂者，如相如、子云、益坚于小学皆专著一书，《文选》于此三人之文著录最多。余于古文，志在效法此三人，并司马迁、韩愈五家。以此五家之文，精干小学训诂，不妄下一字也。
家书：同治元年五月十四日谕纪泽

[book_title]学问之道 [二]
作者：曾国藩
古人风范
自古圣贤豪杰，文人才上，其志事不同，而其豁达光明之胸大略相同。以诗言之，必先有豁达光明之识，而后有恬淡冲融之趣。如李白、韩退之、杜牧之则豁达处多，陶渊明、孟浩然、白香山则冲淡处多。杜、苏二公无美不备，而杜之五律最冲淡，苏之七古最豁达。邵尧夫虽非诗之正宗，而豁达、冲淡二者兼全。吾好读《庄子》，发其豁达足益人胸襟也。
家书：同治二年三月二十日致沅弟
偶思古文、古诗最可学者，占八句云："《诗经》之节，《尚书》之括，孟之烈，韩之超，马之咽，庄之跌，陶之洁，杜之拙。"
日记：同治五年正月十五日
凡诗文趣味约有二种：一曰诙诡之趣，一日闲适之趣。诙诡之趣，惟庄柳之文，苏黄之诗，韩公诗文，皆极诙诡，此外实不多见。闲适之趣，文惟椰子厚游记近之，诗则韦孟白傅均极闲适；而余所好者，尤在陶之五古、杜之五律、陆之七绝，以为人生具此高谈襟怀，虽南面王不以易其乐也。尔胸怀颇雅淡，试将此三人之诗研究一番，但不可走入孤僻一路耳。
家书：同治六年三月二十二日谕纪泽
右选文分三种：气体高津，格调古雅可以传世无疑者，为一种；议论郁勃，声情激越，利于乡会场者，为一种；灵机活泼，韵致妍妙，宜于岁科小试者，为一种。不分时代，不论题之大小，即其所分之三种，亦有可移易者。要之，吾之所见如此，以是为课弟之本云。
日记：道光二十一年十一月十四日
所谓四象者：识度即太阴之属，气势则太阳之属，情韵少阴之属，趣味少阳之属。
家书：同治五年十一月初二日致沅弟
细玩孟子光明俊伟之气，惟在子与韩退之得其仿佛，近世如王阳明亦殊磊落，但文辞不如三子者之跌宕耳。
日记：咸丰十一年九月十一日
二更后温《孟》，分类记出，写于每章之首，如言心言性之属目，曰性道至言；言取与出处之属目，曰廉节大防；言自况自许之属目，日抗心高望；言反躬刻厉之属目，日切已反求。
日记：同治二年十月十八日
太史传庄子曰"大抵率寓言也"。余读《史记》亦"大抵率寓言也。"列传首伯夷，一以离天道福善之不足据，一以寓不得依圣人以为师。非自著书，则将无所托以垂手不朽。次管、晏传，伤已不得的叔者为之知己，又不得如晏子者为之宏达。此外如子臂之债、屈贾之枉，皆借以自鸣其郁耳。非以此为古来伟人计功簿也。班固人表，失其指矣。
读书录：史记
卫青、霍去病传，右卫而左霍；犹魏其、武安传，有宝［窦］而左田也。卫之封侯，意已含讽刺矣。霍则讽刺更甚。句中有筋，字中有眼。故知文章须得偏骛不平之气，乃是佳耳。
读书录：史记卫将军源骑列传
三代以下陈奏君上之文，当以此篇及诸葛公《出师表》为冠。渊懿笃厚，直与六经同风。如"情欲之感，无间于义容；宴私之意，不形乎动静"等句，朱子取以入《诗经集传》，盖其立言为有本矣。
读书录：汉书
古人绝大事业，恒以精心敬镇出之。以区区蜀汉一隅，而欲出师关中，北伐曹魏，其志愿之宏大，事势之艰危，亦古今年罕见。而此文不言其艰巨，但言志气宜恢宏．刑赏宜平允，君宜以亲贤纳言为务，臣宜以讨贼进谏为职而且。故知不朽之文，必自襟度远大、思虑精微始也。
文：《鸣原堂论文・诸葛亮出师表》
奏疏以汉人为极轨，而气势最盛事理最显者，尤莫善于《治安策》。故千古奏议，推此篇为绝唱。可流涕者少一条，可长太息者少一条，《汉书》所载者，殆尚非贾子全文。
文：《鸣原堂论文・贾谊陈政事疏》
古人措辞之深秀，实非唐以后人所可及。特气有春翡骏近者，亦有不尽然者，或不免为辞所累耳。若以颜、深鲍、谢之辞而运之以子云、退之之气，岂不更可贵哉！
日记：咸丰十一年十二月廿九日
读《原毁》、《伯夷颂》、《获麟解》、《龙杂说》诸篇，岸然想见古人独立千古，确乎不拔之象。
日记：同治元年九月二十日
温韩文《柳州罗池庙碑》，觉情韵不匮，声调铿铿，乃文章中第一妙境。情以生文，文亦足以生情；文以引声，声亦足以引文。循环互发，油然不能自已，庶渐渐可入佳境。
日记：咸丰九年九月十七日
予论古文，总须有倔强不驯之气，愈拗愈深之意。故于太史公外，独取昌黎、半山两家。论诗亦取微兀不群者，论字亦然。每蓄此意，而不轻谈。
家书：道光二十三年正月十七日致澄温沅季诸弟
夜读《古文・杂记类》，微若有所得者。柳子厚山水记，似有得于陶渊明冲淡之趣，文境最高，不易及。
日记：咸丰十年八月廿一日
窃以先哲经世之书，莫善于司马文正公《资治通鉴》。其论古皆折衷至当，开拓心胸。如因三家分晋而论名分，因曹魏移柞而论风俗，因蜀汉而论正闰，因樊、奖而论名实，皆能穷物之理，执圣之权。又好叙兵事所以得失之由，脉络分明；又好详名公巨卿所以兴家败家之故，使土大夫怵然知戒。实六经以外不刊之典也。阁下若能熟读此书，而参稽三通、两衍义请书，将来出而任事，自有所持循而不至失坠。
书信：咸丰八年九月二十六日加罗忠祜片
韩公五言诗本难领会，尔且先于怪奇可骇处、诙谐可笑处细心领会。可骇处，如咏落叶则曰："谓是夜气灭，望舒陨共圆"；咏作文，则日："蛟龙弄角牙，造次欲手揽"，可笑处，如咏登科则回："侪辈(疒梭之右)且热，喘如竹筒吹"。咏苦寒则曰："羲和送日出，(宀来)怯频窥觇"。尔从此等处用心，可以长才力，亦可添风趣。
家书：同治元年十二月十四日谕纪泽
中饭后热极，因读东坡"但寻牛矢觅归路"诗，陆放翁"斜阳古柳赵家庄"诗，杜工部"黄四娘家花满溪"诗，念古人胸次萧洒旷远，毫无渣滓，何其大也！余饱历世故，而心中犹不免计较将迎，又何小也！"
日记：咸丰九年四月十七日
东坡之文，其长处在征引史实。切实精当，又善设譬喻，凡难显之情，他人所不能达者，玻公则以譬喻明之。如"百步洪"诗首数句设譬人端，此外诗文亦几无篇不设譬者。此文以屠杀膳羞喻轻视民命，以捶楚奴婢喻上忏天心，皆巧于构想，他人所百思不到者，既读之而适为人人意中所有。古今奏议推贾长沙、陆宣公、苏文忠三人超前绝后。余谓长沙明于利害，宣公明于义理，文忠明于人情，吾辈陈言之道，纵不能兼明此三者，亦须有一二端明达深透，庶无格格不吐之态。
文：《鸣原堂论文・苏武代张方平谏用兵书》
山谷学杜公七律，专以单行之气运于偶句之中；东坡学太白，则以长古之气运于律句之中。樊川七律，亦有一种单行剽姚之气。余尝调小杜、苏、黄，皆豪士而有快客之风者。
文：《大潜山房诗题语》
放翁胸次广大，盖与陶渊明、白乐天、邵尧夫、苏子瞻等同其旷逸。其于灭虏之意，养生之道，千言万语，造次不离真，可谓有道之士。
日记：咸丰十一年正月初四日
读震川文数篇，所谓风雪中读之，一似嚼冰雪者，信为清洁，而波澜意度，犹嫌不足以发挥奇趣。
日记：咸丰九年六月十八日
自孔孟以后，惟深溪《通书》、横渠《正蒙》，道与文可谓兼至交尽。其次如昌黎《原道》、子固《学记》、朱子《大学序》，寥寥数篇而已，此外则造与文竟不能不离而为二，鄙意欲发明义理，则当法《经说》、《理窟》及各语录札记；欲学为文，则当扫荡一副旧习，赤地新立。将前此所业，荡然若丧其所有，乃始别有一番文境。
书信：咸丰八年正月初三日致刘蓉
望溪先生古文辞为国家二百余年之冠，学者久无异辞。即其经术之湛深，八股之文雄厚，亦不愧为一代大儒。虽乾嘉以来，汉学诸家百方攻击，曾无损于毫末。推其经世之学，持论太高，当时同志请老，自朱文端、杨文定数人外，多见谓迂阔而不近人情，此疏阅历极深，四条皆确实可行，而文气深厚，则国朝奏议中所罕见。
读书录：望溪文集桥除积习兴起人材札子
书道纵横
以后作字，须讲究墨色。古来书家，无不善使墨者，能令一种神光活色浮于纸上，固由临池之勤染翰之多所致，亦缘于墨之新旧浓淡，用墨之轻重疾徐，皆有精意运乎其间，故能使光气常新也。
家书：咸丰八年八月二十日谕纪泽
日内思作字道，刚健、婀娜二者缺一不可。余既奉欧阳率更、李北海、黄山谷三家以为刚健之宗，又当参以诸河南、董思白烟娜之致，庶为成体之书。
日记：咸丰十一年十月初十日
写字之中锋者，用笔尖着纸，古人谓之"蹲锋"，如狮蹲虎蹲犬蹲之象。偏锋者，用笔毫之腹着纸，不倒于左，则倒于右。当将倒未倒之际，一提笔则为蹲锋，是用偏锋者，亦有中锋时也。
家书：咸丰八年十二月二十三日谕纪泽
日内颇好写字，而年老手钝，毫无长进，故知此事须于三十岁前写定规模。自三十岁以后只能下一熟字工夫，熟极则巧妙出焉。笔意间架，作匠之规也，由熟而得妙，则不能与人之巧也。吾千三四十岁时。规矩未定，故不能有所就。人有恒言，曰"抄来无过熟"，又曰"熟能生巧"，又回"成熟"，故知妙也、巧也、成也，皆从极熟之后得之者也。不特写字为然，凡天下庶事百技，皆先立定规模，后求精熟。即人之所以为圣人，亦须先立规模，后求精熟。即颜渊未达一间，亦只是欠熟耳。故曰：夫仁亦在乎熟之而已矣。
日记：咸丰九年四月初八日
尔所临隶书《孔庙碑》、笔太拘束，不甚松活，想系执笔太近毫之故，以后须执于管顶。余以执笔太低，终身吃亏，故教尔趁早改之。《玄教碑》墨气甚好，可喜可喜。郭二姻叔嫌左肩太俯，右肩太耸。吴子序年伯欲带归示其子弟。尔字姿于草书尤相宜，以后专习真草二种，篆隶置之可也。四体并习，恐将来不能一工。
家书：咸丰八年十月二十五日谕纪泽
奇横之趣与自然之致，缺一不可。
日记：咸丰十一年七月初三日
因读李太白、杜子美各六篇，俗作书之道亦须先有惊心动魄之处，乃能渐入正果，若一向由灵妙处着意，终不免描头画角伎俩。
日记：同治无年四月初二日
何子贞与予讲字极相合，调我"真知大源，断不可暴弃"。予尝谓天下万事万理皆出于乾坤二卦。即以作字论之：纯以神行，大气鼓荡，脉络周通，潜心内转，此乾道也；结构精巧，向背有法，修短合度，此坤道也；凡乾以神气言，凡坤以形质言。礼乐不坤。作字而化游自得真力弥满老，即乐之意也；丝丝入扣转折合法，即利之意也。偶与子贞言及此，子贞深以为然，谓渠生平得力，尽于此矣。
家书：道光二十二年九月十八日与澄温院季诸弟
大抵写字只有用笔、结体两端。学用笔，须多看古人墨迹；学结体，须用油纸摹古帖。此二者，皆决不可易之理。小儿写影本，肯用心者，不过数月，必与其摹本字相肖。否自三十时，已解古人用笔之意，只为欠却间架工夫，便尔作字不成体段。生平欲将柳诚悬、赵子昂两家合一炉，亦为间架欠工夫，有志莫逐。尔以后当从间架用一番苦功，每日用油纸摹帖，或百字，或二百字，不过数月，间架与古人逼肖而不自觉，能合柳、赵为一，此吾之素愿也。不能。则随尔自择一家，但不可见异思迁耳。
家书：咸丰九年三月初三日谕纪泽
偶思古之书家，字里行间别有一种意态，如美人之眉目可画者也，其精神意态不可画者也。意态超人者，古人谓之韵胜。余近年于书略有长进，后当更于意态上着些体验功夫，因为四语，曰（上敖下龟）属鹰视，拨灯嚼绒，欲落不落，欲行不行。
日记：同治二年九月初六日
尔前用油纸摹字，若常常为之，间架必大进。欧、虞、颜、柳四大家是诗家之李、杜、韩、苏，天地之日星江河也。尔有志学书，须窥导四人门径，至日至嘱！
家书：咸丰九年七月十四日谕纪泽
是日悟作书之道，亦分阳刚之美、阴柔之美两端，偏于阳者取势宜峻迈，偏于阴者下笔宜和缓。二者兼并鹜，则两失之矣。余心每蹈此弊。
日记：同治四年十月二十日
余往年在京深以学书为意。苦思力索，见于因心横虑，但胸中有字，手下无字。近岁在军，不甚思索，但每日笔不停挥，除写字及办公事外，尚习字一张，不甚间断，专从间架上用心，而笔意笔力与之俱进，十年前胸中之字，今竟能达之脱下，可见思与学不可偏废。
日记：咸丰十一年二月廿五日
思作字之法，险字、和字二者缺一不可。
日记：咸丰十一年二月廿九日
见作字总须得势，务使一笔可以走千里。
家书：道光二十三年六月初六日致澄弟沅弟诸弟
因悟作字之道，二者并进，有着力而取险劲之势，有不着力而得自然之味。着力如昌黎之文，不着力则如渊明之诗；着力则有军所称如雄画沙也，不着力则右军所称如印泥也。二者阙一不可，亦犹文家所谓阳刚之美、阴柔之美矣。
日记：同治三年五月初三日
至于写字，真行篆隶，尔颇好之，切不可间断一日。既要求好，又要求快。余生平因作字迟钝，吃亏不少。尔须力求敏捷，每日能作楷书一万则几矣。
家书：咸丰八年七月二十一日谕纪泽
尔近来写字，总失之薄弱，骨力不坚劲，墨气不丰腴，与尔身体向来轻薄之弊正是一路毛病。尔当用油纸摹颜字之《郭家庙》、柳字之《琅琊碑》、《元［玄］秘塔》，以药其病。日日留心，专从厚重二字上用工。否则字质太薄，即体质亦因之更轻矣。
家书：同治元年四月二十四日谕纪泽
作字时，先求圆匀，次求敏捷。若一日能作楷书一万，少或七八千，愈多愈熟，则手腕毫不费力。将来以之为学，则手抄群书；以之为政，则案无留读。无穷受用，皆自写字之匀而且捷生出。
家书：咸丰八年八月二十日谕纪泽
近来作书，略有长进，但少萧然物外之致，不能得古人风韵耳。
日记：同治三年五月十二日
久不作篆，生涩殊甚，乃知天下万事贵熟也。
日记：同治元年三月十七日
看刘文清公《清爱堂帖》，略得其冲淡自然之趣，方语文人技艺佳境有二：曰雄奇，曰淡远。作文然，作诗然，作字亦然。若能合雄奇于淡远之中，尤为可贵。
日记：咸丰十一年六月十七日
尔写字笔力太弱，以后即常摹柳帖亦好。家中有柳书《无［玄］秘塔》、《琅琊碑》、《西平碑》各种，尔可取《琅琊碑》日临百字、摹百字。临以求其神气，摹以仿其间架。
家书：咸丰十一年正月十四日谕纪泽
习字临《千字文》亦可，但须有恒。每日临帖一百字，万万无间断。则数年必成书家矣。
家书：道光二十三年六月初六日致温弟
因余作字不专师一家，终无所成。定以后楷书学虞、刘、李、王，取根势，以求自然之致，利有稍肥；行书学欧、张、黄、郑，取直势，以尽（日+倪之右）视之态，利在稍瘦。二者兼营并进，庶有归于一条鞭之时。
日记：同治五年九月廿九日
……习大字，总以间架紧为主。写成之后，贴于壁上观之，则妍自见矣。
家书：咸丰十一年正月十四日致澄弟
写零字颇多，悟北海上取直势，下取横势，左取直势，有取横势之法。大约直势本于秦篆，根势本子汉隶；直势盛于右军暨东晋诸帖，横势盛于三趣话碑。唐初欧公用直势，请公用横势，李公则兼用二势。
日记：同治五年五月廿五日
因困横之馀而语作字之道：点如珠，画如玉，体如鹰势如龙，四者缺一不可。体者，一字之结构也；势者，数字数行之机势也。
日记：咸丰十一年七月初五日
余近日常写大字，渐有长进，而不甚贯气，盖缘结体之际不能字字一律。如或上松下紧，或上紧下松，或左大右小，或右大左小。均须始终一律，乃成体段。余字取势，本系左大右小，而不能一律，故但无所成。推之作古文辞，亦自有体势，须篇篇一律，乃为成章。言语动作亦自有体势，须日日一律，乃为成德。否则，载沉载浮，终无所成矣。
日记：咸丰九年六月初一日
赵文敏集古今之大成，于初唐四家内师虞永兴，而参以钟绍京，因此以上窥二王，下法山谷，此一径也；于中唐师李北海，而参以颜鲁公、徐季海之沉着，此一径也；于晚唐师苏灵芝，此又一径也。由虞永兴以溯二王及晋六朝诸贤，世所称南派者也；由李北海以溯欧、诸及魏北齐诸贤，世所谓北派者也。尔欲学书，须窥寻此两派之所以分：南派以神韵胜，北派以魄力胜。宋四家。苏、黄近于南派，米、蔡近于北派，赵子昂欲合二派而汇为一。水从赵法入门，将来或赵南派，或赵北派，皆可不迷于所往。
家书：咸丰九年三月二十三日谕纪泽
柳臣言作字如学射，当使活力，不可使拙劲；颜、柳之书，被石工凿坏，皆蠢而无礼，不可误学。名言也。
日记：咸丰九年七月十三日
作字时，悟京中翰林善写白摺者，相传中有一丝牵贯于行间，作大字亦当知此意味。
日记：咸丰十一年十月初一日
余昔学颜柳帖，临摹动辄数百纸，犹且一无所似。余四十以前在京所作之字，骨力间架皆无可观，余自愧而自恶之。四十八岁以后，习李北海《岳麓寺碑》，略有进境，然业历八年之久，临摹已过千纸。今尔用功未满一月，遂欲速济神妙耶？余于凡事皆用困知勉行工夫，尔不可求名太骤，求效太捷也。
以后每日习柳字百个，单日以生纸临之，双日以油纸摹之。临帖宜徐，摹帖宜疾，专学其开张处。数月之后，手愈拙，字愈丑，意兴愈低，所谓"困"也。困时切莫间断，熬过此关，便可少进。再进再困，再熬再奋，自有亨通精进之日。不特习字，凡事皆有极困极难之时，打得通的，便是好汉。
家书：同治五年正月十八日谕纪鸿

[book_title]齐家之方
作者：曾国藩
勤俭为本
余蒙先人徐前忝居高位，与诸弟及子佳谆谆慎守者但有二语，曰"有福不可享尽，有势不可使尽"而已。福不多享，故总以俭字为主，少用仆俾埠，少花银钱，自然惜福矣。势不多使，则少管闲事，少断是非，无感者亦无怕者，自然悠久矣。
家书：同治二年六月初四日致澄弟
吾家累世以来，孝弟勤俭。辅臣公以上吾不及见、竟希公、星冈公皆末明即起，竟日无片刻暇逸。竟希公少时在陈氏宗们读书，正月上学，辅臣公给钱一百，为零用之需，五月归时，仅用去一文，尚馀九十人文还其父，其俭如此。星冈公当孙入翰林之后，犹亲自种菜收粪。吾父竹亭公之勤俭，则尔等所及见也。
今家中境地虽渐宽裕，侄与诸昆弟切不可忘却先世之艰难，有福不可享尽，有势不可使尽。勤字工夫，第一贵早起，第二资有恒。俭字工夫，第一莫着华丽衣服，第二莫多用仆婢雇工。凡将相无种，圣贤豪杰亦无种，只要肯立志，都可以做得到的。侄等处最顾之境，当最富之年，明年又从最贤之师，但须立定志向，何事不可成？何人不可作？愿寻吾侄早勉之也。
家书：同治二年十二月十四日谕纪瑞侄
凡人多望子孙为大官，余不愿为大官，但愿为读书明理之君子。勤俭自持，习劳习苦，可以处乐，可以处约，此君子也。余服官二十年，不敢稍染官宦气习，饮食起居，尚守寒素家风，极俭也可，略丰也可，太丰则吾不敢也。见仁宦之家，由俭人著易，由奢返俭难。尔年尚幼，切不可贪爱奢华，不可拨习懒惰。无论大家小家、上农工商，勤苦位约未有不兴，骄奢倦怠未有不败。尔读书写字，不可间断。早晨要早起，莫坠高曾祖考以来相传之家风。吾父吾叔，皆黎明即起，尔之所知也。
家书：咸丰六年九月二十九日谕纪鸿
余亦不愿久居此官，不欲再接家眷东来。夫人率儿妇辈在家，须事事立个一定章程。居官不过偶然之事，居家乃是长久之计。能从勤俭耕读上做出好规模，虽一旦罢官，尚不失为兴旺气象。若贪图衙门之热闹，不立家乡之基业，则罢官之后，便觉气象萧索。凡有盛必有衰，不可不预为之计。望夫人教训儿孙妇女，常常作家中无官之想，时时有谦恭省检之意，则福泽悠久，余心大慰矣。
家书：同治六年五月初五日午刻致欧阳夫人
凡家道所以可久者，不待一时之官爵，而恃长远之家规；不待一二人之骤发，而恃大众之维持。我若有福，罢官回家，当与弟竭力维持。老亲旧眷，贫贱族党，不可怠慢。待贫者亦与富者一般，当盛时预作衰时之想，自有深固之基矣。
家书：同治五年六月初五日与澄弟
银钱、田产最易长骄气逸气，我家中断不可积钱，听不可买田，尔兄弟努力读书，决不怕没饭吃。
家书：咸丰十年十月十六日谕纪泽纪鸿
昔吾祖星冈公最讲求治家之法，第一起早，第二打扫洁净，第三诚修祭扫，第四善待亲族邻里。凡亲族邻里来家，无不恭敬款按，有急必周济之，有讼必排解之，有喜必庆贺之，有疾必问，有丧必用。
家书：咸丰十年闰三月初四日谕纪泽
身处兹乱世，钱愈多则患愈大，兄弟与弟家总不宜存现银。现钱每年足敷一年之用，便是天下之大富，人间之大福。家中要得兴旺，全靠出贤子弟。若子弟不贤不才，虽多积很积钱积谷积产积在积书，总是征然。子弟之贤否，六分本于天生，四分由于家教。
家书：同治五年十二月初六日致澄弟
莫买田产，莫管公事，吾所嘱者，二语而已。盛时常作衰时想，上场当念下场时。富贵人家，不可不牢记此二语也。
家书：同治之年闰八月初四日致澄弟
傲为凶德，惰为衰气，二者皆败家之道。戒借莫如早起，戒做莫如多走路，少坐轿。
家书：咸丰十年七月十四日致澄弟
居家之道，可少有馀财，多财则终为患害。又不可过于安逸偷惰。如由新宅至老宅，必宜常常走路，不可坐桥骑马。又常常登山，亦可以练习筋骸。仕宦之家，不蓄积银钱，使子弟自觉一无可侍，一日不勤，则将有饥寒之急，则子弟渐渐勤劳，知谋所以自立矣。
家书：咸丰玉年八月日十七日致澄温沅季诸弟
……但恐黄金堂买田起屋，以重来之罪戾，则寸心大为不安，不持生前做人不安，即死后做鬼也是不安特此预告贤弟，切莫玉成黄金堂买田起侵。弟若听我，我便感激尔，弟若不听我，我便很尔。但令世界略得太平，大局略有挽回，我家听不怕没饭吃。若大局难挽，劫数难逃，则田产愈多指摘愈众，银钱愈多抢劫愈甚，亦何益之有哉？
家书：咸丰十年十月初四日致澄弟
居家之道，推崇俭可以长久，处乱世尤以戒奢侈为要义。衣服不宜多制，尤不宜大镶大缘，过于绚烂。尔教导诸妹，敬听父训，自有可久之理……
《咸丰十一年八月二十四日谕纪泽》
吾细思凡天下官宦之家，多只一代享用使尽，其子孙始而骄佚，继而流荡，终而沟壑，能庆延一二代者鲜矣。商贸之家，勤俭者能延三四代，耕读之家，谨朴者能延五六代；孝友之家，则可以绵延十代人代。……故教造弟及儿辈，但愿其为耕读孝友之家，不愿其为仕宦之家。诸弟读书不可不多，用功不可不勤，切不可时时为科第仕宦起见。
家书：道光二十九年四月十六日致澄温沅季诸弟
凡世家子弟，衣食起居无一不与寒士相同，庶可以成大器；若沾染富贵气习，则难望有成。吞吞为将相，而所有衣服不值三百余。愿尔等常守此俭朴之风，亦惜福之道也。
家书：同治元年五月二十七日谕纪泽
余与沅弟同时封爵开府，门庭可谓极盛，然非可常恃之道。记得已亥正月，星冈公训竹亭公曰："宽一虽点翰林，我家仍靠作田为业，不可靠他吃饭。"此语最有道理，今亦当守此二语为命脉……。凡家道所以可久者，不恃一时之官爵，而传长远之家规；不待一二人之骤发，而恃大众之维持。
家书：同治五年六月初五日致澄弟
家中兴衰，全系乎内政之整散。尔母率二妇诸女，于酒食纺绩二事，断不可不常常勤习。目下官虽无恙，须时时作罢官衰替之想，至嘱至嘱。
家书：同治五年十一月初三日谕纪泽
吾家现虽鼎盛，不可忘寒士家风味，子弟力戒傲惰。戒傲以不大声骂仆从为首，戒惰以不晏起为首。吾则不忘落市街卖菜篮情景，弟则不忘竹山场拖碑车风景，昔日苦况，安知异日不再尝之？
家书：同治六年正月初四日致澄弟
儿女联姻，但求勤俭孝友之家，不愿与宦家结契联婚，不使子弟长奢惰之习。
家书：道光二十四年五月十二日禀父母
乡间早起之家，蔬菜茂盛之家，类多兴旺，晏起无蔬之家，类多衰弱。
家书：咸丰十一年四月初四日谕纪译
家中遇祭，酒菜必须夫人率妇女亲自经手。祭扫之器皿，另作一箱收之，平日不可动用。内而纺绩做小菜，外而蔬菜养鱼，款待人客，夫人均须留心。吾夫妇居心行事，各房及子孙皆依以为榜样，不可不劳苦，不可不谨慎。
家书：同治五年十二月初一日致欧阳夫人
家中种蔬一事，千万不可怠忽。屋门首塘养鱼，亦有一种生机，养猪亦内政之要者。下首台上新竹，过伏天后有枯者否？此四事者，可以现人家兴衰气象。
家书：咸丰八年七月二十日致澄弟季弟
家中养鱼、养猪、种竹、种蔬四事，皆不可忽。一则上接祖父以来相承之家风，二则望其外有一种生气，登其庭有一种旺气。虽多花几个钱，多请几个工，但用在此四事上总是无妨。
家书：咸丰八年八月二十二日致澄侯、季洪两弟
诸弟不好收拾洁净，比我尤甚，此是败家气象。嗣后务宜细心收拾，即一纸一缕，竹头木屑，皆宜捡拾伶俐，以为儿侄之榜样。一代疏懒，二代淫佚，则必有昼睡夜坐、吸食鸦片之渐矣。四弟、九弟较勤，六弟、季弟较懒，以后勤者愈勤，懒者痛改。莫使子侄学得怠情样子，至要至要。子侄除读书外，教之扫屋，抹桌凳，收粪锄草，是极好之事，切不可以为有损架子而不为也。
家书：咸丰四年八月十一日致诸弟
家中自父亲、叔父奉养宜隆外，凡诸弟及吾妻子吾诸女侄女辈，概愿俭于自奉，不可倚势骄人。古人谓无实而享大名者，必有奇祸。吾常常以此儆惧，故不能不详告贤弟，尤望贤弟时时教戒吾子吾侄也。
家书：咸丰四年八月十一日夜致澄温沅季诸弟
尔今年十八岁，齿已渐长，而学业未见其益。陈岱云姻伯之子号杏生者，今年入学，学院批其诗冠通场。渠系戊戌二月所生，比尔仅长一岁，以其无父无母，家境清贫，遂尔勤苦好学，少年成名。尔幸托祖父余荫，衣食丰适，宽然无虑，遂尔酣豢佚乐，不得以读书立身为事。古人云劳则善心生，佚则淫心生。孟子云生于忧患，死于安乐，否虑尔之过于佚也。新妇初来，宜教之入显作羹，勤于纺绩，不宜因其为富贵子女不事操作。大、二、三诺女已能做大鞋否？三姑一嫂，每年做鞋一双寄余，各表孝敬之忱，各争针凿之工。所织之布，所寄衣袜等件，余亦得察闺门以内之勤惰也。
家书・咸丰六年十月初二日谕纪泽
世家子弟最易犯一奢字，傲字。不必锦衣玉食而后谓之奢也，但使皮袍呢褂俯拾即是，舆马仆从习惯为常，此即日趋于奢矣。见乡人则嗤其朴陋，见雇工则颐指气使，此即日习于傲矣。《书》称："世禄之家，鲜克由礼。"《传》称："骄奢淫佚，宠禄过也。"京师子弟之坏，未有不由于骄奢二字者，尔与诸弟其戒之，至嘱至嘱。
家书：咸丰六年十一月初五日谕纪泽
余在外无他虑，总怕子侄习于骄奢逸三字。家败离不得个著字，人败离不得个逸字，讨人嫌离不得个骄字。
家书：咸丰年十月二十四日致澄弟
余意不愿在长沙住，以风俗华靡，一家不能独俭。
家书：同治四年八月二十一日谕纪泽纪鸿
吾不欲多寄银物至家，总恐老辈失之奢，后辈失之骄。未有钱多而子弟不骄者也。吾兄弟欲为先人留遗泽，为后人惜馀福，除却勤俭二字。弟与沅弟皆能勤而不能俭，余微俭而不甚俭。子侄看大眼吃大口，后来恐难挽回，弟须时时留心。
家书：同治三年正月十四日致澄弟
富N修理旧屋，何以花钱至七千串之多？即新造一屋，亦不应费钱许多。余生平以大官之家买田起屋为可愧之事，不料我家竟尔行之。澄叔诸事皆能体我之心，独用财太奢与我意大不相合。凡居官不可有清名，若名清而实不清，尤为造物所怒。我家欠澄叔一千馀金，将来余必寄还，而目下实不能违还……余将来不积银钱留与儿孙，推书籍尚思添买耳。
家书：同治六年二月十三日谕纪泽
吾家门第鼎盛，而居家规模礼节总求认真讲求。历观古来世家久长者，男子须讲求耕读二事，妇女须讲求纺绩酒食二事。《斯平》之诗，言帝王居室之事，而女干重在酒食是议。《家人》卦以二支为主，重在中馈。《内则》一篇，言酒食者居半。故吾屡教儿妇造女亲主中馈，后辈视之若不要紧。此后还乡属家，妇女纵不能精于烹调，必须常至厨房，必须讲求作酒作醯醯小莱换茶之类。尔等亦须留心于莳蔬养鱼，此一家兴旺气象，断不可忽。纺绩虽不能多，亦不可间断。大房唱之，四房皆和之，家风自厚矣，至嘱至嘱。
家书：同治五年六月二十六日谕纪泽纪鸿
尔母性急而好体面，如其失明，即难久于存活。余尝谓享名太盛，必多缺憾，我实近之；聪明太过，常鲜福泽，尔颇近之；顺境太久，必生波灾，尔母近之。余每以此三者为虑，计推力行孝友，多吃辛苦，少享清福，庶几挽回万一。家中妇女近年好享福而全不辛劳，余深以为虑也。
家书：同治七年十二月十七日谕纪泽
历鉴有国有家之兴，皆由克勤克俭所致，其衰也则反是。余生平亦颇以勤字自励，而实不能勤，故读书无手钞之册，居官无可存之牍。生平亦好以检字教人，而自问实不能检。今署中内外服役之人，厨房日用之数，亦云著矣。其故由于前在军营，规模宏阔，相沿未改；近因多病，医药之资，漫无限制。自俭入奢易于下水，由奢反俭难于登天。在两江交卸时，尚存养廉二万金。在余初意不料有此，然似此放手用去，转瞬即已立尽。尔辈以后居家，须学陆俊山之法，每月用银若干两，限一成数，另封秤出。本月用毕，只准赢馀，不准亏欠。衙门奢侈之习，不能不彻底痛改。余初带兵之时，立志不取军营之钱以自肥其私，今日差幸不负始愿。然亦不愿子孙过于贫困，低颜求人。惟在尔辈力崇俭德，善待其后而已。
家书：同治九年六月初四日谕纪泽、纪鸿
尔等奉母在寓，总以勤俭二字自惕，而接物出以谦慎。凡世家之不勤不俭者，验之于内眷而毕露。余在家深以妇女之著选为虎。尔二人立志撑持门户，亦宜自瑞内教始也。
家书：同治四年闰五月初九日谕纪泽纪鸿
又寄银百五十两，合前寄之百金，均为大女儿于归之用。以二百金办奁具，以五十余为程仪，家中切不可另筹银钱，过于奢侈。遭此乱世，虽大富大贵，亦靠不住，惟勤俭二字可以持久。
家书：咸丰十一年九月二十四日谕纪泽
未有主帅晏而将弁能早者也，犹之一家之中，未有家长晏而子弟能早者也。
家书：咸丰九年六月初四日致澄弟
勤者生动之气，俭者收敛之气。
家书：咸丰八年十一月二十日致澄温沅诸弟
盐姜颇好，所作椿麸子，酝莱亦好。家中外须讲求莳蔬，内须讲求晒小菜。此足验人家之兴衰，不可忽也。
家书：同治五年九月十七日谕纪泽纪鸿
一家之中勤则兴，懒则败，一定之理。
家书：咸丰四年六月初二日致澄温沅季弟
家中兄弟子任，总宜以勤敬二字为法，一家能勤能敬，虽乱世亦有兴旺气象，一身能勤能敬，虽愚人亦有贤知风味。
书：咸丰四年七月二十一夜三更致澄弟温弟沅弟季弟
读书乃寒士本业，切不可有官家风味。吾于书箱及文房器具，但求为寒士所能备者，不求珍异也。家中新居富（忄予），一切须存此意，莫作代代做官之想，须作代代做土民之想。门外挂匾不可写"候府""相府"字样，天下多难，此等均未必可靠，但挂"宫太保第"一匾而已。
家书：同治五年十二月二十三日谕纪泽
我朝列圣相承，总是寅正即起，至今二百年不改。我家高曾祖考相传早起，吾得见竟希公、星冈公皆未明即起，冬寒起坐约一个时辰，始见天亮。吾父竹亭公亦甫黎明即起，有事则不待黎明，每夜必起着一二次不等，此尔所及见者也。余近亦黎明即起，思有以绍先人之家风。尔既冠授室，当以早起为第一先务，自力行之，亦率新妇力行之。
家书：咸丰九年十月十四日谕纪泽
金陵署内木器之稍佳者，不必带去。余拟寄银三百，请澄叔在湘乡、湘潭置些木器，送子富（忄予）。但求结实，不求华贵。衙门木器等物，除送人少许外，馀概交与房主姚姓、张姓，稍留去后之思。
家书：同治五年三月初五日谕纪泽
吾教子弟不离八本、三致祥。八者曰：读古书以训诂为本，作诗文以声调为本，养亲以得欢心为本，养生以少恼怒为本，立身以不妄语为本，治家以不晏起为本，居官以不要钱为本，行军以不扰民为本。三者曰：孝致祥，勤致祥，恕致详。吾父竹亭公之教人，则专重孝字。其少壮敬亲，暮年爱亲，出于至诚。故吾纂墓志，仅叙一事。吾社星冈公之教人，则有八字、三不信：八者，曰考、宝、早、扫、书、蔬、鱼、猪；三者，曰僧巫，曰地仙，曰医药，皆不信也。处兹乱世，银钱愈少，则愈可免祸；用度愈省，则愈可养福。
家书：咸丰十一年三月十三日谕纪泽纪鸿
唯子侯须教一勤字一谦字。谦者骄之反也，勤者佚之反也。骄奢淫佚四字，推首尾二字尤宜切戒。
家书：咸丰十年十月十四日午刻致澄弟
古之英雄，意量依拓，规模宏远，而其训诫子弟，恒有恭谨敛退之象。
文：《笔记二十七则英雄诫子弟》
大约世家子弟，钱不可多，衣不可多。事虽至小，所关颇大。
家书：同治元年玉月二十四日谕纪泽
余家后辈子弟，全未见过艰苦模样，眼孔大，口气大，呼奴喝婢，习惯自然，骄傲之气入膏盲而不自觉，吾深以为虑。
家书：成丰十年十月初四夜致沅弟季弟
盖儿子若贤，则不靠宦囊，亦能自觅衣饭；儿子若不肖，则多积一钱，渠将多造一孽，后来淫佚作恶，必且大玷家声。
家书：道光二十九年三月二十一日致澄温况季诸弟
吾家子侄半耕半读，以守先人之旧，慎无存半点官气。不许坐轿，不许唤人取水添茶等事。其拾柴收粪等事，须一一为之；插田萍禾等事，亦时时学之。庶渐渐务本而不习于淫荡矣。
家书：咸丰四年四月十四日致澄温沅季诸弟
子侄除读书外，教之扫屋、抹桌凳、收粪、锄草，是极好之事，切不可以为有损架子而不为也。
家书：咸丰四年八月十一日致澄弟温弟沅弟季弟
吾家于本县父母官，不必力赞其贤，不可力低其非，与之相处，宜在若远若近，不亲不流之间。渠有庆吊，吾家必到；渠存公事，须纳上助力者，吾家不出头，亦不躲避。渠于前后任之交代，上司衙门之请托，则吾家丝毫不可与闻……
家书：同治元年九月初四日致澄弟
舍侄科四、科六辈质地均可造就，惟吾乡读书间断时多，有恒者少，幸得名师诲导，析于"有恒"二字加意。一暴十寒，圣贤所诫。
书信：咸丰九年二月二十九日复易良翰
孝亲友弟
孝友为家庭之祥瑞。凡所称因果报应，他事或不尽验，独孝友则立获吉庆，反是则立获殃祸，无不验者。要早岁久室京师，于孝养之道多疏，后来展转兵间，多获诸弟之助，而吾毫无裤益于诸弟。余兄弟姊妹各家，均有田与之安，大抵皆九弟扶助之力。我身殁之后，尔等事两叔如父，事叔母如母，视堂兄弟如手足。凡事皆从省啬，独待诸叔之家则处处从厚，待堂兄弟以德业相劝、过失相规，或干彼此有成，为第一要义。其次则亲之欲其贵，爱之欲其富，常常以吉祥善事代诸昆李默为祷祝，自当神人共钦。温甫、季洪两弟之死，余内省觉有渐德。澄侯、沅甫两弟渐老，余此生不审能否相见。尔辈若能从孝友二字切实讲求，亦足为我弥缝缺憾耳。
家书：同治九年六月初四谕纪泽纪鸿
盖君子之孝，尤重于立身，内之刑家式乡，外之报国惠民。凡吾行事，足令人钦仰者，皆吾所以敬吾亲也；凡吾德意，足生人感恋者，皆吾所以爱吾亲也。推此以求，则尊显之道，事业无穷，未可酷于一哀，限生灭性，不达继述之义，翻蹈细人之行。
书信：咸丰元年复江忠源
余欲尽孝道，更无他事，我能教诸弟进德业一分，则我之孝有一分；能教诸弟进十分，则我孝有十分；若全不能教弟成名，则我大不孝矣。……谁愿诸弟发奋立志，念念有恒，以补我不孝之罪。
家书：道光二十二年十一月十七日致澄温沅季诸弟
臣子与君亲，但当称扬善美，不可道及过错；但当谕亲于道，不可疵议细节。
家书：道光二十三年正月十七日致澄温沅季诸弟
夫家和则福自生。若一家之中，兄有言弟无不从，弟有请兄无不应，和气蒸蒸而家不兴老，未之有也；反是而不败者，亦未之有也。
家书：道光二十三年正月十七日禀父母
尔为下辈之长，须常常存个乐育诸弟之念。君子之道，莫大乎与人为善，况兄弟乎？临三、昆八，系亲表兄弟，尔须与之互相劝勉。尔有所知者，常常与之讲论，则彼此并进矣，此谕。
家书：咸丰八年十月二十五日谕纪泽
兄弟和，虽穷氓小户必兴，兄弟不和，虽世家宦族必败。
家书：道光二十三年二月十九日禀父母
至于兄弟之际，吾亦惟爱之以德，不欲爱之以姑息。教之以勤使，劝之以习劳守朴，爱兄弟以德也；丰衣美食，俯仰如意爱兄弟以姑息也。姑息爱之，使兄弟惰肢体，长骄气，将来丧德亏行。是即我率兄弟以不孝也，吾不敢也。
家书：造光二十九年三月二十一日致澄温沅季诸弟
兄弟N娣总不可有半点不和之气。凡一家之中，勤敬二字能守得几分，未有不兴；若全无一分，未有不败。和字能守得几分，未有不兴；不和，未有不败者。
家书：咸丰四年八月十一日致澄温沅季诸弟
然兄弟之间，一言欺诈，终不可久。尽行揭破，虽目前嫌其太直，而日久终能相谅。
家书：道光二十九年三月二十一日致澄温沅季诸弟
诸弟能常进箴规，则弟即吾之良师益友也。而诸弟亦宜常存敬畏，勿谓家有人作官，而遂敢于侮人；勿谓已有文学，而遂敢于恃才傲人。常存此心，则是载福之道也。
家书：道光二十五年初五日致澄温沅季诸弟
余近以居位太高，虚名太大，不得闻规谏之言为虑。若九弟果能随事规谏，又得一二严惮之友，时以正言劝勖，内有直弟，外有畏友，庶几其免于太戾乎！居高位者，何人不败于自是！何人不败于恶闻正言哉！
日记：咸丰十年十一月初二日
人之忌我者，谁愿弟做错事，惟愿弟之不恭。人之忌弟者，惟愿兄做错事，惟愿兄之不友。弟看破此等物情，则知世路之艰险，而心愈抑畏，气反愈和平矣。
家书：同治三年五月二十三日致沅弟
今人都将学字看错了，若细读"贤贤易色"一章，则绝大学问即在家庭日用之间。于孝弟两字上尽一分便是一分学，尽十分便是十分学。今人读书皆为科名起见，于孝弟伦纪之大，反似与书不相关。殊不知书上所载的，作文时代圣贤谈的，无非要明白这个道理。若果事事做得，即笔下谈不出何妨？若事事不能做，并有亏于伦纪之大。即文章说得好，亦只算个名教中之罪人。
家书：道光二十三年六月初六日致澄沅季三弟
凡善将兵者，日日申诫将领，训练士卒。遇有战阵小挫，则于其将领责之戒之。甚者或杀之，或且泣且教，终日絮聒不休，正所以爱其部曲，保其本营之门面声名也。不善将兵者，不资本营之将奔，而妒他军之胜己，不求部下之自强，而但恭惟上司，应酬朋辈，以要求名誉，则计更左矣。余对两弟絮聒不休，亦犹对将领且责且戒，且泣且教也。
家书：同治六年七月初一日致沅弟季弟
余每见嫁女贪恋母家富贵而忘其翁姑者，其后必无好处。余家谱女，当教之孝顺翁姑，敬事丈夫，慎无重母家而轻夫家，效浇俗小家之陋习也。
家书：同治二年八月初四日谕纪鸿
又闻四妹起最晏，往往其姑反服事他。此反常之事，最足折福，天下未有不孝之妇而可得好处者……
家书：道光二十二年十月。十日致澄温沅季诸弟
尔信极以袁婿为虑，余亦不料其遽尔学坏至此。余即日当作信教之，尔等在家却不宜过露痕迹。人所以稍顾体面者，冀人之敬重也。若人之傲惰鄙弃业已露出，则索性荡然无耻，拚弃不顾，甘与正人为仇，而以后不可救药矣。我家内外大小于袁婿处礼貌均不可疏忽。若久不悛改，将来或接至皖营延师教之亦可。大约世家子弟，钱不可多，衣不可多。事虽至小，所关颇大。
家书：同治元年五月二十四日谕纪泽
袁秉帧在徐州粮台扯空银六百两，行事日益荒唐。顷令巡捕传谕，以后不许渠见我之面，入我之公馆。渠未婚而先娶妾，在金陵不住内署，不入拜年，既不认妻子，不认岳家矣，吾亦永远绝之可也。
家书：同治五年三月二十九日谕纪泽纪鸿
李申夫之母尝有二语云，"有钱有酒款远亲，火烧盗抢喊四邻"，戒富贵之家不可敬远亲而慢近邻也。我家初移富（忄予），不可轻慢近邻，酒饭宜松，礼貌宜恭。建四爷如不在我家，或另请一人款待宾客亦可。除不管闲事，不帮官司外，有可行方便之处，亦无吝也。
家书：同治五年十一月二十六日谕纪泽
然吾观儿女多少成否，丝毫皆有前走，绝非人力所可强求。故君子之道，以知命为第一要务，不在命无以为君子也。尔之天分甚高，胸襟颇广，而于儿女一事不免沾滞之象。吾现乡里贫家儿女愈看得贱愈易长大，富户儿女愈看得娇愈难成器。尔夫妇视儿女过于娇贵，柳子厚《郭橐驼传》所谓旦视而暮抚、爪肤而摇本者，爱之而反以害之。彼谓养树通于养民，吾谓养树通于养儿，尔与家妇直深晓此意。
家书：同治八年二月十八日谕
惟柔可以制则很之气，惟诚可以化顽梗之民。即以吾一家而论，兄与沅带兵，皆以杀人为业，以自强为本；弟在家，当以生人为心，以柔弱为用，庶相反而适以相成也。
家书：同治五年八月初十日与澄弟

[book_title]治军之术
作者：曾国藩
制胜在人
近年军中阅历有年，益知天下事当于大处着眼，小处下手。陆氏但称先立乎其大者，若不辅以朱子韩积寸累工夫，则下梢全无把握。故国藩治军，摒去一切高深神奇之说，专就粗浅纤悉处致力，虽坐是不免大有功效，然为钝拙计，则犹守约之方也。
书信：咸丰九年十月二十一日致吴廷栋
凡与诸将语，理不宜深，令不宜烦，愈易愈简愈妙也。不特与诸将语为然，即吾辈治心、治身，理亦不可太多，知亦不可不［太］杂，切身日日用得着的不过一、两句，所谓守约也。
书信：咸丰九年十月二十八日复李榕
然制胜之道，实在人而不在器。鲍春霆并无洋枪洋药，然亦屡当大敌。……和张在张在金陵时，洋人军器最多，而无救于十年三月之败。弟若专从此等处用心，则风气所趋，恐部下将士，人人有务外取巧之习，无反己守拙之道，或流于和、张之门径而不自觉，不可不深思，不可不猛省。真美人不甚争珠翠，真书家不甚争笔墨，然则将士之真善战者，岂必力争洋枪洋药乎？
同治元年九月十一日与沅弟书
炸弹轮船虽利，然军中制胜，究在人不在器。
书信：同治元年十二月十一日复左宗棠
肢体虽大，针炙不过数穴；疆土虽广，力争不过数处。
书信：咸丰十一年四月二十八日复胡林翼
战事如鸡之伏卵，如妇之产子，气机惟己独知之，非他人所能遥度也。
书信：咸丰十年十二月十八日致左宗棠
长虑却顾，因谨慎而拙滞，此正侍用兵之短处。
书信：成丰十年十月二十二日复胡林翼
军事不可无悍鸷之气，而骄气即与之相连；不可无安详之气，而惰气即与之相连。有二气之利而无其害，有道君子尚难养得恰好，况弁勇乎。
书信：咸丰九年三月十五日复胡林翼
军事之骄气、惰气，皆败气也。孔子之临事而惧，则绝骄之源："好谋而成"，则绝惰之源。平日无时不谋，无事不谋，自无惰时矣。
书信：咸丰九年十二月二十三日致李榕
…… 带兵之道。"勤、恕、廉、明"四字缺一不可。
日记：咸丰九年十一月初一日
…… 军中骄气则有浮淫之色，惰气则有舐滞之色，须时时察看而补救之。
日记：咸丰九年十一月二十五日
思州县之道，以四者为最要：一曰整躬以治署内，一曰明刑以清狱讼，一曰课农以尽地力，一曰崇俭以兴廉让。将领之道，以四者为最要：一曰戒骚扰以安民，一曰禁烟赌以儆惰，一日勤训练以御寇，一曰尚廉俭以率下。
日记：咸丰十一年八月十七日
余因古人治兵之道，作诗之法，皆与音乐相通，而懵然不知，深以为耻。
日记：咸丰十一年十一月廿七日
练兵如八股家之揣摩，只要有百篇烂熟之文，则布局立意，常有熟径可寻，而腔调亦左右逢源。凡读文太多，而实无心得者，必不能文者也。用兵宜有简练之营，有纯熟之将领阵法，不可贪多而无实。
家书：同治元年十月十七日致沅弟
《二十三史》除班、马外，皆文人以意为之，不知甲仗为何物，战阵为何物，浮词伪语，随意编造，断不可信。仆于《通鉴》中之不可信者，皆用笔识出矣。退庵若以编辑《二十三史》成书，为治军之蓝本，则门径已差，难与图功，阁下与之至交，须劝之尽弃故纸，专从事于点名、看操、查墙之诸事也。
书信：咸丰十年七月十九日复李元度
弟不虑阁下之不善抚土，不善用奇，为谋，为勇，俱非所虑，但虑方寸稍存轻敌之见，则恐为士卒所窥，亦足长其骄气。
书信：咸丰三年四月二十一日与张荣组
日中则昃，月盈则亏。自仆行军以来，每介疑胜败之际，战兢恐惧、上下怵惕者，其后常得大胜；或当志得意满之时，各路云集，（犭丑）于屡胜，将卒矜慢，其后常有意外之失。
书信：咸丰六年九月初二日与罗萱
夜与李申坎论营务处之道，一在树人，一在立法。有心人不以不能战胜攻取为耻，而以不能树人立法为耻。树人之道有二：一曰知人善任，一曰陶熔造就。
日记：咸丰九年九月初六日
仆于用兵，深以"主客"为重。扑营同以营盘为主，扑者为客；野战则以先至战地者为主，后至战地者为客；临阵则以先呐喊放枪者为主，后呐喊放枪者为客。
书信；咸丰六年八月初八日与彭鹏罗萱
凡出队有宜速者，有宜迟者。宜速者，我去寻贼先发制人者也；宜迟者，贼来寻我，以立待客者也。主气常静，客气常动。客气先盛而后衰，主气先微而后壮。故善用兵者，最喜为主，不喜作客。
书信：咸丰十年五月初九日友刘建德、姚体备
又思战阵之事，须半动半静，动者如水，静者如山。又思兵不得已而用之，常存不敢为先之心，须人打第一下我打第二下也。
日记：咸丰九年二月廿八日
用兵之道与读书同，不日进则日退，须"田知其所亡，月无忘其所能"为妙。
书信：咸丰八年十月二十六日加强运兰片
打仗不慌不忙，先求稳当，次求变化；办事无声无臭，既要精到，又要简捷。
家书：成丰八年正月初四夜致沅弟
是夜读《史记・律书》，古人以用兵之道通于声律，故听音乐而知兵之胜败、国之存亡。
日记：咸丰十年十月廿四日
军事非权不威，非势不行。弟处无权、无势之位，常冒争权、争势之嫌，年年依人，顽钝寡效。惟冀一、二有道君子，赐之针砭，兼亮苦衷，即深夜冥行，庶有见明之日。
书信：咸丰九年二月十八日加邹懿德
湘军之所以无敌者，全赖彼此相顾，彼此相救。虽平日积怨深仇，临阵仍彼此照顾，虽上午口角参商，下午仍彼此救援。
《曾胡治兵语录・和辑》
弟在军中，望常以爱民诚恳之意，理学迂阔之语，时时与异兵说及，庶胜则可以立功，政亦不致造孽。当此大乱之世，吾辈立身行间，最易造孽，亦最易积德。吾自三年招勇时，即以爱民为第一义，历年以来，纵未必行得到，而寸心决不敢忘爱民两个字，尤悔颇寡。
咸丰十年四月二十二日与沅弟书
吾家兄弟带兵，以杀人为业，择本已自不慎，推于禁止扰民、解散胁从、保全乡官三端痛下工夫，庶几于杀人之中，寓止暴之意。
咸丰十一年正月十四日与四弟书
剿抚兼施之法，须在军威大振之后。目下各路仅获大捷，贼心极涣，本可广为招抚。第抚以收其头目，散其党众为上。收其头目，准其略带党众数百人为次；收其头目，准其带所部二三千如丰军者，为又次，若准其仍带全部，并盘踞一方，则为下矣，今之李兆寿踞滁、全者是也。弟可于此四等中酌度办理。
同治元年二月初二日与沅弟书
李世忠辈暴戾险诈，最难驯驭。投诚六年，官至一品，而其党众尚不脱盗贼行径。吾辈待之之法，有应宽者二，有应严者二。应宽者：一则银钱慷慨大方，绝不计较，当充裕时则数十百万掷如粪土，当穷窘时则解囊分润，自甘困苦；一则不与争功，遇有胜仗，以全功归之，遇有保案，以优奖笼之。应严者：一则利文疏淡，往还宜稀，书牍宜简，话不可多，情不可密；一则剖明是非，凡渠部弁勇有与百姓争讼而适在吾辈辖境及来诉告者，必当剖决曲直，毫不假借，请其严加德治。应宽者，利也，名也。应严者，礼也，义也。四者兼全，而手下又有强兵，则无不可相处之悍将矣。
同治元年四月十一日与沅弟书
择将为先
窃尝以为无兵不足深化，无饷不足痛哭，独举目斯世，求一攘利不先，赴义恐后，忠债耿耿者，不可亟得；或仅得之，而又屈居卑下，往往抑郁不伸，以挫以去以死；而贪饕退缩者，果骧首而上腾，而富贵，而名誉，而老健不死，此其可为浩叹者也。
书信：咸丰三年正月复彭申甫
大抵欲言兵事者，默揣本军之人才，能坚守者见人？能陷阵者见人？……
咸丰十年九月初十日与沅弟书
带勇之法，以体察人才为第一，整顿营规，讲求战守次之。
咸丰七年十二月十四日与沅甫九弟
抑又有请者，不难于勇，而难于带勇之人。带勇之人，第一要才堪治民，第二要不怕死，第三要不急名利，第四要耐受辛苦。治民之才，不外公、明、勤三字。不公不明，则诸勇必不悦服；不勤，则营务细巨，皆废他不治，教第一要务在此。不怕死，则临阵当先，士卒乃可效命，故次之。为名利而出者，保举稍迟则怨，稍不如意则怨，与同辈争薪水，与士卒争毫厘，故又次之。身体羸弱者，过劳则病，精神乏短者，久用则散，故又次之。四者似过于求备，而苟闭其一，则万不可以带勇。故弟尝谓带勇须智浑勇沉之土，文经武纬之才。
咸丰三年九月十七月与彭洋中・曾毓芳
观人之法，以有操守而无官气，多条理而少大言为主。……尤以习劳苦为办事之本，引用一班能耐劳苦之正人，日久自有大效。……
咸丰十年七月初八日与沅、季二弟书
拣选将材，必求智略深之人。又须号令严明，能耐劳苦，三者兼全，乃为上选。
《曾胡治兵语录・将材》
大约选将以打仗坚忍为第一义，而说话直有条理，利心不可太浓，两者亦第二义也。
书信：同治元年六月二十三日与沅弟书
其带勇之人，概求吾党血性男子，有忠义之气，而兼娴韬钤这秘者，与之共谋。
书信：咸丰三年十一月初一日复林源恩
军旅之才，以朴讷安定为主，自是至论。
书信：咸丰十年九月初九日复郭嵩焘、郭昆焘
军中须得好统领营官。统领营官，须得好真心实肠，是第一义。算路程之远近，粮仗之缺乏，算彼己之强弱，是第二义。二者微有把握，此外良法虽多，调度虽难善，有效有不效，尽人事以听天而已。
《曾胡治兵语录・将材》
弟之职分，以战守为第一义，爱民次之，联终上下官绅及营弁勇又次之。已屡言之矣，务望持之以恒，始终如一为要。
书信：咸丰八年四月二十三日与沅甫九弟书
军宜多用朴实少心窍之人，则风气易于纯正，今大难之起，无一兵足供一割之用，实以官气太重，心窍太多，漓朴散醇，真意荡然。湘军之兴，凡官气重心窍多者，在所斥。历岁稍久，亦未免沾染习气，应切戒之。
《曾胡治兵语录・诚实》
治军之道，总以能战为第一义。……故探骊之法，以善战为得珠，能爱民为第二义，能协和上下官绅为第三义。
书信：咸丰八年四月初九日与沅甫九弟
至于行军之道，择将为先。得一将则全军振兴，失一将则土气消阻。
奏稿：咸丰元年正月初九日选奉谕旨缕陈各路军情
念天下之稍有才智者，必思有所表见以自族异于人。同当兵勇，则思于兵勇中翘然而出其类；同当长夫，则思于长夫中翘然而出其类；同当将官，则思于将官中翘然而出其类；同为主帅，则思于众帅中翘然而出其类。虽才智有大小、深浅之不同，其不知足、不安分，则一世。能打破此一副庸俗共有之识见，而后可与言道。
日记：咸丰十年闰三月十一日
带勇之人，诚如来示"不苟求乎全材，宜因量以器使"，然血性为主，廉明为用，三者缺一，若失r，终不能行一步也。
书信：咸丰三年九月二十六日与彭洋中
楚军水陆师之好处，全在无官气而有血性。若官气增一分，血性必减一分。
《曾胡治兵语录・诚实》
古来名将得士卒之心，盖有在于钱财之外者；后世将弁，专恃粮重赏优，为牢笼兵心之具，其本为已浅矣。是以金多则奋勇蚁附，利尽则冷落兽散。
书信；咸丰三年十月初八日与王鑫
将领之浮滑者，一遇危险之际，其神情之飞动，足以摇惑军心；其言语之圆滑，足以淆乱是非，故楚军历不喜用善说话之将。
书信：同治无年二月初三日加姚体备片
云岩打仗，能出则向前，入则殿后，此一端已有可为统领之质。又有血性而不忘本，有诚意而不扰民，若加意培养磨练，将来或可成大器也。
书信：咸丰十年四月初八日复事续宜
省三用兵，亦能模厉捷出，不主故常。二十从戎，三十而拥疆寄，声施烂然，为时名将。惟所向有功，未遭挫折，蔑视此虏之意多，临事而惧之念少。若加以悚惕戒慎，豪侠而其敛退气象，尤可贵耳。
文：《大潜山房诗题语》
目今武务中陋劣极多，苟有一长可取，即未宜轻，摈之也。
书信：咸丰三年五月二十四复夏廷樾
窥疑古人论将，神明变幻，不可方物，见于百长并集，一短难容。恐变史册追崇之词，初非预定之品，要以衡材不拘一格，论事不求苛细，无困寸朽而弃连抱，无施数罟以失巨鳞。斯先哲之恒言，虽愚蒙而可勉。
《曾胡治兵语录・用人》
人材以陶治而成，不可眼孔太高，动谓无人可用。
《曾胡治兵语录・用人》
余所见将才杰出者极少，但有志气即可予以美名而奖成之。
家书：同治五年九月初九日谕纪泽、纪鸿
治军以严
九弟临别，深言御下宜严，治事宜速。余亦深知驭军驭吏，皆莫先于严。
太史公所谓循束者，法立令行，能识大体而已。后世专尚慈惠，或以煦煦为仁者当之，失循吏之义矣。因思为将帅之道，亦以法立令行，整齐严肃为先，不责煦妪也。
日记：咸丰九年三月廿四日
吾湖南近日风气，蒸蒸日上。凡在行间，人人讲求将略，讲求品行，并讲求学术。弟与沅弟既在行间，望以讲求将略为第一义。点名看操等粗浅之事必躬亲之，练胆料敌等精微之事必苦思之。品学二者，亦宜以余力自励。
书信：咸丰十年六月二十七日与季弟书
古人用兵，光明功罪赏罚。
《曾胡治兵语录・严明》
医者之治瘵痈，甚者必剜其腐肉，而生其新肉。今日之劣弁赢兵，盖亦当为简汰，以剜其腐者；痛加训练，以生其新者。不循此二道，则武备之弛，殆不知所底止。
《曾胡治兵语录・严明》
游勇抢奇者，假号牌入休城者，务乞立正军法，愈严愈好。若不与以猛剂，则此后葛藤愈多，整顿愈难。
书信：成丰十一年三月二十五日复张运兰
治军之道，以勤字以先。身勤则强，佚则病；家勤则兴，懒则衰；国勤则治，怠则乱；军勤则胜，惰则败。惰者，暮气也。
书信：咸丰十年十一月十六日致宋梦兰
治军以勤字为先，实阅历而知其不可易。未有平日不早起，而临敌忽能早起者；未有平日不习劳，而临敌忽能习劳者；未有平日不能忍饥耐寒，而临敌能忍饥耐寒者。
书信：咸丰十年十一月十九日复宋梦兰
大约军事之败，非傲即惰，二者必居其一。
书信：咸丰十年九月二十四日与沅、季二弟书
凡正话实说，多说几句，久之人自能共亮其心。即直话亦不妨多说，但不可以汗为直，尤不可背后攻人之短。驭将之道，最贵推诚，不贵权术。
《曾胡治兵语录・诚实》
楚军之所以耐久者，亦由于办事结实，敦朴之气，未尽浇散。若奏报浮伪，不特畏遐迩之指摘，亦恐坏桑梓之风气。
《曾胡治兵语录・诚实》
湘勇佳处有二：一则性质尚驯，可以理喻情感；一则齐心相顾，不肯轻弃伴侣。其不佳处亦有二；一则乡思极切，无长征久战之志；一则体质薄脆，不耐劳苦，动多疾病。
书信：咸丰三年十一月初一日刘蓉
就现在之额兵练之，而化为有用，诚为善策，然习气太盛，安能更铸其面目荡涤其肠胃？恐岳王复生，半年可以教成其武艺，孔子复生，三年不能变革其恶习。
书信：咸丰三年二月与魁联
然鄙意以为壮勇贵精而不贵多……要须简择精严，临阵不至兽骇鸟散，则虽少亦决其有济。
书信：咸丰三年十月与刘蓉
贪贼中资财，最易误事，吾见前此诸军因贪抢贼赃，转胜为败者，指不胜屈。每谓骚扰为人鬼关，贪财为生死关，盖言爱民则人，扰民则鬼，力战遗财则生，贪财忘战则死也。
书信：同治二年五月初十日复李榕
军行战胜，尤须坚明约束，无令骚扰地方。闻有并非楚勇、并非湘勇随之以去者，好淫掳掠，无所不至，尤须认真访查，斩数人以惩其馀，是为至要。
书信：咸丰三年二月与刘长佑
军士所过，有取民间一草一木不给钱者，即行正法。望两君日以斯言训做之。
书信：咸丰三年二月二十六日与刘长佑・王鑫
凡兵勇与百姓交涉者，总宜伸民气而抑兵勇，所以感召天和者在此，即所以要获名誉者在此，望阁下实心行之，幸勿视为老生常谈也。
书信：咸丰九年十二月初八加英坤修片
论作文宜通小学、训诂，又论军务须从日用眠食上下手。
日记：咸丰十年二月廿九日
近时所调之兵，天涯一百，海角五十，卒与卒不习，将与将不和，此营既败，彼营掉臂而不顾，哆口而微笑，各营习见。夫危急之际，无人救应。谁肯向前独履危地，出万死之城，以博他人之一微笑？鄙意欲练勇万人，呼吸相顾，痛痒相关，赴火同行，蹈汤同往。胜则举杯酒以让功，败则出死力以相救。
书信：成丰三年九月初二日与文希范
带勇之法，用恩莫如仁，用威莫如礼。仁者，即所谓欲立立人，欲达达人也。待弁勇如待子弟，常有望其成立，望其发达之心，则人知思矣。礼者，即所谓无众寡，无小大，无欺慢，泰而不骄也。正其衣冠，尊其瞻视，严然人望而畏之，威而不猛也，持之以敬，临之以庄，无形无声之际，常有凛然难犯之象，则人知威矣。
日记：咸丰六年六月初四
周金城之教艺，尽是花法，不中实用，其徒八十人，多油滑浮动，难可深恃。弟前分三十人至贡院教湘勇，后见手足非是，仍尔谢遣。鄙意本可浮慕戚氏教阵之虚名，反忘场上目击之实效。
书信：咸丰三年三月初七复张亮基
此次募勇，成军以出，要须卧薪尝胆，勤操苦练，养成艰难百战之卒，预为东征不归之计。若草率从事，驱不教之土，执蛊脆之器，行三千里之远，以当虎狼百万之贼，未与交锋而军士之气固已馁矣，虽有一二主者忠义奋发，亦无以作其众而贞于久也。
书信：咸丰三年十月初三日复夏迁樾
吾辈带兵，如父兄之带子弟一般。无银钱无保举，尚是小事，切不可使之困扰民而坏品行，因嫖赌洋烟而坏身体。个个学好，人人成材，则兵勇感思，兵勇之父母亦感恩矣。
《曾胡治兵语录・仁爱》
爱民为治兵第一要义，须回日三令五申，视为性命根本之事，毋视为要结粉饰之文。
《曾胡治兵语录・仁爱》
我待将官如兄弟，我待兵勇如子侄，你们随我也久长，人人晓得我心肠。愿尔将官莫懈怠，愿尔兵勇莫学坏。未曾算去先算回，未曾算脏先算败，各人努力各谨慎，自然万事都平顺。
诗：《水师得胜歌》
次青之于平江勇，则的爱而无增，有奖而无激。柳子厚所谓"虽曰爱之，其实害之"。
书信：同治二年三月初一日《复李鸿章》
苟善治军，必见其有战则胜，有攻则取。若不以目所共见者为效，而但凭心所急揣者为高，则将以虚薄为辨而贱名检，以望空为贤而笑勤恪。
文：《笔记二十七则・克勤小物》
营中无事，以勤操为第一要义。操队伍则临阵不至散乱，操枪炮则临阵不至早放。
书信：同治元年二月初三日复江长贵
军营虽以人多为贵，而有时亦以人多为累，凡军气宜聚不宜散，宜化危不宜悦豫；人多则悦豫，而气渐散矣。营虽多而可恃者惟在一二营，人虽多而可恃者谁在一二人。如木然，根好株好而后枝叶有所；如屋然，柱好梁好而后椽瓦有所倚。……遇小敌时，则枝叶之茂橡瓦之美尽可了事；遇大敌时，全靠根株培得稳，柱梁立得固，断不可徒靠人数之多，气势之盛。倘使根株不稳，柱梁不固，则一枝折而众叶随之，一瓦落而众椽随之，败如山崩，溃如河决，人多而反以为累矣。
书信：咸丰七年十月二十七日与沅甫九弟书
战阵之法
审机审势，犹在其后，第一先贵审力。审力者，知己知彼之切实工夫。……古人云兵骄必败，老子云两军相对哀者胜矣，不审力，则所谓骄也；审力而不自足，即老子之所谓哀也。
书信：同治元年九月二十四日与沅弟书
军事如枪法，门户宜紧；如拳法，有伸有缩。若公入之太深，则有伸无缩矣。
书信：咸丰九年十月初八日复胡林翼
夫战，勇气也。再而衰，三而竭。国藩于此数语常常体验，大约用兵无他谬［妙］巧，常存有馀不尽之气而已。孙仲谋之攻合肥，受创于张辽，诸葛武候之攻陈仓，受创于郝昭，皆初气过锐，渐就衰竭之故。惟荀茔之拔逼阳，气已竭而忽振；陆抗之拔西陵，预料城之不能遽下而蓄养锐气，先备外援，以待内之自敝，此善于用气者也。足下忠勇内蕴，边往无前，惟猛进有馀，好谋不中。吾愿足下学陆抗，气未用而预筹之，不愿学苟莹，气已竭而复振之。愿算毕而后战，不宜且战而馀算。
书信：咸丰六年五月初二与李元度
罗罗山于五年八月至南康湖口一看，知其不足以图功，即决然舍我而去，另剿湖北。其时有识者，皆佩服罗山用兵能识时务，能取远势；余虽私怨罗山之弃余而他往，而亦未尝不服其行军有伸有缩，有开有合也。
书信：同治元年十月十三日与沅弟书
凡打仗，一鼓再鼓，而人不动者，则气必衰减；凡攻垒，一扑再扑，而人不动者，则气必衰减。
书信：咸丰十年十一月二十日复左宗棠
古人用兵，最重"变化不测"四字。弟行军太少变化。
书信：同治无年十月十三日与沅弟书
攻城最忌蛮攻。兵法曰："将不胜其忿而蚁附之，杀士卒三分之一而城不拔者，此攻之罪也。"故仆屡次寄书，以蛮攻为戒。
书信：咸丰六年五月二十四日与罗萱
用兵之道，全军为上，保城池次之。
书信：同治元年十月十五日与沅弟书
但很战浪追，为我军向来大弊。此次必须谋定后战，切不可蛮攻蛮打，徒伤士卒。
书信：咸丰六年五月十四与彭鹏、罗萱
贼初耒之日，不必出队与战，但在营内静看，看其强弱虚实，看得千准万难，可打则出管打仗，不可打则始终坚守营盘，或有几分把握。
书信：咸丰十年十月初五日与沅弟书
守城煞非易事，银米、子药、油盐有一不备，不可言守备矣。又须得一谋勇兼优者，为一城之主。凡多备则力分，心专则虑周。
书信：咸丰十年十一月二十日复左宗棠
至军务之要，亦有二语。曰"坚守已得之地，多筹游击之师"而已。
书信：同治二年三月二十九日与沅弟书
兵多则拓地远鹜，兵少则敛抑退回。
书信：咸丰十年五月初十日复胡林翼
择地有两法：有自固者，有扼贼者。自固者择高山、择要隘，扼贼者择平坦必经之路，择浅水津渡之处。嗣后每立一军，则修碉二十座以为老营。环老营之四面方三百里，皆可往来梭剿，庶几可战可守，可奇可正，得四军可靠者，则变化无穷。
书信：咸丰十年十二月初八日复左宗棠
弟在军已久，阅事颇多，以后宜多用活兵，少用呆兵；多用轻兵，少用重兵。进退开合，变化不测，活兵也；屯宿一处，师老人顽，呆兵也；多用大炮辎重，文员大众，车船难齐，重兵也；器械轻灵，马驮辎重，不用车船轿夫，飙驰电击，轻兵也。弟军积习已深，今欲全改为活兵、轻兵，势必不能，姑且改为半活半呆，半轻半重，亦有更战互休之时。望弟力变大计，以金陵、金柱为呆兵、重兵，而以进剿东堤、二溧为活兵、轻兵，庶有济乎？
书信：同治元年十月二十日与沅弟书
渠言外之意，觉弟兵不可野战。吾则因金陵士卒用命，乐为之死，觉弟兵尽可野战。不知弟自度已力，野战果有几分把握否？要之能得众心，未有不可酣战之理。望弟决从余计，分作两技。一枝呆兵，屯扎金陵；一枝活兵，凡金柱、东坝、小丹阳、二溧、句容等处，听弟择地而驻，相机而进。有急则两枝互相救应，去金陵总在二百里内外也，何如？
书信：同治元年十月廿一日与沅弟书
久顿坚城之下，士气日报，直思所以抽掣之法，善退之道。军事以气为主，瀹去旧气，乃能重生新气。若不改头换面，长守此坚壁，以日夜严防而不得少息，则积而为陈腐之气，如败血之不足队养身也。望两君子精心维持，于十里之外求一善地，相机而退扎一步，养息此气。今日之善退，正以为他日善进之地。
书信：咸丰六年七月十五日与林源恩、李元度
惟不筹出一支结实可靠之活兵，在外纵横驰击，而专以合围攻坚为念，似非善计。咸丰三、四、五年，向帅在金陵，兵不满三万，饷亦奇绌，向军与金陵悍贼相持，而又分兵援庐州，援宁国、打镇口、打芜湖，中外皆称向兵为天下劲旅，而余不甚以为然者，以其不能从大处落墨、空处着笔也。弟用兵之规横远胜于和，而与向相等，空处全不着笔，专靠他军，可尽恃乎？
书信：同治二年五月初四日与沅弟书
师行所至之处，必须多问多思。思之于己，问之于人，皆好谋之实迹也。昔王璞山带兵，有名将风。每与敌遇，将接仗之前一夕，传各营官齐集，与之畅论敌情地势。袖中出地图十余张，每人分给一张，令诸将各抒所见，如何进兵，如何分支，某营埋伏，某营并不接仗，待事毕后专派追剿。诸将-一说毕，璞山乃将自己主意说出，每人发一传单，即议定之主意也。次日战罢有与初议不符者，虽有功亦必加罚。其平日无事，每三日必传各营官论战守之法。
《曾胡治兵语录・战守》
初五日城贼猛扑，凭壕对击，坚忍不出，最为合法。凡扑人之墙，扑人之壕，扑者客也，应者主也。我若越壕而应之，则是反主为客，所谓致于人者也。我不越境，则我常为主，所谓致人而不致于人也。稳守稳打，彼自意兴索然。峙衡好越壕击贼，吾常不以为然。凡此等处悉心推求，皆有一定之理。迪安善战，其得决在不轻进不轻退六字，弟以类求之可也。
书信：咸丰八年四月十七日与沅甫九弟
军无后继，是古来一大忌。
大旆不可深入，各营不宜散扎。
书信：咸丰年九月十二月初九日复胡林翼
带勇总以能打仗为第一义。现在久顿坚城之下，无仗可打，亦是闷事。如可移扎水东，当有一二大仗开。第弟营之勇，锐气有余，沉毅不足，气浮而不敛，兵家之所忌也，当析细察。偶作一对联箴弟云：打仗不慌不忙，先求稳当，次求变化；办事无声无息，既要精到，又要简捷。
书信：咸丰八年正月初四与沅甫九弟
危急之际，尤以全军保全土气为主。孤军无助，粮饷不继，奔走疲惫，皆散乱必败之道。
《曾胡治兵语录・兵机》
凡用兵最重气势二字。此次弟以二万人驻于该处，太不得势。兵勇之力，须常留其有余，乃能养其锐气，缩地约守，亦所以蓄气也。
书信：同治元年九月初九日与沅弟书
敌援军多能战之土，如逼开仗，我省兵六营者不可出队太早，冲锋太快，须待楚军先打，而省兵后进，无以怯弱为耻。队伍切要整齐，无使前者冲锋，后者不继，待为敌援军所笑。
书信：咸丰六年七月十八日致彭鹏、罗萱
约期打仗，最易误事，余所见甚多。
书信：咸丰十一年四月十二日与沅弟书
攻城攻垒，总以敌人出来接仗，击败之后，乃可乘势攻之。若敌人静守不出，无隙可乘，则攻坚徒损精锐。
书信：咸丰十一年四月十二日与沅弟书
用兵人人料必胜者，中即伏败机；人人料必挫者，中即伏生机。
书信：咸丰十一年四月十二日与沅弟书
凡行军最忌有赫赫之名，为天下所指目，为贼匪所必争。莫若从贼所不经意之处下手，既得之后，贼乃知其为要隘，起而争之，则我占先着矣。
书信：同治元年十月初三日与沅弟书
用兵之道，最忌势穷力弱四字。力则指将土之精力言之。势则指大局大计及粮饷之接续，人才之继否言之。能战虽失亦算胜，不能战虽胜亦算败。
《曾胡治兵语录・兵机》
凡军行太速，气太锐，其中必有不整不齐之处，惟有一静字可以胜之。不出队，不呐喊，枪炮不能命中者不许敌放一声，稳住一二日，则大局已定。
书信：咸丰十一年二月二十二日与沅、季弟书
三叠枪阵法、撒星阵法，皆本之李穆堂侍郎。自为破贼妙法，特操演不熟，则临事仍旧散乱。古法可用者多，总在平日习惯，临阵不尽弃忘，斯为有补也。
书信：咸丰三年十一月初一日《复林源恩》
合围之道，总以断水中接济为第一义。百余里之城，数十百元贼，断非户挑陆运所能养活。
书信：同治二年五月二十一日与沅弟书
其孝陵卫以北，不妨空缺，不必合围。盖大致米粮难入，则城中强者可得，弱者难求，必有内变争夺之事。若合围太紧，水息不通，无分强弱，一律颗粒难通，则反足以固其心，而无争夺内变，投诚私逃之事矣。不知弟亲历其境，以余此说为然否？
书信：同治二年十月二十二日与沅弟书

[book_title]列传一百九十二　　曾国藩
列传一百九十二
曾国藩
作者：
曾国藩，初名子城，字涤生，湖南湘乡人。家世农。祖玉屏，始慕向学。父麟书，为县学生，以孝闻。
国藩，道光十八年进士。二十三年，以检讨典试四川，再转侍读，累迁内阁学士、礼部侍郎，署兵部。时太常寺卿唐鉴讲学京师，国藩与倭仁、吴廷栋、何桂珍严事之，治义理之学。兼友梅会亮及邵懿辰、刘传莹诸人，为词章考据，尤留心天下人材。
咸丰初，广西兵事起，诏群臣言得失。奏陈今日急务，着在用人，人才有转移之道，有培养之方，有考察之法。上称其剀切明辨。寻疏荐李棠阶、吴廷栋、王庆云、严正基、江忠源五人。寇氛益炽，复上言：“国用不足，兵伍不精，二者为天下大患。于岁入常额处，诚不可别求搜刮之术，增一分则民受一分之害。至岁出之数，兵饷为巨，绿营兵额六十四万，常虚六七万以资给军用。自乾隆中增兵议起，岁糜帑二百馀万。其时大学士阿桂即忧其难继，嘉、道问两次议裁，不及十之四，仍宜汰五万，复旧额。自古开国之初，兵少而国强，其后兵愈多则力愈弱，饷愈多则国愈贫。应请皇上注意将才，但使 七十一镇中有十馀镇足为心腹，则缓急可恃矣。”又深痛内外臣工谄谀欺饰，无陈善责难之风。因上敬陈圣德预防流弊一疏，切指帝躬，有人所难言者，上优诏答之。历署刑部、吏部侍郎。二年，典试江西，中途丁母忧归。
三年，粤寇破江宁，据为伪都，分党北犯湖南、直隶，天下骚动，而国藩已前奉旨办团练于长沙。初，国藩欲疏请终制，郭嵩焘曰：“公素具澄清之抱，今不乘时自效，如君父何？且墨从戎，古制也。”遂不复辞。取明戚继光遗法，募农民朴实壮健者，朝夕训练之。将领率用诸生，统众数不逾五百，号“湘勇”。胜书遐迩，虽卑贱与钧礼。山野材智之士感其诚，莫不往见，人人皆以曾公可与言事。四境土匪发，闻警即以湘勇往。立三等法，不以烦府县狱。旬月中，莠民猾胥，便宜捕斩二百馀人。谤诟四起，自巡抚司道下皆心诽之，至以盛暑练操为虐士。然见所奏辄得褒答受主知，未有以难也。一日标兵与湘勇哄，至阑入国藩行台。国藩亲诉诸巡抚，巡抚漫谢之，不为理，即日移营城外避标兵。或曰：“曷以闻？”国藩叹曰：“大难未已，吾人敢以私愤渎君父乎？”
尝与嵩焘、忠源论东南形势多阻水，欲剿贼非治水师而不可，乃奏请造战舰于衡州。匠卒无晓船制者，短桡长桨，出自精思，以人力胜风水，遂成大小二百四十舰。募水陆万人，水军以褚汝航、杨载福、彭玉麟领之，陆军以塔齐而、罗泽南领之。贼自江西上窜，再陷九江、安庆。忠源战殁庐州，吴文容督师黄州亦败死。汉阳失，武昌戒严，贼复乘势扰湖南。国藩锐欲讨贼，率水陆军东下。舟师初出湖，大风，损数十艘。陆师至岳州，前队溃退，引还长沙。贼陷湘潭，邀击靖港，又败，国藩愤投水，幕下士章寿麟掖起之，得不死。而同时塔齐布大破贼湘潭，国藩营长沙高峰寺，重整军实，人人揶揄之。或请增兵。国藩曰：“吾水陆万人非不多，而遇贼即溃。岳州之败，水师拒战者惟载福一营；湘潭之战，陆师塔齐布、水师载福各两营：以此知岳贵精不贵多。故诸葛败祁山，且谋减兵损食，勤求己过，非虚言也。且古人用兵，先明功罪赏罚。今世乱；贤人君子皆潜伏，吾以义声倡导，同履危亡。诸公之初从我，非以利勋也，故于法亦有难施，其致败由此。”诸将闻之皆服。
陆师既克湘潭，巡抚、提督上功，而国藩请罪。上诘责提督鲍起豹，免其官，以塔齐布代之。受印日，士民聚观，叹诧国藩为知人，而天子能明见万里也。贼自岳州陷常德，旋北走，武昌再失。国藩引兵趋岳州，斩贼枭将曾天养，连战，下城陵矶。会师金口，谋取武昌。泽南沿江东岸攻花园寇屯，塔齐布伏兵洪山，载福舟师深入寇屯，士皆露立，不避铅丸。武昌、汉阳贼望见官军盛，宵遁，遂复二郡。国藩以前靖港败，自请夺官，至是奏上，诏署湖北巡抚，寻加兵部侍郎衔，解署任，命督师东下。
当是时，水师奋厉无前，大破贼田家镇，毙贼数万，至于九江，前锋薄湖口。攻梅家洲贼垒不下，驶入鄱湖。贼筑垒湖口断其后，舟不得出，于是外江、内湖阻绝。外江战船无小艇，贼乘舴艋夜袭营，掷火烧坐船，国藩跳而免，水师遂大乱。上疏请罪，诏旨宽免，谓于大局无伤也。五年，贼再陷武汉，扰荆襄。国藩遣胡林翼等军还援湖北，塔齐布留攻九江，而躬至南昌抚定水师之困内湖者。泽南从征江西，复弋阳，拔广信，破义宁，而塔齐布卒于军。国藩在江西与巡抚陈启迈不相能，泽南奔命往来，上书国藩，言东南大势在武昌，请率所部援鄂，国藩从之。幕客刘蓉谏曰：“公所恃者塔、罗。今塔将军亡，罗又远行，脱有急，谁堪使者？”国藩曰：“吾计之熟矣，东南大局宜如是，俱困于此无为也。”嵩焘祖饯泽南曰：“曾公兵单，奈何？”泽南曰：“天苟不亡本朝，公必不死。”九月，补授兵部侍郎。
六年，贼酋石达开由湖北窜江西，连陷八府一州，九江贼踞自如，湖南北声息不相闻。国藩困南昌，遣将分屯要地，羽檄交驰，不废吟诵。作水陆师得胜歌，教军士战守技艺、结营布阵之法，歌者咸感奋，以杀贼敢死为荣。顾众寡，终不能大挫贼。议者争请调泽南军，上以武汉功垂成，不可弃。泽南督战益急，卒死于军。玉麟闻江西警，芒鞋走千里，穿贼中至南昌助守。林翼已为湖北辽抚，国藩弟国华、国葆用父命乞师林翼，将五千人攻瑞州。湖南巡抚骆秉章亦资国荃兵援吉安，兄弟皆会行间。而国藩前所遣援湖北诸军，久之再克武汉，直下九江，李续宾八千人军城东。续宾者，与弟续宜皆泽南高第子也。载福战船四百泊江两岸，江宁将军者兴阿马队、鲍超步队驻小池口，心数万人。国藩本以忧惧治军，自南昌迎劳，见军容甚盛，益申敬告诫之。而是时江南大营溃，督师向荣退守丹阳，卒。和春为钦差大臣，张国梁总统诸军攻江宁。
七年二月，国藩闻父忧，迳归。给 三月假治丧，坚请终制，允开侍郎缺。林翼既定湖北，进围九江，破湖口，水师绝数年复合。载福连拔望江、东流，扬帆过安庆，克铜陵泥汊，与江南军通。由是湘军水师名天下。林翼以此军创始国藩，杨、彭皆其旧部，请起国藩视师。会九江克复，石达开窜浙江，浸及福建，分股复犯江西，朝旨诏国藩出办浙江军务。
国藩至江西，屯建昌，又诏援闽。国藩以闽贼不足虑，而景德地冲要，遣将援赣北，攻景德。国荃追贼至浮梁，江西列城次第复。时石达开复窜湖南，围宝庆。上虑四川且有变，林翼亦以湖北饷倚川盐，而国藩又久治兵，无疆寄，乃与官文合疏请国藩援蜀。会贼窜广西，上游兵事解，而陈玉成再破庐州，续宾战殁三河，林翼以群盗蔓庐、寿间，终为楚患，乃改议留国藩合谋皖。军分三道，各万人。国藩由宿松、石牌规安庆，多隆阿、鲍超出太湖取桐城，林翼自英山向舒、六。多隆阿等既大破贼小池，复太湖、潜山，遂军桐城。国荃率诸军围安庆，与桐城军相犄角。安庆未及下，而皖南贼陷广德，袭破杭州。
李秀成大会群贼建平，分道援江宁，江南大营复溃，常州、苏州相继失，咸丰十年闰三月也。左宗棠闻而叹曰：“此胜败之转机也！江南诸军，将蹇兵疲久矣。涤而清之，庶几后来可藉手乎？”或问：“谁可当者？”林翼曰：“朝廷以江南事付曾公，天下不足平也。”于是天子慎选帅，就加国藩兵部尚书衔，署理两江总督，旋即真，授钦差大臣。是时江、浙贼氛炽或请撤安庆围先所急。国藩曰：“安庆一军为克金陵张本，不可动也。”遂南渡江，驻祁门。江、浙官绅告急书数十至，援苏、援沪、援皖、援镇江诏书亦叠下。国藩至祁门未数日，贼陷宁国，陷徽州。东南方困兵革，而英吉利复失好，以兵至。僧格林沁败绩天津，文宗狩热河，国藩闻警，请提兵北上，会和议成，乃止。
其冬，大为贼困，一出祁门东陷婺源；一出祁门西陷景德；一入羊栈岭攻大营。军报绝不通，将吏氯挥杏巧，固请移营江干就水师。国藩曰：“无故退军，兵家所忌。”卒不从，使人间行檄鲍超、张运兰亟引兵会。身在军中，意气自如，时与宾佐酌酒论文。自官京朝，即日记所言行，后履危困无稍间。国藩驻祁门，本资饷江西，及景德失，议者争言取徽州通浙米。乃自将大军次休宁，值天雨，八营皆溃，草遗嘱寄家，誓死守休宁。适宗棠大破贼乐平，运道通，移驻东流。多隆阿连败贼桐城，鲍超一军游击无定居，林翼复遣将助之。十一年八月，国荃遂克安庆。捷闻，而文宗崩，林翼亦卒。穆宗即位，太后垂帘听政，加国藩太子少保衔，命节制江苏、安徽、江西、浙江四省。国藩惶惧，疏辞，不允，朝有大政，咨而后行。
当是时，伪天王洪秀全僭号踞金陵，伪忠王李秀成等犯苏、沪，伪侍王李世贤等陷浙杭，伪辅王杨辅清等屯宁国，伪康王汪海洋窥江西，伪英王陈玉成屯泸州，捻首苗霈霖出入频、寿，与玉成合，图窜山东、河南，众皆号数十万。国藩与国荃策进取，国荃曰：“急捣金陵，则寇必以全力获巢穴，而后苏、杭可图也。”国藩然之。乃以江宁事付国荃，以浙江事付宗棠，而以江苏事付鸿章。鸿章故出国藩门，以编修为幕僚，改道员，至是令从淮上募勇八千，选良将付之，号“淮军”。同治元年，拜协办大学士，督诸军进讨。于是国荃有捣金陵之师，鸿章有征苏、沪之师，载福有肃清下游之师；大江以北，多隆阿有取泸州之师，续宜有援颍州师；大江以南，鲍超有攻宁国之师，运兰有防剿徽州之师，宗棠有规复全浙之师：十道并出，皆受成于国藩。
初，官军积习深，胜不让，败不救。国藩练湘军，谓必万众一心，乃可办贼，故以忠诚倡天下。其后又谓淮上风气劲，宜别立一军。湘勇利山径，驰骋平原非所长，且用武十年，气亦稍衰矣，故欲练淮士为湘勇之继。至是东南大定，裁湘军，进淮军，而捻匪事起。
贼之都金陵也，坚筑壕垒，饷械足，猝不可拔。疾疫大作，将士死亡山积，几不能军。国藩自以德薄，请简大臣驰赴军，俾分己责，上优诏慰勉之，谓：“天灾流行，岂卿一人之咎？意者朝廷多缺失，我君臣当勉图禳救，为民请命。且环顾中外，才力、气量无逾卿者！时势艰难，无稍懈也。”国藩读诏感泣。时洪秀全被围久，召李秀成苏州，李世贤浙江，悉众来援，号六十万，围雨花台军。国荃拒战六十四日，解去。三年五月，水师克九洲，江宁城合围。十月，鸿章克苏州。四年二月，宗棠克杭州。国藩以江宁久不下，请鸿章来会师，未发，国荃攻益急，克之。江宁平，天子褒功，加太子太傅，封一等毅勇侯，赏双眼翎。开国以来，文臣封侯自是始。朝野称贺，而国藩功成不居，粥粥如畏。穆宗每简督抚，辄密询其人，未敢指缺疏荐，以谓疆臣既专征伐，不当更分黜陟之柄，外重内轻之渐，不可不防。
捻匪者，始于山东游民相聚，相后剽掠光、固、颍、亳、淮、徐之间，捻纸燃脂，故谓之“捻”。有众数十万，马数万，蹂躏数千里，分合不常。捻首四人，曰张总愚、任柱、牛洪、赖文光。自洪寇、苗练尝纠捻与官军战，益悉攻斗，胜保、袁甲三不能御。僧格林沁征讨数年，亦未能大创之。国藩闻僧军轻骑追贼，一日夜三百馀里，曰：“此于兵法，必蹶上将军。”未几而王果战殁曹州，上闻大惊，诏国藩速赴山东剿捻，节制直隶、山东、河南三省，而鸿章代为总督，廷旨日促出师。国藩上言：“楚军裁撤殆尽，今调刘松山一军及刘铭传淮勇尚不足。当更募徐州勇，以楚军之规模，开齐、兖之风气；又增募马队及黄河水师，皆非旦夕可就。直隶宜自筹防兵，分守河岸，不宜令河南之兵兼顾河北。僧格林沁尝周历五省，臣不能也。如以徐州为老营，则山东之兖、沂、曹、济，河南之归、陈，江苏之淮、徐、海，安徽之庐、凤、颍、泗，此十三府州责之臣，而以其馀责各督抚。汛地有专属，则军务乃渐有归宿。”又奏：“扼要驻军临淮关、周家口、济宁、徐州，为四镇。一处有急，三处往援。今贼已成流寇，若贼流而我与之俱流，必致疲于奔命。故臣坚持初议，以有定之兵，制无定之寇，重迎剿，不重尾追。”然督师年馀，捻驰突如故。将士皆谓不苦战而苦奔逐，乃起张秋抵清江筑长墙，凭运河御之，未成而捻窜襄、邓间，因移而西，修沙河、贾鲁河，开壕置守。分地甫定，而捻冲河南汛地，复突而东。时议颇咎国藩计迂阔，然亦无他术可制捻也。
山东、河南民习见僧格林沁战，皆怪国藩以督兵大臣安坐徐州，谤议盈路。国藩在军久，益慎用兵。初立驻军四镇之议，次设扼守黄运河之策。既数为言路所劾，亦自以防河无效，朝廷方起用国荃，乃奏清鸿章以江督出驻徐州，与鲁抚会办东路；国荃以鄂抚出驻襄阳，与豫抚会办西路：而自驻周家口策应之。或又劾其骄妄，于是国藩念权位不可久处，益有忧谗畏讥之心矣。鞑〖偈月，继请开缺，以散员留军效力；又请削封爵：皆不许。
五年冬，还任江南，而鸿章代督军。时牛洪死，张总愚窜陕西，任柱、赖文光窜湖北，自是有东西捻之号。六年，就补大学士，留治所。东捻由河南窜登、莱、青，李鸿章、刘长佑建议合四省兵力堵运河。贼复引而西，越胶、莱、河南入海州。官军阵斩任柱，赖文光走死扬州。以东捻平，加国藩云骑尉世职。西捻入陕后，为松山所败。乘坚冰渡河窜山西，入直隶，犯保定、天津。松山绕出贼前，破之于献县。诸帅勤王师大至，贼越运河窜东昌、武定。鸿章移师德州，河水盛涨，扼河以困之。国藩遣黄翼升领水师助剿，大破贼于茌平。张总愚赴水死，而西捻平。凡防河之策，皆国藩本谋也。是年授武英殿大学士，调直隶总督。
国藩为政务持大体，规全势。其策西事，议先清陇寇而后出关；筹滇、黔，议以蜀、湘二省为根本。皆初立一议，后数年卒如其说。自西人入中国，交涉事日繁。金陵未下，俄、美、英、法皆请以兵助，国藩婉拒之。及廷议购机轮，置船械，则赞其成，复建议选学童习艺欧洲。每定约章，辄诏问可许不可许，国藩以为争彼我之虚仪者可许，其夺吾民之生计者勿许也。既至直隶，以练兵、饬吏、治河三端为要务，次第兴革，设清讼局、礼贤馆，政教大行。
九年四月，天津民击杀法领事丰大业，毁教堂，伤教民数十人。通商大臣崇厚议严惩之，民不服。国藩方病目，诏速赴津，乃务持平保和局，杀十七人，又遣戍府县吏。国藩之初至也，津民谓必反崇厚所为，备兵以抗法。然当是时，海内初定，湘军已散遣，天津咫尺京畿，民、教相哄，此小事不足启兵端，而津民争怨之。平生故旧持高论者，日移书谯让，省馆至毁所署楹帖，而国藩深维中外兵势强弱，和战利害，惟自引咎，不一辩也。丁日昌因上奏曰：“自古局外议论，不谅局中艰苦，一唱百和，亦足以荧上听，挠大计。卒之事势决裂，国家受无穷之累，而局外不与其祸，反得力持清议之名，臣实痛之！”
国藩既负重谤，疾益剧，乃召鸿章治其狱，逾月事定，如初议。会两江缺出，遂调补江南，而以鸿章督直隶。江南人闻其至，焚香以迎。以乱后经籍就妫设官书局印行，校刊皆精审。礼聘名儒为书院山长，其幕府亦极一时之迁，江南文化遂比隆盛时。
国藩为人威重，美须髯，目三角有棱。每对客，注视移时不语，见者竦然，退则记其优劣，无或爽者。天性好文，治之终身不厌，有家法而不囿于一师。其论学兼综汉、宋，以谓先王治世之道，经纬万端，一贯之以礼。惜秦蕙田五礼通考缺食货，乃辑补盐课、海运、钱法、河堤为六卷；又慨古礼残缺无军礼，军礼要自专篇，如戚敬元所纪者。论者谓国藩所订营制、营规，其于军礼庶几近之。晚年颇以清静化民，俸入悉以养士。老儒宿学，群归依之。尤知人，善任使，所成就荐拔者，不可胜数。一见辄品目其材，悉当。时举先世耕读之训，教诫其家。遇将卒僚吏若子弟然，故虽严惮之，而乐为之用。居江南久，功德最盛。
同治十三年，薨于位，年六十二。百姓巷哭，绘像祀之。事闻，震悼，辍朝三日。赠太傅，谥文正，祀京师昭忠、贤良祠，各省建立专祠。子纪泽袭爵，官至侍郎，自有传；纪鸿赐举人，精算，见畴人传。
论曰：国藩事功本于学问，善以礼运。公诚之心，尤足格众。其治军行政，务求蹈实。凡规划天下事，久无不验，世皆称之，至谓汉之诸葛亮、唐之裴度、明之王守仁，殆无以过，何其盛欤！国藩又尝取古今圣哲三十三人，画像赞记，以为师资，其平生志学大端，具见于此。至功成名立，汲汲以荐举人才为己任，疆臣阃帅，几遍海内。以人事君，皆能不负所知。呜呼！中兴以来，一人而已。

[book_title]曾国藩年表
作者：
1811年（嘉庆16年）11月26日（农历10月11日）曾国藩生于湖南省双峰县荷叶镇天坪村, 乳名宽一。
1815年（嘉庆20年）5岁，在家识字读书。一年后入家塾“利见斋”。
1826年（道光6年）16岁，春，应长沙府试（童子试），名列第七。
1830年（道光10年）20岁，就读于衡阳唐氏宗祠，师从汪觉庵。一年后转入湘乡涟滨书院。改号涤生。
1833年（道光13年）23岁，秋，参加湘乡县试，考取秀才。
1834年（道光14年）24岁，春，入岳麓书院。秋，参加乡试中第三十六名举人。冬，入京准备会试，途径长沙，始与刘蓉相交。
1835年（道光15年）25岁，4月，会试落第，留京寓长沙会馆读书。
1836年 （道光16年）26岁，春，恩科会试再次不第，出京返家。至长沙，与刘容、郭嵩焘在湘乡会馆相聚两个月。
1838年（道光18年）28岁，会试中第三十八名贡士。试后改名国藩。殿试取在三甲第四十二名，赐同进士出身。朝考列第一等第三名，道光帝拔置第二名。授翰林院庶吉士。年底乞假返家。
1839年（道光19年）29岁，夏，出衡阳，谒杜工部祠、石鼓书院。秋，出邵阳，察访武岗、新化、兰田、永丰。12月，子纪泽生，离家起程赴京。本年起始作日记，持之以恒，至终不辍。
1840年（道光20年）30岁，5月，庶吉士散馆，列二等十九名，授翰林院检讨。7月，得病，经欧阳兆熊、吴廷栋治疗、护理，两月始愈，三人遂成好友。
1841年（道光21年）31岁，8月，偕倭仁往谒理学大师唐鉴，请教治学之方，检身之要。“考德问业”，“为义理所熏蒸”。11月，任国史馆协修，遍鉴前史，辨具得失。是年，喜读胡林翼赠送的《陶文毅公文集》。写作《里胥》，直道民间疾苦，鞭笞腐败更治。
1842年（道光22年）32岁，致力程朱之学，每日必做日课：早起、主敬、静坐、读书不二、读史、谨言、养气、保身，日知所亡、月无忘所能、作字、夜不出门。
1843年（道光23年）33岁，4月，升任翰林院侍讲。7月，钦命为乡试（四川）正考官。12月，充文渊阁校理。8月，补授翰林院侍讲。
1844年（道光24年）34岁，8月，郭嵩焘引江忠源来见，结为师生。派充翰林院教习庶吉士。
1845年（道光25年）35岁，10月，升翰林院侍讲学士。李鸿章入京会试，以年家子投其门下受业。
1846年（道光26年）36岁，1月，充文渊阁直阁事。自书其书舍曰：“求阙斋”。夏秋间，养病城南报国寺，与同寓刘传莹就汉学、宋学深入研讨，知学须返本务要，“执两用中”。
1847年（道光27年）37岁，7月，升授内阁学士、兼礼部侍郎街。11月，钦派武会试正总裁，殿试读卷大臣。
1848年（道光28年）38岁，3月，子纪鸿生。10月，辑录古今名臣大儒言论，按修身、齐家、治国三门分三十二目辑成《曾氏家训》。
1849年（道光29年）39岁，2月，升授礼部右侍郎。9月，署兵部右侍郎。
1850年（道光30年）40岁，4月，上《应诏陈言疏》，直揭官场“委靡因循”、官吏“畏葸”“柔靡”。“今日所当讲者，惟在用人一端耳”。7月，兼署部左侍郎。
1851年（咸丰元年）41岁，1月，洪秀全在广西桂平金田村组织起义。5月，上《敬陈圣德三端预防流弊疏》，咸丰帝“怒掷其折于地”欲罪之。
1852年（咸丰2年）42岁，1月，上《备陈民间疾苦疏》。7月，任江西乡试正考官。行抵安微太湖县小池驿，得母讣闻，回籍奔丧。10月初抵家。太平军出广西、入湖南，9月攻长沙，10月取决岳州。
1853年（咸丰3年）43岁，1月21日，接帮办湖南团练旨。经郭嵩焘力劝出保桑梓。30日，抵长沙与湖南巡抚张亮基商办团练。3月19日，太平军攻占江宁，定都为天京。9月，奏准移驻衡州练兵。11月，建衡州船厂赶造战船。派人赴广东购买洋 炮，筹建水师。
1854年（咸丰4年）44岁，2月25日，奉命率师出征太平军。发布《讨粤匪檄》。命褚汝航为水师总统、塔齐布为陆军先锋，统率17000人，挥师北上。5月，兵败靖港，投水自裁获救。7月25日，重整水陆各军，出师攻陷岳州。10月14日取武昌。咸丰帝令其部署理湖北巡抚。7天后收回成命,改赏兵部侍郎衔。12月2日攻陷田家镇。
1855年（咸丰5年）45岁，2月12日夜，石达开总攻湘军水营，烧毁湘军战船100余艘。曾国藩座船被俘，“文卷册牍俱失”。”公愤极，欲策马赴敌以死”，罗泽南、刘蓉力劝乃止。
1856年（咸丰6年）46岁，7月,坐困南昌。9月2日，杨、洪内讧（天京事变）后，太平军元气大伤。10月，曾国藩在长募勇组建吉字营入援江西。
1857年（咸丰7年）47岁，2月27日，其父去世，偕弟国华回籍奔丧。7月，两次上疏，请求在家终制，获咸丰帝准许。是年建“思云馆”。
1858年（咸丰8年）48岁，5月19日，李续宾、杨岳斌率水陆两军攻陷九江。第国华入李幕。7月13日，接上谕命其出办浙江军务，17日起程。8月5日，抵武昌。与胡林翼会商进兵、筹饷之策。11月15日，李续宾、曾国华死于三河之役。12月，作《爱民歌》以训湘军。
1859年（咸丰9年）49岁，1月，李鸿章来建昌进谒、留营襄办军务。是月，曾国葆改名贞干入湘军，为其兄国华报仇。2月，作《圣哲画像记》。11月，拟四路进兵之策，攻取安庆。
1860年（咸丰10年）50岁，5月，辑录《经史百家杂钞》26卷，“取精用宏”，“尽抡四部精要”。6月，左宗棠来营，留住两旬，商讨东南大局；奉命以兵部尚书衔署理两江总督。7月，委授两江总都，并以钦差大臣督办江南军务。10月18日与胡林翼、李续宾商筹北援之策。上疏请求带兵北上扫夷勤王、以“雪敷天之愤”。12月，祁门大营两度被困，太平军距大营仅20里，“危险万状”。
1861年（咸丰11年）51岁，8月23日，是《复陈购买外洋船炮折》：“购买外洋船炮，则为今日救时之第一要务。”9月5日，湘军攻陷安庆。25日，移住安庆。11月20日，奉旨督办四省（苏、皖、浙、赣）军务，其巡抚、提镇以下悉归节制。12月，在安关刨办内军械所。年底，定三路军进军之策：“以围攻金陵属之国荃，而以浙事属左宗棠，苏事属李鸿章，于是东南肃清之局定矣。
1862年（同治元年）52岁，1月31日，奉旨任两江总督协办大学士，曾国荃补授浙江按察使。2月14日，左宗棠率军由江西入浙江。4月，李鸿章率军抵上海。5月，曾国荃率军进驻雨花台，会同彭玉麟的水师围攻天京。7月18日，为借兵助剿事再疏力陈利害：“岛人借助剿为图利之计......而中华之难，中华当之”，决不能让洋人以助剿来“蹂躏中国之土地”。9月，为死于战乱而未及安葬的桐城儒生方东树、戴钧衡6人立石修墓，妥为安葬。12月，其第曾国葆病死于雨花台湘军大营。年底，华衡芳与徐寿父子试制成中国第一台蒸气机，曾国藩见后，于当天日记中写道：“窃喜洋人之智巧我国亦能为之，彼不能傲我以其所不知矣！”
1863年（同治2年）53岁，1月28日，安庆内军械所造出的我国第一条木壳小火轮，曾国藩登船试航后，喜而命名“黄鹄号”。5月7日，致函总理各国事务衙门，谓“洋人本有欺凌之心，而更授以可凌之势；华人本有畏怯之素，而逼处可怯之地”，反对购买要由海军上校指挥控制的船舰。6月13日，石达开兵败大渡河。9月，与容闳见面，商筹建立一个可以灾圃旎器的工厂。12月3日，交容闳68000两银赴美购买机器。
1864年（同治3年）54岁，1月，派李凤苞测量江浙外海各岛屿沙线。5月，江浙藏书遭兵动多有毁损，定刊书章程，即于安庆设书局，刊刻各种经史。6月3日，洪秀全病世天京，其长子继位。7月19日，湘军攻恰陷天京，太平军宣告失败。7月，曾国藩赏加太子太保、一等侯爵。曾国荃赏太子少保、一等伯爵。8月15日，奏准裁撤湘军25000人。10月，行辕移驻安陵。11月，奏准停征厘舍、亩捐。12月，主持修复江南贡院，补行江南乡试，会考江南优贡。
1865年（同治4年）55岁，1月，选汉唐以来各臣奏疏17首，编《鸣原堂论文》。3月，主持修葺种山、尊经两书院,收养八百孤寒子弟，从自已养廉银中捐款课奖。5月26日，接上谕：率军赴山东剿捻。6月，主持整理《王船山遣书》完稿，共320卷，交金陵书局出版。6月18日，北上剿捻之策：重镇设防，划河圈围，清野查圩，马队追踪。9月，经杨州、清江浦抵徐州。一路调兵布防堵围，沿途又张榜招员。10月，将金陵制造局上迁海虹口，和李鸿章原设的炮局及购自美国人的铁厂合并，再加容闳购回的百多部机器建成江南制造总局。12月，核定长江水师永远章程及营制营规。
1866年（同治5年）56岁，3月，由徐州赴济宁，沿途谒孟、孔、曾诸圣墓。9月24日，捻军突破防线，进入山东。连续2次请假，在营调营。10月，奏陈：剿捻无效，病难速痊，请开协办大学士、两江总督之缺。12月，回任两江总督。
1867年（同治6年）57岁，3月,在江南制造总局下设造船所试制船舰。同时拟设译书馆。5月,会同李鸿章将江南制造总局由虹口迁高昌庙,征地扩迁,规制大增。6月,补授体仁阁大学士。
1868年（同治7年）58岁，4月,奉上谕改授为武英殿大学士。5月31日，至上海视察江南制造成总局。8月，奉命调任直隶总督。9月，江南造船厂试制的第一艘轮船驶至江宁，曾登船试航，取名“恬吉”。12月，抵京师，陛见那拉氏与同治皇帝。
1869年（同治8年）59岁，2月27日,奏陈直隶应办事宜,以练兵、饬吏、治河为至要。6月,奏请按湘军制改造直隶练军。8月,作《劝学篇示直隶士子》,提出儒学有义理、考据、经济、辞章四科,唯义理为治学根本。12月,奏陈:“直隶清理积狱...计审结并注销之案四万一千余起,多作尘牍,为之一清。”
1870年（同治9年）60岁，4月，肝病日重，右目完全失明。奏准病假一月。5月续假一月。6月，天津教案发生, 奉命前往处理。7月11日，抵津。出令放告，要求津民据实检举揭发。23日，法国公使罗叔亚来见，要求杀天津道员、知府、知县为法领事抵命，并以战争相威胁，曾国藩严词拒绝。24日，奏陈：挖眼剖心，全无实据；津民生愤，事出有因。”8月，奏陈：本案凶犯已拿获九名，惟罗叔亚意欲“三员议抵”，断难允求。府、县本无大过送交刑部已属情轻法重。9月，两江总督马新贻遇刺身亡，曾国藩调任两任总督，李鸿章调补直隶总督。10月17日，起程南下。11月3日，六十大寿，御赐“勋高柱石”匾额。24日，作家训日课四条：一曰慎读则心安，二曰主敬则身强，三曰求仁则人说，四曰习劳则神钦。
1871年（同治10年）61岁，8月19日，挈李鸿章联衔会奏《拟选子第出洋学艺折》。9月，视察水陆各营防务、训练情况。11月抵上海，23日在沪设宴庆祝61岁生日。
1872年（同治11年）62岁，2月27日，领衔上奏：促请对“派遗留学生一事”尽快落实。并提出在美国设立“中国留学生事务所”，推荐陈兰彬、容闳为正副委员常驻美国管理。在上海设立幼童出洋肄业局，荐举刘翰清“总理沪局选送事宜”。3月1日，时发脚麻之症，舌蹇不能语。3月12日，午后散步署西花圃，突发脚麻，曾纪泽扶掖回书房，端坐三刻逝世。是月，清廷闻讣，辍朝三日。追赠太傅，谥文正。6月25日，灵柩运抵长沙。7月19日，葬于长沙南门外之金盆岭。次年12月13日，改葬于善化县（今望城县）湘西平塘伏龙山。与夫人欧阳氏合葬。

        </div>
      </div>
    </div>
  </div>
</div>
<!--update:2025-08-29 17:56:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>