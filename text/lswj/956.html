<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷一・诗,卷二・诗,卷三・诗,卷四・诗,卷五・记,卷六・叙,卷七・传,卷八・杂录,卷九・尺牍,卷十・尺牍,瓶花斋集全文在线阅读,瓶花斋集全文在线下载,大玄古籍书库">
<meta name="description" content="《瓶花斋集》是明代袁宏道撰诗文集，十卷。瓶花，插在瓶中供人观赏的花。作者好插花，故以之名斋。明曾可前《瓶花斋集序》：“石公《瓶史》，以谐谑为文章，余读而好之”，“顷又示余《瓶花斋集》。瓶可以史，复可以文，可以诗，瓶何事物，乃能发石公奥心如许耶?”明陈继儒《题袁石公瓶史后》：“花寄瓶中，与吾曹相对，既不见摧于老雨甚风，又不受侮于钝汉粗婢，可以驻颜色、保令终，岂古之瓶隐者耶?”_瓶花斋集_全文在线阅读_瓶花斋集_全文在线下载_大玄古籍书库">
<title>瓶花斋集_袁宏道_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">瓶花斋集</span> <br/>
          作者： <span class="inputVal" id="bkauthor">袁宏道</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]46217</span> <br/>
          说明： <span class="inputVal" id="bkdec">《瓶花斋集》是明代袁宏道撰诗文集，十卷。瓶花，插在瓶中供人观赏的花。作者好插花，故以之名斋。明曾可前《瓶花斋集序》：“石公《瓶史》，以谐谑为文章，余读而好之”，“顷又示余《瓶花斋集》。瓶可以史，复可以文，可以诗，瓶何事物，乃能发石公奥心如许耶?”明陈继儒《题袁石公瓶史后》：“花寄瓶中，与吾曹相对，既不见摧于老雨甚风，又不受侮于钝汉粗婢，可以驻颜色、保令终，岂古之瓶隐者耶?”</span> <br/>
          封面： <span class="inputVal" id="bkimg">Z_19145.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]瓶花斋集
[book_author]袁宏道
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]46217
[book_dec]《瓶花斋集》是明代袁宏道撰诗文集，十卷。瓶花，插在瓶中供人观赏的花。作者好插花，故以之名斋。明曾可前《瓶花斋集序》：“石公《瓶史》，以谐谑为文章，余读而好之”，“顷又示余《瓶花斋集》。瓶可以史，复可以文，可以诗，瓶何事物，乃能发石公奥心如许耶?”明陈继儒《题袁石公瓶史后》：“花寄瓶中，与吾曹相对，既不见摧于老雨甚风，又不受侮于钝汉粗婢，可以驻颜色、保令终，岂古之瓶隐者耶?”
[book_img]Z_19145.jpg


[book_title]卷一・诗
○戊戌元日，潘景升兄弟偕诸词客邀馀及洪子崖知县踏青真州东郊，以云霞梅柳句为韵，馀得度字一里一停戋，摇摇驻青雾。歌长牙板温，酒响觥筹度。
雪尽露山身，沙平吞水步。
涧冷涩春泉，芽香吐枯树。○题潘生小像，生嗜酒，时将别潘生肉颊权微起，面貌长在酒杯里。何人倾出酒波来，洒向溪藤五尺纸。
忆昨逢君黄山道，窄帽单衫立深草。江上追随又一年，缸面瓮头几回倒。
殷勤留取箧中身，别后看谁先瘦老。○潘景升谷日生，同诸公小集得谷字山雪泮冰鳞，江风起罗e。十年九羁旅，萍海聚骨肉。
白藕雪冻丝，红鱼剖腈腹。主人前置，醉语颠相属。华发不回根，羲规无返毂。只此七尺五，无两三万六。
世儒罟礼乐，为我导君谷。岂惜一徽言，为君筹已熟。导君以达生，达是君所足。导君以忧生，忧非我所欲。
泽广定生龙，山高岂碍鹄。○广陵别景升、小修搔头几日见新丝，二月河桥上马时。长短官街惊梦鼓，高低杨柳I肠枝。
江烟一担充行李，流水三叉各路歧。
北地南天千万里，青巾白合几人知？○过高邮白浪洗孤隍，万室鱼虾气。居民若水族，来往波间戏。
晓风龙子斗，夜雨蚌精至。垒石作湖堤，竖栅塘水势。官家一丈石，民间一斛泪。治渠如治虏，智士无中计。
千里筑黄金，犹恐西风厉。○淮安舟中别思抽如绪，酲酲也不休。触篷风自语，砑橹浪相揉。
野钩空舟侧，荒窑古渡头。
微官真可笑，谚语拾姜猴。○其二兀兀叹淫滞，西风两日馀。近床铺纸叶，研粉类方书。
触目无非网，登盘只是鱼。
荒村经水后，十屋九家虚。○其三空郊不可行，积砾与蒿平。菌耳悬枯木，烧痕入古城。
按图知旧垒，认柳识邮程。
一望淮阴墓，令人百感生。○其四河堤千里道，柳缕万条肠。客是粘愁蒂，禅为治苦方。
乡思鱼子饭，酒梦蛤蜊汤。
渐觉读书懒，游蛛网笔床。○过露筋祠铁索界黄沙，石羊吹古道。下有露筋祠，荒螭卧深草。
夜月水花香，西风杉叶老。
空房聚牧儿，蒿根食邻媪。○漂母祠刘宗火冷韩灰灭，浣衣墩上苹花热。一饭王孙直许钱，消得鸾刀几回血。
荒街日夜走黄尘，西风酸断石麒麟。
笑他白首女天子，不及沙头愚妇人。○淮阴侯祠（淮阴云：「解衣衣我，推食食我。」）秋郊兔尽韩卢窘，三尺青蛇卷锋颖。到手山河掷与人，却向雌鸡纳腰领。
英雄桎足归罗网，辩士舌端空来往。本将衣饭畜王孙，未许肝肠敌亭长。一局残棋了项秦，五湖西子白纶巾。
贪他一颗真王印，卖却淮阴跨下人。○经下邳诸儒坑尽一身馀，始觉秦家网目疏。
枉把六经灰火底，桥边犹有未烧书。○宿房村野廓吹加劲，膏微影渐黄。残垆煨粪火，败絮拥蒿床。
站远酸皮骨，沙飞涩胃肠。离魂相伴住，合眼见江乡。
（粪火出《涅盘经》。）○纪梦，末句迟之德州诗一尺残膏到晓明，五更霜里万千情。
依稀梦得迟之句，红映楼台绿映城。○徐州道中西风吹日夜，千里旱沙黄。马急知缰促，人疲觉路长。
安心犹有法，医懒却无方。
何不遂长往，淹淹名利场。○燕子楼空窗昼掩红纱隔，一夕温风长葵麦。秋去春来双燕儿，年年衔粉扮妆额。
芍药死枝不死根，焉知黄土不青春。
幽魂异日逢杨柳，应悔生前别舍人。○子房山谒子房莲花冠子红犀导，雪面风髯一年少。梦里山河博几场，抽身笑指长松道。
英雄老尽故交稀，眼底修毛几翅飞。
功成辟谷或有以，未必神仙须布衣。○过彭城吊西楚霸王一骓渡江东，猛气不可触。只手挈河山，英王尽奴伏。
鸿门放亭长，肝肠何煜煜。猛虎快吞啖，终不噬伏肉。刘项敌道棋，一先成陨覆。
亚夫真圣眼，西楚亦王局。○为杨粉署题小像鹅溪冷绢花纹涩，四尺春波吹粉墨。幼舆岂非丘壑人，笔底潇疏谁貌得。
高人气韵不在似，如写寒松与幽卉。宽眉廓额信手涂，疏淡只似铺山水。
马迁文章杜公诗，此意却许徐熙知。○济宁守邀饮南池踏影入春丛，碑荒榻半空。树分菱藻月，滩响鹭鸶风。
落絮粘行牍，残觥谑小童。
夜深铃卒语，窗外一枝红。○济宁舟中河口三十仞，悬水如横嶂。一夜粮船风，送我至南旺。
离家日几何，倏忽易弦望。水邮无定程，一闸隔天上。百里飞黄沙，干风裂绵纩。蚤与人争席，泥波充五脏。
三十何所成，劳劳觅虚妄。如彼上水船，进尺而失两。
（粮船风，三月风也。长年语。）◎拟古乐府（附杂体）
｛乐府之不相袭也，自魏、晋已然。今之作者，无异拾唾，使李、杜、元、白见之，不知何等嗬笑也。舟中无事，漫拟数篇，词虽不工，庶不失作者之意。具眼者辨之。｝
○饮马长城窟行长城水呜咽，夜夜作秦语。问子何代人？防胡旧军旅。冤魄滞孤魂，不得归乡土。
白水洗白骨，瘢尽水酸楚。洗多成黑流，水性毒于蛊。
立马古战场，长嘶待天雨。○长安有狭斜行按金驹，立长沟，枇杷落尽茱萸秋。山西女儿帕勒头，面上堆粉鬓堆油，
二十五弦弹箜篌。猩红衫子葡萄69，
笑问南装如此不？○结客少年场行结交遍四海，乡人无半识。耻纳无意儒，宁结有心贼。
白手一布衣，喜怒关通塞。将相每在门，望气如望职。易卜天昏晴，难候君颜色。
头颅可掷人，一顾不可得。○钓竿行严滩一丝名，渭水一竿势。所钓非所求，巨鳞安得至？
不如无名子，心胸少根蒂。朝随鸥保歌，夜引鱼蛮醉。探水如探瓮，随手得c笏辍
鲜蔬煮活鱼，无盐亦有味。○秋胡行
堂上姑，待汝哺。袖中虽有金，不堪赠彼姝。妾怀如日，君情若泥。路旁之心不自保，安保他国无蛾眉。沙浩浩，水咽咽。妾死情，不死节。河水如可竭，妾肠当再热。
○妾薄命落花去故条，尚有根可依，妇人失夫心，含情欲告谁？灯光不到明，宠极心还变。
只此双蛾眉，供得几回盼。看多自成故，未必真衰老，辟彼数开花，不若初生草。织发为君衣，君看不如纸；
割腹为君餐，君咽不如水。旧人百宛顺，不若新人骂。
死若可回君，待君以长夜。○有所思人生如驿骑，往复无停勒。胸怀无尽丝，漫天作虚织。
秋霜与春风，乘间递为贼。衰老迫红颜，白髭传消息。积雪填枯井，井深填不得。眉棱万斤重，白日沉幽墨。
欲行戒B难，欲飞防缯弋。○善哉行今日相乐，式舞且歌。Q弦铁板，白面青娥。食羔以匕，盛酒以盆。刀鲚亦厌，何必河豚。
儒迂墨俭，跖非尧是。善哉诸君，请入里。
读书不成，学仙寡效。鼷腹鹪枝，从吾所好。○猛虎行甲虫蠹太平，搜利及丘空。板卒附中官，钻簇如蜂踊。
抚按不敢问，州县被诃斥。槌掠及平人，千里旱沙赤。兵卫与邮传，供亿不知几。即使沙沙金，官支已倍蓰。
矿徒多剧盗，嗜利深无底，一不酬所欲，忿决如狼豕。三河及两浙，在在竭膏髓。
焉知疥癣忧，不延为疮_。○相逢行行行即曲巷，曲巷多蒿草。窗路掠蛛丝，读书岁月老。
壁上荣启图，手里黄石编。当尽三时衣，不直数缗钱。儿女无著，常时煨故纸。税地植桃花，十树九树死。
君莫悲腐草，腐草发光耀。
玄霜畏冬青，白发傲年少。○悲哉行石马立荆棘，荒城叫老狸。昔时冠带人，唯有鹤来归。
宿志慕长生，朋党尽刺讥。父母不我容，碧海三山飞。朝牧老君龙，莫守刘安鸡。仙家岁月长，桃子三垂枝。
归来见荒冢，半是孙曾碑。城池百易主，族里无从知。古人悲夜绣，今我亦似之。
白骨不可语，鹤归空尔为。○门有车马客行门有车马客，锦w乌纱巾。寒毛接短鬓，丝丝沙与尘。
问子何劳劳？上书西入秦。八年始一命，官卑不救贫。冒霜揖槐柳，望灰拜车轮。一身百纠缚，形如一束薪。
手缠不自解，利刃寄他人。
蔗与蘖同餐，虽甘亦苦辛。○短歌行酌君易州之清酝，被君吴阊之纤缟。男儿三十无所成，腰肢一半没青草。
趁轻健，买。哭声多，笑声少。黄金荡尽君莫嗔，古来饿杀几贤人？○京洛篇煌煌京洛城，朱衣喧广道。白首贱书生，驴鞯挂诗草。
怀刺谒恩门，门卒相轻眇。十上十不达，登街颜色槁。叠身事贵公，习谀苦不早。
罩眼一寸纱，茫茫遮人老。○秣行鳝出潢潦，道逢东海使。鱼服而介身，呷浪以相戏。
物微恐见侵，跳波争努臂。东陂招能兄，西溪唤螺弟，水虫万馀种，各各条兵议。
聚族鼓鳞Q，不能当一嚏。○升天行乘赤雾，鞭鸾辙，路逢王子晋，玉箫已吹折。
织女弄机丝，馀纬烂霄阙。下土虮虱民，误唤作雌霓。张翁老且耄，举止多r亵。侍仙三万年，不曾见隆准。
真人多窜左，天狐惨馀孽。
羲御失长鞭，牵牛叹河竭。○棹歌行妾家白苹洲，随风作乡土。弄篙如弄针，不曾拈一缕。
四月鱼苗风，随君到巴东。十月洗河水，送君发扬子。扬子波势恶，无风浪亦作。江深得鱼难，鸬鹚充糕G。
生子若凫雏，穿江复入湖。长时剪荷叶，与儿作衣襦。
（鱼苗风、洗河水，皆长年语。）○饮方渭津斋中山斋多快事，弹棋角杯小Ｎ浪啮墙流，瓶中见帆泻。
鱼鹰窥笔床，溪花乱枰马。
开帘触新韵，高吟对梧。○德州舟中清明俯仰一小笼，焉知弦朔易。空里跃红妆，始觉清明至。
累累乌角丸，浊香满唐肆。麦苗L马鬃，高低叠青翠。柳嫩碧芽馨，泉暖土膏腻。空郊逢醉娘，秋断红衫坠。
客中觅旧题，开卷省前事。
梦里别杭州，一枕西湖泪。○青县赠潘茂硕竹叶遮人吏，公移只坐销。印床生木耳，廨舍长蔬苗。
贫邑多诗料，闲官有醉僚。
一城不数武，容得几科条？○入燕初遇伯兄述近事，偶题撇却闲嚣冗，残书且自哦。官贫人事减，客久面纹多。
坏壁涂僧像，高窗见鸟窠。
词曹虽冷秩，亦复慎风波。○梨花初月夜梨花初点贴窗流，斜月笙箫处处楼。
醉里不知花是影，隔纱惊唤小扬州。○夜深同伯修月下观梨花凉月浸梨花，空庭雪数武。皓质而丰肌，有似京城女。
物忌太鲜明，能保不风雨？一夕百眄望，眼中生芒镂。蓟酒泻空，移榻坐阶午。瓶瓮卧树根，儿童僵柱础。

[book_title]卷二・诗
○出城观柰子花遇大风，至韦公寺而还，同游为顾升伯、李酉卿、家伯修终日惜柰花，一身苦牵羁。半月始得行，垂老玩姜姬。飞鞭出重城，修途会封姨。
扑面吹砂砾，熟马昏路歧。白日恣狂霾，弥空塞琉璃。举头触横柳，乌纱I高枝。一步一摧折，歇马憩仁祠。
山僧出慰劳，白水泛枪旗。诸馀小比丘，目腓心刺讥。未闻看花人，罩眼对春姿。马疲人亦困，酌酒聊宽脾。
不独负花约，兼亦怖天威。自我入京来，无日不沙飞。四月双重绵，立夏无春时。司尹省惟日，愚贱安敢知。
长歌击流水，惊起双鸬鹚。○古树树老亦如人，骨劲皮皱裂。百卉争繁华，一枝冷坳铁。
强阳发空心，红芽吐枯节。有若老翁醉，干颐照头雪。姿态虽寡妍，根株免摧折。百遍阅春风，冰R傲石碣。
不似夭桃花，容易与春别。○送刘都谏左迁辽东苑马寺簿三年忧国计，鬓发飘霜霰。世事阅飞波，场偶观时变。
辽阳虽左谪，前箸可借便。昔时风闻者，眼可得而见。倭奴逼朝鲜，虚费百亿万。竭尽中国膏，不闻蹶只箭。
东虏近乘胜，虚声震京甸。我兵折大将，腹背两受战。辟如相扑人，举手先救面。弃远固不可，失近岂为善？
公宿负奇策，下马可措办。志士立功名，不在麒麟殿。卑官如冶场，英雄听锻炼。奇谋若可展，簿尉何足厌。
胸臆不得行，三公犹为贱。○夏初黄无净邀同项玄池诸公及家伯修泛舟三忠祠京师百戏都，所少唯舟筏。御水落漕渠，淙淙流一发。
凡目未经见，虽少亦奇绝。何况集棠舟，游遨似吴越。茭蒲得水长，凫鸳避沙热。朱碧好亭子，稀疏出林樾。
双航无定质，随波作周折。遇树即停帆，因风或回楫。闸水高十仞，百斛量珠屑。骏马下危坡，疾雷震空碣。
西门亦有水，宽丈深寸尺。计较今昔游，居然分胜劣。长跪谢主人，举酒旌劳伐。
朝日照来骑，归途见微月。○尊经阁偶成一月户长扃，幽廊雨过腥。云生山被酒，客去鸟听经。
碑古漏痕遍，槐高日影青。
郑家书带草，随意满斋庭。○学斋留梅子马踏尽高槐影，青虫落酒巾。袖怀三月草，衣浣一年尘。
梦里听朝事，杯中觅圣人。
贫厨非大祭，未有肉留宾。○送张西麓之任罗平匹马夜郎西，层山万绿齐。空江行罔象，瘦岭出偏蹄。
番牒多如篆，蛮歌乍似啼。
僻乡名迹少，慎勿厌标题。○秋日同梅子马、方子公、周承明饮北安门水轩秋容瑟瑟上茭芦，湖上青山镜里姝。
碧瓦黄墙宫树里，涌金门外看西湖。○秋日同梅子马、方子公饮北安门闲对枯槎与钓缗，暮云斑驳似龙鳞。青山不许谈新事，白鸟如曾狎故人。
宫阁参差十里水，衣冠包裹一生尘。
西门车马东门月，冷热从谁问假真。○游满井怪我频来去，无樽亦啸歌。店荒酤酒浊，僧近施茶多。
竹里分黄阙，波间语翠娥。
溪光最胜处，高柳荫长坡。○天坛空坛深净驳琉璃，秃发簪冠老导师。
铜e金涂秋草里，如今不似世宗时。○其二（李后主呼天为碧翁）碧翁难道是无情？分合千年议不成。
不得宁居天亦苦，古来多事是书生。○其三六年通籍滥儒绅，匹马天街触路尘。
惭愧黄冠羽衣者，朱笼双引亦嗬人。○其四仙苑桃花朵朵香，曾于天上看霓裳。
刘郎老去风情减，闲把音容问太常。○贞寿诗为冯太史母宝髻暗尘灰，只凤啼晓额。举眼望愁空，苍苍不如石。
箧装能几何，典发买书籍。孤灯瘦形影，寒帏风雨夕。廿年立孤成，名字照丹册。
宫锦到地红，霜心与头白。○古诗为杨中翰母，中翰生十日而亡其母十日无知识，那知有慈母。稍长听人言，一言一酸楚。
辟如少唐儿，原不知乡土。从人问闾庐，悲咽泪如雨。哀怨本由衷，焉知涕无从。
一封黄纸诏，十里白杨风。○香山（永陵幸西山，语侍臣云：「诸山惟香山有翠色。」）真人天眼更绝伦，翠色香山此语真。
八十老僧牢记取，一时三遍语游人。○昌平道中庵前乞得老僧茶，一派垂杨十里沙。
乌笼白篮凭拣取，麝香李子枕头瓜。○儿开美殇，江进之书来始知一春怀绪热茫茫，梦里无端也转肠。
小弟书来怕愁我，寒温虚作两三行。○其二官程屈指二千馀，颇怪真州消息疏。
七月始传江令字，道儿亡在杪春初。○其三说著旁人也痛酸，馀今宁有铁肠肝。
十年送却六男女，已作寻常离别看。○其四识得乘除理自明，梅兰焉肯一时荣。黄泉若觐先姑去，好与曾登作伴行。
（曾、登皆伯修子，先亡。）○得舍弟徐州书开船已是四旬馀，才得徐州一纸书。
内中数语朦胧甚，见了愁于未见初。○其二佳人生死不知闻，辜负梨花一面云。
昨日宫罗新裁剪，为伊留得半拖裙。○刘常侍水轩入室翠层层，秋容分外澄。花分西内种，树古北朝僧。
波净寒生簟，峰高夜见灯。
墨光浓淡里，山水赵吴兴。○其二随意移床枕，无窗不可眠。西山篱落下，流水卷炉边。
茭叶遮城垒，荻花隐寺田。
儿童私打网，时有白鱼鲜。○其三竹药崩沙岸，槐根出钓矶。卷帘山放入，打果雀惊飞。
护乐添新幕，抛球换短衣。
倦来观洗马，鞯络尽珠玑。○其四敞屋高临水，平垣奥作庐。山僧能咒树，童子解医鱼。
剑i充文具，歌谣集古书。
之乎亦不识，糟却几盈虚。○尊经阁偶题长戚戚何为，曲肱愧孔尼。草髡留败砌，树老落干枝。
飞鸟衔残字，园丁拓旧碑。
邻斋四五叟，日日染愁髭。○双寺逢本上人高僧如瘦鹤，懒得著袈裟。雪案堆《庄子》，花函出内家。
问方医病竹，邮水泛春茶。
一室沉香气，青烟吐白纱。○伯修斋中几点秋毛染鬓斑，深衣长褐古铜钚。榻边石骨抽枯笋，盆里松根露浅山。
霜月洒来如白酒，菊花老去变红颜。
鸡声未动听宫板，已在车尘马足间。○斋中偶题冻风吹落壁间尘，温阁投花养瘦鳞。山水情多长爱画，旃兰气少亦清人。
铛侧畔观时变，冠带场中看偶新。
野语街谈随意取，懒将文字拟先秦。○坐小修斋中寒日篱花少，虚窗五尺馀。砚皴嗬绣墨，壁老剧虫书。
定业诗调治，幽忧酒破除。家人攀釜看，绨锦当黄糈。送白教谕之昌邑依旧中山氏，长然即墨侯。
衣宽存礼乐，箧敝裹阳秋。渤日流红晕，盐花上黑头。
到时图海市，东去是登州。○送艾教谕之镇安一百二秦地，三千五去程。山鲜充豆品，野服礼诸生。
把卷听夷乐，开轩见虎行。
犹将京国意，一洗近边城。○别方子公霜天客病难，何况千里去。空囊唯败锥，饥程如何度？
客店指煤烟，穷乌啄冰树。丁丁羸马铃，终夜相伴住。怀刺二十载，毕竟无一遇。泻泪忆黄金，相仇复何故。
聪明百倍人，百算百成误。日日扶摇风，不肯吹飞絮。
天高画戟门，谁是思深处。○冬日杂兴残菊收新药，丹书缀断编。砚嗬胶婢指，苔老夹冰钱。
百衲支风惯，空杯见雪颠。
缄书报知己，霜满蜡花笺。○其二泻纸罗纹滑，飞枰石子寒。菊衰愁别蒂，鹤老梦归滩。
香重红膏泣，粉枯白蠹残。
寄声询衲病，驰帖报花安。○其三雪炷抽寒焰，辰香扫炙尘。谱词分侍女，鬻帖与门人。
边信封黄鼠，乡心想白鳞。
卑官与大吏，一种逐蹄轮。○其四残帙随风卷，闲窗尽日哦。胆瓶青剥落，梵呗语淆拧
寒节逢人少，新诗说酒多。
小蛮持管笑，嗬墨写长蛾。○遣姬蚕懒无心更作丝，乐天未老别杨枝。
阳台不是嫌云雨，图得生离胜死离。○闲居藤带丝袍强束身，壮风虽厉不吹尘。轩窗尽日闲诸史，眷属经年断五辛。
官牒注来呈府吏，俸钱支得与门人。
床头一夜西湖语，霜色萧条上角巾。○其二空街羸马有何荣，寂寞繁华两不成。破懒始知经有味，送眠微觉酒多情。
腮毛未老随霜换，肺病无根见腊生。
收拾闲烟与闲水，凭将筠管作干城。○其三幽房睡足簟纹红，香鸭灰寒唤小童。弦里乱流崩谷水，瓶中微带入松风。
身心何处谋长策，鬓发而今渐老翁。
净榻如绵窗似洗，明眸皓齿话虚空。○其四百衲层层暖蔽身，道书观了且存神。懒心不惯思朝事，法服无端裹野人。
芡叶笺中书小偈，柘枝风里拾陈薪。
江湖冻裂冰皮老，霜郭时时有巨鳞。○其五空斋独坐拥残薪，笔有枯芒研有鳞。梦里风窗听似语，山中烟树念如人。
儿童也解谈东事，箫鼓何因动北邻？竟日飞霾无却处，一层吹了一层尘。
（时倭议纷纷。）○其六霜鹤衔冰且忍饥，穷沙休忆稻粱肥。低棋动欲求先著，钝鸟焉能不早飞。
身分无多难了事，酸迂那得济时机？
长安未有胶粘却，日日开门放客归。○戊戌初度卑官自觉与心安，五亩无家去亦难。毡榻所亲唯《老》《易》，儒衫相对几孤寒。
香茶每供邻僧去，院树时同小弟看。
雪色照帘花此，浊尊聊复对空盘。○其二禅灯滟滟雪玻璃，贝典将来戒小妻。客里羁情笼野鸽，乡中春梦阅山鸡。
灰心竟日疏《庄子》，弹舌清晨诵准提。
无限长林无限羽，一枝那复计高低。○其三闲居心似夹冰鱼，雪里轮蹄亦自疏。研酒和来香泛帖，瓶花吹落湿沾书。
艰深乍觉诗如谶，消散方知道是虚。
一卷《杂华》诵未了，被人邀得过僧庐。○其四清溪曲曲几千松，梦里开门看鹤踪。乡计久要桃叶渡，客程长念北高峰。
笙歌渐渐于人懒，山水时时觉话重。
六载牵羁成底事，不如潇洒学为农。○罗隐南、王章甫小集斋中说旧事偶成汉江秋净石粼粼，黄鹤楼高不见尘。
今日楼台归劫火，眼中犹聚上楼人。○其二万瓦如鳞绣作堆，别山重见秃翁来。
晴川阁下南条水，一日同君荡几回。○其三珠楼曲曲贮仙娃，一带风窗十里纱。
记得中和门外路，女墙东去是他家。○其四廨居逼近紫微堂，白火青烟五尺床。

[book_title]卷三・诗
○己亥元日晨起鸡鸣拜圣人，同官六七辈。绛衫如葛，香起青蔼。
古柏老于儒，拱揖向庭内。花气熏一城，沙毂市茫昧。
官卑心亦暇，骑马看年对。○赠黄平倩编修窗前独种庵婆罗，石火风灯不浪过。缃帙夜翻尘牍少，客衣春晒衲头多。
毫端漭漭书巴水，枕上ff梦小峨。
诗有馀师禅有友，前希李白后东坡。○人日旅况无些子，空扉阅广轮。气寒薪少力，客谢几生尘。
心切投林羽，身悲贷沫鳞。
滔滔人尽是，未始出非人。○谷日怀潘景升西湖多少地，客信也难知。流落依何氏，f窭几支？
吴娘嗔罄d，杭粉上愁髭。
记得拈杯处，题分谷字诗。○灯市和三弟（，樵薅音皆可读，《汉书》音赞）摩肩尽冠簪，嗬呼接留V。空天蔽帏裳，高衢泥马汗。
古肆列商周，异物穷番汉。瞠目不能名，横陈失真赝。僻书与蠹迹，种种觅心玩。突然发一编，如穷归里\。
轻纱障朱楼，烟里露微粲。笑韵自空飞，幽香度帘蒜。不觉履綦疲，唯愁眼光慢。
众中虑相失，一步几回唤。○十六夜和三弟凉月如霜鉴薄帷，空杯无计觅糟r。买镫聊复欢儿女，弄笔粗能遣岁时。
花火每攒骑马客，蜡光先照走桥姬。
少年乐事今无几，近老方知此兴衰。○灯市六街花粉蔽蹄轮，一簇香飞紫珞尘。
请看楼下号呼者，即是当时楼上人。○题龙腾山房急雨朝翻箔，飞泉夏入庐。竹高遗凤子，石长出雷书。
山鸟衔云语，园丁带翠锄。
南冈北岭草，枯却几年馀。○王氏双节玉折苦相仍，彤编合并称。泪枯双井水，心死万年冰。
恶粉常芟竹，凄花每避镫。
霜眉白似缕，阅尽几衰兴。○和陆放翁初春遣兴，次原韵疏散庸庸寄一官，匡床趺坐觉身安。聊将古道酬宾客，免把闲思累肾肝。
萤火几时能脱腐，醯鸡无日得离酸。东风已放西门柳，冻水冰条亦解欢。
（退之雕肝镂肾。）○二月十一日崇国寺踏月寒色浸精蓝，光明见题额。踏月遍九衢，无此一方白。
山僧尽掩扉，避月如避客。空阶写虬枝，格老健如石。霜吹透体寒，酒不暖胸膈。一身加数毡，天街断行迹。
虽有传柝人，见惯少怜惜。
惜哉清冷光，长夜照沙碛。○偶成入秋寒已来，将夏春未至。暖气与寒官，相值如相避。
麦田无寸青，山容添老悴。古梅不敢开，何况桃李媚。京师重拜客，酬答有成例。强起出西街，天风吼涛势。
飞沙涩齿牙，雾眼挥酸泪。
未必诸高官，不省尘霾气。○看月良月下空窗，秋水浸缃。寒气迫衣来，垂帷御风入。
驱风月亦驱，转若麾旧识。端坐不可忍，强起下檐立。苦酒呼一杯，聊以宽风力。不惜待阳和，三春光景失。
永夜伴清晖，寒士寒亦得。○花朝日白苏斋看梅一倍惜花时，寒香滴酒卮。幸依无事客，且喜不蟠枝。
近枕通幽梦，安禅伴净尼。
未知白苏老，酬唱几番诗。○花朝日伯修初度红葩点点灼青树，开尊正值花无数。不知庚甲是何年，但道桃花开几度。
玉堂署里课葵蔬，鸳池边领鸥鹜。新年诗兴更勃勃，墨汁淋漓染绢素。惊雷忽发万山芽，俊鹰陡落平原兔。一束牛腰足自骄，九陌飞尘何所慕。
花下兄弟睦州禅，梦中烟月油江渡。
拟把一竿随丈人，不向天家作师傅。○柳枝词江南柳絮已纷飞，河北垂杨未折枝。
一种青娥娇眼女，南家嫁早北家迟。○游满井出东门子城，古道三五折。破石蹶荒丘，云是故元碣。
烧柳发柔条，卧槎吐红节。石沟注涓水，寒鉴泻空洁。燕女竞游骖，罗袜带春雪。梅花堆C髻，波影动文缬。
青山酣远客，新鸟困啼舌。红尘视此地，如秽与迷迭。汲泉烹一杯，肺腑沁香冽。
不惜看频频，可消奔竞热。○游高梁桥花时晴色酿芳原，出郭犹如出槛猿。雾质风梢新柳缕，皴皮瘦骨老藤根。
红云尾变知鱼热，碧缬纹繁觉水温。
耳听碧流心翠岭，闲谈恰已到山门。○昌平道中柳条新婉娈，麦陇渐柔丰。闪日云光薄，翻空旆影红。
马嘶不见Q，毂响但闻风。
恰为青山去，青山尘雾中。○裕陵陪祀，示潘尚宝、王太学、弟小修长陵一声锺，百官革厉。雷鸣集簪裳，空山醒龙蜕。
明月度欹峦，凹影落虚砌。炬光烁松枝，千鸟展平翅。红绶老中官，闲语先朝事。
屈指鼎湖年，仙人几回泪。○长陵长髯真人别天上，鹄驭龙骖辔千丈。毵毵风Q滴烟香，空山夜语姚和尚。
霜街寂历吹松子，皂衣落落穿十里。小臣有语叩龙鳞，地老天荒呼不起。溪藤瘦石碧昂藏，马蹄踏水炬煌煌。
千年山骨凭搜取，当日龙沙战几场。
○暮春同谢生、汪生、小修游北城临水诸寺，至德胜桥水轩待月，时微有风沙一曲池台半畹花，远山如髻隔层纱。南人作客多亲水，北地无春不苦沙。
熟马惯行溪柳路，山僧解点密云茶。
满川澄月千条缕，踏踏苍波过几家。○其二无才终是乐官闲，何地何宾不解颜。乍叠乍铺风里水，半酣半醒雾中山。
御沟板落金鳞出，宫树花翻乳燕还。
浅绿疏黄是处有，泥人真自胜姬鬟。○谢在杭、锺樊桐诸兄集郊外百晤百回新，肝肠绝少尘。未言先侧耳，每笑必伤神。
落翠沾行合，空罂惑醉人。
石潭清到底，信手出纤鳞。○和韵赠黄平倩逍遥未必是无官，割累忘情梦也安。入室祗容金相好，伴身唯有铁肠肝。
蓬莱监里真先辈，冠带场中老细酸。
一帙《维摩》三斗酒，孤灯寒雨亦欢欢。○即事和韵柳下何曾耐小官，青毡绿简且偷安。空窗净阁销尘眼，时草新花养病肝。
庙市客来询古字，粮船僧至饷吴酸。
密函怪牒闲搜取，钞得仙方寄所欢。○送顾升伯出使还吴四月西山雨过时，箫吹阑道沸旌旗。痛怜知己他乡别，懒作诸王奉使诗。
绕驿青芦呼水鹤，渡江白笋荐冰鲥。雕窗画舸堂堂去，闲解花绷看小儿。
（时升伯生子。○其二青峦生色水生波，处处吴姬饷酒差。震泽有山皆树橘，虎丘无月不听歌。
潮田没去春畦少，侬语讹时怪事多。
近日押征知不免，阊门风景看如何？○送李湘洲使浙咫尺山东道，千艘与万舻。邮栖常下鹤，驿饭每炊菰。
闭口听朝事，降心祖佛徒。
不言知向越，面上有西湖。○其二别路红桥上，无情亦有歌。青山遮道石，流水拍云波。
北阙新知少，西湖熟梦多。
向来题字处，墨沈遍嵯峨。○送夹山舅令太原踏尽层岩见稔畲，烟峦鸡犬若仙家。公亭客过开生酿，石室僧来判种花。
竹下簿书间草偈，山中人使学烹砂。高槐影静莎庭里，香散屏空放早衙。
（公学禅，兼好外丹。）○其二闲将公事了尊，郭外青山探几回。从事也因流水出，长官多为踏花来。
印文长日封苍藓，簿厕经年长蠹灰。
身是嘉祥旧令尹，东西历尽始知才。○送黄贞父令进贤撇却孤山旧葛巾，暂时朱紫缚闲身。高才正不须违俗，七尺何妨也拜人。
花里课书分小吏，山中留偈谢高真。
直将数斗西湖水，一洗南州案牍尘。
○崇国寺葡萄园集黄平倩、锺君威、谢在杭、方子公、伯修、小修剧饮入门似出门，莎畦布平远。十亩蕃草龙，垂天棼NC。古根老f石，凉荫厚深。
茫茫三夏云，有舒而无卷。分栋理孙枝，凿泉通小亩。树上酒提偏，波面流杯满。榴花当觥筹，但诉花来缓。
一呼百螺空，江河决平衍。流水成糟r，鬓髭沾苔藓。侍立尽醺颠，不辨杯与盏。翘首望中，天地困沈沔。
未觉七贤达，异乎三子撰。○端阳日集诸公葡萄社，分得未字榴花辞迩，潋潋红波沸。十里菖蒲风，一幄芰荷气。
行年三十馀，辟若午将未。乐事竟虚无，劳劳长世味。试把朱砂觞，一洗滞肠胃。野性发云岚，粲若新开卉。
世事本闲闲，无端生怖畏。无论失算非，得算亦无谓。
不有出世人，焉知酒杯贵？○和锺君威花字官贫癖冶游，僧贫癖种花。两贫戏问取，身困意何奢？
数亩葡萄棚，下马如到家。良朋递指引，佳会屡停车。竹石能几何，使我心忽遐。自来悭饮者，咽酒亦如茶。
瓮瓶高累累，腹罄卧平沙。欢呼达夜半，一里无栖鸦。藻文沾白合，禅榻倒乌纱。
衫沽酒尽，或恐到袈裟。○和黄平倩落字诸君且停喧，听我酒正约。禅客匏子卮，文士银不落。
酒人但盆饮，无得滥杯杓。痛饮勿移席，极欢勿嘲谑。当杯勿议酒，屈罚无过却。
种种皆欢候，违者三大爵。○和伯修家字京师盛重五，所在竞繁华。空庭唯竹石，胜之以清嘉。
藤阴代帷幄，禅板代笙笳。荷筒当酒盏，药草当名花。栝柏四五株，胜彼百髻丫。风篁数枝响，陋彼百淫哇。
彼歌此呕喁，质朴类田家。
区区未免俗，白酒渍红砂。○和方子公童字方生老为客，往往狎青童。下马楫平头，兴发如シ纭
瘦骨载野心，一饮百馀锺。微波照颠影，线偶系虚空。十阄七负觥，脱冠语篁丛。
从君文字饮，辜负石榴红。○和小修扫字禅客恶花繁，引水植香草。迸阶多子篁，栖树无凡鸟。
碎日摇空庭，波纹如可扫。鹦鹉与凫，自邻自社保。客来非习静，偶然合大道。一味出林风，销尽诸尘抱。
止酒但止甘，聚朋先聚老。○丘长孺自塞上来百钱买得梨花春，洗却并州面上尘。万里质田无售主，一生知己是贫人。
扶摇不肯吹飞絮，尺水如何纵巨鳞？
醉起弯弓犹一石，清时羁绁老麒麟。
○夏日同江进之、丘长孺、黄平倩、方子公、家伯修、小修集葡萄方丈，以五月江深草阁寒为韵，馀得五字落花点地成重五，香翠熏泥粉沾雨。买将安石伴炎官，鬼书未燥花先腐。
当窗一榻卷琉璃，下方五月吹寒楚。
姬公且自却门檐，茗碗沤花生白缕。○其二下里诗人唤阳五，酒肠窄窄无一缕。空拳往往博欢场，如以孤羊角群虎。
一蕉入口即盘姗，浪言欲作糟丘主。天幸酒伯多知音，嵇阮贺李相推许。
V留岂必解披坚，不饮何妨建旗鼓。○和丘长孺藤荫朵朵碎光白，古寺闲房坐佳月。白家曲子规如珠，沉宫掉羽吹香雪。
五言七言信手成，刻雾裁风好肌骨。筇根处处觅糟丘，逸思迸如春草发。世人三十进愁乡，眼睛直视胸怀结。天生荡子惯穷途，客囊冰冷心犹热。
官既无门名不有，尔纵不言我心折。眼中知己尽青云，不能拔汝一毫发。七尺身材五尺臂，雕弓往往穿金铁。贫贱熬人亦自难，许身何苦太高洁。

[book_title]卷四・诗
○显灵宫集诸公，以城市山林为韵仙人杰阁俯王城，西山见雨北山晴。高云直接熏炉气，去宫百里闻铃声。
古柏石干青虬枝，烟绡千尺屋十楹。东边柰子结老友，却忆往年梅客生。
（甲午冬，客生曾致书小修，以东城柰子花、晋阳庵大士及此中古柏为老友。）○其二野花遮眼酒沾涕，塞耳愁听新朝事。
邸报束作一筐灰，朝衣典与栽花市。新诗日日千馀言，诗中无一忧民字。旁人道我真聩聩，口不能答指山翠。自从老杜得诗名，忧君爱国成儿戏。
言既无庸默不可，阮家那得不沉醉？
眼底浓浓一杯春，恸于洛阳年少泪！○其三琳宫高处见西山，浓翠隐约高低鬟。几年桑孔算云烟，人间峦石无苍颜。
白云向我意潸潸，欲从平地乞休闲。
东郊西陇皆官亩，判取虚空任往还。○其四松棚不阔浓浓阴，池沼不宽滟滟深。宾朋不众尽同心，言语无多足知音。
三伏自然消暑气，何用深山嘉树林。○显灵宫夜归云头黯淡色如铁，扑衣打面旱沙热。六街泼墨气腾腾，几点风灯鬼明灭。
铃铎当当辨古寺，走入衲僧蚕纸被。堕瓦抛椽雨阁眉，雷公腕脱车轮碎。长风卷地天吹坼，一星透出层云额。马蹄依旧逆冲飙，炬火不光天路窄。
电光熠熠谱华绘，细如姬发粗如绳。云山花鸟各呈态，天女飞丝绣不成。人言闪电是天笑，天翁何事频欢叫。嫦娥归魄织女藏，顽墨昏盲有何好。
北安门外水沉路，溜点在檐雨在树。果然隔辙分晴阴，雨师似亦相回护。归来门巷无灯烛，叱奴鞭婢旋煮粥。
墨花一泻满吴笺，残雨疏疏滴檐竹。○酒正喧，萧君席上作，时萧居城外酒正喧，关吏言，请君秣马饬归辕。巴川健儿豕成群，邀官挟吏通州门。
逐虎怯，逐飞蚊，倭刀吼室箭出。东坊西市榜明文，不严军律严司阍。
木门苍琅根，日未昏，断行人。○和江进之杂咏山亭处处挈胡床，不独游忙睡亦忙。官况易消如暴水，痴儿难长似黄杨。
岩花盛日求长假，石榻开时见古方。
掷却儒绅与巾子，添将冰水注茶汤。○其二盆池清浅薄苔封，弱竹丛丛个影重。残帙有芸犹被蠹，空阑无蕊亦招蜂。
西山郁郁蓁蓁气，讲阁朝朝暮暮锺。
箬叶数筐书尺五，舨栊录淖晕赓。○其三藤叶常悬四五葩，闲随方L过邻家。西厢托疾东厢假，南寺听经北寺茶。
蝶老花阑如倦客，天清云薄似飞纱。
姬衫典尽瓶犹馁，学把缗钱托画叉。○其四六尺莎阶九尺庐，玄毫白楮任生疏。花前屡泛摈愁酒，架上聊存引睡书。
蕲竹细纹如浪滑，吴绡寒纬似云舒。
幽窗一枕腾腾去，炼佛求仙事总虚。○丘长孺醉歌，和黄平倩广陵细酒真珠沸，瓮花决决倒河渭。研朱泼面火生肌，离身一里闻糟气。
初如渴骥奔鸣泉，渐如怒虎吞脔u。乍如山石压一丝，又如云絮泊空际。须臾变幻如偶儿，乍孤乍末恣俳戏。又如分身作数人，口耳心神不相制。
旋风著树刺钩藤，郭郎舞袖张颠字。口中牵丝舌力蹇，千言不能达一义。酒人讳醉强惺惺，容貌矜持礼法赘。强将拜跪学常人，不觉欹身落崖砌。
千扶万拥不能支，吻中微闻呼白二。檐溜丁丁滴到唇，举手推屋若辞醉。一酣三日昏如泥，J声吼若惊涛至。天然一幅浑沌图，人间械路争回避。
（白二，丘郎姬也。）○德胜桥水轩集诸公诗西山去城五十里，紫青逻见湖底。一泓寒水半庭莎，赚得白云到城里。
茭叶浓浓遮雉朵，野客登堂如登舸。稻花水渍御池香，槐风阵阵宫云凉。一番热雨蹙波沸，穿檐扑屋生荷气。乍时发墨乍清澄，云容闪烁螭蛟戏。
檐波斜带水条烟，北窗雨后梦清圆。
兑将数斗薏仁酒，赁取山光不用钱。○避雨崇国寺三日纪事湿云涨山雨不止，一酣三日葡萄底。天公困雨如困酲，醉人渴饮似渴水。
东市典书西典几，团糟堆曲作城垒。明知无雨亦不行，权将雨作题目尔。
仆夫安眠马束尾，大瓮小瓮来日起。○吴人求别诗闻名不识面，胜于识面者。未晤先惜别，形骸翻是假。
京师沙砾场，风光少秀冶。乐事尽输吴，蓟酒独难舍。空囊何所恋？身轻等飞瓦。
夜雨潞河风，秋郊吴苑马。○节寿篇（为萧山沈令广乘母夫人作）三十年藐诸，一顾一呜咽。泪湿琐窗花，红紫也成雪。
穷巷苦书声，孤G语寒铁。敝帙三五箱，字字殷痕血。垂老课儿官，霜花冷白发。湘湖千顷莼，不敢饷儿侄。
母贞益子廉，源清者流洁。辟如干霄筠，稚笋亦高节。E锦落天花，万古冰潭热。乡邦传盛事，似作昔贤说。
试检孀娥编，女史难为烈。○又（代作）立孤丈夫难，何况妇也只。裹泪看零丁，忍作山头石。
尘窗闭孤影，几曾见天碧。夜雨丝络声，穷巷丘轲籍。尺楚起雏皇，长风老劲翮。五载萧山令，空斋类禅客。
近雪无锱流，何况霜自白。○七月二十一日有忆偶题雾月晓花啼，柳冷莺梦怯。石枕刻相思，香散幽帖。
清思如静水，红从笑颊起。背灯换溽衣，情郎收}珥。别泪浸兰被，恩爱等蝉翅。银箸拨香灰，写作天长字。
塔灯绕层鳎红阑对大道。昔时合欢场，今见高冢草。枫根闻鬼语，乡音带淮楚。
VV女儿神，吹作何山雨。○伯修斋中同汪参知诸兄共谭石瘦盆池清，竹冷秋窗`。只数本蓼花，亦复添幽艳。
贤朋三五人，肝胆皆如面。宝月含琉璃，无心不可见。摩砻若许年，宦网增尘I。学道不出缠，如以干加茜。
辟诸生矿金，渣汁少陶炼。
毛孔薰旃檀，庞公以为鉴。
○秋日集江进之、王以明、方子公、王章甫、小修饮崇国寺，分韵得邦字露叶滴秋窗，竹香入酒缸。娇青槐子破，浅嫩菊丫双。石火增茶韵，松音出梵腔。
冥心真契理，瓮里有莲邦。○赠王以明纳赀归小竹林读书三十年，何曾效一字。九万里冲风，不能起蝉翅。
人间龙子藏，天上司文睡。质书典青山，勉就冬官例。凤老泣枯梧，强作回翔计。低枝无伟巢，聊减冲云气。
掷巾簪笋皮，脱衫买荷芰。万竹中栖身，崖风吹远唳。销心白傅诗，遣老庞公偈。
铁锥题冷篁，画破千竿翠。○十景园小集一门复一门，墙屏多于地。侯家事整严，树亦分行次。
盆芳种种清，金蛾及茉莉。苍藤蔽檐楣，楚楚干云势。竹子千馀竿，丛梢减青翠。寒士依朱门，索然无伟气。
鹤翎片片黄，丹旗榜银字。绨锦裹文石，翻作青山祟。
兑酒向东篱，颓然索清醉。○九日大慧寺登高，迟家伯修、黄平倩不至苍色满诸峦，如何独自看。闲僧四五众，丈石两三盘。
白额题高冢，红衫度远栏。
北风浸骨冷，端不似秋残。○崇国寺同王章甫、小修看月凉月白霜阶，光腻平于砥。古木坐寒禽，写影空窗里。
牙刀劈沉心，云母熏红纸。茶垆藏古云，一叶寒吹起。角灯抽紫焰，冻花老瓶水。滑波映琉璃，一片冷光死。
灰心伴夜禅，寒i吠行履。○盘山道中嘲宝方、死心、寂子三和尚筇节楞楞过顶颅，偏衫口上系胡珠。
云中棕笠垂垂堕，正好和驴写作图。
○宿千像寺柬锺刺史（「诘曲欹岖」出李群玉，「皱秀透瘦」出米元章）诘曲欹岖路，皱秀透瘦石。飞岩绣铁花，螺子点云额。平生米南宫，耽幽穷鬼迹。
石根搜古云，踏遍秋空碧。豁眼见新峦，长笑落巾帻。贪看不知晚，悬石布茵席。回首神仙吏，青嶂达门阈。
侍史朝焚香，秋云几回白。
棱棱怪石供，聊以施游客。○石雨洞山僧问亦不知名，凹处唯将腹背行。
石骨数卷泉一缕，游人多少只闻声。○入盘山分明真山子，的的有画意。风霜匀粉丹，云霞缀锦地。
一皴一百仞，雕镂入空际。瘦骨间青脂，苍劲有馀媚。天绅秣顶垂，仙蕊披裆被。虬松百万株，粘石无根蒂。
峰峰有活石，石石挟仙气。一石置一山，一山一点翠。
散作诸峦岩，分身可千计。○盘山顶摩天抽碧，俯不见鸟背。西日照塔轮，影落重边外。
峨髻瘦仙人，玉冠苍水佩。貌古骨奇青，见者肃而拜。浮空日嬲云，足底呈光怪。或聚或披丝，或舞或澎湃。
千里听风铃，飞花落膻塞。
一萍一青山，一点一人界。○游天门开发足自髻石，湾还可四里。一步一惊魂，路荒不容趾。
粘壁行刀脊，下视深无底。狂锷构虚空。痴石缀瘢_。其沙生以坟，其骨汗而，其草油以丝，其树糟而圮。
忽然硗确岩，忽然崩腾水，忽而没九天，忽而九渊起。健夫引长绳，半日一移趾，四肢互相用，臂行足以视。
或如鸭折身，或如丁旋尾，或如出壳，或如蟹引跪。又如研古绘，虫蠹蚀丝理；又如读殷《盘》，聱轧}奥诡。
当其快心意，虚空跃绳妓。少焉筋力疲，蚊虻撼犀兕。须发生烟岚，肌肤碎荆杞。百苦到天门，相对惟口哆。
双壁削青铜，飞鸟不能止。一匣衔古光，方空如水洗。阴阳工刻轹，霜雪恣摩砥。万古贮云霞，石纹绣青紫。
败桐蛇腹段，古钮蛴螬蠡。诘曲史籀书，斑驳朱砂蕊。僧言三十年，兹石未沾履。往时戚将军，架空一游此。
长老传白猿，今来猿亦死。是时七月初，寒肌如粟子。引指人人危，回家面面鬼。归来问僮仆，髭须白馀几？
破网取珊瑚，判命竞奇傀。○戏赠死心和尚，死心以秀才出家（原名文炜）铁城焰里热忙身，几人能掷头上巾。题将百八金刚子，辞却东家老圣人。
少年意气非等闲，精悍之色在眉间。熔取鱼肠一匣水，铸作胡僧双耳环。往年湖上逢开士，藻月规烟说文炜。但知北海是大儿，谁识南宗印真子。
海内学士闻行履，半说颠狂半惊死。东方先生代解嘲，秀字何妨竖却尾。瘦岩百尺突寒松，冰谷千年贮古水。
落花红洗入溪澜，请看风吹起不起。○寒溪道中空岩著古花，石路水纹斜。瘦野多耘枣，桑门屡饷茶。
逢人皆说旱，上马但愁沙。
匝地诛求尽，孤云也失家。○赠大宗长老髭发茁霜根，精神出骨上。能令见者心，自发幽岩想。
西山万螺青，得意即孤往。履B若平陂，宽衣不持杖。道逢破衲人，长跪必合掌。除却身口外，一铢无馀镪。
经行达曙鸡，念珠长五丈。
净月含宝瓶，彻底皆澄朗。○入红螺B道中纪事山风吹晓作新岚，仙梦茫茫古石龛。欲识死生情切处，棺材峰上卓茆庵。
（山上有棺材峰。）○其二田家打枣妇盈亩，高髻垂肩竿在手。
此是六郎系马桩，郎君未审停鞭否？○其三葫芦棚下水平鞯，古戍遣屯记宛然。
马市时来今几载，边烽堡里宿枯禅。○初入红螺B凿天出古空，意匠穷刻露。赎取长吉魂，幻作鬼工赋。
霜岩透斑锷，石骨竦清怒。历劫至于今，雕镂不曾住。无石不巧心，转眄殊态度。一种老健中，自发嫣媚趣。
阴夹琉璃，飞仄窘仙步。
一死直青山，梯足于悬树。○月夜登良乡塔冈，与子公诸友作别秋山潋潋滴青雾，城外人家城里树。白埃一道冲红亭，正是马蹄离别处。
荒垣残叶几家村，千洗尽月波痕。乡关十路九貂虎，未知托钵向何门。
惊禽一羽分烟去，云路沉沉安可论。○过通州白舫绿油扉，多时梦亦稀。浪中丹雉见，郭里水禽飞。
古寺荒何代，空杨瘦十围。四年一带水，三度断肠归。
（时亡女附舟南归，先为亡侄及侄女。）○泾阳驿见王子声壁间韵，怆然有述只合临漳死，曹家鬼好文。枫根犹有绣，夜壑岂无春。
研乞铜台瓦，姻求洛浦甄。歌遗涂粉客，衣逐卖香人。客鬼轻残蜕，骚宫重楚魂。
死生旦昼理，夜乐胜朝颦。○真定大悲阁同王六宇年兄及小修弟登览有述一盘三十级，低窗平鸟翅。空里约数盘，始尽金色臂。
碑文深藓痕，历历隋唐字。树老北朝根，霜绣生古翠。飞题接绮疏，斑驳有奇致。斗古不斗鲜，真丹无两寺。
凭虚吊古人，触眼伤新事。拥Y一谈空，稍蠲忧时泪。忆初直省时，把手青卿地。光华若春条，白面青丝髻。

[book_title]卷五・记
○满井游记
燕地寒，花朝节后，馀寒犹厉。冻风时作，作则飞沙走砾，局促一室之内，欲出不得。每冒风驰行，未百步，辄返。廿二日，天稍和，偕数友出东直，至满井。高柳夹堤，土膏微润，一望空阔，若脱笼之鹄。于时冰皮始解，波色乍明，鳞浪层层，清彻见底，晶晶然如镜之新开，而泠光之乍出于匣也。山峦为晴雪所洗，娟然如拭，鲜妍明媚，如倩女之u面，而髻鬟之始掠也。柳条将舒未舒，柔梢披风，麦田浅Q寸许。游人虽未盛，泉而茗者，而歌者，红装而蹇者，亦时时有。风力虽尚劲，然徒步则汗出浃背。凡曝沙之鸟，呷浪之鳞，悠然自得，毛羽鳞Q之间，皆有喜气。始知郊田之外，未始无春，而城居者未之知也。夫能不以游堕事，而潇然于山石草木之间者，惟此官也。而此地适与馀近，馀之游将自此始，恶能无纪？己亥之二月也。
○游高梁桥记
高梁桥在西直门外，京师最胜地也。两水夹堤，垂杨十馀里，流急而清，鱼之沉水底者，鳞Q皆见。精蓝棋置，丹楼珠塔，窈窕绿树中。而西山之在几席者，朝夕设色以娱游人。当春盛时，城中士女云集，缙绅士大夫，非甚不暇，未有不一至其地者也。
三月一日，偕王生章甫、僧寂子出游。时柳梢新翠，山色微岚，水与堤平，丝管夹岸。趺坐古根上，茗饮以为酒，浪纹树影以为侑，鱼鸟之飞沉，人物之往来，以为戏具。堤上游人，见三人枯坐树下若痴禅者，皆相视以为笑。而馀等亦窃谓彼筵中人，喧嚣怒诟，山情水意，了不相属，于乐何有也。少顷，遇同年黄昭质拜客出，呼而下，与之语，步至极乐寺观梅花而返。
○抱瓮亭记
伯修寓近西长安门，有小亭曰抱瓮，伯修所自名也。亭外多花木，正西有大柏六株，五六月时，凉荫满阶，暑气不得入。每夕阳佳月，透光如水，风枝摇曳，有若浪纹，衣裳床几之类皆动。梨花二株甚繁盛，开时香雪满一庭。隙地皆种蔬，瓜棚藤架，菘路畦，宛似村庄。小奴青泉负瓮，白石注水，日夜浇灌不休，面貌若铁。稍暇，则相与宴息树下，观其意，殊乐之，无所苦。凡客之至斯亭者，睹夫枝叶之蓊郁，乳雀之哺子，野蛾之变化，胥蝶之遗粉，未尝不以为真老圃也。
而是时伯修方在讲筵，先鸡而入，每下直之时，眼中芒生。稍一假寐，而中书催讲章者又已在门。头胶枕上，欲起不得，儿童以热水拭面，乃得醒，看书如在雾中，尝自笑以为不若青泉、白石者之能有此圃也。宏初入亭甚适，既见兄劳顿，心窃苦，已而愀然曰：此馀师焦先生之旧居也。当馀初第时，摄衣屏息，伛偻门屏下，与诸弟子问业于此者，不知其几。屐齿之迹，犹在门限。卷朱未燥，而先生已为迁客。羊肠路险，吾末如何？盖宏返覆于此，而知伯修之寄意深词旨远也。伯修殆将归矣。
○文漪堂记
馀既僦居东直之房，洁其厅右小室读书，而以徐文长所书文漪堂三字扁其上。或曰：「会稽，水乡也，今京师嚣尘张天，白日茫昧，而此堂中无尺波一沼之积，何取于涟漪而目之？」居士笑曰：「是未既水之实者也。夫天下之物，莫文于水，突然而趋，忽然而折，天回云昏，顷刻不知其几千里。细则为罗e，旋则为虎眼，注则为天绅，立则为岳玉。矫而为龙，喷而为雾，吸而为风，怒而为霆。疾徐舒蹙，奔跃万状。故天下之至奇至变者，水也。
夫馀水国人也。少焉习于水，犹水之也。已而涉洞庭，渡淮海，绝震泽，放舟严滩，探奇五泄，极江海之奇观，尽大小之变态，而后见天下之水，无非文者。既官京师，闭门构思，胸中浩浩，若有所触。前日所见澎湃之势，渊洄沦涟之象，忽然现前。然后取迁、固、甫、白、愈、修、洵、轼诸公之编而读之，而水之变怪，无不毕陈于前者。或束而为峡，或回而为澜，或鸣而为泉，或放而为海，或狂而为瀑，或汇而为泽。蜿蜒曲折，无之非水。故馀所见之文，皆水也。今夫山高低秀冶，非不文也，而高者不能为卑，顽者不能为媚，是为死物。水则不然。故文心与水机，一种而异形者也。夫馀之堂中，所见无非水者。江海日交于睫前，而子不知，子则陋矣，馀堂何病焉？」
○崇国寺游记
时己亥之上巳日也。先是期伯修、昭素、升伯修禊西门外水边，以风沙作，遂止崇国寺。而是日王章甫与三弟，适会文于此。酣笑竟日，皆相视以为春来第一醉也。寺僧引观姚少师像，姿容潇洒，双睛如电光之烁。像赞盖本色衲子语，少师自题也。过番僧舍，观曼殊诸大士变像，蓝面猪首，肥而矬，遍身带人头，有十六足骈生者，所执皆兵刃，形状可骇。僧言乌斯藏所供多此像，因谈彼国风俗，及道里险远之状。大率乌斯藏诸国，以中国最下茶为国宝，市物皆用之，黄白金反滞不得行。国无稻，所食皆麦菽。数十里一君，如中国之郡邑然，僻陋俭苦之乡也。时伯修、昭素以诘旦上直先去，馀等谈《易》至丙夜，锋颖叠出，几不欲归。以从者夜寒待久，不得已乃还。
○游盘山记
盘山外骨而中肤。外骨，故峭石危立，望之若剑戟罴虎之林；中肤，故果木繁。而松之抉石罅出者，旗买扒，与石争怒，其干压霜雪不得伸，故旁行侧偃，每十馀丈。其面削不受足，其背坦，故游者可迂而达。其石皆锐下而丰上，故多飞动。其叠而上者，渐高则渐出，高者屡数十寻，则其出必半仄焉，若半圮之桥，故登者栗。其下皆奔泉，夭矫曲折，触巨细石皆斗，故鸣声彻昼夜不休。其山高古幽奇，无所不极。述其最者：初入得盘泉，次曰悬空石，最高曰盘顶也。泉莽莽行，至是落为小潭，白石卷而出，底皆金沙，纤鱼数头，尾Q可数，落花漾而过，影彻底，忽与之乱。游者乐，释衣，稍以足沁水，忽大呼曰奇快，则皆跃入，没胸，稍溯而上，逾三四石，水益哗，语不得达。间或取梨李掷以观，旋折奔舞而已。悬空石数峰，一壁青削到地，石粘空而立，如有神气性情者。亭负壁临绝涧，涧声上彻，与松韵答。其旁为上方精舍，盘之绝胜处也。盘顶如初抽笋，锐而规，上为@诸波，日光横射，影落塞外，奔风忽来，翻云抹海，住足不得久，乃下。迂而僻，且无石级者，曰天门开。从髻石取道，阔以掌，山石一右臂，左履虚不见底，大石中绝者数。先与导僧约，遇绝B处，当大笑，每闻笑声，皆胆落。扪萝探棘，更上下仅得度。两岩秀削立，太古云岚，蚀壁皆翠。下得枰石，方广可几筵。抚松下瞰，惊定乃笑，世上无判命人，恶得有此奇观也？面有洞嵌绝壁，不甚阔，一衲攀而登，如猕猴。馀不往，谓导僧曰：「上山险在背，肘行可达。下则目不谋足，殆已，将奈何？」僧指其凸曰：「有微径，但一壁峭而油，不受履，过此虽险，可攀至脊，迂之即山行道也。」僧乃跣，蛇矫而登，下布以缒，健儿以手送馀足，腹贴石，石腻且外欹，至半体僵，良久足缩，健儿努以手从，遂上。迨至脊，始咋指相贺，且相戒也。
峰名不甚雅，不尽载。其洞壑初不名，而新其目者，曰石雨洞，曰慧石亭。洞在下盘，道听涧声，觅之可得。石距上方百步，纤瘦丰妍不一态，生动如欲语，下临飞涧，松Q覆之如亭，寐可凭，坐可茵，闲可侣，故慧之也。其石泉奇僻，而蛇足之者，曰红龙池。其洞天成可庵者，曰瑞云庵之前洞，次则中盘之后岭也。其山壁窈窕秀出而寺废者，曰九华顶，不果上，其刹宇多不录。寄投者，曰千像、曰中盘、曰上方、曰塔院也。其日为七月朔，数得十。偕游者，曰苏潜夫、小修、僧死心、宝方、寂子也。其官于斯而以旧雅来者，曰锺刺史君威也。其不能来，而以书讯且以蔬品至者，曰李郎中酉卿也。
○游红螺B记
从葫芦棚而上，磴始危，天始夹。从云会门而进，山始巧始纤，水始怒，卷石皆跃。至铁锁湾，险始酷。从湾至观音洞，仄而旋，奇始尽。山皆纯锷，划其中为二壁，行百馀步，则日东西变；数十步，则岭背面变；数步则石态貌变矣。壁郛立而阴，故不树；瘦而态，故不肤，亦不顽。蛟龙之所洗涤，霜雪之所磨镂，不工而刻，其趣乃极。
窦中多老衲，或居至八十馀不下，闻客至，则竞出观。导者曰：「老未见冠履也。」问为青曹，则曰：「是馀宗主。」笑而合其目，亦如馀之见此山此石也。山中非采药樵薪人不至，故不著。奇僻之士，游小西天、上方者，日取道焉，而遗之睫前，是可叹也已！
○良乡三教寺记
庚子八月，馀以使事过良乡，迟三弟中道不至，寄居东关外。偶同客步小石冈，过塔湾，村店四十馀家，墟烟尽处，碧瓦参差。路人曰：「三教寺也。」遂扣扉，良久，履声则则从内出。一僧面而黝，发寸馀不剪，对客语甚健。问之，曰：「江夏僧体空也。」馀因谓：「荒街绝侣，飞埃蔽道，马驴丁丁之声，穷昼夜不绝，喧嚣荒恶，奈何庵此？」僧曰：「馀本行脚老头陀。自入燕来，昼则挟册讲肆，夜则墙间树下，剪爪无工，何暇谋室？忆往岁曾与数开士，道出此乡，饥渴困乏，风霰交至，乃至求一盂饭不得，求一椽地暂止亦不得，饥疮内逼，寒鬼外虐，酸苦之际，此愿勃发。僧自是乞得一笠地，编茶棚半间，以待十方衲子。七八年间，赖诸侍中大檀之力，遂成精蓝。北参南询之侣，至者如归，官邮之使，络绎于门，汤茶之供无宁晷，辘轳之声，从鸣鸡达丙夜不休。此山僧藉手诸檀信之惠，以了行脚一念者也。地之喧寂，不暇计也。」
馀周视殿庑禅室僧廊，备体而微，凡丛林中所宜有者，无不具。因叹曰：「贤哉僧也！使天下之为僧者皆如汝，天下之为儒与道士者皆如汝，郡邑之中，刹宇相望，贮廪以待饥，空室以伺往来，仁让相先，贫富相助，何至使凶年有沟壑之民，有司持筹展转不及也？今道士之纤啬不足论。馀儒者也，一钱不与，文曰俭德，但惧伤惠，不恤伤忍；怀市井锥刀之心，背先圣立人之教，沟中之瘠，宁复挂念？嗟乎，馀之愧汝多矣！」体空名某。檀信名例书碑阴，不具载。

[book_title]卷六・叙
○叙姜陆二公同适稿
苏郡文物，甲于一时。至弘、正间，才艺代出，斌斌称极盛，词林当天下之五。厥后昌谷少变吴，元美兄弟继作，高自标誉，务为大声壮语，吴中绮靡之习，因之一变。而剽窃成风，万口一响，诗道寝弱。至于今市贾佣儿，争为讴吟，递相临摹，见人有一语出格，或句法事实非所曾见者，则极诋之为野路诗。其实一字不观，双眼如漆，眼前几则烂熟故实，雷同翻复，殊可厌秽。故馀往在吴，济南一派，极其嗬斥，而所赏识，皆吴中前辈诗篇，后生不甚推重者。
高季迪而上无论，有以事功名而诗文清警者，姚少师、徐武功是也。铸辞命意，随所欲言，宁弱无缚者，吴文定、王文恪是也。气高才逸，不就羁绁，诗旷而文者，洞庭蔡羽是也。有为王、李所摈斥，而识见议论，卓有可观，一时文人望之不见其崖际者，武进唐荆川是也。文词虽不甚奥古，然自辟户牖，亦能言所欲言者，昆山归震川是也。半趋时，半学古，立意造词，时出己见者，黄五岳、皇甫百泉是也。画苑书法，精绝一时，诗文之长因之而掩者，沈石田、唐伯虎、祝希哲、文征仲是也。其他不知名，诗文可观者甚多。
大抵庆、历以前，吴中作诗者，人各为诗；人各为诗，故其病止于靡弱，而不害其为可传。庆、历以后，吴中作诗者，共为一诗；共为一诗，此诗家奴仆也，其可传与否，吾不得而知也。间有一二稍自振拔者，每见彼中人士，皆姗笑之。幼学小生，贬驳先辈尤甚。揆厥所由，徐、王二公实为之俑。然二公才亦高，学亦博，使昌谷不中道夭，元美不中于鳞之毒，所就当不止此。今之为诗者，才既绵薄，学复孤陋，中时论之毒，复深于彼，诗安得不愈卑哉！姜、陆二公，皆吴之东洞庭人，以未染庆、历间习气，故所为倡和诗，大有吴先辈风。意兴所至，随事直书，不独与时矩异，而二公亦自异。虽间有靡弱之病，要不害其可传。夫二公皆吴中不甚知名者，而诗之简质若此。馀因感诗道昔时之盛，而今之衰，且叹时诗之流毒深也。
○叙四子稿
今世禁文体者日益厉，而时文之轨辙日益坏。上之人刻意求平，下之人刻意求奇，所标若此，所趋若彼，岂文体果不足正哉？夫禁士者一人，取士者又一人，士向利则德，故从取不从禁。即不然，令禁士者取士，将一出于平，而平不胜取，不得不求其异者；求其异者，而平者自斥，虽欲自守其禁，不可得也，势为之也。
馀谓文之不正，在于士不知学。圣贤之学惟心与性。今试问诸业举者，何谓心，何谓性，如中国人语海外事，茫然莫知所置对矣，焉知学？既不知学，于是圣贤立言本旨，晦而不章，影猜响觅，有如射覆。深者胜之以险，丽者夸之以表，诡者张之以贷。义本浅也，而艰深其词，如佥夫小人之匿其心以欺人者也，故曰险也。词本芜也，而雕绘其字，如纨Z子弟，目不识丁，徒以衣饰相矜，故曰表也。理本荒也，而剽窃二氏之皮肤，如贫无担石之人，指富家之镆钥涫鞠缋镆玻故曰贷也。三者皆由于不知学，智穷能索，又不得不出于此。为主司者既不能详别其真伪，故此辈亦往往有幸中者。后生学子，相与尤而效之，而文体不可复整矣。故士当教之知圣学耳，知学则知文矣，禁何益哉！门人某等留心学问，其为文根理而发，无浮词险语，是可喜也。故识其前，以告都人士之为文者。
○叙梅子马王程稿
馀论诗多异时轨，世未有好之者，独宣城梅子与馀论合。凡馀所摈斥诋毁，俱一时名公巨匠，或梅子旧师友也，梅子的然以为是。而其所赞叹不容口者，皆近时墨客所不曾齿及之人，梅子读其诗，又切切然痛恨知名之晚也。梅子尝语馀曰：「诗道之秽，未有如今日者。其高者为格套所缚，如杀翮之鸟，欲飞不得；而其卑者，剽窃影响，若老妪之傅粉；其能独抒己见，信心而言，寄口于腕者，馀所见盖无几也。往馀为诗，一时骚士争推毂馀，今则皆戟手詈馀矣。馀思非公莫能评者，今所著稿具在，其有以箴。」馀曰：「是公诗进。昔馀至吴，乡人有偕来者，饮以天池、虎丘，怒发投诸地曰：『此何异水！』适家人有携安化茶者，出而饮之，其人大喜，立啜四五盏。何也？人情安于所习，故虽至美，亦以至恶掩也。今公出诗以示人，其怒不必诘，其喜大为可戒。惩其所誉而劝其所嗔，公之于诗也几矣。」
○叙竹林集
往与伯修过董玄宰。伯修曰：「近代画苑诸名家，如文征仲、唐伯虎、沈石田辈，颇有古人笔意不？」玄宰曰：「近代高手，无一笔不肖古人者。夫无不肖，即无肖也，谓之无画可也。」馀闻之悚然曰：「是见道语也。」故善画者，师物不师人；善学者，师心不师道；善为诗者，师森罗万像，不师先辈。法李唐者，岂谓其机格与字句哉？法其不为汉，不为魏，不为六朝之心而已。是真法者也。是故减灶背水之法，迹而败，未若反而胜也。夫反所以迹也。今之作者，见人一语肖物，目为新诗，取古人一二浮滥之语，句规而字矩之，谬谓复古，是迹其法，不迹其胜者也，败之道也。嗟夫！是犹呼傅粉抹墨之人，而直谓之蔡中郎，岂不悖哉！
今夫时文，一末技耳。前有注疏，后有功令，驱天下而不为新奇不可得者，不新则不中程故也。夫士即以中程为古耳，平与奇何暇论哉？王以明先生为馀业举师，其为诗能以不法为法，不古为古，故馀为叙其意若此。噫，此政可与徐熙诸人道也。
○八识略说叙
性一而已，相惟百千。离百求一，一亦不成；离相言性，性复何有？是故非耆德大宿，登相家之阃阈，鲜有能涉性海之洪澜，跻智岳于层颠者也。今夫天地一世界也，合而为娑婆，剖而为四州，界而为华夷，裂而为郡县，棼而为聚落。万法齐张，城邑之姓号历然；一道圆融，娑婆之名称不坏。性相之说，理圆于此。所以即城邑为娑婆者，ザ敝所敝也；谓娑婆非城邑者，边见之所执也。即异为同，同相本空；由同观异，异亦不立。即未始是，不即亦非；非未始非，不非亦是。向非身历其境，恶能穷其边崖指其归宿者哉？夫识之相，亦玄矣，奥矣。前六易竟，二细难推；语其障则声闻犹堕，究其阴非互用莫尽。是故趋寂而求者，知生灭之为识，而不知寂灭之亦识也；如理而修者，知昏沉之为识，而不知精进之亦识也；标顿为宗者，知拟议之为识，而不知无住之亦识也；倚圆为则者，知分别之为识，而不知平等之亦识也。合之则娑婆见，故烦恼即菩提海；分之则界限立，故湛入归识边际。故曰：「惟佛与佛，乃能知之。」又曰：「贤者过之，不肖者不及。」
相宗之不明久矣。无际大师，法中之虎，竟一心之差别，洞八相之微芒。略而非略，见千月于指端；言显无言，总万流于智海。使该博者服其精当，苦难者悦其易简，法师之功德普矣哉！
○时文叙
举业之用，在乎得隽。不时则不隽，不穷新而极变，则不时。是故虽三令五督，而文之趋不可止也，时为之也。才江之僻也，长吉之幽也，《锦瑟》之荡也，《丁卯》之丽也，非独其才然也。体不更则目不艳，虽李、杜复生，其道不得不出于此也，时为之也。
往馀授京兆时，尝以士子文质诸斋矣。馀窃叹曰：「是皆嘉、隆间学究饱廪粟者也，恶知文！」评成以属馀，则所取者，皆一时新艳之辞，而其所抹勒者，皆芜秽也。馀自是始知时艺之趋，非独文家心变，乃鉴文之目，则亦未始不变也。夫至于鉴文目变，则其变盖有不可知者，虽欲不殚力之所极，而副时之所趋，何可得哉！故馀谓诸公文之极新也，可以观才；不如是，不足以合辙也，可以观时。
○顾升伯太史别叙
古今豪杰，未有忘情功名者。唯当不可用之时而求用，与值可以用之时而不能用，其无才等也。夫士当其可用，则为龙为蛇，为锋为颖。当其不可用，则陆沉众中，宁晦勿耀，宁与庸夫同其庸，不与智士同其杰。然可用不可用，其几甚微，非至圣大贤，不能测识。天下方倒悬危迫，家操戈而人盗贼，此其时不可用矣，而豪杰之士曰：「可用！」投身刀戟之林，濒死不悔，不尽其用不止者，张子房、荀文若、贾诩之流是也。天下方治且安，庸夫高枕，循资格而据上位，此其时可用矣，而豪杰之士曰：「不可用！」捐弃世乐，栖身荒寂，视名位若桎梏，去冠裳若涂炭者，梅福、梁鸿、司空图之属是也。故天下之患，莫大于使豪杰不乐为用，而蔽贤为小。夫豪杰所以不乐为用者，非真世不我容，一时执政诸大臣，有杞、桧之奸，林甫、嵩之之冒嫉也。其人固皆方正儒者也。朝而闻吾言，亦既虚心而听矣；夕而一人焉，设为虚谈以中之，彼其是吾言，犹是彼也。干将伍于铅刀，F梓昏于邓林，骐骥惑于皮毛，凤凰迷于冠鸟，吾与之正言则嗔，而诡言则喜。其知足以知天下之假气魄伪节义，而不能别天下之真丈夫。汉、唐、宋末季，所谓贤人君子者，其目大抵若是也。其势不至于伪士满朝，腐儒误国不已。豪杰之士孰肯乐为之用者？夫豪杰非不乐用者也，唯夫欲尽其用而不可得，故不乐也。时事至此，尚安忍复言？
顾升伯尝语馀曰：「仆今年乞差南归，往返可得一岁。将以七月了虎丘，八月了西湖，霜后渡洞庭，拾橙橘，来春探天目、天都诸峰。游屐所至，倘得一二佳山水处，愿得卜地一区，为他年栖隐之所。然以仆观之，洞庭山水木石俱胜，将终老于莫厘、缥缈之间矣。」予闻之不答，退而谓伯修曰：「升伯豪杰而用世者，今其言若尔，无必不用之迹，有不用之心矣。今之世为可用耶，为不可用耶？」他日复以问升伯，升伯不对。
○送榆次令张元汉考绩序
今时外吏之难，至县令极矣。悬令之责甚重，而权甚轻。责重，则一邑之一供一赋一饥一寒，皆倚辨于我；而权轻，则时有掣肘之患。民不尽良也，而上之人偏重在民，则民日益骄。为县令者，日降心抑志以事百姓，如严家之保母，栗栗然抱易啼之婴，若之何能罚必而令行也？朝而谒于道，望尘而拜焉；暮而谒于邮，望檐而拜焉。小而一茶之供，一帷之设，皆长吏躬亲视之。小不如法，门者皆得而诃责之。其当意不足以为功；失意，令且惧叵测，将折腰谢过之无地也。又今时凶而立当上者，多中官矿使，其所诛求，能必行于民；而其论奏，能必行于吏。逢其喜，则人疑其品；逢其怒，则又有不可言者。非如从文字得官者，可以理谕而情格也。
往馀令吴，碌碌二载，几至委顿，然是时矿税之难未有也。适馀舅太原令龚惟学书来云：「近日外吏，横遭百六，而榆次令张元汉以卧理称，其民怀德而畏威，诸上官意无所不当，其调停税务也，百姓不见征会，而大猾无所用其奸。」又云：「晋中近年搜剔殆尽，即有不肖之心者，亦无所用其墨，故廉吏之著声难。而元汉最以操见知，两试邑大小顿异，元汉卓有循声，经三年馀，元汉之|躬如一日，而百姓之戴之也，如大有之岁。其理繁剧也，若剑之挥空，而良庖之割也。」馀闻之叹曰：「此异才也。今天下多事极矣！得如元汉其人者，棋布海内，虽矿税交横，亦何至决裂不可收拾哉！」
元汉者，馀同年友元平弟也。往为历城，亦以循吏称。单父、河阳之绩，著于一门，真异事也。元汉时报政得最考，伯父母宠命，虽不载锡，而荣名则益籍甚公卿间矣。愧馀不文，不能宣扬万一，辱馀舅命，不敢以拙陋辞，为述其略如此，且以志作令者之难，张氏吏才之盛也。
○送京兆诸君升刑部员外郎序
西曹旧称清秩，居是官者，多文雅修饰之士。嘉、隆之末，天下太平，士大夫缓带而谈艺，竟为复古之词，以相矜尚。一时学士，翕然宗之，而西曹之人，十居其九，流连光景，鼓吹骚雅，诸曹郎望之若仙，故当时西曹视他曹特易。数年以来，文网繁密，当事者有所平反，辄加诃责，爰书之牍，不足凭按，大司寇惟仰屋太息，不能为治狱计，故今西曹视他曹特难。
夫今之桁杨三木者，或大臣，或言官，或曹郎，或外台郡守与州县小吏也。罪在臣，诚不难持三尺之宪，然或有出于中官之罗织，朱邸之诬罔，及奸民之讦奏者，此其渐何可长也？夫人臣知而不执则不忠，执之则其事又有难言者，若之何可以保全善类，使上不激而下不冤也？今中人之虎而冠者，累累而出，而郡邑守令之逮问者，方累累而进也。言官交章争之不得矣，九卿争之；九卿争之不得矣，宰相争之；宰相争之又不得矣，勋戚大臣皆争之。争者愈力，持者愈坚。夫以言官九卿宰相勋戚之所不能得者，而谓刑官必能得之，此万万必无之理也。然谓言官九卿宰相勋戚之必不能得也，而执法之官，遂依违隐默，付之无可奈何，此岂立法立官之初意哉？馀谓虽张释之复生，当不知何以处此矣。语曰：「刑罚不中，则民无所措手足。」诸公佐京兆，清而才，端方凝重，冰峙岳立，又大臣后，雅知国是，当事者以此任属君，其有以知君矣。
○雪涛阁集序
文之不能不古而今也，时使之也。妍媸之质，不逐目而逐时。是故草木之无情也，而r红鹤翎，不能不改观于左紫溪绯。唯识时之士，为能堤其P而通其所必变。夫古有古之时，今有今之时，袭古人语言之迹，而冒以为古，是处严冬而袭夏之葛者也。《骚》之不袭《雅》也，《雅》之体穷于怨，不《骚》不足以寄也。后之人有拟而为之者，终不肖也，何也？彼直求《骚》于《骚》之中也。至苏、李述别及《十九》等篇，《骚》之音节体致皆变矣，然不谓之真《骚》不可也。古之为诗者，有泛寄之情，无直书之事；而其为文也，有直书之事，无泛寄之情，故诗虚而文实。晋、唐以后，为诗者有赠别，有叙事；为文者有辨说，有论叙。架空而言，不必有其事与其人，是诗之体已不虚，而文之体已不能实矣。古人之法，顾安可概哉！
夫法因于敝而成于过者也。矫六朝骈丽}L之习者，以流丽胜，}L者固流丽之因也，然其过在轻纤。盛唐诸人，以阔大矫之。已阔矣，又因阔而生莽。是故续盛唐者，以情实矫之。已实矣，又因实而生俚。是故续中唐者，以奇僻矫之。然奇则其境必狭，而僻则务为不根以相胜，故诗之道，至晚唐而益小。有宋欧、苏辈出，大变晚习，于物无所不收，于法无所不有，于情无所不畅，于境无所不取，滔滔莽莽，有若江河。今之人徒见宋之不唐法，而不知宋因唐而有法者也。如淡非浓，而浓实因于淡。然其敝至以文为诗，流而为理学，流而为歌诀，流而为偈诵，诗之弊又有不可胜言者矣。
近代文人，始为复古之说以胜之。夫复古是已，然至以剿袭为复古，句比字拟，务为牵合，弃目前之景，摭腐滥之辞，有才者诎于法，而不敢自伸其才，无之者，拾一二浮泛之语，帮凑成诗。智者牵于习，而愚者乐其易，一唱亿和，优人驺子，皆谈雅道。吁，诗至此，抑可羞哉！夫即诗而文之为弊，盖可知矣。
馀与进之游吴以来，每会必以诗文相励，务矫今代蹈袭之风。进之才高识远，信腕信口，皆成律度，其言今人之所不能言，与其所不敢言者。或曰：「进之文超逸爽朗，言切而旨远，其为一代才人无疑。诗穷新极变，物无遁情，然中或有一二语近平近俚近俳，何也？」
馀曰：「此进之矫枉之作，以为不如是，不足矫浮泛之弊，而阔时人之目也。」然在古亦有之，有以平而传者，如「睫在眼前人不见」之类是也；有以俚而传者，如「一百饶一下，打汝九十九」之类是也；有以俳而传者，如「迫窘诘曲几穷哉」之类是也。古今文人，为诗所困，故逸士辈出，为脱其粘而释其缚。不然，古之才人，何所不足，何至取一二浅易之语，不能自舍，以取世嗤哉？执是以观，进之诗其为大家无疑矣。诗凡若干卷，文凡若干卷，编成，进之自题曰《雪涛阁集》，而石公袁子为之叙。
○金刚证果引
经云：「若以色见我，以音声求我，是人行邪道，不能见如来。」又云：「有能受持诵读，若供养者，其福德不可思议。」夫供养是以色见也，诵读是以声求也。色见声求，大慈所诃，而得无量不可譬喻功德，何耶？今观载籍所传，谁非以诵经获果者？其求佛于声色之外，世盖无几也。后之人执功德之说者，恒欲取实声色以获果；而讥取相之非者，又欲求之声色之外，将若为和会也。馀观经中佛言：「云何为人演说，不取于相，如如不动。」当知佛所谓声色者，不取相之声色也。又云：「发阿耨多罗三藐三菩提心者，于诸法不说断灭相。」当知佛所谓无相者，不舍声色之无相也。佛语本自和会，读者自作分别解耳。会法师某刻《金刚证果》，属馀为引。馀恐今时狂禅有为取相之讥者，为之略述其概焉。
○浮山九带叙
古德如黄蘖、临济诸普说，未尝不谈理，然字字壁立，机轴各出，何尝有理。后世全提向上，自以为出格之机已，然声口仿佛，语言雷同，似有轨则可遵者，则亦何尝非理也。故馀尝辟教僧如开场副末，敷演家门而已；少林宗似撮弄家，初看颇骇，观听久之，未有不厌其复者。
浮山录公受叶县省钳锤，其精如金，其气如玉，出语如风如电，岂肯入傀儡场，学他人提弄者。末后《九带》，未免攒入被袋，何哉？昔有霜姑，多年不御铅华，一日为其孙啼哭甚，遂簪花傅粉以悦之，何则？爱有所专故也。夫《九带》者，亦录公之花与粉也，可以止哭，录公不惜身命为之，而何暇惜夫语言文字之落草耶？朗目和尚，今之远、录也，年来亦有老娘之癖，再为浮山流布花粉。观者体悉二公苦心，幸无于居士注脚下承当也。

[book_title]卷七・传
○徐文长传
馀一夕坐陶太史楼，随意抽架上书，得《阙编》诗一帙，恶楮毛书，烟煤败黑，微有字形。稍就灯间读之，读未数首，不觉惊跃，急呼周望：「《阙编》何人作者，今邪古邪？」周望曰：「此馀乡徐文长先生书也。」两人跃起，灯影下读复叫，叫复读，僮仆睡者皆惊起。盖不佞生三十年，而始知海内有文长先生，噫，是何相识之晚也！因以所闻于越人士者，略为次第，为《徐文长传》。
徐渭字文长，为山阴诸生，声名藉甚。薛公蕙校越时，奇其才，有国士之目。然数奇，屡试辄蹶。中丞胡公宗宪闻之，客诸幕。文长每见，则葛衣乌巾，纵谭天下事。胡公大喜。是时公督数边兵，威振东南，介胄之士，膝语蛇行，不敢举头，而文长以部下一诸生傲之，议者方之刘真长、杜少陵云。会得白鹿，属文长作表，表上，永陵喜。公以是益奇之，一切疏记，皆出其手。
文长自负才略，好奇计，谈兵多中，视一世士无可当意者，然竟不偶。文长既已不得志于有司，遂乃放浪曲f，恣情山水，走齐、鲁、燕、赵之地，穷览朔漠，其所见山奔海立，沙起云行，风鸣树偃，幽谷大都，人物鱼鸟，一切可惊可愕之状，一一皆达之于诗。其胸中又有勃然不可磨灭之气，英雄失路托足无门之悲，故其为诗，如嗔如笑，如水鸣峡，如种出土，如寡妇之夜哭，羁人之寒起，虽其体格时有卑者，然匠心独出，有王者气，非彼巾帼而事人者所敢望也。文有卓识，气沉而法严，不以模拟损才，不以议论伤格，韩、曾之流亚也。文长既雅不与时调合，当时所谓骚坛主盟者，文长皆叱而奴之，故其名不出于越，悲夫！喜作书，笔意奔放如其诗，苍劲中姿媚跃出，欧阳公所谓「妖韶女老，自有馀态」者也。间以其馀，旁溢为花鸟，皆超逸有致。卒以疑杀其继室，下狱论死，张太史元汴力解乃得出。
晚年愤益深，佯狂益甚，显者至门，或拒不纳。时携钱至酒肆，呼下隶与饮。或自持斧击破其头，血流被面，头骨皆折，揉之有声。或以利锥锥其两耳，深入寸馀，竟不得死。周望言：「晚岁诗文益奇，无刻本，集藏于家。」馀同年有官越者，托以抄录，今未至。馀所见者，《徐文长集》《阙编》二种而已。然文长竟以不得志于时，抱愤而卒。
石公曰：「先生数奇不已，遂为狂疾；狂疾不已，遂为囹圄。古今文人牢骚困苦，未有若先生者也。虽然，胡公间世豪杰，永陵英主，幕中礼数异等，是胡公知有先生矣；表上，人主悦，是人主知有先生矣。独身未贵耳。先生诗文崛起，一扫近代芜秽之习，百世而下，自有定论，胡为不遇哉？梅客生尝寄馀书曰：『文长吾老友，病奇于人，人奇于诗。』馀谓文长无之而不奇者也。无之而不奇，斯无之而不奇也，悲夫！」
○醉叟传
醉叟者，不知何地人，亦不言其姓字，以其常醉，呼曰「醉叟」。岁一游荆、澧间，冠七梁冠，衣绣衣，高权阔辅，修髯便腹，望之如悍将军。年可五十馀，无伴侣弟子，手提一黄竹篮。尽日酣沉，白昼如寐，百步之外，糟风逆鼻。遍巷陌索酒，顷刻饮十馀家，醉态如初。不谷食，唯啖蜈蚣、蜘蛛、癞虾蟆及一切虫蚁之类，市儿惊骇，争握诸毒以供。每游行时，随而观者，常百馀人。人有侮之者，漫作数语，多中其阴事，其人骇而反走。篮中尝畜干蜈蚣数十条，问之，则曰：「天寒酒可得，此物不可得也。」伯修予告时，初闻以为传言者过，召而饮之，童子觅毒虫十馀种进，皆生啖之，诸小虫浸渍杯中，如鸡在醯，与酒俱尽，蜈蚣长五六寸者，夹以柏叶，去其钳，生置口中，赤爪狞狞，屈伸唇髭间，见者肌栗，叟方得意大嚼，如食熊白豚乳也。问诸味孰佳，叟曰：「蝎味大佳，惜南中不可得。蜈蚣次之。蜘蛛小者胜。独蚁不可多食，多食则闷。」问食之有何益，曰：无益，直戏耳。」
后与馀往来渐熟，每来，踞坐砌间，呼酒痛饮，或以客礼礼之，即不乐。信口浪谭，事多怪诞，每数十语必有一二语入微者，诘之不答，再诘之，即佯以他辞对。一日偕诸舅出游，谭及金、焦之胜，道值叟。二舅言某年曾登金山，叟笑曰：「得非某参戎置酒，某幕客相从乎？」二舅惊愕，诘其故，不答。后有人窃窥其篮，见有若告身者。或云曾为彼中万户，理亦有之。
叟踪迹怪异，居止无所，晚宿古庙或XT檐下。口中常提「万法归一，一归何处」，凡行住坐眠及对谈之时，皆呼此二语，有询其故者，叟终不对。往馀赴部时，犹见之沙市，今不知在何所矣。
石公曰：「馀于市肆间，每见异人，恨不得其踪迹。因叹山林岩壑，异人之所窟宅，见于市肆者，十一耳。至于史册所记，稗官所书，又不过市肆之十一。其人既无自见之心，所与游又皆屠沽市贩游僧乞食之辈，贤士大夫知而传之者几何？馀往闻澧州有冠仙姑及一瓢道人。近日武、汉之间，有数人行事亦怪，有一人类知道者。噫，岂所谓龙德而隐者哉？」
○王氏两节妇传
馀友同门王箕仲，貌朴而中沉，望而知其长者。初令宁海，有惠政，士民至今传诵。近起复谒选入京，暇则过馀谈圣学。馀问箕仲何从得此，箕仲乃出其乡先辈王塘南语录示馀。馀一见骇愕，谓阳明死，天下无学，不意临济儿孙，犹有在者，箕仲可谓能自得师也。然馀觇箕仲，常若有隐忧不可解者，虽谈笑戏狎之时，每愀然不乐。馀谓箕仲，壮年筮仕，何不自得，而郁郁如是？箕仲曰：「馀先祖母时，先母欧阳，皆孀节若干年，含辛茹荼，以训其孙若子。今馀甫得一官，不能博半尺E锦，以荣其母；分大官之膳一釜，以供吾祖母。甘其苦而不享其乐，见馀之成而不食予之报。天乎，馀何能释然哉！」临别，手书状一通，乞馀一言以伸。
馀谓妇人大行首节，书妇者，书其节可也，其他不必书也。辟如死王事者，书其死王事可也，其他必不书也。夫拮据勤家，与夫事姑相夫训子敦族之类，恒妇人之有知识者皆能之，书之不胜书也。不胜书即不胜传，是大节反以细行掩也。李习之论史云：「作史者，非大善不得书，取其信而易传也。」故馀谓君家两母，时太母年廿九而寡，守节五十五年；欧阳母四十而寡，守节二十年，是可书，书之以劝天下之为嫠妇者，不以年之例不例二其心也。时太母耄年，欧阳母中寿，皆目见其子若孙名演畴者登进士第，是可书，书之以见仁者必寿，贤者必有后，使夫天下之茕夫独子，索然无告者之久而益自信也。一门两节妇，是可书，书之以见天之虐王氏者如此其频，而王氏之待天者如此其定，且使后之人谭孀节者必肇称王氏也。其他一切细碎事，以无加于大节者，故不书。生卒年月，载在家乘，非史氏之所急，故可略也。
嗟夫！一门之内，丧车频驾，入其室若鬼室焉，其生存者，皆垢面泣血之馀，人间世之至苦，真无酷于此时者，而天下之大节烈出焉。向之所谓苦且毒者，今之所谓荣且芳者也。人患不自立耳，祸福何常之有哉！箕仲喜谈学，初入官，所就何可量。然则二母之报，方始而未艾也。吁，是可传也夫！
○拙效传
石公曰：「天下之狡于趋避者，兔也，而猎者得之。乌贼鱼吐墨以自蔽，乃为杀身之梯，巧何用哉？夫藏身之计，雀不如燕；谋生之术，鹳不如鸠，古记之矣。作《拙效传》。
家有四钝仆：一名冬，一名东，一名戚，一名奎。冬即馀仆也。掀鼻削面，蓝睛虬须，色若绣铁。尝从馀武昌，偶令过邻生处，归失道，往返数十回，见他仆过者，亦不问。时年已四十馀。馀偶出，见其凄凉四顾，如欲哭者，呼之，大喜过望。性嗜酒，一日家方煮醪，冬乞得一盏，适有他役，即忘之案上，为一婢子窃饮尽。煮酒者怜之，与酒如前。冬伛偻突间，为薪焰所著，一烘而过，须眉几火。家人大笑，仍与他酒一瓶。冬甚喜，挈瓶沸汤中，俟暖即饮，偶为汤所溅，失手堕瓶，竟不得一口，瞠目而出。尝令开门，门枢稍紧，极力一推，身随门辟，头颅触地，足过顶上，举家大笑。今年随至燕邸，与诸门隶嬉游半载，问其姓名，一无所知。
东貌亦古，然稍有诙气。少役于伯修。伯修聘继室时，令至城市饼。家去城百里，吉期已迫，约以三日归。日晡不至，家严同伯修门外望。至夕，见一荷担从柳堤来者，东也。家严大喜，急引至舍，释担视之，仅得蜜一瓮。问饼何在，东曰：「昨至城，偶见蜜价贱，遂市之；饼价贵，未可市也。」时约以明纳礼，竟不得行。
戚、奎皆三弟仆。戚尝刈薪，跪而缚之，力过绳断，拳及其胸，闷绝仆地，半日始苏。奎貌若野獐，年三十，尚未冠，发后攒作一纽，如大绳状。弟与钱市帽，奎忘其纽，及归，束发加帽，眼鼻俱入帽中，骇叹竟日。一日至比舍，犬逐之，即张空拳相角，如与人交艺者，竟啮其指。其痴绝皆此类。
然馀家狡狯之仆，往往得过，独四拙颇能守法。其狡狯者，相继逐去，资身无策，多不过一二年，不免冻馁。而四拙以无过，坐而衣食，主者谅其无他，计口而受之粟，唯恐其失所也。噫，亦足以见拙者之效矣。

[book_title]卷八・杂录
○畜促织
京师人至七八月，家家皆养促织。馀每至郊野，见健夫小儿，群聚草间，侧耳往来，面貌兀兀若有所失者。至于溷厕污垣之中，一闻其声，踊身疾趋，如馋猫见鼠。瓦盆泥罐，遍市井皆是。不论老幼男女，皆引斗以为乐。又有一种，似蚱蜢而身肥大，京师人谓之聒聒，亦捕养之，南人谓之纺线娘，食丝瓜花及瓜穰，音声与促织相似，而清越过之。馀尝畜二笼，挂之檐间，露下，凄声彻夜，酸楚异常，俗耳为之一清。少时读书杜庄，发松林，景象如在目前，自以蛙吹鹤唳，不能及也。又一种亦微类促织，而韵致悠扬，如金玉中出，温和亮彻，听之令人气平，京师人谓之金锺儿。见暗则鸣，遇明则止，两种皆不能斗，故未若促织之盛。
尝观贾秋壑《促织经》，其略谓虫生于草土者，其身软；生于砖石者，其体刚；生于浅草瘠土砖石深坑向阳之地者，其性劣。其色，白不如黑，黑不如赤，赤不如黄，黄不如青。白麻头青项金翅金银丝额，上也；黄麻头，次也；紫金黑色，又其次也。其形以头项肥脚腿长身背阔者为上，头尖项紧脚瘦腿薄者为下。虫病有四：一仰头，二卷须，三练牙，四踢腿。若犯其一，皆不可用。其名色有白牙、青拖、肚黄、红头、紫狗、绳黄、锦蓑衣、肉锄头、金束带、齐膂翅、梅花翅、琵琶翅、青金翅、紫金翅、乌头金翅、油纸灯、三段锦、红铃月、额头香、色肩铃之类甚多，不可尽载。养法用鳜鱼、茭肉、芦根虫、断节虫、扁担虫、煮熟栗子、黄米饭。医治之法，嚼牙喂带血蚊虫，内热用豆芽尖叶，落胎粪结用虾婆，头昏川芎茶浴，咬伤用童便蚯蚓粪调和，点其疮口。凡促织之态貌情性，纤悉必具。嗟乎，一虫之微妙曲折如此。由此推之，虽虮虱蠛蠓，吾知其情状与人不殊矣。
○斗蚁
尝过西山，见儿童取松间大蚁，剪去头上双须，彼此斗咬，至死不休。问之，则曰：「蚁以须为眼，凡行动之时，先以须左右审视，然后疾趋。一抉其须，即不能行。既愤不见，因以死斗。」试之良然。馀谓蚁以须视，古未前闻，且蚁未尝无目，必待须而行，亦异事也。识之以俟博物者。
○斗蛛
斗蛛之法，古未闻有，馀友龚散木创为此戏。散木少与馀同馆，每春和时，觅小蛛脚稍长者，人各数枚，养之窗间，较胜负为乐。蛛多在壁阴及案板下，网止数经无纬。捕之勿急，急则怯，一怯即终身不能斗。宜雌不宜雄，雄遇敌则走，足短而腹薄，辨之极易。养之之法，先取别蛛子未出者，粘窗间纸上，雌蛛见之，认为己子，爱护甚至。见他蛛来，以为夺己，极力御之。唯腹中有子及已出子者不宜用。登场之时，初以足相搏；数交之后，猛气愈厉，怒爪狞狞，不复见身。胜者以丝缚敌，至死方止。亦有怯弱中道败走者，有势均力敌数交即罢者。
散木皆能先机决其胜败，捕捉之时，即云某善斗，某不善斗，某与某相当，后皆如其言。其色黧者为上，灰者为次，杂色为下。名目亦多，曰玄虎、鹰爪、玳瑁肚、黑张经、夜叉头、喜娘、小铁嘴，各因其形似以为字。饲之以蝇及大蚁。凡饥饱喜嗔，皆洞悉其情状，其事琐屑，不能悉载。散木甚聪慧，能诗，人间技巧事，一见而知之，然学业亦因之废。
○时尚
古今好尚不同，薄技小器，皆得著名。铸铜如王吉、姜娘子，琢琴如雷文、张越，窑器如哥窑、董窑，漆器如张成、杨茂、彭君宝，经历几世，士大夫宝玩欣赏，与诗画并重。当时文人墨士名公巨卿，炫赫一时者，不知湮没多少，而诸匠之名，顾得不朽，所谓五谷不熟，不如稗者也。
近日小技著名者尤多，然皆吴人。瓦瓶如龚春、时大彬，价至二三千钱，龚春尤称难得，黄质而腻，光华若玉。铜炉称胡四，苏、松人有效铸者，皆不能及。扇面称何得之。锡器称赵良璧，一瓶可值千钱，敲之作金石声，一时好事家争购之，如恐不及。其事皆始于吴中，狷子转相售受，以欺富人公子，动得重赀，浸淫至士大夫间，遂以成风。然其器实精良，他工不及，其得名不虚也。千百年后，安知不与王吉诸人并传哉？
○告病疏
礼部仪制清吏司主事臣袁某，奏为恳乞天恩，俯容回籍调理事。臣系湖广荆州府公安县人，由万历二十年进士，二十二年十二月内授吴县知县，二十三年三月内到任；二十五年正月内因病乞恩，改授教职。二十六年四月内授顺天府教授。二十七年三月内升授国子监助教。二十八年三月内升授今职。本年七月，差往河南周藩瑞金王府，掌行丧礼。事讫之后，于今六月，臣由水道复命，行至安庆，火病大作，胸膈烦闷，嗽喘弥月，肌肉尽销，仅馀皮骨。剑戟支床，动转不得，日进数匕，呕吐者半。才抵瓜、仪，适遇臣亡兄右春坊右庶子臣宗道柩还，一恸倒地，病势遂极。骨肉凋残，埋忧无地，肝肠荼毒，望死如乡，悲惨之极，病始不支。延仪真医生鲁明道等诊视，皆云火形可攻，心屙难拔，药饵徒伤，补克俱损。假之岁月，万一有瘳。臣思病困如此，滥竽曹署，亦复何用。长守丘壑，犹虑为鬼，焉敢窃食官庾，幸此非分之福也。伏乞皇上怜臣万不得已之情，万不可支之病，敕下吏部，俾得回籍调理，臣虽入地，亦当衔感无极矣。臣无任激切待命之至。

[book_title]卷九・尺牍
○答陶石篑编修
得来札，知两兄在家参禅。世岂有参得明白的禅？若禅可参得明白，则现今目视耳听发竖眉横，皆可参得明白矣。须知发不以不参而不竖，眉不以不参而不横，则禅不以不参而不明，明矣。
○答梅客生开府
近日与酉卿往来甚密，酉卿聪明可人，至其老成练达，实仆之师。近复发心学道，仆谓酉卿心则不可不发，道则不必学，酉卿以为然。
邸中无事，日与永叔、坡公作对。坡公诗文卓绝无论，即欧公诗，亦当与高、岑分昭穆，钱、刘而下，断断乎所不屑。宏甫选苏公文甚妥，至于诗，百未得一。苏公诗无一字不佳者。青莲能虚，工部能实；青莲唯一于虚，故目前每有遗景，工部唯一于实，故其诗能人而不能天，能大能化而不能神。苏公之诗，出世入世，粗言细语，总归玄奥，恍惚变怪，无非情实。盖其才力既高，而学问识见，又迥出二公之上，故宜卓绝千古。至其遒不如杜，逸不如李，此自气运使然，非才之过也。
今代知诗者，徐渭稍不愧古人，空同才虽高，然未免为工部奴仆，北地而后，皆重台也。公然侈为大言，一倡百和，恬不知丑。噫，何可令有宋诸君子见哉！
○答陶石篑
石篑寄伯修书云：「近日看《宗镜录》，可疑处甚多。即如『三界唯心，一切惟识』二语，三岁孩儿说得，八十岁翁翁行不得。」又问伯修：「此事了得了不得？」
记去岁此时，正与兄登天目。今弟走驴灰马粪中，而兄亦闭门读书，虽较之弟少为安闲，而离索之若，当倍于弟几十分也。读来书，极知真切。但既云「唯心」，一切好恶境界，皆自心现量也，更何须问行与不行？此何异牛肚中虫，计量天地广狭长短哉？夫三岁孩儿说得，此是三岁孩儿神通也；八十岁翁行不得，此是八十岁翁衰颓也。于本分事何涉，而自作葛藤耶？了事不了事，此在当人，但不知兄以何为了？若以不疑为了，则指屈项伸鼻高眼低，种种可疑者甚多。若石篑又谓指屈项伸鼻高眼低，此是当然，原不足疑，则世间举无可疑者矣。若以不怕死为了，世间自有一等决烈男子，甘刃若饴者矣，可俱谓之了生死乎？且夫怕死者，为怕痛也。痛可怕，死独不可怕乎？又怕死后黑漫漫，无半个熟识也。今黑夜独坐尚可怕，何况不怕死后无半个熟识乎？弟于怕死怕阎罗，虽不敢预期，然怕痛怕黑夜独坐，则已甚矣。兄纵不彻，决不以怕痛怕黑夜为有碍，于道明矣，何独至于死而疑之？孔子曰：「道不远人，人之为道而远人，不可以为道。」所谓远人者，远人情也。知人情之道，则知兄之证圣，与一切人之为圣人久矣，又安问了不了哉？
小说载一担夫，为圣僧肩行李入山，途中问曰：「观公威德，与佛何别？」圣僧曰：「佛自在，我却不自在。」担夫乃耸肩疾走而言曰：「你看我有甚不自在？」圣僧具天眼者，即时见夫相好具足，因合掌作礼，取行李自肩。行未数步，担夫忽念：「彼从万劫修来，尚未成佛，我乃凡夫，安得讵尔？」念未既，圣僧见担夫威光顿灭，因诃之曰：「尔依前不得自在矣，速荷担去！」此语浅率，大有妙义。愿兄著眼，无作退心担夫也。笑笑。
○答梅客生
饥急于名，饱急于乐，口腹急于身体，欲不教学何可得？且教学则永无大官之望，亦无长在仕途之望，不唯官闲，而心亦闲，可以一意读书也。○又
仆谓丘、李二兄之病，正病在识上作活计耳，非识不足也。长孺解作墨客及游冶儿，酉卿历官甚老成，此等皆从识上淘汰得出，谓之无识，仆不信也。
来书云：「实实有佛，实实有道，实实要学。」甚妙，甚妙。仆谓官与冶客，即佛位也，故曰实实有佛。解作官作客，即佛道也，故曰实实有道。然官之理无尽，冶客荡子之理亦无尽，格套可厌，气习难除，非真正英雄，不能于此出手，所谓「日日新，又日新」者也，岂卤莽灭裂之夫，所能草草承当者哉？故曰实实要学。如此注解，不知可当温陵长水不？
宋儒有腐学而无腐人，今代有腐人而无腐学。宋时讲理学者多腐，而文章事功不腐；今代讲文章事功者腐，而理学独不腐。宋时君子腐，小人不腐；今代君子小人多腐。故仆谓当代可掩前古者，惟阳明一派良知学问而已。其他事功之显赫，若于肃泯、王文成辈；文章之灿烂，若北地、太仓辈，岂曰无才？然尚不敢与有宋诸君子敌，遽敢望汉、唐也？
徐文长病与人，仆不能知，独知其诗为近代高手。若开府为文长立传，传其病与人，而仆为叙其诗而传之，为当代增色多矣。○又
仆所谓佛，即官也，即今梅开府客生也。今公求免于佛，亦将求免为客生邪？须知客生无成无免，佛亦无成无免。所谓即者，犹是方便说法，不得已之辞。辟如有人云「大海是水」，已是戏论，而丈又欲令海求免于水，可谓戏而又戏矣。
○与陈正甫提学
弟别后无他可述，所得意事，无如南中聚诸快友，往返数月；所不得意事，无如到京不见社中兄弟。然毕竟苦不胜乐。京师朋友多，闻见多，虽山水之乐，不及南中，而性命中朋友，则十分倍之矣。校文之职，比之五马，体貌更觉严重。然职之难称，有甚于守令者。庸谈陈诂，千篇一律，看之令人闷闷，未若审单口词之明白易省也。旧案可黜也，而才士或有一日之短；令甲宜遵也，而千里之足，多出于泛驾之马。故公而服人者，百不一见也。
近日士习尤觉薄恶，宽则如慈母之养骄子，必且聚党犯上；严则学校有体，过为摧折，恐亦恶伤其类。未若百姓之法行而知恩，德行而知畏也。
汪参知会时，作何语？学问比常当亦长进否？幸示及。○答王则之检讨
京中有苦有乐，家中亦有苦有乐。京中之苦在拜客，家中之苦在无客可拜；京中之苦在闭口不得，家中之苦在开口不得；京中之苦以眼目为佛事，家中之苦以眉毛为佛事。两苦相较，未知孰优孰劣，唯兄自评定。
○答吴敦之司理
往曾附字潘景升问讯，不觉又易春夏矣。教官职甚易称，与弟拙懒最宜。每月旦望，向大京兆一揖，即称烦剧事。归则闭门读书。蹄轮之声，浃旬一有之。近颇有一二相知，可得快语者。又衙斋与城东北湖水近，多大刹。蓟酒虽贵，时亦有见饷者。观此数事，弟之情景，岂不百倍吴令也？
○答朱虞言司理
不通书问者又九月矣。仆非忘尊兄者，而疏阔若此，知尊兄之知不在形迹，决不以书问之疏密，为交道之重轻也。
仆作知县，不安知县分，至郁而疾，疾而去而后已。既求退，复不安求退分，放浪湖山，周流吴、越，竟岁忘归。及计穷橐尽，无策可以糊口，则又奔走风尘，求教学先生。其趋弥卑，其策弥下，不知当时厌官何意。然教官比知县，毕竟心闲无事，明伦堂上不可谓非避世之地也。
尊兄声实日茂，政事之暇，东南佳山水亦曾留心观览否？仆离吴中后，虽梦金阊，亦投枕而起，唯不能忘情两洞庭，及砚石、支硎诸山耳。兄稍暇，亦当饱观，毋作别后之忆。
○答陶石篑
寄来诗文并佳，古胜律，律胜文，至扇头七言律尤为奇绝。昔白乐天谓元微之「近日格律大进，当是熟读吾诗」，兄或者亦读仆诗邪？
徐文长老年诗文，幸为索出，恐一旦入醋妇酒媪之手，二百年云山，便觉冷落，此非细事也。
弟近日始遍阅宋人诗文。宋人诗，长于格而短于韵，而其为文，密于持论而疏于用裁。然其中实有超秦、汉而绝盛唐者，此语非兄不以为决然也。夫诗文之道，至晚唐而益小，欧、苏矫之，不得不为巨涛大海。至其不为汉、唐，人盖有能之而不为者，未可以妾妇之恒态责丈夫也。
弟比来闲甚，时时想像西湖乐事，每得一景一语，即笔之于书，以补旧记之缺。书成可两倍旧作，容另致之。○答范光父水部
龙湖僧持书后，已五易岁矣。弟碌碌无可述者。入山不深，出宰不效，不得已为糊口计，只乞得一片寒毡，而京师烧桂煮玉，终不免冻馁其妻子。及门之徒，原思颇多，端木颇少，弟将何以为策哉？虽复久别，无可言者，聊述数语，博兄一开口耳。
○答梅客生
仆近日坐尊经阁，与弟子谈时艺，乐亦不减。阁中有《廿一史》《十三经》及他书甚多。穷官不必买书，是第一快活事。近地所可游处，则有北安门湖水及诸梵刹。朋友则有一二小官，斋郎典客之类，绝口不谈朝事者，其胸中又无一段先入意见为主，仆遂得遗形纵舌，不相妨碍。纵彼不甚领略，而仆得大开口，四肢畅适，胜彼擎拳躬身闭吻默坐时多矣。独贫不能致客，觉有不快。仆有诗云：「贫厨非大祭，未有肉留宾。」此纪实也。
近日听潘雪松说《易》甚快，仆于《易》学不甚邃，骤闻其说，如聆天乐，出世入世之理具此矣。如羲、文、周、孔者，真震旦国古佛也。○孙司李
山阴，弟旧时熟游地，彼处风物，如兰亭、禹穴者，皆古今所艳称，去城不远。独五泄在诸暨百里外，殆越中绝景。倘巡察到彼，亦当乘暇一游。
徐文长，今之李、杜也，其集多未入木，乞吾兄化彼中人士，为一板行。
交知中如陶太史石篑及乃弟]龄，皆真实颖秀。又山阴一秀才王姓赞化名者，杜门习静，足不踏城市，曾与弟往来山中。弟意非欲使兄物色之，盖欲其姓名上达，使郡司李知其邦有贤人焉，若是焉已矣。夫以一郡之雄，而弟所见所闻，仅仅数丈石壁，及一二措大，则弟之迂腐不切，亦略可知矣。
○兰泽、云泽两叔
长安沙尘中，无日不念荷叶山乔松古木也。因叹人生想念，未有了期。当其在荷叶山，唯以一见京师为快。寂寞之时，既想热闹；喧嚣之场，亦思闲静。人情大抵皆然。如猴子在树下，则思量树头果；及在树头，则又思量树下饭。往往复复，略无停刻，良亦苦矣。
尊叔虽居深山，实享天宫之乐，不可不知。双桂树下，酒瓮如人，树皮如蟒，黄山青色，万片飞来，更不知有寒暑之易，及人间恩爱别离之苦。由此观之，虽得一官，亦当掉臂不顾明矣。
○答梅客生
经理巡抚缺出，生窃谓此事，非梅公恐了不得。今日见报，明公在会推中，此事恐当属公矣。近日事体，大约如人家方有大盗，而其妻妾尚在房中争床笫间事；又如隔壁人告状，而我卖田鬻子为之伸理，至于产尽力竭而犹不止，抑亦可笑之甚矣。
教官美处，诚如来札，但所云不足者，亦自有说。昔在吴县，妻妾衣食粗足，然或经月不见面，往食虎丘黄鱼，如吃黄土，今食频婆饼饵，不减仙厨。寺院虽不闲，远胜于讼庭，僧虽无可与语，雅于囚徒胥吏。盖人或望尊荣厚实，多以为不足，若直看作隐居之地，未有不足者矣。
○与陶石篑
四月不得一字，悬念殊甚。数日前，陪祀昭陵，饱看西北山色，归来与伯修判断，声价略定。大约诸陵山势飞动，纤秀逼人，虽无黄墙碧瓦，其山自佳。西山若无诸大梵刹，便顽然一冈矣。碧云水味绝佳，作寺者不为方塘阔涧，而砌小渠，从屋溜下过，水之不幸，抑至于此，可恨也。
香山山色轩楹，比碧云殊胜，望湖亭不作于龙潭，而作于裂帛湖上，此尤无识之甚。龙潭水光千顷，荷香十里，长堤迂曲回环，垂杨夹道，大有江南风景，惜无亭榭可布几筵耳。近复得遍观西苑花木禽鸟，及兔儿山等处，尤为奇绝。纸尽不及描写，容另致之。
○答乐之律
弟懒僻若是，只合坐尊经阁读书。其实读书亦不耐，唯当枯守山林，作一绝学无为道人而已。兄此时方锐意经济，闻弟斯言，辟如持苏合之丸，而市蜣之转，岂相合哉？
去岁湖上会尊大人及令弟，一弹指失之。家兄奔走讲幄，舍弟客南中金吾宅中。杯酒深谭，马上明月，顿成往迹。人生离合如此，言之泪堕。分俸过侈，穷官那得不拜。
○与李龙湖
小修帖来，知翁在栖霞，彼中有何人士可与语者？生在此甚闲适，得一意观书。学中又有《廿一史》及古名人集可读，穷官不须借书，尤是快事。近日最得意，无如批点欧、苏二公文集。欧公文之佳无论，其诗如倾江倒海，直欲伯仲少陵，宇宙间自有此一种奇观，但恨今人为先入恶诗所障难，不能虚心尽读耳。苏公诗高古不如老杜，而超脱变怪过之，有天地来，一人而已。仆尝谓六朝无诗，陶公有诗趣，谢公有诗料，馀子碌碌，无足观者。至李、杜而诗道始大。韩、柳、元、白、欧，诗之圣也；苏，诗之神也。彼谓宋不如唐者，观场之见耳，岂直真知诗何物哉？
○与无念
丘大帖来，说公去会稽。问麻城人，说往江西。及得小修书，又云在白下。想是近日神通广大，能分身说法。不然，何传者之不一也？○寄杨鸟栖
卓叟既到南，想公决来接。弟谓老卓南中既相宜，不必撺掇去湖上也。亭州人虽多，有相知如弱侯老师者乎？山水有如栖霞、牛首者乎？房舍有如天界、报恩者乎？一郡巾簪势不相容，老年人岂能堪此？愿公为此老计长久，幸勿造次。
○答张东阿
读佳集，清新雄丽，无一语入近代蹊径，知兄丈非随人脚跟者，而邢少卿诗序中，亦谓兄直法李唐，不从王、李入，此语甚是。仆窃谓王、李固不足法，法李唐，犹王、李也。唐人妙处，正在无法耳。如六朝、汉、魏者，唐人既以为不必法，沈、宋、李、杜者，唐之人虽慕之，亦决不肯法，此李唐所以度越千古也。兄丈冥识玄解，正以无法法唐者，此又少卿序中未发之意，故不肖为补足之。
○又
细读诸作，真是唐人风格。方之钱、刘，未知孰为优劣。近时学士大夫，颇讳言诗；有言诗者，又不肯细玩唐、宋人诗，强为大声壮语，千篇一律。须一二贤者极力挽回，始能翻此巢窟。
拙稿存笥者，今以付木，尚未卒业。一穷广文，骑款段长安道上，虽极落寞，差不废吟咏耳。○答梅客生
麻城令去时，仆与家兄屡以长孺为托，不意命薄如此，真所谓转喉触讳者也。江进之之苦不待言，仆交游半天下，似此人者，识见肝胆真不可多得，纵不作吏部，不思世间尚有作教官者乎？
三弟来，又添一朋友，此近日决心事，即近日所得之快友也。眷属初至，一少姬病死，未免作恶。去役匆匆，不暇他及。○又
与诸大将校射即语也，有能胜我者，即大可与语人也。明公更欲求何等人作可语哉？近日无他受用，但与一辈白头腐儒，杯酒往来，觉无丝毫不相入处，以此消遣闲日，不觉身之为客也。卓老久无帖，去湖上意，似亦果。三明春若无他往，当骑驴冲寒至矣。
○又
令公出猎之日，正不肖同诸秀才饮酒烹茶之日也。雪中无事，一味以管城相角，每得佳语，席上人同声喝采，亦自奇快。不知并州儿之乐，于不肖何如也？
○又
措大持寸管，欲与塞上公较乐。辟如乞儿持残羹馀酒，矜张五侯之门，亦可谓不知量也。○与沈伯函水部
冬间寒气甚厉，京城如雪窖，冷官如寒号虫。每一出门，眉须皆冻。远山、春草数辈，面皴皮裂，谇语满室。若得量移，便当图南，不能兀兀长守此也。
南郡地暖，以使君之尊临之，如居第六天中。然在兄丈亦有小苦。江水虽浩莽，殊无意致，六桥、三竺之想，那能一刻去胸中，一苦也。民俗朴鄙，酒甜而浊，酸涩之态，见于筵宴，二苦也。歌儿皆青阳过江，字眼既讹，音复干硬，三苦也。又楚之言，酸也愁也，其山水所产之人，多牢骚不平；而其客于斯地者，亦多化而为愁，如仲宣、子美皆然。兄才士而多情者也，能不为俗所移邪？
○与李子髯
尊嫂之变，出自意外，可伤，可伤！弟一岁之内，三肠并裂，其痛尤甚。幸尔道力稍坚，不至摧残。令姊儿女情深，近亦稍觉轻减。禅那颇通贝典，一室之内，所见非焚香面佛，即垂髻安禅者。世间儿女情态，家计生策，不唯不到眉，亦复不到唇齿间矣。终日见人死，何以不怕死？兄勉之。
○与江进之廷尉
廷尉之改，弟有三快：出入无禁，宾客到门不诃，弟与兄得长聚谈，一快也；酒坛诗社，添一素心友，二快也；暇时便可从臾究竟无生，失官得佛，兄亦何恨，三快也。
前梅中丞书来云：「江进之之品格如此，不能免忌者之口，冤哉！」弟谓进之纵不得吏部，不思世间尚有作教官者乎？为蚓为龙，谁大小？个中事，兄勘破已久，宁复置胸怀间哉？扇头诗奇进，白肌元骨，世人蔽锢已久，当与兄并力唤醒。近日宰官中有识此意者，虽曾中时诗之毒，然一呼即觉，不至如往时诗人，被狂酒苌保尚自以为琼浆甘露也。
旅中得谢在杭在彼，当不寂寞，三弟丞称在杭胸次爽洁，气味自当投合也。兄闻报便当北发，携家眷从陆为便。○答谢在杭司理
三弟盛称在杭胸怀如月，诗思如水，酒态如春。每踞石临流，未尝不思及兄。如人从杭州来，眉目髭须，皆说西湖，今三弟满面皆谢司理矣。江进之才识甚超，交游中少见其比。两佳人聚首一城，皆以瓠落，亦异日一段佳话。弟恨先去，不与七贤之数。
小刻较前稍有增定，寄上请教。天气稍温，旆旌可北，良晤有期，不多及。

[book_title]卷十・尺牍
○答李元善（即子髯）
斋头杨柳青翠，若在眼前。入春以来，醉树下几回？同社几人？作诗文几篇？此皆弟时时形于梦想者。京师此时，霜风尚割人，地皮枯裂，山无寸毛，非厚貂不得出，真辜却好时节也。近日与舍弟日课诗文一篇，暇则读书，胸中浩浩，如涨水忽决，云卷雷奔。每一篇成，兄弟自相叹赏，如蜣之自爱其转，人固以为臭秽，勿之恤也。家兄近作，比往大进。弟才虽绵薄，至于扫时诗之陋习，为末季之先驱，辨欧、韩之极冤，捣钝贼之巢穴，自我而前，未见有先发者，亦弟得意事也。
寒天无事，小修著《导庄》，弟著《广庄》，各七篇。导者导其流，似疏非疏也；广者推广其意，自为一《庄》，如左氏之《春秋》，《易经》之《太玄》也。近又著《瓶史》十三篇，《瓶史》者，记瓶花之目与说，如陆羽《茶经》、愚叟《牡丹志》之类，最为醒目，恨无力缮写。弟之近况，止此而已。馀非所知，故不赘。
○答毛太初
闻造房，房已成否？又闻为真哥取亲，已行聘否？此皆贫士极苦极繁难事，奈何聚之一时？每思吾兄吾姊，远处荒村，儿女啼号，攀灶倚瓮，实为难堪。才得了婚，又欲了嫁；才得上梁，又欲析家。一去一来，未知何日得脱此苦。两甥从何师？何人能强阿翁？前承索六子全书，世间书可读者甚多，专索六子何也？甥年尚幼，古人且熟读韩、苏，馀不必读。倘志在芹叶，坊刻时文，看之不尽，即韩、苏亦姑可缓也。
○答王百谷
一穷广文，骑高骨马，兀兀东华道上，有何情致，而芬王先生口齿邪？残冬至春，燕地特寒，处温室中，如猬入壳。强出拜客，须眉皆冰，手足僵冷，掖而入门，妻儿大笑，以为琉璃光如来出世。一室之内，堕指裂肤，谇语谩骂，不肖若不闻也者。方且挥毫命楮，恣意著述，每一篇成，跳跃大呼，若狂若颠，非诚不改其乐，聊以宽啼号之妻子也。
南有堂前既添竹鹤，此犹第六天中，添得宝树及伽陵鸟，奈何向铁圉山人道邪？不肖往在吴，一鹤忽飞来衙斋，丹顶长啄，狎之甚驯。及病将归之前一日，鹤忽长鸣飞去，似有知者。然自今日谭及，亦几谈虎矣。
○答梅客生
一春寒甚，西直门外，柳尚无萌蘖。花朝之夕，月甚明，寒风割目，与舍弟闲步东直道上，兴不可遏，遂由北安门至药王庙，观御河水。时冰皮未解，一望浩白，冷光与月相磨，寒气酸骨。趋至崇国寺，寂无一人，风铃之声，与独唱i吠相应答。殿上题额及古碑字，了了可读。树上寒鸦，拍之不惊，以砾投之，亦不起，疑其僵也。忽大风吼檐，阴沙四集，拥面疾趋，齿牙涩涩有声，为乐未几，苦已百倍。数日后，又与舍弟一观满井，枯条数茎，略无新意。京师之春如此，穷官之兴可知也。冬间闭门，著得《广庄》七篇，谨呈教。
○与郝仲舆
两到门，皆为阍者所误。往日见兄，无次不苦口言归，双眉蹙蹙，若处镬汤烈焰中。今归矣，弟知兄无大苦恼也。楚人有脱公子于门者，以马棰挝之曰：「奴也不力！」门者不疑而遣之。论者以为事公子之法则不可，以为非爱公子亦不可。今当事者之处兄，弟以为楚人之所以事公子也。青山白石，何处不可托足？此三寸锥子，与其用之不果用之论奏，孰若用之为我用之泉石也？此兄之所深愿而不可得者，已矣，复何恨焉！
○答沈伯函
荆商之困极矣。弟犹记少年过沙市时，嚣虚如沸，诸大商巨贾，鲜衣怒马，往来平康间，金钱如丘，绨锦如苇。不数年中，居民耗损，市肆寂寥。居者转而南亩，商者化为游客，鬻房典仆之家，十室而九，而当事者时欲取羡于额外，屡盈屡溢，若之何不病且亟也？今兄灼见弊源，大破旧习，不耗国，不厉民，此正荆民更生之时，而中官之虎而翼者至矣。穷奇之腹，复何所厌？垂危之病，而加之以毒，荆人岂有命哉！楚人悍而喜乱，今又激之，噫！此天下大可忧事也。所望调停其中，使饥虎不至于暴横，而商贾不至生心者，唯在吾兄及当事诸大老耳。时事如此，将何所托足？虽江河为泪，恐不足以尽贾生之哭也。客冬闭门，著书二种，呈教。
○冯侍郎座主
宏道疏节之罪，上通于天。入燕以来，忽忽一岁，无咫尺之刺通候师门，岂非门墙之大罪人哉？或者尊师矜其顽痴，置之不齿，宏庶几可逭万一之罪；不然，虽尽三千之众，击雷门之鼓，至于革绽床毁，犹不足以忏罪之毫末也。
宏出宰不效，勉就闲冷，终年闭门，惟以读书为事。至于诗文，间一把笔，慨摹拟之流毒，悲时论之险狭，思一易其弦辙，而才力单弱，倡微和寡，当今非吾师，谁可就正者？近日黄中允辉、顾编修天峻、李检讨腾芳，亦时时商证此事。辟诸将倾之栋，非一二细木所能支，得师一主张，时论自定。何也？以名与德与言，皆足以厌心而夺其所趋也。
宏于近代得一诗人曰徐渭，其诗尽翻窠臼，自出手眼。有长吉之奇，而畅其语；夺工部之骨，而脱其肤；挟子瞻之辨，而逸其气。无论七子，即何、李当在下风。不知师曾见其诗否？然亦宏之鄙见若此，其当师意与否，要非宏之所敢必也。
信笔缕缕，似亦无忌惮之甚。宏私谓若果见罪，前此疏节，已不胜其诛，当在不重科之例。若师悯其情之无他，而一概容之，虽有狂言，亦必在矜恕之列矣。小刻七册，荒秽之甚，呈上求削。
○龚惟长先生
四月不得家信，不知二舅遂有此变，贱兄弟闻之，凄怆之极。因思浮生倏忽，真如电火，愁者固愁不得几何，乐者又乐得几何？不如且料理末后一著为吃紧，馀俱闲事也。甥近来于此道稍知退步，不论世情学问，烦恼欢喜，退得一步，即为稳实，多少受用，退之一字，实安乐法门也。故曰：「吾见其进，未见其止。」止即退也。颜氏之学，欲从末由，始有些子退步。今尊所居之位，即退位也，所行之事，即退事也。功名能退而不入念否？儿孙能退而不系心否？贪嗔淫绮能退而不作碍否？能退，世法即道；不能退，道即世法。冷暖在心，一反观可知。此近日所得省身要法，十二时中第一捷径简易者，故不辞缕缕。
○李龙湖
得丘长孺书，知翁结庵白下，闻之潘尚宝亦云。南中山水清佳，仆亦有卜居之志，俟转部当即图改。近日读何书？有何得意事？乞见示。平生推服盱江，今得作对，当知庆幸之甚。南中有伴侣矣，若为不南也！
○答王以明
近日始学读书，尽心观欧九、老苏、曾子固、陈同甫、陆务观诸公文集，每读一篇，心悸口恚自以为未尝识字。然性不耐静，读未终帙，已呼羸马，促诸年少出游。或逢佳山水，耽玩竟日。归而自责，顽钝如此，当何所成？乃以一婢自监，读书稍倦，令得诃责，或提其耳，或敲其头，或搔其鼻，须快醒乃止。婢不如令者，罚治之。习久，惭惯苦读，古人微意，或有一二悟解处，辄叫号跳跃，如渴鹿之奔泉也。曹公曰：「老而好学，惟吾与袁伯业。」当知读书亦是难事。求之于今，若老秃、去华、弱侯其人也。去华《易解》，已三脱稿，而求精不已。生精神散缓，甚仗此老为药石，毕竟旧习难除也。
○焦弱侯座主
宦途薄恶，情态险侧可笑，无论师不欲闻，即弟子亦不欲言之。时时于潘雪松处得白下动定，知师良慰。
宏窃谓师少而读书，即发二酉未尽之藏；壮而成名，即博人间不易得之名；老而居山，复结世出世大聪慧之侣。种种殊胜之事，萃诸一身。他时纵位通显，其得意宁复过此？知师之决不关怀也。宏僻处东城，交游绝迹，课士之暇，粗有著述，今呈二种求教。
○又
南中消息久疏，不知师近日动定如何？宏株守青毡，又东城去人远，得一意读书，差易度日。稍得转部，便图改南，非独亲傍佳人，将亦卜居秦淮，为终焉之计。宏游历多矣。山水之清佳，人士之朴雅，要未有如南中者也。
○李龙湖
两通书，侍者并无一耗，岂书皆不达耶？闻公结庵栖霞，栖霞木石俱佳，但面西，度夏苦热耳。顾况诗云：「已是伤离客，仍逢靳尚祠。」尚，楚人也，公于楚中无缘，奈何复与此翁相对？天界去城稍近，中多闲地，何不卜居于此？宏稍转即图改南，与公闲话之期近矣。
○答陈正甫
学道人得一疑情，如得一珍宝，何也？未有疑而不破，破而不悟者。但恐疑情轻微，拈起便有，不拈便无，今日见些子道理，明日又见些子道理，则转疑转不悟耳。弟辈往时逆人情说，汪公便道是戏；今来顺人情说，汪公便道是正。此是汪公我执未化，耳根不聪耳。弟谓入头不如兄者，正在此处。然弟辈往时实是担板。古人云：「行起解绝。」弟辈未免落入解坑，所以但知无声臭之圆顿，而不知洒扫应对之皆圆顿也。
弟近日颇学下下根行，一切烦碎等事，力可能者，断断行之。自思大丈夫出世一番，不得草草过日耳。有可以切摩弟者，望不惜苦口。太原舅颇留心学问，恐体面崇高，不暇谈及。极感相待之厚，更望有以值之。
○家报
四舅来，闻大人及一家眷属，俱皈心白业，此人间第一希有事。要知子孙满前，纡朱拖紫，未足为难，唯信此一事，是难之难者。专持名字，有甚么难，而人自生疑阻？盖此等出世大富贵，天自下肯轻易与人也。然欲学此事，亦须坚行善法。所谓善法者，谓如利济忍耐等事也。盖学道须先除我相，悭贪等我相之最粗者，人以我，故悭贪，若利济，则克却悭贪之我也。人以我，故忿嫉，若忍耐，则克却忿嫉之我也。究竟到圣佛，亦只是无我。宣尼言四绝，而终之以无我，是儒家亦先度我也。《金刚经》言四相，而始之以无我，是诸佛亦只度得我也。我之为我，其相甚粗，而究竟到极微极细处。圣佛安之，故曰绝曰无；学人习之，故曰克曰度。今人不达此理，故将济人利物，皆看作小事。噫，孰知现前小事，便是作圣作佛，大解脱之场哉？寄来《十疑论》一册，望细心看，闲时讲与太母听，大人具出世知见，当不以此为迂也。
○答无念
所云意识行不得一著子，不知念禅如何受用？世间未有名闻利养心不除，烦恼火焰炽然，而可云意识行不得者也。夫贪嗔识也，贪嗔不行，即是意识行不得也，莫错认也。生辈从前亦坐此病，望公}却，且将《起信》《智度》二论，理会一番，方知近时老宿，去此事尚远。远在邓公，虽未必证悟，然一生修行，当亦不至堕落。若生与公，全不修行，我慢贡高，其为泥犁种子无疑，此时但当恸哭忏悔而已。公今影响禅门公案，作儿戏语，向谓公进，不知乃堕落至此耶！公如退步知非，发大猛勇，愿与公同结净侣；若依前只是旧时人，愿公一字亦莫相寄，徒添戏论，无益矣。汾州普说一纸寄上，幸细心看。
○答陶石篑
盛使来，得兄书，读之快人。放翁诗，弟所甚爱，但阔大处不如欧、苏耳。近读陈同甫集，气魄豪荡，明允之亚。周美成诗文亦可人。世间骚人全不读书，随声妄诋，欺侮先辈。前有诗客谒弟，偶见案上所抄欧公诗，骇愕久之，自悔从前未曾识字。弟笑谓真不识字，非漫语也。
《广庄》是弟去冬所作，《瓶史》乃今春著得者，俱附上请教。《徐文长传》虽不甚核，然大足为文长吐气。往曾以老年著述托孙司李，久不得报，恨恨。兄幸令侍者录一纸送司李处，渠当留意矣。
○答刘光州
往三弟道吴，极口称兄文藻气骨。抵燕后，家兄语状尤悉，谓兄沉而毅，浅于世味，而深于名理。南州固多士，未有若君家兄弟之拔出者。不肖才不能文，而心有所蓄，间一发之于文，如雨后之蛙，狂呼暴噪，闻者或谓之阁阁，或谓之鼓吹，然而蛙无是也。兄丈读而赏之，大约如古人听蛙爱驴鸣之类，声情所触，偶尔相关，岂真下俚之语，足以畅幽怀而发奥心哉？兄丈过矣。远辱贶教，惭恧之甚，风便，无恤好音。小刻一卷伴缄。
○冯琢庵师
尚簿来，有小启通候师门，想久入览。数日前，于黄中允处，见师论诗手牍，读之跃然。格外之论，非大宗匠，谁能先发？末季陋习，当从此一变矣。宏近日始读李唐及赵宋诸大家诗文，如元、白、欧、苏，与李、杜、班、马，真足雁行，坡公尤不可及，宏谬谓前无作者。而学语之士，乃以诗不唐文不汉病之，何异责南威以脂粉，而唾西施之不能效颦乎？宏胸中有怀，不敢不吐，自以为世道隘矣，舍师不言，更有谁可言者？故敢不避荒谬，直陈肤见，惟师矜其愚而教之。
令弟先生丰标玉立，恨相识未久，未足尽其奥论。家兄弟近作，皆欲请教，以还朝在即，将面受斤削，但不知行李以何日发，宏眼欲穿矣。○又
宏实不才，无能供役作者。独谬谓古人诗文，各出己见，决不肯从人脚根转，以故宁今宁俗，不肯拾人一字。词客见者，多戟手嗬骂，唯李龙湖、黄平倩、梅客生、陶公望、顾升伯、李湘洲诸公，稍见许可。自知狂谬，数年藏匿，不敢妄呈求教。既而思之，丑新妇无羞阿家之理，遂不自量，尽出鄙作。而师宽其督责，谬加奖藉，是顽钝之质，尚可鞭策，他日犹得附于李习之、张文潜之列也，宏之所以跃然喜也。
近日国事纷纭，东山之望，朝野共之。但时不可为，豪杰无从著手，真不若在山之乐也。○答谢在杭
葡萄园之乐，至今未减，不意尊兄遂有此苦。弟谓此公最嫌人作乐，每于世间乐人，加意摧折。观兄今岁事，与弟昨岁所遭，即可知已。世间富贵功名之人，快意尽多，此公殊不见怪，独一一作达之人，罚之恐后，乃知乐之一字，其福倍于功名富贵远矣。吾兄岂以一二俗情上事，而遂改弦易辙耶？努力自爱，无过苦恸。
○答王继津大司马
宏道自为童子，即熟伯勋名，中怀仰，如太山乔岳。每念古人如姚、宋、韩、范者，既异世不可得见，尝欲一见当今豪杰，耳其高论，而目其擘画，冀稍得闻时务之大略，与夫观变应卒之机。不意入仕之年，正伯居洛之日。犹幸与郎君同籍，微言绪论，略见典刑。奈何盛年壮志，遂抱宿草之痛，哀哉！此非独一家之哭，实某等之不幸也。
当今国是纷纷，无所取裁，世道人事，不言可知。问之兰孙，伯骨力方健，苍生切东山之出，四夷怀司马之望，恐不得安枕贴席于田野间也。兰孙丰标岳立，后来之隽，存初年兄，虽去犹存，自当长笑山中，何恨哉！
○答陶石篑
祁君来，得书甚快。兄既知此事，不从问得，便是好消息也。弟近日始悟从前入处，多是净妙境界，一属净妙，便是恶知恶解。彼以本来无物，与时时拂拭分顿渐优劣者，此下劣凡夫之见耳，尚未得谓之开眼，况可谓之入道与？平倩近益精进，但欠瞥地耳，并闻。
○答李元善
文章新奇，无定格式，只要发人所不能发，句法字法调法，一一从自己胸中流出，此真新奇也。近日有一种新奇套子，似新实腐，恐一落此套，则尤可厌恶之甚。然弟所期于兄，实不止此。
世情当出不当入，尘缘当解不当结，人我胜负心当退不当进。若只同寻常人一般知见，一般度日，众人所趋者，我亦趋之，如蝇之逐膻，即此便是小人行径矣，何贵为丈夫哉？若不为所难为，忍所难忍，此即如蜉蝣营营水中，不知日之将暮。愿兄具世外眼，勿为流俗所沉也。如何？
○答王百谷
闻近况甚适，又言将有岱宗之游。仆来岁亦将乞假而南，或得与杖屦相值，亦佳事也。江令君每会必剧谈，近复留心性命，长安中得此良友，殊不寂寞。仆宦意甚阑，又如作吴令时矣。自思口腹无几，身世受用亦无几，安能劳碌事此生乎？青毡虽闲，要亦有拜客及不情应答之苦，终不若山居之稳贴也。
凉鞋便可充远游履，谨拜赐。忆昔吏吴时，曾向小平头言及，足下犹复记持不忘，王先生真长者也。○答顾秀才绍芾
细绎来札。具领深旨，不肖况味，复似去吴令之日。羁绁一官，如触笼之禽。盖上之欲如梅、陶诸人，掷冠投裾，既不可得；下之欲膻趋蝇赴，甘宦途如美女，如世人之所稔为，而又不可得。一身骑两头马，此其所以益苦也。
近日渐学断肉，此亦是学隐居之一端，将欲并禁诸欲，未免为血肉所使。常自谛观宦情不断之根，实在于此。受用几何，而贪恋如是，吁，可笑也已！然竟亦须断之。试期既迫，此是兄未了大债，司李书聊为作之，恐不能为力耳。
○答吴观我编修
朗目不能不朗居士之目，何也？往日以山河大地为目，今以音声语言为目，谁谓居士无目哉？达摩云：「心如墙壁，可以入道。」今居士眼如墙壁矣，道在何处？眼职视，心官思，功德则一；眼浮在面，心居肉团，为根是同。举世多无眼人，而不闻有无心者，何也？若使无心是道，则无眼亦道，居士已得一根休复矣。若眼光尽是瞎，不是道，则思虑尽者，是真瞎其心者也。眼不可瞎，而心独可瞎与？达摩之言，不知又当作何理会也？如云墙壁言入道，非言道体，达摩直指人心者，胡迂曲若此？道若可入，是门非道。若言入门，是从门入，岂是家珍？望居士详悉指示。
○陶石篑
乡僧某参学颇力，特来云栖受戒，更参礼大居士，求差别智。愿石篑以钱塘江为口，秦望山为拂子，为渠点破。○答陶石篑
弟学道至此时，乃始得下落耳，非是退却初心也。此道甚大，今人略得路，便云了事，此实可笑。如村间百姓不曾见考童生考秀才，及入场屋得隽等事，但见扮演蔡中郎传，接唱一曲，便中状元，遂谓及第如此之易，辄生希冀，虽三尺童子亦笑之矣。
妙喜与李参政书，初入门人不可不观。书中云：「往往士大夫悟得容易，便不肯修行，久久为魔所摄。」此是士大夫一道保命符子，经论中可证者甚多。姑言其近者：四卷《楞伽》，达摩印宗之书也；龙树《智度论》、马鸣《起信论》，二祖师续佛慧灯之书也；《万善同归》六卷，永明和尚救宗门极弊之书也。兄试看此书，与近时毛道所谈之禅，同耶否耶？近代之禅，所以有此流弊者，始则阳明以儒而滥禅，既则豁渠诸人以禅而滥儒。禅者见诸儒汩没世情之中，以为不碍，而禅遂为拨因果之禅；儒者借禅家一切圆融之见，以为发前贤所未发，而儒遂为无忌惮之儒。不惟禅不成禅，而儒亦不成儒矣。
海门居士于此事亦有入处，弟许之者，非谓其止此而已。若复自以为足，则尚是观场之人，与此道何啻千里。先儒一二相似之语，今时作举业者，亦往往有之，此何足贵？且此与生死何干？所选先儒书，弟已见之，要之无足道，圣人之门阈，尚未梦见，况其奥者？近读《杂花经》，中间种种奇特事，可疑甚多。若是表法，则是本无是事，而记者故张大之，与假门第饰虚词者何异？枣柏论华天宗旨，一切俱以为表，其中若文殊、普贤等，皆宗而表矣。然则所谓表法者，有是事谓之表耶？抑我是事耶？枣柏又云：「古来圣贤如仲尼、颜渊等，皆是表法，实无是人。」是明明说二经所载诸事，如《论语》记孔、颜一般，果可谓之有耶？抑可谓之无耶？兄试为弟通之，幸勿以相似言语，巧作和会也。《西方合论》是弟残冬所著，恐尚有不亲切处，幸详悉正之。
夏月入盘山，东南无此奇观，西方自当退一舍。拙诗寄览。弟自去年九月，已断作诗，偶探奇，不免见猎耳。○李龙湖
白下人来，云翁已去京，更不知住何地？有人云住通州。老年旅泊，未得所依，世界真无友朋与？何托足之无所也！世人学道日进，而仆日退，近益学作下下根行。孔子曰：「下学而上达。」枣柏曰：「其知弥高，其行弥下。」始知古德教人修行持戒，即是向上事。彼言性言心，言玄言妙者，皆虚见惑人，所谓驴橛马桩者也。
今丛林中，如临济、云门诸宗，皆已芜没，独牛山道场，自唐以来不坏。由此观之，果孰偏而孰圆耶？《净土诀》爱看者多，然白业之本戒为津梁，望翁以语言三昧，发明持戒因缘，仆当募刻流布，此救世之良药，利生之首事也。幸勿以仆为下劣而摈斥之。
○答黄无净祠部
弟往在邸，尝语伯修曰：「今时作官，遭横口横事者甚多，安知独不到我等也？今日吊同乡，明日吊同年，又明日吊某大老，鬼多于人，哭倍于贺，又安知不到我等也？」以是无会不极口劝伯修归，及警策身心事，盖深虑朝露之无常，石火之不待。不幸而不待者果不相待，痛哉！
然伯修有甚深慧，中阴当得自由，但未尽漏人，未免添一番苦耳。以弟观之，眼前数十年内，所馀几何，纵复得之，有何光景？若不力学，皆是添业之日。程途有分，资粮早办，便为得计，去之迟速，可勿论也。后事赖诸长兄得办，虽复骨肉，何以加此？弟将以仲春前后，迎至三辅，水道迂缓，从陆程为便。讣至之日，家祖母遂亦长逝，此情可知。临书莽莽，不文不次。

        </div>
      </div>
    </div>
  </div>
</div>
<!--update:2025-08-29 17:58:11-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>