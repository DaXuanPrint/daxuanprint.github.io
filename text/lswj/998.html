<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,矩山存稿一,矩山存稿二,矩山存稿三,矩山存稿四,矩山存稿五,矩山存稿附h,矩山存稿全文在线阅读,矩山存稿全文在线下载,大玄古籍书库">
<meta name="description" content="宋代诗文别集。5卷。徐经孙著。《四库全书总目》称其文章“往往直抒胸臆。不复以研炼为长,然其理明辞达,亦殊有汪洋浩瀚之致。至于奏疏诸篇,或指陈时弊,或弹劾权奸,皆敷陈剀切,辞旨凛然”。如《劾董宋臣疏》,对宋理宗时宦官干政深恶痛绝,表现了不畏权贵的精神。诗歌亦有清新隽永的佳作,如《觉溪八景》描绘山水美景,很有气魄:“雷奔石壁间,瀑泻洞门侧。蜿蜒乘洪涛,变化莫可测。”(《龙门春浪》)另有组诗《出朝赋归来好》,抒发急流勇退的隐逸情志,颇有民歌风味:“归来好,篱下菊花应未老。晚香犹可荐清樽,渊明醉后和衣倒。归来好,">
<title>矩山存稿_徐经孙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">矩山存稿</span> <br/>
          作者： <span class="inputVal" id="bkauthor">徐经孙</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]35253</span> <br/>
          说明： <span class="inputVal" id="bkdec">宋代诗文别集。5卷。徐经孙著。《四库全书总目》称其文章“往往直抒胸臆。不复以研炼为长,然其理明辞达,亦殊有汪洋浩瀚之致。至于奏疏诸篇,或指陈时弊,或弹劾权奸,皆敷陈剀切,辞旨凛然”。如《劾董宋臣疏》,对宋理宗时宦官干政深恶痛绝,表现了不畏权贵的精神。诗歌亦有清新隽永的佳作,如《觉溪八景》描绘山水美景,很有气魄:“雷奔石壁间,瀑泻洞门侧。蜿蜒乘洪涛,变化莫可测。”(《龙门春浪》)另有组诗《出朝赋归来好》,抒发急流勇退的隐逸情志,颇有民歌风味:“归来好,篱下菊花应未老。晚香犹可荐清樽,渊明醉后和衣倒。归来好,一入山林迹如扫,杜门谢客免愆尤,几净窗明读庄老。”实为国势日下的时代气氛的曲折反映。有《四库全书》本。</span> <br/>
          封面： <span class="inputVal" id="bkimg">Z_19187.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]矩山存稿
[book_author]徐经孙
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]35253
[book_dec]宋代诗文别集。5卷。徐经孙著。《四库全书总目》称其文章“往往直抒胸臆。不复以研炼为长,然其理明辞达,亦殊有汪洋浩瀚之致。至于奏疏诸篇,或指陈时弊,或弹劾权奸,皆敷陈剀切,辞旨凛然”。如《劾董宋臣疏》,对宋理宗时宦官干政深恶痛绝,表现了不畏权贵的精神。诗歌亦有清新隽永的佳作,如《觉溪八景》描绘山水美景,很有气魄:“雷奔石壁间,瀑泻洞门侧。蜿蜒乘洪涛,变化莫可测。”(《龙门春浪》)另有组诗《出朝赋归来好》,抒发急流勇退的隐逸情志,颇有民歌风味:“归来好,篱下菊花应未老。晚香犹可荐清樽,渊明醉后和衣倒。归来好,一入山林迹如扫,杜门谢客免愆尤,几净窗明读庄老。”实为国势日下的时代气氛的曲折反映。有《四库全书》本。
[book_img]Z_19187.jpg


[book_title]提要
【臣】等谨案矩山存稿五宋徐经孙撰经孙字仲立初名子柔丰城人庆二年进士授浏阳主簿官刑部侍郎太子詹事拜翰林学士知制诰以忤贾似道罢归闲居十年卒赠金紫光禄大夫谥文惠事迹具宋史本传经孙家在洪抚之间有山方正因号曰矩山并以名其集生平以伉直自许立朝大节多有可称熊朋来铭其墓有云是在乌台而不畏权贵者是在鸾台而不畏近侍者其丰采之严正可以⒓文章非所注意故往往信笔挥嬷笔阈匾懿桓匆跃营研链为长然其辞达气昌亦殊有汪洋浩瀚之致至于奏疏诸篇极言时政及弹劾权幸皆敷陈剀切辞防凛然想见正笏垂绅气象其体裁清峻尤非摭拾陈腐者所能几其万一惟诗笔俚浅实非所长读者以其人重之可矣乾隆四十五年二月恭校上
总纂官【臣】纪昀【臣】陆锡熊【臣】孙士毅
总　校　官【臣】陆费墀

[book_title]矩山存稿一
宋　徐经孙　撰
奏疏
陈纲纪疏【v癸丑】
臣一介E庸叨恩分察循墙莫避庀职有初辄摅千一之虑仰渎九重之听臣尝观张方平论祥符景砸郧八剿挡恍谐廷尊严明道庆之际言事日横朝廷遂轻苏辙力辨其非是盖以为朝廷重轻初不在此当使下无以议不可使下不得议臣尝诵味至此未尝不三复苏辙之知言而重叹方平之失言也彼徒见李沆当国利害文字一切不行以为复镇静之体而不知上下缄a风采销铄异日之弊卒至于奉行天书从防封禅以逢君之过而不知耻其视孔道辅范仲淹欧阳王素余靖诸贤疾声大呼于明道庆之时则虎踞龙蟠闻者R避泰山乔岳望之屹然宗庙朝廷之势顾不重乎恭惟皇帝陛下天资厚视民如伤未尝出一虐令行一苛政可谓有仁祖之仁鸡鸣视朝日晡讲学听览不倦于寒暑朝夕亲近于儒臣可谓有仁祖之勤开纳忠嘉假借声色缙绅奏对未尝不示从容草茅危言未尝少加谴责可谓有仁祖之度内外臣子之才器无不周知四方利病之o悉靡不毕照可谓有仁祖之明夫以真履实践该备众美既兼有仁祖之四远临朝已三十年尚未G庆之治功陛下亦尝思其故乎仁祖尝谓措置天下政不欲中出不若付之公议使宰相行之末便则台谏得以言其失于是改之易耳陛下端平更化真有此意众正⒄髁t奸距脱言路风采赫然有庆气象曾未几何时移事异公论乍屈而乍伸人才乍贤而乍佞台谏之气不如端平之初而朝廷轻矣臣尝妄议其轻者有四方其未言也有宣谕以杜其口有戒饬以消其气及其既言也或节帖而不尽行或誊降而后付出使鹘击匿为雌伏L鸣喑作寒蝉汉人谓士于家而灿谔熳又廷无乃类是欤至如近事尤骇见闻张北司舆台之气而不少存乌台之体风宪扫地几不复振臣于此时顾以菲才误蒙陛下特加亲擢臣之进退大为狼狈虽然臣固知陛下非厌人言者l朝廷重轻关系非小不审陛下谓言事日横而朝廷遂轻如张方平之言乎抑当使下无以议不可使下不得议如苏辙之言乎方平之言一人之私言也苏辙之言天下之公言也继今以往必使命令一出于中书而不由于内降然后下无以议必使用h一出于公是而不移于私意然后下无以议必使名器谨视于旧章而不循于弊例然后下无以议否则陛下固无怪乎言者之纷纷也古今天下事可言者伙矣臣只命之初未敢泛陈姑以职事所关系者为陛下告然非为微臣职事计乃国家纪纲之所系惟陛下察其愚而赦之则臣又将有以为陛下告者谨h奏以闻伏候兄
陈政事四条
臣闻先事而虑事不足忧事至而忧无救其事昔子夏问于孔子曰何如斯可谓民之父母孔子曰四方有败必先知之此之谓民之父母夫子之于父母一气而分者也志之所至气必至焉未有呼吸喘息疾痛痒疴而不知者知之先则图之速图之速则虑之周父母之道于斯为尽臣观今日之事殆难桃允杈傥逶乱岳闯Ｒ孜l夏田j拆农夫乏收如江淮闽广多以旱告地道不陵谷变迁昏垫之民化为鱼如浙之温台处三郡湖南之湘乡乡二邑又以水告则水旱之为败也惨矣K骑哨遍蹂我淮甸而窥疆之计迫逆雏逋诛负固海岛而运谋之计深矧饥馑相因奸宄初发天下一动变生无方则风尘扰攘之为败也急矣为民父母可坐视其败而弗知救欤窃谓上而朝廷下而州县外而边阃所当汲汲皇皇念民生之不易惧祸至之无日而内外之间方且镇之以静玩之以常未闻有变容动色集思广益求所以为救败之方者此臣所以痛心疾首不避c妄辄以当今之急务熟数而条陈之一曰速行荒政以恤流亡二曰亟民力以固根本三曰预储帅才以备缓急四曰急防海道以杜窥觎臣闻旱干水溢尧汤被之民无捐瘠者以蓄积先备故也今公私赤立备具不先固无望其有尧汤之心也岂可不体之乎苏轼有言救灾防患尤当在早若灾伤之民救之于未饥则用物约而所及广不过减上供粜发常平官无大失而人受其赐若救之于已饥则用物博而所及微至于耗散省仓72折课利官为一困而已饥之民终于死亡此至论也恭惟我孝宗皇帝留意荒政圣训有言州县检多是不实后时大哉王言此州县救荒之大弊而孝宗皇帝以四字尽之盖守令志在茧丝不固根本者每遇水旱上下观望不以实告及朝廷以所闻下行则辗转后时只为文具往往藁秸已空而方行检视流殍满野而甫议赈防朝廷有仁心州县无仁政民不被其泽者多矣臣欲望圣慈念诸水旱之相仍戒夷时赈防之无实速降旨挥如乾道四年之诏诸路漕臣不以水旱实闻而州县L蔽者并置于法又如乾道二年之诏令诸处监司守令预先讲求救荒之政预备有法所当推赏如水旱去处或至无备必置于罚盖立赏罚以劝惩责州县以实奏戒检之后时此今日救荒第一议也臣又闻唐宰谡元中江淮大水宰相陆贽请遣使赈防帝曰闻所损少郡县议优恤恐生民奸欺贽奏曰流俗之弊多徇谄防揣所说意则侈其言度所恶闻则小其事制备失所常病于斯不思所费者财用所收者人心不失人何忧乏用臣愿陛下体孝宗之心以行荒政大臣体陆贽之事以救民命及今用力无致后时则生灵幸甚臣所谓速行荒政以恤流亡者此也臣闻敌国之外患未足畏中国之内变为可忧者苏辙进策于仁宗朝曰当今之患外之可畏者边境强敌不足为中国之忧其动也有以召内之祸内之民实执存亡之权而不能独起其发也必将待外之变先之于边陲而继之以吾民所谓可畏者在此而已臣切惟今日之事势实类之苏辙言之于先朝所谓药石于强壮之时忧治时而危明主者也臣援之于今日所谓P砭于膏肓之际扶危形而疗急症者也何则青海之箭不传而枣红之期已迫边境溪洞外患方殷而吾饥民已有啸聚于内盗贼已有\间而发者使内外相挺而动虽智者不能为谋欲销动摇磋恢忧当行安静和平之政而观时事乃不其然京城百姓习于恩尤炖腿趴龅S室之后未究安宅之图而土木繁兴万役未已湖山除道石工方兴近者防稽之民困于石运有家破身殒见于守臣之所申者可为寒心夫以畿辅之民近在目睫且无以固其志况江闽湖广淮蜀R在千里之外者乎宜其生意萧然怨腹充塞而不得彻闻且和籴非得已也籴于有米之家又复何辞而履r均数是有与无俱病矣劝分未遽害也科于富厚之家又复何说而概及下跏瞧队敫痪憧找臃强嘤诰量之挨究则迫于涨笾无艺起差失役动以军法不计人之多寡而民以失役困科配军需急于星火不问产业之有无而民以军需困长此不已臣恐苏辙之可畏者验于此矣为今之计非有大恩意大号令如元v之快活条贯如淳林恤诏书回饥民等死之心销匹夫贪乱之志恐未知本固邦之意臣所谓亟民力以固根本者此也臣闻临事而需才不若储才而待用诗曰二矛重弓说诗者以为备折惨卜蛞云餍抵微犹且为折仓备况折冲强御之臣三军之所系命其为弓矢之备大矣可不预备而宿储之乎臣尝观艺祖开基君臣谋事最为深R方其未取太原也预拟曹翰以守之可谓早计矣而普犹曰翰死谁可以代夫以太原未取而先择守择守有人而又拟承代载之史册贻厥孙谋孝宗深识此意尝谓蜀去行都万里人才预当储蓄以备缓急欲举一忠恪明敏之士周知蜀利害者为转运使可令侍从台谏各举所知以备采择渊哉圣谟于阃外之寄预选转运之才以备缓急圣明深略可以想见迩者蜀阃储才不素求之于外孰为羊陆之仁人咨之在廷谁是禁中之颇牧授钺万里取具临时不免折畏圃之诗遂事不谏既往何咎然陛下可谓分阃有其人而遽遗圣虑如艺祖皇帝所以思为曹翰之代孝宗皇帝所以预为转运使之储者所当深长思也岂惟蜀哉今三边谋帅皆当以此意推之庶几昔人重弓之备臣所谓储帅才以备缓急者此也臣闻地势有R近则兵防有缓急六朝立国金陵邻于淮也故守御以淮甸为急国家驻跸钱塘滨于海也故守御以川道为急虽然此特以立国地势言耳乃若今日之事势则有急于此者蕞尔海岛据吾要垒窥我上流迩者东阃运筹潜师袭取其计是矣然六月兴师非我之利三校失律为彼所窥既徒启于戎心当益严于方面臣闻绍兴辛已北朝造舟于潞河将浮海入征朝廷预谍知之命浙西副总管李屯江以备之防之\便伺利观势而进于是先解东海之围继奏唐岛之捷彼谋大沮国势以安近闻谍知狡谋有所窥{则我之命李以屯江事不可缓庙谟渊深固未易测然以防海易师事觇之臣切怪上下之悠悠也盖自中兴南渡留意海道专置帅垣实为重寄矧在今日尤当加意比闻新师压境则治法征谋有所自出所宜下司府条上利害使团结民社练习水军或招集戈船以分戍或激励土豪以为助朝夕究图备不测庶几不失中兴制帅之初意臣所谓急海道以杜窥觎者此也臣前所列之二条今日内治之急政也后所列之二条今日外治之要务也彻桑牖户已非闲暇之时厝火积薪乍为安寝之计臣先事而言实为过计不幸言中事恐无及惟陛下留意圣虑与二三大臣图之如臣言可采即乞速赐兄
陈纳善政疏
臣闻人君当以一身兼天下之善不当以一身分天下之过记曰君者立于无过之地者也天生民而立之君承之以辅弼又承之以卿大夫百执事者非徒使之俯首命言莫予违以植崇{之势也其大者在于格主正事其小者亦得随时献言无非合天下之善以归人主一身而已故圣神如尧而曰h已从人聪明如舜而曰取人为善盖惟恐善之有遗也成汤圣君也书不称其无过而称其改过周宣令王也诗不美其无阙而美其补阙盖惟恐一过之累已也自衢室总章之制不存而后世率多任已以独防自明目达聪之意不续而后世率多强明以自任始无复以一身兼天下之善矣汉{帝与萧何争请苑事而曰我不过为桀纣主而相国为贤相武帝与田`争除吏而曰君除吏尽吾亦欲除吏始甘以一身分天下之过矣噫古今君灾纯驳治道之A隆其皆出于此欤恭惟国朝列圣相承君源看庵蔚佬寺】梢赃R匹尧舜下轨商周由汉而下不足道矣艺祖皇帝因\快指挥之误而知为君之难太宗皇帝曰行事不近理者防不为之{宗不以毕辜废朝令孝宗许令台谏防议都堂皆以防一已之过而尽天下之善也故令之出或有未当大臣既得以从容执奏矣给h又得以驳正而涂归侍从既得以密勿论思矣台谏又得以显刺而论列呜呼人臣咸若是天下岂复有遗善朝廷安得有过举哉恭惟皇帝陛下缉潦パ率循旧章凡帝王之治法祖宗之心法固皆见于知行间矣而切观时事深有疑焉数月以来不惟内批之烦侥幸得志而名器之亵中外L忧问之大臣固常执奏矣或谓上意之难回是陛下为大臣分过也问之给事固常缴驳矣或谓宣谕之狎至是陛下为给事分过也问之侍从非不论奏也或谓不见于施行是陛下为侍从分过也问之台谏非不抨弹也或谓尚闻于节贴是陛下为台谏分过也夫上而辅弼下而有司本皆为救过之地而今也下有所议上未必从反未免有分过之疑臣甚为陛下惜之虽然陛下岂真欲以身为臣下分过哉臣固知陛下之本心孔子曰观过斯知仁矣陛下之心过于仁者也凡臣下之愿欲惟恐爱之不谭簿胖刂所锡予惟恐施之不厚然一官之用h有司曰夺天子必曰予一刑之轻重有司曰诛天子必曰宥九列大僚吾知眷礼之而已废黜之则恐其亏体贵戚近侍吾知亲爱之而已裁抑之则恐其伤恩至于宫闱之讲求左右之恳切未免有时而俯徇者皆仁之过也然始从其厚者所以见君灾仁卒归之中者所以行有司之法举天下之事曰锡予曰赦宥曰非法曰优容皆人主之苑苍徊靡衷患跏≡徊嫡曰弹击非大臣为之则有司为之恩在人主公法在朝廷法行仁亦行也昔我仁祖之仁亦若此而已禁中求内降虽难尽抑而初不厌大臣之封还中书造命令虽已施行而亦不疑台谏之论列此仁祖之所以为仁但见其以一身兼天下之善又何尝以一身分天下之过哉易曰风雷益君子以见善则迁有过则改迁善如风之烈改过如雷之迅此天砸卜蹲嬗碛醒苑ㄈ首嬖蚩芍撂猿荚副菹乱匀首嫖法
又言苗税斛面事
臣窃闻今秋除浙西大稔外浙东福建湖北江东江西或旱或涝在在有之有田之家最为艰苦况诉旱诉涝县不为民受理州不许县备申于是旱涝去处无由陈诉今望行下各路转运使专委官体访如果有旱涝去处即与民醮邮导旖鲜几有田之家不致虚纳苗税仍禁年人跛湍擅缢八在官司利其盈余未免多增斛面其间有加八至于一石而纳二石者重为民踔困朝廷虽有{增斛面之禁行之不严视为文具遂使贪官虐吏但知肥已不顾瘠民{增斛面者自若也至于开j未几便有折纳价钱则又倍于米价即以所得斛面折为正苗之数折纳价钱则为囊之计所以上踝为中踔踝为下跸踝为贫民则流离饿死或为盗贼职此之由今当开j纳苗之时欲乞作急行下诸路专委宪司觉察如有{量斛面或纳不及分即行下折纳去处仰将所属官员按劾公吏决配如宪司L蔽内台得实一例弹奏仍许人踉剿呤得民瘼少苏盗贼止息非实小补并乞睿照
劾陆杂呤
臣迹躐乌台甫供职守时当鹰击敢避怨仇窃惟文昌法从之{华琐闼禁垣之清要必得端方直谅之士乃称论思献纳之班而萌嗜进无耻之心何有封驳润色之语臣谨按大中大夫给事中陆杂咴缜钥泼不知爱重自为掌故屡玷台评厚貌深情踪迹诡秘缙绅间以三滑目之盖以其口滑则摇唇鼓吻变易是非手滑则走笔飞书传报消息脚滑则趋暖避寒归身权要曩因妄传玉音预报刘之杰入相寻即败露闻者鄙笑近专封驳人或望其有守而志在媒进无复改图南阳多得美郡有胁患于封还武弁换躐于郎闱阅读不闻于缴驳蜀阃非人则书行内侍易名则书行识者讥之恬不为耻方且日延技术问好音之何时悴芳辰谓陈拜之可必涎Ｉ{自志粘壁其贪荣也甚矣今者进长天官仍兼琐闼可望其能清铨综重夕拜哉臣尝谓侍从之臣人主所储以为他日宰执之用故昔或取其有宰相器或谓其有大臣风者皆于献替可否之际占之今杂吣＠馕奘匚┯以依阿取容婉顺图进志趣如此又奚足观臣与之素无怨恶但见其人贪荣嗜进上不足以严天威下不足以励风俗异日果以为相又将焉用臣欲望圣慈特发睿防将杂呙馑居官不胜公论之幸谨具觉察以闻伏候兄
劾张镇张知复疏
臣窃惟郡守所以承流而宣化者任千里师帅之寄或贤或否乃赤子休戚之分其在官而不贤者固不可使之留其不贤而未上者亦不可使之往臣伏见朝请大夫知兴化军事张镇贪而无耻者也初官泉幕以贿自行而见劾于其长以妓为妾而不知礼于其妻既登朝列纳贿陈垓以为自固之计苞苴效无日无之携妾献笑或夜乃散其见于垓仆白光之所供浙西宪司之所申者班班可见使其以科目自重何至于自弃四维之外如是哉今其假守善状蔑闻莆民必有推不去之议臣所谓不可使之留者张镇是也朝散郎新知融州事张知复贪而无能者也为宰吉水无弭患之方而宅堂至于被祸无理财之政而预借遗患至今及y临江政以贿成吉州有萧文叔者预纳百金于石郡守知复受之卒以误部使者之而劾及非辜继之y舂陵贪鄙尤甚郡偶缺守漕台欲令其时暂防印而乡人为宪使谓其至事无声必至败事使其平时稍自知爱则必不见薄于乡人若是矣今方需上\V可知融民必无来何暮之歌臣所谓不可使之往者张知复是也臣愚欲望圣慈将张镇免所居官张知复罢新任以归田不胜二郡赤子之幸
劾李宜之赵时廷疏
臣闻周官弊吏以为本孔门为政始于友于世未有不于身而能仁于民不友于家而能忠于国者臣伏见承议郎知梧州军事李宜之虽有科名全无耻其为成都漕官也书拟公事非贿不行边遽甫传脱身先走及知富顺盐也敌至弃城不知守土反以封记行李诬富民以责偿事至制司竟遭拘管之辱他日澧州以不攻劾而归其弟袭之持节湖南为之置庐室分俸给亦可爱矣及袭之没欺其孤寡百计并吞无手足之爱宪司特为区处后事且述宜之无状之迹至有岂堪托孤之判臣闻其生事不已于是挈其遗孤徙寓长沙方获安迹今苍梧去天甚R宜之益无忌惮千里生灵岂堪K剥耶奉议郎差充浙西江淮发运司主管文字赵时廷发身宗庠实无行检其任湖南帐管也拟笔在手政以贿成凌铄同官傲忽在任奉承漕使陈登和籴取盈斛面干没籴本自入已者凡八十余万贯见于台评其宰都也讼无曲直以贿之多少为曲直事无是非以吏之可否为是非催科违法百姓怨嗟嫫涮耙悦裨裟恐既遭案罢归家黄白充斥为其兄逊所鄙时廷使其客纳贿陈垓诬其兄以不孝致遭弹劾人皆w之登奏陛下律以永不与亲民差遣之旨本不可入夤F辟书可谓侥幸今其在任故态复作贪声着闻是岂能尽使民之事耶欲乞睿防将李宜之赵时廷并赐罢黜其李宜之永不得与州郡差遣赵时廷遇赦未得放参注庶几不不友之人自此知所惩戒民生幸甚风教幸甚
劾赵时焕马梦炎疏
臣闻郎官应列宿之次奉常为礼乐之司苟非其人不在此位臣谨按朝奉大夫新除考功郎中赵时焕粗有文名全无行检尝为湖南漕使司酒库狎官妓于觞豆之间防事之侧辟一室曰耻斋而实为酣饮淫朋之所湘人至今指目曰此赵抚属无耻斋也至升帅干专以役办军需取容督府而不恤湘民之怨及为卒局则又骈俪小技服役材馆而不畏朋友之议所主如斯其人可想维此渐阶清显公论不容假守临川囊金发秩昨日两节之除台臣劾之炱淙藕南者扰广西也今乃以考功起家不知握兰含香之地安用若人哉朝散大夫新除太常博士马梦炎虽忝科名实无学术主文胄闱所取纰缪多士传以为笑尝遭台臣徇私不职之劾若其居乡复必恭敬止之意往年谢公旦出守章贡有乡民数十讼其强占田地谢甚薄之及官于朝又为一配吏改正取财数万后因吏人与乡人有雠在京扯拽声w于市至斥其姓名曰马梦炎在朝与某人营求官事闻者掩耳今肇庆之政未有善最召以农簿已为侥逾迟迟其来擢升常博不知端委佩玉之地安用此流哉臣愚欲望圣慈特发睿防将时焕与梦炎并寝新命以清朝廷公论幸甚谨具觉察以闻伏候兄
劾厉文翁疏
臣闻言伪而辨孔子之所必诛淫辞害事孟轲之所必放臣今月二十一日得厉文翁轮对副本读之见其心术险微辞淫言伪是何其敢于丑正罔上也臣子爱君救过于微大舜时几是胁环系』闹规成汤盛匀招掠涛抛杂弥戒况工诵瞽谏士传言庶人谤古之圣人惟闻一已之过又何尝必人之无过而后谏我之过哉今文翁之疏立意在于鄙斥议已之人而游辞及于忠忱爱君之士且鄙斥爱君之士犹可也出语支离乃敢至于罔上者其罪讵可逃耶若曰今之士大夫不能琴鹤自随如赵\不能楼台无地如防准可也而曰尔不能此则不当谏声色亦不能彼则不当谏土木若近习招权若宫庭侈靡若琼林大盈若戚畹恩泽以在廷之臣言行未必相顾皆不当谏谏则适足以启吾君玩且厌而可谏者独文翁一人而不知文翁言行果如何也臣谨按承议郎试太府少卿时兼醪渴汤衫魑奈堂欧莱錾肀疚弈芙忖箍Fj刺以致显荣其畴昔之贪声秽行屡玷台评皆所不待言而臣独以今一疏言之上罔圣躬下愧正士谓陛下果有厌玩人言之意而在廷果有可厌可玩之士况当臣子登对之时乃积忱悟主之日而敢张为幻妖狐昼号诬在廷以皆无人视陛下为何如主且君天也父也乃举有诸已而后求诸人之语以为据夫人献已之辞而于此言之何其不敬之大者至于次疏又有议论品流之分盖文翁以事功自居者不知其守边郡居京师其事功果何如耶昔者微臣只命之初亦欲以文翁为论臣又念陛下方责区处彼若能仰体保全之意革心革行亦安知不为善人君子之归故不欲捃摭其过以渎圣聪然使陛下公平之意不白于天下人谓我何不曰小人无忌惮至是乃无敢白其奸则曰吾君果厌玩人言真有如文翁之丑正末论如罔陛下何臣于是畏简书畏公议不畏怨仇而为陛下明白言之欲望圣慈特发睿防将文翁免所居官以为小人枉上丑正者之戒天下幸甚
劾赵邦永蔡荣邓淳疏
臣闻\善锄奸君子之大权同罪异罚古人之明戒近时报状蔡荣依旧主管亳州明道观赵邦永赴枢密院禀议臣窃以为过矣盖往者陈蔡之黜大奸距脱天下咸诵陛下之明陈垓再行追窜公论方以为快惟蔡荣未见施行已为逸罚何至仍职而与之祠乎且荣之罪已见于抨弹者臣不复陈有刘岩者以风鉴自诡当蔡荣在台之时出入其家为之营求关节纳钱以数百计岩之子知之有简钱不得发其私荣以谕岩竟杀其子事至天府荣又为致曲以免其罪物论沸腾岩乃黥配至今人能言之以若所为贬斥可也六月之役我师失利人皆知赵卿之罪今邓淳已降两秩公论尚未然而邦永乃有禀议之命允为误恩且邦永向者授除之行偾事误国天下知之迩者邦永与淳有约而彼此失期卒至误事盖前一日则邦永后期不至后一日则淳以本命不往矣失此二日而逆雏守城之备牢矣况所至炮短不中度亦邦永有以误之误国如此追窜可也臣愚欲望陛下将荣褫职罢祠更与镌秩邦永特寝新命亦与贬窜淳更不镌降亦令回制司所乞罢见任庶几险人败将知所惩戒伏候兄
劾杨华石珍疏
臣昨防狱见临安府狱有吴班为江湾侵盗钱事寻与索案祖防对则降授武节大夫杨华实为罪魁华初领钱置局招买浮盐以为国课计华乃背公徇私侵盗入已其受赃与贩物得息之钱不啻数十万缗自行供认具载案牍近者施行仅削三官可谓罚弗伤其毫况又摊及平民根连株逮淹延许时而华乃脱身在外监纳悠悠是何施行之失当也欲乞将华照已认赃纳数更与削秩窜之岭海候赃足日押发其余在狱人临安府各据所认监纳即与防遣毋致淹滞又据嘉兴府申秉议郎浙西路兵马副都监镇江驻御前水军统领府总两府都总辖石珍奉淮东总领所牒催解未足纲米珍乃依凭主人之势凌灭辅郡之守鸣锣入郡恣为恐|之谋搬挈行床踞骂设防之上虽喻之以礼款之以宴其无礼自若也夫纲解所以饷军有欠自当催理何至暴慢如此全无忌惮郡守不堪至申总所总所知其无状即与换回然粗免总辖职事而已欲乞将石珍镌降押起赴极边自糠候兄
缴吕开先复官疏
臣闻~小人之根者必杜其党杜小人之党者必严其防防闲稍投隙者至矣臣窃见丁大全沐猴而冠犬羊而坐庙堂者也欺君误国负罪R徙所过之地往往唾骂吕开先何人斯旧事大全侥幸改秩作邑太和大全之谪南安也道过其邑开先率县僚以迎之j袖有启既以庾岭之梅颂其成功又以商舟之楫望其终相当此之时开先惟知有大全不知有君父弹文即上仅从镌罢向时朋党之人已为轻矣今辄援O法自陈妄作劳绩如向日告讦填亏苗开先只就板簿驱磨向以访闻助日解开先只令民趵质湎蛞悦袼喜垢偾房先监吏胥填纳此不过解台臣所疏之罪状殊不知大节已亏他美莫赎况弹文所按鬻狱科罚接受钱米各有实数而可以径叙复耶词臣所言已诛其徼后福之心矣臣窃谓天造神防窜此巨奸天下幸甚廷臣齿弊舌腐忧大全之复任近奉圣旨又谕台臣之请察其动作严其防闲月奏旬报天下快之开先仍望大全再相者也而以期法叙复可乎盖今日不特大全穿望归之眼而其徒之分谪他郡者莫不日望其有可攀之例今日此例一开他日某人自陈曰风闻某人以期法自陈不审朝廷何以处之臣以为欲~大全复出之谋当先罢开先叙复之命始臣欲望圣旨特发睿防缴收成命仍永不与叙复差遣以扶公道以杜奸萌则天下之幸也生民之福也所有h黄未书
辞免新除监察御史兼崇政殿说书疏
经孙准尚书省子七月二十四日三省同奉御笔除臣监察御史崇政殿说书日下供职者臣闻命自天措躬无地臣窃以风宪实纲纪之任霜台专弹纠之司有李勉之贤则可以尊朝廷如臣光之言则贵于晓治体不畏强御则内壮于精神稍涉奉承是自涂于耳目况元v清殿之选必伊川程V其人非得真才曷膺亲擢伏念臣迂E何g义利粗明分席成均初无裨于教养充恩资善愧莫广于见闻大斐鲇暮慰捌涠倘弗加于控避恐易速于颠Y伏愿皇帝陛下洞察危衷俯从愚恳亟收回于成命仍改畀于时髦庶使孤踪获安微分所有恩命臣未敢只受谨h奏闻伏候兄
劾董宋臣疏
臣闻急而呼天者无好声切于谏父者不择语臣与臣常挺昨以董宋臣押班之际未穆公论相继具奏未行寝罢恭准天笔宣谕一则曰四日一朝与朝夕使令者不同二则曰所任皆闲慢职事不过优宠而已丞相又呼臣与臣常挺臣洪胪至相府面谕圣旨臣固知给h非将顺之官相府非书黄之地然君相之命有严且尧言再三洞然明白谓无事任只是优宠则臣等虽抱掣肘之羞而亦以君命必信也继而二十三日之命再出则不可谓之无事任矣今观其印累累绶若若若主管者一同提防者一大都提防者三而又圣主者三上自太庙下至王邸无不e其掌如显应观如翰林院如军器库国信所犹之可也太庙乃严祀祖之地而一祖十二宗厥临孔威之所在天之灵岂不曰此乃误我神子圣孙之人陛下前屏逐之而宗庙再安实宗庙之所以亮陛下也今乃使之带管太庙之j得不重祖宗之怒臣伏读国史恭观太宗皇帝有不令宦者预事之训真宗皇帝有杖杀守恩之事{宗皇帝有每观汉唐之祸及近时变故不得不防微杜渐之训家法森严载在简册此亦陛下之熟知而恪守者今事任若此谓之闲慢可乎臣自夏初见宋臣有符所之命臣则缴之丞相曰此闲慢也今押班之际臣已缴之陛下曰此闲慢也涓流不已将成江河毫不除必寻斧柯且此人狡险有素亦且报复未暇臣恐误陛下国事又如前日者臣固知陛下待之有法有过则惩万无此虑然臣子爱君不容不预言之臣自前日以圣言炳如日星坚如金石因奉命以书押班之黄今畀之事任如此臣实不敢闻命臣犯陛下之怒而死不敢误陛下之事而生呼无好声谏不择语惟陛下察之臣日俟h黄今犹未至不能已谨具奏闻伏候兄
又疏
臣昨者一日之间两被圣旨既谕之曰虽未尽行已示意向又谕之曰尽有商量岂待促迫臣扶惫防羸承拜坐读虽神谟天运未易窥测而圣心悔悟天机转旋已足以慰区区忧爱之私臣于回奏具言谨屏息以俟商量裁处之善盖有待也明日而给假十日之报则臣又以为陛下意向之私由是商量之所从始也而或者过虑则曰假满供职将若之何臣固知陛下必俟其假满再有词请于是从之而后施行为有序恩意为有终不必家谕而户晓也且自宋臣供职后丙午一雨至今凡几日矣无昼无夜天地为之晦昧日月为之沈防此非小变未可以时秋积雨之凉三日以往为霖为喜也且此去季秋之时率不R若此雨不止陛下将何以见天地祖宗也天虽不言或者以雨谏陛下也臣闻陛下遇原飨必斋数日遇明必斋一月以祈晴霁故自近年以来明无不霁者今宋臣未去臣等以言谏陛下视如蛩鸣蝉噪可以却之使止而天意未然雨不解万一有祀陛下将何止之耶恐非斋肃之所能止也臣闻天秉阳湛乎清明一为气所蔽则晦昧而不霁君如天亦湛乎其清明也一为邪所蔽则疑惑而不悟臣尝记往年章清孙以聚敛严刑误天下遂致积雨之lX祷无应有臣庆登一疏击之陛下甫颁出逐之命而扶桑D谷之光已昭然矣盖陛下即天天即陛下自古圣贤书论皆以奸险小人常雨为其气类之所感召如针磁然今宋臣一用随致雨之l若更如前此用事复召之将若之何况枣红是时敌谋莫测未可以草方华秋哨不动为幸也昔孝宗皇帝于龙大渊觌之始逐也谓陈俊卿曰卿言甚忠当为卿逐之俊卿归未及门已有旨黜二人于外此陛下前日事也及大渊既复觌再还又复窃弄孝宗觉之谓左右曰为家老子误我不少臣敢以为陛下今日告也臣非敢有促迫实以人心未孚人言未巳天意未开天怒未解用敢犯雷霆之威而冒言之万一圣明衡虑已定如臣所期予祠于十日之后兹实宗社万年之福何其幸也万一有如或者之虑则天下以为臣职ぢ鬯加旨娣獠刀不能守职尽言则今日虽可偷生而千载之下有余戮矣万一圣意以宋臣为必可保其无他而以臣言为强聒沽名则乞陛下奋发威防明正臣哗讦之罪黜之屏之几殒无悔惟陛下裁幸取进止
引年第一疏
臣闻从欲者君父之仁知止者臣子之义人生十年入学四十始仕七十而致其仕古之制也夫学三十而致盖以讲贯阅s之X仕七十而致亦以其心智筋力至此有不容强得谢而去终其余年下有以遂其知止之义上有以广其从欲之仁君臣上下仁之至义之尽也臣少而浅学老而空E仰荷陛下擢之ER置之清华l臣前此尝与同列私议以为从臣如包恢年已七十臣刘克庄邓炯皆七十余而犬马之齿已七十矣揆之礼律所宜次第乞归以全知止之义去年臣炯先奉祠归臣克庄以R次归臣恢又与臣约谓恢先去而臣继之今年恢以平江之命而去而臣独未去衰白日随横金曳紫之班每窃自愧用敢斋沐涓吉敷陈悃鲜资龉湃酥率酥期次陈同列知止之义且臣年今又七十二矣痰72痔疾时时发作此而不去必有颠Y重念臣以丙辰之春叨恩入闽庚申之秋由闽入觐一出八年菊荒鹤怨所未暇论而三间盖头乃男思H比年所造日披其图夜梦见之尚未得一归其家情实可怜今徼福而遂生还则首丘之愿毕矣伏望陛下推上天从欲之仁暨老臣无用之身俾之休致而归不违知止之义则放牛归马一木一草无非天地之恩经孙不胜拳拳俯伏待命之至
再上疏
右经孙昨具奏以疾乞引年休致今月十四日恭准诏书不允者臣钦承明命无地措躬臣闻委质为臣心固无二陈力就列止于不能伏念经孙学浅而才E识凡而见陋徒以逢时休顺缀迹清班思昔先朝礼部尚书则苏轼史院撰则欧阳给事中则黄裳太子詹事则王十朋此四职最号清华而四臣则极天下之选顾臣何人乃兼四贤之职臣则荣矣独不为美官要职辱耶臣每涉笔职位下忸怩而心不者数刻加之痰疾黾勉不前此不能止之时所以防控休致之请恭奉明诏恩言眷温以孔韫庇碇事谓不宜去臣伏读再三感极以泣然此愿学者孔柚志在得请而归去矣区区愚衷已具前奏今敢以不能者止之义控告君父伏望圣慈特赐从欲不胜瞻天望圣祈怜俟命之至
引年第三疏【咸淳戊辰六月】
右臣昨具奏以疾乞引年休致恭准今月十八日尚书省子三省同奉圣旨依已降诏不允不得再有陈请者臣承命涕零措躬无地臣窃见近年以来中外庶官求去乞归指作礼数钟鸣漏尽夜行不休为上所厌于是有勒令致仕者有理非自陈者臣窃谓有致仕而勒令孰若知止其休致自陈而谓之理作丐祠者从其所陈稍咄寺之风寓保全之赐况如臣者逾七望八年数当去而重以衰疾执经新益讲册字非不大而占哔者甚艰日赴朝び心立稍X则72晕欲仆今强自支持偶未仆尔何日颠Y必有勒令致仕者矣臣此时岂不倍费陛下保全之恩臣应科举以得官程磨勘而转秩非不爱官爵者l臣内谋诸心外质诸圣贤之训无一可留敢不避再三之诛仰干天得谢是祈伏望睿慈察臣忱词初非矫激之举保臣晚节即令休致而归则鸿飞霄汉益知天覆之鱼放江河等囿海涵之广臣无任拳拳之至
第四疏
臣三命益恭传有明训再三则渎易着格言臣闻君天也人之所欲天必从之臣非敢不恭而敢于渎也实以哀吁于天期以从欲且臣年当去礼律甚明臣病可怜首丘在念天其忍不畀矜乎臣又闻臣刘克庄乞去之词曰与其被论而归孰若得谢而去与其终殒于位孰若生还故乡然臣区区之愚虽不敢以被论为烊皇狄圆坏蒙还为忧臣吁天至此情迫词穷伏望皇帝陛下察其情出于真怜其老而且病以之被犬马之役俾之归拜盖帷之赐不胜至愿
第五疏
臣荐承休命尚s俞音退自省循感极以泣臣载惟今日圣贤相逢众正萃集如臣衰朽留不加多去不加少且臣首疏所谓与邓炯等约丐老而去已定于两年之前非至今日方有此意亦非他有所觊望姑为此词特以年在三臣之后故其请亦在后况陛下于臣邓炯刘克庄已从其请今臣衰病不减二臣所以五奏而末已者实望陛下以许二臣者许臣也陛下若令臣休致徼福生还则未先朝露之前自一日以往皆陛下生全之赐臣情迫词穷期于得请席藁以俟陛下哀怜而终惠之
表
致仕表
臣经孙言臣昨日咸淳二年七月准告授臣端明殿学士正奉大夫提举隆兴府玉龙万寿宫封帛请俸料合至今年七月满年逾七十见苦沈疴敢沥忠忱就乞致仕者伏以经孙奉祠窃禄将成两考之书拜疏引年仰渎九重之所祈得请非敢具文臣中谢伏念臣素乏才能积有遭遇事先帝于三纪遍s清华侍陛下于初潜何新益宠逾其分用过吾材自龙飞以来两辱虎符之命连章控避俯荷允从一札遄飞更蒙\赉紫殿侈职名之峻琳宫赋廪秩之优不敢再辞又s三载重念经孙年衰气弱福过灾生爰自今春益复有病齿牙之摇落未已腑脏之秘滑不常视俱昏拜跪良苦稽之礼律已逾致仕之期顾此筋骸岂复能X于世愿言纳禄以保余龄伏望皇帝陛下推天地之仁广日月之照察臣知止足之义已愧后时俾臣全衰朽之年免贻清议
再上表
臣经孙言昨于六月上表以年逾七陈乞致仕七月十八日恭准诏书不允者伏以引年致仕已s危衷有旨谕留特温未遂一辞而退敢干再渎之诛臣中谢伏念经孙景迫桑榆质如蒲呜枨远食初何补于明时空臆而言未必回于渊然七十谢仕于小臣已愧后时况以多病殆尽余龄敢望崇福延康之恩言下逮感涕横流然不允者君之仁知止者臣之义辄攀礼典重冒圣慈伏愿皇帝陛下成物如天爱人以圆斐贾郧之毕竭怜臣筋力之少衰鉴此至忱许其纳禄即遂退休之请永为太平之民
遗表
臣经孙言病势危笃无复再生永辞盛世者伏以惟天为大未O覆帱之恩没世不忘尚忍须防之死气已微于属纩敬敢废于拖绅臣经孙悲哽悲哽顿首顿首伏念经孙材质庸凡学术短浅事先皇于盛际遍s清华侍陛下于初潜最加\遇X焉休退积此衰羸俯陈垂没之言仰渎盖{之伏愿皇帝陛下缉潦パС涔愕佬纳衔坊蜀分鉴临下念生民之凋弊开通言路毋养成缄默之风保毓阳明毋使为浊所蔽益励有为之志用垂无疆之休则臣冥然长辞死且不朽防偏一表敢希臣蛑亲书任善孤忠愿采唐证之半藁盖棺近只恋阙咳怀枷虑槲奕握疤煅鍪ゼで衅劣之至谨奉表以闻臣经孙悲哽悲哽顿首谨言

[book_title]矩山存稿二
宋　徐经孙　撰
讲章
崇政殿经筵尚书讲议【九月初一日进讲】
乃命羲和钦若昊天象日月星辰敬授人时
此总命羲和象钦天之事者纪数之书即洪范之数所以纪星辰运行之常象者占天之器即舜典之玑衡所以占星辰常变之运
分命羲仲宅芬脑D谷【止】鸟兽彰【音冗音毳】此分命四子之事二仲二叔分掌四时分宅四匪以测日景考中星定中气授民时验物化也
帝曰咨汝羲暨和【止】庶绩咸
此又总命羲和以归余置闰之事故更端以重命之允信厘治盖信此四时之序厘治百官使其功绩广接续有成而无玩灾患也
臣闻有帝王稽古之学有诸儒传注之学稽古所以考古人经世之大业传注所以释古书垂世之大义古今诸儒之说备矣臣不敢援引以渎天敢以帝王经世之大业为陛下言之臣观尧典此章凡三节其总命羲和也有以见合天人为一致故昊天之若必欲其钦人时之授必欲其敬以心法为治法已非后世星翁史之所能与盖苟无钦敬之意以行之则必至于昏迷天象而玩日星之变异妨夺农时不知稼穑之艰难不敬乎天时是不钦乎天也迩者星虚殷秋其日丙寅太史占候风来自干实为人多相掠之兆应在吴分当思根本摇动之忧臣愿陛下毋以为步占之常而忘帝尧钦敬之意则臣今日所讲说者非纸上之虚言矣其分命四子也有以见当尧之时日星轨度时和r丰不惟斯民有以全其耕凿饮食出作入息之乐而在郊在薮一毛一羽之微亦有以遂其乳化彰之性何其盛哉臣睹陛下比r边陲之民死于兵革内地之民死于水旱虽有父母妻子之属不得以相保反不如隆古行喙息之安其生者为可痛也其再命羲和置闰之事也则必信日月r时以厘百工而庶绩以见当时之人率作兴事惜爱日于三百六旬之内盖无一日一时之或敢玩砸渤脊凼鞘本则日行其道臣则日孜其思三载而之而至七十载之X巍巍乎其成功也如此今陛下临御以来视尧之在位已七之三矣方以允厘之r月而空掷于更化以缉之光而徒劳于革弊实为陛下惜之臣愿继今以往上下勤恤皆以尧命羲和之意自勉一日钦敬则一日之功一r钦敬则一r之功兢兢而行孜孜而思百工以厘庶绩以则防天万年之视尧之置数时可无数矣
九月初十日进讲
太宗太平兴国八年上谓宰相曰民诉水旱即检覆立遣上道犹恐后时颇闻使者间或逗遛不发州县虑科敛违时日行鞭笞民亦俟检覆验实若此稽缓岂朕勤恤之意乎自今遣使检覆灾旱量其地之R近事之大小立限以遣之雍熙二年上谓宰相执政曰国家以百姓为本百姓以食为命故知储蓄最为急务昨江南灾旱甚亟遣使赈贷果无流亡盗贼之患若无积粟何以救之【并见续资治通鉴长编】臣尝闻天灾流行国家代有朝廷仁政所贵及时以此知尧汤不能免水旱之灾而天下未始有捐瘠之民者要必有以达其仁也如使蓄积不先时而具赈恤不及时而行则博施济众子惠困穷尧汤虽有此心天下未必被其泽矣恭惟太宗皇帝上承艺祖龙兴之业下贻神孙燕翼之谋所以亿万年而有永者皆于安民一念得之圣谟洋洋真万世之矩E也夫以水旱之灾无不闻而检覆惟恐后时赈贷惟恐其不急所以民不至于流亡而无盗贼之患三代而下以盗贼而亡其国者未始不以水旱之故民饥无以恤之耳其或知所以恤之则又闻之后时检束于藁秸已空之后而无以验其实赈贷于流亡莫止之余而无以全其生于是死者固~更生之望而生者又萌等死之心盗贼之患卒至于不可收拾也臣闻今r如浙东西湖南北七闽二广多以旱告如天台栝苍永嘉三郡与夫潭之湘乡乡安化诸邑又皆大水陵谷变迁民生荡析可为哀痛臣比者进讲之次恭承圣问台处等郡水旱之灾仰见留意民瘼四方有故莫不上彻圣聪臣时奏乞及时赈贷又防玉旨谕以速下施行臣知陛下此心即太宗皇帝之心也斯民何幸然侧听旬余未见施行臣窃惟今日外有窥伺之奸内有水旱相仍之患则人心根本之地不可不思所以坚凝而维持之也臣愿明诏大臣检举见今州县水旱去处防监司郡守选差清官吏即与检仍急行赈济之实或就发常平义仓之储或特发丰储桩积之米以活饥民毋使其至于流亡至于盗贼则太平雍之治复见于今日矣则天下幸甚
九月十一日进讲
帝曰畴咨若时登庸放齐曰66子朱启明帝曰吁ㄋ峡珊
此一章欲求贤者进用之而放齐荐非其人
帝曰畴咨若予采【止】静言庸违象恭滔天
此一章欲求贤者论其事而O眉龇瞧淙
臣闻帝王之治莫大于得人帝王之阅大于知人当尧之时黎民雍而万邦和百工厘而庶绩一人端拱于黄屋法宫之邃若可以为无事矣而帝王之心则未然也方且s访在廷若时登庸有咨若予采有咨t龙并用未始自足而一贤在野惟恐或失何其急于得人也及观放齐以朱荐帝则知其ㄋ喜豢捎皿O靡怨补ぜ龅墼蛑其静言不可用荐扬之辞方出于口而吁疑之顷如见其肝又何其明于知人也盖聪明之怨庥谔煜虏晃┦录盖狈民瘼L微皆有以真知灼见而天下贤愚不肖之分亦皆如日月之明而容光照焉如水鉴之静而须眉烛焉故凡智愚之缪其用言行之不相副者皆不能逃于片言之下此所以独推官人之能而何忧乎O煤挝泛跚裳粤钌孔壬也如使其徒以得人为急而无以知之则朱可以启明欺如后世之利口捷给者用矣共工可以]工欺如后世之小才徒辨者用矣知人云乎哉陛下神圣广运尧之砸睬紫椭急尧之心也忠邪有辨尧之明也亦尧之文也天下虽大枉直莫欺共镁藜槌饨~X矣然岂无好辨而喜胜者静言而庸违者尚当有以审察而分别之邪禹曰知人则哲惟帝其难臣敢陈帝尧知人之道以为责难之恭
九月十三日进讲
帝曰咨四岳汤汤洪水方割【止】帝曰往钦哉九载绩用弗成
臣窃谓洪水大患也咨岳博谋也佥谋之公举而所荐者鲧此诸儒之所同惑也以方命圮族固不逃于帝曰蛟罩疑而试可乃已又不能不徇于岳曰异哉之叹此诸儒之所惑也臣尝思之盖岳之所荐非O霉补け群樗之割方为害于荡襄之余下民其咨思俾V于浩浩滔天之际顾瞻当时有能之可使者惟鲧而已故岳不得已而力荐之尧不得已而姑试之尧岂徒曰试之云乎哉钦之一字乃所以药其疾而玉其成也鲧之病在于方命圯族耳命者天理之自然惟敬者能顺之族者物类之同然惟敬者能安之今鲧也不顺其命乃至于方而逆汩陈韭追欠矫欤不安其类乃至于毁而圮悻直自用非圮族欤是背之也尧以钦命之鲧以忽弃之故虽九载之劳而弗克绩于成也子禹嗣兴只台厥远先有于往钦哉之意行其无事而无蹈方命圮族之愆故能F浍距川决川距海而成大功于八年之顷嗟乎同此一水患也鲧以忽心而绩用弗成禹以敬心而地平天成尽臣道可不敬哉抑臣读书至此而有感焉以尧朝之清明一咨登庸而得朱再咨予采而得共工三咨治水而得鲧九韵淌铝t龙并用之时岂应有此自后世言之掩覆之可也而史氏h为古法孔子定之以为篇首者盖所以见天下未尝无小人小人未尝无朋比而皆不足以累帝尧知人之明则尧之尽君道者又可见于此矣呜呼盛哉
九月十九日进讲
帝曰咨四岳朕在位七十载【止】嫔于虞帝曰钦哉臣闻身乃齐家之本家齐乃国治之基父尧子舜古今盛事而求其所以相授受者乃不过身齐家得之有如师锡之言方发予闻之语已随以此见大舜虽在侧陋之中而63晕薏簧衔诺垡⑺渚踊莆葜邃而天听无不下彻以圣遇圣固应尔也然帝俞之而问之岂非欲因此而审其造＝裨乐荐舜也不称其F哲不称其文明不称其温恭允塞故独举其难事之亲与不恭之弟舜处其间上友下顺使之进于善不至奸以此为荐舜之原而已至于尧之试舜也则又未试以五典未试以百揆未试以宾门纳麓方且验之闺门观其仪法及舜能以理降其骄贵之心使之行沩水之I则又以钦哉美之以此为试舜之实而已呜呼大学言治国平天下必以身齐家为首孟子推天下国家之本亦以在家在身言之盖未有身不而能齐其家者未有家既齐而国不可治天下不可平也尧典一篇始叙尧治终述舜禅而其于身治国平天下之序惟此一说盖克明峻砸⒅天下不难平矣呜呼尧平时用功之序如此故于舜之孝钦两尽而知其身之于舜之克谐厘降而知其家之齐于是而授以天下可不谓天下得人乎百篇帝王之轨范尧典百篇之冠冕子思孟子所论之次序尽此而已后之欲治国平天下者盍于是究心焉

[book_title]矩山存稿三
宋　徐经孙　撰
杂著
呋侍子送出朝
四载执经邈无益一朝被论惟有愆尤只知L迹以出关奚敢彻名于记府乃防仁言抚问恩意宠绥将之篚帛以燠其寒赐之官楮以Q其乏百拜俯偻万感输悃载念经孙罪大罚轻仰戴圣恩之宥辞温意厚更叨储极之垂怜东望咳晃鞴槿僖悠l孤踪既返于私室无一字敢入于帝城伏愿皇太子殿下寅奉君亲恪循身教谨言语节饮食妙全V养之功尊孕约{明允迪中庸之训暂辍阁中之注述益勤圣虑之践是为三代有道之君永迓万年无疆之福经孙无任恋允渲抑至谨奉以闻谨
申中书省辞监察御史兼崇政殿说书状
照对今月二十四日准尚书省三省仝奉御笔除臣监察御史兼崇政殿说书日下供职臣于次日具奏辞免今月日准尚书省子备奉圣旨不允者涣颁成命震惕愚衷窃以乌台为纠察之司金华辅缉之学尊朝廷必李勉而后可成君晕┏填V其实宜况稍涉奉承是自销于风采而无能启沃曷m仰于聪明必得誉髦乃称亲擢如经孙者来从州县躐缀班行资望浅则何以振风宪之纲学术E则无以为日就之益虽已誊于免牍犹未拜于俞音欲望公朝特发敷奏亟收误渥改畀名流庶使菲才少安微分所有省未敢只受须至禀闻者
上楼监丞牒
朝散大夫徐经孙牒上奉使监丞郎中照防今月初一日夜承公文准省备奉宣谕指挥差委贵职前来谕旨令某还台治事伏承传宣恩言开读再三无任感激经孙自知渎犯天威不称言责惟知屏息以俟诛夷岂敢咛ㄖA朝廷纲纪之地除已披肝沥胆具h咦嘤指村棋吻叭ヒ再雇命须至牒报者右牒请照吖孰
祀明堂赦文
寅恭宏图只若成宪称秩元祀率先申以搜仪于昭明堂s吉辛而展采然礼之大者非无可称而神之格者惟允庆б谕蚰昃疵之心秩然咸叙四十载忧勤之治常谨持盈赖两仪之储祥荷列圣之垂v阳和而物无疵疠雨D若而r比丰登青海归疆咸讴歌于西北黄旗e道盛温厚于东南方且却R人之贡以昭孕募趺髂曛租以纾民力往于攸济迄可小康尔休尔游当知申命之自我将我享益申报本之恩先一日而致斋极三日之俨恪如见所祭不显亦临款谒真宫入太室载鸾旗\玉辂匪棘匪徐披龙衮执镇圭有严有翼乃酌郁鬯乃莅中坛亚献芬芳昭震子之主器显维雍穆萃髦士之奉璋笾豆静嘉羽毛纷盛美光服贶众星留俞月波日耀之宣明干端坤倪之轩豁加荐享矣清明畅矣维天佑之福履绥之缅干怨锖ゴ蜕庵书顺考皇v季秋肇之诏一以无私之义法天地一以大公之道服臣民炯如日月允矣垂训敬其夙夜奉以畏威惟事之告成可朕躬之专享敛时五福普及万方可大赦天下云云于戏惟天付予有家朕必思于兼覆本朝以仁立国朕必广于好生尚赖辅弼必恭之臣小大承统之寄具宣实意式迓升平共跻仁寿
祭龙门碑文
斗牛之分有名山焉水流其中四时潺潺有本如是浩浩渊渊潭曰龙潭门曰龙门疑有神物输流而迁七层翠好峰m袂Х鹂陕名经可爰相厥攸门而不关有亢其{风云往还表之以江西抡魁之笔实之以吾党非常之原吉涓刚辰鞣婪畎渤缇朴邗实ビ谂碳龃塑跋阋云粽蒹垂鹣闱镳ヌ依舜悍神其相之有开必先
新堂梁文
伏以倦游爱吾庐偶得东源一区之胜辛勤有此屋粗适中堂四时之宜日月维良风雨攸除恭惟矩山主人一生侥幸百事迂E壮r词j误成蝇于防墨比年客路旅振鹭于光庭书殿极儒生之荣宪府滥言官之责不能者止盍归乎来顾老屋以弗支势须改筑去先庐之未R地适可安三江交流有朝有防四山弑如拜如迎是为觉溪之中旧袭孔园之号傍罗古木若预封培前衍平畴最宜眺望贤哉宗党成此r宫爰集栋梁楹桷之材以为亲宾冠婚之所地势颇隘于我有余自此息影林间得依美防学耕谷口惟愿丰年得为太平之民兹实老来之福千万间庇寒士赖有时贤三十年携束书聊逸吾老试题吟笔助举梁
东　丹阙巍巍照眼中晓望扶桑秋日表葵心如拜\
云红
西　罗浮峻极与云齐水演龙门清且近此堂新枕此
山溪
南　梅峰对面蔚晴岚方正不移天所作欲知e矩个
中参
北　幢节分龙来石璧勇如渴骥欲奔泉水口此山天
与力
上　水绕山围更平旷良天好月赏心时s迩_原互
来往
下　自古箕裘学弓冶诗书门跻支持须是肯堂仍
肯架
伏愿上梁之后百年偕老亿世奠安泉甘土肥渐遂山林之乐风调雨顺益知栋宇之安书脉其昌福基以壮
吴塘勉仲建防梁文
伏以中堂落成已竦飞之势前荣{复恢旋马之规展矣{明美哉轮奂恭惟勉仲主人精神秋水笑语春风心逸而休克守过庭之训面势必审更深肯架之思爰自旧年迄成新筑望先庐之未R觉胜⒅弥多塘瞰大70然可鉴冈连石岿若具瞻青山当趿魉入池白云为藩气在闼况有前人之命是为安宅之基状与目谋屋兼身润又念亲宾冠婚之所当有东西阶序之分乃诏工师乃宣哲匠厚栋大梁以御寒暑广居正位以备周旋揖逊其间登降有数屏开孔雀未数李监之豪家瑞应麒麟防庆徐卿之有子虹斯举贺燕聿来
东　主人胸次妙春融门前又报{轩过坐我光风霁
月中
西　山头气喜朝Y客来柱笏闲相对笑指浮云自
有梯
南　不不隘笑潭潭我门居第传孙子文靖当时有
美谈
北　华堂相值真安宅方寸心田万书个是君子无
穷泽
上　举首先庐盈一望好天乐事赏心时棣萼相辉互
来往
下　家塾旁开文字社晖ダ加裣阙汾佛胶资樯连
昼夜
伏愿上梁之后家庭睦肃门豕饣灾且阅敝仁以居之敬其可愿禄尔康矣嘏尔常矣亦维适之安
赠课术王宗岩序
余平生安于命而星数之说未学间有为余言而验者百一二尔惟蜀士李愿Τ⒖斡杳自辛亥而乙丑由提管而龙图节节皆验如印蝗挥枭跎裰而惜其不复见宗岩王君一日过予谓得其术其课予卦数亦颇与甫合然愿Τ⒆匝云涫跷尬目纱不知宗岩何以得之也虽然不必问其术传不传惟当观其验不验于其别也为序以送之
黄绍谷诗序
W江黄君妙年笃学励志前暇日⑵涫不鄙示余余开读之则后村李公省身雷公各为着语而苍山曾公又为易其字曰绍谷盖以山谷文章之印期之也余复何言然尝读鹤山黄太史文集序有谓世之以诗知公者未也独于其元v史笔守正不阿艰险百罹不见陨获者再三致敬慕之意然则绍谷合志其大者焉勉旃毋怠
黄元肇江山风月阁诗序
江山风月黄元肇燕息所也梅亭先生翰林季父溪山翁和之诸贤继是有诗有序有记染衿涿靥斓匚蘧〔胤⒃酱尽而元肇犹谓余独欠着语余惟天地清明之气莫如风月而挹之江山尤清明之至也元肇家传山谷之印见闻文献与他人殊而K目骋又有江山风月之妙余复奚言然元肇亦有思夫自有此天地即有此江山昔也清夜故园地灵尚s人谓斯何今也飞阁渠渠登临得要人谓斯何况山径之蹊介然成路沧浪之水清斯濯缨孟氏此语岂直为山水发哉反之身心亦犹是也余方有警于是愿与元肇加习察之功一燕息顷因水上之风而识天下之至文因月林有影而悟容光之必照庶乎与天地同一清明而不独以嘲风弄月为得江山助矣
憷彻题永兴驿诗跋
昔拥双旌在斗城今朝孤馆语同名天连秦树无因见极眼空遥怅望情右二十八字阒翼莱国公所赋也谨按国公以天禧己未召自永丰军拜中书侍郎兼吏部尚书同平章事明年七月罢寻降授太常少卿知相州八月徙安州再贬道州时也问之故老此驿名永兴后以公故名莱公馆而或者又以皇华易之噫孰谓永兴驿不如公安之竹乎窃惟君子所遇山川草木皆得蒙被芳润以托不朽况尝有蘧庐之托翰墨之留乎后二百一十九年当嘉戊戌邑令南昌徐某因葺是馆刻诗壁间仍今名而堂以莱公扁于以存先贤之迹叽说刂光景云
黄季清注朱文公训蒙诗跋
右训蒙~句五晦庵先生朱文公之所作也其注则W江黄君季清之所述也谨按先生自序谓病中默诵四书随所思记以~句后以代训蒙者五言七言之读然自今观之上至天命心性之原下至洒扫步趋之末帝王传心之妙圣贤讲学之方体用兼该显微无间其目虽不出于四书之间而先生之性与天道可得而闻者具于此矣其曰训蒙乃先生谦抑不敢自谓尽道之辞云耳季清研精是编有年矣一日心防理融句析字解因先生之言探先生之学或取诸章句集注或取诸文集语h又参以周程横渠五峰南轩勉斋西山诸书如纲以黄钟而四声迭和原于岷山而百川防同其例则先训诂后文义一如先生注书之体自非潜心之X味道之深何以及此其释命诗云新者如源来无穷也旧者如流往不返也其释戒谨恐惧诗云阄粗猎蝮{其垣墉欲未动则敬以直内此皆得先生言外之意余与季清交四十年中间辱授馆者非一载见其读书专静反覆沈潜弗得弗已知其他日所进有非不肖所能及其后数r一见每见必进于昔今于所注书益信虽然先生之诗章句云乎哉皆其得于心见于躬行日用之际a焉孳U有不容以自己~句凡九十八首始于天而以事天终焉其辞有曰存养上还天所赋终身履薄以临深余与季清今老矣尚皆懋敬哉季清名惟寅氏伯新实从加斋学师友渊源有自云
黄山谷内集诗跋
太史黄公诗有内外集夫任氏所注者内集板木虽多而其乌鸟传嬷误亦自不少暇日稍加较正刻之闽宪始与芗城所X芗室外集注并传之
黄月山解金刚经跋
月山黄献之余老友也生平归儒解金刚经偶黄电岩以所绘真像示余为下转一语时咸淳辛未五月既R矩山老人徐经孙书其上而归之若以色相见我能知者微若以音声求我能知者几大虚云散大音声希月山居士之子孙永言孝思于是保之
长孙敏学冠说
正月丙午吉叶于卜吾孙敏学肇加元服古者冠礼三加弥尊厥初祝辞训义具存始加曰弃汝幼志盖欲其童O之习痴劣之态~之而若弃也再加曰敬汝威仪盖欲体貌必正色辞必庄可象而可畏也三加曰以成厥愿怯其为人子为人臣为人弟而成人之员敢尤加之礼弥尊三祝之辞有序盖必如是而后元服之无愧也于戏既庄尔首毋邪尔思今尔何盟是训是彝今汝何惩于嬉于随学以自强敏以求之受天之庆福禄咸宜
侄壬泰冠说
咸淳三年九月R日犹子壬泰冠老伯矩山为之说其辞曰我如汝年冠于王正今子既冠迨此秋清古者冠礼盛服夙兴筮日筮宾其责匪轻言行貌思规矩绳汝其未忘思诲是名字以必矩维我思荣念哉敬哉杲日东升
乙泰冠说
古重冠礼盛服夙兴今子既冠祝辞是听家学渊源汝其继承顾明命迅如雷霆有欲必窒有忿必惩名曰思字曰必明友爱同气温然如春佩服斯语其书诸绅
香R舟记
余友罗仲志种莲植梅着亭其间取锵香R益清之说康节夙驾寒香RR留之句合名曰香R舟盖以其亭之如船也余和之曰盛夏流金烁石百卉欲焦而有莲焉大寒折绵曜胀蚰就毫⒍有梅焉予于是掀蓬四望或云锦之绚烂或暄┲清妍玉垄有神亦知其香之R乎余闻得阳之和者寒暑不能陨其节守性命之正者威制不能易其操子如悟此则知二先生之所取或曰东坡咏荼防亦曰无风香自R曷不取而参之予曰随芳而倚赖东风者莲梅之所羞也又焉得俎豆之哉仲志曰善请书以为香R舟记
上丞相贾似道言限田
经孙尝妄论今日大势自庚申运重开之后圣天子有干旋坤转之妙大丞相有再造乾坤之功琴瑟既调百C尽洗武功既续三边宴然从昔更化善治未有速于此者闻知圣朝惟曰和籴之数未能尽蠲楮币之造未能顿住不能不上贻圣君贤相之忧近者全台有言欲革二苓R稽汉人名田之说近考先朝限田之制除面官限外之数官买三分之一无官之家亦以九品之限与之大约田千万rr收七百万斛粟则可以尽免和籴之数楮币可以住造而军饷亦无不足之患矣一举而两芫〕甚大惠也且汉人之说诸侯王公所占不过三十顷耳今一品至五十顷所限比汉时为优汉人自限田外悉以没官今无没官之令而限外只买三分之一公家之利如此民间之利如彼可谓仁之至义之尽矣然或疑此令风行州县之间必索各醭錾砉仝径后知所占品限虚实必索各户砧基簿书而后知所买r段着落又不知官所给价将决于官牙耶亦只据其契面旧田之好恶将听人跛申耶亦从官司据契而面典买也既买之后佃踔稚慕谁给之雨D不齐或有减放将谁主之或者又谓此去夏税开j不R官民之交易未定夏税必有迟疑不纳之患住造之期未卜目下造有数恐有楮价日杀之疑甚者至谓以浙西合买之田计之未必能及常年和籴之数他路或如是所买之田又不足以为所得军饷之备又如何此皆众人之所疑者经孙窃谓庙堂之上智虑必周商确必定必无此虑特州县之间官吏未必能尽体朝廷安静不扰之意民户未必能尽体朝廷明白洞达之心恐须条示画一为之区处使官吏有所奉承而无所容其夤F之扰人户无所疑惑而有以知吾平明之公则此二举不惟可以除二弊兴五利实可为长X之良策矣经孙自揆E庸无补于世浮沈州县之X独荷大丞相擢之ER置之清华数年之间叨尘至此盖必有以取之也今朝廷行此利民之事倘或有所闻而不以告有所疑而不以献则是负恩于知己之地将无以自立于覆载之间矣经孙朝夕思惟义不容默万一所闻皆不足疑大丞相必亮其愚不解事未必遽加之罪如闻或有所疑则少加详缓熟筹而后行之亦未为晚经孙干冒斧钺罪当万坐伏望钧照

[book_title]矩山存稿四
宋　徐经孙　撰
诗
四言
赐宜春易太极
易有太极在天地先两仪四象是谓后天春台得之云自希夷吉凶祸福予以前知八十二宫颇与俗殊数往知来其然乎
元旦训孙
咨尔潭生今r十六弃汝幼志企慕老宿收汝放心归就检束业必精思书必勤读敬事父母出入必告钦奉师模传习必熟友爱同气如手如足珍重自身如如玉非礼勿视只污青目非礼勿听只乱心曲非礼勿言言必招辱非礼勿动动必非福翁作箴言尔其佩服念哉敬哉中有天禄
五言
觉溪八景
雷奔石壁间瀑防洞门侧蜿蜒\洪涛变化莫可测
右龙门春浪
西风吹石岐鳞甲起深辙借问去来人谁是骑鲸客
右头秋风
初生半崖渐失双峰翠忽满太虚苍生望霖雨
右罗阜朝云
溪月濯银盘溪桥卧沙净碧波寒分明见蟾阙
右潘溪夜月
山围古寺曙隔鲸音发悠扬三四声唤上东林月
右隆福晚钟
飘萧鸥鹭t淅沥菰蒲晚云防山月明新泉落前涧
右骊塘暮雨
林馆碧溪弦歌杂灯影夜分犹吾伊学海在人境
右水北书声
诗家在东皋鸡林价争售作者复几人风月三千首
右东源诗社
题施山观音阁
阁道连云栈檐牙覆竹南来天马渡北落水龙吟林鸟疑谭偈田花欲布金凭栏观下界洞见R公心
长子思H赴江西庾幕
三年永丰簿两载半临川纳满无多日奇逢有二天临民须近厚减价要重蠲莫道违离R常如在膝前
思H生朝分忠勤酒侑之以诗
帝正才五五吾子始生时潘县花将锦陶门斡丝与民同乐意在我即琴棋酒自忠勤出公余荐一
病中有感
习懒多成病旬余X覆杯帐中闻燕语瓶里防花开医已肱三折愁来肠九回何时得E散屐齿印苍苔
幼子思谊举次孙命名阳生
吾年七十四始见两孙枝阳猿趸睾蝮腹庥满时传家惟简册愿汝似兰芝何日解言语能吟公此诗
送思H之官峰
我如汝年时P问便江戍选如海深望洋吁可怖汝今亦宜教去作峰主有民环百里待汝字而抚何以奉条何以抚黎庶惟公则生明平心阅牒诉惟则寡过莫受脂膏污惟勤则集事慎勿习逸豫惟俭可无求只学我清苦持此四字符便是作县谱去家三百里两地无多路安问来与往时走一健步居官而民宜暌隔非所虑三年课最归可以见君父
咸淳壬申六月不暑
常年六月六暑气何其酷犬有吐舌烦猫得负背燠今日胡不然萧然凉气足阳乌潜其辉小雨时@重袂犹未温浴了肌起粟老病固宜然壮者亦不浴短至未及间秋如许毒本朝王火杂胍⒃诵文命明四海年世不待卜吾君干六龙刚健粹如玉吾相泰九二出苋陆君臣约韧讵有此伏吾闻氛气恶杀气盛西北襄城既失守生灵烂鱼肉匹夫尚忧知此妄屠戮臣固告上天忍泪不敢哭愿言扫邪日月舜耳目中国盛阳明从今调玉烛
六言
题伴云樵唱
佛法生憎绮语道人安用樵歌有时言外悟意不觉山中烂柯
自m夏端甫所绘真
老我不堪位置归来X混渔樵忽然珠玉在侧见之令人意消
七言
春班遇雪
拜赐通班近玉墀小臣今日G朝仪雪花飞在蓝袍上洁白其身正此时
和端茶训子【三首】
东坡月窟天香R山谷云涛味玉温相对两翁元v老说茶风味到今存
写诗只到黄山谷又失西川苏子贤更把名章细商续弦那可惜胶煎
三日君诗当刮目看来字字到云和从今喜入圣人手孔杏坛中取瑟歌
南英防芳亭
众芳防处得春多草色随人气亦和闻道吾宗好兄弟棣花香里细吟哦
过严子陵钓滩
仰止{风不可攀且图生出鬼门关稽首台前无复过归家斩却钓鱼竿
和临湘奉议孙敷山归田十咏【并序】
余引年得谢因思同里有前辈孙公奉议以年未五十致其仕赋归田十咏音调幽闲心切慕之勉强追和然岂特其诗不可及其见机知止之早尤不可及也姑h以示儿辈知里中有此亦可以洗林下何见一人之诮云
仰止{风早赋归晚生自恨不同时公如岭上孤松秀我亦松间百尺丝
尚记千官拱帝尧日随环佩早趋朝螭坳叵麓尤菁叔氤咛祛未觉遥
乔山却似防稽千里孤臣泪满襟沐浴恩波无地报始知沧海未为深
咸淳天子怜臣老紫殿清华极邃情赋禄玉隆真昼锦有时听得步虚声
九重忧责讵能分不雨羞为出岫云累疏丐归今得请保全晚节荷明君
北自有来`处长夏何妨一枕{竹薄未能遮照涛鞣缥矣障葡萄
活水一溪如玉莹好山四面似螺堆个中自足归吾老莫待北山文勒
家有园池幸未荒客来有酒或传觞秋宵玩月冬观雪春日寻芳夏纳凉
人心易溺谁能拯世道如澜孰与呃涤惺ハ鸵叛翟诤每为古书开
早眠晏起自安恬头上从教白添和了十诗h七字太平时节效陶潜
题安原寺
杜老留觉句韩公亦有岳山题愧无健笔希前哲谩把飞红当踏泥
病起【二首】
去年习懒因成癖瘦骨支离怯病魔今日团环四世玉蒲细切泛金荷
上{殊邑尚吾乡千里相忘是建康王事贤劳宜不废师生义重讵能忘
出朝赋归来好【十一首】
归来好篱下菊花应未老晚香犹可荐清樽渊明醉后和衣倒
归来好两r引年章屡草圣恩辱不容闲今得生还真大造
归来好巷安居乐吾道此行不敢怨风闻只恨舒君言不早
归来好一入山林迹如扫杜门谢客免愆尤几净明读庄老
归来好菊后梅前宜问道退朝羽翼此心生从此五更无起早
归来好从此五更无起早虽然71r瓣香心天子万年多寿考
归来好三径须宜有花草于中竹柏可耐寒更种长松成四老
归来好饮食起居随晏早闲身乐得未龙钟东阡西陌寻芳草
归来好茅檐曝背无烦恼欣时读易困时眠个中输与痴顽老
归来好龙门有山名七宿生泉石颇有F往来尽可休吾老
归来好万喜千欢无烦恼日课吾孙读古书此是吾家传世
北坑拜扫有感
手植松楸四十年扶苏枝叶欲参天四儿惟有衰翁在时领孙曹拜墓前
题金鱼郎
金鱼有术妙谈天走遍江湖竭Z76玉带贵人如一遇定知换酒不论钱
赠射虎人
冯妇下车须有勇将军射石亦通神南山白额新除害好赏今时射虎人
去国
D岖山路记游谁识为臣去国愁柏府官中羞豸角桐江台上愧羊裘重违君命留行者既竭吾才归去休霜露感人千里思松楸未扫已三秋
北壑瀛洲亭
山中有水水中洲欲访蓬瀛此处求孤屿诽烊|笏危亭临渚似飞楼并崖香草仙余药隔岸人家风引舟个里藏功行满62文学馆快情游
山塘精h
归来鱼鸟亦相亲草创山塘谩以名旋筑堤防留水住尽除翳听松声族姻语语人情洽云势天气清好续溪山真率防从今八景又重成
恭和御制诗
多士新弹贡禹冠对天忠切动龙胪传声彻颁袍笏燕喜筵开肃佩环乐奏箫韶成广内诗成奎画照人间微臣捧诏惭E拙也抱传宣拜赐还
弭节堂
殷勤主礼重宾荣弭节新堂庆落成语熟不妨移座密更长那复记杯行辖投相共传佳话榻下于今见故情太史定知牛斗分客星也傍使星明
庆仲明弟领乡荐
记得溪山横膝语何时解取世科收荐名恰在二八数屈指重来四十秋r月滔滔催后进功名冉冉继前福州得捷知安福更愿君恩赐状头
福州即景
一别居诸r月遥闻此景画难能潮田种稻重收谷道路逢人半是僧城里三山千簇寺夜间七塔百枝灯常年六月东山里地涌寒泉漱齿
福州鹿鸣宴
鹿鸣今日宴嘉宾六万j中一百人岭峰前连巨钓龙台{处耀鳞假途文字皆由命实地功名好致身得意春风马蹄速杏园交庆v袍新
长孙敏学授承务郎
辛勤j屋一书生六时文谩防名身事两朝奚所补恩覃五世亦何荣前人庆泽宜丰报尔辈官曹讵可轻移孝为忠斯不负更须勤学绍家声
黄元肇江山风月阁
江山到处堪图画风月无自古今但要清明如外境便分动静即吾心坡仙取用原无尽康节登临岂浪吟天理流行须体识莫将嘲弄费光
培芳亭草创胥防
培芳草创强铺筵画出清明三月天长少团栾还五世笑谈邂逅集t贤或歌或弈杯无g非竹非丝乐自然过则相规善相勉须令和气蔼无边
送仲时弟
江关千里隔山川有弟能来慰眼前方喜雁行随处乐可堪蟾影别时圆暑行勿亟宜强饭湍激多惊莫问船归到家山相劳苦团栾恰是菊花天
题西坡防心亭
然古木湛然池乐意相关自造微庄子非鱼真实问海翁狎鸟本忘机樽中有酒逢人酌琴上无弦信手挥秃尽剡藤吟不就妙哉川泳与云飞
贺汝立拜恩封
君恩r序两俱新鸾诰叨荣鹤亲天上龙光疏雨露堂前燕笑寿松椿孙枝子h皆腾踏兰省壁池交问津此去椒盘重献颂斑衣中有v衣人
和李后林分惠W花降字韵
诗句寻芳自抑扬一观佳什觉心降山中玉t虽无数天上琼花孰有双愧我未能瞻后土荷君分惠到南Т咏窨尚≈行巳鸫蟮匾聘到此邦
乙丑三月十二夜梦得家有园池乐寿康之句觉而足成效邵康节作首尾吟八首
家有园池乐寿康四时随分得徜徉鱼游春水吾同趣莲拆秋房客共尝风里松声传古调雪中梅t验初阳官闲身老犹帮俸家有园池乐寿康
家有园池乐寿康闲中日月觉偏长睡余携幼K花圃饭后呼童给鹤粮堆案纵横书数册随盘欢喜酒三觞客来问我浑无事家有园池乐寿康
家有园池乐寿康君恩广大寿无疆玉龙自是神仙骨紫殿容依日月光不织不蚕时赐帛无功无过r支粮老臣得此知惭愧家有园池乐寿康
家有园池乐寿康抚存松菊未为荒斛租不及胡椒数樊圃何如步障长静里谩防猿弄臂闲中时听鹤鸣吭山林密宜藏拙家有园池乐寿康
家有园池乐寿康人生何用苦干忙三冬惯曝茅檐日九夏贪眠竹簟凉大写文书遮老眼熟煨芋栗饱枯肠无荣无辱浑无事家有园池乐寿康
家有园池乐寿康北Ш胃野留嘶食乜满引灵泉脉户西迎太乙光初节易渝谁保晚好人难做必观常老来自适闲中趣家有园池乐寿康
家有园池乐寿康晴檐曝日小春阳炉存没鹉压酌芹蔬味更长更觉寒威潜出醣懔詈推复连床团家庆堪图写家有园池乐寿康
家有园池乐寿康浮云富贵利名j栏栽药相扬楼美坛植花王姚魏良忘机X结盟鸥社得意闲观狎鹭塘提壶挈}堪游赏家有园池乐寿康
丙寅九月送龙门课试士友
凉风九月菊花天路近龙门自坦然胜友如云儒雅集雄文丽藻灿连篇平时学问勤攻玉圣世功名好着鞭黄屋临轩新防士姓名一一听胪传
和胡适齐韵
得得{轩到涧泉真成空谷喜跫然三诗惠我惊人句八如公现世仙一见长身知润云囊墒⒓视幸畔途王已获非熊兆钓L如今起渭川
词
水调歌头【致仕得请】
客问矩山老何事得优游追数平生出处为客赋歌头三十五时侥幸四十三年仕宦七十归休顶踵皆君赐天地阅殉晔书数册棋两局酒三瓯此是日中受用谁劣又谁优寒则拥炉曝背暖则寻花问\兴狎沙鸥知足又知止客亦许之否
百子令
八旬加二荷君天垂v扶持老拙目送新来檐外燕手拣好花轻折比似去年十分强健日防朱诗说篇三百五r前尽有披阅天教两子供官一男留养右左相娱x五见孙枝三拜授童冠参差袍笏四侍峰舟在即次五今月孙淳老想能随叔嬉劣
哨遍
江山风月耳目声色取之无禁用之不竭造物之无尽藏月白风清有客有酒踞虎登龙放舟中流听其所止而休焉归去来兮昨非今是旧菊都荒新松老矣吾年今已如此归去来矣忘我忘世草木欣荣幽人感此吾生行且休矣
乳燕飞
一尔炎洗似天知山溪佳处玳筵珠履六十年前今朝庆门左桑弧蓬矢也似恁郁葱佳气v鬓童春未老问寿星模样君真是新甲子从头起应门有子能承志总人间皱眉底事不关君耳防不日孙枝毓秀衮衮教人满意更又报门阑多喜饱受人生真富贵便蟠桃三熟堪弹指知几个千秋r
鹧鸪天
安分随F事事宜平生快活过年时长歌赤壁东坡赋又咏归来元亮词开八望期V人生如此古犹稀香飘金粟如来供rr今朝荐酒

[book_title]矩山存稿五
宋　徐经孙　撰
志铭
三友轩铭
大伦有五友居其中于以辅仁匪真朋从直谅多闻乃益厥躬便柔则损友道斯穷或取诸物曰梅竹松亦以r寒匪蒲瓮吾家弥甥蔽轩于东扁以三友八玲珑人乎物乎惟益之崇损己者R无俾憧憧取友如此有告必忠我作铭诗式辅尔衷
九思堂铭
学造三思再斯可矣今曰九思岂思殊旨盖此有九者之目乃主一无适之谓彼则一而三之不几乎憧憧朋从之累视必思明非礼勿视听必思聪非礼勿听色兮必温毋狠而厉貌兮必恭毋傲而肆必忠于言必敬于事疑而弗问蒙蔽孰启忿而不惩或至暴戾见得而思义乎不义物各有则合循其理是谓孔门思诚之学所以着于善言之记若稽洪畴心思曰睿作圣之功日积月累内外夹持存养之粹天君泰然各止其止不思而得自九思始我作铭诗告江夏氏楣门之扁已s三世乃祖之训艮斋之字陟降是堂合顾是敬之敬之一言以蔽
介轩铭
仲友铭其燕坐之室曰介从兄仲立衍其义而为之铭物之两间其际曰介辨则必明昧则有晦一念之前有公有私一事之举有是有非其间几何不能以寸学以精之毋淆其分鸡鸣而起同是UU此舜彼跖所差毫厘豫之六二见沼谑三公莫易下惠迪知譬之此室介于东西一左一右跬步背驰分尺既殊当谨所发我严其谊托名于闼
君子亭铭【并序】
翔甫侄构亭小园结架皆竹剪茅覆之既成问名于余余曰惟古以竹比君子而近世鹤山先生亦以茅为君子之属请以君子名之何如翔甫曰善既书其匾又为之铭并h西北有亭卓然进之暇游焉息焉相彼攸宇编茅架竹易泰其茹诗斐其允矣君子君子居之匪尚厥运寡扇∷
斑竹杖铭
斑竹之纹孤竹之杰滋以雨露傲以霜雪然相间吟风弄月取而为杖本末有截十节以前更{一节
徐夫人揭氏墓志铭
族叔母揭氏夫人世居丰城揭源余尝闻乡长者言元v中夫人之族有字伯彻者博学强记游京师不偶东走钱塘以诗百韵干太守苏文忠公公颇奇之从容问所祖伯彻以汉安道侯揭阳定以对故今之辨族姓者祖焉曾祖讳宰祖讳先民父讳丕承乡里世称善人夫人天性慈静从幼不妄言笑父母重择所适时族父荣叔力学有声乃以归焉既归室为冢妇养舅姑相夫子无遗云浯ε叔诸妇间始终无间言治化丝必力必时凡家内之事若米盐细故以身任之不以累其夫若子平居服御简约澹如也r在乙亥荣叔以疾卒数月夫人立子妇而诏之曰吾前此未尝以家事混尔虑妨尔学今不幸尔父弃我而先且汝长矣我老凡门跏氯晷值芤俗粤θ翥鸵阅诟局耙哺侵潦鞘际头承皇露子妇亦能娱侍养志有以佚夫人于老如是十余年以庆丁亥五月丁未卒年六十六子男二M梦科女一适同里甘元秀梦科元秀皆待补太学生孙男四人夫人以是年十二月庚申葬于所居之后梅树坡前事二兄服谓经孙曰吾母葬有日幽堂之石已具矣而缺其铭敢请礼辞弗获则拜曰诺恭惟先君与荣叔生同年幼同学长同志埙篪相好若同气然遇时休暇盖无日不相聚也聚则论文赋诗酒无g爵杂以雅歌善谑而归于正经孙尝侍先君访荣叔于时宾友狎至笑语竟日觞豆楚楚不戒而具先君因诵东莱吕成公之言曰求师求友妇人何与而好善之志不可不闻知子之来之杂佩以赠之知子之好之杂佩以报之妇人如是而后其夫能好善矣荣叔亦知畴昔之所以遂此乐乎荣叔曰然经孙追纪遗言感念昔者则知夫人之行亦可书也已荣叔讳枢年姓徐氏家居富城之觉溪上喜能好郡尝三遣试太学晚号拙庵云铭曰呜呼夫人系汉揭阳来嫔于徐阃范用光夫先其归巍彼螺冈梅坡相望而不同藏
徐公六十宣义仲盈墓铭
君讳元方姓徐氏仲盈其字也世居丰城之觉溪曾祖讳尚宾祖讳廷实父讳瑜力学有声淳熙丁酉初立待补太学试法首与其选晚号爽轩居士仲盈其仲子也少颇不羁已而悔曰吾幼不嗜学今时过嗟何及独不可抚壮弃秽勉吾力以大吾祖父之业乎悉索奁中装曰是足以救吾贫于是徙有之无疾为而用舒不数年息千金则又曰吾闻择人而任时陶朱之绪余也乃{族姻之可任与仆e之有材干者悉畀以赀或坐而贾或行而商多寡各称其力r时子钱辐辏充栋满k或有空所携而不敢归者曰是何足问仍以畀之卒以不负晚治室屋延师儒诲子以学曰凡吾所为不得已而举也汝祖有遗书故册在汝其勉之梅峰吾乡之佳山也仲盈楼面之予尝为名曰层碧大山萧公书其匾曰良天佳夕聚族其上酒余滑稽谈笑造次能得人欢心人亦每为之醉v乙睢纠碜谑薄烤旁缕呷找约沧湎砟昶呤有三娶揭氏先君五年卒子男三人克己克昌克顺克己亦先君十五年卒女一适同里甘蜚英孙男四宗宏宗大宗允酉孙女孙一适甘应登蜚英之子也孙男一孙女二诸孤将以丁巳十月乙酉葬于所居之前坊邓家园前事以书来乞铭余犹记甲寅春乡里艰籴人持钱竟日无所遇仲盈首发廪为倡计口而粜之人以无馁又记己钋锊挥曛儆请祷卒获嘉应r以有秋此二事皆有志于善而乡人灾者是可书也己予视仲盈为族子年长于予居相比且相好也铭何可辞铭曰勤俭以裕其家诗书以训其子是惟仲盈之墓衍庆源其无已
十四府君山居徐公墓铭
淳v丙午夏余令临武收仲弟家问谂余以族侄士贵物故余a然流涕既以书致奠且吊其孤越二年余贰郡长沙其孤继铉又介仲弟来请铭其父之墓余念昔叔父通直公尝铭士贵之父矣今何敢以王事不闲为辞乃叙而铭诸士贵讳希周姓徐氏士贵其字也初名景周因读西山真先生希元字说谓景非经旨易名希周曾祖讳浩祖讳桧考讳灼妣甘氏生而终鲜父母钟爱欲其一意于学不使闻外事自成童志学则延师家塾明短檠晨夜程书足迹不妄逾阈既知方则诣名师重费不惮故东江帅干林公彦镆匝问文章榘E后进衿袂云集士贵每为林公许可嘉定壬午秋试以词赋屈充太常博士弟子员君笑曰志于目而中于眉我则无勇然贤关亦吾愿游鼓箧未行而丁父忧娜恢丈ブ涣膺门无复四方之志所居富水之北涯环山面势茂林竹然处士之庐匾曰山居今庐陵太守宗丞李公义山为书其匾士贵为人重义轻利自己事常若戚嗟畏缩不敢有所为他人有急慷慨喜自任奋不顾危难人以是多之丙午正旦忽得异梦语家人曰吾其不逮七七之数乎果以是r四月戊子以疾终于寝生于庆元己未享年四十有八娶同里甘氏子男二人长曰仙感早夭次曰继铉习进士业女三人长适临川进士王应津次适甘士元次许适黄季U皆同邑进士继铉将以戊申十月甲申奉柩葬于富城喜源之阡距家才数百武于是系之铭曰富水之北喜源之阳有山如画杉松郁苍是为士贵之藏后嗣其吉昌
内省居士墓志铭
族伯父内省居士徐公讳桂字亿年居豫章丰城之觉溪其先则抚之宜黄人也曾祖讳端仁祖讳邦义父讳浩皆蓄圆灰公天性孝友事亲左右无违委顺伯氏人无间言考君既老而传分r入饥馑而公能苦攻食淡o啬自力仰有取俯有拾晚r家益丰咸谓公可少纡矣而敝冠V褐自奉泊如未始易其度独于胜F善事则乐为之孔道成徒杠捐金佛老之宫范钟塑像金碧丹漆虽重费不惮尤喜蓄奇方良药遇疾痛艰棘者和方匕饮之随失其疾来谢则却勿受曰人患之谓何又因以为利岂吾心也尝汛扫一室藏焉息焉匾曰内省族姻过从则觞于是余叔父金陵法曹为之记故识与不识皆号曰内省居士平居训饬子孙惟俭惟勤乃克负荷有布衣一袭得之王父储藏五十余年风炙惟时以X不敝一日语孙执善曰我于吾祖为仲孙实受此赐今汝吾仲孙也我死则汝保之公之心盖可见矣春秋八十四以疾终于寝实绍定庚寅三月九日也娶同里甘氏郧诩蚁裙二十年卒葬富城乡之之登科里子男四人燧炜勤生志学女三人适黄佑揭惟甘赞孙男四人应善两充太学生执善友善明善女一人适甘寿南孙男三人宜孙龙孙符女一人尚幼其孤将以是年十二月庚申葬于甘氏之兆前事命经孙曰吾父葬有日敢请铭经孙三辞不获命则退而以所闻见志之恭惟公之寿八十三户曹甘君同叔志其墓所谓醉乡有备五福之君子也考君寿九十四特书直道而行无拘束之语以没先君尝跋其后亦以为庶几仁者之寿余尝谓富贵或可以智力取寿祉不可以幸而得然可以智力取者或能有诸其身而不能保诸其子或能保诸其子而不能必诸其孙甚者一日之间始裕终啬孰谓耆年备福不可幸得而祖父子孙之可相望乎今公三世逾八望九至垂百龄又皆康强考终子孙逢吉岂非积善成允兰闷涿蓝天道既定常与善人故耶乃系之铭曰有祉有年如祖如父匪天之私惟灾裕我最其苑ナ以诗式告后人勿替引之
徐孺人黄氏墓志铭
孺人黄氏世为豫章丰城人祖讳巷祖讳仙父讳昌L晕鹨孺人在父母家孝谨专静从祖沃蒎h事参军文林公奇之曰是女必贵且寿勿以与凡子年十七归我族父徐居士上侍重堂礼无违者时居士家尚微孺人相以俭勤姑叔多幼孺人视犹弟迨毕婚嫁赀助为多x闾五房性静躁不一食指且千孺人尽已而恕人门内肃雍帅之为顺至相语曰我学长姒诸子少长居士遣从师资或延至家塾孺人仰承尽礼居士既捐馆孺人诲子若孙尤笃介然自守持门户益严经理有方家益裕然自奉简约则履其素r在辛未天子庆东朝寿驰恩区内凡父母年{者赐有差孺人年应诏书县府以闻始受封子燮新堂落成迎养有伟经孙为取命书其锡华偕以开寿域之辞匾曰华寿湖南常平使者姚公大书之拜命之日子妇孙罗拜上千r寿孺人饮而醮且曰吾逮事曾舅姑今抱曾孙俯仰六世老身康健且拜天子锡命何以报造物惟一念乎善尚庶几焉汝曹共勉之淳v癸钊月甲申以疾卒孺人庄重寡言笑至有所教戒言从理到闻者心服待族姻以厚凡贫无归或不能自衣食者随力Q之r凶少食不自足而饱饥者御臧获以恩不责所短晚r尤乐善事老佛之宫有谒必施日课西方书若有所自得者居士讳椿年季父通直公尝铭其墓曰资之奇学之时材与命违人人以为至论子男四人曰~曰炎皆先卒曰燮曰熹好学能家孙男九人方竞于学女二人适同里进士孙礼仲范x曾孙男二人女孙三人长适同里黄r余尚幼其孤将以卒之明年十月癸酉奉孺人柩葬于所居富城乡罗坑之源羊角峰之下前事燮熹服过经孙哭且拜曰先亲葬有日敢乞铭经孙自念幼辱知怜长防授馆且母与孺人生相好谊不敢辞谨序而铭之铭曰婉娩令仪允妇允母始于俭勤终贵且寿鸾诰煌煌天子之锡人曰以年天其以匝蚪侵峰郁天其苍山环水环子孙其昌
仲表上h墓志铭
君讳纬孙仲表其字也姓徐氏世居隆兴丰城之觉溪曾大父讳长孺号桂岩逸人大父讳F累赠承仕郎直院侍郎李公刘铭其墓曰觉溪先生考讳茂异累赠奉直大夫妣吴氏累赠令人仲表生嶷然甫就外傅与群儿殊年十二随先大夫客授能以身律同学者未冠习举子业下笔数百言既冠与予偕假馆以养名节归省各以所得相琢磨r在乙钤叔通直公充宾贡仲表待补太学明年通直公擢第春官仲表试成均不利归而益治其学自是学益工从游者亦众凡经口讲指授者随资禀有就升于学荐于乡登于仕版者皆有之v癸丑予缀朝班仲表补国学生私试赋用盈缶纳约自牖原韵云处富贵之地者入俭最难因开明之天者进言孔易司成孙公愿质喜其气老语劲既谒谢孙公曰吾得人矣寻谒告归今年天子加恩三学皆得试别顾仲表初不欲就予强之试不偶别予曰功名有分弟归不复来有子可教抵家书遗予曰屋西架小阁日宴坐其上友苍山延白云课子读书有足乐者余心嘉之怅然作风雨对床之想书还未达而仲表以疾终矣呜呼痛哉仲表学识有源委作文有气骨临事辨义利与人交有信生平不妄登人门惟受知于清敏范公应铃最深清敏登朝持节江西湖南皆与俱景定庚申边马透渡哨至隆兴大岸已而临瑞故乡人大恐皆欲逃生山谷间仲表曰吾徒不幸而遇敌难仕者死官守居者死坟墓义也且望风先动敌未必至而乡皆惧矣卒不动众恃以安其临难有见如此故其没之日识与不识无不伤悼初娶同邑胡氏再娶崇仁胡氏三娶同邑欧阳氏子男三人思谦早夭思诲思女二人长适同里范藻今任南安军南康县令登之子也次尚幼仲表生庆元丁巳闰六月丙子卒于景定壬戌八月乙酉得年六十六以是年十月丙辰葬余坡去家才百弓地从治命也呜呼自先大夫捐馆弟兄相依为命扶持门醪恍抑倬丛缡澜裰俦碛制我逝矣惟予与季弟相望于千里之间诸孤斩然幼者未Y益重_原之痛尝三疏乞归愿未之遂思以葬日来告谨识其悲而铭之曰有学以为本有文以为华涉壁流而弗济吁其命耶
仲正学h墓志
君讳纲孙字仲正姓徐氏上世抚之宜黄徙隆兴丰城之觉溪盖三百余年矣诗书之泽日演以盛祖讳长孺号桂岩逸人祖讳F特赠承仕郎父茂异累赠大夫妣吴氏累赠令人仲正天性孝友九r丧大夫公执礼如成人从诸兄读书学文知自刻苦辛钋锸猿浯补太学生是冬从予侍宜人之官长沙益励于学越二年白宜人曰伯氏有禄养亲仲叔又皆官授先庐谁与守纲孙请归直人许之既归且学且耕力贫自拔积勤俭三十年田有租山有木撤故庐而新之堂有序一阁飞族姻朋友往来临风对月杯酒相属欢如也余两登朝有西湖之约不及践癸亥冬予以烦言去国仲正迓至临川以予得归喜见色盖自是无日不相聚也今年三月以疾归自邑余日夕往问必冠而后见越五月卒呜呼余弟而止是耶娶何氏子男一人思诲女一人皆幼仲正处已谦与人周故卒之日哭者必哀a生于丁钏脑鹿锼茸溆谝页笕月辛巳得年五十有九以是年十二月壬申葬于所居富城乡含山之源予惟兄弟四人同受先世简书之托今诸弟既没予独后死昔尝志二弟今又忍志季弟耶笔泪落不知所云是年实咸淳元年
贡士徐君北壑墓铭
君讳泳孙字仲时元名子中姓徐氏世居隆兴丰城之觉溪祖讳长孺号桂岩逸人祖讳F承仕郎学者以觉溪先生称之父讳|登嘉定庚申进士第s吉州安福县主簿建康司法沃菟纠硪酝ㄖ崩芍缕涫酥偈鄙而警敏年十二三通直公携之客授于外尝语之曰我以贫故受人子弟之托力暇及汝汝宜自力每授业钍惫笆套笥宜生有未习仲时转以晓之暨随宦四方多识名人先达所得前言往行尤多如金陵陪都之形胜湘南海外之风物时时为人诵之听者如亲见而身s之也通直公卒仲时扶防以归既终丧又改葬母饶氏夫人礼无违错为文有气骨以理致为主试庠序辄出流辈右r在戊午偕计上春官今上登极又以潜藩恩试礼部俱不偶益自奋励孰谓天不假年竟赍志以殁耶仲时生于嘉定戊辰五月甲子卒于咸淳庚午四月三日享年六十有三娶临川方氏居士讳叔渊之女子男三人思谅思p皆向学思w尚幼女三人长适承信郎赵大球先仲时弟三年卒次未许嫁而夭次适同邑进士范坤载仲时事亲孝处族姻以和待朋友以信尤笃于教子知已过从觞咏连日人或以急难告不以存亡有无为辞故卒之日吊者甚哀闻者悼痛思谅将以是年闰十月己酉奉母命葬于所居水北山之阳去家才数武呜呼觉溪先生五孙先通议四子通直一子余最长仲时最幼仲表仲敬先后沦谢余癸亥来归惟仲正仲时相聚仲正不幸以乙丑r没好天良夕杯酒从容惟余与仲时尔今又弃我而逝余读昌黎集见其铭崔叔清曰朝之言嘻嘻夕之言怡怡不见而死吁其可悲呜呼昌黎于同官尚尔况余兄弟之至情乎铭曰气吞余子兮智可一官清秋一鹗兮飞不尽翰天既生之兮曷成之艰年未中寿兮返其家山义木之亭兮瀛洲之湾精爽如在兮往来其间山明水秀兮面势平后人之利兮宅兆之安我铭诸幽兮百世不X

[book_title]矩山存稿附h
诏诰
留引年诏
猩惺槭∷奏乞引年致仕具悉唐孔栉尚书年七十三上书去官韩愈止之曰公尚壮奚去之果至奏疏流行到今以为美谈卿年尚少于枋且徊灰巳ズ喝骞鄙以子少欲退初元有诏止之曰以王命防生家虽百子何以加卿自言有子肯堂又过贡氏多矣是二不宜去矣以直清典朕礼以华皓从吾儿方于卿有赖所请宜不允
留致仕诏
国家体臣务合九经尊贤之典大夫有赞删衅呤致仕之文以卿厚重有常硕大且俨由翰林而进今之职既特拜于延康任耆社而当寿之年宜养恬于崇福虽齿之宿而力未愆若为抗章遽欲投绶故国有乔木每为旧灾{华为元j尚冀R猷之告引年之请非朕乐闻所请不允
皇太子送出朝
辅青宫之教X借储端缀文右之班莫挽内相有警诲无计挽留顾行色之匆匆重此情之恋恋将寸忱于实篚少效勤趁烨Ю镏归舟特加珍防敬有尘溷伏冀炳融
赠金紫诰
佚老丘园X遂挂冠之志输忠71r忍闻易箦之言尝首班可稽`典资政殿学士正奉大夫丰城开国伯食邑九百户致仕徐经孙端方有守孤洁无朋出领屏藩备殚牧御入司献纳毕吐忠嘉乃辞金马于直庐自适白驹于空谷朕载嘉雅尚遐想{风前代金章之官所以华耆晕页资政之职亦以宠旧臣惜不畀于生前徒加荣于身后庸颁特命姑寄深悲噫一鉴云亡孰拷规之益九京可作尚钦追锡之荣可特赠资政殿大学士金紫光禄大夫余如故
宋翰林学士赠金紫光禄大夫谥文惠徐公墓表
呜呼官至于金紫寿至于大耋其生荣矣虽晚福考终不及悲于风景而幽堂改奠乃屡阅于星霜君子羡学士徐公之令终亦重悲其阅世之不克以礼Z也坏土荒凉与凡民等墓前不容一圆石书其姓名谨按豫章徐氏皆出{士而觉溪之徐名在进士科旧矣公讳经孙字仲立初名子柔应举始改今名登庆丙戌王防龙榜进士出身s官潭州浏阳主簿郴州永兴令知桂阳军临武县事通判潭州国子博士监察御史福建提刑安抚知福州贰秘书宗正起居左右史兼给事中刑部侍郎礼部尚书翰林学士知制诰度宗在东宫公初为资善堂直讲又s谕允子詹事爵至丰城伯官至正奉大夫遗表赠金紫光禄大夫以绍熙壬子九月辛亥生咸淳癸酉闰六月乙亥薨逝大父长孺大父F以公赠承仕郎妣范氏继唐氏俱赠孺人考茂异以公赠至通奉大夫妣吴氏赠淑人娶饶氏赠淑人子男三人思H知饶州鄱阳县事思训知C州府C县事思训前杭州检防所提干桑海一变兰玉连摧孙男四仅存者三敏学承务郎务学通事郎心学公薨后乃生曾孙男四亦早逝璋瑜生晚皆不及见里居洪抚之境有山方正因号矩山公之在台察给h弹劾缴驳屡犯戚里近侍景定间贾似道初相莫敢议执政善否公抗论买公田不便未几除翰林学士知制诰是官旧不常设旋以御史舒有开奏免所居官遂归不复仕度宗以宫僚欲留莫得寻奏畀祠禄逮其即位以引年致仕屡除不拜荣以书殿加以封邑及闻遗表备极恩赠闲居十年皆似道秉政之日辞世三年始有鲁港之败举目山河之异公不及见矣惟公贵而能贫不治产业身后萧然思H等尝奉柩葬于所居之水北俄以地理家异辞举迁世换人亡孤弱不克葬s四十有三年为延v丙辰三月二十六日诸孙始复奉柩y于始祖何夫人墓左其葬也多心学之力敏学走郡请于朋来愿书墓石惟公即世已X当时及门之客莫有存者余弱冠以里中子尝托门塾故不敢辞而表其墓曰斯墓也是昔翰林学士也是在乌台而不畏权贵者是在鸾台而不畏近侍者是景定罢朝而不附公田之议者是咸淳q野致为臣而不仕者避世十年辞世三年而山河异矣葬之缓急正不暇为身计也吾书在石勿砺勿燧倘见采于太史也里生前进士熊朋来撰
史志
宋史本传
徐经孙字仲立初名子柔庆二年进士授浏阳主簿潭守俾部牙契钱至州有告者曰朝廷方下令须行十七界防令若此钱皆用防小须则幸而获大利矣经孙曰此钱取诸保司出诸公库吾纳防而私取其钱外欺其民内欺其心奚可哉诘旦悉以所部钱上之其人惊服有愧色辟永兴令知临武县通判潭州帅陈|雅相知事必咨而后行秩满由丰储仓提官进权辖国子博士兼资善堂直讲为监察御史劾京尹厉文翁言伪而辨疏入留中宣谕至再即日出关上遣使追之不及进直章阁福建提防刑狱号称平允r余安抚使召为秘书监兼太子谕跃孙为安抚时|家居门人故吏有挠法者不得逞相与摇撼至是|起家判本郡私逞忿无复交承之礼即日劾奏通判语侵经孙谓席府库而去于是罢通判削其秩经孙造朝具白于政府事上闻帝大怒谕宰执曰陈|老缪至此宜亟罢之于是经孙再诣政府言某|门生也前日之白公事也苟|以是得罪人谓我何请之不置俾自乞闲明通判无罪识者韪之迁宗正少卿起居h人起居郎入奏君人者当守理欲之界限迁刑部侍郎兼给事中太子左庶子太子詹事辅东宫者三年敷陈经义随事迪太子入侍必以其所讲闻悉奏之帝未尝不称善景定三年春雷诏求直言经孙对曰三数年来言论者以靖共为主有者以哗讦为戒忠谠之气郁不得行上帝降监假雷以鸣切中时病公田法行经孙条其利害忤丞相贾似道拜翰林学士知制诰未逾月讽御史舒有开奏免罢归授湖南安抚使知潭州不拜授端明殿大学士闲居十年卒赠金紫光禄大夫经孙所荐陈茂镂公田官分司嘉兴闻经孙去国曰我不可以负徐公遂以亲老谢归终身不起
江西通志列传
徐经孙字仲立擢庆二年进士授浏阳主簿辟永兴令进直章阁福建提防刑狱迁安抚使寻召为秘书监兼太子谕宰谡少卿起居郎入奏君人者当守理欲之界限太子左庶子太子詹事辅东宫三年太子入侍悉以其所讲闻奏帝未尝不称善防春雷诏求直言入对曰数年忠谠之气郁不得行上帝降监假雷以鸣言皆剀切深中时弊后加端明殿大学士闲居十年卒江西参政林庭防副使周广纂
丰城县志列传
徐经孙字仲立觉溪里人F之子号矩山登庆进士授浏阳主簿潭守俾部牙契钱至州有告者曰朝廷方下令须行十七界防令若此钱皆用防小须则幸而获大利矣经孙曰此钱取诸保司出诸公库吾纳防而私取其钱外欺其民内欺其心奚可哉诘旦悉以所部钱上之为御史劾京尹厉文翁言伪而辨疏留中宣谕至再即日出关上遣使追之不及召为秘书监太子谕郧ǜh论谢堂不宜以后族次对西清缴董宋臣不宜以近幸与兵柄太子詹事敷陈经义随事迪景定二年春雷诏求直言经孙对曰三数年来言论者以靖共为主有者以哗讦为戒忠谠之气郁不得行上帝降监假雷以鸣切中时病时贾似道议买公田以省粜运经孙亟论非便忤似道除翰林学士知制诰未逾月讽御史舒有开奏免授端明殿大学士闲居十年卒赠金紫光禄大夫爵丰城伯谥文惠经孙既贵不治产业身殁萧然Z不利举迁至再s四十三年为延v丙辰乃克葬
闽大记名宦传
徐经孙丰城人庆间官福建提防刑狱号称明允r余转安抚使知福州经孙先宰临武为潭州帅闽人陈|所知既任闽适|家居经孙秉公守正|亲属有挠法者不得逞相与摇撼经孙|深怒之|寻起家帅本郡私忿劾奏通判语侵经孙朝命斥通判经孙造朝具白政府明通判无罪事闻帝欲罢|经孙于是再诣政府言某|门生也前日之白公事也苟|以是得罪人谓我何力请不置遂自乞闲识者韪之侯官野史王应山纂辑男王毓员啻
给事徐侍郎先集序
某庚申仲冬朔侍立直前奏事越三日防恩擢贰夏卿仍兼西掖时矩山徐公兼东省同论思同封驳每见公于朝廷文字温润精切常自其言之繁芜其于宫府命令士大夫除授必是是非非义形于色某素懦虽欲自毁袖中之稿附名淳夫之末而不敢近傍也两省同寅者几二载一日公出二徐先生遗文一帙曰觉溪公王父也曰观过堂公严考也觉溪之作如蟠桃实优\昙花希世一见见则为瑞观过公大篇如广乐万舞短章如庙瑟三叹鹤鸣章指金华殿中语也岂特足以补吕氏读诗记哉二老有文如此而终身L约不遇诗书之泽钟于矩山公之身宜哉昔坡颍为文章大宗师而欧阳公尤称老苏秀才之言曾南丰亦作明允哀词山谷为诗初祖而句律自山鬼水怪着薜荔天禄辟邪眠莓苔之语而出某于矩山公三世亦云礼部尚书莆田刘克庄
赠诗
监丞楼颖
q道襟止水平那知袖里有雷霆奸俦破胆潜幽穴善类扬眉集广廷勇退何须三出昼不留可验少微星几年剑气冲牛斗端的先生炳地灵
见说君王重讲书传宣三日到桐庐诸贤近r多迁就公义今朝却展舒霄汉星辰今失伴溪山风月好留渠子房{卧周昌奚甜┯δ蜒Ф疏
李林后
局势孤舟驾怒涛急流谁肯暂停篙那知鹘击秋霜劲不放^音昼夜号铁面拔山轻若厉丹心恋阙锐如毛见机而作真君子官爵虽卑气节{
太学徐
世事糊涂退藏鬼车眼底几金章空舟清载桐江月直节{凌柏府霜不为诸郎官职计只留千载姓名香烦谁说与欧余蔡要共椒兰一样芳
东瓯林尧之
夜忤中能叱鹤t竹舆拂晓出门去程五里复五里世道一番差一番国去老医人共骇史留野笔古难言此归向后多风雪不是春晴莫出村
蜀刘仲房
白简朝陈暮掉头飘然一叶理归舟严霜载路风逾劲杲日当空雾欲收嗅G梅还我去寻芳花底为渠留剑江千古英灵物紫雾仍前射斗牛
邵阳李茂良
六宫脂粉角春娇巧画蛾眉俟燕朝一见倾城倾国色低头不敢说妖娆
侄国博思立山房
v癸丑秋叔父k豸冠赭袍重亲擢率传争相烦舌帝阙英风凛朝端疾恶刚肠忧爱由忠肝伊耆本能哲集处犹交O丑正恣腹诽罔上多面谩豺狼正当道獬豸宜触奸世俗固喜圆忍使方为\谁为中流柱以身障狂澜谁为独击鹘霜简先抨弹手排一不肖汗流三谏官驱厉亦何勇拔山古为难夜漏庀抗笔迟明理征鞍行行复行行竟至羊裘滩公非悻悻者纯然炯衷丹声谏既莫容身谏那敢安天王果圣神感悟中赤殚御笔谨勉谕宣使来江干六千难力挽百壬空胆寒明日月皎归袖天地公出亦荣矣夹道纷圜观贤哉是丈夫直节防不X其间知己者欷70为长叹开元与天进退惟一韩汲直不补外汉鼎方石磐愿公闻此语忧国强加餐暂抚松和竹三径犹未残黄花香晚节功名悠X防
特奏状元乐雷发
浙江潮浙江潮听我抚剑歌长|何物厉鬼逞妖媚鳅鳝掀舞狐狸_奄奄泉下蜍志辈波流风何滔滔亦有忿世嫉邪者往往欲进欲退项背生寒毛天生圣明眉八彩浑敦杌与餮饕恶贯自待满E网终难逃彼哉木魅肆巧辨蠛蠓众正欺苍{西颢横杀气南岳才凉[k神豸出灵峤突兀苍隼凌崇霄臣有刳蟆铁臣官柏府曹臣请诛正钪伪辨臣请斥国中之昏妖排奸击佞臣职所当尽钓名卖直臣心无所要夜飞白简彻御榻晓披青z掉归sI鸭折翅竟惊逝鸾L遐N邈难招伟哉骨鲠臣壮哉清明朝是为南州徐{士衡庐翼轸盘结成此豪外有光霁洒落之气象中有f岩斩~之风标正如丰城剑劲气射斗牛又如旌阳铁柱神力镇逆蛟想当草奏时百灵防挥毫丰隆执法拱手供服役崖公富媪降监何昭昭功名自将留XR只今埃袂岵貂豕擞韫仓曳对选举条斥狼奸恨不力腼面污蓝袍阳城陆防X不作见此伟节顿使鄙吝消古今富贵磨灭安可数惟有清明万世常C狂歌岂但张盛美要将硬监脊梁攀华镳浙江潮浙江潮我诗激烈应须听君其问诸钓台之石晋江之涛
万平
西风昨夜忽然狂万叶飞红天下霜晚节可观霜后菊一霜过一香练崞降仄鸱绮砥柱中流有老坡舒一笺坡老去后学国事竟如何朝云黯黯日泰宇无尘有此心一笑出关天地N人生至乐在山林
福州士人
公今持绣斧一似未官时无地通关节凭天判是非吏闲衙退早事省印开迟八郡防干月分辉照客衣

        </div>
      </div>
    </div>
  </div>
</div>
<!--update:2025-08-29 17:58:29-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>