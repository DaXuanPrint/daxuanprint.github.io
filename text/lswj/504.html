<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,附录,平桥稿全文在线阅读,平桥稿全文在线下载,大玄古籍书库">
<meta name="description" content="明代诗文别集。郑文康(字时V,号介庵)著。平桥乃文康所居之地,因以名集。他居家枕藉经史,执笔倾刻千言,稿成辄为人持去,其存者有《平桥稿》18卷。初刻于天顺五年(1461),叶盛为之序。此刻本早已不存。清康熙三十二年(1693),其裔孙郑起泓、郑定远又重新刻印,仍是18卷。诗5卷,文13卷。《四库全书》著录者正以此为底本。另有清抄本传世,行款与康熙刻本不同,不知据何种版本转录。郑文康诗文特点,《四库全书总目》评注说“其诗意主劝惩,词旨质直,颇近击壤集体。而温柔敦厚,蔼然可挹,要不失为风人之遗。文章亦不屑以修">
<title>平桥稿_郑文康_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">平桥稿</span> <br/>
          作者： <span class="inputVal" id="bkauthor">郑文康</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]90694</span> <br/>
          说明： <span class="inputVal" id="bkdec">明代诗文别集。郑文康(字时V,号介庵)著。平桥乃文康所居之地,因以名集。他居家枕藉经史,执笔倾刻千言,稿成辄为人持去,其存者有《平桥稿》18卷。初刻于天顺五年(1461),叶盛为之序。此刻本早已不存。清康熙三十二年(1693),其裔孙郑起泓、郑定远又重新刻印,仍是18卷。诗5卷,文13卷。《四库全书》著录者正以此为底本。另有清抄本传世,行款与康熙刻本不同,不知据何种版本转录。郑文康诗文特点,《四库全书总目》评注说“其诗意主劝惩,词旨质直,颇近击壤集体。而温柔敦厚,蔼然可挹,要不失为风人之遗。文章亦不屑以修词为工,而质朴之中,自中绳墨,较其诗为尤胜。《江南通志》称所作多记载时事,有益劝惩,文尤简质有法度,殆非虚美。《静志居诗话》以文康比石介、尹洙,虽所造深浅不同,而意度波澜,亦庶几近之矣。”可见其诗文较少文学色彩。</span> <br/>
          封面： <span class="inputVal" id="bkimg">Z_18693.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]平桥稿
[book_author]郑文康
[book_date]明代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]90694
[book_dec]明代诗文别集。郑文康(字时V,号介庵)著。平桥乃文康所居之地,因以名集。他居家枕藉经史,执笔倾刻千言,稿成辄为人持去,其存者有《平桥稿》18卷。初刻于天顺五年(1461),叶盛为之序。此刻本早已不存。清康熙三十二年(1693),其裔孙郑起泓、郑定远又重新刻印,仍是18卷。诗5卷,文13卷。《四库全书》著录者正以此为底本。另有清抄本传世,行款与康熙刻本不同,不知据何种版本转录。郑文康诗文特点,《四库全书总目》评注说“其诗意主劝惩,词旨质直,颇近击壤集体。而温柔敦厚,蔼然可挹,要不失为风人之遗。文章亦不屑以修词为工,而质朴之中,自中绳墨,较其诗为尤胜。《江南通志》称所作多记载时事,有益劝惩,文尤简质有法度,殆非虚美。《静志居诗话》以文康比石介、尹洙,虽所造深浅不同,而意度波澜,亦庶几近之矣。”可见其诗文较少文学色彩。
[book_img]Z_18693.jpg


[book_title]提要
平桥藁 明 郑文康
钦定四库全书
集部六
平桥藁
别集类五
明
提要
臣等谨案平桥藁十八卷明郑文康撰文康字时V号介庵山人其先世徙自开封故集中亦自署曰开封平桥者其所居地也登正统戊辰进士释褐後~意仕进闭门讲学手定所作诗文为十八卷天顺辛巳叶盛为序而传之旧板久佚康熙癸酉其裔孙起泓又为重刻凡诗五卷文十三卷文康笃志经史下笔顷刻千百言丹铅LL虽病不少休其诗意主劝惩词旨质直颇近击壤集体而温柔敦厚蔼然可挹要不失为风人之遗文章亦不屑以修词为工而质朴之中自中绳墨较其诗为尤胜朱プ鹨员戎石介尹洙虽其所造之境地浅深不同而意度波澜亦庶几近之者矣
乾隆四十四年八月恭校上
总纂官 （臣）纪昀 （臣）陆锡熊 （臣）孙士毅
总校官 （臣）陆费墀

[book_title]卷一
●钦定四库全书
平桥卷一
（明）郑文康 撰
○古风
朝天颂（戊午年）
才辞南京馆又踏南宫门下马鸿胪报名姓早入大明朝至尊君门九重深几许金殿瑶阶啡缦匆怀忝作国家宾千载幸逢尧舜主皇仁浩如天皇智妙如神万几独断合造化重瞳一视回阳春自古日月光或遗覆盆下所以田野臣尚多建言者我愿一人圣六卿贤天地定位中外晏然天下书生无可言
梅雪词
梅花兮条条白雪兮飘飘虽气味兮颇异慨清白兮同高我思古人兮远莫可招梦寐周公兮神魂相交怀好音兮鸾凤附短翅於青霄
爱萱歌
萱叶何青青萱花何盈盈花繁识土沃叶盛由根萌霜台有客双瞳清爱花惟恐花飘零花前歌舞花下行绣衣光与花争明我对花忘忧花向我欲语我心见花即欢乐花亦相迎共相与白日迟迟行流年迟迟过春归花若老我心将奈何但愿此花长在目老不迁官心亦足
吊宋靖州通守江公墓
宋靖州通守江公讳元字子明衢之开化人曾祖衮朝散郎宗学博士赠通议大夫祖邦光文林郎衡州常宁令父藏国学奏名赠奉直大夫公开佑乙丑射策丙科授f功郎临安府仁和县尉积官至通判靖州年六十六卒二孤长廷玉f功郎潭州湘潭县尉次廷圭将仕郎公疾革语二孤曰汪寇余党尚存山有母家可依等语二孤从治命乃以淳佑壬寅葬公山县须浦之原此皆志石所书今之墩头尼庵是也正统四年因筑义V误发其藏好义者仍为掩之余闻而往吊焉乃按淳佑理宗年号也二年壬寅元成宗大德六年壬寅顺帝至正二十二年壬寅至我明永乐二十年壬寅又至今岁己未三纪零十有七年通计一百九十七年文康记
南城外二里许（叶）一水遥遥是须浦浦旁有地名墩头原是前人一g土旧时土墩今已平乡民尚唤墩头名何年创作尼僧院近日攻开长夜城城中主翁愁见日露出城门一方石大书深刻数十行爵里姓名明且白世家云是衢州人托体此邦依所亲谁道历年才二百桑田变海海扬尘君不见南渡诸君何失德山陵尽付杨家贼三泉机弩亦徒然读罢志文三太息
瓶中红梅
鲛人暗处冯夷国织出丹绡如血色龙王窃夺龙女碎裂一声飞作花铁网千年沉海底网得珊瑚价无此翦裁不用并州刀五出妆成三尺高舶商载归冻不折入手火星弹指热君不见惊人岂在红子鼎味元生清白里
瑞葵歌
青青阶下葵晔晔阶下花年年正炎天当阶丽繁葩今年种葵旧时地开出奇花共称瑞天生瑞物多为人君家有之非草异明年种葵者蹑上青云梯赤手夺得月中桂醉向瑞葵花下迷人传瑞葵事我歌瑞葵歌瑞物尚云少瑞人讵能多愿君读书作人瑞名与瑞葵同不磨
承恩颂
君恩重如山又若海水深臣躯等一羽承之讵能任薄才误蒙收任使三载微劳何足齿玉音颁赐过褒嘉上及双亲下妻子恩从天上降明同日月光幽明思报苦无策但祝圣寿齐天长更愿儿与孙尽为犬与马为犬守宫墙为马清塞野边尘不动内廷安方遂区区感恩者
送番禺赵御史并寄何太守
\星堕江波a鸣曙光白驱车下长阪相送岭南客客来一何迟客去一何g来时雨雪交去路花盈陌为君折取河东柳情多更买河西酒人生倾盖贵相得岂论结交新与久我歌当暂停君轮从此发离别虽一朝途程须两月风流文采何荆州吴山楚水曾同游遥将十载相思梦附寄行囊付与收
虞东丧偶
朝露易为曦佳人难再得虽云壮士心谁能免凄恻侍郎有儿当少年读书不减梁鸿贤一朝娶得孟家女十年拨断琴中弦未赋白头吟先歌绿珠怨入门空饮合卺杯结竟违偕老愿臼炊入梦事如何葬玉埋香泣素娥湿透青衫声转咽樱桃树下月明多
赋得短歌行送张一清
年年别家来上道天下名山半曾到能书能画复能诗彷佛潘郎少年貌双瞳点漆髯如油步趋轻举神仙流销暑爱眠白薤簟御寒长着黑貂裘锦囊一方色如土此物人看共称古常时置行李中盛贮瑶琴共梅谱平生懒上侯门书等闲虚度三十余耻逐山翁跨黄犊从教学士悬金鱼往来厌杀人家俗每向禅房伴僧宿竹R啼鸟日三竿起沐尚嫌眠未足一奴双鬟如处女脱却方言学汉语客来烹茗k炉薰礼节犹能动宾主湖海交游多义气独我两人尤得意相逢握手对君言自分我言君必记前年来醉苏台春去年去踏临安尘今年春归忽三载岁月无情多误人莫恋江南春意早闻说金陵春更好买花沽酒须及时免使旁人笑将老
思养堂
镇海卫指挥使武公政早丧父独与母居追念死者不与生者同其禄以思养名堂开封郑某探其情而为之歌
灵椿未老雕风霜音容一去空高堂堂阴萱草喜无恙金英翠叶相辉光椿枯不复荣终天恨何极时凭梦魂中聊得见色赖此忘忧花岁久犹未衰花前称寿花下拜爱花长与花相随暮兴羊枣思朝尽板舆乐北邙路虽遥西山日亦薄此心一日几悲欢舞罢斑衣泪还落
题舟人吹笛图
乙亥年客有持舟人吹笛图求题者客因言太守昨日赏雪事因赋短歌书之
去年遭水潦今年复旱旅准鄣终渲樾桔还笕缣孔撤蚣⒍鼍〕晒硭上漂流不可算舟行此经过伤心忍回首沿江人家拆屋卖拆去大间存小半且图苟延今日命肯顾明朝与来旦夫弃妻兮母弃子兄弟谁能不分散幸我民性良宁死敢思乱皆赖朝廷福使我如堵安笛中吹出总民情笛里凄凉眼尽经一曲未终双泪落使君酒醒好来听
思亲词
人皆有父我独孤人皆有母我独无此身不知竟何得白日堂上将谁呼我非本无父有父疽背殂我非本无母有母归玄都百年哀怨不可极仰天俯地声呜呜}墙未易即梦寐还能通精灵会有期永矢相为从我愿丹青手写出平生面思诚在敬恭对此一方绢不须徐肇返魂香暮暮朝朝与相见
送沈秩下第还山中
沈郎读书如好酒终日喃喃不停口愈醉愈贪滋味佳半夜葩经犹在手沈郎作文如作画万象森罗同造化江湖钜眼一见之争致千金来问价读书作文未足奇胸中抱负谁能知立心要做三代士不数汉唐t小儿相逢俗客腰懒折共骂书生太豪杰我言沈郎不独铁作腰请看沈郎心q都是铁昨日当j选乡试诸子竞陈椒与桂满前辛辣气多烈掩却太}玄酒味沈郎笑歌归去来读书更上山中台人传沈郎颇不乐我言此子器量非瓶劝君且暂居田野渊称舜何人也来科夺取黄金榜上元压倒纷纷先进者
竹溪
竹溪之水清且涟竹溪之竹多如烟竹溪主人懒出仕三十躬耕溪上田借问竹溪何所在西望玉山东近海一都门户五千家十代衣冠三百载城中有客过竹溪尽说王家风景奇风景虽奇何足数主人心事吾能知溪南溪北皆春水岂但楼船往来此种竹不种杨柳枝非畏旁人呼俗子古人沧浪歌濯缨濯缨为怕尘埃生主人日日临溪水要濯此心如镜明竹林虽曰主人主常年亦听都氓取扫叶为薪笋疗饥贫寒开口何曾沮君不见七贤六逸风流师兰亭修夸文辞烦君从事汤盘刻更读少陵桃树诗
同钝庵诸公吊李侍御墓
乐庵江都人来作山客布衣三十余言行皆道德王公（名葆文毅）双眼如镜明一见遂识人中英即令女弟侍巾栉不久竟成天下名州县屡迁官台阁荐膺职甘心民事恤饥寒苦口君身论阙失一朝谢病解朝簪托身便筑圆明庵自言腊月三十日散j似与禅和参哀哉三百年荒丘久无主猛欲问梅花梅花寂无语呜呼白石烂沧海枯先生之名不可磨先生之名不可磨
其二
郭外东南隅行行仅六里土地颇高肥泉流亦甘美昔人爱此民风和王公薤露时来歌谁知兴废眼前事旧坟渐少新坟多杨生一乡彦考盘在空谷官田时f雨中耕父书夜向灯前读乐庵之墓屋东头人物吾邦第一流杨生怀贤悯芜秽有时岁事来恭修斯文在斯人斯人不可作我欲荐梅花梅花已零落呜呼三尺法天下知先生之封谁敢夷先生之封谁敢夷
寄贺甫里严公宁五
严先生隐者流胸中五车汗尔牛星轺物色卒未遇布衣将老东南陬宅傍天随子学耻平津侯眼空四海百不忧平生抱负谁与俦今年已半百苍双明眸客星久不犯帝座寿星忽见弧南头山中酒熟香可N阿恒沉疴今又瘳银篆盘铁拄杖纷纷车马来交游诗成醉饱饮未休我有一枝花赠君为寿筹伯玉知非年买臣富贵秋江水东驰无日夜蟠桃莫信痴儿偷要将忠孝名长留
题张志和恒轩
一壶悬挂阊门市不学壶公隐名字手持百药亲■〈口父〉咀调合君臣并佐使三因六气将无同七表八里诚难工诊疗时施七勺力笑谈坐取十全功问君神巧何能尔家法相传有微旨利心不守守恒心起死回生端在此呜呼民病全凭州县治州县几人识恒字烦君磨砺古砭PP起贪顽作良吏
送人归养
朝上北阙书暮登南归途朝阳无意逐鸣凤私情但愿为慈乌轩车百辆清酒百壶彼何人斯中朝大夫送尔孝子还姑苏君王今日恩上如天覆下如地铺生死肉骨苏焦枯升堂母子重相见一家拜舞齐山呼
白云窝
山中白云白於月山中美人清且洁一窝小小在云深高卧白云如卧雪朝煮云为食暮翦云为衣美人不耒亦不机长年饱暖无寒饥下视尘界如污渠我愿山中人暂舍山中窝乘彼白云游上都相随红云捧帝座手招天上青云徒共为霖雨遍寰区要见满眼黄云铺要听满耳歌唐虞此时还山寻故吾收a神功寂如无吁嗟白云之窝名不磨
朱弦词
我琴有弦我弦孔朱得之尚记结时入指声琳琅照眼光陆离朝朝暮暮长相随房中奏之无不合家人听之无不宜无何三十年忽尔中~东与西合欢曲连理枝一朝变作凄凉词鸾胶不可致岁暮无还期朱弦朱弦兮系我思安得新弦兮差似之
陈孝子（四川巴人）
侨寓京城陈孝子昏夜击人误伤死家擒父入秋台链狱成将弃市孝子w声如怒雷杀人者我亲手为陈情伏阙献天子勿刑臣父当刑儿天子临轩观奏念此误伤非故杀况能求死代亲身特命充军饶重法古来孝行能动天开平之行无一年重逢恩宥还乡里不是皇天谁使然天意君恩须记取刻骨铭心宜自许知君今日不忘亲他日临危肯忘主
孙孝子（滁人）
孙孝子遗腹儿生辰孤苦何其奇三年舅夺母志去父踪父影茫无知人有孝心天肯负旧箧公文天所护此中遗事宛然存方知父死边城路孝子看来悲复喜和泪和愁戒行李彷徨匍匐向南奔瘴雨蛮烟七千里广西山川浩如海况复丘陵几迁改累累相似一何多知尔荒坟竟安在纷纷异梦来冥冥冥冥之中殊有灵一朝忽得一g土鹤骨深藏元姓丁共言试骨当试血骨肉相投疑可决孙郎沥指血如川渍入骨中红不灭孝子欢声震若雷解衣包骨抱归来南宁郡里新风景添得孙郎哭父台
俗礼歌（有序）
俗娶妇俗礼可嗤者甚多若所谓跨鞍问龙进宝搂饭甑传彩之类是也考之礼书一无所据不知自何时何人始耶今士大夫家不审是非安而行之略不怪耻尚何罪於愚夫愚妇波颓草偃者乎至若讨喜一事言之A人齿颊此偌乙栽舻来妇与妇之父母也渎礼不经莫此为甚余为膏儿毕姻醮子亲迎交拜合卺之外非礼之礼一切屏~邻姬里媪有不乐者惊闻骇问呜呼名为士大夫者既不能行古礼一二以示人安忍蹈时俗之弊为其口实乎病中无事因其名而采其义各成短歌一章以晓之吾辈中能同心革罢亦移风易俗之一端也
莫跨鞍
新妇未到之先偌疑杪戆办墩门限上妇出轿令跨以入俗传要平安须跨鞍也作莫跨鞍
莫跨鞍莫跨鞍跨鞍未必家平安鞍高足小跨不过露出绣鞋人共看东家娶妇有鞍跨西家无鞍争笑话谁知一跨心胆乱走胡行都不怕呜呼跨鞍不如不跨好俗礼纷纷奚足道
莫问龙
新妇到门其姑用染红灯草三然火在熨斗内两手执其柄又一人持大镜一面同前问曰新妇何方来妇之从者答曰旺方来又问何龙入宅答曰宝龙入宅问已姑退而妇进谓之问龙作莫问龙
莫问龙莫问龙问龙龙在龙窟中掀天头角役雷火引入宅来何处容总使宝龙能带宝谁解降龙与龙讨只有煌煌颔下珠看得贪夫眼中饱呜呼宝龙岂是池中物肯逐妇人同入宅
莫进宝
新妇入门问龙已毕其姑随其家之所有或持白金一锭或持酒器一件与妇持入上堂复纳还与姑谓之进宝作莫进宝
莫进宝莫进宝进宝书中无可考妇家有宝当自进借取夫家亦何好古人真宝真可怜今人假宝徒纷然妇人孝顺是真宝进与舅姑无价钱呜呼宝兮宝兮无尔献三日入厨来进膳
莫搂饭甑
新妇从堂入厨庖丁用饭一升I成银锭模以瓦甑盛之上覆以巾令妇开巾以h搂开谓之搂饭甑作莫搂饭甑
莫搂饭甑莫搂饭甑饭甑破时如破镜甑里深藏是何物搂出I成假银锭甑虽有眼喜无口入得门来便教搂少年新妇恃力强故向人前擎好手呜呼莫教甑破不可为臼中免使良人炊
莫传彩
新妇从堂入厨自厨入房家人以草席两条布地号曰龙须席一卷一舒令妇步行其上赞者前唱贺新郎引导进房彻席不用谓之传彩作莫传彩
莫传彩莫传彩两席相传礼安在媒婆前引伴婆随传入洞房齐喝采人家娶妇在传家不在容如舜华前席舒开後席卷呼作龙须徒尔夸呜呼新郎有彩莫铺地留制斑衣老来戏
平桥藁卷一

[book_title]卷二
●钦定四库全书
平桥藁卷二
（明）郑文康 撰
○五言古
田家作
粕嫌辛继锷街杏忻┞良田供岁计茅庐足安居朝出事耕作暮归读诗书凉濯茂树阴饭罩清溪鱼秋高纳禾稼霜寒采薪樗三时力颇劳卒岁心还舒田庐固荒陋父祖遗业余世守知几年承传今在予追念先人艰岂易成畲虽云一方土重若琼瑶琚我今享厚获讵敢忘当初地偏梦寐熟志静思虑虚明月至皎皎清风亦徐徐[鸭恼比邻桑麻遍村墟旧谷岁屡陈新酒时常酾恍砥跺贷饮召邻翁俱迂懒自成癖礼法谁嫌\有心务本业无意干名誉韦布幸安矧敢怀轩车秽矣郭霸粪哀哉范增疽长歌畎亩中此乐当何如
赵进士梦萱堂
慈母辞北堂季子恨何极托彼堂下花对此长相忆俯}不可见面墙竟谁即昨夜梦魂中分明见色觉来独遑遑阴风边塞黑
义井
凿地得清泉泉香甘若醴入口齿牙寒烦蒸啡缦窗僮辘轳声主恩深到底
义桥
伐木架危梁民无病涉者砥柱树中流行人来四野渡蚁尚多功兹劳岂云寡
落齿
余年四十有九牙齿渐脱俗谓痞疳因考韩文公落齿诗年才三十六岁时为监察御史其诗曰去年落一牙今年落一齿俄然落六七落势殊未己余存皆动摇尽落应始止忆初落一时但念豁可耻及至落二三始忧衰即死每一将落时凛凛恒在已义牙妨食物倒怯嗽水终焉舍我落意与崩山比今来落既熟见落空相似余存二十余次第知落矣倘常岁落一自足支两纪如其落并空与渐亦同指人言齿之落寿命理难恃我言生有涯长短俱死尔人言齿之豁左右惊谛视我言庄周云鹜e各有喜语讹默固好嚼废软还美因歌遂成诗持用诧妻子用韵记述非曰敢和
退之未四十俄落六七齿作诗十八韵付之不得已余生忝为士隐独醵止视父固不肖行已颇有耻夙怀心腹疾久待旦死临镜照面目自疑不是已去年冬至夜节气冷於水一齿忽焉落易与拔毛比旁者皆动e参差不相似今年落渐多牢者无几矣譬彼熟瓜蒂谁能强经纪嚼物苦及龈剔塞敢劳指糜粥与W液百物此可恃自念始半百老态遽若尔亲宾爱莫助候问空惊视情至亦可伤理明聊复喜天地有时老红岂常美何以慰我怀愿有读书子
秋夜宿山中分题诗四首
分得纱帐
禅啡缦瓷闯亦清素质比鲛绡轻色与狐腋妒聊尔蔽蚊蚋谁言障风露h悬钟响朝R掩日夕暮不用坠流苏炉香自来度
分得布被
木棉非茧丝厚亦难坏裁成七尺被一幅三缝界公孙富饰诈老衲贫忍卖垢汲涧泉惹绻宜墒魃故被蚶袢缋春崞坦材ぐ
分得蒲团
良工斩泽蒲编织同屦捆外圆似多智中充如有本跏趺僧入定狼藉客醉混坐马恐奔逸乘车防覆损独有山中禅长年占安稳
分得藤枕
肌肤擅清凉骨格负刚毅上带刀斧痕中多黑甜味藉首睡至卯摊饭枕过未不沾脂粉香颇有蔬笋气嗤彼邯郸翁荣华片时贵
匿名书
匿名书穿窬伏梁之徒之造言也朝廷严立禁约律着令绞近有以区区姓名投诸里巷之墙以余不臧得罪於异已之人固不足怪向年南昌况公锺守苏日有投於门於堂於室者公笑曰汝敢投吾面乎公自处固是论以圣学似失反己之道余故作诗以见志焉
友道尚忠告何为投匿名过愆得昭告自新路能行余生信多畏畏天尤战兢举目见神电侧耳闻轰霆口有愚直言势无趋附情获咎或在斯辱教知自惩君当勿复作国典有明刑
飨余庵竹石（七首）
父族本南山母家在湘水生儿有重质清风满人耳共言弗箫韶终当柱下史
岁改色不易世远质难糜气与霜雪竞寿与天地俱丈夫在比德焉能较微躯
卫风兴歌德大易亦言介德者寿之基介内斯介外此志谅弗渝吾心久云泰
神禹斧凿旧湘妃泪痕鲜天地亦有穷万物终化迁但当遗形迹留与作者传
此君君共称丈人人亦拜呼君复呼丈尊异无或怪声闻若u情谁能永多赖
O谷有佳种荆山多异姿路远人力难造进不可迟一朝幸入手夕死复何辞
\篁非楚材白石岂荆璞一备任公竿一充鹤鸣错微物尚多庸余生久沦落
赠客
逸羽恋岑蔚潜鳞乐深广既无缯■〈矢敫〉虞且复远罟网锦城固多树龙门亦堪上所处己云适何烦起遐想笑歌北山文云林振清响
梦夏存良员外
存良豪杰士二十登巍科功名与词翰夙夜心靡他朝士纷如云入眼苦不多谦谦义兴尹（弼）誓言为蔺颇南宫新陟阶东广已违和十年腹中书埋没荒山阿孤儿托世父寡妻依病姑颛臾未足忧萧墙起风波区区蜗角上白石寻干戈遂令萱荆诗（存良有母子兄弟萱荆荣会诗卷）翻成长恨歌质成遇匪人哀哉泪滂沱
陈处士夫妇同日逝
颍川陈处士年八十六与其配俞同日殁事具临川吴余庆志
出世不同年谢世却同日同心结生前同归在兹夕不作枝连理定作鸟比翼异彼中道者去化山上石纪载良可书相期永无逸
挽范苇斋
苇斋奇男子可望不可羁平生负孝义断断无乖离壮年事文艺出入黄金闺供奉三十载屡将荣遇辞建安最许可东里尤相知萧然一儒冠朝野瞻容仪直道老弥坚清节贫弗移方寸地殷勤付佳儿念兹不可作泪洒坟前碑
云林卷
身在云林下心在云林外林深白云冷荷衣不堪赖牛羊满田野风露夜未艾清境固朝夕幽怀岂能泰
送范义庄北上
北风吹高林\树枝皆鸣严霜遍郊野宿草已雕零寒气日夕烈水泽成坚晏鎏雠沓擎渲劢翰荒苄械浅底呖踉堵肿烟尘生後山忽相送前山又来迎问程借宵炊听a候晨兴绵袍勿嫌厚酤宜自倾壮游岂不欢况复观光荣但念夙昔好岁难为情
其二
元昊有事日尊公在西陲有谋者三人负气不受羁薄游塞上观经略能自期长啸示已志赋就崆峒诗欲献耻自售不献无由知於焉砻大石铁笔写其词壮夫拽以行三人哭相随尊公忽有闻惊问何其奇召之与相见欲用还踌躇一人虽肯留两人竟西驰尊公恐失士亟令急骑追追之不复返昊也倚为师家属在随州官司重羁縻一朝遣间谍矫诏来释之作乐笑迎去吾曹被其绐连兵十余年职此两人为兹事载杂籍将信还将疑君行遇西士为我问当时
○七言古
分得钱塘候潮送客还温州
钱塘江流平似掌云散海门潮未上村a啼遍四郊声淡月\星尚微朗帆樯满目纷如麻候潮同坐江头沙近郭钟声识僧寺隔江灯影是谁家\中有客相依并访我里居兼问姓自言家住乐清邑从小读书期待聘先君旧日事文皇朝朝暮暮趋明光画笔当朝推第一房山北苑皆寻常内外交游多俊杰老大逢人犹折节一朝仕路各东西两地书邮俱断~当时一人最知已道义忘形是君子年来宦寓在山曾致缄书托双鲤囊琴载鹤遥相过旧情不减新情多花前对酒频教醉月底谈诗屡听歌倾倒离怀将一月上道南还天正热\山拱揖俯临吴一水迢遥曲通浙苏杭相去五日程野花啼鸟如来迎前宵梦断松陵驿昨日帆过d李城夜来栖泊依林樾醉沐江风洒毛乡心一片不容眠早起候潮将晓发须臾语罢潮已来舟船尽向江心开行到江南望江北欲付相思潮寄回
庐墓儿
神塘山阳敬亭北三尺高坟土花涩戚容满面谁家儿向客未言先掩泣自言生身才八月黄口呱呱流乳汁可怜儿父在鬼簿催赴泉台趋令急此时阿母方始嫁绿红u二十一朝忽作未亡人无意独生判~粒哭夫横抱似夫儿夫业有儿还可葺茹悲饮恨度朝暮鸾镜凤钗都什袭澜翻刘向列女传手写共姜诗暗习寒灯不厌翦刀冷暑夜勤将麻缕缉共嘲壮夫既夭折弱稚那能保成立朱门\子多下流况尔寡妻何所及母志坚持肯少动覆水难收终要拾八龄即遣就外傅绾双鬟驱负笈束修累岁力经营笔随时苦供给三餐同咬菜根饭井臼甘劳爨躬执叮咛告诫言满耳一日辛酸几回集从此操危又虑深幸尔成人在乡邑母能守节儿读书欢若卑官转崇级百年光景等须臾思报慈恩心汲汲谁知此念竟虚负母命云殂断呼吸吁天叩地了莫闻猛欲下从无路入空将两眼带血泪洒浸松根土痕湿田间来取蓼与荼覆得新庵大如笠海枯石烂系哀思何日何年忘郁悒我闻此言亦凄惨下马坟前频慰揖为儿作歌儿谓谁关西孙子其名汲
松竹篇
徂徕之山山有灵四时秀气冥冥中产古松高百尺头角怪异非凡形逢时开花吐香雪一寸坚心一方铁严霜烈日不改风雨惟闻声激切梦中肯上丁公腹浪游之封徒自辱养成良药在深根要与苍生济亩榔缴知己独此君此君乃是虚心人直节略施何晏粉清标不A元规尘般伶伦俱未来相逢尽说非良材谁知老天有深意暗施雨露加滋培一朝使者轺车动有司取赴明廷贡自缘生长草莱中不是朝家迟尔用
姚江草堂
草堂旧在姚江浒门对清流列环堵明R净几似仙家中有佳人服勤苦养高懒去干州县十载将心攻笔砚兴来不赋散人歌闲时只读功臣传珠玑文绣撑心胸袖长策朝重瞳丹墀独对五千字t英谁敢争前锋长安陌上恩荣日从此金门遂通籍青春衣绣入乌台寒S当年读书席客边日夜长相思别来庭树生孙枝清泉白石画中景凉风\雨灯前诗有时高望添惆怅梦魂飞到姚江上千树桃花几度红半庭芳草元无恙去年怀归奏明主晓叩天阍听天语监湖赐与贺知章一棹南还特相许啸歌重上江边堂藤花落地莓苔香纱帽笼头作堂主坐令蓬荜增辉光寻踪访旧多零落只有青山宛如昨虽云田野久荒芜且喜松篁未萧索未归长忆故园春到得家来兴已分不为草堂无乐趣此心一饭敢忘君
题刘氏世荣堂
永丰刘杰希秀举进士而授官有年自鼻祖省元至高曾而下代有显者道德节义满人口耳予采其实题其世荣堂使读者知刘氏之荣在此不在彼也
昔人文献称西江西江人物多淳山川降神岂无意生贤用世资家邦君家旧居鹫溪里儒业相承近谁比清风高节满前朝盛德丰功载良史省元奋发开後昆百年子姓俱兰荪东亭先生德尤厚天畀令器如溟{令器为谁讳鹗者早岁词章播朝野外藩中秘屡迁官随把丹衷向君写可怜末路逢坎坷平时草野皆干戈间关奉命守韶郡抚辑能使民心和无何又挂将军印驻节边疆靖边衅忠肝义胆付天知婢膝奴耻时摈元阼将湮不敢续大厦支倾非一木俯知时势两难为坐取文山传来读从容赋就~笔诗英魂暗逐旌旗飞舍身下从巡与远三军血泪齐沾衣仁声不减泰华重凛凛孤忠鬼神诵心田一片无寸瑕留与後人耕且种太学儒生乃其嗣东阳明府为孙子诗书浸渍卒有获仁义栽培允堪恃熙朝运亿万年大开科目罗英贤一时君家五兄弟齐驱并驾相争先累世荣通世非少名节多亏无足道孰似言言百尺堂蒂固根深不倾倒琼枝玉树新成行後来门户将尤昌僭题长句庆私幸还期过尔瞻辉光
烈女陈若英
烈女陈若英瑞州高安人受靖安舒琏之聘琏卒若英自经死时年一十九
妾生未识檀郎面妾貌檀郎未容见两家名姓各相闻妾始加笄郎突弁阿翁读书官作郎儿郎从之亲笔砚寒灯暑帐不辞劳饱学醉经将领荐阿翁迁官向南返子父相随共家眷淮阴城下驿亭边谁料因缘事成变珊瑚枝向掌中折道上人看泪如霰青天白日愁无光野魅山妖寒欲颤铭旌高表异乡魄襦F空留慈母线妾家遥隔西江水讣入深闺心胆战不知眼底有人间望近黄泉离一箭横防杉宜股钗勇系兰房三尺练但求同化穴中土肯作孤栖梁上燕从容顷刻毕此身烈烈清风湖海遍乃知天性无古今尧舜涂人同一善请歌女子若英诗莫看太师长乐传与
叶及庵论商山四皓
高皇暮年将易储期期御史强沮之留侯从容肯直谏公义定灭宫帏私斯人平生仗多智预卜将来有人彘功成谨缩三寸舌推祸与人图自避吁嗟四老真y夫等闲诱出如婴R虽令太子生羽翼亦使悍后为屠奴先王一姬并一子一朝尽向砧刀死他年又召诸吕来此祸皆从老人始
读倥侗子补刘龙洲小传用陈亮韵
龙洲巨眼双垂虹四海一望都成空有时痛发贾生哭血泪迸落珍珠红初心甘老山中酒寝不成眠亦须走东南日月欲堕地渡江思显擎天手洛阳田地本中原还我舆图旧时有胸中十万总兵器用夏变夷期可致从来好事苦多违十常八九难如意五国城头双卧龙中兴悬望商高宗区区泗上一亭长仗в棠芨璐蠓缯尔艰难伤国步堪叹满朝皆妾妇先将此辈酒饭囊大车来载斗来量此心未遂身先死S把并州作故乡
朱氏双节
进士朱铉二母早寡不嫁号曰双节赋以赠之
霜华夜度湘帘影玉泛沉帘外井孤灯双妇抱双儿泪结红晔衣冷太阿出冶火星热锋射人肝胆裂谁知两点少年心同化坚贞一方铁
送锦衣刘公子往南京
残月a声曙光白宝剑金鞭带行色v杨堤上紫骝嘶一道风烟向南国南国繁华莫久留归来重整旧弓裘君家世沐恩波厚好斩楼兰早拜侯
平桥藁卷二

[book_title]卷三
●钦定四库全书
平桥藁卷三
（明）郑文康 撰
○五言~
戊辰元日
京国新元日随朝入紫宸双亲故山下称寿是何人
曙鸦
霜冷晓星高t鸦近九霄禁城钟鼓动环绕似随朝
思友
对雨思君子胸中万卷书知心非一日有志作真儒
白
火炽扑难灭波颓防亦倾镜中新白三物总无情
读李太白诗集
白三千丈秋来日夜生汪伦忽相见无语各含情
画册四景
浦N帆如马归心犹厌迟莫因顺风里忘却逆风时
水獭荷花下鹭鸶荷叶边渔舟更数罟谁为小鱼怜
桥上月如昼鱼罾收未曾清光且迟转留作小家灯
雪霁景如画几家诗酒欢谁知白屋下连日有饥寒
太常卿夏公仲昭进阶从二品时年七十七
云鹤上罗衣犀Q映寿眉年高喜身健恩重觉行迟
偶忆芮明府朱商潜彭水竹范淞南四老遗事
去县日已久威风尚尔寒城中旧豪猾不敢举头看
片玉曾夸我牵丝许问名雁书来报耿耿幼时情
寡嫂多风节门如法吏家小郎空好事不为表贞嘉
双目老来瞽深衣实称情年年乡饮酒不忝大宾名
自喜
自喜平桥路桥平路不斜若论往来久谁得似寒家
其二
自喜传家物传家有旧编当时修谱者特记孝宗年
○七言~
元夕
东家火树夜光飘堂上春寒向消楚舞吴歌盈耳目千金一刻度良宵
宿车塘张氏o
县城寒漏雨中沉江o无人醉拥衾年少书生岂陶谷肯因一笑费千金
题赵仲穆出猎图
骏马胡鹰万里天飞尘一道暗如烟清平正好调弓马莫为从禽学少年
山斋
山斋无事乐忘饥姓氏何须太守知有客叩门惊犬吠若非求药定求诗
新酒初熟约徐共尝候久不至
t鸦飞尽月黄昏不见人来共酒樽坐久隔墙闻犬吠桂花香里又开门
夏日读书树下
高树凉风落翠阴古诗三百治平音壮年且尽双瞳力莫为功名易动心
渔樵问答
妻子同舟钓浪花晓行淮浦暮长沙采薪只在深山里得似江湖处处家
担头春酒一瓢多树底看山树底过谩说江湖妻子乐几人失脚在风波
和曾刑部韵
曾习江西泰和人训导山兄E任刑部郎中以诗寄至习邀余同和
杜陵花竹怨离居驿使遥传日下书啼断西风原上鸟海天愁思正纷如
咏鹤
丹顶玄裳雪羽衣水边石上最相宜清高不入樊笼里只许仙人渡海骑
寄徐叶祥
南州高士有佳儿清节虽贫亦自持闭户读书多岁月不将名姓向人知
春园
柳眼茶芽总未抽满天云意叫寒鸠辘轳罢转人踪静不是春天是秋
刺牡丹
名花不入小家园岁岁花时沸管弦只恐春风容易过邻翁耕作种瓜田
客中闻弟病
家书无雁到京迟两月沉疴近始知莫是劳心思远客夜Ф嗨喧Wo诗
贫儿
哀哀枕上泪成昕奕氤じ不忍听子母同眠犹较可阿婆独宿更零丁
寄海上韩杲
一纸相思托便鳞客乡人寄故乡人看花深忆山中乐只恐归迟不见春
其二
行尽清溪到水涯好山环绕故人家寥寥一犬柴门外只隔桥东几树花
送洪彦章致仕还括苍
壮年游宦晚年休落尽红渐白头别S江湖风浪险扁舟归去入安流
题西溪书舍倒用韵
东家歌舞隔花阴日夜欢情似海深独有西溪隐君子一编探尽圣贤心
富贵功名不动心数掾遥在百花深先人手种庭前树长得孙枝满地阴
题静室
静中风月静中身不见长安市上尘自分封侯无骨相只应终老作闲人
其二
饥采松苓渴饮泉静中最喜日如年衣冠不接闲宾客只向诗书接圣贤
玉立亭
前元时山王君佑有玉立亭会稽杨夫尝饮其中题诗曰王郎之秀玉立而长身亭子如笠大不直一欠伸亭前千尺o倒影入水滨烧琴有爨桐漉酒有乌巾客来塞屋破露坐草上茵时时来铁叟共酌罗浮春题曰令小\云捧砚为赋此章君佑之宗孙益复亭其地予亦为赋二~云
亭中曾写铁仙诗人去亭荒碧草滋千尺危o今尚在重来磨洗认当时
其二
玉立长身旧主君百年遗事至今闻宗孙宾客还如旧只欠杨君小\云
与谢素庵酌酒
宣德十年乙卯冬余与朱同山阴蒋西斋以公事赴苏州假o谢素庵宅有夏显者山狂人酒醉不知何从来语言半莫可了道遇郡人伊侃士刚邀其同过素庵士刚予友也美丰姿显强其就寝士刚亦欣然从之时夜颇寒素庵家甚贫私念枕衾不备指其逸去显即使酒大怒发骂四邻惊问西斋抚慰不解素庵内君畏伏不敢喘息漏下三显不别而逃明年士刚登进士第擢工科给事中再明年余亦第是岁显以好酒亡又三年士刚在京因忿死素庵内君亦物故後二十年为景泰五年正月十七日素庵见过酒中偶道及此历历如昨日事不胜存殁之感西斋告休在家尚无恙今已八十一岁素庵六十四岁四十七岁予少四岁文康识
`年易过似流星对酒怜君已暮龄旧事凄凉半陈一j春梦不堪听
甲戌岁（景泰五年）
陇头一夜雪平城海口潮来水就臧偎昀先硕冀馑笛壑写有〔辉经
吾高年老颇多唐子华年九十岁陈德刚年八十九岁归叔度年八十六岁朱士栗年八十岁诸老皆强健能言
晨兴
一宵酣睡不曾醒忽见东日已明自笑起迟非中酒为无人解报a鸣
药名诗赠郑完
药名诗始於唐张籍有江V岁暮相逢地黄叶霜寒半下枝句宋元来亦有作者永乐初曾状元在翰林有十首多写幽思之情有半生空带宜男草远客当归尚未还又石髓难将补骨脂乳香消减见青皮句脍炙人口蒋恭靖集中有八首皆述已怀其言曰莫道衰残能独活丹砂曾遇葛仙翁又曰人言此老当归去总得回乡已白头题曰和翰林邹仲熙韵想一时唱和必尚有人也蕲阳尊生郑侯作宰吾三年其子完来省亲平生最爱曾公药名诗行坐咏歌似有膏馥沾染其齿舌间亦其嗜好在是也今因其还相祖道上采廿八味缀四首送之
草果堆盘酒满觞}调五味郁金香谁言没药延亲寿炼得灵砂贯\方
使君有子正乌头双眼空青气伏牛半夏里来知母健忍冬归去亦忘忧
有客回乡赋白驹怕将薏苡混珍珠道园本君家刻只载车前百部书
紫苑雕残百草霜醉骑海马送宾郎红娘敲折金钗股笑对王孙续断腔
送马绍荣补学官弟子
有客新从泮水游誓将刀笔换公侯若非正学叨封拜终落功名第二筹
其二
临轩天子觅真儒J国遗编第一书君去尽心须尽读好十传赴公车
安闲
脱却朝衫制芰荷芙蓉亭上啸还歌生来骨相知轻贱长得安闲幸已多
唤渡
渡头风急水生波客路归心向晚多唤出小舟行不上隔江无奈雨来何
其二
白浪浮空散作花荡舟食力度年华行人不用愁风雨过得江来似到家
观烧o图
元僧有提点昌都事烧o事在至正间邑人叶秀实上烧o图副现藏五世孙都给事中盛家详具王尚书直传
福严寺里秃儿不w醮备w贼旗白昼杀人凭佛力严沙沟变火坑池
其二
烧o谁能作画图南阳壮士手亲摹官兵一出郎死满县歌声听鹧鸪
题杂画
题古今杂画诗颇多悉弃弗h独於史事用已意寓劝惩者存之得十八首
直道难容竟独归离骚赋罢泪沾衣魂灵不逐湘流逝还向怀王殿上飞
自古含容解弭灾将军从此负荆来早知一饭三遗矢悔不当初谢郭开
才逢生客便呼郎仙女风情想未忘莫笑思家轻出洞家中自有旧糟糠
恨无顾恺刺心P担负风流仗酒醺谁料邻家机上女怀春不似卓文君
追忆蒲鞭汉大夫扑刑虽用得完肤S怜东鲁臧孙氏不去鞭蒲去织蒲
壮士轻生易许人图谋未遂已亡身明知一去无还理底事狂歌竟入秦
弱水蓬山几万重仙宫未必胜秦宫君王轻听齐人语空驾楼船入海中
史传荒唐怪事多乘槎那得上天河不知织女支机石遗落人间竟若何
读罢司徒一纸书北军门外报銮舆君王若问平时钓不钓功名只钓鱼
白日豪奴擅杀人生擒不避主家嗔最怜文叔行柔道容得当时强项臣
长营兵甲似云屯号令曾闻遏至尊他日凄凉廷尉狱狱门无复似辕门
会稽太守驾行轩山叟龙锺立道边买得千金声价重临行只用一文钱
负担行歌过古坟故妻犹是饭王孙他年一见呼同载不念前情念後恩
一入沙场与汉辞节旄落尽成丝生降得似生还乐q断河梁五字诗
曾夺麻池厌老拳十年深抱死生w石郎亦是英雄客握手平生不讳言
强臣欲窃晋山河万骑西来奈尔何此日新亭迎候者侍中不及谢安多
伴食空居政事堂死时惟剩一空囊家中留得苍头在自鬻身钱办主丧
嫁女惟愁致客难君王诏遣共交欢谁知後日生儿乐虚授朝廷五品官
寿徐老翁
还丹九转解延龄不及心丹更有灵三戒从来是良药养生须读素王经
其二
年登七十无老态岁岁寿星光射秋王母蟠桃不须献醉呼方朔自来偷
拟张允怀寄内代内答
南京张允怀舍家游江湖十年一日作寄内并代内答诗各五~曲尽幽怨情状似有翻然改悟赋归之意余恐其既作复止言之而不果也亦各拟五首促之
年年曾寄客边书写尽真情只当虚十纸到家无一答恨人心性愿消除
故园归计屡蹉跎不是狂夫薄幸多山鸟报人泥滑滑况闻江上有风波
寒家诸父挽宗孙又与先人扫旧坟莫听无稽长舌者浪言身在百花村
百花村里锦成云尽卖乌程若下春白面书生今渐老有谁年少肯留人
思家独上仲宣楼何处青山是旧游便鲤鱼先寄信月圆时节大刀头
右寄内
频年收得慰安书画饼难充腹内饥见说锦城无限好锦城虽好不如归
闻君黑渐成皤谁信闺人白更多唱惯阊门杨柳曲无心来听歌
檀郎踪迹似风蓬几夜因缘在梦中不及天孙衾与枕一年犹得一相同
一灯一影共成三人问移天只自L近报归来非诳说便从下种宜男
十年隔别面如瓜无复容似舜华只恐到门初下马一天愁闷悔还家
右代内答
黄栗妻
东海黄栗妻凌氏其夫远出适海水泛涨里中豪民乘时逼|使服役堤I凌氏曰我为妇人救死且不赡焉能事此豪民怒坏其室庐毁伤其薪木凌氏不得已遂自尽事在景泰（阙）年
天时人事总堪哀一妇难当两灾报与忧民巡抚使早骑骢马火星来
其二
不因洪水为豪民逼向黄泉送此身巡抚到来烦说与一时似我尚多人
和钝庵吊乐庵龙洲莲o半山四古墓
白头村妪白头翁盛事惊看在眼中可惜一g江上土野花黄蝶领春风
一篇醉渡浙江词不是寻常句读诗空有故人三十万等闲尽付酒家儿
泗园文脉接莲o姓氏曾收县志中只为书声消歇久子孙谁免哭途穷
清江百里古名娄总管佳城此地留龙虎气消君莫怨新漕风景更多愁（新漕王葆墓）
寿山中人
羔羊春酒杂仙桃两鬓秋霜一布袍白鹿青骡来会者滑稽方朔最年高
题王同知梅花
少年头角老成身一寸心中万古春清白自然色好江南歌咏有诗人
古墓
野梅荒草水边坟无处从人问子孙三尺断碑今又失几多遗恨夕阳村
送老兵
剑光如火马如飞破敌曾随大将车斗酒彘肩常不饱胸中磊块尽兵书
题吕推官凤池春雨竹
凤凰池上凤凰翎带雨离披舞舜庭分得一枝盱郡里清风常满节推a
班姬
阳阿祸水洒涂椒从此刘家火渐消莫恃齐纨长在手西风容易到芭蕉
题徐氏隐居
南山杨柳北山桑山下人家礼义乡取旧书辞旧隐愿从东壁借余光
题倦绣图
暖笼双袖云鬟绣出鸳鸯带笑看侍女不须猜倦倚玉o昀淝渔P寒
题烂柯图
一局棋残已烂柯仙家岁月信难过衣衫最是轻柔物不识当时烂几何
喜故人子至
百年茅屋几秋风已见高门在眼中况尔累累尽英物高曾元是汉于公
题黄生文
不识黄家玉树枝偶於草藁见文辞若非沈老同庵里那得诸生有项斯
题梅花送沈太守之广州
笑乘五马向南天一路仁风卷瘴烟心比梅花更清白任教人说有贪泉
题小画
杨柳村西野路荒渡头风急水如汤客行不用忧狼虎只恐逢人变虎狼
宗能寓夏氏o暑夜以诗招之
故人清话类清标清似清风月下飘不及清风能自至故人须待寄诗邀
江行逢渔父
衣食年年半有无冷风寒雨在江湖长贫不为官家课尽送黄公旧酒垆
题倪元双树小景
百年片纸非朋贝湖海收藏墨未昏金谷园中千万树不知留得几株存
题菖蒲
抱持清节任清癯独笑山花醉似泥欲寄杨家旧知已问谁驿使过关西
题云山小隐
远山云白近山青竹里芽斋水上亭常恐城中官客至带将尘土污阶a
读张骞传
汉家西域是谁开博望功成事可哀断送壮夫知几许换将胡物过东来
读归去来辞
折腰懒向督邮前归去还耕栗里田身到元嘉将十载梦魂只在义熙年
江乡
江乡酒熟黍离离菜鲈鱼正及时堪笑同行门外客月明乌鹊叹无枝
题刘龙洲像
长髯广额酒杯深人物孤高月下岑七尺微躯三寸舌江湖形迹庙堂心
野云
野云如水涌如汤飞向遥天入渺茫人说野云闲似我看来翻觉野云忙
怀叶与中（三首）
石浦桥头少保家有田有宅有船车芙蓉黄菊开将遍白酒}HW茶
十亩金潼隔市廛水香地暖草如烟奉思庵外长松下明月清风不用钱
新买斋居近学宫传家书籍尽堪容北в钟杏榍槲锶里青山百丈o
题邵南橘轩
橘叶青青橘柚黄药茶^尽生光衣大袖秋香里一卷灵枢不下堂
其二
自古神仙事渺茫郴州橘井渐遗忘家传只用君臣药不惯单行施疗方
怀孙绍先
兄弟当家子若林情怀偏向酒边深里中恶少多相侮不设机关半点心
送查若庸下第东还
读书不为科名读若说科名误此生请看草庐初读起便知专不为科名
其二
浮名得失何须较实学盈虚当自强君有长才长十倍好於十倍更增长
平桥藁卷三

[book_title]卷四
●钦定四库全书
平桥藁卷四
（明）郑文康 撰
○五言律
春日偕龚工部过杨氏东郭草亭
小小茅亭下柳树多町畦接城郭花卉近阳和阁老题诗在游人载酒过坐听灌园者时唱太平歌
过南溪翁庄
嘉树绕崇垣清流映荜门治生余粟帛供祭足鸡豚诗酒闲情寓衣冠古制存时时逢野老共话长儿孙
城南夜集
明月照高秋城南昨夜游行厨依v树长席近河流鸥梦芙蓉渚渔灯杜若洲荒闲尽堪乐何必酒家楼
白屋
南京施进士题其读书之处曰白屋盖以公卿自期其期亦大矣虽然期其济时行道可也期其崇高富贵不可也予又知其所期已在此不在彼也
白屋无媒地春来乱草深席门风自动圭窦日长阴袖有匡时策诗皆治世音一朝登紫阁慎莫变初心
夏封君草堂
埋骨荒山下於今已廿年两R双白璧三世一青馗咝邢缛怂幸啪弟子传惟余手栽树长对草堂前
屯田
海上无烽火兵夫半入屯田庐皆得业鸡犬自成村社饮翁归舍春u妇守门不知戎马苦同荷主君恩
敲棋所
对客谈兵处松风绕涧阿一枰消日月尺地起干戈世路机心险人情局面多莫教轻下着一错更无何
代妹宜君哭彭余璋
配偶是前缘从君未五年两周虽有子半世已无天大义身徒在深恩骨可镌吾家旧诗礼敢负嘀燮
余璋殁於正统癸亥十月六日此诗作於七日宜君死於十二日
送彭伴读复任
藩府旧仙郎居官已苍晨兴时伴读朝退谩徜徉残雪皆征路寒山总异乡平生遂良愿长得事贤王
云山
客路多岐阻经春复到秋云山千里目风树一天愁e影将心远江声带媪髅髂旰食饭归去洒松楸
送张知县之崇明
怜君新作宰邑在海东头家近书频寄官闲印早收鱼盐盈市肆芦苇绕汀洲多少疮痍者悬悬待尔瘳
思乡
高堂有华何为贪远游每逢吴下客频问海东头宦达固云乐余生何足谋累累城下V见说尽王侯
与诸公酌酒
燕赵多豪杰悲歌不暇裁素知黄祖性敢恃祢衡才酒尽月将落烛残风又来下阶成独步惆怅一兴哀
哭邑宰郑尊生
痛哭尊生老双亲尚在堂负心淹薄宦遗恨付诸郎彩窭帜言俳醴舛饕斐６匣暾胁环迪纫训较逖
其二
痛哭尊生老荥阳共祖姬谬看如拱璧相爱若连枝恺悌三年政和平十卷诗自怜多病者和泪敛君
病中
戊午京闱榜题名得颇先授官十载後赐告七年前箧贮陈情藁囊存历俸钱君恩深未报病枕夜无眠
其二
先子多名誉人称伟丈夫病奄千日久命向一朝殂封殓烦邻友扶持付老奴此心遗恨在双眼渐成枯
其三
t妹皆同母诸甥日渐多每从宾塾散频向舅家过聚立年相若同行气总和情怀好伤感棠棣不成歌
其四
三子虽豚犬相看抵万金父书期尽读母线要关心靖节留诗久徐卿种德深二公歌咏在一夜一长吟
其五
宋驾南辕日移家海上o华原（王郡）非谬谱显肃（后）是同宗世有儒书业门无酒保佣余生敢忘本书姓必开封
其六
从小称知已当j总善文八闽廉宪副（沈讷）独石老监军（■盛）气味芝兰合飞翔燕雀分近来消息杳惆怅赋停云
其七
先祖留遗业山中有敝庐从教妻子累肯负圣贤书太守（朱胜）知贫薄尚书（李敏）问起居若非守清节谁暇枉轩车
其八
七尺堂堂貌蹉跎欲秋读书期事主杖策望封侯正大胸中学凄凉眼下愁老天如有意未必此生休
其九
病风前叶红雨後花闭门思义士看剑想仇家久断宾筵酒频供石鼎茶草堂虽矮小日日望京华
其十
四十当强仕年来顿早衰将须共白手与足同痿风雨烧灯早晴明就枕迟愁怀凭纸笔写出尽成诗
余有癖在右乳下已廿五年丙子腊月八日大作痛剧不省人事数日幸家人颇信区区平日之言所谓巫觋僧道课卜星算之类一切谢~此皆细君主之特附h於诗尾天顺元年正月识
病剧再韵
卧病四年备尝百药头尽落三齿已脱近又增剧似将谢世因诵旧韵再作十首时天顺三年己卯三月三日
百岁居人世归休相後先莫嗟将死际请看未生前跖老固多奘郎空富钱余生已如此玄谷欲长眠
其二
一癖成坚物四年为旷夫自矜春未晚谁道岁将徂头似坐禅衲面如行丐奴青天降时雨还可润焦枯
其三
敛含固塞束C屏家舛嘣馍ノ┧仔沤怖裼兴过古制思收复今人事议和最怜相送丑前路拥笙歌
其四
邹鲁诗书语精如百链金古来三宝意亦说\生心唐室沙门盛中原地狱深蔓延不可解搔首独呻吟
其五
最爱藏身处崇丘背远o哀哀羊叔子表表郭林宗刻志钱宜备穿山力可佣行将营一室期与万年封
其六
谬忝科名後操觚学缀文心思韩吏部梦寐鲍参军草藁随年积门生每卷分恐遗身後丑一火上凌云
其七
里有狂巫宅人争夜叩庐语言凭祟说符篆代神书左道恬无畏嘉名每自居西门悬望久何处候轩车
其八
花老不禁雨草衰偏怕秋绕山新土V满眼旧王侯大数有时尽细君终夜愁回头笑相告饮泣且须休
其九
四时都市酒二月洛阳花日日常为念年年只在家婢丸灯下药僧送火前茶到此方令悟无心老岁华
其十
百药都尝过连年不救衰艾经三日壮身觉十分痿拥被坐更永听鸡嫌曙迟自缘无睡苦不是爱吟诗
自笑
自笑乖崖子乖崖与\违年荒饭不足病久客来稀检历伤人老调}喜菜肥明年当五十只恐未知非
清逸
溷杂岂我事奔趋非我能身如临水鹤心似出家僧入竹雪堪听采花蜂可憎夜来读无逸不厌浊油灯
挽徐老翁
百岁实难致近之能几人平生方寸地到老一腔春文献当时族衣冠太古民从今後来者何处望清尘
送郡庠生赴部
泮水游歌日於今已十年蹉跎天府榜迢客乡船岁月当强仕文章得正传高山须仰止只在范庄前
题倪公礼隐居
家近阊门市清风一草庐明人问卜山晚仆收书蓍老神龟守芸香宿C除静眠过食肉徐步当乘车客笑鸠巢拙妻怜蚁瓮虚城南炎热地不识近何如
和鬼仙诗五十韵（有序）
鬼仙者晋陵澄江人身长而癯步轻而趋言凿凿如截铁为人多才多艺於天下书无不读於儒者事无不精虽小道杂流贱技亦多能为之常往来江湖间其为文章不造草落笔辄顷刻数千言不穷与客谭笑自如遇纸尽乃已或有益以纸者随多寡亦复尽所益已而读之略不觉有重复窘迫语状见者皆称天才或求作古篆_行书大小楷累数日不少倦各满所欲而去性恶酒点滴不入口鲜鳞肥肉亦不御蔬食之外日惟啜苦茗数十瓯独好服饰华丽坐此不免为小丈夫所议天顺六年夏五月殁於北京僧舍秋官郎陆君孟昭买棺葬之今年春往往於故旧家假笔道平生叙契阔赋诗歌大意以离尘寰丽真府为乐尝有五言诗五十韵寄余及汝南周德元章末曰招魂烦郑赋降笔冀周传倘得千金诺衔环报二贤人h至余所读之不觉凄然泪数行下因念素辱爱厚许与\借每劳动於口舌之余幽明隔~愧负愧负兹者安敢无言以答雅情敬依用韵次第和就聊当招魂之赋第篇中韵同者四句岂冥别有体制与人世间不同耶不然何生前信手累百韵而无此失也然终不敢以此自解辄敢忘其固陋僭取四字可以承接词义者易之不审可否原韵五十有一题称书怀五十韵寄介庵易轩二公此举成数无害也鬼仙周氏曰慎庵曰呆拙子曰江湖散人皆其别号云
忆昔初通贽鸡盟订自天姓名虽久识邑里各相悬倾盖衷肠合分襟梦寐连奇才骇神鬼浮议谤翠羽悲鹦鹉红落杜鹃瘦因粱肉减忙为艺文s暑阁朝横膝寒斋夜耸肩扇摇倭国纸被拥日南绵宝玉深藏璞骊珠暗在渊未逢宣室召甘向茂陵眠经史心俱醉王公眼尽怜长庚重孕白司马复生迁踪多方到风波几处全反躬思寡悔搔首动追愆路口弹长铗江心补漏船自缘三岛谪敢望九霄骞雅操坚如石生辰薄似砖四时恒阳若双眼独醒然燕寝凝香处清霜点年词章夸敏捷篆籀擅穷研梦绕江湖上身依客旅边韬光封镜匣病缓佩弓弦孤比悬崖竹清同出水莲放歌来树底舒啸立山巅命仆呼声煦逢人礼貌虔烟霞成痼疾笔砚是良田到处诗名播谁家酒债牵楼船雪洞白马覆红赜у沧浪水茶烹义井泉土g挥镪楮木偶视豪权哕哕丹山凤行行陆地仙蓬瀛三万里锦绣几千篇厌俗常居寺谈空惯问禅善书修殿记不受卖文钱误爱予多幸相过意每专时从鸡黍约共话结交缘畏饮杯浮毒雄谈鼎沸煎书筒\未久讣札报何遄仙子形骸蜕台郎道义坚敛含依法制冠履择新鲜精爽还乡里悲愁满市廛贞妻浑欲死令女半成颠天泣霜华降风号树影偏仙班仍入籍灵性了无眩神逐鸾箱下跛婧准菪药方真索隐诗句愈h玄海鸟归华表门生扫墓阡沈沈寒食雨澹澹夕阳烟已说登佳境无劳叹逝川招魂今日赋遗事後人传正直聪明者皇天不负贤
平桥藁卷四

[book_title]卷五
●钦定四库全书
平桥藁卷五
（明）郑文康 撰
○七言律
奉天殿早朝
禁城漏尽九门开喔喔鸡人报晓来烛影遥连堂上乐鞭声三衮殿前雷t伏地天喜万岁呼山御辇回文武满朝忠与义谩夸贾至有诗才
正统己未会试中副榜辞授教职特蒙俞允
一官辞谢冒严威圣主恩深特赐归鹤有缘重聚会t班无分得留依九重宫阙瞻天近千里家山见e稀非厌广文乩溴？纸坛韭老莱衣
赠道者
曾向仙坛赴远招手持符U下云霄谁人叶县双飞舄何处秦楼一段箫鼎有丹传弟子江湖无路觅松乔从君愿借降魔剑斩尽花间月下妖
有道者作符篆颇有小验因言飞N有术予笑而不答愚意王乔萧史等事文胜质史家常态虽言不与合亦索吾诗诗中曰谁人曰何处曰无路皆寓恐无是也之意
观林松谷遗像
晋人书法盛唐诗曾向人家屡见之故老怕谈参政事诸生痛哭授经师华亭城外松连谷文笔o前树掩祠遗像宛然多岁月仰瞻还动後人思
遗民
县城南去渺江津烟水沧洲杜若春百亩园田供祭享几家鸡犬聚比邻功名不入闲边梦鸥鸟如知物外身不是圣朝徭役简岂容林下有遗民
甫里留别管金祝韩唐诸君子
甫里繁华照市明况多人物负才名青春诗酒平时社白昼弦歌到处声唐士昔居元有宅吴王此地旧无城行随流水登归棹一路居民识宋清
林东斋居
溪流一曲绕柴门屋後园田有路分庄在辋川成故事客归盘谷见遗文借书夜读三更火听鸟春眠半榻云堪笑几人双健足每於城市报新闻
送锺司训之黄冈
才名曾听振文j共喜除官近故乡铁瓮渐遥知白下竹楼将近是黄冈沿江烟草随舟绿夹岸杨花扑面香到日不须驺吏候诸生执贽绕门墙
送李寺丞弟还弋阳
落花飞絮绕都门送客将归祭水滨行李祗携三尺剑锦囊贮百篇文官桥骏马冲尘去禁苑流莺隔树闻同谱有兄居近侍莫因乡国久离t
挽丁行人v
袖拂长安马上尘少年曾醉杏园春官船夜载三更梦使节长随万里身天上玉楼应妄说道傍黄土自伤神可怜台省同年伴遍数升沉少一人
和简庵沈少卿题画
书法淋漓满卷中眼前生意与真同当朝名笔应多在前代遗缣尚未穷翰苑品题文耀日宾筵展玩笑生风古来独有监门者画出流民第一工
贺甘别驾弟归
衢州甘别驾失其庶弟密数年求之不得一旦遇於都市乃知被盗所鬻赎而还之贺以短章
西风吹冷Wo原失却孤R\所怜已分埙篪成独奏谁知华萼又同妍梦回喜得西堂句事往休歌m杜篇今日掌中珠复得若翁含笑在黄泉
送吴司训之辰州
吴廷实自永乐庚子应试连七科不合主司之格年近六十始得训导辰州赋以送之
辛苦平生万卷书辰阳博士得新除腰钱已跨扬州鹤贳酒先尝汉水鱼门下诸生多馆阁眼前同辈久轩车嗟君莫恨功名晚梁颢才华更有余
挽季教谕室
簟A轩车不再逢萱花香冷绣帏空家居不变江东俗宦寓羞闻邺下风井臼劳心甘白首鸾凰沉影怨青铜夫君书罢玄堂石q断寒山暮雨中
挽袁宗鲁母
袁宗鲁之母德刚之室年三十一而寡九十三而殁赋以挽之
藁砧客路作长辞孤负红与岁时身保一生心似铁年登百岁如丝遥山远水从谁吊苦雨酸风只自知地下若逢先主问已将全节付佳儿
挽平湖沈御史
结庐当墓近黄泉苫块将除骨已仙合院旧僚伤往事两京新进哭同年尚书有表名长在仆射无儿事可怜留得几多章疏藁难兄和泪为重编
挽长洲翁叔昂
鹤童太古形不资丹石驻颓龄平时道谊心常在浮世风波眼尽经汉室曾颁三老帛庐山不见伍乔星几人泪洒坟前树来读中郎石上铭
过盐运副使陆公故第
年才二十宰遐方中岁迁官入建章去国共怜双短到家惟剩一空囊高堂亲寿时频祝北阙君恩老未忘富贵消沉人事改翟公门巷亦凄凉
刺鼠
崇墉夏屋惯穿登此物人间\所憎相体本无毛骨异养生全仗齿牙能饱餐公廪频年粟f餍私房彻夜灯可奈乌圆共眠处任渠无忌恣凭陵
寄同年谢骞御史
才向琼林醉绮筵又乘骢马下南天台中老吏称多学路上行人说少年环佩暂离双阙下封章频到五云边春来行尽江东郡一路停鞭解倒悬
十月十七日
堂上仙翁去不回升阶愁见旧屏帏蓼莪未读眉先蹙霜露初寒泪已挥几夜音容随梦散半生菽水与心违若教化得辽东鹤莫待千年及早归
送广东方宪使入京
万里遥瞻尺五天梦魂先到御昵靶渲凶嗨皆民瘼担上行囊只俸钱旌节晓冲梅岭雨轩车寒带蓟门烟重来莫负南人望要见贪泉变醴泉
同钱户部登山
使节遥临曙色开苍苔白石路崔嵬藤萝v涧o千尺松竹当Ь埔槐鸟识歌阑随客散鹤知茶熟伴僧来四郊莫道无荒土还有饥寒遍草莱
和王侍郎一宁留别F县魏少尹
肺肺垂杨渺渺河平川驿里暂经过白头天使乡情好青眼仙郎旧话多候吏几人沙上立新诗八句酒边哦知君共有苍生念细说民艰奈晚何
诸儿灯下请说书因以示之
家居通德旧儒门南渡衣冠十代孙阙里经书皆实行考亭章句尽真言琅Ｔ见生H犊良马还期出大宛岁月无情容易过莫教人笑改金根
通德坊自县治南酒坊桥下西至高平桥是也元州博浦城杨M玉o志内载通德坊在郑大资府前云大资者以亿年为资政殿大学士也宋人称龙图阁学士为龙学集英殿修撰为殿撰之类皆从省文称呼我朝福建岛尾巡检徐启东居通德坊内景德寺左宣德初其子上舍建安於圃内掘出断碑一块是吾家故物上有八世祖刻先世事一段乃大资嫡孙疑徐氏所居即吾家旧宅一隅也
舒筠澳春日见过
燕子东风柳下门澹云微雨徘岢灸仙铰吩兑浦酃北斗名高识面新理学忘眠谈入夜奕莸镁谱砩春重来不用重相约同是斯文即是亲
题陈通判和气堂
棠棣歌残小雅诗弟兄聚首话连枝遗言不负先人训世德真成後胤师春雨池塘芳草绿东风帘孔暇４雇心自有同声处听取埙篪口畔吹
同朱道人孙绍先周德元过广慈庵
近水招提也自幽好山只在殿东头天花香散庭暧觊苁髁股枕簟秋野老辞家容入社县官出郭爱停驺梅花下僧灵澈笑倒贪夫老未休
观学愚先生遗像（永乐四年进士）
铜L太守斯文主松谷先生後学师及第文章存旧藁过庭诗礼记当时功名到手烟云薄忠孝存心天地知前辈典型今渐远仰瞻遗像一嗟咨
次宗能韵
君家兄弟好规模不忝徐卿二子歌为客偏惊秋信早寄书无奈雨声何城东流水还家近桥北青山入市多半月小楼诗几首郢中音调许谁过
赠周杰
萱花凋谢北堂霜露频惊孝子心几夜梦魂随雨散四时哀怨逐年深镜中人去尘生匣R外乌啼月满林留得Gㄊ且盼锬呀春酒为重斟
瞻王宪使遗像
少从故老问平生共说当时最有名铁面屡惊朝士胆赤心频动圣君情十年宪府如山重三品官囊似水清遗像虽无生气在举头聊当识韩荆
题上洋沈翼南槎轩
一轩潇洒枕清流彷佛灵槎水上浮春雨随潮迷浦溆夜灯和月照沧洲乡人共拟天随子野史虚传博望侯（张骞乘槎事本传不载）富贵功名元有定莫将诗兴托杨舟
题周寺丞双寿堂
灵椿б吨珀下有萱花岁月深堂上两人双白朝中一子万黄金风流贺老仙人骨书史曹家女士心命服骈肩逢寿日南山诗在为重吟
为王同知题夏太卿万竿烟雨图
容台仙老岁寒姿惯写潇湘玉万枝近水烟梢微有影隔江雨叶远含滋鸟声多在黄陵庙草色遥连屈子祠别驾退公来看画为君重咏五F诗
登薛烈妇V
城南湓渎旧时居粉阁犹存地一隅狂物自罹三尺法佳人兼送万金躯夕阳陵谷烟云变寒食荆榛雨露濡使者观风无暇问土中埋没夜明珠
分得黄醮履顾涂
天宝年中一老伶孤坟三尺旧题名沉香亭畔曾供奉太液池边得从行蜀道马W尘衮衮园人散草盈盈置君夜雨淋铃曲三叠阳关自有情
分得西花园送客
西园春暖树参差曾向园中共酒对面a来新叶子隔河呼出好花枝合盘佳会逢时约橄榄余甘入梦思他日归来温故事还寻石上旧题诗
读及庵寄诗
及庵在广中寄至水东诗集一帙其於交游中寄E之什甚多独於余无二三焉盖失投桃之义也读毕附题卷尾
锦心绣口出天资况复青年际盛时塞北岭南多着作灯前马上费寻思纪行别有开封藁毕卷当题~妙辞不是故人\贱我自缘深厌倡O诗
读杨铁崖集
铁崖自许谪仙人又说前生小李身史册锋明日月文章光焰射星辰江州总管夸同榜南国诸公识旧臣只恐遗编千载後存亡不及宋头巾
甲申元夕夏太卿席上新城张大尹诵灯词但愿年年庆此宵句余为足之
三十六灯明锦绣画堂顿觉晚寒消花前鼍三更月柳外人家几段箫白仙卿春未老银筝玉女醉多娇晴风雨从天定但愿年年庆此宵
赵松雪家垂云石太卿得之赋诗次韵
温如荆璞湿如云松雪斋前旧所闻大地分时元有质南山觅处更无t雨中谩遣书僮洗竹里曾教学士欣回首平泉庄上路断砖残瓦正纷纷
钱节妇
叶与中与予言航练泾节妇钱氏年廿六而寡今已六十余莹然无玷偕往拜之端庄静重虽老尚然因题其壁
画船挝鼓渡江沙江上来寻节妇家寿相自於邻媪异铁心频听族人夸早年薄命轻如纸末路荣名稳似车莫怪到门轻下拜要令田野辨龙蛇
访钱君济
钱君济家住大钠制挠难攀写其景
大慕在小奈鞔说鼐家水竹居两岸垂杨分聚落一湾流水灌畲人沽小店频惊犬鹭立浑潮不见鱼早治浦傍芜秽路明年容接长官车
谢归叔度
归叔度年九十六前辈中拗最高者惜予久病累辱记问小诗E谢薄伸下情
国号新开气运全生辰正在戊申年蓐中已卜为人瑞海上终看作地仙四子七旬成老大一家五世聚曾玄劳君爱我频相问三~L非是郑虔
哭同年张节之提学
戊午年中总妙龄京闱秋榜忝同登状头却被残形误策手频教大老称提学情怀浓似酒传家衣\薄如暌品缫姿卓召}恨不是无能是未能
其二
正大胸襟古怪姿南都佳士重当时生憎佛老添荆棘坐笑杨朱泣路岐向客爱谈三代礼在家长诵二南诗腰金已遂平生志尚有余情自可悲
久病遣怀
受病日久百体废职独一右眼了然无恙甲申初冬亦复变异黑眼上反直视不动丑恶日增无可救药坐成短句聊遣闷怀
共言双眼似先公更许精明有父风三日乍昏微见膜一睛骤反半无瞳心牵邪色t神怒人到中年百病攻正欲静观天下事举头深恨视梦梦
览监
怕将明镜照衰一照衰一惘然尺颈渐长如瘦鹤半头尽秃似枯禅道逢远客疑非我人困沉疴却是天独有光明心一点不随容貌变初年
送徐士恂
山徐忱士恂为学官弟子经熟而文奇意其取科第不难也近被御史逐吏太仓卫学古之君子处富贵声色不为之大处贫贱声色不为之小随小随大此贱丈夫之所为进退荣辱岂我所能保哉余恐士恂怠於学也故作诗慰解之
脱却儒冠换吏巾十年辛苦向谁陈暂从新例司刀笔莫怨前程诉鬼神遇客谩言成朽木读书还待作祥麟王嫱本是倾城色爱惜黄金自误身
郭西田家
郭西十里路非遐百亩腴田两部车科斗池塘鱼似蚁清明时节树皆花桑社散O翁醉j上秋登稚子莫向长安歌此曲几人憔悴正思家
南戴田家
不为功名恋缰布衣甘老在南阳百年茅屋传家物一卷农书教子方细柳高墙江上宅野田荒草雨中羊东邻西舍皆良善却笑他州有互乡
沈东轩竹石
闻说君家景趣幽东轩竹石映清流万竿苍玉松煤润一块玄精墨渖浮舜世移根从O谷禹时充贡自青州虚心尽日当Я⒅刂屎文甏说亓羰载子孙多似箦三春苔藓滑如油月中风舞颠鸾尾岁晚霜凝睡虎头借看屡招坡老辈拜呼频见米公俦声敲环佩星芒夜骨露琼瑶鹤梦秋席地醉眠怜翡翠引瓶磨洗厌蜗牛谩期别墅开三迳誓向平泉占一丘挑笋旋烧供茗凳薪烂煮对吟瓯明当直造林深处镌刻新诗记胜游
平桥藁卷五

[book_title]卷六
●钦定四库全书
平桥藁卷六
（明）郑文康 撰
○记
赠资善大夫工部尚书王公神道碑记
熙朝受天景命君临万方礼乐休明中外宁谧於兹八十余年仰维列圣圣德神功之大是亦国有仁贤之\也正统十四年秋七月额森造悖天之衅肆犯边陲守臣羽书以闻太上皇帝谓承平日久一旦有此大憝恐震惊臣工乃亲帅六军征之八月内竖事旋师至土木师陷文武从臣死者若干人工部右侍郎山王公永和用节其一也明年庚午皇帝即位改元景泰赠死者爵有差公为工部尚书阶资善大夫官其长子汝贤大理寺评士存殁之恩呜呼盛哉公讣闻时淑人陆氏在京邸顿~数四愤骂曰恨为妇人不能斩贼万段以雪耻遂感疾亦卒汝贤奉公衣冠及淑人柩合葬焉窃尝论之天之眷爱国家奚以知其然必多生忠义之人於其国盖忠义者天地之大经也国之强弱治乱存亡系焉广土\民利国之资也金城汤池卫国之器也民土之利孰若忠义之为利金汤之卫孰若忠义之为卫恃此则得恃彼则失此古之王者不以民土空虚为虑而以忠义空虚为虑不以城池坚深为乐而以忠义坚深为乐也夫人臣之忠莫大乎死难而尚书尽殉国之忠妇人之义莫大乎愤恶而淑人尽殉夫之义忠义出於一时一家之人夫何不能慑伏外t俾其奔走窜突之不暇哉虽其（阙）之心（阙）之行未必不知国多仁贤忠义固结不可易为e动也谓其不达乎此何尼玛哈有南朝死节者惟李侍郎一人之言而轻宋耶是知天之眷爱国家多生忠义之人股肱王室则以之扶持纲常则藉之也呜呼文康公之里人也尝闻里之长老言公之先世履礼蹈道元季时t雄扰攘吾武断乡曲者乘时弥道公之大父允吉父子祯独能退然隐伏里中以待天下之清入我国朝向之土豪村霸芟刈殆尽而王氏之门巍然自如迨後二公皆膺侍郎之赠此天生尚书固为国家亦积善之攸报也或曰天既报之何又毒之罹此不幸耶予曰不然一命之士食升斗之禄恒以许国为心矧尚书公任为国卿当车驾蒙尘之际睨彼丑类既不能醢其肉而粉其骨奚庸生为哉君子有死为幸不死为不幸者岂直老死牖下然後为幸哉今朝廷赠死褒生上以发九原之馨香下以感百世之豪杰使後之人过神道之下知为有明忠臣义妇之墓凛然毛森竖俯伏致敬不敢亵视谓之幸乎不幸乎文康记其略而系以论淑人固古之女士尚书神魂吾知其为厉鬼也夫
李神灵应碑记
沙溪延禧院有祠曰李王祠王湖州长兴人生有异相年十八告其民曰吾将适山东胶西无还期矣无疾而逝事在宋景定间民以为神立祠肖厥像祀之凡长兴之水旱疾疫必与神祷神受祷必辄应理宗入继含山人潘壬潘丙挟济王谋叛理宗怒将屠其城帝梦白衣者曰臣李姓吴兴土神也乱者潘氏兄弟尽屠民何辜帝怪其事而止今之民於长兴者皆当时老死牖下者之子孙神之惠莫大焉常熟致道观亦有神祠至正壬午民大疫相率来庭下取嘁队刖水啖饮之民得不死载於前元甬东顾盟阳郑东所撰致道纪绩碑刻如此常熟距长兴四百里不知致道延禧祠何始耳沙溪之民曰王文富厥子恭婴滞疾医将弗药文富惶惶走祠下泣且诉曰文富一编氓天与愚直敢谋以坏心术敢阳善以欺鬼神诉或神诬请受殛无所怨望脱可矜恤神能生人之死吾儿命在旦夕何独不赐其生乎骏奔Z之余若有E其诚者u旬恭果获瘳文富欲示神惠於若子若孙若曾玄云仍若长兴之民之子孙谋文载诸石以永厥传余因而叹曰神之惠固多在人神未尝妄施人亦不可幸得也人知神能生人之死不知神能置人於死文富之诉曰敢谋以坏心术敢阳善以欺鬼神有若人焉虽其疏远尚将眷佑之矧其子乎此神施惠为有道而文富孰谓其幸也苟非其人非礼以干听淫祀以徼福岂神之志哉余赞述灵贶於其末曰必如文富之言而後可祷祷则无不应也
东溪旧隐记
永乐初福之长乐有隐君子曰李仕蟠先生居东溪之上不求闻达穷日夜之力尽取先世遗书读之积数十年其心直欲L天下所未见者尽读焉旁求博访幸有所遇虽厚直易之弗较先生读书务行其言非直读以求知而已故先生古心古行东溪之人皆曰先生非东溪之人东溪之古人也凡书之要语斜行细字书满四壁随起随坐三复玩味恒曰此非古语盖古人之得吾语也寒灯暑雨立二子於旁教之有问者曰子盍仕乎先生曰至乐莫如读书至要莫如教子读书教子将以立仕之基也後先生谢世去二子孟玉叔玉先後举进士孟玉教授潘王府叔玉主户部事朝廷以叔玉贵赠先生如其官噫先生之志成矣叔玉切念东溪者乃旧时隐居之地杖履虽往遗业具存考流风余韵与东溪之水浸润人心愈久愈滋徘徊瞻望宁不系遐思乎因先生自号东溪乃加所居之名曰东溪旧隐间来请记呜呼君子之隐非乐为之也多出於不偶焉耳不出於不偶而乐为之者岂其知命欤知命而能读书教子此其处隐而待显也今叔玉显先生之隐先生之显其致於隐哉虽然居东溪之居者显其隐叔玉已然矣显其显又有望於後人也
东轩记
东轩者太仓沈宗海行乐之所也轩在城南张泾上风帆沙鸟日接於目畦蔬园果四时取给轩远近之景可乐也诵诗读书以修已业雅歌投壶以娱宾客轩朝暮之趣可乐也宗海居是轩也岂乐一已之乐哉兄弟绸缪内人谐和奴职耕而婢职织乐一家之乐也州县明四民安业刍粮颇饶宵柝沉响乐一方之乐也一人尊而中外靖老者安而少者怀惟正之供不加毫末乐天下之乐也宗海之乐不但一已而又一家也不但一家而又天下也其心无时而不乐也抑不知其亦有时而不乐乎盖亦有焉轩之庋有遗书取而读之手泽之气存弗乐也轩之匮有Gㄑ扇《饮之口泽之气存弗乐也然则宗海有时而乐有时而弗乐虽然子由谪高安创东轩自号东轩长老子瞻因其俟焉寄诗曰赠君一笼牢收取盛取东轩长老来子由复之东轩只是空虚物何处人家笼解盛今宗海有冠带之荣无贬谪之祸东轩无事乎笼取时虽或不乐而终未尝不乐也
薛将仕祠堂记
将仕姓薛氏宋季人吾祖宗旧题其主曰外祖薛三十将仕神主盖三十疑是行将仕疑是官阶或曰宋人多以双数加诸名字之上以承事朝奉之类为通称则三十与将仕又似非行与官阶将仕善医产钱氏初得其术吾郑氏又从钱氏得之至今山村氓与邻封之人直指吾家为薛医产家不知久为郑也将仕之术之神在当时可知自祖宗来传习其术二百年虽有春秋二祭以报遗泽窃虑姓氏再易精神不能与之流通欲计其远且大者为之岁癸酉侧室潘娠弥厥月余小子拜舞告将仕曰幸男当嗣公已而达然果男愚意将仕在天之神必默受之因名曰受今已七年矣知觉日生颇能拜跪余欲委领岁事乃立薛氏祠堂易书其主外祖为始祖没其姓余仍祖宗旧书祝板改曰孝曾孙受庶几将仕自今以始得醉饱焉此祖宗与予小子之志也呜呼将仕有神宁不使受有成乎脱有成栖神之堂当从礼制而改图将仕之主虽泽斩服穷毋得迁毁如吾祖宗故事受敬听之哉堂成谨以为记
晏公灵异记
正统三年秋九月四日余与张和节之夏遂存良南京领荐还渡扬子江舟入中流而风作势渐猛恶叠浪如山舟中之人皆失色余三人书生且年少自分必葬江鱼之腹有乡翁朱彦达者同载乃大声连呼晏公舟中之人从而皆大呼之顷间觉舟若蓬旋转者再似覆状遂定不动起视之在丛苇中四面皆苇环绕望不可尽问舵者亦莫知所至也计故处罔知何在呜呼诚灵异哉明旦风恬浪平移舟觅人家酤酒O神\皆鼓舞笑歌始知有生矣因记向年朝廷有事西洋日中贵人经刘家港谒神行宫见其对土木像若君父然有彭指挥者稍弗谨之几死闻其t从言神於江海无乎不在呼之则火至火至则无虞余时为赞者且信且疑以今遭值揆之非神威灵昭着何以使人畏敬奉承如此哉前光禄寺署丞山李谨有常因南郊得罪谪交址还谈神亦尝为漕运南谪借宿之梦尤为骇异李又云至今南人历历能道文康谨笔所见所闻所遭为记诗曰中心藏之何日忘之非神而谁是月望日开封郑文康谨记
泗桥潘氏姓源记
山泗桥潘氏与太仓亭子後殷氏在胜国时皆以赀产称雄於乡且有■〈女连〉方国珍t海上首o殷氏男妇皆窜匿草野独一十八岁处子被执以白刃砺颈上问藏金处处子惧指示之盗发十八瓮去t退殷乃移其家依潘而居适潘之主者祥卿老无子殷为择一九岁子後之名绍宗今之散居泗桥沈巷者本殷姓也绍宗既壮乡民推掌万石者四十年家日益大牛羊仓廪肥]充满家人驾巨舰往来江汉为大商者十数辈时朝廷选实闾右通县无与肩者由是绍宗之子日新在遣自後少者未立而老者继殁事殊世异家遂凋落矣此潘之大略也亭子之殷罔究伊始自遭o後未几何时星散烟灭一支徙居常州城中今不知何在潘氏虽微而日新之子奇号桂林更守儒业开门授徒觅粥自赡不知殷氏其先何为而遽尔也国初咸阳教谕殷孝章亦太仓旧家与弟孝扬博学古行教谕公有文集行於世今其嗣孙现居北门为儒生桂林翁年已六十余予尝问之翁之先太仓旧家教谕亦太仓旧家岂教谕与翁同一族欤桂林不能知也桂林四子瑛L\莹瑛之行已百余指予尝俾其择一秀敏者复殷姓且嘱曰此急务非细故又许翁百岁後重以此事刻诸墓石庶来者有考焉
芸轩八咏记
城南下二舍许曰安溪民居稠密a犬之声相闻达乎数里旦则聚百物为市远商钜贾舟车行李亦多出其途而寓其肆视犹山州野县或不知为墅落焉有隐君子沈廷氏读书善声诗为其地有文之主构一轩藏六经子史及古今传记数千卷昵搬嶂曹恳员傩C扁曰芸轩尝命八题自励人初未之知也云间老儒舒公志学为之首倡好事者t和之然後轩之名始着八题者曰敬祖先曰睦宗族曰亲师友曰训子孙曰读诗书曰勤稼穑曰谨言行曰择交游是也噫修身齐家之道备矣廷年u五十有园田池沼之乐宜其赏花钓鱼嘲风弄月以养骄吝之气顾乃切切有志於圣贤之学欤必其道得於心而非庸夫小子所能及也呜呼世远人亡服穷泽斩追思水木本源者何人耶角弓兴刺乾f致愆怀念一视同仁者何人耶吾知廷有戒乎此也圣如仲尼不舍老n苌弘贤如仲孙蔑亦取乐正裘牧仲与夫中养不中才养不才今又几人哉吾知廷有监乎此也诗书者载道之器稼穑者衣食之本言行乃君子枢机交游系吾身损益苟不於此而尽心力焉何以成人而造家乎廷智足以烛理仁足以克已勇足以任事立此八条为家法不疑不惧谓其无得於心者能之乎曾子传大学治国平天下不出乎孝弟慈三者廷於祖先曰敬於宗族曰睦非孝而何於师友曰亲於子孙曰训非弟与慈而何如有用我执此以往惜其甘老闲野而不愿仕也
支巷观音堂记
城西大纳洗逦等徽咴恢巷民淳而里仁有观音大士堂故在焉嘉树荫其旁清流带其前左则架木为梁以通适南之路堂肇造无岁月可考然而阖洒扫晨香夕灯村着姓钱氏世主焉村氓於岁首率诣大士卜田事之水旱丰歉水云则水旱云则旱悉验如所卜或卜疾疫讼争之类其吉凶胜负悉验如田事噫亦灵异哉故氓於春正月秋八月某日t会堂下各持香花供养大士岁为常永乐庚子钱之孙曰思敬增创山门一间越十年思敬往戍营州去廿有五年而後返则大士堂日渐颓敝矣顾瞻徘徊乃命其孙用宜撤而新之用於岁戊寅秋召工度材成厥祖志氓之肯堂者争来趋事两月而落成位像於中醮毖谟彻者罔不赞叹作礼而去初用之始事也掘地及尺得石焉隐约有字用乃磨洗一本读之则墓志也幸未及圹左右请除之用曰不可或曰大士好清坊辔锎シ缚植焕於吾村氓用曰若闻大士好清范啦晃糯笫坑写缺心乎脱有不利愿请自当不与若辈事遂以石置故处掩之今之堂中间稍西偏是也志总二百九十八字疑而未定者三疑而定其是者廿有六磨灭不可辨认者廿有九其叙曰公姓蔡讳密字彦藏吴郡山县人年六十有四淳熙戊戌疾卒於家用浮屠氏法火化越丁未之冬以其骨卜葬於大闹原生二男长曰永年次曰化鹏孙男五人孤化鹏泣血刻石藏诸墓等语用言石面背四旁皆滑泽似尝被水冲激淘汰之状予因记往年获见须浦尼僧庵下靖州通守江公淳佑壬寅圹志计一百九十七年又见邵家湾高平郁公政和丙申墓志计三百二十三年皆无一字剥落此刻计淳熙丁未至今仅得二百七十二年其模糊若是诚有如前所云者有之则圹之在此不在此莫可得而知也予既往观本用复使予记其事图永其存呜呼古人以体魄托之墓以氏名爵里托之石以墓与石托之子孙无非欲永其存也今托之墓与石者既已变迁托之子孙又不知何在矧托之语言文字之微哉始用告夫村氓之来者异时或遇改作当知堂基之下有宋人之墓在焉用字尚宾求斯人者请求於斯文
平桥藁卷六

[book_title]卷七
●钦定四库全书
平桥藁卷七
（明）郑文康 撰
○记
思诚斋记
苏城葑门东去一舍许有沃壤焉曰甫里茂林翳平畴环绕清江浸其後室庐数百家烟火相接虽古聚落米粟布帛鱼虾蔬之饶过於山川野县矧无官府轮蹄之BP心目爽豁民不作伪自唐天随子肥q其地甫里之名遂闻於天下不求闻达者亦多隐其间其宅一区沦入僧籍今为保圣寺当时曰莲池尚在骚人墨客过临其上犹能想像`鸭之趣寺之稍南太原祝君以节居之以节力学谨行醉心六经身若不胜衣而於义利之辨毅然不少假贷节同志永道与心融扁其读书之斋曰思诚属记於余噫诚者真实无妄之谓思诚者未能真实无妄思之欲其真实无妄之谓也天地之运日月之明山川之流峙万物之化育诚为体也诚既体物而不遗又何事乎思乎此致曲之功也圣人受命於天而为性存诸心者无非实理见诸身者无非实行其次理之发也未能皆实思之以求其实行之着也未能皆诚思之以求其诚诚者虽有天道人道之殊终亦同归於诚而已矣此希圣之贤所以庸其力也虽然心之官则思思则得之不思则不得以节不思其他而思夫诚可谓知要者欤学能知要则能尽博矣余亦欲诚而未能者愿相与勉之
槐轩记
太原王君以平隐居东海上母氏寿考兄弟四人无恙恒念西山日薄职所当爱弁者集义所当笃乃构一轩於v槐之下命曰槐轩春酒介寿在是棠棣倡和在是官府赋役之供惟勤畏而无逋缓故终岁得遂其私焉噫亦乐矣予尝诵潘岳闲居赋曰太夫人在堂有老羸之疾乃御板舆升轻轩远览王畿近周家园席长筵列孙子称万寿以献觞咸一惧而一喜又读汉书姜肱传载肱彭城广戚人友爱天至与二弟仲海季江常共卧起及各娶妻兄弟相恋不能别寝肱与季江尝遇盗兄弟更相争死贼遂两释之今以平之母固种种幸而聪明未失有田数百亩岁获粟数百斛可谓有岳之母而无其母之疾有肱之兄弟而无其兄弟之难天之厚以平者多矣此槐轩之所作也呜呼一轩小物也孝弟大行也以平构轩以事亲从兄为事其乡其里之人岂无亦欲轩其轩者乎大行尽诸已大效见诸人此德邻之必然也君子作室岂苟焉富润而已哉
万竹秋声记
有形之物皆有声声者形之所发也声随形而为小大远近小不可大近不可远故曰鼓钟於宫声闻於外鹤鸣於九V声闻於天是已盖有形斯有声未有无形而有声者即有之非妄也亦妖也新淦李君宗伯读书善吟咏工笔札有声江湖间家於乐溪之上种竹万竿西风一来铿然而玉石交{然而金革至宗伯坐而听俯而思思而若有不豫色然客有从傍窥之者疑曰听声将以悦耳也胡为乎其然哉余闻之噫我有以知之矣夫声一也君子小人之听异小人听声而溺物君子听声而求已盖以形乎我之目者竹也形乎我之身者耳目也口鼻也君臣父子也夫妇长幼朋友也彼之为形有声此之为形独无声乎人j莫难制乎耳目人道莫难尽乎臣子耳目何声耶曰聪曰明耳目之声也臣子何声耶曰忠曰孝臣子之声也是声也发乎迩而达乎远在已不容伪在人不容谀然则我之耳目果聪明乎抑聋聩乎我为臣子果忠孝乎抑诈逆乎推类而听愈听愈惧尝求在古之人有曰大孝有曰达孝有曰孝友或着声於一时或流声於天下後世噫我犹有所未至也夫何而能豫哉苟无其实徒以声音笑貌取之我恐人之听之譬犹啸於梁哭於当道适足为妖妄而已所以声闻过情君子耻之客曰三时独无声乎余曰秋者成物之时犹君子成德之年也舍是弗听则衰老渐迫亦将无暇於听矣客曰听声求已彼固为然不知其亦有恶听者乎曰有焉牝鸡胶胶青蝇营营此皆其所恶听者也客退乃歌曰维竹之贞兮维声之清兮为君子之仪刑兮再歌曰维他人之有心兮我能探其情兮我岂敢为佞兮请为宗伯
养浩斋记
人物在天地间其盛大流行必待善养而後能若鸡豚狗彘也若杞柳桐梓也由小而大由拱把而合抱何耶盖养之以雨露刍豢也又若耳目也性情也血脉也使其悦豫而和畅何耶盖养之以声音采色歌咏舞蹈也人物且尔矧浩然之气可不养乎是气何气也天地之正气也得於天而具於人以言其体至大至刚以言其用配义与道厥初本自浩然失养故馁惟君子惧夫舍是无以为志之卒徒也乃有养之之功焉其道何如曰直而已直即集义也犹所谓雨露也刍豢也声音采色歌咏舞蹈也苟善养之则能塞宇宙贯金石以一身而参天地以一心而赞化育有不难致者矣古之圣王十一征而无敌於天下一怒而安天下之民其征何征耶气使之也其怒何怒耶气发之也所以三代盛时人皆有是气虽不待养而自无或消之弊故当时比屋可封而非後世之所能及也迨夫战国之时人知以气使气不知以道养气有敌国相征者矣有一怒而诸侯惧者矣其征其怒视汤文之征怒何如耶於是有亚圣者出因门人问E特发养浩之言以晓天下後世使天下後世皆知有是气而在所养故忠臣孝子号为大丈夫者自先秦两汉而下有不胜其纪载焉呜呼孟子之功不在禹下讵不信夫长洲唐君服周家於二百亩上题其读书之斋曰养浩余过之与之论说其旨服周历举孟氏得其善养而见诸言行者更仆不置请记於余余不能悉直谢曰为忠臣为孝子我於服周望之
怡梅记
流天下皆水也而惟智者能怡之峙天下皆山也而惟仁者能怡之植江南皆梅也而惟清者能怡之何耶以其似之焉耳盖智者达於事理而周流无滞有似於水故其怡在水仁者安於义理而厚重不迁有似於山故其怡在山清者之人一尘不染有似於梅故其怡在梅所谓维其有之是以似之也清河张君廷慎孤洁之士刚劲而有节淡薄而不华家於阖闾城之西厌市声之混浊也乃筑别业於山水之间短墙茅屋环植以梅廷慎於将蓓蕾之时日必探焉南枝北柯足迹殆遍及花既放廷慎则命苍头治行具若衣箧食匮与夫文房杂物莫不毕备若将有行役者抵其所止息树下立而倚坐而啸或歌或@徘徊瞻眺心之悦之虽聆天乐玩朋贝尝八珍沐兰麝不是过之酸风冻雪视犹春日佳丽往则必留旬日而後返不但信宿而已或曰子之清固似矣得无凝滞於物乎廷慎曰吾岂特似其清哉其所以似於我者亦多矣夫人之与物异者以有天地之性也性於君子尽之庶民去之人而物举世皆然也物而人吾安得而不怡乎请借前箸言之其根柢生意不以岁寒而息有似吾之仁山栖夜处日与诗人处士为伍有似吾之义桃李轻薄不訾不笑有似吾之礼影虽瘦必待月而出香虽微必待风而闻有似吾之智商之鼎神农之本草调}而}成攻疾而疾愈繁植诸子亦似吾之信吾安得而不怡乎然则斯五者於松竹奚择耶曰是又不能无议焉祖龙何物也招其浪封之辱嵇阮何德也与之沈酣为乐二者梅有之乎春秋责备窃恐不能或逃也余闻之噫成人在性廷慎既能重以自待而又有慎交之志因其请记遂以记之
龚钝庵寿藏卷後记
自古衣薪t而备然後葬埋之礼起矣有预为身後之谋者所谓衣衾棺椁志铭祭挽往往多自为之一以悟昼夜不可违一以获全归为可乐盖有生必有死未有长生而不死者然死虽所不免君子於立德立功不以有死而自弃诚以葬者藏也葬以藏体魄也功德则不可藏也古娄钝庵龚先生盖有不可藏者存焉先生自幼隐居海滨不求闻达尽读先大夫兵科公所遗书惟以修德修辞为事今年八十有二乃筑寿藏於先陇之在县庠之旁者为归休之宫托外孙周雍守之有论先生者曰天忍使斯人独无後乎予维先生派自遇仙翁遇仙之族散在吾者甚盛则凡同出遇仙者不必出於家庭皆先生之子弟也先生着述之功孝友之德言立而行成使後生小子皆有所矜式则凡私淑先生者不必躬侍函丈皆先生之门人也百岁而後德行在人心者久而弗忘文章在人口者远而愈传追维想像孰忍有毁伤其一薪一木者乎聿观图成敬识其末
李氏家乘记
山辛居陋家多旧书近得其宋人旧抄一集惜乎首尾脱散颇多中间又被毁裂去者三之一其幸存而未亡者计纸三十有九翻所抄多宋侍御史乐庵李衡彦平祖孙三世祭文挽章予乃以类相从誊录一册分为六卷题曰李氏家乘附装语录之後独李■妻唐氏志文不系旧抄盖今年春三月予邀龚钝庵沈诚学上乐庵圆明之X家僮陈行朱福於野水之滨得石刻焉即此文也石刻虽云与余祖父之兆同一里先兄九进士之墓为一带相望皆百步今则茫然莫能寻矣且圆明里多古X初余之吊乐庵也累累相似莫识某处为是访诸村之长老共指一处四旁交蚀之余仅存东西十步南北二新Xg之石版露出甚钜似非当时有力者莫能营此因忆先生临终嘱付其子曰汝祖父母安厝皆有棺无椁只以砖砌覆之石版足矣坐此将信将疑徘徊瞻眺者久之意者先生神灵昭着无乎不在於是北面三奠而回自後上X亦只在是更不他适矣然乐庵之X尚莫可得而定况唐氏明文固在曷从而定之耶所得石刻将以明年附埋石版之上而特登载其文於末事殊世异可胜叹哉余既书完仍令学子别录一册留於墓邻杨俊家使里中之来者得以考徵李氏文献之遗或可因此保存其g土於永远也
怀贤录序
东沈倥侗壮宋龙洲刘先生当寿皇时上书谓中原可一战而复摈弗用竟以客死於是采其行为小传一通以补前史之阙复散收其诗词若干篇将刻梓以传题曰怀贤录予取而读之呜呼南渡君臣之不振也甚矣盖盈虚消长此天之道亦理势之常也虽以三代之盛有不能免焉者殷衰於小辛高宗则中兴之周衰於厉王宣王则中兴之然则二君果何为而能尔哉余尝有以考之矣高宗躬默思道梦帝赉以良弼乃使人旁求於天下得傅说於版筑之间与之论列天下之事宣王内修外攘若仲山甫尹吉甫南仲诸公布列左右出则征伐入则相理所以光复旧物再造邦家彼南渡诸君包羞忍耻忘不共戴天之豕突鼠伏今日议和明日议和曾有高宣一日之志乎於良弼也既无梦赉之徵又无物色之勤幸而挺身有龙洲者出以布衣而任天下之重虽未敢谓其可以比拟商周人物然其忠义之气固无以异也当时国柄付之小人使斯人之谟远猷不得少见不亦悲夫虽然天生龙洲不在朝廷而在江湖有如龙洲者或在朝廷又随用随罢甚至窜杀无已呜呼已焉哉是谁为之此天意之於赵氏薄矣岂宜独归罪於人事也哉
送陈重器赴任东安序
山陈君重器由太学上舍授知东安县事东安永属邑永之为郡地连楚越水合潇湘其野有香茅之产芬馥可爱又有西山澹岩浯溪之胜地虽在郡郡有之即东安之有也重器能酌酒赋诗又善_古得其地殊为可乐况其材堪治剧而东安事简民淳殆将卧治而有余裕矣虽然愿有告焉吾自圣朝开国以来计为令者近三十辈其善政遗爱在人心念念而不能忘者仅两人焉余则飘风浮尘砻鹞尬啪靡恿饺苏咣背擒橇子翔襄阳郑达叔通远者数十年近者将十年虽儿童走卒愚夫愚妇至今皆能道其为人一闻县有厉政墨行违法即追念曰若芮若郑在肯若是鱼肉狗彘我乎今安得斯人复来耶呜呼均为令也一则无闻一则不能忘何薄於彼而厚於此耶是由公论所系而非私恩小惠之可使然也余与重器皆民也两人善政薰蒸於耳鼓舞於目已非一日咸有为此不为彼之愿今重器年始壮气正有志竟成斯行也不使东安之民异时念之如民之念芮郑两侯吾知民之志肯已乎其初心肯遂负乎永去郾城远而襄阳近郑侯之子若孙不审饥寒饱暖何似重器尚当时一致问以慰民之思焉
随身小宝序
往年备员乡校时手抄前人所拟葩经题目一册标经旨於章旨之额附破题於各条之足置诸怀袖旦晚自随凡可偷闲处所时一展观以备遗忘虽诗酒谑浪方浓亦间取出当时同游有以近名窃议余者迨後习以为常\口虽曰难调遂亦莫之非也岁戊午忝科名後原册竟为同业取去今亦不知何在此特些小余力若夫逐日功程自有卤庵所定记注讲题作文背义四大条目在初不专事乎此也病间无事重写此册题曰随身小宝与门人小子共之较之旧抄不无增添遗落大同小异於其间天府开j执此以往亦一短兵也哉
贺王指挥得子序
崇沙守御镇海卫指挥使王侯某年u五十始获弄璋之庆嘉议大夫太常寺卿夏公仲昭与侯善喜而谓余曰侯今万事足矣文其贺之在昔尧封华华封人祝曰愿圣人多男子周宣王中兴筑室既成饮以落之诗人祝曰乃生男子当是时可祝之事多矣何乃切切於生男多男之辞乎诚以君子承之於莫可穷之前开之於不可计之後莫有重於此也故邹孟氏曰不孝有三无後为大殆以是欤古者圣人立法女子必二十而嫁男子必三十而娶各使之惟其时焉而不失者盖欲其於生育之道禀之也固成之也实而无脆弱之患也考之经卫有七子之母考之传周有四乳八子之母夫以言其时时则若是其壮也以言其数数则若是其多也一曰七子一曰八子其父其母未闻苦其多而厌之者也况在五十之年昔无而今始有者乎若夫庶民之家其事也农工商贾其人也布衣韦带既无祖宗J袭半级之爵又无朝廷月给升斗之禄无男固微贱也有男亦微贱也幸而猝添一丁其人亦津津喜见面必告人曰吾箕吾裘吾今将有所托矣为之里邻者汤药之奉豚蹄之馈莫不各致其情焉矧在世臣世禄之家而有三品之位者乎余闻侯前人之在先朝汗马之功随地而着当时纪载天府者实多然其百年以来享有富贵固本其炖退致使无深仁厚德孰能保其久而不衰乎侯将种也其职以武功报朝廷苟能以仁用武将见英物之来衮衮岂有涯哉
平桥藁卷七

[book_title]卷八
●钦定四库全书
平桥藁卷八
（明）郑文康 撰
○序
玉山雅集诗序
金台罗侯永年作宰於将十年通政人和百废具兴之山去县治二里先是为樵牧之所日臻於童侯买柏树之禁无剪采便凡瘗体魄於山之者咸安其藏焉\口一辞名嘁岳晒儆迷⒉煌正统丙寅春侯樽跃┱余虑有风雨之患率僚吏躬视之吏部尚书郎夏君仲昭携酒往焉一时聚会者十有四人中书舍人夏君孟阳礼部主事卫君以嘉刑部主事吴君相虞盐运司副使陆君孟和延平府同知甘君用汝会稽知县陈君孟东南海丞屈君季恒临海丞夏君存贤慈利教谕蒋君奎章山僧文律其一人则文康也野花发而幽香林鸟乱而繁音穷深陟颠云岚拂衣扫石以坐引泉以涤谑浪笑傲林谷响应随寓随酌酒多尽醉教谕蒋君首赋近体有百里桑麻同雨露之句盖乐侯之政也依其声而和之者多寡不齐交唱互E没日以返翌旦\将献之於侯使余序其事呜呼人之聚会有不可得而易者乐亦有不同者焉有心乐者有身乐者丝竹满前芳辛列陈苍头赤脚颐指气使身固乐矣其如心有隐忧何是不得谓之乐也今侯以吾民饱暖为乐t公际遇圣明优游乡里从侯而乐孰为隐忧者耶况合斯文而一之夫何而不乐哉此雅集之诗所以作也虽然无已太康职思其居好乐无荒良士瞿瞿唐风蟋蟀尚当为诸君诵之
致和枢要序
医仁术也利济为甚博非若巫与函人然惟君子为能择而处之天地阳之气耳目口鼻之欲一失其正皆能使人疾疾而非药无以收和平之功药之则病者愈而死者苏矣精其术者利济一世其心犹谓未能尽我之仁又着书以垂後若近代河间洁古东垣丹溪诸公此仁人君子之用心也金陵徐子宇先生有志利济於人弱冠时即取先世所藏儒医二家之书尽读之理日以明学日以赡居善药以疗疾抱奇疾者疗之多奇中永乐中先公被召入太医院与金华赵公友同海虞吴公讷往返先生所余时为儿侍听其绪言余论凿凿皆实理至今颇能记忆先生亦欲仁及後世仿古君子着书若干卷题曰致和枢要余窃论之立言不易之事而亦不得已之为也要在厌服天下後世使天下後世用之而无差在古之人或言之而未及或及之而未当非我言之终无以发其久蒙补其未备必有待於我之言不然乌在其为言也然天下若是其大也後世若是其远也以我之言布之於甚大而且远苟非至要而至精岂无是非可否於其间哉矧医之为言生杀所系不但是非可否而已先生之书随类立论而系以方药确乎其可凭的然而有见知其必传而无议矣读者当自得之
送徐推官致仕序
瑞安徐公某由上舍授苏郡推官始两考入京即上章致仕其故人尚书何公止而语之曰子何为去之亟乎子亟去则所当留者谁耶以子之才小大内外烦剧简静无施不可少试於郡已见端绪今天子励精图治求任老成人子奚宜去哉近例朝廷用贤必命大臣遴举所知今之为士者异於古一闻有举士即求主坐此用多败事我方注意於子凡遇苏之仕於朝者即问焉甲曰仁恕乙亦曰仁恕御史出e而还者必问焉甲曰仁恕乙复曰仁恕方将推毂以大尔用以茂尔绩子奚宜去哉礼七十有引年之义古先圣王念其久劳而逸其老也今子耳目聪明筋力强健汉吏重听犹以不妨拜跪用留在位子奚宜去哉尔负未可去者三我无取乎尔之亟去也公谢曰某幼充学官弟子蠲徭於家继领乡贡食廪於官藉朝廷不以下体而遗葑菲授官为郎惭负实多此可去者一也详谳是非负明敏者犹或不逮某才无绝人明无烛妄能无枉滥於听断之下乎此可去者二也知足不辱知止不殆过分妄图悔吝随焉矧今天子明圣宰执皆贤故山有先人之庐薄田足供宾祭归而伍田夫野老颂歌太平志愿毕矣尚书何公知其不可留也亲为文送之饯於都门之外山县尉王日N公之乡人也以其清风高节遍告缙绅大夫求言送之余因叹曰苏郡大邦也推官要职也郡不属藩臬无廉访监临之臣乐地也官大邦领要职居乐地为子孙计者咸愿老於其位瓜期既及迟留觊觎吾见亦多孰肯以六载之近二毛始别从容亟去犹敝屣者哉予虽以文字为业苟非其人不敢妄与称述若公之贤叙以送之夫何愧之有哉
送谈主簿致仕序
君子幼而学壮而仕老而得以其官告休者有则不可不加之敬焉初士之修於家积勤劳思以为不及古人则弗已视彼帷薄不修簋不饬者恒私议而窃`之一旦使有爵位越礼愆度尤有甚於彼者或一捷而即蹶或再转而遂仆坎坷终身委弃弗录其能至於告休者几何人耶惟其不可以幸致在君子不可不加之以敬焉长沙谈君惟进主山簿者十年虽无赫赫之声而民自不忍欺之朝廷以天地为心仁爱臣工内外大小t执事久於位而筋力弗胜者咸许冠带优归而吾谈君在告噫若君者可不加之敬乎君还也内无愧怍之疚外无絷维之虑桑梓以怡迟暮诗酒以歌太平岂无因君而感动者乎必有善守其官亦欲有君之日者矣此又流风余韵之所及也行李在门叙以识别
送郭士绅序
山冯翼夫教谕山即余曰两京交游梦寐不相忘者一人焉余从而问曰同年乎曰否同官乎曰否同里乎曰否居是三者而人或秦越否则何不忘若是耶翼夫曰不然同门似乎同年同寓似乎同官同浙似乎同里非同而同吾於郭君士绅不能相忘焉士绅乐成人文通先生子也永乐初文通与先子同寓南京我与士绅俱龆Y相伍相偶不殊周亲者几十年迨後文通荐入内廷先子亦官近侍我与士绅俱燥复同寓北京受业今吏部尚书魏公伯房门下相偶相伍无异前时者又十年宣德中文通予告我亦忝科名教谕仪真始与士绅相远矣南北垂廿年言无我虞行无我诈心腹相孚若同年也有犯弗校有谮弗行道义相结若同官也有无相通休戚是同始终保恤若同里也曩在仪真朋簪一盍今将数年无复言笑德之不能忘也忘之不能得也余闻而咨嗟叹息恨未识而与之游焉今年夏士绅恐日就衰暮走二千里会翼夫於倾倒平生u月士绅戒行李翼夫絷之维之而不可得乃绘图赋诗用写戚戚之情欲余有言盖自伐木绝声谷风兴歌朋友之道薄矣友多同年也翻手则对覆手则背心腹恒悖也友多同官也一言则谐一言则猜道义恒乖也友多同里也设险以欺鼓智以愚终始多渝也二君心腹同孚不必问其同年也道义同结不必问其同官也始终保恤不必问其同里也离合不同奚庸戚戚为哉俾当世之人皆二君之交同其不同而归诸同则友道几几矣
送沈君序
人负抑郁不平之气必发愤懑激烈之言言之者祸患不以为意听之者虽阳与其壮而私相笑议其罹咎之有日也夫以时政之弊民心之w\非不知其w其弊也特以祸患是惧宁弊宁w而不敢言焉或者不计其他而一言痛弊不足以革弊隐w不能以伸w徒以渺然之躯而当不测之风波矣此沈君之重得罪於人而取祸也沈君谋深而智远气刚而志大遇有抑郁不平之事即发於言非言於私也必与人言焉非言於寡也必与\言焉犯色触忌讳略不之顾则夫何求不得何欲不遂者宁不欲置之以死地哉今年春沈君以言而得罪至秋始获释与若交者恶其敢言也求言以为将来之规余维危言危行危行言孙孔子垂训贵适其时沈君何劳苦若是耶屋庐足以蔽风雨田园足以供宾祭酌酒赋诗长养子孙此外奚庸用意哉至若求政之弊究民之w朝廷明法自有攸归而今而後沈君宜免夫
送张进士赴京序
云间多明经士源委脉络甲乙授受虽远不失其真自国初以经学进士至今垂八九十载乡会试主司多录其解经之义程式於天下天下之士信松之多贤清河张公济松之尤贤者其为经生不求於言语文字之末务得乎至当归一之趣岁丁卯尝挟其平时所为文章数千百篇游京师爰是名隐隐起公卿间果领荐所司後归江上常熟凤林顾有终家肥而指\卑辞厚币聘主西宾之席俾授t子弟经公济告曰摘裂题意发挥万言\方以鸾胶续断为工吾独不之是巧立异论居之不疑彼直以发蒙指南为辞吾独不之取盖谓经以载道道在人弘援经以求道奚事乎摘裂以道而成身奚取乎异论苟曰文章而已矣经何物也哉公济朝讲暮解日课月程型范t子弟咸有所成就制作时文一以理为主呜呼公济其善教哉今年夏复将游京师彻席而去有终率t子弟追饯江浒谒余赠言余述其教所以称君而警人也
送吴竹庵还括苍序
山尹吴侯伯昭迎其父竹庵公至官u月告归中书舍人夏君孟阳湖广参政沈君孝祥辈留之曰公始至即去得无近儿女子情不忘乡土乎公笑曰乌有是哉吾子昭荷朝廷恩叨掌大县志愿足矣吾尝病夫作县者论深切於事情言不离於道德翳迹其为自相龃龉处已以甚尊视民以莫贱刚则吐而柔则茹喜有福而怒无祸此外犹有耻谈而羞道者使部下之人不敢言而敢怒坐是多败吾子不学无术深惟兹惧故初入境即诹曰尹何为野老曰善曰奚善曰爱民如子也入城又诹曰尹何为市人曰善曰奚善曰理官如家也呜呼使吾三年不下之怀释於一日此吾所以不必久留也矧日供调膳恐妨民事食指繁多或损廉节乌乎宜乎余闻而矍然惊拜於下噫自屯田郎中辛玄驭殁百千年间未闻有此高论若竹庵者其有道之士哉使天下作县者皆伯昭之父为父则循吏必多矣将为天下之民贺矣
伯昭余布衣友能言有局干文之寓意盖药之也龚钝庵尝以书为贽条陈三十余事不纳未久惜其卒以败去文康识
保婴集序
保婴集者山葛哲明仲所辑也明仲业传累世於儒医二家之书无不读於内外诸科之言无不究窃谓婴孩之疾语言不通脉理未定猝有所遇无所措手凭仗者惟色与声耳汶阳钱仲阳汉东王镡之言固无容议若陈文中喜热而恶寒喜补而恶解利已不免丹溪朱氏之辩非若张长沙伤寒方法後世莫之违而可据也爰是采取诸家已试获效之方分门系论以药随之剂皆平和而孟浪者弗录集成奏进宣宗皇帝亲览之赐宴\劳明仲存其副於家请言引首噫医仁术也天下之术莫有仁於医者夫父母之於子无所不至不幸而有疾计无所托乃托之医医无良方善乐将奚受其托哉得其人则变危为安苏死为生非其人则患有不可言者世系或至於莫续宗祀或至於遂殄矧万金之产乎此明仲保婴集之所由辑也明仲博学明脉而有恒心今为迪功佐郎楚府良医副云
崧高遗意序
河东吕时处中集录前辈饯送其大父沁州先生与其尊人建昌公诗文若干首分为十卷题曰崧高遗意余读之不能无所感焉国初山多文学之士率贵重名节佩诗书为文绣嗜礼义犹饮食其於利禄一介弗肯苟且取受於人华亭殷奎孝章范阳卢熙公暨及先生先後被召孝章得教谕咸阳公暨得同知睢州而先生丞浦城进守沁州三人者皆古君子不因穷达而有所变後皆不幸殁於官所咸阳虽掌文教不与民事而二州一县之民哭者载路敛与葬家不能办悉出於彼此官府焉事载县志可考也建昌之行略附见余所撰朱都事墓志中迨今三家之子孙虽无良田华居以享厚遗而旧时门户不改笔砚未芜噫天道可凭如此未知今之仕者其向後子孙又何如也尝闻致仕教谕睢阳朱士栗谈沁州公在浦城赴召行诸父老各持钞相赠公厚谢之一无所取至杭已无买舟钱抵家以新谷二斛偿之及得沁州之命时天已寒体无绵衣过徐旧时授经弟子共买一毛裘并驴一头以去今诵其诗读其文追想其人而俯视乎今安得不发慨叹而寓景仰也哉
梅坞诗序
梅坞者包山老人之别号也老人姓徐氏字某年u七诚心直道隐然太古之民童年读诗板卒章即知求致蘅贾道其诗曰昊天曰明及尔出王昊天曰旦及尔游衍喟然叹曰夫理出於天天即理也逆理则悖天悖天则获罪虽未速置以死亦不福汝矣爰是言一言也必度诸天果当耶抑否耶行一行也必揆诸理诚顺耶抑逆耶夙夜前後左右若有鬼神监临者自少而老子姓繁衍寿考而康焉嗟夫在人之事不可用智求而力致者非寿而何以有主宰者为之予夺也然在大舜有必得之文又似可求可致呜呼德孰有若大舜者乎是知智求不可而可以德求力致不可而可以德致德亦理而已矣天曷负於人哉元翰林学士涿郡卢挚处道座右铭大书一天字其下分注六字云有记性不急性今包山老人寿考康宁岂挚所谓有记性而然欤南州徐君用理辈赋诗与老人寿推予为序如此云
秋夜宿山中分题诗序
景泰丙子秋八月十有五日余偕邑宰蕲阳郑侯叔通掌教泰和陈君从善登玉山~顶酌酒赋诗尽一日之欢及暮郑侯陈君既去余与三人留山中主僧昌瀹茗设素食供侍者进具衾枕帏帐涤除浴溷奔走事客惟恐客或不乐余饮少被酒辄为所使不自持谑浪笑傲无复礼法入更侍者请就寝余辞未能乃与三人取卧具分题赋诗诗限五言人各五韵久之未有就者\皆垂头腕脱令侍者击节以作其困然後甲乙而成时漏下三鼓矣遂踉跄而睡翌旦昌请记其事留诗山中余性最喜山水之乐自赐告归屡与中书舍人夏公孟阳礼部主事卫公以嘉期一宿山中数年以来愿与时乖今与三人不约而聚岂人事不系於有意而遂欤使天下之事能遂於有意人将竭智力为之而不顾矣呜呼岁月易迈人生几何礼部公已殁世中书老不能行达人智士宜及时相乐也三人者怀柔令尹孙恭武徵士周德元永怀住山嗣南宗曰余谓谁开封郑文康也
平桥藁卷八

[book_title]卷九
●钦定四库全书
平桥藁卷九
（明）郑文康 撰
○序
东归集序
东归集者乐安蒋奎章先生繇岳阳而还山之诗也先生教谕慈利日尝言元儒临川吴澄有功道学宜从祀孔子庙廷朝廷已允行之无几以谤言得罪外台先生儒者趋与谄不能作小人状台臣去其官先生即怡然居慈之东V物论不能平咸助其辩诣京白不难事先生笑曰辩固是奚以辩为古人於得失利钝虽智者莫能逆料预图苟有遇焉但求俯仰不愧不怍耳柳下三黜未闻一辩且辩未见吾能必信能无俯仰於人乎吾先人之田庐故乡之山水具在无恙始以布衣出今以布衣还又何辞焉此东归之诗所由集也呜呼靖节翁舍彭泽而返柴桑里着归去来辞以见志篇中备言田园舟车壶觞琴书亲戚老少话言笑傲等事末结之曰聊乘化以归尽乐夫天命复奚疑曾有毫芥蒂於方寸地哉故欧阳子曰晋无文章惟陶渊明归去来辞一篇而已朱子又曰其辞义夷旷萧散虽托楚声而无尤怨切蹙之病先生之诗岂有得其流风余韵欤不能折腰事人不肯屈膝信已二者一心也先生抵家杜门谢客谓健谈必取自贱命私室曰默庵谓卑身必取自辱文私印曰以道自高可谓得休闲之义湖海奇士有未识者造其室读其诗考其印文斯人平生将不待问矣
赠单日新序
东溪单翁日新有仕才而无仕路年将六十县大夫选为里之老人盖朝廷旧制一里百家有长焉有老焉长取丁产老选齿德老重而长轻也呜呼以均体之民又非符檄之铨注有讼许听有言许言得与朝廷命吏相可否於一堂之上而长不得与虽无仕者服犹仕也山散仕四方而休於家者乐翁如始仕相率而贺焉文康尝伏闻太祖高皇帝临御日召畿内老人访民间疾苦中有赵居任者金坛人也通五经能文章歌诗独於圣问所及奏对详尽由是天悦怿叹曰老人中有此等人遂即日拜官我朝老人之有官自居任始後迁通政使司左通政永乐初来治苏松水患刚方正大如神明然其规画处置无能出其意虑之外一以煦养穷赤为务清心寡j自谓无惭古人性好饮山水不饮井泉汲者日给其直余无所扰也其遇赃墨必诛而後已幸或未败者望其车尘鲜不魂散胆落面色如土朝廷有差遣人出京其所厚者必相戒曰赵通政在彼中须慎之其见敬畏如此此皆得之前会稽知县陈君孟东盖孟东时掌文牍从其往来者也夫以居任非出学校非由科第向之老人有居任也今之老人岂无居任乎且日新所居去城仅廿里不为不近环其居左右前後皆吾民也不为不多饥寒痛痒盈耳溢目倘一日立玉阶方寸地敢不以居任之详尽者望吾日新乎虽然居任一部使者耳近之部使者朝过而暮续日新与之相见政事之余从容闲暇又不知能诵斯人否乎
送郭廷辉训导龙游序
君子有言科目能进身科目亦能误身夫何为发此言前人诗有之有朝为田舍郎暮登天子堂者有天福三年来应举雍熙二载始成名者噫进身者科目也误身者亦科目也予於郭君廷辉不能无慨焉廷辉山人宣德中嘉兴朱卤庵先生以春秋来掌山教事严毅方正以师道自任视德业优劣为待士之次时士四十辈独余八人增广读书励行得入其眼而亲爱之八人陈翊孟佐瞿太安伯阳沈讷文敏张穆敬之夏遂存良叶盛与中余与廷辉也卤庵学政考德以日考业以月三月一考周岁四举分席命题悉如j屋故事余八人凡遇举考各以其业采新献奇求上人无肯退然甘立下风其训导亦希本斋占第一为已功然而往往居第一不出余八人八人第一独廷辉所占尤多夫以廷辉之学博而弗杂廷辉之文赡而有理宜其取科第先於\也八人皆先後选去独廷辉累数科不合主司之格u二十年竟以岁贡行呜呼事亦w哉今八人中都御史一人按察副使二人部正郎二人教授一人以余不肖亦忝出身已廿有三年廷辉年近五十仅得一捷俯就训导而去乃知科目误人非无为而言也虽然科目固负士矣士可负所学哉科目负士责在科目士负所学罪实在士大抵人情巧於进而拙於晚成晚成则因循苟且之心生所行非所学者多矣廷辉曾大父羲仲读书万卷安贫寡合隐然上古之士年五十辟为庠训导至今学者仰为泰山北斗廷辉出处颇与相似吾知其必不肯习世俗晚成之弊自负所学而忝乃祖也
送孙飞卿还铜城序
乐安孙云飞卿世家苏之山祖延年有学行以善奕鸣吴东事具蒋教谕所纂山新志延年母朱同里儒者伯盛女兄伯盛读书十年不下楼年五十不娶与会稽杨铁崖锡山倪云林辈缔文字交铁崖为撰方寸铁志云林为作静喜亭诗尝自着印文集考若干卷行世延年与伯盛以舅甥为师友故得往返缙绅间延年五子长常世次永世传世积世继世传世积世继世俱无子常世年十六洪武中谪戍铜鼓飞卿其子也永世二子曰绍先曰嗣昌绍先旧_皇城匠籍中山之土田粮税与夫室庐坟墓独嗣昌为之供守焉噫一家一族丁力各有所事而前人诗书之声孝弟之行故在也余尝慨夫世之_行伍者谓已任莫重之役且有罔测之祸恒厚责望於原籍同宗之人稍有不至或遂亡匿或妄称疾其意故使所司行移册牍使其族人扰而弗宁然後为快殊不知下而里胥之顽上而州县之墨藉此公文入手饕餮无厌有如狼虎驯至破家失业者十常八九不但弗宁而已飞卿洞鉴兹弊则曰宁我独当劳苦使我昆季子侄安居读书光大我祖宗门闾不亦可乎是以父子两世历年六十未尝有一日责望之私然而绍先嗣昌虽各事事而军中艰危未尝一日敢忘也景泰初湖湘荐饥绍先归其世母来养迨今将十年今年冬飞卿复来奉其母去噫东西相隔七千里兄弟母子孝义厚而不薄谓非前人遗泽浸润其心可乎乡之有官者各赋诗为飞卿赠以余老邻也推为之序云
周贡士挽诗序
挽诗何俑乎或曰肇自哀三良夫以三良不得其死宜其可哀也近世士大夫死往往亦从而哀之何耶盖於不必哀之中而有可哀者寓焉且如穷居而野处诵诗而读书修身践行以化其乡为礼义廉耻之俗孝弟忠信之行此无位者之所为也一旦而死人莫不哀之哀之者哀其道仅行於一乡而未及於天下也或左右辅弼或承宣方岳以天下为已任以斯民为我责此有位者之所为也一旦而死人亦莫不哀之哀之者哀其道虽及於天下而未能被於後世也至若积勤一世LL求道将为异日立德立功之用不但人以古之君子望之其亦以此自望彼父母妻子满眼期待不幸而死非夫人之为哀而谁为其贡士周君宗武之谓乎君苏之常熟人道成厥躬去年领所司贡上道而殁独其父母寡孤其妻子呜呼事非所宜逢而逢之谁为之哉由是向之共望之者咸哀之哀之不足而又形於声诗连篇累牍而未巳使见之者不容不读而又不忍尽读也虽然世有匪材横飞而直上者作孽太过而不得其死上贻父母之辱下贻妻子之祸使亲爱之人欲哀不足以哀之视周君何如哉
送范元德诗序
范君元德宋文正公十五世孙也清才正学为时名流余往年游歌泮宫时与元德四人同斋舍若今山东副使张穆敬之福建副使沈讷文敏是已元德年最少志高而气自许取科第一举手可得也余三人舍元德去已久元德累以其业试於所司业愈精而身愈屈年u四十始得领岁贡治任将行与之游者设祖於问潮馆下赋诗饯之余恐其磨砻既久向之高者能无夷且钝乎乃执爵告曰夫人之出处迟速早暮固有其时然则君子所存不可因之而为变迁焉先文正在仁庙也职谏垣守大州出将入相忠义满朝廷煲德边陲名声满天下而子孙四百年来愈昌愈炽彼将何修而有此耶盖本其心术之正而充之以学术之正也在当时论者有曰本朝人物以仲淹为第一其学必忠孝为本其志则先天下之忧而忧後天下之乐而乐噫何其伟哉公苏人也至今我邦之士有知识者莫不醉其言而饱其德虽以余之无似亦必以公厚以自待而不敢自馁况贤於区区者乎又况其孙子乎服尧之服诵尧之言行尧之行是尧而已矣诗曰无念尔祖聿修厥德请歌以壮行色
送龙知县序
吉水龙侯遵叙由监察御史为县之三年其县人府从事瞿沈文因其考绩赋诗饯之求言引首盖嘉定苏之壮县为里者七百为户者七万其户之口与赋之额数则又蓰其户数其壮如此有民情焉有民瘼焉苟非其人有情不能以上通有瘼不可以易告虽以岁和时丰亦不能保无冻馁於其间也矧当旱涝荐臻饥寒满目不有善政君子孰能收诸沟壑之滨而措之G席之上者乎侯之初来也适凋瘵之後或曰侯御史必急狱讼刑罚而缓民事侯至谒神视学之余即求民疾苦而吊问之告病者药倒悬者解专以抚摩鞠育为务使耕夫织女各尽力於所事然後修旧起废次第不失其伦或又曰御史较县令声势顿殊侯一旦舍华要而就奔走得无有所不堪而鲜克有终乎久之观其声色声色不随时而损益察其心术心术不因地而变迁尝自言曰东南数郡朝廷之根本也天下之民国家之元气也固根本保元气乃我为县者之责我敢无事动e而耗散之哉侯而知此由是三载之间百里之内向之嗷嗷者得一日之温饱矣匪侯之政民将卒瘅其能有瘳乎古有阍吏_台中时以所执梃视台臣贤否而横直之凡初入台者惟恐其梃之直夫阍吏贱夫也一梃小物也可畏如此况士大夫之公论乎余邻封之氓也病卧林下u十年其邑更数令其贤否咸得而知之若侯者岂余之所能独私哉故儒家世有宦且多诗书声故弗辞为之序
张教谕寿序
天下之事有出智力所能者有非智力所能者盖可能者系诸人不可能者系诸天能与不能古之君子恒虔恭寅畏於不可欺者焉人之私愿固多要其大者有三曰富曰贵曰寿考是已贵不可以苟得能修天爵则贵可坐而取也富不可以幸致能法猗顿则富可立而待也若夫寿赵孟之势弗能o晋楚之富弗能买日月之明也星辰之远也一左旋一右转咸石固能探之矣其能探已寿之几何泰山之高也沧海之深也一如砺一如带贲育固能使之也其能使残喘一日之强延是何耶以有主宰之者耳其为道也至公而无私极信而不诬如其人则予之非其人则夺之一予一夺修短存焉呜呼俾尔耆而艾昌而炽君子岂容虚授乎山掌教张先生治毛氏诗工古今文辞其初教於邵也邵之士有登进士者矣继教於杞也杞之士有魁天下者矣其教之盛如此岂无所本而然哉盖以不敢欺其不可欺者耳故其治已者天理也教人者天理也治已或有所未至非敢忘天理智不足也教人或有所未尽非敢舍天理力不赡也其今教於也士累累而起亦将有如杞之士者矣岁辛巳春正月先生登六t弟子欢然执爵称南山寿求余文侑觞时余在病未有以E之於兹又三年先生寿益进教益成智力未巳晚节未易限量异时告休还山中秋分之旦春分之夕候大星见於弧矢之南我知天为畏天者发祥焉
赠归克爱序
邑之胜在马鞍山而半山桥为山之喉襟焉云半山者以县治至山当路之半也山之胜云R雾阁层见叠出自唐宋郡县志登载已然中有孟郊张籍留题诗又有王荆公和章其为胜⒖芍至胜国末旧观虽多陈而城中士女至今花时菊节酒上冢登高望远者故在也往则率从桥而北焉舍是则迂僻秽污轩骑不通谓非喉襟而何虽然此特燕游者耳未足以见其要也至其城隍之祠厉鬼之坛驿使之馆皆随山前後而列县大夫有事告谒祭飨迎送亦从桥而北焉又非喉襟而何此特命吏之事耳犹未足以尽其要也若夫九乡之民近者数十里远者百余里所需菜粟布帛鸡豚薪刍蔬茶盐之类以其所有易其所无者咸趋桥而为市焉此民庶饱暖安定养生送死所系其要如此使坏而弗修则居者困而行者阻民无依归市无贸迁虽有命吏亦将何以使民足用士女何以及时为乐哉天顺辛巳岁雨久水涨梁断而柱危主县者患而谋治焉u年财费民劳绩用弗成会主者以墨去佐县者曰事诚在我不得老成人终弗克就绪乃起归翁克爱於闲散之中俾理其事克爱年将八十矣筋力未衰聪明尚存乃夙夜经营劳悴弗惮环石为梁而柱仍其旧焉几半载而告毕工於是县之命吏与城中士女及九乡之民y观厥成靡不赞叹才翁噫韩昌黎作方桥诗其辞曰非阁亦非船可居兼可过君欲问方桥方桥如此作退之儒者何能事於此乎识者知其以宰制天下自况克爱掌乡赋三十年民帖帖而治正大公平隐然古之良吏宜其於修桥小事何有使其有官为政其方桥之制亦存於心久矣肯以乘舆济渡哉惜其老而不复仕也
送祝以节序
太原祝君以节清才正学有希贤望圣之志观其自名读书之斋曰思诚可见已年四十未仕今年春嘉禾陶君德民与其弟济民甫闻以节名以吴伯刚为绍介捧书币聘主西阶宾席滨行以节不远数十里求余一言以补行囊之缺呜呼余久病渐老笔研芜秽将何言以E其请乎尝闻其宾於刑部郎中松陵梅氏矣又闻其宾於冠带士山氏矣当其初行时乡之大夫士诗文赠送者亦已盈箱积案矣以节贮蓄若是其富又欲余言岂前所言者以誉不以规未足以尽其意耶不然何其u越邻境而切切有请也我知以节在是无疑矣乃言曰祝钦明在唐中宗朝为国子祭酒帝燕t臣钦明体肥请作八风舞为乐以手据地摇头转目备诸丑状帝大笑吏部侍郎卢藏用叹曰祭酒五经扫地矣宋祝象器登儒科为太学博士文章道德为一时宗师其孙穆字和甫从晦庵游刻意问学後着书立言以遗後世夫三人皆儒业祭酒博士皆儒官一臧一否若是之远哉臧否在当时而公论在後世为吾儒者立心行已不可不慎也以节与余交颇久重厚老成其精神心术之微固不待审察而已洞识之矣岂敢援钦明之事为戒矧儒者之贤犹有贤於象器祖孙者余独举此之意诗有之曰岂无他人不如我同姓故耳抑余又有说焉近之馆宾者久则怠其敬敬怠则礼乖作宾者久则怠其教教怠则业堕坐是进以礼而退不以义者亦多我於以节之行善交平仲请为德民兄弟箴伐檀诗人以节尚当友之
骢马青山图序
骢马青山图者太仓卫指挥使某侯赠高君茂卿按行湖湘也作图者张E文着图之意盖取汉桓公雅任御史执正无所回避常乘骢马京师语曰行行且止避骢马御史初公雅年十二丧父母事叔母尽孝曾祖祖皆大儒公雅以尚书教授颍川立操门生故吏问遗一无所受然其风威动人岂在乘骢之日其志固已素定而然乎今之士大夫往往援其事以拟人人亦往往援其事以自拟苟无其实拟人者失之谀自拟者失之妄奚公雅之差似哉夫御史古官历代因之而弗革虽各有增改名员大抵以弹劾谏诤为职业至我朝尤为严重论其位位不过郎官问其阶阶不过七品朝夕咫尺天与玉音相可否天下事或时言及乘舆则天子改容事关廊庙则宰相待罪呜呼君子居此不为公雅忍为公雅之罪人其负朝廷莫甚焉茂卿由名进士拜监察御史进士也御史也人皆可能也茂卿通经而博史为文章追古作者守官恒以辱先为惧其视公雅学问之正孝廉之诚是亦公雅焉虽然余忝交茂卿最久平时之望岂在一御史今日之望岂在一公雅然则望之之意安在哉余与茂_俱苏人也苏人能以先忧後乐为心者天下之望也余以斯人而望茂卿也
平桥藁卷九

[book_title]卷十
●钦定四库全书
平桥藁卷十
（明）郑文康 撰
○志铭
董先生墓志铭
宣德十年乙卯十一月十有四日山董先生卒其倏封郑文康刻石而为铭先生姓董名渥质吭聪仁谰泳┛谠大父济川前元山州医学正世移事变因家焉大父药一考伯儒本县医学训科先生自幼力学读儒书以为本绍家业以为用业精而致声隆大永乐间檄徵入京先生不乐进取以疾辞归年登五十动摇者豁而苍苍者白矣前年得末疾语塞步艰至是不起春秋六十敛在卒後三日葬又在敛後十三日配盛氏虞部员外郎颐兄子男五经纶纲纪缨女二僦煊⑽目狄菜锬信某某先生家居节序燕会皤然其中子妇若孙甲乙为寿其乐融融盖积之厚天固使其享之也铭曰
生而平死而宁宜先生之有铭
朱彦达墓志铭
公讳显字彦达姓朱氏世为山人曾大父某大父寿一考天佑妣沈氏早卒育於继母万公先世累积德善敛退弗尚骋驰至公始昌大门望有声公自幼立心不橐愿罩弊孕碛鋈酥是非虽素密言之无讳无党事有与已与不与已其反而缩顾抑之其反而不缩顾与之公辄厉声奋气必得其平而後已虽市井悍愎者亦畏焉乡人以直目之娶殷氏有贤行侧室三人子三曰珍曰曰玢女三长嫁丘原俱正出余尚幼其母为钱氏孙男五芹蕙萱芸菊女三公生洪武甲子九月廿四日卒正统七年七月十六日春秋六十葬以明年二月十日公病革余在侧若妇若子问所言公瞪目谢曰吾已矣无一言及家事亦可谓无累者欤既而珍以图不朽於墓中者为托为之铭曰
生有直德死无所惑城濠之侧此其幽宅为後人之泽
金主簿墓志铭
君讳亮字孟辉金姓其先长洲人自五世祖徙居山全吴乡大父谷用父伯通皆不仕而殁君早孤母顾视他寡妇之子多无所见严其弗纳於邪及冠志操异常乡巨室张志善器之客之於甥馆永乐初偃城芮由进士来知县事其廉明人莫敢犯史胥皆极一时之选起君从事刑曹狱无w滞人德焉後循例至京鸿胪寺卿王^董营造会伐木於山西紫荆关君以书数之学从之行言不待发力能自勤色不待徵事惟义集岁壬寅还朝授河南河县主簿平易近民有古君子之道及期总戎平江伯陈公驻节江淮提督漕运左右有以君荐者平江以闻取居幕下一时宾从数十辈独君以谨重信任与裁庶务人皆知总戎之下有君也历年既久叹曰长往不返宁无後悔宣德九年遂谢事归杜门不入城府凿池豢鱼酌酒赋诗承家以子世事不屑闻也正统八年冬病痰气明年甲子三月廿四日涌沸而卒春秋六十有六配即志善女子一曰镛妇为孙氏孙男三鸾娶叶氏鹏娶姜氏凤早卒女二曾孙男女八以丙寅十二月九日葬安庄之原铭曰
才固为难尤难其时逢时有为克尽其施肤功累奏而位何卑尚俾遗泽来叶之滋
沈士琳室张氏墓志铭
松溪县主簿沈诚丧其母孺人张氏将y厥考士琳之墓奉仙居县知县张元龙状求铭墓石状列张氏世为山人祖信卿考子英俱弗仕孺人在室性姿婉父为择配时士琳三世宦门不染骄奢气习遂女焉孺人奉舅姑摅孝敬之诚睦姻族致肃雍之美燕宾飨祭士琳不劳力里中有勃H反目之言辄修省畏慎不敢一留於耳徐曰当不如是诚在官数来迎养孺人恐食指繁\伤其廉卒不往正统四年士琳卒孺人哀毁成疾服除诚以母故遂告致休後七年为丙寅一日谓诚曰吾衰甚将遗汝养矣翌旦遂不起是为九月二日享薨耸葬用某月日男子二长即诚任历三考无公私过犯次本女子一僭徽藕扑锬腥曾孙男一呜呼吾知内行之成有为之刑理官之孝有为之教也铭曰
即其内温且惠也求其外寡疵累也铭以告冥其永其宁也
沈主簿墓志铭
君姓沈讳诚字敬言其先由长洲徙山有讳昌宗者宋提刑库官昌宗生端仁元仁和县典史端仁生子真丰盈库大使子真生伯庸伯庸生士琳君之祖考也二百余年修德乐义君少有治才永乐中起家掾史授福建松溪县主簿历官九载将陟以位母张年高多病遂告休养居数年母殁礼葬之君体貌甚伟日能大饮竟以酒得滞疾正统十二年九月六日卒享年五十有九娶陆氏王氏男子四立达某某长者始廿岁幼者未十岁俱先天殁女子二男孙一文泰立之子也其母守节不嫁景泰元年四月十三日葬君景德寺前惠政坊之左呜呼谓君之先为不善则三世为宦族谓君之身而为恶则君无慝行胡天毒其嗣之酷耶余前年铭其母孺人之墓今年又铭君之墓悲夫铭曰
宥密之德修累世世有名爵皆下位余二百T公乃嗣何多英物俱殄瘁祸福时来或倒置天终有祜勿深异尔孙承之无不利
沈文华墓志铭
君讳华字文华沈姓大父本父士隆皆隐居山之太仓君生四年母金与士隆相继下世时母之弟道润语其妻陆俾保养之自就外傅而有室经纪成人陆之功也迨殁君为齐衰三年岁时A尝有同所生君长於贸易丝蓄缕贮日臻饶裕知儒书为善业屡遣其子游学虽资费之浩不之惜有司举为万石长非其志未久即谢退或曰人有力取而终不得者胡独惴惴安於退耶君曰我苟完矣但求安我安耳自後即以家事付其子度闲旷之地凿池豢鱼开园树桑麻日与高僧逸士诗酒其间萧然有尘外之趣如是者十余年正统己巳十月廿二日疾作二子侍语之曰不得不可为也无益不可作也理家之方义以之节处人之道礼与之接汝宜识之言讫遂卒春秋六十五配陈氏家室称宜子二广娶曾氏廉娶毕氏女一适姚s孙男女三以是年十二月十五日葬城南之原铭曰
伊生孑孑伊成业业惧完而缺退安而慊礼接义节行罔蹩■〈64薛〉贻谋之彻周行之辙於若人兮藏此穴
周知县配薛氏墓志铭
其勤跛致赞裨之力孺人不能无也正统十一年致仕还乡u两年为岁己巳三月廿八日孺人以疾卒享年七十男娶桑氏次佩女一适夏鼎先卒孙男三女二以景泰元年正月八日葬城南东湓渎之原呜呼孺人之殁也夫悲其顺子哀其慈仆侍泣其善遇闾巷左右亲\族属追悼其贤是可铭也为之铭曰
生有淑德殁有余哀铭刻诸石用藏於斯
陈知县配王氏墓志铭
前会稽知县陈君孟东之配王孺人以景泰元年八月十三日卒择是岁十一月二十日葬马鞍山凤凰o之下其子劭持从兄新淦知县助状求为墓门之铭孺人姓王讳瑞祖正考荣卿世为山人孺人生而凝重寡默归孟东时年方及笄姑李老病在堂孟东方从仕往来南北动经岁月孺人扶持保护饮食汤药必亲必躬姑安其养不知夏日冬夜之永长也数曰吾妇之劳吾将曷偿乎孺人生二子俱夭死孟东以无後为惧衾n帏帐设於侧室者二三其人孺人交相恩爱终其世彼此无间言邻姬里妪往来候问言动或有粉饰之者儒人私自讼曰古人谓有仪非妇人也奚庸若是耶彼以其仪吾宁以吾愚耳裁给长幼衣食经营门庭往来均平齐一无偏重私厚以故孺人在病虽僮仆之辈私谒医卜者亦相望於道呜呼贤哉春秋六十有九子即劭孽也娶杞县丞杨信女为学官弟子女四长适仙居知县张翔次金瑜朱绎郁蒙佑孙男女三状具孺人之行不一可书余独详其二三者举⒁岳其余耳铭曰
恶争而和恶仪而愚恶偏而弗颇二三令德於何可多
封太宜人梅氏墓志铭
宜人讳性觉成都梅福通之女也归太仓卫百户过宗武门内之政理之有绪宗武私庆得贤妇宜人亦私庆为有官之妇未几宗武殁子皆童稚而家颇凋落人或不堪宜人曰早寡命也古人处此岂能皆赢哉古人不幸而有之我期为古之人耳甘淡泊服勤苦寒暑不出户庭密迩之邻笑语不闻此宜人之保身也尝戒其子义曰微而不可不崇者善也细而不可不惩者恶也尔祖以此语尔父必呼曰独不闻汉昭烈之柔嶂骱醵父虽殁至今言犹在耳我为妇人恒恐辱舅氏汝失怙能保无负前人乎义退而惴惴弗敢少纳於邪此宜人之子也景泰元年六月二日以疾卒春秋七十有九子男二长即义袭爵为百户宣德中以捕盗功本卫千户正统十年赠宗武如其官武略将军封宜人为太宜人义刚毅有为正直不苟次礼早卒女一嫁百户赵祥孙男二曰玉曰忠孙女六指挥陈骥陈u千户何睦史正吴宁百户刘方僖苍孙男二曰鸾曰凤义以七月十九日葬太仓城外陈泾之原铭曰
予美亡此予生不辰方何为期续古之人教成於子行成於身德音不瑕孰砥湮
陈处士墓志铭
处士讳y字仲约姓陈氏曾祖华卿祖显之父执中母李氏世居太仓古塘桥家颇饶裕值元季海贼入寇显之徙居城执中二子长次处士执中早世门户日凋落处士与兄殚力经营修旧起废事无专制行无独成悉裁於兄家用以立永乐间兄出仕交址时母多病处士事之甚谨卒享高藜靶至罨峄又念手足疏远岁一往省会稽公声光烈烈处士恩爱怡怡越人作歌以多其兄弟之义尝戒子助曰世之为业者惟士为贵士之所贵者居则穷理修身达则济人利物汝能成我志乎爰是助应诏起授严之桐庐丞处士再诫曰汝读书得此官幸勿负所学助服膺训诰在桐三考无过举景泰改元知江西新淦县事便道归省处士无恙又诫曰汝今为令令一邑之长民之表率系焉身言异教或从或讼察此二者俾无我忧助将告行而处士疾作不十日遂卒是岁五月六日也享年六十有五配王氏有勤俭德男三长即助娶沈氏勖娶蔡氏勋娶周氏勖勋侧出孙男四谏谘赞诏女四以明年十一月八日葬马鞍山凤凰o之呜呼处士自幼而壮无疾病刑宪之厄无颠危倾覆之祸自壮而老有园池畎亩之胜有诗酒子孙之乐有若人焉吾见亦罕是固圣明恩泽遂民之生亦可徵处士之有道也铭曰
夷行以卒岁逸豫以没齿千室之邑见之者几匪德为经何有乎此
王克信墓志铭
克信姓王讳璧克信字也曾祖德茂祖伯英父景言世以厚业退然隐处山淀湖之上虽无在仕版者能以孝弟为一家之政食指恒千计上下翕然景言娶严氏生五子克信行四先是景言一日召诸子立堂下语曰吾承前人完业日怀震叠今老矣若辈若肯构若肯堂者直言无让我将挈所有而畀之门庭公私悉听裁制克信进曰干蛊子职也璧虽不肖请愿亢宗矧弟劳兄逸亦理之宜景言大悦遂命主家克信经营区画L如老成人无益之费干纪之为一切屏~为万石长区有抛荒田粮额四千民困赔纳频年户亡去者及半克信恳恳为巡抚尚书周公言公以闻诏除之民安厥居克信体貌丰伟气宇爽豁雅好儒术刑部主事卢克修其内人之外弟也攻古文辞得六书法克信一入城府即从讨论讲说以故诵诗书道古今绰有文彩之缙绅郡县长贰咸熟其贤克信生於永乐元年某月日卒於正统十四年某月日享年四十有八葬於景泰辛未十二月廿日墓在淀山之侧娶张氏奉政大夫荆府长史循伯女阃内之助人多能道子男四某某女三孙女一铭曰
世有遗业承缉维艰u度罔念孰保其完念哉维何率履弗越譬彼良御轮安於辙嗟嗟克信展也能子仪式刑之来者是似
先妣圹志
先妣讳清姓卢氏考掊丘卢系出范阳胜国时由平江徙山自待补进士讳监而下以经术着闻东吴拊ㄔ醇已Чす盼淖籀尝曰吾女德性柔顺愿嫁儒家子时先公双松先生与先伯教谕公早孤而贫昆弟刻苦读书不舍昼夜尬胖遂女先公祖母何盛年守节立家之政严而有条先妣事之未尝一拂其令汲爨之暇先公数与道古贤妇事实听受既久亦解讲说似尝事笔砚者邻夜失火值风猛烈觉而已入吾庐先妣奋起不他取即碎匮X悉抱先世遗书古器谱牒告身跃出已而欲入私室无及矣吾家旧物无恙者先妣之力也永乐中先公被荐徵入南京太医院交相往还者皆一时闻人至则先妣必脱簪珥以置酒虽罄所有略无难色先公或惜其舍服饰而食客先妣曰知子之来之杂佩以赠之非子之语我乎暮年家居丝蓄粒聚用造完业祖母明脉善药药妇女奇疾多奇中先妣亲受指老亦善药药亦屡中岁癸亥冬有女夫死自沉先妣痛伤其非命为位设祭向南号恸曰吾女归来吾特饭汝哽咽不自胜风寒中腑昏仆在地移时始苏自後口於言足艰於行淹淹十年至景泰壬申正月十五日卒蘖十有七呜呼痛哉呜呼痛哉子男二文康娶董氏山县医学官伯儒孙友光出嗣大宗先卒女五箱嫁朱夏凡嫁周号庆嫁彭余璋定嫁朱c异幼庆即自沉者朝廷旌其门曰贞烈孙男三膏育膺女一德娩正统戊辰不肖孤忝进士观政大理寺切念父母在堂无他兄弟备养奏乞归侍以终余年皇上天地之恩特赐予告命下之日而先公讣音猝至匍匐南奔服除未几而先妣背弃不孝罪孽深重若是哉夫以十室之邑父子头白具庆者恒数辈不肖未四十而丧父始四十而丧母中心荼毒何时已耶谨择二月廿日甲申奉柩葬合先公之兆姑濡血用识岁月於石云礼部铸印局使外孙夏佑填讳僦芎抛盖
朱素庵墓志铭
素庵先生姓朱氏讳j字廷仪曾大父均礼大父本道世居山无仕者父宗海母苏氏蘅荚谔孟壬兄弟三人而行居首自幼有志用世弱冠时从监察御史周公学春秋学成公使之仕先生窃谓学至漆雕开尚曰未信矧未逮开者乎开门授徒挈家事付二弟尽取所积书读之居数年学与齿崇兼负刚气向人不能作侧媚语一时为士者率多求主图进取先生叹曰士可求主哉君子进以礼退以义礼义人之大闲舍礼而进吾耻就也闻者恶之致使卒老於学宣德壬子山县丞临川吴仲郢以先生明经闻吏部援例谓仲郢非正官格不行自是先生无意出矣时先公双松先生游两京还号称通儒先生偕徐V翁日与之游三人者心志具同居且密迩诗酒之会无虚日先公最长先生少先公廿岁会有约不得谈俗事俗谈者罚三人杯话竟日出子入史辩疑析难独先生微辞奥事搜记无遗虽饮酒亦不废学也当世治理之要利病之原犹多确论作为诗文一则乎古平生无所愧怍孝弟行於家学不厌不倦弟子前後相从者千余人以先生敦尚朴素故相称为素庵先生景泰三年四月四日疽发背卒年五十有一配陆氏子男五昊有文学娶万县主簿梁孟镛孙F乡贡进士诸暨训导娶归安县主簿陈镒女c娶先公女■〈曰上爰下〉俪率详劣着三陈谟何璋孙某僖菜锬信八其先之墓在马鞍山者已空昊改卜许墓塘东原以明年癸酉正月十五日葬焉先生病革时语昊欲余铭其藏昊以言余谓先生宜有位而无位不可无铭乃铭曰
轮辕厥车弗庸以置良非白■〈〈氵咸〉上木下〉顾骖以御眇视跛履事亦多异蕴德没齿而无後议
平桥X卷十

[book_title]卷十一
●钦定四库全书
平桥藁卷十一
（明）郑文康 撰
○志铭
文林郎中军都督府都事朱公墓志铭
吾前辈清苦谨重之士藉以坚士心而厚士风者三人焉建昌推官吕公寅伯汉阳知俯章公士希其一人中府都事朱公显道也三人皆儒业先後起家建昌先任河南按察佥事汉阳先任大理评事都事五十始仕故不转官三公皆先後致休建昌殁已久汉阳留寓南京所藉坚士心而厚士风者独都事公在今又凋落我得不为後生小子惧哉三公年不同庚经不同师仕不同时莅官行已清风高节同出一心见之者而不疑闻之者而具信虽有辩士欲一动其志莫之能也建昌解官窭甚生无以为养卒无以为敛其故人吏部尚书萧山魏公骥翰林院检讨太原王君资三四辈买棺葬之汉阳在南京仅得薄田百亩自存尚未能还今都事公之殁尤甚建昌矧在席甚久旧衣积书尽鬻於市以供汤药费彼三公者无锦衣华居照耀乡里庸夫竖子皆知斯人可尊可畏罔敢或慢上公钜卿叩谒其门愿识其为人此士心藉以不动而士风藉以不薄者非一日也时之异三公所存所为者亦\今皆丰盈赫勃我恐典型日远岂能保无丧坏心术舍此取彼者乎故於都事公之殁不得不为後生小子深惧也公姓朱讳昌字显道重厚寡言不能粉饰以献媚悦幼从吉水萧引之先生学春秋得予夺之旨以故非法非道不敢被服於躬以其学匡赞戎幕侯伯而下多所裨益三考俱上最将请赠封而病作矣遂得予告居闲数载景泰五年某月某日卒蘖十有六祖景宣考德良母金氏景宣而上居泗桥德良而下居城中俱无仕者元配范继黄昂景明子也凌许翁子之妇也庆庠序昂之子也明年乙亥正月十五日y公菜桥西南德良之墓举子王元吉经纪其事慈利谕蒋奎章状公行推余为幽堂之铭元吉检讨之子奎章公故人铭曰
厥内静专厥静其渊行亦其然所可畏也匪人之多言圣人之言
膺膺儿葬志
正统己巳九月三十日漏下四鼓不肖梦先公冠带素服趋诸水滨顾不肖曰君命召将有所赐不肖曰缟素无敢入朝者曰有绶在视之果有绶时妇孕弥月蹙余觉使召庶母徐未及烛而子在蓐矣余私喜岂先公所授君赐者耶主簿王日N精星数之学谈人贵贱挢彩恒中八九曰此子五星为计罗所闲无一漏产而得吉梦法当贵余益喜岂天将昌吾门在是耶名曰膺客有重呼之者人遂呼曰膺膺四五岁春秋A尝节序燕飨侍余旁拜云即拜跪云即跪罔敢暇则口授毛诗经文墨描朱字诸母诸兄姊诸家人子诸表兄弟姊妹之子罔有弗爱余又喜岂果夙知而早成耶景泰乙亥四月十一日从余游园中痘隐隐见诸颊u七日腹背手足累累如大W头面痂欲焦脱余大喜饮客入夜发狂乱暴死竟莫求其故或曰有触犯之者或曰痘出心坎者死或又曰此必余毒入腹明日葬湓渎墓殇位自始疮至葬仅十一日父郑母董生七年矣尝读陈文中所着书曰小儿痘疹二日三日似水珠光泽明净者不须药四日五日根窠红活光泽明净者不须药六日七日肥满光泽者不须药岂其言之过虽光泽肥满亦必须药耶又曰痒塌寒战不止不治紫黑色喘f不宁不治灰白色陷顶腹胀者头温足冷闷乱饮水者咬牙泄泻者不治五不治犹言之未尽耶不然何膺膺负三不须而犯五不治也文中良医也膺膺在七日内苟遇良如文中者使余药余必谢曰不须以今度之岂光泽肥满者若木香散异功散之类药之亦无害耶余之遗憾在此也抑岂其命日N推之偶未尽而误耶呜呼婴儿出母腹古人慎重有猪胆澡身法有甘草黄连渍口法有朱蜜膏涂唇法用之或免疮痘之患余抱遗憾於後岂非失谨於初耶若曰命也君子不谓也铭曰
爱好之至不信其死早归乎来母犹汝俟
姜至刚墓志铭
至刚姜姓讳浩字至刚祖彦铭父v母朱氏世为山人至刚之先始强而後弱至至刚遂崛起树立门户家用以实事厥父母皆以蘅贾罩粮蘸每陀瘟骄┟宜瓴坏筋疑檀蠹志闶吨粮昭喑闽越川广与凡夷邦海国所产t蓄类聚其精善恶悉能识别第其直而低昂之莫之或争其所收贮皆取精善而舍恶亦莫能欺初入京见举进士者皆得官近侍受朝廷宠恩归即遣其子辂入官校治进士业暇则课程其能不容缓弛辂业垂成而君不少待景泰五年三月客云间得暴疾舟载以还至中途而卒是月十四日也春秋五十有八娶任氏子男一即辂女一孙女二辂择明年十二月十九日庚申葬东城之新阡铭曰
宅心孔臧行已有耻以之悦亲以之子彼伊人兮君子所与
沈母陈氏墓志铭
太仓沈广之母陈孺人病痿痹u年更数医竟不愈景泰六年九月六日卒广遵u月制以十月七日葬合其先人文华之兆孺人讳真父守仁母马氏年十八归文华文华夙丧厥父母孺人岁时荐祭僮僮祁祁若曾识之文华好客游挈阃政畀孺人理之悉如指尝买婢支数年婢父忽盲无他息孺人亟遣还之又时有所遗婢父赖以存岁计颇赢里之无告者多待其举火不但婢父然也故殁羸姬老妪多往哭其家人知其後必兴长舌反目内外无窃议之者蘖十有六文华殁已七年矣子男二长即广输粟於边朝廷赐以冠带荣之娶曾氏次廉娶毕氏女一适姚s孙男二寅宾女四先是文华葬余书其墓门之石今又书孺人之石呜呼悲夫铭曰
序摭实铭敢诬後之兴如蓍龟
姚永熙墓志铭
翁姓姚讳■〈日上永下〉字永熙前元时州治在太仓自翁而上数世居太仓代有诗书之声高祖廷发元儒学谕曾祖均绪修古文辞着有爱菊集祖善卿元大成生考景仁通经博古虽居寂韬晦而推重士林以贤不以爵母吉氏翁质体魁岸志意通敏处已待人一以诚为本无作伪劳心之事身处乡州靡有怨恶之者为万石长数年始终不敢掊克於民岁自甘衰谢不与家事日以诗酒自娱抱弄孙曾而已景泰六年九月其孙妇之母沈孺人殁翁往哭之归数日他无所苦惟不食饮至十月一日卒世奁呤有九子二怡悦孙二s瑾曾孙一戍其祖考之墓在淮云寺东南二百步陈泾之北卜十一月壬申奉翁焉乃按陶巨源状而为辞曰
考其行知为诗书之胤称其掎缙涫赖轮厚历世而藏永保无咎
董叔维室李氏墓志铭
孺人讳淑宁无锡县医学官吴郡李文翰女母杨氏爱之不舍出嫁纳山董叔维为赘偈逦三代皆医官孺人女红之余能诵孝经朱子小学胡曾咏史诗多解其义後文翰以食指\多乃买室别居之叔维为人N达不能事生产作业阃政钜细悉挈付畀孺人理之多中节性至孝父疾昼夜侍视弗懈及殁哀毁蔬食若读礼者然叔维少有爽失随规以正以故处已处人得寡过焉尤善教子弗容少弛於学寒宵暑夜恒偕坐同其劳苦孺人事上御下而德性自如淡妆素服而姿色自丽盖亦天分之异也生於永乐乙酉某月某日卒於景泰五年某月某日享年五十子男二u女三孙男三女二卜再明年丙子九月十五日葬吴县荐福山之原铭曰
猗淑良诚好逑休之藏之斯丘之堂兮
夏泾葬志
夏泾字汝清礼部铸印局使存贤子也母乔氏生二十九年矣景泰六年某月日卒泾身体肥硕音声琅然母为鲁人其得母气为多也好使酒被酒辄当道殴人平居谨慎最能谦下人独酒後不受触人见其醉皆谨谨避去竟以酒得疾死二子俱夭亡其祖之外弟郑介庵志其略而藏诸墓
亡妹五姐葬志
五姐名异先公双松先生之幼女庶母徐氏出也余弟妹六人自为儿至成人举无乖争`阋之事伤父母心六人以次皆婚嫁独异受聘尚在室柔顺安详得处子之道每夜聚食毕家人列坐余为讲说小学列女传等书领会通晓独异为最先人於章句尤能精熟作字亦颇端正此盖女红余事耳景泰七年九月十三日患泄痢卒年二十岁呜呼六人者数年间沉亡已半先公先母窀穸亦久孤独感伤莫余为甚礼十九为长殇异年非殇故不就殇位以十月一日丁酉y其仲兄友光之次长兄文康志其墓而系以辞曰
父於斯母於斯兄又於斯相依以随勿恐勿悲
顾庭桂墓志铭
景泰七年八月七日山陈墓里顾庭桂年五十七卒子死无嗣其兄庭实命子N治葬事立N子一人嗣其子之後择明年二月廿五日葬莲池院祖茔N之弟m自为状求铭诸幽庭桂讳芳字庭桂姓顾氏身长八尺音声如钟高祖华甫元海道万户曾祖凯之祖仲贤考彦明世居陈墓彦明卒时庭桂年甫十三一时t从诸兄不胜门户之役悉奔走散去园池土田乘时移入他籍者颇多u年庭桂突然而弁操危虑深谓母张曰克复旧物人子事也我将以死取之渐次来归一无所失自後家事大永乐中选为万石长历年三十如一日不忍鱼肉於民好使酒触其怒者虽亲与必杖之杖必累百而後已尝有毙其杖下者毙而弗其杖者多恶少人以是称快不称w也厌官府退处锦溪草堂落魄不日与宾客娱乐虽座有礼法士声伎莫肯暂彻然於家政斩斩而不乱配胡氏子曰先先四年卒娶夏氏女曰素清纳张m为偎镌挥藜N子也呜呼庭桂轻财重义刚不吐而柔不茹称雄一乡人无容议议者独惜其主器夭折在庭桂不宜有是岂其疾恶太甚所致耶呜呼理或然也为之铭曰
惟莲池院泉甘土美有坟一丘在水中b三世具藏u一百T玄堂肇开君子乐只亢宗有侄未为无子
周无逸墓志铭
君讳逸字无逸姓周氏曾高太仓人墓亦在焉世系官位无从考问祖文彬考叔昂值元季海寇登岸移其家西入山城中叔昂读吾儒书尤善医药洪武中挟其艺游湖海间以溥厥施殁於京邸母亦寻卒时君与其弟迪茕然孤独乃私计读书我年颇长非我事也不为衣食之谋何以卒岁遂张肆於市以居货平其量衡均其价直生意如涌泉家日以大为泽国乐岁粒米狼戾远商巨舶至者咸以君为宗一岁之间钱以缗计者及万缗银以两计者及万两随其用而品置之执盘校筹毫厘不爽皆曰君允可依也後之至者日益\家居不能容虽挥之亦莫肯去君友爱尤笃迪虽外赘一味之甘必割而分之迪之子号有书画清才所交皆四方闻人号日携过君君为设具无倦色足素病湿不良於行者将十年景泰七年十二月十六日竟以是卒春秋六十有五配钱氏治家严正子一■〈日上永下〉娶杨氏孙男一瑞聘许氏女二淑贤纳张榕为偈缒苌杏住觥慈丈嫌老隆挡访髂甓月十七日於马鞍山叔昂之原为之铭曰
信孚於人而不疑公存於心而不欺取乎智者不足取乎义者有余宜其赤手独立造大家於通衢
龚妻夏翠圹志
山东左布政使龚彦文仲子妻夏氏名翠赠礼部主事善长之孙礼部铸印局大使存贤之女母乔氏存贤官广东时生翠於廉州廨舍夫妇年近四十止一息得翠视犹至宝也姿容整丽柔静寡言迨归德性夙成而孝敬随着家自布政公与公之夫人而下无不爱者视犹至宝不啻其父母然婢妪旦相先奉除盥濯清溷之役惜乎年命短促年十七而嫁嫁未满三月而死死又不为甚病天顺元年二月廿四日也呜呼伤哉之兄绂弗忍葬於火以三月某日葬某原主事君布政夫人为余之表兄姊余故为记岁月於石纳诸圹
韩母黄氏墓志铭
孺人姓黄氏讳妙宁高阳韩u之母士阳先生之配也为苏之嘉定着姓考子中读书不仕善鉴别古法书名画器物定为某代某人所制不混真赝母金氏孺人自幼沉静端庄子中择俚檬垦羰垦羲挝汗忠献王琦十三世孙家法严肃孺人司其阃政率由其旧无或愆忘事士阳罔敢亵慢盖亦有以刑之也邻里馈问而琼李迭报宾客过临而觞豆维旅士阳不劳力继母沈尝以外族诖误被收去十有三年得释当初去尽出旧所聘问装送之物与凡可举者悉畀之逮归迎养如其出殁而为之丧葬焉宗族称其孝乡党称其义而士君子亦与之也天顺元年七月十一日卒享年八十有三男子一即u也业儒而善医女子一赘罗轸男孙二曰肇曰肃肇学官弟子女孙四柔顺柔惠柔宜柔德皆归士族曾孙男三天佑大有大壮曾孙女三u卜明年某月日葬合士阳之兆墓之所在乡曰守信原曰某原谨按高平范君伸所为状叙其事而系以铭铭曰
有子孔文有孙日蕃孺人之庆世德之存
成以昭配沈氏墓志铭
孺人讳在姓沈氏山成以昭之配也以昭先娶浦生一男一女浦殁续孺人世之不幸失母之子多受虐於所继孺人独能一视均育姑安而人诵之初以昭有藏金若干当孺人至嘱付焉孺人曰金之性好动不好静朝东暮西若浮云然故人总目物皆曰东西以见非一家一人所能永有久闭不祥否则或至移失我曾大父伯敷大父朝富皆儒者尝言之我能记之以昭乃尽发所有买田十顷入其租以供岁费u十年陈腐相因积廪无所容於是以昭悉召佃者来减其旧入三之一u十年又无所容孺人曰多财多累且敛怨何不为寡累释怨计乎以昭遂凡故旧宾客乡氓妇来告事出於不意者悉赈之岁为常迨今田至百顷而食指恒数千焉呜呼易小为大孺人之绩也生於洪武丙子某月日卒於景泰乙亥某月日享蘖十以天顺元年十一月廿四日葬新漕河上考子华妣李氏子男二曰U曰琦女二吴海王模僖箔U与海妻即浦出者孙男四镇钦铨铉孙女七铭曰
富不在守而在乎施安不系富而系乎义施则利溥义则福至为妇克知仅仅一二
王履道墓志铭
景泰壬申岁娄塘王履道母锺孺人病遣弟宾速余过其家与之见衣冠弗饰忧戚满容意其必能孝也事系大故尽以家政付宾专意调药视膳抵暮兄弟聚首相劳苦不入私内又见之意其必能弟也乡民假贷待以举火者日数十辈集庭下虽仓猝中无德色岂又能慈\者欤韩u汝温徐忱士恂皆其地之贤者问之各能诵其实以告余喜窃意者果然居数日得之\言又不止汝温士恂所云履道厚重寡言一见而三德着意其有德者必有抟睬澳暌液ハ奈逍孜胖山予惊且疑岂传之者误欤继遇吊客乃知事在是月廿四日呜呼孰谓斯人仅止三十九年耶遗命亟葬後六日安厝祖陇葬後二载为天顺元年某月日其孤衮始克奉乡先生范朝仪状求余铭补刻墓石状列履道姓王氏讳寅字履道其先世家青州宋南渡占籍嘉定之何庄今为娄塘人祖嗣昌有言行详见少傅建安杨公荣内翰海虞张公洪所撰祠堂碑与墓志铭世父孟全父季行世为万石长孟全殁履道继同辈率结好州县为通家犬羊其民而皮肉之以智巧为家法以残忍为能事履道惴惴不敢出分内惟以朝廷明法是遵是惧祖宗完业是承是保暇则诵诗读书嗣先闻人声光斋映雪以励已志後授例纳粟得授冠带娶张氏名士孟容女先三年卒子男四曰衮曰曰裳曰褒女一朝仪论其前人之所基既广且厚履道培植复能勤至一蹶即仆天道不足恃耶噫为此言者非独朝仪一人之私也为之铭曰
人鲜克举者履道能举之人可幸得者天何不与之克举者人所诵不与者人所恸诵之恸之与其诵之者寡宁受恸之者\也
平桥卷十一

[book_title]卷十二
●钦定四库全书
平桥藁卷十二
（明）郑文康 撰
○志铭
淳安知县陈翁墓志
安止翁与先公双松先生生同壬戌而翁差长前交先公三十年义相劝而过相规日必相聚行必相伍後不以余小子不学无似又辱忘年交十年齿牙余论多见X借於远方故旧翁年七十有五素善饭初病召余谓曰我死汝为之铭余应曰诺窃意其未即死呜呼今果死矣忍为之铭耶翁姓陈氏讳字孟东安止其别号也上世浙之奉化人元有讳绍参者为山州学正因家焉讳雷字华卿讳微字显之讳勉字执中三代曾祖考也翁早孤上惟母李下惟弟y恐一旦门户遂至颓敝乃专心为法律算数之学胜冠人多用之永乐初郾城芮侯由进士知山县事选佳士为吏翁蹶然曰我志也既从事始专心又读吾儒书乃昼则在公夜则就林松谷先生学春秋偶江雨先生说诗久之t经四书悉能领会大义要旨通政使赵公居任通五经来治苏松大水州县无有当其意者一日与翁语异之曰儒生也异日必为循吏呼与之偕事者二年藉其劳而成绩颇多满考入京适总兵官丰城侯有事於交址奏乞掾史以随吏部选翁数辈遂从南征辕门机密於数辈中独得与闻还朝以年劳授会稽县知县下车谳减w囚死罪杖杀害民逃军人称快焉河南按察佥事吕旦寅伯古君子也以事去官翁首论荐其贤得授江西建昌府推官其政见翰林学士曾公ぶ文曰先是会稽民顽犷不就徭役政务委靡及至申条明法令不一月翕然从化继改严之淳安政一如会稽彼失此得民怀欣戚焉後退休家居囊无素储虽有漕澧泾薄田百亩资给不足时卑幼三人令丞大县人觇其或希助翁高尚其志付不足於度外人亦高之身长七尺余性弗缩肉不甚好饮酒历代史历历能记於杜工部诗陆宣公奏议文正忠宣父子集口不释诵作诗惟宗杜遇已作有与之合辄长啸放歌旁若无人所着有安止斋藁若干卷年尤好讥刺时政与凡君子名而小人行者恒於稠人广座非议而贬抑之以故人多切怨忿詈以余随侍日亲亦有波及之者虽昔屡以恐失忠厚沮之至是不敢以是为辞而翁之直气愈壮也景泰六年八月廿六日卒正娶王氏生三女先六年卒侧室周氏杭州人夏氏交址人俱无出王氏生一子曰劭桂氏生一女妾具在最少者今已五十矣孙男四人劭择天顺二年十二月初六日葬合王孺人之兆呜呼余维先公殁先翁八年而强健过之惟余小子名誉之在人翁实播之受托为铭而无辞以措之徒使余追念夙好而兴哀慕也
宝善徐翁墓志铭
翁姓徐氏字斯明讳昭尝筑堂而落之题曰宝善呼二子亮忱二偻跏可鸸N立堂下训之曰善者天理至当之谓吾平生无过人者亦无他好惟以此为宝耳汝辈宜心我之心复自号曰宝善翁父胜祖母倪氏世居山杨林塘之上初翁冠沈静谨重同里薛仲实时为江宁县丞爱之馆於甥室後仲实无嗣葬祭皆主於翁一遵礼度由杨林徙嘉定娄塘镇娄塘之民多居货翁从其俗室庐之完舟舆之备产业日底广厚兄子瑾早孤择室而同居焉心有远谋识有先见忱为学官弟子攻尚书能文章去年有巡按御史至任情考校若忱数辈俱被黜苏松学总十三处黜者百人百人中学成者半之退有後言虽幸而留者亦t噪御史翁独戒忱曰第姑安勿妄言随波流当修其在已者为官若此鲜不败若辈後或有更张之理闻者皆笑其迂未久御史及瓜卒左迁前之被黜者巡抚都台大臣初至行郡得其情俾仍复旧业悉其所料惜翁不及见而忱适居忧未获与兹盛举也翁之谋见乃如此天顺二年四月廿六日以疾卒春秋六十有五男即亮忱亮娶胡氏忱娶王氏亮卒已五年孙男四人曰经娶孙氏曰纶娶吴氏曰缟曰孝祥尚幼女一曾孙男女三以是年十二月六日葬杨林塘之原博陵邵黼忱师也列行於状忱泣拜而求铭铭曰
作善降祥为善最乐阿衡之训东平之学善乐在人降祥自天彼宝善者笃信其言亦有心法昭告来者於以求之於言之下
朱彦达配殷氏墓志铭
孺人姓殷讳妙薷妇瑞母胡氏山朱彦达之配也彦达负直尚刚孺人以柔顺事之甚得妇道後殁彦达十有五年为景泰七年二月某日奁呤有七子男三曰珍曰曰玢女一孙男七曰芹永康县儒学谕曰蕙曰芸曰萱乡贡进士曰菊曰茯曰苓女五曾孙男女七以天顺二年十二月六日彦达兆初彦达托交先公颇厚因结为婚姻约曰吾死葬地必求迩若墓寒家墓旧在西湓渎上花园之东南县南城外负濠一带修一里许名东西湓渎湓渎东西复有两花园今西花园尚有名而东花园砣晃尬乓庸恃宕锊氛锥湓渎逼濠呜呼余两家至亲不幸有不忍言之事中伤孺人之心者今已十年幸而天性夙成笃信古人之为贵期与之齐天或佑余两家尽其心终其身是则余小子与孺人之志也墓之所在俾百年之後子孙有可考焉铭曰
微其辞惟蕲灵慈以成其期
周惠吉室郑氏墓志铭
汝南周惠吉丧其室郑孺人悲悼弗堪不忍见其柩於堂裁半月即举葬西湓渎新原孺人郑姓淑安讳上世居苏之吴县祖叔孚任中军都督府都事考昭出赘山叶茂实为偕三女孺人最长姿容秀丽德性婉娩与惠吉结相处四十年未尝一日反目事无专制无违夫子兹殁也故惠吉思之不置焉洪武四年都事公南谪恐子孙昧其所从来乃重编族谱二册具上世事甚详一授兄子鹏飞一留昭所後昭客死远方谱亦遭火惠吉虽尝展观不能尽记鹏飞继徙常州音问不相通者已数十年孺人尊宗祖重族属累尝遣人访求其人冀并得上世事实今兹尚未有获也生二男三女号娶先公双松先生女民娶驸马府训导梁昱女孙曰士生永乐甲申四月一日卒天顺己卯正月十日葬以是月廿四日铭曰
速其葬不能速其忘吁嗟乎糟糠
许廷配浦氏墓志铭
乡贡进士黄琳状吾许廷之配浦氏讳淑清以天顺二年二月八日卒距生洪武十四年某月日得奁呤有四生男子一曰泽娶龚氏女子二曰某曰某男孙一曰j娶强氏女孙二曰某曰某女之僭恢苴狙钜嫠镏僭还耸接羟焱择明年三月十五日葬县治左陈卖羊巷先茔状言廷兄弟二人兄玉永乐甲午科乡贡出仕廷家城中而田亩散在乡保以一身周理躬课无暇及内事孺人会计岁用裁度上下若薪以束粟麦以斛寒暑布帛以尺茶盐醯酒D之类以斤以斗具有目恒曰赢则伤於浪费缩则苦於不足与其苦於缩宁若伤於赢也臧获辈食给当时衣授先候无不a焉以尽其力者独祭先燕宾不预为之限必极丰厚而後已由是廷门望日大而有不可御之势孺人弗直以此赞助其夫又能使其子亲贤友善往返士大夫间也他若持已简素不尚服饰之华悯人穷窘能挥储蓄之物亦其善行孺人考文妣李铭曰
於事有为为克有制愈大来世
夏存贤墓志铭
天顺二年正月某日山夏存贤卒於福建建宁之官舍其妻乔氏携十一岁孽子汶扶其柩还以明年三月十五日丁酉葬所居邵家湾延福庵後菜圃存贤讳佑姓夏氏宣德中由儒士荐起授台之临海丞时年二十余颇负英气不能屈下於人未一载辄得罪例该除名遇恩宥左迁广东海北盐课提举司白石j大使三年有惜其才者荐之转礼部铸印局又改户部检校批验所九年通考福建建宁府广实仓存贤积官廿余年南北走万余里始得入从九品官历四所衔皆大使亦命矣哉为人N达豪放口不能容掩人过初与之见者意其中之险峻不可近久之乃知无町畦崖岸咸与契合祖友谅妣郑即先公双松先生女弟考善长以弟遂贵赠承直郎礼部主事妣林封太安人先是承直与太安人与遂皆葬马鞍山西麓有地理者过曰此墓多少亡适存贤三弟一子皆不永年存贤亦仅得五十有一乔氏惧不敢葬乃谋易今地就余白故而可否之余曰挢灿卸命薏豢韶藏膊豢薹窃岬厮能可蘅韶惨蔡烀固定人事亦能变之立岩墙死桎梏此变尬夭也寡嗜j慎寒暑积德此变夭为抟菜朴朐岬匚抻牍渡峋纱有履鼙Ｉ轿髦封异时不为夷蚀而芜秽乎乔氏与汶母大恸曰未亡人固弗敢深泥乎此其如险子何且菜圃我家旧物泉甘而土肥予美平时所游乐者葬此计我母子之榻去其兆不百步庶几朝省暮视可得而躬也於是卒定菜圃之阡当存贤赴建宁时觞余求赞其像余为赞数语深入其意醉跃曰我老死当勒墓门为铭呜呼孰谓竟在今日耶将葬其从弟应城知县玑买石余表叔也因取旧赞而刻之其辞曰
於其外辞锋之利也於其内心地之恕也无何其利闻者无不畏也无往非恕畏者无不慰也利使人畏恕使人慰人也异乎蜜口笑刀者之类也是为铭
务本翁墓志铭
翁姓马氏讳隆字士隆自号务本世居常熟双凤乡涂松里曾大父克诚大父元吉考子掊沈氏三代皆以衡门泌泉为乐而无河鲂齐姜之愿故为丘民而殁子奕子长士德次翁次士良皆端谨质直克肖厥父厥祖同心协力以造家业知货有悖入悖出之患聚以义而用以义一钱尺帛不敢妄取妄费虽有有名缁黄过门亦谢却之用是家致饶裕而为涂松之右无何弗谨於火室庐邸第尽毁於灾公乃书夜竭力经营仍复旧规继而兄弟相先下世累然诸孤侄未能成人翁见无父之子多心放j纵而为A下之归乃亟筑室於居第之西偏扁曰竹深书舍延良师以托之嘱曰艺之工拙质有利钝勿深罪惟童而巽言弗入冠而幼志弗弃不知德义可尊可贵者幸为我痛之由是诸孤长而率履本分咸克肖翁亦犹翁之肖前人也至若殡无棺者遗以木突无烟者与之粟又其常事生於洪武庚申某月日殁於天顺戊寅某月日奁呤有九配陆氏蘅荚谔蒙男一曰骏娶张氏女一适凌海孙男三曰彩曰组先卒曰约曾孙男四惟寅惟明惟荣惟清以明年某月日y七浦塘北先茔铭曰
道之有本人鲜知之矧能务之乎知而能务於事多助考言观德可谓无愧
胡汝礼墓志铭
太仓沈廉宗能致其外舅胡翁之言曰我今年六十有五气体一旦衰甚似不久於世子将远行盍为我谢郑公预乞墓石之刻不亦可乎余诺而不辞廉行仅余月而翁果卒天顺三年三月某日也翁姓胡讳富字汝礼苏之嘉定人世居太仓南门祖祖乙考通甫妣陈氏三代皆业贾大约计一岁在外日半之由是谱谍散失无从考证上世名位初通甫寓京邸客有误认翁为毕某者与之叙契N计岁月似有久要状通甫固知其误辞则恐其颊d热遂相对唯唯不敢辩客去同舍共大发胡卢因戏呼为毕通甫久而江湖相识皆毕呼之不复知其本胡氏也後殁葬东门外今里人亦指为毕家墓至翁之世以讹袭讹有与翁访宗之同异又有不敢与之姻者噫事之初出於戏而後至大误有如此翁之二兄荣华荣华之子海浃愉恒本姓自若也翁身不u中人质直而无妄其事端本之事其家法不敢用智力设机巧以射利故门户三代如一日彼反是者虽所获颇厚而意外之患亦多也盛衰举坠恒一世三变焉配张氏男一曰怿女即廉妇以是月廿日壬寅葬南门外应江门新阡铭曰
用巧多败用利蚤缺钝揿独巧劣於拙惟用愚者恒保完节视翁庶几匪曰谀说
周宗本墓志铭
苏郡周君宗本年五十有五疾作上有八之父从善在堂力疾起抱其首曰儿不得终养矣饮泣而卒往年朝廷有事於西洋选t艺精良者与偕从善良於医当行君念老人冒险历远乃白状代之去三年然後返宗族乡党皆曰孝哉宗本也在道时母李已谢世君抵家依依柩旁号恸之声有足感动人者初同里有谢义孚者从善姑之夫也以疡医行郡中无子取从善为已子不易其姓托以身後事因授以治疡之术逮殁葬祭皆从善主之至宗本始大其业其所学旁及诸科又不专於治疡友人龙患滞下疾苦贫甘死牖下君闻而叹曰若我友也我可坐视而弗之拯哉不待其招袖药往得瘥姻家赵病疫死家人相染者半虽至亲知己莫敢往君旦暮周视调剂卒皆瘥其治疡瘥者可知己恒言曰医仁术也行仁莫过乎医郡之窭者儒业者疾\莫能疗者咸乐趋焉君讳茂宗本其字别号东林曾祖性初祖廷儒世为吴县人三代皆不登仕版配黄氏子男四曰F曰昱曰昂曰|陈黄石李妇之姓也女三人僭凰镉⑼趺陆某孙男三曰顺曰赉曰颉女二人生於永乐元年十月十九日终於天顺元年八月廿五日葬以再明年十二月十二日墓在胥门周家灞呜呼君朴实浑厚无妄言邪行见短於人虽不获沾禄位得衔朝廷命身履目览殊邦万里外事岂不亦一快哉铭曰
孝徵於家仁徵於人内外之徵为嗣人之型
朱英斋墓志铭
吾前元时有世医曰刘国英居马鞍山前业精而家钜室庐街东西相向为间者数十什物器皿小大莫不毕备老无子馆三人为僭缓巫釉圃环胨颊曰朱通甫是也子云宋进士朝散大夫塾曾孙子云通甫遂从国英授医药尽得其秘方密旨亦为良医初冯傥淳眉淳韫萜涔哑抟殴乱掠胧诚ぶ魍ǜΣ环匙釉剖贾帐余年後国英殁取其产三分之计通甫育孤功独得十之四至今朱氏何氏两家百余年来所居所业皆得之国英者通甫生二子长廷玉次时中廷玉今有五孙安宁源仝浩皆善医独讳宁者病聋最有名後其姑之夫陆廷监人因呼陆聋近亦殁矣时中生英斋讳英又生贵时中早世英斋遂失其业乃更学为贾其为人质实口若不能言所居货虽价踊无赝物人争趋与之市岁费之外恒有余赀平生无他异能惟日以怀刑为心天顺元年十月十三日年八十而终母妻皆姓李子男四曰v曰曰镶曰u女一以疾不嫁孙男八缘绳N继缓绶纯卜再明年十二月十二日庚申葬马鞍山新阡铭曰
玉山之阳陈墓之前覆玉而藏无有毁年
王以平墓志铭
人有为\所憎恶无所容其身可死而未死有为\所爱欲举皆赞其贤未当死而死小丈夫不能无惑志予谓彼可死而未死者盖将久暴其丑恶於世彼未当死而死者正使人咨嗟痛悼以增\所憎恶者之甲也此东海王君未当死而死者也君姓王氏讳衡字以平苏州山人兄弟四人君善记历代诸史盛衰兴废之家有田数百亩岁收佃者租不计租之常额而视岁之丰歉丰则取盈歉则降下其数有田家皆恶之君不为改故佃者乐佃其田恒恐入租之後也其租入岁费之余不习犬马声色无益惟以济贫结客为事其结客不结声势气焰而结道义虽寒士有文墨艺能亦所不遗建祠堂以龛先主构槐轩以养母志风日佳丽又速诸兄以乐天伦故其死也虽疏远亦为之咨嗟痛悼而不容已焉初君之殁适余病莫之知u三月病间始知之问其柩安在告者曰已火之矣呜呼悲哉余为设位而哭使举子周文泰致余言往吊其遗孤君家力颇厚能举葬能举而不举盖寡妻幼儿无能与之主者余辱君爱厚死既不知葬又不能与主幽冥之中负此良友於是乃谋其所密上谷成廷补刻志石纳其圹君上世在宋多显人谱牒藏诸兄所尝两烦廷借考其世系言行收入序中久之未见发至也廷乃访诸僧房中仅得其家谒僧举薪状状载祖曰伯用考曰公辅母妻皆陆氏天顺二年十月十四日卒得年五十有一墓在湖川里摩溪东原三子曰曰泌曰庆俱a母为朱氏女曰素琼赘周汝钦则正出也此皆得之状云状乃予友海虞周绍荣所述绍荣是时何宁以状抵僧而不以书抵余耶使能抵余余当力疾往而曲为之图烈焰之惨则以平或幸得而免也兹焉无及呜呼悲哉若今砻石之费及刻工之直皆出自廷赞其事者则沛国朱勖也铭曰
呜呼此王君以平之墓其美无度轩者当式而过
詹德言墓志铭
山詹谌甫成人丧其父德言襄事严乃奉父客梁所撰事状匍匐谒余请为幽堂之铭德言讳宗智德言字也居吴淞之南陶湛桥祖友中考瑜精九数之学号称名家将仕年三十而殁德言时始六岁母胡盛年守节严闲邪以底於成娶王氏生男即谌女馆陶慎为甥谌娶云间邵汝玉女天顺三年十一月二十一日以疾卒享蘖十损一即以是年十二月十二日庚申葬所居东北之原状列德言读书知大义谙晓声律善结客客有负时名者必先人请见焉作广堂以待肯来仪式刑其仁贤歌道左m杜自况游则有竹林园之胜故德言事亲以孝闻居乡以义齿其得於所资者盖多也之状如此余又访诸人言历历与状合乃为之铭曰
人之德或成於客君於客也克所择
平桥卷十二

[book_title]卷十三
●钦定四库全书
平桥藁卷十三
（明）郑文康 撰
○志铭
宋处士墓志铭
山宋翁之没遗言A称贫藏其骼今已十年矣其子宁遭家多事久未克安厝天顺六年二月廿九日始得地城南之西湓渎迁其配陈氏之函合葬焉盖陈先翁五年卒翁讳春字景和其先扬州江都人高祖贯字文英居琼花观东南乡里称为六提岭墓在州东门外三里村曾祖性字泰卿祖荣字德元仕元为海道千户因家山之太仓考字君章妣杨氏千户与君章皆葬太仓大西门外潮字圩翁又自太仓移家山翁为人无意妄求过图平生以勤为业以俭为德故家不肥不瘠身不荣不辱享寿八十有三男子二长曰实字本诚次曰宁字本道妇皆蒋氏女子曰守贞傥贵州兴隆卫经历虞常孙男（阙）曾孙男十今翁之新阡寒家先圃谄溆彝跏纤锸显诤佣周氏在河北相去皆不五十步皆宁故交旧■〈女连〉翁之乐可知也铭曰
宅得地吉无不利
王古潭同配陈氏合葬墓志铭
死常事也而人多畏之至有钟鸣漏尽之家犹以後事为讳一夕数至颠倒错乱卒莫能逃此辈往往於亦读吾书者见之更谁哂哉惟清心寡欲烛理明白者视之怡然为顺事若古潭王翁殆庶乎此翁年七十有一气体未甚衰惫一日晨兴忽觉头目旋眩余无所苦乃从容召其子恒与妇严语之曰我将观化矣恒未果信翌旦衣冠而逝景泰六年八月十四日也噫亦伟哉後六年为天顺壬午腊月廿四日恒谨择徐公浦南高村之原葬焉乃奉练川徐克明状请铭墓门之石翁讳玑字叔正别号古潭其先闽之福州人高祖松轩宋任平江路照磨终於官曾祖举之不能还遂为山于氏赘倬僦有学行多所着述今所藏者仅存梅花一百咏祖瑞卿考天麟皆隐居之南戴村南戴密迩双江永怀寺寺则L师伯茔开山自後修旧补废多藉天麟古潭天资敦厚能以诚谨自律早年有事江湖其博闻洽见因游而充中岁有司委掌乡赋翁於催科之中厚加抚字隐然有古良牧遗意晚节厌倦官府乃以是役并家务悉付其子日与佳客诗酒为乐构重屋扁曰望云旦暮登眺以寓孝思其配陈氏讳某安溪右族仲庄女结成礼恭敬如宾友亲爱如兄弟後仲庄老无子移翁过其家尽出所有畀之俾主葬事久之硕人於宣德己酉九月某日卒藿鏊氖有二於时火其骨陈氏先茔今兹三十几年矣所生男女四男即恒女之俪铝脸潞平江孙男三曰经娶张氏曰纬娶沈氏曰绪娶葛氏孙女三俱幼初硕人之殁翁念之不置竟不复娶然其终事过人其亦有所本哉至是恒迁硕人之函合焉铭曰
一夫一妇偕老是矢茈参差固多有此夫鳏可续妇寡惟死於可续者亦有中止山海盟坚或已有子古潭孔义内君多祉中焉暂分终复其始南高村南新宫在是一笑相逢何如其乐只
孙以清配王氏墓志铭
惜薪司大使孙君以清之配王硕人讳某赠嘉议大夫工部侍郎允吉女孙处士子杰女也世为山积善家硕人在处子时与母蔡同起居母或少有疾辄忧戚满容母数日不食饮亦不食饮家人初不知疑其亦有疾其母患之屡绐以已瘥纾其心及适以清以清郡人少从事官府养亲硕人事其舅姑如事父母问安调膳不烦以清後父母舅姑相继沦没一遇两家遗书故物於目若掬其手泽必下泪故旧或谈及其父与舅前言往行必下泪匪直见似目瞿闻名心瞿盖其天性然也以清壮而仕老而休以收始终令名硕人与有内助之道焉天顺二年七月十七日疾卒享蘖十有五子男一人曰铭充郡庠弟子员明春秋女三人孙男女二人卜岁庚辰某月日葬虎丘山之原先事以清遣铭泣拜请铭与之铭曰
夫曰顺子曰慈懿慈顺孝之支考世德允在兹
舒筠澳墓志铭
初余闻云间有儒者曰筠澳先生隐居吴淞之左古心古行非圣贤书不读或劝之仕则曰我非适用之材其居家冠婚丧祭一遵用朱子所定家礼家素窭与厥配陆相敬如宾生男充陆殁继范生男广屡遭郁攸之变人为其不堪先生赋诗有囊箱一扫成灰烬独有凌云志不消句余心窃慕其人亟欲往拜而从游焉彼时妄意仕进有南北之役未暇也後予赐告归荷不摈斥得与缔文字交者十年虽笔月有往来而互致敬恭第恨未获一识面而叙话言也今年春余卧病山中辱筠澳移舟见过使余惊喜交集时年七十二矣外和而内刚年高而礼恭聪明未衰不好饮酒而喜谈论出经入史切切於天理人欲之辩余为之屈留信宿听良多客有旧识筠澳者就余馆速饷午筠澳曰诺客曰当以歌儿为摅薨腻跞徊辉迷欢以是为多仪哉余弗享此也拒弗往客愧使人挥却之然後往筠澳正大之学峻洁之行一见而两徵焉别後又辱诗来余亦勉强裁E方将冀贱躯一日少瘥造谢先施不意竟得讣报事在天顺三年九月七日呜呼筠澳其果死耶其不死耶抑报者误耶今果死也窃负筠澳多矣筠澳讳米种狙舒姓其先汴人宋南渡寓家苏之青龙高祖七六居士曾祖某祖元辅国朝某府同知考彦和为招民百户钱某馆甥今为上海人宣德初巡抚大理少卿熊公欲荐起之筠澳力以母老辞继有贤良方正之诏郡县大夫争先推毂俱不就由是益肆力於问学弟子相从者席不能容人读书不当求之纸上言语俾尽力於性分之内为文章不尚奇巧艰涩躬二子业成遣广补学官弟子充卒又躬四孙刚阳翼习弗容少纳於邪所着有筠澳集若干卷广以某年月日奉葬某地易箦之夕呼门人沈璧使求余铭墓上之石璧以告呜呼铭固弗忍又忍於辞乎乃铭曰
君子求道有诚有伪诚者自成伪为鬼魅惟诚身者道焉斯聚谋岂为食行不在利嗟嗟先生永示来世
中顺大夫福建提刑按察副使沈君墓志铭
呜呼天之生材也其有意乎其无意乎谓其无意也何以异乎\者兼备於一人谓其有意也何以获乎已者不及乎庸人斯固从古有之我於亡友宪副沈君不能无慨焉沈君以正学直道立心制行上有老母年仅四十有六而又无子天难谌斯有若是耶君以天顺三年十一月二十日卒於位讣报兄通理还其丧卜明年某月日葬马鞍山西麓先茔以余相知颇深求为铭君去年会同福建布政司聘余为乡试主文考官因病不果行孰谓今竟铭君墓耶君姓沈氏讳讷字文敏苏之山人弱冠游县庠学春秋时嘉兴朱卤庵先生冕掌事毅然辞色讲读有程而尤严於考校岁四考分席命题悉如j屋故事君在\中最少所作文章往往吐奇语惊人卤庵以奇货居君宣德乙卯遂选南京乡荐第九人会试两辞乙榜後登正统七年刘俨榜进士第无何丁父趣庵先生忧岁乙丑授大理寺右评事国朝以刑部都察院狱皆责平於大理允则施行之盖大理民命所关之地遇未平者皆得驳还其辞务在厌服两司之心君为之属凡其所驳能使受驳者无退言时尚书金公都御史陈公咸知大理属有君而礼貌之正统己巳冬满初考阶文林郎赐扔惺娇松髑谥褒赠父方爵如君封母徐太孺人妻杭孺人寻署本寺左寺副事景泰元年沙尤盗起朝廷以福建银坑去处民有盗采者因亦聚\为非特简染为按察司佥事专董其事君视事洁已率人正供之外上无掊克之扰下无觊觎之衅民帖然乐趋於役u年浙江庆元盗王敬区入松溪县界君擒之盗得不滋蔓三年食从四品俸五年盗郑怀冒起势颇猖獗君在政和得报状首先起集各村民快并守j官军亲自统领剿捕勇不顾身继而会镇守巡按三司委官然後渠魁授首t丑悉平时镇守兵部尚书孙原贞具题曰郑怀冒伪称王号造成反谋若非佥事沈讷首先破其巢穴未易就擒等语君之功可见天顺二年本司副使积阶中顺大夫君身不u中人天性明敏刑书素非家学迨入棘寺始取读之即能谙通微义乃知淹滞苛刻法家大患及居外台听断累数十人在前两喙争噪君一言折之无不得其情实日不移时而成牍已具矣人虽畏其严明钦恤之心未尝不行乎其间然君之学学乎圣贤君之志志在天下初不专在律学武功而已观其柩过所部州县民悲号K踊者遮其道不能行亦略可见其人今之诵之者不过曰法官曰廉吏抑末也伯兄通理仲兄诚学一以诗一以古文辞并鸣吴下君兼有之文曰吩耙挪崾曰下里余音总若干卷惜乎以官掩之善小楷得宋克笔意高祖伯源曾祖叔阳祖士怡详见少保南郡杨公所撰趣庵墓表疾革时执太孺人手泣曰归当以Q为嗣Q通理次子也悲夫铭曰
古之仕也以行其志今之仕也富贵为事其志维何曰道曰义义以行道道以济世懿君之心笃信在是矢用儒术相毗圣治位未满德学未尽试赋予速夺罔测天意嗟彼贪顽何以为砺
周知县墓志铭
始予从监察御史季温周先生游见其季父天泽翁往来其家衣冠杖履步趋闲雅壮时从事江湖养亲其所经山川道里向人道历历能记且曰路有险夷安危系之人多慎险而忽夷恒於夷覆败我独视夷犹险夷固安险亦安也善音律时或制新乐府v艳o丽多有寓讥刺意者翁二子公其长也讳弁字景星弱冠游邑庠永乐中进升太学尝理淮阳盐法能洗其宿弊虽未仕已有声於六馆宣德初授四川嘉定州蒲江县知县蒲在京师万里外土风民俗颇异先是为县者民多不安其政公以平日所学者若所谓恺悌平易施之蒲大治後以忧制改福之连江一以治蒲者治之其治如蒲正统丙寅遂得引年家居无事性不好饮酒子训孙之余日弄禽鸟为乐天顺四年二月九日卒享薨耸有二高祖讳宗曾祖讳太祖讳达卿妣陆配薛子男一曰孙男三曰钦邑庠生曰蓥曰铨女二吴恩诸天民僖苍孙男一薛孺人之葬也公命术者择地得之乃手筑圹二虚其右自待至是卜岁辛巳十二月十八日开其封合焉铭曰
南之左原前临沃壤後平川风日孕秀草树妍玄堂高燥不及泉我铭载石後有传
王彦深同配许氏合葬墓志铭
人家之门户立而仆者恒屡见之有立於人而仆於已有立於已而仆於人立之甚难而仆之甚易要之不出乎玩法浪费二端而已玩法则有忘身及亲之祸浪费则无量入度出之谋坐是繁华日短消歇日长有所不免矣余於山王公彦深之殁不能无慨焉者公讳安其字彦深家於吴淞之南曾祖o祖福源丁元季绎骚徙居六合入国朝仍还淞南考子昭幸逢太平日惟怀刑为事蚕而衣耕而食不敢奸纪不作无益洪武中有司选为万石长公挈其弟德上奉官府下抚穷赤民安而事毕办子昭殁公为之\方鼠窃其民公曰民王民也鼠窃必敛怨彼为鱼肉公为儿女\方蚕食其税公曰税国计也蚕食必致祸彼为泥沙公为珠玉衣非不足於华色则安於布素食非不足於兼味则甘於蔬薄\争鄙之公则喜之\争嗤之公则宜之其配许讳某孝敬温惠得舅姑心虑公或变其初节恒以言坚其志於是夫倡妇和心神不惊气体和适无何向之异公及尝嗤鄙之者卒之败露颠忧覆辱无所不至公方高枕熟睡闻之愈自兢惕乃召其子与其妇董示之曰此前车也慎哉慎哉公老代为之卒其孙铭监镛又为之今铭也公牍无逋负之名村落无吏兵之迹观此可知其人矣噫是役也始於子昭历公而至铭为世三四历年近百则凡祖宗旧物不失不改不仆於已不仆於人诚有得所谓谨持三尺奢也宁俭之大训欤矧其曾孙曰慈曰孝曰永曰庆又森立庭下王氏之盛殆肇於公乎至若女之倌诚炭耸丶矣纸粤鞣缬嘣纤及闻公休闲日晨必焚香祝天曰我世积德善未有显人惟天其监之今年监新登应天府乡贡进士惜不及见也五年前监相其兄铭以礼葬其父於度城湖之坎隅今复以礼葬其祖且曰我日下有官一惟我祖为乡者为之系之铭曰
九九u四乃公蘧啪袍u二妇亦富夫先出世两年前妇随没世五月後庚辰季春日壬寅仲秋壬戌纩再覆天顺六T灰鬲成腊月廿四术者取有言有行序挂漏蒋君之状非妄谬
周近仁室王氏墓志铭
硕人王氏讳德娩祖士良父永年山新安里人永年名龄N达大度掌万石於乡儿童走卒皆识其名生硕人爱惜不舍出嫁乃馆同里周近仁为甥谓硕人曰坐以致夫我负其讥近仁之曾祖曰富九祖曰胜十父曰元吉胜十隐居业儒近仁抱其遗书而读之将仕不幸早世时硕人仅u四十谨身远嫌得寡妇之道焉天顺四年七月十七日卒蘖十有四所生男子三曰F曰昕曰勉沈濮王妇之姓也女子二傥王烈庄信嫁烈者早寡不再嫁嫁信者其母侧室男孙十四庠序某某女孙五男曾孙四完宾寅实卜再明年二月廿五日葬本里杜溪北原近仁兆铭曰
中道而孀下薅丧曾孙多男天所偿
费孟钊墓志铭
费氏世为湖州长兴人有讳■〈容上木下〉者当元初乘风云之会掌舶司官至浙东道宣慰使宣慰生拱辰以漕运功授海道都漕运副万户万户生二子曰雄曰y雄世父官y承祖J两为州同知雄之曾祖妣沈祖妣姜生母陆因宣慰公寓松之上海故三夫人皆葬上海邑西之慈云汴人赵与稷铭其墓碑翰林学士承旨赵孟\书篆焉子孙遂为上海人自雄再世至讳谷华配倪氏生彦良配顾氏彦良携所生二子又从上海徙山淞南之同丘此即孟钊祖考考妣也孟钊讳钊字孟钊其弟名敏字世学互往来江湖为业彦良既老析二子为两房东西并居之孟钊长世学十余岁世学老多病孟钊轻身健步倍蓰其弟不意年七十有四竟溘然先逝天顺四年四月廿六日也娶彭氏常州江人先廿年卒继唐氏子男二曰巽字宗正娶许氏曰元字宗善娶顾氏女一傥饬滤锬卸曰纲字思目娶张氏曰缵尚幼女三以岁癸未腊月廿二日安厝本里沈四滨上按与稷志云世系之详见宣慰万户二公碑志惜乎今不可见以考费氏之全盛也铭曰
慈云之刻树彼中野大书特书无漫漶者宣慰之前尚多显人文献中衰世远言湮公侯子孙必复其始将以俟之在公孙子
姜母任氏墓志铭
太学生姜辂之母任硕人年六十有六卒於天顺五年三月二十日越明年腊月壬午辂开其考君之封合焉硕人讳善定扬州高邮人永乐中随其父子善客南京时辂之祖v寓与之邻乃问其名聘为子志刚妇礼成还山志刚忽得危疾u年硕人周旋枕席烹调药食深忧长虑之色可掬可矜嫁时服御尽为日用所费一无顾吝幸而平复志刚遂从事江湖养亲计岁在家无两月硕人事厥舅姑委曲承顺子虽不在膝下亦弗深念之也硕人晚以多病其治家教子初不以病而废祭祀以时室庐无坏躬督辂读书为文章晨而a夕而灯辂兴亦兴辂寝斯寝卒致业成膺贡待铨有日里之举能妇职母道者硕人与焉所生男女二人男即辂娶唐氏女之僭谎钊瞄之僭欢■〈日上永下〉曰诸天锡铭曰
东门之右城牖之下有宅孔安乐哉斯土
叶辐续志
辐之死竹初意择地夹山葬之土筑志石已具而守镇诸公请曰彼旅魂孤寓宁无故山之思乃买舟还其丧余以是年九月九日附葬湓渎先陇之旁志书叶姓者其意盖欲彼中居人爱其主或知念之耳呜呼昭瘴地也晋陵邹忠公铭张明墓备述焉辐童年弱质触其毒而死可憾也虽然死生有命以一竖子御史敛之都御史铭之而太守又题其石辐何憾焉
平桥卷十三

[book_title]卷十四
●钦定四库全书
平桥藁卷十四
（明）郑文康 撰
○志铭
愚直翁墓志铭
世以无知识者为愚无咝罢呶直愚而直亦君子之所不弃愚而诈斯为~物也常熟沙溪有一翁姓王氏讳蒸字文高祖纯居郡城中曾祖w自郡城徙海上之涂松祖贵一再徙於沙溪考子荣母陈氏居沙溪至翁已三世矣翁早丧父与弟文簋友爱深至谋曰人倚官府为渔民计左策也我与若有田可养母有舟船可经纪宜专心事此无妄图文簋从之致家有余财推以周急贷人遇称贷者初不计其人能偿与否贷即与之彼择人而贷者咸笑其愚及期不能偿者绐曰我将持偿适又有急盍再贷我当刻期并偿翁信之复与不疑彼设机巧者又笑其直翁闻之喜曰是善命我乃自号曰愚直翁积岁既久逋券盈箧若龚乙顾义沈敬数十辈卒莫能偿翁念曰彼岂忍负我乎是果无所措也乃尽焚其痪疤┘仔缢昙⑶掖笠呙癫涣纳巡抚侍郎都御史募民纳粟旌义有差翁出米五百斛谷蓰之例得冠带荣身翁辞谢再三乃已此皆乡贡进士颍川陈问状云天顺四年闰月念二日疾卒蘖十有七配张继朱子男二曰恭字廷节娶陆氏曰谨字廷慎娶杨氏女一嫁杨和皆张出者孙男四曰臣曰宰曰宾曰儒孙女一曰玉英以岁甲申三月朔旦葬七浦塘均司漕东_字之原铭曰
愚以处已直以待人直云固尔愚恐非真其愚如愚惟愚乃智遗安寡怨以授来世
致仕良医副葛明仲同配蔡氏合葬墓志铭
吾多世医若周若许若董若沈若吾郑咸着工巧於前代近时独葛氏以术显而得官葛氏数传而至讳吉甫者益弘其业名出数家之上吉甫生叔成叔成用药专以守成为本慎於》テ涫展λ浠憾活人甚多修眉长髯年八十五而终叔成娶张氏生三子长某次即公讳哲字明仲次睿字季真永乐间明仲选士太医垣授荆府良医副季真起为本县医学训科昆仲在位三十年各致其仕今季真之孙阑又嗣为训科一门之内以术而膺冠带者三人噫前人积德之厚可徵矣明仲自荆改梁又改楚持恒守道历三府鲜有败事府僚自长史而下莫不重其人而神其术也在医垣日尝集保婴方论若干卷上进在荆府日尝授赐扔惺娇饲谏髦褒阶修职佐郎公之配蔡氏讳净同县思齐之女柔慧孝谨童而处室白而偕老夫夫妇妇内外无间言公卒天顺五年四月念一日蔡卒腊月七日公奁呤有三蔡u其一子男六某某孙男四某某择明年二月念五日合葬马鞍山阴凤凰o下乃按长垣县儒学教谕徐季昭状而造铭曰
既多男复多薅难并不必富偕老者结妇同日藏永无咎
朱宗海室苏氏墓志铭
硕人苏氏讳馥山淞南人其父元礼在永乐间为万石长有美名县大夫有过敢与一时同列若泗桥潘绍宗辈陈言规正之非若今之结好为通家以行已志元礼无子生二女长者已承其家次与硕人择嫁乃得朱公宗海於\口同贤遂托焉时有欲女宗海者後之已而悔曰夺我佳偎度巳崴承⒕从信道焉俭勤雍睦有妇道焉爱慈教训有母道焉具是三德为乡里所闻天顺五年九月廿七日卒奁呤有六子男三人孙男女一十七人有官者一人曾孙男女如其孙之数以癸未岁腊月十八日葬合许墓塘东之兆铭曰
夫在左子在昭位有序永逍遥
吴盘室夏氏墓志
吴县吴盘室素定山夏廷威之女也盘之祖兵科公与廷威素旧盘父s闻素定生长礼法家孝顺敬谨族人同出一辞於是从其邻物色之又得其容貌女红在族人所未言者遂聘为盘妇遭家多事年二十八始克成礼u两载受娠弥月居夹室迟迟三昼夜幸而子及蓐即睛定反视其侍者t聚而号呼之不应竟弗苏天顺六年秋七月九日盘将谋葬尚酷暑猝莫能毕事乃火其迫∑渎骨而囊之以是月辛酉瘗於荐福山先茔廷威抱始生子俯素定函恸哭曰我持归付汝母求乳母乳之待稍长当付汝夫盘汝勿念呜呼不亦悲哉
顾庭实墓志铭
翁讳茂字庭实顾姓本出其曾祖妣王氏之族考彦铭母张氏初彦铭无子择族类瓜葛之多男者为续後计得翁於其父某乃求为嗣尚未髫龀u年彦铭生子庭桂又十年而彦铭卒时有欺其子母孤寡无能为者潜窜其上世土田旧物入已版\为之不平比翁壮与庭桂悉收复之人曰彦铭有子矣自後庭桂选掌万石夙夜在公家事咸翁主之庭桂好使气不能俯下於人遇酒後尤不可犯坐是多得罪於乡之豪侠壮士有所不堪者亦往往造言生事图雪一时之愤翁闻之辄匍匐求见其人卑辞屈身委曲顺承必使怨消事解然後已所以庭桂声闻愈壮而家业得不破者以有翁为之兄也及庭桂殁子先无子翁命一孙子之翁谦和有容质朴无妄於声伎华靡之事淡然无所好虽与庭桂制行颇异而旦暮聚首未尝或伤和气也翁生洪武戊寅某月日卒於天顺六年十二月十六日春秋六十有五配陆氏子男三N昂m孙男四壤踉此锱四卜岁癸未三月壬寅葬於陈墓里所居之後福成圩新阡N奉其馆客余姚岑竦状来求余铭铭曰
莲池院兮桂之宅翁之宅兮院东北百步相望一水隔後或茫昧求此刻
柴孟肤配俞氏墓志铭
太仓柴君孟肤既殁之十六年其配俞硕人享薨耸有一於天顺七年二月十四日卒以三月某日开古塘南原之兆合焉硕人讳清俞姓祖天祥父叔经母吴氏硕人早丧父继丧母时尚未笄乃抱其二弟浩渊聚於一灯之下怨慕号呼累月不辍邻里为之动容及归孟肤孟肤之高祖廷富尝为海道万户至孟肤世远人亡门户不及前时孟肤往来湖海为业化窭约为丰溢硕人主其内政凡百所需具有节度惟祭飨不为⒀善涫用戏羰佑瘫隹妥笤圃蜃笥以圃蛴椅薨辽无违言至老无专制独成之病故孟肤乐称其贤而闻者亦信之也男子二长娶陈氏次惠娶金氏女子一僭恢孙男二曰钦曰福生孙女一曰善珍之倬僮硬橛棺词鏊度思哺锸焙曰汝既失学无似当令钦读书为儒业无违我言噫其贤益可信也已铭曰
女而知孝妇而能敬垂殁之训尤出於正铭以昭之敢告t听
沈氏三殇葬志铭
呜呼小儿夭死痛创其父母心者莫甚痘疮何耶以其耳目口鼻变异可畏也不幸有之何能为情况又至再至三者乎太仓城南沈氏伯仲两房男女数人天顺七年春相连痘发二月十日一女素纨死生已十一年矣三月十有一日一女妙清V死年同素纨越明日一男庆生八岁又死呜呼可惧哉二女体貌肥动止端详庆生性聪慧且知孝能暗诵日记故事数十首客至又能信口歌文丞相诗其出不待呼歌已能使客爱赏不置识者曰沈氏馨何其累累耶及死爱赏者多泣下以後死者後六日丙午同葬其骼於先祖墓阴殇位素纨之父曰宗海母曾氏妙清与庆生之父曰宗能母胡氏宗海适在客未知宗能独遭其戚其能胜乎为之铭曰
韩昌黎喻孟东野诗事怪而言奇黄山谷h遗石君美亦既纾其悲矣沈郎沈郎盍三复其辞焉
支经历墓志铭
S阳支氏山人也其讳曰琮其字敬将挺身七尺出人一头恒敛足於浊流不劳心於伪事游歌芹泮醉饱圣经口吃於言笑其吃者而不怒意专乎诚誉其诚者而不喜由太学上舍之士擢金吾莲幕之宾历最考功积阶徵仕授锦戎封赠被天语之褒嘉丘陇生辉门庭具庆慨桑榆之将暮念松菊之尚存上疏乞身还山遂愿久已逍遥於乡里溘然归返於玄冥无愧生前永身後生於洪武丁卯八月廿九殁於天顺癸未三月十三铭生德一德一生安是为曾祖考荥阳之郑乐安之任是为母与妻二子曰祯曰祥妇皆姓杜二僦荑徐柔甥总成行祯生一男子长克督家祥生一女子幼尚处室祖居罗汉桥北先陇虞家巷中是岁四月庚午差谷以礼安厝陈本末合系铭辞辞曰
昔公同游时高才疾足者率多其人公甘心迟钝曾敢与之掉一舌而鼓一唇乎由是缓策徐行养晦待信弗竞弗争不震不惊终焉既禄其身又爵其亲回视向之巧力~伦星多向晨矣呜呼孰谓天道不可凭而不可询耶
夏季明墓志铭
余友夏君季明患洞泄未平会其子监领贡赴礼部殁於京邸其从弟中书舍人文振函其骨还君抱持呜咽不自胜治葬甫毕而君不起矣天顺某年某月日春秋六十有六君姓夏氏讳杲季明字也世家苏之山曾祖君实祖文通考伯亮别号商潜以仲子贵赠中宪大夫太常寺少卿母石氏赠恭人君自少读书即知孝弟为性分内事人道莫此为大伯兄中书舍人孟阳仲兄太常寺卿仲昭并立於朝君事商潜与石恭人於家恭修子职罔敢或怠中书公为县丞时被诖误君得报辄匍匐奔伏阙下陈情事得从轻典及其兄先後致休旦燕集笑谈尤尽友爱君涉猎经史能为长短诗歌工楷书又善_古与人作斋堂扁额深有汉刻笔意兼晓音律问其古今格调鲜有弗知虽园老工往往亦屈服之君有仕才以两兄既已显达故无意进取卒老韦布而殁配陈氏子男二长即监本何姓初君无子子之娶陆氏次W俱先卒女一曰庆适举子孙肯堂W与庆其母为支氏孙男女五曰登娶奉训大夫荆府长史张循伯孙曰瀛尚幼君之葬事也不禁忌不举乐不奉亲友帛不用浮屠术士实皆太卿主之君其乐哉吾夙昔陋习殆将因之而少变矣为之铭曰
乡无善俗忒礼为之不经不法觉者其谁邪返正巨室是望上行下效岂敢曰诳惟君终事可谓合礼一洗故辙将自今始
前金G知县陈君墓志铭
余既冠未入县庠时有友十人焉日以倡和讲学游从为事当时有忌者呼为十铎方言铎犹痴顽之谓至为十铎诗向人传诵噫不亦误乎後十人者六人皆有官陈君贤佐其一也独倥侗玄谷沧洲掴植辉甘私窠晕闻人君在十人中最名有清才能为长短诗歌日数十章一下笔辄连出俊健佳句不休精欧阳率更书法又能古篆_行书与其姊丈今沧州同知张元龙相为师友间写乔柯竹石亦多雅趣遇美石为知已镌刻图书甚有古法度正统初元与元龙先後荐起元龙授江西按察司照磨君授浙江桐庐丞九年知临江新淦县事遭忧制不果行起复改抚之金溪君在桐庐桐庐密迩会府会府大臣咸以能官目之比至金溪金溪固文献而豪猾在在有之君为县六年使不得少伸其气有弗遂者旁窥其密发之遂落职君讳助苏之山人为人丰厚而稍短性孝友弈甘弟交致恩爱足素有湿病数月辄一发发即不能行者u旬故在官久有休志迨归数年每值芳辰佳景以休为乐必速故旧宾客相与诗酒竟日欣然为之不厌盖其费皆出健奴三四辈在市腴田三百亩在曹李滨不深劳苦也考仲约母王氏妻沈氏子男三长曰谏邑庠生娶许氏次曰诏娶朱氏又次曰诰聘狄氏女四长适山东左布政使龚彦文子缓次适郡人魏童次适刑部主事吴相虞子德次幼诰及幼女之母为薛氏孙男一应魁孙女四君生永乐戊子正月十二日卒於天顺癸未三月廿三日享年五十有六以十一月廿八日壬午葬马鞍山北之兆其世系来历已具余所撰仲约志中铭曰
有母未终有子未成终之成之有孙有兄永怀在兹君宜以
郭士英墓志铭
山之太仓有为老氏之学者曰郭先生讳俊字士英年u知非之一世之学老者⒁孕苑治虚无独妄意实有者渺茫之事坐此不免为士君子所摈斥先生祖仲真父琬母欧氏生三子长士成次先生又次士能先生甫能食而父下世母亦寻殁葭莩於郭者收三子而抚之後先生奋起自树能致怨慕於其先致友爱於其兄弟又能化兄子弟之子富昌咸兴孝弟以矫俗之弊实其虚有其无复念汉名士之仙舟唐学士之瀛洲皆在平地乃遣子经从师游求为先宗林宗之流经竟登天顺庚辰王一夔榜进士第呜呼先生所为所见岂果为老者无乃寄迹於老者欤故状者曰不欺已而诬大於其先不希天而觊大於其後此人得其心术之微也元娶陈得子经继娶徐得子纶又得二女偾痍还丝【之室李氏生女兰香傺罱蹩∮虢踅孕砑尬葱新谥室杨氏岁癸未春经入选授浙江余姚县知县便道仅抵家而先生之疾不可为矣是为五月九日也经卜十二月壬寅安厝姚泾新原迁陈氏之函合焉盖先卒已几年矣仍虚其左以俟徐铭曰
儒名墨行奚取乎儒墨名儒行墨也奚拘挥之进之置名责实噫郭先生特墨其迹
马叔良墓志铭
往年睢阳朱日南请铭务本马翁士隆之藏余既为之矣今又请铭其子叔良之藏呜呼五六载间代谢如此然则昧止足之戒者何如也先是其甥乡贡进士凌杞往来余所颇密尝道叔良之贤曰欺心丧节人鲜畏之吾舅无是也奸纪辱先人屡见之吾舅无是也瘠人肥已人咸安之吾舅无是也此杞之言然及观日南述叔良事母以仁睦族以义母安而族谐朝曰天理暮曰天道理合而道得一日之内三尺惟谨不敢u越本分赀雄於乡待以举火者恒百辈守父祖家法称贷未能偿者数缓其期惠泽旁流怨言不兴此皆日南状云亦杞三无之谓噫上不负天中不负身下不负人叔良殆庶几乎叔良讳骏字叔良常熟涂松人享年六十有一卒於天顺七年九月癸未娶张氏子男三彩组约女二孙男三以是岁十二月壬寅葬七浦塘之茔其三代名讳已具士隆志石铭曰
不负天者天必厚之不负人者人必祝之厚之维何厚之以福祝之维何祝之以尢烊烁型ǘㄈ缫故槭辶脊能匪躬在後
潘绍宗小君墓志铭
山泗桥潘翁绍宗卒时小君裁三十岁至天顺八年某月日卒寡居者五十几年以某月日绍宗正室邹次子二珍娶处士邵孟高女琼娶光禄寺署丞孙伯纯女两子俱年五十余卒孙三瑶v■〈日上永下〉曾孙二鼎堂绍宗本太仓殷九宰子九宰元任海道万户家造三巨舶大者胜万石中者八千小者六千岁以所得舶脚钱转往朝鲜市货致大富九宰与绍宗父祥卿善祥卿亦故家老无子九宰怜之畀绍宗後焉绍宗巨躯大度嗜饮酒好施予延祥寺大兴造辄与米四千斛贫民死无棺与无算掌万石三十余年小心在公公牍无过误笞犯永乐壬辰上湖湘过采石值风水坏舟疾作不能前还家小君候诸门外见绍宗已非故态抱持而泣後更数良医弗灵小君惧每夜焚香密诉北辰求代卒不起小君美丽自重恐招侮即屏膏沐弗为容夏之日冬之夜闲邪存诚有古贞妇风节天亦相之自壮至老略无少疾所苦数年前里长老欲谋状其节以闻表厥里居小君闻而止之曰不可朝廷着令念九得闻三十不得闻长老曰降一在我无难谁能考者小君曰此非我心所敢安也遂寝不举小君姓金讳增父某母陆氏上世微弗能尽知铭曰
余闻小君石浦人石浦乃状元里岂当时文节风化至今淑人心犹未已也何小君以一妇人其言行顾使丧节欺心之丈夫之颡有耶
平桥藁卷十四

[book_title]卷十五
●钦定四库全书
平桥藁卷十五
（明）郑文康 撰
○志铭
奉直大夫长芦盐运副使致仕陆公墓志铭
正统丁卯四月四日奉直大夫长芦都转盐运使司副使致仕陆公孟和卒後二年为岁已巳四月廿四日奉公魄窆於城东南新漕上孤宣奉徵士沈文昭状求书墓石公与文康为忘年交且厚讵忍辞公讳埙陆姓孟和其字也世为云间人高祖某徙山太仓曾祖文贵祖元真元季沉浮闾里皆不仕父德贤母张氏洪武初选闾右实京师遂占籍江宁德贤私幸民京畿遣公入府庠治进士业公内明外和於儒者事无不学於儒者道恒惧有或戾盖本家教之严也业成太宗文皇帝诏选能书者入内阁预纂修府尹向宝以公举己丑事竣授湖广新宁县知县时方年廿四新建楚南之边邑西邻羌kr獠杂处久难其治公以少年能用古道顺其欲而不扰以事政是以举历三考上冢宰铨居最增秩从六品时久劳於用者例得暂闲公归寓江囊无素积日给不足邻叟里妪咸讶曰是尚儒生耶母孺人丧葬祭以礼宣德戊申用荐拜左军都督府经历阶奉训大夫都府总内外军政簿案奏牍旁午BP长贰皆氤级责成在经历公以勤能竟超於同官两考赐诰褒嘉有出典邑政入赞戎幕咸勤厥官之语进阶奉直大夫封德贤同其官母妻赠封皆宜人壬子秋云南车里军民宣慰等司交恶朝廷务加来柔未忍即命将问罪遣公往谕曲直彼皆改谢迨还复遣}金符册其酋长凡两往返历三寒暑有功改长芦都转运盐使司副使是位也有为子孙计者多溺居之公行亦有议其浅深者公精白一心略无疵累无何窃念登列仕版u三十年筋刀既衰才弗称禄尚未可退乎数请告遂得致政时年五十四东归山结庐开田园日称觞为封君掴丫书为子孙业须两翁冠带相耀不多见也公病痰气羸弱日甚恐先朝露视乃翁即沈咽日不下数四为是竟不起噫天不悯人子螫以是耶享年六十有二配张氏宝安知县镛女弟子男四宣容宏宜女一适瑞州知府夏仲昭子钺孙男女三公槭比四科浯锘录染盟居皆要位宜有厚储u年无异寓江日始公不自信而後人自信之也公无愧於出处哉铭曰
进之早进以其道退之疾退无失德无移其操孰涅其白有逆其逢不终其翁是宜归夫化工也又何尤乎公
朱母李氏墓志铭
举子朱u德敬之母讳阿衍山农家李潮女u之父字英斋农之饱暖恒足者有二道曰勤曰俭而已母以父家家法移为夫家之用故英斋在永乐中连遭郁攸之变而门户弗坠以有母在内也姑丧明事之甚谨英斋居货业贾颇致赢余母不敢妄用惟储以供u游学费u初在小学暮归必考问程课休少时即布席展卷促曰膏已然矣u肋沓沽诩夷概红其傍至夜分u寝斯寝鸡鸣复先兴呼u与之盥漱梳沐往肄所业虽有事无容虚其日逮入官校亦然尝语u曰我见桥南沈副使与尔相貌短长略相似人皆称其为好官窃问之曰不贪我为尔劳苦将廿年无他望但望尔异日为好官使人称尔u谨受教今年将领贡上礼部而母殁矣天顺癸未八月七日也得奁呤有七所生男子四人v镶u镶已卒女子一人孙男女十三人以岁甲申九月庚午y英斋马鞍山陈墓前之兆予u之经师也复请铭有贤如母乌忍辞铭曰
子业就将同荣何弗待观厥成终当扬贤母名
潘桂林墓志
泗桥潘先生去岁暑中辱过余草堂求题宗谱图并定诸孙名且言复姓事余留宿旬余得为其记大乘妙典数百言甚喜临别自念气体衰甚恐不复来此矣去半载一夕感寒呕吐卒为天顺八年二月廿六日得奁呤曩过时杯话间谓余曰子负洁直名久矣识不识咸信而弗疑我尝见人持币求子铭墓或谢或诺诺则受其币辄与记其善行数事不识其人果善而无恶乎抑亦有之而不暇书乎子之铭如古人所谓无愧色者有几乎不然无乃刘义所谓谀乎得不累夫洁直名乎余谢曰诚有如先生所云盖志其善而掩其不善古人之书法也撰於前者莫不皆然余何为独不然乎使善否兼采而并书之何以慰彼孝子慈孙之心乎夫恶之为言逆理乱常之谓逆理乱常之人在君子必深恶而痛~之者也余虽不肖安敢轻於一诺而与其相济乎借有人焉曾有及於我庭者乎褒过其实愧色容或有之谀又岂余之所能乎曰然则苟若是也子今病且老其亦当知已乎独不观夫韦贯之之於裴均乎余曰谨受教噫先生之论不亦高哉先生讳奇字桂林祖绍宗父日新妻妾二人各生男二人女三人男曰瑛L\莹女曰明卿者处余侧室孙男七人L之子三人复殷姓曾孙男三人三月某日葬於所居後祖茔瑛请铭墓石余
因先生前日高论特为叙其岁月及子姓位数於铭则不敢缀一辞焉
封宜人张氏圹志
宜人讳端姓张氏湖州乌程县人父景忠宝安知县镛之女弟为封奉训大夫左军都督府经历陆公德贤冢妇奉直大夫长芦都转运盐使司副使孟和之配也宜人初嫁孟和遂有新之命以少年处官下不为骄奢气习所移上奉舅姑下事夫子年愈长而心愈卑往来宦途三十年衣能为华而於素食能为厚而於薄孟和弟篪以孟和故上京堕水死讣闻宜人抱其妇贾与其子k痛哭曰尔寡孤由我而致共保始终无忧也未寒先衣未饥先食凡可尽情尽力者皆为之不倦贾以其过厚不能胜惶恐称谢宜人曰第安之在我当如是也及孟和致仕家居日给稍艰犹勉强眷恋不衰不幸孟和殁世门户日渐颓敝始不能相守矣乃与相对终日呜咽无聊诸子亦各散去自存因得末疾不能行独与季宜处者十年烟火寒冷不堪余辱孟和素爱时往过之或遇宜於途不敢详问自愧力不足以振之耳天顺七年七月七日卒奁呤有五所生男子四人宣容宏宜女子一人先卒孙男女七人以岁甲申腊月丙午葬合新漕之原孟和墓余既铭之矣宜人墓宏日下已有官当求显者铭续刻焉
陈母金氏墓志铭
硕人金氏讳某山县民隆夼为陈以信之室太学上舍生琼之母也以信农家虽不躬亲耕耨之役而指挥调度时播时获恒与硕人偕焉候鸡而兴分夜而寝素衣薄食弗耻弗厌是以冠婚丧祭庆吊馈问能使以信有给之备琼童时善书行部御史见而爱之遣入官校治进士业硕人家去城北十里琼在校月一再省见则问其燠寒悯其劳苦访其业之进否能使琼专意於学惜乎琼将有官而硕人不待矣得年六十有二所生男子二长即琼娶王氏次娶钱氏後半月亦卒年仅二十有六女子一纳邵晟为偎锬性幻榔缸奘习卿宜卿其孙女也卒於天顺七年腊月二十八日葬於八年腊月二十七日墓在清水港某原即所居後也铭曰
夫成家子成名勤俭慈三德并化者魄存者型
陈维明墓志铭
陈氏常熟之涂松大家讳伦字维明者宗美之子竹轩之孙定海县主簿朱孟林外孙也生二十有二年矣维明天资颖悟状貌瑰伟好读书其读靡昼靡夜虽寒暑寝食咸坐而忘焉积数岁松阳教谕钱君端学为其经师屡止之曰宜少间弗听日渐羸弱其祖又止之亦弗听宗美谓曰尔读书图以慰父母顾乃贻父母忧何耶维明曰我自乐此不为疲也其母亦以为言终弗听竟得疾日处席犹抱书堆枕旁天顺三年九月三日卒卒之日家人启箧得所为四书诗经义若干篇古体近体五七言诗又若干首手抄临唐人诗古法书尤多竹轩挈其藁纳诸棺中以六年某月某日葬於祖茔之次娶周氏铭曰
古之教学作息有程所以游艺玩物适情使学者作而勿息何昼夜之有名九京可起我将以此而诛生韩子有言业荒於嬉精於勤惟子笃信遂以亡身是又非其罪也我当归之於天
周致和墓志铭
致和讳宰字致和周姓曾大父进学大父强考仲名值元季俱浮沉闾里而殁母吴继陆致和早事吴晚事陆事陆如事吴陆亦爱如已出致和自幼树立剧知稼穑艰苦平生以俭为德计口而田度身而蚕二者取足不以赢或曰须赢有备致和谢曰足则足矣奚以赢为凡人赢多兴分外之思与其赢以取败孰若足仅充用致和继仲名之世土田不加增屋庐不加饰知足者是焉尝有盗十余人夜坏其户而入家人从隙识其一明发告致和致和曰渠损我可恶闻官则死矣我亡者物彼存者命物与命孰重卒寝其事正统丁卯科其子泰以儒士选南京乡闱第十六人泰受经於余最名善记人谓其取进士甚易会试致和嘱曰我三代无仕者幸得一官足矣无论崇卑虽教职慎勿辞及期泰名在乙榜\劝以辞泰曰辞拂父意也竟授乌程训导人多惜泰之善记致和易足之心不但处已而又处其子也景泰三年九月九日病痰疟卒享年五十有八配余氏子即泰泰择明年甲戌某月日葬马鞍山之阳铭曰
其生也靡毁其殁也靡訾易足有田贻厥子世守耕获亦良策兮
朱教谕墓志铭
景泰三年八月廿二日永康县学教谕山朱克诚卒於官其父惟贤扶柩还以十月三日葬乃祖彦达之旁克诚姓朱讳芹克诚字也自幼不凡笃学儒业年十六从予说诗记诵虽拙而笔力甚高月t试馆下经义熔意铸语鲜克过之喜饮酒酒後颊X议论泉涌行辈莫能挫书法宋克得其笔意继又从刑部主事瞿伯阳说礼竟以礼选应天丁卯_试明年中乙榜进士授金华永康学谕先是嘉兴朱卤庵掌教山严毅方正为学者型范古心古行名动两京克诚在官五载律已导人一以为则婺郡县职教者独克诚最少而独有名如卤庵之在山藩臬大臣争欲推毂而克诚不起矣年止二十有八呜呼悲夫克诚父惟贤母邹氏自祖而上已见余叙彦达墓石妻许氏黄岩教谕温如孙男一曰韶女二铭曰
进退速理之经也与其夙知暮成也不夙不亦或倾也呜呼克诚殁有名也
夏德威室刘氏墓志铭
刘氏讳桂北京真定人山夏德威之继室也江西参政悦之女为太常少卿仲昭之冢妇德威元娶奉训大夫长芦盐运副使陆孟和女塞渊温惠得舅姑心娶六载而卒少卿与德威旦暮聚食岁时祭飨追思不置陆卒六载而德威不忍娶正统戊辰少卿由吏部郎出守瑞州续刘为德威妇刘贤如陆而开爽过之少卿与德威得刘始忘陆先是参政公予告留寓北京止有一子冠而未娶俾还真定营菟裘岁已已寇犯真定殁於难凶问至刘惊得疾再u年参政在京凶问又至疾遂剧景泰四年九月十五日卒年二十有七一子未周岁病革时强抱其子於怀呼家人悉至下尽出所有分遗有差至婢妪亦各有物嘱曰我舅七十未有孙我夫三十未有子惟此一息若辈宜宝保之因泣数行下呜呼贤哉德威择十一月八日葬於元配陆氏之左奉举子范德元状来求为铭铭曰
人亦有言天胜人我仪图之理相因贤而伤爱殒厥身元配在右安斯邻
陈复初墓志铭
景泰四年二月廿五日山陈公复初卒其子山东胶州学正翊匍匐奔还择明年甲戌三月九日奉柩合葬母孺人胡氏马鞍山北麓之兆奉同年乡贡进士朱F状求为铭余与翊同学同时居且同里公之外母与先公外母兄弟也不敢辞公讳善字复初陈姓曾大父正大父求益世居太仓弗仕父继宗承家饶裕永乐初元朝廷选闾右实京师继宗与焉遂占籍为宛平人母顾时留太仓与兄某竭力侍事务致其乐县人胡宗器闻其幼孝馆为甥舅甥较诸父子恩爱出自人合多不克终公事其舅如其父县之为甥者独称公为佳俸亦自庆所得不止半子也居数岁母顾割赀产三之一畀公公谓已外赘辞归於兄一无所受所居密迩县治一蹴即至令丞出入识公为熟客史胥假贷仰公为德主图谋为作直易易耳公畏官府退缩如懦夫然睨彼公门不但百里人屡有不惮百里至者一日公门往返数四熟客德主茫无所恃顾乃为计百方轻生重利公遇若辈恒为之蹙额不敢与近逮其屡进屡败公叹曰与其奸纪而破家孰若守已而远祸也尝被诬系宪台\称其w数月不得雪公仰天曰我之所恃者惟天耳天何使我久系耶造谋者与诬人者俱败露一自经死一病恶疾死公出曰谓天高远者诬天者也自壮至老素履其分而殁年六十有二子三长即翊尝为礼部会试考官次卫次靖孙男四曾孙男二铭曰
兢兢恐说其辐也业业以御其服也百钧千里畴云其覆也彼昏罔知盍亦从其辙也采实造铭来者用告也
朱宗海墓志铭
公姓朱氏讳衍字宗海苏州山人曾祖南坡祖均礼前元时隐伏市井中有古君子气节厥配王氏平生不食素不事佛年一百四岁而终父本道早世公与兄禧尚a母陈氏率二孤共守以死徇教施恩兼言诱身导详见中书舍人范阳卢儒所撰志文公生硕大且俨幼读书长读律谙练世务克谨朝家三尺县大夫而下有谋则就有疑则问公无舞弄心术料事靡或E漏大夫之贤者谓公有吏才劝其盍仕公谢而不答有爱之不置者或处为一乡长或处为一里老非其志亦未尝有所终三年淹其为长为老遇乡里孝弟节义举为之扬言於人弗忍埋没无闻或匪度匪Ｓ薅自用者必呼至委曲喻以辱身玷先之祸使其改德率行不幸不及而败焉复悯其误罹法网力与解纷然後已故公之乡之里善者获播令闻而愚者亦得以寡过免罪也正统初民病饥公请官廪之赢设粥以食亩赖┠憾廊纹淅投嘟逡陨茅家桥通宪台颓圯弗治公凿石为梁布U为街复亭桥之上旁堂观音大士像咸公义绩筑别业於吴淞之南日与耕夫钓叟为伍不知岁月几何与夫城府升沉荣辱何如也生於洪武某年月日卒於天顺二年某月日享奁呤有几娶苏氏男子三人曰j治春秋学者称为素庵先生先七年卒娶陆氏曰璧娶唐氏曰洪娶沈氏孙男九人曰昊曰F乡贡进士顺天府昌平县儒学教谕曰c曰昱曰■〈曰上爰下〉曰炅曰g曰涝皇锼锱六人曾孙男五人曰蛟脑桓裨荒吃曾孙女七人冢孙昊以再明年庚辰正月十九日奉葬许墓塘东原匍匐衔哀乞铭为之铭曰
年也登登乎尔曾也绳绳乎尔匪德也其能乎尔
陈惟学圹志铭
常熟之涂松陈君宗美有丈夫子五人次曰伦者治进士业垂成而卒今其长讳儒字惟学天顺七年八月一日又卒年仅三十有一宗美家素钜家钜则事繁惟学悯其父劳不待指使恒以身先而逸之宾客曰将见宗美有休闲期矣其处兄弟妻孥克尽恩义孰谓斯人不永龄耶妻金氏生女子三长者已受王聘宗美以岁甲申三月七日葬先茔之侧伦圹余尝志之今又志惟学圹悲夫铭曰
父失家督妻亡予美咎将焉委
平桥藁卷十五

[book_title]卷十六
●钦定四库全书
平桥藁卷十六
（明）郑文康 撰
○传
何顺中传
何先生字顺中其先婺人曾大父子云为山良医刘国英赘俳裎山人子云而上七世皆高科显官讳熟者宋端平二年进士仕至朝散大夫当时出身家状身後行状刻本具在也子云得刘之术传三世皆以为业至先生大着工巧居太医垣四十年王公贵人有招延之者视仪不视物有仪乃往往则疾家有所恃疾者虽郑声沉滞亦为之不惧或以势位临之弗能致也性嗜酒靡日不饮靡饮不醉醉则喷嚏连百十未已至喷嚏共知其醉先生为客则不辞主为主亦不留客颓然就榻鼻息辄震惊人年七十余修眉长髯如渥丹其亦有道士欤家固贫极谨义利之辨故饭恒不足而独酒有余子泽颇有父风焉
薛烈妇传
城南薛烈妇山半山桥人父为银工嫁县小吏邵某为妻洪武初小吏坐死法京司差人提取烈妇时年二十余蒙垢莫能掩其丽将行差人见而悦之谓小吏曰若欲生致都下盍使事我否则若命尽在中路小吏惧曰如命乃密呼烈妇语故使从烈妇曰吾身洁污君不可得复主矣佯应曰诺是日盛备酒馔饲小吏暮归遂经於粉阁中邻里解其圃嶂V在西湓渎村彭氏菜圃中即当时之粉阁也论曰予表姑叶年九十所居与小吏家隔一垣曾识烈妇其小吏则忘之矣然家有粉阁彼遗业必尚可淡泊守也奚以吏为其身既自为恶又使妻为不善其陷大戮宜也差人不鉴小吏为前车覆亦有日独惜银工有此令女托之匪人使少有张负郄鉴之见安至是乎噫君子议婚之初可不慎哉可不慎哉
许节妇传
山蒋雌扌硎厦安世医用衡女用衡家教颇严庭无巫祝尼媪之迹安为处子静心密地耳不纳市井闾巷秽恶声年十八嫁醇蘖皆囟撮忾忉崃皆露子生家无厚资堂有遗姑所亲乘时以後事微动之安抱儿泣谓姑曰妾愿与此儿同存亡人言无虑也纺绩织一心养姑教子笑语不入於邻积二十六年贞白之操无罅隙可议乡里私称为节妇今其子明为教官即遗腹者
赞曰李令伯曰舅夺母志是章其母之丑也夫以匹夫匹妇之志夺之弗能也戒其勿夺亦弗能也惟已处之而已矣若曰可夺则共姜之誓苏武之节何独不然哉观许安谓姑曰愿与此儿同存亡夺姑弗论虽欲撼之得乎
南庵传
南庵无照师滇南人也学佛之法而超乎法之外因进之门墙相与讲中庸多有理趣但人病其性急师亦以此自病故与其徒多不合云
论曰急非性也急不可以言性言性则气质之谓也学道者当缓其急以归乎中佩韦是也虽然急不可以言性而可以言志周公坐以待旦孔子发愤忘食非急而何急於道急何不可之有
如如禅师传
如如禅师不知何许人神僧传失载家君病疟苦头痛於颠顶之上寒热剧甚指甲尽黑漫不省人事见二鬼约长四五寸举动轻捷无与比复有一鬼衣冠俨武臣状乘骑执弓矢俾家君偕二鬼给事备历艰苦其言有数事若曰欲如此必如此家君儒者闻其言不经宁死弗肯从鬼大怒忽一僧不知何从来以拄杖微击骑鬼之帽似有所责遂解围中隔大河僧与家君在河西而鬼河东矣僧曰我乃如如汝归记之遥见二鬼皆跪拜僧僧亦欢喜而受鬼随不见疟亦不复作事在宣德甲寅六月十二日鬼之言孔子不语怪故不详越数日访如如名号出处於镇江府都纲纪司纲纪公云释典有如如者一禅师一居士禅师好救难弭灾所着有如如语h行世乃知所遇禅师非居士也家君命文康传其事复立木主每岁是日设香灯茶果之供答灵贶焉
附h
报谢如如禅师疏戊辰年
伏以神通广大能令百世之尊佛力弘深解救\生之苦仰惟灵感如如禅师名登释典道振空门一本慈悲夙着厥灵之濯濯普同济利已经奕世之绵绵曩在家君病淹■〈疒皆〉疟继余小子痛剧瓠犀挥法杖谕法言曾援沉沦於彼岸k天香扣天鼓再坚e动於壮年父子衔恩寝兴在念文康近於十三日间关在客调摄乖方为图口齿之甘大作心腹之疾重资灵贶即获痊安欲拜疏於玄龛特还书於故里展虔诚於醮敝下布衷曲於文墨之中陈茶之仪薄设香灯之供以绥後福敬答前休惟愿有子有孙不替奉承之志宜家宜室永无灾害之虞谨疏
○行状
山知县郑侯行状
侯讳达字叔通姓郑氏世家黄州广济县曾祖观福祖善友父庸永乐初庸隶籍襄阳卫今为襄阳人侯念上世无仕者胜冠即发愤读书修文辞图进取兼攻真行书教授武臣子弟数十辈时襄阳府学乡试三脱科提调官闻侯名招入补学官弟子宣德乙卯遂选湖广秋闱第六人考官读其策皆凿凿有用之言表章三问於试录明年卒业太学业成授陕西T县知县T旧有西洛峪水渠在胜国时为农利甚溥後被u者夷之漫为陆壤令数代无有注意者侯至求原规改而正之农赖以济详载训导长安董所撰广济渠记高乙坐大辟囚系九年侯谳其w得不死三考书最朝廷赐扔懈ё挚饲谥褒封父如其官母王妻冯皆孺人景泰五年苏松大饥大疫死者枕籍贫民牵扶入城市乞食旦人而夕鬼主县者莫能措手称病去巡抚尚书李公意时势若此必得有为者吏兹土以拯民艰具奏时侯在选部该进秩乃食从六品俸仍来知县事为弊积久济农预备诸仓虽有登载之数而实十无二三侯下车计实在数合诸贫民之数户不过三斗土块藁秸半之民虽入手终无以为计子弃父夫弃妻老弱待尽侯乃日夜遍诣稍赢余之家喻以祸福官与文凰嫫涠喙讯称贷之得谷数千斛於是分集将委沟壑者於僧寺道观日给粥二次凡官府废材神坛树木悉取以供薪爨病有药礼请致仕良医副葛明仲掌其事劳心焦思黑变白及秋高乡颇稔且水退遣归复业向之庐舍已为b口所废侯又市竹架屋为经纪之春复给与谷种俾里正假以耕具凡可用心者无一不至此侯在第一事初荒时民食犬卖皮犬尽食糟糠麦荚憧仿季∈巢莞树皮草根树皮尽别无可食时属县有折粮白金数万两在府侯痛以为言太守误听t议持往湖湘籴米舍近之远则涸辙之鲋无以为命矣此民之所以重困也他如巡江千户索财扰民发其事千户充军随从都御史知事擅揽威权上书直言其奸学谕陈登有治才儒士周号有文学咸与推毂日进老儒龚大章沈诚学於堂谘访民事得失利病咸听尽言为乡试帘外官者三会试帘外官者一性至孝封君与母孺人皆在原籍心不忘思言不置口语及必堕泪去年冬满初考即日趣装上道冀得奏请归侍粮事严上司俾姑视事不得去剧不如意天顺二年闰二月廿八日患癃闭七日卒享年五十有九配即冯四川某府经历义女弟生八男二女宾寅宜实完安宗宠男之名也宠母侧室张韩马刘倪韩王妇之姓也马汤某女之僖补橐阅衬暝氯赵崮车匚睾艉钋恭节俭尽心乃职布袍蔬食略无富贵气味所谓忧民如有病见客似无官侯诚有焉所着有尊生藁十卷予辱侯爱敬於其殁不能无情谨述数事授诸孤俾乞铭於立言信後者焉谨状
彭应德同配郑氏行状
应德讳余璋字应德姓彭氏苏州山人俊敏不t幼有孝行补学官弟子明经着文不失矩度於时监察御史庐陵彭公提督学政学者寡入其意独\进而材器之将应南京辛酉科乡试遭父丧不果行在苫块中哀毁成疾遂不起正统癸亥十月六日也其配郑氏讳庆字宜君宋华原郡王居中裔孙生长儒家温惠塞渊年十八嫁应德及期而夫病再期而夫卒其间蓼辛荼毒充心腹至是号G仆地莫知所图以胸暖其品踩昼夜莆录胰吮几嫒缈裎狡涓此崭怯梢司近之以生气也迨敛无以为计直呼曰天来尔偕我往尔不来吾谁与处不~口者又四日竟潜自沉後应德才六日呜呼痛哉武陵龚钝庵诩为传其实有司上其事未报应德祖士琼考惟贡宜君祖以敬父有林俱无仕者应德年廿一而宜君同其年有孤曰永春始二岁应德兄应节以某年月日葬於南城齐礼坊之墓窃谓子死於孝妇死於烈非名笔撰志铭垂示後世殆不可谨为之状拜而请焉
陈公政室王氏行状
硕人王氏讳某世家苏之山父某母甘氏硕人为处子幽闲贞静庭无嬉游之迹日依依母旁训无违言身无惰容及笄归常熟双凤乡涂松里陈畿公政为冢妇公政以乡长之役在官日多硕人事其舅叔文姑马如~厥父母问安视膳顷步而不敢忘孝焉尤致谨於岁时A尝之事浣涤祭器烹调品物必身亲莅之务极丰洁乃已一有不出已手则心歉然不安尝有疾莫能兴祭期适临其介妇曰明日事诚在我戒左右勿使知之黎明闻爨下有鼎镬声起视之则硕人已先在矣公政故多赀多赀多怨亦势之常里之恶少稍有求而弗遂辄奔走造言生事硕人谓公政曰彼之所希譬犹蝇蚋而图砧几余腥耳吾能少节一日之费挥以与之则其祸我之心自熄矣所得所失孰小孰大耶公政是其言从之往往有赀家恒被官府所破独公政终岁晏如盖硕人已争之力居多公政室庐倚於市中有园亭花木之胜日有佳客过从其游至则辄命治具公政与客徜徉笑谈不待颐指顷间杯盘芳馨肴核维旅随其客之\寡或丰或俭似尝授其告示者凡百不深烦公政皆此类以家事付诸妇其考课僮婢耕织裁给上下衣食皆硕人所立旧规卒莫能改故殁公政遇事则兴思追悼不置焉天顺四年十二月某日中风卒享蘖十有八子男三长娶定海县主簿朱孟林女次珙娶前福建按察副使卫季洪女次为弟公赋後孙八儒伦伟佐侃僖仕佑曰佐者邑庠弟子公政择再明年某月日里之先茔呜呼妇人无外事揆法不当请铭有贤如硕人非铭无以昭懿德劝女妇然则可使无铭乎无铭既不可使铭不出於闻人又可乎於是h其素行数事备铭者铭焉
○像赞
林仲山像赞
林中散人林补仲山华亭人河东王嘏传曰高祖少雅宋潮州推官祖和卿前元德庆儒学教授考德载平江山同知仲山袭父荫历官至某官张氏假王吴召公公叹曰元君也张贼也背君事贼吾不忍为遂隐去自题其像曰雅非雅俗非俗身居市廛志在岩谷见之者呼为老林友之者识为知音叩其中则空空如也问其长则能固穷而不动心开封郑文康高其人拜瞻遗像於七十年之後僭拟而为赞焉
学务道礼矫俗黄鸟乔枝白驹空谷气之壮怒如林声之和太古雅音观其像则一遗老也读其传则知忠义而不易心
朱处士像赞
市非隐地隐不嫌市志在儒业儒以成志隐於市鄙高蹈远引者之为贤志於儒耻孤陋寡闻者之自弃正学是趋小道不泥故能咀t籍之英华而遗子姓之余味也
王孺人像赞（讳均礼衍之祖朱处士配不念佛不茹素年百四岁）
身不事佛而佛其心口不茹素而素其行事心佛而无意於来生之福持素行而有心於随寓之诚邪言罔惑正理亦明宜其享百年之上薅为闺阃之仪型也
赵御史像赞（永乐乙未进士）
神完而融德盛而恭博t书於眼下饱史学於胸中言议清高丽秋霄青云之鹤奕菁峋⑼寒涧~壁之松衣冠古制丘壑清风前辈名卿见之者呼为宪台之遗老後生小子拜之者称为乡里之儒宗也
何顺中像赞
耻机变而争巧贱龙断以私登揽诗酒而寄傲操七勺以擅能此太医垣三朝之士而宋进士五世之曾也
彭母叶孺人像赞（见年九十二岁）
性端庄也端庄之若神容慈和也慈和之若春孝敬着闻於族里俭慈称美於乡邻天既备其四德藿及乎百旬气体尚强膺福祉之简简曾玄方茂见童a之诜诜呜呼先公与孺人表兄弟也孺人长先公十五年而先公前十年已下世也吐心声而为制也飘予神魂而将逝也
金太守像赞
歌鹿鸣也曾作登瀛之客赞司马也早充入幕之宾探其学则孔道德问其志在尧舜君民一麾出守千里同仁肆从容而卧治变枯槁而阳春观其退食抚鹿角而坐使望之者呼为神仙中人
醉耕处士像赞（封兵科都给事中）
玉山之阳石浦之旁依丘园而养望守门户而韬光曰少保曰知h名称u百年而尚在曰诗书曰礼乐风韵历五世而未亡心无逸乐所乐者惟酒为最家无厚业所业者惟耕是常从容以和悦豫且康顾堂堂七尺之身躯丹青可状慨汪汪一腔之仁恕斗斛难量故天报之以有子所以朝廷北门万斤之锁钥既非其不可而南海一面之风波又非其莫当也
平桥藁卷十六

[book_title]卷十七
●钦定四库全书
平桥藁卷十七
（明）郑文康 撰
○杂着
书李乐庵语录後
乐庵先生语录五卷门人龚昱立道集其师李衡彦平之言也昱殿中侍御史识之曾孙安贫乐道乡人称为龚山长云愚按山旧志载衡所着有易说论语说易义海撮要乐庵文集和寒山拾得诗总若干卷行於世噫未三百年今皆不可见矣独幸此书抄本尚存使吾後生小子略可考见先生之正学直道非俗儒备臣比也先生江都人初布衣流落吾王葆彦光见而异焉以女弟归之後致仕舍江都而就山岂以妇家之故欤今县之通T桥东有尼僧庵云是前元邵万户舍宅为庵平正修广右有小巷深不百步题曰李侍御巷又岂万户宅先即先生所居欤又按至正廿三年知山州事高昌暮菟挂蛑萑嗽华殷奎言先生与王御史葆刘龙洲过皆宋豪杰士皆有言行其墓近皆废坏宜用修复侯乃一一追访旧而封表之当时若会稽杨维祯诸公皆有诗文以纪盛事明年州人管善又割常稔田三十五亩岁入租廿有五石籍而_之学宫以供时祭之费三公墓之所在见於殷奎所撰墓田记甚详记曰王先生字彦光墓在南郭新漕里李先生字彦平号乐庵墓在州治南六里圆明村刘先生字改之墓在马鞍山东斋其记如此今先生之墓漫不可寻矣余童时闻圆明古墓多被人所发有得椁中金银珠玉者未久其t小多恶死比年有一石椁露出当道未断坏去椁不远有一庵屡尝邀其乡长往视之觅土中志石考其为谁重与封盖是亦阴\之一事乡长未暇也此事虽夙夜不忘自念才力薄弱无以为计时有才力为之有余者独肯为彼不肯为此以先生之言不入其耳先生之行不合其心故耳万一冀得如暮钫吒嬷今兹尚未有遇也新漕之墓尤不忍言其地久为燔铺嘲氡痪用裎萜渖现臼颇巨发而磨其刻卖之今复为任姓者墓志龙洲墓虽迷失故兆有石表有祠堂骚人墨客往往携酒上X读其碑文何独二公具有丈夫子具有科第官位顾若是之斩耶呜呼若此之类不可尽究也余得此书於钝庵买纸亲手h之谨附区区怀抱於书尾深有待於今之暮钣牒檬戮子焉耳
跋叶都给事先德卷
春秋陈其宗器示能守也此数纸在他家不及一羽在叶氏等宗器也此吾与中父子宝爱而详说之也呜呼秀实公有名节焉有t子姓焉有旧田庐焉与中一故纸尚谨谨宝爱况有重於故纸者哉
跋夏太守竹卷
竹有君子之道中通而外直枝叶相丽无苟乱四时不变其色取是三者举其大者耳太守写此岂直资玩好而已哉取其资玩好错薪灌木纷纷若是之可写也何独君与之君与之而天下後世不以为过者是知其有君子之道也
书拙庵卷後
景泰乙亥苏松大饥大疫斗米百钱死者交横于道有寒生持礼部君拙庵卷过海上王以平以平展观知为乡故老范阳卢氏旧物恐流放不可复得乃以白粲四斛易之u半载访其诸孙中名恢者还之嘱曰慎勿再失也夫礼部拙庵落成无年月而记书於洪武乙亥十月今六十年矣以六十年之近而孙曾又颇繁庶此卷已落他手则其历世既远子孙微者文献不足宜无怪也以平虽曰好义有田百亩岁费恒弗给孰肯於凶荒艰难之日顾此无用之故纸乎若曰爱其卷首王中书孟端画曾状元の暮厕晌不为已有卒返其故主乎以平昆仲四人其贤掩诸兄宜矣余於恢有说焉人家子孙知重先世遗物虽甚贫不敢轻视易失者惟读数行书者能之否则或得或丧於心如浮云略不为之忧喜此以平特归之於恢也礼部君之先大夫兖州太守恢高祖也为时名儒虽仅五十而殁着述甚富所望後人收藏者非但一卷诗文而已恢尚当尽心乎哉
跋移家图
民移家多出於不得已非乐为之也夫以百年之亲戚坟墓室庐孰不愿相聚相守而辄忍於弃毁忍之是有不得已者存焉耳且民之倚以为命者曰食缺则不能一朝居盖无食则无天无天则必死矣卷中所画男妇共十有五人提携抱负类皆重器物所谓倚以为命若米麦菽粟之类一无所有欲勿移得乎故子贡问政孔子必先之曰足食呜呼永州之民三世死於蛇泰山之民三世死於虎其毒若是卒之弗移为州县者使有移民得不为之惧诸吾愿看画如人不愿见人如画也
跋范性真行草篆_帖
心无二用君子所同刘炫左画方右画圆口诵目数耳听五事同举无所遗失可谓难矣此册出於一人一手所作岂非亦一难事也哉杨君示观书而归之
跋袁安卧雪卷
袁邵公卧雪事载汝南先贤传本传不载岂史家以其细事略之欤传载初安父殁母使安访求葬地道逢二书生指一处云葬此当世为上公安从之故累世隆盛焉夫以安之已冻饿不肯干人是穷居已有爱人之仁矣及当窦宪之间独能乃心帝室自天子而下惟安是赖则为臣大着爱君之忠矣人能以忠君仁民为心不待葬地天必厚其报也不然安之地宪葬之吾恐书生之言将不验矣故论者曰其仁心足以覃乎後昆子孙之盛不亦宜乎
跋谢克铭草书选唐诗帖
窃怪近世选唐人诗者数家率取当世显名之士若襄阳孟浩非王右丞与善亦无闻久矣不知是时为浩辈者曾有善作否耶用拙翁草书造诣古人深至余恐天下後世有选草者出不知孟浩之辈之有善诗也呜呼吾心不足岂止草书而已哉吴兴沈君宗能独求其写选唐诗意有在乎抑无在乎
跋江村图卷
江村图一卷中书舍人夏公孟阳笔也其画不苟作不妄与不为富翁豪吏所役十日一山五日一水非佳兴弗御楮墨性好奕佳兴多为奕所夺此卷迟迟十年始得入手公自视颇为平生得意者太仓沈东轩游两京有能诗声极好清事数附杂物见寄彼谓博我诗文不应若是之多也余儒者无可为答持过赠之胜於弹棋负於人者远矣
跋足庵
自古天下国家之事智者成之愚者败焉何耶盖智者知足愚者罔知足故耳古之封户自择宠爱未巳也即怀道引辟谷之为父子师傅恩遇正隆也即谋出关归老之计然则彼二子者其智孰过焉所以卒收始终令名故一有儒者气象一来贤哉二大夫之赞若夫贵为天子贵之极也富有四海富之极也其间又有妄意而求仙舍身而事佛然则彼二君者其愚孰甚焉所以卒蹈及身之祸故一陈悔轮台一饿死贼手使天下後世之人读其书考其行事不觉为之叹赏而嗤笑之也长洲姚君正学以足命庵盖指外物而言非谓内行也若曰内行得无昧招损之戒乎正学以外物为足君子固与之矣苟於内行容或有所未足此又不可不求其足也
书世父公据文字後
右世父公据文字一卷计纸三幅三j文字共一十三篇应天府钤缝印如其纸数盖永乐乙酉科京闱乡试所誊h者公据已投礼部此特文字耳为世父手书明年会试中副榜授河间献县教谕遭忧制改饶之安仁世父修癯与先公双松翁全不类能昼夜饮酒於肉食甚罕用年三十三而殁殁之岁为余始生之辰之同榜者三人河东吕旦寅伯睢阳朱泰安士栗睢阳不饮酒今蘧攀瘦健善步吾世父已下世五十有三年矣见睢阳未尝不悲吾世父也卷首批语称同考官史学正是国子监学正象山史九韶考官王学士主文有两王学士一为翰林学士松阳王景景彰一为翰林侍读学士无锡王达达善不知批者为谁是科也府尹南昌向宝提调监试则监察御史沔阳欧阳谦浦江郑干焉
题莲经卷後
仁宗昭皇帝在东宫时追念仁孝皇后遗命X刻大乘妙典印施天下此盖山县僧会臣道良请授者泗桥有善男子曰潘绍宗家故饶赀好施予累岁施予良谷帛无算永乐某年良修大雄殿需大木绍宗旧市桧嘁怀ぜ瞥吡十价宝楮二千良乃从求之即遣人浮以施良素贵重东宫赐本非大道j弗敢御回奉捧E绍宗绍宗自是旦则授持读诵一过贵重如良绍宗殁孙奇念出自内廷韬以木函庋诸阁宣德癸丑春二月廿日火自家作及堂遂及阁一切绘像与供像之器诸佛t品悉毁於灾翌旦畚除灰烬而大乘妙典独存无恙函则毁之矣奇举家惊异忘其罹灾之戚远近聚观莫不欣喜赞叹余闻天下异事固多率有理存乎其间无其理而有其事多妄也函与纸孰坚函毁而纸弗坏理安在哉是本奇亲手韬之亲目火之亲身出之非若得之他人异方流言然则可信乎抑否乎或曰世尊功德无量无边而回禄力为之拥护而然也信斯言也独不使诸佛t品像器并存之何耶余抻耷腋事少斯理必有能辨之者奇请记其事且言绍宗施予不独一良於延祥尝施米四千斛余多类此也
记郑氏志石
按郑氏志石高二尺二寸N一尺四寸厚三寸五分刻字云曾祖亿年资政殿大学士提举临安府洞霄宫祖咸故承议郎通判太平州父韦故修职郎绍兴府上虞县簿氏年三十有五其卒也以宝佑甲寅正月二十七日是年十二月壬申葬於山县圆明里姑茔之西偏夫乡贡进士陈师尹谨记等辞不知何年被盗发出今得之车溪朱尚贤宅石初出圆明一人取回置爨下其家遂大疫意其为祟负而弃诸水滨又一人复取去其家亦病乃弃之新洋江中尚贤知之竟载以归在其所已数年矣天顺七年春三月宋君本道以余爱好为人掩藏V墓残碑断刻来道其事初不知为予家物也乃具人舟从尚贤求之既至洗刷细读三代名讳官位始知是吾郑氏七世祖姑尤恐草草失真於字之模糊处反覆认辨无有讹者明日遍告钝庵诸公再明日谷雨同上乐庵X并埋前年所得李溷妻唐氏旧志事甫毕又得顾氏志石於小桥堍下刻字云曾祖尧佐祖伯华故将仕郎父登见从议郎前监行在内藏库门生於宝庆乙酉得年二十有二卒於淳佑丙午八月十二日明复随仕宦不克葬以宝佑乙卯九月甲寅窆於山县圆明里祖茔之水南夫迪功郎新特差监行在榷货务都茶j中门陈明复志等辞其石字虽明白惜乎已作两段不若郑氏之石虽四字漫漶四角尚完也一时不知师尹明复乃亲兄弟考之县志始得知之宝佑宋理宗年号二年甲寅至今岁癸未共二百一十年盖顾氏先殁郑氏八年後葬一年欲觅故处并与埋藏无从可问因念郑氏与余固疏远自吾祖宗视之则均是子孙议择一日附埋湓渎先陇左旁谨详记其事使来者有考也其顾氏之石尚在他日与图焉
记唐姚仙客妻张夫人墓铭
天顺七年十一月廿有八日颍川陈谏葬其父金溪君前期定穴筑圹遇唐姚仙客妻张夫人墓在焉得砖一方刻曰夫人京兆人值安史乱离宗族奔丧夫人幼岁避地江南祖考名爵无得而称爰及不惑归於姚氏贞元七年十一月廿八日终於私家春秋六十有六以十二月廿八日葬於马鞍山北原子长曰涓次曰昕等语铭十二句皆四言然不书撰人氏名序中有天不佑善落我舜华疑仙客自撰也谏祭以文而掩之乃退避三尺为穴焉谏可谓吾门下士哉按夫人生於唐玄宗开元十三年葬於德宗贞元七年太岁在辛未历五代及宋及元至我朝景泰二年辛未又今岁癸未总十一甲子零十二年通计六百七十二年余见古志颇多未有若此刻历年之最远也近时小西门外古墓两所一在井桥南堍水底一在孙郎中新买陈氏宅後各有金银杂物附葬俱被人发出在水底者遗骼尚存志石未及见又大钠种巷一农家治地亦遇一墓云其所得藏物甚多此类在在有之惜其不幸不得尽遇吾谏耳
宋谱图引
旧谱一十二翻止於一十二世由文康i而上之五世曰季一季二季四季五皆後增入焉足徵为宋时所修者其远可知此则谱之按本也惜乎其间有名讳为虫鼠啮缺新谱不敢妄补直书曰某重复装背题曰郑氏家宝俾子孙永保守之
先世所藏契考
文康谨按六提管讳随知丞讳苇一子六六学士讳■〈立奚〉旧谱不见载六七官人者愚意当时自提管而下三世具有官位固非甚贫何至将已业卖钱欤谱中不载六七位次岂因擅卖父地而削之欤不可晓也契称卖与重五官人为业乃其族侄实文康六世祖也其地复又被重五之侄季二所夺详见重五之子季四具告尊叔翁判府开国侍郎状辞宋理宗淳佑七年岁在丁未至明天顺三年岁在己卯此本已藏二百一十四年宗孙文康谨考
先世所藏状考
文康谨按旧谱无讳公显者重五讳元辅重五二子曰季四曰季五季五失传今状称重五为先父又称季二为兄则公显即季四名字无疑帝字渭地即重五淳佑七年所买族叔六七官人者文契具存可考也状告尊叔翁提刑必谱中七世祖■〈立需〉又告尊叔翁判府开国侍郎必知府竦竦於谱中虽无侍郎之文而山志有开国之号志载竦谦和乐易不与物忤状尾批判必其手泽不然何其辞气从容笔翰飘逸可爱也所谓三佥判六学士念七宣教长洲县彭华乡及帝字渭横山之墓今则茫无踪影矣曾祖彦实公薨耸有一卒于永乐元年癸未先公双松先生时年廿二岁事之甚熟略不闻有一言及二墓所在岂公显具状之後不再世而遂失耶公显实文康五世祖也至元十六年乃元世祖承正统之始年太岁己卯是岁二月宋亡此本至今一百八十一年矣敬观旧物考而珍藏之明天顺三年岁次己卯宗孙文康谨记
平桥藁卷十七

[book_title]卷十八
●钦定四库全书
平桥藁卷十八
（明）郑文康 撰
○杂着
静斋说
扶风马君益清修好古有志於学名其读书之斋曰静予为之说曰君子为学静其地不若静其心地静矣而心不静地不胜心则心不免於妄动妄动未见静地有资於学也心静矣而地不静心能胜地则心不至於外诱不外诱未见非静地有妨於学也或者厌轮蹄以乱其听坌尘以蔽其视求荒间寂寞之滨以为学曰不居是不足以澄神端虑而挠其中也噫是幸无父母妻子之养门户官府之事者欤使其不幸而有之将亦不得为此矣必待其地而後学盖终身有所不能矣苟得静地而心不能静其心必曰吾何能为晋楚之富也吾何能为赵孟之贵也方寸之间从横交错谓静地能资於学可乎身居XT名在州县公有身役之供私有衣食之累时有暇焉诵诗读书孜孜切切务求洞达圣贤精神心术之他有所不屑也谓非静地有妨於学可乎所以君子之学静其地不若静其心心静莫不静矣渊居陋巷孟轲舍学宫之旁陋巷学宫岂荒闲寂寞之滨也哉一为亚圣一为大贤不系静地明矣马君以静心而处静地异夫处静而役其心者待时而动将於静斋中人见之
奉养堂说
所处有顺逆所为有难易人多易为於顺境而难为於逆地君子求人不求其顺而求其逆则尽其人矣人以百年为期贫贱富贵恒半居其间富贵为顺境贫贱为逆地处夫顺则道为易为居夫逆不能不少变其初心焉惟君子独能乐为於顺而亦勉为於逆也且夫人之於亲吾身所自出虽以愚夫愚妇孰不愿为尽心力而奉养哉况田园邸第吾亲所遗者车马囊吾亲所遗者僮奴婢使又吾亲所遗者以无一而非吾亲所遗者以奉养之不过以彼之素有而自为之奉养焉耳是故身处富贵朝甘暮旨而不薄烹鲜割肥而不吝不烦教令自能乐为焉不幸祸患出於不虞贫贱迫於身心借i锄而有德色取箕帚而有谇语又能甘旨鲜肥朝暮烹割耶彼一人之身何为於前而不为於後哉因所处之顺逆而为之难易也君子奉养其亲今日是心也明日亦是心也富贵是心也贫贱亦是心也是知圣贤之学者欤噫藜藿疗饥而百里负米者顺境乎逆境乎体无完衣而亲极滋味者易为乎难为乎君子易其难可也沛国朱君尚贤父母具庆作堂以奉养焉堂成求说於余因所处而异其所为举世恒半之吾尚贤则无是心使天下之人皆若吾言将多纯孝之士哉
顾廷器三子字说
古人爱子教之必以其道不在令其名与字而已爱莫爱於周公孔子周公谓鲁公曰君子不施其亲不使大臣怨乎不以故旧无大故则不弃也无求备於一人孔子谓伯鱼曰不学诗无以言不学礼无以立不为周南召南其犹正墙面而立也周公教以忠厚孔子教以成人至其名子孔曰鲤周曰伯禽初未尝求其令也鲤也禽也犹之可也夭为短命周公同列取以名牛为畜产孔子弟子取以字周孔圣人也令字亦夥也命名立字何独取其不令者哉得非薄其子与弟子而不之爱乎教以忠厚教以成人爱之至也名字令不令不计也後世爱子者异乎古不求本而求末率以令名名其子贵之以金玉期之以富贵他莫遑恤噫贵之也期之也固亦爱之道也不幸贵之不能使之贵期之不能副其期不亦惑之甚耶苏城顾廷器年未五十三子已见头角曰曰颢曰颉请余立字余问之三者何义乎廷器曰是亦进之以道也体貌尊严曰气清白曰颢飞而上曰颉进之者进以威仪之有也进以心志之清也进以趋向之高也予因其义字士仪字颢士清字颉士高三者非士不足以知之也予知廷器非贵之也非期之也特进而勉之焉耳进而勉之不失为至爱也三子其无忘自进哉
陈尚N字说
经曰衣锦尚N此惟君子存为己之心者能然市井之人有片锦焉扬扬意气专以夸耀於人为事否则弗乐者多矣噫以锦为锦尚不足怪甚至非锦为锦者有是心肯尚N乎胶州学正陈君孟佐名其子曰锦来请余字字以尚N复请广其义人有真锦非锦衣之锦比真者历万世而不坏仁义礼智中充而本固发而为孝为弟为礼乐文章此我心之锦着而为我身之锦也丰功伟绩充塞天地忠肝义胆照耀日月载笔者不能尽其实咏歌者不能悉其辞百世而下深恩厚泽渐渍弗涸此事功之锦而原於心与身者也君子有此心若何哉誉之而弗闻与之而弗居退然惟恐有所誉有所与市井之人能是乎是即N其锦焉此余与乃君之志也锦再拜领言去
王矾字说
矾别名羽■〈I，石代扌〉生河西山谷及陇西武功石门等处有白缘黄黑绦五色其初皆石磊磊焉齿齿焉采得碎之煎链乃成矾矾有大用能入药染家亦多用之不但通都大郡虽穷乡下里良医师良色工争先货居以待不时之需矾为色五而光明者为上淀山王君克信名其长子曰矾其外舅奉议大夫荆府左长史张公循伯字以汝明其意以矾之上者待其外孙焉近克信与长史公相继下世矾冠而娶世其业而为区氓之长惧无以守家保民也就余求说字名之义并请教策呜呼克信葬余铭其墓长史葬余填其讳余可孤其问耶乃呼矾来余与尔言矾即石耳子知石之为矾乎煎链者成矾之道也君子亦人耳子知人之为君子乎切磋琢磨者成人之道也石为矾人为君子煎链而已矣切磋琢磨而已矣切磋道学也琢磨自修也二者求至乎如矾之光明则於守家也何有矾能坚色能疗病比岁湖乡之民旱涝荐臻菜色者多告病者甚子为之长使菜色者易其色告病者愈其病於斯尽心力而光明行之则於保民也何有长史之子克强读吾儒书者子归而更问之以为何如
周邦桢字说
汝南周生士吾郑氏外孙也其祖惠吉父德元筮日与之冠礼成宾以邦祯字之余为说曰士莫盛於有周尤莫盛於文王之世见於经曰济济多士见於传曰周有八士噫何其盛耶在当时咏歌之者其辞曰王国克生维周之桢子朱子释之曰桢者干也筑墙之具也国立於士犹墙立於桢以况国非士不国墙非桢不墙迨後以旧邦而膺新命肇立八百年基业固其圣德所致亦曰有疏附先後奔奏御侮四者之臣要而言之皆士也士乎士乎非桢而何哉吾郑与周皆士族自祖宗来於士林者多矣今德元多才多艺部使者与郡大夫至咸以儒士称余亦忝进士吾两人固不敢直以古之士自居亦不敢不以古之士自勉生也居今之世为今之人苟亦能勉之是即周士也然则勉之何先焉邹孟氏有言尧舜之道孝弟而已矣矧文王乎请从事於孝弟殆将不为邦桢亦必为家桢矣
潘廷贵字说
窃观近时子弟名字多取琼瑶珍珩璜琚r之类为名复取廷用廷重廷仪廷佩等字为字取之者不惮其烦闻之者莫觉其丑东家之子名琼西家之子亦名琼东家之子字廷佩西家之子亦字廷佩甚者孙曾犯其祖而不顾门生犯其师而弗怪此类之名字不但乡氓为多往往士大夫家亦然也曩游两京或同舍或同席甲曰琼乙亦曰琼甲曰廷佩乙亦曰廷佩十常四五又不但吾郡为多他郡亦然也及观历岁登科录载各位三代名讳并本位姓字其间以琼瑶珍珩璜琚r之类为名以廷用廷重廷仪廷佩等字为字十常四五又不但他郡为多天下亦然也竟莫喻何为而必於此字之名之耶余尝谓周臣之名不嫌夭孔门之字不嫌牛奚近时纷纷若是之雷同焉潘氏之第三子名\字廷贵少时因其诸兄名字为之其意深以余所云者为病余曰焉用病勿求其同当求其异子今为编氓卒未有仕路於廷贵未副苟能力修孝弟忠信以求异诸人岂非亦一乡之贵哉
橘泉辩
苏耽将仙棠冈会岫年郴人大疫宜植橘凿井使病者食橘一叶饮水一■〈角戋〉自愈後其言果验客有问者曰橘叶井水果可疗疾乎予曰橘叶不入药井泉止消渴解热毒谓能疗疾恐未可也然则橘泉果不可疗疾乎予曰苏公往事具载史册谓不能疗疾亦未可也二者曷从乎予曰有理在曰何如曰橘叶井泉不能疗疾或能疗疫耳客曰以子之言神仙果无乎予曰恶是何言也耽之明效奇验天下後世无有议其诬者未敢必其无也然则神仙又有乎予曰昔有深嗜酷好之者至忘寝食卒无所遇文成五利皆以诈诛未敢必其有也二者曷从乎予曰有理在曰何如曰孟轲所谓尽信书则不如无书也客意不解务欲毕其说予口吃不能为辞长洲有赵叔仁者隐居锦溪之上为时良医尝以橘泉自号必达神仙施疗之旨宜从而问焉
与陈自强书
康复自强足下向日吊哭令先大夫哀尽而起见置柩北首因怪问故吾子答以先叔在南海殡时柩南首有一大人曰礼当北首遂北首今亦从之窃意不然朱子家礼小敛大敛二图图心皆倒书衾字向北字之有上下犹浦有首足也以故故家旧族凡停丧在堂者率皆南首寒家治丧亦然彼时即欲令吾子返正犹恐彼大人者必有考据质证以此言而中止次日燃炝t书不见南北定说邑尊生侯明熟礼文博通典故亦尝以此事请教未获报近者不意家祸又起停丧虽安故常於心不能无疑今日雨中偶读王源易览杂传内一章然後南北之蒙昭然而发矣其引孔子曰葬於北方北首三代之达礼也之幽之故也注曰之幽往幽也北方国北也葬於国北及北首者鬼神尚幽往诸幽冥故也殡时仍南首者孝子犹若其生不忍以神待之也以此观之彼大人者其亦妄说也欤予惟令先大夫高明正大之学人所罕及体魄倒置神魂或恐不安故不敢不告也孟轲谓养生者不足以当大事惟送死可以当大事吾子其亮之十九日康复
录赵彦可事
赵彦可吾山人洪武初任山东临清县知县公勤寡j好士爱民其妻受民赂彦可觉之以所赂之物径白於府复其妻而遣之事闻历任甫一载陕西巩昌府知府噫彦可亦可谓之士矣惜乎山旧志可书而不书今亦不识彦可之子孙有无何在也录出以补志书之缺庶见前辈之有人焉
歪砚铭
歪砚一方穴其面以贮水背阴更作_书勒以歪铭铭曰
坚磨有容正处则安为用敬将庶保其完
祭胡孺人文
维正统九年岁次甲子某月日乙丑开封郑文康以肴羞之奠致祭於胡孺人之柩呜呼有其期而未能成其期可缓为而莫容缓其为一迫於官一迫於私官私相迫葬於A吵麓羌鼍屏母炊尔呜呼尚飨
徐皋翁丧偶十年未能葬e按御史下暴浦令甚严一时郡城中在浅土者九百余丧数日间交驰於道皋翁亦在令中力不能买砖灰举而火之葬其骨文之鄙意因识之
祭朱素庵文
维景泰三年岁次壬申四月十九日甲子开封郑文康以洁牲清酒祭於素庵朱君之灵曰呜呼先公密友时维数人唯君最少於君最亲道义相许心腹具陈诗酒娱乐争先致勤同心同德有喜无嗔深情厚意磨而不磷彼此绸缪共缔婚姻私计百年相保户门夫何一旦失伍离t先公赴召君入乡村一时诸老星散云分四五六年二三其存晚得予唐芟⒊炕杈墒滤浞呛盟重温终归寥落无复前伦惟余始仕岁在戊辰舍弟夭折先公丧神疽发於背覆大如盆针刀毒手不忍问闻时一思及芒刺肤身叩罚之由天高莫扪不意今者继见於君形色败恶体炙如焚G今思昔吾断吾魂自疮至殂不盈两旬两人儒者贪义利人何天弗监罹此苦辛年齿半百犹日未曛先公虽病幸多廿春我父孔哀公尤可怜对面诀别抚柩吟呻死或有灵还结鬼邻地下往返迭为主宾俾我生者w痛少伸逭兹悲戚甘此孤贫呜呼君有五子满目兰荪一枝挺秀为时儒臣顾余无似忝缙绅私喜两家遗泽方殷五十非夭矧已多孙庶以自慰瞑目九京酹以清酒诵以斯文言发於衷莫知其烦呜呼尚飨
天籼米Ｎ
惟景泰四年岁次癸酉十一月癸丑朔越十有三日乙丑孝曾孙进士文康敢昭天读形蛔孀谥灵祠堂肇建垂三十年先君存日已渐朽C兹者撤旧更新虽选材弗及於前而崇广倍之经始於秋七月今已落成谨奉神主序列龛中追念先君成造之艰不胜悲咽尚飨
先君祠堂建於永乐甲辰年尝语文康曰片瓦块砖并无非义之物
祭湓渎古墓文
维景泰七年岁次丙子二月庚子朔越廿有七日丙寅开封郑文康谨以酒肴}饭之仪祭吊於湓渎古墓之灵曰人於托体之地皆愿付之子孙以图永远不幸不再世而鞠为草莽者此非择地之不善而守之者之微弱也顾兹古墓芜秽有年老长凋残罔究伊始虽四邻之恣蚀幸g土之未夷因连先子之室堂收入吾家之版籍樵苏远去羊牛下来王果有情不负五百年之望若敖无祀适当百五日之期躬奠献之多仪庶精灵而少慰所愿阴功默相年年增犬马之龄世嗣永昌岁岁洒松楸之饭呜呼尚飨
予童时闻葬者为一道士为宋元不知也国初为村伯所发剖其棺里用朱漆裂而分诸邻家为圊桶其人不久为他事败籍没家产云
毯笸廖
维天顺三年岁次己卯八月庚戌朔越十有九日戊辰进士郑文康敢昭告於湓渎后土氏之神念文康年未半百多病早衰正寝归休必有一日虽古之上圣第有久近之差孰能逃之今仿古人故事营兹寿藏以待将来谨取明日己巳礼就穆位匠氏兴作惟神保佑俾无後艰谨以清酌庶品用伸虔躺绪
再祀后土文
维天顺三年岁次已卯八月庚戌朔越廿有六日乙亥进士郑文康敢昭天朵凿潞笸潦现神寿藏聿成既坚既好神既佑之复劳神守谨以清酌庶品用伸绦簧绪
平桥藁卷十八

[book_title]附录
●附录
郑介庵先生传（载山人物传）　　张大复
郑文康字时V父壬自号双松居士居士精儒术而亨於医居恒谨言笑不喜闻人过失有相陶咦听之尝令其辞不得尽其孝友天性也正统十三年公举礼部试观政大理未匝月而居士有疾闻京师公驰之不及含已又丧其母夫人公毁瘠不自支喘喘数尽遂不欲前乃就庐辟馆弘\後进督绳削墨必顾其安令人人各自得游诵之暇品剂草木香达户外岁所全活不可殚记秋霜春露辄从一二耆英访遗郊外断碑荒X多所仁鲑灼突之皆欣欣有幽讨之致公伟干丰颐两瞳子烁烁精光射人谈说忠孝如振金玉一时轩盖旁午春和里中至不能容马足而公意泊如非其人弗与见也以故平桥之教迄今如山斗云玄孙若曾有筹海图编等书行世称开阳先生
论曰以予所闻郑先生之道甚大其地望可以有为而终其身用之一乡岂有说欤长老言先生与叶文庄公相厚善盖尝分盟出处曰吾经略不及下执事表章先哲领袖後学庶几近之请以相与卓哉斯语倘亦非造作谓先生者耶予观先生杖履所及即荒田野草之间千载上死人重开生面述其一二盖亦先生之志焉述曰先生存唐李X妻唐氏志石於乐庵之墓表贞元间姚仙客妻张夫人墓碣於陈谏营葬之时斯亦幽矣赵彦可者吾山人也洪武初尝为山东临清县知县公勤寡欲好士爱民妻受民赂而遣之事闻知巩昌府绝特之行晦於邑史将令後世不复知彦可何人而先生出之巩志之中无善不彰虽幽必录斯亦曩者双松居士不喜闻人之过扩而充之者欤然其道大矣郑氏於吾乡故在甲乙之列至先生益显而後寥寥也呜呼此其天之未定者耶
郑介庵先生像赞　　陆N
丰腴充溢其貌之盈端凝静正其神之清豹蔚彬彬鸿飞冥冥视道义如泰山之重比爵禄於鸿毛之轻文乃彰德诗以言情超一世之尘网流千载之芳名斯所谓尸居而龙现渊默而雷声者耶
郑介庵先生像赞　　王世贞
郑介庵先生讳文康字时V山人颀而伟躯意豁如也举进士自以不能俯仰流俗属微恙即乞坦橐源酥掌渖硐壬居恒杜门踽踽少公府迹於书无所不窥而尤善经生义所指授多显者虽用隐约成好至於表忠烈称旆未尝不慷慨有深味也故叶文庄公盛仕通显而时时推先生以为不可及今像殊魁然非山泽癯也所着有平桥藁若干卷赞曰
一命未膺飘然里居升斗未沾耕而读书殁无易名生不辟除以拟靖节人或谓u吾不知其他其藻弗如
明进士开封郑君寿藏志　　叶盛
此吾友进士开封郑君所营寿藏也曷为而营之古达人不讳死君所取法也寿藏在山县城西南湓渎先茔穆位其营为天顺三年八月二十一日志之为天顺四年十月十有六日若其藏为成化元年三月十三日与夫君之寿五十有三君之寿止於成化元年正月二十四日皆君不讳之日通家子弟门人进士朱萱所填也君郑氏文康名时V字介庵则其所题斋居也郑自开封徙山今居山之平桥称开封者识所自出也始显者宋赠太师丰继而大之者太宰封华原郡王居中史有传谱牒有稽郡邑乘有纪载宦儒书累累不~者其先世也曰彦实曰以敬曰有林号双松先生史官谓儒而医配卢有贤称者其曾大父大父与考妣也长身伟躯目耽耽光射人高谈座中气盖一世断乎上友古人下视流俗辈其气貌性行之大略也年十七而游歌邑庠十年而升於乡又十年而登进士科观政大理寺大理之堂上下官皆誉之曰能弗久而得请归养以病弗克再赴职者其宦业也t经子史批勘虽卧病不少休指物操觚顷刻数千百言为之皆有深意者存篇章既成辄为好之者持去间与编类成集君见即火之火之再三而犹存平桥藁十八卷皆可传者其学问文章也山故家郑在甲乙之列君能守家法冠婚丧祭一遵朱氏礼异端左道之徒不得过其家修齐有道尊养卑惠家庭闺阃肃如临宾风范夙着此君之行成於家也非公事不轻入公府随时俯仰苟且部使者相倾慕求见非其人亦不之见开门授徒执经而来者自远相踵接一时後生晚进多出君门下取科第去称谓必曰郑先生郑先生此君之行闻於人成乎物也平居好谈忠孝节义事表贤礼士尽力为之断碑荒X人不之顾者遇之或徘徊竟日击节长啸人莫测其云何或为故人遗老相招名山胜景清歌善谑亦不挥谢者其中岁後所自乐也山医学官董伯儒女孙君正室处士潘奇女侧室也子膏子育其二子子育为弟友光後也虞何子之妇也幼子受侧出以郑世旁习产医本薛将仕受复後薛也女二德娩德柔正侧出各一也君以有为而不为惟孝友为为政超乎物表是曰知命此乡之评而知君者以为确论也盖君之事多可书志略言者有能铭者在也志藏有石用汉_法丹其中者君女弟之夫周号氏刻者唐芸皆预为之约不即刻者君之寿未涯当续有所书也以君之命为君杜牧之叙君之事志君之藏者君之友也君之友为吾吾为e抚广东西等处都察院右佥都御史叶盛与中也
郑介庵先生寿藏记　　沈鲁
郑先生文康字时V号介庵登戊辰彭时榜进士第观政大理将授之职遽以终养坦橐讯子女婚娶毕遂屏~势利惟窀穸为事时年未逾五十而杜门扫轨已三年於此矣营圹之日淌际蚂逗笸良所与交洎通家子弟O饮X次\讶尔而相会曰人情乐於有生而恶言终命所以春秋而犹为医药巫祝以利生恤死奈何年方鼎盛正增修德业之秋而急为此无禄不祥之举无乃情实不近夫人哉先生哑然笑曰古而无死爽鸠氏之乐也夫谁得而有焉晏平仲之所以贤於人者惟尽理之常是为委顺吾浮吾休得其正焉而已矣尝於史氏所记得赵太仆之寓荆州陶徵君之居栗里司空表圣之处王官谷皆预为之所而完名高节擅美百世吾将辞逆旅之舍以图久於此与三子者游虽其脱然无累若不可及而吾学焉知礼义之所在行焉而不敢有负於初心平居容与而疾日外至命不吾与焉耳岂若溢虚誉以沽重名乐淫而多忘讳积隐慝而不可解其为心病不识其何治而孜孜谋生之不暇吾恶乎不厌彼而乐此以尽吾常以俟夫命哉
介庵铭（有序）　　（江浦）张u
正统辛酉余举於乡时舍於金陵逆旅主人主人盖敦朴乐善之士为余言曰吾之舍甚利举子前年山郑先生文康居此已中选且言先生善行缕缕它不能悉记大约非苟於为人者余因其言而心窃敬慕遂详记其邑里名氏见之人士辄举而问焉与主人之言无相远者後先生捷春闱对大廷不旋踵予坦槔镓接一见弗果得往往询其在家介然自守开门授徒虽一介之取与不苟辟一室为藏修之所揭其额曰介庵因以自号着素志也今年王师有事两广上命e抚都宪叶公赞理戎务余得参侍左右蒙不以文字鄙薄从容谓曰吾乡郑进士某子知之乎盖慕柳下惠之为人者所居介庵子其为我铭诸不敢以陋辞夫逆旅主人虽知先生之大都而未探其底里之人士类若可信然人固难知平居号於人曰我介也我介也一旦临小利害辄变其所守外刚介而内脂韦者盖比比也未及见其人不敢遽信其实惟公敦行古道不苟毁誉人与先生居同乡学同师欲知其人视其友则夫先生之介果可信哉世之委琐者固不足论而过於狷者或X大道先生之中行必名实相孚言行不爽乌可无述第愧余久废文字无以张先生无以塞公命漫挂漏叙而铭之铭曰
有翼斯庵有饬斯士名庵曰介志吾素志其志伊何佩服仁义其介伊何辨别义利义有不可利或幸致贵为三公曾不一视富累千金弃如唾涕人趋於同我行独异所以然者但求其是有伟介庵名实相类悔吝无忧作止无伪砥柱屹然弗违造次我思古人惟柳下惠徐邈有常似亦不愧模棱反覆固已无谓亦有贤相迎合取媚可监可戒可勉而至尚友千古独立一世庶几介庵以永终誉
介庵卷後跋　　叶盛
古今人名字称谓有取於介者要之祖鲁大夫展禽耳大夫以一德名得圣之和矣而又以介称之盖介有分辨意和有含容意初非有二义也大夫之和和而不流此其所以为介欤孔子推之为逸民孟子尊之为圣人且曰百世之师宜哉後来文山丞相有言石介之介为孤峭唐介之介为直方郑介夫之介敢决之介王介甫之介执拗之介三人之介纯於天资荆公之介杂於客气诸公之为介不同而同有可观者如此余亦曰今之世吾於介得将相者二人其一故少傅户部尚书永嘉黄公维其一前征西将军定襄伯凤阳郭公登两人皆以介名庵而吾友进士开封郑先生时V适与之同焉噫大夫之介圣贤取与无以议为矣文山之所谓介是非既定其贤与否不容掩矣余之所谓介方将与郑先生者交观焉诗曰伐柯伐柯其则不远哉乎先生尚慎夫其所以观
平桥藁附h
附录：
郑文康字时V山人性豪俊有奇志登正统戊辰进士见者咸以公辅期之既而父病得请归养未抵家而父亡母亦寻卒文康悲悼数年加苦宿疾遂不复仕叹曰功业由人亦由乎天顾箧中得平日所为诗文数千首手自去取取其纪载时事有益劝惩者为平桥十卷（四库全书?史部?地理类?都会郡县之属?姑苏志卷五十四）
郑文康字时V山人登正统戊辰进士以父母继丧遂不仕居家枕藉经史尚友古人操觚顷刻千言稿成辄为人持去其存者有平桥集十八卷多记载时事有益劝惩而文尤简质有法度（四库全书?史部?地理类?都会郡县之属?江南通志卷一百六十五）
郑文康
文康字时V山人正统戊辰进士不仕有平桥集
（诗话平桥集文胜於诗尝从徐立斋阁老借含经堂所藏本读之爱其简质有类石守道尹师鲁诸公诗亦藉）（四库全书?集部?总集类?明诗综卷二十四）
郑介庵先生文康字时V山人颀而伟躯意豁如也举进士自以不能俯仰流俗属微恙即乞告归以此终其身先生居恒杜门踽踽少公府迹於书无所不窥而尤善经生义所指授多显者虽用隐约成好至於表忠烈称敕ノ闯⒉豢犊有深味也故叶文庄公盛仕通显而时时推先生以为不可及今像殊魁然非山泽癯也所着有平桥稿若干卷
赞曰一命未膺飘然里居升斗未沾耕而读书殁无易名生不辟除以拟靖节人或谓吾不知其他其藻弗如（四库全书?集部?别集类?m州四部稿续稿卷一百四十六）

        </div>
      </div>
    </div>
  </div>
</div>
<!--update:2025-08-29 17:55:11-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>