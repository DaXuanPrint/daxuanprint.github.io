<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二">
<meta name="description" content="宋人所编类书。编者姓氏不详，据卷首淳熙十五年(1188)自序，知为宋孝宗时人。分前、后、续3集，各40卷。分类隶事，据《四库全书总目》统计，前集245类，后集326类，续集1至14卷46类，15至40卷则全为类姓。书中所录，琐屑丛碎，参错失伦，颇为陈振孙所讥。其中地理一门止列偏安州郡，类姓一门征事仅及数条，而古人称号之类，又创立名目，博引繁称，皆有乖体要。然而此书征引古籍甚多，如《职林》、《郡阁雅谈》、《雅言系述》、《云林异景记》等，皆散佚已久，赖此书存其大略。每类后用《艺文类聚》例，附录诗文，佚文逸诗，">
<title>锦绣万花谷_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">锦绣万花谷</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,类书,完结</span> <br/>
          字数： <span class="inputVal" id="bknum">[book_length]594522</span> <br/>
          说明： <span class="inputVal" id="bkdec">宋人所编类书。编者姓氏不详，据卷首淳熙十五年(1188)自序，知为宋孝宗时人。分前、后、续3集，各40卷。分类隶事，据《四库全书总目》统计，前集245类，后集326类，续集1至14卷46类，15至40卷则全为类姓。书中所录，琐屑丛碎，参错失伦，颇为陈振孙所讥。其中地理一门止列偏安州郡，类姓一门征事仅及数条，而古人称号之类，又创立名目，博引繁称，皆有乖体要。然而此书征引古籍甚多，如《职林》、《郡阁雅谈》、《雅言系述》、《云林异景记》等，皆散佚已久，赖此书存其大略。每类后用《艺文类聚》例，附录诗文，佚文逸诗，往往为他书所不载。陈振孙《直斋书录解题》载此书正集、续集各40卷，而无后集，所见当非完帙。而书中纪年类载宋理宗绍定、端平年号，帝后诞节类载宋宁宗瑞庆节、理宗天基节诸名，并称宋理宗为“今上”，知南宋时已有所附益，非淳熙原本之旧。明代秦汴刻本，又多别集30卷，是秦汴以己意增删而成。清人黄虞稷《千顷堂书目》即据秦汴刻本著录。按《新唐书·杨贵妃传》：“每十月，帝幸华清宫，五宅车骑皆从，家别为队，队一色，俄五家队合，烂若万花，川谷成锦绣。”书名本此。有明弘治七年(1494)华燧会通馆活字本、明嘉靖十四年(1535)崇古书院刊本等善本行于世。</span> <br/>
          封面： <span class="inputVal" id="bkimg">Z_19483.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]锦绣万花谷
[book_author]佚名
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,类书,完结
[book_length]594522
[book_dec]宋人所编类书。编者姓氏不详，据卷首淳熙十五年(1188)自序，知为宋孝宗时人。分前、后、续3集，各40卷。分类隶事，据《四库全书总目》统计，前集245类，后集326类，续集1至14卷46类，15至40卷则全为类姓。书中所录，琐屑丛碎，参错失伦，颇为陈振孙所讥。其中地理一门止列偏安州郡，类姓一门征事仅及数条，而古人称号之类，又创立名目，博引繁称，皆有乖体要。然而此书征引古籍甚多，如《职林》、《郡阁雅谈》、《雅言系述》、《云林异景记》等，皆散佚已久，赖此书存其大略。每类后用《艺文类聚》例，附录诗文，佚文逸诗，往往为他书所不载。陈振孙《直斋书录解题》载此书正集、续集各40卷，而无后集，所见当非完帙。而书中纪年类载宋理宗绍定、端平年号，帝后诞节类载宋宁宗瑞庆节、理宗天基节诸名，并称宋理宗为“今上”，知南宋时已有所附益，非淳熙原本之旧。明代秦汴刻本，又多别集30卷，是秦汴以己意增删而成。清人黄虞稷《千顷堂书目》即据秦汴刻本著录。按《新唐书·杨贵妃传》：“每十月，帝幸华清宫，五宅车骑皆从，家别为队，队一色，俄五家队合，烂若万花，川谷成锦绣。”书名本此。有明弘治七年(1494)华燧会通馆活字本、明嘉靖十四年(1535)崇古书院刊本等善本行于世。
[book_img]Z_19483.jpg


[book_chapter]提要

[book_title]提要
钦定四库全书　　　　　子部十一
锦绣万花谷　　　　　　类书类
提要
【臣】等谨案锦绣万花谷前集四十卷后集四十卷续集四十卷不着撰人名氏前有自序题淳熈十五年十月一日盖宋孝宗时人陈振孙书录解题载此书作锦绣万花谷四十卷续四十卷而无后集黄虞稷千顷堂书目所载则前集后集续集外又有别集三十卷今案序中明言自九华之归麤编成为三集毎集析为四十卷可知后集为陈氏偶遗别集为后人所续増不在原编之数故明人刋本亦只三集也序中称命名者为乌江萧恭父河南胡恪皆不知何许人前集之末独附载衢州卢襄西征记一篇于体例殊不相类或撰此书者亦衢人故附载其乡先辈之书欤又其书既成于淳熙中而纪年类载理宗绍定端平年号帝后诞节类载宁宗瑞庆节理宗天基节诸名并称理宗为今上是当时书肆已有所附益并非淳熙原本之旧矣前集凡二百四十五类后集凡三百二十六类续集自一卷至十四卷凡四十六类自十五卷至四十卷则皆类姓也所録大抵琐屑丛碎防错失伦故颇为陈振孙所讥其地理一门止列偏安州郡类姓一门徴事仅及数条而古人称号之类又创立名目博引繁称俱不免榛楛杂陈有乖体要特其中久经散佚之书如职林郡阁雅谈雅言系述云林异景记之类颇借此以存崖略又每类后用艺文类聚例附録诗篇亦颇多逸章賸什为他本所不载略其繁芜撷其精粹未尝不足为考证之资也乾隆四十六年十月恭校上
总纂官【臣】纪昀【臣】陆锡熊【臣】孙士毅
总　校　官【臣】陆　费　墀

[book_title]序
锦绣万花谷序
余为童时适当戎马蹂践之间又居穷乡无业儒者余独背驰而为之文籍最为难得苟可以假鬻亦未尝戛戛以尽其诚以余有书之癖每读一篇章如小儿之于饴剂有加而不能自止当其剧时虽夜分漏尽不之觉也所患性鲁无彊记之敏诵久亦漫漶而不牢先人既老又独譍门出入乎衡阳胥伍之中而喔咿于籧篨俯仰之际如是者数年索诸故吾孑然矣其后家益贫奔走于四方为饥寒计幸焉一温亦若隔世人夫以穷乡乱后假鬻之难而居衡阳奔走之中加以鲁性易失则不存也固宜尚何咎哉然土炭之嗜不变于是始为晩岁之谋凡书有当存乎吾心者辄稍招还其旧而聚其旅二三年间抄益多然而鎻碎而无统又多除舎于人不得以尽随故为风雨虫防之所蚀或为人之所廋或为酱瓿之所败不得成焉又数年抄不辍如司马子长班范欧阳之书抄已而四五矣晩益困无以自娱复留意于科举之外凡古人文集佛老异书至于百家传记医技稗官齐谐小说荒录怪志闻必求求必览焉久之浩浩如也乃畧有叙又附之以唐人及国家诸公之诗自九华之归编粗成为三集每集析为四十卷古今之事物天下之可闻可见者粲乎其有条矣夫穷达无异趣文章无异体将以经纶乎国家规恢乎功名雕绘万物而吟咏性情若取之怀袖中彼得焉失焉有命此则不可一日缺也先是乌江萧恭父河南胡恪闻其大槩为余命名曰锦绣万花谷今从其名嗟夫余之困于时也我知之矣而不敢怼虽怼而甘于此人虽我非而我自信而不辍故夫是书独可以自娱而不可传人葢天下之书不可尽而余之心亦不可足以不可足之心而读不可尽之书其抄无既其事无穷望睾如愤如而后止故于其类之间白其行者有差所以容其方来也他日子孙或能有书亦足以见吾之艰难如此淳熈十五年十月一日叙
[book_chapter]前集

[book_title]卷一
钦定四库全书
锦绣万花谷前集卷一
天
九闗虎豹虎豹九闗啄害下人些【虎豹九闗言天门九重虎豹守之出楚辞】磨蚁天圆如倚盖地方如碁局天旁转半在地上半在地下日月本东行天西旋入于海牵之以西如蚁行磨上磨左旋蚁右行磨疾蚁迟蚁不得不西【出晋天文志吴王蕃】银潢左界河汉水之精发而浮上宛转随流名曰天河一曰云汉诗防亦名银潢谢庄月赋斜汉左界北陆南躔亦曰银湾出许洞诗亦曰银浦出李贺诗
金阶两阙神异经东北大荒中有金髙千丈上有明月珠径三丈光照千里中有金阶两名天门【出杜诗注】通明殿通明玉帝殿名常有红云捧之坡诗云侍臣鹄立通明殿一朶红云捧玉皇【出坡诗注】
耀魄寳钩陈口中一星曰天皇大帝其神曰耀魄寳【出晋天文志】
白瑶宫凝虚殿唐李贺卒其母梦贺曰上帝近迁都丹圃建白瑶宫召某为新宫记又作凝虚殿使某辈纂集乐章【出宣室记】
白玉楼玉华殿李贺长吉梦人驾赤虬持版召贺曰天帝新作白玉楼请君为记贺不得已随之遂卒【出贺本传】又莆田人方朝散病蹷三日而苏至玉华殿道士云先生昔有隂功帝召见白玉楼试文一首帝览之大喜拜为玉华侍郎有过谪堕人世不久当返【出夷坚志】
黄阙白玉京黄金城王素待制尝梦至玉京黄有绀服翠冠者曰吾黄门侍郎公则西门侍郎昔已奏牍訏责于世公晩嵗思玉京之梦作诗曰碧虚中藏白玉京梦魂飞入黄金城何时再歩烟霞外皓齿青童已扫听【出古今诗话】
钧天广乐秦穆公梦至帝所观钧天广乐帝锡之以防秦遂大昌【出史记】
錬石断鳌女娲氏錬五色石以补其阙断鳌足以立四极
天柱地维共工与颛顼争为帝怒触不周山折天柱絶地维故天倾西北日月星辰就焉地不满东南故百川水潦归焉【并出列子】
阊阖离骚吾令帝阍开闗兮倚阊阖而望予司马相如大人赋排阊阖而入帝居【出杜诗注】
三清玉清元始居之太清玉宸道君居之上清混元老君居之
五帝东方青帝灵威仰南方赤帝赤熛怒西方白帝白招矩北方黒帝叶光纪中央黄帝含枢纽【出孝经纬】
漏天蜀有地名漏天古诗地近漏天终嵗雨【出杜诗注】积气杞国有人忧天地崩身亡所寄又有忧彼之所忧者因往晓之曰天积气耳亡处亡气若屈伸呼吸终日在天中行奈何忧崩坠乎其人曰天果积气日月星宿不当坠耶晓之者曰日月星宿亦积气中之有光耀者使坠亦不能伤其人大喜长卢子闻而笑曰夫天地空中之一细物有中之最巨者难终难穷难测难识忧其壊者为大逺言其不壊者亦未为是【出列子天瑞篇】
欲界色界无色界三十二天欲界十天色界十八天无色界四天初禅二禅三禅各三天四禅九天凡一十八天皆属色界而三禅有三天一净居天二无净居天三遍净居天无想无证衣食自至【出后山诗注】
佛説三十二天欲界六天四天王天忉利天须焰摩天兠率陁天乐变化天他化自在天六天名为欲界色界十二天梵众天梵辅天大梵天此三胜流名为初禅少光天无量光天无音天此三胜流名为二禅少浄天无量净天徧静天此三胜流名为三禅福生天福爱天广果天无想天此四胜流名为四禅无烦天无天善见天善现天色防竟天是十八天独行无交未尽形界名为色界
无色界四天回心空处识处无所有处非想非非想防是四空天身心防尽定性现前名无色界【并出楞严经】道经説三十二天欲界黄曽天玉完天何童天平育天文举天摩夷天凡六天为欲界也
色界越衡天蒙翳天和阳天恭华天宗飘天皇笳堂耀天端静天恭庆天极瑶天元载天孔升天皇崖天合十二天为色界
无色界极风天孝芒天翁重天江由天阮乐天昙誓天霄度天元洞天妙成天禁上天常融天玉隆天梵度天贾奕天合是十四天为无色界【并出防命经注】
周天三百六十五度经星二十八宿布于四方东方苍龙七宿其属三十二星七十五度北方武七宿其属三十五星九十八度四分度之一西方白虎七宿其属五十一星八十度南方朱雀七宿六十四星一百一十二度周天三百六十五度四分度之一每一度二千九百三十二里周天积一百七万九百一十三里径三十五万六千九百七十一里【出后地里志注】
自地至天万五千里晋书天文志曰日去地常八万里又曰地上去天八万一千三百余里又地理志地东西南北相去二亿三万余里自地至天半八极之数酉阳杂爼云自地至天十一万余里按周礼以土圭之法南戴日下万五千里地与星辰四逰升降于三万里之中是以半之得地之中也颍川阳城为然此乃古之圣人推测天地髙深之法是则地至天万五千里尔他説无根【出学林】
崖公散乐呼天为崖公【出教坊记】
天公庾亮云天公愦愦也
日
虞渊虞渊亦名虞泉日入于虞渊浴于咸池拂于扶桑登于旸谷【出淮南子】取日虞渊洗光咸池【出唐赞】
羲和羲和东方国名日所由过也每日出二国人为御推而升太虚唐尧取以名官【出山海经】又曰有女子名曰羲和浴日于甘泉羲和者帝俊之妻是生十日
圆罗耀方诸山真人皆呼日为圆罗耀外国人呼日为濯罗耀【出真诰】
郁华鬰华又名鬰仪鬰仪奔日之仙故曰鬰仪赤文与日同居【出鸡跖集】
六螭日乗车驾以六螭【六螭即六龙也出淮南子】
三足乌淮南子云日中有踆乌【踆乌者谓三足乌也日者阳精之宗积而成乌象乌而三距阳之类其数竒出汉天文志】
髙舂下舂日出于旸谷浴于咸池拂于扶桑是谓晨明经于隅泉是谓髙舂顿于连石是谓下舂至于悲泉爰息其乌是谓悬车薄于虞泉是谓黄昏【出淮南子】
射九日落沃焦淮南子曰尧时十日并出草木焦枯尧命羿仰射十日中其九乌皆死堕羽翼尧时十日并出尧使羿射九日落沃焦【沃焦海水泄处也出山海经】又曰大荒之中旸谷上有扶桑十日所浴九日居下枝一日居上枝皆载乌
三竿永明五年十一月丁亥日出三竿朱色黄色赤晕【出南齐天文志】
日观泰山东南有峯名曰日观鸡一鸣见日已出长三丈【出汉官仪】
熟羊胛东海有国曰骨利干地近扶桑其国人初夜煑羊胛方熟其日已出【出西清诗话】又唐书东夷日本国事亦类此
铜钲岭上晴云披絮帽树头初日挂铜钲【出坡诗】
朱光杜甫诗朱光彻厚地【楚词云阳杲杲其朱光】
两儿辨孔子东游见两小儿辨鬭问其故一儿曰我以日出时去人近而日中时逺也一儿曰日中时近也一儿曰日初出大如车盖及日中如盘盂此不为逺者小而近者大乎一儿曰日初出沧沧凉凉日中如探汤此不为近者热而逺者凉乎孔子不能决【出列子】
日轮自暗中涌出有客登岱岳絶顶行四十里以伺日出久之星斗渐稀东望如平地天际已明其下则暗又久之明处有山数峯如卧牛车盖之状星斗尽不见其下尚暗初意日自明处出又乆之自大暗中日轮涌出正红色腾起数十丈至明处全无光其下亦尚暗【出邵氏闲见后録】
月
结璘七圣记结璘奔月之仙故曰结璘黄文与月同居【出鸡跖集】
嫦娥羿得不死之药于西王母其妻嫦娥窃之奔月遂托身月中仙【嫦娥羿妻也服药得仙奔入月中为月精出淮南子】又曰水气之精者为月
广寒宫冬至后月养魄于广寒宫【出东方朔十洲记】
山河影谓月中有物婆娑者乃山河影也其空处海水影【出淮南子】
吴刚斫树月中有桂树髙五百丈下有一人常斫之树随合其人姓吴名刚西河人学仙有过谪令伐桂【出酉阳书】修月户郑仁本表弟与一王秀才游嵩山见一人枕一襆物方眠即呼之其人曰君知月七寳合成乎月势如丸其影日铄其凸处也常有八万二千户修之予即一数因开襆有斤凿数事玉屑饭两裹授与二人曰分食此虽不足长生可一生无疾【出酉阳杂爼】又介甫诗玉斧修成寳月团
白玉盘少时不识月呼作白玉盘【出李白诗】暮云収尽溢清寒银汉无声转玉盘此宵此景不长好明月明年何处看【出东坡诗】
银盘烂银盘从海上出忽来照我茅屋东【出卢仝诗】
金枢落霞沉緑绮残月壊金枢【出杜甫诗】　文选海赋大明镳辔于金枢之宂【大明月也金枢月没处之窟宂也】
金丸浮云卷尽浮金丸衣上白露三更寒【出子由诗】
金环稀星防银砾落月堕金环【出白乐天诗】
蟾蜍月中有兎与蟾蜍月隂也蟾蜍阳也而与兎并明隂系阳也【五经通义】干凿度曰月三日成魄八日成光蟾蜍体就穴鼻始明穴决也决鼻兎也　羿妻姮娥窃药奔月托身于月是为蟾蜍【后汉天文志注】
捣药兎张衡灵恵序云月者隂宗之精积而成兽象兎隂之类其数耦【杜诗注】傅拟天问云月中何有白兎捣药兴福降祥
吴牛喘晋满奋畏风在武帝坐北牕琉璃屏风实宻似踈奋难之帝笑之奋曰臣犹吴牛见月而喘【注云吴牛畏暑见月疑是日所以喘也世説】
登南楼庾亮在武昌诸佐吏乗秋月夜共登南楼亮至诸佐吏避之亮曰少住老子于此兴复不浅遂共谈【本】月桂子月桂子今江东诸处每至四五月后每于衢路得之大如狸豆破之辛香古老相是月中下也不知此地何独无为当非月路耶月感之矣余杭灵隠寺僧云种得一株近代诗人多论述汉武洞防记云有逺飞鸡朝往夕还常衔桂实归于南土所以北方无南方当月路所以有也【本草】　唐垂拱中天台桂子落十余日白乐天题天竺诗宿因月桂落醉为海榴开又诗遥想吾师行道处天台桂子落纷纷
羲娥韩退之诗掎摭星象遗羲娥【义谓日娥谓月也】
诗骤雨清秋夜金波耿玉绳天河元自白江浦向来澄映物连珠断縁空一镜升【杜诗】光细欲上影斜轮未安微升古塞外已隠暮云端河汉不改色闗山空自寒天上秋期近人间月影清入河蟾不没捣药兎长生四更山吐月残夜水明楼尘匣元开镜风帘自上钩兎应疑鹤髪蟾亦恋貂裘　不违银汉落亦伴玉绳底玉露团清影银河没半轮　此时瞻白兎直欲数秋毫委波金不定照席绮逾依【并杜诗】忆昨新月生西檐若琼钩今来何所似破镜悬清秋【李白】落照西山夜色浮弯弯寒挂碧云头寳奁新様横眉黛珠箔斜悬半额钩丹桂一枝初浅露金波千里未圆流婵娟三五才成魄散满清光四百州【周祖开】一更山吐月玉塔卧微澜正似西湖上涌金门外看冰轮横海濶香雾入楼寒　五更山吐月牕迥室幽幽玉钩还挂户江练却明楼星河淡清暁鼓角冷知秋　新月如佳人出海初弄色娟娟到湖上防防摇空碧　皎如飞镜临丹緑烟防尽清辉发【并东坡】失宠故姬归院晩没畨老将上楼时　三五夜中新月色二千里外故人心【乐天】山下白云横匹素水中明月卧浮图　明月未出羣山髙瑞光千丈生白毫一杯未尽银涌乱云脱壊如崩涛谁为天公洗眸子应费明河千斛水　镕银百顷围挂镜千寻缺【并东坡】铜壶滴滴禁漏起三十六宫争卷【杜光庭】回首半天云破夜一眉新月破黄昏【李若山】波使不来江练静月娥常在夜珠寒【许致】轮中如有物光外更无空【胡汾】月影碎荆玉波光纬蜀罗【李构】沙岸金笼树灯汀玉涌涛【舒亶】风应落桂子露恐滴金波【苏子美】池上与桥边难忘复可怜开最明夜簟卷已凉天流处水花急吐时云叶鲜姮娥无粉黛只是逞婵娟【李商隠】
星
五星聚东井汉王入闗五星聚东井秦分也此髙祖受命之符【前本纪】
辨五星聚井崔浩集术士考校汉元以来日月五星行度以示髙允允曰金水二星常附日而行冬十月髙帝入闗时日旦在尾箕昏没于申东井方出于寅此二星何因背日而行史官欲神其事后嵗余浩谓允曰果如君言以前三月聚于东井在二世末年非汉十月也【髙允传又青箱记】　汉十月五星聚东井金水常附日不逺十月日在箕尾此崔浩所以疑其妄以余度之十月为正乃今之八月尔八月而得七月节则日犹在翼轸间则金水聚于井亦不甚逺浩之説未足信也【志林】
四星聚东井晋义熙九年嵗镇荧惑太白聚东井后宋武平闗中【南史纪】
四星聚觜参元魏普大元年十月嵗星荧惑镇星太白聚于觜参太史占曰当有王者兴后髙欢兴齐【北史】二使星入蜀后汉李郃知星夜见有二使星入蜀分野果有二客入驿郃问从京师来乎曰然曽闻遣使入蜀乎二客问故相视失色【郃传】
客星犯帝座严光与光武有旧入谒帝与同宿半夜光足加帝腹明旦太史奏客星犯帝座甚急帝笑曰朕故人严子陵也【隠逸传】
五星聚奎艺祖启国之月五星聚于奎躔以土为主徳星聚后汉陈仲弓从诸子造荀季和其夜徳星聚明旦太史奏五百里内有贤人防
五星伏周分景徳四年司天监奏今年丁未六月二十五日五星当聚周分臣推寻得五星自闰五月二十五日近太阳甘氏星经曰五星近太阳若伏而不见即臣逊于其君恐今夜五星皆伏真宗御禁台之果伏不见大赦天下【湘山野録】
后妃星失明苻坚以弟融为冀州牧将发祖于灞上坚母苟氏以融少子比发三至灞上其夕又窃如融所内外莫知是夜坚寝前殿太史言天市南门屏内后妃星失明左右阍寺不见后妃移动之象坚推问知之惊曰天道不逺【载记】
荧惑在匏星中姚兴死之前嵗魏太史奏荧惑在匏星中一夜忽然不知所在帝乃召诸儒与史官求其所诣崔浩对曰请以日辰推之庚午之夕辛未之朝天有隂云荧惑之亡当在此二日之内庚与午皆主秦辛为西夷今姚兴据咸阳是荧惑入秦矣诸人皆曰天上失星人安能知浩笑而不应后八十余日荧惑果出东井留守盘旋秦中大旱明年姚兴死三年国防【浩传】太白窃织女侍儿秦并六国太白星窃织女侍儿梁玉清卫承庄逃入衙城小仙洞四十六日不出天帝怒命五岳搜捕太白归位卫承庄逃焉玉清有子名子休玉清谪于北斗下当舂其子配与河伯行雨子休每至小仙洞耻其母滛奔之所辄回驭不经故此地常少雨【出独异志】
万物之精説文云万物之精上为列星
北斗春秋运斗枢曰北斗七星第一天枢第二璇第三机第四权第五衡第六开阳第七摇光第一至四为魁第五至七为标标合为斗居隂布阳故称北
景星景星者大星也状如半月生于晦朔助月为明王者不敢私人则见
老人星王者承天则老人星临其国【并孙氏瑞应图】
井中视星尸子曰自井中视星所见不过数星自丘上以望则见始出也非明益也势使然也私心井中也公心丘上也
东方朔为嵗星东方朔楚人也后卖药五湖知其嵗星焉【列仙传】
银砾稀星防银砾落月堕金环【白乐天诗】
白榆天上何所有厯厯种白榆【文选】
雨
十雨太平之时五日一风十日一雨京房易候诗十雨初晴太液春
三十六雨春秋説题云一嵗三十六雨天地之气宣十日不雨应天文也十五日大雨以斗运也　又京房易十日一雨嵗凡三十六雨时若之应
不破块周公之时风不鸣条雨不破块旬日一雨雨必至夜【塩铁论】
上薄为雨董仲舒曰隂阳气上薄为雨下薄为雾风其噫也云其气也雷其相之声也电其相击之光也雨乗虚而坠风多则合速故雨大而踈风少则合迟故雨细而宻太平之世风不鸣条雨不破磈雷不惊人电不目雪不封条此圣人在上隂阳和也鲍敞问曰雨既隂阳相薄四月纯阳十月纯隂无二气相薄则不雨乎仲舒曰纯阳用事未夏至一日是纯隂用事未冬至一日是敞曰其不雨乎曰然有则妖也【西京杂记】
雨队徐州王忠政死十二日却苏语云见一人引臂曰天召汝行雨左落千队右落千队各五方色甲马一般小项瓶中贮人间水一般如马牙消谓之干雨雨队在前风车在后【酉阳杂爼】
雨工栁毅见泾川妇人牧羊问何物曰非羊也雨工也雷霆之类也【异间録】
黒猪渡河夜半天汉中有黒气相逐俗谓之黒猪渡河雨候也
玉女披衣萍乡西津有玉女冈天当雨石间先涌五色云俗谓之玉女披衣【述异志】
审雨堂卢汾梦入蚁穴见堂宇题其名曰审雨堂【捜神记】商羊舞家语载童谣云天将大雨商羊鼓舞【商羊一足鸟也】理禁伯张元賔得仙入华阳洞为理禁伯其职主水盖雨官也【真诰】
御史雨顔真卿为监察御史五原有寃狱天且旱真卿辨狱而雨郡人呼为御史雨【本传】
随车雨汉百里嵩为徐州刺史境内旱嵩行部车所经甘雨辄降
不苦不愁唐段文昌帅荆州或旱禬解必雨或久雨遇出游必霁民为之语曰旱不苦祷而雨雨不愁公出逰【本传】
甲子雨俚谚曰春甲子雨乗舟入市夏甲子雨赤地千里秋甲子雨禾头生耳冬甲子雨牛羊灾死【荆楚嵗时记】社翁雨防防社翁雨一畨花信风【山谷诗】
豆花雨里俗以八月雨为豆花雨【荆楚嵗时记】
迎送梅雨三月雨谓之迎梅五月雨谓之送梅【坡诗注】月额雨谓旦日雨为月额雨【金陵子】
冻雨流胶楚词冻雨兮洒尘【江东呼夏日暴雨为冻雨非凝冻也杜甫诗冻雨落流胶苕溪丛话冻音东】
银竹白雨映寒山森森似银竹【李白诗】
海立杜少陵文九天之云下垂四海之水皆立坡诗天外黒风吹海立浙东飞雨过江来【西清诗话】
雨丝文选宻雨如散丝又僧楚峦诗雨丝斜织麯尘烟钱昭度诗酒楼人散雨千丝
两拳王禹锡贺知县春雨诗打叶雨拳随手重吹凉风口逐人来东坡云作诗如此不入规矩【王直方诗话】
夜雨夜雨滴空堦滴滴空堦里空堦滴不入滴入愁人耳【何逊诗】　暁灯暗离室夜雨滴空堦
闵雨谷梁僖公三年夏四月不雨【一时言不雨者闵雨也闵雨者有志于民也闵忧也】
赤松子为雨师列仙曰赤松子者神农时雨师也李靖行雨李靖微时尝夜投宿一巨宅有老妇延之中夜扣门甚急妇变色曰吾龙也二子俱出天命行雨欲烦一行乃出一小瓶子系于鞍前戒曰马跃嘶鸣取瓶中水一滴滴马騣上谨勿多也既而电掣云间见所憇村乃连下十滴既归老妇曰一滴水乃地上三尺此村半夜水深三丈【广记】
梁玉清逃处少雨事见星门太白窃织女侍儿下壁挂龙骨龙骨谓水车介甫诗龙骨长干挂梁梠　山谷诗壁挂苍龙骨溜渠故溅溅
祈雨
五龙祈雨法真宗咸平间知扬州魏羽上雩祀五龙祈雨法诏攽诸路其法以甲乙日择东地作坛取土造青龙土器之大小龙之修短余方皆如之凡旱建坛取五行生成之数焉长吏斋三日诣龙所汲流水设香茗果率羣官日再至祝酹不用乐巫觋雨足送龙水
画天鼋择潭洞或湫泺林木深防之所以庚辛壬癸日先斋戒以酒脯告社令筑方坛三级髙一尺濶一丈三尺坛外二十歩介白绳坛上植竹杖张画龙其图以缣素画黒鱼左顾环以天鼋十星中为白龙吐云黒色其下画水波有亦左顾吐黒气如线和金银朱丹饰龙形又设皁幡刎鵞颈取血致盘中杨枝洒水龙上羣官再至祝雨足取龙投水中【并本朝事实】
五虾蟇董仲舒云旱则取五虾蟇置之社中池方八尺深一尺木虾蟇焉春则池方七尺夏方五尺秋方九尺冬则如春皆具酒脯陈告【后汉礼仪志】
蛇医王彦威在汴州夏旱时李玘因宴王以旱为言李醉曰欲雨甚易耳可求蛇医四头水十石瓮二枚每瓮实以水浮二蛇医以木盖宻泥之分置閙处瓮前后设席烧香选小儿十嵗以下十余令执小青竹昼夜更击其瓮不得少辍试之雨大注旧説龙与蛇师为亲家焉【酉阳杂爼】
闭南门董仲舒治国推隂阳祈雨则闭诸阳縦诸隂其止雨反是【谓如闭南门内举火及开北方水洒人之类也本】
鞭隂石夷陵有隂阳石隂石常润阳石常燥旱则鞭隂石必雨久雨鞭阳石则止物类相感也
驱黒龙牛僧孺镇襄阳乆旱有处士能豢龙公请致雨处士曰江汉间无龙独一湫泊中有黒龙难制强驱之必为灾公固命之果有大雨而漂流万户【尚书故实】
虎头徐州城东有石潭与泗水通置虎头潭中可致雷雨东坡诗何年射杀南山虎满腹雷霆喑不吐【东坡集】缩昆明池水唐大旱西域僧请于昆明池结坛祈雨凡七日水缩数尺龙化为老人诣孙思邈请救曰我知昆眀池有仙方三十首与予予救汝老人曰此方上帝所禁今急矣少顷捧方至自是池水忽数日溢岸胡僧羞恚死
鲁般木山人鲁般炖煌人巧侔造化尝怨吴人杀其父于肃州城南作一木仙人举手指吴地吴地大旱三年卜曰般所为也赍物谢之般为断其一手其月吴中大雨【酉阳杂爼】
肥遗鸟华山有鸟名肥遗见则大旱【博物志】
少女风魏大旱管辂曰今夕当雨树上已有少女风矣须臾雨至【辂】
筮蹇卦汉明帝时旱筮得蹇卦帝以问王辅辅曰蹇者坎上艮下山上有水雨即至矣果如其言【鸡跖集】
知雨将至沛献王辅善京氏易永平五年少雨上御云台阙自以周易林占之其繇曰蚁封宂户大雨将至以问辅辅曰蹇艮下坎上艮为山坎为水山出云为雨蚁穴居知雨将至故以蚁为雨居【东观汉记】
桑林六事汤克夏而大旱汤祷于桑林剪其爪磨其手以为牺祝曰政不节耶使人疾耶苞苴行耶谗夫昌耶宫室营耶女谒行耶何不雨之极也【后汉周举】
以身祈雨宋景公时大旱三年卜之以人祠乃雨公下堂顿首曰吾所以祈雨将自当之言未卒天下大雨方千里者何徳于天而恵于民也
相雨黄子发相雨书常戊申日候日欲入时日上有冠云不问大小视四方黒者大雨青者小雨
积薪祈雨戴封为西京县令境内旱乃积薪而卧其上约曰来日日午无雨即令以火烧之至期火才发天降大雨遂乃大活
木神牙出唐宗命梵僧不空祈雨不空每祈雨无他轨则但设数绣座手簸旋数寸木神念呪掷之自立于座上伺木神吻角牙出目瞚则雨至【酉阳杂爼】
诗东堤黒风驾海水海底卷上天中央铮栈雷车轴辙壮矫攫蛟龙爪尾长神鞭鬼御载隂帝来往喷洒何颠狂四方崩腾玉京仗万里横牙羽木枪【杜牧之】游人脚底一声雷满座顽云拨不开天外黒风吹海立浙东飞雨过江来十分防灔金樽凸千杖敲铿羯皷催唤起谪仙泉洒面倒倾蛟室泻琼瑰【东坡】长笑蛇医一寸腹御水吐电何时足苍鵞无罪亦可怜斩头横盘不敢哭岂知泉下有濳龙卧枕雷车踏隂轴前年太守为旱请雨防随人如散菽　常山山人信英武防驾雷车呵电母山中归时风色变中路已觉商羊舞夜牕骚骚閙松竹朝畦流膏乳庶将积润扫余孽收拾嵗丰还明主【东坡】雷椎雨骨天为低行云趋走不敢迟桐英满地谁拾去花态正颦魂欲飞紫金蛇光谁掣防堕空万防跳珠乱须防井滑甘无泥琉璃骨软争道驰【恵供】一雨全清六合尘诗翁喜雨句凌云垤漂战蚁余追北柱系乖龙有裂文汤帝嗟谘徴六事汉庭灾异劾三公圣明罪已思寛
大时雨愆期旱蕴隆东海得无寃死妇南阳疑有卧云龙闻已减太官膳肉食诸公盍奏功　南风吹雨下田塍田父伸眉愿力耕麰麦明年应解好帘栊今夜不胜清直须洗尽焦枯意不厌屡闻飘洒声【山谷】润气凝柱础繁声注瓦沟暗流牕不暁凉引簟先秋【乐天】沧江夜来雨真宰罪应雪安得鞭雷公滂沲洗吴越　湛湛长江去冥冥细雨来茅茨踈易湿云雾宻难开　好雨知时节当春乃发生随风潜入夜润物细无声　入空才漠漠洒迥已纷纷巢燕髙飞尽林花润色分晩来声不絶应得夜深闻【并杜诗】微云凄已合余润先流础萧萧止还作坐听三更皷登城望麰麦緑浪风掀舞　风师挟帝令号呼肆徂征云师畏推逐蓄意不敢争雨师旷厥官所苟朝夕生帝眷一夕回旱议旦暮行飜然沛膏泽夜半来无声青发广亩白水涵孤城【并东坡】掣电引狂雷昼天忽成暮万里泻银河四檐垂瀑布【僧可遵】宻雨吹不断贫居常闭门东溟空有恨西极讵能暄束湿炊悬釡翻牀补壊垣倒身无处着呵手不成温【后山】稚子更看莎径没渔翁来报竹桥流【伍彬】
锦绣万花谷前集卷一

[book_title]卷二
钦定四库全书
锦绣万花谷前集卷二
雪
滕六唐萧至忠为晋州刺史将猎前一日有樵者见有老麋祈于防使者使者令祈于东谷严四严四曰若令滕六降雪巽二起风不复猎矣天未明风雪大作至忠不出【幽怪録】
瑞叶何事月娥期不在乱飘瑞叶满人间【仙人燕华君谓天上瑞木花开花六出故也冷斋夜话】
集衣宋大明中元日雪花降右将军谢庄下殿雪集衣白上以为瑞赋诗【宋书】
没靴唐韦斌每朝防不敢离立笑言防大雪在庭者皆振裾更立斌不徙足雪甚防至没靴【韦安石】
坚立不动逹摩止髙山少林寺面壁有僧神光事之夜大雪坚立不动逹摩契之与易名恵可即二祖也【传灯録】又云恵可曰愿和尚开甘露门广度羣品自防左臂至前逹摩遂与之法
飞燕期射雕赵飞燕在父母家居贫与妹合徳通隣人羽林射雕者露立户外风雪大作飞燕闭息顺气体无轸粟射雕者以为神仙【飞燕外】
豆稭灰王勉之作雪诗上天飞下豆稭灰
麰迎三白坡诗麳麰有信迎三白檐卜无香散六花【泗洲语云欲宜麦见三白谓三度见雪也】
牛马缩如猬杜甫诗汉时长安雪数尺牛马毛寒缩如猬元封中大雪牛马皆踡缩【西京记】
玉龙鳞甲华州狂子张元咏雪云战退玉龙三百万败鳞残甲满空飞【西清诗话】
访戴王子猷居山隂大雪夜眠觉开室酌酒四望皎然因起彷徨咏左思招隠诗忽忆戴安道时戴在剡溪即便夜乗轻船访载经宿方至既造门不前便返人问其故王曰吾本乗兴而来兴尽而返何必见戴【王子猷】闭门不出汉时洛阳大雪洛阳令出见袁安门无行迹谓已死入见安偃卧问何以不出安曰人皆乏食不宜出入令贤之遂举安孝亷【安传】
蓝闗马不前韩退之有侄湘有仙术方退之在朝暇日湘种顷刻花上拥出诗一聮云云横秦岭家何在雪拥蓝闗马不前未防退之言佛骨贬潮州一日途中遇雪俄有一人冒雪而来乃湘也湘曰忆花上之句乎公询其地乃蓝闗嗟叹久之为续其诗载集中【青集】
托岩立化庐山有佛手岩李氏有国时行因禅师居焉李氏诏居栖贤寺未防一夕大雪因逃归旧隠托岩立化【冷斋夜话】
柳絮因风谢安家集讲俄而雪下安问曰白雪纷纷何所似谢朗曰撒盐空中差可拟谢道蕴曰未若柳絮因风起【本】
黄竹歌周穆王休于国中大雨雪乃作歌三章名曰黄竹【穆天子】
齧雪苏武没蕃居北海上置窖中无食武遂齧雪与氊【本】
履下足迹东郭先生贫困其履有上无下雪下行雪中足迹皆见【史记】
雪车冰柱退之门人刘义作雪车冰柱二诗出卢仝孟郊之右坡诗空吟冰柱忆刘义
缟帯银杯韩愈诗随车翻缟帯逐马散银杯
马耳双尖坡诗黄昏犹作雨纎纎夜静无风势转严五更暁色来书幌半夜寒声落画檐试扫北台看马耳未随埋没有双尖【马耳山名】
鹤毛粉蝶石曼卿诗蝶遗粉翼轻难拾鹤坠霜毛散未抟
禁体物语欧公守汝隂因雪防客赋诗禁体物语如玉月梨梅练絮鹭鹄鵞银等事皆请勿用
白战不持寸铁东坡守汝隂得雪防饮聚星堂约客赋诗效欧公体不以盐玉鹤鹭等为比不使皓白鲜素等字落句云汝南先贤有故事醉翁诗语谁续説当时号令君听取白战不许持寸铁【并渔隠丛话】
玉尘何逊雪诗茗逐微风起谁言非玉尘坡诗野润天低糁玉尘
琼丝坡诗就中山堂雪更竒青松石乱琼丝
袭蔡缚吴元济唐吴元济以蔡州叛诸将讨之无功李愬用李祐计夜袭蔡州防大雪蔡人不知行七十里夜半至城雪甚城旁有鵞鹜池愬令击之以乱军声遂登城缚元济【李愬】
种世衡往奴讹帐种世衡知环州有羌牛奴讹素屈强未尝出世衡至来郊迎世衡与约明日当至其帐慰劳是夕雪深三尺世衡冒雪而往既至奴讹已寝世衡蹴起之奴讹大惊罗拜感激心服【纪闻】
夜幸赵普家太祖即位之后数出微行一日大雪向夜赵普闻叩门声亟出帝立风雪中曰已约晋王矣已而太宗至共于普堂中设重防地坐炽炭烧肉普妻行酒帝以嫂呼之普从容问曰夜久寒甚陛下何以出帝曰吾睡不着一榻之外皆他人家也故来见卿普曰南征北伐今其时矣遂定下江南之防
瑶域粉野李华含元殿赋防戒寒海神飞雪瑶域粉野琪树森列玉宇璇堦云门露阙
玉楼起粟坡诗冻合玉楼寒起粟光摇银海生花荆公云道家以两肩为玉楼目为银海
雪水煎茶陶谷妾本党进家姬一日雪下谷命取雪水煎茶问曰党家有此景否曰彼麄人安识此景但能于销金帐下浅斟低唱饮羊羔儿酒耳
掘得玉马晋东瀛公腾字元迈镇邺时大雪当其门前数十歩独液不积腾而掘之得玉马髙尺许齿皆缺腾以为马国姓吉焉或谓无齿则不食【异苑】
玉花舒元舆序重雪终日玉花搅空舞下散地
玉横斜坡诗三军喜气铄飞花睡起空惊月在沙未集骅骝金騕袅故残鳷鹊玉横斜雪残之貌也鳷鹊殿名老杜诗雪残鳷鹊亦多时
剪水作花陆畅雪诗仙人宁底巧剪水作花飞【本事集】烂然为银耿先生太宗召之宫尝大雪戏之曰能以雪为银曰可乃取雪投炽炭中食顷取出烂然为银视其下若垂酥滴乳之状
遗蝗入地坡诗遗蝗入地应千尺宿麦连云有防家盖蝗遗子于地若深一尺则入地一丈【苕溪渔话】
撤荐饲马孝亷范逵宿于陶侃家时大雪侃母湛氏撤所卧荐自挫饲其马逵闻之叹曰非此母不生此子【晋列女】
扫路迎賔唐开元遗事王元寳每大雪之际令仆夫自门巷扫雪为径路以迎賔客具防为暖寒
鼍城唐贞元中有湘媪常以丹篆救疾一日告乡人曰往洞庭救数百人性命至洞庭前一日有大风涛碎一巨舟居山所载百余人居岛上有一白防沙上人杀食之明日有城如雪围岛其城渐窄狭束其人为簇其间不广数丈岳阳人亦遥望雪城莫能晓也媪至岸飞劒刺之白城一声如霹雳遂崩乃一大鼍长千余丈蜿蜒而毙后有一道士识湘媪是刘纲妻樊夫人也【竒】望残雪诗唐制举子试杂文又作诗续帖主司出天津桥望洛城残雪为题有阎齐美诗曰新霁洛城端千家积雪寒未收清禁色先向上阳残主司览赏遂过【干子】白凤晏殊闲思北海银宫畔谁驾丹山白凤凰坡诗鵞毛垂马骏自骑白凤
方圭圆璧谢恵连雪赋既因方而为圭亦遇圆而成璧冬夏有雪由首山小威山空桑山并冬夏有雪【山海经】雪山峙于西域曰天山冬夏有雪
诗寒气不肯归雪花一尺围崩腾相排拶龙凤交横飞波涛何飘扬天风吹幡旗白帝盛羽卫鬖髿振裳衣白电光啓途从以万玉妃【韩退之】何处更能分道路此时兼不认池防冰铺湖水银为面风卷汀沙玉作堆绊惹舞人春艳曳勾留醉客夜徘徊偷将虚白堂前柳失却樟亭驿后梅【乐天】台上魂销犹似蝶楼中装暖不成梅乱随瑶水冰先释试伴琼林蕚并开【石曼卿】茅君失却三神鹤王母应迷五色鳞草木未香花事动乾坤不夜月华新【舒亶】仙子衣裳云不染天人顔色玉无瑕月寒桂树犹藏魄海冻瑚未放芽　夀阳楼畔晴梅落孝武宫中晓露越浦争回乗兴棹洛堤欲驻有情鞍蝶遗粉翼轻难拾鹤坠霜毛散未抟【并崔徳符】有田皆种玉无树不开花班扇难裁素曹衣讵比麻鵞归逸少宅鹤满令威家寂寞门扉掩依稀履迹斜人疑迷麪市马似困盐车　绕墙全剥粉傍井渐销银刻兽堆盐虎为山倒玉人珠还曽照魏璧碎尚留秦檐冰滴鵞管屋瓦镂鱼鳞【并李义山】清夹暁林初落数冷和春雨转飘萧堪怜雀避来闲地最爱僧冲过短桥【林逋】风云快约千丝雨天地空无一防尘暁树放开花意思夜牕添起月精神何如飞上防军鬓与恼红楼歌舞人【石敏若】六出飘萧万瓦干冰壶天地不容看金门贺客螭头冷草阁吟终粟瓦寒故人家在西溪上欲叩柴门兴已防【张天觉】缩头夜眼如冻雪来唯有客先知江边晓色浩无际树杪风多寒更吹青山有似少年子一夕尽变沧浪髭江空野濶落不见入户但觉轻丝丝　天风淅淅吹玉沙诏恩归沐休早衙遥知清虚堂里雪正似檐卜林中花　昨雨纎纎变玉英小庵髙卧有余清梦惊忽有穿牕片夜静唯闻泻竹声渔蓑句好真堪画柳絮才髙不道盐败履尚存东郭足飞花又舞谪仙檐书生事业真堪笑忍冻孤吟笔退尖超然台上雪城郭山川两竒絶海风吹破碧琉璃时
见三山白银阙盖公堂前雪緑牕朱户相明防就中山堂雪最竒枯松石乱琼丝【并东坡】海树成阳春江沙浩眀月兴从剡溪起思绕梁山发【白乐天】已讶凌歌扇还来伴舞腰洒篁留直节着柳送长条舞镜鸾窥沼行天马渡桥城险疑悬布砧寒未捣绡【韩退之】借问火城将防探何如雪屋听牕知【李义山】卷帘光动山人帐入户寒侵坐客氊【谢无逸】翻成缟带车迷路卷上珠人倚楼【石懋】乱飘僧舍茶烟湿宻洒歌楼酒力微江上晩来堪画处渔人披得一蓑归【郑谷】寒气先侵玉女扉清光旋透省郎闱梅花大庾岭头发柳絮章台街里飞欲舞定随曹植马有情应湿谢庄衣龙山万里无多逺留待行人二月归【李义山】慢有先居后轻多去复回穿细时双透乗危忽半摧舞深逢坎井集早镇层台砧练终宜捣堦纨未暇裁随车翻缟帯逐马散银杯误鸡宵呃喔惊雀暗徘徊【退之】门外山光马亦惊堦前屐齿我先行风光误入长春苑云月长临不夜城未许牛羊伤至洁且看鸦鹊弄新晴更须携被留僧榻待听摧檐泻竹声
【东坡以声色气味富贵势力为八章仍效欧公体不使盐玉鸥鹭皓鲜白素等字】声石泉冻合竹无风夜色沉沉万境空试向静中闲侧耳隔牕撩乱扑春虫色闲来披学王恭姑射羣仙邂逅逢只为肌肤酷相似绕庭无防覔行踪气半夜欺陵范叔袍更兼风力助威豪地炉火暖犹无奈得山林酒价髙味儿童手握轻明渐碾鎗旗入鼎烹拟欲为之脩水记恵山泉冷酿泉清富天工呈瑞足人心平地今闻一尺深此为丰年报消息满田何止万黄金贵海风吹浪去无边倐忽凝为万顷田五月凉尘渴人肺不知价直防多钱势髙下横斜薄又浓破牕踈户苦相攻莫言造物浑无意好丑都来失旧容力万石千钧积累成未应忽此一毫轻寒松瘦竹元清劲昨夜分明闻折声【并苏东坡】泻竹相堆垜打牕时两三梦回清话黙寒重压衣衫【恵洪】客来迷旧径虎过识新踪浦近浑无鹤林踈只有松【唐子西】撩人六索题诗赖有支郎为解围永夜秪宜燋兎好彤云不见织乌飞少林未许齐腰立青女无端接手归想得庐山幽絶处洒松压竹更増辉　清都琼叶霏霏下浄介空花种种开【并洪刍】春云结竹三日霖朔风吹作一尺雪纷纷委地玉花乱皎皎照户红光发一樽相对老孟光寒光痴坐灯明防踏雪看梅亦不恶月夜西楼更清絶【谢无逸】东风欲辞阊阖殿未向百花枝上见先拂瑶台玉蘂丛聮翩时落玲珑片水晶宫中清晓寒蝴蝶窥帘轻暝旋素光冷逼翠云裘冰暗结青花妍诗成玉屑帯冰书兴随月绕清溪徧兎园老笔生阳春墨葩不待微和扇明朝当见郢中吟雕尊快覆鵞黄面　吹风飞雨干散作柳花毬危檐下舞鹤老树腾蟠虬湖平千顷玉月落漫不收手冷谨勿炙置之鹔鹴裘　空庭白凤舞毰毸扑帟窥去却回柳絮似将春色到梅梢不认月华来【并毛泽民】渡桥已看银河冻上马争如玉凤飞莫説兎园延赋客不须鹤作仙衣【杨时可】连空春雪明如洗还忆江清见晩沙夜听踈踈还宻宻晓看整整复斜斜风回共作婆娑舞天巧能开顷刻花政使尽情寒致骨不妨桃李用年华【山谷】九陌凄风战齿牙银杯逐马帯随车也知不作坚牢玉无奈能开顷刻花得酒强欢愁底事闭门髙卧定谁家台前暖日君须爱冰下寒鱼渐可义【束坡】东皇赋上瑞来宁黄屋忧风声将仁气灔灔生瓦沟千门委圭璧暁日烂不收此物有佳徳占年在麦秋【山谷】度腊侵春亦未迟纷纷欵欵意犹防霑衣帯润浑无见着物还消不待晞賸欲打牕连夜听未须迷鴈断行飞【后山】斜拖阙角龙千丈淡抹墙腰月半棱【孔平仲】看来天地不知夜飞入园林总是春【卢次春】三千世界银成色十二楼台玉作层【刘师道】刘伶醉席梅花地海客仙槎粉水天【钱惟演】深妆玉瓦平无垅乱拂芦花细有声【辛夤逊】玲珑剪水空中坠的皪装春树上回【介甫】暁沫平随茶筯簿冻防全共药鉏深【林和靖】长天逺树山山白不辨梅花与柳花【焦郁】水晶不动垂千筯云母无声落万家【僧道僣】已回隣面三年粉又结寒丝防茧冰【钱思公】危石盖深盐虎陷老枝擎重玉龙寒【韩魏公】
霜
伯竒鼓琴琴操中有履霜者伯竒尹吉甫之子甫听后妻言逐之伯竒清朝履霜自伤无罪援琴鼓之
邹衍系狱衍事燕恵王尽忠左右譛之王系之狱仰天而哭五月天为之下霜【淮南子】
丰钟鸣丰山有九钟【郭璞注云霜降则钟鸣山海经】
驷星见驷见而陨霜霜陨而冬裘具【国语】
青腰玉女青女出以降霜【青女霜神也又髙诱注曰青女乃青腰玉女司霜雪者淮南子】
仙药西王母云仙药中有霜绛雪【汉武内传】又裴航遇仙女樊夫人诗曰一饮琼浆百感生霜捣尽见云英【竒】
风
解愠阜财舜作五弦之琴以歌南风歌曰南风之薫兮可以解吾民之愠兮南风之时兮可以阜吾民之财兮东风入律天汉三年月氏国献神香使者曰国占东风入律百旬不休青云干吕连月不散意中国有好道之君故来贡【东方朔十洲记】
薫风柳公权侍文宗游后庭聮句帝曰人皆苦炎热我爱夏日长柳曰薫风自南来殿阁生微凉【本】
舶趠风梅雨过清风弥旬湖人谓之舶趠风海舶初回此风与舶俱至【东坡】
飓风岭峤夏秋雄风曰飓发自午至夜半乃止仆屋僵树甚者飏屋瓦若飞蝶累年一发或嵗再三又南越志云风来四面俱足耳畨禺杂志云飓【音贝】风未至三日不闻鸡犬声如有所忧惧也投荒録南方诸郡皆有飓风以其四面俱至也【岭南録】
链风石尤风飓风将发有微风细雨先缓后急谓之链风又有石尤风亦飓之类【畨禺杂记】
大王风楚襄王逰兰台宋玉从焉忽有风袭王之衣襟曰快哉此风也愿与民共之玉曰此乃王之雄风也百姓安得而共之百姓乃雌风也王曰何似曰臣有説焉乃作雄风赋以进【史记】
五日一风儒者论太平瑞应皆言五日一风风不鸣条【论衡】
风母风母出九徳县似猨见人若慙出颈打杀得风还活【刘欣期交州记】
相风乌晋车驾出相风在前刻乌于竿上名曰相风傅有相风赋今樯乌乃其余意坡诗注又长安南有灵台髙十仞上有相风铜乌遇千里风乃动【初学记】
诗三旬已过黄梅雨万里初来舶趠风防度萦囬渡山曲一时青駚满江东惊囬蔌防先秋叶唤醒昏昏嗜睡翁欲作兰防快哉赋却嫌分别问雌雄【东坡】飘飘散芳势泛漾下蓬莱凉入镂槛发气满瑶台委禾周邦偃飞鶂宋都回亟摇故叶落屡荡新花开暂舞惊鳬去时送蘂香来已拂巫山雨何用卷寒灰【梁简文帝咏风】楼上起朝妆风花下砌傍入镜先飘粉飜衫好染香度儛飞长袖歌共绕梁欲因吹少女还持拂大王【梁孝元帝咏风】嫋嫋秋声习习春吹鸣玉树焕此铜池罗帏自举袖衿乃披慙非楚侍滥赋雄雌【梁刘孝绰】可闻不可见能重复能轻镜前飘落粉琴上响余声【梁何逊】宋地鶂飞初湘川燕起余扫坛聊动竹吹薤欲成书苍梧动犹在合浦树应踈阳乌一转翅千里定非虚【梁庾肩吾】飏漾楚王宫徘徊绕竹丛带叶俱吟树开花共儛空飘香双防里乱曲五中试上髙楼听悲响定无穷【陈祖孙】
云
矞云庆云也其状内赤外黄
景云太平之应也一曰非气非烟五色纷緼谓之庆云【孙氏瑞应图】
卿云卿云即庆云声之转也【诗话】　若烟非烟若云非云郁郁纷纷萧索轮囷是谓卿云【史记】
三素云修真秘诀曰以立春日北望有紫緑白云者为三素飞云三元君以是日上诣天帝当再拜陈乞得给侍轮毂三过见元君之声者白日升天【嵗时广记】
黄云占东方朔曰凡占长吏东耕当视天有黄云来覆车五谷大熟
气候占云冬至初阳云出箕如树之状立春少阳云出房如积冰春分正阳云出轸如白鹄谷雨太阳云出张如车盖立夏初隂云出觜赤如珠夏至少隂云如水波寒露正隂云如冠缨霜降太隂云出上如羊下如蟠石【易通卦验】
炮车舟人占云若炮车起急避之乃大风候也坡诗今日江头天色恶炮车云起风欲作张文潜诗喜逢山色开眉黛愁对江云起炮车【王直方诗话】
雾
三日三夜雾黄帝女之宫战法曰黄帝与蚩尤对力战九不胜黄帝归于太山三日三夜天雾防防有一妇人人首鸟形黄帝稽首再拜伏不敢起妇人曰吾所谓女者子欲何问黄帝曰小子欲万战万胜万隠万造首当何从起
六月三日雾望气经曰六月三日有雾嵗熟
五里雾三里雾河南张楷性好道术能作五里雾时闗西人裴优亦能作三里雾自以不如楷往从学之楷避不见
神井能致雾陈留风俗传曰雍丘县有祠名曰夏后公祠神并能致雾
冒露行王肃张衡马均昔俱冒雾行一人无恙一人病一人死问其故无恙者云我饮酒病者饱食死者空腹【博物志】
雾中不见神仙曰栾巴为尚书忽一旦天大雾对坐不相见失巴所在寻问之云其日还成都亲故别时亦风雨晦防
山中包贺诗云雾是山中子船为水靸鞋【北梦言】　三招不见山巾湿拟画轩昻太白星【林逋诗】
诗三晨生逺雾五里暗城闉从风疑细雨映日似微尘乍若非烟散时如佳气新【梁孝元帝咏雾】水雾杂山烟防防见晓天听猨方忖岫闻獭始知川渔人惑隩浦行舟迷泝防日中氛霭尽空水共澄鲜【梁伏防行舟值早雾】
雷
隂阳相感淮南子曰隂阳相薄感而为雷
天地之皷河图帝纪通曰雷天地之皷也
积风而成物理论曰积风成雷
雷椎雷椎欿舆物旁震欿曲内也【上口感物下徒感切】正月之初万物尚在曲内之中雷震惊出也【太元经】
天地长子雷于天地为长子以其万物为出入也雷二月出地百八十日雷出则万物出八月入地百八十日雷入则万物入入则除害出则兴利人君象也
图画之工论衡曰图画之工图雷之状畾畾如连皷形又图人若力士谓之雷公使之左手引连皷右手槌之雷车义兴人姓周永平中出都日暮道边有草屋有女子出门遂求宿一更中闻外有小儿唤阿香云官唤汝推雷车女乃辞去明朝视宿处乃一新冢耳【搜神记】又焦贑易林曰白日扬光雷车避藏
霹雳车介休县百姓常宿于晋祠夜半闻人扣门云介休王借霹雳车某日县界收麦祠内即应遂见数人持一物如幢环缀旛旗十八叶有光如电至日果然损麦【酉阳杂爼】
王裒启母晋阳秋曰王裒母性畏雷及母死毎雷震辄就墓侧启曰裒在此
霆尔雅曰疾雷谓之霆【五经通义曰震与霆皆霹雳也】
众呼成雷淮南子曰丛轻折轴众呼成雷
诗雷隠隠感妾心倾耳清听非车音【晋傅杂言】
电
王戎目王戎视日不目烂烂若岩中电【晋书】
列缺列缺电名也【艺文类聚】
天笑庄子曰玉女投壶天为之笑则电
虹
枢星春秋运斗曰枢星散为虹霓
雄雌蔡邕月令章句曰虹防蝀也隂阳交接之气着于形色者也雄曰虹雌曰蜺
美人虹异苑曰古者有夫妻荒年菜食而死俱化成青绛故俗呼为美人虹
虹饮晋陵薛愿义熙初有虹饮其釡澳噏响便竭愿辇酒灌之随投随咽便吐金满器于是灾弊日祛而丰富数臻【异苑】
贯日战国防曰唐睢谓秦王曰聂政刺韩傀白虹贯日列士曰荆轲为燕太子谋刺秦王白虹贯日
攻城视虹所在黄帝占军决曰攻城有虹従外南方入饮城中者从虹攻之胜白虹绕城不匝从虹所在乃击诗纡余帯星渚窈窕架天浔空因壮士见还共美人沉逸势含良玉神光藻瑞金独留长劒彩终负昔贤心【苏味道咏虹】
霁
将受大祚之应魏畧曰延康元年大霖雨五十余日魏有天下乃霁受大祚之应也
苏峻灭乃霁晋中兴书曰咸和四年隂霖五十余日苏峻防后乃霁
祈晴获梦长沙耆旧曰文防字仲孺时霖雨废农业太守忧色防补户曹掾防奉教斋戒在社三日夜梦见白头翁谓曰尔来何迟防具白所梦太守曰昔禹梦绣衣男子称沧水使者禹知水脉当通若掾此梦将可比也明日果大霁
诗夕霁风起凉闲房有余清开轩防华烛月华皓已盈【宋谢曕荅康乐秋霁诗】湿花飞未逺隂云敛尚低燕噪还为石龙残便是泥【周庾信初晴诗】连山卷簇云长林息众籁宻树含緑滋遥峯凝翠霭【梁王筠夕霁】靖屏翳之洪隧戢太上之触石凌风絶而谧宁归云反而徽霍改望舒之离毕曜六龙于紫阁于是朱明启候凯风来南复火正之权司兮黜后土于重隂夷中源之多潦兮反髙岸之嵩岑萎禾竦而振頴兮偃木竖而为林隂阳交泰万物方遒炎神送暑素灵迎秋四时逝而代谢大火忽其西流年冉冉而易頽时靡靡而难留【晋陆云喜霁赋】幽明失序就隂则滞连雨霖淫注而不替润既违时泽而非恵幸辍霖而吐景权停风而敛翳昭鸾辂于天郊光龙旂于田际耒耨得施禾黍获艺増髙廪于嘉年登十千于兹嵗【宋孝武祈晴文】
锦绣万花谷前集卷二

[book_title]卷三
钦定四库全书
锦绣万花谷前集卷三
春
白鸠首农白鸠之白谁与隣霜衣雪襟诚可珍首农政鸣阳春【李白诗】
啼鸟饶舌不縁啼鸟春饶舌玉鎻仙郎那得知【白乐天诗】女夷鼓歌淮南子女夷鼓歌以司天和【女夷春夏长养之神】武后宣诏花发武后天授二年将游上苑遣宣诏曰明朝游上苑火急报春知花须连夜发莫待晓风吹于是凌晨名花瑞草布苑而开若有神助【卓异记】
明皇羯皷开花唐明皇尝遇二月旦小殿柳杏将吐叹曰对此景物岂可不与判断之呼髙力士取羯皷上纵击一曲名春光好反顾柳杏皆发笑曰不唤我作天公可乎【南卓羯鼓録】
赐柳圈唐髙宗春幸梨园并渭水祓除赐羣臣细柳圈辟疠帝有所感即赋诗【李适】
幸茧馆元后厌居深宫中王莽欲市其欢令太后四时廵四郊春幸茧馆【上林蚕所也莽】
杏花菖叶文选防秀才文杏花菖叶耕获不愆【月令香花生种百谷吕氏春秋菖始生乃耕】
柳色梅香茶褐园林新柳色鹿胎田地落梅香【李太白诗】花匠花匠碍寒应束手酒龙多病为垂头【陆防惜春】伴仙唐宫中寒食立秋千为乐帝呼为伴仙戏【开元遗事】緑杨红杏滩漱金沙过枕前雨丝斜织麯尘烟緑杨红杏宜寒食紫燕黄鹂聒昼眠【僧楚峦】
浮花浪蘂浮花浪蘂镇长有【韩退之杏花诗】
白打钱内官初赐清明火宰相闗分白打钱【韦庄诗】茧馆蚕瑶箱燕茧馆蚕初起瑶箱燕未归【晏元献诗】
花中管弦醉乡闲处日月鸟语花中管【山谷诗】
踏阳春邢凤之子梦一妇人歌踏春曲曰踏阳春人间二月雨和尘阳春踏尽秋风起愁尽人间白髪人【异闻録】蒸红退之桃源诗川源逺近蒸红霞介甫因作絶句诗云春风过柳緑如缲晴日蒸红出小桃【苕溪诗话】
花如梅遥知二月王城外玉仙洪福花如梅【坡诗】
桃雪洗面北齐卢士逊妻春日以桃花和雪与儿洗面取红白作光悦【史畧】
三眠栁李义山赋曰岂如河畔星牛隔年只闻一过不及苑中人柳终朝剰得三眠【汉苑中有人形柳一日三起三眠】
麯尘波晴沙金屑色春水麯尘波【白乐天诗】
草屈金钩檐垂冰筯晴先滴草屈金钩緑未回【石曼卿诗】头緑林花女颊红春水头緑【后山】
诗宜春苑中春已归披香殿里作春衣新年鸟声千种转二月杨花满路飞【庾信】春云漠漠云欲落东风和冷惊罗幕渐看逺水緑生漪未放小桃红入蕚卧闻百舌呼春风起寻花栁村村同城南古寺修竹合小房曲槛欹深红病眼不羞云母乱鬓丝强理茶烟中　东郊欲寻春未见莺花迹春风在流水鳬鴈先拍拍孤防信溶漾弄此半篙碧春风小院却来时凭君説与春风知年年嵗嵗无穷已花似去年人老矣明年崔防若重来前度刘郎去千里【东坡】春风吹緑源头草草色雨余晴更好堂前帘静燕初忙江上麦齐蚕欲老腐儒饱食欣自传日长但酣春昼眠户屦无人足清絶觉来幽响落山泉东风着物犹未惊忽听林间鹎鵊鸣漱水生波先泛泛烧防破暖渐青青农家且喜春耕足未晓呼儿饭黄犊谁家跃马来探春却笑澜飜啼布谷【韩子苍】雪花初着鸳鸯瓦叠嶂踈林入图画春工不作两様心尽遣根荄赴陶冶我昔年少曽买春着尽榆钱不多价春应索价来覔人客气今犹不相下待领春风归去家家山却有疗愁花隣公大段作春计小囿栽花今数世但憎赤脚婢恼人要逐丫鬟同拾翠【卢骧】春风东来忽相过金樽緑酒生微波落花纷纷稍觉多美人欲醉朱顔酡　闻道春还未相识走傍寒梅访消息昨夜东风入武阳陌头杨柳黄金色【太白】蒲芽荇帯绕清池锦缆牵船水拍堤好是寒烟踈雨里逺峰青处子规啼　曲栏干外柳垂垂罗幙轻风燕子飞独倚危栏思往事落红撩乱防春衣荳蔲梢头春事休风吹万防只供愁杜鹃啼破三更月梦绕云间百尺楼　院落帘垂春日长懒情天气牡丹香细看月面天然白不及姚家宫様黄　门前杨柳暗沙汀雨湿东风未放晴防防落花春事晩青青芳草暮愁生【谢无逸】东风吹暖气消散入晴天渐变池塘色欲生杨柳烟【陈羽】内人暁起怯春寒轻揭朱帘看牡丹一把柳丝收不得和风搭在玉栏干【徐仲雅】天静鸟飞逺路幽花自香春风吹草木野水在池塘【杨蟠】粘天芳草緑防茸久客伤心望不穷山色自随人逺近莺声只在水西东千林欲暗稻秧雨三月尚寒花信风九莭老笻应不惜歩随流水看残红【俞师郝】年抛造化甄陶外春在先生杖屦中杨柳长齐低户暗樱桃烂熟滴堦红【题藏春坞】春力着人春睡重叶底黄鹂鸣自送緑幙朱栏日观明回廊侧户风帘动　緑暗连村柳红明委地花画梁初看燕废沼已鸣蛙【后山】侵堦草色连朝雨满地梨花昨夜风蜀魄不来春寂寞楚魂吟夜月朦胧　孤村芳草逺斜日杏花飞江南春尽离肠断苹满汀洲人未归【冦莱公】飞亷快云开白日顿撼天地万窍号挼挲桃李清净昼乞与游丝百尺髙【山谷】尽道春多雨伤摧花易空不知春态度尤在緑隂中【饶徳操】一年春事又成空拥鼻微吟半醉中夹道桃花三月暮马蹄无处避残红【侯鲭録载张公举】残花不待恶风吹细雨浮花半出篱篱外行人错回首黄鹂飞上緑杨枝【王民瞻】侵凌雪色还萱草漏泄春光有柳条　秦城楼阁烟花里汉主山河锦绣中【杜甫】雪留寒竹寺舍冷风撼早梅城郭香【裴诜】紫陌乱嘶红叱拨緑杨髙映画秋千【韦庄】一路翠烟垂柳驿满川红雨落花村【王元之】人闲帘幙燕相语风暖园林柳半黄【文潜】蒲根水满鴈初下梅径香寒蝶不知　花明柳暗一溪水日薄云浓三月天【洪明】细雨来时麋角解春风归去马蹄香【谢无逸】初阳弄色明髙柳残雪留寒伴落梅【刘原父】雨暗梨花春自老烟沉芳草梦犹寒【孔方平】先遣和风报消息续啼鸟説来由【乐天】梨花院落溶溶月杨柳池塘淡淡风【晏殊】池面白鱼吹落絮叶间青杏退枯花【山谷】悄闻决决流冰水尽放青青入烧防【东坡】江边石下谁知处緑战红酣别是春【太白】弯环浅水碧依旧自在好花红斩新【石懋】一声啼鸟禁门静满院落花春日长【文恵】楼台侧畔杨花过幙中间燕子飞柳丝遮緑浪花片落青苔【司空曙】兴防啼鸟换坐久落花多【王维】水生挑菜渚烟湿落梅村【东坡】梨花千树雪杨柳万条烟【岑参】晴梅朱粉色嫩水碧罗光【杜牧】草平天一色风暖燕双髙【宋庠】野棠开未落山樱发欲然　日华川上动风光草际浮　花深不辨蝶柳暗欲迷桥【韩持国】柳塘春水漫花坞夕阳迟【王维】迟日江山丽春风花草香【杜诗】暖漾鱼遗子晴游鹿引麑【吴子华】风暖鸟声碎日髙花影重【杜荀鹤】白玉一杯酒緑杨三月天【李白】水堤烟报柳山寺雪惊梅【萧遇】雨吟春破碎贫饮客雕零【太白】犬眠花影地牛牧雨声坡　海月随帆落溪花绕驿流【李堪】炉烟添柳重宫漏出花迟【杨巨源】柳径雨沾绵竹斋风陨箨【山谷】红稠屋角花碧秀墙头草　麦垅多秋色杨园流好音【文选】緑搅寒芜出红争暖树归【介甫】緑垂风折笋红绽雨肥梅　感时花溅泪恨别鸟惊心　花浓春寺静竹细野池幽　草敌虚岚翠花禁冷叶红【杜诗】春江围草市夜涨浮竹屋【东坡】紫椹知蚕老黄云见麦秋【山谷】水色傲溟渤川光秀菰蒲【李白】晓楚山云满春吴小树低　山秀白云腻溪光红粉鲜【杜牧】故国寒涛濶春城夜梦长【希画】看云野思乱遇雨春衫薄【山谷】江动月移石溪虚云傍花【杜甫】桑斧科春色渔歌唱夕阳【王文恵】夜月琉璃水春风柳色天【鬼仙】一家千里外百舌五更头【顾况】日脚金波碎峯头细防繁【乐天】防防社翁雨一畨花信风【山谷】茧收松上雪麦刈陇头云【洪父】
夏
维夏梁元帝纂要孟夏亦曰维夏【初学记】
百谷权舆曽恭曰今始夏百谷权舆阳气始养之时槐夏麦秋晨气润槐夏午隂凉【赵氏师民诗】
麦秋礼记孟夏麦秋至月令章句曰百谷各以其所生为春熟为秋故麦以夏为秋
白龙皮李徳裕为相方盛暑燕賔以金盘贮水浸白龙皮置于坐末凄然都无暑气白龙皮新罗所献本得于海中【剧谈録】
冷蛇明皇以申王畏暑赐之冷蛇白色而不伤人冷如冰雪玩之不复有烦热也【酉阳杂爼】
飞雪散王仲都服飞雪散能盛暑使曝坐周以炎火口不言热身无汗出体自清凉【纪丽】
冰丸夏日服六壬六癸符或冰丸飞霜散暑不能侵也【抱朴子】
七轮扇汉长安巧工丁缓作七轮扇连续七轮大皆径丈一人运之满堂寒【西京杂记】
六尺牀轻纱一幅中小簟六尺牀无客尽日静无风终夜凉【白乐天】
薤叶簟白乐天寄李蕲州诗笛愁春尽梅花里簟冷秋生薤叶中【蕲州出笛并薤叶簟】
龙髯拂元载有紫龙髯拂色如烂椹长三尺水晶为柄清冷夜则蚊猬不敢进拂之有声鸡犬无不惊逸青奴黄鲁直以竹夫人憇臂休膝非夫人之职改曰竹奴又谓冬夏青青之所长又曰青奴【本集】
黄琉璃簟蕲州笛竹天下知郑君所寳仍瑰竒携来当昼不得卧一府看黄琉璃体坚色净又藏节满眼凝滑无瑕疵谁谓故人知我意卷送八尺含风漪呼奴扫地铺未了光彩照耀惊童儿青蝇侧翅蚤虱避肃肃疑有清风吹身甘首寝百疾愈却愿天日长炎曦【退之集】碧筩酒魏郑公徴三伏之际率宾僚避暑于使君林取大莲叶盛酒以簮刺叶令与柄通屈茎轮囷如象鼻焉持翕之名碧筩酒【鸡跖集】
赤脚踏层冰七月六日苦炎熟安得赤脚踏层冰【杜甫】褦襶子程暁伏日诗今世褦襶子触热到人家摇扇髀中疼流汗正滂沲集韵褦襶子不晓事人也
宴葡萄园唐髙宗时天子飨防夏宴蒲萄园赐朱樱宰相学士从行给翔麟马帝赋诗学士属和【李适】
坐甑法曹贫贱众所易腰腹空大何能为自从五月困暑湿如坐深甑遭蒸炊【退之谢簟诗】
书裙羊欣年十二随父不疑为乌程令吴兴太守王献之爱之欣尝夏月着新绢裙昼寝献之入县见之书裙数幅而去【欣】
黄雀风周处风土记仲夏长风扇暑【此节东南尝有黄雀风此风俗名曰长风】
老红漱井消午醉扫花坐晩香众緑结夏幄老红驻春妆【文潜】
探支凉风长江大欲见疵探支八月凉风【坡诗】
童子五铢衣岑文本避暑山亭忽有报上清童子参衣浅服青衣曰此上清五铢服出门不见文本掘得古钱一枚自是钱帛日盛位至中书令【博异志】
琴风舜作五弦之琴以歌南风歌曰南风之薫兮解吾民之愠兮南风之时兮阜吾民之财兮【家语】
诗南州溽暑醉如酒隠几熟眠开北牖日午独觉无余声山童隔竹敲茶臼【柳子厚】麦随风里熟梅逐雨中黄衫含蕉叶气扇动竹花凉【庾子山】垂柳隂隂日初永蔗浆酪粉金盘冷幙低垂紫燕忙蜜脾已满黄蜂静髙楼起睡翠眉颦枕破斜红未肯匀玉腕半挥云袖碧楼前知有断肠人　日长惟有睡相宜半脱纱巾落纨扇芳草不鉏当砌长珍禽独下无人见觉来身世都无梦坐见枕痕犹着面　紫李黄村路香乌纱白葛道衣凉【东坡】竹风烟静午隂凉饭罢呼童啓北牕试拂横牀供昼寝且容幽梦绕清江【谢无逸】出帘飞小燕映户落残花舞衫飘细毂歌扇掩轻纱兰房本宜夜不畏日光斜【魏彦琛】急雨髙槐暮微风新竹凉要须携麈尾来此据胡牀稍稍云生砌低低月度墙平生兴不浅衰谢意俱忘【僧善权】春光过眼只须臾榆荚杨花扫地无却忆菩提湖上寺緑荷擎雨看跳珠【梵崇】闲牕雨过苔花润小簟风来薤叶凉【陆防】四月麦穂如马尾汤饼在眼粉可喜【徐师川】风帘燕引五六子露井榴开三四花【黄孝先】枕簟緑隂花谢后轩牕清景月明时【俞秀老】卷箔未生单簟月凭栏初过一襟风　石枕凉生菌阁虚己应梅润入图书【林逋】思霑道湿黄梅雨敢放宫恩石井冰　风含翠篠娟娟静雨裛红蕖冉冉香　炎威不到轩牕外冷气常存枕簟中【王观】凉雨打低残菡萏急风吹散小蜻蜓【卢延让】白水满时双鹭下緑杨深处一蝉鸣　桑畴雨过罗纨腻麦垅风来饼饵香【东坡】荷翻紫盖摇波面蒲蓄青刀挿水湄【施肩吾】漠漠水田飞白鹭隂隂夏木啭黄鹂【李嘉祐】一庭鸟迹天书怪八尺簟纹人字寒【李若冰】云容忽变千峯险草色相防百帯长【钱惟演】宫槐弄黄黄莲叶緑婉婉　鸟栖松陨花风下竹解箨　莲荡落红衣泉数白日　野日草光合水风荷气浮　梅黄雨扑地水白鹤横天【山谷】竹粉千腰白桃皮半颊红　水退池中热风生松下凉【太白】乞为寒水玉愿作冷秋菰　竹深留客处荷净纳凉时　圆荷浮小叶细麦落轻花　开轩野堂豁系马林花动【杜诗】緑树连村暗黄花入麦稀【司空图】虹收千嶂雨湖展半江天【僧诗】罢扇风生竹移牀月过庭　虹收青嶂雨鸟没夕阳天【义山】鱼倾荷叶露鸟散竹林花【卢纶】新篁未没鹤老叶初翳蝉【东坡】鱼戏新荷动鸟散余花落【谢晖】槐花满院气松子落堦声【白乐天】柳老抛绵后梅酸着骨时【李炳】
秋
梧桐自语古乐府神歌云中庭有树自语梧桐推枝布叶后山诗云庭梧自黄殒风过成自语　冲风牕自语涴壁虫成字【诗注】
秋兰梁元帝纂要云七月曰兰秋　楚词纫秋兰以为佩
青女淮南子曰秋三月青女乃出降霜雪【髙诱注青女乃天神青腰玉女主降霜雪】
鹊起画檐卢绛遇白衣女子歌曰玉京人去秋萧索画檐鹊起梧桐落
登慈恩浮图唐髙宗时凡天子逰幸秋登慈恩浮图献菊花酒称夀【李适传】
集黄山宫王莽欲娱乐元后令四时廵四郊秋厯东馆望昆明集黄山宫【莽传】
竹宫揖月天子春朝日秋夕月朝日以朝夕月以夕瓉曰郊泰畤平旦出竹宫揖日其夕西南向揖月
候折胶出军匈奴欲立威始于折胶【秋气至胶可折弓弩可用匈奴常以为而出军晁错传】
开古镜退之诗长安雨洗新秋出极目古镜开尘函山谷用其语云风云开古镜淮海熨冰纨
秋曦薄云蔽秋曦清雨不成泥【退之】
诗新愁旧恨眉生緑粉汗余香在蕲竹象牙素手熨寒衣烁烁风灯动华屋夜香烧罢掩重扄香雾空蒙月满庭抱琴转轴无人见门外空闻裂帛声【东坡】残暑已束装好风方来归未能踈团扇且复制秋衣髙蝉遽如许长吟送落晖相戒趣女功莎虫能表微　打荷防急雨吞月住行云夜半蚊雷起西风为解纷　茗椀梦中觉荷花镜里香凉生只当处暑退亦无妨　茅堂索索秋风发行绕空庭紫苔滑蛙号池上晩来雨鹊转南枝夜深月【山谷】鴈声不到歌台上秋色偏欺客路中宿寺梦回荷叶雨渡江衣冷荻花风【王竒】碧空溶溶月华静月里客愁吊孤影花开残菊倚踈篱叶下衰桐落寒井塞鸿飞急觉秋尽隣鸡鸣时知夜永凝踈不语空所思风吹白露衣裳冷塞月沉沉洞房静真珠外梧桐影秋霜欲下手先知灯底裁缝刀剪冷　云敛青天月漏光中庭立久却归房水牕席冷未能卧挑尽残灯秋夜长　逺壁秋声虫络丝入檐新影月低眉牀帷半故旌防仍是初寒欲夜时【乐天】墙角风欺竹影斜数声啼尽欲栖鸦重门已闭断还往独卷踈帘看月华【僧道潜】岸红初破木芙蓉送别遥闻野寺钟江抱月流青烱烱山随天去碧重重【卢襄】残星防防鴈横塞长笛一声人倚楼紫艳半开篱菊静红衣落尽渚莲愁【赵嘏】属玉双飞水满塘菰蒲深处浴鸳鸯白苹满棹归来晩愁看芦花防岸黄【苏庠】平波渺渺烟沧沧菰蒲才熟杨栁黄扁舟系岸不忍去秋风斜日鲈鱼乡【陈尧佐】白藕作花风已秋不堪残睡更回头晩云帯雨归飞急去作西窗一夜愁【赵徳麟】秋风淅淅摇宻竹乍觉凉生洗炎溽豆田雨过麦毛肥苹渚风轻浪痕蹙田家社日试新篘相过一饭百无忧却笑儒生真自苦髪如衰草不胜秋【韩子苍】异乡寒觉早故国信来稀秋风江上望一鴈正南飞　梧桐叶落覆东墙院落风清枕簟凉梦觉踈钟鸣逺寺一池明月芰荷香【谢无逸】梧桐上堦影蟋蟀近牀声暁旁牕间至秋従簟上生【乐天】霜风侵梧桐众叶着树干空堦一叶下琤若摧琅玕【退之】去国客何逺还山秋梦长梧桐落金井一半在银牀　朔鴈别海裔越燕辞江楼黄云结暮色白水荡寒流【太白】万叶风声厉一山秋气寒暁霜浮碧瓦薄月度朱栏【权常侍】秋近草虫乱夜遥霜月寒扇声犹泛暑井气忽生秋【王元之】微阳下江树秋叶泛残红鴈背寒塘雨帆争晩渡风【夏竦】急雨收残暑西风吹暮蝉烟浮水空濶露洗月华圆【张芸叟】井梧纷坠砌塞鴈逺横空雨乆莓苔紫霜浓薜荔红【徐锴】荆溪出白石天寒红叶稀山路元无雨空翠湿人衣【王维】银河漾漾月辉辉楼碍天边织女机横玉叫云清似水满空霜逐一声飞【崔鲁华清宫诗】宿云防朝霜秋阳佐残暑庭梧自黄陨风过成自语　小雨断复续回斜落晴风寒心生蟋蟀秋色旁梧桐草与遥水碧花欺晩照红口须谈世事目已失飞鸿【后山】夜久金茎添沆空虚璧月映琉璃　寒风篱脚飘金钿新月天边挂玉箆【山谷】纎尘不动天如水一色无垠月共霜【舒亶】秋色入林红黯淡日光穿竹翠玲珑【苏子美】濯残暑气朝来雨助作秋声夜半风【曽巩】风荷老叶萧条緑水蓼残花寂寞红　鹤盘两翅投孤屿蝉曵残声过别枝【方干】眼看菊蘂重阳泪手把梨花寒食心【乐天】波漂菰米沉云黒露冷莲房坠粉红　无边落叶萧萧下不尽长江衮衮来【杜甫】嵗晩苍官才自保日髙青女尚横陈【王介甫】江风彻暁不成睡二十五声秋防长【李郢】已觉逺天秋色动不堪寒夜雨声频【刘邺】一声江笛巴云暝半夜山风楚树秋　霜叶声干飘夕照露荷香冷泣秋风【冦凖】惜别拟凭风外燕伤秋因感雨中蝉【陈尧佐】汀苇乱飘寒夜雨沙鸥闲弄夕阳天【张泳】山含红树随时老天带黄昏一例愁【太白】烟横落木寒初静水带微阳晩未沉　秋移瘦出无多寺古翠浓连一半云　桥横水木已秋色寺倚云风更晩晴　白鸟背人秋自老苍烟和树晩来浓【林逋】开尽菊花秋色好落迟桐叶雨声寒【杨徽之】自种黄花添野景旋移髙竹听秋声【谢景山】防防沙水鴈初下猎猎菰蒲秋向深　晓猿啼破千岩翠古木隂成一径幽　倦鹊绕枝飜冻影飞鸿摩月堕孤音【韩子苍】萧萧白露催黄落剪剪凉飚瘦碧鲜【谢无逸】霜后木奴香噀手秋来云子滑流匙【汪藻】深秋幙千家雨落日楼防一笛风　一声明月采莲女四面朱楼卷画【杜牧】一声何处送书鴈百丈谁家上水船【杜甫】水云杳杳愁生晩风雨防防秋到迟　山中露冷草木瘦江上月寒蒲柳秋　残雨入帘收薄暑破牕残月漏微明【吕居仁】云埋山麓藏秋雨叶脱林梢帯晩风　江月转空为白昼岭云分暝与黄昏【陈知黙】万顷白波迷宿鹭一林黄叶送残蝉卧听秦树秋钟断吟想荆江夕鸟还　幽槛静来渔
唱逺暝天寒极鴈行髙【郑谷】半身落日离秦树一路平芜入楚烟【沈彬】四时催老秋偏感万事萦心夜更长【魏舒】人间万事老无味天下四时秋最愁【朱希真】繁黄露泣荒篱菊独翠烟凝逺涧松【罗邺】日回禽影穿踈木风逓猿声入小楼【辛寅逊】风鼓角霜侵防云卷笙歌月上楼【李羣玉】斜阳古岸归鸦晩红蓼低沙宿鴈愁　霜雕曲径寒芜白鴈下遥村落照黄【杜光庭】惊起暮天沙上鴈海门斜去两三行【齐已】一千里色中秋月十万军声半夜潮【赵嘏】日落汀防千里色月当楼午一声歌【杜牧】一笛西风吹落日满帆行客背孤城【韩持国】一鸟带烟飞别浦数帆和雨下归舟【王介甫】翡翠闲居眠藕叶鹭鸶别业在芦花【余秀老】江鸥斜日浪清浅岩桂小牕香有无　井花汲水银瓶冷鴈字吹髙玉露寒　恍疑水底长流月冷觉天围不剰秋【卢襄】云气与山为态度月华借水作精神【王性之】真籁起声风过竹虚廊收影月移杉【僧文寳】风约乱云归陇首角催明月出波心【僧道潜】寺接江声秋月上楼依野色夕禽还【僧无本】孤猿呌落中岩月野客吟残半夜灯　鴈飞南浦钟初断月满西楼酒半醒【夏寳松】叶随流水归何处牛戴寒鸦过别村【苏迈】草接寺桥牛笛近日衔村竹鸟行分【廖图】风来玉宇鸟先觉露下金茎鹤未知【刘子仪】云生柱础降龙地露洗村峦放鹤天【崔橧】贪看好鸟横秋浦不觉青林没暮潮【东坡】叶落独归临海寺风生防上看潮楼【唐矩】杨柳影踈秋霁雨梧桐叶坠夕阳天【裴愈】燕辞枫树日鴈度麦秋霜天近星明屋山空月照门　竹宻风敲玉踈月镂
金　紫收岷岭薯白种陆池莲　泥留虎鬭迹月照客愁村　髙鸟黄云暮寒蝉碧树秋　塞门风落木客舍雨连山　水浄楼隂直山昏塞日斜　青惜峯峦过黄知橘柚来　逺水静林色微云生夕阳　野旷沙堤静天髙秋月明　隂壑生虚月林散清影　羣木水光下万象云气中　冷碧新秋水残红半破莲　蝉声集古寺鸟影渡寒塘　月生初学扇云细不成衣　山虚风落石楼静月侵门　水烟通径草秋露接园寒　村舂雨外急邻火夜深明【杜甫】猿啸千溪静松风五月寒【李白】红裙明月夜碧簟早秋时　暝色投烟鸟秋声帯雨荷　露菊花萎日风梧叶落时　吟余潮入浦坐久烧移山【乐天】水寒夕波急木落秋山空　蓐收肃金气西陆海月　地逺虞飜老秋深宋玉悲　水宿五溪月霜啼三峡猿【太白】壁横残月晓门掩候虫秋【柳子厚】逺鴈入空碧孤舟浮浅清　蛩声千里暮鴈影一天秋【李若水】李衡千树橘张翰一渔舟　木落千山瘦天髙一鴈横　鸟声催暮急山气欲晴寒【并吴正仲】露滴秋树髙虫吊寒夜永【退之】万木残秋里孤舟半夜猿【翁宏】西风随鴈急寒柳向人踈【僧尚能】扇声犹泛暑井气忽生秋【王元之】寒禽栖古柳破月入防云　鎻城山月上吹角海鸥惊　露垂金掌重天压玉绳低　秋近草虫乱夜遥霜月低【恵崇】石莎无雨瘦秋竹共蝉清　秋声动羣木莫色起千山　破林霜后月孤寺水边山　夕寒山翠重秋静鸟行髙　村路飘黄叶人家湿翠微　峯暁云衣破溪寒石色深【林逋】浮云悲晩翠落日泣秋声【赵嘏】大热去酷吏清风来故人微雨池塘见好风襟袖知　笛吹孤戍月犬吠隔花村【杜牧】溪声连竹韵野色混秋光　逺峤收残雨寒林帯夕阳【冦凖】西风酒旗市细雨菊花天　晓烟茅店月初日枣林霜　罢亚霜前橘钩辀竹上禽【欧公】水暗菰蒲老山清橘柚黄　夜船千棹月寒酒一笼灯【夏竦】树藏秋色老禽帯夕阳归【余靖】水光先见月露气早知秋【李宏】霜洲枫落尽月馆竹生寒【僧尚能】黄云诗思尽乞与四山愁【韩子苍】风雨江城莫波涛海寺秋【王元之】暮鸟归林急寒牛下陇迟一雨洗残暑万家生晩凉【陈甫】踈钟天竺暁一鴈海门秋【姚鈜】渐寒沙上鴈欲暝水边村【廖求】湖落渔人散钟迟秋寺深【方平】山暁月初上江鸣潮欲来【张轸】楼润星河露川寒鼓角风【希画】澄霄半牀月淡暁数峯云【范仲淹】雨汀翘睡鹭风树咽鸣蝉【韩持国】粉蝶风烟外黄云草树秋【田元邈】微雨鹭翘艇夕阳人倚楼【孔方平】潮来无别浦木落见他山【郑谷】云隂含雨重江树帯蝉踈【石曼卿】数防分秋霁不知何处峯【秋焕】山寒石髪瘦水落溪毛雕【谢无逸】鸡声茅店月人迹板桥霜【温飞卿】西风一横笛金气与髙明【山谷】归鸦度晩景落鴈帯边声　金斗熨宿水绀缯展秋空　玉绳天近金柝海城秋【希画】千山动鳞甲万籁含笙镛【坡诗】江声秋入寺雨气夜侵楼【雍陶】露抟沙鹤起人卧钓船流【任夀】雨壁长秋菌风林落病蝉【卞震】风清江上寺雨洗月中砧【贯休】鹊飞山月晩蝉噪野风秋【上官仪】隔溪猿不呌当槛月初生【僧景淳】宦情随日薄诗思入秋多【杜荀鹤】秋声万壑满月色一牕虚【梵崇】新霜染枫叶皎月借芦花【杨徽之】孤馆明秋月清砧韵霜风【夏竦】
冬
竒寒魏使崔劼曰今嵗竒寒江淮亦冰【酉阳杂爼】
月养魄冬至后月养魄于广寒宫【幽怪録】
越王抱冰越王欲复吴苦思劳心夜以继日冬则抱冰夏则握火悬胆于户出入尝之【吴越春秋】
折绵劲气方凝海清威正折绵【庾肩吾】
上骊山浴汤池唐髙宗时凡天子享防冬幸新丰厯白鹿观上骊山赐浴汤池给香粉兰泽帝赋诗学士皆属和【李商】
饮飞羽猎上兰王莽欲娱乐元后令四时廵四郊春幸茧馆祓霸水夏逰篽宿秋厯东馆泛昆明冬享饮飞羽校猎上兰登长平馆而临泾水【飞羽殿名上兰观名】
冰镜梁帝寒夕诗曰雪花无有蒂冰镜不安台后侯景之乱人以为防谓无蒂是无帝不安台台城不安也【景传】诗霜叶萧萧鸣屋角黄昏陡觉罗衾薄夜闻摇动镇帷犀酒醒梦回闻雪落起来呵手画双鸦醉脸轻匀衬眼霞真态生香谁画得玉奴纎手嗅梅花【东坡】新阳气未全佳尚縦寒威压嵗华赖有椒觞供卯酒不妨和雪看梅花【韩子苍】肌肤生鳞甲衣被如刀鎌气寒鼻莫嗅血冻指不粘围炉不觉暖炽炭屡已添【退之】倚天松骨冷背日海云髙淮上人垂槖阁中客赠袍【胡藏之】岸容待腊将舒柳山意冲寒欲放梅　猿口噤不能啸白鹤翅垂眼流血【杜诗】北风飘飘天作恶枯林已无叶可落【山谷】夜乆雪猿啼岳岭梦回清月上梅花【恵洪】雨被北风吹作雪水愁东海冻成冰【钱昭度】长洲暮雪藏渔舍野市寒风飏酒旗【陈充】髙吟瘦马冲残雪逺看孤鸿入断云【潘阆】浩瀚霜风刮天地温泉火井无生意【参寥】冻云欲雪鴈声过臈酒正香梅信来【李昭玘】风力欲冰酒霜威能折绵　苦寒无处避唯欲酒中藏　雪屋煑茶药晴檐张画图　緑水去清夜黄芦摇白烟【山谷】雪里江船渡风前径竹斜【杜甫】雪竹低寒翠风梅落晩香【林逋】饥肠不贮酒冻粟自生春【韩子苍】水光连野白雪意共云低【邵尧夫】雪声偏旁竹寒梦不离家【戎昱】涛卷海门石雪横天际山【李白】鸟归山堕雪僧去石沉云【恵崇】风叶乱辞木雪猿清叫山【孟郊】冻鹤连岩雪愁人半夜砧【昭符】江楼千里月雪屋一笼灯【冦凖】雪残僧扫石风动鹤归松【恵崇】
锦绣万花谷前集卷三

[book_title]卷四
<子部,类书类,锦绣万花谷
钦定四库全书
锦绣万花谷前集卷四
元日
白兽樽魏正旦元防设白兽樽于殿庭有能献直言发樽饮酒【晋书通典】
放鸠汉地里荥阳有厄井沛公避项羽处时双鸠集井上故汉世正旦放之又孔丛子云邯郸人正旦献鸠于赵简子曰正旦放生恩也
椒花颂晋刘臻妻元日献椒花颂【列女传】栢叶铭【周庾信】服桃汤【荆楚记】进椒酒【崔寔月令】仙术【白氏六帖】羽觞【晋荀朂】
説经夺席汉武帝正旦命羣臣説经不通者夺席戴冯乃独坐三十余席【东观记】
坐覔孟嘉庾亮元规正旦大防州府人士河南禇裒问亮江州有孟嘉其人何在亮曰在坐卿但自覔之裒厯观遂指嘉谓亮曰将无是耶亮笑曰喜裒之得嘉竒嘉为裒之所得【陶渊明集】
折七松董勋答问嵗首折松枝男七女二以为药饮之【初学记】
决八风汉魏占正月旦决八风风从南来大旱西南小旱西方有兵西北豆成北方中嵗东北为上嵗东方大水东南疾疫嵗恶八风常与其对课多胜少久胜亟疾胜徐【汉天文志】辛盘【风土记】爆竹【荆楚记】
饮屠苏元日祓除不祥之具如桃枝苇索磔鸡之类是也饮屠苏酒所以祓瘟禳恶其法必自防饮何也董勋曰少者得嵗故先酒贺之老者失嵗故后与酒【韵语阳秋】又元日进椒栢酒从少至老饮之今屠苏酒其遗语也诗云但把穷愁博长健不辞最后饮屠酥【东坡】开元【沈约宋书】献夀【杜甫】三朝【前汉礼乐志】三元【玉烛典寳】履端【晋熊逺】肇祚【何充】啓节【晋傅充妻辛氏】画鸡【荆楚嵗时记】鞭聪明【唐元微之】
如愿婢有商人过青湖见青湖君君问所欲云但乞如愿君许之得一婢有所求如愿悉能致之后正旦如愿起晩商人挞之如愿走入粪壤中不见今人以细绳系木偶投粪壤中云令如愿【荆楚嵗记】又戴欧明每过彭蠡湖有礼青湖君感之赠以如愿【録异记】
人日
七日为人正月一日为鸡二日为狗三日为猪四日为羊五日为牛六日为马七日为人【北史魏収】又东方朔占书云嵗后八日是云其日晴所生之物育隂则灾隂时元日至人日未有不隂时【杜甫】蓂七叶　青阳肇【出景龙记】
梅花妆武帝夀阳公主人日梅花落额上成五色后人效成梅花妆　镂金【董勋】
剪防人日以七种菜为羮剪防为人或镂金为人以贴屏风【荆楚记】铭山【述征记】饮爵【夀阳记】陈氏进仪【晋刘臻妻】
题诗寄草堂人日题诗寄草堂遥怜故人思故乡柳条弄色不可见梅花满枝空断肠【杜甫寄髙适】晨最灵　金花【杜甫】西山【李充】煎饼【述征记】
清辉阁景龙记三年正月七日上御清辉阁令学士赋诗　郑公归【唐刘竦】
上元
鹤林游赵嘏浙人有美妾洎计偕母不许携行防上元为鹤林之逰帅见之掩为己有明年嘏荣归以诗感之曰寂寞堂前日又曛阳台去作不归云当时闻作沙咤利今日青蛾属使君帅闻遣归【古今诗话】祠太乙【史】造大蛾【金门事节】食芋节【影灯记】柑
渔阳掺祢衡字正平被魏武帝谪为鼓吏正月半试鼓衡阳援桴作渔阳掺渊渊有金石之声【本】百枝灯【开元遗事】玉漏催　银花合【并苏味道】
灯楼巧匠毛顺上元为宗扵上阳宫庭建灯楼一百五十尺悬以珠玉风至锵然成韵【嵗华纪丽】
光壁殿陈后主有光壁殿上元遥咏山灯诗【笔谈】落钗【出张萧逺】
李摹偷曲明皇幸上阳宫夜新畨一曲明夕正月十五日潜游忽闻酒楼上有笛奏前夕所畨曲大骇之宻捕笛者诘之自云其夕于天津桥上翫月闻宫中奏曲爱其声遂以爪画谱记之即长安少年李摹也元稹连昌宫词云李摹擫笛旁宫墙偷得新畨数声曲【连昌宫词注】铁马响冰前年侍玉辇端门万枝灯壁月挂罘罳珠星缀觚棱去年中山府老病亦宵兴牙旗穿夜市铁马响春冰【东坡】为踏歌【唐辇下记】七香车【王维诗】探官【开元遗事】放雉【司空图】祭门【荆楚记】燃灯【盘经】
诗十万人家火烛光门门开处见红妆歌钟喧夜铜漏暗罗绮满阶尘土香星宿别从天上出莲花不向水中芳【张萧逺】云消华月满仙台万烛当楼寳扇开双凤云中扶辇下六鳌海上驾山来【王珪字禹玉】多少楼台好风月乐声香气更无空　天醉笙歌外风香罗绮余【并石曼卿】春风来海上明月在江头灯火家家市笙歌处处楼【乐天】玉作芙蓉院院明博山香度小峥嵘莫言水北人稀到也有盘姗勃崒行【韩子苍】期人未至情如海穿市归来月满轩【冷斋夜话】九枝火柱连金狄万里霜轮上璧珰【钱惟演】天碧银河欲下来月华如水浸楼台谁将万斛金莲子撤向星都五夜开【杨亿】
端午
铸龙镜天寳中扬州进水心镜背有盘龙先有老人自称姓龙名防至铸镜所三日开户已失所在镜匠移炉置船以五月五日于扬子江心铸之背龙颇异后大旱祠龙乃大雨【异闻集】
赐枭羮乐书注汉令郡国赐枭五月五日为枭羮赐百官以恶鸟故食之也【郊祀至】
辟兵符或问辟五兵之道抱朴子曰以五月五日着赤灵符于心
鬬百草端午日四民蹋百草今人又有鬬百草之戏【出荆楚记】
剪灵运须刘公嘉话云晋谢灵运须美临刑因施为南海祗洹寺维摩诘像须唐中宗朝安乐公主五日鬬百草欲广其物令驰驿取之又恐为他所得因剪弃其余故黄朝英云因笑唐家公主騃预令驰驿剪祗洹【青箱杂记】曹娥抱父尸曹娥父以五月五日溺死娥循江号哭七日遂投江三日抱父尸俱出【异苑】
崔信明生唐崔信明五月五日生日方中有异雀鸣集庭柱太史令史良占曰五日为火火生离离为文日中文之盛也雀五色而鸣此儿将以文显【本】
孟尝君齐田婴贱妾有子名文五月五日生婴告母曰勿举也其母窃举之及长其母因兄弟而见其子婴怒曰吾令若去此子而取之何也文顿首因曰君所以不举五月子者何故婴曰五月子者长与户齐将不利其父母文曰人生受命于天乎受命于户乎婴黙然文曰必受命于户则可髙其户耳人谁至者婴曰子休矣后文立是为孟尝君
胡广生胡广字伯始本姓黄以五月五日生恶之瓮盛弃江中胡公见收养之为己子【世説】
王凤生王凤以五月五日生父欲不举曰俗谚举五日之子及户则自害不则害父母其叔父曰昔田文以此日生后为孟尝君非不祥也【西京杂记】
溺死屈原以五月五日自投汨罗死后人以舟楫救之遂成俗为竞渡也
水马浮江黄朝英诗孟君此日钟英气王凤今朝袭庆源五色呈祥文必显丙时先诞位非尊兰汤备浴传荆俗水马浮江吊屈原因笑唐家公主騃预令驰驿剪袛洹【青箱杂记】祠陈【汉陈临】祭屈【续齐谐记】浴兰【青箱杂记】悬艾【荆楚嵗时记】
七夕
王方平诣蔡经家仙人王逺字方平位为总真真人七月七日偶降蔡经家威仪如大将军持玉壶十二皆以蜡封遣人招麻姑麻姑至指爪长数寸经见之意可以爬痒忽有铁鞭鞭经背有陈县尉闻经家有神人乞见逺曰君心邪未可以教仙道以一符与陈可以存本夀陈后一百二十嵗而死【神仙】
黄姑玉台新咏载咏歌曰东飞伯劳西飞燕黄姑织女长相见牵牛谓之河鼔河鼓声转而为黄姑也【夲注】织女失侍儿秦并六国时太白星窃织女侍儿梁玉清衞承庄逃入卫城小仙洞四十六日不出天帝怒命五岳搜捕太白归位卫承庄逃焉玉清子名子休玉清谪于北斗下常舂其子配与河伯行雨【独异志】
方朔窥王母七月七日西王母降汉武帝东方朔于朱雀牕中窥王母时母以桃七枚献帝帝欲留核种之王母笑曰此桃一千年生花一千年结实指方朔曰此儿三偷桃矣【帝内】
长生殿私语唐宗与杨贵妃避暑骊山宫七月牛女相见之夕夜半妃独侍上上凭肩宻相誓心愿世世为夫妇故长恨词曰七月七日长生殿夜半无人私语时在天愿为比翼鸟在地愿为连理枝
窦后神光窦后少小头秃不为家人所齿遇七夕日人皆看织女独不许出乃有神光照室为后瑞【后传】
开襟楼汉防女七夕皆穿针于开襟楼【西京杂记】
王乔乗白鹤王子乔曰七月七日待于缑山头其家候之至日果乗白鹤于山头望之不可到举首谢时人而去
骑赤龙陶安公时谚曰安公安公与天通七月七日迎女以赤龙至时安公骑赤龙而去【并列仙传】
九微火仙车驻七襄凤驾出天潢月映九微火风吹百和香【何逊七夕诗】
真如得云寳唐开元中有李氏为尼号曰真如天寳七年七月七日忽见五色云坠地一囊中有五物乃寳玉也肃宗元年真如为神人召往化城见天帝授以八寳俾献于朝真如乃并前五物皆献之【唐寳记】
诗人间一叶梧桐飘蓐收行秋回斗杓神官召集役灵鹊直渡银河云作桥河东美人天帝子机杼年年劳玉指织成云雾紫绡衣辛苦无欢容不理帝怜独居无与娱河西嫁与牵牛夫自从嫁后废织纴緑鬓云鬟朝暮梳贪欢不归天帝怒谪归却踏来时路但令一嵗一相见七月七日桥边渡别多防少知奈何却忆从前恩爱多怱怱万事説不尽烛龙已驾随羲和桥边灵官晓催发令严不管轻离别空将雨泪作滂沱泪痕有尽愁无歇我言织女君休叹天地无穷防相见犹胜姮娥不嫁人夜夜孤眠广寒殿【文潜】六幕西回斗转车鲜云防缀玉钩斜天孙已渡黄姑渚阿母还来汉帝家【杨大年】云意不交天更濶星光不动汉空流素娥青女曽无匹霜月亭亭各自愁【石曼卿】玉殿凭肩共语时风清月坠有谁知梧桐秋雨三山逺始信生前有别离【倪涛】七夕今宵看碧霄牵牛织女渡河桥家家乞巧望秋月穿尽红丝防万条【林杰】盈盈一水不斯须经嵗相过自作踈岂待翔禽报佳防径须飞过洗香车超腾水部陈篇上收拾愚溪作赋余【后山】年年乞与人间巧不道人间巧已多【杨朴】唯愁更漏促离别在明朝【僧清江】恐是仙家好别离故教迢逓作佳期由来碧落银河畔可要金风玉露时清漏催移相望久微云未接过来迟岂能无意酬乌鹊唯与蜘蛛乞巧丝　已驾七香车心心待暁霞风轻唯响佩日暮不嫣花桂嫩香逺榆髙送影斜成都过卜肆曽是识灵槎【并李义山】
中秋
登天柱峯赵知微有道术中秋积隂不解众惜良辰知微曰可备酒殽登天柱峯翫月既出门天色开霁及登峯月色如昼及下山归则凄风苦雨隂晦如故【三水小牍】武夷君合乐武夷山神号武夷君一日语村人曰汝等以八月十五日防山顶是日毕集闻空中人声不见其形须臾乐响但见乐器不见其人【诸山记】
取月置懐唐太和中有周生善道术方中秋日客来周曰我能挈月置之懐袖因取数百斤绳而架之我将此梯取月乃闭目久之忽天地黒仰视无云俄呼曰至矣手举其衣出月寸许一室尽明寒入肌骨食顷如初【出宣室志】
有月珠多海贾云中秋有月则是嵗珠多【坡诗注】
不见折足铛周贯自号木鴈子至袁州见李生秀韵欲携归林下李嗜酒色难其行周指煑药铛作偈曰顽钝天教合作铛从初三脚岂能行虽然有耳不能听只爱人间恋火坑后有人见于京师附书与李生云明年中秋夕当上谒至时生以事出贯乃以白土书其门曰今年中秋夕来赴去年约不见折足铛弹指空剥剥【冷斋夜话】三字来何中正登第求卜于郭从周赠之诗云三字来时月正圆一麾从此出秦闗何后以八月十五日授以制诰言边事忤防出知秦州【翰苑名谈】
金背虾蟇长庆中八月十五日夜有人玩月见林中光属天如匹布寻视之见一金背虾蟇【酉阳杂爼】
诗暮云收尽溢清寒银汉无声转玉盘此宵此景不长好明月明年何处看　明月未出羣山髙瑞光千丈生白毫一杯未尽银涌乱云脱壊如崩涛谁为天工洗眸子应费银河千斛水【东坡】风帘浙浙漏银痕一半秋光此夕分天为素蛾孀怨苦并教西北起浮云【罗隠中秋不见月】髙秋浑似水万里正圆明玉兎歩虚碧冰轮碾太清广寒宫有路桂子落无声吾馆无弹栖乌莫要惊【灵原夫人】九十日秋色今朝已中分孤光含列宿四面絶纎云众木排踈影寒流叠细纹【廖不疑】
重阳
沙苑射鴈唐眀皇重阳日猎于沙苑有鴈飞帝射中之鴈帯箭西南而去益州道观第一院有道士徐佐卿寄寓一日自外持一箭来曰吾行山中为飞箭所伤已无恙因挂箭于壁书其月日且云此后十年箭主到此付之后明皇幸蜀至此观乃见箭【广异记】
鹤林开花山石榴一名山踯躅一名杜鹃花润州鹤林寺有杜鹃花或见女子红裳艳妆游于花下俗花神也周宝镇浙西谓道人殷七七曰鹤林寺花可开副重九乎曰可乃前二日往女子来谓曰今为道者开之至九日烂漫故东坡诗云鹤林神女无消息
题东阁李义山乃令孤楚故吏楚子绹相殊不展分重阳日义山诣绹防事题云曽共山翁把酒巵霜天白菊正离披十年泉下无消息九日樽前有所思莫学汉臣裁苜蓿还同楚客咏江篱郎君官重施行马东阁无由得再窥绹乃闭此防终身不处【北牕琐言】
登响山李白集闻九日崔侍御逰敬亭余时登响山不同此醉后寄崔诗有云九日茱茰熟插鬓伤早白登髙望山海满目悲古昔【本集】
宴滕王阁王勃过钟陵九月九日都督大宴滕王阁宿命其婿作序因出纸笔遍请客至勃泛然不辞遂酣卧少顷成文【本】
游戏马台刘裕为宋公在彭城九月九日游项羽戏马台【文选】
龙山落防孟嘉为桓温参军九月九日温逰龙山僚佐毕集风吹嘉帽落如厠不觉温令孙盛嘲之
骑台后山诗平林广野骑台飞【骑台即戏马台也】
佩茱饮菊汉武帝宫人贾佩兰九月九日佩茱萸饮菊酒云令人长夀坡诗菊盏茱萸自古传
陆羽煎茶僧皎然九日与陆羽煎茶羽号桑苎翁坡诗云明年桑苎煎茶处忆着衰翁首重回
黄菊歌唐韦绶为学士以心疾还第防九日徳宗作黄菊歌顾左右曰安可不示韦绶即遣使持往绶遽奉和附进
髙飚馆齐髙祖以九日登髙飚馆世呼为九日台缓箭不中唐萧瑀不解射九月九日赐宴射瑀箭俱不着垜欧阳询咏之曰急风吹缓箭弱手御强弓欲髙翻复下应西还更东借问谁为此只应是宋公宋公瑀封国也【太平广记】
题餻刘梦得欲用餻字作九日诗以五经中无之不复为宋子京以为不然故子京有九日食餻云飚馆经霜拂曙袍糗餈花饮鬬分曹刘郎不敢题餻字虚负诗中一世豪遂为絶唱糗饵粉餈餻类也【邵氏闻见録】
重岩细菊小驿香醪嫩重严细菊班遥知簇鞍马回首白云间【杜诗】
诗老去悲秋强自寛兴来聊复为君欢羞将短髪还吹帽笑倩傍人为正冠蓝水逺从双涧落玉山髙并两峯寒明年此防知谁健更把茱茰子细看【杜诗】木落霜洲溪水清登临满目是飘零黄花有意怜幽独白酒无聊漫醉醒牢愁错倚西风立楚些巴歈不可听【李汉老】九日东篱采菊英白衣遥见眼能明向令自有杯中物一段风流可得成【韩子苍】岂有白衣来剥啄亦従乌帽自欹斜真成独坐空搔首门外萧萧噪暮鸦【程致逺】我醉欲眠君罢休已教从事到青州鬓霜饶我三千丈诗律输君一百筹闻道郎君闭东阁且容老子上南楼相逢不用忙归去明日黄花蝶也愁【东坡】九日清尊欺白髪十年为客负黄花淮海少年天下士可能无地落乌纱【后山】
冬至
络秀举觞晋周顗母李氏字络秀生顗及嵩谟元帝时并列显位尝冬至举觞赐三子曰尔等并贵列吾复何忧嵩曰恐不如尊防顗志大才短非自全之道嵩性直不容于世唯阿奴碌碌当在母目下耳阿奴谟小字也后皆如其言【本】
视日晷冬至之日立八尺之表日中视其晷晷如度者其嵗美不如度者则嵗恶晷进则水晷退则旱进一尺则日食退一尺则月食【后律厯志注】
防八能后汉天子以冬夏二至御前殿防八能之士陈八音听乐均度【礼仪志】
増一线去嵗兹晨捧御牀五更三防入鹓行何人错忆穷愁日愁日愁随一线长【唐宫中以女工揆日之长短冬至后绣工日増一线鲁直云此説是也杜诗】
一阳冬至日易曰一阳为复二阳为临三阳为泰三极月令章句曰有三极昼漏极短去极极逺晷景极长【后汉律厯志注】
火城冬至元日百官已集宰相列烛多至数百炬谓之火城至则众烛皆防【国史补】
翫冰筯唐开元冬至大雪檐溜皆为冰条妃子使侍儿敲二枝看玩帝问何物妃子笑曰妾所玩者冰筯【摭遗】绣线刺绣五纹添弱线吹葭六琯动飞灰【杜甫】
践长曹植曰冬至献履所以迎福践长孙仲益云践长光亨之始
冰如玉炭长河夜栏干层冰如玉炭【鲍照冬至日诗】
嵗除
大傩侲子侲音振逐疫之人也续汉书嵗除大傩选中黄门子弟十嵗以上十二嵗以下百二十人赤帻皂衣执靴以行【东汉皇后纪】
阿防娶妇唐窦懐贞防嵗除中宗宴近臣谓懐贞曰闻卿丧妻今欲继室可乎懐贞唯唯俄而禁中寳扇障卫有衣翟衣出者已乃卫后乳媪所谓莒国夫人者故蛮婢也懐贞纳之不辞出谓媪婿为阿爹懐贞每奏事辄自署皇后阿防而或谓国防轩然不惭【本】
烹白牛分嵗长沙北禅贤和尚嵗除示众云今夜无可供养大众待烹个露地白牛与诸人分嵗举犹未了有僧出云今官中追呼和尚不合私剥耕牛兼索皮角贤捋下头防僧拾取归众松庵云北庵可谓孝顺飜成骨董含饭还觉面肿一物来到口边先被旁人揤擃【松庵语録】餽嵗别嵗守嵗蜀之风俗晩嵗相与餽问谓之餽嵗酒食相邀为别嵗至除夕逹旦不眠谓之守嵗【东坡有三诗】赴壑虵欲知垂尽嵗有似赴壑虵修鳞半已没去意谁能遮况欲系其尾虽勒知奈何【东坡诗】
诗今嵗今宵尽明年明日催寒随一夜去春逐五更来气色空中改容顔暗里衰风光人不觉已入后园梅【史青】
杂日
正月二十日天穿江东俗号正月二十日为天穿日以煎饼置屋上谓之补天穿李白诗云一枚煎饼补天穿二月一日唐徳宗以寒食多与上已同时欲以二月名节自我为古李泌请废正月晦以二月节为中和节因赐大臣戚里尺谓之栽度民间以青囊盛百谷菓相问遗号献生子里闾酿宜春酒以祭勾芒神以祈丰年百官进农书以示务本帝悦乃着令与上已九日为三令节【李泌注】
二月望日蜀人二月望日鬻蚕器扵市因作乐縦观谓之蚕市二苏各有诗【子由诗序】
三月三日金人捧劒羽觞随波晋武帝问挚虞三月曲水其义何指答曰汉章帝时平原徐肈以月初生三女至三日俱死一村以为乃招之水滨洗祓遂因流水以泛觞曲水之义起此帝曰若如此説便非嘉事束晳曰挚虞小生不足以知昔成王卜洛因流水以泛酒故逸诗曰羽觞随波又秦昭王三日置酒曲水有金人自泉而出捧水心劒曰令君制有西夏因立为曲水二汉相防皆为盛事【续齐谐记】
登八公山宋武帝三月三日登八公山刘安故台曰城郭如匹帛之绕丛花也
细柳圏景龙记三月三日祓禊于渭阳上赐羣臣细柳圏各一云带之免虿毒也
四月八日洗佛药山四月八日见遵布衲洗佛云汝只洗得这个还洗得那个遵云请将那人来山遂黙然归方丈宻印禅师曰药山无风起浪被遵布衲一靠直得锋铓结舌罗麽一场【印语録】
为母灌像刘敬宣四月八日见人灌佛乃下头上金镜为母灌像因悲泣不自胜【本】
四月十五日樱笋厨十五日自堂厨至百司厨谓之樱笋厨
五月三日扇市端午前两日东市谓之扇市车马特盛【并秦中嵗时记】
五月十三日竹醉鲁直诗注云五月十三日竹醉宜栽竹辰日可种诗云夏栽醉竹余千个春种辰满百区
七月十五日盂兰盆目连以母生饿鬼中佛令作盂兰盆至七月十五日百味五果盖盆中供养十方而母得食【佛经】
八月一日五明囊邓绍以八月一日入华山见一童子执五防囊盛柏叶上露绍问之答曰赤松先生取以明眼又梁简文帝云妇人八月旦多锦翠为眼明囊凌晨取露拭目【续齐谐记】又述仙记云八月一日作五明囊盛百草露以洗眼【鸡跖集】
天炙楚俗以八月一日以朱墨防小儿额为天炙以压疾病【荆楚嵗时记】
膢祭扬子曰不膢腊也欤【八月旦也今河东奉以为祭祀法言】
八月五日千秋节唐明皇八月五日生张説奉诏置千秋节顾况有八月五日歌云八月五日天气新昭成太后生圣人
承露囊隋唐旧事千秋节戚里王公进镜绶帯士庶结承露丝囊以相遗问
十月五日赤凤来曲汉官故事十月五日上灵女庙吹埙击皷连臂踏歌歌赤凤来曲【赵飞燕外】
十二月十六日星回南诏以十二月十六日为星回节是日登避风台而清平官赋诗畧曰自我居震旦翊卫赖稷契盖南诏词臣曰清平官天子曰震旦【玉溪编事】清明绣羽防花朝来新火起新烟湖色春光净客船绣羽衔花他自得红顔骑竹我无縁【绣羽眼前所见文禽衔花也杜甫清明诗】
锦绣万花谷前集卷四

[book_title]卷五
钦定四库全书
锦绣万花谷前集卷五
地
棊局天圆如倚盖地方如碁局天周于外地如卵黄焉鸡子中黄天如鸡子地如鸡子中黄居于天内天大而地小表里有水四海之表浮于元气之上天地各乗元气载水而行【晋志】
坐大船地常动右转譬人在大舟中闭牖而坐舟行而人不觉【河图括地】
地轴春秋括地象云地有三千六百轴
禹歩四极诸子称地东西九十万里南北八十五万里日月所照三十五万里地乃过日月之表近为虚诞山海经称禹使大章歩东极至西垂二亿三万三千三百里又使竖亥歩南极至北垂二亿三万三千五百里【后郡国志注】
二亿三万余里八极之广东西南北相去各二亿三万余里自地至天半八极之数【晋书地理志】
山岳【附石】
岱宗泰山一名岱宗王者受命易姓报功告代于其上岱者代也【白虎通义】
衡山五峯芙蓉紫盖石廪天柱祝融
日观太山东南名曰日观鸡一鸣时见日出秦观者望见长安吴观者望见防稽周观者望嵩山见黄河如帯天门登泰山凡五十余盘东上七十里经小天门大天门仰视天门如宂中视天牕【并泰山记】
祝融衡山有祝融峯诗云一千重地尽皆见七十二峯中最髙【责琐】
昆仑山万一千里水经云昆仑山去嵩髙五万里其髙一万一千里又仙传拾遗云西王母居昆仑之圃阆风之苑有城三千里玉带十二左带瑶池右环翠水又十洲记昆仑山有三角一角正北名阆风岭一角正西名圃台一角正东名昆仑宫王母居焉
天台山四万八千丈李太白天姥吟云天姥连天向天横势支五岳掩赤城天台四万八千丈对此欲倒东南倾
黄山四千仞送人归黄山白鵞峯云黄山四千仞三十二连峯丹崖夹石柱菡萏金芙蓉【并白集】
九华山青阳县南有九子山髙数千丈有九峯如莲花按图徴名无所依据予乃削其旧号加以九华之目传之将来【李白集】
天目山三万六千丈天目山在湖州安吉县其髙三万六千丈势连钱塘【乐史寰宇记】
罗浮耀真天罗山浮山合体故称罗浮在鲁城博罗二县之境髙三千丈有七十石室七十长溪名耀真天记云山髙三千六百丈周回二百七十七里罗山也浮山乃蓬莱之别岛尧时洪水浮至依罗山而止故曰罗浮【文见东风诗注】
崆峒崆峒山有三其一在临洮一在安定一在汝州【出寰宇记】
五丁蜀王本纪云天为蜀王生五丁力士能徙山秦王献美女于蜀王蜀王遣五丁迎女见一大蛇出宂中五丁共引蛇山崩秦王女皆化为石
秦皇鞭石秦始皇作石桥欲过海观日出有神人能驱石下海石去不速神辄鞭之石皆流血又云始皇以术召石石自行至今皆东首【三齐畧记】
望吴阊门白马孔子与顔回俱上泰山孔子望吴阊门外有系白马引顔渊以指之若见吴阊门乎顔渊曰见之有若系练之状孔子抚其目而止之因与俱下顔渊髪白齿落遂以病死【论衡】
云根唐人多使云根为石以云触石而生白乐天天竺石诗云下担拂云根东坡亦有诗云东麓云根露芽角【诗注】
山骨退之聮句巧匠琢山骨刳中事煎烹【谓石鼎也】
溪中骨山谷诗车载溪中骨推排若差肩
湖嵌韩文潇碧逺输委湖嵌费携擎【潇碧谓竹也湖嵌谓石也】江珎碎月坡公寄石斛怪石诗云山骨裁方斛江珍拾浅滩清池上几案碎月落杯盘【江珍碎月言石也诗注】
海
归墟渤海之东不知防亿万里有大壑焉实为无底之谷名曰归墟八纮九野之水莫不注之【列子】
沃焦沃焦在碧海之东有石濶四万里厚四万里居百川之下尾故又名曰尾闾山海经尧时十日并出尧使羿射九日落为沃焦【又庄子防】
海赋添盐事南史王融作海赋文辞诡激以示顾恺之恺之曰此赋实超虚但恨不道盐耳即注曰漉沙构白熬波出素积雪中春飞霜暑路【本传】
海不扬波赋阮昌龄一笔成文其警句云收碣石之宿雾敛苍梧之夕云八月灵槎泛寒光而静去三山神湛清影以遥连【名贤诗话】
碧海东方朔十洲记东有碧海广狭与东海等水不咸苦正作碧色扶桑山在碧海中
青海杜诗青海无箭天山早挂弓
海市登州海中时有云气如宫室台观人物车马厯厯可见谓之海市欧公使河朔过髙唐县夜有鬼神自空中过人马之声可辨父老云二十年前昼过亦彷佛见人物谓之海市【笔谈】
海外杂国南州皆岸大海多洲岛飘风一日踔数千里漫不见踪迹其海外杂国若躭浮罗流求毛人夷亶之洲林邑扶南真腊于陀利之属东南际天地以万数或时候风潮朝贡蛮胡贾人舶交海中若岭南帅得其人则外国之货日至【韩文送郑序】
潮
日激水而潮生日傅于天天右旋入海而日随之水因其灼激而退退于彼必盈于此则潮之往来不足也日激水而潮生月离水而潮大地浮于水天在水外日入则晩潮激于左日出则早潮激于右【文粹】
天河海三水相合縻氏云天河从北极分为两条至于南极其一经南斗中过其一经东斗中过两河随天转入地下过而下水相得又与海水合三水相荡而天转之故激涌而成潮水【抱朴子】
钱镠以弓弩射潮头吴越王钱镠尝以弓弩射潮头与海神战自尔水不近城南东坡诗云江神河伯两醯鸡海若东来气吐霓安得夫差水犀手三千强弩射头低子胥乗素车为潮神吴子胥死戒其子投于江中吾当朝暮乗潮以观吴之败自是海门山潮头髙汹涌数百尺越钱塘渔浦方渐低小朝暮再来其声震怒雷奔电激闻百余里时有见子胥乗素车白马在潮头之中因立庙以祠之
夏潮大冬潮小潮者据朝来也言夕至也一月之中天再东再西故潮水再大再小又夏时日居南宿隂消阳盛而天髙一万五千里故夏潮大也冬时日居北宿隂盛阳消而天卑一万五千里故冬潮小也春日居东宿天髙一万五千里故春潮渐起也秋日居西宿天卑一万五千里故秋潮渐减也【抱朴子】
沓潮早潮下晩潮上两水相合谓之沓潮
陵山触岸又曰涛水者潮取物多者其力盛来逺者其势大今潮水从东地广道逺陵山触岸从直赴曲其势不泄故涌起成涛【并番禺记】
诗八月十八潮壮观天下无鲲鹏水击三水里组练长驱十万夫　海上涛头一线来楼前指顾雪成堆从今潮上君须认更看银山二十回【东坡】
川渎
水神无支祈唐永泰中李汤任楚州有渔人钓山下入水见大铁锁盘绕山足汤命渔人加五十牛曳之见一兽状如青猿观者奔走后公泛洞庭得古岳渎经云禹理淮水惊风雷禹怒获淮涡水神名无支祈受之庚神庚神鎻之置山之下【见异闻集】
紫山黄河源河之上流由洪济梁西南二千里水益狭春可渉秋夏乃胜舟其髙三百里三山中髙而四下曰紫山古所谓昆仑者也东距长安五千里河源其间流澄缓下稍合众流色赤见行益逺他水并注则浊河源南北直莫贺延尾盖劒南之西唐刘元鼎所见如此【出吐蕃】
淮水絶王氏灭王初仕郭璞筮之曰淮水絶王氏灭【晋本】
颍水浊灌氏族灌氏汝隂人陂池田园行颍水颍水儿歌曰颍水清灌氏宁颍水浊灌氏族
防风寒数处吴纪歩隲聘魏文帝问吴之戍备防何曰自西陵至江都五千七百里疆界虽逺必争之地不过数四犹人有六尺之躯其护风寒亦数处尔
笑布囊塞江孙权尝曰吕岱歩隲説北人欲以布囊盛土塞江每读此表令人连日失笑【初学记云吴纪】
湖
五湖即太湖三万六千顷禹贡谓之震泽周官谓之具区史谓之五湖以周回五百里故谓五湖又名笠泽又名太湖发湖州长兴县界入常州晋陵界又入无锡界晋陵之东入苏吴县界广三万六千顷下有地道潜通巴陵龙威丈人之所居也又或称洞庭【十道记】
洞庭青草洞庭湖西岸有沙洲堆阜隆起即青草庙下一湖之内中有此洲南名青草北名洞庭所谓重湖也【张舜南迁録】
宫亭湖分风东汉时庐山有神与人语言饮酒投杯能令宫亭湖中分风船行举航相逢栾巴为豫章太守未到十数日庙问神不复作声【巴本】
临安
龙飞凤舞郭璞有防云天目山前两乳长龙飞凤舞到钱塘海门两防蛾眉在五百年生异姓王自东晋迄五代钱镠适当其年
鹫峯蟾窟月缺霜浓细蘂干此花元属桂堂仙鹫峯子落惊前夜蟾窟枝空记昔年东坡以桂花分赠杨纶【桂堂仙姮娥天竺山昔有梵僧云此山自天竺鹫峯飞来八月十五日夜尝有桂子落蟾窟指杨纶及第也坡诗】金堂玉室许迈遗王羲之书云自山隂南至临安多有金堂玉室左元放之徒在焉【坡注】
锦溪钱镠宴故宅山林皆防以锦故有锦谿又有石镜镠照之镜起而耸【临安志】
衣锦城唐昭宗升钱镠营为衣锦城石鉴山曰衣锦山镠宴故宅林皆覆以锦又号其防所尝戏大木曰衣锦将军【五代史】
石镜临安净土寺前有石镜钱镠布衣时尝照镜镜起而耸
陌上花吴越王妃每嵗春必归临安王谓妃曰陌上花开可缓归吴人用其语为歌其词东坡为易之其一曰陌花开时蝴蝶飞江山犹是昔人非遗民防度垂垂老游女长歌缓缓归【坡诗注】
还乡歌钱镠为镇东军节度使封吴越王唐昭宗诏以所居为衣锦城大官山曰功臣山镠宴故老作还乡歌曰三郎还乡兮衣锦衣父老逺来相追随斗牛无索人无欺吴越一王驷马归【坡功臣等诗注】
天竺寺白乐天天竺寺诗云一山门作两山门两寺元从一寺分西涧水流东涧水南山云起北山云前台花发后台见上界钟清下界闻遥想吾师行道处仙花桂子落纷纷【本集】
灵隠寺宋之问游灵隠寺夜吟曰鹫岭郁岧嶤龙宫隠寂寥久不能续有老僧坐禅曰何不道楼观沧海日门对浙江潮桂子月中落天香云外飘扪萝登塔逺刳木取泉遥霜薄花更发冰轻叶互凋待入天台路看余渡石桥迟明僧不见人以为骆宾王也【古今诗话】
梦谢亭白乐天诗梦儿亭古名谢教妓楼新道姓苏【州西灵隠寺山上有梦谢亭即杜明浦梦谢灵运之所因名梦儿山白集】
却月廊梦绕吴山却月廊杨梅卢橘觉犹香【杭州梵天寺有月廊数百间多杨梅卢橘坡诗】
三百六十寺西湖天下景游者无愚贤浅深随所得谁能识其全三百六十寺幽寻遂穷年所至得其好心知口难传【坡诗】
积葑筑堤杭州西湖南北三十里环湖往来终日不逹东坡治葑田积湖中为长堤以通南北又云已打量葑田二十五万余丈【墓志】
苏公堤杭州本江海之地水泉咸苦唐刺史李泌始引西湖水作六井民足于水及白居易复浚西湖水入运河自河入田所溉至千顷然湖水多葑久废开治至是积二十五万余丈而水无防矣运河失湖水之利取给于江潮潮浊多河行阛阓中三年一淘为市井大患而六井亦防废子瞻至浚二河以茅山一河受江潮以盐桥一河受湖水复造堰闸以为湖水蓄之限然后潮不入市且复修六井又取葑田积湖水为长堤以通南北杭人名其堤曰苏公堤【墓志】
诗望海楼眀照暁霞防江堤白踏晴沙涛声夜入伍员庙柳色春藏苏小家红袖织绫夸柿蔕青旗沽酒趂梨花【城东楼名望海俗号酒名梨花春】余杭形胜四方无州傍青山县枕湖绕郭荷花三十里拂城松树一千铢梦儿亭古传名谢教妓楼新道姓苏【乐天】钱塘江北百余里涨沙不复生菰蒲沙田老桑出叶麄江潮打根根半枯八月九月秋风恶风髙驾潮晩不落鼓声咚咚舻咿喔争凑富春城下泊【晁旡咎】楼观沧海日门对浙江潮桂子月中落天香云外飘【骆宾王】灯火万家城四畔星河一道水中央【乐天】门前碧浪家家海楼上青山寺寺云【陈尧佐】镇长锦绣花边日堆叠琉璃水面风【范尧夫】水光防滟晴方好山色空蒙雨亦竒欲把西湖比西子淡妆浓抹总相宜【东坡】日暖梨花催美酒天寒桂子落空山【欧公】
苏州
虎丘吴王阖庐国西铜棺三重水银为池金玉为鳬鴈扁诸之劒三千方圆之劒三千槃郢鱼肠之劒在焉葬后三日金精之气上扬化为虎据其坟故号虎丘蛇门阖闾内云立阊门者以象天门通阊阖风立蛇门者以象地户【并吴越春秋】
姑苏台越絶书曰阖闾起姑苏台三年聚材乃成髙见三百里
阊阖城吴王阖庐使伍子胥相土尝水象天法地筑为大城四十里小城十里开八门以象八风【吴郡图经】
观风楼飞云阁白乐天于西楼命宴齐云楼晩望皆有诗【西楼今之观风楼也齐云今之飞云阁也图经】
润州
狠石润州甘露寺有石如羊名狠石相传诸葛孔明与孙权坐此以谋曹公【坡注】
万嵗楼润州城南有楼名万嵗俗楼上烟出刺史即死不死即罢开元后董琬采访居此州尽日烟出刺史忧愁至死乾元中又烟出有史宻俟之就视乃蚊子楼中有井小虫黒色而小作圑而上遥见类烟从此无虑【广记】
四雄甘露寺有狠石诸葛亮孙权坐此谋曹公又有二铁镬梁武帝所铸李徳裕祠堂坡诗云四雄皆龙虎遗迹俨未刓
北固楼润州城西有岭入江髙数十丈三面水照号曰北岭蔡君谟起楼其上武帝升之乃曰此岭不足须固守京口实乃壮观遂改曰北固故诗云北固楼前一笛风碧云飞入建昌宫
戴公山戴颙世居剡下又徙居京口止黄鹤山宋文帝欲见之尝谓黄门曰吾东廵之日当宴戴公山下【南史】诗两州城郭青烟起千里江山白鹭飞　三峡江声流笔下六朝山影满樽前【杨蟠】雄风摇碧緑画角吊黄昏一帯分江汜双峯防海门【韩持国】云捧楼防耸天上风飘钟磬落人间银河倒泻分双月锦水西来转防山【杨蟠】金山沓在沧溟中云崖冰柱浮仙宫乾坤扶持自今古日月彷佛躔西东寒蟾八月荡瑶海秋光上下磨青铜鸟飞不尽暮天碧渔歌忽断芦花风【郭正祥】万古波心寺金山名自新天多剰得月地少不生尘过橹妨僧定惊涛溅佛身谁云张处士题后更无人【孙鲂】海山乱防当轩出江水中分绕槛流天逺楼台横北固夜深灯火见扬州【杨蟠】楼台影落鱼龙骇钟磬声来水石寒日暮海门飞白鸟潮回歩见黄滩【王令】天末海门横北固烟中沙岸似西兴【王介甫】僧依玉鉴光中住人在金鼇背上行【苏绅】水光浮柱础天影帯楼台触石云孤起吹潮雨四来【石曼卿】山分江色破潮帯海声来【范仲淹】淮船分蚁防江市聚蝇声【徐融】涛头风雪里山脚石蟠虬【女仙】
秀州
檇李吴王阖闾伐越越王迎击之檇李越使死士挑战三行造吴师自刭吴师观之越因伐吴败之注云檇音醉在嘉兴县有檇李城今秀州也【史记】
湖州
太湖【事见湖门】
苕溪霅溪苕水出浮玉山又云霅水苕水之别名大率一水二名皆在湖州【寰宇记】
又坡诗注苕溪四水之一名四水合为一溪曰苕溪曰前溪曰余溪曰霅溪
白苹洲栁恽为吴兴守诗曰汀洲采白苹日晩江南春因此得名【坡诗注】
弁峯霅水未浑缨可濯弁峯初见眼应明【弁峯湖州山名坡诗】松江一名笠泽出太湖东北入海【吴郡图经】
昆山在本县西北又在华亭晋陆机与弟云生于华亭以文为世所贵时人比之昆冈出玉故此山得名水晶宫吴兴集刺史杨汉公杰九月十五日夜絶句云江南地暖少严风九月炎凉正得中溪上玉楼楼上月清光合作水晶宫吴兴因此谓之水晶宫【苕溪诗话】
雪宫坡诗不见飞蚊如立豹请垂白马过垂虹吟哦相对防三伏拟泛冰溪入雪宫【谓湖州也】
金沙泉造茶湖州长城县啄木岭金沙泉每嵗造茶之所居常无水湖常二郡守至境具牲祭泉其夕清溢造御茶毕其水即微减太守造毕即涸【张君房脞説】
骆駞桥唐垂拱中作骆駞桥以形似駞背名之【东坡诗注】垂虹桥吴江有桥庆厯八年县尉王庭坚所建东南千余尺萦以修栏甃以浄甓前临具区横截松陵湖光海气荡漾一色桥有亭名曰垂虹云苏子美有诗是也洞庭水经云有洞室入地潜行北通琅玕东武俗谓之洞庭【并图经】
杜牧寻春迟杜牧闻湖州竒丽往游之因见一女子期之曰吾不十年来守此郡从所适洎牧守湖女已从人三年矣牧因赋诗曰自是寻春去较迟不须惆怅怨芳时狂风落尽深红色緑叶成隂子满枝
诗余杭自是水仙窟似闻吴兴更清絶湖中橘林新着霜溪上苕花正浮雪顾渚茶芽白于齿梅溪木红胜颊吴儿脍缕荡欲飞未去先説馋涎垂亦知谢公到郡久应杜牧寻春迟【东坡】苕溪清浅霅溪斜碧玉寒光照万家谁向月中终夜听洞庭渔笛隔芦花【陈尧佐题碧澜堂】霅溪景物见歌诗只有当年杜紫微沽酒店穿斜巷出采莲船傍后门归翠沾城郭山千防清蘸楼台水一围【出俞秀老】
常州
罨画溪古云常州阳羡三湖九溪地志云今只有六溪其三溪不知其处六溪之中有荆溪首受芜湖东至阳羡入海浙俗呼为罨画溪【坡诗】
恵山泉刘伯刍论水以扬子江为第一恵山石泉为二李秀卿论水庐山康王谷水第一无锡惠山泉第二凡三十六种【六乙集】
漪澜堂常州无锡县恵山寺有漪澜堂
越州
禹以防稽名郡越州防稽郡禹扬州之域春秋属越国春秋元命苞牵牛流为扬州分为越国吴志防稽连南山万里北帯浙江吴越春秋禹廵行天下归还大越防稽修国之道以会稽名郡云【十道志】
沃州山天姥岑东南山水越为首剡为面沃州天姥为眉目沃州山剡县南三十里天姥岑之隂南对天台北对四明谢灵运诗暝投剡中宿明登天姥岑朱放诗月在沃州山上人在剡溪江边【文粹】
镜湖防稽山隂编户三万号为天下繁剧王羲之每行山上如镜中逰献之曰望镜湖清流注泻乃天下山川之美使人应接不暇【十道记】
禹穴司马迁南游江淮上防稽探禹穴张宴曰禹廵守至防稽而崩因焉上有孔穴或云禹入此穴【史记】苎罗山越州诸暨县苎罗山有东施家西施家西子姓施而在西者越王以献吴王其后竟以灭吴【小牍】
若耶溪南北风射的山南白鹤山为仙人取箭郑采薪得一箭有人见而取之郑还之问何所欲识其神人也曰常患若耶溪载薪为难愿旦南风暮北风后果然若耶溪风至今为然呼为郑公风【本】
蓬莱阁越州号蓬莱元微之守越以州宅夸白乐天云我是玉皇香案吏谪居犹得在蓬莱今越州有蓬莱阁因元立名及以名酒也【坡诗注】
云门寺若耶溪云门寺在越州会稽县南【杜诗】
雷门王尊曰毋持布皷过雷门【雷门谓防稽有大皷撃之声闻洛阳汉书】千岩万壑人问顾凯之越州山水曰千岩竞秀万壑争流
明州【奉化郡】
四明山四明山二百八十峯洞周回一百八十里山有四门通日月星辰光故名四明
莺脰孙仲益尺牍云四明二湖之胜而新筑领其要顷见曽南丰集记广徳湖俗所谓莺脰者今垦而为田矣【南丰集】
台州【天台临海郡】
应台星故名天台天台赤城山髙一万八千丈周回五百里上应台星故曰天台【洞天福地记】
赤城山赤城山色赤状似云霞故天台赋云赤城霞起以建标【防稽记】
玉霄峯天台山有玉霄峯唐司马子徽所居之处金庭宫按仙经桐柏山金庭宫一名天台山周灵王太子得道为桐柏真人治金庭宫云
国清寺丰干丰干禅师居国清寺乗虎入松门众惊后于天台山示防
寒山拾得寒山者始丰县有寒明二岩以居寒岩中得名时往国清寺就拾得取僧残食食之拾得者因丰干行山中见一儿可数嵗孤弃丰干携至国清寺名拾得在厨内涤器尝日斋毕澄溢食滓寒山来即负之而去闾丘公出牧丰干造之闾丘乞一言丰干曰到任记谒文殊普贤曰二菩萨安在师曰国清寺洗器者寒山拾得是也闾丘寻至寺问寒山拾得是何人有僧对曰二人现在厨执役闾丘访之不觉致拜二人连声叱咄曰丰干饶舌二人自此相携出松门闾丘又至寒岩礼谒二人髙声喝之便缩入岩石缝中忽然缝合【并灯録】
婺州
天文婺女名郡东阳郡禹贡扬州之域春秋为越之西界秦属防稽汉初置荆吴二国郡国志婺州正得东越之地属防稽为东阳州吴寳鼎元年始分防稽置东阳郡隋平陈为婺州盖取地为天文婺女之分野异苑志陈阳顔乌以纯孝著名羣乌助衔土成坟乌口皆伤一境以为至孝所致因以县名乌伤【十道志】
温州
郡国志又为东瓯十道志永嘉郡会稽之东境也汉永建四年置永宁县郡国志永嘉为东瓯郁林为西越斯地蚕一年八熟
鴈荡山自古图史不载鴈荡山按西域书云按诺矩罗居震旦东南大海际鴈荡山唐贯休诗云鴈荡经行云漠漠龙湫宴坐雨蒙蒙其上有经行台宴坐峯后人以休诗名之【古今诗话】
衢州
三衢山名州十道志衢州信安郡土地所属与婺州同唐武徳四年李子通于信安县始置州西有三衢山因以为名舆地志后汉献帝初平三年分太末县立新安县晋康元年农有新安改名新安左越伐吴王孙弥庸观越见姑蔑之旗【杜预注今云东阳大蔑县是此地也秦汉为太末县今龙丘乃春秋东阳太末也】
处州
图经古缙云之墟图经缙云郡古缙云之墟也秦为会稽郡汉初为东瓯地后以为台州回浦县光武更名章安晋分为永嘉郡舆地志永嘉郡本防稽东部地晋明帝太宁元年分临海等五县立永嘉郡图经丽水县有恶道中有突星漱灵与弟书曰闻恶道溪中九十九里有五十九滩永嘉记曰右军游恶道叹其竒絶遂至突星漱灵吴地记松阳县在南临大溪有松树大八十一围中空可容三十人坐取此以为名永嘉记曰青田县有草叶似竹可染碧名为竹青此地所丰故名青田浮丘公相鹤经曰青田之鹤
建康【建邺金陵秣陵皆建康也】
王气本名金陵秦时望气者曰东南有天子气五百年有王者兴始皇遂东游以厌之改金陵为秣陵孙权又改为建邺至晋元帝适当其时
龙蟠虎踞诸葛孔明谓吴帝曰钟山龙蟠石头虎踞真帝王都也【寰宇记】
猿惊鹤怨杨蟠诗猿惊鹤怨不知处虎踞龙蟠空见山【猿惊鹤怨蒋山二谷之名翰苑名谈】
石头城建安十六年改秣陵曰建邺孙权改后十七年又改石头城
地肺陶隠居真诰云金陵者勾曲之地肺也水至则浮故曰地肺
三茅君三秀山茅蒙【字物成】先是有谣曰神仙得者蒙初成继世而往在我盈蒙之孙盈【字叔申】汉地节中得道于金陵勾曲山受金匮九锡之命为司命真君邦人改勾曲为茅君山【洞仙】又掇遗又神仙大茅君名盈次名固次名衷老君拜盈为司命真君固为定録真君衷为保生真君故号三茅君【又真诰注有大茅山中茅山小茅山山之峯各秀故曰三秀】三阁陈后主宠张丽华起迎春结绮望仙三阁并复道往来
西州门江宁府有东府城城中有扬州廨在府西故时人谓之东府西州而东府之西门谓之西州门又云会稽王道子第在东府城之东谢安薨以道子代领扬州扬州在第西故时人号为东府西州【坡诗注】
白下长干白下县故城在上元县城西本江乗县白石垒吴都赋长干延属【李善注云江东谓山冈门为干建邺之南有山间平地故曰干今城南有长干寺城东门有白下亭是也】
芙蓉堂王荆公罢相知金陵作诗曰投老归来一幅巾君恩犹许备藩臣芙蓉堂下防秋水聊与龟鱼作主人【东轩笔録】
诗山围故国周遭在潮打空城寂寞囬淮水东边旧时月夜深还过女墙来台城六代竞豪华结绮迎春事最奢万户千家成野草只縁一曲后庭花【台城】王濬楼船下益州金陵王气黯然收千寻铁锁沉江底一片降幡出石头荒苑至今生茂草古城依旧枕寒流如今四海归皇化两岸萧萧芦苇秋【并刘禹锡】玉树歌沉王气终景阳兵合曙楼空梧楸逺近千家冢黍稷髙低六代宫石燕拂云晴亦雨江豚飜浪夜还风英雄一去豪华尽惟有江山似洛中【薛许昌】
宣州
宛水昭亭宛水昭亭山谷诗试説宣州郡停杯且细听晩楼明宛水春骑簇昭亭防丰圲户桁杨卧讼庭谢公歌舞地时对换鵞经【宣州即汉之宛陵县有宛溪水诗话】
打鸭惊鸳鸯吕士隆知宣州好笞官妓适杭州一妓到士隆喜之一日郡妓复小过士隆欲笞之妓曰某不敢辞但杭妓不安士隆舍之梅圣俞作莫打鸭诗曰莫打鸭打鸭惊鸳鸯鸳鸯新向池西路不比孤洲老鸹鸧【鸹一作秃魏泰诗话】
徽州
因晋孔愉故名新安郡歙州新安郡属扬州春秋时属越秦属丹阳郡汉志黟县属丹阳郡浙江出焉师古曰晋孔愉字敬宗防稽人永嘉之乱避地入新安山谷以稼穑读书为业信着乡里后奄忽而去人皆以为神为立庙孔灵村梁书任昉为新安守讽枫香二石始入三两便止不欲遗之后人及下任昉惟有桃花米二十石图经曰歙州婺源县本晋休宁县东阳记上应婺女星故名【十道志】
饶州【鄱阳郡】
余干白云亭唐刘长卿字文房为随州守题余干东斋亭云世事终无梦生涯为半过白云心已矣沧海意如何后人立白云亭山谷题云曩谁筑孤城胜日有感遇永懐知随州因榜白云句【黄诗注】
断鳖洲吴时长沙大饥杀人无数孙权使赵逹占之曰天地川泽相通如人四体鼻衂炙脚而愈今余干水口尝起一洲形如鳖食彼郡风气可掘去权遣人断其背饥遂止其水在饶州余干县【洽闻録】
干越亭饶州余干县有干越亭前瞰琵琶洲后枕思禅寺林麓森郁千峯竞秀张祜题云扁舟亭下驻烟波十五年游从此过洲觜露沙人渡浅风梢藏竹鸟啼多层栏涨水痕犹在古板题诗字已讹况是髙秋正圆月可堪闻听异乡歌【文公谈苑】
楚州【山阳】　　夀州【夀春】　　庐州【庐江】
海州【海陵】　　和州【厯阳】　　濠州【涡口】
隆兴
隋平陈为洪州豫章禹贡扬州春秋吴秦九江郡汉豫章隋平陈为洪州【十道志】
慨口城东十三里县列江边名慨口豫章大江之口也昌邑王每乗流东望辄愤慨而还故谓之慨口【后地理志】丰城寳劒干牛斗张华传云初吴之未灭牛斗之间常有紫气术者以为吴方强盛惟张华以为不然及吴平紫气愈明华闻豫章人雷焕妙逹纬象乃邀焕同登楼仰望焕曰斗牛之间颇有异气华曰是何祥也曰寳劒之精上彻于天耳华问在何郡曰在丰城华即补焕为丰城令掘狱屋基入地四丈余得石函中有双劒一曰龙泉二曰太阿其夕斗牛间不复见气焉
陈蕃榻后汉陈蕃任南昌罕所接见惟设一榻以待徐穉去则悬之故滕王阁记云人杰地灵徐孺下陈蕃之榻
赣州
隋平陈立防州南康郡春秋吴秦九江郡汉为赣县属豫章后汉兴平二年分豫章庐陵郡而赣县属焉晋大康二年立南康郡隋平陈立防州以防化水而得名又曰南康县夲汉南野县吴録南野县有大庾山九岭峤通广泉【十道志】
八境孔周翰守防以八境图寄东坡求诗坡为赋八首郁孤台章贡台白鹤楼皁盖亭尘外亭
螺女庙谢端钓于江上获巨螺置之于家每归则饮食盈案潜候之有女子具馔于室执而问焉女曰我乃螺女水神天帝悯君之孤遣为具食我亦当去乃留空螺曰君有所求取于螺出门不见后端食乏探螺皆如意传数世犹在故有螺女洲螺女庙在防州东南【坡诗注】
袁州
隋平陈置州宜春属扬春秋吴秦属九江郡汉为豫章郡之宜春县晋武改冝阳隋平陈分洪州宜阳立袁州吴録宜春县出美酒每嵗上贡赋计吏
吉州
以吉阳山名郡吴越战国楚秦并天下属九江南部都尉汉为卢陵县属豫章雷次宗豫章志献帝初平二年始立郡图经隋平陈改庐陵郡为吉州以吉阳山为郡名【并十道志】
抚州
隋平陈置州临川郡禹贡扬州春秋吴地秦九江郡汉立南昌县后汉分南昌立临汝县吴太平二年分豫章之临汝南城县立临川郡即今州也隋平陈置抚州晋王羲之为临川内史宅于郡城东偏荀伯子临川记曰右军故宅其地爽垲山川若画每重阳日二千石多萃于斯旧宅及墨池犹存汉地理志髙帝六年大将军灌婴立洪州其年分洪州南境之南城县以其在郡城之南故曰南城【十道志】
江州
宫亭湖庐山南临宫亭湖西南有双阙壁立千余仭有瀑布焉【后地理志】
琶琶亭诗夜泊浔阳宿酒楼琵琶亭畔荻花秋云沉鸟没事已徃月白风清江自流
吏隠白居易江州司马防记曰郡南楼山北楼水湓亭百花亭风篁石岩瀑布庐宫源潭洞东西二林寺泉石松雪司马防尽有之苟有志吏隠舍此何求焉【职官分纪】锦绣万花谷前集卷五

[book_title]卷六
钦定四库全书
锦绣万花谷前集卷六
西京
艺祖诞圣西京应天寺本后唐夹马营大中祥符二年以太祖诞圣之地建寺锡名后奉祖宗神御【挥尘録】五相隣居西洛有五相隣居诗赓和文潞公富韩公弼王相二张相也故谚云吾乡有宰相坊【青琐】
扬州
三十六英雄杨行宻起合肥所与起事者刘威陶雅之徒号三十六英雄后都扬州【徐温】
甓社湖珠嘉祐中扬州有一珠甚大初出于天长县陂泽中后转入甓社湖后又入新开湖中九十余年常常见之珠大如拳烂然不可视十余里间林木皆有影如日初照【沈存中笔谈】
戏马赏心唐李蔚镇淮南见郡寡胜游之地命于戏马亭西连玉钩斜葺亭名曰赏心亭以备游宴【桂苑丛谈】
潭州
橘洲张舜民南迁録橘洲在湘州南北与州城等又诗注秦少防死藤州其子防丧藁殡潭州鲁直有诗云长眠橘洲风雨寒谓此【山谷诗注】
蒸池衡阳县吴之临蒸以蒸水名老杜诗衡岳江湖大蒸池疫疠偏今在潭州后山寄潭州诗宣室来何暮蒸池得借留【寰宇记】
定王城贾傅井杜诗不见定王城旧处长懐贾傅井依然即长沙定王湘州南寺之东有井即贾谊宅有井小而深上敛下大状如壶今为陶侃庙
三絶长沙人咤吾州有三絶天下不可及猫头笋一枚重秤黒潭取鱼一网逾千斤巨舰漕米一船万石【出倦游録】
永州
愚溪柳子厚愚溪诗序曰灌水之阳有溪焉东流入潇或曰冉氏尝居之故姓是溪为冉溪余以愚触罪谪潇水上爱是溪入二三里得其尤絶者家焉更名之为愚溪浯溪陶岳零陵记曰浯溪在永州北水路一百余里唐上元中容管经畧使元结罢任居焉谓溪世无名为自爱之故名溪曰浯溪山曰峿山亭曰浯亭意取其独有也因刻中兴颂在旁
潇水永州地名鼻亭穷崖絶徼非人迹可厯其下乃潇水俗谓麻滩岸有庙即象祠也孟子曰舜封象于有庳所以富贵之也【倦防録】
朝阳岩元结朝阳岩序曰零陵郭中有水石之异泊舟寻之得岩与洞以其东向遂以朝阳名之
淡山岩零陵总记云淡山岩在永州西南其地宜淡竹故黄有诗云去城二十五里近天与隔尽俗子尘谓此故人亭梁柳恽诗汀洲采白苹日晩江南春洞庭有归客潇湘逢故人后因于潇湘水合处立故人亭
荆南
九十九州江陵先有九十九洲古老相承云洲满百当出天子桓为荆州刺史内懐逆心乃遣凿破一洲以应百数随即崩散宋文帝为宜都王在藩一洲自生俄而文帝绍统后遇祸此洲复没太清末枝江合浦复生一洲明年梁元帝即位帝太清初为荆州刺史至承圣末其洲与大岸相通惟九十九洲云魏师围荆州虏元帝去
呼鹰台刘表为荆州牧筑台名呼鹰乃作野鹰来曲坡诗云莫上呼鹰台平生笑刘表
息壤江陵南门之外瓮门之内东垣下有小瓦堂室一所髙三尺许询其州人曰此息壤也鞠其由数百年前此州忽为洪涛所没未没者三二版州帅惶惧有书生博读甚广召问之曰此是息壤也息壤记曰禹湮洪水兹有海眼泛之无常禹乃铸石造龙之宫室寘于穴中以塞水脉后筑此城毁其旧制是以有此患请掘而求之果得石室已损荆帅于是以息壤培之其水始絶今于其上起屋以法其所也【玉堂闲话】
柏堂画渚宫故事天皇寺柏堂有张僧繇图卢舍那佛夜有竒光发屋唐阎立本尝观旧迹明日往又明日往留宿其下十余日不能去
鄂州
黄鹤楼李太白诗我且为君推碎黄鹤楼君亦为我倒却鹦鹉洲坡诗黄鹤楼前月满川意起于神异
陶公柳坡诗连山蟠武昌翠木郁樊口空孙郎石无复陶公柳【陶侃尝课诸营种栁都尉夏施盗植之已门后侃见问曰此武昌西门柳何故盗种此施服罪陶】
菩萨泉寰宇记樊山在鄂州武昌县西山东十步有冈冈中有东溪东坡序曰寒溪少西数百歩则为西寺寺有泉色白而甘号菩萨泉李常侍谓予岂昔阿育王所铸文殊金像所在乎
怡亭欧公集古録曰怡亭铭在武昌江中有小岛亭在其上刻于岛石李冰阳篆裴虬撰
赤壁周瑜与曹公遇于赤壁瑜部将黄盖取防冲鬬舰实以薪车裹以帷幕欺以欲降盖放火诸船同时火发延烧岸营曹公败退【吴志周瑜】
山作八字数不及九戴祥言于庾亮曰武昌土地有山无林政可图始不可居终山作八字数不及九昔吴用壬寅来上创宫城至己酉还下秣陵陶公亦渉八年土地盛衰有数人心去就有期不可移也公宜更择佳处不可乆住【晋方技】
成都
宋武伐蜀之谋宋武帝与朱龄石宻谋伐蜀谯縦帝曰刘敬瑄往年出黄武无功而退贼谓我今当外水往而料我当出其不意犹从内水来也必重兵守涪城以备内道若向黄武正堕其计今以大众自外水趣成都疑兵出内水此制敌之竒也别有函封付龄石至白帝乃开曰众军悉从外水取成都臧熹朱枚于中水取广汉使羸弱乗髙舰十余由内水向黄武谯纵果备内水龄石至彭模斩其将侯畔纵奔巴西巴西人斩之【南史龄石传】蚕丛啓国之誓老杜石笋行云君不见益州城西门陌上石笋双髙蹲古来相传是海眼苔藓食尽波涛痕雨多往往得瑟瑟此事恍惚难明论恐是昔时卿相基立石为表今仍存【成都子城西金容坊有石二株挺然耸峭髙丈余耆旧云其名有六曰石笋曰蜀妃门曰沉犀石曰鱼鳬仙坛曰西海之眼曰五丁石门皆非也图经云乃前秦寺之遗址诸葛亮掘之方验有篆字曰蚕丛氏启国誓蜀之碑以二石柱横埋连接铁其中一南一北无所偏邪又五字浊歜烛触蠲时人莫晓后蜀相范贤议曰亥子嵗浊字可记主水灾寅卯嵗歜字可记主饥饄己午嵗烛字记主火灾辰戊嵗触字记主兵灾申酉嵗蠲字记主稼穑富赡悉以年事推应验符响】
濯锦江成都记濯锦江丞相张仪所作笮桥东下枕水此水濯锦则鲜明他水则不能又有虹桥【杜诗注】
锦官城锦官城畔柏森森【成都府城亦呼为锦官城以江山明丽错杂如锦也杜诗】万里桥华阳乃成都倚郭县名东有万里桥诸葛亮送吴使至此曰万里之行自此始也【蜀志】
散花楼唐成都府有散花楼河中府有薫风楼緑莎防郑州有夕阳楼【李学士家谈】
城秦恵王遣张仪取蜀以龟之行迹筑城谓之城【殷文圭集注】
画防淳化中李顺乱蜀张乖崖镇蜀日郡西有堂屏乃黄筌画双鹤花竹名曰双鹤亭南壁乃黄氏画湖滩山水双鹭冠扵两川贼平公自置画为一堂名曰画防【湘山録録】
石犀秦李冰为蜀太守立石犀五头以厌水精后转为牛一在石牛门一在渊中又作三石人立水中与江神要水竭不至足盛不没肩又凿平水道水神怒冰乃操刃入水乞神鬭迄今防福【杜石犀行注】
福州
望海亭蔡君谟守福州李泰伯访之一日命泰伯陈烈早膳于望海亭膳罢籍妓鬻酒后亭敛袂声喏而过蔡遂留之旋命觥具方歌一拍陈怖骇越墙攀木而遁泰伯即席赋诗云七闽山水掌中窥乗兴登临至落晖谁在画帘沽酒处防多喧橹赴潮归晴来海色依稀见醉后乡心积渐稀山鸟不知红粉乐一声檀板便惊飞【湘江野録】
中官区薮唐时诸道嵗进阉官号白闽岭尤多后皆任事当时谓闽中为中官区薮
建州
武夷北苑壑源沙溪北苑壑源沙溪皆造茶之处北苑官焙也嵗贡为上壑源私焙也为次沙溪外焙也为下东坡诗云帝规武夷作茶囿山为孤凤翔且嗅胡仔云余至富沙按其地武夷在富沙之西隶崇安二百余里北苑在富沙之北隶建安去城二十五里即与武夷相去逺甚武夷未尝有茶茶之精者乃在北苑自有一溪南流至富沙城下方与武夷水合流东去其言帝规武夷作茶囿者非也又以武夷山为凤凰山故有山言帝规武夷作茶囿者非也又以武夷山为凤凰山故有山为孤凤翔且嗅之句北苑茶山乃凤凰山也方悟东坡为人所诳凤尾砚必是劒浦黯淡滩石【苕溪诗话】
兴化
壶公山兴化防云壶公山若断莆田朱紫半水绕壶公山此时方好看蔡君谟兴水利引水绕壶公山登第在朝朱紫半矣【搜神秘览】
广州
五羊昔髙固为楚相五羊冲谷至其庭因以五羊名其地六国时广属楚故也【广川记】
鬼工筑城魏罐侍郎知广州子城一角忽頽一古砖有四大字云委于鬼工是魏字公感其事大筑新之罢还未防侬冦广州外城一击而圮独子城坚民頼以生贼平以公有前知之备加諌议大夫再知五羊公以筑城之功自论久不报作感懐诗内云螭头赐对恩虽厚雉堞论功事已空文潞公采诗呈加龙图阁学士尹应天府【古今诗话】
蚬子蛮婢丘濬诗碧睛蛮婢头防布黒面羣儿耳帯环防处楼台皆枕水四周城郭半围山　街上腥臊堆蚬子口中脓血吐防榔　风腥蛮市合日上瘴云红又丁谓诗梅花过岭路桃叶渡江船
梦灯广守数人连卒多见梦灯后段公作守梦灯遍郡城以为忧未防果九十日卒【见闻録】
海神庙唐天寳十载封南海神为广利王广州之东南海道八十里扶胥之口黄木之湾尝以立夏气至祝册自京师至命刺史行事祠下事讫驿闻当祀时海常多大风将往皆忧戚故尝以疾为辞委其副韩碑云号祝融庙
经过城门得三千万世云广州刺史但经城门一过便得三千万【谢琨】
贪泉州北二十里名石门有水曰贪泉饮者懐无厌之欲吴隠之为广州刺史至泉所饮之赋诗曰古人云此水一防懐千金试使夷齐饮终当不易心【本】
诸郡名
两浙道院淮南道院江隂军北阻大江地僻鲜将迎之烦公事絶少通州南阻江东北濒海讼稀事简士大夫谓江隂为两浙道院通判为淮南道院【渑水笔谈】
节度军州名建康军【建康府】防国军【河中府】永兴军【京兆府】成徳军【真定府】天雄军【大名府】武安军【徐州】泰宁军【兖州】保平军【陕州】昭徳军【潞州】威武军【福州】宁海军【杭州】镇东军【越州】安逺军【安州】彰武军【延州】镇南军【隆兴】武昌军【鄂州】宁江军【防州】宁武军【利州】清海军【广州】定难军【夏州】镇海军【青州】天平军【郓州】彰信军【曹州】安化军【宻州】镇安军【陈州】忠武军【许州】武胜军【邓州】武成军【滑州】南康军【房州】奉宁军【郑州】昭化军【金州】淮康军【蔡州】永清军【贝州】定武军【定州】镇康军【澶州】建雄军【青州】定安军【邢州】永安军【富州】彰徳军【相州】横海军【沧州】镇西军【麟州】定国军【同州】镇潼军【华州】威徳军【耀州】静难军【邠州】彰化军【泾州】保大军【鄜州】雄武军【秦州】保信军【广州】忠信军【夀州】集庆军【亳州】宁国军【宣州】昭信军【赣州】平江军【苏州】镇江军【润州】泰国军【明州】昭庆军【湖州】保宁军【婺州】武安军【潭州】平海军【泉州】建宁军【建州】武信军【遂州】安徳军【阆州】武康军【洋州】武泰军【黔州】静江军【静州】建宁军【邕州】宁逺军【容州】崇信军【随州】顺昌军【颍州】忠武军【夀州】保静军【宿州】武平军【鼎州】安静军【梓州】
总地里
鬼门闗昆仑闗桂岭九驿至象南左右分两岐皆适二百里而阻山南北十余堠攅峯叠嶂万仭蔽天中凿险道而度号曰闗右岐由宾而之邕交曰昆仑闗左岐由贵郁林而之雷琼曰鬼门闗迁客流人逺投海表生还者稀【彬江集】
山东古所论山东乃今之河北晋地今所谓山东乃古之齐地青齐是也谓之山东盖太行山之东也【坡诗】曹溪口水香梁天监中有婆罗门智乐者南游至曹溪口掬水闻香云此必胜地可建道塲后六祖果来此住遂建南华寺今属韶州
陵井监天师张道陵居鹤鸣山行正一盟威之法一日有美女十二列于庭曰愿为箕箒妾道陵知隂神十二时之直乃谓之曰汝等何以为献女各出玉环一枚为贽道陵曰难以并纳吾将十二环作一环投入地有得者纳之道陵取环投地沦成一深井玉女皆脱衣入井探环井深五百七十尺环不可得出井取衣已为天师所匿众女泣下天师乃令玉女居于井中至唐末王建为盗昏时见倮体妇人迫之不能及以刀刺之如中铁石忽长丈余目若电光捽建之发挈而南去或在虚或在地至暁约三百里置王于地其形复为女子曰我欲碎尔为虀粉为尔当为吾国之土地主当改心易行富贵至矣及平巢贼李茂贞难建遂有功梁祖开国主乃僣位遣人于盐井致醮玉女出半面享之初天师以地荒梗不可耕乃因玉女遂化盐井以救穷民今陵井是也取天师之名故曰陵井【云斋广记】
黄牛峡杜诗注白狗峡黄牛山山在县北髙三十一里有石如人负力牵牛人黒牛黄行者歌曰朝见黄牛暮见黄牛三朝三暮黄牛如故曰白狗斜临北黄牛更在东
盩厔二曲凤翔府有盩厔县长安志云山曲曰盩水曲曰厔故曰二曲【乐史寰宇记】
七盘绕霤之固王莽命王级曰绕霤之固南当荆楚【四面阨塞其道屈曲溪谷之水回绕而霤也今之商州界七盘十二绕是也莽】
白门楼下邳城南门谓之白门楼曹公击吕布登白门楼兵围之急乃下降【布】
琅邪台在沂州之沂水海州之朐山宻州之诸城三县界先是越王勾践尝治此秦始皇登山乐之作琅邪台其地在今诸城之东南【坡诗注】
黄楼熙宁十年河决澶渊水及彭城下子瞻为彭城守率禁卒登城捍水即城之东门为大楼垩以黄土土胜水色黄故以为名子瞻诗云我在黄楼上欲作黄楼诗忽得故人书中有黄楼词黄楼髙十丈下建五丈旗楚山以为城泗水以为池【坡诗】
渼陂杜诗有渼陂行士大夫多读为荡漾之漾此字从水从美以彼中有鱼极美得名【坡诗注】
凿杜固唐杜正伦与城南诸杜系逺求同谱不许诸杜所居号杜固世其地有壮气故世衣冠正伦建言凿杜固通水利既凿川流如血自是南杜稍不振【正伦】
锦绣万花谷前集卷六

[book_title]卷七
<子部,类书类,锦绣万花谷
钦定四库全书
锦绣万花谷前集卷七
竹
三河少年三河少年禀生劲刚春服楚楚游侠専场【山谷赋注】
十万丈夫竹林外里兮十万丈夫甲刃摐摐宻阵而环侍【杜牧晩晴赋】
雌雄竹有雌雄雌者多笋故也种竹当辨雌雄自根而上至生梢一节发者为雄二节发者为雌【仇池笔记】
性好西南种竹必于园东北角自然延生其性好西南也【齐民要术】
千纛坡题緑筠堂诗风梢千纛乱月影万夫长
千户侯渭川千亩竹其人与千户侯等【史记】
报平安李卫公守北都一寺有竹一棵才长数尺令其寺每日报竹平安【酉阳杂俎】
碧鲜赋五代扈载游相国寺见庭竹可爱作碧鲜赋书其壁世宗闻之遣小黄门就壁録之览而称善因拜水部员外郎【扈传】
檀栾婵娟吴都赋檀栾婵娟玉润碧鲜谓竹也【文选】潇碧潇碧逺输委湖嵌费携擎【韩文聮句潇碧谓竹湖嵌谓石】
诗可使食无肉不可居无竹无肉令人瘦无竹令人俗人瘦尚能肥人俗不可医若对此君仍大嚼世间那有扬州鹤【东坡】此君倾盖如故旧骨相竒絶人间秀程婴杵臼孤立难伯夷叔齐采薇瘦【山谷】出槛亦不剪従教长瘦丛年年到朱夏叶叶是清风【陈肥】未教急雪枝枝打更要幽禽日日来坐诵东坡食无肉枯肠日日转饥雷【韩子苍】城中寸土如寸金幽轩种竹只十个春风谨勿长儿孙穿我堦前緑苔破【冷斋夜话】移得萧骚从古寺洗来踈净见孤峯【郑谷】卷帘隂薄漏山色欹枕韵疑寒雨声春晩不知桃李谢嵗寒非避雪霜深【张咏】栖凤枝梢犹嫩弱化龙形状已依稀【李景】鸣玉不妨风细细琐时借月娟娟【吴正仲】但有嵗寒心两三竿也足虬腾双角直鲸喷两须长【司马公双竹】月回龙并影风过凤聮声寒生緑樽上影入翠屏中【梅圣俞】何堪裁凤律只好制鱼竿【余清】
笋
龙雏隣里亦知偏爱竹春来相与防龙雏【东坡】
稚子
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:30:08-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>