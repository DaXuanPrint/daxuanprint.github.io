<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,卷一,卷二,卷三,卷四,卷五,卷六,卷七,卷八,卷九,卷十,附录,补遗,跋,乐圃余稿全文在线阅读,乐圃余稿全文在线下载,大玄古籍书库">
<meta name="description" content="宋代诗文别集。10卷。朱长文撰。全名为《吴郡乐圃朱先生余稿》。朱氏生平著述丰富,所撰诗、词、赋、辩、表章、杂说凡100卷,号《乐圃集》。南渡后毁于战乱。其从孙朱思裒集遗文得诗163篇、记5篇、序6篇、启7篇、墓志5篇、杂文6篇,分为10卷。又以墓铭、表、传等编为附录1卷刊行于世。因年代久远,朱氏后人仅藏钞本。康熙五十一年(1712)其裔孙朱岳寿重加校订,并作跋附后,刊行于世。此书前5卷为诗,后5卷为文。卷末有附录1卷。后被《四库全书》辑入。《两宋名贤小集》也曾辑入本集,但仅有2卷。米芾所撰《墓表》称作者“">
<title>乐圃余稿_朱长文_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">乐圃余稿</span> <br/>
          作者： <span class="inputVal" id="bkauthor">朱长文</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]35012</span> <br/>
          说明： <span class="inputVal" id="bkdec">宋代诗文别集。10卷。朱长文撰。全名为《吴郡乐圃朱先生余稿》。朱氏生平著述丰富,所撰诗、词、赋、辩、表章、杂说凡100卷,号《乐圃集》。南渡后毁于战乱。其从孙朱思裒集遗文得诗163篇、记5篇、序6篇、启7篇、墓志5篇、杂文6篇,分为10卷。又以墓铭、表、传等编为附录1卷刊行于世。因年代久远,朱氏后人仅藏钞本。康熙五十一年(1712)其裔孙朱岳寿重加校订,并作跋附后,刊行于世。此书前5卷为诗,后5卷为文。卷末有附录1卷。后被《四库全书》辑入。《两宋名贤小集》也曾辑入本集,但仅有2卷。米芾所撰《墓表》称作者“至于诗书文艺之学,莫不骚雅造古”。张景修作《墓志铭》也说朱长文“作诗雅训得古风”。观其集中之作,文风明白坦易,不务为奇崛之言。卷4《奉陪太守及诸公游虎丘》有句云:“何必襄阳孟浩然,苦吟自可继前贤。”显然,他自以为诗风与孟浩然有相似之处。本集今存善本除上述康熙刻本之外,主要有多种明清抄本。清抄本一般附有补遗1卷、附录1卷。</span> <br/>
          封面： <span class="inputVal" id="bkimg">Z_18263.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]乐圃余稿
[book_author]朱长文
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]35012
[book_dec]宋代诗文别集。10卷。朱长文撰。全名为《吴郡乐圃朱先生余稿》。朱氏生平著述丰富,所撰诗、词、赋、辩、表章、杂说凡100卷,号《乐圃集》。南渡后毁于战乱。其从孙朱思裒集遗文得诗163篇、记5篇、序6篇、启7篇、墓志5篇、杂文6篇,分为10卷。又以墓铭、表、传等编为附录1卷刊行于世。因年代久远,朱氏后人仅藏钞本。康熙五十一年(1712)其裔孙朱岳寿重加校订,并作跋附后,刊行于世。此书前5卷为诗,后5卷为文。卷末有附录1卷。后被《四库全书》辑入。《两宋名贤小集》也曾辑入本集,但仅有2卷。米芾所撰《墓表》称作者“至于诗书文艺之学,莫不骚雅造古”。张景修作《墓志铭》也说朱长文“作诗雅训得古风”。观其集中之作,文风明白坦易,不务为奇崛之言。卷4《奉陪太守及诸公游虎丘》有句云:“何必襄阳孟浩然,苦吟自可继前贤。”显然,他自以为诗风与孟浩然有相似之处。本集今存善本除上述康熙刻本之外,主要有多种明清抄本。清抄本一般附有补遗1卷、附录1卷。
[book_img]Z_18263.jpg


[book_title]目录
钦定四库全书　　　　集部三
乐圃余藁目h　　　　　别集类二【宋】
卷一
古诗
卷二
排律
律诗
卷三
律诗
卷四
律诗
卷五
~句
挽诗
卷六
记
卷七
序
题辞
卷八
启
律赋
卷九
世谱
书
题跋
祭文
铭
卷十
墓志
【臣】等谨按乐圃余藁十卷宋朱长文撰长文字伯原苏州吴县人未冠登进士乙科以足疾不仕筑室乐圃坊着书古苏轼等荐起本州教授召为太常博士迁秘书省正字生平着述甚富所撰诗词赋辨表章杂说凡百卷号乐圃集南渡後尽毁於兵其从孙知汉阳军思裒集遗文得诗百六十有三记五序六启七墓志五S文六类为十卷又以墓铭表传等为附h一卷锓诸木岁久仅存写本康熙壬辰其裔孙岳拗X行之附补遗诗一赞一则明嘉定陆嘉颖所L补也稿中墓铭或署其父公绰名衔盖长文少作从石刻中h出者亦可见思当时搜讨之勤矣乾隆四十一年十月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
乐圃余藁卷一　　　　　宋　朱长文　撰
古诗
公堂置酒t彦咸集作诗呈学中诸先辈且用叙别
汉有郡文学儒宫所宗师稚圭虽叹滞邓禹犹愿为圣朝兴庠序内外振新规嗟余介且拙性与邱壑宜青山起泮水六月开辛夷经术聊辨惑文章非振奇t英何济济屈就董生帷讲习良可乐醚Ы幌嘧实观芹藻长不恤衰忽传太学命飞诏下天涯自省草茅贱岂称廊庙知亲友颇敦迫黾勉趋官期生平好古心或冀伸此时偶兹春奠毕将与诸生辞浊酒多如渑颁贶自守麾乡饮久不讲礼意犹可追高阁矗丹槛公堂焕云?裒衣二百\齿叙尊卑笾豆俨在列t鸿来有仪珍饔荐瑶觞虽醉尚肃祗式燕固云喜有行尤怆离勉旃重勉旃修业戒荒嬉黼绣在德义金玉惟诗书豫章生拱抱t木共葳蕤养之得其性自有凌云枝又如l浍流不息趋天池居乡为闵参得志慕V夔当令竹帛间炳炳令名垂
佳雨应祈因昔年诸友作诗今再叙旧
晏侯昔为州岁旱庆霖雨夫君与方子吟思共清苦不才辄继声玉石愧同处赓训自邦君高咏编幕府开编读英辞风义恨修阻历年屈指八阅守今已五【自晏[五守】温温刘苏州【谓梦得】扬仁美风土篇章极清新操行到淳古去年掌胶庠幸此J德宇遇君来自西暂作V桥旅【谓公权】并游盍簪裾良宴陪樽俎辱顾眼俱青言诗多见与近当庚伏间不雨病禾黍田乾如龟裂一溉劳远取如l气生望岁t心沮园居虽闲旷何处逃蕴暑使君忧悯深雩祀以时举精诚祷祠下若与神告语随车油飞云阖境膏泽溥稿苗兴原涸辙通别浦万轮水可汲千笠草务去籼禾与稻指期入我庾清晖登G山余润满林圃中吴垂白叟买酒相忭舞扫石邀良朋清风快谈麈此时无一诗滓夂我孕鸪家日隆平二圣保基绪施仁塞天渊敷政皆尧禹旧臣留旦]新相拜房杜风和调舜琴俗厚空周圄销变召泰和协气应律吕吾侪夙承学嘉庆幸亲G相期美康平复见颂多
次韵送毛正仲太博赴召
马周起布衣一日见紫宸献言中机会数岁持衡钧叹息慕前哲谁能继清尘毛公东南美迥掩竹箭珍高才与精识卓尔出天真论政明得失谈兵到机神天戈讨梅山婉画昔已伸一官遇贤守相与康吴民孰云芙蓉幕人卧五色麟圣君驭t材功业图日新旌麾颇牧用帷幄良平臻奇士求即至当世有伟人君今赴明诏亨会在此辰夕发碧江外秋过清z津彤庭敞神丽文陛高嶙峋良筹上意合深策庙谟亲功名立少壮富贵将追身我亦有志者卧疾松陵滨i锄代长铗韦带比华身高怀未遐弃荒径枉朱轮{{听君语懦夫气益振病骝观逸骥举首嘶鸣频尚期居要路回光及幽沦
转运少卿生日
昔在章圣朝先君为名臣入陪儒林老出拥使者轮忠谟与休烈万世永不泯惜哉未大任天意昌後人公生韫俊德磊落功~伦深林有条梅不揉自可珍外隅正以方中府粹且仁沛然施之事迅若般之斤自金闺彦颉颃三十春牙筹析经费龙节绥远民A来天畿东威誉薄海垠t情无遁照\理日益勤吏径皆敞辟敝根悉锄耘木慎す呀褚步圆黄躲夭渴百城膏泽一以均正月方在浃是日为生申东人竞祝公百福丛于身同宗复荷德善祷久所陈况公方耆艾百行享明神俾公永且康笔端扶化钧俾公炽而大膝下森华绅近得举之躅【荆南侍郎】前望伯虎尘【朱虎】先阀期益显蹇品庶可亲
送魏君致远之吴兴兼寄祝修中
庠中今多材灿若荆岫玉琢磨观粹美尤爱魏与祝二子幼相友共学横山麓抱书来泮宫美质异碌碌文辞堪适用光莹轻缣幅前年掇高选丽赋人争h吴兴太守贤好善下白屋贻书勤聘礼扫榻待英躅伯乐过冀北所顾皆骥J翩翩告别去舟泛苕溪渌南陔急亲养聊以奉水菽愧我不能留尴牒桊懒汲秸窳翮一举耸t目云汉期高翔稻粱非所欲
少章过吴门宠示淳夫子瞻唱和并惠山寄少游之什俾余继作辄次二公韵以寄之
怀友对华月身如匏系何遥聆金玉音怅望江湖波忧来诵三篇调饥饷嘉禾苏范天下贤士岁月多怜君似兰芷长育瑶山阿良工得宝璧韫椟加琢磨发为惊人语九曲倾洪河蟠蜿寄短章浩荡写长歌一官得武陵万景尽包罗又如弹响泉余韵清且和籍师韩文其则在伐柯俯视枳棘间翔鸾岂蹉跎圣朝颂声作周t与商那二公且大用岂得归岷沱
咏斋偶书呈子通无隐
夙志在萧闲获此幽遁迹乔林无冬春苍霭异晨夕旁窥疑好o俯瞰惊峭壁浩然溪山兴尽在陶潜宅杖藜行水边萍际湛空碧良鱼不轻游弱羽犹自惜吟髭不禁霜晓监见早白古人已深叹信是林园客遣累假禅锋陶情任诗格寄声招友人来看亭前柏
次韵李子功留别之作
采兰无复养婴此终天悲家空弱妹长恐失桃夭时翠蔓倚长松之子得所随衔GE相遇掺袂伤离洞庭春风高杨柳v江湄柴门归独掩桂楫暮何之眷眷厚有余佳什犹见贻散帙渴精论言诗伫良规惜哉片帆去快若驷马驰东V多乐事归计勿迟迟
谢虎邱祖印相访
支岭高风远杼山佳句稀云岩有开士诗理到精微不知蓬户隘未探痂G飞忘形任谈笑敷G评是非近师宣城老远慕苏州韦我亦有吟癖古人思与归愿闻碧云篇所得如珠玑渔樵早出乘兴叩禅扉
谒郭道冲唐师德登台偶作
冲寒步郊原烟水照林薄雪余山色佳浦浚湖波落静可钓纶垂清欲尘缨濯相逢两俊友辞义富金携手登高台谈笑有真乐寸眸周远近幽思腾寥廓逝将飞片帆直到洞庭脚絷维阻并游搔首向城郭
春秋终讲伏蒙知府谏议临视学舍燕劳诸生谨成小诗叙谢
泰山先生久冥寞世把春秋束高阁腐儒退隐三十年独玩遗经思笔削滥居师席愧匪才日演微言更岁龠欲遵广路视堂奥誓辟浮云窥碧落兹辰讲解告终篇敢屈邦君亲视学邦君旧现补衮才忠论嘉谟动宸幄密为福泽体惧暂得麾符出京洛爱民如子不忍伤政用中和屏威虐深惟教本在庠序力助儒风止奸恶t材傥得就长育百堵何为惮兴作ll黉舍尽修严翼翼公堂骤清廓已欣华构将落成肯枉双旌率僚幕清晨初谒二公祠重道严师致恭恪更忘烦暑临讲席自降威容听扬?q肥酒酾宴友生金印煌煌对褒博传闻长幼相告语争诵诗书亲约欢声四出屏阴l云雾俄收日华烁【久雨是日晴曦】文翁化蜀士皆成鲁侯修泮民思乐自惭传道竟何补禄食充饥免藜藿幸逢贤守善承流喜与吴人醉优渥
乐圃余藁卷一

[book_title]卷二
钦定四库全书
乐圃余藁卷二　　　　　宋　朱长文　撰
律诗
雪夕林亭小酌因成拙诗四十韵以贻坐客昔欧阳公与人咏雪先戒勿用梨梅练絮白舞鹅鹤等字今篇中辄守此戒但愧不工伏惟采览
极望铺千顷平观彻九霄纵横随物象合散委天飙洒竹声微动松势不e庭空飞鸟影窗失远山椒钓罢盈孤屿行稀覆小桥争先笼碧瓦骋巧缀柔条片片谁裁制团团似琢h邱陵平坎险草木起枯焦皎洁那容染轻清~自飘来便幼a披去羡渔樵篷冷孤舟泊蹄轻逸骥骄危楼明皓皓虚室静萧萧余霰霏残夜层杲狯朝界疑华藏见境入洞天遥向晦终难掩居高却销润滋甘井脉寒减暮江潮思妇啼红袖征夫拥皂貂履穿愁践足心悟任齐腰就映犹开卷频餐愈病h袁公当独卧谢女尚能|旋取茶铛泛多收药?调任令埋蜡屐直欲鼓兰挠埽处迷三径吟余冻一瓢因思良友至急走牧童邀池馆增萧洒盘奈寂寥谥形判τ镂锿庥G风标真乐非弦管奇辞脱篆雕红尘荡涤尽夙酒等闲消烛映凝膏浅香清切柏烧谈围终[解诗将可称骁闻道t贤集方从五马招黄堂催盛燕缇幕会英僚海气连平野岩光满丽谯缤纷沾寿徐呕握栈镳刘白才名重枚邹笔力超F襦歌美政牟麦庆新苗畎亩深盈尺风云会再【缺】贺声周四境瑞奏达中朝郡国仁风远乾坤协气饶年年书大有击壤望唐尧
仲春上丁知府金部躬率僚q释奠于先圣既而升公堂命学官讲书窃惟中庸之篇自安定先生常以是诲人阅岁既久嗣音者希某孤陋无似窃慕前哲其讲也今龙阁黄公尝临之其终讲也金部使君又临之t儒在列咸与荣观辄成五言律诗二十韵叙谢
天意绍斯文成书在圣孙一篇穷妙理万古诵微言美行敷华叶精诚固本根并明参日月幽赞极乾坤奥义谁j仰真儒善讨论【谓安定先生也】披云观泰华行水自仑庠序非才处诗书素志敦崇朝羞倚席暇日废窥园辨惑开t听潜心到本原意将追往哲学岂为专门盛府连称治耆英继典藩始终临讲席前後枉高轩全帐罗金鼎盈庭倒玉樽旌旗来有庆衿佩寂无喧士识师资贵民知道义尊僖公史官颂郑校相君存芹藻欢欣意陵阿长育恩中材多杞梓宝器列瑶琨五纪登朝盛t英蓍籍繁美哉文正学遗泽洽元元
奉送中散使君提举崇禧观
方面威名久朝端闻望隆需章祈玉陛宝诏与琳宫睿将均劳逸高情保始终他年黄老清世紫芝翁迹放风波外心安梦幻中身轻随寿鹤目极远冥鸿祖帐t公集啼婴万俗同何缘留召父无路达尧聪夸里金龟重荣先密印崇高堂罗俎豆幽径}蒿蓬f健歌归去因闲味道冲谢庭常有庆越任令空醉?欹华月吟髭动好风翠虬乔木老锦帐海棠红平昔高轩过深嗟陋巷穷嘘枯言不~推毂赐尝蒙载酒邀彭泽名乡表郑公量才如断木荷德重维崧耆俊方图任明廷正纳忠剧藩如择将犹恐起宗工
光禄生日
卿寺方生棘侯邦屡建旗才锋周物理智烛见神机寿远眉毛秀身康雪稀翠筠高挺节古柏暗增围云陛朝升对铜符夕佩归灌苗潜致茂针瘼坐令肥召杜名方重松乔志所希非才学诗礼多幸奉庭闱叶载神龟隐雏随彩凤飞晨昏趋膝下永着老莱衣
次韵司封使君和练推官春望之什
目极江湖近心存象魏遥未调金鼎M新泛玉觞椒赋为凭栏得忧从散帙消高才方谢守轻举羡王乔桃结千年蕊松抽百尺条天涯舟一叶风送逸渔樵
送知府滕光禄
サ橇虎亚抡魁一纪横飞长宪台谟议轩昂开日月辞章雄伟鼓风雷朝端已庆明良会庙论咸推将相才一跌云衢成老大几迁方面叹回致君事业看霜经国风猷付玉驱弩屡惊园令出引章还喜买臣来展坟乍觉青松长视学追怀绦帐开荣满江山增气象仁沾里\舞儿鲐齐云晚咏难留白【白傅将去苏有齐云楼望之作】v野新居欲继裴淮海巨藩虽重寄傅岩须起作盐梅
喜雪上太守
筑坛精祷意通神零雨先期泽此民骤作六花犹及腊更迟一日即叽盒逼燕寝初惊密平压高楼渐喜匀千里山河忘险秽十门坊墅~埃尘谢庭贺燕凌晨集郢曲歌声遇景新细入吟窗粘冻笔轻随舞袖落花茵胶舟渐进危樯远汲井弥甘短绠伸遍拥枯根苏杞柳巧寒叶活松筠终朝讼息延佳客几度年丰达紫宸力可回天消旱挛霖岂独傅岩人
上运使陈兵部
屈指西州当世英我公杰出久知名自从扬马奇才後又得岷峨灵气清刚者近仁今始见惠而能政古难并胸罗万象纵横壮目悦t情黑白明已借牙筹安右辅尚留金节压东瀛片章驰上云霄动一檄飞前草木惊断割剧繁如简[P砭l瘠使丰盈此时阜俗资良策匪夕畴庸在老成窃愧衰姿毗太府幸逢雅量庇寒生欲祈阴施增仙g几见蟠桃结子荣
苏学十题【并序】
苏学昔有十题曰泮池玲珑石百干黄杨公堂槐辛夷石楠龙头桧蘸水桧鼎足松双桐是也或云苏子美命名然篇咏莫传殆有其名而无其辞也余顷至学中访所谓十题者其存有六而龙头桧蘸水桧鼎足松双桐亡矣苏学故南园之地南园者钱元V之所作也钱侯好治园林筑山浚池植异花木充其中未久归于国朝百年承平之间万物茂遂得桓其生厥後割南园之巽隅以为学舍遗址余木迄今有存者而建学之後继有培植然间有为风霆之所偃拔卒隶之所摧毁甚可太息夫亡则已矣其存者当为之珍惜因取六物又益之以多干柏并秀桧新杉泮山复为十题题各有诗以传来者庶几观是诗而爱其物勿翦勿伐则驺虞之仁行苇之厚见于学校之间矣岂止孔明庙柏摅少陵之幽愤太清仙桧发曼卿之奇藻好事博雅为之嗣音元佑壬申正月十有四日许州司户参军充苏州州学授朱长文
泮池
怪石铺幽麓芳塘倚茂林冷光开玉镜清影涤人心芹藻无伤性龟鱼各就深泉源应不涸何必傅岩霖
玲珑石
巨浪洗苍玉一o飞我前凿开混沌窍窥见沧浪天洞敞延华月岩虚生翠烟幽轩相对久古意日然
百干黄杨
宝干多材美孤根一气同春余花淡薄雪里叶青葱蕃衍非人力坚刚禀化工寸枝裁玉轸可助舜南风
公堂槐
五纪栽培後三春长育中灵根蟠故国密叶荫儒宫患与般斤远歌宜鲁藻同先儒垂意远期此出三公
辛夷
楚客曾留咏吴都独擅奇风霆存老干桃李避芳时名入文房梦【一名木笔花】功资妙手医紫微色好先占凤凰池
石楠
昔年曾赏玩移自碧山遥古干磨文石寒枝慰翠绡虽殊F梓用终免雪霜凋来者宜珍护毋令困采樵
多干柏
古柏列重门连枝若弟昆参天分直干得地共灵根月照龙蛇影风摧铁石痕鸾凰期可宿香叶向春繁
并秀桧
盘根几百龄合干倚冥冥偃蹇双虬耸翩两盖青紫鳞霜外跃绀叶雨余馨左纽凭仙宇何如供泮亭
新杉
弱植还生意凌冬见後凋尚低沾雨露更长拂云霄庭月eE影檐风舞细条他年逢匠石宝构壮天朝
泮山
山形拱泮宫林壑意无穷自得千岩秀无亏九仞功光延东岭月清转碧潭风官冷真相称婆娑一钓翁
送曹县丞入京
忠义家声久夫君更美才吏民愁去交友约重来【君有居吴之意】别岫浮云远征帆晓月开棣华同郡府眷恋共衔
次韵司封使君和推官早梅山茶二首
嫩跗黏绦蜡轻\分轭溲├镄钠苦花中达最先玉阶香馥郁烟野蕊娟托植虽然别黄金子并圆柏叶元同翠桃未比红留芳占春月弄蕊耐秋风自称阶庭D休烦幕笼佳篇补韦白流品重吴中梅评事携诗过访欲求属和因次其韵
筑室寻幽处唯求水竹O心安何必贵累少莫如贫石里求奇古花中悟道新不须多辙迹猿鹤自为宾
次韵司封使君和练推官再咏山茶
珍木何年种繁英满旧枝开从残雪里盛过牡丹时对日心全展凌风干不欹药阶如赋咏欠此尚相思
次韵练定公权垂访乐圃之什
隐圃甚萧条驱车岂惮劳境从前代胜冈对远山高林晓猿抽臂池秋鹤浴毛兴来频就醉奇句仆离骚
贺林承务还吴门
朱充赋早苍拜恩归烟水Wo聚霜穹鸿雁飞传经金耻富下笔玉藏辉贵仕毋嫌天门受赐衣
寄和晏守
二年怀郡印八度到柴扉曾未陪朱履频烦友布衣水边孤鹤睡天际片云飞拜德知何日烟霞恋翠微
和公权秋暑奉怀
谁谓云中句能移江上o清[随玉楮爽气袭尘容剧暑婴多病嘉招恨未从眷言相与意深荷故情浓
再和
乡校叨微禄家林傍旧峰散人那适用逋客拙为容良友幸不弃华轩时肯从早秋须命驾荷叶露华浓
光禄生日
舜庭新遣牧汉寺旧名卿致主丹心在忧民素生鹫o仙桂老猿涧古松清金简传真理期颐体更轻
乐圃余藁卷二

[book_title]卷三
钦定四库全书
乐圃余藁卷三　　　　宋　朱长文　撰
律诗
蒙使君召预池光之会
韦公池阁尚依然宾主于今不乏贤郡内欣逢两耆俊樽前喜会四同年清谈自可成珠玉真赏何须听管弦燕罢旌旗e暮霭蔡经寂寞别t仙
游虎邱借前韵
一邱虽小势f然自古登临历几贤门惹白云常尽日地藏灵不知年清欢相与随双溆娜に能解七弦每月来游存故事郡中依旧有诗仙
次韵蒲左丞宗孟游虎邱二首
命相将乘傅说舟爱山寻遍乐天游先声汶北安千里选胜吴西贲一邱静见陇云生峭壁寒知海气入危楼锵然佳句留萧寺剡纸朝来贵此州
蓬岛奇o水四环何年涌出向人间清池不测通沧海宝玉长存润碧山曾致神仙留叹咏可怜轩冕乐萧闲谢公方为苍生起恋恋烟萝日暮还
次韵朱牧乐圃宴有感
窃禄都无簿领迷得钱邀客手频携春来佳景回三径雪後晴波满一溪岁月[凋青色尘埃难上白云梯烦君枉驾L荒索空种梧桐待凤栖
次韵彦舒席上之作
苍烟寒水满方塘芳芘呕R典籍场喜对七贤闲把手希逢四皓醉飞觞林深迥出千龄干【圃中有千龄桧】诗就俄成万丈光逸兴欲寻丁氏宅云间老鹤共昂昂
奉谢司封使君晏公临顾园居
闲卧林泉与世E使君三度枉旌未陪徐孺升宾榻敢屈文侯式敝闾掷鱼竿丝半卷旋开松径艹新锄愧无美酒拈巾漉难得金波E绪余
未入柴扉即下车茅斋挥麈缓纶书不知铜虎威权重岂责荷衣礼貌E此日狂歌希鲁望昔年能赋拟相如箧中残藁如传後虽枉朱N亦不虚
甘盘德业满天区博学承家行有余凤翥频观先帝诏牙R新补相君书晨羊不饮康衢静夜犬无声狱犴虚风绩已应推第一鳌峰深处列仙居
次韵虎邱祖印秋日怀寄
不爱纷华爱寂寥松风竹月共萧萧因随野鹤过三径每对江鸥洗一瓢无复尘埃沾短褐尚思烟水泛归桡道人肯与羲之友飞锡重来莫待招
重九同子通游虎邱与祖印三首
~境良辰少两全u筇莫倦到山巅清谈已可忘樽俎真乐何劳听管弦才子就题黄绢语高僧多诵碧云篇孤舟欲去更呤滋炫下ヌㄉ烟
秋山寥旷景无涯执手凭栏到日斜地竦一邱容涧谷天低四面纳云霞凌风剧饮从吹?多病忘情懒坊ㄉ蠲蓝难兄弟好共将价终嘉家
浮世谁知金石坚吟须俄顷见皤然登山未免怀千古泛菊相期保百年方外逸民犹有传人间高爵岂如仙良辰盛燕多遗迹何似江南五柳贤
彦和善谈性理子文继成偈句见要属和谨次韵
万法都明一瞬中可怜情膜久相蒙浮云映月元非暗病眼生花本是空断想求真犹未悟将心觅学转相攻谁能汲尽曹溪水莫负当年祖道东
彦和与子文相期卜O子文作诗以遗谨次韵
仙才宜在道家山却学幽人欲闭关清燕曾陪明主问t言以助相君删谈围莫敌书盈腹诗社相过酒满闻道卜O同喜慰亦开荒径待余闲
次韵子文抱病幽居之作二首
几年彩笔擅辞场发相饶色更苍千里旧闻称骥J九霄安得接鸾凰醉凭芳概孜?闲卷新诗置锦囊治世莫将公干比松陵风物胜清漳
好闲不复爱轻肥病起神清与道宜药^夜寒新焰歇书窗昼寂竹阴移坦怀莫学穷途哭行已应无屋漏欺里巷游从须勉强相逢犹记是童儿
佳雪应时呈司封使君三首
苏台风雨久如期太守精神不待祈万廪更为来岁计六花故就腊晨飞静装松桂仙枝老深壅芝兰土脉肥衡泌栖迟墙仞远为公何日赋缁衣
炫晃天花着物新壶中万景肺蕹竟饣灾挥饶寒士清洁尤宜比古人韦白吟诗飘入砚邹枚燕处舞回茵明年霄汉横飞去应踏繁拜玉宸
千里江山入郡楼凭栏乍喜密云浮冷光交映天o色余润遥随笠泽流民叠F襦看不厌客丛簪履赏应留野人乘兴狂吟外引鹤披蓑上钓舟
次韵司封使君新岁喜雪
玉烛均调应改元贤侯喜雪望尧天【太守诗云王正首此书佳瑞三见元丰大有年】暗声撒竹高斋夜瑞彩连云画戟前千里湖山成洞府万家觞咏展宾筵应怜陋巷袁安卧拥褐孤吟又过年
次韵司封使君立春纪事
碧瓦犹藏腊雪寒东杓初向斗旁观雪随华旦天京远雉舞条风野老欢【月令立春日条风至雉g】官柳嫩黄迎皂盖园蔬新v委金盘诗才例作姑苏守一曲阳春喜岁端
次梅评事韵
满目红尘泪没深谁能世事总无心买松野老栽成径觅竹山僧种满林薄酒时斟资道气好诗频讽涤烦襟凤雏先显门庭喜应笑陶潜责子吟
梅公书斋挂蓑笠钓纶船v四物形於诗句余为和之
快v轻轮笠与衣闲将四物挂柴扉江头夜雪好披去湖上春光宜棹归静处无忧嫌印绶贫中有味胜轻肥兴来愿借君毋t渺渺烟波一叶飞
次韵公权子通唱酬四首
春遣怀
春华急似晓天星谁得年年发青露濯浅深枝上锦风吹离合水中萍吟余金谷香随步书罢兰亭酒欲醒拟把冽泉同一酌为君林下洗寒瓶
吴门怀古
九曲湮沦茂苑荒吴人谁复怨吴王莫言故国千秋远知是仙家几日长湖上只夸浮海相里中休笑弪娘旧时幽径今犹在但属渔樵自采香
春日旅怀
身在尘劳未免忧伤春伫立碧江头叱χ千锺饮方寸那容万斛愁懒看锦袍凌巨浪好乘黄犊傍高邱池塘得句频相示直把珠玑为暗投
牡丹
奇姿须待接花工未必妖华限洛中应是春皇偏与色却仙女愧乘风朱栏共约他年赏翠幄休嗟数日空谁就东吴为品第清晨子细芳丛
奉和司封使君春日呶闹作
佳景更同民共乐俊髦皆集盛飞觞花随客醉还成句柳赠人行欲断肠斜月上时霞散锦暖风来处寝凝香华年惜过须心赏富贵丛身逼霜
次韵司封使君程给事
通波堤上几秋千花接遥山水接天故里松楸沾雨露神都池苑隔云烟耕桑交劝红尘外罗绮纷游画舫边暂歇甘棠随\望不禁野岸更闻鹃【司封盛篇甚有?思辄写公意以赋是诗】
次韵司封使君和给事寒食城外感事
花如步障草如茵万景繁华在此旬金印谁来夸故里密章燔了贲慈亲莫看白兴千感好共朱N醉一春俱是诗人兼富贵只疑元白是前身
吴门比月不雨司封使君深闵而精祈俄有佳应谨吟成七言二首聊代谒贺
贤守忧劳欲霜通宵@满吴疆五湖水N鱼龙喜九曲尘清桧嘞恪揪徘路自胥门外至姑苏台】更入高乡多?虽当浅处泛为霖事业传家世泽润应难限一方一雨欢心几万家预期舂稻博流霞低侵沪渎田交岸【今岁低田毕种松江泻海曰沪渎也】高傍支山水满车叶幄谩沾桃李实堤奁暗长芰荷花丰年阖境浑无事闲把诗毫放两衙
乐圃余藁卷三

[book_title]卷四
钦定四库全书
乐圃余藁卷四　　　　　宋　朱长文　撰律诗
知府司封见和喜雨诗韵陈谢
天意分明应鲁雩高坛晨拜紫袍濡禽窥旧井寒泉长鱼泳新荷涸辙苏敏政有余闲利刃清诗无类掷灵珠夏畦蒙润秋V稔巷销忧卒岁娱
送荣子扬斋郎
茹蔬酌水度清晨自是浮生洁静身好事频过三径爱闲惜别五湖春品泉暗识南零味鉴茗多藏北苑真且着青袍居膝下少年未羡折腰人
次韵公权灯花
兰膏未耗结花新花自无情喜在人生向轻笼先得地开从细焰别装春飞蛾虽v光难掩梦蝶初回色尚匀更待玉堂清夜直赐来莲烛影相O
次韵俞子文南轩雨後
农畴已种圃畦青高卧邱园自放情客少不嫌三径湿年丰休叹一瓢清残莺喜向风前啭病鹤犹能月下鸣千载令名如有得莫愁轩冕老无成
次韵俞子文感事
我曾折桂向蟾宫君有文华似彩虹连蹇未O平日愿啸歌犹得故乡同不才甘作耕岩叟有志宜为结驷翁穷达由来都似梦几人曾是黑头公
次韵杨８见成甫装缥旧书之什
儒者须看万卷书古人精博固难如残编莫惜装褫费旧迹堪怜缮写初轻拨C鱼文未损平齐缃架无虚白头且更穷经艺谁道忘筌便得鱼
次韵公权庾中成咏
坐局偷闲步小桥风随秋叶过萧萧愁多万斛量难尽饮次千锺困[销笠泽狂歌方继陆海门高隐莫如焦【焦光所隐在海门旁世谓焦山】昔儒委吏犹堪处谁道仓公厌寂寥
喜公权仲逢垂访
高轩相约访柴关萧洒如君会合难雨径偕行穿履湿风亭久伫袷衣寒百忙好向闲中息万动宜当静处看公暇再来应不倦柬篱金蕊未凋残
晓坐朋斋怀公绍
晓来乘兴步高冈便就幽斋作醉乡O寺楼台分两面一家池o得中央南坡嫩橘寒倾日北牖E筠小带霜更待怪松擎积雪莫辞访戴举瑶觞
次韵苏文饶见贻之什
闲钓松陵阅岁多家林终日对烟萝茹芝深隐L商皓献璧求知笑卞和静送征鸿云外翼吟看老桂月中柯洛阳年少才惊俗车马犹从陋巷过
次韵枢言龙图得请洞霄之作
世间如幻此生浮宁典仙祠不典州决胜金城肓颐宣风玉垒治声优远移遁迹无嘶马旧得调元问喘牛耆俊如公宜大用行闻召节趣兰舟
平生气节薄青云不任机心只任真金为散多虚越衣从洗净远京尘吟随猿鹤沧洲醉赏莺花茂苑春仰止高贤同里\扫门羞未效前人
次韵公绍贺崇静之赐金紫
北窗二纪傲羲皇节比渊明事更光共喜遐龄垂紫绶莫嫌猛退弃铜章文房句就心常佚药鼎功成寿转长七品官阶三品服满斟v醑醉春阳
久脱朝衣袭野裳亲逢盛旦日重光耕田凿井尧民事垂组怀黄汉服章诸老相滋帐ブ瘟焦遥祝与天长谪仙才调今谁是肯解金龟燕夕阳
次韵徐中散丙寅二月见访之什
数年解绶隐林扉乘兴频来访习池老似乐天兼少病官如叔夜又能诗身闲幸与耆英接学浅虚蒙国士知白雪佳章难复继策驽追骥自嫌疲
祖母生日
挺生贤德对耆英岁物皆新气淑清年至七旬人羡少子为四品世称荣紫泥屡捧门多庆华发虽稠体益轻欲比遐龄何所似蟠?结实老仙京
判府曹宣徽生日二首
星杓指未月增弦神选良时协半千恭慎动遵长乐意洁清能绍冀王贤【冀王平蜀克金陵秋毫无所取】缓垂相印淹公论坚请州符避剧权四十拥旄非不贵更看黄珥貂蝉盛世高门福两全星辰粹气萃为贤钓璜韬略传三叶斋钺风棱积十年阴德在人宜寿考清才脱俗恐神仙寒儒欲继崧高颂不独生申但美宣【申伯乃宣王元舅】
郡牧李侍郎生日
柱史仙翁旧指枝生贤左右太平基居留成就昭陵後赐告从容故里时筹策久为当世重肜头绞芰焦知欲祈天锡公眉寿更过芳莲叶上龟
当年弧矢设门阑英气锺於曲阜间名覆金瓯新品地香盘密印旧家山腰边龟组光华动膝下龙驹礼法闲五福俱全谁及流霞为寿日开
闰月丙子判府相公被制命升使弼越六月癸卯公诞生之日【某】谨斋洁为诗二章拜献左右虽辞句芜h不足奉扬盛德姑以述持诚
武德功积在民既生太姒复生申手提将钺虽三世身到台衡始二人膝下龙驹环寿腥毡叻锸古醵髀凇竟拜命又生日恩赐者再至焉】沙堤筑就朱衣引富有青春尚四旬宣制初闻下玉墀又逢盛事协熊罴青霄灵昴凝祥久紫府蟠?结实奇养志曾添龟鹤g避权重让凤凰池【公建节十余年至相位有表再让】从今若校中书考屈指当如郭子仪
元厚之少保生日
四纪肴俣冕旒倦趋黄阁傍沧洲名如白傅身尤贵才继微之德更优千载神龟巢叶稳九霄老凤带雏游蓬莱水浅公犹健辉照东南对斗牛
E人见庆除博士
幅巾短褐对江云闲把群经自讨论鲁泮未能开後学虞庠岂称讲微言羸驹久~腾骧望病木犹沾雨露恩蒋径虽荒陶菊在徘徊惟恐去吴门
元少保生日
孟夏尧q六叶残来从仙府瑞人寰几年彩凤池中浴此日神龟叶上闲七老相孜┙相二疏高冥欠湖山羡公退自台衡地长在烟霞缥渺间
体貌方隆避政枢归来衮绣耀东吴骑鲸才格从天禀化鹤风姿与\殊经国文章垂睿想济民德泽感神扶堂边三寿高千丈依旧扁舟泛五湖
程给事新第
朱门不锁走朱轮东省仙材昼锦人石上云轻林屋晓花头露重洛阳春谢公战乌巾静裴令呤高v野新他日南园真可乞满池烟水正相邻
判府蒲左丞宠赠佳篇谨次韵
高文大册耀天衢新句锵金掷隐居廊庙方将归辅弼江湖犹复念耕渔百城草木知威望一代贤能入荐书近日东南兴节士既旌吴子又J徐【公既荐吴祖求显于朝又作高士坊谷口堂以追J徐复】
次韵公权喜太守再留
不为机巧不求新坦坦襟怀任道真揭节二方阴布德分符千里别生春儿童共喜重迎汲父老相仔斫桠池阁逍遥无一事清风入座转汀苹
近承南康朝请使君宠访林圃小酌至夜公权特惠篇什谨次韵
栝柏森森覆小台凌风采菊共衔杯东篱寂寞陶翁醉连骑缤纷卫相来放浪五湖L钓客均调玉烛仰璇魁秋河半夜檐前转谁泛仙槎去却回
奉陪太守及诸公游虎邱
何必襄阳孟浩然苦吟自可继前贤虎邱合去十二度【见白公诗】熊轼再游三百年云阁为君追旧额【飞云阁本名齐云楼今追复之】霓裳从古播朱弦【白公在苏作霓裳曲】此行不减唐人乐畅饮惟无八酒仙
乐圃余藁卷四

[book_title]卷五
钦定四库全书
乐圃余藁卷五　　　　　宋　朱长文　撰~句
次韵蒲左丞游虎邱十首
玉堂紫阁冠英游身作三公未白头须向凤凰池上浴岂容萧散咏林邱
埽石扪萝向上行门前坐见白云生应思梦得多佳趣独宿楼中待月明【刘梦得登虎邱望海楼诗云野僧已闭户山月方出岭】
地近峰低俗惯游不知~景冠吴州从今合与名山等左辖题诗翠岭头
t山处处尽凌空未若奇o隐寺中一夜便知名不弃为传佳句满江东
万丈澄潭挟两崖削成奇壁自天开龙泉一淬名因得不待秦王发X来【剑池得名盖古人淬剑之地谓秦王求剑裂为池恐非也】
层峦稍稍暮云归乔木森森\鸟依再踏石花寻去路画船一只带斜晖
邱如蹲虎占吴西应得佳名故国时未必金精能变化空传怪说使人疑
海涌当年有旧山吴王侈葬倚层峦谁知国破邱陵在兄弟幽居属二难【乃王王珉旧宅】
西溪风月宜真赏东岭烟霞称苦吟他日黄扉勤论道秋风一梦到山林
云霞咫尺压吴郊乘兴斯须棹小s欲往结庐嗟未得羡他吴氏有三高【南史何求兄弟三人皆隐世号三高尝居虎邱】
秋月乘兴游松江至垂虹亭登长桥夜泊南岸旦游宁境院因成十~呈君勉且寄子通
彩衣几度醉江滨今日重来泪满巾惟有旧诗存屋壁岂知投老负垂纶
前哲临流猛拂衣身违忧患是先机非才自合居闲旷不泛五湖何处归
云动监中双桨飞天围林外片帆归栏杆倚遍日云暮坐看丹霞生翠微
人争轩冕安在哉我爱烟霞归去来鲁望有灵还见笑更叱枪恋尘埃
两山映日磨苍玉万顷涵虚皱碧罗不会乐天犹近俗谩将弦管杂烟波【乐天尝携乐游松江】
长虹稳卧碧江心梦寐频游觉莫寻子严喾昵褰~处酣歌一曲抵千金
漠漠秋烟]故园沉沉暮色瞑渔船月华未出诗翁远乐事人间少十全【诗翁怀子通也】
银潢倒泻入沧溟身近鱼龙夜不惊鸣橹空飞孤雁过渔灯照浦一星明
茅舍萧E竹苇间开轩处处面云山诗家不及渔家乐坐卧湖光百虑闲
江里鲈鱼味不江头酒美滑如泉长桥为席云为幕~欠洪崖笑拍肩
华亭吴江道中偶作十~
人间出鹤只云间相合仙经得亦难尘外应多随羽客未教流俗等闲看
舟去舟来阅古今梦中忧乐累人深凭将一松江水未洗尘缨且洗心
白日归来皆有意平生事了最为难可怜万顷烟波色只属天随醉眼看
千古鸱夷节独高脱遗富贵一鸿毛馆娃宫女曾亡国岂独相携泛海涛
妖华倾国岂无情忍复颦眉见越兵若使将军犹好色安能三徙更成名
贤哲多为贵势拘人人空道爱江湖谁将五鼎盈前食肯换秋风一箸鲈
烟暝重湖日欲明轻篷遥浦前声良鱼好入深渊去不为鸣榔取次惊
川上飞桥处处横几回经此平生碧芦萧瑟风前韵一似家林霰雪声
吹散青云见好o家林~在此山东寄声猿鹤休悲怨蕙帐今宵遂不空
独当家责性难堪五女同孤已嫁三更待人间了尘事别寻云外结茅庵
求筇杖
霜筠来自蜀山遥天骨轻清素节高我若得之如佩玉君应辍此似秋毫
求虎邱竹
劲节难同\草看根深更入白云蟠园庐种此多余地为向西南崾竿【旧说种竹须取西南引嫩根不然不生也】
归隐桥新成偶题三~句书呈同志【乐圃记改名招隐】
幽居处处映烟萝归隐桥边月色多蟾桂有情怜病叟清光终夕照酣歌
挂却簪缨裹幅巾清流v舍断红尘小桥何用通来往犹为凝冬病涉人
逢人尚欲开松径送客应休过笔溪【此桥下临笔溪】林下有谁频肯顾春深好听子规啼
咏斋三~
泰伯祠边旧圃开半栽蔬果半池台闲门不放红尘入门里清流自在来
尘冠寂寞更休弹车辙荒芜昼掩关一片清晖长在眼多情惟有四飞山
非山非市且优游尚有尘缘未自由岩下结庐应更好石门西去近松楸
次梅评事韵
瓶盂萧洒似村家任有k金岂足夸自入醉乡头不白新诗何用祝苍华
施柏花开招子通
桃李芳时不肯来俄随风雨落莓苔斋前施柏花如锦犹待诗仙醉眼开
青龙江上偶书两~呈无逸监镇
潮满沟塍稻满田暑天不雨自丰年海商有货官无扰游子争来就一?
卷碇初来海客船脱身鲸浪见吴天千帆总约秋风至应助关征额外钱
海贾
千艘万货集江边争较锥刀逐利迁生理幸逃鱼腹馁梦魂犹怕蜃楼烟
陆宝山
陆家山色隐平芜文彩如虹照碧虚痛尔临刑思鹤唳输他谢病食江鲈
江浦
一川吐纳五湖深海里三山何处寻料得鸱夷从此去古来烟水祗如今
次韵司封使君和程给事
胜地闲旧卜O耆年得意辟高门中吴昼锦如公少好作坊名贲故园【程公以其地右两寺左南园置为宅基久矣近岁始成而未闲有坊名】次韵司封使君和程给事越来溪三章
溪色如蓝照舳舻越王金碧献姑苏o娃宫里长高枕不觉舟师到国都
万舸连云载水犀旌旗倒影蔽长堤谁知数岁干戈後不是吴溪是越溪
忠?自逐沧波去往恨空随茂苑春若使吴王思後患属镂只合赐谗人
挽诗
英宗皇帝挽词五首
仁庙规模远慈闱教爱隆承平万世策临御五年功玉锁开天上金g纳匮中乘云那复见陵柏起悲风英断能承祖慈祥善继仁诗书宗室礼貌待元臣损已迟徽册恭天彻步茵昔年平水患尽力在斯民代邸推贤久甘盘授学精持盈周鼎重立长禹谟明仙馆灵芝秀严祠宿潦平历观唐汉盛未若庙称英凤翼行将远龙髯断莫寻白云留穆御黄屋岂尧心虽享天龄浅终成睿g深垂鸿须万祀累叶奉姜任有德三宗後无忧累圣间凤当金粟翥龙隔鼎湖攀玉几言犹在霓旌去不还园林饶瑞气东接永昭山
邵湘母
华屋辞荣养佳城合旧封浮生无定相\善有遗踪家盛金k在山长玉案重浮图传胜事宝殿壮天o
张虞卿
一卧东吴七十春区区南北笑乡人盛开黉舍招英俊敞辟华堂待缙绅婉婉重孙胜彩服煌煌两儆抵炻置旌已去空回首通德门前旧是O
林少卿
寿考安荣遇圣朝构成门户自勤劳闺中莱妇皆华发膝下荀龙尽v袍堂有金Y身更约案披玉简道尤高人间厚福终归尽涨海难停一夜涛
黄朝散
持心平厚胜浇浮仕路徊翔四十秋政事每於谈笑办交亲多向急难收命由真宰随穷达身在劳生任去留旧治昔年应画像眉闻讣泪先流
江湖尝佩左符归一卧漳滨素愿违平日华旌过里巷此时丹硐卵异榱to拱揖开新穴万木森罗长旧围伫看于门驱驷马想应邱陇亦光辉
乐圃余藁卷五

[book_title]卷六
<集部,别集类,北宋建隆至靖康,乐圃余藁
钦定四库全书
乐圃余藁卷六　　　　　宋　朱长文　撰记
乐圃记
大丈夫用于世则尧吾君虞吾民其膏泽流乎天下及乎後裔与夔契并其名与周召偶其功苟不用于世则或渔或筑或农或圃劳乃形逸乃心友沮溺肩黄绮追严郑蹑陶白穷通虽殊其乐一也故不以轩冕肆其欲不以山林丧其节孔子曰乐天知命故不忧又称子在陋巷不改其乐可谓至德也已余尝以乐名圃其谓是乎始钱氏时广陵王元V者实守姑苏好治林圃其诸子F其所好各因隙地而营之为台为沼今城中遗址颇有存者吾圃亦其一也钱氏去国圃为民居更数姓矣庆历中余家祖母吴夫人始购得之先大父与叔父或游焉或学焉每良辰美景则奉板舆以观于此厥後稍广西家砸嫫涞胤补懵钟馊十亩余尝请营之以为先大父归老之地熙宁之末新筑外垣尽覆之瓦方将结宇而亲年不待既孤而归于是遂卜居焉月葺岁增今更数载虽敝屋无华荒庭不L而景趣质野若在岩谷此可尚也圃中有堂三楹堂旁有庑所以宅亲党也堂之南又为堂三楹命之曰邃经所以讲论六艺也邃经之东又有米廪所以容岁储也有鹤室所以畜鹤也有蒙斋所以教童蒙也邃经之西北隅有高冈命之曰见山冈冈上有琴台琴台之西隅有咏斋此余尝抚琴赋诗于此所以名云见山冈下有池水入于坤维跨流为门水由门萦纡曲引至于冈侧东为G薄于巽隅池中有亭曰墨池余尝集百氏妙迹于此而展玩也池岸有亭曰笔G其清可以濯笔G旁有钓渚其静可以垂纶也钓渚与邃经堂相直焉有三桥度G而南出者谓之招隐~池至于墨池亭者谓之幽兴循冈北走度水至于西圃者谓之西西圃有艹堂艹堂之後有华严庵艹堂西南有土而高者谓之西邱其木则松桧栝嗷蒲疃青椅桐柽柳之类柯叶相蟠与风g扬高或参云大或合抱或直如绳或曲如h或蔓如附或偃如傲或参如鼎足或并如钗股或圆如盖或深如幄或如脱虬卧或如惊蛇走名不可以尽记状不可以殚书也虽雪霜之所摧压[霆之所击撼槎牙摧折而气象不衰其花卉则春蘩秋孤冬晔夏`珍藤幽f高下相映兰菊猗猗兼葭苍苍碧藓覆岸慈筠列砌药录所收雅记所名得之不为不多桑柘可蚕麻可缉时果分蹊嘉蔬满畦棵烦晾畎瓜断壶以娱宾友以约亲属此其所有也余于此圃朝则诵羲文之[孔氏之春秋索诗书之精微明礼乐之度数夕则泛览t史历观百氏考古人是非正前史得失当其暇也曳杖逍遥陟高临深飞翰不惊皓鹤前引骼饔谇沉鞒斐于平V种木灌园寒耕暑耘虽三事之位万锺之禄不足以[吾乐也然余观t物无一物非空者安用拘于此以自赘耶异日子春之疾瘳尚平之累遣将扁舟河海浮游山岳莫知其所终极虽然此圃者先光禄之所遗吾致力于此者久矣岂能忘情哉凡吾\弟若子若孙尚克守之毋颓尔居毋伐尔林学于斯食于斯是亦足以为乐矣余岂能独乐哉昔戴寓居鲁望归隐遗迹迄今犹存千载之後吴人犹当指此相告曰此朱氏之故圃也元丰三年十二月朔吴郡朱伯原记
苏州学记【元佑五年岁次庚午秋七月甲子朔建】
两仪定位礼义兴矣五教既敷学校立矣礼义不可一日忘故学校不可一日废也昔唐虞三代之盛未尝不以建学严师为先务内则王庶子t后卿大夫元士之适子其入以齿外则塾党乡遂之间其教以时下至于四方万国之远皆命之为庠序其法详矣故始于直刚简而防其失次以歌诗音律而致其和者此尧舜之典乐所以也以智仁圣义忠和为之德孝友睦A任恤为之行礼乐射御书数为之艺此周大司徒卿大夫所以教也上之所以教于下下之所以应于上若置邮而传命也若决江河莫之能御也书美万邦黎献可以共为帝者之臣诗称成人有德小子犹有所造其材之可用如此盖当是时风化行习俗美人人有士君子之器虽畎亩之贱山林之幽亦为仁义之所渐摩礼乐之所陶染咸入于善D范不忘敬敦【诗音徙端切】苇而不忍践岂有暴乱萌于心奸宄害于事者哉此建学之效也王道衰礼义废独一鲁侯能修泮宫囚馘之献犹不离此邦人颂焉战国之际孟轲犹历说时君谨庠序之教申孝悌之义终N而不用习大乱迄于秦弃儒任法民不知学而疾视其君I起而墟秦矣汉方休息元元未遑先王之世宗奕奕首善于京其臣有若董仲舒者为大夫文翁者为守吏皆尚儒术i诏置博士弟子之员而立学校官于郡国其课士必以经艺盖士不素养则德难遽考使因学以知经因经以会道庶乎有成矣东京内盛三雍之仪不及于外而郑兴贾逵马融郑康成之徒继为人师以经相授囊括六典六学明是以时政虽乱于上而义士交起于下抗节濡足用救陵夷汉赖以不亡者百余年魏分晋弱事不足道唐之文物盛矣而尚赋以取人世薄经术以文辞相夸夫文所以宣志也观其文则志可C哉故元臣硕老多由词科以出神宋受命遏乱兴治乘舆尝幸国庠亲临讲席是时氤妓藿并列藩镇庠序虽未兴而鸿儒硕生闻风以起有若戚坚素在睢水种明逸在终南皆聚徒讲授髦俊归之其後陪京方面之守臣稍请兴学自景佑中范文正公作学于吴又创于润滕子京建于湖庆历之盛文正公参豫机政而石守道孙明复首居太学是时仁宗开天章阁召辅臣八人问以治要文正公复以学校为对于是诏天下皆立学神宗之时立三舍法置方郡官皆试可而後授今上嗣位申命近臣荐堪内外学官者方圣朝承平之久而长育之勤虽濒海裔夷之邦执耒垂髫之子孰不抱籍缀辞以干荣禄裒然而赴诏者不知其几万数盖自昔未有盛于今也凡命之法以经术观其学以词赋观其文以论策观其智所取兼于汉唐而德行道艺之士参出乎其中矣然欲合二帝三代之法使人人有士君子之器皆在吾君相之所润色也始姑苏郡城之东南有夫子庙所处隘陋及文正公以天章阁待制守是邦欲迁之高显相地之胜莫如南园南园者钱氏之所作也高木清流交?环酾乃割其巽隅以建学广殿在左公堂在右前有泮池旁有斋室是时学者才逾二十人或言其太广文正曰吾恐异日以为小也于是召安定先生首当师席英才杂e自远而至厥後登科者逾百数多致显近由景佑迄今五十余载学者倍蓰于当时而居不加辟也某适忝命掌学周视黉舍倾w褊迫寒薄暑{诸生病之来者无所处乃与同僚议请南园隙地以广斋庐屡谂于郡守部刺史病财用之不给会文正之子兵部侍郎公纯礼以厚德远业见器朝廷出自奉常制置江淮六路漕事拥使者节过乡上冢i以学舍之微白公公既即学拜文正公遗像延见诸生感慨陈迹即奏言苏润之学皆先臣所建後人久不葺而斋室不庇风雨讲习无所愿给钱修广而今太守谏议王公在润先以润学为请有诏给以度牒十纸充其费时元佑四年五月也前守户部刘公选官治役度用赋工会王公自润[苏下车三日临视兴作命之栽筑填污立基如请之素益以关赋之财助以亡命之卒完旧创新累工逾万期岁而告成不以一分取于民公堂廓如也廊庑翼如也斋室凡二十二而始作者十为屋总百有五十楹而初建者三之一立文正公安定先生祠宇迁校试厅于公堂之阴榜曰传道庖池澡室莫不严洁窈然而深旷然而明其处也其容也\南楹引爱日北牖延清风咸适其宜矣凡学田之佃于人而隐没者为之括而实之屋之僦于市而已坏者为之新而复之养士之资由此不匮皆太守所命也夫儒者蚤暮孜孜从事典籍苟居处不佚f粮不丰而责其勤难矣故严其宫足其饷所以教也且吴为东南都会自泰伯三逊天下延陵脱屣千乘言偃以学称严助以文着朱张顾陆世多显者此诚礼义之区儒雅之薮也今夫兴学以教者岂徒贵其中程课躐科等哉必也为文足以贯道为经足以通理立于朝廷则谋王体赞国论仕于郡县则宣惠泽兴事功其余风所扇犹将使人老老而幼幼夫夫而妇妇室有忠信俗有廉洁然後知新学之作岂专以栋宇为哉君子为兵部公善述其先志可谓之孝正谏公乐成于教育可谓之仁唯孝与仁于是着矣正谏公以道立朝忠贞不咂渲挝馄谠吕裘裢其德而安其政昼坐郡合事至即决已而与宾客雍容笑语沛然有余裕方学之成吴人莫不欣悦鼓舞望车马之来而乐芹藻之采也见命作记确辞莫获辄系之声诗刻之隆碣以告于後世云诗曰
惟帝光宅锡民保极曷以臻兹惟孝之积降汉迄唐以经以文元臣硕老世伟其人天保神宋七圣继德右儒尚文经纬九域肇开雍庠周设泮序兴贤举能岁几千数维吴有学文正是兴师明友谅俊杰绍登历载五纪A然髦士将圯其隘士冈能止翼翼肤使继述其先建言于朝授牒[泉邦牧承命以新以广匪惮厥勤资我教养高堂邃庑环辟t斋潭潭其深济济其来孰居是堂勿尸厥职尔诚心传道解惑凡处是斋勿嬉勿息道德渊源辞章润色拱把之木长而参云涓勺之水涤而流坤匪学之设惟材之成是明是翼永赞丕平
贤行斋记
余少时思友天下贤士而抱病退居所遇者少然亦得数人焉其後有以才业步廊庙有以风采名当世者由是自信其取友不谬也既归吴下吴为俊英薮泽所交者多善士或爱其学问或伟其辞章或嘉其行义或奇其志气然後取之也得一人曰林德祖尽仁于亲可谓之孝推爵于弟可谓之友博洽慕向雄论着望韩杜真可以畏而仰也始德祖顾余于林圃之间一见跃然以喜恨相见之也後数年复会于吴听其言而说玩其文而服其相期如金石相和如埙}也或问曰子之知德祖者深矣其详可得而闻欤曰余言非妄也德祖少而警敏生数岁其伯父今天章公尝获一监背题龙朔德祖在旁曰此唐高宗时所铸也公中奇之他日诸父有所见问之即对皆与史合孔常父掌扬州学德祖年十七试为诸生冠会神宗初罢尊号坐客或论尊号之所起德祖避席曰宇文周宣帝生号天元唐高宗自称天皇自是美称多矣常父即取笔札命书之擢为都讲辞不受元丰中试太学第一司业博士以谓三舍之置未有此作也厥後试二浙江东漕司尝在魁选又用赋举开封名第五而连见黜于礼部一时诸公幸得之以为功见其失也莫不惊愕嗟惜呜呼近世以糊名取士虽曰至公其弊至于失才如此可为太息先公太仆当任子德祖以逊其弟硕孺太仆不许德祖即取奏牍以硕孺名上之会有诏任子必以长幼为之序德祖遗书谏官曰某当以废疾自弃矣是时岑岩起仲子亦推与叔弟德祖闻之谂岩起建请乃得改法硕孺遂得入仕太仆捐o河东德祖号顿几不胜间关扶护下太行而归未卒哭葬吴西山所以奉终显亲之事无不自竭乡里敬服其平居论议必以帝王之佐为师而颇喜贾谊汲黯诸葛孔明魏郑公之为人其志可知也尝拟作节度留後制辞其舅氏今丞相苏公见之曰此非尽读一部唐史不能知此也天章公当世大儒视士大夫少所许可于志太仆i称德祖曰好学有贤行夫仲尼独贤子且嘉其好学杨子贤渊黔娄四皓韦成以谓为人所不能为然则贤之实岂[许哉天章之言何敢私也余之誉德祖非过也问者曰子之言然余既E问一日过德祖遂名其所居之斋曰贤行虽德祖谦不敢受然使乡里之士慕其贤而勉于善岂无补哉且欲当路者闻之傥以推毂人物为己任则德祖岂宜久蟠于闾巷哉遂作记云元佑癸酉三月望泮池书
儒学林公祠堂记
宝元中集贤校理儒学林公以大理评事知长兴县公之道德文章名震天下擢第甲等试才兹邑始时邑人懵不知学公辟庠校躬自教饬相率以从俗用丕变劝课农桑开浚l浍凡下教令稚老欢呼政成逾年陟守于连邑人怀思生立祠宇岁久故又绘而新之逮元佑二年丁卯公之元子朝奉大夫集贤殿修撰公出典斯郡眷言故邑西向怀慕四年正月徙镇金陵解印之初即走祠下馈羞捧奠感咽涕⒆砸卮蠓蛳刈粜\士胥吏父老百辈咸列于位退而咨嗟 填道溢郛曰惟贤令君克佑我民民思不忘愿见其子惟公元子复守吾土嗣其教令如公再至敬省显考慰民之思父子相望历载五十象贤合德以福此邦载怀载承永永无痉⒂诟栌叫斡诤材欢声洋洋旁溢J壤已事言旋次于中吴夫为政之感至于立祠秉德之报至于有後民之怀仁天之福善于是信矣公名在国史泽在黎庶有子六人既显者四贵胄济济流庆无穷|然光华孰与为昔甘棠之爱相戒勿剪缁衣之敝犹愿改为居则见思服则见美林氏世济令德罔愧古人诗云惟其有之是以似之岂不休哉长城士民咸愿刻石以告于後而长文居于吴下亲见其事辞而记之使来者知所劝慕云是年三月甲戌长文记
蔡公展先茔记【代光禄作】
蔡氏之先世有名德着于睢阳自少保公在蜀以一城挫乱兵民不喋血太傅公虽屈卑位拯危涤w无惮苛吏君子知其有後是生侍郎资政二公侍郎为宋甘盘寿不副德资政沈谋远略器兼将相向者出拥帅旄料敌制胜夏戎遁死莫敢犯塞及夫运筹禁幄助新百度河隍千里复为我疆忧劳机衡疾起无妄恳祈南台用自怡养神佑气冲逾岁乃愈丙辰孟冬朔日维申孝思恭勤亲拜先冢既献烈考即奠元昆徘徊旧植之松柏历览新成之梵宇华胄诜诜以引以翼已事旋涠既颂久栏枪之此行荣与感并何者位至于枢廷年逾于耳顺功名赫然书在史册而诸子显仕诸孙善学朱金印组烂其盈门此衣冠之华观至美也可不谓荣乎朝霜零空拱木飞叶莫逭兰陔之养无复棣华之照而复朱[流素垂领览物兴念多为陈迹临觞引满罕逢故人此人世之深悲永伤也可不谓感乎然公智穷物理心脱t累虽在闲佚乃诚本朝方当蠲感慨之怀图荣盛之报使大和内充微疚良已天锡眉寿永弼太平仰悦先公之灵俯协多士之望不亦伟哉某视太傅为外舅谨以是日同拜墓下哀念平昔喜观盛事因书之屋壁以贻後来时熙宁九年也朝散大夫守光禄卿前知舒州军州事兼管内劝农使上轻车都尉借紫朱公绰谨记
乐圃余卷六

[book_title]卷七
钦定四库全书
乐圃余藁卷七　　　　　宋　朱长文　撰序
吴郡图经续记序
方志之学先儒所重故朱赣风俗之条顾野王余地之记贾耽十道之h称于前史盖圣贤不出户知天下矧居是邦而可懵于古今哉按唐六典职方氏掌天下之地图凡地图命郡府三年一造与版籍偕上省圣朝因之有闰年之制盖城邑有迁改政事有损益户口有登降不可以不察也吴为古郡其图志相传固久自大中祥符中诏修图经每州命官编辑而上其详略盖系乎其人而诸公X修者立类例据h而删撮之也夫举天下之经而修定之其文不得不简故陈迹异闻艰于具载由祥符至今逾七十年矣其间近事未有纪述也元丰初朝请大夫临淄晏公出守是邦公乃故相国元献公之子好古博学世济其美尝顾敝庐语长文曰吴中遗事与古今文章湮落不收今欲缀缉而吾所善练定以谓唯子能为之也长文自念屏迹陋巷未尝出庭户于访求为艰而练君道晏公意屡见趣勉于是参考载籍探摭旧闻作图经续记三卷凡图经已备者不h素所未知则阙如也会晏公罢郡乃藏于家今太守朝议大夫武宁章公治郡三年以政最被命再任比因临长文所居谓曰闻子尝为图经续记矣余愿观焉于是稍加润饰缮写以献诸郡府用备谘固可以质疑滞根利病资议论不为虚语也方圣上睿谟神烈声教光被四海出日罔不率俾广地开境增为郡县傥或申命方州更定图籍则此书庶几有取也事有缺略犹当X补其古今文章别为吴门总集云元丰七年九月十五日州民前许州司户参军朱长文上【图经续记府治有本今不具载】
春秋通志序
夫孔子何为而作春秋也所以存王道而见巳志也孔子之志尧舜禹汤文武之志也尧舜禹汤文武之志见于天下孔子之志见于春秋其揆一也昔周室东迁王纲~纽朝觐会同之仪不修于京室礼乐征伐之柄皆出于诸侯三纲五常荡然坠地号令无禀典法大坏周之所存位号而已更历数世乱日以甚荆楚吴越交乱天下夫隐桓之後诸侯无王矣成襄之後大夫无诸侯矣君臣之道父子之恩至于泯没孔子知时之不用道之不行既无以有为于当世又惧王者之法于是乎~尝叹曰文王既没文不在兹乎于是因鲁史而作春秋所以尊王室绳暴乱举王纲修天常是非二百四十二年之事以为天下仪表贬诸侯讨大夫以达王者之事公羊子云拨乱而反诸正是也明常典立大法褒善黜恶贤贤贱不肖不失o介其道以尧舜为祖以文武为宪上律天时下袭水土所以治天下之术无不具在可谓圣人之极致万世之成法也孔子既殁师说各传而能言其要者莫如孟子孟子之言曰春秋天子之事也孔子作春秋而乱臣贼子惧推是以见扶王法以绳暴乱也又曰五霸三王之罪人也今之诸侯五伯之罪人也今之大夫今之诸侯之罪人也推是以见隐桓而下讥诸侯之无王成襄而下讥大夫之无诸侯也又曰春秋无义战推是以见诸侯之不得专兵也又曰子哙不得与人燕子之不得受燕於子哙推是以见春秋非王命不得擅废置也盖孟子深于春秋惜哉其不着书也其後作传者五而三家存焉左氏尽得诸国之史故长于叙事公谷各守师傅之说故长于解经要之互有得失汉兴以来望硕儒各信所习董仲舒平津侯治公羊而公羊之学施于朝廷孝宣帝刘向好谷梁而谷梁之义显于石渠刘歆贾逵之徒好左氏而左氏之传列于学宫是非纷错则靡定诚君子之所叹息也其秉毫牍焦思虑以为论注疏说者百千人矣攻讦毁訾党同斥异恬不知怪范甯解谷梁略言三家得失故文中子谓使范甯不尽美于春秋歆向之罪也唐儒啖助始作三传集解赵伯循又为之损益陆淳会B其说作纂例辨疑微指之类取其长而弃其短撮其是而删其非又颇益以己说由是春秋之学初得会通学者赖焉本朝孙明复隐泰山三十年作尊王发微据经推法洞究终始不取三传独析诸圣人之言明诸侯大夫功罪得于经之本指为多庆历中仁宗皇帝意图治以庠序为教化之本于是兴崇太学首善天下i起石守道于徂徕召孙明复于泰山之阳皆主讲席明复以春秋守道以[学士大夫翕然向风先经术而後华藻既而守道捐o明复坐事去国至和中复与胡翼之并为国子监直讲翼之讲[更直一日长文年在志学好治三传略究得失日造二先生讲舍授两经大义于春秋尤勤未几明复以病居家虽不得卒业而绪余精义不敢忘废颇欲着书以辅翼其说而婴疾弗遑也熙宁中王荆公秉政以诗书[礼取天下士置春秋不用盖病三家之说纷纠而难辨也由是学者皆不复治此经独余于忧患颠沛之间犹志于是会元佑初诏复立于学宫而余被命掌吴门于是首讲大经以授学者兼取三传而折衷其是旁考啖赵陆淳诸家之义而推演明复之言颇系之以自得之说不二岁讲终获麟绍圣初被召为太学博士复讲此经i裒其所h次为二十卷名之曰通志使学者由之可以见圣人之道如破荆榛而瞻门庭披云雾而观日月也异日立朝端断国论立宪章施政可推其本旨而达于行事岂小补哉古之为师者以讲解为职故能传道而解惑而从学者以听授为业故能立身而扬名若夫务规矩之末而倦于讲解守简编之义而忽于听授其何以继前哲之用意哉余所以早夜孜孜探讨大经之意亦求称其职而已绍圣元年正月　日序
古丛编序
古之圣贤有三立上曰德次曰功次曰言得其一可以名天下犹谓其传之不远也于是托之于物物之久者莫如金石故可以寓焉吉日之题岐阳之鼓比干之墓正考父仲山甫之鼎後世类有传焉嬴秦震矜厥肜仗┥借邹峄之罘X会稽自以谓三代莫已若而人弗信也西汉陋秦之为虽封岳省方未尝刻石而t公庶士若萧相国善篆张京兆古文不闻镌镂者逮于东京碑祠始作碑者古之葬祭之一器也葬以绕绋祭以牲而宫中亦有碑说者云所以识日景测阳也古者用大木穴其上以便于用後世贤者[之以石观汉碑上亦有穴此其遗像也既[以石于是假以铭焉杨震刘之高爵郭林宗陈太邱之潜德宣父老子华岳之庙皆因碑以制文焉由是贵贱竞作美词相夸繁于魏晋而尤盛于隋唐或矜已以耀世或褒亲以垂後或誉天以求福或记事以谨时不可胜言矣虽所述艰于尽信而事有可考文有可师迹有可法至于t经\篇妙札奇帖往往传于琬琰者甚\是以学者务观焉然不幸为干戈之所蹂躏风霜之所摧剥或因时主之所诏毁或遭野叟之所残燮浯嬲吒鞘一焉亦可为之叹息也余少也学古凡古人之文无不求而读之又从而藏之好其书如其文也古书之载于纸墨者几希而存于金石者类在于故都之外四方之远与夫山林墟墓之间唯势位赫赫\所翕附而好之甚笃者为能多置也余以疾退隐迹与世远虽欲致之岂不艰哉顾嗜此为癖早夜不舍所游必问所居必求丐于交游购于市里不惮劳费月增岁积自周穆王以来下历秦汉魏晋隋唐至于本朝诸公之迹莫不皆有于是裒精撮奇刀笔在手字剪行缀不失旧文有册有轴悉随其宜斯亦勤矣裒而次之名曰阅古丛编盖不独取其墨妙亦将以广前代之异闻正旧史缺遗也其书不以世次为其编之未已也古刻之石若其卷第载之目h其诗之可评事之可辨言之可述为之题跋于後又h焉盖墨本[朽而词章可传也或谓余曰古之好古者聚道今之好古者聚物碑亦物也何其聚之多余解之曰人情固未免有好观其所好何如耳金犀在Y珠玉在堂良畴连阡华宇并疆吾所未尝好也美食方丈旨酒千锺贪餮自安沉湎无穷吾所未尝好也妖妍悦目淫蛙乱耳秦筝羌笛齐纨蜀绮吾所未尝好也放情嬉游争胜博奕白日孜孜从事无益吾所未尝好也吾于四者忽之若遗而能韫椟六书之妙迹网罗千载之遗文庸何伤乎乃书石刻之所兴与其所好为之序
琴史序
琴之为器起于上皇之世後圣承承益加润饰其材则锺山水之灵气其制则备律吕之殊用可以包天地万物之声可以考民物治乱之兆是谓八音之舆\乐之统也自伏羲作琴而乐由此兴女娲氏之笙篁朱襄氏之瑟葛天氏之八阕阴康氏之舞伊耆氏之土鼓篑桴苇龠源源以流黄帝作咸池少作太渊帝喾作六英尧之大章舜之九韶皆资琴以成乐三代之盛此为重
焉周官大司乐【阙】　　　　　奏之宗庙也关雎之诗云窈窕淑女琴瑟友之施之房中也鹿鸣之诗云我有嘉宾鼓瑟鼓琴作之朝廷也礼云春诵夏弦太师诏之之庠序也士无故不彻琴瑟施之闺门也故奏之宗庙则祖考来格用之房中则后妃和顺作之朝廷则君臣恭肃之庠序则俊造成德施之闺门则长幼咸序是以动荡血脉通流精神充养行义防去浮佚至于移风[俗迁善远罪而不知者琴之德也故古之君子未尝不知琴也达则推其和以兼济天下穷则寓其志以独善一p其操弄遗名或传于今孔子既没下逮战国礼乐废缺人忘其学及汉唐之间荐绅士大夫不以乐为事间有贤智异能之士超然远览得意于徽弦之间载在前史班班可述後之君子宜为之裒次而褒显也余经术之暇每愿学焉而病故相仍是以未就尝谓书画之事古人犹多编述而琴独未备窃用然因疏其所记作琴史方当朝廷成太平之功谓宜制作礼乐比隆商周则是书也岂为虚文而已元丰七年正月序
题辞
虎邱唱和题辞
虎邱之景盖有三~望山之形不越冈陵而登之者见层o峭壁势足千仞一~也近临郛郭矗起原隰旁无连属万景都会西穹窿北亘海虞震湖沧洲云气出没廓然四顾指掌千里二~也池泓s彻海浸云不盈不虚终古湛湛三~也兼是~景冠以浮屠僧舍精庐重楼飞阁JE蛱菅壹苒侄南之胜罕出其右故自晋唐至于圣朝儒先文士宗工逸客风什相继比尝集h吴郡诗得虎邱之作七十余篇其遗落而失传者又可胜道哉左丞河东蒲公自杭帅郓弭节阊扉一登此山坐小吴会叹赏不已形于咏歌于是枢密豫章章公使君刘公通守王公欣闻嘉制属而和之观夫思与境会情以辞宣高义薄云霞正声合钟律足以为海涌之荣观中吴之美实也长老先禅师喜於见赐而惧其失传愿X翠珉以托不朽使李大句刘白高风不专美于是山矣蒲公又有六咏刻之他石云元佑三年四月苏州州学教授朱长文题并书
乐圃余藁卷七

[book_title]卷八
钦定四库全书
乐圃余藁卷八　　　　　宋　朱长文　撰
谢除秘书省正字
讲论璧水徒愧素餐校正兰台误叨清选宠逾望表感溢情涯窃以东壁垂文肇见于乾象西辟宇回镇于坤灵龙马出而八卦分皇策与而六书作神明之赜形於字道德之奥发于辞绍厥后王宝为丕训周官致治建良史以司典坟汉世尚文命儒臣而志疏略观载籍之兴替系吾道之污隆自昔则然于斯为盛国家鼎新儒馆贲饰人文矗层构於中央裒逸书于寰海简编森列R轴充盈粤自兴国咸平之时稍复贞观开元之日于是旁求俊哲典校篇章以大雅宏达之高材加往行前言之博识切磋琢磨而各懋所养优游泮涣而用待有成德茂然後位高材显然後器使虽石渠天禄之所召道山瀛海之为荣较其得士之多未若本朝之盛於皇神考训f治官即旧宇之崇文正新名之中秘简厥有常则其选益慎罢其在外则于实不浮合尧舜稽古之用心继祖宗养贤之盛意凡任是职实难其材矧当上圣之缉熙循用元丰之典则台阁是重贤能并升人抱连城之珍家储照乘之宝举之匪[得者几希如某者朴沙２闹Ю胄嘀噬逢华旦早预俊游策名偶入於彀中养志久从于膝下当其行有余力必也记之空言赋就两都窃比班张之作例通三传深明啖陆之遗奄毕内艰归休故里效尚平之毕嫁希仲子之灌园利不谋躬隐将~俗V桥栖遁犹愧伯鸾之高笠泽行歌仅同鲁望之散亲族共嗟其皓首交朋半处于青云顾环堵之屡空就泮宫之特起学素专于六艺道期授于诸生说或解颐讲毋倚席岂当师范幸有朋来开其聪明率以忠信`上庠之承乏逢绍圣之作新林然英豪戾止都邑如\羽之附丹凤若飞云之从应龙幸郡儒敬奉成法有仲舒下帷之业庶几折衷于大经无韩愈进学之篇何以见怜于当路疲痍多疾迂阔少通序难缀于t鸾声想闻于猿鹤屡D江乡之便敢期省阁之游辞恐近名受L非据虽未能扫山中之尘榻而幸得观天下之奇书入紫府而窥琅函登神仙而望金阙少怀铅椠行泛烟波蜩`低飞敢与鲲鹏而并处远去难随骥J以争驱揆趣尚之已然荷甄收而非称此盖伏遇某官权衡时论品藻人材进贤不以遐遗乐善犹于已有矜其无求于仕宦察其有志于艺文特加X称俾承优渥敢不慎其所素履探其所未闻校雠当及于阙文条撮稍增于着h迹留藏室虽勉企于古人心寄钓台尚可收于节
代太守林和中到任谢执政启
平章太师
折狱致刑早误提纲之选承流宣化尚叨分竹之行自视阙然何以称此伏念某铅黄学浅尘露效微每希匠墨之不欺尤耻囊锥之自见一昨崎岖岭表玷冒使华叹补报之未闻骇谤非之已至虽多言可畏几成息壤之疑然公议自明果免羽山之殛涵容典临莅小邦足以庇身岂敢忘德此盖伏遇平章太师功业满天下声名高古人出入将相之荣荐历师保之重仪刑百辟辅导两宫盛事之所传皆旷代之未G俾耆而艾宁资v野之游式舞且歌永慰苍生之望顾兹迂拙亦被宠临某敢不益励素修身图後效庶几犬马之力少O陶冶之恩感惧所深叙陈罔既
平章司空
平章司空静一不变从容以和韦氏之传一经家存素范伊陟之格上帝世济元胙龀砂傩罩昭明坐见三公之燮理顾惟鄙野玷在陶钧誓坚远到之心图报太公之赐其於感戴实倍等伦
仆射门下相公
仆射门下相公权衡庶品陶冶万微挺山甫将明之才养孟轲刚大之气丙魏之于西汉克振厥声房杜之在右唐孰G其光昭可久之德隆构太平之基在某何知受赐为大谨当宣恺悌之化导中和之风庶几有成免为无补其于感惧曷究叙陈
仆射中书相公
仆射中书相公柔嘉而刚正渊静而高明挺尹陟格天之才蹈V夔济世之美夷险一节勤劳百为庙堂登贤不旬月而克至海宇仰德岂已日而乃孚激昂多士之心鼓舞t生之类顾惟F茸亦在甄收某敢不席石存诚晁思畏勉图菲效仰E巨恩窃倍感铭曷伸悃
枢密相公
枢密相公徽猷经远懿德蹈中仰成廊庙之机坐消兵革之气陶钧所逮动植曲成如某何知蒙赐为厚方~官守阻拜宾闳感惧所深叙陈罔罄
门下侍郎中书侍郎左右丞
门下侍郎中书侍郎左右丞当裁成辅相之休运挺燮理寅亮之全能舜举V陶盖咸事者九德汤得伊尹无不获之一夫某L非共理之良报在大公之辱方~吏役正远台躔惟坚报称之心以示感铭之素
律赋
乐在人和不在音赋【以圣人治民情以作乐为韵】
盛德兴乐至和本人不在八音之制盖由万化之纯既备情文用写欢心之极岂专声律诚非末节之因窃原乐与天同音由人起盖喜怒哀乐怵于外而噍c散厉遂形于此惟圣人图化俗而有作慎感民之所以积中发外必资悦豫之深[俗移风非特铿锵之美于时神武外震烈文内宣跻八荒于寿域陶万⒂谌侍煊谑侵埔匝潘滩ブ管弦乘时而更制唯探本以相沿顺气正声为t情之影响黄钟大吕乃至理之蹄筌羽毛干戚兮是谓繁文管龠钟鼓兮孰称至乐惟t元咸得其情性而雅奏密调于商角理出自然识归先觉四时当而天地顺效缉熙百姓乐而金石谐未论清浊且夫不伪者惟乐可畏者惟民听暴君之作则蹙额而多惧闻治世之奏则拚跃以归仁匪声音之异道盖忧乐以殊伦是以鼓清角于晋邦曾遭旱赂栳嵬ビ谔剖宜复悲辛是以兴替关时盛衰在政桑濮非能致乱也乱先起于淫僻英茎非能致治也治必逢于睿圣未有功成而乐乃不作未有民困而音能自正荀公尝定于新律终贻晋室之忧郑译虽考于旧音曷救隋人之病噫莫备乎二帝之【阙】乐莫隆于三代之仁声庶尹允谐兮听其击拊嘉客夷怿兮感其和平小则草木之繁大则穹壤之充盈非绎之能及实欢忻之所成舜庙笙镛凤有来仪之应周庭民怀始附之情异哉乐出于和而还以审政之和音生于乐而复以导民之乐逮王道之远叹古风之薄绦灌构害而孝文之议遂寝房杜未备而贞观之时不作幸逢圣代之缉熙继有名臣之咨度揆太府之尺以为之度累上党之黍以为之龠推乐本之先立感舆情而咸若上方乘百年之极治而集六圣之睿谟臣请告成于箫勺
乐圃余藁卷八

[book_title]卷九
钦定四库全书
乐圃余藁卷九　　　　　宋　朱长文　撰世谱
朱氏世谱
高辛氏有才子曰朱虎臣於尧当舜之举益以虞也盖尝荐虎代己自虎之後遂氏以朱历夏商无闻焉周有朱张以逸民显其後在齐者曰毛在魏者曰亥在楚者曰英而谱氏族者以谓高辛氏之後有六终产六子其第五子曰安周武王克商封安m裔侠於邾附庸於鲁後为楚所灭子孙去邑为氏此亦朱氏之所出也二汉之间鲁有家吴有买臣平陵有云杜陵有博宛有岑晖会稽有隽沛有浮??为司隶校尉坐党锢诛子孙自相远避难丹阳遂籍吴郡吴时有治有然有桓颇着劳烈陆机诗云八族未足侈四姓实名家四姓者朱张顾陆也迄于江左间出显者唐有敬则实相武后逮唐衰谱牒沦涣其详莫究至我高祖为越州剡人高祖讳滋会董昌乱越钱氏据杭隐居田里涵德匿耀乡人尊之武肃王尝召幕府卒辞以去年八十九卒生于唐乾符之丙申卒于本朝乾德平蜀之岁葬剡之游谢乡有子四人长曰某次曾祖也次曰承厚次曰承福曾祖讳琼百行完粹达于从政钱氏以宗子守明州高选僚属仕于四明遂家焉卒葬于鄞县生四子长曰曙次曰P次曰万季吾大父也P生正伦公言公辅正伦三班奉职吾大父讳亿始来京师太宗皇帝召对便殿仍命以官自壮年越于耆龄其所历皆有功最接人和待物厚取与义治家严k亲戚不吝以内殿崇班合门祗候守邕州卒葬于苏州吴县南o山西赠刑部尚书生五子长曰炳才高文奇不幸未仕而死次先君也先君讳公绰少从学范文正公为高弟以辞章魁冠士林擢进士第仕至光禄寺卿历彭州广济军舒州太守民闻至而喜去而思有智谋才术而未尽其用也曜早世次公彦长洲主簿次公愿今以宣德郎致仕先君生六子长曰长文宣德郎太学博士次百药早卒次仲方明州象山尉次季端e昌府节度推官次叔ピ缱浯未鱼╁州防御推官监陈留酒税自承厚之曾孙曰昱与大父同徙姑苏昱生何登进士科为循州司户参军卒何生二子曰l曰虎l今为朝散郎通判楚州高祖之诸孙在剡居宋村山者曰德昌曰德倪德昌之子曰仁赏德倪之子曰仁长曰仁遇曰仁盛四人者各有子皆服先畴不失旧业呜呼自伯虎着名于帝典仪父见美于春秋发源长酾派不~逮本朝之兴昂显于荆巽显于扬符显于蜀u称于宋其他列于朝者亦\而华亭朱氏至郡守监司者三人于东南为盛惟姑苏之族迁自会稽祖考济美艰难勤苦夙夜事事用克有家施及子孙继袭簪绂i为之谱以示于後在我後人追孝于前哲继志于奕世勿坠厥绪勿陨厥声岂不休哉绍圣二年九月明堂礼毕後五日裔孙长文谨识
书
与诸弟书
某自幼稚知以事亲养志好古读书为乐生十年代先人笔札十五能代书启挟策执笔日侍左右一日不见则┤徊焕窒热擞谟嘁惨嗳灰源缩筒轿醇尝辄去膝下先人尝曰前哲有云祖孙更相为命吾与尔之谓也嘉佑中侍行之彭州与成都漕台荐将赴礼部父子相视不忍别是时先人初为正郎当任子而遵义弟始生余因白曰使某偶得科名则恩可以官一弟先人亦曰起吾家者必汝其勉行明年果擢第而遵义以荫得官余登第不俟赐宴归省于彭未遑仕进既而还都偶坠马伤足尝叹曰吾因是疾可以脱遗轩冕专事温清此人子之至乐也先人y东平守定陶居姑苏治同安往还二十年皆侍焉在同安会郊先人愍余久不仕欲以任子恩丐除一幕职官且曰吾将从汝之任余固辞不肯剡奏愿以荐季弟先人不得已而从之拊季弟曰兄以官畀汝汝长当善事汝兄因名之曰从悌使其顾名而思义也熙宁末奄丁大祸自睢阳走吴门首治大葬奉终之礼敢不曲尽重椁巨甓要之无悔既葬乃即圃中作邃经堂增廓庑数间以聚兄弟存亲戚惟先人以清白遗子孙于乡里罕尝置田宅遗孤满室累然无依两叔父愍之稍分先祖之旧业聊以周赡复自取囊中器皿粥之即葺其壤稍稍增置粗周日用伯姊丧其夫李元鲁挈家相依比数年之间归十五妹于曹氏十八妹于贾氏二十妹于李氏二十二妹于史氏二十三妹于陈氏末又归伯姊于石氏为遵义景仁两弟娶妇嫁娶凡十数所靡多矣其後戚属加多用益不足顷者诸公论荐被命掌学始将固辞既而曰得微禄自赡推旧产以畀诸弟可以纾忧岂非幸哉居官三年来学者甚\诵讲课程孜孜所职于俗事固无暇然三弟相继家居余不须治近既迁居学舍难省其私可以推避今以姑苏祖父田产其数已具别幅推与三弟余更不取之庶成辞逊之素志惟园宅之地于此隐居久矣前郡守章公伯望名其坊曰乐圃以旌幽迹当与诸弟共守之用传子孙不可坏也先畴旧产自祖父以来置之实艰诸弟善治之勿致隳损犹可以资饮食伏腊之费岂得忽诸夫立身治家莫若勤俭勤则无旷俭则[足古人所尚不复多云先人起於寒素仕至二千石鸡鸣而起夜分而寐出则闶氯朐蛟奈奈闯⑿菀哑骄釉缟挪患嫖或茹蔬饮酒不过三觞而已汝辈所亲见可不履践哉兄弟人之大伦也凡今之人莫如兄弟故孝友者百行之本余与汝当勉之范文正公置义田义宅至今四十年而丞相侍郎兄弟继成其志近益增广九族之间莫不被其惠况汝诸弟皆同生守其旧业可以同处诗云高山仰止景行行止可不慎哉元佑五年十月某日兄某白
题跋
题丞相范纯仁诗後
范丞相至和中始除文正公之丧会其族兄龙图公贯之讳师道自许州通判召为御史作诗三篇以送之贯之之孙耕欲刻石愿有述也长文窃观贯之精忠峻洁其为御史当仁祖之时中外穆清而能危言直绳诋相使罢去而天子畴咨旧德登用文富继以韩公嘉佑之盛人物典章庶几於三代之隆者贯之之益为多与丞相诗意之所属者无所不合然则此诗之讽与风雅何异刻石贻後不亦宜哉范氏自文正公为全德良弼而贯之嗣称名臣及丞相以直道致台辅吏部以厚德仪中台宝文以筹策帅边州奕叶载德为邦家光彩可谓世济其美者也元佑癸酉五月朔吴郡朱长文题某题丞相诗後而德充德雍求书石比以倥偬未遑也行过惠山酌清泉拊古松i归舟次面山临水踌躇久之援毫挥汗为写累纸不工也幸使良工模之七月三日长文祗白
祭文
祭林大卿文
鸣呼汉称汲郑唐美王魏峻节直声世难其继公起孤童腾声八龙辞严气伟光彩长虹铜章绾威行爱充位卑名崇闻于尧聪执宪熙宁廷争是议毅然触邪毋惮用事维时大农势炙可热朝登此官暮入紫闼公辞是命确不可夺宁绌海隅完我大节治邑维何锄刈奸慝副麾边州河灾以息回岁纪归觐京国构我二圣任之台郎平昔省寺苟安习常公若治外严绳谨防窒私抑幸功罪自彰复邦御史有违必纠排殛苛追复忠厚谠言屡献十用八九并塞数城佥为难守公言我疆弃我戎丑河隍V兰是保是有公请外补i按淮肓Ｃ裼陂枋肜凶年剔贼}C孰怠孰愆i升都司纲领\职疑谳必宥益广天德抉弊烛隐吏皆a息引嫌避剧我长篷瀛兼直华阁进为列卿将O将翔t望已倾忽持漕节于晋之垧彼苍者天丧我老成遐蕴不究奄归冥冥神理莫问胡啬其龄公之为人链金追璧畴为强矫吾以理诎畴为淑良遇若友戚推贤与能乐尽已力不用不已心以义激嗟我固陋遁于邱园公初来临泉石之间荐之誉之不倦嘉言连蹇莫报徒铭厚恩老从杖履夙愿则然半途永诀泪洒幽泉悲甚辍舂叹几~弦絮酒虽薄公其格焉
铭
奠酒台铭
重桉横前t冈抱麓封高穴深不置金玉历千百世过之必肃畴窆於斯朱氏光h
乐圃余藁卷九

[book_title]卷十
钦定四库全书
乐圃余藁卷十　　　　宋　朱长文　撰
墓志
宋故将仕郎试秘书省校书郎守湖州归安县主簿蔡君墓志铭
君讳昕字景叔世为宋人曾大父赠太子太傅讳陟以吏能仕章圣时大父赠太师讳希言位卑守正庆流厥家是生秦州密直公资政敏肃公有七子君生最先少时率其弟四人者共学而材艺相比虽埙}同音兰玉并秀不足以喻也君资宇端深动作有度事亲至勤与人交和而信少工属文年甫十三有盛集宾客而召君者君于石上赋诗援笔立成阖坐叹其清警尤长于赋磨砺镌切莹然无瑕密直公精教子侄每君文未尝不称善君益自勉进视时辈莫出己右既而程文屡冠太学声满都邑擢嘉佑六年进士第与其弟君弼如晦为同年生景佑中敏肃公兄弟三人联榜至是复继其美密直公时在馆阁拜恩上前馆中诸公作诗为庆|绅歆慕之君尝固辞父J以官其弟後数岁i登科焉调湖州归安县主簿事敏而达太守张田及沈杭州遘皆器其为人湖学盛于东南久矣郡命君掌之且不欲縻以簿书也君诲诱不潭士乐从之学连举得人当路交荐君才代还道病终于楚州旅次享年三十有六时治平三年二月三日也弟如晦胜道驰至楚挈柩以归视其室唯有琴书而已其後敏肃公帅庆渭有大肓乙晕时枢臣而浚明诸弟显于朝持节诸路使加君以寿岂不能自致于青云哉君以妣王氏早亡未及封邑为恨自敏肃公历使外台冀有追荣之请而有司前无此比及公大用奏于殿中诏特封南阳郡夫人又改封太原顾君不及见之哀哉君娶田氏初太原夫人尝约以婚久之其家微弱不闻问或欲为之议于他族君曰义不违慈母志必娶焉及嫠居哀毁沈顿自誓靡他以教二子长曰歆守秘书省校书郎监~州酒税次曰韶为进士以元丰二年八月初二日葬君于宋城县七里村先茔之侧某于君为内弟昔被博约於铭宜无避铭曰
瞻彼高山有褂需髁伊颐羲嗌此良士事公于早既勤且才公始显大子丧而哀维学孜孜维德懋懋奄不一施戚友之疚梁城陂陀从葬其北我思若人播名幽石
宋故将仕郎守秘书省正字蔡君墓志铭
君讳钦字承辟枢密直学士知秦州蔡公之子也秦州始有子君为之次颀秀娟整虽襁褓人固以为佳儿七岁而孤以恩授秘书省正字其兄如晦为之教育而君能承其训好学善为诗日与诸兄侄并游t而能静裕而能约其趣习操守有可奇者虽抱羸瘠读书自力其兄震仲顷尝疾甚君昼夜不解带药剂饮食尝而进燔香于其顶臂以为祝俄而有瘳未几震仲亲迎亲湖外而君病作且亟于死生之际若无所动而独以不见震仲为戚戚乃作三篇遗焉以元丰元年二月二十九日卒年十有九蔡氏世家睢阳曾祖讳陟国子博士赠太保祖希言泗州军事推官赠太师秦州公讳抗为英庙旧学之臣特见信重赠礼部侍郎母曰会昌县君张氏聪明而仁族姻推贤嘉佑中卒君未娶而殁後一年八月二日葬睢阳城北先茔次某高其行而悲其夭叙文刻墓又辞而哀之因以为铭曰
谓明智宜在高位兮有不幸而穷约谓孝悌宜永年兮有在幼而凋落自古叹息其然兮嗟神圣之难度猗吾子之禀生兮居高门之显大茁兰畹之芳芽兮炜棣华之秀彩躬栾棘于髫年兮服天伦之善诲既柔嘉以饬已兮亦方静而乐内至行可以通神兮胡不延之秀眉奄遗辞而正命兮修短之不移仲父临丧而摧恸兮诸兄欲语而涕⑽阔d不及壮齿兮童乌促于九龄已矣宅此嘉兮庶有存乎令名
宋故宣德郎守尚书屯田员外郎知永康军青城县赠尚书都官郎中蔡公墓志铭【代光禄作】
天圣中范文正公讲学于南都四方英才踵门受教睢涣之上实为渊源是时蔡氏有四贤焉君其长也子清其弟也故秦州密直公今资政南阳公其从父弟也余以勤苦获交于四贤之间而君之叔父太傅公以其子妻余由是相与甚厚及既从仕离t索居久矣而君不幸没于中年君之子无一存者风迹之美人罕知之于其将葬也南阳公嘱余以铭余安敢辞姑述其世阀官资与其所闻之美行以志诸幽君讳拯字仲仁应天府下邑人也曾祖讳坚潜德储庆以南阳公贵赠太子太保妣曰陈氏庆国太夫人祖讳陟位国子博士知泗州体用强明为世吏师赠太子太傅妣曰张氏康国太夫人考讳希殿中丞治邑称惠以君贵赠尚书祠部员外郎妣曰谢氏永昌县太君蔡氏世称经术而吾外舅酷爱进士以教诸子君孝友明悟强学勇进足以充其科初虽黜而业益工尤善为律诗琢词练意得唐人之清学中翕然称诵焉景佑元年试于廷赋等几中魁甲以脱误才得及第与子清及南阳公为同年拜庆于家乡党歆慕君子喜蔡氏之兴焉初命德清军判官以廉辨闻河北转运使李统举监仓草场于天雄军庾X无弊荐牍交上改大理寺丞知下邳县属家艰解职又宰并州之平晋徐州之沛三司使才之举勾当北作坊迁殿中丞太常博士出知永康军之青城县又改屯田员外郎卒于官年五十七皇佑六年十月九日也以子官赠尚书都官郎中君少时名声籍籍在人口自郡县以至列于朝风力遒劲所临必最其为人轩辟磊落洞去【阙】　　事可为无少惮也于朋友直而不隐亲善谑以发其仔娜四不欣欣愿交焉太常博士沈唐顷在楚州幕与州将有隙因致于罪君时过楚闻其状即以书讯于大理少卿王告告怒以进坐是龃龉累年呜呼世俗之友闲居或煦煦相亲嗫嚅谄笑惟惧不合一有急难则弃不之省若秦越相视肥瘠者多矣如君能蹈危以救其友论者高之君之所为皆仿是当世名公卿或器待之然君不亟于进趋也俾其克寿未必不显而止于此哀哉自子清终于建州推官又逝去而秦州为英庙旧学之臣贵重于世南阳公秉钺殪戎致位枢府英胄联进咸见器使天下以蔡氏为华族而君与子清不及见也夫人李氏封万年县太君居家整整有法度方君之丧人皆以道远欲火之独为不可力护全柩自蜀归宋後五年卒三子长曰天经淄川高苑县主簿次天球都官员外郎次【阙】不仕二女长适国子监直讲杨褒次适着作佐郎刘今皆亡矣孙男曰从曰复孙女三人睦州巡检张从愈横海军节度推官凌浩进士张充其僖侧岛蹙亡逾二十年祗见其孙从颇善学庶几有後南阳公尝读君之遗编乃慨然作诗曰一孙身後立百纸死前书痛之深也以熙宁十年五月二十三日合葬君夫人于宋城县之三里村铭曰
浩浩蔡源既浚且长方宋之隆继才萃良济济四贤从师于庠君倡厥伦有蔚其章亦既起家谓宜联仕不v其刚不慑于义滞淹即潜用未盈器死于岷阳畴不嗟欷君亡二纪子丧孙孤昔时流辈零星邱墟棣存一萼尝运天枢是友是怀涕泗盈裾睢阳北原冈陵迤逦坏沃水深祖考则迩既吉其藏贻後之祉勒铭于幽庸示来世
宋故将仕郎试秘书省校书郎守淄川高苑县主簿蔡君墓志铭【代光禄作】
资政殿学士南阳蔡公以其从兄之子天经文编与其子从所书行状畀予且曰天圣中吾与君学于睢阳天经已颀然于前矣其後仅二十年遂登第後三年不幸早死吾甚伤之今其孤从将卜葬焉请为之铭以摅吾怀予窃谓南阳公洵友且慈既悼其兄又闵其子将以文辞贲于窀穸安得无述焉君字元恺天经其名也赠太子太傅讳陟之曾孙也赠祠部员外郎讳希之孙屯田员外郎讳拯之子蔡氏世为睢阳人持家修严乡党矜式自祠部与其弟赠太傅府君教诸子为辞章举进士遂以起家而屯田亦善教其子君既闻诲于父又受学于师弱冠时崭然出t试文府庠尝为诸生冠庆历六年以乡荐覆试武成王庙名在第二是年登科当时士子翕然慕其文以试校书郎守淄州高苑主簿年少仕初与大夫辩正枉直惟其是而後已邻境有河每役夫争渡或挟仇怨以至溺死及君总役将罢先期告民度舟之力以次为渡且戒舟人曰有溺死者必刑是日坐于水滨俟其皆济然後去以无患会岁饥劝民出粟以赈贫他邑纳粟于县而後给君独请各输于其村之富室立期遣官就发焉富者不劳而饿者以活时大丞相富公安抚青齐嘉君之为每谒府慰待甚渥方将荐之而君以疾卒于官时皇佑元年四月九日也享年二十有八君资孝友而倜傥有节志大而气豪迈美才局于短数悲夫自屯田昆弟四人擢进士第君能嗣之其弟天球又继之其後南阳公有才子数人而三人又为同年光焰ョ粕鹑僦而君亡久矣娶刘氏虞部员外郎说之女秉节自誓以育其子子二人长即从次景修天丧女适睦州巡检张从愈孙男尚幼熙宁十年五月二十三日从奉君之柩葬于宋城三里村先人之墓次铭曰
凡物之生或华而[稿或质而难老吁嗟之子夙敏而成早胡龄之夭自旅而归终安其兆维後人之孝宋故汝南郡夫人王氏墓志铭【代光禄作】
资政殿学士右谏议大夫南阳蔡公在治平熙中以经略使治庆守渭御戎有大胩熳蛹沃召拜枢密副使一日奏事上前延问甚渥遂及其私乃请曰臣幸得备位右府臣之考妣若妻皆被褒赠独亡妻王氏实与臣同在寒苦格于＠宠典未及臣窃伤悼惟陛下怜之天子曰俞有司其封之于是有诏以南阳夫人告第实熙宁五年六月也其後郊祀沾恩累封太原汝南郡夫人先是夫人葬于先太师之墓侧十年夏五月壬申改葬大茔之西原与继室睢阳夫人同兆域县曰宋城村曰三里先期使来速铭某谓夫人佑德娠才以成其君子以衍其後昆实有休烈于蔡氏是宜铭按王氏之先原祈人也其七世祖徙家虞城遂居睢阳曾大夫讳化追位太傅太傅生屯田郎中讳砺赠太师中书令兼尚书令太师生礼部侍郎讳涣赠工部尚书夫人侍郎之子也颀秀端淑斋诚敏工而天资孝幼时其从父妹失乳夫人亲为之哺妹以获安皇考甚异之求可以妻者时南阳公才数龄警悟~伦侍郎遇于里巷一见奇之许以远到故夫人归于公归之年夫人既笄南阳公犹未冠也当是时王氏以显盛才如伯庸文如原叔e进联起而夫人之舅太师公为谯县主簿官微节廉以贫自乐英髦虽\学而未仕夫人既归事舅姑婉婉听命不翅寒女卫国太夫人常爱而贤之其友姒妇待族A无一不得其仔恼哂嘀亡室南阳公之姊也与夫人尤相厚尝谓余曰王氏女至孝而和其待我也如其姑真贤妇也南阳公抱艺决科调?州从事夫人以卫国治家之法治其闺门检肃严而承顺于公以劝以适南阳公至今思之曰夫人助我多矣太师授益州观察推官南阳公曰大人将老而远涉蜀道吾不忍亲劳而已逸也i请代行得陵州推官然公及夫人犹以辞为戚戚i留一子以娱悦左右时天申未离乳保而夫人能以义割爱曾不留吝闻者举以为难道途间关淹历寒暑夫人感疾於途比至陵益甚自度不起谓南阳公曰女子有行没于异方命也妾有从父妹实贤可以继成台事拊育四子君其念之且闻死于蜀者多不能以柩还而从浮屠氏之法今君官小力薄奈何苟得全父母遗体以归夫复何恨享年二十有六以景佑五年五月十六日终于官舍其子之长者九岁幼者未也南阳公悼之及奔太师之丧竭其所有护柩还乡卒窆先陇盖深念于平生而不欺于逝者阴德之报不亦远乎久之南阳公再婚于王氏实夫人幼时所哺妹也终以温惠用宜厥家封曰睢阳夫人二人者幼而相友长而同归蔡氏由是以大岂偶然也欤夫人未嫁时其家尝出诸女使相者视之相者指夫人及睢阳夫人曰是皆当为夫人然姊也夭妹也寿以今观之太原既没而封延安生享其贵亦可信云王氏诸女无虑三十人多衰谢不振其封夫人者特此二人而已南阳公既拜赐退与诸子诸妇庆慰于家族中以为荣夫人之子长曰昕次曰朦次曰天申次曰华皆有学问才艺朦最先仕而昕天申华为嘉佑六年同进士第其後昕终于归安主簿天申终于殿中丞河北东路转运判官今朦为赞善大夫京东东路转运判官华以太常丞直集贤院副广南西路转运率能奋其事业为时所器有子曰堪为太常寺太祝继以才仕曰谷守将作监主簿曰修尚幼有女五其嫁于士大夫者三人诸孙凡十七人曰今将安持夷直安时秉蕃禾式方乘元厚孚彦昭余未名安持守秘书省校书郎秉蕃并为守将作监主簿孙女一人适赵伯通为颖川司户呜呼夫人锺爱于父而不见其大耋尽孝其姑而不终其奉养ハ头蛴谇钤级不享其贵盛生才子于弱龄而不逮其成立此亦人生之至悲而永伤也然存有淑誉没有殊赠福嬴子孙既远愈彰先民有云死而不朽孰谓之夭夫人其不朽者欤昔庄姜之贤韩之誉列于风雅万世是称谨述铭诗以赞汝南之德写南阳之悲慰嗣子之孝铭曰民之伉俪犹非偶然阴定默受孰曰非天赉时良?宜配之贤伊王与蔡号宋名族奇公于幼匪媒匪卜志合年均予才尔淑惟孝与悌生则有之移于夫氏畴不谓宜摆弃华靡循规蹈矩士曰承家女曰进德内则既修外治i饰国器以培岂无助力子劳父逸公为蜀官怀姑之养泣涕丸澜留婴于抱以悦以安硕人其颀躬不蒙耻呱呱四男或乳或稚畴克母之有斋其季月缺复盈四十其龄恺悌君子累功享荣登陛伏奏追宠泉扃天子有命高风显号式慰且伤涕零训诰曷惟龙光庸起风教蔼蔼俊德在宋之廷实蕃且硕维叶青青胚祥胎庆愈远愈明窆之封之既崇且厚泗水有穷蔡宗益茂百世是称太原贤妇
乐圃余卷十

[book_title]附录
钦定四库全书
乐圃余藁
附录
墓志铭【张景修】
乐圃先生朱伯原卒於京师识与不识者皆叹之先生故人自玉堂青琐与夫一时贤士大夫多挽之以诗先生妙龄登乙科以疾求闲学且养u三十年特起为苏州教授历五考召为太学博士改宣德郎除秘书省正字兼枢密院编修文字先生文章前宰相范公今宰相章公尝荐其典丽可备着述矣先生行义中书侍郎许公尝荐其纯固可为师表矣先生博闻强识笃学力行枢密林公允除礼部侍郎及宝文阁直学士尝荐自代矣前後荐者盖不可殚数谓宜得名公钜儒志其墓而诸孤乃以其季父明州象山县尉仲方之状属予铭予岂足以知先生耶按先生家谱昔高辛氏有才子曰朱虎先生其後也先生讳长文伯原字也其先为越州剡人自其祖居苏者三世曾祖讳琼仕钱氏祖讳亿始入朝太宗皇帝召对便殿命以官数有功迁内殿崇班合门祗候知邕州累赠刑部尚书考讳公绰光禄卿知舒州为时名儒妣蔡氏封宣城郡君所生周夫人方娠梦覆锦衾或谓光禄公曰生子能文必矣先生果幼而不群光禄器之十岁善属文读书辄终夜光禄公命彻烛先生侍其寝不彻也泰山孙明复讲春秋于太学往从之明复韪焉先生书无所不知尤深于春秋擢嘉佑四年进士第吏部限年未即用时光禄公守彭先生不俟宴归州人荣之既冠除秘书省校书郎守许州司户参军诰有美辞先生无他疾第伤足不果仕非行怪而固隐也郊光禄公欲以任子恩丐先生幕官先生推与其季弟光禄公拊之曰兄以官畀汝因名之曰从悌先生逮光禄公捐馆左右凡二十年以孝称居丧如礼服除人劝以仕无意也抚弟毕婚嫁安贫乐道因旧圃葺台榭池沼竹石花木有幽人之趣州侯贵客山翁野叟或觞或咏去则醉卧便腹不知身世之在城郭也太守章公伯望表其所居为乐圃坊乡人相与尊之称乐圃先生当是时也使东南者以不荐先生为耻游吴郡者以不见先生为恨左丞邓公先在翰林与给事胡公孙公中书舍人范公苏公列荐先生于朝先生不得已起典乡校州有两教授以先生故也同时徐积举于楚陈烈举于福世号三先生先生之教人先经术而後华藻曩岁作东都赋自视不减班张太冲辈前宰相苏公尝荐先生曰称述历代京邑之盛莫如国家汴都之美深有可观焉客有使之献者先生曰此吾少时也今老矣尚何赋为哉讲春秋洪范中庸学者无虑数百苏学范文正公建也岁久隳甚其子侍郎公时领大漕得请修葺先生有力焉吴中水灾先生陈五浦之利郡不克行逮右丞公之守是邦先生作救荒议四篇以献黄公从之民赖以安其仁心类如此晚游辟雍着释问以见意後罢春秋博士亦颇有归志想闻猿鹤数请还乡内相蒋公诗曰玉旧学无施设空有新诗满锦囊盖叹之也暨登芸省有喜色尝曰天下奇书在吾目中矣明年枢密曾公林公荐兼尚书局未期月以疾终于家命夫实元符元年二月十七日丙申也享年六十家徒四壁大臣以闻赐缣百丧归吴人迎于境上行路为之流涕先生天资忠朴有致君泽民之志不少见于用中年仕宦先畴悉委诸弟所同者一圃藏书二万卷且曰以此遗子孙不贤于多财者乎遗以财是教之为利也遗以书是教之为学也可不慎欤着书三百卷六经皆有辩说乐圃有集琴台有志吴郡图经有续记作诗雅驯得古风及类古今章句为吴门总集以备史官采h善书有颜鲁公体藏碑刻自周穆王始至于本朝诸名公帖皆有之作墨池阅古二编尝谓书画事昔人犹多编述而琴独未备元丰中作琴史其叙曰方当朝廷制礼作乐比隆商周则是书也岂虚文哉今太常少卿曾孙为之後序亦曰琴史之作固有志乎明道而待时之用者也元符己卯果诏太常按协雅乐命前信州司法参军吴良辅政造琴瑟教习登歌惜乎先生不及见斯时也娶张氏三子耜前婺州东阳县主簿耦【改名发】耕举进士皆有文行一女未嫁孙男曰愈以元符元年六月乙酉葬先生于吴县至德乡南o山之西从先茔也铭曰先生之乐非玉非金室则有书几则有琴出而不返猿哀鹤吟壁水师筵兰台儒馆末如命何丹碓圃段馍接丧学者大半有丘有园有子有孙清白传家孝友盈门我铭永久南o之原
墓表【米芾】
乐圃先生吴郡朱氏名长文字伯原光禄公之子十九岁登乙科病足不肯从吏趋筑室居郡乐圃坊有山林趣着书阅古乐尧舜道久之名称蔼然一邦向服郡守监司莫不造请谋政所急士大夫过者必奔走乐圃以後为耻名动京师公卿荐以自代者甚\天子贤之起为本郡教授以为未广也起为太学先生以道授多士未几擢东观仍兼枢府属元符元年二月丙申构疾不禄享年六十子耜杭州盐官尉耦耕举进士以六月葬至德乡从光禄之茔先生道广不疵短人人亦乐趋先生势不在人上而人不敢议盖见之如麟凤焉方擢欲使大施设而命不假朝野惜之着书三百卷六经有辩说乐圃有集琴台有志吴郡有续记又着琴史其序略曰方朝廷成太平之功制礼作乐以比隆商周是书也岂虚文哉此先生志也至于诗书文艺之学莫不骚雅造古死之日家徒藏书二万卷天子知其清特赐缣百匹呜呼先生可谓清贤矣余昔居郡与先生游知先生者也表曰
穷达有命出处有时司出处者非命而谁时与命违士能不出出而无命孰谂於时升公之堂理公朱丝清音不改乐圃堪悲呜呼哀哉
子
元佑元年六月二十五日朝奉郎试中书舍人苏轼同邓温伯胡宗愈孙觉范百禄等子奏臣等伏见前许州司户参军苏州居住朱长文经明行修嘉佑四年乙科登第堕马伤足隐居不仕仅三十年不以势利动其心不以穷约[其介安贫乐道阖门着书孝友之诚风动闾里高之行着于东南本路监司本州长吏前後累奏称其士行经术乞朝廷旌擢差充苏州州学教授未蒙施行近奉诏中外臣僚自监察御史已上并举堪充内外学官二人此实朝廷博求人才广育士类之意如长文者诚不可多得其人行年五十余昔苦足疾今亦能履臣等欲望圣慈褒难进之节收久废之材量能而使之特赐就差充苏州州学教授非惟禄饩k养一乡之善士实使道义模范彼州之秀民取进止
国史文苑传
朱长文字伯原苏州吴人年未冠举进士乙科以病足不肯试吏筑室乐圃坊着书阅古吴人化其贤长吏至莫不先造请谋政所急士大夫过者以不到乐圃为耻名动京师公卿荐以自代者\元佑中起教授于乡召为太学博士迁秘书省正字元符初卒哲宗知其清赙绢百疋有文三百卷六经皆有辩说又着琴史而序其略曰方朝廷成太平之功制礼作乐比隆商周则是书也岂虚文哉盖立志如此
乐圃余藁

[book_title]补遗
钦定四库全书
乐圃余藁补遗
太守召陪诸公游虎丘
海涌一小山远视如陵丘中藏天下奇岩谷峻且幽石壁立万古池照千秋蕞尔小吴会隐然瞰瀛洲能令轩冕客到此忘沈忧乐天拥千骑一月常一游高贤爱~景尘事莫可留我公初下车明断速如流千里满和气讼庭无囚三英皆虏使金节憩南州【杨次公张仲谟林和中】同声约真赏相应如鸣球半刺富文雅嘉宾张与刘【德文景文】清晨出西阊山翠逼兰舟耕迎彩浼亚莺兔驺R阑共四顾湖海入危楼云低未作雨万象围寸眸宪老挥散隶妙~与古俦河汉淡轻霭天门跳惊A才名三十年余事及银h兹游虽偶然千载仰芳猷日暮下危磴玉G相献酬一篇间一局豪放不自休乐哉文字饮相与喜贤侯短篇春事胜可与吴儿讴
三高赞【并序】
古之人有时隐者有志隐者时行则行时止则止秉义安命动息惟天夫是谓时隐愤世嫉邪矫以端清逍遥云泉终老不诎夫是谓志隐昔之范蠡张翰陆龟蒙皆隐者也鸱夷子知勾践可与平吴而不足以与霸中原于是遁而游五湖季鹰知衰晋之将乱于是去而归江东鲁望逢懿僖之昏季于是退而居f里此三君子之隐皆得其时而又能固其志者也百世之下其清风犹凛凛竦人毛骨饕夫思夸者思止可胜计哉舟次松江江之滨有鲈乡亭亭旁图三君子之形榜曰松陵三高画像此前宰林君肇之所作也钦G容仪遂为之赞云吴郡朱长文书
恢恢至人在物无累道用则行功成乃逝卓哉鸱夷逢此周季大禹之苗才可经济深锁云岩为君一起沈几电烛远略人秘劬躬疚心以日以岁民阜其财士溢其气不疾不徐乃御戎器涤越之愤墟吴之侈奋威诸侯致贡天子傥终所施一正华裔网使夷吾在昔专美乌喙多猜龙泉戢锐脱屣公卿浮云富贵l浍江海席幕天地世无足为吾独全已q迹韬光贞育粹万一伸财擅当世退而弥高隐不失利中古以还一人而已寥寥松陵澄湛天际虽曰至清曷为公比
勇退维仁前知维哲飘飘先生茂有风烈衰晋失纲强宗构孽盛气方炎危机欲发\皆沈酣子独超越旁睨冠佩如处缧X海鸥忽飞一去寥衣无俗尘身并江月我厌鲈彼惧a钺潘石难追机云永诀莫如先生远祸安节千载清风革贪思洁
退不期进文不干荣古之真隐见于先生先生之时唐栋将倾纲纪不紊戈矛欲兴子维布衣车舆盈庭超然远引q于松陵右观震泽左瞰沧溟鲈登秋网荐春羹畴不忧栗我独安行畴不谄笑我独洁清放怀萧散养性和平言奇而古金石厥声逍遥终年孰敢羁婴歌闻接舆醉有渊明猗欤君子异代同称
乐圃余藁补遗

[book_title]跋
乐圃余藁跋
二十二世祖乐圃先生平生所着诗文百卷兵燹之後尽为灰烬其传于世者仅有吴郡图经琴史墨池编数种而已岳寿家旧有写本余藁十卷附编一卷系先生侄孙令达公裒次盖其时已非全豹今则并其板亦不存矣嗟乎士君子读书立言以期不朽班固艺文序云自汉以前文章家不下二万人皆不传夫传之不传天也後之人知其名不赌其文未尝不欷[叹息况亲为之苗裔乎岳寿不克承家学敢秘诸箧衍而负先世制作之心乎用是忘其僭陋重加校雠付诸剞劂使好古之士读之有以景前哲而贻後学有余幸焉至于先生之行谊与文之典丽诗之渊雅前代钜公述之详矣余小子更何容赞一辞康熙壬辰中秋二十二世孙岳寿拜书
乐圃余藁跋

        </div>
      </div>
    </div>
  </div>
</div>
<!--update:2025-08-29 17:51:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>