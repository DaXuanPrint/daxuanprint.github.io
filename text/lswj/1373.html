<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷末,香屑集全文在线阅读,香屑集全文在线下载,大玄古籍书库">
<meta name="description" content="唐诗集句集。18卷。清人黄之隽撰。黄之隽(1668—1748)字若木,晚号石翁,松江(今属上海)人。工诗,善作杂剧、传奇、本书系作者早年所撰集。全书包括序1卷,诗17卷。诗全部是集唐人诗句而成,序也是集唐人文句而成。序中说:“应试屡黜,穷愁外侮,百感纷至。每用艳体为集句,寓美人香草之言,以写忧而寄思。”可以看出本书的特点。全书共有集句诗900多首,包括五七言各体,而以涉及艳情的诗篇数量最多,如《无题代寄》、《无题代答》、《别绪》、《脸红》等。每卷之后,注明各句诗的原作者及原诗题。《四库全书总目》称本书为历">
<title>香屑集_黄之隽_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">香屑集</span> <br/>
          作者： <span class="inputVal" id="bkauthor">黄之隽</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]149223</span> <br/>
          说明： <span class="inputVal" id="bkdec">唐诗集句集。18卷。清人黄之隽撰。黄之隽(1668—1748)字若木,晚号石翁,松江(今属上海)人。工诗,善作杂剧、传奇、本书系作者早年所撰集。全书包括序1卷,诗17卷。诗全部是集唐人诗句而成,序也是集唐人文句而成。序中说:“应试屡黜,穷愁外侮,百感纷至。每用艳体为集句,寓美人香草之言,以写忧而寄思。”可以看出本书的特点。全书共有集句诗900多首,包括五七言各体,而以涉及艳情的诗篇数量最多,如《无题代寄》、《无题代答》、《别绪》、《脸红》等。每卷之后,注明各句诗的原作者及原诗题。《四库全书总目》称本书为历代集句诗中“前无古人,后无来者”的一部,并指出,所集成的诗篇“对偶工整,意义贯通,排比联络,浑若天成”。本书有撰集者雍正十二年(1734)刊本,还有乾隆年间、嘉庆年间的刻本,曾收入《四库全书》。</span> <br/>
          封面： <span class="inputVal" id="bkimg">Z_19562.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]香屑集
[book_author]黄之隽
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]149223
[book_dec]唐诗集句集。18卷。清人黄之隽撰。黄之隽(1668—1748)字若木,晚号石翁,松江(今属上海)人。工诗,善作杂剧、传奇、本书系作者早年所撰集。全书包括序1卷,诗17卷。诗全部是集唐人诗句而成,序也是集唐人文句而成。序中说:“应试屡黜,穷愁外侮,百感纷至。每用艳体为集句,寓美人香草之言,以写忧而寄思。”可以看出本书的特点。全书共有集句诗900多首,包括五七言各体,而以涉及艳情的诗篇数量最多,如《无题代寄》、《无题代答》、《别绪》、《脸红》等。每卷之后,注明各句诗的原作者及原诗题。《四库全书总目》称本书为历代集句诗中“前无古人,后无来者”的一部,并指出,所集成的诗篇“对偶工整,意义贯通,排比联络,浑若天成”。本书有撰集者雍正十二年(1734)刊本,还有乾隆年间、嘉庆年间的刻本,曾收入《四库全书》。
[book_img]Z_19562.jpg


[book_title]提要
钦定四库全书　　　　　集部七
香屑集　　　　　　　　别集类六
【国朝】提要
【臣】等谨案香屑集十八卷
国朝黄之隽撰之隽字石牧号堂华亭人康熙辛丑进士官至右春坊右中允是编皆集唐人之句为香奁诗凡古今体九百三十余首前有自序亦集唐人文句为之凡二千六百余言集句为诗始晋傅咸今载於艺文类聚者皆寥寥数句声韵仅谐刘勰明诗不列是体盖继之者无其人也有唐一代无格不备而自韦蟾妓女续楚词两句之外是体竟亦阙如至北宋石延年王安石间以相角而未入於集而别録成卷尚未单行南宋李龏之梅花衲剪绡集文天祥之集杜诗始别着録然卷帙亦无多之隽是编虽杂取诸家之成句而对偶工整意气通贯排比联络浑若天成且惟第二卷无题五言长律中重用杜甫二句陆龟蒙二句余虽洒洒钜篇亦每人惟取一句不相重复且有叠韵不已至於倒前韵而一一如已出可谓前无古人後无来者虽其词皆艳冶千变万化不出於绮罗脂粉之间於风骚正轨未能有合而就诗论诗其记诵之博运用之巧亦不可无一之才矣乾隆四十五年三月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
香屑集卷一
中允黄之隽撰
自序
脂粉简编每讽词人之口花钿侍从终慙神女之工为芳草以怨王孙缘情不忍执定镜而求西子与影俱游不吟纨扇之诗自夺鸳衾之价岂敢传诸作者寻耻雕虫殊不类其为人希声刻鹄则有长卿消渴王霸幽居庾子山之染翰巧借丹青嵇叔夜之鸣琴会谐丝竹惜流光之不驻叹欢宴之难寻求女娲炼石之方肠回好繋是海燕窥梁之日花怯愁当於是彷佛烟光依稀仙躅千趣万态因珠翠以兴言六采五章凿金银为书字若夫春风昼荡明月宵悬珠网七重近接天孙之馆金釭二等暂疑王母之台弄药争花家家并翠佩兰廕竹久久逾芳鸟间关而共娇鹊联翩而不定既开瑶户綷云霞於玉楼即瞰铜街饰琥珀於虹栋原隰拥神仙之气轩庭映梅柳之春长庑生寒玉烧不热重扃驻燠烛醉始酣有美一人是焉栖托妍妆袨服风符三月之春丽质冶容价夺十城之美产耶溪而濯质兰麝氛氲觞瑶池以迭謡绮罗回薄曲眉丰颊流月亭亭鬒髪绦唇当闺脉脉谁能攀撷梦佳期於北方岂让娉婷赠灵修於南浦又若侯家琐第锦障如霞戚里池台美人似玉东吴信妇旁携緑鬟南国妖姬咸贮金屋江女穿鍼之阁季伦调伎之园相如之宅西子之里无不修眉横波纤指如画霓裳凤髻竞饰明璫云帔花冠来窥皎镜焕烂而锦绣入玩荧煌而户牖生春伴穠李以表年糅初梅而委色篱边种菊菊艳苕华野外纫兰兰仪蕙问姹花嫋竹疑佚女之瑶台长笛短箫类羣仙之广宴金钗十二巧笑工颦牙管一双能书善画洗镜光於月夜岂曰无娯疑佩响於风余何能窃似至如洛妃绰约玉女容华麻姑送酒智琼陪宴双珠絶价入王母之环四照灵葩扑江妃之佩霞浆玉醴散芳气之氤氲木蜜金膏映雕盘之错落芙蓉帐里一袭轻衣朱鸟窗前九茎仙草孕灵娥之秀彩匪隔云霄降神女之徜徉唯新风月聊比虙妃之馆遥通婺女之津隂兎息肩於绮寮归云纳影於重庑若集瑶池之上潜羡羿妻似临兜率之天更名佛婢神施鬼设非烟非云人欲天从若鱼若水既寄形於流艳凝睇相看苟有会於精灵持颐而笑春山历历扈鸳砌之仙游暮雨沈沈涨鹊桥之远岸藐然姑射之上未足比其清华降於巫峡之阳不足写其形状更若柳巷青楼倡姬荡媵丛台妙妓置层榻於南隅天水僊哥闻弦歌於北里韶顔稚齿始预风流曲榻温炉自然飘荡写琼毫而洞色绡縠参差索皓月而按歌管弦呕哑飘轻裾翳长袖拂花蕊之翩翾披绣闼俯雕甍辞红楼之婉娩纤歌凝而白云遏芳酒满而緑水春珠初涤其月华弦将调而雪舞瑶台吐镜翠发蛾眉银烛掩花美肤腻体朝堂夜阁俱为练玉之塲秋帐冬釭更示投香之所留姓名於金谷命妖侣於石城丽容嫣然顔如桃李鼻息咈然香浓兰桂花笺五幅遗天涯之美人琼树一枝狎兰房之伎女纤浓合度长短侔形一肌一容一盼一睐靡勿婵娟可翫枯槁皆苏回风遏云之艺此日增奇共被同车之欢如月斯仰他若郑婉秦妍燕姬赵女濮阳美妇把芳酒以留欢越国名姝咏归荑之自牧调丝擫管饯斜光於碧岫之前落絮飘花选丽质於绮罗之列独立窈窕髲髢峨峨侧身徘徊霜罗曳曳湔裙水上忽欲去而中留拾翠岩边若将翔而复倚覆彩鸳之瓦洞照一庭戴金雀之钗席芳十步亭亭独处入华林而珠树非多矫矫无双见沧海之神山乍出灯前月下斜身倚帏日里风中回眸去扇仰仙云而摇曳登绮席以逶迤既彰絶代之姿须中倾城之色香堪愈病芳袭椒兰画以为屏气含烟雾霞扉昼敞吟哦於贝齿朱唇绣桷晨开眷恋於芳辰美景是以遇河间之姹女龙脑呈香骇汾水之佳人海绡掩丽笙簧触手能剏窈窕之思珠玉在傍可为属餍之具也於是新调铅粉兰圃多暄似隔窗纱琼台易接仙凡阻越见偶语而生疑姑姊引提与真情而合契还悦临卭之客始诣临卭遥疑洛浦之人同游洛浦顾我则笑不邀结而自亲望之若仙尚殷勤而未已微言相诱花艳丹唇美态入神云靡緑鬓初疑梦觉揽明镜於怀中遂致宵奔坠纤腰於掌上时则金灯照灼凤胫吐花玉树玲珑鱼鳞积磴捧金炉而入侍轻攒翠蛾抗琼闼而同嬉全沉笑靥形影双美彼我一身价重兼金心同匪石丹鸎紫蝶必雄雌而与俱东鲽西鹣誓山海而长在言无漏口情皆发衷极千载之交欢荡百龄之疴恙至於晓钟初动晨光既升粉黛之坐颓髩云垂膏沐之余圆璫月聚是非双遣心口两齐与珠玉而俱灰将金石以齐固流光含睇不觉魂消敛袵易容如防胆怯暗闻珠翠顿华履以自持愿把珊瑚伴琼缄而不去此则窥形弄影留卧瑇瑁之牀心照神交欲学鸳鸯之性以妖以艳且叹且言是耶非耶盛矣美矣然而天长地久良会不恒山高海深长亭欲别泛素波而径去翦瑶带而犹欷路隔危桥已极伤春之目天销刼石谁怜此夜之心仙娥去月玉趾迟留织妇希风花顔缥缈晓开鱼钥望蹇修兮不来暝出香街想佳人兮如在谓翔鸾之欲舞近入离弦信梁燕之莫俦能摇别恨长烟苒惹尚悄悄以在眸余馥葳蕤亦伥伥而度日观媚丽则瑶房有寂问凉燠则芳树无情又或山中攀桂王孙游兮不归堂後生萱公子去而忘返织回文之锦目断意迷首步摇之冠形单影只含情愈惑同销地媪之魂握手已违自有湘妃之泣踠长条於柔指着手成春掩离涕於交颐将刀断水何时促膝已无为雨之期讵肯动心复认吹箫之侣膏铅不御夺首饰於金钿衾被罔留却氷纨於宝笥何相思之可寄瀛海千寻非梦寐而不通金墉万仞遂使青郊晦色紫陌迷尘逮花落而春归竟月同而地隔夫陪欢北渚幸无折齿之慙动影南棂多值敛眉之日五情空热翻笑鹊河两心似火亲当兽炭怅缘情而莫极难立节以自持倘未忘情曾因善赋洛川回雪许予以烟霄鸾凤之交卫国报琼富我以琳琅圭璧之宝则重将越调劣近於讴歌不媿秦台将回於咳唾更伫丹青之玩无忘欢好之时明眸皓腕拂长袖而善留雪肤花顔拥寒炉而必出梳晓鬟也匣镜重窥嚬翠黛兮修蛾再覩指兰?而可掇托芙蓉以为媒喜满其家经过款狎入同其室朝夕窥临响环佩於层城可人如玉御兰芬於絶代煦我如春斜窗印月当绮疏而荐香彩槛临风下云帱而昵枕锦裀象榻斜领全开金琐银铺香风乍度可谓勤矣何其乐哉嗟乎情源九派浩无津涯情田万顷敞无垠堮天穿地巧男欢女娯愿亲桃李之蹊必尽荪荃之美列瑶窗而送燠本自无双孕兰畹而生姿素推第一雕帘绣轴挑锦停功宝树琼轩浣纱见影精灵惚怳爱罗幌之春风冶态嫣妍漱玉池之灵液纒绵巧妙弦管相催天绍婵娟琴棋间作嫮容色授以劝酒曼睩腾光以横波娇如连琐佩以幽襟妍若春晖题於团扇绮襦纨袴弹云璈而答歌碧繶缃絇绕霞廊而转步金铺月坠抽簪叩扉锦席夜陈引臂替枕穷百年之乐事记兹夕之当歌大慾存焉宿心遂矣视彼饰嫫母之容窃窥明镜寄妇人之手空寻宝钗或淫言媟语忍赧汗以自媒或雌伏单栖顾容华之莫守布裙扉屦去也何缘朝虀暮盐丑而思嫁者高下相悬妍?自远呜呼林何春而不花水何苔而不绿暖风习习瑶草萋萋兰欲芳而逼人鹦能言而入座聊因炜管庶几申骚客之情犹隔琐窗彷佛入神仙之境而授仆以幽忧孤愤之性不解衾裯博我以风赋比兴之旨空持砚席是故心灵若丧梦想徒劳览绮纨之游践锦石封泥指簪履以翰怀纤罗碍日彼洛水之灵非匹犹赋陈思楚襄之梦应然思齐宋玉用开笔海竞落文河刻乎贞金翠珉贮之幽房密寝淫文艳韵诚非丈夫所为尽态极妍此为才子之最仆文非绮组学乏缣缃断章摘句取讥於书厨散藻摛华尚慙於风雅常持缥帙移东就西时阅瑶籖抽黄对白有欢有戚如见如闻乃为抚掌之资麄得捧心之态郁余怀其谁语式以风骚命女史以书之增诸卷轴呜呼花有情而独笑春度桃源月未仄而先隂轮消桂魄芬芳九醖不待尊罍荏苒百龄聊因牋简窥陈编以盗窃极耽玩以研精不三四年凡八百首烂若编贝章章贵奇端如贯珠句句欲活非锦非绣惟鸳惟鸯撮而集之情可知矣岂倩徐陵作序用极菁华为逸少装书别成新趣哉疑者曰鼓扇轻浮班扬扫地识者曰摹拟窜窃庄列寓言争致於瑶编绣轴终传郑国之香或讥於画虎续貂真谓羽陵之蠧
脂粉【李商隐为举人上翰林萧侍郎启】每讽【崔融报三原李少府书】花钿【常衮赠偼伃董氏墓志】终慙【崔融嵩山启母庙碑】为芳【李商隐谢河东公和诗启】缘情【皇甫湜狠石铭】执定【李商隐献河东公启】与影【蒋至罔两赋】不吟【黄滔汉宫人诵洞箫赋赋】自夺【张仲素回文锦赋】岂敢【李白大鹏赋序】寻耻【温庭筠上崔相公启】殊不【皮日休桃花赋序】希声【骆宾王上吏部侍郎帝京篇启】长卿【张说宴薛王山池序】王霸【王积游北山赋序】庾子【顾云上陆侍御启】巧借【顾云上翰林刘学士启】嵇叔【宋之问雨中褉饮序】会谐【元结箧中集序】惜流【吴筠洗心赋】叹懽【徐铉木兰赋】求女【罗衮谢大理知已启】肠回【陆龟蒙采药赋】是海【罗隐谢崔舍人启】花怯【陆龟蒙春寒赋】彷佛【陈山甫汉武帝重见李夫人赋】依稀【王积游北山赋】千趣【欧阳詹泉州二公亭记】因珠【徐夤勾践进西施赋】六采【杨炯梓州惠义寺重阁铭】凿金【李延寿南史潘妃传】春风【宋之问秋莲赋】明月【赵励秋鸿赋】珠网【张鷟沧州实性寺什迦像碑】近接【许敬宗鄂国公尉迟?碑】金釭【李商隐为崔从事寄尚书彭城公启】暂疑【崔融贺天后芝草表】弄药【李商隐祭侄女寄寄文】家家【王勃上已祓禊序】佩兰【王积游北山赋】久久【李峤与夏县崔少府书】鸟间【吕向美人赋】鹊聨【欧阳詹出门赋】既开【樊晦燕巢赋】綷云【张说洛州张司马集序】即瞰【长孙正隐上元夜效小庾体诗序】饰琥【李朝威柳毅传】原隰【王勃秋日游莲池序】轩庭【唐玄宗春中兴庆宫酺宴序】长庑【岑文本论摄养表】玉烧【孙樵萧相国真赞】重扃【王勃乾元殿颂】烛醉【独孤霖宣州叠嶂楼记】有美【符载长沙东池记】是焉【萧颖士伐樱桃树赋序】妍妆【王勃上已浮江宴序】风符【李湜江州冲阳观碑】丽质【李百药赞道赋】价夺【富嘉謩丽色赋】产耶【骆宾王上郭赞府启】兰麝【杨炯幽兰赋】觞瑶【柳宗元天对】绮罗【谢观招李夫人魂赋】曲眉【韩愈送李愿归盘谷序】流月【徐魁闲游赋】鬒髪【谢观招李夫人魂赋】当闺【皮日休桃花赋】谁能【温庭筠上学士舍人启】梦佳【萧頴士爱而不见赋】岂让【薛逢上翰林韦学士启】赠灵【乔?幽兰赋】侯家【王勃采莲曲】锦障【长孙正隐上元夜效小庾体诗序】戚里【张说宴薛王山池序】美人【王勃别洛下知已序】东吴【王勃采莲赋】旁携【黄滔景阳井赋】南国【李商隐上河东公启】咸贮【祖君彦为李密檄洛州文】江女【王勃七夕赋】季伦【王勃夏日宴张二林亭序】相如【员半千青城县令达奚君神道碑】西子【柳宗元与崔饶州论石锺乳书】修眉【张说郑国夫人神道碑】纤指【独孤及仙掌铭序】霓裳【王勃九成宫颂序】竞饰【符载愁赋】云帔【蒋防姮娥奔月赋】来窥【温庭筠上崔相公启】焕烂【李商隐献相国京兆公启】荧煌【谢观招李夫人魂赋】伴穠【张莒樱桃树赋】糅初【李商隐为成魏州贺瑞雪庆云表】篱边【陆龟蒙幽居赋序】菊艳【杨炯百泉县令李君神道碑】野外【王勃送萧三还齐州序】兰仪【苏頲封姚崇妻郑国夫人制】姹花【沈亚之闽城开新池记】疑佚【卢照隣双槿树赋】长笛【顾云谢试官启】类羣【王勃乾元殿颂序】金钗【温庭筠上盐铁侍郎启】巧笑【吕向美人赋】牙管【李商隐为柳州郑郎中谢上表】能书【顾况晋国公韩公行状】洗镜【浩虚舟舒姑泉赋】岂曰【刘禹锡吏隐亭述】疑佩【陈山甫汉武帝重见李夫人赋】何能【李峤贺瑞桃表】洛妃【崔融嵩山启母庙碑】玉女【王棨琉璃窗赋】麻姑【王积游北山赋】智琼【崔融嵩山启母庙碑】双珠【宋之问春游宴韦曲庄序】入王【王棨圣人不贵难得之货赋】四照【杨炯晦日药园诗序】扑江【王棨珠尘赋】霞浆【宋之问早秋上阳宫侍宴序】散芳【左牢蝉蜕赋】木蜜【崔融启母庙碑】映雕【卢肇观双柘枝舞歌】芙蓉【康僚汉武帝重见李夫人赋】一袭【李商隐为安平公谢端午赐物状】朱鸟【李峤谢赐腊脂表】九茎【杨炯晦日药园诗序】孕灵【宋之问太平公主山池赋】匪隔【蒋防梦捧日赋】降神【李邕石赋】唯新【韦夏卿毘陵东山记】聊比【崔融贺天后芝草表】遥通【许敬宗尉迟?碑】隂兎【王勃乾元殿颂序】归云【王勃九成宫颂序】若集【蒋防姮娥奔月赋】潜羡【王棨神女不过灌坛赋】似临【王勃彭州九陇县龙怀寺碑】更名【柳宗元下殇女子墓砖记】神施【韩愈孟东野墓志】非烟【韩愈贺庆云表】人欲【柳宗元为崔中丞请朝觐表】若鱼【唐太宗答魏徵书】既寄【谢偃影赋】凝睇【舒元舆牡丹赋】苟有【骆宾王萤火赋序】持颐【柳宗元陪崔使君游宴南池序】春山【黄滔送君南浦赋】扈鸳【王勃九成宫颂序】暮雨【杨炯益州温江县令任君神道碑】涨鹊【卢肇天河赋】藐然【太宗述圣赋序】未足【太宗圣教序】降於【常衮赠偼伃董氏墓志】不足【杨炯公卿以下冕服议】柳巷【韩偓香奁集序】倡姬【王勃采莲赋】丛台【李商隐上河东公启】置层【白行简李娃传】天水【孙棨北里志】闻弦【王勃毕公宅别道王宴序】韶顔【蒋防霍小玉传】始预【韩偓香奁集序】曲榻【李商隐为外姑祭张氏女文】自然【温庭筠上令狐丞相启】写琼【苏頲皇诞日画像铭序】绡縠【李朝威柳毅传】索皓【陈子昂薛大夫上亭宴序】管弦【杜牧阿房宫赋】飘轻【韩愈送李愿归盘谷序】拂花【韩伯庸幽兰赋】披绣【王勃滕王阁序】辞红【白行简望夫化为石赋】纤歌【王勃滕王阁序】芳酒【王勃游冀州韩家园序】珠初【顾夐袁氏传】弦将【卢照邻悲今日】瑶台【富嘉謩丽色赋】翠髪【王勃采莲赋】银烛【王勃秋日宴山亭序】美肤【舒元舆牡丹赋】朝堂【李商隐为外姑祭张氏女文】俱为【卢照隣益州至真观主黎君碑】秋帐【步非烟与赵象书】更示【李商隐为濮阳公祭太常崔丞文】留姓【骆宾王冒雨寻菊序】命妖【王勃采莲赋】丽容【常衮赠偼伃董氏墓志铭】顔如【杨炎右金吾杨公神道碑】鼻息【柳宗元河间传】香浓【李华木兰赋】花笺【裴说无双传】遗天【乔彞幽兰赋】琼树【李商隐为崔从事寄彭城公启】狎兰【王维白鹦鹉赋】纤穠【陈鸿长恨歌传】长短【谢偃影赋】一肌【杜牧阿房宫赋】一盼【欧阳詹泉州二公亭记】婵娟【康僚汉武帝重见李夫人赋】枯槁【温庭筠上宰相启】回风【权德舆杜城郭居记】此日【骆宾王扬州看竞渡序】共被【刘仁义弹李子和将军文】如月【穆员新修漕河石斗门记】郑婉【王勃采莲赋】燕姬【富嘉謩丽色赋】濮阳【敬括蜘蛛赋】把芳【黄滔送君南浦赋】越国【胡运佩赋】咏归【李商隐为张周封上杨相公启】调丝【李商隐柳枝诗序】饯斜【王勃上已浮江宴序】落絮【李峤为定王贺雪表】选丽【卢肇观双柘枝舞赋】独立【宋之问太平公主山池赋】髲髢【柳宗元朗州司户薛君妻张氏墓志铭】侧身【李观高宗梦传说赋】霜罗【崔融嵩山启母庙碑】湔裙【李商隐柳枝诗序】忽欲【骆宾王萤火赋】拾翠【韦庄又玄集序】若将【沈亚之为人撰乞巧文】覆彩【潘炎寝堂紫气赋】洞照【李商隐代彭阳公遗表】戴金【崔融启母庙碑】席芳【王勃乾元殿颂序】亭亭【陆龟蒙采药赋】入华【韦庄又玄集序】矫矫【卢照隣益州至真观主黎君碑】见沧【陈子昂忠州江亭喜遇吴参军序】灯前【孙樵骂僮志】斜身【蒋防霍小玉传】日里【李商隐祭小侄女寄寄文】回眸【沈既济任氏传】仰仙【上官逊松栢有心赋】登绮【黄滔馆娃宫赋】既彰【常衮赠偼伃董氏墓志】须中【徐夤勾践进西施赋】香堪【韩翃谢茶表】芳袭【柳宗元礼部贺甘露表】画以【白居易批李夷简贺屏风表】气含【宋之问春游韦曲庄序】霞扉【王諲向街开门判】吟哦【黄滔汉宫人诵洞箫赋赋】绣桷【王勃梓州郪县灵瑞寺浮图碑】眷恋【陆龟蒙幽居赋】遇河【李商隐献河东公启】龙脑【黄滔明皇经马嵬赋】骇汾【李商隐献侍郎钜鹿公启】海绡【李商隐为荣阳公端午谢赐物状】笙簧【柳宗元乞巧文】能剏【沈亚之为人撰乞巧文】珠玉【王勃秋日游道池序】可为【皮日休太湖诗序】新调【李峤谢赐腊脂表】兰圃【李商隐祭吕商州文】似隔【舒元舆牡丹赋】琼台【王勃乾元殿颂序】仙凡【顾云谢徐学士存问启】见偶【吕温药师如来绣像赞序】姑姊【元结说楚何惑王赋】与真【陈子昂薛大夫上亭宴序】还悦【陈子良祭司马相如丈】始诣【王勃秋夜山亭宴序】遥疑【王棨曲江池赋】同游【长孙正隐上元夜效小庾诗体序】顾我【独孤及送徐侍郎还京序】不邀【陆贽收河中後请罢兵状】望之【白居易三月三日祓禊洛滨诗序】尚殷【武三思贺老人星见表】微言【符载梵阁寺常准上人精院记】花艳【张鷟沧州实性寺什迦像碑】美态【李峤贺梁王处见御书杂文表】云靡【黄滔汉宫人诵洞箫赋赋】初疑【顾云谢徐学士存问启】揽明【张鷟沧州实性寺什迦像碑】遂致【李商隐为安平公兖州谢上表】坠纎【李百药笙赋】金灯【陆龟蒙书带草赋】凤胫【王勃守岁序】玉树【皇甫松大隐赋】鱼鳞【王勃秋夜山亭宴序】捧金【李湜江州冲阳观碑】轻攒【卢肇观双柘枝舞赋】抗琼【王勃九成宫颂序】全沉【黄滔送君南浦赋】形影【李邕嵩岳寺碑】彼我【孙樵祭高谏议文】价重【皇甫松大隐赋序】心同【杨炯登秘书省阁诗序】丹鸎【王勃上已浮江宴序】必雄【刘禹锡伤往赋】东鲽【上官仪劝封禅表】誓山【江采苹楼东赋】言无【张说为高力士祭父文】情皆【陆贽授李叔明右仆射制】极千【杨炯晦日药园诗序】荡百【符载长沙东池记】晓钟【皇甫放非烟传】晨光【陆贽论替换李楚琳状】粉黛【皮日休酒箴序】颓髩【谢偃观舞赋】膏沐【温庭筠上宰相启】圆璫【王勃乾元殿颂】是非【王勃毕公宅别道王宴序】心口【骆宾王初秋干窦六郎宅宴序】与珠【皇甫松大隐赋】将金【杨伯成大智禅伯碑隂记】流光【权德舆杜城郊居记】不觉【李商隐祭吕商州文】敛袵【皇甫松大隐赋】如防【陆龟蒙采药赋】暗闻【康僚汉武重见李夫人赋】顿华【谢偃观舞赋】愿把【李商隐谢河东公和诗启】伴琼【崔融代宰相上尊号表】窥形【高郢沙州独鸟赋】留卧【宋之问为太平公主设斋叹佛文】心照【杨炯晦日药园诗序】欲学【温庭筠上盐铁侍郎启】以妖【徐夤勾践进西施赋】且叹【欧阳詹泉州二公亭记】是耶【刘禹锡何卜赋】盛矣【李商隐为某先辈献集贤相公启】天长【杨炯庭菊赋】良会【王勃与员四等宴序】山高【王勃上明员外启】长亭【李商隐为荥阳公谢借飞龙马状】泛素【李白送陈郎将归衡阳序】翦瑶【王勃采莲赋】路隔【陆龟蒙苔赋】已极【白行简望夫化为石赋】天销【张鷟沧州实性寺什迦像碑】谁怜【王棨离人怨长夜赋】仙娥【王勃梓州郪县兜率寺浮图碑】玉趾【王棨神女不过灌坛赋】织妇【崔融嵩山启母庙碑】花顔【黄滔馆娃宫赋】晓开【顾云上翰林刘学士启】望蹇【符载愁赋】暝出【苏頲勤学犯夜判】想佳【王勃七夕赋】谓翔【崔融贺千叶瑞莲表】近入【骆宾王赠李八骑曹序】信梁【陆贽鸿渐赋】能摇【宋之问送皇甫使君序】长烟【杜牧望故园赋】尚悄【张随庄周梦为蝴蝶赋】余馥【刘禹锡伤往赋】亦伥【张玄晏谢集贤相公启】观媚【欧阳詹泉州二公亭记】瑶房【王勃青苔赋】问凉【骆宾王冒雨寻菊序】芳树【宋之问秋莲赋】山中【王勃送萧三还齐州序】王孙【卢照邻宴凤泉石翁神祠诗序】堂後【陆龟蒙幽居赋】公子【骆宾王答员半千书】织回【吕温药师如来绣像赞序】目断【许尧佐章台柳传】首步【柳宗元谪龙说】形单【韩愈祭十二郎文】含情【黄滔馆娃宫赋】同消【卢照邻益州至真观主黎君碑】握手【司空图诗品】自有【无名氏于侄承袭判】踠长【敬括蜘蛛赋】着手【司空图诗品】掩离【骆宾王饯宋少府之丰城序】将刀【顾况送朱拾遗序】何时【王棨离人怨长夜赋】已无【黄滔陈皇后复宠赋】讵肯【罗隐谢刑部萧郎中启】复认【康僚汉武重见李夫人赋】膏铅【吕温药师如来绣佛赞序】夺首【张莒樱桃树赋】衾被【季湜江州冲阳观碑】却氷【许敬宗麦秋赋】何相【王维送秘书晁监还日本序】瀛海【杨炯登秘书省阁诗序】非梦【李商隐为汝南公贺元日表】金墉【王勃九成宫颂序】青郊【常衮中书门下贺雪表】紫陌【罗隐上礼部郑员外启】逮花【李德裕画桐花凤扇赋】竟月【李商隐祭吕商州文】陪欢【王勃采莲赋】幸无【韩偓香奁集序】动影【王勃上明员外启】多值【白敏中息夫人不言赋】五情【李商隐祭小侄女寄寄文】翻笑【黄滔狎鸥赋】两心【黄滔送君南浦赋】亲当【王维宴韦司户南亭序】怅缘【刘禹锡伤往赋】难立【白行简望夫化为石赋】倘未【白居易商山路有感诗序】曾因【顾云上陆侍御启】洛川【骆宾王扬州看竞渡序】许予【崔融报三原李少府书】卫国【李峤贺瑞桃表】富我【柳宗元答贡士沈起书】重将【罗隐上令狐相公启】劣近【温庭筠上蒋侍郎启】不媿【温庭筠上宰相启】将回【温庭筠上盐铁侍郎启】更伫【皇甫琼词标文苑科策】无忘【张说酬崔光禄冬日述怀赠答序】明眸【白行简李娃传】拂长【李百药笙赋】雪肤【许浑赠萧链师诗序】拥寒【陆龟蒙幽居赋】梳晓【杜牧阿房宫赋】匣镜【浩虚舟陶母截发赋】嚬翠【徐夤勾践进西施赋】修蛾【陈山甫汉武重见李夫人赋】指兰【高适陪窦侍御南亭宴诗序】托笑【宋之问秋莲赋】喜满【孙樵迎春奏】经过【李商隐祭杨郎中文】入同【柳宗元祭太常崔少卿文】朝夕【李元卿厨院新池记】响环【虞世南文德皇后哀策文】可人【司空图诗品】御兰【李善上文选注表】煦我【孙樵祭高谏议文】斜窗【顾云题武宾客嵩山旧隐诗序】当绮【陆龟蒙微凉赋】彩槛【王勃广州宝庄严寺舍利塔碑】下云【王勃七夕赋】锦裀【李商隐上河东公启】斜领【周繇梦舞锺馗赋】金琐【王勃九成宫颂序】香风【陆贽月临镜河赋】可谓【韩愈进学解】何其【王积游北山赋序】情源【王勃上明员外启】浩无【陆贽优恤畿内百姓诏】情田【薛廷珪授徐彦枢礼部员外郎制】敞无【欧阳詹曲江池记】天穿【韩偓红芭蕉赋】男欢【卢照邻悲今日】愿亲【谢观吴坂马赋】必尽【李德裕平泉草木记】列瑶【王勃七夕赋】本自【李商隐上河东公启】孕兰【骆宾王上瑕丘韦明府启】素推【沈既济任氏传】雕帘【王勃梓州郪县兜率寺浮图碑】挑锦【司空图春愁赋】宝树【吴筠思还淳赋】浣纱【皮日休桃花赋】精灵【王积游北山赋】爱罗【樊晦燕巢赋】冶态【陆龟蒙郁李花赋】漱玉【吴筠洗心赋】纒锦【骆宾王谢学士示诗启】弦管【骆宾王扬州看竞渡序】夭绍【蒋防湘妃泣竹赋】琴棋【韦夏卿毘陵东山记】嫮容【苏源明小洞庭五太守燕藉】曼睩【吕向美人赋】娇如【陆龟蒙采药赋】佩以【温庭筠上学士舍人启】妍若【李商隐祭杨郎中文】题於【顾云上户部郑员外启】绮襦【温庭筠上宰相启】弹云【顔真卿南岳魏夫人传】碧繶【温庭筠锦鞋赋】绕霞【王勃七夕赋】金铺【王勃九成宫颂】抽簪【陈鸿长恨歌传】锦席【富嘉謩丽色赋】引臂【蒋防霍小玉传】穷百【杨炯晦日药园诗序】记兹【宋之问春夜令狐正字田子过敝庐序】大慾【白行简李娃传】宿心【陈子昂别中岳真人序】饰嫫【李峤谢撰文降勅褒扬表】窃窥【李峤谢赐腊脂表】寄妇【柳宗元吴郡陆夫人志】空寻【陆龟蒙采药赋】淫言【杜牧李府君墓志】忍赧【孙樵逐痁鬼文】雌伏【杜甫祭外祖祖母文】顾容【浩虚舟舒姑泉赋】布裙【杜甫祭外祖祖母文】去也【李商隐祭小侄女寄寄文】朝虀【韩愈送穷文】丑而【顾云上陆侍御启】高下【王勃上明员外启】妍媸【王勃上皇甫常伯启】林何【太宗青苔赋】水何【杨烱青苔赋】暖风【江采苹楼东赋】瑶草【黄滔陈皇后因赋复宠赋】兰欲【宋之问春夜令狐正字田子过敝庐序】鹦能【萧颖士白鹇赋】聊因【则天后臣范序】庶几【徐铉木兰赋】犹隔【张仲素玉鈎赋】彷佛【宋之问宴唐卿山亭序】授仆【王勃夏日诸公见访诗序】不解【李商隐为某先辈上集贤相公启】博我【柳宗元答贡士沈起书】空持【温庭筠上学士舍人启】心灵【王勃秋日游莲池序】梦想【康僚汉武帝重见李夫人赋】览绮【太宗感旧赋】锦石【骆宾王冒而寻菊序】指簪【罗隐上李永宁相公启】纎罗【贾餗蜘蛛赋】洛水【陈山甫武帝重见李夫人赋】犹赋【骆宾王扬州看竞渡序】楚襄【康僚武帝重见李夫人赋】思齐【顾云上翰林刘学士启】用开【骆宾王秋日饯尹大往京诗序】竞落【骆宾王冒雨寻菊序】刻乎【李商隐上河东公启】贮之【李商隐别令狐拾遗书】淫文【白居易和答诗序】诚非【韩偓香奁集序】尽态【杜牧阿房宫赋】此为【陆龟蒙和顔萱过张处士故居诗序】文非【温庭筠上纥干相公启】学乏【李商隐为同州张评事谢辟启】断章【李商隐元结文集序】取讥【韦縠才调集序】散藻【李商隐为某先辈献集贤相公启】尚慙【温庭筠上蒋侍郎启】常持【温庭筠谢赉集贤墨启】移东【陆贽论裴延龄奸蠧书】时閲【顾云谢徐学士启】抽黄【柳宗元乞巧文】有欢【李华相里】如见【刘禹锡融大师新塔记】乃为【李白送陈郎将归衡阳序】麄得【韩偓香奁集序】郁余【徐魁闲游赋】式以【李商隐献钜鹿公启】命女【白敏中息夫人不言赋】增诸【杜甫同元使君舂陵行序】花有【骆宾王荡子从军赋】春度【常衮浮萍赋】月末【王积游北山赋】轮消【骆宾王伤祝阿王明府诗序】芬芳【李商隐为荥阳公谢勅设状】不待【钱珝为两省官谢内宴表】荏苒【温庭筠谢纥干相公启】聊因【顾云上殿院韦侍御启】窥陈【韩愈进学解】极耽【李百药赞道赋】不三【令狐楚白杨神新庙碑】凡八【白居易香山寺白氏洛中集记】烂若【柳宗元送幸南容归使联句诗序】章章【孙樵寓居对】端如【陆贽论前所答奏未施行状】句句【孙樵与王霖秀才书】非锦【李商隐贺庆云表】惟鸳【卢肇观双柘枝舞赋】撮而【李翺韦氏月録序】情可【王勃夏日诸公见访诗序】倩徐【韩偓香奁集序】用极【李商隐献相国京兆公启】为逸【李商隐谢河东公和诗启】别成【沈亚之凿山引瀑记】疑者【韩偓与崔羣书】鼓扇【孙棨北里志序】班扬【李商隐为李贻孙上李相公启】识者【柳宗元送从弟谋归江陵序】摹拟【柳宗元读毛頴传後题】庄列【白居易禽史诗序】争致【黄滔汉宫人诵洞箫赋赋】终传【乔彞幽兰赋】或讥【李峤为水旱灾异陈情表】真谓【陆龟蒙书带草赋】
香屑集卷一

[book_title]卷二
钦定四库全书
香屑集卷二【此卷俱和香奁题次韵】
中允黄之隽撰
信笔【三首】
拟问阳台事双蛾几许长犀株防胆怯苏合借衣香动水花连影听琴月堕光情人那忍别宝马跃红鸯拟问【李商隐肠】双蛾【皇甫冉偼伃春怨】犀株【李贺恼公】苏合【韩翃送张渚赴越州】动水【项斯泛溪】听琴【马戴寄金州姚使君员外】情人【钱起山下别杜少府】宝马【韦庄和郑拾遗秋日感事】
月满弹琴夜纤红玉指长影随帘押转烟泛被笼香隐映罗衫薄偎侵角枕光自言娇且艳莫学野鸳鸯月满【杜荀鹤寄益阳武灌明府】纎红【张佑觱篥】影随【李商隐灯】烟泛【元稹表夏】隐映【权德舆玉台体】偎侵【吴融赋得欲晓看妆面】自言【储光羲洛阳道献吕四郎中】莫学【杜甫数陪李梓州泛江有女乐在诸舫戱为艳曲】
拂匣先临镜挑鬟出意长匿窻眉乍曲彻夜手犹香珍簟回烦暑珠帘的晓光定知留不住今日嫁文鸯拂匣【崔颢岐王席观妓】挑鬟【沈佺期李员外秦援宅观妓】匿窻【路德延小儿诗】彻夜【李建勲?妓】珍簟【杨巨源上刘侍中】珠帘【刘希夷代闺人春日】定知【温庭筠敷水小桃盛开】今日【李贺谢秀才有妾缟练改从於人留之不得】
荷花【六首】
荷花娇欲语妆粉为开红翠幙笼斜日罗帷坐晩风余香低惹袖片水净涵空肯学妖桃李容华落镜中荷花【李白緑水曲】妆粉【苏頲立春日侍宴内出剪彩花应制】翠幙【元稹代杭民答乐天】罗帷【赵嘏昔昔盐】余香【温庭皓梅】片水【方干涵碧亭】肯学【鲍溶旧铙】容华【崔颢长门怨】
荷花娇緑水细露湿团红日照当轩影屏遮入座风怪来妆阁闭坐念绮窗空?语双莲子池亭晚景中荷花【徐彦伯拟古】细露【李贺石城晓】日照【王绩咏妓】屏遮【白居易闲卧】怪来【王维班偼伃】坐念【韦应物月夜】?语【李羣玉?人】池亭【王周西山晚景】
荷翻镜里逢花蕊亚枝红积翠含微月传香逐便风路遥魂欲断水净望如空两两鸳鸯小青娥画扇中荷翻【赵嘏水溢芙蓉沼】花蕊【杜甫上巳日徐司録林园宴集】积翠【马戴宿翠微寺】传香【钱起九日?侄箊箕等】路遥【宋之问?端州初入西江】水净【骆宾王月夜有怀东诸同病】两两【薛涛鸳鸯草】青娥【温庭筠清明日】
红荷楚水曲非假晩霞红露浥千花气香飘十里风倘蒙罗袖拂莫使桂尊空有脸莲同笑朦胧淡月中红荷【崔国辅古意】非假【徐铉题画石山】露浥【宋之问?藤州】香飘【曹邺和潘安仁金谷集】倘蒙【张说咏镜】莫使【钱起九日?侄箊箕等】有脸【童翰卿昆明池织女石】朦胧【王周自和】
荷香随坐卧妆镜晩窥红扇薄常规月裙轻更畏风岂知莲帐好又值竹房空送我尊前酒揺花落酒中荷香【刘长卿留题李明府霅溪水堂】妆镜【王勃临高台】扇薄【李商隐楚宫】裙轻【陈子良新成安乐宫】岂知【朱庆余自述】又值【杨巨源和郑相公寻宣上人不遇】送我【方干中路?喻鳬先辈】揺花【王湾奉和贺监林月清酌】
香荷疑散麝双髩隔香红北斗横斜汉西楼多远风但愁花有语长对月当空密约临行怯娉婷小院中香荷【李远慈恩寺避暑】双髩【温庭筠菩萨蛮】北斗【张少博雪夜观?阙待漏】西楼【许浑秋霁?远】但愁【刘禹锡唐郎中宅看牡丹】长对【张蠙盆池】密约【韩偓幽窗】娉婷【李商隐垂柳】
幽窗
暗上红楼立花前念旧欢无人同怅望使我复凄酸信谱弹琴误临风整线难何时一尊酒一见一相寛暗上【韦庄闺月】花前【白居易病入新正】无人【韩偓早玩雪梅有怀亲属】使我【韩愈秋怀诗】信谱【许浑赠隐者】临风【祖咏七夕】何时【杜甫春日忆李白】一见【于武陵与僧话旧】
欲去【二首】
照耀临初日殷勤卜後期愿言携手去犹忆画眉时尺素能相报纎絺恐自疑秪谙新别苦唯有月明知照耀【韩愈喜雪献裴尚书】殷勤【元稹酬段丞与诸棋流会宿敝居见赠】愿言【钱起罢章陵令山居过中峯道者】犹忆【岑参韩员外夫人崔氏挽歌】尺素【刘长卿送姚八归江南】纎絺【杜甫雨】秪谙【赵嘏昔昔盐今岁往辽西】唯有【白居易失婢】
残花春浪濶愿卜挂帆期每忆闲眠处还胜独睡时色为天下艳影到月中疑背面偷垂泪旁人那得知残花【赵嘏江边】愿卜【张乔东湖赠僧子兰】每忆【项斯忆朝阳峯前居】还胜【无名氏醉公子】色为【白居易和微之李势女】影到【许棠白菊】背面【韩偓懒卸头】旁人【常皓赠卢夫人】
马上见【三首】
一曲送连钱来迟杳若仙纎纎攒素指故故坠金鞭倾国徒相看寻春更不眠榴花裙色好上马恐平鞯一曲【李商隐和郑愚赠汝阳王孙家筝妓】来迟【李白浔阳送弟昌峒鄱阳司马作】纎纎【元稹西斋小松】故故【牛峤菩萨蛮】倾国【王维扶南曲歌词】寻春【姚合游春】榴花【刘禹鍚和乐天闲园独赏八韵】上马【韩愈酬蓝田崔丞立之咏雪见寄】
风榆落小钱平地看神仙想得寻花径宁须动玉鞭遥盘云髻慢回向锦屏眠宝袜徘徊处人来坐马鞯风榆【张仲素春游曲】平地【黄损公子行】想得【郑谷春草碧色】宁须【卢征天骥呈材】遥盘【陆龟蒙茶坞】回向【徐彦伯孤烛叹】宝袜【温庭筠咏寒宵】人来【杜甫秋日夔府咏怀奉寄郑监李宾客】
白马紫连钱逍遥地上仙谁当共携手何忍重扬鞭户外花相待垆头醉不眠柳条纷起絮雪没锦鞍鞯白马【贾至白马】逍遥【刘禹锡酬乐天醉後狂吟】谁当【岑参陪狄员外早秋登府西楼】何忍【李贺代崔家送客】户外【刘希夷代闺人春日】垆头【李白送别】柳条【元稹遣春】雪没【杜甫送人从军】
个侬
为有倾人色其如作病何羞中含薄怒坐上转横波范蠡舟偏小阿娇年未多肺肠无处说但恐岁蹉跎为有【李贺緑水词】其如【韩偓答友人见寄酒】羞中【段成式光风亭夜宴】坐上【盂简咏欧阳行周事】范蠡【杜甫观李固请司马弟山水图】阿娇【梁鍠名姝咏】肺肠【吴融和严谏议萧山庙】但恐【元稹解秋】
别绪
沈约瘦愔愔春愁满别心留欢方继烛乘醉自横琴素手琉璃扇啼妆翡翠衾由来称独立何路许相寻意合词先露情多酒不禁住时须并住感动一沈吟
沈约【李商隐自桂林奉使江陵途中感怀寄献尚书】春愁【钱起赴章陵酬李卿赠别】留欢【戴叔伦留别宋处士】乘醉【赵嘏经无锡县醉後吟】素手【温庭筠洞户】啼妆【李华长门怨】由来【徐贤妃赋得北方有佳人】何路【李频夏日盩厔郊居寄姚少府】意合【顾况春游曲】情多【白居易惜落花】住时【吴融蛱蝶】感动【杜甫病马】
无题【五首】
个是洛川神凌波生素尘歌钟芳月曙花萼艳阳晨柳叶眉间发檀痕衣上新柔情终不远旧梦始知真荐枕青蛾艳分香翠黛颦雕笼熏绣被金镜抱仙轮蘸甲斟琼液垂丝钓锦鳞暗娇妆靥笑斜卧脸波春伴雨聊过楚连城欲向秦幽亭来北户爱树满西津艳艳令人醉盈盈不自珍纱灯留火细腻颊凝花匀婀娜何如妾婵娟可并人红顔称絶代光彩映诸邻
个是【骆宾王咏美人在天津桥】凌波【李白江上送女道士褚三清游南岳】歌钟【钱起过杨驸马亭子】花萼【元稹代曲江老人百韵】柳叶【徐贤妃赋得北方有佳人】檀痕【尹鹗醉公子】柔情【李商隐独居有怀】旧梦【李频送许棠及第归宣州】荐枕【刘长卿少年行】分香【温庭筠金虎台】雕笼【许景先阳春怨】金镜【张说奉和圣制千秋节宴应制】蘸甲【张孜雪诗】垂丝【方干湖上言事寄长城喻明府】暗娇【白居易江南喜逢萧九彻因话长安旧游】斜卧【欧阳炯菩萨蛮】伴雨【吴融即席】连城【李峤玉】幽亭【羊士谔酬卢司门过敝居林亭见寄】爱树【许浑京口津亭送张崔二侍御】艳艳【李羣玉感春】盈盈【陈子昂感遇诗】纱灯【张乔题诠律师院】腻颊【李贺兰香神女庙】婀娜【徐延寿折杨柳】婵娟【席夔赋得竹箭有筠】红顔【崔国辅丽人曲】光彩【陈彦博恩赐魏文贞公诸孙旧第以导直臣】
醉缬抛红网飞丝惹緑尘相思凡几日一顾及佳晨翠带花钱小青袍草色新若教相见密何处不如真脸动双波慢蛾惊半额颦残妆添石黛小睡凭藤轮落照金成柱芳花玉刻鳞灯攒九华扇屏画十洲春谁不知家楚那堪远聘秦曲台临上路列树遶通津碧玉曾相慕骊珠会见珍花明催曙早柳色压城匀琥珀杯中物凤凰楼上人何当重擕手回望与天邻
醉缬【李贺恼公】飞丝【张祜杨下采桑】相思【韩偓寄京城亲友】一顾【公乘亿春风扇微和】翠叶【李商隐房中曲】青袍【韦庄曲池作】若教【李咸用送曹税】何处【徐延寿人日翦彩】脸动【阎选虞美人】蛾惊【张希复小小写真聨句】残妆【张谓扬州雨中张十七宅观妓】小睡【杜甫赠王二十四侍御契】落照【窦庠酬韩愈侍郎登岳阳楼见赠】芳花【温庭筠湘宫人歌】灯攒【梁铉天门街西观荣王聘妃】屏画【李中献中书潘舍人】谁不【皇甫冉见诸姬学玉台体】那堪【董思恭昭君怨】曲台【虞世南门有车马客】列树【韦应物天长寺上方别子西有道】碧玉【元稹梦游春】骊珠【陈子昂酬李参军旅馆见赠】花明【司空曙春山】柳色【韩愈和席八夔】琥珀【羊士谔腊夜对酒】凤凰【曹邺战城南】何当【左偃言怀别同志】回望【姚鹄塞外寄张侍御】
宝帐垂连理雕梁起暗尘暂过当永夜幽兴惜今晨纸乱红蓝压杯香緑蚁新杂花飞烂漫微月忆清真以分难相舍非愁亦有颦薄云欹雀扇轻缕绊蟾轮锦袖盛朱橘琱盘脍紫鳞风传琴上意酒发脸边春近住应名玉由来道姓秦月邀丹凤舄日映玉鸡津皓腕凝双雪琼筵荐八珍闲窗凭柳暗幽点溅花匀应念怀铅客偏宜拾翠人倾城唯待笑感激此为邻
宝帐【骆宾王久戍边城有怀京邑】雕梁【魏承班菩萨蛮】暂过【于武陵宿友人林居】幽兴【钱起赠濮阳隐者】纸乱【元稹送王恊律游杭越】杯香【白居易雪夜对酒招客】杂花【令狐楚省中直夜对雪】微月【陈子昂喜遇冀侍御珪崔司议泰之二使】以分【项斯巴中逢故人】非愁【吴融和韩侍郎无题】薄云【温庭筠过华清宫】轻缕【李中云】锦袖【屈同仙乌江女】琱盘【张说岳州宴姚绍之】风传【张垍奉和岳州山城】酒发【韩偓无题】近住【薛能赠歌人】由来【皇甫冉见诸姬学玉台体】月邀【韦渠牟步虚词】日映【李峤洛】皓腕【韦庄菩萨蛮】琼筵【明皇春中兴庆宫酺宴】闲窗【崔湜奉和幸韦嗣立山庄应制】幽点【喻鳬春雨如膏】应念【裴逵南至日太史登台书云物】偏宜【万俟造龙池春草】倾城【李商隐僧院牡丹】感激【张九龄叙怀】
欲将红锦段暗拂玉楼尘永夜疑无日连宵复逹晨香随青霭散叶就緑情新直得吟成病谁言影似真罗衣羞自解眉黛看时颦碧地攒花障清秋踏月轮题诗凭雁翼泛水结鱼鳞鸾镜常侵夜琼枝不让春桂华临洛浦绮陌丽咸秦透影胧胧月垂空澹澹津锦衾方远梦美玉讵藏珍素练笼霞晓吴绡盘雾匀莫教琴上意不隔眼中人恋此逍遥境良媒况我邻
欲将【温庭筠偶题】暗拂【刘遵古御沟新柳】永夜【司空图永夜】连宵【白居易苦热】香随【刘长卿自道林寺西入石路至麓山寺】叶就【赵彦昭奉和立春日侍宴内殿出剪彩花应制】直得【韩偓寄京城亲友】谁言【张祜题径山大觉禅师影堂】罗衣【郭震十月乐游诗】眉黛【郑谷春草碧色】碧地【李廓长安少年行】清秋【李商隐袜】题诗【元淳寄洛中诸姊】泛水【于季子咏云】鸾镜【吴融春词】琼枝【武元衡春分与诸公同宴呈陆三十四郎中】桂华【羊士谔郡中玩月】绮陌【权德舆卦名诗】透影【元稹月临花】垂空【陈陶题赠高闲上人】锦衾【司马札道中早发】美玉【李德裕惠泉】素练【徐夤和仆射二十四丈牡丹八韵】吴绡【陆龟蒙圣姑庙】莫教【张泌碧户】不隔【钱起再得毕侍御书闻巴中卧病】恋此【张乔寄中岳颛顼先生】良媒【刘驾长安抒怀寄知己】
水香甘似醴芳霭远如尘久雨巫山暗余霞洛浦晨云鬟方自照粉泽更宜新只待纎纎手如生小小真露浓妆面湿风动翠娥颦步步承罗袜悠悠思锦轮双眉初出茧比目定为鳞玉漏三星曙金闺二月春锦江元过楚花洞不知秦前对芙蓉沼斜临杨柳津应知窗下梦莫爱槖中珍波动疑钗落池平见月匀可怜倾国艳本自细腰人阮籍蓬池上应休别卧邻
水香【袁皓重归宜春偶成】芳霭【温庭筠宿澧曲僧舍】久雨【杜甫晴】余霞【段成式小小写真联句】云鬟【裴度中秋夜听歌联句】粉泽【席夔赋得竹箭有筠】只待【太宗咏乌代陈师道】如生【郑符小小写真联句】露浓【元稹表夏】风动【刘禹锡和李相公平泉潭上喜见初月】步步【李羣玉赠回雪】悠悠【李适奉和送金城公主适西蕃应制】双眉【陆龟蒙偶作】比目【张希复小小写真聨句】玉漏【李贺恼公】金闺【刘宪折杨柳】锦江【杜甫谒先主庙】花洞【吴融和韩侍郎无题倒次元韵】前对【李怀远凝碧池侍宴看竞渡应制】斜临【皮日休渔梁】应知【贯休晩春寄张侍郎】莫爱【白居易送客春游岭南】波动【张敬徽采莲曲】池平【杜牧梁秀才见赠二十韵走笔依韵】可怜【张祜吴宫曲】本是【陆龟蒙赠远】阮籍【李夔使至汴州喜逢宋之问】应休【许棠送王侍御赴宣城】
倒押前韵
越艳谁家女风光动四邻鸟喧金谷树花伴玉楼人粉汗红绡拭朱唇素指匀必投潘岳果休献楚王珍惆怅桃源路徘徊杨柳津雨台谁属楚湍水不流秦倚树疑无力开帘似有春逓香风细细逐溜影鳞鳞试出褰罗幌无令掩桂轮寸心宁有负双黛俨如颦能助千金笑方知一玉真月华偏共映花态并相亲翠羽虽成梦金鸡忽报晨游蜂与蝴蝶飞作马蹄尘
越艳【屈同仙乌江女】风光【卢照邻元日述怀】鸟喧【朱放秣陵送客入京】花伴【孟浩然长安早起】粉汗【元稹寄吴士矩端公】朱唇【白居易和微之梦游春】必投【李商隐病中闻河东公乐营置酒口占寄上】休献【杜牧梁秀才见赠二十韵走笔依韵】惆怅【韩偓欲去】徘徊【张乔怀旧游】雨台【吴融和韩侍郎无题倒次元韵】湍水【杜甫寄张十二山人彪】倚树【刘希夷采桑】开帘【卢纶题苗员外竹间亭】逓香【郑谷恩门小谏雨中乞菊栽】逐溜【陈羽小苑春望宫池柳色】试出【郑愔春怨】无令【于季子咏云】寸心【刘长卿瓜洲驿奉饯张侍御】双黛【崔涂巫山庙】能助【吉中孚妻张氏拾得韦氏花钿以诗寄赠】方知【李白系浔阳上崔相涣】月华【杜元颖赋得玉水记方流】花态【孟郊南阳公请东樱桃亭子春宴】翠羽【钱起送李秀才落第游荆楚】金鸡【武元衡昭德皇后挽歌】游蜂【裴说牡丹】飞作【温庭筠故城曲】
青春
妙舞逶迤夜未休兰釭背帐月当楼花迎喜气皆知笑风引春心不自由谁遣同衾又分手且留教住待梳头闲人莫作相思曲桃叶眉尖易得愁
妙舞【杜甫陪王侍御宴姚通泉晩携酒泛江】兰釭【顾夐荷叶杯】花迎【王维宥罪复官感恩书意】风引【元稹宿醉】谁遣【长孙佐辅别友人】且留【李昌符婢仆诗】闲人【陈羽长相思】桃叶【徐凝忆扬州】
袅娜
枕破施朱隔宿妆同居女伴整衣裳绣牀斜凭娇无那花酎连添醉益香半夜空庭明月色一丛高髻緑云光千姿万状分明见定被邻家暗断肠
枕破【薛能吴姬】同居【李端襄阳曲】绣牀【李後主一斛珠】花酎【徐彦伯夜宴安乐公主新宅】半夜【李涉六叹】一丛【王涯宫词】千姿【白居易霓裳羽衣歌】定被【权德舆杂言贺常州李员外副使春日戱题】
拥鼻【二首】
应凭栏干独自愁寻思闲事到心头春帷嬾卧鸳鸯被珍簟新铺翡翠楼唯恨仙桃迟结实不如庭草解忘忧人生岂得轻离别望断长川一叶舟
应凭【白居易寄湘灵】寻思【韩偓思録旧诗於卷上凄然有感】春帷【权德舆薄命篇】珍簟【鱼玄机酬李学士寄簟】唯恨【李中寄庐山简寂观重道者】不如【李建勲春日尊前示从事】人生【李商隐荆门西下】望断【罗邺春江恨别】
翦断香魂一缕愁一条斜月到牀头残春谩道深倾酒尽夕无言空倚楼顾我有怀同大梦知君两地结离忧病来前约分明在杨柳东西绊客舟
翦断【司空图灯花】一条【雍陶初醒】残春【谭用之月夜怀寄友人】尽夕【释子兰登楼】顾我【李商隐十字水期韦潘侍御同年不至】知君【权德舆和殷员外早秋省中直夜】病来【陆龟蒙自遣诗】杨柳【鱼玄机寄子安】
有忆
忽觉东风已渐迟他年缘会更难期红珠斗帐樱桃熟粉壁纱窗杨柳垂言重不能轻薄命情来一倍苦相思百回消息千回梦肠断丁香画雀儿
忽觉【韦庄春日】他年【元稹遣悲怀】红珠【温庭筠偶游】粉壁【崔颢代闺人答轻薄少年】言重【罗隐重过渚宫感事】情来【白居易寄刘苏州】百回【赵象谢步非烟】肠断【崔涯悼妓】
偶见
楼上炎天氷雪生楼中春酒美人倾只缘袅娜多情思何处分明着姓名皓齿乍分寒玉细舞腰时挈绣裠轻应知拟上屏风画寄与金銮马长卿
楼上【杜甫江陵节度新楼成】楼中【白居易和柳公权登齐云楼】只缘【刘禹锡杨枝词】何处【释齐已偶题】皓齿【崔仲容赠歌姬】舞腰【曹唐小游仙词】应知【司空图鹂】寄与【殷文圭江南秋日】
五更
斜月胧胧照半牀熨衣灯火映深房紫皇玉镜蟾蜍字秦女金鑪兰麝香解引人情长婉约笑和娇语太猖狂春心滴破花边漏万点荷珠晓气凉
斜月【施肩吾收妆词】熨衣【白居易春早秋初因时即事】紫皇【陈陶古镜篇】秦女【沈佺期古歌】解引【李咸用咏柳】笑和【毛熙震浣溪纱】春心【花蕊夫人宫词】万点【温庭筠薛氏池垂钓】
重游李氏园亭有怀
蓬山此去无多路剩寄衣香与粉绵满砌荆花铺紫毯点溪荷叶叠青钱亭臯寂寞伤孤客风景依稀似去年还向竹窗名姓下夕阳吟罢涕澘然
蓬山【李商隐无题】剩寄【王初梅花】满砌【白居易晩春重到集贤院】点溪【杜甫絶句漫兴】亭臯【郎士元咸阳西楼别窦审】风景【赵嘏江楼旧感】还向【李绅重到惠山】夕阳【韦庄过渼陂怀旧】
横塘
珠帘不卷夜来霜气吐幽兰出洞房玩影冯妃堪比艳堕云孙寿有余香金丝蹙雾红衫薄水荇牵风翠带长绮缀玲珑河色晓緑蛾青鬓醉横塘
珠帘【王昌龄长信秋词】气吐【崔珏和人听歌】玩影【皮日休和鲁望白菊】堕云【温庭筠瑟瑟钗】金丝【张祜周员外席上观柘枝】水荇【杜甫曲江对而】绮缀【刘宪夜宴安乐公主新宅】緑蛾【许浑送客自两河归江南】
香屑集卷二

[book_title]卷三
钦定四库全书
香屑集卷三
中允黄之隽撰
仿风【十六首】
天天风前花翳翳陌上桑枝枝相纠结叶叶还相当郎居南浦边妾住在横塘寻思待成匹徘徊双明璫此意难自持忽使在我傍含情两相向共此灯烛光兰肴陈绮席珠箔闭高堂何以表坚贞宝梳金钿筐何以报珍重罗袖郁金香何以肆愉悦珠被玳瑁牀月微花漠漠帐煖香扬扬脸横一尺波洗却铅粉妆愿作形与影丹绮双鸳鸯
夭夭【李咸用携手曲】翳翳【常建春词】枝枝【李白古意】叶叶【王绩古意】郎居【陆龟蒙南塘曲】妾住【崔颢长干曲】寻思【曹邺风人体】徘徊【刘眘虚江南曲】此意【李益莲塘驿】忽使【王建闻故人自征戍回】含情【孟郊古怨别】共此【杜甫赠卫八处士】兰肴【太宗帝京篇】珠箔【司马札猎客】何以【韦应物善福阁对雨寄李儋幼遐】宝梳【温庭筠鸿胪寺有开元中锡宴堂遗址】何以【白居易酬张太祝晩秋卧病见寄】罗袖【沈佺期李员外秦援宅观妓】何以【王昌龄过华隂】珠被【李暇碧玉歌】月微【元稹宿层峯馆夜对桐花】帐煖【李贺感讽】脸横【杜光庭咏西施】洗却【韦元甫木兰歌】愿作【张籍怀别】丹绮【王勃秋夜长】
隔花闻一笑花里谁家楼有女天且丽下帘弹箜篌鸾弦娇欲语春禽自相求狭室兰麝气灯烛夜窗幽冉冉红罗帐纎纎白玉鈎遗我缃绮被解我紫绮裘斜月满轩房回照下帏羞素面已云妖玉质清且柔同为一夜梦惆怅使侬愁
隔花【陈羽公子行】花里【聂夷中公子行】有女【武平一妾薄命】下帘【刘商怨妇】鸾弦【温庭筠江南曲】春禽【韦应物拟古】狭室【高适效古赠崔二】灯烛【姚合酬任畴协律夏中苦雨见寄】冉冉【蒋冽古意】纎纎【孟郊古意】遗我【王建邯郸主人】解我【李白金陵江上遇蓬池隐者】斜月【李绅奉酬乐天立秋夕有怀见寄】回照【李商隐灯】素面【杜光庭咏西施】玉质【刘复游仙】同为【白居易结之】惆怅【陆龟蒙子夜变歌】
鸟有并翼飞鸾乃凤之族洞房掩闲琴鸾凤调歌曲秦丝娇未已欢盼良见属玉楼妆粉红远山眉黛緑闺夕绮窗闭高堂暧华烛合弹琵琶筝夜歌珠断续锦衾罗熏笼角枕截寒玉鸳鸯排宝帐翡翠雕芳褥光华溢轩楹新若手未触愿言托君怀尚纵平生慾素肤若凝脂香汗沾宝粟两鸳固无比双鳬不成浴
鸟有【刘义古怨】鸾乃【李白登黄山凌歊台】洞房【顾况大茅岭东新居忆亡子从真】鸾凤【张说奉和圣制春中兴庆宫酺宴应制】秦丝【李商隐和郑愚赠汝阳王孙家筝妓】欢盼【韦应物答长宁令扬辙】玉楼【刘希夷春女行】远山【韦庄谒金门】闺夕【孟浩然寒夜】高堂【武元衡安邑里中秋怀寄高员外】合弹【张籍祭退之】夜歌【罗隐投浙东王大夫】锦衾【徐彦伯拟古】角枕【白居易苦热寄舒员外】鸳鸯【牛峤女冠子】翡翠【张谔三日岐王宅】光华【元结夜宴石鱼湖作】新若【韩愈送诸葛觉往随州读书】愿言【宋之门浣纱篇赠陆上人】尚纵【刘商铜雀妓】素肤【武平一妾薄命】香汗【李贺河南府试十二月乐词】两鸳【魏氏赠外】双鳬【施肩吾杂古词】
好鸟无杂栖长鱼无损鳞明月西南楼中有绮罗人沉沉帘帏下窈窕谁相亲照花前後镜双影对一身谁为倾国媒韶景共芳辰女巧难自说瞻望及东邻前轩粉壁新後堂罗荐陈隔帘窥緑齿卷箔舒红裀烛随花艳来楼上不胜春易求无价宝所贵心之珍
好鸟【孟郊与友秋宵会话清上人院】长鱼【杜甫三韵】明月【刘长卿送裴四判官赴河西军试】中有【徐彦伯拟古】沉沉【权德舆与道者同守庚申】窈窕【陆龟蒙圣姑庙】照花【温庭筠菩萨蛮】双影【白居易寄题盩厔厅前双松】谁为【韩愈县斋有怀】韶景【邵偃赋得春风扇微和】女巧【曹邺下第寄知己】瞻望【韩濬清明日赐百僚新火】前轩【姚合题大理崔少卿驸马林亭】後堂【上官仪安德山池宴集】隔帘【韩偓个侬】卷箔【李沇闲宵望月】烛随【元稹酬乐天赴江州路上见寄】楼上【刘希夷采桑】易求【鱼玄禨赠隣女】所贵【李白拟古】
郎到官渡头妾住东湖下婉娈芙蓉闺青春犹未嫁郎来收赤枣来止妾西家窥见妾眉宇爱妾面上花中门不曾出窈窕比同车此时刺绣闲欢言情不极手中青铜镜扫黛开宫额头上玉燕钗旖旎光首饰掌中琥珀锺促筵交履舄何以送闲夜绮席雕象牀何以尽芳朝彩屏点红妆饥惬胡麻饭渇饮琼华浆晩花狂蛱蝶曲沼鸣鸳鸯春风咏采兰郁烈闻国香秦楼花发时临卭行乐处灼灼红英舒滴滴玉漏曙丝纒凤凰足知郎未得去
郎到【独狐及官渡柳歌送李员外承恩往扬州觐省】妾住【陆龟蒙南塘曲】婉娈【储光羲同王十三维偶然作】青春【屈同仙乌江女】郎来【张祜读曲歌】来止【宋之问浣纱篇赠陆上人】窥见【于濆宫怨】爱妾【曹邺古词】中门【张潮江风行】窈窕【羊士谔玩槿花】此时【常理妾薄命】欢言【封行高冬日宴于庶子宅各赋一字得色】手中【李益罢镜】扫黛【李商隐又效江南曲】头上【李白白头吟】旖旎【陈子昂感遇诗】掌中【杜甫奉送魏六丈佑少府之交广】促筵【刘禹锡历阳书事】何以【白居易偶作】绮席【张籍宛转行】何以【李百药少年行】彩屏【崔颢杂诗】饥惬【皮日休雨中游包山精舍】渴饮【韦应物清都观答幼遐】晩花【元稹酬乐天东南行诗】曲沼【李贺感讽】春风【韩愈送汴州监军俱文珍】郁烈【温庭筠鸿胪寺有开元中锡宴堂遗址】秦楼【罗邺秋蝶】临卭【李频送友人入蜀】灼灼【杨衡寄赠田仓曹湾】滴滴【贾岛夜集田卿宅】丝纒【王绩古意】知郎【戴叔伦送裴明州效南朝体】
朝来香阁里日宴始能起朝来明镜里自言花相似细语人不闻微微启玉齿解鬟云满梳露花香旖旎罗幕生春寒金壶贮春水春色柔四肢春风媚罗绮珍重此时情緑窗闻妙旨多金不足惜舜华不足恃箫管识南邻歌钟盛北里衆女不敢妒愿以仙人比
朝来【薛馧古意】日宴【张光朝荻塘西庄赠房元垂】朝来【白居易初见白发】自言【李白于阗采花】细语【李端拜新月】微微【韦应物拟古诗】解鬟【于武陵长信宫】露花【释贯休拟君子有所思】罗幕【韩偓效崔国辅体】金壶【温庭筠湘宫人歌】春色【孟郊古离别】春风【邵谒长安寒食】珍重【鲍溶荐氷】緑窗【李商隐和郑愚赠汝阳王孙家筝妓】多金【唐彦谦春风】舜华【魏氏赠外】箫管【长孙正隐上元夜效小庾体】歌钟【韩仲宣上元夜效小庾体】衆女【刘驾姑苏台】愿以【卢仝哭玉碑子】
斜阳下小楼红妆楼上歇雕鑪薰紫烟清镜理云髪周回两三步香尘动罗袜纎腰软无力舞体轻无骨雪态掌中回柳叶眉间发愿君解罗襦夜凉枕簟滑灭烛屏风关一带窗间月
斜阳【杜牧题扬州禅智寺】红妆【李峤倡妇行】雕鑪【陆龟蒙子夜警歌】清镜【韦应物拟古诗】周回【方干杜鹃花】香尘【李白感兴】纎腰【元稹寄吴士矩端公】舞体【刘禹锡酬牛相公独饮偶醉寓言见示】雪态【王绩辛司法宅观妓】柳叶【徐贤妃赋得北方有佳人】愿君【乔知之倡女行】夜凉【白居易酬牛相公宫城早秋寓言见示】灭烛【常理妾薄命】一带【韦庄春早】
青青泽中蒲两两间鸳鸯郁郁井上桐岁岁栖鸾凰沉沉匣中镜蛾眉富春光泠泠花下琴弹作陌上桑妾貌非倾国难得有情郎感郎双条脱从此学新妆赠妾双明珠同名作夜光铺设绣红裀整顿罗衣裳遂出合欢被夸娇来洞房妮妮儿女语有时吐向牀始知相结密凡花亦能香
青青【唐彦谦上陈微博士】两两【牛峤忆江南】郁郁【白居易和微之大觜乌】岁岁【温庭筠鸿胪寺有开元中锡宴堂遗址】沉沉【韦应物杂体】蛾眉【鲍溶秋思】泠泠【常建送李十一尉临溪】弹作【李白拟古】妾貌【陆龟蒙媫妤怨】难得【鱼玄机赠隣女】感郎【施肩吾定情乐】从此【王维奉和圣制十五夜燃灯继以酺宴应制】赠妾【张籍节妇吟寄东平李司空师道】同名【李商隐判春】铺设【元稹梦游春】整顿【卢仝小妇吟】遂出【李端王敬伯歌】夸娇【李贺感讽】妮妮【韩愈听颖师弹琴】有时【孟郊老恨】始知【贾岛寄远】凡花【于濆寒食】
金椀酒家胡二八正当垆开贯泻蚨母系在红罗襦纎手自整理乘兴挈一壶恃爱如欲进来往方须臾劝君金屈巵披君貂襜褕施张合欢榻簸弄明月珠玉顔艳春彩艳艳红姿舒心醉岂因酒樽前极欢娯佣保何足媿空媿学相如殷勤惜此夜月照东南隅
金椀【王维过崔驸马山池】二八【白居易东南行】开贯【李贺出城别张又新酬李汉】系在【张籍节妇吟寄东平李司空】纎手【孟简咏欧阳行周事】乘兴【曹邺从天平节度使游平流园】恃爱【陆龟蒙子夜警歌】来往【储光羲闲居】劝君【于武陵劝酒】披君【李白秋浦清溪雪夜对酒客有唱山鹧鸪者】施张【元稹张旧蚊帱】簸弄【韩愈别赵子】玉顔【刘希夷代闺人春日】艳艳【权德舆侍从游後湖讌坐】心醉【邵谒送从弟长安下第南归觐亲】樽前【杜牧张好好诗】佣保【皮日休酒垆】空媿【刘长卿酬包谏议佶见寄】殷勤【姚合除夜】月照【骆宾王久戍边城有怀京邑】
游女矜罗袜交甫怜瑶佩丽色异人间汉珠难觅对年年会水隅水魄涵轻黛千艳万艳开处处花堪爱采之将寄谁娉婷何处戴蛾眉自有主何幸承盼睐不得与之游篱间犬迎吠迢迢云中月相思不可裁灼灼叶中花春情不可耐珠楼碧烟里但愿春长在
游女【孟浩然大堤行寄万七】交甫【张子容春江花月下】丽色【李华咏史】汉珠【陈陶题赠高闲上人】年年【宋之问七夕】水魄【元稹酬乐天寄蕲州簟】千艳【孟郊溧阳唐兴寺观蔷薇花】处处【司马札卖花者】采之【武平一妾薄命】娉婷【李远立春日】蛾眉【万楚茱萸女】何幸【刘长卿早春赠别赵居士还江左】不得【李贺长歌续短歌】篱间【王维赠刘蓝田】迢迢【曹邺滻川寄进士刘驾】相思【张祜送沈下贤谪尉南康】灼灼【崔萱古意】春情【张琰春词】珠楼【刘长卿江南曲】但愿【卢频无题】
美人何时来微月东南明遥知玉窗里宝瑟有余声美人来不来庭前风露清出门复映户踟蹰步前楹美人久不来相思纷以盈更筹屡已唱一夕凡几更宿约始乖阻楼前汉已横结念罗帏中夜眠睡不成一犬隔花吠倒屣欣逢迎美人天上落足踏花影行便即下堦拜艰难媿深情何必红烛娇妍态随意生璀璀花落架由来花性轻今夕见玉色鄙嫚不能萌
美人【刘希夷孤松篇】微月【聂夷中早发邺北经古城】遥知【李白寄知】宝瑟【羊士谔寒食宴城北山池】美人【孟迟怀郑洎】庭前【吉中孚妻张氏拜新月】出门【王维羽林骑闺人】踟蹰【吴少微长门怨】美人【陈陶种兰】相思【李华云母泉诗】更筹【杨衡将之荆州南与张伯刚马惣锺陵夜别】一夕【薛逢追昔行】宿约【孟简咏欧阳行周事】楼前【崔液踏歌词】结念【沈佺期凤笙曲】夜眠【姚合秋中寄崔道士】一犬【唐彦谦夏日访友】倒屣【皮日休初夏即事寄鲁望】美人【孙逖观永乐公主入蕃】足踏【白居易答桐花】便即【李端拜新月】艰难【杜甫羌村】何必【孟郊严河南】妍态【刘禹锡昏镜词】璀璀【独孤及和题藤架】由来【崔颢长干歌】今夕【朱昼喜陈懿老示新制】鄙嫚【权德舆书绅诗】
昔岁梦游春春来有女郎黄金扼双腕偎门匀红妆羞人映花立含情双玉璫粲然顾我笑问我来何方徘徊春风前吹却兰麝香含笑引素手罗袖从回翔小苑花台间昼隂横半墙开轩卷绡幕尊酒坐高堂帷横双翡翠树栖两鸳鸯香摇五明扇瓯擎五云浆我有一端绮五色成文章持为美人赠欢喜入心肠谁家无风月独我到寝房夜影寄红烛自非日月光殷勤照永夜悄悄夜正长灯花助春意吹上玳瑁牀碧云暗雨来宛若巫山阳悠悠春梦余觉来疑在侧枕席芙蓉馨求之不可得徒看春草芳犹带罗裙色
昔岁【元稹梦游春】春来【薛能圣冈】黄金【于濆越溪女】偎门【卢仝小妇吟】羞人【王维早春行】含情【李商隐夜思】粲然【韦应物清都观答幼遐】问我【杜甫赠卫八处士】徘徊【陈陶续古】吹却【崔国辅古意】含笑【李白游泰山】罗袖【李贺河南夜试十二月乐词】小苑【李暇怨诗】昼隂【李颀题神力师院】开轩【任希古和李公七夕谢惠连体】尊酒【刘复出东城】帷横【郭震子夜冬歌】树栖【徐彦伯拟古】香摇【乔知之长信宫中树】瓯擎【温庭筠鸿胪寺锡宴堂遗址】我有【释贯休上裴大夫】五色【李峤咏凤】持为【陈子昂鸳鸯篇】欢喜【杜牧冬至日寄小侄阿宜诗】谁家【孟浩然夜登孔伯昭南楼时沈太清朱昇在座】独我【张籍祭退之】夜影【钱起赋得巢燕送客】自非【贾岛寄远】殷勤【杨衡残灯】悄悄【李羣玉乌夜号】灯花【羊士谔上元日紫极宫门观州民燃灯张乐】吹上【崔萱古意】碧云【储光羲苏十三瞻登玉泉寺峯入寺中见赠作】宛若【张说和朱使欣道峡似巫山之作】悠悠【储嗣宗得越中书】觉来【白居易梦与李七庾三十三同访元九】枕席【刘驾山中有招】求之【李华咏史】徒看【王昌龄击磬老人】犹带【刘长卿春草宫怀古】
蓬壶不可见巫峡羡先寻可怜窈窕女志气在愔愔聘之碧瑶佩兼之紫琼琴殷勤为传语泠泠如玉音谓言君戏妾未必千黄金牵花怜共蔕揽草结同心赠君鸳鸳带复有鸳鸯衾奉君纒绵意结爱务在深
蓬壶【皮日休七爱诗李翰林】巫峡【喻鳬送贾岛往金州】可怜【吴少卿古意】志气【元稹桐花】聘之【杜牧张好好诗】兼之【李白拟古】殷勤【刘眘虚送韩平兼寄郭微】泠泠【韦应物清都观答幼遐】谓言【戴叔伦後宫曲】未必【独孤及杂诗】牵花【王勃采莲曲】揽草【薛涛春望词】赠君【徐彦伯拟古】复有【陈子昂鸳鸯篇】奉君【王建代故人新姬侍疾】结爱【孟郊结爱】
亭亭新妆立被服金鸳鸯映我青蛾眉登君白玉堂翠屏张左右纱灯霭中央团团手中扇娇弄明月光薄薄身上衣纎罗对凤皇开尊好凝睇一醉同匡牀就枕灭明烛隙月斜枕旁妖艳不可数肢体生异香
亭亭【杜甫牵牛织女】被服【释贯休古意】映我【李白拟古】登君【王维成文学】翠屏【白居易游坊口悬泉偶题石上】纱灯【畅当宿报恩寺精舍】团团【田娥长信宫】娇弄【崔颢杂诗】薄薄【邵谒轻薄行】纎罗【王勃秋夜长】开尊【刘禹锡和郴州杨侍郎玩郡斋紫薇花】一醉【乔知之倡女行】就枕【孟浩然宿武阳即事】隙月【贾岛重酬姚少府】妖艳【韦应物杂体】肢体【陈陶悲哉行】
绮楼何氛氲娇郎痴若云密席罗婵娟不眠常夜分帐牵翡翠带扇织鸳鸯纹大妇裁纨素中妇缝罗裙小妇被流黄花彩鸾凤羣闲来鬬百草媚语娇不闻
绮楼【韦应物拟古诗】娇郎【李商隐房中曲】密席【韩愈送灵师】不眠【姚合秋中夜坐】帐牵【白居易和梦游春诗】扇织【李贺河南府试十二月乐词】大妇【董思恭三妇艳】中妇【权德舆三妇诗】小妇【温庭筠西州词】花彩【释贯休上裴大夫】闲来【崔颢王家少妇】媚语【元稹寄吴士矩端公】
闺夕秉烛游照心未尝歇专房莫相妒越婢脂肉滑与唱金缕衣好赠玉条脱遗落凤皇钗不着鵶头袜虚窗度流萤澹澹花影没月没教星替枕上梦随月一片两片云酣畅浃肌髪深拥竟无言皓齿娇微发无令贱妾羞感谢情至骨
闺夕【徐彦伯拟古】照心【沈佺期古镜】专房【曹邺五情诗】越婢【元稹估客乐】与唱【杜牧杜秋娘诗】好赠【陆龟蒙圣姑庙】遗落【殷尧藩上巳日赠都上人】不着【李白越女词】虚窗【李羣玉秋怨】澹澹【常建白龙窟泛舟寄天台学道者】月没【李商隐李夫人】枕上【温庭筠咏颦】一片【孟郊下第东归留别长安知己】酣畅【刘禹锡酬牛相公独饮偶醉寓言见示】深拥【皮日休背篷】皓齿【张祜观宋州于使君家乐】无令【杜易简湘川新曲】感谢【韩愈赠别元十八协律】
仿雅【十六首】
郎来傍门户郎去摘黄瓜擎来玉盘里纒绵成一家妾心不自信自後长咨嗟郎亦坏人心新人下香车长眉一如蛾双鬟黳如鸦孰知腰胜柳莫倚顔似花春风荡妾魂脉脉惜年华相思渺无畔大海亦有涯
郎来【王建新嫁娘】郎去【张祜读曲歌】擎来【孟浩然庭橘】纒绵【李白古意】妾心【鲍溶古意】自後【姚合买太湖石】郎亦【郭震春江曲】新人【刘驾效古】长眉【曹邺四怨诗】双鬟【白居易和微之新楼北园偶集】孰知【于濆宫怨】莫倚【元稹遣春】春风【释皎然拟长安春词】脉脉【杨巨源春晩东归留赠李功曹】相思【李冶相思怨】大海【孟郊病客吟】
一枝连一枝折花将遗谁一朶又一朶折花不见我蟢子徒有丝槟榔自无柯一鞘无两刃百虑攒双蛾有如林中竹犹疑翡翠宿有如云中雨沾红复洒緑搅妾心肠间玉枕寐不足夜裁鸳鸯绮晓添龙麝香楼上试春衣着罢眠洞房啼痕暗横枕缘枕沾匡牀纎情不可逃寸心不可限三夜频梦君迎我笑而莞锦衾那得同往往若在眼
一枝【孟郊春日有感】折花【孟浩然春意】一朶【曹松寒食日题杜鹃花】折花【李白】
【寄东鲁二稚子】蟢子【邵谒自叹】槟榔【曹松五情诗】一鞘【温庭筠碌碌古词】百虑【武元衡晨兴寄赠窦使君】有如【白居易妇人苦】犹疑【李德裕红桂树】有如【王周齿落词】沾红【杨衡赋得夜雨滴空堦送魏秀才】搅妾【戎昱苦哉行】玉枕【皮日休古宫词】夜裁【施肩吾杂古词】晓添【司空图牡丹】楼上【梁鍠长门怨】着罢【崔国辅古意】啼痕【元稹遣病】缘枕【李羣玉自澧浦东游江表途出巴丘】纎情【陆龟蒙奉和袭美初夏游楞伽精舍次韵】寸心【韦应物拟古】三夜【杜甫梦李白】迎我【韩愈赠张籍】锦衾【赵嘏风月守空闺】往往【皇甫冉曾东游以诗寄之】
侧见双翠鸟日日同游栖嘉树蔼初緑谁能守空闺艳色天下重笑容花底迷郎食鲤鱼尾那惜一招携容妾荐雕胡金花屑橙虀问郎还家否好随郎马蹄采药不得根采藕不洗泥永日谁与度朝东暮还西
侧见【张九龄感遇】日日【姚合送张宗源】嘉树【韦应物拟古诗】谁能【于濆辽阳行】艳色【王维西施咏】笑容【白居易山游示小妓】郎食【李贺大堤曲】那惜【林寛和周繇校书先辈省中寓直】容妾【陆龟蒙大堤】金花【孟郊与王二十一员外涯游枋口柳溪】问郎【独孤及官渡柳歌】好随【朱庆余送陈标】采药【邵谒览张骞传】采藕【杜甫泛溪】永日【李隲慧山寺肄业送怀坦上人】朝东【曹邺代罗敷诮使君】
浪水不可照照流簪影欹清波不得戏娇态自相窥相思泪如雨莫滴芙蓉池妾有芙蓉质不劳朱粉施皎洁绮罗艳照耀婵娟姿与君为偶匹昔为君所持妾有盘龙镜安钿当妩眉妾有罗衣裳茜袖捧琼枝感君纒绵意无有断絶时不意今弃置笑妾空罗帷封缄托双鲤问君何所之劳思复劳望既乖欢会期凭人报消息传语慎勿遗不如彼蜂蝶光彩双葳蕤
浪水【孟郊杂怨】照流【畅当偶宴西蜀摩诃池】清波【苏拯鸱枭】娇态【韩王从善蔷薇诗十八韵呈东海侍郎徐铉】相思【陈陶怀仙吟】莫滴【卢频失题】妾有【曹邺筑城】不劳【杜牧杜秋娘诗】皎洁【徐彦伯拟古】照耀【王周赠怤师】与君【张潮江风行】昔为【田娥长信宫】妾有【孟浩然同张明府清镜叹】安钿【刘禹锡观柘枝舞】妾有【张祜墙头花】茜袖【李商隐和郑愚赠汝阳王孙家筝妓】感君【张籍节妇吟寄东平李司空】无有【李白自代内赠】不意【岑参东归发犍为至泥谿舟中作】笑妾【于濆古别离】封缄【唐彦谦索虾】问君【王维送别】劳思【卢照隣望宅中树有所思】既乖【王建送于丹移家洺州】凭人【贾岛寄丘儒】传语【于鹄寄卢俨员外秋衣词】不如【戎昱苦哉行】光彩【白居易早冬游王屋】
白日无定影一西复一东青春有定节昼夜百刻中念我平生欢登牀抱绮丛遗我古铜镜背有双盘龙为君鉴玄髪光采与我同玉帐枕犹煖欢余情未终留欢住不住耿耿夜闺空请君膝上琴为弦系君桐落妾相思泪湿花枝茸茸妾作西北枝安得东南风老作在家女但愿腮上红空牀将影宿还应梦寐通
白日【聂夷中劝酒】一西【岑参送王着作赴淮西幕府】青春【孟郊折杨柳】昼夜【李德裕怀山居邀松阳子同作】念我【戴叔伦古意】登牀【元稹会真诗】遗我【释贯休古意代友人投所知】背有【白居易感镜】为君【沈佺期古镜】光采【王昌龄斋心】玉帐【崔氏萱古意】欢余【李白秋夜宿龙门香山寺】留欢【徐凝白铜鞮】耿耿【赵嘏风月守空闺】请君【张籍白头吟】为弦【陆龟蒙素丝】落妾【权德舆玉台体】湿花【王建七泉寺上方】妾作【于濆古别离】安得【释齐已浮云行】老作【刘猛晓】但愿【刘义自古无长生劝姚合酒】空牀【李益效古促促曲为河上思妇作】还应【项斯送刘道士之成都严真观】
明月留照妾妾意旧来深灯光冷於水洞房思不禁犹忆画眉时婉娈来相寻赠子同心花报以漆鸣琴微风送檀麝余花缀衣襟戱蝶香中起游蜂遶花心褰衣复理鬓满髻钗黄金抽簪复解衣常与子同衾前笑倏已故後会何如今岁晩双鸳鸯雄去雌独吟南窗见月临西楼送月沉虫丝不可织北斗不可斟
明月【刘希夷江南曲】妾意【李嘉佑杂兴】灯光【刘驾秋夕】洞房【李贺谢秀才有妾缟练改从於人】犹忆【岑参韩员外夫人崔氏挽歌】婉娈【李白古风】赠子【郭震子夜春歌】报以【李商隐李肱所遗画松诗书两纸】微风【陆龟蒙村夜】余花【孟郊送从叔校书简再登科东归】戱蝶【陈通方金谷园怀古】游蜂【韦应物与卢陟同游永定寺北池僧斋】褰衣【温庭筠咏晓】满髻【于濆里中女】抽簪【姚合寄友人】常与【乔知之拟古赠陈子昂】前笑【李隲慧山寺肄业送怀坦上人】後会【王昌龄别刘諝】岁晩【鲍溶秋思】雄去【徐延寿折杨柳】南窗【张九龄和许给事中直夜简诸公】西楼【许浑岁暮自广江至新兴往复中题峡山寺】虫丝【曹邺薄命妾】北斗【顾况游子吟】
惭愧红妆女闲艳絶世姿女颊如桃花腰身如柳枝照水空自爱自嗟还自疑夫壻轻薄儿暮窃东隣姬妖姬安膝前宛转不相离讵怜愁思人深坐嚬蛾眉形影便相失时节屡已移头上何所有铜钗重欲垂盘中何所有唯餐两颗梨堂下何所有兰蕊春葳蕤路边何所有嘉树郁参差莺声催泪痕怅望交涕洟袅袅一线命委命安所宜人生此夫壻此外复何为因忆古丈夫梁鸿安可追可怜青铜镜镜奁蟠蛟螭一日四五照一照一回悲擎来问夫壻妾顔不如谁
惭愧【元稹雪天】闲艳【常建古意】女颊【温庭筠碌碌古词】腰身【韩愈辞唱歌】照水【孟浩然春意】自嗟【李昌符下第後蒙侍郎示意指於新先辈宣恩感谢】夫壻【王维偶然作】暮窃【韦应物逢杨开府】妖姬【释皎然万回寺】宛转【王建邯郸主人】讵怜【魏氏赠外】深坐【李白怨情】形影【曹邺风人体】时节【雍陶明月照高楼】头上【杜甫丽人行】铜钗【张籍寒食後】盘中【薛令之自悼】唯餐【益王赐梨联句】堂下【白居易庭松】兰蕊【张九龄感遇】路边【姚合溪路】嘉树【聂夷中短歌】莺声【刘长卿旅次丹阳郡遇康侍御】怅望【权德舆送别阮泛】袅袅【孟郊秋怀】委命【吕温同舍弟恭岁暮寄晋州李六协律】人生【李益杂兴】此外【杜荀鹤近试投所知】因忆【鲍溶冬夜答客】梁鸿【钱起送张五员外东归楚州】可怜【崔颢杂诗】镜奁【杜牧杜秋娘诗】一日【刘禹锡昏镜词】一照【邵谒览镜】擎来【徐延寿人日剪彩】妾妇【刘驾桑妇】
雕梁数飞燕颉颃自相求春罗双鸳鸯会自无匹俦念昔始相遇与我情绸缪玉牀翠羽帐绣幙珊瑚钩接膝犹嫌远弯蛾不识愁合成双凤花花枝?我头念郎缘底事见花却如雠今朝抛我去他日为我羞柔指发哀弹泠泠哀且柔何以写此心泪下不可收将心托明月照此谁家楼将心托流水但见东波流人人皆爱春独自清如秋风暖烟草緑夹郎木兰舟我非蛱蝶儿不得从之游
雕梁【戴叔伦独不见】颉颃【李德裕鸳鸯篇】春罗【韦应物杂体】会自【贾岛怀郑从志】念昔【柳宗元哭连州凌员外司马】与我【岑参东归留题太常徐卿草堂】玉牀【张柬之大堤曲】绣幙【韩翃汉宫曲】接膝【李端王敬伯歌】弯蛾【温庭筠江南曲】合成【王建邯郸主人】花枝【白居易东坡种花】念郎【曹邺风人体】见花【崔道融春题】今朝【司马札送进士苗纵归紫逻山居】他日【刘猛苦雨】柔指【韩愈龊龊】冷冷【徐彦伯拟古】何以【孟郊赠姚怤别】泪下【刘戬夏弹琴】将心【齐澣长门怨】照此【于武陵高楼】将心【赵嘏水溢芙蓉沼】但见【李羣玉登章华楼】人人【邵谒下第有感】独自【陆龟蒙消夏湾】风暖【李白春滞沅湘有怀山中】夹郎【独孤及官渡柳歌送李员外往扬州觐省】我非【卢仝石答竹】不得【贾至巴陵早秋】
郎意在浮花花发青楼道向为情爱缚非独顔色好窗下断肠人惄焉心如捣弃置复弃置展转伤怀抱昔为连理枝今成断根草妾泪终不乾妾顔不自保昨日桃花飞明朝枫树老
郎意【张佑白鼻騧】花发【聂夷中公子家】向为【李羣玉饭僧】非独【杜甫?梯子】窗下【鱼玄机寄国香】惄焉【陶翰早过临淮】弃置【孟郊落第】展转【孟云卿古别离】昔为【白居易古意】今成【李白妾薄命】妾泪【雍陶明月照高楼】妾顔【邵谒古乐府】昨日【张氏琰春词】明朝【李贺大堤曲】
君如天上月只在侬门前月圆终有亏亏月当再圆我如屋下井秪在墙东边听取辘轳音虽断犹牵连闻君琴上声寄声琴上弦妖姬坐左右衆女安得妍低鬟认新宠愿识阳台仙蛾眉已相向或可投花钿娟娟湛露光袅袅沉水烟新人不如旧妾思常悬悬
君如【李白自代内赠】只在【王贞白田舍曲】月圆【白居易弄龟罗】亏月【张渐朗月行】我如【张籍怀别】秪在【陆龟蒙引泉诗】听取【章孝标和顾校书新开井】虽断【孟郊去妇】闻君【孟浩然送张郎中迁京】寄声【鲍溶宿吴兴道中苕村】妖姬【韩愈龊龊】衆女【韦应物广陵遇孟九云卿】低鬟【杜牧杜秋娘诗】愿识【李羣玉送友人之巫峡】蛾眉【吉中孚妻张氏拜新月】或可【皮日休和鲁望】娟娟【李建勲新竹】袅袅【李贺贵公子夜阑曲】新人【袁瓘鸿门行】妾思【王建思远人】
妾遇江南春青青杨柳陌莺鸣春草时东风杏花坼感时花溅泪红雨花上滴忆昔初嫁君荒娯未央极翠幄耀明璫金盘湛琼液今日欢娱尽良愿睽枕席见君常出门不见入门迹容华能几时恨与前欢隔珠帘画不卷锦衾夜不襞枕腻尚残红颈粉谁怜白昔是同枝鸟今作分飞翮
妾遇【刘希夷江南曲】青青【王维观别者】莺鸣【钱起山居新种花药】东风【沈千运感怀弟妹】感时【杜甫春望】红雨【孟郊同年春宴】忆昔【李白弃妇词】荒娯【元结闵荒诗】翠幄【太宗元日】金盘【韦庄杂体联锦】今日【庾抱别蔡参军】良愿【苏頲和杜主簿春日有所思】见君【邵谒古别离】不见【曹邺思不见】容华【鲍溶秋夜闻郑山人弹楚妃怨】恨与【许浑送韩校书】珠帘【王适古别离】锦衾【王勃临高台】枕腻【元稹会真诗】颈粉【李贺汉唐姬饮酒歌】昔是【姚合寄旧山隐者】今作【白居易古意】
莫羡檐前柳阑珊花落後莫作云间鸿飞去海光中愿为陌上土草色迷征路愿为炉中香几案在我傍分明三五月圆缺且不常璧满蟾又缺蟾缺月复光昨夜忽已过月华殊未央今夜月分明树影空过墙回身向暗卧金壶漏丁当心燃一寸火焚烧九回膓
莫羡【权德舆和邵端公醉後寄于谏议之作】阑珊【白居易偶作】莫作【张潮襄阳行】飞去【喻鳬玄都观李尊师】愿为【邵谒苦别离】草色【刘长卿负谪後登于越亭作】愿为【孟郊憇淮上观公法堂】几案【贾至闲居秋怀】分明【段成式观山灯献徐尚书】圆缺【吴融题画栢】璧满【顾况奉酬刘侍郎】蟾缺【崔氏萱古意】昨夜【朱庆余十六夜月】月华【韦应物清都观答幼遐】今夜【任翻春晴】树影【曹邺奉命齐州推事毕寄本府尚书】回身【吕温吐蕃别馆月夜】金壶【温庭筠鸿胪寺有开元中锡宴堂遗址】心燃【方干除夜】焚烧【李羣玉自澧浦东游江表途出巴丘投员外从公虞】
谁比秦楼晓春风狭斜道少妇石榴裙满眼顔色好鵶鬟未成髻蛾眉用心扫马上骄豪子垂鞭踏青草春色似相怜娇莺似相恼莫以衣上尘而来强萦抱都缘爱緑珠不独为罗敷人当少年嫁时论自有夫琼浆岂易挹欲去良踟蹰
谁比【杨衡赋得残灯】春风【孟浩然美人分香】少妇【卢象戱赠邵使君张郎】满眼【杜甫园人送瓜】鵶鬟【子濆拟古意】蛾眉【白居易妇人苦】马上【陈子昂感遇诗】垂鞭【李廓长安少年行】春色【姚合游春】娇莺【元稹早归】莫以【李益游子吟】而来【李白白头吟】都缘【李羣玉龙安寺佳人阿最歌】不独【刘禹锡酬喜相遇同州与乐天替代】人当【张籍杂怨】时论【顾况瑶草春】琼浆【刘长卿关门望华山】欲去【明皇过晋阳宫】
沧海无浅波海枯终见底怀人空泪垂泪垂啼不止问君何所思有美婵娟子飘飘不可觌未许琼花比如能惠一面卷帘花影里如能买一笑粲然啓玉齿弹琴看文君吹箫偶萧史不惜鷫鸘裘闻有鸳鸯绮岂识闺中情不及沟中水徒劳惜衾枕骄蹇不复理凤栖桐不媿拔心草不死相逢的是稀相思从此始泪痕销夜烛烛与人相似永夕梦辄同惆怅知何已
沧海【黄滔贾客】海枯【杜荀鹤感寓】怀人【柳宗元南磵中题】泪垂【元稹感梦】问君【温庭筠春日】有美【武元衡晨兴寄赠窦使君】飘飘【释皎然访朱放山人】未许【韩愈春雪间早梅】如能【白居易走笔戱答牛相公】卷帘【姚鹄奉和秘监从翁夏日陕州河亭晩望】如能【李羣玉赠回雪】粲然【李白古风】弹琴【李贺咏怀】吹箫【权德舆杂诗】不惜【赵嘏春酿】闻有【陈子昂鸳鸯篇】岂识【刘驾山中有招】不及【卢频东西行】徒劳【李华咏史】骄蹇【杜甫种莴苣】凤栖【李百鱼桐竹赠张燕公】拔心【孟郊感兴】相逢【周贺送灵应禅师】相思【储光羲尚书省受誓诫贻太庙裴丞】泪痕【杜审言代张侍御伤美人】烛与【潘求仁咏烛寄人】永夕【贾岛投孟郊】惆怅【刘长卿李侍御河北使回至东京相访】
鞶带手中结娇爱比黄金娇爱犹未终作?难相寻君心无定准一带不结心不如结心肠肠有无绳结知君解不得此欢无断絶
鞶带【李益校书郎杨凝往年以古镜贶别今追赠以诗】娇爱【陈子昂感遇诗】娇爱【刘希夷春女行】作底【温庭筠江南春】君心【张潮襄阳行】一带【李商隐李夫人】不如【孟郊结爱】肠有【元稹酬乐天赴江州路上见寄】知君【白居易啄木曲】此欢【刘禹锡酬牛相公独饮偶醉寓言见示】
生为并蒂花双影旦夕同花开亦花落无情任西东当年嫁得君红粉青镜中双眸剪秋水一笑开芙蓉朝日照绮窗轻佩垂璁珑副以水犀梳悬之直珠栊洞房三五夕玉楼十二重下堦拜新月步屧随春风前欢岁月移一年前事空思君不可见教妾若为容妾似井底桃君看陌上蓬何时得成匹一笑喜相逢枯树花亦发花片参差红旧花如新开莫向新花丛
生为【陆龟蒙美人】双影【徐彦伯拟古】花开【薛能惜春】无情【黄滔落花】当年【孟郊织妇词】红粉【贺朝孤兴】双眸【白居易筝】一笑【韦应物拟古诗】朝日【王维扶南曲歌词】轻佩【刘禹锡捣衣曲】副以【杜牧张好好诗】悬之【李商隐李肱所遗画松诗书两纸】洞房【李羣玉感兴】玉楼【张为秋醉歌】下堦【常氏皓赠卢夫人】步屧【杜甫遭田父泥饮美严中丞】前欢【李德裕招隐山观玉蕊树】一年【元稹岁日】思君【公乘亿赋得临江迟来客】教妾【杜苟鹤春宫怨】妾似【李白自代内赠】君看【李端早春会王逵主人得蓬字】何时【晁采子夜歌】一笑【陈羽送灵一上人】枯树【曹邺下第寄知己】花片【温庭筠芙蓉】旧花【刘驾曲江春霁】莫向【唐彦谦春风】
香屑集卷三

[book_title]卷四
钦定四库全书
香屑集卷四
中允黄之隽撰
艳歌行【二十六首】
倾城独立世所稀洞房艳艳生光辉深掩金屏日高睡鸳鸯浴烟鸾凤飞象口吹香毾?煖芙蓉帐里兰麝满朱顔如花腰似柳柳条无力花枝软绦罗高卷不胜春和娇扶起浓睡人睡起卷帘无一事唯解画眉朱点唇倾城【李白白紵词】洞房【李涉寄荆娘写真】深掩【刘商姑苏怀古】鸳鸯【释齐已还人卷】象口【李贺宫娃歌】芙蓉【薛馧赠郑女郎】朱顔【白居易劝酒】柳条【徐凝郑女出参丈人词】绦罗【罗隐牡丹花】和娇【崔珏美人尝茶行】睡起【张泌江城子】唯解【卢仝与马异结交诗】
越女如花住江曲色似芙蓉声似玉玉貌何曾为浣纱侧近嫣红伴柔緑满池春水蘸红妆更认罗裙碧草长菱叶参差萍叶重桃花历乱李花香年华灼灼艳桃李一双瞳人剪秋水半踏长裙宛约行人影动摇緑波里思君携手安能得缭绕追随不迷惑横波美目虽往来陌上相逢讵相识谁家君子为藁砧夜同鸳鸯之锦衾莫怪临风惆怅久人不婵娟肯动心
越女【常楚老江上蚊子】色似【白居易醉题沈子明壁】玉貌【汪遵越女】侧近【李商隐河阳诗】满池【花蕊夫人宫词】更认【许浑途经敷水】菱叶【王建江陵道中】桃花【贾至春思】年华【冯待徵虞姬怨】一双【李贺唐儿歌】半踏【孙光宪浣溪纱】人影【刘希夷公子行】思君【韩愈游青龙寺赠崔大补阙】缭绕【李绅忆西湖双鸂?】横波【毕曜古忆】陌上【卢照隣长安古意】谁家【王琚美女篇】夜同【李白寄远】莫怪【徐凝赠维扬故人】人不【崔萱豪家子】
翠蛾列坐层城女满堂目成不得语水晶帘卷桃花开此时花下逢仙侣回身歛笑多自羞手把玉箫头不举桃花气暖眼自醉百年恩爱两相许朝云暮雨愁娉婷萼绿华来无定所
翠蛾【李绅悲善才】满堂【李颀絶缨歌】水晶【释贯休送杨秀才】此时【秦韬玉吹笙歌】回身【司空曙拟百劳歌】手把【曹唐小游仙诗】桃花【杜甫画梦】百年【李涉寄荆娘写真】朝云【李咸用远公亭牡丹】萼緑【李商隐重过圣女祠】
朝朝暮暮阳台下拾得宝钗金未化但愿君恩顾妾深两鬟百万谁论价凤凰城头日欲斜八月九月正长夜夜如何其初促膝歛黛倾鬟艳兰室天香静袅金芙蕖影转高梧月初出夜如何其夜未央玉堦罗幕微有霜金缕鸳鸯两相向赤花双簟珊瑚牀夜如何其夜漫漫朱顔倚醉尽君欢晨光未出帘影黑西施晓梦绡帐寒锦绣堆中卧初起侍女先来荐琼蕊重重翠幙深金屏团团铜镜似潭水愿如连理合欢枝莺春?夜长如此朝朝【韦庄谒巫山庙】拾得【王建开池得古钗】但愿【李白白头吟】两鬟【杨师道阙题】凤凰【岑参感遇】八月【白居易闻夜砧】夜如【杜甫相逢歌赠严二别驾】歛黛【李犀玉王内人琵琶行】天香【刘商姑苏怀古送秀才下第归江南】影转【温庭筠织锦词】夜如【乔知之和李侍郎古意】玉堦【张籍楚宫行】金缕【张说安乐郡主花烛行】赤花【李颀郑樱桃歌】夜如【刘禹锡更衣曲】朱顔【权德舆旅馆雪晴又覩新月衆兴所感因成杂言】晨光【元稹连昌宫词】西施【李贺美人梳头歌】锦绣【施肩吾冬词】侍女【顾况宫词】重重【韩愈华山女】团团【鲍溶旧镜】愿如【孙光宪南歌子】莺春【郑谷多情】
谢家池馆花笼月罗袜绣鞋随步没时时偷眼看春光东风动地吹花发一枝两枝梅探春千枝万枝红艳新戏蝶流莺聚窗外金屏笑坐如花人庭前芳树朝夕改江边野花不须采尚自堆金为买花歌舞留春春似海谢家【王涣惆怅诗】罗袜【白居易红丝毯】时时【刘禹锡答乐天戏赠】东风【独孤及韦员外花树歌】一枝【郑谷巴江】千枝【韦庄长安春】戏蝶【上官仪八咏应制】金屏【李白携妓登梁王栖霞山】庭前【李峤东飞伯劳歌】江边【曹邺徒相逢】尚自【秦韬玉豪家】歌舞【唐彦谦春日偶成】
翠帷双卷出倾城侧身交步何轻盈将往复旋如有情嫣然纵送游龙惊秋泉慢转眸波横纎纎软玉捧煖笙金槽琵琶夜枨枨春风吹落天上声楚歌吴语娇不成璧月夜满楼风轻与倚春风弄月明鸾钗映月寒铮铮星稀月没入五更夜来潜已告精诚定为连理相并生翠帷【柳宗元浑鸿胪宅闻歌效白紵】侧身【刘言史观?伎】将往【李颀聼董大弹胡笳声】嫣然【白居易霓裳羽衣歌】秋泉【张碧美人梳头】纎纎【秦韬玉吹笙歌】金槽【李贺秦王饮酒】春风【顾况郑女弹筝歌】楚歌【李白示金陵子】璧月【王毂玉树曲】与倚【杜牧题元处士高亭】鸾钗【李商隐河阳诗】星稀【李廓鸡鸣曲】夜来【卢嗣立望九华山】定为【王建伤隣家鹦鹉词】
伯劳飞迟燕飞疾黄金如斗不敢惜家家楼上如花人爱君芙蓉婵娟之艶色相逢之处花茸茸织成步障银屏风中有流苏合欢之宝帐巫云蜀雨遥相通长檠高张照珠翠落花声底仙娥醉金钿正舞石榴裙罗荐已襞鸳鸯被姮娥弄箫香雨收蟾蜍正向清夜流青琐银簧云母扇罗帏翠幕珊瑚钩君不见西施緑珠顔色可倾国梦断美人沉信息可怜荧荧玉镜台碧草迷人归不得不如尽此花下欢时闻杂佩声珊珊一点芳心为君死会被东风暗折看
伯劳【李绅莺莺歌】黄金【高适行路难】家家【韦庄长安春】爱君【李白寄远】相逢【卢仝喜逢郑三游山】织成【白居易素屏謡】中有【韦应物长安道】巫云【李贺湘妃】长檠【韩愈短灯檠歌】落花【庄南杰阳春曲】金钿【韩翃赠别太常李博士兼寄两省旧游】罗荐【上官仪八咏应制】姮娥【陈陶将进酒】蟾蜍【吴融古离别】青琐【王翰飞燕篇】罗帏【唐彦谦咏葡萄】君不【释贯休偶作】梦断【李中暮春怀故人】可怜【常浩寄远】碧草【温庭筠堂堂曲】不如【鲍君徽惜花吟】时闻【杜甫郑驸马宅宴洞中】一点【戴叔伦相思曲】会被【钱珝未展芭蕉】
二月三月花冥冥啼莺相唤亦可聼花里娇莺百般语玉容惊觉浓睡醒明眸渐开转秋水长钗坠髪双蜻蜓苎萝西子见应妬白咽红颊长眉青灵芸整鬓步摇折双成腻脸偎云屏曾卧巫云见神女大都相似更娉婷二月三月花如霰等闲弄水浮花片罗衣点着浑是花映叶多情隐羞面石榴裙裙蛱蝶飞水晶鹦鹉钗头颤闲花照月愁洞房好鸟迎春歌後院明珠步障幄黄金芳筵银烛一相见锦姝绣妾何纷纷一一皆胜赵飞燕花自飘零日自曛霏红拂黛怜玉人携手共惜芳菲节二月三月江南春
二月【孟郊伤春】啼莺【韦应物聼莺曲】花里【徐铉月真歌】玉容【张碧美人梳头】明眸【崔珏美人尝茶行】长钗【温庭筠夜宴謡】苎萝【王毂红蔷薇歌】白咽【韩愈华山女】灵芸【李沇方响歌】双成【李咸用远公亭牡丹】曾卧【秦韬玉吹笙歌】大都【罗虬比红儿诗】二月【崔颢行路难】等闲【元稹古艳诗】罗衣【刘庭琦奉和圣制瑞雪篇】映叶【白居易牡丹芳】石榴【常建古兴】水晶【韩偓忍笑】闲花【乔知之和李侍郎古意】好鸟【李白题东溪公幽居】明珠【吕温刘郎浦口号】芳筵【刘禹锡伤秦姝行】锦姝【释贯休洛阳尘】一一【权德舆放歌行】花自【赵嘏赠天卿寺神亮上人】霏红【杨巨源杨花落】携手【田娥携手曲】二月【徐铉月真歌】
【此篇用徐铉二句】
风巢嫋嫋春鵶鵶飞来飞去落谁家百尺珠楼临狭斜满楼珠翠胜吴娃蛮弦代写曲如语可怜锦瑟筝琵琶寻声暗问弹者谁美人顔色娇如花点翠施红竞春日更出梅妆弄晩霞黄帘緑幙朱户闭飞琼夜入云軿车含情为君再理曲胧胧斜月悬灯纱蛾眉婵娟又宜笑枕席初开红扇遮月涌薄烟花点水长袖拂面为君起金蟾呀呀兰烛香移枕重眠晓衾里
风巢【孟郊济源寒食】飞来【刘希夷白头吟】百尺【蒋维翰怨歌】满楼【韦庄陪金陵府相中堂夜宴】蛮弦【温庭筠春江花月夜】可怜【崔颢渭城少年行】寻声【白居易琵琶行】美人【卢仝有所思】点翠【李峤拟古东飞伯劳西飞燕】更出【张贲和鲁望白菊】黄帘【韩愈短灯檠歌】飞琼【顾况梁广尽花歌】含情【李叔卿江南曲】胧胧【释皎然春夜赋得漉水囊歌送郑明府】蛾眉【王翰赋得明星玉女坛送亷察尉华隂】枕席【阎立本巫山高】月涌【释贯休寒月送玄士入天台】长?【李白白紵词】金蟾【李贺荣华乐】移枕【王建春词】
菖花发艶无人识隔院闻香谁不惜渡头翠柳艳明眉宅後緑波栖画鷁王孙草色正如烟花様还如镂玉钱花际徘徊双蛱蝶悠扬只在此花前花前独立无人会树间春鸟知人意绵绵蛮蛮如有情撩花狎鸟含春思中有佳人画阁深密藏香蕊蝶难寻花下偶然吹一曲世上未尝闻此音相思为折三花树黄鹂欲栖白日暮鸣机札札停金梭博山炯炯吐香雾千金丽人卷绡幕怀里不知金钿落红妆透出水晶帘侍儿扶下蕊珠阁回鸾舞凤意自娇醉时红脸舞时腰身前影後不相见见之令人魂魄消蜡焰煌煌天日在鹦鹉隔帘呼再拜细腰频换鬰金裙绮衣复有蒲萄带见罢翻令恨识迟酒满金船花满枝一枝为授殷勤意唯有春风子细知菖花【李德裕鸳鸯篇】隔院【孙鲂看牡丹】渡头【杜甫清明】宅後【韦庄冬日长安感志寄献虢州崔郎中】王孙【薛宜僚别青州妓段东美】花様【皮日休奉和鲁望白菊】花际【刘希夷公子行】悠扬【吕温夜後把火看花南园招李十一兵曹不至】花前【赵嘏遣兴】树间【司空图冯燕歌】绵绵【韦应物聼莺曲】撩花【元稹上阳白髪人】中有【罗虬比红儿诗】密藏【刘兼海棠花】花下【曹唐小游仙诗】世上【释皎然戞铜椀为龙吟歌】相思【李白鸣臯歌】黄鹂【刘长卿戏赠于越尼子歌】鸣机【温庭筠七夕】博山【刘禹锡更衣曲】千金【沈佺期凤箫曲】怀里【韩偓五更】红妆【顾况宫词】侍儿【无名氏明月湖醉後蔷薇花歌】回鸾【戴叔伦白紵词】醉时【雍陶状春】身前【张谔百子池】见之【薛馧赠郑女郎】蜡焰【李咸用富贵曲】鹦鹉【项斯梦游仙】细腰【李商隐牡丹】绮衣【上官仪八咏应制】见罢【卢伦宴席赋得姚美人搊筝歌】酒满【高骈赠歌者】一枝【薛涛酬辛员外折花见遗】唯有【葛鵶儿会仙诗】
金楼美人花屏开红妆宝镜珊瑚台碧纱如烟隔窗语千呼万唤始出来欲来不来夜未央欲出不出脂粉香几处折花惊蝶梦几时涂额藉蜂黄琴上只闻交颈语镜中嬾作孤鸾舞始得一笑樽酒前锦筵红烛月未午美人二八面如花鹦鹉盃中弄紫霞犀屏象荐杂罗列帘幙深垂窗烛斜开衾?烛愿侍寝煖香惹梦鸳鸯锦横钗欲堕垂着肩身作匡牀臂为枕翡翠被重苏合薰肌理细腻骨肉匀满怀春色向人动暖得曲身成直身珊瑚叶上鸳鸯鸟交颈千年尚为少暗中惟觉绣鞋香觉後忽闻清漏晓天星牢落鸡喔吚翠眉蝉鬓生别离片时欢娱自有极为君起唱长相思
金楼【韦庄上春词】红妆【王翰飞燕篇】碧纱【李白乌夜啼】千呼【白居易琵琶行】欲来【韦应物汉武帝杂歌】欲出【李端襄阳曲】几处【包何和程员外春日东郊即事】几时【李商隐酬崔八早梅有赠兼示之作】琴上【崔珏和友人鸳鸯之作】镜中【徐铉月真歌】始得【独孤及自东都还濠州奉酬王八谏议见赠】锦筵【岑参与独弧渐道别长句】美人【顾况远思曲】鹦鹉【李峤奉和圣制幸韦嗣立山庄应制】犀屏【郑嵎津阳门诗】帘幙【李约病中宿宜阳馆闻雨】开衾【李暇拟古东飞伯劳歌】煖香【温庭筠菩萨蛮】横钗【王建织锦曲】身作【元稹冬白紵歌】翡翠【阎德隐薛王花烛行】肌理【杜甫丽人行】满怀【赵嘏新先辈每有宴集必资清谈书此奉贺】暖得【孟郊答友人赠炭】珊瑚【卢照隣行路难】交颈【李德裕鸳鸯篇】暗中【韩偓五更】觉後【权德舆待漏假寐梦归江东旧居】天星【韩愈天星送杨凝郎中贺正】翠眉【卢仝有所思】片时【陆敬七夕赋咏成篇】为君【李贺夜坐吟】
妾家高楼连苑起红粉新妆胜桃李能使行人驻马看不知金勒谁家子肌肤白玉秀且鲜骑入桃花杨柳烟愿得春风吹更远莫向楼前坠马鞭
妾家【张籍节妇吟寄东平李司空师道】红粉【阎德隐薛王花烛行】能使【崔颢代闺人答轻薄少年】不知【李建勲春雪】肌肤【卢仝秋梦行】骑入【顾况露青竹鞭歌】愿得【李涉聼歌】莫向【赵嘏送沈单作尉江都】
鸳鸯池上两两飞中有鲤鱼长且肥锦羽相呼暮沙曲石黛碧玉相因依乱花织锦柳捻线吴姬越女羞上机不寒不热好时节小庭半坼红蔷薇一旦逢君感君意金榜重楼开夜扉劝君莫惜芳尊酒劝君莫惜金缕衣我有娇靥待君笑玉钗挂缨君莫违君不见陌上花地上渐多枝上稀
鸳鸯【王勃临高台】中有【岑参热海行送崔侍御还京】锦羽【李羣玉鸂?】石黛【杜甫阆水歌】乱花【秦韬玉贵公子行】吴姬【释齐已还人卷】不寒【白居易秋日与张宾客舒着作同游龙门】小庭【张泌春晩謡】一旦【王翰飞燕篇】金榜【岑羲夜宴安乐公主新宅】劝君【温庭筠醉歌】劝君【薛能金缕衣】我有【卢仝楼上女儿曲】玉钗【李白白紵词】君不【贺兰进明行路难】地上【张籍讌客词】
茂苑绮罗佳丽地楼上楼前尽珠翠拨开珠翠待相逢一花一竹如有意密竹繁花掩映间朱唇一点桃花殷桂形浅拂梁家黛緑云轻绾湘娥鬟东隣起様裙腰濶玉步逶迤动罗袜金粟装成扼臂环蓝丝重勒金条脱入时妆束好腰身翠为?叶垂鬓唇剪绮裁红妙春色金泥文采未足珍有时倚槛垂双袂衣袂障风金缕细舒罗散縠云雾开青天白日花草丽邂逅佳期过早梅春风一番琴上来飞鸟衔花日将没彤霞着地红成堆衆中遗却金钗子牵我心灵入秋水留情深处驻横波三尺屏风隔千里此身愿作君家燕飞入君家彩屏里茂苑【白居易长洲曲新词】楼上【元稹连昌宫词】拨开【黄?啓帐】一花【刘长卿戏赠于越尼子歌】密竹【吴融新安道中玩流水】朱唇【岑参醉戏窦子美人】桂形【李羣玉醉後赠冯姬】緑云【李咸用谢僧寄茶】东隣【孙棨题妓王福娘墙】玉步【上官仪和太尉戏赠高阳公】金粟【罗虬比红儿诗】蓝丝【曹唐萼緑华将归九疑留别许真人】入时【段成式嘲飞卿】翠为【杜甫丽人行】剪绮【崔日用奉和立春游苑迎春应制】金泥【李德裕鸳鸯篇】有时【刘兼登郡楼书事】衣袂【王初送王秀才谒池州吴都督】舒罗【沈佺期七夕曝衣篇】青天【韩愈忆昨行和张十一】邂逅【刘商送王贞】春风【卢仝题禇遂良孙庭竹】飞鸟【常建古兴】彤霞【张碧惜花】衆中【王建宫词】牵我【李宣古聼蜀道士琴歌】留情【许浑晨起西楼】三尺【温庭筠吴苑行】此身【韩偓不见】飞入【李白观元丹丘坐巫山屏风】
珊瑚碧树交枝柯池边月影闲婆娑碧桃花下美人过青黛画眉红锦鞾遶树重重履迹多吴娃捧酒横秋波劝饮花前金叵罗香汗微渍朱顔酡凤低蝉薄愁双蛾歛笑凝眸意欲歌萧萧羌笛声相和慢处声迟情更多海燕双飞意若何
珊瑚【韩愈石鼓歌】池边【罗隐官池秋夕】碧桃【陆龟蒙野井】青黛【李白对酒】遶树【张籍和裴仆射看樱桃花】吴娃【张碧鸿沟】劝饮【唐彦谦送许户曹】香汗【杨衡白紵歌】凤低【温庭筠七夕】歛笑【李商隐闻歌】萧萧【刘长卿王昭君歌】慢处【卢纶宴席赋得姚美人拍筝歌】海燕【王叡燕】
明月二八灯五枝绮窗高挂红绡帷月明灯光两相照时时醉拥双蛾眉佳人且莫吹参差案前罗列尊与巵琼英动摇锺乳碧持此赠君君饮之咽入香喉爽红玉红顔白面花映肉回眸一笑百媚生如蛾双眉长带緑蛾眉婵娟断人肠龙脑入缕罗衫香金炉沈烟酷烈芳緑衣宛地红倡倡连理香裙石榴色盘龙斗帐琥珀光丝?玉缸酒如乳琼鎸狒狇遶觥舞灯花落地复落牀帘外月华庭欲午美人醉赠珊瑚钗春兴酒香熏肺腑锦幕云屏深掩扉身偎玉帐香满衣夜半酒醒人不觉应是行云未拟归高楼漏滴金壶水宝帐鸳鸯春睡美日出扶桑一丈高犹在浓香梦魂里
明月【刘方平代宛转歌】绮窗【吕温上官昭容书楼歌】月明【王建白紵歌】时时【戴叔伦行路难】佳人【释皎然同李中丞洪水亭夜集】案前【郑嵎津阳门诗】琼英【李涉春山三朅来】持此【卢纶陈翃郎中北亭送侯钊侍御赋得带氷流歌】咽入【崔珏美人尝茶行】红顔【杜甫暮秋枉裴道州手札率尔遣兴】回眸【白居易长恨歌】如蛾【施肩吾效古词】蛾眉【王适江上有怀】龙脑【李贺啁少年】金炉【王琚美女篇】緑衣【陈陶蜀葵咏】连理【阎德隐薛王花烛行】盘龙【李颀郑樱桃歌】丝?【岑参青门歌送张判官】琼鎸【林寛曲江】灯花【元稹夜别筵】帘外【韦庄赠峩嵋山弹琴李处士】美人【薛逢醉春风】春兴【释齐已寄萍乡唐廪正字】锦幙【钱起效古秋夜长】身偎【释贯休别杜将军】夜半【窦巩秋夕】应是【韩琮霞】高楼【牛殳方响歌】宝帐【牛峤应天长】日出【刘义偶书】犹在【温庭筠春江花月夜】
丽人映月开铜铺堂前锦褥红地炉凤钗翠翘双宛转卷帘满地铺毺月华吐艳明烛烛烛龙安敢停斯须水晶帘箔云母扇孔雀翅尾蛟龙须牀中绣被卷不寝相与博塞为欢娱各把沉香双陆子画栏红紫鬬摴蒱彩镂方牙着腕轻循环落落如弄珠乍看皓腕映罗?玉盘纎手撒作卢香囊盛烟绣结络燕裙赵袂萦辘轳蛮锦花多春?窄王昭君妹写真图丹青欲画无好手道子虽来画得无
丽人【李贺夜来乐】堂前【薛馧赠郑女郎】凤钗【徐凝郑女出参丈人词】卷帘【韩翃赠兖州孟都督】月华【韦庄捣练篇】烛龙【崔珏道林寺】水晶【崔颢邯郸宫人怨】孔雀【李商隐烧香曲】牀中【李白长相思】相与【杜甫今夕行】各把【花蕊夫人宫词】画栏【李羣玉湘妃庙】彩镂【李洞龙州韦郎中先梦六赤後因打叶子以诗上】□环【赵牧对酒】乍看【权德舆放歌行】玉盘【岑参玉门关盖将军歌】香囊【吕温上官昭容书楼歌】燕裙【顾况瑶草春】蛮锦【张碧游春引】王昭【白居易嘲雪中马上妓】丹青【黄文湘江】道子【元稹酬乐天复言】
美人夜坐月明里劳动更裁新様绮剔尽灯花夜夜心复恐兰膏汚?指百朶排花蜀缬明双双素手剪不成可中用作鸳鸯被似能未能最有情灯底裁缝剪刀冷美人不眠怜夜永西风罗幕生翠波梧桐叶下黄金井美人【释皎然风入松】劳动【王建酬于汝锡晓雪见寄】剔尽【唐彦谦无题】复恐【张籍白紵歌】百朶【无名氏斑竹簟】双双【崔颢行路难】可中【罗隐绣】似能【李白示金陵子】灯底【白居易空闺怨】美人【戴叔伦白紵词】西风【李贺夜坐吟】梧桐【姚月华楚妃怨】
美人红粧色正鲜芳姿艳态妖且妍高楼云鬟弄婵娟影拂妆堦玳瑁筵美人为我弹五弦一弦一柱思华年凤箫龙管寂不喧此曲有意无人传美人醉语园中烟欲笑不笑桃花燃夭桃窗下背花眠风光何处最可怜美人遥望西南天一道月光横枕前但教心似金钿坚梦魂可以相周旋
美人【岑参炖煌太守後庭歌】芳姿【杨衡白紵歌】高楼【王建秋夜曲】影拂【王勃落花落】美人【韦应物五弦行】一弦【李商隐锦瑟】凤箫【卢纶宴席赋得姚美人拍筝歌】此曲【李白长相思】美人【李贺牡丹种曲】欲笑【施肩吾夜宴曲】夭桃【徐凝长庆春】风光【李郢阳羡春歌】美人【张籍伤歌行】一道【元稹望喜驿】但教【白居易长恨歌】梦魂【高适赋得还山吟送沈四山人】
君不见红闺少女端正时春台艶粧莲一枝碧窗弄娇梳洗晩花上乞得蜘蛛丝教看蔷薇吐金蕊窃聼琴声碧窗里只学吹箫便得仙得成比目何辞死宝扇迎归九华帐半睡芙蓉香荡漾楼前弱柳摇金缕天外明河翻玉浪夜光玉枕栖凤凰却嫌鹦鹉绣鸳鸯晓帘串断蜻蜓翼暖日斜明螮蝀梁玉盘倾泻真珠滑金炉星歕灯花发锦衣罗袂逐春风绣幕纱窗俨秋月秋月春风等闲度朱门别见红粧露风度遥闻语笑声月明休近相思树小园花艳蝶初飞春花落尽蜂不窥不堪花落花开处妾容与此同盛衰若遣花开只笑妾玉房掣锁声翻叶细雨蒙蒙入绦纱玉筯微微湿红颊瑶琴能写此时情玉枕晓憎帘外声小婢不须催柘弹海棠花下打流莺
君不【王諲後庭怨】春台【陈陶独摇手】碧窗【施肩吾夜宴曲】花上【刘言史七夕歌】教看【张碧林书记蔷薇】窃聼【李白示金陵子】只学【高骈闻河中王铎加都统】得成【卢照隣长安古意】宝扇【王维洛阳女儿行】半睡【皮日休夜会问答】楼前【牟融春游】天外【花蕊夫人宫词】夜光【李贺许公子郑姬歌】却嫌【无名氏杂诗】晓帘【李商隐河阳诗】暖日【韦蟾岳麓道林寺】玉盘【无名氏琵琶】金鑪【刘禹鍚秋萤引】锦衣【吴少微怨歌行】绣幕【卢纶宴席赋得姚美人拍筝歌】秋月【白居易琵琶行】朱门【司空图冯燕歌】风度【吕温看浑中丞山桃花初有他客不通晩方得入】月明【王初即夕】小园【罗隐寄前宣州窦常侍】春花【贺兰进明行路难】不堪【李幼卿寄独孤常州兄】妾容【乔知之折杨柳】若遣【释皎然长门怨】玉房【顾况乌啼曲】细雨【温庭筠春日雨】玉筯【裴说闻砧】瑶琴【雍裕之聼弹沈湘】玉枕【殷文圭鹦鹉】小婢【郑谷山鸟】海棠【王建宫词】
珠箔银屏昼不开夭花愁艳蝶飞回俱飞蛱蝶元相逐并是今朝鹊喜来明朝鬬草多应喜今朝欢喜缘何事春日偏能惹恨长春风也是多情思寂寂风帘信自垂银灯空照不眠时扇里细妆将夜并月中流艶与谁期侧聼空堂闻静响都大此时深怅望影笼残月到窗前风引漏声过枕上半欲天明半未明緑窗残梦晓闻莺莺偷旧韵还成曲不忿朝来鹊喜声
珠箔【平会谒李相不遇】夭花【韦庄上春词】俱飞【杜甫进艇】并是【权德舆得卫抚州报喜而有作】明朝【司空图灯花】今朝【白居易欢喜偈】春日【贾至春思】春风【韩愈风折花枝】寂寂【郑谷春暮咏怀寄集贤韦起居衮】银灯【李冶感兴】扇里【杨师道阙题】月中【李商隐曲池】侧聼【韩偓地炉】都大【来鹄鄂渚清明日与乡友登头陀山】影笼【曹唐题子侄书院双松】风引【无名氏长信宫】半欲【元稹春晓】緑窗【李益奉和武相公春晓闻莺】莺偷【罗隐过废江宁县】不忿【李端闰情】
君如天上雨为逐春风斜君为河边草斫却园中花斜日空园花乱飞韶风澹荡无所依为君裁破合欢被寂寞洞房寒烛微红粉邀君在何处青春背我堂堂去终须一夜抱琴来含羞歛态劝君住落花飞絮正纷纷停辛伫苦留待君不语思量梦中事妾身愿作巫山云君如【张籍怀别】为逐【李白古意】君为【辛弘智赋诗】斫却【曹邺恃宠】斜日【韩偓避地寒食】韶风【张乔杨花落】为君【温庭筠织锦词】寂寞【赵嘏洞庭寄所思】红粉【孟浩然长乐宫】青春【薛能春日使府寓怀】终须【白居易杨家南亭】含羞【权德舆杂兴】落花【郑谷结绶鄠郊縻摄府署偶有是咏】停辛【李商隐河内诗】不语【崔珏美人尝茶行】妾身【戴叔伦相思曲】
儿家夫壻多轻薄花里乱飞金错落怜香偏遶绮罗衣汗沾粉汚不再着我有娇蛾待君扫皆言贱妾红顔好妾年二八顔如花胸前空带宜男草满庭春露落花初管领春风总不如似妾倾心在君掌心里犹嫌花様踈银灯煌煌夜将久为君挑鸾作腰绶此时望君君不来此时空牀难独守君今夜夜醉何处连袂踏歌从此去愿逐月华流照君蜡烛啼红怨天曙
儿家【崔颢代闺人答轻薄少年】花里【韦庄病中闻相府夜宴戏赠集贤卢学士】怜香【徐夤蝴蝶】汗沾【白居易缭绫】我有【卢仝楼上女儿曲】皆言【蒋维翰怨歌】妾年【李昂赋戚夫人楚舞歌】胸前【于鹄题美人】满庭【刘沧题桃源处士山居留寄】管领【王建寄蜀中薛涛校书】似妾【王昌龄行路难】心里【李询赠织锦人】银灯【权德舆放歌行】为君【李贺染丝上春机】此时【崔液拟古神女宛转歌】此时【骆宾王代女道士王灵妃赠道士李荣】君今【元稹忆远曲】连袂【储光羲蔷薇篇】愿逐【张若虚春江花月夜】蜡烛【李商隐燕台冬】
百尺金梯倚银汉北斗七星横夜半夜半醒来红蜡短空持感激终昏旦宿昔梦见之日照玲珑幔始下芙蓉楼故衣未及换为君裁舞衣緑夹殷红垂锦段为君薰衣裳博山吐香五云散画带双花为君结时时欲得横波盼莫愁帘中许合欢珊瑚枕腻鵶鬟乱三更风作切梦刀时闻寒雁声相唤所以倾国倾城人别易会难长自叹情似蓝桥桥下水碧海之波浩漫漫抽刀断水水更流挥刃割情情不断
百尺【李颀郑樱桃歌】北斗【沈佺期古歌】夜半【皮日休春夕酒醒】空持【李德裕南梁行】宿昔【崔湜饯唐州高使君赴任】日照【韩王从善蔷薇诗呈东海侍郎徐铉】始下【丁仙芝江南曲】故衣【曹邺杏园即席上同年】为君【张祜墙头花】緑夹【张碧林书记蔷薇】为君【白居易太行路】博山【韦应物长安道】画带【温庭筠三洲词】时时【郑仁表赠妓洛真】莫愁【李贺许公子郑姬歌】珊瑚【鹿?扆思越人】三更【施肩吾古别离】时闻【裴说闻砧】所以【释贯休拟君子有所思】别易【韩偓复偶见】情似【唐彦谦无题】碧海【孟郊出门行】抽刀【李白宣州谢朓楼饯别校书叔云】挥刃【戴叔伦相思曲】
剪妾身上巾与郎作轻履殷勤为看初着时持此相怜保终始注我壶中醪与郎回马头明日分飞倘相忆合欢叶堕梧桐秋百尺寒泉辘轳上辘轳一转一惆怅暗啼罗帐空自怜十二金钗独相向与郎年少为婚姻忍使黛蛾常不伸风条月影皆堪重泪草伤花不为春云母空窗晓烟薄散入珠帘湿罗幕日高深院断无人风动玲珑水晶箔莫道断丝不可续莫言朝花不复落归来看取明镜前愿倚郎肩永相着
剪妾【曹邺长相思】与郎【姚月华制履赠杨逹】殷勤【张籍寄衣曲】持此【骆宾王代女道士王灵妃赠道士李荣】注我【柳宗元游南亭夜还叙志】与郎【孟郊车遥遥】明日【独孤及蓬莱驿夜宴赠别姚太守】合欢【王建赠离曲】百尺【王昌龄行路难】辘轳【顾况悲歌】暗啼【刘元叔妾薄命】十二【长孙佐辅古宫怨】与郎【陈羽古意】忍使【鲍溶章华宫行】风条【薛能折杨柳】泪草【元稹和乐天刘家花】云母【温庭筠阳春曲】散入【岑参白雪歌送武判官归京】日高【李商隐访人不遇留别馆】风动【卲楚苌题马侍中燧木香亭】莫道【吴融古离别】莫言【刘云偼妤怨】归来【李白长相思】愿倚【韩偓意绪】
摇荡春光千万里无情最恨东流水闻说情人怨别情故作别离应有以红燕自归花自开情人道来竟不来琅玕绣段安可得玉管珠弦莫急催忽枉情人吐芳讯洞房偏与更声近饮罢莫持红烛行花前每被青蛾问两情纒绵忽如故两情宛转如萦素慢凝秋水顾情人巫云峡雨飞朝暮君不见天津桥下东流水演漾緑蒲涵白芷将刀斫水水复连无情之物尚如此
摇荡【柳宗元杨白花】无情【唐彦谦秋日感怀】闻说【释皎然送别】故作【徐铉又和八日应令】红燕【殷尧藩馆娃宫】情人【李白春日独坐寄郑明府】琅玕【李中暮春怀故人】玉管【白居易想夫怜】忽枉【王起和李校书雨中自秘省见访诗】洞房【鱼玄机秋怨】饮罢【李商隐偶题】花前【杜牧重登科】两情【王建七夕曲】两情【张籍白头吟】慢凝【孙光宪南歌子】巫云【庄南杰湘弦曲】君不【苏頲长相思】演漾【王维寒食城东即事】将刀【戴叔伦相思曲】无情【释贯休行路难】
香屑集卷四
<集部,别集类,清代,香屑集>

[book_title]卷五
钦定四库全书
香屑集卷五
中允黄之隽撰
春【十首】
门掩杏花丛箫声秘不通有时裁尺素无计惜残红暄入瑶房里春生绮户中画明金冉冉何处一屏风门掩【李贺恼公】箫声【章孝标玄都观栽桃】有时【权德舆相思曲】无计【李中落花】暄入【杨炯和郑讐校内省眺瞩】春生【元稹生春】画明【温庭筠偶题】何处【韩偓草书屏风】
腰身如柳枝罗袂罥杨丝园密花藏易墙高蝶过迟东风狂不惜南月影顿移多少香闺意非郎谁得知腰身【韩愈辞唱歌】罗袂【李峤清明日龙门游泛】园密【吴融出迟】墙高【温庭筠春日】东风【司空图村西杏花】南月【蒋冽夜飞鹊】多少【牛峤感恩多】非郎【杜牧旧游】
酒助欢娱洽余欢殊未穷娇眠锦衾里高枕画屏中绮幙残灯歛金炉细炷通良宵惊曙早海日上窗红酒助【杜审言泛舟送郑卿入京】余欢【张说东都酺宴】娇眠【崔萱古意】高枕【许浑忆长洲】绮幙【元稹月】金炉【李贺恼公】良宵【卢纶七夕诗】海日【释齐已游三觉山】
晴明强展眉莺啭柳如丝香阁更衣处春风啜茗时剪花惊岁早翻枕梦人迟羞被夭桃笑游蜂似有期晴明【元稹晴日】莺啭【温庭筠太子西池】香阁【卢殷妾换马】春风【杜甫重过何氏】剪花【孟浩然人日登南阳驿门亭子】翻枕【张祜夏日梅溪馆寄龎舍人】羞被【岑参长门怨】游蜂【方干题友人山花】
春情不可状尽在牡丹房燕入窥罗幙花飞落绣牀沉香薰小像明镜照新妆为送佳人喜蛛丝罥鬓长春情【李羣玉感春】尽在【韩琮牡丹】燕入【张若虚代答闺梦还】花飞【权德舆相思曲】沉香【李贺答赠】明镜【温庭筠菩萨蛮】为送【元稹蜘蛛】蛛丝【杜甫遣闷】
髪冷一梳风钗头缀玉虫靓妆愁日暮妍笑发春丛杨柳萦桥緑桃花落脸红回眸虽欲语鹦鹉在帘栊髪冷【曹松晨起】钗头【韩愈咏灯花】靓妆【李叔卿芳树】妍笑【许敬宗奉和登陕州城楼应制】杨柳【温庭筠握柘词】桃花【陈子良新成安乐宫】回眸【白居易玉真张观主下小女冠阿容】鹦鹉【窦巩少妇词】
年光三月里垂柳拂妆台帐喜香烟煖窗惊曙色催卷帘双燕入写照百花开娣侄徒纎指霞衣整顿裁年光【王维三月三日勤政楼侍宴应制】垂柳【欧阳瑾折杨柳】帐喜【钱起春宵寓直】窗惊【庾敬休春雪映早梅】卷帘【崔湜同李员外春闺】写照【席豫奉和敇赐公主镜】娣侄【李商隐和郑愚赠汝阳王孙家筝妓】霞衣【韦渠牟步虚词】
髪重疑盘雾簪花举复低玉钩搴翠幙珠履踏金堤柳弱风长在兰深径转迷惜春春已晩新月凤楼西髪重【李贺恼公】簪花【谢偃踏歌词】玉钩【温庭筠菩萨蛮】珠履【许景先阳春怨】柳弱【吴融途中】兰深【刘泊安德山池宴集】惜春【司空图退居漫题】新月【白居易三月三日祓禊洛滨】
寻春与送春荆艳作东邻篱上花当屋溪边水照人暗香兰露滴爽味茗芽新愿假仙鸾翼俱飞向玉轮寻春【张乔曲江春】荆艳【刘绮庄共佳人守岁】篱上【温庭筠烧歌】溪边【岑参陪使君早春东郊游眺】暗香【武元衡甫构西亭偶题】爽味【贾岛黄子陂上韩吏部】愿假【朱昼喜陈懿老示新制】俱飞【陈子昂送梁李二明府】
暗入心情懒无聊鬬草稀雨残红芍药风艳紫蔷薇昨夜鸳鸯宿今朝蟢子飞徘徊不忍去欲去又依依暗入【元稹生春】无聊【杜牧为人题赠】雨残【李德裕忆村中老人春酒】风艳【张祜舞】昨夜【钱起竹屿】今朝【权德舆玉台体】徘徊【方干陈秀才庭际木兰】欲去【韦庄女冠子】
夏【十首】
水榭花繁处风帘不碍凉汗妆莲委露衣润麝消香莫惜黄金缕都倾白玉浆双双新燕子时得近雕梁水榭【司空图偶题】风帘【杨凝秋夜聼捣衣】汗妆【元稹梦游春】衣润【白居易酬郑侍御多雨春空过诗】莫惜【郑谷江梅】都倾【韦渠牟步虚词】双双【杜甫春日梓州登楼】时得【曹邺长城下】
粉汗红绵扑氛氲香气多卷帘凉暗度乘月夜相过掩笑须欹扇含羞未解罗散香蕲簟滑肢体自婆娑粉汗【白居易和微之梦游春】氛氲【宋之问河阳】卷帘【司空曙立秋日】乘月【张说温泉冯刘二监客舍观妓】掩笑【张谓扬州雨中张十七宅观妓】含羞【沈佺期牛女】散香【许浑夏日戏题郭别驾东堂】肢体【姚合游阳河岸】
向人娇婀娜莲萼捧重台叶动罗帷扬花连锦帐开虫丝交影细萤焰触帘回坐感红绡薄香衫袖窄裁向人【元稹红芍药】莲萼【刘禹锡白大尹寄示新葺水斋十四韵】叶动【许敬宗奉和秋日即事应制】花连【独孤寔奉陪武相公西亭夜宴】虫丝【朱庆余和刘补阙秋园寓兴】萤焰【许浑秋夕宴李侍御宅】坐感【李正封咏露】香衫【白居易柘枝词】
已动蒲葵扇微风在緑条新晴看蛱蝶骤雨閙芭蕉茗椀纎纎捧花纹细细挑翻嫌枕席上香汗湿鲛绡已动【白居易蚤夏游宴】微风【章孝标风不鸣条】新晴【萧至忠陪幸长寜公主林亭】骤雨【郑谷蜀中寓止夏日自贻】茗椀【孟郊会合聨句】花纹【徐夤银结条冠子】翻嫌【王维游李山人所居因题屋壁】香汗【顾非熊子夜夏歌】
栏杆枕芰荷金幌半垂罗清昼开帘坐微凉待扇过玉牕通日气珍簟接烟波莫怪消炎热天将奈尔何栏杆【包何和孟?州闲斋即事】金幌【孟浩然崔明府宅夜观妓】清昼【权德舆二月二十七日社兼春分有怀简所思者】微凉【炚湋夏夜西亭即事】玉窗【薛奇童楚宫词】珍簟【李商隐街西池馆】莫怪【王维夏日过青龙寺】天将【韩偓信笔】
画来偏觉好罗薄透凝脂柳暗莺啼处荷喧雨到时汗余衫更馥景宴枕犹欹胸雪宜新浴香风不敢吹画来【?贯休上冯使君渡水僧障子】罗薄【白居易杨柳枝】柳暗【牛峤女冠子】荷喧【温庭筠卢氏池上遇雨】汗余【刘禹锡捣衣曲】景宴【崔子向渚山春暮聨句】胸雪【和凝麦秀两岐】香风【卢纶天长久词】
白与粉花连朱栏映转鲜海榴开似火锦石小如钱萤影踈帘外云形绣户前沾黏经汗席须待月光眠白与【潘炎清如玉壶氷】朱栏【裴次元南至日隔仗望含元殿炉烟】海榴【温庭筠海榴】锦石【杜甫秋日夔府咏怀奉寄郑监李宾客】萤影【武元衡长安秋夜怀陈京昆季】云形【许浑奉和卢大夫新立假山】沾黏【元稹纪怀赠李六户曹崔二十功曹】须待【岑参汉川山行呈成少尹】
直向牀前浴帘帏一任重但惊飞熠燿相忆采芙蓉素腕慙新藕愁眉淡远峰明朝绮窗下髪乱緑松松直向【皮日休吴中苦雨寄鲁望】帘帏【殷尧藩久雨】但惊【杜甫秋日荆南送石首薛明府】相忆【杜荀鹤春宫怨】素腕【郑槩状江南】愁眉【李商隐垂柳】明朝【徐铉赠浙西妓亚仙】髪乱【元稹会真诗】
暑气檐前过烟萝更几层花光晴漾漾虫翅晓薨薨衫薄偏憎日钗斜只镂氷扇因秋弃置乍可在炎蒸暑气【韩偓登楼有题】烟萝【韦庄宿山家】花光【许浑春望思旧游】虫翅【刘禹锡牛相公见示新什谨依本韵次用以抒下情】衫薄【陈子良新成安乐宫】钗斜【李商隐楚宫】扇因【元稹酬翰林白学士代书一百韵】乍可【贾岛夏夜】
曾经纎手里纨扇思何长细葛含风软单衣染焙香嫩茶重搅緑微汗欲销黄犹恐何郎热频回一夕肠曾经【吉中孚妻张氏拾得韦氏花钿以诗寄赠】纨扇【崔萱古意】细葛【杜甫端午日赐衣】单衣【武元衡津梁寺采新茶】嫩茶【李郢春日题山家】微汗【梁鍠美人春卧】犹恐【许浑夏日戏题郭别驾束堂】频回【杨巨源上刘侍中】
秋【十首】
风流随故事乞巧望星河别有穿针处其如月色何坐中灯泛酒卧後幕生波牛女年年渡湾环此地多风流【李端赠李龟年】乞巧【施肩吾乞巧词】别有【权德舆七夕】其如【韩愈酬马侍郎寄酒】坐中【耿湋宿韦员外宅】卧後【李商隐镜槛】牛女【杜甫天河】湾环【元稹荥阳郑公以稹寓居严茅有池塘之胜寄诗因献】
烛引银河转追凉在北轩疎帘留月魄微路入花源委坠金釭烬葳蕤玉露繁取琴弹一遍芳意过湘沅烛引【独孤寔奉陪武相公西亭夜宴】追凉【李吉甫夏夜北园即事】疎帘【李商隐街西池馆】微路【储光羲昭圣观】委坠【温庭筠咏寒宵】葳蕤【曹着曲江亭望慈恩寺杏园花发】取琴【韩偓南亭】芳意【羊士谔南池荷花】
雨冷新秋簟荷香入水亭瑞莲开二朶银汉会双星蜡泪垂兰烬蛾眉怨锦屏朦胧残梦里罗幌见飞萤雨冷【元稹闲】荷香【周瑀送潘三入京】瑞莲【徐夤银结条冠子】银汉【杜甫奉酬薛十二丈判官见赠】蜡泪【李贺恼公】蛾眉【赵嘏昔昔盐】朦胧【令狐楚闺人赠远】罗幌【沈佺期长门怨】
凉风移蟋蟀轻露湿红纱花路西施石天河织女家井边银钏落灯下宝钗斜夜夜犹相送金盘五色瓜凉风【周朴宿刘温书斋】轻露【谢偃踏歌词】花路【綦毋潜送贾恒明府】天河【韦渠牟步虚词】井边【裴諴南歌子词】灯下【刘禹锡和微之深春】夜夜【鲍溶秋怀】金盘【王维送孙秀才】
秋帐灯华翠罗衣胡粉香盈盈天上艳薄薄睡时妆到处花为雨高楼月似霜玉壶增夜刻为我忆檀郎秋帐【骆宾王掉歌行】罗衣【徐延夀南州行】盈盈【李羣玉感兴】薄薄【韩偓春闺】到处【钱起送贇法师往上都】高楼【王维奉和杨驸马秋夜即事】玉壶【鲍溶白露】为我【沈亚之发石头城寄侯郎】
向夕灯稍进余香侍女收彩云飘玉砌初月上银钩夜影看仍薄秋波横欲流画堂帘幙外娇倚钿箜篌向夕【刘长卿寒釭】余香【司空曙晩秋西省寄上李韩二舍人】彩云【赵存约鸟散余花落】初月【许敬宗奉和圣制登三台言志应制】夜影【白行简贡院楼北新栽小松】秋波【李後主菩萨蛮】画堂【刘禹锡同乐天和微之深春】娇倚【韩翃汉宫曲】
闲却采莲船金风度绮钱约眉怜翠羽举手整花钿日照纱窗里霜浓绣帐前异香人不觉一笑独奢妍闲却【钱起江行无题】金风【许敬宗奉和秋日即目应制】约眉【李商隐和孙朴韦蟾孔雀咏】举手【常非月咏谈容娘】日照【韦应物拟古诗】霜浓【裴次元赋得亚父碎玉斗】异香【司空图月下留丹竈】一笑【薛能牡丹】
洞户斜开扇晴窗画夹衣红楼三十级金雁一双飞对月光宜并偎风力尚微湿花低桂影遥惹五香归洞户【白居易府西池北新葺水斋】晴窗【杜牧闺情】红楼【李商隐和孙朴韦蟾孔雀咏】金雁【温庭筠菩萨蛮】对月【钱衆仲玉壶氷】偎风【吴融燕雏】湿花【钱起月下洗药】遥惹【杨巨源艳女词】
噤?微寒早檀妆慢裹头鸟窥临槛镜花入曝衣楼隔牖风惊竹搴帘月上钩紫兰秋露湿向我手心流噤?【牛僧孺李苏州遗太湖石奇状絶伦因题】檀妆【张祜陪范宜城北楼夜宴】鸟窥【司空图偶题】花入【李贺七夕】隔牖【王维冬晩对雪忆胡居士家】搴帘【武元衡酬严维秋夜见寄】紫兰【杨巨源赠侯侍御】向我【刘义姚秀才爱予小剑因赠】
风露动相思梧桐碧玉枝旋书红叶落闲捻紫箫吹窗里怜灯暗泉边待月欹一宵犹几许寜觉晓钟迟风露【韩偓早归】梧桐【令狐楚远别离】旋书【司空图秋景】闲捻【杜牧杜秋娘诗】窗里【李百药咏萤火示情人】泉边【释齐已谢人惠紫栗拄杖】一宵【曹松除夜】寜觉【钱起秋夕与梁鍠文宴】
冬【十首】
馥馥香犹在臙脂拂紫绵最宜红烛下拈向翠眉边好月曾同步寒宵几独眠熨来身热定容得许多怜馥馥【郑孺华赋得生刍一束】臙脂【李贺谢秀才有妾缟练改从于人】最宜【刘禹锡抛球乐词】拈向【吉中孚妻张氏拾得韦氏花钿】好月【孟贯怀果上人】寒宵【李德裕忆葛藤木禅牀】熨来【吴融个人】容得【常非月咏谈容娘】
携手谢娘归香迎步履飞自怜回雪影强拂看花衣麝炷腾清燎龙梭静夜机侍儿催画烛相见也依依携手【韩翃送李舍人携家归江东觐省】香迎【储光羲夜观妓】自怜【李义府堂堂词】强拂【项斯落第後寄江南亲友】麝炷【唐彦谦玫瑰】龙梭【张文恭七夕】侍儿【白居易题周皓大夫新亭子】相见【岑参题平阳郡汾桥边柳树】
委作金炉焰多情识异香带盘红鼹鼠帔晕紫?榔绮段铺繁褥鲛绡熨下裳玉杯寒意少檐外月如霜委作【元稹感石榴】多情【柳中庸幽院早春】带盘【张佑少年乐】帔晕【白居易江南喜逢萧九彻因话长安旧游】绮段【吴融绵竹山】鲛绡【李商隐玄微先生】玉杯【张谔岐王席上咏美人】檐外【耿湋宿韦员外宅】
共赋瑶台雪终难状此心玉花珍簟上琼树粉墙隂绣阁香灯?红炉夜火深画楼初梦断寂寂不成吟共赋【卢纶酬畅博士当感怀】终难【韩偓寄京城亲友】玉花【徐彦伯芳树】琼树【杨巨源春日奉献圣夀无疆词】绣阁【韦庄清平乐】红炉【许浑早发中岩寺别契直上人】画楼【温庭筠握柘词】寂寂【钱起江行杂诗】
素手抽针冷添香暖气来风前千片雪窗外一株梅却略青鸾镜全分白玉台中门不曾出闭了又重开素手【李白子夜四时歌】添香【崔备奉陪武相公西亭夜宴】风前【刘威伤春感怀】窗外【杨炯梅花落】却略【温庭筠和周繇】全分【薛存诚谒见日将至双阙】中门【张潮长干行】闭了【施肩吾不见来词】
咏絮知难敌何人意不降雨声笼锦帐雪影拂琼窗带火遗金斗抛杯泻玉缸牖光窥寂寞飞鹭白双双咏絮【张泌碧户】何人【贾岛寄柳舍人】雨声【韩偓寒食日沙县雨中看蔷薇】雪影【徐夤白鸽】带火【李商隐拟沈下贤】抛杯【柳中庸春思赠人】牖光【韩愈和崔舍人咏月】飞鹭【姚鹄野寺寓居即事】
艳雪凌空散瑶池似不遥两行笼里烛一搦掌中腰香炭金炉煖筝弦玉指调灯花何太喜红迸锦?焦艳雪【韦应物乐燕行】瑶池【张乔青鸟泉】两行【白居易和春深】一搦【李百药少年行】香炭【孟浩然寒夜张明府宅宴】筝弦【元稹寄吴士矩端公】灯花【杜甫独酌成诗】红迸【释齐已谢炭】
寒宵几刻长未晓已成妆始辨梅花里初来烛影傍光中疑有焰密处也寻香小面琵琶婢称嗟响画堂寒宵【耿湋宿韦员外宅】未晓【丁仙芝江南曲】始辨【柳道伦赋得春风扇微和】初来【薛能戏题】光中【卢纶题韦员外东斋花树】密处【李义府堂堂词】小面【白居易宿杜曲花下】称嗟【刘禹锡和令狐相公谢李侍中寄蒲桃】
玉堦残雪在况乃露华凝炽炭烘蹲兽张屏看画蝇香销连理带?软异文绫重锦裁为饰飘然自不胜玉堦【吴融春寒】况乃【杜甫江边星月】炽炭【刘禹锡历阳书事】张屏【卢纶早春游樊川野居】香销【施肩吾起夜来】?软【白居易和微之梦游春】重锦【羊士谔斋中有兽皮?偶成咏】飘然【杜牧襄阳雪夜感怀】
兽炎余炭在闲坐但焚香席煖飞鹦鹉裘鲜照鷫鸘锦筵红蜡烛彩服紫罗囊莫惜熏炉夜臙脂落靓妆兽炎【元稹酬段丞与诸棊流会宿敝居见赠】闲坐【王维春日上方即事】席煖【罗隐投浙东王大夫】裘鲜【杨巨源上刘侍中】锦筵【皇甫松摘得新】彩服【刘禹锡酬郑州权舍人】莫惜【温庭筠牡丹】臙脂【唐彦谦红叶】
女咏【十首】
秦地吹箫女箫鸣凤下空雾帘深杳悄珠缀引胧衣桁侵池翠盘花卷烛红夜来双月满萧史在楼中秦地【韩愈梁国惠康公主挽歌】箫鸣【李白宫中行乐词】雾帘【陆龟蒙江南秋怀寄华阳山人】珠缀【柴宿初日照华清宫】衣桁【欧阳玭幽轩】盘花【太宗守岁】夜来【崔曙奉试明堂火珠】萧史【元稹会真诗】
飘渺巫山女知为何处云香销翠羽帐花点石榴裙罗绮留春色帘栊引霁氛襄王梦行雨消息几时闻飘渺【白居易夜闻筝中弹潇湘送神曲】知为【刘长卿湘妃庙】香销【虞世南怨歌行】花点【李元紘相思怨】罗绮【许浑陪少师李相国崔宾客宴狄仆射池亭】帘栊【孙逖宴越府陈法曹西亭】襄王【孟浩然湖中旅泊寄阎九司户防】消息【孟贯怀友人】
金钏越溪女西施寜久微若从巫峡过好取洛川归处处花相引双双燕并飞浣纱春水急看影试新衣金钏【徐延夀南州行】西施【王维西施咏】若从【岑参送周子落第游荆南】好取【李义府堂堂词】处处【白居易城东闲行因题尉迟司业水阁】双双【杨巨源艳女词】浣纱【崔道融西施滩】看影【姚合游春】
宋玉东象女珠帘玳瑁钩面花无隔笑月扇未遮羞秀色燃红黛新妆下翠楼又疑神女过拟画碧云收宋玉【梁鍠观王美人海图障子】珠帘【温庭筠江南曲】面花【李百药寄杨公】月扇【李商隐拟意】秀色【张说温泉冯刘二监客舍观妓】新妆【徐坚櫂歌行】又疑【唐彦谦紫薇花】拟画【司空图秋景】
垆边酒家女相见倍依依溽暑销珍簟轻隂隔翠帏波?空映袜花气近薰衣嫩畏人看损凝腰素一围垆边【王建邯郸主人】相见【李敬方太和公主还宫】溽暑【皇甫冉同裴少府安居寺对雨】轻隂【温庭筠牡丹】波?【李商隐木兰】花气【陈子良游侠篇】嫩畏【姚合和王郎中召看牡丹】凝腰【杜牧为人题赠】
采莲溪上女花发夜来风竞把琉璃盏偷穿玳瑁栊竹隂初月薄香径小船通为惜鸳鸯鸟徘徊莲叶东采莲【顾况溪上】花发【钱起赋得丛兰曙後色送梁侍御入京】竞把【韦渠牟步虚词】偷穿【元稹春】竹隂【鱼玄机暮春有感寄友人】香径【许浑忆长洲】为惜【储光羲江南曲】徘徊【耿湋上巳日】
窗下抛梭女妆成独见时向风摇羽扇对镜弄花枝丛鬓随钗歛纎衫整髻迟为君安首饰少有外人知窗下【于濆辛苦吟】妆成【刘希夷春女行】向风【刘禹锡玩白菊】对镜【刘驾贾客词】丛鬓【元稹恨妆成】纎衫【杜牧旧游】为君【张九龄答陈拾遗赠竹簪】少有【杜甫宿昔】
秋千细腰女鸾凤影翩翩杂佩含风响轻裾映体鲜邀人傅香粉为我舞金钿转盼如波眼情教细语传秋千【白居易和春深】鸾凤【柳泌玉清行】杂佩【郑世翼看新婚】轻裾【权德舆端午日有衣服彩结之贶以诗还答】邀人【王维西施咏】为我【刘禹锡酬乐天醉後狂吟】转盼【温庭筠南歌子】情教【常非月咏谈容娘】
十五小家女鸾闺念掌珍理琴开宝匣抱瑟坐花茵两股方安髻双鬟将及人万金酬一顾高价动殊邻十五【李嘉佑古兴】鸾闺【徐彦伯送金城公主适西蕃应制】理琴【孟浩然寒夜】抱瑟【李愿观翟玉妓】两股【李商隐李夫人】双鬟【王维别弟妹】万金【鲍溶范真传侍御累有寄因酬】高价【李白赠崔司户文昆季】
窈窕双鬟女相逢几许难自堪金屋贮聊取玉琴弹?镜仍嫌重垂帘却避寒娇多不肯别犹得暂时看窈窕【白居易续古诗】相逢【刘长川宝剑篇】自堪【皇甫冉见诸姬学玉台体】聊取【常建宿五度溪仙人得道处】?镜【韩偓半睡】垂帘【韦应物趋府候晓呈两县僚友】娇多【刘复杂曲】犹得【元稹牡丹】
香屑集卷五

[book_title]卷六
钦定四库全书
香屑集卷六
中允黄之隽撰
艳情【六十首】
红豆生南国余隂照北邻柳堤遥认马芳树欲留人烂漫三春媚温暾四气匀緑苔行屐稳来往蹑遗尘红豆【王维相思】余隂【杜甫上韦左相】柳堤【元稹遣春】芳树【赵嘏旅次商山】烂漫【孙鲂题梅岭泉】温暾【白居易送客春游岭南】緑苔【司空图借居】来往【张乔怀旧游】
杨柳伴啼鸦緑窗人似花梦余蟾隐映钗转凤欹斜夜影寄红烛朝光借绮霞既倾南国貌金谷不能夸杨柳【李贺答赠】緑窗【韦庄菩萨蛮】梦余【黄?寄献梓潼山侯侍御】钗转【韩琮公子行】夜影【钱起赋得巢燕送客】朝光【元稹感石榴】既倾【白居易和微之梦游春】金谷【李白宴陶家亭子】
一点窗前烛双眸光照人笑时花近眼住处月为隣乍使香闺静从将玉树亲莫嫌春夜短慵起不知晨一点【白居易司马厅独宿】双眸【崔宗之赠李十二白】笑时【杜甫即事】住处【李洞寄清演】乍使【陶翰柳陌聼早莺】从将【韩愈春雪间早梅】莫嫌【徐铉离歌词】慵起【吴融和韩侍郎无题】
双燕入卢家娇莺语更夸玉封千挺藕金翦一枝花地锦排苍雁春盘擘紫虾隔帘妆掩映眉月引轻纱双燕【刘方平新春】娇莺【王起赋花】玉封【陆龟蒙京口与友生话别】金翦【公乘亿赋得秋菊有佳色】地锦【李商隐和孙朴韦蟾孔雀咏】春盘【唐彦谦夏日访友】隔帘【贾至侍宴曲】眉月【禇亮咏花烛】
春朝紫陌游绿柳半垂沟妙曲逢卢女名香赠莫愁翠钿金压脸花错玉搔头信美虽南国求之不可求春朝【张友正锦带佩吴钩】緑柳【沈佺期三日独坐驩州思忆旧游】妙曲【张子容除夜乐城逢孟浩然】名香【韩翃寄赠虢州张参军】翠钿【温庭筠菩萨蛮】花错【常理古别离】信美【宋之问使过襄阳登凤林寺】求之【杜荀鹤赠聂尊师】
拥头珠翠重非妾髻鬟高照席琼枝秀弹筝玉指劳深情托瑶瑟急语向檀槽持谢隣家子还因梦寐遭拥头【薛能戏题】非妾【陆龟蒙古态】照席【李商隐送千牛李将军赴阙】弹筝【项斯欲别】深情【贾至长门怨】急语【李贺感春】持谢【王维西施咏】还因【元稹奉和浙西大夫李德裕述梦四十韵】
慢脸笑盈盈丹青画不成秋堂丝管动春服绮罗轻暗度南楼月还随北里笙一尊花下酒传得美人情慢脸【李後主菩萨蛮】丹青【吴融绵竹山】秋堂【权德舆奉和圣制九月十八日赐百寮追赏】春服【崔亘春怨】暗度【杜甫舟中夜雪有怀卢十四侍御弟】还随【宋之问咏钟】一尊【赵嘏汾上宴别】传得【王湾观搊筝】
春女顔如玉妆浓酒渐醺留欢殊自惬倾国衆皆闻茗爱传花饮香分宿火薰风流心上物罗带石榴裙春女【刘希夷春女行】妆浓【郑谷水林檎花】留欢【刘长卿题冤句宋少卿厅留别】倾国【皇甫冉同李苏州伤美人】茗爱【释皎然李侍御萼宅饮茶】香分【唐彦谦游南明山】风流【温庭筠菩萨蛮】罗带【郑愔采莲曲】
袅袅腰疑折春风摆緑杨裙翻绣鸂?曲度紫鸳鸯不与花为偶徒思玉在傍巧知人意里苏合是灵香袅袅【张祜舞】春风【释皎然戏呈薛彛】裙翻【白居易题周皓大夫新亭子】曲度【李白代别情人】不与【韦应物对杂花】徒思【韦庄和郑拾遗秋日感事百韵】巧知【杨巨源与李秀才同赋泛酒花诗】苏合【韦渠牟步虚词】
分明氷玉容莫使外人逢彩索扬轻吹罗裙结短封屧廊行欲徧锦帐梦应重笑拟春无力春来起渐慵分明【白居易梦裴相公】莫使【李白湖边采莲妇】彩索【吴融寒食洛阳道】罗裙【李贺恼公】屧廊【戴叔伦游少林寺】锦帐【李咸用夜吟】笑拟【郑谷水林檎花】春来【崔道融铜雀妓】
常矜絶代色最在美人家芳草迷三岛珍蔬折五茄妆新犹倚镜鬟薄不胜花水引春心荡时时出浣纱常矜【武平一妾薄命】最在【苪挺章江南弄】芳草【温庭筠病中书怀呈友人】珍蔬【柳宗元同刘二十八院长述旧言怀感时书事】妆新【唐彦谦蔷薇花】鬟薄【谢偃踏歌词】水引【白居易三月三日祓禊洛滨】时时【王维杂诗】
隣女恃其姿花宫未嫁时鬓轻全作影魂荡欲相随宿露低莲脸春风动柳丝水精帘不隔微月有佳期隣女【司空图效陈拾遗子昂】花宫【白居易龙花寺主家小尼】鬓轻【温庭筠太子西池】魂荡【牛峤女冠子】宿露【元稹感石榴】春风【耿湋赠苖员外】水精【杨巨源和汴州令狐相公白菊】微月【李颀送东阳王太守】
入夜花如雪前临风月台钿蝉新翅重金凤小帘开鸟宿池边树鼯跳竹里苔何当携手去偷采白莲逥入夜【许浑泛舟寻鬰林寺道玄上人遇雨而返】前临【李洞早春友人访别南归】钿蝉【唐彦谦汉代】金凤【牛峤菩萨蛮】鸟宿【贾岛题李凝幽居】鼯跳【喻鳬游云际寺】何当【李峤赠杜幽素】偷采【白居易池上】
飞花满四怜弦管牡丹晨悬圃珠为树香车玉作轮却成双翅蝶愿得一心人背日分明见红妆带脸春飞花【王勃赠李十四】弦管【释齐已新燕】悬圃【韩偓漫作】香车【陈嘉言上元夜效小庾体】却成【元稹生春】愿得【权德舆古意】背日【朱湾送陈偃赋得白鸟翔翠微】红妆【徐夤和仆射二十四丈牡丹】
千金好暗游珠箔曲琼钩艳色夺人目今晨梳我头瑶琴多楚调画扇出秦楼鸎蝶如相引看花兴未休千金【杜牧扬州】珠箔【刘禹锡三阁词】艶色【宋之问浣纱篇】今晨【杜甫晦日寻崔戢李封】瑶琴【权德舆送崔端公赴度支江陵院】画扇【梁鍠崔驸马宅咏画山水扇】鸎蝶【李商隐南潭上亭讌集以疾後至】看花【张乔送郑谷先辈赴汝州辟命】
明眸利於月美色艳於莲柳叶来眉上花丛在眼前定应形梦寐故欲伴神仙有意留连我无媒窃自怜明眸【韦庄闺怨】美色【薛能牡丹】柳叶【陈子良新成安乐宫】花丛【元稹寄胡灵之】定应【令狐楚南宫夜直宿寄李给事】故欲【储光羲和徐侍郎中书省玩白云】有意【白居易草词毕遇芍药初开】无媒【温庭筠感旧陈情献淮南李仆射】
彷佛梦中来新妆映摽梅凝腰倚风软笑眼对花开竹暗湘妃庙箫闻弄玉台定应云雨内昨夜伴春逥彷佛【唐暄还渭南感旧】新妆【郑世翼看新婚】凝腰【温庭筠观舞妓】笑眼【顾非熊酬陈标评事】竹暗【许浑怀江南同志】箫闻【宗楚客安乐公主新宅侍宴应制】定应【黄?贻李山人】昨夜【张九龄立春日晨起对积雪】
玉管箫声合金炉烟霭微素娥尝药去少女櫂舟归羞日遮罗?凌霞曳绮衣春风真有意烟草蝶双飞玉管【韩翃宴吴王宅】金炉【张碧幽思】素娥【朱华海上生明月】少女【李白丹阳湖】羞日【鱼玄机赠隣女】凌霞【张文恭七夕】春风【令狐楚宫中乐】烟草【于武陵友人南游不回有寄】
妆成桃李春迟日看花频粉重低飞蝶丝斜误着人萦歌怜画扇流盼整罗巾金谷如相并风流石季伦妆成【孟浩然宴崔明府宅夜观妓】迟日【韦应物荅史馆张学士】粉重【吴融微雨】丝斜【元稹蜘蛛】萦歌【李商隐齐梁晴云】流盼【李愿观翟玉妓】金谷【李德裕忆新藤】风流【储光羲秋庭贻马九】
兰迎天女佩柳断舞儿腰嘉会宜长日频来向此宵倚楼临緑水隔竹见红蕉口动樱桃破新吹弄玉箫兰迎【崔湜奉和幸韦嗣立山庄应制】柳断【李贺感春】嘉会【苏頲奉和九日幸临渭亭登高应制】频来【张乔隐岩陪郑少师夜坐】倚楼【顔胄适思】隔竹【朱庆余杭州卢録事山亭】口动【白居易杨柳枝】新吹【李百药少年行】
纨绮拜牀前风流合管弦更怜三五夕可惜十千钱小胆空房怯深情丽曲传羞从面色起阿母在傍边纨绮【温庭筠感旧陈情献淮南李仆射】风流【姚合曲江看莲花】更怜【方干新月】可惜【鲍溶范真传侍御累有寄因奉酬】小胆【常理古别离】深情【权德舆酬裴端公八月十五日夜对月见怀】羞从【王维扶南曲】阿母【白居易玉真张观主下小女冠阿容】
璨璨真仙子春来见物华一团香絮枕两面绣裙花色授应难夺腰轻莫自斜绮罗纎手制臂钏透红纱璨璨【杨衡登紫霄峯赠黄仙师】春来【薛能和杨中丞早春即事】一团【白居易能无媿】两面【刘禹锡和微之深春】色授【周繇嘲段成式】腰轻【李商隐谑柳】绮罗【宋之问剪彩】臂钏【牛峤女冠子】
菡蓞红涂粉琉璃薄带尘玉箫惟送酒琼树亦迷人妆坏频临镜罗轻讵着身娇多情脉脉今夜可怜春菡萏【白居易想东游】琉璃【元稹酬乐天寄蕲州簟】玉箫【钱起宴崔驸马玉山别业】琼树【温庭筠观舞妓】妆坏【刘禹锡和微之深春】罗轻【孟浩然宴崔明府宅夜观妓】娇多【後唐庄宗阳台梦】今夜【陈嘉言上元夜效小庾体】
重碧拈春酒玉盘金屈巵理钗低舞鬓照镜弄蛾眉隔坐应相见开帘不敢窥花房红鸟嘴传语报佳期重碧【杜甫宴戎州杨使君南楼】玉盘【岑参过梁州奉赠张尚书】理钗【温庭筠猎骑词】照镜【司马札蚕女】隔坐【李贺河阳歌】开帘【陆龟蒙立春日】花房【白居易感春】传语【赵嘏昔昔盐】
开帘弹玉筝共作月中声断续回风度温柔入耳轻欢娱分北里装束学西京坐久销银烛繁弦曲未成开帘【常建高楼夜弹筝】共作【耿湋芦花动】断续【韦应物司空主簿琴席】温柔【管雄甫戞玉有余声】欢娱【李峤笙】装束【刘禹锡历阳书事】久坐【布爕思乡作】繁弦【杨思道咏琴】
黄昏入狭斜相见莫愁家翠羽双鬟妾银蝉半臂花欲将琼树比谁定牡丹夸皎皎非鸾扇兰灯照九华黄昏【王昌龄乌栖曲】相见【刘复春游曲】翠羽【韩翃赠张建】银蝉【韩琮公子行】欲将【李端旅舍对雪】谁定【吴融追咏棠梨花】皎皎【李商隐念远】兰灯【谢偃踏歌词】
团团明月面红烛乍迎秋纨?呈瑶瑟珠帘上玉钩映环窥灔灔凭槛思悠悠若奉西园夜那吟北渚愁团团【李羣玉龙安寺佳人阿最歌】红烛【张仲素宫中乐】纨?【杨巨源和汴州令狐相公白菊】珠帘【令狐楚宫中乐】映环【刘禹锡和汴州令狐相公到镇改月偶书所怀】凭槛【刘辟登楼望月】若奉【陈政赠窦蔡二记室入蜀】那吟【钱起江行无题】
绿沼春光後红楼月上时翦罗成彩字扬?折琼枝竹霭疑相近花源暗有期阶前逢阿姊不是故迟迟绿沼【赵嘏昔昔盐】红楼【李中广陵寒食夜】翦罗【吴融个人】扬?【刘复游仙】竹霭【周繇题东林寺虎踣泉】花源【韩翃寄武陵李少府】阶前【李商隐骄儿诗】不是【司空图僧舍贻友】
云波横洞房谁醉在花傍镜拂铅华?罗薰袴褶香匡牀铺错绣山枕隐浓妆西日凭轻照窥他宋玉墙云波【刘眘虚江南曲】谁醉【贾岛下第】镜拂【李商隐杏花】罗薰【李贺追赋画江潭苑】匡牀【元稹酬翰林白学士代书一百韵】山枕【温庭筠菩萨蛮】西日【白居易玩半开花】窥他【霍总关山月】
日高春睡足燕语踏帘钩眠罢梳云髻妆成上竹楼试吟青玉案徐动碧牙筹旧事参差梦歌声似带羞日高【李廓长安少年行】燕语【李贺贾公闾贵壻曲】眠罢【刘方平新春】妆成【杨巨源胡姬词】试吟【杜甫又示宗武】徐动【白居易想东游】旧事【杜牧别沈处士】歌声【卢纶伦开府席上赋得咏美人名解愁】
紫陌频来日花宜挿鬓红连乾驰宝马夭袅带金虫翠歛王孙草香传少女风双蛾留且住相与媚房栊紫陌【张乔将归江淮】花宜【温庭筠海榴】连乾【吴融寒食洛阳道】夭袅【李贺恼公】翠歛【罗隐杜处士新居】香传【李峤萱】双蛾【白居易醉中戏赠郑使君】相与【太宗赋帘】
网户交如绮轻红约翠纱艳花勾引落白日等闲斜坐望窗中蝶争栖柳上鸦阳台千万里宋玉次西家网户【张仲素宫中乐】轻红【李羣玉龙安寺佳人阿最歌】艳花【常理妾薄命】白日【韦庄旧居】坐望【徐延夀折杨柳】争栖【刘复春游曲】阳台【皇甫冉同李苏州伤美人】宋玉【王维杂诗】
朱门暗接连彷佛逐神仙风带舒还卷灯花拂更燃緑珠当座舞卢女隔帘传翠羽流苏帐玉钗横枕边朱门【温庭筠感旧陈情五十韵献淮南李仆射】彷佛
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:30:28-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>