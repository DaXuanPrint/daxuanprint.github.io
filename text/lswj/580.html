<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="扬侍郎集题辞,扬侍郎集,附录,扬侍郎集全文在线阅读,扬侍郎集全文在线下载,大玄古籍书库">
<meta name="description" content="一卷,收赋八篇,上书一篇,书四篇,设难二篇,颂一篇,箴二十九篇,箴补六篇,符命一篇,连珠二篇,诔一篇,文二篇,序传一篇。扬雄以辞赋擅名当世,风格颇似司马相如,其《羽猎赋》、《长扬赋》、《甘泉赋》、《河东赋》等,皆拟司马相如之《子虚赋》、《上林赋》,内容都是歌颂汉朝的声威和皇帝的功德,但写得思理深赡,辞情诡丽,流畅而有气魄,显示出自己的特色,故后世以“扬马”并称。大赋中还有《蜀都赋》,专写蜀郡成都,开后来京都大邑赋之先河。扬雄的大赋皆有模仿司马相如的痕迹,但相如赋往往是“曲终而奏雅”(《汉书·司马相如传赞》">
<title>扬侍郎集_扬雄_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">扬侍郎集</span> <br/>
          作者： <span class="inputVal" id="bkauthor">扬雄</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]27029</span> <br/>
          说明： <span class="inputVal" id="bkdec">一卷,收赋八篇,上书一篇,书四篇,设难二篇,颂一篇,箴二十九篇,箴补六篇,符命一篇,连珠二篇,诔一篇,文二篇,序传一篇。扬雄以辞赋擅名当世,风格颇似司马相如,其《羽猎赋》、《长扬赋》、《甘泉赋》、《河东赋》等,皆拟司马相如之《子虚赋》、《上林赋》,内容都是歌颂汉朝的声威和皇帝的功德,但写得思理深赡,辞情诡丽,流畅而有气魄,显示出自己的特色,故后世以“扬马”并称。大赋中还有《蜀都赋》,专写蜀郡成都,开后来京都大邑赋之先河。扬雄的大赋皆有模仿司马相如的痕迹,但相如赋往往是“曲终而奏雅”(《汉书·司马相如传赞》引扬雄语),扬雄赋则立意侧重于讽谏,与相如赋有明显区别。扬雄还有几篇自述情怀的小赋、写得很有些特色,如《解嘲》、《逐贫赋》、《酒箴》等。《解嘲》是一篇散文赋,写他不愿趋附权贵、自甘淡泊的志节,流露出对现实政治的不满及“自守者全身”的处世态度;在体式上仿东方朔的《答客难》,但纵横驰说,善为排比,辨锋锐利并杂有诙奇谐谑的成分,显出自己的特色。《逐贫赋》发泄贫困生活中的牢骚,写出了生活中种种贫困状况和人们想摆脱贫困而又摆脱不了的无可奈何的心理状态,感情沉郁、用笔诙谐,寄慨遥深。《酒箴》是一篇典型的状物小赋,借器喻人,通过对水瓶、酒壶不同遭遇的叙述,谴责贪荣好利、趋炎附势的小人,为高洁朴素之士鸣不平。作品篇幅短精,词锋犀利,寓意较深,其风格似受到先秦诸子寓言的影响。散文也有一定成就。《谏不受单于朝书》是一篇优秀的政论文,写扬雄力谏汉哀帝改变不接受单于朝书的主张,笔力劲练,条理缜密,气势流畅,析理透辟,颇具感染力。扬雄的散文,颇有语言功力,既有先秦诸子散文辞约义丰的长处,又有汉代文章辞采富丽、精雕细镂的特点。其哲学著作《法言》中提出“诗人之赋丽以则,辞人之赋丽以淫”,对后世颇有影响。扬雄的辞赋和文章,都有好模拟之弊,有些地方笔法生硬。《隋书·经籍志》著录“汉太中大夫《扬雄集》五卷”,已佚。宋谭愈始辑为五卷,但已非旧本。明万历间郑朴又补辑为六卷。又有明万历天启年间汪士贤辑《汉魏诸名家集》三卷本,题《扬子云集》。别有明崇祯间张燮辑《七十二家集》本、张溥辑《汉魏六朝百三名家集》本。清严可均所编《全上古三代秦汉六朝文》,录其辞赋、箴等共四卷,比较详备。</span> <br/>
          封面： <span class="inputVal" id="bkimg">Z_18769.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]扬侍郎集
[book_author]扬雄
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]27029
[book_dec]一卷,收赋八篇,上书一篇,书四篇,设难二篇,颂一篇,箴二十九篇,箴补六篇,符命一篇,连珠二篇,诔一篇,文二篇,序传一篇。扬雄以辞赋擅名当世,风格颇似司马相如,其《羽猎赋》、《长扬赋》、《甘泉赋》、《河东赋》等,皆拟司马相如之《子虚赋》、《上林赋》,内容都是歌颂汉朝的声威和皇帝的功德,但写得思理深赡,辞情诡丽,流畅而有气魄,显示出自己的特色,故后世以“扬马”并称。大赋中还有《蜀都赋》,专写蜀郡成都,开后来京都大邑赋之先河。扬雄的大赋皆有模仿司马相如的痕迹,但相如赋往往是“曲终而奏雅”(《汉书·司马相如传赞》引扬雄语),扬雄赋则立意侧重于讽谏,与相如赋有明显区别。扬雄还有几篇自述情怀的小赋、写得很有些特色,如《解嘲》、《逐贫赋》、《酒箴》等。《解嘲》是一篇散文赋,写他不愿趋附权贵、自甘淡泊的志节,流露出对现实政治的不满及“自守者全身”的处世态度;在体式上仿东方朔的《答客难》,但纵横驰说,善为排比,辨锋锐利并杂有诙奇谐谑的成分,显出自己的特色。《逐贫赋》发泄贫困生活中的牢骚,写出了生活中种种贫困状况和人们想摆脱贫困而又摆脱不了的无可奈何的心理状态,感情沉郁、用笔诙谐,寄慨遥深。《酒箴》是一篇典型的状物小赋,借器喻人,通过对水瓶、酒壶不同遭遇的叙述,谴责贪荣好利、趋炎附势的小人,为高洁朴素之士鸣不平。作品篇幅短精,词锋犀利,寓意较深,其风格似受到先秦诸子寓言的影响。散文也有一定成就。《谏不受单于朝书》是一篇优秀的政论文,写扬雄力谏汉哀帝改变不接受单于朝书的主张,笔力劲练,条理缜密,气势流畅,析理透辟,颇具感染力。扬雄的散文,颇有语言功力,既有先秦诸子散文辞约义丰的长处,又有汉代文章辞采富丽、精雕细镂的特点。其哲学著作《法言》中提出“诗人之赋丽以则,辞人之赋丽以淫”,对后世颇有影响。扬雄的辞赋和文章,都有好模拟之弊,有些地方笔法生硬。《隋书·经籍志》著录“汉太中大夫《扬雄集》五卷”,已佚。宋谭愈始辑为五卷,但已非旧本。明万历间郑朴又补辑为六卷。又有明万历天启年间汪士贤辑《汉魏诸名家集》三卷本,题《扬子云集》。别有明崇祯间张燮辑《七十二家集》本、张溥辑《汉魏六朝百三名家集》本。清严可均所编《全上古三代秦汉六朝文》,录其辞赋、箴等共四卷,比较详备。
[book_img]Z_18769.jpg


[book_title]揚侍郎集題辭
劇秦美新諛文也後世勸進九錫皆權輿焉元后誄哀思文母盛譽宰衡猶然美新豈有周人申后之思乎予嘗疑子雲耆老清靜王莽之世身向日景何愛一官自奪玄守班史作傳亦未顯訾其符命之作傳聞真僞尚在龍蛇間或者莽善誑耀頌功彈者遍海內莫不高三皇巍五帝子雲美新猶頗醞藉鮮醜孟堅讀而不怪也法言世貴太玄後顯並輔六經而行河東甘泉長楊羽獵四爿絕倫自比諷諫相如不死逐貧賦長於解嘲釋愁送窮文士調脫多原於此十二州二十五官箴虞書魯頌之遺也酒箴滑稽陳遵見而拊掌寗讓淳于髠記酒哉
婁東張溥題

[book_title]揚侍郎集
賦
太玄賦
觀大易之損益兮，覽老氏之倚伏。省憂喜之共門兮，察吉凶之同域。曒曒著乎日月兮，何俗聖之暗燭！豈愒寵以冒災兮，將噬臍之不及。若飄風不終朝兮，驟雨不終日。雷隆隆而輟息兮，火猶熾而速滅。自夫物有盛衰兮，况人事之所極。奚貪婪於富貴兮，迄喪躬而危族。
豐盈禍所棲兮，名譽怨所集。薰以芳而致燒兮，膏含肥而見焫。翠羽媺而殃身兮，蚌含珠而擘裂。聖作典以濟時兮，驅蒸民而入甲。張仁義以為綱兮，懷忠貞以矯俗。指尊選以誘世兮，疾身歿而名滅。
豈若師由聃兮，執元靜於中谷；納傿祿於江淮兮，揖松喬於華岳。升崑崙以散髮兮，踞弱水以濯足。朝發軔於流沙兮，夕翱翔於碣石。忽萬里而一頓兮，過列仙以託宿。役青要以承戈兮，舞馮夷以作樂。聼素女之清聲兮，觀宓妃之妙曲。茹芝英以禦餓兮，飲玉醴以解渴。排閶闔以窺天庭兮，騎騂騩以踟躕。載羨門與儷游兮，永覽周乎八極。
亂曰：甘餌含毒，難數嘗兮。麟而可羈，近犬羊兮。鸞鳳高翔，戾青雲兮。不掛網羅，固足珍兮。斯錯位極，離大戮兮。屈子慕清，葬魚腹兮。伯姬曜名，焚厥身兮。孤竹二子，餓首山兮。斷跡屬婁，何足稱兮。辟斯數子，智若淵兮。我異於此，執太玄兮。蕩然肆志，不拘攣兮。
逐貧賦
揚子遁居，離俗獨處。左鄰崇山，右接曠野。鄰垣乞兒，終貧且窶。禮薄義弊，相與羣聚。惆悵失志，呼貧與語：
「汝在六極，投棄荒遐。好為庸卒，刑戮相加。匪惟幼稚，嬉戲土砂。居非近鄰，接屋連家。恩輕毛羽，義薄輕羅。進不由德，退不受呵。久為滯客，其意謂何？人皆文繡，余褐不完。人皆稻粱，我獨藜飱。貧無寶玩，何以接歡？宗室之燕，為樂不槃。徒行負笈，出處易衣。身服百役，手足胼胝。或耘或耔，霑體露肌。朋友道絕，進宮凌遲。厥咎安在？職汝為之！舍汝遠竄，崑崙之顛。爾復我隨，翰飛戾天。舍爾登山，巖穴隱藏。爾復我隨，陟彼高岡。捨爾入海，泛彼柏舟。爾復我隨，載沈載浮。我行爾動，我靜爾休。豈無他人？從我何求？今汝去矣，勿復久留！」
貧曰：「唯唯。主人見逐，多言益嗤。心有所懷，願得盡辭！昔我乃祖，宗其明德。克佐帝堯，誓為典則。土階茅茨，匪彫匪飾。爰及季世，縱其昬惑。饕餮之羣，貪富苟得。鄙我先人，乃傲乃驕。瑤臺瓊榭，室屋崇高。流酒為池，積肉為崤。是用鵠逝，不踐其朝。三省吾身，謂予無諐。處君之家，福祿如山。忘我大德，思我小怨。堪寒能暑，少而習焉。寒暑不忒，等壽神仙。桀跖不顧，貪類不干。人皆重蔽，予獨露居。人皆怵惕，予獨無虞。」
言辭既磬，色厲目張。攝齊而興，降階下堂︰「誓將去汝，適彼首陽。孤竹二子，與我連行！」
余乃避席，辭謝不直：「請不貳過，聞義則服。長與汝居，終無厭極。」貧遂不去，與我遊息。
甘泉賦
孝成帝時，客有薦雄文似相如者。上方郊祀甘泉泰畤、汾陰后土，以求繼嗣，召雄待詔承明之庭。正月，從上甘泉還，奏甘泉賦以風。其辭曰：
惟漢十世，將郊上玄，定泰畤，雍神休，尊明號，同符三皇，錄功五帝，卹胤錫羨，拓迹開統。於是迺命羣僚，歷吉日，協靈辰，星陳而天行。
詔招搖與泰陰兮，伏鉤陳使當兵。屬堪輿以壁壘兮，梢夔魖而抶獝狂。八神奔而警蹕兮，振殷轔而軍裝。蚩尤之倫，帶干將而秉玉戚兮，飛蒙茸而走陸梁。齊總總以撙撙其相膠轕兮，猋駭雲迅奮以方攘。駢羅列布，鱗以雜沓兮，柴虒參差，魚頡而鳥䀪。翕赫曶霍，霧集而蒙合兮，半散昭爛，粲以成章。
於是乘輿迺登夫鳳皇兮而翳華芝，駟蒼螭兮六素虯。蠖略蕤綏，灕虖幓纚。帥爾陰閉，霅然陽開。騰清霄而軼浮景兮，夫何旟旐郅偈之旖柅也！流星旄以電燭兮，咸翠蓋而鸞旗。敦萬騎於中營兮，方玉車之千乘。聲駍隱以陸離兮，輕先疾雷而馺遺風。陵高衍之嵱嵷兮，超紆譎之清澄。登椽欒而羾天門兮，馳閶闔而入凌兢。
是時未轃夫甘泉也，迺望通天之繹繹。下陰潛以慘廩兮，上洪紛而相錯。直嶢嶢以造天兮，厥高慶而不可虖疆度。平原唐其壇曼兮，列新雉於林薄。攢幷閭與茇葀兮，紛被麗其亡鄂。崇丘陵之駊騀兮，深溝嶔巖而為谷。𨓹𨓹離宮般以相燭兮，封巒石關施靡乎延屬。
於是大廈雲譎波詭，嶊嶉而成觀。仰撟首以高視兮，目冥眴而亡見。正瀏濫以弘惝兮，指東西之漫漫。徒徊徊以徨徨兮，魂眇眇而昏亂。據軨軒而周流兮，忽軮圠而亡垠。翠玉樹之青蔥兮，璧馬犀之瞵㻞。金人仡仡其承鍾虡兮，嵌巖巖其龍鱗。揚光曜之燎燭兮，垂景炎之炘炘。配帝居之縣圃兮，象泰壹之威神。洪臺崛其獨出兮，㨖北極之嶟嶟。列宿迺施於上榮兮，日月纔經於柍桭。雷鬱律於巖突兮，電倐忽於牆藩。鬼魅不能自逮兮，半長途而下顚。
歷倒景而絕飛梁兮，浮蔑蠓而撇天。左欃槍而右玄冥兮，前熛闕後應門。陰西海與幽都兮，涌醴汩以生川。蛟龍連蜷於東厓兮，白虎敦圉虖昆侖。覽樛流於高光兮，溶方皇於西清。前殿崔巍兮和氏玲瓏。炕浮柱之飛榱兮，神莫莫而扶傾。閌閬閬其寥廓兮，似紫宮之崢嶸。駢交錯而曼衍兮，㟎𡽁隗虖其相嬰。乘雲閣而上下兮，紛蒙籠以掍成。曳紅采之流離兮，颺翠氣之寃延。襲琁室與傾宮兮，若登高妙遠、肅乎臨淵。
回猋肆其碭駭兮，翍桂椒而鬱杼楊。香芬茀以窮隆兮，擊薄櫨而將榮。薌呹肸以掍根兮，聲駍隱而歷鍾。排玉戶而颺金鋪兮，發蘭惠與𦲄藭。帷弸彋其拂汨兮，稍暗暗而靚深。陰陽清濁穆羽相和兮，若夔牙之調琴。般倕棄其剞劂兮，王爾投其鉤繩。雖方征僑與偓佺兮，猶彷彿其若夢。於是事變物化，目駭耳回，蓋天子穆然，珍臺閒館，琁題玉英，蜵蜎蠖濩之中。惟夫所以澄心清魂，儲精垂思，感動天地，逆釐三神者。
迺搜逑索偶，皋伊之徒冠倫魁能，函甘棠之惠，挾東征之意，相與齊乎陽靈之宮。靡薜荔而為席兮，折瓊枝以為芳。噏清雲之流瑕兮，飲若木之露英。集虖禮神之囿，登虖頌祇之堂。建光燿之長旓兮，昭華覆之威威。攀琁璣而下視兮，行遊目虖三危。陳衆車於東阬兮，肆玉釱而下馳。漂龍淵而還九垠兮，窺地底而上回。風傱傱而扶轄兮，鸞鳳紛其御蕤。梁弱水之濎濙兮，躡不周之逶蛇。想西王母欣然而上壽兮，屏玉女而卻虙妃。玉女亡所眺其清矑兮，虙妃曾不得施其蛾眉。方擥道德之精剛兮，眸神明與之為資。
於是欽柴宗祈，燎熏皇天，招繇泰壹。舉洪頤，樹靈旗，樵蒸焜上，配藜四施。東燭滄海，西燿流沙，北爌幽都，南煬丹厓。玄瓚觩䚧，秬鬯泔淡，肸嚮豐融，懿懿芬芬。炎感黃龍兮，熛訛碩麟。選巫咸兮叫帝閽，開天庭兮延羣神。儐暗藹兮降清壇，瑞穰穰兮委如山。
於是事畢功弘，回車而歸。度三巒兮偈棠黎。天閫決兮地垠開，八荒協兮萬國諧。登長平兮雷鼓磕，天聲起兮勇士厲。雲飛揚兮雨滂沛，于胥德兮麗萬世。
亂曰：崇崇圜丘，隆隱天兮。登降峛崺，單埢垣兮。增宮㠁差，駢嵯峨兮。岭巆嶙峋，洞無厓兮。上天之縡，杳旭卉兮。聖皇穆穆，信厥對兮。徠祇郊禋，神所依兮，俳佪招搖，靈遟𨒈兮。煇光眩燿，隆厥福兮。子子孫孫，長亡極兮。
羽獵賦
孝成帝時，客有薦雄文似相如者。上方郊祀甘泉泰畤、汾陰后土，以求繼嗣，召雄待詔承明之庭。正月，從上甘泉還，奏甘泉賦以風。其辭曰：
惟漢十世，將郊上玄，定泰畤，雍神休，尊明號，同符三皇，錄功五帝，卹胤錫羨，拓迹開統。於是迺命羣僚，歷吉日，協靈辰，星陳而天行。
詔招搖與泰陰兮，伏鉤陳使當兵。屬堪輿以壁壘兮，梢夔魖而抶獝狂。八神奔而警蹕兮，振殷轔而軍裝。蚩尤之倫，帶干將而秉玉戚兮，飛蒙茸而走陸梁。齊總總以撙撙其相膠轕兮，猋駭雲迅奮以方攘。駢羅列布，鱗以雜沓兮，柴虒參差，魚頡而鳥䀪。翕赫曶霍，霧集而蒙合兮，半散昭爛，粲以成章。
於是乘輿迺登夫鳳皇兮而翳華芝，駟蒼螭兮六素虯。蠖略蕤綏，灕虖幓纚。帥爾陰閉，霅然陽開。騰清霄而軼浮景兮，夫何旟旐郅偈之旖柅也！流星旄以電燭兮，咸翠蓋而鸞旗。敦萬騎於中營兮，方玉車之千乘。聲駍隱以陸離兮，輕先疾雷而馺遺風。陵高衍之嵱嵷兮，超紆譎之清澄。登椽欒而羾天門兮，馳閶闔而入凌兢。
是時未轃夫甘泉也，迺望通天之繹繹。下陰潛以慘廩兮，上洪紛而相錯。直嶢嶢以造天兮，厥高慶而不可虖疆度。平原唐其壇曼兮，列新雉於林薄。攢幷閭與茇葀兮，紛被麗其亡鄂。崇丘陵之駊騀兮，深溝嶔巖而為谷。𨓹𨓹離宮般以相燭兮，封巒石關施靡乎延屬。
於是大廈雲譎波詭，嶊嶉而成觀。仰撟首以高視兮，目冥眴而亡見。正瀏濫以弘惝兮，指東西之漫漫。徒徊徊以徨徨兮，魂眇眇而昏亂。據軨軒而周流兮，忽軮圠而亡垠。翠玉樹之青蔥兮，璧馬犀之瞵㻞。金人仡仡其承鍾虡兮，嵌巖巖其龍鱗。揚光曜之燎燭兮，垂景炎之炘炘。配帝居之縣圃兮，象泰壹之威神。洪臺崛其獨出兮，㨖北極之嶟嶟。列宿迺施於上榮兮，日月纔經於柍桭。雷鬱律於巖突兮，電倐忽於牆藩。鬼魅不能自逮兮，半長途而下顚。
歷倒景而絕飛梁兮，浮蔑蠓而撇天。左欃槍而右玄冥兮，前熛闕後應門。陰西海與幽都兮，涌醴汩以生川。蛟龍連蜷於東厓兮，白虎敦圉虖昆侖。覽樛流於高光兮，溶方皇於西清。前殿崔巍兮和氏玲瓏。炕浮柱之飛榱兮，神莫莫而扶傾。閌閬閬其寥廓兮，似紫宮之崢嶸。駢交錯而曼衍兮，㟎𡽁隗虖其相嬰。乘雲閣而上下兮，紛蒙籠以掍成。曳紅采之流離兮，颺翠氣之寃延。襲琁室與傾宮兮，若登高妙遠、肅乎臨淵。
回猋肆其碭駭兮，翍桂椒而鬱杼楊。香芬茀以窮隆兮，擊薄櫨而將榮。薌呹肸以掍根兮，聲駍隱而歷鍾。排玉戶而颺金鋪兮，發蘭惠與𦲄藭。帷弸彋其拂汨兮，稍暗暗而靚深。陰陽清濁穆羽相和兮，若夔牙之調琴。般倕棄其剞劂兮，王爾投其鉤繩。雖方征僑與偓佺兮，猶彷彿其若夢。於是事變物化，目駭耳回，蓋天子穆然，珍臺閒館，琁題玉英，蜵蜎蠖濩之中。惟夫所以澄心清魂，儲精垂思，感動天地，逆釐三神者。
迺搜逑索偶，皋伊之徒冠倫魁能，函甘棠之惠，挾東征之意，相與齊乎陽靈之宮。靡薜荔而為席兮，折瓊枝以為芳。噏清雲之流瑕兮，飲若木之露英。集虖禮神之囿，登虖頌祇之堂。建光燿之長旓兮，昭華覆之威威。攀琁璣而下視兮，行遊目虖三危。陳衆車於東阬兮，肆玉釱而下馳。漂龍淵而還九垠兮，窺地底而上回。風傱傱而扶轄兮，鸞鳳紛其御蕤。梁弱水之濎濙兮，躡不周之逶蛇。想西王母欣然而上壽兮，屏玉女而卻虙妃。玉女亡所眺其清矑兮，虙妃曾不得施其蛾眉。方擥道德之精剛兮，眸神明與之為資。
於是欽柴宗祈，燎熏皇天，招繇泰壹。舉洪頤，樹靈旗，樵蒸焜上，配藜四施。東燭滄海，西燿流沙，北爌幽都，南煬丹厓。玄瓚觩䚧，秬鬯泔淡，肸嚮豐融，懿懿芬芬。炎感黃龍兮，熛訛碩麟。選巫咸兮叫帝閽，開天庭兮延羣神。儐暗藹兮降清壇，瑞穰穰兮委如山。
於是事畢功弘，回車而歸。度三巒兮偈棠黎。天閫決兮地垠開，八荒協兮萬國諧。登長平兮雷鼓磕，天聲起兮勇士厲。雲飛揚兮雨滂沛，于胥德兮麗萬世。
亂曰：崇崇圜丘，隆隱天兮。登降峛崺，單埢垣兮。增宮㠁差，駢嵯峨兮。岭巆嶙峋，洞無厓兮。上天之縡，杳旭卉兮。聖皇穆穆，信厥對兮。徠祇郊禋，神所依兮，俳佪招搖，靈遟𨒈兮。煇光眩燿，隆厥福兮。子子孫孫，長亡極兮。
長楊賦
孝成帝時，客有薦雄文似相如者。上方郊祀甘泉泰畤、汾陰后土，以求繼嗣，召雄待詔承明之庭。正月，從上甘泉還，奏甘泉賦以風。其辭曰：
惟漢十世，將郊上玄，定泰畤，雍神休，尊明號，同符三皇，錄功五帝，卹胤錫羨，拓迹開統。於是迺命羣僚，歷吉日，協靈辰，星陳而天行。
詔招搖與泰陰兮，伏鉤陳使當兵。屬堪輿以壁壘兮，梢夔魖而抶獝狂。八神奔而警蹕兮，振殷轔而軍裝。蚩尤之倫，帶干將而秉玉戚兮，飛蒙茸而走陸梁。齊總總以撙撙其相膠轕兮，猋駭雲迅奮以方攘。駢羅列布，鱗以雜沓兮，柴虒參差，魚頡而鳥䀪。翕赫曶霍，霧集而蒙合兮，半散昭爛，粲以成章。
於是乘輿迺登夫鳳皇兮而翳華芝，駟蒼螭兮六素虯。蠖略蕤綏，灕虖幓纚。帥爾陰閉，霅然陽開。騰清霄而軼浮景兮，夫何旟旐郅偈之旖柅也！流星旄以電燭兮，咸翠蓋而鸞旗。敦萬騎於中營兮，方玉車之千乘。聲駍隱以陸離兮，輕先疾雷而馺遺風。陵高衍之嵱嵷兮，超紆譎之清澄。登椽欒而羾天門兮，馳閶闔而入凌兢。
是時未轃夫甘泉也，迺望通天之繹繹。下陰潛以慘廩兮，上洪紛而相錯。直嶢嶢以造天兮，厥高慶而不可虖疆度。平原唐其壇曼兮，列新雉於林薄。攢幷閭與茇葀兮，紛被麗其亡鄂。崇丘陵之駊騀兮，深溝嶔巖而為谷。𨓹𨓹離宮般以相燭兮，封巒石關施靡乎延屬。
於是大廈雲譎波詭，嶊嶉而成觀。仰撟首以高視兮，目冥眴而亡見。正瀏濫以弘惝兮，指東西之漫漫。徒徊徊以徨徨兮，魂眇眇而昏亂。據軨軒而周流兮，忽軮圠而亡垠。翠玉樹之青蔥兮，璧馬犀之瞵㻞。金人仡仡其承鍾虡兮，嵌巖巖其龍鱗。揚光曜之燎燭兮，垂景炎之炘炘。配帝居之縣圃兮，象泰壹之威神。洪臺崛其獨出兮，㨖北極之嶟嶟。列宿迺施於上榮兮，日月纔經於柍桭。雷鬱律於巖突兮，電倐忽於牆藩。鬼魅不能自逮兮，半長途而下顚。
歷倒景而絕飛梁兮，浮蔑蠓而撇天。左欃槍而右玄冥兮，前熛闕後應門。陰西海與幽都兮，涌醴汩以生川。蛟龍連蜷於東厓兮，白虎敦圉虖昆侖。覽樛流於高光兮，溶方皇於西清。前殿崔巍兮和氏玲瓏。炕浮柱之飛榱兮，神莫莫而扶傾。閌閬閬其寥廓兮，似紫宮之崢嶸。駢交錯而曼衍兮，㟎𡽁隗虖其相嬰。乘雲閣而上下兮，紛蒙籠以掍成。曳紅采之流離兮，颺翠氣之寃延。襲琁室與傾宮兮，若登高妙遠、肅乎臨淵。
回猋肆其碭駭兮，翍桂椒而鬱杼楊。香芬茀以窮隆兮，擊薄櫨而將榮。薌呹肸以掍根兮，聲駍隱而歷鍾。排玉戶而颺金鋪兮，發蘭惠與𦲄藭。帷弸彋其拂汨兮，稍暗暗而靚深。陰陽清濁穆羽相和兮，若夔牙之調琴。般倕棄其剞劂兮，王爾投其鉤繩。雖方征僑與偓佺兮，猶彷彿其若夢。於是事變物化，目駭耳回，蓋天子穆然，珍臺閒館，琁題玉英，蜵蜎蠖濩之中。惟夫所以澄心清魂，儲精垂思，感動天地，逆釐三神者。
迺搜逑索偶，皋伊之徒冠倫魁能，函甘棠之惠，挾東征之意，相與齊乎陽靈之宮。靡薜荔而為席兮，折瓊枝以為芳。噏清雲之流瑕兮，飲若木之露英。集虖禮神之囿，登虖頌祇之堂。建光燿之長旓兮，昭華覆之威威。攀琁璣而下視兮，行遊目虖三危。陳衆車於東阬兮，肆玉釱而下馳。漂龍淵而還九垠兮，窺地底而上回。風傱傱而扶轄兮，鸞鳳紛其御蕤。梁弱水之濎濙兮，躡不周之逶蛇。想西王母欣然而上壽兮，屏玉女而卻虙妃。玉女亡所眺其清矑兮，虙妃曾不得施其蛾眉。方擥道德之精剛兮，眸神明與之為資。
於是欽柴宗祈，燎熏皇天，招繇泰壹。舉洪頤，樹靈旗，樵蒸焜上，配藜四施。東燭滄海，西燿流沙，北爌幽都，南煬丹厓。玄瓚觩䚧，秬鬯泔淡，肸嚮豐融，懿懿芬芬。炎感黃龍兮，熛訛碩麟。選巫咸兮叫帝閽，開天庭兮延羣神。儐暗藹兮降清壇，瑞穰穰兮委如山。
於是事畢功弘，回車而歸。度三巒兮偈棠黎。天閫決兮地垠開，八荒協兮萬國諧。登長平兮雷鼓磕，天聲起兮勇士厲。雲飛揚兮雨滂沛，于胥德兮麗萬世。
亂曰：崇崇圜丘，隆隱天兮。登降峛崺，單埢垣兮。增宮㠁差，駢嵯峨兮。岭巆嶙峋，洞無厓兮。上天之縡，杳旭卉兮。聖皇穆穆，信厥對兮。徠祇郊禋，神所依兮，俳佪招搖，靈遟𨒈兮。煇光眩燿，隆厥福兮。子子孫孫，長亡極兮。
河東賦
其三月，將祭后土，上迺帥羣臣橫大河，湊汾陰。旣祭，行遊介山，回安邑，顧龍門，覽鹽池，登歷觀，陟西岳以望八荒，迹殷周之虛，眇然以思唐虞之風。雄以為臨川羨魚不如歸而結罔，還，上河東賦以勸。其辭曰：
伊年暮春，將瘞后土，禮靈祇，謁汾陰于東郊，因茲以勒崇垂鴻，發祥隤祉，欽若神明者，盛哉鑠乎，越不可載已！
於是命羣臣，齊法服，整靈輿，迺撫翠鳳之駕，六先景之乘；掉奔星之流旃，彏天狼之威弧；張燿日之玄旄，揚左纛，被雲梢，奮電鞭，驂雷輜，鳴洪鍾，建五旗。羲和司日，顏倫奉輿，風發飆拂，神騰鬼趡，千乘霆亂，萬騎屈橋，嘻嘻旭旭，天地稠㟼。簸丘跳巒，涌渭躍涇。秦神下讋，跖魂負沴，河靈矍踢，𤓯華蹈衰。遂臻陰宮，穆穆肅肅，蹲蹲如也。
靈祇旣鄉，五位時敍。絪縕玄黃，將紹厥後。於是靈輿安步，周流容與，以覽虖介山。嗟文公而愍推兮，勤大禹於龍門。灑沈𦸜於豁瀆兮，播九河於東瀕。登歷觀而遙望兮，聊浮游以經營。樂往昔之遺風兮，喜虞氏之所耕。瞰帝唐之嵩高兮，眽隆周之大寧。汨低回而不能去兮，行睨陔下與彭城。濊南巢之坎坷兮，易豳岐之夷平。乘翠龍而超河兮，陟西岳之嶢崝。雲䬠䬠而來迎兮，澤滲灕而下降。鬱蕭條其幽藹兮，滃汎沛以豐隆。叱風伯於南北兮，呵雨師於西東。參天地而獨立兮，廓盪盪其亡雙。
遵逝虖歸來，以函夏之大漢兮，彼曾何足與比功？建乾坤之貞兆兮，將悉總之以羣龍。麗鉤芒與驂蓐收兮，服玄冥及祝融。敦衆神使式道兮，奮六經以攄頌。隃於穆之緝熙兮，過清廟之雝雝。軼五帝之遐迹兮，躡三皇之高蹤。旣發軔於平盈兮，誰謂路遠而不能從？
上書
諫不受單于朝書
臣聞六經之治，貴於未亂，兵家之勝，貴於未戰，二者皆微，然而大事之本，不可不察也。今單于上書求朝，國家不許而辭之，臣愚以為漢與匈奴從此隙矣。夫北地之狄，五帝所不能臣，三王所不能制，其不可使隙甚明。臣不敢遠稱，請引秦以來明之。
以秦始皇之彊，蒙恬之威，帶甲四十餘萬，然不敢窺西河，乃築長城以界之。會漢初興，以高祖之威靈，三十萬眾困於平城，士或七日不食。時奇譎之士、石畫之臣甚眾，卒其所以脫者，世莫得而言也。又高皇后嘗忿匈奴，羣臣廷議，樊噲請以十萬眾橫行匈奴中，季布曰︰「噲可斬也，妄阿順指！」於是大臣權書遺之，然後匈奴之結解，中國之憂平。及孝文時，匈奴侵暴北邊，候騎至雍甘泉，京師大駭，發三將軍，屯細柳棘門霸上以備之，數月迺罷。孝武即位，設馬邑之權，欲誘匈奴，使韓安國將三十萬徼於便墬，匈奴覺之而去，徒費財勞師，一虜不可得見，況單于之面乎？其後深惟社稷之計，規恢萬載之策，迺大興師數十萬，使衛青霍去病操兵，前後十餘年，於是浮西河，絕大幕，破寘顏，襲王庭，窮極其地，追奔逐北，封狼居胥山，禪於姑衍，以臨瀚海，虜名王貴人以百數。自是之後，匈奴震怖，益求和親，然而未肯稱臣也。
且夫前世豈樂傾無量之費，役無罪之人，快心於狼望之北哉？以為不壹勞者不久佚，不暫廢者不永寧，是以忍百萬之師，以摧餓虎之喙，運府庫之財填盧山之壑，而不悔也。至本始之初，匈奴有桀心，欲掠烏孫，侵公主。迺發五將之師十五萬騎獵其南，而長羅侯以烏孫五萬騎震其西，皆至質而還。時鮮有所獲，徒奮揚威武，明漢兵若雷風耳。雖空行空反，尚誅兩將軍，故北狄不服，中國未得高枕安寢也。逮至元康神爵之間，大化神明，鴻恩溥洽，而匈奴內亂，五單于爭立，日逐、呼韓邪攜國歸化，扶伏稱臣。然尚羈縻之，計不顓制。自此之後，欲朝者不距，不欲者不彊。何者？外國天性忿鷙，形容魁健，負力怙氣，難化以善，易肄以惡，其彊難詘，其和難得。故未服之時，勞師遠攻，窮國殫貨，伏尸流血，破堅拔敵，如彼之難也。既服之後，慰薦撫循，交接賂遺，威儀俯仰，如此之備也。往時嘗屠大宛之城，踏烏桓之壘，探姑繒之壁，籍蕩姐之場，艾朝鮮之旃，拔兩越之旗，近不迥旬月之伇，遠不離二時之勞，固已犂其庭，掃其閭，郡縣而置之，雲徹席卷，後無餘菑。惟北狄為不然，真中國之堅敵也，三垂比之懸矣，前世重之茲甚，未易可輕也。
今單于歸義，懷款誠之心，欲離其庭，陳見於前，此迺上世之遺策，神靈之所想望，國家雖費，不得已者也。奈何距以來厭之辭，疏以無日之期，消往昔之恩，開將來之隙！夫款而隙之，使有恨心，負前言，緣往辭，歸怨於漢，因以自絕，終無北面之心，威之不可，諭之不能，焉得不為大憂乎？夫明者視於無形，聰者聽於無聲，誠先於未然，即蒙恬樊噲不復施，棘門細柳不復備，馬邑之策安所設，衛霍之功何得用，五將之威安所震？不然，壹有隙之後，雖智者勞心於內，辯者轂擊於外，猶不若未然之時也。且往者圖西域，制車師，置城都護三十六國，費歲以大萬計者，豈為康居烏孫能踰白龍堆而寇西邊哉？乃以制匈奴也。夫百年勞之，一日失之，費十而愛一，臣竊為國不安也。惟陛下少留意於未亂未戰，以遏邊萌之禍！
書
答劉歆書
雄叩頭：賜命謹至，又告以田儀事，事窮竟白，案顯出，甚厚甚厚！田儀與雄同鄉里，幼稚為鄰，長艾相更，視覬動精采，似不為非者，故舉至之，雄之任也。不意淫迹暴汙官朝，令舉者懷赧而低眉，任者含聲而寃舌，知人之德，堯猶病諸，雄何慚焉！叩頭叩頭。
又敕以殊言十五卷，君何由知之？謹歸誠底裏，不敢違信。雄少不師章句，亦於五經之訓所不解。嘗聞先代輶軒之使，奏籍之書，皆藏於周秦之室。及其破也，遺棄無見之者。獨蜀人有嚴君平、臨邛林閭翁孺者，深好訓詁，猶見輶軒之使所奏言。翁孺與雄外家牽連之親，又君平過誤有以私遇，少而與雄也。君平財有千言耳，翁孺梗概之法略有。翁孺往數歲死。婦蜀郡掌氏子，無子而去。而雄始能草文，先作縣邸銘、玉佴頌、階闥銘、及成都城四隅銘。蜀人有楊莊者，為郎，誦之於成帝，成帝好之，以為似相如，雄遂以此得外見。此數者，皆都水君常見也。雄為郎之歲，自奏︰少不得學，而心好沈博絕麗之文，願不受三歲之奉，且休脫直事之徭，得肆心廣意，以自克就。有詔可，不奪奉，令尚書賜筆墨錢六萬，得觀書於石室。如是後一歲，作繡補靈節龍骨之銘詩三章，成帝好之，遂得盡意。故天下上計孝廉及內郡衛卒會者，雄常把三寸弱翰，齎油素四尺，以問其異語，歸即以鉛摘次之於槧，二十七歲於今矣。而語言或交錯相反，方覆論思詳悉集之，燕其疑。張伯松不好雄賦頌之文，然亦有以奇之，常為雄道，言其父及其先君熹典訓，屬雄以此篇目煩示其成者。伯松曰︰「是縣諸日月，不刊之書也。」又言︰「恐雄為太玄經，由鼠坻之舉牛場也。如其用，則實五稼，飽邦民；否則為牴糞棄之於道矣。」而雄般之。伯松與雄，獨何德慧，而君與雄，獨何譖隙，而當匿乎哉？其不勞戎馬高車，令人君坐幃幕之中，知絕遐異俗之語，典流於昆嗣，言列於漢籍，誠雄心所絕極至精之所想遘也。夫聖朝遠照之明，使君𡨃此，如君之意，誠雄散之之會也，死之日，則今之榮也，不敢有貳，不敢有愛。少而不以行立於鄉里，長而不以功顯於縣官，著訓於帝籍，但言詞博覽，翰墨為事，誠欲崇而就之，不可以遺，不可以怠。即君必欲脅之以威，陵之以武，欲令入之於此，此又示定，未可以見；今君又終之，則縊死以從命也。而可且寬假延期，必不敢有愛。雄之所為，得使君輔貢於明朝，則雄無恨，何敢有匿？唯執事圖之，長監於規繡之就死以為小，雄敢行之！謹因還使，雄叩頭叩頭。
答桓譚書
長卿賦不似從人間來，其神化所至邪？大諦能讀千賦，則能為之。諺云︰「伏習象神，巧者不過習者之門。」
與桓譚書
望風景附，聲訓自結。
設難
解嘲
哀帝時，丁傅董賢用事，諸附離之者或起家至二千石。時雄方草創太玄，有以自守，泊如也。人有嘲雄以玄之尚白，雄解之，號曰解嘲。其辭曰：
客嘲揚子曰：「吾聞上世之士，人綱人紀，不生則已，生必上尊人君，下榮父母，析人之圭，儋人之爵，懷人之符，分人之祿，紆青拕紫，朱丹其轂。今吾子幸得遭明盛之世，處不諱之朝，與羣賢同行，歷金門，上玉堂，有日矣，曾不能畫一奇，出一策，上說人主，下談公卿。目如燿星，舌如電光，壹從壹衡，論者莫當，顧而作太玄五千文，支葉扶疏，獨說數十餘萬言，深者入黃泉，高者出蒼天，大者含元氣，纖者入無倫，然而位不過侍郎，擢纔給事黃門。意者玄，得毋尚白乎？何為官之拓落也？」
揚子笑而應之曰：
「客徒朱丹吾轂，不知一跌將赤吾之族也！往者周罔解結，羣鹿爭逸，離為十二，合為六七，四分五剖，並為戰國。士無常君，國無定臣，得士者富，失士者貧，矯翼厲翮，恣意所存，故士或自盛以橐，或鑿坏以遁。是故鄒衍以頡亢而取世資，孟軻雖連蹇，猶為萬乘師。
「今大漢左東海，右渠搜，前番禺，後陶塗。東南一尉，西北一候，徽以糾墨，制以質鈇，散以禮樂，風以詩書，曠以歲月，結以倚廬。天下之士，雷動雲合，魚鱗雜襲，咸營于八區，家家自以為稷契，人人自以為咎繇，戴縰垂纓而談者，皆擬於阿衡，五尺童子羞比晏嬰與夷吾。當塗者升青雲，失路者委溝渠，旦握權則為卿相，夕失埶則為匹夫。譬若江湖之雀，勃解之島，乘雁集不為之多，雙鳧飛不為之少。昔三仁去而殷虛，二老歸而周熾，子胥死而吳亡，種蠡存而粵霸，五羖入而秦喜，樂毅出而燕懼，范雎以折摺而危穰侯，蔡澤以噤吟而笑唐舉。故當其有事也，非蕭曹子房平勃樊霍則不能安；當其亡事也，章句之徒相與坐而守之，亦亡所患。故世亂，則聖哲馳騖而不足；世治，則庸夫高枕而有餘。
「夫上世之士，或解縛而相，或釋褐而傅，或倚夷門而笑，或橫江潭而漁，或七十說而不遇，或立談間而封侯，或枉千乘於陋巷，或擁帚彗而先驅。是以士頗得信其舌而奮其筆，窒隙蹈瑕，而無所詘也。當今縣令不請士，郡守不迎師，羣卿不揖客，將相不俛眉；言奇者見疑，行殊者得辟，是以欲談者宛舌而固聲，欲步者擬足而投迹。鄉使上世之士處虖今，策非甲科，行非孝廉，舉非方正，獨可抗疏，時道是非，高得待詔，下觸聞罷，又安得青紫？
「且吾聞之，炎炎者滅，隆隆者絕；觀雷觀火，為盈為實，天收其聲，地藏其熱。高明之家，鬼瞰其室。攫拏者亡，默默者存；位極者高危，自守者身全。是故知玄知默，守道之極；爰清爰靜，游神之庭；惟寂惟寞，守德之宅。世異事變，人道不殊，彼我易時，未知何如。今子迺以鴟梟而笑鳳皇，執蝘蜓而嘲龜龍，不亦病乎！子之徒笑我玄之尚白，吾亦笑子病甚，不遭臾跗扁鵲，悲夫！」
客曰：「然則靡玄無所成名乎？范蔡以下何必玄哉？」
揚子曰：「范雎，魏之亡命也，折脅拉髂，免於徽索，翕肩蹈背，扶服入橐，激卬萬乘之主，界涇陽抵穰侯而代之，當也。蔡澤，山東之匹夫也，顉頤折頞，涕唾流沫，西揖彊秦之相，搤其咽，炕其氣，附其背而奪其位，時也。天下已定，金革已平，都於頟陽。婁敬委輅脫輓，掉三寸之舌，建不拔之策，舉中國徙之長安，適也。五帝垂典，三王傳禮，百世不易。叔孫通起於枹鼓之間，解甲投戈，遂作君臣之儀，得也。甫刑靡敝，秦法酷烈，聖漢權制，而蕭何造律，宜也。故有造蕭何之律於唐虞之世，則誖矣。有作叔孫通儀於夏殷之時，則惑矣。有建婁敬之策於成周之世，則繆矣。有談范蔡之說於金張許史之間，則狂矣。夫蕭規曹隨，留侯畫策，陳平出奇，功若泰山，嚮若阺隤；唯其人之贍知哉，亦會其時之可為也。故為可為於可為之時，則從；為不可為於不可為之時，則凶。若夫藺生收功於章臺，四皓采榮於南山，公孫創業於金馬，驃騎發迹於祁連，司馬長卿竊訾於卓氏，東方朔割名於細君。僕誠不能與此數公者並，故默然獨守吾太玄。」
解難
雄以為經莫大於易，故作太玄。客有難玄大深，衆人之不好也，雄解之，號曰解難。其辭曰：
客難揚子曰：「凡著書者，為衆人之所好也。美味期乎合口，工聲調於比耳，今吾子迺抗辭幽說，閎意眇指，獨馳騁於有亡之際，而陶冶大鑪，旁薄羣生。歷覽者茲年矣，而殊不寤，亶費精神於此，而煩學者於彼。譬畫者畫於無形，弦者放於無聲，殆不可乎？」
揚子曰：「俞。若夫閎言崇議，幽微之塗，蓋難與覽者同也。昔人有觀象於天，視度於地，察法於人者，天麗且彌，地普而深，昔人之辭，乃玉乃金。彼豈好為艱難哉？勢不得已也。獨不見夫翠虯絳螭之將登虖天，必聳身於倉梧之淵；不階浮雲，翼疾風，虛舉而上升，則不能撠膠葛，騰九閎。日月之經不千里，則不能燭六合，燿八紘；泰山之高不嶕嶢，則不能浡滃雲而散歊烝。是以宓犧氏之作易也，緜絡天地，經以八卦，文王附六爻，孔子錯其象而彖其辭，然後發天地之臧，定萬物之基。典謨之篇，雅頌之聲，不溫純深潤，則不足以揚鴻烈而章緝熙。蓋胥靡為宰，寂寞為尸；大味必淡，大音必希；大語叫叫，大道低回。是以聲之眇者不可同於衆人之耳，形之美者不可棍於世俗之目，辭之衍者不可齊於庸人之聽。今夫弦者，高張急徽，追趨逐耆，則坐者不期而附矣；試為之施咸池，揄六莖，發蕭韶，詠九成，則莫有和也。是故鍾期死，伯牙絕弦破琴而不肯與衆鼓；獿人亡，則匠石輟斤而不敢妄斵。師曠之調鍾，竢知音者之在後也；孔子作春秋，幾君子之前睹也。老聃有遺言，貴知我者希，此非其操與！」
頌
趙充國頌
明靈惟宣，戎有先零，先零猖狂，侵漢西疆。漢命虎臣，惟後將軍，整我六師，是討是震。既臨其域，諭以威德，有守矜功，謂之弗克。請奮其旅，于罕之羌。天子命我，從之鮮陽。營平守節，屢奏封章，料敵制勝，威謀靡亢。遂克西戎，還師于京，鬼方賓服，罔有不庭。昔周之宣，有方有虎，詩人歌功，乃列于雅。在漢中興，充國作武，赳赳桓桓，亦紹厥後。
箴
冀州牧箴
洋洋冀州，鴻原大陸。岳陽是都，島夷被服。潺湲河流，表〈初學記作夾。〉以碣石。三后攸降，列為侯伯。隆周之末，〈初學記作降周之秦，古文苑作降周之末。〉趙魏是宅。冀土糜沸，炫沄〈文選思玄賦注、初學記作泫沄。〉如湯。更盛更衰，載從載橫。〈初學記作衡。〉陪臣擅命，天王是替。趙魏相反，秦拾其弊。北築長城，恢夏之場。漢興定制，改列藩王。仰覽前世，厥力孔多。初安如山，後崩如崖。故治不忘亂，安不忘〈初學記、古文苑作遺。〉危。周宗自怙，云焉有予隳。六國奮矯，果絕其維。牧臣司冀，敢告在階。〈藝文類聚六、初學記八、古文苑。〉
兗州牧箴
悠悠濟河，兗州之㝢。九河既導，雷夏攸處。草繇木條，漆絲絺紵。濟漯既通，降丘宅土。成湯五徙，卒都於亳。盤庚北度，牧野是宅。丁感雊雉，祖己伊忠。 爰正厥事，遂緒高宗。厥後陵遲，顛覆湯緒。西伯戡黎，祖伊奔走。致天威命，不恐不震。婦言是用，牝雞司晨。三仁既知，武果戎殷。牧野之禽，豈復能耽？甲子之朝，豈復能笑？有國雖久，必畏天咎。有民雖長，必懼人殃。箕子歔欷，厥居為墟。牧臣司兗，敢告執書。〈藝文類聚七、初學記八、古文苑。〉
青州牧箴
茫茫青州，海岱是極。鹽鐵之地，鉛松怪石。羣水攸歸，萊夷作牧。貢篚以時，莫怠莫違。昔在文武，封呂於齊。厥土塗泥，在丘之營。五侯九伯，是討是征。馬殆其銜，御失其度。周室荒亂，小白以霸。諸侯僉服，復尊京師，小白既沒，周卒陵遲。嗟茲天王，附命下土。失其法度，喪其文武。牧臣司青，敢告執矩。〈藝文類聚六、初學記八、古文苑。〉
徐州牧箴
海岱伊淮，東海是渚。徐州之土，邑於蕃宇。大野既瀦，有羽有蒙。孤桐蠙珠，泗沂攸同。實列蕃蔽，侯衛東方。民好農蠶，大野以康。帝癸及辛，不祗不恪。沈湎於酒，而忘其東作。天命湯武，勦絕其緒祚。降周任姜，鎮於琅邪。姜氏絕苗，田氏攸都。事由細微，不慮不圖。禍如丘山，本在萌芽。牧臣司徐，敢告僕夫。〈藝文類聚六、初學記八、古文苑。〉
揚州牧箴
矯矯〈藝文類聚作夭矯。〉揚州，江漢之滸。彭蠡既瀦，陽鳥攸處。橘柚羽貝，瑤琨篠簜。閩越北垠，沅湘攸往。獷矣淮夷，蠢蠢荊蠻。翩彼昭王，南征不旋。人咸躓於垤，莫躓於山。咸跌於汙，莫跌於川。明哲不云我昭，童蒙不云我昬。湯武聖而師伊呂，桀紂悖而誅逢干。蓋邇不可不察，遠不可不親。靡有孝而逆父，罔有義而忘君。太伯遜位，基吳紹類。夫差一誤，太伯無祚。周室不匡，句踐入霸。當周之隆，越裳重譯。春秋之末，侯甸叛逆。元首不可不思，股肱不可不孳。〈初學記作慈。〉堯崇屢省，舜盛欽謀。牧臣司揚，敢告執籌。〈藝文類聚六、初學記八、御覽九百七十三、古文苑。〉
荊州牧箴
杳杳巫山，在荊之陽。江漢朝宗，其流湯湯。夏君遭鴻，荊衡是調。雲夢塗泥，包匭菁茅。金玉砥礪，象齒元龜。貢篚百物，世世以饒。戰戰慄慄，至桀荒溢。曰我在帝位，若天有日。不順庶國，孰敢余奪！亦有成湯，果秉其鉞。放之南巢，號之以桀。南巢茫茫，多楚與荊。風慓以悍，氣銳以剛。有道後服，無道先強。世雖安平，無敢逸豫。牧臣司荊，敢告執御。〈藝文類聚六、初學記八、古文苑。〉
豫州牧箴
郁郁荊河，伊洛是經。滎播〈初學記作波。〉枲添，惟用攸成。田田相挐，廬廬相距。夏殷不都，成周攸處。豫野所居，爰在鶉墟。四隩咸宅，㝢內莫如。陪臣執命，不慮不圖。王室陵遲，喪其爪牙。靡哲靡聖，捐失其正。方伯不維，韓卒擅命。文武孔純，至厲作昬。成康孔寧，至幽作傾。故有天下者，毋曰我大，莫或我敗。毋曰我強，靡克余亡。夏宅九州，至於季世，放于南巢。成康太平，降及周微。帶蔽屏營，屏營不起。施于孫子，王赧為極，實絕周祀。牧臣司豫，敢告柱史。〈藝文類聚七、初學記八、古文苑。〉
益州牧箴
巖巖岷山，古曰梁州。華陽西極，黑水南流。茫茫洪波，鯀堙降陸。于時八都，厥民不隩。禹導江沱，岷嶓啓乾。遠近厎貢，磬錯砮丹。絲麻條暢，有粳有稻。自京徂畛，民攸溫飽。帝有桀紂，湎沈頗僻。遏絕苗民，滅夏殷績。爰周受命，復古之常。幽厲夷業，破絕為荒。秦作無道，三方潰叛。義兵征暴，遂國于漢。拓開疆宇，恢梁之野。列為十二，光羨〈初學記作美。〉虞夏。牧臣司梁，是職是圖。經營盛衰，敢告士夫。〈藝文類聚六、初學記八、古文苑。〉
雍州牧箴
黑水西河，橫截〈初學記作屬。〉崐崙。邪指閶闔，畫為雍垠。上侵積石，下礙龍門。自彼氐羌，莫敢不來庭，莫敢不來臣。每在季主，常失厥緒。侯紀不貢，荒侵其㝢。陵遲衰微，秦據以戾。興兵山東，六國顛沛。上帝不寧，命漢作京。隴山以徂，列為西荒。南排勁越，北啓彊胡。幷連屬國，一護攸都。蓋安不忘危，盛不諱衰。牧臣司雍，敢告贅衣。〈藝文類聚六、初學記八、古文苑。　案。初學記八又割分此為涼州牧箴。〉
幽州牧箴
蕩蕩平川，惟冀之別。北阨幽都，戎夏交偪。伊昔唐虞，實為平陸。周末荐臻，迫于獯鬻。晉溺其陪，周使不阻。六國擅權，燕趙本都。東限穢貊，羨〈初學記作爰。〉及東胡。強秦北排，蒙公城疆。大漢初定，介狄之荒。元戎屢征，如風之騰。義兵涉漠，偃我邊萌。既定且康，復古虞唐。盛不可不圖，衰不可或忘。隄潰蟻穴，器漏箴芒。牧臣司幽，敢告侍傍。〈藝文類聚六、初學記八、古文苑。〉
幷州牧箴
雍別朔方，河水悠悠。北辟獯鬻，南界涇流。畫茲朔土，正直幽方。自昔何為，莫敢不來貢，莫敢不來王。周穆遐征，犬戎不享。爰貊〈初學記作藐。〉伊德，侵玩上國。宣王命將，攘之涇北。宗幽罔識〈初學記作崇幽罔識，古文苑作宗周罔職。〉，日用爽蹉。既不俎豆，又不干戈。犬戎作亂〈藝文類聚作難。〉，斃于驪阿。太上曜德，其次曜兵。德兵俱顛，靡不悴荒。牧臣司幷，敢告執綱。〈藝文類聚六。初學記八。古文苑。〉
交州牧箴
交州荒裔，水與天際。越裳是南，荒國之外。爰自開闢，不羈不絆。周公攝祚，白雉是獻。昭王陵遲，周室是亂。越裳絕貢，荊楚逆叛。四國內侵，蠶食周 京。臻于季赧，遂以滅亡。大漢受命，中國兼該。南海之宇，聖武是恢。稍稍受羈，遂臻黃支。杭海三萬，來牽其犀。盛不可不憂，隆不可不懼。顧瞻陵遲，而忘其規摹。亡國多逸豫，而存國多難。泉竭中虛，池竭瀕乾。牧臣司交，敢告執憲。〈藝文類聚六、初學記八、古文苑。〉
光祿勳箴
經兆宮室，畫為中外。廊殿門闥，限以禁衛。〈古文苑作界。〉國有固〈古文苑作周。〉衛，人有樊籬。各有攸保，守以不岐。昔在夏殷，桀紂淫愐。符牛之飲，門戶荒亂。郎雖執戟，謁者參差。殿中成市，或室內鼓鼙〈古文苑作或鼓或鼙。〉。忘其廊廟，而聚夫逋逃。四方多罪，載號載呶。內不可不省，外不可不清。德人立朝，義士充庭。祿臣司光，敢告執經。〈初學記十一、古文苑。〉
衛尉箴
茫茫上天，崇高其居。設置山險，畫〈文選西都賦注作盡。〉為防禦。重垠累垓，以難不律。闕為城衛，以待暴卒。國以有固，民以有內。各保其守，永修不敗。維昔庶僚，官得其人。荷戈而歌，中外以堅。齊桓怵惕，宿衛不敕。門非其人，戶廢其職。曹子摽劍，遂成其詐。軻挾匕首，而衛人不寤。二世妄宿，敗于望夷。閻樂矯詔〈古文苑作矯搜。〉，戟者不推。尉臣司衛，敢告執維。〈藝文類聚四十九、初學記十二、古文苑、文選注。〉
太僕箴
肅肅太僕，車馬是供。鏘鏘和鑾，駕彼時龍。昔在二帝，巡狩四宅。王用三驅，前禽是射。紂作不令，武王征殷。檀車孔夏，四騵孔昕。僕夫執鞗，載騂載駰。我輿云安，我馬云閑。雖馳雖驅，匪逸匪愆。昔有淫羿，馳騁忘歸。景公千駟，而淫于齊。詩好牡馬，牧于坰野。輦車就牧，而詩人興魯。廄焚問人，仲尼厚醜。孟子蓋惡夫廄多肥馬，而野有餓殍。僕臣司駕，敢告執皁。〈藝文類聚四十九、初學記十二、古文苑。〉
廷尉箴
天降五刑，維夏之績。亂茲平民，不回不僻。昔在蚩尤，爰作淫刑。延于苗民，夏氏不寧。穆王耄荒，甫侯伊謨。五刑訓天，周以皁基。厥後陵遲，上帝不孤。〈古文苑作觚。〉周輕其制，秦繁其辜。五刑紛紛，靡遏靡止。寇賊滿山，刑者半市。昔在唐虞象刑，天民是全。紂作炮烙，墜人于淵。故有國者，無云何謂，是刖是劓。無云何害，是剝是割。惟虐惟殺，人其莫泰。殷以刑顛，秦以酷敗。獄臣司理，敢告執謁。〈藝文類聚四十九、初學記十二、古文苑。〉
大鴻臚箴
蕩蕩唐虞，經通垓極。陶陶百王，天工人力。畫為上下，羅條〈藝文類聚作該羅。〉百職。人有材能，寮有級差。遷能授官，各有攸宜。主以不廢，官以不隳。昔在三代，二季不蠲。穢德慢道，署非其人。人失其材，職反其官。寀寮荒耄，國政如漫。文不可武，武不可文。大小上下，不可奪倫。鴻臣司爵，敢告在鄰。〈藝文類聚四十九、初學記十二、古文苑。〉
宗正箴
巍巍帝堯，欽親九族。經哲宗伯，禮有攸訓。屬有攸籍，各有育子，代以不錯。昔在夏時，少康不恭。有仍二女，五子家降。晉獻悖統，宋宣亂序。齊桓不胤，而忘其宗緒。周譏戎女，魯喜子同。高作秦祟，而扶蘇被凶。宗廟荒墟，魂靈靡附。伯臣司宗，敢告執主。〈初學記十二、古文苑。〉
大司農箴
時維大農，爰司金穀。自京徂荒，粒民是斛。肇自厥功，實施惟食。厥僚后稷，有無遷易。實均實嬴，惟都作程。旁施衣食，厥民攸生。上稽二帝，下閱三王。什一而征，為民作常。遠近貢篚，百則〈藝文類聚作姓。〉不忘。帝王之盛，實在農殖。季周爛熳，而東作不敕。膏腴不穫，庶物並荒。府庫殫〈藝文類聚、古文苑作藏單。〉虛，靡積倉箱。陵遲衰微，周卒以亡。秦收大半，二世不瘳。泣血之求，海內無聊。農臣司均，敢告執繇。〈藝文類聚四十九、初學記十二、古文苑。〉
少府箴
實實少府，奉養是供。紀經九品，臣子攸同。海內幣帑，祁祁如雲。家有孝子，官有忠臣。共僚率舊，聖則越遵。民以不擾，國以不煩。昔在帝季，癸辛之世。酒池糟隄，而象箸以噬。至於耽樂流湎，而妲末作祟。共寮不御，夏殷喪其國康，而卒以陵遲。嗜不可不察，欲不可不圖。未嘗失之于約，常失于奢。府臣司共，敢告執觚。〈古文苑。〉
執金吾箴
溫溫唐虞，重襲純孰，經表九德。張設武官，以御寇賊。如虎有牙，如鷹有爪。國以自固，獸以自保。牙爪葸葸，動作宜時。用之不理，實反生災。秦政暴戾，播其威虐。亡其仁義，而思其殘酷。猛不可重任，威不可獨行。堯咨虞舜，惟思是尚。吾臣司金，敢告執璜。〈古文苑。〉
將作大匠箴
侃侃將作，經構宮室。牆以禦風，宇以蔽日。寒暑攸除，鳥鼠攸去。王有宮殿，民有宅居。昔在帝世，茅茨土階。夏卑宮觀，在彼溝洫。桀作瑤臺，紂為璇室。人力不堪，而帝業不卒。詩詠宣王，由儉改奢。觀豐上六，大屋小家。春秋譏刺，書彼泉臺。兩觀雉門，而魯以不恢。或作長府，而閔子以仁。〈古文苑作不仁。〉秦築驪阿，嬴姓以顛。故人君無云我貴，榱題是遂。毋云我富，淫作極遊。在彼牆屋，而忘其國戮。作臣司匠，敢告執猷。〈藝文類聚四十九、古文苑。〉
城門挍尉箴
幽幽山川，徑塞九路。盤石唐芒，襲險重固。國有城溝，家有柝柜。各有攸堅，民以不虞。德懷其內，險難其外。王公設險，而承以盤蓋。昔在上世，有殷有夏。癸辛不德，而設夫險阻。湯武爰征，而莫遏莫禦。作君之危，不可德少，而城溝伊保。不可德希，而城溝是依。唐虞長德，而四海永懷。秦恢長城，而天下畔乖。尉臣司城，敢告在階。〈古文苑。〉
上林苑令箴
茫茫大田，〈文選東京賦注。御覽作天田。〉芃芃作穀。山有徑陸，〈古文苑一作陘陸，九卷本作徑陸，御覽作陵陸。〉野有林麓。夷原汙藪，禽獸攸伏。魚鱉以時，蒭蕘咸殖。國以殷富，民以家給。昔在帝羿，共田徑游。弧矢是尚，而射夫封豬。不顧於愆，卒遇後憂。是以田獲三驅，不可過差。麀鹿攸伏，不如德至。衡臣司虞，敢告執指。〈古文苑、御覽二百三十二。〉
司空箴
普彼坤靈，侔天作則。分制五服，劃為萬國。乃立地官，空惟是職。茫茫九州，都鄙盈區。綱以羣牧，綴以方侯。烈烈雋乂，翼翼王臣。臣當其官，官當〈初學記、古文苑作宜。〉其人。九十之政，七賦以均。昔在季葉，班祿遺賢。掊克充朝，而象恭滔天。匪人斯力〈初學記作匪力斯人。〉，匪政斯敕。流貨市寵，而苞苴是鬻。王路斯荒〈初學記作蕪，古文苑作浮。〉，孰不傾覆？空臣司土，敢告在側。〈藝文類聚四十七、初學記十一、古文苑、文選注。〉
太常箴
翼翼太常，實為宗伯。穆穆靈祇，寢廟奕奕。稱秩元祀，班于羣神。我祀既祇，我粢孔蠲。匪愆匪忒，公尸攸宜。弗祈弗求，惟德之報。不矯不誣，庶無罪悔。昔在成湯，葛為不弔，棄禮慢祖。夔子不祀，楚師是虜。魯人躋僖，臧文不悟。文隳太室，桓納郜賂。災降二宮，用誥不祧。故聖人在位，無曰我貴。慢行繁祭。無曰我材，輕身恃巫。東鄰之犧牛，不如西鄰之麥魚。秦殞望夷，隱斃鍾巫。常臣司宗，敢告執書。〈藝文類聚四十九作揚雄，初學記十二作崔駰，古文苑作崔駰，注云一作揚雄。〉
尚書箴
皇皇聖哲，允敕百工，命作齋慄。龍惟納言，是機是密。出入王命，王之喉舌。獻善宣美，而讒說是折。我視云明，我聽云聰。載夙載夜，惟允惟恭。故君子在室，出言如風，動于民人。渙其大號，而萬國平信。春秋譏漏言，易稱不密則失臣。兌吉其和，巽吝其頻。書稱其明，申申厥鄰。昔秦尚權詐，官非其人。符璽竊發，而扶蘇隕身。一姦愆命，七廟為墟。威福同門，牀上維辜。書臣司命，敢告侍隅。〈藝文類聚四十八、古文苑。〉
博士箴
洋洋三代，典禮是修，畫〈藝文類聚作盡。〉為辟雍。國有學校，侯有泮宮。各有攸教〈藝文類聚作各有伋教。〉，德用不陵。昔在文王，經啓〈藝文類聚作營。〉其軌，勖于德音。而思皇多士，多士作楨，惟周以寧。國人興讓。虞芮質成。公劉挹行潦，而濁亂斯清。官操〈藝文類聚作摻。〉其業，士執其經。昔聖人之綏俗，莫美於施化。故孔子觀夫大學，而知為王之易易。〈藝文類聚作故孔子觀夫人之學而知為王之易。〉大舜南面無為，而衽席平還師。階級之間〈藝文類聚無級之二字。〉，三苗以懷。秦作無道，斬決天紀。漫彼王迹，而坑夫術士。〈藝文類聚無夫字。〉詩書是泯，家言是守。俎豆不陳，而顛其社稷。故仲尼不對問陳，而胡簋是遵。原伯非學，而閔子知周之不振。儒臣司典，敢告在賓。〈藝文類聚四十六、古文苑。〉
酒箴
子猶瓶矣。觀瓶之居，居井之眉。處高臨深，動而近危。酒醪不入口，臧水滿懷。不得左右，牽於纆徽。一旦叀礙，為瓽所轠；身提黃泉，骨肉為泥。自用如此；不如鴟夷。鴟夷滑稽，腹大如壺。盡日盛酒，人復借酤。常為國器，託於屬車。出入兩宮，經營公家。由是言之，酒何過乎？
符命
劇秦美新文〈有序〉
諸吏中散大夫臣雄稽首再拜皇帝陛下：臣雄經術淺薄，行能無異，數蒙渥恩，拔擢倫比與羣賢並，媿無以稱職。臣伏惟陛下以至聖之德，龍興登庸，欽明尚古，作民父母，為天下主，執粹清之道，鏡照四海，聽聆風俗，博覽廣包，參天貳地，兼並神明，配五帝，冠三王，開闢以來，未之聞也。臣誠樂昭著新德，光之罔極。往時司馬相如作封禪一篇，以彰漢氏之休。臣常有顛眴病，恐一旦先犬馬填溝壑，所懷不章，長恨黃泉，敢竭肝膽，寫腹心，作劇秦美新一篇，雖未究萬分之一，亦臣之極思也。臣雄稽首再拜以聞。曰：
權輿天地未袪，睢睢盱盱，或玄而萌，或黃而牙，玄黃剖判，上下相嘔。爰初生民，帝王始存。在乎混混茫茫之時，舋聞罕漫而不昭察，世莫得而云也。
厥有云者：上罔顯於羲皇，中莫盛於唐虞，邇靡著於成周。仲尼不遭用，春秋困斯發。言神明所祚，兆民所託，罔不云道德仁義禮智。獨秦屈起西戎邠荒岐雍之疆，因襄文宣靈之僭迹，立基孝公，茂惠文，奮昭莊，至政破縱擅衡，並吞六國，遂稱乎始皇，盛從鞅儀韋斯之邪政，馳騖起翦恬賁之用兵，剗滅古文，刮語燒書，弛禮崩樂，塗民耳目，遂欲流唐漂虞，滌殷蕩周，㸐除仲尼之篇籍，自勒功業，改制度軌量，咸稽之于秦紀。是以耆儒碩老，抱其書而遠遜，禮官博士，卷其舌而不談。來儀之鳥，肉角之獸，狙獷而不臻。甘露嘉醴、景曜浸潭之瑞潛，大茀經霣、巨狄鬼信之妖發。神歇靈繹，海水羣飛，二世而亡，何其劇與！帝王之道，兢兢乎不可離已。
夫能貞而明之者窮祥瑞，回而昧之者極妖愆。上覽古在昔，有憑應而尚缺，焉壞徹而能全？故若古者稱堯舜，威侮者陷桀紂。況盡汛埽前聖數千載功業，專用己之私，而能享祐者哉。
會漢祖龍騰豐沛，奮迅宛葉，自武關與項羽戮力咸陽，創業蜀漢，發迹三秦，尅項山東而帝天下，擿秦政慘酷尤煩者，應時而蠲，如儒林刑辟歷紀圖典之用稍增焉。秦餘制度，項氏爵號，雖違古而猶襲之。是以帝典闕而不補，王綱弛而未張。道極數殫，闇忽不還。
逮至大新受命，上帝還資，后土顧懷。玄符靈契，黃瑞涌出，滭浡沕潏，川流海渟。雲動風偃，霧集雨散，誕彌八圻，上陳天庭。震聲日景，炎光飛響，盈塞天淵之間，必有不可辭讓云爾。於是乃奉若天命，窮寵極崇，與天剖神符，地合靈契，創億兆，規萬世，奇偉倜儻譎詭，天祭地事。其異物殊怪，存乎五威將帥，班乎天下者，四十有八章，登假皇穹，鋪衍下土，非新家其疇離之？卓哉煌煌，真天子之表也。
若夫白鳩丹烏，素魚斷蛇，方斯蔑矣。受命甚易，格來甚勤。昔帝纘皇，王纘帝，隨前踵古，或無為而治，或損益而亡。豈知新室委心積意，儲思垂務，旁作穆穆，明旦不寐，勤勤懇懇者，非秦之為與﹖夫不勤勤，則前人不當；不懇懇，則覺德不愷。是以發祕府，覽書林，遙集乎文雅之囿，翱翔乎禮樂之場，胤殷周之失業，紹唐虞之絕風。懿律嘉量，金科玉條，神卦靈兆，古文畢發，煥炳照曜，靡不宣臻。式軨軒旂旗以示之，揚和鸞肆夏以節之，施黼黻袞冕以昭之，正嫁娶送終以尊之，親九族淑賢以穆之。夫改定神祇，上儀也；欽修百祀，咸秩也；明堂雍臺，壯觀也；九廟長壽，極孝也；制成六經，洪業也；北懷單于，廣德也。若復五爵，度三壤，經井田，免人役，方甫刑，匡馬法，恢崇祗庸爍德懿和之風，廣彼搢紳講習言諫箴誦之塗，振鷺之聲充庭，鴻鸞之黨漸階，俾前聖之緒，布濩流衍而不韞韣，郁郁乎煥哉，天人之事盛矣。鬼神之望允塞，羣公先正，罔不夷儀；姦宄寇賊，罔不振威。紹少典之苗，著黃虞之裔。帝典闕者已補，王綱弛者已張，炳炳麟麟，豈不懿哉！
厥被風濡化者，京師沈潛，甸內匝洽，侯衛厲揭，要荒濯沐。而術前典，巡四民，迄四嶽，增封泰山、禪梁甫，斯受命者之典業也。蓋受命，日不暇給，或不受命，然猶有事矣。況堂堂有新，正丁厥時，崇嶽渟海通瀆之神，咸設壇場，望受命之臻焉。海外遐方，信延頸企踵，回面內嚮，喁喁如也。帝者雖勤，惡可以已乎﹖宜命賢哲，作帝典一篇，舊三為一襲，以示來人，摛之罔極。令萬世常戴巍巍，履栗栗，臭馨香，令甘實，鏡純粹之至精，聆清和之正聲。則百工伊凝，庶績咸喜，荷天衢，提地釐，斯天下之上則已，庶可試哉！
連珠
連珠二首
臣聞明君取士，貴拔衆之所遺；忠臣薦善，不廢格而〈疑當作之。〉所排。是以巖穴無隱，而側陋章顯也。〈藝文類聚五十七。〉
臣聞天下有三樂，有三憂焉。陰陽和調，四時不忒；年豐物遂，〈一作年穀豐遂。〉無有夭折；災害不生，兵戎不作：天下之樂也。聖明在上，祿不遺賢，罰不偏罪；君子小人，各處其位：衆人〈一作衆臣。〉之樂也。吏不苟暴，役賦不重；財力不傷，安土〈一作女工。〉樂業：民之樂也。亂則反焉，故有三憂。〈御覽四百六十八，又四百六十九。〉
誄
元后誄
新室文母太后崩，天下哀痛，號哭涕泗，思慕功德。咸上柩，誄之，銘曰︰
惟我有新室文母聖明皇太后，姓出黃帝，西陵昌意，實生高陽。純德虞帝，孝聞四方。豋陟帝位，禪受伊唐。爰初胙土，陳田至王。營相厥宇，度河濟旁。沙麓之靈，太陰之精。天生聖姿，豫有祥禎。作合于漢，配元生成。
孝順皇姑，承家尚莊。內則純被，後烈丕光。肇初配元，天命是將。兆徵顯見，新都黃龍。漢成既終，允嗣匪生。哀帝承祚，惟離典經。尚是言異，大命俄顛。厥年夭隕，大終不盈。文母覽之，千載不傾。博選大智，新都宰衡。
明聖作佐，與圖國艱，以度厄運。徵立中山，庶其可濟。博采淑女，備其姪娣。覲禮高禖，祈廟嗣繼。靡格匪天，靡動匪地。穆穆明明，昭事上帝。宏漢祖考，夙夜匪懈。興滅繼絕，博立侯王。親睦庶族，昭穆序明。帝致支屬，靡有遺荒，咸被祚慶。冀以金火，赤仍有央。
勉進大聖，上下兼該。羣祥衆瑞，正我黃來。火德將滅，惟后于斯。天之所壞，人不敢支。哀平夭折，百姓分離。祖宗之愆，終其不全。天命有託，謫在于前。屬遭不造，榮極而遷。皇天眷命，黃虞之孫。歷世運移，屬在聖新。代于漢劉，受祚于天。漢祖受命，赤傳于黃。攝帝受禪，立為真皇。允受厥中，以安黎衆。漢祖黜廢，移定安公。
皇皇靈祖，惟若孔臧。降茲珪璧，命服有常。為新帝母，鴻德不忘。欽德伊何？奉命是行。菲薄服食，神祇是崇。尊不虛統，惟祗惟庸。隆循人敬，先民是從。承天祗家，允恭虔恪。豐阜庶卉，旅力不射。恤民于留，不皇詭作。別計千邑，國之是度。還奉于此，以處貧薄。罷苑置縣，築里作宅。以處貧窮，哀此嫠獨。起常盈倉，五十萬斛。為諸生儲，以勸好學。志在黎元，是勞是勤。春巡灞滻，秋臻黃山。夏撫樗杜，冬卹涇樊。大射饗飲，飛羽之門。綏宥耆幼，不拘婦人。刑女歸家，以育貞信。玄冥季冬，搜狩上蘭。寅賓出日，東秩暘谷。鳴鳩拂羽，戴勝降桑，蠶于繭館，躬筐執曲。帥導羣妾，咸循蠶蔟。分繭理絲，女工是勅。遐邇蒙祉，中外禔福。自京逮海，靡不仰德。成類存生，秉天地經。無物不理，無人不寧。尊號文母，與新有成。世奉長壽，靡墮有傾，著德太常，注諸旒旌。嗚呼哀哉，以昭鴻名。享國六十，殂落而崩。
四海傷懷，擗踊拊心。若喪考妣，遏密八音。嗚呼哀哉，萬方不勝。德被海表，彌流魂精。去此昭昭，就彼冥冥。忽兮不見，超兮西征。既作下宮，不復故庭。爰緘伊銘，嗚呼哀哉！
文
太玄攡
玄攡玄者，幽攡萬類而不見形者也。資陶虛無而生乎規，𢺄神明而定摹，通同古今以開類，攡措陰陽而發氣。一判一合，天地備矣。天日迴行，剛柔接矣。還復其所，終始定矣。一生一死，性命瑩矣。
仰以觀乎象，俯以視乎情。察性知命，原始見終。三儀同科，厚薄相劘。圜則杌棿，方則嗇𠫤。噓則流體，唫則凝形。是故闔天謂之宇，闢宇謂之宙。日月往來，一寒一暑。律則成物，曆則編時。律曆交道，聖人以謀。晝以好之，夜以醜之。一晝一夜，陰陽分索。夜道極陰，晝道極陽。牝牡群貞，以攡吉凶。則君臣、父子、夫婦之道辯矣。是故日動而東，天動而西，天日錯行，陰陽更巡。死生相摎，萬物乃纏。故玄聘取天下之合而連之者也。綴之以其類，占之以其觚，曉天下之瞶瞶，瑩天下之晦晦者，其唯玄乎。
夫玄晦其位而冥其畛，深其阜而眇其根，欀其功而幽其所以然者也。故玄卓然示人遠矣，曠然廓人大矣，淵然引人深矣，渺然絕人眇矣。嘿而該之者，玄也；㩣而散之者，人也。稽其門，闢其戶，叩其鍵，然後乃應。況其否者乎？人之所好而不足者，善也；人之所醜而有餘者，惡也。君子日彊其所不足而拂其所有餘，則玄道之幾矣。仰而視之在乎上，俯而窺之在乎下，企而望之在乎前，棄而忘之在乎後，欲違則不能，嘿則得其所者玄也。
故玄者，用之至也。見而知之者智也，視而愛之者仁也，斷而決之者勇也，兼制而博用者公也，能以偶物者通也，無所繫輆者聖也。時與不時者命也。虛形萬物所道之謂道也，因循無革天下之理得之謂德也，理生昆群兼愛之謂仁也，列敵度宜之謂義也。秉道德仁義而施之之謂業也。瑩天功、明萬物之謂陽也，幽無形、深不測之謂陰也。陽知陽而不知陰，陰知陰而不知陽，知陰知陽，知止知行，知晦知明者，其唯玄乎。
縣之者、權也，平之者、衡也。濁者使清，險者使平。離乎情者必著乎偽，離乎偽者必著乎情。情偽相盪而君子小人之道較然見矣。玄者、以衡量者也。高者下之，卑者舉之，饒者取之，罄者與之，明者定之，疑者提之。規之者、思也，立之者、事也，說之者、辯也，成之者、信也。
夫天宙然示人神矣，夫地他然示人明也。天地奠位，神明通氣，有一有二有三。位各殊輩，回行九區，終始連屬，上下無隅。察龍虎之文，觀鳥龜之理，運諸桼政，繫之泰始極焉，以通琁璣之統，正玉衡之平。圜方之相研，剛柔之相干，盛則人衰，窮則更生，有實有虛，流止無常。
夫天地設，故貴賤序。四時行，故父子繼。律曆陳，故君臣理。常變錯，故百事析。質文形，故有無明。吉凶見，故善否著。虛實盪，故萬物纏。陽不極則陰不萌，陰不極則陽不牙。極寒生熱，極熱生寒。信道致詘，詘道致信。其動也，日造其所無而好其所新；其靜也，日減其所有而損其所成。故推之以刻，參之以晷；反覆其序，軫轉其道也。以見不見之形，抽不抽之緒，與萬類相連也。
其上也縣天，下也淪淵；纖也入薉，廣也包畛。其道游冥而挹盈，存存而亡亡，微微而章章，始始而終終。近玄者，玄亦近之；遠玄者，玄亦遠之。譬若天蒼蒼然在於東面、南面、西面、北面，仰而無不在焉，及其俛則不見也。天豈去人哉？人自去也。冬至及夜半以後者，近玄之象也。進而未極，往而未至，虛而未滿，故謂之近玄。夏至及日中以後者，遠玄之象也。進極而退，往窮而還，已滿而損，故謂之遠玄。日一南而萬物死，日一北而萬物生；斗一北而萬物虛，斗一南而萬物盈。日之南也，右行而左還；斗之南也，左行而右還。或左或右，或死或生，神靈合謀，天地乃并，天神而地靈。
難葢天八事
其一云：日之東行，循黃道，晝［夜］中規，牽牛距北極北〈當作南〉百一十度，東井距北極南七十度，並百八十度，周三徑一，二十八宿周天當五百四十度，今三百六十度，何也？
其二曰：春秋分之日正出在卯，入在酉，而晝漏五十刻，即天蓋轉，夜當倍晝。今夜亦五十刻，何也？
其三曰：日入而星見，日出而不見，即斗下見日六月，不見日六月。北斗亦當見六月，不見六月。今夜常見，何也？
其四曰：以蓋圖視天河，起斗而東入狼弧間，曲如輪。今視天河，直如繩，河也？
其五曰：周天二十八宿，以蓋圖視天，星見者當少，不見者當多。今見與不見等，何出入無冬夏，而兩宿十四星常見，不以日長短故見有多少，何也？
其六曰：天至高也，地至卑也。日託天而旋，可謂至高矣，縱人目可奪，水與影不可奪也。今從高山之上，設水平以望日，則日出水平下，景上行，何也？若天體常高，地體常卑，日無出下之理，于是蓋天無以對也。
其七曰：視物近則大，遠則小。今日與北斗近我而小，遠我而大，何也？
其八曰：視蓋橑與車輻間，近杠轂即密，益遠益疎。今北極為天杠轂，二十八宿為天橑輻，以星度度天，南方次地星間當數倍。今交密，何也？
騷
反離騷
雄怪屈原文過相如，至不容，作離騷，自投江而死，悲其文，讀之未嘗不流涕也。以為君子得時則大行，不得時則龍蛇，遇不遇，命也，何必湛身哉？乃作書，往往摭離騷文而反之，自㟭山投諸江流，以弔屈原，名曰騷。又旁離騷作重一篇，名曰廣騷。又旁惜誦以下至懷沙一卷，名曰畔牢愁。畔牢愁廣騷文多不載，獨載反離騷。其辭曰：
有周氏之蟬嫣兮，或鼻祖於汾隅。靈宗初諜伯僑兮，流于末之揚侯。淑周楚之豐烈兮，超旣離虖皇波。因江潭而𣶂記兮，欽弔楚之湘纍。惟天軌之不辟兮，何純絜而離紛？紛纍以其淟涊兮，暗纍以其繽紛。
漢十世之陽朔兮，招搖紀于周正。正皇天之清則兮，度后土之方貞。圖纍承彼洪族兮，又覽纍之昌辭。帶鉤矩而佩衡兮，履欃槍以為綦。素初貯厥麗服兮，何文肆而質䪥！資娵娃之珍髢兮，鬻九戎而索賴。鳳皇翔於蓬陼兮，豈鴐鵞之能捷？騁驊騮以曲囏兮，驢騾連蹇而齊足。枳棘之榛榛兮，蝯貁擬而不敢下。靈修旣信椒蘭之唼佞兮，吾纍忽焉而不蚤睹？
衿芰茄之綠衣兮，被夫容之朱裳。芳酷烈而莫聞兮，固不如襞而幽之離房。閨中容競淖約兮，相態以麗佳。知衆嫭之嫉妒兮，何必颺纍之䖸睂？
懿神龍之淵潛，竢慶雲而將舉。亡春風之被離兮，孰焉知龍之所處？愍吾纍之衆芬兮，颺爗爗之芳苓。遭季夏之凝霜兮，慶夭芬而喪榮。
橫江湘以南𣶂兮，云走乎彼蒼吾。馳江潭之汎溢兮，將折衷虖重華。舒中情之煩或兮，恐重華之不纍與。陵陽侯之素波兮，豈吾纍之獨見許？
精瓊靡與秋菊兮，將以延夫天年。臨汨羅而自隕兮，恐日薄於西山。解扶桑之總轡兮，縱令之遂奔馳。鸞皇騰而不屬兮，豈獨飛廉與雲師？
卷薜芷與若蕙兮，臨湘淵而投之；棍申椒與菌桂兮，赴江湖而漚之。費椒稰以要神兮，又勤索彼瓊茅，違靈氛而不從兮，反湛身於江皋。
纍旣攀夫傅說兮，奚不信而遂行？徒恐鷤䳏之將鳴兮，顧先百草為不芳。
初纍棄彼虙妃兮，更思瑤臺之逸女。抨雄鴆以作媒兮，何百離而曾不壹耦。乘雲蜺之旖柅兮，望昆侖以樛流。覽四荒而顧懷兮，奚必云女彼高丘？
旣亡鸞車之幽藹兮，焉駕八龍之委蛇？臨江瀕而掩涕兮，何有九招與九歌？
夫聖哲之不遭兮，固時命之所有。雖增欷以於邑兮，吾恐靈修之不纍改。昔仲尼之去魯兮，婓婓遲遲而周邁。終回復於舊都兮，何必湘淵與濤瀨！溷漁父之餔歠兮，絜沐浴之振衣。棄由聃之所珍兮，蹠彭咸之所遺！
序傳
自序傳
揚雄字子雲，蜀郡成都人也。其先出自有周伯僑者，以支庶初食采於晉之楊，因氏焉，不知伯僑周何別也。楊在河、汾之間，周衰而楊氏或稱侯，號曰楊侯。會晉六卿爭權，韓、魏、趙興而范中行、知伯弊。當是時，偪楊侯，楊侯逃於楚巫山，因家焉。楚漢之興也，楊氏遡江上，處巴江州。而楊季官至廬江太守，漢元鼎間避仇復遡江上，處㟭山之陽曰郫，有田一㙻，有宅一區，世世以農桑為業。自季至雄，五世而傳一子，故雄亡它楊於蜀。
雄少而好學，不為章句，訓詁通而已，博覽無所不見。為人簡易佚蕩，口吃不能劇談，默而好深湛之思，清靜亡為，少耆欲，不汲汲於富貴，不戚戚於貧賤，不修廉隅以徼名當世。家產不過十金，乏無儋石之儲，晏如也。 自有大度，非聖哲之書不好也；非其意，雖富貴不事也。顧嘗好辭賦。先是時，蜀有司馬相如，作賦甚弘麗溫雅，雄心壯之，每作賦，常擬之以為式。又怪屈原文過相如，至不容，作離騷，自投江而死，悲其文，讀之未嘗不流涕也。以為君子得時則大行，不得時則龍蛇，遇不遇命也，何必湛身哉！乃作書，往往摭離騷文而反之，自崏山投諸江流以弔屈原，名曰反離騷；又旁離騷作重一篇，名曰廣騷；又旁惜誦以下至懷沙一卷，名曰畔牢愁。［畔牢愁、廣騷文多不載，獨載反離騷。］
孝成帝時，客有薦雄文似相如者，上方郊祠甘泉泰畤、汾陰后土，以求繼嗣，召雄待詔承明之庭。正月，從上甘泉，還奏甘泉賦以風。甘泉本因秦離宮，旣奢泰，而武帝復增通天、高光、迎風。宮外近則洪厓、旁皇、儲胥、弩阹，遠則石關、封巒、枝鵲、露寒、棠棃、師得，遊觀屈奇瑰瑋，非木摩而不彫，牆塗而不畫，周宣所考，般庚所遷，夏卑宮室，唐虞棌椽三等之制也。且為其已久矣，非成帝所造，欲諫則非時，欲默則不能已，故遂推而隆之，乃上比於帝室紫宮，若曰此非人力之所能，黨鬼神可也。又是時趙昭儀方大幸，每上甘泉，常法從，在屬車間豹尾中。故雄聊盛言車騎之衆，參麗之駕，非所以感動天地，逆釐三神。又言「屏玉女，卻虙妃」，以微戒齊肅之事。賦成奏之，天子異焉。
其三月，將祭后土，上乃帥羣臣橫大河，湊汾陰。旣祭，行遊介山，回安邑，顧龍門，覽鹽池，登歷觀，陟西岳以望八荒，迹殷周之虛，眇然以思唐虞之風。雄以為臨川羨魚不如歸而結罔，還，上河東賦以勸。
其十二月羽獵，雄從。以為昔在二帝三王，宮館臺榭沼池苑囿林麓藪澤財足以奉郊廟，御賓客，充庖廚而已，不奪百姓膏腴穀土桑柘之地。女有餘布，男有餘粟，國家殷富，上下交足，故甘露零其庭，醴泉流其唐，鳳皇巢其樹，黃龍游其沼，麒麟臻其囿，神爵棲其林。昔者禹任益虞而上下和，屮木茂；成湯好田而天下用足；文王囿百里，民以為尚小；齊宣王囿四十里，民以為大：裕民之與奪民也。武帝廣開上林，南至宜春、鼎胡、御宿、昆吾，旁南山而西，至長楊、五柞，北繞黃山，瀕渭而東，周袤數百里。穿昆明象滇河，營建章、鳳闕、神明、馺娑，漸臺、泰液象海水周流方丈、瀛洲、蓬萊。游觀侈靡，窮妙極麗。雖頗割其三垂以贍齊民，然至羽獵田車戎馬器械儲偫禁禦所營，尚泰奢麗誇詡，非堯、舜、成湯、文王三驅之意也。又恐後世復修前好，不折中以泉臺，故聊因校獵賦以風。
明年，上將大誇胡人以多禽獸，秋，命右扶風發民入南山，西自襃斜，東至弘農，南敺漢中，張羅罔罝罘，捕熊羆豪豬虎豹狖玃狐菟麋鹿，載以檻車，輸長楊射熊館。以罔為周阹，從禽獸其中，令胡人手搏之，自取其獲，上親臨觀焉。是時，農民不得收斂。雄從至射熊館，還，上長楊賦，聊因筆墨之成文章，故藉翰林以為主人，子墨為客卿以風。
哀帝時丁、傅、董賢用事，諸附離之者或起家至二千石。時雄方草太玄，有以自守，泊如也。或謿雄以玄尚白，而雄解之，號曰解謿。
雄以為賦者，將以風也，必推類而言，極麗靡之辭，閎侈鉅衍，競於使人不能加也，旣乃歸之於正，然覽者已過矣。往時武帝好神仙，相如上大人賦，欲以風，帝反縹縹有陵雲之志。繇是言之，賦勸而不止，明矣。又頗似俳優淳于髠、優孟之徒，非法度所存，賢人君子詩賦之正也，於是輟不復為。
而大潭思渾天，參摹而四分之，極於八十一。旁則三摹九据，極之七百二十九贊，亦自然之道也。故觀易者，見其卦而名之；觀玄者，數其畫而定之。玄首四重者，非卦也，數也。其用自天元推一晝一夜陰陽數度律曆之紀，九九大運，與天終始。故玄三方、九州、二十七部、八十一家、二百四十三表、七百二十九贊，分為三卷，曰一二三，與泰初歷相應，亦有顓頊之曆焉。𢶅之以三策，關之以休咎，絣之以象類，播之以人事，文之以五行，擬之以道德仁義禮知。無主無名，要合五經，苟非其事，文不虛生。為其泰曼漶而不可知，故有首、衝、錯、測、攡、瑩、數、文、掜、圖、告十一篇，皆以解剝玄體，離散其文，章句尚不存焉。玄文多，故不著；觀之者難知，學之者難成。客有難玄大深，衆人之不好也，雄解之，號曰解難。
雄見諸子各以其知舛馳，大氐詆訾聖人，卽為怪迂，析辯詭辭，以撓世事，雖小辯，終破大道而或衆，使溺於所聞而不自知其非也。及太史公記六國，歷楚漢，記麟止，不與聖人同，是非頗謬於經。故人時有問雄者，常用法應之，譔以為十三卷，象論語，號曰法言。法言文多不著，獨著其目。

[book_title]附錄
傳贊
贊曰雄之自序云〈師古曰自法言目之前皆是雄本自叙之文也〉初雄年四十餘自蜀來至游京師大司馬車騎將軍王音竒其文雅召以為門下史薦雄待詔歲餘奏羽獵賦除為郎給事黃門與王莽劉歆竝哀帝之初又與董賢同官當成哀平間莽賢皆為三公權傾人主所薦莫不抜擢而雄三世不徙官及莽簒位談說之士用符命稱功徳獲封爵者甚衆雄復不侯以耆老久次轉為大夫恬於勢利迺如是實好古而樂道其意欲求文章成名於後世以為經莫大於易故作太𤣥傳莫大於論語作法言史篇莫善於倉頡作訓纂箴莫善於虞箴作州箴賦莫深於離騷反而廣之辭莫麗於相如作四賦皆斟酌其本相與放依而馳騁云用心於內不求於外於時人皆䀜之唯劉歆及范逡敬焉而桓譚以為絶倫王莽時劉歆甄豐皆為上公莽旣以符命自立卽位之後欲絶其原以神前事而豐子尋歆子棻復獻之莽誅豐父子投棻四裔辭所連及便收不請時雄校書天祿閣上治獄事使者來欲收雄雄恐不能自免迺從閣上自投下幾死莽聞之曰雄素不與事何故在此間請問其故迺劉棻嘗從雄學作竒字雄不知情有詔勿問然京師為之語曰惟寂寞自投閣爰清靜作符命雄以病免復召為大夫家素貧耆酒人希至其門時有好事者載酒肴從游學而鉅鹿侯芭常從雄居受其太𤣥法言焉劉歆亦嘗觀之謂雄曰空自苦今學者有祿利然尚不能明易又如𤣥何吾恐後人用覆醬瓿也雄笑而不應年七十一天鳳五年卒侯芭為起墳喪之三年時大司空王邑納言嚴尤聞雄死謂桓譚曰子常稱楊雄書豈能傳於後世乎譚曰必傳顧君與譚不及見也凡人賤近而貴逺親見揚子雲祿位容貌不能動人故輕其書昔老聃著虛無之言兩篇薄仁義非禮學然後世好之者尚以為過於五經自漢文景之君及司馬遷皆有是言今揚子之書文義至深而論不詭於聖人若使遭遇時君更閱賢知為所稱善則必度越諸子矣諸儒或譏以為雄非聖人而作經猶春秋吳楚之君僭號稱王葢誅絶之罪也自雄之沒至今四十餘年其法言大行而𤣥終不顯然篇籍具存

        </div>
      </div>
    </div>
  </div>
</div>
<!--update:2025-08-30 10:26:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>