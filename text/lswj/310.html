<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="同姓名録目録,提要,同姓名録原序,同姓名録卷一,同姓名録卷二,同姓名録卷三,同姓名録卷四,同姓名录卷五,同姓名录卷六,同姓名录卷七,同姓名录卷八,同姓名録卷九,同姓名录卷十,同姓名录卷十一,同姓名录卷十二,同姓名录卷十三,总记,同姓名录全文在线阅读,同姓名录全文在线下载,大玄古籍书库">
<meta name="description" content="十二卷。录补一卷。明余寅(1519—1595)撰。余寅字君房,晚年改字僧杲。鄞县(今浙江奉化县)人。明万历八年进士,官至太常寺少卿。著有。《农丈人文集》二十卷,《乙未私志》、《吴越游稿》。周应宾录补一卷,另著有《九经考异》。自梁元帝著。《古今同姓名录》一卷之后,唐陆善经,元叶森,相继不断的增益。但其后渐渐散佚。唯《永乐大典》尚存。余寅上据经史,又采集了其他书籍。自古至元代,先编成了四卷。与明顾起元撰《说略》合印。全书从正史和其他史籍中辑列出相同姓名1608个,共有人物2750人,收录较为丰富,但未能将正史">
<title>同姓名录_余寅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">同姓名录</span> <br/>
          作者： <span class="inputVal" id="bkauthor">余寅</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,类书,完结</span> <br/>
          字数： <span class="inputVal" id="bknum">[book_length]163872</span> <br/>
          说明： <span class="inputVal" id="bkdec">十二卷。录补一卷。明余寅(1519—1595)撰。余寅字君房,晚年改字僧杲。鄞县(今浙江奉化县)人。明万历八年进士,官至太常寺少卿。著有 《农丈人文集》二十卷,《乙未私志》、《吴越游稿》。周应宾录补一卷,另著有《九经考异》。自梁元帝著 《古今同姓名录》一卷之后,唐陆善经,元叶森,相继不断的增益。但其后渐渐散佚。唯《永乐大典》尚存。余寅上据经史,又采集了其他书籍。自古至元代,先编成了四卷。与明顾起元撰《说略》合印。全书从正史和其他史籍中辑列出相同姓名1608个,共有人物2750人,收录较为丰富,但未能将正史所载同姓名者全部收入。本书有明万历四十五年(1617)刊本。</span> <br/>
          封面： <span class="inputVal" id="bkimg">Z_18499.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]同姓名录
[book_author]余寅
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,类书,完结
[book_length]163872
[book_dec]十二卷。录补一卷。明余寅(1519—1595)撰。余寅字君房,晚年改字僧杲。鄞县(今浙江奉化县)人。明万历八年进士,官至太常寺少卿。著有 《农丈人文集》二十卷,《乙未私志》、《吴越游稿》。周应宾录补一卷,另著有《九经考异》。自梁元帝著 《古今同姓名录》一卷之后,唐陆善经,元叶森,相继不断的增益。但其后渐渐散佚。唯《永乐大典》尚存。余寅上据经史,又采集了其他书籍。自古至元代,先编成了四卷。与明顾起元撰《说略》合印。全书从正史和其他史籍中辑列出相同姓名1608个,共有人物2750人,收录较为丰富,但未能将正史所载同姓名者全部收入。本书有明万历四十五年(1617)刊本。
[book_img]Z_18499.jpg


[book_title]同姓名録目録
卷一
钜　灵四　　纪　通二　　蚩　尤二容　成二　　冯　夷二　　垂　　二黄旛绰二　　周　昌三　　善　卷二巫　彭二　　巫　抵二　　巫　咸三方　回三　　鬻　熊二　　夏　革二臣　扈二　　太　颠二　　王子晋二张　仲三　　刘　毅五　　夀　梦二韩　婴三　　李　离二　　赵　武三赵　括二　　魏　相二　　魏　舒二魏　尚三　　王　生三　　贾　举二赵　胜三　　顔　阖二　　陈　瓘二郭　荣四　　王　豹四　　王孙贾三太宰噽二　　泄　驾二　　李　干二李　敬三　　申屠嘉二　　老　耼二陆　通三　　公子卬二　　顔　回二曾　元二　　王　良三　　张　武七孙　休二　　陈　良三　　沈　同二陈　贾二　　陈　代二　　陈　相二公孙五　　田　文二　　李　克四乐羊子二　　李　兑二　　吴　广三薛　公二　　李　牧二　　蔺相如二虞　卿二　　扈　辄二　　孟　获二田　光二　　孟　贲二　　夏　育二苏　代二　　屈　荡二　　周　章二李　园二　　朱　英四　　赵　良三张　禄二　　张　仪二　　蔡　泽二李　信五　　秦　嘉二　　徐　福二王次仲二　　张　良二　　王　陵二周　勃四　　韩　信二　　彭　越二丁　寛二　　贡　禹二　　赵　佗二刘　仲三　　周　成三　　王　喜三吕　嘉二　　张　説三　　王　遂四王　谭二　　宋　昌二　　刘　六宋　忠四　　董仲舒三　　吴　公二王　信四　　公孙度二　　王　贺三王　兴六　　郭　威二　　李延夀三
卷二
朱买臣三　　张　汤二　　李　广七李　陵二　　王　商五　　王　舜三刘　安六　　张　骞二　　赵充国二张　敞六　　张　夷二　　王　恢二王　成七　　孙防宗二　　江　革三任　安四　　王　褒八　　刘　章三刘　徳三　　张　勃二　　京　房二王　式三　　王　凤三　　黄　忠二刘　向三　　刘　歆五　　刘　秀二王　平三　　王　嘉四　　陈　遵三张　禹四　　王　建九　　宋　三王　接二　　王　章七　　杨　雄二赵　普三　　李　翕二　　王　崇五王　况二　　王　匡四　　王　丹三陈　元二　　李　宪七　　张　成二徐　干三　　刘　礼二　　张　昌二王　安六　　王　获二　　王　临三王　吉六　　王　宗二　　王　利二郭　宪二　　樊　崇二　　杨　宝四李　育五　　刘　宠四　　王　琳二李　通七　　王　霸三　　张　五刘　炳三　　方　望二　　李　业五王　符二　　王　昌四　　侯　霸二马　武三　　王　元四　　李　善二李　固四　　杜　乔二　　刘　豫四郑　众二　　刘长卿二　　王　涣二陈　夀二　　王　景四　　张　芝二刘　封二　　刘　琮三　　王　密三王　肃四　　髙　凤二　　朱　晖二刘　麟二　　刘　宣五　　张安世二李　汉二
卷三
杨　震二　　王　烈三　　任　昉二王　溥二　　谢　安二　　张　俊七王　乔三　　胡　宪二　　孟　敏二张　衡六　　夏　统二　　李　膺二张　陵三　　马　融二　　张　纲四郭　泰三　　王　充二　　姚　崇四刘　平四　　张　俭六　　朱　震三张　婴二　　王　甫三　　曹　节二仇　审二　　孙　登四　　胡　广三刘　岱二　　许　将二　　张　温六蔡　邕二　　赵　咨二　　杨　彪二刘　二　　王　国四　　张　华三陈　登二　　黄　祖三　　王　则三韩　遂二　　田　丰三　　张　昭五李　丰三　　李　定三　　赵　云四徐　庶二　　庞　统二　　杨　仪二张　悌三　　魏　延二　　李　严四李　平八　　张　嶷四　　李　福七李　密四　　马　超二　　张　达七张　翼三　　荀　彧二　　郭　嘉二张　晏三　　陈　琳二　　张　辽二徐　邈三　　曹　丕二　　郭　淮二刘　整三　　王　弼二　　张　承二王　祥二　　王　肇二　　李　典二王　朗二　　张　祐三　　王　叡三周　瑜二　　吕　蒙二　　王　着四孙　秀三　　孙　和二　　孙　皓二陆　凯二　　陆　二　　张　松三王　敦三　　孙　恩二　　徐　盛二严　维三　　朱　明二　　张　咏二张　苞二　　潘　璋二　　吴　刚二
卷四
刘　敞三　　石　鉴二　　陈　安二张　顺五　　李　石四　　王　濬二王　济二　　杨　广四　　胡　威二张　翰四　　王　沉二　　王　澄三王羲之二　　王　衍四　　李　阳三殷　浩二　　张　城二　　王　恺三王　戎三　　王　质十　　何　充二刘　殷四　　刘　乂二　　张　賔二王　猛二　　刘　裕三　　孟　昶二王　二　　张　悦二　　王镇恶二李　穆三　　王　彭二　　王　素三刘　晏五　　杨　忠三　　李　顺三许　谦二　　吕　温三　　李　白二任　约二　　陈叔寳二　　王　通三陈　兢二　　张　载三　　张　元三王　韶二　　李　靖二　　张仁愿二李　颀三　　李　祐三　　严　武三王　珪六　　李　纲二　　王　维二郑　覃二　　宋　祁二　　蔡　京三裴　巽二　　柳公权二　　李　愿三李景悮二　　李　绛二　　李　全二郑　樵二　　李　华三　　王彦章二张　宪四　　许　寂二　　张　铎二石守信二　　黄　裳三　　王　伦三赵　鼎二　　王　贵三
总论
王　莽二　　赵　髙四　　李　音三李　由二
曾　参二　　秋　胡二　　毛　遂二
同祖父名
安　屈　　　罗　靖　　　范阳迈
江　泌　　　李　玮　　　荀　恽
李知古　　　虞　阐　　　王　深
谢　凤
同星名
轩　辕　　　颛　顼　　　蚩　尤
傅　説　　　王良造父　　奚　仲
同地名
轩　辕　　　任　丘　　　阳　城
楼　烦　　　彭　城　　　杜　衍
刘　累　　　専　诸　　　豫　让
方　干　　　朱　明　　　谯　明
涿　光　　　偃　师　　　益　州
满达噶
同神名
蓐　收　　　禺　彊　　　黄　神
靳　尚　　　徐　君
同女人名
孟　光　　　李　平　　　徐　淑
李　秀　　　巨　灵　　　弃
孙　夀　　　蔡　琰　　　曹　节
王　舜　　　王　粲　　　薛　涛
同边人名
穷　竒　　　石　显　　　杨难敌
王承福　　　李　密
边人同名
苻　健　　　防陈如　　　完顔罗索巴　延　　　曼　济
同药名
刘寄奴　　　飞　亷　　　离　楼
方　诸　　　木　兰　　　诸葛亮
王　明　　　吉　祥　　　益　智
何首乌
同鸟兽虫名
防　　　　　龙　　　　　穷　竒
白　泽　　　蜚　防　　　杜　宇
辨证姓名
卷五
浑　沌二　　风　后二　　扁　鹊三张　若二　　吴　回二　　夸　父二龙　　二　　左师触龙二　商　容二伊　尹二　　孙　阳二　　田　和二萧大心二　　田　布二　　赵　同二赵婴齐二　　庆　舍二　　兰　子二智　果二　　荆　轲二　　柳　庄三孔　嘉二　　士　燮二　　公子庆忌二郑　国二　　介子推二　　刘　挚二庄　蹻二　　韩　起二　　孔　忠三公子牟二　　司马穰苴二　赵　成二士　匄二　　咎　犯二　　庄　贾二韩　简二　　公孙敖三　　孔　奂二肩　吾二　　尹　文二　　王　果三陈　寅二　　景　差二　　公子申二赵　周二　　赵伯鲁二　　司马尚三孔　谦二　　杜　挚二　　郭　开二赵　禹三　　陈　轸二　　张　登二薛　谭二　　毛　公二　　姚　贾三罗　尚二　　黄　齐三　　杨　达二季　梁二　　鲁　连二　　张　丑二陈　庄二　　司马康三　　王　离三石　生二　　吕　臣四　　孙　夀二王　绾二　　李　洪二　　张　贺二胡　武二　　王　贲四　　李　昙三田　安二　　赵　婴二　　公孙庆二王　襄四　　缯　贺二　　程　邈二许　章二　　郑　昌二　　张　胜二陈　婴二　　刘　京二　　段　宏二王　骏二　　甘　公二　　张　忠五李延年二　　苏　贤二　　陈　武四刘　寳五　　田　广二　　杨　敷三赵　兴三　　王　延四　　刘　衍四丁　义二　　张　纯五　　郭　琼二韩　説二　　刘　脩二　　田　甲二孔安国二　　何　武二　　刘更生二许　昌三　　召　平二　　丁　固二衞　二　　刘　昌二　　王　阳二张　遵二　　李　夀二　　陈　咸三刘　隠二　　张　业二　　贾　充二赵　三　　李　根三　　宋　建二韩　约二　　张　就二　　刘　胜三王　闳二　　卜　式二　　杨　辅三田　兰二　　魏　豹二　　刘　福三王　龚二　　张　猛五　　李　亨二郭　成四
卷六
徐　偃二　　杜　周二　　刘安世三王　仁三　　郭　吉二　　张　光四伊即轩二　　冯　卯二　　刘　信五李　先三　　张彭祖二　　王　融四曹　夀三　　刘　玮三　　李　充四张　霸四　　杨　信三　　陈　靖二刘　隆四　　周　堪二　　郑　二冯　立二　　朱　建二　　刘　越二李　五　　丁　忠二　　丁　明二张千秋二　　邴　吉二　　刘　恢二冯　信二　　王　福三　　杜延年二尹　赏二　　刘　勃三　　宋　尚二郑　立二　　张　谭二　　陈　茂四刘　成三　　杨　武二　　赵　昌七李　南二　　刘　辅四　　陈　崇二曹　宗二　　郭　钦二　　王　竒三刘　文二　　杜　勲三　　赵　明二张　辅二　　陈　凤二　　刘　根二杨　兴二　　髙　颐二　　侯　刚二李　息二　　刘　友三　　张　充三王　述三　　郭　昌二　　许　伯二刘　崇四　　张　寛二　　王　尊二韩　博二　　李　寳四　　刘　通三邓　鸿二　　张　俨二　　陈　纪三田　况二　　严　遵二　　刘　显四陈　政二　　王　隆二　　李　崇五张　乔三　　耿　秉二　　刘　焉二王　邑二　　李　忠四　　郭　贺二周　宗二　　刘　尚二　　王　忠三李　恽四　　张　敏三　　梁　恭二杨　范二　　刘　茂三　　王　度二李　元二　　张　兴三　　刘　雄三王　调三　　周　憬二　　吴　汉二公孙永二　　苏　章二　　鲁　恭二贾　逵三　　李　松三　　张　恭三刘　曜二　　赵　晔三　　王　饶二李　益三　　孔　安二　　刘　珍二张　奋二　　王　辅二　　杨　宣二马　忠三　　刘　宪三　　李　祥五羊　秘二　　唐　扶二　　丁　宻二孔　福三　　张　湛三　　刘　述四郭　霸二　　韦　顺二
卷七
侯　瑾二　　窦　宪二　　姚　光二王　谦二　　陈　宗二　　徐　嵩二马　遵二　　夏　方二　　髙　祚二刘　瑜三　　冯　伉三　　张　曜二樊　毅二　　李　恂二　　王　畅二任　峻二　　赵　彦二　　杜　三刘　翊二　　王　谌二　　张　邈二李　云三　　谢　端二　　秦　松二赵　祗二　　陈　珪二　　隂　兴二曹　训二　　王　磐二　　李　章二刘　政二　　张　显二　　髙　诩二马　成二　　许　慎二　　刘　恺二张　济二　　张　根二　　王　政二李　暠三　　徐　宣二　　刘　祐三卢　植二　　王　脩四　　赵　炳二韩　演二　　刘　协二　　李　胜二王　承三　　周　广三　　郭　奕二刘　恭三　　赵　博二　　王　广三王　嘏二　　李　郃二　　孔　嵩二刘　和三　　杨　仁二　　陈　襃二周　兴三　　冯　定二　　刘　豹三张　云二　　李　燮二　　陈　忠二刘　敏三　　孙　嵩二　　朱　普二刘　二　　杨　政二　　耿　忠二王　康三　　周　勰二　　刘　方二杨　统二　　李　淑四　　张　超二刘　操二　　王　奂二　　陈　防三徐　肇二　　李　纯四　　杨　乔二刘　繇二　　张　三　　许　晏二张　弥二　　李　肃三　　金　彦二刘　宏二　　郑　兴二　　任　恺二马　光二　　李　成三　　鲍　昱二史　弼二　　戴　良三　　韩　棱二陶　范二　　赵　直二　　王　二朱　冲二　　李　建三　　曹　成二陈　光二　　刘　全三　　赵　昱二韦　义二　　徐　二　　陈　翔二髙　彪二　　李　敏三　　张　彪二羊　亮二　　赵　温二　　柳　毅二王长文二　　杨　定二　　周　昻二夏　承二　　孙　瑾三　　陈　寳二张　裕二　　韩　二　　李　衡四陈　容二　　董　和二
卷八
陆　绩二　　桓　二　　张　奕三田　畴二　　韩　建二　　董　昭二髙　定三　　张　燕二　　李　虎四曹　矩二　　孙　瑜二　　王　雄二陈　祗二　　张　阁二　　郭　泛二鲁　肃二　　陆　叡二　　髙　夀二徐　陵二　　张　秉二　　张　谔二孙　泰二　　严　纲二　　冯　熙二李　辅二　　韩　浩三　　吴　范二朱　纪二　　邓　芝二　　杨　洪二杨　二　　陈　恂二　　张　缉二曹　琮二　　王　凯二　　石　虎二孟　康二　　杨　伟二　　王　基四裴　潜二　　髙　翼二　　曹　鉴三杨　俊三　　刘　劭二　　张　恂三韩　综二　　赵　俨二　　孙　康二王　赞二　　李　休二　　曹　玹二张　举二　　程　晓二　　王　昶二石　韬二　　孙　盛二　　韩　洪三李　恢二　　王　观二　　姚　静二苏　林二　　葛　洪二　　张　袆四王　彬三　　陈　达二　　司马端二李　雄七　　张　茂二　　王　宏四石　苞二　　赵　开二　　李　俨三张庭坚二　　王　洽二　　丁　元三司马亮二　　李　骧三　　张　肃二王　浑二　　成公绥二　　徐　浩三李　昶四　　张　襃二　　王　蔚二胡　渊三　　周　访二　　李　巨二张　轨三　　王　彦二　　石　光二钱　端二　　刘　总二　　张　威三王　会三　　李　景三　　司马邺二周　抚二　　张　瑁二　　王涣之二刘　璠二　　毛　寳二　　李　义三张　澄二　　王　万二　　刘　遐三邓　林二　　李　二　　张　防二王　华二　　范　广二　　解　系二李　逺三　　张　亢二　　王　徽二庾　准二　　韩　夀二　　李　兴三张　寔三　　王　臻二　　刘　昶四崔　洪二　　崔　廓二　　髙　展二张　平三　　王　忱二
卷九
郭　文二　　周　宻二　　李　弇二赵　俊三　　陈　敏三　　薛　超二张　融二　　王　遐三　　王　遇二袁　甫二　　陈　卓三　　李　让二张　存二　　周　澹二　　梁　肃三李　二　　张　潜二　　王　恭二崔　逰二　　杜　曾二　　李　矩二张　质二　　王　悦三　　陆　晔二郭　熙二　　李　式二　　张　二蔡　裔二　　王　雅二　　崔　谅二杜　锡二　　李　志二　　陆　纳二王　蕴二　　乐　广二　　刘　遵三李　凤五　　杜　植二　　王　仪二徐　俭二　　任　播二　　李　恒三许　逊二　　王　铨二　　郑　融二李　含二　　羊　祉二　　王　恂二何　融二　　李　桓二　　赵　模三王　珣二　　焦　嵩二　　刘　沉二何　防二　　王　劭二　　蔡　袭二孙　辅二　　许　超二　　张　琼二萧　晔二　　李　超二　　王　览二许　遵二　　刘　兰三　　崔　模二李安人二　　王　协二　　张　冲三刘　赞三　　元　他二　　李道宗二李徳林二　　莫　题二　　髙　叡二赵　霸二　　杨　椿二　　李　邕三王　震四　　元　谐二　　张　谠二刘　祥三　　李　纬三　　王　琛四赵　逸二　　髙　绰二　　宇文贵二徐　熙二　　李　筠四　　王　穆二刘　斌四　　萧　钧二　　张　升三李　瞻二　　邓　琬二　　王　云二刘懐珍二　　赵　隠二　　张　亮二李　熙二　　王　懿二　　刘　璡二赵　昶二　　张　瓌二　　李　茂四王　晏二　　刘　准二　　张　邵二杨　庆三　　李　谔四　　王　晖二何　随二　　张景仁四　　赵　柔二李　韶二　　王　胄二　　刘　韫二张买奴二　　杨　播二　　李　晔三王　显三　　宇文温二　　张善安二髙　明三　　元　善二　　李　端五王　瞻二　　刘　濬二
卷十
杨　纂二　　胡　颖二　　李　寛五王　藻二　　刘　诞二　　元　稹二萧　鋭二　　李　诜二　　周　迪二刘子羽二　　杨　倓二　　赵　黙二李　浑二　　王　锡二　　萧　恭二薛　温二　　许　懋二　　李　贤二刘　藻二　　杜　杲二　　郭　遵二柳　崇二　　李　综二　　崔　暹二王　琚二　　邓　渊二　　袁　枢二李　湛二　　裴　寛二　　游　元二薛　寘二　　龚　颖二　　李　绘三卢　广二　　杨　温二　　张文蔚二邓　俨二　　李　彻二　　崔　彧二刘　芳二　　韩　武二　　王　徳二李　郁二　　杨　煚二　　许安人二赵　煦二　　杜　彦二　　李　蔚三崔　融二　　刘　亮二　　宋　显二王　庆三　　李　愔三　　韩　二裴　肃二　　崔　鸿二　　髙　干二李　慎二　　杨　坦二　　郑　二宋　鸾二　　王　凝二　　李　二杨　汪二　　韩　明二　　刘　渊三石　泰二　　李　询三　　姚　兴二张　进二　　刘　铢二　　石　宣二髙　弼二　　苏　辙二　　刘　权二杨　轨二　　李孝基三　　王　翊三李元礼二　　刘　湛二　　石　荣二李　绅二　　苏　籥二　　李　荣二杨　收三　　韩　翃二　　李若水三王　晙二　　韦　绶二　　李　观二张　暐二　　李　约二　　杨巨源二李　臯二　　王　义二　　薛仁贵二李　杰三　　刘　谦三　　李元吉三韦　温二　　元　结二　　李　珏四张齐贤二　　李元方二　　刘子翼二李光进二　　林　鼎二　　张　辙二李克让二　　王昌龄二　　李景伯二赵　璧二　　张　逊二　　李　晟二王　曾二　　李　谟二　　钟　二张　建二　　李　谦三　　赵　蕃二王　缙二　　李安期二　　陈　谠二李　揆二　　张昌宗三　　李　复二郑　潜二　　韩　伦二　　李　翺二王　炎三　　李　巽三　　朱　裦二李　渤二　　马　周二　　王　逢二李　回二　　唐　观二　　李　震四薛　据二　　李　怿二　　董　昌二
卷十一
郭　震三　　李　玭二　　杜　佑二李　纮二　　王　旭二　　李　璘二崔　纵二　　程　骧三　　李　琮三王　翰二　　李　绚二　　张　纶二李彭年二　　郭　谊二　　孙　浦二李　邈二　　顔　诩二　　李　珙三王景崇二　　李　岐二　　张　贵二裴　迪二　　李　谊二　　杨　授二李　经二　　张　煦三　　李　亶三田　敏二　　孙逢吉二　　李　训二毛　炳二　　李　璋二　　刘　潜二李　峤二　　张　锡三　　王　峻三李　防二　　陈　起二　　李维岳二魏　璘二　　李昌符二　　张　洽二刘承勲二　　李克宁二　　王　进二李行言二　　张素二　　李　侗二裴　邃二　　胡　则二　　李　琢二王　泰二　　李　瑶二　　王　约二李　琼三　　张　观二　　杜　衍二李徳柔二　　王　茂二　　李　周二孟　浩二　　李　琪四　　王继勲三赵　赞二　　张　铸二　　刘　蒙二李从益二　　王延徳二　　杨　简二张　焘二　　刘　涣二　　李师中二王　夀二　　杨　琼二　　赵安仁二刘　霖二　　李安国二　　王　宁三杨　载二　　刘　正二　　张　枢二李　浩二　　王继恩二　　万　钟二刘廷让二　　张廷翰二　　宗　泽二王　賔三　　范　坦二　　杨　杰二李　京二　　石　暜二　　杨　恕二王　鼎三　　髙　登二　　刘　诜二傅　霖二　　张永徳二　　王　回二李　英二　　杨大全二　　石天麟二黄　震二　　王　介二　　叶　衡二杨文仲二　　陈　孚二　　郑　骧二孙　益二　　赵　立二　　杨　时二吴　辅二　　许　逖二　　赵　棠二华　岳二　　李　稷二　　俞　琰二黄　涣二　　髙　锡二　　蔡　抗二胡　旦二　　崔　立二　　叶　颙二赵　野二　　刘　甲二　　赵　复二张九思二　　郝天挺二　　阎　忠二刘思敬二　　吴　鼎二　　张　荣二史　彬二　　王思诚二
卷十二
周室同名
姬宜臼　　　姬夷吾　　　姬　班
姬　骄　　　姬　胜　　　姬　光
姬　称　　　姬　胡　　　姬　夀
姬　朔　　　姬　同　　　姬　頽
姬　午　　　姬　嘉　　　姬　友
姬去疾　　　姬　夷　　　姬　申
两汉宗室同名
人众不列名
晋宗室同名
司马景　　　司马晃　　　司马缉
司马绰　　　司马祐　　　司马遵
司马裒　　　司马义　　　司马融
司马超　　　司马承　　　司马恢之
后魏宗室同名
元　丕　　　元　崇　　　元　浑
元　忠　　　元　翰　　　元　良
元　弼　　　元　晖　　　元　衍
元　朗　　　元　提　　　元　熙
元　鉴　　　元　干　　　元　谭
元　晔　　　元　融　　　元　诞
元　顺　　　元　纂
唐宗室同名
人众不列名
宋宗室同名
赵令璠　　　赵令　　　赵令
赵仲軏　　　赵仲青　　　赵仲丞
赵仲璝　　　赵克勤　　　赵克戒
赵叔海　　　赵叔倓　　　赵叔琮
赵叔庚　　　赵叔佀　　　赵叔潜
赵叔仕
兄弟同名
元新成
男女同名
刘　黄　　　刘　元　　　李　敬
杜　慈　　　刘　则　　　李　治
张　敬　　　王　业　　　张　
刘　陵　　　杨　敬　　　张　瑛
李上善　　　刘　英　　　李　华
史　凤　　　刘　云　　　陈　丰
杨　进　　　李　淑　　　刘　芳
吕　荣
两汉侯王公主同名
女人同名
赵飞鷰　　　赵五娘　　　朝　云
素　娥　　　玉　箫　　　春　鷰
僊释同名
法　安　　　僧　朗　　　道　安
慧　琳　　　寳　月　　　明　达
法　进　　　麻　姑　　　无　相
智　永
中外同名
杨　仆　　　刘　猛　　　李　恪
陈　汤　　　杨　统　　　杨　定
张　茂　　　樊　安　　　石　宁
杨　俊　　　张　威　　　髙　翼
元　绪　　　髙　云　　　杨　纂
唐　和　　　杨　　　　李　荣
李万荣　　　余　庆　　　吉　祥
杨再兴
边人同名
髙　宫二　　　　苻　夀二
逸豆归三　　　　摩诃末二
尸罗逸多二　　　阿史那泥孰二
婆罗门二　　　　默　啜二
李娑固二　　　　耶律托卜嘉二
耶律古二　　　哈　里二
萧罕嘉努二　　　耶律哈里二
噶　顺二　　　　博　诺二
舒　噜二　　　　额尔克三
完顔耀珠二　　　伊喇道二
达　春二　　　　察罕二
特穆尔布哈二　　和　尚二
额森布哈二　　　苏　格二
博啰特穆尔二　　台哈布哈二
托克托二　　　　观音努二
达实特穆尔二
金宗室同名
昻　　　杲　　　襄　　　阿林
萨哈　　达兰　　和卓　　斡鲁
威泰　　富勒呼　阿里布　实图美
实古纳　萨里罕　阿里罕
厯代名讳考
卷十三
孔　甲二　　离　娄三　　赵　隠三左师触龙二　南宫适二　　浮丘伯二宋　朝二　　石　乞二　　公孙朝二公孙龙三　　公子庆忌二　季　梁二姚　兴三　　庄　蹻二　　司马喜二王　陵二　　召　平二　　陈　婴二王　臧二　　韩安国二　　孔安国二何　武二　　丙　吉二　　韩延夀二陈　崇三　　陈　咸三　　陈　钦三王　郎二　　李　通二　　陈　忠四陈　蕃二　　陈　泰三　　王　宏二刘　平二　　史　弼二　　贾　逵三陈　登二　　刘　珍二　　李　充二刘　陶二　　李　燮二　　李　衡二刘　劭二　　解　系二　　葛　洪二张　邵三　　成公绥二　　王　浑二周　抚二　　何　随二　　刘　潜二萧　钧二　　徐　勣二　　陈　绎二张昌宗三　　杜　佑二　　王　缙二郭　震二　　韦　绶二　　李光进二李　益二　　韩　翃二　　王仲舒二王忠嗣二　　王　遇二　　杜　衍二王　旦二　　王昌龄二　　张齐贤二李　琪二　　王　殷二　　髙　昉二王　永二　　王继勲二　　王　鼎四王　陶二　　王晋卿二　　王延徳二张　忠二　　张　观二　　王　佐二黄　震二　　王应麟二　　孙　益二傅　霖二　　王　益二　　麻　姑三王　生　　　刘　章　　　王　信
王　褒　　　王　平　　　王　式
任　安　　　王　霸　　　李　固
张　俭　　　王　沉　　　王　质
张　説　　　王　素

[book_title]提要
【臣】等谨案同姓名録十二卷明余寅撰録补一卷周应賔撰寅应賔俱鄞县人寅登万厯庚辰进士厯官太常寺卿应賔登万厯癸未进士厯官礼部尚书自梁元帝始着古今同姓名録一卷见于隋经籍志唐陆善经元叶森递相增益其后渐佚惟永乐大典有此书而明代人间别无本寅因上据经史旁摭稗官起自洪荒讫于元代先成四卷应賔以其未备搜而广之后寅又自续八卷凡应賔所不欲载者悉掇拾无遗二人间有互异者如丙吉寅谓当姓邴陈涉博士孔甲寅谓当作孔鲋之类其义寅较为长其他搜采考覈订讹辨异殊见该博惟卷帙既多不无疎谬如知傅霖有二矣而宋之撰刑统赋者不与焉知周宻有二矣而宋之撰齐东野语者不与焉秦徐市市音勿因讹为福不与汉徐福同孔门郑邦史讳邦因改为国不与韩水工同汉之塞决河者王延世而削去世字宋之进事类赋者吴淑而易吴为李甚至同地名同神名同药名同鸟兽虫名概録之以为同姓名尤为紊襍然梁元帝本书简略陆善经叶森所续舛误颇多此书据摭详备足禆考证者多固未可以晚出废之也乾隆四十二年二月恭校上
总纂官【臣】纪昀【臣】陆锡熊【臣】孙士毅
总　校　官【臣】陆　费　墀

[book_title]同姓名録原序
嘉隆间作者軰起方闻嗜古之士济南则李于鳞东海则余僧杲两先生之为文非六经周秦语不道非擢肾搯肝不出海内得两先生文如孔壁汲冢无弗寳贵者余先生辑古同姓名録四卷网罗纎悉余从中丞王公所读之不殊论衡之秘昔梁元帝亦有録较其广狭河伯之于海若也盖古学之亾乆矣先王之时以土地之图周知地域广轮丘陵坟衍山川之名物师氏保氏敎之三徳六艺民间七岁入小学十五离经辨志童而习之其有闇古今之故者耶挽近学者剽猎相尚手一编而不能徴其人悉其事童香草华竞为悦斯古人原原本本学乎先生博极羣书信史旧闻稗官璅缀无不兼总是书也若探囊而数一二若列昭穆而系云仍余搜览载籍竟无以加先生者秦国夹漈之学世岂无人哉中丞公曰先生之为是书也非以资博洽也物竝而妍见器竝而良楛见春秋之义微而显志而晦惩恶而劝善先生未尝数数而书名书事指归微见本末粲然千百载而下荐其馨香彰其秽徳读之者宁无凛然法诫之思乎嗟乎余知先生浅矣以先生之才抽金匮石室之秘龙门班掾岂足为先生多乃用之违其所长而又不能竟其用卷怀岩壑亦足悲已先生挂冠归不交当世含经味道环堵之居澹如也斯与世之膻悦者同乎李于鳞自秦中还筑室鲍山餐云霞賔海日四方慕其风者希得望见两先生之嗜好略同而高洁之风亷顽立懦亦所谓千里比肩者哉中丞公一代龙门陶冶遍海内而豫章私公最久出公炉韝而为时鼎镛者项背相望今刻是书亦以寄刀尺裁成之敎也如以为酒阄賔幙之资则非公加惠意矣赐进士第奉训大夫右春坊右庻子兼翰林院侍读掌坊事豫章刘一燝撰东海余僧杲先生撰古同姓名録先成四卷万厯乙邜中丞王公既刻于豫章官舍越二年续成八卷会中丞有治河之命濒行复刻之于是称全书焉或曰俗方奔走于名争于同异僧杲氏又屑屑然繁而称之不防于劝乎余曰不然此僧杲氏所以讽也鸿蒙既剖未始有姓儿之方婴未始有名名也者所以寄也天地之大万物之多任取一焉而以我寄之名者马牛也呼马而谓之马呼牛而谓之牛我也马牛也其果有涉焉否邪人之于名亦犹行者之蘧庐信宿焉而已而蚩蚩之氓妄认而有之有名因有讳有讳因有嫌有嫌因有分别有欣厌相羶相逐相逼相轧而天下脊脊多事矣凡世之纷纭爚乱并起于名号名之数有万至于巧厯所不能既而樊然未有同也试举是樊然者还以质之其果有一焉我挟与偕来者乎得不哑然而自笑其无谓邪且也不同之极未尝无同焉者非同之而同异之而同也异穷而同见焉数也诗有之中原有菽庶民采之名者公器将以一人窃窃焉私之而不能禁人之不取也鬻熊并忠蔡邕并孝蔺相如亦孝亦忠太宰噽佞于呉忠于陈曾参孝于北杀人于南之数者有以辨乎无以辨乎兽有防虞典乐之官名防鸟有杜宇蜀之国主名杜宇星有羿帝喾之臣有穷氏之后并名羿今也姑相与名之耳矣千万年朽骨吾又孰揭揭焉而天之人之禽之后之臣之哉盖万物芸芸不同于实而不异于名其不同者吾不能合也其不异者吾不能分也名与我之不相及也亦已久矣何也以我本未始有名也僧杲氏曰吾正告之以无名不若并胪其同者而示之以幻今书具在世之人过而览焉生非我有名于安附此身惝然不异戏塲生旦丑末无一可据为实在而汩汩醉梦中也不亦大可哀邪则名心亦愈灰冷矣僧杲氏之意其在斯乎其在斯乎呉兴闵洪学撰
<子部,类书类,同姓名录>
钦定四库全书

[book_title]同姓名録卷一
明　余寅　撰钜灵四
遁甲开山图云钜灵与元气齐生为九元眞母此防古圣眞与女娲诸皇同握化权而开昊运即广韵所谓生于汾脽固开天之首辟也传记又载巨灵之迹多在蜀又别一巨灵矣薛综以巨灵为河神盖本水经所引谓华岳当河河神巨灵手荡脚蹋开而为两此或与路史所谓驱阴阳反山川等语合今华阴县北有巨灵庙九域志云钜灵祠在河中府是皆河神之说也汉武帝内传东都送一小人长七寸东方朔呼为巨灵此即洞防记所谓小女子出入青珉唾壶者也盖四巨灵矣钜巨当无分别
遁甲开山图又言巨灵胡者得坤元之精能造山川出江河此即华岳河神之说也却多一胡字何以故纪通二
论语摘辅象云伏羲六佐纪通为中职汉书功臣侯表襄平侯纪通以父成从汉定三秦战好畤死事子侯
蚩尤二
通典云黄帝得蚩尤而明天道是蚩尤者六相中之一佐也师旷对晋平公亦曰黄帝合鬼神于泰山之上驾象车蚩尤竝毂则蚩尤眞为之辅翼矣乃龙鱼河图及山海经谓黄帝与蚩尤战于涿鹿之野蚩尤请风伯雨师以从大风雨黄帝下天女风雨止遂杀蚩尤夫臣非敌也敌非臣也是两蚩尤也
应劭曰蚩尤古诸侯孔子三朝记曰蚩尤庶人之贪者管子曰蚩尤受卢山之金而作五兵明非庶人容成二
史记黄帝时容成造厯拾遗记周灵王时变夏改寒以诬百姓容成入谏于是遂疎苌
冯夷二
李善注文选引青令传云河伯姓冯名夷浴于河中溺死是为河伯淮南原道训曰冯夷大丙之御也乘云车入虹蜺许叔重云皆古之得道能御隂阳者容斋四笔云此别一冯夷也
博物志冯夷潼乡人也得仙道化为河伯桀时费昌之河上见二日在东者烂烂将起在西者沉沉将灭昌问夷何者夷曰西夏东殷于是昌疾走殷
垂二
世本云黄帝工人垂造钟明堂位云垂之和钟郑曰垂尧时钟工玉海云据正义垂作共工郑不见古文以为尧非也宋均曰舜臣铸大钟者顾命篇垂之竹矢与兊戈和弓竝列则两垂矣但不识何姓
黄旛绰二
黄旛绰唐明皇伶人而乐府杂録云黄帝令黄旛绰撰拍板谱岂又一黄旛绰邪岂古有其人而明皇假之以名其艺术之最工者邪
周昌三
黄帝时周昌为左右辅将与之临观凤图汉髙帝功臣汾隂侯周昌为御史大夫徙相赵王如意又防成侯周緤之子亦名昌緤薨代侯
善卷二
高士传善卷古贤人尧闻得道北面师之荘子云舜以天下譲善卷善卷不受去而入深山宋政和间赐号髙蹈先生一统志云善卷武陵人居于狂山墓在大酉山巓此即不受天下者不知阳羡何以有善卷洞或云高僧别一善卷也
巫彭二　巫抵二
海内西经云昆仑之墟开明东有六巫皆神医也大荒西经云丰沮玉门有十巫升降灵山采百药焉有两巫彭两巫抵疑非一人是以两见而各处一山又开明有巫履丰沮有巫礼履即礼恐是一人然总之无姓姑存之以备考
巫咸三
郭璞赋序云巫咸以鸿术为帝尧之医后汉天文志汤时有巫咸盖尝为星官与甘石为类者书君奭之篇云太戊时巫咸乂王家盖三巫咸矣史记正义巫咸呉人今常熟县西海隅山上有巫咸及巫贤冢云
方回三
舜有七友其二曰方回诗纪方回山经引相冢书舜时安得有相者疑后人借回为名也王子年拾遗记仙人方回游南岳作七言赞曰珠尘圆洁轻且明有道服者得长生元亦有方回为王厚斋先生作小学绀珠序
鬻熊二
夏鬻熊大禹用之为宗伯因进为庙配
周鬻熊文王事之为宗师因封为楚祖
夏革二
列子书夏革与汤问答又与禹问答是两夏革也续博物志夏棘字子棘为汤大夫列子作夏革臣扈二
汤有臣扈太戊亦有臣扈蔡沉书传曰二人而同名也恐不氏臣或别有姓
太顚二
周家十乱有太顚不知何姓韩退之所与潮州太顚徃还交好是释家也亦不知何姓
王子晋二
周王子晋周王之子名晋也后遂称王子晋则如王孙公孙之例矣梁湘州刺史王琳获陈将侯安都周文育等囚之防下令宦者王子晋守之晋受赂俱逸
张仲三
周张仲小雅六月之篇曰侯谁在矣张仲孝友
汉张仲戸牖富人有女五嫁而夫辄死仲父张负欲以女孙予陈平仲不肯负曰人固有好美如陈平而长贫贱者乎卒与女
齐张仲曲成侯以善击刺学用劔立名天下见日者传后
刘毅五
周刘毅春秋襄公二十九年天王杀其弟佞夫左传云刘毅五人共杀之是佐王戕骨肉者也
东汉两刘毅　一北海敬王之子尝着汉徳论及宪论安帝嘉之赐钱拜议郎一灵帝时中黄门奸猾纵恣为司阳球纠捕下狱死
西晋刘毅城阳景王之后清贫峭直尝面言武帝不及桓灵官光禄大夫疏论中正官人八损
东晋刘毅志猛才雄讨灭桓封南平郡公恃功凶戾为刘裕所勦自缢斩首
寿梦二
呉王寿梦季札之父也越有大夫亦名寿梦见左昭公二十四年然呉王姬姓越大夫不知何姓
韩婴三
战国韩婴襄王太子襄王十年朝秦而归十二年死汉两韩婴　一燕人景帝时常山王太傅善说诗作内外传数万言燕赵间言诗者皆宗韩生
一故韩王信太子之子从匈奴来归封襄城侯李离二
晋李离晋文公之理官也过听杀人请自裁文公固免之离遂伏剑而死
蜀李离李雄之弟雄僭称成都王以离为太尉后为部将所杀
赵武三
程婴公孙杵臼存赵氏孤者赵武也而北魏赵武洛阳人世仕河西及沮渠氏灭武始归魏赐爵金城侯宋绍定间元兵攻复州都统制孟珙遣外弟赵武等出战破砦二十四还民二万口
赵括二
春秋赵盾异母弟括因赵穿弑灵公为屠岸贾所诛战国马服君之子括代廉颇御秦冦为武安君所杀
魏相二
晋魏锜之子相悼公命为卿
汉魏相宣帝时为丞相封高平侯
魏舒二
左传定公元年魏舒合诸侯之大夫于狄泉将以城成周献子南面卫彪徯曰大事奸义魏子其不免乎田于大陆卒于晋魏舒少成宅相威重徳望代山涛为司徒称疾逊位优诏褒许时谓晋兴以来三公能辞荣善终未有若舒者
魏尚三
吕氏春秋注云魏尚公子牟之后汉文帝时魏尚已废而复用是两魏尚也魏得中山以封尚因谓之中尚然则汉魏尚为云中守亦得谓之中尚矣
谢承后汉书魏尚字文仲高帝时为太史晓鸟语王生三
春秋时王生吕氏春秋云范吉射染于王生此即哀公五年范氏之臣王生使张桞朔为柏人宰者何谓染
汉宣帝时两王生
一为太子庻子脩书戒盖次公毋刻深在事次公咈之而终遭北阙之寃
一为太守议曹乘醉敎龚少卿必让功归上少卿从之而卒受水衡之赏
春秋两贾举
一为庄公侍人而助崔子弑庄公是有外心
一为庄公嬖臣而同诸臣死庄公是有内心
赵胜三
春秋时赵胜晋赵旃之子食采邯郸一曰邯郸胜襄二十三年尝帅师追齐人
战国时赵胜赵惠文王之弟号平原君贪利上党防危社稷
元魏时赵胜孝文朝太史令是时赵氏世业天文
顔阖二
吕览顔阖入见庄公高诱注以为顔阖时必非庄公庄公时必无顔阖盖顔阖在春秋后当鲁穆公时去庄公十二世矣且曰惜也咸阳市门之金胡不载而归之邪夫去庄公十二世而有阖安知先穆公十二世而遂无阖邪即庄公时有两贾举一为侍人助崔子弑庄公一为嬖臣同诸臣以死于斯时安知无阖邪且胡不引郑泄驾以观之杜预注云隐五年泄驾距此九十年疑非一人况去庄公十二世何怪乎姓名偶同者邪
陈瓘二
左传哀公十一年齐伐鲁齐大夫陈瓘渉泗而济师宋陈瓘进士通判沧州徽宗召为左司谏极论蔡京蔡卞奸邪被窜袁州所着有尊尧集
郭荣四
春秋襄公十八年齐师伐我北鄙中行献子伐齐齐侯驾将走邮棠齐太子光与其大夫郭荣扣马谏曰社稷之主不可以轻轻则失众
隋郭荣太原人文帝以龙濳之旧赐爵蒲城郡公为通州刺史尝领八州诸军讨平西南夷獠及黔安首领罗田驹
五代郭荣即周世宗本太后兄柴守礼之子太祖爱之乃以为己子初封晋王后遂袭位
元郭荣郭守敬之父通五经精筭术尝命守敬从刘秉忠学遂以成名
王豹四
一左传哀公六年鲍子囚景公嬖臣王豹于句窦之丘一卫人淳于髠云王豹处于淇而河西善讴
一晋人齐王冏主簿见海内浊乱上书齐王効周召分陜故亊欲令成都据邺齐王都宛率职居方同奬王室冏以为诡怪考竟而死豹此策亦迂盖须明天子在上贤方伯同心或可幸成孝惠何主成都何臣又河间新野俱鹰矍不戢而况与闇愎者发挺安能使洛钟之响应乎寃哉死矣
一撰金陵枢要一卷记六朝事见通志不知何许人
王孙贾三
卫王孙贾卫是时弥瑕佞幸故贾防知臣节而质媚灶媚奥之私
齐王孙贾齐是时淖齿弑逆故贾欲讨国贼而遵倚门倚庐之严训
呉入郢时楚亦有王孙贾与申包胥同时受赏见左传
太宰噽二
陈太宰噽当夫差侵陈时善于应对故能捄陈之败而妫犹有祊
呉太宰噽当夫差伐越时巧于防佞故终许越之成而呉遂为沼
郑两泄驾
隐公五年郑人侵卫卫人以燕师伐郑郑泄驾以三军军其前燕人畏三军而不虞制人二公子以制人败燕师于北制
僖公三十一年郑泄驾恶公子瑕郑伯亦恶之故公子瑕出奔楚
杜预注泄驾郑大夫隐五年泄驾距此九十年疑非一人
李干二　　李敬三
老聃称李耳其父姓名不定后凉録谓聃父名干唐书则谓名敬如名干也而曹魏李干为吕布部将所杀西蜀李雄遣将军李干讨武都杨难敌者与之同矣如名敬也而后汉李敬鼠穴中得美珠送还赵相相慙而追去妇隋丰城仓督李敬有女遭魅病照以轩辕镜杀五色守宫而病愈唐夏侯孜佣人李敬备厯艰苦随孜出鎭成都用为西川留后官者与之同矣
申屠嘉二
南华眞经云申屠嘉兀者也而与郑子产同师于伯昏无人汉文帝时丞相申屠嘉以邓通戏殿上檄召欲斩之以节使至而止
老聃二
礼记曾子问师行必载迁庙主者孔子举斋车之説曰吾闻诸老聃郑注老聃古寿考者之称石梁子曰此老聃非作五千言者是二老聃也
陆通三
论语楚狂接舆即陆通别国洞防记陆通尝饮黄桂之酒不知何代人北史陆通事周为大司马封绥徳郡公托跋魏恭帝改陆通为部六孤氏见容斋三笔
公子卬二
宋大司马公子卬以附昭公为襄夫人所杀卬握节以死
魏公子卭为魏将御秦为卫鞅所诈以死
顔回二
一在孔门称高弟
一在晋代称羌帅
曾元二
曾子之子曾元而晋广汉太守辛冉都尉亦曾元为李特所害见李特传
王良三
晋王良赵简子臣善御不肯与嬖奚乘汉王良东海兰陵人好学不肯仕新莽建武初拜谏议大夫斯皆志烮之士而不幸与隋蹲狗山贼党同姓名所同姓名见北史张须陀传
张武七
晋张武智伯家臣见吕氏春秋
前汉两张武
一文帝郎中令因其受赂更赐金以媿其心
一梁之王国相因论治指冠示法见张敞附録
后汉两张武
一蘓之由拳人因伤父抱剑絶命见独行列传一楚之南郡守因获虎立祠作颂见四子讲徳论
前蜀张武石照人高季兴常欲取三峡畏蜀将张武不敢进因唐兵攻蜀将兵上峡武以铁鎻断江路竟扼其舟不得进
唐张武荣夷人太和中请田于眉州青神凿山酾渠溉田二百余顷唐地理志
孙休二
一见南华经扁子告以至人之徳而恐其惊也何异以大牢飨鲁郊之鸟乎一见呉志孙权第六子袭位七年諡景皇帝其以莔壾昷防名其子亦以太牢飨鲁鸟之谓邪
陈良三
战国陈良孟子云陈良楚产也恱周公仲尼之道北学于中国
新室陈良王莽作焚如之刑烧杀戊巳校尉史陈良终带等二十七人
晋陈良为李焉所害经十许日复苏言死时一着赤帻者引见一神人执朱笔防校籍云未有追摄可令便去良既苏乃讼焉伏罪出幽明録
沈同二
孟子时人沈同尝问劝齐伐燕之事宇文化及弑隋炀帝折冲郎将沈同谋讨化及夜袭其营反为所害
陈贾二
孟子时人陈贾欲以佞言解齐宣王之慙为孟子所责而宋髙宗时御史陈贾设道学之名驱逐朱子善类消沮
陈代二
孟子弟子陈代而呉孙皓厉武将军亦陈代
陈相二
孟子时人陈相而宋髙宗遣贺金主生辰亦陈相合肥人绍兴末为吏部侍郎有贤能之誉
公孙五
战国有两公孙一在齐为孟尝君见秦昭王一在中山言司马憙招大国之威求相与汉平津侯为三韩子云公孙断髪而为越王骑此见困学纪闻又东汉显宗时公孙以党楚王英谋逆诛是又共五人矣
田文二
魏田文相魏武侯齐田文相齐湣王大事记云魏以田文为相解题曰田文与孟尝君姓名适同而在前
李克四
魏文侯卜相李克以五事为对而相魏成疑战国时未必知此五语克尝为子夏门人固宜进于是
汉武帝时李克负五岳眞形图号负图先生时已三百岁
晋著作郎李克注论语十卷又论语释一卷
北齐武邑郡公李平之曾孙李克官通直散骑常侍
乐羊子二
魏乐羊子攻中山中山烹其子而遗之羮乐羊子啜之尽一杯卒拔中山文侯赏其功而疑其心后汉乐羊子行学来还妻断机勉其终业遂七年不归
李兊二
赵主父爱少子立为王而废长子章李兊因杀章围主父主父饿而死
宋殿中侍御史李兊按齐州叛卒狱成有欲夜簒囚者兊以便宜斩之人服其略
呉广三
赵呉广武灵朝进孟姚入宫为后竟不免少子何之乱秦呉广胡亥时与陈胜起兵攻秦卒乃被田将军之祸唐呉广武徳间从文皇率兵平隋有与杀隐太子之事赞曰爵鷇爵鷇宁食我苍咮无探我黄防我呼郭公莫我肯捄我呼巧妇莫我肯侑我巢坚完我土温厚忘我大徳而报我骇旤爵鷇爵鷇
右赞赵武灵王
薛公二
赵薛公与毛公俱称赵国隠士大梁之劝极为公子无忌所服
楚薛公与郯公俱号项王将军下邳之战独为颍阴灌婴所斩
李牧二
赵李牧大将而被敌国之间卒以防死若郭开者眞利口覆邦家者邪
唐李牧才士而怀幽人之情遂以诗着若高棅者殆摉罗遍岩穴者邪
蔺相如二
赵蔺相如完君之璧而归朝足称忠壮
梁蔺相如杀父之雠而归狱足称孝烈
赞曰谚有之蔺相如张相如司马相如名相如实不相如嗟夫上林闳侈封禅都薄穹浴海俪彼神菟谁谓长卿不与蔺公叅驱尔舆
虞卿二
唐李愿欲献其侍女眞珠于上虞卿说之与牛僧孺余尝谓赵虞卿为宰相逋主唐虞卿为宰相牙郎
扈辄二
秦桓齮破赵杀其将扈辄事在始皇十三年六国犹未一司马贞索隐曰汉张耳时又一扈辄也余阅彭越传教越反者亦扈辄越与耳同时岂即一人而两见邪乃蒯通劝信反汉不诛反官之不知是时何以处辄汉曾闻其逆谋否邪
孟获二
吕氏春秋云孟获齐之力士三国志武侯征南蛮孟获七纵七擒卒畏服不敢叛收其俊杰为官属获至御史中丞
田光二
燕田光当秦虎视中原时为燕太子客而荐荆轲已而伏剑大类侯嬴之烈
齐田光当秦鹿走中原时为齐临淄相而降灌婴即斯解甲已媿田横之义
孟贲二
古有力士孟贲能生拔牛角汉有中常侍孟贲为湘南侯黄龙等所诬顺帝知其罔减龙等租四分之一
夏育二
古有力士夏育力举千钧蔡泽曰夏育太史噭叱呼骇三军然而身死于庸夫汉灵帝时乌桓校尉夏育请出塞击鲜卑蔡邕难论有五不可
蘓代二
蘓季子死后其弟蘓代亦学纵横之术游説六国汉末刘表据荆州用呉人蘓代领长沙太守
屈荡二
世本楚屈荡宣公十二年为左广之右
左传楚屈荡襄公廿五年为莫敖之官
周章二
楚周章尝事春申君至陈涉时拜将军为章邯击败自刭
汉周章尝事孝安帝当邓骘时官司空与元茂谋逆自杀
李园二
楚李园赵人见春申君本传
唐李园剑客见昌黎公联句
朱英四
楚朱英春申君食客也李园之祸不见听于相国遂亾去
前汉朱英元朔时都尉也匈奴之冦以死守于代郡遂被杀
后汉朱英建武中郡守也耿纯之疑适见谅于世祖卒保全
又汉王尊守东郡河水盛溢请以身塡金隄白马三老朱英奏其状
赵良三
秦赵良諌商鞅改革咸阳市新法以捄秦国之难鞅拒之而难作
呉赵良说孙权铲除余干口新洲以捄长沙之饥权用之而饥止
又金世宗加尊号夏人遣御史赵良往贺
张禄二
范雎入秦变姓名为张禄而范雎前原有张禄孟尝君尝恱之禄因求孟尝作书寓秦王王厚礼之今考孟尝之卒在雎未入秦之先是两张禄也
张仪二
秦张仪魏人事鬼谷先生学术游说诸侯楚相亡璧执仪掠笞数百遂入秦说惠王惠王以为相国
晋张仪中州人益州刺史皇甫晏讨汶山白马胡愎谏仪因众怨遂与牙门督反杀晏
蔡泽二
秦蔡泽説范雎代为相旋又弃之去其人大不可及周蔡泽好学有干能卭州刺史以不从司马消难被害
李信五
秦始皇伐楚将军李信兵少致败盖料敌之智不及王翦
汉昭帝定厯待诏李信课疎致黜盖极之凖不及张苍
东汉李信襄平人父敏为河内太守去官乘舟浮海莫知所终信追求积年竟无所见行□制服絶去房室恒如居□礼数年而卒
宋元嘉中李信自兖避地防稽搆亭于撺水之喷珠池撺盖四明之东支
宋熈宁初夏人犯大顺城知州李复圭命钤辖李信等出战兵少致败复圭诬信违其节制斩信
秦嘉二
秦秦嘉二世时陈渉起嘉亦起陈渉称王嘉亦称大司马陈渉死嘉不知所终
汉秦嘉字士防陇西人与其内子徐淑往复书凡三艺林嗟赏
徐福二
秦始皇时徐福携童男童女泛海求长生不死之药汉宣帝时徐福虑外戚霍氏盛满进曲突徙薪之説
王次仲二
李阳冰云秦始皇时王次仲制八分书萧子良云汉灵帝时上谷王次仲始作楷法玉海云同姓名也
张良二一西汉一后赵
路史言张良盖有九人今止两见留侯以黄石公善其始以赤松子善其终岂屈身石虎滥官尚书者可同日而谈邪
留侯韩公族姬姓自博浪沙后避匿改姓张水经注汉中安阳县北有七女池池东有明月池皆相通注谓之张良渠盖良所开也按子房辟谷隐在城固此池盖子房所开非别一张良也
王陵二
秦昭王为拓境开疆计攻赵军率王陵爵五大夫汉高帝叙元功定鼎勲将兵沛人王陵封安国侯
周勃四
汉高帝功臣绛侯周勃而成阴侯周信之子亦名勃文帝十二年嗣侯东汉汝南周勃辟太尉清诏使荆州见风俗通献帝建安初山阴宿贼周勃与黄龙罗聚党称乱孙防命将董袭讨之遂馘勃首
汉高帝时两韩信
高帝之兴虽由天命然微信安能五年之间便成帝业未央钟室何特寃酷邪韩无遗育吕亦无噍类亦畧相当已韩王信反覆游魂馘死参合宜矣
赞曰余尝巡校汉中登拜将坛风雨满其维曲郁乎轰雄及访未央遗趾问钟室何彼盖方一畆其草独紫不觉骇瞿而莫禁其口之呿也野鸡屭复屭诸公骨肉飘如蒯野鸡猜复猜诸公顔色败如灰伊毒之厚齐其鹑首不见赤彘见苍狗
彭越二
汉彭越事高祖封梁王谋反族诛
秦彭越事苻坚为平西将军凉州刺史
丁寛二
西汉丁寛初为项生从者才过项生遂从田何受易及归何谓门人曰易已东矣
南齐丁寛见张彦逺名画记在下品
贡禹二
汉高帝时贡禹魏相疏曰贡禹举冬应劭曰四时各举所施行政事也
汉元帝时贡禹为御史大夫数言得失书数十上帝嘉其质直辄与施行
赵佗二
汉时南粤王赵佗隋时李密亡命淮阳聚徒教授郁郁不得志时或泣数行下村人怪之以告太守赵佗捕密
刘仲三
汉高祖兄刘仲一名喜初封代王以罪废为合阳侯即呉王濞之父也世祖兄刘仲从伯升起舂陵与王莽前队军战败遇害又宗室刘平之弟仲更始时为贼所杀
周成三
汉两周成一高帝时御史大夫周苛死节封其子成袭高京侯一史记索隐云周成著杂字解诂
洛阳志故魏降将周成反自宛袭洛阳姚襄自许昌攻成于洛阳逾月不克
王喜三
韩王信反以马邑降胡击太原上自徃击破信军铜鞮斩其将王喜信亡走匈奴呉曦部将王喜贪淫狠愎诛曦之日不肯拜诏欲戕李好义为曦报讐朝廷不能罪又赏以节鎭孙逢吉为右正言或报优人王喜除閤职逢吉曰此即效朱侍讲进趋以儒为戏者岂可令污閤职抗疏争之被出
西汉两吕嘉
一高后兄吕台之子台封吕王死嘉嗣坐骄废
一南越王赵佗之相佗曾孙兴袭位汉使往谕入朝比内诸侯兴饰治入朝具嘉谏弗听遂发兵反攻杀王及汉使者武帝命楼船将军讨诛之
张说三
汉张说以执铍入汉以司马从击项籍以将军定代封安丘侯见功臣侯表
唐张说长安初为凤阁舍人不肯证魏元忠谋反忤防流钦州中宗即位召拜兵部员外郎累官中书令封燕国公
宋张説见佞幸传初为都承防已坐奸赃降明州观察使
王遂四
王莽高祖王遂当文景间处东平陵又三国呉朱据以缗钱见枉后典军吏觉言王遂诈取据乃得白又唐王方庆之孙王遂为沂兖等州观察使操下酷急为牙将所害又宋王韶之孙王遂绍定间为殿中侍御史疏论史嵩之欺君误国不可任官至文华阁直学士
王谭二
汉王谭以丞相防之子袭封宜春侯与谋废昌邑立宣帝又王莽诸父谭以元后庶弟封平阿侯位特进领城门兵
宋昌二
汉宋昌从文帝代来夜拜卫将军鎭抚南北军
晋宋昌武帝时与孙毓同议献王□礼者
刘六
西汉刘吕后五年废所立孝惠帝子幽杀之更立此为少帝后伏诛
东汉两刘　一先主昭烈帝之父
一灵帝中平五年光禄勲南阳刘为司空
晋两刘　一当清谈靡荡之日而能劬愼国事其才畧足竝羊叔子杜武库其忠赤皦于陶长沙勲徳竝茂眞名臣也由宁朔将军进车骑开府
一张寔为凉州牧时京兆刘挟左道居天梯山以惑百姓从者千余人自谓应王凉州密谋杀寔寔知其谋收杀之
隋刘在节义传据传仕齐刺史仕周太守仕隋仪同封县公凡厯三朝何节义之称是时朝廷如传舍乘时遘防以赴事功是故朝君而暮弁髦之朝仇而暮委质之其节若豫让义若荀息君子不能无憾焉嗟夫豫让荀息世宁多有之乎是以传者有意乎尔也宋忠四
前汉宋忠为中大夫与贾谊共访日者司马季主发其大论怅然自失
后汉宋忠初平元年刘表为荆州刺史立学校博求儒术命忠等撰五经章句谓之后定
宋宋忠金太宗天防六年伊喇古败宋兵于大名获我将宋忠
金宋忠世宗大定二十一年辽州民宋忠乱言伏诛
董仲舒三
一汉江都王太傅一蜀青城山隐士一齐直閤将军董蛮武帝嫌其名改为仲舒问曰今仲舒何如昔仲舒对曰昔日仲舒出自私庭今日仲舒锡自天帝胜昔远矣
呉公二
如路史切韵絮可通于虞刘向别録虞又可通于呉是故鲁人虞公善讴蜀人罗儒与呉公亦善讴则虞呉二人亦可谓之同姓名也然洛阳守呉公政治为天下第一史失其名故称公虞与呉不过善讴耳乃亦称公岂其不似后世倡优軰邪故洛阳守之称公即战国毛公薛公之类善讴者之称公抑亦狙公祝鸡公之流邪
王信四
前汉景帝欲侯皇后兄王信周亚夫争之不能得亚夫死帝封信为盖侯
后汉安帝时汉阳人王信叛遣侍御史唐喜讨斩之枭其首谷城门外
宋两王信　一太原人眞宗时以擒贼功补龙神卫指挥使王则反以信为贝州都总管执则而还
一丽水人绍兴进士官考功郎钩考严明迁太常少卿
公孙度二
公孙之子公孙度袭平津侯为山阳太守当西汉盛时后坐法失爵
公孙康之父公孙度称辽东侯为营州刺史当东汉末造遂承制僭郊
菟太守公孙琙之子名豹早死公孙度少时亦名豹故琙爱而举之
王贺三
汉武帝时王贺为绣衣御史有隂徳即莽曾祖也汉艺文志防军射师着射书五篇者亦王贺后汉王贺与樊重为三老见玉海
王兴六
汉武帝时王兴服食中岳菖蒲得长生而莽侧幸所生子王兴封功脩公故城门令史王兴莽立为卫将军封奉新公晋王戎庶子王兴戎不以为子周宣帝杀齐王宇文宪其党大将军王兴亦被诛是时王勇多战功别封永固县伯勇请以授兄子兴
郭威二
前汉郭威茂陵人好读书尝辨尔雅为周公所记张仲孝友之类后人所足耳见西京杂记
后周郭威仕汉为枢密使兼天雄军节度使隐帝密诏杀威威遂举兵反弑隐帝而自立
李延寿三
西汉李延寿南郡人由丞相司直迁执金吾改卫尉为御史大夫见百官公卿表
唐李延寿贞观中为崇贤舘学士撰太宗政典三十卷高宗命藏于秘閤又追述父志作南北史一百八十卷颇行于代
髙丽李延寿金章宗防和四年高丽遣司宰少卿李延寿贺正旦
同姓名録卷一
钦定四库全书

[book_title]同姓名録卷二
明　余寅　撰朱买臣三
汉武帝时朱买臣
赞曰老夫荷薪歌老妇倚门泣衣锦果然归抱恨入鬼陌义格仇刚搏贼刻骨爰书若蟊海内汹汹念诛殛与汤幷诛诛亦得
梁元帝时两朱买臣
一称宣猛将军奉帝密防害豫章王栋及其二弟桥樛后御魏师又败绩者一称阉人以宗懔黄罗汉不肯迁建邺按剑乞斩二人以谢天下又请帝溃围出就任约者是两买臣也阉似正宣猛似防忍
张汤二
西汉张汤杜陵人武安侯荐补侍御史厯廷尉御史大夫务在深文舞智以御人为三长史所陷自杀
南梁张汤为冠军将军置营始平郡东北魏统军王足败梁兵于涪北斩汤见宣武纪正始二年
李广七
汉武帝尚虏功李广称飞将守右北平安帝録旧勲李广縁功臣裔封琴亭侯唐徳宗复京城李广率骁骑军光泰门此皆有武烈者梁萧岿伐陈其将李广为陈人所虏又何武畧之不振也北齐文宣撰天保厯命中书郎李广为序则以文扬矣若妖巫李广叛据皖城为马援所斩蜀李势之弟李广以不得为太弟自杀此盖闇于天命自取灭亡尤前数人所不齿者也
李陵二
前汉李陵李广之孙为骑都尉将歩卒佐贰师击匈奴所杀伤过当以兵矢尽败降
后汉李陵永平中益州刺史朱辅宣汉威徳白狼槃木唐菆等百余国举种称臣遣从事史李陵防送赴阙幷上其乐诗三章
王商五
前汉王商以共侯武之子相成帝袭封乐昌侯王莽诸父商阳朔中为大司马封成都侯黄门书者假史王商着赋十三篇见艺文志后汉王堂之曽孙王商益州牧刘焉以为蜀郡太守有治声即华阳国志所谓广汉王吉亦见咏怀者姚秦时王商作进饼图见广川画防
王舜三
汉元帝时王舜以外戚侍中中郎将封安平侯又莽诸父音之子王舜极媚莽为太师益万戸改封安新公成帝时王舜为中黄门则内竖
刘安六
汉淮南王刘安着鸿烈解后汉愼侯刘隆之子亦名安中元二年嗣封安帝时任城王刘安贪恣不法诏以一岁租赎罪同时有宦者刘安谮废太子为孙程等所杀晋车骑将军刘曾孙安为江夏相陶称所杀至唐刘安瀛州刺史碑是其所书见金石畧
张骞二
西汉张骞武帝遣至月氏求珍产于是天马絶塞以来而兵衅遂开于西域
东汉张骞明帝遣至天竺问佛法于是白马驼经以归而释敎遂布于中华
赵充国二
汉武帝时昌武侯赵充国
太初元年以乃父降虏功袭爵
汉宣帝时营平侯赵充国
太始元年以在朝定防功论封
张敞六
西汉张敞宣帝时为京兆尹以经术自辅朝廷毎有大议引古今处便宜公卿皆服天子数从之
东汉张敞南阳人为窦武令史武死遗一孙辅才二岁捕急敞与掾胡腾共逃辅于零陵辅后举孝亷辟丞相府从事此犹杵臼婴之风矣
西晋张敞为汝阳太守祖逖既收河南地恐南无坚垒为敌所袭乃使敞率众筑垒以为捍卫
南宋张敞张裕之父官侍御史度支尚书呉国内史后秦张敞为姚懿左常侍懿谋逆欲废其主而自立敞固谏懿笞杀之
唐张敞着晋东宫旧事十卷见唐志故事类
张夷二
西汉张夷东方朔之父年二百岁有少容
后赵张夷石勒河间太守
王恢二
汉武初年王恢将兵击匈奴畏缩不敢进被失律之诛汉武末年王恢奉使通大宛袭虏楼兰王赐通侯之赏
王成七
前汉两王成　宣帝综核最严王成安敢伪增户口疑无此事若太尉李固之门人王成能曲存孤李燮卒于祀全名显可谓忠贯幽壤义昭白日岂饰诈之臣所能及邪此燮所以备礼葬设賔祭也其劝天下之为门生者大矣
后汉两王成　光武时博士范升劾处士周党骄蹇幷劾山阳王成夸上求高皆大不敬
又十九侯中有宦者王成以迎立顺帝功封广宗侯云
宋开禧间九江戍校王成见病騟收秣之后成战死騟悲鸣尸侧
元二王成一大徳初县尹张或为王成所诬浙西亷访使田滋得其状遂释或
一至正十五年奴其主王成降粤帅何眞赏其奴如令而置镬烹焉粤人大快
孙会宗二
汉孙防宗西河人安定太守知畧士也坐与杨恽通书免官
唐孙会宗北梦言记会宗家集宴事云酹酒止宜侧身恭跪一酹今人三酹非也
江革三
汉江革事母称巨孝尝却窦宪之馈官终諌议大夫毎岁八月羊酒优其老后以千斛谷恤其殓
梁江革齐尚书郎入梁累官度支尚书聪敏彊直厯八府长史四王行事三为二千石傍无姬侍家徒壁立尝为魏人所执不肯作丈八寺碑文
宋江革登甲科尝辞蔡京之召不就宗子博士至今儒林犹传其咬菜根一语云
任安四
西汉任安先益州刺史后北防军以戾太子事下吏诛死
东汉任安绵竹人少游太学受孟氏易兼通数经又从杨仲桓究极图防时称曰居今行古任定祖欲知仲桓问任安
东晋任安慕容徳冦莒城守将任安委城而遁
李唐任安天寳中奉使至合州闻女人范志立得道求与会及至志立变为男子
王褒八
汉王褒諌议大夫作圣主得贤臣颂讽金马碧鸡之诞汉成帝时王褒郑通里人绛衣小冠带剑入北司马门病狂易曰上帝令我居此下狱死见三辅黄图
魏文帝黄初三年武都西都尉王褒献石胆二十斤四年献三斤见博物志
晋惠帝元康末王褒与霍原等俱以贤良征累下州郡以礼发遣俱不到
晋成帝咸和九年清虚眞人王褒与魏夫人成药两剂服之白日升天
梁萧瓛御周宇文述遣王褒守呉州褒为述兵所袭衣道士服弃城遁
魏王褒王方庆高祖规之子博览史传特善草梁元帝仆射入魏开府仪同与庾信竝重
唐王褒处士撰庚桑楚洞灵眞经增开元天寳之夸
刘章三
西汉刘章齐悼惠王子初封朱虚侯平诸吕有功文帝封为城阳王
北齐刘章行襄州事天保二年陈留王彭乐谋反为章所告伏诛
南宋刘章龙游人绍兴廷试第一居馆职秦桧恶其不附己劾罢之桧死累官礼部尚书
刘徳三
前汉河间献王刘徳修学好古山东诸儒多从而游武帝时入朝献雅乐诏防三十余事其对原本道术文约指明
后汉安平王刘徳河间孝王子永宁元年邓太后封以奉乐成王党祀
元刘徳事后母如所生抚四弟尤笃年五十未娶贷得钱先为弟求妇诸弟亦化其徳一门蔼然乡里称为刘佛子
张勃二
汉张勃富平侯延寿之子因举陈汤汤不奔父防会勃薨諡勃缪侯汉重举主之罚殁犹不贳
晋张勃呉大鸿胪俨之子撰呉録三十卷
京房二
据前汉儒林传有两京房一淄川杨何弟子而梁丘贺受易于房宣帝时官太中大夫出为齐郡太守一受易梁人焦延寿元帝初元中以孝亷为郎以明灾异得幸建昭间奏考功课吏法出为魏郡太守为石显所谮诛
王式三
汉王式东平人为昌邑王师昌邑废式系狱当死治事使者责问何以亡谏书式对以诗三百五篇谏是以亡諌书使者以闻得减死
唐王式浙东观察使时裘甫乱越州式讨擒之甚有威畧惠政见一统志后移河阳斩银刀都数千人栗缩就死无一人旅拒者
晋王式淮南小中正处继母事违礼犯义为卞壸所纠遂废弃终身
王凤三
汉成帝初立以王凤为大司马封阳平侯王氏之兴自凤始卒成贼莽之簒而緑林豪客亦王凤酸处士亦王凤
黄忠二
西汉黄忠即相宣帝者之曾孙也袭封建成侯
蜀汉黄忠即事先主者之老将也赐爵关内侯
刘向三　刘歆五　刘秀二
西汉阳城侯宗正刘徳之子刘向为中垒校尉向之子刘歆亦为中垒校尉王莽封红休侯歆后改名秀冀应图防不知光复祖器者乃舂陵之刘秀非事莽号国师为国贼者也东汉昌城侯刘植战殁其子刘向嗣侯植之从兄刘歆为骁骑将军封浮阳侯更始既被害世祖封其次子刘歆谷孰侯向之贤属籍所推而故羡之歆之佞世所唾詈而甘与同何欤要之一时偶然似非错意
北齐文宣天保八年冀州人刘向于邺谋逆伏诛王莽时刘歆封祁烈伯奉颛顼之统注云别一刘歆非国师也
灵帝时刘歆为左丞相与桓彬杜希交好怨家指为酒党俱废锢
晋志太始十年御府出铜竹律二十五具太乐郎刘秀等校试三具律法同其二十二具竹律也于是制十二焉
王平三
西汉王平昭帝时军正以破西南夷着功
东汉王平明帝时逆党以附楚王英毙狱
蜀汉王平昭烈时牙将以统汉中郡封侯
王嘉四
汉哀帝时王嘉以丞相封新甫侯而莽孙王嘉封衍功侯前平帝时蜀郡王嘉弃官逃王莽之乱后不赴公孙述徴伏剑死至晋王嘉貌丑神异隐于终南山着拾遗记为姚苌所杀
陈遵三
西汉陈孟公豪侠少检当其读扬雄酒箴时向张伯松矜诩岂不谓一世人龙哉然卒以酒死东汉陈遵仅于送杨司空叔节葬时一见其姓名无他绩効又见于陶谦传国相陈遵尝召起赵昱赵不应命岂即此陈公邪东晋陈遵为桓元子造江陵金隄使人打鼓逺听之知地势高下亦可谓异聪矣
张禹四
西汉儒林传两张禹一从贯长卿治春秋左氏传宣帝征为待诏会疾死一从施雠受易成帝时为丞相封安昌侯朱云请尚方剑斩佞臣头即其人也又东汉和帝时张禹以太尉兼卫尉留守北宫以定防功封安乡侯毎朝见特赞与三公絶席晋上郡太守张禹为刘曜所攻奔于允吾于是关右翕然所在应曜
王建九
西汉王建成帝时由广陵太守为京兆尹见班氏百官公卿表
曹魏王建明帝时司马宣王讨辽东公孙文懿斩其所署相国王建
北魏王建道武时为中部大人从破慕容寳阬杀参合之众赐爵眞定公
前蜀王建僖宗时田令孜养建为子入蜀为节度使尽有蜀地遂僭大号
晚唐王建大厯进士为陜西司马工乐府歌行思远格高为当时絶唱
后唐王建高丽人明宗时建承高氏之后权知国事遣使朝贡封高丽国王
南唐王建西州行营招讨使在围城中粮尽以筒容米率寸鬻钱二百见朱敬塘传
赵宋王建从制置使孟珙讨金行省武仙直捣王子山砦夜入帐中斩金将首囊佩之平明视之金小元帅也
金虏王建宛平张孝善有子名合得死而复活云原是良乡人王建子喜儿时以为借魄还魂云
宋三
西汉宋为中常侍哀帝时息夫躬因上变告东平王云祝诅事擢光禄大夫左曹给事中
东汉宋大司空封宣平侯光武姊湖阳公主新寡帝以谚言贵易交富易妻问曰臣闻贫贱之交不可糟糠之妻不下堂
西夏宋金世宗十六年夏人遣宣徳郎宋贺正旦
王接二
汉王接五凤元年袭平昌侯永光元年由侍中卫尉为大司马车骑将军见百官公卿表
晋王接博学特精礼传注公羊春秋多新义详论汲冢书补卫恒王庭坚之阙挚虞以为允而年不永仕不逹
王章七
汉成帝时三人　一钜平人河平四年由司校尉为京兆尹劾奏大司马王凤颛擅朝政宜斥退凤使廷尉致章大逆下狱死一阳朔二年右将军王章为光禄勲数月薨一元延元年宜春侯王章袭曾祖防封爵十八年薨
汉质帝时九江都尉滕抚遣司马王章击破庐江盗贼汉灵帝时王章在八厨中号曰海内贤智王伯义晋成帝时王章为庾亮部将及亮失利章自引为罪陶侃曰君子哉王章也
汉隐帝时王章三司使检校太尉汉方新造供馈军旅未尝乏絶征利剥下民甚苦之干祐初族诛
杨雄二
隋杨雄貌雍容兼武畧周武帝臣也而効诚节于隋家屡叨开国之赏
宋杨雄心倾险多诈谋宋宁宗将也而献逆计于呉曦卒致皂郊之戮
雄同者止此两人若汉扬子云是抑扬之扬周阳元略是阴阳之阳皆不得言同也
赵普三
汉赵普沛国蕲人卫尉赵孝之父王莽时为田禾将军宋二赵普一相太祖称为社稷臣一神宗熈宁三年夏人冦镇戎军三川砦巡检赵普击败之
李翕二
前汉李翕封邑乡见恩泽侯表盖王莽时水衡都尉与王恽同功而封者
后汉李翕河阳人建宁三年守武都见析里桥铭玉海皇甫规奏免安定属国都尉李翕如郙阁铭所云何至为皇甫士安所斥免邪
王崇五
莽诸父王崇以后戚封安成侯而丞相嘉之子王崇以父忠直袭封新甫侯御史大夫骏之子王崇以世清亷为大司空封扶平侯北魏北海王崇即王猛曾孙天安初袭父宪北海公爵又雍丘王崇仕梁州鎭南府主簿居防孝感异鸟异草驯茂庐所风雹不侵禾麦完熟
王况二
莽诸父商之子王况袭封成都侯以罪废而卜者王况与魏成大尹李焉作防书莽捕下狱死
王匡四
王莽从兄舜之子名匡伪太师为更始所诛而莽侧幸所生封功建公者亦名匡此尤可异者是时下江兵起云杜緑林首事者亦王匡汉末河内大守与山东豪杰起兵讨董卓者亦王匡
王丹三
莽从弟王丹为中山太守战死
莽同时王丹为太子太傅寿终
后汉书有王丹字仲回其子欲奔慰同门防亲者丹怒挞之令寄缣以祠
陈元二
东汉初陈元光武议欲立左氏传博士范升奏左氏浅末不宜立元疏争之帝卒立左氏学选博士四人元为第一
东汉末陈元见仇香传所谓陈元不罚而化之者
李宪七
东汉李宪初为王莽偏将军莽败据庐江称伪号光武遣将击防之其军士帛意斩宪降妻子并诛
北魏三李宪　孝昌元年徐州刺史元法僧据城反自称宋王诏尚书李宪为都督以讨之其众奔溃免者十二三孝昌二年梁将元树逼寿春扬州刺史李宪力屈以城降之俱肃宗纪　兖州刺史李式坐事被收从事汲固藏其子宪得存其宗
唐两李宪　一睿宗之子让皇帝
一西平郡王之子太府卿仁孝明恕政绩最优
宋李宪神宗时内黄门元丰中出师讨夏国宪以宣州观察使领熙秦军复兰州擢永兴军副都总管张成二
东汉延岑据汉中称王大将军朱祐与之战斩其将张成北魏太武末扶风太守张成坐事诛
徐干三
东汉两徐干　一显宗时都防长史佐班超守西域一献帝时五官将文学着中论与建安七子齐名
西晋徐干泰康中为刺史郪隐士王长文不就征辟家贫贷多无以为偿干蠲舍之不收其责
前汉两刘礼
一楚元王次子封平陆侯为宗正后楚王戊反自杀景帝乃立礼为楚王奉元王后
一南阳安众侯宗室王莽居摄中礼与安众侯崇起兵诛莽事泄见害
张昌二
汉武帝太初元年睢陵侯张昌为太常坐乏祀免晋惠帝太安二年平氏县吏张昌聚党作乱旬月间众至三万跨带五州树立牧守诏宁朔将军刘讨诛之
王安六
王莽远祖名安乃莽之子亦名安立为新迁王莽杀之乐昌侯商之子亦名安嗣爵为长乐卫尉亦莽杀之至于晋有胡奴王安能濳匿祖逖之孤其义烈若是唐余纪传庐江王安捧唾壶侍呉武王能以一矢殪骁卒之变后事南唐主为百胜军节度使改名会宋章惠太后从父弟杨景宗为建宁军节度使坐从卒王安挟刃入皇城谪均州安置再阅毛惜惜传又有荣全贼党王安端平初与全共据高邮以叛
王获二　王临三
莽之次子获第四子临皆封公而平昌侯王无故之孙临曾孙获皆袭封侯前此大鸿胪王临尝以庆氏礼授董钧
王吉六
前有諌大夫王吉忠直数諌诤更前则临卭令王吉诡为文园君而莽孙王吉封功成公同时王吉许商之门人为莽九卿至于后汉王吉阉官王甫之养子为沛相惨毒异常司阳球收死洛阳狱宋王吉荐处士王庠后吉罹元祐党禁庠自劾吉尝荐举不可入仕
王宗二
莽孙宗封功崇公坐自画容貌被服天子衣冠发觉自杀汉安帝延平四年命御史中丞王宗讨破海贼
王利二
莽孙利封功着公晋成帝时李寿据成都王利劝寿称鎭西将军益州牧寿不从僭称汉皇帝
莽名其四子宇获安临寔寓窥窃神器之意宇六子千寿吉宗世利俱封公其寓意亦觉非常若预搆而名之者
郭宪二
汉郭宪不仕莽而事光武官光禄勲常以直谏不合所谓关东觥觥郭子横者也
魏郭宪不肯昧义杀韩约而又以杀约之功同众人受爵所谓以义始而卒以利终者也
初藏纳韩约可谓厚矣后约死阳逵斩其首投操虽不列名而同受爵赏是与于斩约者也旧谊安在乎岂若明告操以既死当不必追为之戮请葬埋之以明此志且操既知约死或不竆究若宪者可谓执义不坚与负心人等耳
樊崇二　　杨寳四
邓禹讨更始汉之骁骑将樊崇力战以死而赤眉贼之首亦樊崇何逆顺之悬絶也
邓禹讨更始贼之河东守杨寳被擒以诛而白玉环之报亦杨寳何奸良之逈异也
又元魏杨荐之父杨寳官昌平郡守秦郡宁夷人也前元杨升之子杨寳为大理路通事以招谕土人授姚安路判官
李育五
东汉三李育　一公孙述将军后归世祖以才擢用一赵国大豪共立王郎为天子育为大司马郎走死育不知所终一为班固所重专精公羊春秋作难左氏义号通儒官尚书令
元魏李育为相州防城别将以拒葛荣之勲赐爵赵郡公金紫光禄大夫
宋李育呉人字仲蒙刘子威燕语载其飞骑篇一诗而惜其湮没及阅宋文鉴有李育为邠州观察推官诰除著作佐郎者疑即此人
刘宠四
章帝时刘宠即帝长子伉之子也嗣封千乘王永元七年改封乐安
和帝时刘宠绵竹人成都令迁牂牁太守初乘一马布衣蔬食俭以为敎吏民为之立铭
灵帝时两刘宠一牟平人齐悼惠王之后为会稽太守简除烦苛禁察非法郡中大化征为将作大匠山隂五六老叟人赍百钱送宠宠为人选一大钱一陈敬王羡之曾孙熹平初嗣封黄巾贼起郡县皆弃城走宠有强弩数千张出军都亭国人素闻王善射不敢反叛故陈独完百姓归者十余万
王琳二
汉王琳年十余岁父防守冢弟季为赤眉所捕将烹食之琳自缚愿先就烹贼矜俱放遣后辟司徒府
梁王琳好武果劲絶人大得部曲心平侯景功第一都督岭南琳以遥阻急难宣力元帝果为魏所并大抵梁运既去虎臣空负嵎作势何益竟为陈将呉明彻所杀传首建康市
李通七
汉李通防言刘氏当兴李氏为辅通遂首赞光武大业虽封王尚主何捄于父与族之殄戮乎
魏李通以勇侠闻斩袁绍之使一意归曹公以功封都亭侯
晋李通益州刺史董荣图画谯周像于州学命从事李通颂之见益都耆旧传
隋李通金紫光禄大夫兵部尚书坐事免
唐两李通　一神尧武徳六年沙州人李通反杀瓜州总管贺若怀广一代宗之子恭王名通
金李通以便辟侧媚得幸于海陵累官参知政事世宗即位以南伐之计皆通等赞成之诏削通官爵王霸三
光武时两王霸　一颍阳人光武初起从破王寻王邑及斩王郎封淮陵侯　一广武人在逸民传建武中征到尚书称名不称臣有司诘之对曰天子有所不臣
道武时王覇初帝在独孤部刘库仁子显谋逆商人王霸知之履帝足于众中帝乃驰还幸贺兰部其日显果使人杀帝不及
张五
东汉三张　一河阳人习春秋建武初拜顔氏博士一成都人张覇孙说车骑将军张温剪除中官而温不能用一偃师人郡掾史乃孙翻为太守为立祠堂蔡中郎作碑铭
呉张广陵人张纮之子官至尚书清介有高行而才不及纮
晋张苻坚入冦谢安遣兄子等讨之入问计安答云已别有防既而寂然不敢复言乃令张重请
刘炳三
汉冲帝名炳
宋刘炳治平中与弟景相继登进士俱为郎官时唐介劾张尧佐贬岭表炳兄弟饯以诗遂俱得罪免官士论高之
金刘炳倜傥有气节毎读书遇古忠臣烈士辄叹息景慕恨不与之同时贞祐初第进士即日上书条便宜十事宣宗异其言补御史台令史
东汉初两方望
隗嚣传军师方望见嚣不堪辅拜书谢去更始传又言方望立前孺子刘婴为天子更始击斩之乃俱平陵人岂一人邪何能决去隗王而不免就戮于孺子且尝言更始不可知孺子婴岂愈于马牧奴邪拜书愿广求竒人介然立节而今乃谬作赤族事盖判然两截必两人已
李业五
东汉李业梓潼人志操介特当莽时絶匿名迹公孙述羞不能致刧以药酒遂死益部纪载高节图画形象
后汉李业隐帝时恃太后宠弟放恣无顾惮及周师至怀金寳而逃五代史云至绛州为人所杀而刘铢又云是周太祖杀之何前后异词也
唐三李业　一睿宗惠宣太子名业一僖宗干符初李业尝鎭太原能安集部落因假其子钧灵武节钺检校兵部尚书以招谕之后钧以战死一太和中王起为襄州刺史时江汉水田塘堰阙坏命从事李业行部补缮遂无水败无凶年
东汉两王符
一颍阳人世祖功臣王覇之子嗣爵徙封侯
一安定人与张衡马融友善着濳夫论后汉书録其论五篇
王昌四
前汉王昌成帝建始三年由南阳太守为右扶风后汉两王昌一即王郎诈称成帝眞子舆僭称天子光武讨诛之一灵帝时李傕郭汜相攻帝遣皇甫郦和解傕不受诏郦靣折其非裁出营门傕遣虎贲王昌呼之昌知郦忠直纵令去还言追之不及
魏王昌父毖上计京师是在魏也后母死于呉昌时为东平相闻而制服
东汉两侯覇
一光武时为大司徒封关内侯
一安帝时为金城守破迷唐羌
马武三
东汉马武为捕虏将军杨虚侯见云台二十八将西汉马武为都水使者荐戴洋为令史见艺术传又太安二年张昌作乱据有江夏遣将马武破武昌害其太守
王元四
汉二王元　一杜陵人隗嚣立为大将军请以一丸泥东封函谷关者后降公孙述又降汉得谴下狱死一顺帝永和元年南单于冦西河乌桓校尉王元等击破之见南匈奴传
魏孝静帝纪萧衍将桞仲礼冦荆州刺史王元击破之宋文鉴王元可右卫大将军遥郡观察使胡宿撰诰词
李善二
汉李善淯阳人李元苍头主家俱疫死惟余孤儿而赀财千万诸奴欲杀之分其财善负儿避匿既长首告奴尽伏法显宗用荐召守日南
唐李善江夏人李邕之父显庆中为沛王侍读注释文选视五臣最胜
李固四
赤牍清裁有李固与弟圄书云吾年已五十七周游天下独未见益州耳及阅汉太尉李固传固死时年止五十四又汉中南郑人出为广汉雒令宜无益州之恨矣盖是两李固也
李傕郭汜治兵相攻天子使左中郎将李固持节拜傕为大司马献帝起居注
唐李固京兆人长庆中擢第后拜相当国有贤誉
东汉两杜乔
一茂陵人大司空杜林之子建武末以贤者之后宜宰城邑特诏除丹水长一林虑人建和初为大尉以忠直为梁冀所陷下狱死
刘豫四
肃宗时刘豫汉之苛刻吏也荐授陈留令为第五伯鱼劾罢
桓帝时刘豫汉之宗室裔也国传赵孝王为第五世孙袭封
惠帝时刘豫晋之左将军也党同杨太傅为屯万春门幷诛
高宗时刘豫宋之叛逆臣也伪立大齐帝为第四太子废黜
东汉两郑众
一显宗时越骑司马使匈奴不拜虏敬惮比之蘓武厯官大司农受诏作春秋删
一肃宗时中常侍谋诛窦宪策勲封侯中官用权自众始
刘长卿二
汉刘长卿沛人妻桓鸾之女生一男五岁而长卿卒儿年十五又夭妻虑不免乃刑耳以自誓沛相王吉上奏高行旌其门曰行义桓嫠
唐刘长卿河间人开元进士为监察御史以祠部员外郎迁鄂岳观察使有集十卷传于世
王涣二
汉和帝时王涣广汉人为洛阳令治多谲数尝事太守陈宠为功曹者
汉安帝时王涣河内人为考城令政尚严猛能举亭长仇览为主簿者
陈寿二
汉陈寿是称茂陵公乘者以祖博阳侯旧勲得诏复家晋陈寿是官治书御史者以父尝被髠遂短武侯将畧
王景四
东汉王景沈深多伎艺修浚仪渠又筑汴渠自荣阳至千乘海口千余里拜河堤谒者又开芍陂铭石刻誓在循吏传
西晋王景石勒王弥冦京师王衍都督征讨使左卫将军王景击退之
隋王景以上开府持节巡抚岭南后以罪伏诛
后周王景世宗命为西南招讨使遂克蜀有凤州之捷
张芝二
汉张芝字伯英农人临池学书池水尽黒魏晋时尤寳其书韦仲将谓之草圣伯英
唐张芝【阙】
刘封二
西汉刘封恭王之世嫡嗣爵昊墟
蜀汉刘封先主之义儿伏法官下
刘琮三
光武郭废后所生第二子沛王辅之五世孙名琮刘景升少子名琮而后主第三子亦名琮在朝诸公若许靖谯周辈宁不知邪
王密三
汉杨伯起尝举荆州茂才王密为昌邑令暮夜怀金报谢伯起却之至今传四知之畏
唐大厯中王密为明州刺史有惠政尝撰前刺史裴儆纪徳碣见赵明诚金石録
宋潘美少倜傥尝语其里人王密曰汉代将终凶臣肆虐大丈夫不以此时立功名碌碌与万物共尽可羞也
王肃四
东汉王肃王莽从兄平阿侯仁之孙出入北宫多通賔客被收下狱死即马援兄之外孙也
魏王肃司徒王朗之子袭封兰陵侯官中领军散骑常侍善贾马之学采防同异为尚书诗论语三礼左氏解皆列于学官
北魏王肃临沂人仕齐秘书丞父奂为武帝所杀遂奔魏除辅国大将军长史因萧氏危乱乘机进取屡立战功进开府仪同三司州刺史封昌国县侯
宋王肃景定中知郴州有文章政事之材兴利除害名大着见一统志
高凤二
东汉高凤防鸡诵经不知雨已漂麦见逸民传
辽高凤与郭药师以涿易二州降宋
朱晖二
汉朱晖性矜严进止必以礼为临淮太守吏人歌曰彊直自遂南阳朱季
北魏三公曹令史朱晖高阳王雍欲用为廷尉评东阿公顺投其牒于地其亢毅不挠若此
刘麟二
汉菑川王之曾孙曰刘麟生于甘露袭广饶侯
金伪齐王之嗣子曰刘麟迁于临潢封韩国公
刘宣五
东汉两刘宣　一安众侯刘崇之弟知王莽必簒乃变姓名抱经书隐避林薮建武初乃出袭封
一顺帝时为光禄勲同李固言时政
前赵刘宣单于刘渊从祖北部都尉左贤王为渊丞相宋刘宣秦凤路兵马都监遣蜡书招金将任拱等以所部归朝约日已定有告之者金人取宣缕擘之家属配曹州
元刘宣南台御史中丞纲目纂要书自杀而世史正纲云行省丞相忙无带杀之恐直书其事者为是张安世二
前汉张安世张汤之子以父任为郎给事尚书精力于职上竒其材擢尚书令光禄大夫昭帝即位迁右将军光禄勲以乆任宿卫封富平侯
后魏张安世张谠兄之子正始中自梁汉同夏侯道迁归款为东河间太守
唐两李汉
一宣宗靖怀太子防昌六年封雍王
一宗室淮阳王六世孙元和进士长庆末为左拾遗敬宗好治宫室波斯贾人献沉香亭材汉上疏切谏官至吏部侍郎
同姓名録卷二
<子部,类书类,同姓名录>
钦定四库全书

[book_title]同姓名録卷三
明　余寅　撰杨震二
东汉杨震厯官太尉洁白刚正数论宦寺反为所防饮鸩死及葬有大鸟泣送之异大鸟五色高丈余两翼长二丈三尺人莫知其名
赞曰谓上帝难谐何为黄雀去白环来谓上帝易谐何为鳣去而鸩来鸱有角翳厥隈白日不见山入夜羣相豗太社将屋皇天哀九庙令我来九庙令我来
右大鸟赞一
君莫吁我有徒我兄鸾弟鹓雏鹔鹴守我闾鸑鷟以前驱天听不肯卑遭罹此众狙我泪如逬泉奈此黄土丘
右大鸟赞二
介葛卢听絶竒鬼臾区厯特希虽有天老莫识我谁我集僊人掌我浴玉女盆朝餐黄桂浆夕饵苍筤根屈轶胡不聪觟防胡不雄使我怦怦五内大崩思悲翁思悲翁
右大鸟赞三
南宋杨震代州人弓马絶伦为安边巡检从讨方腊有功还知麟州建宁砦靖康初夏人围建宁震率吏士御敌矢尽力乏与子居中执中俱战殁
王烈三
汉王烈太原隐者师陈寔笃行义能化盗为善良不应征辟卒于辽东
晋王烈邯郸仙者偕嵇康入太行山得石髓康不得食见素书康不得取仙凡之隔如此
晋王祥五子其四名烈
任昉二
汉任昉成都人为尚书令清身检下梁冀惮之出为平原守冀诛复为尚书令司校尉大司农
梁任昉博昌人八岁能属文给事黄门侍郎出为新安太守所着文章数十万言盛行于时
王溥二
汉安帝时王溥即王吉之后输钱一亿为中垒校尉见拾遗记
宋艺祖时王溥仕周为礼部尚书入宋进司空太子太师太祖顾左右曰溥十年作相三迁一品福履之盛近世未见其比太平兴国初封祁国公
谢安二
东汉谢安下邳人冲帝时九江贼徐凤称无上将军攻烧城邑安应募击斩凤封平乡侯
晋谢安阳夏人少有重名年四十余始应命为司马厯呉兴太守侍中吏部尚书封建昌县公以破苻坚进太保都督十五州诸军事加黄钺
张俊七
汉张俊元初中尚书郎坐漏泄事当服重刑已出毂门诏书驰捄输作左校见蔡中郎十志疏
呉张俊字子彦维人孙皓时豫章太守造郡城东南双阙见涂豫章今古记
晋张俊宗正卿有集五卷见隋志
南燕张俊慕容超尚书自长安还降于刘裕
唐张俊怀州人元澹庄客虎杀其妻俊射杀虎幷杀四虎子出原化记
宋张俊成纪人位太师封清河郡王高宗南渡后俊握兵最蚤屡立战功与韩世忠刘锜岳飞竝为名将世称张韩刘岳云
元张俊宋恭帝徳祐元年两淮制置使李廷芝固守州元总制张俊持书招降庭芝枭斩俊焚其书王乔三
汉王乔为叶令毎朔望乘双鳬朝帝县门鼓不击自鸣后寝玉棺盖便阖及葬土自成坟百姓为立叶君祠或曰此即仙人王子乔也按列仙传王子乔周灵王太子晋也要知晋是名乔是字固当不同耳
晋王乔梁州刺史张光威震巴汉抗御氐冦病殁督防王乔奉光妻息率其众还据魏兴
唐王乔开元中为许州刺史家奴告乔与朔方节度使王晙濳谋构逆勑侍中源乾曜等鞫无反状
胡宪二
东汉胡宪桓荣为博士常止宿太子宫积五年荐门下生九江胡宪侍讲乃听得出
南宋胡宪绍兴中入太学与刘勉之习伊洛之学朱松命子熹受业从父安国称其有隐君子之操以馆职召与时不合请祠归
孟敏二
东汉孟敏堕甑不顾郭林宗见而异之劝令游学知名后凉孟敏南郡人为炖煌太守后业自称凉州牧敏以炖煌降业擢沙州刺史
张衡六
东汉两张衡　一南阳人作二京赋精思十年乃成永和初为河间相一则第二代天师史所谓五斗米贼也
晋两张衡　一赵王伦谋废贾后告通事令史张衡使为内应惠帝反正被诛一泰始十年刺史皇甫晏讨白马胡愎谏牙门督张衡等反杀晏
隋张衡河内人文帝时为司门侍郎帝夺宗多出衡计及即位除给事黄门侍郎谏造汾阳宫赐死
元张衡左司员外郎作文务竒古书学张长史山水学荆关墨竹不师古人自成一家见图绘寳鉴
夏统二
汉夏统在鲁司门墙而立碑颂徳是义举是常事晋夏统遇贾大尉洛汭而扣船曼啸是竒技是异事
李膺二
梁武帝问李膺曰今李膺何如昔李膺对曰今胜昔昔事桓灵之主今逢尧舜之君对颇涉防顾元礼忠贯日月匪才独不足当其祚衰徒怀悃愊公身际风云匪才独有余当其运启克济艰难
张陵三
东汉两张陵　一张覇之孙官至尚书元嘉中岁首朝贺大将军梁冀带劒入省陵勑虎贲夺其劒劾奏论罪
一张鲁之祖永寿二年白日升天他书或名道陵岂以其为五斗米道故称道陵其实魏书止名陵也
元魏张陵临渭侯张衮之孙袭爵为赤城典作都将
马融二
汉马融茂陵人由校书郎为南郡太守才高学博为世通儒受业者常千余人坐高堂施绛帐前授生徒后列女乐以次相传鲜有入其室者
晋马融泰始元年交趾太守爨谷死武帝遣巴西马融代之
张纲四
东汉张纲御史有风裁埋轮一事眞有折槛之风竟为梁冀所扼卒官太守年仅三十有六
南燕张纲慕容超尚书郎叛降刘裕为制攻城诸械超支解纲母于城上
北魏张纲中山人徴为征东大将军从事中郎见高允传允尝作徴士颂于纲曰柔谦云
南宋张纲官参政因忤秦桧遂引年后享年八十有四
郭泰三
东汉郭泰汉书注云以同范公泰泰字改为太此甚无谓字林宗太原介休人受业成臯屈伯彦游洛阳友李膺不应司徒黄琼太常赵典举辟好奬训士类尝遇雨巾一角垫时人故折巾一角以为林宗巾范滂尝评之曰隐不违亲贞不絶俗天子不得臣诸侯不得友及党事起独免焉年四十二卒四方会葬者千余人蔡邕为碑铭曰吾无媿乎文焉尔今列其鉴拔如左
谢承书曰林宗适陈留则友符伟明游太学则师仇季智之陈国则亲魏徳公入汝南则交黄叔度然不特此又左原以犯法见斥劝之责躬茅容初以危坐又以草蔬同饭叹其贤又豫识史叔賔之败惜邉让未闻道俱陈留人也杨氏孟敏墯甑不顾而异之劝令游学知名拔鄢陵庾乘初佣后号徴君训扶风宋果以义方后以烈气闻官幷州刺史母忧受乡人贾淑之吊淑改过自厉终成善士谓济阴黄允虽有才终失之卒以遣妇事废于时谓召陵谢甄不入道以细行不愼毁弃谓晋阳王柔以仕进显柔弟泽以经术通又识张孝仲于刍牧之中范特祖于邮置之役召公子许伟康于屠酤司马子威于卒伍同郡郭长信王长文长文弟子师韩文布季子政曹子元定襄周康子西河王季然云中丘季智郝礼眞等六十人竝以成名
灵帝中平五年黄巾余党郭泰冦太原号白波贼遣将军牛辅击破之
后赵郭泰鲜卑辽袭破幽州石虎遣将军郭泰帅轻骑二万追辽战于宻云获其母妻斩首三千级王充二
汉王充上虞人师事班彪好博览而不守章句所著论衡蔡中郎甚珍袐其文
宋王充果州人游黔南太守敦请以训黔之学者时黄庭坚被谪至州相友善书以颂之曰南充王子美其质粹温乆与之游见其循礼而不竞诚心而不疑姚崇四
汉姚崇和帝待诏能称典星之职
晋姚崇王逊部将能奏堂狼之捷
秦姚崇姚苌司马能获配飨之报
唐姚崇明皇贤相能辅开元之治
刘平四
汉两刘平　一彭城人更始时天下大乱逢饿贼将烹食之平乞归食母毕就烹既而如期徃贼义之得全后为全椒长一宗室城阳王祉之子建武十三年封蔡阳侯以奉祉嗣后坐与诸王交通国除
北魏刘平文帝大统七年夏州刺史刘平反都督于谨讨擒之
宋刘平　玉海云宋朝文武无偏重之任武臣以文学授文资者凡三人文臣以智畧易右职当边寄者凡十二人天圣元年则刘平
张俭六
汉张俭常山赵王之裔也党锢有八及而俭为之魁一人亡命祸及百家是何心能忍
呉张俭魏将梅敷之属也所部有五县而俭为之使一时求附携同千族是何故叛降
魏张俭荣阳乱贼之帅也大騩通寳炬而俭为之倡一朝响应蚁聚万余是何辞扑灭
又一凉州刺史之列也张通有四男而俭为之次一子传经庆流奕叶是何幸而得之
唐张俭神尧高祖之甥也院门有三防而俭为之首一时蒙宠祚及两昆是何功致然
金张俭统和进士之选也圣宗有二相而俭为之左一旦封王爵迈九列是何遭有此
朱震三
汉朱震陈留人灵帝时为铚令其友陈蕃为宦官所杀震弃官收葬蕃尸匿其子逸誓死不言逸竟得全其视程婴何以异
晋朱震武帝时黄门侍郎帝既平呉遣震等分使越慰其初附
宋朱震荆门人政和进士学术深博亷正守道歴中书舍人翰林学士所着有汉上易解云
张婴二
汉顺帝汉安二年广陵贼张婴降于太守张纲隋既平陈时政急盗起文帝责问戸部尚书张婴
王甫三
汉王甫灵帝时内竖最凶横矫诏发虎贲骑杀陈蕃窦武二弼卒折卯金之鼎
唐王甫代宗时旧将素骁勇承命鼓朱雀街助羽林兵马三使卒溃吐蕃之众
宋王甫徽宗时中丞颇谬悠疏请颁博古图协蔡京朱勔诸奸卒涸天水之源
东汉两曹节
一顺帝时黄门后与王甫共杀陈蕃窦武者甫父子馘而节竟逋诛其一曹操之曾祖也素以仁厚称有不较认豕一事宜其孙之蹢躅大廷也
仇审二
兖州从事仇审字季【阙】见刘熊碑阴
武都衡官仇审字孔信见李翕碑文
二仇审疑其一时今以其字之不同别之
孙登四
汉贼臣孙登大形小口巧用技术其事见翟酺传而其语见春秋保干图未防呉有孙登呉大帝之太子以夭折未防晋有孙登高士善啸有以敎嵇康而康不能用三人名虽同实高穹之与粪壤也至于陈孙登则侯安都门客其人益可知己
胡广三
汉胡广桓帝时太傅録尚书事以定防功封安乐侯练达事体明解朝章京师谚曰万事不理问伯始天下中庸有胡公
晋胡广胡奋之兄奋兄弟六人竝知名广位至散骑常侍少府
宋胡广建炎二年乌珠犯和州宋昌祚率众守御军士胡广发弩中乌珠左臂乌珠大怒急攻弩发之地城立破昌祚与广皆死
刘岱二
东汉刘岱献帝初平三年为兖州刺史虚己爱物为士民所附黄巾贼入兖州岱击之战死
南齐刘岱为山阴令时广州刺史王翼妾路氏杀婢岱捕杀之坐弃市罪太守王敬则入朝言出自己意岱得赦免
许将二
汉酸枣令刘熊碑阴处士许将
宋元祐时命翰林学士许将详定浑仪初以木制后以铜造
张温六
汉灵帝末张温为车骑将军破羌胡至献帝初为董卓所杀
呉大帝时张温厯仕选曹尚书太子太傅权嫌其声名太盛恐终不为己用幽杀之
晋西平公张軏之父温以儒学显为太官令
北魏临渭侯张衮之子温为广甯太守
后梁末帝贞明二年捉生都将张温叛降晋
南唐后主七年宋师克池州进军当涂将军张温败绩
蔡邕二
东汉末两蔡邕同时同字伯喈同以孝行闻何竒也但一为陈留人一为上虞人上虞终隐不仕而陈留终仕不能隐岂陈留未尝到上虞而黄绢幼妇题辞即上虞之笔邪嗟嗟陈留聪慧絶羣术业超代而上虞无它竒异为世所指名若上虞君者岂所谓处于材不材之间者邪
赵咨二
汉赵咨东郡人桓帝时大司农陈狶举咨至孝厯仕议郎敦煌太守临终薄葬与杨王孙同
呉赵咨南阳人大帝时为中大夫使魏善于应对厚礼而还
东汉两杨彪
世清白性忠鲠厯官太尉而遭时不辰初经董卓又更曹操及见曹丕簒位人皆胁息我独差肩不识是时可絶迹不交当途否大为公惜之也是时酸枣令刘熊碑阴有郡曹史杨彪同为立碑云
刘琦二
汉刘琦荆州牧刘表之长子避谗出守江夏后曹操败于赤壁先主表琦为荆州刺史
宋刘琦熙宁初侍御史论王安石言行乖戾贬监处州盐务
王国四
汉灵帝中平间凉州贼王国围陈仓左将军皇甫嵩击破之
晋太和间酒泉太守马基起兵反凉州守将张瓘遣司马王国等伐基斩之
后赵石堪攻晋豫州刺史祖约于寿春屯师淮上晋龙骧将军王国以南郡叛降于堪
后秦幷州牧姚懿举兵僭号遣骁骑王国率甲士攻宁东将军姚成都成都擒国囚之遣使让懿
张华三
东汉张华灵帝时为议郎蔡中郎纂汉书十志与华等分受之
西晋张华武帝中书令文学才识名重一时后为赵王伦所杀
南燕张华慕容超尚书出使姚兴奉超母妻以归后降于刘裕
陈登二
汉末陈登忠亮高爽刘徳甚重其人尝诧许汜云元龙欲自卧百尺楼卧君于地何但上下牀之间邪尝为曹操广陵太守宋陈登淳祐间知新昌县以恺悌称邑人立祠祀焉
黄祖三
汉末黄祖其人至猛蒙冲船上处士遭其利刃而子空往救
晋末黄祖其人至孝善福门中老翁赐以良剂而母遂大安
案刘表传江夏太守黄祖为孙权所杀此即杀祢衡于蒙冲船上者也及阅孔融传左丞黄祖以袁曹方盛劝融有所结纳融知绍操终图汉室不欲与同遂怒而杀之是汉末有两黄祖也
王则三
汉奉车都尉王则盖曹孟徳遣赍天子诏拜吕布为平东将军者齐王则初事魏后事齐又尝因败奔梁梁又放还齐故曰齐王则遇元颢则从颢遇尒朱仲远则从仲远无志操人也虽以武战名竟以贪惏败若宋王则固乱贼也烦文潞公讨平之何足纪
韩遂二
汉末韩遂金城人与边章率叛羌冦乱关陇曹操击破之遂等走凉州
魏初韩遂明帝太和六年改定刑制给事黄门侍郎韩遂等共制新律令
田丰三
新室田丰王莽建国后以姚妫陈田王五姓皆黄虞苗裔为同族乃封田丰为世睦侯奉陈敬王后祠敬王于临淄
汉末田丰为袁绍别驾曹操自将征先主丰说绍袭操绍以子疾不许丰举杖击地曰以婴儿之病失难遇之机惜哉
元末田丰为义兵万户据山东以叛既降杀其平章政事察罕其子库库讨丰刳心以祭其父
张昭五
汉张昭献帝时议郎兄承为伊阙都尉欲起兵诛董卓昭谓宜择所归俟时而动承遂归曹魏
呉张昭辅呉将军封娄侯受孙防遗命辅权时与权忤而中实无他
北魏张昭张蒲之子袭寿张子爵以军功进脩武侯位幽州刺史以善政称
陈张昭幼有至性丧亲哀毁遂失一明
宋张昭吏部尚书封陈国公干徳元年上名臣事迹五卷
李丰三
一袁术侵陈曹公御之斩其将李丰等一魏中书令李丰谋诛司马师不就被害一孔明既废李平与其子丰书曰愿寛慰都防勤追前阙
李定三
东汉李定涿人见先主篱舍桑树高五丈童童若车盖云此家必出贵人
北魏李定平棘人汉李左车十五世孙位渔阳太守北宋李定州人进士为定远尉厯监察御史龙图阁学士知江宁府分财赈赡家无余赀死之日诸子皆布衣
赵云四
西蜀赵云　三国骁雄号五虎者关羽张飞黄忠马超而赵云为之配
南宋赵云　两河豪杰称五帅者李进董荣牛显张峪而赵云为之魁
初得两赵云作俪语存之意甚快不知蜀汉后更一赵云天水人客游鄜畤乘醉施刑其人仇报置之糟坑昬浊弥月形貌尽改后虽得伸于观察而遂成一异状宋初又一赵云则清献公之孙也父卒以哀毁成疾时称世孝
徐庶二一东汉一南齐
论曰庶母欲庶专事刘徳其意正与王陵母同庶既以方寸乱归而全其母故是至情顾母既絶命之后犹可以奔刘而没齿无闻其归曹不能全母命卒又仕曹不能成母志如元直者盖庞士元法孝直之流假令与孔明差肩而事主不亦光乎而卒栖迟非意之朝良所不解若城局徐参军所为王敬则谋急杀狂儿独身归朝万一可保头颅牖下虽敬则顽凶卒以首乃其大义固已皎然矣
庞统二
蜀汉庞统　傅巽在荆州尝目庞士元为半英雄夫士元诚不敢望孔明其才具仅仅法孝直徐元直等可谓半之先主遇之亦仅异于诸臣亦不得与孔明埓其禄命亦未必优于蒋公琰中道凶殒巽眞知言哉
姚秦庞统为姚尚书王鎭恶之兵至防上使统屯兵宫中
杨仪二
蜀汉杨仪尝为丞相叅军以怨望废徙远郡
赵宋杨仪尝为三司判官以被劾械缚过市
张悌三
呉张悌襄阳人孙皓时为丞相军师晋伐呉悌督诸将渡江逆战为晋军所杀
梁张悌家贫无以供飬结四人作劫抵死罪兄松以居长不能敎诲乞代死悌亦引分全其兄县上谳帝以为孝义特降死
论曰悌以兄弟之义得免死不知三劫当时作何处免悌而不免三劫则法偏何者悌造谋者也以免悌而并免三劫则法废何者盗不可长也且富人何辜矣故悌之死终不可贳也
元张悌鄞人弃家执役武当山脇不至席者三年
魏延二
蜀汉魏延为亮前部督恃功搆怨卒致诛夷
苻秦魏延为坚太史令风候星占确有竒准
李严四
蜀汉李严以督运反覆为诸葛武侯所废及武侯卒严自恨死是严有悔心也
初唐李严儒学敬播传云参传晋书与李严等总类焉是严有宿学也
晚唐李严有女侍张谷号新声能谏谷无附刘从谏是严有慧女也
后唐李严庄宗使严入蜀后以严言竟破王衍明宗又使严入蜀孟知祥遂杀严初严母戒严无再入蜀严不聼果及祸是严有智母也
李平八
蜀汉李平即李严更名平见蜀李严下
晋李平平棘人为乐平太守以儒素著名
苻秦李平晋太元十年蜀郡太守任权斩苻坚益州刺史李平益州平
元魏两李平一孝文临朝以三品定羣臣等第谓中书舍人李平识学可观可居中品
一为将两平叛逆两为牧守怀集大得人心自度支至端副夙夜在公孜孜匪懈
前唐李平为平原司兵参军太守顔眞卿使平乘驷奏安禄山反状
南唐李平初为道士已为李守贞从事已又仕南唐为卫尉卿以其人叵测下之理缢而死
北宋李平熙宁五年湖北提防刑狱招纳下溪州峒蛮张景谓等各以其地归版籍
张嶷四
蜀汉张嶷识断明果为越巂太守荡冦将军赐爵关内侯晋张嶷以狡妄时人号为猾伯隋张衡之祖嶷为北魏河阳太守宋张说之子嶷为明州观察使
李福七
诸葛武侯疾笃后主遣尚书仆射李福问以后事武侯属使任蒋琬
桓温伐蜀李势遣其弟福距温已而与福共降温唐文皇第十四子赵王名福
元和中戸部郎中李福谈郧县老人飬獭捕鱼之事段成式纪之杂爼
宣宗时党项叛以谏议大夫李福为夏州节度发日临轩戒勑后为尚书鎭南梁沈杀崔氏二男荆州三害于汉江见唐语林
干符初李福以检校右仆射充山南东道节度使草贼王仙芝冦掠山南福团练乡兵屯集要路贼不敢犯
南唐保大十四年蕲州将李福杀知州王承隽降于周见唐余纪传
李宻四
晋李密因祖母年老上表陈情足称孝乃伪朝一语恐忠臣不忍言此即谯周门人以拟游夏者也齐李密因母疾习医积疴尽豁足称孝乃侯景官爵恐志士不忍受若隋李密虽禀英毅姿终怀反侧图众散于黎阳身殒于陆浑固其宜也
凉武昭王李盛之子密为羽林右监后主李士业为沮渠蒙逊所害密等西奔敦煌
马超二
蜀汉马超茂陵人灵帝末率众诣长安为偏将军与曹操战败犇汉中降先主拜骠骑将军凉州牧封斄乡侯
元魏马超定州刺史许宗之杀深泽民马超恐其家上告诬超谤讪朝政高宗察其枉斩宗之
张达七
蜀汉张达张飞帐下督先主伐呉飞当率万人防江州达杀飞持其首奔呉
曹魏张达大将军曹爽材官恣行暴取为少府王观録夺没官
东魏张达隰沃县主簿食民家鸡羹不还直为沧州刺史高浟所诘
李唐张达刘武周冦并州齐王元吉遣车骑将军张达拒之不能支遂陷没
南宋三张达一隐逸传代渊尝受学于张达达盖文学士矣一尝为宋谍被获得释还事在元世祖中统四年一金陵少年躭溺小婢锦儿尝出其绣缬履郁然如新
张翼三
蜀张翼广陵太守纲之曾孙车骑将军封都亭侯后随钟防至成都为乱兵所杀
晋张翼能书与右军同时在李嗣眞书品中上七人之列
北魏张翼临渭侯张衮之祖辽东太守
荀彧二
魏荀彧初平二年献帝初立彧已从孟徳凡所賛大计摧大敌眞不媿子房之辅高祖奈何卯金之鼎不转入老瞒之手哉于是时欲违众而沮九锡之议势已不能是时孟徳固已囊槖神器肯使公朝叅一异同之口哉不杀彧不已彧死亦固不可已
晋荀彧山公启事尝荐和峤为吏部郎诏求其次乃荐黄门侍郎荀彧清和理正动可观采山公晋吏部尚书查魏志彧未尝为黄门侍郎是两荀彧矣
郭嘉二
魏郭嘉曹操帷幄之臣表为司空祭酒卒辅魏以移汉鼎
元郭嘉辽阳冦乱之役特授广宁总管卒死战以继父风
张晏三
汉灵帝时西域长史张晏将焉耆兹前后部合二万余人讨疏勒不能下三国魏张晏中山人注前汉书唐淮西贼杀武元衡天子赫怒京兆尹大索遂擒张晏
陈琳二
魏陈琳有文名在建安七子中
宋陈琳善绘事与赵魏公相资讲称妙品
张辽二
魏书张辽字文远马邑人前将军晋阳侯风俗通张辽字叔高江夏人侍御史兖州刺史盖一以武奋一以文登
徐邈三
曹魏徐邈魏国初建为曹操郎吏大著绩于西凉西晋徐邈晋祚已衰为王弥将校遂并兵于东岱东晋徐邈学识最博为安帝卫率尝驰誉于东京魏徐邈事曹氏三世刺凉州尤着声绩封侯拜司空殁而旌其清节至与胡质等有女愿配王濬眞大异事西晋徐邈却左王弥为冦逆东晋太子前率徐邈尝着易书诗左氏论语楚辞音又五经集音庄子集音及谷梁传义有集十卷其人该博精于律学如此曹丕二
魏曹丕簒汉陆倕云今之官漏出自防稽注云旧漏本山隂令曹丕所造
郭淮二
曹魏郭淮建安中举孝亷在陇右三十年著绩绥御车骑将军仪同三司封阳曲侯
刘汉郭淮隐帝召刘铢惧不至是时沂州郭淮驻青州铢顾禁兵在莫敢有异志乃受代还京师
刘整三
魏刘整呉诸葛恪围合肥整为兵士冒圉传信为敌所获诱之易辞不肯以死
齐刘整以外戚为中军叅军
昭明文选有任彦升奏弹刘整一首云整闾阎阘茸名敎所絶固应露章陈闻吾以为弹事一种可不收如收即置刘整一首不为阙也大抵此等事俗而文雅所以可録尝窃笑不意高声大骂四字出文选中
宋刘整景定二年知泸州兼潼川安抚副使与蜀帅俞兴构隙遂率所部兵以潼川一道北降
王弼二
三国魏王弼尚书郎注周易六卷又撰易略例一卷此有道之士发明经义者
五胡秦王弼姚兴司徒左长史劝兴废太子而立第三子弼此不道之臣陷君非义者
张承二
魏张昭有兄曰承以方正征丞相叅军祭酒领赵郡太守
呉张昭有子曰承壮毅忠谠为奋威将军封都乡侯
王祥二一魏人一陈人
两王公俱琅邪临沂人前王公位太保封睢陵郡公后王公官黄门侍郎初谓两王公同邑里偶然同名耳及读南史王筠传筠盖祥弟览九世孙而筠之子又名祥令人怪诧之极
赞曰三尺冰赪鲤开一丈幕黄雀来十刻雨丹柰哀刀有灵惟君怀上天明明报汝长淮
论曰典午规图三世大物在手前王公丁此不辰巳垂耳顺矣不卒死牖下更出何为吾尝谓东京节义光照宇宙间自曹瞒首坏之典午又溃决之举万世之纲常无一人能峻其防者正頼公等耳乃尸居余气载沈载浮亲见立一天子而谁弑之也又见一新天子而竟非故天子之家也三公不拜相国似矣顷之能不拜新天子邪今日新天子非即前日之相国邪八十余岁老人直是奄奄泉下恋此栈荳何为人有言求忠臣必于孝子之门典午以还六朝诸臣类能致孝而不克摅忠吾谓斯狱盖于祥乎首置对焉臯陶再起乌能反诸
王肇二
王祥长子名肇仕至始平太守宋鄞县丞王肇讦告鄞令程纬慢上无人臣礼除纬名贵州编管
李典二
曹魏李典儒雅学问不乐兵事乃频以军功显封都亭侯
北凉李典为沮渠逊从事中郎尝使于姚兴以通和好
王朗二
曹魏王朗汉末遭乱流移穷困而收防亲旧行义甚着拜谏议大夫终于司空封兰陵侯
萧齐王朗明帝时龙阳县开国侯自涡阳降于北魏见魏孝文本纪
张祐三
北魏张祐縁父成罪坐腐宠冠诸阉尚书左仆射封新平王与王叡等俱入八议王质等俱赐金劵许不死
唐张祐尝赋诗题金山寺唐书不立传
元张祐覃怀人流寓陵县官中书叅政封清河郡公墓在县东
王叡三
汉荆州刺史王叡即晋太保祥之伯父也尝无礼于孙坚为坚所害
晋王叡果劲有计畧刘裕甚知之桓簒位裕告以义举使于都下袭事泄遇害
北魏王叡永明中吏部尚书封太原公孝文临兽圈有猛兽逸登阁道防至御座侍卫皆惊靡叡独执防御之由是亲任转重迁尚书令进爵中山王
周瑜二
三国呉周瑜负英略当呉大帝时建赤壁之勲惜乎短折莫究霸图
六朝陈周瑜生将门当陈后主时袭铁虎之爵虽干宠荣己丁乱瘼
吕蒙二
呉吕蒙孙权别部司马后破荆州获关公封侯暴卒宋吕蒙事亲至孝葬父庐墓下蔬食四十年一日焚香巍坐而逝
王着四
呉主孙皓怒常侍王蕃方直斩之殿廷徙其弟着于广州后郭马起事不为马用见害
宋两王着一单父人性豁达善属文太祖时为翰林学士加中书舍人时亳州献紫芝郓州获白兔陇州贡黄鹦武着献颂因以规諌太祖下诏褒之
一成都人善书颇有家法太宗时为翰林侍书以篇韵讹舛特令详定
元益都千户王着击死阿合马于阙下时阿合马为左丞相已而戮其尸世史正纲
孙秀三
呉孙秀高士孙晷之曾祖也为呉伏波将军
晋两孙秀一泰始六年呉夏口督前将军孙秀率众来奔拜骠骑开府封防稽公一赵王伦嬖人以私憾杀石崇潘岳者侍中仪同三司凶逆斩
孙和二
孙权弟三子名和立为太子为弟覇所搆废后归命侯皓即其子也晋泰始中太子中庶子孙和荐侍中范粲操行高洁粲与和同郡俱陈留人
孙皓二
呉孙皓大帝之孙降晋封归命侯毛诗孙皓尝与郑商问答不知何代人
孙呉陆凯又陆
元魏陆凯又陆
南之陆起于康呉人也凡四传而得凯以武畧欵直位鎭西大将军进封嘉兴侯而凯之族弟曰自是南陆繁衍散处江介
北之陆起于干代人也凡五传而得凯以循良友义位太子庶子给事黄门侍郎而凯之族孙曰自是北陆稠蔟布满边遐
张松三
蜀张松臣事刘璋而劝先主袭璋其兄肃告璋诛之松固轻脱少行检者
梁张松尝请代弟死详前张悌下
宋张松乾道元年三月诏张松等措置淮西湖北荆襄等处屯田
王敦三
路史谓王敦凡四今止得孙呉时一人是右将军谋诛孙綝反为所害所谓不密失身者典午时两人一掦州牧纵兵犯阙卒致枭首所谓大逆不道者一牙门将叅佐罗尚卒斩李牧所谓乃心王室者在呉是惇字在典午是敦字韵书云惇即敦也
孙恩二
呉主亮以大将军琳专恣谋诛之琳与其弟恩攻杀同谋者而废其主亮晋末孙恩作乱据防稽陷广陵杀百姓数万人刘裕讨灭之
徐盛二
呉徐盛事孙权官安东将军封芜湖侯
秦徐盛事苻洪官建武将军
严维三
呉严维大帝立第三子和为太子维为侍从从容讲沃唐两严维　一字休复刺杭郡搆清辉楼后白乐天为之代见唐语林一字文正越州人武徳进士终于校书郎有诗一卷
朱明二
呉朱明为平虏将军晋王浑伐呉多所斩获明惧而来降
宋朱明哲宗即位行赦赏军万州弥旬不给庖卒朱明因众怒入府伤守臣谋乱防州转运使王宗望闻变疾驱而至先命给赏然后斩明以徇
张咏二
呉张咏为湘东太守呉主孙皓以咏不出算缗诛之徇首诸郡
宋张咏自号乖崖尝讥冦莱公不学无术冦公忠质自任故寡圆捷张公一生用术所在斡旋直是大力特其所谓术固仁术耳
张苞二
魏张苞高平人为郡督邮贪秽乱政时满宠守高平令率吏卒收之诘责所犯即日考竟遂弃官归
蜀张苞张翼徳之长子早夭
潘璋二
呉潘璋伏兵麦城获荆州关侯者
宋潘璋制衣紫罗奉泗州圣僧者
呉刚二
酉阳杂俎云月中有丹桂仙人呉刚用斧斫其根而晋书王浑破呉遣牙校呉刚至洛报斩馘诡二千为万级
同姓名録卷三
<子部,类书类,同姓名录>
钦定四库全书

[book_title]同姓名録卷四
明　余寅　撰刘敞三
汉刘敞东平王苍之孙肃宗元和中嗣封敞丧母至孝相国陈珍上其行状増邑五千户
晋刘敞益州牧刘璋曾孙隐居白鹿山皓首高尚为刺史罗尚所杀是日大雨雷震
宋刘敞庆厯进士翰林侍读学士侍英宗讲读毎指事据经因以讽谏
石鉴二
西晋石鉴厌次寒素之族仕魏遂仕晋官太尉昌安县侯寿八十称薨
后赵石鉴上党胡羯之种石虎第三子杀石遵簒立凡僭伪一百三日被杀
陈安二
晋陇上骁将陈安为刘曜部将呼延清所杀见乐府陇上歌宋杨巨源谋诛呉曦结集忠义陈安等与之共事
张顺五
晋张顺为平西将军时梓潼内史谯登为李骧所攻益州刺史皮素勑顺捄登
燕张顺为慕容盛镇西将军
宋两张顺一梁山泊浪里白跳一度宗时为都统率众捄襄阳身中四枪六箭而死诸军结冢敛葬立庙祀之
金张顺淄州士伍乘夜候觇为元兵所获令诡辞诳城中不从而死赠官给养其亲访用其子孙
李石四
晋李石撰续博物志当与张华同时人余阅志中有皇朝建隆开寳年号及曾公亮王安石等字当是宋人称晋误也且此续多掇拾成之初无竒异吾意竟是赝者为之耳
唐李石陇西人元和进士户部侍郎同平章事起常寮为宰辅以身徇国不顾患难中官仇士良恶之罢免
宋李石资阳人有盛名尝客蘓符尚书家赵丞相雄素不善石晩益困其自序宋魋鲁仓今犹古也
金李石世宗之舅也初即位命主东京留务参知政事太子太师封广平郡王
晋两王濬
一农湖人以平呉功加抚军大将军开府仪同三司子名矩袭襄阳县侯
一堂邑人官御史中丞子名鉴拜驸马都尉奉朝请
王济二
晋王济司徒王浑之子少有逸才与和峤裴楷齐名尚常山公主为骁骑将军侍中出为河南尹坐鞭官吏免官使白衣领太仆
宋王济饶阳人父恕知秀州防盗起城陷被杀将并害济济伏号恸曰吾父已死安用生为但恨力不能杀汝以报父讐尔贼义之舍去太宗召拜监察御史杨广四
汉杨广上邽人与隗嚣共起兵应汉立高庙割牲而盟称右将军移檄讨王莽
晋杨广与其弟佺期自矜门第太尉震之后江左莫及卒以躁犷诛夷至隋帝亦名广自太尉至晋广十世至隋广十五世其名亦不相避忌乃尔
宋绍兴元年六月湖贼杨广犯鼎州程昌防拒郤之
胡威二
晋胡威寿春人刺史胡质之子前将军监青州诸军事以功封平春侯尝入朝武帝语及平生问曰卿清孰与父清对曰臣不如也帝曰以何为不如曰臣父清惟恐人知臣清惟恐人不知是臣不如远矣
后秦胡威为凉州主簿姚兴署秃髪傉檀刺凉州召还王尚凉州人与威诣兴请留尚
张翰四
晋两张翰　一武帝时为讨呉防军伐呉孙皓诸将与翰等列阵相对呉军土崩
一呉郡人有清才善属文齐王冏辟为大司马东曹掾因秋风起思菰菜莼羮鲈鱼鲙叹曰人生贵适志耳富贵何为即引去
唐张翰天寳初右监门卫録事叅军翰有亲故生男更有一无首孩子跳跃于旁按白泽图其名曰常依图呼名三呼便灭当是不常故曰常
金张翰秀容人大定进士翰林直学士户部尚书有经济能
晋两王沉
晋阳王沉盖曹爽之故吏也不安为魏臣遂致髙贵乡公之弑而卒以佐命获高官大爵之赏则为晋王沉矣迨元康间高平王沉负俊才着释时论郁郁不得志以郡掾终
晋三王澄
王逊之子王澄袭褒中县公之爵
王衍之弟王澄为荆州都督之官
王浑之子王澄拜别封亭侯之赏
王羲之二
晋王羲之司徒导之从子少有美誉尤善书朝廷公卿皆爱其才召拜右军将军防稽内史寻称病去官与道士许迈共脩服食采药石不远千里穷诸名山泛沧海叹曰我卒当以乐死
秦王羲之仕苻健【阙】
王衍四
晋王衍王乂之子太尉尚书令清谈废事为石勒所执排墙压杀
魏王衍王融之子名行器艺俱美西兖州刺史为尒朱仲远所擒
隋王衍王琳之子开府仪同三司卒于渝州刺史蜀王衍王建之子荒淫亡国降唐庄宗被诛
晋三李阳
一与王衍同乡称京师大侠官幽州刺史能使衍室人素惮而稍损其贪戾一与石勒同乡尝与勒争沤麻池后勒僭号拜为都尉一与蘓峻战白石垒适峻坠马斩于湖陂遂平峻乱
殷浩二
东晋殷浩陈郡人识度清远擅名江东为州刺史疏请北伐师徒屡败桓温上疏数其罪免为庶人
元魏殷浩大安四年上黄帝四序堪舆经一卷
张城二
诗颂张仲孝友至春秋张氏称大家汉世尤盛河东解邑有张城城西又有张城岂晋世张氏广衍如此邪
王恺三
典午二王恺　一文明皇后之弟后将军尝与石崇较富者一王坦之长子丹阳尹袭父爵
西秦王恺仕乞伏炽磐为中书侍郎尝使奉贡于拓跋魏
王戎三
晋王戎贞陵亭侯王浑之子短小任率不脩威仪袭父爵为散骑常侍荆州刺史以平呉功进爵安丰县侯
唐王戎林士裨将以南昌州降唐更谋作乱为张善安所虏
南唐王戎升州刺史先主娶其女为后后死立其媵宋福金称元敬皇后见唐余纪传
王质十
晋王质信安石室山樵人见仙童对奕防归是有烂柯经
梁王质帝甥甲口亭受封为侯景败防降陈是有桑门遁
魏王质孝文内典监阉官转选部尚书侯爵是有免死劵
又　瀛州刺史因滹沱流屈曲疏令直达是有治河名
唐王质龙门后裔为宣歙州观察使是有刘賔客神道碑
宋王质泰山处士着云韬堂绍陶録是有辍耕子世系谱
又　姑蘓别驾劝郡守无用术钩致人罪是有名宦声
又　密院编修遭中贵谗沮奉祠絶禄仕是尝着朴论
金王质平阳知府从胥鼎言改元帅左监军是称河东鎭
又　吏部主事用台臣荐迁昭义节度使是展经济才
何充二
晋何充濳人器局方槩有万夫之望王导庾亮竝荐于成帝遂叅録尚书事
宋何充徳阳人通判黎州元兵破卭崃关军帅许以不死充曰吾三世食赵氏禄为赵氏死不憾自是水饮不入口敌知不可强遂杀之
刘殷四
新室刘殷王莽建国初徐乡侯刘快起兵讨莽快兄扶崇公殷闭城拒快快败死莽赦殷仍满殷国戸万地方百里
晋有刘殷字长盛新兴人有子七人各授一经一授史记一授汉书一门之内七业俱兴见王隐晋书
前赵刘殷事曾祖母至孝冥感不幸而陷于刘聪遂立其朝累官侍中録尚书事又一刘殷为聪大司徒有女二人为聪左右皇后孙女四人为聪贵人即殷与聪皆曰姓虽同而源本别不妨婚也
刘乂二
前赵刘聪之弟刘乂諌聪无纳刘殷女犯同姓不婚之条唐刘乂少任侠晩折节读书诗出卢仝孟郊之右尝掇韩退之金曰谀墓所得何不以济故人
张賔二
后赵张賔石勒谋臣封濮阳侯勒常呼右侯而不名隋张賔高祖擢为华州刺史造七曜厯经既成多言其失
王猛二
秦王猛立志忠直抱有伟图一时氐王虽称大展彼胡之运安得永命邪
隋王猛父虽非陈武帝所杀然既食陈禄何论后主死不死又降隋恐终非臣子律令若其猷画颇似景略刘裕三
南宋刘裕即武帝受晋禅国号宋世所称刘寄奴者前赵刘裕单于元海之子元海僭即伪位封裕齐王为大司徒
西夏刘裕金世宗九年夏人遣宣徳郎刘裕往贺正旦
孟昶二
南宋孟昶因桓簒晋遂佐武帝戡乱未防徐道覆鸱张昶乃仰药以死
西蜀孟昶因知祥据蜀遂承父业僭号未防宋艺祖龙兴昶乃举国而降
王二
宋王盖司马道子之臣而事宋武帝有勲望犹乃祖祥寔曹髦臣也而事晋武帝称名徳盖酷有家风云
隋王帝时黄门侍郎隋宗室邵国公纶被谮怨望帝令按之希旨奏当死乃除名徙边郡
张悦二
刘宋张悦废帝死明帝立晋安王子勋又即位寻阳以张悦为吏部尚书
元魏张悦宋前废帝时为右将军建州大都督举城降魏
王鎭恶二
宋王鎭恶王猛之孙以五月五日生故名鎭恶武帝召署叅军事有功封博陆县子以龙骧将军率水军伐秦拔长安为沈田子所害
梁王鎭恶进士以敎学为业尝盗鹿溪寺僧法满所寄铜钟铸钱病舌弯缩口不得言是五代梁也
李穆三
隋李穆风神警俊倜傥有竒节事周太祖累封申国公入隋为太师眞食三千戸子孙在襁褓者悉拜仪同一门执象笏者百余人大有盛满之惧
后赵李穆率骑五千纳北魏烈帝于大国人六千余落叛炀帝炀帝出居于慕容部烈帝复立
宋李穆性至孝言行无矫饰周显徳进士宋初为殿中侍御史厯史馆修撰翰林学士终于参知政事王彭二
刘宋王彭盱眙直渎人父母俱丧营墓无水作砖荷担远汲困而不周一旦大雾泉忽自涌太守表言改其里为通灵里
赵宋王彭字大年为辜式吏颇知文章殁而蘓东坡为作哀辞见志林
王素三
晋王素益州人初属呉为交阯牙门将军武帝防始元年为九眞太守见南中志
刘宋王素临沂人少有志行孝武征为太子中舍人不就有集十六卷
赵宋王素太尉旦季子也仁宗思其贤擢知谏院治平初夏人入冦以端明殿学士知渭州三鎭故老皆欢贺比至敌解去素乃濬隍积粟募弓箭手身自督训士气精悍他道莫及
刘晏五
齐刘晏东昏侯时城局叅军从始安王遥光收集荆豫部曲举兵反遥光败并诛
唐刘晏以神童入秘书由京尹拜计相时际抢攘国用艰匮鹾转赀大有攸济可谓异能大非桑羊所及乃卒为杨炎所搆诛岂非权利非寿国之剂智数非完身之术是以君子不敢居焉
宋两刘晏一常州统领御冦贼而死戚方是眞赤心队主一楚州通判刼礼币而奔刘豫是为白日剽徒人之肾肠何大相悬哉
金刘晏太宗天防四年命副元帅斡里雅布伐宋宋兵屡败斡里雅布使晏来趣亲王宰相出盟未防京城陷卫士执晏杀之盖彼为威刼我为义愤
杨忠三
西魏杨忠文帝立十二大将军督二十四军分掌禁旅忠在十二人中屡以军功进柱国封隋国公即隋文帝之父也
宋两杨忠一太尉杨政之父崇宁三年夏人举国入冦忠战殁一杨徳妃之父为侍禁仁宗欲加奬擢辞曰外官当积劳以取贵今以恩泽徼幸恐启左右诐谒之端帝悦
李顺三
北魏太武时尚书李顺与古弼同使凉州因言凉州乏水草不宜征讨太武不从遂克姑臧
唐宰相韩滉即仲由后身夫子恐其负悍不轨作书令贾客李顺赍徃戒之发视俱科斗文凡九字
宋淳化中青城民王小波作乱其党李顺陷蜀卭州永康军诏以王继恩为两川招安使帅师讨诛之许谦二
北魏许谦代人少有文才善天文图谶道武右司马阳曲防军赐爵平舒侯
前元许谦金华人自幼力学于书无所不读徃从金履祥求圣贤心法晚年四方受业者数百人世号白云先生
吕温三
北魏吕温夀张人山阳公吕罗汉之父善书好施有文武才略为秦州司马上党太守竝有能名
唐两吕温一御史中丞吕渭之子贞元进士厯左拾遗刑部郎中诬奏李吉甫交通术士贬道州刺史有文集十卷一徳宗贞元三年吐蕃尚结赞渝盟尚书崔汉衡为乱兵所击其从吏吕温以身蔽之刃中温而汉衡获免温带疮竝驱而西结赞嘉其义厚给赉之李白二
北史魏皇兴元年九月进冯翊公李白为梁郡王其勲业无闻焉唐史李白僊于诗而薨于酒能使力士诧斥贵妃愠诉即穷死何憾矣
赞曰能为白也诗者未必能为白也人能为白也人者何必不同白也名李赤李赤何时似白矛头一淅劒首一吷子荷锸我吞爵照汝天壤丘首麯糵任约二
一侯景之将为陆法和所擒
一晋安王司马后北奔齐
陈叔寳二
陈后主名叔寳元乐府谱中亦有陈叔寳乐府縁起盖肇自扶来大卷渊茎濩勺逮于房中破阵已与古调颇盭不协至霓裳羽衣弥复淫哇嗟吁衰末大启鬼门憨憨赸赸鸨鹘猱狚如丹丘子云难可缕数岂非总一性情邪顾乃尔尔良所伤叹
王通三
陈王通初仕梁尚书右仆射入陈为左光禄大夫加特进
隋王通龙门人幼笃学有济世之志诣长安奏太平十二防不用退居河汾敎授生徒仿古作经及卒门人諡曰文中子
唐王通处州刺史咸通四年重立夫子庙碑见广川书跋
陈兢二
南史陈宗室传后主第七子名兢封邵陵王入隋为国子监丞宋史义门陈兢江州人十八世同居长幼千余口上下姻睦
张载三
晋张载安平人博学能文父收为蜀郡太守载随父入蜀着劒阁铭益州刺史张敏见而竒之表上其文武帝命镌之劒阁山
梁张载元帝时为太府卿帝既收湘州刺史王琳下吏使载宣谕琳部曲陆纳等军中竝哭莫肯受命纳等因众怒遂杀载
宋张载长安人淹贯六经深明义理举进士为祁州司法叅军迁崇文院校书知太常礼院议礼不合即移疾屏居南山关西之士翕然宗之称为横渠先生张元三
北周张元有孝行祖丧明元请七僧然七灯七昼夜转药师道愿梦老翁以金鎞见疗目遂明亦异事也若西夏张元以防干韩不用遂投兀卒为大将大骚宋西陲西帅始重游士所谓惩于羮而吹齑邪
金张元绛州正平令时有韩希甫王兢相继治河内皆有干能而元差不及故县民为之谚曰西山至河岸县官两人半
王韶二
隋王韶太原人方雅好竒节仕周以军功封晋阳县公隋初进项城郡公行台右仆射
宋王韶江州人第进士管干秦凤经略蕃部俞龙珂率属十二万内附击走辖征降其部落二万进左谏议大夫资政殿学士
李靖二
唐李靖三原人姿貌瓌伟有文武材畧初事高祖继事太宗南平呉防北清沙漠西定慕容出将入相垂三十年封卫国公图画凌烟阁
金李靖太祖天辅六年十一月遣靖等来许山前六州时徽宗宣和四年也
张仁愿二
唐张仁愿尝于河北筑三受降城絶虏南冦路自是朔方益无冦岁损费亿计减镇兵数万为朔方总管
宋张仁愿开寳六年新脩唐高祖庙碑翰林待诏张仁愿行书碑在三原县
李颀三
唐李颀东川人开元进士调新乡县尉有集传于世后唐李颀河阳节度李罕之之子罕之甚徳李克用捄己命其子颀事克用与庄宗游甚狎后事庄宗为右领军卫上将军
宋李颀蘓子瞻诗集云李颀秀才善画山以两轴见寄仍有诗次韵答之
李祐三
北魏李祐高平公顺之后笃睦友于见称于世歴位给事中博陵太守所在以清干著名
唐两李祐　一太宗第五子封齐王骄恣不法谋逆赐死一呉元济牙将骁勇善战为李愬所擒表请委任之卒平元济为右金吾大将军
严武三
呉严武卫尉畯从子围碁莫与为辈世称妙絶见呉録唐严武中书侍郎挺之之子宰相房绾首荐才略除给事中厯成都尹劒南节度使尝破吐蕃七万余众拔当狗城
宋严武连州人元祐六年登进士第为朝散大夫见粤大记
王珪六
唐王珪初事隐太子后事文皇贞谅有器识礼部尚书永宁郡公为魏王师
宋三王珪　一翰林学士嘉祐中立皇子中书召珪作诏珪必面受防拜贺始退而草诏欧阳公称为眞学士一泾原行营都监好水川之战任福与王珪相继战殁是日凡失将帅十一人士卒死者万三百人所谓军中有一韩西贼闻之心胆寒者祗是宋人自欺耳一万州人筑室南溪号志堂居士左右松竹逍遥其下一时名流喜其高尚榜其居曰竹隐
高丽王珪金世宗十六年高丽遣礼賔少卿王珪谢赐生日
元王珪至大间上海丞建学校抑豪右申孱弱政绩蔼然
李纲二
唐李纲慷慨有志节既仕周乂仕隋又为贼帅长史何躁投也独所在颇戆直初名瑗后慕汉张纲改名又字其字
宋李纲政和进士厯事徽钦高三朝卒于尚书左仆射负天下重望其去就系国家安危虽或不用用或不乆而忠诚义气凛然不回眞社稷臣也
王维二
唐王维河东人擢第官尚书右丞诗词书画特臻妙境有盛名于开元天寳间
金王维卫绍王时由刑部尚书为参知政事
郑覃二
唐郑覃宰相珣瑜之子荫补文校理清苦贞退朝野仰其素风终尚书仆射平章事荥阳郡公
宋郑覃宰相清之之祖乡贡为金兵刼降不屈死赠太师秦国公
宋祁二
唐宋祁文宗朝官拾遗论列无顾避于诤郭防见之宋宋祁眞宗朝拜承旨文学善著述于修唐史见之
蔡京三
唐两蔡京　一名登进士刘中山有诗送之赴学究科一为天徳军使见顾彦朗彦辉兄弟有封侯相厚礼之
宋蔡京位奸太师卒致靖康之祸恨不正典刑以谢天下
裴巽二
唐中宗时驸马都尉裴巽尚宜城公主
唐睿宗时驸马都尉裴巽尚薛国公主
桞公权二
唐桞公权元和进士充翰林学士穆宗政僻尝问公权笔法对曰用笔在心心正则笔正上改容知其笔谏也
金桞公权世宗二十六年高丽遣礼部侍郎桞公权贺万春节
李愿三
唐两李愿　一李晟之子徳宗以晟有大勲召愿拜银青光禄大夫太子賔客元和初检校礼部尚书兼夏绥节度使威令简肃甚得绥怀之术
一与韩文公同时归隐盘谷文公作序送之
宋李愿驾部员外郎高宗绍兴元年遣愿抚谕川陜
李景悮二
唐雍王绘之曾孙有庐国公景悮官相州刺史
唐毕王璋之曾孙有蔡国公景悮
以上二人止是三从兄弟新唐书纠缪
李绛二
唐李绛赞皇人元和中中书侍郎同平章事同列李吉甫善逢迎而绛鲠直多所规谏宪宗察其忠正毎多允从
宋李绛仁宗时转运使与侍御史刘防同诛天雄军士卒之讙噪者见狄裴传
李全二
唐李全开元中为御史劾张鷟多口语讪短时政宋李全权谲趫防能运铁鎗初起东海集忠义攻金尅莒宻等州授武翼大夫京东总管绍定初据海楚等州叛朝廷加两镇节谕令释兵不受乃以赵善湘为江淮制置使督荆襄诸军讨诛之
郑樵二
唐郑樵撰彭门纪乱三卷记懿宗朝徐州庞勲之叛宋郑樵官枢密院编修作通志二十畧总二百卷尝居夹祭山学者称为夹漈先生
李华三
北魏李华世宗时三关之戍据城降梁诏元英都督诸军进击之英防东关易攻宜即先取恐其并力于东乃使长史李华率五统向西关分其兵势
唐李华赵郡人开元进士为吏部员外郎尝撰鲁山令元徳秀墓碑顔眞卿书李阳冰篆额后人争模写之号四絶碑
宋李华溧阳人父没居丧毁瘠母疾衣不解带者十年有田十余顷谷贵平价食其一方大观政和间蝗数害稼独不入其田
王彦章二
后梁王彦章骁勇号王铁鎗用为招讨遂有徳胜之捷后以兵少战败为唐所擒不屈而死纲目以为五代诸臣无如其忠者
金王彦章宋髙宗绍兴三十一年金主亮徙都汴京命彦章据秦凤窥巴蜀亮遂自将入冦
张宪四
后唐张宪为太原尹后以弃城之罪为李嗣源所杀纲目以其怀忠徇义而惜之以明宗为失刑也
南唐张宪后主煜躭音律废政事监察御史张宪切谏赐帛三十疋以旌敢言然不为辍也
赵宋张宪岳武穆部将从武穆破金将曹成复随邓等州兵威大震会秦桧主和议与张俊诬以罪与武穆同下狱死
元张宪会稽人家玉笥山慕鲁连子为人年四十犹未娶入富春山为方外游一旦谕众宜避去众不信兵死者五百家
许寂二
唐许寂久栖四明山学易于晋征君不甘时誉昭宗征赴关会与伶人调筚篥事讫方命坐问易义寂退谓人曰君心在淫声不在政事矣寻请还山
前蜀许寂为王衍之臣后降于唐庄宗
张铎二
周武信军节度使张铎与河中张铎同姓名因赐名令铎后事艺祖节度鎭宁军河中张铎初亦仕周为防国军节度使后亦事艺祖加检校太师鎭泾州
宋两石守信
一五代周时为殿前都虞候太祖受禅迁侍卫马歩军都指挥使以功累加检校太师封卫国公
一太祖即位后南唐后主数贡奉帑藏空竭常州刺史睦昭符市金陵富民石守信得绢十万以供后主之用
黄裳三
北宋黄裳字冕仲闽之劒浦人端明殿学士着演山集南宋黄裳字文叔蜀之劒州人资政殿学士着兼山集又一宁徳人淳熙武举以才擢守长庆军夷酋得顔等攻清平寨裳率众大破之厯守三郡俸入尽给亲族得恩荫先兄子而后己子人高其义
宋三王伦
一仁宗时剽掠淮南军贼盖徐的所欲勦者
一高宗时阿附和议小人盖胡铨所欲斩者
宋绍定间冦破宁化县令佐俱逃将乐县土豪王伦与曾氏妇晏结约诸砦以拒贼所全活数万人宋两赵鼎
一仁宗时右侍禁讨峒蛮唐和战于华阴峒隘口反为所害
一高宗朝左仆射与秦桧论和议不合谪戍岭南不食而死
宋三王贵
一太平兴国二年淄州刺史王贵受诏北征为辽兵所围亲射杀数十人矢尽张空拳又击杀数人遂遇害
一眞宗天禧元年澶州军士王贵得于阗玉印以献一岳武穆部将王贵尝有罪欲斩之秦桧谋杀武穆诱贵告发
王莽二　赵高四　李音三　李由二
世有凤麟所愿见然莫识所徃枭獍所不愿见然莫识所来王莽簒贼岂知莽前已有一王莽在昭帝朝由卫尉至右将军赵高逆阉岂知高后又有三赵高一为清河太守白日为鬼所劾其一能死贼而室人亦死节俱东汉人一为蜀市人好鬭满背镂毗沙门天王为坊市患害唐人也因是知卫有李音子思贤之而魏亦有李音东汉李通之子李音袭固始侯爵魏有李由魏君用之而秦亦有李由为三川守为楚兵所诛贤不肖竝世自古而然
曾参秋胡毛遂各二
西京杂记杜陵秋胡通尚书善古翟公欲以兄女妻之或曰秋胡已尝取而失礼奈何又妻之驰象曰此鲁秋胡则然非今之秋胡也是何异鲁之两曾参赵之两毛遂哉南曽参杀人或以告北曾参之母遂投杼走野人毛遂坠井死平原君闻之曰嗟乎天丧予矣既而知非其门下士也乌得以昔之秋胡而絶婚今之秋胡哉夫玉之未理者为璞死鼠未腊者亦为璞月之旦为朔车之辀亦为朔名齐实异所宜辨也
同祖父名
安屈　罗靖　范阳迈　江泌　李玮
荀恽　李知古　虞阐　王　谢凤
事有不可以常理测者容斋随笔载拓跋魏安同父名屈同之长子亦名屈此祖孙同名也学斋占毕记襄阳隋处士罗君墓志云君讳靖父靖学优不仕水经林邑王范阳迈死其子咄代立慕先君之徳复名阳迈此父子同名也梁国子助敎江泌在孝义传族人兖州从事亦名泌世谓泌为孝泌以别之此又宗法不脩之故邪宗法明则王祥裔孙不得又名祥矣唐宗室世系表朗陵王名玮信安王亦名玮此亲侄与伯父同名也新唐书纠谬以为误何误之一多如此鬭谷于莵之子曰鬭般郑夹漈曰般与班同音不应父曰班而子又以般名也此犹音同字不同也已不忍呼唱矣东汉窦武之孙名辅武辅一韵亦犹之班般矣余尝按頴川荀氏家传荀文若之子名恽荀仲茂之孙亦名恽仲茂盖文若之从子于礼称朞亲可令小功之从孙犯诸祖之名讳哉因考辽东李氏世系表两世之间有名知古者二人误邪否邪成都狼狈乡父子同讳夫妇共名以是知世间眞有理外之事矣
史记烈侯卒弟武公立武公卒赵复立烈侯太子章是为敬侯再成侯肃侯至武灵王四世耳武灵又名其太子曰章此犯高祖之讳也
陈书虞荔从父讳阐乃虞氏谱云荔生世南世南生昶昶生阐三四世间便犯近祖之讳会稽新志以为误恐不宜误至此
北史拓跋魏献文名其子孝文名宏胡俗不知辨音邪杜度之说虽不必通之国中固宜严之父子间尔
北史王肃次兄之子名翊而翊之子又名是犯祖之讳也肃弟名康而嫡侄诵之子名孝康多一孝字便不犯邪
谢氏谱云谢奉祖端散骑常侍父凤丞相主簿奉罢吏部尚书谢安遇于破冈停语三日至南齐间乃复有谢凤子超宗则相去才数十年名何乃不相避邪在他族犹可而况本宗邪谓一人则事相悬矣刘子威燕语
同星名
轩辕　颛顼　蚩尤　傅説　王良造父奚仲
昊天称天皇大帝即耀魄寳也上古有天皇近代有大帝然皆号非名也惟星有轩辕而黄帝名轩辕星有颛顼而黄帝孙颛顼称帝星有蚩尤而九黎君蚩尤贪暴黄帝杀之于凶黎之谷星有傅说而殷相称傅说星有王良造父而古善御亦称王良造父星有奚仲而古有奚仲为车正辰有娵訾而古天官有娵訾氏星经云王良一名王梁世祖功臣阜城侯亦王梁乃所谓同也然轩辕姓公孙又姓姬颛顼亦止名也蚩尤是号以为同即吾亦莫能解矣
楚词云后飞廉使奔属飞廉风伯也风伯箕星左传云共工之子为冥师郑大夫子产禳于冥雨师也雨师毕星
周伯王蓬苪两人皆古者高世不仕其精为星帝命之为瑞星天文志云瑞星五行之冲和气也此在天先未有是星而后乃有之盖豫让桥专诸巷等耳同地名
轩辕　任丘　阳城　楼烦　彭城　杜衍刘累　专诸　豫让　方干　朱明　谯明涿光　偃师　益州　满达葛
岂惟天星即舆地亦有之黄帝名轩辕而居于轩辕之丘瀛州有任丘即以任中郎之名名其县嵩南有阳城唐阳城以諌显胡有楼烦汉壮士善骑射曰楼烦王建攻卭州陈敬瑄遣将彭城助守古徐固彭城也邓州有杜衍宋亦有杜衍相仁宗若刘累城专诸巷豫让桥方于岛朱明寺胥以孑特立名非由彼此作合若丹朱城比干城不韦县野王县更生山又无姓俱不得谓之同也
伯益书有谯明之山而古帝有谯明氏有涿光之山而古帝有涿光氏
洛阳有偃师县周穆王时偃师谒王进倡者皆傅会舞木胶漆丹青为之
蜀称益州西秦凉州牧轲弹与秦州牧益州不平弹遂奔凉或曰益州姓乞伏
金显宗幸金莲川适乃孙章宗生于满达噶山遂名之曰满达噶
同神名
蓐收　禺彊　黄神　靳尚　徐君
通志氏族畧云蓐氏蓐收之后蓐收司秋之神岂尝有其人乎禺氏禺彊之后禺彊北海之神岂尝有其人乎如有其人是人与神同姓名也
突厥部落大人伊质泥师都既别感异气能徴召风雨娶夏神冬神之女为二妻夏神祝融冬神冥蓐收秋神也通志既以蓐收为蓐氏之子则夏冬二神固应有女矣
论曰或问蓐禺两神之姓氏其殆南海之帝为儵北海之帝为忽中央之帝为混沌之谓邪曰非然也漆园氏盖寓言
古有黄神氏或曰黄祙黄头大腹出天参政归藏经言黄神与炎帝战于涿鹿或谓黄神即黄帝路史云非也桞宗元黄溪记云黄溪东南有黄神祠始黄神为人时居其地传者曰黄神王姓莽之世也莽既死神更号黄氏逃来择其峭者濳焉民咸以为有道死乃俎豆之为立祠
楚靳尚谮屈原致有汨罗之恨而摄山神靳尚通名于释法度愿为弟子于是栖霞庙祀不用牲而用蔬脯
越絶书延陵季子挂劒于徐君之墓君非名也博物志呉猛经庐山赠山神徐君诗君亦非名也如以君也即谓之同矣
同女人名
孟光　李平　徐淑　李秀　巨灵　弃孙寿　蔡琰　曹节　王舜　王粲　薛涛
男女而同姓名者汉梁鸿之妻孟光蜀刘禅之臣孟光汉班倢伃侍女李平后赐姓卫蜀后主都防李平前原名严唐宗室襄郡公李秀西晋李毅之女李秀徐璆之父徐淑董昌之将徐淑秦嘉之配徐淑女娲时开天地巨灵生于汾脽汉武时小女子巨灵化为青雀
姜嫄履巨人迹而生后稷怪而弃之故名弃宋芮司徒生女赤而毛弃诸堤下宋伯姬取以入长而美亦名曰弃
秦兼六国称皇帝李斯取蓝田之玉为玺玉工孙寿刻之为希世之寳而梁冀之妻亦孙寿
汉左雄行限年之法广陵孝亷徐淑年未及限诘之以顔回早悟对雄难之曰孝亷闻一知防遂遣还郡此法初行不得不尔吁亦太迫矣
襄阳耆旧传蔡瑁之弟蔡琰字文珪为巴郡太守风俗通亦有蔡琰伯起之弟为南阳太守五世公所举东汉列女传蔡邕之女蔡琰字文姬俱汉末人
东汉末宦官曹节暴横而曹操之曾祖亦名节然则操以节名其次女为献帝后何哉此大不可晓
王子春之女王舜与汉宣帝时安平侯王舜同名能复父讐王舜之妹王粲与魏武帝时军谋祭酒王粲同名能同其姊复父讐又晋梁王妃王粲东武景王之季女嫔于司马氏与宇文周时仪同王粲同名
晋薛涛袭安邑公爵官梁州刺史义烈着闻唐元和中蜀营妓薛涛造十色彩牋以寄元稹
同邉人名
穷竒　石显　杨难敌　王承福　李密
姓名有与边人同者少皥氏有不才子穷竒见史记高车部族有副伏罗氏其酋阿伏至罗有从弟亦名穷竒后为嚈哒所杀
汉宦者石显与金时生女直乌林荅部石显同
隋文帝废太子勇为庻人囚于东宫赐杨难敌物五百段以鞫勇之功赏也而晋愍帝时武都氐杨难敌统部曲自号左贤王屯下辨
唐有圬者王承福韩退之为作传而宋有黎人王承福招降土蛮以功补承节郎事在黎峒传中
李密已见蜀齐隋凡三人宋安平州蛮李密刼侵邻獠幷取古甑峒变其幼子姓名为赵怀徳知峒事边人同名
苻健　防陈如　完顔罗索　巴延　曼济
边人姓名同者絶少而三国武都氐苻健欵附归蜀见陈寿志五胡临渭氐苻健僭即伪位国号秦见晋载记
晋穆帝时扶南王防陈如本天竺婆罗门有神语曰应王扶南扶南举国欣戴迎而立焉佛祖通载世尊成道时防陈如率其魔众归化大乘
金哀宗时完顔罗索凡三人皆内族以其名同故以长防别之大罗索鹰都尉遇元兵战死白鹿原此正大八年事中罗索小罗索俱称元帅遇元兵于汝坟适醉不能军败退走许州此九年事史臣曰大罗索死得其所两罗索谗贼人也卒逭一死金于是乎失政刑矣
元纂脩金史诸臣有两巴延一为翰林待制一为中书平章政事有两曼济一为中书省叅议一为左司郎中
元又一巴延西域人至正中吏部侍郎洪武初以礼征之巴延作七哀诗饮药死
同药名
刘寄奴　飞亷　离楼　方诸　木兰
诸葛亮　王明　吉祥　益智　何首乌
姓名有与药部同者不特刘寄奴又孟子云驱飞亷于海隅而神农本经草部有飞亷古之明目者有离楼而草部有离楼梁大寳初侯景遣宋子仙袭陷颍州刺史方诸而玉石部有方诸周礼明诸承水于月谓之方诸唐有女子木兰代父戍边十二年人不知其为女而木部有木兰宋有王明成安人知荣州清亷有惠政太宗召拜谏议大夫而草部有王明天竺国僧吉祥宋仁宗时以梵书来献而草部有吉祥元时土酋益智有谋畧官怀远大将军曲靖宣尉使而草部有
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:25:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>