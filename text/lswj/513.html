<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="应德琏集,应休琏集,应德琏应休琏集全文在线阅读,应德琏应休琏集全文在线下载,大玄古籍书库">
<meta name="description" content="应瑒，字德琏，应劭之从子（侄），父应珣，官至司空掾。汉献帝建安时期，与刘桢一起为曹操征为丞相掾属，转平原候庶子。曹丕为五官中郎将时，应瑒任将军府文学，着有诗赋多章，是汉末“建安七子”之一。建安二十二年(公元217),关中大疫,陈琳与刘桢、徐干、应瑒病故。葬于项城县，高寺镇今有应冢。为“省级文物保护单位”。《典论》称应瑒之文和而不壮。瑒,音徒哽反,一音畅。原有集五卷，已佚，明人辑有《应德琏集》。应璩，字休琏。汝南（今河南汝南东南）人。应玚之弟。博学好作文，善于书记。文帝、明帝时，历官散骑常侍。曹芳即位，迁侍">
<title>应德琏应休琏集_应玚_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">应德琏应休琏集</span> <br/>
          作者： <span class="inputVal" id="bkauthor">应玚</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]11996</span> <br/>
          说明： <span class="inputVal" id="bkdec">应瑒，字德琏，应劭之从子（侄），父应珣，官至司空掾。汉献帝建安时期，与刘桢一起为曹操征为丞相掾属，转平原候庶子。曹丕为五官中郎将时，应瑒任将军府文学，着有诗赋多章，是汉末“建安七子”之一。建安二十二年(公元217),关中大疫,陈琳与刘桢、徐干、应瑒病故。葬于项城县，高寺镇今有应冢。为“省级文物保护单位”。《典论》称应瑒之文和而不壮。瑒,音徒哽反,一音畅。原有集五卷，已佚，明人辑有《应德琏集》。应璩，字休琏。汝南（今河南汝南东南）人。应玚之弟。博学好作文，善于书记。文帝、明帝时，历官散骑常侍。曹芳即位，迁侍中、大将军长史。当时大将军曹爽擅权，举措失当，应璩曾作《百一诗》讽劝。应璩原有集10卷，已散佚。明代张溥辑其诗、文共10余篇，与应瑒作品合为《应德琏、应休琏集》，入《汉魏六朝百三家集》中。</span> <br/>
          封面： <span class="inputVal" id="bkimg">Z_18702.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]应德琏应休琏集
[book_author]应玚
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]类书文集,诗文集,完结
[book_length]11996
[book_dec]应瑒，字德琏，应劭之从子（侄），父应珣，官至司空掾。汉献帝建安时期，与刘桢一起为曹操征为丞相掾属，转平原候庶子。曹丕为五官中郎将时，应瑒任将军府文学，着有诗赋多章，是汉末“建安七子”之一。建安二十二年(公元217),关中大疫,陈琳与刘桢、徐干、应瑒病故。葬于项城县，高寺镇今有应冢。为“省级文物保护单位”。《典论》称应瑒之文和而不壮。瑒,音徒哽反,一音畅。原有集五卷，已佚，明人辑有《应德琏集》。应璩，字休琏。汝南（今河南汝南东南）人。应玚之弟。博学好作文，善于书记。文帝、明帝时，历官散骑常侍。曹芳即位，迁侍中、大将军长史。当时大将军曹爽擅权，举措失当，应璩曾作《百一诗》讽劝。应璩原有集10卷，已散佚。明代张溥辑其诗、文共10余篇，与应瑒作品合为《应德琏、应休琏集》，入《汉魏六朝百三家集》中。
[book_img]Z_18702.jpg


[book_title]应德琏集
卷一
报赵淑丽
朝云不归，夕结成阴。离群犹宿，永思长吟。有鸟孤栖，哀鸣北林。嗟我怀矣，感物伤心。○《类聚》三十一。《诗纪》十七。
公燕
巍巍主人德，佳会被四方。开馆延群士，置酒于斯堂。辨论释郁结，援笔兴文章。穆穆众君子，好合同欢康。促坐褰重帷，传满腾羽觞。○《诗纪》十七。《类聚》三十九作《公宴诗》，引堂、章、康、觞四韵。《初学记》十四作应瑒诗。引方、堂、章、康、四韵。
侍五官中郎将建章台集诗
朝雁鸣云中，音响一何哀。问子游何乡？戢翼正徘徊。言我塞门来，将就衡阳栖。往春翔北土，今冬客南淮。远行蒙霜雪，毛羽日摧颓。常恐伤肌骨，身陨沉黄泥。简珠堕沙石，何能中自谐？欲因云雨会，濯翼陵高梯。良遇不可值，伸眉路何阶？公子敬爱客，乐饮不知疲。和颜既已畅，乃肯顾细微。赠诗见存慰，小子非所宜。且为极欢情，不醉其无归。凡百敬尔位，以副饥渴怀。○《文选》二十。《诗纪》十七。又《类聚》九十一作应瑒诗，引哀、徊、栖、淮、颓、泥六韵。《文选》二十四《赠陆机诗》注引一句。
别诗 二首
朝云浮四海，日暮归故山。行役怀旧土，悲思不能言。悠悠涉千里，未知何时旋。○《类聚》二十九。《广文选》八。《诗纪》十七。
浩浩长河水，九折东北流。晨夜赴沧海，海流亦何抽。远适万里道，归来未有由。临河累太息，五内怀伤忧。○同上。
鸡
戚戚怀不乐，无以释劳勤。兄弟游戏场，命驾迎众宾。二部分曹伍，群鸡焕以陈。双距解长 ，飞踊超敌伦。芥羽张金距，连战何缤纷。从朝至日夕，胜负尚未分。专场驱众敌，刚捷逸等群。四坐同休赞，宾主怀悦欣。博奕非不乐。此戏世所珍。○《类聚》九十一。《诗纪》十七。
卷二
愁霖赋
听屯雷之恒音兮，闻左右之叹声。情惨愦而含欷兮，起披衣而游庭。三辰幽而重关，苍曜隐而无形。云暧暧而周驰，雨蒙蒙而雾零。排房帐而北入，振盖服之沾衣。还空床而寝息，梦白日之余晖。惕中寤而不效兮，意凄悷而增悲。○《艺文类聚》二。
灵河赋
咨灵川之遐原兮，于昆仑之神丘。凌增城之阴隅兮，赖后土之潜流。（衔）〔冲〕积石之重险兮，披山麓而溢浮。蹶龙黄而南迈兮，纡鸿体而因流。涉津洛之阪泉兮，播九道乎中州。汾澒而腾骛兮，恒亹亹而徂征。肇乘高而迅逝兮，阳侯怖而振惊。有汉中叶，金堤隤而瓠子倾。兴万乘而亲务，董群后而来营。下淇园之丰筱，投玉璧而沈星。若夫长杉峻槚，茂栝芬橿，扶（流）〔疏〕灌列，映水荫防。隆条动而畅清风，白日显而曜殊光。○《水经‧河水注》五。《艺文类聚》八。《初学记》六。
龙艘白鲤，越艇蜀舲。溯游覆水，帆柁如林。○《北堂书钞》未改本一百三十七。一百三十八。
正情赋
夫何媛女之殊丽兮，（咨）〔姿〕温惠而明哲。应灵和以挺质，体兰茂而琼洁。方往载其鲜双，曜来今而无列。发朝阳之鸿晖，流精睇而倾泄。既荣丽而冠时，援申女而比节。余心嘉夫淑美，愿结欢而靡因。承窈窕之芳美，情踊跃乎若人。魂翩翩而夕游，甘同梦而交神。昼彷徨于路侧，宵耿耿而达晨。清风厉于玄序，凉飙逝于中唐。听云雁之翰鸣，察列宿之华辉。南星晃而电陨，偏雄肃而特飞。冀腾言以俯首，嗟激迅而难追。伤往禽之无隅，悼流光之不归。愍伏辰之方逝，哀吾愿之多违。步便旋以永思，情憀栗而伤悲。还幽室以假寐，固展转而不安，神眇眇以潜翔，恒存游乎所观。仰崇夏而长息，动哀响而余叹。气浮踊而云馆，肠一夕而九烦。○《艺文类聚》十八。
思在前为明镜，哀既往于替□。○《北堂书钞》一百三十六。
撰征赋
奋皇佐之丰烈，将亲戎乎幽邻。飞龙旗以云曜，披广路而北巡。崇殿郁其嵯峨，华宇烂而舒光。摛云藻之雕饰，流辉采之浑黄。辞曰：
烈烈征师，寻遐庭兮。悠悠万里，临长城兮。周览郡邑，思既盈兮。嘉想前哲，遗风声兮。○《艺文类聚》五十九。
西征赋
鸾衡东指，弭节蓬泽。○《水经》二十二渠水注。
西狩赋
伊炎汉之建安，飞龙跃乎天衢。皇宰奕而陶运，树匡翼而大摹。荡无妾之氛秽，扬威灵乎八区。开九土之旧 ，暨声教于海隅。时霜凄而淹野，寒风肃而川逝。草木纷而摇荡，鸷鸟别而高厉。既乃拣吉日，练嘉辰，清风矢戒，屏翳收尘。于是魏公乃乘雕辂，驷飞黄，拥箫钲，建九幢，按辔清途，飒沓风翔。属车轇轕，羽骑腾骧。于是围网周合，雷鼓天震。千乘长罗，万表星陈。双翼伉旌，八校祖分。长燧电举，高烟蔽云。尔乃徒舆并兴，方轨连质。惊飙四骇，冲禽惊溢。骋兽塞野，飞鸟蔽日。尔乃赴玄谷，陵崇峦，俯掣奔猴，仰捷飞猿。云幕被于广野，京燎照乎平原。醴炰充给，洪施普宣。○《艺文类聚》六十六。
〔仓隼烦翼而悬据〕。
驰射赋
于是阳春嘉日，讲肆余暇，将逍遥于郊野，聊娱游于骋射。延宾鞠旅，星言夙驾。树应鞞于路左，建丹旗于表路。群骏笼茸于衡首，咸皆（腰）〔騕〕褭与飞菟。陇修勒而容与，并轩翥而厉怒。尔乃结翻（侔）〔仵〕，齐伦匹，良、乐授马，孙膑调驷。筹算克明，班次均壹。左揽繁弱，右接湛卫，控满流睇，应弦飞碎。旝动鼓震，噪声雷溃。重破累 ，流景倏忽。纷纭络驿，次授二八。放鞚长骋，神足奔越。终节三驱，矢不虚发。进截飞鸟，顾摧月支。须纡六钓，口弯七规。观者并气息而倾竦，咸侧企而腾移。尔乃萦回盘厉，按节和旋，翩翩神厉，体若飞仙。奕奕骍牡，既佶且闲。扬骊沛艾，蠖略相连。○《艺文类聚》六十八。《御览》三百五十八引两条。
（节）〔藻〕饰齐明。○《文选‧赭白马赋》注。
〔百两弥涂，方轨连衡。朱骑风驰，雕落层城〕。○《北堂书钞》一一七。
〔穷百氏之玄奥〕。○《文选》一八成公绥《啸赋》注。
校猎赋
乃命有司，巡士周寻。二虞莱野，三扈表禽。北弥大陆，南厉黄涔。○《初学记》二十二两引。
神女赋
腾玄眸而睋青阳，离朱唇而耀双辅。红颜晔而和妍，时调声以笑语。○《御览》三百八十一。
〔夏姬曾不足以供妾御，况秦娥与吴娃〕。○《文选》三零陆机《拟古诗》注。
车渠赋
惟兹 之珍玮，诞灵岳而奇生。扇不周之芳烈，浸琼露以润形。荫碧条以纳曜， 朝霞而发荣。纷（元）〔玄〕黄以肜裔，晔豹变而龙华。象蜿虹之辅体，中含曜乎云波。若其众色鳞聚，卓度诡常。絪縕杂错，乍圆乍方。蔚术繁兴，散列成章。扬丹流缥，碧玉飞黄。华气承朗，内外齐光。○《艺文类聚》七十三。
竦迷迭赋
列中堂之严宇，跨阶序而骈罗。建茂茎以竦立，擢修干而（成）〔承〕阿。烛白日之炎阴，承翠碧之繁柯。朝敷条以诞节，夕结秀而垂华。振纤枝之翠粲，动彩叶之莓莓。舒芳香之酷烈，乘清风以徘徊。○《艺文类聚》八十一。《御览》九百八十二。
杨柳赋
赴阳春之和节，植纤柳以承凉。摅丰节而广布，纷郁勃以敷阳。三春倏其奄过，景日赫其垂光。振鸿条而远寿，回云盖于中唐。○《艺文类聚》八十九。
鹦鹉赋
何翩翩之丽鸟，表众艳之殊色。被光耀之鲜羽，流玄黄之华饰。苞明哲之弘虑，从阴阳之消息。秋风厉而潜形，苍神发而动翼。○《艺文类聚》九十一。
骥赋
良骥之不遇兮，何屯否之弘多！抱天飞之神号兮，悲当世之莫知。赴玄谷之渐涂兮，陟高岗之峻崖。惧仆夫之严策兮，载悚栗而奔驰。怀殊姿而困遇兮，愿远而自舒。思奋行而骧首兮，叩之纷拿。牵繁辔而增制兮，心慉结而槃纡。涉通逵而方举兮，迫舆仆之我拘。抱精诚而不畅兮，郁神足而不摅。思翁于西土兮，望伯氏于东隅。愿浮轩于千里兮，曜华轭乎天衢。瞻前轨而促节兮，顾后乘而踟蹰。展心力于知己兮，甘迈远而忘劬。哀二哲之殊世兮，时不遘乎良造。制衔辔于常御兮，安获骋于遐道。○《艺文类聚》九十三。
表
长戟百万，胡马千群。○《御览》三百五十三。
报庞惠恭书
夫「萧艾」之歌，发于信宿；「子衿」之思，起于嗣音。况实三载，能不有怀！虽萱草树背，皋苏在侧，悒愤不逞，祇以增毒。朝隐之官，宾不往来，乔木之下，旷无休息，抱劳而已。足下剖符南面，振威千里。行人子羽，朝夕相继，曾不枉咫尺之路，问蓬室之旧；过意赐书，辞不半纸，慰藉轻于缯缟，讥望重于丘山，是《角弓》之诗所以为剌也。值鹭羽于苑丘，骋骏足于株林，发明月之辉光，照妖人之窈窕，斯亦所以眩耳目之观听，亡身命于知友者也。○《艺文类聚》二十二。
释宾
圣人不违时而遁迹，贤者不背俗而遗功。○《文选‧七命》注。
九有威夷，始失其政。○《文选》袁宏《三国名臣序赞》注。
子犹不能腾云阁，攀天衢。○《文选》刘峻《广绝交论》注。
文质论
盖皇穹肇载，阴阳初分，日月运其光，列宿曜（于）〔其〕文，百谷丽于土，芳华茂于春。是以圣人合德天地，禀气淳灵，仰观象于玄表，俯察式于群形，穷神知化，万物是经。故否泰易趍，道无攸一，二政代序，有文有质。若乃陶唐建国，成周革命，九官咸乂，济济休令，火龙黼黻，暐靴于廊庙，衮冕旗旒，舄奕乎朝廷，冠德百王，莫参其政。是以仲尼叹「焕乎」之文，从郁郁之盛也。夫质者端一，玄静俭啬，潜化利用。承清泰，御平业，循轨量，守成法，至乎应天顺民，拨乱夷世，摛藻奋权。赫奕丕烈，纪禅协律，礼仪焕别。览《坟》、《丘》于皇代，建不刊之洪制，显宣尼之典教，探微言之所弊。若乃和氏之明璧，轻縠之裳，必将游玩于左右，振饰于宫房，岂争牢伪之势，金布之刚乎？且少言辞者，孟僖所以〔不能〕答郊劳也；寡智见者，庆氏所以困《相鼠》也。今子弃五典之文，暗礼智之大，信管、望之小，寻老氏之蔽，所谓循轨常趍，未能释连环之结也。且高帝龙飞丰、沛，虎据秦、楚，唯德是建，唯贤是与。陆、郦摛其文辩，良、平奋其权谞，萧何创其章律，叔孙定其庠序，周、樊展其忠教，韩彭列其威武，明达天下者非一士之术，营宫庙者非一匠之矩也。逮自高后乱德，损我宗刘，朱虚轸其虑，辟强释其忧，曲逆规其模，郦友诈其游，袭据北军，实赖其畴。冢嗣之不替，实四老之由也。夫谏则无议以陈，问则服汗沾濡，岂若陈平敏对，叔孙据书，言辨国典，辞定皇居，然后知质者之不足，文者之有余。○《艺文类聚》二十二。
奕势
盖奕之制，所由来尚矣。有像军戎战阵之纪，旌旗既列，权虑蜂起，络绎雨集，鱼鳞雁峙，奋维阐翼，固卫边鄙。寇动北叠，备在南尾。或饰遁伪旋，卓轹軿列，羸师延敌，一乘虚绝，归不得合，两见擒灭，淮阴之谟，拔旗之势也。或匡设无常，寻变应危，寇动北垒，备在南麾，中既捷，四表自亏，亚夫之智，耿弇之奇也。或假道四布，周爰繁昌，云合星罗，侵逼郊场，师弱众寡，临据孤亡，披扫强御，广略土疆，昆阳之威，官渡之方也。挑诱既战，见欺敌对，纷拿相救，不量进退，群聚俱陨，力行唐突，瞋目恚愤，覆局崩溃，项将之咎，楚怀之悖也。时或失谬，收奔摄北，还自保固，完聚补塞，见可而进，先负后克，燕昭之贤，齐顷之德也。长驱驰逐，见利忘害，轻敌寡备，所丧弥大，临疑犹豫，算虑不详，苟贪少获，不知所亡，当断不断，还为所谋，项羽之失，吴王之尤也。持相守，莫敢先动，由楚、汉之兵，相拒索、巩也。○《艺文类聚》七十四。《御览》七百五十三。
附录诗
战士志敢决。○《九家集注杜诗》一三《王兵马使二角鹰》注。
赞德赋
抗六典之崇奥，辨九籍之至言。○《北堂书钞》九七。
失题文
汝南召陵王申，为郡五官掾，太守有私财，百事以委付之，夫人、郎君皆莫之知。太守卒，申以金银悉还之。人贵其节行。○《北堂书钞》七七引「应瑒集」。应瑒（？—217）字德琏，应劭之从子（侄），父应珣，官至司空掾。汉献帝建安时期（196—219），与刘桢一起为曹操征为丞相掾属，转平原候庶子。曹丕为五官中郎将时，应瑒任将军府文学，着有诗赋多章，是汉末“建安七子”之一。建安二十二年(公元217),关中大疫,陈琳与刘桢、徐干、应瑒病故。葬于项城县，高寺镇今有应冢。为“省级文物保护单位”。《典论》称应瑒之文和而不壮。瑒,音徒哽反,一音畅。原有集五卷，已佚，明人辑有《应德琏集》。

[book_title]应休琏集
卷一
百一诗 三首
下流不可处，君子慎厥初。名高不宿着，易用受侵诬。前者隳官去，有人适我闾。田家无所有，酌醴焚枯鱼。问我何功德，三入承明庐。所占于此土，是谓仁智居。文章不经国，筐箧无尺书。用等称才学，往往见叹誉？避席跪自陈，贱子实空虚。宋人遇周客，惭愧靡所如。○《文选》二十一。《诗纪》十七。
年命在桑榆，东岳与我期。长短有常会，迟速不得辞。斗酒多为乐，无为待来兹。室广致凝阴，台高来积阳。奈何季世人，侈靡在宫墙。饰巧无穷极，土木被（未）〔朱〕光。征求倾四海，雅意犹未康。○《类聚》二十四。《广文选》八。《诗纪》十七。又《初学记》十八引阳、墙、光、康四韵。
子弟可不慎，慎在选师友。师友必长德，中才可进诱。阙○《初学记》十八。《御览》四百四。《诗纪》十七。
杂诗三首
细微可不慎，堤溃自蚁穴。腠理蚤从事，安复劳针石。哲人未形，愚夫暗明白。曲突不见宾，燋烂为上客。思愿献良规，江海倘不逆。狂言虽寡善，犹有如鸡跖。鸡跖食不已，齐王为肥泽。○《类聚》二十三。《广文选》十五。《诗纪》十七并作《杂诗》。
散骑常师友，朋夕进规献。侍中主喉舌，万机无不乱。尚书统庶事，官人乘法宪。彤管弭纳言，貂珰表武弁。出入承明庐，车服一何焕。三寺齐荣秩，百僚所瞻愿。○《类聚》四十五。《诗纪》十七并作《杂诗》。又《书钞》五十八作《新诗》，引献一韵及乱一韵。百二十七作应璩诗，引乱、宪、弁三韵。《初学记》十一作《新诗》，引弁一韵。又《白帖》二十一作应瑗诗，引侍中喉舌万机六字。《事文类聚》新集十及《合璧事类》后集二十六引宪一韵。
少壮面目泽，长老颜色粗。粗丑人所恶，拔白自洗苏。〔平生发完全，变化似浮屠。醉酒巾帻落，秃顶赤如壶〕。○《苕溪渔隐丛话》四十一作《三叟词》。又《类聚》十八作新诗，引粗、苏二韵。《御览》三百六十四作新诗，引狐一韵。《诗纪》十七作《杂诗》，引粗、苏二韵。
三叟
古有行道人，陌上见三叟。年各百余岁，相与锄禾莠。住车问三叟，何以得此寿。上叟前致辞，内中妪貌丑。中叟前致辞，量腹节所受。下叟前致辞，夜卧不覆首。要哉三叟言，所以能长久。○《御览》三百八十三、七百六十四并作应璩诗。《苕溪渔隐丛话》四十一作《三叟词》。《诗纪》十七作《三叟》。又《艺文类聚》十八作魏应璩诗，引叟、莠、寿三韵。
卷二
与曹公笺
昔汉光武与戴子高有抚尘之好。○《艺文类聚》六。
荐和虑则笺
璩闻唐尧因群士以兴治，齐桓假众能以定业。是故八元进则太平之化成，六贤用则九合之功立。切见同郡和模，字虑则，质性纯粹，体度贞正，履仁蹈义，动循轨礼。方今海内企踵，欣慕捉发之德；山林投褐，思望旌弓之招。实英奇叙用之时，贡达进致之良秋也。令夜光之璧，显价于和氏之肆；千里之足，定功于伯乐之庭，庶有以宣明大道，光益时化。○《艺文类聚》五十三。
荐贲伯伟笺
璩闻景云浮则应龙翔，治道明则隽乂臻。是故《良哉》之歌，兴于唐尧之世；《多士》之颂，起于周文之朝。窃见太子舍人贲琳，字伯伟，禀性纯和，体素清〔悫〕，宜授以千里之涂，任以列曹之职。○《艺文类聚》五十三。《御览》六百三十二。
与曹昭伯笺
空城寥廓，所闻者悲风，所见者鸟雀。昔陈司空为邑宰，所在幽闲，独坐愁思，幸赖游（蓺）〔蚁〕以娱其意。以今况之，知不虚矣。○《御览》九百四十七。
与刘文达书
入作纳言，出临京任。富民之术，日引月长。藩落高峻，绝穿窬之心。五种别出，远水火之灾。农器必具，无失时之阙。蚕麦有苫备之用，无雨湿之虞。封符指期，无流连之吏。鳏寡狐独，蒙廪振之实。加之以明擿幽微，重之以秉宪不挠；有司供承王命，百里垂拱仰办。虽昔赵、张、三王之治，未足以方也。○《魏志‧刘馥传》。
仆顷倦游谈之事，欲修无为之术，不能与足下齐镳骋辔，争千里之表也。○《御览》三百五十八。
与满公琰书
璩白：昨者不遗，猥见照临，虽昔侯生纳顾于夷门，毛公受眷于逆旅，无以过也。外嘉郎君谦下之德，内幸顽才见诚知己。欢欣踊跃，情有无量，是以奔骋御仆，宣命周求，阳（昼）〔书〕喻于詹何，杨倩说于范武，故使鲜鱼出于潜渊，芳旨发自幽巷，繁俎绮错，羽爵飞腾，牙旷高徽，义渠哀激。当此之时，仲孺不辞同产之服，孟公不顾尚书之期，徒恨宴乐始酣，白日倾夕，骊驹就驾，意不宣展。追惟耿介，迄于明发，适欲遣书，会承来命，知诸君子，复有漳渠之会。夫漳渠西有伯阳之馆，北有旷野之望，高树翳朝云，文禽蔽绿水，沙场夷敞，清风肃穆，是京台之乐也，得无流而不反乎！适有事务，须自经营，不获侍坐，良增邑邑，因白不悉。璩白。○《文选》。《艺文类聚》二十八。
与从弟君苗君胄书
璩报：闲者北游，喜欢无量，登芒济河，旷若发蒙，风伯埽途，雨师洒道，案辔清路，周望山野，亦既至止，酌彼春酒，接武茅茨，凉过大夏，扶寸肴修，味逾方丈。逍遥陂塘之上，吟咏菀柳之下，结春芳以崇佩，折若华以翳日，弋下高云之鸟，饵出深渊之鱼，蒲且赞善，便嬛称妙，何其乐哉。虽仲尼忘味于虞韶，楚人流遁于京台，无以过也。班嗣之书，信不虚矣。来还京都，块然独处，营宅滨洛，困于嚣尘，思乐汶上，发于寤寐。昔伊尹辍耕，郅恽投竿，思致君于有虞，济蒸人于涂炭，而吾方欲秉耒耜于山阳，沉钩缗于丹水，知其不如古人远矣。然山父不贪天（地）〔下〕之乐，曾参不慕晋楚之富，亦其志也。前者邑人念弟无已，欲州郡崇礼，师官授邑，诚美意也。历观前后，来入军府，至有皓首犹未遇也。徒有饥寒骏奔之劳，俟河之清，人寿几何。且宦无金张之援，游无子孟之资，而图富贵之荣，望殊异之宠，是陇西之游，越人之射耳。幸赖先君之灵，免负担之勤，追踪丈人，畜鸡种黍，潜精坟籍，立身扬名，斯为可矣，无或游言，以增邑邑。郊牧之田，宜以为意，广开土宇，吾将老焉，刘杜二生，想数往来，朱明之期，已复至矣。相见在近，故不复为书。慎夏自爱。璩白。○《文选》。《文类聚》二十八。
与侍郎曹长思书
璩白：足下去后，甚相思想。叔田有无人之歌，闉闍有匪存之思，风人之作，岂虚也哉！王肃以宿德显授，何曾以后进见拔，皆鹰扬虎视，有万里之望，薄援助者，不能追参于高妙。复敛翼于故枝，块然独处，有离群之志。汲黯乐在郎署，何武耻为宰相，千载揆之，知其有由也。德非陈平，门无结驷之迹；学非杨雄，堂无好事之客。才劣仲舒，无下帷之思；家贫孟公，无置酒之乐。悲风起于闺闼，红尘蔽于机榻。幸有袁生，时步玉趾，樵苏不爨，清谈而已，有似周党之过闵子。夫皮朽者毛落，川涸者鱼逝，春生者繁华，秋荣者零悴，自然之数，岂有恨哉！聊为大弟陈其苦怀耳。相还在近，故不益言。璩白。○《文选》。
与广川长岑文瑜书
璩白：顷者炎旱，日更增甚，沙砾销铄，草木焦卷。处凉台而有郁蒸之烦，浴寒水而有灼烂之惨。宇宙虽广，无阴以憩，云汉之诗，何以过此。土龙矫首于玄寺，泥人鹤立于阙里。修之历旬，静无征效，明劝教之术，非致雨之备也。知恤下民，躬自暴露，拜起灵坛，勤亦至矣。昔夏禹之解阳旴，殷汤之祷桑林，言未发而水旋流，辞未卒而泽滂沛。今者云重积而复散，雨垂落而复收，得无贤圣殊品，优劣异姿，割发宜及肤，翦爪宜侵肌乎。周征殷而年丰，卫伐邢而致雨，善否之应，甚于影响，未可以为不然也。想雅思所未及，谨书起予。应璩白。○《文选》。《艺文类聚》一百。
与刘公干书
鹑鷃栖翔凤之条，鼋鼍游升龙之渊。识真者所为愤结也。○《文选‧陆机吴王郎中时从梁陈作》诗注。
与韦仲将书
夫以原宪县罄之居，而值皇天无已之雨。室宇渐而作漏，堂馆洽而为泥。薪刍既尽，旧谷亦倾匮。屠苏发撤，机见谋。进无颜子不改之志，退无杨雄晏然之情。是以怀蹙，良不可堪。人非神仙，须仰衣食。方今体寒心饥，忧在旦夕，而欲东希诛昌治生之物，西望陵县厨食之禄，诚恐将为牛蹄中鱼，卒鲍氏之肆矣。○《艺文类聚》三十五。《初学记》十八。《御览》十一。
与董仲连书
谷籴惊踊，告求周邻，日获数斗，犹复无薪可以熟之，虽孟轲困于梁宋，宣尼饥于陈蔡，无以过此。夫挟管晏之智者，不有厮役之劳；怀陶朱之虑者，不居贫贱之地。出蒙诮于臧获，入见谪于嫔息，忽使己愤，不知处世之为乐也。○《艺文类聚》三十五。《初学记》十八。
与尚书诸郎书
夫秋节凉和，霖雨清闲，正高会之盛时，饮宴之良日也。而陋巷之居，无高密之宇；壁立之室，无旬朔之资。流潦浸于北堂，隙漏沾于衣服，蒸单竭，檐石倾罄，中馈告乏，役者莫兴，饭玉炊桂，犹尚优泰。虽欣皇天之降润，亮水车之思雨，私怀蹙额，良不可言。想诸夫子，亦斯困也。夫否泰潜升，盖由昏明。二三执事以龙虎之姿，遭风云之会，方将飞腾阊阖，振翼紫微，运筹帷幄，显扬丰绩，岂久沉滞于下职，契阔于贫悴哉！○《艺文类聚》三十五。
檀氏园葵菜繁茂，薯蔗瓜芋亦离离尚萌。未知三生复何种植。○《御览》九百七十四。
与刘孔才书
听《广陵》之清散。○《文选》嵇康《琴赋》注。又谢灵运《道路忆山中诗》注。又《梦溪笔谈》五。
与梁州刺史刘文爽书
足下内挹叔夷之清节，外播二南之惠政，德教加于百姓，要道过于侏国之卿也。○《书钞》。
与夏侯孝智书
遭值有道之世，免致贫贱之患，援鉴自照，鬓已半白，良可惧也。○《北堂书钞》一百三十六。
与洛阳令杜伟忠书
羊寄虎穴，鹊托鹰巢，心怀怵惕，岂其任哉。○《北堂书钞》一百五十八。
与王子雍书
卿校之从，有职之事，足下著书不起草，占授数万言，言不改定。事合古典，莫不叹息之矣。○《书钞》。
与母丘仲恭书
客馆不留宾，官曹无停事。○《书钞》。
与赵叔潜书
入侍华幄，出典禁闱。○《文选》陆机《赠冯文（熊）〔罴〕迁斥丘令》诗注。
与王将军书
雀鼠虽微，犹知徽烈。○《文选》刘孝标《广绝交论》注。又任昉《为范始兴求立太宰碑表》注。刘峻《广绝交论》注作「虽愚」。
与庞惠恭书
频见所上利民之术，植济南之榆，栽汉中之漆。○《艺文类聚》八十八。《御览》九百五十六。
与西阳令孔德琰书
嘉麦祯祥，唯日未久，不图飞蝗，一旦至止。知恤蒸庶，念存良苗，亲发赫斯，爰整其旅。鲐背之叟，皓首之黎，莫不负戈奔走于道路，旌表曜于白日，鼋鼍震于雷动。以此埽敌，必将席卷，况于微虫，能无惊骇。卓茂治密，恭在中牟，时虽有灾，未若斯勤，亦犹子贱鸣琴，巫马出入，劳逸有殊，立功惟一，重云比兴，不降灵雨，丽此二灾，忧心忡惙。逐蝗之道，谨闻教矣，不审致禳，将以何物。文王修德，以厌地震，汤祷桑林，致克丰雨。宜修善政，以慰民望。○《艺文类聚》一百。
与杨生书
知杨生翻然，遂登纳言，虽有所越，亦其宜也。傅说弃板筑而为殷相，吕望投钓竿而为周师，卓茂起闾里而为汉宰，若此贫者，乃奇才耳。璅璅尚书，执宪之吏，曷以为异哉。○《御览》二百一十二。
与许子俊书
前别仓卒，情意不悉，追怀万恨。○《文选》任昉《出郡传舍哭范仆射》诗注。足下以方刚之盛年，应不霸之劲勇，将发虓虎之威，致霜雪之诛，擒吴枭蜀，定功万里，而刘备不下山，孙权不出水，武力不奋，猛气畜勇，其毒如何。○《御览》四百三十七。
与崔元书
岂有乱首抗巾，以入都城，衣不在体，而以适人乎。昔戴叔鸾箕坐见边文礼，此皆衰世之慢行也。○《御览》四百九十八。
与阴中夏书
从田来，（凡）〔见〕南野之中，有徒步之士，怪而问之。乃知郎君，顷有微，告祠社神，将以祈福。闻之怅然，以增叹息。虚社高树，能有灵应哉！○《御览》五百三十二。
体正者则检于人，质弱者则陋于众。○《文选》谢灵运《还旧园作见颜范二中书》诗注。
荅韩文宪书
昔公孙宏皓首入学，颜涿聚（十五）〔五十〕始涉师门。朝闻道夕殒，圣人所贵，足下之年，甫在不惑，如以学蓺，何晚之有？（有）若能上迨南荣忘食之乐，下踵寍子黑夜之勤，穷文尽义，无微不综，规富贵之荣，取金紫之爵，是夏侯胜拾芥之谓也。○《御览》六百一十四。
报燕中尉樊彦皇书
揽袪登舆，北践燕路，方当化银龟以为黄，变青组以为紫。○《御览》八百十九。
报平陆长贲伯玮书
从此辞矣，何敢复飞蝉于惠文，鸣玉于缟组哉！○《御览》八百一十九。
与程文信书
是以忽此苏子带郭之业，永彼孙叔寝丘之地，（欲）〔故〕求远田，在关之西，南临洛水，北据芒山，托崇岫以为宅，因茂林以为荫。○《宋书‧谢灵运传‧山居赋》注，《文选‧齐竟陵王行状》注别作应瑒。《御览》八百二十一。
报东海相梁季然书
足下顿弥天之网，收万仞之鱼，量之以溪谷，数之以陔兆，何其壮乎！观夫任公子之所钓，此谓，未足为吾子之道。○《御览》八百三十四。
书
左执屈卢之劲矛，右秉干将之雄戟，高冠拂云，长剑耿介，萧管振音，厥声载路，冯轼虎视，清风震叠，可谓堂堂乎难与为仁矣。○《御览》三百三十九。
书
清猿与壶人争旦。○《海录碎事》。《文选》任彦升《齐竟陵王行状》有此语，注不云应璩书。张溥《百三家集》引《海录碎事》，当考。
附录
百一诗
汉末桓帝时，郎有马子侯。自谓识音律，请客鸣笙竽。为作《陌上桑》，反言凤将雏。左右伪称善，亦复自摇头。○《御览》七百三十九作《新论》。又《书钞》百十作《新诗》，引侯、竽、雏三韵。杜公瞻《编珠》二作《百一诗》，引雏一韵。
百郡立中正，九州置都士。州闾与郡县，希疏如马齿。生不相识面，何缘别义理。○《御览》二百六十五作应璩《新论》。
十室称忠信，观过必党里。○《书钞》七十三作应璩《新语》。
平生居□郭，宁丁忧贫贱。出门见富贵，□□□□□。下炊牛矢，甑中装豆饭。○《书钞》百四十四作《新诗》。又《御览》八百五十作《新诗》，引饭一韵。
野田何纷纷，城郭何落落。埋葬嫁娶家，皆是商旅客。丧侧食不饱，酒肉纷狼籍。○《御览》五百五十六作应璩《新诗》。
大魏承衰弊，复欲密其罗。蚍蜉犹见得，何云与虾。狴犴既已备，欻复置黄沙。○《御览》九百四十七。《事类赋‧蚁赋》注作《百一篇》。又《御览》九百四十三引罗、虾二韵。
人才不能备，各有偏短长。稽可小人中，便辟必知芒。○《书钞》百四作《新诗》。《百三家集‧本集》。
茫茫九州内，莫作帝者民。民有忠信行，莫非帝者臣。○《御览》六百二十一作《新诗》。
太官有余厨，大小无不卖。岂徒脯与糗，醯醢及盐豉。○《御览》八百二十八作《新诗》。
洛水禁罾罟，鱼鳖不为殖。空令自相啖，吏民不得食。○《御览》八百三十四作《新诗》。
丰隆赐美味，受嚼方呥呥。鹿鸣吐野华，独食有何甘。○《书钞》百四十三作《新诗》。
苟欲娱耳目，快心乐腹肠。我躬不悦欢，安能虑死亡。○葛立方《韵语阳秋》。
槥车在道路，征夫不得休。○《魏志‧文帝纪》。
有酒流如川。有肉积如岑。○《书钞》百四十五、百四十八并作《新诗》。
革带绳为续，履舄穿无底。○《御览》六百九十六作《新诗》。
（山风）〔岚山〕寒折骨，（目面）〔面目〕尽生疮。○《书钞》百五十六作应璩诗。《御览》三十四作《新诗》。
沟渎皆决溢。○《书钞》百五十一作《新诗》。
小儿抚尘。○《书钞》十五。
杂诗
秋日苦促短，遥夜邈绵绵。贫士感此时，慷慨不能眠。○《御览》二十五。
同前
贫子语穷儿，无钱可把撮。耕自不得粟，采彼北山葛。箪瓢恒日在，无用相呵喝。○《初学记》十八。《诗纪》十七并作应瑗《杂诗》。
诗
司隶鹰扬吏，爪牙徒擢空。折翅跃毛距，宛鵛还入笼。世人指为武，谁复励严冬。○《书钞》六十一应璩诗。
京师何缤纷，车马相奔起。借问乃尔为，将欲要其仕。孝廉经述通，谁能应此举。○《诗乘‧补遗》。又《书钞》七十九作应璩诗，引起、举二韵及「莫言有所为」一句。
放戈释甲胄，乘轩入紫微。从容侍帷幄，光辅日月辉。○《御览》三百三十九应璩诗。
丈夫要雄戟，更来宿紫庭。今者宅四海，谁复有不并。○《御览》三百五十三应璩诗。
郡国贪慕将，驰骋习弓戟。虽妙未更事，难用应卒迫。○同上。
治化贵简易，法令不欲多。○《书钞》二十七应璩诗。
城狐不可掘，社鼠不可熏。○《文选》四十《奏弹王源》注应璩诗。
不牵朱丝，三署来相寻。○《文选》二十六《初去郡诗》注、《事类‧丝赋》注并作应璩诗。
诗
酌彼春酒，上得供养亲老，下得温饱妻子。○《书钞》百四十八应璩诗。
应璩（190年－252年），字休琏。汝南（今河南汝南东南）人。应玚之弟。博学好作文，善于书记。文帝、明帝时，历官散骑常侍。曹芳即位，迁侍中、大将军长史。当时大将军曹爽擅权，举措失当，应璩曾作《百一诗》讽劝。应璩原有集10卷，已散佚。明代张溥辑其诗、文共10余篇，与应瑒作品合为《应德琏、应休琏集》，入《汉魏六朝百三家集》中。

        </div>
      </div>
    </div>
  </div>
</div>
<!--update:2025-08-30 10:26:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>