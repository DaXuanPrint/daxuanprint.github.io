<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,目录,原序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五十五,卷五十六">
<meta name="description" content="又名《晦庵先生朱文公文集》。诗文别集。宋朱熹著。《直斋书录解题》著录《晦庵集》一百卷,《紫阳年谱》三卷。《文献通考》卷二四○著录同。宋理宗淳v五年(1245),王遂搜辑遗文为续集,刊而序之,然序中未言卷数。宋度宗咸淳元年(1265)黄镛《晦庵别集序》云:建通守余师鲁“搜访先生遗文,又得十卷,以为别集”。建宁府建安书院咸淳元年刻《晦庵先生朱文公文集》一百卷,《目录》二卷,《续集》十一卷,《别集》十卷。此本今存有宋刻、元明递修本,藏北京图书馆等处。又有明嘉靖潘璜等刻本,今存。《四库全书》以康熙年间臧眉锡、蔡方">
<title>晦庵集_朱熹_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">晦庵集</span> <br/>
          作者： <span class="inputVal" id="bkauthor">朱熹</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]1807308</span> <br/>
          说明： <span class="inputVal" id="bkdec">又名《晦庵先生朱文公文集》。诗文别集。宋朱熹著。《直斋书录解题》著录《晦庵集》一百卷,《紫阳年谱》三卷。《文献通考》卷二四○著录同。宋理宗淳v五年(1245),王遂搜辑遗文为续集,刊而序之,然序中未言卷数。宋度宗咸淳元年(1265)黄镛《晦庵别集序》云:建通守余师鲁“搜访先生遗文,又得十卷,以为别集”。建宁府建安书院咸淳元年刻《晦庵先生朱文公文集》一百卷,《目录》二卷,《续集》十一卷,《别集》十卷。此本今存有宋刻、元明递修本,藏北京图书馆等处。又有明嘉靖潘璜等刻本,今存。《四库全书》以康熙年间臧眉锡、蔡方炳刻本为底本收入。正集仍为一百卷,然续集为五卷,别集为七卷。正集卷一至卷一○为诗;卷一一至卷二三为封事、奏札、奏状、申请、辞免等;卷二四至卷六四为书、札子;卷六五至卷七四为杂著;卷七五至卷一○○为序、记、跋、墓志铭、行状、公移等。续集五卷为书。别集七卷分别为书三卷,诗、题跋一卷,杂著一卷,公移二卷。光绪年间,贺瑞麟亦以臧眉锡、蔡方炳本为底本,并参校他本,将此集收入《西京清麓丛书》,名为《朱子大全文集》,正集一百卷,续集五卷,别集七卷,末附有文集正讹一卷,文集记疑一卷,正讹记疑补遗一卷。此外通行者尚有《四部丛刊》本(据明嘉靖本影印)与《四部备要》(据明胡氏刻本排印)本。此二本正集一百卷,续集十一卷,别集十卷。续集、别集之分卷与臧眉锡、蔡方炳本不同,某些篇章之分合与文字亦稍有出入,然所收文章之篇目及顺序则基本相同。</span> <br/>
          封面： <span class="inputVal" id="bkimg">Z_18852.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]晦庵集
[book_author]朱熹
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]1807308
[book_dec]又名《晦庵先生朱文公文集》。诗文别集。宋朱熹著。《直斋书录解题》著录《晦庵集》一百卷,《紫阳年谱》三卷。《文献通考》卷二四○著录同。宋理宗淳v五年(1245),王遂搜辑遗文为续集,刊而序之,然序中未言卷数。宋度宗咸淳元年(1265)黄镛《晦庵别集序》云:建通守余师鲁“搜访先生遗文,又得十卷,以为别集”。建宁府建安书院咸淳元年刻《晦庵先生朱文公文集》一百卷,《目录》二卷,《续集》十一卷,《别集》十卷。此本今存有宋刻、元明递修本,藏北京图书馆等处。又有明嘉靖潘璜等刻本,今存。《四库全书》以康熙年间臧眉锡、蔡方炳刻本为底本收入。正集仍为一百卷,然续集为五卷,别集为七卷。正集卷一至卷一○为诗;卷一一至卷二三为封事、奏札、奏状、申请、辞免等;卷二四至卷六四为书、札子;卷六五至卷七四为杂著;卷七五至卷一○○为序、记、跋、墓志铭、行状、公移等。续集五卷为书。别集七卷分别为书三卷,诗、题跋一卷,杂著一卷,公移二卷。光绪年间,贺瑞麟亦以臧眉锡、蔡方炳本为底本,并参校他本,将此集收入《西京清麓丛书》,名为《朱子大全文集》,正集一百卷,续集五卷,别集七卷,末附有文集正讹一卷,文集记疑一卷,正讹记疑补遗一卷。此外通行者尚有《四部丛刊》本(据明嘉靖本影印)与《四部备要》(据明胡氏刻本排印)本。此二本正集一百卷,续集十一卷,别集十卷。续集、别集之分卷与臧眉锡、蔡方炳本不同,某些篇章之分合与文字亦稍有出入,然所收文章之篇目及顺序则基本相同。
[book_img]Z_18852.jpg


[book_title]提要
钦定四库全书　　　　集部四
晦庵集　　　　　　　别集类三【宋】
提要
【臣】等谨案晦庵集一百卷续集五卷别集七卷宋朱子撰书h解题载晦庵集一百卷紫阳年谱三卷不云其集谁所编亦不载续集明成化癸卯莆田黄仲昭跋称晦庵朱先生文集一百卷闽浙旧皆有刻本浙本洪武初取置南雍不知辑於何人今闽藩所存本则先生季子在所编也又有续集若干卷别集若干卷亦并刻之云云是正集百卷编於在手然朱玉朱子文集大全类编称在所编实八十八卷合续集别集乃成百卷是百卷又不出在手矣别集之首有咸淳元年建安书院黄镛序曰先生之文正集续集潜斋实斋二公已缕版书院建通守余君师鲁好古博雅搜访先生遗文又得十卷以为别集其标目则一仿乎前而每篇之下必书其所从得是别集之编出余师鲁手惟续集不得主名朱玉亦云无考观镛所序在度宗之初则其成集亦在理宗之世也此本为康熙戊辰蔡方炳臧眉所刻眉序之而方炳书後题曰朱子大全集不知其名之所始考黄仲昭跋及嘉靖壬辰潘潢跋尚皆称晦庵先生集而方炳跋乃称朱子故有大全文集岁月浸久版已磨灭则其名殆起明中叶以後乎惟是潢跋称文集百卷续集五卷别集七卷与今本合而与潢共事之苏信所作前序乃称百二十卷已自相矛盾方炳手校此书其跋又称原集百卷续集十卷别集十一卷其数尤不相符莫明其故疑信序本作百有十二卷重刻者偶倒其文而方炳跋则缮写笔误失於校正也方炳跋又称校是书时不敢妄有更定悉依原本即续别二集亦未依类附入颇得古人X书谨严详慎之意今通编为一百一十二卷仍分标晦庵集续集别集之目不相淆乱以存其旧焉乾隆四十四年四月恭校上
总纂官【臣】纪昀【臣】陆熊【臣】孙士毅
总　校　官
【臣】陆　费　墀

[book_title]目录
钦定四库全书　　　　　集部四
晦庵集目h　　　　　　别集类三【宋】
卷一
赋
词
琴操
诗
卷二
诗
卷三
诗
卷四
诗
卷五
诗
卷六
诗
卷七
诗
卷八
诗
卷九
诗
卷十
诗
诗余
卷十一
封事
卷十二
封事
卷十三
奏
卷十四
奏
卷十五
讲义议状子
卷十六
奏状
卷十七
奏状
卷十八
奏状
卷十九
奏状
卷二十
申请
卷二十一
申请
卷二十二
辞免
卷二十三
辞免
卷二十四
书【时事出处】
卷二十五
书【时事出处】
子
卷二十六
书【时事出处】
子
卷二十七
书【时事出处】
卷二十八
书【时事出处】
子
卷二十九
书【时事出处】
子
卷三十
书【问答】
卷三十一
书【问答】
卷三十二
书【问答】
卷三十三
书【问答】
卷三十四
书【问答】
卷三十五
书【问答】
卷三十六
书【辩答】
卷三十七
书【问答论事】
卷三十八
书【问答】
卷三十九
书【问答】
卷四十
书【问答】
卷四十一
书【问答】
卷四十二
书【问答】
卷四十三
书【问答】
卷四十四
书【问答】
卷四十五
书【问答】
卷四十六
书【问答】
卷四十七
书【问答】
卷四十八
书【问答】
卷四十九
书【问答】
卷五十
书【问答】
卷五十一
书【问答】
卷五十二
书【问答】
卷五十三
书【问答】
卷五十四
书【问答】
卷五十五
书【问答】
卷五十六
书【问答】
卷五十七
书【问答】
卷五十八
书【问答】
卷五十九
书【问答】
卷六十
书【问答】
卷六十一
书【问答】
卷六十二
书【问答】
卷六十三
书【问答】
卷六十四
书【问答】
卷六十五
杂着
卷六十六
杂着
卷六十七
杂着
卷六十八
杂着
卷六十九
杂着
卷七十
杂着
卷七十一
杂着
卷七十二
杂着
卷七十三
杂着
卷七十四
杂着
卷七十五
序
卷七十六
序
卷七十七
记
卷七十八
记
卷七十九
记
卷八十
记
卷八十一
跋
卷八十二
跋
卷八十三
跋
卷八十四
跋
卷八十五
铭
箴
赞
表
疏

婚书
上梁文
卷八十六
祝文
卷八十七
祭文
卷八十八
碑
卷八十九
碑
卷九十
墓表
卷九十一
墓志铭
卷九十二
墓志铭
卷九十三
墓志铭
卷九十四
墓志铭
卷九十五上
行状
卷九十五下
行状
卷九十六
行状
卷九十七
行状
卷九十八
行状
事实
年谱
传
卷九十九
公移
卷一百
公移
续集
卷一
书【问答】
卷二
书【问答】
卷三
书【问答】
卷四
书【问答】
卷五
书【问答】
别集
卷一
书【以下时事出处帖】
卷二
书【以下讲学及杂往来帖】
卷三
书
卷四
诗
题跋
卷五
杂着
卷六
公移
卷七
公移

[book_title]原序
晦庵集原序
弥穹壤道也凝之则存乎人人参三才繇斯道尔圣同天贤修而之进乎圣矣六经道之舆也t圣精在焉而孔子会其全宋大儒续孟氏之~而朱子会其全自羲农承传以来广大精微阐抉无遗盖濂溪洛关词犹浑沦朱子则说之详下学上Q阶森牖豁学者能熟复笃行之复性明伦而得所以为人体用该人已成入贤望圣不自觉大造万世功高往哲允矣不然求捷而迷得体而遗用违道远哉顾朱子之学於时辄禁晦百余年本朝表章士所服习一宗之无异学道乃大明日中天矣其释诸经四书外所着文若诗⒅总百有二十卷亦无一语不出於道而为文且有体风行水上天地至文视汗漫荒忽神施鬼设者悬~志在觉人故辞繁不杀布帛菽粟有余温与味焉盖其平日居敬穷理反躬实践内外交养者无斯须间而心与天游肆其发如此学士大夫不欲为贤圣君子而狃於词人则取彼置此可也欲为贤圣君子而华实兼者舍是奚读哉是集旧刻闽臬岁久\阙且简重大人仂缎畋日畔芨贝舐职字钋把舶从菔逃守愚蒋侍御诏重刻之省约版纸者什四方鸠工沐梨而胡宪使岳至躬总之任董学潘宪副潢佐之罗宪副英陆宪副铨姜佥宪仪刘佥宪案咸与有劳信阖酱倨涑善工佥谓信宜序所以刻之意於乎朱子固言之道未尝亡而人实晦之明之是书广布将天下入道之涂益光诡道异说不得作虽为文者亦知轮辕徒饰之可愧思传於道而勿局以艺庶几国家化成参赞之治不无少补i弗固辞嘉靖壬辰九月既望後学饶平苏信书於闽之行台

[book_title]卷一
钦定四库全书
晦庵集卷一　　　　　　　宋　朱子　撰赋
白鹿洞赋
白鹿洞赋者洞主晦翁之所作也翁既复作书院洞中又赋其事以示学者其词曰
承后皇之嘉惠宅庐阜之南疆闵原田之告病惕农扈之非良粤冬孟之既望夙余驾乎山之塘径北原以东骛陟李氏之崇冈【地名李家山】揆厥号之所繇得颓址於榛荒曰昔山人之隐处至今永久而流芳【陈舜俞庐山记云唐李渤字F之与兄涉偕隐白鹿洞後为江州刺史乃即洞创台榭环以流水杂植花木为一时之胜】自N元之有土始变塾而为庠俨衣冠与弦诵纷济济而洋洋【庐山记又云南唐N元中因洞建学馆置田以给诸生学者大集乃以国子监九经李善道为洞主掌其教授江南野史亦云当时谓之白鹿国庠】在叔季而且然矧休明之景运皇穆穆以当天一轨文而来混念敦笃於化原乃搜剔乎遗qD黄卷以置邮广青衿之疑问乐菁莪之长育i隽髦而登进【谨按国朝会要太平兴国二年知江州周述乞以九经赐白鹿洞诏从其请仍驿送之六年以洞主明起为蔡州褒信主簿旌儒学荣乡校也】迨继照於咸平又增修而罔倦【庐山记又云咸平五年敕重修又塑宣圣十哲之象】旋锡冕以华其归琛亦肯堂而诒孙【郭祥正书院记云祥符初直史馆孙冕以疾辞于朝愿得白鹿洞以归老诏从之冕未及归而卒皇佑五年其子比部郎中琛即学之故址为屋榜曰书堂俾子弟居而学焉四方之士来者亦给其食】怅茂草於熙宁尚兹今其奚论【庐山记熙宁中作已云鞠为茂草矣】夫既余以堂坛友又订余以册书【寻访之初得樵者指告其处客杨方子直遂赞兴作之谋既而刘清之子澄亦裒集故实来寄】谓此前修之逸迹复关我圣之宏硪嗉日鹩谟嘀阅四倍榷咨诹尹悉心以纲纪吏竭B而奔趋士释经而敦事工殚巧而献图曾日月之几何屹厦屋之渠渠【事具吕祖谦伯恭所作书院记】山葱珑而v舍水汨?而循除谅昔人之乐此羌异世而同符伟章甫之kk抱遗经而来集岂颛w听之为娱实觊宫墙之可入愧余修之不敏何子望之能给矧道体之无穷又岂一言而可缉请姑诵其昔闻庶有开於时习曰明诚其两进抑敬义其偕立允莘抵所怀谨巷颜之攸执彼青紫之势荣亦何心乎a拾乱曰涧水触石锵鸣G兮山木苯?枝相唾獗瞬匾孕尴⑶矣钨獾侣∫得圣泽流兮往者弗及余心忧兮来者有继我将焉求兮
感春赋
触世涂之幽险兮揽余辔其安之慨埋轮而絷马兮指故山以为期仰皇鉴之昭明兮眷余衷其犹未抑重巽於既申兮F耕野之初志自余之既还归兮毕藏英而发春潜林庐以静处兮蓬户其无人披尘编以三复兮悟往哲之明训?掩卷以忘言兮纳遐情於方寸朝吾屣履而歌商兮夕又赓之以清琴夫何千载之遥遥兮乃独有会於余心忽嘤鸣其悦豫兮仰庭柯之葱`悼芳月之既徂兮思美人而不见彼美人之修兮超独处乎明光结丹霞以为绶兮佩明月而为c怅佳辰之不可再兮怀德音之不可忘乐吾之乐兮诚不可以终极忧子之忧兮孰知吾心之永伤
空同赋
何孟秋之玄夜兮心l戾而弗怡偃予躯之既宁兮神杳杳兮寒闺云屋掩而弗扃兮壁带耿而夜光宕予魄而不得视兮怅m立其怔营灵修顾予而一笑兮撞⒆之从容寐将分而不忍兮旦欲往而焉从眷予衷之廓落兮奄愁结而增忡超吾升彼仑兮路修远而焉穷忽凭危以临兮D广寒与阆【平】风信真际之明融兮又何必怀此梦也矢予词以自写兮盍将反予浜蹩胀
词
虞帝庙迎送神乐歌词
桂林郡虞帝庙迎送神乐歌者新安朱熹之所作也熹既为太守张侯蚣推湫鹿之绩又作此歌以遗桂人使声于庙庭侑牲璧焉其词曰
皇胡为兮山之幽翳长薄兮俯清流渺冀州兮何有眷兹土兮淹留皇之仁兮如在子我民兮不穷以爱沛皇泽兮横流畅威灵兮无外洁尊兮肥俎九歌兮招舞嗟莫报兮皇之祜皇欲下兮俨相羊烈风雷兮暮雨
右迎神三章二章四句一章五句
虞之阳兮漓之浒皇降集兮巫屡舞桂酒湛兮瑶觞皇之归兮何许龙驾兮天门羽旄兮缤纷俯故宫兮一越宇宙兮无O无邻兮奈何七政协兮t生嘉信玄功兮不宰犹彷佛兮山阿
右送神三章章四句
琴操
招隐操
淮南小山作招隐极道山中穷苦之状以风切遁世之士使无遐心其旨深矣其後左大冲陆士衡相继有作虽极清丽顾乃自为隐遁之辞遂与本题不合故王康琚作诗以反之虽正左陆之误而所述乃老氏之言又非小山本意也十月十六夜许进之挟琴过予书堂夜久月明风露凄冷挥弦度曲声甚悲壮既乃更为招隐之操而曰谷城老人尝欲为予依永作辞而未就也予感其言因为推本小山遗意戏作一阕又为一阕以反之口授进之并请谷城七者【阙】诸名胜相与共赋之以备山中异时故事云【七者字当作老人】
南山之幽桂树之稠枝相透叻髑а滤厍锵铝偕罟戎寒流王孙何处攀援久淹留　闻说山中虎豹昼_闻说山中熊罴夜咆丛薄深林鹿呦呦猕猴与君居山鬼伴君游君独胡为自聊岁云暮矣将焉求思君不见我心徒离忧
右招隐
南山之中桂树秋风云冥蒙下有寒栖老翁木食涧饮迷春冬此间此乐优游渺何穷　我爱阳林春葩昼红我爱崖寒泉夜淙竹嗪烟悄青葱徐行发清商安坐抚枯桐不问箪瓢屡空但抱明月甘长终人间虽乐此心与谁同
右反招隐
诗
远游篇
举坐且停酒听我歌远游远游何所至咫尺视九州九州何茫茫【阙】海以为上有孤凤翔下有神驹骧孰能不惮远为我游其方为子奉尊酒击铗歌慨慷送子临大路寒日为无光悲风来远壑执手空徊徨问子何所之行矣戒关梁世路百险艰出门始忧伤东征忧阳谷西游畏羊肠南辕犯疠毒北驾风裂裳愿子驰坚车躐险摧其刚kk既不支琐琐谁能当朝登南极道暮宿临太行睥睨即万里超忽凌八荒无为蹩a者终日守空堂
拟古八首
离离原上树戢戢涧中蒲娟娟东家子c蠓接木渝濯明月姿靡靡朝华敷昔为春兰芳今为秋蘼芜寸心未销歇托体思同车
绮阁百余尺朝霞冠其端飞坷鲈逗呵楹何盘桓清|发徽音一唱再三叹借问谁为此佳人本邯郸微响激流风浮云惨将寒为言何所悲游子在河关不恨久离N但忧芳岁阑愿为清宵梦燕昵穷余欢
上山采薇蕨侧径多幽兰采之不盈握欲寄道里艰沈忧念故人长夜何漫漫芳馨坐销歇徘徊以悲叹佳月朗秋夜蟋蟀鸣空堂大火西北流河汉未渠央野草不复滋白露结为霜梁燕起高飞云e亦南翔念我同心子音形阻一方不念执手欢隔我如参商寓龙不为泽画饼难充肠金石徒自坚虚名真可伤
c郁涧底树扬英秋草前与君结欢爱自比金石坚金石终不渝欢爱终不\一夕远离别悠悠在中途相思未云变音容定何如伤彼三春蕖灼灼层华敷盛时不可留恐逐严霜枯夫君来何晚贱妾长离居
高楼一何高俯瞰穷山河秋风一夕至憔悴已复多寒暑推迁岁月如颓波离骚感迟暮惜誓闵蹉跎放意极O虞咄此可奈何邯郸多名姬素艳凌朝华妖歌掩齐右缓舞倾阳阿徘徊起梁尘\n纷衣罗丽服秉奇芬顾我长咨嗟愿生乔木寅缘若丝萝
夫君沧海至赠我一箧珠谁言君行近南北万里余结作同心花缀在红罗襦双垂合欢带丽服眷微躯为君一起舞君情定何如
\星何历历严宵丽中天殷忧在之子起步荒庭前出门今几时书札何由宣沉吟不能释愁结当谁怜临风一长叹泪落如奔泉
题谢少卿药园二首【自此诗至卷终先生手编谓之牧斋净藁】
谢公种药地窈窕青山阿青山固不t花药亦婆娑一掇召冲气三掇散沉疴先生澹无事端居味天和老木百年姿对立方嵯k持此供日夕不乐复如何
小儒忝师训迷谬失其方一为狂病望道空茫茫颇闻东山园芝术缘高冈聋百不治效在一探囊再拜药园翁何以起膏肓【一本作醒】
邵武道中【同前诗起辛未】
风色戒寒候岁事已逶迟劳生尚行役游子能不悲林壑无余秀野草不复滋禾黍经秋成收敛已空畦田翁喜岁丰妇子亦嘻嘻而我独何成悠悠长路岐凌雾即晓?落日命晚炊不惜容鬓凋镇日长空饥征鸿在云天浮萍在青池微踪政如此三叹复何为
友人黄子衡欲之上庠以诗留行
若士有奇操久厌山林卑奋衣十里道已与亲友辞子行何悠悠世路方如兹归来亦何日车马光陆离幽兰生前林擢置白玉墀不以芳意远结根终不移愿子崇明德潜跃贵因时悲风静夜听乔木岁寒姿何以回轩驾千载相与期
奉酬丘子野表兄饮酒之句
微褐不充体寒夜怀重衾古来穷庐士岁暮多苦心苦心亦何为世路多崎不藉中物离忧坐自侵举杯当勿辞何为复沉吟醺酣遗所拘神虑契遐襟荒湎思前戒欢|发清音雅唱一何高仰酬非所任申章聊叙报洪量亦余钦
丘子野表兄郊园五咏
欲识渊明家离离\柳下中有白云人良非q世者【柳】结C遂芳植覆墙拥深翠还当具春酒与客花下醉【荼蘼】移自溪上园种此墙路墙少人行来岁障幽户【竹】芭蕉植秋槛勿云憔悴姿与君障夏日羽扇宁复持【芭蕉】花柳v宅茂先生在郊居下帷良已苦时作带经锄【蔬圃】
古意
匪扛狡蝇Ъ涯旧高冈弱蔓失所依佳木徒苍苍两美不同根高下永相望相望无穷期相思谅徒为同车在梦想忽觉泪沾衣不恨岁月遒但惜芳华姿严霜萎百草坐恐及兹时盛年无再至已矣不复疑
送刘旬甫之池阳省觐六十四丈遂如行在所上计
雨雪成岁暮之子远徂征酌酒起相送慨我别离情池阳实大藩佐车屈时英子行一请觐上计趋吴京良玉怀贞操芳兰含远馨临岐一珍重即此万里程
晨起对雨二首
凄冽岁云晏雨雪集晨朝高眠适方起四望但萧条远氛白漫漫风至林霭消流潦冒荒涂清川亦迢迢遐瞻思莫穷端居心自超览物思无托即事且逍遥
晨起候前障白烟眇林端雨意方未已后土何时乾倚竹听萧瑟俯涧闻惊湍景物岂不佳所嗟岁已阑守道无物役安时且盘桓翳然陶兹理贫悴非所叹
残
残生春序愁霖逼岁昏小红敷F萼\v被陈根壑泉方注原田水欲浑农家向东作百事集柴门
客舍听雨【壬申】
沈沈苍山郭暮景含余清春霭起林际满空寒雨生投?即虚馆檐响通夕鸣遥想山斋夜萧萧木叶声
宿武夷观妙堂二首
霭除已尽山深夜还冷独卧一斋空不眠思耿耿闲来生道心妄遣慕真境稽首仰高灵尘缘誓当屏清晨叩高殿缓步v虚廊斋心真秘焚香散十方出门恋仙境仰首云峰苍踌躇野水际顿将尘虑忘
社日诸人集西冈
郊原暧芳物细雨青春时前冈遐敞地登览情无遗农亩怀岁功壶浆祝神厘我L里居氓十载劳驱驰今朝幸休闲追逐聊嘻嘻笑语欢成旧尽醉靡归期
久雨斋居诵经
端居独无事聊披释氏书释尘累牵超然与道俱门掩竹林幽禽鸣山雨余了此无为法身心同晏如
新竹
春雷殷岩际幽草齐发生我种南窗竹戢戢已抽萌坐获幽林赏端居无俗情
雨中示魏夫兼怀黄子厚二首
读书春日晏雨至满郊园一洒幽丛竹蔼蔼清繁斋居无还往镇日空掩门欲将冲静趣与子俱忘言暄风变春余卉木日葱`林间一雨来满庭寒草碳拍谢朋俦晤语怀隽彦良无一水遥阻N何由见
夜闻子规
幽林欲雨气含凄春晚端居园径迷独向高斋展衾卧南山夜夜子规啼
杜门
杜门守贞操养素安冲漠寂寂s林园心空境无作细雨被新筠微风动幽箨聊成五字句吟罢山花落浩然与谁期放情遗所托
宿山寺闻蝉作
林叶经夏暗蝉声今夕闻已惊为客意更值夕阳曛
晨登云际阁
晨起踏僧阁徙倚望平郊攒峦夏云晓苍茫林影交暂释川途念憩此烟云巢聊欲托僧宇岁晏结蓬茅
池上示同游者
藕叶盖波面池花犹未红聊承晓露余散步咏凉风香气已飘忽客怀谁与同唯应同游子芳意更匆匆
过黄塘岭
屈曲危塍转沉山气e蝉声高树暗石浅流喧已过黄塘岭欲桃花源无为此留滞驱马u山樊
宿白芒畲
早发招贤里夜宿白芒畲川暝前山雨风惊涧树花途陆绵异县曛黑泊田家逢人聊问路犹恨去程h
濯足涧水二首
濯足涧边石山空水流喧行旅非吾事寄此一忘言涧边濯足时修途倦烦燠振策欲寻源山空无往躅
自溪口买舟至顺昌示同行者
时燠倦长途买舟至西郭烟波方渺然坐此溪上阁子留且欢宴我去成萧索同行不同调此意谁与托
宿Jm
庭双树合夕孤蝉吟盘礴解烦郁超摇生道心
倒水坑作
穷幽鲜外慕殖志在邱园即此竟无得空恨岁时迁川陆绵半载烦燠当归缘s此苍山曲洗心闻涧泉
夏日二首
夏【阙】　　半林方澹然鸣蝉咽余响池荷竞华鲜抱z守穷庐释杯趣幽禅即此穷日夕宁为外务牵云臻川谷暝雨来林景清斋舍无余事凉气散烦缨望山怀释侣盥手阅仙经谁怀出尘意来此俱无营
对雨
虚堂一游瞩骤雨满空至的散方塘冥蒙结云气势逐风威乱望穷山景翳烟霭集林端苍茫欲无际凉气袭轻裾炎氛起秋思对此景凄凄还增冲澹意
斋居闻磬
幽林滴露稀华月流空爽独士守寒栖高斋~t想此时O磬发声合前山响起对玉书文谁知道机长
又闻琴作
瑶琴清露後寥亮发Ъ湓现叻缭肚樗嫘夜阑端居独无寐林扉空掩关起望星河落哀弦方罢弹
读道书作六首
岩居秉贞操所慕在玄虚清夜眠斋宇终朝观道书形忘气自冲性Q理不余於道虽未庶已超名迹拘至乐在襟怀山水非所娱寄语狂驰子营营竟焉如
失志堕尘网浩思属沧洲灵芝不可得岁月逐江流碧草晚未凋悲风飒已秋仰首鸾鹤期白云但悠悠白露坠秋夕碧生夕凉起步广庭内仰见天苍苍东华绿发翁授我不死方愿言勤修学接景三玄乡四山起秋云白日照长道西风何萧索极目但烟草不学飞仙术日日成丑老空瞻王子乔吹笙碧天杪郁罗耸空上青冥风露凄聊乘白玉鸾上与九霄期激烈玉箫声天矫餐霞姿一吡餍桥吻г乜障嗨纪跚谴刁先チ凶佑风还至人~华念出入有无间千载但闻名不见暧裱粘ばタ沼畋毯涡砼罾成
秋雨
一雨散林表清生广庭喜兹新秋夜起向高斋行烦R获暂祛凉氛集华缨沉沉远林气惬此端居情节物坐如此抚世襟方盈归当息华念超遥悟无生
秋夕怀子厚二首
雨歇林气爽月华湛遥晖斋居D物变廓落沧洲期焚香散碧虚抚节陈清诗抗志属云端非君谅谁知凉气沉斋宇夕未渠央寒栖属遥夜长簟卷单床浮云蔽中天愁霖隔秋窗思君一晤对耿耿何能忘
病中呈诸友
穷居值秋晦抱疾独斋居行稀草生径一雨复旬余交亲各所营旷若音尘E始悟端居乐复理北窗书读诵兴已阑起坐方踌躇v树满空庭策策凉l初良时不复停烦吝未云祛还思对君子日夕伫轩车
川上见月归示同行者
川上偶携手皓月起林端一舒临流望玄露已先`归掩荒园扉更怯裳衣单清夜可晤言独处谁为欢
月夜述怀
皓月出林表照此秋单幽人起晤叹桂香发窗间高梧滴露鸣散天风寒抗志~尘氛何不栖空山
冬雨不止
忽忽时序改白日藏光辉重润九野小雨纷微微苍山寒气深高林霜叶稀田家秋成意落落乖所期旷望独兴怀戚戚愁寒饥事至当复遣且掩荒园扉
赠仰上人
涧谷秋云晓飘_无定姿氛氲升远树凌乱起寒\雨罢成孤鹤天高逐散丝上人归别岭心迹但如斯
即事偶赋
白烟竟日起雨晦苍山深老菊不复妍丹枫满高林抱病寝斋房窗户结愁起望一舒情遐眺豁烦襟人生亦已劳世路方崎且咏招隐作无为名迹侵
作室为焚修之所拟步虚辞
归命仰璇极寥阳太帝居列羽幢八景腾飞舆愿倾无极光呒莞┏厩受我焚香礼同彼浮黎都
寄题咸清精舍清晖堂
山川佳丽地结宇娱朝昏朝昏有奇变超忽难具论千岚蔽夕百嶂明晨暾穹林擢遥景呓У辞锓绽兰惭未周穷深遂忘喧欲将身世遗况托玄虚门境空乘化往理妙触目存珍重忘言子高唱~尘纷
冬日二首
萧索时序晚已复度高秋呓О撞ㄆ鹜ùㄌ惺鞒沓糠缟⑶逅嘉稻卷平畴独怀志士感岁事幸将休清霜染涧树萧索向严冬密雨有时集寒云无定容波明横出风急远林空一极窗间眺高F矗乱峰
春日即事【癸酉】
郊园卉木丽林塘烟水清闲栖\累远览物共关情s树鸟啼幽缘原草舒荣悟悦心自遣谁云非Q生
诵经
坐厌尘累积脱h味幽玄静披笈中素流味东华篇朝昏一俯仰岁月如奔川世纷未云遣仗此息诸缘
春日言怀
春至草木变郊园犹掩扉兹晨与心会览物谭挤铺逸嗥魄澈焓鼻菰贸晖泉谷暖方融原田水初肥东作兴庶m岁功始在兹端居适自慰世事复有期终然心所向农亩当还归
晚步
东原郁已秀嘉树蔼初v\卉发春阳前山可遐瞩端居日康健涉涧步墟曲景幽恣所寻悟悦何由足鸟鸣华薄深泉响乱流续握手一同忻吾生讵幽独
怀友
山夕烟景乱林空鸟啼幽怀人隔春江梦想积离忧览物怀悄悄临觞但悠悠徘徊东西步晤叹复何求
山馆观海棠作二首
景暄林气深雨罢寒塘渌置酒此佳辰寻幽慕前躅芳树丽烟华紫绵散清馥当由怀别恨寂寞向空谷春草池塘v忽惊花屿红乱英深浅色芳气有无中置酒宾朋集披襟赏咏同若非摹写得应逐彩云空
题画
青鸾凌风翔飞仙窈窕姿高挹谢尘境妙颜粲琼蕤登霞抗玉音结雾吹参差神钧空洞玄露湛霄晖山中玉斧家胡不一来嬉真凡路一分冥运千年期
过武夷作
弄舟缘碧涧栖集灵峰阿夏木纷已成流泉注惊波云阙苍茫高城c嵯k眷言羽衣子a仰日婆娑不学飞仙术累累丘冢多
同安官舍夜作二首
官署夜方寂幽林生月初闲居秋意远花香寒露濡故国异时节欲归怀简书聊从西轩卧尘思一萧E窗户纳凉气吏休散朱墨无事一然形神罢拘役暂云穹窍形蘼坌挠爰
寄山中旧知七首
结茅云壑外石涧流清泉涧底采菖蒲颜色永芳鲜超世慕肥q链形学飞仙未谐物外期已绝区中缘客子归来晚江湖欲授衣路岐终寂寞老大足伤悲慷慨平生志冥茫造物机清秋m鹗上万里看横飞晨兴香火罢入室披仙经玄默岂非尚素餐空自惊起与尘事俱是非忽我营此道难坐进要须悟无生故园今夜半林影澹逾清曳杖南溪路君应独自行潺流水思萧索早秋声尽向琴中写焉知离恨情采药侵晨入乱o宿云无处认行踪归来应念尘中客寄与玄芝手自封
凄凉梧叶变芬馥桂花秋日夕湖V胜哦诗忆旧游秋至池阁静天高林薄\西园有佳处那得与君俱
述怀
夙尚本林壑灌园无寸资始怀经济策复愧轩裳姿效官刀笔间朱墨手所持谓言殚蹇劣讵敢论居卑任小才亦短抱念一无施幸蒙大夫贤加惠笞抚已实已优於道岂所期终当反初服高揖与世辞
释奠斋居
理事未逾月簿书终日亲简编不及顾几阁积埃尘今辰属斋居烦局一舒伸瞻眺庭宇肃仰首但秋F茂树禽转幽忽如西涧滨聊参物外趣岂与俗子t
试院杂诗五首
斋宇夜沉寂凄凉t物秋卧听檐泻尽心属故园幽了事知何日分曹喜胜流笑谈真暂尔不敢恨淹留寒灯耿欲灭照此一窗幽坐听秋檐响淋浪殊未休穷秋一雨至暂止复萧萧曲沼寒流满空庭凉叶飘闻钟怀故宇览物属今朝一咏归来赋顿将形迹超长廊一游步爱此方塘净急雨散遥空圆文满幽镜昕站v苔长院僻寒l劲长啸不逢人超摇得真性艺苑门禁肃长廊似僧居偶来一散步暂与尘网\文字谢时辈铨衡赖t儒伊予独何者控菩姆虫
岩桂
山中v玉树萧洒向秋深小阁芬微度书帷气欲侵披怀清露晓遇赏夕岚珍重王孙意天涯泪满襟
秋怀
井梧已飘黄涧树犹含碧烟水但逶迤空斋坐萧瑟端居生远兴散漫委书帙爱此北窗闲时来岸轻帻微钟忽迢禽语破幽寂赏罢一然淡泊忘所适
喜晴
冲l动高柳渌水澹微波日照秋空酚暧嗪草多放怀遗簿领发兴托烟萝忽念故园日东阡时一过
夜赋
暗窗萤影乱秋帏露气深t籁喧已寂青天但沉沉恻怆怀高侣幽默抱冲襟遥忆忘言子一写山水音
晓步
初日丽高阁广步爱修廊重门掩秋气高柳?方塘闽海冬尚温晏天未霜坐悲景物殊亦念岁时荒故园属佳辰登览遍陵冈宾游尽才彦萧散屏壶觞别来时已久怀思宁暂忘宦游何所娱要使心怀伤
书事
重门掩昼静寂无人境喧严程事云已端居秋向残超摇捐外虑幽默与谁言即此自为乐何用脱笼樊
八月十七夜月
忽忽秋逾半清辉万里同遥知竹林夜共赏碧云空寂寞盈尊酒凄凉满院风寒塘空自v不似小园东
忆斋中二首
高斋一远眺西南见秋山景翳夕起竹密幽禽还赏惬虑方融理会心自闲谁料今为客寥落一窗间蟋蟀乱秋草故园风露深何因不归去坐使百忧侵
秋夕
秋风桂花发夕露寒Q吟岁月坐悠远江湖亦阻深纷思宁复整离忧信难任终遣谁为侣独此澹冲襟
梦山中故人
风雨萧萧已送愁不堪怀抱更离忧故人只在千岩里桂树无端一夜秋把袖追欢劳梦寐举杯相属暂绸缪觉来却是天涯客檐响潺潺泻未休
怀子厚
中夏辞故里涉秋未停车宾友坐离N田园想榛芜感兹风露朝起望一烦纡眷彼忘言子郁郁西斋居俯饮苍涧流仰咏古人书名应里闾荐心岂荣利俱琅然抚枯桐幽韵泉谷虚褰裳欲往听乖隔靡所如
南安道中
晓涧淙流急秋山寒气深高蝉多远韵茂树有余烟火居民少荒蹊草露侵悠悠秋稼晚寥落岁寒心
垂涧藤
寒泉下碧涧古木垂苍藤?此万里流闲花自层层何人赏幽致白发岩中僧
临流石
偃蹇西涧滨枵然似枯木下有幽泉鸣上有苍苔v来往定何人山空此遗躅
悬崖水
秋天林薄\翠壁呈清晓迢泻寒泉下有深潭悄时飘桂叶来寻源路殊杳
穿林径
屈曲上云端似向崖断行闻山鸟鸣下与泉声乱去去不知疲幽林自成玩
九日
故国音书阻一方天涯此日思茫茫风烟岁晚添离恨湖海尊前即大荒薄宦驱人向愁悴旧游惟我最颠狂细思万石亭前事辜负黄花满?香
督役城楼
天高无游氛林景澹余晖感此霜露节但伤风土非季秋时序温百卉不复腓祗役郊原上暄风一吹衣仕身谅无补课督L饥羸还忆故园日策杖田中归
再至作
荒城一骋望落景丽谯门隐隐钟犹度依依岚欲昏风霜非故里禾黍但秋原极目归来晚兹怀谁与论
晚望
禾黍弥平野凄凉故国秋清霜凝碧树落日翳层丘览物知时变为农觉岁遒不堪从吏役憔悴欲归休
苎溪道中
秋山有红树忽忆野田中禾黍收将尽氛埃晚欲空登原悲落景倚杖怯高风更有寒塘水应将此处同
十月朔旦怀先陇作
十月气候变独怀霜露凄僧庐寄楸x馈奠失兹时竹圄桕冈华林敞神扉泛扫托t隶瞻护烦名缁封茔谅久安千里一[欷持身慕前烈j训倘在斯
步虚词二首
扉景廓天津空同无员方丹晨七气孕秀东s房餐吐碧琳华仰q飞霞浆竦辔~冥外眄目抚大荒策我v轩Z上际於浪沧神钧亦寥朗?霭晨风翔养翮尘波里纵神非有亡一乐无终永千春讵能当
褰裳八度外竦辔霄上游轩观随云起偃驾东s丘丹荑耀琼冈三素粲曾幽蹑景遗尘波偶想即虚柔_目娱真际不喜亦不忧宴罢三椿期颠徊翳沧流千载何足道太空自然俦
民安道中
祗役东原路长风海气苍茫生远思栗起寒襟午泊僧寮静昏投县郭深拙勤终不补谁使漫劳心
西郊纵步
西郊一游步极目是秋山积水t峰碧清霜枫树丹故园心不展投策讵能闲且适平生意无令双鬓斑
寄黄子衡
远宦去乡井终日无一欢援琴不能操临觞起长叹我友客京都肃肃云天翰别去今几时各在天一端有酒不同斟中情谁与宣裁诗一问讯重使心思传
濯足万里流
褰裳缘碧涧濯足憩清幽却拂千岩石聊乘万里流氛埃随脱屣步武欲横秋极目沧江晚烟波殊未休
孤鹤思太清
孤鹤悲秋晚凌风~太清一为栖苑客空有叫t声夭矫千年质飘_万里情九V无枉路从遣碧云生
与诸同寮谒奠北山过白岩小憩
联车陟修坂览物穷山川E林泛朝景翠岭含云烟祠殿何沈邃古木蟛匀幻髁樽园舱牲酒告恭?[理潜通神蚪亦蜿蜒既欣岁事举重喜景物妍解带s精庐尊酌且留连纵谈遗名迹烦虑~拘牵迅晷谅难留归轸忽已骞苍苍暮色起反涠城阡
怀山田作二首
郊园多所乐况此岁云暮寒色澹遥空清霜变红树欲舒林表望讵识尘中趣向晚寂无人氤氲欲成雾【冬日】晗流已咽岭寒方结忽值早梅春未恐芳心歇的终自妍殷勤为谁折千里寄相思相思政愁~【梅花】
夜雨二首
拥衾独宿听寒雨声在荒庭竹树间万里故园今夜永遥知风雪满前山
故山风雪深寒夜只有梅花独自香此日无人问消息不应憔悴损年芳
将理西斋
欲理西斋居厌兹尘境扰发地得幽芳崾依寒筱闲暇一题诗怀冲独观眇偶此惬高情公门何日了
寄题金元鼎同年长泰面山亭
抗心尘境外结宇临秋山乘高一骋望表里穷遐观\?互攒列连冈莽萦环阳崖烟景舒壑悲风寒碧草晚未凋林薄已复丹仙人吴门子岁晚当来还
冬至雨
愆阳值岁晏忽复层结一雨散霏微千林共骚屑端居遗簿领远意怀幽洁旷虑守微z殊方感新节岂伊田庐念邱菩拇菡刍沟嵌岭冈瞻m何由歇
安溪道中泉石奇甚~类建剑间山水佳处也
驱车陟连冈振辔出林莽雾露晓方除日照川如掌行行遵曲岸水石穷幽赏地偏寒筱多涧激淙流响祗役未忘倦心神暂萧爽感兹怀故山何日税征鞅
留安溪三日按事未竟
县郭四依山清流下如驶居民烟火少市列无行次岚常至午阳景犹氛翳向夕悲风多游子不遑寐我来亦何事吏桀古所记奉檄正淹留何当语归计
安溪书事
清溪流不极夕雾起岚虚邑带寒水悲风号远林涵山日欲晦窥阁景方沉极目无遗眺空令愁寸心
梅花两~句
溪上寒梅应已开故人不寄一枝来天涯岂是无芳物为尔无心向酒杯
幽壑潺小水通茅茨烟雨竹篱空梅花乱发篱边树似倚寒枝恨朔风
柚花【甲戌】
春融百卉茂素荣敷v枝淑郁丽芳远悠扬风日迟南国富嘉树骚人留恨词空斋对日夕愁~鬓成丝
病告斋居作
层霭已布小雨时漂洒独卧一窗间有怀无与写高居生远兴春物弥平野虑旷景方融事远情无舍聊寄兹日闲尘劳等虚假
感事有叹
荣华难久恃代谢安可量宿昔堂上饮今归荒草乡高台一以倾帐施空房繁弦既阙奏缓舞亦辍行桃李自妍华春风自飘扬恋幄靡遗思更衣有余芳身徂名亦灭事往恨空长寄语繁华子古今同一伤
夏日
凉气集幽树清生广庭偶兹憩烦燠忽忆郊园行婉娩碧草滋迢玄蝉鸣官曹且休暇自适幽居情
闻蝉
悄悄山郭暗故园应掩扉蝉声深树起林外夕阳稀
秋夜叹
秋风淅沥鸣清商秋草未死啼寒Q幽人幽人起晤叹仰视河汉天中央河汉西流去不息人生辛苦何终极苍山万叠云气深去链形魂生羽翼
茅舍独饮
出身从吏役驱车涉穷山日落景晦天高风气寒岂无斗酒资独酌谁为欢一且复醉百念中阑干
宿传舍见月
空堂寒夜月华清独宿凄凉梦不成欲向昵拔枇杪沂殖直酒为谁倾
寄诸同寮
把酒江头烟雨时遥知江树已芳菲应怜倦客荒茅里落尽梅花未得归
登罗汉峰
休暇曹事简登高恣窥临徜徉偶此地旷望披尘襟落日瞰远郊暮色生寒欢娱未云已更欲穷幽寻行披茂树尽豁见沧溟深恨无双飞翼往诣蓬山岑
登面山亭【是日氛雾四塞独见双髻峰】
新亭夙所闻登眺遂兹日极目但苍茫前瞻如有失烟鬟稍呈露\岭方含郁长啸天风来云散空宇碧
双髻峰
~壑藤萝贮翠烟水声幽咽乱峰前行人但说青山好肠断云间双髻仙
涉涧水作
幽谷溅溅小水通细穿危石认行踪咄纷园晴岚好却立滩头数乱o
试院即事【乙亥】
端居惜春晚庭树v已深重门掩昼静高馆正沈披衣步前除悟物怀贞心澹泊方自适好鸟鸣高林借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首
翩然乘孤鹤往至苍崖巅上有桂树林下有清冷渊洗心咏太素泛景窥灵诠栖身托岁暮毕此岩中缘山空四无人涧树生凉秋杖策忘所适水木娱清幽散尘外l濯足清瑶流静^长林内举翮仍丹丘
杂记草木九首
高萝引蔓长C垂碧丝西窗夜来雨无人领幽姿【天门冬】
弱植不自持芳根为谁好虽微九秋干丹心中自保【红蕉】根节含露辛苕e扶Cv蛮中灵草多夏永清足【扶留】种竹官墙经年但憔悴故园新v多宿干转苍翠【竹】窈窕安榴花乃是西O树坠萼可怜人风吹落幽户【榴花】春条拥深翠夏花明夕北堂罕悴物独尔澹冲襟【萱草一】
西窗萱草q昔是何人种移向北堂前诸孙时v弄【萱草二】
端居春向残夏气已清穆睡起悄无人风惊满窗v【独觉】晨起独行园花药发奇e犹嫌坠露稀更汲寒泉井【浇花】
观黄德美延平春望两图为赋二首
川流汇南奔山豁类天辟层甍丽西崖朝旦t峰碧【剑阁望南山】
方舟越大江凌风下飞阁仙子去不还苍屏倚寥廓【冷风望演山】
祠事斋居听雨呈刘子晋
刀笔常时箧笥盈斋祠今喜骨毛清与君此日俱无事共爱寒甑斡晟
考异
虞帝庙词　沛皇【一作仰皇】　虞之【一作韶之】　漓之【一作武之】
一【一作一慨】　玄功【一作元功】
感春赋　　怅佳【一作恨佳】　吾心【一作无心】
空同赋　　壁带【一作璧带】
招隐操　　清商【一作商歌】
远游篇　问子何所之行矣戒关梁世路百险艰出门始忧伤东征忧阳谷西游畏羊肠南辕犯疠毒北驾风裂裳【一作愿子审所之行矣戒关梁南辕犯疠毒北驾风裂裳东征忧阳谷西游畏羊肠世路百险艰出门始悲伤】
春日即事　缘原【一作缘源】
古意【一作j古】　所依【一作所托】　月遒【一作月流】
春日言怀【一作春日书怀】
过武夷作　苍【一作起苍】
八月十七夜月　竹林【一作故园】
九日　湖海【一作江海】
督役城楼　感此【一作感兹】
寄黄子衡　重使【一作却使】
怀山田作　色澹【一作色霭】
安溪道中　忘倦【一作忘疲】　征鞅【一作归鞅】
安溪书事【一作晚望】　虚邑【一作井邑】　涵山日欲【一作山深日已】
窥阁【一作地迥】　极目【一作一目】
借王嘉叟所藏赵祖文画孙兴公天台长川一幅【一作借王嘉叟天台横卷】　洗心【一作凝神】　涧树【一作桂树】　长林【一作兹林】
观春望两图　朝旦【一作朝夕】
晦庵集卷一
<集部,别集类,南宋建炎至德佑,晦庵集>

[book_title]卷二
钦定四库全书
晦庵集卷二　　　　　　　宋　朱子　撰诗
送王季山赴龙溪
故人千石令便道此之官契N三秋永逢迎一笑滋镌爸不远谣俗问非难已想躬玄默鸣弦亦罢弹
之德化宿剧头m夜闻杜宇
王事贤劳祗自嗤一官今是五年期如何独宿荒山夜更拥寒衾听子规
次韵傅丈题吕少卫教授藏书阁
西楼谁与共闲居茂树婆娑清昼余大隐祗今同一壑行吟非昔似三闾揣摩心事惟黄卷料理家传亦素书更凿寒泉供漱石世纷不拟问焉如
次旬父韵
五字何人寄锵鸣满袖金剧知多暇日谁与共幽寻簿领淹穷海莺花v故林功名终好在且莫负初心
次祝泽之表兄韵
裸裎相向但悠悠信道乾坤日夜浮此去安心知有法向来示病不难瘳优游静室闲У追爬硕阡南陌头万事何由到怀抱夕阳芳草自春秋
次祝泽之表兄韵送刘子晋归省
之子真吾友心期到古人殷ダ唇惭迢远思亲黄卷工夫妙斑衣梦想频今朝首归路何处问知津
送祝泽之表兄还乡
首夏何来此清秋却复归应缘心未快岂是世相违落日空书馆凉风净客衣功名须努力别泪莫频挥知郡傅丈载酒幞被过熹於九日山夜泛小舟弄月剧饮二首
扁舟转空N烟水浩将平月色中流满秋声两岸生杯深同醉极啸罢独魂惊归去空山黑西南河汉倾谁知方外客亦爱酒中仙共踏空林月来寻野渡船醉醒非各趣心迹两忘缘江海情何限秋生蓬边
教思堂作示诸同志
吏局了无事横舍终日闲庭树秋风至凉气满窗间高阁富文史诸生时往还纵谈忽忘倦时观非云悭咏归同与点坐忘庶希颜尘累日以销何必栖空山
再得古木
青山一何深上下尽云木中有千岁姿偃蹇卧寒谷明堂不徵材大匠肯吣块愿莫漫寻从渠媚幽独
示诸同志
夏木已云暗时禽变新声林园草被径端居有余清端居亦何为日夕掩柴荆静有弦诵乐而无尘虑并良朋肯顾予尚有夙心倾深惭未闻道折衷非所宁眷焉抚流光中夜叹以惊高山徒仰止远道何由征
示四弟
十日一洗沐诸生各归休虚斋息群响兀坐心悠悠雨久苔径荒林深鸟啼幽阶前树萱草与子俱忘忧
还家即事
献岁事行役徂春始还归昔往草未芳今来翠成帏扶\满园时禽互翻飞丛萱亦已秀丹葩耀晨辉即事谁与娱淹留自忘机日暮复出门怅然心事违古人不可见独掩荒园扉
小盈道中
今朝行役是登临极目郊原快赏心却笑从前嫌俗事一春牢落闭门深
题囊山寺
晓发渔溪驿夜宿囊山寺云海近苍茫层岚拥深翠行役倦修途投归聊一憩不学塔中仙名涂定何事
题九日山石佛院乱o轩二首
因依古佛居结屋寒林杪当户碧峰稠云烟自e晓岩中老释子白发对青山不作看山想秋云时往还
题可老所藏徐明叔画卷二首
t峰相接连断处秋云起云起山更深咫尺愁一里流云绕空山~壁上苍翠应有采芝人相期烟雨外
再至同安假民舍以居示诸生
端居托穷巷廪食守微官事少心虑怡吏休庭宇晨兴吟诵余体物随所安杜门不复出悠然得真欢良朋夙所敦精义时一殚壶餐虽牢落此亦非所难【许生不荤肉】
六月十五日诣水公庵雨作
云起欲为雨中川分晦明才惊横岭断已觉E林鸣空际旱尘灭虚堂凉思生颓檐滴沥余忽作流泉倾况此高人居地偏园景清芳馨杂悄`俯仰同鲜荣我来偶兹适中怀澹无营归路v泱漭因之想岩u
末利
旷然尘虑尽为对夕花明密叶低层幄贽乱玉英不因秋露湿讵识此香清预恐芳菲尽微吟v砌行
谢人送兰
幽独尘事屏晚秋兰滋芳馨不自媚掩抑空相思晤对日方永披丛露未曦然发孤咏九畹陈悲诗
又
淹留阅岁序契N心怀忧独卧寄僧阁一室空山秋徘徊起顾望俯仰谁为俦伊人远赠问孤根亦绸缪芳馨不我遗三载娱清幽愧无琼琚报厚意竟莫酬瞻彼南陔诗使我心悠悠
秋兰已悴以其根归学古
秋至百草晦寂寞寒露滋兰V一以悴芜秽不能治端居念离索无以遗所思愿言托孤根岁晏以为期去岁蒙学古分惠兰花清赏既歇复以根丛归之故畹而学古预有今岁之约近闻颇已着花辄赋小诗以寻前约幸一笑
秋兰初馥芳意满冲襟想子空斋里凄凉楚客心夕风生远思晨露洒中林颇忆孤根在幽期得重寻
秋夕二首
西斋坐竟日旷然谁与俦感兹风露夕始知天宇秋庭树且扶\时物讵淹留心空累云远岁月真悠悠公门了无事吏散终日闲凉叶何萧萧悲吟庭树间琴书写尘虑菽水怡亲颜忆在中林日秋来长掩关
秋夜听雨奉怀子厚
悄悄窗户暗青灯读残书忽听E雨落稍知凉气初披襟聊自适掩卷方踌躇亦念同怀人怅望心烦纡鸣琴爱静夜乐道今闲居岑岑空山中此夕知焉如
对月思故山夜景
沉沉新秋夜凉月满荆扉露泫凝余彩川明澄素晖中林竹树映E星河汉稀此夕情无恨故园何日归同僚小集梵天寺坐间雨作已复开霁步至东桥玩月赋诗二首
杰阁翔林杪披襟此日闲层云生薄晚凉雨遍空山地迥衣裳冷天高澄霁还出门迷所适月色满林关空山看雨罢微步喜新凉月出澄余景川明发素光星河方耿耿云树转苍苍晤语逢清夜兹怀殊未央
梵天观雨
持身乏古节寸禄久栖迟寄灵山寺空吟招隐诗读书清磬外看雨暮钟时渐喜凉秋近沧洲去有期
兼山阁雨中
两山相接雨冥冥四牖东西万木清面似冻梨头似雪後生谁与属遗经
登阁
横空敞新阁高处~炎氛野迥长风入天秋凉气分凭栏生逸想投迹远人t终忆茅檐外空山多白云
秋怀二首
秋风吹庭户客子怀故乡矧此卧愁疾徘徊守空房伫想涧谷居林深惨悲凉{鸡感萧辰拊翼号风霜氛杂无留气悄`有余芳幸闻卫生要招隐夙所臧终期谢世虑矫翮兹山冈
怀z坐竟日晚色散幽树寂历候虫悲沆Y碧草露端居兴方澹沉默自成趣羽觞欢独持瑶琴谁与晤空知玄思清未惜年华度美人殊不来岁月恐迟暮
中元雨中呈子晋
徂暑尚烦郁大火空西流兹辰喜佳节凉雨忽惊秋晚兰径滋萧p庭树幽炎气一以去恢台逝不留刀笔随事屏尘嚣与心休端居讽道言焚香味真诹子亦玩文史及此同优游
秋暑
晨兴纳新凉亭午倦犹暑卧对北窗扉淡泊将谁侣E树含轻\时禽转幽语端居悟物情即事聊容与
和李伯玉用东坡韵赋梅花
北风日日霾江村归梦正尔劳营魂忽闻梅G腊前破楚客不爱兰佩昏寻幽旧识此堂古曳杖偶集僧家园岚春物未全到邂逅只有南枝温冷光自照眼色界雪艳未怯扶桑?遥知云台溪上路玉树十里藏山门自怜尘不得去坐想佳处知难言但哦君诗慰岑寂已似共倒花前
与诸人用东坡韵共赋梅花适得元履书有怀其人因复赋此以寄意焉
罗浮山下黄茅村苏仙仙去余诗魂梅花自入三叠曲至今不受蛮烟e佳名一旦异凡木~F千古高名园却怜曛什蛔耘虽有步障难为温羞同桃李媚春色敢与葵藿争朝暾归来只有修竹伴寂历自掩E篱门亦知真意还有在未觉浩气终难言一杯劝汝吾不浅要汝共保山林
挽刘宝学二首
天地谁翻覆人谋痛莫支公扶西极柱威动北征旗肉食谋何鄙家山志忽V平生出师表今日重伤悲生死公何有飘零我自伤向非怜不造那得此深藏心折风霜里衣沾子侄行哦诗当肃挽悲哽不成章
寄题梅川溪堂
沧波流不极上有一亩园幽人掩关卧修竹何娟娟虚堂面t峰秀色摩青天静有山水乐而无车马喧人言市门子往往苍崖挥手谢世人日中翔紫烟遗迹尚可觌神交邈无缘慨然一永叹耀灵忽西迁褰裳下中b濯足娱清川
和刘抱一
几年牢落旧村墟此日然水竹居病起试寻春迳草客来聊煮雪畦蔬开樽细说平生事信手同集古书适意何劳一千卷新诗闲出笑谈余
再和
久矣投装返旧墟不将心事赋闲居荷锄带月朝治秽植杖临风夕挽蔬三迳犹寻陶令宅万R聊借邺侯书木瓜更得琼琚报吟咏从今乐有余
送芮国器二首
拄节千山外勤劳饱所经一心无适莫万口自丹青拂拭先贤传光辉处士星活人功更远试与问林垧紫陌同年旧青云得路新论心端有契下榻岂辞频话别惊如许相逢渺未因期公念经济从此上星辰梅花开尽不及吟赏感叹成诗聊贻同好二首
忆昔身无事寻梅只怕迟沉吟窥老树取次折横枝~F惊衰余芳入小诗今年何草草政尔负幽期几旰在梅梢雪蕊空不堪三弄咽谁与一樽同鼻观残香里心期昨梦中那知北枝北犹有未开丛宋丈示及红梅腊梅借韵两诗辄复和呈以发一笑
闻说寒梅尽寻芳去已迟冷香无宿蕊vF有残枝正复非同调何妨续旧诗广平偏彰奶石心期【宋丈此篇乃用施　一朱粉事　作悟】
风雪催残腊南枝一夜空谁知荒草里却有暗香同质莹轻黄外芳腾浅绦中不遭岑寂侣何以媚孤丛
呈黄子厚
茅斋尘事远幽独兴无穷永昼呻吟内新凉愁思中朱颜非昨日v又秋风珍重墙东客遥怜此意同
奉酬子厚咏雪之作
遥夜不能寐披衣起彷徨仰视天正黑寒气惨悲凉飞霰忽下零雪花亦飘扬g扬未云已须臾满空翔前山失旧姿川谷流素光念昔少小时无事志四方五年江海上不见雪与霜飘_今日情浩荡谁能量凌晨饮一杯竟日守空堂m立玩奇变永言获新章踌躇欲何报玉树生琼冈
送籍溪胡丈赴馆供职二首
祖饯衣冠满道周此行谁与话端由心知不作功名计祗为苍生未敢休
执我仇仇讵我知谩将行止验天机猿悲鹤怨因何事只恐先生袖手归
寄籍溪胡丈及刘恭父二首
先生去上芸香阁阁老新k豸角冠留取幽人卧空谷一川风月要人看
瓮牖前头翠作屏晚来相对静仪型浮云一任闲舒卷万古青山只麽青
挽范直阁二首
献纳陪兴运如公\所期忧时最深切信道不磷缁落落归来赋SS殄瘁诗|裘当日计宰木後人悲先友多名士存亡几许人惟公且强健於我更情亲出处论心晚音书枉诲频素车今日会谁与共伤神顷以多言害道~不作诗两日读大学诚意章有感至日之朝起书此以自箴盖不得已而有言云
神心洞玄鉴好恶审薰莸云何反自诳闵默还包羞今辰仲冬节寤叹得隐忧心知一寸光昱彼重泉幽朝来自兹始t邈难留行迷亦已远及此旋吾c
仁术
在昔贤君子存心每欲仁求端从有术及物岂无因恻隐来何自虚明觉处真扩充从此念福泽遍斯民入井仓皇际牵牛觳觫辰向来看楚越今日备吾身
闻善决江河
大舜深山日灵襟保太和一言分善利万里决江河可欲非由外惟聪不在他勇如争赴壑进岂待盈科学海功难并防川患益多何人亲祖述耳顺肯同波
仰思二首
公德明光万世师从容酬酢更何疑当年不合知何事清夜端居独仰思
圣贤事业理难同僭作新题欲自攻王事兼施吾岂敢傥容思勉议成功
困学二首
旧喜安心苦心捐书~学费追寻困衡此日安无地始觉从前枉寸
困学工夫岂易成斯名独恐是虚称傍人莫笑标题误庸行庸言实未能
复斋偶题
出入无时是此心岂知鸡犬易追寻请看屏上初爻旨便识名斋用意深
示四弟
务学修身要及时竞辰须念隙驹驰清宵白日供游荡愁杀堂前老古锥
克己
宝监当年照胆寒向来埋没太无端祗今垢尽明全见还得当年宝监看
曾点
春服初成丽景迟步随流水玩晴漪微吟缓节归来晚一任轻风拂面吹
伐木
伐木相将入远山共听幽鸟语关关殷勤若解当时意此日那容不尽欢
春日
胜日寻芳泗水滨无边光景一时新等闲识得东风面万紫千红总是春
春日偶作
闻道西园春色深急穿芒秩サ橇偾л馔蛉镎红紫谁识乾坤造化心
观书有感二首
半亩方塘一监开天光云影共徘徊问渠那得清如许为有源头活水来
昨夜江边春水生蒙冲巨舰一毛轻向来枉费推移力此日中流自在行
题西林院壁二首
触目风光不易裁此间何似舞雩台病躯若得长无事春服成时岁一来
巾屦然一\囊何妨且住赞公房却嫌宴坐观心处不奈檐花抵死香【檐前有柚花】
题西林可师Q观轩
窈窕云房深复深层轩俄此快登临卷帘一目遥山碧底是高人Q观心
再题
绍兴庚辰冬予来谒陇西先生退而寓於西林院惟可师之舍以朝夕往来受教焉数月而後去可师始尝为一室於其居之左轩其东南以徙倚瞻眺而今`山尉李兄端父名之曰Q观轩盖取贾子所谓Q人大观物无不可云者予尝戏为之诗以示可师既去而遂忘之壬午春复拜先生於建安而从以来又舍於此者几月师不予厌也且欲予书其本末置壁间因取旧诗读之则岁月逝矣而予心之所至者未尺寸进焉为之三叹自废顾师请之勤勤不得辞於是手书授之而又叙其所以然者如此虽其辞鄙陋若无足稽然予之往来师门盖未也异时复至又将假馆于此仰视屋壁因旧题以寻岁月而惕然乎其终未有闻也然则是诗之不没亦予所以自励者可师尝游诸方问佛法大意未倦而归尚有以识予意也三月九日熹书
古寺重来感慨深小轩仍是旧窥临向来妙处今遗恨万古长空一片心
示西林可师二首
身世年来欲两忘一春随意住僧房行逢旧隐低呔镁v树莺啼清昼长
幽居四畔只空林啼鸟落花春意深独宿尘龛无梦寐五更山月照寒衾
感事书怀十六韵
邻敌何年盛神州遂陆沉翠华栖浙右紫塞仅淮志士忧虞切朝家预备深一朝颁细札三捷便闻音授钺无遗g沈机识圣心东西兵合势南北怨重寻小却奇还胜穷凶祸所临?裘方舞雪血刃已披襟残类随煨烬遗黎脱斧U戴商仍夙昔思汉剧讴吟共惜山河固同嗟岁月侵泉蓍久憔悴陵嘈蚁φ尔资群策何妨试盍簪折冲须旧衮出牧仗南金\志非难徇天休讵可谌故人司献纳早晚奉良箴
次韵刘彦采观雪之句
朔风吹空林眇眇无因依但有西北云冉冉东南飞须臾层合惨淡周八维冻雨不流渊飞花舞妍姿翳空乍灭没散影还参差万点随飘零百嘉潜润滋徘徊瞻咏久默识造化机上寒下必温欲积无根基渐看谷树变稍觉丛篁低皓然遂同色宇宙乃尔奇繁华改新观凛冽忘前悲げ堇⒓延沿立迎寒吹感此节物好叹息今何时当念长江北铁马纷交驰
次韵彦采病中口占
一榻流年度篝灯遥夜阑短衾闲自拥清镜莫频看竹密初惊雪梅E却耐寒从今花木梦无复在雕栏
感事
闻说淮南路烟尘满眼黄弃躯惭国士尝胆念君王却敌非干橹信威藉纪纲丹心危欲折m立但彷徨
闻二十八日之报喜而成诗七首
戎马无端莫四驰汉家元有中兴期?裘喋血淮山寺天命人心合自知
天骄得意任驱驰太岁乘蛇已应期一夜旄头光殒地饮江铁马未全知
雪拥貂裘一马驰孤军左袒事难期奏函夜入明光殿底事庐儿探得知【所报乃御营宿卫官奏故有是句】
渡淮诸将已争驰吠延パ锊换崞谏本⌒撞蟹椒淅镢淘未有人知
汉节荧煌直北驰皇家卜世万年期东京盛德符高祖说与中原父老知
追锋闻说日驱驰旧德登庸傥有期【张魏公】圣主聪明似尧禹忠邪如许讵难知
恭惟大号久风驰清跸传呼却未期此日不须劳玉趾寸心那得侍臣知
次子有闻捷韵四首
神州荆棘欲成林霜露凄凉感圣心故老几人今好在壶浆争听鼓鼙音
杀气先归江上林貔貅百万想同心明朝灭尽天骄子南北东西尽好音
孤臣残疾卧空林不奈忧时一寸心谁遣捷书来筚户真同百蛰听雷音
败北何殊纷吡纸竞牢薷聪蚶葱哪烦王旅追穷寇鹤唳风声尽好音
奉陪判院丈充父平父兄宿呦蛴弥郡丈壁间旧题之韵
暮雨停骖处僧庐古道边千峰环杰阁一水下平田行役无期度经过几岁年明朝须饱饭蹑足上寒烟
感事再用橄虮诩渚稍隙首
江北传烽火单于大入边已闻隳列障不但扰屯田借箸思人杰摧锋属少年偷安L暇食万^起愁烟廊庙忧虞里风尘惨淡边早知烦汗马悔不是留田迷国嗟谁子和戎误往年腐儒空感慨无策静狼烟蒙判院丈示及再用元韵之作率易和呈以求指诲
畴昔经行地溪山寂寞边晁凝巨壑风雨暗中田古寺堪投晚尘龛纪年论文寒夜永清~袅炉烟数日前与判院丈有宋村之约雪中有怀奉呈判院通判二丈
云垂天N岁将阑一室然独掩关拥褐不知风折木开轩惟见雪漫山玄空杳霭低迷外碧树珑璁掩映间吟罢左思招隐句扁舟无路过长湾
次韵判院丈雪意之作
端居岁复穷闭户守冲澹风原野悲月黑庭除暗淅沥静先知崩奔谁与探坐想青瑶林寒光生素F熹伏蒙判院丈垂示用韵喜晴之句率尔奉酬伏乞笑览
客枕终难稳归来鼾息深晓鸡咴睹稳痹鹿铱樟旯瘸考?晴窗昼解襟诗筒多妙语仍喜旧盟寻
登梅岭
去路霜威劲归程雪意深往还无几日景物变千林晓磴初移屐寒云欲满襟玉梅E半落犹足慰幽寻
雪意
向晚浮云四面平北风号怒Q天明寒б灰骨逦匏拟听杉篁叶上声
昨夕不知有雪而晨起四望远峰皆已变色再用元韵作两~句
朔风吹尽暮云平室暖炉红睡Q明但怪朝来满山白不知昨夜打声
千林无叶一川平万壑琼瑶照夜明未觉残梅飘落尽只愁羌管不成声
奉陪彦集充父同游瑞岩谨次莆田使君留题之韵
踏破千林黄叶堆林间台殿蟠掎凸热喷薄秋逾响山翠空蒙昼不开一壑祗今藏胜⑷生畴昔记曾来解衣正作留连计未许山灵便S
伏读赵清献公瑞岩留题感叹之余追次元韵
赵公名迹此犹微已荐行藏第一机直自当年留翰墨至今穷谷尚光辉时清谏疏空遗X岁晚高斋自掩扉【高斋公晚年所居每夕独处一室使人扃其外云】珍重九原如可作问渠何处是真归
伏读二刘公瑞岩留题感事兴怀至於陨涕追次元韵偶成二篇
谁将健笔写崖想见当年抱膝吟缓带轻裘成昨梦遗风余烈到如今西山爽气看犹在北阙精诚直自深故垒近闻新破竹起公无路~伤心【右怀宝学公作近闻西兵进取关陕其帅即公旧部曲也】
投绂归来卧赤城家山无处不经行寒岩解榻梦应好~壁题诗语太清陈迹一朝成寂寞灵台千古自虚明传来旧业荒芜尽惭愧秋原宿草生【右怀病翁先生作翁领崇道祠官故有赤城之句】
入瑞岩道间得四~句呈彦集充父二兄
忆昔南游桂树归来遗恨满尘襟篮舆此日无穷思万壑千岩秋气深
翩翩一马两肩舆路转秋原十里余共说前山深更好不辞迢E禅居
清溪流过碧山头空水澄鲜一色秋隔断红尘三十里白云黄叶共悠悠
风高木落晚秋时日暮千林黄叶稀祗有苍苍谷中树岁寒心事不相违
挽籍溪胡先生三首
夫子生名世穷居几岁年圣门虽力造美质自天全乐道初辞币忧时晚奏篇行藏今已矣心迹故超然澹泊忘怀久浑沦玩意深箪瓢无改乐山水自知音册府遗编在【公所定着论语会义副在秘阁】丘原宰树门人封马Q寒日共沾襟
先友多沦谢惟公尚典型向来深缱绻犹足慰飘零乔木摧霜干长空没晓星伤心遽如许孤露转nz
次韵潮州诗六首
濠上斋二首
黄堂理事余便空永兹日语默趣虽殊晦明心本一旧闻真体露已叹t疑失迨此复几年定知久纯白道若大路然奈此人好径即事b本心离动真静安知濠上翁妙入玄中境偶寄郡斋闲无欲民自正
闲坐
坐^无余事淡然尘虑稀闲中自怡悦妙处~几微韩子成今古颠师果是非悠然发孤些千载傥来归
销寇
年来餮艨だ温浜ｊ墟云峤无遗子潢池有跖徒单车亦已税蔓草不须I比屋弦歌里功高化鳄图
山丹
昔游岭海间几见蛮卉拆素英`夕露朱f烂晴日归来今几年晤对祗寒碧因君赋山丹悦复见颜色
山居即事用叠翠亭韵
世情日以E庭树日以密我心自悠悠两忘喧与寂门开山叠翠雨罢云~迹天涯此兴同万里寄消息
柬舍侄
咄繁鹱邮彼暝戮绶缬昀洗笪匏成L叹中夜舞长足呻吟短褐极蓝缕古人不可期炯炯心独苦夏日斋居得潮州诗卷咏叹之余用卒章之韵以纪其事
孟夏气淑清窗户有佳色卧闻幽箨翻转觉林景寂参差帙委素缥缈香横碧啜菽有余子Ч诜撬职故人海边郡妙语寄远翼咏叹不得闻超然见r臆
弈干朝【下六首附见於此】
秋风萧爽天气凉此日何日升斯堂堂中老人薅康红颜v双瞳方家贫儿痴但深藏五年不出门庭荒^陉十日九不炀岂辨甘脆陈壶觞低头包羞汗如浆老人此心久已忘一笑谓汝庸何伤人间荣耀岂可常惟有道义思无疆勉励汝节弥坚刚熹前再拜谢阿娘自古作善天降祥但愿年年似今日老莱母子俱徜徉
又二首
敬为生朝举一觞短歌歌罢意偏长愿言蘅家怂镒泳v鬓朱颜乐未央
澹园林岁欲霜怪来和气满中堂要知积善工夫巧变得人间作尴
又三首
昨夜秋风凉气归今朝喜色动帘帏细斟潋バ麓壕葡肺璋哽稻刹室略干瞎炅千岁寿永令I藻一家肥也知厚德天应报更说功世所希
暑退秋容欲凛然北堂佳气倍澄鲜旧z已向新凉失薰怯λ嫠籁坚尘外光那有尽尊前风月浩无边痴儿六六今如许L愧西河不老仙
仙人昔住紫琳房一旦飘然下大荒久悟客尘无自性故应福禄未渠央徙居邂逅成嘉q捧檄因循愧漫郎愿借寒潭千丈碧年年此日奉华觞
又一首
竹嘟豢峦ピ呵逦鞣绮欢翠帘旌高堂正喜新凉入乐事仍逢锨憔∈业ぶ怨樯频宦头v定重生年年此日欢娱意更愿时丰乐太平
丁丑冬在温陵陪敦宗李丈与一二道人同和东坡惠州梅花诗皆一再往反昨日见梅追省前事忽忽五年旧诗不复可记忆再和一篇呈诸友兄一笑同赋
江梅欲破江南村无人解与招芳魂朔云为断蜂H信冻雨一洗烟尘昏天怜~F世无匹故遣寂寞依山园自欣羌笛娱夜永未要邹律叽何铝娟窥水堕残月的砾泣露曦晨暾海山清游记玉面衰病此日空柴门相逢不敢话畴昔能赋岂必皆成言雕镌肝肾竟何益况复制酒哦空樽
岁晚燕集以梅花已判隔年开分韵赋诗得已字
阳愆冬气昏日暮悲风起晤言欲谁从斗酒会O里盘餐乏珍脆肴核阙储峙无以奉嘉宾罄亦可耻所赖数子贤深C不余鄙夜阑更促席灯火共欢喜酣歌气激冽杰句韵清美衰懒愧英游岁晚情何已
卓国太夫人生朝
凤凰山下凤凰城十载重来双眼明喜故人频献纳足知贤母外荣名生朝举酒天香里贱子当歌鲁颂声问讯豪眉今几许年年此日照人清
又一首
玄冬周四运肃气驱烦喧孕此贞秀质德美难具论巍巍北堂高福履神所敦晨昏极荣养夙昔蒙天恩明年国封屈狄文鱼轩斑衣结紫绶玉树承金尊欢娱何所忘千载如飞奔惟应玄中趣眇眇自本根洗心河汉津入此无穷门超然谢\甫永与天壤存
社後一日作
圣作重品节等杀古所详里有秦社稷僭差遂无章王纲谅已隳精意尚不亡尚论千载前简编有遗芳侃侃陈孺子恂恂万春乡敬恭事耆老祷赛谨田桑悠悠我里居岁事有故常向来诸老翁亦端庄交神庶或享与物同乐康今我胡不乐怅然下颓冈古人不可见今人自猖狂
三月三日祀事毕因修事于灵梵以高阁一长望分韵赋诗得一字
逝川无停波岁月一何疾居然雨露濡我意日萧瑟共惟西山足宰树久蒙密晤言起哀敬时事该礼律肴羞既纷罗荐馈亦芳周旋极凄怆a仰讵终毕更衣适精舍邻曲会兹日簋黍畀炮从容罄ky嘉宾更盘礴环堵窥逸笔即事君独哦非才我何述矧兹衰病余苦畏烦虑怵赋罢掩寒栖存存常抱一
夏日二首
端居倦时暑竟日掩柴门窗风远n至竹树清繁静有图史乐寂无车马喧兹焉惬所尚难与世人论季夏园木暗窗户贮清长风一掩苒\v何萧ν娲讼永昼泠然涤幽襟俯仰无所为聊复得此心汲清泉渍奇石置熏炉其後香烟被之江山云物居然有万里趣因作四小诗
晴窗出寸碧倒影媚中川云气一吞吐湖江心渺然一水渺空Nt山中接连寒白雾涌飞度碧峰前隐几对寒碧忘言心自闲岂知宜寂士灭迹青o间【杜诗灭迹君山湖上之青o】
吟余忽自笑老矣方好弄慨然思古人尺璧寸重
偶题三首
门外青山积翠堆幅巾终日面崔嵬只看云断成飞雨不道云从底处来
擘开苍峡吼奔雷万斛飞泉涌出来断梗枯槎无泊处一川寒碧自萦
步随流水溪源行到源头却惘然始悟真源行不到倚筇随处弄潺
次张彦辅韵
风霜岁云徂尘事眯双目故人书鼎来照眼一连玉把玩不知疲日宴坐空腹卷藏什袭秘寒光夜穿椟嗟予肮脏姿十驾不能速邱壑聊自娱箪瓢亦云足君侯湖海士逸气谢追逐胡为不予鄙乃肯顾林谷高轩缓前期清梦v双竹起将杜陵句写寄玉川屋我穷诗未工最觉貂难续感君殷勤意吟苦屡更烛t公饶藻思裂动盈束历险正摧c争先哦撵钡哂引避怅望曷归宿出吻竟无奇强颜终自恧北风催岁年两失新v樊生念学稼曹子悲食粟死灰宁复然寡过良所欲耿耿自知明何劳詹尹卜
次张彦辅赏梅韵
朔风万里开云屏清霜夜坠朝景晴南枝浩荡正春色冻G的砾含空明花边偶对青铜镜槁项不堪暄┯秤德独坐只悲吟振策出游舒远兴暗香何处时一飘行行复值最长条仰头欲折渺谁赠满意相思那得邀极知异县淹行李心赏未甘轻付畀石雄赋罢不相闻秀野书来因举似两翁句法争新奇画出\影沉寒漪幽探自出尘境外胜⑽葱矶曹知祗今嚼G攀条处他日重来记前度风台月观悄无言玉笛晏菜魍赋嗟予衰懒倦将迎过眼纷纷无复情尚喜E英窥水白更怜落片点苔青兴来乱贩膳钍啄庀蚓家醉君酒酒酣耳热莫狂歌布雷门须缩手
借韵呈府判张丈既以奉箴且求教药
一生江海迥无俦材大应容小未周景好身闲真复乐酒酣耳热却堪忧飞腾莫羡摩天鹄纯熟须参露地牛我亦醒狂多忤物颇能还赠一言不
家山堂晚照效辋川体作二首
夕阳浮远空西o背残照爽气转分明与君共晚眺山外夕岚明山前空翠滴日暮无与期闲来岸轻帻
即事有怀寄彦辅仲宗二兄二首
一水方涵碧千林已变红农收争暖日老病怯高风徙倚非无计心期莫与同向来欢会处离合太匆匆闻说双飞桨翩然下广津江湖知子乐鱼鸟谅情亲淹速须关命行藏不系人三山虽好在惜取自由身
次知府府判二丈韵三首
两公清庙瑟窈窕拂朱丝事纪一朝胜名从千古垂流传当共赋惆怅不同时且要君颐解宁辞匡说诗忆昨中秋夕寒盟约重寻幔亭拙倬平阁快论心月堕俱忘起空始罢斟祗今十岭隔怅望一何深【武夷之游张王二丈元履子厚及熹与焉江阁之集子衡移具知府丈亦赐临屈此诗并简同会诸公云】
志士怀韬略奇兵吼镆干关河那得往肝胆不胜寒壮节悲如许雄图渺未阑皇舆方仄席陋巷敢求安【得浙中知旧书云圣上留意武备诸郡练卒皆点名武赐赉有加戎士感奋】
巢居之集以中有学仙侣吹箫弄明月为韵探策赋之而熹得中字遂误为诸君所推高俾专主约既而赋诗者颇失期於是令最後者具主礼以当罚乃稍集独敦夫圭甫违令後至\白罚如约饮罢以苍茫云海路岁晚将无获分韵熹得将字而子衡兄得苍字实代熹出令
一昨楼上饮所欢不可忘t公各赋诗佩玉何锵锵二子朱丝弦掩抑独叵量经营久不作一奏声满堂巧迟未足多谴负先取偿主盟谬夙推否德愧莫当兹焉不举法何以存令章刘子具盘食魏子输壶浆悠然复一醉归路相扶将
昨承诸兄临辱不揆以薄酒蔬食延驻都骑明日视壁间所张墨刻有亡去者人以为德庆丈之C也驰问遣索蒙需拙诗辄赋所怀往奉一笑而尊犍刻可以归於我矣
岁暮霜霰集宾友从我游置酒临高斋觞酌屡献酬鸡黍罄中庖肴核供庶羞所恨乏珍肥滓獠坏弥芎侮跎峡突翅阄乙观种燮矫鞯素壁篆刻不可求究索劳象罔高踪希盗丘我亦惭仲子独未忘轻裘
昨以诗徵亡碑於四十一丈既蒙酬和而诸兄亦继作焉联为巨编藏之巾笥虽所亡古刻不可复得而此之所获则已多矣顾其中犹有不能释然者因念吾子厚隶法妙古人当为我大书伟辞於壁庶以jd区区之望彼死鬼之陈迹其存亡盖不足为重轻也次韵见意云
端居感物化怅恨不出游赋诗往追亡顾得杂佩酬结绶光陆离A袍非所羞终然抱耿耿尼父悲东周凄凉尊犍崖望想沧浪舟低徊不得去寂寞将焉求安知崔蔡徒考盘共斯丘为我挥素壁报君当紫裘【少陵诗紫裘随剑几义取无虚岁谓李邕受润笔资】
再赋解嘲
宇宙一瞬息人生等浮游云何百年内万变纷相酬颠倒不自知旁观乃堪羞拱揖尚虞夏干戈到商周岂悟旷士怀泛若不系舟驷马谅弗视名高非所求彼哉夸夺子逝矣仑丘褰裳~冥外天风舞云裘【熹受碑于共父以礼让四十一丈取之於熹则有L德矣故有商周之语】
题祝生画呈裴丈二首
近代丹青手心期良独难夫君偏有思妙处却无端堂上三湘远人间五月寒空囊今有此不用一钱看斗酒淋漓後颠狂不作难千o俄纸上万景忽豪端石瘦冈峦古林深烟雨寒苍茫无限意俗眼若为看
挽延平李先生三首
河洛传心後毫厘复易差淫辞方眩俗夫子独名家本本初无二存存自不邪谁知经济业零落旧烟霞闻道无余事穷居不计年箪瓢浑漫与风月自悠然洒落锵句从容洛社篇平生行乐地今日但新阡岐路方南北师门数「咭谎宰噬朴帐载笑徒劳斩板今来此怀经痛所遭有疑无与析挥泪首频搔
用西林旧韵二首
一自篮舆去不楣噬娇账旧池台伤心触目经行处几度亲陪杖屦来
上疏归来空皂囊未妨随意宿僧房旧题岁月那堪数L愧平生一瓣香
考异
次韵李少卫藏书阁　茂树【一作几树】
次祝择之韵　　　　静室【一作净室】
九日山夜泛舟　　　转空【一作漾空】　　情何【一作清何】
秋生【一作秋来】
思堂作　横舍【一作黉舍】
示诸同志　余清【一作余情】
示四弟【一作休日】　　　　兀坐【一作默坐】　　心悠【一作真悠】还家即事　互翻【一作共翻】　怅然【一作快然】　独掩【一作日掩】题囊山寺　苍茫【一作苍黄】
题可老所藏画卷　　　t峰【一作t山】
诣水公庵雨作　云起【一作云气】
谢人送兰　　　厚意【一作晤叹】
寄题梅川溪堂　人言【一作今古】
再和刘抱一　　犹寻【一作独寻】
复斋偶题　　　岂知【一作岂如】
示四弟　　清宵【一作清】　游荡【一作遨荡】　堂前【一作堂头】春日偶作　色深【一作已深】
观书有感【一作杂诗一作~句】　问渠那得清如许【一作怪来澈底清无滓】
江边【一作江头】　枉费【一作几费】
感事书怀　间音【一作同音】　共惜【一作共措】
闻二十八日之报　　　忠邪【一作t臣】　?惟【一作?闻】次子有闻捷　　不奈【一作无奈】
感事　江北传烽火【一作烽火传江北】　推锋【一作堆锋】
暇食【一作饱食】　留田【一作屯田】
登梅岭　玉梅【一作野梅】
雪意　　浮云【一作愁云】　　Q天【一作彻天】
读二刘公瑞岩留题　　L愧【一作怅望】
瑞岩~句　风高【一作霜清】　黄叶【一作红叶】
柬舍侄【一作柬令侄】
再和东坡惠州梅花诗　记玉【一作识玉】
卓国太生朝　所忘【一作所至】
社後一日作　耆老【一作耆年】　【一作淳】
灵梵分韵　　萧索【一作萧瑟】
夏日　　　　永昼【一作永日】
汲清泉作　　湖江【一作湖山】
偶题　　　　青山【一作南山】
家山堂晚照　与君共【一作为君共】
次知府府判韵　约重【一作得重】
晦庵集卷二
<集部,别集类,南宋建炎至德佑,晦庵集>

[book_title]卷三
钦定四库全书
晦庵集卷三　　　　　　　宋　朱子　撰诗
奉同张敬夫城南二十咏
纳湖
诗筒连画卷坐看复行吟想像南湖水秋来几许深
东渚
小山幽桂丛岁暮霭佳色花落洞庭波秋风渺何极
咏归桥
v涨平湖水朱栏跨小桥舞雩千载事历历在今朝
船斋
考盘虽在陆Y水云深正尔沧洲趣难忘魏阙心
丽泽堂
堂後林密堂前湖水深感君怀我意千里梦相寻
兰涧
光风浮碧涧兰杜日猗猗竟岁无人采含薰祗自知
书楼
君家一编书不自圯上得石室寄林端时来玩幽赜
山斋
藏书楼上头读书楼下屋怀哉千载心俯仰数椽足
蒙轩
先生湖海姿蒙养今自s铭坐仰前贤点画存彖系
石濑
疏此竹下渠漱彼涧中石暮馆绕寒声秋空动澄碧
卷云亭
西山云气深徙倚一舒^浩荡忽搴开为君展遐眺
柳堤
渚华初出水堤树亦成行吟罢天津句薰风拂面凉
月榭
月色三秋白湖光四面平与君凌倒景上下极空明
濯清
涉江采芙蓉十反心无静挥鑫藜翁深衷竟谁识
西屿
朝吟东渚风夕弄西屿月人境谅非遥湖山自幽~
淙b谷
湖光湛不流嵌窦亦潜注倚杖忽淙b竹深无处
听雨舫
彩舟停画桨容与得欹眠梦破蓬窗雨寒声动一川
梅堤
仙人暄┳苏晷憬~伦拟驿使讵知闻寻香问烟水
采菱舟
湖平秋水碧桂棹木兰舟一曲菱歌晚惊飞欲下鸥
南阜
高丘复层观何日去登临一目长空尽寒江列暮岑
次韵傅文武夷道中五~句
地久天长岁不留坐来念念失藏舟回看万法皆儿戏还直先生一笑不
分符拥节几经年闻道方成屋数椽只恐未容高枕卧却须持听鸣鞭
胍到翊泳道镄蒹嬷锌沼斜瞩豸盟阑夷歉捶裳镆饣菪砩畈巡灰壮
常记桐城十载前几榉缬甓源裁咚年空忆今年事却说黄亭共惘然
诸郎步武各季子尤怜产万金衣\相传自端的老生无用与安心
题画卷【丁亥】
小山
飞来小坡坨未雨已滂濞荒此定何人苏公有遗记
吴画
妙~吴生笔飞扬信有神t仙不愁思步步出风尘
卵砚
端溪有潜虬孕此金玉质混沌一窍开千年泻寒液
鬼佛
冥蒙罔象姿相好菩萨面鬼佛吾讵知水石D奇变
范
山?云气深树老风霜劲下有考盘人超e得真性
题祝生画
裴侯爱画老成癖岁晚倦游家四壁随身只有万叠山秘不示人私自惜俗人教看亦不识我独摩娑三叹息问君何处得此奇和璧隋珠未为敌答云衢州老祝翁胸次自有阳功峙山融川取世界咳云吐雨呼雷风昨来邂逅衢城东定交斗酒欢无穷自言妙处容我识为我埽此须臾中尔时闻名今识面回首十年齐掣电裴侯已死我亦衰祗君虽老身犹健眼明骨轻须不变笔下江山转葱`为君多织机中练更约无事重相见秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之余赐以斤斧幸甚
高人山水心结习自无始五亩江上园清遍桃李一堂聊自娱三径亦可喜试问避俗翁何如尊贤里【温公独乐园在尊贤里】
门前车马客无非朝大夫问君独何事中岁遽此图长安二三公发白形枯J隐忧念名节亦有此乐无【隐忧念名节张大参疏中语】
君侯嗜图史芳芎纹涠嗤匠等十乘流汗几驼十载谁晤语端居自弦歌至哉天下乐岁月如子何西山一何高云气出寒麓中有无事人鸣泉v茅屋宴坐今几何无以媚幽独兴至偶成篇呼儿为余读我居深山中茅舍破不补上见风搅林下有云承宇闻公落新宫户牖不可数懒惰心力衰念公亦良苦夜吟招隐诗月落寒泉井自非千载人谁与共清景散发心朗寥凝神味渊永功名恐相期富贵非所幸仙人空山居道意妙t物度世君则然修身吾岂不飞行仰云路趺坐探理窟独夜扣星坛清斋具簪笏青山背夕阳兹景公所爱虚堂日落时迁坐一解带岚分疑有处鸟度知无碍须臾暮色来默默无与会端居屏尘虑万事付一尊客来语世故举白当浮君超e谢\甫g沓从诸孙何以自怡悦窗中见秋云清溪何迢迢上有千仞山山中学仙侣白石为门关丹经苦吟哦至道穷跻攀岂知人间世风尘萦九寰
次刘秀野蔬食十三诗韵
乳饼
清朝荐蔬盘乳\有真味不用精琼糜无劳烂羊胃
新笋
江上林白日暗风雨下有万玉A三冬卧寒土
紫蕈
谁将紫芝苗种此槎上土便学商山翁风餐谢肥q
子姜【本草云姜久食去臭气通神明或云伤心气不可多食者非是】
姜云能损心此谤谁与雪请论去秽功神明看朝彻
茭笋
寒茭翳秋塘风叶自长短刳心一饱余并得床敷软
南芥
黄龙记昔游园客有佳遗不谓洛生吟辍餐时拥鼻
?菜
小草有贞性托根寒涧幽懦夫曾一嘬感愤不能休
木耳
蔬肠久自安异味非所夸树耳黑垂聃登盘今亦乍
萝卜
纷敷剪翠丛津润擢玉本寂寞病文园吟余得深龈
芋魁
沃野无凶年正得蹲鸱力区种万叶清深煨奉朝食
笋脯
南山春笋多万里行枯腊不落盘餐中今知v如箦
豆腐【世传豆腐本乃淮南王术】
种豆豆苗稀力竭心已腐早知淮王术安坐获泉布
日蕈
闻说阆风苑琼田产玉芝不收云表露烹瀹讵相宜伏读秀野刘丈闲居十五咏谨次高韵率易拜呈伏乞痛加绳削是所愿望
秀野
为O蘅芷满芳洲特地临江赋远游十亩何妨自春色万缘从此付东流静看朝市真儿戏须信田园是老谋出处知公有余裕未应辛苦谢灵丘
积芳圃
乐事从兹不易涯朱门还似野人家行看靓F须携酒坐对清只煮茶晓起苍凉承坠露晚来光景乱蒸霞平生结习今余几试数衬且Q上花
家山堂
负米归来手自舂岂知门外有晴o羡公竟日尘氛远拄颊看山幽兴浓心镜悬知不同调诗坛那敢少争锋空余远岳寻师意个里何妨为指踪
拙政堂
骥足宁同曳尾龟青山终是费心期陶公归去有余乐潘令闲居不足追自笑十连非所慕未应三径苦无资明朝谩拥朱轮去猿鹤咨嗟政尔为
香界
幽兴年来莫与同滋兰聊欲泛光风真成佛国香云界不数淮山桂树丛花气无边曛欲醉灵氛一点静还通何须楚客纫秋佩坐卧经行住此中
春谷
武夷高处 是蓬莱采得灵根手自栽地僻芳菲镇长在谷寒蜂蝶未全来红裳似欲留人醉锦障何妨为客开饮罢醒心何处所远山重叠翠成堆
舫斋
扁舟容与小房栊e扬帘旌蜀锦红两岸蒹葭秋色里一川烟浪夕阳中不愁怂蓬鬓未怯江湖万里风筑室水中聊尔尔何须极浦望朱宫
药圃
种药春畦有近功不辞耘耔漫劳躬渐看杞菊充庖下即见芝英入笼中病去自知非往日身轻何必御冷风出门会有儿童笑不是当年植杖翁
山人方丈
方丈然屋数椽槛前流水自清涟蒲团竹几通宵坐扫地焚香白昼眠地窄不容挥麈客室空那有散花天个中有句无人荐不是诸方五味禅
龟o楼
杨柳东边桂树西小楼晴眺极霏微山川政尔供凝目尘土何妨略振衣俯瞰桑田悲物化闲披G笈洞玄机却疑栏外连穹石似厌支去不归
月波台
潺潺流水注回塘中作平台受晚凉四面不通车马迹一尊聊饮芰荷香韩公无复吟花岛楚客何劳赋药房少待须臾更清~月华零露洗匡床
挽蔬圃
未觉闲来岁月频荷I方喜土膏匀连畦已放瑶簪露覆地行看玉本新小摘登盘先饷客晚炊当肉更宜人却怜寂寞公仪子拔尽园蔬不叹贫
秋香径
门外黄尘没九逵坊中丛桂长椭θ秋冷蕊从开落终岁清不改移幽迳祗愁空翠滴浓香一任晚风吹攀援却恨王孙远惆怅千林日暮时
曲池轩
去年种竹长新篁今岁穿渠过野塘自喜轩窗无俗韵亦知草木有真香林间急雨生愁思水面微风度晚凉却厌端居苦无事凭栏闲理钓丝长
前村○【题下恐当有梅字】
玉立寒烟寂寞滨仙姿潇洒肺蕹厩Яe落今如许一树横斜独可人真与雪霜娱晚景任从桃柳殿残春v青子明年事\口惊嗟鼎味新
秀野刘丈寄示南昌诸诗和此两篇
滕王阁下水初生闻道登临复快晴帝子讵知陈迹在长江肯f曲池平山楹雨罢珠帘卷檐铎风惊玉佩鸣满眼悲凉今古恨人生辛苦竟何成
知向潮边弄碧漪栏干三抚漾晴辉流传妙语惊离N想像清游欲奋飞公去不应停驿骑我来直欲挂朝衣南州高士何由见且看新荷出水稀
次秀野韵五首
史君帘阁对修筠起看名园雨後春便赋新诗留野客更倾芳酒酹花神未酬管乐平生志且作羲皇向上人祗恐功名相g逐不容老子卧漳滨
满园红紫已争新百啭幽禽亦唤人蜡屐未妨泥步稳珍丛终恨雨来频卧看晓色忻初霁起约良游醉好春却笑当年金谷燕相随仆仆望车尘
惆怅春余几日光从今风雨莫颠狂急呼我辈穿花去未觉诗情与道妨萝带不须吟杜若角弓聊复赋甘棠淋浪坐客休辞醉饮罢曦身向九阳
知君久矣厌喧卑造物尊前唤小儿一未应k侧弁十分聊尔快翻治中寂寞凝尘日令尹忧劳退食时正好相寻发孤笑莫教牢落负心期
当年共剪北山莱修竹成手自栽书卷莫教春色老柴荆肯为俗人开公能顾我传新句我欲留公拨旧醅怅望南园芳树底明年应放小车来
留秀野刘丈二首
好雨当春过一牢夜远忆故园西孤蓬稳转清滩急十里行穿v树齐路熟已欣经雾市身轻未怕蹑云梯诸孙剩欲留公住细和新诗丐指迷
一去屏山今几春归来三迳但荒榛剪除便觉风烟好徙倚还惊物色新楼外千林遮去路阶前一水恋行尘纷纷更作留连计同社追游苦未频
次秀野沧波馆刈麦二诗
传闻泛宅贺新成破月冲烟取次撑^首斜飞寒浪急篷窗侧转好山横知公兴有江湖迥顾我诗无玉雪清欲跨船舷还未敢几时得伴镜中行【急本作息】
贻牟夙昔但声歌今见郊园乐事多且喜瓯篓符善祷未须芦菔颦【去声】妖娥霞觞政自夸真一香\何烦问毕罗我欲卖刀来学稼不知还许受廛麽【小说有人中麦毒梦红裳娘子悲歌有一丸芦菔火吾宫之句】
次秀野躬耕桑陌旧园之韵二首
郊园旱久只多蹊昨夜欣沾雨一酪寻烨嘈随老圃便驱黄犊过深溪农谈剩喜乡O近v具仍教妇子指点竹寒沙碧处不知何似锦城西
丈人高致邈难干云梦何如胸次老去未妨诗律在人来只怕酒乾故开麦陇供家|更有兰章付客看下走才悭L嘱和愿公物色稍留残
又和秀野二首
愁一夜转和风晓看花枝露彩浓句休教长闭户出门聊得试扶筇物华始信如诗好春色方知似酒浓多谢邻翁笑相迓为言晴暖更过从
江V晴日丽芳华翠竹\E映白沙路转忽逢沽酒客眼明惟见满园花望中景助诗人趣物外春归释子家向晚却寻芳草迳夕阳流水v村斜
次秀野咏雪韵三首
闭门高卧客来稀起看天花满院飞地迥杉篁增胜⑼バ槟袢冈肟占⒕瞥Χ成新恨病骨侵凌减旧肥赖有袁生清兴在忍寒应未泣牛衣
一夜同云匝四山晓来千里共漫漫不应琪树犹含冻翻笑杨花许耐寒乘兴正须披鹤氅瀹甘犹喜破龙团无端酒思催吟笔却恐长鲸吸海乾
开门惊怪雪交加乱落横飞讵有涯密竹不妨呈劲节早梅何处残花山客子须乘兴洛下先生想卧家病废觞寒至骨哦诗无复更豪夸
次韵雪後书事二首
晴烟袅袅弄晨炊雪屋流澌未觉迟拟挈冻醪追胜践聊穿蜡屐过E篱扫开折竹仍三迳认得残梅祗数枝不耐岁寒心事苦滔滔欲说定从谁
未觉春光到柳条谁教飞絮倚风e眼惊银色迷千界梦断彤庭散百寮梅坞任从长笛弄竹窗闲把短檠挑何人剥啄传清唱更喜残年乐事饶
次韵秀野早梅
可爱红芳爱素芳多情珍重老刘郎\英的砾尊中影微月黄昏句里香胸次自怜真玉雪人间何处有晁e檐说尽心期事肯醉佳人锦瑟傍
次秀野极目亭韵
偶向新亭一破颜高情直寄有无间地偏已隔东西路天N长围远近山浩荡祗愁春雾合轮锶聪材涸苹共豢熬拔锪萌松醯咕∈囊未许悭
又
坐看山花落幔颜不知身在翠云间食寒到处雨复雨客里归来山又山【阙】　孤灯闲【阙】　无心栖鸟暮忘还世情分逐流年去只有诗情老更悭
次秀野春晴山行纪物之句
祗凭诗律作生涯到处山林总是家便与清尊卧芳草不妨皂盖拂残花侧闻温诏询耆艾好f春风入殿衙槭啄芡旧猿鹤一篇聊尔记年华
再用韵题翠壁
孤亭一目尽天涯俯瞰烟村八九家翠壁何年悬布水v经雨堕危花杖藜徙倚凝春望句淹留到晚衙珍重诗翁莫相恼枯肠搅断鬓丝华
次亭字韵诗呈秀野丈兼简王宰三首
不驾朝车叩九扃独灵尴蛐峦と搜远蠢锎撼ぴ谧郧扉浊袄细炊∮憷植ㄏ惺欲就鸿冥天N酒初醒晚来却向南堂坐珍重家山数点青
吏散庭空昼掩扃行春只到柳边亭唱酬共喜ず柙謇赐何劳笑白丁一夕歌呼从自醉几年燠⑽谁醒定知细札褒扬後名入麟台汗简青
几年寂寞掩柴扃抱膝长吟竹下亭不向参同论纳甲且将耘耔付添丁思玄赋罢惊遥举止酒诗成恨独醒却笑春风两蓬鬓飘萧无复旧时青
次山行佳句呈秀野丈三首
几日春琐翠岩忽惊飞盖度晴岚身轻似起烟霞痼意适宁论禄位贪句法旧超常语六年华今富Q尊三从容笑语无余事兴在南山更向南
几杖归来故岩眼中犹记旧烟岚诗情自昔元无敌世味而今更不贪默数流年欣望入闲寻隐诀话存三小生自愧衰颓早个里凭公为指南
映日出高岩??征衣曳晓岚【阙】　向来孤旧意林泉老去觉真贪凄凉烟火一百五零落交游十二三叹【阙】　　世事卧吹横笛过溪南
次秀野泛沧波馆至赤石观刈早稻韵
v云黄半武夷乡碧水萦纡一带长闻道放船飞皂盖定知行酒载红裳讴如贺丰年信【农家以早稻为晚禾信】乐饮闲酬此日凉禾黍谁言不阳艳晚炊流咏有余香
次秀野韵题卧云庵
君家丘壑本圆成何意寻荒入翠屏为爱晴云荐孤枕故将闲日付新亭梦魂寂寂衣裳冷心事悠悠简策青更把枯桐写奇趣{弦寒夜独泠泠
奉和秀野见留之句
闲卧秋山尘事稀西风催唤出岩扉来看甲第清泉好更喜仙翁丹颊肥扪虱坐谈端未厌连环入梦却思归明朝振策千峰顶满袖琼琚背夕晖
次秀野种粟韵
阿香一笑走丰隆雨遍平畴万顷中旧喜樊迟知学圃今看许子快论功遥怜郁郁翻秋陇预想垂垂弄晚风珍重诗翁且强健东阡南陌兴无穷
和秀野蕲簟之句
史君两鬓尚青青学道仍抛後院笙溽暑快眠知簟好晚凉徐觉喜诗成人从蕲水当年寄诗比韩公此日清坐对更深谁是伴唯应阙月共长庚
次韵寄题芙蕖馆三首
乱山丛里有江乡华馆清波引兴长正喜白鸥轻易狎忽惊红妓俨分行临流更好挥椽笔俯槛何妨接羽觞共说仙翁闲日月不因春草梦池塘
幻成飞阁笑谈余便有新荷水面铺指点清波浮菡惊呼红影碎陬隅且将伴侣同酒不用君王予镜湖多少故交台阁上问渠落拓更能无
不须艇子棹歌来且看芙蓉面面开卷里有诗都锦绣席间无地可尘埃风清月白琴三弄v暗红深酒一明日仲宣楼上望越吟应是首频
次韵雪後书事二首
惆怅江头几树梅杖藜行v去还来前时雪压无寻处昨夜月明依旧开折寄遥怜人似玉相思应恨o成灰沈吟日落寒鸦起却望柴荆独自
满山残雪对虚堂想似当年辋口庄门掩不须垂铁锁客来聊复共藜床故人闻道歌围暖妙语空传醉墨香莫为姬姜厌憔悴论文把酒话偏长
和秀野韵二首
闻道无余事然百虑空何心分彼我无地着穷通昨日青衿子明朝白翁天机元自尔不是故匆匆久矣安岑寂山栖恨不深谩将门自掩那有客相寻炙背迎朝景加趺度夕感君传秀句把卷独呻吟
次秀野暑中二首
剧暑悲难度清秋喜却卟∷娓伏尽尊向晚凉开临水看云去h帘待月来胜游惊昨梦曾上郁萧台【熹新自云谷还家】
~境人难到唯堪乐此身泉吟青玉峡风度白纶巾独往宁无意长闲未有因云山天赐履吾道岂全贫【云谷~顶四望云山环数百里】
次秀野杂诗韵
葺居二首
丈人高卧碧江头门掩西风万木秋重喜青山还v屋却嫌黄叶渐平沟开轩且放浮岚入决水徐通废圃流便觉园林顿萧爽不妨随境味玄幽
向来鞅掌元非病此日徜徉讵有妨自喜登台闲瘦竹人惊步韵炜绽雀哒雨过新山色曲沼风来旧水光千里壮心殊未已不应E懒兴能长
刻漏
无疑莫诣君平肆任运休寻季主家谩设铜壶候尺咫闲参玉表验分差不妨处知时节那更荣枯纪岁华却羡N平好官府日高三丈放朝衙
栗熟
树杂椅桐继国风莫教林下长蒿蓬【种树法栗下不得有草木】共期秋实充肠饱不羡春华转眼空病起数升传药h【本草云人有脚弱往栗树下啖及数升遂能起行】晨兴三咽学仙翁【苏黄门诗云老去自添腰脚病山翁服栗旧传方客来为说晨兴晚三咽徐收白玉浆】樱桃浪得银丝荐一笑才堪发面红【银丝见杜诗本草云樱桃服之令人美色】
山药
怪来朽壤耀琼英小鼻昕鹂纱耕豢豹於人尽无分蹲鸱从此不须生雪但使身长健石鼎何妨手自烹欲赋玉延无好语羞论蜂蜜与羊}【陈阑斋玉延赋有蜂蜜羊}之句】
食梨
珍实浑疑露结成香葩况是雪储精乍惊磊落堆盘出旋剖轻盈照骨明卢橘谩劳夸夏熟柘浆未许析朝酲啖余更检桐君h快果知非浪得名【本草谓为快果】
导引
闻说牛刀久不更闲中应接羡门生向来已悟藏千界【吕公诗云一粒粟中藏世界】今日何劳倒五行【道书云五行颠倒术龙从火里出】按F有时聊戏剧居心无物转虚明举觞试问同亭侣九转工夫早晚成
假山焚香作烟云掬水为瀑布二首
平地俄惊紫翠堆便应题作小飞来炉熏细度岩姿出Q溜遥分壁色开独往但凭南郭几远游休剪北山莱人言造化无私力珍重仙翁挽得
一篑工夫莫坐谈便教庭际拥千岩眼中水石今成趣物外烟霞旧所耽泉细寒声生夜壑香销暝霭变晴岚儿童也识幽栖地共指南山更近南
家酿二首
艾无中熟字|阙屡丰但知愁鬓白那复醉颜红田舍寒如此侯家事不同新醅拨浮蚁春满夜堂中闻道兵厨盛春泉响腊N定知盈}送不待扣门求沆?应难比茅柴~自羞病身从法缚好客为公留【熹近戒酒故有法缚之句既作此诗而白衣已至宾朋已集可谓诗?矣一笑】
酒市二首
闻说崇安市家家麴米春楼头邀上客花底南O讵有当垆子应无折蝗巳熬浑莫问一酌便还醇丽藻ぴ平跣抡滦蹿炖迨传国风体兴发酒家旗见说难中圣遥知但啜r盘杂鲑菜那有蟹螯持
黄雀W
黄雀飞鸣处交交异窃脂【桑扈窃脂盖以不食谷得名】稻梁求易足罗网去何迟味厚资偏嗜谋E阙自为韩彭尚{醢么麽尔诚宜
?榔
忆昔南游日初尝面发红药囊知有用茗D讵能同蠲疾收殊效修真h异功三彭如不避糜烂七非中【本草云?榔杀三虫柳子骂尸虫云娜贳航济永米莺崞叻羌真诰酆都者六天之一也】
又五~卒章戏简及之主簿
暮年药裹关身切此外然百不贪薏苡载来缘下气槟榔收得为痰
锦文缕切劝加餐蜃炭扶留共一食罢有时求不得英雄邂逅亦饥寒
向来试吏着南冠马甲蚝山得饫餐却藉芳辛来解秽鸡心磊落看堆
个中有味要君参螫吻舂喉久不甘珍重人心亦如此莫将寒苦换春酣
高士沈迷领簿书有时红糁缀玄须定知不着金贮儿女心情本自无【刘穆之初仕为主簿】
考异
咏归桥　　载事【一作载意】
丽泽堂　　相寻【一作难寻】
题祝生画　须不【一作?不】
和秀野　　无始【一作此始】　徙居【一作徙车】　茅屋【一作华屋】
茅舍【一作茅屋】　星坛【一作星躔】　分疑【一作光宜】鸟度知无【一作风度却无】　色来【一作色新】　默默无与【一作此意心默】　端居【一作幽居】　清溪何迢迢上有千仞山【一作清江水悠悠其上有t山】　吟哦【一作吟诵】尘萦【一作尘营】
蕲笋　　　【一作修修】
拙政堂　　咨嗟【一作惊嗟】
药圃　　　杞菊【一作枸杞】　会有【一作会见】
月波台　　潺潺【一作溅溅】
秋香径　　千林【一作千秋】
曲池轩　　秋意【一作秋思】　风动【一作风度】
前村　　　真与【一作直与】　晚景【一作晚兴】　惊嗟【一作惊叹】
秀野寄示南昌　　　　直欲【一作真欲】
次秀野韵　复赋【一作复和】　共剪【一作去剪】
留秀野　　春过【一作春遇】　远忆【一作远意】
次秀野躬耕　O共【一作O近】　下走【一作下笔】
又和秀野　晓看【一作晓着】　休教【一作谁教】　过从【一作过逢】
草迳【一作草路】
次秀野咏雪韵　　　　起看【一作起见】　犹喜【一作聊喜】次亭字韵　劳笑【一作劳唤】
次山行　　凭公【一作凭君】
晦庵集卷三

[book_title]卷四
钦定四库全书
晦庵集卷四　　　　　　　宋　朱子　撰诗
答王无功在京思故园见乡人问【王诗云旅泊多年岁忘去不知回忽逢门外客道发故乡来a眉俱握手破涕共衔殷シ门缶汕曲问童孩衰宗多弟侄若个赏池台旧园今在否新树也应栽柳行E密布茅斋窄裁经移何处竹别种几株梅渠当无~水石计总生苔院果谁先熟林花那後开心祗欲问为报不须猜行当驱下泽去剪故田莱】
我从铜川来见子上京客问我故乡事慰子旅色子问我所知我对子应识朋游总强健童稚各长成华宗盛文史连墙富池亭独子园最古旧林间新垧柳行随堤【阙】茅斋看地形竹从去年移梅是今年荣渠水经夏响石苔终岁青院果早晚熟林花先後明语罢相叹息浩然起深情归哉且五斗饷子东V耕
送吴茂实
朝市令人昏山林使人傲谁知昏傲两俱非但说山林是高蹈
短句奉迎荆南幕府二首
雄藩荆楚地自古国西门客有筹边略人知幕府尊时平烽燧冷事省笑谈温宛洛何年向奇功要一论军府资长g家山辍胜游故人千里别归骑两年秋吊古宁忘恨开尊且破愁相思欲回首但上曲江楼【张敬夫作此楼熹为之记】
赵君泽携琴载酒见访分韵得琴字
山城夜寥虚堂杳沉沉王孙有高趣挈}来相寻喜兹烦抱舒未觉杯酒深一为尘外想再抚丘中琴余音殷雷动爽籁悲龙吟寄谢筝笛耳宁知山水音
寄题浏阳李氏遗经阁二首
老翁无物与孙儿楼上牙R满架垂更得南湖亲嘱付归来端的有余师【南湖张敬夫书院】
读书不见行间墨始识当年教外心个是侬家真宝藏不应犹羡满Y金
题郑德辉悠然堂
高人结屋乱云边直面t峰势接连车马不来真避俗箪瓢可乐便忘年移筇v幄成三径槭谆瞥咀砸淮ㄈ系迷明千古意南山经雨更苍然
长溪林一鹗秀才有落发之愿示及诸贤诗卷因题其後二首
闻说当机百念休区区何更苦营求早知名教无穷乐陋巷箪瓢也自由
贫里烦君特地过金铀与换鱼蓑他年云水经行遍佛法元来本不多
送德和弟归婺源二首
十舍辛勤触热来琴书曾未拂尘埃秋风何事催归兴步出闽山黄叶堆
十年寂寞抱遗经圣路悠悠不计程子南来却空去但将迂N话平生
仲缜尊兄对策南宫相顾田舍辄赋小诗攀饯行李
三径荒凉独掩门故人车马过相存长安此去无千里浊酒何妨尽一尊共说渊源非曩日好披肝胆奉明恩不辞妄窃仁人号执手临岐敢赠言
分水m壁间读赵仲缜留题二十字戏续其後
水流无彼此地势有西东若识分时异方知合处同【观者请下一转语】
次刘明远宋子飞反招隐韵二首
先生留落岁时多气涌如山不易磨却学幽人陶靖节正缘三径起弦歌
荣丑穷通~偶然未妨闲共耸吟肩君能触处真齐物我亦平生不怨天
送谢周辅入广
夫君壮节与奇谋屈首微官世所羞揽辔未妨聊矍铄赋诗直为写离忧苍茫岭海三年别珍重亲朋几日留满意分一杯酒登山临水不能休
和亦乐园韵
莫笑君家五亩园要须胸次亦平坐间花柳初合望外山河势若蟠把酒尽夸双v南收见两轮丹O翁未到心先识更喜诗筒得细观
次韵谢刘仲行惠笋二首
谁寄寒林新彼窨奁喜见白差差知君调我酸寒甚不是封侯食肉姿
君诗高处古无师岛瘦郊寒讵足差缚得狞龙并寄我句中仍喜见雄姿
次季通韵赠范康侯
朝霜逼凋梅夕露忽团菊百年风雨过宜笑不宜哭口川失自防心兵几回触年来身老大甘此跨下辱永谢五鼎烹聊寄一瓢足虽L龙蟠泥肯羡莺出谷适意超混茫放情遗结束俯仰天壤间静胜唯我独苍苍有心嗦渎湮掼τ衲昙蜕形尬磐仿岂须卜
同张明府登凌风亭怀韩无咎
日夕和风至西山淡无姿危亭极远眺胜处良在兹忆昔韩令尹青云乃心期Z不得骋发此胸中奇前瞻千「愿┦油蚯贲樯窠笠灰钥跷抑竞泼烀址沙翟讲桌颂旆缯裆岩禄吃沾搜杀∥恃段薇叽墙窆岂不佳宫商似前徽相岸晚帻共此长相思
次王宰立春日大雪韵
是身已分老菟裘肯为春咦餍沓钆既パ胺汲信马却来踏雪夜驱牛铺筵不见小垂手联句空惭高结喉更约桃花红浪暖却陪履舄上兰舟
再次王宰韵
相随到处一羊裘况有澄江散客愁且看跳鱼并集鸟莫思去马与来牛欢情往日空回首酒味今年不下喉只待两公高宴罢却茶鼎上渔舟
送张彦辅赴阙
执手何草草送君千里道君行入修门披胆谒至尊问君此去谈何事袖有谏书三万字明堂封禅不要论智名勇功非所敦愿言中兴圣天子修政攘夷从此始深仁大义天与通农桑万里长春风朝纲清夷军律举边屯不惊卧哮虎一朝决策向中原着鞭宁许他人先天湖四乙丈坐间赏梅作送刘充甫平甫如豫章
竹外横枝老屈盘旰遥夜玉窗寒两公明日江南路雪後园林子细看
哭罗宗约二首
江阁论心地重来感慨多故人今已矣此道竟如何但使穷新得终当订旧讹诂言虽永隔吾欲问沧波行义追前辈孤风凛一生子平婚嫁了元亮去留轻涪万无归棹严杨有旧盟空令同社客生死痛交情
题米元晖画
楚山直丛丛木落秋云起向晓一登台沧江日千里观刘氏山馆壁间所画四时景物各有深趣因为六言一~复以其句为题作五言四咏
~壑云浮冉冉层岩日影重重释子岩中宴坐行人雪里迷踪
头上山泄云脚下云迷树不知春浅深但见云来去夕阳在西峰晚谷背南岭烦郁未渠央伫兹清夜景清秋气萧瑟遥夜水崩奔自了岩中趣无人可共论悲风号万窍密雪变千林匹马关山路谁知客子心观祝孝友画卷为赋六言一~复以其句为题作五言四咏
春晓云山烟树炎天雨壑风林江阁月临静夜溪桥雪拥寒襟
天边云绕山江上烟迷树不向晓来看讵知重叠数炎蒸无处逃亭午转RV万壑一奔倾千林共萧瑟草阁临无地江空秋月寒亦知奇~景未必要人看茆屋无烟火溪桥~往还山翁独乘兴飘洒一襟寒祝孝友作枕屏小景以霜余茂树名之因题此诗
山寒夕l急木落洞庭波几叠云屏好一生秋梦多傅安道杨仪之二漕劝农有诗次韵二首
p峙双台峻分驰四牡闲共欣膏脉润未要粉泥乾诗律何妨细欢情岂易阑新畲行可问载酒想同看世味今如许吾生本自闲心期虽好在欲习未全乾错莫尘编暗栖迟壮节阑不因胍低砬寰狄嗥悼
感怀
经济夙所尚隐沦非素期几年霜露感白发忽已垂凿井非山址耕田南涧湄乾坤极浩荡岁晚将何之
墨庄五咏
墨庄
诗书山林德义久储积嗣世知有人新畲更开辟
冽轩
窗开深井泉窈窕千丈碧何幸且渊澄无劳遽心恻
静春堂
幽人本何心偶此翳环堵隐几亦无言光风遍寰宇
玩易斋
竹几横陈处韦编半掩时寥寥三古意此地有深期
君子亭
倚杖临寒水披襟立晚风相逢数君子为我说翁
斋居感兴二十首
余读陈子昂感寓诗爱其词旨幽邃音节豪宕非当世词人所及如丹砂空青金膏水碧虽近乏世用而实物外难得自然之奇宝欲效其体作十数篇顾以思致平凡笔力萎弱竟不能就然亦恨其不精於理而自托於M佛之间以为高也斋居无事偶书所见得二十篇虽不能探索微眇追迹前言然皆切於日用之实故言亦近而易知既以自警且以诒诸同志云
昆仑大无外旁薄下深广阳无停机寒暑互来往皇牺古神圣妙契一俯仰不待窥马图人文已宣朗浑然一理贯昭晰非象罔珍重无极翁为我重指掌
吾观阳化升降八中前瞻既无始後际那有终至理谅斯存万世与今同谁言混沌死幻语惊盲聋人心妙不测出入乘气机凝暌嘟够鹪沦复天飞至人秉元化动静体无违珠藏泽自媚玉韫山含辉神光烛九垓玄思彻万微尘编今寥落叹息将安归
静观灵台妙万物此从出云胡自芜秽反受\形役厚味纷\颐妍姿坐倾国崩奔不自悟驰骛靡终毕君看穆天子万里穷辙迹不有祈招诗徐方御宸极
泾舟胶楚泽周纲已陵夷况复王风降故宫黍离离玄圣作春秋哀伤实在兹祥麟一以踣反袂空涟漂沦又百年僭侯荷爵王风久已丧何复嗟叹为马公述孔业托始有余悲拳拳信忠厚无乃迷先几
东京失其御刑臣弄天纲西园植奸秽五族沉忠良青青千里草乘时起陆梁当涂转凶悖炎精遂无光桓桓左将军仗钺西南疆伏龙一奋跃凤雏亦飞翔祀汉配彼天出师惊四方天意竟莫咄跬疾黄昌晋史自帝魏後贤盍更张世无鲁连子千载徒悲伤
晋阳唐祚王明绍巢封垂统已如此继体宜昏风~聚E天伦牝晨司祸凶乾纲一以坠天枢遂崇崇淫毒秽宸极虐焰燔苍穹向非狄张徒谁办取日功云何欧阳子秉笔迷至公唐经乱周纪凡例孰此容侃侃范太史受说伊川翁春秋二三策万古开t蒙
朱光萄子钗㈥眇重渊寒威闭九野阳德昭穷泉文明b谨独昏迷有开先几微谅难忽善端本绵绵掩身事斋戒及此防未然闭关息商旅~彼柔道牵
微月堕西岭烂然\星光明河斜未落斗柄低复昂感此南北极枢轴遥相当太一有常居仰瞻独煌煌中天照四国三辰环侍旁人心要如此寂感无边方
放胧记彰髂厦嬉喙б汛笤站一传万世立人纪猗欤叹日跻穆穆歌敬止戒獒光武烈待旦起周礼恭惟千载心秋月照寒水鲁叟何尝师删述存圣轨
吾闻包牺氏爰初辟乾坤乾行配天德坤布协地文仰观玄浑周一息万里奔俯察方仪静P然千古存悟彼立象意契此入德门勤行当不息敬守思弥敦
大易图象隐诗书简编讹礼乐矧交丧春秋鱼鲁多瑶琴空宝匣弦~将如何兴言理余韵龙门有遗歌【程子晚居龙门之南】
颜生躬四勿曾子日三省中庸首谨独衣锦思尚N伟哉邹孟氏雄辨极驰骋操存一言要为尔挈裘领丹青着明法今古垂焕炳何事千载余无人践斯境
元亨播t品利贞固灵根非诚谅无有五性实斯存世人逞私见凿智道弥昏岂若林居子幽探万化原飘_学仙侣遗世在云山盗元命秘窃当生死关金鼎蟠龙虎三年养神丹刀圭一入口白日生羽翰我欲往从之脱屣谋非难但恐逆天道偷生讵能安
西方论缘业卑卑喻t愚流传世代久梯接凌空虚顾_指心性名言超有无捷径一以开靡然世争趋号空不践实踬彼榛棘途谁哉继三圣为我焚其书
圣人司教化黉序育t材因心有明训善端得深培天叙既昭陈人文亦褰开云何百代下学~教养乖t居竞葩藻争先冠伦魁淳风反沦丧扰扰胡为哉
童蒙贵养正孙弟乃其方鸡鸣咸盥栉问讯谨暄凉奉水勤播洒拥_周室堂进趋极虔恭退息常端庄劬书剧嗜炙见恶逾探汤庸言戒诞时行必安详圣途虽云远发轫且勿忙十五志于学及时起高翔
哀哉牛山木斤斧日相寻岂无萌蘖在牛羊复来侵恭惟皇上帝降此仁义心物欲互攻夺孤根孰能任反躬艮其背肃容正冠襟保养方自此何年秀穹林
玄天幽且默仲尼欲无言动植各生遂德容自清温彼哉夸匙汔客洁毙但逞言辞好岂知神监昏曰余b前训坐此枝叶繁发愤永X落奇功收一原
卜居
卜居屏山下俯仰三十秋终然村墟近未惬心期幽近闻西山西深谷开平畴茆茨十数家清川可行舟风俗颇淳朴旷土非难求誓捐三径资往遂一壑谋伐木南山巅结庐北山头耕田东溪岸濯足西溪流朋来即共卓腿コ晒掠尉灿猩剿乐而无身世忧着书俟来哲补过希前修兹焉毕暮景何必营菟裘
游武夷以相期拾瑶草分韵赋诗得瑶字
秋风入庭户残暑不敢骄起f汗漫期两?天风飘眷焉此家山名号列九霄相与一来集旷然心朗寥栖息共云屋追寻唤鱼s一水屡萦咔Х逵籼C苍然大隐屏林端耸孤标下有云一壑仙人久相招授我黄素书赠我英琼瑶茅茨几时见自此遗纷嚣
石子重兄示诗留别次韵为谢三首
此道知君着意深不嫌枯淡苦难禁更须?养钻研力强矫无忘此日心
克己工夫日用间知君此意久曦颜の耐意输朋益何似书绅有订顽
喜见薰成百里春更L谦诲极谆谆愿言勉尽精微风俗期君使再醇
鹅湖寺和陆子
德义风流夙所钦别离三载更关心偶扶藜杖出寒谷又枉篮舆度远岑旧学商量加邃密新知培养转深沉却愁说到无言处不信人间有古今
奉陪机仲宗正景仁太史期会武夷而文叔茂实二友适自昭武来集相与泛舟九曲周览岩壑之胜而还机仲景仁唱酬迭作谓仆亦不可以无言也衰病懒废那复有此勉出数语以塞嘉贶不足为外人道也
此山名自西京传丹台紫府天中天似闻云鹤时降集应笑磨空回旋我来适此秋景晏青枫叶赤e寒烟九还七返不易得千岩万壑渠能专同游幸有二三子天畀此段非徒然梁郎季子山泽癯傅伯爰盎瀛洲仙相逢相得要强附却恨马腹劳长鞭黄华未和白雪句画舸且共清泠川回船罢酒三太息百岁谁复来通泉【景仁数日屡诵此句】盈虚有数岂终极为君出此穷愁篇
奉答景仁老兄赠别之句
古人一去心不传举世谁复知其天奔趋嗜欲名利境浩荡势若飘风旋嗟予慨此其已久矧复痼疾霾云烟禅关夜扣手剥啄丹经昼诵心精专十年齐楚得失里醉醒梦觉今超然迷心b性哂竺学贪生惜死悲方仙如何懒惰行不力日月逝矣羲和鞭祗今已【阙】远玄象羡子正似方来川何忧功名与事业但要溥博而渊泉不见君家鼻祖开圣学照耀今古书三篇【六经说命篇始有学字】
复用前韵敬别机仲
君家道素几叶传只今用舍悬诸天屹然砥柱战河曲肯似落叶随风旋奋髯忽作o毛磔浩气勃若霄中烟隐忧尚喜遗直在壮烈未许前人专武夷连日听奇语令我两腋风泠然初如茫茫出太极稍似冉冉随t仙安能局促夜起舞下与祖逖争雄鞭终怜贤屈惜往日亦念圣孔悲徂川愿君尽此一杯酒预浇舌本如悬泉沃心泽物吾有望勒移忍继锺山篇
读机仲景仁别後诗语因及诗传纲目复用前韵
道有默识无言传向来误矣空谈天只今断简窥C蚀似向追蠡看虫旋始知古人有妙处未遽秦谷随飞烟终然世累苦妨夺下帷发愤那容专一心正尔思鹄至两手欲救惊头然书空且复罢咄咄屡舞岂暇陪仙仙【两年罢诗止酒故云】功名况复身外事我马t兀甘回鞭解颐果值得水井【谓诗传】鉴古亦会朝宗川【谓纲目】两公知我不罪我便可筑室分林泉十年灯下一夜语闲日共赋舂容篇
读通监纪事本末用武夷倡和元韵寄机仲
先生谏疏莫与传忠愤激烈号F天却怜广文官舍冷只与文字相周旋上书乞得聊自屏清坐日对铜炉烟功名驰骛往莫悔铅椠职业今当专要将报答陛下圣矫首北阙还咳皇舸时仁掠猩钜馄居藁ざ叹t仙【阙】言未秉太史笔自幸已执留台鞭【温公以留台领书局时韩魏公与书有执鞭之语】果然惹擦丁取香罗漆匣浮桐川凝有戒竦皇鉴【恭闻上读此书有履霜坚曛语】阳剥欲尽生玄泉明年定对白虎殿更诵大学中庸篇【顷在武夷宫讲正心诚意】
考异
短句奉迎荆南幕府　　烽燧冷【一本作歌舞盛】
次刘明远反招隐韵　　荣丑穷通【一作荣遇或穷】
次韵赠范康侯　　　　尚无【一作向无】
次王宰立春日大雪韵　肯为春回作许愁【一作时去时来肯作
愁】　去寻芳【一作向花城】　来踏
雪【一作归云谷】
观刘氏山馆画　　　　脚下【一作脚底】
观祝孝友画　　　雪拥【一作雪满】　秋月【一作耿月】
感怀【一作题佛迹壁】　　　夙所【一作本所】　霜露【一作风露】
忽已【一作今已】　山址【一作山下】
斋居感兴　　　　亦焦【一作更焦】　盍更【一作合更】
淫毒【一作】　如何【一作奈何】
[湖寺　　　　　更关【一作转关】　出寒谷【一作寄寒谷一作过寒谷】
却愁【一作抵愁】
陪机仲泛舟九曲　似闻【一作但闻】
读机仲景仁别後诗　　　　　灯下【一作灯火】
晦庵集卷四
<集部,别集类,南宋建炎至德佑,晦庵集>

[book_title]卷五
钦定四库全书
晦庵集卷五　　　　　　　宋　朱子　撰诗
拜张魏公墓下
衡山何巍巍湘流亦汤汤我公独何往履在此堂念昔中兴初孽w倒冠裳公时首建义自此扶三纲精忠贯宸极孤愤摩穹苍元戎二十万一旦先行西征奠梁益南辕抚江湘士心既豫附国威亦张皇缟素哭新宫哀声连万方黠虏闻褫魄经营久旁徨玉帛骤往来士马且伏藏公谋适不用拱手迁南荒白首复来归发短丹心长拳拳冀感格汲汲勤修攘天命竟难谌人事亦靡常悠然谢台鼎骑龙白云乡坐令此空山名与日月彰千秋定军垒岌I遥相望贱子来岁烈风振高冈下马九顿首抚膺泪淋浪山颓今几年志士日惨伤中原尚腥人类几豺狼公还浩无期嗣德炜有光恭惟宋社稷永永垂无疆
敬简堂分韵得月字
煌煌定方中农隙孟冬月君侯敞斋扉华榜新未揭我来适兹时亦有大夫茇清觞不留行晤语得超越更看雷雨势翻动龙蛇窟襟怀顿能输肝胆亦已竭老仙来何方湖海气tJ君侯敛?起颠越承屦袜坐人惊创见引去殊卒卒伊余不忍逝顿首愿有谒人生均秉ぬ煸炱裢Ｐ云何利害判所较无一发兹焉辨不早大本将恐B吾言实自箴君听未宜忽
登岳麓赫曦堂联句【乾道丁亥冬九日】
泛舟长沙渚振策湘山岑【晦翁】烟云眇变化宇宙穷高深怀古壮士志忧时君子心【敬夫】寄言尘中客莽苍谁能寻【晦翁】
登定王台
寂寞番君後光华帝子来千年余故国万事只空台日月东西见湖山表里开从知爽鸠乐莫作雍门哀
次敬夫登定王台韵
今朝风日好抱病起登台山色愁无尽江波去不呖突吃老草节物又E梅且莫催归骑凭栏更一杯七日发岳麓道中寻梅不获至十日遇雪作此【自此後系南岳唱酬】
三日山行风绕林天寒岁暮客愁深心期已梅花笑急雪无端更满襟
大雪马上次敬夫韵
仙人乔岳顶散发吹参差唤我二三友集此西南垂列筵命洛公侑坐迎江妃导之千羽旄投以万璧玑缤纷一何丽霭难具知\真亦来翔恍觉丛霄低茫茫云雾合一一琼瑶姿回首谢世人千载空相思吾衰怯雄观未敢探此奇短衣一匹马【一作乘匹马】幸甚得所随天寒饮我酒酒罢赓君诗人生易南北复此知何时
风雪未巳决策登山用敬夫春风楼韵
披风兰台宫看雨百常观安知此山云对面隔霄汉群匝寰区密雪渺天畔kk雪中山心眼凄欲断吾人爱奇赏递发临河叹我知Z寒极见今当泮不须疑吾言第请视明旦蜡屐得e行篮舆或鱼贯
十三日晨起霜晴前言果验再用敬夫定王台韵赋诗
北渚无新梦南山有旧台端能成独往未肯遽空唔慊新经雪林深不见梅急须乘霁色何必散银杯
敬夫用熹定王台韵赋诗因复次韵
新诗通造化催出火轮来云物低南极江山接汉台心期千古迥怀抱一生开回首狂驰子纷纷政可哀
马上口占次敬夫韵
几日城中歌酒昏今朝匹马向烟村迎人况有南山色胜处何妨倒一尊
马上举韩退之话口占
昨日风烟接混茫今朝紫翠接青苍此心元自通天地可笑灵宫枉炷香
雪消溪涨山色尤可喜口占
头上琼冈出旧青马边流水涨寒汀若为留得晶荧住突兀长看素锦屏
马迹桥
下马驱车过野桥桥西一路上云霄我来自有平生志不用移文远见招
登山有作次敬夫韵
晚峰云散碧千寻落日冲[霜气深霁色登临寒夜月行藏只此验天心
方广道中半岭小s次敬夫韵
不用洪远拍肩相将一笑俯寒烟向来活计蓬蒿底浪说江湖极目天
道中景物甚胜吟赏不暇敬夫有诗因次其韵
穿林踏雪钟声景物逢迎步步新随处留情随处乐未妨聊作苦吟人
崖边积雪取食甚清次敬夫韵
落叶E林射日光谁分残雪许同尝平生愿学程夫子恍忆当年洗俗肠
後洞山口晚赋
日落千林外烟飞紫翠深寒泉添壑底积雪尚崖景要吾人共诗留永夜吟从教广长舌莫尽此时心
後洞雪压竹枝横道
石滩联骑雪垂垂已把南山入小诗後洞今朝逢折竹却思联骑石滩时
方广奉怀定叟
偶来石廪峰头寺忽忆画船斋里人城市山林虽一致不知何处是真身
方广圣灯次敬夫韵
神灯照夜惟闻说皓月当空不用寻个里忘言真所得便应从此正人心
罗汉果次敬夫韵
目劳足倦登乔岳吻燥肠枯到上方从遣山僧煮罗汉未妨分我一杯汤
壁间古画精~未闻有赏音者
老木椭θ胩苍寒水断追寻千年粉壁尘埃底应识良工独苦心
方广版屋
秀木千章倒层甍万瓦差悄无人似玉空咏小戎诗
泉声次林择之韵
空岩寒水自悲吟遥夜何人为赏音此日团栾都听得他时离索试追寻
霜月次择之韵
莲花峰顶雪晴天虚阁霜清~缕烟明发定知花??如今且看竹娟娟
枯木次择之韵
百年蟠木老聱牙偃蹇春风不肯花人道心情顽似汝不须持向我侬夸
夜宿方广闻长老守荣化去敬夫感而赋诗因次其韵
拈椎w拂事非真用力端须日日新只麽虚空打筋斗思君辜负百年身
莲花峰次敬夫韵
月晓风清堕白莲世间无物敢争妍如何今夜峰头雪撩得新诗续旧篇
奉题张敬夫春风楼【乾道丁亥冬至】
隆堂谨前规杰阁耸奇观凭栏俯江山极目眇云汉主人沂上翁顾肯吟泽畔a仰一喟然冲融无间断我来抑何幸屡此承晤叹平生滞吝r砉若层赉继今两切切保合勤旦旦万事尽纷纶吾道一以贯
方广睡觉次敬夫韵
风檐雪屋澹无情巧作寒窗静夜声倦枕觉来听不断相看浑欲不胜清
感尚子平事
翩然远岳恣游行慨想当年尚子平我亦近来知损益只将惩窒度余生
残雪未消次择之韵
脚底悲风舞冻鸦此行真是蹑苍霞仰头若木敷琼G不是人间玉树花
自方广过高台次敬夫韵
素雪留清壁苍霞对赤城我来壑晚人说夜灯明贝叶无新得蒲人有旧盟咄哉宁负汝安敢负吾生【清疑当作i】
石廪峰次敬夫韵
七十二峰都诽煲环迨廪旧名传家家有廪高如许大好人间快活年
行林间几三十里寒甚道傍有残火温酒举白方觉有暖意次敬夫韵
千林一路雪哦岩鞫霞⒊Φ诩富匚戮普思?石火偶逢寒烬得倾杯
林间残雪时落锵然有声
青鞋布袜踏琼瑶十里晴林未觉遥忽复空枝堕残雪恍疑鸣d落丛霄
至上封用择之韵
畴昔朱陵洞如今白帝城天高云共色夜永月同明万里争咔汕Х寰∑蛎说橇傩胛冶哺约羡门生
福严寺咄岳市
昨夜相看霜月今朝谁料起寒烟安知明日千峰顶不见人间万里天
福严读张湖南旧诗
楼上低椴舯鹦渖街欣诼浼英姿白云未属分符客已有经行到处诗
登祝融o用择之韵
今年缘底事浪走太无端直以心期远非贪眼界云山於此尽风袂不胜寒孤鸟知人意茫茫去不还穹林阁读张湖南七月十五夜诗咏叹久之因次其韵
南岳天下镇祝融最高峰仰干几千仞俯入一万重开辟知何年上有释梵宫白日照雪屋清宵响霜镛极知特观仙圣情所锺云根有隐诀读罢凌长风
晚霞
日落西南第几峰断霞千里抹残红上方杰阁凭栏处欲尽余晖怯晚风
过高台携信老诗集夜读上封方丈次敬夫韵
十年闻说信无言草草相逢又黯然借得新诗连夜读要从苦淡识清妍
赠上封长老
夜宿上封寺然尘虑清月明残雪里泉溜隔窗声楮衲今如许绨袍那复情炉红虚室暖聊得话平生
自上封登祝融o~顶次敬夫韵
衡岳千仞起祝融一o高t山畏突兀淖呷绮芴游依囱┰轮欣览快所遭扪天滑青壁俯壑崩银涛所恨无十弦怀噶肆鳌遄归青莲宫坐对白玉毫重阁一徙倚霜风利如刀平生山水心真作货食饕明朝更清澈再往岂惮劳中宵抚世故剧如千o毛嬉游亦何益岁月今滔滔起望东北云茫然首空搔
十五日再登祝融用台字韵
江流围玉带天影抱琼台柱杖烟霄外中岩日月榛山藏遁许吴市隐仙梅一笑今何在相期再举杯胡丈广仲与范伯崇自岳市来同登~顶举酒极谈得闻比日讲论之乐
我已中o住君从何处来莫留岩底寺径上月边台浊酒团栾坐高谈次第开前贤渺安在清酹寄余哀
醉下祝融o作
我来万里驾长风~壑层云许荡胸浊酒三杯豪气发朗吟飞下祝融o
十六日下山各赋一篇仍迭前韵
~顶来还晚寒窗睡达明连床眇归思三宿怅余情云合山无路风哐┯猩岳祗珍重意只此是将迎
和敬夫韵
蜡屐风烟随处别下山人事一番新世间不但山中好今日方知此意真
和择之韵
仰止平生旧今年得得来举头天一握倚杖雪千堆讲道心如渴哦诗思涌雷出山遗语在归骑莫徘徊
二诗奉酬敬夫赠言并以为别
我行二千里访子南山不忧天风寒况惮湘水深辞家仲秋旦税驾九月初问此为何时严冬岁云徂劳君步玉趾送我登南山南山高不极雪深路漫漫泥行复几程今夕宿槠洲明当分背去惆怅不得留诵君赠我诗三叹增绸缪厚意不敢忘为君商声讴
昔我抱晏看泳识乾坤始知太极要眇难名论谓有宁有迹谓无复何存惟应酬酢处特Q见本根万化自此流千圣同兹源旷然远莫御惕若初不繁云何学力微未胜物欲昏涓涓始欲达已被黄流吞岂知一寸胶救此千丈浑勉哉共无敬擞锲谙喽
读林择之二诗有感【自此後系东归乱X】
笋舆随望入寒烟每诵君诗辄黯然今夜定知连榻梦一时飞堕锡山前
竹舆傲兀听呕哑合眼归心已到家游子上堂慈母笑岂知行李尚天涯
马上赠林择之
与君归思渺悠哉马上看山首共呷先∩街衅娼~处他年无事要重来
梅溪陂下作
野牛浮鼻过寒溪落木pλ下陂俗手定应摹不得无人说与范牛知
寄题李东老渊乎斋
东老幽栖地渊乎亦妙哉空山无客到流水有花开句律今谁敌诗仙旧所陪朱弦悄余韵绮席澹浮埃竟日门多掩长沙岁一来端能负猿鹤归计莫徘徊
宿梅溪胡氏客o观壁间题诗自警二~
贪生s豆不知羞腼面重来蹑俊游莫向清流浣衣袂恐君衣袂鹎辶
十年湖海一身轻归对黎涡却有情世路无如人欲险几人到此误平生
择之所和生字韵语极警切次韵谢之兼呈伯崇
不是讥诃语太轻题诗只要警流情烦君属和增危惕虎尾春昙拇松
再答择之
兢惕如君不自轻世纷何处得关情也应妙敬无穷意雪未消时草已生
十一月二十六日宿苹乡西三十余里黄花渡口客舍稍明洁有宋亨伯题诗亦颇不俗因h而和之
鼎足炉边坐陶然共一樽道心元自胜世味不须论安稳三更睡清明一气存虽无康乐句聊尔慰营魂二十七日过毛山铺壁间题诗者皆言有毛女洞在山~顶问之驿吏云狐魅所为耳因作此诗
人言毛女住青冥散发吹箫夜夜声却是邮童解端的向侬说是野狐精
次择之韵聊纪秦事
不知四海已汤汤舞殿歌台乐未央五帝威神等牛马六王子女尽嫔嫱仙心久已攀姑射辨口从教泣华阳行客讵明千古意虚疑霞佩响琳琅
雪梅二阕奉怀敬夫【二阕合次乐府以有後诗仍旧编附此】
云垂幕风惨淡天花落天花落千林琼玖一空鸾鹤征车渺渺穿华薄路迷迷路增离索增离索剡溪山
水碧湘楼阁
梅花发寒梢挂着瑶台月瑶台月和}心事履霜时节野桥流水声呜咽行人立马空愁~空愁~为谁凝
伫为谁攀折
题二阕後自是不复作矣
久恶繁哇混太和云何今日自吟哦世间万事皆如此两叶行将用斧柯
次韵择之听话
语道深惭话一j感君亲切为宣扬更将充扩随钩索意味从今积渐长
次韵伯崇自警二首
十载相期事业新云何犹叹未成身流光易失如翻水莫是因循误得人
诵君佳句极优柔未得明强是所忧若悟本来非木石保君弘毅不能休
奉答择之四诗意到即书不及次韵
为闵人疲上马行此时消息尽分明更怜跣足无衣苦充此直教天下平
君看灞桥风雪中南来北去莽何穷想应亦有还家客使尔讥诃恐未公
东头不见西头是南畔唯嫌北畔非多谢圣门传大学直将e矩露天机
安肆真同鸩毒科君言虽苦未伤和解嘲却是生呋フ恐纷纷事转多
答择之
长言三复尽温纯妙处知君又日新我亦平生伤褊g期君苦口却谆谆
次韵择之见路傍乱草有感
世间无处不阳春道路何曾困得人若向此中生厌静恢何处可安身
到袁州二首
马蹄今日到袁州山木萧λ拿娉疃嘈煌砝捶缌劲朔云寒日共悠悠
袁州刺史几何人韩李流芳独未泯道丧时危今日意九原遗恨一时新
十二月旦袁州道中作
今朝已是腊嘉平我独何为在远行白发倚闾应注想青山联骑若为情
同林择之范伯崇归自湖南袁州道中多奇峰秀木怪石清泉请人赋一篇
我行宜春野四顾多奇山攒峦不可数峭~谁能攀上有青葱木下有清冷湾更怜湾头石一一神所剜\目共遗弃千秋保坚顽我独抱孤赏喟然起长叹
赋归云洞
人生信多患吾道初不穷云何感慨士伏死岩中宜阳古道周窍石何嵌空穷幽历肺腑履坦开房栊颇疑有畸人往昔寄此宫岁月讵云几井^无遗踪我来记清秋归涂渺穷冬兴怀重幽讨永啸叱し绶樵破归洞口春蒙蒙信美非人境出门吾欲东
人言石乳洪羊之胜不及往游作此
人道归云未足夸洪羊石乳更EB连环入梦难纡轸呤孜鞣缬秩招
分宜晚泊江亭望南山之胜~江往游将还而舟子不至择之刺船径渡呼之予与伯崇伫立以俟因得二~
寒水??受晚风轻s来往思无穷何妨也向溪南去徙倚空林暮霭中
一棹翩然唤不榱襟探畔久徘徊早知君有如神技同下中流亦快哉
新喻西境
北岭苍茫雨欲来南山腾踯翠成堆a杉绕麓千旗卷野水涵空一监开客路情怀元倥偬今晨游眺却徘徊自然触目成佳句云锦无劳更剪裁
道间厌苦泥淖思亟还家安坐讲习用择之韵呈二贤友
客路泥涂正所忧可堪云物更油油向来结友轻千里此去还家且一丘妙处自应从我得躬行肯使叹吾犹两贤定许相提挈厚意何胜杂佩酬
再和油字韵
楚山黄落正离忧喜见寒杉卷碧油倦客今年真白发羽人何日定丹?奇兵捷出吾当避狭路争先子不犹个里竟能无一语应L二鸟起相酬
次韵择之怀张敬夫
往时骑向衡山同赋新诗各据鞍此夜相思一杯酒咄酚碳茄┞漫
别韵赋一篇
踏雪凌霜眼界新举鞭遥指玉嶙峋回头此日成千里横槊思君少一人
宿新喻驿夜闻风铎
倦枕欹眠到五更却嫌风铎久悲鸣恍疑南邻夜寒铁丁东客梦惊
题野人家
茆檐竹落野人家只麽悠悠岁华田父把犁寒雨足牧儿吹笛晚风斜
题万安野馆
身似孤云去复还投装犹记此窗间只应烟雨苍茫外即是当时万叠山
万安遇长沙便欲附书不果
长沙一别两悠悠梦想清湘带橘洲欲寄行人数行字行人不作置书邮
不见梅再用来字韵
旧岁将除新岁来梅花长是雪哦讶绾未巳杖洲路不见寒葩一树开野水风烟迷惨澹故园霜月想徘徊夜窗却恐劳幽梦速把新书取次裁
赋水M花
隆冬凋百卉江梅厉孤芳如何蓬艾底亦有春风香纷敷翠羽帔温m白玉相黄冠表独立淡然水M装弱植愧兰荪高操摧晁湘君谢遗G汉水羞捐c嗟彼世俗人欲火焚衷q徒知慕佳冶讵识怀贞刚凄凉嘀凼拟怆终风章卓哉有遗烈千载不可忘
清江道中见梅
今日清江路寒梅第一枝不愁风正奈雪垂垂热唯须酒平章却要诗他年千里梦谁与寄相思
临江买舟
征骖聊驻近江楼南市津头问买舟共说明朝乘雪水长歌一日到洪州
芗林
东V溅寒水西崦饶清南埭奎璧丽北静且深入门流v波竹树何积石象云壑高堂杳沉沉左通云水区右径梅杏林沼b共弑」厶ㄓ舨畈畏孜崆Ю镉畏㈤砟仙结过门得嘉赏慰此夙昔心?怀企疏翁岁晚投冠簪婆娑此涧谷俯仰成古今嗣德世有人闻道我所钦相见无杂语晤言写胸襟怀旧复惆怅命酒聊同斟饮罢我当去握手清江浔【冠簪一作华簪】
过樟木镇晚晴二首
朝晴遣我看芗林顷刻浮云万里拂袖凌风二十里依然寒日照长吟
飞云极目疑梅岭落日咄访伍僦薮哟瞬怀疃路永祗应西望转悠悠
赤冈头望远山作
晓起清江弄小舟晚风吹过赤冈头远峰自作修眉敛万里那知客子愁
次韵择之发临江
千里烟波一叶舟三年已是两经由今宵又过丰城县依旧长江直北流
次韵择之漫成
落日晴江更远山远山犹在有无间不须极目伤怀抱且看渔船近往还【船一本作s】
竹节滩
船下清江竹节滩长烟漠漠水漫漫人家断岸斜阳好客子中流薄暮寒
舟中晚赋
长风一万里披豁暮云空极浦三年梦扁舟二子同离离浮远树杳杳没孤鸿若问明朝事西山霭中
次韵择之将近丰城有作
老矣身如万斛舟长风破浪若为收江山若有逢迎意到处何妨为少留
过丰城作
渺渺丰城县橥芬渚捎吻缃罗远树宿莽乱中洲宝今鳞甲神光尚斗牛他年还记得此夜一扁舟舟中见新月伯崇择之二友皆已醉卧以此戏之
舟中见新月烟浪不胜寒与问醉眠客岂知行路难残阳犹水面孤e更云端篷底今宵意天边芳岁阑
次韵择之舟中有作二首
一江烟水浩漫漫昨夜扁舟寄此间共向船头望南北不知何处是家山
一席三人抵项眠心知篷外水如天起来却怪天如水月落乌啼浦树边
自东湖至列岫得二小诗
孺子高风何处寻东湖台观水云深生刍一束人如玉此日凄凉万古心
昨日来时万里长江雪後玉十岑苍茫不尽登临意重对晴天豁晚襟
列岫望西山最正殆无毫发遗恨滕王秋屏皆不及也因作此诗二首
城中望西山拄颊朝空暮不到列岫亭讵知亲切处东西水平分南北山中判妙处毫发间商略无遗算
晚饮列岫
危亭披豁对苍霞策杖重来日未斜满目江山一尊酒哦诗莫遣大雄夸
观上蓝贤老所藏张魏公手帖次王嘉叟韵
火风吹散旱天云肤寸空余翰墨新拭泪相看渺今古堂堂那复有斯人
次韵伯崇登滕王阁感旧盖闻往时延阁公拜疏於此云
金阙银台梦想中楼前拜舞o囊空十年殄瘁无穷恨叹息今人少古风
观西山怀岳麓以为莫能相上下也聊赋此云
风月平生意江湖自在身年华供转徙眼界得清新试问西山雨何如湘水春悠然一长啸妙~两无伦
进贤道中
往辞湘水曲今过豫章城改岁无多日到家才几程昼怜春意g夜喜月华清此去无淹轨前涂似掌平
野望
登高立马瞰晴川四面平林接暝烟东望不堪频极目归心已度鸟飞前
次韵择之进贤道中漫成五首
白酒频斟当啜茶何妨一醉野人家据鞍又向冈头望落日天风e字斜
笑指斜阳天外山无端长作翠眉攒岂知男子桑蓬志万里东西不作难
夜宿林冈月满川归期屈指正茫然也知地脉无嬴缩只把晴更问天
谁作窗间拥鼻声更哦乐府短歌行从教永夜清无寐只恐晨鸡不肯鸣
日暮重冈上人劳马亦饥不妨随野雀容易宿寒枝
次韵择之夜宿进贤客舍
白日照寒野?然千里平驰晖一以没浩荡惊[生露彩林表见月华波上明同行鲁狂士忽发商歌声洗耳金石奏信知尘累轻
次韵择之润陂有作
我行欲安适莽莽穷山陂晨装远林表午憩通川湄旷望想慈亲行役嗟吾儿喟然陟屺叹归心浩无涯晓霜徒御寒莫雨朋俦悲前期谅非远无为苦愁思
过润陂日晴意可喜至暮复雨伯崇有诗因次其韵
客里岁云暮我心殊未平悠悠惜往日郁郁怀平生况复久雨喜兹霜晓明那知不终日又作潇潇声坐厌泥涂辱空嗟鸿e轻
山行两日至金步复见平川行夷路计程七日可到家矣
行穿侧径度荒山又踏深泥过野田路转忽然开远望眼明复此见平川江烟浦树悲重叠楚水闽山喜接连税驾有期心转迫棱棱瘦马不胜鞭
次韵择之金步喜见大江有作
江头四望远峰稠江水中间自在流并岸东行三百里水源穷处即吾州【此江发源分水岭故前诗有楚水闽山喜接连之句】
次韵择之余干道中
寒尽春生草又青化工消息几曾停因君一咏陵陂麦恍忆侬家老圃亭【亭下予家种麦处也】
安仁晓行
夙驾安仁道行行得自娱荒山围野N远树出林孤景晦长烟合天寒碧草枯归心怀往路极目向平芜十七日早霜晴观日出雾中喜而成诗
斜月夜窗白肃霜朝气清长涂披素锦寒雾涌金钲已作三冬雨何妨十日晴天公且相念莫遣暮云生
再用前韵
久冬竟暖欲霁气先清田舍占烟火军家候鼓钲风霜千里肃天地一朝晴明日知何日阳春又发生
次韵择之过了头岩
四面晴冈紫石崖如何浑作白皑皑须知暖入泉溜不是寒封积雪堆
章岩
豁尔天开宇呀然夜不扃闲云任栖宿密雨断飘零破屋僧常住高轩客屡经古今题写处一半藓文青
次韵择之章岩
驱马倦长道投鞭s此岩来应六鳌戴迹是五丁泉脉流青润林稍拥碧f老禅深闭户客子且征衫
铅山立春六言二首
雪拥山腰洞口春回楚尾吴头欲问闽天何处明朝岭水南流
行尽风林雪径依然水馆山村却是春风有脚今朝先到柴门
次二友石井之作三首
一窦风万斛泉新秋曾此弄清涟人言湛碧深无底只恐K通小有天
联骑君登泉上亭黄尘双眼想增明篮舆独向溪南路惆怅不成同队行
泉嵌侧畔一川明水石萦回更有情闻说近来疏葺好想应仍是旧溪声
次韵择之铅山道中二首
几月高堂阙问安归涂不管上天难诵君两叠思亲句也信从来取友端
行尽江湘万叠山家山犹在有无间明朝渐喜登闽岭涧水分流响佩环
次韵择之发紫溪有作
明日振衣千仞冈夜分起看月和霜久知行路难如此不用悲歌泪满裳
次韵别林择之
暂时相别不须悲楚调凄凉政尔为几曲清溪足相送一天明月岂曾离上堂嘉庆多为问缘道风光少赋诗更谢同袍二三子夜来幽梦满春池
次韵别范伯崇二首【东归乱X止此】
平生罪我只春秋更作嚣嚣万里游赖有吾人肯相伴群讥\诋不能忧
累月追随今别离人生离合岂无时愿言更励坚高志力索穷探慰所思
有怀南轩老兄呈伯崇择之二友二首
忆昔秋风里寻盟湘水傍胜游朝挽袂妙语夜连床别去多遗恨归来识大方惟应微密处犹欲细商量积雨芳菲暗新晴始豁然园林媚幽独窗户惬清妍晤语心何远【谓日与择之讲论】书题意未宣【谓数收伯崇近书】悬知今夜月同梦舞雩边
九日登天湖以菊花须仿头归分韵赋诗得归字
去岁潇湘重九时满城寒雨客思归故山此日还佳节黄菊清樽更晚晖短发无多休落?长风不断且吹衣相看下视人寰小祗合从今老翠微
归报德再用前韵
几枝藤竹醉相携何处千峰顶上归正好临风眺平溉葱肴牍缺苄标途票呷溜寒侵骨坐上岚光翠染衣踏月过桥惊易晚林垧回首更依微
雪中与林择之祝弟登刘圃之宴坐岩有怀南岳旧游赋此呈择之属和并寄敬夫兄
风雪集岁晏掩关聊自休今辰展遐眺倚此寒岩幽同云暗空室皓彩迷林丘崩奔小涧歇飞舞增绸缪仰看鸾鹤翔俯视江汉流乾坤有奇变苟淳两眸三酌不自温倚杖空冥搜悲歌动华薄璀璨忽满裘向来一杯酒浩荡千里游亦复有兹赏微言寄清酬解携今几许光景逝不流怀人眇山岳省已纷愆尤对此奇~境一咨百忧茫然发孤咏远思谁能收
考异
拜张魏公墓下　履【一作几】　精忠【一作精诚】　孤愤【一作忠愤】
国威【一作国势】
敬简堂分韵　　斋扉【一作斋房】
大雪马上次韵　羽旄【一作羽化】
马上口占　　　歌酒【一作饮酒】　烟村【一作前村】
马迹桥　　　　生志【一作生意】
高台次韵　　　留清【一作流清】
石廪峰　　　　家家有廪高如许大好人间快活年
【一云教人镇作丰年愿乐圣何妨万亿年】
林间残雪　　　忽复空枝堕残雪【一作忽听晏醵榍逑臁扛Ｑ叶琳藕南旧诗　白云未属分符客【一作今朝暂豁平生意】奉别敬夫　　　要眇【一作要妙】　岂知【一作岂无】
渊乎斋　　　　澹浮【一作湛浮】
雪梅　　　　　野桥【一作断桥】
答林择之四诗　家客【一作家乐】
再和油字韵　　羽人【一作新诗】　日定【一作日寄】
观西山　　　　悠然【一作悠悠】
进贤客舍　　　同行【一作同舟】
山行至金步　　悲重叠【一作伤邈】　税驾有期心转迫
【一作欲近慈闱心转切】
晦庵集卷五

[book_title]卷六
钦定四库全书
晦庵集卷六　　　　　　　宋　朱子　撰诗
和人游西岩
平生壮志浩无穷老寄寒泉乱石中闲去披襟弄清静来合眼听玲珑不知涧寺晴时雨何似溪亭落处风吟罢君诗自潇洒此心端不限西东
次知郡章丈游山之韵
前峰鸾鹤去无踪邂逅荒寻得故宫但觉风烟随意好便惊尘土转头空提壶命驾幽期远授简哦诗妙处同安得西山一丸药共随箫向云中
题周氏溪园三首
循涧辟芳园结亭对虚壁澄潭俯幽鉴空翠仰寒滴主人心事远妙寄尘壤隔岂为功名期而忘此泉石【溪亭】危亭竹嗉淝纳`日幽~朔风一以厉爱此枝上雪仰悲玄景驶俯叹t芳歇不用此时来那知岁寒节【雪亭】手种篱间树枝繁不忍删新亭最佳处胜日共籽站瓣檀汉烨秤暧嗪翠抗夥咔尚μ依钊温山【嫣然亭】
寄林择之
故人千里寄书来三复尘襟顿豁开劝我从容深燕养莫将占毕苦沉埋杖藜此日应同趣挥麈何时得共陪珍重相期俱努力自惭殊未竭渊才
送林择之还乡赴选三首
青骊去路欲呤子绦牖按诵囊槐鸨愠扇数月有疑谁讲过谁箴
门外槐花似欲黄高堂应望促归装个中自有超然处肯学儿曹一例忙
今朝握手送君归马上薰风拂面吹不用丁宁防曲学寒窗久矣共心期
题林择之欣木亭
危亭俯清川登览自晨暮佳哉阳春节看此隔溪树连林争秀发生意各呈露大化本无言此心谁与晤真姿菽外一笑和乐孺聊复共徜徉殊形乃同趣
择之诵所赋拟吕子进元宵诗因用元韵二首
何处元宵好山房入定僧往来衣上月明暗佛前灯实际徒劳说空华讵可凭还教知此意妙用一时兴何处元宵好寒龛独寐人月窗同皎皎灯镜自尘尘静鉴通天地潜思妙鬼神却怜迷路子狂走m城
次韵择之梧竹二首并呈季通
竹坞深深处檀栾v舍青暑风成惨淡寒月助清泠客去空尘榻诗来拓采棂此君同一笑午梦顿能醒永日长梧下清小院幽自怜风客赋雨浏浏作别今千里相思欲九秋更怜同社友复此误淹留择之寄示深卿唱和乌石南湖佳句辄次元韵三首
未识南湖景遥欣二子游赏心并胜日妙语逼清秋?欲携书卷相将买钓舟微吟归去晚杜若满汀洲平湖渺空N积水暮生寒但见v千顷不知深几竿人间元迫隘世路足艰难若了沧洲趣无劳正眼看年来年去为谁忙三伏炎蒸忽变凉世谩劳心尘人空得鬓苍苍诗篇眼界何终极道学心期未遽央安得追寻二三子舞雩风月共徜徉
小诗奉送择之仁友赴漕台之招後篇喜赵公之得士而不敢致私怨焉然别怀黯然不能成章亦足以见区区也二首
之子论交久深衷两自知提方有赖离索遽成悲圣处应无数书来肯见私临分莫惆怅努力共心期珍重东台老英声旧所闻能怀吐哺意岂但枉书勤得士看如许持心定不t愿言推此志清浊见朋分择之贤友归途左顾示以四明酬唱焕烂盈编三复咏叹想见聚游之乐辄用黄山即事之韵赋呈择之兼怀子重老兄顺之贤友
十年身卧白云堆已分黄尘断往回不是幽人遗俗去肯寻流水渡关来三秋风月从头说千里湖山觌面开久欲过逢须一快岂知劳结倍难裁
夜闻择之诵师曾题画~句遐想高致偶成小诗
一幅潇湘不易求新诗谁遣送闲愁遥知水远天长外更有离骚极目秋
次林扩之开善避暑韵二首
炎官虐焰遍山村也到萧萧柳下门水玉秋菰那可得羡君行处午繁
山斋几日旱尘昏欲拂朱弦已惮烦凉意感君持寄我雨声花思满胸存
送林熙之诗五首
君行往返一千里过我屏山山下村浊酒寒灯静相对论心直欲到忘言
仁体难明君所疑欲求直截转支离圣言妙Z无穷意涵泳从容只自知
天理生生本不穷要从知觉验流通若知体用元无间始笑前来说异同
十年灯火与君同谁道年来西复东不学世情云雨手从教人事马牛风
古镜重磨要古方眼明偏与日争光明明直照吾家路莫指并州作故乡
春雪用韩昌黎韵同彭应之作
既有阳春曲那无白雪|连天飞不断着地还销未掩高人户难齐衲子腰稍开银世界渐长玉枝条兴尽愁烟艇行迷认野桥酒肠浑欲冻吟笔为谁摇残腊成三白余寒又一朝香随梅G落轻伴柳花飘神女羞捐佩鲛人敢献绡东皇应好事避舍亦相饶
次彭应之餐雪韵
雪水瀹清茗自谓~世清终然犯烟火况复劳煎烹岂如午霁余探此竹外楹柘浆发甘和宝D凝寒晶心胸既清凉齿颊亦锵鸣吞腥期永谢饮玉希长生
次彭应之鱼乐亭韵
亭前活水破轻杲ゼ游傍石棱老子自知鱼乐处不须庄惠与同登
与刘德明祝济之胡子晚步偶成
雨罢寒逾劲霜威正凛然不知荒迳湿行到野桥边旷望情何极徘徊意莫传清波涵\影日落暗晴川刘德明彦集祝弟以夏云多奇峰为韵赋诗戏成五~
出山几何时归来便长夏端居心不怡散策长林下为客厌城市还家辞世纷朝昏何所见但有四山云闭门事幽讨岁月忽已多客来无可问与君共弦歌干时本已懒胸次况无奇若问中林趣婆娑祗自知炎蒸不可奈云气满前峰向夕风吹尽微闻远寺钟仙洲新亭熹名以昼寒紫微张公为书其额判院刘丈乃出新句辄次高韵二首
闻说藤萝外神龙旧所蟠擘开千丈峡写尽一襟寒赏寄三杯酒归投六尺竿若无诗律好清~不成欢悄`非人境寒蝉夏已稠阳崖惊素雪午扇怯清秋共说新亭好真堪妙墨留赏心元不厌仙梦肯来游【时已闻国之计】
次韵昼寒
行穿危磴尽林表见孤亭涧泻千寻白峰咚拿媲喑窘笤落落风腋自泠泠一醉今何许无心赋独醒
次院判丈昼寒亭韵有怀平父
把酒怀人处幽寻记往时新亭劳指顾胜践阙追随为报层砍瞿忧浮柱欹惟应旧飞雪想象合心知
次判院丈清湍之什
明灭青罗带周遭碧玉环孤亭感陈迹茂树喜重攀爽气琴尊外泉声枕簟间诗成无写处~壁藓?斑
游密庵分韵赋诗得还字
我行得佳友胜日寻名山春山既妍秀清溪亦潺行行造禅扉小s腰脚顽穷探意未已理策重跻攀入谷翳蒙密俯涧随泓湾谁将百尺绡挂此长林间雄声殷地厚洪源泻天悭伟哉奇特观偿此一日闲所恨境过清悄怆暮当还顾步三叹息人生何苦艰
游密庵分韵赋诗得~字
闽乡饶奇山仙洲故称杰巍然一峰高复与\山~传闻极目处天水远明灭万里倏往还三光下罗列我来发孤兴竟欲跻圆」蔷怪Ю牒蔚迸嗜フ
次韵宿密庵
忽作经宵别胸奇莫与陈暮归夸得句寒苦顿生春道义知无疚恼伦杂姓嫠年应共说此日自由身
游密庵
弱龄慕丘壑兹山屡游盘朝跻青冥外暮陟浮云端晴岚染襟裾水石清肺肝俯仰未云已岁月如飞翰中年尘雾牵引空长叹旷岁一登历心期殊未阑矧此亲友集笑谈有余欢结架迫弯J徙倚临奔湍共惜前古秘今为後来观落景丽云木叻琊デ锢剂只杈耙婕砚耆桓Ч榘傲略展噬胶媚遣兹盟寒
游昼寒以茂林修竹清流激湍分韵赋诗得竹字
仙洲几千∠掠性埔还鹊廊撕文昀唇璧亟崦┪菹胗ρ岢就寄此媚幽独架亭俯清湍开径玩飞瀑交游得名胜还往有篇牍杖屦或鼎来共此岩下宿夜灯照奇语晓策散游目茗倒哺屎兰w荐清馥至今壁间字来者必三读再拜仰高山と恍纳袼辔疑虽已後久此寄斋粥孤兴屡呻吟t游几追逐十年落尘土尚幸不远复新凉有佳期几日戒征轴宵兴出门去急雨遍原陆入谷尚轻埃解装已银竹虚空一瞻望远思翻蹙恧袒跣亟跻攀冠巾如膏沐云泉增旧观怒响震寒木深寻得新赏一篑今再覆同来况才彦行酒屡更仆从容出妙句珠贝烂盈後生更俊语非碌碌吾缨不复洗已失尘万斛所恨老无奇千毫真浪秃闻季通德明诸友入山以诗迎之仍请先往观瀑布
胜友南窗底看书老岁华不因寒瀑响肯到野僧家古径开能久新亭去岂h跻攀那可缓寂寞有雄夸
次观瀑布韵
快泻苍一道泉白龙飞下郁蓝天空山有此真奇观倚杖来看思凛然
和季通昼寒韵
万壑争流处千年树石幽危亭因我作胜日为君留酒笑红裙醉诗L杂佩酬尚嫌心境窄更约九垓游
次韵谒忠显刘公墓下
理乱由来今古同覆车那肯戒前踪纷纷误国人无数不b丹心独此公
次季通昼寒亭韵二首
不信高怀与世殊清游试问与谁俱相将静听潺水洗涤尘襟肯自A
山行前後有光辉扑扑浮岚翠染衣直到仙洲奇~处昼寒亭下白龙飞
饮清湍亭石上小醉再登昼寒
水边今日共传杯多谢殷勤数子来三伏炎蒸那有此百年怀抱顿能开云山合匝还生雾雪涧崩腾怒吼雷却恨苍屏遮远目凌风直欲跨蓬莱
次清湍亭韵二首
上下青山今白头穿云入坞未能休因君去仙洲路却叹周南独滞留
仄径穿云欲造天未妨停策听涓涓知君便有刀头意莫忘仙洲涧底泉
立春大雪邀刘圭甫诸兄游天湖
同云被四野寒气惨悲凉叻缫灰远密雪来飘扬时当冬候穷开岁五日强蓬巷无与适陟此琼台冈宾友既追随儿童亦将攀跻得冢顶徙倚聊彷徨俯视千里空仰看万鹤朔远迷乱峰翠近失平林苍偃薄莹神骨咀咽清肝q朗咏招隐作悲吟黄竹章古人不可见来者谁能量且复记兹日他年亦难忘
次圭父游将军岩韵二首
极目危岑杳霭间谁将层栋压漓袷蒹躺仙夏辞远~境行行得细观眢井尚余茅x处考盘无复硕人倦来拂石支拳睡万壑吟风午梦阑
陈迹真成俯仰间咄酚倘媳汤窀烦地主殷勤意得尽云山表里观景晏共愁归路远年侵独负酒明朝句酬珠玉剩喜诗情却未阑
圭父约为金斗之游次韵献疑聊发一笑
几日春风未破寒远峰晴露玉漓讲怀衫屐携筇去且复钩窗拄颊观闻道追游当作意故应期日尚能崖冻合无垂练却恐诗翁兴易阑
次彦集经营别墅之作
回北成南指顾间要令华敞对漓窦疑叫庞星а矣怠炯疑教眉武夷诸o】云月何妨两处观杰阁已资邻筑胜【熹近蒙知府掇赐旧第楼居】新基还见缭墙老仙鹤骨殊萧爽归兴从今岂易阑
彦集圭父择之同饮白云精舍以醉酒饱德为韵熹分得饱字醉中走笔奉呈
奔趋名利场祸福急相绞夜窗一反侧肤垢纷两瓜岂知亲朋集晚食聊一饱心期共悠悠文字各稍稍华烛既屡更诗肠亦频搅寒更尽渠深孤讽宁至卯
次刘圭甫和人梅花韵
意行欲遍江村路恰到诗人断魂处梅花未肯笑春风蔓草何须怨零露归来四壁无余声俯槛~有寒塘青美人邂逅一笑粲倒影的E枝横寸心久矣遗纷杂不但老禅斋夏腊此时欲何言本根落落几难合走遍诸君诗卷中西湖东阁病还同划然长啸惊梦破碧云散尽山丛丛【平父有攀条嚼G绕千槿漳罕淘凭四合之句故云】
奉酬圭父末利之作
玉G琅\树天香知见薰露寒清透骨风定远含芬爽致销繁暑高情谢晓云遥怜河朔饮那得醉时闻
奉酬圭父白莲之作
忽传夔府句并送远公莲翠盖临风迥昊怕断饰枰虑彗神堑咕袄弥轷鹣胂筌饺劂谮ぺそ~世缘
次圭父观鱼韵
平生三伏断追游谁唤来穿涧树幽初讶网横天影破忽惊人蹴浪花浮鸣榔不用齐吴榜鼓ず涡胙С讴便有金盘堆白雪却怜清向东流
奉同黄子厚赋白芙蓉呈刘彦集平父
湛湛曲池水晓含风露清田田v萝盖粲粲白玉英澹然~世姿不与vF并俯鉴暄┯摆怀儿女情山中徒淹留堂下空目成独有忘机客相看两无营
观洪遵双陆谱有感呈刘平甫范仲宣二兄
近从新谱识枭卢拟唤安阳旧博徙只恐分闲过了更教人诮牧猪奴【陶桓公尝语人曰大禹圣者乃惜寸至於\人当惜分岂可逸游荒醉生无益於时死无闻於後是自弃也诸参佐或以谈戏废事者乃命取其酒器蒲抟之具悉投之江吏将则加鞭朴曰樗蒲者牧猪奴戏耳君子当正其衣冠摄其威仪何有蓬头跣足自谓宏Q耶】
次刘彦集木犀韵三首
\芳e落九秋期横出天香第一枝莫似寒梅太孤~更交遥夜笛中吹
仙衣才试蠼鸹票憔跚锓缏院芳定观极知先透彻通心岂是故迎将
秋到寒岩桂树丛小山吟罢思悲翁不妨更作淹留计占取人间十里风
寄谢刘彦集菖蒲之贶二首
君家兰杜久萋萋近养菖蒲v未齐乞与幽人伴岑寂小窗风露日低迷
泉清石瘦碧o长秋露悬珠炯夜光个里无穷间造化别来谁与共平章
公济惠山蔬四种并以佳篇来贶因次其韵G
灵草生何许风泉古涧傍褰裳勤采撷枝筋嚏芳香冷入玄根s春归翠e长遥知拈起处全体露真常
芹
晚食宁论肉知君薄世荣琼田何日种玉本一时生白鹤今休误青泥旧得名收单还炙背北阙傥关情【时公济试礼部】
笋
新笋因君寄康庐入梦中丹元余故宅翠竹尚余风日日来威凤年年馔箨龙犹嫌有兼味不似一源功【庐山简寂观道士陆修静之所居从远法师莲社之游赐号丹元先生观有甜苦笋今者所惠乃甜笋也】
蕨
西山采蕨人蓬首尚倾国怀哉远莫致引气已塞倾筐忽堕前此意岂易得良遇不可迟枯筇有余力
题吴公济风泉亭
涧谷居永久高情未云酬兹焉发天秘始造寒岩幽上有茂树下有清泉流结亭倚苍峭凿磴穷嵌丘翠壁自屏立青藓亦环周A来s永夏凛若临清秋仰空韵笙竽俯槛锵琳G幽听一以会悠然与神谋遐哉超世心暇日聊娱忧笑问车马客谁能淹此留
再题吴公济风泉亭
华林翠响风泉竟日闲来石上眠更结危亭俯幽听未妨长作地行仙
奉和公济兄留周宾之句【丙申九日】
端居感时序驾言谁适从聊携二三子杖屦此日同悠哉素心人宴坐空岩中真成三秋别梦想情何穷行行陟崇冈引希高风忽然两相值俯仰迷西东g堂偶休闲鸡黍聊从容不辞腰脚劳共上西南峰佩萸笑长房把菊追陶公遐观\山迥一酌千虑融兴罢复来归杳霭秋堂空窥樽讫余沥倚阁闻E钟主人意未阑骊驹勿SS
寄吴公济兼简李伯谏五首
客子归来春未深祗应寒雨罢登临闲窗竟日焚香坐一段孤明见此心
三径莓苔昼掩关君来问道却空还从今蜡屐应无恙有兴何妨再入山
盘翁别去久无书可复因循自作E珍重寄声烦问讯个中消息定何如
繁弦急`盛流传清庙遗音久~弦欲识寥寥千古意莫将新语勘尘编【谓盐官中庸】
忆昔殊方久滞淫年深归路始傍人欲问箪瓢乐理义谁知悦我心
公济和诗见闵耽书勉以教外之乐以诗请问二首
至理无言~浅深尘尘刹刹不相侵如云教外传真的却是瞿昙有两心
未必瞿昙有两心莫将此意搅儒林欲知陋巷忧时乐只向韦编~处寻
伯谏和诗云邪色蛙声方漫漫是中正气愈予谓此乃圣人从心之妙三叹成诗重以问彼二首
任从耳畔妍声过特地胸中顺气萌个里讵容思勉得羡君一跃了平生
阙里当年语从心至今纵迹尚难寻况君真到无心处肯向人前话浅深
游百丈山以徙倚弄云泉分韵赋诗得云字
执热倦烦局驾言起宵分随川踏晓月度岭披朝云攀缘白石梯拂拭苍藓纹喷薄惊快觌琮b喜先闻奇哉此精庐眇然隔尘氛诸公肯同来定非俗子t永日坐清樾短章策奇肟然念畴昔联裾已荒坟中路忘磬折寸心谩丝棼惟应泉石愿三生有余薰兹游获重寻十载心氤氲他年访旧躅山灵莫移文
百丈山六咏
石磴
层俯深幽微迳忽中断努力一跻攀前行有奇观
小涧
两崖交翠一水自清泻俯仰契幽情神襟顿飘洒
山门
置屋两三间巧当奇~处峡束百泉倾涧激回风度
石台
出谷转石棱俯身窥木末夕眺岚翠分朝Y云海N
西阁
借此云窗眠静夜心独苦安得枕下泉去作人间雨
瀑布
巅崖出飞泉百尺散风雨空质丽晴晖龙鸾共掀舞
游芦峰分韵得尽字
芦山一何高上上不可尽我行独忘疲泉石有招引须臾出蒙密矫首眺无畛已谓极峥嵘仰视犹隐嶙新斋小休憩余力更勉黾东峰切霄汉首夏正凄紧杖策同攀跻极目散幽窘万里俯连环千重瞰孤隼因知平生怀未与尘虑泯归涂采薇蕨晚饷杂蔬笋笑谓同来人此愿天所允独往会淹留寒栖甘菌蠢山阿子慕予无忧勒唛
同丘子服游芦峰以岭上多白云分韵赋诗得白字
登岩出嚣尘入谷媚泉石悠然惬幽趣不觉几朝夕高寻倦冢顶旧赏叹陈迹仰L仙人杖俯愧谢公屐昨日吾弟来勇往意无窘癯枯晔嘲涨ж鹨诲氤咝钠谖淳烤寡劢缫芽辟浮野\麓青萦云两川白须臾互吞吐变化已今昔旷若尘虑空悲哉人境窄平生有孤志万里思矫翮感此复冲然胡为尚形役
登芦峰
行到芦峰最上头几哒癫哂只剐菀蚓好句撩孤兴却恨云烟未肯收
将游云谷约同行者
跻险择幽栖搴罗结茅屋疏泉下石濞种树满烟谷时登北原望一骋千里目云物下逶迤冈峦远重复暂辞忽旷岁再往恨牵俗因悲昨游侣或己在鬼h【前年元履同游】暄风悟新阳一雨欣\v明发君莫迟幽期我当卜九月六日早发潭溪夜登云谷翌旦赋此
怀山不能寐中宵命行轩亭午息畏景薄暮登危峦峻极u百磴萦纡欲千盘行行遂曛黑月落天风寒羽人候中涂良朋集林端问我何所迫而尝兹险艰疲劳既云极饥渴不能言投装卧中?幸此一室怒号竟永夕客枕无时安旦起辟幽户竹树青檀栾惊喜非昔G披寻得新观淹留十日期俯仰有余欢寄语後来子勿辞行路难
云谷二十六咏
云谷
寒云无四时散漫此山谷幸乏霖雨姿何妨媚幽独
南涧
危石下峥嵘高林上苍翠中有横飞泉崩奔杂奇丽
瀑布
峰槲ｅ勺垂练忽千寻不为登山倦踌躇秋涧
云关
白云去复还黄尘到难入只有涧水声出关流更急
莲沼
亭亭玉芙蓉迥立映澄碧只愁山月明照作寒露滴
杉迳
南起云关口萦纡上草堂天风发清籁山月度寒光
云庄
小?横翠几层嶂复嵯峨释耒闲来看岩姿此处多
泉硖
入关但平田复此得清响何必问真源神襟一萧爽
石池
两岸苍峭石护此碧泓寒秋月来窥影骊珠吐玉盘
山楹
山楹一怅望恨此云迷谷仙人不可期缥缈双髻v
药圃
长绷楦莳此泉下圃珍剂未须论丹荑已堪煮
井泉
山高泽气通石窦飞灵液默料谷中云多应从此出
西寮
畲田种胡麻结草寄林樾珍重无心人寒栖弄明月
晦庵
忆昔屏山翁示我一言教自信久未能岩栖冀微效
草庐
青山v蓬庐白云障幽户卒岁聊自娱时人莫留顾
怀仙
西望多奇o北瞰独仙府欲致武夷君石坛罗桂醑
挥手
山台一挥手从此断将迎不见尘中事惟闻打麦声
云社
自作山中人即与云为友一啸雨纷纷无劳三奠酒
桃蹊
涧里春泉响种桃泉上头烂红纷委地未肯出山流
竹坞
悄`桃蹊北萧χ裎肷畈豢扒镆褂婪缬曛悲吟
漆园
旧闻南华仙作吏漆园里应悟见割忧?然空隐几
茶坂
Y北岭西采撷供茗饮一啜夜窗寒跏趺谢衾枕
~顶
当年赫曦台移治在兹岭寥廓无四邻三光疑倒影
北涧
土断川亦分北下成涧秀石得佳名服膺吾敢慢【涧有仁义石】
中溪
南下东岭阿云是中溪道岩树爱椭κ田悲蔓草
休庵
别岭有精庐林峦亦幽~无事一往来茶瓜不复设
云谷杂诗十二首
登山
夕阳翳东峰微月下西岭不辞青鞋穿陟此岩路永岩路永且跻中情何耿耿
值风
山下风吹衣山上风i木茅茨何足保瀛海虑翻覆未念执鬯人无心还自恧【见易传震卦】
┰
风起云气昏风定天宇肃遥遥万里晖炯炯穿我屋良友共徘徊山中讵幽独
谢客
野人载酒来农谈日西夕此意良已勤感叹情何极归去莫频来林深山路黑
劳农
四体久不勤筋力坐驽缓何事两山阿离离豆苗满多谢植杖翁居然见长短
讲道
高居远尘杂崇论探杳冥玄运驶林林t动争天道固如此吾生安得宁
怀人
吾党二三子欲来从我游尘机谅扰扰遐诺终悠悠空山日复晚伫立怅夷犹【子厚伯崇有约不至】
倦游
故人千里别约我仍丹丘云何一解散书到令人愁此山岂不幽何必赋远游【时得伯?书报罢天台之游】
修书
书厌尘累执简投云关灵钥玄秘肃斧锄幽奸书成莫示人留置此山间
宴坐
登山思无穷临水心未厌沈z何当平膏肓今自砭默坐秋堂空遐观靡余念
下山
行随流水声步出哀壑底v树枝相桶捉石齿齿树石无穷年流水日千里
还家
出去柴门掩归来蕙草秋素C林下吐清芬衣上浮欲寄山中友日暮怅离忧
云谷合记事目要俳体戏作三诗寄季通
云关须早筑基址要坚牢栽竹行教密穿池岸欲高乘春移菡带雪萧Α疚缴季兑病扛向关门外疏泉斩乱蒿堂成今六载上雨复旁风逐急添茆盖连忙毕土功【谓柱下贴砖】桂林何日秀兰迳几时通并筑双台子东山接水筒
庄舍宜先立山楹却渐营泉疏药圃润堰起石池清早印荒田契仍标别户名想应频检校~恐欠方兄
云谷怀魏元履
叹息艮斋老当年共此来千峰奇~处一望兴悠哉病怯披云卧诗劳拥鼻裁~今何处所宿草s余哀
送许顺之南归二首
门前三迳长蒿莱愧子殷勤千里来校罢遗书却归去此心元自不曾灰
几年江海事幽寻逃朐粕话此心今日肯来论旧学岁寒犹恐雪霜侵
宿云际寺许顺之将别以诗求教次韵
薄暮投花县联车入翠微长林生缺月永夜照寒扉情话欣无纠牖斥暧形ッ阍涨恳懔ηЮ镆同归
挽汪端明三首
圣主兴炎运明公起妙年材推汉庭右学自北方传出入丹心壮安危素发鲜空余题剑在光烛旧林泉宇元无际孤标自不t物情良有寄谗口讵堪闻未许时明政犹堪史阙文衣冠忽长夜余子谩纷纷先友当年盛斯文元佑徒艰虞共流落存没半呜呼顾我真无赖逢公幸不孤~今还一恸即此是穷涂彦集奉檄归省示及佳篇次韵奉酬呈诸兄友
游子思亲久聚粮不堪官里簿书忙平生况少鹰D志此日尤L时世腊雪未消欢奉檄春风初转喜还乡上堂佳庆从容问一嚼何妨累十觞
彦集兄再适临汀惠顾蓬荜赋诗留别眷予良勤次韵祖行言不尽意
喜君才老更成伊优丛里见孤撑官身未免心徒壮亲膝频违泪欲横簿领不嫌春笋束声要比玉壶清枉车投翰殷勤甚安得仁言与赠行
圭父为彦集置酒白莲沼上彦集有诗因次其韵呈坐上诸友
大阮归来客满堂更移芳席近回塘共怜的砾水花净并倚离披风盖凉银笔看题青玉案佳人怅望白云乡此情此景真愁~病着无因为举觞
寄题宜春使君定叟张兄隐斋
大专盘万生异体实同气云胡分彼已直以私自蔽君家桂林伯德学妙一世闭户不忘忧缨冠矧行义眷言介弟贤四益谨先畀千里各分符一心同尽瘁远题斋户册来表栖息地系述写心胸俯仰资惕厉阳嘉既涤荡慝失封闭介然彼苛痒吓若我黔劓拊摩极哀恫征取敢常艺战兢一日力洋溢四封被君看物我间隐显岂殊致愿反振民功更懋根本计
次韵题平父兄重建一枝堂
画戟朱门枕碧山貂蝉元自出儒冠更余此日林间乐远继当年膝下欢命驾宾朋千里近放怀琴酒百忧遗编却好传孙子莫遣因循学晏安
日用自警示平父
圆融无际大无余即此身心是太虚不向用时勤猛省却於何处味真腴寻常应对尤须谨造次施为更莫E一日洞然无别体方知不枉费功夫
抄二南寄平父因题此诗
阙里言诗得赐商【子贡子夏】千秋谁复与相望邹汾【孟子文中子】断简光前载关洛【张子程子】新书袭旧芳析句分章功自少吟风弄月兴何长从容咏叹无今古此乐从兹乐未央
题刘平甫定庵五咏
定庵
风生长林悲云起空谷暝下有不死人一室常在定
巢云
入山何所见云树春蒙蒙安知巢居子避世於其中
山台
林居厌栖迷山顶幸清旷无事一登临却愁心浩荡
井泉
开山昔何人凿此寒泉井独夜琼瑶泠然发深省
扪
百年不可期一壑当预卜自怜木偶人空羡王官谷
刘平甫席上分韵得写字
岁暮风雨交流云暗平野公子燕华姻招呼及同社高情寄壶觞晤语到风雅剪烛夜堂深幽怀共输写【此诗恐当作一首】
刘平甫分惠水栀小诗为谢二首
年来衰懒罢书淫偶向盆山寄此心何事凉老居士便分幽赏助清吟
何处飞来檐卜林老枝颓更萧ζ嗔苟爬辖头句坐对行吟得自箴【少陵江头五咏於栀子诗云於身色有用与道气伤和】
和喜雨二~
雨师谁遣送余春珍重天公惠我民且看欢颜垂白叟莫愁Z颊踏青人
黄昏一雨到天明梦里丰年有颂声起望平畴烟草v只今投笔事农u
和章国华祈雨呈平父诸兄三首
极目平畴半欲枯遥知精祷意无余更怜不待豚蹄祝便得污邪暗满车
九重清夜仰昭楹调芍从何处来不是幽人祈得雨又烦丹诏走风雷
晴窗挥汗苦骄阳雨槛披衣快晚凉多谢龙公余事业为驱寒谷变炎方
山馆诸兄共赋骤雨鹭鸶二~
平畴焦渴不堪论箫鼓悲秋彻帝阍霹雳一声云自墨山前山後雨翻盆
雨罢微塘凛欲秋飞来白鸟便夷犹从今认得横塘路水远山长百不忧
唐石雪中
春风欲动客辞家霖潦纵横路转h行到溪山愁~处千林一夜玉开花
秋日同廖子晦刘淳叟方伯休刘彦集登天湖下饮泉石轩以山水含清晖分韵赋诗得清字
闲居寡俦侣掩关抱孤清良友倏来止旷然舒我情矧此凉秋初暑退裳衣轻相与一携手东山眇遐征前穿林岭幽俯瞰川原平降集崖寺古徘徊浊醪倾长吟伐木篇K鳞亦相惊愿结沮溺耦穷年此岩u
淳熙戊戌七月二十九日与子晦纯叟伯休同发屏山西登云谷越夕乃至而季通德功亦自山北来会赋诗记事以云卧衣裳冷分韵赋诗得冷字
端荚得幽贞考盘寄兹岭未成长往计抱恨中耿耿秋风吹庭树遥夜枕席冷感彼岁序移慨此心事永明晨发孤兴趣驾向~境跻攀力虽倦想象意逾骋云山一以眺俯仰疑倒景检校石田收眷恋茅屋静淹留复未遂外物愧张邴珍重同来人妙语各清整击节三叹余超然得深省
宿黄沙以山如翠浪涌分韵赋诗得如字
日中秣吾马日暮膏吾车崎岖陟南岭浩荡凌八岖夜雨荐峰前朝登碧琳w苍茫永^罢翕忽清景徂去此二三子我行将焉如崔嵬正丘垤万里思南图
云谷次吴公济韵
昔营此幽栖邈与世相~誓将百年身来守固穷节心期苦未遂岁月一何N终然匹夫志肯遽甘没没兹晨复登瞰目尽云一抹激烈永^余朗寥高韵发夫君内德备不学王骀兀观心见参倚出世自英杰A来肯顾我同去弄云月微言得深扣大句亦孤拔多谢警E慵未敢叹瞻忽更问毫厘间是同端是别
宿休庵用德功壁间韵赠陈道人
暮入千峰里寒栖一草庵室连丹^厨引石泉甘尘虑纷难到神光暖内含非君有道气孤~讵能堪
挽刘枢密三首
天畀经纶业家传忠义心谋谟经国远肓业饺松罾让矸缭贫辖湖岁月侵一朝成殄瘁九牧共沾襟谈笑平蛮策焦劳振廪功复乖宿志忍死罄余忠人叹百身赎天悲一监空九原终莫起千载自英风久矣身无用前恩叹莫偿岂期今老大复此重悲伤泪向遗书尽心随宿草荒诸君那不死恸~鬓成霜
武夷七咏
天柱o
屹然天一柱雄镇斡维东~说乾坤大谁知立极功
洞天
~壁上千寻隐约岩栖处笙鹤去不还人间自今古
画鹤
谁写青田质高超e鹜t长疑风月夜清唳九霄闻
仰高堂
面势来空翠哦诗独好仁怀人今已矣谁遣栋梁新【此堂与迎v亭皆刘建康所名礼记引高山仰止景行行止之诗而曰诗之好仁如此】
趋真亭
危亭久已倾~有颓基在何事往来人不知容鬓改
大小藏岩
藏室岌相望尘编何莽卤欲问伯阳翁风烟迷处所
丹^
仙人推卦节炼火守金丹一上烟霄路千年亦不还
壬子三月二十七日闻迅雷有感
谁将神斧破顽地裂山开鬼失林我愿君王法天造早施雄断答t心
考异
和人游西岩　涧寺【一作涧树】
题周氏溪园三首【一无後一首】
次韵梧竹　　檀栾【一作团栾】　惨淡【一作惨澹】
次开善避暑韵　花思满胸存【一作花气满思存】
送林熙之　妙Z【一作妙蓄】　只自【一作合自】　若知体用元无
间【一作若明体用真无间】
晚步偶成　雨罢寒逾劲【一作雨歇寒逾劲】　暗晴川【一作陪澄鲜】和昼寒韵　争流【一作争陈】　树石【一作谢石】
谒刘公墓　误国【一作迷国】　此公【一作我公】
次彦集别墅　　　　　信有【一作倍有】
次和人梅花韵　　　　本根【一作本愿】
G　　　　芳杳【一作芬杳】　翠e【一作秀e】
芹　　　　牧单【一作收功】
笋　　　　箨龙【一作伏龙】
寄吴公济　客子【一作投绂】　~应【一作~因】　罢登【一作倦登】
从今【一作只今】　寄声【一作寄音】　年深【一作年来】欲问【一作若问】
游百丈山　随川【一作随风】
石台　　　出谷【一作山谷】
同丘子服游芦峰　　　两川【一作满川】
杉迳　　　南起【一作晨起】
桃蹊　　　里春【一作东春】
~顶　　　移治在兹岭【一作移来名北岭】
休庵　　　林峦【一作林凇
值风　　　山上【一作山中】
谢客　　　酒来【一作酒至】　频来【一作烦来】
修书　　　云关【一作灵关】
定庵山台　林居【一作林中】
云谷次吴公济韵　　　观心见参倚【一作秉心极清贰
世自【一作世有】　更问【一作且问】
晦庵集卷六
<集部,别集类,南宋建炎至德佑,晦庵集>

[book_title]卷七
钦定四库全书
晦庵集卷七　　　　　　　宋　朱子　撰诗
崇蘅蜕嵋刮抛庸娴萌~句写呈平父兄烦为转寄彦集兄及两县间诸亲友
空山初夜子规鸣静对琴书百虑清唤得形神两超越不知底是断肠声
空山中夜子规啼病怯余寒故衣不为明时堪眷恋久知岐路不如归
空山後夜子规号斗转星移月尚高梦里不知归未得已驱黄犊度寒V
寄云谷瑞泉庵主
忆昔诛茅日山房我自名风埃犹俗累烟雨负岩耕多谢空门侣能同物外情肯来分半壑聊尔度平生少待清秋日闲寻远岳盟不知谁是客一笑~尘缨
入南康界图经感陶公李勃刘凝之事褡
长官定笑归来晚中允应嫌去却回惟有山人莫相笑也曾还俗做官来
屡游庐阜欲赋一篇而不能就六月中休董役卧龙偶成此诗
登车岭徼息驾康山阳康山高不极连峰郁苍苍金轮西嵯峨五老东昂藏想象仙圣集似闻笙鹤翔林谷下凄迷云关杳相望千岩虽竞秀二胜终莫量仰瞻银河翻俯看交龙骧长吟谪仙句和以玉局章畴昔劳梦思兹今幸徜徉尚恨忝符竹未惬栖云房已寻两峰间结屋依阳冈上有飞瀑驶下有清流长循名协心期吊古增悲凉壮齿乏奇节颓年矧昏荒誓将尘土踪暂寄云水乡封章傥从欲归哉澡沧浪
读李宾老玉涧诗偶成
独抱瑶琴过玉溪琅然清夜月明时~今已是无心久却怕山前荷蒉知
立秋日同子澄寺簿及佥判教授二同寮星子令尹约周君段君同游三峡过山房登折桂分韵赋诗得万字辄成十韵呈诸同游
抗尘几何时猿鹤共悲怨岂知朱墨暇乃适山水愿兹晨秋令初休沐谨邦宪佳宾忽四来英僚亦三劝驾言北郭门谢此隼建散目山崔嵬纵辔路修蔓凭栏快倒峡跻壑困脱挽追攀林樾深欢喜脚力健登高眺远浦\景争自献何必仍丹丘径欲凌九万
和子澄白鹿之句
经旬不到鹿场梦想飞驰不自禁幸有高轩同胜赏何妨折屐共幽寻徘徊未厌诗书乐感慨难忘忠孝心更对丰镌哦伐木风泉云壑助清吟
暇日侍法曹叔父陪诸名胜为落星之游分韵得往字率尔赋呈聊发一笑
长江西委输汇泽东Y中川屹孤屿佛屋寄幽赏我来此何日秋气欲萧爽共载得高俦良晨岂孤往酒酣清^发浪涌初月上叠鼓唤归陈迹真俯仰
九日奉陪高州史君莆阳别驾会稽丞公善化明府仲衡诗伯并屈子美元范二兄及郡中诸文武同登紫霄~顶南望江湖北眺淮甸少快心目既归又得仲衡佳篇句法清丽情致凄惋三复不胜起予之叹谨次韵呈请皆赋之以纪一时之盛甚惠甚望
此日登高处千年锦树稠无人嘲落?有客赋悲秋忽忽尘中老SS物外游江湖空极目不尽古今愁下元节假行视陂塘因与宾友挈儿甥出郭登山归赋二诗示子直春卿及折桂云谷并写呈郡中诸寮友
庐阜东北际迢C五峰尊中岩穹林绕青天白云屯郡阁有佳眺徙倚空朝昏今晨幸休暇发轫北郭门牵萝出林端蹑屐跻云根高寻却清宦小憩欣潺古殿宿寒霭新甍丽朝暾扶藜陟东冈夙昔规曾轩却倚千寻峭前窥百泉奔长风卷浮埃江湖渺相吞结架虽未谐雄已难论同来俱胜流晤语仍王孙已践支许诺不L夙尚魂赋诗纪兹日岁晚期相敦
卧龙之游得秋字赋诗纪事呈同游诸名胜聊发一笑
蹑石度急涧穷源得灵湫EB两对立喷薄中怒投何年避人世结屋栖岩陬嘉名信有托故迹谁能求我来一经行凄其仰前修邻翁识此意伐木南山幽为我立精舍开轩俯清流多岐谅匪安一壑真良谋解组云未遂驱车且来游嘉宾颇蝉野?更献酬饮罢不知晚欲去还淹留跻攀已别峰窥临忽沧洲下集西涧底沉吟树相屯踉ㄜ饮余三峡空尊愁怀贤既伊郁感事增绸缪前旌向城郭回首千峰秋
卧龙之游钱通守得江字不及赋诗已解维矣熹用其韵纪事以赠并附卷末
君行安所适冲风涛江传闻阆州好未见心已降邀君康山游听此巨壑淙班坐酌溪石幽寻s云窗劝君尽此杯锦帆已稠杠明年傥来东鸣铙建高幢访我深涧底晤言~纷咙城南且细说慰我心
分韵得眠意二字赋醉石简寂各一篇呈同游诸兄
驱车何所适往至秋云边企彼涧中石举觞酹飞泉怀哉千载人矫首辞世喧凄凉义熙後日醉向此眠仰视但青冥俯听惊潺起坐三太息涕泗如奔川神驰北阙思属东海嫉ぶ跃鼓展素节空复全低徊万古情恻怆公篇为君结茅屋岁暮当来还【醉石】
天秋山气深日落林景翠亦知後骑g且复一流s环瞻峰列屏迥瞩泉下濞永怀仙陆子久挹浮丘袂于今知几载故宇日荒废空余醮坛石香火谁复继更怜韦刺史五字有真意虎竹付归人悲风起横吹沉吟向~迹浩荡发幽寄来者知为谁念我畴三喟【简寂】
寻白鹿洞故址爱其幽邃议复兴建感叹有作
清冷寒涧水窈窕青山阿昔贤有幽尚眷言此婆娑事往今几时高轩~来过学馆空废址鸣弦息遗歌我来劝相余杖策搴v萝谋野欣有获披图知匪讹永怀当年盛华莘衿佩多博约感明恩涵濡熙泰和凄凉忽荒榛俯仰惊颓波发教逮纲纪喟然心靡它伐木循冈结屋依阳坡一朝谢尘浊归哉硕人P【时已疏上尚书乞洞主矣】游白鹿洞熹得谢字赋呈元范伯起之才三兄并示诸同游者
岁月有环周穷腊忽受谢眷眷山水心幸此朱墨暇招呼得良友邂逅成夙驾深寻故辙迹喜见新结架永怀拾遗公藏器此待价横流诗书泽下及杨李霸炎神抚兴运制作流大化石室万卷藏纶言九天下规模未云远荒良可诧自非贤邑宰谁复此精舍会当求敕赐毕愿老耕稼更与尽心期临流抗风榭
元范尊兄示及十梅诗风格清新意寄深远吟玩累日欲和不能昨夕自白鹿玉涧归偶得数语
江梅
大雪天地闭穷渺寒滨谁知江南信已作明年春
岭梅
梅花破萼时瘴雨吹成雪驿使忽相逢无言似愁~
野梅
野风吹孤芳迥立正愁~皂盖莫徘徊堪看不堪折
早梅
霜风殊未高杖策荒园里仙子别经年相看共惊喜
寒梅
白玉堂前树风清月影残无情三弄笛遥夜不胜寒
小梅
且喜梅花开莫嗟梅花小花小风味深此意君已了
E梅
玉笛未黄昏晏惨亚迩朝E影不胜妍愁心为谁远
枯梅
椭ξ粤蛇冷G缀暄┣Ю锕湃诵慕衲晡谁折【予家居时刘平甫折此枝为赠】
落梅
花开已凄凉花落更愁寂来岁烟雨时为君和鼎实
赋梅
君欲赋梅花梅花若为赋绕树百千回句在无言处观梅小集以斋禁不得奉陪因寄小诗
梅花年後欲离披恰是先生变食时送与西楼一尊酒诸君莫负可怜枝
元范别後寄惠佳篇清叟次韵见示格律俱高咏叹不置因亦用韵写呈二兄聊发一笑
故人别我去一月旷音驿今朝得新诗开卷意已适知君到里门征骑聊一息行复敞天阍从容正朝帻自今九霄路不复两尘隔容与日华东O翔禁扉北回头五峰下寂寞笑孤客不赋归去来心形谩相役【右呈元范】五十行过二双鬓飒秋草平生素心人谁与共兹抱今年庐山下得子恨不早岁月幸同庚诗书复同道惟应山南北云母夜堪捣独生有仙期回崖讵难到丹经不我诳白发不一扫看公须眉苍杖钺督征讨【右呈清叟】
次卜掌书落成白鹿佳句
重营旧馆喜初成要共t贤听鹿鸣三爵何妨奠苹藻一编讵敢议明诚深源定自闲中得妙用元从乐处生莫问无穷庵外事此心聊与此山盟
白鹿讲会次卜丈韵
宫墙芜没几经年~有寒烟涧泉结屋幸容追旧观题名未许续遗编【请为洞主不报】青云白日聊同趣【谓西涧刘公】霁月光风更别传【谓锵夫子】珍重个中无限乐诸郎莫苦羡腾骞
再用前韵示诸同游
幽卧寒岩不记年饱看山月听风泉舒忧正得琴三叠玩意惟凭易一编误落尘中乖夙尚却思洞里付真传封章倘幸天从欲便解铜符谢絷骞
次韵四十叔父白鹿之作
诛茅结屋想前贤千载遗踪尚宛然故作轩窗挹苍翠要将弦诵答潺诸郎有志须精学老子无能但欲眠多少个中名教乐莫谈空谛莫求仙
送四十叔父
吾家从昔号清门叔父于今道更尊客路艰难空自惜遗经终始向谁论独寻云峤逢孤侄共爱春江接故园细说刈葵休放手此来真不为盘餐
伏蒙秘阁张丈宠顾下邑并以长篇为贶降叹之余牵勉继韵仰求斤削僭率皇恐
向来灭迹东山东闭门不问乌雌雄门前有路向尘土两足未举心先慵当时亦有车马客此意欲说嗟谁同穷居聊复追仲蔚笃论何必须刘龚平生故人子张子相思安得长相从每劳书疏问生死坐想星宿罗心胸几年持节汉水上木牛流马旌旗红君王辍馈思颇牧外庸且讫来朝宗因能过我紫霄下後乘载得朱帘栊苍白发应笑我曷不饱卧陶窗风开樽鹅池水清激下马醮石烟空蒙须臾路转山更好摩天巨刃排双峰少看银河忽倒挂直欲跳下清泠中南临汇泽共指点缥缈贝阙浮珠宫公言平日爱登览到此一洗t山空坐间为我出奇句不用远寄南飞鸿上言云泉足奇赏下叹契阔欢相逢纷吾失脚堕世网乃有此会宁天穷流光过眼惊昨梦旧约回首羞尘容明朝却上烟艇去灭没万顷追I翁
和张彦辅初到南康之句
十年不共赋阳春正有胸中万斛尘失喜清诗还入手细看佳句转惊人知公近觉青山好顾我频嗟白发新肯过寒斋共尊酒向来心事请深陈
奉同都运直阁张丈哭敬夫张兄张丈有诗敢次元韵悲悼之极情见乎词伏幸采览二首
秀翁威略华戎遗恨车书久未同喜有象贤堪嗣事故知鸿业自无穷蕃宣合奏三年最风采俄惊一旦空根本平生有深计遗书不但子囊忠
不应世道即漂沦何事今年失此人礼乐端能怀益友琴笙忍遽乐嘉宾亦知游好曾通谱却记登临唤卜邻两首悲诗数行泪感伤那复`清新【张文垂顾适闻讣音为罢郡宴敬夫向尝约熹徙居湖之上盖相语於裴公台上云】
秘阁张丈简寂之篇韵高难继别赋五字以谢来贶
劳农会稽宅息驾丹元乡丹元不可见翠碧空云房是时中春月暄风发新阳白水注幽壑v树敷崇冈俯听足怡悦仰观共徜徉班坐得瑶草倾壶出琼浆长吟游仙诗乱以招隐章忽忽林景西踌躇申慨慷坐上江海客兀傲须眉苍逸气迈霄汉英词吐琳琅思与泉石胜韵随笙鹤翔追游不敢及咏叹可能忘【俗传归宗是王右军故宅陆修静封丹元真人】
和张彦辅落星寺之作
嵌空奇石战惊涛楼殿峥嵘势自高四面真成开玉监三山应是失金鳌题诗正尔难搜句举酒何妨共作豪倚遍阑干更愁~归来白尽鬓边毛
和张彦辅白鹿洞之作
邃谷新华馆风烟再吐吞旧眠闻野鹿遗恨响惊猿【李拾遗自此徙居少室乃被徵故有此句】共赏忻同趣分怆别魂徘徊空日夕无策驻行轩
次张彦辅西原之作
无处堪投迹空山寄一椽悬门窥~壁缭径上层巅槛阔吞江浪窗虚响谷泉丹经闲自读不为学神仙
次张彦辅卧龙之作
瀑水源何处高疑云汉通泻时垂练直落处古潭空客寄诗能好龙蟠意自雄知君来岘首为我说隆中
次张彦辅栖贤之作
融冶何年事停杯莫问天~今从痼疾畴昔似因缘倾耳真三峡投文总九渊兰亭那得此犹足致t贤
和张彦辅雪後栖贤之作
夜来春雪遍林丘却喜风威晓便收好上篮舆闲纵目莫将衲被苦蒙头微官正愧逍遥社胜日犹堪汗漫游欲出林关恋瑶草不妨尊酒更淹留
谢张彦辅留别之作
一别屡更岁思君无已时知君亦念我相望【平】两嗟咨我病卧田间君行护疆陲隐显既殊迹会合安可期今年定何年有此一段奇我来五峰阳君归九江湄闻君肯来辱欢喜不自持迎君紫霄峰举觞白鹅池强健初共欣艰棘旋相悲相顾出危涕薄言首东岐留连十日饮怆恨八哀诗散怀水石幽遂忘筋力疲雄篇既鼎来逸韵方穷追云胡遽告别牙纛风披披揽不得留酌酒前致辞愿君~此觞去上白玉墀国论罄忠益庙谟参设施一请正纪纲再请诛羌夷及时树胍滴课铱丈郊【时闻张荆州讣张丈有诗哭之故有八哀之句】
奉答张彦辅戏赠之句
已驱送客车复着登山屐未论窥临快且脱诗酒厄从今谨出入保此颐正吉不奈岁寒心於公有深忆【王辅嗣注颐卦大象云祸从口出病从口入】
奉答张彦辅解嘲
康俗遗居万叠山高垂铁讵容攀青鞋布c非公事古木寒泉要我闲
伏蒙某官宠示和陶见寄旧作伏读叹仰又感知待期许之意盖非一日率易次韵少见谢臆伏惟矜怜有以教之
吾心抱经济轩冕非所欣向来清禁闼本是山林人浩歌归去来神父邈何因一朝脱冠去妙境聊同臻谓予虽後来臭味亦有闻赓词久见属重以告语勤荒寒想高风令人思无邻甘棠矧在此踯躅晴湖滨
赠于盛二生
昔日丰城剑寒光射斗牛江山余秀杰人物尚风流二妙今安匹孤帆各倦游还家问师友折节慕前修秋日告病斋居奉怀黄子厚刘平父及山间诸兄友
出山今几时忽忽岁再秋江湖岂不永我兴终悠悠况复逢旱魃农亩无余收赤子亦何辜黄屋劳深忧而我忝朝寄政荒积????尤怀z卧空阁恻怆增绸缪东南望故山上有玄烟浮平生采芝侣寂寞今焉俦朝游云峰巅夕宿寒岩幽为我泛瑶瑟冷然发清讴裂寄晨风问我君何求洪泽捩君柁狭硖摧君c君还若不早无乃非良谋再拜谢故人低徊更包羞桂华幸未歇去矣从君游
夜坐有感
秋堂天气清坐久寒露滴幽独不自怜兹心竟谁识读书久已懒理郡更无术独有忧世心寒灯共萧瑟读诸友游山诗卷不容尽和和首尾两篇
去年寻得李家山考卜真成屋数间要与青衿时散帙闲临碧涧共观澜诗书本说人间事胍敌菘淳道镱谁识寥寥千古意新诗题罢藓痕斑
向来结友寻名山下穷~壑高危颠胡为一旦堕尘网五老在望心茫然青牛底处有行迹白鹿几时同正员清游带雨想幽~妙处只恐诗中传
裨胜私老友
槐花黄尽不关渠老向功名意自E乞得山田三百亩青灯彻夜课农书【胜私先侍讲尝着农书三卷】
代胜私下一转语
碓下泉鸣溜决渠屋头桑树v扶E朱虚正自知田事马服何妨读父书
和戴主簿韵
平生本自好楼居况接高人永昼余共喜江山入尊俎从教幕府省文书感君肯出新诗句恨我终思旧草庐拟借韦编订龙马免推纳甲话蟾蜍【戴尝有麻衣易说自以为得之异人云】
次沈侍郎游楞伽李氏山房韵
喜陪後骑陟崔嵬竹里泉鸣古寺开吟罢苏仙头白句天风更送好诗来
天聪已许一言悟年少悬知万卷开珍重当时读书处低回空有後人来
奉同尤延之提举庐山杂咏十四篇
白鹿洞书院【在郡城东北十五里事见记文】
昔人读书地町疃白鹿j世道有升降兹焉更表章矧今中兴年治具一以张弦歌独不嗣山水无辉光荒榛适剪除圣谟以汪洋亦有皇华使肯来登此堂问俗良恳恻怀贤增慨慷雅歌有余韵~学何能忘
折桂院黄云观【在书院东北五里院後作亭取李白黄云万里动风色之句名之】
城中东北望五老何苍苍下有前朝寺一原颇深藏门前林涧幽屋後云木荒闲窗亦明洁着此瑞锦长【僧房有瑞香花】更能理枯筇步上林北冈仰视天宇N俯瞰江流长【即黄云观】受书彼何人姓氏不足详竹帛有遗臭桂树徒芬芳【李逢吉尝读书此院去而登第以故得名】
楞伽院李氏山房【在折桂西十里李公择读书处有东坡记文诗刻枯树墨跋】
蹑石循急穿林度重冈a入幽谷邃仰见奇峰苍李公英妙年读书此云房一去上台阁致身何慨慷苏公记藏书文字有耿光余事亦骚雅戏墨仍风霜两公不归来岁月忽已荒何用建遗烈寒泉荐孤芳
栖贤院三峡桥【在楞伽西五里】
两岸苍壁对直下成斗~一水从中来涌知几折石梁据其会迎望远明灭倏至走长蛟捷来翻素雪声雄万霹雳势倒千宰愕舨蛔猿只昃讵堪说老仙有妙句千古擅奇崛尚想化鹤来乘流弄明月
西涧清吠蒜帧驹谄芟臀魅里刘凝之旧隐作亭取黄太史诗语名之】
凌兢度三峡窈窕复一原~壁拥苍翠奔流逝潺闻昔避世人寄此茅三间壮节未云远高风杳难攀深寻得遗墟缚屋临清湾坐睨寒木杪飞泉s云关兹游非昔游累解身复闲保此清吠说备璨荒苴巍窘庥♂嵊胗焉游集徘徊久之】
卧龙庵武侯祠【在西涧西三里】
空山龙卧处苍峭神所凿下有寒潭幽上有明河落我来爱佳名小筑寄幽壑永念千载人丹心岂今昨英姿俨绘事凛若九原作寒藻荐芳馨飞泉奉明酌公来识此意顾步惨不乐抱膝一长吟神交付冥漠
万杉寺【在卧龙西十里】
休沐聊命驾驾言何所之行寻庆云寺想像昭陵时门前杉径深屋後杉色奇空山岁年晚郁郁凌寒姿当年雨露恩千载有余滋匠石不敢睨孤标俨相持【寺前後杉万木皆天圣中植有旨禁剪伐者】更启石室藏仰瞻天像垂愿以清坊永为太平基【寺藏仁祖御飞白书有清纷帧
开先漱玉亭【在万杉西二里亭旧在桥上今废】
奇哉康山阳双剑屹对起上有横飞云下有瀑布水崩腾复璀璨佳丽更雄伟势从三梁外影落明湖里平生两仙句咏叹深仰止三年落星湾怅望眼空眯今朝随杖屦得此弄清更诵玉虹篇尘襟谅昭洗
简寂观【在开先西五里陆修静所居】
高士昔遗世筑室苍崖朝真石坛峻炼药古井深结交五柳翁屡赏无弦琴相白莲渚一笑倾夙心晚岁更市朝故山锁云岑柴车竟不返鸾鹤空遗音【修静晚为宋明帝召至建康卒於崇虚馆】我来千载余旧事不可寻四顾但~壁苦竹寒萧Α鞠啻竹自修静手植其萌即所谓甜苦笋】
归宗寺【在简寂西十里】
金轮紫霄上宝界鸾溪边往昔王内史愿香有余烟【相传寺是王右军故宅】千年今一归景物还依然涧水既荡山花亦清妍不辞原隰劳乐此宾从贤访古共纡郁劳农独勤拳怜我乖胜践裂寄真诠逃禅公勿遽且毕区中缘【是日熹以事不得陪杖屦】
陶公醉石归去来馆【在归宗西五里】
予生千载後尚友千载前每寻高士传独叹渊明贤及此逢醉石谓言公所眠况复岩壑古缥缈藏风烟仰看乔木俯听横飞泉景物自清~优游可忘年结庐倚苍峭举觞酹潺临风一长^乱以归来篇
温汤【在醉石南二里】
连山西南来中断还崛起干霄几千仞据地三百里飞峰上灵秀\壑下清美逮此势力穷犹能出奇伟谁燃丹黄焰?此玉池水客来争解带万劫付一洗当年谢康乐弦~今已矣水碧复留温相思五湖里【康乐湖中诗云水碧辍流温岂未见此水也耶】
康王谷水帘【谷口景德观在温汤西十五里入谷又十五里至帘下】
循山西北骛崎岖几经丘前行荒蹊断豁见清溪流一涉台殿古再涉川原幽萦纡复屡渡乃得寒岩陬飞泉天上来一落散不收披崖日璀璨喷壑风飕飕追薪?~品瀹茗浇穷愁敬酹古陆子何年复来游【陆鸿渐茶经第此水为天下第一】
落星寺【在郡城南湖中】
浩浩长江水东逝无停波及此一回薄湖平烟浪多孤屿屹中川层台起周阿晨望爱明灭夕游惊荡磨极目青冥茫回瞻碧嵯峨不复车马迹唯闻榜人歌我愿辞世纷兹焉老渔z会有沧浪子鸣弦夜相过
闰月十一日月中坐彭蠡门唤船与诸人共载泛湖至堤首回棹入西湾还分韵赋诗约来晚复集诗不至者浮以太白【签判渺教授空知县望吴学h柱掌仪明大彭兄兰判官击南公一小彭兄i彦忠人直卿余公度浆敬直怀卫父流晦翁光泰儿美棹方】
解组无多日归哉喜欲狂临风成邂逅载月下沧浪酌酒传清影鸣桡击素光它年隔千里此夜莫相忘
和林择之黄云之句兼简同游诸兄
登览日云晏归车眇同冈天风振余夕露沾我裳数子情未厌春山杳茫茫还瞻长江白迥眺飞云黄当念尘中友心期邈相望无为跨鸿鹄决起凌青苍
和彭蠡月夜泛舟落星湖
长占烟波弄明月此心久矣从谁说只今一舸漾中流上下天光两奇~回头忽见西郭门尚喜苏仙有遗烈问予何事却回船尘土鹁头上雪【首句前用苏养直诗苏旧居水西门外舟行望见其处】
熹罢官观康王谷水帘夜饮山月轩分韵得主字奉别送行诸君
嗟余老不才记忆谢明主畀兹山水郡北迩通玄府一官再温凉十日九尘土迨此解章绂~境方快G殷勤故人厚追送崖寺古把酒听鸣泉相看泪如雨
游天池
三年落星渚北望天池山临风几浩叹欲往无飞翰今朝复何朝陟此青云端高寻已奇~俯瞰何其西穷锵原东尽湓城关渺然沧波外淮山碧连环我意殊未极更思出尘寰何当驾轻鸿八表须臾间视此长江水滔滔傥西还
观野灯
飞萤腐草寻常事作底兹山独耀芒须信地灵资物化金膏随处发明光
山北纪行十二章章八句
祗役庐山阳矫首庐山云峰不可觌碧涧何由寻昨朝解印章结友同窥临尽彼岩壑胜满兹仁知心【予以闰月二十七日罢郡是夕出城宿罗汉二十八日宿白鹿二十九日登黄云观度三峡窥玉渊s西涧饮西原宿卧龙四月一日过间先宿归宗二日浴汤泉宿康王谷观水帘宿景德观三日与清江刘倩之子澄永嘉张扬卿清叟浔阳王阮南卿周颐龟父长乐林用中择之洛阳赵希汉南纪会稽陈祖永庆长武当祁真卿师忠温陵吴兼善仲达庐陵许子春景阳新安胡莘尹仲建安王朝春卿长乐余偶占之陈士直彦忠黄干季直临淮张彦先致远会稽僧志南明老俱行】窥临事若何请从圆通说逶迤山门路悄`修篁列溪仍侯家名屋是孱王设何救黍离歌喟焉伤覆辙【圆通寺地名侯溪本侯氏所居李後主取以为寺无它奇但门径竹木深茂可观耳】行逢石门雨解骖寒涧东朝Y锦绣谷俯仰春冥蒙悬泉忽淙b杂树纷青红屡s小亭古幽探思无穷【石门涧正在天池山下有小庵三四是夕宿所谓广福庵者来日登山道锦绣谷再过小桥桥皆有亭下又有亭基二小亭一】竦身长林端策足层崖表仰瞻空界N俯叹尘寰小天池西佛手东窈窕杖屦往复来凭轩瞰归鸟【尽锦绣谷登山稍高无复林木坡陀而上至天池院在小峰~顶乃有石池泉水不竭东过佛手岩石室嵌空中有井泉僧缘崖结架以居下临锦绣谷又有石榻名远公讲经台】斯须暮云合白日无余晖金波从地涌宝焰穿林飞僧言自雄夸俗骇无因依安知本地灵发见随天机【天池院西数步有小佛阁下临~壑是游人请灯处僧云灯非祷不见是日不祷而光景明灭顷刻异状诸生或疑其妄予谓僧言则妄而此光不可诬岂地气之盛而然耶】深寻两林间清波贯华屋莲社有遗踪草堂非旧筑修廊余古刻好丑杂珉玉亦复记经行深L後人读【五日下山至东西林两寺相去不百步一溪清驶横贯其间皆自方丈前南庑下过他处所无有也白莲池在东林法堂前白公草堂基在寺东久废近岁复y数椽制殊狭陋然亦非其正处矣是日题名属寺僧刻於咸通庄田记石】行轩复东骛祠城当晚游胡然冠盖集不尽心期幽夜厌百谷喧旦失千峰稠出门有遗恨回首空绸缪【晚至太平兴国宫唐九天使者祠也江州教授翁名卿载酒肴与乡人游应和欧景文及其诸生二十余人皆至】山水诚乃奇云谁究终始昙远亦何人神君岂其鬼东西妄采获诬z共恢诡百世踵谬讹Ｂ兹胀芹堋径林慧远杂取孔老之言以附佛学尝着沙门不敬王者论唐明皇自言亲见使者降於殿庭因立此宫而t臣造为妖妄以迎合者甚\本朝仍赐宫额神号置提举官云】以兹游览富翻令怀抱伤谁哉可告语举俗昏且狂乾坤有真心日月垂休光茫茫宇宙内此柄孰主张北度石塘桥西访锵宅乔木无遗株虚堂唯四壁竦嗟氯莶B跪荐寒流碧幸矣有斯人浑沦再开辟平生劳仰止今日登此堂愿以图像意质之中几傍先生寂无言贱子涕泗滂神听傥不遗惠我思无疆【六日拜锵先生书堂遗像子澄请为诸生说太极图义先生之曾孙正卿彦卿玄孙涛为设食於光风霁月之亭】明晨江矶寺尊酒聊对设孰是十日游遽成千里别英僚树嘉政素友厉孤节努力莫相忘清宵共明月【七日薛洪持志王仲杰之才酒自南康来饮罢与张陈赵南还军子澄许张归庐陵南乡龟父还家择之之湖南予与王余陈黄东度湖口而归】
考异
崇蘅蜕帷≡孪颉疽蛔髟律稀俊」槲吹谩疽蛔魃硎强汀
分韵赋简寂　迥瞩【一作俯瞩】　谁复【一作复谢】
岭梅　似愁【一作但愁】
野梅　风吹【一作风破】　愁~【一作幽~】
小梅　莫嗟【一作莫叹】
E梅　不胜【一作不成】
送四十叔父　独寻【一作独游】　逢孤【一作寻孤】
秘阁张丈长篇　馈思【一作馈念】
和张彦辅　失喜【一作喜】
奉同张丈哭敬夫　唤卜【一作要卜】
和白鹿洞　再吐【一作自吐】
次栖贤韵　融冶【一作融结】　倾耳【一作苟】
和陶次韵　吾公【一作吴公】
栖贤院三峡桥　倏至【一作倏起】　长蛟【一作长虹】
温汤　据地【一作环地】
山北纪行　【一作嵯峨】　孰是【一作云是】
晦庵集卷七

[book_title]卷八
钦定四库全书
晦庵集卷八　　　　　　　宋　朱子　撰诗
买船至演平拜建康刘公墓下遂入城假馆梅山堂感涕有作
维舟新历口步上秣陵阡高丘忽嵯峨宿草迷荒烟拜起泪再滴哀哉不能言驱车且复东借此虚堂眠念昔堂中人经营几何年一旦舍之去千秋不言还露井益清渫风林更修鲜思公独不见涕下如奔川感慨西州门怆山阳篇晤叹日隐树悲歌月当轩堂堂忠孝心终古谅弗谖尚与吴门子归来故山巅
晚雨凉甚偶得小诗请问游山之日并请刘平父作主人二首
几年不踏仙洲路梦入青藤古木间好f新秋一番雨昼寒亭下弄潺
庐阜归来~短筇解包茶茗粗能供若须载酒邀宾客付与屏山七老翁
宿密庵分韵赋诗得衣字
不到仙洲岁月移壶特地E岩扉已惊素雪清人骨更喜苍烟染客衣新赏不妨频徙倚旧题何事独嘘明朝驿骑黄尘里莫待迷涂始赋归
读子厚步月诗时方闻吕伯恭讣後数日赋此
晚步曲池上西风吹我裳仰观天宇N爱此明月光念我素心人眇焉天一方没者永乖隔存者为参商飘零百岁期寂寞幽霜还坐三太息高林郁苍苍
次子厚秋怀韵
秋风何方来为我涤残暑庭梧亦何与索索终夜雨冥思感物变念此离索苦浩荡信莫量幽纷那得G丁年舍我去憔悴故其所廓落济时心颓然复安取永怀平生友梦想见眉宇今晨枉秀句烂若朝霞举去去同采芝高轩坐凝伫
黎岭西南水石佳处不减庐阜戏呈子厚
谷深石瘦水潺潺便是楞伽折桂间珍重下邳圯上客一年几度到庐山
读子厚诗卷用其卒章晨起之韵作诗寄之
昼永倦残暑宵分喜新凉天鸡一振翼烂烂晓月光病榻感虚徐中庭起O翔怀哉谷城子物外久不忙掩抑琴调希激烈歌声长契阔恨清赏佳期未渠央缄词托归鸟侧伫何能忘
登庐峰
循跻危磴披云得胜游蓬茅增旧葺竹树喜新稠梦想三秋别徘徊十日留余年端可料此地欲长休佳友纷来集欣然会宿心风前陪徙倚云月共窥临雅唱情俱胜微言思独深兹游非逸豫邂逅得良箴
庐峰次韵
涧水流千仞岩姿起万般扶藜虽有兴驻屐谅难安好客能同趣t峰肯纵观苍茫却无际谁与话愁端
次瑞泉诗韵
兴怀来赏趣对景却忘言偶与同游客行逢幽涧原浅泓排积腐暗窦溢流浑终待寒泉食无忧水镜昏
五禽言和王仲衡尚书
提胡芦沽美酒春风浩荡吹花柳不用沙头双玉瓶鸟歌蝶舞为君揿蠼窭米硎蔷恩昨日之愁愁杀人不如归去孤城越~三春暮故山只在白云间望极云深不知处不如归去不如归千仞冈头一振衣
泥滑滑泥滑滑秦望云荒镜湖阔v秧刺水水拍堤牙旗画舸凌风发使君行乐三江头泥滑水深君莫忧脱F脱F桑叶墙下路回头忽忆舍中妻去年已逐它人去旧F脱了却不辞新F知教阿谁做
麦熟吟去年种麦有德音~今种熟谁快活种者已卧官墙仁公有政惠存殁肯使催租更隳突
酬黄子厚见访归途惠诗韵
枥骥倦千里笼鹤思九V念昔田舍日不知山林高一朝逢世纷故丘得潜逃平生栖遁志兹焉始坚牢故人谷城翁高情北窗陶亦复喜我归巾车E林巢申旦更离阔中情重忉忉
游密庵分韵赋诗得清字
误落尘中岁序惊归来犹幸此身轻便将旧友寻山去更喜新诗取意成暖翠乍看浑欲滴寒流重听不胜清个中有趣无人会琴罢尊空月四更
游密庵得空字
欲仙洲路须乘万里风饮泉云出岫卧岭月流空永夜浑无寐悲歌莫与同起来残树影清~小楼东昨为许进之书胎仙字因以名其室或疑欠舞字者故作此以解之
寒山寒月冷飕飕只影孤桐万里游帝乐梦回三叠远胎仙舞罢一帘秋未愁悄寂无人会只恐蹁跹不自休却笑蕊珠何处所两忘蝴蝶与庄周
正月五日欲用斜川故事结客载酒过伯休新居风雨不果二月五日始克践约坐间以陶公卒章二十字分韵熹得中字赋呈诸同游者
玄景雕暮节青阳变暄风忽寻斜川句感此胜日逢驾言当出游一写浩荡胸云物疑异候凄迷久连空今朝复何朝顿觉芳景融畴曩庶复践O曲欢来同伊雅一篮舆连翩数枝筇v野生远思清川照衰容遥瞻西山足突兀弥亩宫庭宇豁清旷林园郁青葱於焉一逍遥芳樽间鸣桐既爵日树隐班荆汀草丰o鳞动微波新荑冠幽丛惆怅景易晏徘徊思无穷愿书今日怀远寄柴桑翁仰止固穷节愧兹百年中
次吕季克东堂九咏
野塘小隐
传得希夷九卦图归来不复梦荣途野塘竟日无人到读尽床头种树书
敬义堂
高台巨ヒ夂稳缱〈酥非小丈夫浩气扩充无内外肯夸心月夜同孤
方拙寮
一室归来万事新窗前横竹挂朝绅九流未让圜机士
四海宁L巧宦人
吟哦室
蒲团竹几睡瞢腾客问君今几折肱身世两忘无可答起寻诗句v阶行
爱莲
闻道移根玉井旁开花十丈是寻常月明露冷无人见独为先生引兴长
月台
台上无人伴苦吟归鸦过尽日西沉须臾玉匣开尘镜却有孤光共此心
菜畦
雨余菜甲翠光匀杞菊成畦亦自春骨相定知非食肉可能长笑个中人
海棠屏
蜀树成行翠作围花开时节更芳菲主人梦亦寻春去栩栩深穿锦障飞
橘堤
君家池上几时栽千树玲珑亦富哉荷尽菊残秋欲老一年佳处眼中来
挽吴给事三首
台省倾t望江湖去一麾语闻三谏切政有百年思不尽云龙会还寻雾豹期谁知七休咏翻入八哀诗粤自辞神武超然~世纷前身疏太傅今日范忠文圃树寒留月湖波冷浸云悬知千载下此地想遗芬忆昔观风寄登堂识老成忘年见交态把酒话诗情别去如三岁书来忽九京却思凭槛语忍遽勒公铭伏读云台壁间秘阁郎中盘谷传丈题诗齿及贱名追怀曩昔不胜感涕辄次元韵呈诸同游计亦同此叹也
提当日忝忘年曾向瑕丘独请前喜看玄云生素壁恍疑後学先贤公游汗漫今何许我病摧颓人自怜只有空山无岁月倚天寒木但苍然【是日景仁景初二兄行视卜宅亦宿山间谨并h呈尤剧悲怆耳】
次韵寄题万顷寒光奉呈休斋先生
闲将岁月老烟汀更遣诗情到杳冥游子故应悲旧国壮怀那肯泣新亭一官避世今头白万卷收功久汗青但见潮生与潮落不知沉醉又还醒
熹伏蒙休斋先生惠诗见留谨次高韵二首
忽惊萧飒鬓毛秋起向东山旧游盘谷门前泪沾臆云台溪上雪蒙头归欤吾党又千里老矣心期但一丘珍重休斋书满屋可无三宿为君留
望望西山日几回更怜一雨洗浮埃远游莫说云门寺往事聊寻单父台鸡犬萧E迷洞口交亲零落半岩隈尊前见在君须`速上篮舆相逐来
用林择之韵别陈休斋
别离不觉岁时侵两地相望共此心今日还成一尊酒它年应记百篇吟伤情後会无期定握手交情有旧深多谢晚风知此意不催寒日下E林
奉酬九日东峰道人溥公见赠之作
几年回首梦云关此日重来两鬓斑点检梁间新岁月招呼台上旧溪山三生漫说终无据万法由来本自闲一笑支郎又相恼新诗不落语言间
和林择之凤凰山韵
木落髻鬟拥湖平镜空荒亡余旧事惨澹只悲风兴发千山里诗成一笑中诸君莫惆怅吾道固当穷
次林择之凉峰韵
解辔林间寺归鸦欲盘望中岚翠合愁外夕阳残尊酒何妨尽a心且自无端满窗月遥夜不胜寒熹去温陵二十七年而复来显庵益老见候七里亭又以佳句见招而休斋陈丈寺丞黄丈皆属和焉因次韵奉酬并呈二丈
不因辞吏役那得解天刑故国重来远寒山依旧青兴怀感陈迹举目怆新亭尚喜湾头老禅房喜扣扃
答黄叔张
日君趋玉陛抗疏肃邦刑便有荣褒衮无劳涕伏青\流争靡靡一柱独亭亭只恐追锋急那容昼R扃
次韵陈休斋莲华峰之作
八石天开势~攀算来未似此心顽已吞缭白萦青外依旧个中云梦
次黄叔张宿凉峰韵
菡萏含跗天外秀婆娑散影月中孤惜无画手追前辈写就凉峰s寂图
至凤凰山再作
门前寒水青铜阙林外晴峰紫?孤记得南通柳浪依稀全是辋川图
见梅用攀字韵
年来羞把玉梅攀万树争春我独顽只有颠狂无告诉诗肠欲断酒肠
次韵陈休斋怀古堂
平昔尘编里心期本自幽那堪旧泉石更作此追游好句看犹在遗忠怆已休亦知今日意不逐大江流
寄题九日山廓然亭
昨游九日山散发岩上石仰看天宇近俯叹尘境窄归来今岁时梦想挂苍壁闻公结茅地恍复记畴昔年随流水逝事与浮云失了知廓然处初不从外得遥怜植杖翁鹤骨双眼碧永^月明中秋风桂花白
用林择之韵呈陈福公
昔公秉钧衡金玉我王度中年几湖海偃息安国步岿然九鼎重翩若孤云去俯仰天地间谁哉此同趣
用前韵答方直甫
小儒谈大方任意略权度未行要疾走踉不成步唯应过量人不作与麽去请君敞书帷为我说归趣
用前韵答林史君
十年剧倾驰此日际风度胡然龚黄最未接夔龙步诗成肯遽休客醉那得去却恐驿书来湖山适成趣
题君子亭
清晨坐武观凉风动高旌挟弓一笑起屈此四座英破的亦已屡穿杨讵云精军吏不敢贺高鸟时相惊解x脱决遂缓带飘华缨俯仰新亭幽旷然尘虑清内正外自直三揖奚所争端居得深玩君子非虚名
伏承侍郎使君垂示所与少傅国公唱酬西湖佳句谨次高韵聊发一笑二首
百年地辟有奇功创见犹惊鹤发翁共喜安车迎国老更传佳句走邮童闲来且看湖头入乐事宁忧酒空会见台星与卿月交光齐照广寒宫
越王城下水融融此乐从今与\同满眼芰荷方永日转头禾黍便西风湖光尽处天容阔潮信来时海气通酬唱不夸风物好一心忧国愿年丰
伏承子直都督侍郎临饯远郊仍邀严州郎中及诸名胜相与燕集分韵赋诗熹得时字辄成鄙句
芳岁倏云宴故山风雪时胡为在中路复此行迟迟为有贤主人爱客情依依昨夕西门道终宴不能辞今朝复何朝祖帐遥相追宾从俱俊贤车马有光辉敞扉得华观俯槛临清池南州淑气多荡节佳景随雪树虽改色青山正含姿【朱氏园外谷中有梅近百株是日花落已尽】开樽酌春醪授简哦新诗但觉四座O不知寸晷移流云暗寒空苍烟染人衣相看暮色至我去公当归别袖不忍分扣扣陈苦词愿公崇令德慰我渴与饥
腊月九日晚发怀安公父教授尬讨丞载酒为别而元礼景嵩子木择之廷老考叔舜民诸贤相与同舟乘便风顷刻数十里江空月明饮酒乐甚因以星垂平野阔月涌大江流分韵熹得星字醉中别去乃得数语略纪一时之胜云
挂帆望烟渚整棹别津亭风水已云便我行安得停离樽枉t贤浊醪愧先倾【二公厨船未至先饮舟中余尊】谈笑不知远但觉江流清【江水上流接建剑溪潮所不及水益清驶】猎猎甘蔗洲茫茫白沙汀斯须复回首~有遥山青【甘庶白沙两地名相去十许里顷刻而过】野色一以暝川光~孤明中流漾华月极浦涵E星酒酣客散归茫然独宵征起视天宇阔此身一浮萍难追五湖游未愿三闾醒且咏招隐作孤舟转nz
伏蒙制置阁学侍郎示及致政少傅相公送行长句并得窃窥酬和佳篇伏读之余不胜慰幸谨次高韵少见愚悃以饯车尘伏惟采瞩二首
公子威名动海滨四年相与愧情亲忽闻黄钺分全蜀更祝彤庭列九宾【公以上章请对】执手便惊成契阔赠言还喜和阳春政成但祝归来早别恨无端莫重陈
地兼梁益盛中权自昔畴咨出万全定喜封章来活国故烦伏轼去筹边【公去岁尝有密疏上赐手札褒论】军民传诏欢声溢妇女迎门巧笑妍要答君恩与人望可无清教逮初筵【诸葛武侯初领益州牧发教与t下曰夫参署者集\思广忠益也若远小嫌难相违覆旷阙损矣违覆而得中犹弃敝F而获珠玉然人心若不能尽惟徐元直处兹不惑又董幼宰参署七年事有不至至干十反来相启告苟能慕元直之十一幼宰之勤渠有忠於国则亮可以少过矣又曰昔初交州平屡闻得失後交元直勤见启告前参事於幼宰每言必尽後从事於伟度数有谏止虽资性鄙暗不能尽纳然与四子终始好合亦足以明其不疑於直言矣】
伏读致政少傅相公送赵成都佳句两篇不胜慰幸已次高韵并饯其行而再赋此章以见区区瞻仰之意缮h拜呈伏乞采览二首
归来寂寞卧漳滨梦想威容阻再亲v野遥闻花欲语赤书还喜雁来宾闲中有句人争诵妙处无心物自春行马不明吾辈设胸奇犹得话陈陈
一旦高辞将相权身名从此庆双全人夸迹已风尘外谁道心游日月边未许前贤专晚节更将余事发春妍君王若要询黄发便好临雍促肆筵
送彦集之官浏阳
急景雕暮节高风振空林病夫掩关卧长|拥孤衾闻君千里行四牡方重此别离感青天欲愁君行岂不劳民瘼亦已深催科处处急椎凿年年侵君行彼m足以慰我心荐书会满箧社酒还同斟所念家同产与君如瑟琴兹焉不并驾宰木寒萧ι邢参嶂钌男恭女知钦明朝复相忆怅望楚山岑
次刘正之芙蓉韵三首
浅v深红出短篱望中都是可怜枝要看乱Q寒塘水更待金风满意吹
凌波直欲渡横塘却爱无人独自芳且倚新漪闲照影更凭女伴一扶将
微吟泽畔几扶筇自笑摧颓一秃翁羞见芙蓉好色且凭诗律傲西风
考异
晚雨凉甚　宾客【一作宾去】　付与【一作分付】
吟哦室　两忘【一作相思】
休齐惠诗次韵　忽惊萧飒【一作还家不觉】　老矣【一作老去】
珍重【一作见说】　三宿【一作三日】　望望【一作怅望】
怀游【一作胜游】　萧E迷【一作荒凉悲】　见在【一作有酒】
速上【一作好上】　逐来【一作f来】
至凤凰山再作　铜阙【一作铜阔】
次韵怀古堂　已休【一作未休】
寄题廓然亭　俯叹【一作俯视】
用择之韵呈福公　谁哉【一作怀哉】
次韵芙蓉　扶筇【一作枝筇】
晦庵集卷八
<集部,别集类,南宋建炎至德佑,晦庵集>

[book_title]卷九
钦定四库全书
晦庵集卷九　　　　　　　宋　朱子　撰诗
石马斜川之集分韵赋诗得灯字
改岁风日好出门欣得朋复招里中彦及此云间僧行行涉清波斯亭一来登徙倚v树?摩娑苍石棱遥瞻原野春仰视天宇澄一水既纡郁t山正蚴鼻菰眯卵K鱼跃轻耆茨钊ツ耆崭┭龀钣桠叱ひ餍贝ㄊ日落寒烟凝暝色变晴景清尊照华灯颓感川徂稚齿欢年增酒尽不能起朱栏各深凭
游石马以驾言出游分韵赋诗得出字
抱病守穷庐闭户常罕出坐见春气深清昼蒙密今朝积雨过淑景回煦律不有尘外踪何由散愁寂行行整巾屦散漫委书帙野迳自萦纡前峰但婆娑茂树下左右寒流汨乱石翳苍根於焉s腰膝追游固才彦逢遇亦奇逸招邀愧深情晤言永兹日君有尊中物我进沂上瑟日夕不得留余欢未云毕
三月晦日与诸兄为真率之约徘徊石马晚集保福偶成短句奉呈聊发一笑
春服明朝换晴川涨v追随皆胜侣邂逅即初心社莓苔古禅扉竹树深移尊应竟日毕景共披襟俭德遵贤范哇词愧雅音清和应更好逸想寄云岑【是日约後会为仙洲之游】
比与邻曲诸贤修举岁事壶石马追补斜川之游而公济适至饮罢首出和陶之句以纪其胜辄亦用韵酬答兼呈诸同游者请共赋之
皇天分四序代谢无时休昔人抱孤念感此成清游迥眺曾城V朗咏斜川流岁月今几许长波没轻鸥眷言抚佳辰荒寻靡遗丘且复置往事及兹命高俦纵策聊并欢飞觥起相酬未知千载下亦记此日不商歌有遗音林乐无余忧但得长如此吾生亦何求
行视武夷精舍作
神山九折溪沿此中半水深波浪阔浮v春涣涣【武夷溪几九曲多急流乱石此第五曲水特深阔平缓v漪可爱】上有苍石屏百仞耸雄观崭岩露垠裢回Ｒ邢龊骸敬朔逡纳舷飨掳蔚厍土⑷绶轿?按旧图名大隐屏】浅麓下萦回深林久丛灌胡然s千载逮此开一旦【峰下小山重复中有平地数十丈乔木长藤茂林修竹交相蔽隐旧无人迹乾道己丑予舟过而乐之及今始能卜筑以~曩志】我乘新村船辍棹青草岸榛莽喜诛I面势穷考按居然一环堵妙处岂轮奂左右矗奇峰踌躇极佳玩【方经始时予以病不能来至是送别山西始自新村买舟以来视所缚屋三间制度殊草草然背负大隐屏面直溪南大山左有魏王上N峰右有锤模三教等石极为雄胜】是时芳节阑红v纷有烂好鸟时一鸣王孙远相唤【山多猕猴】暂游意已惬独往身犹绊珍重舍瑟人重来多幽伴【已约初夏与同志皆往游集】
武夷精舍杂咏【并序】
武夷之溪东流凡九曲而第五曲为最深盖其山自北而南者至此而尽耸全石为一峰拔地千尺上小平处微戴土生林木极苍翠可玩而四P稍下则反削而入如方屋?者旧经所谓大隐屏也屏下两麓坡坨旁引还复相抱抱中地平广数亩抱外溪水随山势从西北来四屈折始过其南乃复绕山东北流亦四屈折而出溪流两旁丹崖翠壁林立环拥神剜鬼刻不可名状舟行上下者方左右顾瞻错愕之不暇而忽得平冈长阜苍藤茂木按衍迤靡胶葛蒙翳使人心目旷然以舒窈然以深若不可极者即精舍之所在也直屏下两麓相抱之中西南向为屋三间者仁智堂也堂左右两室左曰隐求以待栖息右曰止宿以延宾友左麓之外复前引而右抱中又自为一坞因累石以门之而命曰石门之坞别为屋其中以俟学者之t居而取学记相观而善之义命之曰观善之斋石门之西少南又为屋以居道流取道书真诰中语命之曰寒栖之馆直观善前山之颠为亭回望大隐屏最正且尽取杜子美诗语名以晚对其东出山背临溪水因故基为亭取胡公语名以铁笛说具本诗注中寒栖之外乃植C列樊以断两麓之口掩以柴扉而以武夷精舍之扁揭焉经始於淳熙癸卯之春其夏四月既望堂成而始来居之四方士友来者亦甚\莫不叹其佳胜而恨它屋之未具不可以久留也钓矶茶^皆在大隐屏西矶石上平在溪北岸^在溪中流巨石屹然可环坐八九人四面皆深水当中科臼自然如^可?以瀹茗凡溪水九曲左右皆石壁无侧足之径唯南山之南有蹊焉而精舍乃在溪北以故凡出入乎此者非鱼艇不济总之为赋小诗十有二篇以纪其实若夫晦明昏旦之异候风烟草木之殊态以至於人物之相羊猿鸟之吟啸则有一日之间恍惚万变而不可穷者同好之士其尚有以发於予所欲言而不及者乎哉
精舍
琴书四十年几作山中客一日茅栋成居然我泉石
仁智堂
我L仁知心偶自爱山水苍崖无古今碧涧日千里
隐求斋
晨窗林影开夜枕山泉响隐去复何求无言道心长
止宿寮
故人肯相寻共寄一茅宇山水为留行无劳具鸡黍
石门坞
朝开云气拥暮掩薜萝深自笑晨门者那知孔氏心
观善斋
负笈何方来今朝此同席日用无余功相看俱努力
寒栖馆
竹间彼何人抱瓮靡遗力遥夜更不眠焚香坐看壁
晚对亭
倚筇南山巅却立有晚对苍峭矗寒空落日明影翠铁笛亭【山前旧有夺秀亭故侍郎胡公明仲尝与山之隐者刘君兼道游涉而赋诗焉刘少豪勇游侠使气晚更晦迹自放山水之间善吹铁笛有穿云裂石之声胡公诗有更烦横铁笛吹与\仙听之句亭今废久一日与客及道士数人寻其故址适有笛声发於林外悲壮回郁岩石皆震追感旧事因复作亭以识其处仍改今名】
何人轰铁笛喷薄两崖开千载留余响犹疑笙鹤来
钓矶
削成苍石棱倒影寒潭碧永日静垂竿兹心竟谁识
茶^
仙翁遗石^宛在水中央饮罢方舟去茶烟袅细香
渔艇
出载长烟重归装片月轻千岩猿鹤友愁~棹歌声
次公济精舍韵
一室空山里o尘迥莫侵若非同臭味谁肯远过临健策凌丹壑清诗重玉琴溪边一回首平地足崎舴钔公济诸兄自精舍来集冲佑之岁寒轩因邀诸羽客同饮公济有诗赠守元章师因次其韵
蓬莱清浅今几年武夷突兀还苍然但忻丹籍有期运不悟翠壁无寅缘鼎中龙虎应浪语纸上爻彖非真传明朝猿叫三峡路一叶径上沧浪船
出山道中口占
川原红v一时新暮雨朝晴更可人书册埋头无了日不如抛却去寻春
淳熙甲辰中春精舍闲居褡魑湟歌十首呈诸同游相与一笑
武夷山上有仙灵山下寒流曲曲清欲识个中奇~处歌闲听两三声
一曲溪边上钓船幔亭峰影蘸晴川虹桥一断无消息万壑千岩锁翠烟
二曲亭亭玉女峰坊临水为谁容道人不复荒台梦兴入前山翠几重
三曲君看架壑船不知停几何年桑田海水今如许泡沫风灯敢自怜
四曲东西两石岩岩花垂露碧金鸡叫罢无人见月满空山水满潭
五曲山高云气深长时烟雨暗平林林间有客无人识E乃声中万古心
六曲苍屏v碧湾茅?终日掩柴关客来倚岩花落猿鸟不惊春意闲
七曲移船上碧滩隐屏仙掌更回看人言此处无佳景只有石堂空翠寒【此诗後二句一本作却怜昨夜峰头雨添得飞泉几道寒】
八曲风烟势欲开鼓楼岩下水潆洄莫言此处无佳景自是游人不上来
九曲将穷眼豁然桑麻雨露见平川渔郎更桃源路除是人间别有天
伏蒙致政少傅相公宠赐寄题武夷精舍诗一首拜受捧读不胜仰叹无以自见区区感幸之诚辄继高韵缮写拜呈冒E威尊下情恐悚之至
望断钧天白玉都石田茅屋讵应无况蒙一字荣褒衮更觉千峰胜画图旧弼诗情高v野狂奴心事只风雩蒲轮几日符嘉梦恰有流霞酒一壶【旧弼公所居坊名取答诏语也熹近尝梦公趣召枉临止饮留宿翌日登车手取几间活人书一帙以行意者公当再施医国之手以活斯人乎李义山武夷诗有流霞酒一杯之句】
刘子澄远寄羊裘且有怀仁辅义之语戏成两~为谢以发千里一笑
短棹长蓑九曲滩晚来闲弄钓鱼竿几回欲过前湾去却怕斜风特地寒
谁把羊裘与醉披故人心事不相违狂奴今夜知何处月冷风凄未肯归
过盖竹作二首
二月春风特地寒江楼独自倚阑干个中讵有行藏意且把前峰细数看
浩荡鸥盟久未寒征骖聊此驻江干何时买得鱼船就乞与人间画里看
送建阳陈丞伯厚还乡
栝苍云壑入秋梦闽岭风霜侵鬓丝岁晚未收稽古力径荒曾拟赋归辞一官坎卩地└喊偎昊度偾炷复热ゲ藉藻莆捭成此心惟有古人知
拜鸿庆宫有感
旧京原庙久烟尘白发祠官感慨新北望千门空引籍不知何日去朝真
答袁机仲论启蒙
忽然半夜一声雷万户千门次第开若识无心含有象许君亲见伏羲来【半夜一本作平地】
观林长仁书卷戏题问答
猿去山空鹤亦飞柴门空掩钓鱼矶门前树叶都黄了何事幽人久不归
为爱云泉百尺飞故将茅屋傍苔矶几年清梦黄尘里此日秋风一棹归
题严居厚溪庄图
平日生涯一短篷只今回首画图中平章个里无穷事要见三山老放翁【谓陆务观时严居厚之官剡中】
拟县补以虫鸣秋诗
天籁谁为主乘时各自鸣如分百虫响来助九秋清未歇吟风调先催泣露声乾坤辟氛气草木敛华英易断愁人梦难安懒妇惊唯应广成子万感不关情【古语云络纬鸣懒妇惊见诗疏】
挽蔡太傅
畴昔相逢地知君意矫强旋闻将使指劲节动朝行方为人材喜相期事业长如何遽不淑未及鬓毛苍
乙卯八月晦日浮翠亭次叔通韵
弱植有孤念独住穷名山那知岁月逝白首尘埃间今朝定何朝凭高睨清湾t贤亦戾止共此一日闲晤言不知疲林昏鸟飞还胜践可无纪重来谅非艰留语岩上石毋使门常关
用丘子服弟韵呈储行之明府伯玉卓丈及坐上诸友
我是溪山旧主人归来鱼鸟便相亲一与尔同生死万事从渠更故新
谨次县大夫见属之韵
抚摩凋瘵为心切摹写风烟着语亲只愿如今更无倦清诗美政逐年新
承事卓丈置酒白云山居饮饯致政储丈叔通因出佳句诸公皆和熹辄亦继韵聊发坐中一笑【此题一本作白云寺送储柯伯升】
老去读书秋树根山林儿女定谁尊偶缘送客来僧寺却是披云卧石门物外祗今成跌荡人间何处不啾喧一杯且为阳关尽双目从教别泪昏【东坡赋徐德古旧居有一为儿女鹗季跎搅肿鹬句】
丙辰正月三日赠彭世昌归山
象山闻说是君开云水参天瀑响雷好去山头且坚坐等闲莫要下山来
和人都试之韵
储胥闻道落初成共喜儿郎意气生初恨雨声迷叠鼓忽惊晴色动高旌盘牟入咏诗情壮破的传觞酒令明纵使腐儒东乡坐不妨堂上有奇兵
聚星落成致政陈丈举酒属客出示新诗而仲卿朝瑞及刘范二兄相与继作熹幸以卜O得陪胜集率尔次韵聊发一笑
适亲德范仰循循遽喜名章肆笔成说台高今胜昔极知星聚暗还明当家翰藻争春丽上客词源彻底清更共O翁闲指点千峰环合水无声
谨次陈昭远丈龙洲乡社高韵并呈诸兄友
几年社酒醉班荆此日祠坛喜落成误许俗书轻染污急传佳语颂登平年丰已荷天垂庆人杰还欣地炳灵不信O村是尘境请看v水锁红亭
怀潭溪旧居
忆住潭溪四十年好峰无数列窗前虽非水抱山环地却是冬温夏泠天v舍扶E千个竹傍崖寒冽一泓泉谁教失计东迁缪惫卧西窗日满川
甘泽应祈一苏焦槁皆昭远致政宣义丈及仲卿诸友昼夜精?不出道场之力而昭远丈惠诗反以见属非所敢当辄依高韵和呈以见鄙怀并简同社诸兄友
精祷由来未浃辰如何嘉树便遄臻诚通幽隐知无间喜动龙天信有因适叹捶偾亩尽忽惊滂润一时均谁云化育流行妙只属乾坤不属人
奉题李彦中所藏俞侯墨戏
不是胸中饱丘壑谁能笔下吐云烟故应~有王摩诘解写离骚极目天
题刘志大严居厚潇湘诗卷後
潇湘门外水如天说着令人意惨然试问登高能赋客个中何似汨罗渊【余南游不能过衡山但见人说衡州门外泊船处风物令人愁未知信否因览此卷书以讯之】
闻蛙
两枢盛怒`春池t吠同声彻晓帷等是一场狼藉事更无人与问官私
延平水南天庆观夜作
石楼云卧对江城城角吟霜永夜清料得南枝正愁~不堪闻此断肠声
墨梅
梦里清江醉墨香G寒枝瘦凛晁如今白黑浑休问且作人间时世装
秋华四首
木芙蓉
红芳晓露浓v树秋风冷共喜巧回春不妨闲弄影
蕙【古所谓蕙乃今之零陵香今之蕙不知起於何时也】
今花得古名旖旎香更好适意欲忘言尘编讵能考
木犀
乔木生夏凉芳蕤散秋馥未觉岁时寒扶E方v屋
菊
青蕊冒珍丛幽姿寒晓露政尔破荒寒讵免伤迟暮晦庵足疾得程道人P之而愈戏赠此诗
十载扶行持短筇一P相值有奇功出门放步人争看不是前来勃@翁
戏答杨庭秀问讯离骚之句二首
昔诵离骚夜扣舷江湖两地水浮天只今拥鼻寒窗底烂却沙头月一船
春到寒汀百草生马蹄香动楚江声不甘强借三峰面且为灵均作杜蘅【佛法不怕烂却禅家语也杜蘅一名马蹄香本草辨伪药云细辛则杜蘅水浸令直三峰谓华也】
孝宗皇帝挽歌词
阜陵发引诏许近臣进挽歌词熹恭惟盛德大业不易形容方将摅竭鄙思以效万一冥攘日才得四语而忽被闵劳之诏罢遣束归遂不敢成章以进杜门累年每窃私恨戊午之春大病濒死默念平生仰孤恩遇无路补报感激涕泗不能自己谨因旧篇续成十有六韵略叙本末以见孤臣亡状死不忘君之意云【仗便之便一本作更】
精一传心妙文明抚运昌乾坤归独御日月要重光不值亡胡岁何由复汉疆遽移丹极仗便上白云乡九有哀同切孤臣泪特滂讵因逢舜日曾得周行但忆彤墀引频趋黼坐旁衮华叨假宠缟素识通丧似有盐梅契还嗟贝锦伤戴盆惊委照增秩待行香手疏摅丹悃衡程发o囊神心应斗转巽令亟风扬未答隆儒厚俄闻脱忙此生知永已没世恨空长内难开新主遄归立右厢因山方惨澹去国又怆惶疾病今如许形骸可自量报恩宁复日忍死续残章
诗送碧崖甘叔怀游庐阜兼简白鹿山长吴兄唐卿及诸耆旧三首
羌庐不见几经年一话清游一怅然此日送君凭问讯千峰影里旧潺
知君挂席下清江未见香炉意已降直上新泉得雄观便将杂句写长杠
遗君踪迹莽荆榛曾把诗书为作新今日总输吴季子枕流漱石自由身
【诸人已致书者此不复及此外更有陈胜私在九叠屏下田舍彭师范在隔江都昌县界中皆胜士也赵南纪病卧城中不知今能出入否叔怀皆可为一访致鄙意不敢辄以为迹相污染也山间胜处皆有前贤题咏可寻独新泉近出最名殊胜非三峡漱石所及而余未之见故诗中特言之黄石岩~高而漱玉之原眼界特旷远余尝一诣而不能及近闻故吏张生弃家居之其勇猛精进老守盖有愧焉叔怀傥至其处试为物色颇存问之为佳】
丘子服来访道间得古梅折以为赠刘叔通江文卿俱来各有佳句因各次韵为答三首
老枝横出数花新谁寄寒斋雪夜春江路犹应有幽伴~愁难得赏心人【用子服韵】
独树临孤岸横枝放浅花不须烦驿使正耐雪斜斜【用叔通韵】
西湖居士寻诗处今堕软红车马尘半树横枝空好在只因无地高人【用文卿韵】
用子服韵谢水M花
水中M子来何处翠袖黄冠白玉英报道幽人被渠恼着诗送与老难兄
引年得请伏蒙致政学士契文特垂庆问宠以佳篇捧玩之余感愧亡量辄借高韵少见谢诚伏幸笑?
一气无私物自盘放臣偏荷主恩方L妄窃老夫号讵敢重簪博士冠身退未妨闲养病年丰何幸且偷安新篇似许参同社愿刺仙舟上钓滩【贾生鹏赋大钧播物史记作大专盘物索隐云专读作钧盘犹转也义与播同】
蒙恩许遂休致陈昭远文以诗见贺已和答之复赋一首
阑干苜蓿久空盘未觉清羸带眼老去光华奸党籍向来羞辱侍臣冠极知此道无终否且喜闲身得暂安汉祚中天那可料明年太岁又狻咎览シ础刻病窘隆庚申距今己未二百四十年矣尝记年十岁时先君慨然顾语熹曰太祖受命至今百八十年矣叹息久之铭佩先训於今甲子又复一周而衰病零落终无以少塞臣子之责因和此诗并记其语以示儿辈为之a然感涕云】
己未九日子服老弟及仲宣诸友载酒见过坐闲居厚庙令出示佳句叹伏之余次韵为谢并呈同社诸名胜
篱菊斑斑半吐黄c中又报紫萸香【辋川有茱萸c字与泮同】装成令节秋还晚撩得高情老更狂载酒极知乖胜践沾衣却免叹斜阳【是日本约会於周园属予有故不果出因集予舍】余年只恐逢辰少吟罢君诗引兴长
奉和子服老弟黄杨游岩二诗
闻道黄杨山上头千峰环抱百泉幽羡君拄杖年年去饱看人间万顷秋
游洲岩下水泠泠枕石何妨梦里听要与他年成故事谩寻幽处着新亭
和刘叔通怀游子蒙之韵
扣角听君悲复悲壮心未已欲何之交游半落丘山外离别偏伤老大时尚喜渊K容贾谊不须日饮教袁丝病余我更无l赖勉为同怀一赋诗【余素不能作唐律和韵尤非所长年来追逐殊觉牵强子服乃令更为手写此三诗者不知欲以何用晨起书罢欲记岁月方觉是庚申开基节日此亦难逢之会感叹久之】
叔通老友探梅得句不鄙垂示且有领客壶之约次韵为谢聊发一笑
迎霜破雪是寒梅何事今年独晚开应为花神无意管故烦我辈着诗催繁英未怕随清角E影谁怜蘸v珍重南邻诸酒伴又寻江路香来
病中承子服老弟同居厚叔通居中居晦诸兄友载酒见过子服有诗牵勉奉和并呈在席幸发一笑
心期万壑与千岩屡向君诗得指南久恨泠然孤宿诺偶逢兀者便同参傥蒙大药分金匕岂羡奇方出玉函谁识留连今夕意沉z未散莫回骖【子服数有诗言黄杨之胜未及往而得足疾故有兀者之句是夕坐客皆以霜寒欲亟归因又有末後句云】
寄江文卿刘叔通
文卿句律如诗律通叔诗情~世情政使暮年穷到骨不教吟出断肠声
诗人从古例多穷林下如今有两翁应笑湖南老宾友两年吹落市尘中【此戏子蒙恐落穷籍不便可发一笑也】
我穷初不为能诗笑杀吹竽滥得痴莫向人前浪分雪世间真伪有谁知【侬不能诗往岁为澹庵胡公以此论荐平生侥幸多类此云】
梅
姑射仙人冰雪容尘心已共彩云空年年一笑相逢处长在愁烟苦雾中
香茶供养黄蘖长老悟公故人之塔并以小诗见意二首
摆手临行一寄声故应离合未忘情炷香瀹茗知何处十二峰前海月明
一别人间万事空他年何处却相逢不须更话三生石紫翠参天十二峰
庚申立春前一日
雪花寒送腊梅萼?生春岁江村路云迷景更新南城吴氏社仓书楼为余写真如此因题其上庆元庚申二月八日沧洲病瘦朱熹仲晦父
苍头已是十年前把镜回看一怅然履薄临深谅无几且将余日付残编
考异
石马用公济和陶韵　飞觥【一作飞觞】
武夷精舍杂咏序　而出【一作而去】　丹崖【一作丹壑】
林立【一作森立】　相羊【一作相忘】
白云送储柯　僧舍【一作僧寺】　~今成【一作情怀常】
无处不【一作唇觜任】　双目从教别泪昏【一作两眼那因小马昏】
和叔通怀子蒙韵　听君【一作刘郎】　半数【一作半落】
不须日【一作未须痛】　病余我更无l赖【一作我今久矣摧颓甚】
叔通探梅　繁英【一作落英】　珍重南邻诸酒伴【一作问道南邻多酒
伴】　又寻【一作背寻】
病中承子服同诸兄友见过　宿诺【一作独往】　便同【一作遂同】傥蒙【一作傥逢】　方出【一作方扣】　谁识留连今夕意【一作且幸亲朋相热】
黄蘖悟公塔　摆手【一作撒手】　故应【一作故知】
晦庵集卷九

[book_title]卷十
钦定四库全书
晦庵集卷十　　　　　　　宋　朱子　撰诗
谒表伯余宋佑
江上雪意满风吹竹林平先生但坚坐稚子开柴荆
f韵
千山木脱但空林天外哀鸿亦叫音认取溪亭今日意四更山月涌波心
次晦叔寄弟韵二首
闻道君归湘水东经行长在白云中诗成天柱峰头月酒醒朱陵洞里风旧学难酬香一瓣流年谁管鬓双蓬书来为指q讹处不涉言诠不落空
试上闽山望楚天e飞欲断势还连凭将袖里数行字与问云间双髻仙我访旧游终有日君归故里定何年~今千里同心事静对箪瓢独喟然
次范硕夫题景福僧开窗韵
昨日土墙当面立今朝竹牖向阳开此心若道无通塞明暗何缘有去来
题谢安石东山图
家山花柳春侍女髻鬟v出处亦何心晴云在空谷
江月图
江空秋月明夜久寒露滴扁舟何处归吟啸永佳夕
吴山高
行尽吴山过越山白云犹是几重关若寻汗漫相期处更在孤鸿灭没间
题蕃骑图
传闻姑【阙】欲南侵愁破雄边老将心却是燕姬能I敌不教行到杀【阙】林
题尤溪宗室所藏二姬图
潇湘木落时玉佩秋风起日暮怅何之寂寞寒江水【湘夫人】
夫君行不归日夕空凝伫目断九疑岑回头泪如雨【湘君】
夜
独宿山房夜气清一窗凉月共虚明邻鸡未作人声~时听高梧滴露鸣
醉作三首【七月二十六日夜】
淅淅西风起嗷嗷寒e多稻粱随处有珍重采薇歌淅淅西风起候虫寒夜分千山杳沉寂竟夕断知闻淅淅西风起溅溅石濑鸣有情从是妄个里定无情
苦雨用俳谐体
仰诉天公雨太多才方欲住又滂沱九关虎豹还知否烂尽田中白死禾【楚词招魂云虎豹九关啄害下人些】
杉木长涧四首
我行杉木道弛辔长涧东伤哉半菽子复此巨浸攻沙石半川原阡陌无遗踪室庐或仅存甑久已空压溺余鳏孤悲号走哀恫赙恤岂不勤丧养何能供我非肉食徒自闭一亩宫箪瓢正可乐禹稷安能同A来一经行[欷涕无从所L越尊俎岂惮劳吾躬攀跻倦冢顶永^回凄风眷焉抚四海失志嗟何穷
朝发长涧头夕宿长涧尾伤哉长涧人祸变乃如此县官发廪存鳏孤民气未觉回昭苏老农向我更挥涕陂坏渠~田苗枯
阡陌纵横不可寻死伤狼籍正悲吟若知赤子元无罪合有人间父母心
题中峰杉径
盘回山腹转修蛇横入中峰小隐家好把a杉缘径反迎凉月看清华
山寺逢僧谈命
此地相逢亦偶然漫将牛斗话生缘时行时止非人力莫问流年~问天
赠书工
平生久要毛锥子岁相看两秃翁却笑孟尝门下士~能弹铗傲西风
兰
谩种秋兰四五茎E帘底事太关情可能不作凉风计护得幽香到晚清
读十二辰诗卷掇其余作此聊奉一笑
夜闻空箪啮饥鼠晓驾羸牛耕废圃时才虎圈听豪夸旧业吩班得卤君看蛰龙卧三冬头角不与蛇争雄毁车杀马罢驰逐烹羊酤酒聊从容手种猴桃垂架v养得{鸡鸣角角客来犬吠催煮茶不用东家买猪肉伏承示及毛公平仲墓铭且索挽诗熹不及识毛公而爱重其文旧矣义不可辞顾已不及其虞殡姑以数句题於墓铭後幸辱裁订或转而致之其家幸甚
毛公神仙骨误落世网中髫龀出奇语砉然惊乃翁弱龄翰墨场不言已收功亭亭~世姿皎皎冰雪容顾步一长啸笙鹤翔秋空调高听者稀老去竟不逢一朝谢尘浊泠然跨刚风回头叫安期举手邀韩终千秋有遗想一往无留踪平生故人心洒涕铭幽宫斯人不可见斯文鬼神通
挽鹿伯可郎中二首
造辟谋谟远勤民志虑专中身谢轩冕毕志友林泉出祖倾t彦归来足二贤谁令行乐地容易锁寒烟畴昔东州路音书仅一通承终未遂仰德竟何穷野哭悲能遽岩居计莫同关心九原路无树不高风
挽陈检正庸二首
厚德高贤躅清名起懦襟承宣几年最明恕一生心势屈飞腾晚忠存献纳深忽骑箕尾去陵柏为谁忆昔都门道光华辱宰卿丁宁话盐ko悉见民情一别惊时论三年想颂声~今空老泪难得浊河清
哭刘岳卿
曾说幽栖地君家近接连要邀月酒同棹钓溪船遽尔悲闻笛真成叹~弦林猿催老泪为尔一咳皇饯陈兄朝章居士永归本宅授诸挽者
蚤岁醇儒业中年居士身功名虚竹帛德义满乡O一笑藏舟失千秋宰树新伤心耆旧传那复有斯人
宿石罟荻首
春江日东注我行i其波扬帆指西塘桨肚嗌蕉嗲嗌阶藻藻品墒空嵯峨v树生其间幽鸟鸣相和搴篷骋遐眺击楫成幽歌独语无与晤兹怀竟如何
停骖石罟萁饫虑褰滨中流擢歌发天风水生鳞名都固多才我来友其仁兹焉同舟济讵止胡越亲舞雩谅非远春服亦已成相期岂今夕岁晚无缁磷
水口行舟二首
昨夜扁舟雨一蓑满江风浪夜如何今朝试卷孤篷看依旧青山v树多
郁郁层峦夹岸青春山v水去无声烟波一棹知何许_两山相对鸣
咏岩桂二首
亭亭岩下桂岁晚独芬芳叶密千层v花开万点黄天香生静想云影护仙谁识王孙意空吟招隐章露呕平鹑锓缟碧玉枝千林向摇落此树独华滋木末难同调篱边不并时攀援香满袖叹息共心期
次韵芮察院送【阙】宝文赴浙漕二首
远俗何劳问威名旧已孚百城方仰泽一节遽还都圣主勤修政今年决破胡期公宁馈挽注想在谋谟考卜川清旷端居奈乐何风云一以便岁月不胜多节传无淹驾林园得屡过功名从迫逐志业岂蹉跎
挽梁文靖公二首
擢第初龙首登庸再凤池心期讵温饱身任必安危几岁调娱政今年殄瘁诗恭惟衮敛意不尽鉴亡悲疏宠无前比腾韦又夙心极知求士切端为爱君深卤簿寒笳远尘埃断藁侵空令杀公掾衰涕满寒襟
挽周侍郎二首
德量推容物才猷足济时功覃远徼余算饱雄师行李淹新岁还乡感羽仪一朝成殄瘁九牧共伤悲忆昔趋丹阙看公上玉除民饥深献纳主圣极欷[解手寒江阔惊心夜壑虚A来空老泪无地别[车【顷年熹以浙东荒政入奏适公还自荆鄂先一日引对具奏沿道所见饥民狼狈之状上感其言赈恤加厚然熹渡江不旬日即闻公讣今者会葬又以偎攀期追送不及故云】
挽董安人二首
雅望推前辈承家赖女师闺门传懿范汤沐盛恩私万里骖鸾去千秋宰树悲自应铭妇德谁与篆丰碑令尹古循吏郡君今胜流平生余事业岁极熏修帐真成梦灵辰竟不留遗风被箫挽未觉九泉幽
题霜杰集
先生人物魏晋间题诗便欲倾天悭向来无地识眉宇今日天遣窥波澜平生尚友陶彭泽未肯轻为折腰客胸中合处不作难霜下风姿自奇特小儒阀金匮书不滞周南滞海隅榆连一见何当挽袖凌空虚
谢吴公济菖蒲
翠羽纷披一尺长带烟和雨过书堂知君别有J仙种容易难教出洞房
易二首
立卦生爻事有因两仪四象已前陈须知三~韦编者不是寻行数墨人
K心虽出重爻後着眼何妨未画前识得两仪根太极此时方好~韦编
客来二首
客来何处红云唯见风前万点春心赏未妨随处好v杨里换纶巾
怅望君家岭上云便佳友去寻春论诗剧饮无他意未管残红落佩巾
题沈公雅卜居图
往者仲长子高情世无俦一朝谢尘躅卜筑娱清幽茆屋八九间下有良田畴後檐果垂实前庭树相褪と毡鲇牙辞脔共舒忧言论核幽妙理乱穷端由至今一卷书凛然昭千秋沈侯经济业夙尚本林丘谈笑出幻境寤言蹑斯游仰睇白石岗俯濯青瑶流旷然宇宙外邈矣将焉求
武林
春风不放桃花笑雨能生客子愁只我无心可愁得西湖风月弄扁舟
桐庐舟中见山寺
一山云水拥禅居万里江楼v屋除行色SS吾正尔春风处处子何如江湖此去随沤鸟粥饭何时共木鱼孤塔向人如有意他年来借一蘧Z
伏读尤美轩诗卷谨赋一篇寄呈伯时季路二兄
我闻洞岩幽结友事临眺浮言妨胜践怅望空永啸归来眩奇语更欲穷?I却寻两翁意宴坐得观照鸣泉俯淙b穹石仰苍峭共与前创古三叹遗墨妙神游恍不隔仁宅忻有要回首鹿门期寒云生远峤【熹自林泉绍德寒岩之行而同行有不欲者遂已诗卷之首即东莱舍人吕公上饶尚书汪公轩盖玉水工部喻公所书】熹次延之年兄韵敬题绍德庵真如轩写呈伯时季路二兄
先生可是爱吾庐来往邻庵几闰余嘞戮箍千岁室竹间犹吠蚧R书悲凉共识临风处游戏谁知落笔初寄语山灵勤守护莫将题柱比相如
益公道人相见信安道温陵旧游出示近诗因次其韵
别来几度见归鸿岁月悠悠一梦中莫道相望湖海阔争知千里不同风
一身千里伴征鸿北去南来羁旅中珍重故人相认得新诗重举旧家风
次益老韵
乾坤极处无今古道术多岐自短长傥有新思还告我不应无雁到衡阳
秋日
一雨生凉杜若洲月波微漾v溪流茅檐归去无尘土淡薄闲花v舍秋
放船二首
浩荡清江水依微v树风解维春雨外弭夕阳中江草生新径岩花点旧丛诗翁不愁思逸兴莽何穷畴昔清溪峡船头戏彩翰十年空往事一梦记前滩陡~垂苍壁澄虚列翠峦今宵诗卷里重得纵遐观【往年泛舟此峡有水鸟数十翔集舟前舟至辄起若相导十余里乃散】
诗余
水调歌头
富贵有余乐贫贱不堪忧谁知天路幽险倚伏互相酬请看东门黄犬更听华亭清泪千古恨难收何似鸱夷子散发弄扁舟　鸱夷子成业有余谋收身千乘卿相归把钓鱼h春昼五湖烟浪秋夜一天云月此外尽悠悠永弃人间事吾道付沧洲
又次袁机仲韵
长记与君别丹凤九重城归来故里愁思怅望渺难平今夕不知何夕得共寒潭烟艇一笑俯空明有酒径须醉无事莫关情　寻梅去E竹外一枝横与君吟弄风月端不负平生何处车尘不到有个江天如许争肯换浮名只恐买山隐却要炼丹成
满江红刘知郡生朝
秀野诗翁念故山十年乖隔聊命驾朱门旧隐v槐新陌好雨初晴仍半暖金缸玉峡瑶席更流传丽藻借江天留春色　过里社将儿侄谈往事悲陈迹喜尊前见在镜中如昔两鬓全欺烟树v方瞳好：潭碧但一年一度一归来欢何极
菩萨蛮回文
晚红飞尽春寒浅浅寒春尽飞红晚尊酒v繁繁v酒尊　老仙诗句好好句诗仙老长恨送年芳芳年送恨长
又次圭父回文韵
暮江寒碧萦长路路长萦碧寒江暮花坞夕阳斜斜阳夕坞花　客愁无胜集集胜无愁客醒似醉多情情多醉似醒
念奴娇用傅安道和朱希真梅词韵
临风一笑问t芳谁是真香纯白独立无朋算只有姑射山头仙客~艳谁怜真心自保邈与尘缘隔天然殊胜不关风露暄　应笑俗李桃无言翻引得狂蜂轻蝶争似黄昏闲弄影清浅一溪霜月画角吹残瑶台梦断直下成休歇v青子莫教容易披折
和西江月
睡处林风瑟瑟觉来山月团团身心无累久轻安况有清凉池馆　句稳翻嫌白俗情高却笑郊寒兰膏元自少陵残好处金章不换
又
堂下水浮新v门前树长交枝晚凉快写一篇诗不说人间忧喜　身老心闲益壮形J道胜还肥软输加璧未应迟莫道前非今是
鹧鸪天江槛词
暮雨朝云不自怜放教春涨v浮天~今画阁临无地宿昔新诗满系船　青鸟外白鸥前几生香火旧因缘酒阑山月移雕槛歌罢江风拂玳筵
又
已分江湖寄此生长蓑短笠任晴鸣桡细雨沧洲远系舸斜阳画阁明　奇~处未忘情几时还得去寻盟江妃定许捐双佩渔父何劳笑独醒
浣溪沙次秀野酴韵
压架年来雪作堆珍q也是近移栽肯令容易放春回却恐晴无定度从教红白一时开多情蜂蝶早飞
来
好事近
春色欲来时先散满天风雪坐使七闽松竹变珠幢玉节　中原佳气郁SS河山壮宫阙丞相功成千载映黄流清澈
永ǘ拍林齐山诗作水调歌头
江水浸云影鸿e欲南飞壶结客何处空翠眇烟霏尘世难逢一笑况有紫萸黄菊堪仿头归风景今朝是身世昔人非　酬佳节须酩酊莫相逢人生如寄何事辛苦怨斜晖无尽今来古往多少春花秋月那更有危机与问牛山客何必独沾衣
南歌子次张安国韵
落日照楼船稳过澄江一片天珍重使君留客意依然风月从今别一川　离绪悄危弦永夜清霜透幕孛髟禄赝方树远怀贤目断晴空e字连
又叔怀尝梦飞仙为之赋此归日以呈茂献侍郎当发一笑【鹧鸪天】
脱却儒冠着羽衣青山v水浩然归看成鼎内真龙虎管甚人间闲是非　生羽翼上烟霏回头~见冢累累未寻跨凤吹箫侣且伴孤云独鹤飞
水调歌头句问讯罗汉
雪月两相映水石互悲鸣不知岩上枯木今夜若为情应见尘中胶扰便道山间空旷与麽了平生与麽平生了水不流行熹起披衣瞻碧汉露华清寥寥千载此事本分明若向乾坤识易便信行藏无间处处总圆成记取渊暧锬错定盘星【此篇与南轩句一本次於第五卷莲华峰次敬夫韵诗下】
考异
次范硕夫题　若道【一作若谓】
水口行舟　昨夜扁舟【一本作系缆江边】　满江风浪【一作满川烟雨】今朝试卷孤篷看【一作朝来卷起孤篷望】　依旧【一作但觉】
晦庵集卷十
<集部,别集类,南宋建炎至德佑,晦庵集>

[book_title]卷十一
钦定四库全书
晦庵集卷十一　　　　　　宋　朱子　撰封事
壬午应诏封事【绍兴三十二年壬午夏六月孝宗即位诏求直言秋八月公应诏上】
八月七日左f功郎监潭州南岳庙臣朱熹谨昧死再拜上书於皇帝阙下臣恭惟太上皇帝再造区夏受命中兴忧勤恭俭三十六年春秋未高方内无事乃深惟天下国家之至计一旦而举四海之广天位之尊断自宸衷传之圣子皇帝陛下恭承慈训应期御历爰初践阼曾未几何而设施注措之间所以大慰斯民之望者新而又新曾靡虚日其规摹固已宏远矣然犹且谦冲退托不以圣智自居首下明诏以求直言此尤足以见帝王之高致知为治之先务也天下幸甚臣窃伏草茅深自惟念天下之大不为无人忠言嘉谟崇论A议计已日陈於陛下之前尚恐不足仰望清光无以少备采择况臣之愚虽欲效其区区岂能有补於万分之一哉又惟即位求言累圣相承以为故事则未知今日陛下之意姑以备故事而已耶抑真欲博尽t言以冀万一之助也臣诚愚昧不知所出然爱君尊主出於犬马之诚有不能自己者故昧死言之惟陛下留听臣伏读诏书有曰朕躬有过失朝政有阙遗斯民有戚休四海有利病并许中外士庶直言极谏者臣窃以陛下潜德宫府几三十年不迩声色不殖货利无一物之嗜好形於宴私无一事之过失闻於中外昧爽而朝严恭寅畏仁孝之德孚於上下所以大系t生之仰望F发太上之深慈以至於膺受付托奄有万方者其必有以致之矣然则圣躬之过失臣未之闻也今者临御未几而延登故老召用直臣抑侥幸以正朝纲雪w愤以作士气贡奉之私不输於内帑恭俭之德日闻於四方凡天下之人所欲而未行所患而未去者以次罢行几无遗恨然则朝政之阙遗臣亦未之闻也至於斯民之戚休四海之利病则有之矣然臣屏伏闽陬十有余年足迹未尝及乎四方其见闻所及之一二内自隐度皆非今日所宜道於陛下之前者不敢毛举以溷圣听至若拱噤默终不为陛下一言则又非臣之所敢安也臣闻召公之戒成王曰若生子罔不在厥初生自贻哲命孟子之言亦曰虽有智慧不如乘势方今天命之眷顾方新人心之蕲向方切此亦陛下端本正始自贻哲命之时因时顺理乘势有为之会也又况陛下圣德隆盛天下之人传诵道说有年於兹今者正位宸极万物咸G其心盖皆以非常之事非常之功望於陛下不但为守文之良主而已也然而祖宗之境土未复宗庙之耻未除戎敌之奸谲不常生民之困悴已极方此之时陛下所以汲汲有为以副生灵之望者当如何哉然则今日之事非独陛下不可失之时抑国家盛衰治乱之机庙社安危荣辱之兆亦皆决乎此矣盖陛下者我宋之盛主而今日者陛下之盛时於此而不副其望焉则祖宗之遗黎裔胄不复有所归心矣可不惧哉可不惧哉臣愚死罪窃以为圣躬虽未有过失而帝王之学不可以不熟讲也朝政虽未有阙遗而修攘之计不可以不早定也利害休戚虽不可桃允杈偃槐驹之地不可以不加意也盖学不端则过失萌矣计不定则阙遗大矣本不端则末流之弊不可胜言矣臣请得为陛下详言之臣闻之尧舜禹之相授也其言曰人心惟危道心惟微惟精惟一允执厥中夫尧舜禹皆大圣人也生而知之宜无事於学矣而犹曰精犹曰一犹曰执者明虽生而知之亦资学以成之也陛下圣德纯茂同符古圣生而知之臣所不得而窥也然窃闻之道路陛下毓德之初亲御简策衡石之程不过讽诵文辞吟咏情性而已比年以来圣心独诣欲求大道之要又颇留意於老子释氏之书E远传闻未知信否然私独以为若果如此则非所以奉承天锡神圣之资而跻之尧舜之盛者也盖记诵华藻非所以探渊源而出治道虚无寂灭非所以贯本末而立大中是以古者圣帝明王之学必将格物致知以极夫事物之变使事物之过乎前者义理所存o微毕照了然乎心目之间不容毫发之隐则自然意诚心正而所以应天下之务者若数一二辨黑白矣苟惟不学与学焉而不主乎此则内外本末颠倒缪戾虽有聪明睿智之资孝友恭俭之德而智不足以明善识不足以穷理终亦无补乎天下之治乱矣然则人君之学与不学所学之正与不正在乎方寸之间而天下国家之治不治见乎彼者如此其大所系岂浅浅哉易所谓差之毫厘缪以千里此类之谓也盖致知格物者尧舜所谓精一也正心诚意者尧舜所谓执中也自古圣人口授心传而见於行事者惟此而已至於孔子集厥大成然进而不得其位以施之天下故退而笔之以为六经以示後世之为天下国家者於其间语其本末终始先後之序尤详且明者则今见於戴氏之记所谓大学篇者是也故承议郎程颢与其弟崇政殿说书颐近世大儒实得孔孟以来不传之学皆以为此篇乃孔氏遗书学者所当先务诚至论也臣愚伏愿陛下捐去旧习无用浮华之文攘斥似是而非邪v之说少留圣意於此遗经延访真儒深明厥旨者置诸左右以备顾问研究充扩务於至精至一之地而知天下国家之所以治者不出乎此然後知体用之一原显微之无间而独得乎尧舜禹汤文武周公孔子之所传矣於是考之以六经之文监之以历代之迹会之於心以应当世无穷之变以陛下之明圣而所以浚其源辅其志者如此其备则其所至岂臣愚昧所能量哉然臣非知道者凡此所陈特其所闻於师友之梗概端绪而已陛下由是讲学而自得之则必有非臣之言所能及者惟陛下深留圣意毋忽则天下幸甚臣又闻之为天下国家者必有一定不易之计而今日之计不过乎修政事攘夷狄而已矣非隐奥而难知也然其计所以不时定者以讲和之说疑之也夫金人於我有不共戴天之则其不可和也义理明矣而或者犹为是说者其意必曰今根本未固形势未成进未有可以恢复中原之策退未有可以备御冲突之方不若縻以虚礼因其来聘遣使报之请复土疆示之以弱使之优游骄怠未遽谋我而我得以其间从容兴补而大为之备万一天意悔祸或诱其衷则我之所大欲者将不用一士之命而可以坐得何惮而不为哉臣窃以为知义理之不可为矣而犹为之者必以有利而无害故也而以臣策之所谓讲和者有百害无一利何苦而必为之夫复讨贼自强为善之说见於经者不啻详矣陛下聪明稽古固不待臣一二言之请姑陈其利害而陛下择焉夫议者所谓根本未固形势未成进不能攻退不能守何为而然哉正以有讲和之说故也此说不罢则天下之事无一可成之理何哉进无生死一决之计而退有迁延可已之资则人之情虽欲勉强自力於进为而其气固已涣然离沮而莫之应矣其守之也必不坚其发之也必不勇此非其志之本然气为势所分志为气所夺故也故今日讲和之说不罢则陛下之励志必浅大臣之任责必轻将士之赴功必缓官人百吏之奉承必不能悉其心力以听上之所欲为然则本根终欲何时而固形势终欲何时而成恢复又何时而可图守备又何时而可恃哉其不可冀明矣若曰以虚礼縻之则彼虽仁义不足而凶狡有余诚有谋我之心则岂为区区之虚礼而骄诚有兼我之势则亦岂为区区之虚礼而辍哉若曰示之以弱则自披腹心露情实而示之以本然之弱非强而示之弱之谓也适所以使之窥见我之底知我之无谋而益无忌惮耳纵其不来我恃此以自安势分气夺日复一日如前所云者虽复旷日十年亦将何计之可成哉则是所以骄敌者乃所以启敌而自骄所以缓寇者乃所以养寇而自缓为敌计则善矣而非吾臣子所宜言也且彼盗有中原岁取金币据全盛之势以致和与不和之权少懦则以和要我而我不敢动力足则大举深入而我不及支盖彼以从容制和而其操术常行乎和之外是以利伸否蟠而进退皆得而我方且仰首於人以听和与不和之命谋国者惟恐失敌人之O而不为久远之计进则失中原事机之会退则沮忠臣义士之心盖我以汲汲欲和而志虑常限乎和之中是以跋前?後而进退皆失自宣和靖康以来首尾三四十年金人专持此计中吾腹心决策制胜纵横前却无不如其意者而我堕其术中曾不省悟危国亡师如出一辙去岁之事人谓朝廷其知之矣而解严未几金使复至彼何惮於我而遽为若是是又欲以前策得志於我而我犹不悟也受而报之信节未还而海州之围已急矣此其包藏反覆岂易可测而议者犹欲以己试败事之余谋当之其亦不思也哉至於请复土疆而冀其万一之得此又不思之大者夫土疆我之旧也虽不幸沦没而岂可使彼仇之人得以制其予夺之权哉顾吾之德之力如何耳我有以取之则彼将不能有而自归於我我无以取之则彼安肯举吾力之所不能取者而与我哉且彼能有之而我不能取则我弱彼强不较明矣纵其与我我亦岂能据而有之彼有大恩我有大费而所得者未必坚也向者燕云三京之事可以监矣是岂可不为之寒心也哉假使万有一而出於必不然之计彼诚不我欺而不责其报我必能自保而永无他虞则固善矣然以堂堂大宋不能自力以复祖宗之土宇顾乃乞丐於仇之【阙】　以为国家臣虽不肖窃为陛下羞之夫前日之遣使报聘以是为请既失之矣及陛下嗣位天下之望曰庶几乎而赦书下者方且禁切诸将毋得进兵申遣使介告谕纂承之意继修和好之礼亦若有意於和议之必成而坐待土疆之自复者远近传闻顿失所望臣愚不能识其何说而窃叹左右者用计之不详也古语有之疑事无功疑行无名今彼以好来而兵不戢我所以应之者常不免出於两涂而无一定之计岂非所谓疑事也哉以此号令使观听荧惑离心解体是乃未攻而已却未战而已败也欲以此成恢复之功亦已难矣然失之未远易以改图往者不可谏而来者犹可追也愿陛下畴咨大臣总揽t策鉴失之之由求应之之术断以义理之公参以利害之实罢黜和议追还使人苟未渡淮犹将可及自是以往闭关~约任贤使能立纪纲厉风俗使吾修政事攘夷狄之外了然无一毫可恃以为迁延中已之资而不敢怀顷刻自安之意然後将相军民远近中外无不晓然知陛下之志必於复启土而无玩岁匀罩心更相激厉以图事功数年之外志定气饱国富兵强於是视吾力之强弱观彼衅之浅深徐起而图之中原故地不为吾有而将焉往此不过少迟数年之久而理得势全名正实利其与讲和请地苟且侥幸必不可成之虚计不可同年而语也明矣惟陛下深留圣意毋忽则天下幸甚至於四海之利病臣则以为系於斯民之戚休斯民之戚休臣则以为系乎守令之贤否然而监司者守令之纲也朝廷者监司之本也欲斯民之皆得其所本原之地亦在乎朝廷而已陛下以为今日之监司奸赃狼籍肆虐以病民者谁则非宰执台谏之亲旧宾客乎其既失势者陛下既按见其交私之状而斥去之矣尚在势者岂无其人顾陛下无自而知之耳然则某事之利为民之休某事之病为民之戚陛下虽欲闻之亦谁与奉承而致诸民哉臣以为惟以正朝廷为先务则其患可不日而自革而陛下似亦有意乎此矣盖前日所号召数君子者皆天下所谓忠臣贤士也所以正朝廷之具岂有大於此者哉然其才之所长者不同则任之所宜者亦异愿陛下於其大者使之赞元经体以亮天工於其细者使之居官任职以熙庶绩能外事者使任典戎干方之责明治体者使备拾遗补过之官又使之各举所知布之列位以共图天下之事使E而贤者虽远不遗亲而否者虽迩必弃母主先入以致烫独任之讥母笃私恩以犯示人不广之戒进退取舍惟公论之所在是稽则朝廷正而内外远近莫敢不一於正矣监司得其人而後列郡之得失可得而知郡守得其人而後属县之治否可得而察重其任以责其成举其善而惩其恶夫如是则事之所谓利民之所谓休将无所不举事之所谓病民之所谓戚将何所不除又何足以劳圣虑哉苟惟不然而切切然今日降一诏明日行一事欲以惠民而适增其扰者有之欲以兴利而益重其害者有之纷纭丛脞既非君道所宜宣布奉行徒为观听之美而已则亦何补之有况今旱蝗四起民食将乏图所以赋役备赈赡业流逋销盗贼之计尤在於守令之得其人而其本原之地则又有在愿陛下深留圣意毋忽则天下幸甚盖天下之事至於今日无一不弊而不可以胜陈以献言者之\则或已能略尽之矣然求其所谓要道先务而不可缓者此三事是也夫讲学所以明理而导之於前定计所以养气而督之於後任贤所以修政而经纬乎其中天下之事无出乎此者矣伏惟陛下因此初政端本正始自贻哲命之时因时顺理乘势有为之会於此三言深加察纳果断力行以幸天下则夫所谓不可胜陈之事凡见於议者之言而合乎义理之公切於利害之计者自然循次及之各得其所若其不然虽有求治之心而致之不得其方虽有致治之方而为之不得其序一旦恭俭劳苦忧勤过甚有所不堪而不见其效则亦终於因循怠惰而无所成矣岂天下之人所以延颈举踵而望陛下之初心哉至於是时虽欲悔之臣恐其倍劳圣虑而成效不可期也又况旱蝗之灾环数千里陛下始初清明行谊未过而天戒赫然若此其甚其必有说矣臣愚窃以为此乃天心仁爱陛下之厚不待政过行失而先致其警戒之意以启圣心使盛德大美始终纯全无可非间如商中宗周宣王因灾异而修德以致中兴也是宜於此三术屡省而亟图之以顺民心以答天意以陛下之圣明必将有以处此愚臣所虑独患议者不深惟其所以然之故以为其间不免有所更张或非太上皇帝之意者陛下所不宜为以蚯字境记砸晕误矣恭惟太上皇帝至公无心合德天地临御三纪艰难百为其用人造事皆因时循理以应事变未尝胶於一定之说先後始末之不同如春秋冬夏之变相反以成岁功存神过化而无有毫发私意凝滞於其间其所以能超然远引屣脱万乘而不以为难者由是而已本其传位陛下之志岂不以陛下必能缉熙帝学以继迹尧禹乎岂不以陛下必能复启土以增光祖宗乎岂不以陛下必能任贤修政以惠康小民乎诚如是也则臣之所陈乃所以大奉太上诒谋燕翼之圣心而助成陛下尊亲承志之圣孝也议者顾欲守一时偶然之迹一二以循之以是为太上皇帝之本心则是以事物有形之粗而语天地变化之神也岂不误哉且古者禅授之懿莫如尧舜之盛而舜承尧禅二十有八年之间其於礼乐刑政更张多矣其大者举十六相皆尧之所未举去四凶皆尧之所未去然而舜不以为嫌尧不以为罪天下之人不以为非载在虞书孔子h之以为大典垂万世法而况臣之所陈非欲尽取太上皇帝约束纷更之也非贵其所贱贱其所贵而悉更置之也因革损益顾义理如何尔亦何不可而陛下何嫌之有哉愿早图之以幸天下毋疑於臣之计也若夫战守之机形制之势则臣未之学不敢妄有所陈然窃闻之上流督帅物望素轻黜陟失宜效於已试下流戍兵直弃淮甸长江之险与敌共之斯乃古今之所共忧愚智之所同惑臣虽鄙亦窃疑之况今秋气已高敌情叵测传闻汹汹咸谓或当复有去岁之举虽虚实未可知然是二者实强弱安危形势所系呼q俯仰之间未足以喻其急也愿陛下并留圣意臣不胜大愿臣凡愚不学顷岁冒昧t试有司太上皇帝赐之末第获叨官禄既又误听人言猥加收召适以疾病留落不前今则血气益衰精神益耗屏居山田未知所以仰报大恩之日敢因明诏罄竭愚衷昧死献书以闻迂E狂妄不识忌讳忤犯贵近切事机罪当万死惟陛下哀怜财赦而择其中干冒天威臣无任震惧兢惶俯伏待罪之至臣熹昧死再拜
庚子应诏封事
四月二十一日宣教郎权发遣南康军事兼管内劝农事提辖本军界分诸铺递角借绯臣朱熹谨斋沐奉疏东向再拜昧死献於皇帝陛下臣伏G三月九日陛下可议臣之奏申敕监司郡守条具民间利病悉以上闻无有所隐臣以布衣诸生蒙被圣恩待罪偏垒乃获遭值仁圣求言愿治不间E远如此其敢不悉心竭虑以塞诏旨然臣尝病献言者不惟天下国家之大体而毛举细故以为忠听言者不察天下国家之至计而抉`隐伏以为明是以献言虽多而实无所益於人之国听言虽广而实无以尽天下之美臣诚不佞然不敢专以浅意小言仰奉明诏惟陛下幸於其大者垂听而审行之则天下幸甚臣尝谓天下国家之大务莫大於恤民而恤民之实在省赋省赋之实在治军若夫治军省赋以为恤民之本则又在夫人君正其心术以立纪纲而已矣董子所谓正心以正朝廷正朝廷以正百官正百官以正万民正万民以正四方盖谓此也夫民之不可不恤不待鲁者而後能知亦不待明者然後能言也然欲知其憔悴困穷之实与其所以致此之由则臣请以所领之郡推之然後以次而及其所以施置之方焉臣谨按南康为郡土地瘠薄生物不畅水源乾浅易得枯涸人民稀少谷贱农伤固已为贫国矣而其赋税偏重比之他处或相倍蓰民间虽复尽力耕种所收之利或不足以了纳税赋须至别作营求乃可陪贴输官是以人无固志生无定业不肯尽力农桑以为子孙久远之计幸遇丰年则贱粜禾谷以苟目前之安一有水旱则扶老携幼流离四出视其田庐无异逆旅之舍盖出郊而四望则荒畴败屋在处有之故臣自外任之初即尝具奏乞且将星子一县税钱特赐蠲减又尝具申提点坑冶司乞为敷奏将夏税所折木炭价钱量减分数其木炭钱已蒙圣慈曲赐开允独减税事漕司相度方上版曹若得更蒙圣恩特依所请则一方憔悴困穷之民自此庶几复有更生之望矣然以臣计之郡之接境江饶等州土田瘠薄类此者非一郡一县而已也税赋重大如此者非一料一色而已也若不大为经理深加隐恤虽复时於其间少有纵舍如以杯水救一车薪之火恐亦未能大有所济而剥肤椎髓之祸必且愈深愈酷而不可救元气日耗根本日伤一旦不幸而有方数千里之水旱则其横溃四出将有不可如何者未知陛下何以处此此臣之所谓民之憔悴困穷而不可不恤者然也而臣所谓省赋理军者请复为陛下言之夫有田则有租为日久矣而今日民间特以税重为苦者正缘二税之入朝廷尽取以供军而州县无复赢余也夫二税之入尽以供军则其物有常数其时有常限而又有贴纳水脚转输之费州县皆不容有所缓而减免也州县既无赢余以给官吏养军兵而朝廷发下离军归正等人又无纪极支费日增无所取办则不免创於二税之外别作名色巧取於民且如纳米收耗则自七斗八斗以至於一倍再倍而未止也豫借官物则自一年二年以至三年四年而未止也此外又有月桩移用诸杂名额抛卖乳香科买军器寄招军兵打造铁甲之属自版曹总所以至漕司上下相承递相促迫今日追究人吏明日取勘知通官吏无所从出不过一切取之於民耳盖不如是无以补旧欠支目前虽明知其一旦发觉违法抵罪而不及顾也夫以罪及其身而不暇恤尚何暇於民之恤乎以此观之则今日民贫赋重其所从来亦可知矣若不计理军实而去其浮冗则民力决不可然国家蹙处东南恢复之胛醇所以养兵而固圉者常患其力之不足则兵又未可以遽减窃意惟有选将吏核兵籍可以节军赀开广屯田可以实军储练习民兵可以益边备诚能行此三者而又时出禁钱以续经用民力庶几其可也今将帅之选率皆膏梁I子厮役凡流徒以趋走应对为能苞苴结托为事物望素轻既不为军士所服而其所以得此差遣所费已是不赀以故到军之日惟务裒a刻剥经营贾贩百种搜罗以偿债负债负既足则又别生希望愈肆诛求盖上所以奉权贵而求擢下所以饰子女而快己私皆於此乎取之至於招收简训习抚摩凡军中之急务往往皆不暇及军士既已困於刻剥苦於役使而其有能者又不见优异无能者或反见亲宠怨怒郁积无所伸诉平时既皆悍然有不服之心一旦缓急何由可恃至於军中子弟亦有素习弓马谙晓战阵者例皆不肯就本军投募而朝廷反为之分责州郡枉费钱物拖拽短小生E无用之人以补军额凡此数端本末巨细无不乖错而所谓将帅者私欲饱满j研有效则又可以束装问涂而望他军之积以为已资矣故近岁以来管军臣僚迁代之速至有一岁而再易者是则不惟军中利病无由究知冗兵浮食日益猥\而此人之所盗窃破费与夫送故迎新百色支用已不知其几何矣至於总馈输之任者亦皆负倚幽交适贿赂其所程督驱催东南数十州之脂膏骨髓名为供军而辇载以输於权幸之门者不可以数计若乃屯田民兵二事又特为诞谩小人窃取官职之资而未闻其有丝毫尺寸可见之效凡此数弊天下之人孰不知之而任事之臣略不敢一言以告陛下惟务迫趣州县使之急征横赋戕伐邦本而其所以欺陛下者则曰如是而国可富如是而兵可强陛下亦闻其说之可喜而未究其实往往误加X宠畀以事权是以比年以来此辈类皆高官厚禄志满气得而生民日益困苦无复聊赖草茅末识之士相与私议窃叹以为莫大之祸必至之忧近在朝夕顾独陛下未之知耳为今之计欲计军食以纾民力则必尽反前之所为然後乃可冀也盖授将印委利权一出於朝廷之公议则可以~苞苴请托之私务求忠勇沈毅实经行阵曾立劳效之人则可以革轻授非才之弊无苞苴请托之私则刻剥之风可革将得其人则军士畏爱奋厉L以时而窜名冗食者不得容於其间得人而久其任则上下相安缓急可恃而又可以省送迎之费军之汰卒於凡北来归正添差任满之人皆可归之屯田使之与民杂耕而渐损其请给其有材勇事艺之人则计其品秩而多与之田因以为什伍之长使教其人习於驰射击刺行伍之法罢去诸州招军之令而募诸军子弟之骁勇者别授以田使隶尺籍大抵令与见行屯田民兵之法相为表里择老成忠实通晓兵农之务者使领其事付以重权久其事任毋贪小利毋急近功俟其果能渐省列屯坐食之兵稍损州郡供军之数然後议其课最增秩而因任之如此十数年间自然渐见功效若其功效未能遽见之间而欲亟图所以纾州县民间目前之急者则愿深诏主计将输之臣且於见今椿积金谷绵绢数内每岁量拨三二十万视州郡之贫乏者特与免起上供官物三五分而代其输向後军籍既核屯田既成民兵既练则上项量拨之数可以渐减而州郡免起之数可以渐增州县事力既益舒然後可以禁其苛a责以恤岁课而时稽之不惟去其加耗预借非法科敷之弊又视其土之肥瘠税之轻重而均减之庶几穷困之民得保生业无复流移漂荡之意所在旷土亦当渐次有人开垦布种而公上之赋亦当自然登足次第增羡不俟程督迫促而国真可富兵真可强矣此臣之所谓省赋治军之说然也至於所谓其本在於正心术以立纪纲者则非臣职之所当及然天下万事之根本源流有在於是虽欲避而不言有不可得者且臣顷於隆兴初元误蒙召对盖已略陈其梗⒁咏袂朊了栏次陛下毕其说焉夫所谓纲者犹网之有纲也所谓纪者犹丝之有纪也网无纲则不能以自张丝无纪则不能以自理故一家则有一家之纲纪一国则有一国之纲纪若乃乡总於县县总於州州总於诸路诸路总於台省台省总於宰相而宰相兼统\职以与天子相可否而出政令此则天下之纲纪也然而纲纪不能以自立必人主之心术公平正大无偏党反侧之私然後纲纪有所系而立君心不能以自正必亲贤臣远小人讲明义理之归闭塞私邪之路然後乃可得而正也古先圣王所以立师傅之官设宾友之位置谏诤之职凡以先後纵臾左右维持惟恐此心顷刻之间或失其正而已原其所以然者诚以天下之本在是一有不正则天下万事将无一物得其正者故不得而不谨也今天下之事如前所陈亦可见矣陛下欲恤民则民生日蹙欲理财则财用日匮欲治军则军政日紊欲恢复土宇则未能北向以取中原尺寸之土欲报雪耻则未能系单于之颈而饮月氐之头也此其故何哉宰相台省师傅宾友谏诤之臣皆失其职而陛下所与亲密所与谋议者不过一二近习之臣也此一二小人者上则蛊惑陛下之心志使陛下不信先王之大道而悦於功利之卑说不乐庄士之谠言而安於私?之鄙态下则招集天下士大夫之嗜利无耻者文武⒎指魅肫涿潘喜则为引援擢置清显所恶则密行訾毁公肆挤排交通货赂则所盗者皆陛下之财命卿置将则所窃者皆陛下之柄虽陛下所谓宰相师保宾友谏诤之臣或反出入其门墙承望其风旨其幸能自立者亦不过龊龊自守而未尝敢一言以斥之其甚畏公论者乃略能惊逐其徒党之一二既不能深有所伤而终亦不敢明言以捣其囊巢窟之所在势成威立中外靡然向之使陛下之号令黜陟不复出於朝廷而出於此一二人之门名为陛下之独断而实此一二人者执其柄盖其所坏非独坏陛下之纲纪而已乃并与陛下所以立纲纪者而坏之使天下之忠臣贤士深忧永叹不乐其生而贪利无耻敢於为恶之人四面纷然攘袂而起以求逞其所欲然则民又安可得而恤财又安可得而理军政何自而修土宇何自而复而宗庙之耻又何时而可雪耶臣诚至愚不胜愤懑因伏惟念自顷进对得竭狂瞽陛下不惟赦而不诛其後十八年间两蒙收召五被除擢虽臣愚暗自知无用於世又为疾病忧患之所牵留有不得祗拜恩命者然陛下之知臣不为不深怜臣不为不厚顾臣乃独畏懦藏缩熟视天下之纲纪废乱生灵困苦至於如此而不能捐生出死一为陛下言之是陛下不负臣而臣负陛下也今者幸值圣明开广言路而臣官守适在可言之数於此而又不言则臣之罪虽万死不足以自赎是以敢冒言之伏惟陛下曲加容贷留神省察奋发刚断一正宸心斥远佞邪建立纲纪以幸四海困穷之民则臣不胜大幸干冒斧钺臣无任瞻天望圣战栗俟命之至臣熹昧死再拜谨言
贴黄
本军管内去秋田旱损去冬地震有声臣已各具奏闻去讫是後一向阙雨耕牛疫死今虽得雨恐已後时而牛死不止势甚可虑伏乞睿照臣昨蒙赐对面奉玉音治天下当以正心诚意为本常窃仰叹圣学高明深达治本如此天下安得不治比年以来乃闻道路之言妄谓陛下恶闻正心诚意之说臣下当进对者至相告戒以为语忌臣虽有以决知其不然然窃深虑此语流传上累圣德下惑t听伏望睿明更赐财幸
缴进奏疏状
具位臣朱熹右臣伏G进奏院报三月九日臣寮奏乞申敕监司郡守条具民间利病悉以上闻无有所隐奉圣旨依奏者臣以非材误叨郡寄窃见管内民间利病有合奏闻事件顾其间有事干机密不宜宣露者谨昧万死具疏壹通准式实封随状投进贴黄乞至御前开拆庶几千虑之得有以仰副陛下求言愿治之意干冒天威臣无任局俟罪之至谨h奏闻伏候戎
戊申封事
十一月一日朝奉郎直宝文阁主管西京嵩山崇福宫臣朱熹谨斋沐具疏昧死再拜献於皇帝陛下臣猥以庸陋蒙被圣知有年於此矣而两岁以来受恩稠叠有加於前顾视辈流无与为比其为感激之深固有言所不能谕者然窃惟念狂妄之言抵触忌讳虽蒙听纳不以为罪而伏俟数月未见其有略施行者臣诚不自知求所以堪陛下非常之恩者而未知所出也以是L惧久不自安不意陛下又欲召而见之臣愚於此仰窥圣意尤不识其果何谓也以为欲听其计策则言已陈而不可用以为欲加之恩意则宠既厚而无以加二者之间未有所当此臣之所以徘徊前却恳扣辞避而不能已也然而陛下犹未之许则臣又重思之前日进对之时口陈之说迫於疾作而犹有未尽言者盖尝请以封事上闻而久未敢进岂非陛下偶垂记忆而欲卒闻之乎抑其别有以乎臣不得而知也然君父之命至於再下而为臣子者坚卧於家则臣於此实有所未安者其所深虑独恐进见之後所言终不可用而又徒窃误宠如前之为则臣之辞受将有所甚难处而终得罪者是以辄因前请而悉其所言以献以为虽使得至陛下之前所言不过如此伏惟圣慈幸赐观省若以其言为是而次第行之则臣之志愿千万满足退伏岩穴死无所憾万一圣意必欲其来则臣亦不过求一望见清光而後恳请以归而已若见其言果无可取则是臣所学之陋他无所有政使冒进陛下亦将何所用之不若因其恳请而许其归休犹足以两有所全也又况陛下之庭侍从之列方有造为飞语以中害善良唱为横义以胁持上下其巧谋计又有甚於前日之不思而妄发者陛下无为使臣轻犯其锋而复蹈已覆之辙也盖臣窃观今日天下之势如人之有重病内自心腹外达四肢盖无一毛一发不受病者虽於起居饮食未至有妨然其危迫之证深於医者固已望之而走矣是必得如卢扁华佗之辈授以神丹妙剂为之湔肠涤胃以去病根然後可以幸於安全如其不然则病日益深而病者不觉其可寒心殆非俗医常药之所能及也故臣前日之奏辄引药不瞑眩厥疾不瘳之语意盖为此而其言有未尽也然天下之事所当言者不胜其\顾其序有未及者臣不暇言且独以天下之大本与今日之急务深为陛下言之盖天下之大本者陛下之心也今日之急务则辅翼太子选任大臣振举纲维变化风俗爱养民力修明军政六者是也臣请昧死而悉陈之惟陛下之留听焉臣之辄以陛下之心为天下之大本者何也天下之事千变万化其端无穷而无一不本於人主之心者此自然之理也故人主之心正则天下之事无一不出於正人主之心不正则天下之事无一得由於正盖不惟其赏之所劝刑之所威各随所向势有不能已者而其观感之问风动神速又有甚焉是以人主以眇然之身居深宫之中其心之邪正若不可得而窥者而其符验之着於外者常若十目所视十手所指而不可掩此大舜所以有惟精惟一之戒孔子所以有克己复礼之云皆所以正吾此心而为天下万事之本也此心既正则视明听聪周旋中礼而身无不正是以所行无过不及而能执其中虽以天下之大而无一人不归吾之仁者【臣谨按尚书舜告禹曰人心惟危道心惟微惟精惟一允执厥中夫心之虚灵知觉一而已矣而以为有人心道心之别者何哉盖以其或生於形气之私或原於性命之正而所以为知觉者不同是以或危殆而不安或精微而难见耳然人莫不有是形故虽上智不能无人心亦莫不有是性故虽下愚不能无道心二者杂於方寸之间而不知所以治之则危者愈危微者愈微而天理之公卒无以胜乎人欲之私矣精则察夫二者之间而不杂也一则守其本心之正而不离也从事於斯无少间断必使道心常为一身之主而人心每听命焉则危者安微者着而动静云为自无过不及之差矣又按论语渊问仁子曰克己复礼为仁一日克己复礼天下归仁焉为仁由己而由人乎哉夫仁者本心之全德也己者一身之私欲也礼者天理之节文也盖人心之全德莫非天理之所为然既有是身则亦不能无人欲之私以害焉故为仁者必有以胜其私欲而复於礼则是皆天理而本心之德复全於我也心德既全则虽以天下之大而无一人不归吾之仁者然其机则固在我而不在人也日日克之不以为难则私欲肪√炖砹餍卸仁不可胜用矣此大舜孔子之言而臣辄妄论其所以用力之方如此伏乞圣照】然邪正之念着於外者莫先於家人而次及於左右然後有以达於朝廷而及於天下焉若宫闱之内端庄齐肃后妃有关雎之德後宫无盛色之讥贯鱼顺序而无一人敢恃恩私以乱典常纳贿赂而行请谒此则家之正也退朝之後从容燕息贵戚近臣携仆奄尹陪侍左右各?其职而上惮不恶之严下谨戴盆之戒无一人敢通内外窃威福招权市宠以紊朝政此则左右之正也内自禁省外彻朝廷二者之间洞然无有毫发私邪之间然後发号施令t听不疑进贤退奸\志咸服纪纲得以振而无侵挠之患政事得以修而无阿私之失此所以朝廷百官六军万民无敢不出於正而治道毕也心一不正则是数者固无从而得其正是数者一有不正而曰心正则亦安有是理哉是以古先圣王兢兢业业持守此心虽在纷华波动之中幽独得肆之地而所以精之一之克之复之如对神明如临渊谷未尝敢有须臾之怠然犹恐其隐微之间或有差失而不自知也是以建师保之官以自开明列谏诤之职以自规正而凡其饮食酒浆衣服次舍器用财贿与夫宦官宫妾之政无一不领於冢宰之官使其左右前後一动一静无不制以有司之法而无o芥之隙瞬息之顷得以隐其毫发之私盖虽以一人之尊深居九重之邃而懔然常若立乎宗庙之中朝廷之上此先王之治所以由内及外自微至着精粹纯白无少瑕翳而其遗风余烈犹可以为後世法程也【臣窃见周礼天官冢宰一篇乃周公辅导成王垂法後世用意最深切处欲知三代人主正心诚意之学於此考之可见其实伏乞圣照】陛下试以是而思之吾之所以精一克复而持守其心者果尝有如此之功乎所以修身齐家而正其左右者果尝有如此之效乎宫省事禁臣固有不得而知者然不见其形而视其影不G其内而占其外则爵赏之滥货赂之流闾巷窃言久已不胜其籍籍矣臣窃以是窥之则陛下之所以修之家者恐其未有以及古之圣王也至於左右便嬖之私恩遇过当往者渊觌说拚之徒势焰熏灼倾动一时今已无可言矣独有前日臣所面奏者虽蒙圣慈委曲开譬然臣之愚终窃以为此辈但当使之守门传命拱扫除之役不当假借崇长使得逞邪媚作淫巧於内以荡上心立门庭招权势於外以累圣政而其有才无才有罪无罪自不当论况其有才适所以为奸有罪而不可复用乎且如向来主管丧事钦奉几筵之命远近传闻无不窃笑臣不知国史书之野史记之播於外国传於後世且以陛下为何如主也纵有曲折如前日所以谕臣者陛下亦安能家置一喙而人晓之耶刑余小丑不比人类顾乃荧惑圣心亏损圣德以至此极而公卿大臣拱手熟视无一言以救其失臣之痛心始者惟在於此比至都城则又知此曹之用事者非独此人而侍从之臣盖已有出其门者【臣伏见陛下即位以来臣下稍有知识无不以此事为言者既皆不蒙听纳甚者至或抵罪故自近年以来无复有言此者盖知其根株牢固不可动摇言之无益徒取乖捂以致所言他事亦不见用故置此事於度外而姑论其次耳不唯如此亦以过失之萌人所创见故以为异而争言之及其既久则习熟见闻以为常事而不足言正如近年冬雷秋雪时时有之人遂不以为异然此岂可常之理哉惟臣愚暗不识时宜故今日犹复论此人所讳言而厌道之事虽幸未蒙诛斥而亦未见有所施行也臣窃思之必使陛下听E远之言而逐其平日深所爱幸之人诚有所难能者然此事利害既陈於前而臣所深忧又恐其不可为後圣法也伏惟陛下深为宗社子孙万世之虑忍而行之天下幸甚】至其纳财之涂则又不於士大夫而专於将帅臣於前日亦尝辄以面奏而陛下谕臣以为诚当深察而痛惩之矣退而始闻陛下比於环列之尹已尝有所易置乃知陛下固已深察其弊而无所待於人言然犹未能明正其罪而反宠以崇资巨镇使即便安此曹无知何所忌惮况中外将帅其不为此者无几陛下亦未能推其类而悉去之也【臣窃闻之道路自王拚既逐之後诸将差除多出此人之手盖拚与此人专为诸将交通内侍纳赂买官得其指意风喻军中等第论荐以欺陛下实将帅之牙侩也今虽去之而未正其罪又闻向者鄂帅“之事亦是此人内外营救遂致罪人漏网言者被罪中外至今为之不平既而又有匿名揭榜暴其过恶者亦被决配此不惟行遣大偏足为圣政之累而自此之後遂无复有人敢言诸将之罪者以小人握重兵或在周庐肘腋之间或在江湖千里之外而中外无一人敢白其奸此於国计深恐未便前代之监盖亦非远伏乞陛下少留圣虑】陛下竭生灵之膏血以奉军旅之费本非得已而为军士者顾乃未尝得一温饱甚者采薪织屦掇拾粪壤以度朝夕其又甚者至使妻女盛涂泽倚市门以求食也怨詈谤悖逆~理至有不可闻者一有缓急不知陛下何所倚仗是皆为将帅者巧为名色头会箕a夺取其粮赐以自封殖而行货赂於近习以图进用彼此既厌足矣然後时以薄少号为羡余奉燕私之费以嫁士卒怨怒之毒於陛下且幸陛下一受其献则後日虽知其罪而不得复有所问也出入禁闼腹心之臣外交将帅共为欺蔽以至於此岂有一毫爱戴陛下之心哉而陛下不悟反宠昵之以是为我之私人至使宰相不得议其制置之得失给谏不得论其除授之是非以此而观则陛下所以正其左右未能及古之圣王又明矣且私之得名何为也哉据已分之所独有而不得以通乎其外之称也故自匹夫而言则以一家为私而不得以通乎其乡自乡人而言则以一乡为私而不得以通乎其国自诸侯而言则以一国为私而不得以通乎天下至於天子则际天之所覆极地之所载莫非己分之所有而无外之不通矣又何以私为哉今以不能胜其一念之邪而至於有私心以不能正其家人近习之故而至於有私人以私心用私人则不能无私费於是内损经费之入外纳羡余之献而至於有私财陛下上为皇天之所子全付所覆使其无有私而不公之处其所以与我者亦不细矣乃不能充其大而自为割裂以狭小之使天下万事之弊莫不由此而出是岂不可惜也哉【臣窃闻太祖皇帝改营大内既成躬御正殿洞开重门顾谓侍臣曰此如我心少有邪曲人皆见之臣窃谓太祖皇帝不为文字言语之学而其方寸之地正大光明直与尧舜之心如合符节此其所以肇造区夏而垂裕无疆也伏惟陛下远稽前圣而近以皇祖之训为法则一心克正而远近莫敢不一於正矣伏乞圣照】若以时势之利害言之则天下之势合则疆分则弱故诸葛亮之告其君曰宫中府中俱为一体陟罚臧否不宜异同若有作奸犯科及为忠善者宜付有司论其刑赏以昭陛下平明之理不宜偏私使内外异法也当是之时昭烈父子以区区之蜀抗衡天下十分之九规取中原以兴汉室以亮忠智为之深谋而其策不过如此可谓深知时务之要而暗合乎先王之法矣夫以蜀之小而於其中又以公私自分彼此如两国然则是将以梁益之半图吴魏之全又且内小人而外君子废法令而保奸回使内之所出者日有以贼乎外公之所立者常不足以胜乎私则是此两国者又自相攻而其内之私者常胜外之公者常负也外有邻敌之虞内有邪之t日夜夹攻而不置为国家者亦已危矣夫以义理言之既如彼以利害言之又如此则今日之事如不蚤正臣恐陛下之心虽劳於求贤而一有所妨乎此则贤人必不得用而所用者皆庸缪巧之人虽勤於立政而一有所碍乎此则善政必不得立而所行者皆阿私苟且之政日往月来养成祸本而贻燕之谋未远辅相之职不修纪纲坏於上风俗坏於下民愁兵怨国势日卑一旦猝有不虞臣窃寒心不知陛下何以善其後也然则臣之所谓天下大本惟在陛下之一心者可不汲汲皇皇而求有以正之哉【臣昨来面奏子内一节云伏愿陛下自今以往一念之萌则必谨而察之此为天理耶为人欲耶果天理也则敬以扩之而不使其少有壅阏果人欲也则敬以克之而不使其少有凝滞推而至於言语动作之间用人处事之际无不以是裁之知其为是而行之则行之惟恐其不力而不当忧其力之过也知其为非而去之则去之惟恐其不果而不当忧其果之甚也知其为贤而用之则任之惟恐其不专聚之惟恐其不\而不当忧其为党也知其为不肖而退之则退之惟恐其不速去之惟恐其不尽而不当忧其有偏也如此则圣心洞然中外融彻无一毫之私欲得以介乎其间而天下之事将惟陛下之所为无不如志矣今恐日久元本不存再此具奏伏乞圣照】至於辅翼太子之说则臣前日所谓数世之仁者盖以微发其端而未敢索言之也夫太子天下之本其辅翼之不可不谨见於保傅传者详矣陛下圣学高明洞贯今古宜不待臣言而喻然臣尝窃怪陛下所以调护东宫者何其E略之甚也由前所论而观之岂非所以自治者犹未免於E略因循亦以是为当然而不之虑耶夫自王十朋陈良翰之後宫寮之选号为得人而能称其职者盖已鲜矣而又时使邪佞儇薄F冗庸妄之辈或得参错於其间所谓讲读闻亦姑以应文备数而未闻其有箴规之效至於从容朝夕陪侍游燕者又不过使臣宦者数辈而已皇太子睿性夙成理久熟虽若无待於辅导然人心难保气习易污习於正则正习於邪则邪此古之圣王教世子者所以必选端方正直道术博闻之士与之居处而又使之逐去邪人不使见恶行盖常谨之於微不待其有过而後规也今三代之制虽不可考且以唐之六典论之东宫之官师傅宾客既职补导而詹事府两春坊实拟天子之三省故以詹事庶子领之其选甚重今则师傅宾客既不复置而詹事庶子有名无实其左右春坊遂直以使臣掌之何其轻且?之甚耶夫立太子而不置师傅宾客则无以发其隆师亲友尊德乐义之心独使春坊使臣得侍左右则无以防其戏慢r狎奇~杂进之害此已非细事矣至於皇孙德性未定闻见未广又非皇太子之比则其保养之具尤不可以不严而今日之官属尤不备责任尤不专岂任事者亦有所未之思耶谓宜深诏大臣讨论前代典故东宫除今已置官外别置师傅宾客之官使与朝夕游处罢去春坊使臣而使詹事庶子各复其职宫中之事一言之入一令之出必由於此而後通焉又置赞善大夫拟谏官以箴阙失王府则宜稍放六典亲王之制置屑友咨议以司训导置长史司马以总\职妙选耆德不杂他材皆置正员不为兼职明其职掌以责功效则其官属已略备矣陛下又当以时召之使待燕游从容启f凡古先圣王正心修身平治天下之要陛下之所服行而已有效与其勉慕而未能及愧悔而未能免者倾倒罗列悉以告之则圣子神孙皆将有以得乎陛下心传之妙而宗社之安统业之固可以垂於永久而无穷矣此今日急务之一也【臣伏见比者圣诏令皇太子参决庶务此见圣虑之深将使皇太子以时习知国家政事之得失也然臣之愚见则以为使之习事不若勉其修德况今皇太子育德春宫几二十年其於天下之事盖不待习而无不熟矣独恐正心修德之学未至而於物欲之私未免有所系累则虽习於其事而或不能自决於取舍之间故臣窃论辅养之未至者非有他也但欲陛下更留圣意於此而已伏乞圣照】至於选任大臣之说则臣前所谓劳於求贤而贤人不得用者盖已发其端矣夫以陛下之聪明岂不知天下之事必得刚明公正之人而後可任也哉其所以常不得如此之人而反容鄙夫之窃位者非有他也直以一念之间未能撤其私邪之蔽而燕私之好便嬖之流不能尽由於法度若用刚明公正之人以为辅相则恐其有以妨吾之事害吾之人而不得肆是以选抡之际常先排摈此等之度外而後取凡疲懦软熟平日不敢直言正色之人而揣摩之又於其中得其至庸极陋决可保其不至於有所妨者然後举而加之於位是以除书未出而其物色先定姓名未显而中外已逆知其决非天下之第一流矣故以陛下之英明刚断略不世出而所取以自辅者未尝有如汲黯魏徵之比顾尝反得如秦桧晚年之执政台谏者而用之彼以人臣窃国柄而畏忠言之悟主以发其奸也故专取此流以塞贤路蔽主心乃其势之不得已者陛下尊居宸极威福自己亦何赖於此辈而乃与之共天下之政以自蔽其聪明自坏其纲纪而使天下受其弊哉夫其所以取之者如此故其选之不得而精选之不精故任之不得而重任之不重则彼之所以自任者亦轻夫以至庸之材当至轻之任则虽名为大臣而其实不过供给唯诺奉行文书以求不失其窠坐资级如吏卒之为而已求其有以辅圣德修朝政而振纪纲不待智者而知其必不能也下此一等则惟有作奸欺植党与纳货赂以浊乱陛下之朝廷耳其尤甚者乃至十有余年而後败露以去然其列布於後以希次补者又已不过此等人矣盖自其为台谏为侍从而其选已如此其後又择其尤碌碌者而登用之则亦无怪乎陛下常不得天下之贤材而属任之也然方用之之初亦曰姑欲其无所害於吾之私而已夫岂知其所以害夫天下之公者乃至於此哉陛下试反是心以求之则庶几乎得之矣盖不求其可喜而求其可畏不求其能适吾意而求其能辅吾德不忧其自任之不重而常恐吾所以任之者之未重不为燕私近习一时之计而为宗社生灵万世无穷之计陛下诚以此取之以此任之而犹曰不得其人则臣不信也此今日急务之二也至於振肃纪纲变化风俗之说则臣前所谓勤於立政而善政卒不得立者亦已发其端矣夫以陛下之心忧勤愿治不为不至岂不欲夫纲维之振风俗之美哉但以一念之间未能去其私邪之蔽是以朝廷之上忠邪杂进刑赏不分士夫之间志趣卑污廉耻废坏顾犹以为事理之当然而不思有以振厉矫革之也盖明於内然後有以齐乎外无诸已而後可以非诸人今宫省之间禁密之地而天下不公之道不正之人顾乃得以窟穴盘据於其间而陛下目见耳闻无非不公不正之事则其所以熏蒸销铄使陛下好善之心不着疾恶之意不深其害已有不可胜言者矣及其作奸犯法则陛下又未能深割私爱而付诸外庭之议论以有司之法是以纪纲不能无所挠败而所以施诸外者亦因是而不欲深究切之且如顷年方伯连帅尝以有赃污不法闻者矣鞫治未竟而已有与郡之命及台臣有言则遂与之祠禄而理为自陈至於其所藏匿作过之人则又不复逮捕付狱名为降官而实以解散其事此虽宰相曲庇乡党以欺陛下然臣窃意陛下非全然不悟其欺者意必以为人情各有所私我既欲遂我之私则彼亦欲遂彼之私君臣之间情稔熟则其势不得不少容之且以为虽或如此亦未至甚害於事而不知其败坏纲纪使中外闻之腹非巷议皆有轻侮朝廷之心奸赃之吏则皆鼓舞相贺不复畏陛下之法令则亦非细故也又如廷臣争议配享其间邪正曲直固有所在则两无所问而并去之监司挟私以诬郡守则不问其曲直而两皆罢免监司使酒以凌郡守亦不问其曲直而两皆与祠宰相植党营私孤负任使则曲加保全而使之去台谏怀其私恩拱不言而陛下亦不之问也其有初自小官擢为台谏三四年间趋和承意不能建明一事则年除岁迁至极其选一日论及一二武臣罪恶则便斥为郡守而不与职名从臣近典东畿远帅西蜀一遭飞语则体究具析无所不至及究析来上而所闻不实则言之者晏然一无所诃山陵诸使鬻卖辟阙烦扰吏民御史有言亦无行遣而或反得超迁御史言及畿漕则名补卿列而实夺之权其所言者则虽量加绌削而继以进用【臣伏见近年惟有主张近习一事赏信罚必无所假借自余百事多务含容曲直是非两无所问似闻圣意以谓如此处置方得均平此诚尧舜之用心也然臣於此窃有疑焉若推其本则臣固已妄论於前只据平之一事而言则臣於易蒙称物平施之言窃有感也盖古之欲为平者必称其物之大小高下而为其施之多寡厚薄然後乃得其平若不问其是非曲直而待之如一则是善者常不得伸而恶者反幸而免以此为平是乃所以为大不平也故虽尧舜之治既举元觊必放共兜此又易象所为遏恶扬善顺天休命者也盖善者天理之本然恶者人欲之邪妄是以天之为道既福善而祸淫又以赏罚之权寄之司牧使之有以补助其祸福之所不及然则为人君者可不谨执其柄而务有以奉承之哉伏惟陛下深留圣意】从班之中贤否尤杂至有终岁缄默不闻一言以圣听者故亦随t逐队排连补其桀黠者乃敢造飞语立横议如臣前所陈者而宰相畏其凶焰反挠公议而从之台谏亦不敢以闻於陛下而请其罪【臣闻古先圣王敷求哲人俾辅後嗣然则今日正是博求贤能置之列位之时而此人趣操不谨惧为身害乃敢为谗慝公肆劫持遂其奸谋不为国计欲望圣慈密赐宣问】陛下视此纲纪为如何可不反求诸身而亟有以振肃之耶纲纪不振於上是以风俗颓弊於下盖其为患之日久矣而浙中为尤甚大率习为软美之态依阿之言而以不分是非不辨曲直为得计下之事上固不敢少忤其意上之御下亦不敢稍蚱淝槲┢渌揭庵所在则千涂万辙经营计较必得而後已甚者以金珠为脯醢以契晃诗文宰相可?则?宰相近习可通则通近习惟得之求无复廉耻父诏其子兄勉其弟一用此术而不复知有忠义名节之可贵其俗已成之後则虽贤人君子亦不免习於其说一有刚毅正直守道循理之士出乎其间则t讥\排指为道学之人而加以矫激之罪上惑圣聪下鼓流俗盖自朝廷之上以及闾里之间十数年来以此二字禁锢天下之贤人君子复加崇宣之间所谓元佑学术者排摈诋辱必使无所容措其身而後已呜呼此岂治世之事而尚复忍言之哉又其甚者乃敢诵言於\以为陛下尝谓今日天下幸无变故虽有伏节死义之士亦何所用此言一播大为识者之忧而臣有以知其必非陛下之言也夫伏节死义之士当平居无事之时诚若无所用者然古之人君所以必汲汲以求之者盖以如此之人临患难而能外死生则其在平世必能轻爵禄临患难而能尽忠节则其在平世必能不诡随平日无事之时得而用之则君心正於上风俗美於下足以逆折奸萌K消祸本自然不至真有伏节死义之事非谓必知後日当有变故而预蓄此人以拟之也惟其平日自恃安宁便谓此等人材必无所用而专取一种无道理无学识重爵禄轻名义之人以为不务矫激而尊宠之是以纲纪日坏风俗日偷非常之祸伏於冥冥之中而一旦发於意虑之所不及平日所用之人交臂降叛而无一人可同患难然後前日摈弃留落之人始复不幸而着其忠义之节以天宝之乱观之其将相贵戚近幸之臣皆已顿颡贼庭而起兵讨贼卒至於杀身湛族而不悔如e远杲卿之流则远方下邑人主不识其面目之人也使明皇早得e等而用之岂不能销患於未萌e等早见用於明皇又何至真为伏节死义之举哉商鉴不远在夏后之世此识者所以深忧於或者之言也虽以臣知陛下圣学高明识虑深远决然不至有此议论然每念小人敢托圣训以盖其奸而其为害至於足以深沮天下忠臣义士之气则亦未尝不痛心疾首而不敢以识者之虑为过计之忧也陛下视此风俗为如何可不反求诸身而亟有以变革之耶此今日急务之三四也至於爱养民力修明军政之说则民力之未裕生於私心之未克而宰相台谏失职也军政之未修生於私心之未克而近习得以谋帅也是数说者臣皆已极陈於前矣今请即民力之未裕而推言之臣闻虞允文之为相也盖取版曹岁入窠名之必可指拟者号为岁终羡余之数而输之内帑顾以其有名无实积累挂欠空载簿籍不可催理者拨还版曹其为说曰内帑之积将以备他日用兵进取不时之须而版曹目今经费已自不失岁入之数听其言诚甘且美矣然自是以来二十余年内帑岁入不知几何而认为私贮典以私人宰相不得以式贡均节其出入版曹不得以簿书勾考其在亡其日销月耗以奉燕私之费者盖不知其几何矣而曷尝闻其能用此钱以易敌人之首如太祖皇帝之言哉徒使版曹经费阙乏日甚督趣日峻以至废去祖宗以来破分良法而必以十分登足为限以为未足则又造为比较监司郡守殿最之法以诱胁之不复问其政教设施之得失而一以其能剥民奉上者为贤於是中外承风竞为苛急监司明谕州郡郡守明谕属邑不必留心民事惟务催督财赋此民力之所以重困之本而税外无名之赋如和买折帛科罚月椿之属尚未论也【臣伏见祖宗旧法凡州县惟理官物已及九分以上谓之破分诸司即行住催版曹亦置不问由是州县得其赢余以相补助贫民些少拖欠亦得迁延以待蠲故恩自朝廷惠及闾里君民两足公私俱便此诚不X之令典也昨自曾怀用事始除此法尽刷州县旧欠以为隐漏悉行拘催於是民间税物毫分铢两尽要登足曾怀以此进身遂取宰相而生灵受害w痛日深得财失民犹为不可况今政烦赋重民卒流亡所谓财者又将无有可得之理若不蚤救必为深害臣每读大学卒章见其所论小人之使为国家害并至虽有善者亦无如之何者其言丁宁痛切未尝不为寒心惟陛下少留圣意亟发德音以幸天下】其次则陛下所用之宰相不能择中外大吏而惟F私情之厚薄所用之台谏不能公行纠劾而惟快已意之爱憎是以监司郡守多不得人而其贤者或反以举职业忤台谏而遭斥逐也至於监司太多而事权不归於一铨法虽密而县令未尝择人则又其法之有未善者然其本正则此等不难区处其本未正则虽或举此臣恐未见其益而反有害也又尝即夫军政之不修而推之则臣闻日者诸将之求进也必先掊∈孔湟灾乘讲迫会嵋源俗越犰侗菹轮私人而祈以姓名达於陛下之贵将贵将得其姓名即以付之军中使自什伍以上节次保举称其材武堪任将帅然後具为奏牍而言之陛下之前陛下但见其等级推先案牍具备则诚以为公荐而可以任矣而岂知其谐价输钱已若晚唐之债帅哉只此一事有耳者无不闻有口者无不道然以其门户幽深踪迹诡秘故无路得以窥其交通之实状是以虽或言之而陛下终不官也夫将者三军之司命而其选置之方乖刺如此则彼智勇材略之人其孰肯抑心下首於宦官宫妾之门而陛下之所得以为将帅者皆庸夫走卒固不知兵谋师律之为何事而惟“之是先交结之是图矣陛下不知其然而犹望其修明军政激劝士卒以强国势岂不哉然将帅之不得人非独兵卒之受其弊也推其为害之极则又有以及乎民者盖将帅得人则尺籍严而储蓄羡屯田立而漕运省今为将帅者如此则固无望其肯核军实而丰储蓄矣至於屯田则彼自营者尤所不愿故朝廷不免为之别置使者以典治之而兵屯之\资其拨遣则又不免使参其务然闻其占护军人不肯募其愿耕者以行而强其不能者以往至屯则偃蹇不耕而反为民田之害使者文吏其力盖有所不能制者是以陛下欲为之切而久不得成也屯田不立漕运烦费诸州苗米至或尽数起发而无以供州兵之食则加耗斛面之弊纷纷而起而民益困矣又凡和买折帛科罚月椿之类往往亦为供军之故而不可除若屯田立而所资於诸路者减则此属庶乎其皆可禁矣今乃不然则是置将之不善而害足以及民也凡此数者根株深固枝条广N若不可以朝变而夕除者然究其本则亦在夫陛下之反诸身耳圣心诚无不正则必能出私帑以归版曹矣版曹不至甚阙必能复破分之法除殿最之科以州县矣圣心诚无不正则必能择宰相以选牧守矣择台谏以公刺举矣圣心诚无不正则必能严宦官兵将交通之禁而以选将属宰相矣宰相诚得其人则必能为陛下择将帅以作士气计军实广屯田以省漕运矣上自朝廷下达州县治民典军之官既皆得人然後明诏宰相议省监司之员而精其选重其责又诏铨曹使以县之剧易分为等差而常切询访天下之官吏能为县者不拘荐举之有无不限资格之高下而籍其姓名使以次补最剧之县果有治绩则优而进之不胜其任则绌而退之凡州县之间无名非理之供横a巧取之政其泰甚而可去者可以渐去而民力庶乎其可矣至於屯田之利则以臣愚见当使大将募军士使者招游民各自为屯不相牵制其给授课督赏罚政令各从本司自为区处军中自有将校可使不须别置官吏使者则听其辟置官属三五人指使一二十人以备使令又择从官通知兵农之务兼得军民之情者一员为屯田使总治两司之政而通其奏请趣其应副又以岁时按行察其勤惰之实以行诛赏如此则两屯心竞各务其功田事可成漕运可省而诸路无名非理之供横a巧取之政前日有所不获已而未可尽去者今亦可以悉禁民力庶乎其益裕矣此今日急务之五六也【屯田一事如臣之策亦是将来将帅得人之後方可施行若将帅止如今日却恐徒坏漕司已成之功无补将帅兵屯之实且乞指挥f此水灾之後广招流冗并行民屯之策以俟见效仍诏漕臣更为询访利病之未尽者条具以闻然後随事商量及时措置庶几已成之绪不至动摇轻有废坏伏乞圣照】凡此六事皆不可缓而其本在於陛下之一心一心正则六事无不正一有人心私欲以介乎其间则虽欲惫精劳力以求正夫六事者亦将徒为文具而天下之事愈至於不可为矣故所谓天下之大本者又急务之最急而尤不可以少缓者惟陛下深留圣意而亟图之使大本诚正急务诚修而治效不进国势不强中原不复仇敌不灭则臣请伏a钺之诛以谢陛下陛下虽欲赦之臣亦不敢承也然又窃闻之今日士夫之论其与臣不同者非一及究其实则皆所谓似是而非者也盖其乐因循之无事者则曰陛下之年高而天下亦幸无事年高则血气不能不衰天下无事则不宜更为庸人所扰其欲奋厉而有为者则又曰祖宗之积愤不可以不摅中原之故疆不可以不复以此为务则圣心不待劝勉而自强舍此不图则虽欲策厉以有为而无所向望以为标亦卒归於委靡而已凡此二说亦皆有理而臣辄皆以为非者盖乐因循者知圣人之血气有时而衰而不知圣人之志气无时而衰也知天下有事之不可以苟安而不知天下无事之尤不可以少怠也况今日之天下又未得为无事乎且以卫武公言之其年九十有五矣犹箴儆於国以求规谏而作抑戒之诗以自惊使人朝夕诵之不离於其侧此其年岂不甚高而其戒谨恐惧之心岂以是而少衰乎况陛下视武公之年三分未及其二而责任之重地位之高又有十百千万於武公者臣虽不肖又安敢先处陛下於武公之下而直谓其不能乎且天下之事非艰难多事之可忧而晏安G毒之可畏政使功成治定无一事之可为尚当朝兢夕惕居安虑危而不可以少怠况今天下虽若未有目前之急然民贫财匮兵惰将骄外有强暴之寇仇内有愁怨之军民其他难言之患隐於耳目之所不加思虑之所不接者近在堂奥之间而远在数千里之外何可胜数【堂奥之说已陈於前此句更乞陛下少留圣意】追计其前既未有可见之效却顾於後又未有可守之规【臣窃见寻常之人将欲属人以一至微至细之事犹必先为规模使其尽善然後所属之人有所持循而不失吾之所以属之之意况有天下者将以天下至大之事属之於人而不先为尽善可守之规以授之乎然臣於此事不敢尽言若蒙圣明少加圣虑则当此之时诚亦一新德业重整纲维不可失之机会也臣狂妄僭率罪当万死伏惟陛下裁赦】亦安得遽谓无事而遂以逸豫处之乎其思奋厉者又徒知恢复之不可忘颓堕之不可久然不知不世之大功易立而至微之本心难保中原之戎寇易逐而一己之私意难除也诚能先其所难则其易者将不言而自办不先其难而徒欲侥幸於其易则虽朝夕谈之不~於口是亦徒为虚言以快一时之意而已又况此事之失己在隆兴之初不合遽然罢兵讲和遂使宴安G毒之害日滋日长而坐薪尝胆之志日远日忘是以数年以来纲维解弛衅孽萌生区区东南事犹有不胜虑者何恢复之可图乎故臣不敢随例迎合苟为大言以欺陛下而所望者则惟欲陛下先以东南之未治为忧而正心克己以正朝廷修政事庶几真实功效可以驯致而不至於别生患害以妨远图盖所谓善易者不言易而真有志於恢复者果不在於抚剑抵掌之间也论者又或以为陛下深於老佛之学而得其识心见性之妙於古先圣王之道盖有不约而自合者是以不悦於世儒之常谈死法而於当世之务则宁以管商一切功利之说为可取今乃以其所厌饫鄙薄者陈於其前亦见其言愈多而愈不合也臣以为此亦似是而非之论非所以进盛德於日新也彼老子浮屠之说固有疑於圣贤者矣然其实不同者则此以性命为真实而彼以性命为空虚也此以为实故所谓寂然不动者万理粲然於其中而民Ｎ镌蛭抟恢不具所谓感而遂通天下之故则必顺其事必循其法而无一事之或差彼以为空则徒知寂灭为乐而不知其为实理之原徒知应物见形而不知其有真妄之别也是以自吾之说而修之则体用一原显微无间而治心修身齐家治国无一事之非理由彼之说则其本末横分中外断~虽有所谓朗澈灵通虚静明妙者而无所救於灭理乱伦之罪颠倒运用之失也故自古为其学者其初无不似有可喜考其终则v淫邪遁之见鲜有不作而害於政事者是以程颢常辟之曰自谓穷神知化而不足以开物成务言为无不周潭实外於伦理穷深极微而不可以入尧舜之道天下之学自非浅陋固滞则必入於此是谓正路之榛芜圣门之蔽塞辟之而後可与入道呜呼此真可谓理到之言惜乎其未有以闻於陛下者使陛下过听徒诳妄之说而以为真有合於圣人之道至分治心治身治人以为三术而以儒者之学为最下则臣窃为陛下忧此心之害於政事而惜此说之布於来今也如或未以臣言为然则圣质不为不高学之不为不及而所以正心修身以及天下者其效果安在也是岂可不思其所以然者而亟反之哉【臣闻仁宗时有程灏者与其弟颐同受学於周敦颐实得孔孟以来不传之绪同时又有邵雍张载相与博约遂使圣道而复明其功甚大俗儒浅学既不足以窥其A奥奸人鄙夫又以其言居必诚敬动由礼义有害於己之所为以故相与怨疾指为道学而加诋讪焉臣已略论於前矣夫世俗无知既以道学为不美则是必欲举世之人俱无道俱不学悉如己之所为而後适於其意耳邪说肆行人心颇僻无所忌惮乃至於此此正闵马父之所深忧也今敦颐等所着之书颇藏册府陛下试取而观之圣学高明必将有默相契合而见诸行事者若遂於此赐一言以表章之则正心之效不惟自得而所以正人心亦在是矣伏惟陛下深留圣意】若夫管商功利之说则又陋矣陛下所以取之者则以既斥儒者之道为常谈死法而天下之务日至於前彼浮屠之学又不足以应之是以有味乎彼之言而冀其富国强兵或有近效耳然自行其说至今几年而国日益贫兵日益弱所谓近效者亦未之见而圣贤所传生财之道理财之义文武之怒道德之威则固所以为富强之大而反未有讲之者也岂不误哉今议者徒见老佛之高管商之便而圣贤所传明善诚身齐家治国平天下者初无新奇可喜之说遂以为常谈死法而不足学夫岂知其常谈之中自有妙理死法之中自有活法固非老佛管商之陋所能彷佛其万分也哉伏惟陛下察臣之言以究四说之同异而明辨之则知臣之所言非臣所为之说乃古先圣贤之说非圣贤所为之说乃天经地义自然之理虽以尧舜禹汤文武周孔之圣曾汲轲之贤而有所不能违也则於臣之言与夫论者之说其为取舍从违不终日而决矣抑臣於此又窃有感而自悲焉盖臣之得事陛下於今二十有七年矣而於其间得见陛下数不过三自其始见於隆兴之初固尝辄以近习为言矣辛丑再见又尝论之今岁三见而其所言又不过此臣遐方下土田野之人岂有积怨深怒於此曹而固欲攻之以快己私也哉其所以至於屡进不合而不敢悔者区区之意独为国家之计而不敢自为身谋其愚亦可见矣然自顷以来岁月逾迈如川之流一往而不复反不惟臣之苍白发已g迟暮而窃仰天亦觉非昔时矣臣之鄙滞固不能别有忠言奇谋以圣听而陛下日新之盛德亦未能有以使臣释然而忘其夙昔之忧也则臣於此安得不深有感而重自悲乎身伏衡茅心驰魏阙窃不胜其爱君忧国之诚敢冒万死刳沥肺肝以效野人食芹炙背之献且以自乞其不肖之身焉【臣区区私计辄冒威并此陈迹臣赋性拙直不能随世俯仰故自早年即自揣度决是不堪从宦所以一向窃食祠禄前後九任岂不知有致身之义亦非恬无济物之心宁为退藏盖以避祸中间稍蒙任使果然自速颠Y十年之间措身无所今日一出又致纷纭幸赖圣明保全终始增其禄秩使足以免於饥寒进其官资使足以延於嗣息此皆已非臣平生意望所及天地之恩不啻厚矣今者奏疏止为感激陛下虚心屈己容受狂言故竭平日忧国之诚以毕前日愿忠之意所冀上有补於圣明下无负於所学而己非敢变其初心而复有进为之望也若蒙圣慈详赐观览循其本末次第施行使臣之言卓然实有可见之效则臣不待违心犯患以A周行而其荣遇己不在诸臣之後矣如其谬妄无可施行则投闲置散乃分之宜虽欲借之恩私适足憎其惭惧决非臣之所敢当也窃恐陛下见其所论恳切误谓尚堪使令故复具奏?乞圣察】伏惟陛下哀怜财赦而择其中则非独愚臣之幸实宗社生灵之幸【臣之所论虽为一时之弊然其规画实皆治体之要可以传之久远而无穷盖前圣後圣其时虽异而其为道未尝不同此臣之言所以非徒有望於今日而又将有望於後来也\远贱微言不敢尽伏惟圣慈怜臣愚忠赦其万死或因皇太子参决之际特赐宣示千万幸甚】臣熹诚惶诚恐昧死再拜谨言
考异
壬午应诏　居官任职【一本作任责】　上流督帅【一作师帅】
皇帝之意者【一本无者字】
戊申封事　意盖为此【一作　小如此　注】幸未蒙【一作不蒙】
然犹未能【一作未尝】　是皆为将帅【一本无为字】
【小注】而此人趣操不谨【一作不定】　减则此属【一本无则字】则又曰【一本无又字】
晦庵集卷十一
<集部,别集类,南宋建炎至德佑,晦庵集>

[book_title]卷十二
钦定四库全书
晦庵集卷十二　　　　　　宋　朱子　撰封事
己酉拟上封事
具位臣朱熹敢拜手稽首言曰臣窃惟皇帝陛下有聪明睿智之资有孝友温恭之德有仁博爱之度有神武不杀之威养德春宫垂二十年一旦受命慈皇亲传大宝龙飞虎变御极当天凡在覆载之间稍有血气之属莫不延颈举踵观德听风而臣适逢斯时首蒙趋召且辱赐对得近日月之光感幸之深其敢无说以效愚忠之一二盖臣闻古之圣贤穷理尽性备道全德其所施为虽无不中於义理然犹未尝少有自足之心是其平居所以操存省察而致其惩忿窒欲迁善改过之功者固无一念之间断及其身之所履有大变革则又必因是而有以大警动於其心焉所以谨初始而重自新也伊尹之告太甲曰今王嗣厥德罔不在初又曰今嗣王新服厥命惟新厥德召公之戒成王曰若生子罔不在厥初生自贻哲命今天其命哲命吉凶命历年知今我初服肆惟王其疾敬德盖深以是而望於其君其意亦已切矣今者陛下自储贰而履至尊由监抚而专听断其为身之变革孰有大於此者则凡所以警动其心而谨始自新者计已无所不用其极矣而臣之愚犹窃有惧焉者诚恐万分有一所以警动自新之目或未悉举则衅孽之萌将有作於眇绵之间出於防虑之外者是以辄忘E贱而妄以平日私忧过计之所及者深为陛下筹之则若讲学以正心若修身以齐家若远便嬖以近忠直若抑私恩以抗公道若明义理以~神奸若择师传以辅皇储若精选任以明体统若振纲纪以厉风俗若节财用以固邦本若修政事以攘夷狄凡是十者皆陛下所当警动自新而不可一有阙焉者也臣不胜犬马爱君忧国之诚辄敢事为之说而昧死以献谨条其事如左
其一所谓讲学以正心者臣闻天下之事其本在於一人而一人之身其主在於一心故人主之心一正则天下之事无有不正人主之心一邪则天下之事无有不邪如表端而影直源浊而流污其理有必然者是以古先哲王欲明其德於天下者莫不壹以正心为本然本心之善其体至微而利欲之攻不胜其\尝试验之一日之间声色臭味游衍驰驱土木之华货利之殖杂进於前日新月盛其间心体湛然善端呈露之时盖~无而仅有也苟非讲学之功有以开明其心而不迷於是非邪正之所在又必信其理之在我而不可以须臾离焉则亦何以得此心之正胜利欲之私而应事物无穷之变乎然所谓学则又有邪正之别焉味圣贤之言以求义理之当察古今之变以验得失之几而必反之身以践其实者学之正也涉猎记诵而以杂博相高割裂装缀而以华靡相胜反之身则无实措之事则无当者学之邪也学之正而心有不正者鲜矣学之邪而心有不邪者亦鲜矣故讲学虽所以为正心之要而学之邪正其系於所行之得失而不可不审者又如此易曰正其本万事理差之毫厘缪以千里惟圣明之留意焉则天下幸甚
其二所谓修身以齐家者臣闻天下之本在国国之本在家故人主之家齐则天下无不治人主之家不齐则未有能治其天下者也是以三代之盛圣贤之君能修其政者莫不本於齐家盖男正位乎外女正位乎内而夫妇之别严者家之齐也妻齐体於上妾接承於下而嫡庶之分定者家之齐也采有德戒声色近严敬远技能者家之齐也内言不出外言不入苞苴不达请谒不行者家之齐也然闺门之内恩常掩义是以虽以英雄之才尚有困於酒色溺於情爱而不能自克者苟非正心修身动由礼义使之有以服吾之德而畏吾之威则亦何以正其宫诙牌淝胪屑炱湟銎荻防祸乱之萌哉书曰牝鸡之晨惟家之索传曰福之兴莫不本乎室家道之衰莫不始乎y内惟圣明之留意焉则天下幸甚
其三所谓远便嬖以近忠直者臣闻蓬生麻中不扶而直白沙在泥不染而黑故贾谊之言曰习与正人居之不能无正犹生长於齐之地不能不齐言也习与不正人居之不能无不正犹生长於楚之地不能不楚言也是以古之圣贤欲修身以治人者必远便嬖以近忠直盖君子小人如冰炭之不相容薰莸之不相入小人进则君子必退君子亲则小人必E未有可以兼收并蓄而不相害者也能审乎此以定取舍则其见闻之益薰陶之助所以谨邪僻之防安义理之习者自不能已而其举措刑赏所以施於外者必无偏陂之失一有不审则不惟其妄行请托窃弄威权有以害吾之政事而其导谀薰染使人不自知觉而与之俱化则其害吾之本心正性又有不可胜言者然而此辈其类不同盖有本出下流不知礼义而稍通文墨者亦有服儒衣冠叨窃科第而实全无行检者是皆国家之大贼人主之大蜮苟非心正身修有以灼见其情状如臭恶之可恶则亦何以远之而来忠直之士望德业之成乎诸葛亮有言亲贤臣远小人此先汉所以兴隆也亲小人远贤臣此後汉所以倾颓也先帝在时每与臣论此事未尝不叹息痛恨於桓灵也本朝大儒程颐在元佑间常进言於朝以为人主当使一日之中亲贤士大夫之时多亲宦官宫妾之时少则可以涵养气质薰陶德性此皆切至之言也然後主不能用亮之言故卒以黄皓陈祗而亡其国元佑大臣亦不能白用颐说故绍圣元符之祸至今言之犹可哀痛前事不远惟圣明之留意焉则天下幸甚
其四所谓抑私恩以抗公道者臣闻天无私覆地无私载日月无私照故王者奉三无私以劳於天下则兼临博爱廓然大公而天下之人莫不心悦而诚服傥於其间复以新旧而为亲E则其偏党之情褊狭之度固已使人a然有不服之心而其好恶取舍又必不能中於义理而甚则至於沮谋败国妨德乱政而其害有不可胜言者盖左右厮役横加官赏宫府寮属例得褒迁固不问前例之是非而或者又不问其有无此固旧事之失而不可以不正况今又有蚤怀奸心预自凭结者又将贪天之功以为己力而不顾其仰累於圣德贤嫉能御下蔽上而不忧其有害於圣政也苟不有以深抑私情痛加屏~则何以明公道而服\心革宿弊而防後患乎唐太宗之责相拊晃椅粑王为一府作主今为天子为四海作主为四海作主不可偏与一府恩泽若复令尔重位必使为善者皆不用心正为此也又况有国家者当存远虑若汉高祖之戮丁公我太祖之薄王溥此其深识雄断皆可以为後圣法惟圣明之留意焉则天下幸甚
其五所谓明义理以~神奸者臣闻天有显道厥类惟彰作善者降之百祥作不善者降之百殃是以人之祸福皆其自取未有不为善而以z祷得福者也未有不为恶而以守正得祸者也而况帝王之生实受天命以为郊庙社稷神人之主苟能修德行政康济兆民则灾害之去何待於禳福禄之来何待於祷如其反此则获罪於天人怨神怒虽欲辟恶鬼以来贞人亦无所益又况先王制礼自天子以至於庶人报本享亲皆有常典牲器时日皆有常度明有礼乐幽有鬼神一理贯通初无间隔苟礼之所不载即神之所不享是以祭非其鬼即为淫祀淫祀无福经有明文非固设此以禁之乃其理之自然不可得而易也其或恍惚之间如有影响乃是心无所主妄有忧疑遂为诬祝妖人乘间投隙以逞其奸欺诳惑之术既行则其为祸又将无所不至古今以此坐致乱亡者何可胜数其监盖亦非远苟非致精学问以明性命之理使此心洞然无所疑惑当有即有当无即无则亦何据以秉礼执法而~妖妄之原乎先王之政执左道以乱政假鬼神以疑\者皆必诛而不以听其虑深矣然传有之明於天地之性者不可惑以神s明於万物之情者不可罔以非类则其为妄盖亦不甚难察惟圣明之留意焉则天下幸甚
其六所谓择师傅以辅皇储者臣闻贾谊作保傅传其言有曰天下之命系於太子太子之善在於早谕教与选左右教得而左右正则太子正太子正而天下定矣此天下之至言万世不可易之定论也至论所以教谕之方则必以孝仁礼义为本而其条目之详则至於容貌词气之微衣服器用之细o悉曲折皆有法度一有过失则史书之策宰撤其膳而又必有进善之旌诽谤之木敢谏之瞽诗史书工诵箴谏士传民语必使至於化与心成中道若性而犹不敢怠焉其选左右之法则有三公之尊有三少之亲有道有充有弼有丞上之必得周公太公召公史佚之流乃胜其任下之犹必取於孝弟博闻有道术者不幸一有邪人乎其间则必逐而去之是以太子朝夕所与居处出入左右前後无非正人而未尝见一恶行此三代之君所以有道之长至於累数百年而不失其天下也当谊之时固己病於此法之不备然考孝昭之诏则犹知诵习谊之所言而有以不忘乎先王之意降而及於近世则帝王所以教子之法益E略矣盖其所以教者不过记诵书札之工而未尝开以仁孝礼义之习至於容貌词气衣服器用则虽极於邪侈而未尝有以裁之也寮属具员而无保傅之严讲读备礼而无箴规之益至於朝夕所与出入居处而亲密无间者则不过宦官近习扫除趋走之流而已夫以帝王之世当传付之统上有宗庙社稷之重下有四海A民之生前有祖宗垂创之艰後有子孙长久之计而所以辅养之具E略如此是犹家有明月之珠夜光之璧而委之衢路之侧盗贼之冲也岂不危哉诗曰丰水有芑武王岂不仕贻厥孙谋以燕翼子惟圣明之留意焉则天下幸甚
其七所谓精选任以明体统者臣闻人主以论相为职宰相以正君为职二者各得其职然後体统正而朝廷尊天下之政必出於一而无多门之弊苟当论相者求其适己而不求其正己取其可爱而不取其可畏则人主失其职矣当正君者不以献可替否为事而以趋和承意为能不以经世宰物为心而以容身固宠为术则宰相失其职矣二者交失其职是以体统不正纲纪不立而左右近习皆得以窃弄威权卖官鬻狱使政体日乱国势日卑虽有非常之祸伏於冥冥之中而上恬下嬉亦莫知以为虑者是可不察其所以然者而反之以法其所已用而审其所将用者乎选之以其能正己而可畏则必有以得自重之士而吾所以任之不得不重任之既重则彼得以尽其献可替否之志而行其经世宰物之心而又公选天下直谅敢言之士使为台谏给舍以参其议论使吾腹心耳目之寄常在於贤士大夫而不在於t小陟罚臧否之柄常在於廊庙而不出於私门如此而主威不立国势不强纲维不举刑政不清民力不裕军政不修者臣不信也书曰成玉畏相语曰和臣不忠且以唐太宗之聪明英特号为身兼将相然犹必使天下之事关白宰相审熟便安然後施行盖谓理势之当然有不可得而易者惟圣明之留意焉则天下幸甚
其八所谓振纲纪以厉风俗者臣闻四海之广兆民至\人各有意欲行其私而善为治者乃能总摄而整齐之使之各循其理而莫敢不如吾志之所欲者则以先有纲纪以持之於上而後有风俗以驱之於下也何谓纲纪辩贤否以定上下之分核功罪以公赏罚之施也何谓风俗使人皆知善之可慕而必为皆知不善之可羞而必去也然纲纪之所以振则以宰执秉持而不敢失台谏补察而无所私人主又以其大公至正之心恭己於上而照临之是以贤者必上不肖者必下有功者必赏有罪者必刑而万事之统无所缺也纲纪既振则天下之人自将各自矜奋更相劝勉以去恶而从善盖不待黜陟刑赏一一加於其身而礼义之风廉耻之俗已丕变矣惟至公之道不行於上是以宰执台谏有不得人黜陟刑赏多出私意而天下之俗遂至於靡然不知名节行检之可贵而唯阿谀软熟奔竞交结之为务一有端言正色於其间则t讥\排必使无所容於斯世而後已此其形势如将倾之屋轮奂丹o虽未觉其有变於外而材木之心已皆C朽腐烂而不可复支持矣苟非断自圣志洒濯其心而有以大警戎使小大之臣各举其职以明黜陟以信刑赏则何以振已颓之纲纪而厉已坏之风俗乎管子曰礼义廉耻是谓四维四维不张国乃灭亡贾谊尝为汉文诵之而曰使管子而愚人也则可使管子而少知治体是岂可不为寒心也哉二子之言明白深切非虚语者惟圣明之留意焉则天下幸甚
其九所谓节财用以固邦本者臣闻先圣之言治国而有节用爱人之说盖国家财用皆出於民如有不节而用度有阙则横赋暴a必将有及於民者虽有爱人之心而民不被其泽矣是以将爱人者必先节用此不易之理也国家承五季之弊祖宗创业之初日不暇给未及大为经制故其所以取於民者比之前代已为过厚重以熙丰变法颇有增加而建炎以来地削兵多权宜科须又复数倍供输日久民力已殚而间者诸路上供多入内帑是致户部经费不足遂废祖宗破分之法而上供岁额必取十分登足而後已期限g促科责严峻监司州县更相督g唯务自已责何暇更察民情棰挞号呼有使人不忍闻者而州县岁入多作上供起发则又於额外巧作名色寅缘刻剥此民力之所以大穷也计其所以至此虽云多是赡军然内自京师外达郡邑上自宫禁下至胥徒无名浮费亦岂无可省者窃计若能还内帑之入於版曹复破分之法於诸路然後大计中外冗费之可省者悉从废罢则亦岂不能少有所济而又择将帅核军籍汰浮食广屯田因时制宜大为分别则供军不赀之费庶几亦可减节而民力之於是始可议矣此其事体至大而纲目丛细类非一言之可尽今亦未暇尽为陛下言之惟圣明留意其本如上八者而後图之则天下幸甚【按前总目此处当有修政事以攘夷狄一条今缺】
甲寅拟上封事
五月二十六日朝散郎秘阁修撰权发遣潭州军州事兼管内劝农管田事主管荆湖南路安抚司公事马步军都总管借紫臣朱熹谨昧死百拜上疏皇帝陛下臣近者窃闻陛下过宫一事多有论谏未蒙采纳屡降指挥寻复寝罢观听惶惑传闻骇异如臣孤贱E远窃伏草茅不闻外廷末议初不敢妄有开说尘渎圣聪特以今此蒙恩起当藩屏之任静思所职上关国体若朝廷正纲纪立主德修人心悦则守土之臣虽极驽钝尚可凭藉威灵勉自驱策以称任使傥根本动摇腹心蛊坏大势倾压无复可为则中外之臣虽有奇才远略亦无所施况如污愚虽欲捐躯报国亦何所用其力哉是以不能自已有不能不为陛下言者然臣所读者不过孝经语孟六经之书所学者不过尧舜周孔之道所知者不过三代两汉以来治乱得失之故所讲明者不过仁义礼乐天理人欲之辨所遵守者又不过国家之条法考其归趋无非欲为臣者忠为子者孝而已今者取此以为言则在廷之臣言之悉矣陛下听之亦熟矣舍此以为言则自古天下国家未有可以外此而为治者臣今亦不敢广引前言备礼上疏以钓敢言之名而归过於陛下请独以父子天性之说为陛下流涕而陈之臣闻人之所以有此身者受形於母而资始於父虽有强暴之人见子则怜至於襁褓之儿见父则笑果何为而然哉初无所为而然此父子之道所以为天性而不可解也然父子之间或有不尽其道者是岂为父而天性有不足於慈亦岂为子而天性有不足於孝者哉人心本明天理素具但为物欲所昏利害所蔽故小则伤恩害义而不可开大则灭天乱伦而不可救假如或好饮酒或好货财或好声色或好便安如此之类皆物欲也清明之地物欲昏之则父或忘其为慈子或忘其为孝然後造为谗慝者指疑似以为真实指毫发以为丘山谮之於其父则使施之於其子者不无少过谮之於其子则使施之於其父者失其常然後巧为利害之说以o之盖谓如此则必受其利不如此则必蹈其害利害既有以蔽其心此心日益猜疑今日猜疑明日猜疑猜疑不已子一举足而得罪於其父父一出言而取怨於其子父子之情坏而祸乱作矣试於暇时或於中夜或於观书之际或於静坐之顷捐去物欲之私尽祛利害之蔽默观此心之本然则父子之间固未尝不慈且孝也臣窃观陛下天资仁孝初政清明进退人才动合公论一言之善天下诵之岂独於天性至亲反用其薄况备物之养无大亏阙政事之间无大更革过宫定省本非难行犹豫迟回动u时月亦独何也无乃事起於o微情阻於E阔方间隙之将萌t臣不能褐於早及形迹既着又不能察陛下事亲之本心且无以和陛下父子之情往往语言拙直援引过当其心虽忠於陛下而不足以感悟陛下之听徒以激怒陛下故近日临欲过宫而复辍者陛下未必不曰身为万乘之主乃不得一事自由乎故不肯屈独断之权为t论所g耳而陛下父子之情所以至此者臣窃料陛下即位之初便有奸人造为邪说离间陛下之父子如一饮宴之失藁事潜菹禄虻§段政一言动之愆藁视潜菹禄蛑领冻杉泊私园陛下之至切故或形於言而不自以为嫌其意惟欲陛下迁善改过正心修身以奉天地以承祖宗为有宋万年无强之休而已曷尝有o芥忿恨如浚井涂廪之意哉而奸人因之造为危语往来间谍以误圣听不唯使陛下之身常怀疑惧而使陛下之宫中亦皆严惮重华而不敢亲近日远月E间隙愈大天下之人但见藁蚀雀蔡煜露於陛下为尤笃陛下所以事藁收吣瞬灰孕⑽哦以失礼闻又不知其为t小之奸而直以为陛下之失街谈巷议偶语族谈至有臣子所不敢听者臣恐不惟如此一旦上帝震怒匹夫流言草野僭乱将仗义而起夷狄外侮兴问罪之师当是时六军之情能使之亲附乎万姓之心能使之固结而不解乎谗邪之人虽复脔而食之其能有及於国家之败乎如臣之愚虽百千辈咸欲分身赤族为陛下死其能有补於社稷之存亡乎又闻藁适ス比者小愆和豫虽未必因此而天下後世宁不曰意念郁郁而至此乎夫事固有失於毫厘之间而遂至於不胜悔者臣子之所不忍言而忠於事君者亦不敢隐也昔汉文帝徙淮南王少失思虑而尺布斗粟之|终身病之夫以兄而不能容其弟虽贤主不敢自恕其过也况以天下之大而不能容其父乎为今之计先遣大臣谢罪於重华次发明诏告谕在廷言前日之所以不能无疑者以谗邪惑乱之故诛此奸人以谢天下屏斥余党还始初之清明即日驾过重华问安侍膳以尽父子之O如此则天下歌舞四裔尊仰书之信史以为美谈反危而安特在陛下反覆手之间耳今爱陛下之切者中宫也嘉邸也忠陛下之至者二三大臣也愿出臣章与之参订必有以知臣之踌毒父而其言虽陋实宗社之至计也限守远郡无由请对而忠愤所激不能自已是以冒死拜疏痛哭流涕而极言之唯陛下缓其狂瞽臣冒犯天威无任震惧殒越之至臣熹昧死再拜
乙卯拟上封事【文不h】
晦庵集卷十二

[book_title]卷十三
钦定四库全书
晦庵集卷十三　　　　　　宋　朱子　撰奏
癸未垂拱奏一
臣闻大学之道自天子以至於庶人壹是皆以修身为本而家之所以齐国之所以治天下之所以平莫不由是出焉然身不可以徒修也深探其本则在乎格物以致其知而已夫格物者穷理之谓也盖有是物必有是理然理无形而难知物有迹而易睹故因是物以求之使是理了然心目之间而无毫发之差则应乎事者自无毫发之缪是以意诚心正而身修至於家之齐国之治天下之平亦举而措之耳此所谓大学之道虽古之大圣人生而知之亦未有不学乎此者尧舜相授所谓惟精惟一允执厥中者此也自是以来累圣相传以有天下至於孔子不得其位而笔之於书以示後世之为天下国家者其门人弟子又相与传述而推明之其亦可谓详矣而自秦汉以来此学~讲儒者以词章记诵为功而事业日沦於卑近亦有意其不止於此则又不过转而求之老子释氏之门内外异观本末殊归道术隐晦悠悠千载虽明君良臣间或一值而卒无以复於三代之盛由不知此故也恭惟皇帝陛下圣德纯茂爰自初潜以至为帝仁孝恭俭之德信於天下纷华盛丽一无所入於其心此其身可谓修矣而临御天下O年於此平治之效未有所闻臣窃疑之意者前日劝讲之臣限於程式所以闻於陛下者不过词章记诵之习而陛下求所以进乎此者又不过取之老子释氏之书是以虽有生知之性高世之行而未尝随事以观理故天下之事多所未察未尝即理以应事故天下之事多所未明是以举措之间动涉疑贰听纳之际未免蔽欺平治之效所以未着由不讲乎大学之道而溺心於浅近虚无之过也臣抻薜置白锏蓖蛩廊辉副菹虑逑兄燕博访真儒知此道者讲而明之考之於经验之於史而会之於心以应当世无穷之变则今日之务所当为者不得不为所不当为者不得不止以至於臣下之忠邪计虑之得失不待烛照数计而可否黑白判然矣若是则意不得不诚心不得不正於以修身齐家平治天下亦岂有二道哉臣之所闻於师者如此自常人观之疑若迂阔陈腐而不切於用然臣窃以为正其本万事理差之毫厘缪以千里天下之事无急於此伏惟陛下扩天日之照俯赐开纳则非独微臣之幸实天下万世之幸取进止
垂拱奏二
臣窃观今日之论国计者大⒂腥曰战曰守曰和而已然天下之事利必有害得必有失是以三者之中又各有两端焉盖战诚进取之势而亦有轻举之失守固自治之术而亦有持久之难至於和之策则下矣而主其计者亦以为屈已爱民蓄力观衅疑敌缓师未为失计多事以来此三说六端者是非相攻可否相夺於冥冥之中谈者各饰其私而听者不胜其眩虽以陛下之明盖未能断然无惑志於其间也臣窃以为此其所以然者由不折衷於义理之根本而驰骛於利害之末流故也故臣尝窃妄谓人主之学当以明理为先是理既明则几所当为而必为所不当为而必止者莫非循天之理而非有意必固我之私也臣请复指其实而明之盖臣闻之天高地下人位乎中天之道不出乎阳地之道不出乎柔刚是则舍仁与义亦无以立人之道矣然而仁莫大於父子义莫大於君臣是谓三纲之要五常之本人伦天理之至无所逃於天地之间其曰君父之雠不与共戴天者乃天之所覆地之所载凡有君臣父子之性者发於至痛不能自已之同情而非专出於一已之私也恭惟国家之与北敌乃陵庙之深雠言之痛切有非臣子所忍闻者其不可与共戴天明矣太上皇帝念此雠之未报虽享天位不以为乐一旦举而付之陛下者以陛下聪明智勇为必能成此志也然则今日所当为者非战无以复雠非守无以制胜是皆天理之自然非人欲之私忿也陛下亦既有意於必为矣间者不知何人辄复唱为邪议以荧惑圣听至遣朝臣持书以复敌帅而为讲和之计臣窃恨陛下於所不当为者不能必止而重失此举也且不知陛下不得已於议者之言而姑为此邪抑真欲和议之成而为此邪以为姑为此也则既为其始必虑其终我既请之彼必报之不可以苟为也且苟而为此欲以何求也哉无补於事徒害於理臣有以知陛下之不为也以为真欲和议之成也则议者所谓屈已爱民蓄力观衅疑敌缓师未为失计者臣请有以议之夫人以藐然之身位乎天地之间至微也而能与天地并立而为三者以其有仁义之性而与夫阳之气刚柔之体同出乎万物之一原而无间也古之圣人所以参天地而赞化育者岂有他哉亦顺此理而无所逆焉耳今释怨而讲和非屈已也乃逆理也已可屈也理可逆乎逆理之祸将使三纲沦九法咀友啥不知有父臣焉而不知有君人心僻违而天地闭塞夷狄愈盛而禽兽愈繁是乃举南北之民而弃之岂爱之之谓哉且不曰爱其君父而曰兼爱南北之民其於轻重之伦缓急之序亦可谓舛矣夫子为政以正名为先盖名不正则言不顺事不成而民无所措其手足今乃欲舍复雠之名而以讲好为观衅缓师之计盖不惟使上下离心中外解体缓急之间无以应敌而吾之君臣上下所为夙兴夜寐以修自治之政者亦将因循隳弛而不复振矣正使金人异日果有可乘而不可失之衅窃恐吾之可忧乃甚於所可喜而信誓之重名分之素彼皆得以归曲於我盖不待两兵相加而吾气已索然矣且自宣和靖康以来讲和之效亦可⒓金之情伪吾之得失盖不待明者而後知而小人所以好为是说者盖惟君子然後知义理之所必当为与义理之必可恃利害得失既无所入於其心而其学又足以应事物之变是以气勇谋明无所慑惮不幸蹉跌死生以之小人之心一切反是其所以专为讲和之说者特以便其私耳而谋国者过而听焉岂不误哉今使者将还大议将决此亦救过补败之时也臣愿陛下姑置利害交至之说而以穷理为先於仁义之道三纲之本少加意焉体验扩充以建人极深诏任事之臣亟罢讲和之议大明黜陟以示天下使知复雠雪耻之本意未尝少衰虽使敌意效顺无所邀索乃是深有包藏尤足畏疑正宜引义拒~以伐其谋然後表里江淮合战守之计以为一使守固而有以战战胜而有以守奇正相生如环之无端持以岁月以必复中原必灭寇仇为期而後已虽其成败利钝不可逆睹而吾於君臣父子之间既已无憾则其贤於屈辱而苟存固已远矣臣愿陛下以此处心以此立志则仁义之道明於上而忠孝之俗成於下人道既得天地之和气自当忻合无间而【阙】　　　亦将不得久肆其毒则何事之不可成何功之不可立哉臣草茅微贱不识事宜独以所学妄论大计惟陛下择焉取进止
垂拱奏三
臣闻益之戒舜曰儆戒无虞罔失法度罔游于逸罔淫于乐任贤勿贰去邪勿疑而终之曰无怠无荒四夷来王周之文武亦以天保以上治内采薇以下治外始於忧勤终於逸乐其後中微小雅尽废四夷交侵中国衰削宣王承之侧身修行任贤使能内修政事外攘夷狄而周道粲然复兴臣尝以是观之然後知古先圣王所以制御夷狄之道其本不在乎威强而在乎德业其任不在乎边境而在乎朝廷其具不在乎兵食而在乎纪纲盖决然矣恭惟陛下躬履艰难之运而思所以成中兴之功者既知当为与所当止之大端矣然而戎敌凭陵包藏不测中外之议咸谓国威未振边备未饬仓廪未充士卒未练一旦缓急何以为计臣独以为今日之忧非此之谓所可忧者乃大於此而惟议者未及之也臣窃观今日谏诤之涂尚壅北敌之势方张爵赏易致而威罚不行民力已殚而国用未节以是四者观之则德业未可谓修朝廷未可谓正纪纲未可谓立凡古先圣王所以强本折冲威制夷狄之道皆未可谓备是则臣之所深忧也不识议者亦尝以是闻於陛下之听否乎臣愿陛下三复诗书之言以监所行之得失而求所以修德业正朝廷立纪纲者必以开纳谏诤黜远邪佞杜塞幸门安固邦本四者为急先之务治其本而毋治其末治其实而勿治其名庶几人心厌服夷狄知畏则形势自强而恢复可冀矣臣E远贱愚震b天威未敢罄竭所闻以久稽圣听而粗举其端如此伏惟陛下留神财幸取进止
辛丑延和奏一
臣窃惟皇帝陛下临御以来夙兴夜寐畏天恤民诚敬仁格於上下宜其天心克享民物阜安而二十年之间水旱盗贼略无岁迩者垂象差忒识者寒心饥馑连年民多流殍陛下侧席兴叹进贤退奸分命朝臣振廪出粟凡所以奉承天意慰悦人心者无所不至又宜若可以少回灾l召致和平矣而间者冬气太温雷电震激嗣岁之计尚有可忧臣诚愚昧有不识其所以然者尝窃推迹前事以深求之意者德之崇者有未至於天欤业之广者有未及於地欤政之大者有未举而其小者无所系欤刑之远者或不当而其近者或幸免欤君子或有未用而小人或有未去欤大臣或失其职而贱者或窃其柄欤直谅之言罕闻而z谀者\欤德义之风未着而污贱者骋欤货赂或上流而恩泽不下究欤责人或已详而反躬有未至欤夫必有是数者然後足以召灾而致异今以陛下之明圣则岂有是哉然而天心未豫邦本动e宸虑虽深旱气未究是则必有说矣臣窃不自量敢冒万死伏愿陛下听断之余虚心静虑试以前数条者反之於身验之於事而深自省焉则渊默之中无微不照而凡此得失之端孰有孰无孰存孰改皆无所遁其情矣若犹以为未也则愿F发德音布告中外反躬引咎以图自新内自臣工外及m庶有能开寤圣心指陈阙政者无间E贱使咸得以自通然後差择近臣之通明正直者一二人使各引其所知有识敢言之士三数人寓直殿门凡四方之言有来上者悉令省举其尽忠不隐者日以闻於聪听则夫天人之际谴告所繇将有粲然毕陈於前者然後兼总条贯称制临决画为科品以次施行使一日之间云消雾散尧天舜日廓然清明则上帝鬼神收还威怒t黎百姓无不蒙休矣臣以孤远受恩过深图报无阶祗冒至此惟陛下其斧e留神财幸臣无任震b俟罪之至
贴黄
臣远稽前史近考圣朝以灾异求言具有故事若以至诚行之而实采用其说以革前日之弊则於应天之实所补不细今星文虽已退舍然饿民目今流散冬Y忧在嗣岁伏乞断自圣志早赐施行
臣禀性粗拙字画不精衰病目昏尤艰写缮今以所陈不宜宣泄不免亲笔书写不谨之罪伏乞财赦
延和奏二
臣闻人主所以制天下之事者本乎一心而心之所主又有天理人欲之异二者一分而公私邪正之涂判矣盖天理者此心之本然循之则其心公而且正人欲者此心之疾M循之则其心私而且邪公而正者逸而日休私而邪者劳而日拙其效至於治乱安危有大相~者而其端特在夫一念之间而已舜禹相传所谓人心惟危道心惟微惟精惟一允执厥中者正谓此也臣尝窃怪陛下以大有为之资膺受付托忧勤愿治恭俭爱民二十年於此矣而间者临轩慨然发叹乃或未免以治效之不进为忧因窃以是推之而得其说请昧万死为陛下一二陈之夫天下之治固必出於一人而天下之事则有非一人所能独任者是以人君既正其心诚其意於堂阼之上突奥之中而必深求天下敦厚诚实刚明公正之贤以为辅相使之博选士大夫之聪明达理直谅敢言忠信廉节足以有为有守者随其器能之列位使之交修\职以上辅君德下固邦本而左右私?使令之贱无得以奸其间者有功则久其任不称则更求贤者而易之盖其人可退而其位不可以苟充其人可废而其任不可以轻夺此天理之当然而不可易者也人君察於此理而不敢以一毫私意凿於其间则其心廓然大公俨然至正泰然行其所无事而坐收百官\职之成功一或反是则为人欲私意之病其偏党反侧l猜嫌固日扰扰乎方寸之间而奸伪谗慝丛脞眩瞀又将有不可胜言者此亦理之必然也恭惟陛下即政之初盖尝选建豪英任以政事矣不幸其间不能尽得其人或以庸陋嵬琐不堪委寄或以朋比欺罔自速罪辜而陛下之心又本有前日权臣跋扈之疑是以不复广求贤哲而姑取软熟易制承顺不违之人以充其位於是左右私?使令之贱始得以奉清闲备驱使而宰相之权日轻既而陛下亦虑其势有所偏而因重以壅已也则又时听外庭之论虽甚狂计无所违忤意者将以察此辈之负犯而操切之欲其有所忌惮而不敢肆於为恶陛下之用力则已劳矣而其翕张禽纵之机周防畏备之计又可谓无遗巧矣然而天下之势终不免於偏有所重而治乱安危之效又未能尽如圣志之所欲盖既未能循天理公圣心以正朝廷之大体则固已失其本矣而又欲兼听士大夫之公言以为驾驭之术则士大夫之进见有时而近习之从容无间士大夫之礼貌既庄而难亲其议论又苦而难入近习便僻侧媚之态既足以蛊心志其胥史狡狯之术又足以眩聪明此其生熟甘苦既有所分则恐陛下未及施其驾驭之策而先已堕其数中矣是以比来陛下虽欲微抑此辈而此辈之势日重虽欲兼采公论而士大夫之势日轻重者既挟其重以窃陛下之权其轻而奸者又借力於陛下之所重以为窃位固宠之计中外相应更济其私至於奸穷恶稔踪迹败露然後其素轻者不免於谴呵然犹委蛇盘礴不失其崇资峻秩而攫取陛下之厚赐优礼以去其素重者则陛下固未尝一问其朋比援府之奸也日往月来浸淫耗蚀使陛下之德业日隳纲纪日坏邪佞充塞货赂公行兵怨民愁盗贼间作灾异数见饥馑荐臻盖t小相挺人人皆得满其所欲唯有陛下了无所得而国家顾乃独受其弊是则陛下之劳既不足以成天下之务而反以败之其巧既不足以胜t小之奸而反以助成其势若彼之所以蔽遮天理浊乱圣心则将益深锢而遂至於不可解盖其失萌於一念之疑大臣而其为害展转至此所谓差之毫厘谬以千里者臣恐陛下於此偶未察也是以往岁蒙恩赐对去年应诏言事皆以明理正心之说陈於陛下之前成钪允翟陟洞硕学浅辞拙不足以起发圣意恐惧至今乃幸复以职事得望清光敢毕其余忠如此诚愿陛下深察天理以公圣心广求贤忠以修圣政则夫左右私?使令之贱固已无隙可投以误恩顾则又痛斥而远屏之以永除後日蔽遮浊乱深锢之害庶几天下之事犹可复为而陛下之国家将不至於卒受t小之弊臣至愚极陋学无所成独有蝼蚁爱君忧国之心不能自已妄论至此悲愤填臆伏惟陛下赦其罪而纳其忠深为宗庙社稷大计不俟终日断然行之则不唯愚臣之幸实天下之幸
贴黄
臣去年所进封事恐元本不存今别缮写成册用袋重封已於合门投纳乞赐圣旨宣索此亦系臣亲手书写目e笔纵前已具贴黄奏陈并乞圣照
延和奏三
臣E缪不材远迹林野陛下过听畀以郡符已试罔功复叨使指误恩横被又忝职名方具辞免之间忽於九月二十二日恭被改除之命揣分量力尤所不堪本欲控陈恳避之诚庶安愚贱之迹而是时已闻本路绍兴府衢婺州水旱饥荒上轸宸虑窃恐迁延或致误事遂已即日拜命具状申省乞许奏对至十月二十八日方准省恭奉圣旨令臣疾速奏事前去之任臣闻命震惕不敢稽留即於今月二日L被上道至十一日始入本路衢州界问得本州灾伤常山江山开化三县为甚而西安龙游次之其婺州绍兴府则所传又非衢州之比臣不胜恐惧遂自衢州乘舟取疾以来及节次於本司及被灾州县会到已行事件乃闻陛下间尝亲御翰墨戒饬帅臣词旨深切闻者感涕而前後拨赐米斛又已二十有余万矣仰见圣心恳恻急於救民而於军国之储无所爱惜至於如此甚大惠也臣猥蒙任使见惟E拙大惧不能有以出斯人於沟壑仰副陛下焦劳之意今来管见合行申请须至画一奏闻者
一救荒之务检放为先行之及早则民知有所恃赖未便逃移放之稍则民间留得禾米未便阙乏然而州郡多是吝惜财计不以爱民为念故所差官承望风指已是不敢从实检定分数及至申到帐状州郡又加裁减不肯依数分明除放又早田收割日久检踏後时致有无根查者乃是州郡差官迟缓之罪而检官反谓人户违法不为检定其有检定申到者州郡亦不为蠲放就中下户所放不多尤被其害访闻本路州县亦有似此去处欲乞候臣将来到任广行询究更与从实蠲减
一伏G近降指挥旱伤州县上户赈籴止令劝谕毋得科抑仰见圣明深察物情恤贫安富两得其所然窃恐官吏被此指挥之後其间或有便文自营之人必将泛然不以劝谕为意而上户亦有词说难以劝谕官司米斛不多将来无以接续其害又有不可胜言者欲乞且令州县将未劝谕者权以去年认数为约已劝谕者权据见认之数为准多方询访加意考核不得比同寻常报应空文须管究心体访得其实数其实不能及数者更与量减实可更多出者则与量添其有卤莽灭裂徒为烦扰去处将来本司觉察得知具名闻奏庶几所认之数必得其平而无科抑之患矣
一应募献米合格推赏之人多被官吏邀阻乞闻有至今未推赏者近虽已蒙立法约束更乞明诏户部先具见今奏到已未推赏各件进呈将未推赏人日下推赏行下诸路州县有未申奏者限一月内并到如违许被抑人进状陈诉重作行遣又上户已经去年献助今年所蓄想已不多若必依旧格方得推赏则恐无复及格之人可以献助欲乞检会淳熙元年三月二十四日然Р靠钡钡降慵焯ㄖ荽胫藐饧霉俟⒀幽晁申浙东路赈济赈粜依湖南江西米数减半纽计推赏指挥【谓如四千石合补承信郎今减作二千石之类】申明行下庶几应募者\得济饥民仍勒所司立定保明状式及令逐处官司承受应募理赏词状文帖并要当日行遣如将来依式奏到省部却称文字不圆及诸处故违程限者官员重加降责人吏并行决配庶几富者乐输贫者得食实为两便
一伏G今岁绍兴府已蒙圣慈拨赐米斛十七万石访闻昨来本府抄饥民户口若自十一月至来年三月约用米八十万石方可足用其间固不能无冒滥虚数今来本府节次删减未知将来定作多少户口计度但今所有米数及籴米钱姑以元抄数计之不过得四分之一况又州府见阙军储窃虑不免却将拨赐米斛暗行借兑则所得粜济米数愈见不多若州府只据见米醵ㄈ丝诔粜济则所及不广必致人户流离饿殍上劳圣虑又臣经由衢州见得本州旱损虽云不及绍兴府婺州两州然其处水路浅冬月尤甚运载钱米极为艰难本州虽已差官往浙西收籴然籴本至少所得不多而所费水脚已不赀矣臣今来欲望圣慈更拨赐丰储仓米三十万石应副绍兴府三万石应副衢州如无见管米斛即计目今米价支借内帑见钱令其f此米价未至腾踊之间前去有米州郡收籴旋次般载回州其上件钱米并乞专责本司差委O州官吏出纳州府不得干预庶免侵兑之弊其已拨赐钱米亦乞令本司选委本州通判一员同共主管不得别作支用仍诏守臣疾速措置收籴军粮不管误事其婺州虽蒙拨赐米五万石尚恐未足赈济却俟臣亲到本州相度会计别具奏闻者
贴黄
臣窃闻陛下节俭忧勤规恢远略内库所积钱帛甚多今既天时未顺未可兴师而近甸饥荒至於如此伏愿圣慈权其轻重特赐借拨据绍兴府申到拨下诸县米数总计二十一万二千余石除嵊县六万八千余石系排日粜济外余县十四万三千余石系闲日粜济窃恐饥民一日止得半升之米不能存活今欲依嵊县例排日粜济即合更用十四万三千余石又闻官吏抄不无漏落又虑流民却回复业兼数内所称摺运乃是三摺之数将来米价日增及有往来脚费风波滞留不无欠折又本府民贫劝谕所得恐亦不多须更备米十五六万石准备添贴所以约计乞米三十万石如蒙拨赐今亦未敢尽数搬取如是将来粜济不尽却行回纳伏乞睿照
一诸郡荒歉人户日有流移一切官物不堪催理其绍兴府人户夏税已蒙圣慈等第免阁住催唯衢婺州当来失於申奏致人户未蒙依例推恩而户部漕司催督州郡亦如平日州郡无所从出其势必取於县县无所从出则人户必有受其弊者甚失圣主恻怛哀怜之意然计户部漕司所催必是醵ㄖ遣之数有不得而已者其势又不容直行禁止欲乞朝廷取会户部漕司合得诸州解发钱帛之数且於内库支拨应副而诏户部漕司被灾州县所欠新旧官物并且住催直至明年蚕麦熟後却将旧欠逐旋催理作料次拨还内库决然不至敢有欠阙其人户名下新旧上供官物亦乞明诏州县未得催理其绍兴府虽已有前件住催指挥窃恐州县奉行不?及将今年检放外残零苗米催督严峻亦乞圣慈更赐戒约令其限人户输纳
贴黄
臣续访闻绍兴府虽蒙指挥住催官物而春夏之间官吏多已先期催足民户实未尽沾圣恩今体问得本府人户合纳丁盐钱丁身折帛绢折帛绵本色绢本色绵五项不以有无产业物力一丁并纳九百余钱来春即便起催饥饿之余实难供纳臣愚欲望圣慈将来年合纳钱数预行蠲放庶几官吏无以作弊下户实被圣恩有以慰安民心感召和气伏候圣旨
一今年旱地广阔只有湖南二广及浙西两三郡丰熟而广东海路至浙东为近臣昨受命之初访闻彼处米价大段低平即尝印デ踩松㈧陡＝ü愣两路沿海去处招邀米客许其约束税务不得妄收力胜杂物税钱到日只依市价出粜更不裁减如有不售者官为依价收籴自此向後必多有人兴贩前来但臣元ピ际本路州县税j不得妄有邀阻收税及力胜一节更乞圣慈申严行下有违戾者官吏并比见行条法各加一等坐罪至来年六月却依旧法其收籴本钱乞许行下本路沿海州军将今年籴过米钱及兑那诸色窠名支拨充应庶几不失信於客人向後易为招诱如或更蒙朝廷量立赏格召人兴贩行下诸路晓示劝诱仍先降空名付身数十道付本司俟有上件贩到米斛之人即与书填给付盖缘客人粜货了毕便欲归回元处不能等候即与土居上户不同伏乞圣察
一救荒之政着於令甲及近年节次指挥虽已详悉然而全在官吏遵奉推行然後民被实惠况今年荐饥公私匮竭比之常岁事体不同欲乞圣慈特降指挥戒敕本路守令以下令其究心奉行悉意推广其故有违慢不?之人俾臣奏劾一二重作施行以警其余其有老病昏愚不堪驱策者亦许具名闻奏别与差遣却选本路官吏恻怛爱民才力可仗者特许不拘文法时暂差权【谓如治狱捕盗官不许差出之类】仍依富弼赵拚例选差得替待阙宫庙持服官员时暂管干事毕具名申奏量与推赏如减磨勘名次之类庶几官吏向前人蒙实利
延和奏四
臣比因讲求荒政复有二事虽非今日拯救之急而实异时久远之利不敢不言今谨别具进呈下项
一臣昨任南康军日适值旱伤深虑检放搔扰下户偶有士人陈说乞将五斗以下苗米人户免检全放当时即与施行人以为便本路提举常平尤袤遂以其法行之诸郡其利甚博近日经由信州则闻玉山一县亦得检官如此措置除上三等户随分减放外下二等户尽行蠲免通计一县所放亦不过共成五分问之道旁居民莫不称其平允此最为法之善者而律令未有明文又今年检踏已毕行之不及欲乞圣慈详酌特诏有司定着为令自今水旱约及三分以上等五等户并免检踏具帐先与全户蠲放如及五分以上即并第四等户依此施行其州县差官後时致得旱损田苗不存根查亦乞立法坐罪其所损田即与相度地形高低水源近远比并O至分数检放庶几贫民远利便
一臣所居建宁府崇安县开耀乡有社仓一所系昨乾道四年乡民艰食本府给到常平米六百石委臣与本乡土居朝奉郎刘如愚同共赈贷至冬收到元米次年夏间本府复令依旧贷与人户冬间纳还臣等申府措置每石量收息米二斗自後逐年依此a散或遇小歉即蠲其息之半大饥即尽蠲之至今十有四年其支息米造成仓敖三间收贮已将元米六百石纳还本府其见管三千一百石并是累年人户纳到息米已申本府照会将来依前a散更不收息每石只收耗米三升系臣与本乡土居官及士人数人同共掌管遇a散时即申府差县官一员监视出纳以此之故一乡四五十里之间虽遇凶年人不阙食窃谓其法可以推广行之他处而法令无文人情难强妄意欲乞圣慈特依义役体例行下诸路州军晓谕人户有愿依此置立社仓者州县量支常平米斛责与本乡出等人户主执a散每石收息二斗仍差本乡土居或寄居官员士人有行义者与本县官同共出纳收到息米十倍本米之数即送原米还官却将息米敛散每石只收耗米三升其有富家情愿出米作本者亦从其便息米及数亦当拨还如有乡土风俗不同者更许随宜立约申官遵守实为久远之利其不愿置立去处官司不得抑勒则亦不至搔扰此在今日言之虽无所济於目前之急然实公私储蓄预备久远之计及今歉岁施行人必愿从者\其建宁府社仓见行事目谨h一通进呈伏望圣慈详察特赐施行
右谨具如前取进止
延和奏五
臣窃见浙东路和买绢万数浩瀚而绍兴府独当其半旧例自物力三十八贯五百以上人户均敷人户苦於输纳多立诡户隐寄物力以避均敷是致见纳人户所敷愈重其间又有不该敷纳田地之数官司不为除豁其弊非一前後臣僚申请并蒙圣慈施行而一时有司不能奉承德意牵於\说未有定论臣以得之传闻未知其间微细曲折不敢辄有陈请然闻一郡之人无不以此为病猥蒙任使不敢坐视欲望圣慈特降指挥许臣到官与本路帅臣监司同共相度限来年二月内要见定论申奏取旨从来年夏料为始革去旧弊庶几饥馑余民得安生业世世子孙沐浴仁圣之膏泽不胜幸甚取进止
延和奏六
臣昨蒙圣恩待罪南康小垒自惟短拙无以补报万分到任之初即以本军星子县税钱偏重民不聊生条具奏闻乞赐蠲减总计不过纳绢一千五十余匹钱二千九百余贯伏蒙圣慈开纳即赐施行而有司不能仰体德意辄引议臣对补之说以拒其请臣於今年得替之前又尝具奏冀卒蒙恩而逮今累月未奉进止窃意有司尚守前说然臣之愚亦有不能自已者谨以前奏之内最明白者二条复为陛下陈之按本县所管庐山一带多是高岩峭壁穹石茂林其间虽有些小田段类皆硗瘠寒冷所入不多而经界官吏起纽税钱数目浩瀚难以输纳以故绍兴年中守臣徐端辅者因寺院之请减去一百四十余贯减之诚是也然初不请命於朝而辄私减之既又虑夫经税之或亏也则妄引经界以前不明文帐将人户下田升作中等中田升作上等亦有径自下等而升上等者按籍履亩而横加其税计钱一百四十余贯以补所免庐山税钱之数中间常有漕臣按临人户陈诉漕司为之张榜约束改正而本军不复奉行其後又有人户曾经户部陈诉而亦不能正也臣窃惟国家子爱黎元忧勤恳恻常赋之外一毫不忍有所多取而下土小臣率情妄作乃敢以一百四十余贯之税无故而妄加於人虽其除之於山粗若得宜而增之於田则悖谬甚矣故臣前奏欲乞将端辅所减山税明降指挥特与蠲减而其所增田税却与改正依旧等色均税其为事理晓然无可疑者而所蠲之数亦不甚多不谓有司不顾大体而惜小费乃欲限以对补之说则是使臣又为端辅之所为而後已尔未兴一利而先起一害臣虽至愚有所不忍为也今虽已去官守然於此县疲瘵之民有未能忘者故敢不避斧钺之诛复以上闻欲望圣慈矜闵明诏有司将此两条先次减免改正其余项目臣亦未敢便乞施行悉祈蠲免且乞专委本路监司一员子细相度俟其奏报别赐指挥至於淳熙六年十月十九日议臣对补之说其言吝细鄙狭不达大体无以将顺陛下克已爱民听言革弊之美意而程奏显言颁布海内非所以宣德意而广仁声於天下也欲望圣明并赐追寝自今以来四方内外或有以蠲除为请者究其虚实而一以法义裁之则彼固不得以肆其侥幸苟免之计亦何必逆为之限以伤远近祈恩望幸之心哉抑古人亦有言曰百姓足君孰与不足百姓不足君孰与足此乾坤广大之心圣贤亲切之训臣愿陛下於此深留圣意则彼妄庸浅俗之言自将深藏远屏不敢以陈於陛下之前矣臣进越妄言犯非其分不胜恐惧战栗之至取进止
延和奏七
臣昨任南康军日尝具状奏乞赐白鹿洞书院榷罴捌蛞蕴上皇帝御书石经并版本九经注疏给赐本洞今亦未蒙施行而朝野喧传相与讥笑以为怪事臣诚恐惧不敢不尽其说谨按本洞书院实唐隐士李渤所居当时学者多从之游遂立黉舍至五代时李氏为建官师给田赡养徒\甚盛迨至国初犹数十百人太平兴国中常蒙诏赐九经而官其洞主见於会要而咸平五年有戎匦奕运苄圣及弟子像又见於陈舜愈所记简牍具存可覆视也夫以此洞之兴原其所自虽若浅鲜无足言者而太宗皇帝真宗皇帝眷顾褒崇至於如此则圣意所存至深至远必有非下吏浅闻所能窥测者今乃废而不举使其有屋庐而无榷钣猩徒而无赐书流俗所轻废坏无日此臣所以大惧而不能安也然窃意有司所以不能无疑於臣之谓固未必皆如讥笑者之言殆必以为州县已有学校不必更为烦费耳如其果然则臣请有以质之夫先王礼义之官与异端鬼教之居孰正孰邪三纲五常之教与无君无父之说孰利孰害今老佛之宫搪天下大郡至u千计小邑亦或不下数十而公私增益其势未已至於学校则一郡一县仅一置焉而附郭之县或不复有其盛衰多寡之相~至於如此则於邪正利害之际亦已明矣今有司非徒不能有所正於彼而反疑臣之请於此臣不能识其何说也今幸蒙恩赐对故敢复以为请伏望圣慈下臣此章特从其请既以绍承先志启ft心又以丕阐大猷昭示抑邪与正之渐实天下万世之幸取进止
晦庵集卷十三
<集部,别集类,南宋建炎至德佑,晦庵集>

[book_title]卷十四
钦定四库全书
晦庵集卷十四　　　　　　宋　朱子　撰奏
戊申延和奏一
臣闻昔者帝舜以百姓不亲五品不逊而使契为司徒之官教以人伦父子有亲君臣有义夫妇有别长幼有序朋友有信又虑其教之或不从也则命V陶作士明刑以弼五教而期於无刑焉盖三纲五常天理民Ｖ大节而治道之本根也故圣人之治为之教以明之为之刑以弼之虽其所施或先或後或缓或急而其丁宁深切之意未尝不在乎此也乃若三代王者之制则亦有之曰凡听五刑之讼必原父子之亲立君臣之义以权之盖必如此然後轻重之序可得而论浅深之量可得而测而所以悉其聪明致其忠爱者亦始得其所施而不悖此先王之义刑义杀所以虽或伤民之肌肤残民之躯命然刑一人而天下之人耸然不敢肆意於为恶则是乃所以正直辅翼而若其有常之性也後世之论刑者不知出此其陷於申商之刻薄者既无足论矣至於鄙儒姑息之论异端报应之说俗吏便文自营之计则又一以轻刑为事然刑愈轻而愈不足以厚民之俗往往反以长其悖逆作乱之心而使狱讼之愈繁则不讲乎先王之法之过也臣伏见近年以来或以妻杀夫或以族子杀族父或以地客杀地主而有司议刑卒从流宥之法夫杀人者不死伤人者不刑虽二帝三王不能以此为治於天下而况於其系於父子之亲君臣之义三纲之重又非凡人之比者乎然臣非敢以此之故遂劝陛下深於用法而果於杀人也但窃以为诸若此类涉於人伦风化之本者有司不以经术义理裁之而世儒之鄙论异端之邪说俗吏之私计得以行乎其间则天理民＜负尾恢领躲灭而舜之所谓无刑者又何日而可期哉故臣伏愿陛下深诏中外司政典狱之官凡有狱讼必先论其尊卑上下长幼亲E之分而後听其曲直之辞凡以下犯上以卑凌尊者虽直不佑其不直者罪加凡人之坐其有不幸至於杀伤者虽有疑虑可悯而至於奏谳亦不许辄用拟贷之例又诏儒臣博采经史以及古今贤哲议论及於教化刑罚之意者删其精要之语聚为一书以教学古入官之士与凡执法治民之官皆使略知古先圣王所以鹊浞蠼讨菩堂鞅僦大端而不敢为姑息果报便文之计则庶几有以助成世教而仰称陛下好生恶死期於无刑之本意取进止
延和奏二
臣闻狱者民命之所系而君子之所尽心也今天下之狱死刑当决者皆自县而达之州自州而达之使者其有疑者又自州而上之朝廷自朝廷而下之棘寺棘寺谳议而後致辟焉其维持防闲可谓周且审矣然而宪台之所详覆棘寺之所谳议者不过受成於州县之具狱使其文案粗备情节稍圆则虽颠倒是非出入生死盖不得而察也是故欲清庶狱之源者莫若遴选州县治狱之官今县之狱委於令其选固已精矣而未必皆得人其弊未易革也若州狱则今铨格凡选人任满有举主关者方注繁难令h其虑盖已详矣然注司理者乃不用此令而近制唯进纳癃老之人然後不得注拟此外则常调关虽昏缪疾病之人皆得而为之甚至於流外补官若省部胥史亦得而为之彼以荐举关者固未必尽得才能公正之人然比之昏缪疾病无善可称与夫胥史之入官者则有间矣盖昏缪疾病之人苟且微禄唯知自营其於狱事蒙成吏手漫不加省而胥史之入官者又或狃於故习与吏为徒贩鬻走弄无所不至故州郡小大之狱往往多失其平怨咨嗟感伤和气上为圣政之累莫此为甚臣愚欲望陛下明诏铨曹更定选格凡州郡两狱官专注任满有举主关人或应格不足则次任任满铨试中第二等以上人其常调关及省部胥史并不得注拟见在任者非举主关人即令守y铨量如委昏缪疾病即保明闻奏特与祠禄其未到人候赴上日亦从守y铨量方许放上若守y徇私失实即许监司劾奏罢免所有省部胥史虽已注官待次并令赴部别与拟授庶几治狱之官其选少清各知任职仰副陛下钦恤之意取进止
贴黄
臣契勘县狱止是知县独员推鞫一或不得其人则拆换款词变乱情节无所不至今既未能尽变铨法则亦不容无少更革欲望睿慈详酌明降指挥令县丞同行推讯无丞处即用主簿仍遇大囚到狱即限两日内具入门E先次飞申本州及提刑司照会庶几粗革旧弊天下幸甚
延和奏三
臣窃见诸路提刑司所管拘催州县经总制钱盖前代之所无而祖宗盛时亦未之有特起於宣和末年仓卒用兵权宜措画当时建议之臣方且自以为功而其兄闻之乃为哭於先庙以为作俑之祸且及子孙渡江以後虽知其弊然费出愈繁遂不能罢复有增加以至於今乃为大农之经赋有司不复敢有蠲除之议然其始者亦但计其出纳多寡之实数而随以取之则事虽失体而未有甚害及绍兴中推行经界之法民间违限契约悉出投印故一二年间此钱之额倍於常岁逮其毕事则便复常数而无复前日之羡矣而一时乃有A掊克之人辄为比较之说以误朝听使凡岁入经总制钱悉以经界之年为额其後虽或知其非义而小变之然犹必使f及一年所收最多之数至其甚无艺者则虽或灾伤年分检放倚阁m米税钱已无所入而所谓经总制钱者版曹总所犹不肯与之蠲除上下相临转相逼g下吏无所措其手足则其势必至於巧为名色取之於民以求幸免司察之官虽知其然然既利其岁额之盈则亦不容有所何问顾犹不足以及数则遂不过将新盖旧转後为前岁月愈深逋负日积大郡所欠十数万缗小郡亦不下一二万数官吏操切日益严峻而莫有知其事之本原者臣愚不知州县之煎熬局促果何日而少纾斯民之叹息愁怨果何时而少息也陛下厚德深仁爱民如子疾痛疴痒无细不知抑搔按摩无远不及顾偶未闻此法之弊而已故臣辄敢冒昧以闻伏望圣慈深照本末特诏有司先将灾伤年分检放倚阁苗税数内所收经总制额尽依分数豁除然後别诏大臣深图所以节用裕民之术计论经总制钱合与不合立额比较之利病而罢行之以幸天下臣不胜大愿取进止
延和奏四
臣窃见江西路诸州旧有科罚之弊盖因岁入有限而费出无常是以不免巧取於民以备支发凡是百姓有事入门不问曲直恣意诛求无有艺极民间受弊不可胜言为监司州县者欲一切绳之以法则财计顿阙州县不可复为虽有良吏亦无以免若一切恣之不问则法废不行民怨无告而贪虐之吏更复并缘以济其私为害愈甚前此漕司盖尝颇捐羡钱以补州县岁计之阙而禁其科罚然後远民得以粗安然闻其间亦有循习旧态未能尽革去处欲望圣慈特降睿旨令本路帅臣诸司博访事宜共行措画逐一条奏以俟圣裁庶几官用不乏民赋有经仰宵旰之忧潜消灾l之气一路幸甚取进止
延和奏五
臣窃惟陛下以大有为之资奋大有为之志即位之初慷慨发愤恭俭勤劳务以内修政事外攘夷狄汛扫陵庙恢复土疆为己任如是者二十有七年於兹矣而因循荏苒日失岁亡了无尺寸之效可以仰酬圣志下慰人望不审陛下亦尝中夜以思而求其所以然之说耶以为所任者非其人则陛下之神明岂可谓所任尽非其人以为所由者非其道则陛下之神圣岂可谓所由尽非其道以为规模不定则陛下之规模尝定矣以为志气不立则陛下之志气尝立矣然且若是何耶臣诚愚贱尝为陛下惑之故尝反覆而思之无乃燕闲蠖C之中虚明应物之地所谓天理者有未纯所谓人欲者有未尽而然欤天理有未纯是以为善常不能充其量人欲有未尽是以除恶常不能去其根为善而不能充其量除恶而不能去其根是以虽以一念之顷而公私邪正是非得失之几未尝不朋分角立而交战於其中故所以体貌大臣者非不厚而便佞侧媚之私顾得以深被腹心之寄所以寤寐豪英者非不切而柔邪庸缪之辈顾得以久窃廊庙之权非不乐闻天下之公议正论而亦有时而不容非不欲籼煜轮谗说殄行而亦未免於误听非不欲报复陵庙之雠耻而或不免於畏怯苟安之计非不欲爱养生灵之财力而或未免於叹息愁怨之声凡若此类不一而足是以所用虽不至尽非其人而亦不能尽得其人所由虽不至尽非其道而亦不能尽合其道规模盖尝小定而卒至於不定志气盖尝小立而卒至於不立虚度岁月以至於今非独不足以致治而或反足以召乱非独不可以谋人而实不足以自守非独天下之人为陛下惜之臣知陛下之心亦不能不以此为恨也间者天启圣心日新盛德奋发英断整顿纲维盖有意乎天理之纯而人欲之尽矣然臣窃以其事观之则犹恐其未免乎交战之患也盖诘传写漏泄文字之罪则便嬖侧媚之流知所惧矣然而去者未远而复还存者更进而愈盛则知陛下亲宠此曹之意未衰也罢累年窃位盗权之奸则柔邪庸缪之党知所惧矣然而希次补者袭其迹以侥幸而不诃当言责者怀其私以缄默而不问则知陛下委任此辈之意犹在也增置谏员斥远邪佞则兼听之美固有以异乎前日矣然可谏之端无穷则其或继进而愈切未知陛下果能纳而用之否也辨明诬枉慰抚孤直则烛幽之明固有以异乎前日矣然造言之人无责则其或捷出而益巧未知陛下果能远而~之否也谢却傲使嘉X壮图宜若可以励苟安之志矣而置将之权旁出奄寺军政败坏士卒愁怨则恐未有以待天下之变振廪蠲租重禁科扰宜若可以疲民之力矣而监司不择守令贪残政烦赋重元元失职则恐未可以固有邦之本即是数者而论之则是所谓天理者虽若小胜而所谓人欲者终未尽除也夫以陛下之神圣仁明阏之久图治之切宜其晏然高拱以享功成治定之安久矣而岁月逾迈四顾茫然阳方争胜负未决不知将复何日何时而可以粗见圣治之成也耶闻之道路比来士大夫之进说者多矣然不深其本而徒指其末不先其难而姑就其易毛举天下之细故而不本於陛下之身营营驰骋乎事为利害之末流臣恐其未足以端出治之本清应物之源以赞陛下正大宏远之图而使天下之事悉如圣志之所欲也昔者舜禹孔之间盖尝病此而讲之矣舜之戒禹曰人心惟危道心惟微惟精惟一允执厥中而必继之曰无稽之言勿听弗询之谋勿庸谨乃有位敬修其可愿四海困穷天禄永终孔子之告渊既曰克己复礼为仁一日克己复礼天下归仁焉为仁由己而由人乎哉而又申之曰非礼勿视非礼勿听非礼勿言非礼勿动既告之以损益四代之礼乐而又申之曰放郑声远佞人郑声淫佞人殆呜呼此千圣相传心法之要其所以极夫天理之全而察乎人欲之尽者可谓兼其本末巨细而举之矣两汉以来非无愿治之主而莫克有志於此是以虽或随世以就功名而终不得以与夫帝王之盛其或耻为庸主而思用力於此道则又不免蔽於老子浮屠之说静则徒以虚无寂灭为乐而不知有所谓实理之原动则徒以应缘无碍为达而不知有所谓善恶之机是以日用之间内外乖离不相为用而反以害於政事盖所谓千圣相传心法之要者於是不复讲矣臣愚不肖窃愿陛下即今日之治效而上之以求其所以然之故而於舜禹孔所授受者少留意焉自今以往一念之萌则必谨而察之此为天理耶为人欲耶果天理也则敬以扩之而不使其少有壅阏果人欲也则敬以克之而不使其少有凝滞推而至於言语动作之间用人处事之际无不以是裁之知其为是而行之则行之惟恐其不力而不当忧其力之过也知其为非而去之则去之惟恐其不果而不当忧其果之甚也知其为贤而用之则任之惟恐其不专聚之惟恐其不\而不当忧其为党也知其为不肖而退之则退之惟恐其不速去之惟恐其不尽而不当忧其有偏也如此则圣心洞然中外融彻无一亳之私欲得以介乎其间而天下之事将惟陛下之所欲为无不如志矣诗云丰水有芑武王岂不仕贻厥孙谋以燕翼子武王A哉矧今祖宗光明盛大之业付在陛下将以传之无穷四海之内所望於陛下者不但数世之仁而已书曰若药不瞑眩厥疾不瘳惟陛下深留圣志痛自刻励而力行之使万世之後犹可以为後圣法程则宗社神灵永有依托万方黎献永有归往天下幸甚天下幸甚臣孤陋寡闻学无所就前此两蒙赐对所言大意与此略同辞不别白旨不分明曾不足以上悟圣心而陛下哀怜不忍终弃使得复望清光环视其中无他所有辄绎旧闻复以此进僭妄狂率罪当万死伏惟陛下财赦不胜恐惧取进止
甲寅行宫便殿奏一
臣窃闻之天下之事有常有变而其所以处事之术有经有权君臣父子定位不易事之常也君令臣行父传子继道之经也事有不幸而至於不得尽如其常则谓之变而所以处之之术不得全出於经矣是则所谓权也当事之常而守其经虽圣贤不外乎此而\人亦可能焉至於遭事之变而处之以权则唯大圣大贤为能不失其正而非\人之所及也故孔子曰可与立未可与权盖言其难如此而夷齐季札之徒所以轻千乘之国以求即乎吾心之所安宁陨其身亡其国而不敢失其区区之节者亦为此也乃者天运艰难国有大咎天变为之见於上地变为之作於下人情为之哀恫拂郁而皆有离叛散乱之心方此之时宗庙社稷危於缀旒是则所谓天下之大变而不可以常理处焉者也是以太皇太后躬定大策皇帝陛下寅绍丕图未及号令之间不越须臾之顷而乡之危者安离者合天下之势翕然而大定此亦可谓处之以权而庶几乎有以不失其正者矣然自顷至今亦既三月而天变未尽消地变未尽弭君亲之心未尽籽士大夫t黎百姓或反不能无疑於逆顺名实之际至於祸乱之本又已伏於冥冥之中特待时而发耳臣虽至愚亦知窃为陛下忧之而未知其计之所出故尝反覆以思而参以所闻则尚犹有可诿者亦曰陛下之心前日未尝有求位之计今日未尝忘思亲之怀而已尔呜呼此则所谓道心微妙之全体天理发用之本然而所以行权而不失其正之根本也诚即是心以充之则孔子所谓求仁得仁而无怨孟子所谓终身欣然乐而忘天下者臣有以知陛下之不难矣借曰天命神器不可以无传宗庙社稷不可以无奉则转祸为福易危为安亦岂可以舍此而他求哉充吾未尝求位之心则可以尽吾负罪引慝之诚充吾未尝忘亲之心则可以致吾温醵ㄊ≈礼始终不越乎此而大伦可正大本可立矣陛下诚能动心忍性深自抑损所以自处常如前日未尝有位之时内自宫掖燕私之奉服食器用之须不敢一毫有所加於潜邸之旧外至百辟多仪之享恩泽匪颁之式不敢一旦而全享乎万乘之尊专务积其诚意期以格乎亲心然後F发德音痛自克责严饬羽卫益勤问安视膳之行十日一至而不得见则继以五日五日一至而不得见则继以三日三日而不得见则二日而一至以至于无一日而不一至焉仰伏寝门怨慕号泣虽劳且辱有所不惮然而亲心犹未底豫慈爱犹未复初逆顺名实之疑不涣然而冰释则臣不信也若夫灾异之变祸乱之几有未尽去则又在乎陛下凝神恭默深监古先日与大臣讲求政理可否相济惟是之从必使发号施令无一不出乎朝廷进退人材无一不合乎公论不为偏听以启私门则圣德日新圣治日起而天人之应不得违衅孽之萌不得作矣今日之计莫大於此惟陛下深留圣意而亟图之若复因循日复一日所以行权者遂失其正则臣恐祸变之来不但礼乐不兴刑罚不中而已也人心易离天命难保厥监不远深可畏惧臣山野抻薏皇都苫渥锏蓖蛩牢┍菹之取进止
行宫便殿奏二
臣窃惟皇帝陛下只膺骏命恭御宝图正位之初未遑他事而首以博延儒臣讨论经艺为急先之务盖将求多闻以建事学古训而有获非若记问愚儒词章小技夸多以为博a靡以为工而已也如是则劝讲之官所宜遴选顾乃不择误及妄庸则臣窃以为过矣盖臣天资至愚极陋虽尝挟策读书妄以求圣贤之遗旨而行之不力老矣无闻况於帝王之学则固未之讲也其何以当擢任之宠而辱顾问之勤乎是以闻命惊惶不敢奉诏然尝闻之人之有是生也天固与之以仁义礼智之性而教其君臣父子之伦制其事物当然之则矣以其气质之有偏物欲之有蔽也是以或昧其性以乱其伦败其则而不知反必其学以开之然後有以正心修身而为齐家治国之本此人之所以不可不学而其所以学者初非记问词章之谓而亦非有圣愚贵贱之殊也以是而言则臣之所尝用力固有可为陛下言者请遂陈之盖为学之道莫先乎穷理穷理之要必在於读书读书之法莫贵於循序而致精而致精之本则又在於居敬而持志此不易之理也夫天下之事莫不有理为君臣者有君臣之理为父子者有父子之理为夫妇为兄弟为朋友以至於出入起居应事接物之际亦莫不各有理焉有以穷之则自君臣之大以至事物之微莫不知其所以然与其所当然而亡o芥之疑善则从之恶则去之而无毫发之累此为学所以莫先於穷理也至论天下之理则要妙精微各有攸当亘古亘今不可移易唯古之圣人为能尽之而其所行所言无不可为天下後世不易之大法其余则顺之者为君子而吉背之者为小人而凶吉之大者则能保四海而可以为法凶之甚者则不能保其身而可以为戒是其粲然之迹必然之效盖莫不具於经训史册之中欲穷天下之理而不即是而求之则是正墙面而立尔此穷理所以必在乎读书也若夫读书则其不好之者固怠忽间断而无所成矣其好之者又不免乎贪多而务广往往未启其端而遽已欲探其终未究乎此而忽已志在乎彼是以虽复终日勤劳不得休息而意绪SS常若有所奔趋迫逐而无从容涵泳之乐是又安能深信自得常久不厌以异於彼之怠忽间断而无所成者哉孔子所谓欲速则不达孟子所谓进者退速正谓此也诚能鉴此而有以反之则心潜於一久而不移而所读之书文意接连血脉通贯自然渐渍浃洽心与理会而善之为劝者深恶之为戒者切矣此循序致精所以为读书之法也若夫致精之本则在於心而心之为物至虚至灵神妙不测常为一身之主以提万事之纲而不可有顷刻之不存者也一不自觉而驰骛飞扬以徇物欲於躯Ｖ外则一身无主万事无纲虽其俯仰顾_之间盖已不自觉其身之所在而况能反覆圣言参考事物以求义理至当之归乎孔子所谓君子不重则不威学则不固孟子所谓学问之道无他求其放心而已矣者正谓此也诚能严?寅畏常存此心使其终日俨然不为物欲之所侵乱则以之读书以之观理将无所往而不通以之应事以之接物将无所处而不当矣此居敬持志所以为读书之本也此数语者皆愚臣平生为学艰难辛苦已试之效窃意圣贤复生所以教人不过如此不独布衣韦带之士所当从事盖虽帝王之学殆亦无以易之特以近年以来风俗薄陋士大夫间闻此等语例皆指为道学必排去之而後已是以食芹之美无路自通每抱遗经徒窃慨叹今者乃遇皇帝陛下始初清明无他嗜好独於问学孜孜不倦而臣当此之时特蒙引对故敢忘其固陋而辄以为献伏惟圣明深赐省览试以其说验之於身蚤寤晨兴无忘今日之志而自强不息以缉熙於光明使异时嘉靖邦国如商高宗兴衰拨乱如周宣王以着明人主讲学之效卓然为万世帝王之标则臣虽退伏田野与世长辞与有荣矣何必使之勉强盲聋扶曳跛L以污近侍之列而为盛世之羞哉干冒宸严不胜战栗惟陛下留神财幸取进止
行宫便殿奏三
臣前任备员潭州兼管荆湖南路安抚司事窃见本路土瘠民贫无他生理而州县岁计入少出多往往例於常赋之外多收加耗重折价钱尚且入不支出公私俱困昨来诸司察见其弊累尝蠲减务民力连年所放盖已不赀而州县起发上供支遣俸给诸色费用尚仍旧额略无所损沿此官司已是狼狈不可支吾或有非泛赏给调发支赐若更差到诸班换授归正杂流补官之人复有增加则愈见逼迫无以为计臣近者尝与漕臣何异备奏全州守臣韩邈所申乞减添差员数可见一端至於其他州县大略往往类此不唯官吏苟逭目前多方趣办不暇为国家赤子计而按察之官知其甚不得已以至於此亦不忍尽法按治无由发觉窃念本路东望朝廷远在二千余里之外而北据重湖南抚诸峒形势所关亦非他道之比万一民贫不堪诛剥一旦屯结自为扰乱而盗贼蛮r相挺而起则不知议者何以处之臣自到任以至去官仅及三月虽未及详密究其曲折然其大势如此亦不待智者而後知矣故尝深以为忧欲为料理但以召还之遽未暇子细询考画一奏闻今者既蒙赐对又不敢不为陛下一言欲望圣慈深察一视同仁特诏本路帅臣监司更以前日全州所申事理通之诸郡并行均节将大段阙乏去处特与痛加退减指定奏闻取旨行下庶几州得以恤其县县得以其民而其间或有不奉诏者亦且无词以逃其罪则遐远之民均被实惠而大之恩不但为挂墙壁之具而已臣奉使亡状不早上闻以至今日死有余罪伏惟矜赦而亟图之则一路幸甚取进止
行宫便殿奏四
臣昨於去冬伏蒙圣恩除知潭州方具辞免未及起发即闻湖北r人侵扰邵州界分及今年春伏奉圣旨不许辞免臣遂即日就道比及到官湖北已行进兵攻讨贼气渐衰遂就招降一向宁帖却据邵州守臣潘焘申到见得从前边防全无措置以致小丑敢肆侵犯因条画到移置寨栅增拨戍兵利害数条臣与漕臣何异潘焘所申颇有条理遂行询究见得委的合行措置遂已具奏乞赐施行窃计已彻天听欲望圣慈明诏大臣早赐处分及何异潘焘在任之日依元所申日下措置其提刑赵不迂先次申奏亦与臣等所乞无大异同欲乞并行下公共相度从长区处庶使奸贼畏威边民安业实一方永远之利取进止
贴黄
臣昨招到r贼蒲来矢等已赴安抚司公参其人衰弱初无能解但恃险阻敢尔跳梁今已归降则於事理不得不加存恤欲乞圣慈行下本司常切照管毋失大信庶几异日复有此辈易以招纳伏候圣旨
行宫便殿奏五
臣伏见潭州城壁昨因敌骑残破之後剥落摧圮五十余年不曾修筑近者守臣周必大方议补砌已蒙朝廷支降度牒一百道买到钱八万贯未及兴工而必大奉祠就第臣到任之初即行点检其钱已支六万余贯买到U灰见在余钱不多不足为雇工犒设之费又元科只拟用本州诸色军兵共不过三千余人窃虑不堪久役劳苦而其城广阔中间多有空闲无民居处若尽修筑亦无所用枉费工力初已《ㄆ咴孪卵起工而偶值小旱继以霖雨旋遭国哀人情汹汹未敢容易然念兴作有绪所买U灰费钱已多若遂因循便成废弃亦又可惜故自登极赦後事势稍定即别委官再行计度拟将其城北面一带荒迥去处量加成减向里别筑盖如此则不唯目今工力易办将来万一不测有警亦易防守但未及子细条画而臣忽奉圣恩召令奏事窃恐新任守臣未知始末欲望圣慈行下详审计度如臣妄议有可施行即乞睿旨再给度牒杂募军民促减北边近里修筑乘此乐岁择日兴工亦为一方永久不虞之备取进止
乞进德子
臣窃闻周武王之言曰惟天地万物父母惟人万物之灵聪明作元后元后作民父母而孟子又曰尧舜性之汤武反之盖尝因此二说而深思之天地之大无不生育固为万物之父母矣人於其间又独得其气之正而能保其性之全故为万物之灵若元后者则於人类之中又独得其正气之盛而能保其全性之尤者是以能极天下之聪明而出乎人类之上以覆冒而子蓄之是则所谓作民父母者也然以自古圣贤观之惟帝尧大舜生而知之安而行之为能履此位当此责而无愧若成汤武王则其聪明之质固已不能如尧舜之全矣惟其能学而知能利而行能择善而固执能克己而复礼是以有以复其德性聪明之全体而卒亦造夫尧舜之域以为亿兆之父母盖其生质虽若不及而其反之之至则未尝不同孔子所谓及其成功一也正此之谓也恭惟皇帝陛下聪明之质性之於天固非常情所能窥度然而生长深宫春秋方富臣恐稼穑艰难容有未尽知人之情伪容有未尽察国家宪度容有未尽习至於学道修身立志揆事之本制世御俗发号施令之要亦容有未能无待於讲而後明者故窃以为陛下诚能於此深留圣意日用之间语默动静必求放心以为之本而於玩经观史亲近儒学已用力处益用力焉数召大臣切治道俾陈今日要急之务略如仁祖开天章阁故事至於君臣进对亦赐温反复询访以求政事之得失民情之休戚而又因以察其人材之邪正短长庶於天下之事各得其理经历详尽浃洽贯通聪明日开志气日强德声日闻治效日着四海之内瞻仰畏爱如亲父母则是反之之至而尧舜汤武之盛不过如此不宜妄自菲薄因循苟且而不复以古之圣贤自期也臣本迂儒加以老病自知无用分甘穷寂今者徒以趣召之峻冒昧而来耳目筋骸皆难勉强然而未敢遽以告归为请者诚感眷遇之厚犹欲少忍须臾以俟陛下圣志之立圣学之成决知异日奸言邪说不能侵乱果如前所期者然後乞身以去则为上不负天子下不负所学而臣主俱荣矣顾以此事在臣但能言之而其用力则在陛下万一暮景迫人不容宿留则抱此耿耿私恨无穷伏望圣慈怜臣此志察臣此言策厉身心勉进德业使臣蚤得遂其所愿则虽夕死瞑目无憾矣冒渎宸听臣无任悃E激切之至取进止
贴黄
臣闻中庸有言人一能之已百之人十能之已千之果能此道虽愚必明虽柔必强而元佑馆职吕大临为之说曰君子所以学者为能变化气质而已德胜气质则愚者可进於明柔者可进於强不能胜之则虽有志於学亦愚不能明柔不能强而已矣盖均善而无恶者性也人所同也昏明强弱之禀不齐者才也人所异也诚之者所以反其同而变其异也夫以不美之质求变而美非百倍其功不足以致之今以卤莽灭裂之学或作或辍以求变其不美之质及不能变则曰天质不美非学所能变是果於自弃其为不仁甚矣臣少时读书偶於此语深有省焉奋厉感慨不能自已自此为学方有寸进食芹而美敢以为献伏乞圣察乞不以假故逐日进讲子
臣伏见近制每遇只日蚤晚进讲及至当日或值假故即行权罢又按故事将来大寒大暑亦系罢讲月分恭闻陛下天性好学晨夕孜孜虽处深宫必不暇逸但臣误蒙选择以经入侍固当日有献纳以辅圣志今乃淹旬累月不得修其职业素餐之刺实不自安故尝面奏假日无事正宜进讲已蒙圣慈俯赐嘉纳今已两日未见施行因省昨来所陈似亦未至详悉今别具奏欲乞圣明特降睿旨今後除朔望旬休及过宫日外不以寒暑双只月日诸色假故并令逐日蚤晚进讲内有朝殿日分伏恐圣躬久坐不无少劳却乞权住当日蚤讲一次庶几藏修游息无非典学之时圣德日跻天下幸甚取进止
乞差官看详封事子
臣前日面奏恭奉诏旨以雷雨之异许陈阙失仰见陛下畏天省已之意然臣未敢奉诏者窃见陛下登极之初已下明诏来献言者甚\未闻一有施行今复求言殆成虚语欲乞睿旨令後省官锁宿看详择其善者条上取旨以次施行已蒙圣慈开纳再三玉音宣谕如此则求言之诏不为文具臣不胜感激欣幸而今已两日未见指挥窃虑当时所奏他事猥多又无文字可以降出是致迟缓今敢再具奏闻欲望圣明早赐处分庶几闻者知劝直言日闻开悟圣聪益修政德应天之实莫大於此取进止【十月十七日奉圣旨差沈有开刘光祖限十日看详闻奏】
乞瑞庆节不受贺子
臣伏G今日瑞庆节前一日宰执率文武百寮诣行宫便殿拜表称贺臣已前来祗赴立班然窃惟念藁疏鞴在殡陛下追慕方新乃以此时讲行贺礼臣当以经术入侍帷幄G此缺失心实未安久欲奏闻又念疏远不敢僭越昨晚忽奉睿旨特令宣引今日晚讲仰见圣心虚怀求善唯恐不及待遇之恩复异常品感激之深不能自已谨此密奏欲望圣慈速赐传旨便令权免其表亦不收接三年之内凡有合称贺事并依此例庶几上广孝治益隆圣德风示四表垂法万世臣不胜大愿取进止
贴黄
臣今所奏虽已迟晚然t臣班贺於外而圣主抑而不受益见圣德之盛可为後世法程伏乞睿照经筵留身面陈四事子
臣迂愚衰贱无以逾人仰荷圣明召从远外置之近侍之列处以劝诵之官此岂私於小臣者哉意者必以其粗尝讲学稍有思虑不肯随\默默或有以仰圣治万分之一也而臣伏自到阙三获进对狂妄之言时蒙采纳如增添讲日看详封事不受贺表之属皆得施行臣窃不自知以为庶几可以披沥肝胆毕义愿忠而无负於陛下所以收h使令之意又窃惟念服在内朝实以从容讽议为职故虽被求言之诏亦不敢辄同外臣撰述文字以致宣泄但尝面奏一二意望陛下自以圣意施行而累日以来窃观天意雷霆之後继以雨沉郁不解夜明昼昏此必政事设施大有未厌人望以致邪敢千阳德者而臣前日所尝言之大者尚亦未蒙省察若但碌碌随t解释文义时时陈说一二细微以应故事则不唯非陛下所以召用愚臣之意亦岂愚臣所以服事陛下之志哉今有微诚须至倾竭臣之所言其最大者则劝陛下凡百自奉深务抑损自宫闱之私居处服用且如K邸之旧以至外庭礼数仆御恩泽亦未可遽然全享万乘之尊庶几有以感格亲心早遂晨昏定省之愿以为陛下必垂开纳而数日来乃闻有旨修葺旧日东宫为屋三数百间外议皆谓陛下意欲速成早遂移跸以为便安之计不惟未能抑损乃是过有增加臣不知此果出於陛下之心大臣之议军民之愿耶抑亦左右近习倡为此说以误陛下而欲因以遂其奸心也臣恐不惟上帝震怒灾异数出正当恐惧修省之时不当兴此大役以蚯锤婢动之意亦恐畿甸百姓饥饿流离阽於死亡之际忽见朝廷正用此时大兴土木修造宫室但以适己自奉为事而无矜恻悯怜之心或能怨望忿切以生他变不惟无以感格太上皇帝之心以致未有进见之期亦恐藁试陂胍蛏轿床芳阁壑奉不容少弛太皇太后皇太后皆以尊老之年梵然在忧苦之中晨昏之养尤不可阙而四方之人但见陛下亟欲大治宫室速得成就一旦翩然委而去之以就安便六军万民之心必又将有扼腕而不平者矣前鉴未远甚可惧也至於一离尊亲之侧轻去倚庐之次深宫永巷园囿池台耳目之娱杂然而进臣又窃恐陛下之心未易当此纷华盛丽之荧惑感移虽欲日亲儒士讲求经训以正厥事而进德修业亦将有所不暇矣此又臣之所大惧也至於蘅刀ㄊ≈礼则臣尝言之矣而其意有未尽也今闻迩日一再过宫亦未得见而不亟为之虑如臣所谓下诏自责频日继往者顾乃逶迤舒缓无异寻常之时泛然而往泛然而归太上皇帝闻之必以为此徒备礼而来实无必求见我之意其深闭固拒而不肯见固亦宜矣又闻太上皇后惧忤太上皇帝之意不欲其闻太上之称又不欲其闻内禅之说此又虑之过者殊不知若但一向如此而不为宛转方便使太上皇帝灼知陛下所以不得已而即位者但欲上安宗社下慰军民姑以代己之劳而非敢遽享至尊之奉则父子之间上怨怒而下忧惧将何时而已乎父子天伦三纲所系不惟陛下之心深所未安而四方观听殊为不美久而不图亦将有借其名以造谤生事者此又臣之所大惧也至於朝廷纪纲尤所当严上自人主以下至於百执事各有职业不可相侵盖君虽以制命为职然必谋之大臣参之给舍使之熟识以求公议之所在然後扬于王庭明出命令而公行之是以朝廷尊严命令详审虽有不当天下亦皆晓然知其谬之出於某人而人主不至独任其责臣下欲议之者亦得以极意尽言而无所惮此古今之常理亦祖宗之家法也今者陛下即位未能旬月而进退宰执移易台谏甚者方骤进而忽退之皆出於陛下之独断而大臣不与谋给舍不及议正使实出於陛下之独断而其事悉当於理亦非为治之体以启将来之弊况中外传闻无不疑惑皆谓左右或窃其柄而其所行又未能尽允於公议乎此弊不革臣恐名为独断而主威不免於下移欲以求治而反不免於致乱盖自隆兴以来已有此失臣尝再三深为藁事壑非独今日之忧也尚赖藁适バ源厦鞲练世事故於此辈虽以驱使之故稍有假借实亦有以制之未至全堕其计然积习成风贻患於後其害已有不可胜言者如陈源袁佐之流皆陛下所亲见也奈何又欲袭其迹而蹈之乎且陛下自视聪明刚断孰与藁矢练通达孰与藁藁噬胁荒苤浦於前而陛下乃欲制之於後臣恐其为患之益深非但前日而已此又臣之所大惧也至於?宫之卜偏听台史胶固谬妄之言堕其交结眩惑之计而不复广询术人以求吉地但欲於佑思诸陵之傍那迁就苟且了当既不为藁侍迤前材之虑又不为宗社血食久远之图则自宰执侍从以至军民皆知其非而不敢力争夫以藁手丰功盛烈百世不忘而所以葬之如此其草草也此岂不又大蛱烊酥心以致变异之频仍而贻患於无穷乎此又臣之所大惧也凡此四惧皆非小故臣愿陛下深察愚言而反之於心明诏大臣首罢修葺东宫之役而以其工料回就慈福重华之间草创寝殿一二十间使粗可居又於宫门之外草创供奉宿卫之庐数十间勿使其有控票┞吨苦如是则上有以感格太上皇帝之心而速南内进见之期又有以致藁始阁壑奉而尽两宫晨昏之礼下有以塞t下窥观眩惑之奸而慰斯民饥饿流离之叹此一事也若夫过宫之计则臣又愿陛下下诏自责减省舆卫入宫之後暂变服色如唐肃宗之改服紫?执控马前者预诏近属尊行之贤使之先入首白太上皇后以臣前所陈宛转方便之说然後随之而入望见太上皇帝即当流涕伏地抱膝吮乳以伸负罪引慝之诚而太上皇后宗戚贵臣左右环拥更进譬谕解释之词则太上皇帝虽有忿怒之情亦且霍然云消雾散而滓怃で⒁哟硕事也若夫朝廷之纪纲则臣又愿陛下深诏左右勿预朝政但使朝廷尊严纪纲振肃而国家有泰山之安则此等自然不失富贵长久之计其实有胗苟所得褒赏未惬\论者亦诏大臣公议其事稽考令典厚报其劳而凡号令之弛张人才之进退则一委之二三大臣使之反复较量勿徇己见酌取公论奏而行之批旨宣行不须奏覆但未令尚书省施行先送後省审覆有不当者限以当日便行缴驳如更有疑则诏大臣与缴驳之官当晚入朝面议於前互相论难择其善者称制临决则不惟近习不得干预朝权大臣不得专任己私而陛下亦得以益明习天下之事而无所疑於得失之算矣此三事也若夫山陵之卜则臣前日尝以议状进呈近日又与同列连名具奏今更不敢频烦圣听亦望特宣大臣使详臣等前後所论而决其可否於立谈之间先七月之期次黜台史之说别求草泽以营新宫使藁手遗体得安於内则宗社生灵皆蒙福於外矣此四事也凡此四事皆今日最急之务切乞留神反覆思虑断而行之以答天变以慰人心上以彰圣主用人求谏之实下以伸小臣爱君忧国之忠则臣不胜千万大幸又窃念臣老病之余寒斋独宿终夜不寐忧虑万端而进对之时率多遗忘言语精神又不能以自达是以前日一再面奏所陈数事有未蒙深察者今因入侍敢复冒昧辄形纸墨伏惟圣明独赐详览而择其中至於孤危之踪不敢自保窃恐自今以往不复久侍清闲之燕矣臣无任瞻恋恳切皇恐俟罪之至取进止【乞留中】
不受贺表下贴黄
臣又闻前日贺表虽蒙退出而未降指挥今後合称贺事三年之内并与权免其节序变迁并合进名奉慰并乞圣明先赐处分庶几遇事免致失礼伏候圣旨
窃观天意下贴黄
臣又闻前此雷雨之时累曾地震此十七日半夜前後其震尤甚八月半闻蜀中大震墙屋往往倾摧臣虽不曾亲见然见者颇多传闻甚的圣政方新而变异不止天戒甚明必有所为并乞睿照此三事也下贴黄
臣又尝谓人主当务聪明之实而不可求聪明之名信任大臣日与图事反覆辩论以求至当之归此聪明之实也偏听左右轻信其言每事从中批出处分此聪明之名也务其实者今虽未明久必通悟务其名者或外间一时可以竦动观听然中实未明愈久而愈暗矣二者之间所差毫厘而其得失则有大相远者伏乞睿照
论灾异子
臣窃闻今月五日夜漏方下五六刻间都城之内忽有黑烟四塞草气袭人咫尺之间不辨人物着於面目皆为沙土臣虽不曾亲见然亲旧相访见之者多验之数人其说如一决非虚妄臣窃思惟间者以来灾异数见秋冬雷雹苦雨伤稼山摧地陷无所不有皆为盛阳微之证陛下虽尝下责躬之诏出敢谏之令而天心未豫复有此怪亦为聚包阳不和而散之象臣窃惧焉而恐其未有敢以闻於圣听者也盖尝闻之商中宗时有桑b并生於朝一暮大拱中宗能用巫咸之言恐惧修德不敢荒宁而商道复兴享国长久至於七十有五年高宗祭於成汤之庙有飞雉升鼎耳而鸣高宗能用祖己之言克正厥事不敢荒宁而商用嘉靖享国亦久至於五十有九年古之圣王遇灾而惧修德正事故能变灾为祥其效如此伏愿陛下视以为法克己自新蚤夜思省举心动念出言行事之际常若皇天上帝临之在上宗社神灵守之在旁懔懔然不复敢使一毫私意萌於其间以烦谴告而又申戎型獯笮≈臣同寅协恭日夕谋议以求天意之所在而交修焉则庶乎灾害日去而福禄日来矣臣不胜嘲君忧国之至取进止【一本乞留中省览一本乞降付三省枢密院】
乞令看详封事官面奏子
臣昨具奏乞降指挥看详臣庶所上封事已蒙圣慈施行今来窃见看详官所具进册其间贴说极为详备若令因侍经幄面奏指陈庶於聪明实有裨补取进止
乞讨论丧服子
臣闻三年之丧齐疏之服粥之食自天子Q於庶人无贵贱之殊而礼经攘钭游父嫡孙承重为祖父皆斩衰三年盖嫡子当为父後以承大宗之重而不能袭位以执丧则嫡孙继统而代之执丧义当然也然自汉文短丧之後历世因之天子遂无三年之丧为父且然则嫡孙承重从可知己人纪废坏三纲不明千有余年莫能厘正及我大行至尊藁适サ壑列宰蕴煨⒊夏诜⒁自轮外犹执通丧朝衣朝冠皆以大布超越千古拘挛牵制之弊革去百王衰陋卑薄之风甚盛德也所宜着在方册为世法程子孙守之永永无径间者遗诰初颁太上皇帝偶违康豫不能躬就丧次陛下实以世嫡之重仰承大统则所谓承重之服着在礼律所宜一遵藁室研兄法易月之外且以布衣布冠视朝听政以代太上皇帝躬执三年之丧而一时仓卒不及详议遂用漆纱浅黄之服不唯上违礼律无以风示天下且将使藁室迅镏弊去而复留已行之礼举而复坠臣愚不肖诚窃痛之然既往之失不及追改唯有将来启殡发引礼当复用初丧之服则其变除之节尚有可议欲望陛下仰体藁适バ⒊煞明诏礼官稽考礼律预行指定其官吏军民男女方丧之礼亦宜稍为之制勿使过为华靡布告郡国咸使闻知庶几渐复古制而四海之\有以着於君臣之义实天下万世之幸取进止
书奏後
五服年月格斩衰三年嫡孙为祖【谓承重者】法意甚明而礼经无文但传云父没而为祖後者服斩然而不见本经未详何据但小记云祖父没而为祖母後者三年可以旁照至为祖後者条下疏中所引郑志乃有诸侯父有废疾不任国政不任丧事之问而郑答以天子诸侯之服皆斩之文方见父在而承国於祖之服向来入此文字时无文字可检又无朋友可问故大约且以礼律言之亦有疑父在不当承重者时无明白证验但以礼律人情大意答之心常不安归来稽考始见此说方得无疑乃知学之不讲其害如此而礼经之文诚有阙略不无待於後人向使无郑康成则此事终未有决断不可直谓古经定制一字不可增损也乞修三礼子
臣闻之六经之道同归而礼乐之用为急遭秦灭学礼乐先坏汉晋以来诸儒补缉竟无全书其颇存者三礼而已周官一书固为礼之纲领至其仪法度数则仪礼乃其本经而礼记郊特牲冠义等篇乃其义说耳前此犹有三礼通礼学究诸科礼虽不行而士犹得以诵习而知其说熙宁以来王安石变乱旧制废罢仪礼而独存礼记之科弃经任传遗本宗末其失已甚而博士诸生又不过诵其虚文以供应举至於其间亦有因仪法度数之实而立文者则咸幽冥而莫知其源一有大议率用耳学臆断而已若乃乐之为教则又~无师授律尺短长声音清浊学士大夫莫有知其说者而不知其为阙也故臣顷在山林尝与一二学者考订其说欲以仪礼为经而取礼记及诸经史杂书所载有及於礼者皆以附於本经之下具列注疏诸儒之说略有端绪而私家无书检无人抄写久之未成会蒙除用学徒分散遂不能就而锺律之制则士友间亦有得其遗意者窃欲更加参考别为一书以补六艺之阙而亦未能具也欲望圣明特诏有司许臣就秘书省太常寺关借礼乐诸书自行招致旧日学徒十余人踏逐空闲官屋数间与之居处令其编类虽有官人亦不系j请俸但乞逐月量支钱米以给饮食纸札油烛之费其抄写人即乞下临安府差拨贴司二十余名候结局日量支犒赏别无推恩则於公家无甚费用而可以兴起废坠垂之永久使士知实学异时可为圣朝制作之助则斯文幸甚天下幸甚取进止
晦庵集卷十四
<集部,别集类,南宋建炎至德佑,晦庵集>

[book_title]卷十五
钦定四库全书
晦庵集卷十五　　　　　　宋　朱子　撰讲义
经筵讲义
大学【臣熹曰大学者大人之学也古之为教者有小子之学有大人之学小子之学洒扫应对进退之节诗书礼乐射御书数之文是也大人之学穷理修身齐家治国平天下之道是也此篇所记皆大人之学故以大学名之】
臣又尝窃谓自天之生此民而莫不赋之以仁义礼智之性叙之以君臣父子兄弟夫妇朋友之伦则天下之理固已无不具於一人之身矣但以人自有生而有血气之身则不能无气质之偏以拘之於前而又有物欲之私以蔽之於後所以不能皆知其性以至於乱其伦理而陷於邪僻也是以古之圣王设为学校以教天下之人使自王世子王子公侯卿大夫元士之适子以至庶人之子皆以八岁而入小学十有五岁而入大学必皆有以去其气质之偏物欲之蔽以复其性以尽其伦而後己焉此先王之世所以自天子至於庶人无一人之不学而天下国家所以治日常多而乱日常少也及周之衰圣贤不作於是小学之教废而人之行艺不修大学之教废而世之道德不明其书虽有存者皆不过为世儒诵说口耳之资而己未有能因其文以既其实必求其理而责之於身者也是以风俗败坏人才衰乏为君者不知君之道为臣者不知臣之道为父者不知父之道为子者不知子之道所以天下之治日常少而乱日常多皆由此学不讲之故也至于我朝天运开泰於是河南程颢及其弟颐始得孔孟以来不传之绪而其所以开示学者则於此篇之旨深致意焉若其言曰大学乃孔氏遗书须从此学则不差又曰大学乃初学入德之门於今可见古人为学次第者赖有此篇尚存其他则莫如论孟其可谓知言之要矣後之君子欲修己以治人而及於天下国家者岂可以舍是而他求哉臣以无能获奉明诏使以此篇进讲谨诵所闻释其名义如右惟圣明之留意焉
大学之道在明明德在亲民在止於至善【臣熹曰大学者大人之学也明明之也明德者人之所得乎天至明而不昧者也但为气禀所拘人欲所蔽则有时而昏故当有以明之而复其初也亲程氏以为字当作新是也其义则去其旧而新之云尔言既能自明其明德又当推以及人使人亦有以去其旧染之污也止者必至於是而不迁之意至善则事理当然之极也言明明德新民皆当止於至善之地而不迁盖必其有以尽夫天理之极而无一毫人欲之私也此三者大学之纲领也】
臣窃谓天道流行发育万物而人物之生莫不得其所以生者以为一身之主但其所以为此身者则又不能无所资乎阴阳五行之气而气之为物有偏有正有通有塞有清有浊有纯有驳以生之类而言之则得其正且通者为人得其偏且塞者为物以人之类而言之则得其清且纯者为圣为贤得其浊且驳者为愚为不肖其得夫气之偏且塞而为物者固无以全其所得以生之全体矣惟得其正且通而为人则其所以生之全体无不皆备於我而其方寸之间虚灵洞彻万理粲然有以应乎事物之变而不昧是所谓明德者也人之所以为人而异於禽兽者以此而其所以可为尧舜而参天地赞化育者亦不外乎此也然又以其所得之气有清浊纯驳之不齐也是以极清且纯者气与理一而自无物欲之蔽自其次者而下则皆已不无气禀之拘矣又以拘於气禀之心接乎事物无穷之变则其目之欲色耳之欲声口之欲味鼻之欲臭四肢之欲安佚所以害乎其德者又岂可胜言也哉二者相因反覆深固是以此德之明日益昏昧而此心之灵其所知者不过情欲利害之私而已是则虽曰有人之形而实何以远於禽兽虽曰可以为尧舜而参天地然亦不能有以自知矣是以圣人施教既已养之於小学之中而後开之以大学之道其必先之以格物致知之说者所以使之即其所养之中而发其明之之端也继之以诚意正心修身之目者则又所以使之因其已明之端而致其明之之实也夫既有以发其明之之端而又有以致其明之之实则吾之所得於天而未尝不明者岂不超然无有气质物欲之累而复得其本然之明哉是则所谓明明德者而非有所作为於性分之外也然其所谓明德者又人人之所同得而非有我之得私也向也俱为物欲之所蔽则其贤愚之分固无以大相远者今吾既幸有以自明矣则视彼\人之同得乎此而不能自明者方且甘心迷惑没溺於卑污苟贱之中而不自知也岂不为之恻然而思有以救之哉故必推吾之所自明者以及之始於齐家中於治国而终及於平天下使彼有是明德而不能自明者亦皆如我之有以自明而去其旧染之污焉是则所谓新民者而亦非有所付畀增益之也然德之在己而当明与其在民而当新者则又皆非人力之所为而吾之所以明而新之者又非可以私意苟且而为也是其所以得之於天而见於日用之间者固己莫不各有本然一定之则矣以其义理精微之极有不可得而名者故姑以至善目之而传所谓君之仁臣之敬子之孝父之慈与人交之信乃其目之大者也\人之心固莫不有是而或不能知学者虽或知之而亦鲜能必至於是而不去此为大学之教者所以虑其理虽复而有不纯欲虽克而有不尽将无以尽夫修己治人之道而必以是为明德新民之标的也欲明德而新民者诚能求必至是而不容其少有过不及之差焉则其所以去人欲而复天理者无毫之遗恨矣
知止而后有定定而后能静静而后能安安而後能虑虑而后能得【臣熹曰止者所当止之地即至善之所在也知之则志有定向静谓心不外驰安谓所处而安虑谓思无不审得谓得其所止】
臣谨按此一节推本上文之意言明德新民所以止於至善之由也盖明德新民固皆欲其止於至善然非先有以知其所当止之地则不能有以得其所当止者而止之如射者固欲其中然不先有以知其所当中之地则不能有以得其所当中者而中之也知止云者物格知至而於天下之事皆有以知其至善之所在是则吾所当止之地也能知所止则方寸之间事事物物皆有定理矣理既有定则无以动其心而能静矣心既能静则无所择於地而能安矣能安则日用之间从容闲暇事至物来有以揆之而能虑矣能虑则随事观理极深研几无不各得其所止之地而止之矣
物有本末事有终始知所先後则近道矣【臣熹曰明德为本新民为末知止为始能得为终本始所先末终所後此结上文两节之意】
臣窃谓明德新民两物而内外相对故曰本末知止能得一事而首尾相因故曰终始诚知先其本而後其末先其始而後其终也则其进为有序而至於道也不远矣盖欲治人者不可不先於治己欲体道者不可不先於知道此则天下国家之达道通义而为人君者尤不可以不审是以臣愚窃愿陛下深留圣意伏乞睿照
古之欲明明德於天下者先治其国欲治其国者先齐其家欲齐其家者先修其身欲修其身者先正其心欲正其心者先诚其意欲诚其意者先致其知致知在格物【臣熹曰明明德於天下者使天下之人皆有以明其明德也心者身之所主也诚实也意者心之所发也实其心之所发欲其一於善而无自欺也致推极也知犹识也推极吾之知识欲其所知无不尽也格至也物犹事也穷至事物之理欲其极处无不到也此八者大学之条目也】
臣谨按此言大学之序其详如此盖纲领之条目也格物致知诚意正心修身者明明德之事也齐家治国平天下者新民之事也格物致知所以求知至善之所在自诚意以至於平天下所以求得夫至善而止之也所谓明明德於天下者自明其明德而推以新民使天下之人皆有以明其明德也人皆有以明其明德则各诚其意各正其心各修其身各亲其亲各长其长而天下无不平矣然天下之本在国故欲平天下者必先有以治其国国之本在家故欲治国者必先有以齐其家家之本在身故欲齐家者必先有以修其身至於身之主则心也一有不得其本然之正则身无所主虽欲勉强以修之亦不可得而修矣故欲修身者必先有以正其心心之发则意也不能纯一於善而不免为自欺则心为所累虽欲勉强以正之亦不可得而正矣故欲正心者必先有以诚其意若夫知则心之神明妙\理而宰万物者也不能推而致之使其内外昭融无所不尽则隐微之际私欲萌焉虽欲勉强以诚之亦不可得而诚矣故欲诚意者必先有以致其知致者推致之谓如丧致乎哀之致言推之而至於尽也至於物则理之所在人所必有而不能无者也不能即而穷之使其精粗隐显?极无余则理所未穷知固不尽虽欲勉强以致之亦不可得而致矣故致知之道在乎即事观理以格夫物格者极至之谓如格于文祖之格言穷之而至其极也
物格而后知至知至而后意诚意诚而后心正心正而后身修身修而后家齐家齐而后国治国治而后天下平【臣熹曰物格者物理之极处无不到也知至者吾心之所知无不尽也知既尽则意可得而实矣意既实则心可得而正矣】
臣谨按此覆说上文之意也物格者事物之理各有以诣其极而无余之谓也理之在物者既诣其极而无余则知之在我者亦随所诣而无不尽矣知无不尽则心之所发可一於善而无不实矣意不自欺则心之本体可致其虚而无不正矣心得其正则身之所处可不陷於其所偏而无不修矣身无不修则推之天下国家亦举而措之耳岂外此而求之智谋功利之末哉
自天子以至於庶人壹是皆以修身为本【臣熹曰壹是一切也正心以上皆所以修身也齐家以下则举此而措之耳】其本乱而末治者否矣其所厚者薄而其所薄者厚未之有也【臣熹曰本谓身也所厚谓家也此两节结上文两节之意】
臣窃谓以身对天下国家而言则身为本而天下国家为末以家对国与天下而言则其理虽未尝不一然其厚薄之分亦不容无等差矣故不能格物致知以诚意正心而修其身则本必乱而末不可治不亲其亲不长其长则所厚者薄而无以及人之亲长此皆必然之理也孟子所谓天下国家皆本於身又谓於所厚者薄无所不薄其言皆本於此盖君犹表也民犹影也表正则影无不正矣君犹源也民犹流也源清则流无不清矣若夫天下之物则有亲有E有近有远而心之应物则有重有轻有长有短亲者重而E者轻近者长而远者短重而长者在所先轻而短者在所後亦理势之必然非人之所能为也是以此章详陈大学之条目曰格物曰致知曰诚意曰正心曰修身曰齐家曰治国曰平天下凡有八事而於章末独以修身齐家二事结之亦犹前章知所先後之云而其旨益以深矣臣愿陛下清闲之燕从容讽味常存於心不使忘失每出一言则必反而思之曰此於修身得无有所害乎每行一事则必反而思之曰此於修身得无有所害乎小而剐δ盥侵间大而号令黜陟之际无一不反而思之必无害也然後从之有害则不敢也则又夙兴而思之曰吾於吾亲得无有未厚乎夜寐而思之曰吾於吾亲得无有未厚乎以至於出入起居造次食息无时不反而思之必已厚也然後守之而勿失一有未厚则又恐惧而益加厚焉念念如此无少间断则庶乎身修亲悦举而措诸天下无难矣惟陛下深留圣意
臣又谨按自此以上皆大学经文自则近道矣以上为前章自古之欲明明德於天下者以下为後章前章略提纲领後章细分条目钜细相涵首尾相应极为详备盖夫子所诵古经之言而曾子记之自此以下传文十章则曾子之意而门人记之也当俟异日详?其说然必先读经文使之习熟而纲领条目罗列胸中如指诸掌然後博考传文随事体察而实致其力使吾所以明德而亲民者无不止於至善而天下之人皆有以见其意诚心正身修家齐国治天下平之效则大学之道不在於书而在於我矣伏惟陛下深留圣意则天下幸甚
康诰曰克明德【臣熹曰克能也又有胜义言文王能明其明德也】太甲曰顾天之明命【臣熹曰顾目在之也古是字通用天之明命即人之明德也言先王之心常欲明其明德如目在夫物不敢忘也】帝典曰克明峻德【臣熹曰峻书作俊大也大德即明德也言尧能明其大德也】皆自明也【臣熹曰结所引书以释明明德之意皆谓自明已之明德也】臣谨按此传之首章释经文明明德之义旧本脱误今移在此其曰克明德者见人皆有是明德而不能明惟文王能明之也夫人之所以不能明其明德者何哉气禀物欲害之也盖气偏而失之太刚则有所不克气偏而失之太柔则有所不克声色之欲蔽之则有所不克货利之欲蔽之则有所不克不独此耳凡有一毫之偏蔽得以害之则皆有所不克唯文王无气禀物欲之偏蔽故能有以胜之而无难也其曰顾天之明命者人受天地之中以生所谓命也故人之明德非他也即天之所以命我而至善之所存也是其全体大用盖无时而不发见於日用之间事亲事长饮食起居其所当然各有明法人唯不察於此是以气禀物欲得以蔽之而不能自明常目在之无少间断真若见其参於前倚於衡也则明德常明而天命在我矣其曰克明峻德者人之为德未尝不明而其明之为体亦未尝不大但人自有以昏之是以既不能明而又自陷於一物之小唯尧为能明其大德而无昏昧狭小之累是则所谓止於至善也皆自明也者言此上所引三句皆言人当有以自明其明德也能自明其明德则能治其天下国家而有以新民矣
汤之盘铭曰苟日新日日新又日新【臣熹曰盘沐浴之盘也铭名其器以自警之辞也苟诚也汤以为人之洗濯其心以去恶如沐浴其身以去垢故铭其盘言诚能一日有以涤其旧染之污而自新则当因其已新者而日日新之又日新之不可略有间断也】康诰曰作新民【臣熹曰鼓之舞之之谓作言振起其自新之民也】诗曰周虽旧邦其命维新【臣熹曰言周国虽旧至文王能新其德以及於民而始受天命也】是故君子无所不用其极【臣熹曰自新新民皆欲止於至善也】
臣谨按此传之二章释新民之义也盖沐浴之盘者常用之器而铭者自警之辞也古之圣贤兢兢业业固无时而不戒谨恐惧然犹恐其意有所怠而忽忘之也是以於其常用之器各因其事而刻铭以致戒焉欲其常接乎目每警乎心而不至於忽忘也其辞所谓苟日新日日新又日新者则取沐浴之事而言之盖人之有是德犹其有是身也德之本明犹其身之本洁也德之明而利欲昏之犹身之洁而尘垢A之也一旦存养省察之功真有以去其前日利欲之昏而日新焉则亦犹其疏瀹澡雪而有以去其前日尘垢之A也然既新矣而所以新之之功不继则利欲之交将复有如前日之昏犹既洁矣而所以洁之之功不继则尘垢之集将复有如前日之污也故必因其已新而日日新之又日新之使其存养省察之功无少间断则明德常明而不复为利欲之昏亦如人之一日沐浴而日日沐浴又无日而不沐浴使其疏瀹澡雪之功无少间断则身常洁清而不复为旧染之污也昔成汤所以反之而至於圣者正惟学於伊尹而有得於此故有感乎沐浴之事而刻铭於盘以自戒焉而称其德者亦曰不迩声色不殖货利又曰以义制事以礼制心又曰从谏弗蚋墓不吝又曰与人不求备检身若不及皆日新之谓也至诗所谓圣敬日跻者则其语意於日新为至近而敬之一字又见其所以日新之本盖不如是则亦何地可据而能日继其功哉其後伊尹复政太甲复以终始惟一时乃日新为丁宁之戒盖於是时太甲方且自怨自艾於桐处仁迁义而归是亦所谓苟日新者故复推其尝以告于汤者告之欲其日进乎此无所间断而有以继其烈祖之成德也其意亦深切矣至周武王践祚之初受师尚父丹书之戒而於几席觞豆刀户牖盥盘莫不铭焉则亦闻汤之风而兴起者皆可以为万世帝王之法矣传者释新民之义而及於此盖以是为自明之至而新民之端也其曰作新民者武王之封康叔以之余民染纣污俗而失其本心也故作康诰之书而告之以此欲其有以鼓舞而作兴之使之振奋踊跃以去其恶而迁於善舍其旧而进乎新也然此岂声色号令之所及哉亦自新而已矣其曰周虽旧邦其命维新者言周之有邦自后稷以来千有余年至於文王圣德日新而民亦丕变故天命之以有天下是其邦虽旧而命则新也盖民之视效在君而天之视在民若君之德昏蔽秽浊而无以日新则民德随之亦为昏蔽秽浊而日入於乱民俗既坏则天命去之而国势衰弊无复光华如人向老如日将暮日凋日瘁日昏日暗不觉灭亡之将至若其有以自新而推以及民使民之德亦无不新则天命之新将不旋日而至矣其曰君子无所不用其极者盘铭言自新也康诰言新民也文王之诗自新新民之极也故曰君子无所不用其极极即至善之云也用其极者求其止於是而已矣
诗云邦畿千里惟民所止【臣熹曰邦畿王者之都也止居也言物各有所当止之处也】诗云缗蛮黄鸟止于丘隅子曰於止知其所止可以人而不如鸟乎【臣熹曰缗蛮鸟声丘隅岑蔚之处子曰以下孔子说诗之辞言人当知所当止之处也】诗云穆穆文王於缉熙敬止为人君止於仁为人臣止於敬为人子止於孝为人父止於慈与国人交止於信【臣熹曰穆穆深远之意於叹美辞缉继续也熙光明也敬止言其无不敬而安所止也引此而言圣人之止无非至善五者乃其目之大者也】诗云瞻彼淇澳竹猗猗有斐君子如切如磋如琢如磨瑟兮n兮赫兮喧兮有斐君子终不可兮如切如磋者道学也如琢如磨者自修也瑟兮n兮者恂栗也赫兮喧兮者威仪也有斐君子终不可兮者道盛德至善民之不能忘也【臣熹曰淇水名澳隈也诗作v猗猗美盛貌斐文貌切以刀锯琢以椎凿皆裁物使成形质也磋以r铴磨以沙石皆治物使其滑泽也治骨角者既切而复磋之治玉石者既琢而复磨之皆言其治之有绪而进进不已也瑟严密之貌n武毅之貌喧诗作I赫喧宣着盛大之貌诗作谖忘也道言也学谓讲习讨论之事自修者省察克治之功恂郑氏读作峻恂栗战惧也威可畏也仪可象也引诗而释之以见能得至善之所由而又以赞美德容之盛也】诗云於戏前王不忘君子贤其贤而亲其亲小人乐其乐而利其利此以没世不忘也【臣熹曰於戏叹辞前王谓文武也君子谓其後贤後王小人谓後民也此言前王盛德至善之余泽使天下後世无一物不得其所所以虽已没世而人思慕之愈久而不忘也此两节咏叹淫u其味深长当熟玩之】
臣谨按此传之三章释经文止於至善之义其曰邦畿千里维民所止者以民止於邦畿明物之各有所止也其曰可以人而不如鸟乎者言鸟於其欲止之时犹知其当止之处岂可人为万物之灵而反不如鸟之能知所止而止之也其引穆穆文王以下一节则以圣人之止而明至善之所在也盖天生A民有物有则是以万物庶事莫不各有当止之所但所居之位不同则所止之善不一故为人君则其所当止者在於仁为人臣则其所当止者在於敬为人子则其所当止者在於孝为人父则其所当止者在於慈与国人交则其所当止者在於信是皆天理人伦之极致发於人心之不容已者而文王之所以为法於天下可传於後世者亦不能加毫末於是焉但\人类为气禀物欲之所昏故不能常敬而失其所止唯圣人之心表里洞然无有一毫之蔽故连续光明自无不敬而所止者莫非至善不待知所止而後得所止也故传引此诗而历陈所止之实使天下後世得以取法焉学者於此诚有以见其发於本心之不容已者而缉熙之则其敬止之功是亦文王而已矣诗所谓上天之载无声无臭仪刑文王万邦作孚正此意也然君之所以仁臣之所以敬子之所以孝父之所以慈朋友之所以信皆人心天命之自然非人之所能为也但能因事推穷以至其极而又推类以尽其余则天下之物皆有以见其至善之所在而止之矣其引瞻彼淇澳以下旧本脱误今移在此其意则以明夫所以得其至善而止之之方与其得止之验也夫如切如磋言其所以讲於学者已精而益求其精也如琢如磨言其所以修於身者已密而益求其密也此其所以择善固执日就月将而得止於至善之由也恂栗者严敬之存乎中也威仪者辉光之着乎外也此其所以面盎背施於四体而为止於至善之验也盛德至善民不能忘盖人心之所同然圣人既先得之而其充盛宣着又如此是以民皆仰之而不能忘也盛德以身之所得而言也至善以理之所极而言也切磋琢磨求其止於是而已矣其引於戏前王不忘以下一节则因上文民不能忘而言也盖贤其贤者闻而知之仰其德业之盛也亲其亲者子孙保之思其覆育之恩也乐其乐者含哺鼓腹而安其乐也利其利者耕田凿井而享其利也此皆先王盛德至善之余泽故虽已没世而人犹思之愈久而不能忘也
子曰听讼吾犹人也必也使无讼乎无情者不得尽其辞大畏民志此谓知本【臣熹曰犹人不异於人也情实也引夫子之言而言圣人能使无实之人不敢尽其虚诞之辞盖我之明德既明自然有以畏服民之心志故讼不待听而自无也观於此言可以知本末之先後矣】
臣谨按此传之四章释经文物有本末之义也旧本脱误今移在此盖言圣人德盛仁熟所以自明者皆极天下之至善故能大有以畏服其民之心志而使之不敢尽其无实之辞是以虽其听讼无以异於\人而自无讼之可听盖已德既明而民德自新则得其本之明恳不虿荒苋欢欲区区於分争辨讼之间以求新民之效其亦末矣
臣又谨按自此以上大学之传以释正经前章之义者也其言克明德者欲学者自强其志以胜其气禀之偏物欲之蔽而能明其明德也其言顾天之明命者欲学者之於天理心存目在而不可以顷刻忘也其言苟日新日日新又日新者欲学者深自省察一日沛然有以去恶而迁善则又如是日日加功而无间断也其言如切如磋如琢如磨者欲学者之不以小善自足而益进其功以求止於至善亦日新之意也凡此数者其言虽殊其意则一臣愿陛下深留圣意而实致其功必使一日之间晓然有以见夫气禀物欲之为已害脱然有以去之而无难则天理之明了然在目而有以为日新之地矣然後日日新之又日新之如既切而复磋之如既琢而复磨之以至於至善在我而无所不用其极则宋虽旧邦而天之所以命陛下者则新矣如其不然则臣恐天下之势将有如前章所谓向老而将暮者臣不胜大惧惟陛下之留意焉
此谓知本【程子曰衍文也】此谓知之至也【臣熹曰此句之上当有阙文】臣谨按此传之五章其次当释物格知至之义今亡其辞而独留此一句乃章末之结语也臣尝窃考此篇之旨其纲领有三其条目有八而格物致知最为先务今乃独遗其本传之文不知其所以发明此旨者果为何说甚可惜也然而尚赖程氏之言有可以补其亡者如曰学莫先於正心诚意然欲正心诚意必先致知而欲致知又在物格致尽也格至也凡有一物必有一理穷而至之所谓格物者也然而格物亦非一端如或读书讲明道义或论古今人物而别其是非或应接事物而处其当否皆穷理也但能今日格一件明日又格一件积习既多然後脱然有贯通处又曰穷理者非谓必穷天下之理又非谓止穷得一理便到但自一身之中以至万物之理理会得多自当脱然有悟处又曰格物非欲尽穷天下之物但於一事上穷尽其他可以类推至於言孝则当求其所以为孝者如何若一事上穷不得且别穷一事或先其易者或先其难者各随人浅深譬如千蹊万径皆可以适国但得一道而入则可以推类而通其余矣盖万物各具一理而万物同出一原此所以可推而无不通也至於论其所以用力之本则其言又曰学道以知为先致知以敬为本又曰涵养须是敬进学则在致知又曰致知在乎所养养知莫过於寡欲论其所以为敬之方则其言又曰主一之谓敬无适之谓一又曰但庄整齐肃则心便一一则自无非僻之干存之久而天理明矣至其门人谢良佐之言则曰敬是常惺惺法尹l之言则曰人能收a其心不容一物则可以谓之敬矣此皆切至之言深得圣经之旨传文虽亡然於此可以得其梗⒁庸食加质耙乓舛论之曰天道流行造化发育凡有声色貌象而盈於天地之间者皆物也既有是物则其所以为是物者莫不各有当然之则具於人心而自不容己是皆得於天之所赋而非人之所能为也今且以其至切而近者言之则心之为物实主於身其体则有仁义礼知之性其用则有恻隐羞恶恭敬是非之情浑然在中随感而应各有攸主而不可乱也次而及於身之所具则其口鼻耳目四支之用又次而及於身之所接则有君臣父子夫妇长幼朋友之常是皆必有当然之则而自不容已所谓理也外而至於人则人之理不异於已也远而至於物则物之理不异於人也是乃书所谓降衷诗所谓秉Ａ踝铀谓天地之中子思所谓天命之性孟子所谓仁义之心程氏所谓天然自有之中张载所谓万物之一原邵雍所谓道之形体者但其气质有清浊偏正之殊物欲有浅深厚薄之异是以圣之与愚人之与物相与殊~而不能同耳以其理之同故以一人之心而於天下万物之理无不能知以其禀之异故於其理或有所不能穷也理有未穷故其知有不尽知有不尽则其心之所发必不能纯於义理而无杂乎物欲之私此其所以意有不诚心有不正身有不修而天下国家不可得而治也昔者圣人盖有忧之是以於其始教为之小学而使人习於诚敬则所以养其德性收其放心者已无所不用其至矣及其进乎大学则所谓格物致知云者又欲其於此有以穷究天下万物之理而致其知识使之周叹切而无不尽也若其用力之方则或考之事为之着或察之念虑之微或求之文字之中或索之讲论之际使於身心性情之德人伦日用之常以至天地鬼神之变鸟兽草木之宜莫不有以见其所当然而自不容已者而又从容反覆而日从事于其间以至於一日脱然而贯通焉则於天下之理皆有以究其表里精粗之所极而吾之聪明睿知亦皆有以极其心之本体而无不尽矣凡此推演虽出管窥然实皆圣经贤传之意造道入德之方也抑臣闻之治古之世天下无不学之人而王者之子弟其教之为尤密盖自其为赤子之时而教已行矣及其出就外傅则又有小学之学及其齿於胄子则又有大学之学凡所以涵养其本原开导其知识之具已先熟於为臣为子之时故其内外凝肃思虑通明之坑幸约於君临天下之日所以能秉本执要~酢从容取是舍非赏善罚恶而奸言邪说无足以乱其心术也降及後世化不修天下之人例不知学而尊且贵者为尤甚盖幼而不知小学之教故其长也无以进乎大学之道凡平日所以涵养其本原开导其知识者既已一切卤而无法则其一旦居尊而临下决无所恃以应事物之变而制其可否之命至此而後始欲学於小学以为大学之基则已过时而不暇矣夫手握天下之图身据兆民之上可谓安且荣矣而其心乃茫然不知所以御之之术使中外小大之臣皆得以肆其欺蔽眩惑於前骋其拟议窥觎於後是则岂不反为大危大累而深可畏哉然而尚幸有可为者亦曰敬而已矣若能於此深思猛省痛自策励兼取孟子程氏之言便从今日从事於敬以求放心则犹可以涵养本原而致其精明以为穷理之本伏惟陛下深留圣意实下功夫不可但崇空言以应故事而已也臣义切爱君不觉烦渎下情无任恐惧恳激之至
所谓诚其意者毋自欺也【臣熹曰母者禁止之辞也人心本善故其所发亦无不善但以物欲之私杂乎其间是以为善之意有所不实而为自欺耳能去其欲则无自欺而意无不诚矣】如恶恶臭如好好色此之谓自慊故君子必慎其独也【臣熹曰如恶恶臭恶之深也如好好色好之切也慊快也足也独者人所不知而已所独知之之地也好善恶恶深切如此则是意常快足而无自欺矣必慎其独者所以察之於隐微之间不使其有物欲之杂而为自欺也】小人闲居为不善无所不至见君子而后厌然R其不善而着其善人之视已如见其肺肝然则何益矣此谓诚於中形於外故君子必慎其独也【臣熹曰闲居独处也厌然销沮闭藏之貌小人为恶於隐微之中而诈善於显明之地则自欺之甚也然既实有是恶於中则其证必见於外徒尔自欺而不足以欺人也君子之谨独不待监此而後能然亦不敢不监此而加勉也】曾子曰十目所视十手所指其严乎【臣熹曰言虽幽隐之中吾所独知之地而\所共见有如此者可畏之甚也】富润屋德润身心广体胖故君子必诚其意【臣熹曰胖舒也言富则能润屋矣德则能润身矣故心无愧怍则体常舒泰德之润身者然也盖善之实於中而形於外者如此又君子之所以不可不谨独而诚其意也】
臣谨按此传之第六章承上章之言以释经文诚意之义者也臣又详说之曰民之秉１疚薏簧乒嗜诵闹发莫不知善之当为而欲为之惟其气禀之杂物欲之私有以害之是以为善之意有所不实而不免为自欺也所谓自欺者外有欲善之形而其隐微之间常有不欲者以拒乎内也外有恶恶之状而其隐微之间常有不恶者以主乎中也是以其外虽公而中则私其形常是而心则否是皆自欺之类也所谓诚其意者亦禁此而已矣能禁乎此则其心之所发在於好善则表里皆好而隐微之间无一毫之不好心之所发在於恶恶则表里皆恶而隐微之间无一毫之不恶是以其好善也如好好色其恶恶也如恶恶臭而方寸之间无有o芥不快不足之处是则所谓自慊而意之诚也能自慊而意诚则其隐微之间无非善之实者君子於此亦致其谨而不使一毫之私得以介乎其间而已若小人之自欺则不惟形於念虑之间而必见於事为之际此知其为恶而R之则既不足以自欺人之视已如见其肺肝则又不足以欺人亦何益之有哉此君子所以又以为戒而必谨其独也其引曾子之言以下则所以明夫隐微之间实有不善则人皆知之如十目之所同视十手之所同指无不见之甚可畏也隐微之间实无不善则其形於外也亦然盖多财之人其屋必美有德之人其身必修其心广大则其体必安舒此又以着理之必然而见君子所以必诚其意之指也然考之於经则所以能诚其意者乃在夫知至盖知无不至则其於是非得失皆有以剖析於毫厘之间而心之所发必无外善内恶之弊所以有主於中有地可据而致谨於隐微之间也若知有不至则其不至之处恶必藏焉以为自欺之主虽欲致其谨独之功亦且无主之能为而无地之可据矣此又传文之所未发而其理已具於经者皆不可以不察也然犹为\人言之耳若夫人君则以一身托乎兆民之上念虑之间一有不实不惟天下之人皆得以议其後而祸乱乘之又将有不可遏者其为可畏又不止於十目所视十手所指而己愿陛下於此深加省察实用功夫则天下幸甚如其不然则今日区区之讲读亦徒为观听之美而己何益於治道有无之实以窒夫祸乱之原哉
<集部,别集类,南宋建炎至德佑,晦庵集,卷十五>
从後看起
本朝太庙制
见行庙
今礼官等议　今熹拟定
室次第
<集部,别集类,南宋建炎至德佑,晦庵集,卷十五>
<集部,别集类,南宋建炎至德佑,晦庵集,卷十五>
具位
准尚书吏部牒奉圣旨令侍从两省台谏礼官集议四祖祧主宜有所归者熹今窃详t议其说虽多而揆以礼经皆有可疑如曰藏於太庙之西夹室则古者惟有子孙祧主上藏於祖考夹室之法而无祖考祧主下藏於子孙夹室之文昔者僖祖未迁则西夹室者僖祖之西夹室也故顺翼二祖之主藏焉而无不顺之疑今既祧去僖祖而以太祖祭初室矣则夹室者乃太祖之夹室自太祖之室视之如正殿之视\殿也子孙坐於正殿而以\殿居其祖考於礼安乎此不可之一也至於享则又欲设幄於夹室之前而别祭焉则既不可谓之合食而僖祖神坐正当太祖神坐之背前孙後祖此又不可之二也如曰别立一庙以奉四祖则不惟丧事即远有毁无立而所立之庙必在偏位其栋宇仪物亦必不能如太庙之盛是乃名为尊祖而实卑之又当之时t庙之主於太庙四祖之主於别庙亦不可谓之合食此又不可之三也如曰藏主於天兴殿则宗庙原庙古今之礼不同不可相杂而不得合食亦与别庙无异此又不可之四也凡此数者反复寻绎皆不可行议者亦皆知其不安而不知所以然者特以其心急欲尊奉太祖三年一时暂东向之故而为此纷纷不复顾虑殊不知其实无益於太祖之尊而徒使僖祖太祖两庙威灵常若相与争校强弱於冥冥之中并使四祖之神疑於受摈旁徨踯躅不知所归令人伤痛不能自己不知朝廷方此多事之际亦何急而为此也今亦无论其他但以太祖皇帝当日追尊帝号之心而默推之则知太祖今日在天之灵於此必有所不忍而不敢当矣又况僖祖祧主迁於治平而不过数年神宗皇帝复奉以为始祖已为得礼之正而合於人心所谓有其举之而莫敢废者乎且孔子论武王周公之孝而曰践其位行其礼奏其乐爱其所亲敬其所尊事死如事生事亡如事存孝之至也今天下既践太祖之位行太祖之礼奏太祖之乐矣则当爱太祖之所亲敬太祖之所尊所以事太祖者无以异於生成之时乃为至孝而议者顾欲黜其所追尊之祖考置之他所而又未有一定之处是岂所谓爱敬其所亲尊而事之如生存之时乎且议者之所以必为此说者无他但以太祖膺图受命化家为国而王业之兴不由僖祖耳若以此言则后稷本封於邰而不已自窜於戎狄公刘太王又再迁而後定文武之兴又何尝尽出於后稷哉但推其本始为出於此故不可以不祭而祭之不可以不尊耳岂计其功德之小大有无哉况周人虽以后稷为太祖而祭法亦曰祖文王而宗武王是乃所谓祖有功而宗有德之意故自为世室而百世不迁以冠t庙则亦不待东向於然後可以致崇极之意矣然今日宗庙之制未能如古始以权宜而论之则莫若以僖祖拟周之后稷而祭於太祖之初室顺祖为昭翼祖为穆宣祖为昭而藏其祧主於西夹室太祖为穆拟周之文王为祖而祭於太庙之第二室太宗为昭拟周之武王为宗而祭於太庙之第三室其太祖太宗又皆百世不迁而谓之世室真宗为穆其祧主亦且权藏於西夹室仁宗为昭为宗而祭於第四室亦为世室如太宗之制英宗为穆藏主如真宗之制神宗为昭祭第五室哲宗为穆祭第六室徽宗为昭祭第七室钦宗为穆祭第八室高宗为昭祭第九室孝宗为穆y第十室异时高宗亦当为宗为世室如太宗仁宗之制三岁享则僖祖东向如故而自顺祖以下至于孝宗皆合食焉则於心为安而於礼为顺矣至于古者宗庙之制今日虽未及议尚期异时兴复之後还反旧都则述神宗之志而一新之以正千载之谬成一王之法使昭穆有序而享之礼行於室中则又善之大者也盖尊太祖以东向者义也奉僖祖以东向者恩也义者天下臣子今日之愿也恩者太祖皇帝当日之心也与其伸义诎恩以快天下臣子之愿孰若诎义伸恩以慰太祖皇帝之心乎韩愈所谓祖以孙尊孙以祖诎者正合此意而又以为四时各祭其庙则所伸之祭常多三年然後一则所诎之祭常少亦中事情故熹於此尝有感焉窃独以为今欲议四祖神位所y之宜而卒不免於舛逆而难通不若还僖祖於太庙三年而一东向之为顺易而无事也熹孤陋寡闻所见如此昨日适以衰病不及预议伏念宗庙事重不敢缄默须至申闻者
右件如前并画到图子四纸缴连在前谨具状申尚书省敕乞并赐详酌敷奏施行伏候钧旨
小贴子
熹谨按礼家先儒之说兄弟传国者以其尝为君臣便同父子各为一世而天子七庙宗者不在数中此为礼之正法若今日见行庙制则兄弟相继者共为一世而太祖增为九世宗者又在数中皆礼之末失也故熹状中所拟太庙世数一准先儒之说固知未必可用若议者乃用今制而反不曾详考自僖祖以至孝宗方及十世太祖太宗为第三世尚在四昭四穆之中今日祧迁只合依孝宗初年迁翼祖例且迁宣祖然後为得乃不察此而欲一旦无故并迁僖宣二祖又强析太祖太宗各为一世既与哲徽钦高之例不同又使太庙所祀其实仅及八世进不及今之九退不成古之七尤为乖缪无所据依政使熹说迂N多所更改不可施行其议者并迁二祖析一为二之失亦合速行改正且迁宣祖而合太祖太宗复为一世以足九世之数伏乞详察
熹既为此议续搜访得元佑大儒程颐之说以为太祖而上有僖顺翼宣先尝以僖祧之矣介甫议以为不当祧顺以下祧可也何者本朝推僖祖为始已上不可得而推也或难以以僖祖无功业亦当祧以是言之则英雄以得天下自已力为之并不得与祖德或谓灵芝无根醴泉无源物岂有无本而生者今日天下基本盖出於此人安得谓无功业故朝廷复立僖祖庙为得礼介甫所见终是高於世俗之儒熹窃详颐之议论素与王安石不同至论此事则深服之以为高於世俗之儒足以见礼义人心之所同固有不约而合者但以\人不免自有争较强弱之心虽於祖考亦忘逊避故但见太祖功德之盛而僖祖则民无得而称焉遂欲尊太祖而卑僖祖又见司马光韩维之徒皆是大贤人所敬信其议偶不出此而王安石乃以变乱穿凿得罪於公议故欲坚守二贤之说并安石所当取者而尽废之所以无故生此纷纷今以程颐之说考之则可以见议论之公而百年不决之是非可坐判矣并乞详察
臣窃见太祖皇帝受命之初未遑他事首尊四祖之庙而又以僖祖为四庙之首累圣尊崇罔敢失坠中间虽以世数远迁之夹室而未及数年议臣章衡复请尊奉以为太庙之始祖宰相王安石等遂奏以为本朝自僖祖以上世次不可得而知则僖祖有庙与稷契疑无以异今欲毁其庙而藏其主替祖宗之尊而下y於子孙非所以顺祖宗之孝心也於是神宗皇帝诏从其请而司马光韩维孙朴孙固等以为非是力奏争之其说甚详然其立意不过以为太祖受命立极当为始祖而享东向僖祖初无功德亲尽当祧而已臣尝深考其说而以人心之所安者揆之则僖祖者太祖之高祖考也虽历世久远功德无传然四世之後笃生神孙顺天应人以宁兆庶其为功德盖不必身亲为之然後为盛也是以太祖皇帝首崇立之以为初庙当此之时盖已归德於祖而不敢以功业自居矣今乃以欲尊太祖之故而必使之夺据僖祖初室东向之位臣恐在天之灵於此有所不忍而不敢当也安石之为人虽不若光等之贤而其论之正则有不可诬者世之论者不察乎此但见太祖功德之盛而不知因太祖当日崇立僖祖之心以原其所自但见光等之贤非安石章衡之所及而不知反之于已以即夫心之所安是以纷纷多为异说臣尝病其如此每恨无以正之不谓今者之来适逢此议而又以疾病之故不获祗赴谨已略具鄙见申尚书省乞与敷奏并画成图本兼论古今宗庙制度得失因又访得元佑大儒程颐所论深以安石之言为当贴说详尽而所论并祧二祖上成八世之说尤为明白未知已未得达圣听欲乞宣问详赐览观并下此奏别令详议以承太祖皇帝尊祖敬宗报本反始之意上延基祚下一民听千万幸甚取进止【乞降付尚书省】
贴黄
臣窃见今者t臣所议奉安四祖之礼多有未安盖不迁僖祖则百事皆顺一迁僖祖则百事皆舛虽复巧作呋ブ詹坏闷渌安而又当此人心危疑之际无故迁移国家始祖之祀亦惑\听实为非便而或者以为前日之议已奉圣旨恭依难复更改臣窃详治平四年三月议者请迁僖祖已诏恭依至熙宁五年十一月因章衡王安石等申请复还僖祖又诏恭依盖宗庙事重虽已施行理或未安不容不改伏乞圣照
议祧庙子
臣前日面奏祧庙事伏蒙圣慈宣谕若曰僖祖自不当祧高宗即位时不曾祧寿皇即位时亦不曾祧太上即位时又不曾祧今日岂可容易臣恭承圣训仰见陛下圣学高明烛见事理尊事宗庙决定疑惑至孝至明非t臣所能及不胜叹仰然今已多日未闻降出臣元奏子付外施行窃虑万机之繁未及指挥欲望圣明早赐处分臣不胜幸甚【乞降付尚书省】
进拟诏意
庙议状并图包括古今曲尽底非独可为今日之法亦可留备他日稽考不若降出更令详议如彼说妄便可反覆剖析以尽同异如彼说是此便不当固执如但含糊直降指挥却恐不厌\心反有轻率偏徇之诮若必不欲降出再议即当拟定诏意乞降御笔指挥然终不若再议之为善也其诏意如左云昨因臣僚请迁僖祖皇帝而尊太祖皇帝为初室将来享即正东向之位当已恭依今复思之殊有未便盖太庙见祀九世十二室僖祖自熙宁以来尊为始祖祭于初室百世不迁遇享日即居东向之位已合典礼有其举之莫敢废也太祖尚在四昭四穆之内亦未合便居初室亟正东向却使太庙止成八世而四祖不得合食不若上存僖祖为初室东向如故而迁宣祖一世於西夹室太祖太宗仁宗三室亦为百世不迁之庙将来永不祧毁庶几有以仰顺祖宗之孝心不至妄减太祖世数且符合食之义以副朕钦承宗庙之意其【阙】月【阙】日闰十月【阙】日两次已降指挥更不施行
山陵议状
具位臣朱熹
尚书吏部牒十月九日?宫覆按使孙逢吉状定到大行至尊寿皇圣帝神穴事三省枢密院同奉圣旨令侍从台谏限三日集议闻奏臣方欲赴台集议忽闻朝廷已别差官前去宣谕即与\官具状申省别听指挥外臣窃有愚见深恐言之不早有误大计须至先具奏闻者
右臣窃惟至尊寿皇圣帝圣德神功覆冒寰宇深仁厚泽浸润生民厌世上宾率土哀慕宜得吉土以奉衣冠之藏垂裕後昆永永无极而因山之卜累月于兹议论纷纭讫无定说臣尝窃究其所以皆缘专信台史而不广求术士必取国音坐丙向壬之穴而不博访名山是以粗略苟简唯欲y於绍兴诸陵之旁不惟未必得其形势之善若其穴中水泉之害地面浮浅之虞控粕似浦余惊动诸陵之虑虽明知之亦不暇顾t臣议者又多不习此等猥贱之末术所以不能坚决剖判致烦明诏博访在廷臣实痛之其敢无辞以对臣盖闻之葬之为言藏也所以藏其祖考之遗体也以子孙而藏其祖考之遗体则必致其谨重诚敬之心以为安固久远之计使其形体全而神灵得安则其子孙盛而祭祀不~此自然之理也是以古人之葬必择其地而卜筮以决之不吉则更择而再卜焉近世以来卜筮之法虽废而择地之说犹存士庶稍有事力之家欲葬其先者无不广招术士博访名山参互比较择其善之尤者然後用之其或择之不精地之不吉则必有水泉蝼蚁地风之属以贼其内使其形神不安而子孙亦有死亡~灭之忧甚可畏也其或虽得吉地而葬之不厚藏之不深则兵戈乱离之际无不遭罹发掘暴露之变此又其所当虑之大者也至於穿凿已多之处地气已泄虽有吉地亦无全力而祖茔之侧数兴土功以致惊动亦能丛执怂涫跫抑说然亦不为无理以此而论则今日明诏之所询者其得失大⒁芽杉矣若夫台史之说谬妄多端以礼而言则记有之曰死者北首生者南向皆从其朔又曰葬於北方北首三代之达礼也即是古之葬者必坐北而向南盖南阳而北孝子之心不忍死其亲故虽葬之於墓犹欲其负而抱阳也岂有坐南向北反背阳而向之理乎若以术言则凡择地者必先论其主势之强弱风气之聚散水土之浅深穴道之偏正力量之全否然後可以较其地之美恶政使实有国音之说亦必先此五者以得形胜之地然後其术可得今乃全不论此而直信其庸妄之偏说但以五音尽类t姓而谓X宅向背各有所宜乃不经之甚者不惟先儒已力辨之而近世民间亦多不用今乃以为祖宗以来世守此法顺之则吉逆之则凶则姑亦无问其理之如何但以其事质之则其谬不攻而自破矣盖自永安迁奉以来已遵用此法而九世之间国统再~靖康之变宗社为墟高宗中兴匹马南渡寿皇复自旁支入继大统至於思陵亦用其法而寿皇倦勤之後旋即升遐太上违豫日久以至逊位赤山亦用其法而庄文魏邸相继薨谢若曰吉凶由人不在於地不有所废其何以兴则国音之说自为无用之谈从之未必为福不从未必为祸矣又何为信之若是其笃而守之若是其严哉若曰其法果验不可改易则洛越诸陵无不坐南而向北固已合於国音矣又何吉之少而凶之多耶台史之言进退无据类皆如此试加诘问使之置对必无辞以自解矣若以地言则绍兴诸陵臣所未G不敢轻议然赵彦逾固谓旧定神穴土肉浅薄开深五尺下有水石难以安建矣而荆大声者乃谓新定东头之穴比之先定神穴高一尺一寸五分开深九尺即无水石臣尝详考二人之言反复计度新穴比之旧穴只高一尺一寸五分则是新穴开至六尺一寸五分则与旧穴五尺之下有水石处高低齐等如何却可开至九尺而其下二尺八寸五分者无水石耶且大声既知有此无水吉穴当时便当指定何故却定土肉浅薄下有水石之处以为神穴直至今日前说漏露无地可葬然後乃言之耶其反复谬妄小人常态虽若不足深责然其奸心乃欲奉寿皇梓宫置之水中而略不顾忌则其罔上迷国大逆无道之罪不容诛矣脱使其言别有曲折然一坂之地其广几何而昭慈圣皇皇后已用之矣徽宗一帝二后又用之矣高宗一帝一后又用之矣计其地气已发泄而无余行围巡路下宫之属又已迫狭之甚不可移减今但就其空处即以为穴东西趱那或远或近初无定论盖地理之法譬如针炙自有一定之穴而不可有毫厘之差使医者之施砭艾皆如今日台史之定宅兆则攻一穴而躺斫源匆邮怯职材艿闷溲ǖ乐正乎若果此外别无可求则亦无可奈何而今两浙数州皆为近甸三二百里岂无一处可备选择而独迁就控旗洞耸步之间耶政使必欲求得离山坐南向北之地亦当且先泛求壮厚高平可葬之处然後择其合於此法者况其谬妄不经之说初不足信也耶臣自南来经由严州富阳县见其江山之胜雄伟非常盖富阳乃孙氏所起之处而严州乃高宗受命之邦也说者又言临安县乃钱氏故乡山川形势平邃密而臣未之见也凡此数处臣虽未敢断其必为可用然以臣之所已见闻者逆推其未见未闻安知其不更有佳处万万於此而灼然可用者乎但今偏信台史之言固执绍兴之说而不肯求耳若欲求之则臣窃见近年地理之学出於江西福建者为尤盛政使未必皆精然亦岂无一人粗知梗⒋舐云轿扔澎兑欢台史者欲望圣明深察此理斥去荆大声置之於法即日行下两浙帅臣监司疾速搜访量支路费多差人兵轿马津遣赴阙令於近甸广行相视得五七处然後遣官按行命使覆按不拘官品但取通晓地理之人参互考校择一最吉之处以奉寿皇神灵万世之安虽以迫近七月之期然事大体重不容苟简其孙逢吉所谓少日月别求吉兆为上此十字者实为至论惟陛下采而用之庶几有以少慰天下臣子之心用为国家祈天永命之助臣本儒生不晓术数非敢事以淫巫瞽史之言眩惑圣听自速讥诮盖诚不忍以寿皇圣体之重委之水泉沙砾之中残破浮浅之地是以痛愤激切一为陛下言之譬如乡O亲旧之间有以此等大事商量吾乃明知其事之利害必至於此而不尽情以告之人必以为不忠不信之人而况臣子之於君父又安忍有所顾望而默默无言哉惟陛下详赐省察断然行之则天下万世不胜幸甚谨h奏闻伏候戎肌酒蚋渡惺槭√吏之恐当作史】
晦庵集卷十五
<集部,别集类,南宋建炎至德佑,晦庵集>

[book_title]卷十六
钦定四库全书
晦庵集卷十六　　　　　　宋　朱子　撰奏状
乞蠲减星子县税钱第二状【第一状阙】
臣误蒙圣恩rf偏垒自度庸愚无以补报到任以来夙夜忧劳惟思所以上布圣恩下求民瘼仰副使令之万一者窃见本军诸县大抵荒凉田野榛芜人烟稀少而星子一县为尤甚因窃究其所以乃知日前兵乱流移民方复业而官吏节次增起税额及和买折帛数目浩瀚人户尽力供输有所不给则复转徙流亡无复顾恋乡井之意其幸存者亦皆苟且偷安不为子孙长久之虑一旦小有水旱则复顾而之他观其气象如腐草浮苴无有根O愁叹亡聊深可怜悯是以去年六月曾以此县税钱利害条具闻奏乞赐蠲减伏蒙圣恩即日降出而户部下之本路漕司漕司委官究实复以申部取旨施行百里疲羸日夕仰望圣泽之下流不啻饥f而户部乃以去岁议臣之请复下漕司责以对补吏民相顾悼心失图臣愚惶惑亦不知所以为计然窃伏惟念陛下仁勤俭恭已爱民四方远近凡以病告无不恻然兴念即赐复除臣不敢广引前事且如近者汀州所贡白金岁数千两一旦沛然出令举以丐之了无难色此岂复责其有所取偿而後予之哉惨怛之爱发於诚心而不可已也而往者议臣不足以窥测天地含容施生之大德辄为对补之说以逆沮远近祈恩望幸之心臣虽至愚有以知其决非陛下之本心也且州郡诚有余财自当措置兑那以纾民力岂复敢以此等琐末上劳天听正为公私匮乏不能相救是以冒昧有此陈请今乃限以对补之说不附其说则远县穷民永无苏息之期必从其说则势无从出不过剜肉补疮以欺天罔人不惟无益而或反以为害不惟仰失陛下爱民之本心而臣之愚亦有所不忍为也是以敢冒万死复以奏闻欲望圣慈特降睿旨检会前奏依汀州例直赐蠲放施行计其所捐除不碍上供数外不过绢一千五十余匹钱二千九百余贯比之汀州之数未为甚费而可以少斯人使得安其生业臣不任祈天沥恳皇恐俟命之至
奏南康军旱伤状
照会本军并管属星子都昌建昌县自六月以来天色亢阳缺少雨泽田禾乾枯本军?依御笔处分严禁屠宰精意祈禳及行下逐县精加祈祷去後今据星子都昌建昌县申依应遍诣寺观神祠及诸潭洞建坛祭祀请水精加祈祷雨泽并无感应今来诸乡早禾多有乾损及备据税户陈德祥等状披诉所布田禾缘雨水失时早禾多有乾槁不通收刈申乞委官检视本军今检淳熙令诸官私田灾伤秋田以七月听经县陈诉至月终止本军除已依条施行外须至奏闻
乞放免租税及拨钱米充军粮赈济状
臣伏G本军今为久缺雨泽早田旱损已依令式具状奏闻讫照对本军地荒田瘠税重民贫昨於乾道七年曾遭大旱伏蒙圣恩放免本年夏秋二税钱米绢共八万六千三百二十贯石匹及诏本路监司应副军粮米四千石拨到籴军粮米钱九千余贯并拨本军未起米一万一千七百余石本军借兑过乳香度牒钱一万余贯凑籴军粮支遣官兵及拨到赈济米五万石又拖欠两年上供折帛月椿等钱共九万三千四百一十六贯石匹两然後遗民复得存活以至今日今兹不幸复罹枯旱之灾又蒙陛下亲降御笔深诏守臣精加祈祷而臣奉职无状无以感格幽明祈祷两月殊无应拷裨蛟缣锸菜鹌甙送硖镆辔纯芍正得薄收其数亦不能当早田之一二访闻耆老云乾道七年之旱虽不止於如此然当时承屡丰之後富家犹有蓄积人情未至惊忧又以朝廷散利薄征赈给之厚而人民犹不免於流移殍死闾井萧条至今未复况今民间蓄积不及往时人情已甚忧惧目下军粮便阙支遣计料见管常平斛斗亦恐将来不足赈济支用若不沥恳先自奏闻窃恐将来流殍之祸及他意外之忧又有甚於前日欲望圣慈早降睿旨许依分数放免税租外更令转运常平两司多拨钱米应副军粮备赈济则一郡军民庶几不致大段狼狈冒犯天威臣无任恐惧待f之至
再奏南康军旱伤状
照对本军管属星子都昌建昌三县管下诸乡自春夏以来雨泽少愆寻行祈祷於五月中旬已获感应稍稍沾足遂至高下之田皆已布种至六月上旬以来又阙雨泽及遍诣管属灵迹寺观神祠诸处渊潭取水建置坛j依法册祭龙及修设醮筵禁止屠宰精加祈祷自後未获感应其管下民户陂塘所积水利虽车戽注?禾稻缘乾亢日久兼又风色渗漏是致民田多有乾槁不通收刈见不住据人户投陈旱伤不~本军?依御笔处分严禁屠宰精意祈禳及行下逐县精加祈祷去後据星子都昌建昌县申依应遍诣寺观神祠及诸潭洞建坛祭祀请水精加祈祷雨泽并无感应今来诸乡早禾多有乾损及备据税户陈德祥等状披诉所有田禾缘雨水失时早禾多有乾槁不通收刈申乞委官检视本军检淳熙令诸官私田灾伤秋田以七月听经县陈诉至月终止具录奏闻
乞截留米纲充军粮赈粜赈给状
臣熹昨以衰病无能退居田野陛下过听不忍弃捐超资越序付以千里民社之寄德至渥也而臣亡状不能悉心营职宣布恩驯致旱灾害及民物虽已尝具奏闻及申省部诸司乞行赈救今来窃闻接济饥民事常平司已行措置惟有军粮一节利害尤为不轻而未闻诸司有所措置窃虑一旦事出意外f无所逃须至昧死再有陈奏伏望圣明俯垂临照臣契勘南康军受纳人户m米计四万六千五百一十九石年科拨并充上供起发而本军官吏军兵一岁粮廪计当用米二万七千五百一十三石并无科名支拨从来只於人户输纳m米多收加耗高量斛面皮侵支漕司科拨未尽米斛应副支遣昨於淳熙五年内奉圣旨令人户自行把⒓青交量每斛已减斛面二斗及臣到任访闻民间犹以所纳为重又行措置减去加耗一斗所入之数既已不多然若无水旱灾伤非泛支遣更以别色官钱多方籴补亦可仅免旷阙今者不幸遭此旱伤差官检放虽未见得分数多寡然以目所见参之传闻其势所收未必及三四分窃虑将来减放之後实纳m米头数不多当此凶年所减加耗斛面又难以复行增起即本军官兵所支粮廪委是并无指拟夫民饥犹能流移逐食军兵既系尺籍从来仰食於官岂容一日有所欠阙臣既浅短无术可为旬月以来昼度夜思以至成疾虽已略控危衷陈乞罢免然念州郡事势日就危g又有万倍於一身者若不力告朝廷早为之所而但偷为一身之计自求安便则其上负陛下拔擢任使之恩虽复万死犹有余f故不自揆其\贱辄敢复具情实冒昧奏闻欲望圣慈哀怜远方军民遭此旱虐凛然日有沟壑之忧特降睿旨许留淳熙六年残零未起米纲及七年合起米纲并充本军军粮及赈粜赈给支用其赈粜米钱候将来收到别随纲运解发庶几一郡生灵若军若民皆得以保其蝼蚁之微命共感天地造化无穷之恩更乞怜臣所患心疾不堪思虑又苦脚气不任步履早赐罢免仍催已差下人石凡缓虬慵医尤思菜偾袄粗任使臣得舆病还家待尽余息则臣之私计亦为幸甚谨h奏闻伏候戎
贴黄
照对本军淳熙六年米纲未起仅五千石今年m米且约减放七分即所余合纳米不过一万三千九百五十五石若蒙圣旨尽行拨赐亦不为多又况赈粜米钱将来续次发纳即其实支之数愈更不多此在朝廷至为微末而可以救活一郡军民之命诚非细事伏乞圣照
奏推广御笔指挥二事状
具位臣朱熹
伏G本路安抚使司牒备奉御笔指挥颇闻雨泽愆期有妨农务仰本路帅守勤恤民隐决遣滞狱严禁屠宰精加祈禳若未感格即具奏闻当议降香前来期於必应俾雨泽沾足朕忧轸卿等各勉?母怠臣伏读圣训有以仰见陛下畏天之诚爱民之切虽成汤桑林之祷宣王云汉之章无以过此甚盛德也臣幸以愚贱获奉诏旨谨以誊写播告质之幽明仰凭威灵屡获感应但其雨泽不至浃洽均匀目今正是早禾吐穗结实之时尚多阙水去处又闻湖南湖北淮西等路例皆枯旱将来不幸或至荒歉即虽移民移粟之小惠亦无所施臣是以夙夜忧詹诲居窃以愚见推广圣训画为二策具以奏闻如有可采乞赐施行庶几有以导迎和气销去旱灾仰陛下宵旰之忧惟是不量卑鄙屡犯天威无任震惧陨越之至臣之所陈谨具如后
一臣伏读圣诏有曰勤恤民隐臣谨已遵禀施行讫然臣窃闻陆贽有言民者邦之本财者民之心其心伤则其本伤其本伤则支干凋瘁而根柢蹶拔矣推此言之则今日所以勤恤民隐莫若其税赋弛其逋负然後可以慰悦其心而感召和气也臣自去年到任之初即以本军星子县税赋偏重尝具奏闻乞赐蠲减及续体访到三县夏料木炭钱科纽太重亦尝具申省部及提点司其木炭钱近得提点司保明条奏已蒙圣恩蠲减二千贯讫独星子减税一事虽蒙圣恩施行而户部行下漕司漕司委官核实近日方得回申户部此事若格以有司之法必是方多沮难未容便得蠲减所愿圣慈深赐矜怜直降睿旨特依所乞则此县之民庶几复得乐生安土永为王民不胜幸甚臣又窃见州县积欠官物已去年明堂赦书自淳熙三年以前并行除放而近者上司行下依旧催督至如本军虽小而所催除虚额逃阁外凡一十三项计三万四千七百三十三贯石匹两其他大郡抑又可知其间所欠虽复名色多端然而皆是赦恩已放之物今日再行催理不唯仰亏帝王大信而其为害有不可胜言者盖若勒令州县填补则州县无所从出必至额外巧作名色取之於民若但责之欠人则其间多已贫乏狼狈虽使卖妻鬻子不足填纳而监系在官无复解脱之期均之二者皆不足以足用丰财而适足以伤和致l为害不轻臣愚欲望圣慈特推旷荡之恩自淳熙三年以前但干欠负官物不问是何名色凡赦恩已放若已放而未尽者一切蠲除如有违诏辄行催理仰被受官司缴连具奏委自三省看详将施行官司重作行遣其被苦人户亦许径赴登闻院进状陈理依此施行庶几圣恩下达民情上通可以感格和平销去灾l惟圣明留意则天下幸甚
一臣伏读圣诏有曰决遣滞狱臣谨已遵禀施行讫然臣窃闻之易曰君子明谨用刑而不留狱此圣人观象立教万世不易之法也今州县之狱勘结圆备情法相当者并皆即随时决遣惟其刑名疑虑情理可闵者法当具案闻奏下之刑寺审阅轻重取自圣裁而州县不敢以意决也此深得古人明谨用刑之意矣然奏案一上动涉年岁且如本军昨於淳熙四年十一月内申枢密院乞奏o贼倪敏忠f案其罪状明白初无可疑而凡经二年有半至今年三月内方榷闲邢缕渌似此亦且非一窃计他州繁剧去处此类尤多若使皆是行o杀人之贼偶有疑虑使之久幽囹圄亦何足恤其间盖有法重情轻之人本为有足悯怜冀得蒙被恩贷而反淹延禁系不得早遂解释则恐非圣人所谓不留狱之意也臣愚欲望圣慈特诏大臣一员专督理官严立程限令将诸州奏案依先後资次排日结~其合贷命从轻之人须当日便与行下其情理深重不该减降者即更与一限责令审核然後行下庶几轻者早得决遣释放重者不至仓卒枉滥是亦导和弭灾之一术惟圣明留意则天下幸甚
右谨件如前谨录奏闻伏候戎
奏借兑上供官钱籴米并乞权行倚阁夏税钱帛状
臣昨为本军今年灾伤至重奏乞截留两年上供米斛内循狂妄伏俟诛夷不谓圣恩即垂开允臣与合郡千里军民鼓舞相庆仰戴天地父母再生之恩虽复捐躯陨首诚不足以仰报万分之一今来检放旱伤秋m通计不止七分除已一面e具奏闻外复有危迫之恳须至冒昧以闻窃见本军今年所理夏税缘自省限起催以来即苦旱乾人户车水救田日不暇给忧劳愁叹实与常岁不同遂不敢严责诸县依限催理只令劝谕人户自行输纳至今截日方据纳到绢九千四百匹钱一万六千七百二十五贯二百五十九文省其绢一面支装起发所有见钱窃缘本军别无储积可备赈粜不免擅行兑借并未起淳熙六年折帛钱七千三百一十九贯二百九十六文省通前两项共钱二万四千五十二贯五百五十五文省f此米价未起之间收籴米斛约计可得一万一千五百七十石赈粜饥民却俟粜毕收簇元钱节次起发其余人户所欠钱绢数目尚多而民间自今以往饥饿寒冻之忧日甚一日渐次无力可以供输臣诚不忍更行催督以速其流离转死之祸敢冒万死复以上闻欲望圣慈更赐哀怜许将本军今年人户未纳夏税钱帛权行倚阁令候来年蚕麦成熟却随新税带纳庶几饥饿余民得保生业不胜万幸所有臣辄将上供官钱借兑籴米之f敢不俯伏?俟朝典伏乞圣慈并赐施行臣无任瞻天望圣皇惧恳切之至
乞拨赐检放合纳m米充军粮状
尚书省子宣教郎权发遣南康军朱熹奏为今岁旱伤除接济饥民一事常平司已行措置惟有军粮岁用二万七千五百一十三石并无窠名支拨乞将淳熙六年未起米五千石并今年m米检放外余数乞尽行拨赐充军粮及赈粜赈给支用奉圣旨令本路提举常平司将所部州军应管常平义仓钱米通融数支拨外更许本军将淳熙六年未起米并皆尽数存留充军粮及赈粜等支用内粜到价钱令项桩管非奉朝廷指挥不得擅行支使其淳熙七年分来候见得实旱伤分数别行申取朝廷指挥本军除已遵禀施行外今据星子都昌建昌县申到检放通计八分四毫四丝所有今秋m米管催四万六千五百余石除放八分四毫四丝计米三万七千四百余石外合纳米九千九十余石窃缘本军一年支遣米计二万七千五百一十三石政使尽蒙拨赐上项米斛其於岁计尚阙支遣若於数内更令发起即其狼狈又将有不可胜言者欲望圣慈矜怜孤远特许尽数支拨上件放外m米与充军粮则一郡军民不胜幸甚伏候戎
奉劝谕到赈济人户状
照对本军今岁旱伤细民阙食已行下管属星子都昌建昌县劝谕到上户张世亨等承认米谷赈粜接济民间食用已行下逐县告示上户依所认数目桩管在家伺候差官审实监粜去後续行在尚书户部符九月十九日辰时淳熙七年九月十三日戎惺槊畔率〖旎嶙乾道七年八月一日冉谖姆梦藕南江西间有旱伤州军窃虑米价踊贵细民艰食理合委州县守令劝谕有米斛富室上户如有赈济饥民之人许从州县审究指实保明申朝廷依今来立定格目给降付身补授名目内无官人一千五百石补进义校尉【愿补不理选限将仕郎听】二千石补进武校尉【如系进士与免文解一次不系进士候到部与免短使一次】四千石补陈信郎【如系进士与补上州文学】五千石补承节郎【如系进士补f功郎】符本军疾速施行本军遂?禀行下星子都昌建昌县劝谕承认赈粜米谷之人如愿将来赈济依今来所降指挥格法推赏去後今据都昌建昌县状申劝谕到元认赈粜米谷税户张世亨张邦献刘师舆黄澄四名各情愿依格法将米谷赈济饥民乞依今降指挥保奏推赏本军已行下逐县告示张世亨等依数桩管米斛伺候本军给历付饥民及差官前去监辖赈济饥民请领食用候见的实赈过米数别行保奏推赏外须至奏闻者
缴纳南康任满合奏禀事件状
臣熹昨於淳熙五年炔钋凹差遣续奉圣旨令臣任满前来奏事臣已於次年三月到任至今年三月已系成资方欲等候替人前来交割职事即依元降指挥前去奏事忽於三月二十五日尚书省子奉圣旨除臣提举江南西路常平茶盐公事自顾\顽已试无状荐蒙任使恩重命轻未敢遽有辞避已於当日望阙谢恩受讫缘为替人未到法未得离任其元降奏事指挥又缘已有前件恩命兼臣见患心气精神不全思虑应对动有差错不敢前诣国门听候进止外伏念臣愚贱\远在任二年凡所奏陈多蒙开纳甫及终更曾无绩坑置墒ザ饔写岁擢臣虽至愚然早服父师之训其於君臣大义与夫古今治乱得失之故粗亦识其梗⑵癫辉傅靡煌天日之光少罄平日愚忠之万一顾以衰颓不获自尽退就田亩死有遗憾惟是今任职事尚有合具奏禀事件不免具事状条画以闻而总其目如左须至奏闻者
一臣熹状奏为本军星子县税钱太重欲乞直降睿旨特赐蠲减事
一臣熹状缴连本军状奏为劝谕到税户张世亨张邦献刘师舆黄澄共承认米一万九千石赈济饥民给赐了毕欲乞不候诸司保明早依元降赏格推恩事
一臣熹状奏为乞降指挥淳熙七年被灾之郡不得催理积欠及将倚阁夏税特与蠲放其上三等户零欠夏税亦与多作料次逐年带纳事
一臣熹奏为乞赐白鹿洞书院榷罴捌虬浣倒庖⑹偈ハ芴焯宓佬匀食系戮武纬文太上皇帝御书石经及国子监九经注疏等事
右谨具如前欲望圣慈特降睿旨逐一施行不胜幸甚臣瞻望阙庭无任慕恋祈恳之至谨h奏闻伏候戎
一
右臣误蒙圣恩俟f偏垒自度庸愚无以补报到任以来夙夜忧劳惟思所以上布圣恩下求民瘼仰副使令之万一者窃见本军诸县大抵荒凉田野榛芜人烟稀少而星子一县为尤甚因窃究其所以乃知日前兵乱流移民方复业而官吏节次增起税额及和买折帛数目浩瀚人户尽力供输有所不给则复转徙流亡无复顾恋乡井之意其幸存者亦皆苟且偷安不为子孙长久之虑一旦小有水旱则复顾而之他观其气象如腐草浮苴无有根O愁叹亡聊深可怜悯是以到任之初曾以此县税钱利害条具闻奏乞赐蠲减伏蒙圣恩即日降出而户部下之本路漕司漕司委官究实复以申部取旨施行百里疲羸日夕仰望圣泽之下流不啻饥渴而户部乃以往者议臣之请复下漕司责以对补吏民相顾悼心失图臣愚惶惑亦不知所以为计者是以默息久之不敢复有奏陈今既终更不远郡境又遭去年之旱其憔悴无l之态又有甚於前所陈者是以不敢爱死复婴a钺而一言之夫以民之贫病至於如此州郡诚有余财自当措置兑那以纾其力岂便敢以此等琐末上劳天听正为公私匮乏不能相救是以冒昧有此陈请今乃限以对补之说使远民之疾苦不得以上闻而陛下之德泽不得以下究此殆议者过计之忧臣虽至愚有以知其决非仁圣之本心也欲望圣慈特降睿旨将淳熙六年十月十九日对补指挥更不施行仍照有司检会臣熹前奏本军星子县税钱事直赐蠲放盖其所捐除不碍上供数外不过绢一千五十余匹钱二千九百余贯此於大农之经费不足以当九牛之一毛而可以少百里之民使得安其生业臣不任祈天沥恳惶恐俟命之至谨h奏闻伏候戎
二
贴黄
奏为本军劝谕都昌建昌县税户张世亨刘师舆进士张邦献待补太学生黄澄赈济饥民斗斛
照会本军去岁旱伤至重细民阙食虽有桩管及拨到常平米斛数目不多深恐不行周给遂行劝谕到管属上户承认米数赈粜接济民间食用续於去年十月十一日行在尚书户部九月十六日辰时淳熙七年九月十三日戎惺槊畔率〖乾道七年八月一日冉谖姆梦藕南江西间有旱伤州军窃虑米价踊贵细民艰食理合委州县守令劝谕有米斛富室上户如有赈济饥民之人许从州县审究指实保明申朝廷依今来立定格且给降付身补授名目内无官人一千五百石补进义校尉【愿补不理选限将仕郎听】二千石补进武校尉【如系进士与免丈解一次不系进士候到部与免短使一次】四千石补承信郎【如系进士与补上州文学】五千石补承节郎【如系进士与补f功郎】符本军疾速施行本军?禀行下管属再行劝谕承认赈粜米数之人如愿将米赈济切待审究保明申朝廷依今来所降指挥格法推赏去後据都昌建昌县申数内劝谕到元认粜米税户张世亨刘师舆进士张邦献黄澄四名各情愿承认米依格法赈济内建昌县税户张世亨五千石乞补承节郎进士张邦献五千石乞补f功郎税户刘师舆四千石乞补承信郎并都昌县待补太学生黄澄五千石乞补f功郎各乞依今降指挥保奏施行本军遂行下告示张世亨等依数桩米伺候给历付饥民差官监辖赈济已於去年十二月二十八日先具奏闻及申本路诸监司照会去讫续据管属星子都昌建昌三县共开列阙食饥民二万九千五百七十八户数内大人一十二万七千六百七口小儿九万二百七十六口本军各印给历头牌面置簿历发送逐县当职官给散付人户预於县市及诸乡均定去处共置三十五j分差见任寄居指使添差监押酒税务监庙大小使臣共三十五员监辖赈粜赈济及委县官分je察严戢减∑蛞之弊自淳熙八年正月初一日为始令抄到阙食人户赴j赈粜其鳏寡孤独之人即以常平米斛依法赈济至正月内又缘雪寒行下属县将元系赈粜饥民用上件张世亨黄澄等米及常平义仓米一例赈济两日至三月内又虑饥 民艰得钱收籴米斛再自十一日为头行下诸县将己给历赈粜饥民一例普行赈济一十三日通作半月及照得都昌县止有黄澄一名承认赈济米五千石凑所管义仓米会计赈济不周本军遂於建昌县张世亨等赈济米内拨米四千石本军措置官钱和雇脚夫舟船装载发送都昌县交管分於置j去处责令监辖赈济至闰三月十五日终节次据都昌县建昌县申到张世亨张邦献刘师舆黄澄赈济过米撮g共计一万九千石星子县元无劝谕到上户赈济米斛即以常平义仓米斛依例普行赈济外本军节次行下都昌建昌知县逐旋审究的实赈济过张世亨黄澄等米数保明申军去後据f功郎监城下酒税权都昌县事孙侨通直郎知建昌县事林叔坦状保明到张世亨张邦献刘师舆黄澄赈济过米一万九千石委是节次赈济饥民食用之数即无冒滥本军一面差委从政郎本军司法参军陈祖永前去都昌建昌县核实到张世亨张邦献刘师舆黄澄赈济米一万九千石委是赈济过的实之数本军再行稽考别无冒滥保明是实本军勘会得张世亨刘师舆各系税户张邦献系应举习诗赋终j士人并黄澄系於淳熙四年秋试应举习诗赋取中待补太学生第十五名是实其张世亨张邦献刘师舆黄澄赈济过米数各应得近降指挥赏格数内税户张世亨赈济过米五千石合补承节郎税户刘师舆赈济过米四千石合补承信郎进士张邦献赈济过米五千石合补f功郎待补太学生黄澄赈济过米五千石合补f功郎除已具申本路安抚司转运司提举司提刑司照会依条保奏推赏外欲望圣慈下所属给降合得付身发下以凭给付张世亨张邦献刘师舆黄澄祗受须至奏闻者
贴黄
臣契勘本军管下去秋种麦甚广春初亦极茂盛续次访闻近缘雨水颇多大段伤损民间养蚕亦缘雨湿桑柘不至十分成熟伏乞圣照
臣契勘除上项张世亨等四家米数已行支散了毕外续次访闻都昌县下尚有漏落人户未曾赈济除已帖本县知佐审实用义仓米支散去讫伏乞圣照贴黄
奏为乞特诏有司不候诸司保明将本军所奏黄澄等赈济早赐依格推赏奏闻事
右臣昨奉淳熙七年九月十三日圣旨劝谕到本军人户黄澄等出备米一万九千石赈济饥民已曾累具画一奏闻去讫近缘春初风雪寒冻及三月以来农功将起巳帖诸县将上件米普行赈济管内饥民两次通计二万九千五百七十八户数内大人一十二万七千六百七口小儿九万二百七十六口大人一斗五升小儿七升五合足为半月之粮今已了毕千里之民既免於饥饿流离殍死之忧无不欢呼鼓舞感戴圣恩臣亦多方体察询究委无欺隐漏落诳妄不实之弊已因近降指挥具事状申本路监司乞行保奏外窃缘当来劝谕并是臣亲书榜帖分遣官属再三往复示以朝廷命令官赏之信其人乃肯欣然听命今臣秩满非久解罢若不力为奏陈早乞推赏万一他日有司视同常事巧为沮S则不惟使臣得f於民亦恐朝廷异时命令无以取信於下本军不免别具状奏欲望圣慈特诏有司不候诸司保明将本军所奏黄澄张世亨张邦献刘师舆早赐处分依格推赏庶几民间早获为善之利日後或有灾伤富民易以劝率贫民不至狼狈实为永久之利臣不胜大愿其本军奏状缴连在前谨h奏闻伏候戎
三
右臣辄有愚见上渎圣聪臣窃见本军去年大旱田亩不收幸蒙圣恩减放秋m倚阁夏税而又申诏有司发廪劝分前後丁宁勤勤恳恳凡所以加惠於无告之穷民者至深至厚以故今岁开春以来及今已是七十余日而闾里细民幸不至於大段阙食又幸目今雨泽以时原野渐润度料不过四五十日则二麦可收又四五十日则早稻相继决不至於复有流离捐瘠之祸以勤陛下宵旰之忧矣然臣窃以为夯闹政蠲除赈贷固当汲汲於其始而抚存休养尤在谨之於其终譬如伤寒大病之人方其病时汤剂砭灸固不可以少缓而其既愈之後饮食起居之间所以将护节宣小失其宜则劳复之证百死一生尤不可以不深畏也今者饥饿之民虽得蒙被圣恩以幸免於死亡然亦类皆鸟形鹄面n然无异於大病之新起若有司加意抚绥其财力则一二年间筋骸气血庶几可复其旧若遂以为既愈而不复致其调摄之功但见其尚能耕垦田畴撑拄门户而遽欲责以累年之逋负与夫去岁倚阁之官物则是人者其必无全理矣窃闻乾道七年之旱夏税秋m亦皆尝蒙圣恩矣而流殍甚\迄今不复者正以次年带纳前料税物者迫之也然考其实所谓带纳者初未尝大段有人纳到以佐有司用度之阙而奸胥猾吏得以并缘搔扰则其害有不可胜言者其後淳熙元年九月四日乃以荐饥始蒙蠲放则三年之间所失已多而无及於事矣今旧逋未除新税将起斯人懔懔已有狼顾之忧臣愚欲望陛下赦臣之f察臣之言亟诏有司凡去年被灾之郡尽今年毋得催理积年旧欠及将去年倚阁夏税悉与蠲放其上二等人户当此凶年细民所从仰食其间亦有出粟减价赈粜而不及赏格者欲望圣慈普加恩施许将去年残欠夏税多作料数逐年带纳则覆载之间幅员之内当此灾旱之余无有一夫一妇不被尧舜之泽矣臣愚贱\远不当妄有陈奏实以误膺委寄职在牧民窃於诏令之间有以仰窥陛下子爱黎元之心有加无已大惧无以仰称万分是以不敢不尽其愚冒渎天威臣无任恐惧越之至谨h奏闻伏候戎
四
右臣窃尝伏读国朝会要?视太宗皇帝尝因江州守臣周述之奏诏以国子监九经赐庐山白鹿洞书院既又以其洞主明起为蔡州褒信县主簿以旌儒学每恨无由一至其处仰观遗迹及蒙圣恩假守兹土到任之初考按图经询究境内民间利病乃知书院正在本军星子县界而陈舜俞庐山记又载真宗皇帝咸平五年尝扔兴局丶有奚杉湟蛐惺于樘潦嫉镁由其地见其山川环合草木秀润真闲燕讲学之区而荒凉废坏无复栋宇因窃惟念太宗皇帝真宗皇帝所以幸教多士垂裕万世之意其盛如彼而下吏浅闻弗克原念以称万分之f其大如此骇惧震b不皇启居既又按考此山老佛之祠盖以百数兵乱之余次第兴葺鲜不复其旧者独此儒馆为荆榛虽本军已有军学足以养士然此洞之兴远自前代累圣相传眷顾光宠德意深远理不可废况境内观寺钟鼓相闻殄弃Ｂ滋杆悼栈梦从醒崞涠嗾叨先王礼义之宫所以化民成俗之本者乃反寂寥希N合军与县仅有三所而已然则复修此洞盖未足为烦於是始议即其故基度为小屋二十余间教养生徒一二十人节缩经营今已了毕但其榷罟偈榻砸焉栈偕⑹无复存者不敢擅行标题收置辄昧万死具奏以闻欲望圣明俯赐鉴察追述太宗皇帝真宗皇帝圣神遗意特降让仍旧以白鹿洞书院为额仍诏国子监仰摹光尧寿圣宪天体道性仁诚德继武纬文太上皇帝御书石经及印版本九经疏论语孟子等书给赐本洞奉守看读於以褒广前烈光阐儒风非独愚臣学子之幸实天下万世之幸谨h奏闻伏候戎
贴黄
臣顷年亲见潭州岳麓书院尚存旧碑大书却驮缆词樵毫字伏乞睿照
阿马奏案内小贴子
臣熹等契勘阿马既与外人通情密谋杀夫自是不容旁有知证本不敢具案闻奏今提刑司牒须至具奏谨按本人所犯隳~三纲情状惨酷闻之犹可酸鼻窃虑有司因循常格拟从减等之坐有害风事体不轻欲望圣明洞察特依常法以警e愚以正邦法臣等不任大愿
奏绍兴府都监贾佑之不抄饥民状
照对绍兴府诸县今岁灾伤饥民流移阙食甚\?禀圣训寅夕究心奉行缘本府山会稽县人户不住遮道告诉抄不尽漏落不实臣即已措置专设一局见今呼集耆保乡司专委本府当职官敦请乡官重行隔别审实其在城五厢阙食细民及流移到府之人本府虽委逐厢官沿门抄访闻多是止凭厢典合干人多有不实不尽亦行前来陈诉臣又已送下厢官审实抄所有他处流移到府臣亦已行下本府与县令佐约束停房店舍不得多所赁资并津渡邀滞仍遍行收拾病患饥困及遗弃小儿就N寺院安着支拨常平官钱收买柴薪荐给衣袄之类修合药饵医治煮造三两等稀稠粥次第救助仍委诸慈悲僧道主管看养所行非不告戒臣今月十九日据马林等投状称是嵊县人事【人事疑当作人氏】移在本府第一厢居住阙食饥饿内有马百四一名扶到臣治所已是饥饿日久十分羸困才到不久即便倒死臣即令医人用药灌救移时方得苏醒遂行呼到本厢官武翼郎绍兴府兵马都监贾佑之取问元不抄供报因依本官应对不行及先来承受本府牒委及承臣送下陈状并无抄事因报应本官委是不职难以存留在任臣除已先将贾佑之牒绍兴府对移本府指使差遣外欲望圣慈特降睿旨重赐黜责以为官吏奉行赈济不?之戒
乞借拨官会给降度牒及推赏献助人状【未论止许之许疑当作计】
臣昨被临遣备使浙东又蒙圣慈赐以钱会三十万贯以给一路赈粜赈济自谓遭圣恩隆厚至於如此其势必可以救活此道之人伏自入境以来日据绍兴府会稽山两县人户投诉抄漏落遂将诸县悉行根括先据两县申到比旧计增二十五万六千一百九十二口其余诸县尚未申到计其县分地里之大小户口决当数倍於此盖缘当来诸县抄不甚子细而又涉日既久向之粗能自给者今皆阙食所以饥民之数日有增加因以此数考按本府昨来均定所得钱米拨下诸县之数其为欠阙数目尚多遂将昨来所蒙给降会子等钱除五万贯诸州申到已无见在更留五万备诸州取拨外即计逐县大小及已得钱米多寡等第均给计已支费十八万余贯而会稽山两县自占九万余贯其余拟诸县申到再人数别行均给者共不过一万余贯计可得米三四千石而已事势危迫不免逐急於盐司钱内借拨九万余贯牒绍兴府措置运籴然亦仅可得米二万余石而已以两县再所添计之则此二万二三千石之米其势岂足以均及诸县之人然而两县所得一家不过日得一二升一口不过日得一二合而已此皆仅足以苟延喘息而不足以救其死命窃料更加旬月未论不得食者必致殍死而此得食之人亦有羸困不能以自存者矣又况当来计料粜济止到三月十五日便行住罢已不能给而麦熟犹在四月麦之熟否姑置未论止许住罢至麦熟犹有半月余日无以接济夫以绍兴一郡之饥自臣未到已蒙拨赐米十四万石钱九万贯至臣有请又蒙圣恩如此其厚而臣智术浅短不能变通其所施为止於如此窃恐考之於今则徒有赈救之名而无赈救之实要之於後则既已养之数月之久而不免弃之旬日之间徒费陛下军国之储数十大万而不足以称陛下救民水火之心固臣之无状死不偿责至於减米增赏虽已得旨通行而去年献助之人至今未蒙推赏度牒换米虽已得旨给降而米数太多度牒一道计当钱千五百缗以此至今皆未闻有应募者则此窃恐陛下忧劳恻怛_施济\广大无穷之心或格於有司等挛o啬之议而不得以下究也臣已与帅臣王希吕同状奏闻欲望圣慈更赐怜悯再行借拨会子三十万贯及今籴米五六万石通融接续措画粜济而复於此详具其所以然者以闻其去年本路所奏合推赏人则乞特诏有司直与推赏给降告命付之本州令守臣唤上当厅受不须更令官司保明徒为文具其度牒亦乞裁减半价只作百五十石仍再给降三百本付绍兴府令臣与王希吕同共掌管交到米斛即与书\则人必乐从应募者\凡此三者傥蒙施行庶几此郡饥民逐家一日各添得米一二升逐口一日各添得米二三合而逐县续有到漏落户口及流移归业之人亦得以渐次收拾不至饥死既有以卒究陛下忧劳恻怛博施济\广大无穷之心而草野愚臣亦得以凭藉威灵不负饥民之命千万幸甚如其不然则臣计已穷终必仰孤任使伏自到任以来朝夕忧惧精神耗竭四肢缓弱时复麻痹窃恐一旦溘然无以见百万馁鬼於地下欲望圣慈赦其罪戾许臣罢免使得脱此w债归骨故山亦千万幸甚披心沥血干冒宸严臣无任恐惧战栗之至
奏救荒事宜状
臣蒙恩将命浙东奉行救恤到官日夕考究求所以上副焦劳之意窃见浙东诸州例皆荒歉台明号为最熟亦不能无少损而绍兴府之饥荒昔所未有臣以目所G咚既ニ昴峡抵歉犹谓之乐岁可也赈救既在所急事体宜先奏闻今绍兴八邑余姚上虞号为稍熟然亦不及半收新昌山会稽所损皆七八分嵊县旱及九分萧山诸暨水旱相仍几全无收今除余姚上虞稍似可缓外且论萧山等六县约其所收不过十一先次朝廷拨米一十四万七千石钱九万贯并本司前官申朝廷於衢婺州通融拨到义仓钱三万八千七十五贯一百文明州义仓米五千石数目非不多州郡日夕惟赈济是务官吏稍解事者皆奔走不暇虽寄居士大夫亦不敢宁处不可谓不留意然终未有能救饥莩之实民情嗷嗷日甚一日不独下户乏食而士子宦族第三等人户有自陈愿预乞丐之列者验其形骸诚非得已兼自秋来卖田拆屋斫伐桑柘鬻妻子货耕牛无所不至不较价之甚贱而以得售为幸典质则库户无钱举贷则上户无力艺业者技无所用营运者货无所售鱼虾螺蚌久已竭泽野菜草根取掘又尽百里生齿饥困支离朝不谋夕其尤甚者衣不盖形面无人色扶老携幼号呼宛转所在成群见之使人酸辛怵惕不忍正视其死亡者盖亦不少臣深究其所以然正缘绍兴地狭人稠所产不足充用稔岁亦资邻郡非若浙西米斛之多又以和买偏重无巨富之家连遭水旱兼失蚕麦些小积谷春首劝粜无有存者上户先已匮乏是以细民无所仰给狼狈急迫至於如此大抵荒歉自五分以下犹可措置盖以五分之粟给十分之人稍行劝分便可苟活今以空虚之郡而荒及九分则一分之粟既不能给十倍之人而户口甚多所阙浩瀚亦有非移民移粟所能补助者臣所目见心思兼询访士夫父老者既如此复约垦田收租之数以证之除余姚上虞外今将田亩计其岁入六县为田度二百万亩每亩出米二石计岁收四百余万又将今再抄山会稽两县口数以约六县之数则山会稽丁口半於诸暨嵊县而比新昌萧山相去不远~长补短两县当六县四分之一今抄山会稽四等五等贫乏之户计三十四万口四等之稍自给及上三等者不预焉则统计六县之贫民约须一百三十万口并上户当不下百四十万计稔岁所a四百万石米除上供及州用外养百四十万之生齿日计犹不能及二升之数则所谓乐岁无余者既信而有证矣又约六县所蠲放分数以计今岁民间所收不过十分之一则所不收之米约计三百六十万石而所收止四十万石阙乏数目如此浩瀚则所谓补助无策者又信而有证矣今将绍兴府先所得钱一十二万八千七十五贯一百文并臣所得三十万贯除五万贯诸州申到已无见在又措留五万贯均给诸州外不过共折米八万二千余石并前项米一十四万石总而计之不及其田租所阙十分之一今来措置除萧山仅能口给半月外其余五县以户计之日之所得固已不过一二升若以口计之则日之所得又不过一二合是仅足以使之皆知圣主忧劳悯恤不忍坐视之意而已若谓如此而便足以救其必死之命则固难指然遂欲以百三十万之贫民尽仰官司口以升计麦秋之前九十余日当为粟百万石则亦非朝廷今日事力之所及也然臣窃谓有司之力诚有限量而圣主天地父母覆载生育之心则无终穷以有限之力言之则救护之切拨赐之多诚若不可以有加之今日然以陛下无穷之心论之则岂不欲使此邦更得数十万石之粟以必救数十万人之命其忍直以无可奈何处之而熟视其饥饿仆於前乎故臣辄敢历叙其所见闻考验之实本末如此而别具施行事目以干圣听惟陛下哀怜财幸意迫情切言无伦次臣无任皇恐俟f之至
奏绍兴府指使密克勤偷盗官米状
照对绍兴府诸县去岁旱伤饥困及流移之民见今阙食昨蒙圣恩拨下米斛赈济绍兴府遂差指使保义郎密克勤往平江府请取米一万三千石分下上虞新昌嵊县交卸赈济今月初七日臣e历到嵊县点检据嵊县主簿f功郎叶梓申承本县差往三界镇交量密克勤请到赈济米一万石依应躬亲将本府通判承议郎吴津较量斛斗交量每斛比少米一升五合又令亲随斗子叶吉等径自用斛行⒁庠诳骷跎合兼其米尽用糠泥拌和却乃倚恃本府指使对\抑捺意欲庇护船稍合干人作弊缘此未敢交量乞施行及据本县土豪黄彦等列状陈诉密克勤押到米蒙告示前去般担并系湿恶夹杂糠泥及每斗不应本j斛斗去後折欠负累不便臣寻取到米看视其米多系糠土拌和遂唤到斗子康胜对\用斛量计每石少欠九升於内量出一斗筛簸内有泥土碎米一升二合并糠一升一合通约所押一万三千石内折欠拌和之数计米四千一百六十石臣窃惟陛下圣慈天覆矜悯饥民给赐米斛德意至为深厚然以臣所见嵊县一带饥饿之民羸困瘦瘠宛转道路呼号之声不可忍闻其不免於死亡者已不胜计其密克勤乃敢辄将官米如此偷盗作贱使饥饿之民不得沾被实惠情理重害不可容恕除已牒本府通判承议郎吴津逐急用嵊县斛斗交量发下本县赈济仍拘管密克勤听候施行及牒绍兴府送狱根勘取见着实依法施行外欲望圣慈先将本人重作施行仍令绍兴府疾速根勘监追所盗米斛送纳入官庶副赈济
奏e历合奏闻陈乞事件状
臣自正月四日起奏绍兴府迤逦e历有合奏闻陈乞事件今具下项欲望圣慈检会臣前两状所奏及今所陈事理再赐官会三十万贯速行旧岁之赏痛减度牒之价庶几储备稍丰官吏更敢放手救活饥民其作捺湖埂亦系一县新年农事利害之大者并乞特依所乞早赐给降不胜幸甚
一臣初六日到三界见有饿损人口颇多其死亡者亦已不少七日至嵊县八日至本县清化孝节乡所见尤多饥羸尤甚据其称说皆自八九月来阙食至今其死亡者不可胜数道相望深可怜悯臣谨已再於昨蒙给赐钱内取拨五千贯付绍兴府通判吴津令收拾赈给嵊县新昌及三界镇一带病困之人庶几稍获安存未至一向死损但恐钱少不足支用伏乞睿照早赐接济
一臣初九日入诸暨界所有县之东南一带山乡所见病损人数~少问之乡人云是去年稍得收成去处却见令佐乡官称说县北湖乡一带接连萧山病死人多不减嵊县臣亦再拨给赐钱五千贯付绍兴府通判刘俣令收拾诸暨萧山病困之人及根刷到劝谕上户赈粜米未曾出粜之数尚有四千余石已牒通判刘俣及本县催促赴j增添人户每户除单丁外更与一口收籴及有人户陈诉乞借官钱及早修捺湖埂缘臣曾与帅臣王希吕连状奏乞给降米斛未蒙应副今恐失时浸损二麦兼废农工已逐急於给赐钱内借拨三千贯应副所有三项钱米虽已支拨尚恐数少未足支用伏乞睿照早赐拯济
一臣十三日入婺州界以後事体续具奏闻大抵婺州灾伤比之绍兴府分数颇轻州县措置亦似稍有伦理伏乞睿照
奏上户朱熙绩不伏赈籴状
臣e历到婺州界一路饥民颇少本州见将元拨赐米及劝谕到上户米斛置j粜济逐日煮粥以给城市乡村艰食之人亦已颇有伦绪臣自入境以来每过米j必亲临视其文历校其升斗小有欺弊即行惩戒至十四日到金华县孝顺乡第十二都地名十里牌有朱二十一米j本j即无人在彼粜米据贫乏人户俞九等列状哀诉本乡田产尽卖与豪户朱县尉去年荒旱本县给历令就本都朱二十一米j籴朱县尉米养济且九等每日往来p不曾般米到来致一村人民饥饿其朱县尉为见行司到来却於沿路散榜诈称粜米施粥及据金二等陈诉朱县尉虽在十四都粜米即与朱二十一j隔远二十余里本人令干人许浩用使私升及湿润粞碎糙米及将人户官给历头擅自批凿每七升减作五升五升减作四升又有收下历头不肯付还百端抑遏无处告诉又据人户周杨朱子智等\状告诉朱县尉典买产业累年白收花利不肯批割物力皆系出产之家抱空代为送纳臣寻令人暂唤朱县尉取问本人倚恃豪强不伏前来遂委金华县尉追发据县尉f功郎陆适申依应追唤朱县尉系极等上户居屋三百余间倚恃豪势藏隐在家不伏前来窃缘本人家仆丛\全无忌惮臣又已行下本州追发亦复不到臣照得朱县尉系修职郎朱熙绩元因进纳补受官资田亩物力雄於一郡结托权贵凌蔑州县豪横纵恣靡所不为本县昨为第十二都无上户米斛可粜就近分拨本人在第十二都朱二十一家置j粜米其朱熙绩辄敢欺凌县道不复发米前去洎至臣e历到彼又乃诈出文榜称就十四都出粜致得一j籴米人户无从得食其在家所粜又皆减∩斗虚批历头奸弊非一所称散粥亦是虚文日以一二斗米多用水浆煮成粥饮来就食者反为所误狼狈而归凡其所为无非奸狡切害之事及至官司呼唤又敢公然抵拒首尾三日不肯前来若使人皆如此荒政何由可办欲望圣慈特降睿旨将朱熙绩重赐黜责以为豪右奸猾不恤乡邻之戒
奏e历婺衢救荒事件状
臣昨按视绍兴府嵊县诸暨县已具事目奏闻讫续於正月十一日入婺州浦江县界历义乌金华武义县由兰溪县界入衢州龙游西安常山开化江山县今有合奏闻事谨具下顷
一婺州诸邑兰溪水旱相仍被灾最甚金华次之而境内马海白沙一带为尤甚其他又次之惟永康一县为稍轻大⑼计比之绍兴府诸邑事体殊不侔然诸县措置不无乖谬以臣所见武义坊郭已有饥民而访闻兰溪金华山谷之间流殍已\幸今守臣钱佃颇能究心料理专委通判一员往来检察请到乡官五员日夕商议计当不至大段阙败臣尚恐其所有钱米不足支用已於昨蒙圣恩所赐钱内取拨台州处州义仓米钱五万贯应副本州籴米粜济伏乞睿照
一衢州常山开化水旱最甚江山次之西安龙游又次之通计其实不减婺州但缘当时州郡吝於检放常山开化系灾伤极重去处而常山所放仅及一分六厘有奇开化又止一厘一毫而已故文案之间但觉灾伤轻可而两邑之民受其害不可胜言闻得岁前死亡已多今之所见羸饿之民亦有甚於婺州诸邑者西安虽轻於两邑而闻芝溪一源向来俞七俞八作过去处人民已极困悴加之守y皆已逼替吏民解弛无复条贯臣窃忧之已辄行下本州所得朝廷许拨义仓米五万石内将一万石专充赈济专委曹官两员乡官三员分县措置收拾饥饿羸困之人貌验支给伏乞睿旨
一婺州诸邑有灾伤稍重而e历未到处回程当一一点检别具奏闻伏乞睿照
晦庵集卷十六
<集部,别集类,南宋建炎至德佑,晦庵集>

[book_title]卷十七
钦定四库全书
晦庵集卷十七　　　　　　宋　朱子　撰奏状
奏衢州守臣李峄不留意荒政状
臣昨蒙赐对辄论州县检放灾伤不实之弊伏蒙圣慈开纳即降睿旨令臣询访不实最多去处按劾施行臣?禀圣训伏自到任即行询访大抵本路被灾诸郡检放分数多不尽实而衢州尤甚盖自去岁大水之後知州事朝散郎李峄专务掩蔽不以实闻及转运司访闻差官验问既得其实反为李峄执称无水而其亲戚方在政路曲为主张遂再下提刑司体究欲以遂其奸诈幸所差官不肯曲从方欲具以实闻又为李峄生事把持至今未竟及既遭旱峄又妄申诸司称民不阙食未至流移後来甚不得已然後差官检视所差之官受其风旨早田之旱例不为检晚田又不尽实如常山一县被灾最甚通计无虑七八分而峄乃只作一分六厘减放至开化县被灾不减常山而其所放则又仅及一厘一毫而已臣今行视两县之境水痕尚存高岸民居皆至半壁山谷之人采取蕨根以充饥肠羸瘦萎黄非复人貌岁前雨寒死亡已多而李峄恬然略不加恤对臣依旧隐讳坚执旧说其於荒政全不留意但知一味差人下县督责财赋急如星火所蒙圣恩拨赐米斛共六万石不为不多而至今日久并不科拨下县亦不晓谕民间诸县官吏尚有初不闻者况於穷民何缘得知圣主天地?育之恩加以病昏不能视履百度废弛不成州郡不但检放不实荒政不修而已也臣既奉圣训询访见得上件事理不敢缄默以负委寄敢昧万死按劾以闻伏惟圣慈早赐处分
奏请画一事件状
臣今有合具奏请事件谨具下项
一臣昨为绍兴府米斛有限饥民日\向後日月尚远窃恐无以接续粜济仰贻宵旰之忧曾具奏闻乞再给会子三十万贯及尽推去年赏典半减度牒米数至今日久未奉进止今到衢婺见得两州元系灾伤稍轻去处而粜济之备可接初秋绍兴系灾伤最重去处而粜济之备反不能尽春月将来青黄未接必致狼狈无可疑者欲望圣慈检臣前奏早赐处分庶几有以接续粜济不弃前功不胜幸甚
一臣昨到婺州为见豪户修职郎朱熙绩不伏粜米抵拒官司曾具奏闻乞赐行遣今据婺州申到本人居乡豪横不法事件条目猥多不敢复具奏闻已条具申尚书省去讫其人多赀力能使鬼伏乞睿断早赐施行不胜幸甚
一臣昨尚书省子勘会已降指挥行下江浙两淮旱伤州县将第四第五等户今年以前应干残欠m税丁钱p特住催及将官私债负权免理还其流移人拖欠官物亦与除豁不得令保正长代纳并支拨米斛通行赈济谨已即时行下州县遵守施行去讫续据绍兴府新昌县申今年以前未委是淳熙七年官物或是淳熙八年二税臣亦已申省欲乞明降指挥未奉回降今来e历见得州县奉行果是互有不同盖有以今年以前为七年者则八年四等五等夏秋残欠依旧催理有以今年以前为八年者则八年四等五等夏秋残欠悉已住催盖缘本文未明致此差互臣亦未能别其是非然窃以谓治财思予宁过於厚涣汗之号有出无反欲望圣慈明降指挥将八年四等五等残欠并行住催仍乞令臣督其奉行不如法者庶几雨露之泽均一沾被不胜幸甚
一衢州守yp各任满在即欲乞特降指挥催促已差下人前来赴任
奏张大声孙孜检放旱伤不实状
臣昨蒙赐对奏论州县检放不实令臣询访最多处按劾臣询访得本路州县检放类多不实而衢州为甚衢州检放既多不实而开化一县又为尤甚已节次奏闻外今取会到本州元差监户部赡军酒库成忠郎张大声前去检视及差龙游县丞从政郎孙孜核实逐官自当从实检视减放却乃观望本州守臣意指不以恤民为念不曾逐一亲诣田头检视辄敢欺罔灭裂将七八分以上灾伤作一厘一毫八丝六忽检放是致被灾人户困於输纳追呼监决罚之苦流移四出而贫下之民无从得食岁前寒雨死亡甚\有伤圣朝子育黎元救恤灾患之意逐人委是难以存留在任欲望圣慈特降睿旨将张大声孙孜p行重赐黜责以为日後附下罔上慢法害民之戒
乞赐?削状
臣昨以职事横被中伤伏蒙圣恩特赐临照谨已遵禀复还绍兴府界窃见诸暨县灾伤至重疾疫大作民之羸瘠死亡者已不胜数由臣前日闻命之际震恐猝迫轻去职守有失照管目今虽已一面多方措置收拾救济然前日之f已在不赦之域加以踪迹孤危风采销夺窃恐无以号令州县卒副使令顾独惟念饥民生死之命在此数日之间恐勤宸虑未敢再乞赐罢只乞圣慈且将臣见在官职先次?削候救荒给局日别行窜责庶充公议
乞给降官会等事仍将山等县下户夏税秋m丁钱并行住催状
臣恭被圣恩复抵官次今有职事须至奏闻谨具下项一臣自衢婺州复呱苄烁界窃见衢婺灾伤比之绍兴分数殊少而两州公私本皆富实赈恤之备足至秋成惟绍兴府灾伤极重所费不赀目今已是非常狼狈而考其後日之备乃不能尽三月而止窃恐新麦未登之际尚有阙乏之患而下田之麦亦有遭雨浸损去处又已无复食新之望其丰熟处常岁所收亦不过可为两月之计五六月间青黄未接之际此必复有以劳圣虑者若至其时方作处置窃恐复有缓不及事之叹如欲及今讲究早为措画则臣昨累具奏所乞数事今皆尚可行也其一乞推去年献助之赏者已蒙节次施行近日遂有婺州进士陈夔诣臣投状陈乞献助二千五百石访闻浦江等县更有一二家亦欲陈献此亦可见不吝恩赏之效今若更赐指挥催促省部尽行推赏使无一户之遗然後镂板开具颁下诸州广行晓谕则其慕而效之者当不止此而已也其二乞减度牒米数亦已蒙减五十石此则恐所减太少未足多致米斛盖度牒本价止四百贯适今之宜更合少损以济饥民乃为得策不当反高其直使旷日持久卒无所售以误指也其三则臣尝与帅臣王希吕同奏再乞拨赐钱会三十万贯而未蒙开允也此固无厌之请宜不足听然绍兴之民不幸罹此非常之灾父老相传以为数十百年所未尝有而陛下所以扶持救恤恩勤备至亦数十百年所未尝有今其不能免於死亡捐弃者已无可言其幸得延残息以至今日者岂可不为终惠之计而使之旬月之间顿至阙~以弃前日之功哉抑官会出於印造非有铸之劳见今通行轻重之权与见钱等虽使更散三数十万亦未遽有害於流通也况以陛下之至仁至圣夫岂有爱於此而轻百万人之命哉且又绍兴累年荒歉常平钱米目下支散无复一文一粒可为将来久远之备今此所乞若蒙圣慈依数拨赐则亦非惟可救目前之急万一支遣不尽又足以接续收籴更为後日之储其利尤不细也凡此三者乞留圣念早赐施行庶几缓急不至误事然臣尚虑麦前急阙收籴未办献助不多有失k救窃见本路诸州常平义仓米斛尚有余剩未支遣处欲乞特降指挥许臣照应移用条法量行取拨尤为利便
一臣昨具奏乞照应元降指挥明降睿旨住催淳熙八年四等五等残欠官物未蒙施行而後来户部勘当止将淳熙七年终残欠住催於是州县日前虽已将八年秋米住催者皆复追催其未放者则其催督愈益严峻臣於此时适以俟f不敢复有陈论然窃独病其深失朝廷命令之体其後乃闻军器监主簿李嘉言请以临安余杭两县四五等户八年m税比附徽饶州例亦行住催而陛下可之则又有以知凡此户部之所行者皆非陛下之本心也盖所谓四等五等户者非他也乃今日蒙被粜济之饥民陛下所为焦心劳思倾锏光薅拯之於沟壑之中者也夫以救之如此其悉而犹常虑其有所未至其肯使州县之吏追呼禁系加以挞而速其死亡也哉况今本路灾伤绍兴为甚比之徽饶两州临安余杭两县事体有甚不侔者若蒙矜怜出自圣意特降指挥将绍兴府山会稽嵊县诸暨萧山五县四等五等户夏税秋m丁钱并与住催其余诸州县逐都检放旱伤及五分以上者五等户亦与住催七分以上者并四等户并与住催候秋成日并行带纳则初不失县官之入而足以少饥民目下之迫免致流移死损不胜幸甚
乞将山等县下户夏税和买役钱展限起催状
照对绍兴府诸县去岁水旱相仍田禾损伤人民饥饿幸蒙圣恩给赐钱米广行赈救以至今日二麦既已成熟民之幸免於死亡者亦稍苏息全藉官司存恤休养方可安业今不住据属县第四第五等人户列状陈称灾伤之余生理未复窃恐和买役钱夏税绵绢例起催乞特与具奏放免一年臣照得人户夏税绵绢系是朝廷常赋难以放免外惟是起催省限在五月十五日窃见下户今春乏食养蚕甚少二麦虽熟亦只得供给口食尚虑将来青黄未接更有阙食之患所有稻田又方蒙圣恩借给秧本始得布种向去早禾成熟尚远若或依限便行起催窃虑细民未有可以送纳不免追呼之扰却致逃移欲望圣慈特降睿旨将绍兴府最荒萧山诸暨嵊县会稽山五县第四第五等户合纳今年夏税和买役钱与展限两月起催庶几新谷成熟之时可以送纳所有上三等人户自从常年条限催理如蒙开允从臣所乞则上既不亏县官经常之费下可少安饥饿羸困之人诚为两便
乞住催被灾州县积年旧欠状
具位臣朱　熹
臣伏G四月二十二日圣旨指挥绍兴府萧山诸暨会稽山嵊县五县并严州诸县各为去年水旱最甚可将第四第五等人户合纳今年夏税和买役钱并特与展限两月起催内有愿依条限送纳之人听从其便仰见陛下爱育黎元天地父母之意臣窃虑州县奉行不?仰稽睿泽即已镂板多印小榜散下绍兴府五县晓示去讫臣访闻本路被灾州县知通令佐多有只见蚕麦稍熟便谓民力已苏遽於此时催理积年旧欠上下相乘转相督促使斯民方幸脱於沟壑之忧而一旦便罹追呼决挞囚系之苦甚可哀痛况今疫气盛行十室九病呻吟哭泣之声所不忍闻岂堪官吏更加残扰臣虽已行下诸州及通判约束外尚虑未能禁戢欲望圣慈特降指挥令被灾最重州县如绍兴府衢婺州且据今年合纳官物照应三限条法劝谕人户及时送纳其积年旧欠直候秋冬收成之後逐料带催庶几饥饿余民得以有活其温台等州去年灾伤虽不至甚然亦不为乐岁并乞同此指挥戒饬官吏不得意外生事妄有搔扰则一路生民蒙被德泽不胜幸甚臣以狂妄曲荷优容偶有所闻不敢不奏累渎天威臣无任战栗俟f之至须至奏闻者
右谨录奏闻伏候戎
乞推赏献助人状
臣昨具奏乞依前点检台州措置赈济官耿延年所奏将本路献助粜济米人户比乾道七年粜济赏格特减米数之半优与推赏已蒙圣恩开允特降指挥依臣所乞将诸路州县人户愿出米谷自行般运前来绍兴府粜济减半推赏臣当即恭禀施行节次劝谕到婺州进士陈夔等各赴本司及绍兴府入状情愿献助米斛本司与绍兴府各已差官交量或已就行散给去讫臣已与安抚转运司连名具状申尚书省及户部乞依乾道七年及淳熙八年十二月十三日指挥推赏外今来窃恐有司将同常事未即推恩致使失信本人无以激劝来者欲望圣慈特降睿旨依已降指挥将陈夔等特补合得官资庶几有以取信於民将来或有灾伤易为劝谕实为利便开具逐人所献米数合补官资画一下项婺州金华县进士陈夔献米二千五百石淳熙八年十二月十三日指挥合补f功郎
婺州浦江县进士郑良裔献米二千石淳熙八年十二月十三日指挥合补上州文学
婺州东阳县进士贾大圭献米二千石淳熙八年十二月十三日指挥合补上州文学
处州缙云县进士?d献米二千五百石淳熙八年十二月十三日指挥合补f功郎
奏衢州官吏擅支常平义仓米状
照对臣昨据衢州知州朝奉大夫沈一申今年二月二十一日到任适当荒歉之後财计匮乏别无可以措置己申明朝廷乞於丰储仓内更给助米二万石以济支遣本州四月合散官兵米四千余石未有指拟遂急於常平义仓米内权行借兑合有擅支之罪除已具奏乞赐处分施行外申本司照会本司契勘衢州见管常平义仓米数不多其灾伤之余尚虑新陈未接之际细民阙食拟接续济粜设欲借兑自合申闻朝廷听候呓涤植晃疟舅局觉辄行擅借四千余石支散官兵有违条法遂申尚书省乞下根究监勒本州擅支借官吏照数补还元旧窠名桩管去後又据衢州申再行借兑义仓米支散五月分官兵粮米本司契勘衢州设有欠阙即合措置於别色米斛应副今来本路州军见管常平米数不多本司尚且申奏朝廷乞给降钱会收籴若或容令州县违法侵拨万一不测有误指拟再具申尚书省乞赐敷奏依法施行如是本州军粮委实欠阙即乞别行应副去後未蒙下近G已降指挥衢州守臣已行放罪臣伏缘在法义仓谷惟充赈给不得他用即擅支借移用以违制论臣窃惟常平之法所以备灾伤广行赈给民命所系利害非轻所以祖宗以来立法之严至於如此而议者不以为过以为久长缓急之计非苟F目前姑息之私者所能知也今衢州当职官不能计度军储应副支遣而坐指常平储蓄之备以为一时之用虽原其情实未必有他情弊而隳废法度耗散储蓄渐不可长故臣昨来不欲便具奏劾只具状申尚书省乞与敷奏依法施行意谓朝廷必须薄行责罚以戒後来今乃一无所问亦不略行戒约即在本司何以约束诸郡况今来旱势已成衢州尤甚昨日有转运司差出官员自彼呃此党侵忻准垡咽瞧呤文足一升兼本州水路浅卒难般运他处米斛将来粜济全仰见管常平义仓米斛尤宜爱惜不可违法妄有侵耗欲望将本州当职官吏略加责罚或念其委实欠阙军粮即乞朝廷别行应副严行约束今後不得辄将常平官物妄有侵支实为久远之利伏候戎
奏蝗虫伤稼状
签黄
奏为绍兴府会稽县广孝乡蝗虫入境臣亲到地头田间看视委有咬伤稻m今与知绍兴府王希吕询访祈祷打扑焚瘗奏闻事
具位臣朱　熹
臣昨於今月初四日闻得绍兴府会稽县蝗虫颇多即遣人走探昨已据所差人孙胜弑会稽县白塔寺相对东山下有蝗虫数多收拾得大者一篮小者一袋其地头村人皆称蝗虫遇夜食稻臣已具事状并大小蝗虫二色申尚书省乞赐敷奏去讫臣遂即时乘船出门向晓至蝗虫地头广孝x第十都第十七都同会稽令尉步行亲到田间看视其虫大者不多小者无数集於稻m之上其未结实者茎叶皆为咬伤其已结实者谷m皆为咬落委是为灾有害m稼绍兴府先已支钱一百贯文付会稽县募人打扑赴官埋瘗本司亦已支钱一百贯文付县添贴收买据本县申两日内已买到七石三斗八升五合臣亦与帅臣王希吕一面询究祈祷打扑焚瘗外须至奏闻者
右谨录奏闻谨奏
御笔咦嘧
御笔
E奏知绍兴府界蝗颇为灾朕心忧惧今不欲专遣使人降香二合付卿等宜即?洁分诣祈祷又闻蝗之小者滋育甚多可更支赏召人收捕务速殄灭母使遗种以为异日之害故兹札示当体至怀
具位臣朱　熹
臣昨具奏绍兴府会稽县广孝乡蝗虫臣已同本府发钱专令本县令尉亲在地头召人捕获收买焚埋每得大者一斗给钱一百文小者每升给钱五十文续奉御札令臣分诣祈祷更行支赏召人收捕务速殄灭臣恭禀圣训夙夜不遑即同帅臣王希吕就府治设醮祈禳又发钱出ハ谕於先支赏钱之外更行倍加增贴召人收捕仍差茶盐司干办公事沈大雅前去监视督责及敦请乡官二员同县官分头给赏收捕今据申到截今月十三日通计收到大虫一石五斗三升六合小虫二十五石九斗三升九合并已埋瘗目今尚有一分以上未至尽~臣续又见诸暨县寄居与投词人称紫s乡亦有飞蝗在境臣即已专委本县令佐亲临田陌子细从实相视如委的实即从会稽县所行召人支赏收捕焚埋去外臣伏为本路所管衢婺等六州今岁旱损比之绍兴其灾尤甚本欲取本月上旬起离前往亲行检视预备赈恤正缘收捕蝗虫未尽未得起发今不住据逐州县接续申到事理委是大段紧急不免定取十五日起发前去经由蝗虫地头更行督责取见殄灭次第然後取道嵊县山间望婺州界迤逦前去前路有合奏闻事件续次申发所有上项事理须至先具奏闻者
右谨录奏闻谨奏
签黄
臣窃闻旱蝗之灾过贻圣虑夙夜焦劳至忘寝味臣虽\贱不胜感泣震惧之至今此前去灾伤州郡敢不究心竭力周爰咨询庶有以仰称明诏之万一但前奏乞钱数事欲望睿旨早赐施行臣虽未到诸郡近日提刑传淇张诏自彼来归其言所见委实灾伤至重尚虑臣所乞钱数少不足周给臣缘未经目见不敢再具恳请且乞早赐指挥依臣前奏应副施行庶几前路所到州郡便可布宣德意踉际召嵋晕考⒚裰望若不得此实无措手之处将来坐视陛下赤子流离沟壑臣虽万死不足赎罪伏乞圣照臣去年到任已是深冬狼狈急g措置不办只得将所蒙给赐钱米计口分l诚为可惜今来虽是灾伤然日月尚足可措置臣已行下逐州通判检计有合兴修水利去处将来广募饥民给食工作唯是老弱残疾妇女之类无依者方与赈给庶几不至又似去年虚费官物伏乞圣照
乞修德政以弭天变状
具位臣朱　熹
右臣昨为本路旱伤祈祷不应累曾具奏及申尚书省乞为敷奏早作防备近省已蒙圣慈特从所请支钱於明州置j籴米而又伏G陛下发自宸衷特遣中使降香祈祷臣有以见陛下畏天恤民之心至深至切不胜感激愿效愚忠顾恨官有常守无由瞻望清光罄竭血诚庶裨万一不胜犬马蝼蚁区区之情窃谓累年之旱谴告已深今日之灾地分尤广非惟官府民间储备已竭而大农之积亦已无余又当大礼年分户部催督州县积年欠负官物其势不容少缓凡所以为施舍赈恤之恩者窃恐又必不能如去年之厚臣窃不胜大惧以为此实安危治乱之机非寻常小小灾伤之比也为今之计独有断自圣心沛然发号深以侧身悔过之诚解谢高穹又以责躬求言之意敷告下土然後君臣相戒痛自省改以承皇天仁爱之心庶几精神感通转祸为福其次则唯有尽出内库之钱以供大礼之费为收籴之本而诏户部无得催理旧欠诏诸路漕臣遵依条限检放税租诏宰臣沙汰被灾路分州军监司守臣之无状者遴选贤能责以荒政庶几犹足以下结民心消其乘时作乱之意如其不然臣恐所当忧者不止於饿殍而在於盗贼蒙其害者不止於官吏而上及於国家也臣蒙恩至深不知死所敢冒a钺为陛下言之触犯天威?俟夷灭谨录奏闻伏候戎肌镜胤忠蛔鞯乩铩吭僮噌橹莨倮羯媒柚СＦ揭宀置鬃
具位臣朱　熹
臣照对本路诸州今岁旱伤比之他郡衢州尤甚将来细民必至艰食全藉本州所管常平义仓米斛赈济赈粜以救民命臣近点检衢州沈一违法擅行借兑过常平义仓米八千石充四月五月官兵俸料臣已一面行下衢州催督补还元旧窠名及具录奏闻乞将本州当职官略行责罚以戒後来未得呓到窭丛倬葆橹萆一申又於常平米内借支三千五百石充六月分军粮三个月共擅借过一万一千五百石并本州申先借支过常平米一万九千五百八十一石五斗六升四合亦系充官兵俸料未曾拨还及称目下盘量折欠米一万七千七百一十五石五斗一升三合三勺三项共计四万八千七百九十七石七升七合三勺更有衢州济粜未尽米一万八千一百九十九石一斗九升本州所申不曾声说此项米着落必是亦有互用臣照对在法义仓谷唯充赈给不得他用擅支用者以违制论况本路诸州所管常平义仓米斛唯衢州万数稍多辄皆擅行支用目今见管止有三千一百六十五石三斗八升委是大失指而本州略无忌惮甚非朝廷置立常平之意窃虑必有情弊臣除已一面牒O近州追衢州合干人收索赤历干照逐一根勘从法施行外欲望圣慈先将衢州违法擅支常平义仓米当职官吏特行责罚以警诸郡为擅用常平义仓米者之戒须至奏闻者
右谨录奏闻伏候戎
奏救荒画一事件状
臣窃见本路诸郡频年灾伤蒙被圣恩仅获全济今又亢旱周遍七州其幸免者不过三五县比之去年被灾地分大段N远至於公私积蓄则连年饥歉支移发散略已无余其於措置尤为费力臣本欲此月上旬e历诸郡计度合用钱米询访合行事务回日类聚奏闻庶免频烦天听今为绍兴府会稽县界蝗虫害稼见行监督掩捕埋瘗已是累日未见衰减未敢起发前去窃虑合奏请事渐致後时有失及早措画今略条具一二冒昧以闻伏望圣慈闵此一方重罹灾数特垂矜恤早赐施行不胜幸甚
一臣昨曾具奏乞诏州县照应省限理纳夏税不得促限追呼已蒙圣慈颁下施行今闻诸州间有不遵禀者公行文移必要七月上旬取足显属违戾兼昨具奏乞将绍兴府去年住催夏税人户纳过之数依仿秋m所放分数特与比折今秋合纳之数亦蒙圣慈行下又为户部巧为沮难行下本府催督愈峻今来既是复有灾伤岂是追呼挞催督税赋之时欲望圣慈特降指挥令被灾州郡将所管县分被灾重处特与限劝谕送纳其不系被灾县分内有被灾乡分亦合较量轻重依此施行其绍兴府理折夏税亦乞直降指挥依臣所乞施行庶几遭难遗民稍获安业
一臣昨具奏诸州雨阳次第曾有贴黄奏禀乞诏州郡依条受理旱状及早差官检放事盖为田稻既是乾损及其未获之际便行检踏即荒熟之状明白易知非惟官司不得病民亦使奸民无由侥幸所以着令诉旱自有三限夏田四月秋田七月水田八月盖欲公私两便近来官吏不曾考究令文但据传闻云诉旱至八月三十日断限遂至九月方检早田则非惟田中无稼之可观至於根查亦不复可得而见矣於是将旱损早田一切不复检踏蠲放穷民受苦无所告诉而其狡猾有钱赂吏者则乘此暗昧以熟【阙】　瞒官作弊皆不可得而稽考去岁本路诸州大率皆然欲乞降指挥下转运司及本司遍牒诸州县疾速受理旱状目下差官检踏旱田荒熟分数其中晚稻田却候八月受状节次检踏如有奉行违慢後时失实之处许两司按劾以闻庶几穷民将来获沾实惠目下闻此德音便知朝廷存恤之意不至猖狂别生妄念仰劳宵旰之忧实为利便
一赈恤之备去年诸郡公私犹有蓄积缘今春支用数多悉已无余今被灾之民既是不可不加接济则其费皆当出於朝廷臣本欲遍询诸郡约见合用实数然後奏请今恐因循後时失於措置兼闻衢婺明州守臣皆欲丐祠而去台州亦申本司乞拨钱籴米数目甚多又见臣寮子论衢州等处见已乏食及有指挥行下闽广劝谕客米前来温州接济可见一路州军荒歉匮乏事势已急臣今且约一路之数权以一百万贯为率欲望圣慈特赐开许印给度牒官会早赐给降其度牒欲乞就十分钱数之内且给三分依近降指挥每道且卖五百贯文省或依元价作四百贯文省容臣约度分l诸州守臣令其多方措置变转收籴庶几f此早谷成熟之际便於左近有米去处价直尚平之时节次收拾免致临时仓卒贵价收籴缓不及事
一访闻诸州府村落已有强借o夺之患此在官司固当禁约然亦须先示存恤之意然後禁其为非庶几人心怀德畏威易以弹戢若慢不加省待其生事然後诛I则所伤已多所费又广况其不胜何患不生乞降指挥早拨上项钱数使如臣者得以奉承宣布遍行晓谕即德意所孚固有以销厌祸乱之萌矣然後明诏安抚提刑两司察其敢有作过唱乱之人及早擒捕致之典宪庶几奸民知畏不至生事
一去岁献纳粜济之人近已各蒙圣恩补授官资无不感戴然去岁所降减半指挥止於绍兴一府施行今则一路皆荒事体不同乞降指挥检会当来耿延年所乞事理许於浙东一路通行
一检常平免役令诸兴修农田水利而募被灾饥流民充役者其工直粮食以常平钱谷给臣契勘本路水利极有废坏去处亦有全未兴创去处欲俟将来给到钱物即令逐州计度合兴修处顾募作役既济饥民又成永久之利实为两便
一伏见州县之吏不为不多而其间才能忠信可倚仗者极不易得将来七州粜济往来督察用人必广乞降指挥特许将得替待阙丁忧致仕及在法不应差出之官权行差使候结局日如旧庶可集事
右谨录奏闻谨奏
签黄
臣所乞钱数虽多然以今日明州中色米价计之方粜得二十四五万石散之七州不为甚多而盘运水脚糜费又在其外伏乞圣照
臣所乞绍兴府理折夏税事理极为分明然在中夏以前未经再旱之时行之固若有过优者在今日再旱之後人物煎熬朝不谋夕之际沛然行之以纾民力则恐未为甚过况今据大数通府所放秋m不过六分三厘以此计之所减夏税亦不甚多若以去年比例言之今年夏税亦合住催况此是补还去年之数直行放免不为过当重念臣自论此事上为省部所嫉下为州郡所仇藉躏形迹无所不至原其本心只为陛下爱养疲民护惜根本诚亦何罪而至於此切望圣明哀怜照察
臣窃详在法检视蠲阁隶转运司臣今敢以为请者盖缘蠲阁赈恤本是一事首尾相须若蠲放後时失实使饥民已被输纳追呼之扰然後复加赈恤则与割肉?口无异故臣妄意欲得参与其事庶几血脉通贯使圣朝赈恤之恩不为虚枉伏乞圣照
臣所奏请固皆今日所当施行而此项最为急切窃恐大臣进呈之际谩将一二项不甚紧要事节量行应副却将此项沉溺不为施行俟臣再请则又费月日致失机会且如明州籴米一事臣本是四月二十三日以後节次申奏是时明州米船辐凑正好收籴乃不施行及至六月十一日方得指挥则所有船米已为上户收籴殆尽矣今朝廷施行事体缓慢奸弊百端不称陛下救焚拯溺之意大率类此臣不敢越职奏闻惟是此事切乞断自圣志力赐主张盖不惟一路民命所系实亦国家休戚所关愿陛下独留圣虑
臣曾摹得苏轼与林希书说熙宁中荒政之弊费多而无益以救之迟故也其言深切可为後来之龟监近已刻石本司缘是臣下私书不敢容易缴进今有一本急於申奏不及如法标背己申纳尚书省或蒙宣索一赐览观仍诏大臣常体此意不胜幸甚此项以後系是次紧内推赏差官两条亦乞早留圣意
乞留婺州通判赵善坚措置赈济状
具位臣朱　熹
臣据知婺州钱佃申备据国学进士唐季渊等状本州去岁遭旱特甚通判朝奉郎赵善坚e力措置灾伤广求利害籍贫乏家七十万口置济粜j五百余所勘谕上户粜米借贷排日煮粥以食民之不给津遣邻郡流移收养小儿遗弃病者医药以疗之无流移冻馁之人存活者几百万口实迹可考今岁阖郡乾旱祈祷尚未感通饥饿狼狈指日可待赵善坚前来赈济有方况今岁之旱甚於去岁善坚解罢在即不惟邦民失所倚赖而州郡亦大失助乞特敷奏权留在州同共措置赈济佃契勘去岁旱歉通判赵善坚专一措置赈济遍历诸邑山谷点检粜j委是宣劳实惠及民今年梅雨愆期旱歉至甚照得通判赵善坚今年七月十八日任满本州委是阙官措置乞移牒赵善坚权留在任同共措置赈济候来年细民接食却行解罢臣照对婺州去岁灾伤本州通判赵善坚措置济粜存恤饥民委有劳勘竟偎浣任满本州今岁又遭旱伤比之去年尤甚紧要知得措置首尾官员差委干办欲望圣慈特赐睿旨许从本州守臣钱佃备到士民连状所请令善坚在任同钱佃e力措置灾伤庶免误事须至奏闻者
右谨录奏闻伏候戎
乞将合该蠲阁夏税人户前期输纳者理折今年新税状
具位臣朱　熹
臣昨备据绍兴府士民魏必大等状陈诉具状申奏朝廷乞行下绍兴府将灾伤诸县自第一等至第五等人户照应淳熙八年已纳夏税和买役钱等依秋m检放分数除豁外有余剩纳过分数与理作今年合纳夏税事续承降五月三十日省户部勘当即不委本府去年受纳到人户钱物自第一等至第五等各等各户纳到若干分数比秋m有无多纳过钱绢绵数目获奉圣旨指挥下开具保明供申臣已?禀施行及照得取会各等逐户数目缘诸县户名万数浩瀚窃虑迟延有妨催科继已具申尚书省今一面取会到诸县去年总计管纳夏税官物除山园陆地浮财屋产外其湖籍田共计合纳二十八万六千三十七屯匹三丈六尺七寸五分折帛役钱等二十万三千四百九十六贯七百五十文除被水{浸倚阁蠲免及人户纳到钱帛外有未纳共五万三千五百七十六屯匹一丈五尺一寸六分钱四万一千四百六十一贯二百六十八文若以检放秋m分数合计七万一千三百七十八屯匹一丈七尺八寸钱一十万九千五百一十六贯二百八十六文外诸县止有剩纳三万七千八百九屯匹三丈九尺八寸六分钱七万七千二百三贯九百二十六文在官乞理作今年合纳之数臣照对绍兴府诸县所管湖藉田亩出纳夏秋二税官物去年缘为灾伤其秋m系随田内禾稻轻重检放其所输夏税虽因水灾得蒙蠲阁後来继即遭旱水不及处亦无所收缘系未收成以前起催所以人户多不沾被减放之恩又八月内降到蠲阁指挥之时人户之善良畏事者皆已输纳其得被圣恩者实皆顽猾之户事体轻重甚不均一臣又窃G去岁灾伤饥民猥\尚蒙圣慈拨赐钱米救济岂有田内夏税已蒙蠲阁人户前期误行输纳者却不与理折今年新税甚非朝廷矜恤之意况今夏以来诸邑又多亢旱斯民接连饥荒方苦艰食当此催科之时委实无可输纳若不蒙朝廷特加优恤必见失所况以诸县数百万户口今来所乞通理剩纳之数其为物帛止三万七千八百九十七屯匹三丈九尺八寸六分钱止七万七千二百三贯九百二十六文数目既少於朝廷所损不多而民户可沾实惠欲望圣慈俯赐允从特降指挥将人户去年剩纳前项数目与理作今年之数蠲豁庶几嗷嗷之民得以安业须至奏闻者
右谨录奏闻伏候戎
奏e历沿路灾伤事理状
具位臣朱　熹
今具沿路灾伤事理下项须至奏闻者
一臣七月十六日再到田间看视蝗虫大者~少而小者尚多当处多是旱中禾稻皆已成熟多被吃损人户皆称检官未到见分数不敢收割臣已牒本府催促所差下官日下出门前来检视去讫又支钱付曹娥监盐官收买十四十五都蝗虫并行埋瘗续据上虞余姚县申到本县蝗虫颇多亦已行下催促支钱收捕埋瘗今来频得雨泽远近沾足窃意其虫必当殄灭已牒本府一面审实具奏伏乞圣照
一臣十七日经历上虞县界田皆遭旱弥望焦赤间有近水去处尚有些小可望收成观其灾伤委是至重而本县不受人户投诉反将投诉人户刷具旧欠监系门头及出招子催督税赋无问贫富大小人户五日一限逐限输官之外人吏定要乞钱一百文省其不到者即差公人下乡追捉搔扰尤甚乞尤多人户不胜其苦一日之间遮臣泣诉者至五七百状臣已送本府存恤究治施行去讫更乞圣慈特赐指挥庶几州县有所惩戒免致重困饥民不胜幸甚
一臣十八日到嵊县其旱势尤甚於上虞盖绍兴诸县之旱嵊为最而上虞次之余姚又次之然上虞余姚去年犹得薄收独嵊县一连三年遭此极重之灾虽其上户中家已觉艰窘鳏寡细民则已有掇稗子而食者臣曾支钱三十文买到所采稗子一升今申纳尚书省欲乞宣索一赐观览早降指挥令绍兴府将此三县新旧税租特与倚阁俟见秋m合放分数断自宸衷别赐处分不胜幸甚
一臣十九日至新昌县是日午後连得大雨几至通夕本县先来亦苦乾旱早稻皆已失收中晚之田亦已龟拆方自中旬以来连日得雨田中遂皆有水中晚之禾间有可望去处可胜上虞等县但诸县大抵旱乾日久得雨後时秋序已深气候寒冷其间稻m虽尚青活而不复能结实者亦多有之荒熟之形尤难分别臣已遍牒检视官员切宜子细不可差误伏乞圣照
一沿路人户巳损田段不堪收割皆欲及早耕啦贾周衤蠖麦之属接续吃用但以检放未定不敢施工欲望圣慈特降指挥催促检放庶几不妨民间及早耕种其有阙少种粮之人更令官司量行应副尤为厚幸
一臣二十一日入台州天台县界以後事理寻别具奏闻伏乞圣照
右谨录奏闻伏候戎
奏知宁海县王辟纲不职状
具位臣朱　熹
臣昨为亲见台州宁海县人户流移已曾具奏窃虑深轸圣怀自到本州即行询究见得本县流移人户已是千有余口其知县宣郎王辟纲恬然不恤亦无申报委是不职窃恐将来粜济事务繁夥必是不能了办欲望圣慈特赐罢黜或依已得指挥与监庙一次仍特不理作自陈须至奏闻者
右谨录奏闻伏候戎
奏救荒事宜画一状
贴黄
奏为本路灾伤已蒙圣慈支降钱三十万贯更乞揍作二百万贯及别有画一奏闻等事伏候戎
具位臣朱　熹
臣昨以本路荐被灾伤辄以赈恤事宜一二条奏伏蒙圣慈曲赐俞允仍赐钱三十万贯以充七郡粜济之用德意甚厚臣谨已奉宣诏旨颁布远近饥馑余民感激受赐欢声如雷此固足以见陛下天地父母生成覆育之恩矣然臣愚暗不知分量辄敢更有无厌之请蠲冒万死复以奏闻伏惟陛下少留圣听臣不胜幸甚今具下项
一臣昨奏请给降钱一百万贯为一路救荒之备已蒙圣慈开允应副三十万贯不胜幸甚然臣自昨者具奏之後续据诸州申到所乞钱数明州一百万贯婺州六十万贯处州十万贯台州十万贯而绍兴府衢温州尚未申到计其所须当亦不下三二十万大抵通以一路计之约二百余万贯始可足用而臣向来所请不及其半致陛下未知合用实数其所予者又不及所请之半臣之罪大无所逃刑唯有及今据实披露尚冀可补万一臣窃计本路四十一县除得熟县分不过十数其余大抵皆荒且以三十县计之若得二百万贯则一路可得米五十万石而一县当得一万六千余石若止得一百万贯则一县但可得米八千余石今乃仅得三十万贯则是一路得米不过七万余石而一县为二千余石而已其逐县合粜给户口虽已立式行下取会未到然以去年绍兴诸邑之费推之则一县用米有至四五万石者况今岁之荒甚於去岁一县饥民之\其非八千二千石之所能济亦不待g计而可知矣今欲少俟取见户数而後计所不足续有陈请则恐地分N远取会未能遽集之间而已後籴米之期矣冬春之间籴者日\米价日高臣恐用钱愈多得米愈少而民之饥者愈失望也臣愚欲望圣慈深察前项事理特降睿旨更拨钱一百七十万揍前所给通作二百万贯令臣及早分给诸州广行运籴俟见粜给户口实数却行计度支用不尽之数先次拘收回纳亦未为晚伏候圣旨
签黄
窃恐度牒官会发出太多难以发泄今减半赏格已蒙施行欲乞指挥纽计米数量给空名告身五七十道并度牒官会揍成二百万贯付臣收掌则富民间之愿献助者必多如有应格之人即乞许令提举官与安抚使照应见行减半赏格聚厅书\当面给付亦足以关防私曲情弊伏乞圣照
一臣昨奏乞依耿延年所奏浙东一路献助米斛人户并与减半推赏已蒙圣慈开允施行不胜幸甚但指挥内却有将来检踏见得灾伤最重处方得保明取旨之文则臣恐听者不能无疑而未有应募之意也臣虽已行下州县令人户愿献助者先经本司自陈待与坎Ω霸稚俗钪刂菹厮湍芍散然人户未知省部人吏将来的将是何州县作灾伤最重去处则终不能无疑且天下一家初无彼此而本路灾伤重处殆计八九但令在在处处米谷堆积而徐视饥民阙食尤甚去处般运以往则亦无处不可入纳又何必逆为此不可取旨之端以疑t听而误饥民之命哉臣愚欲望圣慈深察上件事理特降睿旨一依乾道七年耿延年所请已得指挥施行而删去今来所增委曲关防之语使大哉之言一哉之心有以宣着暴白於天下则有余粟者争先应募而所赐之钱又可会计余数拘收回纳是亦所谓惠而不费者伏候圣旨
一臣昨具奏乞诏州县限催税已蒙圣慈特诏本路州县将合纳税赋并照省限催促不得非理搔扰不胜幸甚但今年旱伤实非去年之此若据事理所有夏税自合依去年例特与住催窃缘节次蠲放蒙恩已多不敢便为陈乞但今八月十五日省限已满州县自此必是公肆追呼无所忌惮使被灾余民无所告诉驯致死徙仰贻宵旰之忧臣愚欲望圣慈深察上件事理特诏有司将本路被灾县分人户夏税权行住催却俟检放秋m分数定日却将夏税亦依分数蠲减一并催理庶几饥民均被实惠伏候圣旨
签黄
臣契勘绍兴府今年人户丁钱已蒙圣慈尽数蠲放今者本路诸州例遭灾旱而台州丁钱最重下户尤以为苦欲望圣慈许将台州五县第五等人户今年丁绢特与蠲放庶几千里饥民得免追呼决挞之扰不胜幸甚伏取圣旨
一臣昨所奏逐项事理并蒙开允独有依旧制募饥民修水利一事未蒙施行臣窃见连年灾旱国家不忍坐视夫民之死大发仓廪以拯救之其费以巨亿计盖其赈给者固不复收其赈粜者虽曰得钱而所折亦不胜计仁圣之心於此固无所吝然饥民百万安坐饱食而於公私无毫之补则议者亦深惜之故臣尝窃仰稽令甲私计以为若微於数外有所增加以为募民兴役之资则救灾兴利一举而两得之其与见行粜给之法利害之g相去甚远故不自揆既以奏闻而辄下诸州委是通判询究水利合兴复处以俟报可至於近日e历又得亲见所至原野极目萧条唯是有陂塘处则其m之蔚茂秀实无以异於丰岁於是窃叹益知水利之不可不修自谓若得奉承明诏悉力经营令逐村逐保各有陂塘之利如此则民间永无流离饿莩之患而国家亦永无蠲减粜济之费矣不谓言语E略未蒙鉴照敢竭其愚重以为请伏望圣慈深察上件事理许臣前项所请百七十万贯者而令於内量拨什三候诸州通判申到合兴修水利去处即与审实应副其合粜给人有应募者即令缴纳粜给由历就顾入役俟毕工日粜给如旧则所损不至甚多而可以成永久之利~凶年之忧费短利长未为失策伏候圣旨
签黄
臣又窃恐兴修水利所费太多难以支给即乞且令贷与食利人户雇工兴役却候将来丰熟年分纽计米数量分料次赴官送纳桩管在官尤为利便伏候圣旨
一臣昨尝面奏乞令被灾州县人户m米五斗以下不候检踏先次蠲放以~下户细民奔走供亿计嘱陪费之扰误蒙圣慈曲赐开纳今者本路复遭旱虐窃欲取旨依此施行但今检官已在田野如蒙开允即乞圣慈特降指挥令转运司疾速施行若俟命下到臣e历去处然後施行却恐缓不及事伏候圣旨
一臣伏G岁既不登所在艰食全赖贾阜通之利所宜存恤不可搔扰今米谷不得收税虽有成法而州县j务多不遵守至於往籴而有所挟之资既粜而有所资之货则往来之间经由去处尤以邀阻抽税为苦是致客人惮於兴贩欲望圣慈特降睿旨申严旧法仍诏有司诸被灾州县人户欲兴贩物货往外州府收籴米谷就阙米处出粜者各经所在或县或州或监司自陈所带货物判执前去其粜米讫所买回货亦各经所在自陈判执回归往回所过并不得辄收分文税钱违者并依税米谷法必行无赦如蒙开允即乞径下转运司约束沿江濒海所过j务遵禀施行庶几贩流通民食不匮伏候圣旨
右谨录奏闻伏乞戎
奏明州乞给降官会及本司乞再给官会度牒状
具位臣朱　熹
臣据明州申契勘本州今岁阙雨管下六县皆有旱伤去处窃虑细民阙食本州虽有常平钱米所管不多今来事势不可少缓本州遂於七月十八日具奏乞支降官会一百万贯下本州循环充本雇备人船出海往潮广丰熟州军收籴米斛备赈粜赈济或朝廷不欲支动经常之费即乞支降空名度牒一千道官告三千道下本州转变籴米未蒙回降申本司乞更赐敷奏臣照对本路诸州今岁皆有旱伤比去年大段不同虽荷圣恩给降官会度牒共三十万不足支遣臣已具奏乞再给一百七十万贯揍前作二百万贯如蒙朝廷应副便可均给诸州今又据明州所申合行备录奏闻伏望圣慈照臣前奏事理早赐依数给降仍乞就拨绍兴府先蒙降到度牒一百道所换米二万石及明州先蒙降到二十万贯籴到米并付本司均拨应副绍兴府明州粜济及贷与食利人户兴修水利却於二百万贯内除豁其水利贷钱向後丰年却令逐旋回纳实为利便须至奏闻者
右谨录奏闻伏候戎
晦庵集卷十七
<集部,别集类,南宋建炎至德佑,晦庵集>

[book_title]卷十八
钦定四库全书
晦庵集卷十八　　　　　　宋　朱子　撰奏状
奏台州免纳丁绢状
具位臣朱　熹
臣巡历至台州据属县人户陈状称逐年身丁每丁合给本色绢三尺五寸并钱七十一文被州县登承抑纳绢七尺其实本州每丁只发纳上供三尺五寸却将钱七十一文令人户倍输折纳本色窃念本州县人户连遭荒旱细民艰食见蒙追催紧急无所从出乞将年多纳理作今年合纳其今年倍纳在官乞理为来年合纳之数臣唤到台州典级杨松年陆迅等供拖照案例临海五县人户合纳丁绢除第一等止第四等系将丁产税钱并纽科纳绢帛外所有第五等丁绢检准建炎三年十一月三日德音节文两浙人户岁出丁盐钱每丁纳钱二百二十七文p令纳绢一丈绵一两已是太重自今第五等以下人户一半依旧折纳外余一半折纳见钱台州人户身丁每丁供盐税钱一百四十一文足折纳绢七尺自绍兴三年首正将第五等人户丁盐钱除一半折纳绢三尺五寸外有一半折纳见钱七十文足五分计减退本色绢数是致阙少绢帛支遣本州於绍兴四年相度贴支官钱揍纳具申朝廷获奉圣旨令台州桩管见钱与人户纳到数目依市价卖发不得科敷搔扰本州自绍兴四年以後却将第五等人户合纳一半丁钱七十文五分足纽纳绢三尺五寸照得第五等人户计一十九万九千八十四丁合纳丁盐钱二万八千七百贯八百四十四文除一半纳本色外有一半止合纳丁钱一万四千三十五贯四百二十二文足本州却将上件丁钱纽作本色绢三尺五寸催纳计绢一万六千五百九十匹一丈二尺以致人户陈理今来若放免一半丁绢却合催纳一半丁钱一万四千三十五贯四百二十二文足其所免上件丁绢本州逐年自有支用?剩绢一万六千二百余匹可以通那充官兵等支遣不碍起发上供纲运之数臣照对台州诸县连年灾伤细民重困若不优加存恤必见流移其第五等人户所纳丁税既有元降建炎三年指挥许纳一半见钱自不应p纳本色今来台州若免纳一半丁绢本州自有?剩绢可以通那支遣不碍起发上供之数委无相妨臣已行下台州及临海等县遵照建炎三年获降圣旨令人户逐年每丁送纳绢三尺五寸并一半见钱七十文五分足免致重困贫民下户不得仍前违戾科抑外须至奏闻者
右谨录奏闻谨状
再乞给降钱物及减放住催水利等状
具位臣朱　熹
臣於今月初一日及六日两次具奏乞给降钱物应副本路诸州粜济支用等事至今半月未奉进止窃缘自今已向深秋欲得上项钱物给付逐州及早运籴其余事件亦合早作措置庶几将来饥民得沾实惠不至复似去年措置後时追悔无及但缘臣近日不合按劾知台州唐仲友不公不法事件违忤贵臣不敢更以私书手陈恳庙堂催促敷奏窃虑进呈淹缓有误一道饥民性命之计今不免再具画一事目奏闻欲望圣慈G兹愚悃发自宸衷斟酌事宜特降处分先将愚臣重赐行遣别选肤使锡以缗钱使布大之恩其减放住催水利募籴等事亦系本路救荒紧要节目若俟新官奏请然後施行必是迟缓误事欲乞权依臣奏且与施行不胜幸甚须至奏闻者
一奏乞特降睿旨支拨钱一百七十万贯揍前所给通作二百万贯令臣及早分给诸州广行运籴俟见粜给户口实数却行计度支用不尽之数先次拘收回纳仍乞於内纽计米数量给空名告身五七十道并度牒官会揍成二百万贯付臣收掌如有献助及格之人合臣与安抚使书\给付
一奏乞特降睿旨於今来所降减半指挥内删去将来检踏见得灾伤最重处方得保明取旨之文只依乾道七年耿延年所请已得指挥施行
一奏乞特降睿旨将本路灾伤县分大户夏税权行住催少俟检放秋米分数定日却将夏税亦依分数蠲减
一奏乞特降睿旨许臣前项所请百七十万贯却於数内量拨什三候诸州通判申到合兴修水利去处即与审实应副其合粜给人有应募者即令缴纳粜给由历就顾入役俟毕工日粜给如旧
一奏乞特降睿旨许令被灾州县人户m米五斗以下不候检踏先次蠲放令转运司疾速施行
一奏乞特降睿旨申严米谷不得收税旧法仍诏有司诸被灾州县人户欲兴贩物货往外州府收籴米谷就阙米处出粜者各经所在或县或州或监司自陈所带货物判执前去其粜米讫所买回货亦各从所在自陈判执回归往回所过p不得辄收分文税钱违者p依税米谷法必行无赦径下转运司约束施行
一奏乞特降睿旨就拨绍兴府先给到度牒一百道换到米及明州先蒙降到二十万贯籴到米p付本司均拨应副绍兴府明州粜济及贷与食利人户兴修水利却於二百万贯内除豁其水利贷钱向後丰年却令逐旋回纳
右谨录奏闻伏候戎
乞降旨令婺州拨还所借常平米状
具位臣朱　熹
臣伏准尚书省子备据知婺州钱佃奏乞於本州见管常平义仓米内支借二万石支遣军粮八月三日三省同奉圣旨许支借二万石限至岁终拨还臣除已?禀施行外臣窃见义仓米在法唯充赈给不许他用今岁婺州诸县例皆旱伤将来细民必致阙食本司尚自申奏朝廷支降官会度牒应副本州籴米而义仓窠名正系赈给之数先来本州已曾借过一万七千石元降指挥候秋成先次拨还尚未还到颗粒今来再借二万斛止存七千余石已是不足支遣而所借之米又蒙许令岁终拨还深恐後时有误粜济欲望圣慈特降指挥令婺州将两次借过米三万七千石f此秋成尽数先行拨还庶几可以添助粜济须至奏闻者
右谨录奏闻伏候戎
奏e历至台州奉行事件状
具位臣朱　熹
臣照得本路州县今岁旱伤臣自七月十五日出e取道嵊县迤逦入台州按视及预行措置赈恤事件节次具奏外臣已於八月十八日起离台州取处州前去所有台州奉行事件须至奏闻者
一臣七月二十三日到台州二十五日准尚书省子恭奉圣旨给降度牒三百道官会一十五万缗臣即时分拨应副诸州外仍於台州刷到常平司及诸州库眼有管窠名钱八万贯及於降到钱会内拨钱二万贯共揍一十万贯量逐县灾伤轻重地里阔狭均拨应副仍询访到土居官员士人诚实练事为\所服者一县数人以礼敦请令与州县当职官公共措置差募人船前往得熟去处收籴米斛循环赈粜仍多方敦请上户说谕或出米谷或出钱物并行运籴添助赈粜仍据本州申到见管常平义仓米五万二千余石已令桩管准备赈济及一面立式选差都正乡官等家至户到从实抄法应粜济大小户口取见的确数目各随比近置j以俟将来阙食就行粜济仍立罪赏约束不得泛滥抄枉费官廪外伏乞圣照
一臣所经历去处得雨之後晚稻之未全损者p皆长茂可望收成但民间所种不多仅当早稻十之一二其早稻未全损者亦皆抽茎结实土人谓之二稻或谓之传稻或谓之孕稻其名不一目今有已黄熟处亦有尚带青色处村民得此接济所益非细但其稻茎稀E秕多M少其色青者已逼霜露恐难指拟至於粟W油麻荞麦之类却p有收次第今冬未至乏~只为荐饥民无盖藏窃恐来春必至艰食臣已面谕州县官吏常切体访不拘早晚但觉民间阙食便行赈粜收钱运籴循环接济无损於官有益於民实为利便伏乞圣照
一臣体访到本州黄岩县界分阔远近来出谷最多一州四县皆所仰给其余波尚能陆运以济新昌嵊县之阙然其田皆系边山濒海旧有河泾堰闸以时闭方得灌溉收成无所损失近年以来多有废坏去处虽累曾开淘修筑又缘所费浩瀚不能周坛记晕┧利修则黄岩可无水旱之灾黄岩熟则台州可无饥馑之苦其为利害委的非轻遂於降到钱内支一万贯付本县及土居官宣教郎林鼐承节郎蔡镐公共措置给贷食利人户相度急切要害去处先次兴工俟向後丰熟年分却行拘纳其林鼐曾任明州定海县丞敦笃晓练为\所称蔡镐曾任武学谕沈审果决可以集事但本县知县范直兴不甚晓事恐难倚仗欲乞依本司已获降到指挥特与岳庙理作自陈别选清强官权摄县事庶几兴役救荒不至阙误伏候戎汲记跋钏奏给降到钱三十万贯臣已分拨婺州八万贯衢州六万贯处州五万贯台州二万贯黄岩兴修水利一万贯及明州定海县亦乞兴修水利已拨一万贯共已拨二十三万贯外尚剩七万贯初欲分拨应副明州绍兴府而明州申到已奏乞拨钱一百万贯臣遂不敢拈出兼婺衢两州连年荒歉p无蓄积可以那兑运籴窃恐将来更有欠阙欲且留此钱数更俟圣慈添拨到钱即并诸州再行均给所有添拨之数已两次具奏今更於後项开说伏乞圣照
一臣於八月初三日及十二日两次具奏更乞圣慈添拨钱物及绍兴府明州元降度牒官会所籴米斛通揍作二百万贯文乞不候检踏先放五斗以下m米又乞权住催夏税零欠候检放秋m分数定日并行除豁理纳又乞申严米谷免税旧法仍乞特降指挥与免往回物货及搭带税物亦已日久未奉进止欲乞圣慈详臣两状早赐指挥伏候戎
右谨录奏闻伏候戎
签黄
臣第二状内已有陈乞别选肤使付以缗钱一节今更自度决难自坎⑼圣慈早赐处分
奏均减绍兴府和买状【同本府】
臣闻欲救巨患者不可惜小费欲除实弊者不可循虚名臣等叨蒙圣恩备数东浙窃见绍兴和买之患民所不堪巧诈之徒奸弊百出前此议者非不欲救而除之而往往过为国家顾惜小费下比流俗苟循虚名是以因循终莫能革臣等不肖诚不足仰窥圣德之万分然有以知陛下爱民之心烛理之明於此必有所不屑者是以敢昧万死而一言之伏惟陛下留神财择臣等契勘浙东七州除温州无和买外其余六州共管和买二十八万一千六百四十匹二丈一尺绍兴一州独当一十四万六千九百三十八匹乃占诸州一半以上缘此重困人不能堪所以子户诡名巧为奸弊虽有重法终不能禁且如会稽一县经界之初旧例虽是物力三十八贯五百以上起科和买然以通数计之实及四十七贯方满一疋今亦自三十八贯五百起科以通数计之乃自十八贯六百单一文已科一疋则是向来科纳一疋者今增为二匹半矣官之所入不加赢田之在民不加损止缘人苦其重避免者多以故奸伪日滋以至此极向来官吏之有意於民者莫不知有此弊亦未尝不为之恻然动心评议指画亦既多端而利害相形终无定说如欲首并诡户则惧其告讦成风徒败风俗而暂并复分终不能禁欲以亩头均纽则纵舍游末重困农民轻重之间亦未为允欲科有产无丁之户则彼能立诡户者固不惮更立虚丁而寡妻弱子实无丁籍者反受其弊如欲减退物力等则或作鼠尾推排则彼昔者既能析而为三十八贯五百以下之户矣今岂不能再析而为若干钱以下之户乎故尝参酌前後\人之论而折衷之独有通计家活浮财物力贯头均纽之说稍为无弊虽第五等户昔无今有者未免有言然於其间真伪亦复相半若真贫民输一户之和买不过丈尺彼自不较惟是子户诡名之\顿输数户积计甚多故尤不以为便而必争之其力又足以挟下户唱浮论以e\听故不察其实者遂以自疑而莫能复措其说此和买之议所以汹汹累年而和买之害固未尝有一毫之损也然窃尝深究其受病之原则无他焉直以元额之太重而已故今臣等相与熟议辄陈此说欲望圣慈先发德音痛减岁额然後用贯头均敷之说以定其制惟虑所敷第五等户之中真下户者或受其弊则请参用高下等第均敷及减免下户丁钱之说以优恤之但使真下户者审知此法之行不为厉已而无他辞则彼奸民之浮论亦可以置而不问矣谨画一条具于后一所以先裁减岁额者臣闻祖宗初立和预买法先支见钱後纳绢民间实赖其利至有形於歌|者而当是时本路漕臣有私於越州者其吏复私於会稽故此郡县所抛独多其後请本之数遂为岁额而钱不复支绢日益贵以至今日而白着之科遂反为一州无穷之害故建炎元年五月一日光尧寿圣宪天体道性仁诚德经武纬文太上皇帝登极赦书有曰和预买法本支实价访闻官司立价甚低或高E他物价直折或以无实虚怀涫甚者直至受纳未支本钱不遵条限前期起催急於星火今来上供之类欲依祖宗法其和预买有前项违戾守令并转运司p以违制论加二等仍委提刑司觉察每岁於依限後一月内具有无违戾闻奏不以实闻与同罪仰味大哉之言则是太上皇帝再造之初圣虑之深固已及於此矣而两圣相承於今五十余年迫以军国之须所资至广卒未能有以仰称睿谟预支实价以复祖宗之旧者臣等窃思其次独有择其甚处如绍兴府者有以少解其倒垂之急为庶几焉尔然今欲去绍兴和买之害使无奸弊稍得均平而不先减其当日请本之额譬如负千钧者背膂之力既已不堪乃不知减其所负之物但欲移而之怀?亦必无益於事矣故今臣等於此首陈减额之说而议者顾以为有亏经费无所从补徒然奏陈必不听许则臣等虽愚有以知其必不然也臣等仰观陛下爱育黎元如亲父母有以病告如切其身如顷年四州之虚额饶州之金徽州之绢汀州之银青阳星子之税放免蠲除不可胜计而连年水旱施舍贷给何啻数十巨万何独於此知其为害之甚而不出捐数万匹者以纾之乎又况近者已蒙圣恩减免天庆e陵等处和买二千余匹固已渐示救患除弊之端矣然通而计之人户所减每匹才及一尺有奇而坊本煎盐坍江放生四色所放尚未除免则臣等所以望於陛下者不但如此而已也臣等窃见浙西和买最重去处无如临安府者而其数才及八万余匹欲望圣慈将绍兴府且依此例为额而蠲其余数至於版曹经费或有所阙则乞量拨内帑之蓄以补其数盖如本路坊j课利出剩钱数岁输内帑者至若干万贯皆是近岁曹泳创置窠名即非旧法所当供者如此之类倘捐一二归之版曹还以补\本路上供蠲减之数则圣泽下流人知德意旧弊庶乎其可革矣
一所以谓贯头均纽之说为无弊者盖今和买之重人悉?避诡为下户长奸滋弊莫可关防如经界之初会稽一县凡为物力钱一百二十六万余贯而四等以上科纳和买者当一百一十万余贯今来四十年所谓四等以上止有物力钱三十七万九千四百六十贯六百文而转入五等者乃至七十二万五百余贯皆缘和买之重奸猾之民争为子户诡名以避均敷而其醇谨畏法不敢为者顾乃为之代受所免之数几再倍於其旧政之不平莫甚於此从来为州县者灼知其弊非不严诡户之禁往往随并随分终莫能革今若蒙恩先次痛减岁额却以贯头均敷自物力一丈以上p纽寸尺则高下多寡其数一定而奸弊无所从出矣若犹以真实下户创科为虑则所谓高下等第科敷以及减免下户身丁之说臣等请得而备陈之
一所谓高下等第均敷者上户旧科和买数多今用贯头均敷则其数却须少减下户旧不曾科和买今用贯头均敷则其数乃是顿增若使顿增数中皆是子户诡名则固不足恤第其间却有真实下户不能无咨怨者故今复为此法以优恤之如第一等物力四十贯当科和买一匹则第二等四十五贯乃科一匹等而下之至於五等则户愈卑而科愈少矣如此施行庶几下户所增不多不至反有重困
一所谓减免下户丁钱者大率第五等中有丁者多是真实下户无丁者多是子户诡名今若将第五等户所纳丁钱特与除放则真实下户虽增和买而得除此色官物其乘除之间亦略足以相补矣
右谨件如前欲望圣慈特赐省E直降睿旨悉与施行则不惟臣等之幸实绍兴阖境百万生灵数十百年永永无穷之幸
贴黄
第五等户计若干丁每丁一岁纳钱若干统府八县计若干贯【後阙】
又小贴子
所以欲改亩头二字为物力贯百者盖以亩头科纽则独有田之家被科而有浮财物力者不与亦有未均之弊故欲改作物力贯百则有田及浮财者皆在其中此奏是\人商量而新秀州嘉兴主簿诸葛千能操笔为之其人有学行审细详练恐可招而问之必能博尽异同得其利病之实伏乞台照熹上覆
奏盐酒课及差役利害状
臣窃见本司所管盐酒课利国计所资为甚广而民情所患为甚深若不根索弊原别行措画窃恐民力日困亦非国家久远之利臣虽书生不晓钱谷然其大体亦窃讲闻久欲条奏以闻顾以救荒方急有所不暇今以罪疾力请投闲持私怀不能已辄有已见冒b奏陈如有可采欲乞别选忠厚通敏之臣付以其事令其详细稽考因事制宜使民情亟得去其所患而国计永不失其所资实为利便至於差役一事亦属本司所管今亦有少利害并具其说如後须至奏闻者
一浙东所管七州而四州濒海既是产盐地分而民间食盐必资客钞州县又有空额比较增亏此不便之大者夫产盐地分距亭j去处近或跬步之间远亦不u百里故其私盐常贱而官盐常贵利之所在虽有重法不能禁止故贩私盐者百十成t或用大船般载e尉既不能诃州郡亦不能诘反与通同资以自利或乞财物或私收税钱如前日所奏台州一岁所收二万余贯是也以此之故除明越两州稍通客贩粗有课利外台温两州全然不成次第民间公食私盐客人不复请钞至有一j一监累月之间不收一袋不支一袋而官吏縻费吏卒搔扰有不可胜言者然以有比较之法州县恐有殿罚则不免创立盐铺抑勒民户妄作名色抑令就买出入暗昧不可稽考大略瘠民以肥吏困农民以资游手为州县为提举主管者非不之知然皆以国计所资不敢辄有陈说日深月久民愈无聊若不变通恐成大患臣生长福建窃见本路下四州军旧行产盐之法令民随二税纳产盐钱而请盐於官近岁官盐虽不支给而民间日食私盐官司既得产盐税钱亦不复问其私贩虽非正法然实两便欲乞圣慈特诏本司取会福建路转运司下四州军见行产盐法将本路地里远近盐价高低比附参考立为沿海四州盐法其余州军自依旧法施行则亦革弊救民之一事也伏乞圣慈详酌施行
一酒坊之弊其说有四一曰官监二曰买扑三曰拍户抱额四曰万户抱额臣窃以为莫不便於官监莫便於万户其他则亦互有利害而万户之中亦不能无少利害要在讲究详尽然後施行则庶乎其弊之可革矣今官监之害朝廷既知而罢之矣然州郡占吝多不遵禀户部漕司所扑仍不废罢此则害虽除而未尽者也买扑之害在买人有消折本柄破坏家产之患在\人有橥幸掷詹蹲狡哿柚扰虽加禁防法式明备然势之所在终不能革拍户抱额则庶几矣然或额重而抱纳不前或藉此而橥猩θ旁蚱浔滓嗖灰祆堵蚱宋ㄍ蚧ПФ钭钗简便然须以一州或一县通计田亩浮财物力而均出之使无官户民户之殊城居村居之异一⒕敷立为定籍乃为尽善若舍官户而敷民户舍城居而困村居不立官簿而私置草簿使吏得以阴肆出没走弄於其间则又病矣此法本路处州见已施行四五十年民无争讼官省禁防虽其小害尚不能无然入其封境观其气象宛然乐国与诸州不同今欲便取其法行於诸州则恐本州课额素轻或非他州之比未可遽议然他州课额虽多从来拘催少曾登足皆是虚名徒挂空簿若蒙圣恩深诏有司取淳熙六年七年八年三岁实催到库之数参校取中立为定额然後以此科敷俾为万户则亦庶几安民省事之一端也伏乞圣慈详酌施行
一臣於今年【阙】月内曾具差役利害事申尚书省几数千言内有徐诩所画歇役年限一条最为详密而近户部行下乃无一言见施行者臣生长田间颇谙鄙事窃谓其言若得圣明一赐观E决须有可采者欲望圣慈特赐宣索观其大⑷会岣吨爱民晓事老成详细之臣令其看详择可行者具为条画别降指挥施行庶於陛下爱民之意少有裨补臣不胜万幸
右谨录奏闻伏候戎
奏义役利害状
具位臣朱　熹
臣e历到处州窃见本州昨奉圣旨依布衣杨权所请结立义役此见陛下爱民之切虽草茅之言苟有便於民者无不采纳施行天下幸甚然本州目今奉行却有未尽善者如令上户官户寺观出田以充义田此诚善矣而本州却令下户只有田一二亩者亦皆出田或令出钱买田入官而上户田多之人或却计会减缩所出殊少其下户今既被科出田将来却不充役无缘复收此田之租乃是困贫民以资上户此一未尽善也如逐都各立役首管收田租排定役次此其出纳先後之间亦未免却有不公之弊将来虽施刑罚转添词诉此二未尽善也又如逐都所排役次今日已是多有不公而况三五年後贫者或富富者或贫临事不免却致争讼此三未尽善也所排役次以上户轮充都副保正中下户轮充夏秋户长上户安逸而下户陪费此四未尽善也凡此四事是其大⒛肯麓仕叻兹缓慰銎浼涓有隐微曲折未
可猝见若不兼采\论熟加考?窃恐将来弊病百出词诉愈多改之则枉费前功不改则反贻後患将使义役之名重为异议者所笑无复可行之日诚有未便臣昨见绍兴府山阴县见行义役只是本县劝谕人户各出义田均给保正户长各有亩数具载砧基其保正户长依旧只从本县定差更不别置役首亦不先排役次而其当役之户既有义田可收自然乐於充应不至甚相纠讦但其割田未广去处未免尚仍旧弊若更葺理增置便无此患窃谓其法虽似阔E然却简直易明无他弊病又且不须冲改见行条法委实利便故尝取其印本砧基行下州县然以未经奏请画降指挥州县往往未肯奉行臣愚欲望圣慈详酌行下处州只令合当应役人户及官户寺观均出义田罢去役首免排役次止用山阴县法官差保正副长轮收义田仍令上户兼充户长俟处州行之有绪却令诸州体仿施行庶几一变义风永息争竞须至奏闻者
右谨录奏闻伏候戎
按知台州唐仲友第一状
外封
奏为本路诸州人户间有流移去处奏闻事
内封
奏为台州催税紧急户口流移知台州唐仲友别有不公不法事件臣一面前去审究虚实奏闻事贴黄
臣窃见本人近蒙进擢而臣踪迹方此孤危较权量力实犯不韪顾以E贱蒙被误恩实当一路耳目之寄不敢缄默以负使令伏惟眷照力赐主张免致复为小人阴有中害不胜幸甚
具位臣朱　熹
臣今月十六日起离绍兴府白塔院道间遇见台州流民两辈通计四十七人扶老幼狼狈道途臣问其故皆云本州旱伤至重官司催税紧急不免抛离乡里前去逐食臣即量给钱物喻令复业竟不能回各已迤逦西去臣因询究得本州日前似此流移户口已多目今方是初秋已致如此窃恐向後愈见数多除已行下本州约束令其存抚见在人户毋致复有流移外臣续访闻知台州唐仲友催督税租委是刻急多差官吏在县追呼属邑奉承转相促迫急於星火民不聊生又闻本官在任多有不公不法事件\口殊骇闻听臣今一面躬亲前去审究虚实别具闻奏乞赐究治外所有上项事理须至先次奏闻者
右谨录奏闻伏候戎
按唐仲友第二状
贴黄
奏为知台州唐仲友违法促限催税搔扰饥民事伏候戎
具位臣朱　熹
臣昨访闻知台州唐仲友催税急迫致得民户流移等事即具大略奏闻今e历到本州天台县据人户遮道陈诉本县夏税绢一万二千余匹钱三万六千余贯缘本州催促严峻六月下旬已纳及绢五千五百余匹钱二万四千余贯而守臣唐仲友嗔s知县赵公植催理迟缓差人下县追请赴州县人闻之相与号泣遮栏公植回县情愿各催户下所欠零税绢二千五百匹限十日内赴州送纳方得放免仲友遂专牒县尉康及祖催纳零欠更不照应三限条法及近日累降指挥牒内明言要在六月终以前一切数足又牒县尉催淳熙七年八年残欠官物专差人吏牟e在县监督及节次差下承局禁子等人络绎在道乞搔扰无所不至又据宁海人户论诉本州专差天台主簿张伯温及州吏郑椿姜允在县催督去年残米下户丁税百端搔扰本司见行追问未到而闻张伯温在宁海县追呼迫急本县人户不堪其扰相与t聚喧噪欲行殴击伯温知之仅得走免臣窃惟台州频年灾伤民力凋弊仲友儒臣幸得蒙恩典郡专以布宣德泽摩抚疲瘵为职而乃舞智循私动乖仁恕在法夏税省限至八月三十日下限方满近来户部擅行指挥必要七月尽数到库已是违法而仲友乃於户部所促之限又促一月公行文移督迫属县顿辱良吏苦虐饥民使千里之人愁怨叹息无所告诉甚失圣朝所以选用贤良惠恤鳏寡之本意又况方此饥馑人心易摇万一果然生事不知何以弹压臣虽E贱误蒙任使职在刺举不敢不言欲望圣慈先将仲友亟赐罢黜以慰邦人之望其不公不法事件臣当一面审实以闻须至奏闻者
右谨录奏闻伏候戎
申尚书省状
具位臣朱　熹
今有状奏知台州唐仲友促限催税违法扰民乞赐罢黜事缘在道路次舍浅迫虑有漏泄不敢备录全文申尚书省其状如蒙圣慈降出欲乞早赐敷奏施行以快千里疲民之愤须至供申
右谨具申尚书省伏乞照会谨状
按唐仲友第三状
贴黄
奏为知台州唐仲友在任不公不法事件除已将干连人送绍兴府司理院根勘录案奏闻欲乞圣慈将唐仲友先赐罢黜仍诏有司毋得观望严行究治事伏候戎
此项已追到铁匠作头林明供具分明寻别具奏伏乞圣照
仲友差官非法估没人户财产多是差曹格及司户赵善德案中可见伏乞圣照
造假会人蒋辉已据通判赵善汲监押赵彦将就州宅後闩捉获臣已押送绍兴府司理院传闻此人在此造作假会甚多其台州解到行在诸库官会欲乞密遣公正臣寮验其真伪伏乞圣照
此项已据人户潘牧缴到仲友长子手简与弟子王静内说计嘱周士衡论分公事及妇人李六娘诉王静及弟子鲍双入宅求嘱犯奸公事臣追到王静鲍双供通委有取受诣实寻别奏闻伏乞圣照
具位臣朱　熹
臣昨两次具状按劾知台州唐仲友促限催税违法扰民罪状闻奏乞赐罢黜及闻本人更有不公不法事件乞候一面审实以闻臣於今月二十三日到本州密切体访及先据本州通判申并据士民陈状皆称仲友到任以来少曾出厅受领词状多是人吏应褒林木接受财物方得签押无钱竟不得通以市户应世荣为耳目令其在外刺求富民之事民间初无词诉急遣吏卒奄至其家捕以送狱择奸贪之吏链考掠傅致其罪往往徒配或请嘱既行则又忽然纵舍曲直轻重初无定论邦人畏其凶?无不重足而立又本州违法收私盐税钱岁计一二万缗入公使库以资妄用遂致盐课不登不免科抑为害特甚又抑勒人户卖公使库酒催督严峻以使臣姚舜卿人吏郑臻马澄陆侃为腹心妄行支用至於馈送亲知X印书籍染造匹帛制造器皿打造细甲兵器其数非一逐旋发归乡里其他细碎不急之物下至鱼盐臭腐但直一文以上无不津致以归笼担动十百计络绎不~於路凡此皆人所共见有口者类能言之臣尝令本州通判赵善汲取其公库文历自二十四日己午间至中夜不至据监库官司理王之纯及造买使臣姚舜卿供每遇知州判下支单即时关支出库所有应干簿籍於今日巳时知州闻得本司勾追马澄即时尽行拘收入宅有公库贴司俞实张公辅吴允中备见之纯等曾亲往控告知州坚执不肯付出仲友又悦营妓严H欲以归遂令伪称年老与之落籍多以钱物偿其母及兄弟据司理王之统供今年五月满散圣节方知弟子严H王蕙张韵王懿四名知州判状放令前去即不曾承本州公文行下妓乐司照会仲友身既不正遂不能令其子弟以至白昼公然乘轿出入娼家交通关节受纳财赂曾为t不逞就娼家殴睦潜范仲友不敢问其严G沈芳之徒招权纳赂不可尽纪其簿历文字少经y贰之手惟倚於临海县丞曹格及曹官范杉等格妻与之有?姻得出入其家早暮无节物论颇丑凡此细碎A秽之迹臣不敢缕陈以渎天听臣谨按仲友身为儒生早取科目继登台省为清望官今又蒙恩出守名郡所宜夙夜恪勤正身率下务以承流宣化牧养小民为职顾乃不思报称公肆奸心其刻核扰民之政既如臣前奏所述其贪A不法之状又如臣今奏所陈而近侍贵臣或未知其所为犹以故意期之以至交章论荐上误宠擢臣以职事所在恐负使令诚知踪迹孤危不敢隐情惜已其官属所言士民所诉与臣前後所闻大略不异虽其曲折未必尽如所陈然万口一词此其中必有可信者而观其公然占吝公库文历不肯解送则其衷私折换以盖日前侵盗入已之迹亦有不待案验而可知者臣更不敢差官体究虑涉张皇却致本人潜将文案尽底改易无可供证窃谓唯有付之所司尽实根勘则其有无虚实自不可掩除已牒本州通判赵善汲高文虎拘收本州自仲友到任以後至截日终应干收支文历公案及将合干人等押送绍兴府司理院禁勘外欲望圣慈闵此一方久罹凶害亟诏有司毋得观望严行究治依法施行以为远近四方守臣贪残不法之戒须至奏闻者
一淳熙八年受纳秋m糙米每年是十月半後间开j仲友信委司户赵善德差为受纳官公然倍取合耗高带斛面不半月间善德已申所纳糙米数足方十一月仲友将人户未纳糙米违法高价一并折钱人户尽用贱价粜米高价纳官一郡皆以为苦至今追催所折米钱更不顾恤朝廷上司时暂住催指挥其收到钱虽入於籴本库收附多是关入公库巧作名色支破私用欲乞委官到州监合干人供具去年折纳糙米月日石数见得不恤民力一意取钱实迹
一淳熙八年春本州荒歉抄诸县合赈济人户姓名散给未尝周讨儆讶醋ㄎ人吏李回乘势监勒乡司具隐落丁税之人抑勒诸乡司乘此作弊增减成其奸计词诉至今不已每县添至数千人多是失实比常年添增五县丁产绢数千匹在两年中纳夏税和买绢未及七分却p高价折钱困及小民无钱可纳增起丁税以无为有为一州无穷之害欲乞委官再行审实早与除豁其所取到添丁钱p不曾起发不审将作何用
一公使库自来不许卖酒缘添归正人合支些小供给钱仲友到任以来以此为名公库每日货卖生酒至一百八十余贯煮酒亦及此数一日且以三百贯为率一月凡九千贯一年凡收十万余贯其所造酒米麦之属既p取於仓库羡余而所收息钱大半不曾收附公使库钱历p是入已
一自到任以来缘公库卖酒钱额既高督责兵官尉司逐日捕捉私造酒麴及粜糯米糯谷者所犯之家与四邻尽是籍没赀产以充自立赏钱格所犯止於升合亦不能免两年中破坏二千余家其间久系囹圄染疫而死者甚多所犯甚轻p出私意文致其罪至於徒配如兵士卢宗之类阖郡军民w恨无一日安迹
一公库所入旧例p支见任官员逐月供给及宴会之属自两年来却以籴本库钱拨入军资库军资库拨入公使库以支供给公库之钱既富乃巧作名色以馈送为名多至五百贯少至数十贯专委公库手分马澄支行及书表司杨楠伪作书送与官员封角了当却供入宅堂又其间婺州亲戚如妻之亲兄何知县何授其子之妻父曹宣其表弟高宣者甚多止宿郡斋争受关节以此频作宴会无不预坐留连数月临行馈送各以数百千及去年十一月次子取妇凡供帐染破紫绫罗绢凡数百匹从人衣衫数百领乐妓衣服并是什物库陆侃支公使库钱往仲友私家婺州所开彩帛m高价买到暗花罗并瓜子春罗三四百匹及红花数百斤本州收买紫草千百斤日逐拘系染户在宅堂及公库变染红紫其妓弟四十余人都行首严H分真红暗花罗余行首分瓜子罗其余分春罗每人分l真红大袖帔子背子红裙衫段帏子各一副一州惊骇自来未尝有知州为妓弟制造衣服名件不一违法如此尽是父子u滥以此取媚其余所染到真红紫物帛并发归婺州本家彩帛m货卖其子亲会宴集经月姻族内外一文以上皆取办於公库其妓弟今夏又分纱帛衣名件并如前
一仲友专委司户赵善德兼管公库前後妄自支使并无合破名色条例善德将满遂密献计以收买米麴物料为名於今年二月上旬一日之间支钱二万贯皆是入已并无他处簿书收附证照
一司户赵善德兼管籴本库今年二月上旬忽支落十余万贯以转运司差官点检且欲移寄他库为名此项钱後来即不见起发亦不见拘收并无下落
一仲友专委人吏郑榛陈忠充财赋司凡官赋所入其间有不该系省及诸库收附者尽是别作名色支破差人往外州买银子及收到来即不知将作何用及就本州置买银j逐日监系m户稍违限期无不重断多是以所卖公库生酒钱支买不曾附历先是司户赵善德及二胥吏同谋作弊逐时於公库以犒赏为名支钱遗赂善德一岁至二三千缗其妄用钱物甚於泥沙不可明说其两吏所支亦数百贯
一仲友少曾坐厅受领词状间有判下人户论诉皆系应褒林木接受忽自宅堂传出尽是子弟同坐议判词其父子或自相争执弟妓早晚出入宅堂公然请嘱每事皆有定价多至数千缗又纵狱吏百端乞民间w苦不可胜言
一仲友自到任来本性喜引致奸私公事或告首事不干已或帏箔暧b不明或僧道与人有w并行受领皆欲穷究根底并不凭信狱官推司所勘自引归花园中亭o及宅堂後宴坐去处亲自鞫问语言秽r吏卒羞闻当面露示其合该刑名至重之意其弟妓与心腹人吏住持乡僧等内外相通同共请托取受货赂不可胜计并是子弟专决其所诺不副者虽已释去复行追系增其刑名所需既满者刑名虽重结案之後平白不断如僧景猷犯奸事道士祝元善亦预景猷富厚责赂甚重不能应其所需则籍没其衣\庄产之属祝元善因栖霞知宫姓李者以弹琴出入宅堂首以厚赂径Q未断间先令放出竟不断罪李承节之妻为应杨所犯乃外甥犯从舅母或佃者犯主母干连十余人临断时得二千缗平白不断富室黄士龙黄日新更易其妻秽不可言并自引上亲勘既受其物至今不断凡此等事皆显然人所共知者
一两狱直日收禁罪囚罗织枝蔓不容狱官依法裁处须令逐日过厅取禀己意以为轻重高下每事多是曲法枉断缘此拘系既多致死百余人全不顾恤
一仲友在乡开张鱼an去年有客人贩到a鲑一船凡数百^更不容本州人户货买并自低价贩般归本家出卖并差本州兵级般运其他海味悉皆称是至今逐时贩运不~
一仲友自到任以来关集X字工匠在小厅侧雕小字赋集每集二千道X板既成般运归本家书坊货卖其第一次所X赋板印卖将漫今又关集工匠又X一番凡材料口食纸墨之类并是支破官钱又乘势雕造花板印染斑p之属凡数十片发归本家彩帛n充染帛用
一仲友因修造兵器前後发买牛羊皮穿甲及生丝打弓弩弦支破不可胜计其牛羊皮买来甚少钱亦不归所买生丝除量支作工弩弦用外并发归本家彩帛n机织货卖
一仲友又因修造兵器自造精细铁甲数副及弓弩刀枪各十数件收入宅堂不知将作何用
一本州新报恩寺元有住持僧诬以他罪逐去却请乡僧介登来此住持早晚出入宅堂传度关节凡五县僧寺易换住持几遍尽是介登保明乞差通同接受货卖每处必数百缗其中皆是婺州富僧近又有应世荣者亦作士户状陈乞即时给帖其无忌惮容小人紊乱郡政一至於此
一仲友自到任以来违法招刺厢兵每一名必立定价外寨兵士一百贯在城兵士止三五十贯下至学院子修合医人X碑X版工匠弟妓厨子各得干预请求去年七月间有外寨兵士经州下状告论兵士周荣托仙居县丞杨浩V钱一千贯嘱本官厅子转求刺军十名事虽送有司缘钱入已竟不追究有案状可验若刷具仲友自到任以来刺过厢兵人数可照所受钱数
一本州贩香牙人应世荣奸猾小人因其家资稍厚左右引置以曾与仲友建立生祠乃延为上客与之颂赞亲自题写世荣乃刻石夸张因此妄作声势出入宅堂仲友专一信委为心腹牙爪凡首奸获酒尽是世荣发之仲友却令临海县丞将带兵卒数十人追捕每一如此阖郡搔扰惊走其他挑起事端及报其私w罗织平人於重宪不可胜数所断轻重并出世荣已意全无州郡虽士大夫善人之家亦被凌蔑郡人指为殃祸其人取受前後不可计数每事所得必与其子弟分受若非送有司勘其情犯编配远恶去处何以赎?害乡土善良无穷之罪
一临海县丞曹格系仲友长子妻党其人凶暴贪婪全无忌惮自仲友到任倚恃至亲之故妄作声势凌侮同官捶挞胥吏凡士大夫不问见任寄居无不遭其U诉以其妻出入郡斋日有丑恶之声传播一郡公然不时出入宅堂或入其子舍传度关节百端取受并仲友长子之妻父曹宣者即曹格之堂兄往来曹格之家通同干预公事全无顾藉仲友弟妇儿女妇侄不时往曹格之家饮燕r狎无礼靡所不至全无耻其曹格日来纵横尤甚每年受纳官物皆干求差预百端阻抑人户所纳之物绢必缔倭钇泼嘧由够蚓月米麦必十来日宿仓又多取合耗人之w苦无所告诉似此奸猾小吏辄敢凭藉声势苦虐士民可不明正典刑
一仲友有三子长曰士俊次曰士特士济及其甥侄数人随侍来此自到任见客则立於屏侧引问公事则环於坐隅或与胥吏混立纷然干预有签押决遣各出己意不容其父下笔多因贿赂先入其父不止明知有公受其欺者是非曲直一切反戾其父子各据弟妓三子多出入王静沈玉张婵朱妙沈芳之家盘合简贴络绎道路本州士民有得其子所与弟妓书简受关节者亦曾连粘投状诉于提刑行司
一仲友自到任以来宠爱弟妓遂与诸子更相u滥行首严H稍以色称仲友与之r狎虽在公筵全无忌公然与之落籍令表弟高宣教以公库轿乘钱物津发归婺州别宅严H临行时系是仲友祖母私忌乃假却在宅堂令公库安排筵会饯送严G近来又与沈芳王静沈玉张婵朱妙等更互留宿宅堂供直仲友洗浴引断公事多是沈芳先入私约商议既定沈芳亲抱仲友幼女出厅事劝解仲友伪作依从形状即时放如应扬犯奸等事并是临时装点此等情态本州亢旱建祈雨道j安抚司文牒传奉圣旨令精意祈求非不严切仲友却追拘收外县弟子十余人及散乐二三十人逐日出入宅堂以下弹琴为名公然於道j前往来一日寄居士民在仪门下修设水陆道j其长子士俊自临海县丞曹格家醉归带挟弟妓数人於本处观视嬉笑歌唱无所不至士庶叹恨皆云太守如此儿子又如此如何会有雨泽感应又因断屠日仲友却令公厨供造法煮鸡[蹄肚食物入宅堂其长子士俊又以盘合乘贮生料猪羊水鸡之类送与行首王静人皆惊骇缘此百姓忿怒因士俊{游无节公然捶打於弟妓家更不敢根究
一仲友有婺州O近人周四会放烟火其妻会下仲友招唤来此遇作州会以呈艺为由每次支破公库钱酒计十余贯前後支过钱约数百贯妻常出入宅堂下仲友却委放烟火人探听外事如犯奸首酒等事亦是此人在外邀来稍不如意即时挑发其间又有在婺州唤到X字碑塑佛工匠十余人壁截郡治堂屋安歇支破公库钱物供赡专是在外探刺生事
一仲友造置浮桥破费支万余贯官钱搔扰五县百姓数月方就初以济人往来为名及桥成了却专置一司以收力胜为名拦截过往舟船满三日一次放过百端阻节燃焐出公事不可胜计此项若不早与奏闻行下废罢却是本州添一税j遗害无穷向去复有掊刻之人因而增添收税课额若一两政循袭必不肯废此大系利害桥成未及一年已收过力胜钱二千五百余贯见有簿历可照
一仲友贪墨无耻素乏称到官之初适见公使库有前政积下官钱十余万贯竟遂有席卷之意乃择奸猾使臣姚舜卿为监官并与公库手分马澄日夕握手密谋将公库诸色官钱巧作名色支破变转官会并用竹笼盛贮入宅辄先令其子节次作文字行李担押归前後几数万缗皆有实迹及染造真紫色帛等物动至数千匹皆用官钱托以人事为名逐旋发归以为货卖之资其他不急之物往往称是乞追姚舜卿马澄并帐设库专知陆侃送清强官司勘鞫便见着实今来既得改除归乡行李亦数百担他可知矣有雕匠姓蒋人因造假会事发永康县差人密来擒捕仲友辄令兵卒o取反将承差人送狱l打永康县无如之何径申提刑司牒本州发遣仲友辄作本人身死备申至今尚在本州其不遵法度皆此类也
右具通判及士民所述仲友罪状谨件如前谨录奏闻伏候戎
晦庵集卷十八
<集部,别集类,南宋建炎至德佑,晦庵集>

[book_title]卷十九
钦定四库全书
晦庵集卷十九　　　　　　宋　朱子　撰奏状
按唐仲友第四状
贴黄
奏为续根究知台州唐仲友不法事件及藏匿伪造官会人蒋辉实迹乞付外照勘伏候圣旨
仲友所印四子曾送一本与臣臣不合收受已行估计价直还纳本州军资库讫但其所印几是一千来本不知将作何用伏乞圣察
奏状内第十四项系藏匿伪作官会人蒋辉诈妄行移首尾情节伏乞圣慈详赐省E
此项系仲友舍匿死罪亡命奸人蒋辉诈妄行移首尾情节乞赐详E即知仲友所犯非独赃私小过而已伏乞圣照
臣窃见仲友本贯婺州近为侍御史论荐又其交党有是近臣亲属者致臣三奏跨涉两旬未奉进止深虑本人狡猾别有计会兼恐所司观望或致灭裂切乞圣明照察严赐戒仁┬
具位臣朱熹
臣因e历至台州见唐仲友委有不公不法事件已於前月二十七日具录奏闻仍将一行干连人送绍兴府根勘乞诏有司毋得观望严赐根究依法施行以为郡守贪残之戒臣连日又据人户陈诉仲友不法事件略行审究有旋行供到情实数条及本州公库簿历虽为仲友收藏追索不出今据监库官司理王之纯旋寻捡到仲友拘收不尽草簿干照年月亦不接续遂令库子叶志具出仲友有非法支用数目已多及据宜人赵氏状诉故夫郑槐昨任江东提刑日曾按劾仲友罪状後来寄居台州仲友到任怀恨不已不支俸钱百端凌辱以致饮气身死仍缴到当时劾章内事件亦是多遣军兵远出禁地以捉酒为名掠其所有财物抑勒人户输纳十年亏欠和买役钱拘占民船抑载官纲至有子告母奸弟诉兄滥取受关节着意究治种种无状事迹一切不异於今日之所为足以见其贪纵刻薄本於天资而长恶不悛日增月益以至於今遂肆然为无所忌惮之意上欺君下虐民而专以陛下所付千里刑赏之柄为立威收货卦酶救酥具臣前所奏虽已略陈其大端今既得其实状请摭其一二冒死奏闻以质前言之非妄欲望圣慈略赐省E降付所委推勘官司照应催促疾速勘结毋得少有观望庶几可以少摅千里神人郁积之愤惟是言语r渎非所宜道於君父之前臣不胜大惧伏惟陛下哀怜裁赦须至奏闻者一据库子叶志等供草簿内仲友於公库支钱二万八千六百一十六贯六百八十二文送惠与人内一千四百八十二贯二百六十三文送妻兄及与第二儿妇之父何知县何教授何宣教兄弟系淳熙八年二月止淳熙九年四月簿内支破
一据叶志等供草簿内仲友以官钱开荀杨文中子韩文四书即不见得尽馈送是何官员
一据叶志等供草簿内仲友以公库钱六百九十九贯五十二文买暗花罗等与弟子严G等制造衣服其严G等亦已供招件数在案分明
一人户张见等状诉仲友与弟子行首严G情涉交通关节及放令归去今据通判申於黄岩县郑]家追到严G据供每遇仲友筵会严G进入宅堂因此密熟出入无间上下合干人并无阻节今年二月二十六日宴会夜深仲友因与严Gu滥欲行落籍遣归婺州永康县亲戚家说与严G如在彼处不好却来投奔我至五月十六日筵会仲友亲戚高宣教撰曲一首名卜g子後一段云去又如何去住又如何住但得山花仿头休问奴归处五月十七日仲友贺转官燕会用弟子祗应仲友复与严Gu滥仲友令严G逐便且归黄岩住下来投奔我遂得放令逐便严G缘与仲友密熟有兄周召充黄岩县栏头因被监官何承节窘拾行打知得严G出入宅堂凡事喜美信据遂托严G写信令人力计会传Q仲友乞辞退拦头等事仲友遂作访闻追上何承节并周召等六名於七月二十一日赴州出头押下当直司供责仲友作周召不供何承节事情为由当厅免断差陈敦押下县放罢其何承节等至今知在未曾结~严G又供据临海县贴司徐新等因差在城外三路及在城总店卖酒不行并是陪钱送纳见经本县陈状备申本州乞免卖酒许严G钱一百贯文省托嘱仲友免卖徐新先将银盏七只付严G作当候得判免备钱收取严G将银盏三只就庙弄丁官人家典钱一十二贯足用过後仲友与免总店卖酒徐新令人力将钱三十贯文足系严G同母收受付还银盏四只却将三只典贴与徐新自备本利钱取赎通计受过钱四十二贯二百四十文足严G及弟子朱妙入宅打嘱仲友免断杨藏伉弟子张百二事许钱一百贯文并受过青纱冷衫段水线鱼a等供责是实
一据弟子行首王静供元系长行弟子每遇祗应筵会多在宅堂出入无间今年三月内因公筵劝酒遂与仲友男十八宣教u滥自後往来不~五月二十一日十八宣教借马三疋与王静严G沈玉乘骑仍将官会五道与王静支散马下人至二十三日行首严G落籍是王静嘱十八宣教禀覆仲友补充行首仍是十八宣教将官会五十贯文与王静支分使用并送毛段一丈四尺及曾将莲花纱一疋扇子一柄曲二十册系学院子金琏送与王静作人事至六月十八日王静移过庙弄严G旧屋居住节次是十八宣教到家宿卧至四更咧菀虼送馊说弥多有犯事人托王静关节说与十八宣教得钱使用供责是实
一据道士李冲虚供本房道童丁希言兄丁全充院虞候仲友遣往宁海县追散乐弟子王丑奴张百二入州祗应内张百二不到将丁全枷送州院根勘取受结案断配先凭冲虚告覆十八宣教後再托弟子王静关节据王静供丁全凭邓十二付官会三十贯文托王静入宅打嘱十八宣教除学院子金琏拜韩百九抽退官会六贯文外王静得官会二十四贯文还得从轻作杖一百勒罢科断供责是实
一妇人李六娘状诉仲友非理追勘与道士王永昌有情涉弟子王静同弟子鲍双与李六娘入宅打嘱仲友长男十八宣教今据王静供写批与十八宣教告仲友又蒙将李六娘封案王静受过钱二十贯文省鲍双受银盏四只钱十一贯文足推司萧【阙】受银盏二只已追索银盏六只寄收州库讫六月内书表司丁志学院子金琏到王静家言说有相知董承信妻李氏与应杨犯奸公事送司理院结~今逐人在外和会欲得免断许王静钱一百贯文王静写批嘱托十八宣教後蒙杖罪赎铜兵士谢荣欲差充学院子许王静钱五贯文嘱托十八宣教王五七嘱托王静称姊夫左永因事送当直司结案许王静官会一十贯文将金裹钗二只作当王静并与嘱托十八宣教供责是实
一人户潘牧状缴到仲友长男十八宣教亲书写批子与弟子王静打嘱周士衡理分公事与钱五十贯收下质库批当分明已据王静供系朱十九助教相托王静委曾入宅计嘱上件批子系仲友长男令金通引送与王静供责是实
一据弟子王静供仲友侄三六宣教同十八宣教到王静家饮酒及与弟子沈玉情涉据沈玉供三六宣教先与弟子林莹散乐弟子刘丑u滥今年五月内因宴会方与三六宣教u滥自後往来不~五月二十一日三六宣教借马与乘骑得钱五贯文与直马人支分缘此多有犯事人托打嘱关节得钱使用五月内贴司王敦仁得会子一十道嘱托仲友蒙给帖补充帐司人吏并鲍卜妻许钱二十贯文说与三六宣教嘱托仲友刺军并三六宣教令学院子姓董人送真红纱一匹白莲花纱一匹青扇一柄曲二十册与沈玉作人事供责是实
一铁匠作头林明投白纸令当厅供系本州差在教j内打造军器内仲友私打造衣甲二副汤瓶三十三只B石头盔二副并系官中铁炭工力仲友收受入已曾支食钱三贯文酒六瓶作送到犒设仲友男亦曾令私打竹节铁鞭一条监造官林路分亦各私造铁甲头盔一副汤瓶十二只杂物五十余件箭三百只并差待缺官邢判院同监造亦私自造刀斧箭交椅数目已多又怒林明不与依数打造凡九次断决小杖路分曾遣兵士张显入行衙计嘱林明据林明张显供责是实
一仲友有婺州O人周四本名花康成会放烟火妻能下仲友招来每有宴会以烟火撮药为名支给钱酒仍是仲友令男十八宣教令兵士刘德等与放单本索子於诸司公吏仓j库务及临海县并县官厅吏弓手牙人等率a钱物及康成日逐出入阿刘入宅无间上下观望从此有犯事人托打关节据花康成供仲友筵会凡三十二次使放烟火下共支官库钱一百三贯文并酒二百一十七瓶计价钱四十三贯二百九十文足并率a索子钱得钱三百贯文并曾为威果兵士祝信犯酒送当直司寄禁司理院抑勘行打管营结案该配将官会二十五道托虞候陈【阙】送与唐十八宣教得免罪名并吴信供母阿朱并弟吴益与O人李念一交争投厢解州送当直司却追出在室两妹吴六娘吴九娘枷禁勘奸承行人林木要钱一百贯打关节吴信将金钗一只金裹钗三只银盏三只作当方得将母并弟两妹各勘杖八十内二妹封案吴信将钱三十贯七十陌付林木并曾先托花康成阿刘并花康成受人吏陆侃引领宁海县朱秀埋库本钱事将银子计钱一百贯并马一匹连鞍直钱一百贯与仲友侄三六宣教收受入已朱秀并将官会十五道与花康成又五十道与陆侃并松门寨兵士谢兴不伏差使解州康成用钱三贯嘱托十八宣教说与仲友将谢兴止押下本寨交管花康成取受院虞候陶显钱三贯文嘱托十八宣教差往天台县催税花康成受弟子何蕙官会一十贯嘱托令妹抵替呦鼗康成受东阳县陈客官会五贯文嘱托仲友侄三六宣教令案吏出引监索人头少欠纱钱花康成取受仙居县公人王富官会一十贯计嘱十八宣教说与仲友放令呦孛獍崭鞴┰鹗鞘
一据城下天庆观道士祝元善供与陈百一娘有奸事发送州院禁勘结录下法司检断决脊杖十三还俗托曹县丞打嘱仲友至今不曾科断见令元善起建盖竹洞屋宇曹县丞受本人丹砂二百余粒及黄士龙与承信郎黄复妻互行通奸送司理院根勘欲具情犯申尚书省系仲友亲兄慈G宰关节便行放出供责是实
一据本州通判备应世荣家状解到仲友亲戚高宣教绵五笼并人力张四等二名遂送司理根问来历据司理院申已申州牒兵官追捉高宣教缘本人藏闪宅堂卒未出获及备据夏税j专拣张元亨等供七月十二日是本j专知陆侃家人陆允称知州宅高宣教有绵四百屯作空钞使印候亲戚曹县丞上j交秤缘提举出e到州未曾交纳寄留应世荣家今秤计二十七贯八百四十文重并齐下等不中粉药绵每两市价直钱一百文若纳官将钞出卖每两得钱三百文共合得钱【阙】百三十五贯二百文张元亨看验其绵不曾经官投税其四百屯又合纳勘合头钱一百六贯七十文虽系孙澄於钞面使交钱印讫即未见V钱入库及根问高宣教买绵钱据公库合千人陆斌等供五月二十三日仲友令於公库支钱一千贯付什物库手分陆侃收买接官绢更不曾收附什物库历径付仲友亲戚高宣教将去其高宣教止於七月初一日买到轻怯大绢一百十八匹高价估钱入库计四百九十贯九百六十五文省尽将变染作从物使用其余钱五百余贯即未见买到物件又据李冲虚状陈首高宣教寄下罗一十匹纱五匹及据百姓夏松状首高宣教寄下罗一十匹纱一十匹又据开茶店百姓蒋三乙状首高宣教寄下纱一十匹及弟子严G供高宣教与弟子行首张婵曾在书院u滥其高宣教见事发觉隐避宅堂不伏出官供责是实
一据丁志供本州有开字匠蒋念七名辉系婺州人事【人事疑当作人氏】因伪造假会断配台州蒙本州拘入书院同陈显开文字续婺州差人缉捉蒋辉为伪造官会知州令蒋辉家属具状经州陈论婺州差来人打折蒋辉手骨将差来公人送下州院禁勘勒令招伏放令公人吖殒闹葑葬崃罱辉在宅闪宿食事臣遂索本州元行遣婺州追蒋辉公案见得婺州义乌县差弓手刘兴贴司刘仪带亲弟刘保及楼二V县牒并申状前来台州及临海县与兵马司投下勾追蒋辉照勘见禁黄念五等伪造官会公事刘兴等恐蒋辉逃走先捉下蒋辉方敢投公文被蒋辉同伴周安先覆仲友令同蒋辉妄论被刘兴等打损伤骨仍令医人徐浩妄作验状称肩并背脊|脚手并皆打损及伤骨蹉跌仍令蒋辉男亚德具状称被打伤重人命难保仲友妄作差赵成忠抄口词虚立一重案卷却差狱子朱先追义乌县差来人刘兴等枷项收禁逼作打损蒋辉传铺押弑鞠厝越临海县同追弓手金信张V断罪勒罢妄作将蒋辉用药医治牢固知管却又作去年九月二十九日差兵士王张押蒋辉前去婺州义乌县交管其蒋辉即不曾发遣又诈作王张逃走并系假作行遣及义乌县申提刑司转运司及婺州唠旱奖局荽咦凡⒉环⑶仓棺鞲捉王张将带家属逃走不见弑ǔ甲蛄畋局萃ㄅ泄醋纺司椭葜吾崦抛降浇辉据供淳熙四年在广德军伪造会子四百五十道在临安府事发断配台州至淳熙七年十二月十四日同黄念五在婺州苏溪楼大郎家开伪印六颗并写官押及开会子留相人物造得成贯会子九百道与黄念五等分受於去年二月初吖榘嗽率二日婺州义乌县弓手前来追捉旧猎诟衙中藏隐是实臣照对蒋念七既伪造会子发觉乃是死罪亡命之人婺州义乌县前来追捉仲友币人夺呷赐作打损收留医治仍假作兵士姓名管押发遣逃走藏匿州治不知仲友身为郡守乃敢蓄养此辈亡命造差奸人意欲何为其蒋辉臣已押送绍兴府司理院欲望圣慈特赐指挥严加鞫治必得其情
一据婺州东阳周大雅并许与供於六月二十三日前来参谒仲友在王八家安歇周大雅送皱纱二匹许与送金条纱二匹与仲友作人事仲友差学院子李锡兵士叶旺当直时复出入州衙书院六月二十九日同仲友男十八宣教并侄三六宣教往王静家饮酒因外人嘱托关节七月内有狱子陈敦许钱二十贯文嘱托十八宣教出引往黄岩县追人及受外县弟子许韵等五名钱一百贯文放归本县并李锡许钱二十贯文嘱托亲情俞安败【败字疑当作贩】酒事李锡又许钱四十贯文托刺厢军二名并冯显因事被禁在狱冯显母许钱一十贯文及将钱二百五十文凭手分马澄就官库打供筵酒一十瓶往弟子施韵家饮吃u滥供责是实
一据王定状诉书表司丁志抄写假会系蒋辉雕造及仙居县张应龙状论丁志取过见钱已行下本州令将丁志送司理院禁勘缘蒋辉先已发遣往绍兴府取勘丁志隐讳未伏供招旋据承认去年十二月因张应龙载糯谷二十石过浮桥捉住系黄勉嘱托丁志取受张应龙钱六十贯文九十六陌丁志告覆仲友遂得\放丁志又曾同学院子叶薷等五人并擦浴兵士打嘱十八宣教刺打甲军兵一十名蒙送路分厅保明内吴信招到九名丁志招到徐明一名得刺军关节二十贯文九十六陌衙前甘渊许丁志官会二十贯讨差充军资库专知供责是实
一据朱绰然供五月内同张将仕韩天与往弟子许韵家饮酒与石提辖交争追送当直司招伏仲友勘罪朱绰然凭表兄方礼将官会三十贯文托僧义]过送与十八宣教并将官会五十贯文托手分陆侃送与高宣教得免断赎铜十八宣教又受道士李冲虚旧琴一面供责是实
一仲友非法科罚人户追纳赃赏钱致令小民监系日久无可送纳遂追到财赋司人吏郭起张谔邓庄截日终具到有周念五等一百七十六户未纳酒麴赏钱一千五百八十二贯五百六十二文有王十二等一百三十六户未纳杂色赃钱四千五百四十七贯四百九十九文有诸军等一百八十六户未纳赎铜钱一百三十六贯二百三十文正此歉岁委是不应监纳已具单名并出榜市曹尽行除放如官吏辄敢仍旧催索别容按劾闻奏
一仲友身为郡守当此歉岁不能存恤饥民乃促限催税以宁海县押录林仅拘催夏税迟慢断配本州牢城致得本县人户流移至今不~臣已於前奏具述又据本州通判赵善汲申据本州阿郑状诉夫邵文系院虞候今年正月抱患请假在家押番潘寅差院虞候林益往龙泉县追会公事因贩私盐走闪本州更不受理取覆在假被开折司人吏应褒什物库陆侃执覆知府雷例配本州牢城不当检照p无论诉委是罗织罪名本州已给据付邵文改正讫又据妇人阿王状男卢宗系崇节指挥兵士六月内因与兵士张立作m妄经三务陈首到家捉酒决脊杖二十断配严州不当阿王经提刑行衙番理被本州将孙卢杲又作受过仙居县兴石端三十贯文决脊杖十五配本州牢城不当臣遂送本州两通判根究据申追人吏萧Q等供招委是元断不当看详卢宗卢杲据干连人供证委无过犯强勒供招遂致决配情实无辜本州已改正出给公据付卢宗卢杲照证着役仍移文严州放还卢宗又据临海县长乐乡人户沈三四王细九张四八状各住乡下地名村江次取州五十来里即非禁地内人户七月初九日蓦有船三只系酒务脚子杨荣等到家捉酒沈三四等为天旱雇人工车水虽有些少白酒吃用即不曾将出沽卖即被捉押及将各家衣物搬去拷打抑令供认罚钱三百八十贯缘无从出被酒务专匠林椿陈明等妄作沈三四等在州界内卖酒本州并从徒罪断遣监纳赃钱无可送纳乞行根究臣遂送本州通判赵善汲根究施行据申唤到酒匠林椿脚子杨荣供本务以课利沽卖迟细本州日拘纳钱二百二十贯文缘天气亢旱禾稻失收细民阙食遂致发卖酒货不行缘本州拘定额钱稍或违欠官吏得罪不免於在城造贩私酒之家搜捉罚令纳钱补f课利本务探问有沈三四等家在禁界外逐人薄有家产当用工车戽田亩之时须有造下酒货是林椿同专知陈明前去捉获勒令逐人罚钱以助课利不纳解州作徒罪科断追犯酒赏钱本州通判赵善汲点对委是於州界外捉酒骚扰已从徒罪断遣目今尚行监系追纳赏钱当此荒旱百姓不得安业已将陈明等从杖一百科断内陈明勒罢又据临海县义城乡柯焕状因今年正月内争分被伯敦义计会开折司人吏林本传状入宅堂签押诬告焕令人力吴五七等行打女使及伯敦义被冒役推司萧Q迎逢判府私意枷l栲讯勒令供招改送司理院勘结将焕及母阿童各断徒刑情实枉屈乞行根勘事臣遂送本州主管官根究依法施行未到今访闻柯敦义与柯焕父寿w系亲兄弟已曾分户年深缘柯敦义自行废荡复诬赖弟寿w物产本州取受关节不与理断柯寿w经省部及漕司陈诉仲友怒其番理缘柯寿w未归故将其妻阿童并男柯焕非理炼并科断徒罪阖郡之人莫不怜之按仲友在本州二年凡非理窘拾人户用刑轻重尽出私意并不遵守法令不法不公莫此为甚闻者莫不切齿
一据本州通判赵善汲申七月二十八日据诸指挥\军等状自淳熙八年十月二十四日二十五日至目今支散五指挥军兵糙白米每名被专斗就里各减退八升以致军人缺少口食无处告诉不知上件减退米归着去处今来日下支散八月\军冬衣闻得街巷皆言本州尽将纳到堪好夏税绵绢担62前去婺州换到绵纰绢各家老小委是狼狈重念\军等如有些小情犯到州尽被款司将本身家粮全分开阁以致老小缺食难以存活乞备申施行臣已牒两通判根究严行止约不得作弊
右谨录奏闻伏候戎
按唐仲友第五状
具位臣朱熹
臣猥以E贱叨被使令虽衰病之余精力不逮而驱驰劳瘁不敢顷刻自安者诚以陛下知遇之深而思有以仰报万分也今者不幸不得其职臣实有罪无所逃刑然有血诚敢勤天听臣昨在绍兴府道间闻得台州守臣唐仲友催税刻急民多流移即于七月十九日具状奏闻至二十三日入本州界又得其实再以状奏至二十七日又得其贪污淫虐蓄养亡命事状数件复具条奏窃谓圣明威断必不容贷雷霆震系将不旋踵而侧听两旬未奉处分仲友始者自知罪赃应死亦甚惶恐此数日来忽复舒肆追呼工匠言语p张至以弟子严G系狱之故中怀忿切公遣吏卒突入司理院门拖拽推司乱行捶打其狂悖无忌惮之气悻然不衰及至本州结录引断G等罪案仲友又遣客将张惠传语通判赵善汲云已得指挥差浙西提刑前来体究未可引断窃详上件事理元系本司奏劾若有指挥合是本司被受本司既无被受仲友何缘闻知便敢传布意欲施行观此气象若非有人为主张`语消息仲友罪人何敢遽然如此是则不惟臣窃惑之而此州阖境千里前日欢呼鼓舞之民莫不人怀疑惧懔乎如虎兕之将复出於柙也臣伏见仲友本贯婺州其亡弟之妻王氏见随仲友同在郡舍仲友近日又为吏部尚书侍御史所荐而其支党共为贪虐之人又皆台省要官子弟亲戚况仲友为人阴狡有素事穷势迫干求请托何所不为窃虑以此之故党援\多曲为掩蔽使臣孤忠无路上Q有以仰累日月之明兼衢婺明州灾伤极重而处州士民近亦告急臣欲自此遍走诸州计度救荒事务而台州之人以仲友未罢恐其一旦复出为恶邀留臣车不容起发臣遂不免申尚书省且住本州恭俟奏报窃虑违程日久按行迟缓有失数州饥民之望仰贻陛下宵旰之忧静言本末出臣愚见事迟晚既不能及早按劾致留天诛又不能阿F权豪共为欺蔽有此二罪难以复居官次顾以本路饥民阽於沟壑未敢自劾谨复具此曲折昧死奏闻欲乞睿断先将仲友早赐罢黜付之典狱根勘行遣以谢台州之民然後申诏攸司议臣之罪重典宪以谢仲友之党臣不胜幸甚干犯天威无任恐惧战灼之至须至奏闻者
右谨录奏闻伏候戎
贴黄
臣窃详今来所奏事理若果如唐仲友所得消息已降指挥委官体究恐亦止是文具盖其所犯非得清强狱官严行根究无由见得情实其见禁人若行放出知在亦恐漏泄已勘狱情事属不便伏乞圣照别赐施行
乞罢黜状
贴黄
奏为恭禀圣训疾速起发及论纪纲颓坏乞留圣虑等事伏候戎
具位臣朱熹
臣今月十四日尚书省子备奉圣旨据臣奏知台州唐仲友罪状并仲友子诉臣不合搜捉轿檐惊怖弟妇王氏心疾甚危等事又据检正左右司申拟欲从朝廷送浙西提刑司委清强官一员依条前去体究指实闻奏其台州守臣唐仲友既已改除江西提刑欲乞下新知台州史弥正星夜疾速前去之任仍具起发日月申尚书省小贴子称今来若从所拟欲乞下提举朱熹照会外契勘浙东州郡旱伤去处稍多合委提举官躬亲e历相度若不先期措置窃虑失时欲乞下提举朱熹疾速起发前去相视八月五日三省同奉圣旨依检正左右司看详到事理施行付臣者臣所按仲友罪状实迹近於八月八日八月十日又已两次具奏伏想已彻圣E臣不敢重叠陈述仰勤圣听今来仲友所诉事件乃是监司按发赃私作过官吏常程行遣臣即不敢过有凌逼其仲友弟妇王氏门族贵盛正仲友所恃以为奸者臣初不曾令人惊怖亦不曾闻有疾病呼医问药臣之所以久留台州只缘忧虑仲友逞憾报复残虐吏民欲候新知本州史弥正到来交即行今弥正已到俟其一两日间交割州印臣即便恭禀圣旨依检正左右司看详到事理日下起发不敢稽留外再念臣虽孤贱叨被使令今者所按巨奸赃污戾虐\所共知而未蒙朝廷依常法略赐行下至於所拟委官体究一节窃意只是欲与拖延旬月等候赦恩且令奏荐子弟然後迤逦从轻收杀如此则是臣不唯无复面可以号令诸州使之悉力推行荒政而自是以往郡县之吏复有贪残不法肆毒害民如仲友者未审在臣合与不合按劾朝廷合与不合行遣如臣愚实有疑焉然以臣之私计而言则惟有收迹朝市远避权豪可以少遂初心克全素守而臣谨已昧死上奏乞赐罢免必蒙开允以保余龄顾独惟念方今连岁旱灾星文失度正是朝廷之上君臣相戒修明赏罚以敬天怒恤民隐之时而交党蔽欺纪纲颓坏至於如此臣虽不肖诚窃痛之敢冒a钺效其狂愚伏惟陛下深留圣虑无以此事为小而忽之则臣虽被戮无所复恨干冒天威臣不胜震惧惕息之至须至奏闻者
右谨录奏闻伏候戎
又乞罢黜状
贴黄
奏为臣职业隳废踪迹孤危乞赐黜责伏候戎
具位臣朱熹
臣昨审究到知台州唐仲友罪状实迹於八月八日具状奏闻又以七月内节次所奏未蒙朝廷尽法施行续於八月十日十二日两次具奏乞赐睿断将臣罢黜伏想悉已仰关圣听今来臣已於十八日恭禀圣训依检正左右司所申起离台州至二十二日入处州缙云县界讫累日以来恭俟威命未有所闻窃伏自念职业既隳难叨宠禄孤危已甚大惧中伤兼以久苦眵昏健忘肠葜疾近日愈甚省阅文书区处事务乘马坐轿皆有所妨委实不堪奔走往来干当职事欲望圣慈哀其狂妄早赐黜责以安愚分臣不胜幸甚须至奏闻者
右谨录奏闻伏候戎
贴黄
臣伏为今者按发唐仲友遂与宰相侍从台谏皆有妨嫌已觉州郡解体不复禀承约束窃恐将来难以自效有误使令伏乞圣慈早赐处分
申尚书省子
具位朱熹
熹缘按知台州唐仲友奸赃罪状不蒙施行职业既隳难叨廪禄孤危已甚大惧中伤兼以衰病支离不堪奔走已具奏闻乞赐黜责伏望朝廷特赐敷奏重作行遣不胜幸甚须至供申
右谨具申尚书省伏候指挥
按唐仲友第六状
具位臣朱熹
臣九月四日尚书省子据臣前奏知台州唐仲友催税刻急及有不公不法等事奉圣旨唐仲友罢新任者臣昨来具奏仲友罪状已蒙朝廷委送别路官司体究方虑失实自取罪戾不谓乃蒙陛下奋发睿断特赐施行不唯足以仰见大明之下邪正洞分而所以抚台州千里之民纾其愤疾之气者抑又甚厚臣於当日又取会到绍兴府司理院勘到情节如臣累奏颇有实状若使将来体究官司依公阅实仲友之罪固无所逃但臣又侧闻已蒙圣恩改除臣别路差遣伏缘未有被受未敢具奏谢恩陈情恳祈罢免然实深虑将来臣既去官之後章奏无因得关圣E体究官司不无观望或至变乱白黑以惑天听敢复掇其一二大者条奏以闻伏惟圣慈赦其僭渎留神省E臣不胜大幸须至奏闻者
一据台州公使库手分马澄供唐仲友任内据客将陈庚周式夏公明并书表司杨楠每月写单历供送官员等特送折酒折茶等钱系杨楠径就库子叶志边请取前去收买海味等支送亲戚有付书簿可照及南果京果海味等物入宅有支送钱物具出帐状唐仲友自淳熙八年三月初五日止淳熙九年六月初十日共支过钱一万九千五百二贯三百二十三文送与陈宣教等如去年闰三月二十八日支钱一十贯文支送新江府诸军粮料院姜大夫辞赴任发路折酒钱系是着实支送p不曾具入前项帐内且澄所具出支送钱物帐状委不知唐仲友曾不送与官员
一据台州书表司杨楠供去年三月内唐仲友叫楠指挥我到任乡里官员相知p无送惠口点官员士人六七员姓位今具单状公库支送折酒钱数内一员一十五贯或一十贯或五贯凑及五十贯具单判送本库关取会子封角同书就书院供纳自後或二日一次或三日一次或五日一次类及五十千取呈批判就库关取会子封角并书系楠V入书院交纳今将付书簿逐一拖具除实送外内唐仲友虚作送与官员邵朝议等纳入书院共九十项计官会四千六百四十五贯所有马澄具出帐内其余项目及恐有漏落名件供具未尽及唐仲友更有令客将夏公明陈庚林实周式张惠及本司李r各别有承受指挥写单支送官员楠不知名件并唐仲友开雕荀杨韩王四子印板共印见成装了六百六部节次径纳书院每部一十五册除数内二百五部自今年二月以後节次送与见任寄居官员及七部见在书院三部安顿书表司房并一十三部系本州史教授范知h石司户朱司法经州纳纸兑换去外其余三百七十五部内三十部系【阙】表印及三百四十五部系黄坛纸印到唐仲友逐旋尽行发归婺州住宅内一百部於二月十三日令学院子董显等与印匠陈先等打角用箬笼作七担盛贮差军员任俊等管押归宅及於六月初九日令表背匠余绶打角一百部亦作七担用箬笼盛贮差承局阮崇押归本宅及一百七十五部於七月十四日又令印匠陈先等打角同别项书籍亦用箬笼盛贮共作二十担担夯系差兵级余彦等管押归宅分明
一据台州公使什物库专知陆侃供去年十二月间唐仲友关支军资库绢二百匹令染铺夏松收买紫草就本州和清堂染紫造做宅堂帐幔应干帏设大卓衣及支散人从衣衫等物内除从人衣衫着用外有其他什物蒙唐仲友令三六宣教用黄岩竹笼六只盛贮般入宅堂排办念九宣教娶新妇用及去年十二月间娶新妇弟妓散乐p重造新衫系公库马澄径支钱收买婺州罗吖榫秃颓逄昧罘胨牡缺淙菊婧煜堤浦儆蚜羁徒林实唤上弟妓严G等具名就书院亲自看拣l散及今年六月初十日唐仲友亲戚高一宣教就公库马澄边支钱一千贯文前云收买新知府从物绢帛於七月初一日旋交纳到绢一百一十八匹变染做造外有其余钱即不见买到物帛亦不见吣晒库并去年十二月间三次共关钱三百贯文省支买宅堂什物及做造GQ二把并打造竹帘新妇行嫁动用等祗备念九宣教娶宅眷及自去年止目下支钱收买竹笼一百五只麻布四百匹做造布袋盛贮物色使用并支在官零绢做袋袋五色果盘圈大小九百个及支钱收买竹木做造细竹衣笼二百只并今年正月十五日元宵设醮系公库径支钱往婺州收买黄蜡做造蜡烛有剩下四两三两二两蜡烛七百八十条系三六宣教令邵客用纸打角在西书院大橱内安顿不曾出烧点
一据登仕郎应世荣供於七月内有唐仲友亲戚高宣教将带箬笼盛贮绢并绵前去报恩库下安歇过几日只见般箬笼五只盛贮绵前来出卖其高宣教问世荣称说要出卖绵世荣言说此咝惺形春寐羝涓咝教言说不然将上件绵与县丞说过送纳了出卖见成抄与人户开销令世荣问城下揽子顾九祝十三毛三十沈二十\人说但纳得绵得见成抄将钱买开其时为纳绵未得高宣教却问州中人讨书往黄岩县去又问见禁人杨楠不肯写书与高宣教世荣七月二十六日得知高宣教却将公使库官钱买到大绢并绵除大绢去什物库交纳外见有绵五笼安寄在家世荣已於七月二十七日具状作世荣名V上件绵五笼随状经本州通判陈首蒙解送提举行司讫
一据蒋辉供元是明州百姓淳熙四年六月内因同已断配人方百二等伪造官会事发蒙临安府府院将辉断配台州牢城差在都酒务着役月粮雇本州住人周立代役每日开书籍供养去年三月内唐仲友叫上辉就公使库开雕杨子荀子等印板辉共王定等一十八人在局雕开至八月十三日忽据婺州义乌县弓手到来台州将辉捉下称被伪造会人黄念五等通取辉被捉欲随前去证对公事仲友便使承局学院子董显等三人捉咧儆烟ㄖ寄闶枪手捉我处兵士你不来下牒捉人当时弓手押叨峄栽诰稚活至十月内再蒙提刑司有文字来追捉辉仲友使三六宣教令辉收拾作具入宅至後堂名清嘱堂安歇宿食是金婆婆供送饭食得三日仲友入来说与辉称我救得你在此我有些事问你肯依我不辉当时取覆仲友不知甚事言了是仲友称说我要做些会子辉便言恐向後败获不好看仲友言你莫管我你若不依我说便送你入狱囚杀你是配军不妨辉怕台严依从次日见金婆婆送饭入来辉便问金婆婆如何得纸来本人言你莫管仲友自交我儿金大去婺州乡下撩使庵头封来次日金婆婆将描模一贯文省会子入来人物是接履先生模辉便问金婆婆言是大营前住人贺选在里书院描模其贺选能传神写字是仲友宣教耳目当时将梨木板一片与辉十日雕造了金婆婆用藤箱子乘贮入宅收藏又至两日见金婆婆同三六宣教入来将梨木板一十片双面并後典丽赋第一卷二十纸其三六宣教称恐你闲了手且雕赋板俟造纸来其时三六宣教言说你若与仲友做造会子留心仲友任满带你归婺州照顾你不难辉开赋板至十月至十二月中旬金婆婆将藤箱贮出会子纸二百道并雕下会子板及土朱靛青?墨等物付与辉印下会子二百道了未使朱印再乘在箱子内付金婆婆将入宅中至次日金婆婆将出篆写一贯文省并专典官押三字又青花上写字号二字辉是实方使朱印三颗辉便问金婆婆三六宣教此一贯文篆文并官押是谁写金婆婆称是贺选写至十二月末旬又印一百五十道今年正月内至六月末间约二十次共印二千六百余道每次或印一百道及一百五十道并二百道直至七月内不曾印造至七月二十六日见金婆婆急来报说你且急出去提举封了诸库恐搜见你辉连忙用梯子布上後墙走至宅後亭子上被赵监押兵士捉住押赴绍兴府禁勘
一台州人吏郑榛供唐仲友节次支行公库官钱送委婺州唐十二宣教收买银子抵还籴本库借支米本钱作籴本根起发除买到银子径赴买银j交秤系e司章奎马礼交收附簿及支发起纲亦系逐人并各案见得实数外尚有续次支去钱二千贯未曾买到银子缘公库收支簿历干照於内多有不明尽系唐仲友收藏入宅今来马澄V到排日收支官会草簿细数见在乞勒本人详细供具及有关买物帛泛费名件亦乞令马澄同什物库专知陆\逐一销破便见欺弊
右谨录奏闻?候戎
贴黄
臣伏G近者刘淳宇文子震妄用官物圣断赫然中外震悚今仲友所用官物不减二人而自盗入已蓄养亡命伪造官会之属又二人所无有顾乃得仰蒙贷臣窃有所未喻伏乞圣照
臣契勘在法监司按法公事不得送置司处盖防本官於所勘狱情辄有干预今绍兴府虽系臣置司处臣自按发之後见在e历不曾咚舅勘狱情无容得有干预伏乞圣照
乞蠲减漳州上供经总制额等钱状
具位臣朱熹
伏G本州昨本路提刑司牒尚书省子臣僚子陛下龙飞正位施实德于民此因臣下有请诸州县经总制及月桩版帐钱悉议裁减然朝廷虽行蠲减而州县之巧取於民者自若欲乞行下诸路提刑司应州县日前以经总制月桩板帐为名巧作色目科a民钱以足额者严行禁止则朝廷所减为及民之实惠矣四月二十一日奉圣旨依及安抚诸司牒尚书省子臣僚上言蠲减之数郡实私之而县之督责於民者如故乞令诸路监司与州郡公心商议缺乏县道如山常熟之类融减放必不得已则闻之朝廷量与蠲减各限一季闻奏监司则开具一路所当减之州守臣则开具一州所当减之县仍各要见所减名色钱数若干庶几灼然实惠及民四月二十四日奉圣旨依奏臣伏读前件两次所降指挥有以仰见皇帝陛下盛德至仁勤恤民隐至於偏州下邑亦无不欲其蒙被尧舜之泽者甚大惠也然以臣所领一州四县观之则虽无月桩一项之输而诸色上供及经总制无额等钱或全无窠名或收不及额其间亦有州郡已为抱认代纳而诸县犹或不免违法科罚以足其数者就中漳浦一县缺乏狼狈尤不可言窃意山常熟之类其窘未必至於此也今者本州虽蒙圣恩蠲免经总制额一千贯省然诸县日前此色官钱除实收外所欠常数千缗以郡计之则又不啻二万余贯今者所减虽已不为不多然逐县所得在欠数中仅及二十余分之一若以此故便欲禁其科罚犹恐尚为虚文况欲遽见其所减放名色之若干乎至於诸色上供全无指拟则前此又未尝有以闻者州县官吏以此二弊私忧窃叹以为不知何时可免斯苦今者乃幸遭遇仁圣忧勤悯恻至於如此而臣於此时适叨委寄得与一季开具奏闻之列若不能罄竭所闻以称明诏则臣虽死且有余罪臣窃计度本州则计以及诸县所无者固无可言所有者名色亦多不正其为曲折固未易以一言尽今若得蒙圣慈且将州县所认折茶钱罢科荔枝龙眼乾钱抱认丰国监铸不足铅本钱七千六十四贯及近年通判赵不敌所增经总制无额钱四千七百五十四贯特赐蠲减则诸县事力庶几稍可支持而日前科罚之弊亦可渐行禁戢但欲便见其所减之名色钱则恐朝廷所为蠲减之数实未为多未容责效如此之速臣谨具条画前件所陈两项利害如後须至奏闻者
一臣契勘本州上供钱物一岁之数通及四万余贯除一万七千余贯买银五千两解发又有大礼年分银一千两该钱三千五百余贯不在常年解发数内外一项折茶钱七千贯一项罢科龙眼荔枝乾钱四千贯系逐年尚书户部崇宁大观上供钱物格符下桩办又一项名为抱认建宁府丰国监铸不足铅本钱其数亦一万六千贯虽无省符行下然逐年登带省司帐状不可分文违欠三色总计二万三千余贯是皆无复根原来历之可考亦无户眼窠名之可催从前只是本州多方那兑一岁仅能?得一万二千贯钱起发而其余一万一千四十贯则以敷下诸县措置解补向来州郡费出有经县道亦有余可以桩办以故移东补西未觉败缺近年以来州郡增添寄居待缺宗子孤遗养老归正等官岁所支钱比之往时日有增广以此州郡窘匮而县道急迫日以益甚无复赢余可以补f虽於绍兴乾道年中两次蒙朝廷将上件三色上供钱尽数拨下本州应副左翼军口食马料及忠顺官驿料支遣其钱虽不起发然皆是逐月醵ㄖ数期限促迫尤不可缓而县道所解往往愆期至乾道五年漳浦一县f办不行州郡不免将其所认钱数减下三千九百七十六贯州郡自行抱认於是本州桩办之数遂成一万五千九百七十六贯而诸县所敷犹各不减二千余贯合三县共为七千六十四贯县道既无赢余可积又无窠名可催官吏且欲避免一时州郡督责则不过因民之诉讼而科罚之甚则诱人以告讦而胁取之州郡闻知稍行禁约则诸县便以藉口不肯留心f办州郡不免又将别色官钱那兑补足为州郡者惮其如此则遂一切听其所为不复可问不唯非理违法妄取民财之可罪而民之负w苦而诉於官司者皆无自而得其平矣前後守臣不知其几目击此弊能不动心顾以数目浩大别无计策可以斡旋朝廷又无蠲减之意是以不敢遽然有请今幸议臣建白圣明开纳许为蠲减而臣独幸得遭此时其敢不以实闻而力请之乎然上供钱内所有二万余贯买银之数臣固不敢轻议其三色钱内本州桩办一万五千九百七十六贯之数臣亦未敢有请故前所奏只乞圣慈明诏有司且将诸县所敷七千六十四贯特赐除罢却於本州合发别项朝廷钱内照数截拨添揍应副前项左翼军忠顺官等支遣则庶几州粗有以恤县县粗有以恤民而海隅苍生亩厉す岩嗫梢陨俦皇ブ鞣⒄施仁之泽矣
一臣契勘经总制钱不当立额不待知者而後知也盖其出於仓库出纳田宅契恢所收者虽可约计其大⑷徊萍朴惺倍亏盈物价有时而高下则其数已有不可得而者又况所谓无额钱者元无一定窠名可以桩办其多少不可得而预知故其创立之初直以无额名之则其不当立额也虽至愚亦知之矣而比年以来悉皆立额比较盖缘绍兴十九年中推行经界人户多有白契不堪照用争出投印致得当年经总制钱所收增羡遂有无状小人献此残贼之计一时朝廷既为所误而其流毒至今未已此本州经制之额所以至於二万四千六百五十一贯者盖以绍兴二十三年之数为也总制之额所以至於五万五千六百七贯者盖以绍兴二十八年之数为也然此其所以为者又非当年自然收到之实数皆是後来督责追补之虚额而一时朝廷决意施行官吏不敢争执遂以至今逐年收f不上常亏一二万贯至於无额之额则立法以来只以递年为额为钱不过五千三百一十二贯而已隆兴二年通判赵不敌者妄意希赏创立北溪税j於数十里外远收竹木之税又於买纳上供银宝收叱鍪＜矍多方督迫?得四千七百五十四贯以充其数於是无额之额遂增至一万六十六贯递年收f不上所亏亦不下六七千贯州县无计可为则亦兑那科罚如前项所以f办上供之术而已而又重以守y皆有磨勘之赏下吏相与希意迎合故其督责无艺冒昧不顾又非别色官钱之比使仁人君子坐视民之狼狈而不知所以为策亦有年矣今幸外廷之议偶及於此得与诸州例蒙蠲减而本州不幸独以递年发足之故所减不及百分之一此盖任事者未知递年所以不曾拖欠正以官吏无状避罪希赏不能仰体圣朝爱民厚下之本意不顾郡计之盈虚民情之苦乐既已增立虚额於前而又强为登足於後也且其所取之数若彼其多所减之数如此其少分之诸县至有仅得五十千者是曾不足以当其平日所罚中人一家之数而论者遽欲责其尽除日前科罚之弊又望其便见蠲减名色若干之实其亦难矣故臣前所奏欲乞圣慈且将近年通判赵不敌所增四千七百五十四贯者特赐蠲减庶几州县稍稍有以相恤百姓不至大段受害至於此钱不当立额之本末则臣昨因赐对尝获面陈伏蒙至尊寿皇圣帝深加\纳然臣於是时寻即去国以故不闻有所施行今亦未敢出位犯分辄有所陈但望圣慈博采t议更加详酌拔本塞源以幸天下臣不胜大愿
右件如前谨录奏闻伏候戎
贴黄
臣到任之初刷具本州逐年起发经总制及无额钱数实收之数极多不过七万五千贯而补发之数多至二万五千余贯其补发者并是州司兑那发纳以故昨来版曹比较岁额无欠而议者不知其然便为本州事力有余不肯多与蠲减然考累年以来实收之数日少而代纳之数日多亦足以见州郡事力日就空竭加以数年恐亦无以为州而自为山常熟之不暇固不能有以恤其县而县之不恤其民将益甚於今日矣臣不敢以此繁碎皲率ゴ辖饕驯鹁呦甘单状申尚书省如蒙圣慈哀怜特赐宣索除依今来所乞减下无额钱数外更令有司於淳熙十六年十一月二十五日减无额数内将经总制两项正钱比仿他州所欠分数再与蠲减不胜幸甚
条奏经界状
具位臣朱熹
准尚书省子备奉圣旨指挥令臣相度漳州先行经界事闻奏者臣衰晚迂E无所能似猥蒙圣恩畀以郡级静惟侥冒常惧无以补报万分今者乃幸遭逢圣朝不忘遐远推行仁政首於二郡以臣适守是邦使得与讨论之列其为庆幸何可胜言臣自早年即为县吏实在漳泉两郡之间中岁为农又得备谙田亩之事窃见经界一事最为民间莫大之利其绍兴年中已推行处至今图籍有尚存者则其田税犹可稽考贫富得实诉讼不繁公私之间两得其利独此泉漳汀州不曾推行细民业去产存其苦固不胜言而州县坐失常赋日K月削其势亦将何所底止然而此法之行其利在於官府细民而豪家大姓猾吏奸民皆所不便故向来议臣屡请施行辄为浮言所沮甚者至以汀州盗贼藉口恐胁朝廷殊不知往岁汀州累次贼盗正以不曾经界贫民失业更被追扰无所告诉是以轻於从乱其时初未尝有经界之役也以此相持久无定论不惟汀州之民不能得其所欲而泉漳二州亦复并为所累弊日益深民日益困论者惜之今者议臣之请且欲先行泉漳二州而次及於临汀既免一州贼盗过计之忧又有以慰两郡贫民延颈之望诚不可易之良策也臣虽多病精力早衰无以仰副使令然不敢先一身之劳佚而後一州之利病窃独任其必可行也然今已是仲秋向去十月农隙之时只有两月之久若蒙圣慈特许施行则所有合行事件欲乞便令监司州郡一面施行若候得旨方行奏请更俟报可窃恐迟缓不及於事须至条画并此奏闻今具下项
一推行经界最急之务在於推择官吏臣昨因本路诸司行下询究尝具已见申陈欲乞朝廷先令监司一员专主其事使择一郡守臣汰其e缪疲力不任事如臣等者而使郡守察其属县令或不能则择於其佐又不能则择於它官一州不足则取於一路见任不足则取於得替待缺之中皆委守臣踏逐申差或权领县事或只以措置经界为名使之审思熟虑於其始而委任责成於其终事毕之後量加旌赏果得其人则事克济而民无扰矣伏乞圣照许赐施行
一经界之法打量一事最费功力而纽折算计之法又人所难晓者本州自闻初降指挥即已差人於邻近州县已行经界去处取会到绍兴年中施行事目及募本州旧来有曾经奉行谙晓算法之人选择官吏将来可委者日逐讲究听候指挥但绍兴年中户部行下打量e算格式印本多方寻访未见全文窃恐诸州亦未必有欲乞圣慈特诏户部根检誊录点对行下
一图帐之法始於一保大则山川道路小则人户田宅必要东西相连南北相照以至顷亩之阔狭水土之高低亦须当\共定各得其实其十保合为一都则其图帐但取山水之连接与逐保之大界总数而已不必更开人户田宅之阔狭高下也其诸都合为一县则其图帐亦如保之於都而已不必更为诸保之别也如此则其图帐之费亦当少减然犹窃虑今日民力困弊又非绍兴年中之比此费虽微亦恐难以陪备若蒙朝廷矜怜三郡之民不忍使之更有烦费则莫若令役户只作草图草帐而官为置纸雇工以造正图正帐专委守y及所差官会计买纸雇工之费实用若干钱物具申漕宪两司许就本州所管两司上供钱内截拨应副如此则大利可成而民亦不至於甚病矣又据龙岩县尉刘璧申经界之行惟里之正长其役最为烦重疆理畎亩分别土色均摊税赋其在当时动经再岁彼出入阡陌妨废家务固己不胜其劳一有广狭失度肥硗失宜轻重失当则词诉并兴而督责又随至矣然有产则有役适当重难使出心力以应役使亦无可柰何然彼皆乡民安知经界书算则必召募书人以代此役而书人能书算必尝为胥史之桀黠者莫不乘时要求高价执役之人急於期限不免随索则酬而又簿书图帐所用纸札亦复不赀执役之人安能胜此劳费窃谓经界之在今日不可不行行之亦不患无成若里正里长书人纸札之费有以处之则可举行若坐视其殚力耗财如曩日恐非仁政之意也臣窃详此意与臣所奏大指略同而所陈利害更为详尽伏乞参照特许施行
一绍兴经界打量既毕随亩均产而其产钱不许过乡此盖以算数太广难以均敷而防其或有走弄失?之弊也若使诸乡产钱祖额素来均平则此法善矣若逐乡产钱祖额本来已有轻重即是使人户徒然遭此一番打量e算之扰而未足以革其本来轻重不均之弊无乃徒为烦扰而不免有害多利少之叹乎今来推行经界乃是非常之举不可专守常法欲乞特许产钱过乡通县均纽庶几百里之内轻重齐同实为利便伏乞圣照特许施行
一本州民间田有产田有官田有职田有学田有常平租课田名色不一而其所纳税租轻重亦各不同政使坐落分明簿书齐整尚难稽考何况年来产田之税既已不均而诸色之田散漫参错尤难检计奸民猾吏并缘为奸实佃者或申逃阁无田者反遭l寄至於职田l寄不足则或拨别色官钱以充之如此之类其弊不可偏举今来欲行经界若更存留此等名字则其有无高下仍旧不均而名色猥多不三数年又须生弊为今之计莫若将见在田土打量步亩一⒕产每田一亩随九等高下定计产钱几文而总合一州诸色租税钱米之数却以产钱为母别定等则一例均敷每产一文纳米若干钱若干【去州县远处减令轻】米只一仓受纳钱亦一库交收却以到官之数照元分数分隶若干为省计若干为职田若干为学粮若干为常平逐旋拨入诸色仓库除逐年二税造簿之外每遇辰戌丑未之年逐县更令诸乡各造一簿【今子午卯酉年应办大礼寅申巳亥年解发举人惟此四年州县无事】开具本乡所管田数四至步亩等第各注某人管业有典卖则云元系某人管业某年典卖某人见今管业却於後项通结逐一开具某人田若干亩产钱若干使其首尾互相照应又造合县都簿一扇类聚诸簿通结逐户田若干亩产钱若干文其有田业散在诸乡者则并就烟?地分开排总结并随秋料税簿送州印押下县知佐通行收掌人户遇有交易即将契书及两家砧基照乡县簿对行批凿则版图一定而民业有经矣但或者尚疑如此则本州产田纳税本轻而今当反重官田纳租本重而今当反轻施行之後争竞必多须俟打量了毕灼见多寡实数方可定议其说似亦有理伏乞圣照并与行下俟一面打量了毕别具利害申奏闻次
一本州更有荒废寺院田产颇多目今并无僧行住持田土为人侵占逐年失陷税赋不少将来打量之时无人照对亦恐别生奸弊加以数年将遂不可稽考欲乞特降指挥许令本州出フ偃耸捣馇肼虿晃ㄒ皇碧镆涤泄槊褚娓皇狄嗝庀蜥峁偎舅案骋蜓失?而又合於韩愈所谓人其人庐其居之遗意诚厚下足民攘斥异不可失之机会也伏乞圣照特许施行
右谨录奏闻伏候戎
贴黄
第四项
臣契勘产钱不得过乡此平世之常法也然此法之来亦甚未久向来未立此法之时产钱往往过乡割上烟爨去处故州城县郭所在之乡其产无不甚重与穷山僻壤至有相倍蓰考此逐乡产钱祖额所以本来已有轻重之所由也伏乞圣照
第五项
所谓l寄者正田不知下落官司恐失租米即以其租分l寄搭邻近人户责令送纳推此一端贫民受弊亦可见矣然它处不闻有此名字独漳州见之伏乞圣照
第六项
臣伏见本州城壁素来颓坏高者不及丈余低者全是平地居民日夜往来不得禁制向来沈师之乱阖郡惊扰不知所为向非朝廷威灵寻即破灭则此邦之患何可胜言以往推来此亦事之不可不虑者今若许卖此田其钱欲乞且令本州桩管别行相度渐为修筑之计务一两得莫便於此并乞圣照
又奏乞戒约州县妄科经总制钱及除豁虚额钱数状
具位臣朱熹
右臣去年到任之初即省符行下臣僚奏诸州县以经总制钱为名巧作色目科a民钱以足岁额者欲乞严行禁止又乞令诸路监司与州郡公心商议将缺乏县道融减放奉圣旨依奏臣於是时即已遵禀具奏以本州罢科茶及荔枝龙眼乾抱认建宁府丰国监铸不足铅本三色上供钱除本州自来以省计通融支遣一万五千九百七十余贯外尚欠七千六十四贯并无户眼源流可催又有隆兴二年增起经总制无额钱四千七百余贯逐年收f不上并是敷下诸县巧作名色科罚人户供输发纳违法害民事属不便乞将上件钱除一万五千余贯本州依前通融支遣外其所敷下诸县七千余贯及隆兴二年增起无额虚数四千七百余贯特赐减免仍乞指挥别拨一项钱物应副截支左翼军官兵口食等用已蒙圣慈开允行下本路漕司相度今经日久未委本司已未申奏以致未得早被蠲贷之恩臣今在任将及一考逐时稽考本州财计见得自去年四月以来即次行下诸县不得妄行科罚而所有上供七千六十四贯只以省计通融支遣亦不至於大段欠缺自不须更令州县收簇解发亦不当上烦朝廷别行应副臣辄已行下诸县自今并免解发及申严约束不得似前以此为名妄行科扰去讫但恐将来官吏不能遵守复致违戾欲望圣慈特赐睿旨严行戒热缬幸狼翱迫湃ゴχ菹氐敝肮倮舨⒂胫匦凶罪庶几海裔穷民获安田里咸知圣主悯仁元元不间幽远之意至於经总无额钱内四千七百余贯虚额之数即在州县不容措画却乞圣恩矜怜特诏有司直与除豁永绝科扰之原益广涵濡之泽臣不胜大愿臣冒犯天威不任恐惧俟命之至谨录奏闻伏候戎
签黄
臣所奏不敷诸县发纳上供七千余贯乞赐戒约县道不得科罚即於上供元额并无亏减乞将此项先赐施行其经总制无额钱却乞付之有司立限闻奏取自圣裁特赐除豁
乞褒录高登状
贴黄
奏为本州故迪功郎高登尝以直言干忤秦桧贬死容州乞赐昭洗褒录事伏候戎
具位臣朱熹
臣猥以尘贱备员偏州仰体圣明收用\拔之意思竭驽钝仰报万分故於听讼决狱之际不敢不尽其愚今幸u年目前人户些少曲直粗得其情独有事在数十年之前而其枉直之分举错之重或非州郡之所得为者则在臣之职不敢不具以闻伏惟圣慈特垂听察臣伏见本州漳浦人故迪功郎高登资禀忠义气节孤高少游太学靖康之祸尝与陈东诣阙上书力陈六贼之罪且言金人不可和状至绍兴间廷对力陈阙失无所顾避覆试官忌其直降为下州文学高宗皇帝嘉其忠而收之调静江府古县令是时秦桧当国帅臣胡舜陟以其父尝宰是邑欲为立祠以悦其意而登独持不可舜陟欲以危法中之召致狱官验问讯掠讫无罪状可书後为潮州试官又使诸生论直言不闻之可畏策闽浙水l之所由桧闻益怒以为附赵鼎削官徙容州以死桧没之後诸以口语为桧所?者高宗皇帝深察其w巨细存亡无不甄录而登以远人下士独无为言之者至乾道间近臣梁克家等始援绍兴二十六年赦书以请而有司拘文废格弗下近岁守臣傅伯寿又尝具奏如前然今亦已u年未奉进止是使登以抱恨没身垂五十年而姓名犹在罪籍未蒙昭洗虽其孤忠自信独立不惧精爽凛然必不以此为悔而在圣朝伸w雪枉劝善惩恶之意则议者犹窃恨焉臣幸得蒙恩假守其乡目睹兹事若又缄默不能具以上闻则虽万被戮不足偿罪是以敢冒言之伏惟皇帝陛下御极以来虚心克己容纳尽言比以阳失和申诏近臣乐闻至论草茅之士虽有狂直过甚之言始虽忤旨终薄其罪窃揆圣志如登之忠直宜在矜\欲望特发德音复其官秩量加褒录以慰九原且使天下之欲为忠义者知所劝慕诚非小补臣不量E远干犯威严无任震惧陨越之至谨录奏闻伏候戎
贴黄
臣窃详傅伯寿奏底有加赠官秩施恩後嗣系於圣神之独断非小臣所敢请之语臣之E远尤不敢辄论及此然区区之情实有同焉者伏乞圣照按黄岌状
照对本州管下沿海寨e检一员土军一百六人逐年截拨漳浦县人户m米三千一石五升近寨置仓专委县官就彼交纳应副支遣土军月粮例是一月余日方得交毕结局呦厝ツ晗滴县官从事郎黄岌不知有何私干到寨未及十日即便呦丶炔恍羧嘶О嵩饲伊钊跃砂崦浊袄床炙等候其黄岌又不前去地头续为交纳遂至五月以後大军缺食赴州陈诉本州累行催促其黄岌顽然略不介意本州为见大军节次奔走号诉殊可矜怜遂将别色官钱量行兑支仍截下人户未纳州米别行委官前去监督本县催促支散至今日久未能按月支遣盖缘黄岌怠慢不职专务营私不以国家养兵捕盗为念不为及时交纳致得一寨土军一百余人饥饿狼狈实非细事委是难以存留在任本州遂於八月初七日将黄岌与龙岩县主簿迪功郎陆槐对移及具状申尚书省吏部并诸监司照会讫并皆未蒙果决呓抵富咏窭捶G符下六月十八日枢密院子施行朝请郎王铢论奏乞行约束州军弓手土军雇钱衣粮须管按月支发母使侵扰细民奉圣旨依本州窃详上项申请指挥正与本州按发黄岌事件一同仰见朝廷抚军恤民丁宁深切之意所有黄岌罪状不敢隐默欲望圣断特将黄岌重赐施行以为官吏慢令废职不恤军民之戒伏候戎
荐知龙溪县翁德广状
具位臣朱熹
右臣叨被误恩假守偏郡自到官以来惟思所以仰称使令之意以为布宣德意固为郡守之职然苟属县奉行不得其人则无自而及於百姓故尝深察诸县令佐之贤否其背公营私废弛不职者已尝按劾具奏得旨施行其愎俟勤委有善状者又岂敢默默而不以上闻乎臣伏见朝奉郎知龙溪县翁德广天资刚直才气老成不为赫赫可喜之名而每有恳恳爱民之实臣尝以县事大要者三察其施为知其果有可称者刑狱词讼财赋是也县所解徒流以上罪岁率数十臣取其案牍观之见其亲画条目委曲难问必尽囚辞而後已及州司理院再行审鞫而囚卒无异词皆以县之所鞫为得其情是能上体国家哀矜庶狱之意也漳之四邑龙溪为大理诉之牒日百余纸巧伪诋谰奸诈百出德广乃随事处决终朝而毕人服其公未尝有知责留禁之人是能使百姓无屈抑不伸之讼也县所赋入最为浩繁合三县之数不足以当龙溪十分之八郡之经费赖以取足德广乃从容应办民自乐输吏无追督是能足用裕民而无抑配科a之患也考其治行盖庶几乎古之循吏者窃谓若使凡为县者皆能如此则国家德泽不患於壅隔而田里之间亦不复有叹息愁怨之声矣臣与德广为同郡人其孝友称於宗族行义信於乡闾臣素知之固已甚审至此一年察其所以施於有政者又如此故今不复以乡曲为嫌已照荐举格令举充陟员数又念方以灾患乞奉香火朝夕得旨便当解罢而德广去替亦已不远窃恐後来者知德广之贤未能若臣之详偶至脱略则在臣有见贤不能举之罪臣愚欲望圣慈察臣所举出於公论将德广特与擢差遣以为官吏勤事爱民之劝臣不胜大幸谨录奏闻伏候戎
劾将官陆景任状
具位臣朱熹
照对臣误蒙圣恩委任阃寄於今月初四日到潭州交割职事有本州驻东南第八将武功郎陆景任前来公参见得本官病患焚不能行立考其出身系因泛使入国用入流减年奏补所历差遣止是监当场务元不曾经兵官职事而今来所任系管潭州禁军八指挥并有拣中军兵几及千人全藉有精力不衰谙晓事务兵官训练教阅又本州管下有产茶地分及上江州军各有溪洞亦赖兵官声势弹压目今邵州见被湖北r贼侵犯已调发本州驻东南第八副将黄俊部兵往山前把截其潭州将官岂是侥幸庸流尸禄养疴晏然端坐已也兼臣到任之初方欲督责兵官练习军旅以为销伏奸宄弹压盗贼之计其陆景任实难倚仗欲望圣慈特降睿旨将陆景任与宫观差遣别选材武曾历管军职事之人前来充职庶几军务不致废弛须至奏闻者
右谨录奏闻伏候戎
同监司荐潘焘韩邈蔡咸方铨状
具位臣朱熹等
臣等窃见比年以来臣僚申严荐举之法以革独员之弊盖所以示公道而杜私情也然人之才固有不同而荐之者所见亦或不一往往独员之荐常多而列衔之荐常少繇此故也臣等备员帅臣监司其於一路人才职当留意既不敢以己见独荐而参之以公论苟有可以备采择者又安敢隐嘿窃见朝请大夫权知邵州潘焘以学问持身以儒雅饰吏不鄙夷其民首以教化为务崇尚学校修建先贤祠宇民有ㄋ馅椭以理事至有司敏於决遣由是庭讼日简郡圄屡空湖北r寇侵犯边境而焘处置得宜民用安堵至於移屯置寨为民防患者无所不用其至其他设施一切不苟臣熹昨与帅臣周必大已尝以其姓名荐闻矣朝请郎权知全州韩邈名臣之後材力有余入仕以来凡三作邑皆有可纪民情利病o悉洞究全之为郡久费枝梧而邈i能检吏奸稽考渗漏民间输纳不多取斛面縻费商税减苛细前政财赋不办邈至未几即不欠漕计且足郡用奉议郎权通判邵州蔡咸有高祖襄精明之风自初试吏即以能闻用获盗赏改官又用收强贼应副钱粮赏循资又因水涝赈济中书籍记姓名比者邵有r人之扰咸诣山前督捕暴露经时多设方略h致蛮?之情卒能使之恐惧纳E其他佐理郡政不竞不随经总制钱不待督责每岁溢额总所亦已保奏委之赈济措置有方民被实惠奉议郎提刑司干办公事方铨器资宏裕识趋高明向宰怀安剧邑连事三帅皆称其简不扰急吏缓民所荐之词如出一口怀安之民至今称之今任湖南属官其在幕中靖重寡言澹若无营至於酬应事机多所赞助前任提刑孙某尝以其学识深潜持守正固荐充所知是四人者职虽不同然其才各适於用欲望圣慈特加旌擢以为趋事赴功者之劝如後不如所举臣等甘坐谬举之罚须至奏闻者
右谨录奏闻伏候戎
举潘友?自代状
具位臣朱熹
令侍从官授告讫限三日内举官一员自代
右臣伏见从事郎新明州司理参军潘友恭存心恳恻造理精深居家有孝友之称持已有廉静之节其於世务亦所该通臣实不如举以自代谨录奏闻伏候戎肌酒蚪蹈吨惺槊畔率　
乞潭州谯王等庙额状
贴黄
奏为潭州创立晋谯王承及绍兴死事之臣孟彦卿赵民彦刘d赵聿之等庙乞赐榷罘候戎际
具位臣朱熹
臣前任知潭州日伏绍兴五年七月七日大赦内一项节文历代忠臣烈士祠庙损坏令本州支系省钱修葺窃见东晋王厚之乱湘州刺史谯闵王司马承起兵讨贼不克而死绍兴初金贼犯顺通判潭州事孟彦卿赵民彦督兵迎战临阵遇害城?之日将军刘d兵官赵聿之巷战骂贼不克而死此五人者皆以忠节没於王事而从前未有庙貌无可修葺无以仰称圣朝褒显忠义之意遂牒本州於城隍庙内创立祠堂象五人者并考谯王本传并象其参谋数人立侍左右各立位版记其官职姓名奉祀如法方行考究未及营表而臣忽被误恩赴阙奏事计其功力不至甚多本州除已起造了毕欲望圣慈特诏有司赐之庙额仍下本州照应施行庶以慰答忠?为天下万世臣子之劝臣不胜大愿谨录奏闻伏候戎肌酒蚪蹈渡惺槭　
晦庵集卷十九
<集部,别集类,南宋建炎至德佑,晦庵集>

[book_title]卷二十
钦定四库全书
晦庵集卷二十　　　　　　宋　朱子　撰申请
请徐王二生充学宾申县子
契勘县学教集生徒渐成次第但职事员数既少又皆颇有分职以此不得专意教导窃见本县进士徐应中留意讲学议论纯正进士王宾天资朴茂操履坚U求之辈流未见其比乞从县司行下本学具礼差人敦请赴学特给厨馔待以宾客之礼不惟使生徒G其言行得以矜式亦庶几士民向风有所兴劝
代同安县学职事乞立苏丞相祠堂状
右某等伏G故观文殿大学士太子太保致仕赠司空赵郡苏公道德博闻号称贤相立朝一节终始不亏自其高曾世居此县比因游宦始寓丹阳今忠义荥阳二坊故宅基地宛然尚在而後生晚学不复讲闻前贤风节学问源流是致士风日就雕弊某等今欲乞改荥义坊为丞相坊仍於县学空闲地架造祠堂一所不惟增修故事永前烈之风声庶以激厉将来俾後生之竦饬谨具状申主簿学士伏乞备申县衙照会施行
申严昏礼状
窃惟礼律之文昏姻为重所以别男女经夫妇正风俗而防祸乱之原也访闻本县自旧相承无昏姻之礼里巷之民贫不能聘或至奔诱则谓之引伴为妻习以成风其流及於士子富室亦或为之无复忌惮其弊非特乖违礼典渎乱国章而已至於娼相形稔成祸衅则或以此杀身而不悔习俗昏愚深可悲悯欲乞检坐见行条法晓谕禁止仍乞备申使州检会政和五礼士庶婚娶仪式行下以凭遵守约束施行
举柯翰状
照对县学见缺直学一员窃见进士柯翰守道恬退不随流俗专以讲究经旨为务行年五十不倦置之学校必能率励生徒兴於义理之学少变奔竞薄恶之风欲乞备申使府差补施行
与曾左司事目子
熹已具前复有愚恳并以裎攀履咳玑
一本军恭奉圣旨打造步人弓箭手铁甲一年以三百日为期两日一副昨已打造到一百五十副了毕申乞起发继枢密院子检坐元降指挥只令如法桩收窃缘上件铁甲计用皮铁匠一万八千工钱五千二百余贯匠人多系远乡农民追呼搔扰离家失业不无愁叹钱除给降到见钱乳香数外尚欠七百余贯乳香变卖不行不敢科抑又兑支过【阙】千一百八十余贯初谓朝廷别有急切用处今乃但令本处桩收徒使州县劳民费财以供不急之用已为非策又况桩收日久皮线烂断札片锈不堪使用亦有深可惜者设若遂为岁例则其为害无有穷已尤为不便欲望一言密赞庙堂特赐开陈将已造者各令发赴比近屯驻军马去处披带教日夕使用免致朽损仍降指挥向後年分更不打造则州县民间不胜幸甚或虑缺於武备即乞行下诸军取会累年以来中外制造铁甲数目不少既是久无征战不应无故损失须管契勘见收管数目若干便见虚实如有不足亦可令诸州有作院处多募役兵渐次打作庶无阙事
一本军昨来奉行增种二麦指挥逐年所申渐次增广至淳熙五年三县共种一千四百余顷内星子县最为窄狭已占三百余顷近据知县王仲杰申本县今年所种已是增多然实计之所种不过六千余亩未敢循习旧例供申虚数熹昨在田里素闻此事皆是官司立定数目行下乡村妄乱供申公行欺罔遂判其状行下依实供申及行下两县亦不得循习旧弊欺罔朝廷去讫将来申到比之旧数必是大段亏少若朝廷以此加罪固无可言万一缘此别行根究窃恐其他州军官吏有任其咎者在熹私义亦所未安欲乞一言密赞庙堂别作开陈恐日前所申有未实处立限许令陈首改正违限不首然後坐以诬上之罪使知其罪者得以自新实为幸甚然所有增种指挥实无补於足食之功徒有损於责实之政而州县奉行乡村应对画图供帐亦或不能无扰或降指挥直行寝罢尤为简静
申南康旱伤乞放租税及应副军粮状
伏G本军今为久阙雨泽早田旱损已依令式具状奏闻讫照对本军地荒田瘠税重民贫昨於乾道七年曾遭大旱伏蒙圣恩放免本年夏秋二税钱米绢共八万六千三百二十贯石匹及诏本路监司应副军粮米四千石拨到籴军粮米钱九千余贯并拨本军未起米一万一千七百余石本军借兑过乳香度牒钱一万余贯凑籴军粮支遣官兵及拨到赈粜米五万石又拖欠两年上供折帛月桩等钱共九万三千四百一十六贯石匹两然後遗民复得存活以至今日今兹不幸复罹枯旱之灾又蒙御笔深诏守臣精加祈祷而熹奉职无状无以感格幽明祈祷两月殊无应效今则早田十损七八晚田亦未可知正使幸得薄收其数亦不能当早田之一二访问耆老皆云乾道七年之旱虽不止於如此然当时承屡丰之後富家犹有蓄积人情未至惊忧又以朝廷散利薄征赈给之後而人民犹不免於流移殍死闾井萧条至今未复况今民间蓄积不及往时人情已甚忧惧目下军粮便缺支遣计料见管常平米斛斗亦恐将来不足赈济支用若不沥恳先事奏闻窃恐将来流殍之祸及它意外之忧又有甚於前日除已具录奏闻许依分数放免租税更令转运常平两司多拨钱米应副军粮备赈济外【云云】
申南康旱伤乞倚阁夏税状
熹昨为本军今年灾伤至重奏截留两年上供米斛已蒙支拨淳熙六年未起米五千石充军粮及赈粜等支用本军除已恭禀施行讫今来检放旱伤秋苗通计不止七分除已一面具奏闻外窃见本军今年所理夏税缘自省限起催以来即苦旱乾人户车水救田日不暇给忧劳愁叹实与常岁不同遂不敢严督诸县依限催理只令劝谕人户自行输纳至今截日方据纳到绢九千四百匹钱一万六千七百三十五贯二百五十九文省其绢一面支装起发所有见钱窃缘本军别无储积可备赈粜不免擅行兑借并未起淳熙六年折帛钱七千三百一十九贯二百九十六文省通前两项共钱二万四千五十二贯五百五十文省f此米价未起之间收籴米斛约计可得一万一千五百七十余石赈粜饥民却俟粜毕收簇元钱节次起发其余人户所欠钱绢数目尚多而民间自今以往饥饿寒冻之忧日甚一日渐次无力可以供输熹诚不忍更行催督以速其流离转死之祸除已具录奏闻乞赐许将本军今年人户未纳夏税钱帛权行倚阁令候来年蚕麦成熟却随新税带纳庶几饥馑余民得保生业不胜万幸所有熹辄将上供官钱兑借籴米之罪亦已具奏恭俟朝典并乞施行
乞住招军买军器罢新寨状
具位
熹照对本军见上司备朝省指挥招填缺额禁军及抛买军器物料并向来申请乞行省罢管下都昌县置新寨逐项利害除已具公状申闻外合行供禀者一安抚司备枢密院子立定本军军额招填禁军共五百人今照本军旧管禁军额数至多盖缘承平之际户口繁多投募者\州郡又未有诸色上供及拣汰归正使臣军员仓库充溢足以支遣近年以来税重民贫户口逃散已是无人应募州郡上供之额既重冗食之数又多并无留州得用钱米可以养赡所以招收常不及额犹尚支遣不足蒙朝廷察见上件事理於淳熙七年内已降指挥权以二百人为额今来又上项指挥照应见管二百人外尚缺三百人虽已遵依分委兵官招收缘本军僻陋小郡户口不多目今虽是荒年尚乃无人应募设若有人应募其添招禁军三百人每年合用粮米五千四百石料钱八百六十四贯文省春冬衣绢一千三百五十匹一百五十匹绵四千五百两衣钱七百六十五贯委是数目浩瀚即无合拨窠名可以支遣况当荒歉之後税苗蠲放殆尽见在人数尚且支给不行若不申陈窃虑虚负稽缓之责欲望钧慈特赐敷奏乞依元降指挥且以二百人为额如以州郡武备不备必欲招足元数亦乞限一年添招十人庶几数十年间渐还旧贯而州郡得以渐次措画不致违
一转运司备枢密院行下抛买第十一料至十五料甲叶牛皮数窃缘郡境民贫不堪搔扰十一至十五料节次具申未敢行下收买独十四料幸蒙漕司申奏蠲免而又已有抛买第十五料指挥窃缘本军三县去岁大旱民间贫困异於常时官司夏秋二税检放倚阁无可催理逐月官兵请俸尚且积压无可支遣今来虽是渐次起催新税然旱荒之後民气未苏尤当存恤抚摩庶几不至流散若更分抛下县催督买发官司初无合破官钱不过科扰取办上件军器既未有急切用处徒尔驱逐饥民使之逃亡失业因致死亡有负朝廷救荒恤民之意事属不便欲望钧慈轸念特赐敷奏权与蠲免候二三年後年M丰熟却令渐次收买起发施行
一照对本军淳熙五年内蒙提刑司奏请於管下都昌县置营寨招刺军兵弹压盗贼已行依应旋招到军兵二十名及於管下巡检司各差拨兵士十名并於本军添差兵官内差委一员专一在寨统辖教今照都昌为邑百余里见有棠四望松门楮溪大孤山五寨土军额管四五百人县郭又有弓手八十人足可弹压盗贼当时止缘盗徒倪四等乘船经过县岸提刑高公泗一时申请添置此寨见在县郭当五寨之中而与尉司相去仅百余步委是虚设徒费帑廪昨来备述利害及以本军匮乏无以赡给累具申陈乞行省罢此寨欲将招到军兵并归四望山寨填补阙额之数未蒙行下欲望钧慈特赐敷奏依所乞施行
乞除豁经总制钱及月桩钱状
熹照对本军去岁旱伤至重检放秋苗八分以上及蒙朝省行下将第三等以下人户夏税畸零倚阁是致经总制钱收f不及合行除豁及月桩钱无从桩办不能如额已尝具申总领转运提刑司照会乞行除豁无收经总制钱及乞据实桩到月桩钱数起发除别具状供申尚书省乞赐敷奏外今具事节合行申禀者
一经总制钱年额系於夏秋二税内收f缘本军去年分检放过苗米三万七千四百五十石一斗二升三合一勺纽计无收经总制勘合头子钱六千三百七十二贯一百一十七文省及依淳熙七年十月二十六日圣旨指挥倚阁本年第三等以下人户未纳畸零夏税折帛钱二万三千三百一十五贯四百六十五文本色绢三千八百一十六匹九尺六寸纽计无收经总制勘合头子钱二千九百二十五贯八百四十七文二项共合除放经总制钱九千二百九十七贯九百六十四文其苗米上所收经总制头子勘合等钱遵从淳熙四年户部韩尚书申明已得指挥并合随苗除放其夏税畸零钱帛既已倚阁亦无合收经总制勘合头子钱数目合依例除豁方欲具申乞下总所并宪司照会今会得池州近以旱伤申请已奉圣旨除豁检放苗米上无收经总制钱况本军旱伤尤甚既检放秋苗外又蒙倚阁第三等以下畸零夏税所有上项经总制钱委实无所从出欲望钧慈矜察特赐敷奏於本军淳熙七年分合发经总制钱内除豁前项放免无收钱九千二百九十七贯九百六十四文仍乞行下宪司总所及本军照会
一本军月桩钱系於夏秋二税并场务出纳钱物收到头子经总制无额钱及酒税课利分隶桩办缘去岁旱伤之故苗米放及八分三等夏税亦复倚阁自九月十二月终月额共合桩办一万四千五百三十三贯九百一十二文除已据实收桩到钱将新补旧递互那共计一万三千九百一十三贯五百四十七文节次起发外尚有六百二十贯三百六十五文及今年正月以後合发钱数目今空竭无可桩办欲望钧慈特赐敷奏将淳熙七年九月至十二月终收f不足月桩钱六百二十贯三百六十五文特赐蠲免外所是淳熙八年正月以後合发月桩钱数亦乞行下淮东总领所照会据本军每月实桩到钱数起发候向去年岁丰熟民力稍苏即依旧数发纳
申修白鹿洞书院状
具位
契勘庐山白鹿洞旧属江州今隶本军去城十有余里元系唐朝李渤隐居之所南唐之世因建书院买田以给生徒立师以掌教导号为国学四方之士多来受业其後出为世用名迹章显者甚\至国初时学徒犹数十百人太宗皇帝闻之赐以监书又以其洞主明起为蔡州褒信县主簿以旌劝之其後既有军学而洞之书院遂废累年於今基地埋没近因搜访乃复得之窃惟庐山山水之胜甲於东南老佛之居以百十数中间虽有废坏今日鲜不兴葺独此一洞乃前贤旧隐儒学精舍又蒙圣朝恩赐褒显所以惠养一方之士德意甚厚顾乃废坏不修至於如此长民之吏不得不任其责除己一面计置量行修立外窃缘上件书院功役虽小然其名额具载国典则其事体似亦非轻若不申明乞赐行下窃虑岁久复至埋没须至申闻者
右谨具申尚书省及尚书礼部伏乞钧旨检会太平兴国年中节次指挥行下照会庶几官吏有所遵守久远不至堙没谨状
小贴子
契勘本军已有军学可以养士其白鹿洞所立书院不过小屋三五间姑以表识旧迹使不至於荒废堙没而己不敢妄有破费官钱伤耗民力伏乞钧照
乞支钱米修筑石堤子
照对本军边临大江旧有石砌堤寨堰住西湾水汊藏泊舟船每岁江西诸州钱粮纲运并商榷舟船浮江上下并於寨内抛泊或值风涛大作亦免沉溺之患公私两便自绍兴以来不暇开修逐年风浪冲击砌石损动往往多被回运空纲偷般压船前去以致寨内水汊沙土填塞积岁之久不复开浚重载舟船不免於石寨外江心排泊沿岸石磊不堪系缆每有大风震作漂溺人船不容拯救前後抛失官私钱物不可胜计本军虑其所用工料钱米无所从出又恐土石一兴有妨农作缘此坐视不敢申请今缘本军旱伤至重细民阙食检绍兴重修常平免役令诸灾伤监司随所分州县有兴工役而可以募人者虽非农田水利【谓如城隍道路堤岸土工及种林木之类】各预行检计工料钱谷之数具利害奏闻本军已委星子知县王文林司户毛迪功躬亲诣地头逐一从实检计到开修石寨去处合用工料等钱五千三百七贯一百二文米四百五十六石四斗五升本军已行具申转运使衙取拨窠名钱米雇募人工修葺去後近使司回牒止拨到移用钱一千贯文米五百石今照先委星子知县王文林司户毛迪功检计工料钱米并是实用之数本军今不敢全乞取拨望止乞更行增拨钱米付本军支散自余少缺之数本军自行计置贴助使司拨到钱米f此天气和暖雇募人工开修不唯官私舟船得免风涛之患且使饥民就役不致缺食须至申禀者
乞催修石堤子
熹照对本军临江石砌堤岸自绍兴以来被风浪冲击损坏及港汊堙塞稍自江水退落不堪住泊舟船已尝具利害申禀乞行计料开修已蒙委官相度开具合用工食钱米供申去讫未蒙行下缘目今水涸正是并工开修之际若是蹉时向後寒冻工匠艰辛除别具公状申呈欲望台慈早赐申奏仍乞行下逐旋取拨窠名钱米一面f时用工开修施行实为公私久远利济之惠
论都昌创寨子
熹窃见自古建立州县与安顿营寨去处不同州县须得山水环聚地土平可容官府民居去处而未必要害营寨即须相度地势果是盗贼来往所必经由之地可以卓望邀截不容走透方为要害然後建立此事理之必然也故古人於此二者经度安置各有所处未尝差互其州县去处虽非要害然既有官府民居仓库刑狱则亦不可无备故逐县皆有尉司弓级大者百余人小者不下数十人与营寨土军表里防护其用意亦备详而深远矣若以州县去处濒江带河恐有奸人不测侵犯便为要害则凡州县少不近水设使果是要害去处其县道亦有弓手足得防护不必更於弓手之外立寨招兵然後可以守也本军都昌县者地实濒江然上有棠木门四望下有楮溪大孤山大小五寨近者四五十里远者亦不过百余里逐处可以卓望把截是为要害其县郭去处正在五寨之间又有尉司弓级额管七十五人四至八到在隆兴饶江三州星子建昌两县之间即与淮南州郡并无连接去处百十年来除李成大盗横流之後不闻曾有盗贼直犯县邑只於淳熙四年因有散亡穷寇三人匿迹舟中经由县步初未尝敢上岸作过却被尉司弓级缉捉惊赶即时窜逸是时偶有饶州职官沿檄到县中路得於传闻意谓本县已被焚o遂张皇其事妄申宪司一时凭信便将官吏对移奏称都昌县接连淮南而南康管内都无一兵乞创此寨以天子使者持斧逐捕之威而为穷寇三人惊骇扰乱至於如此固己可笑又况初不计g增兵百人一岁所费为米一千八百石钱五百余贯绢五百匹绵一千五百两使州县何所从出亦不审虑兵官一员禁军百人出在外县使听何人节制於民有无搔扰致误朝廷降此指挥自今观之利害得失昭然可见人无愚智莫不知之故本军昨来辄具申陈乞行废罢今幸朝廷行下使司相度窃计必蒙洞照底里力赐主张使邑屋无侵扰之虞州郡免供亿之费遂除一方永久之害然熹愚虑尚恐州县官员解事者少而便文自营之私胜观望畏怯之习深既不明形制要害之缓急又不察公私事力之有无但恐废罢之後万一复有冲突或能累已又见元系宪司陈请不无观望之意虽到地头相度往往不能尽公竭虑而偷为一切首鼠之计或称实系要害去处见有招到军兵造到寨屋难以废罢上误钧听则熹请有以折之夫地势要害衣粮耗费种种利害熹前已详言之矣请更以一事论之今所置寨正在本县尉司之南数十步间若以弓手为不足恃则废弓手而专募寨兵可也今置寨以来弓手之巡警未尝敢废近又会合外县捉获但淳庄贼而所招新兵者饱食安坐未尝少立功考爸帘揪行下督责巡尉之际其军兵反教寨官申称当来置寨只为防获县郭不合下乡巡捕其无用如此但能在县生事扰民词诉不~州郡相去既远县官莫敢谁何若不早行废罢向後郡县民间之害将有不可胜言者若蒙察此利害数端之实许行废罢其见招军兵数目不多自可拨隶诸寨填补阙额见造之屋其数亦少自可就近拨充弓手营房他无所用也岂可明知其伤财害民有损无益而但为此羸卒数人破屋数间之故留此巨害之根以贻患於无穷乎夫论事不论其利害之实而欲因陋就简偷合取容以徇目前一切之计此乃世俗浅陋之常谈宜不足以惑高明之听然熹之愚亦有不能无过计之忧者故敢复尽其言以烦执事伏惟幸垂察焉其或议者尚虑复有前日舟中三人之盗而不可以无备则望钧慈更垂体察只勒本县立限招足阙额弓手而更於额外增置二十五人凑足一百人亦足以增重形势防卫不虞而弓手系属本县县尉知县等级相承名分素定易为拘辖比之立寨招军利害盖万万不侔矣其都昌县与诸寨相去远近里数形势今并彩画成图连粘在前乞赐钧览干冒威尊皇恐死罪
申免移军治状
安抚转运使衙牒备尚书省子新差知袁州曹大夫奏乞将南康军移治湖口县拨隶彭泽县及都昌县依旧成三邑却将星子建昌县拨隶江州事除已移牒诸司从长相度经久可行利便修写同衔检状连书施行外牒军详此从长相度有无利害具状供申所前项使牒指挥本军检会昨淳熙三年内安抚提刑转运提举使衙牒二月二十六日尚书省子户部申都省批下白子乞将南康军建昌县隶江州而复以江州湖口县隶南康军或建昌县若还隶隆兴府事牒本军契勘建昌县湖口县坐落去处并各县抵接本军水陆界分地里远近相度经久可行利便具状供申本军已行取会逐县具利害回报及塌画地图送签厅集\官会议合依建昌县士民比建昌水陆地界至江州皆远至南康皆近陈乞仍旧隶属本军为便事理保明具申安抚提刑转运提举使衙照会施行去讫今又上项指挥本军今相度开具下项须至申闻者一本军自太平兴国七年始建军治至建炎间李成贼马残破其元建军额案牍不存?照图经及签判厅旧题名记并询访士民检到皇宋咸平本军判官兼通判余致尧撰新y利民桥记见得自太平兴国六年相国张齐贤转漕江表以其地在庐山之阳彭蠡汇泽直注于是每春江水涨洲沈岛没?吉抚筠洪诸城军实万艘浮江而下或天鼓噫气怒涛沃空篙工棹郎摧樯是虑指斯邑也为拯溺之地公於是度其便则流之要冲相其宜则上游之枢会非鸣鼓角树牧帅以守兹土则观风之政几致阙如由是纪事实以入奏请改其邑为军太宗皇帝嘉其言曰俞南方之俗其在康哉可赐名南康军自是之後几二百年至绍兴以来复建军治及诸仓库郡官廨舍两狱诸军营房洎至成就所费不赀若一旦弃而不用徙置它所必须建军治城壁及诸帑廪郡官廨舍两狱诸军营房不知所费从何取拨而湖口县治地势窄狭前近大江後逼高山亦无建立军垒去处今欲建军垒必须占夺民间田地搔扰不细以此论之移治之说彼此公私有害无利灼然可见
一星子县系本军见今治所地瘠民贫昨因经界之後二税愈重倍於它邑自辛卯大旱之後民力未苏幸而输纳水陆皆便朝至暮归无诸枉费然而民间未免犹有愁叹若隶江州则陆路一百二十里而水路顺流一百二十里至湖口县入流四十里至江州流一里折二里通二百里输送期会转见遥远以此论之则割隶江州於民有害於官无利灼然可见
一建昌县元申据进士熊望之等并父老及税户傅政等连状本县陆路至江州二百八十里至南康一百三十里水路至本县三百里去江州则又一百二十里到湖口县湖口县又流而上八十里方到江州又必经由南康军湖口县两处口岸不无阻节见今江州系驻去处一有所科近县则便远处则不便且如德安县乃江州属邑之远者尚不过一百二十里本县去在德安县之南又六十里且以马料微事言之随税高下均科本县水行五百余里方至江州如陆程则南去乡分到本县又百余里往返有六百里之远动经旬日若中等之家科藁二百束每人止负两束以人数较之动费百夫上等人户则又不止百夫若令人户就县交纳亦有般担縻费官司解发亦不过取办於民本县既远於德安县况连丁大旱之後人民流移未尽全复若更以隶江州岂特流移之家不归而见在人户亦必逃移窃以普天之下莫非王土江之东西亦皆王民万一必欲拨隶民间岂敢固违然望之等伏见朝廷清明四方无虞东西两路之民各安其业与其有所改易不若仍旧贯为安陈乞备申朝省详酌利害施行以便民情本军今来相度建昌县昨来所申事理委得允当以此论之则割隶江州於民有害於官无利灼然可见
一本军逐年起发上供经总制月桩等钱及支遣官兵衣粮百色支费全仰三邑桩办而建昌星子应办不啻过半今来若将拨隶它州则所余都昌地瘠人贫岁多旱歉催科稍急则有逃徙之患财计实无所出虽以湖口彭泽两县改隶本军名为依旧三县而湖口彭泽所入亦少不足裨补且以苗米论之星子湖口各止六千仅可相当而建昌秋苗二万彭泽所入约计不及其半今欲以二县二州夏秋二税及诸色岁计之目依各县元数令逐州承认惟上供之数或可随县改割至於养赡在军官吏军兵支用之数不知何从而出以此论之以建昌星子隶江州以湖口彭泽隶本军於官有害於民无利灼然可见
右本军相度利害於前又详建议之人首尾陈述略无义理其言江南分东西路实以江西为界者今契勘江西一路自隆兴府抚州建昌军皆在江西之东若如议者之言则此一府一州一军尽合移治江西之西而其诸县亦合改隶江南东路矣又江州南康疆境交互奔走期会民颇难之又有风涛之险监司巡历民户输送往来每以为艰今契勘星子建昌两县民户输送地里远近如前所陈若以议者之言便行改割则是使之舍近就远去易就难与其所陈事理利害正相违背兼本军所管都昌一县虽是隔江然人户输纳不过苗米一项最为重自来久例又只在本县交纳装纲起发人户即无往来之阻至於移动一军城壁官舍仓库营寨所费浩瀚度须用数万缗而起遣一县民居屋舍及占夺其地使之荡析流离不得安其生业尤非细事而议者率尔言之仅同儿戏不知今日民力凋敝州县空竭之际如何计置得上件钱物给此支用而劳民动\为此有害无利之举其说窃恐难以施行徒然烦费文移动摇物议使一境军民日夕忧惶不遑宁处极为非便谨具申监司衙欲望详酌早赐奏闻寝罢前件指挥以安一郡军民之心不胜幸甚伏候台旨
小贴子
契勘本军建昌县陆路至本军经涉江州德安县界而小路直至本军不隔外州其隔江州界分去处初亦无甚利害只是德安县递铺兵士以非本军所辖寻常不肯传送本军及建昌县文字有此一节小小利害然亦须别有措置岂有为此之故而轻移一军遽割四县之理今若将德安一县递角文字特令两州巡辖使臣通行点检则邮传亦自不至阻滞并乞台照
论马辛狱情子
熹契勘本军军院昨使帖押下承局马辛根勘凌犯阶级情罪依条施行已据本院勘到招伏情节依条合徒二年配邻州熹窃详本人所犯却因发觉方彦故违使司元降约束私买板木遂致争m若便依条断罪窃恐情轻法重或非台慈之本意未敢便行决遣亦不敢辄具公状申陈敢以此私於下执事欲望矜察行下稍从典不胜幸甚熹以亟遣递筒未暇别纸布谢悃并乞台照
论南康移治利害子
熹辄有愚恳仰渎台听近安抚衙牒备承使司公文差委池州余推官前来相度曹大夫者所陈移治湖口改割两县事本军已遵依行下两县相度去讫然其事理实有不难知者本军建立二百余年兵火之余扫地赤立今又五十余年官府民居方稍就绪然犹颇有未圆备处若更迁徙必致狼狈兼今来民力已极困弊官司尤觉煎熬移治所费少亦不下数万缗不知何所从出又闻湖口地步窄狭目今为县尚且费力若欲改建军垒城壁官府仓库牢狱所占地步计须十倍於前未知何处可以安顿设使可以安顿亦必起遣居民毁拆其屋占夺其地乃可营建不知今日幸无迫切利害何必为此以动摇人心为国取怨此移治不便之说也至於改割两县则两县距今南康治所道里近而去江州治所道里远南康财赋取办於建昌星子者过半而湖口彭泽二县所入不足以补其数虽上供岁额或可随县改割而本军官兵吏员廪禄不知何所从出此割县不便之说也窃意此事终久决难施行而徒烦费文移动摇\听使两处军民之情疑虑惶惑不安厥居极为非便熹衰病之余扶曳来此旦夕即为引去之计视此不啻如传舍岂有毫发顾恋之心特以既荷圣恩强畀民社既未能有以使其人安於田里而无愁叹之声诚不忍更使复为庸人浅议所扰故敢直以己意干昧申呈其详见於公状欲乞台览早赐奏陈寝罢其说以安两处军民之心不胜幸甚
论阿梁狱情子
熹照对本军阿梁之狱节次审词互有同异须至依条再行推鞫然以愚见本人审词虽非实情然且只据其所通情理亦不可恕不必再行推鞫尽如前後累勘所招然後可杀也盖阿梁与叶胜私通致叶胜因其夫病而手杀之虽使阿梁全然不知杀害之情究其所因已~人理况已明知杀意当时自合出门声叫或密投O里以求救援今乃抱儿立於门外半时之久以俟其夫之死及见其夫之出闻其夫之声知其事之不成然後随声叫呼以求救只此一节其情盖已灼然可见不必同谋共杀然後可极典也夫人道莫大於三纲而夫妇为之首今阿梁所犯穷凶极恶人理之所不容据其审词自合诛死无足怜者本军虽已具申乞行推鞫然熹愚意欲望使司详此情节别具奏闻乞降睿旨只依元降指挥处斩施行不惟得以蚤正典刑使奸凶之人不得以迁延幸免亦以耸动t听使\着於人伦之义於以弼成圣教实非小补熹以人微职贱不敢频有奏陈敢以此私於执事伏惟钧照
论木炭利害子一
熹辄有愚恳仰渎台听伏见管下都昌县人户夏税钱内一项科折木炭自来只用本色备船装载赴监送纳自绍兴二十四年提点韩宝文任内因纳炭稽迟追典押取问偶一时惧罪自行供认乞每秤折纳价钱二百六十文省解发赴监自行置场买炭考之县吏每税钱二十文折木炭一秤以税钱则例言之夏税见钱一贯五十文合折绢一匹官交价钱六贯文省若折木炭合管炭五十二秤半每炭一秤官交正钱二百六十文省共钱一十三贯六百五十文已上以两项价钱比并则木炭钱多於折绢价钱七贯六百五十文系争一倍以上数目已极悬~况都昌民户逐年长养园林采柴烧炭每斤直钱五文至六文止若比仿折纳价钱又几三倍所以民力重困多挂欠籍追逮督迫几不聊生今来人户乞依祖来旧例备本色自雇船装载赴监送纳获钞销注诚为便利民户所陈大略如此所有曲折具干公牍敢乞台慈详酌俯从所请庶几疲瘵之民得以少苏实出使台之惠不胜幸甚冒昧台严不胜悚仄
小贴子
上件所陈乞纳本色木炭事或以为不若比附纳绢量减价钱却从使司置场收买尤为利便更乞台慈询究详酌施行
论木炭钱利害子二
照对本军管下都昌县人户旧例送纳本色木炭赴使司交纳绍兴十五年间使司行下每秤折纳价钱一百五十文足续又每秤至二百六十文省契勘其炭系以绢税纽折今来所纳价钱比之折绢计多一倍以上委是太重民力不堪昨据人户陈诉己曾具申使司乞纳本色未蒙行下不免具申朝廷今省已送使司指定窃念本军地狭民贫税额偏重而折纳炭钱比於纳绢计增一倍以上比於本色计增三倍以上农桑之家有本无钱送纳累年委实困弊欲望台慈仰体圣朝勤恤民隐之意特赐详酌许依所乞送纳本色不胜幸甚干冒台严俯伏俟罪
论木炭钱利害子三
熹昨日伏蒙面谕许赐行下究实都昌木炭价钱利害特与蠲减仰见仁人君子所以爱民之实不为苟悦於一时而所以为之计虑深远如此感幸叹息无以为喻适使帖谨已遵禀施行续当条上然熹窃伏思之复有一说上可以推广台慈矜恤之惠而下不至於多失有司经常之入敢预言之以俟采择谨按木炭本以税绢纽计纳本色比之纳绢所费已增一倍之数折纳价钱比之纳绢所费又增三倍之数反覆纽折至於数倍上违法意下损民力本军三县皆受其弊然二县距使台为远津般本色其费不赀故虽价钱稍重而不敢深以为苦都昌则距使台甚近而津般不难故独愿纳本色而深以价钱之重为病要之以钱比绢而论之则三县之事体初不异也熹前者妄论未能及此向若使司直从所请令纳本色则熹不及有所议矣今乃幸蒙矜念更令究实却与蠲减是以熹得以复有所言欲望台慈更赐详酌三县第三等户一⒅匦蓄眉跗渖狭降热嘶却令且依旧送纳庶几一郡细民均被大赐而上两等户事力稍重犹可不至大段狼狈兼亦不至多费使司财计免致别有经画实为利便须至申禀者
乞听从民便送纳钱绢子
熹近者两具目陈乞宫庙差遣恭想已彻钧听外服下僚不敢数以寒暄浮礼仰尘威重兹乃复有愚悃辄冒布之熹束发读书不亲世务加以疾病益复懒废兹蒙误恩起家试郡触事昏塞不知所为近因奉行近降指挥令上三等户税绢畸零文尺凑钞送纳本色外下户不成端匹税绢每尺并以一百文足折价从便独钞送纳节次据本军下户陈诉乞依旧凑纳本色熹初不知利害曲折只见朝廷指挥之意本为优恤下户但行喻遣催促送纳自後点检得见纳到数目大段稀少遂行询问乃知本军绢价每匹不过三贯文足今令上三等户得纳本色而下户却令一尺折钱一百文足即纳一匹计成四贯文足委是折钱太多所输反重於上户所以下户不愿折纳而熹昏愚不能加意询访及时申明致此违慢已从本军具状申尚书省欲乞许从民便送纳钱绢敢乞钧慈早赐敷奏行下以凭遵守催督免致拖欠为公私久远之害所有熹申明後时上误国计亦乞明赐黜责以为守臣慢令废职之戒干冒钧听伏深恐惧
小贴子
熹所申事理缘今夏税末限将满欲乞钧慈详酌径自朝廷施行庶几犹可及事若送户部行遣往还动淹旬月州县之吏无所禀承则懦者不敢督趣必至於阙供强者不恤有无必至於病民矣为乞垂念熹又窃详今者所降指挥它州未闻有以为病而申陈者或是本处绢价高贵今得例从低估民间实以为便故熹所申亦不敢乞减所定钱数只乞许从民便则价贵处人自纳钱价贱处人自纳绢两不相妨各得其便伏乞钧照
乞禁保甲擅关集子
契勘保甲之法什伍其民使之守护里闾觉察奸盗诚古今不易之良法也然既许其蓄藏兵仗备置金鼓则其节制阶级似亦不可不严窃见目今见行条法累降指挥但有团结教习之文初无戒令纠禁之法乡里豪右平居挟财恃力已不可制一旦籍此尺寸之权妄以关集教为名聚\弄兵凌弱暴寡拒I官司何所不至如本军都昌县刘邦逵等只缘刘彦才争竞闻得官司追呼遂於盛夏辄行关集鸣锣持仗过都越保欲以报复怨仇抗御捕吏向非托於保甲之名安敢公然如此熹除已将刘邦逵等依相殴报w为名结集徒党立社法等第决配编管外仍具利害申使司欲望台慈详酌特赐行下约束施行区区之怀别有愚见更望使司特赐敷奏明降指挥今後应保甲首领等人辄以关集教习为名聚\弄兵欲以恐胁官私报怨拒捕者比凡人之法特加一等收罪庶几豪强知畏不致夤缘败坏良法委实利便须至申禀者
乞保明减星子县税子
熹昨日方遣人具目申禀想彻台听适所遣陈乞减星子税人回V到省一道谨复专人申纳乞赐台念保明回申不胜幸甚其间上供对补之说窃谓若本不亏上供元额即初无可申请若有别色可以对补即亦不须申请今有司之吝至乃以此为问则蠲减之恩似已无复可望然邑人缘此陈乞往来计会亦已薄有所费其心不能无侥幸於万一而熹元奏固已有谓如蒙施行不唯今日见存人户得保生业而已逃未复愿耕无田之人必将有扶老携幼而至者不数十年生齿日繁垦田日广向来桩阁之数亦可渐次起理以复承平之旧者似己预为今日解纷之地欲望台慈颇采其意特为申述使得不为刀笔所沮而早得蒙被尧舜之泽熹与邑人千万幸甚干冒威尊无任战悚
小贴子
上件文字欲乞不别委官看详径从使司保明回申幸甚
报经总制钱数目子【按坊场败阙下有一本有体字】
熹照对近使司公牒依总领使所牒催发本军去岁未发钱四千六百余贯并今年未发钱三万九千五百四十余贯谨按去年钱内合除豁坊场败阙减下钱一千四百四十贯三百余文僧道免丁比额不敷钱一百六十四贯六百余文截使招军造甲经总制钱一千八百九十五贯文及已申及乞理折曹秉义等税钱九百九贯余文共计登四千四百九贯三百四十五文省外实催到茶租钱二百八贯已差衙前萧彦押发别无未起之数节次具申总领所照会去讫所是今来钱除已起发春季外未发钱数内亦有合除豁坊场败阙体减下钱僧道免丁比额不敷钱共登一千九百一十三贯七百九十文自余合催钱数缘本军今年夏初以来田禾便遭枯旱今则秋苗已放八分已上民间目下已自阙食兼淳熙七年第三等以下未纳畸零夏税己蒙上司备奉圣旨行下权行倚阁今来正税既无所入其经总制等钱亦别无合收窠名官钱可以桩办所有秋季经总制等钱系据实收到钱七千四百六十三贯二十四文省差衙前王溥管押外有冬季钱数当在来年正月起发本军亦缘旱伤人户艰於输纳兼近降指挥住阁夏税官物窃恐将来施下合发钱数虚负罪已节次具申朝廷并上司乞赐敷奏将合f经总制钱容本军据所属实收到钱数批历入帐拘收起发免以递年季分比亏去讫除已别具公状供申外今蒙使司所追都吏以下欲望台慈存留催发官物干冒威严不胜惶恐之至
乞减移用钱额子
熹契勘本军财赋匮乏官兵支遣常是不足逐时全仰酒税课利分隶相助近自乾道九年内蒙使司於经常分隶钱数之外创立名色每月抛移用额钱一千二百余贯均於城下及两县酒税务f办自此之後酒税所收课利除桩移用钱外诸司所得分隶钱数不多致本军财计转见阙乏支之不行兼近年以来沿流州军收税太重商旅稀E又为诸军差出军兵贩卖物色V到户部总所历头不许州县收税场务愈见亏欠州县愈见窘阙只如本军见今拖欠使司移用钱四个月无以起解今有公状具申欲望台慈矜怜特赐於元抛移用额钱上重赐裁减行下桩办非独场务可以补解逋欠亦於本军不无少有补助干冒威严不任悚栗
小贴子
照对州县财计取办於税务税务课额仰给於客旅然则客旅虽非农民之比亦官司财用取资不宜重困使其望风畏避而不敢出於其涂也今者本军得蒙使司蠲减苗米水脚钱每石至一百三十九文农民固已幸甚独往来商旅州郡场务以课额浩大不容优恤若蒙台慈详察将上件移用无名之额痛赐裁减使州郡得以约束务官轻减商税招邀客旅令得通行是亦使司久远大利之源不必竭取於一时然後为快也
乞行遣拦米官吏子
熹已具申禀未行之间复有危恳重窬听熹昨尝妄以O路遏籴利害申闻已蒙圣旨特赐指挥近得彼路诸司文移始许通放而属县下吏乃敢蔑视朝廷号令带领吏卒公肆拘拦至於越境钉断陂口以~往来之路正复战国相倾之世不至於此虽己移书彼郡及诸监司请照条令按劾尚恐未以为意不免具状申省乞赐约束欲望钧慈矜怜早赐行遣不胜幸甚熹干冒非一罪无所逃伏纸不胜战栗俟罪之至
乞申明闭籴指挥子
熹辄有迫切之恳仰干钧听本军地瘠民贫米谷不多递年虽是丰熟亦仰上流州军客船贩米粜籴食用今年遭此大旱检放七分以上而上流尽有得熟去处顾乃循习旧弊公然遏籴以致米船不通细民阙食本军窃虑无以赈粜支遣遂逐急那兑诸色官钱差人前去收籴米斛今据差去人申己籴到米而诸处官司出ソ约不许放行窃虑客贩不通官籴又阻境内饥民日就狼狈除已移文诸处官司请照累降指挥疾速放行及不许阻节客旅外更欲具奏及申尚书省又虑遽失O援之O向後别致邀阻反为深害谨密具此申禀欲望钧慈特赐矜察早为敷奏特降睿旨检举旧法遍下诸路严行约束但使公私米M远近通行则沿流荒旱州军自当不至阙食非独此邦之幸而已干冒威尊伏增震悚
小贴子
照对本军劝谕上户赈粜近十万石其间多有有钱无米之人亦须上流收籴若彼沿路阻节米船不通即此劝谕之数尽失指民命所系为害非轻伏乞钧慈深赐留念
乞拨两年苗税子
熹昨曾具奏及申尚书省约计本军今秋放旱外三分苗米一万三千九百五十五石及去年零欠纲运米五千余石乞赐截拨下本军充军粮支遣今续据管内三县申到检放实数多是全户乾死所伤不啻八九分若依元数必取三分苗米即恐人户无从输纳必致逃移其去年残欠初意亦候今冬催理填纳今既灾伤如此亦非并督旧逋之时以此计之即熹前奏所乞两项米数正使便蒙圣恩许赐截拨然皆已难作十分指未蒙哀怜则其狼狈又将有不可胜言者盖尝窃谓有军则粮决不可以不足既旱则税决不可以不放此二者皆必然之理也但在今日欲取足军粮则民已无食更责其税必有逃移死亡之忧欲尽放民税则有军而无粮民亦将有不能保其安者二者之为利害其交相代又如此然就其一端而论之则阙军食之祸浅而易见不放税之祸深而难知故今州县之吏不过且救目前为应文逃责之计掩蔽灾伤阻遏披诉务以饷军不阙为先务至於民不堪命而流殍死亡皆不暇恤殊不知民既死徙闾井萧条田园芜没或数十年而户口赋税无以复於其旧积其所失比之全放一年之税何止倍蓰且如本军乾道七年岁尝大侵流殍满道至今十年而流庸尚有未安集者田土尚有未开垦者今者不幸复遭此旱计其分数乃或甚於彼时民尚无以为食若复责以输纳租税将来之患必当有甚於前不知更费几年功夫可得复似今日此尤不可不深虑者也然非朝廷察此利害之几有以给其军食使之得以尽实检放而无乏供之患则难知之深害未弭而目前立至之祸已不可免此熹之所以不敢避僭渎之罪复论前奏之未审者仰冀钧慈深加怜察特赐敷奏且依所乞截留两项米斛外更令帅漕两司同共相度别行应副则阖郡军民死生而骨肉矣如蒙留念更望早赐行下以安其心熹无任惶恐俟命之至
小贴子
熹所申禀只为乞拨六年残欠及七年放外两项米斛又恐朝廷怪其检放分数之多故其妄言遂至Z缕诚不能无草野倨侮之嫌然其区区之心实欲深为国家生聚教训恢复久远之计若熹之私则去替不远疾病侵陵罪戾孤踪日俟谴斥决非久於此者亦何必曲沽民誉过为身谋以罔朝听而陷於不测之诛伏惟钧慈深赐洞察
与执政子
熹瞻望台躔久不申起居之问下情第切宗仰比以灾旱告急于朝窃计已蒙钧念惟是E拙素不更事重此困迫不无烦扰今复有子二通申禀放税乞米及O境闭籴事而熹疾病之余不堪扶曳辄有私恳仰渎威尊敢望钧慈并为敷奏乞从所请千万之幸熹频有干不敢累幅以劳侍史并乞钧照
乞以泗水侯从祀先圣状
照对本军昨因修葺军学照得从祀神位名号差舛曾具状申尚书礼部续本部符降到见行从祀神位名号本军谨已遵依彩画题写奉安讫熹恭G崇宁元年二月二十五日诏追封孔鲤为泗水侯孔汲为沂水侯今按本部降到神位名号其泗水侯独未得在从祀之列盖尝考之论语伯鱼过庭亲承诗礼之训先望又尝使为周南召南之学其才虽曰不及渊然亦不应尽出七十子之下窃意当来礼官一时讨论偶失编载非固有所取舍升黜於其间也熹愚欲望朝廷特赐详酌将泗水侯列於从祀位在七十子之後沂水侯之前庶几孔门之贤悉登祀典有以仰称崇宁圣诏褒崇之意须至申闻者
右谨具申尚书省伏乞照会施行谨状
乞颁降礼书状
照会政和五礼新仪州郡元有给降印本兵火以来往往散失目今州县春秋释奠祈报社稷及祀风雨雷师坛闷鞣之度升降跪起之节无所据依循习苟简而臣民之家冠昏丧祭亦无颁降礼文可以遵守无以仰称国家钦崇祀典防范民Ｖ意须至申闻者
右谨具申行在尚书礼部欲乞特赐申明检会政和五礼新仪内州县臣民合行礼制镂板行下诸路州军其坛闷鞣制度亦乞彩画图本详着大小高低广狭浅深尺寸行下以凭遵守
小贴子
契勘王公以下冠昏丧祭之礼鄂州见有印本但恐其间或有谬误只乞行下取索精加校勘印造给降不须别行镂版其州县祭礼及坛闷鞣制度即乞检会抄写图画别为一本镂版行下
乞增修礼书状
伏见本军昨尚书礼部符下政和五礼祭祀仪式窃尝参考其间颇有未详备处方欲具状申审今G进奏官报近者判部侍讲侍郎奏请编类州县臣民礼仪镂版颁降己奉圣旨依奏此诚化民善俗之本天下幸甚然熹窃虑其间未详备处将来奉行或致抵牾今具如後须至申闻者
一所行下释奠礼仪熹按其神位除正配三位外有殿上两廊从祀未见位号名数不委新仪全书有无具载欲乞讨论并赐行下然按祀令二月八月上丁释奠文宣王以兖国公邹国公配牲共用羊一豕一白币三而已今其所祀乃近一百余位一羊一豕无缘可以碳坝种菹孛硌д狭祭器献官多不及数往往不能一一分献其为欺慢莫甚於斯窃欲更乞相度申明许令州学免祭两廊诸位县学并免殿上十位庶几事力相称仪物周备可以尽其诚敬
熹又按行下释奠行事仪引三献官诣舒王神位前一节系政和间所定後来靖康年中已有指挥追贬王安石爵秩停罢配享讫今来上件仪注尚仍旧文窃虑州县奉行反致疑惑亦合申明改正并乞台照
一所行下释奠陈设仪云设着尊四牺尊四为二重在殿之东南隅北向西上【配位即於正位酌尊之东】着尊在前皆有坫加勺]为酌尊【着尊一实明水为上尊余实泛齐初献酌之牺尊一实明水为上尊余实醴齐亚终献酌之】熹按後章行事仪云初献酌牺尊之泛齐亚终献酌象尊之醴齐与此不e窃疑两处必有一误寻考祭社稷祀风雨雷师陈设牺皆设牺尊象尊为酌尊乃知正是此章之误其着字当作牺字牺字当作象字又既云北向则是牺尊在北象尊在南所云在前亦是重复倒置欲乞申明改正行下
一所行下释奠祭祀陈设章皆云又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象二壶尊六【着尊一实盎齐牺尊一实醍齐象尊一实沈齐各以一尊实明水壶尊三实元酒三实三酒明水元酒皆在上五齐三酒皆以本处酒充】在殿下皆北向西上【内祭社稷仪云南向东上】加]五齐三酒皆设而不酌熹按此太尊山尊乃是都共设於殿之前楹坛之南面其北更容献官拜跪酌献非是逐位之前各设四尊所谓北向者恐是太尊二为一行其南山尊二为一行又次南阶下着尊二为一行又次南牺尊二为一行又次南象尊二为一行又次南壶尊六为三行【其南向者反此】所谓西上者谓四实元酒东实五齐三酒【其东上者反此】未委是否各乞讨论并赐行下
一所行下州县社稷风雨雷师坛弥贫褥浒雌湮挠兄贫榷无方位寻考周礼左祖右社则社稷坛合在城西而唐开元礼祀风师於城东祀雨师於城南未委新仪全书有无同异欲乞讨论并赐行下
一礼诸侯祭名山大川之在其境内者又曰山川之神水旱疫疠之灾於是乎H之盖以其崇高深广能出云气为风雨以滋养润泽乎一方也今州郡封域不减古之诸侯而封内名山大川未有望祭之礼其有祠庙亦是民间所立淫诬鄙野非复古制顾乃舍其崇高深广能出云雨之实而伛偻拜伏於土木偶人之前以求其所谓滋养润泽者於义既无所当又其牲牢器服一切循用流俗?味燕器於礼又无所稽至於有山川而无祠庙者其岁时祈祷遂不复H於山川而反求诸异教淫祠之鬼此则尤无义理而习俗相承莫知其谬欲乞检照五礼新仪如已有祭山川礼即与编类行下如有遗阙亦乞讨论依放祭社礼仪立定时日坛场方位制度并赐行下
一伏G累降赦书历代圣帝明王忠臣烈士有功及民者p令致祭谨按唐开元礼享先代圣王p用礼器法服今即未委新仪全书有无岁时祠祭仪式欲乞检照讨论并赐行下
右谨具申尚书礼部如有可采乞赐台旨施行庶编类成书之後免致疑惑复有更改谨状
淳熙七年三月【阙】日
乞加封陶威公状
据都昌县税户董翌等状伏G本军ナ狙访先贤事迹数中一项晋侍中太尉长沙陶威公兴建义旗康复帝室勤劳忠顺以没其身谨按图经公始家鄱阳後徙浔阳见有遗迹在本军都昌县界及有庙貌在本军城内及都昌县水旱祷禳皆有感应未委上件事迹是与不是指实且翌等系都昌县居民县境之南北的有陶威公庙二所其神聪明正直有所助庙貌建立年代深远逐时居民商旅祈祷无不感应及本县管下并O近州县等处遇春夏阙雨乡民诣庙祈求立有感应兼本庙边临笤蟠蠼水势湍急纲运舟船往来祈祷风涛自然恬静前後庙记声述分明今来翌等不敢没其实陈乞详酌具录陶威公灵应事迹保明奏闻乞加封号本军所据前项状述寻行下都昌县勘会得董翌等所陈委是着实保明申军及缴到江南刘羲仲所撰公赞曰晋太尉陶威公侃有大功於晋读其书凛乎若见其唱义於武昌破石头斩苏峻何其壮也东坡苏公尝为予言威公忠义之节横秋霜而贯白日晋史书折翼事岂有是乎且就其说考之威公梦生八翼登天门九重登其八阍者以杖击之坠地折左翼及握强兵居上流潜有窥觎之志辄思折翼之祥自抑而止心之所寓者为志神之所寓者为梦何自而知其然哉至其书梅陶称机神明鉴似魏武忠顺勤劳似孔明岂不信哉魏武起徒步唱义兵非若威公威名之着也以汉德之深磐石之固可折驱之以息天下之祸非若成帝削弱之资也董卓之乱未必大於苏峻魏武之功未必过於威公保兖州以为固挟天子以为资其意安在则其托兴复以为名是乃窥汉之计也名莫大乎忠孝分莫大乎君臣若魏武无忠臣之节其所谓机神明鉴者奸雄耳威公岂其比乎始苏峻之祸贼将害其子者冯铁也冯铁奔石勒为戍将石勒畏威公之强杀冯铁石勒自以为一时豪杰标置二刘之间俯视曹孟德司马仲达而气出其右顾畏威公如此威公没距今几千年所在庙祀之都昌县南北庙为尤盛庙屡废而屡兴由其有功德於斯民者厚也又缴到近世抚州布衣吴仕着辩论曰卓哉陶士行之独立也方魏晋之际浮虚之俗摇荡朝野一时闻人达士名卿才大夫莫不陷於末流罔知攸济惟士行深疾时弊慨然有作蓄其刚毅沉厚之气秉其忠U正固之节以与流俗争衡虽动而见尤所向白眼一入仕途荆棘万状而方寸耿耿者未始少渝终日运百甓於竹头木屑间o悉经营虽一束之u劬劳不怠当时名士观之宜若老农俗吏无足比数而士行确然为之不屑也卒能恢廓才猷立功立事以大庇斯民当晋室横流之中屹为底柱自非明智独立安能臻此哉然览庾亮之传应詹之书则疑侃有跋扈之心观温峤之举毛宝之谋则见侃有顾望之迹比至洒血成文登天折翼动可疑怪岂有是事也哉此盖行高於人\必非之加以苏峻之诛庾亮耻为之屈既士行溘先朝露後嗣零落而庾氏世总朝权其志一逞遂从而诬谤之耳秉史笔者既有所畏何所求而不得哉是其旁见曲出乃所以证成其罪也然观士行义旗既建一麾东下子丧不临直趋蔡洲一时勤王之师蔑有先者暨元肟思实主斯盟而退然不有旋师归藩既坐拥八州踞上流已重泰山晋轻鸿毛移其宗社曾不反掌而臣节益修未始擅作威福以自封殖朝廷惮其朊每加疑备而士行泰然曾不少芥胸次及末年卧疾封府库而登舟举愆期而自代视去方伯之重不啻脱屣其臣节终始夷险无一可訾穷晋二百年间卓然独出不忠之迹果安在哉今舍其灼然之实而信其似是之虚岂可谓善观史也哉嗟乎自古欲诬人而不得者必污以闺房之事以其难明故也今晋史欲诬士行而乃以梦寐之祥是其难明殆又甚於闺房哉然不知士行而实怀异志则如此梦寐之祥正合自知耳人安得而知之晋史以此待士行其智果不得与小儿等其说固不待攻而自破云本军今检乾道重修令诸道释神祠祈祷灵应宜加官爵封号庙额者州具实事状申转运司本司验实保明及详本县缴到文字所以发明公之心迹尤为明白有补名教理宜褒显而公位登三事爵冠五等当时所以品节尊名者亦已称其行事之实今据士民陈请在前欲乞朝廷详酌采其行事特赐庙额以表忠义更不别赐爵号须至申闻者右谨具申转运使衙伏乞照会详酌前项所申事理依条施行伏候台旨
考异
修白鹿洞书院　基地【一作基w】
修筑石堤　　　种林木【种下一有植字】
禁保甲　　　　豪右【一作豪民】
晦庵集卷二十
<集部,别集类,南宋建炎至德佑,晦庵集>

[book_title]卷二十一
钦定四库全书
晦庵集卷二十一　　　　　宋　朱子　撰申请
与宰执子
熹昨具子奏闻乞拨米三十万石添贴绍兴府粜济未蒙指挥支拨窃缘熹所乞上件米数内十四万三千余石系取到本府见行踉技淙蒸屑檬目别作逐日粜济会计合用之数其余亦系虑恐日後更有增添约度大数若不得此则不唯使熹今日空手渡江无以布宣圣主忧劳悯恻之意实恐将来饥民日食半升之米不足充虚接力不能行业营生必致殍死流离上贻当宁宵旰之忧或恐丰储见在米数不多难以尽行支拨即乞且拨十四万三千石先付熹前去将绍兴府诸县一例作逐日粜济外所乞余数却乞纽计价钱付熹前去与知明州谢直阁同共措置雇募海船收籴广米接续粜济仍须管除赈济外所有赈粜到钱令项桩管申取朝廷指挥实为利便伏望钧慈早赐敷应副施行
乞禁止遏籴状
契勘绍兴府婺衢州诸县皆有灾伤见行赈济合用米斛己承降圣旨指挥给降到本钱三十万贯接续济粜缘本路两年荐遭水旱无处收籴熹今体访得浙西州军极有丰稔去处与本路水路相通最为近便已行差官雇船前去收籴及印造遣人散於浙西福建广东沿海去处招邀客贩窃虑逐州县不体邻路饥荒之急故行遏籴及客人应募船贩亦恐逐州县税务循习邀阻妄作名色辄收杂税力胜买醋钱之类使本路饥民日就狼狈虚被圣主拨赐赈恤之恩事属不便今检淳熙令诸谷遇灾伤官司不得禁止般贩及今年八月三日圣旨勘会淳熙七年九月二十四日攘秸憬东湖北旱伤全藉邻路丰熟去处通放客米访闻得熟州郡辄将客贩米斛邀阻禁遏奉圣旨付诸路帅漕各检坐指挥条法遍下州军不得遏籴如敢违戾仰逐司觉察按劾及今年十一月二十九日本路获降指挥本路州县税场邀阻妄收税钱力胜之类将官吏并於见行条法各加一等坐罪至来年六月却依旧法欲望朝廷特赐敷奏早降指挥将见行遏籴条法下两浙转运司令行下浙西得熟州县约束其沿路税务邀阻收钱亦乞依本路已获降前件指挥加等坐罪施行庶几公私般运免致艰阻一路饥民得沾实惠
乞赈粜赈济合行五事状
照对自到任以来奉行赈粜赈济有合行五事已具申朝廷未蒙回降开具下项
一件熹体访得浙西州军极有丰稔去处与本路水路相通最为近便已差官雇船前去收籴及印榜招邀客贩窃虑逐州县故行遏籴亦恐州县税务邀阻妄作名色辄收杂税力胜买醋钱之类乞敷奏将见行遏籴条法下两浙转运司行下浙西得熟州县约束其沿路税务邀阻亦乞依本路已获降指挥加等坐罪施行
一件熹照得本路今岁灾伤唯绍兴府最甚虽蒙朝廷给降钱米济粜犹恐不能周给其劝谕上户献助至今未有劝到数目臣僚奏请特依淳熙元年耿延年获降指挥减半推赏熹询访得绍兴府田土瘠薄连年灾伤上户纵有储蓄所出之米及格必少乞敷奏如诸路州县人户者愿出米谷自行般运前来绍兴府赈粜赈济亦乞与依上项指挥减半米数推赏
一件熹契勘人户身丁每年合纳本色折帛丁盐绢绵丁钱等系随夏料送纳依省限合至五月十五日方行起催熹访闻绍兴府诸县日前年分多是正月初间便行催督已是违法况今旱荒人民饥饿不容官吏更有侵扰熹除己行下绍兴府及属县照应条法不得促限追扰外乞指挥更赐下绍兴府钤束诸县遵守条法不得前期追扰施行
一件熹照对本司去年劝谕到上户陈之奇等出助米谷赈济赈粜合行该赏本司先已保明具申尚书省未蒙朝廷推恩以致人户无以激劝已具录奏闻及申尚书省乞速赐推恩施行
一件照对昨省熹所奏检放不实之弊奉圣旨令熹询访不实最多处按劾施行及续省绍兴府山会稽等县人户余宗荣等状诉检放秋苗不尽不实下检实熹询访见得本府诸县检放委有不实去处但今田土多是已种二麦及为饥民采取I茈锄掘殆遍无复禾稻根查可见荒熟分数乞且将下户等第住催上户限劝谕其新林一带亦许熹差官检定潮泥不堪耕种之处等第蠲阁租税其衢婺州及本路应有诉旱去处亦乞依此委官约度分数住催官物乞敷奏特降指挥施行
右窃缘绍兴府今年饥荒极重官司虽已不住措置粜济窃缘钱米不多终是不能均济惟有蠲除税租禁止苛扰劝上户最为急务譬如救焚拯溺不可迟缓於淳熙八年十二月十七日具申尚书省乞照前状速赐指挥施行其检计户口分拨钱米见己一面施行候见欠阙定数别具供申听候指挥
申审住催官物指挥状
近尚书省子勘会已降指挥行下江浙两淮旱伤州县将第四第五等户今年以前应干残欠苗税丁钱并特住催及将官私债负权免理还其流移人拖欠官物亦与除豁不得令保正长代纳并支拨米斛通行赈济十二月四日三省同奉圣旨令江浙两淮帅漕提举司各行下所部州县将流移到人户遵依已降指挥多方存恤毋致失所来春如愿归业f时耕种即量支钱米给据津遣与免夏料催科仍仰所在州军出榜晓谕付本司已即时恭禀遍行下诸县施行今据绍兴府新昌县申照对今年以前未委是淳熙七年官物或是淳熙八年二税若是淳熙七年二税并无合催之数淳熙八年夏税丁钱今年八月二十二日己承本府帖行下备降指挥住催讫所有今年秋苗人户为见前项指挥旱伤州县将第四第五等下户今年应干残欠苗税丁钱并特住催因此不肯送纳有此疑惑申乞行下
右所据前项申述本司照对所降指挥所谓今年以前应干残欠苗税丁钱并特住催即未审今年以前是淳熙七年终唯复淳熙八年见催之数具申尚书省及户部伏乞明降指挥行下以凭遵守施行
乞将衢州义仓米粜济状
照对衢州管下属县去岁旱伤细民阙食本州申朝廷乞从条於有管常平义仓米取拨五万石出粜去年十二月十六日下本司照条施行今据本州申淳熙七年旱伤检放苗米四千余石遂取拨义仓米及劝谕上户出助并措置和籴计五十余万石赈济赈粜幸无流徙後为去年秋旱放苗米九千余石比之七年一倍以上兼以邻郡严婺徽饶类皆旱歉本州地居其中大略相似以此愈见艰得米谷细民阙食虽已劝谕及申尚书省乞先拨义仓米五万石仍一面开场每升量减作二十文足赈粜去後但缘连遭荒旱民情嗷嗷艰得钱物深山穷谷僻远小民委是无钱籴米乞行下於所申取拨义仓米五万石内支拨二万石应副赈济免有流移饿殍之患熹寻躬亲巡历到衢州点检见得本州逐县委是灾伤多有饥民饿损羸困阙食合行救助赈济及检条令义仓米专充赈给不得它用自合拨充赈济熹除己逐急一面下本州於申请取拨出粜常平义仓米五万石数内取拨一万石委官措置收拾赈济其余四万石仍旧出粜外欲望朝廷特赐下衢州施行已具申尚书省乞指挥施行
夯氖乱嘶一状
今有职事已具状奏闻外再申尚书省如熹所奏得蒙降出欲乞敷早赐施行
一为绍兴府救荒之备不尽三月窃恐麦熟之前麦尽之後尚须接济欲乞尽推去年赏典痛减度牒米数再拨官会三十万贯庶几赈给之余更可作将来储备又乞照应见行移用条法支拨诸州常平义仓米斛应副绍兴府麦前急阙
一为伏G近降指挥将临安余杭两县四等五等人户淳熙八年秋苗夏税依徽饶州例并与住催欲乞出自圣意特降指挥将绍兴府山会稽嵊县诸暨萧山五县四等五等户夏税秋苗丁钱并与住催其余诸州县遂都检放旱伤及五分以上者五等户亦与住催七分以上者并四等户并与住催候秋成日并行带纳
论督责税赋状
承尚书省子勘会江浙两淮州郡去岁委实旱伤去处其合纳苗税已降指挥检放倚阁近来州郡以恤为名将不系检放倚阁之数故作稽滞不行起发下本司将管下州郡年额合起纲运除检放倚阁数外严行督责须管日下起发如仍前违慢仰开具守y令佐及当职官职位姓名申尚书省所前项省熹恭惟国家张官置吏本以为民所以平时但闻朝廷戒敕州郡奉行恤惟恐有所不至至於督责二字考之前史则韩非李斯惨刻无恩诖误人主之术非仁人之所忍言也今来旱伤检放倚阁民间固己蒙被恩然其不系放阁之数亦止合且令劝谕限拘催难以严行督责所有前项朝旨若便推行窃虑有伤治体熹虽愚陋委实不敢奉行
论臧否所部守臣状
承尚书省子勘会已降指挥令诸路帅臣监司岁终各具所部守臣臧否闻奏所有淳熙八年分未见奏到正月十三日三省同奉圣旨令遵依己降指挥日下闻奏付本司所省令本司具淳熙八年分所部守臣臧否奏闻事照对熹去年十二月六日到任即不见得本路诸州守臣去岁臧否兼近因按劾衢州守臣李峄不蒙朝廷施行熹委是材轻德薄不足取信岂复更敢臧否人物伏乞照会免行考察
乞给借稻种状
本司淳熙九年正月二十日尚书省子勘会春耕是时深虑江浙两淮州县去岁旱伤之後贫民下户并流移归业之人艰得稻种却致妨废农务理宜措置正月十九日三省同奉圣旨令逐路转运提举司疾速行下去岁旱伤州县多方措置稻种勘量给借务令及时布种候丰熟却行拘还具已借支数目闻奏仍多出文榜晓谕本司照对绍兴府去岁旱伤为甚衢婺州为次遂那拨钱发下绍兴府及下衢婺两州诸县恭禀圣旨指挥措置给借并镂版晓谕人户通知先据婺州申本州乡俗体例并是田主之家给借今措置欲依乡俗体例各请田主每一石地借与租户种谷三升应副及时布种候收成日带还不得因而收息如有少欠官司专与催理不同寻常债负己下诸县从此施行及绍兴府申支拨官钱委官同与县官措置给借五县共给借过第五等下户并流移归业人五万七千八百户计钱一万七千四贯五十四文省并衢州申管下属县那措官钱五百贯文及劝谕上户将收到稻种共二万一千六百二十二石四斗二升二合斟量分借乡民布种去讫
发蝗虫赴尚书省状
本司近访闻得绍兴府累有飞蝗入境即於今月初五日差人前去探问据兵士孙胜报今到会稽县白塔寺相对东山下有蝗虫数多收拾得大者一篮小者一袋其地头村人皆称蝗虫遇夜食稻熹即今前去看视一面监督官吏打扑焚瘗寻别具奏闻须至申闻者
右具蝗虫大小两色各用紫袋盛贮随状见到谨具申尚书省伏乞敷奏施行
乞支降钱物状
熹今起发前去诸州便要钱物分l逐州守臣责令运籴以备粜济所有前状所乞钱物欲乞钧慈早赐敷奏尽数支降庶熹所到便得ハ谕宣布德意安慰饥民其流离饿殍之忧息其无聊妄作之念实系利害如是将来见得会计实数所乞钱少更当别具申奏亦望庙堂力赐主张疾速应副千万幸甚
乞许令佐自陈岳庙状
契勘今来诸州连岁灾伤将来艰食又非去年之比全藉知县佐官协力措置以救民命窃虑其间或有老病庸懦不能任事之人欲加按劾则无显过欲置不问则为民害欲望朝廷敷奏特降指挥如有似此之人许令自陈岳庙差遣一次仍严责已差下人除程半月疾速赴上不得少有违滞其未到间即乞不以县之大小委自本司差人权摄许於得替待阙不应差出人内选差俟荒政结局即行住罢庶几数月之间逐县得人不至误事须至供申者
右谨具申尚书省伏候指挥
申知江山县王执中不职状
熹今月初七日承进奏官传到报状云云浙东久阙雨泽近自衢州江山来者本县被旱最甚苗已就槁民尤乏食邻邑有米可籴禁遏不令出境江山之民为饥所迫己有夺粮之意似闻衢信间更有如此等处若不预行措置窃恐小民无知易致生事乞令有司检举闭籴指挥申严行下已奉圣旨依熹照对昨巡历至江山县见得知县宣教郎王执中庸谬山野不堪治剧及据士民词诉称其多将不应禁人非法收禁人数极多尽是公吏画策务要科罚钱物後来疫气大作入者辄病反以此势吓胁平民科罚取钱等事熹以所论不系本司职事兼本官只是庸谬别无显然赃私罪犯遂只行下本县禁约去外熹近又闻衢州诸县新谷未登街市全无客贩及上户闭籴~少米斛出粜数内江山一县尤甚遂即行下本县将去年已拨下官米及上户未粜米斛接续出粜如有贫病无钱收籴之人即行赈济及煮粥存养其知县王执中一向坐视并无一字报应却据衢州缴到诸县所申米价每升皆四十文上下其江山县状内独称大禾米每省升止粜一十八文小禾米一十七文足比之诸县米价大段辽远与所访闻事体不同方於六月二十九日行下追本州县人吏赴司根究今者伏G前件臣僚所奏本县饥民夺粮事理上勤圣虑特降指挥而熹备使一路曾不闻知其本州县全无申报在熹无所逃罪其知县王执中委是弛慢不职之甚难以容令在任除己行下衢州先将本官对移闲慢职事外须至供申
右谨具申尚书省伏乞敷奏将王执中特赐罢黜所有本司失察之罪亦乞并赐责罚施行并牒衢州诸详此先将本官对移闲慢职事听候朝廷指挥
申再有措置灾伤事件状
熹今再有措置本路灾伤事件已具奏闻乞赐施行外欲望朝廷速赐行下庶几一路饥民早被圣恩不致狼狈须至供申今闻具下项
一奏乞特降睿旨支拨一百七十万贯凑前所给通作二百万贯令熹及早分给诸州广行运籴俟见粜给户口实数却行计度支用不尽之数先次拘收回纳仍乞於内纽计米数量给空名告身五七十道并度牒官会凑成二百万贯付熹收掌如有献助及格之人令熹与安抚使书填给付
一奏乞特降睿旨於今来所降减半指挥内删去将来检?见得灾伤最重处方得保明取旨之文只依乾道七年耿延年所请已得指挥施行
一奏乞特降睿旨将本路灾伤县分人户夏税权行住催却俟检放秋米分数定日却将夏税亦依分数蠲减一并住催
一奏乞特降睿旨许熹前项所请百七十万贯而令於内量拨什三候诸州通判申到合兴修水利去处即与审实应副其合粜给人有应募者即令缴纳粜给由历就雇入役俟毕工日粜给如旧
一奏乞特降睿旨许令被灾州县人户苗米五斗以下不候检?先次蠲放令转运司疾速施行
一奏乞特降睿旨申严旧请仍诏有司诸被灾伤州县人户欲兴贩物货往外州府收籴米谷就阙米处出粜者各经所在或县或州或监司自陈所带货物判执前去其粜米讫所买回货亦各经所在自陈判执回归往回所过并不得辄收分文税钱违者并依税米谷法必行无赦径下转运司施行
右谨具申尚书省伏候指挥
论差役利害状
窃见差役一事利害非轻本司日逐受理词讼多是人户陈诉上项事理虽不敢不为究心理断然其间尚有於法有碍难以施行者若不申明乞赐指挥必是久困良民难革旧弊今辄开具下项须至申闻者
一旧制都副保正大小保长皆选有心力材勇之人所以联比居民出长入治实古者党正族师闾胥比长之任亦不轻矣至於管干乡村盗贼a殴烟火桥道公事则耆长主之催纳税租则户长主之皆是募人充应各有雇钱而保正有愿兼代耆长者大保长有愿兼户长者则听之其不愿者不得辄差此皆祖宗成法至今为不X之典然而州县奉行往往违戾至如江浙等处则遂直以保正承引保长催税於是承引者有雇募奔走之劳催税者有比讯陪备之苦破家荡产几不聊生朝廷盖亦深知其弊故所以为之关防措置无所不备然而不得其本民亦终不被其泽熹尝原其所以盖缘朝廷曾有指挥罢支耆户长雇钱以充经总制窠名起发遂致州县无钱可雇耆长户长而此等重役遂一切归於保正保长无禄之人至其犹存二长旧额去处又皆无赖游手之徒既无雇钱不复可绳以法度遂致乞骚扰反为民害熹窃以为莫若将罢支耆户长雇钱一项并免起发拨还州县依旧募税户充耆长户长【罢支耆户长钱绍兴府共管若干贯以此计之诸路所入钱数不多不足顾惜】则凡此\弊不革自去所以关防措置之术皆不必讲而户无大小家无贫富咸得以安居乐业为太平之民伏乞朝廷详酌施行
一上项复雇耆户长最为良法若以吝惜小费未能遽行而欲少中下等户充大保长催科陪备之苦则亦有一说焉盖论物力之等第则通选二十五家内物力高者一人为大保长一年一替通选二百五十家内物力最高者二人为都副保正二年一替此见行法也论力役之轻重则为保正者既皆上户而承受引判追呼公事陪费实轻大保长既是中下之户而一年之内轮当催税者四人比讯陪备其费不赀充应之家无不破产其都内上户是年之内偶不当充保长者固皆拱手端坐以视此曹之狼狈而当此役者其间狡猾奸巧百端避先趋後舍重取轻颠倒错乱神出鬼没所以重为贫民之害者不可胜究州县间有知其弊者则遂破此法以便其民或以物力最高合充保正之户通入保长役脚或不专取见役十大保长轮差催税而别通差上中之户为催头此皆足以粗救一时一方之急而顽民得以援引条法把持论诉监司难以移文行下冲改成法大率归於豪猾得志贫弱受弊而已今若朝廷不惜小费将罢支耆户长钱拨还州县依旧雇人则更不待措置关防而此数十年深锢牢结之弊一旦豁然晗冻释如其不然则莫若将大保长於物力最高人内通差而删去大保长愿兼户长一条【今人户畏避催税如畏?岂有愿兼户长之理人户既不愿兼而官司又不可无人催税则只是抑勒辄差虽有徒二年断罪之法何尝施用】只令十大保长各催本保人户官物则充役者物力既高而所催官物又少自然易得足办其狭都十大保长内有物力低小之家即令诸县每年夏税起催前一月逐都一并轮差物力最高人户四名充户长内尤高者催夏料次高者催秋料即不问己未见充都副保正大保长及歇役久近亦不理为保正保长役次则庶几诸弊稍息而中下之户得以少安矣伏乞朝廷详酌施行
一伏G淳熙七年六月十七日圣旨指挥臣僚子奏夫差役以都而不以乡此前人成法也何法行既久人伪滋起於是有徙都之弊谓如一乡有三都其第一第二都富者多而贫者少则所差之役常及富者而贫者得以安业若第三都贫者多富者少则富者虑役及己巧生计较预图迁徙於邻都以避谓富者颇多迭相循环而充役之时少也是以富少贫多之都每遇点差殊乏其人才及数千之产亦使之充役逮夫着役之後力薄费重非唯生计荡尽至於鬻妻卖子殊可怜悯乞将差役之法不限以都举一乡而通差之庶几役常在上户而不及於贫民本司从长相度具本处可行利便申熹窃详通乡差募则乡分阔处私雇家丁隔都应役亦於富民有所不便今欲适中裁处莫若立法诸物力产钱合充保正保长之户无故不得移居出都保界其有须至出界者经官自陈户役并於元处收排方听迁徙违者杖八十勒还本都居住若自富乡役次E处移入狭乡役次密处者即听并移户役入所居都分如此则亦足以稍均力役少革奸弊其或都狭民贫役次频数选差不行者即许相度或全都附入邻都或将一都分作数分附入邻都其及五大保者依法别置都保正一人通於都内选差则穷乡细民亦可粗免差役频并之苦伏乞朝廷详酌施行
右谨具申尚书省伏乞钧慈特赐详览或与立限委官看详如有可采即乞敷奏修立逐项条贯颁降遵守施行
经界申诸司状
具位
伏G本州转运衙及提刑提举衙牒备省臣僚子奏闻经界之政公私俱利闽广接壤广中已行经界而闽中未行顷者朝廷俾闽路漕臣措置汀州经界续恐有扰而权行住罢夫经界虽难遽行然因其乡俗而行之以渐则无劳扰之患盖闽郡多山田素无亩角可计乡例率计种子或斗或升每一斗种大率系产钱十余文若使民户自以本户产钱均配其田自为二簿一输之官一为户簿如江浙之例每段画图而旁写四至配以产钱若干其簿之首总计本户产钱以合官簿之数其隐瞒不载者甘没于官许人告首请佃间有郡例元产一钱约抵它郡数文者使每一钱以十分为率而折之则山田小段并可均配行之二三年亩产渐实然後使保正长自画图为甲乙壬癸等字号而总计之则民心自安不差官吏不置司局而民亦无扰矣二月十九日三省同奉圣旨令福建路监司相度条具闻奏牒请契勘本州曾未举行经界如或已行即未委先行系作如何施行目今见行遵守有无所行未尽若未行经界亦合作何措置逐一条具经久利便因依状申者本州除已一面询访到龙G知县翁承议条具事状备录供申外熹窃自念久处田间尝试县吏其於此事尤所习知正以本州向来不曾推行经界田税不均贫弱受弊方欲少俟数月之间条上五事首以为请今G上项指挥适与鄙意所欲言者不约而合以此更加询访见得经界行否之利害一经界详略之利害一又得其所必可行之术三又得其将不得行之虑一不敢隐默谨具知後
一版籍不正田税不均虽若小事然其实最为公私莫大之害盖贫者无业而有税则私家有输纳欠负追呼监系之苦富者有业而无税则公家有隐瞒失?岁计不足之患及其久也诉理纷纭追对留滞官吏困於稽考人户疲於应对而奸欺百出率不可均则公私贫富俱受其弊岁引月长有增无减且以熹身之所历者言之熹绍兴二十三四年间备员泉州同安主簿是时已见本州不曾经界县道催理税物不登乡司例以逃~为词官司便谓不可推究徐考其实则人户虽已逃亡而其田土只在本处但或为富家巨室先己并吞或为邻里宗亲後来占据结乡吏隐而不言耳固尝画策以请於县一时均割虽亦颇多然本原未正弊随日生终不能有以为久远之利况自彼时至今又已三四十年兹者南来每见县道官员谙晓民事者无不以此为病至於田里之民则其苦此而欲得经界又不待言而可见此经界行否之利害然也然则今日议臣之请亦可谓深知所以救时弊之急矣但其所言闽广之事或非亲见容有未实盖绍兴年中福建一路实但泉漳汀州不曾经界然亦非全然不行也是其打量e造盖己什八九成而提刑孙汝翼以为山贼未平民散田荒虑有不实亟奏罢之本非此三州者偏有不可经界之势也且其至今岁月益久流亡复业田土开垦又己非复昔时矣使昔时真不可行岂至今日终不可行而遂已乎伏乞台察
一经界利害如前所陈则其不可不行审矣然行之详略又有利害者盖版籍之所以不正田税之所以不均政缘教化未明风俗薄恶人怀私意不能自克是以因循积弊以至於此虽有教化亦未可以卒然变也况今吏治何暇及此而遽欲版图之正田税之均是岂不差官不置局不打量步亩不攒造图帐之所能办乎所以绍兴年中虽以秦太师之权力李侍郎之心计然犹不惮甚劳大费以至淹历岁时之久而後能有成也若如议者之言即是熙宁手【手疑当作首去声】实之法其初虽若简易其终必将大起告讦之风徒伤淳厚之俗而卒不足以得人户田产有无多寡之实又反不如偷安度日都不作为之为愈也抑绍兴经界立法甚严人所创见莫不震悚然而奸猾之民犹有故犯之者况於今日以此苟简之法施之玩习之民而欲妄意簿正而税平岂可得哉此经界详略之利害者然也伏乞台察
一经界之行否详略其利害己悉具於前矣今欲行之则绍兴己行之法诚不可易但当时所行亦有一二未尽善者如不择诸道监司以委之而至於专遣使命不择州县官吏而泛委令佐至其中半又差官覆实以纷更之此则今日之所不可不革者也盖当是时秦氏用事诸路监司皆其亲党固未尝择至於州县官吏又以逐州逐县无不奉行用人至多而不暇择所以其势不得不至於此今幸朝廷清明而本路诸司皆一时之选欲行经界之地又不过三州十有七县其用官吏一县两人则亦不过三十四人而已若蒙朝廷先令监司一员专主其事使之择三郡守汰其昏谬疲大不任事如熹等者而於一路之中求此三四十人应亦不至~不
可得盖县令不能则择於其佐佐又不能则择於它官一州不足则取於一路见任不足则取於得替待阙之中皆委守臣踏逐申差权领县事要以得其人而後己既得其人则使之审思熟虑於其始而委任责成於其终事毕之後量加旌赏以报其勤其权领者则又稍优其赏而归之故官则大事克济而於其不能者亦无大害此则差官置局必可行之说也至於打量一事则其势不得不少劳民力但一县之地大者分为数百千保小者分为数十百保使之分头散出各自打量则亦不至多费时月而绍兴遗法亦必有能识之者此打量步亩必可行之说也至於图帐之法始於一保大则山川道路小则人户田宅必要东西相连南北相照以至顷亩之N狭水土之高低亦须当\共定各得其实其十保合为一都则其图帐但取山水之连接与逐保之大界总数而已不必更开人户田宅之N狭高下也其诸都合为一县则其图帐亦如保之於都而已不必更为诸保之别也如此则其图帐之费亦当少减然犹窃虑今日民力困弊又非绍兴年中之比此费虽微亦恐难以赔备若蒙朝廷矜怜三郡之民不忍使之更有烦费则莫若令役户只作草图草帐而官为买纸雇工以造正图正帐专委守y及所差官会计买纸雇工之费实用若干钱物具申漕宪两司许就本州所管两司上供钱内截拨应副如此则大利可成而民亦不至甚病此则e造图帐必可行之说也抑此皆其法也若夫法外之意又在官吏用心如何熹顷在同安尝见惠安县丞郑昭叔自言知仙游县日适值朝廷推行经界初得户部行下事目读之茫然不晓所谓而寮佐吏史亟请施行因窃自念己犹未晓何以使人乃闭阁谢事覃思旬日然後通晓心口反复更相诘难胸中洞然无复疑滞然後集诸同官而告语之使其有疑即以相问如是数日而同官亦无不晓者同官既晓然後定差保正保长阖县通差不以烟?远近为拘不以歇役新旧为限但取从上丁产高人分为二等大者以备都副保正小者以备大保长各以纸R书其姓名分置两贴又於二贴各分四类或物力高强或人丁\盛或才智足任谋画或筋力可备奔走各以其类置於一贴凡选一都一保则必兼取此四色人使之同事令其各出所长以相协济於是人皆悦从相率就事差役既定然後以户部事目印本给之又为说其大意使之退而讲究期以一日悉集县廷凡有所疑恣其请问悉以己意详为解说力疲气乏则请同官更番应之如是五六日凡为保正长者亦无不悉晓其法然後散遣打量不过两月它邑差役未定而仙游打量见次第矣熹尝窃记其言以为若使被差之官人人如郑君之用心则虽岁岁方田年年经界亦无害於民者今者幸遇朝廷复有推行此法之意敢录其说并以陈献如蒙采择上之朝省下之属部不独使被差官吏有所取法亦庶几郑君之心因以暴白於後世郑福州宁德人其後致仕家居老寿康宁九十六岁而终亦其诚心爱民之报也并乞台察
一经界行否详略之利害与其必可行之术熹之言亦详矣而复有所谓不得行之虑者何也盖此法之行贫民下户虽所深喜而豪民猾吏皆所不乐喜之者多单弱困苦无能之人故虽有诚恳而不能以言自Q不乐者皆财力辨智有余之人故其所怀虽实私意而善为说词以惑群听甚者至以盗贼为词恐胁上下务以必济其私而贤士大夫之喜安静厌纷扰者又或不能深察其情而望风沮怯例为不可行之说以助其势殊不知泉漳之民本自良善不能为寇唯汀州及漳之龙岩素号多盗然前後数起如沈师姜大老官黄三之徒皆非为经界而起也乃以不曾经界有税无业之民狼狈失所者\而轻於从乱耳若其富家巨室业多税少之人则虽有不乐受产之心而岂肯以此之故弃其子孙久远之业以为族灭无余之计也哉其不足虑亦明矣但此等事情曲折微细亦须身履目见乃有以信其必然今朝廷之尊台府之重其去田里有税无业之民盖已远矣而又有此浮伪奸险之说以荡摇乎其间则亦何由信此利害之实而必行之哉此熹所以虽独知之而不能不以或不得行为虑也伏乞台察
右谨件如前熹之愚意又窃以谓此事今在诸司详为开陈朝廷力赐主张首以定计为先次以择人为急然後博采\论取其所长则虽事之至难者亦将无所不济如其不然而使复为怀奸挟诈因循苟简之论所胜则是使三州之民日就穷困永无苏息之望矣可不痛哉熹衰朽之余误叨郡寄不胜喜惧交战之极谨具状申安抚转运提刑提举常平使司伏候台旨
小贴子
此状所陈乃熹平日所闻不经界之通患今到任稍久续行体访又见本州税籍不正田亩荒芜官司失陷王税数目浩瀚无以供解岁计遂至巧作名色科敷责罚以救目前官既不法吏又为奸是以贫弱之民受害愈甚州郡非不深知其弊然势之所驱有不容己虽有贤者不过包羞忍耻拱手窃叹而已若不推行经界决是无由草去此病之根此於通行利害之中又是一郡要切利害并乞台照
再申诸司状
具位
伏见本州逐日承使牒备坐省内圣旨指挥询究经界利害契勘熹到官之初即被上件指挥已具己见画一供申本州又已取到知龙G翁朝奉等官议状备申去讫近泉州关报亦已条具申闻窃意事之利病虽未易以一言尽然其可否之决当亦可见於此矣而至今累月未有定论使司排日移文尚且更令询究此虽高明谦逊博尽下情谨之重之不为轻举然此一事自初降旨今几半岁若欲决意举行则须及此七八月间画降指挥检照绍兴年间户部所行事目雕印行下令逐州县前期讲究随宜损益举辟官吏取拨钱物差下保正副长要使秋成之後即便打量东作之前次第了毕庶几乘此农隙可以集事今来已是夏末秋初而都未见有此消息文字往来泛然而已正使幸而不至寝罢亦须明年秋冬方得下手是则不惟虚费时月使三州疲悴之民更受一年之苦而上下官吏必将妄疑诸司无意主张不肯着力询究兼是事未施行利害曲折亦非常情所能预料虽欲询究其道无由徒尔纷纷不惟无益而适所以漏泄几事动摇\心使营私避事之人得以笑窃议於其後非计之得也且以绍兴之役观之当时举东南数百州之地同日施行只是李侍郎一人建白於下秦太师一人主张於上断然行之未尝如此迟疑顾虑而中外响应无有一夫以为厉已而敢萌叛乱之意及其讫事则版图稍正税役稍均民到於今赖之不可诬也故熹窃谓此事虽或不免劳人动\然其势不得不行而其理亦决然可行其为利害不在乎它但在断与不断行与不行之间尔若蒙诸司力为申明朝廷早赐行下使官吏晓然知是断然必行之令己终不得不任其责则其利病之曲折自当有能次第推寻接续申请者今皆不必预以为忧使谋空多而事不集以失三州穷民之望也又况本州今年早稻稍熟民力稍可为之时似不可失须至申闻者
右谨具再申安抚转运提刑提举常平使衙伏乞台旨施行
回申转运司乞候冬季打量状
具位
本州今月初九日转运衙牒录白到尚书省十二月二日子福建转运提刑提举司奏相度到漳泉汀州经界十一月二十六日降指挥令福建转运司照相度到事理先将漳州措置施行仍每县各於所部内选差有材力能干官一员同知县公共措置务要尽得其实母致引惹词诉及委陈某专一提督候打量开具已行事件及打量图本申尚书省先具知禀状申须至申闻者
右指挥熹照对本州自去年二月使司牒条具经界利便於六月恭奉圣旨令熹相度闻奏当己节次具状申奏去讫仍累行下属县晓谕士民各据陈述利便纽算方法仍会到福州兴化军诸县绍兴十八年举行经界案祖逐项斟酌取其简便易行将来不至烦扰者分明晓谕并将田形算法镂版行下四县先令人吏习学指教民户务要人人通晓其它节目亦皆稍有伦绪只是差保正副长分画都界置立土封之类以未得旨不敢预先行下今来伏使牒备坐省恭奉圣旨指挥先将本州措置施行熹闻命惊喜即欲奉行既而思之方量之役全在田野其所使令保正副长唤集照应书押人户又是产税耕农之家所以绍兴十八年间举行此法必在十月以後正以不欲夺其农时务欲公私两便而熹自去年累次申请亦欲秋成之後即便打量东作之前次第了毕其後又因具奏待罪明言年岁向晚播谷有期若便施行亦恐不免有缓不及事之责盖区区之愚虑亦未尝不在於此也目今虽然方是十月中旬然闽南地管下田土才及冬春之交民间已是耕犁若於此时施行不惟有妨农务而春月雨水常多原野泥泞恐亦难得应期了毕旷日持久劳费倍多将使无知之民不见朝廷之良法美意而反以为厉己豪家大姓隐瞒租税之人本所不悦又得以此藉口肆为扇惑动摇之计凡此曲折实有未便以是反有迟疑未敢遽然下手然又窃惟念此事之行虽非熹所建白然而节次条陈利害则熹实任其可行致蒙诸司特赐保明朝廷俯从所请至於异议纷纭久而不决又蒙圣明果断特许行之一州德意所加至深至厚岂可不亟奉行更有前S则又且欲及此农务尚之际先次差下保正副长便令打量城市山坂至春深而权罢俟秋晚而复行既又深念如此施行不惟未有深益且是既行复止中间半岁机缄泄露人情玩习其弊且将无所不有是以不敢复顾避事之嫌而极论其未可遽行之说如此欲望使司详酌其宜特赐敷奏略仿绍兴十八年事体许俟七月一日方行差役十月一日然後打量其它分画都界置立土封之类即容本州日下一面措置以至秋成之後打量之时规画当益详尽吏民当益谙熟既免妨农之实害又销不逞之浮言盖虽迟之岁月而累岁依违不决之议一方因袭难革之弊百年久远一定之规可以优游而责成不至趣迫而害事岂胜幸甚谨具申转运使衙伏乞台旨备奏施行
乞拨飞虎军隶湖南安抚司子
熹窃见荆湖南路安抚司飞虎军元系帅臣辛弃疾置所费财力以钜万计选募既精器械亦备经营葺理用力至多数年以来盗贼不起蛮徭帖息一路赖之以安而自弃疾去镇之後便有指挥拨隶步军司既而又有指挥拨隶荆鄂副都统自此之後只许缓急听本司节制而差事权并在襄阳窃详当日置此军本为弹压湖南盗贼专隶本路帅司本路别无头段军马唯赖此军以壮声势而以帅司制御此军近在目前行移快疾察探精审事权专一种种利便今乃遥隶襄阳襄阳乃为控制北边大敌自有大军万数何藉此军为重而又相去一千二百余里其将吏之勤惰士卒之勇怯纪律之E密器械之利钝岂能尽知而使制其升黜之柄徒使湖南失此事权不过礼数縻略相宾服而已於其军政平日无由觉察及有调发然後从而节制之彼此不相谙委有误事必矣欲望朝廷考究元来置此军一宗本末照辛弃疾当时所请特赐敷奏别降指挥仍旧以湖南飞虎军为额其差节制一切事务并委帅臣专制只令荆鄂副都统司每岁十月关湖广总领所同共差官按拍事艺觉察有无阙额虚券杂役之类庶几互相防检缓急可恃
祧庙申省状
右熹初十日蒙恩宣引面奏祧庙事伏蒙圣慈宣谕若曰僖祖自不当祧高宗即位时不曾祧藁始次皇币嗖辉祧太上即位时又不曾祧今日岂可容易窃见圣明已有定议今已多日未委因何不蒙期廷审奏取旨施行谨具状申尚书省乞赐检会将上早降指挥伏候钧旨
再申省状
右熹昨具状申尚书省议不当祧迁僖祖庙室及具子奏闻乞行详议面奉圣训僖祖自不合祧高宗时未尝祧寿皇帝未尝祧太上时亦未尝祧今岂可祧续蒙降出所奏子今来日久未见施行熹不胜惶恐所有妄议宗庙之罪欲望朝廷付之理官依法施行谨具状申尚书省伏候钧旨
小贴子
熹所请依法坐罪或恐朝廷未欲如此施行即乞钧旨请与议\官同赴都堂并给笔札与熹廷辩如熹委是妄言甘伏朝典
史馆拟上政府子
熹等窃闻高宗皇帝驻跸绍兴时有小官娄寅亮上书以皇嗣未生乞选宗室子入侍禁中是时高宗年未三十一闻其言欣然开纳即以寅亮为监察御史其後宰相赵鼎张浚等遂建大议至尊寿皇圣帝由此入资善堂封建国公然犹未正皇嗣之名仍有配嫡之虑议者忧之又後数年乃有张焘之疏见於其家所述行状最後因范如圭进其所集昭陵储议且请高宗断以公道毋贰毋疑其言尤切一日高宗遂诏宰相陈康伯定策以寿皇为皇子进封建王遂自储宫正位宸极其事见於日历本末详备熹等窃惟尧父舜子传受之美远迈前世冠~古今虽由天命非出人谋然而一二忠贤抗言悟主其功亦不可以不录又闻故将岳飞亦尝有请故殿中侍御史张戒私记其事而它臣僚亦有尝献言者但无文字可以稽考欲望朝廷特赐开陈广行搜访加褒显以见圣朝崇德报功之意
娄寅亮张焘赵鼎文字抄录见到其范如圭有子念德见知平江府长洲县张戒家在建昌军居住欲乞行下两处取索其张戒亦系绍兴名臣有奏议文集杂记等书凡数十卷并乞指挥建昌军抄录申送付下实录院参照修纂
晦庵集卷二十一
<集部,别集类,南宋建炎至德佑,晦庵集>

[book_title]卷二十二
钦定四库全书
晦庵集卷二十二　　　　　宋　朱子　撰辞免
辞免召命状
右熹九月二十六日尚书省子八月十三日三省同奉圣旨召赴行在者伏念熹性资朽钝学术迂E~无所长可以自见为亲干禄得备祠官斗升是营敢有他望今者伏遇公朝荐延多士滥尘收召之目虽知非称岂敢有辞独念素有心气之疾近数发动应对思虑未复故常若使贪冒恩荣闻命奔走窃恐临事颠错自取罪戾无以上副招徕之意欲乞且依徐度吕广问韩元吉例令熹候岳庙满日前赴行在庶几得遂恬养犹或可以勉悉愚虑备使令於异日熹不胜幸甚谨具状申尚书省伏望特赐敷奏施行谨状
辞免召命状【癸未】
右熹四月十二日尚书省子【云　云】熹己於当日望阙祗受讫伏念熹性资朴鄙学术空E内自省循无以仰副朝廷招徕之选若不沥情控告祈免误恩即恐冒昧之嫌难逃物论伏望某官某官特赐敷奏追寝元降指挥使熹得以少安愚分谨具状申尚书省谨状
回申催促供职一【己卯】
右熹尚书省子勘会枢密院编修官施元之因磨勘改官别行注授令熹疾速前来供职仍具己起发月日申尚书省缘熹近感湿气见患足疾未任起发前去供职谨具状申尚书省伏乞照会谨状
乞岳庙子
熹昨监潭州南岳庙未满炔畛涫嗝茉罕嘈薰俳尚书省子令熹疾速前来供职窃缘熹近感湿气见苦足疾未任就道而家贫亲老急於禄养久欲复备祠官顾未敢请今既迫以官期深恐稽延自取罪戾欲望钧慈特与陶铸岳庙差遣一次干冒威严恐惧之至
回申催促供职状二
右熹昨尚书省子令熹疾速发来供职者照对熹昨於五月内两次尚书省子催促前来供职己具因依回申乞监岳庙一次未蒙施行今来又前件指挥缘熹委是家贫亲老迎侍不前不敢依应指挥前去供职欲望检会前状早赐陶铸岳庙差遣伏乞照会施行
辞免召命状【壬辰二月】
右熹正月十七日建宁府递到乾道七年十二月二十六日尚书省子令熹遵依已降指挥疾速起发赴行在续本府再送到元寄纳军资库尚书省子二道内一道备坐乾道六年十二月二十六日三省同奉圣旨召熹赴行在指挥熹已於二月十日就本家望阙谢恩讫伏念熹才不逮人学无所就累蒙召擢讫无补报近者丧制未终复叨收召之命甫及除V朝旨又趣其行熹虽至愚仰戴恩遇岂不感激奋励庶以图报万分实以凡庸自知甚审顷希微禄徒以为亲今则祸罚之余荒芜益甚诚不忍虚冒荣宠以增不洎之悲加以忧患侵凌心志凋弱近於髀里复发痈肿虽幸破溃耗损愈多正使义无可辞筋力亦难勉强惟是迹涉违慢心不自安敢罄微诚仰干洪造伏望参政仆射平章相公洞鉴悃锨赐矜怜都俞之间特赐敷奏早与寝罢元降指挥庶使微贱小官获安愚分免以稽留威命抵冒刑诛则熹不胜幸甚谨具状申尚书省谨状
辞免召命状二
右熹五月三日建宁府递到尚书省子一道四月十三日三省同奉圣旨林朱熹依己降指挥疾速起发赴行在熹己於当日望阙谢恩祗受讫伏念熹昨蒙圣恩收召续被朝旨趣行自知愚陋初乏寸长无以仰称公朝荐延之意复念往者为亲妄意干禄然犹自审无能不敢过希荣进矧今孤露仅及免丧遽於此时起趋名宦情既不忍义亦难安加以祸罚余生气血凋瘁疾病攻挠勉强不前即已具状恳辞乞赐敷奏寝罢去讫窃虑其状在路迂回未彻朝听是致今来再有前件圣旨指挥恩厚命严局无措然匹夫之志前已具陈势迫情哀必蒙鉴察更望参政丞相丞相特与检会早赐开陈收回元降指挥以安愚贱之分则熹不胜幸甚
辞免召命状三
右熹尚书省子检会四月十三日三省同奉圣旨林朱熹依已降指挥疾速起发赴行在付熹令疾速起发者伏念熹微贱无堪频烦趋召拜恩qe震惧靡皇实以禄弗逮亲不忍从宦加以疾病牵勉莫前已於二月五日内两次具状陈乞敷奏寝罢去讫虽人微趣下词义鄙拙不足以仰勤朝听然披沥肝胆事皆有据不敢一言之妄以取要君罔上之诛伏望参政丞相更赐检会少留听览特与敷奏寝罢施行则熹不胜幸甚谨具状申尚书省谨状
辞免召命状四
右熹尚书省子据熹伏乞敷奏寝罢趣召指挥付熹遵依己降指挥疾速起发前来者伏念熹自蒙收召前後三状陈述事理已极详明既未蒙敷奏施行今亦未敢别有祈请偶以近遭叔母之丧别无得力子弟丧葬之役须当躬亲营奉度至来春方得了办欲望朝廷矜怜特赐假许熹候叔母葬事了日别听指挥不胜幸甚谨具状申尚书省伏乞照会谨状
辞免召命状五
右熹三月二十六日尚书省子令熹遵依已降指挥疾速起发赴行在仍具已起发月日申尚书省者伏念熹昨蒙圣恩猥加收召自省庸愚无所可用兼以私义有所不安且复疾病支离不堪奔走已尝节次具状沥恳乞赐敷奏罢免去讫不谓愚诚未能上Q致烦朝旨再三催促愈益严峻熹自揣微贱不胜恐惧遂不敢再有陈述只乞候叔母葬事毕日别听指挥今来又上项朝旨再念熹贫家独力卜地营葬已及半年未有次第若遽舍之而出窃恐愈见狼狈重以多难早衰旧疾间作近因久雨感湿伤冷复苦脚弱步履艰难虽不俟屦而疾趋其势亦有不可得而勉强者窃恐久稽朝命负罪益深夙夜忧危不遑处谨复具状申尚书省欲望参政丞相俯赐敷奏收回元降指挥以安愚分且便私计实为厚幸或恐不欲以一介犬马之私轻改朝廷已行之命即乞别赐陶铸差熹监岳庙一次使得杜门养病万一异时稍复强健尚或可备使令之末熹不胜幸甚
辞免改官宫观状
右熹建宁府送到五月二十九日尚书省子一道五月二十八日奉圣旨朱熹安贫守道廉退可嘉特与改合入官主管台州崇道观任便居住者熹闻命震惊罔知所措伏念熹至愚不肖昨蒙圣恩收召至于再三属以忧患之余疾病衰废不能扶曳一造阙庭逋慢之诛方窃俯伏以俟不谓天地父母之恩至隆极厚既赦其罪不即诛灭而又过於临照误有褒嘉一字之荣u於华衮至於特改京官即畀祠禄又皆朝廷平日所以进贤赏功优老报勤之典乃使愚贱小臣终年安坐一日无故而骤得之熹虽至愚岂不知感激圣恩誓死图报何敢复议辞受取舍於其间实以多病无能求退得进揆之私义既有未安而赏不当功名不孚实窃虑以此或致上累圣朝综核之政则熹之罪又将有不可胜诛者此熹之所以怔营前却千虑百思而终不得以不辞者也所有前件省不敢祗受谨己寄纳建宁府军资库讫敢复沥恳披陈仰干洪造欲望参政丞相特赐敷奏收还元降指挥或许仍理旧资即乞别与岳庙差遣以安愚分实为幸甚谨具状申尚书省谨状
辞免改官宫观状二
右熹昨尚书省子奉圣旨特与改合入官主管台州崇道观熹以私义未安未敢祗受己具状申尚书省及将所省申建宁府寄纳军资库讫今来又告命一轴仰戴异恩俯伏震惧然熹愚恳己具前状不敢再有陈述除已将上件告命并送建宁府寄纳讫谨具状申尚书省乞赐检会前状敷奏施行谨状
辞免改官宫观状三
右熹十一月二十四日尚书省子据熹状辞免改合入官主管台州崇道观恩命乞许仍理旧资别与岳庙差遣事检会到乾道二年十二月十八日冉谖某剂糯敲舛髅各有定制比来不合辞免亦具申陈委是妨废职事令吏部申严行下熹依己降指挥施行者伏念熹昨以忧哀摧毁疾病侵凌不获恭趋严召所以累具辞免乃蒙圣慈赦不诛误加褒异恩生望外事u例表非常之宠风动四方况熹身被隆私岂不知感实以衰惰废弃志行不修无德可褒无功可录无以仰称圣主特Q之知有愧国家劝励贤能之意以故冒昧复有恳辞不意愚诚不能感动乃蒙检会前件指挥施行在熹岂敢固执迷方轻冒宪纲然窃详考元降指挥止为辞免推迁妨废职事合行禁约若熹所被恩除初无职业即与前件立法之意事体不同敢复披诚再干洪造所冀愚悃得彻圣聪庶几微贱小臣幸终免於逋慢之诛而区区匹夫之守独得伸於分列之外又况屏~浮虚抑止贪竞其於圣朝厉精责实之政亦未必全无所补熹之所请亦非止以自为而已下情无任瞻望祈扣之切伏望参政丞相洞鉴精悃早赐开陈则熹不胜幸甚谨具申尚书省谨状
辞免改官宫观状四
右熹建宁府送到三月十七日尚书省子据建宁府据熹状申乞敷奏寝罢昨来特改宣教郎主管台州崇道观恩命事并检会乾道九年闰正月二日不许臣僚辞免恩命指挥三月十六日三省同奉圣旨下朱熹照会者熹闻命震惊罔知所措窃念熹昨蒙圣恩误有褒擢感戴激切不知所言徒以自知本非岩穴知名之士行能材术又不逮人贫病退藏自其常分实无毫发可以仰称圣朝褒劝之意所以屡触科禁冒罄悃诚不谓圣慈尚s俞旨恐惧颠越愈不自安不免冒昧再有陈述狂妄昏愚罪在不赦伏望钧慈委曲敷奏特加宥追寝误恩或令仍守旧资别与岳庙差遣则不惟小臣获免昧利苟得之讥在圣朝亦无轻用名器之失熹不胜幸甚谨具状申尚书省谨状
申建宁府状一
右熹伏蒙使府专委崇安县丞王文林}送到熹元寄纳告命一道尚书省子一道印纸一轴到熹所居令熹祗受者照对熹近尚书省子一道据熹状辞免上件恩命检会近降不许辞免指挥付熹照会熹窃详上项指挥本意盖虑内外职任臣僚妄为辞免妨废职事即与熹今来所乞事体不同已将所省具状申使府寄纳军资库及申尚书省乞赐敷奏寝罢去讫所有今来使府送到告命文字委实难以祗受重念熹一介微贱本无寸长际遇圣明累叨\拔所以每形逊避盖亦各有端由昨来申省状中不敢缕细陈述是致愚悃未能自通今敢述其一二乞赐备申庶几微诚或蒙矜察窃缘熹本以诸生应举干禄於绍兴十七年请到文解得试礼部叨预奏名滥缀末第後来参部铨试注授泉州同安县主簿到任四年省罢归乡偶以亲老食贫不能待次遂乞岳庙差遣再任未满误蒙召对除武学博士又以急於禄养复乞岳庙一次又未满间炔畛涫嗝茉罕嘈薰傺耙远∮遣患肮┲靶蒙收召又以忧制未终不获拜命比及免丧再蒙检举催促则忧患之余心志摧谢血气耗伤疾病交攻不复堪从仕矣艰苦半生首末如此迂愚之分敢不自安今乃误蒙褒嘉特改京秩畀以祠禄宠数过优内省庸虚实为非据盖语其劳最则入仕以来二十七年闲居之日十居七八语其志节则随t逐队应举官前後求闲皆缘急禄语其学行则躬行不力未能寡过俯仰愧怍内讼方深此皆非有高世之心~俗之行岂真能矫富贵而轻爵禄者而使之窃安贫守道之名冒养老优贤之礼以熹愚昧尚有以自知不称况公论有在人谓斯何若复贪恋恩荥不知引避强忍耻腼面受之此必传笑四方贻讥後世在熹虽不足道实惧玷辱圣朝此区区所以冒犯a钺而不得不尽其辞者也所有告印纸熹既不敢祗受谨己即时当面纳还崇安县丞王文林仍具公文回报请为申送使府依旧送库寄纳外今谨具述愚恳欲乞钧慈矜念特与备申朝廷乞赐敷奏收回元降告印纸庶使小臣不致久违朝命免获罪戾或蒙还以丁忧己前初品旧阶改差岳庙一次俾安愚分以尽余年尤为厚幸熹不胜祈恳激切之至谨具状申建宁府使衙伏乞照会备申施行谨状
申建宁府状二
右熹使府牒差建阳县主簿送到尚书省子一道并熹元寄纳告命一道省二道印纸一轴令熹祗受者窃缘熹昨来辞免实以私义未安不敢冒受朝廷褒宠之恩所以控竭愚诚仰干朝听亦蒙使府备申去讫今来虽有上件回降指挥缘熹所陈未奉俞允义难苟止须至再有陈述今有状一封申尚书省欲乞使府发递前去所有告命一道省三道印轴一轴其建阳主簿不肯交领前回今专遣家人}诣使府乞依旧寄纳军资库谨具状申建宁府使衙谨状
谢改官宫观奏状
右臣熹昨尚书省子奉圣旨以臣安贫守道廉退可嘉特改左宣教郎主管台州崇道观续降到告命一道授臣前件官臣闻命震惊罔知所措前後三次具状申尚书省乞与敷奏寝罢寻尚书省子检会近降不许庶官辞免指挥奉圣旨与臣照会者仰体德意不敢固辞己於六月二十三日望阙谢恩祗受讫伏念臣一介微贱无所能似昨蒙圣恩收召实以忧患侵凌血气凋瘁不获舆曳残疾颠越道涂以尽臣子之恭方窃屏伏以俟诛夷乃蒙圣慈误形褒宠改官赋禄~无近比及其皇恐辞避冒触科禁则又申命丁宁不以即罪恭惟褒劝之意赦之恩皆非臣愚所能称塞顾不敢再有辞逊以渎天威祗命感恩心口相誓惟当躬佩训词益坚持守以求无负天地父母至隆极厚之恩舍此而言则虽湛身碎首九陨而不辞亦不足以论报矣臣无任瞻天望圣受恩感激之至谨具状奏闻谨奏
申省状
右熹昨尚书省子奉圣旨以熹安贫守道廉退可嘉特改左宣教郎主管台州崇道观续降到告命一道授熹前件官闻命震惊罔知所措前後三次具状申尚书省乞赐敷奏寝罢寻尚书省子检会近降圣旨再付熹照会者熹仰体德意不敢固辞己於六月二十三日望阙祗受讫除已具奏称谢外谨具状申省伏乞照会谨状
申建宁府状
右熹兹者祗受告命系出特恩今有奏状称谢合於使府附递申发窃虑小臣微贱限於条制无由得彻冕旒之听谨具状申建宁府使衙欲乞照会缴奏施行
辞免秘书郎状一【丙申七月八日】
右熹六月二十一日尚书省子并告命一道授熹秘书郎者熹闻命震惊罔知所措窃以圣主寤寐俊杰图起事功片善寸长靡不收用岩穴幽隐亦弗弃遗遂使妄庸有此遭遇恩德隆重捧戴难胜岂敢饰词逊避以孤\拔之意然熹窃惟国家开建图书之府所以储蓄秀异之才选试有程未始轻授郎以奉守为职虽异典校之官然自昔相承或用以处老成耆德之士如熹凡陋岂所克堪今若贪冒宠荣不自量度此必坐取嘲笑以累圣主知人之明又况顷年屡以多病不才恳辞召命己蒙圣慈洞照肺腑盖皆怜其爱君忧国粗有畎亩夙夜之诚而又知其衰朽无庸重闵劳以官职之事故凡所以假借褒嘉惠养全活之意虽非愚贱之所当得然天地父母委曲生成之恩则有不可以终辞者此熹所以恳辞u年而卒拜明命且复具以此意附奏陈谢其所以感恩自誓之诚盖有然而不可欺者今乃欲因圣主前日所以假借惠养之资而遂寅缘以冒进擢无涯之宠则是古人所谓登龙断而左右望以罔市利者不惟士夫清议有所不贷而熹之不肖亦窃羞之是以恐惧回皇不敢祗受伏惟钧慈怜察特为敷奏早赐寝罢元降指挥使熹愚分稍安不胜幸甚熹除已将省告命申建宁府送军资库寄纳外谨具状申尚书省伏候指挥谨状
辞免秘书郎状二
右熹八月三日尚书省子以熹辞免新授秘书省秘书郎恩命八月三日三省同奉圣旨不许辞免者伏念熹草茅贱士章句腐儒昨被诏除自知不称辄形控避方俟谴诃岂意天慈曲垂恩旨闻命震恐即合奉承敢以固辞重勤渊听伏况迩者圣德日新容受谠言旌赏狂直虽在亡没亦不弃捐海内闻风感动兴起以至更相劝励咸愿竭忠如熹之愚虽不及此亦岂不愿依附末光效其尺寸何忍自弃明时老死岩谷泯泯没没徒与草木俱腐实以空E顽鄙本非台阁之姿不敢辄尘华贯进官颁禄已冒闲退之宠难以复造朝班所以千虑百思徊徨瞻顾虽感恩昔日不胜畎亩之诚而仰愧俯怍卒不得不尽其词也是敢重沥肺肝再婴斧e必冀上回冲鉴下遂夙心伏望参政特为开陈早赐寝罢或仍旧与宫庙差遣一次则熹不胜大幸其降到省内有圣旨指挥不敢拜受已寄纳建宁府军资库外谨具状申尚书省乞赐敷奏施行谨状
辞免知南康军状
今月十七日尚书省子奉圣旨差知南康军镇张杆阙又尚书省牒奉纫瞬钊ǚ⑶材峡稻事兼管内劝农事仍借绯者闻命震惊若无所措伏念熹E缪之姿不堪从宦病卧林野日益支离昨蒙圣慈矜怜特与改官仍畀祠禄以遂闲退之愿於熹愚分已为过优今者忽有前件恩命又出意望之外足见天地之仁不遗一物寸长尺短皆欲使其有以自见在熹感激诚不自胜然窃惟念州郡之寄所系不轻苟非其人千里受弊所以朝廷不惟审择以寄民命而又严立资格以叙人材盖不欲使庸妄轻浅之流得以因缘冒处为民不利前後臣寮建请诏旨丁宁亦可谓深切而着明矣如熹之愚素号庸劣又自初官一任解罢今已二十余年杜门空山罕接人事民情吏职懵不通晓改官以来未满四考虽名知县资叙而备数祠官初无职事可以自试默默寝卧习成惰一旦使之强起田间摄承郡事不惟资浅望轻有碍累降指挥亦惧无以承流宣化仰称圣天子综核名实爱养元元之意此熹之所以恐惧qe而不得不辞者也或者以为熹之贱微屏处穷僻而朝廷记忆恩指隆厚至於如此若复苟图安佚固为逊避则将无以自竭犬马报效之劳而陷於不恭之罪窃熹以为不然盖熹本以无能退处田里圣朝过听误加\借宠以廉退之名励以坚高之操训词在耳天鉴弗违熹虽至愚不能及此犹当刻心自誓终始不渝庶几可以仰报万分下全素守今不务此而欲以奔走承命为恭则亦非义之所安矣又况蒲柳之质多病早衰年岁以来精力顿减政使方在仕涂亦须量力引退顾乃甫於今日强自修饰起趋名宦岂不大为有识所笑重贻前诏之羞哉初以官卑人微不敢辄具辞免且欲祗拜恩命续伸投闲之请窃缘所差南康军系填见阙度亦不过两月即便复紊朝听诚不若直情控诉冀蒙矜察庶免烦渎之罪所有递到子入翰桓异笫艹已申送建宁府军资库寄纳外谨具状申尚书省欲乞参政丞相少保特为敷奏寝罢今来所降指挥令熹依旧宫观差遣则熹不胜幸甚谨状
乞宫观子
熹昨蒙圣恩差权发遣南康军事属以私义未安不敢祗受即以具状辞免续奉圣旨不许辞免令疾速前去之任候任满日前来奏事熹闻命震b已於十月二十三日望阙谢恩祗受让讫仰惟天地之恩至隆极厚一介疵贱捧戴难胜矧以孤愚久被涵育虽缘E拙自甘退藏至於策名委质之义学道爱人之心则实有所不能忘者岂不愿及明时奉承诏悉心营职为国养民实以今秋以来疾病益侵精神益耗勉从吏役惧速颠Y加以本军阙人已久若以熹故更复迁延窃恐官曹解弛簿书缘~别致误事则熹违命不恭之罪益难幸免欲望钧慈俯赐矜念特与陶铸宫庙差遣一次则熹不胜幸甚
乞宫观状
右熹昨以疾病衰耗不堪吏役曾於正月二十日具状申尚书省陈乞宫庙差遣然以被命已久不敢宁居即於当月二十五日扶病起离前来二月四日至信州铅山县管下歇泊听候指挥已经旬日未奉处分而熹伏自到此以来衰病之躯愈觉羸悴虽无痛楚危急形证而精神气力日见凋枯行坐无力语言少气思虑应接失後忘前旁人虽未遽觉而熹之自知甚审若更勉强扶曳前去不惟在路必至颠踣虽幸到官亦难於支吾欲望钧慈俯怜衰朽检会前状并赐开陈特与改差宫庙差遣一次使蝼微命得遂天年不至狼狈於道路则熹不胜幸甚熹见今且在铅山县听候指挥谨具状申尚书省乞赐敷奏施行
与执宰子
熹辄有危恳冒渎钧严熹昨以衰病支离不堪吏责累具申陈乞赐陶铸宫庙差遣然以久稽朝命义不遑安即已扶病离家前来信州管下听候处分今已旬日未奉进止而熹衰病日益浸加精神昏耗气力绵啡舾疵闱坑咭分官必取颠踣为世嗤笑在熹贱微不足深恤窃恐或非圣朝所以眷怜收用之本意也今不获已复具公状冒昧有请伏惟丞相幸垂察而加怜焉特赐开陈从其所欲俾之早得归伏田里休息疲瘁访问医药以终余年则熹之感恩戴德铭镂肺肝何有穷已敢忘进越辄具子申闻伏乞钧察
自劾不合用子奏事状
右熹伏G都进奏院牒臣寮子奏臣窃见旧制章奏凡内外官登对者许用子其余则前宰执两省官以上许用子以下并用奏状乞申严有司应帅漕郡守主兵官如事涉兵机许用子余僭越犯分有不如式则令所属退还等事三省同奉圣旨依奏者伏念熹山野生E不识事体近於今年六月二十二日因本军陈乞蠲减税钱事曾具子奏闻虽在上项指挥之前实亦有违旧制闻命震恐不知所为即欲具奏自劾又恐复以狂妄重干典宪谨具状申尚书省欲望敷奏亟行罢黜以为E远小臣慢上不恭之戒谨状
自劾不合致人户逃移状一
右熹昨蒙圣恩畀以郡绂恳辞不获冒昧而来到官未几不胜吏责疾病交作殆不自支即具子申乞改差宫观差遣侧听累月未蒙敷奏施行熹诚愚昧夙夜靡宁亦欲勉悉疲驽以酬恩遇顾以山野不闲吏道重以凋郡财匮民贫去年上供纲运起发至今粗及其半官吏相承但知竭力催科以给公上庶逃罪责不意属县今秋有旱伤处不惟失於检放加以程督过严遂致人户流移怨谤I起虽已遣官慰喻尚恐未能安帖熹窃自惟平生章句腐儒之学虽不适於世用然区区之志亦未尝不以爱人利物为功今乃以是上负使令下负所学积此L惧疾病侵加诚无心可食俸禄欲望钧慈特与敷奏早赐罢免以为远近牧守不勤抚字之戒而熹亦得以杜门省身益求其学之所未至庶几後恳允昵绊┎皇ば疑踅骶咦瓷晟惺槭》候钧旨
自劾不合致人户逃移状二
右熹昨缘本军管内今秋有荒旱处不知及早检放而催理旧欠过於严急遂致人户愁怨相率逃移己於十月内具状自劾申尚书省乞赐罢黜以为州县之戒惕息俟命至今两月未奉处分忧惧日积疾病有加职事之间益以荒废谨具状申尚书省乞赐检会前状早赐敷奏施行谨状
乞宫观子【庚子正月】
熹辄有诚恳上渎钧听熹昨蒙圣恩差权发遣南康军事己於去年三月三十日到任累以疾病陈乞祠禄未蒙敷奏施行今来在任已满十月非久当书一考实缘衰病愈侵心力凋耗加以脚气痰饮发作无时难以勉强在职欲望朝廷特赐敷奏改授祠庙差遣一次使得杜门窃食休养残废庶几不至即日颠殒不胜幸甚
乞宫观状
右熹昨炔钋凹差遣累以病患辞免不蒙开允遂於去年三月三十日扶病到官交割职事今来在任已是u年疾病支离不堪吏责中间节次具状陈乞宫观差遣亦未回降指挥近於三月六日视事之际风痰大作头目旋晕几至僵踣今已累日精神愈见昏愦委是狼狈不可支持谨具状申尚书省欲乞钧慈检会熹累乞宫观文字早赐敷奏特依所请不胜幸甚伏候钧旨
与政府子
熹昨以衰病支离辄具目陈乞陶铸宫观差遣侧听u月未蒙处分近於三月六日视事之际风痰大作头目旋晕几欲僵仆今已累日精神愈见昏慢委是狼狈不堪勉强已具状申尚书省欲望钧慈早赐敷奏特从所请使熹得遂休养以保余龄不胜幸甚干冒威严俯伏俟罪
乞宫观子
熹辄有危迫之恳干冒钧听熹旧有心气之疾近因祷雨备灾忧惧怵迫复尔发动怔忡炎燥甚於常时窃虑当此旱荒旷废郡事其为利害又非它时之比欲望钧慈特赐敷奏与熹宫庙差遣令得少遂休养不胜幸甚所有本军荒政昨已措置略有次第更望催促替人石芳菜偾袄唇有赈救则千里饥民不胜幸甚
辞免直秘阁状
右熹七月十八日尚书省子七月十七日三省同奉圣旨以熹昨任南康军日修举荒政民无流殍可除直秘阁者熹闻命震惊受恩感激有不知所以言者然窃伏念熹昨以非才误蒙任使不能布宣德意以惠远民乃以刑政失中招致殃咎赤地千里民不聊生据罪论刑岂能幸免致使粗能措画不致大段狼狈亦是职守之常何足补塞愆负而况蠲阁租税拨赐钱米许借上供钱物籴米赈粜皆是圣主天地贶施非常之恩官吏於此岂有丝毫之力至於劝谕富民发廪粜济亦是圣朝不爱官爵以救民命颁下赏格极於x厚以故富民观感视迨伎辖咂锊掷鬯曛积以应公上一旦之须亦非官吏之力所能及也然其赈济人户初无致旱之罪今又不取一钱而捐米四五千石方得一官自私家言之其数亦已多矣此则在所当赏而不可缓者非一时官吏有罪无功之可比也今熹享际隆曲加容贷更蒙除用已极叨u今者又被圣恩复有上件除命而熹前所奏南康军赈济人户张世亨等四名合依元降赏格补授文武官资者有司顾以微文沮S其事至今未见报行推赏指挥是乃圣主过恩既赏於其所当罪而有司失信反吝於其所当赏熹虽至愚於此窃有所不安者所有降到省不敢祗受己送建宁府寄纳军资库谨具状申尚书省欲望朝廷洞照诚悃特为敷奏许赐收回仍检会今年闰三月内南康军奏及熹独衔奏状详酌所陈事理如是节次官司果是固为邀阻至今不为保明推赏节将张世亨等并为敷奏依熹所乞不候诸司保明特与先次依格等第推赏直降付身令本军日下当官给赐是则不惟熹之私义得以自安亦庶几自今以来州郡长吏奉法遵职务格和平不至幸民之灾自图身利不惟此四人者早蒙圣恩免有邀阻乞之扰父子兄弟感戴无穷而万一不幸四方复有水旱饥馑之灾亦使其他富民知所激厉易为劝诱贫者有所恃赖不复流移其利非止一端而已也狂妄僭率干冒朝听祈恩俟罪无任恳切恐惧之至谨状
小帖子
税户张世亨赈济五千石依格乞补承节郎税户刘师舆赈济四千石依格乞补承信郎进士张邦献赈济五千石依格乞补f功郎待补太学生黄澄赈济五千石依格应补f功郎
右具如前伏念熹罢官还家旧任别无绾系只此一事未了初谓朝廷赏格必非虚文不谓今乃以此自陷於罔民之罪每一思之如负芒刺顾以居闲不敢陈请今者幸因辞免恩命得效一言过此则分守有拘又将无以自达切望钧慈早赐垂念千万幸甚如是四人近日皆已得沾恩赏不曾报行即熹屏居深山探问不实之罪亦乞务贷而其所乞辞免恩命与比事体自不相须更望力赐开陈期於得请乃为厚幸伏乞钧照
辞免直秘阁状二
右熹九月初四日八月十七日辰时尚书省递到告命一道照对熹昨尚书省子奉圣旨以熹前任南康军日修举荒政民无流殍可除直秘阁熹窃伏惟念昨来在任政刑乖错招致旱灾有罪无功不敢祗受兼在任日遵奉淳熙七年九月二十三日戎忌透袢摆偷剿盎д攀篮嗔跏τ呓士张邦献待补国学生黄澄四名出米赈济共计一万九千石已行支散即具奏闻及申诸司乞与保明推赏补授文武官资今来已是半年窃虑熹既得替之後诸司未曾报明致得本人未蒙朝廷推赏已具状申尚书省乞赐敷奏收还误恩仍将张世亨等四名不候诸司保明早依原降赏格特与推恩给降付身令本军日下当官给付及具状缴连所降省寄留建宁府军资库讫今来又上项告命熹为有前项所申两节事理未回降指挥不敢祗受已并申建宁府寄留外谨再具状申尚书省伏乞检会前状特与敷奏许熹辞免仍将张世亨刘师舆张邦献黄澄四名早赐依格推赏则熹不胜幸甚谨状
辞免直秘阁状三
右熹九月五日尚书省子备坐熹前状所乞寝罢新降直秘阁恩命事奉圣旨不许辞免者熹仰戴圣恩不胜感激虽未敢即日祗受谨已望阙称谢讫但熹状内所称熹虽至愚於此有不能自安者正为南康军保明劝谕到税户张世亨献米五千石赈济依格合补承节郎进士张邦献献米五千石赈济依格合补f功郎待补国学生黄澄献米五千石赈济依格合补f功郎税户刘师舆献米四千石赈济依格合补承信郎一节未蒙户部依格放行恩赏乞赐敷奏施行今来所省内却删去此项事理熹窃恐区区愚昧迫切之诚未得仰关天听其合推赏人依旧未得沾被圣恩则熹於义亦难祗受又况目今诸路水旱广阔公家所积已经发散所余无几全赖富民献米赈恤若见朝廷施行如此谁肯应募助国救民兼熹见蒙改除提举浙东常平公事当此凶岁专以救荒为职若此所乞依格推赏不蒙施行不惟失信於南康旧治亦无面目可见浙东之民将来必致事上贻仁圣宵B之忧熹虽万死不足塞责欲望朝廷详酌特赐敷奏详熹前状所陈将南康军所奏税户张世亨刘师舆黄澄张邦献各与照应元格早赐补授文武官资则上件恩命不必加於熹身而圣朝综核之政修於上远近观听有所激劝於下矣谨再具状申尚书省伏候指挥
除浙东提举乞奏事状
右熹今月二十二日尚书省子奉圣旨改除前件差遣熹以衰病之余心力凋耗目昏耳重不堪繁剧拟具情恳干告庙堂乞与敷奏听容辞勉而闻之道路本路今年灾伤至重民已艰食若更迁延有失措置窃恐向後饥民愈见狼狈重贻圣主宵旰之忧谨己於当日望阙谢恩祗受讫所有合赴行在奏事未奉指挥伏念熹自违陛戟十有九年诚不胜臣子吃傅靡徽疤烊罩光况今救荒合行奏禀事件非一又熹前任南康亦有合奏闻事谨具状申尚书省欲望钧慈特赐敷奏施行谨状
辞免进职奏状一【壬寅】
臣九月四日到处州遂昌县尚书省子奉圣旨淳熙八年旱伤去处监司守臣赈济有劳令臣进职二等者闻命震惊不知所措谨已即时望阙谢恩讫伏念臣昨以孤愚误叨临遣仰瞻玉色既闵然有畏天恤民之诚而圣训丁宁又无非恻怛焦劳之实退惟疵贱遭遇如此诚不敢爱其夙夜之勤冀以仰称万一而疾病之余精力浅短徒费大农数十万缗之积而无以全活一道饥馑流殍之民盖尝一再自劾恭俟严科陛下赦而不诛己为典至於过恩假宠躐等疏荣则惧非所以示劝惩惜名器而谨驭臣之柄也况臣昨以按劾知台州唐仲友反被论诉见蒙送浙西提刑司差官体究近日虽蒙圣断已罢本人新任所有体究指挥尚未结~臣方当罪服藉藁以俟斧诛岂宜遽窃恩荣以紊赏刑之典所有前件恩命臣实不敢祗受欲望圣慈特许辞免不胜幸甚
辞免江西提刑奏状
右臣九月十二日尚书省子八月十八日三省同奉圣旨除臣江南西路提点刑狱公事\见阙去冬已经奏事不候受告疾速前去之任者臣闻命感激己於当日就衢州常山县界首安泊处望阙谢恩解罢前任职事讫伏念臣天赋朴愚与世寡合爰自早岁即甘退藏虽蒙圣朝累加收用竟亦不敢冒昧就职杜门屏处玩思遗经赖天之灵偶窥管穴因窃妄意讨论删述冀成一家之言以待後之学者中间误蒙圣恩特改京秩训词褒励盖亦以是期之其後更被除书起补郡吏而臣所守不固不能力辞二年之间中夜抚枕起坐太息未尝不私自怜悼而悔其初心也既而复忝推择备使近畿凡所奏陈多蒙开纳赐钱蠲税无请不从自惟孤愚遭遇如此则又幡然思竭驽顿以称所蒙唯惧纵奸贼民弃命废职异时无复面以见陛下至於触忤权贵掇取怨嫌则虽必知其然而有所不暇计也既而果如所料沮挠万端又独蒙陛下圣明察其孤忠委曲覆护非唯不加诛殛又使得以进职迁官为名而去臣窃不自知区区之迂愚疵贱何以得此於陛下顾念感激涕下交颐所有恩命诚不当更有辞避以孤睿\然臣之愚实有所不获已者盖以心目俱昏不堪吏责今夏已尝抗章俟罪未奉进止而旱蝗继作恭奉御笔戒俞丁宁仰惟圣心忧劳特甚是以惶惧屏息未敢复言今既蒙恩许解贱职正是草野愚臣乞赐骸骨以遂夙心之时而所除官又系填唐仲友阙蹊田夺牛之诮虽三尺童子亦皆知其不可况臣虽愚粗识义理何敢自安傥蒙圣慈特赐罢免或与岳庙差遣使臣得以归耕故垄毕志旧闻内休已惫之精神外避当途之猜怨则臣不胜千万幸甚所有前件省内除授恩命臣决不敢祗受已送衢州常山县寄收仍一面出本路界还家俟命欲望圣慈早赐指挥谨录奏闻伏候戎
辞免江东提刑奏状一
右熹十月九日尚书省子据臣辞免新除江西提刑恩命奉圣旨令臣与江东提刑梁总两易其任臣已即时望阙谢恩讫伏念臣区区诚恳已具前奏既蒙改命曲遂其私使得免於攘夺之嫌以全素守其在微臣固已甚幸但臣前所奏陈愿得蒙恩投置闲散以为养病着书全身远害之计则尚有未蒙圣察者於臣私计未便犹多敢昧万死再有尘渎欲望圣慈详臣前奏曲赐哀怜追寝误恩改畀祠禄使其得遂夙心免罹非祸则於微臣又为莫大之幸所有省内圣旨指挥臣不敢祗受已送建宁府崇安县寄收讫圣恩隆厚报效无阶瞻望轩墀臣无任犬马恋慕激切之至
贴黄
臣祖乡徽州婺源县正隶江东见有坟墓宗族及些小田产合该弑苡至鹤艿焦俳穹皆掠嘁坏┖鋈晃薰矢囊撞晃┯新送故烦扰吏民亦碍累降指挥有失朝廷举措之重伏乞圣照
申省状
右熹十月九日尚书省子据熹辞免新除江西提刑恩命奉圣旨令熹与江东提刑梁总两易其任熹以前奏所乞未蒙开允不敢祗受已再具奏辞免外谨具状申尚书省欲乞敷奏寝罢或与岳庙差遣不胜幸甚
辞免江东提刑奏状二
右臣十一月七日尚书省子据臣奏辞免江东提刑及回避田产事奉圣旨不许辞免田产及免回避者臣草野贱微屡有烦渎顾劳天语重赐丁宁感极涕零不知所措已即时望阙遥谢讫重念臣昨被使令妄意职业智识浅短条奏阔E上误公朝失於举措自知罪大不敢自赦是以再蒙恩除不免沥恳辞避凡所陈述皆出鄙诚非敢饰辞备礼以为观听之美而已唯是曲折之间犹有不敢尽其辞者然窃仰惟陛下天日之明无幽不烛固不待臣之喋喋然後有以悉其危惧怵迫之情也又况今来所除差遣乃是按察官司若复奉公守法则恐如前所为或至重伤朝廷事体若但观势徇私又恐下负夙心上孤陛下眷知任使之意进退惟谷无地自处是敢忘其再三之渎上干a钺之威欲望矜怜早赐开允特与岳庙差遣一次使臣得以休养精神卒其旧业退避仇怨保此余生或者未填沟壑间得见陛下重整纲维一新治化而Q聪明目未忘孤忠别有远外重难驱使则臣虽衰拙尚庶几效其尺寸将惟陛下所以命之不敢复有辞矣若为今日之计则退藏之外无可为者伏惟陛下哀怜财幸干冒宸严臣无任战栗俟命之至
申省状
右熹尚书省子据熹辞免江东提刑恩命及回避祖乡田产事奉圣旨不许辞免田产特免回避付熹者伏缘狂妄E拙已试罔功不敢复当刺举之职已再具奏状辞免谨具状申尚书省伏乞敷奏施行
辞免进职奏状二
右臣十一月七日降到告命一道授臣直徽猷阁者臣昨在任日被省备坐前件恩命已尝具奏称为按劾台州唐仲友赃滥不法反被论诉未蒙结~不敢祗受今者伏G已降指挥仲友已罢新任更不差官体究其绍兴府见勘已招伪造官会人蒋晖等亦闻已得朝旨尽行释放讫详此事理窃恐臣所按劾不公不实别有合得罪名未蒙朝廷行遣难以却因职事微劳遽与其他无罪之人例沾恩赏其所降到告命臣不敢祗受已送建宁府崇安县寄收讫欲望圣慈深察特赐追寝施行则臣不胜幸甚
辞免江东提刑奏状三
右臣十一月十四日尚书省子据臣辞免直徽猷阁及江东提刑恩命奉圣旨并不许辞免令疾速起发前去之任者臣昨以怨仇当路踪迹孤危屡贡封章乞回成命情迫已切忘其再三既而深自省循始知震惧方且计日以俟诛夷不谓陛下天度含容圣恩溥博虽未开允亦免谴诃臣闻命感激涕泗交颐恭惟圣诏丁宁不可数得虽知私义有所未安然不敢不抑鄙情以承睿\即於当日遥望阙庭拜受直徽猷阁恩命讫所有江东提刑职事迫威命之已行亦拟即日拜受画时起发而臣至愚反复思虑复有所甚惧而不能已者不免昧死沥血再触天威瞻顾旁徨不知所措伏念臣所劾赃吏党与\多布星罗并当要路自其事觉以来大者宰制斡旋於上小者驰骛经营於下其所以蔽日月之明而损雷霆之威者臣不敢论若其加害於臣不遗余力则远而至於师友渊源之所自亦复无故横肆h排向非陛下圣明洞见底力赐主张则不惟不肖之身久为鱼肉而其变乱白黑诖误圣朝又有不可胜言者然陛下之怜臣愈厚则此辈之疾臣愈深是以为臣今日之计惟有乞身就闲或可少纾患害若更贪恋恩荣冒当一道刺举之责则其速怨召祸必有甚於前日者陛下虽欲始终保全亦恐有所不能及矣故臣於此深窃恐惧再三筹度以为与其他日拘挛戚促而失身於仇人之手不若今日再三辞避而得罪於陛下之前又况陛下至仁至明且既怜臣之厚而保全之如此固未必肯以此加臣之罪而必弃之也是敢决意仰首呼天而一罄其说如此所有前件差遣欲望圣慈深察危恳特赐改差岳庙一次使臣得以卒被前日生死肉骨之恩免遭异时睚眦中伤之祸臣不胜幸甚若臣前奏所谓着书者则臣自集诸经训说之外於资治通监亦尝妄有论次数年以前草藁略具一行作吏遂至因循每一念之常恐永为千古之恨今若少原隰之劳更窃斗升之禄假以岁月卒成此书使於世务略有丝毫之补则臣之所以仰报大恩者固不必在於簿书期会之间也臣狂妄进越死有余罪伏惟陛下天地父母矜而赦之臣不胜幸甚谨录奏闻伏候戎
贴黄
臣误蒙圣恩俾将使指而臣方以按劾赃吏干忤相臣一身孤危不能自保其何以控制奸猾循抚柔良凡此哀鸣非特自爱实为陛下一司事权一道民命之计切望圣慈深赐鉴察
臣旧读资治通监窃见其间周末诸侯僭称王号而不正其名汉丞相亮出师讨贼而反书入寇此类非一殊不可晓又凡事之首尾详略一用平文书写虽有目录亦难检寻因窃妄意就其事实别为一书表岁以首年而因年以着统大书以提要而小注以备言至其是非得失之际则又辄用古史书法略示训戒名曰资治通监纲目如蒙圣慈许就闲秩即当缮写首篇草本先次进呈恭候临决
申省状
右熹十二月十四日尚书省子据熹辞免直徽猷阁及江东提刑恩命事奉圣旨并不许辞免令疾速起发前去之任熹仰惟恩旨稠叠不敢固辞已於当日拜受直徽猷阁恩命讫所有江东提刑差遣缘熹於廊庙大臣有合回避事理已别具状奏闻如蒙降出乞赐敷奏早与施行熹不胜幸甚谨具状申尚书省伏候钧旨谨状
乞宫观子
熹伏自顷岁罢官浙东圣恩畀以祠禄至今考满家贫累重未能忘禄欲望特赐敷奏更与再任一次伏惟指挥
申建宁府改正翱辟焊状
右熹昨於去年二月内尚书省牒差充上件差遣当申使府批书勘请俸给蒙粮料院依职司人例翱痹奠渥蚶此涿墒ザ鞒授江西江东提刑当即辞免并不曾受告赴任难以依职司人例勘请添支已即节次具状申使府乞行改正未蒙施行在熹私义实难冒受今再具状申建宁府使衙伏乞指挥依条施行谨状
辞免江西提刑状一
右熹见任主管南京鸿庆宫七月二十八日尚书省子三省同奉圣旨朱熹除江西提点刑狱替马大同成资阙者孤远之迹误蒙圣恩感激之深岂敢辞避实以连年灾患久病摧颓此去赴官之期又已不过数月窃虑将来不堪繁剧终须别有祈恳已受复辞为罪愈大所有恩命委实不敢祗受其省已送崇安县寄收外欲望朝廷特为敷奏追寝成命令熹依旧奉祠以安愚分
辞免江西提刑子一
右熹近尚书省子奉圣旨令奏事讫之任者熹闻命震惊即欲依禀起发前去实以累年以来积负忧畏精神恍惚耳重目昏筋骨支离腰痛足弱其余病苦发歇不常盖有言所不能尽者所以昨来被命之初即以此诚控告未蒙俞允不敢遽有烦渎今来又被前件恩旨熹窃惟念已试无堪再蒙收用天地父母之恩已极隆厚而又特降睿旨使得奏事而行以为使臣光华之宠自惟何者有此遭逢若使稍能自力一造阙庭不惟得以少慰八年犬马慕恋之诚面陈重叠受恩感激之意而拜起应对之间亦须便蒙圣主哀怜照察不至虚有词费以干留令之诛顾实衰残不堪扶曳仰孤隆旨自弃明时望~云天涕下沾臆辄冒万死复罄愚衷欲望朝廷特赐敷奏寝罢前降指挥令熹依旧奉祠以终余息
辞免江西提刑子二【四月一日】
熹昨缘衰病尝具自陈乞宫观差遣续圣旨令依已降指挥疾速赴行在奏事讫之任熹闻命震惊不敢复有辞避己於三月十八日起离前来缘路疾病发作不常所至濡滞今幸已到信州深欲勉强前进而病势侵加腰脚疼痛俯仰拜跪极为费力顾以趣召之严未敢辄为归计不免专具申禀迤逦前路听候欲望矜怜特赐敷奏改差宫观差遣令熹早得还家将理不至狼狈道路不胜幸甚
辞免江西提刑子三
照对熹昨蒙圣恩令赴行在奏事实缘衰病尝具自陈乞宫观差遣续尚书省子备奉圣旨令依已降指挥疾速赴行在奏事讫之任熹闻命震惊不敢复有辞避己於三月十八日起离前来缘路疾病发作不常所至濡滞於当月三十日到信州深欲勉强前进而病势侵加腰脚疼痛俯仰拜跪殊觉艰难顾以趣召之严未敢辄为归计己於四月初一日再具子申禀迤逦前路听候乞赐敷奏改差宫观差遣令熹早得还家将理不至狼狈道路寻即扶曳前来以初四日到玉山县等候今已十有余日未见前回窃虑所差去人在路病患致熹愚诚未彻稽违益久罪戾愈深谨复专人别具申禀伏望钧慈详酌早赐敷奏施行不胜幸甚
乞宫观子
熹衰迟之迹退闲既久兹蒙召对遂获再瞻咫尺之威又蒙圣慈擢登郎省感戴恩宠何以论报伏缘熹旧有足疾沿路偶值雨感冒湿气遂复发动比入都城疾势稍间粗能扶持一登殿陛而劳曳遂增沉绵伏枕呼号两胫如割是以被受省累日未能赴部供职虽已具申乞给朝假将理窃虑未有痊愈之日稽留成命义有未安欲望特赐敷奏改授一在外宫观差遣
辞免江西提刑状二
熹衰悴余生养z待尽圣上不忍弃捐复加收用且令奏事而去自惟孤远何以上轸记怜感激恩遇未知报塞固当闻命即日引道实缘频年忧患疾病多端不免具状陈乞祠禄既不得请即不敢家居固辞而力疾就道行次信州脚气果作两次遣人复申前请俯伏俟命凡历四旬幸而调治稍安且有促行之命即遂扶曳前进然自入国门右足复痛中间幸得小愈始克进望清光面陈愚悃悉荷开纳於熹志愿岂复有它而奏对之时左足已痛继以参谒劳动有加及至次日特蒙圣恩除熹兵部郎官则痛楚已甚宛转号呼不能履地矣熹以未能即日拜命供职即具申朝廷给假将理是晚忽有吏人抱印前来令熹交割熹以未曾供职不敢收领尝具公状子回申本部并无回报但令吏人指挥必要交印熹又具子陈恳亦不收受熹不得已遂令吏人在安下处同共看守呻吟少暇即令呼唤严切照管拟俟病愈赴部供职凡此本末\所共知守印吏人亦皆见闻未尝敢有毫偃蹇邀求之意而次日传闻长贰已有劾章熹不敢自辩即时具状请祠回避复蒙圣慈曲赐全护使得仍旧持节江西并与放行累年磨勘在熹愚分优幸已深即合奔走赴上以图报称而继闻论者谓熹奸妄过有邀求目为乱人之首加以事君无礼之罪对\宣言远近传播闻之骇惧益不自胜但以去国未远嫌於纷竞不敢遽然有请今迤逦西行浸迫所部窃自思念为人臣子而有此名罪当诛戮岂可复任外台耳目之寄政使圣恩贷在熹亦何面目可见吏民兼熹所患足疾日困奔驰不得休息乍止乍休未能一向痊平而江西宪司久阙正官若更迁延日月则是以熹衰病嫌疑之故久废一路之事稽留朝命为罪愈深熹除已一面还家待罪欲望朝廷特赐敷奏详熹罪状实如论者之言即乞重行黜责使得杜门念咎毕此余生熹不自胜幸愿祈恳之至伏候指挥
小贴子
或谓熹之此请迹涉违慢恐实论者之言反速大戾熹窃自念前日奏对子两论刑狱利害一论经总制钱不当立额一论江西诸州科罚之弊熹之区区岂是妄有邀求厌薄外使但以今者自致烦言不堪耳目之寄须至陈恳天日在上必蒙鉴照欲乞并赐敷奏施行
与执宰子
熹辄有危悃冒干钧听熹一介孤远久荷圣知兹者曲被记怜擢自冗散付以一道祥刑之寄又使得以职事奏对面赐褒谕留省曹在熹何人可以报称实以素有足疾在道屡作自入国门右足先痛中间小愈仅能扶持入对行立稍久即觉左足复痛不能支吾既出宫门复行参谒即遂大痛比及被受省则已赤肿拘挛不能履地矣以此不得即日供职亦尝申省请假即非有它而传闻长贰遽有封章劾其奸妄指为乱人之首加以事君无礼之罪虽圣朝广大曲加掩覆使之得以私请复畀旧官从容而去然弹文喧播罪戾着闻窃自揣量若使果如所言则熹罪当诛戮岂可复叨外台耳目之寄今有公状申省待罪伏望钧慈特赐敷奏重行黜责使得杜门屏迹深自循省不胜万幸
辞免江西提刑状三
右熹昨为兵部侍郎林栗抗章劾数其要君拒命作伪无礼之罪几数百言得之传闻不胜骇惧遂不敢前赴新任而具状申省伏候严谴今尚书省子六月二十六日奉圣旨朱熹力疾入对奏皆论新任职事朕谅其诚复从所请可依已降指挥疾速之任熹拜受伏读感极涕零伏惟天日之明洞烛幽隐凡t下之诚伪曲直盖无所匿其情者以至皇慈广覆不间微贱优容之至辨白之详抚喻之温褒借之宠则又有非E远小臣所当得者诚宜祗承德意拜命即行而熹归途?热度岭足疾又颇发动委是不任起发前去又况林栗见今在职余愤未平万一事有统临必至重遭按治孤远之迹诚不自安欲望朝廷哀怜特赐敷奏寝罢元降指挥或恐圣慈闵其贫病即乞委曲开陈特与宫庙差遣一次使得杜门念咎毕此余生千万幸甚谨具状申尚书省伏候钧旨
与执宰子
熹辄有私恳仰干公听熹昨以疾病未愈诬诋未明不敢祗赴新任辄以公状申省待罪及具子控沥鄙怀近者伏奉省仰聆玉音乃知圣明已垂深照辨理昭晰训谕丁宁三复以还不胜感涕实以所苦足疾在路踏热颇有增加而林侍郎列职中台尚须回避除已列具申省文状陈乞敷奏施行外敢复具此冒昧崇听欲望钧慈矜念早赐开陈俾弹射之虞获~香火之愿熹不胜幸甚
辞免磨勘转官状
右熹今月二日尚书吏部降到告命一道磨勘转朝奉郎者伏念熹昨以无能I伏林野圣慈过听特改京官在熹之愚己出望外後来虽有考第合该磨勘缘熹改官之後一向奉祠即无劳效可考中间虽曾实历知南康军一任及提举浙东常平数月又已各蒙圣恩特除贴职所以不敢妄有陈乞自速贪冒之罪以负褒擢之恩今来不谓方被重劾反蒙圣知仍旧差遣特诏有司给还磨勘以宠其行致有上件恩命仰戴天慈虽深感激俯循私分敢负夙心兼以近方具衔申省回避兵部侍郎林栗仍乞宫观差遣所有恩命熹实不敢无故祗受除已送建宁府寄收外谨具状申尚书省伏乞敷奏收回所降告命以安愚分伏候钧旨
与执宰子
熹辄有愚悃仰干钧听熹昨以踪迹孤危恳求祠禄未奉进止方窃凌兢忽蒙尚书吏部递到磨勘转官告命一道熹实以自昨改秩以来累任祠官无绩可考中间两被任使又已各蒙除授职名所有前後不敢陈乞磨勘即非固为矫激又况今来方被重劾曲荷恩揆之师言已为幸免岂敢无故冒当圣世陟明之典上累公朝责实之政除已具状申尚书省欲望钧慈特赐敷奏追寝前命则熹不胜千万大幸
辞免直宝文阁状
熹昨以妄庸荐叨除用辟言引疾曲荷俯从省已顾私不任感激所有宫观差遣熹已即时望阙谢恩祗受讫惟是进职恩命眷\隆深自顾么微莫堪称塞兼G近制内阁清班非有胗共磺崆ㄊ诙熹无状行不掩言无以取信交游以至自贻诟辱既勤圣虑复紊朝纲罪则已多功於何有腼冒受义实难安欲望朝廷特赐敷奏追寝成命令熹且以旧官窃食祠馆不胜荣幸伏候指挥
与宰执子
熹辄有愚恳仰尘钧听熹昨者辟言引疾曲荷矜怜已遂奉祠之请不胜幸甚但蒙圣恩横加职秩俯循愚分仰稽近制皆有所未安者谨已具状申省辞免欲望钧慈深察诚悃早赐敷奏特与施行则熹尤不自胜千万幸愿之至
辞免召命状
右熹九月二十六日尚书省子奉圣旨朱熹召赴行在熹闻命震骇不知所为伏念熹今年六月已蒙赐对狂妄无取被劾而归虽蒙圣明始终临照迁官进职曲赐宠光自揣妄庸莫胜负荷俯仰局L惧已深独念凡此误恩皆为许其闲退故窃冒受不以为嫌不谓皇慈未忍捐弃复加收召俾造阙庭区区臣子之心岂不深愿乘此幸会再见君父庶以毕其前日未尽之余忠顾以方窃难进易退之褒遽尔复为弹冠结绶之计则其为世观笑不但往来屑屑之讥又况朝廷举措之重亦有不宜数为天下有识所窥者熹诚恐惧不敢冒进乞赐敷奏收还前件指挥使得卒被矜怜惠养之厚恩不至上误训辞褒劝之隆指伏候指挥
与宰执子
熹辄有愚悃敢冒公朝之听熹昨丐祠禄休养衰残曲荷矜从方此拜命忽尔并被堂帖又蒙圣恩收召闻命震惕无所自容【阙】　顾以今夏已尝进对寻被弹劾惶Ф归半年之间屡叨荣宠若不自揆复此奔趋是使诏褒悉为虚语龙断之诮熹窃惧焉又况意广才E头方命薄傥复更遭诋辱不惟愈伤士气亦恐重为朝廷之羞已具状申省辞免欲乞钧慈特赐敷奏得遂追寝实为厚幸
辞免召命奏状
右臣辄有愚恳上渎天威臣伏自今年六月蒙恩赐对继叨除授宠数重叠卒畀祠禄以遂退藏感激方深L惧亦剧曾未u月又蒙收召臣以屡蒙褒嘉不敢复希荣进具状申省乞赐寝罢而陛下过恩未即开允仍诏疾速趋赴行在臣闻命震恐不知所为顾念前状所陈已极详尽未蒙圣照不敢频烦窃自惟念昨者进对迫於疾作口陈之说有所未尽即尝面奏乞具封事以闻至今日久未得投进恐或以此之故再烦趣召之严内省稽违不胜恐惧今谨撰成奏疏一通式实封随状投进伏望圣慈少赐观览则臣虽不获身到阙庭亦与面对指陈无异陛下幸试察焉如其可行则采其狂妄之言而全其进退之节臣之幸也如不可用亦乞圣明哀怜其愚曲加裁赦只与寝罢元降指挥亦臣之幸也草野贱微干犯斧钺下情无任危惧战栗之至谨录奏闻伏候戎
申省状
右熹昨尝具状申乞敷奏寝罢召赴行在指挥今尚书省子奉圣旨不许辞免疾速赴行在者熹闻命震恐不能自胜伏念臣之事君犹子事父东西南北唯命之从此古今不易之理也矧熹至愚遭遇明圣不忍终弃曲赐甄收私义未安不免辞避未蒙开允犹复有言揆以常情实乖臣子之礼然熹之愚悃前状敷述已极详明今更不敢喋喋以烦公听惟是今年六月蒙恩赐对时以迫於疾作口陈之说不获究尽即尝面奏乞具封事以闻至今日久未得投进恐或以此之故再烦收召之严内省稽违不胜恐惧谨已缮写式实封遣人V擎诣阙通进若使狂妄之言得尘圣览即熹虽不获身到阙庭亦与面对口陈无异必蒙圣慈许其辞免以全进退之节除已具状奏闻外谨具状申尚书省伏乞更赐敷奏寝罢元降指挥伏候钧旨
与宰执子
熹昨具状恳辞召命兹被恩旨未赐允俞熹之微诚已具前牍不敢重陈以烦公听今谨撰到奏疏一通式实对具状缴进及别具状略述鄙诚恭扣庙堂乞赐敷奏欲望钧慈照察早垂矜念使得遂其所请不致久稽宸命以乖臣子之恭则熹不胜幸甚干冒威尊伏增震悚
申登闻检院状
右熹昨於今年六月蒙恩赐对偶以足疾发作更有口陈事理未得殚尽尝即面奏乞许续具封事以闻至今日久未获投进兹者又蒙圣恩辄敢撰到奏疏一通式实封遣人V擎诣阙投进并述愚诚恳辞恩命谨具状申行在登闻检院欲望依法施行谨状
辞免崇政殿说书奏状
右臣昨蒙收召恳辞未获辄敢具奏再申愚悃自惟冗贱轻犯天威方此qe以俟严谴今月三十日忽省奉圣旨差臣主管西太乙宫兼崇政殿说书疾速前来供职臣闻命震恐无地自容伏念臣本以今岁以来屡叨恩\不敢祗赴召命又虑稽违日久有乖承命之恭以故不免吁天陈诚冀蒙开允至於辄干斧钺冒进封章亦幸圣明察其浅妄庶几必遂退藏之愿不谓圣恩隆厚天度并包虽s俞音亦刑典其为感激己不胜言而又特降除书俾侍经幄窃惟此职屡得真儒实阐圣猷以开帝学职亲地密任遇非轻顾臣何人敢与兹选又况方祈闲退反得超冒昧之嫌亦难自解在臣私义尤所未安伏望圣慈俯察诚E特赐寝罢元降指挥令臣仍奉外祠以全素守不胜幸甚干冒宸严臣无任恐惧陨越之至谨录奏闻伏候戎
申省状
右熹昨以恳辞召命未蒙开允辄具奏闻及申尚书省乞赐敷奏今月三十日忽尚书省子奉圣旨差熹主管西太乙宫兼崇政殿说书疾速前来供职者熹方祈自屏反被殊恩闻命震惊莫知所措已再具状奏闻乞赐寝罢外更乞朝廷特赐敷奏早降指挥以安愚分熹不胜幸甚谨具状申尚书省伏候钧旨
与宰执子
熹辄有愚诚仰干朝听熹昨以控辞召命未蒙开允僭率具奏深惧犯干乃蒙圣恩擢侍经幄自惟山野方愿退藏反速褒益深悚仄已具奏状恳辞及申朝廷乞赐敷奏外欲望钧慈察熹所陈即非备礼早赐将上令熹依旧得窃外祠之禄以毕余年不胜大幸冒渎威尊伏深战栗
辞免秘阁修撰状一
右熹昨具奏状辞免主管西太乙宫兼崇政殿说书恩命今月十一日尚书省子奉圣旨依所乞可除秘阁修撰仍旧宫祠熹已即时望阙谢恩复还旧任下情不胜感戴欣幸之至唯是进职指挥窃缘去秋方蒙圣恩直宝文阁恳辞不获祗受无名自顷至今曾未五月每自循省L惧日深今来只因辞免新除别无丝劳效复有前件优异之恩比之去年尤为超躐恭惟圣主隆天厚地之施岂一介E远小臣所敢辞避实以公朝爵赏之重私心义理之安交有所妨决难冒受欲望朝廷深赐矜察特为敷奏寝罢元降指挥庶几少安愚分谨具状申尚书省伏候钧旨
与宰执子
熹辄有私恳仰干公听熹近省恭被圣恩以熹辞免内祠经帏之命俾以中秘论撰之职复归故官熹谨已拜恩还理旧任感幸之至不可胜言唯是进职无名频繁超躐不唯分义之守有愧私心亦恐过误之恩未厌公议已具状申尚书省乞赐敷奏寝罢又念所请实出至情即非寻常备礼辞逊是以复此干冒威尊欲望矜怜早赐处分熹下情无任祈扣迫切之至
辞免秘阁修撰状二
右熹四月二十二日尚书省子以熹辞免秘阁修撰恩命奉圣旨不许辞免仍吏部降到告命一道授熹前件职名者闻命感激不知所言伏念圣朝爵赏之重小臣分义之安前状敷陈已极详备不敢重出以烦公听独观近事盖有曾任执政臣僚见带职名起镇藩服丐祠得请进职一阶有命未行已复报罢者况熹微贱非彼之伦而误宠横加乃超三级则又非特如彼之序进而已法义昭着比类明白不待有识而後知其不可此熹所以不避再三之渎而敢复有辞者也又况熹本以贱贫应举干禄岂敢辄忘君臣之义妄意山林之高前後所以累辞恩命实缘自度卑鄙无以仰称所蒙至如中间东浙救之役稍可勉效驱驰即便承命以行未尝一辞丐免其後节次该遇霈恩合得恩例熹亦随\陈乞此亦足以见其非敢矫情饰诈而罔上以要名矣今者所陈实以决无可受之理所以不量蝼蚁之贱屡触雷霆之威傥未允从不容苟止伏惟朝廷深察此意力赐开陈特与追寝误恩或令且带旧职庶几仰全寿皇眷知惠养之意昭示圣主涵容覆露之恩免使抻拮匀∫拿鹪蜢洳皇で万幸愿之至所有告命不敢祗受已送建宁府寄收讫谨具状申尚书省伏候钧旨
与宰执子
熹有危迫之恳不避诛斥再犯威严伏望高明少赐怜察伏念熹昨以蒙恩进职辄具辞免非敢矫情饰诈罔上盗名实以侥冒重叠\拔超u稽之国常揆以私义决无可受之理故辄冒昧日冀允从不谓愚衷未能上达不免复具公状引例陈情切望钧慈深照本末详赐开陈得蒙圣恩俯从卑愿则熹不胜千万幸甚干渎再三俯伏俟罪
晦庵集卷二十二
<集部,别集类,南宋建炎至德佑,晦庵集>

[book_title]卷二十三
钦定四库全书
晦庵集卷二十三　　　　　宋　朱子　撰辞免
辞免江东运使状一
右熹见任主管西京嵩山崇福官忽於今年九月尚书省子奉圣旨朱熹除江东转运副使\见阙不候受告疾速之任任满前来奏事熹闻命震惊不知所措伏念熹空E无取疾病早衰入仕四十余年止是循常窃禄本无奇节可以u人徒以屡蒙恩私横加除用间有非其分之所当得与其力之所能堪者不得不控辞以干朝听而传闻不察指目多端独荷寿皇天日之照临许全素守又辱圣主云章之藻饰误借宠褒遂得偷安里闾毕愿香火在於愚分已极叨u不谓圣恩记怜遂加任使仰惟始初清明之日正是贤智驰骛之秋顾虽残废之余岂不愿效尺寸实以积衰既久百恙交攻心剿形疲视昏听重窃自揣度决然不堪一路耳目之寄若不祈哀丐免必致自取颠Y兼熹祖乡徽州正属本路见有坟墓宗族田产在婺源窃虑在法亦合回避欲望朝廷洞照本末曲为敷奏特与追寝新命令熹复还故官庶几少安愚贱之迹则熹不胜千万幸甚谨具状申尚书省伏候钧旨
与宰执子
熹辄有愚诚仰干崇听今者伏蒙圣恩除熹江南东路转运副使此盖庙堂光辅圣主图起治功既已并用t材不忍独遗一士之意非特熹之私幸然熹以久病积衰目昏耳重心力凋残动多遗忘自度不堪公朝一道之寄已具状申尚书省乞赐敷奏寝罢去讫其间所陈病证皆有实迹不敢辄有一词之伪至於坟墓田产有嫌当避理亦明甚欲望洪造矜怜早赐将上曲为开陈使得依旧窃食祠官以安贱迹实熹疾病孤危千万之幸干冒威尊不胜俯伏震惧之至
辞免江东运使状二
右熹十月二十一日尚书省子据熹辞免新除江南东路转运副使恩命及回避祖乡田产事十月五日奉圣旨免回避依已降指挥疾速之任熹己於当日望阙谢恩讫窃闻臣之事君犹子事父东西南北唯命之从熹虽至愚敢忘斯义又况平生碌碌初无奇节今者该遇覃恩转官改赐章服并是随\陈乞冒昧祗受岂敢独於圣恩除授差遣乃饰它词固为逊避上干违命之诛下速近名之谤实以衰病支离不容勉强且於\疾之中目昏为甚今但拜官入境便有吏民诉讼遮拥道路百十为t若但草草一观备礼拨遣即於愚心有所未安若欲子细披必期有以上副使令下慰民望则熹之目力实所不堪未论其它职业旷废只此一事便见E虞在熹孤踪固难逃於吏议而於公朝推择之意亦岂不至上累圣明反复思惟益增惶惧不免复此控诉祈免误恩欲望朝廷特赐敷奏令熹仍旧奉祠窃禄以安愚分干冒威尊下情不任战灼之至谨具申尚书省伏候钧旨
小贴子
熹所陈回避田产事虽蒙圣恩特免回避然熹宗族衰微子弟猥\当此之际岂无寅缘侵扰乡邻紊烦官府之害故虽未敢祗受而已不胜忧惧之怀然不敢专以此事为辞者盖恐又烦朝廷换移别路差遣而熹衰病终是不堪又须再有尘渎则熹获罪愈深无由自解伏乞钧慈俯赐怜察
与宰执子
熹辄布腹心仰干造化熹昨蒙圣恩擢贰江东将漕之寄自度衰朽不堪任使且有故里之嫌恐招物议即已具状辞免今乃蒙恩特免回避仍令疾速之任仰误隆指感极涕零但熹\疾所攻目眚为甚受理词诉搜寻案牍皆有所不堪者窃恐黾勉到官必致旷阙上误委寄为罪益深已有公状申尚书省欲望钧慈特赐将上冀蒙圣慈矜悯追寝前命仍畀祠禄以安愚分则熹区区不胜幸甚干渎崇严无任俯伏俟命之至
辞免知漳州状
右熹尚书省子奉圣旨差知漳州填见阙不候受敕疾速之任候任满前来奏事者伏念熹昨者恳辞江东恩命陈乞依旧祠禄今前件指挥虽未尽从所请然已极为优幸自惟么麽无所取材乃蒙圣主覆冒容载之恩公朝委曲成就之意至於如此岂宜复有辞避以重违命之诛实以所苦目疾昏暗愈甚省书判皆有所妨若不自量冒昧祗赴必至贻患千里获罪非轻是以再三筹度终不获已而复敢冒a钺之威以毕前恳欲望钧慈特赐敷奏令熹依旧奉祠以安愚分固为莫大之幸或且别与僻远闲慢差遣一次使得少效微劳仰承德意而免於旷职殃民之罪以全晚节则亦熹之幸也谨具状申尚书省伏候钧旨
小贴子
窃见诸路帅司参议之属比之宫观粗有职业但以礼秩太优不敢陈乞若蒙陶熔使得备数过望幸甚
与宰执子
熹辄以私恳仰干公听熹昨者恳辞江东恩命己蒙圣恩改畀郡绂此盖庙堂矜怜衰朽曲赐陶熔有以及此幸甚幸甚但熹所苦目疾比复增剧自度决然不任郡事已具状申省乞许辞免若蒙矜怜令熹依旧奉祠固为甚幸或与改一闲慢差遣使得少效微劳仰承德意而免於旷职殃民之罪则於熹亦为甚幸屡渎威严俯伏战汗
辞免知漳州子
熹伏尚书省子以熹辞免差知漳州恩命令熹依已降指挥疾速之任者蝼蚁寸诚未能上达天听又迫己行之命有不容勉强者敢复控辞以干洪造伏念熹多病早衰本非一证昨以余疾虽切己身未至有妨职事以故不敢一一陈述而专以目眚为言又念圣主临御之初非是臣子坚卧固辞之日以故不敢必求祠禄而并以闲局为请区区愚悃自谓必蒙矜怜不意庙堂未察其私不为及时将上使熹违命日久进退无据今又反蒙朝命督趣危惧益深是以不免复此控诉伏望钧慈俯垂听察特与敷奏除熹依旧宫观或合入闲慢差遣一次使熹得以寻访医药休养衰残庶几未死之前或可别听驱策则熹不胜千万幸甚干冒威严无任俯伏俟罪之至
自劾本州地震及患脚气不能祗赴锡宴妨废职务乞赐罢黜奏状
右臣中年病废久托祠官近蒙圣恩起分符竹到任今恰半年却无大段疾痛又被圣训令臣相度本州先行经界利害臣窃自幸以为若得凭恃威灵更且强健誓当竭力奉行仁政使一方千里之内贫富之民各得其所而州县之间亦得以隐核奸欺实出失陷财赋而免於白撰岁计违法害民之弊而臣不幸赋性至愚临事多暗刑政乖戾侵迫阳当州境内自九月以来累次地震臣实恐惧未及申奏待罪而旧苦脚气忽然发动痛楚寒热倍於常年遍传两足连及右臂以至会庆圣节满散锡宴之日病势方剧臣以臣子之谊不敢自安亟欲强自扶掖少伸三呼百拜之恭而筋骨拘挛不容自力忧悸反侧无地自容只此一节已无心可居士民之上又况在告日久狱讼稽留今虽略能强起视事而病中服药出汗过多气血精神日益凋耗一郡军民之务日有万端思虑少或不周为害非细加以年岁向晚播谷有期而所请经界至今未奉进止设使即今便蒙行下已是後时虽欲竭力奉行终恐不免缓不及事之责以是思惟忧惶怵迫不知所以为计辄冒万死哀吁以闻伏惟圣慈察臣守土失职事上不恭之罪特赐罢黜投之远裔以为中外臣子之戒臣死且不朽傥或怜臣愚暗拙E疾病狼狈之实不加大谴曲赐保全使臣得以自裹残骸归窆故土亦死且不朽干犯天威臣无任震惧陨越之至谨录奏闻伏候戎
乞宫观子
熹辄有哀恳仰渎崇听熹昨以被病不堪郡寄辄露投闲之请伏蒙圣恩未赐俞允亦会贱躯稍可支吾不敢再有陈乞续转运司牒被奉圣旨许令本州先行经界熹即已遵禀日逐讲究渐见伦绪只俟秋冬下手打量意谓可以少效疲驽仰副使令之意而熹无状行负幽明长男暂往婺州遽尔夭殁不惟老病之余不堪悲痛而料理丧葬收拾遗孤相去隔远私计实有未便虽欲强自扶持黾勉从事势有不可得者欲望钧慈特为敷奏复俾奉祠退归田里则熹父子存殁均被莫大之恩不胜千万幸甚
辞免阁修撰状一
右熹昨蒙圣恩权发遣漳州事在任陈乞奉祠今月二十七日尚书省子奉圣旨依淳熙十六年正月二十三日指挥除阁修撰差主管南京鸿庆宫任便居住熹己於当日望阙谢恩将本州牌印职事交割次官通判军州事高伉管干讫独念熹以愚贱E远无所能似昨者误蒙至尊寿皇圣帝非常之知已曾除授前件职名熹以无名授受力具辞免适当圣上即政之初已荷圣恩特降褒诏曲从其请自尔以来曾未再O守郡一年又无丝发劳效可纪特以祸患辄丐便私已乖陈力致身之义方窃恐惧不谓天慈矜闵许以投闲复申前命有此超躐内自循省何以克堪所有前件除阁修撰恩命熹实不敢祗受欲望朝廷特为敷奏许熹辞免则不惟在熹愚分不贻冒受之讥其於公朝亦免轻授之失熹下情无任恳祷激切之至谨具状申尚书省伏候钧旨
与宰执子
熹辄有诚恳仰于崇听熹昨以祸患陈乞祠禄以便私计伏蒙圣慈矜怜即赐开允拜命之次感极涕零但又蒙误恩复申进职之命则熹昔已力辞於前今又无名再叨横宠区区私义实有所不自安者已具公状申尚书省欲望钧慈特赐敷奏收还成命令熹且以旧职寅奉真游而免於受爵不逊之讥则在熹愚分荣幸已多伏惟高明俯垂照察
辞免阁修撰状二
右熹七月四日尚书省子以熹辞免新除阁修撰恩命奉圣旨不许辞免者陈诚未力闻命不遑谨已即日望阙谢恩讫伏念熹昨於淳熙十六年内被前件恩除两具辞免所陈事理已极详备所以当时便蒙开允今者乃以私故丐祠又叨申命之宠在熹愚分尤所未安盖若使熹在任之日遭罹灾患而能抑制私情黾勉王事究宣圣朝经界之仁政以惠千里侵w失职之民或於恳求去郡之际遂能辞荣纳禄致其为臣之事以谨不能者止之戒则朝廷之旌劳\退犹颇有名而熹之辞受取舍尚不为甚无说者今皆不然则於前此所陈之外又有此不当受之说二焉是以虽迫宸命之严而顾虑徘徊进退无据不免上冒渎尊之罪下触干名之嫌复控血诚仰干公听欲望钧慈特为敷奏收还已行告命别降入褐富恿铎淝乙跃纱职名仍充祠官差遣则在熹已不胜其过分叨荣之幸干冒威严皇恐无地伏候钧旨
与宰执子
熹辄有愚昧不移之恳再冒威严仰渎钧听熹一昨辞免新除阁修撰恩命近省奉圣旨不许辞免在熹微贱曲荷天慈其狂僭之诛加以申命之宠固不当再有辞避然反覆以思在任既无尤异可赏之功求去又无廉退可褒之节腼冒受实惧无名谨已再具公状申省辞免欲望特赐矜怜都俞之际曲为敷奏得从所乞实为至幸干频烦伏深战栗
辞免湖南运使状一
右熹十月九日尚书省子奉圣旨除熹荆湖南路转运副使填见阙不候受告疾速之任任满前来奏事熹闻命震惊罔知所措己於当日望阙谢恩讫伏念熹前任假守漳州适缘长男物故辄丐闲秩归治丧葬蒙恩得备祠官到任方及月余凡百经营未有次第加以忧患摧颓精力衰耗虽欲痛自策励勉赴事功终恐无以仰称使令之意欲望朝廷特为敷奏收还成命令熹且食祠禄以终余年不胜千万幸甚谨具状申尚书省伏候钧旨
与宰执子
熹辄有愚恳仰干公听熹昨以私家患难乞归治葬伏蒙矜怜陶铸祠禄今来到任方及一月贫家举动费力凡百尚未就绪今者忽被圣恩付以湖南将漕之节仰体皇慈不遗孤远之意不胜感荷激切之至然熹之家事如前所陈而忧患以来精力凋耗窃恐无以仰副使令自速罪戾欲望某官特赐敷奏收还成命令熹且食祠禄以终余年则熹不胜千万幸甚冒渎威严俯伏r罪
辞免湖南运使状二
右熹昨具状辞免新除荆湖南路转运副使恩命近尚书省子奉圣旨不许辞免仍依已降指挥疾速之任熹己於当日望阙谢恩讫仰戴皇慈容覆之深恭体圣训丁宁之切极知臣子之义不当复以家事为辞便欲起发前去祗服职事以称明诏顾窃惟念昨者蒙恩假守漳州伏值圣旨行下臣僚申请乞行本州经界令熹相度闻奏熹窃见本州绍兴年中经界良法方行遽罢贫民产去税存不堪追呼之扰富家业多税少益长兼并之势後来朝廷节次欲再举行皆以豪右浮言沮挠而辍积至於今苦乐不均公私受弊有害国家发政施仁之实日甚一日无有穷已是以不胜愤懑即以已见论其当行本路诸司审此曲折亦已条具申奏伏蒙圣恩特从所请贫民下户欣幸方深而乡官土豪已惨然不乐怨谤I起矣今者果闻已行住罢静惟厥咎由熹愚昧思虑不审上误朝廷得逭诛夷己为幸免更叨宠擢益紊Ｕ蚂渌洳徊糯质读耻诚无心复效奔走无复临吏民无宜复当委寄辄冒万死自劾以闻伏望公朝特赐敷奏收还除命重行黜责以为不度时势生事扰民之戒谨具状申尚书省伏候钧旨
与宰执子
熹辄罄愚衷再干洪造熹昨以私家丧葬未毕恳辞湖南之行伏蒙圣恩未赐俞允仰惟诏令督遣之严俯念臣职驱驰之贱不敢更以家事为请自求便安惟是伏思见识迂E思虑浅短中间被旨相度经界不量事势上误朝廷负犯已深何以复堪一道耳目之寄辄已具状申省自劾欲望钧慈俯垂听察特为敷奏收还成命重赐黜责使得退省前愆免罹後咎则熹不胜千万幸甚
辞免湖南运使状三
右熹今月二十日尚书省子以熹具状自劾前任漳州相度经界不合妄乞施行上误朝听乞赐敷奏收还湖南转运副使除命别行黜责奉圣旨漳州经界议行已久湖南使节事不相关可依己降指挥疾速之任者自罹罪戾当伏重诛上赖皇慈曲加容覆不唯赦其万死而又申以训词慰喻丁宁趣令之任盖虽慈父之於爱子其恩勤闵恻不过如此在熹一介E远疵贱何以堪之是以闻命拜恩至於感泣便欲即日就道祗服厥官以称明诏而熹命穷福薄灾病相淳煽嘟牌今春发动肿痛寒热倍於常年目今困重未能步履设使从今便得减瘥更加休养三数月间亦恐未堪上道旷日弥久既乖承命之恭而本司阙官已是数月恐亦不无废务在熹愚分尤所未安欲望朝廷特赐敷奏令熹补满旧任宫观差遣庶几得以深省前愆免罹後咎不胜幸甚谨具状申尚书省伏候钧旨
与宰执子
熹辄输贱诚上渎钧听熹昨以前任妄议经界罪戾自劾乞罢新除湖南将漕恩命伏蒙圣慈赦宥洗雪趣遣之官训喻丁宁反复勤至E贱小臣何以得此所宜即日引道以称所蒙而脚气发动异於常年晓夕呻吟不能履地委实不容起发前去窃虑久稽诏命仰触雷霆之威已具状申尚书省陈乞祠禄外区区愚悃欲望钧慈怜闵早赐开陈得谐卑愿以活余年千万幸甚冒昧威严俯伏r罪
辞免知静江府状一
右熹十二月十九日尚书省子奉圣旨除知静江府熹闻命震惊窃自惟念孤贱寒远碌碌无闻伏自圣主临御于今累年又未尝得t下士仰望日月之光而圣恩鸿不间幽隐擢自闲散付以名藩在熹感激诚无以喻谨已即时望阙谢恩讫再念熹性本至愚学无所就自其少日己不如人矧今衰残宁复有用又况静江守臣实兼帅司职事有数千里边面军民之寄举措得失所系不轻自度无能决难冒处加以所患脚气之疾作止不常春夏二时尤难将摄万一前路发动却致稽留朝命在熹愚分尤所未安欲望朝廷特赐敷奏寝罢已降指挥令熹依旧宫观实为大幸谨具状申尚书省伏候钧旨
与宰执子
熹辄有危恳仰扣公朝熹伏省恭奉圣旨除知静江府事区区感激盖不胜言顾以罪戾之余疾病沉痼不堪任使而内自揆度迂E悖谬又非边帅之才实不敢冒当重寄以累君相知人之明辄具公状申省辞免欲望某官特赐省览曲为开陈许其逊避以安愚分熹冒渎威尊不胜皇恐战栗之至
辞免知静江府状二
右熹正月二十三日正月七日尚书省子以熹辞免知静江府恩命正月六日奉圣旨不许辞免依已降指挥疾速之任熹闻命震惊陨越无地窃伏思念罪戾孤踪误蒙收用命轻恩重感激难胜向使自量粗能供事岂敢辄有辞避以速刑诛实以材质凡庸识虑浅暗向来假守支郡非有繁难然犹不能审度时宜以致上误朝听虽幸曲蒙贷获免谴诃然而内自省循未忘忧惧以故前年蒙恩将漕湖南尚且不敢拜受况今除授实专西南一面军政边防之寄责任至重非它帅比则熹又安敢冒受而不辞哉前状所陈恳切详尽不谓未蒙照察申命益严熹虽至愚亦岂不知微贱之臣分义有守不当再有烦渎然反复以思区区所言非止自为身计实恐边境事宜或有缓急全赖帅臣区处镇压而熹乖缪妄发又复如前必将有以仰贻国家南顾之忧者非细事也是敢昧死复有陈述至於忧悴蚤衰足疾时作目昏耳重心气短乏凡此种种於熹私计有不便者则皆不敢言矣伏惟朝廷曲垂矜闵再为开陈收回误恩俾还旧秩熹不胜祈恳激切俯伏俟命之至谨具状申尚书省伏候钧旨
与宰执子
熹辄布诚恳仰扣公朝熹昨具状辞免知静江府恩命今省备奉圣旨未赐允俞闻命忧惧莫知所措然区区愚虑犹有未能已者已再具状申尚书省伏乞丞相少保国公参政相公详赐省览曲为开陈收回误恩复畀祠禄千万幸甚千万幸甚
小贴子
愚虑终恐E拙不足以当一面之寄或有缓急必误使令欲望知院相公枢密同知相公深加照察曲为开陈收回误恩以安愚分
辞免知潭州状一
右熹十二月初十日尚书省子奉圣旨差知潭州者伏念熹E谬不材试郡无状解罢之後方知循省所以中间两蒙圣恩皆尝力陈愚悃竟荷从欲尚叨祠禄以尽余年不意今者又蒙记怜有此除授三年之间三被擦拭自惟何者有此叨u假使衰病支离不堪扶曳亦当闻命奔走不敢复有辞避实以区区愚虑前已控陈而昨来已曾辞免知静江府又不能无辞远就近之嫌在熹私义尤难冒处所有降到省内圣旨指挥窃缘熹见遭大功之丧格未该除服未敢望阙谢恩已送建阳县库寄收讫欲望朝廷检会前此两番辞免申状详酌事理早赐开陈令熹仍旧补满宫观考任实为大幸谨具状申尚书省伏候钧旨
与宰执子
熹辄有诚恳仰干朝听熹幸蒙陶铸备数祠官窃禄养z方以愧幸忽蒙恩命假守长沙仰戴鸿私伏深感涕重念熹赋性迂阔处事乖E昨试偏州已无善状所以两年之间再蒙除用力陈悃系盟焱瞬夭灰饨窭锤创诉睹霸匮涯分实所未安又况昨来已辞远戍於今未久复玷近藩择地顾私人言可畏谨已具状申尚书省乞赐敷奏寝罢欲望某官曲垂矜闵早赐开陈使得仍旧奉祠苟安田里则熹千万幸甚冒犯威尊不胜战栗
辞免知潭州状二
熹昨蒙圣恩差知潭州即已具状申乞补满宫观考任今尚书省子奉圣旨不允依己降指挥疾速之任熹闻命震惊即已望阙谢恩讫伏念熹自惟灾患日觉摧颓唯有E顽略无悛改所以前此再辞误恩皆荷天慈俯从人欲不谓今者尚s俞音窃自省循决难黾勉是敢冒昧再有控陈欲望矜怜特赐敷奏曲从所请或畀偏州改命通才往奠南服则不惟衰晚无状获逃戒得之讥亦足使处置得宜益壮维藩之势熹不胜鞠躬祈恳引领俟命之至
与宰执子
熹区区愚悃前屡控陈天听未回日深恐惧今复有状披告朝廷若蒙矜怜许归祠馆别咨时彦往布上恩则贤否公私各得其所而为幸大矣万一未蒙体察必使复效驱驰亦乞别与陶铸远小州军或充以次闲慢差遣则於私义虽或未免冒昧之讥而为湖南一道军民之计犹为莫大之幸再干威重弥切战兢伏惟高明俯赐财幸
乞放归田里状
右熹叨被圣恩滥分民社兼领一道事任非轻顾尝窃谓天下国家之所以长久安宁唯赖朝廷三纲五常之教有以建立修明於上然後守藩述职之臣有以禀承宣布於下所以内外相维小大顺序虽有强猾奸宄之人无所逞其志而为乱不然则以一介白面书生强而置诸数千百里军民之上彼亦何所凭恃而能服其\哉熹虽至愚自知甚审而亦粗尝窃窥古今治乱安危存亡之变矣诚恐朽钝之余不堪今日方面之寄兼以近者伏奉大行至尊寿皇圣帝遗诰攀号不逮迷闷陨~自觉精力亦难支吾欲望朝廷特赐敷奏放归田里速选民牧以济多虞则不唯下保衰残亦庶几不至上误国家建设藩屏之意熹不胜幸甚谨具状申三省枢密院伏候钧旨
辞免召命状
右熹七月十一日尚书省子奉圣旨令熹赴行在奏事者闻命震慑不知所为谨已望阙祗受称谢讫恭惟圣上受禅之初一新庶政寤寐俊杰协图事功宜得超异之才以承付托之重而搜扬之失下及凡庸是盖不惟无益於时亦恐适足重取嗤诮况熹衰晚疾病摧残方以不堪治剧为忧故敢辄以投闲为请又以未蒙开允未敢再干朝听诚不自意误恩猥及俯仰qe无所逃避若使区区之精神筋力稍堪勉强亦岂不愿及此际会效其涓埃以卒平生爱君忧国毕义愿忠之志顾实支离不堪扶曳政使得至殿庭亦恐颠沛失容增益罪戾是以不免控沥肝胆冀蒙哀怜俾还香火之班以终蝼蚁之命则熹不胜大幸今亦不敢仰稽朝命久留军府已将职事牌印交割本路运判何异迤逦前路听候指挥外谨具申尚书省欲望钧慈特赐敷奏伏候钧旨
与宰执子
熹辄有诚恳仰干朝听熹衰病迂E不适世用蒙恩补郡并以一道军民为寄到任未久已觉疲惫方恐仰孤任使辄敢便请退闲岂意非常之恩使得赴阙奏事熹虽至愚窃自揆度荒陋不学顽鄙无闻不惟无以仰嗣皇访落之初政而目疼足肿不利进趋使造殿庭必致颠踣除已详具曲折申尚书省一面起发前路听候指挥外欲望某官察其悃锨赐矜怜特为敷陈俾谐私愿则熹不胜幸甚干冒威严伏增震恐
辞免焕章阁待制侍讲奏状一
右臣昨任潭州日蒙恩令赴行在奏事方以迂E疾病力具恳辞已历两旬未奉报可今者东归道中忽被省误蒙圣恩除臣焕章阁待制兼侍讲者臣闻命震惊罔知所措恭惟国家设官分职以熙庶事其迁进之序选用之方虽甚细微莫不有法而况次对之官班通禁近其自内而除者犹有岁月之限在外而擢者必以劳效而从昔以来未尝轻授至於经帷则又仰关帝学在今初政尤所当先必得醇儒使任其职然後有以发挥道要感格君心大明谨始之规以为出治之本尤不可以不遴其选也如臣E贱久以病废比叨试用又复罔功固已不堪超躐不次之除闻见甚浅记识不强妄意本原亦未知要则又无以仰副招延自近之意在臣非敢自爱实恐不免冒昧之讥有累维新之政加以盲z跛L不利走趋昨蒙收召之恩已伸辞避之恳所有今来恩命臣实不敢祗受欲望皇帝陛下察其悃咸伛娲土俯徇愚诚曲全素志则臣不胜千万幸甚臣无任瞻天望圣激切祈恳之至谨录奏闻伏候戎
与宰执子
熹辄有私恳仰干公听熹昨任潭州特蒙收召方以疾病迂E力祈寝罢未奉报可忽被殊恩擢次对之俾司劝讲之职除命超躐近比所无闻命震惊措身无所谨已具奏辞免外欲望某官察今所陈参以前状即见区区恳避之实但使暂诣阙庭一修朝觐揣其分际犹所不堪况欲接武俊游入侍经幄既冒叨u之诮复深顿踣之虞在於鄙怀可胜L惧敢乞特为敷奏速赐收还俾以旧官续食祠廪庶安愚分免累清朝熹不胜千万幸愿之至
辞免焕章阁待制侍讲奏状二
右臣昨具状奏辞免新除焕章阁待制侍讲恩命今到信州仍尚书省子奉圣旨不允者愚衷已竭聪听未回须至敷陈再干旒盖念臣迂阔无能分甘闲散虽自蚤年入仕而实历厘务差遣仅及五任通计不满九考前後伏蒙两朝圣恩除授职名内自循省已为过分所有见带秘阁修撰仍是绍熙二年八月祗受至今仅及三年其间即无丝劳效可录资浅望轻既不足以污侍从之选加以年龄晚莫学殖荒落目盲听重步履艰难其於劝讲经幄出入禁闼私窃自揆尤所不堪所以恳辞皆出情实即非饰词备礼姑应故事而已不谓蝼蚁之诚不足仰动天听闻命qe恐惧益深又窃惟念皇帝陛下嗣位之初方将一新庶政所宜爱惜名器不可轻以假人若使侥幸之门一开其弊岂可复塞至於万机之暇博延儒臣早夜孜孜专意讲学盖将求所以深得亲渍呶建极导民之本思所以大振朝纲者为防微虑远之图顾问之臣实资辅养用人或谬所系非轻并望圣明曲垂洞照亟还虚授以穆师言臣以昨辞召命已被疾速前来供职指挥今兹祈免诏除又奉不允之诏不敢更有留滞见己一面起离信州前路听候处分仰冀圣慈早赐开允臣不胜千万幸甚之至谨录奏闻伏候戎
与宰执子
熹辄控鄙诚仰干朝听熹摄承帅阃方愧不堪误辱圣恩特加收召辞免未获又奉诏除亟拜逊章未蒙开允今再具奏冀得收还恩命区区诚恳悉已敷陈皆出实情即非伪饰如蒙降出切望某官早赐将上详为开陈庶几圣主无轻授之讥贱臣免非据之辱尽大造图报敢忘干冒威严不胜恐惧
辞免焕章阁待制侍讲乞且带元官职诣阙奏状三
右臣尚书省子以臣再状辞免新除焕章阁待制侍讲恩命九月十四日三省同奉圣旨依已降指挥不允疾速前来供职者愚衷屡竭天听未回祗诵恩言益增震悸伏念臣猥以凡品遭值昌辰龙德天飞万物咸G岂不愿以此时进趋轩陛仰瞻穆穆之光况使执经入侍帷幄得以所学论说人主之前臣虽至愚亦岂不冀幸少有万一可以仰裨圣聪特以次对异恩无故超受在臣私分实难自安是以旁徨未敢拜受今来复前项圣旨虽已望阙遥谢圣恩即日起发前去外欲乞到日许臣且依七月十一日已降指挥带元官职诣阙奏事所有新除却俟面奏辞免别听处分冒渎宸严臣不任惶惧陨越之至谨录奏闻伏候戎
申省状
右熹尚书省子以熹再状辞免新除焕章阁待制侍讲恩命九月十四日三省同奉圣旨依已降指挥不允疾速前来供职者伏念熹愚贱小臣屡烦严诏不敢再三辞避谨已即日起发前去欲乞到日许熹且依七月十一日元降指挥带元官职诣阙奏事所有新除却俟面奏辞免别听处分除已具状奏闻外谨具申尚书省伏乞照会
又申省状
右熹尚书省子以熹辞免新除待制侍讲恩命奉圣旨不允依已降指挥疾速前来供职者伏念熹昨以圣恩过厚私义未安三具恳辞自知拙讷不能仰动圣听所以未敢必冀开允只乞许带元官赴阙奏事面陈悃媳鹛处分今来已到国又前项指挥在熹犹有未尽之怀决然不敢冒昧祗受然又不敢再具奏牍频烦天听欲望朝廷特赐敷奏依熹前请庶几早得趋赴行宫奏事瞻望日月之光则熹不胜幸甚谨具状申尚书省伏候钧旨
辞免待制侍讲面奏子
臣一介草野初乏寸长遭遇两朝过加擢用不幸未能有以报效万一而大行至尊寿皇圣帝奄弃万国奉讳攀号欲死无路旋闻太上皇帝哀疚迫切亦厌万机臣子之心尤极震惧所幸复得遭值皇帝陛下祗膺宝命正位当天临御之初首加记忆召命既出除目随颁稽以故常实为超躐自惟鄙拙重以衰残义当力辞以安愚分顾以当仕有职不敢屡渎天威冒昧以来唯冀仰望清光俯鉴愚E今幸二事已遂所怀虽先犬马退就沟壑亦无所恨唯是新除恩命累奏辞免未蒙开允在臣愚悃亦岂不愿因此际会得以所闻一二仰赞大猷独恨病衰足弱拜起艰难目左翳而右昏耳右聋而左重内自量度必至颠Y伏惟圣明必已洞照欲望矜怜特赐处分收还元降除命令臣姑守旧官赐以祠禄放归田里待尽余龄则臣不胜千万大幸干冒宸严伏俟诛殛取进止
辞免待制改作说书状
右熹昨具子面奏辞免新除焕章阁待制侍讲恩命续尚书省子奉圣旨依已降指挥不允日下供职者熹昨蒙误恩辄加\拔实以资浅不敢冒受愚诚屡控天听未孚至於面有奏陈意谓必蒙矜许乃蒙恩旨尚s俞音祗拜以还不胜感激熹己仰体圣意不敢力辞讲筵职事第以未得进说先受厚恩万一异时未有报效而疾病发作不可支吾遂窃侍从职名而去则熹之愚死有余罪欲望朝廷察其情实特为开陈与免待制职名改作说书差遣容熹即日拜命供职或勉强年岁之间少有补於圣主缉熙光明之学见诸行事之实发号施令罔有不臧然後随\沾恩熹亦不敢多逊古语有之事君者大言入则望大利小言入则望小利夫进言於君而望其利已非正理况今一言未入而遽受大利区区於此尤所未安然不敢数具奏状上劳圣览谨具状申尚书省伏候钧旨
与宰执子
熹昨日面禀恳辞恩命意谓愚悃必蒙矜照今被省乃奉睿旨未赐允俞诚意未孚深自咎责然念既蒙君相恩意之重如此今已不敢力辞讲筵职事唯是职名太峻前已具陈庶官侍讲亦无近比欲乞改正然後供职庶於愚分稍得自安熹有状申省敷述义理已极详尽欲望某官特为开陈不惮改命使熹千里而来早得进说上前不至迁延虚度时日亦区区千万之幸频有干渎伏深恐惧
谢御笔以次对系衔供职奏状
右臣十月初十日御前降到御笔一封付臣令臣勿复牢辞次对之职臣昨以新除恩命超躐异常累具辞免日望开允岂意仰勤圣主亲御翰墨俯赐褒谕令勿牢辞E贱小臣分不当得拜受伏读不胜恐惧谨已仰遵圣训系衔供职外谨具奏闻伏乞睿照
回中使子云
熹伏蒙转到御笔一封已祗受讫今有奏状一封称谢得为进呈不胜幸甚
辞免兼实录院同修撰奏状一
右臣今月十四日尚书省子奉圣旨差臣兼实录院同修撰者臣闻命震骇不知所为伏惟高宗皇帝中兴艰难实同创业成功盛德莫可形容信史所传垂法万世宜得鸿博之士执简操笔其间庶几将来有以考信如臣固陋才不逮人白首章句之间仅能略通训诂入侍经幄已愧叨u至於L辑旧闻勒成大典自知寡陋本非所长况复病衰心目俱废岂能冒昧强所不能尘秽简编以取嗤诮在臣非敢自爱实惧仰贻圣朝之羞所有前件恩命臣决不敢祗受欲望圣慈洞鉴诚悃特赐追寝以安愚分谨录奏闻伏候戎
辞免兼实录院同修撰奏状二
右臣昨具状辞免差兼实录院同修撰恩命今尚书省子奉圣旨不允者沥恳控陈必期从欲闻命悚惕不知所言重念臣愚素无史学然於是非得失之故实有善善恶恶之心又况先臣在绍兴初尝掌兹事实事高宗皇帝其於丰佑绍符之际分别邪正用力为多臣虽至愚敢忘斯志今获叨冒复践世官在臣私心岂非幸愿但恨心力凋耗目翳耳昏记忆检寻皆所不便复叨选择备数经帷昼绎夜思犹惧不逮岂有余力可效编摩所以恳辞即非备礼虽被谴却恐惧徒深义当固辞不容默已傥蒙圣察特赐允从庶使妄庸获安愚分臣无任祈天望圣千万恳激之至谨录奏闻伏候戎
谢御笔与宫观奏状
右臣今月二十一日伏降到御笔赐臣朕悯卿耆艾方此隆冬恐难立讲已除卿宫观可知悉臣衰病余年不知引退曲蒙圣造特赐矜怜臣无任感恩荷圣激切屏营之至谨具状奏谢伏乞圣照
乞放谢辞状
右熹今月二十一日伏御笔除熹宫观已具奏称谢讫缘熹脚气发动有妨拜跪欲望朝廷特赐敷奏与免谢辞谨具状申尚书省伏候指挥
辞免宝文阁待制与郡状
右熹昨者恭奉御笔除熹宫观续尚书省子奉圣旨与放谢辞熹即已起发前路听候指挥至二十五日晚又尚书省子奉圣旨除熹宝文阁待制与州郡差遣熹闻命震惊罔知所措伏念熹戆拙有余劝讲无状分当显黜岂合优迁况耳重目昏累尝面奏州郡繁剧尤所不堪所有恩命决难祗受欲望朝廷特赐敷奏令熹只以本官仍旧主管南京鸿庆宫庶协师言以安愚分谨具状申尚书省伏候指挥
辞免两次除授待职名及知江陵府奏状
右臣昨奉手诏宣谕除臣宫观继省又蒙圣恩除臣宝文阁待制与州郡差遣臣以无名不敢冒受即具辞免又奉省恭奉圣旨不允仍除臣知江陵府不候受告疾速之任者宝储峻秩荆楚要藩委寄益隆视远犹迩恩旨之重捧戴难胜然臣伏念昨者皇帝陛下即位之初臣以愚贱E远之踪首蒙眷知召置讲席正以庶官无由入侍禁闼故特假以侍从职名臣於是时固已自料衰病迂阔势必不能久奉清间故尝再三恳辞乞以本官充职庶免後日别致纷纭不唯不蒙开允乃更曲荷天慈加赐手札俾速祗受此见陛下虚心求善屈己下贤之意近岁以来君臣之间所未有也而臣不佞适幸遭逢可谓千载一时之会私念若得因此罄竭凡陋裨补聪明是亦臣子之至愿学问之初心因遂不敢力辞辄尔冒受供职四旬屡得进讲凡所关多蒙开纳而臣抻奁惹斜阌致君尧舜之上遂触忌讳以烦谴诃皇慈过恩犹不加罪亲御翰墨俾就退间旬日之间除书继下荡涤瑕垢曲全始终是亦近岁以来君臣之间所未有也臣虽至愚岂不知感所宜即日拜命奔走率职别图後效以塞前愆而反复思惟前日之罪既以学力未充诚意不至无以仰称明诏感悟天衷衅咎已深不容湔洗所有元借职名已是难复冒居岂敢更叨进擢之宠至於西门甲兵委寄尤重亦岂目盲耳聩之人所宜窃据以误使令昨来虽略申陈然犹未尽底是致今复有此误恩揣分量材决难祗受是敢沥恳直贡封章欲望圣明俯垂鉴察正其旷之罪追还新旧职名俾以寄禄元官复奉鸿庆故宫列圣香火庶几凭恃威灵涵濡德泽未填沟壑之间犹及亲见陛下圣学日新圣德日茂尽送往事居之孝极用贤纳谏之诚永御丕图为宋令主则臣虽即死无复遗憾干试雷霆眷恋轩幄无任皇恐激切之至谨录奏闻伏候戎
贴黄
臣伏G元佑初特起河南处士程颐以为通直郎崇政殿说书後以人言罢守本官权同主管西京国子监颐上奏乞归田里其间有云若臣元是朝官朝廷用为说书虽罢说书却以朝官去乃其分也臣本无官只因说书授以朝官既罢说书独取朝官而去极无义理臣今实以侍讲之故得此待制职名既罢侍讲即所授职名理合追夺与颐所陈事理实无以异伏望圣慈鉴察许臣辞免不胜至幸
申省状
右熹昨具状申乞辞免进职与郡恩命今尚书省子奉圣旨不允仍除熹知江陵府不候受告疾速之任者伏念熹无所能似元系庶官只因圣主欲令进讲遂除侍从职名今既奉职无状莫补豪分尚蒙恩假以秩禄即於私分已为过优先来所授侍从职名自不当得况又宠加峻秩俾殿大藩尤非罪戾残废之人所能负荷已具奏闻乞赐追还新旧职名只以本官还奉鸿庆香火其间叙述义理详明如蒙降出欲望朝廷早赐敷奏特从所请千万幸甚谨具状申尚书省伏候指挥
与宰执子
熹昨被恩奉祠去国自疑罪戾不获躬诣大府面禀辞行下怀至今不胜怅仰兹者乃复叨被除书进职宝储作牧荆楚在熹无状失职负z实无心可备驱使谨已具奏申省皆极详明不敢逐一Z缕以勤听览欲望钧慈察其悃咸赜虢上力赐开陈使区区贱迹得以自安实衰朽迂愚千万之幸干冒威尊不胜震悚
乞追还焕章阁待制奏状二
右臣昨具状奏辞免新除宝文阁待制知江陵府恩命并乞追还昨来任侍讲日所带焕章阁待制职名今尚书省牒奉纫瞬钐峋倌暇┖枨旃臣己於今月十一日望阙谢恩祗受讫得辞阃寄还备祠宫仰荷天慈俯从人欲恩深莫报感极难言然而尚有待制职名未蒙镌削区区愚悃须至重陈伏念臣本是庶官无它劳效元带阁修撰已是两朝过恩比者只缘圣意欲亦令讲书遂使暂陪迩列臣亦自知衰病迂阔决难久冒宠荣故於闻命之初即尝沥恳具奏乞免进职改授说书不谓鄙诚未能上达更烦亲札褒谕益勤遂尔冒居未及两月果以罪戾遣罢而归所被误恩理宜追夺而一再陈恳竟未矜从仰戴皇慈岂胜感激顾以愚分实有未安敢触天威复此祈扣伏望圣明洞照早赐收还或令依旧论撰职名改作主管宫观差遣则在朝廷黜陟之典免紊Ｕ露於微臣进退之宜亦全私谊谨录奏闻伏候戎
贴黄
臣今虽已拜命系j然尚未敢翱鼻敫恭俟报可伏乞圣照
申省状
右熹昨具状申奏辞免进职补郡恩命及乞追还先来任侍讲日所带待制职名近让特授前件宫观差遣熹已即时望阙拜受讫唯是所乞追还职名未奉允俞理难冒据恐惧益深除己再具奏闻外欲望朝廷更赐敷奏特从所请以安愚分则熹不胜千万幸甚谨具状申尚书省伏候钧旨
与宰执子
熹辄有诚恳再冒威严熹昨具申奏辞免进职补郡恩命已荷开允改授祠官尚有所乞收还待制职名未蒙施行熹已具奏及申朝廷再有祈恳欲望某官深赐照察特为开陈俾遂所祈以安愚分则熹不胜千万幸甚
乞追还待制职名奏状三
右臣三月三日尚书省子以臣再奏乞追还焕章阁待制职名奉圣旨不允臣已即时望阙遥谢圣恩讫但念臣之所请实出丹衷天听太高未赐开允迫以私义决难冒居敢复控陈必冀省察盖臣窃以西厢待对名列近臣班序既崇恩礼尤渥盖国家所以宠待儒学议论之贤欲其虽或守藩奉祠於外而犹有论思献纳之责不异朝夕陪侍於禁闼之下出入乎周卫之间也臣之凡愚素号山野入侍经幄仅及四旬意见阔E言辞鄙拙固已自知不堪选用之意惟有中间辄议僖祖皇帝皇家始祖不当一旦并行祧毁且使太庙之祀止及八世降於天子九庙之礼尤非所宜独蒙圣恩特赐宣问亲奉玉音以谓僖祖之庙自不当迁至於再三即以所进议状并子并行降出窃意已蒙嘉纳必遂施行不谓孤论难持竟亦无取退伏循省益愧心尚借宠荣许仍旧职非但有乖舆论亦恐上累清朝控避莫回周章失据敢冒万死再犯天威欲望圣明察臣诚悃纵未重加贬黜亦合收还误恩庶使孤踪获逃後咎臣无任祈天望圣皇恐俟罪之至谨录奏闻伏候戎
申省状
右熹三月三日尚书省子以熹奏乞收还待制职名奉圣旨不允者愚诚既竭聪听未回私义未安不容寝默重以向来曾有妄议太庙初室不合迁毁已蒙圣主宣问嘉纳而朝廷不为施行窃疑其间所陈必是有违典礼自知不学无术难以复近班谨已再具奏闻欲望朝廷特为将上早赐行遣以为臣子孤陋寡闻轻议大典之戒熹不胜幸甚谨具状申尚书省伏候钧旨
与宰执子
熹昨具状奏乞赐收还元降待制恩命未蒙开允私义未安不容寝默重以向来曾有妄议太庙初室不合迁毁已蒙圣主宣问嘉纳而朝廷不为施行窃疑其间所陈必是有违典礼自知不学无术难以复近班谨已再具奏闻并具状申朝廷矣欲望钧慈特为将上早赐行遣以为臣子孤陋寡闻轻议大典之戒熹不胜幸甚干冒威尊皇恐俟罪
申省状
右熹伏尚书省降到子一道以熹辞免焕章阁待制职名奉圣旨不允缘熹目今脚气发作手足拘挛不堪拜起谢恩不得已送建宁府建阳县寄收候痊安日请领别具申奏次谨先具状申尚书省伏乞照会
申建宁府乞保明致仕状
右熹旧患脚气近数发动日加困重不可支吾欲乞守本宫致仕谨具状申建宁府伏乞照会依条施行乞追还待制职名及守本官致仕奏状四
右臣昨具状奏乞赐追还待制职名三月二十八日尚书省子伏奉圣旨次对之职除授已久与庙议初不相关依已降指挥不允不得再有陈请臣以见患脚气有妨拜跪不得谢恩祗受遂将所被省权送建阳县库寄收仍申尚书省照会去讫後来不意病势危笃自知难恋圣朝依例合乞致仕又念见系庶官不敢专具奏牍遂申本贯依条陈乞今来复省恭奉圣旨未赐开允戴恩重叠恐惧难胜揣分扪心但知感激唯是区区本以乡来入侍日浅自知未有毫报称不当仍带旧职出领祠官所以恳避再三即非过为沽激况今疾病沉痼虽未即死精华已竭後效无期更窃宠荣义益难处兼G近日从臣有自西掖出守大藩者犹自止带修撰况臣罪戾方此投闲而所得职名过为优厚以此较彼诚有未安是敢不避烦渎之诛复陈迫切之悃欲望皇明委照圣度并容深察愚衷参稽近比特降睿旨俾遂所祈则臣不胜千万大幸所有昨来陈乞致仕实缘病势危迫方敢冒昧今虽苟延残息终是不堪异日使令不敢更叨廪禄以速满盈之咎亦望矜怜并赐俞允使就穷约庶保余年臣无任祈天望圣俯伏俟命之至谨录奏闻伏候戎
贴黄
臣今者伏蒙吏部【阙】　告命磨勘转官臣即已谢恩祗受可见愚衷非敢饰词妄为逊避伏乞圣照
申省状
右熹累具申奏乞罢所带职名及於建宁府陈乞保明致仕今尚书省子各奉圣旨未赐开允熹以私义难安不能自已不免复申前请别具奏陈如蒙降出欲望朝廷特赐将上俯从所请早赐施行不胜幸甚谨具状尚书省伏候钧旨
与宰执子
熹辄有危恳仰干钧听熹昨以入侍日浅无补豪分既领侍官不当复带旧职累奏乞行追夺未蒙开允近者复以疾病危笃陈乞致仕又蒙圣恩未从所请伏念熹前後所乞皆出诚心非敢诡\饰辞过为矫激未能感格深不自安不免再露血诚复干天听其间陈叙曲折援引比例极为详尽若蒙降出欲望朝廷深察情悃力赐开陈使孤危之迹早遂退藏免以罪戾姓名愚昧识见数干旒久紊Ｕ抡兄氯搜灾胤城闯庠蜢洳皇で万大幸情迫意切言语无伦伏惟钧慈并赐容照乞追还待制职名并自劾不合妄议永阜?陵事奏状五
右臣昨累具奏乞免带待制职名仍以病衰再乞致仕伏蒙垂慈特降睿旨辞职谢事非朕优贤之意不得再有陈请臣即已望阙拜命恭谢圣恩讫自惟愚贱误被睿知陈力无堪辄求闲退更蒙宠渥申谕隆私假以优贤之名却其再至之请顾臣何者可称衮褒感激之深无言以谕所乞致仕谨已恭禀圣训未敢再溷宸聪所辞职名亦已仰体睿慈不敢再祈避免然伏自念去岁叨冒获周行曾因集议永阜?宫妄意辄陈管见欲乞少远日改卜神阜庶妥威灵以延运祚後虽罢议无所施行然在私心岂容自昧今者伏G进奏院报前日小大之臣曾议此者皆已坐罪次第降黜而臣狂妄又尝面奏其迹尤不可R其罪尤不可赦但以所入文字不曾付外是致漏网未抵谴诃若遂隐匿不言更冒荣宠窃虑祗受之後公论不容未及终朝便烦褫夺顾微臣进退之义虽不足言而圣朝刑赏之中则为可惜以此之故反复思惟复致忧疑未敢拜受辄冒斧钺自劾以闻伏望圣明奋发威断付之司败以肃邦刑庶免烦言重劳渊听臣无任祈天俟罪qe屏营之至谨录奏闻伏候戎
申省状
右熹昨具申奏乞免带待制职名仍以病衰再乞致仕今来伏尚书省子奉圣旨辞职谢事非朕优贤之意不得再有陈请熹已望阙谢恩恭禀圣训未敢再乞致仕以烦朝听所有职名仰体圣恩本亦不敢更具辞免却缘去年集议永阜?宫盖尝妄陈管见欲乞少缓发引之期别择宁神之地今者窃见前日臣僚有曾论此者皆已坐罪次第行遣而熹无状乃独幸免区区愚虑实不自安若使祗受圣恩复忝近列窃料非久即致迷误朝廷紊乱刑赏愚贱之迹获罪愈深谨已具奏自劾恭俟严诛如蒙降出乞赐将上取旨特赐处分则熹不胜千万幸甚谨具状申尚书省伏候钧旨
与宰执子
熹辄有愚悃仰干公听熹昨者累奏辞免职名再奏陈乞致仕近省批降睿旨示以优贤之意杜其再至之请恩指隆厚假借超u熹虽至愚岂不知感告老之牍未敢重陈除职之恩亦拟拜受但以顷於?陵尝有妄议今见前後同为此说者皆已坐罪行遣而熹独漏网更冒宠荣窃料公论终不见容异日决难幸免万一拜命之後即致烦言则不唯使圣朝失刑赏之中而区区贱迹亦乖进退之义俯仰qe无地自容谨已具奏自劾及申朝廷去讫欲望某官曲加怜念特赐开陈照例施行庶惬舆议熹不胜千万祈恳之至
乞追还待制职名奏状六
臣昨具奏自劾擅议山陵陈乞免带旧职今者伏尚书省子恭奉圣旨朱熹自劾无罪可待余依已降指挥者频渎天威久须严谴复蒙宥感极涕零伏念臣自去岁误蒙圣恩擢近列使侍讲筵即以迂E寡陋资浅望轻恳辞四五而不获命遂已不敢复辞讲职只虑所带职名大为超躐今若冒受则将来或有罢免却须回纳又致纷纭遂具状申省乞赐敷奏令臣且以元官旧职改充说书其所陈说极为详备寻以宸翰下临不容固避然而口与心誓所有职名只是暂受权带以为入从之阶异时若罢讲官此职决当回纳庶以少赎今日不能力辞之罪其後果以老病怯寒不能立讲曲蒙矜悯重赐亲笔除臣宫观既已拜命又被恩旨进职与郡则臣不敢当而亟如向来私誓之言具奏辞免虽幸追寝後命而犹未镌旧职自是之後凡四具奏力申前恳率皆不蒙开允盖臣本意止为已罢讲官不敢复带侍从职名而於其间三次奏状乃因它事忘其前语此其所以屡渎圣聪而曾不足以少回天意者也於今始觉前日之缪不敢再有它说辄冒万死复此祈恩伏惟圣明洞鉴诚悃特降睿旨照臣去年申省及後来第一第二次辞免奏状早赐施行使臣得以本官仍奉香火屏伏田亩以终余年则臣不胜千万大幸干冒宸严无任祈天俟命激切屏营之至伏候戎
贴黄
臣闻或者谓臣去岁初除之日已受疏封锡服之宠该遇飨恩又叨封赠?补之泽其後又承吏部取会磨勘得转一官皆为已受侍从恩数之实今於职名乃欲回避不无作伪之嫌臣味其言极为有理实於彼时思虑不及致此冒昧追悔无由今又不敢辄乞回纳伏望圣慈并赐处分讨论改正臣不胜幸甚
乞改正已受过从官恩数状
右熹昨具状奏乞免待制职名已蒙圣恩特赐开允仍旧充阁修撰提举南京鸿庆宫已於今月六日望阙祗受及奉表称谢讫窃缘元奏内有贴黄称於昨来已冒疏封锡服之宠封赠?补之泽及用检举磨勘转官皆为已受从官恩数乞赐处分讨论改正今来未奉进止在熹私义实所未安然又不敢频具封章上渎天听只乞朝廷更赐矜怜特为敷奏申蓉司将熹所陈五项事理检照条例逐一讨论悉行改正庶安愚分免紊Ｕ略蜢洳皇ご笤附骶咦瓷晟惺槭》候钧旨
与宰执子
熹复有诚恳敢渎公听熹昨来辞免近职已荷圣恩特从所请不胜幸甚但元奏贴黄内所陈疏封锡服磨勘封赠?补五项欲乞并行改正未蒙施行在熹愚计深不自安今来不敢别具奏牍辄具公状申尚书省欲乞将上取旨特降处分则熹不胜千万幸甚
申建宁府乞保明致仕状
熹年满七十疾病衰残尚忝阶官义当纳禄伏缘见系谪籍不敢冒贡封章乞依条备录申奏令熹守本官致仕庶得偷安田里以尽余年伏候台旨
与宰执子
熹辄有私恳仰干公听熹伏为今岁年满七十疾病衰残尚忝阶官义当纳禄又以见系谪籍不敢冒贡封章遂经本贯建宁府具状陈乞本府以熹罪戾不敢依条保奏已为备录申尚书省去讫欲望钧慈矜念特与敷奏令熹守本官致仕庶得偷安故里待尽余年则熹不胜千万幸甚冒渎威严伏深战栗
乞致仕状
右熹昨为年满七十疾病衰残尚忝阶官义当纳禄又以见系谪籍不敢冒贡封章遂经本贯建宁府具状陈乞本府以熹罪戾不敢依条保奏己为备录申尚书省去讫近者忽G臣僚论列士大夫老不知退之弊已得圣旨播告施行因伏自念虽幸日前已尝有请然今累月未闻可报窃虑本府所申在路或有遗失致熹寸诚不能上达且将重得违戾圣制干犯名教之罪反复思惟不胜恐惧不免冒昧蓦越披诉欲望朝廷矜怜特赐敷奏依熹所乞令守本官致仕庶安贱迹以尽余年免以孤愚再犯吏议则熹不胜千万幸甚谨具状申尚书省伏候钧旨
与宰执子
熹辄有私恳仰干公听熹昨以年满七十疾病衰残尚忝阶官义当纳禄又以见系谪籍不敢冒贡封章遂经本贯建宁府具状陈乞本府以熹罪戾不敢依条保奏己为备录申尚书省去讫今来日久未奉进止又闻臣僚建议申严致仕条限已得圣旨播告施行窃虑元状稽留遗坠使熹重得违戾圣制干犯名教之罪不胜忧惧不免再具公状径申朝廷欲望钧慈矜念特与敷奏令熹守本官致仕庶得偷安故里待尽余年免以孤踪再烦吏议
与宰执子
熹辄有危恳再干崇听熹草野微命罪戾孤踪始生之年号纪建炎岁在庚戌应举入仕脚色分明推移至今适满七十足岁考之礼经合乞致仕顾念名在谪籍深虑不合自陈因窃询考条贯乃知元无妨碍遂於去冬预恳州郡投纳公状乞作今年正月开假之日备录申奏而闾里横议官吏过疑咸谓负罪之人无仕可致不当冒昧自求优逸迁延稽故不为依条保奏至二月半间方得申尚书省状一纸又以私家贫乏无力遣人至三月初方得附发前去寻G邸报知有台臣章疏申严休致旧法已得指挥播告施行方幸所请前已控陈私岁官年元无增减然而引颈俟命今已五旬却方探问得此状三月末间尚未申到窃虑在路稽违或是别有沉匿致使微诚无路上达则於元犯奸恶大罪之外且将更取违戾圣制干犯名教之诛枯朽之余岂堪摧拉谨已具状径申朝廷及具公申禀去讫恐此琐末无由上彻钧听故敢复此缕缕敷陈冒犯威严伏祈鉴照
与宰执子
熹窃以孟夏渐热伏惟某官廊庙尊严政几暇豫神人依赖钧候起居万福熹罪戾孤踪名在谪籍化钧无外得以偷安区区鄙怀岂不知感兹缘年及礼合告休又管某官特为开陈即赐俞允所以上昭圣明优老念旧洗垢匿瑕之美意下使衰朽捐弃之人得托退休之号除废锢之籍而少慰其出身事主一世勤苦之夙心则其为赐也大矣其为劝也广矣然犹非为熹一人设也至於加赐钧翰封示仁榍腋创冠退以委曲保全之意则又仰见洪钧大化之中克勤小物之虑至深至远而熹独幸得被此赐之为安且吉也感激之私言有不能喻者礼当修具公略布万一而圣制有严不敢干紊谨具短少见下情伏惟钧慈特垂照察黄合在望趋拜无期切乞顺时之宜从民之望益保崇重以永太平之基熹下情不胜瞻望拳拳之祝
考异
乞追还待制职名奏状三议论之贤【议一作讲】
晦庵集卷二十三
<集部,别集类,南宋建炎至德佑,晦庵集>

[book_title]卷二十四
钦定四库全书
晦庵集卷二十四　　　　　宋　朱子　撰书【时事出处】
与锺户部论亏欠经总制钱书
二月一日具位朱熹谨东向再拜致书侍郎右司执事熹昨得见执事於省户下忽忽五年矣中间执事来使闽部熹是时方退伏田里有俯仰出入之故虽不得瞻望履舄之余光亦尝以章少卿文所致书辄为数字之记以通於左右是後乃不复敢有所关白不自知其果能达视听否也比来同安I伏簿书尘土中乃闻执事复为天子出使巴蜀万里之外弛去逋负r钱之在官者以数百巨万计弭节来还天子嘉之下所议奏於四方擢执事置尚书省为郎以计六曹二十四司之治可谓宠且荣矣又以执事通於君民两足之义俾执事摄贰於版曹务以均节财用便安元元为职除日流闻四方幽隐无不悦喜以为执事必能以所尝施於蜀者惠绥此民其财力之所不足以助天子仁厚清静之政也今执事之闶率月矣四方之听未有所闻也熹不佞窃有所怀敢以请於下执事盖熹闻之天子悯怜斯民之贫困未得其职故数下大诏书弛民市征口g与逃赋役者之布又诏税民毋会其p赢以就成数又诏遣执事使蜀弛其逋负如前所陈者熹愚窃以为此皆民所当输官所当得制之有义而取之有名者而犹一切蠲除不复顾计又出御府金钱以偿有司是天子爱民之深而不以利为利也明矣而况於民所不当输官所不当得制之无艺而取之无名若所谓亏少经总制钱者乎熹以谓有能开口一言於上以天子之爱民如此所宜朝奏而暮行也而公卿以下共事j阿莫肯自竭尽以助聪明广恩惠前日之为户部者又为之变符檄急邮传切责提刑司提刑司下之州州取办於县转以相承急於星火奉行之官如通判事者利於赏典意外督趣无所不至此钱既非经赋常入为民所逋负官吏所侵盗而以一岁偶多之数制为定额责使偿之【又如合零就整全是经总制钱今年二税放免今年亏欠必多亦不可不知也】自户部四折而至於县如转圜於千仞之坂至其址而其势穷矣县将何取之不过巧为科目以取之於民耳而议者必且以为朝廷督责官吏补发非有与於民也此又与盗钟掩耳之见无异盖其心非有所蔽而不知特藉此为说以诖误朝听耳计今天下州县以此为号而率取其民者无虑什之七八幸其犹有未至於此者则州日月使人持符来逮吏系治挞击以必得为效县吏不胜其苦日夜相与撼其长官以科率事不幸行之则官得其一吏已得其二三并缘为奸何所不有是则议者所谓督责官吏者乃所以深为之地而重困天子所甚爱之民也夫吏依公以侵民又阳自解曰此朝廷所欲得非我曹过也夫愚民安知其所以然者何哉亦相聚而怨曰朝廷不恤我等耳呜呼此岂民之所当输官之所当得者耶其制之无艺取之无名甚矣夫以天子之爱民如此彼所当输当得有艺而有名者犹一切出捐而无所吝况如此者惟其未之知耳一有言焉其无不听且从矣而独爱其言者何哉是执政任事之臣负天子也执事诚能深察而亟言之使所谓亏欠经总制钱者一日而罢去则州县之吏无以藉其口而科率之议寝矣然後坚明约束痛加绳治敢以科率病民者使民得自言尚书省御史台则昔之尝为是者其罪亦无所容矣於以上广仁厚清静之风下副四方幽隐之望无使西南徼外巴zog之民夷独受赐也岂不休哉岂不休哉熹E远之迹於执事有先君子之好而亦尝得一再见辱教诲焉今也执事适在此位为可言者诚不自知其愚且贱思有以补盛德之万分故敢献书以闻惟执事之留意焉方春向温伏惟益厚爱以俟真拜不宣
与李教授书
窃惟朝廷兴建学官以养天下之士使州之士以学於州县之士以学於县以便其仰事俯育之私而非以别异之也然其制财用之法所谓赡学钱者盖州县通得用之今执事之议於提学司曰业於州者得食於县官而业於县者无与焉以熹观之朝廷立学养士之意与夫制财用之法似皆不如此今且置此而以私言之盖朝廷以执事宜为人师故以执事教泉之人为士者执事固不得而尽教之虽使教不能尽亦不愈於坐而弃之乎今执事之议曰使县之任其费执事以为县将焉取之於民者悉矣今兹民力困竭官吏愁劳日不暇给而责之以此是其不能有以教而将直弃之明甚於执事不为有补执事何苦而必行之以弃此县之人也如曰县学所以教者不能如州则诸县者熹所不能知如熹所领学其诵说课试大小条科熹自以为亦无甚愧於执事之门而其师生相接之勤则窃自隐度以为虽执事力或有所未能也谓宜得在假借之域而反以例削之使不得自尽此何说哉熹已具公状申禀而以此私於左右伏惟思究朝廷立学养士之意而考其制财用之法痛念吏民之艰弊而深察熹之所领其於州县有异焉於不可与之中捐而与之亦所以视高明之意有在而不专於已胜足以劝其能者而不能者知所厉焉又况理法有可与者乎干冒威严不胜皇恐
答陈宰书
昨夕坐间蒙出示广文公书似未见察者聊陈其一二李君兄弟之贤闻於闽中熹少时见诸老先生道语其故心甚慕之及来此道过三山乃识其兄迂仲即之粹然而温无诸矜争之色时未识李君以谓其犹兄也至官未久闻其分教是邦心甚喜以为所领县学事有相关者当大得其力助故事有可不可未尝不因书文以喻意指而不意其怒至此也熹所辨七事如左李君书以为熹有少年气尝为论事者当以事理之长短曲直而不当以其年之先後若直以年长者为胜则是生後於人者理虽长而终不可以自伸也又谓奚不於监司郡守前论列此李君之所能而熹诚不敢也所以然者直不欲以监司郡守之势胁持上下耳此李君之所能而熹诚不敢也李君又自谓本无欲胜人之心止是推车欲前耳异哉李君之欲前其车也独不思夫郡县之学本一车耶譬则郡其轸盖而县其衡轭也後其衡轭而独以盖轸者驱驰之曰吾欲前此耳此熹所不晓也又谓四分钱乃郡县学通得用熹既留其二而归其二於郡学矣尚何言使县不得用其二分是犹州不得用其二分也假粮於道是乃前所谓自备钱粮者奚独县学则可而郡学则不可乎推此言之前李君所自谓无胜人之心者熹不信也又谓郡学泉州学也同安学同安县学也各尽力於其中耳此又不然熹前疏所陈云云者非以自高乃所以极论究心一二而求见哀於李君外自有一州之教官上为丞相所自择用下与大府部刺史分庭抗礼而熹铨曹所拟一县小吏而敢有胜之之心乎今李君所云无乃与熹之私指谬也又谓熹不能有所养而於此未能自克此则中其病但熹所争乃公家事无毫发私意於其间此固官长之所深知而其戒熹敢不思也熹已谢学事但此色官钱终不可失盖此乃同安一县久远利害非吾人所得用以徇一旦之私伏惟持之不变以幸此县之人而以熹所陈者晓李君无深怒也李君书与熹前所为并封纳呈他尚容面究
与黄枢密书
窃闻敌酋陨命种人遁走淮北遗民悉降我师此盖天命眷顾宗庙社稷之灵廓清中原以全畀付莫大之庆海内同之然熹之愚虑独不胜私忧过计敢以布於下执事盖自戊午讲和以至於今二十余年朝政不纲兵备弛废国势衰弱内外空虚近岁以来天圣心稍加振理始复渐有条绪然宿弊已深非得同心同德之臣素为海内所属望者为之辅佐进贤退奸修滞补弊要之以尽而持之以久使其势翕然而大变则未可以有为也前日不量事势亟下亲征之诏则既失之易矣然理直言顺庶几有成事同发机有进无退而旷日引月不闻进发之期任国政者不闻有寇忠愍之谋典宿卫者不闻有高烈武之请使诸将惰心六军解体敌骑横突深入两淮兵少而敌益强事急而粮已匮於是戒严未及两月而募兵科借之祸已及民矣向非天佑皇家降罚於彼则胜负之决盖未可知今日之事其不可谓诸公谋於庙堂之效t帅攻城野战之功亦已明矣愚谓正宜君臣相戒兢慎肃改图柄任益修政理以答扬上天眷顾之命不宜坐虞邻国之难以幸为利而遽自以为安也抑今中原之地幅员万里敌人奔走震骇之余力未能争朝廷坐视而不取则持计取之则功绪广而劳费多此正安危得失之机差之毫厘缪以千里不可以不审也熹窃以为必能因其人以守因其粮以食使东南之力不困然後根本固而不摇必有以大慰其来苏之望而深结其同济之心使西北之情益坚然後藩篱密而可恃必使敌人他日痛定力全之後不能复窥吾卢龙之塞然後朝谒陵庙还反旧京之事乃可言也不知今日朝廷之上侍从之列谁为能办此者独旧人之贤起而未用者一二公使之出则重於今日视师之人授之政则贤於今日秉钧之士独恐朝廷终不听用则无如之何耳失今不早为计敌人士马精强固未有损今兹所失独完亮一夫耳万一旬月之间复悉其\挟其丧君之耻以来修怨於我不知朝廷之议复以何计御之a民则民憔悴而不堪募兵则兵脆弱而无用将据中原而与之争则形势未习将弃中原而守淮泗则恢复无期不知议者何以处此苟处之未审而曰姑又以待天幸之来则非愚之所敢知者是以私忧过计夙夜拳拳而不能已也顾衰病之余气短辞拙不能言利害之实然其大要不远是矣阁下以道学履践致身庙堂在诸公间最有人望故熹敢以此言进触冒威尊皇恐无地狂妄之罪惟左右者裁之
答陈漕论盐法书【季若】
熹昨承垂示盐法利害累日究观窃以为适今之宜莫便於此及询诸乡人则其说不无同异不敢不以闻盖问之崇安之人则比其旧费略有所省无不以为便者问之建阳之人则云千金之产今日买盐所折不过千钱而新法输钱半倍其旧又须出钱买引盐食之计引盐至建溪上流比之今价亦不能甚贱则其为利为害未可知也两邑之数具之别纸可见其实又不知他邑如何尔然熹窃谓法之大体实已利便盖强弱均敷已下贫应役之民便省赔费又凡种种弊幸皆无所自而作固不可以轻变但更须博尽\谋多方措置使输钱之数比旧稍轻买盐之价比旧顿减即公私两便法可久行若其不然则官户豪宗昔幸免而今例输者横议纷纷必有所缘而起虽有良法美意不可行矣窃尝思之引价之所以贵以引额之数拘之也本钱之所以多以所支之数取之也此盐之所以贵也卖引之额所以?以所运之数拘之也海船之钱所以取以般运之费计之也此计产输钱之所以重也欲致二利去二害在乎罢海仓之买纳而已矣诚能罢海仓及下四州诸县之买纳而使客人请引南自漳泉北至长溪各从便路径就埕户买盐兴贩则引价可减本钱可轻而盐贱矣引额可增海船可罢而计产所输亦薄矣夫海仓为盐法C害之根本使台知之详矣下四州诸县买纳之弊不异乎海仓而漳州以盗卖合支产盐重为民害使台知之亦详矣使其无害於今日所议之法犹将废置以蠲积弊况所以增官盐之价而厚私盐之利者皆在乎此岂可以不罢而改图其新乎夫卖引之额以上四州逐年运到一千万斤者为率而海仓每岁所取亦止此数尚有乏~不继停留纲运之时故引价至於二十三文而患其贵引钱止得二十三万而患其少皆此之由也熹窃谓夫一千万斤者官运之正数也若夫出於埕户搭於纲船漏於步担而散於四郡之间食之无余者一岁又何啻数百万斤此乃埕户所煎民间所食之实数而前日弃之以为私贩之资者正以海仓侵盗本钱稽留割剥使埕户不愿输官而宁私为贱鬻以耗壳爸急故也今若罢去海仓而收此数百万斤者并入引额则引价每斤可减数钱而所以收引钱大数反增於旧矣【谓如增作一千五百万斤引而一斤止卖二十文亦得三十万贯恐不止此数更乞筹之】又使埕户更无私盐可卖而官盐益快何惮而久不为此夫所以使客人纳盐本钱每斤十二文者将以给埕户为循环本也今官收而官给之在客人则为枉费在埕户则无实利曷若使埕户客人自为贸易而官封之【沿海逐县专委令丞或簿尉】则客人不费四五文可得盐一斤每斤所省数钱足以具舟楫资往来埕户售盐一斤实得四五文比之请於官司名为十二文而经过官吏揽子之手什不得其一二者大相远矣所以使州县桩海船钱五万余贯者本为漕司自海仓运至怀安以待客贩也若罢海仓而使客人径从便路兴贩则此钱固已在所蠲矣行此数者使引价可减本钱可省则官盐自贱而私贩自戢引额可增海船钱可罢则此两项所增所罢之数以减计产所输之数亦不啻什四五矣下四州人户则使径就埕户买盐不限引法但立法以防其兴贩透入上四州界可也此外非熹闻见思虑所及但议者见使司自王侍郎以来三四年间代纳上供其数不少或谓增盐尚有可减之数更望计度如其可减则愿更减分数於三项立法之中均退几钱尤为久远之利使闽中之人相与称曰盐法之利於吾民自陈公始子孙不忘岂不休哉鄙见如此未知当否以下问之勤不敢虚辱既采民言又竭愚虑以称塞万分狂妄之罪尚冀高明矜而恕之幸甚幸甚
答刘平甫书
闻已遣两使议和金人待遇甚厚或疑金势实衰故欲且缓我师耳所遣乃归正人也杨已罢御营用周元特之言也周已还南榻矣山中已闻否伯崇兄不及别上状想且留屏山比日读何书讲论切磋之益想不但文字间也上蔡帖中儒异於禅一节道间省记颇觉有警试相与究之见日面论也
与陈书谩写去只可呈大兄一读而焚之勿留也此言之发其不能受也固宜然万一成行则所言必有甚於此者又将何以堪之耶观此气象不若杜门之为愈下计终当出此耳元履云若为贫即不妨已以行道自任而以为贫处人此正吴材老之论古音也可以一笑
与延平李先生书
熹拜违侍右倏忽月余顷尝附两书於建宁窃计已获关听矣熹十八日离膝下道路留滞二十四日到`山馆於六十兄官舍路中幸无大病今日戴君来诊脉其言极有理许示药方矣云无他病只是禀受气弱失汗多心血少气不升降上下各为一人其他曲折皆非俗医所及顷在建阳惟见大湖一亲戚语近此耳至於心意隐微亦颇得之信乎其不可R也熹向蒙指喻二说其一已叙次成文惟义利之说见得未分明说得不快今且以泛论时事者代之大略如日前书中之意到阙万一得对毕即录呈也但义利之说乃儒者第一义平时岂不讲论及此今欲措辞断事而茫然不知所以为说无乃此身自坐在里许而不之察乎此深可惧者此间亦未有便姑留此幅书以俟附行若蒙赐教只以附建宁陈丈处可也天气未寒更乞为道保重以慰瞻仰九月二十六日拜状不备
与魏元履书
熹六日登对初读第一奏论致知格物之道天温粹酬酢如响次读第二奏论复雠之义第三奏论言路壅塞佞幸鸱张则不复闻圣语矣副本已送平甫托写呈当己有之矣十二日有旨除此官非始望所及幸甚幸甚然阙尚远恐不能待已具请祠之辞日投之更属凌丈催促必可得也和议已决邪说横流非一苇可杭前日见周葵面质责之乃云此皆处士大言今姑为目前计耳熹语之曰国家亿万斯年之业参政乃为目前之计耶大率议论皆此类韩无咎李德远皆不复寻遂初赋矣庶寮唯王嘉叟诸人尚持正论然皆在闲处空复尔为两日从官过堂诣府第不知所论云何欲少赞之辄不值未知渠所处也言路惟小坡论甚正但恐其发不勇不能胜\楚尔王之望龙大渊已差使副不知尚能挽回否诸非笔札可尽
共父之出中批所命朝野不知所坐本欲作先生一书醉矣不能因书及之亦令平甫写其副藁寄呈矣
与魏元履书
近时一种议论出於正人之口而含糊鹘突听之使人愦愦似此气象规模如何抵当得王之望尹穑辈更何足挂齿牙间也
与陈侍郎书
昨者伏蒙还赐手书慰藉甚厚拜领感激不知所言而奉祠冒昧之请又蒙台慈引重再三卒以得其所欲所示堂帖谨以祗受仰荷恩眷尤不敢忘而不知所以报也盖熹赋性朴愚惟知自守间一发口枘凿顿乖度终未能有以自振於当世退守丘园坐待沟壑而已今以阁下之力得窃廪假以供水菽之养其为私幸亦已大矣顾以义分犹有侥冒之嫌而阁下推挽之初心犹以为不止於此此则岂熹所敢闻哉又蒙垂喻今日之事慨然有婧跗淠言罩叹且承任职以来屡有建白去处之义自处甚明熹也虽未获与闻其详然有以见贤人君子立乎人之本朝未尝一日而忘天下之忧亦不肯以一日居其位而旷其职盖如此然犹不鄙迂愚E贱之人而语之及此其意岂徒然哉熹诚不足以奉承教令然窃不自胜其慕用之私是以忘其不佞而试效一言焉执事者其亦听之熹尝谓天下之事有本有末正其本者虽若迂缓而实易为力浩淠┱咚淙羟兄炼实难为功是以昔之善论事者必深明夫本末之所在而先正其本本正则末之不治非所忧矣且以今日天下之事论之上则天心未豫而饥馑荐臻下则民力已殚而赋a方急盗贼四起人心动摇将一二以究其弊而求所以为图咧术则岂可以胜言哉然语其大患之本则固有在矣盖讲和之计决而三纲颓万事隳独断之言进而主意骄於上国是之说行而公论郁於下此三者其大患之本也然为是说者苟不乘乎人主心术之蔽则亦无自而入此熹所以於前日之书不暇及他而深以夫格君心之非者有望於明公盖是三说者不破则天下之事无可为之理而君心不正则是三说者又岂有可破之理哉不审合下前日之论其亦尝及是乎抑又有大於此者而山野之所弗闻弗知者乎合下诚得其本而论之则天下之事一举而归之於正殆无难者而吾之去就亦易以决矣熹窃不自胜其愤懑之积请复得而详言之夫沮国家恢复之大计者讲和之说也坏边陲备御之常规者讲和之说也内蛭崦裰乙逯心而外~故国来苏之望者讲和之说也苟逭目前宵旰之忧而养成异日宴安之毒者亦讲和之说也此其为祸固已不可胜言而议者言之固已详矣若熹之所言则又有大於此者盖以祖宗之雠万世臣子之所必报而不忘者苟曰力未足以报则姑为自守之计而蓄憾积怨以有待焉犹之可也今也进不能攻退不能守顾为卑辞厚礼以乞怜於仇幸而得之则又君臣相庆而肆然以令於天下曰凡前日之薄物细故吾既捐之矣欣欣焉无复分毫忍痛含w迫不得已之言以存天下之防者呜呼孰有大於祖宗陵庙之者而忍以薄物细故捐之哉夫君臣之义父子之恩天理民Ｖ大有国有家者所以维系民心纪纲政事本根之要也今所以造端建极者如此所以发号施令者如此而欲人心固结於我而不离庶事始终有条而不紊此亦不待知者而凛然以寒心矣而为此说者之徒惧夫公论之沸腾而上心之或也则又相与作为独断之说傅会经训文致奸言以深中人主之所欲而以自托其私焉本其为说虽原於讲和之一言然其为祸则又不止於讲和之一事而已是盖将重吾君使之傲然自圣上不畏皇天之谴告下不畏公论之是非挟其雷霆之威万钧之重以肆於民上而莫之敢撄者必此之由也呜呼其亦不仁也哉甚於作俑者矣仁人君子其可以坐视其然而恬然不为之一言以正之乎此则既然矣而旬日之间又有造为国是之说以应之者其欺天罔人包藏险慝抑又甚焉主上既可其奏而t公亦不闻有以为不然者熹请有以诘之夫所谓国是者岂不谓夫顺天理合人心而天下之所同是者耶诚天下之所同是也则虽无尺土一民之柄而天下莫得以为非况有天下之利势者哉惟其不合乎天下之所同是而强欲天下之是之也故必悬赏以诱之严刑以督之然後仅足以o制士夫不齐之口而天下之真是非则有终不可诬者矣不识今日之所为若和议之比果顺乎天理否耶合乎人心否耶诚顺天理合人心则固天下之所同是也异论何自而生乎若犹未也而欲主其偏见济其私心强为之名号曰国是假人主之威以战天下万口一辞之公论吾恐古人所谓德惟一者似不如是而子思所称具曰予圣谁知乌之雌雄者不幸而近之矣昔在熙宁之初王安石之徒尝为此论矣其後章蔡京之徒又从而绍述之前後五十余年之间士大夫出而议於朝退而语乎家一言之不合乎此则指以为邦朋邦诬而以四凶之罪随之盖近世主张国是之严凛乎其不可犯未有过於近时者而卒以公论不行驯致大祸其遗毒余烈至今未已夫岂国是之不定而然哉惟其所是者非天下之真是而守之太过是以上下相徇直言不闻卒以至於危亡而不悟也传曰差之毫厘缪以千里况所差非特毫厘哉呜呼其可畏也已奈何其又欲以是重误吾君使之寻乱亡之辙迹而躬驾以随之也呜呼此三说者其为今日大患之本明矣然求所以破其说者则又不在乎他特在乎格君心之非而已明公不在朝廷则已一日立乎其位则天下之责四面而至与其颠沛於末流而未知所济孰若汲汲焉以勉於大人之事而成已成物之功一举而两得之也熹杜门求志不敢复论天下之事久矣於合下之言窃有感焉不能自己而复发其狂言如此不审高明以为如何也尚书王公计就职已久方t邪竞逐正论消亡之际而二公在朝天下望之屹然若中流之底柱有所恃而不恐虽然时难得而易失事易毁而难成更愿合谋同力早悟上心以图天下之事此非独熹之愿实海内生灵之愿也
与汪帅论屯田事
崇安有范芑通判者顷从郑资政镇蜀能言当时汉中屯田之利所以实边郡纾民力省岁费者甚有条理不知其幕府文书犹有存於今日者否就使不完当日官吏必尚有可访者今之所谓和好岂可长保万一可保而在我者亦岂当但为安坐以守所保之计乎聚人之本财用为急与其卖度牒责财於民而其首以~生聚之源卖官告使入仕之流猥滥讹杂以为吾民之病孰若因天时分地利借力於饱食安坐之兵而坐收富强之实效乎况前人已试之验未远在博访而亟行之尔稼穑之功经岁乃成然当可为之时缓之一日则失一岁之事今以合下之明乘此边事少休岁收大稔之际兵民皆有余力可以就事况诸司又皆通情则事之在汉中者亦可委曲审议而共为之失今不为恐後难复值此可为之会矣熹在远僻不能深得利病之详然得於传闻参以简册所记载窃以为此最当今边防之急务而申军律练士卒备器械抑又次之皆不可不先事预谋以为之备不审台意以为如何
与曹晋叔书
熹此月八日抵长沙今半月矣荷敬夫爱予甚笃相与讲明其所未闻日有问学之益至幸至幸敬夫学问愈高所见卓然议论出人意表近读其语说不觉胸中洒然诚可叹服岳麓学者渐多其间亦有气质醇粹志趣确实者只是未知向方往往骋空言而远实理告语之责敬夫不可辞也长沙使君豪爽俊迈今日奇士但喜於立异不肯入於道德可惜屡询近况似深念尊兄者曾得近书否共父到阙之後言事者数矣其言又皆慷慨劲正近世之所未有圣主聪明无不容纳然所忧者一薛居州若得三五人赞助之国事或可扶持也此岂人力所能参哉看上苍如何耳
与魏元履书
被教备悉至意大⒅环潘扳耷盍绞露放税是秋冬间事且与诸公商量未晚廪穷亦是州县间合行事似不必闻之朝廷朝廷每事如此降指挥恐不是体面昨日已作芮书今录呈不知且如此可否第五等是五百文以下其间极有得过之人若物业全被水伤固不可不全放若但伤些小如何一例放得但百十钱以下产户即不能如此分别与全放不妨尔西府书旦夕遣去熹亦当作书且以老兄所说与熹鄙意告之惟其所择但一两县灾伤似只是监司州郡事若执政者切切然只专为乡里理会事似属偏颇道理亦不如此芮漕之书相咨问如此若以诚告岂有不行徐任亦方留意此事尽得商量若商量到十数日间亦须有定议矣朝廷在千里外其为报应岂不缓耶但商量事须酌中合宜教人行得即无不可告之理其或不入咎乃在彼若自家所说过当教人信不及行不得则是自家未是安得专咎他人耶况禹稷子事体不同吾人已是出位犯分了若合告州府监司者告州府监司合告朝廷者告朝廷尽诚以告之而行与不行付之於彼犹未为大失今又向如此却似未是道理盖此事一发使朝廷失虑四方之体州郡监司失其职吾辈失其守虽活千人不可为也如何如何不若更度事理之所宜力告诸公有合朝廷应副者令自申明而约以助其请则庶几或可尔谢诸公书必已有定论顷见伊川集中谢韩康公乃是除讲官後方谢之吴宪既得书却难不答且答其书因谢其意似无不可但诸公无书来者则未须尔将来谢帅之辞不过自叙已意谢其荐扬而已【横渠有数篇谢人荐举书甚佳】何必作佞语亦何必作么堑荐书中有此人姓名亦是人生不幸事此古人所以难受爵位也养源小批如此而遂竟去何耶熹看得今日之事只是士大夫不肯索性尽底里说话不可专咎人主柳子厚曰食君之禄畏不厚兮惮得位之不昌退自服以默默兮曰吾言之不行今人多是此般见识也得汪文六月十九日九江书云六月末可到玉山於彼俟请祠之报已作书速其行矣一请犹是礼数若又再请则无谓矣熹与书云有如再请忽遂雅怀而治乱消长由此遂分岂惟公终身恨之天下後世亦且有所归责矣不知渠又以为如何所欲言甚\亟遣人草草
与魏元履书
里中大稔数年所无幸事然小民债负亦倍常年比收a已想亦无余矣昨得赵推书云漕司已备录熹子行下府中未知後来如何王守赵漕都未通书盖亦懒与此事矣其父前月二十间因论王琪专被密旨筑真州城不经由三省密院大忤上旨批与端殿宫观次日又批与知隆兴乞放谢却令朝辞乞以念八日又令初四日却似悔前举之失然共父书云陈丈力争此事恐亦不能久两公在朝虽做大事不得然善类不无所持今各辞去亦可虑也书中令致意尊兄云事体与昔不同陈丈若去则此事当自审处平父亟遣人至云际人立俟书草此为报集议文字上内钦夫他文未暇检然多取而不究其旨此乃尊兄旧病何为未能去耶芮老书中相告戒切中拙病荷其相爱之意不敢忘也
贺陈丞相书
?闻制书延拜进秉国均凡在陶熔孰不欣赖伏惟明公以大忠壮节早负天下之望自知政事赞襄密勿凡所论执皆系安危至其甚者辄以身之去就争之虽未即从而天子之信公也益笃天下之望公也益深檩檩然惟惧其一旦必去而不可留也夫明公所以得此於上下者岂徒然哉今也进而位乎天子之宰中外之望莫不欣然咸曰陈公前日之言天下之言也争之不得危於去矣而今乃为相则是天子有味乎陈公之言而将卒从之也陈公其必以是要说上前而决辞受之几矣且天下之事其大且急者又不特此陈公果不得谢而立乎其位必且次第为上言之为上行之其不默然而受兀然而居也明矣熹虽至愚亦有是说然今也听於下风亦既余月政令之出黜陟之施未有卓然大异於前日则是明公盖未尝以中外之望於公者自任而苟焉以就其位矣熹受知之深窃所愧叹未知明公且将何以善其後也请得少效其愚而明公择焉盖闻古之君子居大臣之位者其於天下之事知之不惑任之有余则汲汲乎及其时而勇为之知有所未明力有所不足则咨访讲求以进其知扳援汲引以求其助如夯鹱吠鲇炔桓乙陨倩荷喜桓矣奁渚以为不足与言仁义下不敢鄙其民以为不足以兴教化中不敢薄其士大夫以为不足与成事功一日立乎其位则一日业乎其官一日不得乎其官则不敢一日立乎其位有所变而不肯为者私也有所畏而不敢为者亦私也屹然中立无一毫私情之累而惟知为其职之所当为者夫如是是以志足以行道道足以济时而於大臣之责可以无愧不审明公图所以善其後者其有合於此乎其有近於此乎无乃复有进於此者而熹之愚不足以知之乎愿亟图之庶乎犹足以终慰天下之望母使前日之欣然者更为今日之悒然也抑熹又有请焉盖熹尝辱明公赐之书矣其言有曰前辈为大臣不过持循法度主张公道知无不言履君以德公行赏罚进贤退不肖而已今日事有至难风俗败坏官吏苟且强敌在前边备未立如之何其可为也熹愚不肖深有所疑盖凡明公之所易者皆古人之所难而明公所难者乃古人之所易也反复思虑不得其说将以质之左右而未暇也今者敢因修庆而冒以为请伏惟明公试反诸心而以事理之轻重本末权之诚知夫真难易之所在而有以用其心焉则亦无难之不易矣诗曰伐柯伐柯其则不远愿明公留意则天下幸甚
答魏元履书
所喻杜征南语此固切论然今日之事恐异於此盖彼以强大兼人之国故其计谋规画不得不然今以弱小自守而义当有为乃其义理事势不得不尔今日虽无征南之明略而天下之事当得但已耶愚谓孟子所谓成功则天董子所谓明道正义武侯所谓鞠躬尽力死而後已成败利钝非所逆料者正是今日用处若以征南之言为正窃恐落第二义也前日答书思虑偶不及此见来书又言之聊发其愚不知老兄以为如何也顷见林黄中说在宫邸读史记秦伐楚王翦李信争兵多少处偶及近事因云今乃欲以数万之卒横行中原何其虑事之不详也熹因为言此事正不尔秦灭六国楚最无罪故楚既亡而其国人悲思有三户之谣则当时秦人之攻楚人之守势可知矣今日之事与此正相反奈何以为比乎此与所论亦稍相似因谩及之大抵议论先要根本正当然後纪纲条目有所依而立近看论语说及为儿辈说唐监因得究观范太史之学不知此人胸中如何其议论乃尔暇日试熟观数过当见古人论事轻重缓急之方矣每读至会心处未尝不废卷而叹也
与陈丞相书
熹中夏毒热恭惟仆射平章枢使相公钧候起居万福熹昨奉咫尺之书修致庆问因以愚虑上渎高明自揣妄庸宜得谴斥之罪乃蒙钧慈还赐手教抚存开纳礼意勤厚伏读三叹有以见明公位愈高而心愈下德弥盛而礼弥恭果非小人之腹所能料也台司礼~不敢复致谢惟是区区归心黄合之下未始一日而忘忽又奉承堂帖戒以祗事之期囊封疾置似亦非常制所当得者自顾何人可以当此尤窃恐惧不能自安然熹之狂朴愚不堪世用明公知之盖有素矣顷自祠官叨被除目闻命之初即惕然有不敢当之意顾以近制不应辞避之科因欲复求祠官几得斗升之禄以共水菽之养则又以待次尚远惧有贪躁之嫌是以因仍寝嘿以至於今幸官期已及而庙堂又特为下书以招徕之则熹之不获已而有求似亦不为甚无谓者已别具子一通道其所欲伏惟明公哀怜而幸听之不使轻犯世故以贻亲忧则明公之赐於熹厚矣或恐未即遽蒙矜许则熹请得复罄其说盖熹虽愚不肖无所短长然区区用力於古人之学天下之义理亦庶几不为懵然者岂不知外有君臣之义内有母子之情而平生知已如明公者待之又不为不厚岂不愿及明时效尺寸以报君亲酬知遇而直逡巡退缩以求守此东南之陂乎此其中必有甚不得已者惟明公幸察焉而听其所欲使得窃祠官之禄以养其亲而自放於荒闲寂寞之境以益求其所志庶乎动心忍性涵泳中和赖天之灵得遂变化其狂朴愚之质则异时明公未忍终弃犹欲熏沐而器使之其或可以奉令承教而不敢辞也明公亦宜自谋所以清化原革流弊者使乾刚不亢而君道下济忠谠竞劝而臣道上行则天地交泰上下志同而天下之士虽有嚣嚣然处畎亩而乐尧舜者犹将为明公出况如熹者又岂足道也哉伏惟明公勉焉则天下幸甚自余加获鼎食以慰具瞻熹不胜恳祷拳拳之至谨奉手以闻伏惟照察
与汪尚书书
自顷拆号日望登庸尚此滞留不省所谓海内有识之士盖莫不为明公迟之而熹之愚独有为明公喜者盖以省闱之取舍观之则疑明公於天下之义理尚有当讲求者而喜其犹及此闲暇之时也自道学不明之久为士者狃於偷薄浮华之习而诈欺巧伪之奸作焉上之人知厌之矣兹欲遂变而复於古一以经行f之则古道未胜而旧习之奸已纷然出於其间而不可制世之人本乐纵恣而惮绳检於是乘其隙而力攻之以为古道不可复行因以遂其自恣苟简之计俗固已薄为法者又从而薄之日甚一日岁深一岁而古道真若不可行矣譬之病人下寒而客热炽於上治其寒则热复大作俗工不求所以治寒之术遂以为真热而妄以寒药下之其不杀人也者几希矣苏氏贡举之议正如此至其诋东州二先生为矫诞无实不可施诸政事之间则其悖理伤化抑又甚焉而省为盗用此文者两人明公皆擢而之\人之上是明公之意盖不以其说为非也生於其心害於其政发於其政害於其事明公未为政於天下而天下之士已知明公之心争诵其书以求速化耳濡目染以陷溺其良心而不自知遂以偷薄浮华为真足尚而敢肆诋欺於昔之躬行君子者不为非也况於一旦坐庙堂之上而以宰相行之其害又当如何哉明公前者正张纲之谥深诋王氏之失识者韪之而今日之取舍乃如此死者有知得无为纲所笑不审明公亦尝悔之否乎熹愚无知辱知\甚厚往者亦尝关说及此而今略验矣故独不敢以延拜之迟为恨而以犹得及此暇时讲所未至为深喜明公若察其愿忠之意而其忘分之诛则愿深考圣贤所传之正非孔子子思孟程之书不列於前晨夜览观穷其指趣而反诸身以求天理之所在既以自正其心而推之以正君心又推而见於言语政事之间以正天下之心则明公之功名德业且将与三代王佐比隆而近世所谓名相者其规模盖不足道况苏氏浮靡机变之术又其每下者哉熹忽被堂帖戒以官期本不欲行今乃得遂初心有书恳丞相求祠禄以供水菽之奉恐或怒其不来未易遽得即乞从容一言之赐早遂所求幸甚幸甚参政梁公之门初无洒扫之旧不敢以书请又恐疑於简已也有子一通乞转致之且及此意则又幸甚熹不敢复论时事盖亦有不待论而白者明公尚勉之哉
答汪尚书书
徐y转致五月二十七日所赐教帖恭审比日暑雨润溽台候起居万福感慰之深伏蒙劝行尤荷眷念熹近拜手并申省状自崇安附递?请祠禄不审已得彻台听否熹孤贱无庸学不加进而抻奕丈跤胧辣吵圩远炔豢暗笔乐用久矣往者犹意明公来归必将有以上正君心下起颓俗庶几或可效其尺寸以佐下风是以未敢决然遂为自屏之计而今也明公之归亦既累月矣似又未有以大慰区区平昔之望则熹也尚复何望於他人而可辄渝素守以从彼之昏昏哉所以深不获已而有前书之请非独自为亦欲明公识察此意而图其新耳今承诲饬之勤敢不深体至意然熹愚窃谓明公必欲引内其身不若听用其言言行矣则其身之出也可以无所愧其不出也可以无所恨若言不用道不合顾踽踽然冒利禄而一来前有厚之愧後有骇机之祸熹虽至愚独何乐乎此而必为之而明公亦何取乎熹而必致之也抑明公之教熹曰既到之後若有未安则在我矣两得元履书亦以公言见告如此此则明公爱熹之深而所以为熹谋者反未尽也夫事之可否方杂乎冥冥之中而未知所决则姑为之以观其後可也今此身之不可仕仕路之不见容已昭然矣尚何待於既至然後有所未安耶古之君子量而後入不入而後量今身在山林尚恐不能自主况市朝胶扰之域当世之大人君子至是而失其本心者踵相寻也若熹者又可保其不失耶故熹深有所不能无疑於明公之计惟前书之恳敢因是而复有请焉如蒙矜许固为大幸若其不遂则熹岂敢坐违朝命而不一行但老人年来多病既不敢劳动登途又不敢远去膝下只此一事便自难处藉令单行至彼就职则便被拘縻不就则重遭指目就职之後遽去则又似无说不去则自违素心凡此曲折皆已思之烂熟其势必至颠沛无可疑者伏惟明公以其所以见爱之心施之於此而为之谋则必有所处矣然熹亦非必欲祠禄若荒僻无士人处教官少公事处县令之属似亦可以藏拙养亲但恐无见阙耳穷空已甚若有数月之阙即不可待又不若且作祠官之为便也复因徐y便人拜区区底敢尽布之伏惟明公察焉进见未期伏乞进德修业为主眷人千万自重不宣谨
答汪尚书书
国史侍读内翰尚书文台席去月十一日徐y转致台翰之赐即已具尽布腹心今当彻听闻久矣今日得崇安递中十八日所赐教帖伏读再三仰认至意感服之余得以窃闻比日暑中台候起居万福又以为慰熹学不加进而迂戾日甚特以去违门墙之久明公不深知犹复以故意期之移书招徕词旨笃厚此见高明好贤乐善之意有加於前而熹无以堪之徒自惧耳区区之怀所欲陈者所附徐y书已索言之但不知向托元履致丞相书及申省状等曾一一投之否度可否之报必已有所定然未知诸公所以必欲其来何谓也哉以为欲行其道则熹学未自信固无可行之道今日所处人得为之又非可行之官且诸公皆以耆德隽望服在大僚而纪纲日紊奸幸肆行未有能遏之者又非有可行之效也以为欲荣其身则使熹捐亲而仕舍灵龟而观\颐随行逐队则有持禄之讥n首信眉则有出位之戒是亦何荣之有哉凡此数者久已判然於胸中往时犹欲以明公卜之是以未敢决然为长往之计今明公还朝O年诸事又且如此则熹亦岂待视一魏元履而为去就哉然闻元履数有论建最後者尤切至若一旦真以此去则有志之士虽欲不视之以为去就亦不可得矣盖出处语默固不必同然亦有不得不同者皆适於义而已熹累蒙敦譬固已不敢辄徇匹夫之守今只俟前日之报若已得请固为幸甚无所复言若犹未也而诸公果能协成元履之论使圣德日新谗佞屏远逆耳利行之言日至於前而无所忤焉则熹失所望於前者犹或可以收之於後又何说之辞哉程张二先生固可仕而仕然亦未尝不可止而止也熹则何敢议此特因来教而及之至於前日冒进瞽言明公不以为谴而欲与之上下其论且将推是而益省察焉明公进德不倦之意可谓盛矣然事变无穷几会易失酬酢之间盖有未及省察而谬以千里者是以君子贵明理也理明则异端不能惑流俗不能乱而德可久业可大矣若熹前日所请欲明公致一於孔孟程子之书者乃穷理之要不审高明果以为何如也近见吕申公家一二议论殊乖僻悖理不谓原明亲炙有道而所见乃尔向见明公笃信之今亦觉其非否盖天下无二道今两是相持於胸中所以临事多疑而当疑者反不察也所欲言者无穷薄暮欲遣书入递不能尽怀伏惟益为此道千万自重不宣
陈丞相书
熹昨以愚恳冒渎威尊似闻钧慈怜念未许遽就闲退区区感激何可具言实以鄙性糜薮ナ峦发窃观近事深恐一旦不能自抑以取罪戾不肖之身非敢自爱诚惧仰负相公手书招徕之意重玷听言待士之美则其为罪大矣伏况老亲行年七十旁无兼侍尤不欲其至於如此旦夕忧烦几废寝食人子之心深所不遑是敢再沥悃诚仰干大造欲乞检会前状特与陶铸岳庙一次俾得婆娑丘林母子相保遂其麋鹿之性实为莫大之幸情迫意切不知所言伏望钧慈俯赐怜察
答汪尚书书
熹此月二日递中领赐教即以尺书附递拜答续又领章左藏寄来台翰又以数字附刘审计伸前日之恳不审今皆呈彻未也忽徐y送示九日所赐手帖?审即日秋暑盛德有相台候起居万福感慰不可言重蒙戒喻令熹审思出处之计苟合於义他不必问也熹虽至愚荷明公矜念之深教诲之切至於如此岂不愿奉承一二少答知己之遇然区区之意已具前书更望留意反复则有以知熹之所处其度於义盖已审矣但恐熹所谓义乃明公所谓不必问者而忽之耳然熹既已申省则今日亦须再得省而後敢行但至彼不过恳辞而归他亦无以自效却虑一旦亲见诸公之音声色有不能平所发或至放过甚以自取戾则明公虽欲曲加庇护而不可得殆不若早为一言遂其所请之为愈也前书戒以勿视元履为去就熹固已略言之矣夫朝有阙政宰执侍从台谏熟视却立不能一言使小臣出位犯分颠沛至此已非圣朝之美事又不能优容\励顾使之逡巡而去以重失士心又不俟其自请而直谴出之则骇听甚矣陈公之待天下之士乃如此明公又不少加调护而听其所为则熹亦何恃而敢来哉盖熹非敢视元履为去就乃视诸公所以待天下之士者而为进退耳愿明公思之为熹谢陈公熹之坐违朝命已三月矣欲加之罪不患无辞既不早从所请则不若正其违傲之罪而谪斥之亦足以少振风声使天下之士知守道循理之不可为而一於阿谀委靡之习以遂前日之非亦一事也不识明公其亦以为然乎顷年陈公在建安明公在蜀郡熹尝获侍言於陈公窃以为天下之事非两公不能济陈公盖不辞也至於今日乃复自忧言事之不效往者则不可谏矣来者其亦尚可追乎伏惟明公深达陈公相与亟图之熹之心盖犹不能无拳拳也承谕旦夕即上告归之请熹窃惑之盖明公非不可去特万里还朝主知人望如此其不薄也一旦未有以藉手而无故以去此古人所以有屑屑往来之讥也愚意却愿明公审思以合於义毋使人失望焉则熹之愿也陈公子一通乞赐传达幸甚幸甚邈然未有拜侍之期伏惟顺时之宜为国自重不宣
与陈丞相书
屡以愚恳冒渎钧听未蒙矜许忧惧实深今日复得尚书汪公书戒以速行谨以愚见复之颇尽曲折窃恐相公未知区区之心试取而一观之则知我罪我当有所决矣熹受知之深岂愿如此亦惟有以深瞩其不得已之故或遂改图则不惟熹犹有望焉而天下实受其赐惟相公深图之
答刘平甫书
领武昌五月下旬书知行李平安登览雄胜甚慰所怀而安国诸词更勤手笔读之使人飘然直有凌云之气也比日新秋尚热伏惟到荆已久侍奉万福熹请祠久不报昨得元履书云相君怒甚恐不可得然三得汪尚书书已两报之竭尽底次第亦须见怒矣或恐更有备礼文字来即当再入文字强勉一到衢婺间听朝命又不得请即烦一到面恳诸公恐到彼终无好出场耳元履竟不容於朝虽所发未为中节然比之尸位素餐口含瓦石者不可同年语矣陈固无可观汪亦碌碌知人之难乃如此此则拙者之误一兄也闻到鄂已有所处置威望隐然甚善甚善到荆不知又别有何施行想规模素定不劳而政举也边候既未耸统帅之命当且中止似亦不必切切以为言熹向两书为一兄言此知皆达否
答张钦夫
昨所惠吴才老诸书近方得暇一观始谓不过浅陋无取未必能坏人心术如张子韶之甚今乃不然盖其设意专以世俗猜狭怨怼之心窥圣人学者苟以其新奇而悦之其害亦有不胜言者道学不明无一事是当更无开眼处奈何奈何元履十六日已到家昨日遣书来未暇往见之然想其脱去樊笼快适当如何也诸公既不能克已从善使人有乐告之心又曲意弥缝恐有失士之诮用心如此亦已缪矣熹所与子谩录呈足以见区区然勿视人幸甚
晦庵集卷二十四
<集部,别集类,南宋建炎至德佑,晦庵集>

[book_title]卷二十五
钦定四库全书
晦庵集卷二十五　　　　　宋　朱子　撰书【时事出处】
答张敬夫书
垂喻曲折必已一一陈之君相之意果如何今当有一定之论矣伏蒙不鄙令诵所闻以万一此见临事而惧之意推是心也何往不济然此盖非常之举废兴存亡所系不细在明者尚不敢轻况愚昧荒迷之余其何敢轻易发口耶大抵来教纲领极正当条目亦详备虽竭愚虑亦不能出是矣顾其间有所未尽计非有所不及恐以为无事於言而不言耳请试陈之夫春秋之法君弑贼不讨则不书葬者正以复雠之大义为重而掩葬之常礼为轻以示万世臣子遭此非常之变则必能讨贼复雠然後为有以葬其君亲者不则虽棺椁衣衾极於隆厚实与委之於壑为狐狸所食蝇蚋所嘬无异其义可谓深切着明矣而前日议者乃引此以开祈请之端何其与春秋之义背驰之甚耶又况祖宗陵寝钦庙梓宫往者屡经变故传闻之说有臣子所不忍言者此其存亡固不可料矣万一狡寇出於汉斩张耳之谋以误我不知何以验之何以处之熹昨日道间见友人李宗思相语及此李云此决无可问为臣子者但当思其所以不可问之痛沫血饮泣益尽死於复雠是乃所以为忠孝耳此语极当若朝廷果以此义存心发为号令则虽聋跛L之人亦且增百倍之气矣何患怨之不报耻之不雪中原之不得陵庙梓宫之不复而为是纰缪倒置有损无益之举哉不知曾为上论此意请罢祈请之行否此今日正名举义之端不可不审万一果有如前所陈张耳之说却无收杀若前日之言未尽此意当更论之此不可放过也其他则所论尽之但所谓德者当如何而修所谓人才者当如何而辨所谓政事者当如何而立此须一一有实下功夫处【愚谓以诚实?畏存心而远邪佞亲忠直讲经训以明义理为之辅凡廷臣之狡险逢迎软熟趋和者以渐去之凡中外以欺罔刻剥生事受宠者一切废斥而政令之出必本於中书使近习小人无得假托以紊政体此最事之大者】又须审度彼已较时量力定为几年之规若孟子大国五年小国七年之说其间施设次第亦当一一子细画为科条要使上心晓然开悟知如此必可以成功而不如此必至於取祸决然不为小人邪说所乱不为小利近功所移然後可以向前担当鞠躬尽力上成圣主有为之志下究先正忠义之传如其不然则计虑不定中道变移不惟不能成功正恐民心内摇仇敌外侮其成败祸福又非坐而待亡之比家族不足惜奈宗社何此尤当审处不可容易承当後将有悔而不及者愿更加十思不可以入而後量也抑又有所献熹幸从游之久窃V所存大抵庄重沉密气象有所未足以故所发多暴露而少含蓄此殆涵养本原之功未至而然以此虑事吾恐视听之不能审而思虑之不能详也【近年见所为文多无节奏条理又多语学者以所未到之理此皆是病理无大小小者如此则大者可知矣又丐免丁绢期反牛羊之说宣播远近尤非小失不可不戒】愿深察此言朝夕点检~其萌芽勿使能生则志定虑精上下信服其於有为事半而功倍矣【事之有失人以为言固当即改然亦更须子细审其本末然後从之为善向见举措之间多有一人言而为之复以一人言而罢之者亦大轻易矣从之轻则守之不固必矣】慕仰深切不胜区区过计之忧敢以为献想不罪其僭易也虞公能深相敬信否颇闻尚有湖海之气此非廊庙所宜愿从容深警切之使知为克已之学以去其骄吝之私更进用诚实沈静之人以自辅其所不足乃可以当大任而成大功不然锐於趋事而昧於自知吾恐其颠踬之速也熹向得汪丈书道虞公见问之意时已遭大祸不敢越礼言谢今愿因左右效此区区庶几不为虚辱公之问者伯恭於此何为尚有所疑熹尝以为内修外攘譬如直内方外不直内而求外之方固不可然亦未有今日直内而明日方外之理须知自治之心不可一日忘而复雠之义不可一日缓乃可与语今世之务矣
答张敬夫
今日既为此举则江淮荆汉便当戒严以待不知将帅孰为可恃者近年此辈皆以货赂倚托幽而得兵柄漫不以国家军律为意今日须为上说破此病进退将帅须以公议折中与\共之则军不待自练而精财不待自节而裕矣此张皇国威之本不可不早虑也两淮屯田两年来措置不知成伦绪否议者纷纷直以为不可固不是议论然亦恐任事者未必忠信可仗其所措画未必合义理顺人心此亦不可不早为之所向见范伯Q文条具夫田之说甚详似可行於旷土便为井地寓兵之渐试询究其利病如何均输之政见上曾及之否此决无益於事徒失人心今时州县老兄所亲见岂有余剩可}刷耶闽中之兵春间忽有赴帅司团教指挥七郡劳遣所费不赀然後肯行至彼又无营寨止泊闻极咨怨出不逊语此等举动诚不可晓昨日道间又见奉行强盗新法者杀伤人犯奸纵火皆死此固无疑於当戮但赃满之限亦从而损之此似太过盖所以改此法正以人之躯命为重耳今乃一例为此刻急则人但见峻文之迹而未察乎所以爱人之心者亦不得不骇矣不若改此一条使赃满之数比旧法又加焉以见改法之本意所重乃在人之躯命而不在乎货财则彼微有贪生惜死之情者为恶将有所极而人之被o者亦或可以免於杀伤之祸汗辱之耻矣又经贷命而再犯者杀之似亦太过不若斩其左足使终身不复能陆梁全生之仁禁非之义并行不悖乃先王制刑督奸之本意也忧居穷寂不闻外事接於耳目者仅有此耳一一僭闻幸少留意
答张敬夫
奏草已得窃观所论该贯详明本末巨细无一不举不欲有为则已如欲有为未有舍此而能济者但使介遂行此害义理失几会之大者若敌人有谋不扼吾请假以容车之地使得往来朝谒不知又将何以处之今幸彼亦无谋未纳吾使不若指此为衅追还而显~之乃为上策若必待彼见~而後应之则进退之权初不在我而非所以为正名之举矣尊兄所论虽不见S然只此一大节目便已乖戾而他事又未有一施行者窃意虞公亦且缪为恭敬未必真有信用之实不若早以前议与之判决如其不合则奉身而退亦不为无名矣盖此非细事其安危成败间不容息岂可以坐縻虚礼逡巡闵默以误国计而措其身於颠沛之地哉必以会庆为期窃恐未然之间卒有事变而名义不正弥纶又E无复有着手处也彼若幸而见听则更须力为君相极言学问之道使其於此开明则天下之事不患难立详观四牍却似於此有未尽也熹常谓天下万事有大根本而每事之中又各有要切处所谓大根本者固无出於人主之心术而所谓要切处者则必大本既立然後可推而见也如论任贤相杜私门则立政之要也择良吏轻赋役则养民之要也公选将帅不由近习则治军之要也乐闻警戒不喜导谀则听言用人之要也推此数端余皆可见然未有大本不立而可以与此者此古之欲平天下者所以汲汲於正心诚意以立其本也若徒言正心而不足以识事物之要或精核事情而特昧夫根本之归则是腐儒迂N之论俗士功利之谈皆不足与论当世之务矣吾人向来非不知此却是成已功夫於立本处末甚端的【如不先涵养而务求知见是也】故其论此使人主亦无下功夫处今乃知欲图大者当谨於微欲正人主之心术未有不以严恭寅畏为先务声色货利为至戒然後乃可为者此区区近日愚见之拙法若未有孟子手段不若且循此涂辙之无悔吝也不审高明以为如何
答张敬夫
昨陈明仲转致手书伏读再三感幸交集盖始见尊兄道未伸而位愈进实不能无所忧疑及得此报乃豁然耳向者请对之云乃为不得已之计不知天意殷ゼ纫允塘⒖尽言之路而圣心鉴纳又以讲席延造膝之规此岂人谋所及哉窃观此举意者天人之际君臣之间已有响合之势甚盛甚盛勉旃勉旃凡平日之所讲闻今且亲见之矣盖细读来书然後知圣主之心乃如此而尊兄学问涵养之力其充盛和平V如此宜乎立谈之顷发悟感通曾不旋踵遂定腹心之契真所谓千载之遇也然熹之私计愚窃不胜十寒\楚之忧不审高明何以处之计此亦无他术但积吾诚意於平日使无食息之间断则庶乎其可耳夜直亦尝宣诏否夫帝王之学虽与韦布不同经纶之业固与章句有异然其本末之序愚窃以为无二道也圣贤之言平铺放着自有无穷之味於此从容潜沉默识而心通焉则学之根本於是乎立而其用可得而推矣患在立说贵於新奇推类欲其广博是以反失圣言平淡之真味而徒为学者口耳之末习至於人主能之则又适所以为作聪明自贤圣之具不惟无益而害有甚焉近看论语旧说其间多此类者比来尊兄固已自觉其非矣然近闻发明当仁不让於师之说云当於此时识其所以不让者为何物则可以知仁之义此等议论又只似旧来气象殊非圣人本意才如此说便只成释子作弄精神意思无复儒者脚?实地功夫矣进说之际恐不可以不戒筵中见讲何书愚意孟子一书最切於今日之用然轮日讲解未必有益不若劝上万几之暇日诵一二章反复玩味究观圣贤作用本末然後夜直之际请问业之所至而推明之以上之聪明英睿若於此见得洞然无疑则功利之说无所投而侥幸之门无自矣异时开讲如伊川先生所论坐讲之礼恐亦当理会也孟子论王道以制民产为先今井地之制未能遽讲而财利之柄制於聚a掊克之臣朝廷不恤诸道之虚实监司不恤州县之有无而为州县者又不复知民间之苦乐盖不惟学道不明仕者无爱民之心亦缘上下相逼只求事办虽或有此心而亦不能施也此由不量入以为出而反计费以取民是以末流之弊不可胜河抟饽若因制国用之名而遂修其实明降诏旨哀悯民力之凋悴而思所以膏泽之者令逐州逐县各具民田一亩岁入几何输税几何非泛科率又几何【一县内逐乡里不同者亦依实开】州县一岁所收金谷总计几何诸色支费总计几何【逐项开】有余者归之何许不足者何所取之俟其毕集然後选忠厚通练之士数人类会考究而大均节之有余者取不足者与务使州县贫富不至甚相悬则民力之惨舒亦不至大相~矣【陆宣公论两税利害数条事理极於详备似可采用也】是则虽未能遽复古人井地之法而於制民之产之意亦彷佛其万一如此然後先王不忍人之政庶乎其可施也又屯田之议久废不讲比来朝廷似稍经意然四方未G其效而任事者日被进擢不知果能无欺诞否今日财赋岁出以千百巨万计而养兵之费十居八九然则屯田实边最为民力之大者但恐疆理不定因陋就简则欺诞者易以为奸而隐核者难於得实此却须就今日边郡官田略以古法画为丘井沟洫之制亦不必尽如周礼古制但以孟子所言为画为一法使通行之边郡之地已有民田在其间者以内地见耕官田易之使彼此无疆场之争军民无杂耕之扰此则非惟利於一时又可渐为复古之绪高明试一思之今日养民之政恐无出於两者其他忠邪得失不敢⒕俚政本未清幸门未窒殊未有以见阳复之效愿更留意暇日为上一二精言之至於省中职事施行尤切伏想直道而行无所回互不待愚言之及矣猥承下问敢效其愚伏惟采择
答沈侍郎书
熹伏蒙送示告命极感眷存窃计揄扬推挽之力多矣然熹愚不肖昨以忧苦之余疾病残废不堪仕宦故召命之下不得不辞最後诸公以谓无故罢遣非朝廷待士之礼势必难从不若以岳祠为请庶几有以藉手而罢始者犹以无事而食禄为嫌不敢出口久之然後敢言意谓向来遭丧既已去官今若朝廷畀之旧秩从其所请使之得便私计而免於稽违偃蹇之罪则已为非常之恩矣不谓今复横被殊私事出於望表始者闻之未敢遽信既而犹谓台省诸贤必有能论其失者势必中寝忽前日府中送省来乃知此命之遂行而今得窃窥训诲叮咛之意尤使人皇恐震栗而不敢当已送建宁府寄内今有二状申省辄以附内得赐台旨投达为幸但其间所陈缘愧恐悚g不能尽鄙怀敢乞因见丞相特借一言因熹之辞便从所请不惟孤E之迹得免邀君钓宠之讥亦免以谬恩滥赏上累公朝综核之政则上下之势两便而俱全矣如其不然宁碎首沥血以请违命之诛不敢蒙羞忍耻为徼幸苟得之人也切望台慈鉴此诚恳早赐矜念则覆护保全之赐终身j佩何敢弭忘本欲自作祈哀又念孤远不敢容易至感激知遇之厚则有不待言而喻者然亦颇恨其不能置此无用之人於度外而必为此以促迫之也此怀抑郁无路自通正赖高明终惠之耳
与建宁诸司论赈济子
一安抚司赈济米合於冬前差船般运免至冬後与民间般载租米互有相妨或致延滞
一广南最系米多去处常岁商贾转贩舶交海中今欲招邀合从两司多印文榜发下福州沿海诸县优立价直委官收籴自然辐凑然後却用溪船节次津般前来建宁府交卸
一般运广米须得十余万石方可济用合从使府两司及早拨定本钱选差官员使臣或募土豪给与在路钱粮令及冬前速到地头f熟收籴【潮惠州与本路界相近】往回别无E虞即与支赏【约运到米一千石支钱三十贯充赏更多尤好】其籴到米数最多之人仍与别议保奏推赏施行
一上件福广米既到府城即城下居人自无阙食之理不须过有招邀上溪般米反致乡村匮乏将来却烦官司般米赈济劳费百端今合先次出榜晓谕诸县产户寺院除日逐出粜不得闭籴外每产钱一贯桩米三十石省【禾亦依此纪数两贯以下不桩委社首遍行劝谕亲自封桩开具本都桩管米数及所桩去处限十一月内申县祗备覆实不得辄F情虚申数目及妄挟怨仇生事搔扰其社首家禾即委隅官封桩】
一乡下有外里产户等寄庄即仰社首及本处居人指定经官陈说封桩十分之七
一乡下有产钱低小而停积禾米之家仰O保重立罪赏陈告亦与量数封桩十分之五并依前法
一上户有愿於合桩数外别行桩粜之人许具实数经县自陈收附出粜量行旌赏
一所桩禾米更不预定价直将来随乡原高下量估平价出粜不使太贵以病细民亦不使太贱以亏上户
一所桩禾米自来年正月为始以十分为率至每月终即给一分还元桩产户自行出粜直至稍觉民饥即据见数五日一次差隅官监粜大人一斗妇人七升小儿四升如至六月中旬民间不甚告饥即尽数给还产户自行出粜
一府城县郭及乡村居民合籴禾米之家合预行括责取见户口实数即见合用米数及将来分定坊保给关收籴庶免欺弊【大人妇人小儿逐户分作三项】
一上户自有蓄积军人自有衣粮公吏自有廪禄市户自有经纪工匠自有手作僧道自有常住并不在收籴之限
一鳏寡孤独老病无钱籴米之人候三四月间别议措置如是饥荒须令得所
右谨具呈第一项至第三项乞使府两司早赐详度定议第四项以後乞使府出榜通衢恐有未尽未便之处令诸色人详其利害疾速具状陈述广询审议然後施行庶使大户细民两得安便伏候台旨
此米须留以待来岁之用目今秋成在迩般运到人已食新切乞存留无为虚费桩米多则上户不易少又储蓄不足此数更乞裁酌更以户口之数计之方见实用米数
与建宁傅守子
熹窃以秋冬之交寒气未应恭惟某官台候起居万福熹比津建阳凡两拜问必皆已呈彻矣拜远诲益忽已累日追思馆遇劳贶之宠已剧愧荷至於连榻奉教又皆润泽忠厚老成人之言感发多矣幸甚熹昨日已至山间弛担两日又当南下然旱久水更须数日乃可抵城下也归涂访问田亩丰俭相补计己未至甚亏常数但备御之策不可不讲而知旧往往见尤不能深陈糜M之害且云未论d酿所耗只今造麴崇安郭内度费万斛黄亭小市亦当半之而乡村所损又未在数与其运於他州有风波之虞舟楫之费曷若坐完此M了无事而百全也万斛之麴将来所糜秫米又当以数万计若能果如前日收籴秫米之说所完亦岂及此闻邵武已行此令彼以蕞尔小邦尚能行之岂堂堂使台大府之力而反不能乎到家得浦城知友书亦颇及此今谨纳呈愿高明更与杨丈熟计之也但恐已缓不及事耳此人姓张名体仁好学有志佳士也似亦与景仁昆弟同年前此因垂问人物亦尝及之矣又闻杨丈已行下主簿籴米而未及p秫之别不知果如何籴p之害前已陈之然千里之内户口不知其几若必人人籴米而食之恐无以济其势须令上户桩留禾米如前日之说储备乃广但所遇县道官吏之说皆惮於此计盖恐上户见怨又虑见欺殊不知救灾之政与常日不同决无静拱而可以获禽之理夫富人之多粟者非能独炊而自食之其势必粜而取钱以给家之用今但使之存留分数以俟来岁听官司之命以恤O里之阙何所不可正使其间不无冥顽难喻之人然喻之以仁恩责之以大义甚不从者俟之以刑其乐从者报之以赏何至惮其怨怒且虑其欺已而不敢为哉似闻建阳之西已有自言於官愿以家赀二百万籴米以俟来岁之荒而以本价出之若果如此则人亦岂为鬼为魅全不可化者但患上之人先以无状期之故强者视以为深仇而肆其凌暴弱者畏之如大敌而不复能以正义相裁二者其失均也尝读苏明允书以为权衡之论为仁义之穷而作窃以为此乃不知仁义之言夫舒而为阳惨而为孰非天地生物之心哉仁义之於人亦犹是已若仁义而有穷则是天道之阳亦有穷也而可乎故凡此所论虽若柱後惠文一切之说其实趋时救弊不得不然盖其心主於救人而所及者博故虽有人所不欲而强之者初亦不出乎仁术之外也夜不能寐起坐作此信意直书无复伦次不审高明以为然否正使未必可行亦足以当一剧论也前日所禀弟子职温公杂仪谨纳上字已不小似可便X女诫本传中有一序恐可并X此印行纸内上数幅字数E密须令作一写乃佳仍乞早赐台旨当不日而就也刻成之日当以弟子职女诫各为一帙而皆以杂仪附其後盖男女之教虽殊此则当通知者使其流行亦辅成世教之一事也杂仪之书盖顷年杨丈尝以教授者感今怀昔岁月如流而孤露至此言之摧咽不能自已语次及之亦足为慨然也熹本更拜书杨丈昨日方归今早有人行a鸣起仅能及此遂不暇作然所欲言不过此想从容次必尽及之未拜侍前更乞以时自重前即诏除然区区窃与闽人俱不能无借留之愿耳
答傅守子
垂喻曲折极感眷念之勤但兹事鄙意初固料其如此盖理法当然无可疑者台念不置宛转至今事体益以明白在使府虽欲奉承朝廷矜恤之美意而在熹岂得执法令之疑文以冒受所不当得之禄哉熹虽贫病然为日已久粗能自安实不敢以此自毁廉隅仰累执事谨具状申乞寝罢其未行者收毁其已行者以安愚贱之迹切望怜其诚恳特与施行千万幸甚
答龚参政书
乃者明公还朝一再旬朔即被书赞延登庙堂近岁以来君臣之契感会神速未有若斯之盛者熹窃闻之不胜其喜即欲修咫尺之书以称庆於门下顾以衰病懒废因循前却以至于今而遂不知所以进也不谓明公眷念不忘枉赐手教伏读感惧不知所言又得本府韩尚书报朝廷以熹未敢受禄之故申饬所司特给符券府司既受而行之矣此非明公矜怜之厚则亦何以得之自是以往不惟得以少逭沟壑之虞抑使穷悴孤踪不以矫异诡激得罪於公正之朝为幸大矣惟是支离伉拙无由进趋宾客之後自竭愚顿以报万分伏惟明公深以平生所学为念仰体圣天子所以图任仰成之心端本清源立经陈纪使邪退听公论显行则t生蒙福海内幸甚熹不胜瞻望持至
答龚参政书
伏自去春拜之後不复敢贡起居之间盖惧渎尊之咎亦避援上之嫌其於瞻仰之私则不以一日而忘也兹蒙赐之手书眷抚甚厚区区感激盖不胜言惟是恩除过望深所未安此虽参政记怜畴昔有以及此然熹之平生有志无才少容多忤参政固所深知顾乃以是处之似恐未得其适也数年以来私自揣度决无可用於世重以前岁冒受朝廷宠褒惠养之恩其义不容复舍退闲起趋名宦非惟自处已审至於友朋之论亦皆以谓必其若此庶或可以少补前日冒受之非也敬以公状申堂伏惟矜怜早为敷奏如其所请或令仍旧充备祠官则熹之受赐亡涯矣熹其势终不可出万一未蒙俞允必至再辞窃恐迫厄之甚言语粗率有以自取罪戾者参政必不欲其至此幸早图之所以记怜拥护之恩宜无大此者焉伏惟留意千万幸甚
答陈监书
熹忧患余生屏处田野瞻仰重望盖亦有年显晦殊途无由彻声于下执事兹乃伏辱不鄙而惠以书喻以恩除之意且速其来眷予良厚顾惟衰贱无庸久~荣望於此有不获承命者已具公状哀恳庙堂所示告亦已送本府寄纳矣衰疾杜门瞻望无日乡风引领不胜依依
与傅漕书
熹竟不免真有前日之命皇恐失措龚公以书付陈舍人遣人以来此意虽厚然熹出处之计已定於前岁受官之日矣至此不容复有前却已具状申省及以告寄纳军帑乞赐台判送下幸甚宫观恐合日下解罢俸给亦乞住勘为幸龚公亦有书至门下还书之际幸略及鄙意盖终不可复出者异时复得旧物或奉香火於幔亭之祠以毕诛茅夕之愿於熹足矣若迫之不已必发其狂疾却恐倍费调护不若及此而药之之为全也熹申省状已极详备不复为第二状之计矣用此进呈少假一言之助其势可以一请而遂切乞力为言之尽此底蕴千万幸甚
与吕伯恭书
熹六月初始得离婺源扶病触热幸免他虞到家未几忽闻除命出於望外不知所为然向年所叨异恩已是朝廷愍劳惠养之意况今又两三年精力益衰岂复尚堪从官不免复以此意?辞当以力请必得为期耳昨日得韩丈书遣时未有是说然见人说韩丈尝於榻前复及姓名势必缘此若然则是向来哀恳都无丝毫之孔慵平生言行不相副无以取信於人如此使人皇恐无地自容向来冒受恩命已是辞却一年後来见无收杀又思此既是朝廷美意又直许其退闲於理疑若可受故不能终辞然朋友四面之责己不胜其喋喋况昔已取彼今复受此则是真为垄断无复廉耻虽有子贡之辨亦不复能自明矣在熹一身固无足道然区区自守略已半生辛勤劳苦无所成就今日韩丈又岂忍必破坏之邪况世衰道微士大夫假真售伪托公济私者方骛於世若又开此一涂使清官美职可以从容辞逊而得年除岁迁何所不至则是此弊由熹致之平生所以自任者虽不足言然又不至如此之轻实不忍以身此弊为後世嗤笑已作韩丈书恳之幸因书更为一言使其察此衷诚力赞庙堂因其辞避早为寝罢不使踪迹布露反取谴诃则拙者之幸也又况如老兄者未忘经世之心而又富有其具乃未收用而使此荒拙猥在其先此又岂所宜邪年来百念俱息唯觉亲胜已资警益之乐为无穷何时复奉从容豁此意耶又向来见人?於异端者每以攻之为乐胜之为喜近来唯觉彼之迷昧为可怜而吾道不振之可忧诚实痛伤不能自已耳此不知年老气衰而然耶抑亦渐得情性之正也向见吾兄於儒释之辨不甚痛说此固为深厚然不知者便谓高明有意主之此利害不小熹近日见得学者若於此处见得不分明便使忠诚孝友有大过人之行亦须有病痛处其为正道之害益深正当共推血诚力救此弊乃是吾党之责耳
与吕伯恭书
区区出处之计极感诲喻异时难处亦深虑之但目下便有许多间阻使人难於进退平生多所愧耻於此自信未及打不过耳又更有一二事平生自知无用只欲修葺小文字以待後世庶小有补於天地之间今若一出此事便做不成设使异时收拾得就将来亦无人信矣又今日诸公推挽之意人人知之若到彼之後所见一有不同便为背负知己如陈了翁事亦是贤者之不幸非其所欲也若每事唯唯缄默随\则其为负益深又非鄙性所堪然则亦何为必出以犯此数患乎今日闻元履褒赠之命使人感伤渠亦正坐当时不量诸公相知之浅深趣向之同异故後来不免纷纷之论耳康节之虑前此固尝讲之所以受却前年恩命亦政为此然曾不足以止今日之所蒙者而或反以为梯此又岂计虑之所及乎猜阻之患亦深忧之但既出之後或有妄发不能自己处则其为猜阻甫益深耳前日龚参自以书来当时烦挠中答之不尽此意旦夕或别以书言之今且望老兄以此两书曲折尽Q韩丈今日别无医治方法只有早听其辞便自帖帖无事若更降指挥一下一上则于冒频烦传闻广而讥议多必别致生事矣熹祠官向满方患未敢再请只得再差一次为幸甚厚此外实不敢有一毫意想也前书勇往之说以今观之又似旧病依然略未痊减一二分易言之责深以自惧耳
答韩尚书书
区区行役前月半间始得还家忽闻除命出於意望之外自视才能岂称兹选愧惧窘迫不知所为然窃妄意此必尚书丈过恩推挽之力既而府中递到六月十五日所赐书传丈亦以所得别纸垂示乃知台意所以眷念不忘者果如此私感虽深然非本心平日所望於门下也熹狷介之性矫揉万方而终不能回迂E之学用力既深而自信愈笃以此自知决不能与时俯仰以就功名以故二十年来自甘退藏以求己志所愿欲者不过修身守道以终余年因其暇日讽诵遗经参考旧闻以求圣贤立言本意之所在既以自乐间亦笔之於书以与学者共之且以待後世之君子而已此外实无毫余念也中间恳辞召命反误宠褒初亦不敢奉承既而思之是乃君相灼知无用之实而欲假以闵劳惠养之恩故少进其官益其禄而卒许以投闲似若有可受者以故恳避u年而终於拜受私窃以为是足以上承朝廷之美意而下得以自~於名宦之途自是以往其将得以优游卒岁就其所业而无蹙迫之虑矣而事乃有大缪不然者熹亦安得默然而亡言哉夫以熹之狷介迂E不能俯仰世俗固己闻风而疾之矣独赖一时贤公名卿或有误而知之然听於下风考其行事议论之本末则於鄙意所不能无疑者尚多今若不辞而冒受则宾主之间异同之论必有所不能免者无益於治而适所以为群小嘲笑之资且熹之私愿所欲就者亦将汨没而不得成其或收之桑榆而幸有所就人亦必以为已试不验之书而不之读矣又况今日一出而前日所以斟酌辞受而不敢苟然之意亦且黯而不能以自明诸公诚知之深爱之厚则曷为不求所以伸其志全其守而必胁纷蒴使至此极也耶且士大夫之辞受出处又非独其身之事而已其所处之得失乃关风俗之盛衰故尤不可以不审也若熹者向既以辞召命而得改官矣今又因其所改之官而有此授熹若受而不辞则是美官要职可以从容辞逊安坐而必致之也近世以来风颓俗靡士大夫倚托欺谩以取爵位者不可胜数独未有此一流耳而熹适不幸诸公必欲强之使充其数熹虽不肖实不忍以身蒙此辱使天下後世持清议者得以唾骂而嗤鄙之也且熹之言此於门下有年苦言悲恳无所不至而执事者听之藐然方且从容游谈大为引重而其要归成吭虿还使之内违素心外贻深诮而後已此熹所不能识且复窃自计其平生言行必有大不相副者而使执事者不信其言以至此也深自悔责无所归咎然亦不敢终默默於门下是以敢复言之伏惟怜而察焉熹前日所报大参书SS不及尽此曲折故今僭易有言非独以伸鄙意於明公亦使因是以自Q於龚公也必若成命已行不欲追寝则愿因其请免复畀祠官之秩其於出令之体似未为失何必待其狂疾之既作然後药之乎瞻望门墙无由趋侍情意迫切言语无伦伏惟高明垂赐矜察
与龚参政书
熹衰陋亡庸误蒙引拔自知不称尝力恳辞未奉俞音~增震惧今再有状欲望哀怜早赐敷奏施行则熹之幸也抑又有以闻于下执事者熹自幼愚昧本无宦情既长稍知为学因得侧闻先生君子之教於是幡然始复误有济时及物之心然亦竟以气质偏滞狂简妄发不能俯仰取容於世以故所向落落无所谐偶加以忧患心志凋零久已无复当世之念矣而明公乃欲引而致之|绅之列不识明公将何所使之也使之随群而入逐队而趋耶则盛明之旦多士盈庭所少者非熹等辈也使之强苟禄以肥妻子耶则熹於饥寒习安已久所病者又不在此也且必无已而使之得以其所闻於古而验於今者效其愚於百执事之後则熹之所怀将不敢隐於有道之朝窃料非独一时权幸所不乐闻意者明公亦未必不以为狂而斥之也由前二者明公之计决不出此由後之说则惧熹之杀身无补而反得罪於明公也意迫情切言不及究伏纸陨越
与龚参政书
熹窃伏田里仰依大造自顷拜确铎粢允槌滦恢後无故不敢辄通敬以犯等威区区第切瞻仰兹者窃闻还政宰路归荣故乡行道之难不无私叹然意者必得参候车尘瞻望色以慰积年引领之怀而卧病田间偶失侦伺遂乖始愿尤剧惘然独念顷岁黄亭客舍拜违左右屈指於今十有五年其间事变反覆何所不有而其不如人意使人悒悒不能无遗恨者则已多矣忧患之余衰病零落虽已无复当世之念然私所幸愿犹冀天圣心日新厥德公道庶几其复可行乎明公强食自爱应之於後以遂初心则海内幸甚暑行良苦引首驰情
答陈丞相书
熹昨罹私衅仰勤吊恤拜还使未足究尽鄙怀方欲别伸问讯之礼忽闻拜章公车祈就闲退圣主重违明公之意峻其班秩而後赐可窃自惟念虽与一道穷民同失膏雨之润不无怊怅然想税驾里门雍容就第超然事物之外其乐有不可涯者至於圣主不忘之意则又海内|绅之所共庆而熹之愚昧窃独深有感焉盖今时论归趣益异於前後来诸公未见卓然有可望以回天意者有识之士日夕寒心明公受国家大恩起布衣至将相位尊禄厚德流子孙今又为圣主所优尊士大夫所归乡如此谊岂以一身之乐而忘天下之忧哉伏惟高明深念此意亟於此时反躬探本远佞亲贤以新盛德广贤业庶几异时复起有以格君定国}弊I奸慰斯人之望者千万幸甚
与陈公别纸
前幅所禀亲贤远佞之意盖已屡渎钧听然似颇未蒙深察怀不能已辄复陈之盖在今日此事利害尤不难见惟试思平日所以愿忠於国者云何而反求诸其身则其得失之数隐然心目之间矣有诸已而後求诸人无诸已而后非诸人况欲格君心以救一时之祸此岂细事而可不责之於吾身积之於平日而苟焉以一朝之智力图之哉
与陈丞相书
窃闻钧渖辛羯先牟簧蠹溉账於所以反覆告之方必已有定论矣但熹窃料比来言者指陈阙失白发奸欺不为不尽而未有开悟之益正坐不正之於本而正之於末不求之於理而求之於事不言所以增崇圣德纪纲政体之意而惟群小之过恶是攻此其所以用力多而见功少者与伏惟高明深察乎此而有以反之庶乎其有以慰天下之望也盖不惟元老大臣所以告君之体当然顾其理势攻之於彼不若导之於此之为易诵\人之所己言不若济其言之所不及者之为切也鄙意如此而不能达之於言不审相公以为如何数日道间窃窥日用之妙其忠诚博厚之意盖盎然溢於容貌词气之间知数年以来所以进德者如此其深且远也以此感物何往不通况吾君之聪明而又助之以海内忠臣义士之心乎愿相公益勉?不幸而不得其言则不可暂而立其位也
熹前幅之尾所禀尤愿垂意盖不合而去则虽吾道不得施於时而犹在是异时犹可以有为也不合而苟焉以就之则吾道不惟不得行於今而亦无可望於後矣此其机会所系不浅熹愚不肖又病且衰盖已决然无复当世之愿顾其痛心疾首所不能忘者独在於此前日虽尝言之然自觉有所未尽故复喋喋於此忠愤所激至于陨涕伏惟相公念之
答吕伯恭书
递中两辱手教获闻迩日秋清尊候万福感慰之至但所被恩命以熹之资历分义精神筋力皆无可受之理虽感君相矜怜之意重以仁贤说诱之勤终未敢起拜而恭受也申省状已附递回付奏邸副本h呈叙说虽详然似无过当之语只是须如此说方尽底耳如以未安幸为却回仍别为作数语见教庶几可以无忤若只熹自作终只有此等词气出来也观此气象岂是今日仕途物色当路者必欲强之大是违才易务矣区区之志状中备见更有一事自数年来~意名宦凡百世务人情礼节一切放倒今虽作数行书与人亦觉不入时唯在山林则可以如此恣意打乖人不s责一日出来作郡承上接下岂容如此又已惯却心性虽欲勉强亦恐旋学不成徒尔发其狂病此是一事又数年来次辑数书近方略成头绪若得一向无事数年不死则区区所怀可以无憾而於後学亦或不为无补今若出补郡吏日有簿书期会之劳送往迎来之扰将何暇以及此因循岁月或为终身之恨而其为政又未必有以及人是其一出乃不过为儿女饥寒之计而所失殊非细事此皆未易与外人道故状中不敢及之只欲老兄知之更为宛转缓颊使上不得罪於君相下不见疑於士大夫足矣扶接导养之功正应於此用力想不以为烦也揆路未敢作书烦为深Q此意只俟此事定叠再得宫观如旧便自作书谢之也武夷今冬当满今既未受命亦未敢便落旧j但未敢请俸耳或恐得祠别有所加此亦决然难受亦可微词讽晓之免临时复纷纷也千万留念至恳至恳保全孤迹使不至E脱深有望於高明也熹来日出紫溪迎哭刘枢之柩昨得其诀书犹以国耻未雪为恨亦可哀也临行甚冗又急遣回递中草草作此殊不尽意八月十七日上状不宣熹顿首再拜
子重不及拜状昨日亦尝以书附政和行者想未能即Q也此事亦告调护得免E脱朋友之赐厚矣钦夫久不得书彼想时闻问也王程驱迫不得少休闻此尤使人怕出头耳
答郑自明书
副封曩恨未见今兹幸得窃读感叹之余aG敬服尝窃论之以为非独忠谅恳切有以过人於才辨智略亦非人所能及不知刘元城陈了翁辈如何尔上圣聪明开纳如此一旦感悟去鼠辈如反覆手耳太平万岁虽老且病尚庶几及见之幸甚幸甚补郡怀章虽郁公议然得以此闲暇进德修业益懋久大之规天意亦有非偶然者矣更愿深自培养以厚其基笃志讲学以F其源使诚意充积而锋e潜藏义理着明而议论条畅则一日复进而立於朝其所以动寤启发者决不但如今日之所就而止也盖前日文字固为剀切但论事多而论理少数t小之奸欺虽详而於人主之所以端本清源修德立政之意有未备也此其所以然者失於逆料听者谓之迂N而不敢言亦自於此理讲之未精不免於自以为迂N而不足言也兼今日之病只此一病最大若药之未吭蚱渌小小证候不必泛投汤剂以缓药势而欲攻此病所用之药亦须一君二臣三佐五使多少缓急次第分明乃易见拷窦仍又嗡证而所用以攻病根者又未免互有得失亦已尝为令弟言之归当一一禀白不审尊意以为如何衰陋不足以及此猥蒙不鄙见使与议其间亦私感时论之至此不觉倾倒而忘其愚耳此外则伯恭所告读书取人之意亦所宜深留意者盖吾人所立已如此使天无意於右宋则已若有此意异日之事岂得而辞其责哉然则今日吾人之进德修业乃是异时国家拨乱反正之所系非但一身之得失荣辱也惟高明深念之然讲学之方未得面论犹颇以为恨也陈丈此行所系不轻待於下流不胜日夕之拳拳也熹之出处不足为时重轻诸公或听其辞固幸不尔则受命而复请祠又不得则当申审奏事以卜可否又不得则引疾丐闲此於进退固自以为有余裕者未审老兄以为如何若终身不出之计则自禄不逮养之时已决於心怀矣今亦不敢固必且得随事应之耳但申省状中欲少露久违轩陛愿得一望清光之意使知本无羞薄诏除之心不知可否幸为筹度留数字於曹晋叔处令寻的便附来见教为望或不必然即只依常格写去也似之文字果佳甚慰人意老兄亦当勉其进修以俟时也向来一番前辈少日粗有时望晚年出来往往不满人意正坐讲学不精不见圣门广大规模少有所立即自以为事业止此更不求长进了荆公所谓末俗易高险涂难尽者亦可念也人材衰少风俗颓坏之时士有一善即当扶接导诱以就其器业此亦吾辈将来切身利害盖士不素养临事仓卒乃求非所以为国远虑而能无失於委任之间也陈候官处更有胡明仲侍郎史论议论亦多切於事理不知尝见之否若未可就借看发人意思也
昨得都下知识书云伯恭说熹不必请对此其意盖恐熹复以抵触得罪沮坏士气此意人少识之者只似熹偷得差遣做一般彼意固善然恐不可承用也如何
晦庵集卷二十五
<集部,别集类,南宋建炎至德佑,晦庵集>

[book_title]卷二十六
钦定四库全书
晦庵集卷二十六　　　　　宋　朱子　撰书【时事出处】
与史丞相子
熹申谢常礼已具公函候问勤诚又见前幅不敢复有陈及以钧听唯其愚贱之鄙怀则有不得不为执事言者熹伏自顷者误蒙陶铸恳辞不获不敢屡渎朝听即已力疾上道来见吏民违负初心已积惭愤而闲放之久骤婴吏役触事迷塞复有血指汗之羞加之伉拙有素不能俯仰流俗虽欲抑而为之念已不入时宜辄复慨然自废计此孤危窃恐未敢告去之间已不免於弹射之祸矣在熹愚贱不足深惜所可惜者明公荐延海内名士今无得立於朝者甚或重遭诋毁被以恶名而去若又以熹之故重为门墙之辱则於私义诚有所不敢安者切望钧慈早赐垂念使得先骇机之未发而奉其不肖之身以归老於故丘则明公之赐之厚又百倍於前日之所蒙矣冒昧威尊伏增恐惧至於病衰目暗作字草略并冀度有以亮之幸甚幸甚
与王枢密子
熹申谢常礼已具公函候问勤诚又见前幅不敢复有陈及以钧听唯其区区之鄙怀则有不得不为执事言者熹伏自铅山拜领钧翰之赐开譬详悉爱念良厚遂不敢复请谨已力疾来见吏民违负初心已积惭愤而闲放之久遽从吏役触事迷塞复有血指汗之羞加之伉拙有素不能俯仰流俗虽欲抑而为之念已不入时宜不忍徒变所守辄复慨然自废计此孤危窃恐未及引去之间而已有或击之者虽欲夙夜究心询求民瘼为此一方除深锢之害兴久远之利以副圣上特达之知t公荐宠之意亦不可得矣有少文字托潘郎中袁寺丞面禀若蒙矜念早赐宛转使得先骇机之末发而去之则熹之受赐又不啻前日之所蒙矣冒渎威尊伏深战栗病衰目暗字画不谨并乞矜恕
与袁寺丞书
熹失计此来无可言者初若稍可支吾亦不敢必为去计今内则精神昏愦两目生花白昼对人往往坐睡而省文案签书决遣之际为尤甚此一当去也外则财用耗竭支遣不行性本E拙不能稽考收拾恐更一二月转见狼狈此二当去也至於刑狱最是重事而一经监司呵问官吏便欲望风希旨变异情节则是此事亦复不得自专此三当去也鄙性伉直不能俯仰所以忍饥杜门不敢萌仕进意今行年五十乃复变其所守为此睢盱以求苟免於谴辱中夜思之既以自愧而当其俯仰之时大闷不聊深恐不能自抑而忽发其狂疾此四当去也到官两月思归之情不能自s往往无日不发於言语书问之间官吏知之亦不复以尊重难危见期所以号令不行财赋不办而熹以一身孤客於此携小儿甥在此无妇女看当无日不病熹时又须自视问其医药家中碎小想见无人收拾亦复不成模业已不为久计又不容复往般取以耗公家此五当去也蒙喻作书从班言路诸公此非所惮但初意只一二月间便去故不能虚为此以违素心今既不能得去又有所奏请事势须关白已不免作书与之但言语拙直不能婉顺其间未必不有触其忌讳者或反以速其抨弹亦不可知此六当去也向来闲中私窃有所论着自谓庶几可以传前圣之心开後学之耳目一非细事今既来此无复功夫可以向此而衰困澌尽与死为邻万一溘然於此则此事遂成千古之恨非独熹不瞑目而已也此七当去也当去之事略数之有此七条其他曲折不暇叹凫湟嘁延惺榭抑罟丐祠然又不敢尽言此意只告尊兄力为一言使必从所请乃千万之幸大抵自度材力事势祠庙之外不选甚差遣都做不得小即小狼狈大即大狼狈远即远狼狈近即近狼狈诸公傥相哀怜必欲扶持而全安之岂应使至此极耶幸以此意极力尽言使不至於再请以烦尊听则大善不然继此亦须有请但恐前所陈者忽有一事不恰好则诸公虽欲曲相维持亦无所用其力耳
与曹晋叔书
熹比既多病而郡中窘阙外县废坏本初不为久计不欲深料理今决不容久安前月末巳上祠请度更半月必有报万一不遂不免再请以必得为期耳学中时到今已渐有能致思者但恨非久客不能尽所以告语之意庐阜亦唯三峡玉渊为最胜然暂游不E宾从猥多不无劳扰亦不敢数出也作官不好相此可见山亦不可得游而况其他乎谷帘远未能至但饮其水信佳恨远不能奉寄以助甘旨之奉耳赵丞书择以附的便渠前日遣人来有书今却附纳直卿已归所与之书亦回纳也周子一册二图已就令内去又一本寄伯谟不及别书便中承书甚慰意也子澄近到此相聚甚乐谩知之
与杨教授书
熹昨日面恳寝罢镂板事未蒙深察窃自愧恨诚意不孚言语不足以取信於左右欲遂息默则事有利害不容但已须至再有尘渎盖兹事之不可者四而长者之未喻区区之心者一此书虽多前贤之说而其去取尽出鄙见未必中理或误後人此不可之一也政使可传而修改未定其未满鄙意者尚多今日流传既广即将来盖棺之後定本虽出恐终不免彼此异同为熹终身之恨此其不可之二也忝为长吏於此而使同官用学粮钱刻已所着之书内则有朋友之谯责外则有世俗之讥嘲虽非本心岂容自辨又况孤危之纵无故常招吻唇今乃自作此事使不相悦者得以为的而射之不唯其啾喧汔渴谷搜嵛派趸蚣┮猿勺镆喾悄咽抡如顷年魏安行刻程尚书论语乃至坐赃论此不远之鉴此其不可之三也近闻婺源有人刻熹西铭等说方此移书毁之书行未几遽自为此彼之闻者岂不怪笑其被毁者岂不怨怒此又使熹重得罪於乡党宗族此其不可之四也昨日盖尝以此为恳而执事不深晓直以熹为谬为谦逊者熹之不得已而为此书其不逊甚矣正以非其一时苟作之文是以谨之重之而不敢轻出而平日每见朋友轻出其未成之书使人摹印流传而不之禁者未尝不病其自任之不重而自期之不远也区区於此实有广已造大之羞而执事者反谓其谬为谦逊而为此不情之语其不相察亦甚矣愚意迫切不得不力恳於左右幸辱矜照一言罢之其所已刻者熹请得以私钱奉赎毁去而其已置之版却得面议别刻一书以成仁者开广道术之意自不失为善事不审尊意以为如何专此布露切冀痛察
与台端书
熹未见色比辄妄以名姓自通方以僭渎自咎乃蒙教答又枉手帖之诲降屈威重谋及E远此古人之事而执事者行之甚盛甚盛顾熹之愚不足以当之然敢无词以对盖尝窃谓欲起膏盲之疾者必攻其受病之处而其用功之缓速制药之寒温又有不可以顷刻毫厘差者今天下之病在膏盲者久矣夫人而能知之夫人而欲言之顾以不当其任则虽欲一效其伎而无所施耳乃者天子以执事有廉靖贞孤之操擢谏垣纳用其言屏去奸恶皆所谓膏盲之余证海内有志之士知上之心盖已深悟隐疾之在躬而欲假执事之药以去之也又知执事之心所以姑从事於此者盖亦以为之兆耳其必将有以谴之则夫所谓病本者可去无疑也然而侧听累月未有所闻则又惧夫二w子者知良医之伤已而先为术以去之以是忧疑不知所定尚幸圣心坚定不入其言而又进执事於台端之重是必君臣之间已有一定之计足以少慰士大夫心然熹之愚窃独私忧过计意夫奸贼窥见端倪则其所以自为谋者必将愈深愈切而有先执事以发其机者不审执事何以处之盖伐木而剪其枝叶不若斧其根壅水而I其波流不若塞其源鸣金耀戈甲而噪呼以逐虎不若乘其方睡而毙之之速也今执事则既撼而觉之矣又犹欲缓视徐趋以当其怒决裂之势熹窃为执事者危之也然此等小人有生以来自朝至暮无非罪恶不可殚数且又人主素以倡优奴仆畜之初不责其名检而间者议臣乃复抉`苛细而一一以陈之其不纳则宜矣唯其日侍燕闲逢迎纵臾使人主之心恬於逸欲而法家拂士之言不得以进狃於卑近而正大久远之计不得以闻贿赂公行奸邪堵立盖凡所以为天下国家之纲纪者日倾月坏而上下相蒙莫敢以告是则此一二人之罪所以上通於天而深为今日膏盲之病者执事诚能声此为罪扬於王庭深赞圣主去邪勿疑之志又引同列之贤合谋并力以决去之则天下膏盲之病者庶几其可去矣太平万岁熹虽不武尚能为执事诵之不识执事亦有意乎熹比因三月九日指挥已略为明主言之矣顾E贱之言未足取信而或以取戾谨已束装恭俟严谴惟执事者毋以为戒而亟深图之则天下幸甚亟遣此人专此布禀交浅言深分E礼简盖区区之心深以古人之事望於执事而不复以世俗之常态自疑伏惟深察然此书也一读焉而采其意然後削而投之火中不足为外人道也引领台寺不胜拳拳
小贴子
此事所系不轻其成否不可必但义所当为有不得而避者愿早决计万一不济此心固无负於幽明四方忠义之士必有闻风而兴起者直言日闻圣主之心终必感寤矣葵藿野心言及於此不胜愤激痛恨之至
与皇甫帅书
似闻戎车将有湖广之役不审定以何日戒涂伏计运筹决胜自有成gE远不当僭有所陈然慕用之私怀不自已辄效其愚惟高明裁之熹生长闽中又尝试吏泉漳之间其地密迩江西顷岁山寇出没之处绍兴十八九年间朝廷屡遣重兵卒不得志甚者至於败?狼狈不还及後专委陈太尉【敏】招募土兵而後克之所谓左翼军者是也盖此辈初无行陈部伍凭恃险阻跳踉山谷之间正得用其长技而官军乃以堂堂之陈当之地形兵势凡彼之所长者皆我之所短是以每战而每不胜也近年茶寇形势正亦如此所以江西官兵屡为所败而卒以摧锋敢死之兵困之此往事之明验也窃计今日湖广之寇正亦类此熹愿太尉养威持重择形胜之地坚壁以待之而广募土人乡兵厚其金帛结以恩意使之出入山林上下溪谷以与此獠从事则彼之长技正与贼同又倚太尉之威声以顺讨逆彼假息游魂之\亦将何所逃其命哉熹书生也辄语兵事近於僭率而可笑然私心城钥痔尉不胜忠义奋发之心直欲以轻兵锐进深穷巢穴草S而禽猕之则非计之得也大率东南形势~与西北不同愿更博访而审度之以图万全之功则区区之望也仰恃知照敢布陈之以r采择惟不以其狂妄畏怯而鄙弃之则幸甚幸甚
与王漕子
熹辄布诚悃仰渎台听熹比蒙圣恩误膺郡寄恳辞弗获亦既视事唯是小邦民贫财匮岁必乏数月之粮熹到任以来官兵廪给全无颗粒可以支遣究原其弊缘本军三邑所管苗米止四万六千余石每年科拨起四万外余米亦系使台尽数刷发如此则本军将何所取以供用度较之旁郡如饶池州皆有存留赡用官兵米数独本军先来有失申请存留支遣况今来除上供已起外自余未发米数系诸县先因旱涝有逃移死亡及零残拖欠无户可催之数纵有催到非惟不多又且累政随即借兑目今虚挂欠籍用敢辄拜公牍冒浼控告欲乞台慈仰体迩者圣诏丁宁之意计盈虚通有无将淳熙三年四年五年未起零残之数悉从蠲免继自今以往亦乞存留以为赡用官兵之费高明必有以矜怜之与其留腐仓庾终为後人之妄费孰若使千里并受其赐而民力不至於重困耶惟执事图之干冒台严不胜恐悚
与提举子
熹昨者辄以拨米干冒台听仰荷矜怜俯从所请然俟久之未蒙明文行下今复专人具禀欲乞台慈特照旧例早赐开允不胜幸甚复有少禀本军米斛旧来多就建康交纳近一两年忽蒙使台改拨入都不唯小郡顿增水脚之费无所从出而舟船艰得装发迟缓盘剥留滞耗折百端於事有甚不便者今亦有状申禀乞赐台旨只令赴建康府交纳傥蒙垂念不胜厚幸
与提举子
熹不揆E远疵贱之迹自到任来数以职事仰干台听例蒙矜照感幸已深惟是至今未被明文行下窃与一郡官吏军民同切翘以俟嘉命今此又有所禀仰祈恩施内循进越不胜恐悚熹昨以星子一县税钱偏重奏乞蠲减亦已具申闻矣今闻睿旨已下使台窃惟圣天子明目达聪之意虽不间於e荛至於其所决然取信而亡疑则在明使者之一言耳欲望台慈早赐垂念遣吏核实具以上闻使一方疲瘁遗氓速沾仁圣之休泽不胜幸甚至於前请亦乞始终大赐以慰之望千万幸甚幸甚
与提举子
熹瞻望使台无由伏谒倾仰不自胜长至节临又不获奉觞t吏之後尤切驰情已具公牍修庆窃惟清名重德士论所归履兹刚长之辰固不待祝而诸福朋来也熹昨者使还蒙赐手教复以标新图鲁公墓帖为贶尤荷不鄙之意前此因遣牙吏部纲尝具禀略陈固陋计今当已彻听闻矣恐或未安更望垂诲幸甚幸甚拨米二事仰荷台念感激尤深蠲租之请亦当已蒙施行矣区区衰拙不堪为吏强於此百事P废若非明使者矜而容之种种假借久已罪去矣复有少恳别纸布之伏乞台照
与提举子
熹复有少禀敝郡今秋少雨晚田多旱除星子都昌多是早田被灾处少唯有建昌一县晚田数多前此失於访问遂速检放之限近因遣佐官行县乃知其实则又不容坐视已具奏闻及申使司而熹已具状申省自劾矣见亦一面遣官行视俟见分数当复具申使司得赐矜从略与减放不胜幸甚星子王令老成笃实邑人甚爱之同官中如其比者盖少也小郡荒凉人材衰乏同官中可任者不过三数人其间又有有材而过当其他则又难言所以凡事费力不能满人意诚无心久尸荣禄自劾之请既上即束装以俟罢遣矣每荷垂念故敢并及之
与执政子
熹昨以疾病侵凌不堪吏责屡以祠官之请冒渎朝听伏蒙钧慈垂念未忍弃捐不惟发教下临慰藉勤恳至於士友之间传道所以诲饬存抚之意又谆谆焉自惟疵贱何以堪之感激之心无以为喻自是遂欲勉竭驽顿冀以仰答恩私意谓姑使上不得罪於朝廷下不得罪於百姓则亦可以少延时月徐罄前恳而山野愚瞢不能斟酌事宜近因属县旱伤失於检放加以催科不无追扰遂致人户流移怨I起仰惟朝寄本以为民俯循素心亦期及物今乃一举而两失之日夕忧愧疾病益侵势恐不堪复加勉强不得不早为计谨已具申都省欲望钧慈特与敷奏绌削罢遣以谢无告之民熹虽饭疏没齿何敢有怨或蒙矜怜曲加全护使其仍得祠官之禄以终余年则其幸抑又甚矣干冒崇严不胜战栗
与丞相子
熹辄有危恳仰干洪造熹昨蒙误恩畀以符竹自度E野不堪委寄累辞不获黾a就事今十月矣惟念君相所以眷顾使令之意不敢不竭驽顿以图报称而材力有限疾病相仍形苦心劳卒无善状政荒财匮岁恶民流自去秋以来知旧往来涉其境者问於道涂黄童白叟无不愁叹蹙O或苦其刑政之苛或病其征赋之重以至流闻远迩亦莫不然贻书谯责提耳告戒者殆无虚日以故去冬尝以公状申省自劾又以目哀鸣冀得早蒙敷奏亟赐罢免而钧慈含覆未遽矜从E远贱微何敢固必谨以抑心自强祗服官次不敢复有所言矣而一二月来国言愈甚士友之责愈深使人日夕忧惶不知所以自处夫为政而不宜於民为所厌苦至於如此诚无心可居官府无可食俸禄不免复冒威严再有陈请而又窃惟某官终欲曲赐保全不忍以其罪戾之迹闻於天听故於公更不敢具述如上曲折傥蒙开陈得以病免其何幸如之仰渎高明俯伏俟罪
与丞相别纸
熹区区愚恳已具前幅复不自量辄有u涯之请忘其罪戾敢私言之熹愚b之资少即E懒书史之外酷好山水今以某官造化之力乃得为吏庐阜之下其丘林泉石号为东南最殊胜处固己私惬所愿而去岁劳农山间又得所谓白鹿洞者溪山邃密林趣茂美尤有幽~之致熹惟是虽遐僻而实先朝所尝留意不当废坠至於如此乃即其处复立七架小屋五间亦已具状申省矣因窃妄意以为朝廷傥欲复修废官以阐祖宗崇儒右文之化则熹虽不肖请得充备洞主之员将与一二学徒读书讲道於其间庶几上有以副知遇使令之意下有以遂其平生之怀若复更蒙矜怜假之稍廪略如祠官之入则在熹又为过望而於州县亦不甚至有糜耗顾以事体希N言之若草野而倨侮者是以不敢辄具公状申闻惟冀钧慈深察愚悃都俞之暇因事及之万一可从则熹之受赐为不浅矣狂妄之罪亦惟有以之
与王枢使子
熹不避狂僭渎尊之罪复有迫切之恳须尽布陈熹素愚昧不晓物情加以闲散日久尤不谙悉吏事至此将及一年凡所施为虽不敢不竭愚虑而所见乖谬动失民和四方士友贻书见责者积於儿阁不知其几而前件陈克己者尤其详尽其间历数谬政无一可者迹其所闻皆有实状区区鄙劣亦岂不欲痛自矫厉以补前愆而精力凋残已有所不能及者矣窃以为此非奸民猾吏流言飞文之书乃出於相爱慕来问学之口尤足取信故敢冒昧缴连陈献若蒙钧念得以坛识府两公庶几有以察熹前言之非妄者早为开陈亟赐罢免或如前两所请者则熹犹可以不重得罪於此民而此邦之人犹可以安其生业而免於流亡死徙之患不胜幸甚干犯频仍伏纸尤增陨越
与丞相子
熹仰恃知照忘其罪戾犹复别有私恳辄以仰干钧听熹近因寻访得白鹿洞故基稍加兴葺已具曲折上之尚书矣今以罪戾义当自屏而狂妄进越犹欲并缘此事辄有私请盖熹前幅所恳二端窃计必有一遂若直蒙赐以罢免则固无复敢有所言若以洪私曲被使得复备祠官之列则熹窃愿丞相特为敷奏举先朝之故事修洞主之废官使熹得备执经焉而其禄赐略比於祠官则熹之荣幸甚矣盖与其使之以崇奉异教之香火为名而无事以坐食不若修祖宗之令典使之以文学礼义为官而食其食之为美也熹远外之踪率易及此诚有草野之侮之嫌然其实亦朝廷正名革弊之一事窃惟圣君贤佐必垂察焉是以敢冒言之
与曹晋叔书
熹求去久不获近忽得机仲及一二知识报诸公已有见许之意其说可笑会前数日已遣人行投此机会势必得之曾原伯亦许为致力也但闻敬夫病殊可忧前此得请意欲一往视之若见归湖南即自江西便道以归也此间谬政想亦传闻近得陈胜私书责以烦刑暴a数条已封与王季海托其转呈东府矣今但得脱去为上更不论此是非虚实也季通子直到此相攻亦甚力次第不虚传也刘公度来此不能久居其气质不易得也德广留家於此暂归临江矣东老可伤此人行遽未暇致奠因见其子幸及之择之书角烦付往近刻康节书纳一本他无可寄也
答黄教授书
熹无状居此一年有余率意直前不能违道干誉得罪於士民多矣请祠虽已报闻然旦夕自当以他罪行遣不至久为仁里之害也示喻曲折深荷爱念然必欲使熹]?虎狼保养蛇蝎使奸猾肆行无所畏惮而得歌颂之声洋溢远近则亦平生素心所不为也姓高人事文叔在此备见首尾此而可恕则亦无以官吏为矣至如木炭钱事亦是州郡所当为而幸上司之见听方恨不能推类尽蠲苛扰初不以是而求歌颂於斯人也此钱都昌所减独多又是毛掾考究之力此人固有过当处然细询田野之言而考之案牍以求其实则前日销骨之毁亦云甚矣此举错枉直之间所以难明非有道以照之则所自谓公正者未必非私意之尤也区区不喜自辩又於老兄不可有隐情故久不知所以为报今偶有便信笔及之非欲较比是非亦欲老兄深察於公私名实之间而真得其所谓本心之正耳太极之说甚善南轩遗言两句不知其本文上下所指何事俟更问之定叟也
与江东陈帅书
兹者伏审荣被明纶进班亚保窃惟明主思贤念旧之意可谓盛矣然使相公尚淹藩服而未得究其辅赞弥纶之业则海内有识之士犹以为恨抑无故而骤迁在彼权幸宠利之臣则可而施於相公则於四方之观听亦不能无所疑也不审高明何以处此熹则窃为门下忧之而未敢以为贺也兹承钧慈远赐手书窃审尝欲有所论建自以文不逮意而罢熹於是窃为门下喜焉而敢冒进其说夫谏说主於忠诚不尚文饰且今日之言有不可缓者犹救火追亡人也况以相公之忠义恳切岂真以文不足为病而怠於纳诲者哉亦曰将有待而言之耳夫苟诚有待而言之则其所待无有大於今日之所遭者愿相公因辞谢之章而因有以附见其说不必引据铺张不须委曲回互直以心之所欲言时之所甚患者条件剖析为明主言之其所病者乃在於文之过而不病其不足也幸而听从天下固受其赐而相公之荣岂止於今日不幸而不入则相公辞受之决亦不难处矣失今不言於天下之事固失其机而在我者不无昧利之嫌一旦虽欲复有所言人亦莫之听矣长孙无忌之事与近岁李参政【光】前车尚未远也况今所授正与其人并肩而处若果出於无心尚为可取且又安知其不故以是风切相公而使与之同哉熹E贱狂瞽之言意谓必触雷霆之怒今闻己降付後省矣是明主固优容之但此章宣露贱迹自是愈孤危矣夫以圣恩之大於熹又且容之而况於相公乎万一未即开纳无後咎余责亦可保矣愿相公勿疑极意尽言以扶宗社以救生灵熹不胜激切恳祷之至
与陈帅画一子
一本路诸郡旱损处多窃料将来赈济用米不少然今来旱势甚广近郡之谷不复可仰须广为规画多致米斛乃可接济至於乾道七年本军得米凡五万石然流殍之民不可胜数田里空虚至今未复此不可不早虑也似闻总所积谷颇多日就陈腐更久亦不堪用若得商量措置且就支此米饷给诸军而计诸路纲运除检放外更许截留分与诸州般运赈粜收簇价钱所管或候丰年补前本色斛斗亦为利便
一目今旱势如此而漕司差人在此催发旧欠夫催欠之与救灾事体各别不可双行欲乞一言且与追回其他州郡想亦有此并得一例施行尤为幸甚若是户部指挥漕司自合申请停缓或不敢言则丞相自当言之亦致和消l之一术而救急安民之切务也
一去年赦恩所放官物诸司依旧理催欲乞帅司因此旱伤作访闻检举行下诸州令逐一具申特与蠲放
一旱灾如此良由赋a苛急民气不和所致欲乞丞相建言乞将赦恩所放之後一年官物并行除放
一本军建昌县去年放旱米三千余石总所漕司累次行下令於上供军用数内分豁此甚允当今漕司忽变其说令本军全於军用数内除豁不得减上供数熹有子恳两漕别本具呈乞赐钧念一言及之是亦救荒之助也
一本军申漕仓两司乞拨钱米修结石寨状别本具呈并乞钧念或蒙应副亦可并下诸州放此施行募民充役可以集官事济饥民消盗贼伏乞钧照
熹复有愚恳欲从漕司借留六年上供零米五千余石约今冬或来春可还有状申漕司今亦h呈乞赐宛转及之幸甚适又检得乾道七年省亦h梗⑸铣士纸袼晔绿宀患醮艘蔡峋俎铺司牒有近日雨水日多之说恐江东已沾足矣此独无有柰何
与陈帅书
前此屡以上流遏籴利害申禀未蒙施行今本军籴米人船已为隆兴邀截不许解离又凡客贩皆为阻~江西颇有得熟州郡本自不须如此又况着令及累降指挥皆有明文已作书力恳之恐其未必经意盖自初籴已节次恳之今乃约束愈峻其意亦可见矣切乞早赐移文仍申朝省或具奏闻乞遍下诸路约束不独此邦蒙大赐也顷时刘枢遭旱首奏此事其後客船辐凑米价自减此最为救荒之急务向蒙赐教乃谓上流皆旱无所告籴但拟拨桩积米此但为建康州郡计耳然C吉鼎澧湖南诸郡皆熟若用刘枢旧例请奏此米皆可致而一路受赐矣不然则桩积之米得赐取拨使诸郡各得三五万石亦为幸甚漕使本别具禀熹偶足疾大作疼痛亡l不敢多作字只乞钧念为达此恳同赐区处以速为上移文至江西附恐迟得为专人径往千万之幸
与江东王漕子
熹久不拜起居之问日有瞻仰人还被教感慰亡穷蒙喻置寨事极荷台念但事已差池今又方有救灾之急未暇再请若稍定未去终当料理耳减税事尤感垂意之勤初谓必可遂请适有牙吏还自临安云省吏果以使司未保明为言势须再下此终有望於维持也白鹿官书拜赐甚宠谨已别具谢矣但今岁旱势甚盛此自五月半间得雨之後枯旱至今虽有得少雨处殊不沾洽旱稻已无可言晚禾亦未可保民情皇皇未知所以慰安之者而使司差人在郡追人吏催官物者凡三四辈熹虽不敢拒违台命然当此之时督责县道追扰农民则实有所不忍得赐追还令得一意讲求备御赈恤之政以救此遗民於沟壑之中不胜幸甚其可办者熹固自不敢缓也又建昌去岁检放总所已行下今均在上供州用数中而反未蒙使司除豁上供之数尤非所望於仁人君子者熹窃惑之更乞深赐省察狂妄冒渎皇恐死罪
熹前幅所禀之外更有石堤一事已具公状申闻不审台慈赐念否若今之君子则固不敢以此望之惟执事者傥以禹稷之心为心则此一役也而可以两济得蒙垂意不胜幸甚此或有委并乞垂示
熹前幅所禀去冬放旱事初已得使帖如总司之云矣既而中改一予一夺殊不可晓今别具公状及子乞赐台览若决不可行则熹於此不容宿留便当自劾去官虽重得罪不敢辞矣本欲初秋即申祠请又遭旱虐自以为义不当求自逸故勉强於此若不获已则亦不免冒此嫌耳一生忍穷不敢求仕正为如此且未来此时知友皆以为于公之仁必能庸崔君今乃反为所误而姚提点平生不相识乃能俯听愚言一奏减本军木炭钱二千贯不审亦尝闻之否熹老矣已无意於人间不堪久此郁郁也
与漕司画一子
一本军昨具奏乞依乾道七年例支拨钱米应副後来照得元数颇多恐难应副遂再具实欠军粮米奏乞截留六年残欠五千石及今年拟放七分外三分米一万余石庶几数少易拨今续契勘诸县检放分处大段乾损处多恐不能及三分之数即虽蒙朝廷许截上件米亦恐不足支遣更俟取到实放数外合纳之数却行纽计欠数申禀或别具奏乞送使司预乞台照
一本军常平米通两县计五万石见行取会下户仰食之人数目未到候将来冬後阙食即将上件米斛分等第粜给别具措画详细申闻或恐米数不足即乞支拨应副【熹已兑那诸色官钱往邻近收籴约可得万余石但若钱少而近地米价已高难运耳】
一石堤已差官计料以俟徐推之来此举本不敢容易盖欲因此赡给饥民一举两利切乞留念
一去秋建昌检放米当依台喻申省部乞下使司乞赐保明除豁然此又是一重往复不知径自使司申请如何【此已一面申部矣】
一星子减税省部对补之说乃似肉糜之论可付一笑若本军本县自有名色可补即何用更乞减放耶近世议论大抵如此令人气塞见已别具公状申闻仍申朝省极论其缪预乞台悉
一闻得C吉诸州及湖北鼎澧诸州皆熟得湖南?宪书云湖北米船填街塞巷增价招邀气象甚可喜欲乞更与帅相商度乞奏指挥两路不得阻节客贩许下流被害州军径具奏闻重作行遣【此一项早乞留念】
与王运使子
熹复有少禀近使牒奉行诏书取会本军金谷出纳大数初欲一一从实供申偶会得池州式官吏皆以为当效其所为可无後悔遂止据有正当窠名合收之数以为收支之数而凡州郡多方措画以添助支遣者皆不敢载大约所供才十之二三而米犹不在数中也见欲一面如此攒写供申然在鄙意终有未安盖圣诏所为丁宁使台所谓取索凡以欲知州县有无之实而均给之以民力耳今乃如此在熹素心则为上欺使台以及君父在州郡利害则恐今既自谓有余後日将不得蒙均给之惠以病其民也是以深窃疑之未敢不以实对然官吏之说则又有二端焉其一以为州郡措置所收窠名多不正当恐有诘责莫任其咎此则便文自营之计熹所不敢避也其一以为若尽实供具出数今日固未必实有均给之惠而尽实供具入数异时上官所见不同或将按籍而取之则州郡必致重困此则其说不为无理而熹有所不敢违也是以尤窃疑之又未敢遽以实对伏念旬日不能自定敢以此私於下执事伏惟台慈开示所乡使得奉以从事不胜幸甚
与江西张帅子一
熹比数以短承候起居计悉已尘几下今者复有少恳辄敢以冒闻听熹以不德招殃致凶又无术略以济饥馑已屡伸告籴之请然小郡贫薄不能多致储积远近军民唯仰客贩沿流而下得以b口其引领南望朝夕之勤盖不啻农夫之望岁也今乃窃闻督府所临南自C吉西极袁筠东被南城方地数千里幸蒙德政之余休皆有秋成之庆而任事者私忧过计未撤津梁之禁熹愚窃以高明方以天下之重自任其视邻道何以异於吾民愿赐一言俾除其禁则不惟蕞尔小邦歌舞大赐抑自是以东列城数十实均赖之率尔干冒始犹自疑及念前日荔子分甘之意然後有以决知执事之不弃此土之人也是以敢卒言之伏惟台慈俯赐矜照
与江西张帅子一
咫尺门牙无缘进谒第切倾乡之私比以告籴仰干台听窃意必蒙矜念今闻收籴牙吏未及解发而使府约束愈峻遂不能归且鄙郡荒凉旧虽丰岁亦不免仰食船粟之来自封境者况今旱歉沟壑在前其所望於余波之惠者又非他日之比前记之恳虽出僭易然亦仁人君子所宜动心也今再具禀及以公文为请伏惟高明扩一视同仁之心敦救灾恤邻之义俯赐矜允千万幸甚千万幸甚
与江西钱漕子
比以民饥告籴隆兴已具曲折恳张帅意必蒙其怜闵推所余以并活此邦之人乃今闻其约束愈峻所遣牙吏得米而不能归至於客贩亦复断~若上流果亦荒旱则不敢请传闻C吉临川诸郡及隆兴属邑自有丰熟去处则江西当自不至阙食而其余波因可以及O境恐不必过计为此以伤一视同仁之心害救灾恤邻之义熹已手书复致此恳於张帅更望台慈赐以一言之重使得早遂见听则此邦之人仰戴仁人之施其可量哉
与江西张漕子
熹未见色辄有祈恳比以民饥告籴隆兴已具曲折恳禀张帅阁学意必蒙其怜悯拯此困急今乃闻其约束愈峻所遣牙吏得米而不能归至於客贩亦复断~窃缘本军地瘠民贫虽号熟年不免仰食上流诸郡况今凶俭事势可知然若上流果亦荒旱则亦不敢固请今C吉临川诸郡及隆兴属邑皆有丰熟去处则使节所临江西一路决当不至阙食而其余波自可惠及邻境是以敢布其私欲望台慈一言於张帅早得放行本军所籴及弛客贩之禁则台座活人之恩被於邻道此邦之人所以感激归戴者为如何哉
与江西张帅子三
熹累具恳禀告籴米船乞赐照应条法及近降指挥特与通放亦已累蒙公移回报开许良感仁庇之及但奉新令尉乃敢公然违戾百端拦遏其意必使敝邑饥民束手受毙而後已设若使境之旱与弊军等则熹不敢有请今使境诸邑粒米狼戾发泄不行而弊军诸县放皆及八分山谷之民已苦艰食所遣籴米本钱又皆兑借上供钱物方此自劾罪无所逃窃意穷苦之状必蒙矜怜不谓此辈乃尔不仁既格诏旨又违使台约束而所以贻患於邻邑者尤为无状熹已具公文上之幕府欲望台慈详酌将本县官吏重作行遣将本军米船早赐通放上以体圣朝一视同仁之恩下以见盛府救灾恤邻之义不胜幸甚
与星子诸县议荒政书
熹为政不德致此旱灾虽已究心多方措置庶几吾民得以保其生业而免於饥饿流离之苦然窃自念智力浅短不惟精神思虑多所不周而事体次第亦须由军而县方能推以及民若非二县同官各存至公至诚之心深念邦本民命之重相与e力岂能有济今有愚见恳切布闻条具如後
一逐县知佐既是同在一县e力公家当以至公至诚之心相与凡百事务切要通情仔细商量从长措置自然政修事举民受其赐苟或上忽其下唯务私已吝权下慢其上但知偷安避事则公家之务何由可济况今灾数非常民情危迫经营措置当如拯溺救焚之急不可小有迟缓龃龉有误民间性命之计切告深体此意尽革前弊庶几事有成功民受实惠
一检放之恩着在令甲谨已遵奉施行今请同官当其任者少带人从严切戒约给与粮米钱物不得纵容需索搔扰又须不惮劳苦逐一亲到地头不可端坐凉去处止凭乡保撰成文字又须依公检定分数切不可将荒作熟亦不可将熟作荒其间或有疑似去处或有用力勤苦之人宁可分明过加优恤不可纵令随行胥吏受其计嘱别作情弊
一劝谕上户请详本军立去帐式令乡\依公推举约定所?客户所粜米谷数目县司略备酒果延请劝谕厚其礼意谕以利害不可纵令胥吏非理搔扰上户既是富足之家必能体悉此意其间恐有未能致悉之人亦当再三劝谕审其虚实量与增减如更诈欺抵拒即具姓名申军切待别作施行
一根括贫民请详本军所立帐式行下诸都隅官保正仔细抄着实开排再三叮咛说谕不得容情作弊妄供足食之家漏落无告之人将来供到更於本都唤集父老贫民逐一读示公共审实\议平允即与保明如有未当就令改正将根括隅官保正重行责罚
一将来粜米亦请一面早与上户及籴米人户公共商议置j去处务令公私贫富远近之人各得其便大抵官米只於县市出粜上户米谷即与近便乡村置场出粜不须般载往来徒有劳费如有大段有余不足去处及将来发粜常平米斛即具因依申来切待别行措置
一凡郡中行下恤事件各请诚心公共推行如有未当或未尽事宜更望仔细示喻当行改正
右件如前各请痛察如或未蒙听从尚仍前弊致此饥民一有狼狈即当直以公法从事不容更奉周旋矣千万至恳至恳
与执政子
熹辄有危迫之恳已具公申陈然其曲折有不敢尽言於君父之前者复此干冒钧听得赐宛转陶铸不胜幸甚熹昨缘疾病不堪吏役累具目乞备祠官至五月间伏尚书省子奉圣旨不允自惟卑贱不敢频有祈扣触犯天威欲俟新秋乃伸前请而德薄政荒招致灾旱深念千里民命之重不忍当此艰难穷困之秋辄求自便於是屈心抑志黾a服官祈祷百方卒无所坑致墙来军民必致阙食不免行下属县劝谕富民根括下户那兑官钱於O近州县米价稍平去处收籴米斛备赈给又已申奏朝廷及申转运常平两司乞行救助更欲勉悉疲驽讲求荒政以副圣主子爱黎元之意而力小任重日夕惊忧遂致心疾大段发动上灾下潦势甚危急在熹一身死生夜旦所不足言实惧失於备御有误一方饥民横致流殍则熹为上负朝廷死有余憾於是不复敢顾辞难避事之嫌有此申禀欲望钧慈怜察特赐敷奏与熹宫庙差遣使得归死故山仍催已差下人石芳菜偾袄戳侠砘恼救济饥民不胜幸甚
小贴子
伏念熹昨以朝命敦迫勉强到官不敢携家为久住计祗挈一小儿在此方十余岁今若病势有加即彼此存没一时狼狈欲望钧慈深赐怜察
与周参政子
熹窃以仲秋之月暄凉未定恭惟参政钧候起居万福熹前日专人奏记?即奉被中所赐手教伏读再三感慰亡u又蒙垂喻缪妄所陈圣旨乃有假借纳用之意自推E贱不宜得此悚戴之私殆未易以言说既也然前事不闻有所施行後事更被诘问若将反以违滞之罪罪之者惜乎圣主虚心受言之美未有以见於行事之实也加之贱体自遣人後心痛剧而足疾复作痛楚非常不能履地在告已旬日矣自度衰颓不堪勉强恐误一郡军民性命日夕忧惧不能自安谨再具子申布贱恳然於所职亦不敢忘过计之忧顷有状奏乞截纲运充军粮事并以申省然於t公前己致问不敢频有烦渎愿因间语赐一言焉得并前早赐开陈使熹得舆病以归而军民不至狼狈不胜幸甚力疾专此具禀不能他及瞻望台躔邈在霄汉无由进拜第切拳拳
与周参政子
近得尤仓书已具道钧意矣固知远方下邑朝廷不当偏有应副然灾伤如此窃意似当随其重轻普加恩意也昨日省符行下议臣奏请检放之弊所谓但忧郡计之不支不虑民力之愈困者真可谓仁人之言矣三复叹息不意议者犹能及此方之对补之论盖不啻九牛毛也然郡计之不支亦非细事熹尝论之矣切望垂意朝廷之体固不当私一郡尤不可弃诸郡也不审钧意以为如何未能自脱而欲为左右言可谓僭妄然区区之心有不能已者其所以望於参政者盖非特今人之事也伏惟恕而察之幸甚本路尤仓甚留意然常平之积恐不足以周今岁之用闻建康桩积甚富而漕司亦有余财但相去之远呼叫不闻未知所以为计耳前此减税及乞放去年建昌三千余石犹不任责况有大於此者尚何望哉观此事势上下决不相应熹性狷狭进则有搪突之伤退则迫切无l疾病侵加恐徒死而无益参政傥哀怜之不若投畀闲散以安全之乃为大幸然其所请截拨应副乃一郡之计初不系於熹之去留也遏籴之请尤急闻其用法甚峻犯者或乃没入其家此望早赐约束少迟则早谷向尽晚米价高虽通无益矣熹又思之恐得祠去此见在同僚未有能亢此难者已与尤仓密计更调守者然朝廷亦当一面催促代者彼至则足以苏此人但道里辽远未能猝至耳凡此皆望深赐留念幸甚幸甚又蒙垂喻所以晓子澄者莫非至当之言不胜叹服但未知子澄之意果如何若熹则方与邦人厄於陈蔡之间虽有杂烧之令亦不暇起而争救之矣匆匆亟遣此人未及究鄙怀之一二然其僭易烦渎之罪己不胜悚仄矣并乞钧察千万之幸
与周参政子
熹复有愚见怀不能己敢以私於下执事今岁之旱其势甚广比见连日降旨所以为祈祷恤之计者足以知圣主之忧劳矣然所谓禁屠宰决杖罪放房缗及茶盐赏钱者恐未足以为应天之实而今日又报蠲放纲运欠米十石以下者此尤近於儿裼以此消己成之灾息未形之患吁亦难矣成汤桑林之祷宣王侧身修行之意其反求诸己者为如何哉熹窃思之今日之事应天之实有四曰求直言曰修阙政曰黜邪佞曰举正直恤民之大者有六曰重放税租【乞行下诸路监司察州郡不受诉者郡守察其县令皆以名闻】曰通放米船【乞下江西湖南路仍许下流诸路州军具奏重行责罚】曰劝分赈乏曰截留纲运曰严禁盗贼曰纠劾贪懦区区念此至熟悉矣欲n首信眉一言於上又虑出位干时未必取信故敢以告於执事伏惟都俞之暇从容造膝一为明主极言之则天下幸甚
与周参政别纸
窃闻参政间以隔并之灾过自引咎顾留行之诏既下则明公不得终遂其高矣然天戒昭昭圣心警惧惕然有意於讲阙政以召和气此实尽忠补过转祸为福不可失之几愿明公深以为意则天下幸甚熹前日所陈应天恤民之目皆今日之急务而求言之诏尤四方所渴闻者不识明公亦有意乎若复推迁失此大会则自今以往熹之言不复能出诸口矣引领东阁不胜拳拳
与陈师中书
熹试郡无状以丞相庇临之力幸及终更复叨除命传闻尝A丞相荐墨是以有此意者偶因臧否支郡及之比归见刘平父乃知所以假借称道者过实殊甚使人愧惧qe不知所言丞相既已失之老兄在旁又不力谏止使熹负此无实之名他日反为门墙之累追悔何可及耶欲具书谢丞相具道此意偶值此便未暇更旬日间当有的便续修致也归途所过知识往往能道次舍经历之状但未知果以何日至莆中旧第区区不胜瞻仰也熹闰月二十七日受代即日出城游山玩水自江州界渡江在道十余日以前月十九日到家疾病支离且得休息江西雀嫔形幢皇芩ダ疗窀纯按诵毅谄谏性兜靡孕煳去就耳自明之亡行且期矣念之怛然痛恨如新不知向来所喻编次文字今己就否渠所立自足以不朽然其议论曲折亦不可不使後人闻之也其家事复如何朋友传说令女弟甚贤必能养老抚孤以全嘀壑节此事更在丞相夫人\劝扶植以成就之使自明没为忠臣而其室家生为节妇斯亦人伦之美事计老兄昆仲必不惮赞成之也昔伊川先生尝论此事以为饿死事小失节事大自世俗观之诚为迂N然自知经识理之君子观之当有以知其不可易也伏况丞相一代元老名教所宗举错之间不可不审熹既辱知之厚於义不可不言未敢直前愿因老兄而密白之不自知其为僭率也
与陈丞相别纸
自明云亡忽将O岁念之令人心折其家想时收安问熹前日致书师中兄有所关白不审尊意以为何如闻自明不幸旬月之前尝手书列女传数条以遗其家人此殆有先识者然其所以拳拳於此亦岂有他正以人伦风教为重而欲全之闺门耳伏惟相公深留意焉
与福建漕子
前日已被改除信传闻会稽斗米八百钱其势不容辞避己申乞奏事矣邵武势须四五日间方得归即治装以俟命万一成行恐不复得请教不胜引领之怀凡所以居官治民及救荒方略有可见教者尚冀不鄙幸甚幸甚
道间询问收成次第云仅可得六七分今又遭雨若未遽止即不得及此数矣恐欲闻其实故敢及之
与漕子
熹衰病之余强一出适此大费县官数十万而越人之殍犹不可以数计俯仰幽明局w忧愧殆未易以言喻也加以伉拙不堪世俗之迫隘中间求去不得复此宿留今幸二麦登场赈救讫事见e帐目申发即?前请庶几观变玩占可以无大过耳浙东山佳处都未得放怀登览剡中虽两到然忧累方深无复佳兴也若便得报罢当取道石桥龙湫以归庶不负此行耳前承枉书窃审轺车一出周贪硕伎窨苁手奸民屏息山谷困穷受赐多矣他可以为一方久远计者尚冀高明虑之千万幸甚
上宰相书
六月八日具位谨奉书再拜献於某官熹尝谓天下之事有缓急之势朝廷之政有缓急之宜当缓而急则繁细苛察无以存大体而朝廷之气为之不舒当急而缓则怠慢废弛无以赴事几而天下之事日入於坏均之二者皆失也然愚以为当缓而急者其害固不为小若当急而反缓则其害有不可胜言者不可以不察也窃观今日之势可谓当急而不可缓者矣然今日之政则反是愚不知其何以然也去岁诸路之饥浙东为甚浙东之饥绍兴为甚圣天子闵念元元之无辜倾锏光抟跃戎而甚者至出内帑之藏以补其不足德意之厚与天同功熹於是时惫卧田野而明公实推挽之使得与被使令趋走之末仰惟知遇抚己L怍然自受任以来夙夜忧叹恐无以仰承圣天子之明命而辱明公之知於此时也是以不惮奔走之劳不厌奏请之烦以尽其职之当为者求以报塞万一而乃奏请诸事多见抑却幸而从者又率稽缓後时无益於事而其甚者则又漠然无所可否若堕深井之中至其又甚者则遂至於按劾不行反遭伤中而明公意所左右又自晓然使人愤懑自悔其来而求去不得遂使因仍以至於今比日以来神明消耗思虑恍惚两目昏省艰辛方欲少俟旬日别上封章冀蒙哀怜得就闲佚又以连日不雨旱势复作绍兴诸邑仰水高田已尽龟拆而山乡更有种不及入土之处明婺台州皆来告旱势甚可忧虽已一面多方祈祷必冀感通然天道高远事有不可期者万一更加旬日未遂所求则去年境界又在目前而上自大农下及闾巷公私蓄积频年发散亦自无余後日之忧必有万倍於前日者熹之迂愚固不知所以为计诚恐虽以圣主之聪明圣智明公之深谋远虑亦未必有断然不可易之长策真可以惠活饥民弹压奸盗而保其必无意外之患也熹是以旁徨?迫未敢遽请而复冒昧一罄其愚惟明公试幸听之窃惟朝廷今日之政无大无小一归弛缓今亦未暇一一条数以崇德且以荒政论之则於天下之事最为当急而不可缓者而荒政之中有两事焉又其甚急而不可少缓者也一曰给降缗钱广籴米斛今二广之米舻舳相接於四明之境乘时收籴不至甚贵而又颗粒匀净不杂糠z乾燥坚硕可以久藏欲望明公察此事理特与敷奏降给缗钱三二百万付熹收籴则百万之粟旬月可办储蓄既多缓急足用政使朝廷别有支拨一纸朝驰而米夕发矣且往时不免转大农之粟发内帑之币以应四方之求矣积之於此与彼何异而又乘钱广籴利重费轻殆与临期支拨籴贵伤财者不可同日而语且今米船已集求售无所停住日久坐失本利後者惩创因不复来无穷之害实自今始此一事也二曰速行赏典激励富室盖此一策本以诱民事急则籍之以为一时之用事定则酬之以为後日之勤旋观今日失信已多别有缓急何以使\欲望明公察此事理特与敷奏照会元降即与推恩使已输者无怨恨不满之意未输者有歆艳慕用之心信令既行愿应者\则缓急之间虽百万之粟可指挥而办况是此策不关经费揆时度事最为利宜而乃迁延岁月沮抑百端使去岁者至今未及沾赏而今岁者方且反覆S难未见涯际是失信天下固足以为今日之所甚忧而自坏其权宜济事之策者亦今日之所可惜也谋国之计乖戾若此临事而悔其可及哉此二事也然或者之论则以为朝廷一节财用重惜名器以为国之大政将在於此二者之请恐难必济愚窃以为不然也夫樽节财用在於塞侵欺渗漏之弊爱惜名器在於抑无功幸得之赏今将预储积蓄以大为一方之备则非所谓侵欺渗漏之弊也推行恩赏以昭示国家之信则非所谓无功幸得之赏也且国家经费用度至广而耗於养兵者十而八九至於将帅之臣则以军籍之虚数而济其侵欺之奸馈a之臣则以薄籍之虚文而行其盗窃之计苞苴辇载争多`巧以归於权幸之门者岁不知其几巨万明公不此之正顾乃规规焉较计毫末於饥民口吻之中以是为樽节财用之计愚不知其何说也国家官爵布满天下而所以予之者非可以限数也今上自执政下及庶僚内而侍从之华外而牧守之重皆可以交结托附而得而比来归正之人近习戚里之辈大者荷旄仗节小者正任横行又不知其几何人明公不此之爱而顾爱此f功文学承信校尉十数人之赏以为重惜名器之计愚亦不知其何说也然熹亦尝窃思其故而得其说矣大抵朝廷爱民之心不如惜费之甚是以不肯为极力救民之事明公忧国之念不如爱身之切是以但务为阿谀顺指之计此其自谋可谓尽矣然自旁观者论之则亦可谓不思之甚者也盖民之与财孰轻孰重身之与国孰大孰小财散则可复聚民心一失则不可以复收身危犹可复安国势一倾则不可以复正至於民散国危而措身无所则其所聚有不为大盗积者耶明公试观自古国家倾覆之由何尝不起於盗贼盗贼窃发之端何尝不生於饥饿赤眉黄巾葛荣黄巢之徒其已事可见也数公当此无事之时处置一二小事尚且瞻前顾後u时越月而不能有所定万一荐饥之余事果有不可知者不审明公何以处之明公自度果有以处之则熹不敢言若果无以处之则与其拱手熟视而俟其祸败之必至孰若图难於易图大於细有以消弭其端而使之不至於此也古之人固有雍容深密不可窥测平居默然若无所营而临大事决大策不动声气而措天下於太山之安者然从今观之自其平日无事之时而规模措画固已先定於胸中是以应变之际敏妙神速决不若是其泄泄而??也况今祖宗之耻未报文武之境土未复主上忧劳惕厉未尝一日忘北向之志而民贫兵怨中外空虚纲纪陵夷风俗败坏政使风调雨节时和岁丰尚不可谓之无事况其饥馑狼狈至於如此为大臣者乃不爱惜分勤劳庶务如周公之坐以待旦如武侯之经事综物以成上意之所欲为者顾欲从容偃仰玩岁匀找越男夷壳爸无事殊不知如此不已祸本日深熹恐所忧者当不在於流殍而在於盗贼受其害者当不止於官吏而及於邦家窃不自胜漆室嫠妇之忧一念至此心胆堕地念不可不一为明主言之而犹未敢率然以进敢先以告於下执事惟明公深察其言以前日迟顿缓之咎自列於明主之前君臣相誓务以尽变前规共趋时务之急而於熹所陈荒政一二事者少加意焉则熹虽衰病不堪吏役尚可勉悉疲驽以备鞭策至其必不可支吾而去後来之人亦得以因其已成之绪葺理整顿仰分顾忧如其不然则熹之愚昧衰迟固不能为此无@之不托而其狂妄将有不能忍於明主之前者明公不如早罢其官守解其印绶使毋得以其狂瞽之言上渎圣聪则熹也谨当缄口结舌归卧田间养a种黍以俟明公功业之成而羞愧以死是亦明公始终之厚赐也情迫意切矢口尽言伏惟明公之留意焉
与陈丞相别纸
蒙谕第二令孙为学之意乃能舍世俗之所尚而求夫有贵於已者此盖家庭平日不言之教有以之非面命耳提之所及也熹尝闻之师友大学一篇乃入德之门户学者当先讲习知得为学次第规模乃可读语孟中庸先见义理根原体用之大略然後徐考诸经以极其趣庶几有得盖诸经条制不同功夫浩博若不先读大学论孟中庸令胸中开明自有主宰未易可遽求也为学之初尤当深以贪多躐等好高尚异为戒耳然此犹是知见边事若但入耳出口以资谈说则亦何所用之既已知得便当谨守力行乃为学问之实耳伊洛文字亦多恐难遍览只前此所禀近思h乃其要领只此一书尚恐理会未彻不在多看也大学中庸向所纳呈缪说近多改正旦夕别写拜呈近又编小学一书备载古人事亲事长洒扫应对之法亦有补於学者并俟h呈乞赐裁订以授承学也
考异
与陈丞相别纸先见义理【一作究见】
晦庵集卷二十六
<集部,别集类,南宋建炎至德佑,晦庵集>

[book_title]卷二十七
钦定四库全书
晦庵集卷二十七　　　　　宋　朱子　撰书【时事出处】
与赵帅书【子直】
窃见使司行下委两邻附籍事官司尝已施行但此事初议只委乡官劝谕人户自来附籍盖不欲使吏与其间恐有烦扰虽有不愿请米者亦不之强但欲请米者非己附籍不给即其人利害切己附与不附皆须自任其责行之既久人渐相信今忽有此指挥即自此之後生子得米之人可以安坐不问而归其责於邻人邻人不得米者顾乃代之任责而又无罪赏以督其後又况一甲之内除怀孕家外尚有四家今却只取两家为邻若在街市人家齐整去处犹可责之两畔切邻不容推托若在乡村人烟星散去处即或前或後或左或右或E或密必是互相推托不肯为任此责其生子得米之人既不干预却使无利害之人任无罪赏之事而四家之中又无正定主名万一无人及时申附直至生子之後其家或欲杀弃即通同盖庇不复申举或欲请米即须论诉邻人以为不申附之罪乡官既难受理根究其势必烦有司追证搔扰其害不细不知及今尚可回否若得且令乡官依旧劝谕人户自行附籍而委措置官者察附籍者之殿最取其尤怠慢者申县改差而稍加沮辱以警其余亦足以革旧弊广恩意如其不然即须严立罪赏而使甲内四家同任其责如有怀孕五月之家即四邻先取本家申乞附籍文状仍说愿与不愿请米四邻连名签押状内公共指定专委两邻某人某人传送取附籍乡官批回付本家收照候生子讫再取四邻保明缴连元批赴收支乡官请米其不愿请米人亦须四邻具状缴连元批保明不曾杀弃关报注籍如此乃可关防推托遗滞词诉搔扰之弊然既如此即事体规模顿异前日而将来亦恐终不免於烦扰更切详酌其宜计其利害之实而行之也大抵此事从初商量非不知如此措置决是不能周倘凰恃者既无烦扰之弊而劝谕恩意有以感动之则赈给之惠虽不能周而受生活之赐者自将不胜其\耳若以此为不广而欲其速得周淘蚓龇侨摆椭所可及势须一切以文法禁令驱迫然後可成如此非不美观然恐官司纵有文移而无事实民间徒被搔扰而无恩惠非前日所为思虑措画之本意也不审高明以为如何熹上覆近日仓司所行全是文具委官散ケ嗯偶谆е昧⒎郾诖ΥΨ兹欢实无一文一粒及於生子之家愚意此可以为戒而不可学也
与赵帅书
适闻崇安宰丞同到精舍云被使檄有所营造不知果然否此是私家斋舍不当烦官司不唯在熹私义有所不安加以踪迹孤危动辄得谤今更坐役官司起造屋宇此正是好题目彼等所日夜窥伺而不可得者侍郎见念之悉岂当以此祸饷之乎春间在彼亦有朋友数人欲为营葺已定要束矣寻闻去岁有人伪印图チ徐浼傲跗礁该衔劝缘题疏有一後生亲见印本因思如此乃是为实前谤遂报诸人罢其所谋况今乃烦官司岂得为稳便乎向尝蒙喻盖已有此意其时亦尝具禀委之官司恐不稳便但未尝究其说耳官司为之於义既不可於事亦不便盖其一则必有搔扰其二则不能如法万一为之自此熹更不敢入精舍矣闻之忧恐急作此附拜恳乞且行下罢役若台意必欲不虚前诺徐别图之亦未晚也
与赵帅书
前书所禀怀有不能自己者既而思之言语过当深以自咎然有以知高明之必见容也卖盐之事诚亦非便盖下四州民间纳产盐钱州县自合给盐偿之今既例不给盐而帅司复行榷卖议者之言亦未为不当但相承已久调度所资有不获己者向时汪丈入闽正值沈漕罢去王与道住卖之後亦深以此为疑後不得已竟复榷之想亦是别无擘画处也不知使司今欲作如何相度愚意此事今且如此暗行货卖姑为不得已之计则他日或有能弛之者若遂相度奏请明降指挥则是福州民间增此一项无名之赋自我而始况泉漳兴化事体一同势必援例公行则其为害又不但福州而已此事更乞深意少辽缓之不须催促漕司相度或只作手密奏上意未必不以为然更以书白庙堂诸公亦当晓然见此利害也不审台意以为如何祠请未遂不知再入文字否似闻论盐事者颇及浚湖之役不知是否前日林子方因治建昌士人无礼教官事几为要路所挤今日风俗大抵不甚睹是令人愤懑伏想高怀於此必有处也
与林择之书
彼中旱势如何得雨莫已沾足否槁苗尚可救否此中燥湿不均山间有频得雨处有极枯槁处度其势短长相补亦足以相救所患者人心喜乱不待饥饿而已生狂妄之意又患些小米谷为他处般贩则亦无以为继而实有饥饿之忧以速变乱耳已累书白帅宜亟籴广米及台州米近闻永嘉亦有米可来此皆不可不早为之计【如福州阙米则此间米不可仰】近观其所处置却只是禁上流拦米及遣人来收籴此二策者不过取之吾之境内譬如一家之中二子皆饥乃夺甲以哺乙耳亦已极论其非是不知以为然否幸以累年以来见闻之验告之此非细事也唯壬午癸未陈应之守建时禁港甚严而汪丈在福州一无所问此最为得其後赵清卿任元受在福州则陈邦彦在建与之争王瞻叔在福州则任希纯在建与之争二公虽悍然卒不能夺建人之守然後无事今上流诸州其小者不敢抗大府之命其大者又未必有意於民而亦不知其利害之若此也帅府又快於吾令之得行吾民之可以无饥而未及虑夫建之俗一有纷纭则将为吾之忧有大於此者而不及救也只如建宁向来屡饥亦不免用诸县自给之说不得般米下船然後村落获济城中又流发米以助诸县然亦不闻城中之饥今任事者曾不察此诸县以旧事告皆不之信此必不能有说以告帅司全在帅司自为一路之计g其长者而为之耳闻延平积粟皆己匮竭此可深忧宜檄诸州照倒禁港【不得般贩付米】无致将来阙食生事【大凡盗贼皆起於深山远官府处不可不虑也】此於帅府事体盖所当然而一面多方招邀运致外道米斛入界乃为上策广中虽云不熟然亦当胜本路如温台则粒米狼戾今正及时可招可籴不可失也如本路籴米则非计之得又非其时枉费多钱反得少米不若且看将来如他处米来多即不须籴若不得已亦且俟十月以後间晚禾成熟後方可籴此理的然前日书中亦说不尽更烦子细为陈之不可有一字之遗也
与林择之书
近因便兵附状想达秋凉远惟德履佳胜不知到城中居甚处必已不复入学矣前书所论曾言之否闻汀寇甚炽想幕府无暇及他事矣近例帅须亲到地头督战此甚非策然既有此指挥恐不得不一出但未可遽深入且到延平徐议进退可也此贼已败官兵杀将吏决不可招只有尽力扑讨然其所以致此必是官司前後非理侵扰有以致之却须询究其由将元来官吏奏劾重作施行以谢其人仍计盗起县分合起发支遣钱物并令一切倚阁以慰人心不令别致响应即支遣不可阙者令漕司拨钱应副此两项是第一义若能行之即一面多出印ゼ蛟计浯柿钊遂兜赝飞⑻晓谕其次即须非时接见宾客僚吏务通下情以资计策【此事平日已是欠阙今尤不可循旧失也】其次须有将有兵乃可责咳糁挥眉今兵官统见今兵卒此则决然败事无疑闻辛幼安只是得所募敢死之力见冯湛说亦招得贼中徒党作乡导方能入山破贼巢穴本路左翼军向来便是此等人所以陈敏用之有功今已无复旧人只与诸州禁军士军无异却恐归正官及牢城中有可募者但得有心胆事艺者勿问其所从来可也向见帅唤得商荣者在彼後来看得如何沙世坚者本亦只是此流钦夫拔之徒隶之中使捕小贼辄有功至李接之乱遂收其用耳起发诸州禁军决是无用然今卒未有人其势不可以不起但亦止可遥为声势切不可使入山与贼交锋适所以长贼威而沮官军之势亦防贼人乘虚冲突旁近州郡或本处有啸乱应贼之人须稍分留令足弹压必不得已宁可申朝廷拨广东推锋军与左翼相掎角亦是一事但正当此荒歉供亿之费不赀不知何以为计耳闻沙县宰颇有才南推官赵师渊浦令丞皆晓事此是将来帅到南可备使令之人亦不可不知也此皆老生常谈恐或可思虑之所不及相见烦为言之前日通放米船之说当此火色尤不宜力主偏见以摇人心更可细说得作访闻行下建云恐上流州郡阙米本司日前行下通放米船约束更不施行仍委本州逐县随宜相度措置储蓄以备赈恤如此即事体正当物情便安矣今日向前进讨胜负之外更有冲突响应二事甚可虑【西南虑冲突东北虑响应】此间诸公只宋仓尚可告语然非捕盗职事不知新宪如何若亦未有长策即一路之命全在赵帅一身独自担当不是小事昨夕闻此令人展转不寐偶有欧阳庆嗣便托渠先发此书此间事不暇及渠到必自相见也
与赵帅书
熹窃闻究心荒政以为来岁之备者甚至甚善甚善但上流籴米之数似亦太多盖虽未即津发然收之官民间便阙此数又且处处置场收籴冬间米价便须增长来春籴贵亡疑今业已施行不敢便乞住罢若但得少损其数亦不为无补也又闻浙米来者颇多市价顿减邦人甚喜而识远者虑其将不复来此一道安危之大机也谓宜多方招致稍增市价官为收籴以劝来者比之溪船海道官自搬运縻费损失所争决不至多此等事一是要早商量二是要审计度三是断置果决不可因循去冬见议开湖事熹谓须先计所废田若干所溉田若干所用工料若干灼见利多害少然後为之後来但见匆匆兴役至今议者犹以费多利少为疑浮说万端虽不足听然恐亦初计之未审也大抵集\思者易为力专已智者难为功此等事但呼官吏之可与谋者条画而g计之其赢缩利害可以一日而决不必闭合深念徒弊精神而又未必尽乎利病之实也庸E阔智不谋身而过计多言喜与人事深自觉其可厌而未能遽已不审高明以为如何狂妄之罪亦惟并之也官自运米弊病百端顷时会稽有一斛而亏两斗者不免奏劾坐押使臣而王仲衡力庇之反欲捃拾发举官吏乃剡县叶簿即黄丞之表弟问之可知也或谓当募出等商贾使之抱认津致虽或优其佣费亦未敌官运折欠之多也此事前日陈教授归尝嘱以禀闻似亦可采用也陈虽後生然甚晓事闻侍郎遇之颇厚凡百更垂下问当有所助然询谋贵广亦不专在一人尝记先儒解孟子二字以为自足其智不嗜善言之貌此言甚有味也今时士大夫非无爱人忧国之心但虽贤者不免有此气象所以虽其所知所与可以尽言而无间者亦未必得竭怀抱而况於E远卑贱之人乎此可为长太息也诸公奏议大体甚正其间一二篇如蔡承禧辈议论无甚可采不足列於诸老之间而独断数篇恐或饮药以增病也温公两篇当为章而发虽其救时之切不暇远谋然亦终不可以为後世法也使绍圣崇宁之间t小得此踪迹岂不为奇货哉又闻明道王霸子中间虽遭摈黜今虽已复收然恐其他更有似此若迂而实切若小而甚大者须别作一眼目看不可轻有遗弃恐後世有明眼人冷地看着有所遗恨窃笑於今日也伯恭文鉴所载奏疏甚详顷但见其目h亦不暇细考然恐其去取之间亦须有说鄙意以为凡其所载似不可遗其所不载乃当增益此亦条例中之一事也此事之说甚长恨去岁困於人事不得子细请教耳
与赵帅书
熹衰病之余灾患踵至殊不自堪伏蒙问恤良以为感又蒙轸其乏~割清俸以周之仰认眷存尤切愧荷但穷巷书生蔬食菜}自其常分不知後生辈以为创见便尔传说致误台慈以为深忧亟加救接至於如此在熹之义岂当复有辞避实以近日偶复粗可支吾未敢虚辱厚意谨已复授来使且以归纳万一他日窘急有甚於今当别禀请以卒承嘉惠也人参附子则已敬拜赐矣但少有鄙怀冒浼台听不审高明以近日所处刘家典库事为如何若熹鄙见则窃以为甚不类门下平日之举措也乡里自此旬月以来闾巷聚谈有识窃叹下至三尺童子亦皆愤然有不平之气熹恐门下於此偶未之思也行迷虽远尚及改图以全素节以息流议不审门下亦有意乎如其不然则天下之士将有以夷狄之道疑於门下而不入其乡者矣此熹之所大恐盖不特为刘氏游说也久辱知遇不敢不尽所怀虽被谴~所不敢辞伏惟有以察之而已他喻数条未暇报禀岁晚更乞顺时之宜进德自重区区不胜祈望之切并几台照
答梁丞相书
熹伏读赐教盛德不居退托愚懦仰惟明公之心正大光明表里洞彻无一毫有我自私之意而熹以妄庸受知之久又勤下问至於如此亦岂能恝然自闭一无所进以效其尺寸之愚哉但以正此退藏不当出位是以於政体之是非人材之邪正一毫不敢有所陈说而独请以王通所谓愿君侯正身以统天下者敬为明公诵之其言虽近其指则远伏惟明公於此试留意焉广引人材勤攻已阙使凡政事之出於我者无一疵之可指则上以正君下以正人将无所求而不得如其不然则事之小不正者积之之多亦足以害吾之大正使吾至大至刚之气日有所屈於中而德望威名日有所损於外是则且将见正於人之不暇尚何望其能有正君定国之功哉今天心未豫而民力已殚国威未振而敌情叵测惟明公於此深念而亟图之则熹也受赐多矣狂言犯分亦惟高明有以之
与陈福公书
北方消息传闻不具春间有上封事者前言寇为西夏所逼故迁国以避之其後乃虑其设诈以谋我此已是揣摸无一定之计最後又只泛言乞诏枢廷严为边备而已乃大中上意改秩除官其後乃闻庐帅王希吕奏寇为契丹遗种大石林牙所袭失亡甚夥老弱遁走不知所在三日而後得之朝廷颇信其言然去冬有亲戚自淮上归已传此言却云渤海所袭?亦不闻的耗然则此报又未知其信否也若鄙意则以为此寇盛极而衰举措颠错就如所闻未必得实其势不足深虑彼其修城浚汴持为虚声以惧我耳然朝廷已为之调发海舟一番骚动此正高颍王朴之遗策而我已落在计中至於天文变於上坤轴动於下正是君臣上下动色相戒饬躬正事以图消弭之时顾乃视之恬然略无惊惧之意上之则九重不闻有侧席求言之诏下之则诸府不闻有引愆避位之章举朝j阿相F为日已久士大夫稍有气节敢议论者尽在远外寂然不闻有一人能为明主忠言以指奸佞阙失固邦本达民情者闻其语及天变则尽以归之敌人使应天道此已为z谀不忠之大至於地震东南数路无一不然又将使谁当之而不以为虑耶熹以为今日之事所当忧者莫大於此而境外之事不与焉明公果有乃心王室之意但当以此曲折极言於上劝以博询刍荛深求已阙之意则明公虽不尽言天下之事而天下之言因我而达此功固己大矣又何必刺探隐谋密陈秘计然後为论事哉观富韩公退居西都时己尝坐汝州青苗削夺之谴司马公吕申公又皆新法异论得罪有嫌之人然因事抗章尽言无隐不少异於立朝之时彼岂不知迹方孤危重蛑饕飧粹韫笕ㄖ为患诚以爱君忧国之诚切於中而不暇顾也又况明公乞身已久於今日诸人本无睚眦之怨固无诸公之嫌而上心不忘便蕃宠锡又非若诸公之尝在沦落摈弃之域也亦何惜而不为明主一言以安宗社於阽危之际救生灵於水火之中乎近年以来将相大臣始终全德无可指议如明公者指不可以再屈诚能及此更为此举则功烈被於当年声称垂於後世者又不止於前日矣不然不过今日苟全上下之交而後之忠臣义士考观岁月计虑安危必将有大不满於明公者夫以裴令之贤犹不免於晚节浮沉之讥可不念哉可不戒哉仰恃知照不觉缕缕伏惟高明有以亮之
与陈丞相书
窃闻侍祠之诏至于再三此盖圣主思见故老有所咨询非独循常备礼之所为而得林择之书侧闻丞相亦有行意伏惟久去阙庭不胜忠恋且以向来尝欲有言因循未果乃复有此几会诚不可失计程今或已在道矣敌中事不足言今日之忧正在精锐销X惯习燕安庙堂无经远之谋近列无尽规之义阿谀朋党贤知伏藏军政弄於刑臣邦宪屈於豪吏民穷兵怨久不自聊季孙之忧恐不在於颛臾也不审尊意以为如何井伯书云廉夫有学易之意甚善然此书难读今之说者多是不得圣人本来作经立言之意而缘文生义硬说道理故虽说得行而揆以人情终无意味顷来盖尝极意研索亦仅得其一二而所未晓者尚多窃意莫若且读诗书论孟之属言近指远而切於学者日用功夫也抑尝闻之元城刘忠定公有言子弟宁可终岁不读书而不可一日近小人此言极有味大抵诸郎为学正当以得师为急择友为难耳
与陈福公别纸
熹冒昧有所干扣极犯不韪近得泉州黄寺丞书云陈休斋病中尝为渠言曾令熹致恳丞相为其女求嫁资令其见语复以禀闻熹实不记曾有此说初不敢为言既而思之此老之意止是欲令熹与黄寺丞共致此恳而无其端故说此言以发之意丞相闻其属纩深悲之言必当恻然怜之也故敢因黄回便先附此其详黄必具禀熹更不敢Z缕然已不胜其恐惧矣
与史太保书
熹窃闻顷者几杖造朝礼际隆洽盖自祖宗盛时所以褒崇故老报答元胛从腥羲怪盛者也自是以来人无愚智莫不咨嗟叹息以为圣主尊师重道之意若此其厚而以明公平日自任之重卜之知其所以报此殊遇者必当有以度越前人决不肯为张禹孔光以及近世之以明良庆会自居者之遗臭於无穷也今者变异重仍敌情叵测当宁侧席有识寒心熹愚窃谓元老大臣同国休戚告猷之会诚未有急於斯时者明公不能及此发口一言则永无报效之期终怀宠利之愧矣故愿深察愚言亟召门下直谅多闻之士曲加访问俾尽其说兼总条疏悉以上闻於以报塞恩遇慰答t情追配前修一洗疑论计无便於此者不审明公亦有意乎至於狂瞽妄发罪当诛斥则惟明公有以之
答史太保别纸
熹昨者狂妄辄以瞽言仰渎崇听自循分守当得谴斥之罪不谓高明博大无所不容诲答谆谆罄竭底三复自幸不惟私以免於罪戾为喜而又得侧闻前此告猷之益天下已有受其赐者尤窃增气尚恨未得躬扣昌言之目以发蒙昧耳今者边事益急变异荐臻人无智愚共以为惧然熹浅陋窃以为境外之传未足忧而谴告之深为可畏也今朝廷於其不足虑者既已过为之防而於其深可畏者反未有处熹甚惑焉夫以灾异而求直言历世相传具有故实明公身为天下大老诚有忧国之心亦不当俯及细务愿以此意为上一言使幽隐之情得以上通则天下之言皆明公之言而明目达聪感召和气皆明公之功矣感激容贷之恩怀不能已敢复言之俯伏俟罪
答詹帅书
熹自顷拜状之後涉秋以来百病交攻幸以余庇未至委顿以故所委文字久未能写及来使到伏奉赐书乃始下笔欲俟其还自三山而授之而屡写辄不入意比其还也犹三四易纸收拾补缀又五六日然後毕要是本不能书而又尝略识古人书法不敢信手胡写以孤见属之意勉强为之终是不能成字今既无收杀只得封纳可用与否更在高明财之也补贴处不入行道须得善工识字体者那取正其墨水渍不见元笔路处并令照应修减乃佳碑额元只欲题贴职今详阶官封爵皆高於职名今并书之然亦只用幅纸碑石必可容也但本文一二处未稳别纸具呈望更详酌恐可略修定庶可传久远耳侍郎丈入陪近班日有论思之益善类方以为喜今乃以区区一方盐k之故轻去朝廷识者不能不以为恨谦仲诗虽佳然急於枝叶而缓其根本亦未得为至论也州县卖盐不能无弊闽中今亦尚有病此之处然顷来推行钞法又夺州县之入以归朝廷缘此州县束手虽军兵衣粮亦有支不行处几致生事今者广西所行既经仁者之虑必无此患然盐利尽归商贾而州县只得净利钱已是不及向来官卖之数又失夹带耗剩之利将来必是不免须有费力去处此恐今日亦不得不为之过虑也昨来会稽见一书记李诚之广西数事而盐法为之首大抵古人立法非是苟为弛以刘晏造船之类正自有深意耳今谩h呈幸一过目又如半年不能千箩而五日乃十倍之此得无近於蔡尹之役法否王正之顷尝一见虽不甚E然意其老成更练所虑必深恐尚可咨访以尽利病之实此固高明所不惮也辱知之厚不敢默默僭易及此愧悚亡已钦夫旧政固有赖於修明然在明牧必自有以深慰四方之望者顷在浙东见州郡催科奉行版曹文书不依省限既先期取了民固己不堪命矣今见小报新坡有请州郡上供钱上下半年比校此其势愈急刻矣当路之人略无忠言奇策以开广德意而所以辽グ畋菊呷丈跻蝗瘴之奈何学术之章固知有谓然所以反身之实亦实有愧於其言者但知皇恐自修而已此其为赐亦不可谓不厚也病中整顿得中庸孟子颇胜於前恨地远不得以请教闲中又无人抄写拜呈深以为恨耳益远声光伏几为斯道斯民千万自重区区至祷
答詹帅书
熹向蒙下喻欲见诸经鄙说初意浅陋不足荐闻但谓庶几因此可以求教故即写呈不敢自匿然亦自知其间必有乖缪以失圣贤本指误学者眼目处故尝布恳乞勿示人区区此意非但为一时谦逊之美而已也不谓诚意不积不能动人今辱垂喻乃闻已遂X刻闻之惘然继以惊惧向若预知遣人抄h之意已出於此则其不敢承命固已久矣见事之晚虽悔莫追窃惟此事利害如前所陈所系已不细矣又况贱迹方以虚声横遭口语玷黜之祸上及前贤为熹之计政使深自晦匿尚恐未能免祸今侍郎丈乃以见爱之深卫道之切不暇以消息盈虚之理推之至为刻画其书流布远近若将以是与之较强弱争胜负者熹恐其未能有补於世教而适以重不敏之罪且於门下亦或未免分朋树党之讥盖未论东京禁锢白马清流之祸而近世程伯禹洪庆善之事亦可鉴矣岂可遽谓今之君子不能为前日之一德大臣耶况所说经固有嫌於时事而不能避忌者【如中庸九经之类】指为讪上而加以刑诛亦何不可乎去岁建昌学官偶为刻旧作感兴诗遂为诸生注释以为谤而纳之台谏此教官者几与林子方俱被论列此尤近事之明镜虽若无足畏避然亦何苦而直触此奸慝之锋耶欲布愚恳便乞寝罢其事又恐已兴工役用过官钱不可自已熹今有公状申使府欲望书押入案收索焚毁其已用过工费仍乞示下实数熹虽贫破产还纳所不辞也如其不然此辈决不但已一身目前利害初不足道正恐以是反为此道无穷之害耳切乞更入思虑不惮速改千万幸甚德庆X本重蒙序引之赐尤以悚仄此书比今本所争不多但紧切处多不满人意耳序中所用善学圣贤之语极有意味但今日纷纷本非为程氏发但承望风旨视其人之所在而攻之耳若此人尚谈清虚则并攻老子幸修斋戒则兼诋释迦曾读三经字说则攻王氏曾读权书衡论则斥三苏怒室色市彼亦何尝有定论而可与之较是非曲直哉但不察此而欲力与之争则必反以激成其势而益坚其说或遂真为道学之害亦不为难此尤不可不虑耳当时与王信伯辨者恐亦尚是近道理人故得以此言屈之若在今日彼岂有惮於此耶蒙喻钦夫说曾点处鄙意所疑近已於中庸或问鸢鱼章内说破盖明道先生乃借孟子勿忘勿助之语发明已意说不到处後人却作实语看了故不能不失其意耳经题之说尤见精密不肯容易放过大抵此理何所不在今人初不理会只见事体小可便谓无害而以必整理者为过当非独此事为然也顷尝见杨子直说晁景迂尝言先儒经解之题例不敢以己之姓名加之经上如春秋左氏传尚书孔氏传周礼郑氏注皆经题在上姓氏在下此为得体鄙意旧亦尝谓如此故每题程先生易传必曰周易郑氏传後来以告伯恭伯恭亦深以为然为换却婺学易传R子以此论之则今者所喻犹若有所未尽也如何如何近传得一文字诋盐策尤力不知己见之否此事虽累蒙诲谕然每询之往来无一人以为便而仕於广右者无一人不以州县窘乏为言近又细询只桂州诸邑之钞已是不免等第科卖凡此皆与尊喻不同不知果如何区区过计之忧尚欲高明更加询究g其利於民之多者而从之也其范守文字谨以元本封呈幸一过目或有所取则彼攻吾短者乃所以成吾之长固仁人之所不忍弃也僭易及此悚恐之深尚幸垂察
答詹帅书
伏蒙开喻印书利病敬悉雅意然愚意本为所着未成次第每经必有修改是於中心实未有自得处不可流传以误後学加以此道年来方为t小反目窃味圣贤垂戒欲知进退存亡而不失其正之指只合杜门却扫与同志深究力行以俟道之将行不当如此用官钱刻私书故触其所不欲闻者使其有所指以为病而其祸且上流於此学使天下钳口结舌莫敢信乡是则欲道之行而反以v之此稷下甘陵所以基坑焚党锢之祸也然今窃味台诲必以利害休戚置之度外为说则亦无可言者但两年以来节次改定又已不少其间极有大义所系不可不改者亦有一两文字若无利害而不改终觉有病者今不免就所示印本改定纳呈欲乞暇日一赐省览即见前日之缪本非可传之书削而焚之上也镌而藏之次也必不得已则改而正之其字多於旧处分作两行注字亦可此则最为下策虽未必便能不误学者亦且粗漏区区今日之心然後患之来可以立r熹非自爱而忧之实惧其不知妄作未能有补於斯道斯民而反为之祸也伏惟执事试深思之若能断然用熹所陈之上策即案前此两次公状举而焚之如反手耳或恐前状未蒙书判付曹今再纳一本切望深察也钦夫文集久刻未成俗人嗜利难与语然亦一面督之得即纳去次孟子说渠已不幸无复增修刻亦无害恐未能使其无遗憾於九原耳伯恭大事记甚精密古今盖未有此书若能续而成之岂非美事但读书本自不多加以衰老e惫岂复能办此事世间英俊如林要必有能为之者但恐其所谓经世之意者未离乎功利术数之间则非笔削之本意耳浙中近年怪论百出骇人闻听坏人心术强者唱弱者和淫衍四出而颇亦自附於伯恭侍郎丈在远未必闻之他日还朝当为深叹息也杨子直近为赵帅招致入蜀不知已发临川未尚未得书也此间官盐利病参半而临汀受弊为尤甚赵帅欲更之而诸司议多不e至有违言子直亦遭指目兴事之难盖如此h示盐k条奏及别纸诲谕详悉尤见所以因时救弊加惠一方之本但不知州县果无阙乏否卖钞果无科扰否将来不至复为招籴折苗之计否近见一相识来此云在广东事但宪闻其论此事甚悉云家广右数十年平日亦尝深持钞盐之论今得家问乃知其有不易行者此必乡闾之公论闻渠已移广西漕必相见面议也此人亦甚有志节必不苟为同异幸更与详细反复殊胜远方传闻其人未必皆贤而言未必皆可信也熹於此事本无所预出位而言非若印书之利病犹有关於已也但乐慕道德之深得之传闻之\其言亦或出於平生所谓忠信不妄者之口是以不能不深疑耳今既蒙喻恳切至到虽亦未有以见其灼然无可疑者且以长者之言必当可信而不敢不信耳然亦愿深计远虑屡省其成有所未便随事变通使不失吾前日变法之本意而已其迹固不必深F而长守也不审台意以为如何只如诸州俸给後来增添之数旧来盐息不入省计故可供此今既罢去虽得朝廷及漕司拨钱恐亦只可助公家支俸钱而供给之属无所取办若不径行裁损明乞指挥过取一钱论如入已赃法则只此一项终为久远之害又不知他事如何恐亦合讨论究索预为之防也闽中八郡上四州不产盐故旧以客钞官般并行下四州产盐故旧来只令百姓随二税纳产盐钱而受盐於官以食近岁上州客钞废而下州官不给盐其官般者利病参半如前所云其纳钱而不受盐者或自买私盐而食之人亦不以为病也不知今广西濒海诸州产盐地分私盐一斤为钱几何钞盐一斤为钱几何若私价甚低官价甚高则宜实有不便如范君所言者恐亦不宜不加思也向见浙东七郡四郡濒海而例食客盐县道急於办课力於搜捕细民冒法?刑不胜其\尝欲为讨论申请参用福建下四州法而未果至今恨之此亦恐可以补今法之不及也中庸大学旧本已领二书所改尤多幸於未刻不敢复以新本拜呈幸且罢议他日却附去请教也中庸序中推本尧舜传授来历添入一段甚详大学格物章中改定用功程度甚明删去辨论冗说极多旧本真是见得未真若论语孟子二书皆蒙明眼似此看破则鄙拙幸无今日之忧久矣高教授能留意学校甚善渠尝从陆子静学有意为已必能开道其人也近日诸处教官亦有肯留意教导者然其所习不过科举之业伎俩愈精心术愈坏盖不如不教犹足以全其纯愚之为愈也太极西铭二解近亦尝有所更定今同附呈欲乞并赐详酌而去留之幸甚白鹿堂魇疽允笔辣残醒灾不当在高君之前亦乞改正仍以高氏修学门庭为目幸甚教官跋语所谓欣然无吝色以下数语似熹自以此书已就而喜於流行者尤为非便区区此时若知幕府已有流传之意即不敢承命纳呈矣今若毁弃此序固无所施如其不然即乞易去此言及下文数句幸甚幸甚
与詹帅书
熹前日拜书并已校过文字临欲发遣而略加点检则诸生分校互有E密不免亲为看过其间又有合修改处甚多不免再留来使助其口食令更俟三五日昨日始得了毕但论语所改已多不知尚堪修否恐不免重X即不若依旧本作夹注於体尤宜向见子直道晁景迂之说云先儒解经只作此体是亦尊经之意若不再X不必议也若但修改亦乞专委通晓详细之人亲自监临那字数减处空阙不妨多处不免分作两行如夹注状不可便以此本直付匠者恐其惮於工力魅ブ教致有合改处不曾改得久远为害也然又细思此亦且是今日所见以为粗免E脱更过数日再看决须更有改易若随时修版即版有不胜修者且亦无时而已将来又岂复常有留意於此者则是此书之行为学者之利殊少而为害多使熹介然常有不满之意其害又不止於论列行遣而已也怀不能已再此具禀伏乞台照
与张定叟书
契勘汀州在闽郡最为穷僻从来监司e历多不曾到州县官吏无所忌惮科敷刻剥民不聊生以致逃移抛荒田土其良田则为富家侵耕冒占其瘠土则官司摊配亲邻是致税役不均小民愈见狼狈逃亡日\盗贼日多每三四年一次发作杀伤性命破费财物不可胜计虽为王土实未尝得少沾惠泽殆与化外羁縻州军无异甚可痛也近因户部王郎中申请乞行经界得旨施行千里细民鼓舞相庆其已逃亡在漳潮梅州界内者亦皆相率而归投状复业然此一事豪家大姓不以为便县吏乡司不以为便官员之无见识乐苟简者不以为便往往皆能造为浮语扇惑上下独有贫民下户欲行此事有同饥f而其w苦之情无路上通是致前任监司妄有申述沮格成命使昔之鼓舞者今变而为咨嗟昔之投状归业者今复相与狼狈而去有识之士深痛惜之而在位者未之知也所幸元降指挥犹有秋成取旨之文今既及期而汀州岁实大稔且其守臣学道爱人有风力可以倚办失今不为窃恐向後难得似此几会欲望检举元降指挥详陈前项利害申述取旨只委本路监司及本州守yf此农隙疾速推行庶几永为一方久远之利
与王漕书【齐贤】
熹伏辱赐教并审即日秋阳尚骄台府清暇台候万福不胜感感熹前日伏蒙垂问率尔具报既而思之其所论者乃经理州县财赋源流之术若以今日救荒恤民之事言之则未为要切之务也虑之不精发之不当方以自愧亦意高明见其迂阔不过付之一笑而已以故因循未暇以书自解不谓乃蒙专人再枉谦诲俾尽其说此事既非今日之急而其条目猥多亦有非熹之所能尽知者然其大要不过欲得使司於见行盐法之中择其不可行之甚处【如政和尤溪汀州诸邑之类】小变其法而损其岁入之数使官享其利而民不以为病州县可以立脚而漕司不失岁输之实而已【今一等破败县道窃料不过虚有欠数实无可得之钱】然此事乃在使司审熟讨论百全而後可发非一旦猝然之所可言也若夫今日救荒恤民之急则不过视部内被灾之郡使之实检放【福建惟下四州水旱时有检放若上四州则民间全不知有此条法恩意但知田无所收则杀人放火耳今示之以此亦所以息其作乱之心】捐逋租【近日州县无他事可以扰民唯有催理白税不问已纳未纳一切禁系决挞责令重纳此为大害】今年夏秋二税省限各展一月具以条目言之於朝而其可直行者一面行下然後谨察州县奉行之勤惰得失而诛赏之使愁叹亡聊之民犹复有所顾藉而不忍肆其猖狂悖乱之心以全其首领保其家族靖其乡闾此则今日救荒恤民之急务也此外则视荒损尤甚之乡使之禾米得入而不得出有余之处则许其通融籴贩稍劝富民平价出粜劝民广种大小乔麦卜芋蔬菜之属以相接续其贫甚者使更互相保而别召税户保之借以官本收成之後~纳元钱亦一助也此等为灾伤甚处乃行之想亦不至甚多也又此事虽属常平司然或彼司无钱而漕司有钱则借而为之亦不为侵官也鄙见如此未知当否姑以仰塞下问之勤伏望裁择其可幸甚幸甚山间之旱日甚一日祈祷经月略不见苛日随\登山祈神周视一村大半焦赤居此四十余年未尝有今日之旱令人忧惧殆无措身之所奈何奈何使还具禀臂病犹未能多作字伏乞台察
与周丞相书
熹狂妄阔E无用於世一昨丞相知其如此特加除用使得仰奉列圣真游香火於受命之邦感慨之余方窃自幸而未及半岁遽被误恩恳辞报闻未敢再告而袁吏部经由出示所被赐教别纸所以存问之意甚厚然於愚分终不自安近者忽闻江西代者以人言报罢有旨趣熹躬听临遣闻命陨越不知所为既而方知正以丞相开陈之故是以有此熹窃恨丞相前日之赐不终而虚为此纷纷也熹之衰病首尾七年去冬一二邪危恶之证虽已罢去然腹心之患甫益监牢攻击万方略无动意若不自揆冒昧轻进窃恐不惟自取颠踣亦或反贻丞相轸念之忧故今辄有子复申前恳欲望丞相始终哀怜少假钧陶之力使得复供鸿庆守祧之役则生托荣名死题墓道无复有遗恨熹旧读崔德符观鱼作诗有丈夫五十年要须识行藏之句未尝不反复咏叹而有动於怀不谓今日真践斯境而益知其言之有味也瞻望黄合无由趋拜下风以尽其所欲言伏惟上为国家益隆宝卫亟跻元宰以慰四海具瞻之望熹不胜祈恳愿望之至谨奉手记伏祈钧察
与曹晋叔书
累辱惠问未能一一奉报春卿来又奉近教获审比日雨凉尊候万福感幸深矣熹行负幽明祸及幼稚第三女子前月末间已似向安疾势忽变至此十二日遂不可救痛苦之极殆无以堪加以衰病之余气血凋耗不胜悲恼日觉枫部忠嗖桓茨芫渺妒酪咏右之除出自上意当路不悦者\此恐未必为福而目下便失祠禄又须来春阙到方敢请祠己自不胜其挠况未请之间骇机一发又未必敢更请祠衰老患难一至於此岂复更有荣望但神明不遗下烛幽隐力沮邪议褒许有加此恩无路可报徒切感慨而已
答尤延之书
熹留玉山已半月日望咝偶降醚怨榻袼遣人乃空手来而所赐教中见喻者又非熹之所病也区区之意正为礼节之间有不能强者耳如其所谓宛转者去冬已闻之此岂可信政使可信吾亦岂可为此而屈哉老大抗拙无复余念於此世顾以君臣大义未能忘怀初欲冒进一吐所怀知难而退忧则违之今亦已矣唯愿诸贤e赞明主进贤退奸大开公正之路使宗社尊安生灵有庇则熹之受赐厚矣亦何必诱之以其所不欲而强之以其所不堪也哉再遣此人文字在元善处更望垂念便得早归千万之幸余不暇及
与江东尤提举子
此间籴米者五辈其一已还余尚未有端倪然四近米价皆高恐不及元科之数而诸县下户口数万建昌四乡申到计一月已当米四千石余虽见催未到然以乡计之尚当七倍於此则一月已用三万余石今计常平之积及本军所余仅可给两月劝输上户所得可给一月即开春便无以继欲以粜到钱再籴则诸处米向後必愈难得又恐未可指准不知使司番阳之米将来可拨几何若得五万余石即所欠尚有月余多方那或可接得大麦都昌小户尤多恐用米谷不止此若不及此数即尤狼狈矣欲乞早示一公牒拨定米数此当一面差人般运庶以慰安善良弹压奸盗非细事也
与周丞相子
熹区区此来窃知皆出丞相推挽之力向之所以次且而不敢进者其故亦可知已适有幸会遂得一见圣主呻吐所怀之一二妄意自比傥犹有以效其愚於左右而事乃有出於生平意料之所不及者卒烦君相委曲调护然後得以逡e而去丞相又枉手教以存问之此意亦益厚矣崎岖暑行已及衢州之境前望江西不越数舍深念此行若当前日奏对之时便蒙临遣则受命引道无所复辞今既纷纭而所坐之罪有非臣子所能堪者冒昧而行实深忧惧谨以公状申省因辄还家俟罪别有目桃韫府而复以此私於下执事三者之中状词尤详足见本末伏望钧慈取以奏禀早赐谴黜而改命使臣则庶几犹可以不重其前罪熹不胜幸甚幸甚抑以熹之无庸辱知不为不久而未尝少效其尺寸於门下今遂投迹山林不容复出而所愿於丞相又有非幅纸所能尽者伏惟深以天下之重自任而引天下之士以图之使由中及外自近而濒无一不出於正而亡有私意奸其间者则君正而国定矣若夫阿谀顺指以为固位之术牢笼?嫉以为植党之计则固前人之所以自败而丞相平日所非矣无所待於愚言然熹之秤淘干钜宰跃无至於复蹈其辙也干冒威尊并深恐惧
与留参政子
熹未尝有一日奔走之劳於门下而参政所以知遇\借不後於\人越自顷年叨被改秩之恩参政实掌书命褒与之词已浮其实而所以告戒之者又若忧其不能保夫晚节末路之难此其所以爱之之深可谓至矣熹虽至愚亦知佩服顾以君臣之义不可终废自此以来虽在E远而圣主之知益深益厚遂不自量妄意陈力然每起辄仆狼狈不支今者之来一前一却虽护扶病进望清光然独未及一见参政而衰病复作遂以烦言逡e引去切闻进呈之际参政犹欲少加意焉诚不自知其何以得此於大君子之门也区区南归已迫所部窃伏惟念来章所指在臣子为不赦之罪被此以出复何面目以见吏民今辄具状申省待罪并具目禀闻伏惟机政之余少赐垂念使与便即得罪而江西不久阙官则所以其後咎余责者莫大於此庶几收之桑榆有以卒副前日丁宁眷予之意幸甚熹当暑病目作字不成贡问之初遽尔草率并望钧慈特赐矜恕
与周丞相书
熹负罪以来奉头鼠窜修涂酷暑不可禁当连日行衢信建宁之境又闻猛虎白昼t行道旁居民多为所食哭泣相闻无所赴诉自惟命薄尤窃忧惧却幸偶不相值得以善达田舍人还恭被省仰味圣语丁宁之意已深感激而丞相赐书开喻勤至又增悚怍理合拜命即日戒涂而区区之私终有未能自安者窃计朝廷大爱惜事体量度重轻必未能别为处分则熹之孤踪只合杜门屏迹以俟议论之定未容冒此疑似出备使令未论後患如何但只如此行止便已非熹夙心且如向来退避七年及今乃能一出犹复宿留淹回四五十日然後敢进熹之意非专为畏彼也丞相於此其必有以察之矣今日之事亦何以异此耶又且久稽王命心不遑安窃恐圣上以谓前日训词已极温厚而熹冥顽不肯奉诏忽震雷霆之怒又闻江西前月亦已阙雨不知今复如何万一职事旷废或至生事则熹之罪皆不可逃非但前日口语之无根而已也若论私计则熹自去岁八月已失祠禄今适O年贫病之态不言可知江西迓兵又已遣去只此疾足乃是私雇使之往还势亦不容至再矣切望丞相曲赐留念早如所请免致纷纭不胜幸甚且又别有一事尤系利害昨闻去岁朝堂之议欲使今袁少卿自处易C而丞相以为C卒悍而袁性刚不可不虑此见高明计事之审然则熹於南康尝因莫守经由薄治C卒之横其衅有端又非袁之比矣弊性狷急自度亦似不在袁下万一军民之间事有曲直不容回枉则事将有不可知者前此所以不敢援此自言者政恐复如顷年避夺牛之嫌而自西徂东骚动两路竟岁不宁也今不获已聊复陈之但欲丞相知江右之不可行耳熹已有公状申省及具子炭壑罟之门矣又有封事一通乃前日已蒙圣慈开允今恐投进不得亦於状内贴说乞赐开陈然其间全不敢及前事曲直也前书狂易曲蒙谦受不胜反侧区区亦尚欲有所言以亟遣人不暇然每私计天下之事则未尝不为丞相惜此岁月几会也熹辄有私恳率易干渎昨过玉山见其邑宰郑谟乃十二三岁时相与同学别後闻其?敌隔~及此再见恍然如世俗所谓前後身者为之太息流涕久之然其人温谨有余而材具不足此县推贩日久其势必不能支曾有文字干投丞相乞以归正恩例改差一厘务添y或签幕之属仍属熹为面禀昨来SS不暇它及此亦尝托张太丞禀知不审已蒙钧念否熹後来不得其书想其事劳只有急迫傥蒙哀怜早赐陶铸千万之幸又邵武黄太监永存亦云向来蒙恩奉祠无自陈之文已尝恳禀丞相不知钧意如何属熹乘间言之不敢不达其意并乞垂照未能自然乃欲为左右言良觉可笑伏惟宏度有以容之
答刘漕书
熹平生拮疚抟辕人揣分自安非有他望公朝过听拔用过宜方起辄仆上累圣神之知於此再矣尚赖皇明洞照幽隐所以慰藉抚循有非小臣所当得者极欲强扶衰朽起奉明诏而自度孤危尚须辟人以全末路而疾M交攻有不容自力者以是仰烦开谕反覆熟悉引义慷慨词旨不凡三复竦然敢不a衽然前请已行度一二日当有进止之命傥遂退藏是为大幸区区此意谅亦蒙深照也
答或人书
熹不度时宜自取困辱比尝自劾幸上照知申谕趋行有非小臣所当得者但顾罪垢未尽涤除未敢即引道耳祠请之上势必可得也
晦庵集卷二十七
<集部,别集类,南宋建炎至德佑,晦庵集>

[book_title]卷二十八
钦定四库全书
晦庵集卷二十八　　　　　宋　朱子　撰书【时事出处】
与周丞相书
熹前日专人奏记伏想寻当登彻昨日先所遣人还拜领钧翰之赐感慰之极不可具言至於进职疏恩奉祠得请又出陶铸尤以衔戢然而丞相方且K然深以前日不能力辨是非为病此则仰见大君子责己之周又不自胜其愧仰也崇福谨已拜命矣嫌名之喻曲荷记存此於礼律无疑岂敢更烦公听惟是进职之恩则有所未安者盖方以避仇自列而彼黜已升内揆於心尚觉未免上九Q带之嫌况於他人岂容户晓且於近制此等迁除虽非德选亦必有所托以为号今此何名也哉又况温陵之行情状未白此必怏怏尚有余言且其为人亦尝颇有时誉今日之去远近必有为之不平者异时得以藉口则非独为熹之害窃恐丞相亦不得不以为虑也大抵近年习俗凡事不欲以大公至正之道显然行之而每区区委曲於私恩小惠之际本欲人人而悦之而其末流之弊常反至於左右拘牵倍费财处而卒又无以慰天下之公论此则熹之所不敢言而丞相之明其自知之亦不待熹之言矣熹今有公状申省并以子遍恳t公语悉由衷即非备礼切望矜察早赐开陈得遂鄙怀乃荷大赐昨辞迁秩想亦已蒙钧念若犹未上得并与将上不胜幸甚
与曹晋叔书
熹辞免文字修写方毕更一二日始得遣人未知所请竟如何然亦作一奏疏极道所怀此傥可为行止之决耳山间殊不闻外事只前月得都下书闻以诸人荐士之故近列有横议者不知後来竟如何盖其间有一二病根若不能去除不惟善类立不得亦非庙社之福也不承教之久f仰无量顾无可入城之理坐成阻阔奈何奈何
答陈同父书
熹所遣人度月半前後到都城不知岁前便得归否但迂滞之见书中已说尽自看一过亦觉难行次第八九分是且罢休矣万一不如所料又须别相度今亦不可预定耳来教所云心亦虑之但鄙意到此转觉懒怯况本来只是间界学问更过五七日便是六十岁人近方措置种得几畦杞菊若一脚出门便不能得此物吃不是小事奉告老兄且莫相撺掇留取间汉在山里咬菜根与人无相干涉了却几卷残书与村秀才子寻行数墨亦是一事古往今来多少圣贤豪杰韫经纶事业不得做只恁麽死了底何限顾此腐儒V何足为轻重况今世孔孟管葛自不乏人也耶来喻恐为豪士所笑不知何处更有豪士笑得老兄勿过虑也
答陈同父书
熹恳辞召命不蒙开允反得除用超异非常内省无堪何以胜此已上免奏今二十余日矣尚未闻可报qe不自胜来书警诲殊荷爱念然使熹不自料度冒昧直前亦只是诵说章句以应文备数而已如何便担当许大事况只此幸冒亦未敢承当老兄之言无乃太早计乎然世间事思之非不烂熟只恐做时不似说时人心不似我心孔子岂不是至公至诚孟子岂不是拳大踢到底无着手处况今无此伎俩自家勾当一个身心尚且奈何不下所以从前不敢容易出来盖其自知甚审而世间一种不相识有公论底人亦莫不知之只是吾党中有相知日久相爱过深者好而不知其恶误相假借以为粗识廉耻而又年纪老大节次推排遂有无实之名以至上误君父之听有此叨窃每中夜以思悚惧惭怍无以少答上下之望未尝不发汗沾衣也不意以老兄之材气识略过~流辈而亦下同流俗信此虚声将欲强僬侥以千钧之重而不忧其覆跌狼狈以误知人之明也辞免人行已久旦夕必有回报似闻後来妙论又有新番从官已有以言获罪而去者未知事竟如何封事虽无高论然恐无降出之理万一果如所传则孤踪尤是不复可出自今以往牢关固拒尚恐不免於祸况敢望入帝王之门乎彼去都城不远想己见得近日爻象矣万一再辞不得即不免束装裹粮为生行死归之计承许见访於兰溪甚幸但恐所说话处向来子约到彼相守三日竟亦不能一吐所怀或先得手笔数行略论大意使未相见间预得绎而面请其曲折庶几犹胜SS说话不尽只成闲追逐也
与周丞相书
熹间者侧闻光膺诏册进保帝躬体貌益隆中外交庆熹既不获追随班贺之末又不获以时奏记少见下怀瞻望门墙徒增悚惕前此率易申恳伏蒙宠赐教答诲喻丁宁眷念有加尤深感激惟是所请未蒙施行忧惧之深莫知所措区区鄙志前已具陈既未能有以上动朝听则亦不敢复申其说今者具状独以范参政进职近例为请伏惟丞相试一览焉则朝廷之予夺与熹之辞受其当否得失皆晓然矣然朝廷於此本无爱憎之私但为偶失参照则亦未为大阙独使熹窃非其据而幸讨论之不及则其辱大矣熹虽无状窃深耻之万一此请不遂熹岂容但已盖与其闵默冒受宁以罪戾窜斥为有荣耀也然熹之本心亦岂乐为是亢激者状中已备言其曲折矣并乞深察而力陈之庶几圣主有以洞照其愚而亟遂其请则不惟熹之幸而免使丞相分上又添此一段不了事则亦不为无补也前书率尔之言无足采取过荷开纳愧悚良深顾今自谋之拙进退失据亦不复能为门馆计矣袁侍郎归来道间一见语殊未E比闻其病欲往视之而贱躯衰乏尤甚未能自力念之不能忘也承问之及因辄布之疾病余生无从复望履舄伏惟深为天下之重千万自爱熹不胜至愿
与李诚父书
久不拜状兹闻荣被亲擢进居六察之联深以为慰比日清和伏惟台候动止万福先生抱道不试然其心未尝忘当世也门人弟子既不足以少承厥志而家有贤子足继其业学者之望盖非常人之比况新天子继照之初慨然有志於治而外则夷寇凭陵国威不振内则邪朋结国论未定此亦贤人君子效忠宣力垂名竹帛之秋也尊兄平日立志持身固有定论然区区更愿一意为国无徇常日往还厚善之私深察天下公议之所在精虑而决行之使消於上而阳长於下政事修理而国势尊安不亦老先生平日之所望於後人者乎熹托契深厚不敢效常人进谀词以赞除用之喜狂妄及此不审尊兄以为如何胡公论事皆合公论甚强人意但二小谏之去殊可惜乃不能遂其言何耶诸公排逐正人乃以尊兄塞责此相轻之甚谓兄必不能为薛许耳不可怀此小恩而忘大辱幸深念之
与张元善书
辞免文字极荷留念危疑之迹久为贤者之累尤以惭悚今复遣此人乃漕司借来省状公已与钱令自投矣只烦因见扣之状藁h呈区区卑意只是如此更无他说如云立节抗论却非事实而反以益其疑忌盖平生辞官只是两事一则分不当得二则私计不便而已非有他也所云如有差妄却与此事体不同若是本等差遣力所能堪岂有不受之理但名位超躐或非力所办则亦不得不辞耳清源之说尤非所敢闻者中固不见容外亦非所堪衰晚如此精力昏耗一事做不得只得一日安静即是一日之福此外无所求也对班果在何日不知欲论何事来书所云非甚利害不暇谋人者何见事之迟耶观二谏之去江夏之升此乃不犯手势而斡旋运转无不如其意者自古小人所以败乱国家岂皆凶恶猛鸷有可畏之威而後能之但有患失之心便自无所不至先圣言之精且切矣南台西掖乃为差强人意者然不清其原而窒其流恐徒费力而无补也况南击去新谏此已明与之忤渠既不得志必须更寻一枝如此等比置之本处不知又将何以为计此事不远计只在旦夕矣可因见痛针之此公虽未相识然见其文字知其纯厚不会骂人须力从臾之以速为上稍迟一日即坏一日事矣二谏之去必须有曲折幸子细报及天下事只有个做有个不做无如此依违侥幸之理彼之隐忍呋ジ窃唤以有为也而所就者亦止如此与奋发直前者相去亦复几何向使奋发直前果去祸根却未必不做得事也境外之事则诿曰无後段不知如此拱手安坐几时是有後段时此事苦痛更是无告诉处不知祖宗之灵何负於此辈而忍至此也诚父迁後相见否闻渠曾与之邻居相与甚厚须有以警觉之纵不能回戈奋击且得不为所使以害善良亦幸事也萧果卿初除御史虞丞相意也人或贺之萧喟然曰彼见吾愦愦谓我不能言而以是处我也其轻我甚矣不数日首论其党遂并攻之论者服其勇云经总制钱若只如此减得不多全不济事熹去年有一子曾降出否诸公之意非不欲速行只是怕诸路条上乞减太多难可否耳若未定论且守前说为佳过了此番又无时可理会也绍兴和买熹向有一说欲减总额零数【十四万中减其四万】而後以田亩余财诸般物力贯头均敷庶几重者得轻而元无者所增亦不至重後来不曾上得郑书赴镇时曾写与之不知渠後来如何区处也广西钞盐只是州县苦之必不至大为民害今复官卖却须有害民处以本路观之可见矣详观所论大率见得人情事几未甚分明此乃平日意思不甚沈静故心地不虚不明而为事物所乱要当深察此病而亟反之古人所谓安而後能虑定而後能应正为此也若只如此泛泛度日即恐枉得道气之名而不享其利徒有损而无益也千万留念
答李诚父书
副本垂示极感不外之意三复以还伏念顷侍先生教诲所论无非此事感念畴昔不胜悲叹又喜家学有传遂为世用有以慰九原之思也首章所论乃古今不易之常道而在今日尤为要切然自世俗观之不以为迂N之常谈道学之邪气者鲜矣尊兄既发其端此必已为彼等所恶然吾所以告君之道无以易此则亦何顾於彼但当守此一言以为平生议论之本他日论事每每拈出此个话头不论甚事都从此话上推出去则百病之根无所藏匿而於人主所以反躬正事之几亦约而易操矣若把此话别为一事而当世之弊又自各为一事则内外精粗不相统属而真不免乎迂N之讥矣切望勿忘此言每见必须拈出常令接续无少间断则久久自见效矣恢复一事以今事力固难妄动然此意则不可忘顷见先生亦常常说今日但当将不共戴天四字贴在额头上不知有其他是第一义今观老兄所论亦得此意但当因此便陈内修政事之意而稍指切今日宴安放倒之弊乃为有力耳至於分察职事计亦默有所处此则大要在於详审勿F偏词为善而覆护善人掩其疵疾之意亦不可忘耳又其大本则欲正人者必先正己况欲正君而可自有不正之累耶此在高明处之必已素定既承下问不容不尽耳
答王谦仲子
【云云】不胜千万幸甚又蒙不鄙俯垂访逮此见高明之度虽以爵位德业之隆而自视K然不自贤智至於如此甚感甚感顾熹至愚本无知识加以疾病废学意见愈益NE其将何以仰承嘉命惟是平生所闻明公之节⒎缌伊萑黄浞墙袷乐士其尊主庇民之略盖素所蓄积也今日得其位而施之於海内有识仰首拭目以望膏泽之流亦有日矣熹独窃意明公之优游不迫盖将有所待而为之也虽然时难得而易失古之圣贤盖有皇皇汲汲而坐以待旦者唯明公不忘畴昔之志而果断奋发以乘其不可失之机则宗社之休生灵之幸也
与留丞相子
熹昨具短恳辞恩命方惧进越自取罪戾不谓乃蒙钧慈还赐手教拜领伏读感悚益深又蒙镌喻丁宁褒与隆厚仰认至意尤切凌兢诚宜即日拜命便道之官服勤职业深求所以仰称吾君吾相知遇使令之意而疾病之余昏耗已甚窃自揆度决无以堪一道委寄之重不免复具公牍再干朝听而别以此私於下执事伏惟丞相国公详加省览特赐矜怜曲为敷陈仍畀祠禄使得卒逃吏议以遂余生则熹不胜幸甚幸甚或恐朝廷未知熹之实病误谓尚堪使令不忍终身置之闲散则谋议之官若蒙陶铸或可自效然以礼秩太优不敢有请伏惟相公试详度之但熹虽出终不能久近则半年远则周岁决须再有祈恳复劳区处不若及今便与祠禄之为便耳抑尝听於道路侧闻乃者相公盖尝白发左右之奸斥之远外所以辅君德振朝纲者甚慰中外之望熹虽愚懦亦不胜其喜幸窃意相公必将乘此机会大有建明以为宗社永久无穷之计而伏听累月未有闻也夫阳长而不遂进消而不遂灭此最安危治乱之机而昔人所深畏以熹之愚犹窃为相公虑之不识高明何以处此而善其後也远迹田间无由伏谒黄合之下仰首一言以赞大虑引领东望不胜撤惟上为国家俯为人望千万自重熹不胜恳祷真切之至
小贴子
熹目力昏耗不能细书楷字墨色浓淡行道欹斜殊不成礼本不能亲书以所被教出於手墨勉强作此率略殊甚伏乞钧慈矜恕幸甚幸甚
与留丞相子
熹窃以中冬严寒伏惟丞相国公钧侯起居万福熹倾以衰疾再辞恩命方惧僭渎自速罪戾乃蒙丞相矜怜曲为敷奏改畀符竹以便其私固已甚幸至於那移阙次不一而止倍费生成之力仰累公平之政此又熹之所大惧也若使稍堪勉强岂复更敢辞避以招尤取m而自弃於明时实以所苦目疾浸以增加临漳虽名事简然一郡千里生齿万数狱讼财计所系不轻若以爱身之故漫不加省而委之他人岂得自安若欲一一亲临则窃自揆度决有所不能堪者前日所以力辞江东之行良以此故窃意为熹言者亦未究知其实而或杂以他说是以丞相虽已怜之而犹未深信其必然也以熹今日精力之所堪惟有奉祠一官可窃升斗之禄又复惟念君相之恩隆厚至此而熹必求闲退固执不回则或者之论必又有以为羞薄诏除而加以傲上无礼之罪者是以今日冒昧朝听不敢专以祠禄为请盖已出怵迫无聊之计而?於贪冒苟求之讥矣伏惟丞相试加察焉赐之一言明其实病而复与之祠官之禄使得休养神明避远谗谤庶几未死之间及见丞相格君定国之效使t邪屏伏而\贤⒔奸言熄灭而公论显行国势尊崇於上民心悦豫於下则熹虽在田野之中亦得以安心肆意明目开口为太平之民其与怀抱忧畏侧肩屏息以寄其身於吏民之上者屈伸苦乐万万不侔矣若丞相亦以熹前所疑有不得不虑者则谋曹之请愿垂意焉然此以为甚不得已之计万一近地或无见次则又不必誊那增以致人言但与祠官乃其旧物纵使得罪亦易辞也熹未尝有一日洒扫之劳於门下而丞相知之之深念之之悉至於如此故熹不敢不尽其愚伏惟丞相择而处之千万幸甚末由趋拜门馆伏乞上为两宫倍保崇重永扶公道以福苍生熹不胜至愿
与黄仁卿书
熹行义不修无以取信交游遂使中伤之祸上及先贤若非神圣鉴知则其流害将不止於不肖而已负此悚惕无以自容熹竟不免临漳之行示喻积弊此固当然其横a扰民为害有大於此者到官之後须次第讨论更革之今未敢泄此意若过福得左右在彼面议为幸或出沙县亦当先附报奉约一出相会也於州县事体本自生E又多时不出意思E懒既承当了担子便又苟简不得甚欲子细商量也请祠事亦似不必如此随分仕宦不起患得失之心何处不是安地政不须如此若论为学则在官何尝不可为学直患自不爱日用功耳买田举子之说甚善此间周居晦刘晦伯皆有此议但愚意以为如此则只做得一事不如a散既可举子兼可救荒又将来田租亦为豪民坐欠催督费力此建阳己见之弊须臾仔细商量大抵事无全利亦无全害但g其多者为之耳【只恐一日饥荒却思此米无讨处也】
答赵帅论举子仓事
次月初十日请米不得折支价钱
元立约束逐月三次支米使生子之家不过一旬便得接济极为利便但支米官独员自支或不得人则徇私作过无所不有至有将私家所收轻禾泛谷重行估折者亦有将所支官米还本家私债者似此之弊不一而足不但折支价钱而已故中间甚不得已而改为三月一支之法虽期日稍远然却得关会诸都附籍乡官同在一处不容大段作弊乡人虽是得米稍迟却无邀阻乞之患亦颇安之今欲一月一支诚为中制然若不关集诸附籍官则独支之弊复如前日若欲尽行关集则一月以来其稍远者不无厌倦支米官又利其不来决不便行申举因循视灞刂挛蘅侠凑叨独支之弊又如故矣反覆思之只有一说虽或未能尽革旧弊然亦胜於不行欲乞更於所示事目本文次月初十日请米一石之下注云仍旧关集诸附籍乡官各将本籍前来参验方得支给【注止此】仍於後项立法支米以恤其私【见第三项】则或可以责其必来而免致复有独支之弊如其不然虽欲多设关防曲行小惠徒为文具终有损而无益也
佃户人户欠米未有约束
举子根本全仰诸庄佃户送纳租课诸郡人户回纳息米今佃户多是豪猾士人仕宦子弟力能把持公私往往拖延不纳至有及来年夏秋而无敢催督之者请米人户间有形势之家诡名冒请一家至有百十石乡官明知其然而牵於人情不能峻拒亦有慕其权势而因以为纳交求媚之计者亦有畏其把持嘲诮而姑为避祸苟免之计者及至冬月回纳之时又皆公然拖欠乡官无如之何县官亦复畏惮不肯留意催促遂有经隔年岁终不送纳者麻沙常平社仓曾被一新登第人诡名借去一百余石次年适值大赦遂计会仓司人吏直行蠲放缘此乡俗视迦无忌惮视此官米便同己物岁久月深其弊愈甚若不早加觉察将欠多人追赴使司勘断监纳佃户即令召人}佃则数年之後根本B拔乡官徒守空仓举子之家无复得米之望矣
诸县措置官下书手月支米五斗
如此则措置官似亦当有月给兼第一项所陈利害欲乞并就此条立法若云诸县措置官月支供给钱若干【折米若干】逐官下置书手一名月支米五斗支米附籍乡官逐月每人支米若干以充茶汤饮食童仆往来之费【此数未敢拟定更乞详酌稍优为善】
与陈宪子
熹辄有愚悃仰干台听昨以漳浦黄尉不纳军粮营私废职致寨兵饥饿狼狈事有可忧不免具状申省部诸司例皆不蒙行下独荷使台留意差官前来推勘官吏闻风无不震悚今者忽被使檄乃问本人有无情弊固已愕然续得勘官关报又云已奉台旨往行起发不惟熹窃疑之一郡士民无不惊怪以为使台举措不应如此熹虽已具回申具言本人罪状明白不待更有情弊然後可按故本州前此申状初不谓其别有他罪乞照己行事理施行不审已蒙台察与否如何也然两日以来窃伏思之此事本非区区敢容私意正为州郡差使不行以至欠阙军粮事势危迫若不惩治深恐官吏习见州郡事体削弱不能使人向後迭相仿效无所禀畏万一一旦稍有缓急事将有不可胜虑者所以势不得已须至按劾然犹以诸司在上不欲遽尔具奏既见使台特加究治窃料台意必有所处而不意一旦自为纵弛以至於此也伏惟提刑郎中以清名直道有闻於时必不肯容请托之私以废公法不知此何意也熹昨已具状申省部诸司乞避此尉又念台慈顾遇过厚不应遽尔妄发遂且引S区区衰病虽已求去然一郡之防则有不当以熹之将去而遂废者是犹不能已而一言之伏惟高明少赐矜察果於去恶而无为因循中辍之计以坏纪纲以损名誉则非熹之幸乃此邦之幸乃合下之光也顷年尝读鄱阳去郡之章至有虽鼎镬有所不辞之语尝窃壮之以为此真今世之古人其刚大正直之气不可屈挠乃如此而亦意其必能有以容夫度外逆耳之言也是以不敢不尽其愚伏惟幸察
与留丞相子
熹辄有诚恳仰渎钧听熹衰病余生不堪从宦兹蒙误恩假守黾勉南来意谓若幸无他疾痛可以冒昧岁月然於职事亦不敢不尽其愚前此依通融蠲减指挥乞免上供罢科茶钱及减无额经总制钱之额以至恭奉圣旨相度经界利病皆是一郡永久利害而经界尤利害之大者所以不避僭率极意尽言不敢少有顾望前S首鼠两端之意退而讲究巨细本末不敢不尽规摹措画盖已什八九成矣鄙意无他盖以本州田税不均隐漏官物动以万计公私田上皆为豪宗大姓诡名冒占而细民产去税存或更受l寄之租困苦狼狈无所从出州县既失经常之入则遂多方擘画取其所不应取之财以足岁计如诸县之科罚州郡之卖盐是也上下不法莫能相正穷民受害有使人不忍闻者熹自到官盖尝反复讨论欲救其弊而隐实郡计入不支出乃知若不经界实无措手之地所以前此申奏欲得及此秋冬之交早赐行下窃闻庙堂有意施行版曹亦无异论亦蒙丞相赐书喻意谓必可行熹区区自喜窃谓漳民自此可脱涂炭之苦而熹区区强扶病亦不虚为此来矣不幸心劳事拙赋政不平前九月中州境屡有地震之异未及自劾以闻而旧疾发动遍传两足连及右臂痛楚呻吟不可堪忍以至满散锡宴之日皆不得少伸臣子归美报上之诚今虽少能自力扶曳出厅执捉批判而病中服药多是E利发散之剂精神气血衰竭殆尽无复筋力可以支吾又况所请罢科茶钱无额经总之属皆久不蒙开允经界闻亦有阳为两可而实力沮之者只今已近冬至更五十日即是新春设使便蒙施行亦无日子可以办集至於按劾弛慢不?之吏诸司又不主张甚或己行取勘而无故自引罢者如此使熹宁复更有面可临吏民鄙性狷急不能俯仰前日所以杜门空山甘忍穷饿而不敢有意於仕宦正以此耳今年六十有一衰病侵凌行将就木乃欲变心从俗以为侥幸俸钱禄米之计不亦可羞之甚乎愤懑无聊不能自抑已具奏牍干犯天威乞从罢黜而并以此私布腹心於下执事伏惟某官少赐矜怜曲加陶铸或使复得奉祠归死岩壑则又千万之幸而非熹之所敢望也抵冒崇岩俯伏俟命熹不任恐惧震栗之至
与赵帅书
雷雪之变诚可忧惧而寒雨连月盛阳微天虽不言意极彰着此亦可深虑者但求言之路未广不知果有切至之论可以感寤圣心解谢天意者否侍郎身虽在外然以宗属之亲侍臣之重而平日爱君忧国之心与今之从政者不可同日而议适此机会似亦不容默默以自同於\人也不审囊封入告当复以何为先区区愿窃闻之以嫠纬之忧因来密喻千万幸甚近闻有旨招\诸州禁军寄募沿江戍卒两事并行似难办集且今日州郡禁军缓急何足恃赖正当别作措置以渐消除而悉收江上诸军子弟刺\本军以时练习却令分下诸州就粮以省馈运防缓急岁时更代却还本军则其事势自然不敢退堕而州兵之未消者亦得以激厉增进乃为长久之计今不虑此反令州郡泛行招刺若守将不得其人则适足以资其卖鬻之奸而空耗衣粮重伤民力又未论也至於寄招之令则弃子弟素习之技而取浮浪无能之人尤为非计似闻军中向来以不堪用尝奏罢之数年之间州郡得以少息劳费不知今日有何急切而忽取此已弃之缪策而复行也往在南康日见隆兴所发之人全船遁去并与部辖掌事者皆不复还移文邻郡搜捕甚急此等之人设使到得军中亦岂复堪倚仗也窃谓此二事者在帅司亦合申请更以书晓诸公必不得已且罢寄招而稍递增禁军本等及大等第斗力必使及格方许收刺仍於逐年奏帐本名之下各注斗力不得点名抽唤令赴帅司按拍则犹庶几其或可用也此间子弟投募者\因限以必及次高强斗力乃收而来者亦不少此亦已试之验也
与赵帅书
熹窃见元降指挥将海船作三番拘集听候募发後来节次有旨许令当番船户只在本州界内逐便渔业此见朝廷烛见幽远务从恤之意然去年三月八日方降指挥本州四月八日方始被受则船户拘集已久不无废业官吏恬不省察恣行邀索直至命下尚且拘留适熹到官之初究治奸弊方得放散以此之故船户畏惮不肯如期到岸听候检点欲望使司特赐申明乞降指挥今後当番船只追集到岸日下差官点视即时逐旋放散令於本州界内渔业委自守臣专切挂意不得拘留向後年分并依此施行更不候别降指挥实为利便恐或未欲如此施行即且乞逐年初冬便与预先行下使船户知得到州点视便得放散自然乐於听命不致误事
答陈漕书
近因使还已具经界乞候将来农隙施行利害申禀伏想已尘台鉴未奉回降但增悚惕今使牒便令差官熹前此拟外州一二待阙官近闻朝论大以为不然此亦小事不欲固争势须别行?逐外州一二官员相添乃可集事盖此四县龙溪县官皆可委仗不须差人龙岩山多田少只一刘尉永嘉士人尝从王亚夫游颇知经界利病足当一县或更助以一人亦得长泰县小地狭或更须一人但漳浦地广而荒尤费区处而宰丞簿或老或缪皆不堪使只有一尉晓事然亦是e捕官已拟用一龙岩簿贴之然更须得两人或三人乃足用州官中亦未见能晓事有可差者容更?逐别得具申但既未即施行即且小候详细差拨庶得其人乃为有补不审台意以为如何已具公状申述拱俟回降即当遵禀
与留丞相子
经界已被漕檄窃闻此事丞相极劳经画乃得施行千里贫民无不知感但恨闻命之日已是正初农事方兴不容措手己申漕司乞候十月一日下手打量矣其合预行措置事件则目今不住施行讲究令益精审以俟及期而行必不致有误事但此事之行虽细民之所愿欲而豪家右族倚势并兼者恶其害己莫不谋诡计思有以动e未知此八九月之间事体又复如何更愿丞相深察其情而以天下至公之理裁之有以终惠此邦之人而不堕於腾口间说之计则如熹等辈尚得以奔走尘坌泥涂之中上为国家均爱赤子而徼幸於有成如其不然则虽贱躯自可支吾亦当别以微罪自劾而归不敢游丞相陶钧之内矣熹以本郡不曾被受省不敢具申其回报漕司状检谨h一通冒窬听僭率皇恐蠲减钱物窃知己下漕司亦当一面条具申禀彼司听候处分更望庙堂力赐主张使不夺於有司出纳之吝则非熹之幸乃此邦之幸非此邦之幸乃此民之幸也国家爱惜斯人如护元气不忍以毫扰之诏令所颁戒饬州县未尝不以严禁科罚为言而其所以取之州县者乃如此是则阳为禁止而实纵之又从而驱之使必出於此圣主在御丞相秉钧岂忍为是以欺其民哉熹前书僭越冒进所闻中间伏奉手教开纳诲谕周至三复以还喜惧交集然逖听累月竟未闻公论之胜邪说之消如丞相之言者顾其当胜而反消当消而反胜者则有之矣州县官不当议此惟丞相深图之则天下幸甚天下幸甚熹瞻望台躔不胜依仰敢乞上为两宫益加鼎食之卫千万至恳
与留丞相子
熹误蒙选择备数海邦又被诏旨特许本州推行经界以惠疲m方幸得以罄竭驽顿仰副使令而不幸遽闻长男之讣悲痛不堪自度精神思虑将有不可得而黾勉者已具公申禀乞赐陶铸宫观差遣使得蚤归营办丧葬收拾孤嫠切望哀怜早赐敷奏千万幸甚熹又有愚恳本州判官叶机假满百日依条离任念其贫病已许为伸岳祠之恳未及而遽遭此祸然不欲食言并有子率易投纳伏惟钧慈不忍一物之失其所并赐垂念则不惟叶机之幸亦熹之幸也方寸迷乱言无伦次伏纸不胜皇恐俟罪之至
与留丞相书
熹窃以孟夏渐热伏惟丞相国公钧候起居万福熹远守偏城日荷临庇昨以哭子悲伤私计不便干冒威严已深震悚而前此人还蒙赐手教存抚甚至且有怜其久处瘴乡之意伏读反侧不知所为熹去岁之病乃是宿疾发动即非染瘴不知赵帅何故乃尔具禀致烦轸念况此邦事简俗淳今岁以来吏民亦粗相安又经界已得指挥若非家有私故则熹非唯义不当去亦不愿舍此避远之安而就繁会之危也幸今已闻奉祠之请既有成命此盖丞相察其哀恳而陶熔及此千万幸甚虽论N华资所不当得然亦且得去此只俟受命一面控辞而於前路听从欲之报也计差去人不三数日会当至此但今郡中却有二事不免具状申奏其一为昨来所乞蠲免罢科茶钱已蒙行下漕司相度今计郡中自可桩办只乞降旨约束官吏不得沿此为名似前科扰不敢更烦蠲免应副而所乞除减无额一项五千r者即乞特诏有司便与施行庶为一郡久远之利其一为漳浦高知县登忠言直节不幸贬死欲望圣恩特与昭雪褒h其家二事皆乞丞相留意开陈得从所请千万幸甚虽当去此而惟君相所以遣之此来之意似非偶然欲图以报万分者是以於此有所不能忘怀其他琐细亦有合因革者然其事在州郡而不在朝廷又不敢以烦钧听也其他至如经界一事若非丞相力赐主张则浮议动摇其罢久矣兹者又蒙垂谕谆悉尤切感叹此事贫民所欲而富者不愿理势甚明似不难晓而t言胥动g?万端则不唯愚者惑之而贤且智者亦或不免此可怪也然此邦之人富者尚少其力能沮议而得关说於前者亦不甚多熹之所忧独恐温陵富室既多其间岂无出入门墙之下承眄睐之恩者必将巧为词说乘间伺隙以济其私窃愿高明审加察焉使此邦之绩不败於将成则泉汀以次悉蒙其利而三州之境穷苦无告之民无不感戴生死骨肉之恩矣昨来陈宪委官来此商度因令行视田野汀之行贾闻之惊喜相率拜其车下问此法何时可及吾州此可以见夫人之真情矣而必为说以败之而图自利其亦不仁也哉往时有合门舍人林宗臣者亦丞相之邑子尝因奏对论及此事其言愤激痛切盖有所指今泉之贫民愿士人人能诵道之公议良心不可泯没彼沮之者设不出此子孙决不乞食独何必过为之虑而蒙此诟於其身耶是可叹已惟丞相深念有以反之此又自为门下之计而非独为三州贫民计也熹又蒙垂谕深以士大夫之朋党为患此古今之通病诚上之人所当疾也然熹尝窃谓朋党之祸止於缙绅而古之恶朋党而欲去之者往往至於亡人之国盖不察其贤否忠邪而惟党之务去则彼小人之巧於自谋者必将有以自盖其迹而君子恃其公心直道无所回互往往反为所挤而目以为党汉唐绍圣之已事今未远也熹虽至愚伏读丞相所赐之书知丞相爱君忧国之心无一言一字不出於至诚恻怛此天下之贤人君子所以相率而愿附於下风也而未能不以朋党为虑熹恐丞相或未深以天下之贤否忠邪为己任是以上之所以告於君者未能使之判然不疑於君子小人之分下之所以行於进退予夺者未能有以服天下之心慰天下之望而邪谗贼常若反有侵凌干犯之势丞相又虑此身自?於君子之党而使彼之蓄憾久而为祸深也又稍故为迷乱昏错之态以调柔之反使之气豪意健旁若无人敢於干禄之章肆为诬善之语而朝廷亦不之问也夫杜门自守孤立无朋者此一介之行也延纳贤能黜退奸险合天下之人以济天下之事者宰相之职也奚必以无党者为是而有党者为非哉夫以丞相今日之所处无党则无党矣而使小人之道日长君子之道日消天下之虑将有不可胜言者则丞相安得辞其责哉熹不胜愚者之虑愿丞相先以分别贤否忠邪为己任其果贤且忠耶则显然进之惟恐其党之不\而无与共图天下之事也其果奸且邪耶则显然黜之惟恐其去之不尽而有以害吾用贤之功也不惟不疾君子之为党而不惮以身为之党不惟不惮以身为之党是又将引其君以为党而不惮也如此则天下之事其庶几乎前年逐二谏官去年逐一御史近闻又逐一谏官矣上下不交而天下将至於无邦丞相不此之虑而虑士大夫之为党其亦误矣熹虽荷知\而未遂扫门之愿顾蒙出语之勤似不为无可取者是以辄空胸臆少答恩顾不自知其狂且妄也干冒威尊俯伏震惧伏惟容有以裁之瞻望黄合无由趋拜敢冀上为国家倍保崇重熹不胜下情千万恳祷之至
熹窃见绍兴初年赵忠简公为相一时收用人材之盛後来莫及然细考其间亦岂无不满人意者但其多寡之势此强彼弱故虽少杂而不能害治当时有小元佑之号今者窃观丞相之心即赵公之心然论一时人材贤佞之势则此少而彼多此弱而彼强此则区区所以不能不深忧而辄以分别贤否忠邪之说为献於门下也伏乞钧照熹皇恐又覆熹又蒙垂谕陈宪赵守曲折谨悉陈宪於此极留意熹前已具禀矣昨见移节方窃忧之不谓钧念已及此也幸甚赵守旧识之有心力肯向前诚如尊命然更得一言勉之幸甚近得遣官下乡分界且遍喻父老以所为方量之意并以g法授之人见其简易行无不悦喜今见熹去颇以为忧而不知丞相主张之力初不为熹一介作辍也更乞加意垂念千万至幸熹皇恐又覆
与留丞相书
熹窃以孟秋犹热伏惟丞相国公钧候起居万福熹区区贱迹自四月二十六日解罢郡事越三日遂发临漳五月二十四日遂抵建阳因遂寄寓以毕丧葬但悲恼之余无复生意仰赖巨庇偶未即死耳七月四日始被省并领手教之赐仰荷钧慈垂念之厚但所请上还进职恩命未奉俞允上恩隆重威令已行知友皆谓不当复有干冒而反覆以思竟未得其所以可受之说不免复从建宁借人持状申省愚虑悃E罄竭亡余不敢重癯缣得赐省览详悉开陈上谨圣朝予夺之公下全匹夫辞受之义则熹不胜千万幸甚又蒙垂谕经界利病乃是温陵士夫犹有公论始者但见漳人有仕於朝者奔走权门日肆摇沮而妄疑之耳数日前陈宪按部经由亦有所闻深不自安改送之请殆必为此然周漕始至相见首问及此云恐朝廷或从陈宪之请即欲略知曲折未知後来既闻浮议纷纭之後又复如何此非闲人所敢干预第因下喻之及敢布所闻耳无额钱事曲蒙垂念尤深感戢版曹今当已有定论但恐出内之吝有司常态须仰庙堂力赐主张始可不乖所望也高古县事不审已作如何施行此事南方之人无不闻知况如丞相尤是目睹而梁文靖公向来亦尝为之申雪固不待鄙言而後信但得榻前委曲敷陈特与昭洒则不唯直既往之w申泉壤之恨而自今以往忠言日闻於丞相效美逊直之心亦不为无所助矣如闻比日朝士有以不愿为忠臣之说当上心被亲擢者远方传闻不知信否如审有之则小人过计之忧恐其不得为兴邦之言也又闻其人亦尝出入门墙深辱知顾当是其时未有此论如又不然则知言知人之训妄意丞相更当留意博求直谅之贤置之东合与图天下之事则大人格心之效不日可见而胍抵茂不但u於前後数公矣诸葛武侯之教有曰诸有思虑於国者但勤攻吾之阙则事可成贼可死功可翘足而待矣太祖皇帝尝语侍臣唐太宗虚心求谏容受尽言固人主之难事然曷若自不为非使人无得而谏之为愈乎至哉言乎大哉言乎愚窃愿以武侯之言为丞相献又愿丞相以太祖圣训日f於上前也至如朋党之论则前记所陈有未究者致烦镌喻至於勤缛三复愧悚不知所言章蔡之祸诚如尊命但忠贤奔播至於如此推本其原盖自有在而九年之间黜幽陟明培固根本其效见於靖康建炎之际者民到於今赖之又自有不可诬者若其无此而元丰绍圣便相传袭则後日之祸岂但若此而已哉前辈有论嘉佑元丰兼收并用异趣之人故当时朋党之祸不至於朝廷者世多以为名言熹尝谓此乃不得已之论以为与其偏用小人而尽弃君子不若如是之犹为愈耳非以为君子不可专任小人不可尽去而此举真可为万世法也者使当时尽用韩富之徒而并绌王蔡之属则其所以卒就庆历之宏规尽革熙宁之秕政者岂不尽美而尽善乎後之览者得其言而不得其心知退守其所为不得已之论而不知进求其尽美尽善之策是以国论日卑而天下之势卒至於委靡而不振此可悲也至如元佑则其失在於徒知异己者之非君子而不知同己者之未必非小人是以患生於腹心之间卒以助成仇敌之势亦非独章蔡之能为已祸也然则元佑之失乃在於分别之未精而丞相以为太甚熹窃有所未喻也是以知言知人圣有明诫区区已效於前矣深愿丞相之加之意也抑又闻之天下事势有消长宾主之不同以易而言方其复而长也一阳为主於下而五莫之能遏及其遇而消也五龙夭矫於上而不足以当一羸X躅之孚甚可畏也丞相观於今日之势孰为主而方长乎孰为客而方消乎孰能制人而孰为制於人者乎於是焉而汲汲乎以求天下之贤以自助使之更进迭入日陈安危治乱之明戒以开上心排抑邪无使主势小倾而?入其党尚恐後时而无及於事不精而未免有失亦何遽至预忧其分别太甚而为异日之患乎熹未获趋拜而辱知至深且今分甘投老无复世念故不自嫌而冒昧及此伏惟赦其狂妄而取其愚忠千万幸甚当暑目昏作字不谨并丐原恕自余唯冀上体两宫之眷俯慰四方之望加毖重茵列鼎之卫以究久大之业千万幸甚
与留丞相书
窃以孟冬渐寒伏惟丞相国公钧候起居万福熹昨者人还伏奉省喻以圣恩褒借不许终辞之旨又蒙钧慈加赐手教所以开晓尤极恳至伏读再三仰体吾君吾相委曲眷怜之意如此其厚谨以斋祗拜告命奉表称谢矣恭惟丞相国公知遇之深固不以世俗常礼见望然亦有不敢废者鄙语卒章少见所以图报之实傥蒙照察千万幸甚高古县事特蒙主张得被仁圣漏泉之泽九原忠愤一旦获伸丞相所以褒显忠直摈抑奸谀之意不但施之今日周行之间所劝多矣龙溪亦蒙收召之恩始望盖不及此第切惶恐无额钱事近闻已蒙施行邑中尚未见报未敢致谢此钱虽是州额从来抛下诸邑漳浦为多此县比年残废已甚熹向来措置州郡自为抱认罢科茶钱数千r今若得更免此则此邑庶几有可整葺之望万一今来方是行下漕司指定即将来更望丞相力赐主张始终其惠使此邑疲民免於非理科罚之苦千万之幸或已俯从所乞尽赐蠲除则熹昨奏抱认罢科茶钱事虽无施行亦乞行下本州遵守不得再抛下县仍切觉察勿令诸县以此为名妄行科罚此又永久之利也此钱自系上供之数不敢求免本自不必具奏所以有前日之请良以此耳伏乞钧察熹未尝有一日扫洒之劳於门下而丞相所以知\优异不在\人之後顾今精神耗竭筋力疲惫无复可期以伸报效区区愿丞相深观大易阳消长否泰往来之变谨察君子小人之分而公进退之毋为调停之说所误使忠言日闻圣德日新而天下之人真享富寿康宁之福朝廷之上真见平平荡荡之风则衰病之躯老死丘壑无所憾矣如於忠邪之分察之有未明消长之戒信之有未笃而又以一身利害之私参错乎其间则今所谓持平者是乃所以深助小人之势以为君子之病将见彼党日盛此势日孤天下之事将有不可为者丞相虽欲奉身而退穷胜事而乐清时亦不得辞後世良史之责矣熹不胜感德之至辄复冒昧言之伏惟恕其狂妄而采其千虑之一得焉则又幸之大者瞻望门墙无由伏谒伏乞以时为国千万自重熹至恳至祷死罪死罪
与留丞相书
熹区区贱恳已具前幅必蒙矜念俾遂退闲不敢重出以烦公听惟是昨因致谢辄罄鄙怀狂妄僭率不胜皇恐然自遣人之後即得朝士私书语及近事恭闻丞相忠诚感格天意为回重之底复有阳复之渐乃窃自幸其言之不考扔址锤匆运荚蚩纸袢罩事未足为喜而前日之论犹有可思者也盖自古君子小人杂居并用非此胜彼即彼胜此无有两相疑而终不决者此必然之理也故虽举朝皆君子而但有一二小人杂於百执事之间投隙抵室炎阄患况居侍从之列乎况居丞弼之任而潜植私党布满要津乎盖二三大臣者人主之所与分别贤否进退人材以图天下之事自非同心一德e恭和衷彼此坦然一以国家为念而无一毫有已之私间於其间无以克济若以小人参之则我之所贤而欲进之者彼以为害己而欲退之我之所否而欲退之者彼以为助己而欲亲之且其可否异同不待勉争力辨而後决但於相与进对之间小为俯仰前S之态而已足以败吾事矣是岂可不先以为虑而轻为他计以发其害我之机哉此犹姑以钧敌之常势言之耳况今亲E新旧之情本自不侔忠邪逊逆之趣又各有在彼已先据必胜之地而挟t党以塞要冲凡一举手一摇足皆足以为吾之害下至近习o人亦或为之挟持简牍关通内外以助其势而吾乃兀然孤居孑然特立~无蚍蜉蚁子之援可与用力於根本之地以觉上心而清言路其可望以为公道之助者不能留之跬步之间而欲求之千里之外彼方为主而我方为客彼方为刀而我方为肉此固天下之危机败证而又时取彼所甚恶之人置之不能为助之处徒益其疑而无补於事愚恐虽能遍起天下之贤人君子置之内外彼亦不必动其声气但拱而微伺其势以能害己则便一目而t吠四起使来者或未及门至者或未暖席而已狼狈仓皇奔迸四出矣尚何国事之可图哉今日之事丞相以为但去一人班列便无小人台阁便无异论乎胡不观於郑尚书王着作孙司业之遂去而不留袁温州之已除而中寝此皆谁实为之也哉以愚观之但见其操心益危虑患益深而为祟益甚耳语曰治水不自其原末流弥增其广又曰射人先射马禽贼当禽王盖虑此也去年刘副端初除抗论震动朝野善类相庆而熹独深忧之今日之势何以异此伏愿丞相试熟计之而亟求学士大夫之有识虑气节者相与谋之先使上心廓然洞见忠邪之所在而自腹心以至耳目喉舌之地皆不容有毫邪气留於其间然後天下之贤可以次而用天下之事可以序而为也如其不然则自今以往丞相之忧乃有甚於前日是以熹窃危之而未敢以为喜也辱知之厚不敢不尽愚惟高明察之抑天下之事固多以欲速而致败然见几不蚤犹豫留时亦智者所甚惧也今日在我之势固为甚危然乘隙疾攻正在此时投机之会间不容息惟丞相深计而亟图之则不唯善类之幸实宗社生灵之幸熹死罪死罪
与留丞相子
熹窃以孟冬旰伏惟某官钧候起居万福熹昨蒙圣恩超迁职秩恳辞不获更被宠褒又得窃食祠官之禄以便私计而卒其旧业公朝误恩於熹以为厚矣故熹前日奏记盖尝略陈其说以伸谢悃意谓必蒙矜察不意今者又被省乃复将有所使令闻命惊惶进退失据至以家门患难之私贱躯残朽之故反复推较则又皆有所未安者已具申状禀一二条陈以干公朝之听顾犹有未敢尽其言者而复以此私於下执事伏惟某官特赐矜怜少垂假使得躬视埋葬以塞老牛舐犊之悲休养神明以驻衰颓就尽之景更以余日讨绎旧闻以副圣主华衮之褒而助明时风化之美则某官之恩之德又将被於存没而无穷矣干冒威尊不胜战灼又以近方拜不敢复以累幅仰勤听览并冀垂察唯是瞻望门墙无复趋拜之日下情尊仰不胜拳拳敢乞上为两宫倍保崇重长辅圣主永康兆民熹区区无任祈恳激切之至
与赵帅书
熹适间道左拜违不胜惘惘移刻伏惟台候动止万福所需文字适方检得谨以内呈复有少禀乃适间所忘记者熹辞免文字度今已到久矣台涞姐谌杖粢训们朐蛭匏祷万一未遂则望特为一言及此私计未便之实使早得从鄙愿千万之幸经界一事将来本欲说破以昨夕见教之勤且复隐忍但此事不可不使彼知之亦幸为详言之则熹虽不言而义亦伸矣盖此一事贫民以为利而并兼豪夺之徒以为不便其理甚明故当时臣僚建请而朝廷行下诸司诸司行下诸郡泉汀之言虽有异同而诸司察其无理幸以熹言为是反复论难盖千百言以闻於朝则其虑之已不为不审矣今虽有此一人之诉朝廷亦合审其虚实押下诸司再令审核则其教诱资给诬罔之罪必将可得如其不然诸司中必有观望风旨自为前S者此谤犹有所分不专在於朝廷也今所施行乃匆匆如此是朝廷不以臣僚之言为可信又不以熹之言为可信又不以诸司之言为可从而偏听此人之说与其教诱资给者之说也丞相相知甚深荐引存问不为不厚熹虽知不足以堪此然平时狂妄所以颠倒不敢自他者亦不为不至故前日之辞免不敢决然为不出之计而於马贰卿书复露异时乞郡之请此意亦可见矣今以此事观之乃知丞相所以见遇者乃在漳州进士吴禹圭及诸教诱资给者之下今虽无耻其敢冒此而进哉熹伉拙奇蹇一出而遭唐仲友再出而遭林黄中今又遭此吴禹圭矣岂非天哉天实为之岂敢尤人然复云云如此者犹感丞相相知之意而惧其以此待天下之士也幸侍郎一为诵之千万至望
与留丞相子
熹窃以季冬极寒伏惟丞相国公钧候起居万福熹昨者妄以小夫竿牍干冒崇听方惧僭渎以取罪咎乃蒙赐教累番加以真翰所以慰答其意者甚厚至於恳避恩除以便私计亦蒙矜怜委曲镌喻而马侍郎黄寺簿吕司令又皆以书具道钧意甚悉区区下情不胜感激之至谨已仰体盛旨不敢复以家事为言但经界妄议竟烦寝罢则熹之罪戾有不敢自赦者朝廷大虽不忍之重辟亦岂宜更加宠擢以紊赏刑之典而熹虽无状不识廉耻然亦岂宜适当此时复叨任使以乖去就之方哉省状公别具浼闻伏惟钧慈幸赐财察赵侍郎前日经此亦尝托其面禀今以被受日久方借得人亟此申陈不暇他及瞻望门墙无从进谒敢乞上为国家千万自重熹不任祈恳激切之至
晦庵集卷二十八
<集部,别集类,南宋建炎至德佑,晦庵集>

[book_title]卷二十九
钦定四库全书
晦庵集卷二十九　　　　　宋　朱子　撰书【时事出处】
与赵尚书书
窃以仲春之月气候暄和伏惟某官茂对明恩神人e相台候起居万福兹者窃闻荣被追诏入长天宫夫以尚书望实之隆宜在庙堂参断国论之日久矣去岁入朝登用在即而抗论极言不以利害之私少有回屈士论益以归重而深恨其不少留也乃今幸甚天圣心召还故官是盖将授以政无可疑者有识传闻交相庆贺盖不独为门下之私喜也然今日之事盖有甚难於为力者不审明公何以处之窃计雅怀於其大者素有定论不待愚者之言矣惟其小者之一二区区鄙怀窃有所疑於平日辄忘僭易而一言之惟高明之垂听焉盖天下之事决非一人之聪明才力所能独运是以古之君子虽其德业智谋足以有为而未尝不博求人才以自裨益方其未用而收门墙劝\成就已不胜其\是以至於当用之日推挽成就布之列位而无事之不成也今日明公之立朝不为不久而未闻天下有卓然可用之才出於门墙之下自顷出临藩服而熹始得观於进退官属之际则见明公之所与者率多碌碌凡庸睢盱侦伺以希寸进之流未有以职修事举为\所称以为当举而得之者也而况於其学行酝畜真有以大过於人者乎今者进位於辅相之列则所资於天下之才者益\而所进退於天下之才者益重若但以前日进退官属之尺度取之则熹恐天下之士所以望於明公者有未厌也时事如此之难明公之任如此之重而所以求助者如此之狭熹虽至愚犹窃为明公虑之而辱知有素不敢不及此而一言也伏惟宏恕其狂易试加察焉盖不惟明公所自举而凡所为属之同列以妨贤者之路若宜皆在诎指之中则熹之虚实可G矣来使还自三山熹前此已屡拜薄冗姑此少伸贺礼而亦不敢为无益之空言也末由趋拜履舄伏乞以时为国自重
答赵尚书
四月二十六日熹扣首再拜上覆吏部尚书台座熹久病不得拜书第切驰仰即日淫雨寒凉伏惟论思多暇神人交相台候起居万福窃闻清跸已御外朝尚书首奉延访忠言至论耸动上心有识传闻无不感叹但以畴昔所尝商较者揆之似已太劲切矣岂忠肝义胆得全於天有不可得而抑者抑以论议不齐事功难必而故出此以趋勇退之涂耶以出处语默之常理言之二者诚皆有当然非海内深思远识之士所以望於明公者也顾今指趣已闻标的已建而未见幡然听纳之效不审高明又当何以继此此恐更宜广询博访以善其後未可以便谓无策而付之不可如何也朝士下僚中恐不能无可咨访者愿自今以来稍加延纳虚心降意采其所长庶乎其有补耳东府复留势岂能久意其亦必自知如此而姑为偷安引日之计以媚t小冀无後灾此其为害又将有不可胜言者尚书与之情义不薄曷若劝之乘此必不能久之势力言於上极陈安危治乱之机大明忠邪枉直之辨以为国家久远之计其济则宗社之灵生民之幸不济则与其抑首下心前迫後畏以保此须臾之光景o芥之荣禄而不能自拔於小人之t以误国家以此易彼岂不浩然而无愧悔於心哉但其人自无远识亲狎庸佞全身保妻子之虑深而忧国爱民之念浅恐未必能听此大度之言耳但尚书既与之厚而不乘此机发此策则於吾之心有不尽者尝试一言之政使未必能用亦未至於有害又与建白於朝事体不同也不审高明以为如何刘德修忽自蜀中寄一书来慷慨振厉略不少衰真奇士也观其书意似亦甚悔前日欠人商量失却事机此真可太息尔然事变无穷又安知後之视今不犹今之视昔人之视己不犹己之视人耶士居平世处下位视天下之事意若无足为者及居大位遭事会便觉无下手处信乎义理之难穷而学问之不可已也病中信手乱抽得通监一两卷看正值难处置处不觉骨寒毛耸心胆堕地向来只作文字看过却全不自觉真是枉读了他古人书也熹一春病脚至今未能出入医药杂进灸灼满身殊未见效只今两胫细软饮食减少自度非能久於世者所幸小屋略就旦夕可以定居便与世相忘矣向来小报幸是误传不然又费分E愈增罪累耳闽中自得林辛一路已甚幸若象先来更能为上四州整顿得财赋源流即更为久远之惠但恐其意只如所谓去泰甚者则又失望耳近日此等议论真全躯保位之良药而病国殄民之乌喙也无由瞻晤写此纡郁切冀深为人望千万自重不宣
与赵尚书论举子田事
熹拜书将遣而周宰见访说及近降指挥出卖~户官田此间举子义庄~院二十五所田收米四百八十余石或云史公所买而无明文可考只有淳熙三年陈公政内子催督义庄租课开列二十五院与今一同又有八年梁公政内下丞厅亦云拖照淳熙元年买建阳县~产田充义庄即是当时已买分明今自不合随例出卖唯是两县~户江骥江大受作过人程如冈三家田收米七百三十余石即系元不曾买今日难以拘占然今仓司施行甚峻县吏奉承唯谨固不容辨其当卖与否矣若不及早整理则此田日下便为他人之有而举子之政遂成中辍甚可惜也欲望详酌特为申明乘此机会别降指挥依赡学田与免出卖则不唯已买者不为夺去而未买者亦可因而拨正无复动摇其元降指挥恐随行无本今并h呈其间所引淳熙三年指挥本路~产不许出卖通融以充一路养子之费者或恐亦可再与拈出且只免卖上四州~院使朝廷易於听从而其他未举行处亦可渐次接续措置诚为永久之利周宰亦已有书恳丘侍郎言之但须自尚书发之彼乃有据而行尔此事甚急切幸早赐留念熹皇恐上覆吏部尚书
後项所禀若只云住卖上四州~院则又碍江骥江大受程如冈田须云乞将已买及已拨充举子田免行出卖外将来上四州军如有~产寺院并免出卖拨充举子之费令安抚司拘收措置如此则无病矣
与赵尚书书
熹向托廷老面禀一二事不审台意如何今日之事第一且是劝得人主收拾身心保惜精神常以天下事为念然复可以讲磨治道渐次更张如其不然便欲破去因循苟且之弊而奋然有为决无此理既无此理则莫若且静以俟之时进陈善闭邪之说以冀其一悟此外庶事则唯其甚害於君心政体而立致患害者不得不因事赫若其它闲慢非安危存亡所系者皆可置而不论如学校之政是也此等事欲大更张非唯任事者未必肯行亦恐主议之人未必究知先生学校教育之本意良法政使行之未能有益而反有害若欲因议而发且如来教所谓就见行法中略与修整则熹前书纸尾四五条者最为稳当不惊动人耳目而可以坐消奔驰伪冒请嘱之弊然其行与不行亦非安危存亡之所系议而不行正亦不必固请也今所规画皆是创立条贯多所更革安得谓之就见行法中修整乎又况教官未必得人将来奸弊百出既已虑之而未知所以为计又何必抗言极论以争此尝试EN之策而使旁观者重有纷更不静之讥乎前日山间拜书不能尽此曲折深有遗恨盖策之未善犹未足言所深虑者尚书人望之重本所拳拳者当为何事而今乃切切於此不急之务以取嫌忌嘲笑於流俗知时识势者固如是乎然欲为前所谓时进陈善闭邪之说以冀上心之悟者又在反之於身以其所欲陈於上者先责於我使我之身心安静精神专一然後博延天下之贤人智士日夕相与切磋琢磨使於天下之事皆有以洞见其是非得失之正而深得其所以区处更革之宜又有以识其先後缓急之序皆无毫之弊然後并心一力潜伺默听俟其间隙有可为者然後徐起而图之乃庶几乎其有益耳尚书天资高明而於当世之务讲之熟矣至於前世名臣议奏又尝博观而精择之以为一书宜其投机合变虑无遗策而今者之议以大言之则不时以小言之则不巧不唯熹之至愚以为未安而天下有识亦无不窃怪其不当出於明者之口也抑其言又有大於此者盖又皆以为尚书颇以简贵自高惮於降屈而无好士受言之美也不识尚书何以得此於梁楚之间哉其必有以取之矣愿反诸身而熟察之有诸已而後可以求诸人无诸已而後可以非诸人虽敌已以下犹然而况於南向万乘之主乎尚书诚以天下之事为己任则当自格君心之非始欲格君心则当自身始盖非独熹之所望於下执事者如此计善类之所望莫不然也久欲言之而不得暇今日偶病怯风不敢出户因得极陈其愚伏惟恕其狂率幸甚幸甚他所欲言无大此者请俟後便不宣
与留丞相子
熹窃以季冬极寒伏惟丞相国公钧候起居万福熹伏自春间一再干冒竟蒙恩厚获安祠馆区区感戴盖不胜言顾以罪戾之余不敢复以姓名自通门墙之下不意今者曾未u年又叨除目付以一路军民之寄此盖某官爱惜人才不忍使其终身弃於无用之地故以及此德意良厚感激难胜但熹衰病益侵精神益耗使之从政其所施为悖g颠错必有甚於前者而广西一路地广民贫边面N远得失所系又非内地监司郡守之比在熹自度实难冒受以误使令之意谨已具状辞免欲望钧慈俯察愚诚特与将上令熹终满今任祠禄之後别听指挥若其精神筋力足以堪之熹不敢复辞避也干冒威严俯伏俟命惟某官裁之熹瞻望台躔无由趋拜履舄伏乞上为两宫垂意茵鼎之卫光辅神圣永福寰区熹不胜愿望之至伏惟钧照
与执政子
熹伏自违远门墙积有年所疾病不间无从修致?御者之问迩者窃承延登宥密中外交庆辱知有素欣贺尤深而亦不敢进越辄以姓名自通不意今者误恩横被擢自闲散付以一路军民之寄此盖某官顾念畴昔曲借推扬有以及此【余同前】
与漕司子
政和县有小路数条通罗源宁德海乡步行不过两三程可到故私盐每斤不过四十五文而官盐则必流运纲或半岁而後达脚费不赀故官盐立价不得不高每斤之直遂至不下九十文所以从来民间只吃私盐而官盐自非科抑虽铢两无售者盖县道空乏狼狈而州府漕司不得此县财赋之入者有年矣中间知县袁采始为出卖落草私盐之术其实乃自买私盐而分置数坊卖之以给岁计自此以来县道稍可支吾而州府漕司亦获其助但民间本自不愿买吃官坊贵盐而不买者又有申举追呼之扰故行之未久即以违法致讼而罢於是本县一岁但起两纲尽数折还州府版帐漕司增盐之属本钱虽不易办而官吏免得冒法卖盐致讼民间免得买吃官坊贵盐以致申举追呼之扰比之袁宰之术尤为稳便上下方以为安而漕使陈右司政内有司偶失契勘却将本司积下诸州县增盐用船装载流般上政和勒令出卖每月责认解钱五百贯文殊不知若使政和官盐可卖则本县必须自般自卖以供公上而积其余以为循环之本前不至为冒法行险贩私之诡计後不至为逐纲撰本尽以还州之拙谋矣正缘盐不可卖是以不得已而为此今乃不察而必使之抱卖他州外县可卖不卖之增盐至於移贵就贱倒置烦扰则又未论於民有无利害而善理财者似亦不肯如此自此之後本县遂复置坊出卖此盐然实计每斤只卖得四十五文其余四十五文无所从出又官盐在仓日久亦有走卤欠折之数乃用袁宰之余谋许管坊人潜贩私盐以足其数後来f卖不上虽已量减盐价月额然病根不除使官吏日惧谴责百姓须吃贵盐而漕司一岁所得不过三四千贯而已於民有害於官无利其理甚明窃恐高明未详本末敢采民言以献欲望台慈特不下司密行考究特赐住罢百里幸甚
与留丞相书
熹辄有愚悃仰尘钧听孤贱鄙儒迂N有素中间诸公不知其不肖往往误有收拾使令之意而熹方拙不能奉承是以多致龃龉而不能无遗恨於其後爰自戊申之夏狼狈出关杜门空山盖已无复当世之念矣不意相公曾未识其面目乃於秉钧之初首加拔用熹以衰懒不堪剧部为辞又蒙改命更畀郡符到官一年有请必遂如褒赠漳浦高公减免经总制钱之属皆前日守臣所屡请而不得者是相公於熹知之不为不深而於漳之士民爱之不为不厚矣至於经界一事乃独屡上而不报至其甚不得已而阳许之则又多为疑贰之言以来谗贼之口曾不一年而卒罢之则熹於是始疑相公所以知熹者不若其於乡里小儿之深所以爱夫漳之士民者不如其於琐琐姻娅之厚而匹夫之志因以慨然自知其决不可以复入相公之门矣是以湖南广西再命再辞盖不唯以粗伸已志亦庶几以解谢临漳千里狼狈失业之民而於相公则不敢以为恨也今者相公郊居累月一旦来归未遑他事而复首以不肖之姓名言於上前付以湖南一路之寄圣主以相公之言为重即使出命而相公又申以手扎之赐慰喻劝勉礼意勤渥有加於前君相之恩隆厚若此政使贱躯羸顿不堪上道神识昏昧不任治剧亦当黾勉拜命走伏官次以称所蒙而熹之私心反复思之终以前事有未能忘者又窃惟念相公自居大位悉引海内知名之士无一不聚於朝今兹之事虽相公出舍於郊不得亲回天意而诸贤在列各摅忠悃并进苦言不遗余力是乃无异出於相公之口相公於此得士之多致君之效其亦以无愧古人矣然则若熹之愚姑亦勿问而置之度外似亦未足以亏盛德之万分而况拟之恩谦尊之美相公又已行之乎夫宰相以得士为功下士为难而士之所守乃以不自失为贵今相公之得士如此下士如此已为盛美若又能容熹使不自失其所守则是古人所谓人有其宝者亦何必使之回面A行而为终身之羞哉抑今日之势天意虽若暂回而恐未固祸机虽若暂息而恐未除事会之来乃有大於漳州之经界者而恐不但如前日之易平也愿相公深以前事为戒公其心远其虑母使天下之士贤於熹者复有所激而不肯出於门墙则熹今日之言犹未为无以报德也区区此意但欲相公知之所有省状公则不敢尽吐所怀矣傥蒙将上早赐施行勿使至於再渎则熹千万幸甚
与留丞相书
昨日伏蒙丞相少保国公降屈威重先辱手书虽以奏记略陈谢悃而语意狂率不知所裁窃意相公必将怒而~之则熹因得以伸匹夫之志而相公方且坦怀虚受不以为忤加赐真笔眷眷益勤此已出於望外矣至於所乞寝罢误恩则又未蒙赞可顾以元日奉觞盛礼之次开陈督遣且因书指喻以宜行熹诚狭中不足以窥大人之度然私心犹窃不能无所疑者则以为此虽足以见相公含垢纳污之量屈己下士之诚而未知相公之心以熹前日之事今日之言为果何如也熹今承命再三固已不敢必於退避但恐衰年精力不足以胜一道之责欲丐相公都俞之际委曲一言换一小垒若帅幕谋曹之属庶几可以扶曳衰残仰承恩指然其所以事相公者则不敢少有毫发异於前日之心也亦愿相公深以前事为戒於天下之事有可否则断以公道而勿牵於内顾偏听之私於天下之议有从违则开以诚心而勿误以阳开阖之计则庶乎德业盛大表里光明中外远迩心悦诚服非独如熹等辈终身服役而不敢有议於万分矣如其不然则殆不若及其去就之未定而遂其本志之为愈也干冒罄竭恐惧殊深进之退之唯相公之所以命
答吴茂才书【益】
熹衰缪亡状谬`召除业已在官不容辞避然亦以病告而宿留前途以俟报罢之命矣所论时务\共知其如此而未知所以处之之方来诲又若有所难言而不欲尽者反复思之未得其要若便得请固无所预万一不免一到临安或恐当路有问焉者尚望高明不鄙而渎告之然必直书其事而勿为才语使愚者一见而晓然乃为厚幸不然又将有所不解而虚辱谆谆之诲矣至恳至望
与临江王y书
熹昨临罢郡见邸报台谏集议素服事已有指挥施行时彼中尚未着紫衫然即已榜客位预告宾客官属矣过袁见郡县官皆已素服独盛府未之行心窃疑之欲以奉扣而匆匆不暇也不知後来别有指挥冲改耶抑偶未之省也至此又有丰城县官亦如宜春恐隆兴亦已如此窃虑更当检校讨论白守侯而正之乃为宜尔向以将赴江西入辞时永思已入土而寿皇所御衣冠皆以大布此为革去千古之弊而百官皆用紫衫皂带乃王丞相以亲老为嫌不肯素服议者皆有有君无臣之讥近日之论乃鉴其失然犹未能彷佛古制也又记在长沙初奉讳时方悟从吏车帷当易紫以青适未即出而何漕已易之如所言矣盖於心有不安故不约而同也并幸知之
答汪长孺书
熹到官三月无日不病扶曳此来良非获已上恩过厚辞谢不获叨冒供职愧恨难胜所幸无他而主上留神问学得以少效区区丞相时得闻见可以吐露心腹但事势牵掣亦有不得如人意处天变未销人情未靖如涉大水不见津涯尚深忧惧耳今日入侍方讲大学颇蒙开纳归来疲倦来使索书草草附此
与王枢使谦仲子
熹昨者到官长沙尝获一修记府之问伏蒙钧慈还答之宠捧领感慰不胜下怀继以病作不能嗣致敬惟是尊仰不忘於中未几遂以收召去郡行未两日即闻大纛移镇是邦甚恨不得宿留以俟参展然甚为一路军民喜於将蒙惠泽而三月之间颇类之政亦幸有以陶冶於大专盘物之中也伏想今兹已遂开府辄因还役敬具公牍修贺而复以此布其腹心伏幸钧察熹麋鹿之性久放山林老入修门尤以为苦虽荷闵劳之意职务优闲而其实则有甚难副者日夕悚惧未知所以逃责伏惟高明有以教之则千万之幸也长沙版筑不容中辍军屯未得专制皆不得不言者比已僭易陈及亦皆得旨施行想今已有所处矣湘西精舍漕台想已禀闻得赐一言俾遂其役千万之望昨欲庙祀一二忠贤以厉凡百已委官相视矣不知亦可并垂念否二事皆关名教计所乐闻故敢辄以为请并几矜察
与王枢使子
熹昨在任日因赦书修葺忠臣祠庙契勘晋谯闵王及近世孟赵二龙图刘大夫赵将军皆以忠义死於国事合立庙像岁时奉祠以励臣节即已牒州委官措置并检到晋志谯王衣冠制度外及申太常寺乞会孟龙图等衣冠制度今取到太常寺回牒一道并令人塑到孟龙图等小两身责付承局袁超V回投纳伏望钧旨检会元案特赐处分熹又尝支钱令进奏官制造本州祭祀三献官法服冠冕等恐未发到亦乞并令催促免致遗坠不胜幸甚
其谯王等庙熹已具奏乞赐榷詈虻弥富颖鹁哔鞔戊渖细
答李季章书
熹扶曳残骸幸抵田舍行藏之计无复可言但向来职事不能无遗恨此独深愧耳东府为况如何故宇凄凉新居鼎盛行路之人忘其前事颇复有为之不平者此处不早调护将有乘人之隙者此大可虑又向来放过大体已多今亦不容坐视不为收救之计此外则无他说唯有去耳欲去则不可不早然未去之间亦不可一日不葺理季章相与之深不可不力为言此也近事因来语及一二大者幸幸
与赵丞相书
熹窃以献岁发春伏惟丞相国公钧候起居万福熹伏蒙赐教并示差鹊帽胳艄僦数皆出陶熔岂不知感但镌职之请未蒙敷奏特从所请区区私分深所未安复有祈恳切乞留念熹今未敢请俸必以得遂为期非若异时一再不获尚可黾勉冒受也奏牍所陈之外又有一事盖向来祧庙之议上意已自开纳而丞相持之不下便将太庙毁拆及台谏有言不知只作如何处分致後省复有云云据其所言亦未敢深以熹说为非但云未见本议欲乞降出而丞相又不降出便从其请以此而观其罪不在楼陈而丞相实任之也夫绌始祖之尊置之别庙不使与於合食之列而又并迁二祖止祀八世熹固已议之矣而亦未敢尽其词也今太上圣寿无疆方享天下之养而於太庙遽虚一世略无讳忌此何礼也熹本欲於免奏自劾前议不明致此E脱又闻彼中他议方作不欲以此助其指摘姑从X削然不可不使丞相闻之也闻今别庙乃是向来二后所不知是否夫以十世之祖考而下列於孙妇之废庙此不论而知其得失也相公何忍为之耶归来因所编奏议乃知平日已不主荆公之论此乃向来讲究未精之失今乃不遂其非而不肯改其误益甚矣熹愚暗不见事机向者误谓丞相有相知之意及今而後知丞相之大不相知而平日相与之意初不出於诚实也然则今日不唯得罪於人主而丞相固亦谓其不堪言语侍从之选矣但恨日前不合受过恩数不容一一回纳故且乞收还职名以赎後咎若又不蒙白从其请则熹不得已将出下策不复能计世道之消息盛衰矣然丞相以宗枝入辅王室而无故轻纳鄙人之妄议毁撤祖宗之庙以快其私其不祥亦甚矣欲望神灵降歆垂休锡羡以永国祚於无穷其可得乎言及於此令人痛心疾首不如无生丞相其亦念之熹自此不敢复通记府之问矣周吴二亦已拜领皇恐之剧专此具禀目盲不辨白黑不能他及唯乞以时为国自重千万至恳
别幅【h呈所拟奏藁】
向来尝窃妄论僖祖皇帝实本朝始祖之庙不合祧迁已荷圣明延问嘉纳而竟不蒙庙堂讲究施行遂致太庙并迁二祖止祀八世不唯上简宗庙失礼违经而尤非所以仰称陛下孝养寿康祝延万寿之意由臣浅陋不学言无足采致累圣朝贻灾後世自知不堪言语侍从之选不免再干旒自劾以闻
答李季章书
熹归来粗遣但左目全盲右目昏甚又脾泄时作颇妨应接耳前日始拜祠命职名义不当受已复上免章贱迹何系重轻计必得之也昨闻一寿德夫之去方为叹惜忽报德修继往令人尤不能为怀今日之势政使\贤交辅未必能济顾乃?之如此其将奈何不知德修径归蜀耶或且留江湖间也一书烦附便幸勿沉浮计此形势与集贤不能无关涉不知能复几许时耳
与李季章书
台鼎动摇想诸事又一新外日闻茂献亦补外是何故耶文叔除命可喜且归乡里作村监司亦不恶也德修赴湖南否近皆得书日夕未暇报因书更烦道意旦夕写得却别寄也去相弹文云何因风语及闻当序迁者乃下兼参与然则当卜相於外矣不知果谁得之也
答黄仁卿书
所示子语简意足李仓必须留意但恐见黄商伯狼狈後打草蛇惊亦不敢放手做事耳盐利向时不暇整顿但初出关时陈时中【名庸台州人时作检正清和岂弟人也】相访於浙江亭说此利害甚详时不甚晓又失於询访且以救荒方急不暇及既而悔之今得来谕乃审曲折甚愧见事之迟也赵公相见有何语当时大事不得不用此辈事定之後便须与分界限立纪纲若不能制而去亦全得朝廷事体不就自家手里坏却去冬亦尝告之而不以为然乃谓韩是好人不爱官职今日弄得朝廷事体郎当自家亦立不住毕竟何益且是t小动辄以x逆之罪加人置人於族灭之地以苟自已一时之利亦不复为国家计此可为寒心者惜乎此公有忧国之心而无其术以至於此也熹一目已盲其一亦渐昏暗势亦必盲而後已今年脚气幸未发而脾胃先衰饮食不化兀坐更无好况辞职赵公已相诺再请可得而今已去方复请之未知如何然势不可已或只得次等职名不作从官亦便可受却是来书所说鄙夫见识盖位卑势远只得如此亦不奈何也
答李公晦书
两请既皆不遂不免再告鄙意休官尚可少缓而辞职不容不力正与诸人之见相反然又未知今此果能遂此志否累书所喻得所未闻然事已尔无可奈何只得任之耳试後去住如何乡里虽穷寂然却无闲是非亦可乐也
答李公晦书
别纸或者以为乡来封赠奏补磨勘之属皆已引用次对恩数今日不当反有辞避远近知识所说亦多如此而熹鄙意窃谓前此供职讲筵之日带此职名便合受此恩例今年已罢讲职则自不合带此职名便不合受此恩例前日之受今日之辞彼此一时自不相须设使前日为不当受则今日只有改正纳还岂可却因已尝误受而终遂其非之理至於所谓已罢讲职不当复带侍从职名则其理亦甚分明但人不察耳且如侍郎给舍班皆在待制上及其补外则往往止带论撰职名如近日邓舍人是也岂可以其在内尝任侍从差遣而补外亦必待带侍从职名乎尝试屏去一切利害之私而平心以观之则此理晓然不难知也
与郑参政子
熹窃以仲冬之月阳气潜萌伏惟参政相公钧候起居万福熹伏蒙钧慈还赐手教捧读感悚不知所言区区之请又复不遂虽荷容庇得免大戾然非素心所望於门下也今复有状申奏并恳诸公矣此事直自去冬此等时节劳攘至今若使鄙意止为备礼辞让亦何苦冒触天威烦渎朝听更使不相乐者得以议其後而终不自已耶实以从初不欲虚受已有状申省甚详後来既以罪去其无分毫之补可知即是全无义理可受官职其势不得不辞前此却荷赵公察知此意许以再上当为开陈若渠更得一两月不去则此事已定久矣不然则及国论未变善类未逐之时冒昧受了今亦无由追悔却是後来过了许多时月入了许多文字说了许多道理下稍却只如此闵默受却则熹虽无?岂有面可见友朋今不得已须至再上以得为期却望参政力赐主张e赞诸公同为敷奏谓其所请实出诚意则天意必须可回或恐不欲尽夺即得降一二等却得旧来所带阁选熹亦不敢固辞矣况此因熹力辞而改即非责降而可以保庇孤踪免遭弹射又可以仰全国家退人之礼於事体殊无所伤庙堂何惮而不肯为乎如更不蒙留意则是参政略无矜念之意而直付之言路之笔端使得肆其诋毁而诿曰我无所预也熹不得请即须得罪决於此行若使未然亦不容苟止但自此不复敢以告於门下而坐待谴诃之及耳伏惟少垂意焉贴黄内事恐只?补磨勘两事须合改正盖熹去年本是带职员郎前此一郊中子已叨恩命去年自不合奏请非但不应得京官也磨勘则所供考第不知比之庶官月日如何恐或不足则亦当镌改其余虽不系利害然得尽削去亦一快也熹今年遣人来往虚费不赀今亦不能复遣初欲附递致恳适龚提干过门谨此修敬并致下怀切幸情照无由瞻望驰仰良深切几以时为国自重熹千万至祷
与郑参政子
熹山野伉拙处世不谐然自少日即蒙当世一二钜公教诲期许待以国士居常厉志不敢少贬以辱其门亦庶几得因济会少有毫发以自效於当世不意暮年此志不遂而又适遭时论大变威福下移忠贤奔波海内震骇病中闻之愤闷郁结死无路亟欲草疏自通几或开悟而子弟诸生交谒更谏以为如此适增国家之累而无益纷累日疾势遂侵此乃穷命使然是亦无足言者今若得因病辞官并脱无名之职则与世长辞含笑入地无可恨矣伏惟参政矜怜有素切望乘此机会曲赐保全万一更有s挠不遂所怀则熹素心尚在本未能平一旦遇事感触不能自已更以垂死之年自贻投窜之祸亦非参政之所欲也抑时事如此有识寒心而参政从容其间未肯深任其责此亦中外所深疑者而熹犹窃恐高明之有待而发也不知其果然耶其不然耶如其果然则安危之机相去日远亦不可以少缓矣垂~之言无复伦次唯此一念炳然如丹伏惟明公念之
与李季章书
平生少年日分手易前期及此同衰暮非复别离时勿言一樽酒明日难重持梦中不识路何以慰相思史院同僚饯别灵芝坐间或诵此言季章见谓平生亦甚爱此盍书以见赠予谓如仆乃知此味季章未也胡为亦爱此耶既而思之解之际但有一人衰暮便足令满坐作恶乃知隐侯之言犹有所未尽也因并书以寄季章以为如何也
已作前幅送行之处渠未遣行而熹复从渠借人去上谢表方得并令带去衡阳之讣闻者伤叹况吾人相与之厚耶归葬之恩可见上意未尝忘之复书虽未遂恐终不能久沮格也熹前所请封赠?补等五事未得指挥不免再申朝廷只得付之有司使以法裁之足矣若不可辞熹亦无固必但\议论纷纷至今未巳熹非固欲如此也幸因见诸公一言及之仍恳郑丈早得回降付去人归为幸此是借人难令久伺候也昨闻宣入试闱今想已出前书所说归计果如何耶行之昨日过此亦疑久未践也
与留丞相书
熹自少鄙拙凡事不能及人独闻古人为已之学而心窃好之久以为是乃人之所当为而力所可勉遂委已从事焉庶几粗以塞其受中以生之责初不敢为异以求名也既而闾里後生有相问者因以所闻告之而流传之误乃有自远至者其才之高下质之厚薄虽为不同然皆以是心至熹不得拒也不谓熹之无状偶自获罪於世而诖误连染上累斯道下及\贤例得诡伪之名诋以不道之法至有初不相识而横罹其祸者杜门循习私窃负愧虽欲悔之而厥路无繇矣顾其继而来者又未忍S然每对之未尝不自笑其愚而又怜彼之愚甚於熹也今幸旬月以来各以事归计亦闻之外间风色自不敢复来矣垂问之及深感钧慈风谕保全之意故敢详布委折昨日李袁州过此能言近事又知侥冒获附下风之义尤窃自庆幸也
答任行甫书
衰病益侵无足言者今有申府公状及府公手书为乞保明申请休致烦为投之仍计会申奏一宗文字付之去人仍作来年正月押下申发乃佳幕僚二书并以嘱之矣又此休致文字不知更要h白缴申脚色之类否案中纸札及省部亦应有合用常例悉烦问之此间者已批付干人依例支与幸呼来付之省部者得子细批报为佳
答任行甫书
休致文字极荷留念所以亟欲得之只为欲因赴省人带行然亦不敢令到日即投计程未合到须令正月下旬以後投之决不至为州郡之累也今再有书恳文昌及托林推言之想必可得也h白俟检法看如何若须用即续寄去数日来颇有讲论之乐恨贤者不闻之也
答任行甫书
熹病愈甚盖是天意催促休致消息可见悠悠之论殊无所谓府公闻已许开正发文字而俞建安亦数为游说又今再与书致恳此中初六七间有人入都须f此前到此乃佳书中已说托建安及贤者面言幸早留念若难相见只建安言之可也林推书说要h白文字等今亦有书报之但陈乞状不欲全依式恐有嫌疑其他建安书中可互见此不能尽布也
答任行甫书
谢事文字极荷留念林推所喻印纸已借人写须更两三日方可得即遣人送去且烦为道鄙意谢之俟遣人别上状也保官俞宰书中已说但亦恐其难之故不欲直求之但云托其宛转而已今果如所料可付一笑所说诸人或恐未升朝或恐亦有所畏不欲更口只南田右司虽是放罢然屡已经赦罢後又曾磨勘转官恐或可作已专令吴定往求之今若不是乞儿不肯与癞子作保然亦烦更问法意如何以状式官观之非分司致仕等人自可作也亦已喻干请人令勿罢月以後俸钱并烦为收起簧碇属便中示及也
与任行甫书
保官久求不得已~意不求只欲恳州府乞一申省状又闻府坐移镇已亟作书贺之并别缄致此恳遣行矣忽得昭武黄衡州书自求作保人之识度相越乃如此不免赶回且发去贺书烦为投之亦一面遣人去昭武佥圆文字借印纸来俟到即发去求奏状内有一书至林推今亦且抽回只簧砣苑橙』刭褂谢乇闳锤独匆
与杨子直书
熹一病沉绵遂不能起今遣人去下致仕文字不知尚及拜受否也世间喻於义者则为君子喻於利者即是小人而近年一种议论乃欲周旋於二者之间回互委曲费尽心机卒既不得为君子而其为小人亦不索性亦可谓用其心矣人之将死其言也善惟老兄念之
与项平父书
熹老病死矣无复可言今漫遣人去下致仕文字念公平生故人不可无数字之诀时论一变尽言者得祸求全者得谤利害短长之间亦明者所宜审处也
答张定叟书
熹昧於摄理百病交攻初亦只是常年脚气而根本已衰不能与病为敌遂至沈困日甚一日今已无复生全之望亟上挂冠之请矣自惟平生无所肖似虽不及趋拜先忠献公幕府而荷知遇之意不薄及游兄伯仲间又以道义德业相期於千载敬夫弃我而先已十余年而熹今衰病又如此则亦不得久留矣昨蒙朝廷不弃累加收用讫无补报狼狈而归方此省愆尚期後效而时论一变中外震骇忠贤斥逐下及韦布盖近世所未有病中愤闷无聊悲叹累日顾念E远言之无益竟不能发一语以效其愚适会疾亟遂姑出此下计庶几旦夕瞑目有以见兄家父兄平生师友於地下耳此外尚何言哉时事如此有识寒心默计中外t公威望隐然忠义明白谁如吾定叟者异时扶倾补败洪济艰难熹虽瞑目实不能不以此望於门下也更愿勉思令猷益求强辅燕居深念恬养本原远耳目之细娱图国家之大计此又区区所深望也游诚之才力可仗不但救荒一事得收置门下异时尽有用处但亦更愿兼收并蓄更得方正严重有余识远虑可敬畏者参错其间使勤攻吾阙如崔州平法孝直之於孔明则天下之事庶乎其可济也承喻先正经解宝藏无恙今谨封纳其间颇有续记所闻处盖亦疑而未定之词今固不容辄有增损不审尊意以为如何也熹病甚不能作字口占布此气已不相属矣即此永诀切望俯念愚言千万自爱至恳至恳
答刘季章书
告老得谢固为甚幸而无状之踪乃复累及从之方此qe不能自安忽得来书乃闻其讣尤深痛惜欲寄一书慰其子弟不知曾作何差遣来有便幸批报也子寿忧悴殊可念近日楼大防又已行遣一时流辈芟夷略尽其势必从头别寻题目整顿一番闻乡日湖南所按吏有诉w於朝者已下本路体量改正次第首见及矣知在晋辅处相聚甚善可更勉其收拾身心向里用力不须向外枉费心神非唯无益当此时节更生患害不可知乡日石刻及今所X三册劝其且急收藏不可印出乡後或欲更为此举千万痛止之也无疑志趣诚实相惜其横起猜疑自立界限不肯乡上进步书中枉费心力分E
与黄直卿书
三月八日熹人还得书知己至三山一行安乐又知授学次第人益信向所示告文规约皆佳深以为慰今想愈成伦理凡百更宜加勉力吾道之托在此者吾无憾矣衰病本自略有安意为俞梦达荐一张医来用f砂巴豆等攻之病遂大变此两日愈甚将恐不可支吾泰儿又远在千里外诸事无分付处极以为挠然凡百已定只得安之耳异时诸子诸孙切望直卿一一推诚力赐教诲使不大为门户之羞至祝至祝【恩老昏事余干有许意彼所言者上有外家之嫌不可问也】礼书今为用之履之不来亦不济事无人商量耳可使报之可且就直卿处折衷如向来丧礼详略皆已得中矣臣礼一篇兼旧本今先附案一面整理其他并望参考条例以次修成就诸处借来可校作两本行道大小并附去并纸各干番可收也谦之公庶各烦致意不意遂成永诀各希珍重仁卿未行亦为致意病昏且倦作字不成所怀千万徒切凄黯不具
与陈建宁子
伏见本府夏税小麦秋税糯米除折钱外并纳净利钱闻之故老本府酒课旧来元系官榷至宣政间故御史中丞翁公出镇乡邦始以官务烦费收息不多而民以私酿破业?刑者不胜其\於是申请罢去官务而会计一年酒课所入除米麦本柄官吏请给之外总计净利若干均在二税小麦糯米折钱数内别项送纳民间遂得除去酒禁甚以为便但今窃详净利二字不见本是酒课之意窃虑将来官司不知本末或有再榷之议欲望台慈询究本末申明省都将净利二字改作酒息庶几翁公所以惠於乡邦者垂於永久不胜幸甚此事曲折旧见妻家尊长说及当时以乡党亲戚之故亲兄翁公措置此事至今为利中间偶闻官司有再榷之意因以此说告之得寝其议然数年以来耆旧凋零已无知其说者深虑日久无复稽考必有後患伏惟知府尚书於姻戚间必尝知其本末今又屈临此邦得赐台念幸甚幸甚
乞给由子与纳税户条目
一诸县旧例每遇二税起催前期印造由子开具逐户产钱出入及合纳税物逐项数目给付人户以凭送纳近年诸县间有都不印给由子致人户无凭送纳或有所纳过多既成虚费或有少欠些小又被追呼欲乞行下约束依例及时印给
一诸县人户送纳税物官司交讫合给朱钞县钞即关主簿勾销户钞即付人户执照使人户免致重叠追呼搔扰近年诸县间有受纳钱物不即印钞即以钞单给付人户既无官印不可行用及至追呼不为点对勘断监纳山谷细民被害尤甚欲乞检坐忍跣邢略际诸县仓库交到人户税物一钱以上须管当日印给朱钞令所纳人当官交领不得似前只将钞单脱赚人户
一诸县受纳亦有即印钞者又不即时关过簿厅已关过者主簿又不即时勾销正簿虽承使府仓库发下朱钞亦是如此怠慢不即勾销以致县道妄行追呼人户虽有执到户钞者又不与照应释放及将乡司案吏重作行遣却将已纳人决挞监系追胥案吏诛求乞至有只欠三五十钱而所费十数千者甚者又遭送狱禁系勘断监纳人不聊生欲乞检坐忍跣邢略际严责主簿须管依限勾销其催税官司如有人户执到户钞即仰画时E放仍将乡司案吏重行勘断
右具如前并乞行下约束仍印小榜简约其词令人户通知其有奉行违戾去处许人户径赴使府陈诉将官吏重作行遣
与李彦中张干论济子
示喻劝分之说足见仁人之心区区所虑盖亦如此但闲中不敢数与外事前日但以船粟尽输城中乡落细民无所得食恐有他患不免以书扣府公久未得报未知竟如何但此说又与来喻浦城发米之说正相戾恐不容自有异同窃意莫若邀率乡里诸长上先次相与合议可行之策使城郭乡村富民贫民皆无不便然後共以白於当路而施行之盖此事利害稍广非一夫之智所能独决又笔札敷陈未必尽意不若面言之可究底也但此事之行於富民必不能无所不利但以救民之急不得不小有所忍权以济事若为富民计较太深则恐终无可行之策也告急朝廷丐籴邻部恐亦不能有补吾乡在重山复岭之中朝廷纵有应副不识何路可以运致邻部唯有广东船米可到泉福然彼中今年亦旱近得福州知识书言之甚详此固无可指就使有之亦如何运得到此浦城之米想亦不能甚多发之无节恐山谷间细民饥饿将复有贻州郡诸司之忧者尤不可不深虑也度今城下惟有两县劝分之说须作措置然亦且令爱惜撙节接续长远乃为至策若乘快督迫数日之间散尽所畜则无以为後日之计矣但上户有米无米之实最为难知若一⒂貌钱高下为数此最不便顾恐今势已迫不暇详细不免只用此法耳若说不拘多少劝喻任其自粜则万无是理也要须别有一法以核其实乃佳耳浦城之米必不得已可就籴而不可通贩盖就籴犹为有限而通贩则其出无穷必倾此县而後已凡此数端恐可以裨商论之末故略陈之不识高明以为如何也
考异
与赵丞相书论祧庙世道消息【一作消长】
晦庵集卷二十九
<集部,别集类,南宋建炎至德佑,晦庵集>

[book_title]卷三十
钦定四库全书
晦庵集卷三十　　　　　　宋　朱子　撰书【汪张吕刘问答】
答汪尚书
蒙垂喻语录中可疑处仰见高明择理之精不胜叹服如韩富未尝同朝王韩拜相先後如所考证盖无疑矣龟山之语或是未尝深考而所传闻不能无误窃谓止以所考岁月注其下以示传疑如何书解三段不类记录答问之言按行状自有书解恐即解中说也共兜事三经义辨中亦云若据经所记即O兜之罪正坐此尧典所记皆为後事起本反复详考即自见矣典刑两句~类王氏殊不可晓细推其端即道不可以在之一语自庄子中来所以尤觉不粹以此知异学决不可与圣学同年而语也明矣龟山答胡f功问中一段老子五千言以自然为宗谓之不作可也熹亦疑此语如论语老彭之说只以曾子问中言礼数段证之即述而不作信而好古皆可见盖老聃周之史官掌国之典籍三皇五帝之书故能述古事而信好之如五千言亦或古有是语而老子传之未可知也盖列子所引黄帝书即老子谷神不死章也岂所谓三皇五帝之书即龟山之意却似习於见闻不以庄老为非者深所未喻也帝舜申之之说亦尝疑之既而考其文则此序乃三篇之序也V陶矢厥谟即谓V陶谟篇也禹成厥功即谓大禹谟篇也【陈九功之事故曰成厥功也】申重也帝舜因V陶陈九德而禹俞之因复申命禹曰来禹汝亦昌言而禹遂陈益稷篇中之语此一句序益稷篇也以此读之文意甚明不烦生意今曰不屈於法度之威意象却殊浅近信乎其非所以言舜也谢杨二先生事顷见胡明仲家所记侯师圣之言有曰明道先生谓谢子虽少鲁直是诚笃理会事有不透其颡有其愤悱如此此语却与罗公所记暗合恐与所谓玩物丧志者有不相害盖世固有人聪明辨博而不敏於闻道者矣惟其所趣不谬於道而志之不舍是以卒有所闻而其所闻必皆力行深造之所得所以光明卓越直指本原姑以语录论语解之属详考即可知矣如语解中论子路有闻一章可见其用力处也龟山却是天质粹美得之平易观其立言亦可见妄论僭越良犯不韪然欲取正有道不敢自隐其固陋耳乞赐镌喻可否幸甚幸甚至於不居其圣等说则又有所疑亦不敢嘿并以请教不居其圣若以为谦辞即与得无所得不类今龟山既云非谓谦而引此为比则其意正合矣上蔡於语解好古敏求章亦云其言则不居其意则不让矣亦此意也形色即是天性非离形色别有天性故以色即是空明之龟山又於语解屡空处云大而化之则形色天性无二致也无物不空矣亦此意也然恐此类皆是借彼以明此非实以为此之理即彼之说也所示王丈云天民大人不可分如大圣神之不可优劣熹窃意此等向上地位与学者今日立身处大故悬~故难遥度今且以诸先生之言求之则圣神固不可分【横渠曰圣不可知谓神庄生谬妄又谓有神人焉伊川曰神则圣而不可知非圣人之上又有一等神人也】大与圣则不可不分【伊川曰大而化之已与理一也未化者如操尺度量物用之尚不免差已化者已即尺度尺度即已子大而未化若化则达於孔子矣横渠曰大可为也化不可为也在熟之而已易所谓穷神知化乃养盛自致非知力能强也又曰大人未化未能有其大化而後能有其大又曰大几圣矣化则位乎天德矣】更以言语气象揣度则达可行於天下而後行之语正己而物正者亦不得不异且如伊尹曰吾岂若使是君为尧舜之君哉使是民为尧舜之民哉岂若於吾身亲见之哉又曰予将以斯道觉斯民也非予觉而谁也此可谓达可行於天下而後行之矣其於舜之?己正南面而已矣如何哉似此恐未可谓不可分也但其分难见如子之未达一间处只是子自知耳狂妄率尔肆意及此伏惟高明乐与人为善必不罪而终教之区区下情不胜至望
答汪尚书
别纸示及释氏之说前日正以疑晦未故请其说方虞僭越得罪於左右不意贬损高明与之~酢如此感戢亡已熹於释氏之说盖尝师其人尊其道求之亦切至矣然未能有得其後以先生君子之教校夫先後缓急之序於是暂置其说而从事於吾学其始盖未尝一日不往来於心也以为俟卒究吾说而後求之未为甚晚耳非敢遽绌~之也而一二年来心独有所自安虽未能即有诸已然欲复求之外学以遂其初心不可得矣然则前辈於释氏未能忘怀者其心之所安盖亦必有如此者而或甚焉则岂易以口舌争哉窃谓但当益进吾学以求所安之是非则彼之所以不安於吾儒之学而必求诸释氏然後安者必有可得而言者矣所安之是非既判则所谓反易天常殄灭人类者论之亦可不论亦可固不即此以定取舍也上蔡所云止观之说恐亦是借彼修行之目以明吾进学之事若曰彼之参请犹吾所谓致知彼之止观犹吾所谓克己也以其语录考之其不以止观於克己同涂共辙明矣後之好佛者遂掇去首尾孤行此句以为已援正如孔子言夷狄之有君不如诸夏之亡也岂真慕夷狄明道适僧舍见其方食而曰三代威仪尽在是矣岂真欲入丛林耶胡文定所以取楞严圆觉亦恐是谓於其术中犹有可取者非以为吾儒当取之以资已学也孔子曰攻乎异端斯害也已吕博士谓君子反经而已矣经正斯无邪慝今恶邪说之害正而攻之则适所以自敝而已此言诚有味者故熹於释学虽所未安然未尝敢公言诋之特以讲学所由有在於是故前日略扣其端既蒙垂教复不敢不尽所怀恐未中理乞赐开示不惮改也更愿勿以鄙说示人要於有定论而已和战之说顷尝蒙面诲及今所示非不明白利害较然矣然愚意终未敢安盖卫君待夫子而为政夫子以正名为先以子路之贤尚疑其迂然後夫子极言之以为名之不正其祸至於使民无所措其手足圣人之言万世之法岂苟然哉惟明人伦达天理知其上际下蟠无所不及无所逃於天地之间然後信斯言之果不妄也今欲以讲和为名而修自治之实恐非夫子正名为先之意内外心迹判为两途虽使幸而成功亦儒者之所讳也况先自处於背盟违命之地而使彼得擅其直以责於我内疑上下之心外成敌之势皆非计之得也必以e动为虑则所谓自治者其惟闭关固圉寇至而战去不穷追庶可以省息劳费蓄锐待时乎以此自治与夫因机亟决电扫风驰者固不同然犹同归於是其与讲和之计不可同年而语矣不审台意以为如何
答汪尚书
熹兹者累日侍行得以亲炙窃惟道德纯备固非浅陋所能窥测而於谦虚好问容受尽言之际尤窃有感焉盖推是心以往将天下之善皆归之其於任天下之重也何有愚恐他日之事常人所不能任者阁下终不得而辞也是以不胜拳拳每以儒释邪正之辨为说冀或有助万分而犹恐其未足於言也请复陈之幸垂听焉大抵近世言道学者失於太高读书讲义率常以径易超~不历阶梯为快而於其间曲折精微正好玩索处例皆忽略厌弃以为卑近琐屑不足留情以故虽或多闻博识之士其於天下之义理亦不能无所未尽【盖以多闻博识自为一事不甚精察其理之所自来却谓别有向上一着与此两不相关此尹和靖所以有此三事中一事看破则此患亡矣之说可谓切中其病矣】理既未尽而胸中不能无疑乃不复反求诸近顾惑於异端之说益推而置诸冥漠不可测知之域兀然终日味无义之语以俟其廓然而一悟殊不知物必格而後明伦必察而後尽【格物只是穷理物格即是理明此乃大学功夫之始潜玩积累各有浅深非有顿悟险~处也近世儒者语此似亦太高矣吕舍人书别纸h呈】彼既自谓廓然而一悟者其於此犹懵然也则亦何以悟为哉【儒者为此学而自谓有悟者虽不可谓之懵然其察之亦必不详者矣】又况俟之而未必可得徒使人抱不决之疑志分气馁虚度岁月而伥伥耳曷若致一吾宗循下学上达之序口讲心思躬行力究宁烦毋略宁下毋高宁浅毋深宁拙毋巧从容潜玩存久渐明\理洞然次第无隐然後知夫大中至正之极天理人事之全无不在是初无迥然超~不可及者而几微之间豪厘毕察~酢之际体用浑然虽或使之任至重而处所难亦沛然行其所无事而已矣又何疑之不决而气之不完哉【纵言至此亦可谓躐等矣然以阁下之明勉而进之恐不足以为难也】此其与外学所谓廓然而一悟者虽未知其孰为优劣然此一而彼二此实而彼虚则较然矣就使其说有实非吾儒之所及者是乃所以过乎大中至正之矩而与不及者亡以异也【穷极幽深过也反伦悖理不及也】盖大本既立则自明此孟子所以知言而v淫邪遁接於我者皆不能逃其鉴也生於其心害於其政发於其政害於其事可不戒哉可不惧哉愚意如此不识高明以为如何如其可取幸少留意焉既以自任又以是为格非定国之本则斯言之发庶不得罪於君子矣或未中理亦乞明赐诲喻将复思而请益焉固无嫌於听纳之不弘也孤陋寡闻企望之切
中国所恃者德夷狄所恃者力今虑国事者大抵以审彼已较强弱为言是知夷狄相攻之策而未尝及中国治夷狄之道也盖以力言之则彼常强我常弱是无时而可胜不得不和也以德言之则振三纲明五常正朝廷励风俗皆我之所可勉而彼之所不能者是乃中国治夷狄之道而今日所当议也诚能自励以此则亦何以讲和为哉愚之所忧独恐力既不振德又不修则曰战曰和俱无上策耳
悦亲有道在於诚身诚身有道在乎明善今和战殊途两宫异论秋防已迫恐大计盖由诚身未至自治未力无以取信於亲而然耳必欲违令行义以图事功其势甚逆而难孰若诚身几谏以冀感悟其理至顺而易哉
答汪尚书
熹不揆愚鄙妄陈鄙见伏蒙高明垂赐诲答反复玩味钦佩无忘然有所疑敢不自竭道在六经何必他求诚如台谕亦可谓要言不烦矣然世之君子亦有虽知其为如此而不免於沦胥者何哉以彼之为说者曰子之所求於六经者不过知性知天而已由吾之术无屈首受书之劳而有其效其见解真实有过之者无不及焉世之君子既以是中其好径欲速之心而不察乎他求之贼道贵仕者又往往有王务家私之累声色势利之厝樟σ嗖蛔阋邮且运渲至道不外六经而不暇求不若一注心於彼而徼幸其万一也然则何必云者正矣而熹窃恨其未严也若易必以可傥庶几乎盖不必云者无益之辞也不可云者有害之辞也夫二者之间相去远矣如鸟喙食之而杀人则世之相戒者必曰不可食而未有谓不必食而已者也妄意如此不审高明以为何如又蒙教谕以两苏之学不可与王氏同科此乃浅陋辞不别白指不分明之过请复陈之于後而来教又以欧阳司马同於苏氏则熹亦未能不以为疑也盖司马欧阳之学其於圣贤之高致固非末学所敢议者然其所存所守皆不失儒者之旧特恐有所未尽耳至於王氏苏氏则皆以佛老为圣人既不纯乎儒者之学矣非恶其如此特於此可验其於吾儒之学无所得
而王氏支离穿凿【阙】　　　　尤无义味至於甚者几类俳优本不足以惑\徒以一时取合人主假利势以行之至於己甚故特为诸老先生之所诽诋【龟山与胡文定书及答萧子庄书可见其意矣】在今日则势穷祸极故其失人人得见之至若苏氏之言高者出入有无而曲成义理【如易说性命阳书之人心道心古史之中一性善老子之道器中和】下者指陈利害而切近人情【苏氏此等议论不可殚举且据论语则东坡之论见阳货子由之论彼子西皆以利害言之也】其智识才辨谋为气⒂肿阋哉鹨而张皇之使听者欣然而不知倦非王氏之比也然语道学则迷大本【如前注中性命诸说多出私意杂佛老而言之性命之说尤可笑熹尝辨老子说中一段今以拜呈可见其梗概矣】论事实则尚权谋【如阳货子西事乃以此论圣人可见其底矣】f浮华忘本实贵通达贱名检此其害天理乱人心妨道术败风教亦岂尽出王氏之下也哉但其身与其徒皆不甚得志於时无利势以辅之故其说虽行而不能甚久凡此患害人未尽见故诸老先生得以置而不论使其行於当世亦如王氏之盛则其为祸不但王氏而已主名教者亦不得恝然而无言也【龟山集中杂说数段为苏氏发也当时固已虑此矣程氏语录中论贤良处亦似有所指】盖王氏之学虽谈空虚而无精彩虽急功利而少机变其极也陋如薛昂之徒而已蔡京虽名推尊王氏然其淫侈纵恣所以败乱天下者不尽出於金陵也【龟山所论Is诗乃其所假以为号耳】若苏氏则其律身已不若荆公之严其为术要未忘功利而诡秘过之其徒如秦观李荐之流皆浮诞佻轻士类不齿相与扇纵横捭阖之辨以持其说而漠然不知礼义耻之为何物虽其势利未能有以动人而世之乐放纵恶拘检者已纷然向之使其得志则凡蔡京之所为未必不身为之也世徒据其已然者论之是以苏氏犹得在近世名卿之列而君子乐成人之美者亦不欲逆探未形之祸以加讥贬至於论道学邪正之际则其辨有在毫厘之间者虽欲假借而不能私也今乃欲专贬王氏而曲贷二苏道术所以不明异端所以益炽实由於此愚恐王氏复生未有以默其口而厌其心也狂妄僭率极言至此恐阁下未以为然胡不取熹前所陈者数书之说而观之也以阁下之明秉天理以格人欲据正道以黜异端彼亦将何所遁其情哉熹之愚昧么麽岂不知其力之不足所以慨然发愤而不能已亦决於此而已矣天下岂有二道哉受学之语见於吕与叔所记二先生语中云昔受学於周茂叔故据以为说从游盖所尊敬而不为师弟子之辞故范内翰之於二先生胡文定之於三君子熹皆用此字但二先生於康节诚似太重欲改为与又似太轻不知别下何字为当更乞示诲幸甚程邵之学固不同然二先生所以推尊康节者至矣然以其信道不惑不杂异端班於温公横渠之间则亦未可以其道不同而遽贬之也和靖之言恐如孟子言伯夷伊尹之於孔子为不同道之比妄意其然不识台意以为然否抑康节之学抉摘窈微与佛老之言岂无一二相似而卓然自信无所A染此其所见必有端的处比之温公欲护名教而不言者又有间矣因论康节及此并以求教
答汪尚书
别纸谆诲良荷不鄙自顷致书之後方窃悚惧以俟谴诃岂意高明不以为罪而虚受之此真熹所敬服叹慕而不能己者幸甚幸甚然所谓一字之失者若推其所自来究其所终极恐其失不但一字而己更望少留意焉则熹之愿也锵河南授受之际非末学所敢议然以其迹论之则来教为得其实矣敢不承命而改焉但通书太极图之属更望暇日试一研味恐或不能无补万分然後有以知二先生之於夫子非若孔子之於老聃郯子苌弘也惟是苏学邪正之辨终未能无疑於心盖熹前日所陈乃论其学儒不至而流於v淫邪遁之域窃味来教乃病其学佛未精而滞於智虑言语之间此所以多言而愈不合也夫其始之辟禅学也岂能明天人之推性命之原以破其荒诞浮虚之说而反之正哉如大悲阁中和院记之属直掠彼之粗以角其精据彼之外以攻其内是乃率子弟以攻父母信枝叶而疑本根亦安得不为之诎哉近世攻释氏者如韩欧孙石之正龟山犹以为一杯水救一车薪之火况如苏子以邪攻邪是束A灌膏而往赴之也直以身为烬而後已耳来教又以为苏氏乃习气之弊虽不知道而无邪心非若王氏之穿凿附会以济其私邪之学也熹窃谓学以知道为本知道则学纯而心正见於行事发於言语亦无往而不得其正焉如王氏者其始学也盖欲凌跨扬韩掩迹孟初亦岂遽有邪心哉特以不能知道故其学不纯而设心造事遂流入於邪又自以为是而大为穿凿附会以文之此其所以重得罪於圣人之门也苏氏之学虽与王氏若有不同者然其不知道而自以为是则均焉学不知道其心固无所取则以为正又自以为是而肆言之其不为王氏者特天下未被其祸而已其穿凿附会之巧如来教所称论成佛说老子之属盖非王氏所及而其心之不正至乃谓汤武x弑而盛称荀以为圣人之徒凡若此类皆逞其私邪无复忌惮不在王氏之下借曰不然而原情以差其罪则亦不过稍从末减之科而已岂可以是为当然而莫之禁乎书曰天讨有罪五刑五用哉此刑法之本意也若天理不明无所则而屑屑焉惟原情之为务则无乃F情废法而纵恶以奸乎杨朱学为义者也而偏於为我墨翟学为仁者也而流於兼爱本其设心岂有邪哉皆以善而为之耳特於本原之际微有毫厘之差是以孟子推言其祸以为无父无君而陷於禽兽辞而辟之不少假借孟子亦岂不原其情而过为是刻核之论哉诚以其贼天理害人心於几微之间使人陷溺而不自知非若刑名狙诈之术其祸浅切而易见也是以拔本塞源不得不如是之力书曰予畏上帝不敢不正又曰予不顺天厥罪惟均孟子之心亦若是而已耳以此论之今日之事王氏仅足为申韩仪衍而苏氏学不正而言成理又非杨墨之比愚恐孟子复生则其取舍先後必将有在而非如来教之云也区区僭越辨论不置非敢自谓工诃古人而取必於然诺实以为古人致知格物之学有在於是既以求益而亦意其未必无补於高明也
与汪尚书
去春赐教语及苏学以为世人读之止取文章之妙初不於此求道则其失自可置之夫学者之求道固不於苏氏之文矣然既取其文则文之所述有邪有正有是有非是亦皆有道焉固求道者之所不可不讲也讲去其非以存其是则道固於此乎在矣而何不可之有若曰惟其文之取而不复议其理之是非则是道自道文自文也道外有物固不足以为道且文而无理又安足以为文乎盖道无适而不存者也故即文以讲道则文与道两得而一以贯之否则亦将两失之矣中无主外无择其不为浮夸险v所入而乱其知思也者几希况彼之所以自任者不但曰文章而已既亡以考其得失则其肆然而谈道德於天下夫亦孰能御之愚见如此累蒙教告终不能移也又蒙喻及二程之於锵亦若横渠之於范文正耳先觉相传之非後学所能窥测诵其诗读其书则周范之造诣固殊而程张之契悟亦异如曰仲尼子所乐吟风弄月以归皆是当时口传心受的当亲切处後来二先生举似後学亦不将作第二义看然则行状所谓反求之六经然後得之者特语夫功用之大全耳至其入处则自锵不可诬也若横渠之於文正则异於是盖当时粗发其端而已受学乃先生自言此岂自诬者耶大抵近世诸公知锵甚浅如吕氏童蒙训记其尝着通书而曰用意高远夫通书太极之说所以明天理之根源究万物之终始岂用意而为之又何高下远近之可道哉近林黄中自九江寄其所撰祠堂记文极论镒直吲砸晕害道尤可骇叹而通书之後次序不伦载蒲宗孟碣铭全文为害又甚以书晓之度未易入见谋於此别为叙次而X之恐却不难办也春陵记文亦不可解此道之衰未有甚於今日奈何奈何
答汪尚书
伏蒙垂教以所不及反覆再四开发良多此足以见闲居味道所造日深而又谦虚退托不自贤智如此区区下怀尤切欣幸第顾浅陋不足以当诱掖之勤兹为惧耳然窃思之东西铭虽同出於一时之作然其词义之所指气象之所及浅深广狭迥然不同是以程门专以西铭开示学者而於东铭则未之尝言盖学者诚於西铭之言反复玩味而有以自得之则心广理明意味自别若东铭则虽分别长傲遂非之失於毫厘之间所以开警後学亦不为不切然意味有穷而於下学功夫盖犹有未尽者又安得与西铭彻上彻下一以贯之之旨同日而语哉窃意先贤取舍之意或出於此不审高明以为如何至於体用一原显微无间之语则近尝思之前此看得大段卤子细玩味方知此序无一字无下落无一语无次序其曰至微者理也至着者象也体用一原显微无间盖自理而言则即体而用在其中所谓一原也自象而言则即显而微不能外所谓无间也其文理密察有条不紊乃如此若於此看得分明则即西铭之书而所谓一原无间之实巳了然心目之间矣亦何俟於东铭而後足耶若俟东铭而後足则是体用显微判然二物必各为一书然後可以发明之也先生之意恐不如此不审高明又以为如何太极图西铭近因朋友确尝窃私记其说见此抄录欲以请教未毕而明仲之仆来索书不欲留之後便当拜呈也然顷以示伯恭渠至今未能无疑盖学者含糊覆冒之久一旦遽欲分剖晓析而告语之宜其不能入也又蒙语及前此妄论平易蹉过之言称许甚过尤切皇恐然窃观来意似以为先有见处乃能造夫平易此则又似禅家之说熹有所不能无疑也圣门之教下学上达自平易处讲究讨论积虑潜心优柔餍饫久而渐有得焉则日见其高深远大而不可穷矣程夫子所谓善学者求言必自近易於近者非知言者也亦谓此耳今曰此事非言语臆度所及必先有见然後有以造夫平易则是欲先上达而後下学譬之是犹先察秋毫而後睹山岳先举万石而後胜匹雏也夫道固有非言语臆度所及者然非曾以上几於化者不能与也今日为学用力之初正当学问思辨而力行之乃可以变化气质而入於道顾乃先自禁切不学不思以坐待其无故忽然而有见无乃溺心於无用之地玩岁匀斩卒不见其成功乎就使侥幸於恍惚之间亦与天理人心叙秩命讨之实了无交涉其所自谓有得者适足为自私自利之资而已此则释氏之祸横流稽天而不可遏者有志之士所以隐忧浩叹而欲火其书也旧读明道行状记其学行事业累数千言而卒道其言不过力排释氏以为必辟之而後可以入道後得吕荣公家传则以为尝受学於二程而所以推尊称美之辞甚盛考其实亦诚有以大过人者然至其卒章而诵其言则以为佛之道与圣人合此其师生之间分背矛盾一南一北不审台意平日於此是非之际何以处之天之生物使之一本此是则彼非此非则彼是盖不容并立而两存也愚昧无知误蒙诱进敢竭愚虑庶几决疑伏望恕其狂易而终教之幸甚幸甚
答汪尚书论家庙
熹伏蒙垂问庙制之说熹昨托陈明仲就借古今诸家祭仪正以孤陋寡闻无以质正因欲讲求俟其详备然後请於高明以定其论耳不谓乃蒙下询使人茫然不知所对然姑以所示两条考之窃谓至和之制虽若不合於古而实得其意但有所未尽而已政和之制则虽稽於古者或得其数而失其意则多矣盖古者诸侯五庙所谓二昭二穆者高祖以下四世有服之亲也所谓太祖者始封之君百世不毁之庙也今世公侯有家而无国则不得有太祖之庙矣故至和四庙特所谓二昭二穆四世有服之亲而无太祖之庙其於古制虽若不同而实不害於得其意也又况古者天子之三公八命及其出封然後得用诸侯之礼盖仕於王朝者其礼反有所厌而不得伸则今之公卿宜亦未得全用诸侯之礼也礼家又言夏四庙至子孙而五则是凡立五庙者亦是五世以後始封之君正东向之位然後得备其数非於今日立庙之初便立太祖之庙也政和之制盖皆不考乎此故二昭二穆之上通数高祖之父以备五世夫既非始封之君又已亲尽而服~矣乃苟以备夫五世而祀之於义何所当乎至於大夫三庙说者以为天子诸侯之大夫皆同盖古者天子之大夫与诸侯之大夫品秩之数不甚相远故其制可以如此若今之世则唯侍从官以上乃可以称天子之大夫至诸侯之大夫则州镇之幕职官而已尔【横渠先生止为京官而温公云官比诸侯之大夫则已贵】是安可以拘於古制而使用一等之礼哉故至和之制专以天子之大夫为法亦深得制礼之意但其自东宫三少而上乃得为大夫则疑未尽而适士二庙官师一庙之制亦有所未备焉耳政和之制固未必深考古者天子诸侯之大夫同为一等之说然其意实近之但自大侍从至朝官并为一法则亦太无隆杀之辨矣盖官职高下则有古今之不同但以命数今品数而论之则礼之等差可得而定矣然此亦论其得失而已若欲行之则政和之礼行於今日未之有改凡仕於今日而得立庙者岂得而不用哉但其所谓庙者制度草略已不能如唐制之盛而况於古乎此好礼之士所以未尝不叹息於斯也然考诸程子之言则以为高祖有服不可不祭虽七庙五庙亦止於高祖虽三庙一庙以至祭寝亦必及於高祖但有疏数之不同耳疑此最为得祭祀之本意今以祭法考之虽未见祭必及高祖之文然有月祭享尝之别则古者祭祀以远近为疏数亦可见矣礼家又言大夫有事省於其君干袷及其高祖此则可为立三庙而祭及高祖之验而来教所疑私家合食之文亦因可见矣但干袷之制它未有可考耳墓祭之礼程氏亦以为古无之但缘习俗然不害义理但简於四时之祭可也凡此皆直据鄙见与其所闻而论之以求教於门下伏惟高明财择因风还赐一言以决其是非焉则熹不胜幸甚熹又尝因程氏之说草其祭寝之仪将以行於私家而连年遭丧未及尽试未敢辄以拜呈少俟其备当即请教也
答汪尚书
前蒙垂谕庙制率易荐闻未知中否不蒙辨诘殊失所望然若果於合意无疑则亦足自安矣别纸下询尤见谦德之盛愈下而愈光顾熹之愚不足以有所发耳夫宋公以外祖无後而岁时祭之此其意可谓厚矣然非族之祀於理既未安而势不及其子孙则为虑亦未远曷若访其族亲为之置後使之以时奉祀之为安便而久长哉但贫贱之士则其力或不足以为此或虽为之而彼为後者无所顾於此则亦不能使之致一於所後若宋公则其力非不足为若为之而割田筑室以居之又奏授之官以禄之则彼为後者必将感吾之谊而不敢乏其祀矣此於义理甚明利害亦不难晓窃意宋公特欲亲奉尝之以致吾不忘母家之意而其虑遂不及此耳若果如此则其为後者主其祭而吾特往助其馈奠亦何为而不可伏惟高明试一思之如有可采愿早为之使异时史策书之可以为後世法而宋公之事不得专美於前则区区之深愿也愚见如此不审台意以为何如
答汪尚书
伏蒙垂谕祭仪之阙此间前日盖亦有疑之者熹窃以为正庙配食只合用初配一人其再娶及庶母之属皆各为别庙祠之乃於情义两尽不审台意如何焚黄近世行之墓次不知於礼何据昨见钦夫谢魏公赠谥文字S只云告庙此与近世所行又不知孰为得失也更乞台谕幸甚又见王彦辅麈史记富文忠李文定忌日变服事横渠理窟亦有变服之说但其制度皆不同如熹前日所定则与士庶吉服相乱恐不可行不知三家之说当从何者为是亦乞批诲当续修正也
与汪尚书
郭子和所辨买宅事元本尚未还纳今偶寻不获别录一本拜纳伏乞视至其所辨论不审台意以为如何如其有徵即合刻之程书本卷之後若其尚在疑信之间则亦不必传也便还乞示一的报幸甚但其所辨侍疾事云有请问录象学说及伊川往来书虽已焚荡想渠尚及记忆欲乞因书试为询访或得其大略梗⒌庇幸骒堆д叨亦可以证明其说之不妄也渠说又云谯天授亦党事後门人熹见胡刘二丈说亲见谯公自言识伊川於涪陵约以同居洛中及其至洛则伊川已下世矣问以伊川易学意似不以为然至考其它言行又颇杂於佛老子之学者恐未得以门人称也以此一事及其所着象学文字推之则恐其於程门亦有未纯师者不知其所谓卒业者果何事耶凡此皆熹所疑敢并以请得赐开喻幸甚幸甚
与张钦夫别纸
侯子论语抄毕内上其间误字显然者已辄为正之矣但其语时有不莹岂其不长於文字而然耶抑别有以也顷在豫章见阜卿所传语录有尹和靖所称伊川语云侯师正议论只好隔壁听详味此言以验此书窃谓其学大抵明白劲正而无深潜缜密沈浸x郁之味故於精微曲折之际不免E略时有罅缝不得於言而求诸心乃其所见所存有此气象非但文字之疵也狂妄辄尔轻议前辈可谓不韪然亦讲学之一端所不得避不审高明以为如何人回却望批诲幸甚幸甚
答张钦夫
蒙示及答胡彪二书吕氏中庸辨发明亲切警悟多矣然有未谕敢条其所以而请於左右答广仲书切中学者之病然愚意窃谓此病正坐平时烛理未明涵养未熟以故事物之来无以应之若曰於事物纷至之时精察此心之所起则是似更於应事之外别起一念以察此心以心察心烦扰益甚且又不见事物未至时用力之要此熹所以不能亡疑也儒者之学大要以穷理为先盖凡一物有一理须先明此然後心之所发轻重长短各有则书所谓天叙天秩天命天讨孟子所谓物皆然心为甚者皆谓此也若不於此先致其知但见其所以为心者如此识其所以为心者如此泛然而无所则则其所存所发亦何自而中於理乎且如释氏擎拳w拂运水般柴之说岂不见此心岂不识此心而卒不可与入尧舜之道者正为不见天理而专认此心以为主宰故不免流於自私耳前辈有言圣人本天释氏本心盖谓此也来示又谓心无时不虚熹以为心之本体固无时不虚然而人欲己私汨没久矣安得一旦遽见此境界乎故圣人必曰正其心而正心必先诚意诚意必先致知其用力次第如此然後可以得心之正而复其本体之虚亦非一日之力矣今直曰无时不虚又曰既识此心则用无不利此亦失之太快而流於异学之归矣若儒者之言则必也精义入神而後用无不利可得而语矣孟子存亡出入之说亦欲学者操而存之耳似不为识此心发也若能常操而存即所谓敬者纯矣纯则动静如一而此心无时不存矣今也必曰动处求之则是有意求免乎静之一偏而不知其反倚乎动之一偏也然能常操而存者亦是子地位以上人方可言此今又曰识得便能守得则仆亦恐其言之易也明道先生曰既能体之而乐则亦不患不能守须如此而言方是扑不破~渗漏无病败耳高明之意大抵在於施为运用处求之正禅家所谓石火电光底消息也而於优游涵泳之功似未甚留意是以求之太迫而得之若惊资之不深而发之太露易所谓以居之者正为不欲其如此耳愚虑及此不识高明以如何与张钦夫【先生自注云此书非是但存之以见议论本末耳下篇同此】
人自有生即有知识事物交来应接不暇念念迁革以至於死其间初无顷刻停息举世皆然也然圣贤之言则有所谓未发之中寂然不动者夫岂以日用流行者为已发而指夫暂而休息不与事接之际为未发时耶尝试以此求之则泯然无觉之中邪暗郁塞似非虚明应物之体而几微之际一有觉焉则又便为己发而非寂然之谓盖愈求而愈不可见於是退而验之於日用之间则凡感之而通触之而觉盖有浑然全体应物而不穷者是乃天命流行生生不已之机虽一日之间万起万灭而其寂然之本体则未尝不寂然也所谓未发如是而已夫岂别有一物限於一时拘於一处而可以谓之中哉然则天理本真随处发见不少停息者其体用固如是而岂物欲之私所能壅遏而梏亡之哉故虽汨於物欲流荡之中而其良心萌蘖亦未尝不因事而发见学者於是致察而操存之则庶乎可以贯乎大本达道之全体而复其初矣不能致察使梏之反覆至於夜气不足以存而陷於禽兽则谁之罪哉周子曰五行一阳也阳一太极也太极本无极也其论至诚则曰静无而动有程子曰未发之前更如何求只平日涵养便是又曰善观者却於己发之际观之二先生之说如此亦足以验大本之无所不在良心之未尝不发矣与张钦夫【先生自注云此书所论尤乖戾所疑语录皆非是後自有辨说甚详】
前书所扣正恐未得端的所以求正兹辱诲谕乃知尚有认为两物之蔽深所欲闻幸甚幸甚当时乍见此理言之唯恐不亲切分明故有指东画西张皇走作之态自今观之只一念间已具此体用发者方往而未发者方来了无间断隔截处夫岂别有物可指而名之哉然天理无穷而人之所见有远近深浅之不一不审如此见得又果无差否更望一言垂教幸幸所论龟山中庸可疑处鄙意近亦谓然又如所谓学者於喜怒哀乐未发之际以心验之则中之体自见亦未为尽善大抵此事浑然无分段时节先後之可言今着一时字一际字便是病痛当时只云寂然不动之体又不知如何语录亦尝疑一处说存养於未发之时一句及问者谓当中之时耳目无所见闻而答语殊不痛快不知左右所疑是此处否更望指诲也向见所着中论有云未发之前心妙乎性既发则性行乎心之用矣於此窃亦有疑盖性无时不行乎心之用但不妨常有未行乎用之性耳今下一前字亦微有前後隔截气象如何如何熟玩中庸只消着一未字便是活处此岂有一息停住时耶只是来得无穷便常有个未发底耳若无此物则天命有已时生物有尽处气化断~有古无今久矣此所谓天下之大本若不真的见得亦无揣摸处也
与张钦夫
昨见共父家问以为二先生集中误字老兄以为尝经文定之手更不可改愚意未晓所谓夫文定固有不可改者如尊君父攘夷狄讨乱臣诛贼子之大伦大法虽圣贤复出不能改也若文字之讹安知非当时所传亦有未尽善者而未得善本以正之欤至所特改数处窃以义理求之恐亦不若先生旧文之善若如老兄所论则是伊川所谓昔所未遑今不得复作前所未安後不得复正者又将起於今日矣已作共父书详言之复此具禀更望虚心平气去彼我之嫌而专以义理求之则於取舍从违之间知所处矣道术衰微俗学浅陋极矣振起之任平日深於吾兄望之忽闻此论大以为忧若每事自主张如此则必无好问察言之理将来任事必有不满人意处而其流风余弊又将传於後学非适一时之害也只如近世诸先达闻道固有浅深涵养固有厚薄扩充运用固有广狭然亦不能不各有偏倚处但公吾心以玩其气象自见有当矫革处不可以火济火以水济水而益其疾也熹闻道虽晚赖老兄提掖之赐今幸略窥彷佛然於此不能无疑不敢自鄙外於明哲故敢控沥一尽所言不审尊意以为如何其详则又具於共父书中幸取而并观之无怪其词之太直也
与张钦夫
不先天而开人各因时而立政【胡本天作时钦夫云作天字大害事】愚谓此言先天与文言之先天不同文言之云先天後天乃是左右参赞之意如左传云实先後之意思即在中间正合天运不差毫所谓啐啄同时也此序所云先天却是天时未至而妄以私意先之若耕获畲之类耳两先天文同而意不同先天先时却初不异但上言天下言人上言时下言政於文为e耳
窥圣人之用心【胡本无心字钦夫云着心字亦大害事请深思之】愚谓孟子言尧舜之治天下岂无所用其心哉言用心莫亦无害於理否
别纸
称侄固未安称犹子亦不典按礼有从祖从父之名则亦当有从子从孙之目矣以此为称似稍稳当虑偶及此因以求教非敢复议改先生之文也与富公及谢帅书全篇反复无非义理卒章之言止是直言义理之效感应之常如易六十四卦无非言吉凶祸福书四十八篇无非言灾祥成败诗之雅颂极陈福禄寿考之盛以歆动其君而若戒之者尤不为少【卷阿尤着】孟子最不言利然对梁王亦曰未有仁义而遗後其君亲者答宋疽嘣蝗欢不王者未之有也此岂以利害动之哉但人自以私心计之便以为利故不肖者则起贪欲之心贤者则有嫌避之意所趣虽殊然其处心之私则一也若夫圣贤以大公至正之心出大公至正之言原始要终莫非至理又何嫌疑之可避哉若使先生全篇主意专用此说则诚害理矣【向所见教同行异情之说於此亦可见矣】春秋序两处观其语脉文势似熹所据之本为是先天二字卷中论之已详莫无害於理否理既无害文意又e何为而不可从也圣人之用下着心字语意方足尤见亲切主宰处下文所谓得其意者是也不能窥其用心则其用岂易言哉故得其意然後能法其用语序然也其精微曲折盖有不苟然者矣若谓用心非所以言圣人则孟子易传中言圣人之用心者多矣盖人之用处无不是心自圣人至於下愚一也但所以用之者有精粗邪正之不同故有圣贤下愚之别不可谓圣人全不用心又不可谓圣人无心可用但其用也妙异乎常人之用耳然又须知即心即用非有是心而又有用之者也
与张钦夫论程集改字【二十七日别纸】
伏蒙垂谕向论程集之误定性书辞官表两处已蒙收录其它亦多见纳用此见高明择善而从初无适莫而小人向者妄发之过也然所谓不必改不当改者反复求之又似未能不惑於心辄复条陈以丐指喻夫所谓不必改者岂以为文句之间小小同异无所於义理之得失而不必改耶熹所论出於已意则用此说可也今此乃是集诸本而证之按其旧文然後X正虽或不能一一尽同亦是类会数说而求其文势语脉所趋之便除所谓疑当作某一例之外未尝敢妄以意更定一点画也此其合於先生当日本文无疑今若有尊敬重正而不敢忽易之心则当一循其旧不容复有毫苟且迁就於其间乃为尽善惟其不尔故字义}晦者必承误强说而後通【如遵误作尊今便强说为尊其所闻之类是也】语句\阙者须以意属读然後备【如尝食絮}叱止之无皆字则不成文之类是也】此等不惟於文字有害反求诸心则隐微之间得无未免於自欺耶且如吾辈秉笔书事唯务明白其肯故舍所宜用之字而更用它字使人强说而後通耶其肯故为\阙之句使人属读而後备耶人情不大相远有以知其必不然矣改之不过印本字数稀密不匀不为美观而它无所害然则胡为而不改也卷子内如此处已悉用朱圈其上复以上呈然所未圈者似亦不无可取方执笔时不能不小有嫌避之私故不能尽此心今人又来督书不容再矣更乞详之可也所谓不当改者岂谓富谢书春秋序之属而书中所喻沿犹子二说又不当改之尤者耶以熹观之所谓尤不当改者乃所以为尤当改也大抵熹之愚意止是不欲专辄改易前贤文字稍存谦退敬让之心耳若圣贤成书稍有不惬己意处便率情奋笔恣行涂改恐此气象亦自不佳盖虽所改尽善犹启末流轻肆自大之弊况未必尽善乎伊川先生尝语学者病其於已之言有所不合则置不复思所以终不能合【答杨f及门人二书见集】今熹观此等改字处窃恐先生之意尚有不可不思者而改者未之思也盖非特已不之思又使後人不复得见先生手笔之本文虽欲思之以达於先生之意亦不可得此其为害岂不甚哉夫以言乎已则失其恭敬退让之心以言乎人则启其轻肆妄作之弊以言乎先生之意则恐犹有未尽者而~人之思姑无问其所改之得失而以是三者论之其不可已晓然矣老兄试思前圣入太庙每事问存饩羊谨阙文述而不作信而好古深戒不知而作教人多闻阙疑之心为如何而视今日纷更专辄之意象又为如何审此则於此宜亦无待乎熹之言而决且知熹之所以再三冒渎贡其所不乐闻者岂好已之说胜得已而不已者哉熹请复论沿犹子之说以实前议夫改沿为之说熹亦窃闻之矣如此晓破不为无力然所以不可改者盖先生之言垂世已久此字又无大害义理若不以文辞害其指意则只为沿字而以因字寻字循字之属训之於文似无所害而意亦颇舒必欲改为字虽不无一至之得然其气象却殊迫急似有强探力取之弊疑先生所以不用此字之意或出於此不然夫岂不知沿之别而有此谬哉盖古书沿字亦不皆为顺流而下之字也【荀子云反`察之注云`与沿同循也】惜乎当时莫或疑而扣之以後人之惑後之疑者又不能阙而遽改之是以先生之意终已不明而举世之人亦莫之思也大抵古书有未安处随事论着使人知之可矣若遽改之以没其实则安知其果无未尽之意耶汉儒释经有欲改易处但云某当作某後世犹或非之况遽改乎且非特汉儒而已孔子删书血流标杵之文因而不改孟子继之亦曰吾於武成取二三策而已终不X去此文以从己意之便也然熹又窃料改此字者当时之意亦但欲使人知有此意未必不若孟子之於武成但後人崇信太过便凭此语涂改旧文自为失耳愚窃以为此字决当从旧尤所当改若老兄必欲存之以见字之有力则请正文只作沿字而注其下云【某人云沿当作】不则云【胡本沿作】不则但云或人可也如此两存使读者知用力之方改者无专辄之咎而先生之微音余韵後世尚有默而识之者岂不两全其适而无所伤乎犹子之称谓不当改亦所未喻盖来教但云侄止是相沿称之而未见其害义不可称之意云称犹子尚庶几焉亦未见其所以庶几之说是以愚瞢未能卒晓然以书传考之则亦有所自来盖尔雅云女子谓兄弟之子为侄注引左氏侄其从姑以释之而反复考寻终不言男子为兄弟之子为何也以汉书考之二疏乃今世所谓叔侄而传以父子称之则是古人直谓之子虽汉人犹然也盖古人淳质不以为嫌故如是称之自以为安降及後世则心有以为不可不辨者於是假其所以自名於姑者而称焉虽以古制然亦得别嫌明微之意而伯父叔父与夫所谓姑者又皆吾父之同气也亦何害於亲亲之义哉今若欲从古则直称子而已若且从俗则伊川横渠二先生者皆尝称之伊川尝言礼从宜使从俗有大害义理处则须改之夫以其言如此而犹称侄云者是必以为无大害於义理故也故其遗文出於其家而其子序之以行於世举无所谓犹子云者而胡本特然称之是必出於家庭之所笔削无疑也【若曰何故它处不改盖有不可改者如祭文则有对偶之类是也】若以称侄为非而改之为是亦当存其旧文而附以新意况本无害理而可遽改之乎今所改者出於檀弓之文而彼文止为丧服兄弟之子与己子同故曰兄弟之子犹子也与下文嫂叔之无服也姑姊妹之薄也之文同耳岂以为亲属之定名哉犹即如也其义系於上文不可殊~明矣若单称之即与世俗歇後之语无异若平居假借称之犹之可也岂可指为亲属之定名乎若必以为是则自我作古别为一家之俗夫亦孰能止之似不必强挽前达使之同已以起後世之惑也故愚於此亦以为尤所当改以从其旧者若必欲之则请亦用前例正文作侄注云【胡本作犹子】则亦可矣春秋序富谢书其说略具卷中不知是否更欲细论以求可否此人行速屡来督书不暇及矣若犹以为疑则亦且注其下云【元本有某某若干字】庶几读者既见当时言意之实又不R後贤删削之功其它亦多类此幸赐详观即见区区非有偏主必胜之私但欲此集早成完书不後学耳计老兄之意岂异於此但恐见理太明故於文意琐细之间不无N略之处用心太刚故於一时意见所安必欲主张到底所以纷纷未能卒定如熹则浅暗迟钝一生在文义上做窠窟苟所见未明实不敢妄为主宰农马智专所以於此等处不敢便承诲谕而不自知其僭易也伏惟少赐假使得尽愚将来改定新本便中幸白共父寄两本来容更参定笺注求教【所以欲两本者盖欲留得一本作底以备後复有所稽考也】傥蒙矜恕不录其过而留听焉不胜幸甚幸甚
答张钦夫
祭说辨订精审尤荷警发然此二事初亦致疑但见二先生皆有随俗墓祭不害义理之说故不敢轻废至於节祠则又有说盖今之俗节古所无有故古人虽不祭而情亦自安今人既以此为重至於是日必具バ呦嘌缋侄其节物亦各有宜故世俗之情至於是日不能不思其祖考而复以其物享之虽非礼之正然亦人情之不能已者但不当专用此而废四时之正礼耳故前日之意以为既有正祭则存此似亦无害今承诲谕以为黩而不敬此诚中其病然欲遂废之则恐感时触物思慕之心又无以自止殊觉不易处且古人不祭则不敢以燕况今於此俗节既已据经而废祭而生者则饮食宴乐随俗自如殆非事死如事生事亡如事存之意也必尽废之然後可又恐初无害於义理而特然废之不惟徒骇俗听亦恐不能行远则是已废之祭拘於定制不复能举而燕饮节物渐於流俗有时而自如也此於天理亦岂得为安乎夫三王制礼因革不同皆合乎风气之宜而不违乎义理之正正使圣人复起其於今日之议亦必有所处矣愚意时祭之外各因乡俗之旧以其所尚之时所用之物奉以大盘陈於庙中而以告朔之礼奠焉则庶几合乎隆杀之节而尽乎委曲之情可行於久远而无疑矣至於元日履端之祭礼亦无文今亦只用此例又初定仪时祭用分至则冬至二祭相仍亦近烦渎今改用卜日之制尤见听命於神不敢自专之意其它如此修定处甚多大抵多本程氏而参以诸家故特取二先生说今所承用者为祭说一篇而祭仪祝文又各为一篇比之昨本稍复精密缮写上呈乞赐审订示及幸甚
答张钦夫
所示彪丈书论天命未契处想尊兄已详语之然彪丈之意似欲更令下语虽自度无出尊兄之意外者然不敢不自竭以求也盖熹昨闻彪丈谓天命惟人得之而物无所与鄙意固已不能无疑今观所论则似又指禀生赋形以前为天命之全体而人物所受皆不得而与焉此则熹之所尤不晓也夫天命不已固人物之所同得以生者也然岂离乎人物之所受而别有全体哉观人物之生生无穷则天命之流行不已可见乎但其所乘之气有偏正纯驳之异是以禀而生者有人物贤否之不一物固隔於气而不能知\人亦蔽於欲而不能存是皆有以自~於天而天命之不已者初亦未尝已也人能反身自求於日用之间存养体察以去其物欲之蔽则求仁得仁本心昭着天命流行之全体固不外乎此身矣故自昔圣贤不过使人尽其所以正心修身之道则仁在其中而性命之理得伊川先生所谓尽性至命必本於孝弟正谓此耳【遗书第十八卷一段论此甚详】夫岂以天命全体置诸被命受生之前四端五典之外而别为一术以求至乎彼哉盖仁也者心之道而人之所以尽性至命之枢要也今乃言圣人虽教人以仁而未尝不本性命以发之则是以仁为未足而又假性命之云以助之也且谓之大本则天下之理无出於此但自人而言非仁则无自而立故圣门之学以求仁为要者正所以立大本也今乃谓圣人言仁未尝不兼大本而言则是仁与大本各为一物以此兼彼而後可得而言也凡此皆深所未喻不知彪丈之意竟何如耳知言首章即是说破此事其後提掇仁字最为紧切正恐学者作二本三本看了但其间亦有急於晓人而剖析太过略於下学而推说太高者此所以或启今日之弊序文之作推明本意以救末流可谓有功於此书而为幸於学者矣尚何疑之有哉释氏虽自谓惟明一心然实不识心体虽云心生万法而实心外有法故无以立天下之大本而内外之道不备然为其说者犹知左右迷藏曲为隐讳终不肯言一心之外别有大本也若圣门所谓心则天序天秩天命天讨恻隐羞恶是非辞让莫不该备而无心外之法故孟子曰尽其心者知其性也知其性则知天矣存其心养其性所以事天也是则天人性命岂有二理哉而今之为此道者反谓此心之外别有大本为仁之外别有尽性至命之方窃恐非惟孤负圣贤立言垂後之意平生承师问道之心窃恐此说流行反为异学所攻重为吾道之累故因来示得效其愚幸为审其是否而复以求教於彪丈幸甚幸甚
考异
与汪尚书论苏氏学纷然【一作歙然】
晦庵集卷三十
<集部,别集类,南宋建炎至德佑,晦庵集>

[book_title]卷三十一
钦定四库全书
晦庵集卷三十一　　　　　宋　朱子　撰书【汪张吕刘问答】
与张敬夫
春秋正朔事比以书考之凡书月皆不着时疑古史记事例只如此至孔子作春秋然後以天时加王月以明上奉天时下正王朔之义而加春於建子之月则行夏时之意亦在其中观伊川先生刘质夫之意似是如此但春秋两字乃鲁史之旧名又似有所未通幸更与晦叔订之以见教也
答张敬夫
窃承政成事简暇日复有讲习之乐英材心化多士风靡此为吾道之幸岂特一郡之福哉奏罢丁钱此举甚美初谓遂获蠲除不知仅免一岁虽亦不为无补特非久远利耳然熹窃谓有身则有庸此近古之法盖食王土为王民亦无终岁安坐不输一钱之理但不当取之太过使至於不能供耳今欲再奏不若请令白丁下户每岁人纳一二百钱四等而上每等增一二百使至于极等则略如今日之数似亦不为厉民而上可以不失大农经费之入下可以为贫民久远之利於朝廷今日事力亦易听从而可以必济不审尊意以为如何似闻浙中诸郡有全不输算赋者有取之无艺至于不可堪者凡此不均皆为未便朝廷自合因此总会所入之大数斟酌裁损而均平之乃为尽善至如尊兄前奏有不容援例之语亦非愚心之所安也聚敛之臣诚可憎疾为国家者明道正义以端本於上而百官有司景从响附於下则此辈之材寸长尺短亦无所不可用但使之知吾节用裕民之意而谨其职守则自不至於病民矣今议者不正其本而惟末之齐斥彼之短而自无长策以济目前之急此所以用力多而见功寡卒无补於国事而虚为此纷纷也伯恭渐释旧疑朋友之幸但得渠於此有用力处则岁月之间旧病不患不除矣此有李伯闻者【名宗思】旧尝学佛自以为有所见论辨累年不肯少屈近尝来访复理前语熹因问之天命之谓性公以此句为空无一法耶为万理毕具耶若空则浮屠胜果实则儒者是此亦不待两言而决矣渠虽以为实而犹恋着前见则请因前所谓空者而讲学以实之熹又告之曰此实理也而以为空则前日之见矣今欲真穷实理亦何藉於前日已之空见而为此二三耶渠遂脱然肯捐旧习而从事於此此人气质甚美内行修饬守官亦不苟得其回头吾道殊有赖也前此答福州一朋友书正论此事书才毕而伯闻至不一二日其言果验亦可怪也今以上呈二人伯恭皆识之深卿者旧从伯恭游闻其家学守之甚固但闻全不肯向此学用功正恐难猝拔也
答张敬夫
示喻黄公洒落之语旧见李先生称之以为不易窥测到此今以为知言语诚太重但所改语又似太轻只云识者亦有取焉故备列之如何所谓洒落只是形容一个不疑所行清明高远之意若有一豪私吝心则何处更有此等气象邪只如此看有道者胸怀表里亦自可见若便讨落着则非言语所及在人自见得如何如曾点舍瑟之对亦何尝说破落着在甚处邪通书跋语甚精然愚意犹恐其太侈更能敛退以就质约为佳太极解後来所改不多别纸上呈未当处更乞指教但所喻无极二五不可混说而无极之真合属上句此则未能无疑盖若如此则无极之真自为一物不与二五相合而二五之凝化生万物又无与乎太极也如此岂不害理之甚兼无极之真属之上句自不成文理请熟味之当见得也各具一太极来喻固善然一事一物上各自具足此理着个一字方见得无欠剩处似亦不妨不审尊意以为如何择之亦寄得此书草来大⒘炻砸还与鄙意同後不曾子细点检不知其病如何或是病痛一般不自觉其病耳伯恭不鄙下问不敢不尽愚但恐未是更赖指摘近日觉得向来胡说多却朋友大以为惧自此讲论大须子细一字不可容易放过庶得至当之归也别纸所谕邵氏所记今只入外书不入行状所疑小人不可共事固然然尧不诛四凶伊尹五就桀孔子行乎季孙惟圣人有此作用而明道或庶几焉观其所在为政而上下响应论新法而荆公不怒同列异意者亦称其贤此等事类非常人所及所谓元丰大臣当与共事盖实见其可而有是言非传闻之误也然力量未至此而欲学之则误矣序目中语所更定者甚稳然本语熹向所谓先生之学大要则可知己者正如春秋序所谓大义数十炳如日星乃易见也之比非薄春秋之词也不改似亦无害若必欲改则新语亦未甚活落大抵割裂补缀终非完物自是不能佳耳
与张敬夫
伯恭想时时相见欲作书不暇告为致意向得渠两书似日前只向博杂处用功却於要约处不曾子细研究病痛颇多不知近日复如何大抵博杂极害事如阃范之作指意极佳然读书只如此亦有何意味耶先达所以深惩玩物丧志之弊者正为是耳范醇夫一生作此等功夫想见将圣贤之言都只忙中草草看过抄节一番便是事了元不曾子细玩味所以从二先生许久见处全不精明是岂不可戒也耶渠又为留意科举文字之久出入苏氏父子波澜新巧之外更求新巧坏了心路遂一向不以苏学为非左遮右拦阳挤助此尤使人不满意向虽以书极论之亦未知果以为然否近读孟子至答公都子好辨一章三复之余废书太息只为见得天理忒煞分明便自然如此住不得若见不到此又如何强得也然圣贤奉行天讨却自有个不易之理故曰能言距杨墨者圣人之徒也此便与春秋讨乱臣贼子之意一般旧来读过亦不觉近乃识之耳不审老兄以为如何
答张敬夫
建阳一二士人归自临安云尝获奉教亦录得数十段答问来其间极有可疑处虽所录或失本意亦必有些来历也又有泛然之问略不曾经思索答之未竟而遽已更端者亦皆一一酬酢此非惟於彼无益而在我者亦不中语默之节矣又随问遽答若与之争先较捷者此其间岂无牵强草略处流传谬误为害不细就令皆是亦徒为口耳之资程子所谓转使人薄者盖虑此耳元履尝疑学徒日\非中都官守所宜熹却不虑此但恐来学者皆只是如此而为教者俯就太过略不审其所自则悔吝讥弹将有所不免矣况其流弊无穷不止为一时之害道之兴丧实将系焉愿明者之熟虑之也
答张敬夫
类聚孔孟言仁处以求夫仁之说程子为人之意可谓深切然专一如此用功却恐不免长欲速好径之心滋入耳出口之弊亦不可不察也大抵二先生之前学者全不知有仁字凡圣贤说仁处不过只作爱字看了自二先生以来学者始知理会仁字不敢只作爱说然其流复不免有弊者盖专务说仁而於操存涵泳之功不免有所忽略故无复优柔厌饫之味克己复礼之实不但其蔽也愚而已而又一向离了爱字悬空揣摸既无真实见处故其为说恍惚惊怪弊病百端殆反不若全不知有仁字而只作爱字看却之为愈也熹窃尝谓若实欲求仁固莫若力行之近但不学以明之则有`埴冥行之患故其蔽愚若主敬致知交相为助则自无此蔽矣若且欲晓得仁之名义则又不若且将爱字推求若见得仁之所以爱而爱之所以不能尽仁则仁之名义意思了然在目矣初不必求之於恍惚有无之间也此虽比之今日高妙之说稍为平易然论语中已不肯如此迫切注解说破至孟子方间有说破处然亦多是以爱为言【如恻隐之类】殊不类近世学者惊怪恍惚穷高极远之言也今此录所以释论语之言而首章曰仁其可知次章曰仁之义可得而求其後又多所以明仁之义云者愚窃恐其非圣贤发言之本意也又如首章虽列二先生之说而所解实用上蔡之意正伊川说中问者所谓由孝弟可以至仁而先生非之者恐当更详究之也
答张敬夫
大抵观过知仁之说欲只如尹说发明程子之意意味自觉深长如来喻者犹是要就此处强窥仁体又一句岐为二说似未甚安帖也又太极中正仁义之说若谓四者皆有动静则周子於此更列四者之目为剩语矣但熟玩四字指意自有动静其於道理极是分明盖此四字便是元亨利贞四字【仁元中亨义利正贞】元亨利贞一通一复岂得为无动静乎近日深玩此理觉得一语嘿一起居无非太极之妙正不须以分别为嫌也仁所以生之语固未莹然语仁之用如此不语似亦无害不审高明以为如何
答张敬夫
细看言仁序云虽欲竭力以为仁而善之不明其弊有不可胜言者此数句似未安为仁固是须当明善然仁字主意不如此所以孔子每以仁智对言之也近年说得仁字与智字都无分别故於令尹子文陈文子事说得差殊气象浅迫全与圣人语意不相似观此序文意思首尾恐亦未免此病更惟思之如何
答张敬夫
中字之说甚善而所论状性形道之不同尤为精密开发多矣然愚意窃恐程子所云只一个中字但用不同此语更可玩味夫所谓只一个中字者中字之义未尝不同亦曰不偏不倚无过不及而已矣然用不同者则有所谓在中之义者有所谓中之道者是也盖所谓在中之义者言喜怒哀乐之未发浑然在中亭亭当当未有个偏倚过不及处其谓之中者盖所以状性之体段也有所谓中之道者乃即事即物自有个恰好底道理不偏不倚无过不及其谓之中者则所以形道之实也只此亦便可见来教所谓状性形道之不同者但又见得中字只是一般道理以此状性之体段则为未发之中以此形道则为无过不及之中耳且所谓在中之义犹曰在里面底道理云尔非以在中之中字解未发之中字也愚见如此不审高明以为如何忠恕之说窃意明道是就人分上分别浅深而言伊川是就理上该贯上下而言若就人分上说则违道不远者贤人推之之事也一以贯之者圣人之不待推也若就理上平说则忠只是尽已恕只是推已但其所以尽所以推则圣贤之分不同如明道之说耳【圣人虽不待推然由己及物对忠而言是亦推之也】大抵明道之言发明极致通透洒落善开发人伊川之言即事明理质U精深尤耐咀嚼然明道之言一见便好久看愈好所以贤愚皆获其益伊川之言乍见未好久看方好故非久於玩索者不能识其味此其自任所以有成人材尊师道之不同【明道浑然天成不犯人力伊川功夫造极可夺天巧】所引尽心知天恐是充扩得去之意不知是否
秦汉诸儒解释文义虽未尽当然所得亦多今且就分数多处论之则以为得其言而不得其意与夺之际似已平允若更於此一向刻核过当却恐意思迫窄而议论偏颇反不足以服彼之心如向来所论知言不当言释氏欲仁之病矣大率议论要得气象宏而其中自有精密透漏不得处方有余味如易传序中说秦汉以来儒者之弊及令人看王弼胡安定王介甫易之类亦可见矣况此序下文反复致意不一而足不应犹有安於卑近之嫌也又所谓言虽近而索之无穷指虽远而操之有要自谓此言颇有含蓄不审高明以为如何以爱论仁犹升高自下尚可因此附近推求庶其得之若如近日之说则道近求远一向没交涉矣此区区所以妄为前日之议论而~不自知其偏也至谓类聚言仁亦恐有病者正为近日学者厌烦就简避迂求捷此风巳盛方且日趋於险薄若又更为此以导之恐益长其计获欲速之心方寸愈见促迫纷扰而反陷於不仁耳然却不思所类诸说其中下学上达之方盖已无所不具苟能深玩而力行之则又安有此弊今蒙来谕始悟前说之非敢不承命然犹恐不能人人皆肯如此U实用功则亦未免尚有过计之忧不知可以更作一後序略采此意以警後之学者否不然或只尽载此诸往返议论以附其後亦庶乎其有益耳不审尊意以为如何
答张敬夫
答晦叔书鄙意正如此已复推明其说以求教於晦叔矣但於来示所谓知底事者亦未能无疑已并论之今录以上呈更乞垂教
在中之义之说来谕说得性道未尝相离此意极善但所谓此时盖在乎中者文意简略熹所未晓更乞详谕又谓已发之後中何尝不在里面此恐亦非文意盖既言未发时在中则是对已发时在外矣但发而中节即此在中之理发形於外如所谓即事即物无不有个恰好底道理是也一不中节则在中之理虽曰天命之秉６当此之时亦且漂荡沦胥而不知其所存矣但能反之则又未尝不在於此此程子所以谓以道言之则无时而不中以事言之则有时而中也所以又谓善观者却於已发之际观之也若谓已发之後中又只在里面则又似向来所说以未发之中自为一物与已发者不相涉入而已发之际常挟此物以自随也然此义又有更要子细处夫此心廓然初岂有中外之限但以未发已发分之则须如此亦若操舍存亡出入之云耳并乞详之
心譬之水是因知言有此言而发然性情既有动静善恶既有顺逆则此言乃自然之理非用意差排也人无有不善此一言固足以具性情之理然非所以论性情之名义也若论名义则如今来所说亦无害理不费力更推详之太极图立象尽意剖析幽微周子盖不得已而作也观其手授之意盖以为唯程子为能受之程子之秘而不示疑亦未有能受之者尔夫既未能默识於言意之表则道听涂说其弊必有甚焉【近年已觉颇有此弊矣】观其答张闳中书云书虽未出学未尝不传第患无受之者及东见录中论横渠清虚一大之说使人向别处走不若且只道敬则其微意亦可见矣若西铭则推人以知天即近以明远於学者之用为尤切非若此书详於天而略於人有不可以骤而语者也孔子雅言诗书执礼而於易则鲜及焉其意亦犹此耳韩子曰尧舜之利民也大禹之虑民也深其周子程子之谓乎熹向所谓微意者如此不识高明以为如何
答张敬夫
所引家语只是证明中庸章句要见自哀公问政至择善固执处只是一时之语耳於义理指归初无所害似不必如此力加排斥也大率观书但当虚心平气以徐观义理之所在如其可取虽世俗庸人之言有所不废如有可疑虽或传以为圣贤之言亦须更加审择自然意味平和道理明白脚踏实地动有据依无笼罩自欺之患若以此为卑近不足留意便欲以明道先生为法窃恐力量见识不到它地位其为泛滥殆有甚焉此亦不可不深虑也且不知此章既不以家语为证其章句之分当复如何为定耶家语固有驳杂处然其间亦岂无一言之得耶一⑷绱肆⒙凵羁种学者好高自大之弊愿明者熟察之其他如首章及论费隐处後来略已修改如来喻之意然若必谓两字全然不可分说则又是向来伯恭之论体用一源矣如何如何
答张敬夫语解
语解云学者工夫固无间断又当时时绎其端绪而涵泳之此语恐倒置若工夫已无间断则不必更言时习时习者乃所以为无间断之渐也
巧言令色一段自辞欲巧以下少曲折近与陈明仲论此说具别纸
三省者曾子之为仁恐不必如此说盖圣门学者莫非为仁不必专指此事而言意思却似浅狭了大抵学者为其所不得不为者至於人欲尽而天理全则仁在是矣若先有个云我欲以此去为仁便是先获也【昨於知言疑义中尝论此意矣】传不习乎疑只当为传而不习之意则文理顺亦是先孝弟而後学文之类
道千乘之国道字意恐未安
友不如已恐只是不胜已胡侍郎说得此意思好慎非独不忽追非独不忘恐不必如此说上蔡多好如此似有病也厚者德之所聚而恶之所由消靡此句亦未安父在观其志一章似皆未安
信近於义则言必可复矣恭近於礼则可远耻辱矣因是二者而不失其所亲则亦可尚也已熹旧说此章只如此似於文意明顺与上文孝弟谨信而亲仁下文笃敏慎而就正意亦相类不审尊意以为如何
乐与好礼视无谄无骄正犹美玉之与IQ此句与後面必也无z无骄然後乐与好礼可得而进焉者似相戾盖玉石有定形而不可变惟王霸之异本殊归者乃得以此为譬耳熹又尝论此所引诗正谓孔子以无谄无骄为未足必至於乐与好礼而後已有似乎治骨角者既切之而复磋之治玉石者既琢之而复磨之盖不离是质而治之益精之意也如何如何
患不知人恐未合说到明尽天理处正为取友用人而言耳大率此解虽比旧说已为平援尚时有贪说高远恐怕低了之意更乞平心放下意味当更深长也【首章便如此矣援字疑稳字之误】
答张敬夫论中庸章句
率夫性之自然此语诚似大快然上文说性已详下文又举仁义礼智以为之目则此句似亦无害或必当改则改为所有字如何然不若不改之浑然也
不睹不闻等字如此剖析诚似支离然不如此则经文所谓不睹不闻所谓隐微所谓独三段都无分别却似重复冗长须似熹说方见得戒慎不睹恐惧不闻是大纲说结上文可离非道之意莫见乎隐莫显乎微是就此不睹不闻之中提起善恶之几而言故君子慎其独盖其文势有表里宾主之异须略分别意思方觉分明无重复处耳
随时为中为改作处如何
道之不明不行来喻与鄙意大指不异但语有详略远近不同耳然熹所谓不必知不必行所当知所当行等句正是要形容中字意思所谓以为不足行以为不必知不知所以行不求所以知等句又是紧切关纽处恐不可阙但鄙论自觉有个琐碎促狭气象不能如来教之高明简畅为可恨然私窃以谓不期於同而期於是而已故又未能遽舍所安万一将来就此或有尺寸之进此病当自去耳大抵近年所修诸书多类此以此未满意欲为E通简易之说又恐散漫无收拾处不知所以裁之也
答张敬夫
中庸谨独处诚觉未甚显焕然着尽气力只说得如此近欲只改末後一句云所谓独者合二者而言之不睹之睹不闻之闻也比旧似已稍胜然终亦未为分明也更乞以尊意为下数语如何
以敬为主则内外肃然不忘不助而心自存不知以敬为主而欲存心则不免将一个心把捉一个心外面未有一事时里面已是三头两绪不胜其扰扰矣就使实能把捉得住只此已是大病况未必真能把捉得住乎儒释之异亦只於此便分了如云常见此心光烁烁地便是有两个主宰了不知光者是真心乎见者是真心乎来谕剖析虽极精微却似未及此意愚虑及此不审是否如何
何有於我哉古注云人无是行於我独我有之按此语是孔子自言此三事何人能有如我者哉孔子之意盖欲勉人以学也伊川先生似亦是如此说默识而无厌倦何有於我哉勉人学当如是也所以发明夫子之意而尹和靖云孰能如孔子者哉是以勉学者云耳又所以发明伊川之意盖此两项七事乃人之当然而示之以近者故圣人以此自居而不以为嫌如云不如丘之好学之意语虽若少扬而意实已深自抑矣吕氏之说句中添字太多恐非本意如吾有知乎哉无知也两句文义亦自难说近看似此等处极多日前都草草悬空说过了也
再答敬夫论中庸章句
执其两端熹说是推明程子之意未有过巧之病如来谕云云固先儒所未及然却似过巧兼此方论中未应遽及此又似隔蓦说过了一位也
强哉矫矫强貌古注云尔似已得之吕杨之说却恐不平稳也
素隐俟更思之
造端乎夫妇如此说固好但恐句中欠字太多兼造端两字是实下功夫之意不应如此泛滥也【此类当两存之】人心之所安者即道也上文有率性之谓道云云故其下可以如此说若恐人错会当更晓破耳
游子之言行相顾为有余不足之事恐未安此数句各是一事不可混而为一也细意玩之自可见矣【此亦当两存之】章句之失诚如尊喻此间朋友亦有疑其如此者但鄙意疑此书既是子思所着首尾次序又皆分明不应中间出此数章全无次序所以区区推考如此窃意其中必须略有此意正使不尽如此亦胜如信彩逐段各自立说不相管属也更望细考若果未安当为疑词以见之大率摆落章句谈说玄妙惯了心性乍见如此琐细区别自是不奈烦耳
与张敬夫
夷齐让国而逃谏伐而饿此二事还相关否或谓先己让国则後来自是不合更食周粟若尔则当时自不必归周亦不待见牧野之事又谏不从而後去也且若前日已曾如彼即今日更不得如此此与时中之义不知又如何凡此鄙意皆所未安幸乞垂教
答张敬夫
熹昨承诲谕五王之事以为但复唐祚而不立中宗则武卓芍镝峄家嘟~此诚至论但中宗虽不肖而当时幽废特以一言之失罪状未着人望未~观一时忠贤之心与其募兵北讨之事及後来诸公说李多祚之语则是亦未遽为独夫也乃欲逆探未形之祸一旦舍之而更立宗室恐反为计校利害之私非所以顺人心乘天理而事亦未必可成也愚虑如此然而此外又未见别有长策不知高明以为如何若维州事则亦尝思之矣唐与牛李盖皆失之也夫不知春秋之义而轻与戎盟及其犯约攻围鲁州又不能声罪致讨~其朝贡至此乃欲效其失信叛盟之罪而受其叛臣则其义有所不可矣然还其地可也缚送悉怛谋使肆其残酷则亦过矣若论利害则僧孺固为人言以恐文宗如致堂之所论而吐蕃卒不能因维州以为唐患则德裕之计不行亦未足为深恨也计高明於此必有定论幸并以见教【牛论正而心则私李计谲而心则正】何有於我哉後来思尹子说诚未安窃意只是不居之词圣人之言此类甚多不以俯就为嫌也恶知其非有也顷时亦尝为说正如晦叔之意後来又以为疑乃如尊兄所谕今细思之却不若从晦叔之说文意俱顺法戒亦严不启末流之弊也如何如何
答张敬夫
熹穷居如昨无足言者但远去师友之益兀兀度日读书反已固不无警省处终是旁无强辅因循汨没寻复失之近日一种向外走作心悦之而不能自已者皆止酒例戒而~之似觉省事此前辈所谓下士晚闻道?以拙自修者若充扩不已补复前非庶其有日旧读中庸慎独大学诚意毋自欺处常苦求之太过措词烦猥近日乃觉其非此正是最切近处最分明处乃舍之而谈空於冥漠之间其亦矣方窃以此意痛自检勒檩然度日惟恐有怠而失之也至於文字之间亦觉向来病痛不少盖平日解经最为守章句者然亦多是推衍文义自做一片文字非惟屋下架屋说得意味淡薄且是使人看者将注与经作两项功夫做了下稍看得支离至於本旨全不相照以此方知汉儒可谓善说经者不过只说训诂使人以此训诂玩索经文训诂经文不相离异只做一道看了直是意味深长也中庸大学章句缘此略修一过再录上呈然觉其间更有合删处论语亦如此草定一本未暇脱藁孟子则方欲为之而日力未及也近又读易见一意思圣人作易本是使人卜筮以决所行之可否而因之以教人为善如严君平所谓与人子言依於孝与人臣言依於忠者故卦爻之辞只是因依象类虚设於此以待扣而决者使以所值之辞决所疑之事似若假之神明而亦必有是理而後有是辞但理无不正故其丁宁告戒之词皆依於正天下之动所以正夫一而不缪於所之也以此意读之以觉卦爻十翼指意通畅但文意字义犹时有窒碍盖亦合纯作义理说者所以强通而不觉其碍者也今亦录首篇二卦拜呈此说乍闻之必未以为然然且置之勿以示人时时虚心略赐省阅久之或信其不妄耳伤急不容耐之病固亦自知其然深以为苦而未能革若得伯恭朝夕相处当得减损但地远不能数见为恨耳此间朋友~少进益者择之久不相见觉得病痛日深顷与伯恭相聚亦深叹今日学者可大受者殊少也奈何奈何子扌值芷象甚好其病却是尽废讲学而专务践履却於践履之中要人提撕省察悟得本心此为病之大者要其操持谨质表里不二实有以过人者惜乎其自信太过规模窄狭不复取人之善将流於异学而不自知耳乡约之书偶家有藏本且欲流行其实恐亦难行如所喻也然使读者见之因前辈所以教人善俗者而知自修之目亦庶乎其小补耳
答张敬夫集大成说
孔子之谓集大成【集合也言合\理而大备於身也或曰集谓合乐成谓乐之一变此即以乐譬之也】集大成也者金声而玉振之也金声也者始条理也玉振之也者终条理也始条理者智之事也终条理者圣之事也【此以乐明之也金声之变无穷玉声首尾如一振之者振而节之犹今乐之有拍也凡作乐者始以金奏而後以玉振之犹圣人之合\理而备於身也条理\理之脉络也始穷其然而缕析毫分者智也终备於身而浑然一贯者圣也二者惟孔子全之三子则始不尽而终不备也汉儿论封禅亦云兼总条贯金声而玉振之意亦如此疑此古乐家语也】知譬则巧也圣譬则力也犹射於百步之外也其至尔力也其中非尔力也【此复以射明之也射之所以中者巧也其所以至者力也中虽在至之後然其必中之巧则在未发之前也孔子巧力兼全至而且中三子力而不巧各至其至而不能中也若子则巧足以中特力未充而死耳】
承示及集大成说发明详备此说大意不过如此今所欲论者正在言语气象微细曲折之间然则来说似颇伤冗费脚手无余味矣金玉二字正是譬喻亲切有功处今却不曾说及只做始终字看了如此则孟子此一节譬喻全是剩语矣旧见学者所传在临安时说此一段却似简当然亦不能尽记熹旧所解又偶为人借去不及参考得失然记得亦似太多今略说如前窃谓似此已是不精约使人无可玩味了若更着外来意思言语即愈支离矣不审高明以为如何
答敬夫孟子说疑义
告子篇论性数章
按此解之体不为章解句释气象高远然全不略说文义便以己意立论又或别用外字体贴而无脉络连缀使不晓者展转迷惑粗晓者一向支离如此数章论性其病尤甚盖本文不过数语而所解者文过数倍本文只谓之性而解中谓之太极凡此之类将使学者不暇求经而先坐困於吾说非先贤谈经之体也且如易传已为太详然必先释字义次释文义然後推本而索言之其浅深近远详密有序不如是之匆遽而繁杂也大抵解经但可略释文义名物而使学者自求之乃为有益耳
夜气不足以存【解云夜气之所息能有几安可得而存乎】
按此句之义非谓夜气之不存也凡言存亡者皆指心而言耳观上下文可见【云仁义之心又云放其良心又云操则存舍则亡惟心之谓与正有存亡二字意尤明白】盖人皆有是良心而放之矣至於日夜之所息而平旦之好恶与人相近者则其夜气所存之良心也及其旦昼之所为有梏亡之则此心又不可见若梏亡反覆而不已则虽有日夜之所息者亦至微薄而不足以存其仁义之良心矣非谓夜气有存亡也若以气言则此章文意首尾衡决殊无血脉意味矣程子亦曰夜气之所存者良知良能也意盖如此然旧看孟子未晓此意亦只草草看过也
大体小体
此章之解意未明而说太漫盖唯其意之未明是以其说不得而不漫也按本文耳目之官不思而蔽於物心之官则思此两节方是分别小体之不可从而大体之当从之意【解云从其大体心之官也从其小体耳目之官也只此便多却从其四字矣】下文始结之云此二者皆天之所以与我者但当先立乎其大者则小者不能夺耳【此章内先立乎其大者一句方是说用力处而此句内立字尤为要切】据今所解全不曾提掇着立字而只以思为主心不立而徒思吾未见其可也於是又有君子徇理小人徇欲之说又有思非泛而无统之说又有事事物物皆有所以然之说虽有心得其宰之云然乃在於动而从理之後此由不明孟子之本意是以其说虽漫而愈支离也七八年前见徐吉卿说曾闻焦某先生为学之要焦云先立乎其大者是时熹说此章正如此解之支离闻之惘然不解其语今而思之乃知焦公之学於躬行上有得力处
反身而诚【解云反身而至於诚则心与理一云云】
按此解语意极高然只是赞咏之语施之於经则无发明之助施之於已则无体验之功窃恐当如张子之说以行无不慊於心解之乃有落着兼乐莫大焉便是仰不愧俯不怍之意尤U实有味也若只悬空说过便与禅家无以异矣
所过者化所存者神【解中引程子张子之说合而为一】
按此程子张子之说自不同不可合为一说程子云所过者化是身所经历处所存者神所存主处便神【是言凡所经过处人皆化也而心所存主处便有鼓舞风动之意不待其居之久而後见其效也经历及便字尤见其意又引绥来动和及易传革卦所引用亦可见也】今以孟子上下文意求之恐当从程子为是张子说虽精微然恐非本文之意也
君子不谓命也
此一章前一节文意分明然其指意似亦止为不得其欲者而发後一节古今说者未有定论今读此解说智之於贤者圣人之於天道两句极为有功但上三句却似未稳盖但云出於自然则只似言性而非所以语命矣顷见陈傅良作此论意正如此方以为疑不知其出於此岂尝以是告之耶熹窃谓此三句只合依程子说为禀有厚薄亦与下两句相通盖圣与贤则其禀之厚而君子所自以为禀之薄而不及者也然则此一节亦专为禀之薄者而发
可欲之谓善有诸已之谓信
窃详所解熹旧说亦然自今观之恐过高而非本意也盖此六位为六等人尔今为是说则所谓善者乃指其理而非目其人之言矣与後五位文意不同又旧说信为自信之意今按此六位皆它人指而名之之辞然则亦不得为自信之信矣近看此两句意思似稍稳当盖善者人之所同欲恶者人之所同恶人之为人有可欲而无可恶则可谓之善人矣然此特天资之善耳不知善之为善则守之不固有时而失之惟知其所以为善而固守之然後能实有诸已而不失乃可谓之信人也【张子曰可欲之谓善志仁则无恶也诚善於心之谓信正是此意】不审高明以为如何【此说信字未是後别有说】
前书所示孟子数义皆善但条理字恐不必如此说盖此两字不能该得许多意思也始条理终条理犹曰智之事圣之事云尔条理字不须深说但金玉二字却须就始终字上说得有来历乃佳耳易之说固知未合亦尝拜禀姑置之以俟徐考矣大抵平日说得习熟乍闻此说自是信不及但虚心而微玩之久当释然耳若稍作意主张求索便为旧说所蔽矣此书近亦未暇卒业却看得周礼仪礼一过注疏见成却觉不甚费力也亦尝为人作得数篇记文随时颇有发明卒未有人写得俟送碑人回附呈求教也心气未和每加镌治竟不能悛中间尝觉求理太多而涵泳之功少故日常匆迫而不暇於省察遂欲尽罢生面功夫且读旧所习熟者而加涵养之力竟复汨没又不能遂大抵气质动扰处多难收敛也且如近读二礼亦是无事生事也蕲州文字亦尝见之初意其说止是不喜人辟佛而恶人之溺於佛者既而考之其间大有包藏遂为出数百言以晓之只欲俟伯谏归而示之未欲广其书也近年士子稍稍知向学而怪妄之说亦复I起其立志不高见理不彻者皆为所引取甚可虑也间尝与佛者语记其说亦成数篇後便并附呈次昨夕因看大学旧说见人之所亲爱而辟焉处依古注读作譬字恐於下文意思不属据此辟字只合读作僻字盖此言常人於其好恶之私常有所偏而失其正故无以察乎好恶之公而施於家者又溺於情爱之间亦所以多失其道理而不能整齐也如此读之文理极顺又与上章文势正相似且此篇惟有此五辟字卒章有辟则为天下戮辟字亦读为僻足以相明但畏敬两字初尚疑之细看只为人所慑惮如见季子位高金多之比云尔此说尤生不知尊意以为如何然此非索而获之偶读而意思及此耳近年静中看得文义似此处极多但不敢一向寻求而於受用得力处则亦未有意思耳
与张敬夫论癸巳论语说
学而时习之
程子曰时复绎【本文作思绎今此所引改思为不知何说】学者之於义理当时绎其端绪而涵泳之也【学而时习之此是论语第一句句中五字虽有虚实轻重之不同然字字皆有意味无一字无下落读者不可以不详而说者尤不可以有所略也学之为言效也以已有所未知而效夫知者以求其知以已有所未能而效夫能者以求其能之谓也而者承上起下之辞也时者无时而不然也习者重复温习也之者指其所知之理所能之事而言也言人既学矣而又时时温习其所知之理所能之事也盖人而不学则无以知其所当知之理无以能其所当为之事学而不习则虽知其理能其事然亦生危殆而不能以自安习而不时虽曰习之而其功夫间断一暴十寒终不足以成其习之之功矣圣言虽约而其指意曲折深密而无穷盖如此凡为解者虽不必如此琐细剖析然亦须包含得许多意思方为完备今详所解於学而两字全然阔略而但言绎义理以解时习之意夫人不知学其将何以知义理之所在而绎之乎且必曰绎义理之端绪而涵泳之又似义理之中别有一物为之端绪若茧之有丝既绎出来又从而涵泳之也语意烦扰徒使学者胸中扰扰拈一放一将有揠m助长之患非所以示人入德之方也】说者油然内慊也【程子但言浃洽於中则说虽不正解说字而说字之意已分明既述程语而又增此句似涉重复内慊者行事合理而中心满足之意施之於此似亦未安】
孝弟也者其为仁之本与
自孝弟而始为仁之道生而不穷【按有子之意程子之说正谓事亲从兄爱人利物莫非为仁之道但事亲从兄者本也爱人利物者末也本立然後末有所从出故孝弟立而为仁之道生也今此所解语意虽高而不亲切】其爱虽有差等而其心无不溥矣【此章仁字正指爱之理而言曰易传所谓偏言则一事者是也故程子於此但言孝弟行於家而後仁爱及於物乃着实指事而言虽近而指则远也今以心无不溥形容所包虽广然恐非本旨殊觉意味之浮浅也曰字恐误】
巧言令色
若夫君子之修身谨於言语容貌之间乃所以体当在已之实事是求仁之要也【此意甚善但恐须先设疑问以发之此语方有所指今无所发端而遽言之则於经无所当而反乱其本意矣如易传中发明经外之意亦必设为问答以起之盖须如此方有节次来历且不与上文解经正意相杂而其抑扬反覆之间尤见得义理分明耳】
为人谋而不忠
处於已者不尽也【处字未安】
道千乘之国
信於已也【已字未安】自使民以时之外【此句无所当恐是羡字】
毋友不如已者
不但取其如已者又当友其胜已者【经但言毋友不如已者以见友必胜已之意今乃以如已胜已分为二等则失之矣而其立言造意又似欲高出於圣言之上者解中此类甚多恐非小病也】
慎终追远
慎非独不忘之谓诚信以终之也追非独不忽之谓久而笃之也【以慎为不忘追为不忽若旧有此说则当引其说而破之若初无此说则此两句亦无所当矣且下文两句所解亦未的当】凡事如是所以养德者厚矣【慎终追远自是天理之所当然人心之所不能已者人能如此则其德自厚而民化之矣今下一养字则是所以为此者乃是欲以养德而其意不专於慎终追远矣】
父在观其志
志欲为之而有不得行则孝子之所以致其深爱者可知【此章旧有两说一说以为为人子者父在则能观其父之志而承顺之父没则能观其父之行而继述之又能三年无改於父之道则可谓孝矣一说则以为欲观人子之贤否者父在之时未见其行事之得失则但观其志之邪正父没之後身任承家嗣事之责则 当观其行事之得失若其志与行皆合於理而三年之间又能无改於父之道则可谓孝矣此两说不同愚意每谓当从前说所解为顺若如後说则上文未见志行之是非不应末句便以可谓孝矣结之也今详此解盖用後说然谓父在而志不得行可以见其深爱则又非先儒旧说之意矣经文但有一志字乃是通邪正得失而言如何便见得独为志欲为之而不得行又何以见夫致其深爱之意耶】三年无改於父之道志哀而不暇它之问也又曰三年无改者言其常也可以改而可以未改者也【此句之说惟尹氏所谓孝子之心有所不忍者最为U实而游氏所谓在所当改而可以未改者斟酌事理尤得其当此解所云志哀而不暇它之问者盖出谢氏之说其意非不甚美然恐立说过高而无可行之实也盖事之是非可否日接於耳目有不容不问者君子居丧哀戚虽甚然视不明听不聪行不正不知哀者君子病之则亦不应如是之迷昧也所谓可以改而可以未改者则出於游氏之说然又失其本指盖彼曰在所当改则近於理而不得不然之辞也彼曰可以改则意所欲而冀其或可之辞也二者之间其意味之厚薄相去远矣又此经所言亦为人之父不能皆贤不能皆不肖故通上下而言以中人为法耳今解又云三年无改者言其常也似亦非是若言其常则父之所行子当终身守之可也岂但以三年无改为孝哉】
信近於义
恭谓貌恭又曰恭而过於实适所以招耻辱【恭不近礼谓之无节而过卑则可谓之貌恭而过实则失之矣且貌恭而过实亦非所以取耻辱也】言而不可复则不可行将至於失其信矣或欲守其不可复之言则逆於理而反害於信矣【此结句似不分明恐未尽所欲言之曲折也窃原本意盖曰欲其言之信於人而不度於义者复之则害於义不复则害於信进退之间盖无适而可也故君子欲其言之信於人也必度其近於义而後出焉则凡其所言者後无不可复之患矣恐须如此说破方分明也】
就有道而正焉
异世而求之书【本文未有此意恐不须过说或必欲言之则别为一节而设问以起之可也】
贫而乐富而好礼
进於善道有日新之功其意味盖无穷矣【此语不实】
诗三百
其言皆出於恻怛之公心非有它也【恻怛与公心字不相属非有它也乃嫌於有它而解之之辞然亦泛矣诗发於人情似无有它之嫌若有所嫌亦须指言何事不可但以有它二字⒅也】
无违
生事之以礼以敬养也死葬之以礼必诚必信也祭之以礼致敬而忠也【专言敬则爱不足专言诚信则文不足忠字尤所未晓然致敬而忠恐亦未足以尽祭礼大率圣人此言至约而所包极广条举悉数犹恐不尽况欲率然以一言该之乎】
十世可知
若夫自嬴秦氏废先王之道而一出於私意之所为有王者作其於继承之际非损益之可言直尽因革之宜而已【此一节立意甚偏而气象?迫无圣人公平正大随事顺理之意且如此说则是圣人之言不足以尽古今之变其所谓百世可知者未及再世而已不验矣尝究此章之指惟古注马氏得之何晏虽取其说而复乱以己意以故後来诸家祖习其言展转谬误失之愈远至近世吴才老胡致堂始得其说最为精当吴说有续解考异二书而考异中此章之说为尤详愿试一观或有取焉大抵此二家说其它好处亦多不可以其後出而忽之也】
非其鬼而祭之谄也
无其鬼神是徒为谄而已【圣人之意罪其祭非其鬼之为谄而不讥其祭无其鬼之徒为谄也谄自恶德岂论其有鬼无鬼徒与不徒也哉】
韶武
圣人之心初无二致揖逊征伐时焉而已【此理固然但此处解美善两字而为此说似以舜武心皆尽美而武王之事有未尽善则美字反重而善字反轻为不伦耳盖美者声容之盛以其致治之功而言也善者致美之实以其德与事而言也然以德而言则性之反之虽有不同而成功则一以事而言则揖逊征伐虽有不同而各当其可则圣人之心亦未尝不同也】
仁者能好人恶人
仁者为能克己【此语似倒恐当正之】
无终食之间违仁
无终食之间违仁是心无时而不存也造次颠沛必於是主一之功也【此二句指意不明语脉不贯初窃疑其重复既而思之恐以上句为成德之事下句为用功之目若果如此则当改下句云所以存其心也乃与上文相应庶读者之易晓然恐终非圣人之本意也】
无适无莫
或曰异端无适无莫而不知义之与比失之矣夫异端之所以不知义者正以其有适有莫也【异端有适有莫盖出於程子之言然讥其无适莫而不知义亦谢氏之说言虽不同而各有所指未可遽以此而非彼也若论先後则正以其初无适莫而不知义故徇其私意以为可否而反为有适有莫既有适莫故遂不复求义之所在而卒陷於一偏之说也】
求为可知
若曰使己有可知之实则人将知之是亦患莫己知而已岂君子之心哉【此说过当若曰所谓求为可知者亦曰为其所当为而已非谓务皎皎之行以求闻於人也则可矣】
一　以贯之
道无不该也有隐显内外本末之致焉若无隐显内外本末之致则所谓一贯者亦何所施哉【此意甚善然其辞则似生於辨论反覆之余者今发之无端则无所当而反为烦杂若曰圣人之心於天下事物之理无所不该虽有内外本末隐显之殊而未尝不一以贯之也则言顺而理得矣】
欲讷於言
言欲讷者畏天命行欲敏者恭天职【言行自当如此不必为畏天命恭天职而然今若此言则是以言行为小而必称天以大之也且言行之分属未稳当行之欲敏独非畏天命耶】
昼寝
知抑精矣【抑字恐误】
臧文仲
世方以小慧为知【小慧似非所以言臧文仲】
季文子
非诚其思【此语未善】
渊季路侍
为吾之所当为而已则其於劳也奚施【施劳旧说皆以施为勿施於人之施劳者劳辱之事今如此说语不分明子细推寻似亦以施为夸张之意劳为功劳其意虽亦可通但不知劳字有如此用者否耳必如此说更须子细考证说令明白乃佳】存乎公理【此句亦未善】
质胜文则野
失而为府史之史宁若为野人之野乎【此用杨氏与其史也宁野之意然彼亦以为必不得已而有所偏胜则宁若此耳今解乃先言此而又言矫揉就中之说则既曰宁为野人之野矣又何必更说修勉而进其文乎文理错杂前後矛盾使读者不知所以用力之方恐当移此於矫揉就中之後则庶乎言有序而不悖也】
人之生也直
罔则b其性是冥行而已矣【此说似好然承上文直字相对而言则当为欺罔之罔】
中人以下
不骤而语之以上是亦所以教之也【孟子言不屑之教诲是亦教诲之盖为不屑之教诲已是~之而不复教诲然其所以警之者亦不为不至故曰是亦教诲之而已矣所谓亦者非其正意之辞也若孔子所言中人以下未可语上而不骤语之以性与天道之极致但就其地位告之以切已着实之事乃是教之道正合如此非若不屑之教诲全不告语而但弃~以警之也今曰是亦教诲之也则似教人者不问其人品之高下必尽告以性与天道之极致然後始可谓之教诲才不如此便与~而不教者无异此极害理非圣门教人之法也且着此一句非惟有害上文之意觉得下文意思亦成躐等气象不佳试思之若但改云不骤而语之以上是乃所以渐而进之使其切问近思而自得之也则上下文意接续贯通而气象无病矣此所撰集注已依此文写入矣】
敬鬼神而远之
远而不敬是诬而已【诬字未安】
知仁动静
知之体动而静在其中仁之体静而动在其中【此义甚精盖周子太极之遗意亦已写入集注诸说之後矣但在此处读之觉得有急迫之病略加曲折别作一节意思发明乃佳大抵此解之病在於太急迫而少和缓耳】
子见南子
过卫国必见寡小君【孔子居卫最久不可但言过卫见小君者礼之当然非特卫国如此也】夫子听卫国之政必自卫君之身始【此理固然然其间似少曲折只如此说则亦粗暴而可畏矣试更思之若何】
博施济\
不当以此言仁也仁之道不当如此求也【但言不当而不言其所以不当之故不足以发圣人之意】先言仁者而後以仁之方结之【立人达人仁也能近取譬恕也自是两事非本一事而先言後结也】
述而不作
圣人所以自居者平易如此【平易二字说不着】老彭孔子事同而情性功用则异【孔子贤於尧舜非老彭之所及人皆知之自不须说但其谦退不居而反自比焉且其辞气极於逊让而又出於诚实如此此其所以为盛德之至也为之说者正当於此发其深微之意使学者反复潜玩识得圣人气象而因以消其虚骄傲诞之习乃为有力今但以平易二字等闲说过而於卒章忽为此论是乃圣人鞠躬逊避於前而吾党为之攘袂扼腕於後也且无乃使夫学者疑夫圣人之不以诚居谦也乎哉大率此解多务发明言外之意而不知其反戾於本文之指为病亦不细也】
默而识之
默识非言意之所可及盖森然於不睹不闻之中也又云世之言默识者类皆想像亿度惊s恍惚不知圣门实学贵於践履隐微之际无非真实【默识只是不假论辨而晓此事理如侯子辨总老之说是已盖此乃圣人之谦词未遽说到如此深远处也且此说虽自践履言之然其词气则与所谓惊怪恍惚者亦无以相远矣】
子之燕居
圣人声气容色之所形如影之随形【声气容色不离於形同是一物影之於形虽曰相随然却是二物以此况彼欲密而反疏矣且\人声气容色之所形亦以有於中而见於外者岂独圣人为然哉】
志於道
艺者所以养吾德性而已【上四句解释不甚亲切而此句尤有病盖艺虽末节然亦事理之当然莫不各有自然之则焉曰游於艺者特欲其随事应物各不悖於理而已不悖於理则吾之德性固得其养然初非期於为是以养之也此解之云亦原於不屑卑近之意故耻於游艺而为此说以自广耳又按张子曰艺者日为之分义也详味此句便见得艺是合有之物非必为其可以养德性而後游之也】
自行束修以上
辞气容色之间何莫非诲也固不保其往尔【诲字之意恐未说到辞气容色之间亦未有不保其往之意也盖吾无隐乎尔乃为二三子以为有隐而发不保其往乃为门人疑於互乡童子而发皆非平日之常言不应於此无故而及之也若以礼来者不以一言告之而必俟其自得於辞气容色之间又先萌不保其往之意则非圣人物来顺应之心矣此一章之中而说过两节意思尤觉气迫而味短也】
愤悱
愤则见於辞气悱则见於色【此两字与先儒说正相反不知别有据否】
子谓渊
其用也岂有意於行之其舍也岂有意於藏之【圣人固无意必然亦谓无私意期必之心耳若其救时及物之意皇皇不舍岂可谓无意於行之哉至於舍之而藏则虽非其所欲谓舍之而犹无意於藏则亦过矣若果如此则是孔之心漠然无意於应物推而後行曳而後往如佛老之为也圣人与异端不同处正在於此不可不察也程子於此但言用舍无与於己行藏安於所遇者也详味其言中正微密不为矫激过高之说而语意卓然自不可及其所由来者远矣程子又云乐行忧违忧与乐皆道也非已之私也与此相似亦可玩味】
子行三军则谁与
临事而惧好谋而成古之人所以成天下之事而不失也岂独可行三军而已哉【临事而惧好谋而成本为行三军而发故就行三军上观之尤见精密盖圣人之言虽曰无所不通而即事即物毫厘之间又自有不可易处若如此解之云是乃程子所谓终日乾乾节节推去之病矣】
子所雅言
性与天道亦岂外是而它得哉【固是如此然未须说】
子不语
语乱则损志【损志二字未安】
弋不射宿
不忍乘危【乘危二字未安】
奢则不孙
圣人斯言非勉学者为俭而已【圣人深恶奢之为害而宁取夫俭之失焉则其所以勉学者之为俭其意切矣今为此说是又欲求高於圣人而不知其言之过心之病也温公谓杨子作玄本以明易非敢别作一书以与易竞今读此书虽名为说论语者然考其实则几欲与论语竞矣鄙意於此深所未安不识高明以为如何】
曾子有疾召门弟子
形体且不可伤则其天性可得而伤乎【此亦过高之说非曾子之本意也且当着明本文之意使学者深虑保其形体之不伤而尽心焉是则曾子所为丁宁之意也且天性亦岂有可伤之理乎】
孟敬子问之
将死而言善人之性则然【此语太略几不可晓恐当加详焉】动容貌者动以礼也正色者正而不妄也出词气者言有物也动容貌则暴慢之事可远正色则以实而近信出词气则鄙倍之意可远【此说盖出於谢氏以文意求之既所未安而以义理观之则尤有病盖此文意但谓君子之所贵乎道者有此三事动容貌而必中礼也正色而非色庄也出词气而能合理也盖必平日庄敬诚实涵养有素方能如此若其不然则动容貌而不能远暴慢矣正色而不能近信矣出词气而不能远鄙倍矣文势如此极为顺便又其用功在於平日积累深厚而其效验乃见於此意味尤觉深长明道尹氏说盖如此惟谢氏之说以动正出为下功处而此解宗之夫经但云动则其以礼与否未可知但云正则其妄与不妄未可见但云出则其有物无物亦未有以验也盖夫子尝言非礼勿动则动容固有非礼者矣今但曰动则暴慢如何而遽可远乎又曰色取仁而行违则正色固有不实者矣今但曰正则信如何而遽可近乎又曰出其言不善则出言固有不善者矣今但曰出则鄙倍如何而遽可远乎此以文义考之皆所未合且其用力至浅而责效过深正恐未免於浮躁浅迫之病非圣贤之本指也】
弘毅
弘由充扩而成【此句似说不着】
民可使由之
使自得之【此亦但谓使之由之耳非谓使之知也】
荡荡乎民无能名焉
无所不该而其用则密【只广大便难名不必言其用之密也】
禹吾无间然矣
皆所以成其性耳【禹之所行皆理之所当然固是本出於性然禹亦为其所当为而已非以其能成吾性而後为之也】
子~四
~而不复萌【此子不贰过之事非所以语孔子盖此~字犹曰无耳然必言~而不言无者见其无之甚也】
渊喟然叹曰
约我以礼谓使之宅至理於隐微之际【侯氏曰博文致知格物也约礼克己复礼也其说最善此解说得幽深却无意味也】必曰如者言其始见之端的者然也【此句亦不可晓】
未见好德
\人物其性【此语未安盖性非入所能物\人但不能养其性而流於物耳性则未尝物也】
语之而不惰
不惰谓不惰其言也夫子之言昭然发见於子日用之中此之谓不惰【惰字乃怠惰之义如所解乃坠堕之义字自作堕或有通作堕者不作惰也且其为说又取禅家语堕之意鄙意於此尤所未安也】
衣敝A袍
不忮不求之外必有事焉【此语不可晓】
可与共学
或者指权为反经合道惊世难能之事【世俗所谓权者乃随俗习非偷安苟得如公羊祭仲废君之类耳正不谓惊世难能之事也】
唐棣之华
唐棣之诗周公诛管蔡之事【论语及诗召南作唐棣小雅作常棣无作棠者而小雅常字亦无唐音尔雅又云唐棣爻ｉ棣则唐棣常棣自是两物而夫子所引非小雅之常棣矣且今小雅常棣之诗章句联属不应别有一章如此盖逸诗尔论语此下别为一章不连上文范氏苏氏已如此说但以为思贤之诗则未必然耳或说此为孔子所删小雅诗中之一章亦无所考且以文意参之今诗之中当为第几章耶】
食而g
圣人所欲不存岂有一毫加於此哉【此句不可晓】
出三日不食之矣
或出三日则宁不食焉【按经文此句乃解上文祭肉不出三日之意言所以三日之中食之必尽而不使有余者盖以若出三日则人将不食而厌弃之非所以敬神惠也】
不可则止
有不合於正理则从而止之【按经文意不可则止但谓不合则去耳前篇论朋友处不可则止文意正同今为此说穿凿费力而不成文理窃所未安且两句文同不应指意颇异如此也】
点尔何如
曾子非有乐乎此也【至】故行有不R焉也【此论甚高然反复玩之则夸张侈大之辞胜而U实渊深之味少且其间文意首尾自相背欠处极多且如所谓曾子非有乐乎此也盖以见夫无不得其乐之意耳只此一句便自有两重病痛夫谓曾子非有乐乎此此本於明道先生箪瓢陋巷非有可乐之说也然曾之乐虽同而所从言之则异不可不察也盖箪瓢陋巷实非可乐之事子不幸遭之而能不以人之所忧改其乐耳若其所乐则固在夫箪瓢陋巷之外也故学者欲求子之乐而即其事以求之则有没世而不可得者此明道之说所以为有功也若夫曾言志乃其中心之所愿而可乐之事也盖其见道分明无所系累从容和乐欲与万物各得其所之意莫不蔼然见於词气之间明道所谓与圣人之志同便是尧舜气象者正指此而言之也学者欲求曾之胸怀气象而舍此以求之则亦有没世而不可得者矣夫二子之乐虽同而所从言则其异有如此者今乃以彼之意为此之说岂不误哉且夫子之问欲知四子之所志也四子之对皆以其平日所志而言也今於曾之言独谓其特以见夫无所不得其乐之意则是曾於夫子之问独不言其平日之所志而临时信口撰成数句无当之大言以合其无所不乐之高也如此则与禅家拈槌竖拂指东画西者何以异哉其不得罪於圣人幸矣又何喟然见与之可望乎至於此下虽名为推说曾之意者然尽黜其言而直伸已见则愚恐其自信太重视圣贤太轻立说太高而卒归於无实也且所谓无不得其乐者固以人而言之矣而其下文乃以天理自然不可妄助不可不及不可倚着者释之则未知其以理而言耶抑以人言之耶如以理而言则与上文得其所乐之云似不相应以人而言则曾之心艰危恐迫倾侧动摇亦已甚矣又何以得其所乐而为天理之自然耶其以为叙秩命讨天则所存尧舜所以无为而治者则求诸曾之言殊未见此曲折且此既许之以圣人之事矣又以为圣门实学存养之地则是方以为学者之事也若曰姑以为学者之事而已而又以为行有所不R焉则是又并所谓存养者而夺之也凡此数节殊不相应皆熹之所不能晓者窃惟此章之旨惟明道先生发明的当若上蔡之说徒赞其无所系着之意而不明其对时育物之心至引列子御风之事为比则其杂於老庄之见而不近圣贤气象尤显然矣凡此说中诸可疑处恐皆原於此说窃谓高明更当留意必如横渠先生所谓濯去旧见以来新意者庶有以得圣贤之本心耳论语中大节目似此者不过数章不可草草如此说过也】
克已复礼
斯言自始学至成德皆当从事【至】无所见夫克矣【此一节意思似亦因向来以克已为後段事故有此反复之论今但如此发之无端恐亦须设问答以起之】
子帅以正
其有不率者则明法蟹Ｒ允局亦所以教也【理固如此但此处未应遽如此说夺却本文正意耳易曰明罚蟹ù说蛊湮牟恢别有意否】
直躬
世之徇名而不究其实者【至】几何其不若是哉【此不知所指言者谓何等事文意殊不明也】
为命
虽然【至】言外之意也【恐圣人未有此意但作今自推说却不妨耳】
人也
以其有人之道也【古注云犹诗所谓伊人此说当矣庄子曰之人也物莫之伤亦与此同若曰有人之道极言之则太重管仲不能当浅言之则太轻又非所以语管仲也】
孟公绰
赵魏老在当时号为家事治者【此句不可晓恐传本有误字】
正谲
程子曰云云【此解恐当用致堂说向见伯恭说亦如此】
古之学者为已
所以成物特成已之推而已【按此为人非成物之谓伊川以求知於人解之意可见矣若学而先以成物为心固失其序然犹非私於己者恐亦非当时学者所及也吕与叔中庸序中亦如此错解了】
不逆诈
孔注文义为顺【按孔注文义极不顺惟杨氏说得之抑者反语之词如云求之与抑与之与然小人哉抑亦可以为次矣皆略反上文之意也】
微生亩
包注训固为陋此解是【恐亦未安】
谅
大君任宓湟灾翁煜露废三年之达丧【经文未有此意短丧自是後世之失若欲发明当别立论而推以及之不可只如此说无来历也】
修已以敬
敬有浅深敬之道尽则修已之道亦尽而安人安百姓皆在其中【此意甚善但敬有浅深一句在此於上下文p无所当反使人疑修已是敬之浅者安百姓是敬之深者今但削去此四字及下文一亦字则意义通畅自无病矣】
原壤
幼而孙弟【至】见其弊之所自也【恐圣人无此意今以为当如是推之则可耳】
予一以贯之
所谓约我以礼者欤【此说已见渊喟然章】此亦子贡初年事【既曰当其可则子贡是时应已默契夫子之意矣後来所言夫子之得邦家者安知不由此而得之何以知其为初年事耶此等既无考据而论又未端的且初非经之本意不言亦无害也】
子张问行
人虽不见知而在已者未尝不行【夫子之言言其常理也人虽不知别是一段事未应遽说以乱夫子之意向後别以已意推言则可耳】参前倚衡使之存乎忠信笃敬之理也【此谓言必欲其忠信行必欲其笃敬念念不忘而有以形於心目之间耳若不责之於言行之实而徒曰存其理而不舍亦何益哉】
卷而怀之
犹有卷而怀之之意未及潜龙之隐见【恐不须如此说】
志士仁人
仁者人之所以生也苟亏其所以生者则其生也亦何为哉【志士仁人所以不求生以害仁者乃其心中自有打不过处不忍就彼以害此且非为恐亏其所以生者而後杀身以成仁也所谓成仁者亦但以遂其良心之所安而已非欲全其所以生而後为之也此解中常有一种意思不以仁义忠孝为吾心之不能已者而以为畏天命谨天职欲全其所以生者而後为之则是本心之外别有一念计及此等利害重轻而後为之也诚使真能舍此取义亦出於计较之私而无U实自尽之意矣大率全所以生等说自它人旁观者言之以为我能如此则可若挟是心以为善则已不妥帖况自言之岂不益可笑乎吕览所载直躬证父一事而载取名事正类此耶】
放郑声远佞人
非圣人必待戒乎此也於此设戒是乃圣人之道也【此是圣人立法垂世之言似不必如此说然禹以丹朱戒舜舜以予违汝弼责其臣便说圣人必戒乎此亦何害乎此盖尊圣人之心太过故凡百费力主张不知气象却似轻浅迫狭无博浑厚意味也】
一言终身行之
行恕则忠可得而存矣【此句未安当云诚能行恕则忠固在其中矣】
谁毁谁誉
毁者指其过誉者扬其美【此说未尽愚谓毁者恶未至此而深诋之也誉者善未至此而骤称之也非但语其已然之善恶而已】谁毁谁誉谓吾於人无毁誉之意也【圣人之心仁恕公平实无毁誉非但无其意而已】有所誉必有所试因其有是实而称之【此亦未尽试犹验也圣人或时有所誉者虽其人善未至此然必尝有以验之而知其将至是矣盖圣人善善之速恶恶之缓而於其速也亦无所苟焉】又曰可毁可誉在彼又曰不云有所毁圣人乐与人为善也必有所试而後誉则其於毁亦可知矣【若如此说则是圣人固常有毁但於此着其有誉而匿其有毁以取忠厚之名也而可乎毁破坏也如器物之未败而故破坏之圣人岂有是乎】
礼乐征伐自天子出
天子亦岂敢以为已所可专而加私意於其间哉亦曰奉天理而已【意见原壤夷俟子张问行章】
三愆
言而当其可非养之有素不能也【圣人此言只是戒人言语以时不可妄发未说到此地位也】言及之而不言当言之理不发也【此语甚s盖为养之有素所牵而发耳然若如此则是自见不到有隐於人矣】
生而知之
其至虽一而其气象规模终有不同者【此一节当删去於解经之意亦未有所阙也】
子谓伯鱼
为者躬行其实也【按诸先生多如此说意极亲切但寻文义恐不然耳为只是诵读讲贯墙面只是无所见书所谓不学墙面亦未说到不躬行则行不得处也】
患得之
所谓患得者计利自便之心也【此句解得文义不分明而语意亦不亲切】
君子有恶
以子贡之有问【至】抑可知矣【夫子之问未见恶人之疑子贡之对亦未见检身之意】
三仁
皆称为仁以其不失其性而已【此说仁字恐不亲切】
荷
植杖而芸亦不迫矣止子路宿则其为人盖有余裕又曰行以避焉隘可知也【此语自相矛盾】
不施其亲
引尹氏【尹氏固佳然不知施字作如何解若如谢氏虽亦引无失其亲为解然却训施为施报之施则误矣此等处须说破令明白也陆德明释文本作弛字音诗纸反是唐初本犹不作施字也吕与叔亦读为弛而不引释文未必其考於此盖偶合耳今当从此音读】
士见危致命
杨氏曰云云【似不必如此分别】
君子学以致其道
致者极其致也【恐当云致者极其所至也】自未合者言之非用力以致之则不能有诸躬【道固欲其有诸躬然此经意但谓极其所至耳不为有诸躬者发也若曰有诸躬则当训致为致师之致如苏氏之说矣然本文意不如此】
大德小德
小德节目也【此章说甚佳但以记所谓後其节目者观之则此二字似未甚当】
子夏之门人小子
君子之道孰为当先而可传【至】循其序而用力耳【详本文之意正谓君子之道本末一致岂有以为先而传之岂有以为後而倦教者但学者地位高下不同如草木之大小自有区别故其为教不得不殊耳初无大小虽分而生意皆足本末虽殊而道无不存之意也焉可诬也苏氏得之有始有卒尹氏得之此章文义如此而已但近年以来为诸先生发明本末一致之理而不甚解其文义固失其指归然考之程书明道尝言先传後倦君子教人有序先传以近者小者而後教以远者大者非是先传以近小而後不教以远大也此解最为得之然以其言缓而无奇故读者忽之而不深考耳】
孟庄子
孟庄子所以不改意其事虽未尽善而亦不至於悖理害事之甚与【庄子乃献子之子献子贤大夫其臣必贤其政必善庄子之贤不及其父而能守之终身不改故夫子以为难盖善之也此临川邓丈元亚说诸家所不及也】
仲尼焉学
万物盈於天地之间莫非文武之道初无存亡增损【近年说者多用此意初若新奇可喜然既曰万物盈於天地之间则其为道也非文武所能专矣既曰初无存亡增损则未坠於地之云V无所当矣且若如此则天地之间可以目击而心会又何待於贤者识其大不贤者识其小一一学之然後得耶窃详文意所谓文武之道但谓周家之制度典章尔孔子之时犹有存者故云未坠也大抵近世学者喜闻佛老之言常迁吾说以就之故其弊至此读者平心退步反复於句读文义之间则有以知其失矣】
生荣死哀
生荣死哀无不得其所者也【所解不明似谓天下之人其生皆荣其死皆哀无不得其所者不知是否若如此说则不然矣子贡言夫子得邦家时其效如此范氏所谓生则天下歌诵死则如丧考妣者是也】
谨权量
此亦帝王为治之要【此篇多阙文当各考其本文所出而解之有不可通者阙之可也谨权量以下皆武王事当自周有大赉以下至公则悦为一章盖兴灭国继~世举逸民当时皆有其事而所重民食丧祭即武成所谓重民五教惟食丧祭者也】
晦庵集卷三十一
<集部,别集类,南宋建炎至德佑,晦庵集>

[book_title]卷三十二
钦定四库全书
晦庵集卷三十二　　　　　宋　朱子　撰书【汪张吕刘问答】
答敬夫论中庸说
鸢飞鱼跃注中引程子说盖前面说得文义已极分明恐人只如此容易领略便过故引此语使读者於此更加涵泳又恐枝叶太盛则人不复知有本根妄意穿穴别生病痛故引而不尽使读者但知此意而别无走作则只得将训诂就本文上致思自然不起狂妄意思当时於此详略之间其虑之亦审矣今欲尽去又似私忧过计惩}吹~虽救得狂妄一边病痛反没却程子指示眼目要切处尤不便也
前知之义经文自说祯祥妖孽蓍龟四体解中又引执玉高卑之事以明四体之说则其所谓前知者乃以朕兆之萌知之盖事几至此已自昭晰但须是诚明照彻乃能察之其与异端怪诞之说自不嫌於同矣程子所说用与不用似因异端自谓前知而言其曰不如不知之愈者盖言其不知者本不足道其知者又非能察於事理之几微特以侦伺於幽隐之中妄意推测而知故其知之反不如不知之愈因引释子之言以见其徒稍有识者已不肯为皆所以甚言其不足道而深~之非以不用者为可取也今来喻发明固以为异端必用而後知不用则不知惟至诚则理不可R故不用而自知是乃所谓天道者此义精矣然不用之云实生於程子所言之嫌而程子之言初不谓此引以为说恐又惑人且以此而论至诚异端之不同又不若注中指事而言尤明白而直截也
切磋琢磨但以今日工人制器次第考之便可见切者以刀或锯裁截骨角使成形质磋则或r或荡使之平治也琢者以椎击凿镌刻玉石使成形质磨则砻以沙石使之平治也盖骨角柔韧不容琢磨玉石坚硬不通切磋故各随其宜以攻治之而其功夫次第从粗入细又如此虽古今沿习或有不同然物有定理恐亦无以相远也故古注旧说虽与此异然其以切磋为治骨角琢磨为治玉石亦未尝乱但不当分四者各为一事而不相因耳岂亦有所传授而小失之与来喻欲以四者皆为治玉石之事而谓切为切其璞琢为琢其形此於传文协矣然切其璞而琢其形则不必遽磋磋之既平而复加椎凿则滑分上却生瘢痕与未磋何异窃恐古人知能创物不应如此之迂拙重复也盖古人引诗往往略取大意初不甚拘文义故於此两句但取其相因之意而不细分其物若细分之则以切琢为道学磋磨为自修如论语之以切琢比无谄无骄磋磨比乐与好礼乃为稳帖今既不同亦不必强为之说但识其大意可也况经传中此等非一若不着意思缓缓消详则字字相梗亦无时而可通矣
答张敬夫
诸谕一一具悉比来同志虽不为无人然更事既多殊觉此道之孤无可告语居常郁郁但每奉教喻辄为心开目明耳子澄所引马范出处渠辈正坐立志不强而闻见驳杂胸中似此等草木太多每得一事可借以自便即遂据之以为定论所以缓急不得力耳近来尤觉接引学者大是难事盖不博则孤陋而无徵欲其博则又有此等驳杂之患况其才质又有高下皆非可以一格而例告之自非在我者充足有余而又深识几会亦何易当此责耶周君恨未之识大率学者须更令广读经史乃有可据之地然又非先识得一个义理蹊径则亦不能读惟此处最为难耳建康连得书规模只如旧日前日与之书有两语云忧劳恻怛虽尽於鳏寡孤独之情而未有以为本根长久之计功朊誉虽播於儿童走卒之口而未有以喻乎贤士大夫之心此语颇似着题未知渠以为如何然亦只说得到此过此尤难言也寻常戏谓佛氏有所谓大心\生者今世~未之见凡今之人营私自便得少为足种种病痛正坐心不大耳子重语前书已及之所言虽未快然比来\人已皆出其下矣交战杂好之说诚为切至之论吾辈所当朝夕自点检也诚之久不得书如彼才质诚欠追琢之功恨相去远无所效力也陈唐?者旧十余年前闻其为人每恨未之识此等人亦可惜沈埋远郡计其年当不下五六十矣吴儆者闻对语亦能不苟不易不易此等人材与温良博雅之士世间不患无之所恨未见前所谓大心\生者莫能总其所长而用之耳寄示书籍石刻感感近作濂溪书堂记曾见之否谩内一本发明天命之意粗为有功但恨未及所谓不谓命者阙却下一截意思耳此亦是玩理不熟故临时收拾不上如此非小病可惧也学记刻就幸早寄及只作两石不太大否近思举业三段及横渠语一段并录呈幸付彼中旧官属正之或更得数字说破增添之意尤佳盖闽浙本流行已广恐见者疑其不同兼又可见长者留意此书之意尤学者之幸也中庸章句只如旧本已如所戒矣近更看得数处稳实尤觉日前功夫未免好高之弊也通监纲目近再修至汉晋间条例稍举今亦谩录数项上呈但近年衰悴目昏灯下全看小字不得甚欲及早修纂成书而多事分夺无力誊写未知何时可得脱稿求教耳
答张敬夫
诲谕曲折数条始皆不能无疑既而思之则或疑或信而不能相通近深思之乃知只是一处不透所以触处窒碍虽或考索强通终是不该贯偶却见得所以然者辄具陈之以卜是否大抵日前所见累书所陈者只是ザ钡丶得个大本达道底影象便执认以为是了却於致中和一句全不曾入思议所以累蒙教告以求仁之为急而自觉殊无立脚下功夫处盖只见得个直截根源倾湫倒海底气象日间但觉为大化所驱如在洪涛巨浪之中不容少顷停泊盖其所见一向如是以故应事接物处但觉粗厉勇果增倍於前而裕雍容之气略无毫虽窃病之而不知其所自来也而今而後乃知浩浩大化之中一家自有一个安宅正是自家安身立命主宰知觉处所以立大本行达道之枢要所谓体用一源显微无间者乃在於此而前此方往方来之说正是手忙足乱无着身处道迩求远乃至於是亦可笑矣正蒙可疑处以熹观之亦只是一病如定性则欲其不累於外物论至静则以识知为客感语圣人则以为因问而後有知是皆一病而已复见天地心之说熹则以为天地以生物为心者也虽气有阖辟物有盈虚而天地之心则亘古亘今未始有毫厘之间断也故阳极於外而复生於内圣人以为於此可以见天地之心焉盖其复者气也其所以复者则有自来矣向非天地之心生生不息则阳之极也一~而不复续矣尚何以复生於内而为阖辟之无穷乎此则所论动之端者乃一阳之所以动非是指夫一阳之已动者而为言也夜气固未可谓之天地心然正是气之复处苟求其故则亦可以见天地之心矣
答张敬夫
前书所禀寂然未发之旨良心发见之端自以为有小异於畴昔偏滞之见但其间语病尚多未为精切比遣书後累日潜玩其於实体似益精明因复取凡圣贤之书以及近世诸老先生之遗语读而验之则又无一不合盖平日所疑而未白者今皆不待安排往往自见洒落处始窃自信以为天下之理其果在是而致知格物居敬精义之功自是其有所施之矣圣贤方策岂欺我哉盖通天下只是一个天机活物流行发用无间容息据其已发者而指其未发者则已发者人心而凡未发者皆其性也亦无一物而不备矣夫岂别有一物拘於一时限於一处而名之哉即夫日用之间浑然全体如川流之不息天运之不穷耳此所以体用精粗动静本末洞然无一毫之间而鸢飞鱼跃触处朗然也存者存此而已养者养此而已必有事焉而勿正心勿忘勿助长也从前是做多少安排没顿着处今觉得如水到船浮解维正而沿洄上下惟意所适矣岂不易哉始信明道所谓未尝致o毫之力者真不浪语而此一段事程门先达惟上蔡谢公所见透彻无隔碍处自余虽不敢妄有指议然味其言亦可见矣近范伯崇来自邵武相与讲此甚详亦叹以为得未曾有而悟前此用心之左且以为虽先觉发明指示不为不切而私意汨漂不见头绪向非老兄抽关启键直发其私诲谕谆谆不以愚昧而舍置之何以得此其何感幸如之区区笔舌盖不足以为谢也但未知自高明观之复以为如何尔孟子诸说始者犹有龃龉处欲一一条陈以请今复观之恍然不知所以为疑矣但性不可以善恶名此一义熹终疑之盖善者无恶之名夫其所以有好有恶者特以好善而恶恶耳初安有不善哉然则名之以善又何不可之有今推有好有恶者为性而以好恶以理者为善则是性外有理而疑於二矣知言於此虽尝着语然恐孟子之言本自浑然不须更分裂破也知言虽云尔然亦曰粹然天地之心道义完具此不谓之善何以名之哉能勿丧此则无所适不为善矣以此观之不可以善恶名太似多却此一转语此愚之所以反覆致疑而不敢已也
问张敬夫
心具\理变化感通生生不穷故谓之易此其所以能开物成务而冒天下也圆神方知变易二者阙一则用不妙用不妙则心有所蔽而明不遍照洗心正谓其无蔽而光明耳非有所加益也寂然之中\理必具而无朕可名其密之谓欤必有?惕恻隐之心此心之宰而情之动也如此立语如何
问张敬夫
熹谓感於物者心也其动者情也情根乎性而宰乎心心为之宰则其动也无不中节矣何人欲之有惟心不宰而情自动是以流於人欲而每不得其正也然则天理人欲之判中节不中节之分特在乎心之宰与不宰而非情能病之亦已明矣盖虽曰中节然是亦情也但其所以中节者乃心尔今夫乍见孺子入井此心之感也必有?惕恻隐之心此情之动也内交要誉恶其声者心不宰而情之失其正也?惕恻隐乃仁之端又可以其情之动而遽谓之人欲乎大抵未感物时心虽为已发然m裔发见却未尝不在动处必舍是而别求却恐无下功处也所疑如此未审尊意如何
问张敬夫
遗书有言人心私欲道心天理熹疑私欲二字太重近思得之乃识其意盖心一也自其天理备具随处发见而言则谓之道心自其有所营为谋虑而言则谓之人心夫营为谋虑非皆不善也便谓之私欲者盖只一毫不从天理上自然发出便是私欲所以要得必有事焉而勿正勿忘勿助长只要没这些计较全体是天理流行即人心而识道心也故又以鸢鱼飞跃明之先觉之为後人也可谓切至矣此语如何更乞裁喻【答云蚪思却与来喻颇同要当於存亡出入中识得惟微之体识得则道心初岂外是不识只为人心也然须实见方得不识如何】
问张敬夫
熹谓存亡出入固人心也而惟微之本体亦未尝加益虽舍而亡然未尝少损虽曰出入无时未尝不卓然乎日用之间而不可掩也若於此识得则道心之微初不外此不识则人心而已矣盖人心固异道心又不可作两物看不可於两处求也不审尊意以谓然否
答张敬夫
人心私欲之说如来教所改字极善本语之失亦是所谓本原未明了之病非一句一义见不到也但愚意犹疑向来妄论引必有事之语亦未的当盖舜禹授受之际所以谓人心私欲者非若\人所谓私欲者也但微有一毫把捉底意思则虽云本是道心之发然终未离人心之境所谓动以人则有妄子之有不善正在此间者是也既曰有妄则非私欲而何须是都无此意思自然从容中道才方纯是道心也必有事焉却是见得此理而存养下功处与所谓纯是道心者盖有间矣然既察本原则自此可加精一之功而进夫纯耳中间尽有次第也惟精惟一亦未离夫人心特须如此克尽私欲全复天理傥不由此则终无可至之理耳
答张敬夫问目
孟子曰尽其心者知其性也知性则知天矣心体廓然初无限量惟其梏於形器之私是以有所蔽而不尽人能克已之私以穷天理至於一旦脱然私意剥落则廓然之体无复一毫之蔽而天下之理远近精粗随所扩充无不通达性之所以为性天之所以为天盖不离此而一以贯之无次序之可言矣孔子谓天下归仁者正此意也
存其心养其性所以事天也心性皆天之所以与我者不能存养而梏亡之则非所以事天也夫心主乎性者也敬以存之则性得其养而无所害矣此君子之所以奉顺乎天盖能尽其心而终之之事冉所以请事斯语之意也然学者将以求尽其心亦未有不由此而入者故敬者学之终始所谓彻上彻下之道但其意味浅深有不同尔
|薏环⌒奚硪再怪所以立命也云|与夭同夫夭拗不齐盖气之所禀有不同者不以悦戚二其心而惟修身以俟之则天之正命自我而立而气禀之短长非所论矣愚谓尽心者私智不萌万理洞贯敛之而无所不具扩之而无所不通之谓也学至於此则知性之为德无所不该而天之为天者不外是矣存者存此而已养者养此而已事者事此而已生死不异其心而修身以俟其正则不拘乎气禀之偏而天之正命自我立矣
告子曰不得於言勿求於心不得於心勿求於气孟子引告子之言以告丑明告子所以不动其心术如此告子之意以为言语之失当直求之於言而不足以动吾之心念虑之失当直求之於心而不必更求之於气盖其天资刚劲有过人者力能坚忍固执以守其一偏之见所以学虽不正而能先孟子以不动心也观其论性数章理屈词穷则屡变其说以取胜终不能从容反覆审思明辨因其所言之失而反之於心以求至当之归此其不得於言而勿求诸心之验也欤
不得於心勿求於气可不得於言勿求於心不可孟子既引告子之言而论其得失如此夫心之不正未必皆气使之故勿求於气未为尽失至言之不当未有不出於心者而曰勿求於心则有所不可矣伊川先生曰人必有仁义之心然後有仁义之气然达於外所以不得於心勿求於气可也又曰告子不得於言勿求於心盖不知义在内也皆此意也然以下文观之气亦能反动其心则勿求於气之说未为尽善但心动气之时多气动心之时少故孟子取其彼善於此而已凡曰可者皆仅可而未尽之词也至於言则虽发乎口而实出於心内有蔽陷离穷之病则外有v淫邪遁之失不得於言而每求诸心则其察理日益精矣孟子所以知言养气以为不动心之本者用此道也而告子反之是徒见言之发於外而不知其出於中亦义外之意也其害理深矣故孟子断然以为不可於此可见告子之不动心所以异於孟子而亦岂能终不动者哉满腔子是恻隐之心此是就人身上指出此理充塞处最为亲切若於此见得即万物一体更无内外之别若见不得却去腔子外寻不见即莽莽荡荡无交涉矣陈经正云我见天地万物皆我之性不复知我身之所为我矣伊川先生曰它人食饱公无馁乎正是说破此病知言亦云释氏和虚空沙界为已身而不敬其父母所生之身亦是说此病也
仲尼焉学旧说得太高详味文意文武之道只指先王之礼乐刑政教化文章而已故特言文武而又以未坠於地言之若论道体则不容如此立言矣但向来贪个意思将此一句都瞒过了李光祖虽欲曲为之说然终费气力似不若四平放下意味深长也但圣人所以能无不学无不师而一以贯之便有一个生而知之底本领不然则便只是近世博杂之学而非所以为孔子故子贡之对虽有逊词然其推尊之意亦不得而隐矣寂感之说甚佳然愚意都是要从根本上说来言其有此故能如此亦似不可偏废但为字下不着耳今欲易之云有中有和所以能寂感而惟寂惟感所以为中和也如何夫易何为者也【止】以断天下之疑此言易之书其用如此是故蓍之德【止】不杀者夫此言圣人所以作易之本也蓍动卦静而爻之变易无穷未画之前此理已具於圣人之心矣然物之未感则寂然不动而无朕兆之可名及其出而应物则忧以天下而所谓圆神方智者各见於功用之实矣聪明睿智神武不杀言其体用之妙也
是故明於天之道【止】以前民用此言作易之事也圣人以此斋戒以神明其德夫此言用易之事也斋戒敬也圣人无一时一事而不敬此特因卜筮而言尤见其精诚之至如孔子所慎斋战疾之意也湛然纯一之谓斋肃然警惕之谓戒玩此则知所以神明其德之意也
乾坤其易之耶【止】乾坤或几乎息矣自易道统体而言则乾阳坤一动一静乃其也自乾坤成列而观之则易之为道又不在乾坤之外惟不在外故曰乾坤毁则无以见易然易不可见则乾自乾坤自坤故又曰易不可见则乾坤或几乎息矣
学而说此篇名也取篇首两字为别初无意义但学之为义则读此书者不可以不先讲也夫学也者以字义言之则已之未知未能而晓夫知之能之之谓也以事理言之则凡未至而求至者皆谓之学虽稼圃射御之微亦曰学配其事而名之也而此独专之则所谓学者果何学也盖始乎为士者所以学而至乎圣人之事伊川先生所谓儒者之学是也盖伊川先生之意曰今之学者有三词章之学也训诂之学也儒者之学也欲通道则舍儒者之学不可尹侍讲所谓学者所以学为人也学而至於圣人亦不过尽为人之道而已此皆切要之言也夫子之所志子之所学子思孟子之所传皆是学也其精纯尽在此书而此篇所明又学之本故学者不可以不尽心焉
哭则不歌一日之中或哭或歌是亵於礼容范曰哀乐不可以无常无常非所以养心也哭与歌不同日不惟恤人亦所以自养也尹曰於此见圣人忠厚之心也不图为乐之至於斯言不意舜之为乐至於如此之美使其恍然忘其身世也
慎而无礼葸丝里反畏惧之貌绞急也
寝不尸范以为嫌惰慢之气设於身体孙思邈言睡欲q觉则舒引夫子寝不尸为证
君子不以绀j饰绀玄色说文云深青杨赤色也j绦色饰者缘领也齐服用绦三年之丧既O而练其服以j为饰红紫非正色青赤黄白黑五方之正色也绿红碧紫骝五方之间色也盖以木之青克土之黄合青黄而成绿为东方之间色以金之白克木之青合青白而成碧为西方之间色以火之赤克金之白合赤白而成红为南方之间色以水之黑克火之赤合赤黑而成紫为北方之间色以土之黄克水之黑合黄黑而成骝为中央之间色
可欲之谓善天机也非思勉之所及也今人乍见孺子入井皆有?惕恻隐之心小人闲居为不善无所不至见君子而后厌然R其不善而着其善玩乍见字厌然字则知可欲之谓善其\善之首万理之先而百为之几也欤可欲之谓善几也圣人妙此而天也贤人明此而敬也善人由此而不知也小人舍此而不由也虽然此几不为尧存不为桀亡其始万物终万物之妙也欤喜怒哀乐之未发谓之中性也发而皆中节谓之和情也子思之为此言欲学者於此识得心也心也者其妙情性之德者欤易无思也无为也寂然不动忠也敬也立大本也感而遂通天下之故恕也义也行达道也定静安三字虽分节次其实知止後皆容易进安而後能虑虑而後能得此最是难进处多是至安处住了安而后能虑非子不能之去得字地位虽甚近然只是难进挽弓到临满时分外难开
舜好察迩言迩言浅近之言也犹所谓寻常言语也寻常言语人之所忽而舜好察之非洞见道体无精粗差别不能然也孟子曰自耕稼陶渔以至为帝无非取诸人者又曰闻一善言见一善行若决江河沛然莫之能御此皆好察迩言之实也伊川先生曰道深後虽闻常人语言至浅近事莫非义理是如此孟子明则动矣未变也子动则变矣未化也有天地後此气常运有此身後此心常发要於常运中见太极常发中见本性离常运者而求太极离常发者而求本性恐未免释老之荒唐也
答张敬夫
道即本也
道即本也却恐文章未安盖莫非道也而道体中又自有要约根本处非离道而别有本也如云亲亲仁也敬长义也此所谓本也无它达之天下也则是本既立而道生矣此则是道之与本岂常离而为二哉不知如此更有病否
苟志於仁
夫举措自吾仁中出而俯仰无所愧怍更无打不过处此惟仁者能之曾其犹病诸今以志於仁者便能如此亦不察乎浅深之序矣愚窃以为志於仁者方是初学有志於仁之人正当於日用之间念念精察有无打不过处若有即深惩而痛改之又从而究夫所以打不过者何自而来用力之久庶乎一旦廓然而有以知仁矣虽曰知之然亦岂能便无打不过处直是从此存养十分纯熟到曾以上地位方是入此气象然亦岂敢自如此担当只是诚心恭已而天理流行自无间断尔今说才志於仁便自如此担当了岂复更有进步处耶又且气象不好亦无圣贤意味正如张子韶孝经首云直指其路急策而疾趋之此何等气象耶盖此章恶字只是入声诸先生言之已详岂忽之而未尝读耶理之至当不容有二若以必自己出而不蹈前人为高则是私意而已矣
横耳所闻无非妙道
横耳所闻乃列子之语与圣人之意相入不得圣人只言耳顺者盖为至此浑是道理闻见之间无非至理【谓之至理便与妙道不同】自然不见其它虽有逆耳之言亦皆随理冰释而初无横耳之意也只此便见圣人之学异端之学不同处其辨如此只毫之间也
与四时俱者无近功所以可大受而不可小知也谓它只如此
一事之能否不足以尽君子之故不可小知任天下之重而不惧故可大受小人一才之长亦可器而使但不可以任大事尔
民非水火不生活於仁亦然尤不可无者也然水火犹见蹈之而死仁则全保生气未见蹈之而死者
此段文义皆是只此一句有病不必如此过求
知仁勇圣人全体皆是非圣人所得与焉故曰夫子自道也
道体无穷故圣人未尝见进之有余也然亦有勉进学者之意焉自道恐是与道为一之意不知是否
上达下达凡百事上皆有达处惟君子就中得个高明底道理小人就中得个污下底道理
吕谓君子日进乎高明小人日究乎污下
天下之为父子者定为子必孝为臣必忠不可
罗先生云只为天下无不是底父母此说得之
四体不言而喻无人说与它它自晓得
语太简不知它指何人此亦好高之弊
强恕而行临事时却为私利之心夺不强则无以主恕
万物皆备於我矣反身而诚乐莫大焉此是理明欲尽者强恕而行求仁莫近焉此是强恕而行者
无所用耻小人机变之心胜初不知有耻故用不着它
为机变之巧则文过饰非何所不至无所用耻也礼之用和为贵礼之发用处以和为贵是礼之和犹水之寒火之热非有二也当时行之百姓安之後世宜之莫不见其为美也所谓民之质矣日用饮食t黎百姓涛尔德先王之道若以此为美而小大由之则有所不行盖天下皆知美之为美斯恶矣知和之云云又逐末而忘本故亦不可行也
大凡老子之言与圣人之言全相入不得也虽有相似处亦须有毫厘之差况此本不相似耶此说似亦过当礼与和是两物相须而为用范说极好伊川和静以小大由之一句连上句说似更分明可更详味若如此说恐用心渐差失其正矣
先行其言一云行者不是泛而行乃行其所知之行也但先行其言便是个活底君子行仁言则仁自然从之行义言则义自然从之由形声之於影响也道理自是如此非有待而然也惟恐其不行耳
此章范谢二公说好不须过求恐失正理
见其礼而知其政子贡自说己见礼便知政闻乐便知德【礼乐正意不必是百世之王不必是夫子只是泛论】由百世之後等校百世之王皆莫能逃吾所见吾所闻自生民以来未有如孔子者宰我子贡有若到那时虽要形容孔子但各以其所自见得孔子超出百世而孔子所以超出百世终不能形容也
此说甚好但不知子贡敢如此自许否恐亦害理也更商量看一云是子贡见夫子之礼而知夫子之所以为政闻夫子之乐而知夫子之所以为德也如知夫子之得邦家之事也亦是子贡闻见所到也莫之能违则吾夫子是个规矩准绳也
君子无所争必也射乎谓必於射则不免有争焉及求其所以争者则乃在乎周旋揖逊之间故其争也君子异乎\人所以角力尚客气也
此说甚好
充类至义之尽也谓之义则时措之宜无有尽也若要充类而至如不由其道而得者便把为盗贼之类是义到此而尽举世无可与者殊不知圣贤权机应用无可无不可者亦与其洁之义如象日以杀舜为事及见之象喜亦喜义到此有何尽时
不必如此说夫谓非其有而取之者盗也充类至义之尽也熹旧常为说曰充吾不穿窬之心而至於义之尽则可自谓如此岂可紧以此责人哉诸侯之於民所取固不足道云
答张钦夫论仁说
天地以生物为心此语恐未安
熹窃谓此语恐未有病盖天地之间品物万形各有所事惟天确然於上地P然於下一无所为只以生物为事故易曰天地之大德曰生而程子亦曰天只是以生为道其论复见天地之心又以动之端言之其理亦已明矣然所谓以生为道者亦非谓将生来做道也凡若此类恐当且认正意而不以文害词焉则辨诘不烦而所论之本指得矣
不忍之心可以包四者乎
熹谓孟子论四端自首章至孺子入井皆只是发明不忍之心一端而已初无义礼智之心也至其下文乃云无四者之心非人也此可见不忍之心足以包夫四端矣盖仁包四德故其用亦如此前说之失但不曾分得体用若谓不忍之心不足以包四端则非也今已改正仁专言则其体无不善而已对义礼智而言其发见则为不忍之心也大抵天地之心粹然至善而人得之故谓之仁仁之为道无一物之不体故其爱无所不周焉
熹详味此言恐说仁字不着而以义礼智与不忍之心均为发见恐亦未安盖人生而静四德具焉曰仁曰义曰礼曰智皆根於心而未发所谓理也性之德也及其发见则仁者恻隐义者羞恶礼者恭敬智者是非各因其体以见其本所谓情也性之发也是皆人性之所以为善者也但仁乃天地生物之心而在人者故特为\善之长虽列於四者之目而四者不能外焉易传所谓专言之则包四者亦是正指生物之心而言非别有包四者之仁而又别有主一事之仁也惟是即此一事便包四者此则仁之所以为妙也今欲极言仁字而不本於此乃⒁灾辽颇恐则是但知仁之为善而不知其为善之长也却於已发见处方下爱字则是但知己发之为爱而不知未发之爱之为仁也又以不忍之心与义礼智均为发见则是但知仁之为性而不知义礼智之亦为性也又谓仁之为道无所不体而不本诸天地生物之心则是但知仁之无所不体而不知仁之所以无所不体也凡此皆愚意所未安更乞详之复以见教程子之所诃正谓以爱名仁者
熹按程子曰仁性也爱情也岂可便以爱为仁此正谓不可认情为性耳非谓仁之性不发於爱之情而爱之情不本於仁之性也熹前说以爱之发对爱之理而言正分别性情之异处其意最为精密而来谕每以爱名仁见病下章又云若专以爱命仁乃是指其用而遗其体言其情而略其性则其察之亦不审矣盖所谓爱之理者是乃指其体性而言且见性情体用各有所主而不相离之妙与所谓遗体而略性者正相南北请更详之
元之为义不专主於生
熹窃详此语恐有大病请观诸天地而以易彖文言程传反复求之当见其意若必以此言为是则宜其不知所以为善之长之说矣此乃义理根源不容有毫厘之差窃意高明非不知此特命辞之未善尔
孟子虽言仁者无所不爱而继之以急亲贤之为务其差等未尝不明
熹按仁但主爱若其等差乃义之事仁义虽不相离然其用则各有主而不可乱也若以一仁包之则义与礼智皆无所用矣而可乎哉【无所不爱四字今亦改去】
又论仁说
昨承开论仁说之病似於鄙意未安即已条具请教矣再领书诲亦已异晓然大抵不出熹所论也请复因而申之谨按程子言仁本末甚备今撮其大要不过数言盖曰仁者生之性也而爱其情也孝悌其用也公者所以体仁犹言克已复礼为仁也学者於前三言者可以识仁之名义於後一言者可以知其用力之方矣今不深考其本末指意之所在但见其分别性情之异便谓爱之与仁了无干涉见其以公为近仁便谓直指仁体最为深切殊不知仁乃性之德而爱之本因其性之有仁是以其情能爱【义礼智亦性之德也义恶之本礼逊之本智知之本因性有义故情能恶因性有礼故情能逊因性有智故情能知亦若此尔】但或蔽於有我之私则不能尽其体用之妙惟克已复礼廓然大公然後此体浑全此用昭着动静本末血脉贯通尔程子之言意盖如此非谓爱之与仁了无干涉也【此说前书言之已详今请复以两言决之如熹之说则性发为情情根於性未有无性之情无情之性各为一物而不相管摄二说得失此亦可见】非谓公之一字便是直指仁体也【细观来喻所谓公天下而无物我之私则其爱无不溥矣不知此两句甚处是直指仁体处若以爱无不溥为仁之体则陷於以情为性之失高明之见必不至此若以公天下而无物我之私便为仁体则恐所谓父者漠然无情但如虚空木石虽其同体之物尚不能有以相爱况能无所不溥乎然则此两句中初未尝有一字说着仁体须知仁是本有之性生物之心惟公为能体之非因公而後有也故曰公而以人体之故为仁细看此语却是人字里面带得仁字过来】由汉以来以爱言仁之弊正为不察性情之辨而遂以情为性尔今欲矫其弊反使仁字泛然无所归宿而性情遂至於不相管可谓矫枉过直是亦枉而已矣其弊将使学者终日言仁而实未尝识其名义且又并与天地之心性情之德而昧焉窃谓程子之意必不如此是以敢详陈之伏惟采察
又论仁说
熹再读别纸所示三条窃意高明虽已灼知旧说之非而此所论者差之毫忽之间或亦未必深察也谨复论之伏幸裁听广仲引孟子先知先觉以明上蔡心有知觉之说已自不伦其谓知此觉此亦未知指何为说要之大本既差勿论可也今观所示乃直以此为仁则是以知此觉此为知仁觉仁也仁本吾心之德又将谁使知之而觉之耶若据孟子本文则程子释之已详矣曰知是知此事【如此事当如此也】觉是觉此理【知此事之所以当如此之理也】意已分明不必更求玄妙且其意与上蔡之意亦初无干涉也上蔡所谓知觉正谓知寒暖饱饥之类尔推而至於酬酢佑神亦只是此知觉无别物也但所用有小大尔然此亦只是智之发用处但惟仁者为能兼之故谓仁者心有知觉则可谓心有知觉谓之仁则不可盖仁者心有知觉乃以仁包四者之用而言犹云仁者知所羞恶辞让云尔若曰心有知觉谓之仁则仁之所以得名初不为此也今不究其所以得名之故乃指其所兼者便为仁体正如言仁者必有勇有德者必有言岂可遂以勇为仁言为德哉今伯逢必欲以觉为仁尊兄既非之矣至於论知觉之浅深又未免证成其说则非熹之所敢知也至於伯逢又谓上蔡之意自有精神得其精神则天地之用皆我之用矣此说甚高甚妙然既未尝识其名义又不论其实下功处而欲骤语其精神此所以立意愈高为说愈妙而反之於身愈无根本可据之地也所谓天地之用即我之用殆亦其传闻想像如此尔实未尝到此地位也愚见如此不识高明以为如何
又
来教云夫其所以与天地万物一体者以夫天地之心之所有是乃生生之人与物所公共所谓爱之理也熹详此数句似颇未安盖仁只是爱之理人皆有之然人或不公则於其所当爱者又有所不爱惟公则视天地万物皆为一体而无所不爱矣若爱之理则是自然本有之理不必为天地万物同体而後有也熹向所呈巳仕灯浼洳幻馍杏写艘夥接改之而未暇来教以为不如克齐之云是也然於此却有所未察窃谓莫若将公字与仁字且各作一字看得分明然後却看中间两字相近处之为亲切也若遽混而言之乃是程子所以谓以公便为仁之失此毫厘间正当子细也又看仁字当并义礼智字看然後界限分明见得端的今舍彼三者而独论仁字所以多说而易差也又谓体用一源内外一致为仁之妙此亦未安盖义之有羞恶礼之有恭敬智之有是非皆内外一致非独仁为然也不审高明以为如何
答钦夫仁疑问
仁而不佞章
说云仁则时然後言疑此句只说得义字
不知其仁也章
说云仁之义未易可尽不可以如是断若有尽则非所以为仁矣又曰仁道无穷不可以是断此数句恐有病盖欲极其广大而无所归宿似非知仁者之言也未知焉得仁章
此章之说似只说得智字
井有仁焉章
此章之说似亦只说得智字
克已复礼为仁
说云由乎中制乎外按程集此误两字当云而应乎外又云斯道也果思虑言语之可尽乎详此句意是欲发明学要躬行之意然言之不明反若极其玄妙务欲使人晓解不得将望空揣摸之病矣向见吴才老说此章云近世学者以此二语为微妙隐奥圣人有不传之妙必深思默造而後得之此虽一偏之论然亦吾党好谈玄妙有以启之也此言之失恐复堕此不可不察必世而後仁章
说云使民皆由吾仁如此则仁乃一已之私而非人所同得矣
樊迟问仁章
说云居处恭执事敬与人忠则仁其在是矣又云要须从事之久功夫不可间断恐须先说从事之久功夫不可间断然後仁在其中如此所言却似颠倒也
仁者必有勇章
说云於其所当然者自不可御又云固有勇而未必中节也者故不必有仁此似只说得义字
未有小人而仁者也章
说云惟其冥然莫觉皆为不仁而已矣此又以觉为仁之病
杀身成仁章
说云是果何故哉亦曰理之所会全吾性而已欲全吾性而後杀身便是有为而为之且以全性两字言仁似亦未是
知及仁守章
说云如以爱为仁而不明仁之所以爱此语盖未尽宰我问丧章
说云以为不仁者盖以其不之察也宰我闻斯言而出其必有以悚动於中矣据此似以察知悚动为仁又似前说冥然莫觉之意
殷有三仁章
说云三人皆处之尽道皆全其性命之情以成其身故谓之仁又云可以见三子之所宜处矣此似只说得义字又以全其性命之情为仁前已论之
博学而笃志章
明道云学者要思得之说云盖不可以思虑臆度也按此语与明道正相反又有谈说玄妙之病前所论不知其仁克已复礼处与此正相类大抵思虑言语躬行各是一事皆不可废但欲实到须躬行非是道理全不可思量不可讲说也然今又不说要在躬行之意而但言不可以言语思虑得则是相率而入於禅者之门矣以上更望详考之复以见教又刘子澄前日过此说高安所X太极说见今印造近亦有在延平见之者不知尊兄以其书为如何如有未安恐须且收藏之以俟考订而後出之也言仁之书恐亦当且住即俟更讨论如何
答钦夫仁说
仁说明白简当非浅陋所及但言性而不及情又不言心贯性情之意似只以性对心若只以性对心即下文所引孟子仁人心地也与上文许多说话似若相戾更乞详之
又曰已私既克则廓然大公与天地万物血脉贯通爱之理得於内而其用形於外天地之间无一物之非吾仁矣此亦其理之本具於吾性者而非强为之也【此数句亦未安】盖已私既克则廓然大公皇皇四达而仁之体无所蔽矣夫理无蔽则天地万物血脉贯通而仁之用无不周矣然则所谓爱之理者乃吾本性之所有特以廓然大公而後在非因廓然大公而後有也以血脉贯通而後达非以血脉贯通而後存也今此数句有少差紊更乞详之爱之之理便是仁若无天地万物此理亦有亏欠於此识得仁体然後天地万物血脉贯通而用无不周者可得而言矣盖此理本甚约今便将天地万物夹杂说却鹘突了夫子答子贡博施济\之问正如此也更以复见天地之心之说观之亦可见盖一阳复处便是天地之心完全自足非有待於外也又如濂溪所云与自家意思一般者若如今说便只说得一般两字而所谓自家意思者却如何见得耶
又云视天下无一物之非仁此亦可疑盖谓视天下无一物不在吾仁中则可谓物皆吾仁则不可盖物自是物仁自是心如何视物为心耶
又云此亦其理之本具於吾性者而非强为之也详此盖欲发明仁不待公而後有之意而语脉中失之要之视天下无一物非仁与此句似皆剩语并乞详之如何
答张钦夫
诸说例蒙印可而未发之旨又其枢要既无异论何慰如之然比观旧说却觉无甚纲领因复体察得见此理须以心为主而论之则性情之德中和之妙皆有条而不紊矣然人之一身知觉运用莫非心之所为则心者固所以主於身而无动静语默之间者也然方其静也事物未至思虑未萌而一性浑然道义全具其所谓中是乃心之所以为体而寂然不动者也及其动也事物交至思虑萌焉则七情迭用各有攸主其所谓和是乃心之所以为用感而遂通者也然性之静也而不能不动情之动也而必有节焉是则心之所以寂然感通周流贯彻而体用未始相离者也然人有是心而或不仁则无以着此心之妙人虽欲仁而或不敬则无以致求仁之功盖心主乎一身而无动静语默之间是以君子之於敬亦无动静语默而不用其力焉未发之前是敬也固已主乎存养之实已发之际是敬也又常行於省察之间方其存也思虑未萌而知觉不昧是则静中之动复之所以见天地之心也及其察也事物纷纠而品节不差是则动中之静艮之所以不获其身不见其人也有以主乎静中之动是以寂而未尝不感有以察乎动中之静是以感而未尝不寂寂而常感感而常寂此心之所以周流贯彻而无一息之不仁也然则君子之所以致中和而天地位万物育者在此而已盖主於身而无动静语默之间者心也仁则心之道而敬则心之贞也此彻上彻下之道圣学之本统明乎此则性情之德中和之妙可一言而尽矣熹向来之说固未及此而来喻曲折虽多所发明然於提纲振领处似亦有未尽又如所谓学者先须察识端倪之发然後可加存养之功则熹於此不能无疑盖发处固当察识但人自有未发时此处便合存养岂可必待发而後察察而後存耶且从初不曾存养便欲随事察识窃恐浩浩茫茫无下手处而毫厘之差千里之缪将有不可胜言者此程子所以每言孟子才高学之无可依据人须是学子之学则入圣人为近有用力处其微意亦可见矣且如洒扫应对进退此存养之事也不知学者将先於此而後察之耶抑将先察识而後存养也以此观之则用力之先後判然可观矣来教又谓动中静涵所谓复见天地之心亦所未喻熹前以复为静中之动者盖观卦象便自可见而伊川先生之意似亦如此来教又谓言静则溺於虚无此固所当深虑然此二字如佛者之论则诚有此患若以天理观之则动之不能无静犹静之不能无动也静之不能无养犹动之不可不察也但见得一动一静互为其根敬义夹持不容间断之意则虽下静字元非死物至静之中盖有动之端焉是乃所以见天地之心者而先王之所以至日闭关盖当此之时则安静以养乎此尔固非远事~物闭目兀坐而偏於静之谓但未接物时便有敬以主乎其中则事至物来善端昭着而所以察之者益精明尔伊川先生所谓却於已发之际观之者正谓未发则只有存养而已发则方有可观也周子之言主静乃就中正仁义而言以正对中则中为重以义配仁则仁为本尔非四者之外别有主静一段事也来教又谓熹言以静为本不若遂言以敬为本此固然也然敬字工夫通贯动静而必以静为本故熹向来辄有是语今者遂易为敬虽若完全然却不见敬之所施有先有後则亦未得为谛当也至如来教所谓要须察夫动以见静之所存静以涵动之所本动静相须体用不离而後为无渗漏也此数句卓然意语俱到谨以书之座右出入观省然上两句次序似未甚安意谓易而置之乃有可行之实不审尊意以为如何
晦庵集卷三十二
<集部,别集类,南宋建炎至德佑,晦庵集>

[book_title]卷三十三
钦定四库全书
晦庵集卷三十三　　　　　宋　朱子　撰书【汪张吕刘问答】
答吕伯恭
三山之别阔焉累年I伏穷山不复得通左右之问而亲友自北来者无人不能道盛德足以慰瞻仰也比日冬寒伏惟侍奉吉庆尊候万福熹不自知其学之未能自信冒昧此来宜为有识者鄙弃而老兄不忘一日之雅念之过厚昨日韩丈出示家信见及枉诲甚勤不知所以得此顾无以堪之三复愧汗无所容措区区已审察一两日当得对恐未能无负所以见期之意而心欲一见面谕肺腑不知如何可得自度恐非能久於此者故专裁此以谢盛意并致下怀余惟进德自爱为祷
答吕伯恭
前日因还人上状不审达否暑气浸剧伏惟道养有相尊候万福易传六册今作书托刘衢州达左右此书今数处有本但皆不甚精此本雠正稍精矣须更得一言喻书肆令子细依此誊写勘覆数四为佳曲折数条别纸具之或老兄能自为一读尤善也前书所禀语录渠若欲之令来取尤幸近世道学衰息售伪假真之说肆行而莫之禁比见婺中所刻无垢日新之书尤诞幻无根甚可s也已事未明无力可救但窃恐惧而已不知老兄以为如何因书幸语及前此附便所予书至今未拜领也未即承教万望以时为道加重
答吕伯恭
郎中丈伏惟安问日至熹近亦领赐书即已付便拜答今有妻兄一书愿为附的便有报章只托漕台下建阳可也右司韩丈因见为道区区幸幸昨承惠教便遽不及拜状赵卿所刻尹论甚精鄙意却於跋语有疑不知赵守曾扣其说否盖尹公本是告君之言今跋但以诲人为说恐不类耳又云伊川出易说七十余家不知伊川教人果如此周遮否语次试为扣之为幸谨严之诲敬闻命矣但以是心至者无拒而不受之理极知其间气质不无偏然亦未尝不痛箴警之庶几不负友朋之责却闻门下多得文士之有时名者其议论乖僻流闻四方大为学者心术之害使人忧叹不自己不知亦尝`其邪伪否久欲奉闻复忘记今辄布之然其曲折非面莫能究也
答吕伯恭
窃承进学之意甚笃深所望於左右至於见属过勤则非区区浅陋所堪然不敢不竭所闻以塞厚意熹旧读程子之书有年矣而不得其要比因讲究中庸首章之指乃知所谓涵养须用敬进学则在致知者两言虽约其实入德之门无u於此方窃洗心以事斯语而未有得也不敢自外辄以为献以左右之明尊而行之不为异端荒虚浮诞之谈所迁惑不为世俗卑近苟简之论所拘牵加以岁月久而不舍窃意其将高明光大不可量矣承喻所疑为赐甚厚所未安者别纸求教然其大⒃蛴锌梢砸谎跃僬咂洳≡诤趼灾道体之浑然无所不具而不知浑然无所不具之中精粗本末宾主内外盖有不可以豪差者是以其言常喜合而恶离却不知虽文理密察缕析豪分而初不害乎其本体之浑然也往年见汪丈举张子韶语明道至诚无内外之句以为至诚二字有病不若只下个中字大抵近世一种似是而非之说皆是此个意见惟恐说得不鹘突真是谩人自谩误人自误士大夫无意於学则恬不知觉有志於学则必入於此此熹之所以深忧永叹不量轻弱而极力以排之虽以得罪於当世而不敢辞也注中改字两说皆有之盖其初正是失於契勘凡例後来却因汪丈之说更欲正名以破其惑耳然谓之因激增怒则不可且如孟子平时论杨墨亦平平耳及公都子一为好辩之问则遂极言之以至於禽兽盖彼之惑既愈深则此之辩当愈力其禽纵低昂自有准则盖亦不期然而然然禽兽之云乃其分内非因激而增之也来教又谓吾道无对不当与世俗较胜负此说美则美矣而亦非鄙意之所安也夫道固无对者也然其中却着不得许多异端邪说直须一一剔拨出後方晓然见得个精明纯粹底无对之道若和泥合水便只着个无对包了窃恐此无对中却多藏得病痛也孟子言杨墨之道不熄孔子之道不着而大易於君子小人之际其较量胜负尤为详密岂其未知无对之道邪盖无对之中有则有阳有善则有恶阳消则长君子进则小人退循环无穷而初不害其为无对也况熹前说已自云非欲较两家已往之胜负乃欲审学者今日趋向之邪正此意尤分明也康节所着渔樵对问论天地自相依附形有涯而气无涯极有条理当时想是如此说故伊川然之今欲分明即更注此段於其下如何科举之教无益诚如所喻然谓欲以此致学者而告语之是乃释氏所谓先以欲勾牵後令入佛智者无乃枉寻直尺之甚尤非浅陋之所敢闻也　伊川学制固不必一二以循其迹然郡学以私试分数较计J啜尤为猾屑似亦当罢之若新除已下则上说下教使先生之说不遂终废於时乃吾伯恭之责又不特施於一州而已也
答吕伯恭
示喻曲折深所望於左右顾其间有未契处不得不极论以求至当之归至於立彼我较胜负之嫌则熹虽甚陋岂复以此疑於左右者哉持养敛藏之诲敢不服膺然有所不得已者世衰道微邪v交作其他纷纷者固所不论而贤如吾伯恭者亦尚安於习熟见闻之地见人之诡经诬圣肆为异说而不甚以为非则如熹者诚亦何心安於独善而不为极言核论以晓一世之ee也使世有任其责者熹亦何苦而DD若是耶设使子之时上无孔子则彼其所以明道而菏勒咭啾赜械谰霾煌巳话沧陋巷之中以独善其身而已故孟子言禹稷子易地则皆然惟孟子见此道理如扬子云之徒盖未免将子只做个块然自守底好人看若近世则又甚焉其所论子者几於释老之空寂矣熹窃谓学者固当学子者如克已复礼不迁怒贰过不伐善施劳之类造次颠沛所不可忘但亦须审时措之宜使体用兼举无所偏废乃为尽善若用有所不周则所谓体者乃是块然死物而已岂真所谓体哉观伊川先生十八岁时上书所论子武侯所以不同与上蔡论韶武异处便见圣贤之心无些私意只是畏天命循天理而已此义与近世论内修外攘之说者亦相贯夫吾之所以自治者虽或有所未足然岂可以是而遂废其讨贼之心哉示喻苏氏於吾道不能为杨墨乃唐景之流耳向见汪丈亦有此说熹窃以为此最不察夫理者夫文与道果同耶异耶若道外有物则为文者可以肆意妄言而无害於道惟夫道外无物则言而一有不合於道者则於道为有害但其害有缓急深浅耳屈宋唐景之文熹旧亦尝好之矣既而思之其言虽侈然其实不过悲愁放旷二端而已日诵此言与之俱化岂不大为心害於是屏~不敢复观今因左右之言又窃意其一时作於荆楚之间亦未必闻於孟子之耳也若使流传四方学者家传而人诵之如今苏氏之说则为孟子者亦岂得而已哉况今苏氏之学上谈性命下述政理其所言者非特屈宋唐景而已学者始则以其文而悦之以苟一朝之利及其既久则渐涵入骨髓不复能自解免其坏人材败风俗盖不少矣伯恭尚欲左右之岂其未之思邪其贬而置之唐景之列殆欲阳挤而予之耳向见正献公家传语及苏氏直以浮薄辈目之而舍人丈所着童蒙训则极论诗文必以苏黄为法尝窃叹息以为若正献荥阳可谓能恶人者而独恨於舍人丈之微旨有所未喻也然则老兄今日之论未论其它至於家学亦可谓蔽於近而违於远矣更愿思之以求至当之归不可自而复人也前书奉问谢公之说正疑其不能无病详考从古圣贤以及程氏之说论下学处莫不以正衣冠肃容貌为先盖必如此然後心得所存而不流於邪僻易所谓闲邪存其诚程氏所谓制之於外所以养其中者此也但不可一向溺於仪章器数之末耳若言所以正所以谨者乃礼之本便只是释氏所见徒然横却个所以然者在r中其实却无端的下功夫处儒者之学正不如此更惟详之
答吕伯恭
学校之政名存实亡徒以陷溺人心败坏风俗不若无之为愈闻尝有所厘正而苟且放纵者多不悦其事亦可想而知矣然当留意於立教厉俗之本乃为有补若课试末流小小得失之间则亦不足深较也向见所与诸生论说左氏之书极为详博然遣词命意亦颇伤巧矣恐後生传习益以浇漓重为心术之害愿亟思所以反之则学者之幸也前书所引文理密察初看得不子细近详考之似以密为秘密之密察为观察之察若果如此则似非本指也盖密乃细密之密察乃着察之察正谓豪厘之间一一有分别耳故曰文理密察足以有别只是一事非相反以相成之说也若道理合有分别便自显然不可掩覆何必潜形匿迹以求之然後为得邪大抵圣贤之心正大光明洞然四达故能春生秋杀过化存神而莫知为之者学者须识得此气象而求之庶无差失若如世俗常情支离巧曲瞻前顾後之不暇则又安能有此等气象邪不审高明以为如何
答吕伯恭
所论孟子论二子之勇处文意似未然盖贤字只似胜字言此二人之勇未知其孰胜但孟施舍所守得其要耳盖不论其勇之孰胜但论其守之孰约亦文势之常非以为二子各有所似而委曲回互也且二子之似曾子子夏亦岂以其德为似之哉直以其守气养勇之分量浅深为有所似耳此亦非孟子之所避也大抵伯恭天资温厚故其论平恕委曲之意多而熹之质失之暴悍故凡所论皆有奋发直前之气窃以天理揆之二者恐皆非中道但熹之发足以自挠而伤物尤为可恶而伯恭似亦不可专以所偏为至当也无以报箴诲之益敢效其愚不审然否因来及之幸甚幸甚钦夫书来具道近世曲折少释忧懑想赞助之力为多出入无疾朋来无咎大率致意此语尤切当然想己有成规更愿凡百毖重以图万全最是人材难全惩其所短则遗其所长取其所长则杂其所短此须大段子细着眼力乃可无悔吝耳
答吕伯恭
所喻闲先圣之道窃谓只当如闲邪之闲方与上下文意贯通若作闲习意思固佳然恐非孟子意也政使必如是说则闲习先圣之道者岂不辨析是非反覆同异以为致知格物之事若便以为务为攘斥无敛藏持养之功而不敢为则恐其所闲习者终不免乎毫厘之差也若子则自不须如此所以都无此痕迹耳此事本无可疑但人自以其气质之偏缘情立义故见得许多窒碍若大其心以天下至公之理观之自不须如此回互费力也所论智仁勇之意则甚精密然龟山之说亦不可废盖以其理言之则所至虽不同而皆不可阙如左右之说是也若以其所至之地言之则仁者安之知者利之勇者强焉又自各有所主如龟山之说矣然此两说者要之皆不可废经纬以观其意始足如何动静阳之说竟未了然何也岂非向来奉答者未得其要有以致贤者之疑乎此再观之方以为病欲别为说以奉报今以来喻所引者推明之似却更分明也夫谓人生而静是也然其感於物者则亦岂能终不动乎今指其未发而谓之中指其全体而谓之仁则皆未离乎静者而言之至於处物之宜谓之义处得其位谓之正则皆以感物而动之际为言矣是则安得不有阳体用动静宾主之分乎故程子曰仁体义用也知义之为用而不外焉者可以语道矣世之论义者多外之不尔则混然而无别非知仁义之说者也此意极分明矣且体用之所以名政以其对待而不相离也今以静为中正仁义之体而又谓中正仁义非静之用不亦矛盾杌粗甚乎意者专以知觉名仁者似疑其不得为静恐当因此更加究察所谓仁者似不专为知觉之义也
答吕伯恭
久不闻问方切怀仰得元履书乃知贤阁安人奄忽丧逝惊愕良深伏惟伉俪义重伤悼难堪区区所愿约情就礼为君亲德业千万自重幸甚钦夫去国闻之骇然想骤失讲论之益无佳况也道远不敢请其说然吾道之难行亦可知矣奈何奈何因便草此奉慰不敢别具状疏谅蒙识察不次
国器云亡极可伤今日又闻宾之亦逝去善类凋残甚可虑也知言疑义再写欲奉呈又偶有长沙便且寄钦夫处属渠转寄若到千万勿示人但痛为指摘为幸功夫易间断义理难推寻而岁月如流甚可忧惧奈何奈何
答吕伯恭
前日因便附书今既达否比日冬深气候暄燠伏惟进德有相尊候万福熹去丧不死痛慕亡穷它无可言者但尘务汨没旧学芜废思得从容少资警益而不可得钦夫又一向不得书怀想既深忧惧亦甚奈何今以舅氏之葬当走尤溪魏应仲来墓次得以略闻动静因其行附讯匆匆不及究所欲言者岁晚愿言为道学自重因便来时枉书有以警策疲懦者不惮烦深所愿望前书许寄条对之文亦幸早得之也
答吕伯恭
近因元履之子附状必达比日冬温伏惟德业有相尊候万福建人刘氏兄弟【~炳】同预荐送乃翁亦以免举试礼部皆欲见於门下熹新阡与其居密迩两年相从甚熟知其嗜学可教因其行复附此为先容幸与之进余已具前书此不缕缕幸察
答吕伯恭
便中辱书感慰信後已经新岁伏惟君子履端多纳福祜熹免丧不死无足言者去冬以舅氏之丧再走尤溪逼岁方归而目前俗冗事状殊迫猝无佳思旧学益荒芜矣向所附呈诸说幸反覆痛箴药之区区犹有望也立论相高吾人固无此疑然只要得是当亦良不易耳论治固有序然体用亦非判然各为一事无今日言此而明日言彼之理如孟子论爱牛制产本末虽殊然亦罄其说於立谈之间大抵圣贤之言随机应物初无理事精粗之别其所以格君心者自其精神力量有感动人处非为恐彼逆疑吾说之迂而姑论无事之理以尝试之也若必如此则便是世俗较计利害之私何处更有圣贤气象耶愚见如此更惟精思而可否之区区之论所以每不同於左右者前後虽多要其归宿只此毫厘之间讲而通之将必有日矣奉篇伏读感发良多愚意尚恐其词有未达者此人立俟未暇详叩临书倾想无已正远惟益进德业自爱重是所愿望
答吕伯恭
慰问之诚谨具前幅比日中夏久雨伏惟纯孝感格体力支胜熹自泉福间得侍郎中丈教诲蒙以契旧之故爱予甚厚比年以来阔别虽久而书疏相继奖厉警饬皆盛德之言感激铭佩何日敢忘区区尚冀异时得奉几杖於寂寞之滨以毕余诲岂谓不淑遽至於此闻讣悲咽不能为怀而山居深僻无婺女之便以故至今不能致一书以道此怀且候左右哀疚以来兴寝之状往来於心如食物之不下也不审能亮之否左右孝诚切至何以堪此然门户之寄朋友之望实不为轻千万节抑以慰远怀人物眇然伏纸增涕
答吕伯恭
襄奉卜吉定在何时只就嫠女否熹贫窭之甚不能致一奠之礼又以地远不得伏哭柩前楚怆之怀无以自见奈何此书因赵守转示韩丈书始得宛转附此却托韩丈致之不知达在何时过此又复悠悠无通问处矣熹向以召命不置欲自载一至近县庶几得以一见寻念无益且亦贫甚无办裹粮处遂复中辍已沥恳哀祈诸公傥得报闻何幸如之所欲言者无穷此书亦未敢旁及也
答吕伯恭
便中伏奉手疏伏读感怆不能已且审反虞之久又恨不得从执绋者之後也即日霜寒伏惟哀慕有相孝履支福熹穷陋如昔比复遭叔母之丧忧悴之外无可言者旧学虽不敢废然章句诵说之间亦未见一安稳处所欲相与讲评反覆者非书札所能寄也示喻深知前此汗漫之非幸甚比来讲究必已加详密矣累得钦夫书亦深欲伯恭更於此用力也别纸数事求教幸一一批诲比日读书此类甚多少冗不能详录当俟後便耳祭礼略已成书欲俟之一两年徐於其间察所未至今又遭此O丧势须卒哭後乃可权宜行礼考其实而修之续奉寄求订正也因便附此复因韩丈致之未由承晤千万以时节哀为遗体自爱幸甚幸甚
答吕伯恭
专使奉教承新春以来孝履支福感慰深矣教告谆复警策殊多离t索居其害至此良可警惧盖初心之善未始不明但失照管即随事汨没不自觉耳来介市书未还偶有便人亦欲令持此书以往因复附此未暇它及先此少谢厚意言行二书亦当时草草为之其间自知尚多谬误编次亦无法初不成文字因看得为订正示及为幸余俟盛价还日别得奉问便遽草草
答吕伯恭
伏奉近告窃审已经祥祭追慕无穷尊体神相多福买茶人书尚未领当是已经之府中矣谢遣学徒杜门自治深为得策所造诣想日深矣恨未有承教之期为怅恨耳但为举子辈抄录文字流传太多稽其所敝似亦有可议者自此恐亦当少其出也如何如何礼运以五帝之世为大道之行三代以下为小康之世亦略有些意思此必粗有来历而传者附益失其正意耳如程子论尧舜事业非圣人不能三王之事大贤可为也恐亦微有此意但记中分裂太甚几以二帝三王为有二道此则有病耳胡公援引太深诚似未察也鄙见如此高明复以为如何因便附问草草
眷集伏惟均庆山中有委勿外熹拜问
薛湖州昨日又得书其相与之意甚勤闻其学有用甚恨不得一见之然似亦有好高之病至谓义理之学不必深穷如此则几何而不流於异端也耶其进为甚骤亦所未晓因书幸见告以其所自熹又拜
密庵主僧从穆近已死其徒法舟见权管干此庵元只作右丞庄屋如可且令看守即求一榜并帖付之恐或别有可令住者遣来尤佳但此庵所入亦薄非复谦老之时矣只令法舟守之亦便也
答吕伯恭
便中累辱手书伏审已经练祭哀慕如新即日溽暑孝履支福感慰之至熹昨已作书欲遣儿子诣席下会连雨未果行俟梅断看如何也但此儿懒惰之甚在家读书~不成伦理到彼冀亲警诲或肯向前万一只如在家时即乞飞书一报当呼之使归不令久奉累也仁字之说钦夫得书云已无疑矣所谕爱之理犹曰动之端生之道云尔者似颇未亲盖仁者爱之理此理字重动之端端字却轻试更以此意秤停之即无侵过用处之嫌矣如何刘博士墓志不曾收得早录寄幸甚欲作渊源录一书尽载周程以来诸君子行实文字正苦未有此及永嘉诸人事迹首末因书士龙告为托其确眉寄也士龙相E所论大者幸喻及一二亦甚惧无因缘得相见渠更待阙耳其改命必有以也前时湖州买茶人回曾附书不知收得否因书烦扣之并为致千万意也庵ヒ迅吨其僧有状今附此便去择之来此相聚甚乐有书纳上元履春间不幸不起疾甚可伤近方为卜得地旦夕往与谋葬也承问及之因便拜状草草余已具所遣儿子书矣
答吕伯恭
潘守附致所予书得闻近况感慰之深信後暑毒异常伏惟读礼之余孝履支福熹穷居碌碌无可言召命竟未能免近被堂帖督趣逾峻势须一行至衢婺间恭俟罢遣或得承晤何幸如之子澄过此两三日诸况其能言之因其行附此不复缕缕余惟以时保卫区区至恳眷集伏惟钧安此间有[勿外儿女寓食之计似终未稳岂可终岁扰人耶幸更为处之使宾主之间可久处而不厌乃佳耳与叔度书不欲深言此但老兄以意裁之则善矣叔度惠书观其论说气质良厚不易得也闻薛士龙物故可骇可叹且恨竟不识斯人也
答吕伯恭
昨以召旨之严不免为造朝计意经由必获一见子澄之行草草附问已尝及其故矣既而忽有改秩奉祠之命知获遂退藏之愿然褒宠过厚又有所不敢当者力为恳辞未知诸公颇见亮否万一再三不如所请其将何以为计有以见教幸甚儿子久欲遣去以此扰扰未得行谨令扣师席此儿~懒惰既不知学又不能随分刻苦作举子文今不远千里以累高明切望痛加鞭勒俾稍知自厉至於择交游谨出入尤望垂意警察如其不可教亦几早以见报或便遣还为荷千万勿以形迹为嫌也贱迹如此又未有承晤之日临风U然惟以时节哀为道自爱
答吕伯恭
前书所谕仁爱之说甚善甚善但不知如何立言可使学者有所向望而施涵泳玩索之功又无容易领略之弊耶因来喻及幸甚幸甚刘博士志文得之幸甚此类文字此间所已有者旦夕录呈切告据此以访其所无异时成得一书亦学者之幸也近得毗陵周教授数篇论语令儿子带去试一读之以为与程门诸君子孰高孰下也以一言语及为幸长沙此三两月不得书邵武有孟子说不知所疑云何预以见告俟得本考之也然此等文字流传太早为害不细昨见人抄得节目一两条已颇有可疑处不知全书复如何若洙泗言仁则固多未合当时亦不当便令尽版行也吾人安得数月相携於深山无人之境共出其书一商订之以求至当之归乎更有数条又具别纸幸早垂教也
答吕伯恭
方作书欲附便未行而兵子还辱书至感又得窃闻比日秋清孝履支福至慰至慰熹贱迹且尔辞免未报为挠不为已甚之戒甚荷爱念【此非所以为高】但坐邀礼命有所未安今且得力辞冀蒙相舍若其不获又别相度耳【若初意则直欲力辞虽使得罪亦无所避也】钦夫得书观其语意亦似不以为可受也更望审思复以见教幸甚幸甚时位之戒敢不敬承钦夫移书见戒一二事亦类此顾恐偏蔽已甚矫革为难未知终能副朋友所期否耳今岁纷纷盖为初不为备率然整顿故有此患近已预为嗣岁之备亦自不至此也周教授语解诚如所喻愚意其笃实似尹公谨严过之而纯熟或不及也高明以此语为如何小儿无知仰累鞭策感愧深矣在家百计提督但无奈其懒何今得严师畏友先与击去此病庶或可望其及人也又得叔度叔昌书儿子书中及回兵口说荷其照属之意良厚益深愧怍偶欲入城临行冗甚作此附便余俟後便也匆匆
答吕伯恭
人还承答字感慰之深比日秋高伏惟孝履支福熹碌碌无足言者诲谕辞受之义此亦方以为挠若如来教虽可逆避将来之患顾恐於今日义理未安耳幸更为思之因书见告为望恳恳儿子既蒙容受感佩非常不知能应程课入规矩否凡百更望矜念愚恳痛赐鞭策为幸之甚即不可教亦告早以垂喻即遣还尤幸也横渠集X行甚善但不知用何处本若蜀中本即所少文字尚多俟寄来看或当补即作别集也说文此亦无好本因便已作书与刘子和言之矣钦夫近得书寄语解数段亦颇有未合处然比之向来收敛U实则已多矣言仁诸说录呈渠别寄仁说来比亦答之并录去有未安处幸指诲也因便致问正远节哀自重为请
答吕伯恭
仁说近再改定比旧稍分明详密已复录呈矣此说固太浅少含蓄然窃意此等名义古人之教自其小学之时已有白直分明训说而未有後世许多浅陋玄空上下走作之弊故其学者亦晓然知得如此名字但是如此道理不可不着实践履所以圣门学者皆以求仁为务盖皆已略晓其名义而求实造其地位也若似今人茫然理会不得则其所汲汲以求者乃其平生所不识之物复何所向望爱说而知所以用其力邪故今日之言比之古人诚为浅露然有所不得已者其实亦只是祖述伊川仁性爱情之说但剔得名义稍分界分脉络有条理免得学者枉费心神胡乱揣摸唤东作西尔若不实下恭敬存养克己复礼之功则此说虽精亦与彼有何干涉耶故却谓此说正所以为学者向望之标准而初未尝侵过学者用功地步明者试一思之以为如何似不必深以为疑也自己功夫与语人之法固不同然如此说却似有王氏所论高明中庸之弊也须更究其曲折略与彼说破乃佳
答吕伯恭
昨日作书欲附便行今日忽得手示获闻比日冬寒孝履支福既以感慰又得别纸诲谕之详伏读再三警发甚至其为欣荷又不自胜但所谓饱经历真切磨者不敢当耳区区已复详具求教俟益论也辞免文字附沈尹专人自七八月间去此意其已到近托人致恳庙堂求听所请得报乃云文字未至良以为疑得子澄书乃其人更过何处取书计今必已至矣当时若知其迂回如此只发去自无浮沈也然部中行下建宁又云已给批书此须作熹状申部出给熹既不受不知此文字是如何行遣都不可晓亦不知此物今在何处杜门无事乃有此挠闻是韩丈拈出前此亦未知今既如此狼狈却须得韩丈出手大家救救莫令到无收拾处乃荷相念然又不欲作书彼亦未必以为诚然不知可烦老兄因书一言所以不敢受之意非出矫伪得自庙堂上辞免文字特依所乞再授元官差监岳庙便是一个出场也前日作书忘记及此因问之及复此忉忉千万垂念也康节恐是打乖法门非辞受之正伊川再受西监止是叙复元官还莅旧职又可逡巡解去即与今日事体全不相似皆未敢援以自比钦夫书来亦云岂可逆料後患而先汨所守之义此语亦甚直截然渠却不曾为思量如何解免得脱若只如此厮恐非臣子所敢安也千万便为尽以此意达之韩丈得早为解纷幸甚幸甚夜作此书不能它及
答吕伯恭
便中辱书教感慰之深信後忽忽已迫长至伏惟感时追慕何以为怀神相孝履起处万福熹昨以叔母之葬走政和往返月余今适反舍汨没无好况它无足言者临行寓书有所咨扣想已闻彻得早报及为幸儿子极感教诲不知近复如何正唯懒惰不肯勤谨检饬此为大患计必有以变化之为文稍能入律否初欲岁下令略归今思之恐徒劳往返不若且令留彼度岁既蒙矜念如此当不异父兄之侧矣但久溷潘宅不自安耳子澄一书告为附便陆子尬牌涿甚久恨未识之子澄云其议论颇宗无垢不知今竟如何也学者用工不实之弊诚如来诲不但学问今凡一小事才实理会便自然见道理渐渐出来也近见建阳印一小册名精骑云出於贤者之手不知是否此书流传恐误後生辈读书愈不成片段也虽是学文恐亦当就全篇中考其节目关键又诸家之格辙不同左右采获文势反亦恐不能完粹耳因笔及之本不足深论也因便禀此草草
答吕伯恭
便中连辱手教感慰亡喻即此岁除伏惟感时追慕神相纯孝起居支福熹碌碌如昨无所可言但恳辞既不得请又被堂帖检坐近降行下然观立法之意乃为有官职之事者设与此避过恩辞逸禄者初不相关已复注释此意别作状回申矣亦得韩丈书敦勉甚至却为合下见得此一边义理稍重未能勇从万一果掇疑怒亦无所避之也韩丈必已开府前日临安人回已附书致谢此便遽又当除日百冗不暇再作也儿子蒙教督甚至举家感激不可言但所作文义似未入律闻亦已令专治此业甚善观其气质似亦只做得举子学初尚恐其不成今既蒙奖诱不知上面更能进步否此亦必待其自肯非他人所能强也子澄去就从容甚可喜昨闻周子充辞郡得请今又睹此益知辞受由人而不在於时岂彼能之而我不能哉若来喻所云亲切用工处诚亦敢当致力想相见必熟讲之矣范伯崇云归途亦欲请见今皆已到未耶渊源录许为序引甚善两处文字告更趣之祭礼已写纳汪丈处托以转寄不知何为至今未到然其间有节次修改处俟旦夕别录呈求订正也所论克己之功切中学者空言遥度之病然向来所论且是大纲要识得仁之名义气味令有下落耳初不谓只用力於此便可废置克己之功然亦不可便将克己功夫占过讲习地位也中间有一书论古人小学已有如此训释一段其详幸更考之然克己之诲则尤不敢不敬承也钦夫近得书别寄言仁录来修改得稍胜前本仁说亦用中间反覆之意改定矣闻其园池增辟尽得江山之胜书来相招属此踪迹未自由又乡里饥俭未敢轻诺之也王教授来值熹入城不得相见以老兄所称许如此甚恨未及识之耳小本易传尚多误字已令儿子具禀大本校雠不为不精尚亦有阙误扫尘之喻信然能喻使改之为幸闻又刻春秋胡传更喻使精校为佳大抵须两人互雠乃审耳两人一诵一听看如此一过又易置之横渠集已毕未耶得本早以见寄幸甚如此间程集似亦可作小本流布盖版在官中终是不能广也向议欲X说文不知韩丈有意否试扣其说因赞成之为佳偶便附此除日百冗不能既所欲言惟千万节哀自爱以振吾道为祝SS不宣
答吕伯恭
岁律更新伏惟感时追慕何以堪之神相孝思体力支胜熹此粗如昨岁前附一书於城中寻便不知达否纸尾所扣婺人番开精义事不知如何此近传闻稍的云是义乌人说者以为移书禁止亦有故事鄙意甚不欲为之又以为此费用稍广出於\力今粗流行而遽有此患非独熹不便也试烦早为问故以一言止之渠必相听如其不然即有一状烦封至沈丈处唯速为佳盖及其费用未多之时止之则彼此无所伤耳熹亦欲作沈丈书又以顷辞免未获不欲数通都下书只烦书中为道此意此举殊觉可笑然为贫谋食不免至此意亦可谅也正远万万节哀自重余已具前书矣便遽草草
答吕伯恭
自经新岁未及上问窃惟孝思有相起处支福祥V计亦不远追慕想难为怀也熹屏居如昨向来辞免堂中竟用检会近降海行指挥行下不免再具状恳辞矣梁公至此相见之後始知前此请之由衷亦为言於诸公今兹之请其必遂矣此外无致力处姑复任之但惕息俟罪而已去冬了叔母葬事又人事出入迫岁方小定开正复扰扰才得旬日休息又以梁公遭忧不免入城吊之计又须旬日往返加以亲旧间死葬吊送淖卟幌鞠缑裼忠醺婕⒋私圆幻饫托姆蚜κ饩跣卮纬景Ｑб倒涛抻山益至於尤悔之积亦有不暇点检者每一念之如此纷纷竟亦何益欲舍此以求讲论规诲之助而不可得则亦怅然而已钦夫得书相招为湘中之游以此未能行然它亦有使人不欲前者至於老兄相去不远亦无从相见r中所欲言者无穷偶有便行临出不及拜书道中作此寄家中令付之匆匆不及究所怀之一二若免丧之後不免复为禄仕能求一官南来否乎引领驰情尚冀节哀自爱不宣
答吕伯恭
便还奉教感慰之深即日春和伏惟孝履支福已经祥祭追慕何穷然俯就先王之制诚有望於贤者熹再辞未报惕息俟命未知所以为计也承问感感衢温文字幸早留意寄及横渠文集此有一写本比此增多数篇偶为朋友借去俟取得寄呈可作别集以补此书之阙也所喻讲学克己之功衰多益寡政得恰好此诚至论然此二事各是一件功夫学者於此须事无所不用其极然後足目俱到无偏倚之患若如来喻便有好仁不好学之蔽矣且中庸言学问思辩而後继以力行程子於涵养进学亦两言之皆未尝以此包彼而有所偏废也若曰讲习渐明便当痛下克己功夫以践其实使有以真知其意味之必然不可只如此说过则其言为无病矣昨答敬夫言仁说中有一二段已说破此病近看吴才老论语说论子夏吾必谓之学矣一章与子路何必读书之云其弊皆至於废学不若行有余力则以学文就有道而正焉可谓好学之类乃为圣人之言也颇觉其言之有味不审高明以为何如因便附此不尽所怀余惟节抑余哀千万保重
眷集伏惟均休手约已别奉书矣儿子久累教拊举家愧荷不可胜言更愿终赐使随其资之高下有所成就幸甚固不敢大望之也子澄伯崇到彼所讲何事伯崇且还江西尚未到里中也叔度寄得薛士龙行状读之使人慨叹不已不知所着诸书尝见之否今有书吊其家烦为致之欲求中庸大学论语说及符握奇揲蓍本政叙凡七书不审能为致之否此委却望不外
答吕伯恭
前月末及此月初两附便拜状不知达否府中转致近教获闻比日春晚尊候万福感慰深矣熹屏居如昨近出展墓遂登庐山小庵在孤o~顶之侧少留旬日举目云山尽数百里足以稍涤尘滞它无足言也恳辞未报若不将上则不若不报之为愈今幸如此且尔偷安耳示喻专心致志之功警发e惰为幸甚矣但年来浸益多事虽书策功夫亦不能得相接续此为可惧至於朋友亦正自难得人大抵气习已偏而志力不强殊未有以慰人意者门墙之下渠亦有其人乎诱接之道虽各不同要是且令於平易明白处渐加功夫时加警策而俟其自得此为正法耳弟子职女戒二书以温公家仪系之尤溪欲刻未及而漕司取去今已成书纳去各一本初欲遍寄朋旧今本已尽所存只此矣如可付书肆摹刻以广其传亦深有补於世教或更得数语题其後尤幸也外书渊源二书颇有绪否幸早留意儿子荷教诲举家感刻昨深虑其经义疏阔今得略有条理甚幸甚幸新茶三十夸谩到左右因便附此草草不宣
答吕伯恭
昨已具前幅而便信差池便中又辱况书慰感亡量闻携书入山水胜处想讲学之余日有佳趣小儿亦得从行荷意爱厚矣感刻何敢忘也所论吴才老说经之意切中其病然在今日平心观之却自是好语也学记深造自得之语初亦觉其过欲改之则已刻石不及矣以此知人心至灵只自家不稳处便须有人点检也李习之在唐人特然知中庸之为至亦不可多得然其所论实本佛老之说故特於序文发之盖不遗其善而抑扬之间亦不为无意似不可谓不足而略之也哀公问政以下数章本同时答问之言而子思删取其要以发明传授之意鄙意正谓如此旧来未读家语尝疑数章文章相属而未有以证之及读家语乃知所疑不缪耳天斯昭昭之多以下四条譬论似以天地为积而至於大者文意颇觉有碍不知当如何说幸见教他所欲请者甚\临书SS忘之顾未有面论之日兹为恨恨耳
答吕伯恭
子约惠书已奉报矣不知何故如此犹豫前S此不诚不敬之本於进道中正是莫大之病须痛加治疗熹书中已极言之想从容之际亦必有以警之也吴晦叔来钠淠钢丧今日方见之能道钦夫病状亦得钦夫书今已复常矣晦叔亦多病癯瘁也人各有偏非见彻克尽所不能免此诚至论佩服不敢忘也小儿无知荷教诲之意甚厚异时稍识去就不知何以为报也但久扰叔度兄弟甚不自安又闻浙东艰食恐向後道路难行今专此人去恐可遣归即从韩丈借人送归或尚可少留即亦唯长者之命归来却无读书处也熹书中已详禀韩丈矣其去住迟速却在裁度也大学中庸墨刻各二本子鱼五十尾并以伴书幸留之它委勿外熹再拜上问
答吕伯恭
熹僭易拜问台眷伏惟上下均安子约贤友不及奉状前书所讲必有定论因来幸示及儿子久累诲督春来不得书不知为学复如何向令请问选录古文之意不知曾语之否此间与时文皆已X行於鄙意殊未安也近年文字奸巧之弊熟矣正当以浑厚朴素矫之不当崇长此等推波以助澜也明者以为如何尤川新学二刻令儿子持纳求教幸为一观记文之谬千万指示也
答吕伯恭
便中连三辱书感慰无量即日庚伏酷暑伏惟礼制有终永慕何已神相尊候动止万福熹杜门如昨辞免不遂今日已拜命矣屡烦劝愧荷之深前日得王漕书亦具道盛意也三釜之乐永负初心方此感怆忽又闻一表兄之丧明日当复母柏角泊巳嘶叫《还家草草布此未暇它及此儿久荷教育举家感德无穷今迫试期幸听其归异时复遣卒业终以累高明也已有书恳韩丈借人更告借以一言得早还家为幸承从人尝至三衢汪丈必甚款所论何事因书及之熹辞免已决秋冬间无事或可出入甚思承教但未敢预期耳正唯以时进德自重为祷不宣熹顿首再拜上状
闻怀玉山水甚胜若会於彼道里均矣如何
答吕伯恭
儿子归承手书之贶感慰良深秋气渐凉伏惟尊候万福熹昨以事一至城中还家诸况如昨盖无足言者怀玉之约迟以明年无所不可但儿子说车马自会稽遂如天台e荡不审亦可留此胜⒁再估创合嘤刖阈蟹袢舳则不必登怀玉只自此经走婺女相就而行也儿子归来不惟课业胜前至於情性作为亦比往时小异信乎亲炙薰陶之效举家感德不可名言但惜乎其气质本凡又无意於大受不足以希升堂之列耳还日又蒙借人津遣尤以惧荷但归来衮衮俗务汨没不得如临行所戒次第场屋得失初非所期亦复任之耳损减收敛之喻真实切当谨铭坐右不敢忘也汪丈进德不倦後学幸甚但其所辨石林燕语颇留意於仪章器数之间此曾子所谓则有司存者岂其余力之及此耶专意於此则亦非区区所敢知者矣长沙频得书地远难得相见此公E快书中不敢尽言心之所忧亦微词以见晦叔归因托寄怀想其亦乐闻之但事有日生者须推类以通之则告者不费而闻者有深益耳中庸章句一本上纳【此是草本幸勿示人】更有详说一书字多未暇余俟後便寄去有未安者一一条示为幸大学章句并往亦有详说後便寄也此谓知之至也一句为五章阙文之余简无疑更告详之系於经文之下却无说也渊源外书皆如所喻但亦须目下不住寻访乃有成书之日耳别纸所论更俟参订奉报叔度此人已留数日不欲久稽之且附此书遣还也未即承教驰想亡穷惟千万为道自爱
答吕伯恭
昨自叔度人还之後一向不得奉问岂胜向仰比日冬温伏惟味道有相尊候万福熹杜门如昔无足言者昨附去中庸大学等书如何未相见间便中得条示所未安者幸幸近稍得暇整顿得通监数卷颇可观欲寄未有别本俟来春持去求是正也闻老兄亦为此功夫不知规摹次第如何此间颇苦难得人商量正唯条例体式亦自难得合宜也如温公旧例年号皆以後改者为正此殊未安如汉建安二十五年之初汉尚未亡今便作魏黄初元年夺汉太速与魏太遽大非春秋存陈之意恐不可以为法此类尚一二条不知前贤之意果如何尔所欲言者甚\此便又遽不及究一二春初即治温台之行承教且不远矣向寒伏冀为道自爱不宣十月十四日熹顿首再拜上状
熹僭易再拜上问眷集伏惟均庆子约贤友不及拜书儿辈附拜问礼大儿本即遣去席下又一动亦费力来春当自携行但恐又难去叔度处不知当置何许也前书所扣一二事因便告早及之欲为之备贫家办事为难须及早料理也此书附建阳范泽民解元渠去赴省云欲便道请见其人老成孝友诚U朋辈间所难得然苦贫此行甚费力或有可接手处得与垂念幸甚幸甚此委不外熹僭易拜问
韩丈政成想多暇日相见便遽不敢草草为书语次告略及之幸甚幸甚熹拜恳
答吕伯恭
近以书附建阳范泽民秀才计已次第问达人至伏奉手诲窃审比日冬寒尊候万福感慰之剧功衰之戚不易为怀Z疾想一向平复久矣杜门进学所造想日深所谓凝聚收敛是大题目此不易之论乃功夫根本至谓察助长之失乃其间节宣之宜耳此语却恐未尽盖平论之则有事勿正勿忘勿助自是四事不应偏察其一若偏论之则助者已是用意太过之病若又以察随之窃恐转见纷扰此须更审之恐或立辞之病耳中庸解固不能无谬误更望细加考订来春面叩以尽鄙怀也叔度云欲传录此非所爱者况在同志何所不可但恐未成之书若缘此流布不能不误人耳已书恳其且俟相见商榷之後度可传则传之亦未为晚也聘礼谨如所戒来春到彼便可先毕此礼但叔度书云其令女方年十三岁此则与始者所闻不同此儿长大鄙意欲早为授室如温公之仪则来岁已可为婚此并候到彼面议来日欲为次子纳妇入夜百冗草草修报目昏不成字承教不远预以自幸未间更冀以时珍重
答吕伯恭
自冬来五被诲示出入多故复苦少便都不得奉报岂胜愧仰昨闻幼弟之丧复遭功衰之惨伏惟悲痛何以堪处而营治襄事亦不能不劳神观区区尤剧驰情比日岁穷伏惟尊候万福熹碌碌粗安无足言但叔京自冬初与邵武朋友三两人来寒泉相处旬日既归即病十一月末间手书来告诀得之警骇即走省至则已不起数日矣朋友间如此公者不易得极可伤痛然其病中极了了语不及私所以教子弟者语皆可记所与熹书并令致意诸朋友今录去一通度其意於当世之虑不无望於伯恭当亦为怆然也然不必以示它人为幸熹开正当复往为料理葬比来甚觉衰惫不堪淖呷徊坏貌晃一行也儿子蒙收教极感矜念更望痛加鞭策千万幸甚昨所献疑本末倒置之病明者已先悟其失不知近来所以开导之际其先後次第复如何因来见告为幸机仲扩之来皆未相见扩之过此日熹往邵武未归但留书云老兄有所见教一二事甚恨未得闻也其间略说遗书不须删定与来书似不相照不知果如何然渠开正须复来此当细扣之便中亦望批喻也渠托於县宰之馆诚似未便闻老兄亦尝警告之并俟其来细与商榷令去请教也修定书说甚善得并程书诗外传等节次见寄甚幸前书托求本政书续添图子论事录等望留意近桂林寄本政书後更有一二种文字已属其别寄老兄处或可并补足成一家之书也钦夫书来及其为政之意甚美令作修舜庙碑文题目不小勉强成之不及求教为恨今亦未暇录呈它时当见之耳间更欲修尧庙此其势必当属笔於老兄也熹近读易觉有味又欲修吕氏乡约乡仪及约冠e丧祭之仪削去书过行罚之类为贫富可通行者苦多出入不能就有恨地远无由质正然旦夕草定亦当寄呈俟可否然後改行也所惧自修不力无以率人然果能行之彼此交警亦不为无助耳季通昨欲出浙竟不能行今复欲谋之亦未定旦夕相见当致盛意应仲书亦未有报也今日岁除乡人有告行者草草附此未究所怀愿言为道自重以对大来之亨区区至望不宣熹顿首再拜
答吕伯恭
昨承枉过得两月之E警诲之深感发多矣别去SS两月向仰不少忘便中奉告承已税驾欣慰之剧信後秋气已清伏惟尊候万福熹还家数日始登庐山之顶清旷非复人境但过清难久居耳至彼与季通方议丹丘之行忽得来教为之惘然却悔前日不且挽留或更自[湖追逐入怀玉深山坐数日也损约收敛此正区区所当从事日前外事有不得已而应者自承警诲什损四五矣自此向里渐渐整治庶几寡过但恐密切处不似外事易谢~也纲目草藁略具俟写校繁颈霞辞倚菪数月向後但小作功程即亦不至劳心也向来之病非书累人乃贪躁内发而然今当就此与作节度庶几小瘳耳汪丈文字已写寄之矣韩丈近得书问清议二字所出何书殊不省记但忆刘元城语耳因书告见教唐装之说比亦多知其误紊官制此欲救其小而不知其一於大者之过也专人奉问未究所怀惟千万为道自重不宣熹顿首再拜上状
别纸诲示开发良多太伯夷齐事鄙见偶亦如此也复有少反复更望垂诲
已作书又得府中寄来七月九日所惠书为慰尤深但所谓前两惠书者其一未到不知附何人可究问也数日来蝉声益清每听之未尝不怀高风也熹又覆
答吕伯恭
昨专人反附府中一书想比日秋凉伏惟尊候万福近思录近令抄作册子亦自可观但向时嫌其太高去却数段【如太极及明道论性之类者】今看得似不可无如以子论为首章却非专论道体自合入第二卷【作第二段】又事亲居家事直在第九卷亦似太缓今欲别作一卷令在出处之前乃得其序卷中添却数段草卷附呈不知於尊意如何第五伦事阃范中亦不载不记曾讲及否不知去取之意如何因来告谕及也此书若欲行之须更得老兄数字附於目录之後致丁宁之意为佳千万勿吝也遗书节本已写出愚意所删去者亦须用草纸抄出逐段略注删去之意方见不草草处若只暗地删却久远却惑人也记论语者只为不曾如此留下家语至今作病痛也往时商量欲以程子格言为名不如只作微言如何虽有时氏所编已用此名然将来自作序说破不妨也更裁之又欲烦就汪丈处借吕和叔集检看有西铭解否有望录示也此三事切望留念又向时所许录寄文字及前书所请者或去人已遣归所寄未尽望续附来为幸更说有何人语孟说亦望见寄也叔度叔昌二兄未及拜状因见烦致区区不宣熹顿首再拜八月十四日
所云府中一书无之误记也
答吕伯恭
便中承书良慰瞻仰比日冬温异常伏惟尊候万福熹穷陋如昨诸公许不强致其计甚便所喻谆复深见仁者忧世之心然初辞用上便有前却此似有制之者非人力所能计较也近得建业转致定叟报甚详此亦不可便谓无妄之疾要是自处有不至耳得韩丈书甚以老兄为念然诸公不先其难者以开进贤之路而区区用力於末流适足以信其谗口於事竟何补耶近事一二似亦可喜然勿贰勿疑古人之深戒适足为寒心耳窃承读诗终篇想多所发明恨未得从容以请熹所集解当时亦甚详备後以意定所余才此耳然为旧说牵制不满意处极多比欲修正又苦别无稽援此事终累人也不审所欲见教者何事亟欲闻之恐不能悉论姑得大者数条见示亦足以有警也论语说得暇亦望早为裁订示及会稽之行计亦不多日也近看周仪二礼颇有意思但心力短过眼即复惘然又似枉费工夫耳相人偶更有一二处但皆注中语不应礼记注中又自引此注文不知别有成文或当时人语如此耶近思刻板甚善曲折已报叔度矣垂喻e议此极不忘但熹未敢轻易已具以来诲谕诸往来者有可问处别驰报也扩之不曾相见择之欲来亦未见到不知何故季通有母之丧贫迫甚可念也董氏诗建阳有版本旦夕托人寻访纳去其间考证极博但不见所出使人未敢安耳近读大学疑人之其所亲爱而辟焉只合读为僻字则与上章同体而於下文甚顺幸试思之见报如何桂林近得书区处一路财计甚有条理但云州兵阅习已成次第不知如何也亦甚觉向来讲论过高之弊矣近复一到武夷留近旬月穷探遍历乃知昔之未始游也摩挲旧题俯仰陈迹而叔京遂为古人重以伤叹耳塾子久累诲督感刻已深又承许其稍进尤切铭篆苦淡之习欲其自知进步恐无此日更得明示好恶而痛加樽节则为幸又不可言矣相望千里未有承教之日临风不胜黯然愿言为道自重副此祷恳
答吕伯恭
庙碑恐未刻间尚可解录呈一本幸指喻或因书径报桂林令缓刻也叔京家属为埋铭方草定如此亦以来教此全未成尤望斤削然亦不必示人也元善遭祖母之丧遽投解官文字而归州郡以法不许目今进退无据前日来问欲请祠或寻医观其不若寻医盖渠以自幼鞠於祖母故欲如此然亦太轻率矣渠前日写得乱道诗数篇去嘱其勿示人近闻乃尝呈似子约云已写切告掩藏勿令四出为幸
答吕伯恭
正初以书附便人想已达自此过小溪旬日遂来富沙见韩丈略闻近况为慰比日春雨应候伏惟尊候万福汪丈遽至於此想同此伤叹此始闻之犹未敢信到城中始知果然此公实为今日善类之宗主一旦陨没何痛如之即欲耐哭之又不敢辄至近甸然旦夕归婺源或当便道一过其家情义所在有不得而避者然亦不敢见人幸勿语人也因扩之行附此草草不暇它及塾获依师席幸甚凡百望痛加鞭勒余惟以道自重为祷不宣正月晦日熹顿首再拜上状
眷集均庆子约不及别状
答吕伯恭
近因韩丈得附状计不至浮湛人至奉告欣审即日春和尊候万福承喻以期会之所甚幸但区区此行迫不得已须一至衢正以不欲多历郡县故取道浦城以往只拟夜入城寺迟明即出却自常山开化过婺源犹恐为人所知招致悔咎今承诲谕欲为野次之E此固所深愿但须得一深僻去处I伏两三日乃佳自金华不入衢径趣常山道间尤妙石岩寺不知在何处若在衢婺间官道之旁即未为稳便盖去岁[湖之集在今思之已非善地矣更熟筹度之又熹行期亦尚未定大约在後月半间经过宿留度月尽可到衢耳未敢预约候到浦城专遣一介驰报回日即告喻以定处为幸亟遣此人草草修报它惟为道自重不宣熹顿首再拜上状前书所恳为韩丈言者告留念前日自言之己力似已蒙领略然恐或忘之脱致纷纭不得不深防耳千万
答吕伯恭
近因韩丈遣人拜状计先此达矣比日春和伏惟尊候万福行期想只数日间自此屈指以望车音幸疾其驱慰此倾也叔度兄昨小违和今已安否不知诸朋友孰能同来因便信过门草草附问余惟面言
答吕伯恭
便中两辱诲示感慰之深即日雨寒伏惟尊候万福熹正初复至邵武还走富沙上崇安四旬而後归将为婺源之行未及而韩丈召还道出邑中寄声晋叔必欲相见不免又出山一巡疲曳不可支矣极欲一到三衢哭汪丈之丧而未敢前未知所以为决旦夕上道却徐思其宜耳叔昌寄示所作奠文曲尽其为人之梗⒍林令人陨涕也何兄志文语病诚如所喻前此固己疑而改之矣它所更定尚多SS未暇录呈草本告收毁之也子澄已对未所欲言者想己子细商较大抵今日发口欲其尽已而不失时义之中此为难耳尊嫂葬事想已毕自此无事以次整顿诸书以惠後学甚善然亦愿早下手也熹所欲整理文字头绪颇多而日力不足今又方有远役念念未始一日去心也读易之法窃疑卦爻之词本为卜筮者断吉凶而因以训戒至彖象文言之作始因其吉凶训戒之意而推说其义理以明之後人但见孔子所说义理而不复推本文王周公之本意因鄙卜筮为不足言而其所以言易者遂远於日用之实类皆牵合委曲偏主一事而言无复包含该贯曲畅旁通之妙若但如此则圣人当时自可别作一书明言义理以诏後世何用假托卦象为此艰深隐晦之辞乎故今欲凡读一卦一爻便如占筮所得虚心以求其词义之所指以为吉凶可否之决然後考其象之所已然者求其理之所以然者然後推之於事使上自王公下至民庶所以修身治国皆有可用私窃以为如此求之似得三圣之遗意然方读得上经其间方多有未晓处不敢强通也其可通处极有本甚平易浅近而今传注为高深微妙之说者【如利用祭祀利用享祀只是卜祭则吉田获三狐田获三品只是卜田则吉公用享于天子只是卜朝觐则吉利建侯只是卜立君则吉利用为依迁国只是卜迁国则吉利用侵伐只是卜侵伐则吉之类但推之於事或有如此说者耳】凡此之类不一亦欲私识其说与朋友订之而未能就也不审尊意以为如何因来幸以一言可否之礼书亦苦多事未能就绪书成当不俟脱藁首以寄呈求是正也示喻令学者兼看经史甚善甚善此间来学者少亦欲放此接之但少通敏之姿只看得一经或论孟已无余力矣所抄切已处便中得数段见寄幸甚然恐亦当令先於经书留意为佳盖史书m热经书冷淡後生心志未定少有不偏向外去者此亦当预防也如何季通行计久未能办近复有同母兄之丧旦夕或同过婺源然後入J扩之已去今想到彼久矣到邑中扰扰临行作此书不尽怀子约兄不及别状意盖不殊比塾蒙收教举家知感恐其懒惰未能顿幸更望痛加鞭策千万幸甚余惟为道自重
答吕伯恭
昨承远访幸数日E诲论开警良多别忽五六日虽在道途不忘向仰乍晴渐热伏惟尊候万福熹十二日早达婺源乍到一番人事冗扰所不能免更一两日遍走山间坟墓归亦不能久留也道间与季通讲论因悟向来涵养功夫全少而讲说又多强探必取寻流逐末之弊推类以求\病非一而其源皆在此恍然自失似有顿进之功若保此不懈庶有望於将来然非如近日诸贤所谓顿悟之机也向来所闻诲谕诸说之未契者今日细思合无疑大抵前日之病皆是气质躁忘之偏不曾涵养克治任意直前之弊耳自今改之异时相见幸老兄验其进否而警策之也近思录道中读之尚多脱已改正送叔度处横渠诸说告早补定即X为佳此本既往无以应朋友之求假但日望印本之出耳千万早留意幸甚精义可补处亦望补足见寄【只写所补假字注云入某段下】精义或以属景望X行如何熹书中已言之矣昨所问赵公时曾有敌使到阙事想已得之此人回幸批示前日过拜石门墓下甚使人凄怆也因便拜状草草正远惟为道自重为祷
答吕伯恭
奉八月六日手教开警良深信来u月秋霖为冷不审尊候复何如伏惟德业有相起处多福熹前月至昭武见端明黄丈旬日而归幸粗遣日无足言者黄丈端庄浑厚老而不衰议论不为诡激而指意恳切亦自难及见之使人不觉心服益自愧其浅之为丈夫也伏承诲谕辞受之说甚详盖一出於忠诚义理之心非世俗欣厌利害之私所能及三复玩味使人心平气和恨其闻之晚也然中间亦尝妄意出此及被不许之命则临事又觉有忸怩处遂复以状恳辞而甚婉其说但昨以书谢韩丈及此并恳庙堂则已颇尽其词盖来教所谓不当广者悉已陈之矣诸公悉其狂妄必相垂念万一不然则熹亦不为有隐於今日冒昧一行盖非所惜但恐所处亦不能如来教之所谓者则反有所激以为身世之害未可知耳昨日得伯崇书道其所闻於周子正者则行止又似别有所制非复诸公所能斟酌矣然月末再状已行度旬月间必有决语亦恭以俟命而已复何说哉儒释之辨诚如所喻盖正所当极论明辨处若小有依违便是有党助之意使人不能不致疑而不知者遂以迷於向背非小病也自今切望留意於此岂可退托以废任道之实幸其衰熄而忽防微之戒哉近思数段已补入逐篇之末今以上呈恐有未安即望见教所欲移入第六卷者可否亦望早垂喻也丧礼两条承疏示幸甚或更有所考按因便更望批报也偶有便人夜作此附之未及究所欲言临风惘惘子约兄未及别状近读何书所进何如有可见语者愿闻之叔度向欲刻近思板昨汝昭书来云复中辍何也此人行速亦未及作书此事试烦商订恐未有益而无损也未承教中正惟以道自重为祷
晦庵集卷三十三
<集部,别集类,南宋建炎至德佑,晦庵集>

[book_title]卷三十四
钦定四库全书
晦庵集卷三十四　　　　　宋　朱子　撰书
答吕伯恭
前日专人拜状想达偶至建阳窃闻新除不胜慰喜而区区私请亦遂从欲尤以欣幸诸公若早知出此则无如许纷纷矣老兄忧时之切巢煌窃计裂裳裹足不俟屦而就途矣所愿慨然以身任道无所咭因上心之开明及时进说以慰善类之望千万幸甚往者固忧郑自明之举莫之或继其为安危祸福之机有不容息者今得贤者进为少畎亩之忧矣熹亦未知差敕在甚处想诸公必已发来或尚留彼告为早取附便也大儿方幸依托不知今当如何欲便遣人取之又以恳叔度催毕亲事更俟其报若只此岁里则未能便唤归也然老妇之病日益进深以此事为忧得并为一言速之千万幸甚因黄尉行附此草草自此不欲数以名姓入都音问不得数通矣千万为道自爱
答吕伯恭
前月半间遣人拜书及建阳附黄尉二书想已达不审从人竟用何日入都比日初寒伏惟尊候万福任道济时此中外所深望於明哲而区区尤所不能忘者计所处素定以时发之当不待它人之赞也熹祠请已遂尚未知敕命所在不知诸公发在甚处也前书所恳大儿姻事今杨元礼教授经由专托渠见叔度面议若老兄未行亦望留意庶得便遣其归也昨所寓李主管书今日方到恐闲知之未即承教惟千万为道自爱
眷集?惟均福承惠笔墨霜{感领厚意便遽未有以为报也有委勿外熹拜问
答吕伯恭
昨附建阳黄尉两书不审已达未得子约书闻已供职矣甚善甚善又得向来便中所惠书尤以慰幸比日冬寒伏惟尊候万福熹私门祸故老妇竟不起疾悲悼不可为怀儿子远归已後其母又切伤痛也一体判合情义不轻而自此门内细碎便有不得不关心者衰懒讵复堪此奈何奈何又闻叔度之病亦复不?常深以悬念不知竟如何此公清介在朋友中最为可畏者且愿其早平复也老兄到馆而已旬月诸况如何近年一种议论专务宛转呋ビ以潜回主意转事机此在古人固有以此而济事者然皆居乱世事e主不得已而然者窃谓今日主相乐闻忠言非不切至特蔽於邪不能决然信用而或者乃欲以彼术施之计虑益巧诚意益衰以上聪明亦岂不悟其为此此所以屡进而卒不恳膊簧蟾呙饕晕如何然当默之勿以语人也前附黄尉书或未到亦宜索之其间亦有一二语非它人所欲闻者不可浮湛也自此拜状不能及此等矣熹祠命已下偶值丧祸未及拜受上恩如此何以为报正惟修身守道以求无负\宠之意而已因便拜状衰冗不暇它及千万为德业自爱为祷
答吕伯恭
私家不幸室人陨丧悲悼酸楚不能自堪黄仲本来伏承惠书慰问哀感之深并辱归赙尤以愧荷即日春寒伏惟尊候万福史篇计已奏御勾考计良劳然得是非黑白不至贸乱足以传信久远亦非细事也熹自遭祸故益觉衰惫内外琐细自此便有不得不关心者加以目下一番宾客书问之冗至今未定形神俱耗不复能堪矣偶婺源滕秀才珙在上庠其兄来为求书请见因得附此致谢滕生未相见闻资质颇佳亦知向学得与其进为幸未有承教之期临风倾仰惟千万为道自重慰此远诚
答吕伯恭
昨黄仲本至并领回书吊问甚勤且辱赙`?以数字附婺源滕生致谢不知今已达否即日春和伏惟尊候万福熹杜门忽忽意绪殊不佳雨多卜葬至今未定更旬日间且出谢亲知并看一两处若可用即就近卜日也今日得叔度书知已向安甚慰近思已寄来尚有误字已校定写寄之矣汝昭闻已复官诸公必有以处之但不知後来竟自陈否耳徽录当已进呈自此或少事矣小魏过门附此问讯它不敢及惟千万为道自爱亟推所有以正君及物为幸不胜吾党拳拳之望
答吕伯恭
前日魏应仲行拜状想达比日春暖伏惟尊候万福熹所欲言者已见前书适记一事严州遗书本子初校未精而钦夫去郡今潘叔d在彼可以改正并刻外书以补其遗前附叔d书因忘及此今此便遽又未暇作渠书告因便为达此意并求一印本便中示及容为校定送彼盖此中已无其本也切幸留意友人王钦之主簿赴调过此因得附讯钦之有意於学而病悠悠因见有以警之为幸正远为道自爱
答吕伯恭
久不闻问积有驰情元善归承书少慰其後曾丞经由亦道存问之意为感然久不致问讯虽闻迁进之宠曾不能一致贺顾此亦未足以甚慰所望云尔比日剧暑伏惟尊候万福来书诸论差强人意更愿益以其大者自任上有以正积弊之源下有以振久衰之俗则区区之望也今瞑眩之药屡进未科渌小小温平可口之剂固无望其有补矣不胜畎亩私忧辄复及此惟高明深念之也敬夫北归私计甚便近收初夏问书云其子病继闻音耗殊恶果尔殊可念也仲到必已久子重时相见否叔度兄弟久不得书不知为况如何诗说所欲修改处是何等类因书告略及之比亦得问X定大抵小序尽出後人臆度若不脱此窠臼终无缘得正当也去年略修旧说订正为多向恨未能尽去得失相半不成完书耳纲目近亦重修及三之一条例整顿视前加密矣异时须求一为永ǖ恐不欲入此千古是非林中担当一分然其大义例熹亦执其咎矣但恐微细事情有所漏落却失眼目所以须明者一为过目耳文海条例甚当今想已有次第但一种文胜而义理乖僻者恐不可取其只为虚文而不说义理者却不妨耳佛老文字恐须如欧阳公登真观记曾子固仙都观菜园记之属乃可入其他赞邪害正者文词虽工恐皆不可取也盖此书一成便为永远传布司去取之权者其所担当亦不减纲目非细事也况在今日将以为从容说议开发聪明之助尤不可杂置异端邪说於其间也钦夫寄得所刻近思录来起欲添入说举业数段已写付之但不知渠已去彼能了此书否耳近时学子有可收拾者否近两得子寿兄弟书却自讼前日偏见之说不知果如何曾丞说刘醇叟者欲来相访而久不至岂不成行邪近看论孟等书尽更有平高就低处恨未得从容而论耳子约昨闻欲过湖秀今已归否塾等拜起居正远千万为道自重区区至祷
答吕伯恭
前日便中伏辱近告感慰亡量信後秋清伏惟尊候万福熹比与纯叟及廖子晦同登云谷遂来武夷数日讲论甚适今将归矣偶浦城林叔文见访亦累日云尝从徐诚叟学颇能道其绪言今欲至J中谒知旧以葬其亲意亦可怜或恐有求馆客者其人老诚笃实得Ъ悄钚疑趿傩胁莶莞酱宋聪舅及惟千万为道自重
答吕伯恭
前日所禀密庵事想蒙念近以久不得报净N者益无礼至於闻官已令回申云熹遣人}书往门下审其虚实矣切望早白知府令叔早发一信相报或别遣一僧来追收净N文帖为佳不然此事无收杀必坏此庵可惜也千万至恳至恳子重所迁何官未及上状因见烦致区区
答吕伯恭
近因刘家便人一再上状想达人日中忽被报闻之命丞相又以私书镌喻恳切势不容复辞已即拜受但敕尚留府中旦夕当请以归也朝廷厚意如此岂敢不承但衰懒决不堪任宦其势须专人致书谢丞相而复申宫庙之请耳初谓夤缘可得一对使君相亲见其衰悴不堪之状或可脱免今既有任满奏事指挥则正自不如所料只得罄竭恳请庶免E脱耳中具此幸预为一言庶得旦夕遣人到日便得遂请勿使至再不唯芘孤踪不使至於狼狈亦使斗升微禄不至断~实为幸甚适获忝览册府赓歌从容风议之辞独得之於高明耳叹仰叹仰比日初冬寒气未应伏惟尊候万福更几以时深为吾道自重幸甚幸甚
答吕伯恭
月末人还承书具审比日冬寒尊候万福感慰之剧进长着廷行膺献纳之选吾道为有望矣熹所请不遂诸公意则甚勤但私计为甚不便私意为甚不安加以近来疾病益衰前日欲略入城将就车而病作两日不能起今方粗支然尚未敢出门户也未论其他观此气象岂复更堪远官今亦无可奈何且一面呼迓兵为舆病独往之计万一临行不堪勉强又当别致情恳且前後诲谕之意非不详悉亦窃自念一向如此实於大义有所不安又思今日致身事主以扶三纲者世不乏人决不至以熹故遂使大伦至於废阙故愿乞其庸缪衰残之身以偷安自逸尽此余年且万一不免复有祈请全仗老兄力为主张使不至大段狠狈也子约得书否亦甚为熹忧此行盖此理灼然况今又甚於前日邪便中寓此不敢他及惟以时为道自爱
答吕伯恭
月初中辱书并省良感眷念比日霜寒伏惟尊候万福熹昨以祠请不遂欲俟迓兵到即行今忽以此故累及他人心不自安不免复伸前请纳去子三通其中但是说病不可支更上烦一为宛转不欲作诸公书又非仓卒所能办兼亦不敢家居俟命已一面前走饶信间俟指挥若得回降告只发来`山弋阳以来?问也非欲故违丁宁之诲顾以私心实不自安亦以盐司前日之举似太轻率恐致人言故不免复为此请切幸见亮早为料理使得免於後日之患则所望也熹今虽行亦未敢越番阳而西且宿留安仁余干界中俟命耳更有少恳刘枢之葬此间无晓饰棺制度者府中有状申部得戒吏属分明图画写注行下为幸熹暂到城中留此付其所遣人连日人事纷冗已不能支不复他及
答吕伯恭
昨在城中附府司持申部状人一书不知达未比日霜寒伏惟尊候万福熹还家两日南康已略遣得数人来而今日复被堂帖趣行势不敢久居家但开正须略到近处坟墓省视及欲略走邵武问黄丈之疾归来方得就道计在灯夕前後矣作所恳三不知已投否幸早为宛转得及行之未远而被命以还为幸不然亦须早得一报盖在道不容久宿留也千万留念至恳至恳刘家葬礼得早为指挥图画注释行下为幸或假未开亦告督趣行下盖其家葬已有期欲及时早办也渠家昨受过建康买棺钱今欲还纳闻周内翰深以为不可不识何谓试烦叩之子细批报为幸中拜状不敢他及岁晚珍重以对大来之庆吾党甚望甚望
答吕伯恭
岁前累奉状今想皆达但得伯崇书闻尝苦末疾甚骇闻听不知贤者清修寡欲何以忽有此疾当是耽书过甚或失饮食起居之节致外邪客气得以乘虚投隙而入耳然计根本完固非久当遂平复尚恃此以不恐耳熹昨恳请祠不知曾为致力否恐不曾为料理再遣此人去托机仲宛转求之或前日所恳已有回降指挥即语机仲更不必投也盖病躯日来虽无他苦但一味昏耗倦怠应到随辄遗忘坐久即思瞌睡此岂堪作吏者诸公想亦能哀之也然亦不敢居家俟命旦夕略过分水一两程以俟得请而还幸语机仲早为致力为幸急遣此人不暇他及惟千万加意调养以取全安为望
答吕伯恭
数日来闻体中不安悬情不可言建卒还得子约书知已有退证甚慰以老兄平日存养之厚根本深固必无他虑今当日胜一日矣熹二十五日已离家前至`山即止以俟前请之报但机仲不为投下文字此甚费力向使当时即投前今或已免此行今若更不为投即不免遣还迓兵决为归计矣深不欲至此但事势使然不得已耳交岁以来十病九痛甚不堪此劳顿正使遂以罪罢不得祠禄亦所愿欲因见机仲幸更为督之若必欲熹赴官亦须更得朝旨乃可去盖已报本军官吏以尝请祠今无故忽然撞到面前亦可笑也老懒殊甚若得遂所请尤幸此但为不得已之言耳子约不及别书意不殊此引疾丐闲计已屡上若度三两月间未能就职不若力请为宜也中草此
答吕伯恭
自发`山後一向不闻动静殊以为怀到此始得叔介书知己出都门体候益轻快喜何知也比日清和伏惟尊候万福休养既久计日觉平复矣熹去月之晦已交郡事违负夙心俯仰愧叹重以衰病精力昏耗骤从吏役尤觉不堪尚幸地狭人稀狱讼~简少然犹治事终日不得少休亦缘乍到不知事之首尾纲纪又皆废坠诸邑无复禀畏极费料理民贫财匮不得不少劳心力更看一二日後如何若更如此则住不得便须告归若能少定则或推迁至夏末也始至首下书访陶桓公靖节刘凝之周先生诸公遗迹教授杨元范已作刘祠因并立周象配以二程先生尚未成也四五日一到学中为诸生诵说只此一事犹觉未失故步其他不能尽报塾必能略道之或有未当幸口授子约细条画见教为望千万至恳庐阜胜~粗慰鄙怀漱玉三峡皆已一到简寂亦深秀可喜也每至胜处辄念向来鹅湖之约为之怅然今殊未有并游之日但愿早脱此羁絷亟往问讯庶获E教耳未间千万珍重
答吕伯恭
前日儿子行拜状矣即日天气不定不审尊候复何似窃惟斯文有相益向平复熹到此初不自料欲小立纲纪为民整顿一二久远弊滋两日来觉气象殊不佳已走介请祠矣却有小事拜恳学中元范教授立得濂溪祠堂并以二程先生配食又立得陶靖节刘凝之父子李公择陈了翁祠通榜曰五贤盖四公此间人而了翁亦尝谪居於此也周祠在讲堂西五贤在东周祠已求记於钦夫矣五贤之记意非吾伯恭不可作本欲专人拜恳而小郡寒陋之甚不敢多遣人出入只令入都人附此於汝昭兄弟处书到切望便为落笔却恳韩丈借一介送来或恐熹已行即径送杨教授处可也陶公栗里只在归宗之西三四里前日略到令人叹慕不能巳巳庐山记中载前贤题咏亦多独鲁公一篇独不干事尤令人感慨今谩录呈想已自见之也极知老兄体候未平不当有此请然恐已清安不妨运思故敢以为请耳韩丈不暇拜书盖此所避正韩丈向来所遭躏藉之流甚恨失计轻去山林qe於此如坐针刂上也相见烦为说及此来不曾了得公家一事但做得此祠堂看得庐山耳然非暇日不敢出出又有所费初亦不敢数数今觉日子无多不免每旬一出也罢书才到郡径走谷廉转山北拜濂溪书堂之下而归亦足以少复e门之p矣今日周先生之子来访令人怅然明日亦约与俱游山也亟遣人所欲言者尚多皆未暇及惟千万加爱为祷不宣
答吕伯恭
自承病讯之後虽闻已渐向安然殊不得手字今又月余不闻动静悬仰不可言也比日暑溽不审起居复何似计益轻健也熹到官四旬矣俯仰束缚良有不可堪者见为料理一二利害文字旦夕列上并申归田之请也叔度昆仲子约诸兄友皆未及上状儿子到彼必已久矣乞严赐检束为幸顾虽无海门之祸然亦不免了翁之忧也因便附此令郡吏转达盖恐已归婺女如或未行亦可早命驾也必以无医药为忧者惑也高明必深瞩此聊言之以助思虑之所不及云尔他惟为道珍重
答吕伯恭
近得子约书知已还旧隐又见德化主簿经过云亦尝得望色喜慰深矣比日想益轻健但数日暑气异常不知宜如何耳又闻尊嫂亦尝不快想亦无他也熹失计此来百事败人意此月内当遣人丐祠禄得与不得复未可知然不以病去则必以罪去矣前请祠记近已毕事奉安不审能为抒思否此不敢必但若得之不惟为此拜之幸亦使四方善类知老兄病中犹不废此足以少自慰也庐阜奇处尽在山南玉渊三峡盖已屡到但此数日来不欲暑行劳人徒梦想水石间也三峡之西有悬瀑泻石龛中虽不甚高而势甚壮旧名卧龙有小庵已废近至其处不免捐俸金结茅欲画孔明像壁间俟得解郡事且入其间盘礴旬日而後去耳此来百事败人意独此差自慰耳塾不知已到否此儿来自此径去渠至中路又闻同中子归家其不听人言语皆类此到彼幸时呼来痛镌责之渠於老兄教诲即不敢忽也千万至恳闻少嘉为贡曲折甚强人意此亦一大几会惜渠辈伎俩止此不能乘势立作也此间斗海殊不闻事不知近事复如何耳子约不及别状意不殊前熹来此日间应接衮衮莫夜稍得闲向书册则精神已e思就枕矣以此两月间只看得两篇论语亦自黄直卿先为看过参考同异了方为折中尚且如此渠昨日又闻兄丧归去此事益难就绪矣近年百念灰冷只此一事庶几少慰平生之愿今又如此亦命矣夫因毛掾告有便附此未能究所怀惟千万为道自重因便数频寄声为幸潘叔介书来云老兄能书太字书中得一二字幸甚幸甚不宣
荆州久不闻问遣人去亦未叩传其政甚伟不知果如何也
答吕伯恭
昨日方以书托毛掾附便未行今晨人还忽领手字把玩无鞠部芍也但闻尊嫂复不甚安何乃如是计今服药调理亦当平复矣诲谕数事极感念学中向来略为说大学近已终篇今却只是令教官挑覆所授论语诸生说未到处略为发明兼亦未尝辄升讲坐浸官渎告如来教所虑也但只如文翁常衮之为区区志愿止於如此耳政事固欲简静但今时仕宦之人不务恤民多是故纵吏胥畏惮权豪凡有公事略加点检无不坐此二病者势不得已须差择一二根治此外则~不敢有毫之扰财赋适诸县皆不得人弛废殊甚为丞佐所迫亦不免追人吏监禁断遣然思为县者亦岂不欲了办财赋见知州郡何苦如此逋慢想亦是有做不行处每握笔欲判此等文字未尝不慨然太息乃知真是腐儒不敢讳人指目也赵守规模具在但终是意思不如此自使不行然亦恐官私俱竭政使人存政举亦未必能为可继也此事可虑真是使人不忍所以急欲丐去非是苟求自佚亦是下不得如此毒手也见为星子县讨论经界添税重定旦夕申乞蠲减得三五百疋和买未知朝廷肯相从否此为益殊不多然亦胜於不减耳所恳漕司者乃是上供余米两漕近皆相许但未得明文拨下耳盖本军年额秋m四万六千石而上供四万石余六千石漕司桩管在军往往亦催不足其见催到者本军既不敢支漕司又无所用但陈腐积压消折见欠数而本军官无支给并是额外加耗巧作名色取之故今欲从漕司乞此余数科拨在军应副军粮然亦仅可供四五月之用其他依旧须自办也平生读书要作如何利益底事今到此此等事便做不得中夜以思实不遑安处每诵韦苏州句云身多疾病思田里道有流亡愧俸钱此中百姓倏来忽往更无固志未尝不低徊愧叹也寄居积俸只是初到有以本身料钱为诣者量与逐月带支所费不多他如见任官员使臣在满当去而未支者亦量事制宜不敢一例放行亦不敢一切不恤也修造事学中二祠只是因旧设像别无地步可起造其他方作得刘凝之庵亭并门凡此等皆用初到送代者折送香药及逐月供给中不应得者桩管为之不敢破使官钱至如前书所说卧龙庵又自用俸钱亦不敢破此钱矣园中蓬蒿没人尚未能芟除何暇及他事耶求去之说如前所云又以衰病之余精力耗损每对吏民省文案或至坐睡不惟有所不堪亦恐吏辈乘隙为奸贻患千里故欲急去且承喻之及故悉具报如此只得勤尊虑也有未当理处却幸垂教所深望之前书恳作五公祠记计今可以抒思矣因来千万早寄示为幸盖已具石恐熹或去此又不能得了耳承教未期千万加意调卫以取十全之安至望
答吕伯恭
数日前毛掾人行附状想达比日庚伏暑盛窃计尊体日益清安矣熹eg短拙支吾不行已遣人上减税之奏并以奉祠请於诸公矣其鸣甚哀恐必可得不然亦须再请以得为期也熹向尝拜书以五贤祠记为恳後来不及遣行而尝因书申恳昨偶检故书得此恐後书首尾不见今以纳呈幸为出数语为赐也近得荆州书已许为记三先生祠若得老兄之文与之并传真此一方之幸也五贤欲作五君子如何更告诲谕然此文大概当以教官为主盖刘李之祠本杨元范所立今但增数公耳不欲掩其善且近以此着於荐书不可於此有异同也切幸留念去意已决他无可言亦不及作叔度昆仲书因见烦致此意子约亦不殊此塾已成e未亦不及与之书告呼来喻之辨志录偶不带来欲令塾写一本并告语之也尊嫂所苦当已向安矣暑气未衰更冀加意珍重不宣六月十八日熹顿首再拜上状伯恭参议直阁太着契兄坐下
子约不及别书塾在叔度处只令就学书馆亦幸可否更在尊意裁度也适又领四月三日所寄郡吏书不及作报也
答吕伯恭
便中屡拜状当一一关彻矣比日清秋伏惟尊候万福但久不闻动静悬想不可言向来所苦今当洗然矣愿更加意饮食起居之节以寿斯文区区之祷非独朋友之私情也熹在此不乐求去不遂无以为计近因辄用子奏蠲租事为廷议所折己申省自劾矣祠禄不敢冀只得罢逐而归亦为幸甚也郡事得同官相助近却稍不费力但所治无非米盐挞之事殊使人厌苦得早去真如脱芬踩暧窬共幻獾射此亦仁鸟增逝之秋矣前书拜恳记文千万勿拒便付此人以来为幸千万至祷因遣人吊叔度草草附此
答吕伯恭
久不闻动静不胜悬仰比日秋凉窃计尊候益轻健矣熹昨恳求盛文以记五贤祠事想已蒙念得早示及为幸恐熹去不及刻矣又尝附隆兴书褡釉冀杈义补足横渠说定本欲与隆兴刻板亦乞为子约言早付其人或径封与彼中黄教授可也千万留念至恳至恳今日释奠处见杨教授说有便亟作此不暇他及亦不暇作叔度昆仲书幸为致意塾亦不及书只乞唤来以此示之余惟为道自重为祷
答吕伯恭
熹昨拜书以五君子祠堂记文为请屡辱教字都未蒙喻及可否之意窃观书札语意似已不妨出此数语以慰一方学者之望况发明前贤出处之意又高明平昔所以自任之重乎非专出於鄙意也濂溪祠记荆州已寄来矣已属子澄书而刻之旦夕刻成即寄但所请窃望便为留意及熹未去得之幸甚石谨具矣俟俟至恳至恳熹上覆塾子时乞呼来戒教之为幸熹又拜恳
答吕伯恭
久不闻问正此驰情忽奉手告窃审尊候日益轻安喜不可言子澄适亦在此相与庆忭也尊嫂所苦亦喜向平湖中医药计不难致也熹前日所请只乞减星子一县偏重税钱及减和买三二百匹耳此未足以慰益上下之望前日度力量恐不能有以加且尔粗塞责耳请祠已并上甚恨闻教之晚然衰病疏拙实非所堪势不得不为此也李峄之事漕已烛其妄昨亦宛转附之但恐此人前路复有p张不得不移书朝列一二故旧使之闻之非有咎漕意也通书初实甚懒近因申请减税己例与之矣凡此随俗渐乖宿心势岂容久住只有力恳而去他皆不暇计也子约不及别状意不殊此余惟为道千万自爱不宣
答吕伯恭
僭易拜问尊嫂宜人向来闻不安今想亦平复矣子约老友未及别书前便奉问达否比读何书所进想日超诣因来及之涤此尘坌幸甚熹此来不得读书r次觉茆塞至於平日疾恶之心施之政事亦不免有刻急之讥无复裕和平之气甚可惧也不知所闻如何幸有以警之熹再拜上问
熹汨役吏事心力益衰前书记得有数事致恳今皆忘之幸检看一二还报也
答吕伯恭
昨闻尊嫂宜人奄忽丧逝深为惊愕即欲遣人致慰问而未暇及便中乃辱手书讣告益愧不敏窃惟伉俪义重痛悼难堪然尊体未尽平复深宜节抑以慰友朋之望也熹黾勉於此恰已半年求去不得深以为挠自秋中得报即欲再请而诸公皆以为虽大臣故老典藩亦必期年而後敢请意若以犯分僭越为咎者是以迟迟又以秋来若不甚大病作书恳请虽极谆谆觉得亦有难说处不免少忍u冬以应期年之说庶几得之今亦托人先达此意逼岁通贺正书时便并遣也前此或恐有不相乐者或相中害此亦无如之何任其弹射不能如此切切顾虑也郡事比亦甚简静秋间以两县破坏不免暂易其人即日词讼便减什七八今或至当日而无讼者亦缘略I去一二乱政生讼者之故戒令劝率民间亦肯相信如中间举行别籍异财之令父子复合者数家此缘子澄力劝下令初恐其未必从令不谓其能尔也但财计全仰商税盈虚之数系於风水非人力所及近以风故亏欠甚多亦殊可虑耳文字亦稍得功夫整顿随分有应接但终不似在家专一耳亦为黄生归去无人相助颇觉阙事也子约书致盛意欲得语解定本此亦有欲修改处今日纳二册余却续寄也但闻又欲修定向来所集告且斟酌不可太用精力也熹解中有未安处望口授子约一一录示千万千万或呼塾子来令受其说子细写来亦幸此子在彼如何进见之际幸痛加教戒使知有所畏忌为幸叔度比日为况如何前已遣人吊之尚未还也昨得其书自言於佛学有得未谕是否计亦当有以处此顾乃不堪何也子寿得书云欲往见今已到未耶向见所集诗解出车篇说戒严之日建而不洳恢此有何证幸见教若果有证说文义殊省力也其间亦有数处可疑今不尽记大抵啡胪饫匆謇硖多又要文势连属不免有强说处不知近日看得如何亦望垂喻也此有周彦诚之书甚富比借得一二而不暇细读大抵多出臆见然恐其间有可取处也世有麻衣心易者亦出此间人所造尝见之否九日尝登紫霄o顶昨日又到陶翁醉石处过简寂开先而归山水之胜信非他处所及尚恨拘系不得恣游又恨不得贤者之同也今遣此人附状奉问并有赙礼具别状幸视至余惟以时自重因风时枉教督只口诸生令子细写来为幸
答吕伯恭
子寿相见其说如何子静近得书其徒曹立之者来访气质尽佳亦似知其师说之误持得子静近答渠书与刘淳叟书却说人须是读书讲论然则自觉其前说之误矣但不肯翻然说破今是昨非之意依旧遮前掩後巧为词说只此气象却似不佳耳立之写得伊川先生少年与人书三四幅来规模气象合下便如此大了决非人所能伪作已托渠摹勒来此刻石矣云藏赵德庄俜阶蛹乙步袂衣家槐救ゼ刻康节手笔数纸旦夕可先寄也尤延之已寄五贤祠记来矣旦夕刻就寄去今日见刘生策卷後语令人心胆堕地奈何奈何
答吕伯恭
昨专人拜状奉慰当已达矣叔度人来领近书甚慰比日冬温伏惟履兹阳复起居益轻安矣击强之戒固知如此鄙性疾恶终不能无过当处毛掾之於建昌亦正坐此而有甚焉者虽已遣官慰喻租期检旱伤然终不能无愧於已病之民比复申省自劾矣去留未知竟如何然意绪益懒无复好况诗说前已纳上不知尊意以为如何闻所着已有定本恨未得见亦可示及否鄙说之未当者并求订正只呼塾子来面授其说令录以呈白而後遣来可也桐乡志文质实平无所为作文字利病不足言正足以见养德之效甚幸甚幸顾深自病其年益衰而气愈厉未知可以进此否也近作两记纳呈可发一笑耳初请诸贤祠记蒙见喻不欲劳心不敢固请今见此志乃恨其请之不力然叔度却报云有意为记卧龙山居此固甚幸然今事又有大於此者敢以为请别纸所具白鹿洞事迹是也幸赐之一言非独以记其事且使此邦之学者与有闻焉以为入德之门则此惠深矣厚矣千万勿辞仍愿亟以见寄恐劾章忽下不得竟其事也郭功父旧记纳呈向怪前辈多靳侮之果不虚得也荆州近寄一诗来读之令人感慨今亦录去渠以信阳事甚不自安叔度子约书云都下诸人颇不直果如何然世间人口无真是非未知果孰为是也叔度人卟荽瞬荒芫克欲言千万为吾道自重不宣十一月七日熹顿首再拜上启伯恭冲佑直阁大着契兄侍史
复有专人随叔度人去令候得白鹿卧龙记文而归幸一挥付之千万建阳人来闻欲X新文海此本已传出耶甚恨未见向机仲许寄其目亦未得也靖康间有处士陈安节召对授通直郎崇政殿说书者今史录中有其事否幸子细批喻其子弟见属叙述以不知其本末不敢作也千万留念熹又拜
答吕伯恭
人还领所报书得闻尊体日益轻安而来书字画又足为验幸不可言记文之赐尤荷垂念思致笔力盖不减未病时也此又慰幸之甚者既以为贺又以为谢也但鄙意有少未安处别纸上呈幸更为详酌示报此已砻石只俟定本即托人写刻也并山而东地势略是如此但此处已是山麓自郡城望之北多而东少不知别当如何下语或云东北入庐山下不知可否又率损其旧十三四今亦不见得旧来规模广狭但据地基则亦略是如此恐此语说得亦太牢固不若为疑词以记之如云度损其旧七八如何又此役乃星子令王仲杰董之亦欲特附名其间以传久远并望因笔及之也其人老成忠厚民甚爱之此不必言但欲知之耳洞主命官事记亦见之决非僻书但此无书可检耳此类传疑正不必深说也诲谕数条极荷爱念但前日未得弑间已再申矣又因地震之变心目不安不免具奏乞降付三省密院此亦面生或恐触忤憎嫌因得遂请也未去以前郡事一日不敢废但终是心意自懒觉得难勉强耳更看弑ㄈ绾尾坏们爰吹比缢教也治财太急用刑过严二事亦实有之盖州郡用度犹可支吾最是上供纲运拖下两年不起令人坐卧不安不得不紧急然比之他人已了稍可处无不放过若更着即倒却入州县矣传者之言似为建昌而发便是向来自劾事初以此县不办令户掾往代之此公性质薄作事不无过当初盖亦虑之但以无人不免再三丁宁而遣之到彼果然过甚大失民和亟遣签判亲往慰喻然後粗定此则选择不精戒喻不详之罪今已令其还矣但此县便觉无分付处挠不可言来喻所谓未斟酌者可谓切中其病少俟讼竟事经宪司当以尊意开喻之也士人犯法者教唆把持其罪不一但後来坐法结断赃罪为重耳然亦但送学夏楚编管江州其人经赦便计会彼州官吏违法放还今日到家明日便陪涉宗室教唆词讼为人所诉复追来欲挞之而同官多不欲者只决却小杖数下再送他州亦不为过也弊政固多\脱至此一事往来之人虽有苦口见规者问於道途无不以此事为当也判语之失诚如所喻前亦觉之但已施行无及於改耳其所争者乃是一人与妻有私而共杀其夫暑中系狱病死而此宗室者乃认为已仆而胁持官吏禁近十人在狱u年不决势不得已须与放却但一时不胜其忿故词语不平至此耳诗说昨已附小雅後二册去矣小序之说未容以一言定更俟来诲却得反复区区之意已是不敢十分放手了前谕未极更须有说话也恐尊意见得不如此处却望子细一一垂谕更容考究为如何逐旋批示尤幸并得之却难看也近看吴才老说胤征康诰梓材等篇辨证极好但已看破小序之失而不敢勇决复为序文所牵亦殊觉费力耳所欲言者甚多亟遣此人未暇详布正远千万为道自爱塾子更望时赐诲饬令不至怠惰放逸为幸千万至恳欲f此有人令其挈妇还家叔度书来又似留其就学二者之计未知所处不知尊意以为如何此人咝冶及韩丈何为忽有此命此未见报不知果为何事今想已行矣不知却归何处後便当致书也正月四日上状不宣熹顿首再拜上状伯恭冲佑直阁大着契兄坐下卧龙庵记闻已蒙落笔愿并受赐也钦夫寄一诗来当并刻之耳信阳事诚如来诲然此言非独钦夫当佩服也在於戆拙所警多矣叔昌书中有数语可发一笑子约书中所论却望喻其当否也熹又覆今日得蕲州寄来王信伯集并语录读之骇人此洞记所为作也然以一噎而废食又似过当故愚意欲明者更加意也恐後人观之复如今之视昔也
与东莱论白鹿书院记
当是时士皆上质实实则入於申商释老而不自知祖宗盛时风俗之美固如所论然当时士之所以为学者不过章句文义之间亦有浅陋驳杂之弊故当时先觉之士往往病其未足以明先王之大道而议所以新之者至於程张诸先生论其所以教养作成之具则见於明道学制之书详矣非独王氏指以为俗学而欲改之也【王氏变更之议荣公初亦与闻】王氏之学正以其学不足以知道而以老释之所谓道者为道是以改之而其弊反甚於前日耳今病於末俗之好奇而力主文义章句之学意已稍偏惩於熙丰崇宣之祸而以当时旧俗为极盛至当而不可易又似太过且所以论王氏者亦恐未为切中其病也
明道程先生【止】卑忠信而小之也
世固有忠信而不知道者如孔子所称忠信而不好学者伊川所议笃学力行而不知道者是也然则王氏此言亦未为失但不自知其不知道而反以知道者为不知道此则为大惑耳其以忠信目明道以为卑明道而小之则可以为卑忠信而小之则不可盖以忠信对知道固当自有高卑大小之辨也
关洛绪言止盍思所以反之哉
程氏之言学之本末终始无所不具非专为成德者言也今此语意似亦少偏兼於上文无所系属
政使止於章句文义之间止三代之始终也
三代之教自离经辨志以後节次有进步处是以始乎为士而终乎为圣人也今但如此言之则终於此而已恐非三代教学之本意也
自有此山以来止亦君子之意也
所谓与日月参光者不知何所指更望批喻其曰区区F之者又恐卑之已甚有伤上文浑厚之气如马伏波之论杜季良也兼此役本为发明先朝劝学之意初不专为F之今但得多说此边意思出来而略带续其风声之意则事理自明不必如此骂破也鄙意欲如第一段所论引明道子後即云不幸其说不试而王氏得政知俗学不知道之弊而不知其学未足以知道於是以老释之似乱周孔之实虽新学制颁经义黜诗赋而学者之弊反有甚於前日建炎中兴程氏之言复出学者又不考其始终本末之序而争为妄意躐等之说以相高是以学者虽多而风俗之美终亦不迨於嘉佑治平之前而况欲其有以发明於先王之道乎今书院之立盖所以究宣祖宗兴化劝学之遗泽其意亦深远矣学於是者诚能考於当时之学以立其基而用力於程张之所议者以会其极则齐变而鲁鲁变而道矣此语草略不文而其大体规模似稍平正久远无弊欲乞颇采此意文以伟辞不审尊意以为可否若只如所示却恐不免有抑扬之过将来别生弊病且将尽变秀才而为学究矣盖此刻之金石传之无穷不比一时之间为一两人东说西话随宜说法应病与药也
答吕伯恭
人至辱手书得闻春来尊体益轻健放杖徐行又有问花随柳之乐甚慰记文定本辞约义正三复叹仰已送山间属黄子厚隶书到即入石矣钦夫竟不起疾极可痛伤盖缘初得疾时误服转下之药遂致虚损一向不可扶持从初得疾又缘奏请数事例遭遣却而同寮无助之者种种不快而然虽云天数亦人事有以致之此尤可痛耳熹前月初遣人请祠至今未还今又专人再恳势必可得只俟命下便自此便道一过长沙哭之也诗传已领小雅何为未见此但记得曾遣去即不记所附何人或已到幸早批喻也纲目此中正自难得人写亦苦无专一子细工夫所修未必是当请更须後也雷频失威之喻敬闻命矣诸喻皆一一切当谨当佩服但小序之说更有商量此人亟欲遣请祠者不欲稽留之别得奉扣耳塾蒙收拾教诲感幸不可言望更赐程督文字之外因语及检束身心大要幸甚幸甚子寿学生又有兴国万人杰字正纯者亦佳见来此相聚云子静却教人读书讲学亦得江西朋友书亦云然此亦皆济事也SS作此未及详唯为道珍重
答吕伯恭
久不拜书适潘复州来略闻动静粗足为慰比日春晚清和伏惟尊候万福熹祠请竟未闻命昨再遣人亦无消息不知何故如此此心已去住此殊无好况百事皆鏊淝课一日必葺之计终是无十分功夫吏民知其不久亦不驯服倍费心力驾驭细思何苦造此恶业以此思归益切不知所以为计也荆州之讣前书想已奉闻两月来每一念及之辄为之泫然朋旧书来无不相吊吾道之衰乃至於此为将奈何得江西书传闻其柩已径归魏公坟所y葬矣昨遣人致奠亦未归未知端的也江州皇甫帅之子岁前至彼见其未病时奏请多不遂且多为人所卖中语亦不与之团教义勇亦不与支例物钱放散之日人得五百金而去以此上下之情不甚和辑驯致疾病端亦由此益令人痛愤又以知今日仕宦之不可为也但其身後所上遗奏乃为人摹刻石本流传四出极为非便或云是定叟意其不解事不应至此殊不可晓也遗奏想已见之更不录去想闻此曲折亦深为慨然耳洞记专人托子厚隶书未到甚以为挠然虽去此同官必能为成其事也十八日已入院开讲以落其成矣讲义只是中庸首章或问中语更不录呈也向来所喻诗序之说不知後来尊意看得如何雅郑二字雅恐便是大小雅郑恐便是郑风不应概以风为雅又於郑风之外别求郑声也圣人删录取其善者以为法存其恶者以为戒无非教者岂必灭其籍哉看此意思甚觉通达无所滞碍气象亦自公平正大无许多呋シ蚜ΥΣ簧蟾呙骶挂晕如何也得韩丈上饶书及尤延之书皆令劝老兄且屏人事损书册专精神近医药区区之意亦深念此幸更於此少留意焉千万之望学者之来略随分量接之不可更似前日命题改课为此无益而有损也塾子在彼不能无望於此然不敢以私计妨此至情尤当蒙见亮耳因杨教授遣人草此为问子约老友不及别书前日书尾之戒甚有警发近日更不敢申请已忍却一两事但惜乎闻命之晚耳
答吕伯恭
元范人叱惺肿只裎疟热兆鹛逡媲峤∥慰之剧又承诲谕数条尤荷爱念信後雨余蒸c伏惟玩心有相起处享福熹自被报闻之命不敢复有请但前日妄发本蕲密赞圣聪明日乃闻降付後省不密失身从是始矣然业已致身事主生死祸福惟其所制非已所得专也此间只有三五担行李及儿甥一两人去住亦不费力但屏息以俟雷霆之威耳前日如自明诸人文字及近习者皆不降出此乃付外又不可晓区区愚忠犹不能无冀幸於万一耳钦夫之逝忽忽半载每一念之未尝不酸噎同志书来亦无不相吊者益使人慨叹盖不惟吾道之衰於当世亦大有利害也自向来人还至今不得定叟书今日方再遣人往致葬奠临风哽怆殆不自胜计海内独尊兄为同此怀也援笔至此为之泪落痛哉痛哉祭文真实中有他人所形容不到处叹服今此人去亦有一篇谨录呈盖钦夫向来尝有书来云见熹诸经说乃知闲中得就此业殆天意也因此略述向来讲学与所以相期之意而叹吾道之孤且穷於钦夫则不能有所发明也盛文所叙从善受言使言者得自尽施於褊狭所警尤多平日亦知敬服渠此一节而不能学今老矣而旧病依然未知所以药之也不唯如此近日觉得凡百应接每事须有些过当处不知如何整顿得此身心四亭八当无许多凹凸也耐烦忍垢之诲敬闻矣今大纲固未尝敢放倒但不免时有偷心以为何为自苦如此故事有经心而旋即遗忘者亦有不敢甚劳心力而委之於人者亦有上说不从下教不入而意思阑珊因循废弛者此两月来既得不允指挥不敢作此念又为狂妄之举备窜谪尤不敢为久计身寄郡舍而意只似燕之巢於幕上也言事本只欲依元降指挥条具民间利病亦坐意思过当遂杀不住不免索性说了从头彻尾只是此一个病根也狱讼极不敢草草然见人说亦多过处乃与塾子所论诸葛政刑相似然欲一切姑息保养奸凶以扰良善而沽流俗一时之誉则平生素心深窃耻之亦未知其果如何而得其中也所论荆州从游之士多不得力此固当深警然彼犹是他人不得力今日循省乃是自己不曾得力此尤为可惧也不知老兄看得此病合作如何医治幸以一言就紧切处见教千万之望子寿兄弟得书子静约秋凉来游庐阜但恐此时已换却主人耳渠兄弟今日岂易得但子静似犹有些旧来意思闻其门人说子寿言其虽已转步而未曾移身然其势久之亦必自转咚级旌讲论时是甚气势今何止什去七八耶元范立碑之说向曾见告尝语之云熹固不足道但恐人笑老兄耳意其已罢此议不谓乃复为之闻之令人汗下幸已蒙喻止必且罢休矣平生性直不解微词广譬道人於善故见人有小失每忍而不欲言至於不得已而有言则冲口而出必至於伤事而後已此亦太阳之余证也塾书说近建家庙立宗法此正所欲讨论者便中得以见行条目子细见教为幸白鹿书院承为记述非惟使事之本末後有考焉而所以发明学问始终深浅之序尤为至切此邦之士蒙益既多而传之四方私淑之幸又不少矣谨以十一本投纳书凡内一本装F与濂溪祠堂记为对又有杂刻数种并往伊川先生与尹和靖者可背作一卷此人亟行不暇也然伊川先生才说病便有药和靖却似合下便作死马医此道之传真未易以属人也观书实非养病所宜若不能已当有以程之日读若干以下也因人往永嘉督新签赴任附此其人姓薛名洪不是士龙之宗族否中间旱甚田几不可耕今幸数得雨然c蒸未解亭午挥汗未能尽所欲言惟千万为道自重不宣
令子想日佳茂周子充遂参大政不知尝有以告之否至此若复喑默则更无可说不知其计安出也此专遣人至叔度处令便归告早批数字或口授子约见报盖至彼问儿妇消息望其速还也
答吕伯恭
承局叱惺榈梦疟热兆鸷蛲蚋Ｏ腹郾试又比前日不同深以为慰熹前被不允指挥今已三月方始再上祠请适此旱灾祈祷未能感格今早禾已不可喝舾数日不雨即晚禾亦不可保观此事势必致大段狼狈遂不敢言去只得竭尽驽力若自以旷败抵罪则无可奈何耳窃观事势万一不稔即军食所须是第一义而後可反赈恤已多方擘画未知其济否如何切幸因风有以见教於其思虑之所不及者幸甚幸甚囊封付出乃邸吏云尔方窃?之当时诚亦轻发然今已不可悔矣积其诚意待时而发固所当然但恐如谚所谓今年自家雪里冻杀不知明年甚人吃大挡煌卸言之痛心苦事苦事谨密之戒乃今闻之初但不敢以草本示人及与人说其中所论不谓乃并此题目不得泄漏也数年前风俗尚不如此自今当深戒之耳既云有调护者即是尝有谴怒之意亦幸密见告也近缘旱虐百事放又觉得雨露太胜雪霜然亦且得如此前日诚有过当处也二陆後来未再得信夯姆郊蔽聪厩踩宋手子静欲来游山闻此中火色如此又未知能来否耳立庙等事甚善他时修定当得求教也康节刻成甚久何故不曾寄去耶今往五本他刻恐欲分人亦各并致一二也塾不知果能渐解事否人家後生只得自有意做好人便有可望此郎正坐无此根本使人忧心耳今令归乡应举临行更望丁宁之也试罢略令此来有可见教书不能尽者幸以语之但恐亦不是寄附处耳知看书不多甚善诗不知竟作如何看近来看得前日之说犹是泥里洗土块毕竟心下未安稳清脱便中求所定者节目处一二篇一观恐或有所警发也尤延之见祭敬夫文以为意到而词语不若平日之温润鄙意亦颇疑其如此渠令深劝且省思虑意甚拳拳也新参近通问否大承气证却下四君子汤如何得相当然尚幸其不发病耳老兄与之分厚须痛箴之吾辈与百万生灵性命尽在此漏船上若唤得副手稍工不至沉醉缓急犹可恃也再去长沙人未咔叭找虮阌肿魇橛攵ㄛ怕灾率⒁庖佑胨到袢涨腱舯闶欠钚芯捶蛞沤涞谝灰迨笔蔽鹜此心而充扩之则甚善老兄因书更自劝勉之为佳耳承教未期临风引领千万为道自重
答吕伯恭
久不辱问向仰良深比日秋雨稍凉伏惟尊候万福熹夏秋以来以旱缕盱奔走日日暴露不得少休既无所效又不得不为夯闹备郡小财匮无擘画处日夕究心遂发心疾上炎下潦势甚可畏已急遣人呼二儿及约子澄恐有不测无人主宰既而饮药仅得少定又苦脚跟痛不能履地此两日方能移步然亦终未脱然郡中赈助检放等事却已稍有绪但军粮无所指拟不免具奏祈哀并以衰病之实丐求罢免未知复如何但欲退缩省事以俟终更而事势驱g有不自由者今且信缘未知果安所税驾也夏秋以来今日方得竟日之雨民间遂可种麦莳蔬庶几有以系其心志而不至於流移此後公私多方接济到得春来则麦可食而无所事矣但其间日月尚多又未知果能如人所料否耳其间随事措置曲折甚多未暇一一求教所幸民间却稍相信乡村士人有事便可来说上下之情稍通官吏不敢十分相罔凡事省力但一味无钱没撰处耳今日见省符并致文字有相及者此固不足为重轻亦殊可笑也比来计益轻健诗说可见示一二大节目处否不似诗说又被人传印也别有论着可见教者勿吝幸甚子约不及别书儿辈计今日方终j度後月十间可到此也所欲言者甚\急遣此人不暇正远惟千万保重不宣
长沙人至今未还亦不得明信令人悬心耳子寿兄弟久不得书子静欲来想以旱故未必能动旦夕或遣人候之也自明之亡极可痛惜天亦为此曹复雠也耶不可晓
答吕伯恭
昨专人去拜状想达比日秋冷伏惟尊候万福熹强勉於此精力日衰大抵罔罔如梦寐间度日耳夯牟坏貌痪心然亦失前忘後不成伦理告归已三请未知可得否方以为忧近再得大农曾丈报云必可得幸甚不知今司命下未也大儿来自里中雎如故令诵程文仅能记三两句耳数日乡间寂然必是又遭黜矣且令往挈妇孙归家但恐自此远去师席愈益怠惰奈何此中事渠亦略能言之偶作书多心忡目不能详布昨日答胡伯逢书戏语之云元来禹稷如此不好做今日作此又思尊兄之病未必不为福也子约老友承书多感病倦不及别状正远千万加意摄理以慰远怀幸甚幸甚
答吕伯恭
久不奉问向来微恙计已平复矣着庭议幕之命相继而下殊不可晓不知果强起承上意否熹衰病日益昏耗恐不堪郡事目下民间虽未告饥然盗贼颇已有端日夕忧窘不知所以为计惟望祠请之果遂耳昨曾丈报甚的既而复不然造物之意果难测也陆子寿复为古人可痛可伤不知今年是何气数而吾党不利如此也赵景昭官满过此甚E意思甚好今日如此等人亦难得也塾到复何如近得叔度书似未许其归此番破戒差人借请糜费公私不少若不成行不惟枉费向後恐亦无人可使转见费力幸为一言及此令其早归为望元范归偶连日冗甚夜作此书未暇他及惟千万为道自重
与吕伯恭
熹近因塾行已拜状今日求得西山地黄五斤恰毛掾有便谨以附内向见塾说药裹所须也冗甚目昏不容他及十月九日熹再拜
子约不及别书曾丈闻已过京口欲遣人致问尚未暇也但所报祠请殊不效耳
与吕伯恭
再祭敬夫之文语意轻脱?亦觉之则已不及改矣诲谕之意微婉深切铭佩何敢忘也弘大平粹四字谨书坐隅以为终身之念禀赋之偏前日实是不曾用力消磨岂敢便论分数然自今不敢不勉更望时有以提撕警策之也专此布谢言不尽意
熹既不得去景望之事可以为法值此灾伤恐有合理会事不得不通政府书然非甚不得已亦不敢发也此间幸亦无大龃龉诸司颇亦相悉泉司近为奏请减得三县人户木炭钱二千缗殊非始望所及却是漕司不识好恶虽当予者或反夺之前日作书已大骂之复思老兄之言且忍须臾只细与条析事理庶几其或悟耳
与吕伯恭
久不拜状日以驰情此闻已遂祠官之请良以为慰即日霜寒伏惟尊候万福熹黾a於此再见岁晚祠请未报然去替只百余日今亦不复请矣幸再乞旱余m米已尽得之所遣人犹未还而己被堂帖之命计此周参之力为多也得此不唯军士得食官吏免责民间亦免将来县道预借之扰上恩此为厚也赈济当自元旦举行民间岁前有阙食处稍已赈济之但闻颇苦乏钱此则无如之何然见修江堤役工买木亦足以散钱於民间但不多耳子寿云亡深可痛惜近遣人酹之吾道不振此天也奈何奈何钦夫遗文见令抄为其间极有卓~不可及处然亦有旧说不必传者今便不令抄矣每一开卷令人惨然只俟解印径往哭之小泄此哀也遣人迓子重草草附此此亦是小三昧矣未即承晤惟千万为道自重不宣
答吕伯恭
熹幸粗安已遣人迓子重至即合符而行矣赈恤之备粗有支吾奏请数事悉蒙朝廷应副衰拙之幸大抵今岁江东诸郡放旱分数稍缘此民间未至流徙此间诸县乡村四十里置一场粜官米及劝喻到富民米谷元日初粜殊未有来籴者以赏格募得三家米近二万石赈济当得官者四人而饥民受惠不少矣然今未敢散须俟深春也昨杨教授人还领至日批示具晓至意不复有他请矣子寿之亡极可痛惜诚如所喻近得子静书云已求铭於门下属熹书之此不敢辞但渠作得行状殊不满人意恐须别为抒思始足有发明也毛仲益自江西来逼岁方领前此所惠书已久犹足慰意又得细询昨来动静如着书日有课程甚恨未得一窥草藁然朋友之论多以为病中未可劳心深不欲老兄之就此编也大事记想尤奇尤有益然尤费力此更望斟酌也二书告令人录一二卷多发明处见寄甚幸只送潘卿处令付郡吏以来汝昭过此小E渠当时自合请祠此行极费力於义亦觉未安不审尊意以为如何因奇卿人还附此雪寒手冻未能详悉惟益自爱以慰持望
答吕伯恭
熹在此支撑甚费力子重不来已遣人通吴守书速其来矣境内目今幸未至流殍未知将来复如何但愿早去庶免疏脱耳即今觉阙雨若更数日如此即可虑也少恳向来刘枢之亡以其儿女为托今其女年渐长未有许婚之所来议者多往往未满人意不敢轻诺与平父议恐今年新进士中有佳士老兄所素知者得为物色一人报刘氏与之定议平父欲自拜书专人致恳幸与留念推择使其家得佳俣熹不孤逝者之托千万幸甚幸甚此书恐未遽达不复他及正远惟以时加卫幸甚幸甚子约不及书叔度亦然并烦为道意塾子望时赐检责不至怠惰为望
答吕伯恭
便中伏奉近书笔轻利视前有异深以为喜比日春和伏想日益佳健熹疾病幸不至剧饥民亦幸未至流徙军食想可支吾比连得雨雪麦秀土膏人情似有乐生之望矣子重不来可恨吴守度t月初可到到即合符而南矣去年之旱非常幸赖朝廷留意得早诸处奏请悉皆应副故得不至大段狼狈此於国计所损几何而其利甚博此间即是周参政调护之力为多也钦夫遗文俟抄出寄去子静到此数日所作子寿理铭已见之叙述发明此极有功卒章微婉尤见用意深处叹服叹服子静近日讲论比旧亦不同但终有未尽合处幸其却好商量亦彼此有益也诗说大事记便中切幸垂示子约不及别书意不殊前正远切冀为道自重
答吕伯恭
自顷谋归即无暇春问而辱书至三四感慰不可言近书报及饮食衣服已不须人尤以为喜吾道之衰日以益甚天意亦不应如此之恝然也比日庚暑伏惟尊候益轻健熹一出两年无补公私而精神困弊学业荒废既往之悔有不可言者自去年秋冬灾伤之後不能求去以及今春遂有江西之命又俟代者至t月二十七日方得合符而归初欲乘此一走长沙自彼取道分宁往还甚径寻以女弟之讣悲伤殊甚谊不可以他适遂罢前议赞後只走山南山北旬日拜谒濂溪书堂而归以四月十九日至家虽幸悉肩又苦人事纷冗老幼患病未能有好况然大⒁咽侨肭辶咕辰缰幸拥乐锌粗杏咕醯镁伤涤蟹蚜Υβ约有薅┥跃跏で凹扑书亦须如此义理无穷知识有限求之言语之间尚乃不能无差况体之身见诸事业哉稍定从头整顿一过会须更略长进也子静旧日规模终在其论为学之病多说如此即只是意见如此即只是议论如此即只是定本熹因与说既是思索即不容无意见既是讲学即不容无议论统论为学规模亦岂容无定本但随人材质病痛而救药之即不可有定本耳渠却云正为多是邪意见闲议论故为学者之病熹云如此即是自家呵叱亦过分了须着邪字闲字方始分明不教人作禅会耳又教人恐须先立定本却就上面整顿方始说得无定本底道理今如此一⒒映馄洳晃禅学者几希矣渠虽唯唯然终亦未竟穷也来喻十分是当之说岂所敢当功夫未到则乃是全不曾下功夫不但未到而已也子静之病恐未必是看人不看理自是渠合下有些禅的意思又是主张太过须说我不是禅而诸生错会了故其流至此如所喻陈正已亦其所诃以为溺於禅者熹未识之不知其果然否也大抵两头三绪东出西没无提撮处从上圣贤无此辙方拟湖南欲归途过之再与子细商订偶复蹉跌未知久远竟如何也然其好处自不可掩覆可敬服也他时或约与俱诣见相与剧论尤佳俟寄书扣之或是来春始可动也敬夫遗文不曾誊得俟日夕略为整次写出却并寄元本求是正也詹体仁寄得新刻钦夫论语来比旧本甚不干事若天假之年又不应止於此令人益伤悼也刘家事极感垂念渠家为闲人来问者多颇费应酬又招怨怒亦欲早闻定论也塾子蒙招至钚锤倌看笞智懒甚向令写一二年大事记及他文字一两篇竟不写来不知竟能为办此否耳意绪本自不佳见此等事益令人叹惋奈何奈何子澄相聚月余意思尽好直至湖口渡头方分手也闻J中水潦疾疫死者甚\闻之令人酸鼻诸公直是放得下可叹服也未即承教引领驰情切冀厚自爱重以幸斯人
与吕伯恭
夏中潘家人还奉问无便不能嗣音良以向仰比日新秋已半天气渐凉伏惟尊体益胜健熹衰病如昨非但人事萦绊不得一意读书为恨比一至郡中郑守时已久病应接甚费力又放不下觉其精力凋耗而郡事不理诸司数有遣问劝其力请引去渠甚以为然未及用而已不起矣如此人材用之违其所长中道夭丧甚可伤也熹一出两年仙洲久不到前日方得一往会大雨竟日瀑水甚壮既而复霁遂得穷搜涧壑水石可观处非止一二悉已疏S而聚土累石为台以临之自此往游观赏益富不但如前日矣但恨不能致杖屦之一来论着当益有次第每书各得数段见教为幸比看文监目录无书者固不论其可检者尚有不能无疑处恨不得面扣其说当有深意也数时~无学者讲学便觉颓惰无提撕警策之助旦夕亦欲作一课程未必有益於人庶几自有益耳但塾子归家读书殊无头绪未有以处之因来幸有以教督之并令如何度此光也归自山中倦甚草草布此子约未暇别书亦不能异此惟千万自爱为祷
晦庵集卷三十四
<集部,别集类,南宋建炎至德佑,晦庵集>

[book_title]卷三十五
钦定四库全书
晦庵集卷三十五　　　　　宋　朱子　撰书
答吕伯恭问龟山中庸
龟山中庸首章之语往者盖以为疑钦夫亦深不取自今观之却未有病但集中云喜怒哀乐未发之际以心体之则中之体自见执而勿失无人欲之私焉发必中节矣此则不可
天地之所以位万物之所以育虽出一理然亦各有所从来玩其气象自可见龟山之语亦不为病如孟子语始终条理则亦岂不分别而言耶
达道达德一章婺本因有两达德字而脱去中间数句以故不成文理今以为胜严本是亦喜合而恶离之过耳
成已成物之道无不备故能合内外之道而得时措之宜盖融彻洞达一以贯之而然也然细分之亦有龟山之意但不当专以此为说却无总统耳
诚自成也此说恐是盖此是道理自然如此但人却只要诚之耳
尊德性一章龟山从上说下吕与叔从下说上盖无所不通
不尊不信此段未得其说向见伊川亦只如此说且当从之有说胜此乃可易耳
龟山中庸有可疑处如论中庸不可能不可以为道鬼神之为德等章实有病而来教所指却不为疵也
别纸
圣贤之言离合弛张各有次序不容一句都道得尽故中庸首章言中和之所以异一则为大本一则为达道是虽有善辨者不能合之而为一矣故伊川先生云大本言其体达道言其用体用自殊安得不为二乎学者须是於未发已发之际识得一一分明然後可以言体用一源处然亦只是一源耳体用之不同则固自若也天地位便是大本立处万物育便是达道行处此事灼然分明但二者常相须无有能此而不能彼者耳子思之言与龟山气象固不同然若使龟山又只道个致中和天地位万物育则不成解书矣释氏便要如此尝见其徒说李遵请某僧注信心铭其人每句大书而再注本句於其下便是只要如此鹘突也
中庸不可能明道但云克已最难故曰中庸不可能也此言贯彻上下不若龟山之奇险也龟山之说乃是佛老绪余决非孔子子思本意兼人之为道而远人不可以为道两句若如龟山之意则文理自不通但人悦其新奇不觉其碍耳若今人依本分做文字则而远人处下而字不得须下则字方成文理後面虽有求仁之说然其言自道言之自学者言之又似王氏说话道若果不可为则学者又安可求仁以为道若学者可求则不可为之说又赘矣枉费说词无益学者而反有害於义理之正不可从也向见李先生亦自不守此说又言罗先生陈几叟诸人尝以为龟山中庸语意枯燥不若吕与叔之浃洽此又可见公论之不可R矣吕与叔说道不远人处记得尽好可更检看鸢鱼鬼神两章却是上蔡说得通透有省发人处如此说虽是排着一片好言语然却无个贯穿处也
智仁勇须做有轻重看若言仁者必有勇则仁勇一而已岂有轻重若言勇者不必有仁则又岂可便言无轻重乎此三者天下之达德然遂人禀赋成就不同故有生知安行学知利行困知勉行之异然仁则浑然全体智勇固在其中生知安行则从容中道而学利困勉不足言矣其动以天圣人之事龟山此章若以上章诚者天之道言之则以字不为害若直指道体而言则以字下不得矣
近而不尊者谓何等事试举一二以证之要之此章说得常不快人意也
答吕伯恭
承喻整顿收a则入於着力从容游泳又堕於悠悠此正学者之通患然程子尝论之曰亦须且自此去到德盛後自然左右逢其原今亦当且就整顿收a处着力但不可用意安排等候即成病耳勿正之正其字义正如今人所谓等候指春秋传云师出不正反战不正胜用字之意亦正如此耳
别纸
川上之论甚当不逝之云极知非是然须如此说破乃可以释学者之疑耳
以修道之谓教为设教此固有诸儒之说以程子之言为为此而设教则恐微有牵合之弊大抵诸先生解经不同处多虽明道伊川亦自有不同处盖或有先後得失之殊或有一时意各有指不可强牵合为一说也修道之谓教疑只与自明诚谓之教之教皆同言由教而入者耳所谓以失其性故修而求复只是直解此文非有为此设教之曲折也故下文遂言戒慎恐惧及致中和乃修道之始终也近得侯氏中庸亦正如此说不知高明以为如何【先生自注云此说非是】
中和中庸如所论得之然中和之中专指未发而言中庸之中则兼体用而言
参前倚衡之说甚简当尹公云此只是收拾心令有顿放处此意亦好
艮背之用固在於止其所然能止其所乃知至物格以後事始学者还便可用否更告喻及也仁字之义孟子言心该贯体用统性情而合言之也程子言性剖析疑似分体用而对言之也其他已具别说如来喻之云固好然恐未为直截分明耳
学者推求言句工夫常多点检日用工夫常少今日此等人极多然或资质敏利其言往往有可采者则不免资其讲论之益而在我者躬行无力又无以深矫其弊方此愧惧今得来喻敬当桃跃告常所与往来者使自省察耳却是老成敦笃志行可保之人往往又却迟钝看道理不透求其有精神而醇者真难得耳
近看中庸古注极有好处如说篇首一句便以五行五常言之後来杂佛老而言之者岂能如是之U实耶因此方知摆落传注须是两程先生方始开得这口若後学未到此地位便承虚接响容易呵叱恐属僭越气象不好不可以不戒耳又注仁者人也云人也读如相人偶之人以人意相存问之言相人偶此句不知出於何书疏中亦不说破幸以见告所谓人意相存问者却似说得字义有意思也
答吕伯恭
泰伯夷齐事鄙意正如此盖逃父非正但事须如此必用权然後得中故虽变而不失其正也然以左传为据便为泰伯未尝断文身此则未可知正使断文身亦何害也
富而可求以文义推之恐只得依谢杨说伊川说虽於义理为长恐文义不妥帖似硬说也
上蔡本说学诗者不得以章句横在r中因有尧舜事业横在r中之说然则非为有其善之意矣窃疑此乃习忘养心之余病而遗书中上蔡所记亦多此等说话【如玩物丧志之类】此恐须更有合商量处不可草草看过也谁毁谁誉一章所论得之但只说得三代直道而行意思更有斯民也之所以六字未有下落疑斯民也是指当时之人而言今世虽是习俗不美直道难行然三代盛时所以直道而行者亦只是行之於此人耳不待易民而化也诸儒之说於此文义殊不分明却是班固景赞引得有意思注中说得亦好大抵圣人之意止是说直道可行无古今之异耳言誉而不及毁之意来喻亦善但毁誉两字更须细看誉者善未显而亟称之也毁者恶未着而遽诋之也试亦恐其将然而未见其已然之辞圣人之心欲人之善故但有所试而知其贤则善虽未显已进而誉之矣不欲人之恶故恶之未着者虽有以决知其不善而亦未尝遽诋之也此所以言誉而不及毁盖非全不别白是非但有先褒之善而无预诋之恶是则圣人之心耳
周教授语解诚如所喻愚意其笃实似尹公谨严过之而纯熟不及高明以为如何
新刻小本易传甚佳但R题不若依官本作周易程氏传旧尝有意凡经解皆当如此不以传先乎经乃见尊经之意汉晋诸儒经注皆如此也後见朋友说晁景迂亦有此论乃知前辈意已及此矣今日又得景迂语解亦有好处大抵北方之学经是近本实也
答吕伯恭别纸
上蔡尧舜事业横在r中之说若谓尧舜自将已做了底事业横在r中则世间无此等小器量底尧舜若说学者则凡圣贤一言一行皆当潜心玩索要识得他底蕴自家分上一一要用岂可不存留在r次耶明道玩物丧志之说盖是箴上蔡记诵博识而不理会道理之病渠得此语遂一向扫荡直要得r中旷然无一毫所能则可谓矫枉过其正矣观其论曾点事遂及列子御风以为易做则可见也大抵明道所谓与学者语如扶醉人真是如此来喻有惩创太过之说亦正谓此吾人真不可不深自警察耳谁毁谁誉已具答子约书中然顷时闻伯恭议论常有过厚之意今此所论却与往者不同岂亦前所谓矫枉过正之论耶圣人大公至正处似无人情然其隐恶扬善之心则未尝无也此乃天地生物之心孔门教人求仁正是要得如此耳试更思之复以见教为幸
言仁诸说钦夫近亦答来於旧文颇有所改易然於鄙意亦尚有未安处大率此书当时自不必作今既为之则须句句字字安顿得有下落始得不容更有非指言仁体而备礼说过之语在里面教後人走作也性与天道不可得而闻但是闻者未易解耳圣贤之言固无所不尽如孟子说个浩然之气大小面生然亦只说得个难言了下面便指陈剖析一向说将去更无毫不尽处也伊尹先知先觉伊川以为知是知此事觉是觉此理与上蔡所谓心有知觉意思迥然不同向来晦叔诸公亦正引此相难盖不深考也且如而今还敢道伊尹天民之先仁否试更子细较量便可见矣惩创太过不免倚着之病近亦深觉其然然尝见明道有言学者须守下学上达之语乃学之要又似且如此用功基脚却稍牢固未敢便离却下学之地别求上达处也但当更於存养践履上着力不可只考同异校详略专为章句之学而已大抵道理平铺放着极低平处有至高妙底道理不待指东画西说南道北然後为得不传之妙也明者思之以为如何
养忠厚革浇浮之论甚善要当以此为主而剖析精微之功自不相妨耳和靖录中说伊川未尝言前辈之短此意甚善今人往往见二先生兄弟自许之高便都有个下视前辈意思此俗不可长和靖之言要当表而出之也
答吕伯恭论渊源录
元丰中诏起吕申公此段初固知其有误然以其不害大体故不复X今欲正之亦善但去司马温公温公不起八字及依程集本题改寄为赠可也
明道言当与元丰大臣共政此事昨来已尝论之然亦有未尽今详此事乃是圣贤之用义理之正非姑为权谲苟以济事於一时也盖伊川气象自与明道不同而其论变化人材亦有此意【见外书胡氏所记】易传於暌之初爻亦有不~小人之说足见此事自是正理当然非权谲之私也然亦须有明道如此广大规模和平气象而其诚心昭着足以感人然後有以尽其用耳常人之心既不足以窥测此理又无此等力量自是信不及设有信者又不免以权谲利害之心为之则其悖理而速祸也为尤甚矣此今之君子所以不能无疑於明道之言也【胡氏所记尹氏亦疑之岂所谓未可与权者耶】邵子文晚着此书於其早岁之所逮闻者年月先後容或小差若语意本末则不应全误且所谓二公并相盖终言之召宗丞未行以疾卒亦记其不及用耳非必以为二公既相然後召明道也又谓邵录多出公济恐亦未然盖其父子文体自不同也折柳事有无不可知但刘公非妄语人而春秋有传疑之法不应遽削之也且伊川之谏其至诚恻怛防微虑远既发乎爱君之诚其?养善端培植治本又合乎告君之道皆可以为後世法而於辅导少主尤所当知至其余味之无穷则善学者虽以自养可也故区区鄙意深欲存之盖其说如此非一端也今乃以一说疑之而遽欲X去岂不可惜若犹必以为病则但注其下云某人云国朝讲筵仪制甚肃恐无此事使後之君子以理求者得其心以事考者信其迹其亦庶乎其可矣范公不为程门弟子下卷范公语中论之已详此年谱所载特鲜于所录之本文耳然不削去门人二字者范公语中既引以为说则此不可削史固有变例也但来喻引范公日记以为伊川所为范公未必尽知若率先具素馔则应大与东坡忤何以能处程苏之间而无违言乎此则恐於事理皆未尽也盖范公所记正叔独奏乞就凉处讲读而并及修展迩英次第则固善之之辞而非有讥贬之意也但伊川已奏而事方施行则自不必更言而在范公之自处则亦或有不敢言者至於国忌斋筵荤素所宜则以范公之贤於已之所行自当顾义理之是非以为从违不当视同列之喜怒以为前却也使其果欲依违两间曲全交好则具素馔既忤东坡具酒肉亦忤伊川若虑於彼而忽於此则亦非所以两全矣况范公之意未必出此而它书所记亦云范醇夫辈食素秦黄辈食肉则所记虽不同而范公之不畏东坡而每事F从亦当时所共知矣故尝窃意范公虽不纯师程氏而实尊仰取法焉其於东坡则但以乡党游从之好素相亲厚而立朝议论趣向略同至其制行之殊则迥然水火之不相入且观其辨理伊川之奏则其心岂尽以东坡为是哉但不能辨之於当时而发之於数年之後此则刚强不足不免乎两F之私者而其所重在此故卒不能胜其义理之公也大抵程苏学行邪正不同势不两立故东坡之於伊川素怀憎疾虽无素馔之隙亦不相容若於范公则交情既深而其气象声势无足畏者故虽有左袒之嫌而不以害其平生之O也
侯师圣论二先生大⒁嗟弥但语意少不足耳亦不必删去也
文潞公事但注其後云某人云先生判监时潞公未尝尹洛疑此有小误
以管窥天此伊川本语见於遗书不必曲为隐讳兼其语有抑扬善读者当自知之若为其不善读而毁吾说以避之则古今书传之得存者寡矣
横渠墓表出於吕汲公汲公虽尊横渠然不讲其学而溺於释氏故其言多依违两间为佛老之地盖非深知横渠者惜乎当时诸老先生莫之正也如云学者苦圣人之微而珍佛老之易入如此则是儒学异端皆可入道但此难而彼易耳又称横渠不必以佛老而合乎先王之道如此则是本合由老佛然後可以合道但横渠不必然而偶自合耳此等言语与横渠着书立言攘斥异学一生辛苦之心全背驰了今若存之非但无所发明且使读者谓必由老佛易以入道则其为害有不可胜言者非若前段所疑年月事迹之差而已也又行状记事已详表文所记无居状外者亦不必重出吕侍讲学佛老似不必载如何
沟封奉圣乡虽非封建然亦可以为封建之渐且无时不可为若曰分茅胙土大封王侯则主少国疑诚非可为之时矣但伊川决不至如此不晓事必待晚年更历之多然後知其不可也大抵前辈议论不能无小不同今两存之学者正好思索商量非若汲公之论横渠大本不同其流有害也
杨应之事以少见故悉取之亦变例也【恐可访问更增广之】杨於程门亦未必在弟子列也
吕进伯和叔本当别出以事少无本末故附之与叔甚非是告访问增益别立两条【临川有薛氏汲公甥也可因人问之】
薛博士语中胡公所论盖以越职言事便非语默之当然又以其得罪之重知其言必有过当处耳词之未莹故若可疑然苏乃元符末年应诏上书恐未可以越职罪之也【此事吾辈更合商量非特为苏公之是非也】
杨公墓志首尾贯不容剪截故全书之亦变例也胡公所辨发明述作之意最为有功似不可去
胡公行状取屏斥学生事乃为作学录行学规之辙非独为後来论列张本也然明道叙述中亦有如此者【刘立之记罢判武学事】伊川存而不去盖欲备见事情虽知气象之小而不得避也其它浮辞多合删节当时失於草草耳卷首诸公当时以具名实稍着故不悉书自今观之诚觉旷阙但此间少文字之人检须仗伯恭与诸朋友共成之也
答吕伯恭
熹昨见奇卿敬扣之以比日讲授次第闻只令诸生读左氏及诸贤奏疏至於诸经论孟则恐学者徒务空言而不以告也不知是否若果如此则恐未安盖为学之序为已而後可以及人达理然後可以制事故程夫子教人先读论孟次及诸经然後看史其序不可乱也若恐其徒务空言但当就论孟经书中教以躬行之意庶不相远至於左氏奏疏之言则皆时事利害而非学者切身之急务也其为空言亦益甚矣而欲使之从事其间而得躬行之实不亦背驰之甚乎愚见如此不敢不献所疑惟高明裁之
答刘子澄
四月十三日左f功郎监潭州南岳庙朱熹谨向西再拜复书主簿学士足下熹至愚极陋自幼事事不能及人顾乃不自度量妄窃有意於古人为已之学虽讲之有年矣而未始有闻也徒以从事之久足迹相接於先生长者之门反覆论辨不~於一二朋友之口是以人或以务学之名归之而世之不识其面目不接其言议者遂相与疑之以为是果何如人也诚使一日见其面目听其辞气而徐察其所为则冗然一庸人耳其不唾之而去者几希执事以盛年壮气清节直道发轫进涂既有闻於当世矣而说学好问之意勤勤有加又将有意於古人为已之学者而然邪诚如是则所以取友而辅仁者择之亦宜审矣乃道听於人枉道垂顾以礼於名为务学而未始有闻之庸人畀之手书辞高而礼下熹诚不佞不识执事於夫人之言何所取信而遽为谦屈以至於此也既又留连竟日告语不倦虽蔬食菜}相与共之略无厌怠之色则又疑执事真若有取於熹者顾朴陋荒浅殆不能有以裨补一二为L率意妄言间亦自知其可笑也然则执事果何所取於斯哉恐惧增剧因风陈布莫究所怀连日快晴计已次昭武矣承尽淄擞锈怡之乐为况良不恶向暑千万以时自重
答刘子澄
来书深以异学侵畔为忧自是而忧之则有不胜其忧者惟能於讲学体验处加功使吾胸中洞然无疑则彼自不能为吾疾矣若不求\理之明而徒恃片言之守则虽早夜忧虞仅能不为所夺而吾之r中初未免於愦愦则是亦何足道愿老兄专以圣贤之言反求诸身一一体察须使一一晓然无疑积日既久自当有见但恐用意不精或贪多务广或得少为足则无由明尔熹比来温习略见日前所未到一二大节目颇觉省力但昏弱之姿执之不固尤悔日积计有甚於吾友之所患者乃承访以所疑使将何辞以对耶然以所闻质之则似不可不两进也程夫子曰?养须用敬进学则在致知此二言者体用本末无不该备试用一日之功当得其趣不然空抱疑悔不惟无益反有害矣夫?养之功则非他人所得与在贤者加之意而已若致知之事则正须友朋讲学之助庶有发明不知今者见读何书作如何究索与何人辨论惟毋欲速毋蓄疑先後疾徐适当其可则功日进而不穷矣因书或有以见教勿惮辞费熹亦不敢不尽愚也向见前辈有志於学而性涉犹豫者其内省甚深下问甚切然不肯沛然用力於日用间以是终身抱不决之疑此可以为戒而不可以为法也伯恭近通问否比亦尝附一书不知达否所示三录极有警发人处然亦有合商量者所云只被公家学佛又顾子敦治通典之说此两条曾与伯恭商量否既云从容侍食告语之详而又云云则疑若有欲告而不得尽之意既云专治通典使应变浃洽而元佑经筵议乃似未始略知今古之人此不知亦有说耶如未尝语及告因书为扣伯恭却以见教为幸今世学者语高则沦於空寂卑则滞於形器中间正当紧要亲切合理会处却无人留意此道之所以不明不行而邪说暴行所以肆行而莫之禁也不知伯恭後来见得此事如何所欲言似此者非一无由而论徒增耿耿
答刘子澄
反复书辞具悉近况但学者正欲r中廓然大公明白四达方於致知穷理有得力处今乃追咎往昔念念不忘窃恐徒自煎熬无复理义悦心之味也程子所谓迫切不中理则反为不诚而正虑此耳升高自下陟遐自迩能不遗寸晷而不计近功则终必有主矣如何如何张吕时得书有所讲论然亦颇有未定者未欲报去也大抵圣贤立言本自平易而平易之中其旨无穷今必推之使高凿之使深是未必真能高深而固已离其本指丧其平易无穷之味矣所论绿衣篇意极温厚得学诗之本矣但添入外来意思太多致本文本意反不条畅此集传所以於诸先生之言有不敢尽载者也试更思之如何
答刘子澄
知言之书用意精切但其气象急迫终少和平又数大节目亦皆差误如性无善恶心为已发先知後敬之类皆失圣贤本指顷与钦夫伯恭论之甚详亦皆有反复虽有小小未合然其大⒁嗦酝矣文字颇多未能写去又有掎摭前辈之嫌亦不欲其流传也然此等文字且未须看俟自家於论孟诸经平易明白处见得分明无疑然後可以逐一考究判其是否固未可尽以为是亦未易轻以为非也
天运不息品物流形无万物皆逝而已独不去之理故程子因韩公之叹而告之曰此常理从来如是何叹焉此意已分明矣韩公不喻而曰老者行去矣故夫子又告之曰公勿去可也以理之所必无者晓之如首篇所云请别寻一个好底性来换了此不好的性着之意尔及公自知其不能不去则告之曰不能则去可也言亦顺夫常理而已反复此章之意只如此恐不必於不去处别求道理也
明道德性大规模广N伊川气质刚方文理密察其道虽同而造德各异故明道尝为条例司官不以为穸伊川所作行状乃独不载其事明道犹谓青m可且放过而伊川乃於西监一状较计如此此可谓不同矣然明道之放过乃孔子之猎较为兆而伊川之一一理会乃孟子之不见诸侯也此亦何害其为同耶但明道所处是大贤以上事学者未至而轻议之恐失所守伊川所处虽高然实中人皆可及学者只当以此为法则庶乎寡过矣然又当观用之浅深事之大小裁酌其宜难执一意此君子所以贵穷理也横渠龙女衣冠事却是一时偶见未到若见得到横渠必不肯放过盖此乃礼官职事使明道当之亦不肯放过也
刘李游杨四公所到固未敢轻议然如所论亦近之矣但却不专为仕宦夺志而然盖刘李未尝不仕游杨非固F俗自其所见有浅深故所就有纯驳耳大抵学问紧要是见处要得透彻然不自主敬致知上着工夫亦无入头处也
学者所志固当大至於论事则当视已之所处与所论之事所告之人而为浅深则无失言失人之患出位旷官之责矣吾学若果未至见若果未明既未能自信且不为人所信则宁退而自求耳言而背其所学用而不副其言皆不可也
卒章所问甚切在贤者处之必已熟矣浅陋何足以及此然窃谓此事难以言语定论须且虚心观理积习功夫令一日之间r次洞然则随事随物无不各有一定之理矣无补於事而祗以取名固所不为然亦有义所当为而或疑於二者则亦不得而避也如此处极要斟酌须是理明义精则源源自见不待问人矣
答刘子澄
此间文字修改不定朝成暮毁甚觉可笑直卿必能言之所喻学者心粗爱看见成义理此亦人之通患但虽如此终是须要自家玩味浃洽考订精详方信得及通计亦是许多工夫也纲目亦修得二十许卷【此一卷是正本五卷】义例益精密上下十有余年乱臣贼子真无所匿其形矣恨相去远不得少借余力一加订正异时脱藁终当以奉累耳
近有温公论史汉名节处觉得有未尽处但知党锢诸贤趋死不避为光武明章之烈而不知建安以後中州士大夫只知有曹氏不知有汉室却是党锢杀戮之祸有以殴之也且以荀氏一门论之则荀淑正言於梁氏用事之日而其子爽已濡迹於董卓专命之朝及其孙则遂为唐衡之俨懿僦臣而不知以为非矣盖刚大直方之气折於凶虐之余而渐图所以全身就事之计故不觉其沦胥而至此耳想其当时父兄师友之间亦自有一种议论文饰盖覆使骤而听之者不觉其为非而真以为是必有深谋奇计可以活国救民於万分有一之中也邪说横流所以甚於洪水猛兽之害孟子岂欺予哉年来读书只觉得此意思分明参前倚衡自不能舍虽知以是为人所恶而终穷以死其心诚甘乐之不自以为悔也来喻之云真知我者尚何言哉然亦愿子澄深察此意有以自振於颓波之中也钦夫得书云尝得子澄书於所谓云云者亦颇所疑也
答刘子澄
程子遗书广东未寄来道远难督趣甚挠人耳近一朋友借得游先生家本有鲍若雨h数条颇佳昨所未见也它杂出者已一面编集但殊费心力知言已X行谨纳一本幸视至暇日熟观亦发人意思也周之想时过从所论何事异时来簿延平则有承教之期矣所委记文非敢忘之亦衮衮未暇旦夕当思所以应命者幸察
答刘子澄
七月二十一日熹顿首再拜子澄通守奉常老兄詹总干章参议两致手帖良以为慰比日秋以复凉伏惟尊候万福熹五月间因曹挺之行附书想已达矣悲恼之余心气间作加以疮肿诸疾交攻更无一日帖恐不复能支久矣日前为学缓於反已追思凡百多可悔者所论着文字亦坐此病多无着实处呤酌Ｈ患品撬暝鹿Ψ蛩能救治以此愈不自快前时犹得敬夫伯恭时惠规益得以警省二友云亡耳中~不闻此等语因循偷惰安得不至於此今乃深有望於吾子澄自此惠书痛加镌诲乃君子爱人之意也朗澧之行览观山川感今慨古亦足偿其劳矣又有同行令弟感发精进此尤可乐者恐有行记撰录一时之胜愿以相寄也李丈到阙未闻有何大议论经筵直宿足以从容起沃亦非细事也游诚之闻到三山已久一向不得书其人强敏可喜而忮狠之根不除又计较世俗利害太切切恐不免上蔡鹦鹉之讥耳许生初意其飘然无累方欲约之来此教小儿今闻其既授室此事又差池矣块坐穷山无严师畏友之益其不为小人之归也鲜矣奈何奈何直卿赴试长沙病於清江赖向丈轸视之前日闻得亟遣人往觅信至今两旬未还甚令人悬心然必是已向安遂西行矣此间後生中只有渠尚可望但亦伤太狭耳昨渠行时亦属令过省景阳公度不知病後能枉道经由否小学书曾为整顿否幸早为之寻便见寄幸幸昨来奉报只欲如此间所编者今细思之不若来教规模之善但今所编皆法制之语若欲更添嘉言善行两类即两类之中自须各兼取经史子集之言其说乃备但须约取勿令太泛乃佳【如管仲畏威如疾之语心每爱之】文章尤不可泛如离骚忠洁之志固亦可尚然只正经一篇已自多了此须更子细决择叙古蒙求亦太多兼奥涩难读恐非启蒙之具却是古乐府及杜子美诗意思好可取者多令其喜讽咏易入心最为有益也来喻又有避主张程氏之嫌程氏何待吾辈主张然立言垂训事关久远亦岂当避此嫌耶其详虽己见於近思然其一言半句灼然亲切不可不使後学早闻而先入者自不妨特见於此书也若只欲其合於世俗而使庸人爱之则符读书城南一篇足矣何事劳吾人捃摭之功哉荒田如何措置能h示其施行条目为幸更如何劝得离军归正人情愿耕佃尤佳向曾於封事中及此去冬奏对犹蒙上记忆宣喻以为善也学校颇得人表率否不然亦恐无益徒费钱粮耳精舍四言并十咏幸早为赋之适得祁师忠书闻书堂中元前後可立木又寄得所为编定武当集h甚简当但与王叔坚林质夫论兵一二篇颇佳何为不录耶熹向承见语有为昆弟之约未敢遽信而忽蒙加以非据之称一向因循不得辞避今欲复寻故约而罢去无实之称如蒙报书须用此礼即大幸也千万痛察痛察社记得为撰数十言叙致本末亦使拙者省得一半气力尤妙
荆州地势四平其守当在外楚人所谓方城为城汉水为池是也若不能守直至城下则无说矣
答刘子澄
行记甚佳但人说天池光怪有飞空往来或入檐楹或出自房闼者与所记不类岂偶有所遗抑所见适止此耶此为陈宝之属无足深怪世人r次昏愦狭隘自以为疑耳此记流传亦足以少其惑也
答刘子澄
熹一出三月归已迫岁病躯幸无他臂痛竟不脱然去体但不甚妨事可置不问却是精神困惫目力昏暗全看文字不得甚觉害事耳旧书且得直卿在此商量逐日改得些少比旧尽觉精密且令写出繁疚粗向後看得又何如也到泉南宗司教官有陈葵者处州人颇佳其学似陆子静而温厚简直过之但亦伤不读书讲学不免有杜撰处又自信甚笃不可叨後生中亦有一二可教其一已入陈君保社其一度今岁当来此然亦恐只堪自守未必可大望自余则更是难指望此甚可虑盖世俗啾喧自其常态正使能致焚坑之祸亦何足道却是自家这里无人接续极为可忧耳读所寄文字切切然有与世俗争较曲直之意窃谓不必如此若讲学功夫实有所到自然见得圣人所谓不知不愠不是虚语今却只为学人弄故纸安得似他不虚过了光所以於此都无实得力处V且心知其为玩物丧志而不能决然舍弃此为深可惜者且既谓之玩物丧志便与河南数珠不同彼其为此正是恐丧志耳班范外事不知编得於已分有何所益於世教有何所补而埋没身心於此不得超脱亦无惑乎子静之徒高视大言而窃笑吾徒之枉用心也且罗守之贤如此与之同官相好乃不能补其所不足而反益其所有余又从而自陷焉亦独何哉数年来此道不幸朋旧凋丧区区所望以共扶此道者尚赖吾子澄耳今乃如此令人悼心失图怅然累日不知所以为怀不审子澄能俯听愚言而改之乎不然则已矣无复有望於此世矣奈何奈何小学书却非此比幸早成之精舍诗拈笔可就亦不妨早见寄也罗守之文可谓有意於古矣社坛记已写送似矣此是状体文章不古不今不知是何乱道而人来求不已殊不可晓但可笑耳于尉策题亦不易此等人且收拾教减得分数亦是一事桃原诗卷甚佳但李习之复性书已有禅了石林考其年是未见药山时作必是有此根苗韩公不曾斩截得断後来遂张主耳诗中所辩却恐未必然也向丈诗初亦未解承喻乃荷其见爱之深当因书谢之也拙诗并序录呈韩丈为作记来意态闲暇甚可爱渠更欲改一二处未及写去也祁居之论兵处何为不取愿闻其说说易诗诚可疑也濂溪书堂闻规模甚广鄙意恐不必如此将来无人住得亦只是倒了不若裁损制度而壮其材植更为买少田以赡守者使其可以长久乃为佳耳寿安铭乃大佳恨得之晚今亦当刻板散施也赵蕲水书来闻尝就取庶人章解当时草草说得不周提嵩诨峄因探禹穴见壁间有古灵劝喻文爱其言简切有理因刻印散之凡投牒者亦与人一本并刻石置台门外今各往一通恐亦可散施或有益也公度闻近到建昌娶妇甚念一见之而不可得奈何奈何因书更劝其向里做工夫莫又错了路头也知通不受互送罪不在专杀谭赖之下可惜不作一章劾了少快公论耳一笑一笑然老兄宿逋已尽偿又有菜饭可吃又已穿圹买棺可谓了事快活人如仆则债未尽偿食米不足将来不免永作祠官方免沟壑俭德亦方用力但惜乎其已晚耳有意入闽相见甚善熹固衰惫意老兄未至此然观来书说得亦可畏诚不可不谋一再会合但恐诸公迫於公议有不得已而相挽者或能败此约耳然若能遂吐至言力扶公议则其功不细又不敢以私计不遂为恨也杨子直何为到彼相聚几日曾说庙学配祀升黜之议否不合与晁家人相聚来遂一向与孟子不足亦可怪也三山见赵子直稍E莆中过龚实之墓下并见其子弟令人感叹陛辞论恢复乃是劝勿轻举之意反遭丑诋甚可伤耳
与刘子澄
吴生之传甚骇人听不得祸根乃尔近日此类非一不了官事连累平人其势恐未遽已使人忧惧奈何奈何襄阳之役不为无补细读来书及诗令人慨叹此事未知将来分付甚人天意必有在矣吾徒之力无如之何只有讲学修身传扶大教使後生辈知有此道理大家用力庶几人材风俗它日有以为济世安民之助而已所喻戏谑本欲词之巧而然此固有之然亦是自家有此玩侮之意以为之根而日用之间流转运用机械活熟致得临事不觉出来又自以为情信词巧主於爱人可以无害於义理故不复更加防遏以至於此盖不惟害事而所以害於心术者尤深昔横渠先生尝言之矣【见之近思四】此当痛改不可缓也近觉所闻所知真实行得令人大段欢喜与寻常会得说得不同此不可不知不可不勉也博杂之病亦是把做小事忽略了以为不足以丧人之志又不自知是自家病痛却以应副人情为解此亦是大病非小病须痛斩截也吾人未老先衰余日几何而费日力於此却於自家身心上都不着力岂不是颠倒迷惑之甚耶小学书却於此殊科只用数日工夫便可办幸早成之便中遣寄也得公度书有哭弟之悲又云甚窘深以为念地远无力不能少助之为恨李章甚不易比来作何功夫须更切已用力乃有实头进步处耳此间学者未有大段可分付者然亦有一二将来零星揍合或可大家扶持也
与刘子澄
喻及治财听讼望祀之意甚善所刻之书皆有益但小学惜乎太遽又不蒙润色耳近略修改每章之首加以本书或本人名字又别为题词韵语庶便童习今谩h去一观它日有暇终望为补故事之缺也罗集等异时刻就各求一二本端良止此极可伤惜信道不及亦是合下看得记诵词章太重了後来又於此得味所以一向不肯放下未必专为禁忌指目也若使见得此道理重便斩作万段亦须向前岂容复有顾虑耶近年道学外面被俗人攻击里面被吾党作坏婺州自伯恭死後百怪都出至如子约别说一般差异的话全然不是孔孟规模却做管商见识令人骇叹然亦是伯恭自有须拖泥带水致得如此又令人追恨也子静一味是禅却无许多功利术数目下收a得学者身心不为无力然其下稍无所据依恐亦未免害事也去年被人强作张吕画赞及敬夫集序今并h呈婺州学者甚不乐也李丈奏议行状可得一观幸甚甚恨不得一见此老然读其书却是大模大手段非如一种左右掇拾委曲计校小小家计为无用之学也它时与罗鄂州小集皆愿附名於其後然亦只能作题跋无力做得大文字也被芗林向丈来催後序正冗未能下笔近得书乃以死见要甚令人皇恐也社记朴拙粗\不成文字不知端良以为如何渠文字细密有经纬可爱真如来喻之云也汝昭岁前到山间只得一宿便发病遽归近闻尚未全安渠却是将护太过易得生疾耳伯起闻己到官想经由必E曲居晦近一再相会皆为人多说话不得旦夕无事当招其入山或过武夷相聚数日也蔡季通刘韬仲诸人近日皆长进潘德夫之子友端廷对甚切直尤延之甚爱之为同寮所抑颇降其等此不足计渠兄弟皆好此辈後生将来皆可望也熹又三四日祠禄便满前日因便已托尤延之为再请势必得之食贫不得已复为此举甚不满人意前此闻诸人颇有盖{之意决难承当此不过徒与谈者藉口耳然若得其用汝昭故事亦可优游卒岁也不审明者以为如何建阳有丘伯兴者字敦诗廉谨质实今为武安节度推官得书云赵清献尝为此官尝即廨舍营一堂求名以见师慕赵公之意熹为名曰爱直盖取碑额云尔渠复求记以不暇作辞之己语之将为转求於子澄矣不识能为作否此亦好题目得勉为出数语为幸公度不及别书向来诸生颇复来集否离t之後谁更进益耶西山诗苏黄之外却是三孔有笔力但不知所谓搀抢枉矢指何人耳晁张一时声价如此诗在\人中未觉颖出也此等小技直是有定分况其大者功力不到处可强耶广陵归途必取道浙中到衢信间能略见过唤集朋友说话数日否老矣多病後会不可知此日足可惜也
与刘子澄
诸书今岁都修得一过比旧尽觉简易条畅矣恨不得呈以商量也小学见此修改益以古今故事移首篇於书尾使初学开卷便有受用而末卷益以周程张子教人大略及乡约杂仪之类别为下篇凡定着六篇更数日方写得成恨仲叔不能等候得後便当附呈也知欲一来建安甚善甚善前书亦尝奉问欲就中路深避处相聚数时不知曾踏逐得此去处否麻姑当是佳处但闻去城太近不免人事之扰却不济事耳武夷结茅虽就然亦苦此觉得却是朋友直来相访只就书院中寝食则都无外面闲人相扰也晋陵将来如何尤丈得书亦云甚愿得贤守临之但恐难合耳今丰守稍正当诸司已不乐之不知将来竟如何前此似有相物色作史官者今又寂然想又有主张者此等自有时节但景色日见不佳万一不免即难出手耳向丈着甚来由之语是此老子受用得力处然却不是芗林句法也序文极力只做得如此却是好个题目所恨笔力弱耳仲叔来此前此在社仓宿食相去差远近方移来阁下渠又告归其人资性平和看文字亦易晓然似亦习成闲懒离t之後全不曾做得功夫到此方讨册子看便未有可商量处如仓库无红腐贯朽之积军士无超距投石之勇只是旋收旋支或鼓或罢终是不成头绪已向渠说别後惜取光须看满肚疑难不能得相见相见後三五日说不透方是长进也希仲相见每问动静亦甚以晋陵之行为虑也居晦才力有余晦伯韬仲恐不及然意趣则皆可喜诚之久不相见不知後来游诸贤间所进如何但向觉其物我太深r中不甚坦夷此甚碍着事耳伯恭无恙时爱说史学身後为後生辈糊涂说出一般恶口小家议论贱王尊霸谋利计功更不可听子约立脚不住亦曰吾兄盖尝言之云尔中间不免极力排之今幸稍定然其强不可令者犹未肯w降幡也但昨日得婺人书云子约五月间得眩瞀之疾继以藏府不安或作或止地远未得安信甚令人念之也子静寄得对语来语意圆转浑浩无凝滞处亦是渠所得效验但不免些禅的意思昨答书戏之云这些子恐是葱岭带来渠岭不伏然实是如此讳不得也近日建昌说得动地撑眉努目百怪俱出甚可忧惧渠亦本是好意但不合只以私意为主更不讲学?养直做得如此狂妄世俗滔滔无话可说有志於学者又为此说引去真吾道之不幸也公度书来似有此病痛不知李章如何学问固是须着勇猛然此勇猛却要有个用处若只两手握拳努筋着力枉费十分气力下稍无可成就便须只是怪妄而已吴伯起资质本是大段昏弱故得此气力便能振厉而短长相补不至於怪然亦失之偏枯恐不能大有所就若资性中本有些子精神被此发作如阳藏人吃却伏火丹砂其不发狂者几希耳近日因看大学见得此意甚分明圣贤已是八字打开了但人自不领会却向外狂走耳所寄诸书刻皆佳端良之亡为可惜也然其文意亦伤冗乃是困於所长耳郡守题名记法戒甚备射亭词笔皆佳不知两君为如何人也
与刘子澄
衡阳改命不省所繇今日忽闻苏训直又有别与近次之命此於取舍之际不无可疑不审何以处之计必有定论不容草草也学馆答问甚佳曾君亦不易得但所须有的当存主处此等始为有助耳家塾祀夫子於古未闻若以义起当约释菜礼为之乃佳开元政和两书必有之可参考也时令之书恨未得见不知所补於家国者何事为急因便幸示及并喻及子细也子路不能变化气质之论言之不难政惧行之不易是以难轻言耳周子有言圣人之教使人自易其恶自至其中而已尔窃意如子路者可谓能易其恶矣若至其中一节功夫则虽夫子每每提撕然未见其有用力处也人百已千者终可必至宜若登天则终不可及两论正自不同又何疑耶大学近再看过方见得下手用功处路陌径直日前看得诚是不切乱道误人也赵子直入蜀前日至武夷别之亦与说游诚之周居晦渠却云今只要寻个不说话底人看此议论似已怕此一等人了宜乎作贵人也更进一步便参到周子充地位矣张甥向学不易得可喜但读大学章句恐无长进须向里面寻讨实下手处乃佳耳直卿去冬暂归今已复来仁卿亦来相访见在此意思亦甚好也便人告行复作此附之未能尽所欲言但念果为湖南之行即相望益远令人作恶耳宋宪乐善爱民可与共事诸子颇有意向学但前此未得师友今在彼又为戴溪鹘突若到彼可力与救拔亦一学也
与刘子澄
使至辱诲示得闻到郡诸况深用慰喜信後秋深益热恭惟尊候万福条教所先必有以大慰远人之望者不审谓何今既累月上下亦必已相安矣酒引竟作如何处置宋宪亦当可商量天下事有极要委曲者赵子直在此讲求临汀盐法利病甚悉竟以诸司议论不一而罢甚可惜然亦是渠合下不与漕司商量之过不可专罪它人也居官无修业之益若以俗学言之诚是如此若论圣门所谓德业者却初不在日用之外只押文字便是进德修业地头不必编缀异闻乃为修业也近觉向来为学实有向外浮泛之弊不惟自误而误人亦不少方别寻得一头绪似差简约端的始知文字言语之外真别有用心处恨未得面论也浙中後来事体大段支离乖僻恐不止似正似邪而已极令人难说只得皇恐痛自警省恐未可专执旧说以为取舍也小学能为X行亦佳但须更为稍加损益乃善近得韩丈书云如邓攸缚子於树之属似涉己甚恐此等处诚可削也若不欲尽去其事且X前此语亦佳耳史传中嘉言善行及近世诸先生教人切近之语亦多有未载者更望刷出补入乃为佳也衡州刘德老宋宪尝言之二君却未闻僻郡有此亦可喜此间却自难得也
与刘子澄
老兄归来无事又得祠禄添助俸余无复衣食之累杜门读书有足乐者不审比来日用事复如何且省杂看向里做些功夫为善熹病虽日衰然此意思却似看得转见分明亲切岁前看通书极力说个几字尽有警发人处近则公私邪正远则废兴存亡只於此处看破便斡转了此是日用第一亲切功夫精粗隐显一时穿透尧舜所谓惟精惟一孔子所谓克己复礼便是此事食芹而美甚欲献之吾君也去岁作高彦先祠堂记前日漳守方送来今往一本此等议论亦触时忌会带累人吃章也庐陵旧学子却须聚集高刘诸人颇长进否今日无事可为只有收拾後生磨b成就是着得力处而此间朋友鼓作不起深为可虑不知彼中如何更望留意以身率之乃所望也向读女戒见其言有未备及鄙浅处伯恭亦尝病之间尝欲别集古语如小学之状为数篇其目曰正静曰卑弱曰孝爱曰和睦曰勤谨曰俭质曰惠曰讲学班氏书可取者亦删取之如正静篇即如杜子美秉心忡忡防身如律之语亦可入凡守身事夫之事皆是也和睦谓宜其家人惠谓逮下无疾凡御下之事病倦不能检幸更为详此目有无漏落有即补之而辑成一书亦一事也向见所编家训其中似已该备只就彼采择更益以经史子集中事以经为先不必太多精择而审取之尤佳也
与刘子澄
承寄示所和鸿庆旧诗三复感叹但麻P之契今何敢望有如此事耶槐诗文讲卷皆佳季章盖所谓为切问近思之学者真不易得但似有迫切狭吝之意见得道理到处十分到不到处亦十分不到想见都不读书理会文义虽理会亦是先将己意向前搀断扭I主张所以有来喻云云之病景阳又忒慢自己分上想见是不亲切也公度向时得见资质尽过诸人但後来觉得亦有局促私吝之意不知今又如何也卷子随看各以鄙见批在纸背请更详之似此讲论初闻之以为当有益故尝往来问目欲令诸生条对以今观之则问者本无所疑而答者初无所见多是临时应课塞白似此讲论恐无所益又有一种切己病痛日用功夫只在当人着实向前自家了取本不用与人商量亦非它人言说所能干预纵欲警觉同志只合举起话头令其思省其闻之者亦只合猛省提掇向自己分上着力不当更着言语论量应对如人有病只合急急求药既得药只合急急服饵不当更着言语形容此病更着言语赞叹此药也今将实践履事却作闲言语说了方其说时意在於说而不在於行此恐不惟无益而又反有害也以愚见观之似不若将圣贤之书大家讲究一件有疑即问有见即答无疑无见者不必拘以课程如此却以实有功夫不枉了闲言语不知老兄以为如何也
晦庵集卷三十五
<集部,别集类,南宋建炎至德佑,晦庵集>

[book_title]卷三十六
钦定四库全书
晦庵集卷三十六　　　　　宋　朱子　撰书【陆陈辩答】
答陆子寿
蒙喻及y礼此在高明考之必已精密然犹谦逊博谋及於浅陋如此顾熹何足以知之然昔遭丧祸亦尝考之矣窃以为\言淆乱则折诸圣孔子之言万世不可易矣尚复何说况期而神之之意揆之人情亦为允惬但其节文次第今不可考而周礼则有仪礼之书自始死以至祥V其节文度数详焉故温公书仪虽记孔子之言而卒从仪礼之制盖其意谨於阙疑以为既不得其节文之详则虽孔子之言亦有所不敢从者耳程子之说意亦甚善然郑氏说凡y已反於寝练而後迁庙左氏春秋传亦有特祀於主之文则是古人之y固非遂彻几筵程子於此恐其考之有所未详也开元礼之说则高氏既非之矣然其自说大祥彻灵坐之後明日乃y于庙以为不忍一日未有所归殊不知既彻之後未y之前尚有一夕其无所归也久矣凡此皆有所未安恐不若且从仪礼温公之说次序节文亦自曲有精意如檀弓诸说可见不审尊兄今已如何行之愿以示若犹未也则必不得已而从高氏之说但祥祭之日未可撤去几筵【或迁稍近庙处】直俟明日奉主y庙然後彻之则犹为亡於礼者之礼耳鄙见如此不审高明以为如何
答陆子寿
先王制礼本缘人情吉凶之际其变有渐故始死全用事生之礼既卒哭y庙然後神之然犹未忍尽变故主复於寝而以事生之礼事之至三年而迁於庙然後全以神事之也此其礼文见於经传者不一虽未有言其意者然以情度之知其必出於此无疑矣其迁庙一节郑氏用谷梁练而坏庙之说杜氏用贾逵服?说则以三年为断其间同异得失虽未有考然谷梁但言坏旧庙不言迁新主则安知其非於练而迁旧主於三年而纳新主邪至於礼疏所解郑氏说但据周礼庙用卣一句亦非明验故区区之意窃疑杜氏之说为合於人情也来谕考证虽详其大⒁晕既吉则不可复凶既神事之则不可复以事生之礼接尔窃恐如此非惟未尝深考古人吉凶变革之渐而亦未暇反求於孝子慈孙深爱至痛之情也至谓古者几筵不终丧而力诋郑杜之非此尤未敢闻命据礼小敛有席至虞而後有几筵但卒哭而後不复馈食於下室耳古今异宜礼文之变亦有未可深考者然周礼自虞至y曾不旬日不应方设而遽彻之如此其速也又谓终丧彻几筵不闻有入庙之说亦非也诸侯三年丧毕之祭鲁谓之吉E晋谓之E祀礼疏谓之特E者是也但其礼亡而士大夫以下则又不可考耳夫今之礼文其残阙者多矣岂可以其偶失此文而遽谓无此礼邪又谓坏庙则变昭穆之位亦非也据礼家说昭常为昭穆常为穆故书谓文王为穆考诗谓武王为昭考至左传犹谓毕原郇为文之昭?晋应韩为武之穆则昭穆之位岂以新主y庙而可变哉但昭主y庙则二昭递迁穆主y庙则二穆递迁尔【此非今者所论之急但谩言之以见来说考之未精类此】又谓古者每代异庙故有y於祖父祖姑之礼今同一室则不当专y於一人此则为合於人情矣然伊川先生尝讥关中学礼者有役文之弊而吕与叔以守经信古学者庶几无过而已义起之事正在盛德者行之然则此等苟无大害於义理不若且依旧说亦夫子存羊爱礼之意也熹於礼经不熟而考证亦未及精且以愚意论之如此不审高明以为如何然亦不特如此熹常以为大凡读书处事当烦乱疑惑之际正当虚心博采以求至当或未有得亦当且以阙疑阙殆之意处之若遽以己所粗通之一说而尽废己所未究之\论则非惟所处之得失或未可知而此心之量亦不宏矣闲并及之幸恕狂妄
答陆子美
伏承示谕太极西铭之失备悉指意然二书之说从前不敢轻议非是从人脚根依他门户却是反覆看来道理实是如此别未有开口处所以信之不疑而妄以己见辄为之说正恐未能尽发其奥而反以累之岂敢自谓有扶掖之功哉今详来及省从前所论却恐长者从初便忽其言不曾致思只以自家所见道理为是不知却元来未到他地位而便以己见轻肆抵排也今亦不暇细论只如太极篇首一句最是长者所深排然殊不知不言无极则太极同於一物而不足为万化之根不言太极则无极沦於空寂而不能为万化之根只此一句便见其下语精密微妙无穷而向下所说许多道理条贯脉络井井不乱只今便在目前而亘古亘今扑不破只恐自家见得未曾如此分明直截则其所可疑者乃在此而不在彼也至於西铭之说犹更分明今亦且以首句论之人之一身固是父母所生然父母之所以为父母者即是乾坤若以父母而言则一物各一父母若以乾坤而言则万物同一父母矣万物既同一父母则吾体之所以为体者岂非天地之塞吾性之所以为性者岂非天地之帅哉古之君子惟其见得道理真实如此所以亲亲而仁民仁民而爱物推其所为以至於能以天下为一家中国为一人而非意之也今若必为人物只是父母所生更与乾坤都无干涉其所以有取於西铭者但取其姑为宏阔广大之言以形容仁体而破有我之私而己则是所谓仁体者全是虚名初无实体而小己之私却是实理合有分别圣贤於此却初不见义理只见利害而妄以己意造作言语以增饰其所无破坏其所有也若果如此则其立言之失胶固二字岂足以尽之而又何足以破人之梏於一己之私哉大抵古之圣贤千言万语只是要人明得此理此理既明则不务立论而所言无非义理之言不务正行而所行无非义理之实无有初无此理而姑为此言以救时俗之弊者不知子静相会曾以此话子细商量否近见其所论王通续经之说似亦未免此病也此间近日~难得江西便草草布此却托子静转致但以来书半年方达推之未知何时可到耳如有未当切幸痛与指摘剖析见理到之言不得不服也
答陆子美
前书示谕太极西铭之说反复详尽然此恐未必生於气习之偏但是急迫看人文字未及尽彼之情而欲遽申己意是以轻於立论徒为多说而未必果当於理尔且如太极之说熹谓周先生之意恐学者错认太极别为一物故着无极二字以明之此是推原前贤立言之本意所以不厌重复盖有深指而来谕便谓熹以太极下同一物是则非惟不尽周先生之妙旨而於熹之浅陋妄说亦未察其情矣又谓着无极字便有虚无好高之弊则未知尊兄所谓太极是有形器之物耶无形器之物耶若果无形而但有理则无极即是无形太极即是有理明矣又安得为虚无而好高乎熹所论西铭之意正谓长者以横渠之言不当谓乾坤实为父母而以胶固斥之故窃疑之以为若如长者之意则是谓人物实无所资於天地恐有所未安尔非熹本说固欲如此也今详来诲犹以横渠只是假借之言而未察父母之与乾坤虽其分之有殊而初未尝有二体但其分之殊则又不得而不辨也熹之愚陋窃愿尊兄更於二家之言少赐反复心游意必使於其所说如出於吾之所为者而无o芥之疑然後可以发言立论而断其可否则其为辨也不烦而理之所在无不得矣若一以急迫之意求之则於察理已不能精而於彼之情又不详尽则徒为纷纷而虽欲不差不可得矣然只此急迫即是来谕所谓气质之弊盖所论之差处虽不在此然其所以差者则原於此而不可诬矣不审尊意以为如何子静归来必朝夕得E聚前书所谓异论卒不能合者当已有定说矣恨不得侧听其旁时效管窥以求切磋之益也延平新本龟山别录漫内一通近又尝作一小卜筮书亦以附呈盖缘近世说易者於象数全然阔略其不然者又太拘滞支离不可究诘故推本圣人经传中说象数者只此数条以意推之以为是足以上究圣人作易之本指下济生人观变玩占之实用学易者决不可以不知而凡说象数之过乎此者皆可以束之高阁而不必问矣不审尊意以为如何
答陆子美
示谕缕缕备悉雅意不可则止正当谨如来不敢复有尘渎也偶至武夷匆匆布叙不能尽所欲言然大者已不敢言则亦无可言者矣
寄陆子静
奏篇垂寄得闻至论慰沃良深其规模宏大而源流深远岂腐儒鄙生所能窥测不知对扬之际上於何语有领会区区私忧正恐不免万牛呤字难然於我亦何病语圆意活浑浩流转有以见所造之?所养之厚益加叹服但向上一路未曾拨转处未免使人疑着恐是葱岭带来耳如何如何一笑熹衰病益侵幸叨祠禄遂为希夷直下诸孙良以自庆但香火之地声未加不能不使人慨叹耳
答陆子静
昨闻尝有丐外之请而复未遂今定何如莫且宿留否学者後来更得何人显道得书云尝诣见不知已到未子渊去冬相见气质刚毅极不易得但其偏处亦甚害事虽尝苦口恐未必以为然今想到部必已相见亦尝痛与砭□否道理虽极精微然初不在耳目见闻之外是非黑白即在面前此而不察乃欲别求玄妙於意虑之表亦已误矣熹衰病日侵去年灾患亦不少此数日来病躯方似略可支吾然精神耗减日甚一日恐终非能久於世者所幸迩来日用功夫颇觉有力无复向来支离之病甚恨未得从容面论未知异时相见尚复有异同否耳
答陆子静
税驾已久诸况想益佳学徒四来所以及人者在此而不在彼矣来书所谓利j深痼者已无可言区区所忧却在一种轻为高论妄生内外精粗之别以良心日用分为两截谓圣贤之言不必尽信而容貌词气之间不必深察者此其为说乖戾狼悖将有大为吾道之害者不待他时末流之弊矣不审明者亦尝以是为忧乎此事不比寻常小小文义异同恨相去远无由面论徒增耿耿耳李子甚不易知向学但亦渐觉好高鄙意且欲其着实看得目前道理事物分明将来不失将家之旧庶几有用若便如此谈玄说妙却恐两无所成可惜坏却天生气质却未必如乃翁朴实头无许多劳攘耳
答陆子静
学者病痛诚如所谕但亦须自家见得平正深密方能药人之病若自不免於一偏恐医来医去反能益其病也所谕与令兄书辞费而理不明今亦不记当时作何等语或恐实有此病承许条析见何幸如之虚心以俟幸因便见示如有未安却得细论未可便似居士兄遽断来章也
答陆子静
十一月八日熹顿首再拜上启子静崇道监丞老兄今夏在玉山便中得书时以入都旋复还舍疾病多故又苦无便不能即报然怀想德义与夫象山泉石之胜未尝不西望太息也比日冬温过甚恭惟尊候万福诸贤兄令子侄眷集以次康宁来学之士亦各佳胜熹两年冗扰无补公私第深愧歉不谓今者又蒙收召顾前所被已极叨u不敢冒进以速龙断之讥已遣人申堂恳免矣万一未遂所当力请以得为期杜门窃廪温绎陋学足了此生所恨上恩深厚无路报塞死有余憾也前书诲谕之悉敢不承教所谓古之圣贤惟理是视言当於理虽妇人孺子有所不弃或乖理致虽出古书不敢尽信此论甚当非世儒浅见所及也但熹窃谓言不难择而理未易明若於理实有所见则於人言之是非不翅黑白之易辨固不待讯其人之贤否而为去取不幸而吾之所谓理者或但出於一已之私见则恐其所取舍未足以为t言之折衷也况理既未明则於人之言恐亦未免有未尽其意者又安可以遽绌古书为不足信而直任胸臆之所裁乎来书反复其於无极太极之辨详矣然以熹观之伏羲作易自一画以下文王演易自乾元以下皆未尝言太极也而孔子言之孔子赞易自太极以下未尝言无极也而周子言之夫先圣後圣岂不同条而共贯哉若於此有以灼然实见太极之真体则知不言者不为少而言之者不为多矣何至若此之纷纷哉今既不然则吾之所谓理者恐其未足以为t言之折衷又况於人之言有所不尽者又非一二而已乎既蒙不鄙而之熹亦不敢不尽其愚也且夫大传之太极者何也即两仪四象八卦之理具於三者之先而A於三者之内者也圣人之意正以其究竟至极无名可名故特谓之太极犹曰举天下之至极无以加此云尔初不以其中而命之也至如北极之极屋极之极皇极之极民极之极诸儒虽有解为中者盖以此物之极常在此物之中非指极字而训之以中也极者至极而已以有形者言之则其四方八面合辏将来到此筑底更无去处从此推出四方八面都无向背一切停匀故谓之极耳後人以其居中而能应四外故指其处而以中言之非以其义为可训中也至於太极则又初无形象方所之可言但以此理至极而谓之极耳今乃以中名之则是所谓理有未明而不能尽乎人言之意者一也通书理性命章其首二句言理次三句言性次八句言命故其章内无此三字而特以三字名其章以表之则章内之言固已各有所属矣盖其所谓灵所谓一者乃为太极而所谓中者乃气禀之得中与刚善刚恶柔善柔恶者为五性而属乎五行初未尝以是为太极也且曰中焉止矣而又下属於二气五行化生万物之云是亦复成何等文字义理乎今来谕乃指其中者为太极而属之下文则又理有未明而不能尽乎人言之意者二也若论无极二字乃是周子灼见道体迥出常情不顾旁人是非不计自己得失勇往直前说出人不敢说底道理令後之学者晓然见得太极之妙不属有无不落方体若於此看得破方见得此老真得千圣以来不传之秘非但架屋上之屋叠上之而已也今必以为未然是又理有未明而不能尽人言之意者三也至於大传既曰形而上者谓之道矣而又曰一一阳之谓道此岂真以阳为形而上者哉正所以见一一阳虽属形器然其所以一而一阳者是乃道体之所为也故语道体之至极则谓之太极语太极之流行则谓之道虽有二名初无两体周子所以谓之无极正以其无方所无形状以为在无物之前而未尝不立於有物之後以为在阳之外而未尝不行乎阳之中以为通贯全体无乎不在则又初无声臭影响之可信也今乃深诋无极之不然则是直以太极为有形状有方所矣直以阳为形而上者则又昧於道器之分矣又於形而上者之上复有况太极乎之语则是又以道上别有一物为太极矣此又理有未明而不能尽乎人言之意者四也至熹前书所谓不言无极则太极同於一物而不足为万化根本不言太极则无极沦於空寂而不能为万化根本乃是推本周子之意以为当时若不如此两下说破则读者错认语意必有偏见之病闻人说有即谓之实有见人说无即谓之真无耳自谓如此说得周子之意己是大煞分明只恐知道者厌其漏泄之过甚不谓如老兄者乃犹以为未稳而难晓也请以熹书上下文意详之岂谓太极可以人言而为加损者哉是又理有未明而不能尽乎人言之意者五也来书又谓大传明言易有太极今乃言无何耶此尤非所望於高明者今夏因与人言易其人之论正如此当时对之不觉失笑遂至被劾彼俗儒胶固随语生解不足深怪老兄平日自视为如何而亦为此言耶老兄且谓大传之所谓有果如两仪四象八卦之有定位天地五行万物之有常形耶周子之所谓无是果虚空断灭都无生物之理耶此又理有未明而不能尽乎人言之意者六也老子复归於无极无极乃无穷之义如庄生入无穷之门以游无极之野云尔非若周子所言之意也今乃引之而谓周子之言实出乎彼此又理有未明而不能尽乎人言之意者七也高明之学超出方外固未易以世间言语论量意见测度今且以愚见执方论之则其未合有如前所陈者亦欲奉报又恐徒为纷纷重使世俗观笑既而思之若遂不言则恐学者终无所取正较是二者可见笑於今人不可得罪於後世是以终不获已而竟陈之不识老兄以为如何
答陆子静
来书云浙间後生贻书见规以为吾二人者所习各已成熟终不能以相为莫若置之勿论以俟天下後世之自择鄙哉言乎此辈凡陋沈溺俗学悖戾如此亦可怜也
熹谓天下之理有是有非正学者所当明辨或者之说诚为未当然凡辨论者亦须平心和气子细消详反复商量务求实是乃有归着如不能然而但於匆遽急迫之中肆支蔓躁率之词以逞其忿怼不平之气则恐反不若或者之言安静和平洪悠久犹有君子长者之遗意也
来书云人能弘道【止】敢悉布之
熹按此段所说规模宏大而指意精切如曰虽自谓其理已明安知非私见蔽说及引大舜善与人同等语尤为的当熹虽至愚敢不承但所谓莫知其非归於一是者未知果安所决区区於此亦愿明者有以深察而实践其言也
来书云古人质实【止】请卒条之
熹详此说盖欲专务事实不尚空言其意甚美但今所论无极二字熹固已谓不言不为少言之不为多矣若以为非则且置之其於事实亦未有害而贤昆仲不见古人指意乃独无故於此创为浮辨累数百言三四往返而不能已其为湮芜亦已甚矣而细考其间紧要节目并无酬酢只是一味慢骂虚喝必欲取胜未论曾气象只子贡恐亦不肯如此恐未可遽以此而轻彼也
来书云尊兄未尝【止】固冒不同也
熹亦谓老兄正为未识太极之本无极而有其体故必以中训极而又以阳为形而上者之道虚见之与实见其言果不同也
来书云老氏以无【止】讳也
熹详老氏之言有无以有无为二周子之言有无以有无为一正如南北水火之相反更请子细着眼未可容易讥评也
来书云此理乃【止】子矣
更请详看熹前书曾有无理二字否
来书云极亦此【止】极哉
极是名此理之至极中是状此理之不偏虽然同是此理然其名义各有攸当虽圣贤言之亦未尝敢有所差互也若皇极之极民极之极乃为标之意犹曰立於此而示於彼使其有所向望而取正焉耳非以其中而命之也立我A民立与粒通即书所谓A民乃粒莫匪尔极则尔指后稷而言盖曰使我\人皆得粒食莫非尔后稷之所立者是望耳尔字不指天地极字亦非指所受之中【此义尤明白似是急於求胜更不暇考上下文推此一条其余可见】中者天下之大本乃以喜怒哀乐之未发此理浑然无所偏倚而言太极固无偏倚而为万化之本然其得名自为至极之极而兼有标之义初不以中而得名也
来书云以极为中【止】理乎
老兄自以中训极熹未尝以形训极也今若此言则是已不晓文义而谓他人亦不晓也请更详之
来书云大学文言皆言知至
熹详知至二字虽同而在大学则知为实字至为虚字两字上重而下轻盖曰心之所知无不到耳在文言则知为虚字至为实字两字上轻而下重盖曰有以知其所当至之地耳两义既自不同而与太极之为至极者又皆不相似请更详之【此义在诸说中亦最分明请试就此推之当知来书未能无失往往类此】
来书云直以阳为形器【止】道器之分哉
若以阳为形而上者则形而下者复是何物更请见若熹愚见与其所闻则曰凡有形有象者皆器也其所以为是器之理者则道也如是则来书所谓始终晦明奇偶之属皆阳所为之器独其所以为是器之理如目之明耳之聪父之慈子之孝乃为道耳如此分别似差明白不知尊意以为如何【此一条亦极分明切要略加思索便见愚言不为无理而其余亦可以类推矣】
来书云通书曰【止】类此
周子言中而以和字释之又曰中节又曰达道彼非不识字者而其言显与中庸相戾则亦必有说矣盖此中字是就气禀发用而言其无过不及处耳非直指本体未发无所偏倚者而言也岂可以此而训极为中也哉来书引经必尽全章虽烦不厌而所引通书乃独截自中焉止矣而下此安得为不误老兄本自不信周子政使误引通书亦未为害何必讳此小失而反为不改之过乎
来书云大传【止】孰古
大传洪范诗礼皆言极而已未尝谓极为中也先儒以此极处常在物之中央而为四方之所面内而取正故因以中释之盖亦未为甚失而後人遂直以极为中则又不识先儒之本意矣尔雅乃是纂集古今诸儒训诂以成书其间盖亦不能无误不足据以为古又况其间但有以极训至以殷齐训中初未尝以极为中乎
来书云又谓周子【止】道耳【前又云若谓欲言止之上】
无极而太极犹曰莫之为而为莫之致而至又如曰无为之为皆语势之当然非谓别有一物也【向见钦夫有此说尝疑其赘今乃正使得着方知钦夫之虑远也】其意则固若曰非如皇极民极屋极之有方所形象而但有此理之至极耳若晓此意则於圣门有何违叛而不肯道乎上天之载是就有中说无无极而太极是就无中说有若实见得即说有说无或先或後都无妨碍今必如此拘泥强生分别曾谓不尚空言专务事实而反如此乎
来书云夫乾【止】自反也
太极固未尝隐於人然人之识太极者则少矣往往只是於禅学中认得个昭昭灵灵能作用底便谓此是太极而不知所谓太极乃天地万物本然之理亘古亘今扑不破者也迥出常情等语只是俗谈即非禅家所能专有不应儒者反当回避况今虽偶然道着而其所见所说即非禅家道理非如它人实祖用其说而改头换面阳讳其所自来也如曰私其说以自妙而又秘之又曰寄此以神其奸又曰系绊多少好气质底学者则恐世间自有此人可当此语熹虽无状自省得与此语不相似也
来书引书云有言逆于汝心必求诸道
此圣言也敢不承但以来书求之於道而未之见但见其词义差舛气象粗率似与圣贤不甚相近是以窃自安其浅陋之习闻而未敢轻舍故步以追高明之独见耳又记顷年尝有平心之说而前书见谕曰甲与乙辨方各自是其说甲则曰愿乙平心也乙亦曰愿甲平心也平心之说恐难明白不若据事论理可也此言美矣然熹所谓平心者非直使甲操乙之见乙守甲之说也亦非谓都不论事之是非也但欲两家姑暂置其是已非彼之意然後可以据事论理而终得其是非之实如谓治疑狱者当公其心非谓便可改曲者为直改直者为曲也亦非谓都不问其曲直也但不可先以己意之向背为主然後可以审听两造之辞?求参伍之验而终得其曲直之当耳今以粗浅之心挟忿怼之气不肯暂置其是已非彼之私而欲评义理之得失则虽有判然如黑白之易见者犹恐未免於误况其差有在於毫厘之间者又将谁使折其衷而能不谬也哉
来书云书尾止文耶
中间江德功封示三策书中有小帖云陆子静策三篇皆亲手点对令默封纳先欲作书临行不肯作【此并是德功本语】不知来喻何故乃尔此细事不足言世俗毁誉亦何足计但贤者言行不同如此为可疑耳【德功亦必知是诸生所答自有姓名但云是老兄所付令寄来耳】
熹已具此而细看其间亦尚有说未尽处大抵老兄昆仲同立此论而其所以立论之意不同子美尊兄自是天资质实重厚当时看得此理有未尽处不能子细推究便立议论因而自信太过遂不可呒虽有病意实无它老兄却是先立一说务要突过有若子贡以上更不数近世周程诸公故於其言不问是非一例吹毛求疵须要讨不是处正使说得十分无病此意却先不好了况其言之粗率又不能无病乎夫子之圣固非以多学而得之然观其好古敏求实亦未尝不多学但其中自有一以贯之处耳若只如此空E杜撰则虽有一而无可贯矣又何足以为孔子乎曾所以独得圣学之传正为其博文约礼足目俱到亦不是只如此空E杜撰也子贡虽未得承道统然其所知似亦不在今人之後但未有禅学可改换耳周程之生时世虽在孟子之下然其道则有不约而合者反覆来书窃恐老兄於其所言多有未解者恐皆未可遽以曾自处而轻之也子以能问於不能以多问於寡有若无实若虚犯而不校曾子三省其身惟恐谋之不忠交之不信传之不习其智之崇如彼而礼之卑如此岂有一毫自满自足强辩取胜之心乎来书之意所以见者甚至而其末乃有若犹有疑不惮下之言熹固不敢当此然区区鄙见亦不敢不为老兄倾倒也不审尊意以为如何如曰未然则我日斯迈而月斯征各尊所闻各行所知亦可矣无复可望於必同也言及於此悚息之深千万幸察
近见国史濂溪传载此图说乃云自无极而为太极若使濂溪本书实有自为两字则信如老兄所言不敢辨矣然因渠添此二字却见得本无此字之意愈益分明请试思之
答陈同甫
数日山间从游甚乐分袂不胜惘然君举已到未熹来日上剡溪然不能久留只一两日便归盖城中诸寄居力来言不可行深咎前日衢婺之行也如此则山间之行不容复践老兄与君举能一来此间相聚为幸官舍无人得以从容殊胜在道间关置车中不得终日相语也君举兄不敢遽奉问幸为深致此意千万千万战国策论衡一书并自注田说二小帙并往观之如何也所定文中子千万来陈叔达说有韩公所定礼仪尚未及往借也别後郁郁思奉伟论梦想以之临风引领尤不自胜
与陈同甫
君举竟未有来期老兄想亦畏暑未必遽能枉过势须秋凉乃可为期但贱迹孤危力小任重政恐旦夕便以罪去耳旱势已成三日前犹蒸郁然竟作雨不成此两日晨夜凄凉亭午惨烈无复更有雨意虽祈祷不敢不尽诚然视州县间政事无一可以召和而弭灾者未知将复作何究竟也本欲俟旬日间力恳求去缘待罪文字未报未敢遽发今遂遭此旱虐如何更敢求自便但恐自以罪罢则幸甚不然则未知所以为计也不审高明将何以见也新论奇伟不常真所创见惊魂未定未敢遽下语俟再得余篇乃敢请益耳婺人得钱守比之他郡事体殊不同他人直是无一点爱人底心无医治处也赵y之去甚可满鄙意亦欲具曾救荒官吏殿最以闻以方俟罪嫌於论功遂不敢上不知钱守曾再奏否若其遂行实可惜也书义破题真张山人所谓着相题诗者句意俱到不胜叹服他文有可录示者幸并五篇见洗此昏愦也向说方岩之下伯恭所乐游处其名为何其地属谁氏幸批示近X伯恭所定古易颇可观尚未竟少俟断手即奉寄但恐抱膝长啸人不读此等俗生鄙儒文字耳社中诸友朋坐夏安稳山间想见虚凉无城市敲烦之气比所授之次第亦可使闻一二乎可与立未可与权愿贤者之审此也
答陈同甫
病中不能整理别头项文字闲取旧书讽咏之亦觉有味於反身之功亦颇有得力处他亦不足言也示喻见予之意甚厚然仆岂其人乎明者於是乎不免失言之累矣震之九四向来鲁子以纳甲推贱命以为正当此爻常恨未晓其说今同甫复以事理推配与之暗合如此然则此事固非人之所能为矣附托之戒敢不敬承然其事之曲折未易纸笔既也叔昌所云初实有之盖意老兄上未及於无情而下决不至於不及情是以疑其未免乎此今得来喻乃知老兄遂能以义胜私如此真足为一世之豪矣而区区妄意所谓浅之为丈夫者又以自愧也武夷九曲之中比缚得小屋三数间可以游息春间尝一到留上旬余溪山吆显蒲炭敛旦暮万状信非人境也尝有数小诗朋旧为赋者亦多薄冗无人写得後便当寄呈求数语韩丈亦许为作记文也此生本不拟为时用中间立脚不牢容易一出取困而归自近事而言则为废斥自初心而言则可谓爰得我所矣承许见顾若得遂从容此山之间款听奇伟惊人之论亦平生快事也但闻未免俯就乡举正恐自此骞腾未暇寻此寂漠之滨耳策问前篇鄙意犹守明招时说後篇极中时弊但须亦大有更张乃可施行若事事只如今日而欲废法吾恐无法之害又有甚於有法之时也如何如何去年十论大意亦恐援溺之意太多无以存不亲授之防耳後生辈未知三纲五常之正道遽闻此说其害将有不可胜赫咴该髡咧反之也妄意如此或未中理更告反覆幸幸李卫公集一本致几间此公才气事业当与春秋战国时何人为比幸一评之早以见寄幸喜
与陈同甫
顷忽闻有意外之祸甚为惊叹方念未有相为致力处又闻已遂辨白而归深以为喜人生万事真无所不有也比日久雨蒸郁伏惟尊候万福归来想诸况仍旧然凡百亦宜痛自收敛此事合说多时不当至今日迟顿不及事固为可罪然观老兄平时自处於法度之外不乐闻儒生礼法之论虽朋友之贤如伯恭者亦以法度之外相处不敢进其逆耳之论每有规讽必宛转呋デ晌之说然後敢发平日狂妄深窃疑之以为爱老兄者似不当如此方欲俟後会从容面罄其说不意罢逐之遽不及尽此怀也今兹之故虽不知所由或未必有以召之然平日之所积似亦不为无以集\尤而信谗口者矣老兄高明刚决非吝於改过者愿以愚言思之绌去义利双行王霸并用之说而从事於惩忿窒j迁善改过之事粹然以醇儒之道自律则岂独免於人道之祸而其所以培壅本根澄源正本为异时发挥事业之地者益光大而高明矣荷相与之厚忘其狂率敢尽布其腹心虽不足以赎稽缓之罪然或有补於将来耳不审高明以为如何悚仄悚仄
答陈同甫
昨闻汹汹常托叔度致书奉问时犹未知端的不能无忧便中忽得五月二十六日所示字具审曲折喜不可言且得脱此虎口外此是非得失置之不足言也林叔和过此又得闻其事首末尤详是亦可叹也已还家之後诸况如何所谓少林面壁老兄决做不得然亦正不当如此名中自有安乐处区区所愿言者已具之前书矣大率世间议论不是太过即是不及中间自一条平稳正当大路却无人肯向上头立脚殊不可晓老兄聪明非他人所及试一思愚言不可以为平平之论而忽之也偶有便匆匆未暇索言
答陈同甫
夏中朱同人归辱书始知前事曲折深以愧叹寻亦尝别附问不谓尚未达也兹承不远千里专人枉书尤荷厚意且审还舍以来尊候万福足以为慰而细询来使又详归路戒心之由重增叹骇也事远日忘计今处之帖然矣熹衰病杜门忽此生朝孤露之余方深哽怆乃蒙不忘远寄新词副以香果佳品至於裘材又出机杼此意何可忘也但两词豪宕清婉各极其趣而投之空山樵牧之社被之衰退老朽之人似太不着题耳示喻缕缕殊激懦衷以老兄之高明俊杰世间荣悴得失本无足为动心者而细读来书似未免有不平之气区区窃独妄意此殆平日才太高气太论太险迹太露之过是以困於所长忽於所短虽复更历变故颠沛至此而犹未知所以反求之端也尝谓天理人欲二字不必求之於古今王伯之迹但反之於吾心义利邪正之间察之愈密则其见之愈明持之愈严则其发之愈勇孟子所谓浩然之气者盖敛然於规矩绳不敢走作之中而其自任以天下之重者虽贲育莫能夺也是岂才能血气之所为哉老兄视汉高帝唐太宗之所为而察其心果出於义耶出於利耶出於邪耶正耶若高帝则私意分数犹未甚炽然已不可谓之无太宗之心则吾恐其无一念之不出於人欲也直以其能假仁借义以行其私而当时与之争者才能知术既出其下又不知有仁义之可借是以彼善於此而得以成其功耳若以其能建立国家传世久远便谓其得天理之正此正是以成败论是非但取其获禽之多而不羞其诡遇之不出於正也千五百年之间正坐如此所以只是架漏牵补过了时日其间虽或不无小康而尧舜三王周公孔子所传之道未尝一日得行於天地之间也若论道之常存却又初非人所能预只是此个自是亘古亘今常在不灭之物虽千五百年被人作坏终殄灭他不得耳汉唐所谓贤君何尝有一分气力扶助得他耶至於儒者成人之论专以儒者之学为出於子夏此恐未可悬断而子路之问成人夫子亦就其所及而告之故曰亦可以为成人则非成人之至矣为子路为子夏此固在学者各取其性之所近然臧武仲卞庄子冉求中间c一个孟公绰齐手并脚又要文之以礼乐亦不是管仲萧何以下规模也向见祭伯恭文亦疑二公何故相与聚头作如此议论近见叔昌子约书中说话乃知前此此话已说成了亦尝因答二公书力辨其说然渠来说得不索性故鄙论之发亦不能如此书之尽耳老兄人物奇伟英特恐不但今日所未见向来得失短长正自不须更挂齿牙向人分说但鄙意更欲贤者百尺竿头进取一步将来不作三代以下人物省得气力为汉唐分E即更脱洒磊落耳李孔霍张则吾岂敢然夷吾景略之事亦不敢为同父愿之也大字甚荷不鄙但寻常不欲为寺观写文字不欲破例此亦拘儒常态想又发一笑也寄来纸却为写张公集句坐右铭去或恐万一有助於积累涵养B面盎背之功耳闻曾到会稽曾游山否越中山水气象终是浅促意思不能深远也武夷亦不至甚好但近处无山随分占取做自家境界春间至彼山高水深红绿相映亦自不恶但年来窘束殊甚诗成屋未就亦无人力可往来每以为念耳
答陈同甫
人至忽奉诲示获闻即日春和尊候万福感慰并集且闻葺治园亭规模甚盛甚恨不得往同其乐而听高论之余也楼台侧畔杨花过帘幕中间燕子飞只是富贵者事做沂水舞雩意思不得亦不是躬耕陇亩抱膝长啸底气象却是自家此念未断便要主张将来做一般看了窃恐此正是病根与平日议论同一关也二公诗皆甚高而正则摹写尤工卒章致意尤笃令人叹息所惜不曾向顶门上下一针犹落第二义也君举得郡可喜不知阙在何时正则闻甚长进比得其书甚久不曾答得前日有便已写下而复遗之今以附纳幸为致之观其议论亦多与鄙意不同此事尽当商量但卒乍未能得相聚便得相聚亦恐未便信得及耳坐右铭固知在所鄙弃然区区写去之意却不可委之他人千万亟为取以见还为幸自欲投之水火也他所诲谕其说甚长偶病眼数日未愈而来使留此颇久告归甚亟不免口授小儿别纸奉报不审高明以为如何
答陈同甫
来累纸纵横奇伟神怪百出不可正视虽使孟子复生亦无所容其喙况於愚昧蹇劣又老兄所谓贱儒者复安能措一词於其间哉然於鄙意实有所未安者不敢雷同曲相阿F请复陈其一二而明者听之也来云云其说虽多然其大⒉还推尊汉唐以为与三代不异贬抑三代以为与汉唐不殊而其所以为说者则不过以为古今异宜圣贤之事不可尽以为法但有救时之志除乱之功则其所为虽不尽合义理亦自不妨为一世英雄然又不肯说此不是义理故又须说天地人并立为三不应天地独运而人为有息今既天地常存即是汉唐之若只消如此已能做得人底事业而天地有所赖以至今其前後反复虽缕缕多端要皆以证成此说而已若熹之愚则其所见固不能不与此异然於其间又有不能不同者今请因其所同而核其所异则夫毫厘之差千里之缪将有可得而言者矣来书心无常泯法无常废一段乃一书之关键鄙意所同未有多於此段者也而其所异亦未有甚於此段者也盖有是人则有是心有是心则有是法固无常泯常废之理但谓之无常泯即是有时而泯矣谓之无常废即是有时而废矣盖天理人欲之并行其或断或续固宜如此至若论其本然之妙则惟有天理而无人欲是以圣人之必欲其尽去人欲而复全天理也若心则欲其常不泯而不恃其不常泯也法则欲其常不废而不恃其不常废也所谓人心惟危道心惟微惟精惟一允执厥中者尧舜禹相传之密旨也夫人自有生而梏於形体之私则固不能无人心矣然而必有得於天地之正则又不能无道心矣日用之间二者并行迭为胜负而一身之是非得失天下之治乱安危莫不系焉是以欲其择之精而不使人心得以杂乎道心欲其守之一而不使天理得以流於人欲则凡其所行无一事之不得其中而於天下国家无所处而不当夫岂任人心之自危而以有时而泯者为当然任道心之自微而幸其须臾之不常泯也哉夫尧舜禹之所以相传者既如此矣至於汤武则闻而知之而又反之以至於此者也夫子之所以传之渊曾参者此也曾子之所以传之子思孟轲者亦此也故其言曰一日克已复礼天下归仁焉又曰吾道一以贯之又曰道不可须臾离也可离非道也是故君子戒慎乎其所不睹恐惧乎其所不闻又曰其为气也至大至刚以直养而无害则塞乎天地之间此其相传之妙儒者相与谨守而共学焉以为天下虽大而所以治之者不外乎此然自孟子既没而世不复知有此学一时英雄豪杰之士或以资质之美计虑之精一言一行偶合於道者盖亦有之而其所以为之田地根本者则固未免乎利欲之私也而世之学者稍有才气便自不肯低心下意做儒家事业圣学功夫又见有此一种道理不要十分是当不碍诸般作为便可立大功名取大富贵於是心以为利争欲慕而为之然又不可全然不顾义理便於此等去处指其须臾之间偶未泯灭底道理以为只此便可与尧舜三代比隆而不察其所以为之田地本根者之无有是处也夫三才之所以为三才者固未尝有二道也然天地无心而人有欲是以天地之运行无穷而在人者有时而不相似盖义理之心顷刻不存则人道息人道息则天地之用虽未尝已而其在我者则固即此而不行矣不可但见其穹然者常运乎上颓然者常在乎下便以为人道无时不立而天地赖之以存之验也夫谓道之存亡在人而不可舍人以为道者正以道未尝亡而人之所以体之者有至有不至耳非谓苟有是身则道自存必无是身然後道乃亡也天下固不能人人为尧然必尧之道行然後人纪可修天地可立也天下固不能人人皆桀然亦不必人人皆桀而後人纪不可修天地不可立也但主张此道之人一念之间不似尧而似桀即此一念之间便是架漏度日牵补过时矣且曰心不常泯而未免有时之或泯则又岂非所谓半生半死之?哉盖道未尝息而人自息之所谓非道亡也幽厉不由也正谓此耳惟圣尽伦惟王尽制固非常人所及然立心之本当以尽者为法而不当以不尽者为故曰不以舜之所以事尧事君不敬其君者也不以尧之所以治民治民贼其民者也而况谓其非尽欺人以为伦非尽罔世以为制是则虽以来书之辨固不谓其~无欺人罔世之心矣欺人者人亦欺之罔人者人亦罔之此汉唐之治所以虽极其盛而人不心服终不能无愧於三代之盛时也夫人只是这个人道只是这个道岂有三代汉唐之别但以儒者之学不传而尧舜禹汤文武以来转相授受之心不明於天下故汉唐之君虽或不能无暗合之时而其全体却只在利欲上此其所以尧舜三代自尧舜三代汉祖唐宗自汉祖唐宗终不能合而为一也今若必欲撒去限隔无古无今则莫若深考尧舜相传之心法汤武反之之功夫以为则而求诸身却就汉祖唐宗心术微处痛加绳削取其偶合而察其所自来黜其悖戾而究其所从起庶几天地之常经古今之通义有以得之於我不当坐谈既往之迹追饰已然之非便指其偶同者以为全体而谓其真不异於古之圣贤也且如约法三章固善矣而卒不能除三族之令一时功臣无不夷灭除乱之志固善矣而不免窃取宫人私侍其父其他乱伦逆理之事往往皆身犯之盖举其始终而言其合於义理者常少而其不合者常多合於义理者常小而其不合者常大但後之观者於此根本功夫自有欠阙故不知其非而以为无害於理抑或以为虽害於理而不害其获禽之多也观其所谓学成人而不必於儒搅金银铜铁为一器而主於适用则亦可见其立心之本在於功利有非辨说所能文者矣夫成人之道以儒者之学求之则夫子所谓成人也不以儒者之学求之则吾恐其畔弃绳墨脱略规矩进不得为君子退不得为小人正如搅金银铜铁为一器不唯坏却金银而铜铁亦不得尽其铜铁之用也荀卿固讥游夏之贱儒矣不以大儒目周公乎孔子固称管仲之功矣不曰小器而不知礼乎人也之说古注得之若管仲为当得一个人则是以子产之徒为当不得一个人矣圣人词气之际不应如此之粗厉而鄙也其他琐屑不能尽究但不传之~学一事却恐更须讨论方见得从上诸圣相传心法而於後世之事有以裁之而不失其正若不见得却是自家耳目不高闻见不的其所谓洪者乃混杂而非真洪所谓惯者乃流F而非真惯窃恐後生传闻轻相染习使义利之别不明舜跖之涂不判眩流俗之观听坏学者之心术不唯老兄为有识者所议而朋友亦且陷於收司连坐之法此熹之所深忧而甚惧者故敢极言以求定论若犹未以为然即不若姑置是事而且求诸身不必徒为DD无益於道且使卞庄子之徒得以窃笑於?而行其计也
答陈同甫
示谕缕缕备悉雅意然区区鄙见常窃以为亘古亘今只是一体顺之者成逆之者败固非古之圣贤所能独然而後世之所谓英雄豪杰者亦未有能舍此理而得有所建立成就者也但古之圣贤从本根上便有惟精惟一功夫所以能执其中彻头彻尾无不尽善後来所谓英雄则未尝有此功夫但在利欲场中头出头没其资美者乃能有所暗合而随其分数之多少以有所立然其或中或否不能尽善则一而已来喻所谓三代做得尽汉唐做得不尽者正谓此也然但论其尽与不尽而不论其所以尽与不尽却将圣人事业去就利欲场中比p较量见有彷佛相似便谓圣人子不过如此则所谓毫厘之差千里之缪者其在此矣且如管仲之功伊吕以下谁能及之但其心乃利欲之心迹乃利欲之迹是以圣人虽称其功而孟子董子皆秉法义以裁之不少假借盖圣人之目固大心固平然於本根亲切之地天理人欲之分则有毫厘必计丝发不差者此在後之贤所以密传谨守以待後来惟恐其一旦舍吾道义之正以F彼利欲之私也今不讲此而遽欲大其目平其心以断千古之是非宜其指铁为金认贼为子而不自知其非也若夫点铁成金之譬施之有无类迁善改过之事则可至於古人已往之迹则其为金为铁固有定形而非後人口舌议论所能改易久矣今乃欲追点功利之铁以成道义之金不惟费却闲心力无补於既往正恐碍却正知见有害於方来也若谓汉唐以下便是真金则固无待於点化而其实又有大不然者盖圣人者金中之金也学圣人而不至者金中犹有铁也汉祖唐宗用心行事之合理者铁中之金也曹操刘裕之徒则铁而已矣夫金中之金乃天命之固然非由外铄淘择不净犹有可憾今乃无故必欲弃舍自家光明宝藏而奔走道路向铁z边查矿中拨取零金不亦乎帝王本无异道王通分作两三等已非知道之言且其为道行之则是今莫之御而不为乃谓不得已而用两汉之制此皆卑陋之说不足援以为据若果见得不传底~学自无此蔽矣今日许多闲议论皆原於此学之不明故乃以为笆篱边物而不之省其为唤银作铁亦已甚矣来论又谓凡所以为此论者正欲发儒者之所未备以塞後世英雄之口而夺之气使知千涂万辙卒走圣人子不得以愚观之正恐不须如此费力但要自家见得道理分明守得正当後世到此地者自然若合符节不假言传其不到者又何足与之争耶况此等议论正是推波助澜纵风止燎使彼益轻圣贤而愈无忌惮又何足以闭其口而夺其气乎熹前月初间略入城归来还了几处人事遂入武夷昨日方归冗甚倦甚目亦大昏作字极艰草草布此语言粗率不容持择千万勿过其间亦有琐细曲折不暇尽辨然明者读之固必有以?得其心不待其词之悉矣何丈墓文笔势奇逸三复叹息不能已挽诗以心气衰弱不能应四方之求多所辞却近不得已又不免辞多就少随力应副往往皆不能满其所欲今若更作此即与墓额犯重破却见行比例矣且乞蠲免如何如何抱膝吟亦未遑致思兼是前论未定恐未必能发明贤者之用心又成虚设若於此不疑则前所云者便是一篇不押韵无音律底好诗自不须更作也如何如何
答陈同甫
诲谕缕缕甚荷不鄙但区区愚见前书固已尽之矣细读来谕愈觉费力正如孙子荆洗耳砺齿之云非不雄辨敏捷然枕流漱石终是不可行也已往是非不足深较如今日计但当穷理修身学取圣贤事业使穷而有以独善其身达而有以兼善天下则庶几不枉为一世人耳
答陈同甫
方念久不闻动静使至忽辱手书获闻近况深以为喜且承雅词下逮郑重有加副以蜀缣佳果吴益见眷存之厚顾衰病支离霜露凄恻无可以称盛德者第增愧怍耳吃紧些儿之句尤荷高明假借之重然鄙儒俗生何足语此咏叹以还不知所以报也熹今年夏中粗似小康涉秋两为乡人牵挽蔬食请雨积伤脾胃遂不能食食亦不化中间调理稍似复常又为脚气发动用药过冷今遂大病疲乏不可言丹附乳石平日不敢向口者今皆杂进尚未见效意气摧颓如日将暮恐不得久为世上人矣来喻衮衮读之惘然反复数过尚不能该其首末盖神思之衰落如此况能相与往复上下其论哉向来读书颇务精熟中间亦幸了得数书自谓略能窥见古人用心处未觉千岁之为远然亦无可告语者时一思之以自笑耳其间一二有业未就今病已矣不能复成书矣不知後世之子云尧夫复有能成吾志者否然亦已置之不能复措意间也只今日用功夫养病之余却且收拾身心从事於古人所谓小学者以补前日粗E脱略之咎盖亦心庶几焉而力或有所未能也仝父闻之当复见笑然韩子所谓敛退就新懦趋营悼前猛者区区故人之意尚不能不以此有望於高明也如何如何此外世俗是非毁誉何足挂齿牙间细读来书似於此未能无小芥O也大风吹倒亭子却似天公会事发彼洛阳亭馆又何足深羡也尝论孟子说大人则藐之孟子固未尝不畏大人但藐其巍巍然者耳辨得此心即更掀却卧房亦且露地睡似此方是真正大英雄人然此一种英雄却是从战战兢兢临深履薄处做将出来若是血气粗豪却一点使不着也伯恭平时亦尝说及此否此公今日何处得来然其於朋友不肯尽情亦使人不能无遗恨也抱膝吟久做不成盖不合先寄陈叶二诗来田地都被占却人无下手处也况今病思如此是安能复有好语道得老兄意中事耶承欲为武夷之游甚慰所望但此山冬寒夏热不可居惟春暖秋凉红绿纷葩霜清木脱此两时节为胜游耳今春才得一到而不暇宿秋来以病未能再往职事甚觉弛废若得来春命驾当往为数日E也但有一事处之不安不敢不布闻私居贫约无由遣人往问动静而岁烦遣介存问生死遂为故事既又阙然不报而坐受此过当之礼虽兄不以为谴而实非愚昧所敢安也自此幸报此礼因人入城时以一二字付叔度子约俾转以来亦足以道情素不为莫往莫来者矣如何如何
答陈同甫
熹衰病如昨不足言但所见浅滞只是旧时人承喻正则自以为进後生可畏非虚言也想已相见必深得其要领恨不得与闻一二然自度愚暗於老兄之言尚多未解政使得闻决是晓会不得如前书所报一二条计於盛意必是未契又如今书所喻过分不止之说亦区区所未喻如仆所见却是自家所以自处者未能尽~私意之累而於所以开导聪明者未尽其力尔故以五阳之盛而比一犹欲决之故其繇曰扬于王庭孚号有厉告自邑不利即戎利有攸往盖虽危惧自修不极其武而扬庭孚号利有攸往初不顾後患而小却也拙诗前已拜禀大字固当如戒但恨未识钱君不知其所谓正与大者为如何未敢容易下笔也来诗有大正志学之语逢时报主深悉雅志此在高明必已有定论非他人所得预然所谓不能自为时者则又非区区所敢闻也但愿老兄母出於先圣规矩绳之外而用力於四端之微以求乎兖公之所乐如其所以告於巍巍当坐之时之心则其行止忤合付之时命有不足言矣就其不遇独善其身以明大义於天下使天下之学者皆知吾道之正而守之以待上之使令是乃所以报不报之恩者亦岂必进为而抚世哉佛者之言曰将此身心奉尘刹是则名为报佛恩而杜子美亦云四邻来报出何必吾家操此言皆有味也夫圣贤固不能自为时然其仕久止速皆当其可则其所以自为时者亦非它人之所能夺矣岂以时之不合而变吾所守以F之哉
答陈同甫
自闻荣归日欲遣人致问未能然亦尝附邻舍陈君一书於城中转达不知已到未也专使之来伏奉手诲且有新词厚币佳实之况感认不忘之意愧怍亡喻然衰晚病疾之余霜露永感每辱记存始生过为之礼~益悲怆自此告略去之也比日秋伏惟尊候万福熹既老而病无复强健之理比灼艾後始粗能食然亦未能如旧且少旬月未即死耳新词宛转说尽风物好处但未知常程正路与奇遇是同是别进御与不通御相去又多少此处更须得长者自下一转语耳老兄志大宇宙勇迈终古伯恭之论无复改评今日始於後生丛中出一口气盖未足为深贺然出身事主由此权舆便不碌碌则异时事业亦可卜矣但来书诸论鄙意颇未尽晓如云无动何以示易不知今欲如何其动如何其易此其区处必有成规恨未得闻其详也又如二者相似而实不同处亦所未喻若如鄙意则须是先得吾身好党类亦好方能得吾君好天下国家好而所谓好者又有虚实大小久近之不同若自吾身之好而推之则凡所谓好者皆实皆大而又久远若不自吾身推之则弥缝掩覆虽可以苟合於一时而凡所谓好者皆为它日不可之病根矣盖修身事君初无二事不可作两般看此是千圣相传正法眼藏平日所闻於师友而窃守之今老且死不容改易如来喻者或是诸人事宜非老仆所敢闻也不知象先所论与此如何向见此公差强人意恨未得款曲尽所怀耳此中今夏不雨早稻多损秋初一雨意晚稻可望今又不雨多日山间得霜又早次第亦无全功幸日下米价低平且尔遣日未知向後如何耳抱膝之约非敢食言正为前此所论未定不容草草下语须俟它时相逢弹指无言可说方敢通个消息但恐彼时又不须更作这般闲言语耳人还姑此为报未即会晤千万以时自爱倚俟诏除
晦庵集卷三十六
<集部,别集类,南宋建炎至德佑,晦庵集>

[book_title]卷三十七
钦定四库全书
晦庵集卷三十七　　　　　宋　朱子　撰书【问答论事】
与籍?胡原仲先生
熹拜覆正字丈丈尊前熹拜违席忽已月余瞻慕之诚食息不置即日秋暑未阑伏惟秘府清暇尊候动止万福熹侍亲养疾幸粗遣不烦赐念但自别後殊不闻动静今日拜省二十姑亦云未得到任所消息不胜悬想耳计程月初可到今想视事久矣官居廪食之况不敢问物情时变必已了然於胸中矣如有用我而将奚先此则区区所欲闻也因来赐书愿以开示少纾畎亩之忧幸甚幸甚吾道不幸范丈前月十八日遂不起疾忧时?切信道笃诚世岂复有斯人哉前此往哭其殡视其家生理萧然未知所税\议葬於渭曲从其卜居之志甚善但闻其家欲居泰宁似非良计然伯修乐之人不得而间也熹初与元履诸人议以为居建阳一则便於坟墓二则便於讲学三则便於生事言之甚详未有见从之意窃惟范丈平日诲之谊未敢默然故敢复言於左右伏想一恸之余亦当念之至此因书一提其耳或能改辙东来则甚善也八哥此月亦物故其重不幸如此可伤伯逢令侄自崇安径趋邵武闻留止数日想今已行矣不得一见甚以为恨共父数相见否迎侍乍到不知为况又如何旬父後月初可归到【阙】　尚留邵武旦夕亦当归也山中~无事早p收熟斗谷售十五钱小民无他恙幸可宁息谩恐欲知之熹衰疾幸不作气体似亦差胜向欲得真齐州半夏合固真丹不知都下有之否如可寻访乞为置得一二两便中寄示幸甚盖病虽小愈不得不过为堤防也伯诚仙尉尊兄想非晚可归矣不敢别状天气向凉伏愿顺时保重行奋壮猷以慰人望谨不备
与籍溪胡先生
熹拜覆正字丈丈尊前前月附便拜书不知已达尊视否自拜违後一向不闻问数日前拜省二十姑宜人蒙出示家问获闻详实深以为喜承尝有赐书然亦未拜领也即日秋气澄明伏惟尊候动止万福熹奉亲养疾幸归田里不敢上勒纪录但里中秋来阙雨此数日来晚稻秀而将实尤觉焦渴为患方议祈祷谩恐欲知范丈卜以重阳日葬近得伯崇书令为处葬礼一二变节一日为检阅今日方略定矣远地不得求正於丈丈及有为撰圹中志石文并俟他日请倦甚拜书不能详范家事於共父书中言之颇子细乞转询之也熹前书所议谋居一事与前日所见家问中意偶合此事势难复与盖其家已目元履与熹为伯宗之党矣可叹之甚然不能息意者政以范丈平日诲之德不敢忘耳得丈丈因书告语之甚善秋已向深江上消息如何得且平善甚幸然愚意反以为忧盖今出师防戍转输科敛所不能免闻沿江海州县已骚然矣岁岁如此何以支吾此不待两兵相加而坐受敝之势也前日刘子源来此道岭上拜别所闻诲言以为必极论天下事至於慷慨洒涕有以见仁人之心不能忘世如此近又见其父家与士说丈丈至彼耳听渐聪天其或者将一试大儒之效乎闻之喜而不寐伏计必有规模素定於胸中熹窃谓天下形势如前所云者亦当路所不可不知也救之之术独在救其本根而已若随其变而一一应之则其变无穷岂可胜救也哉而所谓救其本根之术不过视天下人望之所属者举而用之使其举措用舍必当於人心则天下之心翕然聚於朝廷之上其气力易以鼓动如羸病之人P药所不能及x其丹田气海则气血萃於本根而耳目手足利矣不审丈丈以为如何因笔不觉及此灯下作书目力方倦极草草不如法伏乞尊察未拜侍间伏乞保重以俟休命中秋前一日谨拜不备熹拜覆
与范直阁
胡丈书中复主前日一贯之说甚力但云若理会得向上一着则无有内外上下远近边际廓然四通八达矣熹窃谓此语深符鄙意盖既无有内外边际则何往而非一贯哉忠恕盖指其近而言之而其意则在言外矣闻子直说吾丈犹未以卑论为然敢复其说如此幸垂教其是非焉熹顷至延平见李愿中丈问以一贯忠恕之说见谓忠恕正曾子见处及门人有问则亦以其所见谕之而已岂有二言哉熹复问以近世儒者之说如何曰如此则道有二致矣非也其言适与卑意不约而合谩以布闻李丈名洞师事罗仲素先生罗尝见伊川後卒业龟山之门深见称许其弃後学久矣李丈独深得其阃奥经学纯明涵养精粹延平士人甚尊事之请以为郡学正虽不复应举而温谦U厚人与之处久而不见其涯郁然君子人也先子与之游数十年道谊之契甚深
与范直阁
伏奉赐获闻迩日起居之详慰感亡以喻信後暑雨应候伏惟盛德所临百神劳相台候万福熹亲?粗遣未有寸言者伏蒙教谕忠恕之说自非爱予之深不鄙其愚岂肯勤勤反复如此感幸深矣但伏思之终未有契处不敢隐然请毕其词以求正於左右熹前书所论忠恕则一而在圣人在学者则不能无异此正犹孟子言由仁义行与行仁义之别耳孟子之言不可谓以仁义为有二则熹之言亦非谓忠恕为有二也但圣贤所论各有所为而发故当随事而释之虽明道先生见道之明亦不能合二者而为一也非不能合盖不可合也强而合之不降高以就卑即推近以为远始倚一偏终必乖戾盖非理之本然是乃所以为不一也盖曾子专为发明圣人一贯之旨所谓由忠恕行者也子思专为指示学者入德之方所谓行忠恕者也所指既殊安得不以为二然核其所以为忠恕者则其本体盖未尝不同也以此而论今所被教问曲折可以无疑矣不识尊意以为然否若夫曾子所言发明一贯之旨熹前书一再论之皆未蒙决其可否熹又有以明之盖忠恕二字自\人观之於圣人分上极为小事然圣人分上无非极致盖既曰一贯则无小大之殊故也犹天道至教四时行百物生莫非造化之神不可专以太虚无形为道体而判形而下者为粗迹也此孔子所谓吾无隐乎尔者不离日用之间二三子知之未至而疑其有隐则是正以道为无形以日用忠恕为粗迹故曾子於此指以示之耳此说虽陋乃二程先生之旧说上蔡谢先生又发明之顾熹之愚实未及此但以闻见之知推衍为说是以不自知其当否而每有请焉更望详览前书重赐提诲不胜幸甚前日诸疑亦望早赐镌譬俾母疑为望时序向热伏乞为道保重以须环召区区不胜大愿不备
与范直阁
四月一日领所赐教帖伏读再三仰佩眷予之厚感慰不可以言前日因平甫遣人亦尝拜状矣不审已达台听否即日初夏清和伏惟班布多暇台候起居万福熹奉亲屏处幸粗遣免山间深僻亦可观书又得胡丈来归朝夕有就正之所穷约之中此亦足乐矣迫於亲养夏末须为武林之行计不三四月未得定居也伏蒙别纸垂谕忠恕义仰荷不弃其愚与之反复为赐甚厚谨以来教所示熟思之矣敢复为说以请益焉熹所谓忠恕者乃曾子於一贯之语默有所契因门人之问故於所见道体之中指此二事日用最切者以明道之无所不在所谓已矣者又以见随寓各足无非全体也忠恕两字在圣人有圣人之用在学者有学者之用如曾子所言则圣人之忠恕也无非极致二程所谓维天之命於穆不已天地变化草木蕃者正所以发明此义也如夫子所以告学者与子思中庸之说则为学者言之也故明道先生谓曾子所言与违道不远异者动以天尔盖动以天者事皆处极曾子之所言者是也学者之於忠恕未免参校彼己推已及人则宜其未能诚一於天安得与圣人之忠恕者同日而语也若曾子之所言则以圣人之忠恕言之而见其与性与天道者未尝有二所以为一贯也然此所谓异者亦以所至之不同言之犹中庸安行利行勉行之别耳苟下学而上达焉则亦岂有所隔阂哉愚见如此更乞教其不至者重赐镌晓使得所正焉不胜幸甚他疑义尚多蒙谕使得请教此宿昔之愿但今日方闻伯崇欲以初三四日行迫遽未暇抄录所记俟暇日料理有便即附行也前日在共父处见直阁丈还朝陛对副本读之不能舍去爱君敬主之义盖终篇三致意焉然久矣莫以此言謦吾君之侧者矣近日所用虽不能尽满人望其间若亦有一二端士焉前言傥见思乎思其言必用其人延登之命计亦非晚矣愿为斯道斯民厚自保重副此归依
与范直阁
熹向尝以忠恕一贯之说质疑於函丈伏蒙镌晓切至但於愚见尚有未安比因玩索遂於旧说益有发明乃知前者请教之时虽略窥大义然涵泳未久说词未莹致烦辨析之勤如此今再录近所训义一段拜呈乞赐批凿可否示下容更思索续具咨请也去岁在同安独居几岁看论语近十篇其间疑处极多笔札不能载以求教伏纸但切驰仰
与庆国卓夫人
熹辄有愚见初欲面禀今既不成行敢此布之五哥岳庙近自春中以来顿减游燕复近书册若常能如此寡过可期更望因书褒劝以\成之且闻尊意欲为经营干官差遣不知然否熹则窃以为不可近世人家子弟多因为此坏却心性一生仕宦费力盖其生长富贵本不知艰难一旦仕宦便为此官逐司只有使长一人可相拘辖又间有厚长者即以贵游子弟相待不欲以法度见绳上无职事了办之责下无吏民窥伺之忧而州县守y势反出已下可以凌轹故後生子弟为此官者无不傲慢纵恣席势凌人其谨饬者虽不至此亦缘不亲民事触事懵然非如州县小吏等级相承职事相辖一日废慢则罪戾及之故仕於州县者常晓事而少过愚意以为平父可且令参部受簿尉之属乃为正当若不欲如此即舍人兄为营一稍在人下有职事吃人打骂差遣乃所以成就之若必欲与求干官乃是置之有过之地误其终身恐非太硕人高明教子之本意也受恩深厚冒昧及此皇恐皇恐
熹所禀大⑷绱烁有曲折意度纸尽写不得舍人兄长必深委悉只乞因其侍次试以问之必以为然也熹又覆
上黄端明
八月十一日具位熹敢斋沐裁书请纳再拜之礼於致政尚书端明文丈台座熹闻之孟子有言天下有达尊三爵一齿一德一此言三者之尊达于天下人所当敬而不可以慢焉者也虽然爵也齿也盖有偶然而得之者是以其尊施于朝廷者则不及於乡党施於乡党者则不及於朝廷而人之敬之也亦或以貌而不以心惟德也者得於心充於身刑於家而推於乡党而达於朝廷者也有此而兼夫二者之尊焉则通行天下人莫不贵虽敛然退避不以自居而人之所以心悦而诚服者盖不可解矣恭惟明公以两朝侍从元老上还印绶而退处於家自天子不敢烦以政赐之几杖而乞言焉其位与年固非偶然而得之者矣而明公则未尝以是而自异於人其所以默而成之不言而信者则日新又新而未尝有止也此天下知德之士所以莫不窃慕下风之义俱有执鞭之愿而熹之愚则有甚焉者盖其平生气禀偏驳治已则不能谨於细微立志则不能持於常久以至待人接物之际温厚和平之气不能胜其粗厉猛起之心是以常窃自悼以为安得朝夕望见明公之盛德容貌而师法其万一庶几可以饬身补过於将来而不遂为小人之归也今日之来盖将顿首再拜于堂下以偿其夙昔之愿伏惟明公坐而受之使得自进於门人弟子之列而不孤其所以来之意则熹之幸也乡往之深不自知其僭越敢以书先於将命者而立於庑下以听可否之命熹不胜皇恐之至
与王龟龄
熹穷居晚学无所肖似往者学不知方而过不自料妄以为国家所恃以为重天下所赖以为安风俗所以既漓而不可以复淳纪纲所以既坏而不可以复理无一不系乎人焉是以闻天下之士有声名节行为时论所归者则切切然以不得见乎其人为叹及其久也或得见之或不得见之而熹之拳拳不少衰也闻其进为时用则私以为喜闻其厄穷废置则私以为忧及夫要其所就而观之则始终大节真可敬仰者盖无几人而言论风旨卒无可称功名事业卒无可纪者亦往往而有以此喟然自叹知天下所谓声名节行者亦未足以定天下之人而天下之事未知其果将何寄也自是以来虽不敢易其贤贤之心缓其忧世之志然亦窃自笑其前日所求於人之重而所以自待者反轻如孟子之所讥也於是始复取其所闻於师友者夙夜讲明动静体察求仁格物不敢弛其一日之劳以庶几乎有闻者而於前日之所为切切然者则既有所不暇矣当是时听於士大夫之论听於舆人走卒之言下至於闾阎市里女妇儿童之聚亦莫不曰天下之望今有王公也已而得其为进士时所奉大对读之已而得其在馆阁时上奏事读之已而得其为柱史在台谏迁侍郎时所论谏事读之已而又得其为故大丞相魏国公之诔文及楚东酬唱等诗读之观其立言措意上自奏对陈说下逮燕笑从容盖无一言一字不出於天理人伦之大而世俗所谓利害得丧荣辱死生之变一无所入於其中读之真能使人胸中浩然鄙吝消落诚不自意克顽廉懦立之效乃於吾身见之於是作而叹曰士之求仁固当以反求诸已为务然岂不曰事其大夫之贤者云哉今以前日失数公者自惩是以一噎而废食也於是慨然复有求见於左右之意而未获也昨闻明公还自夔州抚临近甸而熹之里\交游适有得佐下风者因以书贺之盖喜其得贤大夫事之而自伤无状独不得一从宾客之後以望大君子道德之余光也不意夤缘与其向来鄙妄无取之言皆得彻闻於视听明公又不以凡陋为可弃狂僭为可罪而辱枉手笔以抵宋y盛有以称道窃惟明公之志岂非以志衰道微遗君後亲之论交作肆行无所忌惮举俗滔滔思有以障其横流者是以有取於愚者一得之虑因以不求其素而借之辞色也耶明公之志则正矣大矣而熹之愚未有称明公之意也虽然有一於此其惟益思砥砺不敢废其所谓讲明体察求仁格物之功者使理日益明义日益精操而存之日益固扩而充之日益远则明公之赐庶乎其有以承之而幸明公之终教之也虽然明公以一身当四海士大夫军民一面之责其一语一默一动一静之间所系亦不轻矣伏惟盛德大业前定不穷其刚健中正笃实光辉者固无所勉强以熹之所G记则古语所谓行百里者半九十里明公其亦念之况今人物眇然如明公者仅可一二数是以天下之人责望尤切而明公尤不可以不戒不审明公以为如何哉熹又闻之古之君子尊德性矣而必曰道问学致广大矣必曰尽精微极高明矣必曰道中庸温故知新矣必曰敦厚崇礼盖不如是则所学所守必有偏而不备之处惟其如是是故居上而不骄为下而不倍有道则足以兴无道则足以容而无一偏之蔽也熹之区区以此深有望於门下盖所谓德性广大高明知新者必有所措而所谓问学精微中庸崇礼者又非别为一事也狂易无取明公其必有以裁之往者明公在夔成都汪公声闻密迩窃意有足乐者比来时通问否此公涵养深厚静有容使当大事必有不动声色而内外宾服者明公相知之深一日进为於世引类之举其必有所先矣熹杜门养亲足以自遣昨尝一至湖湘出资交游讲论之益归来忽被除命既不敢辞而拜命矣然明公未归朝廷熹亦何所望而敢前也引领牙纛未有瞻拜之期向风驰义日以勤止辄敢复因宋y相为介绍致书下执事以道其拳拳之诚伏惟照察
与陈丞相【一本作龚实之】
熹窃观古之君子有志於天下者莫不以致天下之贤为急而其所以急於求贤者非欲使之缀缉言语誉道功德以为一时观听之美而已盖将以广其见闻之所不及思虑之所不至且虑夫处己接物之间或有未尽善者而将使之有以正之也是以其求之不得不博其礼之不得不厚其待之不得不诚必使天下之贤识与不识莫不乐自致於吾前以辅吾过然後吾之德业得以无愧乎隐微而极乎光大耳然彼贤者其明既足以烛事理之微其守既足以遵圣贤之辙则其自处必高而不能同流合污以求誉自待必厚而不能陈词饰说以自媒自信必笃而不能趋走唯诺以苟容也是以王公大人虽有好贤乐善之诚而未必得闻其姓名识其面目尽其心志之底蕴又况初无此意而其所取特在乎文字言语之间乎恭惟明公以厚德重望为海内所宗仰者有年矣而天下之贤士大夫以未得尽出於门下也岂明公所以好之者未至欤所以求之者未力欤所以待之者未尽欤此则必有可得而言之者矣盖好士而取之文字言语之间则道学德行之士吾不得而闻之矣求士而取之投书献之流则自重有耻之士吾不得而见之矣待士而杂之妄庸便佞之伍则志节慷慨之士宁有长揖而去耳而况乎所谓对偶骈骊谀佞无实以求悦乎世俗之文又文字之末流非徒有志於高远者鄙之而不为若乃文士之有识者亦未有肯?留意於其间者也而间者窃听於下风似闻明公专欲以此评天下之士若其果然则熹窃以为误矣江右旧多文士而近岁以来行谊志节之有闻者亦彬彬焉惟明公留意取其强明正直者以自辅而又表其厚廉退者以厉俗毋先文艺以後器识则陈太傅不得专美於前而天下之士亦庶乎不失望於明公矣衰病屏伏所欲面论者非一而不获前姑进其大者如此若蒙采择则熹所不及言者必有轻千里而告於明公者矣
与刘共父
近略到城中归方数日见平父示近问承寄声存问感感但所论二先生集则愚意不能无疑伯逢主张家学固应如此熹不敢议所不可解者以老兄之聪明博识钦夫之造诣精深而不晓此此可怪耳若此书是文定所着即须依文定本为正今此乃是二先生集但彼中本偶出文定家文定当时亦只是据所传录之本虽文定盖不能保其无一字之讹也今别得善本复加补缀乃是文定所欲闻文定复生亦无嫌间不知二兄何苦尚尔依违也此间所用二本固不能尽善亦有灼然却是此间本误者当时更不曾写去但只是平气虚心看得义理通处便当从之岂可肚里先横却一个胡文定後不复信道理耶如定性书及明道叙述上富公与谢帅书中删却数十字及辞官表倒却次序易传序改沿为祭文改侄为犹子之类皆非本文必是文定删改熹看得此数处有无甚害者但亦可惜改却本文盖本文自不害义理故也叙述及富谢书是也有曲为呋ザ反失事实害义理者辞表是也曲为呋ケ闶撬揭夂σ謇硪游┒ㄐ允槭孜菜浞且切之辞然明道谓横渠实父表弟闻道虽有先後然不应以闻道之故傲其父兄如此语录说二先生与学者语有不合处明道则曰更有商量伊川则直云不是明道气象如此与今所删之书气象类乎不类乎且文定答学者书虽有不合亦甚宛转不至如此无含蓄况明道乎今如此删去不过是减得数十个闲字而坏却一个从容和乐底大体气象恐文定亦是偶然一时意思欲直截发明向上事更不暇照管此等处或是当时未见全本亦不可知今岂可曲意F从耶向见李先生本出龟山家犹杂以游察院之文比访得游集乃知其误以白先生先生叹息曰此书所自来可谓端的犹有此误况其它又可尽信耶只此便是虚已从善公平正大之心本亦不是难事但今人先着一个私意横在肚里便见此等事为难及耳又犹子二字前论未尽礼记云丧服兄弟之子犹子也言人为兄弟之子丧服犹己之子非所施於平时也况犹字本亦不是称呼只是礼记者之辞如下文嫂叔之无服姑姊妹之薄也今岂可沿此遂谓嫂为无服而名姑姊妹以薄乎古人固不谓兄弟之子为侄然亦无云犹子者但云兄之子弟之子孙亦曰兄孙耳二先生非不知此然犹从俗称侄者盖亦无害於义理也此等处文定既得以一时己见改易二程本文今人乃不得据相传别本改正文定所改之未安处此何理耶又明道论王霸子等数篇胡本亦无乃此间录去有所脱误非文定之失伊川上仁庙书此间本无後来乃是用钦夫元寄胡家本校亦脱两句此非以它人本改文定本乃是印本自不曾依得文定本耳似此之类恐是全不曾参照只见人来说自家刻得文字多错校得不精便一切逆拒之几何而不为之声音色拒人於千里之外乎夫乐闻过勇迁善有大於此者犹将有望於两兄不意只此一小事便直如此殊失所望然则区区所以剧论不置者正恐此私意根株消磨不去随事滋长为害不细亦不专为二先生之文也如必以胡氏之书一字不可改易则又请以一事明之集中与吕与叔论中书注云子居和叔之子胡氏编语录时意其为邢恕之子遂削此注直与正文子居之上加一邢字顷疑吕氏亦有和叔因以书问钦夫答云尝问之邢氏果无子居者以此例之则胡氏之书亦岂能一无缪误乃欲不问是非一切从之乎况此乃文字间舛误与其本原节目处初无所妨何必一一遵之而不敢改乎近以文定当立祠於乡郡说应求邦彦二公皆指其小节疑之魏元履至为扼腕今二兄欲尊师之而又守其尤小节处以为不可改是文定有所谓大者终不见知於後世也此等处非特二先生之文之不幸亦文定之不幸耳今既用官钱X一部书却全不睹是只守却胡家错本文字以为至当可谓直截不成议论恐文定之心却须该遍流通决不如是之陋也若说文定决然主张此书以为天下後世必当依此即与王介甫主张三经字说何异作是说者却是谤文定矣设使微似有此亦是克未尽底己私所谓贤者之过横渠所谓其不善者共改之正所望於後学不当守己残而妒道真使其遗风余弊波荡於末流也程子尝言人之为学其失在於自主张太过横渠犹戒以自处太重无复以来天下之善今观二兄主张此事得无近此圣贤稽\舍己兼听并观之意似不然也胡子知言亦云学欲约不欲陋此得无近於陋耶如云当於他处别X此尤是不情悠悠之说与月攘一鸡何异非小生所敢闻也每恨此道衰微邪说昌炽举世无可告语者望二兄於千里之外盖不翅饥渴之於饮食乃不知主意如此偏枯若得从容宾客之後终日正言又不知所以不合者复几何耳钦夫尊兄不及别状所欲言者不过如此幸为呈似所云或不中理却望指教熹却不敢惮改也向所录去数纸合改处当时极费心力又且劳烦\人意以为必依此改正故此间更无别本今既不用切勿毁弃千万尽为收拾便中寄来当十袭藏之以俟後世耳向来数十本欲遍遗朋友今亦不须寄来熹不敢以此等错本文字误朋友也天寒手冻作字不成不能倾竭怀抱惟加察而恕其狂妄可也
与刘共父
修德之说但云主上忧勤恭俭非不修德然而上而天心未豫下而人心未和凡所欲为多不响应疑於修德之实有未至焉盖修德之实在乎去人欲存天理人欲不必声色货利之娱宫室观游之侈也但存诸心者小失其正便是人欲必也存惧之心以畏天扩宏之度以尽下不敢自是而欲人必已同不F偏见而谓\无足取不甘受佞人而外敬正士不狃於近利而昧於远猷出入起居发号施令念兹在兹不敢忘怠而又择端人正士刚明忠直能尽言极谏者朝夕与居左右不使近习便利捷给之人得以窥伺间隙承迎指意污染气习惑乱聪明务使此心虚明广大平正中和表里洞然无一毫私意之累然後为德之修而上可以格天下可以感人凡所欲为无不如志陛下自省於是数者其心有得於中乎其方从事於此而有未至乎其无乃谓此无益而正背驰乎一有不合乎此则臣恐所谓修德之实者有所未至也
恢复之形一段切中今日之病前日R帖更定数语非是欲苟全正论盖只此豪厘之间便是人欲天理同行异情处不可不精察而明辨也夫内修自治本是吾事所当为非欲与人为敌然後为之而为之之道必急其实而缓其名必以深厚渊塞为务而不为浮薄浅露之态然後可以蓄可久之德而成可大之功亦非为畏泄其机而固为是不可测也若谓姑为纯正之论而其实必用机心扶谋然後可则是心迹乖离内外判析孔子读而仪秦行矣彼管仲商君吴起申不害非无一切之功而所以卒得罪於圣人之门者正在於此愿明者之熟察之也
与刘共父
平父示别纸谕及明道冠服事熹初意既在学校立祠密迩先圣先师之侧则不应直用野服为象故有此议兼在延平学中见曹御史陈了翁象亦是豸冠法服二公自去谏职流落於此皆非卒於其官者见闻习熟因欲援以为例而未尝计其当时之得失也今如或者之言固亦有理但明道之为御史初非摄官而宗正之除未尝就职此其考之亦恐有未精也窃谓今日御史法冠乃是追用其平生冠服之最盛者似亦无害於理不然则直用承议郎本品法服亦佳【据会要则九品官皆有法服但不知元丰官制後寄禄官有法服与否耳】又不然则直用幞头公服亦可【尝见其家画本绯衣也】但太不近古耳鄙见如此更惟高明裁之或者所谓伊川祠堂之制不知何谓更告询之并问何人所立今在何处可也
与刘共父
熹前幅所禀访问人材事初若率然既而思之此最急务然其意有未尽者辄详论之如左云古之大臣以其一身任天下之重非以其一耳目之聪明一手足之勤力为能周天下之事也其所赖以共正君心同断国论必有待於\贤之助焉是以君子将以其身任此责者必咨询访问取之於无事之时而参伍较量用之於有事之日盖方其责之必加於已而未及也无旦暮仓卒之须则其观之得以久无利害纷之惑则其察之得以精诚心素着则其得之多岁引月长则其蓄之富自重者无所嫌而敢进则无幽隐之不尽欲进者无所为而不来则无巧伪之乱真久且精故有以知其短长之实而不差多且富故有以使其更迭为用而不竭幽隐毕达则谠言日闻而吾德修取舍不眩则望实日隆而士心附此古之君子所以成尊主庇民之功於一时而其遗风余韵犹有称思於後世者也今之人则不然其於天下之士固有漠然不以为意者矣其求之者又或得之近而不知其遗於远足於少而不知其漏於多求之备而不知其失於详也其平居暇日所以自任者虽重而所以待天下之士者不过如此是以勤劳恻怛虽尽於鳏寡孤独之情而未及乎本根长久之计恩威功誉虽播於儿童走卒之口而未谕乎贤士大夫之心此盖未及乎有为而天下之士先以乃始欲泛然求已所未知之贤而用之不亦难哉或曰然则未当其任而欲先得天下之贤者宜奈何曰权力所及则察之举之礼际所及则亲之厚之皆不及则称之誉之又不及则乡之慕之如是而犹以为未足也又於其类而求之不以小恶R大善不以\短弃一长其如此而已抑吾闻之李文公之言曰有人告曰某所有女国色也天下之人必将极其力而求之无所爱也有人告曰某所有人国士也天下之人则不能一往而先焉此岂非好德不如好色者乎呜呼欲任天下之重者诚反此而求之则亦无患乎士之不至矣
答韩无咎
诲谕儒释之异在乎分合之间既闻命矣顷见苏子由张子韶书皆以佛学有得於形而上者而不可以治世尝窃笑之是岂知天命之性而叙秩命讨已粲然无所不具於其中乎彼其所以分者是亦未尝真有得於斯耳不审高明以为如何和靖两书昔尝见之其谨於传疑之意则是而遂欲禁~学者使不复观则恐过矣如以春秋改用夏时为无此说以传为案经为断为背於理则疑其考之未精或未尽闻他人所闻而欲一以已所闻者⒅之失也春秋传乃伊川所自着其词有曰周正月非春也假天时以立义耳若果无改用夏时之意则此说复何谓乎况序文所引论语之言尤为明白不可谓初未尝有此意也又门人所记有答黄聱隅之语谓以传考经之事迹以经别传之真伪者盖见於两家之书是亦犹所谓传为案经为断之意而岂二人所记不期而皆误乎推此两条则凡和靖所谓非先生语者恐特它人闻之而和靖亦未闻耳今疑信未分而不复思绎遽以一偏之说尽废\人所传之书似不若尽存其说而深思熟讲以考其真伪得失之为善也况明道行状云其辨析精微稍见於世者学者之所传耳观此则伊川之意亦非全不令学者看语录但在人自着眼看耳如论语之书亦是七十子之门人纂录成书今未有以为非孔子自作而弃不读者此皆语录不可废之验幸更深察之如何如何
与u国器【煜】
窃闻学政一新多士风动深副区区之望但今日学制近出崇观专以月书季考为黜使学者屑屑然较计得失於毫厘间而近岁之俗又专务以文字新奇相高不复根据经之本义以故学者益骛於华靡无复探索根原敦励名检之志大抵所以破坏其心术者不一而足盖先王所以明伦善俗成就人材之意扫地尽矣惟元佑间伊川程夫子在朝与修学制独有意乎?革其弊而当时咸谓之迂N无所施行今其书具在意者後之君子必有能举而行之区区愿执事少加意焉则学者之幸也又苏氏学术不正其险谲慢易之习入人心?今乃大觉其害亦望有以抑之使归於正尤所幸愿
与芮国器
昨者妄以鄙见荐闻伏蒙垂谕反复其说幸甚幸甚然熹窃以为未尝行之不可逆料今日之不可行且事亦顾理之所在如何耳理在当行不以行之难易为作辍也尽心竭力而为之不幸而至於真不可行然後已焉则亦无所憾於吾心矣苏氏之学以雄深敏妙之文煽其倾危变幻之习以故被其毒者沦肌浃髓而不自知今日正当拔本塞源以一学者之听庶乎其可以障狂澜而东之若方且惩之而又遽有取其所长之意窃恐学者未知所择一取一舍之间又将与之俱化而无以自还是则执事者之所宜忧也
答郑景望
龚帅过建阳遣人相望不及一见为恨今日季授见访云尝小E道其语皆出於忠厚长者然在愚意尚未有深解处如论范忠宣救蔡新州及元佑流人以为至当之举熹尝窃论此矣以为元佑诸贤忧确之不可制欲以口语挤之固为未当而范公乃欲预为自全之计是亦未免於自私皆非天讨有罪之意也至其论诸公忽反尔之言违好还之戒自取祸败尤非正理使後世见无礼於君亲者拱手坐视而不敢逐则必此言之为也且舜流四凶族为V陶者亦殊不念反尔之戒何耶推此心以往恐无适而非私者邵子文以为明道所见与忠宣合正恐徒见所施之相似而未见所发之不同盖毫厘之间天理人欲之差有不可同年而语者矣又闻深以好名为戒此固然矣然偏持此论将恐廉隅毁顿其弊有甚於好名故先圣云君子疾没世而名不称焉而又曰君子求诸已详味此言不偏不倚表里该备此其所以为圣人之言欤学者要当於此玩心则勿忘勿助之间天理卓然事事物物无非至当矣熹又记向蒙面诲尧舜之世一用轻刑当时尝以所疑为请匆匆不及究其说近熟思之有不可不论者但观V陶所言帝德罔愆以下一节便是圣人之心涵育发生真与天地同德而物或自逆於理以干天诛则夫轻重取舍之间自有决然不易之理其宥过非私恩其刑故非私怒罪疑而轻非姑息功疑而重非过予如天地四时之运寒凉肃杀常居其半而涵养发生之心未始不流行乎其间此所以好生之德洽於民心而自不犯於有司非既犯而纵舍之谓也不识高明以为如何
V别本
闻二十一日旌涠ㄐ泻呜┲谕已不及事矣然渠所言大⑽降猎糁余土旷人稀州县以昔日岁计之额取办今日见存之户民力素已不堪後来复以荒田之产均之见户由此流移愈多公私愈困耳向蒙面诲尧舜之世一用轻刑当时尝以所疑为请匆匆不及究其说近熟思之亦有不可不论者但观V陶所言帝德罔愆以下一节便见圣人之心涵育发生真与天地同德而物或自逆於理以干天诛则夫轻重取舍之间亦自有决然不易之理其宥过非私恩其刑故非私怒罪疑而轻非姑息功疑而重非过予如天地四时之运寒凉肃杀常居其半而涵育发生之心未始不流行乎其间此所以好生之德洽於民心而自不犯於有司非既抵冒而复纵舍之也夫既不能止民之恶而又为轻刑以诱之使得以肆其凶暴於人而无所忌则不惟彼见暴者无以自伸之为患而奸民之犯於有司者且将日以益\亦非圣人匡直辅翼使民迁善远罪之意也
答郑景望
虞书论刑最详而舜典所记尤密其曰象以典刑者象如天之垂象以示人而典者常也示人以常刑所谓墨劓|宫大辟五刑之正也所以待夫元恶大憝杀人伤人穿窬淫放凡罪之不可宥者也曰流宥五刑者流放窜殛之类所以待夫罪之稍轻虽入於五刑而情可矜法可疑与夫亲贵肜投不可加以刑者也【四凶正合此法】曰鞭作官刑扑作刑者官府学校之刑以待夫罪之轻者也曰金作赎刑罪之极轻虽入於鞭朴之刑而情法犹有可议者也【疑後世始有赎五刑法非圣人有也】此五句者从重及轻各有条理法之正也曰眚灾肆赦者眚谓过灾谓不幸若人有如此而入於当赎之刑则亦不罚其金而直赦之也【此一条专为轻刑设春秋肆大眚则过之大入于典刑者亦肆之矣所以为失刑也书又曰宥过无大明过之大入於典刑者特用流法以宥之耳】曰怙终贼刑者怙谓有恃终谓再犯若人有如此而入於当宥之法则亦不宥以流而必刑之也此二句者或由重而即轻或由轻而入重犹今律之有名例V用法之权衡所谓法外意也圣人立法制刑之本末此七言者大略尽之矣虽其轻重取舍阳舒惨之不同然钦哉钦哉惟刑之恤之意则未始不行乎其间也盖其轻重毫厘之间各有攸当者乃天讨不易之定理而钦恤之意行乎其间则可以见圣人好生之本心矣夫岂一於轻而已哉又以舜命V陶之辞考之士官所掌惟象流二法而已【鞭朴以下官府学校随事施行不领於士官事之宜也】其曰惟明克允则或刑或宥亦惟其当而无以加矣又岂一於宥而无刑?今必曰尧舜之世有宥而无刑则是杀人者不死而伤人者不刑也是圣人之心不忍於心恶大憝而反忍於衔w抱痛之良民也是所谓怙终贼刑刑故无小者皆为空言以後世也其必不然也亦明矣夫刑虽非先王所恃以为治然明刑弼教禁民为非则所谓伤肌肤以惩恶者亦既竭心思而继之以不忍人之政之一端也今徒流之法既不足以止穿窬淫放之奸而其过於重者则又有不当死而死如强暴赃满之类者苟采陈t之议一以宫|之辟当之则虽残其支体而实全其躯命且~其为乱之本而使後无以肆焉岂不仰合先王之意而下适当世之宜哉况君子得志而有为则养之之具之之术亦必随力之所至而汲汲焉固不应因循苟且直以不养不为当然而熟视其争夺相杀於前也
答郑景望
初谓按行涓吉必不渝期今所赐字殊未及此何耶远民倾首以听车马之音久矣行期屡却无乃使之失望而下吏之奉约束听期会者将亦因是懈弛而不?乎伏惟执事者试?虑之僭易及此皇惧之至示谕明道程文不必见於正集考求前此固多如此然先生应举时已自闻道今读其文所论无非正理非如今世举子阿世F俗之文乃有愧而不可传也曾南丰序王深父之文以为片言半简非大义所系皆存而不去所以明深父之於细行皆可传也况先生非欲以文显者而即此程文便可见其经纶之业已具於此时虽文采不艳而卓然皆有可行之实正学以言未尝有一辞之苟其所以警悟後学亦不为不深矣愚意只欲仍旧次第不审台意以为如可
答郑景望
家祭礼三策并上不知可补入见版本卷中否若可添入即孟诜徐润两家当在贾顼家荐仪之後孟为第七徐为第八而递以後篇数至政和五礼为第十一而继以孙日用为第十二乃以杜公四时祭享仪为第十三而递以後至范氏祭仪为第十九又於後序中改十有六为十有九仍删去孟诜徐润孙日用七字【此版须别换】不然即存旧序而别作数语附见其後尤为详实不审尊意以为如何更俟诲谕也但写校须令精审无误然後刻版免致将来更俟费力为佳或未刻间且并写定上版真本寄示容与诸生详勘纳上尤便也
答尤延之【袤】
熹杜门窃食不敢与闻外间一事尚不能无虎食其外之忧衰病疲n虽在山林亦不能有寻幽选胜之乐但时有一二学子相从於寂寞之滨讲论古人为已之学至会心处辄复欣然忘食不自知道学之犯科也年来目昏不甚敢读书经说闲看E漏颇多不免随事改正比旧又差胜矣纲目不敢动着恐遂为千古之恨蒙教杨雄荀二事按温公旧例凡莽臣皆书死如太师王舜之类独於杨雄匿其所受莽朝官称而以卒书似涉曲笔不免却按本例书之曰莽大夫杨雄死以为足以警夫畏死失节之流而初亦未改温公直笔之正例也荀却是汉侍中光禄大夫而参丞相军事其死乃是自杀故但据实书之曰某官某人自杀而系於曹操击孙权至濡须之下非故以为汉臣也然悉书其官亦见其实汉天子近臣而附贼不忠之罪非与其为汉臣也此等处当时极费区处不审竟得免於後世之公论否胡氏论为操谋臣而劫迁九锡二事皆为董昭先发故欲少缓九锡之议以俟它日徐自发之其不遂而自杀乃刘穆之之类而宋齐丘於南唐事亦相似此论窃谓得之情不审尊意以为何如李淙谢廓皆略识之李在此作县甚得民情谢甚俊即任伯参政之孙其家有古书者也但吴仲权亦闻其名见其文字甚清警未知材气如此也今日下位後生中尚不为无人虽真伪相半然亦且得劝勉X就之未敢轻有遗弃也陈同父近得书大言如昨亦力劝之令其稍就敛退若未见信即後日之患犹或有甚於此者甚可念也叔祖奉使葬事甚荷怜念此事初未敢有请不谓已蒙特达如此不知今有定论否叔祖当日挺身请使留彼中十六年竟保全节而归以奏对论和不可专恃且彼有可图之衅忤秦丞相遂废以死在彼中时尝有祭徽庙文或传以归乙览感动锡赉甚宠其书皆在此此便不的不敢附呈鄙意辄欲次其行事以请於左右幸而并赐之铭则宗族子孙皆受不赀之惠矣叔祖受知於晁景迂学甚博诗其一也
答尤延之
垂谕杨雄事足见君子以恕待物之心区区鄙意正以其与王舜之徒所以事莽者虽异而其为事莽则同故窃取赵盾许止之例而⒁悦С际橹所以着万世臣子之戒明虽无臣贼之心但畏死贪生而有其迹则亦不免於诛~之罪此正春秋谨严之法若温公之变例则不知何所据依晚学愚昧实有所不敢从也不审尊意以为如何如未中理却望垂教也
答林黄中【栗】
室户之说屡蒙指教竟所未晓盖如所论即室户乃在房之西偏而入室者先必由房而後进至於室矣历考礼书不见此曲折处S子之登必自西阶房户虽在室户之东盖亦无所经见恐未足以证室户之必东出也愚意於此深所未解更丐一言以发其蔽幸甚幸甚又见易图深诋邵氏先天之说旧亦尝见其书然未晓其所以为说者高明既斥其短必已洞见其底矣因来并乞数语掊击其缪又大幸也
答林黄中
诲喻缕缕备悉乐章必已得之因风幸早示及丘推参选未还尚未得闻室户之诲大抵所欲知者此户南乡西乡果安所决而经传实据果安所取不论传授之有无也邵氏先天之说以鄙见窥之如井蛙之议沧海而高明直以不知而作斥之则小大之不同量有不可同年而语者此熹之前书所以未敢轻效其愚而姑少见其所疑也示谕邵氏本以发明易道而於易无所发明熹则以为易之与道非有异也易道既明则易之为书卦爻象数皆在其中不待论说而自然可G若曰道明而书不白则所谓道者恐未得为道之真也不审高明之意果如何其或文予而实不予则熹请以邵氏之浅近E略者言之盖一图之内太极两仪四象八卦生出次第位置行列不待安排而粲然有序以至於第四分而为十六第五分而为三十二第六分而为六十四则其因而重之亦不待用意推移而与前之三分焉者未尝不合也比之并累三阳以为乾连叠三以为坤然後以意交错而成六子又先画八卦於内复画八卦於外以旋相加而後得为六十四卦者其出於天理之自然与人为之造作盖不同矣况其高深闳阔精密微妙又有非熹之所能言者今不之察而遽以不知而作诋之熹恐後之议今犹今之议昔是以窃为门下惜之而不自知其言之僭易也
答林黄中
所扣乡饮酒疑义近细考所奏乐有不用二南小雅六笙诗而用南吕无射两宫十章不知何据岂有以见古之乡乐用此律而写其遗声邪将古乐已亡不可稽考而别制此乐也然则特用此律其旨安在又所奏乐必有辞声必有谱而律之短长必有定论凡此数端皆所未谕幸因风详悉指教
与郭冲晦
熹穷乡晚出妄窃有志於道虽幸有闻於师友而行之不力荏苒颓侵今犬马之年五十有一矣修身齐家未有可见之慷志气不强不能固守贫贱之节强起从宦旧学愈荒施之於人尤龃龉而不合大抵志不能帅气理未能胜私中夜以思怛然内疚高明不鄙不知将何以教诲之熹所拱而r也向来次辑诸书虽亦各有据依不敢妄意损益然疑信异传不无抵牾尝得汪丈端明示以执事所辨数事方且复书质之汪丈更求一二左验别加是正则汪公已捐宾客矣自此每念一扣门下以毕其说而相去~远无从致问今幸得通姓名又以单车此来无复文书可以检索不复记向之所欲质问者尚俟异时还家别图寓信但恐益远难致耳近刻程先生尹和靖二帖及白鹿五贤二记各纳一本伏幸视至其间恐有可因以垂教者切望不弃
与郭冲晦
易说云数者策之所宗而策为已定之数熹窃谓数是自然之数策即蓍之茎数也礼曰龟为卜k为筮是已老阳一爻过揲三十六策故积六爻而得二百一十有六策耳又云大衍之数五十是为自然之数皆不可穷其义熹窃谓既谓之数恐必有可穷之理
又云奇者所挂之一也仂者左右两揲之余也得左右两揲之余於前以奇归之也熹窃谓奇者左右四揲之余也仂指间也谓四揲左手之策而归其余於无名指间四揲右手之策而归其余於中指之间也一挂之间凡再仂则五岁之间凡再闰之象也
又云三多二少人言其数虽不差而其名非矣熹窃谓多少之说虽不经见然其实以一约四以奇为少以偶为多而已九八者两其四也之偶也故谓之多五四者一其四也阳之奇也故谓之少奇阳体员其法径一围三而用其全故少之数三偶体方其法径一围四而用其半故多之数二归奇积三三而为九则其过揲者四之而为三十六矣归奇积三二而为六则其过揲者四之而为二十四矣归奇积二三一二而为八则其过揲者四之而为三十二矣归奇积二二一三而为七则其过揲者四之而为二十八矣过揲之数虽先得之然其数\而繁归奇之数虽後得之然其数寡而约纪数之法以约御繁不以\制寡故先儒旧说专以多少决阴阳之老少而过揲之数亦冥会焉初非有异说也然七八九六所以为阳之老少者其说又本於图书定於四象详见後段其归奇之数亦因揲而得之耳大抵河图洛书者七八九六之祖也四象之形体次第者其父也归奇之奇偶方圆者其子也过揲而以四乘之者其孙也今自归奇以上皆弃不录而独以过揲四乘之数为说恐或未究象数之本原也
又云四营而後有爻又曰一挂再仂共为三变而成一爻熹窃谓四营方成一变故云成易易即变也积十二营三挂六仂乃成三变三变然後成爻
易有太极是生两仪两仪生四象四象生八卦熹窃谓此一节乃孔子发明伏羲画卦自然之形体次第最为切要古今说者惟康节明道二先生为能知之故康节之言曰一分为二二分为四四分为八八分为十六十六分为三十二三十二分为六十四犹根之有干干之有枝愈大则愈小愈细则愈繁而明道先生以为加一倍法其发明孔子之言又可谓最切要矣盖以河图洛书论之太极者虚其中之象也两仪者阳奇耦之象也四象者河图之一含六二含七三含八四含九洛书之一含九二含八三含七四含六也八卦者河图四正四隅之位洛书四实四虚之数也以卦画言之太极者象数未形之全体也两仪者一为阳而一为阳数一而数灰菜南笳哐糁上生一阳则为二而谓之太阳生一则为□而谓之少之上生一阳则为□而谓之少阳生一则为□而谓之太也四象既立则太阳居一而含九少居二而含八少阳居三而含七太居四而含六此六七八九之数所由定也八卦者太阳之上生一阳则为@而名乾生一则为G而名兑少之上生一阳则为E而名离生一则为B而名震少阳之上生一阳则为C而名巽生一则为D而名坎太之上生一阳则为F而名艮生一则为A而名坤康节先天之说所谓乾一兑二离三震四巽五坎六艮七坤八者盖谓此也至於八卦之上又各生一一阳则为四画者十有六经虽无文而康节所谓八分为十六者此也四画之上又各有一一阳则为五画者三十有二经虽无文而康节所谓十六分为三十二者此也五画之上又各生一一阳则为六画之卦六十有四而八卦相重又各得乾一兑二离三震四巽五坎六艮七坤八之次其在图可见矣今既以七八五六为四象又以揲之以四为四象疑或有未安也河图洛书熹窃以大传之文详之河图洛书盖皆圣人所取以为八卦者而九畴亦并出焉今以其象观之则虚其中者所以为易也实其中者所以为洪范也其所以为易者已见於前段矣所以为洪范则河图九畴之象洛书五行之数有不可诬者恐不得以出於纬书而略之也
丛书云理出乎三才分出於人道西铭专为理言不为分设熹窃谓西铭之书横渠先生所以示人至为深切而伊川先生又以理一而分殊者赞之言虽至约而理则无余矣盖乾之为父坤之为母所谓理一者也然乾坤者天下之父母也父母者一身之父母也则其分不得而不殊矣故以民为同胞物为吾与者自其天下之父母者言之所谓理一者也然谓之民则非真以为吾之同胞谓之物则非真以为我之同类矣此自其一身之父母者言之所谓分殊者也又况其曰同胞曰吾与曰宗子曰家相曰老曰幼曰圣曰贤曰颠连而无告则於其中间又有如是差等之殊哉但其所谓理一者贯乎分殊之中而未始相离耳此天地自然古今不易之理而二夫子始发明之非一时救弊之言姑以强此而弱彼也又云西铭止以假涂非终身之学也熹窃谓西铭之言指吾体性之所自来以明父乾母坤之实极乐天践形穷神知化之妙以至於无一行之不慊而没身焉故伊川先生以为充得尽时便是圣人恐非专为始学者一时所见而发也又云性善之善非善恶之善熹窃谓极本穷原之善与善恶末流之善非有二也但以其发与未发言之有不同耳盖未发之善只有此善而其发为善恶之善者亦此善也既发之後乃有不善以杂焉而其所谓善者即极本穷原之发耳丛书所谓无为之时性动之後者既得之矣而又曰性善之善非善恶之善则熹窃恐其自相矛盾而有以起学者之疑也
又云孟子以养气为学以不动心为始熹窃谓孟子之学盖以穷理集义为始不动心为效盖唯穷理为能知言唯集义为能养其浩然之气理明而无所疑气充而无所惧故能当大任而不动心考於本章次第可见矣
答程可久【迥】
熹昨者拜书草率重蒙枉答诲示タ也⒘蹀蜃示所制古度量及图义一册伏读捧玩开发良多其为感慰不可具言熹孤陋之学於古人制度多所未讲近看范蜀公集引房庶汉志别本比今增多数字又论员分方分之差亦甚详悉窃意其所以与司马公胡先生不同之端正在於此所当明辨今图义中似已不取其说然未尝质其所以不然之意熹於此有未晓然者因便更乞详以见教幸甚刘掾又云蒙许并寄古权亦愿早得之也温公周尺刻本旧亦尝依仿制得一枚乃短於今铁尺寸许不知何故如此差误俟检旧本续求教也口赋阡陌二说并荷指教考证精博叹服尤深但阡陌二字鄙意未能无疑因以来教千百之义推之则熹前说所谓径涂为阡者当为陌畛道为陌者当为阡盖史记索隐引风俗通南北曰阡东西曰陌又云河南以东西为阡南北为陌今以遂人之法考之当以後说为正也遂人郑注径从畛横涂从道横今考一径之内为田百亩一涂之内为田百夫而径涂皆从即所谓南北之陌一畛之内为田千亩一道之内为田干夫而畛道皆横即所谓东西之阡也其立名取义正以夫亩之数得之而其字为道路之类则当从於不当从人盖史记其本字而汉志则因假借而乱之恐不当引以为据也马阡陌之间成t正谓往来田间道路之上富者连阡陌亦谓兼并u制跨阡连陌不守先王疆理之旧界耳若作仟佰字说恐难分明也不审尊意以为如何却望终赐诲示幸甚
答程可久
熹昨承宠示公谕及黍尺制度极荷不鄙但素所未讲同官亦少有能知其说者窃虑高明必有一定之论却乞垂教幸甚幸甚敝郡向来制造祭器时未颁降此册只用临川印本司马书仪内周尺为之殊觉低小今虽得此制亦已无力可修改矣并几台悉少恳田赋夫田二书更欲求得数本以广长者菏乐心得早拜赐甚幸甚幸
答程可久
太极之义正谓理之极致耳有是理即有是物无先後次序之可言故曰易有太极则是太极乃在阳之中而非在阳之外也今以大中训之又以乾坤未判大衍未分之时论之恐未安也形而上者谓之道形而下者谓之器今论太极而曰其物谓之神又以天地未分元气合而为一者言之亦恐未安也有是理即有是气气则无不两者故易曰太极生两仪而老子乃谓道先生一而後一乃生二则其察理亦不精矣老庄之言之失大抵类此恐不足引以为证也
两仪四象之说闽中前辈尝有为此说者鄙意亦窃谓然初未敢自信也今得来示斯判然矣但谓两仪为乾坤之初爻谓四象为乾坤初二相错而成则恐立言有未?者盖方其为两仪则未有四象也方其为四象则未有八卦也安得先有乾坤之名初二之辨哉妄意两仪只可谓之阳四象乃可各加以太少之别而其序亦当以太阳□少阳□少□太□为次盖所谓升而倍之者不得越□与□而先为□也此序既定又升而倍之适得乾一兑二离三震四巽五坎六艮七坤八之序也与邵氏先天图合此乃伏羲始画八卦自然次序非人私智所能安排学易者不可不知也晋公子贞屯悔豫之占韦氏旧注固有不通而来示之云鄙意亦不能无所疑也盖以穆姜东宫之占言之则所谓艮之八者正指其所当占之爻而言之也今云贞屯悔豫皆八也而释之以为指三爻之不变者而言则非其当占之爻而於卦之吉凶无所系矣据本文语势似是连得两卦而皆不值老阳老之爻故结之曰皆八也而占之曰闭而不通爻无为也盖曰卦体不动爻无所用占尔然两卦之中亦有阳爻又不为偏言皆八则此说似亦未安且东宫之占说亦未定恐或只是遇艮卦之六爻不变者但乃艮其背不获其身行其庭不见其人之占史强为之随之说以苟悦於姜耳故传者记史之言而曰是谓艮之随明非正法之本然也然其九三上九亦是阳爻又似可疑大抵古书残阙未易以臆说断惟占筮之法则其象数具存恐有可以义起者推而得之乃所谓活法耳
答程可久
熹前书所谓太极不在阳之外者正与来教所谓不倚於阳而生阳者合但熹以形而上下者其实初不相杂故曰在阳之中吾丈以形而上下者其名不可相杂故曰不在阳之外虽所自而言不同而初未尝未异也但如今日所引旧说则太极乃在天地未分之前而无所与於今日之为阳此恐於前所谓不倚於阳而生阳者有自相矛盾处更望详考见教两仪四象恐难如先天之序乃为自然之数而始乾终坤理势亦无不可若必欲初□次□乃是以意安排而非自然之序又□象之上各生两爻即须以乾兑艮坤为次复无所据更乞详考见教
乾坤六爻图位鄙意亦有未晓处更乞诲示
揲蓍新图内策数不知於占筮有用处否亦乞开谕
答程可久
临汀盐k既无可言经界又不得行民之穷困日以益甚但有散为流庸聚为盗贼两事耳广右首议之人行遣甚峻近世少见其比益令人懒开口奈何奈何黄齐贤韵语用心甚苦诸图尤有工夫甚不易得已遵尊命以数语附卷末晚生浅学何足为重三复长者之言为之慨叹科举之弊至於如此奈何奈何
答程可久
所谕为学本末甚详且悉前书所谓世道衰微异言I出其甚乖刺者固已陷人於犯刑受辱之地其近似而小差者亦足使人支离缴绕而不得以圣贤为归岐多路惑甚可惧也愿且虚心徐观古训句解章析使节节透彻段段烂熟自然见得为学次第不须别立门庭固守死法也
答程可久
示谕曲折令人慨叹然今日上下相迫势亦有不得已者故事之从违可否常在人而不可必唯审时量力从吾所好为在已而可以无不如志尔先生研精於易至有成书乐行忧违伏想r中已有成算固非晚学所得而轻议也
答程可久
程书易原近方得之谨以授来使易学蒙当已经省览矣有未安处幸辱镌诲上饶财赋源流得蒙录示幸甚伯谟说近有刻石记文亦愿得之也又有小恳欲求妙墨为写大戴礼武王践祚一篇以为左右观省之戒不审可否卷子纳上得蒙挥染不胜幸甚
答程可久
忽闻有奉祠之命为之惘然得非反以贰车改正之举而激之至此也耶世路险d人情不可测以长者之平博厚处之尚未能坦然无所系阂况如鄙狭之姿又安可望於少行其志耶行亦力请祈还故官仰继後尘尔
答程可久
春秋例目拜贶甚厚其间议论小国自贬其爵以从杀礼最为得其情者顷年每疑胡氏滕子朝桓之说非春秋恶恶短之义今已释然盖後来郑大夫亦有郑伯男也而使从诸侯之赋之说则当时诸侯之愿自贬者固多但霸主必以此礼责之故有不得而自遂尔然其它尚有欲请教者便遽未暇大抵此经简奥立说虽易而贯通为难以故平日不敢措意其间假以数年未知其可学否尔
答程泰之【大昌】
道生一一生二二生三
熹恐此道字即易之太极一乃阳数之奇二乃数之偶三乃奇偶之积其曰二生三者犹所谓二与一为三也若直以一为太极则不容复言道生一矣详其文势与列子易变而为一之语正同所谓一者皆形变之始耳不得为非数之一也
策数
策者蓍之茎数曲礼所谓策为筮者是也大传所谓乾坤二篇之策者正以其挂仂之外见存蓍数为言耳盖揲蓍之法凡三揲挂仂通十三策而见存三十六策则为老阳之爻三揲挂仂通十七策而见存三十二策则为少之爻三揲挂仂通二十一策而见存二十八策则为少阳之爻三揲挂仂通二十五策而见存二十四策则为老之爻大传专以六爻乘老阳老而言故曰乾之策二百一十有六坤之策百四十有四凡三百有六十其实六爻之为阳者老少错杂其积而为乾者未必皆老阳其积而为坤者未必皆老其为六子诸卦者或阳或亦互有老少焉盖老少之别本所以生爻而非所以名卦今但以乾有老阳之象坤有老之象六子有少阳之象且均其策数又偶合焉而因假此以明彼则可若便以乾六爻皆为老阳坤六爻皆为老六子皆为少阳少则恐其未安也但三百六十者阳之合其数必齐於此若乾坤之爻而皆得於少阳也则乾之策六其二十八而为百六十八坤之策六其三十二而为百九十二其合亦为三百六十此则不可易也
河洛图书
论虽以四十五者为河图五十五者为洛书然序论之文多先书而後图盖必以五十五数为体而後四十五者之变可得而推又况易传明有五十有五之文而洪范又有九位之数耶
当O
易卦之位震东离南兑西坎北者为一说十二辟卦分属十二长者为一说及焦延寿为卦气直日之法乃合二说而一之既以八卦之震离兑坎二十四爻直四时又以十二辟卦直十二月且为分四十八卦为之公侯卿大夫而六日七分之说生焉若以八卦为主则十二卦之乾不当为已之辟坤不当为亥之辟艮不当侯於申酉巽不当侯於戌亥若以十二卦为主则八卦之乾不当在西北坤不当在西南艮不当在东北巽不当在东南彼此二说互为矛盾且其分四十八卦为公侯卿大夫以附於十二辟卦初无法象而直以意言本已无所据矣不待论其减去四卦二十四爻而後可以见其失也杨雄太元次第乃是全用焦法其八十一首盖亦去其震离兑坎者而但拟其六十卦耳诸家於八十一首多有作拟震离兑坎者近世许翰始正其误至立p赢二赞则正以七百二十九赞又不足乎六十卦六日七分之数而益之恐不可反据其说以正焦氏之说也孔颍达
孔氏是一揲也四字先儒莫有觉其误者今论正之信有功矣但细详疏文後段孔氏实非不晓揲法者但为之不熟故其言之易差而误多此四字耳其云合於挂仂之处又云合於挂仂之一处而总挂之则实有误然於其大数亦不差也
毕中和
毕氏揲法视疏义为详柳子厚诋刘梦得以为肤末於学者误矣毕论三揲皆挂一正合四营之义唯以三揲之挂仂分措於三指间为小误然於其大数亦不差也其言余一益三之属乃梦得立文太简之误使读者疑其不出於自然而出於人意耳此与孔氏之失固不可不正然恐亦不可不原其情也
答程泰之
熹昨闻禹贡之书已有奏篇转借累年乃得其全犹恨绘事易差间有难考?处近乃得温陵印本披图按说如指诸掌幸甚幸甚此书之传为有益於学者但顷在南康两年其地宜在彭蠡九江东陵敷浅原之间而考其山川形势之实殊不相应因考诸说疑晁氏九江东陵之说以为洞庭巴陵者为可信盖江流自澧而东即至洞庭而巴陵又在洞庭之东也若谓九江即今江州之地即其下少东便合彭蠡之口不应言至东陵然後东迤北会于笠舶资纤论敷浅原者亦有理而未尽盖详经文敷浅原合是衡山东北一支尽处疑即今庐阜但无明文可考耳德安县敷阳山正在庐山之西南故谓之敷阳非以其地即为敷浅原也若如旧说正以敷阳为敷浅原则此山甚小又非山脉尽处若遂如晁氏之说以为江入海处则合是今京口所过之水又不但九江而已也若以衡山东北尽处而言即为庐阜无疑盖自岷山东南至衡山又自衡山东北而至此则九江之原出於此三山之北者皆合於洞庭而注於岷江故自衡山而至此者必过九江也此以地势考之妄谓如此不审参以它书其合否又如何但着书者多是臆度未必身到足历故其说亦难尽据未必如今目见之亲切着明耳合下向者固尝经行而留意之久记览之富其必有以质之故敢辄献所疑伏惟有以教之幸也
答程泰之
病中得窥易老新书之有以见立言之指深远奥博非先儒思虑所及矣尚以道中篮舆摇兀神思昏愦未容尽究底独记旧读俨若容止作容字而苏黄门亦解为修容不惰之意尝疑此或非老子意後见一相书引此乃以容字为客字於是释然知老子此七句而三协韵以客韵释若符契又此凡言若某者皆有事物之实所谓客者亦曰不敢为主而无与於事故其容俨然耳近见温公注本亦作容字窃意古本必更有可考者虽非大义所系然恐亦可备讨论之万一不审台意以为如何
答李寿翁
熹窃尝闻之侍郎知易学之妙深造理窟每恨不得执经请业兹辱诲谕警省多矣麻衣易说熹旧见之常疑其文字言语不类五代国初时体制而其义理尤多浅俗意恐只是近三五十年以来人收拾佛老术数绪余所造尝题数语於其後以俟知者及去年至此见一戴主簿者名师愈即今印本卷後题跋之人初亦忘记其有此书但每见其说易专以麻衣为宗而问其传授来历则又而不言後乃得其所着他书观之则其文体意象多与所谓麻衣易说者相似而间亦多有附会假托之谈以是心始疑其出於此人因复涛拾钊嗽蛩湮弈苎云滟作之实者然亦无能知其传授之所从也用此决知其为此人所造不疑然是时其人已老病昏塞难可深扣又寻即物故遂不复可致诘但今考其书则自麻衣本文及陈李戴汪题四家之文如出一手此亦其同出戴氏之一验而其义理则於鄙意尤所不能无疑今以台谕之及当复试加考订他日别求教也程君蓍说亦尝见之其人见为进贤令至此数得通书恺悌博雅君子人也自别为易说又有田制书近寄印本及所刻范伯达丈夫田说来今各以一编呈纳伏幸视至它所欲请教者非一属以岁凶郡中多事留此便人日久且草具此拜禀早晚别寻便拜启次
答陈体仁
蒙别纸开示说诗之意尤详因得以窥一二大者不敢自外敢以求於左右来教谓诗本为乐而作故今学者必以声求之则知其不苟作矣此论善矣然愚意有不能无疑者盖以虞书考之则诗之作本为言志而已方其诗也未有歌也及其歌也未有乐也以声依永以律和声则乐乃为诗而作非诗为乐而作也三代之时礼乐用於朝廷而下达於闾巷学者讽诵其言以求其志咏其声执其器舞蹈其节以涵养其心则声乐之所助於诗者为多然犹曰兴於诗成於乐其求之固有序矣是以凡圣贤之言诗主於声者少而发其义者多仲尼所谓思无邪孟子所谓以意逆志者诚以诗之所以作本乎其志之所存然後诗可得而言也得其志而不得其声者有矣未有不得其志而能通其声者也就使得之止其钟鼓之铿锵而已岂圣人乐云乐云之意哉况今去孔孟之时千有余年古乐散亡无复可考而欲以声求诗则未知古乐之遗声今皆以推而得之乎三百五篇皆可协之音律而被之弦歌已乎诚既得之则所助於诗多矣然恐未得为诗之本也况未必可得则今之所讲得无有画饼之讥乎故愚意窃以为诗出乎志者也乐出乎诗者也然则志者诗之本而乐者其末也末虽亡不害本之存患学者不能平心和气从容讽咏以求之情性之中耳有得乎此然後可得而言顾所得之浅深如何耳有舜之文德则声为律而身为度箫韶二南之声不患其不作此虽未易言然其理盖不诬也不审以为如何二南分王者诸侯之风大序之说恐未为过其曰圣贤浅深之辨则说者之凿也程夫子谓二南犹易之乾坤而龟山杨氏以为一体而相成其说当矣试考之如何召南夫人恐是当时诸侯夫人被文王太姒之化者二南之应似亦不可专以为乐声之应为言盖必有理存乎其间岂有无事之理无理之事哉惟即其理而求之理得则事在其中矣
答鲁子
熹昨蒙谕及深衣谨并幅巾大带纳上皆温公遗制也但带当结处合有黑纽之组所未能备其说见於书仪本章可考而增益也又有黑履亦见书仪此不敢纳呈去古益远其冠服制度仅存而可考者独有此耳然远方士子亦所罕见往往人自为制诡异不经近於服妖甚可叹也若得当世博闻好礼者表而出之以广其传庶几其不砗
答鲁子
蒙谕深衣约纽正所未晓向借得者亦阙此制但既云绦似绅而加N即与今之匾绦相似不知其制果如何又今法服背後垂绶亦是古组绶之遗象不记其以何物为之恐亦可参考却俟订正垂教也又承垂谕景望谦卦忌盈之说未审曲折并薛氏鬼神事於此素亦未能无疑顾恨未得面扣其旨以怯所惑或恐有可以言语发明者幸因笔及之也熹忽例蒙误恩其致旱之罪而过录微劳皆出推借之及初不敢辞适郡人应募赈济者数家合得官资皆未放行义难先受不免申堂辞免并乞早与推恩矣恐欲知其曲折故敢及之非敢固为矫激也
晦庵集卷三十七
<集部,别集类,南宋建炎至德佑,晦庵集>

[book_title]卷三十八
钦定四库全书
晦庵集卷三十八　　　　　宋　朱子　撰书【问答】
答袁机仲【枢】
熹数日病中方得绎所示图书卦画二说初若茫然不知所谓因复以妄作蒙考之则见其论之之详而明者偶未深考是以致此纷纷多说而愈致疑耳夫以河图洛书为不足信自欧阳公以来已有此说然终无奈顾命辞论语皆有是言而诸儒所传二图之数虽有交互而无乖戾顺数逆推纵横曲直皆有明法不可得而破除也至如河图与易之天一至地十者合而载天地五十有五之数则固易之所自出也洛书与洪范之初一至次九者合而具九畴之数则固洪范之所自出也辞虽不言伏羲受河图以作易然所谓仰观俯察近取远取安知河图非其中之一事耶大抵圣人制作所由初无一端然其法象之规模必有最亲切处如鸿荒之世天地之间阳之气虽各有象然初未尝有数也至於河图之出然後五十有五之数奇耦生成粲然可见此其所以深发圣人之独智又非泛然气象之所可得而拟也是以仰观俯察远求近取至此而後两仪四象八卦之阳奇耦可得而言虽辞所论圣人作易之由者非一而不害其得此而後决也来喻又谓熹不当以大衍之数参乎河图洛书之数此亦有说矣数之为数虽各主於一义然其参伍错综无所不通则有非人之所能为者其所不合固不容以强合其所必合则纵横反覆如合符契亦非人之能强离也若於此见得自然契合不假安排底道理方知造化功夫神妙巧密直是好笑说不得也若论易文则自大衍之数五十至再仂而後挂便接乾之策二百一十有六至可与佑神矣为一节是论大衍之数自天一至地十却连天数五至而行鬼神也为一节是论河图五十五之数今其文间断差错不相连接舛误甚明伊川先生已尝厘正蒙虽依此写而不曾推论其所以然者故览者不之察耳至於卦画之论反复来喻於熹之说亦多未究其底且如所论两仪有曰乾之画奇坤之画偶只此乾坤二字便未稳当盖仪匹也两仪如今俗语所谓一双一对云尔自此再变至生第三画八卦已成方有乾坤之名当为一画之时方有一奇一耦只可谓之阳未得谓之乾坤也来喻又曰以二画增至四画为二奇二耦又於四画之上各增一奇一耦而为八画此亦是於熹图中所说发生次第有所未明而有此语盖四象第一画本只是前两仪图之一奇一耦缘此一奇一耦之上各生一奇一耦是以分而为四而初画之一奇一偶亦随之而分为四段耳非是以二画增成四画又以四画增成八画也此一节正是前所谓自然契合不假安排之妙孔子而後千载不传至康节先生始得其说然犹不肯大段说破盖易之心髓全在此处不敢容易轻说其意非偶然也来喻又曰不知阳二物果可分老少而为四象乎此恐亦考之未熟之过夫老少於经固无明文然揲蓍之法三变之中挂仂四以奇偶分之然後爻之阳可得而辨又於其中各以老少分之然後爻之变与不变可得而分经所谓用九用六者正谓此也若其无此则终日揲蓍不知合得何卦正使得卦不知当用何爻安得以为後世之臆说而弃之乎又详所论直以天地为两仪而天生神物以下四者为四象此尤非是大抵曰仪曰象曰卦皆是指画而言故曰易有太极而生两仪四象八卦又曰易有四象而示人以卦爻吉凶若如所论则是先有太极两仪四象然後圣人以画八卦而两仪四象八卦三物各是一种面貌全然相接不着矣此乃易之纲领如法律之有名例不可以毫厘差熹之所见判然甚明更无疑惑不审高明以为如何如其未然幸复有以见教也
答袁机仲
邵子曰太极既分两仪立矣【此下四节通论伏羲六十四卦圆图此一节以第一爻而言左一奇为阳右一偶为所谓两仪者也今此一奇为左三十二卦之初爻一偶为右三十二卦之初爻乃以累变而分非本即有此六十四段也後仿此】阳上交於下交於阳而四象生矣【此一节以第一爻生第二爻而言也阳下之半上交於上之半则生中第二爻之一奇一偶而为少阳太矣上之半下交於阳下之半则生阳中第二爻之一奇一偶而为太阳少矣所谓两仪生四象者也太阳一奇今分为左上十六卦之第二爻少一偶今分为右下十六卦之第二爻少阳太其分放此而初爻之二亦分为四矣】阳交於交於阳而生天之四象刚交於柔柔交於刚而生地之四象【此一节以第二爻生第三爻言也阳谓太阳谓太刚谓少阳柔谓少太阳之下半交於太之下半则生太中第三爻之一奇一偶而为艮与坤矣太之上半交於太阳之下半则生太阳中第三爻之一奇一偶而为乾与兑矣少阳之上半交於少之下半则生少中第三爻之一奇一偶而为离与震矣少之下半交於少阳之上半则生少阳中第三爻之一奇一偶而为巽与坎矣此所谓四象生八卦也乾一奇今分为八卦之第三爻坤一偶今分为八卦之第三爻余皆仿此而初爻二爻之四今又分而为八矣乾兑艮坤生於二太故为天之四象离震巽坎生於二少故为地之四象】八卦相错而後万物生焉【一卦之上各加八卦以相间错则六十四卦成矣然第三爻之相交则生第四爻之一奇一偶於是一奇一偶各为四卦之第四爻而下三爻亦分为十六矣第四爻又相交则生第五爻之一奇一偶於是一奇一偶各为二卦之第五爻而下四爻亦分而为三十二矣第五爻又相交则生第六爻之一奇一偶则一奇一偶各为一卦之第六爻而下五爻亦分为六十四矣盖八卦相乘为六十四而自三画以上三加一倍以至六画则三画者亦加二倍而卦体横分亦为六十四矣其数殊涂不约而会如合符节不差毫厘正是易之妙处】此来教所引邵氏先生说也今子细辨析奉呈幸详考之方可见其曲折未遽可轻议也然此已是就六十四卦已成之後言之故其先後多寡有难着语处乍看极费分疏猝然晓会不得若要见得圣人作易根原直截分明却不如且看卷首横图自始初只有两画时渐次看起以至生满六画之後其先後多寡既有次第而位置分明不费词说於此看得方见六十四卦全是天理自然挨排出来圣人只是见得分明便作依本画出元不曾用一毫智力添助盖本不烦智力之助亦不容智力得以助於其间也及至卦成之後逆顺纵横都成义理千般万种其妙无穷却在人看得如何而各因所见为说虽若各不相资而实未尝相悖也盖自初未有画时说到六画满处者邵子所谓先天之学也卦成之後各因一义推说邵子所谓後天之学也今来喻所引辞说卦三才六位之说即所谓後天者也先天後天既各自为一义而後天说中取义又多不同彼此自不相妨不可执一而废百也若执此说必谓圣人初画卦时只见一个三才便更不问事由一连便扫出三画以拟其象画成之後子细看来见使不得又旋划擘添出後一半截此则全是私意杜撰补接岂复更有易耶来喻条目尚多然其大节目不过如此今但於此看破则其余小小未合处自当迎刃而解矣故今不复悉辨以窀呙鞣幸财察
答袁机仲
来教疑河图洛书是後人伪作
熹窃谓生於今世而读古人之书所以能别其真伪者一则以其义理之所当否而知之二则以其左验之异同而质之未有舍此两涂而能直以臆度悬断之者也熹於世传河图洛书之旧所以不敢不信者正以其义理不悖而证验不差尔来教必以为伪则未见有以指其义理之谬证验之差也而直欲以臆度悬断之此熹之所以未敢曲从而不得不辨也况今日之论且欲因象数之位置往来以见天地阳之造化吉凶消长之本原苟於此未明则固未暇别寻证据今乃全不寻其义理亦未至明有证据而徒然为此无益之辨是不议於室而噪於门不味其腴而o其骨也政使辨得二图真伪端的不差亦无所用又况未必是乎愿且置此而於熹所推二图之说少加意焉则虽未必便是真图然於象数本原亦当略见意味有欢喜处而图之真伪将不辨而自明矣
来教疑先天後天之说
据邵氏说先天者伏羲所画之易也後天者文王所演之易也伏羲之易初无文字只有一图以寓其象数而天地万物之理阳始终之变具焉文王之易即今之周易而孔子所为作传者是也孔子既因文王之易以作传则其所论固当专以文王之易为主然不推本伏羲作易画卦之所由则学者必将误认文王所演之易便为伏羲始画之易只从中半说起不识向上根原矣故十翼之中如八卦成列因而重之太极两仪四象八卦而天地山泽雷风水火之类皆本伏羲画卦之意而今新书原卦画一篇亦分两仪伏羲在前文王在後必欲知圣人作易之本则当考伏羲之画若只欲知今易书文义则但求之文王之经孔子之传足矣两者初不相妨而亦不可以相杂来教乃谓专为邵氏解释而於易经无所折衷则恐考之有未详也
来教谓七八九六不可为四象
四象之名所包甚广大抵须以两画相重四位成列者为正而一二三四者其位之次也七八九六者其数之实也其以阳刚柔分之者合天地而言也其以阳老少分之者专以天道而言也若专以地道言之则刚柔又自有太少矣推而广之纵横错综凡是一物无不各有四者之象不但此数者而已矣此乃天地之间自然道理未画之前先有此象此数然後圣人画卦时依画出揲蓍者又随其所得挂仂过揲之数以合焉非是元无实体而画卦揲蓍之际旋次安排出来也来喻於此见得未明徒劳辨说窃恐且当先向未画前识得元有个太极两仪四象八卦底骨子方有商量今未须遽立论也用九用六之文固在卦成之後而用九用六之理乃在卦成之前亦是此理但见得实体分明则自然触处通透不劳辨说矣至谓一八九六乃揲蓍者所为而非圣人之法此误尤不难晓今且说揲蓍之法出於圣人耶出於後世耶若据大传则是出於圣人无疑而当是之时若无七八九六则亦无所取决以见其爻之阳动静矣亦何以揲蓍为哉此事前书辨之已详非熹之创见新说更请熟玩当自见之今不复缕缕也来喻又云辞本只是四象生八卦今又倍之两其四象而生八卦之一此数字不可晓然想不足深辨请且於前所谓实体者验之庶乎其有得也
来教疑四爻五爻者无所主名
一画为仪二画为象三画为卦则八卦备矣此上若旋次各加阳一画则积至三重再成八卦者八方有六十四卦之名若径以八卦叹图雍跻回灾上则亦如其位而得名焉方其四画五画之时未成外卦故不得而名之耳内卦为贞外卦为悔亦是画卦之时已有此名至揲蓍求之则九变而得贞又九变而得悔又是後一段事亦如前所论七八九六云尔非谓必揲蓍然後始有贞悔之名也大抵新书所论卦位与辞说卦容有异同至论揲蓍则只本辞何由别有他说如此等处至为浅近而今为说乃如此窃恐考之殊未详也
来教引伊川先生说重卦之由
重卦之由不但伊川先生之说如此盖大传亦云八卦成列因而重之矣但八卦所以成列乃是从太极两仪四象渐次生出以至於此画成之後方见其有三才之象非圣人因见三才遂以己意思惟而连画三爻以象之也因而重之亦是因八卦之已成各就上面节次生出若旋生逐爻则更加三变方成六十四卦若并生全卦则只用一变便成六十四卦虽有迟速之不同然皆自然渐次生出各有行列次第画成之後然後见其可尽天下之变不是圣人见下三爻不足以尽天下之变然後别生计较又并画上三爻以尽之也此等皆是作易妙处方其画时虽是圣人亦不自知里面有许多巧妙奇特直是要人细心体认不可草草立说也
以上五条鄙意倾倒无复余矣然此非熹之说乃康节之说非康节之说乃希夷之说非希夷之说乃孔子之说但当日诸儒既失其传而方外之流相付受以为丹^之术至於希夷康节乃反之於易而後其说始得复明於世然与见今周易次第行列多不同者故闻者创见多不能晓而不之信只据目今见行周易缘文生义穿凿破碎有不胜其杜撰者此蒙之书所为作也若其习闻易晓人人皆能领略则又何必更着此书以为屋下之屋上之哉更愿高明毋以为熹之说而忽之姑且虚心逊志以求其通晓未可好高立异而轻索其瑕疵也玩之久熟浃洽於心则天地变化之神阳消长之妙自将了於心目之间而其可惊可喜可笑可乐必有不自知其所以然而然者矣言之不尽偶得小诗以寄鄙怀曰忽然半夜一声雷万户千门次第开若识无心涵有象许君亲见伏羲来说得太郎当了只少个拄杖卓一下便是一咂账狄涌裢僭率幸勿鄙诮也
答袁机仲
伏承别纸诲谕谆悉及示新论尤荷不鄙但区区之说前此已悉陈之而前後累蒙排摈挥斥亦已不遗余力矣今复下喻使罄其说顾亦何以异於前日耶然既辱开之使言则又不敢嘿嘿然其大者未易遽论姑即来教一二浅者质之夫谓温厚之气盛於东南严凝之气盛於西北者礼家之说也谓阳生於子於卦为复生於午於卦为垢者历家之说也谓巽位东南乾位西北者说卦之说也此三家者各为一说而礼家历家之言犹可相通至於说卦则其卦位自为一说而与彼二者不相谋矣今来教乃欲合而一之而其间又有一说之中自相乖戾者此熹所以不能无疑也夫谓东南以一已生而为柔之位西北以一阳已生而为阳刚之位则是阳之盛於春夏者不得为阳之盛於秋冬者不得为而反以其始生之微者为主也谓一生於东南一阳生於西北则是不生於正南午位之遇而淫於东阳不生於正北子位之复而旅於西也谓巽以一之生而位乎东南则乾者岂一阳之生而位於西北乎况说卦之本文於巽则但取其洁齐於乾则但取其战而已而未尝有一一阳始生之说也凡此崎岖反复终不可通不若直以阳刚为仁柔为义之明白而简易也盖如此则发生为仁肃杀为义三家之说皆无所牾肃杀虽似乎刚然实天地收敛退藏之气自不妨其为柔也来教又论黑白之位尤不可晓然其图亦非古法但今欲易晓且为此以寓之耳乾则三位皆白三阳之象也兑则下二白而上一黑下二阳而上一也离则上下二白而中一黑上下二阳而中一阴也震则下一白而上二黑下一阳而上二阴也巽之下一黑而上二白坎之上下二黑而中一白艮之下二黑而上一白坤之三黑皆其三爻阳之象也盖乾兑离震之初爻皆白巽坎艮坤之初爻皆黑四卦相间两仪之象也乾兑巽坎之中爻皆白离震艮坤之中爻皆黑两卦相间四象之象也乾离巽艮之上爻皆白兑震坎坤之上爻皆黑一卦相间八卦之象也岂有震坎皆黑而如坤巽离皆白而如乾之理乎此恐画图之误不然则明者察之有未审也凡此乃易中至浅至近而易见者契丈犹未之尽而况其体大而义深者又安可容易轻忽而遽加诋诮乎此熹所以不敢索言盖恐其不足以解左右者之惑而益其过也幸试详之若熹所言略有可信则愿继此以进不敢吝
又读来书以为不可以仁义礼智分四时此亦似太草草矣夫五行五常五方四时之相配其为理甚明而为说甚久非熹独於今日创为此论也凡此之类窃恐高明考之未详思之未审而卒然立论轻肆诋诃是以前此区区所怀不欲尽吐於老丈之前者尚多此其为之声音色大矣若欲实求义理之归恐当去此而虚以受人庶几乎其有得也僭易皇恐熹又禀
答袁机仲别幅
乾於文王八卦之位在西北於十二卦之位在东南坤於文王八卦之位在西南於十二卦之位在西北故今图子列文王八卦於内而布十二卦於外以见彼此位置迥然不同虽有善辨者不能合而一之也然十二卦之说可晓而八卦之说难明可晓者当推难明者当阙按图以观则可见矣论十二卦则阳始於子而终於己始於午而终於亥论四时之气则阳始於寅而终於未始於申而终於丑此一说者虽若小差而所争不过二位盖子位一阳虽生而未出乎地至寅位泰卦则三阳之生方出地上而温厚之气自此始焉己位乾卦六阳虽极而温厚之气未终故午位一阴虽生而未害於阳必至未位q卦而後温厚之气始尽也其午位已生而严凝之气及申方始亥位六阴虽极而严凝之气至丑方尽义亦仿此盖地中之气难见而地上之气易识故周人以建子为正虽得天统而孔子之论为邦乃以夏时为正盖取其阳始终之着明也按图以推其说可见
来喻谓坤之上六阳气已生【其位在亥】乾之上九气已生【其位在巳】以剥上九硕果不食十月为阳月之义推之则剥卦上九之阳方尽而变为纯坤之时坤卦下爻已有阳气生於其中矣但一日之内一画之中方长得三十分之一必积之一月然後始满一画而为复方是一阳之生耳之一阴为乾为遇义亦同此【来喻虽有是说而未详密故为推之如此】盖论其始生之微固己可名於阳然便以此为阳之限则其方盛者未替而所占不啻卦内六分之五方生者甚微而所占未及卦内六分之一所以未可截自此处而分阴阳也此乃十二卦中之一义与复遇之说理本不殊但数变之後方说得到此不可搀先辊说乱了正意耳
来谕又谓冬春为阳夏秋为阴以文王八卦论之则自西北之乾以至东方之震皆父与三男之位也自东南之巽以至西方之兑皆母与三女之位也故坤蹇解卦之彖辞皆以东北为阳方西南为阴方然则谓冬春为阳夏秋为阴亦是一说但说卦又以乾为西北则有不尽乎西以巽为东南则阳有不尽乎东又与三卦彖辞小不同【此亦以来书之说推之而说卦之文适与彖辞相为表里亦可以见此图之出於文王也】但此自是一说与他说如十二卦之类各不相通耳
来喻以东南之温厚为仁西北之严凝为义此乡饮酒义之言也然本其言虽分仁义而无阴阳柔刚之别但於其後复有阳气发於东方之说则固以仁为属乎阳而义之当属乎阴从可推矣来喻乃不察此而必欲以仁为柔以义为刚此既失之而又病夫柔之不可属乎阳刚之不可属乎阴也於是强以温厚为柔严凝为刚又移北之以就南而使主乎仁之柔移南之阳以就北而使主乎义之刚其於方位气候悉反易之而其所以为说者率皆参差乖迕而不可合又使东北之为阳西南之为阴亦皆得其半而失其半愚於图子已具见其失矣盖尝论之阳主进而阴主退阳主息而阴主消进而息者其气强退而消者其气弱此阳之所以为柔刚也阳刚温厚居东南主春夏而以作长为事阴柔严凝居西北主秋冬而以a藏为事作长为生a藏为杀此刚柔之所以为仁义也以此观之则阳刚柔仁义之位岂不晓然而彼杨子云之所谓於仁也柔於义也刚者乃自其用处之末流言之盖亦所谓阳中之阴中之阳固不妨自为一义但不可以杂乎此而论之尔向日妙湛盖尝面禀易中卦位义理层数甚多自有次第逐层各是一个体面不可牵强合为一说学者须是旋次理会理会上层之时未要搅动下层直待理会得上层都透彻了又却轻轻髌鹣虏憷砘峤去当时虽似迟钝不快人意然积累之久层层都了却自见得许多条理千差万别各有归着岂不快哉若不问浅深不分前後辊成一块合成一说则彼此相妨令人分疏不下徒自纷纷成卤莽矣此是平生读书已试之效不但读易为然也前书所论仁义礼智分属五行四时此是先儒旧说未可轻诋今者来书虽不及之然此大义也或恐前书有所未尽不可不究其说盖天地之间一气而已分阴分阳便是两物故阳为仁而为义然阴阳又各分而为二故阳之初为木为春为仁阳之盛为火为夏为礼之初为金为秋为义之极为水为冬为智盖仁之恻隐方自中出而礼之恭敬则已尽发於外义之羞恶方自外入而智之是非则已全伏於中故其象类如此非是假合附会若能默会於心便自可见元亨利贞其理亦然文言取类尤为明白非区区今日之臆说也五行之中四者既各有所属而土居中宫为四行之地四时之主在人则为信为真实之义而为四德之地\善之主也【五声五色五味五臭五藏五?其分放此】盖天人一物内外一理流通贯彻初无间隔若不见得则虽生於天地间而不知所以为天地之理虽有人之形貌而亦不知所以为人之理矣故此一义切於吾身比前数段尤为要紧非但小节目而已也
答袁机仲
垂谕易说又见讲学不倦下问不能之盛美尤窃钦仰已悉鄙意别纸具呈矣此但易中卦画阳之分位耳未是吾人切身之事万一愚见未合盛意可且置之而更别向里寻求恐合自有紧切用功处也
答袁机仲
再辱垂谕具悉尊旨然细观本末初无所争只因武陵旧图仁义两字偶失照管致有交互其失甚微後来既觉仁字去西北方不得义字去东南方不得即当就此分明改正便无一事顾乃护其所短而欲多方作计移换阳刚柔四字以尽其失所以竞辨纷纭以至於今而不能定也盖始者先以文王八卦为说而谓一生於巽一阳生於乾则既非说卦本意矣其以二阳纯乾之方为一阳始生之地则又为乖剌之甚者及既知之而又以十二卦为说则谓一阳生於乾之上九一生於坤之上六遂移北方之柔以就南使之带呷首朱段髂隙不失其为柔移南方之阳刚以归北使之带咭遄朱抖北而不失其阳刚则亦巧矣然其所移动者凡二方而六辰六卦例皆失其旧主又更改却古来阴阳界限盖不胜其烦扰而其所欲迁就之意乃不过仅得其半而失其半盖北方虽曰严凝而东方已为温厚南方虽曰温厚而西方已为严凝也是则非惟不足以救旧图一时之失而其耻过作非故为穿凿之咎反有甚於前日者窃恐高明於此急於求胜未及深致思也欲究其说以开盛意又念空言缴绕难晓易差不免画成一图先列定位而後别以旧图之失及今者两次所论之意随事贴说有不尽者则又详言别为数条以附於後切望虚心平气细考而徐思之若能於此翻然悔悟先取旧图分明改正仁义二字却将今所移易阴阳刚柔等字一切发咴来去处如熹新图之本位则易简圆成不费词说而三才五行天理人事已各得其所矣至於文王八卦则熹尝以卦画求之纵横反覆竟不能得其所以安排之意是以畏惧不敢妄为之说非以为文王後天之学而忽之也夫文王性与天合乃生知之大圣而後天之学方根求其说而不得熹虽至愚亦安敢有忽之之心耶但如来书所论则不过是因其已定之位已成之说而应和赞叹之尔若使文王之意止於如此则熹固己识之不待深思而犹病其未得矣故尝窃谓高明之於此图尊之虽至信之虽笃而所以知之则恐有不如熹之深者此又未易以言语道也至於邵氏以此图为文王之学虽无所考然说卦以此列於天地定位雷以动之两节之後而其布置之法迥然不同则邵氏分之以属於伏羲文王恐亦不为无理但未晓其根源则姑阙之以俟知者亦无甚害不必卓然肆意立论而轻排之也又谓一奇一耦不能生四象而二奇二耦不能生八卦则此一图极为易晓又不知老丈平时作如何看而今日犹有此疑也盖其初生之一奇一耦则两仪也一奇之上又生一奇一耦则为二画者二而谓之太阳少阴矣此耦之上亦生一奇一耦则亦为二画者二而谓之少阳太矣此所谓四象者也【四象成则两仪亦分为四】太阳奇画之上又生一奇一耦则为上爻者三而谓之乾兑矣【余六条准此】此则所谓八卦者也【八卦成则两仪四象皆分为八】是皆自然而生瀵涌而出不假智力不犯手势而天地之文万事之理莫不毕具乃不谓之画前之易谓之何哉仆之前书固己自谓非是古有此图只是今日以意为之写出奇耦相生次第令人易晓矣其曰画前之易乃谓未画之前已有此理而特假手於聪明神武之人以发其秘非谓画前已有此图画後方有八卦也此是易中第一义若不识此而欲言易何异举无纲之网挈无领之裘直是无着力处此可为知者道也目疾殊甚不能亲书切幸深照
第四画者以八卦为太极而复生之两仪也第五画者八卦之四象也第六画者八卦之八卦也再看来书有此一项此书未答故复及之熹又禀
<集部,别集类,南宋建炎至德佑,晦庵集,卷三十八>
答袁机仲
易说不知尊意看得如何前书所云二方六卦六辰皆失其所与得半失半之说後来思之亦有未尽盖徙阳於北使阳失其位而夺之位徙於南使失其位而夺阳之位二方固己病矣东方虽得仍旧为阳然其温厚之仁不得南与同类相合而使强附於北方严凝之义不则却须改仁为义以去而就阳方得宁贴然又恐无此理是东方三卦三辰亦失其所也西方虽得仍旧为然其离北附南与夫改义为仁其势亦有所不便是西方三卦三辰亦失其所也盖移此二方而四方八面十二辰十二卦一时鬼乱无一物得安其性命之情也前书所禀殊未及此之明白详尽也
答袁机仲
易说已悉若只如此则熹固己深晓不待谆谆之告矣所以致疑正恐高明之见有所未尽而费力穿凿使阳不得据其方盛之地仁义不得保其一德之全徒尔纷纭有损无益尔今既未蒙省察执之愈坚则区区之愚尚复何说窃意两家之论各自为家公之不能使我为公犹我之不能使公为我也不若自此闭口不谈各守其说以俟羲文之出而质正焉然以高明之见自信之笃窃恐羲文复出亦未肯信其说也魏郑公之言以为望献陵也若昭陵则臣固己见之矣佛者之言曰诸人知处良遂ㄖ良遂知处诸人不知正此之谓矣世间事吾入身在闲处言之无益此正好从容讲论以慰穷愁而枘凿之不合又如此是亦深可叹者而信乎其道之穷矣
答袁机仲
易说垂示极荷不鄙然浅陋之见前已屡陈至烦诃斥久矣今复何敢有言但详序说诸篇唯是依经说理而不惑於诸儒臆说之凿此为一书要切之旨今以篇中之说考之则如辞说卦解两引礼记以春作夏长为仁秋敛冬藏为义说卦解又独引温厚之气始於东北盛於东南严凝之气始於西南盛於东北以为仁义之分此於经既有据又合於理之自然真可谓不惑於诸儒臆说之凿矣但其所以为说则又必以为圣人恐乾止有阳刚而无仁坤止有柔而无义故必兼三才以为六画然後能使乾居东北而为冬春之阳坤居西南而为夏秋之又必横截阳各为两段以分仁义之界然後能使春居东而为乾之仁夏居南而为坤之仁秋居西而为坤之义冬居北而为乾之义【此非本书之词但以鄙意注解如此庶览者之易晓耳】则其割裂补缀破碎参差未知於经何所据依而何以异於诸儒臆说之凿也又按文王孔子皆以乾为西北之卦艮为东北之卦顾虽未能洞晓其所以然然经有明文不可移易则已审矣今乃云乾位东北则是贬乾之尊使居艮位未知使艮却居何处此又未知於经何所据依而何以异於诸儒臆说之凿也又按孔子明言易有太极是生两仪是则固以太极为一两仪为二而凡有心有目者皆能识之不待推历布算而後可知也今太极论乃曰乾坤者易之太极则是以两仪为太极而又使之自生两仪矣未知此於经何所据依而又何以异於诸儒臆说之凿也至辞解又谓太极者一之所由起则是又以为太极之妙一不足以名之而其序则当且生所起之一而後再变乃生两仪矣此则又未暇论其於经有无据依是与不是诸儒臆说之凿而但以前论参之已有大相矛盾者不审高明之意果何如也凡此四条熹皆不敢辄以为非以触尊怒但所未晓不敢不求教耳
答袁机仲
诲谕参同邵氏不知易之说辨博高深非浅陋所能窥测但参同之书本不为明易乃姑借此纳甲之法以寓其行持进退之候异时每欲学之而不得其传无下手处不敢轻议然其所言纳甲之法则今所传京房占法见於火珠林者是其遗说沈存中笔谈解释甚详亦自有理参同所云甲乙丙丁庚辛者乃以月之昏旦出没言之非以分六卦之方也此虽非为明易而设然易中无所不有苟其言自成一说可推而通则亦无害於易恐不必轻肆诋排也至於邵氏先天之说则有推本伏羲画卦次第生生之妙乃是易之宗祖尤不当率尔妄议或未深晓且当置而不论以谨阙疑若必以为不知易则如熹辈尚何足与言易而每烦提耳之勤也既荷不鄙不敢不尽其愚其他如六五坤承向亦疑有误字见於考异而所示十二卦图以垢为子以复为午亦所未喻所引坎离无爻位亦有脱字此或只是笔误皆未暇论也
答赵提举【善誉】
慕用之久往岁虽辱宠临而倥偬卒g不能少E每以为恨近乃窃窥所着易论语书又叹其得之之晚而不获亲扣名理也间因虞君转请所疑初未敢以姓名自通而高明不鄙远辱贻书所以倾倒之意甚厚三复以还感慰无量不敢无以报也盖道体之大无穷而於其间文理密察有不可以毫厘差者此圣贤之语道所以既言发育万物峻极于天以形容其至大而又必曰礼仪三百威仪三千以该悉其至微而其指示学者修德凝道之功所以既曰致其广大而又必曰尽其精微也近世之言道者则不然其论大抵乐浑全而忌剖析喜高妙而略细微其於所谓广大者则似之而於精微有不察则其所谓广大者亦未易以识其全体之真也今且以经言论之其所发明固不外乎一理然其所指则不能无异同之别而就其所同之中盖亦不无宾主亲\远近之差焉如卦之所以八者以奇耦之三加而成也而爻之所以三则取诸三才之象而非奇耦所能与此理之一而所指之不同者也四象之说本为画卦则当以康节之说为主而七八九六东西南北水火金木之类为客得其主则客之亲E远近皆即此而可定不得其主而曰是皆一说则我欲同而彼自异终有不可得而同者矣此所指之同而不能无宾主之分者也是皆乐浑全而忌剖析之过也至於乾坤之纯而不杂者圣人所以形容天地之德而为六十四卦之纲也乾之纯於刚健而不杂又圣人所以形容天理自然之全体而为坤之纲也所以赞其刚健柔顺之全德以明圣人体道之妙学者入德之方者亦云备矣未尝以其偏而少贬之也至於诸爻虽或不免於有戒然乾九三之危以其失中也其得无咎以其健而行也坤六五之元吉以其居尊而能下也上六之龙战以其太盛而亢阳也是岂恶乾之刚而欲其柔恶坤之柔而欲其刚哉今未察乎其精微之而遽指其偏以为当戒意若有所未足於乾坤而小之者是不亦喜高妙而略细微之过乎至於用九用六乃为戒其刚柔之偏者然亦因其变为阳阳变为之象而有此戒如欧阳子之云者非圣人创意立说而强为之也大抵易之书本为卜筮而作故其词必根於象数而非圣人已意之所为其所劝戒亦以施诸筮得此卦此爻之人而非反以戒夫卦爻者近世言易者殊不知此所以其说虽有义理而无情意虽大儒先生有所不免比因玩索偶幸及此私窃自庆以为天其衷而以语人人亦未见有深晓者不知高明以为如何旧亦草笔其说今漫h二卦上呈其他文义未莹者多未能卒业姑以俟後世之子云耳近又尝编一小书略论象数梗⒉⒁晕献妄窃自谓学易而有意於象数之说者於此不可不知外此则不必知也心之精微言不能尽临风引领驰想增剧
答赵提举
易学未蒙指教乃有简易之褒令人qe其书草略何足以当此然此二字在易数中真不可易之妙近世说易者愈多而此理愈晦非见之明孰能以一言尽之哉叹服亡已近尝略修数处寻别寄呈但图书错综纵横无不合终有不可得而尽者信乎天地之文非人之私智所能及也
与周益公
熹窃以孟夏清和伏惟判府安抚少保大观文丞相国公钧候动止万福熹近尝拜书并胡先生墓文请教今者至城中乃知未遣已白史君趣其行谅亦非久当彻钧听也熹有少恳率易拜禀熹先君子少喜学荆公书收其墨为多其一纸乃进邺侯家传奏草味其词旨玩其笔势直有跨越古今开阖宇宙之气然与今版本文集不同疑集中者乃删润定本而此纸乃其胸怀本趣也尝欲抄目h李传本语附其後而并刻之使後之君子得以考焉而未暇也今江西使者汪兄季路乃欲取而刻之临川妄意欲求相公一言以重其事庶几览者有以知此幅纸数行之间而其所关涉乃有不可胜言之感非独为笔札玩好设也伏惟相公亦当慨然於此而终惠之早赐挥染附季路为幸甚厚其他尚有与王观文论边事数纸异时并当附呈以求审定也专此具禀不敢它及伏乞钧照
答周益公
昨蒙宠喻范欧议论鄙意有所不能无疑欲以请教而亦未暇今遇此便似不可失而病躯两日觉得沉重愈甚於前势不容详细禀白但窃以为范欧二公之心明白洞Q无纤芥可疑吕公前过後功瑕瑜自不相掩若如尊喻却恐未为得其情者故愿相公更熟思之也向见范公与吕公书引汾阳临淮事者语意尤明白而集中却不见之恐亦为忠宣所删也忠宣固贤然其规模气象似与文正有未尽同者深讳此事虽不害为守正然未得为可与权也不审高明以为如何少日见徐玉丈端立自言尝见石林疑范马锺律之辨乃故为同异以释朋比之疑者因告之曰此事信否未可知然为此论者亦可谓不占便宜矣石林为之一笑而罢今日之论恐或类此故并及之僭率皇恐切望矜恕
答周益公
前者累蒙诲谕范碑曲折考据精博论议正平而措意深远尤非常情所及又得吕子约h记所被教墨参互开发其辨益明熹之孤陋得与闻焉幸已甚矣复何敢措一词於其间哉然隐之於心窃有所不能无疑者盖尝窃谓吕公之心固非晚生所能窥度然当其用事时其举措之不合\心者盖亦多矣而又恶忠贤之异已必力排之使不能容於朝廷而後已是则一世之正人端士莫不恶之况范欧二公或以讽议为官或以谏诤为职又安可置之而不论且论之而合於天下之公议则又岂可谓之太过也哉逮其晚节知天下之公议不可以终拂亦以老病将归而不复有所畏忌又虑夫天下之事或终至於危乱不可如何而彼\贤之排去者或将起而复用则其罪必归於我而并及於吾之子孙是以宁损故怨以为收之桑榆之计盖其虑患之意虽未必尽出於至公而其补过之善天下实被其赐则与世之遂非长恶力战天下之公议以贻患於国家者相去远矣至若范公之心则其正大光明固无宿怨而持义实在国家故承其善意既起而乐为之用其自讼之书所谓相公有汾阳之心之德仲淹无临淮之才之力者亦不可不谓之倾倒而无余矣【此书今不见於集中恐亦以忠宣X去而不传也】此最为范公之盛德而他人之难者欧阳公亦识其意而特书之盖吕公前日之贬范公自为可罪而今日之起范公自为可书二者各记其实而美恶初不相掩则又可见欧公之心亦非浅之为丈夫矣今读所赐之书而求其指要则其言若曰吕公度量浑涵心术精深所以期於成务而其用人才德兼取不为诸贤专取德望之偏故范欧诸公不足以知之又未知其诸子之贤而攻之有太过者後来范公虽为之用然其集中归重之语亦甚平平盖特州郡之常礼而实则终身未尝解仇也其後欧公乃悔前言之过又知其诸子之贤故因范碑托为解仇之语以见意而忠宣独知其父之心是以直於碑中X去其语虽以取怒於欧公而不惮也凡此曲折指意微密必有不苟然者顾於愚见有所未安不敢不详布其说以求是正伏惟恕其僭易而垂听焉夫吕公之度量心术期以济务则诚然矣然有度量则宜有以容议论之异同有心术则宜有以辨人才之邪正欲成天下之务则必从善去恶进贤退奸然後可以有济今皆反之而使天下之势日入於昏乱下而至於区区西事一方之病非再起范公几有不能定者则其前日之所为又恶在其有度量心术而能成务也哉其用人也欲才德之兼取则亦信然矣然范欧诸贤非徒有德而短於才者其於用人盖亦兼收而并取虽以孙元规滕子京之流恃才自肆不入规矩亦皆将护容养以尽其能而未尝有所废弃则固非专用德而遗才矣而吕公所用如张李二宋姑论其才亦决非能优於二公者乃独去此而取彼至於一时豪俊弛之士穷而在下者不为无人亦未闻其有以罗致而器使之也且其初解相印而荐王随陈尧佐以自代则未知其所取者为才也耶为德也耶是亦不足以自解矣若谓范欧不足以知吕公之心又不料其子之贤而攻之太过也其所攻事皆有迹显不可R安得为过且为侍从谏诤之官为国论事乃视宰相子弟之贤否以为前却亦岂人臣之谊哉若曰范吕之仇初未尝解则范公既以吕公而再逐及其起任西事而超进职秩乃适在吕公三入之时若范公果有怨於吕公而不释乃闵默受此而无一语以自明其前日之志是乃内怀愤毒不能以理自胜而但以贪得美官之故a而受其笼络为之驱使未知范公之心其肯为此否也若曰欧公晚悔前言之失又知其诸子之贤故因范碑以自解则是畏其诸子之贤而欲为自托之计於是宁卖死友以结新交虽至以无为有愧负幽冥而不遑恤又不知欧公之心其忍为此否也况其所书但记解仇之一事而未尝并誉其他美则前日斥逐忠良之罪亦未免於所谓欲盖而彰者又何足以赎前言之过而媚其後人也哉若论忠宣之贤则虽亦未易轻议然观其事业规模与文正之弘毅开豁终有未十分肖似处盖所谓可与立而未可与权者乃翁解仇之事度其心未必不深耻之但不敢出之於口耳故K於墓碑X去此事有若避讳然者欧公以此深不平之至屡见於书疏非但墨庄所记而已况龙川志之於此又以亲闻张安道之言为左验张实吕党尤足取信无疑也若曰范公果无此事而直为欧公所诬则为忠宣者正当沫血饮泣贻书欧公具道其所以然者以白其父之心迹而俟欧公之命以为进退若终不合则引义告~而更以属人或姑无刻石而待後世之君子以定其论其亦可也乃不出此而直於成文之中X去数语不知此为何等举措若非实讳此事故隐忍寝默而不敢诵言则曷为其不为彼之明白而直为此黯耶今不信范公出处文辞之实欧公丁宁反复之论而但取於忠宣进退无据之所为以为有无之决则区区於此诚有不能识者若摭实而言之但曰吕公前日未免蔽贤之罪而其後日诚有补过之功范欧二公之心则其终始本末如青天白日无纤毫之可议若范公所谓生平无怨恶於一人者尤足以见其心量之广大高明可为百世之师表至於忠宣则所见虽狭然亦不害其为守正则不费词说而名正言顺无复可疑矣不审尊意以为如何狂瞽之言或未中理得赐镌晓千万幸甚後书诲谕又以昭h不书解仇之语而断其无有则熹以为吕公拜罢范公进退既直书其岁月则二公前憾之释然不待言而喻矣不然则昭h书成欧公固已不为史官而正献忠宣又皆已为时用范固不以墓碑全文上史氏而吕氏之意亦恐其有所未快於欧公之言也是以姑欲置而不言以泯其迹而不知後世之公论有不可诬者是以启今日之纷纷耳如又不然则范公此举虽其贤子尚不能识彼为史者知之必求能如欧公之深或者过为隐避亦不足怪恐亦未可以此而定其有无也墨庄之h出於张邦基者不知其何人其所记欧公四事以为得之公孙当世而子约以为绍兴舍人所记此固未知其孰是但味其语意实有後人道不到处疑或有自来耳若谈丛之书则其记事固有得於一时传闻之误者然而此病在古虽迁固之博近世则温公之诚皆所不免况於後世虽颇及见前辈然其平生踪迹多在田野则其见闻之间不能尽得事实宜必有之恐亦未可以此便谓非其所着也丹朱之云诚为太过然欧公此言尝为令狐父子文字繁简而发初亦无大美恶但似一时语势之适然不暇择其拟伦之轻重耳故此言者虽未敢必其为公之言而亦未可定其非公之言也此等数条不足深论然偶因余诲之及而并讲之使得皆蒙裁正则亦不为无小补者唯是所与子约书中疑学道三十年为後学之言者则熹深惑焉而尤以为不可以不辨不审明公何所恶於斯言而疑之也以道为高远玄妙而不可学邪则道之之名正以人生日用当然之理犹四海九州百千万人当行之路尔非若老佛之所谓道者空虚寂灭而无与於人也以道为迂远EN而不必学耶则道之在天下君臣父子之间起居动息之际皆有一定之明法不可顷刻而暂废故圣贤有作立言垂训以着明之巨细精粗无所不备而读其书者必当讲明究索以存诸心行诸身而见诸事业然後可以尽人之职而立乎天地之间不但玩其文词以为缀缉纂组之工而已也故子游诵夫子之言曰君子学道则爱人小人学道则易使而夫子是之则学道云者岂近世後学之言哉若谓欧公未尝学此而不当以此自名耶则欧公之学虽於道体犹有欠阙然其用力於文字之间而其波流以求圣贤之意则於易於诗於周礼於春秋皆尝反复穷究以订先儒之缪而本论之篇推明性善之说以为息邪距v之本其贤於当世之号为宗工巨儒而不免於祖尚浮虚信惑妖妄者又远甚其於史记善善恶恶如唐六臣传之属又能深究国家所以废兴存亡之几而为天下後世深切着明之永鉴者固非一端其它文说虽或出於游戏翰墨之余然亦随事多所发明而词气蔼然平深厚精切的当真韩公所谓仁义之人者恐亦未可谓其全不学道而直以燕许杨刘之等期之也若谓虽尝学之而不当自命以取高标揭已之嫌耶则为士而自言其学道犹为农而自言其服田为贾而自言其通货亦非所以为夸若韩公者至乃自谓已之道乃夫子孟轲杨雄所传之道则其言之不让益甚矣又可指为後生之语而疑之耶凡此又皆熹之所未谕者盖尝反复思之而竟不得其说恭惟明公以事业文章而论世尚友其於范欧之间固已异世而同辙矣至於博观今昔考订是非又非肯妄下雌黄者且於六一之文收拾编⒆正流通用力为多其於此事必不草草况又当此正道湮微异言充塞之际余论所及小有左右则其轻重厚薄便有所分窃计念之已熟而处之亦已精矣顾熹之愚独有未能无疑者是以不敢默默而不以求正於有道所恨伪学习气已深不自觉其言之狂妄伏惟高明恕而教之则熹不胜千万幸甚
与留丞相别纸
伏蒙别纸垂谕杨至曲折不胜皇恐熹前此本以异议得罪於丞相幸蒙矜察今又失於周防有此E脱意必已重得罪而遂见~矣不谓丞相采听不遗洞见底至於诲谕之详虽使熹自为辩数不过如此幸甚然闻州县奉行之间不无观望囚系挞横及无辜程督之严至今未解远近传闻过有疑论此殆未知丞相与其外家自有契分而仁心旷度本不忍使其狼狈至此也熹既蒙镌诲感惧之深尚恐未有以此闻於钧听者辄复禀白伏惟照察千万幸甚
与留丞相
前此蒙喻杨至秀才事率易报禀似闻已荷慈许以容恕足见大人之度至公无我有如此者不胜敬服然闻有司尚以前日符移之峻追捕未已其人至今窜伏无所容寄有足矜者如蒙推念更得一言明喻所属罢其捕逮仍俾互相关白使知盛德雅量不匹夫之意则此人终受赐矣熹辱知素厚不敢复避嫌疑而冒b及此并冀容察皇恐死?
答留丞相
李通判归出示所赐手教拜领伏读慰幸已深至於垂喻谆复勤恳则又窃仰德盛礼恭乐取诸人不难舍已之意盖有一介布衣之士所不易者叹慕感激所得多矣前此偶因垂问率易呈献亦以姑备燕申余暇遮眼止睡之须不谓乃蒙亲赐点阅日有程课以及终篇而斟酌取予详审精切又有专门名家所不逮者此周公执贽还?之心毕公克勤小物之意此所以为圣贤之盛节而非近世诸公所及也熹虽凡陋然其用力於此不为不久而历选平生讲磨论说其得此於人盖鲜不意临老乃有遇於明公也更有它书欲遂倾锏光抟怨蚪於几下而私居乏人艰於缮写少假岁月当遂此心傥得一一悉蒙印证则亦足以自信而无憾於方来矣顾所不能无恨者犹以登门之晚而其质疑请益乃有十年之迟伏想明公於此亦不能不慨然其间也谨因李y还便奏记叙谢目昏不得谨好尤以皇惧并乞矜察
与曾裘父
求仁之方窃意潜心久矣方恨未获躬扣昨钦夫寄示送行序文其说似皆的当不审高明以为如何
与曾裘父
向闻垂意鲁论圣门亲切指要正在此书想所造日以深矣恨未得闻一二也敬夫得书否比来讲论尤精密亦尝相与讲所疑否元履遇合非常未知所以称塞士友盖多荣之而熹窃有惧焉想高怀正如此当有以警策之也
与曾裘父
敬夫为元履作斋铭尝见之否谩纳一本其言虽约然大学始终之义具焉恐可左右也崇安二公祠记熹所妄作辄往求教虽不及改尚警其後也
答黄叔张【维之】
示及三书感感诚立诚通之论诚如尊喻不敢多逊窃意自有此书无人与之思索至此西铭太极诸说亦皆积数十年之功无一字出私意释氏以胸襟流出为极则以今观之天地之间自有一定不易之理要当见得不假毫意思安排不着毫发意见夹杂自然先圣後圣如合符节方是究竟处也
答耿直之【秉】
熹生长穷僻少日所闻於师友者不过修身穷理守正俟命之说虽行之不力有愧夙心亦未尝敢舍之而从人也顷岁入浙从士大夫游数月之间凡所闻者无非枉尺直寻苟容偷合之论心窃骇之而独於执事者见其综理名实直道而行卓然非当世之士也顾虽未及一见而职事之间适相首尾乃有不约而合者於是始复益信前日心期之不偶然也兹者又承示及所与学官弟子讲论之说不惟有以见贤侯在泮弦歌之盛而潜心大业体用圆融之妙所以警发b陋者又为深切三复欣幸不知所言然顷於此书粗尝讨究亦见前辈之说有如此者因以文义求之窃疑圣言简直未遽有此曲折而孔颜之所以为圣贤必有超然无一毫意必固我之私者以为之本然後有以应事物之变而无穷以是止据旧说不复致疑今睹来示虽若不异於前人而其规模之大体用之全则非彼所到而熹之愚亦未及也更俟从容反复玩味别以求教它所论着亦有欲就正者私居乏人抄写後便寄呈也去岁救荒後时狼狈殊甚不谓其人乃复见恕如此来喻所及令人恐惧不自安耳
答薛士龙【季宣】
熹窃伏穷山讲服盛名之日久矣去年邂逅林择之归自宣城又能道余论一二皆成已成物之大致区区益愿承教於前顾以忧患之余屏迹田里而执事名问方昭德业方起隐显异趣私窃揣料未容遽遂鄙怀则亦怅然太息而已兹者林扩之之来乃知荣膺睿眷出试辅藩宣布之初誉处休洽深以为慰又蒙不鄙远贻书翰所以教告甚悉扩之又以所闻相与推说皆平生所深欲闻者感幸之至不容於心然而三复来教则有熹愚不敢当者二焉请陈其说而左右者察之熹自少愚钝事事不能及人顾尝侧闻先生君子之余教粗知有志於学而求之不得其术盖舍近求远处下窥高驰心空妙之域者二十余年比乃困而自悔始复退而求之於句读文义之间谨之於视听言动之际而亦未有闻也方将与同志一二友朋并心合力以从事於其间庶几铢积丝累分寸跻攀以幸其粗知理义之实不为小人之归而岁月侵寻齿发遽如许矣懔然大惧日力之不足思得求助於当世有道之君子以速其进而未得也执事乃不知此而反以讲道教人之事期之此熹之所以不敢当者一也至於圣贤出处之义则亦略闻之矣顾以材智浅劣自知甚明而又学无所成不堪酬酢故自十数年来日益摧缩不敢复有当世之念虽昨来奉亲之日急於甘旨之奉犹不敢自强其所不足以犯世患矧今孤露余生形神雕丧懒废无用益甚於前诚不忍复为缨结绶之计以重不孝之罪是以杜门空山甘忍穷寂以遂区区之志而庶几或寡过焉执事又不知此而反以行道济时之事责之此熹所以不敢当者二也感服至意无以为谢敢布腹心伏惟加怜察焉继此傥未斥~尚冀有以警诲之使不迷於入德之涂则执事之赐厚矣它非所敢望也湖学之盛甲於东南而其湮废亦已久矣盖自熙宁设置教官之後学者不复得自择师是以学校之正名存实亡而人才之出不复如当日之盛今得贤太守身为之师其必将有变矣然窃尝读安定之书考其所学盖不出乎章句诵说之间以近岁学者高明自得之论校之其卑甚矣然以古今则其虚实淳漓轻重厚薄之效其不相逮至远是以尝窃疑之敢因垂问之及而请质焉因风见教及此幸甚又闻庆历间尝取湖学规制行之太学不知当时所取果何事也求诸故府必尚有可考者得令书吏h以见赐则又幸甚相望之远无由造前请益所欲言者何啻万端遥想郡斋之间伏纸不审引领
答薛士龙
熹屏居穷陋幸无它苦而涉春以来亲友丧亡吊问奔走不得少安殊无好况此外无足言者诲谕谆复仰荷不鄙之意然无可不可之教则非初学所敢自期而待礼而应者元非衰陋所敢萌意也区区之怀前言盖已尽之矣万一诸公终不察则不过恭俟严谴而已无它说也蒙爱念之深而其间颇有未相悉者故敢及之然不足为外人道也垂谕湖学本末不胜感叹而所论胡公之学盖得於古之所谓洒扫应对进退者尤为的当警发深矣窃意高明所以成已成物之要未尝不在於此而广大精微之其所超然而独得者又非言之所能谕也I伏之踪末由承教於前徒切叹仰傥不弃外时得惠音以鞭策之实为万幸而来教之云倒置已甚读之愧汗qe不知所以自容万望矜察自此书来存访死生之外削去虚文直以道义启告诱掖此真区区所望於门下者鄙怀倥倥亦得无所惭惮而悉布之以求药石之诲不审尊意能容而听之否
答林谦之【光朝】
兹承祗召还朝不获为问以候行李伏奉黄亭所赐教帖恭审执御在行神相起居万福感慰之至比日伏想已遂对扬从容启沃必有以发明道学之要切中当世之病者恨未得闻至於不次之除非常之数则不足为执事道也熹愚不适时自量甚审所愿不过力田养亲以求寡过而已所谓趋赴事功自当世贤人君子事岂熹所敢议哉过蒙谆譬荷爱之深书尾丁宁尤为切至属数日前己申祠官之请闻命不早虽欲奉教而不可得矣抑熹久欲有请於门下而未敢以进今辄因执事之问而一言之盖熹闻之自昔圣贤教人之法莫不使之以孝弟忠信庄敬持养为下学之本而後博观\理近思密察因践履之实以致其知其发端要又皆简易明白初若无难解者而及其至也则有学者终身思勉而不能至焉盖非思虑揣度之难而躬行默契之不易故曰夫子之文章可得而闻也夫子之言性与天道不可得而闻也夫圣门之学所以从容积累涵养成就随其浅深无非实学者其以此与今之学者则不然盖未明一理而已傲然自处以上智生知之流视圣贤平日指示学者入德之门至亲切处例以为钝根小子之学无足留意其平居道说无非子贡所谓不可得而闻者往往务为险怪悬~之言以相高甚者至於周行却立瞬目扬眉内以自欺外以惑\此风肆行日以益甚使圣贤至诚善诱之教反为荒幻险薄之资仁义充塞甚可惧也熹力薄材学无所至徒抱忧叹末如之何窃独以为非如执事之贤素为後学所观仰者不能有以正而褐故敢以为请执事诚有意焉则熹虽不敏且将勉策驽顿以佐下风之万一不识执事亦许之否乎谨此布闻因谢先辱余惟为道自重以慰後学之望上状不宣
答江元适【泳】
孤陋晚生屏居深僻未尝得亲几杖之游乃蒙不鄙使贤子遗之手书致发明道要之文三编加赐亲札存问缱绻反若後进之礼於先进熹愚不肖不知所以得此於门下者拜受qe若无所容退而伏读以思至於三四虽昏懵无闻未获直N所至之堂奥然窃有以识夫所谓求仁之端者而知其玩心高明深造自得非世儒之习也幸甚幸甚熹天资鲁钝自幼记问言语不能及人以先君子之余诲颇知有意於为已之学而未得其处盖出入於释老者十余年近岁以来获亲有道始知所向之大方竟以才质不敏知识未离乎章句之间虽时若有会於心然反而求之殊未有以自信其所以奉亲事长居室延交者盖欲寡其过而未能也日者误蒙收召草野之臣其义不敢固辞造朝之际无以待问辄以所闻於师友者一二陈之岂胸中诚有是道以进之吾君哉特欲发其大端冀万一有助焉耳不谓流传复误长者之听伏读诲谕惭负不知所言然厚意不可虚辱敢因所示文编其间有不能无疑者略抒其愚以请於左右伏惟幸复垂教焉无极斋记发明义理之本原正名统实於毫厘几忽之际非见之明玩之熟讵能及此然其间有曰易姑象其机诗书礼乐姑陈其用熹窃谓姑者且然而非实之辞也夫易之象其机诗书礼乐之陈其用皆其实然而不可易者岂且然而非实之云乎又有曰曰强名曰假状凡此皆近乎老庄溟滓鸿蒙之说以六经语孟考之凡圣人之言皆U实而精明平易而精奥似或不如是也又有曰礼乐政事典谟训诰皆斯斋之土苴耳土苴之言亦出於庄周识者固已议之今祖其言以为是说则是道有精粗内外之隔此恐未安又曰老兮释兮付之大钧范质之初语意隐奥亦所未喻又曰西伯不识不知仲尼毋意毋我兹盖乾坤毁无以见易易不可见乾坤或几乎息矣熹窃谓诗人之称文王虽曰不识不知然必继之曰顺帝之则孔门之称夫子虽曰毋意毋我然後之得其传者语之必曰~四之外必有事焉盖体用相循无所偏滞理固然也且大传所谓易不可见则乾坤息者乃所以明乾坤即易易即乾坤乾坤无时而毁则易无时而息尔恐非如所引终篇之意乃类於老氏复归於无物之云也若夫中庸之终所谓无声无臭乃本於上天之载而言则声臭虽无而上天之载自显非若今之所云并与乾坤而无之也此恐於道体有害自所谓求仁之端者推之则可见矣士箴本末该备说天人贯通其於指示仁体极其亲切三要书推天理而见诸人事其曰体不立而徒恃勇断以有为一旦智穷力屈善後之谋索矣可谓切中今日之病又曰体中心之诚实者Q於礼乐刑政之间而加之四方万里之远可谓善补衮职之阙皆非浅陋所及也然熹窃尝闻之圣人之学所以异於老释之徒者以其精粗隐显体用浑然莫非大中至正之矩而无偏倚过不及之差是以君子智虽极乎高明而见於言行者未尝不道乎中庸非故使之然高明中庸实无异体故也故曰道之不行也智者过之愚者不及也道之不明也贤者过之不肖者不及也又曰差之毫厘谬以千里圣人丁宁之意亦可见矣凡此谬妄之言皆不知其中否正欲求教於左右以其未悟故率意言之无复忌惮盖以为不如是不足以来警切之诲尔因来不吝垂教实所幸愿而非敢望也
答江元适
别纸所喻汪洋博大不可涯迦磺砸云缴所闻於师友者验之虽其大致规模不能有异至其所以语夫进修节序之缓急先後者则或不同矣盖熹之所闻以为天下之物无一物不具夫理是以圣门之学下学之序始於格物以致其知不离乎日用事物之间别其是非审其可否由是精义入神以致其用其间曲折纤悉各有次序而一以贯通无分段无时节无方所以为精也而不离乎粗以为末也而不离乎本必也优游K玩餍饫而自得之然後为至固不可自画而缓亦不可以欲速而急譬如草木自萌芽生长以至於枝叶华实不待其日至之时而揠焉以助之长岂不无益而反害之哉凡此与来教所谓伤时痛俗急於自反且欲会通其指要以为驻足之地者其本末指意似若不同故前後反复之言率多违异今姑论其大⒁晕求教之目其它曲折则非得面承不能究也精义二字闻诸长者所谓义者宜而已矣物之有宜有不宜事之有可有不可吾心处之知其各有定分而不可易所谓义也精义者精诸此而已矣所谓精云者犹曰察之云尔精之之至而入於神则於事物所宜毫厘委曲之间无所不悉有不可容言之妙矣此所以致用而用无不利也来教之云似於名言之间小有可疑虽非大指所然此乃学者发端下手处恐不可略故复陈之不审高明以为如何
答江元适
熹尝谓天命之性流行发用见於日用之间无一息之不然无一物之不体其大端全体即所谓仁而於其间事事物物莫不各有自然之分如方维上下定位不易毫厘之间不可差谬即所谓义立人之道不过二者而二者则初未尝相离也是以学者求仁精义亦未尝不相为用其求仁也克去己私以复天理初不外乎日用之间其精义也辨是非别可否亦不离乎一念之际盖无适而非天理人心体用之实未可以差殊观也孟子告齐王曰权然後知轻重度然後知长短物皆然心为甚王请度之呜呼此求仁之方也而精义之本在焉孟子其可谓知言之要矣今执事以反身自认存真合体者自名其学信有意於求仁矣而必以精义之云为语道之精体而无与乎学者之用力又以辨是非别可否为空言不充实用而有害乎简易之理则熹恐其未得为至当之论也盖曰道之精体则义不足以名之以义强名则义之为名又无所当此盖原於不知义之所以为义是以既失其名因b其实於是乎有空言实用之说此正告子义外之蔽也一不知义则夫所谓仁者亦岂能尽得其全体大用之实哉近世为精义之说莫详於正蒙之书而五峰胡先生者【名宏字仁仲】亦曰居敬所以精义也此言尤精切简当深可玩味恐执事未以为然则试直以文义考之精义入神正与利用安身为对其曰精此义而入於神犹曰利其用而安其身耳扬子所谓精而精之用字正与此同乃学者用功之地也若谓精义二字只是道体则其下复有入神二字岂道体之上又有所谓神者而自道以入神乎以此言之断可决矣抑所谓反身自认存真合体者以孔子克已复礼孟子勿忘勿助之说验之则亦未免失之急迫而反与道为二大抵天人初无间隔而人以私意自为障碍故孔孟教人使之克尽己私即天理不期复而自复惟日用之间所以用力循循有序不凌不躐则至於日至之时廓然贯通天人之际不待认而合矣今於古人所以下学之序则以为近於傀儡而鄙厌之遂欲由径而捷出以为简易反谓孔孟未尝有分明指诀殊不知认而後合揠苗助长其不简易而为傀儡亦已大矣熹窃以为日用之间无一事一物不是天真本体孔孟之言无一字一句不是分明指诀故孔子曰吾无隐乎尔又曰天何言哉而子贡曰夫子之文章可得而闻也夫子之言性与天道不可得而闻也夫岂平日雅言常行之外而复有所谓分明指诀者哉此外抵牾尚多然其大⒔谀烤哽妒且右灾词陆袒宀痪肽钗从谐形钪期不敢久虚大赐是以冒b罄竭其愚伏惟恕其狂妄少赐览观还以一言示及可否虚心以r如有所疑不敢不以复也
答詹体仁【仪之】
湘中学者之病诚如来教然今时学者大抵亦多如此其言而不行者固失之又有一二只说践履而不务穷理亦非小病钦夫往时盖谓救此一种人故其说有太快处以流传之弊今日正赖高明有以救之也为学是分内事才见高自标致便为不务实了更说甚的今日正当反躬下学读书则以谨训说为先修身则以循规矩为要除却许多悬空闲说庶几平稳耳不审尊意以为如何
答杨廷秀【万里】
程弟转示所惠书教如奉谈笑仰见放怀事外不以尘垢z糠累其胸次之超然者三复叹羡不能巳巳数日偶苦脾疾心腹挠闷意绪无聊值此便风不敢不附报自力布此仅能问何如他皆未暇及也时论纷纷未有底止契丈清德雅望朝野属心切冀眠食之间以时自重更能不以乐天知命之乐而忘与人同忧之忧毋过於优游毋决於遁思则区区者犹有望於斯世也
答李季章【璧】
两书缕缕皆有飘然远引之意不审果以何日决此计耶熹恳祠得请深荷上恩既还旧官无复可辞之谊孤危之迹虽未可保然姑无愧於吾心可也承问及先人绍兴中文字遗藁中子第三篇疑即此奏豫章所X集中有之今以纳呈已加R贴於其上矣笔削之际傥得附见十万幸甚诸公争和议时先人与胡德辉范伯Q诸公同入文字皆史院同寮也当时此一宗议论不知有无登载魏元履所集戊午傥议一书甚详亦尝见之否耶如馆中未有得行下建宁抄h上送亦一事也庆远计程已到零陵久矣又闻其自处泰然亦不易也但未知便得一向安坐否耳前年与陈君举商量拈出孝宗入继大统一事当时议臣如娄寅亮赵张二相岳侯范伯Q陈鲁公皆未有褒h恐可更询访当时曾有议论之人并与拈出也
答李季章
昨承喻及先君奏疏已蒙笔削得附史氏篇末幸甚痛念先君早岁读书即为陆贾之学遭时艰难深愿有以自见而不幸不试所得陈於当世者止此而已今乃得托史笔以垂不朽岂不幸甚但恐贤者去国之後或为不肖之孤所累因见X削未可知耳又闻黄文叔顷年尝作地理木图以献其家必有元欲烦为寻访刻得一枚见寄或恐太大难於寄远即依谢庄方丈木图以两三路为一图而傍设牝牡使其犬牙相入明刻表识以相离合则不过一大掩可贮矣切幸留念
河西为一　　陕西为一　河东河北燕云为一京东西为一　淮南为一　两浙江东西为一湖南北为一　西川为一　二广福建为一
大略如此更详N狭裁之相合处须令合不留缝罅乃佳
答李季章
熹罪戾之踪竟不免吏议然已晚矣又幸恩未即流窜杜门念咎足以遣日不足为故人道也累年欲修仪礼一书厘析章句而附以传记近方了得十许篇似颇可观其余度亦岁前可了若得前此别无魔障即自此之後便可块然兀坐以毕余生不复有世间念矣元来典礼淆讹处古人都已说了只是其书衮作一片不成段落使人难看故人不曾看便为人舞文弄法迷国误朝若梳洗得此书头面出来令人易看则此辈无所匿其奸矣於世亦非小助也【勿广此说恐召坑焚之祸】
荆公奏草不记曾附去否今往一通可见当日规摹亦不草草也禹迹图云是用长安旧本翻刻然东南诸水例皆E略顷年又见一蜀士说蜀中嘉州以西诸水亦多不合今其显然者如蜀江至泸州东南乃分????南流东折迳二广自番禺以入海以理势度之岂应有此必是两水南北分流而摹刻者误连合之遂使其北入江者反为逆流耳然柳子厚诗亦言?纺舷滤如汤则二广之水源计必距蜀江不远但不知的自何州而分为南北耳又自泸以南诸州今皆不闻必已废并幸为询究一一见喻其图今往一纸可为勾抹贴说却垂示也
答李季章
熹今岁益衰足弱不能自随两胁气痛攻注下体结聚成块皆前所未有精神筋力大非前日之比加以亲旧凋零如蔡季通吕子约皆死贬所令人痛心益无生意决不能复支久矣所以未免惜此余日正为所编礼传已略见端绪而未能卒就若更得年余间未死且与了却亦可以瞑目矣其书大要以仪礼为本分章附疏而以小戴诸义各缀其後其见於它篇或它书可相发明者或附於经或附於义又其外如弟子职保傅传之属又自别为篇以附其类其目有家礼有乡礼有学礼有邦国礼有王朝礼有丧礼有祭礼有大传有外传今其大体已具者盖十七八矣因读此书乃知汉儒之学有补於世教者不小如国君承祖父之重在经虽无明文而康成与其门人答问盖已及之具於贾疏其义甚备若已预知後世当有此事者今吾党亦未之讲而佞之徒又饰邪说以蔽害之甚可叹也喻及仁里士人有志於学而能不事科举者近亦似曾闻说但不知其姓名此殊不易得幸因风略报及也旧来诸经说三四年来幸免煨烬今亦恐未可保然间因讲说时有更定欲寄一本去恐可与西州同志者共之而未暇也留卫公得诗说日阅数版手加点抹书来颇极称赏仍尽能提其纲亦甚不易老年精力乃能及此又不厌章句训诂之烦也要是天姿深静纯实故能若此亦恨其闻此之晚不得早效区区之愚耳德修文叔家居亦何所务各有一书烦为致之子直亦然也今年闽中郑黄邓皆物故气象极觉萧索扬子直得祠又遭驳项平父闻亦杜门不敢见人其它吾人往往藏头缩颈不敢吐气甚可笑也熹明年七十已草告老之章只从本贯依庶官例陈乞亦不欲作庙堂书而或者尚恐触犯祸机顾念礼律自有明文而罪戾之余尚忝阶官亦无不许致仕之法并已决意为之不复顾虑政使不免亦所甘心盖比之一时辈流已独为优幸矣尚欲低咛傲滴⒙灰愿浩缴之怀复何为哉
前此附书似是因李普州便书中欲烦借黄文叔家地里木图为制一枚不知Q否此近已自用胶泥起草似亦可观若更得黄图参照尤佳但恐此书或已浮沉不曾制得即亦不必为矣礼殿图旧亦有之但今所寄摹画精好想正得古本笔意也三五之目不可考古事类此者多矣今日岂能必其是非也邪但既有是名号则必有是人易大传但举其制作之盛者而言耳如汉人但言高祖孝文岂可便谓其间无惠帝耶洮研发墨锋可畏此所难得足为佳玩矣
答李季章
熹伏承不鄙贶以先正文简公诗编行实并及三夫人二圹刻文跽领伏读足慰平生高山仰止之心而反复再三又见其立德立言明白磊落所以开发蒙吝有不一而足者幸甚幸甚至於不察熹之愚陋而将使之纂次其事刻之幽宫以视来世则熹之不德不文人知其不足以胜此寄矣顾念平生未尝得拜文简公之函丈而读其书仰其人则为日盖已久又尝听於下风而知公之所以相知亦有不待见其面目而得其心者是以愿自附焉而不敢辞也唯是今者方以罪戾书名伪籍平居杜门屏气v舌不敢辄出一语以干时禁而凛凛度日犹惧不免乃於此时忽尔破戒政使不自爱惜亦岂不为公家之累是以彷徨顾虑欲作复止而卒未有以副来命之勤也伏惟执事姑少察此而深计之窃意高文大笔取之今世不为无人固不必眷眷於一无状罪废之人而使盛德百世之传不得以时定也
熹区区鄙意前幅具之详矣始者亦尝深念欲便草定而托以前日所为既而思之又似不诚而不可为也又念刘孙所定本出贤昆仲之手者自足传信後世但循例必欲更经一手删节则虽在今日窃为之亦是不害只是目下未可使人知有此作将来草定亦不可使人知有此书此则难遮护耳来使本欲留以少俟渠亦以丁宁之切不来相逼但觉此终是未敢落笔不如且遣之还俟一面更将所示者子细阅随记所当增损处密托人送令弟处又恐经由都下不便不若且少忍之若未即死固当有以奉报或使溘先朝露亦当以付儿辈令转奉闻也平生多做了闲文字不能无愧词今此好题目可惜不做但又适当此时令人郁郁耳续通典见诗中及之恐有印本求一部长编改定本只写改处不知有多少册得为致之为幸或云建炎绍兴事亦已成书不知然否尤所欲得但恐字多难写耳顷见靖康间事杨龟山多有章疏不曾编入不知後来曾补否盖汪丈所刻本不曾载福州成都二本皆然其奏议後来南剑一本却有之恐亦不可不补也
答范文叔
大学之序固以致知为先而程子发明未有致知而不在敬者尤见用力本领亲切处今读来喻知於主一盖尝用功则致知之学宜无难矣而尚欲更求其说何耶熹旧读大学之书尝为之说每以浅陋有所未安近加订正似稍明白亲知有取以锓木者今内一通幸试考之或有未当却望诲喻然切告勿以示人益重不韪之罪也
答范文叔
读书不觉有疑此无足怪盖往年经无定说诸先生所发或不同故读书不能无疑比年以来\说尽出讲者亦多自是无所致疑但要反复玩味认得圣贤本意道义实体不外此心便自有受用处耳尹和靖门人赞其师曰丕哉圣谟六经之编耳顺心得如诵己言要当至此地位始是读书人耳子约之去私计良便象先相从所论云何去岁相见不E未得尽所欲言至今为恨耳讲义反复详明深得劝诵之体特寄此章岂亦有感於时论耶大学近阅旧编复改数处今往一通试以旧本参之当见鄙意也
答范文叔
春风堂记久已奉诺安敢忘之但近觉孤危之迹为当世所愤疾日以益甚遂~口不敢为人出一语非独畏祸亦义理之当然也兼亦觉得此等空言无益於实仅同戏剧区区装点是亦徒为玩物丧志而已若论为已切实功夫岂此等所能助而为仁由已亦何待它人之助耶况明道先生气象如此乃是不违仁之影子今於影外旁观而玩其形似孰若深察其心之所到而身诣之之为实耶窃谓为仁之要固不出乎圣贤之言若子夏所谓博学笃志切问近思夫子所谓克已复礼所谓恭敬忠恕可以备见其用力之始终矣幸深味乎此而实加功焉则为有以慰区区之望固不在於言语文字之间而已也
答陈君举
熹自顷寓书之後南来扰扰未能嗣音至於怀仰德义则无日而不勤也乃蒙不忘专人枉教此意厚矣何感如之垂谕诗说向见二君能道梗⒋笾嘎酝意其必有成编故以为请今承语及乃知尔雅虫鱼决非磊落人之所宜注也唐突负愧如何可言诲示之勤尤荷不鄙然尝谓人之为学若从平实地上循序加功则其目前虽未见日计之益而积累功夫渐见端绪自然不假用意装点不待用力支撑而圣贤之心义理之实必皆有以见其确然而不可易者至於讲论之际心即是口口即是心岂容别生计较依违迁就以为谐俗自便之计耶今人为学既已过高而伤巧是以其说常至於依违迁就而无所分别盖其胸中未能无o芥之疑有以致然非独以避咎之故而後诡於词也若熹之愚自信已笃向来之辩虽至於遭谗取辱然至于今日私心耿耿犹恨其言之未尽不足以畅彼此之怀合异同之趣而不敢以为悔也不识高明何以教之惟尽言无隐使得反复其说千万幸甚老病幽忧死亡无日念此一大事非一人私说一朝浅计而终无面写之期是以冒致愚悃乡风引领不胜驰情
答陈君举
前书所扣未蒙开示然愚悃之未能尽发於言者亦多每恨无由得遂倾倒以求镌切近曹器之来访乃得为道曲折计其复趋函丈必以布露敢丐高明少垂采择其未然者痛掊闹庶有以得其真是之归上不失列圣传授之统下使天下之为道术者得定于一非细事也惟执事图之
与陈君举
先人自少豪爽出语惊人u冠中第更折节读书慕为贾谊陆贽之学久之又从龟山杨氏门人问道授业践修愈笃绍兴初以馆职郎曹与修神宗正史哲徽两朝实h而於哲h用力为多其辨明诬谤X正乖戾之功具见褒诏後以上疏诋讲和之失忤秦相去国补郡不起奉祠以终
与陈君举
先人赠告必已蒙落笔母妻二告如亦合命词则前日失於具禀今再有恳先妣德性纯厚事姑极孝敬祖母性严先妣能顺适之治家而有法岁时奉祀必躬必亲抚媵御有恩意无纤毫嫌忌之意亡妇先世自国初时以儒学登高科其父讳勉之字致中绍兴中尝以布衣召至都堂与秦丞相议不合而去东莱吕舍人所谓老大多才十年坚坐者也凡此曲折得颇见於词命足为泉壤之荣幸辱矜念脱或已行亦乞X定幸甚幸甚
与刘德修【光祖】
方念久不闻动静忽阅邸报有房陵之行为之怅然寝食俱废累日不能自释不审彼以何日就道自简至房道里几何取道何州阅几日而後至风土气候不至甚异否居处饮食能便安否官吏士民颇知相尊敬否吾道之穷一至於此然亦久知会有此事但不谓在目前耳偶有鄂便托刘公度转致此问如有的便亦望得一书之报使知动息少慰远怀十万之幸冯李亦复不容季章得郡而名见乃弟疏中恐亦非久安者李良仲鸿飞冥冥使人深羡第恨不得扣其玄中之趣范文叔却幸未见物色想亦深自晦也熹足弱气痞已半年矣策杖人扶仅能略移跬步而腹|胀满不能俯案观书作字一切皆废独於长者未敢依例口占耳数日又加右臂作痛写字不成衰惫至此无复久存之理承教无期尚冀以时深为世道自爱耳熹随例纳禄幸已得请中间盖亦小有纷纷後虽粗定然犹不免为之之累亦可叹也【一本为下空一字】
答黄文叔【度】
八月二十二日具位朱熹顿首复书於知府显谟正言执事熹I伏穷山闻执事之名旧矣未获既见每窃恨焉去岁趋召北归道闻新天子以执事为贤擢居言路方与善类同深喜幸以为上新即位首择一人以为谏官即得执事之贤以充其选是必将用其言以新庶政无疑矣以执事之贤如此又遭难得之时如此其必将有以开悟上心谨始建极以慰中外之望又无疑矣而未一二日已闻出守之命则又为之惘然昏惑莫晓所谓比至中都亟问其故则凡有识无不扼腕而刘德修独取执事所上免章誊本相视熹於是时亦复慨然浩叹盖不惟为执事惜此事会亦为朝廷惜此举措且自恨其失一见之便而又决知吾道之将不行矣曾未两月果已罢遣道间闻当来婺又以行役有程不能宿留以俟车骑之来还家又苦疾病重以春夏之交气候大变邪毒薰心危证悉见自谓必死矣固不能先自通於左右乃於呻吟之中忽奉手教之辱三复醒然过望幸甚然而执礼过谦称道浮实比拟非伦则非浅陋之所敢当也岂其戏耶则执事庄士也非以言为戏者也以为诚耶则惧其有伤执事者阅理之明知人之哲也至论古昔圣贤所处之难易则执事之意可知矣如熹之愚盖尝不自揆度而妄窃有志於此然学未闻道言语无力精神不专不足以动人悟物盖昔人所谓说将尚不下者而又何足以议此耶虽然今亦老矣衰病益侵旦暮且死此心虽不敢忘亦无复有望於将来矣顾今运祚方隆圣德日新有永之图必将与明者虑之则夫所谓致一以格天者乃执事事也执事其亦察乎舜之所谓人心道心者为如何择之必精而不使其有人心之杂守之必固而无失乎道心之纯则始终惟一而伊尹之所以格大者在我矣於以正君定国而大庇斯人於无穷岂不伟哉鄙见如此不识执事以为如何如有未当愿反复之以卒承教之愿千万幸也前此承书未久即闻去郡来使遂不复来取报章今想已还会稽不审为况复何如时论日新尚复何说因赵主簿归天台寓此为谢不能尽所欲言又苦目痛不能多作字不得亲书深以愧恨相望千里邈无晤见之期惟冀以时自重使斯世犹有赖焉则幸甚不宣
答徐元敏
昨者拜书方愧草率人还赐教勤至区区悚仄已不自胜别纸垂诲警发尤深但词意之间谦卑己甚非晚学小子所敢当伏读再三益增恐惧然窃伏观尊诲之微指大率以曲礼首章为修已治人之大要喜其易行而病於难久此非择善之精反躬之切何以及此顾念平昔所闻於师友者其大端诚不外是然行之不力一暴十寒其乐舒肆喜谈谑之病殆有甚於高明之所患者而何能有以少补於万分抑又闻之主敬者存心之要而致知者进学之功二者交相发焉则知日益明守日益固而旧习之非自将日改月化於冥冥之中矣所闻如此然躬所未逮不自知其当否敢因垂问之及而以质焉傥蒙矜怜还赐诲饬使不迷於入德之方则熹千万幸甚
答林正夫【】
慕仰高风固非一日中间虽幸寅缘再见然苦SS不得E奉诲语至今以为恨也归来抱病人事尽废无繇奉记以候起居每深驰今兹杨通老来忽奉手诲之辱假借期许既非愚b之所敢当而执礼过恭尤使人恐惧qe而无所避也虽然高明之所以见属之意岂若世之指天誓日而相要於声利之j者哉况在今日而言之尤足以见诚之至而好之笃是以不敢隐其固陋而愿自附於下风焉盖尝闻之先生君子观浮图者仰首注视而高谈不若俯首历阶而渐进盖观於外者虽足以识其崇高钜丽之为美孰若入於其中者能使真为我有而又可以深察其层累结架之所由哉自今而言圣贤之言具在方册其所以幸教天下後世者固已不遗余力而近世一二先觉又为之指其门户表其梯级而先後之学者由是而之焉宜亦甚易而无难矣而有志焉者或不能以有所至病在一观其外粗觇彷佛而便谓吾已见之遂无复入於其中以为真有而力究之计此所以骤而语之虽知可悦而无以深得其味遂至半途而废而卒不能以有成耳窃计高明所学之深所守之正其所蓄盖已施之朝廷而见於议论之实於此宜不待於愚言矣然既蒙下问不可以虚辱而熹之所有不过如此若不以告於门下以听执事者之采择则又有非区区之所敢安者是以敢悉布之可否之决更俟来教熹所虚伫而仰承也通老在此相聚甚乐比旧顿进知有切磋之益惜其相去之远忽起归兴而不可留也从之闻以牙痛为庸医所误投以凉剂一夕之间遂至长往深可痛惜然此亦岂医之所能为哉德修崎岖远谪令人动心然闻其平居对客诵言固每以此自必乃今为得所愿然所关则不浅矣有写其记文以来者已属通老呈白想亦深为废卷太息也元善寓川殊不自安旦晚必归子宣今日方得书也熹气痞不能久伏几案作字草草且亦未能究所欲言临风引领怅望亡量惟高明察之
考异
答袁机仲
八卦相错其数殊涂【其一本作二】
以上五条只少个柱杖【个下一本有拈字】
伏承别纸诲谕况说卦之本文【云云至】未尝有一一阳始生之说也【一本作】况说卦之本文於巽则但取其洁齐而位之东南於乾则但取其战而位之西北巽以三画言之虽为一之生而其所以位之东南者初非有取乎其义至於乾则又三阳之全体而初无一阳已生之义可得而取也【接】凡此崎岖【云】
来喻谓坤之上六阳与复遇之说【遇一本作垢】易说垂示以前论参之【之一本作伍】
答周益公范碑既起而乐为之用【一本无既字】
前日之所为【前一本作当】当行之路【当一本作常】
答林谦之简易明白【简一本作坦】
答江元适孤陋晚生正名统实【一本无统字】
熹尝谓天命之性由径而捷出【由一本作出】
晦庵集卷三十八
<集部,别集类,南宋建炎至德佑,晦庵集>

[book_title]卷三十九
钦定四库全书
晦庵集卷三十九　　　　　宋　朱子　撰书【问答】
答戴迈
熹来此得足下於\人之中望其容色接其议论而知足下之所存若有所蓄积而未得其所以发之者心独期足下可共进於此道及以论语之说授诸生诸生方愕眙不知所向而足下独以为可信也手抄口诵而心惟之熹谓足下将得其所以发之者矣甚慰所望今辱书及以所抄四大编示之而责其浅陋之辞托名经端则非熹之任而足下之过也夫执经南面而以其说与门人弟子相授受此其非熹之任明矣熹无所复道独敢窃议足下之所以过愿其僭易而幸听之夫学期以自得之而已人知之不知之无所与於我也今足下自谓其已自得之耶则宜无汲汲於此而熹之言亦何为足下重不然虽熹妄言之於足下何有足下之为甚过足下勉自求之期有以自得之而後已熹虽荒落矣尚能与足下上下其说而讲评之四编且以归书室而具其所以然者报足下幸察
答林峦
辱示书及所为文三篇若以是质於熹者熹少不喜辞长复龇贤鲆愿弊阆乱馊怀⑽胖学之道非汲汲乎辞也必其心有以自得之则其见乎辞者非得已也是以古之立言者其辞粹然不期以异於世俗而後之读之者知其卓然非世俗之士也今足下之词富矣其主意立说高矣然类多采摭先儒数家之说以就之耳足下之所以自得者何如哉夫子所谓德之弃者盖伤此也足下改之甚善示谕推所闻以讲学闾里间亦甚善记曰教然後知困知困则知所以自强矣熹所望於足下者在此足下勉?
答林峦
率性之谓道修道之谓教
伊川先生说率性之谓道通人物而言更以其说思之修道之谓教二先生及侯氏说却如此然恐不如吕游杨说尤溪集解想已见之
喜怒哀乐未发谓之中
伊川先生云涵养於未发之时则可求中於未发之前则不可宜更思之检此段熟看
民鲜能久矣与甚矣吾衰也久矣之久同
久矣之意得之
夫妇之愚
伊川先生论之已详大抵自夫妇之所能知能行直至圣人天地所不能尽皆是说费处而所谓隐者不离於此也
道不远人
此段文义未通又多用佛语尤觉走作且更熟玩其文义为佳
正已而不求人则无怨
凡读书且虚心看此一段文义令语意分明趣味浃洽乃佳切不可妄引他处言语来相杂非惟不相似且是乱了此中正意血脉也
答吕
惠书甚慰所守审如是足下之所存诚远且大非熹所能及也顾不能不以贫自累而求有以得於人则足下之忍其大而不忍其细又非熹之所能知也抑熹之官於此禄不足以仁其家而无以副足下之意敢以所闻为谢冀足下之坚其守也贫者士之常惟无易其操则甚善
答杨宋卿
前辱柬手一通及所为诗一编吟讽累日不忍去手足下之赐甚厚吏事匆匆报谢不时足下勿过熹闻诗者志之所之在心为志发言为诗然则诗者岂复有工拙哉亦视其志之所向者高下如何耳是以古之君子德足以求其志必出於高明纯一之地其於诗固不学而能之至於格律之精粗用韵属对比事遣辞之善否今以魏晋以前诸贤之作考之盖未有用意於其间者而况於古诗之流乎近世作者乃始留情於此故诗有工拙之论而葩藻之词胜言志之功隐矣熹不能诗而闻其说如此无以报足下意姑道一二盛编再拜封纳并以为谢
答柯国材【翰】
辱书示以颜子子贡俱以仁为问而夫子告之有若不同者此固尝思之而非如足下之说也为仁由已此论为仁之至要盖始终不离乎此夫其所以求师友而事之之心岂自外至哉既得师友而事之矣然不求诸已则师友者自师友耳我何有焉以此意推之则二说者初不异也如足下之言恐非长善救失之意足下思之而反复其说则熹之愿他所以见属者岂熹所敢当哉戴陈二生趣向文辞皆可观固知其所自矣有友如此足以辅仁敢以为足下贺而仆亦将有赖焉斋居无事宜有暇日以时过我幸得讲以所闻而非所敢望也
答柯国材
蔡强来领三月六月九月三书急拆疾读如奉诲语良慰久别不闻问之怀幸甚幸甚信後岁已晚矣不审为况何如伏惟味道有相尊候万福熹奉亲粗遣武学阙尚有三年势不能待目今贫病之迫已甚旦夕当宛转请祠也亲年日老生事益聊落虽吾道固如此然人子之心不能不慨然耳时事竟为和戎所误今岁金人大入据有淮南留屯不去监前事之失不汲汲於渡江欲图万全之举此可为寒心而我之所以待敌者内外本末一切\弊又甚於往年妄论之时矣柰何柰何远书不能详言也熹自延平逝去学问无分寸之进汨汨度日无朋友之助未知终何所归宿迩来虽病躯粗健然心力凋弱目前之事十亡八九至於观书全不复记以此兀兀於致知格物之地全无所发明思见吾国材精笃之论而不可得临书U然也所示易卦次叙此未深究不敢轻为之说但本图自初爻而阳判【左三十二卦共一阳右三十二卦共一】次爻又一变而又交【兑与艮交震与巽交】而八卦小成矣其上因而重之而成六十四卦【此次叙甚明其所以为易者盖因阳往来相易而得名非专谓震巽四五相易而然也此理在天地间无时不然仰观俯察暑往寒来莫非运用恐不待考诸图象而後明也然古人制作之妙显发乾坤造化之机有如此者是亦可乐而玩之耳】不合无愧之说在我固然第所不能无恨者精神言语不足以感悟万一为恨耳若人人持不合无愧之说则君臣之大伦废矣如何如何李君好学礼贤其志可嘉国材想亦推诚与之讲论有可采处若得同为此来真寡陋之幸也春秋工夫未及下手而先生弃去盖亦以心志凋残不堪记忆此书虽云本根天理然实与人事贯通若不稽考事迹参以诸儒之说亦未易明也故未及请其说然尝略闻其一二以为春秋一事各是发明一例如看风水移步换形但以今人之心求圣人之意未到圣人洒然处不能无失耳此亦可见先生发明之大旨也论语比年略加工夫亦只是文义训诂之学终未有脱然处更有诗及孟子各有少文字地远不欲将本子去又无人别写得不得相与商确为恨尔若遂此来之约则庶几得讲之耳三序示及想见用心之精但每每推与过当恐未得为不易之论又论语序云学为仁一节不知见得仁字如何分明後面节次如何成就此义须句句有下落始得不可只如此含糊也近衢州一江元适登仕【泳】以书来云顷岁独学常窥求仁之端又谓须明识所谓元者体诸中而无疑则道之进也化也基诸此矣此论似非苟然默识试一思之如何江君未相识书多好议论亦是一老成前辈也易序中云此以无思【阙】似以至【阙】　此恐亦不能无病试更思之近方再读此经建阳一学者亦欲讲之因招之来年教儿辈得与共学用年岁工夫看如何昨齐仲寄疑义来乃不知是石丞者妄意批凿非所施於素b平生之人然渠既以此道相期必不相s但在熹有僭率之咎耳所欲言者无穷以久不得书无所发端今得来示又以来人立俟天寒手冷作字不成不能究悉胸中所欲言千里相望岂胜慨叹但愿果能乘便一来庶得倾倒不然终非纸札所能具也合正孺人令郎各安佳老人以下幸安每勤问念至感未由会晤之前千万以时进道自爱不宣闰月晦日熹顿首再拜国材丈执事
欲识仁字大⑶铱床蝗手人可见盖其心顽如铁石不问义理事任已知是以谓之不仁识此气象则仁之为道可推而知矣因书试言所得以答合否如何耳
答柯国材
传序鄙意不欲如此昨因论语小传之作已罄鄙怀不蒙领略遂更不敢复言今所惠书反谓有所爱於言何耶行行之号尤非所以矫气习之偏而反之於中和之域区区之意亦不愿老丈之为此称也如何
答柯国材
示谕忠恕之说甚详旧说似是如此近因详看明道上蔡诸公之说却觉旧有病盖须认得忠恕便是道之全体忠体而恕用然後一贯之语方有落处若言恕乃一贯发出又却差了此意也如未深晓且以明道上蔡之语思之反复玩味当自见之不可以迫急之心求之如所引忠恕笃钦以下尤不干事彼盖各言入道之门求仁之方耳与圣人之忠恕道体本然处初不相干也一一阳不记旧说若如所示即亦是谬妄之说不知当时如何敢胡说今更不须理会但看一一阳往来不息即是道之全体非道之外别有道也逆顺之说康节以为先天之数今既晓图子不得强说亦不通不若且置之易序两句大病在彼此二字上今改得下面不济事也凡此数说姑塞来问未知中否有便却望垂教幸甚幸甚石丈相聚所谈何事其笃诚好学已不易得而议论明快想讲论之际少所凝滞也书来有少反复草草作答不能尽所言大抵讲学只要理会义理非人所能为乃天理也天理自然各有定体以为深远而抑之使近者非也以为浅近而凿之使深者亦非也学者患在不明此理而取决于心夫心何常之有好高者已过高矣而犹患其卑滞於近者已太近矣而犹病其远此道之所以不明不行而学者所以各自为方而不能相通也前此以陈许二友好为高奇喜立新说往往过於义理之中正故常因书箴之盖因其病而药之非以为凡讲学者皆当画於浅近而遂止也然观圣贤之学与近世诸先生长者之论则所谓高远者亦不在乎创意立说之间伊川云吾年二十时解释经义与今无异然思今日意味觉得与少时自别又尹和靖门人称尹公於经书不为讲解而耳顺心得如诵已言此岂必以创意立说为高哉今吾辈望此地位甚远大⒍潦榍乙蛳热逯说通其文义而玩味之使之浃洽於心自见意味可也如旧说不通而偶自见得别有意思则亦不妨但必欲於传注之外别求所谓自得者而务立新说则於先儒之说或未能究而遽舍之矣如此则用心愈劳而去道愈远恐然失天理之正而?於人欲之私非学问之本意也且谓之自得则是自然而得岂可强求也哉今人多是认作独自之自故不安於他人之说而必已出耳凡此皆石丈书中未及尽布者或因讲论之次闲为及之幸甚幸甚并以呈齐仲顺之不知如此卑说还可高意否二公更不及别书也徐丈惠书云有疑难数板却未见之岂封书时遗之耶偶数时村中乏纸亦不别拜状只烦为致此意幸甚幸甚顺之书中似以横渠平易其心之说为不然谈何容易更且思之为佳盖所谓平易者非苟简轻易之谓也群居终日别作何工夫便中千万示及一二苟有未安不惮献所疑以求益也
答许顺之
示谕记中语病的当改云知用其力而不知所以用力之方则未有不反为之累如何大抵见道未明揣摩求合自然有漏绽处得公如此琢磨为益大矣後便见报幸甚两书皆有来意甚慰所望当在何时耶近读何书工夫次第如何熹论语说方了第十三篇小小疑悟时有之但终未见道体亲切处如说仁者浑然与物同体之类皆未有实见处反思茫然为将柰何熹比因堂促行再入文字乞候终秩万一诸公不欲如此得一教官之属南去即相见之期近矣但分别之事岂可预料耶山间无他事岁丰米贱农家极费力然细民饱食遂无他志亦一幸也
答许顺之
熹衰老幸向安然气体虚弱非复昔时心力亦未复都不敢思虑旧业荒废无所发明反而求之似於存养用力处未有地位甚以自惧耳如吾友於此却已有余第未能Q於词命之间恐其间亦有未彻底处却宜於事物名数上着少工夫盖既无精粗本末之异即此亦不可忽也丧礼留意甚佳但其度数亦不易晓若哀敬之实则吾友素知之矣当益有余味也近得横渠语h有云曲礼乃天地五藏魂魄心府寓於其事试思此语亦足以发耳记文如所改甚善但所辨说未能尽晓熹意欲云心之为体亦微矣彼不知用力於此者固徇於物欲而不自知余即悉如来示盖不能用其力之语亦似有病了真如\盲模象Q者见之可付一笑
答许顺之
檀弓篇云殷既练而周卒哭而孔子善殷据孔子以殷礼为善则当从殷礼练而无疑矣然今难遽从者盖今丧礼皆周礼也葬而虞虞而卒哭卒哭而是一项事首尾相贯若改从殷礼俟练而即周人之虞亦不可行欲求殷礼而证之又不可得是以虽有孔子之言而未敢改也【温公只依周礼唐开元礼及近世亦有改者然终不安】礼文极是密察不可ザ惫适ト酥孪觎洞撕馏不差盖未详未尽则於已之心且不能安民之不从尚未论也疑夫子於二代之礼必有类此者阙其一二则无所证矣前书因见读礼故劝以致详微细因有损所有余勉所不足之言来书乃谓本末精粗本无二致何用如此分别此又误矣若每每如此则更无用功处更无开口处矣子夏对子游之语以为譬之草木区以别矣何尝如此ザ崩次┟懿祆肚别之中见其本无二致者然後上Q之事可在其中矣如吾子之说是先向上Q处坐却圣人之意正不如是虽至於尧舜孔子之圣其自处常只在下学处也上Q处不可着工夫更无依泊处日用动静语默无非下学圣人岂曾离此来今动不动便先说个本末精粗无二致正是鹘仑吞枣向来李丈说铁笼罩却之病恐未免也
答许顺之
承在县庠为诸生讲说甚善甚善但所寄诸说求之皆似太过若一向如此恐然遂失正途入於异端之说为害亦不细差之毫厘谬以千里况此非特毫厘之差乎三复来示为之怅然已辄用愚见附注於下然其曲折非笔端可尽恐当且以二先生及范尹二公之说为标反复玩味只於平易U实之处认取至当之理凡前日所从事一副当高奇新妙之说并且倚阁久之见实理自然都使不着矣盖为从前相聚时熹亦自有此病所以相渐染成此习尚今日乃成相误惟以自咎耳如子韶之说直截不是正理说得尽高尽妙处病痛愈深此可以为戒而不可学也何由面话究此精微临风郁结无有穷已国材元聘为况如何昨寄得疑难来又是一般说话大抵齐仲顺之失之太幽深【顺之尤甚】而三公失之太执着【执着者有时而通幽深者荡而不反矣】中间一条平坦官路却没人行着只管上山下水是甚意思因书可h此意及二序送之为致不及书之意范伯崇学大进刘德明者亦稍识义理皆可喜耳伯崇杂说一纸附去可见其持守不差见理渐明之大⒁尤黄渌涤猩傥淳「求之却以见喻伯崇去年春间得书问论语数段其说甚高妙因以呈李先生李先生以为不然令其U实做工夫後来便别此亦是一格也然其当时高妙之说亦只是依诸先生说而推言之过当处耳非如顺之所示硬将文义j横说却也切宜速改至祝至祝大抵文义先儒尽之盖古今人情不相远文字言语只是如此但有所自得之人看得这意味不同耳其说非能顿异於\也不可只管立说求奇恐失正理却与流俗诡异之学无以异也只据他文理反覆玩味久之自明且是胸中开泰无许多劳攘此一事已快活了试依此加功如何
答许顺之
读书大抵只就事上理会看他语意如何不必过为深b之说却失圣贤本意自家用心亦不得其正?於支离s僻之域所害不细矣切宜戒之只就平易U实处理会也必有事焉之书不曾接得不知如何上蔡云出入起居无非事者正以待之则先事而迎忘则涉乎去念助长则近於留情圣人之心如镜所以异於\人也观此所谓事者只是事事之事遇此一事则事此一事本体昭然此便见所谓操则存舍则亡也见此理极平易只在目前人自贪慕高远所以求之过当而自失之也近再看论语尹先生说句句有意味可更玩之不可以为常谈而忽之也伊川先生云立言当含蓄意思不可使知德者厌无德者惑此言深有味更思之如何
答许顺之
空空如也或者多引真空义如何
二程先生说此段甚分明横渠说似过当了愚谓且以二程先生之说为主理会正当文义道理自在里许只管谈玄说妙却恐流入v淫邪遁里去
贫而乐云云善莫病於有为学莫病於自足有为则无为而或辍自足则不足而或止此学者之大病而贤Q之必期於进德也盖善自已之当然而学须至於不厌知所当然则贫而乐富而好礼骄与z无所事也知所不厌则切磋以道学琢磨以自修学问明辩之不可已也是宜引诗以自况亦明道学之无穷也
此段虽无病然语脉中窒碍处亦多大凡不必如此立说此先儒之说已略具矣李光祖说甚善
不逆诈不亿不信此有以见圣人皆欲天下後世归於厚长者之域处盖天下不能皆君子不能皆小人私淑艾之可也今设有诈与不信之人彼未必不心知其非第此以诚实之道处之亦未必不观感而化不亦善乎何用逆亿为然君子可欺以其方难罔以非其道彼以小人之道来使此而不先觉岂不为所罔乎故亦在所先觉方为贤耳
逆诈亿不信恐惹起自家机械之心非欲彼观感而化也胡明仲云逆亿在心是自诈自不信也只是此意若如此说便支离了不亲切抑亦先觉者是贤乎李光祖曰理地明白则私智无所用之矣此说极善齐仲云抑亦二字当玩味有深意固是如此莫须也着先觉方是贤乎乎者疑问之辞以上意未尽故疑问也
社夫子曾语宰我明命鬼神以为黔首则百姓以畏万民以服则知古人立社岂虚设哉亦以土地所宜之木而使民知戒惧其为教莫大焉然哀公问社宰我宰我受学圣人之门岂无格言以正其心术直以是而长之逢之宜得罪於圣人故反覆重言而深罪之如我战则克夫子非不知阵而对灵公必以俎豆晋乘楚杌鲁春秋孟子非不知闻而对威文以无传凡此皆引君於当道曾谓宰我久学於圣人而不之知岂有补於名教者耶
此段只依古注为是又谓古人立木於社使民知所存着知社之神必有所司则国君所以守社I其严乎三桓擅改而鲁之权失所司则哀公之问社宰我因其问而言使民战栗惜乎其说之不详故夫子叹之曰成事不说谓不为之详说也遂事不谏谓不因事而谏也使宰我之知不足以知之则无责可矣知而言之不尽此圣人之所以惜之也既往不咎盖因其问而可以言而不言既往之失今则无及矣无可咎也犹曰今无可言矣
答许顺之
与四时俱者无近功所以可大受而不可小知也谓他只如此
一事之能否不足以尽君子之故不可小知任天下重而不惧故可大受小人一才之长亦可器而使但不可以任大事耳
和顺道德而理於义穷理尽性以至於命莫非命也顺受其正则君子於此将何如哉亦曰修其在我者以听其在天者而已矣
和顺於道德是默契本原处理於义是应变合宜处物物皆有理须一一推穷性则是理之极处故云尽命则性之所自来处以此推之自不重复不必如前所说
答许顺之
山间有一二学者相从但其间~难得好资质者近得一人似可喜亦甚醇厚将来亦可望也斋舍迫狭已迁在圭甫屋後佛顶庵中相聚矣向闻与齐仲在芬不知得多少时看何文字如何作工夫今岁复相聚否所有发明条示数端得反复焉亦胜空书往来耳所示孟子说备见用意之精然愚意窃谓如此反似求索太过援引太杂使圣贤立言之本意汨没不明已逐段妄以己意略论其一二梗⒁涌梢岳嗤破溆嗖荒芤灰槐嘎垡灿镥h中有一节正论此今亦h去可详味之便见病痛处亦非小疾不可执吝以为无伤而不之改也齐仲元聘书中各有少辨论大抵亦止是理会近时学者过高之失可并取观也
答许顺之
亦将以利吾国乎
以利心为仁义即非仁义之正不待有不利然後仁义阻也
孟子见梁襄王出语人曰【云云】
定于一只是混一之一与德惟一之一不同不必过为此说出而语人亦是偶然说及不必言公天下之善以下云云之说
齐宣王问曰齐桓晋文之事可得闻乎【云云】君子之道譬如行远必自迩譬如升高必自卑推之有本用之有序初非有甚高难行之事但病不求之耳归而求之有余师安在乎行险以侥幸区区於者之为而b於遵王之道哉故孟子特指恻怛爱牛之一端以其行不着而习不察之病欲齐王之知吾有是心亦曾於爱牛处见之吾安得而自失之耶反之吾身急於百姓何止乎及禽兽而已正纳约自牖之论因其明以投之也惜乎齐王终身由之而不知其道且曰夫我乃行之反而求之不得吾心是亦岂真知反而求之哉第不过见孟子之论而一时消尽鄙吝之心故有是云尔使真知求之则明益明圣益圣能自已乎不得吾心无有是也
此段甚好然语亦有过当处
齐宣王问曰交邻国有道乎
汤事葛之事见於孟子详味其曲折则知圣人之心矣君子不以天下俭其亲【云云】此极言仁人孝子之心亲切处当其亲亲之重虽大而天下苟得用心亦不以为大而俭於其亲而不用也况其余乎非必天下也推其心是如此
此说甚好熹旧说此句以犹为也不为天下惜一棺椁之费而俭於其亲也更参酌看如何为稳却示报也有余不敢尽【云】云在我虽有余然犹不敢以为尽谓只如此了盖道体无穷虽文王亦只得云望道而未之见耳
有余不敢尽似止是过者俯而就之之意故下文云言顾行行顾言君子胡不VV尔其文意可见也
答许顺之
石丈惠书以夫子见谓详此二字古人用之本非尊称如伐颛臾之季氏毁仲尼之叔孙皆得以称盖犹曰夫夫之人之比耳然以孔门弟子称仲尼以此故後之人往往避其号盖不惟不敢使人以是加诸已亦不敢以是加诸人也熹初通书不欲纷纭及此幸为一言继此惠音削去二字乃所愿望不然不敢拜而受也告为深陈之至恳至恳且既以道相知凡百礼文之过其宜者恐亦有可X落者得并及之幸甚幸甚
答许顺之
此间穷陋夏秋间伯崇来相聚得数十日讲论稍有所契自其去此间几~讲矣幸秋来老人粗健心间无事得一意体验比之旧日渐觉明快方有下工夫处日前真是一盲引\盲耳此说在石丈书中更不缕缕试取观之为如何却一语也更有一~云半亩方塘一监开天光云影共徘徊问渠那得清如许为有源头沽水来试举似石丈如何湖南之行劝止者多然其说不一独吾友之言为当然亦有未尽处後来刘帅遣到人时已热遂辍行要之亦是不索性也
答许顺之
书中所谕皆的当之论所恨无余味耳更向平易着实处子细玩索须於无味中得味乃知有余味之味耳之所譬焉如石丈所说反求诸身亦是要切但经文指意恐不必如此修身等字前章已说了此章正是理会修身齐家中间事若不如此即爱憎予夺皆不得其所矣譬字只是度量拟议之意义以方外之事然义初不在外也如何如何敬斋记所论极切当近方表里看得无疑此理要人识得识得即虽百千万亿不为多无声无臭不为少若如所疑即三纲五常都无顿处九经三史皆为剩语矣此正是顺之从来一个窠臼何故至今出脱不得岂自以为是之过耶闻有敬字不活之论莫是顺之敬得来不活否却不干敬字事惟敬故活不敬便不活矣此事所差毫厘便有千里之谬非书札所能尽切在细思会当有契耳先觉之论只着得诚字感字亦是赘语只如文字不敢与柯丈见便是逆诈亿不信了吾人心中岂有许多事耶夜气之说近得来答始觉前说之有病也
答许顺之
今岁却得择之在此大有所益始知前此多是悠悠度日自兹策励不敢不?但道力衰薄未知能终不退转否耳大学之说近日多所更定旧说极陋处不少大抵本领不是只管妄作自人深为可惧耳向所论敬字不活者如何近日又见此字紧切处从前亦只是且如此说择之必相报矣
答许顺之
熹一出几半年学问思辨之益警发为多大抵圣门求仁格物之学无一事与释氏同所以寻常议论间偶因记忆自然及之非是特然立意与之争胜负较曲直也想见孟子之辟杨墨亦是如此故其言曰予岂好辩哉予不得已也今观所与祝弟书乃有谤释氏之语殊使人惊叹不知吾友别後所见如何而为是语也及细读二书则所可s者不特此耳且论其大者如所谓栖心淡泊与世少求玩圣贤之言可以资吾神养吾真者一一勘过只此二十余字无一事不有病痛夫人心是活物当动而动当静而静动静不失其时则其道光明矣是乃本心全体大用如何须要栖之淡泊然後为得且此心是个什麽又如何其可栖也耶圣贤之言无精粗巨细无非本心天理之妙若真看得破便成已成物更无二致内外本末一以贯之岂独为资吾神养吾真者而设哉若将圣贤之言作如此看直是全无交涉圣门之学所以与异端不同者灼然在此若看不破便直唤作谤释氏亦何足怪吾友若信得及且做年岁工夫屏除旧习案上只看六经语孟及程氏文字着开扩心胸向一切事物上理会【第一不得唤作尘事昏心也】方知体用一源显微无间是真实语不但做两句好言语说为资神养真胡荼自已之说而已也又承见警此则甚荷相爱之深然儒者之学於此亦只是顺理而已当显则显当默则默若涵养深淳则发必中节更无差互既未到此地位自是随其气习所发不同然若一向矫枉过直则柔弱者必致狂暴刚强者必为退缩都不见天理之当然惟圣门之学以求仁格物为先所以发处自然见得是非可否不差毫发其工夫到与不到却在人今吾友见教要使天下之人不知有自家方做得事且道此一念从何处来唤做本心得否唤做天理得否直是私意上又起私意纵使磨挫掩藏得全不发露似个没气的死人亦只是计校利害之私与圣门求仁格物顺理?养气象大段悬隔信知儒释只此毫厘间便是谬以千里处却望吾友更深思之仍将此书遍呈诸同志相与反复商确不可又似向来说先觉之义更不与徐柯二丈见也朋友商论正要得失分明彼此有益何必於此R覆只此是私意根株若不拔去使之廓然大公何缘见得义理真实处耶所论好善优於天下只是一个公字此等处何不公之甚也
答许顺之
尤溪书来议论极佳不知平日讲论於此等处有异同否若无异同则亦可疑耳择之所见日精工夫日密甚觉可畏如熹辈今只是见得一大纲如此不至堕落邪魔外道耳若子细工夫则岂敢望渠也徐柯二丈及汝器近思诸友相聚说何等话向者程舶来求语h本子去X因属令送下邑中委诸公分校近得信却不送往只令叶学古就城中独校如此成何文字已再作书答之再送下覆校千万与二丈三友子细校过但说释氏处不可上下其手此是四海九州千年万岁文字非一己之私也近闻越州洪适欲X张子韶经解为之忧叹不能去怀若见得孟子正人心承三圣意思方知此心不是苟然也二先生集一部纳去可与二丈及林王陈诸友同看己有一本并通书送县学通书偶尽且寄此去亦适值只有此一本不能碳亩【闻己吃肉甚善推此类而扩充则异说不能惑矣】
答许顺之
承上巳日书知尝到城中校书曲折甚慰甚慰但且据旧本为定若显然谬误商量改正不妨其有阙误可疑无可依据者宁且存之以俟後学切不可以私意辄有更改盖前贤指意深远容易更改或失本真以误後来其罪将有所归不可容易千万千万旧来亦好妄意有所增损近来或得别本证之或自思索看破极有可笑者【或得朋友指出】所幸当时只是附注其傍不曾全然涂改耳亦尝为人校书误以意改一两处追之不及至今以为恨也
答许顺之
文字镂板有次第否无异论否徐柯二丈通问否学之不讲似是而非之论肆行而莫之禁所欲言者非书可既
答许顺之
石兄书来云顺之旦夕到彼深欲去相聚以此间事绪牵系动不得屈指月日直到来年春夏间始得少间耳幼儿未有读书处甚以为挠地远不能遣去尤溪甚可恨也经阁所要二书偶未有本俟有寄去
答许顺之
乾之为卦上下纯乾天之动也人欲不与焉潜只得潜见合当见三则过矣君子尤当致谨四则德盛仁熟磨不磷覆荤徊豢梢猿Ｇ椴饨退去就时不可失皆所以进吾德修吾业也先儒多以舜自深山之中及其为天下之事明之其弊恐必至於王氏谓九三之知九五之位可至而至之得非以利而言乎
乾卦皆圣人之德六爻乃其所处之位也如以舜明之深得其象舜亦非知尧之位可至而往至之也熟读程传可见不须别立说若专以进德为言则九五上九两爻又如何解
人而不仁如礼何人而不仁如乐何仁也者人也合而言之道也既已不仁痒z疾痛已尚不知顽冥之甚安知其礼乐之为礼乐也是其无如之何也宜矣
大略如此更宜玩味看教着实
何有於我哉自圣人观\人则涛尔德无不可者自\人观圣人则犹天之不可阶而升也故圣人因事发见示之以无有也犹曰女奚不曰云云皆其本分事尔
此意固好然圣人之词不如是之夸也恐只是谦退不居之词论语有两处何有於我哉须并观之
夜气不足以存始论岂无仁义之心哉无之是生不得惟其物交物则惟知有物遂与隔~孟子於夜气言之当其万虑澄寂之中体之虚明自别引而丧之者无有矣故欲以复之初爻及之庶几有以用力如何
人皆本有仁义之心但为物欲所害恰似都无了然及其夜中休息之时不与物接其气稍清自然仁义之良心却存得些子所以平旦起来未与物接之际好恶皆合於理然才方如此旦昼之所为便来牿亡之此仁义之心便依前都不见了至其甚也夜间虽得休息气亦不清存此仁义之心不得便与禽兽不远学者正当於旦昼之所为处理会克已复礼惩忿窒j令此气常清则仁义之心常存非是必待夜间万虑澄寂然後用功也若必如此则日间干当甚事也【不远复更检易传看与所论亦不相似】操则存【仁能守之】舍则亡【仁不能守之】出入无时莫知其乡惟心之谓与【仁之不可已也如是】似以操则存舍则亡为人心惟危出入无时莫知其乡为道心惟微妄意推测L怍之甚乞赐提诲一二庶知所向幸甚幸甚
孟子此四句只是说人心是个活物须是操守不要放舍亦不须如此安排也心一也操而存则义理明而谓之道心舍而亡则物欲肆而谓之人心【亡不是无只是走出逐物去了】自人心而收弑闶堑佬淖缘佬亩放出便是人心顷刻之间恍惚万状所谓出入无时莫知其乡也所引仁字尤不是正是倒说了且更平心玩味不要说得太高妙无形影非惟教他人理会不得自家亦理会不得也大率讲学本为圣贤之言难明故就下面说出教分明若是向上面说将去即转见理会不得矣如建州人未识泉州须且教他从南州问路去岂可教他过漳州寻耶此是大病不可不知
答许顺之
所论操舍存亡之说大⒌弥然有未分明处须他日面论也在山头理会数条始知旧说太高之弊如君子不谓命止是以所值於外者而言如舜之於瞽瞍文王之於纣晏婴之於孔子孔子之不得时位之类不须说气质不同盖为下两句说不行故也凡若此类甚多皆好高之弊大抵读书以此为戒且於平易切近分明处理会为佳耳
答许顺之
春来吊丧问疾略无少暇前月末间元履又不起疾交游凋落可为伤叹而岁月如流悔吝日积亦将无闻而死为可惧耳所喻孟子疑处甚善鄙意寻常正以疑此若如诸家之说即每事只说得一边要须说口之於味【云云】此固性之所欲然在人则有所赋之分在理则有不易之则皆命也是以君子不谓之性而付命於天仁之於父子【云云】在我则有厚薄之禀在彼则有遇不遇之殊是皆命也然有性焉是以君子不谓之命而责成於已须如此看意思方圆无欠阙处请试思之更与石丈诸公参较喻及为幸
答许顺之
尤川学政甚肃一方向风极可喜择之书来云古田宰闻之亦欲效颦果尔则石宰之化不止行於尤川矣天下事无不可为但在人自强如何耳观此可见也顺之既有室家不免略营生理书中所说不知当如何措画此固不得不尔也粗有衣食之资便免俯仰於人败人意思此亦养气之一助也但不可汲汲皇皇役心规利耳想顺之於此必有处决不至如此也
答许顺之
斋记子细看未甚活络未须X刻如何学不到此地位强勉^凑不通检点如此如此便是灵验处也
答许顺之
阁中安好想亦能甘淡泊相助经家务也修身齐家只此是学更欲别於何处留心耶熹因循苟且今将老矣而进修之功略不加进於此每有愧焉相见似无可说别後又觉得有无限说话合商量以此临风每深怀想耳
答许顺之
熹为朝廷不许辞免州府差官逼迫甚无好况然亦只得力伸已志他无可言者示喻是吾忧也杨谢之说固未为得顺之所论亦过当唯尹公乃是发明程子之意试更思之【似亦只是称已勉人之意】圣人本意似只如此也
答许顺之
所示数条鄙意有未安者已具纸尾大抵旧来多以佛老之似乱孔孟之真故每有过高之弊近年方觉其非而亦未能尽革但时有所觉渐趋平稳耳顺之此病尤深当痛省察矫揉也邓尉持已爱人如此甚不易得但今时学者轻率大言先将恭敬退让之心坏了不是小病若实有为己之意先去此病然後可耳
答许顺之
潮州有一许敬之者闻尝相过甚好不知谢簿识之否烦为问云今在何处因书报及陈君诗亦佳大凡学者勉其务实少近名为佳耳
答陈齐仲
向所寄示诗解用意甚深多以太深之故而反失之凡所疑处重已标出及h旧说求教幸试思之因便垂诲幸幸三事之喻甚善但既知其骄矜走失而犹以为未可去不知更欲如何方可去也差之毫厘缪以千里岂容公然走失耶相马之说恐与忠恕之意不同盖忠恕之理则一而人之所见有浅深耳岂有所拣择取舍於其间哉学者欲知忠恕一贯之指恐亦当自违道不远处着力方始隐约得一个气象岂可判然以为二物而不相管耶格物之论伊川意虽谓眼前无非是物然其格之也亦须有缓急先後之序岂遽以为存心於一草木器用之间而忽然悬悟也哉且如今为此学而不穷天理明人伦讲圣言通世故乃兀然存心於一草木一器用之间此是何学问如此而望有所得是炊沙而欲其成饭也来谕似未看破此处病败恐不免出入依违之弊耳近尝辩论杂学家数家之说漫h此数条去不审高明以为如何顺之不二法门则不可休不可休似未是不二法门请更於此下语如何渠所寄来孟子说大抵其说亦苦於太高却失本意可更商量须於平易明白中荐取不必如此打v也
答徐元聘
文王无伐纣之心而天与之人归之其势必诛纣而後已故有肃将天威大胛醇之语但纣恶未盈天命未~故文王犹得以三分之二而服事纣若使文王未崩十二三年纣恶不悛天命已~则孟津之事文王亦岂得而辞哉以此见文武之心未尝不同皆无私意视天与人而已
伊川谓无观政之事非深见文武之心不能及此非为存名教而发也若有心要存名教而於事实有所改易则夫子之h泰誓武成其不存名教甚矣近世有存名教之说大害事将圣人心迹都做两截看了殊不知圣人所行便是名教若所行如此而所教如彼则非所以为圣人矣
周公东征不必言用权自是王室至亲与诸侯连衡背叛当国大臣岂有坐视不救之理帅师征之乃是正义不待可与权者而後能也若马郑以为东行避谤乃鄙生腐儒不Q时务之说可不辨而自明陈少南於经旨多E略不通点检处极多不足据以为说来教所谓周公之志非为身谋也为先王谋也非为先王谋也以身任天下之重也此语极佳
召公不说盖以为周公归政之後不当复留而已亦老而当去故周公言二人不可不留之意曰呜呼君已曰时我我亦不敢宁于上帝命弗永远念天威越我民罔尤违又历道古今圣贤倚赖老成以固其国家之事又曰予不惠若兹多诰予惟用闵于天越民只此便见周公之心每读至此未尝不喟然太息也试於此等处虚心求之如何
答徐元聘
承喻人物之性同异之说此正所当疑当讲者而考订精详又见志意之不衰也慰幸慰幸熹闻之人物之性本无不同而气禀则不能无异耳程子所谓率性之谓道兼人物而言又云不独人尔万物皆然者以性之同然者而言也所谓人受天地之正气与万物不同又云只是物不能推人则能推之者以气禀之异而言也故又曰论性不论气不备论气不论性不明二之便不是熟味此言可见先生之意岂若释氏之云哉承喻云云胡子知言正如此说【内一章首云子思子曰者是也】然性只是理恐难如此分裂只是随气质所赋之不同故或有所蔽而不能明耳理则初无二也至孟子说中所引乃因孟子之言只说人分上道理若子思之意则本兼人物而言之也性同气异只此四字包含无限道理幸试思之若於此见得即於圣贤之言都无窒碍矣
答王近思
向所寄论笔势甚可观但少主宰着眼目多被题目转却已是大病又多用庄子语虚浮无骨肋试取孟韩子班马书大议论处熟读之及後世欧曾老苏文字亦当细考乃见为文用力处今人多见出庄子题目便用庄子语殊不知此正是千人一律文章若出庄子题目自家却从别处做将来方是出\文字也老钝久不为文如此主张未知是否更思之更思之抑人之为学亦不专为科举而已不审吾友比来於为已之学亦尝致意否汝器诸友相聚日所讲者何事因来更详及此为佳
答王近思
穷居且尔忧苦之余无复仕进意杜门修身以毕此生而已累书所问缘多出入无人收拾往往散落以此不及奉报然其大略只是要做文字应科举夸世俗而已年来懒废於此尤悉弃置不能有所可否於其间也
答王近思
示喻学之难易及别纸所疑足见好问之意本欲一一答去然熟观之似未尝致思而泛然发问者若此又率然奉答窃恐祗为口耳之资而无益问学之实今且请吾友只将所问数条自加研究自设疑难以吾心之安否验\理之是非纵未全通亦须可见大略然後复以见喻计其间当有不待问而决者矣所云或者竞生新意不知此是何人并幸喻及
答王近思
别纸所示适此冗冗不及细观大抵似有要说高妙作文章之意此近世学者之大患也但日用之间以敬为主而於古昔圣贤及近世二先生之言逐一反复子细玩味勿遽立说以求近功则久之当有贯通处而胸次了然无疑矣
答王近思
所论缕缕已悉大抵吾友明勉有余而少持重韬晦气象此是大病今秋若与荐送能迂道一见过幸幸所怀当面布之乃可尽耳闻祝弟持大学说及观过知仁辨论去皆是向来草往返未定之说渠乃不知本末持去人甚不便可为焚之
答王近思
前此欲铭先夫人之墓以未尝习为之无以应命亦自念君子之事亲以诚正不在此但能笃志力行使人谓之君子之子则其为亲荣也大矣祭文尤所未解凡丧父在父为主今自主之一失也古者将葬祖奠遣奠祝以事告而无文辞二失也古人居丧则言不文盖哀戚胜之不能文也今文甚矣又将振而矜之此三失也孔子曰丧与其易也宁戚吾友其未之思欤大抵吾友诚U之心似有未至而华藻之饰常过其哀故所为文亦皆辞胜理文胜质有轻扬诡异之态而无沉潜温厚之风不可不深自警省讷言敏行以改故习之谬也
答王近思
校书闻用力甚勤近作一序略见编纂之意若但欲旦夕自警则亦何必求其辞之美耶精思力行於送往事居之际而识其所由来是则学者之急务也
答王近思
所示疑问深见好学之笃已辄具注所见於下且更於先Q所言之中择取其精要者一说反复玩味久而不忘当自有心解处不可妄以私意穿凿恐失之浸远难收拾也如必闻其政之说亦然走作了也戒之戒之
答王近思
到此SS三月政不得施教不得行日有愧怍而已所论己悉洪范说未暇细看此间相去不远不知能略见访相聚数日否此事须E曲讲论方见意味非文字言语可寄也人还草草余俟面道
答王近思
平时无事是非之辩似不能惑事至而应则?於非者十七八虽随即追悔後来之失又只如故今欲临事时所谓可喜可s可畏可沮者不能移其平时之心其道何由
此是本心?溺之久义理浸灌未透之病且宜读书穷理常不间断则物欲之心自不能胜而本心之义理安且固矣
颜子在陋巷而颜路甘旨有阙则人子不能无忧颜子方不改其乐必有处此矣
此说亦只是上条意思此重则彼自轻别无方法别无意思也
孔子谓夷齐不念旧恶则是其父子兄弟之间犹有可议也苏氏违言之说果可据乎孔子之言必有见矣
伯夷既长且贤其父无故舍之而立叔齐此必有故故苏氏疑之观子贡问怨乎之意似或有此意然不必疑但看後来求仁得仁便无怨处则可以见圣贤之心便有甚死雠亦只如此消融了也
孙思邈胆欲大之说有所未喻
彼丈夫也我丈夫也吾何畏彼哉
霍光小心谨厚而许后之事不可以为不知马援戒诸子以口过而裹浦祸乃口过之所致二人之编在小学无亦取其一节耶
采葑采菲无以下体取人之善为已师法正不当如此论也
答王近思
昨在郡SS不能E曲至今为恨耳别纸疑义已悉奉答亦恨向来不得面论也熹归来数日卜葬未定湖南误恩不容祗赴又闻经界报罢不见信於朝廷如此如何更可任一道之寄耶初辞未允近已上章自劾次第必得请矣
答王近思
吾道一以贯之
此说未是更检精义中二程先生及谢侯二说熟看杨尹说正是错会明道意然曾子是力行得熟後见得今人只是说得自是意味不同正便说得十分亦不济事仁
此说未是更检伊川先生说孝悌为仁之本博爱之谓仁心譬如谷种三处看更检易传复卦彖辞及孟子论四端处子细看
答魏元履
欲为春秋学甚善但前辈以为此乃学者最後一段事盖自非理明义精则止是较得失考同异心绪转杂与读史传摭故实无以异况如老兄心中本m恐非所以矫失而趋中也愚意以为不若只看论语用年岁工夫却看证候浅深别作道理然但论语中看得有味余经亦迎刃而解矣圣人之言平易中有精深处不可穿凿求速成又不可苟且闲看过直须是置心平淡U实之地玩味探索而虚恬省事以养之迟久不懈当自觉其益切不可以轻易急迫之心求旦暮之功又不可因循惰虚度光也语h中一两段说此事处别纸上呈可见此非臆说亦见春秋之未易学也若於此见得一义理血脉方觉从前一团私意妄想自家身心尚且奈何不下如何说得行道救时底话真是可笑语h散漫亦难看卒无入头处若只欲遮眼又不济事不若且只就论语中做工夫有胡丈会义初本否二先生说论语处皆在其中矣大抵只看二先生及其门人数家之说足矣会义中如王元泽二苏宋咸杂说甚多皆未须看徒乱人耳所欲言者甚多然其序说未到幸且勉力终不敢自外也
答魏元履
裘父所云欲於论语作数说此语可疑寻常读书只为胸中偶有所见不能默契故不得已而形之於口恐其遗忘故不得已而笔之於书初不觉其成说也若读书而先有立说之心则此一念已外驰矣若何而有味耶老兄所论昭烈知有权而不知有正愚意则以谓先主见几不明经权俱失当刘琮迎降之际不能取荆州乌在其知权耶至於狼狈失据乃不得已而出於盗窃之计善用权者正不如此若声罪致讨以义取之乃是用权之善盖权不离正正自有权二者初非二物也子房用智之过有微近谲处其小者如蹑足之类其大则扶汉以为韩而终身不以语人也若武侯即名义俱正无所隐匿其为汉复雠之志如青天白日人人得而知之有补於天下後世非子房比也盖为武侯之所为则难而子房投间乘隙得为即为故其就之为易耳顷见李先生亦言孔明不若子房之从容而子房不若武侯之正大也不审尊意以为如何
答魏元履
比来观何书大抵人当有以自乐则用行舍藏之间随所遇以安之和靖先生云如霁则行如潦则休此言有味也三哥失解能自遣否後生所虑学不足身不立尔得失区区何足深介意也
与魏应仲【元履子】
三哥年长宜自知力学以副亲庭责望之意不可自比儿曹虚度时日逐日早起依本点礼记左传各二百字参以释文正其音读俨然端坐各诵百遍讫诵孟子三二十遍熟复玩味讫看史数板【不过五六】反复数遍【文词通畅议论精密处诵数过为佳】大抵所读经史切要反复精详方能渐见旨趣诵之宜舒缓不g令字字分明更须端庄正坐如对圣贤则心定而义理易究不可贪多务广涉猎卤莽才看过了便谓己通小有疑处即更思索思索不通即置小册子逐日抄记以时省俟归日逐一理会切不可含糊护短耻於资问而终身受此黯暗以自欺也又置簿记逐日所诵说起止以俟归日稽考起居坐立务要端庄不可倾倚恐至昏怠出入步趋务要凝重不可剽轻以害德性以谦逊自牧以和敬待人凡事切须谨饬无故不须出入少说闲话恐废光勿观杂书恐分精力早晚频自点检所习之业每旬休日将一旬内书温习数过勿令心少有放佚则自然渐近道理讲习易明矣
答范伯崇【癸未】
前书所询民可使由之一段熹窃谓两说似不相妨盖民但可使由之耳至於知之必待其自觉非可使也由之而不知不害其为循理及其自觉此理而知之则沛然矣必使之知则人求知之心胜而由之不安甚者遂不复由而惟知之为务其害岂可胜言释氏之学是已大抵由之而自知则随其浅深自有安处使之知则知之必不至至者亦过之而与不及者无以异此机心惑志所以生也
答范伯崇
苏氏陈灵以後未尝无诗之说似可取而有病盖先儒所谓无诗者固非谓诗不复作也但谓夫子不取耳康节先生云自从删後更无诗者亦是此意苏氏非之亦不察之甚矣故熹於集传中引苏氏之说而之曰愚谓伯乐之所不顾则谓之无马可矣夫子之所不取则谓之无诗可矣正发明先儒之意也大抵二苏议论皆失之太快无先儒实气象不柰咀嚼所长固不可废然亦不可不知其失也十五国风次序恐未必有意而先儒及近世诸先生皆言之故集传中不敢提起盖诡随非所安而辨论非所敢也欧阳公本末论甚佳熹亦收在後语中矣似此等且当阙之而先其所急乃为得耳不可使知之谓凡民耳学者固欲知之但亦须积累涵泳由之而熟一日脱然自有知处乃可亦非可使之强求知也机心惑志就吕博士之说求之则只如前日所说为是学者未知所止则不必言机心惑志只是冥心妄作耳机心惑志正谓见得一斑半点而凿知自私之流也圣人教人不过博文约礼而学者所造自有浅深此喟然弗畔所以不同也颜子见圣人接人处都从根本上发见横渠所指是也余人但能因圣人所示之方博文以穷理约礼以修身如此立得定则亦庶乎可以不为外物诱怵异端迁惑矣自今观之颜子地位见处固未敢轻议只弗畔一节亦恐工夫未到此不可容易看也性中只有仁义礼智曷尝有孝悌来此语亦要体会得是若差了即不成道理盖天下无性外之物岂性外别有一物名孝悌乎但方在性中即但见仁义礼智四者而已仁便包摄了孝悌在其中但未发出来未有孝悌之名耳非孝悌与仁各是一物性中只有仁而无孝悌也【仁所包摄不止孝悌凡慈爱恻隐之心皆所包也】犹天地一元之气只有水火木金土言水而不曰江河淮济言木而不曰梧x藜非有彼而无此也伊川又云为仁以孝悌为本【事之本守之本之类是也】论性则以仁为孝悌之本【天下之大本之类是也】此皆要言细思之则自见矣
答范伯崇
卫君待子而为政
熹尝问先生瞽?杀人事先生曰蒯聩父子只为无此心所以为法律所缚都转动不得若舜之心则法律缚他不住终身欣然乐而忘天下求仁得仁何怨之有然此亦只是论其心尔岂容他如此去得问先儒八议之说如何曰此乃蔽罪时事其初须着执之不执则士师失其职矣熹尝以先生之意参诸明道及文定之说【明道说见师训文定说见哀二年】窃谓蒯z父子之事其进退可否只看辄之心如何尔若辄有拒父之心则固无可论若有避父之心则卫之臣子以君臣之义当拒蒯z而辅之若其必辞则请命而更立君可矣设或辄贤而国人不听其去则为辄者又当权轻重而处之使君臣父子之间道并行而不相悖亦必有道苟不能然则逃之而已矣义至於此已极精微但不可有毫发私意於其间耳来喻以谓蒯之来诸大夫当身任其责请命於天子而以逆命讨之是矣【已尝有天子之命而蒯z违之则不说命亦可】但又云辄不与谋其事避位而听於天子则恐不免有假手於大夫以拒父而幸天子之与己之心焉掩耳盗钟为罪愈大【许多私意都在只是免得自家犯手情理尤不好也】又云遽然兴师以胁其父於人子之心安乎自卫国言之则兴师以拒得罪於先君而不当立之世子义也自辄言之则虽已不与谋而听大夫之所为请命於天子而讨之亦何心哉来喻本欲臣子之义两得立意甚善但推而言之便有此病似是於辄之处心紧要处看得未甚洒落所以如此【孟子所谓不得於言勿求於心不可者此也】故愚窃谓辄之心但当只见父子之亲为大而不可一日立乎其位自始至终自表至里只是一个逃而去之便无一事都不见其他方是直截不审伯崇以为如何
子贡问士
伊川先生所云以子贡平时气象知之又味夫子所答之意有耻不辱才是依本分不E脱不是过当底事尽似退後一步说然考其实则甚难所谓笃实自得之事也便可见往来答问意旨子贡所以请问其次者盖为自省见得有未稳当处可见孔门学者为已之实若曰固己优为便是失照管也
答范伯崇
来书谓圣人未尝以得天下为心是矣但谓可取则取未可以取则不取莫非顺乎天理如此则是有待而为也语似有病尝谓文王之事纣惟知以臣事君而已都不见其他兹其所以为至德也若谓三分天下纣尚有其一未忍轻去臣位以商之先王德泽未忘历数未终纣恶未甚圣人若之何而取之则是文王之事纣非其本心盖有不得已焉耳若是则安得谓之至德哉至於武王之伐纣观政于商亦岂有取之之心而纣罔有悛心武王灼见天命人心之归已也不得不顺而应之故曰予弗顺天厥罪惟均以此观之足见武王之伐纣顺乎天而应乎人无可疑矣此说与来书云云固不多争但此处不容有毫发之差天理人欲王道霸术之所以分其端特在於此耳来书以谓文武之心初无异指固是如此但恐此处不分明即所谓无异旨者乃是一时差却耳孟子论取之而燕民不悦则勿取文王是也取之而燕民悦则取之武王是也此亦止为齐王欲取燕故引之於文武之道非谓文王欲取商以商人不悦而止而武王见商人之悦而归已而遂往取之也如言仲尼不有天下益伊尹周公不有天下岂益周公伊尹仲尼皆有有天下之愿而以无天子荐之与天意未有所废而不得乎直是论其理如此耳凡此类皆须研究体味见得圣人之心脱落自在无丝毫惹绊处方见义理之精微於日用中自然得力所谓知至而意诚也盖几微之间\理昭晰虽欲自欺而不可得矣至此方可说言外见意得意忘言不然止是钻故纸耳愚意如此不知伯崇以为如何恐有E缪处切望反复幸甚三分天下一节似因十乱之事而遂言之兼此前後数章皆是历举古圣王事如孟子舜明庶物以下数章之比更详考见教为幸Q巷党人本不知孔子但叹美其博学而惜其无所成名谓不以一善得名也此言至为浅近然自察迩言者观之则於此便见圣人道德纯备不可以一善名愚夫愚妇可以与知而其所以然者圣人有所不知也故孔子不欲以党人之所称者自居而曰必欲使我有所执而成名则吾尝执御矣何不以是见名乎此章吕与叔说盖如此但其辞约耳余说似皆未满人意如何如何
答范伯崇【同吕子约蒋子先】
易变易也随时变易以从道也易也时也道也皆一也自其流行不息而言之则谓之易自其推迁无常而言之则谓之时而其所以然之理则谓之道时之古今乃道之古今时之盛衰乃道之盛衰人徒见其变动之无穷也而不知其时之运也徒见其时之运也而不知其道之为也道之为道实造化之枢机生物之根本其随其从非有所随有所从也一气运行自有所不得已焉耳所谓易有太极其此之谓欤一说当处便是时其变动不居往来无穷者易也其所以然者道也一说易道之生也故曰易变易也然易有太极故又曰随时变易以从道也故伊川曰君子顺时如影之随形可离非道也夏葛冬裘饥食f饮岂有一毫人为加乎其间哉随时而已时至自从而自不可须臾离也以是知随时变易以从道三者虽若异名而易之於道初无两物也然自学者分上言之苟未识夫所谓易则时食而饮时葛而裘毫厘之差其应皆忒则将以何为道哉又尝以是思之尽天下之变而已不自道者其易之体欤未尝截然离析者其斯之谓道欤易变易也随时变易以从道也此指易而言谓人事也以理言之一流行而无穷则时之迁移固自未尝不随其所当然而然也当然而然即从道也就人言之\人不识易而不能体则时既迁而不知遂以倒行逆施而违其时之所当然惟圣贤之流行无穷而识之体之其身即易故能变易以从道所谓随时变易以从道犹曰时中云耳【道不可直谓之中姑借时中而言耳】未知是否
易指卦爻而言以乾卦之潜见跃飞之类观之则随时变易以从道者可见矣
有以见天下之动而观其会通以行其典礼者圣人事也先观动之一字则知会通者变动之总也天下之事变动无穷而其所以至於如此变动无穷者必有一事为之端由也此一事者万变之所总也圣人则有以见天下之动而举目即观夫变动之所总故无穷之事变滔滔然各入其纲目而事事物物各处之以其所当然所谓行其典礼也典礼事物中之所有而当然者也一说观会通以行典礼会通纲要也事物之枢也观会通犹云知至会典礼犹云至之也如父父子子之会通惟慈孝而已至於父止於慈子止於孝各止其则是乃行其典礼也苟不知父父之慈子子之孝则将何自而行其礼乎一说会通会而且通也未知孰是
会以物之所聚而言通以事之所宜而言
圣人生而知之者也然未生於天地之间则始终之理虽具而大明之者谁乎云行雨施品物流形圣人出焉大明天道之终始便是卦之六位应时俱成更无渐次由是时乘六龙以御天而变化无穷焉天地设位理固皆具圣人成能理乃大明具者天也明者人也【先生批云抹处说得甚巧然极有病】
自大哉乾元至品物流形是言元亨之义大明终始至以御天是说圣人体元亨之用耳
四德之元专言之则全体生生之理也故足以包四者偏言之则指万物发生之端而已故止於一事
孔子之言仁专言之也孟子之言仁义偏言之也保合大和即是保合此生理也天地氤氲乃天地保合此生物之理造化不息及其万物化生之後则万物各自保合其生理不保合则无物矣
各正性命言其禀则之初保合大和言於既得之後天地万物盖莫不然不可作两节说也
见龙在田德施普也如日方升虽未中天而其光已无所不被矣
九二君德已着至九五然後得其位耳
元者善之长也亦仁而已体仁则痒疴疾痛举切吾身故足以长人亨者嘉之会会通也会而通也通有交之意嘉会犹言庆会会通而不嘉者有矣如小人同谋其情非不通也然非嘉美之会又安有亨乎利者义之和和合於义即利也利物足以和义盖义者得宜之谓也处得其宜不逆於物即所谓利利则义之行岂不足以和义乎贞者事之干彻头彻尾不可欠阙人之遇事所以颓惰不立而失其素志者不贞故也此所谓贞固足以干事文言四德大⒕腿耸卵灾自君子体仁以下体乾之德见诸行事者也是以系之曰君子行此四德者故曰乾元亨利贞
嘉之会\美之会也如万物之长畅茂蕃鲜不约而会也君子能嘉其会则可以合於礼矣如动容周旋无不中礼是也利是义之和处义有分别断割疑於不和然行而各得其宜是乃和也君子之所谓利也利物谓使物各得其所非自利之私也干犹身之有骨故板筑之栽谓之桢干推此可以识贞之理矣
乾元亨利贞犹言性仁义礼智
此语甚稳当
初九龙德而潜隐止言其自信自乐而已至九二出见地上始见其纯亦不己之功也
潜者隐而未见行而未成德虽已完特未着耳
既处无过之地则唯在闲邪纯敬而已虽曰无过然而不闲则有过矣确乎其不可拔非专谓退逊不改其操也忧乐行违时焉而已其守无自而可夺如富贵不淫贫贱不移之意忠信修辞且大纲说所以进德修业之道知至知终则又详言其始终工夫之序如此亲切缜密无o悉之间隙忠信便是着实根基根基不实何以进步修辞立诚只於平日语默之际以气上验之思与不思而发意味自别明道所谓体当自家敬以直内义以方外之实事者只观发言之平易躁妄便见其德之厚薄所养之浅深矣知至则知其道之所止至之乃行矣而验其所知也知终则见其道之极致终之乃力行而期至於所归宿之地也知而行行而知者交相警发而其道日益光明终日乾乾又安得一息之间哉九三虽曰圣人之学其实通上下而言学者亦可用力圣学渊源几无余矣
忠信心也修辞事也然於心者所以见於事也修於事者所以养其心也此圣人之学所以内外两进而非判然两事也知至至之主至知终终之主终程子此说极分明矣
上下无常进退无恒非为邪枉非离群类则其心之所处果安在哉
随时而变动静不失其宜乃进德修业之实也
遗书云仁道难言唯公近之非以公训仁当公之时仁之气象自可默识
公固非仁然公乃所以仁也仁之气象於此固可默识然学者之於仁非徒欲识之而已
答范伯崇
有朋自远方来以平生之所闻验之若合符节而无丝发之差岂不乐哉此出於上蔡而其本说太广撮其要如此
此但以志合道同故可乐谢先生谓无丝发之差不免过言
事君则能格其非心不至於以讦为直格君心之非者大人之事孝悌固是顺德然所造有浅深未必皆能大人之所为也犯而谏主於爱君夫子之告子路亦曰勿欺也而犯之然则所谓犯上者恐不如此直谓出事公卿凡在己上者能移孝心以事之不至犯分而已
犯上不必专为事君凡在己上者皆是举事君如此则其他可知孟子曰惟大人为能格君心之非而穆王命伯滓陨愆纠缪格其非心则不必大人也前贤如董仲舒之流非一人皆能使其君畏而不敢为非是亦格其非心也
记曰辞欲巧诗美仲山甫而以令仪令色称之则巧言令色非尽不仁也若巧言令色而无德以将之以是说人之观听此之谓失其本心焉得仁有诸中而形诸外则其色必庄而非有意於令其辞必顺而非有意於巧君子所以贵乎道者如此诗人所以美仲山甫之德而非巧言令色之谓也辞欲巧自承上文情欲信为说盖曰既有诚心须善辞令以将之耳与此异旨鲜者立言婉微之体所谓辞不迫切而意已独至者若谓非尽不仁则巧言令色有时而仁矣义恐未安又曰无德以将之故鲜仁窃谓巧言令色其本已不正何能复有德以将之耶
辞欲巧乃断章取义有德者言虽巧色虽令无害若徒巧言令色小人而已
信近於义横渠说与谢说自不同如横渠说远耻辱一句恐不通窃谓此章意在谨始如言须当近义虑其後之不可复也恭须当近礼恐其自贻耻辱也不敢失亲於可贱之人惧其非所可宗也有言必虑其所终行必稽其所敝之意
此论颇善
退而省其私亦足以发以私为私室如古注说恐未安窃谓私是颜子自受用处夫子退而默省之以为亦足以启予矣【此一句游大信说】盖非颜子不能深喻夫子之言非夫子不足以知颜子之所以潜心也
以私为颜子自受用处恐未安退非夫子退乃颜子退也发启发也始也如愚人似无所启发今省其私乃有启发与启予之启不同
视其所以此章盖述上文为说退而省其私私所安也
论语立言虽间以类相从每称子曰即自为一段不必专以上下文求之
温故知新学至此而无穷矣至於夫子而犹曰学不厌非以其无穷哉可以为师者以其足以待无方之问也温故而不知新虽能读三坟五典八索九丘足以为史而不足以为师也
此论甚佳
人而无信车之与马牛本两物以r交乎其间而引重致远无所不至焉物与我未合亦二物以信行乎其间则物我一致矣夫然後行
本文只言车无r不可行譬如人无信亦不可行今乃添入马牛於其间此苏氏之凿
子入太庙旧说谓礼主於敬每事问所以为敬恐胜今说
杨先生之说甚长
答范伯崇
王制丧三年不祭天地社稷惟越绋而行事郑氏不解不祭之义按吕博士云人事之重莫甚於哀死故有丧者之毁如不欲生大功之丧业犹可废丧不贰事如此则祭虽至重亦有所不行盖祭而诚至则忘哀祭而诚不至则不如不祭之为愈後世哀死不如古人之隆故多疑於此郑氏解惟祭天地社稷云不以卑废尊也愚谓此说非是按天子诸侯之丧所不祭者惟宗庙尔郊社五祀皆不废也天地可言尊於宗庙五祀社稷不尊於宗庙也但内事用情故宗庙虽尊而有所不行外事由文故社稷五祀不可废其祭曾子问疏所谓外神不可以己私丧久废其祭其说优於郑氏矣内事用情者以子孙哀戚之情推祖考之心知其必有所不安於此【曾子问篇云天子崩国君薨祝取t庙之主而藏诸祖庙郑氏注曰象有凶者聚也愚谓此盖示与子孙同忧之意】而子孙之於祖考至敬不文又不可使人摄事必也亲之则衰不可以临祭又不可以释衰而吉服F情而废礼亦明矣外事由文者有国家者百神尔主天子之於天地诸侯之於社稷大夫之於五祀皆礼文之不可已者非若子孙之於祖考也以文为尚故不得以私丧久废其祭而其祭之也必以吉礼吉服故不得已随其轻重而使人摄焉期於无废其文而己虽哀戚方深交神之意有所不至不得已也以文而行其亦礼之称乎又曾子问天子崩殡【天子七日而殡】五祀之祭不行【哀戚方甚故不祭】既殡而祭【疏曰五祀外神不可以己私丧久废其祭故既殡哀情稍杀而後祭也】其祭也尸入三饭不侑S不酢而已矣【不备礼也】自【将葬启殡】至于反哭【既葬而反】五祀之祭不行【启殡见柩哀情益深故亦不祭】已葬而祭【义同既殡】祀毕献而已也【未纯吉也郑氏曰郊亦然社亦然唯尝E宗庙俟吉也】诸侯自薨至殡【诸侯五日而殡】自至于反哭奉帅天子【如天子之礼也】左传僖公三十三年凡君薨卒哭而而作主特祀於主A尝E於庙【杜氏注谓此天子诸侯之礼不通於卿大夫盖卒哭後特用丧礼祀新死者於寝而宗庙四时尝祭自如旧也此与礼记不同释例又引晋三月而葬悼公改服修官A于曲沃会于溴梁之事为验战国礼变如此盖三年之丧诸侯莫之行久矣左传特记一时之事而杜氏乃误为正礼也】右三条皆非士大夫之制然其礼有可得而推者古大夫宗庙有五祀推外事由文之意则五祀惟自卒至殡自至於反哭暂废既葬殡则使家臣摄之推内事用情之理则宗庙之祭宜亦废也今人家无五祀惟享先一事遭丧而废盖无疑矣
在丧废祭古礼可考者如此但古人居丧衰麻之衣不释於身哭泣之声不~於口其出入居处言语饮食皆与平日~异故宗庙之祭虽废而幽明之间两无憾焉今人居丧与古人异卒哭之後遂墨其衰凡出入居处言语饮食与平日之所为皆不废也而独废此一事恐亦有所未安窃谓欲处此义者但当自省所以居丧之礼果能始卒一一合於古礼即废祭无可疑若他时不免墨衰出入或其他有所未合者尚多即卒哭之前不得已礼且废卒哭之後可以略放左传杜注之说遇四时祭日以衰服特祀於几筵用墨衰常祀於家庙可也【左传之意卒哭前亦废祭也】但卒哭之期须既葬立主三虞之後卜日而祭以成事方可耳【温公高氏二书载此节文甚详可以熟考】若神柩在而欲以百日为断墨衰出入则决然不可愚见如此不知伯崇以为如何然主奉丧祭乃令兄职此事非伯崇所得专但以此仪从容咨讲更与知礼者评之庶其听则可矣万一有所不合则熹闻之丧与其哀不足而礼有余不若礼不足而哀有余夫子亦言丧与其易也宁戚【熹常解此义以为具文备礼而非致U焉之为易今人多此病试思之】此则伯崇所当勉也更思之
答范伯崇
顷送行语哀苦中不复能为文然观伯谏之言已是药石但更须求所以立其本耳日用之间以庄敬为主凡事自立章程鞭约近里勿令心志流漫其刚大之本乎由此益加穷理之功以圣贤之言为必可信以古人之事为必可行则世俗小小利害不能为吾累矣当官谨是吾辈本分事不待多说然微细处亦须照管不可忽略因循怠惰吕氏童蒙训下卷数条防闲之道甚至皆可佩服自治既不苟更能事上以礼接物以诚临民以御吏以法而簿书期会之间亦无所不用其敬焉则庶乎其少过矣暇日勿废温习少饮酒择交游子澄相去不远真直谅多闻之益果能受其实攻而不惮改焉则彼亦将不惮告之烦矣区区所以相告者不过如此恐临别匆匆不能尽举预以拜闻惟所材择
答范伯崇
熹比二子过寒泉招李通来相聚更有一二朋友来相聚初不废讲议但昏惰不敏自救不给何能有以及人而学者气禀强弱不齐各有病痛未见卓然可恃者此亦殊可惧也知老兄官守不苟又得贤守相听从得以少伸己志深副所望向来犹恐应变之才有所不周今乃如此信乎气质之用小道学之力大而程子所谓一命之士苟存心爱物於人必有所济者非虚语也凡百勉?以大远业之基增吾党之气幸甚但久留郡中於簿领之责窃恐旷弛亦似非便受纳既毕所谓他事若他人所可办者即不若且归邑中之为愈也如何或未能归凡百亦须戒惧远避嫌疑无为恩怨之府乃佳钦夫得行所学吾道之幸但此事大难不可喜而可惧近复如何得正月书亦未有异闻也论学依旧有好高伤快之弊熹近觉此事全放在底下着实?养玩味方见工夫有一二段杂问答漫写呈当否俟喻及他所欲言非书所能尽也
答范伯崇
伯谏前日过此季通亦来会相与剧论儒佛之异因问伯谏天命之谓性此句为实邪为空邪渠以为实熹云如此则作空见者误矣且今欲穷实理亦何赖於前日之空见哉又为季通指近事譬喻渠遂释然似肯放下旧学若自此不为异议所移则吾道又得此人其资禀志尚过人数等真有望矣
答范伯崇
钦夫日前议论伤快无涵养本原工夫终是觉得应事匆匆熹亦近方觉此病不是小事也伯恭讲论甚好但每事要鹘囵说作一块又生怕人说异端俗学之非护苏氏尤力以为争校是非不如敛藏持养顷见子澄有此论已作书力辨之不知竟以为如何也子澄通书否渠向疑处当时答得却有病近看此书病尤多文定云好解经而不喜读书大抵皆是捉住一个道理便横说w说都不曾涵泳文理极有说不行处如程子文字往往尤看不熟也因作子澄书为致意
答范伯崇
伯崇近日何以用功官事扰扰想不得一向静坐看书然暇时速须收敛身心或正容端坐或思泳义理事物之来随事省察务令动静有节作止有常毋使放逸则内外本末交相浸灌而大本可立\理易明矣此外别无着力处官事有可以及人处想不惮出力然检身驭下尤不可不加意也
答范伯崇
前书所论数事大⒌弥但语意多未着实曾子有疾之说近尝通考诸说私论其故今以上呈幸更为订之心无死生所论意亦是但所谓自我而立自观我者而言此语却大有病知言中议论多病近疏所疑与敬夫伯恭议论有小往复文多未能h寄亦惧颇有摭掎前辈之嫌大抵如心以成性相为体用性无善恶心无死生天理人欲同体异用先识仁体然後敬有所施先志於大然後从事於小【如本天道变化为世俗酬酢及论游夏问孝之类】此类极多又其辞意多迫急少裕良由务以智力探取全无涵养之功所以至此可以为戒然其思索精到处亦何可及也巨室恐如吕与叔大学解中云乃吾之一家耳室者私室家则室之巨者也盖承上文之意读之只合如此说意思方正当语势亦稳帖若以巨室为强家便有着心牢笼之意虽说不可违道干誉终是专立此意为标便有缝]不似圣贤平日规模也如何旧说天下归仁用吕与叔赞说夫子言性与天道用上蔡说近觉皆未是试更推之复以见告观书比何所得因来亦告及之极所欲闻也
钦夫近为学者类集论语仁字各为之说许寄来看然熹却不欲做此工夫伯崇以为然否钦夫又说当仁不让於师要当此时识所以不让者何物则知此仁矣此说是否
答范伯崇
异端害正固君子所当辟然须是吾学既明洞见大本Q道之全体然後据天理以开有我之私因彼非以察吾道之正议论之间彼此交尽而内外之道一以贯之如孟子论养气而及告子义外之非因夷子而发天理一本之大此岂徒攻彼之失而已哉所以推明吾学之极致本原亦可谓无余矣如此然後能距杨墨而列於圣贤之徒不然DD相訾以客气争胜负是未免於前辈自敝之讥也
晦庵集卷三十九
<集部,别集类,南宋建炎至德佑,晦庵集>

[book_title]卷四十
钦定四库全书
晦庵集卷四十　　　　　　宋　朱子　撰书【知旧门人问答】
答刘平甫【r】
新年人事几日而定定後进业恐不可废昨日岁前有欲奉闻者以无间处不暇及亦尝令四弟相告曾及之否大抵家务冗干既多此不可已者若於其余时又以不急杂务虚费光则是终无时读书也愚意讲学干蛊之外挽弓鸣琴抄书雠校之类皆可且罢此等不惟废读书亦妨干也平甫试思此等於吾身计果孰亲且急哉又比来游从稍杂与此曹交处最易亲狎而骄慢之心日滋既非所以养成德器其於观听亦自不美所损多矣有国家者犹以近习伤德害政况吾徒乎然亦非必~之但吾清心省事接之以时遇之以礼彼将自E如仆辈固不足道然平甫亦尝见衡门之下有杂宾乎以礼来者礼接之亦尝有留连酒炙把臂并游对床夜语者乎此不足为外人道以但欲平甫自知而节之若徒暴露於外而无见听之实但使\怨见归为仆作祸耳千万幸察裴文正岁出山来幸为道区区此公劲直凡所告戒千万信受不可如听熹言之悠悠恐不能堪耳
答刘平甫
前日奉闻可且自观书恐\说纷纭未能自决即且理旧书如何二南说未编次可及今为之它日相聚裁定也论语向者看四篇似未浃熟可兼新旧看为佳去岁所治大抵未熟者今悉温寻之为善向数奉语可h出所作工夫次第作一纸时复省察了与不了分数此最善可便为之盖虽相聚一年所进业殊少所当为而未为者殊多今又疾病如此羸顿势未能出与兄相聚相聚亦思索讲究未得恐负太硕人与共甫兄相责望之意特复奉白幸惟思之无事勿出入盖共甫兄不在宅中别无子弟户门深N事有不可胜虞者不惟惰游废业为不可宾客至者谈说戏笑度无益於身事家事者少酬酢之则彼自不来矣切祝且温习勿废使有常业而此心不放则异日复相聚亦易收拾试思自去冬以来已过之日多少其间用心处放荡几何存在几何则亦足以自警矣
答刘平甫
墓表须看令式合高多少若所有石不及格便可买石不必问字之多少也临时分上一截写额下一截刻文却看广狭如何为字大小今难预定也旧文两日多所更定渐觉详备铭文亦已得数语但不甚佳并归日面议也
尊嫂闻向安殊可喜点视汤药之暇可以理旧学矣日月易过毋因循失之乃所深望前以戏谑奉规能留意否先圣言君子不重则不威学则不固向曾讲此至熟日用之间只此一句勿令违失则工夫已过半千万千万熹以同召者例有任满指挥不免援例陈请范文亦以为兄至此渠冗甚不得E语然却尽有合处不至如早赋之矛盾也归日当面言之惟益力进所学力行所知元履向至泰宁誉兄於诸人间不容口无使为过情之闻则甚善
答刘平甫
昨因听儿辈诵诗偶得此义可以补横渠说之遗漫h去可於疑义簿上h之
一章言后妃志於求贤审官又知臣下之勤劳故采卷耳备酒浆虽后妃之职然及其有怀也则不盈顷筐而弃置之於周行之道矣言其忧之切至也三章二章皆臣下勤劳之甚思欲酌酒以自解之辞凡言我者皆臣下自我也此则述其所忧又见不得不汲汲於采卷耳也四章甚言臣下之勤劳也又定之方中匪直也人【云　云】言非特人化其德而有塞渊之美至於物被其功亦至\多之盛也
答刘平甫
关雎章句亦方疑之当作四章三章章四句一章章八句乃安但於旧说俱不合莫可兼存之否好逑如字乃安毛公自不作好字说更检兔D好仇处看音如何恐不须点破也苏黄门并载驰诗中两章四句作一章八句文意亦似关雎末後两章琴瑟友之钟鼓乐之作一章八句依故训说亦得
答刘平甫
熹承询及影堂按古礼庙无二主尝原其意以为祖考之精神既散欲其萃聚於此故不可以二今有祠版又有影是有二主矣古人宗子承家主祭仕不出乡故庙无虚主而祭必於庙惟宗子越在他国则不得祭而庶子居者代之祝曰孝子某【宗子名】使介子某【庶子名】执其常事然犹不敢入庙特望墓为坛以祭盖其尊祖敬宗之严如此今人主祭者游宦四方或贵仕於朝又非古人越在他国之比则以其田禄修其荐享尤不可阙不得以身去国而使支子代之也礼意终始全不相似泥古则N於事情F俗则无复品节必欲酌其中制适古今之宜别宗子所在奉二主以从之於事为宜盖上不失萃聚祖考精神之义【二主常相依则精神不分矣】下使宗子得以田禄荐享祖宗宜亦歆之处礼之变而不失其中所谓礼虽先王未之有可以义起者盖如此但支子所得自主之祭则当留以奉祀不得随宗子而徙也所喻留影於家奉祠版而行恐精神分散非鬼神所安而支子私祭上及高曾又非所以严大宗之正也明则有礼乐幽则有鬼神其礼一致推此思之则知所处矣学~道丧此语世所罕闻闻之必以为笑然以吾友下问之勤不敢不以正对侍次试以禀知更与圭甫熟讲断然行之一新弊俗共甫博学多闻亦不应以此为s也更详思之
答刘平甫
夫子云不学诗无以言先儒以为心平气和则能言易辞曰易其心然後语谓平易其心而後语也明道先生曰凡为人言者理胜则事明气忿则招拂告子曰不得於言勿求於心孟子以为不可【此凡言与人交际之道】记曰子事父母父母有过下气怡色柔声以谏【此事亲事长之道也】适以此意奉闻大略然此等事更留意体察勤加镌治为妙此别须有旬月之期怀不能已聊复言之他日相见只此可验进学工夫更不须问疑难也在彼凡事存此意善处为佳途中望怀自爱
孟子之意以言有不顺理不自得处即是心有不顺理不自得处故不得於言须求之於心就心上理会也心气和则言顺理矣然亦须就言上做工夫始得伊川曰发禁躁妄内斯静专是也内外表里照管无少空阙始得相应试如此用工夫如何
答刘平甫
近收耕老书说一贯之旨甚善但忠恕即说成两贯了两贯之理全然透不过忠恕里面来如此即恶在其为一贯耶此事政须自得而渠坚守师说自作障碍无如之何但循循不差却无躐等之患亦可贵尔
与平父书中杂说
近得庙堂记一本奇甚盖百十年前物刻画完好尚有界行恨未令平甫见也
论语读之想有味训蒙草草不堪看只看要义自佳也沙县罗家传得先圣像甚佳并武侯成都本与阎本大异此像严毅沉正恐差近之也
二先生邵张公四象今并欲烦为背之惟横渠一象服章不类或有此N绢并告为摹易之如二先生野服如何
元履此曾寄呈枢兄否此题目难做非吁俊尊上帝之比而彼易为之亦不思矣又时宰何尝知有此事率尔发之殊不中节比以书正之已不及矣可笑可笑裘父诗胜他文近体又胜古风今及见之幸甚曾诗有庐山图者不知有此图否若未得游且得一图想像胜处亦佳
熹碌碌如初贫病日侵而仕宦之意愈薄吾命有所制矣程氏遗书细看尚多误字盖元本如此今以它本参之乃觉其误耳文定春秋并二书传之甚善更问钦夫看如何渠似不甚爱通旨愚意则以为亦可传也
答吴耕老
胡丈昔年答黄继道问一贯义云一贯诚也忠恕思诚也诚者天之道思诚者人之道此语形容得甚妙中庸曰鸢飞戾天鱼跃于渊言上下察也君子之道造端乎夫妇及其至也察乎天地此是子思在天举一物在地举一物在人举夫妇鸢与鱼其飞跃虽不同其实则一物为之耳夫妇之道亦不出乎此是皆子思发明一贯之道也孔子易辞有曰以言乎远则不御以言乎迩则静而正以言乎天地之间则备矣亦发明斯道也如何如何
来教引中庸易传之言以证一贯之理甚善愚意所谓一贯者亦是如是但据熹所见而以诸先生之说证之则忠恕便已在一贯之中如所谓鸢飞鱼跃虽不同然其实则一物之意是也若耕老之说则是鸢鱼飞跃内外精粗合为一贯矣而一贯之外零却忠恕二字恐非圣贤之意也胡丈以一贯为诚而以忠恕为思诚也若熹之意则曾子之言忠恕即诚也子思之言违道不远孟子之言求仁莫近乃思诚也试推此思之如何
答何叔京
五月十八日新安朱熹谨再拜裁书复于知丞学士执事熹少而鲁钝百事不及人独幸稍知有意於古人为己之学而求之不得其要晚亲有道粗得其绪余之一二方幸有所向而为之焉则又未及卒业而递有山颓梁坏之叹怅怅然如瞽之无目`埴索途终日而莫知所适以是窃有意於朋友之助顾以鄙朴穷陋既不获交天下之英俊以资其所长而天下之士其聪明博Q足以自立者又往往流於词章记诵之习少复留意於此熹所以趄於世求辅仁之益所得不过一二人而已间者窃闻执事家学渊源之正而才资敏锐~出等夷其深造默识固有超然非诵说见闻之所及也而其口讲心潜躬行力践已非一日之积是以尝欲一见执事而有谒焉听於下风又闻执事盖尝过听游谈之误怜其愿学之久而未始有闻且将引而之交游之末使得薰沐道谊之余以自警?以此尤欲及时早遂此愿而贫病之故不能赢粮数舍求就正之益以慰夙心而承厚意自惟薄陋声迹本E又不敢率然奉咫尺之书以烦隶人而为异日承教之渐惟是瞻仰不能一日而忘而且愧且恨亦未尝不一日往来于心也不谓执事不鄙其愚一日惠然辱贶以书意者高明抱道独立亦病夫世之末学外骛不可告语於是有取乎熹之钝愚静退以为臭味之或同而不尽责其余耳至於词旨奥博反复通贯三复竦然有以仰见所存之妙窃不自胜其振厉踊跃以为虽未获瞻望於前而亦无以异於亲承指诲也惟其称道太过责望太深乃熹所欲请於左右者而怠缓不敏反为执事所先此则不能不以为然道之在天下天地古今而已矣其是非可否之不齐决於公而已矣然则熹之所望於执事而执事之所以责於熹者又岂有彼此先後之间哉继自今以往执事有以见教而熹有以求教愿悉屏去形迹之私商订辨析务以求合乎至当之归庶几有以致广大尽精微而不滞於一偏之见则熹之幸也执事之赐也其它未暇一二姑先以此为谢复属伯崇转致不审高明以为如何暑雨烦蠓惟承尽鬃鸷蛏裣嗤蚋ｌ涠琶欧钋兹找婀侣向风引领不胜驰情承许秋凉见过何幸如之而非所敢望也未间更冀以时为道千万自爱进为时用以张斯文慰山野之望幸甚
答何叔京
熹孤陋如昨近得伯崇过此讲论逾月甚觉有益所恨者不得就正於高明耳它日伯崇相见或通书当能备言之或有差误不吝指诲幸甚李先生教人大抵令於静中体认大本未发时气象分明即处事应物自然中节此乃龟山门下相传指诀然当时亲炙之时贪听讲论又方窃好章句训诂之习不得尽心於此至今若存若亡无一的实见处辜负教育之意每一念此未尝不愧汗沾衣也脱然之语乃先生称道之过今日犹如挂h之鱼当时有是耶然学者一时偶有所见其初皆自悦怿以为真有所自得矣及其久也渐次昏暗淡泊又久则遂泯灭而顽然如初无所睹此无他其所见者非卓然真见道体之全特因闻见揣度而知故耳窃意当时日闻至言观懿行其心固必有不知所以然者洎失其所依归而又加以岁月之久汨没浸渍今则犹然为庸人矣此亦无足s者因下问之及不觉怅然未知其终何所止泊也东平先生遗事猥蒙垂示得以究观前贤出处之大致先型问学之渊源与夫高明纂辑成书以传世垂後之意幸甚幸甚更容熟复续得具禀也语h顷来收拾数家各有篇帙首尾记h姓名比之近世所行者差为完善故各仍其旧目而编之不敢辄有移易近有欲刻板於官司者方欲持以畀之前已X行当得其摹本以献今无别本可以持内也孟子集解本欲自备遗忘抄h之际因遂不能无少去取及附已意处近日读之句句是病不堪拈出它时若稍有所进当悉订定以求教今未敢也见所与伯崇讲论敬仰之深然有少疑尝与伯崇论之恐未中理更乞垂谕以警不逮幸甚幸甚
答何叔京
昨承不鄙惠然枉顾得以奉教累日发蒙陋为幸多矣杜门奉亲碌碌仍昔体验操存虽不敢废然竟无脱然自得处但比之旧日则亦有间矣所患~无朋友之助终日兀然猛省提掇仅免愦愦而已一小懈则复惘然此正天理人欲消长之几不敢不着力不审别来高明所进复如何向来所疑定已晔头袢艄见得分明则天性人心未发已发浑然一致更无别物由是而克己居敬以终其业则日用之间亦无适而非此事矣中庸之书要当以是为主而诸君子训义於此鲜无遗恨比来读之亦觉其有可疑者虽子程子之言其门人所记h亦不能不失盖记者之误不可不审所取也孟子集解当悉已过目有差缪处切望痛加X削警此e愦幸甚幸甚伯崇云论语要义武阳学中已写本次第下手X板矣若成此书甚便学者观览然向上尽索眼力若在本领处久不透彻则虽至言妙论日陈於前只是闲言语也广文更欲X通书此亦甚善今人知趣向如此者亦自少得往往伯崇游谈之助为多也孟子看毕先送伯崇处近成都寄得横渠书数种来其间多可附入者欲及注补也渊源h亦欲早得邵氏且留不妨也本欲专人致书以谢临辱又苦农收乏人只附此於伯崇处未知Q在何时临书怅惘不自胜
答何叔京
专人赐教所以诲诱假借之者甚厚悉非所敢当然而此意不可忘也谨当奉以周旋益思其所未明益勉其所未至庶几或能副期待之意耳杜门奉亲幸粗遣日无足言者前此失於会计妄意增葺敝庐以奉宾祭工役一兴财力俱耗又势不容中止数日衮冗方剧几无食息之暇也来春又当东走政和展墓南下尤川省亲此行所过留滞非两三月不足往返比获宁居当复首夏矣光几何而靡敝於事役涂路之间动涉时序虽随事应物不敢弛其警省之功然客气盛而天理微才涉纷扰即应接之间尤多舛逆如来教一言未终已觉其有过言一事未终已觉其有过行者在高明未必然而熹实当之矣以此常恐因循汨没辜负平生师友之教尚赖尊兄未即遐弃犹时有以振德之也前此所论未能保其不无纰缪乃殊不蒙指告来谕勤勤若真以其言为不妄者何哉岂其以是进之欲其肆志极言而无毫发之隐因有所择取於其间哉不然则庸妄所闻必有偶合高明之见者矣欣幸欣幸中庸集说如戒归纳愚意窃谓更当精择未易一⑷ト「窍认退择一章之中文句意义自有得失精粗须一一究之令各有下落方惬人意然又有大者昔闻之师以为当於未发已发之几默识而心契焉然後文义事理触类可通莫非此理之所出不待区区求之於章句训诂之间也向虽闻此而莫测其所谓由今观之始知其为切要至当之说而竟亦未能一蹴而至其域也僭易陈闻不识尊意以为如何孟子集解重蒙颁示以遗说一编见教伏读喜幸开豁良多然方冗扰未暇精思姑具所疑之一二以求发药俟旦夕稍定当择其尤精者着之解中而复条其未安者尽以请益钦夫伯崇前此往还诸说皆欲用此例附之昔人有古今集验方者此书亦可为古今集解矣既以自备遗忘又以传诸同志友朋之益其利广矣语h比因再尚有合整顿处已略下手会冗中辍它时附呈未晚大抵刘质夫李端伯所记皆明道语余则杂有至永嘉诸人及杨遵道唐彦思张思叔所记则又皆伊川语也向编次时有一目h近亦修改未定又忙不暇拜呈并俟它日渊源闻见二h已领西山集委示得以披读乃知李丈之议论本末如此甚幸甚幸其间有合请教者亦俟详观乃敢以进也高文委示尤荷意爱之厚大抵必根於义理而词气高妙又足以发夫中之所欲言者非近世空言无用之文也易说序文敬拜大赐三复研味想见前贤造诣之深践履之熟故辞无枝叶而蔼然有笃厚U诚之气它时若得尽见遗编何幸如之遗h行状并且归内改定後更望别示一本幸幸孔明传近为元履借去示喻孔明事以为天民之未粹者此论甚当然以为略数千户而归不肯徒还乃常人之态而孔明於此亦未能免俗者则熹窃疑之夫孔明之出祁山三郡向应既不能守而归则魏人复取三郡必t[首事者坟墓矣拔\而归盖所以全之非贼人讳空手之谓也近年南北交兵淮汉之间数有降附而吾力不能守敌骑复来则委而去之使忠义遗民为我死者肝脑涂地而莫之收省此则孔明之所不忍也故其言曰国家威力未举使赤子困於豺狼之吻盖伤此耳此见古人忠诚仁爱之心招徕怀附之略恐未必如明者之论也妄论如此如有未当因便有以见教幸甚杂学辨出於妄作乃蒙品题过当深惧上累知言之明伏读恐悚不自胜宗礼处亦未有便因书当如所戒也伯崇近过建阳相见得两夕之E所论益精密可喜其进未可量也大抵学者用志不分必有进益惟熹懒堕日甚不觉有分寸之进世间无有不进而不退者然则其却行也必矣自此予书当痛加鞭策庶乎不为小人之归舍是而唯唯焉殆非所望於直谅多闻之友也
答何叔京
伏蒙委撰味道堂记前者已尝恳辞今又辱贬喻尤切悚畏熹於文辞无所可取使为它文则或可以率意妄言无问嗤点今欲发扬先志昭示後来兹事体重岂宜轻以假人切望更加三思无轻其事则非独小人免於不韪之讥亦不为贤者失人之累幸甚幸甚戒杀子文近建阳印本纳上数纸其间虽涉语s然施之盲俗亦近而易知不为无助幸以授邻里使张之通涂要津也吕公之说龟山尝论之亦以为不过喻以利害其论尤粹而切向喻元履令附其说於後今不见恐是忘记别纸h呈若邻里间有可说谕者令别刻一版附此吕说之後为佳不然则别得老兄数语跋之却於跋中载龟山之语一道发明庶几曲终奏雅之意尤善如何若然则跋中更不须说S祥报应事矣
答何叔京
熹奉亲屏居诸况仍昔所忧所惧大略不异来教之云而又有甚者焉耳躁妄之病在贤者岂有是哉顾熹则方患於此未能自克岂故以是相警切耶佩服之余尝窃思之所以有此病者殆居敬之功有所未至故心不能宰物气有以动志而致然耳若使主一不贰临事接物之际真心现前卓然而不可乱则又安有此患哉或谓子程子曰心术最难执持如何而可子曰敬又尝曰操约者敬而已矣惟其敬足以直内故其义有以方外义集而气得所养则夫喜怒哀乐之发其不中节者寡矣孟子论养吾浩然之气以为集义所生而继之曰必有事焉而勿正心勿忘勿助长也盖又以居敬为集义之本也夫必有事焉者敬之谓也若曰其心俨然常若有所事云尔夫其心俨然肃然常若有所事则虽事物纷至而沓来岂足以乱吾之知思而宜不宜可不可之机已判然於r中矣如此则此心晏然有以应万物之变而何躁妄之有哉虽知其然而行之未力方窃自悼敢因来教之及而以质於左右不识其果然乎否也遗说所疑重蒙镌喻开发为多然愚尚有未安者及後八篇之说并以求教有未中理伏惟不惮反复之劳有以振德之孔明失三郡非不欲尽徙其民意其仓卒之际力之所及止是而已若其心则岂有穷哉以其所谓困於豺狼之吻者观之则亦安知前日魏人之暴其边境之民不若今之外敌哉孔明非急近功见小利诡\而自欺者徙民而归殆亦昭烈不肯弃民之意欤钦夫传论并熹所疑数条请求指诲幸以一言决之味道堂记诚非浅陋所敢当故有前日之恳非敢饰辞以烦再三之辱既不蒙听察而委喻益勤益重不敏之罪谨再拜承命不敢复辞矣然须少假岁月使得追绎先志之所存俟其略见彷佛而後下笔庶几或能小有发明可以仰丐斤削耳下喻行已临官之道此在高明平日所学举而措之则夫世俗所谓廉谨公勤有不足言矣区区乃方有於此其何以仰助万分之一乎祠堂记推尊之意甚善而所谓人心天理不容亡灭学者於此百世以俟圣人而已者亦佳但亦有可议者如以字谓诸先生一也立不教坐不议无言心成乃庄周荒唐之说非圣贤授受之旨二也以穆尹欧阳文章末技比方圣学拟不以伦三也明道无恙时学者甚\今曰未尝为师四也吕正献之未薨伊川已去讲席盖其道有非当时诸贤所及知者是以难合非特以两公之在亡为轻重今曰二公薨而伊川去五也又曰正叔自谓道已大成可以无气象浅狭恐非先生之志六也世传了翁所序明道中庸乃吕与叔所着了翁盖误而今又因之七也摭其语而论之其失如此盖其大概切切然以辨谤释言为事亦浅乎其知先生矣尝爱明道墓表有云学者於道知所向然後见斯人之为功知所至然後信斯名之称情盖此事在人随其所至之浅深而自知之彼不知者岂可以口舌强争彼知之矣则又何待较短长而後喻哉记中所称兼山氏者名忠孝语h中载其问疾伊川之语然顷见其易书溺象数之说去程门远甚而尹子门人所记则以为忠孝自党论起~迹师门先生没不致奠而问疾之语亦非忠孝也然则其人其学亦可见矣愚见与所闻如此不审明者谓之何哉岁前报叶魏登庸蒋参预政陈应求同枢密知院事南北之使交贽往来元夕有旨州县张灯山间所闻者不过如此罗李之除则未知也闻相麻以四事戒?理财用省冗官汰冗兵其一则未闻盖未尝见麻但传闻尔宰相带知国用参政同知皆入j并恐欲闻之金声玉振之说改定旧说写呈求教不知是否诸葛传所疑琐细不能尽h其大者帖於册内矣
答何叔京
昨承示及遗说後八篇议论甚精非浅陋所至或前儒所未发多已附於解中其间尚有不能无疑者复以求教更望反复之幸甚
巨室之说亦已附入可以补旧说之未备然废旧说而专主此意则又似有牢笼驾驭之心非圣贤用处也麦丘邑人之语亦陈天下之理以警其君耳如孟子闻诛一夫纣矣之语岂可谓胁其君哉引之欲证得罪二字出於人君之身有不正而非巨室怨望之私也莫亦无害於理否林少e引裴晋公岂朝廷之力能制其死命哉直以处置得宜能服其心之语为证亦甚善当时不能尽载?当添入其意乃备耳
仁义二字未尝相离今曰事亲以仁守身以义恐涉支离隔截为病不细孝弟也者其为仁之本欤此言孝弟乃推行仁道之本仁字则流通该贯不专主於孝弟之一事也但推行之本自此始耳为字盖推行之意今以对乃字立文恐未详有子之意也程子曰论行仁则以孝弟为本论性则以仁为孝弟之本此语甚尽
手舞足蹈所论得之然李说亦有不可废者今注於其下则理自明矣其间句意小有未安处欲更定跃如也为左右逢原神明其德为从容中道如何
乘舆济人之说与熹所闻於师者相表里但不必言奸人圣贤所警正为仁人君子毫厘之差尔奸人则尚何说哉诸若此类稍加密察为佳辟除之辟乃赵氏本说与上下文意正相发明盖与舍车济人正相反也此段注释近略稍改稍详於旧略云惠谓私恩小利政则有公平正大之体纲纪法度之施焉惠而不知为政者亦有仁心仁闻而不能扩充以行先王之道云尔又云十月成梁盖时将寒Z不可使民徒涉又农功既毕可以役民之时先王之政细大具举而无事不合民心顺天理故其公平正大之体纲纪法度之施虽o悉之间亦无遗恨如此岂子产所及哉诸葛武侯之治蜀也官府次舍桥梁道路莫不缮理而民不告劳盖其言曰治世以大德不以小惠其亦庶几知为政矣又云君子能行先王之政使细大之务无不毕举则惠之所及亦已广矣是其出入之际虽辟除人使之避已亦上下之分固所宜然何必曲意行私使人知己出然後为惠又况人民之\亦安得人人而济之哉
有故而去非大义所系不必深为之说臣之去国其故非一端如曰亲戚连坐则先王之制父子兄弟罪不相及亦岂有此事哉但昔者谏行言听而今也有故而去而君又加礼焉则不得不为之服矣乐毅之去燕近之非礼义之礼义所论善矣但以为其心皆在於异俗而邀名则不必皆然盖有择焉不精以为善而为之者知言所谓缘情立义自以为由正大之德而不知觉者也此句之失与论子产而指奸人相类
孟子鄙王O而不与言固是然朝廷之礼既然则当是之时虽不鄙之亦不得与之言矣鄙王O事於出吊处已见之此章之意则以朝廷之礼为重时事不同理各有当圣贤之言无所苟也岂为\人为已甚而始以是E之哉正所以明朝廷之礼而警\人之失也象忧喜亦忧喜此义集解之说初若不明及细玩之则词不Q意之罪也今略改定云言舜喜象之来非不知其将杀已但舜之心见其忧则亦忧见其喜则亦喜今见其喜而来故亦为之喜盖虽明知彼之将杀已而自我观之则吾弟耳兄弟之爱终岂能忘也哉或曰【云云】愚闻之师曰兄弟之亲天理人伦盖有本然之爱矣虽有不令之人傲狠^?於其间而亲爱之本心则有不可得而磨灭者惟圣人尽性故能全体此理虽遭横逆之变几杀其身而此心湛然不少摇动伊川先生所谓【云云】正谓此耳或者之云固善然恐非所以语圣人之心也如此言之莫稍尽否罔训蒙蔽得之方训术数恐未是罔以非其道者独非术数耶盖爱兄放鱼欺以其方也市有虎曾参杀人罔以非其道也【井有仁焉亦是】君子不逆诈故可欺然烛理明故彼以无是道之语来则岂得而蒙蔽哉
艾读为V说文云芟草也从丿T左丿右T芟草之状故六书为指事之属自艾淑艾皆有斩~自新之意惩艾创艾亦取诸此不得复引彼为释也
金声玉振之说未安金声博学之事玉振则反约矣反约者不见始终之异而始终之理具焉如射毕而观破的之矢不见其巧力而巧力皆可见故下文又以射譬之若以金声始隆终杀兼举博约之事则玉振无所用矣愚意如此亦恐未尽俟更思之
尚友章所谓口道先王语而行如市人者恐非孟子尚友之所取以论其世者正欲知其言行之曲折精微耳【兼两意说不得】
桐梓之说甚善但不必分身心为两节又以木根为譬似太拘滞盖言身则心具焉壹是皆以修身为本是已今但云以理义养其心则德尊而身安矣意亦自见狠疾之训甚善然古字多通用不必言误也如孟子中由犹二字常互用之
天爵二说其一极善其一未安亦由集解之说自不明白有以致疑今改其答辞曰亦观其心之所存者如何耳若假仁要利之心不去则夫不舍其天爵者亦将以固其所得之人爵而已是或可以幸而不至於亡然根於鄙吝之私是岂可以入尧舜之道哉必也真知固有之可贵而忘其平日假仁要利之私则庶乎其可矣大抵假仁与利仁不同须晓析不差然後可耳【易传论圣人之公後王之私亦是此意见比卦彖辞注中】
乡道志仁不可分为二事中庸曰修道以仁孟子言不志於仁所以释上文不乡道之实也又云务引其君以当道志於仁而已亦言志仁之为当道尔舍生取义诸先生说已尽之矣义重於生不假言也
夜气以为休息之时则可以为寂然未发之时则恐未安魂交而梦百感纷纭安得为未发而未发者又岂专在梦寐间耶赤子之心程子犹以为发而未远乎中然则夜气特可以言复而见天地心之气象耳若夫未发之中则无在而无乎不在也
耳目之官即心之官也恐未安耳目与心各有所主安得同为一官耶视听浅滞有方而心之神明不测故见闻之际必以心御之然後不失其正若从耳目之欲而心不宰焉则不为物引者鲜矣观上蔡所论曾下功处可见先立乎其大之意矣书之不役耳目百度惟贞亦此意也
羿匠之说理则甚长但恐文意繁杂头绪大多不如尹氏之说明白而周尽故云必如羿之彀率大匠之规矩然後为至则是羿与大匠自别有彀率规矩与孟子意正相戾矣若是所以教人之规矩彀率则只是\所共由之法又非所以言至也
欧阳公论世宗之事未为失但以孟子为为世立言之说则害於理矣夫圣贤之立言岂不度其事之可行与否而姑为是可喜之论以供世之传诵道说而已哉盖必有是理然後有是心有是心而後有是事有是事然後有是言四者如形影之相须而未始须臾离也V陶之执舜之逃天理人伦之至圣人之心所必行也夫岂立言之说哉圣人顾事有不能必得如其志者则轻重缓急之间於是乎有权矣故缘人之情以制法使人人得以企而八议之说生焉然其所谓权者是亦不离乎亲亲贵贵之大经而未始出於天理人心之外也今必以正理为空言而唯权之为F不幸而有毫发之差则不失於正者鲜矣此义龟山亦尝论之见集第二十一卷
跃如也正是形容悬解顿进之意意有所感触而动却不亲切感触二字自佳但少顿进意耳【引而不发则其思也必深思之既深则有所感触而动其进也必骤矣如此而言意似稍备如何】
好名之人如此说甚善但苟非其人一句不通而此章两事亦无收拾结断处子臧季札守节者也恐其不可谓役志於物
反身而诚言能体而有之者如此【欲作言能体其全者如此】强恕而行言既失而反之者如此【欲作言既失而所以反之者如此】行之不着者所造未至也【欲作不先致知也】
机变之巧所论甚当更欲增数语云乘时逐便以快其欲人所甚羞而已方且自以为得计盖唯知有利而已何所复用其愧耻之心哉如此乃尽其情如何
人心亦皆有害赵氏谓人心为利欲所害此说甚善愚谓饥渴害其知味之性则饮食虽不甘亦以为甘利欲害其仁义之性则所为虽不可亦以为可来喻辞费而理烦恐非孟子长於譬喻之本旨也
执中当知时苟失其时则亦失中矣此语恐未安盖程子谓子莫执中比杨墨为近而中则不可执也当知子莫执中与舜禹汤之执中不同则知此说矣盖圣人义精仁熟非有意於执中而自然无过不及故有执中之名而实未尝有所执也以其无时不中故又曰时中若学未至理未明而徒欲求夫所谓中者而执之则所谓中者果何形状而可执也殆愈执而愈失矣子莫是也既不识中乃慕夫时中者而欲随时以为中吾恐其失之弥远未必不流而为小人之无忌惮也中庸但言择善而不言择中其曰择乎中庸亦必继之曰得一善岂不知善端可求而中体难识乎夫惟明善则中可得而识矣
仁义者道之全体此说善矣又云能居仁由义则由是而推焉无所往而非道则又似仁义之外犹有所谓道者矣是安得为全体哉亲亲而加以恩似有夷子施由亲始之病夫亲亲之有恩非加之也欲亲亲而不笃於恩不知犹有病否大抵墨氏以儒者亲亲之分仁民而亲亲反有不厚释氏以儒者仁民之分爱物而仁民反有未至
山径之蹊恐不必言为高子发人心皆然一息不存则放僻邪侈之心生矣
不闻君子之大道者肆情妄作无所不至不但挟势陵人而已
乡原之论甚佳但孔子所称具臣犹能有所不从者若冯道之徒则无所不从矣许以具臣已过其分有以更之如何
答何叔京
熹碌碌讲学亲旁思索不敢废但所见终未明了动静语默之间疵吝山积思见君子图所以洒濯之者而未可得今年却得一林同人在此【名用中字择之】相与讨论其人操履甚谨思索愈精大有所益不但胜已而已钦夫亦时时得书多所警发所论日精诣向以所示遗说数段寄之得报如此始亦疑其太过及细思之一一皆然有智无智岂止校三十里也今h去上呈其它答问反复及它记序等文尚多以伯修行速不能抄为恨熹前此书中所请教者於尊意云何窃意其说不过如此但持之不力恐言语间不容无病深望指诲得以自警而改之幸也向曾上禀迓夫到日借数人来为相聚数日之计今恐已热难出入又意此人已到不能久留而尊兄已就道久矣或已到官亦未可知三四舍之远阻隔不相闻如此可为深恨也武侯传读之如何更有可议处否问疑数条例小差以书问之钦夫皆以为然但熹欲传末略载诸葛瞻及子尚死节事以见善善及子孙之义钦夫却不以为然以为瞻任兼将相而不能早去黄皓又不能奉身而去以冀其君之悟可谓不克肖矣此法甚严非虑所及也老兄以为如何但钦夫极论复见天地心不可以夜气为比熹则以为夜气正是复处固不可便谓天地心然於此可以见天地心矣易中之意亦初不谓复为天地心也又老兄云人皆有是善根故好是懿德钦夫说见别纸熹则窃以为老兄此言未失但不知好者为可欲而以懿德为可欲此为失耳盖好者善根之发也懿德者\善之名也善根无对之善也\善者有对之善也无对者以心言有对者以事言夫可欲之善乃善之端而以事言之其失远矣此两条更望思之却以见教幸甚幸甚西山集读之疑信相半姑留此以俟的便
近事一二传闻可庆然大病新去尤要调摄将护不知左右一二公日夕沃用何说耳此又似可虑如何如何钦夫书令致愿交之意恨未詹识它日有可见教者无相弃也恐愿闻之
答何叔京
示喻温习之益体验之功有以见用力之深无少逸豫叹服之余悚厉多矣h寄数条无非精微广大之致顾鄙陋何足知之然贪於求教辄复以管见取正於左右却望指`见告幸甚熹近来尤觉e愦无进步处盖缘日前堕苟简无深探力行之志凡所论说皆出入口耳之余以故全不得力今方觉悟欲勇革旧习而血气已衰心志亦不复强不知终能有所济否今年有古田林君择之者在此相与讲学大有所益区区稍知复加激厉此公之力为多也遗说向来草草具禀其间极有浅陋\脱处都不蒙一掊暮我前日伯修书有钦夫所论数条甚精试一思之当有发耳大率吾曹之病皆在浅急处於道理上才有一说似打得过便草草打过以故为说不难而造理日浅今方欲痛自惩革然思虑e窒已甚不知能复有所进否左提右挈之所助深不能无望於尊兄也所喻孔明於管乐取其得君以行志此说恐未尽钦夫论瞻权兼将相而不能极谏以去黄皓谏而不听又不能奉身以退以冀主之一悟兵败身死虽能不降仅胜於卖国者耳以其犹能如此故书子瞻嗣爵以微见善善之长以其智不足称故不详其事不足法也此论甚精愚所不及不知高明以为如何所借书悉如所戒但易传无人抄得只纳印本去此有别本遂留几间可也知言所传已借出却借得一本在此看本欲转以上内然所借书已多一目之力何能遽及无乃有妨精思坐进之功耶熹盖宿有此病者今未能除然已觉知是病矣西山集前便恐有浮沉不敢附今付来人其间大有可疑处未暇论也
答何叔京
承喻及味道堂记文惕然若惊比既敬诺安敢食言然须少假岁月庶几赖天之灵或有少进始敢措辞耳金声玉振不知当时写去者云何近尝思索更定其说始亦以为无疑矣比再之又觉有碍更望相与探讨异时各出其说以相参验亦进学之一方也道理无穷思索见闻有限圣人之言正在无穷处而吾以其有限者窥之关重重未知何日透得尽耳自占之说甚不足较然旧说本之商贾似亦无害若农民则先王制民之产自有常度不待自占然後知其丰约矣所谓掊斗折衡者恐非先王之法以舜之盛德犹以同律度量衡为先孔子亦言谨权量审法度夫岂以掊折为可耶度量权衡天理至公之器但操之者有私心耳以其操之者私而疾夫天理之公是私意彼此展转相生而卒归於大不公也近事久不闻春间龙曾皆以副帅去国英断赫然中外震慑而在廷无能将顺此意者今其党与布护星罗未有一人动奸w在途亦复迟迟其行亦岂尚有反予之望耶倚伏之机未知所决虽在畎亩窃不胜过计之忧不审高明以为如何
答何叔京
奉亲遣日如昔但学不加进鄙吝日滋思见君子以求切磋之益而不可得日以愦愦未知所济也向来妄论持敬之说亦不自记其云何但因其良心发见之微猛省提撕使心不b则是做工夫底本领本领既立自然下学而上Q矣若不察於良心发见处即渺渺茫茫恐无下手处也中间一书论必有事焉之说却尽有病殊不蒙辨诘何耶所喻多识前言往行固君子之所急熹向来所见亦是如此近因反求未得个安稳处却始知此未免支离如所谓因诸公以求程氏因程氏以求圣人是隔几重公案曷若默会诸心以立其本而其言之得失自不能逃吾之鉴耶钦夫之学所以超脱自在见得分明不为言句所桎梏只为合下入处亲切今日说话虽未能~无渗漏终是本领是当非吾辈所及但详观所论自可见矣诸葛之论乃是以春秋责备贤者之法责之於瞻不薄矣春秋褒死节然亦有不书者甚多取舍之间必有微意思之未精考之未滩桓仪嵛之说请俟它日也惟微者心也复者所以传是心也若滔滔汨汨与物竞驰而不反亦何自见此而施精一之功乎有对无对之说诚未尽善然当时正缘好是懿德而立文耳如易所谓元者善之长元岂与善而二哉但此善根之发迥然无对既发之後方有若其情不若其情而善恶遂分则此善也不得不以恶为对矣其本则实无二也凡此数端据愚见直书远求质正又疑孟之说尚有未尽之意辄因来教引而伸之别纸具呈更有二段择之前日为说甚精偶其还家未得写内旦夕附便致之也今此所论且望不吝痛加反复幸甚近日狐鼠虽去主人未知窒其穴继来者数倍於前已去者未必容其复来但独断之权执之益固中书行文书迩臣具员充位而已其奸者观望迎合至谓天下不患无财皆欣然纳之此则可忧之大者其它未易以言既也北敌责归降甚急予之则失信生乱不予又虑生衅隙未有以应之然庙堂之议断然不予但上近者损八十万缗筑杨州之城t臣之谏不听其附会赞成者遂得美迁观此边事亦不能久宁矣根本如此何以待之可虑可虑
答何叔京
所喻疑义大抵诸说一⒍嗖「庆洞蟊敬ξ瓷跬讶患得所以臆度想象终亦有差如云持志则心自正心正则义自明又云能体认之则为天德又云心性仁义之道相去毫发之间【此语尤有病】心者发而未动及论鬼神能诚则有感必通此数条皆句句有差不知何故如此岂偶思之未熟耶大学之序格物致知至於知至意诚然後心得其正今只持志便欲心正义明不亦太草草乎性天理也理之所具便是天德在人识而体之尔云能体认之便是天德体认乃是人力何以为天德乎性心只是体用体用岂有相去之理乎性即道心即仁语亦未莹须更见曲折乃可心者体用周流无不贯彻乃云发而未动则动者不属心矣恐亦未安也鬼神之体便只是个诚以其实有是理故造化发育响应感通无非此理所以云体物而不可遗非为人心能诚则有感应也此等处尚多人事冗迫不容详遣布此禀亦已草略且举大纲而老兄思之可也仍恕僭易幸甚又闻嵩卿之贤好学得闻其余论尤以为喜此道知好之者日\孤陋真有望矣幸为道意未敢率然拜书也所欲细论者甚多不知何日得会面也所欲文字偶在城中无缘取内然博观草草徒费心目之力不若就一处精思之为有益也如仁字恐未能无疑且告h出孔孟程谢说处反复玩味须真见得则其它自可见恕性等说皆不待别立说也嵩卿是韩子之言固失之而老兄所论亦未尽得博爱之不得为仁正为不见亲切处耳若见亲切处则博爱固仁者之事也试以此意思之如何博施济\一段不知嵩卿如何看恐更须子细也
答何叔京
今年不谓饥歉至此夏初所至汹汹遂为县中委以赈粜之役中间又为O境t盗窃发百方区处仅得无事今早稻已熟虽有未浃洽处然想无它虞矣对接事变不敢废体察以为庶几或可寡过然悔尤之积打不过处甚多即以自惧耳自老兄南去日以为念读来书知志不获伸细询来使乃尽知曲折此朋友之责也夫复何言谨已移书漕台且为兄求一差檄来建邵到即又徐图所处因此且可暂为宁亲之计亦急事也今日所向如此但临汀深僻王灵不及当愈甚尔朝政比日前不侔矣近又去一二近习近臣之附丽者亦斥去之但直道终未可行王龟龄自夔府造朝不得留出知湖州又不容而去今汪帅来且看又如何上以荐者颇力又熟察其所为其眷伫少异於前矣然事系安危未知竟如何耳熹无似之踪不足为轻重然亦俟此决之耳钦夫临川之除荐者意不止此亦系时之消长非人力能为也近寄得一二篇文字来前日伯崇方借去已寄语令转h呈其间更有合商量处也前此僭易拜禀博观之弊诚不自揆乃蒙见是何幸如此然观来喻似有未能遽舍之意何耶此理甚明何疑之有若使道可以多闻博观而得则世之知道者为不少矣熹近日因事方有少省发处如鸢飞鱼跃明道以为与必有事焉勿正之意同者今乃晓然无疑日用之间观此流行之体初无间断处有下工夫处乃知日前自诳诳人之罪盖不可胜赎也此与守书册泥言语全无交涉幸於日用间察之知此则知仁矣所欲言甚\不欲久稽来使草草略具报如此殊不尽怀
向蒙垂示先大夫易集义得以伏读窃窥观象玩辞之意知前辈求道之勤盖如此不胜叹仰顾恨不得执经门下躬扣所疑三复遗编徒深感怅昨承见索以在府中不得即归内今谨封识以授来人至幸检纳不胜幸甚
上蔡语h上卷数段极亲切暇日试涵泳之当自有味不必广求愈令随语生解不得脱洒耳
答何叔京
一出五旬而後反归来随分扰扰未得开卷岁月逝矣天理未明物欲方炽每得朋友论辩之书为之汗不能已未知终何以自脱於小人之归也幸闾里粗宁老幼平遣虽贫悴日甚且复推迁官期亦未及区区甚惮此行欲俟暂到复为请祠计若不获命始当奉来教以周旋敬夫相为谋亦如此也窃承深以去亲为念又叹从仕之害其所学浩然有归与之志此固吾人之所同然仕州县者迁就於法令之中犹或可以行所志之一二仕於朝者又不复有此但知其不可而冒进自处便不是了更无可说此所以徘徊之久而重於一行也承喻温厉之说不记当时如何及之若直以厉为主诚可谓一偏之论矣或恐以气质之偏而欲矫以趋中则有当如是者亦不为过矣然圣人之温而厉乃是天理之极致不勉不思自然恰好毫发无差处要须见此消息则用力矫揉随其所当自有则不至偏倚矣不然正恐如扶醉人也来教所谓圣人所以处中似非本旨更告详之伯崇近得书讲学不辍似亦稍进但为偷儿入室夜囊为之一空亦非贫者所宜遭也寄示答问六条得以见迩来用功处然鄙意多所未安辄敢条折以求订正亦未敢自以为是也
宗礼之亡可伤不知後来所学如何似未能脱去禅学也余朋友间资质如此人亦不易得惜其止於此耳
答何叔京
示喻所以居官之意甚善昔范巽之问政於横渠横渠告之曰尊所闻力所及愿尊兄益充此心则力之所及初亦无限量也来使云颇招得流亡复业及募得新民愿受一?者此最厚下固本之良策然更有方便与得一两项泛科亦久远之利来者必益\矣如何闻新仓使郑景望甚贤或可告语耳熹奉亲粗遣官期已及再被堂帖趣行然区区本志已不欲往而近见交亲入仕於朝无不失其故步学力未充深有此惧已遣书丐祠矣万一不遂或当一行但单行非所安迎养又不便只此一节便自难处其曲折又有非远书所能致者
答何叔京
熹蒙喻堂记悚仄之深此固所不敢忘者但题目大未敢率尔措辞意欲少假岁时尚冀学有分寸之进而後为之庶有以窥测先志之一二而形容之不为虚作耳区区此心更望垂察幸甚幸甚知言一册纳上语h程宪未寄来也所疑记善足见思索之深然得失亦相半别纸具禀其详向者瞽说固不能无病来诲反复深蒙滞所未安处亦具别纸更望提耳幸甚幸甚和篇之喻非所敢当正此沉未有以为计何暇喝酥疾乎尹氏解无终食违仁处盖本明道先生之言而失之【明道云纯亦不已天德也造次必於是是三月不违仁之气象也又其次则日月至焉此是三等人】人心私欲道心天理此亦程氏遗言中间疑之後乃得其所谓旧书中两段h呈有未然者更告指喻
答何叔京【自此至知觉言仁共五段一云与王子合】
来教云天地之心不可测识惟於一阳来复乃见其生生不穷之意所以为仁也熹谓若果如此说则是一阳未复已前别有一截天地之心漠然无生物之意直到一阳之复见其生生不穷然後谓之仁也如此则体用乖离首尾衡决成何道理【王弼之说便是如此所以见辟於程子也】须知元亨利贞便是天地之心而元为之长故曰大哉乾元万物资始便是有此乾元然後万物资之以始非因万物资始然後得元之名也
仁者心之用心者仁之体此语大有病程子已尝辟之矣其下文乃有谷种之说正是发明辟此之意今引谷种为说而立论乃如此非惟不解程子所辟之意窃恐并谷种之意而不明也
答何叔京
熹所谓仁者天地生物之心而人物之所得以为心此虽出於一时之臆见然窃自谓正发明得天人无间断处稍似精密若看得破则见仁字与心字浑然一体之中自有分别毫厘有辨之际却不破碎恐非如来教所疑也
性情一物其所以分只为已发未发之不同耳若不以未发已发分之则何者为性何者为情耶仁无不统故恻隐无不通此正是体用不相离之妙若仁无不统而恻隐有不通则体大用小体圆用偏矣观谢子为程子所难直得面赤汗下是乃所谓羞恶之心者而程子指之曰只此便是恻隐之心则可见矣孟子此章之首但言不忍之心因引孺子入井之事以验之而其後即云由是观之无恻隐羞恶辞逊是非之心则非人也此亦可见矣
知觉言仁程子已明言其非【见二十四卷】盖以知觉言仁只说得仁之用而犹有所未尽不若爱字却说得仁之用平正周桃
答何叔京
尽心知性知天言学者造道之事穷理尽性至命言圣人作易之事
乐天知命天以理言命以付与言非二事也五十而知天命亦知此而已矣知只是知得此道理初无它说不知命无以为君子此知命字直与知天命不同程子尝言之矣存心养性便是正心诚意之事然不可谓全在致知格物之後但必物格知至然後能尽其道耳体会非心不见横渠本语未晓其说
至诚之至乃极至之至如至道至德之比
惟精惟一固是敬然如来谕之云却殊不端的精一二字亦有分别请并详之
九德之目盖言取人不可求备官人当以其等耳岂德不可僭之谓耶
洗心圣人玩辞观象理与心会也斋戒圣人观变玩占临事而敬也
明德统言在已之德本无瑕垢处至善指言理之极致随事而在处
蓍以七为数是未成卦时所用未有定体故其德圆而神所以知来卦以八为数是因蓍之变而成已有定体故其德方以知所以藏往卦惟三易有之皆筮法也若灼龟而卜则谓之兆见於周礼可考也
安土者随所遇而安也敦乎仁者不失其天地生物之心也安土而敦乎仁则无适而非仁矣所以能爱也仁者乐山之意於此可见
妄灾也说者似已得之不知所疑者何谓却望批诲耕固必因时而作然对获畲而言则为首造矣易中取象亦不可以文害辞辞害意若必字字拘泥则不耕而望获不而望畲亦岂有此理耶
建牧立监与e狩之义并行不悖祭天朝诸侯躬e抚之意皆在其中矣先王之政体用兼举本末备具非若後世儒者一偏之说有体而无用得本而遗末也时习三省固未为圣人成德事然亦不专是初学事也盖通上下之言耳
答何叔京
公羊分陕之说可疑盖陕东地广陕西只是关中雍州之地耳恐不应分得如此不均周公在外而其诗为王者之风召公在内而其诗为诸侯之风似皆有碍陈少南以其有碍遂创为分岐东西之说不惟穿凿无据而召公所分之地愈见促狭盖仅得今陇西天水数郡之地耳恐亦无此理二南篇义但当以程子之说为正?{卫之诗未详其说然非诗之本义不足深究欧公此论得之
罪人斯得前书已具报矣不知看得如何此等处须着个极广大无物我底心胸看方得若有一毫私吝自爱惜避嫌疑之心即与圣人做处天地悬隔矣万一成王终不悟周公更待罪几年不知如何收煞胡氏家h有一段论此极有意思深思之如何
倬彼云汉则为章于天矣周王蘅荚蚝尾蛔魅撕酢惧谥为言何也】此等语言自有个血脉流通处但涵泳久之自然见得条畅浃洽不必多引外来道理言语却壅滞却诗人活底意思也周王既是蘅计癫蛔鞒扇瞬拇耸乱炎苑置鞲着个倬彼云汉为章于天唤起来便愈见活泼泼地此六义所谓兴也兴乃兴起之义凡言兴者皆当以此例观之易以言不尽意而立象以尽意盖亦如此
答何叔京
後书所论持守之说有所未喻所较虽不多然此乃实下功夫田地不容小有差互尝与季通论之季通以为尊兄天资粹美自无纷扰之患故不察夫用力之难而言之之易如此此语甚当然熹窃观尊兄平日之容貌之间从容和易之意有余而於庄整齐肃之功终若有所不足岂其所存不主於敬是以不免於若存若亡而不自觉其舍而失之乎二先生拈出敬之一字真圣学之纲领存养之要法一主乎此更无内外精粗之间固非谓但制之於外则无事於存也所谓既能勿忘勿助则安有不敬者乃似以敬为功效之名恐其失之益远矣更请会集二先生言敬处子细?绎自当见之
答何叔京
持敬之说前书亦未尽今见嵩卿具道尊意乃得其所以差者盖此心操之则存而敬者所以操之之道也尊兄乃於觉而操之之际操其觉者便以为存而於操之之道不复致力此所以不惟立说之偏而於日用工夫亦有所间断而不周也愚意窃谓正当就此觉处敬以操之使之常存而常觉是乃乾坤易简交相为用之妙若便以觉为存而不加持敬之功则恐一日之间存者无几何而不存者什八九矣愿尊兄以是察之或有取於愚言耳所喻旁搜广引颇费筋力者亦所未喻义理未明正须反复钻研参互考证然後可以得正而无失古人所谓博学审问慎思明辩者正为是也奈何惮於一时之费力而草草自欺乎窃谓高明之病或恐正在於此试反求之当自见矣
答何叔京
持敬之说前书已详禀矣如今所谕先存其心然後能视听言动以礼则是存则操亡则舍而非操则存舍则亡之谓也由乎中而应乎外乃四箴序中语然此一句但说理之自然下句制之於外所以养其中方是说下工夫处以箴语考之可见矣若必曰先存其心则未知所以存者果若何而着力耶去冬尝有一书请类集程子言敬处考之此最直截窃观累书之喻似未肯於此加功也岂惮於费力而不为邪
答何叔京
示喻根本之说敢不承命但根本枝叶本是一贯身心内外元无间隔今曰专存诸内而略夫外则是自为间隔而此心流行之全体常得其半而失其半也曷若动静语默由中及外无一事之不敬使心之全体流行周浃而无一物之不涛抟幌⒅不存哉观二先生之论心术不曰存心而曰主敬其论主敬不曰虚静渊默而必谨之於衣冠容貌之间其亦可谓言近而指远矣今乃曰不教人从根本上做起而便语以敬往往一向外驰无可据守则不察乎此之故也夫天下岂有一向外驰无可据守之敬哉必如所论则所以存夫根本者不免着意安排揠苗助长之患否则虽曰存之亦且若存若亡莫知其乡而不自觉矣愚见如此伏惟试反诸身而察焉有所未安却望垂教也太极中正仁义之说玩之甚熟此书条畅洞Q~无可疑只以乾元亨利贞五字括之亦自可尽大抵只要识得上下主宾之辨耳
答何叔京
伏蒙示及心说甚善然恐或有所未尽盖入而存者即是真心出而亡者亦此真心为物诱而然耳今以存亡出入皆为物诱所致则是所存之外别有真心而於孔子之言乃不及之何邪子重所论病亦如此而子约又欲并其出而亡者不分真妄皆为神明不测之妙二者盖胥失之熹向答二公有所未尽後来答游诚之一段方稍稳当今谨h呈幸乞指诲然心之体用始终虽有真妄邪正之分其实莫非神明不测之妙虽皆神明不测之妙而其真妄邪正又不可不分耳不审尊意以为如何潘君之论则异乎所闻矣其所诵说环溪之书虽未之见然以其言考之岂其父尝见环溪而环溪者即锵之子元翁兄弟也欤元翁与苏黄游学佛谈禅盖失其家学之传已久其言固不足据且潘君者又岂非清逸家子弟耶清逸之子亦参禅虽或及识濂溪然其学则异矣今且据此书论之只文字语言便与太极通书等~不相类盖通书文虽高简而体实渊U且其所论不出乎阳变化修已治人之事未尝剧谈无物之先文字之外也而此书乃谓中为有物而必求其所在於未生之前则是禅家本来面目之绪余耳殊不知中者特无偏倚过不及之名以状性之体段而所谓性者三才五行万物之理而已矣非有一物先立乎未生之前而独存乎既没之後也其曰执曰用曰建亦体此理以修已治人而已矣非有一物可以握持运用而建立之也【通书论中但云中者和也中节也又曰中焉止矣周子之意尤为明白】其後所谓立象示人以乾元为主者尤为诳诞无稽大⒈静蛔惚嬉岳唇涛从卸论故略言之因来诲谕幸甚幸甚
答何叔京
心说已喻但所谓圣人之心如明镜止水天理纯全者即是存处但圣人则不操而常存耳\人则操而存之方其存时亦是如此但不操则不存耳存者道心也亡者人心也心一也非是实有此二心各为一物不相交涉也但以存亡而异其名耳方其亡也固非心之本然亦不可谓别是一个有存亡出入之心却待反本还原别求一个无存亡出入之心来换却只是此心但不存便亡不亡便存中间无空隙处所以学者必汲汲於操存而虽舜禹之间亦以精一为戒也且如世之有安危治乱虽尧舜之圣亦只是有治安而无危乱耳岂可谓尧舜之世无安危治乱之可名邪如此则便是向来胡氏性无善恶之说请更思之却以见教
答何叔京
承示近文伏读一再适此冗中未及子细研味但如云仁义者天理之施此语极未安如此则是天理之未施时未有仁义也而可乎心性仁爱之说所以未契正坐此等处未透耳窃意不若云仁义者天理之目而慈爱羞恶者天理之施於此看得分明则性情之分可见而前日所疑皆可迎刃而判矣
答何叔京
天理既浑然然既谓之理则便是个有条理底名字故其中所谓仁义礼智四者合下便各有一个道理不相混杂以其未发莫见端绪不可以一理名是以谓之浑然非是浑然里面都无分别而仁义礼智却是後来旋次生出四件有形有状之物也须知天理只是仁义礼智之G名仁义礼智便是天理之件数更以程子好学论首章求之即可见得果然见得即心性仁爱之说皆不辨而自明矣
答何叔京
未发之前太极之静而也已发之後太极之动而阳也其未发也敬为之主而义已具其已发也必主於义而敬行焉则何间断之有哉
主敬存养虽说必有事焉然未有思虑作为亦静而已所谓静者固非槁木死灰之谓而所谓必有事者亦岂求中之谓哉
真而静是两字纯一无伪却只说得真字
仁是用功亲切之效心是本来完全之物人虽本有是心而工夫不到则无以见其本体之妙故熹向者妄谓人有是心而或不仁则无以着此心之妙以此故尔非谓旋安排也但着字差重耳然舍此又未有字可下只此似亦不妨若下句则似初无病【仁是用功亲切之效此句有病後别有说】心主於身其所以为体者性也所以为用者情也是以贯乎动静而无不在焉以此言之已似太粗露了何得更为无着莫乎
孟子虽多言存养然不及其目至论养气则只以义为主比之颜子便觉有EN处程子之言恐不专为所禀与气象盖所学於所禀气象又於所学E则皆E密则皆密唯大而化之然後不论此耳
雨水晟衔鹿视甓不雪下冷故着木而
答杨庚书论存心明理主敬穷理两段意好然无摄却似相反使人不知所先後要之须说二字交相养互相发而操存者为主乃分明耳答作肃书所谓性理之本此语未安夫本对末之名也今以性为理之本然则以理为性之末可乎所引元者善之长为比亦不类元在\善之先故为\善之长与此文意自不同也吕与叔云中者道之所由出程子以为若谓道出於中则道在中内别为一物正今日之异同也觉与动字固不同然觉字须贯动静而无不在若睡觉之喻则是动静分属性情只留得中间些子欲动未动处属心也与前所谓心无时不在者亦自相矛盾矣又云心情亦可通言而又云情即心也此皆未安又难作肃云性者理之会是性本无须待理会於此方以为性此亦非也所谓理之会者犹曰\理之会处尔又所引率性之谓道亦正是吕氏之说熹向说此三句语虽未?然却是程子意【见东见h】试参考之或有取尔又云所以言性理之本以其一源也此亦未安体用是两物而不相离故可以言一源性理两字即非两物谓之一源却倒说开了【余已见答作肃书】
出母有服所论得之记得仪礼却说为父後者则无服此尊祖敬宗家无二主之意先王制作精微不苟盖如此子上若是子思嫡长子自合用此礼而子思却不如此说则可疑窃意檀弓所记必有失其传者
云能不改乐仁便在此亦未安唯仁故能不改乐耳云敬久则诚诚者忠信之积此语恐未安
光武虽名中兴实同创业所立庙制以义起之似亦中节不审果何如更望参订也余论皆当向见胡明仲侍郎论李固事亦正如此也
人之本心无有不仁但既汨於物欲而失之便须用功亲切方可复得其本心之仁故前书有仁是用功亲切之效之说以今观之只说得下一截心是本来完全之物又却只说得上一截然则两语非有病但不圆耳若云心是通贯始终之物仁是心体本来之妙汨於物欲则虽有是心而失其本然之妙惟用功亲切者为能复之如此则庶几近之矣孟子之言固是浑然然人未尝无是心而或至於不仁只是失其本心之妙而然耳然则仁字心字亦须略有分别始得记得李先生说孟子言仁人心也不是将心训仁字此说最有味试思之孟气象此亦难以空言指说正当熟读其书而玩味之耳
体用一源者自理而观则理为体象为用而理中有象是一源也显微无间者自象而观则象为显理为微而象中有理是无间也先生後答语意甚明子细消详便见归着且既曰有理而後有象则理象便非一物故伊川但言其一源与无间耳其实体用显微之分则不能无也今曰理象一物不必分别恐?於近日含糊之弊不可不察
天命之谓性有是性便有许多道理总在里许故曰性便是理之所会之地非谓先有无理之性而待其来会於此也但以伊川性即理也一句观之亦自可见矣心妙性情之德妙字是主宰运用之意又所引孝德之本虽不可以本末言然孝是德中之一事此孝德为本而彼\德为末耳今曰性理之本则谓性是理中之一事可乎又云天下之理皆宗本於此则是天下之理从性生出而在性之外矣其为两物不亦大乎记得前书所引程吕答问者似已尽之更乞详考
光武之事始者特疑其可以义起耳非以为正法当然也所论立伯升之子以奉私庙此最得之但成哀以下即陵为庙似已允当盖彼皆致寇亡国之君又未尝命光武以兴复自不当更立庙於京师也如汉献帝晋怀帝又不同盖昭烈元帝尝受二帝之命矣此等事乃礼之变节须精於义理乃能於毫厘之间处之不差若只守常执一便不相应如温公伊川论濮园事之不同亦可见矣
龟山人欲非性之语自好昨来胡氏深非之近因广仲来问熹答之云云此与广仲书随其所问而答之故与今所谕者不相似不能尽h然观来教谓不知自何而有此人欲此问甚紧切熹窃以谓人欲云者正天理之反耳谓因天理而有人欲则可谓人欲亦是天理则不可盖天理中本无人欲惟其流之有差遂生出人欲来程子谓善恶皆天理【此句若甚可骇】谓之恶者本非恶【此句便都转了】但过与不及便如此【自何而有此人欲之问此句答了】所引恶亦不可不谓之性意亦如此
答何叔京
示喻必先尽心知性识其本根然後致持养之功此意甚善然此心此性人皆有之所以不识者物欲昏之耳欲识此本根亦须合下且识得个持养功夫次第而加功焉方始见得见得之後又不舍其持养之功方始守得盖初不从外来只持养得便自着见但要穷理功夫互相发耳来喻必欲先识本根而不言所以识之之道恐亦未免成两截也主於减者以进为文主於盈者以反为文中间便自有个恰好处所谓性情之正也此固不离乎中和然只唤作中和便说杀了须更玩味进反之间见得一个恰好处方是实识得中和也
学仕是两事然却有互相发处
毋不敬是统言主宰处俨若思敬者之貌也安定辞敬者之言也安民哉敬者之效也此只言大纲本领而事无过举自在其中若只以事无过举可以安民为说则气象浅迫无涵畜矣
敬则心有主宰而无偏系惟勿忘勿助者知之体物而不可遗今人读此句多脱却可字故说不行当知鬼神之妙始终万物物莫得而遁焉所谓不可遗也
穷尽物理然後好善如好色恶恶如恶臭故必知至而後意诚
答何叔京
虽曰未学吾必谓之学矣
天下之理有大小本末皆天理之不可无者故学者之务有缓急先後而不可以偏废但不可使末胜本缓先急耳观圣人所谓行有余力则以学文者其语意正如此若子夏之论则矫枉过其正矣故吴才老病其言盖有见於此者来喻之云却似未领其意唯吕伯恭谓才老盖以记诵为学者故其言虽若有理然其意之所主则偏矣此论为得之盖意偏论正自不相妨也
三年无改於父之道
来喻云父或行有不善子不为则可矣何改之有熹谓不为便是改圣人之意正要於此处之得宜耳此章之指初不为有国家者设也大意不忍改之心是根本处而其事之权衡则游氏之说尽之试详考之可见龟山之说施於此章诚非本文之意然其所谓不忍死其亲者恐与之死致生之病不同幸详之
小大由之
当依伊川说但人自少时即读属下句故今乍见其说突兀耳平心味之自见归着省无限气力也若属下句即上句说不来又与知和而和意思重叠
信近於义
来喻云信必践言则复言非信也此句熹所未晓蜡宾之问当时必有来历恐传者或失其真故其言不能无失耳
伯恭夷齐之论大⒌弥让国之事若使柳下惠少连处之不知又当如何恐未遽飘然远引也
危论等语此或者道伯恭之言其间颇有可疑处故因书扣之而伯恭自辨如前所云耳随时云者正谓或危或孙无不可随之时耳若曰当视时之可随与否则非圣人所谓随时矣
专心致志等语正是教人如此着力教者但务讲明义理分别是非而学者泛然听之若存若亡则亦何由入於r次而有所醒悟邪
仁爱之说累书言之已详请更检看更并仁义礼智四字分别区处令各有去着则自当见之不欲多言以取E告之咎也【若如来喻则孟子恻隐之心仁之端也此语亦当有病当云公觉之心仁之端也乃为备耳如此立言有何干涉乎】
晦庵集卷四十
<集部,别集类,南宋建炎至德佑,晦庵集>

[book_title]卷四十一
钦定四库全书
晦庵集卷四十一　　　　　宋　朱子　撰书【知旧门人问答】
答冯作肃
所谕两条如叔京兄所论孔子非沮子贡乃勉其进此意甚善而作肃所疑亦有不得不疑者但此章自不必别为之说但看伊川先生解云我不欲人之加诸我吾亦欲无加诸人仁也己所不欲勿施於人恕也恕则子贡可勉而能仁则非子贡之所及此意极分明矣博施济\之问与此语先後不可考疑却因能近取譬之言用力有功而有欲无加人之说也熹尝谓欲立人欲Q人即子贡所谓欲无加人仁之事也能近取譬求仁之方即孔子所谓勿施於人恕之事也熟玩文意似当如此然诸先Q未之尝言未知是否幸试思之更白叔京兄质其可否复以见谕幸甚又所引与点为证恐圣人与点之意不止如此亦可并商量也
答冯作肃
所谕惩创後生妄作之弊甚善然亦不可以此而缓於穷理但勿好异求新非人是己则知识益明而无穿穴之害矣若因陋畜疑不为勇决之计又非所以矫气质之偏而进乎日新也
答冯作肃
示喻颇为他虑所牵不得一意讲习只得且将明白义理浇灌涵养令此义理之心常胜便是紧切功夫久之须得力也
答冯作肃
敬义之说甚善然居敬穷理二者不可偏废有所偏废则德孤而无所利矣动静仁智之体对下文乐尬仁智之效而言犹言其体段如此耳非体用之谓也学者求为仁智之事亦只如上章居敬穷理之说便是用力处若欲动中求静静中求动却太支离然亦无可求之理也
以伊尹为天民盖以其事言之如耕莘应聘之事即分明见得有此踪迹也治亦进乱亦进是指五就汤五就桀而言乃是就汤之後以汤之心为心非不待可行而遽行之谓也传说是大贤比伊尹须少贬其见可而後行虽同但所以行者或不及耳周孔又高直是正己而物正之事可行而行亦有所不足道矣
二南乃天子诸侯燕乐用之乡人用之邦国所以风天下也然随事自有正乐者则兼及之【如燕礼自有鹿鸣等诗】无正乐者则专用之【如乡饮酒别无诗也】恐是如此然亦未及考也可欲之善与继善之善同有诸己之信与成之者性理虽一而所施则异当更深察之
性情等说有己见叔京书者但所与嵩卿论者今议其得失於此嵩卿云理即性也不可言本此言得之【程子亦云性即理也今见遗书二十二上】但其下分别感有内外则有病作肃非之是也作肃又云性者自然理则必然而不可悖乱者此意亦近之【语亦有病】但下云理不待性而後有必因性而後着此则有大病盖如此则以性与理为二也下云性者理之会却好理者性之通则又未然盖理便是性之所有之理性便是理之所会之地而嵩卿失之於太无分别作肃又失之於太分别所以各人只说得一边也作肃云情本於性故与性为对心则於斯二者有所知觉而能为之统御者也未动而无以统之则空寂而已已动而无以统之则放肆而已此数句却好但必以不动为心则又非矣若心本不动则孟子又何必四十而後不动心乎须知未动为性已动为情心则贯乎动静而无不在焉则知三者之说矣知言曰性立天下之有情效天下之动心妙性情之德此言甚精密与其他说话不同试玩味之则知所言之失矣
答连嵩卿
正颜色斯近信矣此言持养久熟之功正其颜色即近於信盖表里如一非但色庄而已以上下两句考之可见非谓正颜色即是近信也若非持养有素则正颜色而不近信者多矣
宿诺者未有以副其诺而预诺之如今人未有此物而先以此物许人之类【集解不用此义】
尽心以见处而言尽性以行处而言
易箦结缨未须论优劣但看古人谨於礼法不以死生之变易其所守如此便使人有行一不义杀一不辜而得天下不为之心此是紧要处子路仕卫之失前辈论之多矣然子路却是见不到非知其非义而苟为也以道左为无用则道乃无用之物也而可乎但仁是直指人心亲切之妙道是统言义理公共之名故其言有亲疏其实则无二物也中庸言修道以仁胡子亦谓人而不仁则道义息意亦可见
天地设位而易行乎其中以造化言之也乾坤成列而易立乎其中以卦位言之也
乾者万物之始对坤而言天地之道也元者万物之始对亨利贞而言四时之序也错综求之其义乃尽功用妙用之说来谕得之
所谓天地之性即我之性岂有死而遽亡之理此说亦未为非但不知为此说者以天地为主耶以我为主耶若以天地为主则此性即自是天地间一个公共道理更无人物彼此之间死生古今之别虽曰死而不亡然非有我之得私矣若以我为主则只是於自己身上认得一个精神魂魄有知有觉之物即便目为己性把持作弄到死不肯放舍谓之死而不亡是乃私意之尤者尚何足与语死生之说性命之理哉释氏之学本是如此今其徒之黠者往往自知其陋而稍讳之却去上头别说一般玄妙道理虽若暄不可致诘然其归宿实不外此若果如此则是一个天地性中别有若干人物之性每性各有界限不相交杂改名换姓自生自死更不由天地阳造化而为天地阳者亦无所施其造化矣是岂有此理乎烦以此问子晦渠必有说却以见喻
答连嵩卿
为其多闻也为其贤也多闻何以谓之师夫贤有小大记曰以人望人则贤者可知至於多识前言往行以畜其德易之大畜故可以为师
贤与多闻细分固当有别但若只如此理会则与王氏新经何异恐不必深致意也下段春秋补助之说放此配义与道而不言仁充塞天地之间则仁在其中矣孟子言气主於集义故也
更熟看上下文子细思索不可只如此草草说过乐正子有诸己之谓信与反身而诚则能动人也如何信有诸已诚则能动人也
信与诚大⑾嗨频反身而诚所指处地位稍高亦未论能动人否也
孟子不见储子谓其仪不及物夫储子之平陆特遣人致币交於孟子则其接也不以礼孟子何以受其币而不见岂非不屑教诲之道与孔子不见孺悲而鼓瑟之义同
初不自来但以币交未为非礼但孟子既受之後便当来见而又不来则其诚之不至可知矣故孟子过而不见施报之宜也亦不屑之诲也
楚令尹子南之子弃疾雍纠之妻一告而杀夫一不告而杀父二者亦不幸而遇此然当如何为正
居二者之间调护劝止使不至於相夷者上也劝之不从死而以身悟之次也舍是亦无策矣
桓公不足以有为民不免左G管仲之不死得为仁乎或以为管仲自信其才虽不遇而仲之仁自若也若夫成功则天也
孔子许管仲以仁正以其功言之耳非以管仲为仁人也若其无功又何得为仁乎
答连嵩卿
恭敬二字语孟之言多矣如敬而无失与人恭而有礼居处恭执事敬行已也恭事上也敬责难於君谓之恭陈善闭邪谓之敬伊川先生言发於外者谓之恭有诸中者谓之敬盖恭敬只一理表里之言以此意解语孟之言似不契莫是有轻重否
恭主容敬主事自学者而言则恭不如敬之力自成德而言则敬不如恭之安
鬼神冯依此亦有理莫见乎隐莫显乎微而已此莫只是诚之不可R感而遂通之意否
鬼神冯依之说大⒐倘蝗幌壬盖难言之亦不可不识其意也
穷神则无易矣
此言人能穷神则易之道在我矣岂复别有易哉乾是圣人道理坤是贤人道理
乾是自然而然坤便有用力处
论性不论气不备论气不论性不明
论性不论气则无以见生质之异论气不论性则无以见理义之同
兵法远交近攻须是审行此道【智崇礼卑之意】盖学者其知要高明其行须切近立则见其参於前所见者何事窃谓言忠信行笃敬所主者诚敬而已所主者既诚敬则所见者亦此理而无妄矣故坐必如尸立必如齐此理未尝不在前也
二说皆善
颜渊问仁孔子告之以仁与礼仁与礼果异乎窃谓五常百行理无不贯仁者人此者也义者宜此礼者履此仁之与礼其命名虽不同各有所当皆天理也人之所以灭天理者以为人欲所胜耳人能克去己私则天理者复动容周旋中礼仁孰大焉
仁礼之说亦得之但仁其统体而礼其节文耳
答连嵩卿
德如毛民鲜克举之孔子所谓为仁由己也仁以为己任不亦重乎程子所谓克己最难也周子亦曰至易而行难果而确无难焉盖轻故易重故难知其易故行之必果知其难则守之宜确能果能确则又何难之有乎恐不必引尧舜病诸以为任重之证也
死生有命言禀之素定非今日所能移富贵在天言制之在彼非人力所能致如所谕却费力也
天下归仁熟考经文及程氏说似只谓天下之人以仁归之与吕氏赞不同盖事事合理则人莫不称其仁如宗族称孝乡党称悌之比若有毫发之私留於胸中则见乎外者必有所不可R矣人亦必以其实而称之又何归仁之有
知化只是知化育之道不必以知为主但穷神知化存神过化伊川横渠说此二义皆不同试考其说当孰从耶
忠质文不见於经然亦有理盖忠则只是诚实质便有损文就质之意矣
曾子言仁人此义宜此只就孝上说孟子言仁之实义之实则兼孝悌而言程子言此虽只是一理然须分别得出是亦理一而分殊之意大凡道理皆如此也【此是说遗书第一卷中仁人此一段】
夫仁者已欲立而立人已欲Q而Q人所谓以己及物仁也能近取譬可谓仁之方也己所谓推己及物恕也并行不悖一章甚善此君子所以不谓命也但尧舜孔子为疏戚之异似未然此各是发明一事皆不以天而废人者然所谓人者是亦天而已矣此所以并行而不相悖也
答程允夫【□】
读苏氏书爱其议论不为空言窃敬慕焉
苏氏议论切近事情固有可喜处然亦谲矣至於f浮华而忘本实贵通Q而贱名检此其为害又不但空言而已然则其所谓可喜者考其要归恐亦未免於空言也
为学之道婧跄言
为学之道至简至易但患不知其方而溺心於浅近无用之地则反见其难耳
颍滨浩然一段未知所去取
反复读孟子此章则苏氏之失自见
孟子集解先h要切处一二事如论养气之类
孟子集解虽已具然尚多所疑无人商?此二义尤难明岂敢轻为之说而妄以示人乎来书谓此二义为甚切处固然然学者当自博而约自易而难自近而远自下而高乃得其序今舍七篇而直欲论此是躐等也为学之序不当如此而来书指顾须索气象轻肆其病尤大
穷理之要不必深求先儒所谓行得即是者此最至论若论虽高而不可行失之迂且矫此所谓过犹不及其为失中一也
穷理之要不必深求此语有大病殊骇闻听行得即是固为至论然穷理不深则安知所行之可否哉宰予以短丧为安是以不可为可也子路以正名为迂是以可为不可也彼亲见圣人日闻善诱犹有是失况於余人恐不但如此而已穷理既明则理之所在动必由之无论高而不可行之理但世俗以苟且浅近之见谓之不可行耳如行不由径固世俗之所谓迂不行私谒固世俗之所谓矫又岂知理之所在言之虽若甚高而未尝不可行哉理之所在即是中道惟穷之不深则无所则而有过不及之患未有穷理既深而反有此患也易曰精义入神以致用也盖惟如此然後可以应务未至於此则凡所作为皆出於私意之凿冥行而已虽使或中君子不贵也
前所论苏颍滨正以其行事为可法耳
苏黄门谓之近世名卿则可前书以颜子方之仆不得不论也今此所论又以为行事可法本朝人物最盛行事可法者甚\不但苏公而已大抵学者贵於知道苏公早拾苏张之绪余晚醉佛老之糟粕谓之知道可乎古史中论黄帝尧舜禹益子路管仲曾子子思孟子老n之属皆不中理未易⒕俚其辨足以文之世之学者穷理不深因为所眩耳仆数年前亦尝惑焉近岁始觉其谬
所谓行事者内以处已外以应物内外俱尽乃可无悔古人所贵於时中者此也不然得於己而失於物是亦独行而已矣
处已接物内外无二道也得於己而失於物者无之故凡失於物者皆未得於己者也然得谓得此理失谓失此理非世俗所谓得失也若世俗所谓得失者则非君子所当论矣时中之说亦未易言若如来谕则是安常习故同流合污小人无忌惮之中庸後汉之胡广是也岂所谓时中者哉大抵俗学多为此说以开苟且放肆之地而为苏学者为尤甚盖其源流如此其误後学多矣
答程允夫
所示诗文笔力甚快书中所云则未敢闻命别纸条析以往试熟看数过当自见得大抵自道学不明千有余年为士者习於耳目见闻之陋所识所趣不过如此如欲为文章之士而已则以吾弟之才少加勉励自应不在人後但不当妄谈义理徒取诮於识者若果有意於古人之学则如所示皆未得其门而入者要须把作一件大事深思力究厚养力行然後可议耳但恐浮F之词染习已深未能勇决弃彼而取此则非仆之所敢知也
答程允夫
熹承寄示前书所谕皆未中理不得不相晓来书谓熹之言乃论苏氏之粗者不知如何而论乃得苏氏之精者此在吾弟必更有说然熹则以为道一而已正则表里皆正谲则表里皆谲岂可以析精粗为二致此正不知道之过也又谓洗垢索瘢则孟子以下皆有可论此非独不见苏氏之失又并孟子而不知也夫苏氏之失着矣知道愈明见之愈切虽欲为之覆藏而不可得何待洗垢而索之耶若孟子则如青天白日无垢可洗无瘢可索今欲掩苏氏之疵而援以为比岂不适所以彰之耶黄门比之乃兄似稍简静然谓简静为有道则与子张之指清忠为仁何以异第深考孔子所答之意则知简静之与有道盖有间矣况苏公虽名简静而实险元佑末年规取相位力引小人杨畏使倾范忠宣公而以己代之既不效矣则诵其弹文於坐以动范公此岂有道君子所为哉此非熹之言前辈固已笔之於书矣吾弟乃谓其躬行不後二程何其考之不详而言之之易也二程之学始焉未得其要是以出入於佛老及其反求而得诸六经也则岂固以佛老为是哉如苏氏之学则方其年少气豪固尝妄h禅学如大悲阁中和院等记可见矣及其中岁流落不偶郁郁失志然後匍匐而归焉始终迷惑进退无据以比程氏正杨子先病後瘳先瘳後病之说吾弟比而同之是又欲洗垢而索孟子之瘢也又谓程氏於佛老之言皆阳抑而用之夫窃人之财犹谓之盗况程氏之学以诚为宗今乃窃异端之说而公排之以盖其迹不亦盗憎主人之意乎必若是言则所谓诚者安在而吾弟之所以敬仰之意果何谓也挟天子以令诸侯乃权臣跋扈借资以取重於天下岂真尊主者哉若儒者论道而以是为心则亦非真尊六经者此其心术之间反覆畔援去道已不啻百千万里之远方且自为邪说v行之不暇又何暇攻百氏而望其服於己也凡此皆苏氏心术之蔽故其吐辞立论出於此者十而八九吾弟读之爱其文辞之工而不察其义理之悖日往月来遂与之化如入鲍鱼之肆久则不闻其臭矣而此道之传无声色臭味之可娱非若侈丽闳衍之辞纵横捭阖之辨有以]世俗之耳目而蛊其心自非真能洗心涤虑以入其中真积力久卓然自见道体之不二不容复有毫发邪妄杂於其间则岂肯遽然舍其平生之所尊敬向慕者而信此一夫之口哉故伊川之为明道墓表曰学者於道知所向然後见斯人之为功知所至然後见斯名之称情盖为此也然世衰道微邪伪交炽士溺於见闻之陋各自是其所是若非痛加剖析使邪正真伪判然有归则学者将何所适从以知所向况欲望其至之乎此熹之所不得不为吾弟极言而忘其僭越之罪也程氏书布在天下所至有之此间所有不过是耳谩寄大全集一本龟山语h一本去大全中有他人之文目h中已题出矣恐已自有之如未有且留看夏中寄来未晚也程氏高弟尹公尝谓易传乃夫子自着欲知其道者求之於此足矣不必傍观他书盖语h或有他人所记未必尽得先生意也又言先生践履尽一部易其作传只是因而写成此言尤有味试更思之若信得及试用年岁之功屏去杂学致精於此自当有得始知前日所谓苏程之室者无以异於杂薰莸晏快兑黄髦中欲其芳洁而不污盖亦难矣苏氏文辞伟丽近世无匹若欲作文自不妨模范但其词意矜豪谲诡亦若非知道君子所欲闻是以平日每读之虽未尝不喜然既喜未尝不厌往往不能终帙而罢非故欲~之也理势自然盖不可晓然则彼醉於其说者欲入吾道之门岂不犹吾之读彼书也哉亦无怪其一胡一越而终不合矣苏程固尝同朝程子之去苏公嗾孔文仲[而去之也使其道果同如吾弟之所论则虽异世亦且神交岂至若是之戾耶文仲为苏所嗾初不自知晚乃大觉愤闷呕血以至於死见於吕正献公之遗书尚可考也吾弟未之见耳因笔及此似伤直矣然不直则道不见吾弟察之幸甚
答程允夫
仁者天理也理之所发莫不有自然之节中其节则有自然之和此礼乐之所自出也人而不仁灭天理夫何有於礼乐
此说甚善但仁天理也此句更当消详不可只如此说过
明则有礼乐幽则有鬼神鬼神者造化之妙用礼乐者人心之妙用
此说亦善
礼之用和为贵礼之用以和为贵也和如和}可否相济先王制礼所以节人情抑其太过而济其不及也若知和而和则有所偏胜如以水济水谁能食之中庸曰发而皆中节谓之和知和而和则不中节矣
以和对同则和字中已有礼字意思以和对礼则二者又不可不分恐不必引和}相济之说
政者法度也法度非刑不立故欲以政道民者必以刑齐民德者义理也义理非礼不行故欲以德道民者必以礼齐民二者之决而王伯分矣人君於此不可不审此一正君而国定之机也
此说亦善然先王非无政刑也但不专恃以为治耳孔氏之门虽所学者有浅深然皆以诚实不欺为主子曰由诲汝知之乎知之为知之不知为不知是知也教之以诚也若未得谓得未证为证是谓自欺如此人者其本已差安可与入道樊迟问智孔子既告之矣又质之子夏反覆不知己不敢以不知为知也凡此皆为学用力处
此说亦善
非其鬼而祭之谄也谄於鬼则於人可知矣
推说则如此亦可但本文谄字止谓谄於鬼神耳自孔子谓季氏八佾舞於庭至季氏旅於泰山五段皆圣人欲救天理於将灭故其言哀痛激切与春秋同意
此说亦善
夏殷之礼杞宋固不足徵然使圣人得时得位有所制作虽无所徵而可以义起者亦必将有以处之为是言者恐後生以私意妄议先王之典礼耳
夏殷之礼夫子固尝讲之但杞宋衰微无所考以证吾言耳若得时有作当以义起者固必有以处之但此言之发非谓後生妄议而云耳
身有死生而性无死生故鬼神之情人之情也
死生鬼神之理非穷理之至未易及如此所论恐堕於释氏之说性固无死生然性字须子细理会不可将精神知觉做性字看也
居上不为礼不敬临丧不哀吾何以观之哉敬哀皆其本也圣人观人必观其本实不足而文有余者皆不足以入道
此说得之
心有所知觉则明明则公故曰惟仁者能好人能恶人
仁者固有知觉然以知觉为仁则不可更请合仁义礼智四字思惟就中识得仁字乃佳
一念之善则恶消矣一念之恶则善消矣故曰苟志於仁无恶也又曰未有小人而仁者也
此意亦是然语太轻率似是习气之病更当警察疗治也
行不由道而得富贵是侥幸也其可苟处乎行不由道而得贫贱是当然也其可苟去乎然则君子处贫贱富贵之际视我之所行如何耳行无愧於道去贫贱而处富贵可也故曰富与贵是人之所欲也不以其道得之不处也贫与贱是人之所恶也不以其道得之不去也当以不以其道为一句得之为一句【先生批如此说则其字无下落恐不成文理也】
此章只合依先儒说有得富贵之道有得贫贱之道为是张子韶云此言君子审富贵而安贫贱亦甚简当朝闻道夕死可矣天下之事惟死生之际不可以容伪非实有所悟者临死生未尝不乱闻道之士原始反终知生之所自来故知死之所自去生死去就之理了然於心无毫发疑碍故其临死生也如昼夜如梦觉以为理之常然惟恐不得正而毙耳何乱之有学至於此然後可以托六尺之孤寄百里之命临大节而不可夺也
此又杂於释氏之说更当以二程先生说此处熟味而深求之知吾儒之所谓道者与释氏迥然不同则知朝闻夕死之说也
君子怀德小人怀土君子怀刑小人怀惠君子安於德义如小人安於居处君子安於法度如小人之安於惠利心之所安一也所以用其心不同耳
此苏氏说之精者亦可取也
放於利而行多怨利与害为对利於己必害於人利於人必害於己害於己则我怨害於人则人怨是利者怨之府也君子循理而行理之所在非无利害也而其为利害也公故人不得而怨人且不得而怨而况於己乎
此说得之
德不孤中德也中必有邻夫子之道至今天下宗之非有邻乎
此说非是
心本仁违之则不仁颜子三月不违仁不违此心也
熟味圣人语意似不如此然则何以不言橐财渖砣月不违心乎
凡人有得於此必有乐於此方其乐於此也寝可忘也食可废也盖莫能语人以其所以然者唯以心体之乃可自见周锵尝使二程先生求颜子所乐者何事而先生亦谓颜子不改其乐其字有味又云使颜子乐道则不为颜子夫颜子舍道亦何所乐然先生不欲学者作如是见者正恐人心有所则虽以道为乐亦犹物也须要与道为一乃可言乐不然我自我道自道与外物何异也须自体会乃得之
此只是赞咏得一个乐字未尝正当说着圣贤乐处更宜於着实处求之
易曰敬以直内义以方外敬以养其心无一毫私念可以言直矣由此心而发所施各得其当是之谓义此与中庸言喜怒哀乐未发谓之中发而皆中节谓之和相表里中庸言理易言学
此说是也
圣言其所行智言其所知圣智两尽孔子是也若伯夷伊尹柳下惠者其力皆足以行圣人之事而其知不逮孔子故惟能於清和任处知之尽行之至而其他容有所未周然亦谓之圣者以其於此三者已臻其极虽使孔子处之亦不过如此故也前辈言人固有力行而不知道者若三子非不知道知之有所未周耳知之未周故伯夷於清则中已於仕於和未必中也伊尹柳下惠於任於和则中而於清未必中也易大传论智常与神相配而中庸称舜亦以大智目之则智之为言非天下之至神孰能与於此
此说亦是但易大传以下不必如此说智有浅深若孔子之金声则智之极而无所不周者也学者则随其知之所及而为大小耳岂可⒁晕天下之至神乎学道者始於知之终於行之犹作乐者始以金奏终以玉节也孟子之意特取其终始言之不必於金玉上求其义
此说亦是但孟子正取金玉以明始终智圣之义盖金声有洪纤而玉声则首尾纯一故也
不动心一也所养有厚薄所见有正否则所至有浅深观曾子子夏子路孟子告子北宫黝孟施舍之议论趋操则可见矣
此章之说更须子细玩索不可如此草草说过
郭立之以不动心处已以扩充之学教人与王介父以高明中庸之学析为二致何以异
郭立之议论不可晓多类此尹和靖言其自党论起不复登程氏之门伊川没亦不吊祭则其所得可知矣此论未理会析为二致止恐其所谓不动心者未必孟子之不动心也
答程允夫
去东走湖湘讲论之益不少然此事须是自做工夫於日用间行住坐卧处方自有见处然後从此操存以至於极方为已物尔敬夫所见超诣卓然非所可及近文甚多未暇h且令写此一铭去此尤胜他文也密院阙期尚远野性难驯恐不堪复作吏然亦姑任之不能预以为忧耳所示语孟诸说深见日来进学之力别纸一一答去更且加意如此探讨不已当有得耳丁宁叶仁来时去取书恐更有商量处一一示及孤陋无所用心惟得朋友讲论则欣然终日千万有以慰此怀也可欲之谓善此句?常如何看因来谕及龟山易传传出时已缺乾坤只有草藁数段不甚完备辞三四段不~笔亦不成书此有写本谩附去然细看亦不甚满人意不若程传之厌饫充足潘子淳书顷亦见之盖杂佛老而言之者亦不必观向所论苏学之蔽吾弟相信未及今竟以为如何他时於已学上有见处此等自然晗瓦解无立脚处游於圣人之门者难为言真不虚语正蒙已领近泉州X行程氏遗书及二先生语h此间所h旦夕得本首当奉寄也此学寂寥士友不肯信向吾弟幸有其志又有其才每一得书为之增气更愿专一工夫期以数年当有用力处如艮斋铭便是做工夫底节次近日相与考证古圣所传门庭建立此个宗旨相与守之吾弟试熟味之有疑却望示谕秋试得失当已决早了此一事亦佳然是有命焉亦不足深留意也
答程允夫
可欲之说甚善但云可者欲之不可者不欲非善矣乎此语却未安盖只可欲者便是纯粹至善自然发见之端学者正要於此识得而扩充之耳若云可者欲之则已是扩充之事非善所以得名之意也又谓能持敬则欲自寡此语甚当但纯尾之意以为须先有所见方有下手用心处则又未然夫持敬用功处伊川言之详矣只云但庄整齐肃则心便一一则自无非僻之干又云但动容貌整思虑则自然生敬只此便是下手用功处不待先有所见而後能也须是如此方能穷理而有所见惟其有所见则可欲之几了然在目自然乐於从事欲罢不能而其敬日跻矣伊川又言涵养须用敬进学则在致知又言入道莫如敬未有致知而不在敬者考之圣贤之言如此类者亦\是知圣门之学别无要妙彻头彻尾只是个敬字而已又承苦於妄念而有意於释氏之学此正是元不曾实下持敬工夫之故若能持敬以穷理则天理自明人欲自消而彼之邪妄将不攻而自破矣至於鸢飞鱼跃之问则非他人言语之所能与亦请只於此用力自当见得盖子思言君子之道费而隐以至於天下莫能载莫能破因举此两句以形容天理流行之妙明道上蔡言之已详想非有所不解正是信不及耳欲信得及舍持敬穷理则何以哉所示宗派不知何人为之昔子贡方人而孔子自谓不暇盖以学问之道为有急乎此者故也使此人而知此理则宜亦有所不暇矣无见於此则又何所依据而轻议此道之传乎若云只据文字所传则其中差互丛杂亦不可胜道今亦未暇泛论且以耳目所及与前辈所尝论者言之图内游定夫所传四人熹识其三皆未尝见游公而三公皆师潘子醇亦不云其出游公之门也此殆见游公与四人者皆建人而妄意其为师弟子耳至於张子韶喻子才之徒虽云亲见龟山然其言论风旨规摹气象自与龟山大不相似胡文定公盖尝深辟之而熹载其说於程氏遗书之後试深考之则世之以此学自名者其真伪皆可核矣胡公答仲并语切中近时学者膏盲之病尤可发深省也三年无改只是说孝子之心如此非指事而言也存得此心则虽或不得已而改焉亦无害其为孝矣元佑之於熙丰固有所谓不得已者然未知当时诸公之心如何若苏公野花啼鸟之句得无亦有幸祸之心耶
答程允夫
亦足以发
颜子所闻入耳着心布乎四体形乎动静则足以发明夫子之言矣
忠恕诚仁之别
诚字以心之全体而言忠字以其应事接物而言【此义理之本名也】若曾子之言忠恕则是圣人之事故其忠与诚恕与仁得通言之【恕本以推已及物得名在圣人则为以己及物矣】侯氏说未尝误万物者诚有病
有德者必有言有仁者必有勇洵窃谓有德者未必有言然因事而言则言之中理可必也仁者未必有勇然义所当为则为之必力可必也故皆曰必有
有德者未必以能言称仁者未必以勇着然【云　云】以下各如所说
天下有道则庶人不议不议谓不得与闻国政非谓禁之使勿言也如阳虎之流以庶人而与国政者也
恐不如此阳虎馈豚於孔子盖以大夫自处非庶人也苏说之误
天何言哉四时行焉百物生焉天何言哉洵窃谓四时行百物生皆天命之流行其理甚着不待言而後明圣人之道亦犹是也行止语默无非道者不为言之有无而损益也有言乃不得已为学者发耳明道先生言若於此上看得破便信是会禅亦非为此语中有禅盖言圣人之道坦然明白但於此见得分明则道在是矣不必参禅以求之也
如此辨别甚善近世甚有病此言者每以此意晓之然不能如是之快也
子夏曰仕而优则学学而优则仕洵窃谓仕优而不学则无以进德学优而不仕则无以及物仕优而不学固无足议者学优而不仕亦非圣人之中道也故二者皆非也仕优而不学如原伯鲁之不说学是也学优而不仕如荷丈人之流是也子夏之言似为时而发其言虽反覆相因而各有所指或以为仕而有余则又学学而有余则又仕如此则其序当云学而优则仕仕而优则学今反之则知非相因之辞也不知此说是否
此说亦佳旧亦尝疑两句次序颠倒今云各有所指甚佳
遗书载司马温公尝问伊川先生欲除一人为给事中【云　云】洵窃谓若以公言之何嫌之足避岂先生於此亦未能自信邪
前贤语默之节更宜详味吾辈只为不理会此等处故多悔吝耳近正有一二事可悔忽读此问为之矍然上蔡语h中有真我之语洵窃谓不必如此立论恐後人好奇之弊盖毋我之我与我所固有之我字同义异本自分明只下一真字便似生事二程先生议论不如此上蔡之学所造固深此亦似是其小疵也
答程允夫
龟山曰宰我问三年之丧非不知其为薄也只为有疑故不敢隐於孔子只此无隐便是圣人作处
龟山之意当是如此然圣人之无隐与宰我之无隐亦当识其异处
伊川舟行遇风端坐不为之变自以为诚敬之力烈风雷雨而舜不迷错其亦诚敬之力欤
舜之不迷此恐不足以言之
善为说辞则於德行或有所未至善言德行则所言皆其自已分上事也
此说得之
善与人同以己之善推而与人同为之也舍己从人乐取诸人以为善以人之善为己之善也
此说亦善
贤贤事父母事君与朋友交此四者皆能若子夏之言可以言学矣然犹有虽曰未学之语若犹赖乎学者盖虽能如是而不知其所以能如是者从何而来则所谓行之而不着习矣而不察者也
此句意思未见下落请详言之方可议其得失也羞恶之心义之端故人不可使之无耻无廉耻则无以起其好义之心若之何而可化圣人之於民必使之有耻且格者此也
人自是不可无耻不必引羞恶好义为言也
知敬亲者其色必恭知爱亲者其色必和此皆诚实之发见不可以伪为故子夏问孝孔子答之以色难
据下文恐是言承顺父母之色为难然此说亦好君子周而不比小人比而不周君子循理之所在周流天地之间无不可者其亲之也理之所当亲也其远之也理之所当远也何比之有
尊贤容\嘉善而矜不能此之谓周溺爱F私党同伐异此之谓比周周桃脖绕比也不必言周流天地之间
谢上蔡曰慎言其余慎行其余皆有深意惟近思者可以得之盖言行有丝毫不慎则於理有丝毫之失则与天地不相似矣
慎言其余慎行其余藉用白茅之意似此推言於理不害然恐未遽说到此也
小人之陵上其初盖微僭其礼之末节而已及充其僭礼之心遂至於弑父弑君此皆生於忍也故孔子谓李氏八佾舞於庭是可忍也孰不可忍也
敢僭其礼便是有无君父之心
人有中虽不然而能勉强於其外者君子当求之於其中中者诚也外者伪也故父在当观其事父之志行者行其志而有成者也父没则人子所以事父之大节始终可观矣故父没当观其事父之行事父之行既已终始无愧而於三年之间又能不失其平日所以事父之道非孝矣乎
此说甚好然文义似未安
敏於事如必有事焉之事当为即为不失其几也
事只是所行之事必有事焉不知寻常如何说请详论之乃见所指之意大抵说经以彼明此固为简便然或失其本意则彼此皆不分明所以贵於详说也
子贡曰贫而无谄至告诸往而知来者此为学之法也亦可以见圣贤悟入深浅处凡穷理自有极致观圣人如此发明子贡则可见矣
此章论进学之实效非论悟入深浅也悟入两字既是释氏语便觉气象入此不得大学所谓致知格物者非悟入之谓
死生一理也死而为鬼犹生而为人也但有去来幽显之异耳如一昼一夜晦明虽异而天理未尝变也
死者去而不来其不变者只是理非有一物常在而不变也更思之
子闻之曰是礼也三字可以见圣人气象宏大後世诸子所不及也
诗三百一言以蔽之曰思无邪与关雎乐而不淫哀而不伤皆圣人教人读诗之法
此类言之大略不晓所主之意恐其间有差或致千里之缪也
见实理是为智得实理是为仁
惟仁者能得是理而以得实为仁则仁之名义隐矣【而以得实下疑当有理字】
理之至实而不可易者莫如仁义礼智信非仁不成如孝弟礼乐恭信敏惠皆仁之用也
此数句亦未见下落
学者须先有所立故孔子三十而立又曰患所以立然则若何而能立曰穷理以明道则知所立矣
立是操存践履之效所说非是患所以立承不患无位而言盖曰患无以立乎其位云尔
古者言之不出耻躬之不逮也如诸葛孔明草庐中对先主论曹孙利害其後辅蜀抗魏吴其言无一不酬者盖古人无侈心故无侈言如此
所引事不相类
刘器之问诚之目於温公曰当自不妄语入此易所谓修辞立其诚也
近之
子谓公冶长可妻也长之可妻以其平昔之行也非以无罪?於缧绁为可妻也
虽尝陷於缧绁而非其罪则其平昔之行可知
吾斯之未能信言我於此事犹未到不疑之地岂敢莅官临政发之於用乎
此事是何事
子谓子贡曰女与橐彩胗孔子以此问子贡则子贡之才亦颜曾之亚然其所以不及二子者正在於以见闻为学孔子未欲以见闻外事与之故姑云吾与女弗如他日乃警之曰汝以予为多学而识之者欤道非多学所能识则闻一知十亦非所以为颜子
子贡言闻一知二知十乃语知非语闻也见闻之外复谓何事请更言之
忠与清皆仁之用有觉於中忠清皆仁无觉於中仁皆忠清
以觉为仁近年语学之大病如此四句尤为乖戾盖若如此则仁又与觉为二而又在其下矣
又敬不违非从父之令谓事亲以礼无违於礼也所谓起敬起孝
见志不从又敬不违则不得已而从父之令者有矣劳而不怨则所谓悦则复谏不敢疾怨也若不从而遂违之则父子或至相夷矣
居简而行简则有志大略小之患以之临事必有怠忽不举之处居敬而行简则心一於敬不以事之大小而此敬有所损益也以之临事必简而尽
居敬则明烛事几而无私意之扰故其行必简
为仁固难欤曰孔子不以易人之忽心亦不以难人之怠心故曰仁远乎哉我欲仁斯仁至矣又曰为之难言之得无乎
仁固不远然不欲则不至仁固难为之则无难
致知以明之持敬以养之此学之要也不致知则难於持敬不持敬亦无以致知
二者交相为用固如此然亦当各致其力不可恃此而责彼也
丘之祷久矣圣人与天地合其德与鬼神合其吉凶我即天地鬼神天地鬼神即我何祷之有
自他人言之谓圣人如此可也圣人之心岂以此而自居耶细味丘之祷也久矣一句语意深厚圣人气象与天人之分自求多福之意皆可见
以能问於不能以多问於寡有若无实若虚犯而不校此圣人之事也非与天同量者不能颜子所以未Q一间者正在此故第曰尝从事於斯非谓已能尔也
此正是颜子事若圣人则无如此之迹有如此说处便有合内外之意如舜善与人同舍己从人好察迩言用中於民必兼言之惟颜子行而未成故其事止於如此耳
子~四盖以此教人也故曰毋毋者戒之之辞
毋史记作无当以无为正
未见其止也学必止於中而止非息也於中止行耳百尺竿头犹须进步岂有止法乎
据上下章止字皆但为止息之意学止於中乃止其所之止非止息之意字同用异各审其所施竿头进步狂妄之言非长於譬喻者
四科乃述论语者记孔氏门人之盛如此非孔子之言故皆字而不名与上文不当相属或曰论语之书出於曾子有子之门人然则二子不在品题之列者岂非门人尊师之意欤
四科皆从於陈蔡者故记者因夫子不及门之叹而列之
君子之道本末一致洒扫应对之中性与天道存焉行之而着习之而察则至矣孰谓此本也宜先而可传此末也宜後而可倦哉譬诸草木其始植也为之区别而已灌溉之长养之自芽蘖以至华实莫不有序岂可诬也然学者多慕远而忽近告之以性与天道则以为当先而传教之以洒扫应对则以为当後而倦焉躐等陵节相欺以为高学之不成常必有此惟圣人下学上Q有始有卒故自志学充而至於从心不u矩自可欲之善充而至於不可知之神莫不有序而其成也不可御焉观孟子谓徐行後长者为尧舜之孝悌则洒扫应对进退之际苟行着而习察焉乌有不可至於圣者
子夏言我非以洒扫应对为先而传之非以性命天道为後而倦教但道理自有大小之殊不可诬人以其所未至惟圣人然後有始有卒一以贯之无次序之可言耳二先生之说亦是如此但学者不察一例大言无本末精粗之辨反使此段意指都无归宿须知理则一致而其教不可阙其序不可紊耳盖惟其理之一致是以其教不可阙其序不可紊也更细思之
笃实也学当论其实论其实则与君子者乎与色庄者乎君子有实者也色庄无实者也
得之
克己之道笃敬致知而已非礼勿视勿听勿言勿动笃敬也所以知其为非礼者致知也
克己乃笃行之事固资知识之功然以此言之却似不切只合且就操存持养处说方见用力切要处
言顾行行顾言故古者言之不出耻躬之不逮也中庸曰力行近乎仁论语司马牛问仁子曰为之难言之得无乎
答司马牛之意更宜思之
质直而好义则能修身察言而观色则能知人内能修身外能知人而又持之以谦此盛德之士也虽欲不Q得乎此与禄在其中同意名实相称之谓Q有名无实之谓闻察言观色如孟子所谓听其言也观其眸子人焉C哉
孔子所言三句皆诚实退让之事能如此则不期Q而自Q矣非谓能修身知人而持之以谦也说知人犹远正意
子路问政子曰先之劳之请益曰无倦凡不而杀不戒视成慢令致期皆无以先之也既有以先之又当有以劳之帝尧曰劳之来之凡生之而不伤厚之而不困皆劳之之谓也此尧舜之政也其要在力行耳故复告之以无倦
先之谓以身率之劳之谓以恩抚之二者苟无诚心久必倦矣故请益则曰无倦而已
簿书期会各有司存然後吾得以留意教化之事故曰先有司
先有司然後纲纪立而责有所归
答程允夫
张子曰天性在人犹水性之在昴释虽异其为物一也观张子之意似谓水凝而为暌荒一释而水之性未尝动气聚而为人一聚一散而人之性未尝动此所以以暧魅艘运性喻天性也然极其说恐未免流於释氏兄长以为如何
程子以为横渠之言诚有过者正谓此等发耳观孔子子思孟子论性似皆不如此康节云性者道之形体也心者性之郛郭也身者心之区宇也物者身之舟车也鬼神之理某向尝蒙指示大意云气之来者为神往者为鬼天地曰神曰祗气之来者也人曰鬼气之往者也此说与张子所谓物之始生气日至而滋息物生既盈气日反而游散至之谓神以其伸也反之为鬼以其归也之意同近见兄长所着中庸说亦引此义张子所谓物者通言万物耶抑特指鬼神也若特指鬼神则所谓物者如易大传言精气为物之物尔若通言万物则上四句乃泛言凡物聚散始终之理如此而下四句始正言鬼神也精气为物向亦尝与季通讲此渠云精气为物者气聚而为人也游魂为变者气散而为鬼神也此说如何更望详赐批教
易大传所谓物张子所论物皆指万物而言但其所以为此物者皆阳之聚散耳故鬼神之德体物而不可遗也所谓气散而为鬼神者非是
答程允夫
程子曰鬼神者天地之妙用造化之迹也【凡气之往来聚散无非天地之用而鬼神尤其妙者也然既已动於气见於用矣是形而下者也故曰造化之迹】吕氏曰万物之莫不有是气气也者神之盛也莫不有是魄魄也者鬼之盛也故人亦鬼神之会尔中庸说曰鬼神之为德虽不可以耳目见闻接然万物之聚散始终无非二气之屈伸往来者是鬼神之德为物之体而无物能遗弃之者也【向按此二说则张子所谓物之始生气日至而滋息物生既盈气日返而游散乃泛言万物聚散始终之理如此而鬼神者亦物之一尔但其德在物之中为尤盛故为物之体而莫有能遗之者人亦物之一也其敛散终始亦二气之屈伸往来与鬼神同故吕氏曰人亦鬼神之会耳然则非特人也凡天地之间禽兽草木之聚散始终其理皆如此也其理一而其得於气者有隐显偏正厚薄之不同兹其所以有鬼神人物之异欤】谢氏曰鬼神是天地妙用流行充塞触目皆是欲其有则有欲其无则无【鬼神气也人心之动亦气也以气感气故能相为有无吕氏曰鬼神周流天地之间无所不在虽寂然不动然因感而必通即此意也】
详此两段皆是人物鬼神各为一物是殆见庙中泥塑鬼神耳吕氏所谓人亦鬼神之会者甚精更详细推之
答程允夫
太极解义以太极之动为诚之通丽乎阳而继之者善属焉静为诚之复丽乎而成之者性属焉其说本乎通书而或者犹疑周子之言本无分隶之意阳善恶又以类分又曰中也仁也感也所谓阳也极之用所以行也正也义也寂也所谓也极之体所以立也或者疑如此分配恐学者因之或渐至於支离穿凿不审如何
此二义但虚心味之久当自见若以先入为主则辩说纷无时可通矣
仁义中正洵窃谓仁义指实德而言中正指体段而言然常疑性之德有四端而圣贤多独举仁义不及礼智何也
中正即是礼智
解义曰程氏之言性与天道多出此图然卒未尝明以此图示人者疑当时未有能受之者也是则然矣然今乃遽为之说以传之是岂先生之意耶
当时此书未行故可隐今日流布已广若不说之却令学者枉生疑惑故不得已而为之说尔
濂溪作太极图发明道化之原横渠作西铭魇窘为之方然二先生之学不知所造为孰深
此未易窥测然亦非学者所当轻议也
程子曰无妄之谓诚不欺其次矣无妄是圣人之诚不欺是学者之诚如何
程子此段似是名理之言不为人之等差而发也近思h载横渠论气二章其说与太极图动静阳之说相出入然横渠立论不一而足似不若周子之言有本末次第也
横渠论气与西铭太极各是发明一事不可以此而废彼其优劣亦不当轻议也
程子曰孔子言语句句是自然孟子言语句句是事实所谓事实者岂非是当行可行底事耶然未可谓自然者岂以其犹有思焉而得之欤
大⑷绱烁D味之
所教学者看精义说甚善然窃以为学者须先从师友讲贯粗识梗⑷会崛绱擞霉げ蝗豢盅ｌ缎\说之异同也
此乃惮烦欲速之论非所敢闻然亦非独此书为然若果有志无书不可读但能剖析精微D味久熟则\说之异同自不能眩而反为吾磨砺之资矣
答程允夫
昨来疑义久不奉报然後来长进又见得前说之是非也每与吾弟讲论觉得吾弟明敏看文字不费力见得道理容易分明但以少却玩味践履功夫故此道理虽看得相似分明却与自家身心无干涉所以滋味不长久才过了便休反不如迟钝之人多费功夫方看得出者意思却久远此是本原上一大病非一词一义之失也记得向在高沙因吾弟说觉得如此讲论都无个归宿处曾奉答云讲了便将来践履即有归宿此语似有味更告思之草此为报不能多及余惟力学自爱
答程允夫
版籍固所职然势有所压而不得为则亦无可奈何潘宪却要理会事俟出入少定试更白之咸能相听亦百里之幸也版籍分明自是县道理财之急务今人只见重A催税之利而不察乡吏隐瞒之害故不肯整理此是上下俱落在厮儿计中甚可叹也石鼓之役意思甚好但恐择之却难处耳魏公好佛敬夫无如之何此正明道先生所谓今之入人因其高明所以为害尤甚不知这些邪见是坏却世间多少好人破却世间多少好事也诚字得力甚善然知之亦已晚矣凡百就实事上更着力为佳
答黄子厚
知读精义有得尤以为喜大指固不出二先生之说然并观博考见其浅深E密於毫厘之间尤能发人意思使人益信二先生之说不可易也忠信只是一事但自我而观谓之忠自彼而观谓之信此先生所以有尽已为忠尽物为信之论也鄙意如此试思之然否却见谕登山之兴前日失之於跬步之间今复冒暑而往则有所不能矣或恐欲?旧约即请见过却议行计也伯恭甚爱上岚山水前日经行适值风雨尤快心目也
考异
程允夫问答　此其心迹之间【迹一作术】
此句更索消详【索一作当】
至於鸢飞鱼跃之问【问一作间】
理之至实【理一作道】
晦庵集卷四十一
<集部,别集类,南宋建炎至德佑,晦庵集>

[book_title]卷四十二
钦定四库全书
晦庵集卷四十二　　　　　宋　朱子　撰书【知旧门人问答】
答胡广仲
钦夫未发之论诚若分别太深然其所谓无者非谓本无此理但谓物欲交引无复澄静之时耳熹意窃恐此亦随人禀赋不同性静者须或有此时节但不知敬以主之则昏愦驳杂不自觉知终亦必亡而已矣故程子曰敬而无失乃所以中此语至约是真实下工夫处愿於日用语默动静之间试加意焉当知其不妄矣近来觉得敬之一字真圣学始终之要向来之论谓必先致其知然後有以用力於此疑若未安盖古人由小学而进於大学其於洒扫应对进退之间持守坚定涵养纯熟固已久矣是以大学之序特因小学已成之功而以格物致知为始今人未尝一日从事於小学而曰必先致其知然後敬有所施则未知其以何为主而格物以致其知也故程子曰入道莫如敬未有能致知而不在敬者又论敬云但存此久之则天理自明推而上之凡古昔圣贤之言亦莫不如此者试考其言而以身验之则彼此之得失见矣
答胡广仲
太极图旧本极荷垂示然其意义终未能晓如静在上而阳动在下黑中有白而白中无黑及五行相生先後次序皆所未明而来谕以为太极之妙不可移易是必知其说矣更望子细指陈所以为太极之妙而不可移易处以见教幸甚幸甚
解释文义使各有指归正欲以语道耳不然则解释文义将何为邪今来谕有云解释文义则当如此而不可以语道不知如何立言而後可以语道也仁义之说顷答晦叔兄已详今必以为仁不可对义而言则说卦孟子之言皆何谓乎来谕又云仁乃圣人极妙之机此等语亦有病但看圣贤言仁处还曾有一句此等说话否来谕又谓动静之外别有不与动对之静不与静对之动此则尤所未谕动静二字相为对待不能相无乃天理之自然非人力之所能为也若不与动对则不名为静不与静对则亦不名为动矣但\人之动则流於动而无静\人之静则沦於静而无动此周子所谓物则不通者也惟圣人无人欲之私而全乎天理是以其动也静之理未尝亡其静也动之机未尝息此周子所谓神妙万物者也然而必曰主静云者盖以其相资之势言之则动有资於静而静无资於动如乾不专一则不能直遂坤不翕聚则不能发散龙蛇不蛰则无以奋尺护不屈则无以伸亦天理之必然也来谕又有动则离性之说此尤所未喻盖人生而静虽天之性感物而动亦性之欲若发而中节欲其可欲则岂尝离夫性哉惟夫\人之动动而无静则或失其性耳故文定春秋传曰圣人之心感物而动知言亦云静与天同德动与天同道皆未尝有圣人无动之说也却是後来分别感物而通感物而动语意g切生出许多枝节而後人守之太过费尽气力百种安排几能令臧三耳矣然甚难而实非恐不可不察也
知言性之所以一初见一本无不字後见别本有之尚疑其误继而遍考此书前後说颇有不一之意如子思子曰一章是也故恐实谓性有差别遂依别本添入不字今既遗藁无之则当改正但其它说性不一处愈使人不能无疑耳昨来知言疑义中已论之不识高明以为然否上蔡虽说明道先使学者有所知识却从敬入然其记二先生语却谓未有致知而不在敬者又自云诸君不须别求见处但敬与穷理则可以入德矣二先生亦言根本须先培拥然後可立趋向又言庄整齐肃久之则自然天理明五o虽言知不先至则敬不得施然又云格物之道必先居敬以持其志此言皆何谓邪熹窃谓明道所谓先有知识者只为知邪正识趋向耳未便遽及知至之事也上蔡五o既推之太过而来谕又谓知之一字便是圣门授受之机则是因二公之过而又过之试以圣贤之言考之似皆未有此等语意却是近世R家说话多如此若必如此则是未知已前可以怠慢放肆无所不为而必若曾子一唯之後然後可以用力於敬也此说之行於学者日用工夫大有所害恐将有谈玄说妙以终其身而不及用力於敬者非但言语之小疵也上蔡又论横渠以礼教人之失故其学至於无传据二先生所论却不如此盖曰子厚以礼教学者最善使人先有所据守但讥其说清虚一失使人向别处走不如且道敬耳此等处上蔡说皆有病如云正容谨节外面威仪非礼之本尤未稳当子文文子知言疑议亦已论之矣僭冒不韪深以愧惧但讲学之际务求的当不敢含糊不得不尽言耳
答胡广仲
知仁之说前日答晦叔书已具论之今细观来教谓释氏初无观过工夫不可同日而语则前书未及报也夫彼固无观过之功矣然今所论亦但欲借此观过而知观者之为仁耳则是虽云观过而其指意却初不为迁善改过求合天理设也然则与彼亦何异邪尝闻释氏之师有问其徒者曰汝何处人对曰幽州曰汝思彼否曰常思曰何思曰思其山川城邑人物车马之盛耳其师曰汝试反思思底还有许多事否今所论因观过而识观者其切要处正与此同若果如此则圣人当时自不必专以观过为言盖凡触目遇事无不可观而已有所观亦无不可因以识观者而知夫仁矣以此讥彼是异同浴而讥裸裎也耶
人欲非性之语此亦正合理会熹窃谓天理固无对然既有人欲即天理便不得不与人欲为消长善亦本无对然既有恶即善便不得不与恶为盛衰譬如普天之下莫非王土率土之滨莫非王臣此本岂有对哉至於晋有五胡唐有三镇则华夷逆顺不得不相与为对矣但其初则有善而无恶有天命而无人欲耳龟山之意正欲於此毫厘之间剖判分析使人於克已复礼之功便有下手处如孟子道性善只如此说亦甚明白U实不费心力而易传大有卦遗书第二十二篇【棣问孔孟言性章】论此又极分明是皆天下之公理非一家所得而私者愿虚心平气勿以好高为意毋以先入为主而熟察其事理之实於日用之间则其得失从违不难见矣盖谓天命为不囿於物可也以为不囿於善则不知天之所以为天矣谓恶不可以言性可也以为善不足以言性则不知善之所自来矣知言中此等议论与其他好处自相矛盾者极多却与告子杨子释氏苏氏之言几无以异昨来所以不免致疑者正为如此惜乎不及供洒扫於五o之门而面质之故不得不与同志者讲之耳亦闻以此或颇得罪於人然区区之意只欲道理分明上不负圣贤中不误自己下不迷後学而已它固不得而避也
答胡广仲
伊川先生曰天地储精得五行之秀者为人其本也真而静其未发也五性具焉曰仁义礼智信形既生矣外物触其形而动於中矣其中动而七情出焉曰喜怒哀乐爱恶欲情既炽而益荡其性凿矣熹详味此数语与乐记之说指意不殊所谓静者亦指未感时言尔当此之时心之所存浑是天理未有人欲之伪故曰天之性及其感物而动则是非真妄自此分矣然非性则亦无自而发故曰性之欲动字与中庸发字无异而其是非真妄特决於有节与无节中节与不中节之间耳来教所谓正要此处识得真妄是也然须平日有涵养之功则临事方能识得若茫然都无主宰事至然後安排则已缓而不及於事矣至谓静字所以形容天性之妙不可以动静真妄言则熹却有疑焉盖性无不该动静之理具焉若专以静字形容则反偏却性字矣记以静为天性只谓未感物之前私欲未萌浑是天理耳不必以静字为性之妙也真妄又与动静不同性之为性天下莫不具焉但无妄耳今乃欲并与其真而无之此韩公道无真假之言所以见讥於明道也伊川所谓其本真而静者真静两字亦自不同盖真则指本体而言静则但言其初未感物耳明道先生云人生而静以上不容说才说性时便已不是性矣盖人生而静只是情之未发但於此可见天性之全非真以静状性也愚意如此未知中否
答胡广仲
熹承谕向来为学之病足见高明所进日新之盛一方後学蒙惠厚矣然以熹观之则恐犹有所未尽也盖不务涵养而专於致知此固前日受病之原而所知不精害於涵养此又今日切身之病也若但欲守今日之所知而加涵养之功以补其所不足窃恐终未免夫有病而非所以合内外之道必也尽弃今日之所已知而两进夫涵养格物之功焉则庶乎其可耳盖来书所论皆前日致知之所得也而其病有如左方所陈者伏惟幸垂而图之
夫太极之旨周子立象於前为说於後互相发明平正洞Q~无毫可疑而旧传图说皆有缪误幸其失於此者犹或有存於彼是以向来得以参互考证改而正之凡所更改皆有据依非出於己意之私也【旧本图字既差而说中静而生静下多一极字亦以图及上下文意考证而削之矣】若如所论必以旧图为据而曲为之说意则巧矣然既以第一圈为静第二圈为阳动则夫所谓太极者果安在耶又谓先有无阳之後有兼之阳则周子本说初无此意而天地之化似亦不然且程子所谓无截然为为阳之理即周子所谓互为其根也程子所谓升降生杀之大分不可无者即周子所谓分分阳也两句相须其义始备故二夫子皆两言之未尝偏有所废也今偏举其一而所施又不当其所且所论先有专一之後有兼体之阳是乃截然之甚者此熹之所疑者一也人生而静天之性者言人生之初未有感时便是浑然天理也感物而动性之欲者言及其有感便是此理之发也程子於子好学论中论此极详但平心易气熟玩而徐思之自当见得义理明白稳当处不必如此强说枉费心力也程子所谓常理不易者亦是说未感时理之定体如此耳非如来谕之云也此熹之所疑者二也知言疑义所谓情亦天下之Q道此句诚少曲折然其本意却自分明今但改云情亦所以为天下之Q道也则语意曲折备矣盖非喜怒哀乐之发则无以见其中节与否非其发而中节则又何以谓之和哉心主性情理亦晓然今不暇别引证据但以吾心观之未发而知觉不昧者岂非心之主乎性者乎已发而品节不差者岂非心之主乎情者乎心字贯幽明通上下无所不在不可以方体论也今曰以情为Q道则不必言心矣如此则是专以心为已发如向来之说也然则谓未发时无心可乎此义程子答吕博士最後一书说已分明今不察焉而必守旧说之误此熹之所疑者三也性善之善不与恶对此本龟山所闻於浮屠常总者宛转说来似亦无病然谓性之为善未有恶之可对则可谓终无对则不可盖性一而已既曰无有不善则此性之中无复有恶与善为对亦不待言而可知矣若乃善之所以得名是乃对恶而言其曰性善是乃所以别天理於人欲也天理人欲虽非同时并有之物然自其先後公私邪正之反而言之亦不得不为对也今必谓别有无对之善此又熹之所疑者四也中庸鄙说诚有未当然其说之病一在分晓太过无复余味以待学者涵泳咀嚼之功而来书乃谓未曾分晓说出不知更欲如何乃为分晓说出耶天命之性不可形容不须赞叹只得将他骨子实头处说出来乃於言性为有功故熹只以仁义礼智四字言之最为端的率性之道便是率此之性无非是道亦离此四字不得如程子所谓仁性也孝弟是用也性中只有仁义礼智而已曷尝有孝弟来此语亦可见矣盖父子之亲兄弟之爱固性之所有然在性中只谓之仁而不谓之父子兄弟之道也君臣之分朋友之交亦性之所有然在性中只谓之义而不谓之君臣朋友之道也推此言之曰礼曰智无不然者盖天地万物之理无不出於此四者今以此为倒说而反谓仁义因父子君臣而得名此熹之所疑者五也中和体用之语亦只是句中少曲折耳盖中者所以状性之德而形道之体和者所以语情之正而显道之用熹前说之失便以中和为体用则是犹便以方圆为天地也近已用此意改定旧语如来谕所疑却恐未然又云中自过不及而得名此亦恐说未发之中不着此熹之所疑者六也至於仁之为说昨两得钦夫书诘难甚密皆已报之近得报云却已皆无疑矣今观所谕大⒉怀銎渲姓吒不复论但所引孟子知觉二字却恐与上蔡意旨不同盖孟子之言知觉谓知此事觉此理乃学之至而知之尽也上蔡之言知觉谓识痛痒能酬酢者乃心之用而知之端也二者亦不同矣然其大体皆智之事也今以言仁所以多矛盾而少契合也愤骄险薄岂敢辄指上蔡而言但谓学者不识仁之名义又不知所以存养而张眉努眼说知说觉者必至此耳【如上蔡词气之间亦微觉少些小温粹恐亦未必不坐此也】夫以爱名仁固不可然爱之理则所谓仁之体也天地万物与吾一体固所以无不爱然爱之理则不为是而有也须知仁义礼智四字一般皆性之德乃天然本有之理无所为而然者但仁乃爱之理生之道故即此而又可以包夫四者所以为学之要耳细观来谕似皆未察乎此此熹之所疑者七也【晦叔书中论此大略与吾丈意同更不及别答只乞转以此段呈之大抵理会仁字须并义礼智三字通看方见界分分明血脉通贯近世学者贪说仁字而忽略三者所以无所据依卒并与仁字而不识也】夫来教之为此数说者皆超然异於简册见闻之旧此其致知之功亦足以为精矣然以熹之所疑考之则恐求精之过而反失之於凿也大抵天下事物之理亭当均?无无对者唯道为无对然以形而上下论之则亦未尝不有对也盖所谓对者或以在右或以上下或以前後或以多寡或以类而对或以反而对反复推之天地之间真无一物兀然无对而孤立者此程子所以中夜以思不觉手舞而足蹈也?观来教条目固多而其意常主於别有一物之无对故凡以左右而对者则扶起其一边以前後而对者则截去其一段既强加其所主者以无对之贵名而於其所贱而列於有对者又不免别立一位以配之於是左右偏枯首尾断~位置重叠条理交并凡天下之理势一切畸零赘剩侧峻尖斜更无齐整平正之处凡此所论阳动静善恶仁义等语皆此一模中脱出也常安排此个意思规模横在胸中窃恐终不能到得中正和乐广大公平底地位此熹所以有所知不精害於涵养之说也若必欲守此而但少加涵养之功别为一事以辅之於外以是为足以合内外之道则非熹之所敢知矣要须脱然顿舍旧习而虚心平气以徐观义理之所安则庶乎其可也仰恃知照不鄙其愚引与商论以求至当之归敢不罄竭所怀以求博约盖天下公理非一家之私傥不有益於执事之高明则必有警乎熹之浅陋矣
答胡广仲
久不闻问向仰良深即日秋凉伏惟燕居味道神相尊候万福熹哀苦不死忽见秋序触绪伤割不能自堪时来坟山幸有一二朋友温绎旧闻且尔遣日实则不若无生之愈也钦夫召用甚慰人望但自造朝至今未收书传闻晦叔且归亦久未至使人悬情耳吾丈比来观何书作何功夫想所造日益高明恨无从质问向尝附便寄呈与钦夫择之两书不审於尊意云何有未中理幸赐指诲此书附新清远主簿杨子直方因其入广西取道岳前属使求见渠在此留几两月讲会稍详此间动静可【阙】　知其人笃志於学朋友间亦不易得也恐其或欲寓书告为【阙】　遣来幸甚幸甚今日当还家临行草草布此不能他及邈无承教之期惟冀以时珍卫千万幸甚
熹再拜上问阁政孺人伏惟懿候万福郎娘均庆伯逢兄不及拜状昨郑司法行已尝寓书矣不知Q否子直亦欲求见幸遣人导之并及此意此委勿外熹再拜上问
昨承季立兄慰问欲具疏上谢又恐子直之行缭绕反致稽缓旦夕还家作书附子飞处未必不先Q也熹又覆
与吴晦叔
文叔出示近与诸公更定祭仪其间少有疑辄以请教幸与诸公评之庙必东向此一句便可疑古人庙堂南向室在其北东户西牖【皆南向】室西南隅为奥尊者居之故神主在焉诗所谓宗室牖下者是也主既在西壁下即须东向故行事之际主人入户西向致敬试取仪礼特牲少宰馈食等篇读之即可见矣【今通典开元礼释奠仪犹於堂上西壁下设先圣东向之位故三献官皆西向彷佛古制今神位南向而献官犹西向失之矣】凡庙皆南向而主皆东向惟袷祭之时群庙之主皆升合食于太祖之时则太祖之主仍旧东向而群昭南向群穆北向列於太祖之前此前代礼官所谓太祖正东向之位者为祭时言也非时则群庙之主在其庙中无不东向矣庙则初不东向也【阙】　　　录二先生语始有庙必东向之说恐考之未详或记录之误也且礼左宗庙则庙已在所居之东南【礼家谓当直已丙上】若又东向则正背却中庭门道於人情亦不顺矣故疑语h恐是错东字然其後又言太祖东向则庙当南向而列主如祭之位【唐礼阁新仪祭图设位曾祖在西壁下东向祖北壁下南向父阼阶上北向】又恐於今人情或不相称抵牾如此似难尽从又考其说与後来伊川所定祭仪主式亦不相合【伊川以四仲月祭而此录秋用重阳非仲月伊川作主粉涂书属称而此云刻牌子】疑亦当时草创东定之论此皆语录之误也又今仪冬至祭始祖并及祧庙之主夫冬至祭始祖立春祭先祖季秋祭祢庙此伊川之所义起也盖取诸天时参以物象其义精矣今不能行则已如其行之而又不尽更以己意窜易旧文失先贤义起精微之意愚意以为殆不若不行之为愈也此则新仪之误矣其余小小节文未备处未暇一一整顿只此两大节目似不可不正试与诸公议之如何如何
答吴晦叔
别纸所询三事皆非浅陋之所及然近者窃读旧书每恨向来讲说常有过高之弊如文武之道未坠於地此但谓周之先王所以制作传世者当孔子时未尽亡耳夫子焉不学而亦何常师之有此亦是子贡真实语如孔子虽是生知然何尝不学亦何所不师但其为学与他人不同如舜之闻一善言见一善行便若决江河莫之能御耳然则能无不学无不师者是乃圣人之所以为生知也若向来则定须谓道体无时而亡故圣人目见耳闻无适而非学虽不害有此理终非当日答问之本意矣其他亦多类此不暇一一辨析也鬼神者造化之迹屈伸往来二气之良能也天地之升降日月之盈缩万物之消息变化无一非鬼神之所为者是以鬼神虽无形声而遍体乎万物之中物莫能遗观其能使天下之人齐明盛服以承祭祀便洋洋乎如在其上如在其左右便见不可遗处着见章灼不可得而R矣前辈引用此句或有脱了可字者乃似鬼神有不遗物之意非物自不可得而遗也来谕亦脱此字岂或笔误而然耶春秋书正据伊川说则只是周正建子之月但非春而书春则夫子有行夏时之意而假天时以立义耳文定引商书十有二月汉史冬十月为证以明周不改月此固然矣然以孟子考之则七八月乃建午建未之月暑雨m长之时而十一月十二月乃建戌建亥之月将寒成梁之候【国语引夏令曰十月成梁】又似并改月号此又何耶或是当时二者并行惟人所用但春秋既是国史则必用时王之正其比商书不同者盖後世之弥文而秦汉直称十月者则其制度之阔略耳【注家谓十月乃後人追改当更考之】愚意如此未知是否因便复以求教幸还以一言可否之此区区所深望也尊兄近日所观何书如何用力想必有成规恨未得面扣敬夫小试已不负所学使人增气但从容讲贯之际阴助为不少矣
答吴晦叔
阴阳太极之间本自难下语然却且要得大概如此分明其间精微处恐尽有病在且得存之异时或稍长进自然见得谛当改易不难今切切如此较计一两字迫切追?恐无长进少气味也伊川答横渠书只云愿更完养思虑涵泳义理久之自当条畅此可见前贤之用心矣如何如何仁右道左一段先生说得极有曲折无可疑者盖仁是这里亲切处道是家所共由故有左右阴阳之别古人言道U实平稳一一有下落处不若今人之漫无统约也
答吴晦叔
夫易变易也兼指一动一静已发未发而言之也太极者性情之妙也乃一动一静未发已发之理也故曰易有太极言即其动静阖辟而皆有是理也若以易字专指已发为言是又以心为已发之说也此固未当程先生言之明矣不审尊意以为如何
答吴晦叔
前书所谕周正之说终未稳当孟子所谓七八月乃今之五六月所谓十一月十二月乃今之九月十月是周人固已改月矣但天时则不可改故书云秋大熟未获此即正是今时之秋盖非酉戌之月则未有以见夫岁之大熟而未获也以此考之今春秋月数乃鲁史之旧文而四时之序则孔子之微意伊川所谓假天时以立义者正谓此也若谓周人初不改月则未有明据故文定只以商秦二事为证以彼之博洽精勤所取犹止於此则无它可考必矣今乃欲以十月陨霜之异证之恐未足以为不改月之验也盖陨霜在今之十月则不足怪在周之十月则为异矣又何必史书八月然後为异哉况鲁史不传无以必知其然不若只以孟子尚书为据之明且审也若尚有疑则不若且阙之之为愈不必强为之说矣【诗中月数又似不曾改如四月维夏六月徂暑之类故熹向者疑其并行也】
答吴晦叔
观过一义思之甚审如来喻及伯逢兄说必谓圣人教人以自治为急如此言乃有亲切体验之功此固是也然圣人言知人处亦不为少自治固急亦岂有偏自治而不务知人之理耶又谓人之过不止於厚薄爱忍四者而疑伊川之说为未尽伊川止是举一隅耳若君子过於廉小人过於贪君子过於介小人过於通之类皆是亦不止於此四者而已也但就此等处看则人之仁不仁可见而仁之气象亦自可识故圣人但言斯知仁矣此乃先儒旧说为说甚短而意味甚长但熟玩之自然可见若如所论固若亲切矣然乃所以为迫切浅露而去圣人气象愈远也且心既有此过矣又不舍此过而别以一心观之既观之矣而又别以一心知此观者之为仁若以为有此三物递相看觑则纷纭杂扰不成道理若谓止是一心则顷刻之间有此三用不亦匆遽急迫之甚乎凡此尤所未安姑且先以求教
答吴晦叔
臣下不匡之刑盖施於邦君大夫之丧国亡家者君臣一体不得不然如汉废昌邑王贺则诛其t臣而本朝太祖下岭南亦诛其乱臣龚澄枢李托之类是也【澄枢等实亡刘氏乃飞廉恶来之比诛之自不为w若昌邑t臣与贺同恶者固不得不诛其余正可当古者墨刑之坐耳乃不分等级例行诛杀是则霍光之私意也】又如文定论楚子纳孔仪处事虽不同意亦类此试参考之则知成汤之制官刑正是奉行天讨毫不差处何疑之有哉
孟子知觉二字程子云知是知此事觉是觉此理此言尽之自不必别立说也【事亲当孝事兄当悌者事也所以当孝所以当悌者理也】两魏之分东则高欢西则宇文已非复有魏室矣当是之时见微之士固已不立乎其位不幸而立乎其位其贱者乎则亦去之可也其贵者乎则左右近臣从君於西社稷大臣守国於东而皆必思所以为安国靖难兴复长久之计不济则以死继之而已此外复何策哉前书所论观过之说时彪丈行速匆遽草率不能尽所怀然其大者亦可见不知当否如何其未尽者今又见於广仲伯逢书中可取一观未中理处更得反复诘难乃所深望然前所示教引巧言令色刚毅木讷两条以为圣人所以开示为仁之方使人自得者熹犹窃有疑焉而前书亦未及论也盖此两语正是圣人教人实下功夫防患立心之一术果能戒巧令务敦朴则心不恣纵而於仁为近矣非徒使之由是而知仁也大抵向来之说皆是苦心极力要识仁字故其说愈巧而气象愈薄近日究观圣门垂教之意却是要人躬行实践直内胜私使轻浮刻薄贵我贱物之态潜消於冥冥之中而吾之本心浑厚慈良公平正大之体常存而不失便是仁处其用功着力随人浅深各有次第要之须是力行久熟实到此地方能知此意味盖非可以想象臆度而知亦不待想象臆度而知也近因南轩寄示言仁h亦尝再以书论所疑大概如此而後书所论仁智两字尤为明白想皆已见矣并为参详可否复以见教幸甚幸甚
答吴晦叔
五刑一段近得大纪诸论考之其说详矣然有所未晓复以求教盖此经文本有七句今於其间杂然取此五句以为五刑之目而又去流取赎轻重不伦一也先赎後贼则非以重及轻先鞭後赎又非从轻至重先後无序二也又谓象以典刑施於士大夫而以不显其过随宜改叙为近於流宥之法即不知正象刑是作如何行遣三也又V陶作士本以治夫蛮夷寇贼之为乱者若如此说则书所称V陶方施象刑惟明乃独以其施於士大夫者言之不惟非命官之本意亦与本篇上文不相应四也又鞭朴自是轻刑得宥反遭流徙去轻即重不足为恩五也金赎流宥本是一例而就其间赎又轻於流者今赎乃列於一刑之目而当赎得宥者反从流徙之坐尤为乖戾六也移乡谓之流犹为近之改叙他官及坐嘉石入圜土则与流字意义不同矣七也凡此七条皆所未晓更望参订下谕幸甚幸甚
答吴晦叔
熹伏承示及先知後行之说反复详明引据精密警发多矣所未能无疑者方欲求教又得南轩寄来书藁读之则凡熹之所欲言者盖皆已先得之矣特其曲折之间小有未备请得而细论之夫泛论知行之理而就一事之中以观之则知之为先行之为後无可疑者【如孟子所谓知皆扩而充之程子所谓譬如行路须得光照及易文言所谓知至至之知终终之之类是也】然合夫知之浅深行之大小而言则非有以先成乎其小亦将何以驯致乎其大者哉【如子夏教人以洒扫应对进退为先程子谓未有致知而不在敬者及易文言所言知至知终皆在忠信修辞之後之类是也】盖古人之教自其孩幼而教之以孝悌诚敬之实及其少长而博之以诗书礼乐之文皆所以使之即夫一事一物之间各有以知其义礼之所在而致涵养践履之功也【此小学之事知之浅而行之小者也】及其十五成童学於大学则其洒扫应对之间礼乐射御之际所以涵养践履之者略已小成矣於是不离乎此而教之以格物以致其知焉致知云者因其所已知者推而致之以及其所未知者而极其至也是必至於举天地万物之理而一以贯之然後为知之至而所谓诚意正心修身齐家治国平天下者至是而无所不尽其道焉【此大学之道知之深而行之大者也】今就其一事之中而论之则先知後行固各有其序矣诚欲因夫小学之成以进乎大学之始则非涵养履践之有素亦岂能居然以其杂乱纷纠之心而格物以致其知哉且易之所谓忠信修辞者圣学之实事贯始终而言者也以其浅而小者言之则自其常视母诳男唯女俞之时固已知而能之矣知至至之则由行此而又知其所至也此知之深者也知终终之则由知至而又进以终之也此行之大者也故大学之书虽以格物致知为用力之始然非谓初不涵养履践而直从事於此也又非为物未格知未至则意可以不诚心可以不正身可以不修家可以不齐也但以为必知之至然後所以治己治人者始有以尽其道耳若曰必俟知至而後可行则夫事亲从兄承上接下乃人生之所不能一日废者岂可谓吾知未至而暂辍以俟其至而後行哉【按五o作复斋记有立志居敬身亲格之之说盖深得乎此者但知言所论於知之浅深不甚区别而一以知先行後概之则有所未安耳】抑圣贤所谓知者虽有浅深然不过如前所论二端而已但至於廓然贯通则内外精粗自无二致非如来教及前後所论观过知仁者乃於方寸之间设为机械欲因观彼而反识乎此也【侯子所辟总老默而识之是识甚底之言正是说破此意如南轩所谓知底事者恐亦未免此病也】又来谕所谓端谨以致知所谓克己私集\理者又似有以行为先之意而所谓在乎兼进者又若致知力行初无先後之分也凡此皆鄙意所深疑而南轩之论所未备者故敢复以求教幸深察而详谕之
答吴晦叔
复非天地心复则见天地心此语与所以阳者道之意不同但以易传观之则可见矣盖天地以生物为心而此卦之下一阳爻即天地所以生物之心也至於复之得名则以此阳之复生而已犹言临泰大壮也岂得遂指此名以为天地之心乎但於其复而见此一阳之萌於下则是因其复而见天地之心耳天地以生物为心此句自无病昨与南轩论之近得报云亦已无疑矣大抵近年学者不肯以爱言仁故见先生君子以一阳生物论天地之心则必K然不满於其意复於言外生说推之使高而不知天地之所以为心者实不外此外此而言则必溺於虚沦於静而体用本末不相管矣圣人无复故未尝见其心者盖天地之气所以有阳之复者以其有故也\人之心所以有善之复者以其有恶故也若圣人之心则天理浑然初无间断人孰得以窥其心之起灭耶若静而复动则亦有之但不可以善恶而为言耳愚意如此恐或未然更乞详谕
践形之说来谕得之但说得文义未分明耳熹谓践形如践言之践程子所谓充人之名是也盖人之形色莫非天性如视则有明听则有聪动则有节是则所谓天性者初不外乎形色之间也但常人失其性故视有不明听有不聪动有不中是则虽有是形而无以践之惟圣人尽性故视明听聪而动无不中是以既有是形而又可以践其形也可以践形则无愧於形矣如此推说似稍分明不知是否
~四有两说一说为孔子自无此四者毋即无字古书通用耳史记孔子世家正作无字也一说为孔子禁~学者毋得有此四者今来谕者乃此意也两说皆有意思然以文意考之似不若只用前说之为明白平易也又来谕毋意一句似亦未安意只是私意计较之谓不必以溢美溢恶证之恐太远却文意也余三句则所论得之无可议者矣大抵意是我之发我是意之根必在事前固在事後尝在二者之间生於意而成於我此又四者之序也
所示下学上达先难後获之说不贵空言务求实得立意甚美顾其间不能无可疑者请试论之盖仁者性之德而爱之理也爱者情之发而仁之用也公者仁之所以为仁之道也元者天之所以为仁之德也仁者人之所固有而私或蔽之以?於不仁故为仁者必先克己克己则公公则仁仁则爱矣不先克己则公岂可得而徒存未至於仁则爱胡可以先体哉至於元则仁之在天者而已非一人之心既有是元而後有以成夫仁也若夫知觉则智之用而仁者之所兼也元者四德之长故兼亨利贞仁者五常之长故兼礼义智信此仁者所以必有知觉而不可便以知觉名仁也大凡理会义理须先剖析得名义界分各有归着然後於中自然有贯通处虽曰贯通而浑然之中所谓粲然者初未尝乱也今详来示似於名字界分未尝剖析而遽欲以一理包之故其所论既有巴揽牵合之势又有杂乱重复支离涣散之病而其所谓先难下学实用功处又皆倒置错陈不可承用今更不暇一一疏举但详以此说考之亦自可见矣
答吴晦叔
人心私欲之说如来教所改字极善本语之失亦是所谓本源未明了之病非一句一义上见不到也但愚意犹疑向来妄论引必有事焉之语亦多未的当盖舜禹授受之际所谓人心私欲者非若\人所谓私欲也但微有一毫把捉底意思则虽云本是道心之发然终未离人心之境也所谓动以人则有妄子之有不善正在此间者是也既有妄则非私欲而何须是都无此意思自然从容中道才方纯是道心必有事焉却是见得此理而存养下功处与所谓纯是道心者盖有间矣然既察见本源则自此可加精一之功而进夫纯尔中间尽有次第也惟精惟一亦未离夫人心特须如此乃可以克尽私欲全复天理傥不如此则终无可至之理耳【前书云即人心而识道心此本无害再作此书时忘记本语故复辨之耳】
答吴晦叔
孟子操舍一章正为警悟学者使之体察常操而存之吕子约云因操舍以明其难存而易放固也而又指此为心体之流行则非矣今石子重方伯谟取以评之者大意良是但伯谟以为此乃人心惟危又似未然人心私欲耳岂孟子所欲操存哉又不可不辨也
答吴晦叔
未发之旨既蒙许可足以无疑矣又蒙教以勿恃简策须是自加思索超然自见无疑方能自信此又区区平日之病敢不奉承然此一义向非得之简策则传闻袭见终身错认圣贤旨意必矣又况简策之言皆古先圣贤所以加惠後学垂教无穷所谓先得我心之同然者将於是乎在虽不可一向?行数墨然亦不可遽舍此而他求也程子曰善学者求言必自近易於近者非知言也愚意却愿尊兄深味此意毋遽忽易凡吾心之所得必以考之圣贤之书脱有一字之不同则更精思明辨以益求至当之归毋惮一时究索之劳使小惑苟解而大碍愈张也
答石子重【贰
熹窃谓人之所以为学者以吾之心未若圣人之心故也心未能若圣人之心是以烛理未明无所则随其所好高者过卑者不及而不自知其为过且不及也若吾之心即与天地圣人之心无异矣则尚何学之为哉故学者必因先达之言以求圣人之意因圣人之意以达天地之理求之自浅以及深至之自近以及远循循有序而不可以欲速迫切之心求也夫如是是以浸渐经历审熟详明而无躐等空言之弊驯致其极然後吾心得正天地圣人之心不外是焉非固欲画於浅近而忘深远舍吾心以求圣人之心弃吾说以F先儒之说也
答石子重
所论仁之体用甚当甚当以此意推之古今圣贤之意历历可见无一不合者但其用力则不过克己之私而私之难克亦已甚矣区区不敏窃愿与长者各尽力於斯焉犹恐堕废不克自强尚赖时有以警策之幸甚幸甚
答石子重
按孔子言操则存舍则亡出入无时莫知其乡四句而以惟心之谓与一句结之正是直指心之体用而言其周流变化神明不测之妙也若谓以其舍之而亡致得如此走作则是孔子所以言心体者乃只说得心之病矣圣人立言命物之意恐不如此兼出入两字有善有恶不可皆谓舍之而亡之所致也又如所谓心之本体不可以存亡言此亦未安盖若所操而存者初非本体则不知所存者果为何物而又何必以其存为哉但子约谓当其存时未及察识而已迁动此则存之未熟而遽欲察识之过昨报其书尝极论之今h求教其余则彼得之已多不必别下语矣因此偶复记忆胡文定公所谓不起不灭心之体方起方灭心之用能常操而存则虽一日之间百起百灭而心固自若者自是好语但读者当知所谓不起不灭者非是块处不动无所知觉也又非百起百灭之中别有一物不起不灭也但此心莹然全无私意是则寂然不动之本体其顺理而起顺理而灭斯乃所以感而遂通天下之故者云尔向来於此未明反疑其言之太过自今观之却是自家看得有病非立言者之失也不审高明以为如何因风却望示教
答石子重
心说甚善但恐更须收a造约为佳耳以心使心所疑亦善盖程子之意亦谓自作主宰不使其散漫走作耳如孟子云操则存云求放心皆是此类岂以此使彼之谓邪但今人着个察识字便有个?求捕捉之意与圣贤所云操存主宰之味不同此毫厘间须看得破不尔则流於释氏之说矣如胡氏之书未免此弊也昨日得叔京书论此殊未快答之如此别纸求教如此言之莫无病否穷理尽性等说不记话头是如何然此亦非大节所存俟徐讲之未晚也
答石子重
熹自去秋之中走长沙阅月而後至留两月而後归在道缭绕又五十余日还家幸老人康健诸况粗适他无足言钦夫见处卓然不可及从游之久反复开益为多但其天姿明敏初从不历阶级而得之故今日语人亦多失之太高湘中学子从之游者遂一例学为虚谈其流弊亦将有害比来颇觉此病矣别後当有以褐然从游之士亦自~难得朴实头理会者可见此道之难明也胡氏子弟及它门人亦有语此者然皆无实得拈槌w拂几如说禅矣与文定合下门庭大段相反更无商量处惟钦夫见得表里通彻旧来习见微有所偏今此相见尽觉释去尽好商量也伯崇精进之意反不逮前而择之见趣操持愈见精密敬字之说深契鄙怀只如大学次序亦须如此看始得非格物致知全不用诚意正心及其诚意正心却都不用致知格物但下学处须是密察见得後便泰然行将去此有始终之异耳其实始终是个敬字但敬中须有体察功夫方能行着习察不然兀然持敬又无进步处也观夫子答门人为仁之问不同然大要以敬为入门处正要就日用纯熟处识得便无走作非如今之学者前後自为两段行解各不相资也近方见此意思亦患未得打成一片耳大化之中自有安宅此立语固有病然当时之意却是要见自家主宰处所谓大化须就此识得然後鸢飞鱼跃触处洞然若但泛然指天指地说个大化便是安宅安宅便是大化却恐颟顸ザ狈鞘ッ徘笕手学也不审高明以为如何克斋恐非熹所敢记者必欲得之少假岁年使得更少加功或所见稍复有进始敢承命耳钦夫为人作一克斋铭h呈它文数篇并往有可评处幸与闻之钦夫闻老兄之风亦甚倾企令熹致愿交之意也顺之此来不及一见所养想更纯熟留书见儆甚至但终有桑门伊蒲塞气味到家後又寄书来与此间亲戚问湘中议论而曰谤释氏者不须寄来观此意见恐於吾儒门中全未有见又云不如且栖心淡泊於世少求时玩圣贤之言可以资吾神养吾真者一一勘过似此说话皆是大病不知向来相聚亦尝儆之否此道寂寥近来又为邪说汨乱使人骇惧闻洪适在会稽尽取张子韶经解板行此祸甚酷不在洪水夷狄猛兽之下令人寒心人微学浅又未有以遏之惟益思自勉更求朋友之助庶有以追踪圣徒稍为後人指出邪径俾不至全然?溺亦一事耳顺之闻之必反以为谤子韶也和篇拜赐甚宠足见比来胸中洒落如光风霁月气象但见属之意甚过而称谓屡请不蒙改更深不自安自此万望垂听乃荷爱予不然恐与来教再拜而辞之则不得复资胜已之益矣千万诚告伏惟裁之熹忽有编摩之命出於意外即不敢当复闻阙期尚远足以逡巡引避遂且拜受然亦不敢久冒空名旦夕便为计矣但顺之又未必以为是耳
答石子重
所谕县庠事前书已具禀矣若如今者所谕则事体尤重须有传道授业解惑之实乃能当之不然则以县道事力遽为此事典宪讥诃恐有所不能免耕老虽故旧食贫心极念之然不敢赞兄为此也必欲相见招其一来为旬日之E则不妨一书纳上书中之说只云老兄欲相见它不敢及也大抵讲学难得是当而应事接物尤难中节向来见理自不分明不得入德门户而汲汲为人妄有谈说其失已误人非一事矣今每思之不觉心悸故近日议论率多畏怯无复向来之勇锐惟欲修治此身庶几寡过自非深信得及下得朴实功夫者未尝敢辄告语以此取怒於人盖多然与其以妄言妄作得罪於圣人不若以此得罪於流俗之为愈私心甚欲一见长者面论而未可得不知尊兄近日观书立论比向日如何因书得示一二便是平日受用处矣
答石子重
国材苦学最可念所恨驳杂滞泥自无受用处深欲一见之或到能津遣一来为幸明道集中所论学制最为有本曾经意否每读其书观其论讲学处未尝不慨然发叹恨此生之不生於彼时也伊川元佑所修条制立尊道堂之类亦是此意然时措从宜处亦有曲折幸并取观之当有所契
答石子重
南轩语解首章其失在於不曾分别学习二字又谓学者工夫已无间断却要时习只此二事可疑耳择之虽欲分别学习二字而不曾见得分明却遂便差排硬说尤觉纷不成条理大抵学习二字却是龟山将子事形容得分明上蔡所谓传者得之於人习者得之於己其说亦是然统而言之则只谓之学故伊川有博学审问慎思明辨笃行五者废其一非学也之语分而言之则学是未知而求知底功夫习是未能而求能底功夫须以博学审问为学慎思明辩笃行为习故伊川只以思字解习字盖举其要也学者既学而知之又当习以能之及其时习而不忘然後无间断者始可得而驯致矣若已无间断则又何必更时习乎习字南轩之说正颠倒了择之所论又不分明而词气不和意象轻肆尤非小病所宜深警省也
行有余力此章所辨词意殊不分明大率行有余力止是言行此数事之外有余剩底工夫方可将此工夫去学文艺耳非谓行到从容地位为有余力必如此然後可学文也
伊川言孝子居丧志存守父在之道与张解志哀而不暇它问之语不同游氏说在所当改而可以未改与张解可以改可以未改之语亦异择之辨说虽多却不及此何也
答石子重
从事於斯是着力否若是着力却是知自己能自己多须要去问不能与寡者自知己有已实须要若无若虚不几於诈乎若说不着力却是圣人地位曰子只见在己不足在人有余何尝以己为能为多为有为实曾子却见得子以能问不能以多问寡有若无实若虚故赞叹其所为如此非谓其着力也到得圣人则如天地不必言能不能多寡有无虚实矣此只是子地位
熹按此谓子只见在己不足在人有余者得之矣然只问不能问寡若无若虚便是更有用力处在但不是着力作此四事耳若圣人则固如天地然亦未尝自以为有余也
笃信犹曰深信伊川谓只是无爱心其实只是未知味知味而爱所谓信之笃者也若不笃信安能好学守死谓死得有落着善道谓善其道犹工欲善其事善於其职之善守死所以善道
笃有厚意深字说不尽守死只是以死自守不必谓死得有落着盖笃信乃能好学而守死乃能善道也又能笃信好学然後能守死善道又笃信所以能守死好学所以能善道又笃信不可以不好学守死须要善得道【此所谓死得有落着也】又笃信好学须要守死善道【数义错综其意始备】且如自己为学官为馆职遇朝廷有利害得失或是宰执台谏所当理会者他不理会自己要缄默又不忍国家受祸要出来说又有出位谋政之嫌如之何则可曰若任他事却不可若以其理告君何故不可
若是大事系国家安危生灵休戚岂容缄默馆职又与学官不同神宗固尝许其论事矣但事之小者则亦不必每事数言也
子欲居九夷与乘桴浮海同意当时伤道之不行中国之陋实起欲居九夷之念已而不去亦是顺理都无私意君子居之何陋之有言君子所居则化何陋之有或问九夷尚可化何故不化中国曰此是道已不行中国已不化所以起欲居九夷之意化与不化在彼圣人岂得必所居则化理如此耳中国之不化亦怎奈何
当时中国未尝不被圣人之化但时君不用不得行其道耳
未见其止止是圣人极致处所谓中是也子见得中分明只是未到到便是圣人故夫子叹之问吾止也与未见其止同异曰止则一般但用处别未见其止是止於其所止吾止也是於其所不当止而止
以上下文考之恐与吾止之止同
知以明之仁以守之勇以行之其要在致知知之明非仁以守之则不可以仁守之非勇而行之亦不可三者不可阙一而知为先
此说甚善正吾人所当自力也
知者不惑仁者不忧勇者不惧择之云此是进德事仁者不忧智者不惑勇者不惧此是成德事先知後仁从外做入由用以至体自明而诚诚之者人之道也先仁後智从里做出由体以及用自诚而明诚者天之道也三句虽同只仁智先後不同便有成德进德之间不可不辨也
程先生自分别此两条今如此推说亦详尽也
夫子之道忠恕动以天者也由仁义行也诚者天之道也不思而得不勉而中也譬如做梁柱圣人便是尺度了不用尺度才做便揍着他人须用尺度比量大小阔狭方圆後方始揍着
此说亦善
渊死孔子若有财还与之椁否顺之曰不与丧称家之有无渊家本无则其无椁乃为得宜孔子若与之椁便是使渊失宜孔子必不肯盖椁者可有可无者也若无棺则必与之矣
孔子若有财必与渊为椁盖朋友有通财之义况孔子之於渊视之如子耶所谓丧具称家之有无者但不可以非义他求耳
瑟希铿尔舍瑟而作对曰异乎三子者之撰天机自动不知其所以然
门人详记曾舍瑟之事但欲见其从容不迫洒落自在之意耳若如此言则流於庄列之说矣且人之举动孰非天机之自动耶然亦只此便见曾狂处盖所见高而涵养未至也
伊川云洒扫应对便是形而上者理无大小故也故君子只在谨独洒扫应对是事所以洒扫应对是理事即理理即事道散在万事那个不是若事上有毫蹉过则理上便有间断欠阙故君子直是不放过只在慎独
此意甚好但不知无事时当如何耳慎独须贯动静做功夫始得
伊川云克己最难故曰中庸不可能也此有必有事焉而勿正之意过犹不及只要恰好
克尽已私浑无意必方见得中庸恰好处若未能克己则中庸不可得而道矣此子思明道之意也必有事焉而勿正是言养气之法与此不同
言动犹可以礼视听如何以礼且如见恶色闻恶声若不视不听何以知得是恶色恶声知得是恶色恶声便是已听已视了曰此之视听是以心受之若从耳目过如何免得但心不受便是不视不听
视听与见闻不同声色接於耳目见闻也视听则耳目从乎声色矣不论心受与不受也
在邦无怨在家无怨犹言无可憾者若他人之怨不怨则不敢必天地之大人犹有所憾
以文意观之恐是他人之怨
出门如见大宾使民如承大祭就体上说己所不欲勿施於人就用上说在邦无怨在家无怨就效处说
此说甚好择之疑出门使民已是用处然亦不妨盖此两事只是自家敬其心耳未有施为措置也
其言也有默而存之不言而信存乎德行天何言哉四时行焉百物生焉之意或曰说得深了只是箴司马牛多言之失仁者其言也此仁者与仁者不忧仁者安仁之仁者不同正与仁者人也义者宜也之仁者一般
前说诚太深仁者其言也盖心存理着自是不胡说耳後说亦恐未然
能言距杨墨者圣人之徒也杨氏为我近乎义墨氏兼爱近乎仁当时人皆以为真仁义也靡然从之未有言距之者若不是见得圣人这边道理明白如何识得杨墨之非仁义故曰能言距杨墨者亦圣人之徒也
出邪则入正出正则入邪两者之间盖不容也虽未知道而能言距杨墨者已是心术向正之人所以以圣人之徒许之与春秋讨贼之意同
好名之人能让千乘之国苟非其人箪食豆}见於色顺之云此言过不及也好名之人能让千乘之国过也苟不是这人箪食豆}必见於色此不及也二者俱非也择之云好名之人能让千乘之国若非有德之人虽以慕名而能让然於箪食豆}有时却见於色其心本不如是故也正所谓人能碎千金之璧不能无失声於破者也
两说皆通旧来只如後说然亦尝疑其费力但前说又无甚意味耳请更商确之
身不行道不行於妻子使人不以道不能行於妻子言身若不行道则妻子无所取法全无畏惮了然犹可使也若使人不以道则妻子亦不可使矣择之如此说顺之云不行於妻子百事不行不可使亦在其中不能行於妻子却只指使人一事言之
顺之说是
事亲仁之实从兄义之实盖人之生也莫不知爱其亲及其长也莫不知敬其兄此乃最初一着其他皆从此充去故孟子曰无他达之天下也有子曰君子务本本立而道生孝弟也者其为仁之本欤孟子又谓徐行後长者谓之弟疾行先长者谓之不弟尧舜之道孝弟而已矣岂非事亲仁之实从兄义之实乎
仁义只是理事亲从兄乃其事之实也
在天为命在人为性无人言命不得无天言性亦不得但言命则主於天言性则主於人耳诚者合内外之道兼性命而为言者也
诚者以下语似有病
心该诚神备体用故能寂而感感而寂其寂然不动者诚也体也感而遂通者神也用也体用一源显微无间惟心之谓欤
此说甚善
动而不正不可谓道用而不和不可谓德
此两句紧要在正字和字上
在中之义义者理也只是这个理在中者中也在外者和也中者性之体段和者情之体段也
义字说得太重伊川本意亦似只说体段云尔和者情之体段语意未备
止於至善至善乃极则扩之曰不然至善者本也万善皆於此乎出
至善乃极则
思是发用之机君子为善小人为恶那事不从这上出但君子约入里面来小人拖出外面去故曰思者圣功之本而吉凶之机也
正当於此谨之君子所以贵慎独也
圣人定之以中正仁义而主静所以主静者以其本静静极而动动极复静静也者物之终始也万物始乎静终乎静故圣人主静
伊川先生曰动静无端阳无始若如此则倚於一偏矣动静理均但静字势重耳此处更宜深玩之
动静有终始宾主方其动也动为主静为宾及其静也静为主动却为宾动极而静则动却终静却始静极复动则动却始静却终虽然方其动也静之理未尝不存也及其静也动之理亦未尝不存也
择之云此段甚好但更欠说主静之意
蒙学者之事始之之事也艮成德之事终之之事也
周子之意当是如此然於此亦可见主静之意
诚敬如何分顺之曰诚字体面大敬字却用力曰伊川曰居处恭执事敬与人忠是彻上彻下语如此敬亦是圣人事曰固是毕竟将敬做诚不得到得诚则恭敬忠皆其也
诚是实理圣人之事非专之谓也推此意则与敬字不同自分明矣圣人固未尝不敬如尧钦明舜恭已汤圣敬日跻是也但自是圣人之敬与贤人以下不同耳一一阳之谓道阳气也所以阳道也道也者
阳之理也
此说得之
致中和致极也与尽字同致中和便是尽性
此说亦是然致字是功夫处有推而极之之意充之书中亦讲此段然其意亦杂幸并以此示之渠又论慎独意亦未尽大抵独字只是耳目见闻之所不及而心独知之之地耳若谓指心而言而不谓之心盖恐指杀似不然也故君子慎其心是何言耶
答石子重
口之於味等事其当然者天理也若概谓之理则便只成释氏运水般柴之说
不可离恐未有不可得而离之意以下文观之可见此一节当分作两事戒谨不睹恐惧不闻如言听於无声视於无形也是防於未然以全其体谨独是察之於将然以审其几不知高明以为如何
此道无时无之然体之则合背之则离也一有离之则当此之时失此之道矣故曰不可须臾离君子所以戒谨不睹恐惧不闻则不敢以须臾离也【所谓以下文观之者如此】小人闲居为不善恶恶不如恶恶臭也必见君子然後着其善好善不如好好色也皆所以自欺而已
德无常师主善为师善无常主协于克一此言於天下之德无一定之师惟善是从则凡有善者皆可师也於天下之善无一定之主惟一其心则其所取者无不善矣协犹齐也如所谓协时月
答石子重
孝弟也者其为仁之本欤是为仁自孝弟始也仁道之大而自孝弟始者以其即爱亲从兄之心习而察则仁矣然而不敢说必无犯上作乱故曰鲜其或有之以其习而不察故有子之言以人人有是心是以为仁患在不察故尔表记曰事君处其位不履其事则乱也谓违君命为乱此所谓犯上者犯作乱者违命也
孝弟顺德犯上作乱逆德论孝弟却说犯上作乱底事只为是他唤做孝弟恰似小人之中庸也小人而无忌惮也一般君子则不然先理会个根本根本既立道自此生曷惟其已许顺之云其为人也孝弟犹是泛而论之如君子之道夫妇之愚不肖可与知可能行非不孝弟也惟知务之不如君子也然孝弟顺德终是不善之心鲜矣
此二说大抵求之过矣鲜只是少圣贤之言大概裕不似今人蹙迫便说杀了此章且看伊川说深有意味我不欲人之加诸我吾亦欲无加诸人伊川解曰我不欲人之加诸我也吾亦欲无加诸人仁也施诸己而不愿亦勿施诸人恕也又语h曰施诸己而不愿亦勿施诸人正解此两句又曰我不欲人之加诸我吾亦欲无加诸人恕也近於仁矣然未至於仁也以有欲字耳前以为仁後以为恕而未仁二义不同若以有欲字便以为未仁则我欲仁斯仁至矣亦有欲字不知如何
二先生说经如此不同处亦多或是时有先後或是差舛当以义理隐度而取舍之如此说则当以解为正盖其义理最长而亦先生晚年所自着尤可信也欲仁之欲与欲无加诸我之欲文意不同不可以相比更推详之
君子所贵乎道者三动容貌斯远暴慢矣正色斯近信矣出辞气斯远鄙倍矣明道曰动容貌周旋中礼暴慢斯远正色则不妄斯近信矣出辞气正由中出斯远鄙倍此动容貌正色出辞气皆不着力是成德之事斯远暴慢斯近信远鄙倍犹云便远暴慢便近信便远鄙倍自然如此也伊川曰辞气之出不使至於鄙倍却是就远字上用工上蔡云动也正也出也君子自牧处又曰紧要在上三字说不同如何
熹详此意当以明道之说为正上蔡之说尤有病克斋记说天下归仁处先本云天下之人亦将无不以仁归之後本云视天下无一物不在吾生物气象之中先後意甚异毕竟天下归仁当如何说
初意伊川说後觉未稳改之如此乃吕博士说恐当以後说为正盖所谓伊川说亦止见於外书杂说中容或未必然也
克斋记不取知觉言仁之说似以爱之说为主近子细玩味似若知觉亦不可去盖不知觉则亦必不爱惟知觉故能爱知觉与爱并行而不相悖恐亦无害於言仁但不可专以知觉为仁耳医者以四支顽痹为不仁顽痹则不知痛痒又安能爱更乞开发
此义近与湖南诸公论之甚详今略h一二上呈亦可见大意矣【一答胡广仲书仁之说一答张敬夫书】
答石子重
所疑荷批诲今皆已释然盖仁者心有知觉谓知觉为仁则不可知觉却属智也理一而分殊爱有差等殊与差等品节之却属礼施之无不得宜却属义义也礼也智也皆仁也惟仁可以包夫三者然所以得名各有界分须索分别不然混杂为一孰为仁孰为义孰为智
仁字之说甚善要之须将仁义礼智作一处看交相参照方见疆界分明而疆界分明之中却自有贯通总摄处是乃所谓仁包四者之实也近年学者专说仁字而於三者不复致思所以含胡溟攵以仁包四者为言而实不识其所以包四者之果何物也今得尊兄精思明辨如此学者益有赖矣幸甚
晦庵集卷四十二
<集部,别集类,南宋建炎至德佑,晦庵集>

[book_title]卷四十三
钦定四库全书卷
晦庵集卷四十三　　　　　宋　朱子　撰书【知旧门人问答】
答陈明仲
熹穷居奉养粗安义分无足言者惟是精力有限而道体无穷人欲易迷而天理难复凛乎日以忧惧盖未知所以脱於小人之归者方念未能得叩余论以自警发忽得来教乃知高明之见已如此自顾疲驽虽殚十驾之勤亦无以相及矣矍然惊叹不知所言至於反复再三则有不能无疑者盖来喻自谓尝有省处此心直与孔孟无异言行之间从容而自中矣如此则是老兄之学已到圣贤地位尚复何疑而其後乃复更有学无得老将至之叹则又无以异於某所忧者此虽出於退让不居之意然与初之所言亦太相反矣使熹将何取信而能亡疑於长者之言耶又以其他议论参考之窃意老兄涵养之功虽至而穷理之学未明是以日用之间多所未察虽言之过而亦不自知也老兄不鄙其愚而辱问焉熹虽浅陋亦不敢以虚厚意也区区管见愿老兄於格物致知之学稍留意焉圣贤之言则反求诸心而加涵泳之功日用之间则精察其理而审毫厘之辨积日累月存验扩充庶乎其真有省而孔孟之心殆可识矣示喻读书之目恐亦太多姑以应课程可矣欲其从容玩味理与神会则恐决不能也程子之书司马张杨之说不知其果皆出於一辙耶抑有所不同也此等处切须着眼不可寻行数墨备礼看过而已荷爱予直以此道相期不觉僭易尽布所怀伏惟以温公之心为心必有以容之然说而绎从而改尚不能无望於高明也但能如程子所谓不敢自信而信其师如此着力两三年间亦当自见得矣汪丈每以吕申公为则比观其家传所载学佛事殊可笑彼其德器浑厚谨严亦可谓难得矣一溺其心於此乃与世俗之见无异又为依违中立之计以避其名此其心亦可谓支离之甚矣顾自以为简易则吾不知其说也程子曰欲不学佛见得他小便自然不学真知言哉
答陈明仲
所示诸说足见留意便遽未暇条对大抵终有未脱禅学规模处更愿於平易着实处理会不必以顿然有省为奇只要渐觉意味明白深长便是功效然亦不可存此计较功效之心但循循不已自有至矣
答陈明仲
前书所论不求安饱惟在敏於事上着力此恐倒却文意兼义亦不如此盖惟无求饱求安之心乃能敏於事耳谨於言亦不专为耻躬之不逮大凡言语皆当谨也愚见如此未知是否
答陈明仲
喻及论语诸说以此久不修报然观大⑻澳礁咴端档霉当处多却不是言下正意如首章论耻躬不逮便说古人诚贯天地行通神明今人作伪行诈欺世盗名都未合说到此且熟味古者言之不出耻躬之不逮也紧要用处是如何不必说向前去如此久之意味自别且如尹和靖讲说便都无此简约精微极好涵泳也推此一章余皆可见
答陈明仲
程集荷借及略看一二处止是长沙初开本如易传序沿流作流祭文侄作犹子之类皆胡家以意改者後来多所改正可从子飞求之殊胜此本也
答陈明仲
累承示经说比旧益明白矣然犹有推求太广处反失本意今不暇一一具禀异时面见当得一一指陈以求可否大抵读书当择先儒旧说之当於理者反复玩味朝夕涵泳便与本经正言之意通贯浃洽於胸中然後有益不必段段立说徒为观美而实未必深有得於心也讲学正要反复研穷方见义理归宿处不可只略说过便休也
答陈明仲
向辱书喻有意於程氏之学甚善甚善然向间留意空门甚切不知何故乃复舍彼而将求之於此岂亦知前之失而然耶抑以为彼此初不相妨释而不害其为儒也二者必有一矣由前之说则程氏教人以论孟大学中庸为本须於此数书熟读详味有会心处方自见得如其未然读之不厌熟讲之不厌烦非如释氏指理为障而兀然坐守无义之语以俟其侥幸而一得也此数书程氏与其门人高弟为说甚详试访求之自首至尾循守加功须如小儿授书节节而进乃佳不可匆匆阅无补於事又不可杂以他说徒乱宗旨也【如苏氏之类】若曰彼此不相妨儒释可以并进则非浅陋所敢闻也
答陈明仲
示喻读书遗忘此士友之通患无药可医只有少读深思令其意味浃洽当稍见功耳读易亦佳但经书难读而此书为尤难盖未开卷时已有一重象数大⒐し蚩卷之後经文本意又多被先儒硬说杀了令人看得意思局促不见本来开物成务活法廷老所传鄙说正为欲救此弊但当时草草抄出未成文字耳然试略考之亦粗见门户梗Ｈ粲兴说则非吾之所敢闻也
答陈明仲
丞事如过割一条亦是民间休戚所系顷在同安见官户富家吏人市户典买田业不肯受业操有余之势力以坐困破卖家计狼狈之人殊使人扼腕每县中有送来整理者必了於一日之中盖不如此则村民有宿食废业之患而市人富家得以持久困之使不敢伸理此最弊之大者尝见友人陈元?说昔年趋事吏部许公於邵阳许公自言吾作县有八字法请问之则曰开收人丁推割产税而已此可谓知为政之本者愿高明志之明道行状及门人叙述中所论政事叙指无事亦宜熟看殊开发人意思也所询丧礼别纸具禀顾亦考未精又适此数时扰扰不及致思恐未必是更可转询知礼之士庶不耳
别纸
灵席居中堂
家无二主似合少近西为宜
朔祭子为主
按丧礼凡丧父在父为主则父在子无主丧之礼也又曰父没兄弟同居各主其丧注云各为妻子之丧为主也则是凡妻之丧夫自为主也今以子为丧主似未安先遣柩归而奉魂帛终丧埋帛立主【时在官所】
此於古无初不能尽从古制即且如此亦可然终不是也
奉祀者题其子
此亦未安且不须题奉祀之名亦得
庙别三世别设一世於其下
礼卒哭而y於祖姑三年而後入庙今未葬则三虞卒哭之制无所施不若终丧立主而yy毕而家庙旁设小位以奉其主不可於庙中别设位也愚见如此未知是否告更以温公书仪及高氏送终礼参考之当有定论也
答陈明仲
喻及丧礼uO主祭之疑此未有可考但司马氏大小祥祭已除服者皆与祭则主祭者虽已除服亦何害於主祭乎但不可纯用吉服须略如吊服或忌日之服可也更告博询深於礼者议之
答陈明仲
祭礼比得书亦及此数条各已随事厘正如配祭只用元妃继室则为别庙或有庶母又为别庙或妻先亡又为别庙弟先亡无後亦为别庙与伯叔祖父兄之无後者凡五等须各以一室为之不可杂也冬至已有始祖之祭是月又是仲月自当时祭故不更别祭其他俗节则已有各依乡俗之文自不妨随俗增损但元旦则在官者有朝谒之礼恐不得专精於祭事熹乡里却止於除夕前三四日行事此亦更在斟酌也忌日服制王彦辅麈史载富郑公用垂脚黪纱L头黪布衫脂皮带如今人x服之制此亦未得汪丈报不知以为如何也
答陈明仲
丧服前书已具去昨日又略为元伯道一二恐古制未明或且只用四脚w衫之制亦可但虞祭後方可释服然後奉主归庙耳自殡至虞其间吉礼权停可也次日恐亦未宜遽讲贺礼恐令嗣有未安尊兄以礼意喻之则无疑矣此最礼之大节精意所在衣裳制度抑其次耳
答陈明仲
苟欲闻过但当一一容受不当复计其虚实则事无大小人皆乐告而无隐情矣若切切计较必与辨争恐非告以有过则喜之意也
答陈明仲
不远游与三年无改各是一章文义自不相蒙或欲牵合强为一说非圣人本意也窃谓夫子此言只是发明孝子之心耳盖父之所行虽或有所当改然苟未至於不可一朝居则为之子者未忍遽革而有待於三年亦可见其不忍死其亲之心矣此心是本但能存得此心则父之道或终身不可改或终日不可行皆随其事之轻重而处之不失其宜矣圣人特指此心以示人所谓贯彻上下之言而岂曰姑以是为中制也哉若如所喻章句文义固已不通而其间又极有害义理处夫谓三年而免於父母之怀者责宰予耳父母之爱其子而子之爱其亲皆出於自然而无穷岂计岁月而论施报之为哉若所谓中乃天理人伦之极致随时而所在不同以禹稷子之事观之则可见矣今曰姑以中制言之则是欲於半上落下之间指为一定之中以同流俗合污世而已岂圣人之所谓中也哉
答陈明仲
为长府与季氏聚敛事相因与否不可知不必附会为说子路瑟不和盖未能尽变其气质所云未能上达不已语不亲切
屡空之空恐是空乏屡至空乏而处之能安此子所以庶几於道也下文以子贡货殖为对文意尤分明若以空为心空而屡空犹频复则子乃是易传所谓复善而不能固之人矣何以为子
子路非谓不学而可以为政但谓为学不必读书耳上古未有文字之时学者固无书可读而中人以上固有不待读书而自得者但自圣贤有作则道之载於经者详矣虽孔子之圣不能离是以为学也舍是不求而欲以政学失之矣况又责之中材之人乎然子路使子羔为宰本意未必及此但因夫子之言而托此以自解耳故夫子以为佞而恶之
曾点见道无疑心不累事其胸次洒落有非言语所能形容者故虽夫子有如或知尔之问而其所对亦未尝少出其位焉盖若将终身於此者而其语言气象则固位天地育万物之事也但其下学工夫实未至此故夫子虽喟然与之而终以为狂也
克己之目不及思所论大⒌弥然有未尽熹窃谓洪范五事以思为主盖不可见而行乎四者之间也然操存之渐必自其可见者而为之法则切近明白而易以持守故五事之次思最在後而夫子於此亦叹偎奈鸲不及夫思焉盖欲学者循其可见易守之法以养其不可见不可系之心也至於久而不懈则表里如一而私意无所容矣程子四箴意正如此试熟玩之亦自可见
学固以至圣为极习固是作圣之方然恐未须如此说且当理会圣贤之所学者何事其习之也何术乃见入德之门所谓切问而近思也人不知而不愠和靖所谓学在已知不知在人何愠之有者最为的当盖如此而言乃见为己用心之约处若以容人为说窃恐为己之心不切而又涉乎自广狭人之病其去道益远矣尝见或人说此乃有容天之论此又欲大无穷而不知其陷於狂妄者也
答李伯谏【甲申】
详观所论大抵以释氏为主而於吾儒之说近於释者取之异於释者在孔孟则多方迁就以曲求其合在伊洛则无所忌惮而直斥其非夫直斥其非者固未识其旨而然所取所合亦窃取其似是而非者耳故语意之间不免走作不得於言而求诸心则从初读孔孟伊洛文字止是资举业【此来书之语】固无缘得其指归所以敢谓圣学止於如此至於後来学佛乃是怕生死【此亦来书中之语】而力究之故陷溺深从始至末皆是利心所谓差之毫厘者其在兹乎然敢诋伊洛而不敢非孔孟者直以举世尊之而吾又身为儒者故不敢耳岂真知孔孟之可信而信之哉是犹不敢显然背畔而毁冠裂冕拔本塞源之心已窃发矣学者岂可使有此心萌於胸中哉来书云於程氏虽未能望其堂奥而已窥其藩篱矣熹窃谓圣人道在六经若日星之明程氏之说见於其书者亦详矣然若只将印行册子从头鞴略晓文义便为得之则当时门人弟子亦非全然钝根无转智之人岂不能如此领会而孔门弟子之从其师厄穷饥饿终其身而不敢去程氏之门已仕者忘爵禄未仕者忘饥寒【此游察院语】此亦必有谓矣试将圣学做禅看日有孜孜竭才而进窃恐更有事在然後程氏藩篱可得而议也
来书谓圣门以仁为要而释氏亦言正觉亦号能仁又引程氏之说为证熹窃谓程氏之说以释氏穷幽极微之论观之似未肯以为极至之论但老兄与儒者辨不得不借其言为重耳然儒者言仁之体则然至语其用则毫厘必察故曰仁之实事亲是也又曰孝弟也者其为仁之本与此体用所以一源而显微所以无间也释氏之云正觉能仁者其论则高矣美矣然其本果安在乎
来书引天下归仁以证灭度\生之说熹窃谓恐相似而不同伊川先生曰克己复礼则事事皆仁故曰天下归仁试用此意思之毫发不可差差则入於异学矣来书云夫子语仁以克己为要佛氏论性以无心为宗而以龟山心不可无之说为非熹谓所谓己者对物之称乃是私认为己而就此起计较生爱欲故当克之克之而自复於礼则仁矣心乃本有之物虚明纯一贯彻感通所以尽性体道皆由於此今以为妄而欲去之又自知其不可而曰有真心存焉【此亦来书之语】则又是有心矣如此则无心之说何必全是而不言无心之说何必全非乎若以无心为是则克己乃是有心无心何以克己若以克己为是则请从事於斯而足矣又何必克己於此而无心於彼为此二本而枝其辞也
来书云轮咭蚬之说造妖I怪以诳愚惑\故Q磨亦排斥之熹窃谓轮咭蚬之说乃佛说也今以佛为圣人而斥其言至於如此则老兄非特叛孔子又?佛矣岂非知其说之有所穷也而为是遁辞以自解免哉抑亦不得已於儒者而姑为此计以缓其攻也呜呼吾未见圣人立说以诳愚惑\而圣人之徒倒戈以伐其师也孰谓本末殊归首尾衡决如是而尚可以为道乎来书云韩退之排佛而敬大颠则亦未能排真佛也熹谓退之称大颠颇聪明识道理能外形骸以理自胜不为事物侵乱而已其与原道所称以之为己则顺而祥以之为人则爱而公以之为天下国家则无所处而不当者果如何邪
来书云形有死生真性常在熹谓性无伪冒不必言真未尝不在何必言在盖所谓性即天地所以生物之理所谓维天之命於穆不已大哉乾元万物资始者也曷常不在而岂有我之所能私乎释氏所云真性不知其与此同乎否也同乎此则古人尽心以知性知天其学固有所为非欲其死而常在也苟异乎此而欲空妄心见真性惟恐其死而失之非自私自利而何是犹所谓贾五之不可不谓之货殖也伊川之论未易遽非亦未易遽晓他日於儒学见得一个规模乃知其不我欺耳
来书谓伊川先生所云内外不备者为不然盖无有能直内而不能方外者此论甚当据此正是熹所疑处若使释氏果能敬以直内则便能义以方外便须有父子有君臣三纲五常阙一不可今曰能直内矣而其所以方外者果安在乎又岂数者之外别有所谓义乎以此而观伊川之语可谓失之恕矣然其意不然特老兄未之察耳所谓有直内者亦谓其有心地一段工夫耳但其用 功却有不同处故其发有差他却全不管着此所以无方外之一节也固是有根株则必有枝叶然五谷之根株则生五谷之枝叶华实而可食稗之根株则生稗之枝叶华实而不可食此则不同耳参术以根株而愈疾钩吻以根株而杀人其所以杀人者岂在根株之外而致其毒哉【来书云不能於根株之外别致其巧也】故明道先生又云释氏惟务上达而无下学然则其上达处岂有是也元不相连属但有间断非道也此可以见内外不备之意矣然来书之云却是从儒向佛故犹藉先生之言以为重若真胡种族则亦不肯招认此语矣如何如何来书云以理为障者特欲去其私意小智熹谓认私意小智作理字正是不识理字来书又谓上蔡云佛氏不肯就理者为非熹谓若不识理字则此亦未易以口舌争也他日解此乃知所言之可笑耳
来书云儒佛见处无二理其设教何异也盖儒教本人事释教本死生本人事故缓於见性本死生故急於见性熹谓谓之本则此上无复有物矣今二本不知所同者何事而所谓儒本人事缓见性者亦殊无理三圣作易首曰乾元亨利贞子思作中庸首曰天命之谓性孔子言性与天道而孟子道性善此为本於人事乎本於天道乎缓於性乎急於性乎【然着急字亦不得】俗儒正坐不知天理之大故为异说所迷反谓圣学知人事而不知死生岂不误哉圣贤教人尽心以知性躬行以尽性终始本末自有次第一皆本诸天理缓也缓不得急也急不得直是尽性至命方是极则非如见性之说一见之而遂已也上蔡云释氏之论性犹儒者之论心释氏之论心犹儒者之论意此语剖析极精试思之如何来书云子贡之明达性与天道犹不与闻熹窃谓此正痴人前说梦之过也来书又谓释氏本死生悟者须彻底悟去故祖师以来由此得道者多熹谓彻底悟去之人不知本末内外是一是二二则道有二致一则死生人事一以贯之无所不了不知传灯h中许多祖师几人做得尧舜禹稷几人做得文武周孔须有徵验处来书云特圣人以中道自任不欲学者躐等熹谓此正是王氏高明处已中庸处人之说龟山尝力诋之矣须知所谓不欲学者躐等者乃是天理本然非是圣人安排教如此譬诸草木区以别矣且如一茎小树不道他无草木之性然其长须有渐是亦性也所谓便欲当人立地成佛者正如将小树来喷一口水便要他立地干云蔽日岂有是理【便欲当人立地成佛亦是来书中语】设使有此幻术亦不可谓之循理此亦见自私自利之规模处
来书云引大易生死之说程氏语默日月洪炉之论熹按此四者之说初无二致来书许其三排其一不知何所折衷而云然然则所许三说恐未得其本意也愚意以为不必更於此理会且当按圣门下学工夫求之久自上达所谓未知生焉知死也
来书云圣人体易至於穷神知化未之或知之妙熹疑此语脉中有病又云生死之际必不如是之任灭也熹谓任灭二字亦是释氏言之圣人於死生固非任灭亦初不见任灭之病【更以前段参之】
来书云曹参杨亿不学儒不害为伟人熹前言已奉答矣而细思之则老兄固云夫子之道乃万世仁义礼乐之主今乃有不学儒而自知道者则夫子何足为万世仁义礼乐之主也且仁义礼乐果何物乎又曹参杨亿二人相拟正自不伦曹参在汉初功臣中人品尽\後来却能如此避正堂舍盖公治齐相汉与民休息亦非常人做得其所见似亦尽高所可惜者未闻圣人之道而止於是耳杨亿工於o丽浮巧之文已非知道者所为然资禀清介立朝献替略有可观而释子特以为知道者以其有八角磨盘之句耳然谓之知释子之道则於死生之际宜亦有过人者而方丁谓之逐莱公也以他事召亿至中书亿乃恐惧至於便液俱下面无人色当此时也八角磨盘果安在哉【事见苏黄门龙川别志第一卷之末苏公非诋佛者其言当不诬矣】然则此二人者虽皆未得为知道然亿非参之伦也子比而同之过矣盖老氏之学浅於佛而其失亦浅正如申韩之学浅於杨墨而其害亦浅因论二人谩及之亦不可不知也
来书云盐官讲义急於学者见道便欲人立地成佛熹於前段已论之矣然其失亦不专在此自是所见过中无着实处气象之间盖亦可见
来书所谓发明西洛诸公所未言者即其过处也尝闻之师曰二苏聪明过人所说语孟尽有好处盖天地间道理不过如此有时便见得到皆聪明之发也但见到处却有病若欲穷理不可不论也见到处却有病此语极有味试一思之不可以为平常而忽之也
答李伯谏
承喻及从事心性之本以求变化气质之功之说此意甚善然愚意此理初无内外本末之间凡日用间涵泳本源酬酢事变以至讲说辨论考究寻绎一动一静无非存心养性变化气质之实事学者之病在於为人而不为已故见得其间一种稍向外者皆为外事若实有为己之心但於此显然处严立规程力加持守日就月将不令退转则便是孟子所谓深造以道者盖其所谓深者乃功夫积累之深而所谓道者则不外乎日用显然之事也及其真积力久内外如一则心性之妙无不存而气质之偏无不化矣所谓自得之而居安资深也岂离外而内恶浅而深舍学问思辨力行之实而别有从事心性之妙也哉至於易之为书因阳之变以形事物之理大小精粗无所不备尤不可以是内非外厌动求静之心读之鄙意如此故於来喻多所未安窃恐向来学佛病根有未除者故敢以告然恐亦未必尽当於理惟高明择之
答李伯谏
诲谕勤勤深荷不鄙然人之为学各有所见岂能必於尽同亦各信其所信而勉焉耳今高明所造日深日远而愚蒙底滞不能变其初心窃意必无可达之理来书乃欲曲加镌诲期之异日虽荷眷旧之私然恐亦徒为竞辨而无补於进修之实也谨此少谢厚意之辱伏幸裁照
答吴公济
来书云儒释之道本同末异熹谓本同则末必不异末异则本必不同正如一木是一种之根无缘却生两种之实来书云夫子专言人事生理而佛氏则兼人鬼生死而言之熹按伯谏书中亦有此意已於答伯谏书中论之矣他日取观可见鄙意抑又有说焉不知生死人鬼为一乎为二乎若以为一则专言人事生理者其於死与鬼神固已兼之矣不待兼之而後兼也若须别作一头项穷究晓会则是始终幽明却有间隔似此见处窃恐未安
来书云夫子罕言之者正谓民不可使知恐闻之而生惑熹谓圣人於死生鬼神虽不切切言之然於六经之言格物诚意之方天道性命之说以至文为制度之间名器事物之小莫非示人以始终幽明之理盖已无所不备若於此讲究分明而心得之则仰观俯察洞然其无所疑矣岂闻之而反有所惑邪但人自不学故圣人不能使之必知耳非有所秘而不言也今乃反谓圣人秘而不言宜其惑於异说而不知所止也
来书云贤士大夫因佛学见性然後知夫子果有不传之妙论语之书非口耳可传授熹谓论语固非口耳所可传授然其间自有下工夫处不待学佛而後知也学佛而後知则所谓论语者乃佛氏之论语而非孔氏之论语矣【正如用琵琶畜莘较煊v栗奏雅乐节拍虽同而音韵乖矣】
来书云因语孟见理然後知佛氏事理俱无碍之说熹按上文言因佛学见性此言因语孟见理理与性同乎异乎幸剖析言之以晓未悟但恐真见语孟所言之理则释氏事理无碍之间所碍多矣
来书云幽明之故死生之说昼夜之道初无二理明之於幽生之於死犹昼之於夜也鬼神之情状见乎幽者为不可诬则轮咭蚬之说有不可非者谓上智不在此域可也谓必无是理不可也熹窃谓幽明死生昼夜固无二理然须是明於大本而究其所自来然後知其实无二也不然则所谓无二者恐不免於弥缝牵合而反为有二矣鬼神者造化之迹【伊川语】乃二气之良能也【横渠语】不但见乎幽而己以为专见乎幽似此未识鬼神之为何物所以溺於轮咭蚬之说也【幽则有鬼神者对礼乐而言之】大抵未尝熟究圣人六经之旨而遽欲以所得於外学者笼罩臆度言之此所以多言而愈不合也至又谓不可谓无此理特上智不在此域此尤害理盖不知此理是合有邪合无邪以为不可谓必无是理则是合有也合有则盈天地之间皆是此理无空阙处而上智之人独不与焉不知又向甚处安身立命若是合无则凡此所谓不可无之理乃\生之妄见而非真谛也此其与圣人之心大相远矣而曰圣人无两心吾不信也
答赵佐卿
所示易说足见玩意之深不胜叹服此经旧亦尝伏读然每病其未有入处乃承见喻使反复其论盖久不知其所以对也顾厚意不可以终辞姑以已意略疏其後未知当否惟高明裁之复有以诲警之则幸甚大抵圣经惟论孟文词平易而切於日用读之疑少而益多若易春秋则尤为隐奥而难知者是以平日畏之而不敢轻读也
答曹晋叔
近仁之说来喻固未安择之说亦有病窃原圣人之意非是教人於此体仁乃是言如此之人於求仁为近耳虽有此质正须实下求仁功夫乃可实见近处未能如此即须矫揉到此地位然後於仁为近可下功夫若只守却刚毅木讷四字要想象思量出仁体来则恐无是理也
答林择之【用中】
熹以崇安水灾被诸司檄来与县官议赈恤事因为之遍走山谷间十日而後返大率今时肉食者漠然无意於民直是难与图事不知此个端绪何故汨没得如此不见头影因知若此学不明天下事决无可为之理王丞文字足罢去因力荐何叔京摄其事若得此人来将来检放一段事须有条理但只恐才不足然终是胜今日诸公耳此水所及不甚广但发源处皆是高山裂石涌水川原田亩无复东西皆为巨石之积死伤几百人行村落间视其漂荡之路听其w号之声殆不复能为怀
所寄李先之记文体面甚佳趣向甚正但紧切处殊不端的只云此为仁此为义却何如便由此而用之且若真知仁义之实则又不可云以诚而意以正而心此类非一大抵此是尤紧切处只如此他可勿论也恐更有可措处因来更论之以起惰气也
答林择之
熹奉养粗安旧学不敢废得扩之朝夕议论相助为多幸甚敬夫得书竟主观过之说因复细思此说大害事复以书扣之扩之h得藁子奉呈不知择之以为如何也伯逢来问造端夫妇之说偶亦尝思之前此说得泛滥不缜密今答之如此扩之亦已h去矣近见古人下工夫处极是精密日用之间不敢不勉庶几他时相见或有尺寸之进耳敬夫又有书理会祭仪以墓祭节祠为不可然二先生皆言墓祭不害义理又节物所尚古人未有故止於时祭今人时节随俗燕饮各以其物祖考生存之日盖尝用之今子孙不废此而能恝然於祖宗乎此恐太泥古不尽如事存之意方欲相与反复庶归至当但旧仪亦甚草草近再修削颇可观一岁只七祭为正祭自元日以下皆用告朔之礼以荐节物於隆杀之际似胜旧仪便遽未及写去
答林择之
熹侍?如昨祠官再请若更不得请当如所戒近事则无可说观左史之除可见纲纪之紊但如诸公若不相舍不得不一行又闻亦有招致南轩之意果尔犹或庶几但恐终不能用尔所欲言甚\远书不欲多谈可默会也元履竟为揆路所逐虽其多言未必一一中节亦坐誊藁四出之故然其为吾君谋也则忠士大夫以言见逐非国家美事亦使幽隐之贤难自进耳近得南轩书诸说皆相然诺但先察识後涵养之论执之尚坚未发已发条理亦未甚明盖乍易旧说犹待就所安耳敬以直内为初学之急务诚如所谕亦已报南轩云择之於此无异论矣此事统体操存不作两段日用间便觉得力尝验之否康节云若非前圣开蒙吝几作人间小丈夫诚哉是言近读易传见得阳刚柔一个道理尽有商量未易以书见也两段之疑动静之说甚佳赤子之心前书已尝言之【谓言其体则无贤愚少长之别今日赤子之心已是指其用而言之】前此似亦未理会到此试为思之如何来谕谓其言非寂然不动与未发不同为将动静做不好说似初无此意但言不专此而言则兼已发感通之用在其中耳今者只如前书推明程子之意则亦不须如此分别费力矣
答林择之
此有李伯谏往时溺於禅学近忽微知其非昨来此留数日蔡季通亦来会剧论不置遂肯舍去旧习此亦殊不易盖其人资禀本佳诚心欲为为已之学虽一边陷溺而每事讲究求合义理以故稍悟天命之性非虚空之物然初犹恋着旧见谓不相妨今则已脱然矣可尚可尚仲尼焉学体物而不可遗春王正月【胡传之说如何】谷神不死此数义近皆来问者幸各以数语明之遗书论天地之中数段亦告为求其旨见喻更以周礼唐天文志系之为佳
答林择之
昨得晋叔书说刚毅木讷近仁示择之尝告以仁者人所以肖天地之机要须就发见处看得通神自然识得细看此说似非所以晓人乃所以惑人晋叔缘此说得来转没交涉不免就其说答之似稍平稳今谩h去不知还更有病否孔门求仁工夫似只是如此着实说未有後来许多玄妙也通神之语恐亦有病况不务涵养本根而直看发处尤所未安仁者人所以肖天地之机要此句极好然却只是一句好说话正如世俗所谓卦影者未知仁者定理会不得知仁者又不消得如此说与它要之圣贤言仁自不如此观论语孟子可见矣如何如何
答林择之
所答二公问甚精当熹亦尝答之只说得大⒉荒苋绱酥密然劝深父且看语孟大学其意亦如所示也仲弓一段太迫切观渠气质与识致所及似禁不得如此钳m也晋叔亦是自悠悠诸公觉得且如此何丞近得书亦未有进处余则不闻问也季通两日尽得讲论亦欲附书未暇渠终是未专一若降伏得此病痛下方有可用力处已深告之未知如何终日愦愦自救不了更添得此累思与吾择之相聚观感警益之助何可得邪瞻仰非虚言也昨日书中论未发者看得如何两日思之疑旧来所说於心性之实未有差而未发已发字顿放得未甚稳当疑未发只是思虑事物之未接时於此便可见性之体段故可谓之中而不可谓之性也发而中节是思虑事物已交之际皆得其理故可谓之和而不可谓之心心则通贯乎已发未发之间乃大易生生流行一动一静之全体也【云云】旧疑遗书所记不审今以此勘之无一不合信乎天下之书未可轻读圣贤指趣未易明道体精微未易究也
答林择之
太山为高矣然太山顶上已不属太山此喻道体之无穷而事业虽大终有限量尔故下文云云意可见也又得後须放开此亦非谓须要放开但谓有所得自然意思广大规模开廓【须字如用必字】若未能如此便是未有所得只是守尔盖以放开与否为得与未得之验若谓有意须放教开则大害事矣上蔡论周恭叔放开忒早此语亦有病也鸢飞鱼跃察见天理正与中庸本文察字异指便入尧舜气象亦只是见得天理自然不烦思勉处尔若实欲到此地位更有多少功夫而可易其言耶疑上蔡此语亦伤快也近来玩索渐见圣门进趣实地但苦惰废不能如人意尔
答林择之
竹尺一枚烦以夏至日依古法立表以测其日中之景细度其长短示及孟说正欲烦订正俟见面纳向来数书所讲亦并俟面论但显道记忆语中数段子细看皆好只太山顶上已不属太山此但论道体之无穷而事业虽大终有限量耳故下文云云意可见矣钦夫春来未得书闻岁前屡对上意甚向之然十寒\楚爱莫助之未知竟何如耳郑丈至诚乐善当时少比必能相亲其德器粹然从容厚重亦可佳也
答林择之
比因朋友讲论深究近世学者之病只是合下欠却持敬工夫所以事事灭裂其言敬者又只说能存此心自然中理至於容貌词气往往全不加工设使真能如此存得亦与释老何异【上蔡说便有此病了】又况心虑荒忽未必真能存得耶程子言敬必以整齐严肃正衣冠尊瞻视为先又言未有箕踞而心不慢者如此乃是至论而先圣说克已复礼寻常讲说於礼字每不快意必训作理字然後已今乃知其精微缜密非常情所及耳近略整顿孟子说见得此老直是把得定但常放教到极险处方与一斡转斡转後便见天理人欲直是判然非有命世之才见道极分明不能如此然亦只此便是英气害事处便是才高无可依据处学者亦不可不知也
答林择之
熹哀苦之余无他外诱日用之间痛自a饬乃知敬字之功亲切要妙乃如此而前日不知於此用力徒以口耳浪费光人欲横流天理几灭今而思之怛然震栗盖不知所以措其躬也
答林择之
所论孟不同处极善极善正要见此曲折始无窒碍耳比来想亦只如此用功熹近只就此处见得向来所未见底意思乃知存久自明何待穷索之语是真实不诳语今未能久已有此验况真能久邪但当益加勉励不敢少弛其劳耳拙斋和篇庄重和平读之如见其人烦为多致谢意庄子诗亦皆有味但可惜只玩心於此耳窃恐论语孟程之书平易真实处更有滋味从前咬嚼未破所以向此作活计然不敢僭易献此说顾无以谢其不鄙之意只烦择之从容为达此怀也吕公家传深有警悟人处前辈涵养深厚乃如此但其论学殊有病如云不主一门不私一说则博而杂矣如云直截劲捷以造圣人则约而陋矣举此二端可见其本末之皆病此所以流於异学而不自知其非邪而作此传者又自有不可晓处如云虽万物之理本末一致而必欲有为此类甚多不知是何等语又义例不明所载同时诸人或名或字非褒非贬皆不可考至於苏公则前字後名尤无所据岂其学无纲领故文字亦象之而然邪最後论佛学尤可骇叹程氏之门千言万语只要见儒者与释氏不同处而吕公学於程氏意欲直造圣人尽其平生之力乃反见得佛与圣人合岂不背戾之甚哉夫以其资质之粹美涵养之深厚如此疑若不叛於道而穷理不精错谬如此流传於世使有志於道而未知所择者坐为所盖非特莠之乱苗紫之乱朱而已也奈何奈何
答林择之
所论大抵皆得之然鄙意亦有未安处如满腔子是恻隐之心此是就人身上指出此理充塞处最为亲切若於此见得即万物一体更无内外之别若见不得却去腔子外寻则莽莽荡荡愈无交涉矣陈经正云我见天地万物皆我之性不复知我身之为我矣伊川先生曰他人食饱公无馁乎正是说破此病知言亦云释氏以虚空沙界为已身而不知其父母所生之身亦是说此病也三代正朔以元祀十有二月考之则商人但以建丑之月为岁首而不改月号【时亦必不改也】以孟子七八月十一月十二月之说考之则周人以建子之月为正月而不改时【改月者後王之弥文不改时者天时不可改故祭祀田猎犹以夏时为正】以书一月戊午厥四月哉生明之类考之则古史例不书时以程子假天时以立义之云考之则是夫子作春秋时特加此四字以系年见行夏时之意若如胡传之说则是周亦未尝改月而孔子特以夏正建寅之月为岁首月下所书之事却是周正建子月事自是之後月与事常相差两月恐圣人制作之意不如是之纷更烦扰其所制作亦不如是之错乱无章也愚见如此而考之刘质夫说亦云先书春王正月而後书二百四十二年之事皆天理也似亦以春字为夫子所加【王字亦非史策旧文】但鲁史本谓之春秋则又似元有此字而杜元凯左传後序载汲冢竹书乃晋国之史却以夏正建寅之月为岁首则又似胡氏之说为可据此间无竹书烦为见拙斋扣之或有此书借h一两年示及幸甚幸甚又汉书元年冬十月注家以为武帝改用夏时之後史官追正其事亦未知是否此亦更烦子细询考也金声或洪或杀清浊万殊玉声清越和平首尾如一故乐之作也八音克谐虽若无所先後然奏之以金节之以玉其序亦有不可紊者焉盖其奏之也所以极其变也其节之也所以成其章也变者虽殊而所以成者未尝不一成者虽一而所历之变洪o清浊亦无所不具於至一之中圣人之知精粗大小无所不周圣人之德精粗大小无所不备其始卒相成盖如此此金声而玉振之所以譬夫孔子之集大成而非三子之所得与也然即其全而论其偏则o而不能洪清而不能浊者是其金声之不备也不能备乎金声而遽以玉振之虽其所以振之者未尝有异然其所振一全一阙则其玉之为声亦有所不能同矣此与来喻大同小异更请详之却以见告仲尼焉学旧来说得太高详味文意文武之道只指先王之礼乐刑政教化文章而已故特言文武而又以未坠於地言之若论道体则不容如此立言矣但向来贪说个高底意思将此一句都瞒过了李光祖虽亦曲为之说然费气力似不若四平放下意味深长也但圣人所以能无不学无不师而一以贯之便是有个生而知之底本领不然则便是近世博杂之学而非所以为孔子故子贡之对虽若逊辞然其推尊之意亦不得而隐矣
答林择之
游山之计束装借人行有日矣得伯恭书却欲此来遂复中辍山水之兴虽未能忘然杜门省事未必不佳也潘丈之政为闽中第一其爱民好士近世诚少比恨未识之耳端叔向见钦夫称之恭叔昨在建宁得一见匆匆不能E然知其惑於世俗高妙之虚谈矣大抵好高欲速学者之通患而为此说者立论高而用功省适有以投其隙是以闻其说者欣然从之唯恐不及往往遗弃事物脱略章句而相与驰逐於虚旷冥漠之中其实学禅之不至者而自托於吾学以少避其名耳道学不明变怪百出以欺世眩俗後生之有志者为所引取陷於邪妄而不自知深可悼惧也择之从其招致要当有以开之使决然无惑於彼乃为不负其相向之意然择之向来亦颇有好奇自是之弊今更当虚心下意向平实处加潜玩浸灌之功不令小有自主张之意则自益益人之功庶乎其两进矣
答林择之
所示疑义已略看端叔恭叔惠书极感其意但如此用功鄙意不能无疑要须把此事来做一平常事看朴实头做将去久之自然见效不必如此大惊小怪起模画也且朋友相聚逐日相见晤语目击为益已多何必如此忉忉动形纸笔然後为讲学邪如此非惟劳攘无益且是气象不好其流风之弊将有不可胜言者可试思之非小故也其间所论操存涵养苦要分别先後已是无紧要而元礼忽然生出一句心有未尝放者遂就此上生出无限枝叶不知今苦苦理会得此一句有甚紧切日用为已功夫处邪又如可欲之善向来说得亦太高了故端叔所论虽失之而择之亦未为得也扩之云已子细报去此不复缕缕矣卷尾二段却好大抵说得是当自然放下稳帖无许多枝蔓杌陧处且如二公所论可欲之善是欲向甚处安顿也
答林择之【用中】
不仁者不可以久处约长处乐後说得之盖君子而不仁者有矣夫未有小人而仁者也此皆所谓不仁者但所失亦有浅深久速之差耳大抵圣人之言虽浑然无所不包而学者却要见得中间曲折也
好仁者无以易其所好则尚自尚也恶不仁者不使加乎其身则加自加也若谓人不能加尚之恐未遽有此意也兼我方恶不仁於此又安能必彼之不见加乎用力於仁又是次一等人故曰盖有之矣若好仁恶不仁之人则地位尽高直是难得礼记无欲而好仁无畏而恶不仁者天下一人而已正是此意
曹交识致凡下又有挟贵求安之意故孟子拒之然所以告之者亦极亲切非终拒之也使其因此明辨力行而自得之则知孟子之发已也深矣顾交必不能耳子思泄柳之事恐无空留行道之别但谓穆公之留子思出於诚意今客之来非有王命耳
程子有言志壹气壹专一之意若志专在淫僻岂不动气气专在喜怒岂不动志当只依此说来喻此一段皆好但此两句正倒说却与本文下句不相应耳
按丧服传出母之服O但为父後者无服耳子思此事不可晓兼污隆之说亦似无交涉或记者之误与易箦事据曾子自言则非不知者盖因季孙之赐而用虽有所缘然终是未能无失但举扶而易之当下便晗冻释耳
文之不可无质犹质之不可无文若质而不文则虎豹之A犹犬羊之A矣A须依旧说细看来喻却觉文义不通天以诚命万物万物以诚顺天此语固有病而所改云天命万物万物奉天诚也亦枯槁费力若曰天之命物也以其诚诚之在物也谓之天不知如何
答林择之
诚之在物谓之天前书论之已详来书所说依旧非本意向为此语乃本物与无妄之意言天命散在万物而各为其物之天耳意虽如此然穷窘迫切自觉殊非佳语也
观过知仁只依伊川说更以和靖说足之圣人本意似不过如此记曰仁者之过易辞也语曰苟志於仁矣无恶也如此推之亦可见矣
子张所问子文文子只说得事不见其心所以处此者的实如何所以见他仁与不仁未得伊川云若无喜愠何以知其非仁乎如此理会方见得圣门所说仁字直是亲切若如五峰之说却说出去得更远了与仁字亲切处转无交涉矣【知言中说仁字多类此】切脉观鸡之说固佳然方切脉观鸡之际便有许多曲折则一心二用自相妨夺非唯仁不可见而脉之浮沉缓急鸡之形色意态皆有所不暇观矣窃意此语但因切脉而见血气之周流因观鸡雏而见生意之呈露故即此指以示人如引医家手足顽痹之语举周子不去庭草之事皆此意尔若如来谕观鸡之说文义犹或可通至切脉之云则文义决不如此又所云同一机者颇类无垢句法
孟敬子问疾一章但看二先生及尹和靖说可见曾子之本意而知上蔡之为强说矣盖非惟功夫浅迫至於文义亦说不去也
尽心之说谓尽字上更有工夫恐亦未然
答林择之
喜怒哀乐浑然在中未感於物未有倚着一偏之患亦未有过与不及之差故特以中名之而又以为天下之大本程子所谓中者在中之义所谓只喜怒哀乐不发便是中所谓中所以状性之体段所谓中者性之德所谓无倚着处皆谓此也择之谓在中之义是里面底道理看得极子细然伊川先生又曰中即道也又曰不偏之谓中道无不中故以中形道此言又何谓也盖天命之性者天理之全体也率性之道者人性之当然也未发之中以全体而言也时中之中以当然而言也要皆指本体而言若吕氏直以率性为循性而行则宜乎其以中为道之所由出也失之矣
答林择之
何事於仁恐是何止於仁但下两句却须相连说盖博施济\非但不止於仁虽圣人犹以为病非谓仁者不能而圣者能之也民鲜久矣只合依经解说但中庸民鲜能久缘下文有不能O月守之说故说者皆以为久於其道之久细考两章相去甚远自不相蒙亦只依合论语说盖其下文正说道之不明不行鲜能知味正与伊川意合也前寄三章大⒔允堑语气有未粹处耳石兄向论在中之说甚精密但疑尽已便是用此则过之大抵此尽已推已皆是贤人之事但以二者自相对待便见体用之意【尽已是体上工夫推已是用上工夫】若圣人之忠恕则流行不息万物散殊而已又何尽已推已之云哉师训中一段极分明正是此意可更详之
答林择之
答熙之仁说甚佳其颇未尽处熹答其书复详言之仁着於用用本於仁当时自不满意今欲改云仁者心体之全其用随事而见所举伊川先生格物两条极亲切上蔡意固好然却只是说见处今且论涵养一节疑古人直自小学中涵养成就所以大学之道只从格物做起今人从前无此工夫但见大学以格物为先便欲只以思虑知识求之更不於操存处用力纵使窥测得十分亦无实地可据大抵敬字是彻上彻下之意格物致知乃其间节次进步处耳
答林择之
所引人生而静不知如何看静字恐此亦指未感物而言耳盖当此之时此心浑然天理全具所谓中者状性之体正於此见之但中庸乐记之言有\密之异中庸彻头彻尾说个谨独工夫即所谓敬而无失平日涵养之意乐记却直到好恶无节处方说不能反躬天理灭矣殊不知未感物时若无主宰则亦不能安其静只此便自昏了天性不待交物之引然後差也盖中和二字皆道之体用以人言之则未发已发之谓但不能慎独则虽事物未至固已纷纶胶扰无复未发之时无以致夫所谓中而其发必乖又无以致夫所谓和惟其戒谨恐惧不敢须臾离然後中和可致而大本达道乃在我矣此道也二先生盖屡言之而龟山所谓未发之际能体所谓中已发之际能得所谓和此语为近之然未免有病旧闻李先生论此最详後来所见不同遂不复致思今乃知其为人深切然恨已不能尽记其曲折矣如云人固有无所喜怒哀乐之时然谓之未发则不可言无主也又云致字如致师之致又如先言慎独然後及中和此意亦尝言之但当时不领略後来又不深思遂成蹉过孤负此翁耳【云云】致与位字非圣人不能言只以此观之亦自可见盖包括无穷意义而言之初不费力此其所以难及耳
答林择之
古人只从幼子常视无诳以上洒扫应对进退之间便是做涵养底工夫了此岂待先识端倪而後加涵养哉但从此涵养中渐渐体出这端倪来则一一便为已物又只如平常地涵养将去自然纯熟今曰即日所学便当察此端倪而加涵养之功似非古人为学之序也又云涵养则其本益明进学则其智益固表里互相发也此语甚佳但所引三传语自始学以至成德节次随处可用不必以三语分先後也盖义理人心之固有苟得其养而无物欲之昏则自然发见明着不待别求格物致知亦因其明而明之尔今乃谓不先察识端倪则涵养个甚底不亦太急迫乎敬字通贯动静但未发时则浑然是敬之体非是知其未发方下敬底工夫也发则随事省察而敬之用行焉然非其体素立则省察之功亦无自而施也故敬义非两截事必有事焉而勿正心勿忘勿助长则此心卓然贯通动静敬立义行无适而非天理之正矣
伊川论中直静之字谓之就常体形容是也然静字乃指未感本然言盖人生之初未感於物一性之真湛然而已岂非常体本然未尝不静乎惟感於物是以有动然所感息则未有不复其常者故熹常以为静者性之贞也不审明者以为如何主静二字乃言圣人之事盖承上文定之以中正仁义而言以明四者之中又自有宾主尔观此则学者用工固自有次序须先有个立脚处方可省察就此进步非谓静处全不用力但须如此方可用得力尔前此所论敬义即此理也
答林择之
精一之说诚未尽但择之之说乃是论其已然须见得下工夫底意思乃佳伊川云惟精惟一言专要精一之也如此方有用力处如择之之说却不见惟字意思如何前日中和之说看得如何但恐其间言语不能无病其大体莫无可疑数日来玩味此意日用间极觉得力乃知日前所以若有若亡不能得纯熟而气象浮浅易得动摇其病皆在此湖南诸友其病亦似是如此近看南轩文字大抵都无前面一截工夫也大抵心体通有无该动静故工夫亦通有无该动静方无透漏若必待其发而後察察而後存则工夫之所不至多矣惟涵养於未发之前则其发处自然中节者多不中节者少体察之际亦甚明审易为着力与异时无本可据之说大不同矣用此意看遗书多有符合读之上下文极活络分明无凝滞处亦曾如此看否
答林择之
心有忿林说似亦无可疑心字只是唤起下文不得其正字非谓心有是四者也遗书云易无思无为也此戒夫作为也向来欲添非字以今观之似不必然此意盖明圣人之所谓无非漠然无所为也特未尝作为耳只此便是天命流行活泼泼地戒之者非圣人之自戒特以作为为不可耳大抵立言欲舒平易【云云】
答林择之
戒夫作为此对老子之无为而言不为老子之无为又非有所作为此便是天命流行鸢飞鱼跃之全体感而遂通天下之故未尝离此然体用自殊不可不辨但当识其所谓一源者耳
答林择之
费而隐一节正是叩其两端处其实君臣父子人伦日用无所不该特举夫妇而言以见其尤切近处而君子之道所以造端其微乃至於此而莫能破也但熟味上下文意及鸢飞鱼跃上下察之意即见得显微巨细浑是此理意义晓然也
答林择之
此中见有朋友数人讲学其间亦难得朴实头负荷得者因思日前讲论只是口说不曾实体於身故在已在人都不得力今方欲与朋友说日用之间常切检点气习偏处意欲萌处与平日所讲相似与不相似就此痛着工夫庶几有益陆子寿兄弟近日议论却肯向讲学上理会其门人有相访者气象皆好但其间亦有旧病此间学者却是与渠相反初谓只如此讲学渐涵自能入德不谓末流之弊只成说话至於人伦日用最切近处亦都不得毫毛气力此不可不深惩而痛警也
答林择之
近见莆中西铭解义其胡公说莫是向来所说吕氏别本否谓之胡说固非然恐亦不是吕说似初无甚发明不知何人所作而如此流行误人兼其後有数段言语极可怪也
答林择之
敬夫寄得书论二先生事实中数段来改正谬讹所助颇多但记二苏排伊川处只欲改正云同朝之士有不相知者其说以为二苏之於先生但道不同不相知耳不审贤者以为如何又欲削去常夷父张茂则两段以为决无此事他议论亦尚多不能一一及之甚恨地远不得相与订正也
答林择之
游尉能与师鲁游必有志者因一见之其要未见他事且令於百姓分上稍发些不可得身心亦是一事也
答林择之
知言序如所论尤有精神又照管得前来贯穿甚善甚善寄得郴学扩斋二记其文亦此类不知何故如此不只是言语文字之病试为思之如何书中云常与右府书云愿公主张正论如太山之安绸缪国事无累卵之虑此语却极有味大抵长於偶语韵语往往尝说得事情出也湘江诸人欲心不知果能便消否第恐野火烧不尽春风吹又生耳渠如此易其言正如广仲说纳交要誉易去一般
答林择之
酒诰已领前日读之不详但所疑悉如来示然初亦不曾得致思但觉碍人耳
答林择之
所谕闻人说性说命说仁说学等语自觉羞愧此又矫枉过直之论其下论注疏与诸老先生得失亦然大抵近见择之议论文字诗篇及所以见於行事者皆有迫切轻浅之意不知其病安在若如此书所论则凡经典中说性命仁学处皆可删而程张诸公着述皆可焚矣愿深察之此恐非小病也
答林充之
所谕阳动静之说只以四方五行之位观之便可见矣优柔平中如充之所论得之中字於动用上说亦然明道云惟精惟一所以至之允执厥中所以行之即此意也然只云於动用上说却觉未尽不若云於动用上该本体说如何丧事不敢不勉恐只是一句程子亦有云丧事人所不勉恐解中亦且欲成文不免如此作句未必以四字包上三字也不成章不达此通上下而言所谓有节次者是也伊川所引充实光辉特举一事以明之耳非必以成章专为此地位也
答林充之
充之近读何书恐更当於日用之间为仁之本者深加省察而去其有害於此者为佳不然诵说虽精而不践其实君子盖深耻之此固充之平日所讲闻也
考异
答李伯谏详观所论将圣学做禅样日有孜孜竭才而进【样下一无看字才一作力】
以释氏穷幽【以一作由】　始终幽明却有间隔【隔一作断】
答林择之所论不知父母所生之身【身一作敬】
好仁真是难也【也一作得】
晦庵集卷四十三
<集部,别集类,南宋建炎至德佑,晦庵集>

[book_title]卷四十四
钦定四库全书
晦庵集卷四十四　　　　　宋　朱子　撰书【知旧门人问答】
答蔡季通【元定】
昨日上状必已达此人至又辱书三复感叹不能自己所谓一两段者改过之勇固当如此改过贵勇而防患贵怯二者相须然後真可以修慝辨惑而成徙义崇德之功不然则向来窃聆悔过之言非不切至而前日之书顿至於此亦可验矣自今以往设使真能一两段亦不可以此自恃而平居无事常存只畏警惧之心以防其源则庶乎其可耳易说三条昨亦思之此上下文本自通贯前此求其说而不得故各自为说而不能相通耳洗心斋戒特观象玩辞观变玩占之大者但方其退藏而与民同患之用已具及其应变则又所以斋戒而神明其德此则非圣人不能与精义致用利用崇德亦颇相类此下所言阖辟往来乃易之道易有太极则承上文而言所以往来阖辟而无穷者以其有是理耳有是理则天地设位而易行乎其中矣两而生四四而生八至於八则三变相因而三才可见故圣人因之画为八卦以形变易之妙而定吉凶至此然後可以言画耳前所谓易有太极者恐未可以画言也愚意如此不审如何
答蔡季通
人之有生性与气合而已然即其已合而析言之则性主於理而无形气主於形而有质以其主理而无形故公而无不善以其主形而有质故私而或不善以其公而善也故其发皆天理之所行以其私而或不善也故其发皆人欲之所作此舜之戒禹所以有人心道心之别盖自其根本而已然非谓气之所为有过不及而後流於人欲也然但谓之人心则固未以为悉皆邪恶但谓之危则固未以为便致凶咎但既不主於理而主於形则其流为邪恶以致凶咎亦不难矣此其所以为危非若道心之必善而无恶有安而无倾有的而可凭据也故必其致精一於此两者之间使公而无不善者常为一身万事之主而私而或不善者不得与焉则凡所云为不待择於过与不及之间而自然无不中矣【凡物剖判之初且当论其善不善二者既分之後方可论其中不中惟精惟一所以审其善不善也允执厥中则无过不及而自得中矣非精一以求中也】此舜戒禹之本意而序文述之固未尝直以形气之发尽为不善而不容其有清明纯粹之时如来谕之所疑也但此所谓清明纯粹者既属乎形气之偶然则亦但能不隔乎理而助其发挥耳不可便认以为道心而欲据之以为精一之地也如孟子虽言夜气而其所欲存者乃在乎仁义之心非直以此夜气为主也虽言养气而其所用力乃在乎集义非直就此气中择其无过不及者而养之也来谕主张气字太过故於此有不察其他如分别中气过不及处亦觉有差但既无与乎道心之微故有所不暇辨耳
答蔡季通
所谕以礼为先之说又似识造化之云不免倚於一物未是亲切工夫耳大抵濂溪先生说得的当通书中数数拈出几字要当如此瞥地即自然有个省力处无规矩中却有规矩未造化时已有造化然後本隐之显推见至隐无处不合也
答蔡季通
观过说犹未安前日二生所写告为收毁仍试别加思索只於钦夫旧说中去得昨来所攻之病便自妥帖简当也国宝程书告早为校正示及书堂诚欲速就然当使伯夷筑之乃佳耳
小儿辈又烦收教尤剧愧荷但放逸之久告痛加绳约为幸所示孟子数说未及细观略看大意皆好但恐微细有所未尽耳所与子直书论大本处甚佳虽云凡圣本同亦有明与不明之异昨见子直说及正疑其太ザ苯竦么耸槟耸腿欢
通监东汉已後却未用得然昨日略看更有一例如人主称上称车驾行幸皆臣子之词我师我行人之属皆内词皆非所宜施於异代此类更须别考也但无道之君无故而入诸臣之家无词以书只当书幸以见其出於私恩耳余卷想看了若行李暂出告并所编例示及所欲改处望子细开谕也环中图已见之初意书中别有密传耳乐图曾理会否此便是七均八十四调之法变当是变徵t当是变宫耳疑大乐亦只是如此推校但律之高下未有则王朴之乐想亦只是得此法而不得律之高下所云黄钟之管与今黄钟之声相因因而推之得十二律乃是只以当时见存之律为如此安能得其真耶故欧公云凡其所为当时莫敢难者然亦莫能加也似亦以此等为疑耳向所托校归藏告示及晁以道易说亦望借及此书近细读之恐程传得之已多但不合全说作义理不就卜筮上看故其说有无顿着处耳今但作卜筮看而以其说推之道理自不可易但其间有不须得如此说处剩着道理耳正如诗之兴者旧说常剩却一半道理也
答蔡季通
还家半月节中哀痛不自胜两儿久欲遣去因循至今今熹亦欲过寒泉矣谨令诣左右告便令入学勿令游嬉废业子幸大儿不儿令读时文然观近年一种浅切文字殊不佳须寻得数十年前文字舒有议论者与看为佳虽不入时无可奈何要之将来若能入场屋得失又须有命决不专在趋时也向借得子勉旧本书义皆今人所不读者其间尽有佳作又记向年曾略看论粹前後集其间亦多好论然当时犹以为俚俗而不观安知今日乃作此曲拍乎可叹此儿读左传向毕经书要处更令温绎为佳【如礼记令拣篇读】韩欧曾苏之文?沛明白者拣数十篇令写出反复成诵尤善庄荀之属皆未读可更与兼善斟酌度其缓急而授之也此儿作文更无向背往来之势自首至尾一数段更看不得可怪望与镌之小者尤难说然只作小诗无益更量其材而诱之幸近来觉得稍胜往年不知竟能少进否可虑钱物已令携去一千足米俟到后山遣致或彼价廉即寄钱去烦籴也【子幸大儿不儿疑有误字】
数日在家看得孟子两篇今日读滕文公篇观其答景春之问直是痛快三复令人胸中浩然如濯江汉而暴秋阳也胡文定一书答朱子发举南泉新猫话者集中有之否看此等处直是好着眼目也
所论始终条理甚精密矣引康节志文尤当儿未必是引孟子恐是古来乐家自有此语而因用之耳盖前汉人多不甚说孟子也此亦无紧要但前日说中亦不曾如此说又其文太冗须更X定趋约乃佳耳持养之功想日有味要之以久则克伐怨欲之私自当退听矣钦夫伯恭晦叔得书纳去一观却付此便咔辗蚴槲鹨允救艘膊恭竟未脱然前日答书不免又极论持养钦庄实有愧於其语然不敢私其身之意当有能识之者所答书无暇写去大⑹谴艘饪杉也择之亦得书中有数条今再以往数书之说得暇试一一论之相见日面讲也伯谏前日过宿其家来书示之渠甚叹服精进但公济孤立甚可念恨无力能挽叨
道间思久假之说欲下语云五伯假之而至於功施当时名显後世则是久假而不归矣人亦安能知其本非真有哉孟子之言盖疾矫伪之乱真伤时人之易惑而非与五伯之辞也烦为呈似元礼可大二兄商量看如何今日因思此义偶得一法大抵思索义理到纷乱窒塞处须是一切扫去放教胸中空荡荡地了却举起一看便自觉得有下落处此说向见李先生曾说来今日方真实验得如此非虚语也
纲目数日曾看得否高纪中数诏极佳如立口赋法及求贤诏皆合入更烦推此类添入有看了册旋付此童来幸甚易学辨惑及邵氏辨诬暂借皆可付此人便欲用也
别又旬日已剧驰情奉告承即日秋暑侍履吉庆寿堂眷集一一佳胜慰前日之叹盖见近日朋友谈说纷然而躬行不力以至言谈举止之间犹未有以异於\人是以忧之承问之及岂亦致疑於此耶古易纳上坊中更有王日休所X求之未获可访问考订孰得失也鄙意与伯谏深欲季通一来稍霁便望命驾有合商量事甚多非书札所能辨也通监签贴甚精密乍到此未暇子细并俟相见面论拨冗作书遣此人归不及详悉千万早来为佳
兼善远访无以堪其意愧惕不自胜然捐其旧学之非非季通深排痛抵之力亦不能辨朋友正当如此衰懒不振负愧多矣渠不肯少留未及子细亦恨贤者不在此共评订耳熹向所论中和等说近细思之病败不少理固未易穷然昏愦如此殊可惧安得即面言之伫俟来音旦夕别遣人奉候
蒙近又推得初揲之余不五则九其数皆奇而其为数之实五三而九一之应围三径一之数第二三揲之余不四则八其数皆偶而其数之实四八皆二亦应闱四用半之数是三揲之次亦已自有奇偶之分若第二三揲不挂则不复有此差别矣如何星经紫垣固所当先太微天市乃在二十八舍之中若列於前不知如何指其所在恐当云在紫垣之?某星至某星之外起某宿几度尽某宿几度又记其帝坐处须云在某宿几度距紫垣几度赤道几度距垣四面各几处与垣外某星相直及记其昏见及昏旦夜半当中之月其垣四面之星亦须注与垣外某星相直乃可易晓不知盛意如何也参同二册锺乳一两纳上考异熹安能决其是非但恐文义音读间有可商量处耳
钟律之篇大⒃於旧编而其先後不同盖但用古书本语或注疏而以已意附其下方甚简约而极周尽学乐者一览可得梗⑵渌推说之泛滥?证之异同不尽载也当俟归日面呈决求订正耳星经可付三哥毕其事否甚愿早见之也近校得步天歌颇不错其说虽浅而词甚俚然亦初学之阶梯也但限难得人说话非惟不能有助亦自不晓人意令人郁郁无分付处想亦不能无此叹也
答蔡季通
人还承书为慰又承示及行日卦爻之说尤荷留念即此春暖共惟尊履万福所苦比复如何须鹿茸纳去视至通监本末并注纲目提要第九第十册以是未定不曾写此物甚难作书法固不可不本春秋然又全用春秋不得旧有例一册不知曾并送去了洪范新说恨未得闻俟面见以请算工俟为寻访然亦须立一格目要得甚人始得如州县攒司尽有能算者但恐不能算历耳
人还承书知已还舍为慰易图甚精但发例中不能尽述当略提破而籍图以传耳陈法大略亦可见当如近日所说但未能洞晓其曲折耳药图烦更问子本此只有十二样而调见之多何耶琴说亦告寻便示及千万【调见之多疑有误字】
登山失事人知如此虽遂事不谏亦可斟酌简其功程也二谱已领昨日过元善听其弦歌二南七月颇可听但恐吓走孔夫子耳磬制乃贤者立论之失岂可推范蜀公蜀公若道季通许多说着处都不推我只这一事错了便相执则将何词以对耶如此护前恐为心术之害不但一事之失也
通书注修改甚精元来诚几德便是太极二五此老些子活计尽在里许也前後把他读了几过都不曾见此意思於此益知读书之难也近得林黄中书大骂康节数学横渠西铭袁机仲亦来攻邵氏甚急可笑尝记共甫说往时有亡大夫坐乞毁通监板被责发来复官词臣草其制有一云出幽谷而迁乔木朕姑示於恩以鸱鹗而笑凤凰尔无沈於迷识此辈今亦可并按也一笑
前日七八九六之说於意云何近细推之乃自河图而来【即老兄所谓洛书者】欲於蒙之首增此一篇并列河图洛书以发其端而揲蓍法中只自大衍以下又分变卦图别一篇此卦以後虽不画卦亦列卦名庶几易检幸为录示也
河洛辨说甚详然皆在夫子作传之後其间极有不足据以说者鄙意但觉九宫之图意义精约故疑其先出而八卦十数九畴五行各出一图自不相妨故有虚中为易实中为范之说自谓颇得其旨今详所论亦是一说更俟面论然恐卒未有定论不若两存以俟後人之为愈也归奇多寡不同向时尝辱见示无可疑者似合附入图中今却附还幸便写入四象之後也律吕新书并往
题辞协律恨未得闻且愧其词义之不称也祭礼只是於温公仪内少增损之正欲商订须俟开春稍暇乃可也程氏冬至立春二祭昔尝为之或者颇以僭上为疑亦不无理亦并俟详议也
作肃所求熹与其人本不相熟今才一见耳固不容便作书亦见近日朋友忧道不如忧贫之切心甚愧恐平日所讲果何事而一旦小利害便打不过欲望其守死善道难矣
答蔡季通
至临江忽被改除之命超越非常不敢当也始者犹欲且归里中俟辞召命予决今既如此又得朝士书皆云召旨乃出上意亲批且屡问及不可不来又云主上虚心好学增置讲员广立程课深有愿治之意果如此实国家万万无疆之休义不可不一往遂自临川改辕趋信上以俟辞免之报但岳麓事前书奉报乃廷老所定後两日彦忠到却说合在风雩右手僧寺菜畦之中背负亭脚面对笔架山面前便有右边横按掩抱左边坂亦拱揖势似差胜但地盘直浅而横阔恐须作排厅堂乃可容耳已属廷老更画图来纳去求正而未至更俟其来当别遣人但代者乃毁道学之人未知其能不败此否耳熹老矣方学做官甚可笑朝从奔走皆非所堪但叨冒过分上恩深厚未敢言去耳经筵陈说不敢不尽区区上意亦颇相向但未蒙下问反复未得倾竭鄙怀耳君举在上前陈说极详缓勤恳其所长自不可及区区实敬爱之非但如来教所云也通理宗教之命己行前日亦已归矣渠年少家温所欠者腹中书耳得阙远官闲更读数年书未必不为福也何必汲汲於此乎公济不长进只管来讨书若有相识自不须说若无如何写得不知他许多禅寄放甚处临此等小小利害便如此手足皆露也不知今已行未如未行烦致意不成腊月三十日亦问人讨书去见阎家老子也诸公已各致意但黄文叔已逝去熹来亦不及见之此非独吾党惜之亦宗社惜也
今日进讲恭闻玉音以太上心气渐宁但尚苦健忘发引之前必得相见此亦是一大事幸甚幸甚恐欲知之也不知何时可赴三衢之约能乘兴东下数日E幸甚楼陈诸公亦数奉问也
修历事若下须更商量盖但测验即人皆可或须改造则恐不免一出亦非今日一时事也史迁不可谓不知孔子然亦知孔子之粗耳历代世变即六国表序是其极致乃是俗人之论知孔子者固如是耶正朔服色乃当时论者所共言如贾生公孙臣新垣平之徒皆言之岂独迁也此等处自是渠辈眼目低故见得高了亦可笑耳祭法须以宗法参之古人所谓始祖亦但谓始爵及别子耳非如程氏所祭之远上僭则过於E下僭则夺其宗之未安也
历事不知後来有何施行若如其说不知可一行否祭法世数明有等差未易遽改古人非不知祖不可忘而立法如此恐亦自有精意也史说不知渠说好处是如何好必须曾举一二尤紧切处若只如曹器远辈所说则亦不足言也
答蔡季通【癸丑三月二十一日】
中间到宅上闻是日得子深赞喜衰钝之踪素不利市自年三十余时每到人家辄令人生女如是凡五七处今年乃庆门得男则又似渐有倾否亨屯之象既以奉庆又窃自贺但恨其已晚耳夏口武昌一带形势既闻命矣涉重湖窥衡湘历襄汉下吴会方羊而归所得当益富屈指计归程冀得倾竦以听剧谈也律前日一哥来此已刻字调弦而去但中弦须得律管然後可定然则此器亦是乐家第二义也阁记固难遽办又适此数日脚气虽轻而未愈今旦右臂下自爪掌以上连肩背无处不痛寒热大作其势非更数日卒不能定不知许教既满彼中代者为谁或同官中别有可托以竟此事者为谁亦已作书报之及与元善说俟此间病愈一面捻合成当寻的便寄薛卿处与之当无不达也今年病虽不重而气体极衰至於昨日遂至无力说话朋友远来相守又不欲甚孤其意勉强应接常虑相见之日不复更能长久季通倦游亦望早归相与切磋以尽余年实所愿望
蒙修了未早欲得之通书皇极例等说不知已下手否如未幸早为之乍归窘甚?无欲请之人只欲得贤者一来会语数日幸切不必多与人同虚费又难语也可以他意却之不必露此千万千万
所苦且喜向安亦宜更加将护也许见访甚幸但亦自欲一到寒泉未能预定日子恐或途中相失也此行见上褒予甚至言虽狂妄亦无忤色意谓可以少砍叽缍事之不可料者乃发於先天订顽之间是可笑也已专人自劾及尽还江右迓兵矣此等小小怪谬议论如o毛而起更不可开口奈何始者信书太过而人不广不谓万物之灵者乃如此不灵也奈何更五七日当有後命未知如何也元善说欲下州郡月致笔札之费然此事亦当审处恐此事面生後或有悔也
伯谏来此已两三日初欲来日归因与商量约左右一来相聚今专遣此人相挽渠亦遣人归戒徒御少缓一两日来矣千万即命驾其所论极不争多孤城悉拔合军并力一鼓可克也
中间报去欲改文王八卦邵子说应天时应地方说下注脚今覆检之不得其说恐前说有误却错改却印本烦令一哥检出录示幸甚细详此图若以卦画言之则震以一阳居下兑以一阴居上而相对坎以一阳居中离以一阴居中故相对巽以一阴居下艮以一阳居上故相对乾纯阳坤纯阴故相对此亦是一说但不知何故四隅之卦却如此相对耳此图是说不得也闻有在陈之厄不能有以相周之叹息而已律说少有碍处便不可笔之於书此意甚善不惟此一事而已它事亦何莫不然也但员径亦须更子细如引汉志由此之义起十二律之周径恐未免有牵强处也嘉量积处数之前合定方深围径之数以相参验证辨首章可早修定寄来商量此处无头难下语也四象之数前日间推只自三画未成之时已具此数盖太阳居一而含九少阴居二而含八少阳居三而含七太阴居四而含六不待揲蓍而後有也揲蓍归奇之数乃是揍着此数过揲之数又是揍着归奇之数耳近见论者专以过揲之数断七八九六之说至於归奇之数尚不能明况能及此乎尝之说曰四象之画六七八九之祖也四象之次六七八九之父也归奇者其子也过揲者其孙也此论似不可易又曰象之次自十倒数画六而得太阴之四【以上皆然】又屈五指而计之一与九同二与八同三与七同四与六同此亦自然不言之妙直是可笑不由人安排也不知明者以何如蒙所疑当得面扣然得先批示大略尤佳归奇已具卦象固平日所常论但亦其中一小支节耳盖其多寡不均无所发明於蓍卦之说正自不足深论也如何如何律说幸早改定过彼即借看或能相伴入城途中得E曲商订尤幸也
中庸序云若吾夫子则虽不得其位昨看此间写本脱一吾字烦一哥看如少即添之此虽不系义理然亦觉少不得也费隐之说今日终日安排终不能定盖察乎天地终是说做隐字不得【百种计较更说不来】且是所说不知不能有憾等句虚无恍惚如捕风系影圣人平日之言恐无是也【与未之或知不可能也不同】不审看得如何幸详以见梢
仁义之说固如来傻於说卦六画中安排则仁刚义柔不可易矣仁柔义刚又别是一说不相参杂也程先生谓天地间无截然阴阳之理然其升降生杀之大分不可无也正是此意而袁於此等处都瞢然不晓所以难说话也修身齐家固当警省至於有无之虑姑直任之不必切切介意若此等处更放不下即修行转无力矣区区於此可忧者大於老兄然亦只得随事驱遣瞑目之後一切任之亦不复属自己界分矣中庸诗传幸速修改示及中庸更有数处今并录呈幸即付之也
西山之约一何拒客之深耶俟武夷归别当奉扣然临风引领似已闻采薇之歌矣归来又得伯恭书云学者须是专心致志~利一源凝聚s浞绞际帐暗蒙洗寺凵醯辈桓也灰愿嬉参饣嵛淖忠蚜煲嗌醪灰椎无救篇似不甚条畅耳数日临睡读史记一两卷沈着痛快真不可及不知永嘉诸人尊信此书而道德言语却不相似是何故也岂善学柳下惠者固如是耶元吉尚未行何耶渠来此未尝不忠告之但渠自不耐烦而愤然诀去岂长者之~子乎季通似亦不须枉费心力宋元宪公牢笼之事吾所不能而圣人亦已固有显比之训矣若必人人赠言以悦之岂不劳哉
公济伯谏得书否某归途过伯谏见收公济书大段手忙脚乱也大学诚意之说已再观之果如所论想他书似此处多须一一整顿也明道遗文纳去一本
答蔡季通
律书中有欲改更别纸奉呈不审如此是否幸早报及也易中七八九六之数向来只从揲蓍处推起虽亦合然终觉曲折太多不甚简易疑非所以得数之原近因闲看四象次第偶得其说极为径捷不审亦尝如此推寻否亦幸语及
本原第一章围径之说殊不分明此是最大节目不可草草候气章恐合移在第四五间盖律之分寸既定便当埋管候气以验其应否至於播之五声二变而六十调者乃其余耳况审度嘉量谨权尤不当在候气之前也但候气章已有黄钟之变半分数而前章未有明文恐合於正律分寸章後别立一章具载六变律及正半变半声律之长短分寸乃完备耳【後段论说有发明此章指者并移附入】
审度章云云生於黄钟之长【下当改云】以子谷黍中者九十枚度之一一分【凡黍实於管中千三枚而满一重积九十重则千二百枚而满一龠矣故此九十枚之数与下章千一百枚之数其实一也】十分寸云云
嘉量章龠合升斗斛皆当实计广狭分寸
证辨第一章今欲求声气之中【下当改云】而莫适则莫若且多截竹以拟黄钟之管或极其短或极其长长短之内每差一分而一管皆即以其长权九寸而度其围径如黄钟之法焉如是则更迭以吹云云
司马贞九分寸之说本原既不载恐合於证辨中立一条以证前篇之说
诸尺是非後来考得如何已改定幸录示
答蔡季通
前日感幸寻葑床簧蠹慈招写魏涡砻磕钤侗鸩皇ゃ扳曛领抖潦橥胬碛讲而无从又不但常人离别之思也【云云】熹连日读参同颇有趣知千周万遍非虚言也但恨前此不得面扣耳向见抄一册卦气消息者不知了未幸语一哥取以见予也又读握机後语何也数条尤奇昔盖未有此体亦恨不得?其说耳平日相聚未知其乐别後乃觉阙事可叹可叹
答蔡季通
别後得到丰城及宜春书知途中诸况足以慰但至今尚未闻到舂陵复深以为悬念每至读书讲学无可咨扣无可告语尤觉仰德之深也比日恭惟尊候万福三哥子陵一一安佳此亦时得一哥书八哥前日入城亦过此熹足病前日几作今又小定未知竟如何但精神日耗血气日衰旧学荒芜有退无进恐遂没没无闻而死耳乐书非敢忘之但方此v舌岂敢更妄作耶此书决然砻徊坏媒看他人所说更无堪入耳者不知老兄平日与元善相处曾说到子细处否但恐子期不曾听得便只似不曾说也近因诸人论琴就一哥借得所画图子适合鄙意乃知朝瑞只说得黄钟一均内最上一弦而遽以论琴之全体宜乎胶固偏执而无所合也学不欲陋岂不信然偶有邵州便托彦中附此亦令过一哥处取安问矣政远千万道自爱
答蔡季通
【云云】琴说向寄去者尚有说不透处今别改定一条录呈比旧似差明白不审盛意以如何琴固每弦各有五声然亦有一弦自有一声之法故沈存中之说未可尽以不然大抵世间万事其间义理精妙无穷皆未易以一言断其始终须看得玲珑透脱不相妨碍方是物格之验也\至之患贤者所未免乃以散遣诸生见教何耶此亦任其去来若有患难虽杜门v舌亦未必可免也
答蔡季通
琴中旋宫一事正初弦有紧慢而\弦随之耳若一定而不可移则旋宫之法何所施耶但恐午未以後声太高急而小弦断~故疑所谓五降者乃谓蕤宾以下不可宫耳此说固未必然然与今所谓一定而不可易古所谓随十二月宫者似得中制试更推之如何复以见教也参同之说子细推寻见得一息之间便有晦朔弦望上弦者气之方息自上而下也下弦者气之方消自下而上也望者气之盈也日沈於下而月圆於上也晦朔之间者日月之合乎上所谓举水以灭火金来归性初之类是也眼中见得了了如此但无下手处耳自从别後此等事更无商量处剧令人愦愦今此病中又百事不敢思量未知异时贤者之归得复相见论此否耳
答蔡季通
熹自开正即病至今未平今日方能把笔作书足犹未能平步也气血日衰前去光景想亦不多病中块坐又未能息心休养才方动册子便觉前人阔略病败欲以告人而无可告者又不免辄起着述之念亦是闲中一大魔障欲力去之而未能以此极思向来承晤之乐未知此生能复相从如往时否耳知看语孟有味深慰所愿已许诲示幸早寄及也前书奉扣琴谱旋宫之法不知考得果如何若初弦一定不复更可紧慢恐无是理也
答方伯谟【士繇】
随时变易以从道主卦爻而言然天理人事皆在其中今且以乾卦潜见飞跃观之其流行而至此者易也其定理之当然者道也故明道亦曰其体则谓之易其理则谓之道而伊川又谓变易而後合道易字与道字不相似也又云人随时变易何从道也此皆可以见其意矣易中无一卦一爻不具此理所以沿流而可以求其源也
会以理之所聚而言通以事之所宜而言其实一也或跃在渊九四中不在人则其进而至乎九五之位亦无嫌矣但君子本非有此心故云或跃而文言又以非邪也等语释之
九六之说杨遵道录中一段发明传意与来刹煌然亦未晓其说尝谓五行成数去其地十之土而不用则七八九六而已阳奇阴耦故七九阳六八阴阳进阴退故九六老七八为少然阳极於九则退八而阴阴极於六则进七而阳一进一退循环无端此揲蓍之法所以用九六而不用七八盖取其变也只以此说推之似无窒碍龟山所谓参之九两之六乃康节以三真数故以三两乘之而得九六之数今以一三五九二四六则乃是积数非参之两之之谓且若此而九六则所谓七八者又何自而来乎疑亦未安
大明终始传意自明其曰明曰见曰当非人而何更看扬遵道录中一段则尤分明矣天人一理人之动乃天之运也然以私意而动则人而不天矣惟其潜见飞跃各得其时则是以人当天也然不言当天而言御天以见迟速进退之在我尔【虽云在我然心理合一初无二体但主心而言尔】元者用之端而亨利贞之理具焉至於亨利贞则亦元之尔此元之所以包四德也若分而言之则元亨诚之通利贞诚之复其体用固有在矣恐亦不得如龟山之说也【以用言则元主以体言则贞主】
彖词乃卜筮词释彖则夫子推其理以释之也以安贞之吉应地无疆卜筮之词恐记之误也
答方伯谟
夫子梦寐周公正是圣人至诚不息处然时止时行无所凝滞亦未尝不洒落也故及其衰则不复梦亦可见矣若是合做底事则岂容有所忽忘耶以忘物高乃老庄之偏说上蔡所论曾点事似好然其说之流恐不免有此弊也
志於道志字如有向望求索之意大学格物致知即其事也
卫辄事龟山以有灵公之命左传史记皆无此说冉有子贡之疑只以嫡孙承重之常法言之似有可以得国之理耳谓夷齐不当去此说深所未晓且当阙之不义而富且贵所谓富贵非指天位天职而言但言势位奉养之盛耳此等物若以义而得则圣人随其所遇若固有之无鄙厌之心焉但以不义而得则不以易吾饭疏饮水之乐耳
富而可求以文义推之当从谢杨之说东坡说亦是此意似更分明盖上句是假设之词下句方是正意下句说从吾所好便见上句执鞭之事非所好矣更味而字虽字亦字可见文势重处在下句也
答方伯谟
正所以立近之全字不稳当俟更思之
齐王见牛两段当未发见时便合涵养惟其平日有涵养之功是以发见着明而扩充远大也若必俟其发见然後保夫未发之理则是未发之时漠然忘之及其发然後助之长也
泄柳申详　闻李先生说正如是林说恐非
天之生物使之一本前说是
王O之说亦是
周公之过只依旧说
孟子言昔者所进今日不知其亡故王问何以识其不才而舍之而孟子告以进贤如不得已盖於进退之间无所不审非但使之致察於去人杀人也
明道先生言性即气气即性生之谓也又云论性不论气不备论气不论性不明二之便不是大抵本然之性与气质之性亦非判然两物也前日之说只是论性虽有五然却亦不离乎一未有磨莹澄治之意也
仁觉两段互有得失然论愈精微言愈易差不若只遵伊川先生之说以公字思量而从事乎克复之实久当自有见也
正固便是事之干故传曰亨贞之体各称其事明其义与乾坤不殊但各主於其事而言耳
观六三传但以未至失道而求不失道耳非直以不失道也
鬼神功用之说得之李说不可晓不知如何自有一种意亦不解其文义也
揲法阳爻皆用九而不用七故於纯阳之卦发此凡例凡揲而六爻皆九者则以此辞占之见t龙谓此六爻皆九也无首谓阳变而阴也刚而能柔故吉而圣人因之以发明刚而不过用刚之道也左传蔡墨云在乾之坤曰见t龙无首吉杜注亦如此说
知至至之知终终之旧来所说未是遗书知至至之主知知终终之主终盖上句则以知至重而至之二字轻下句则以知终轻而终之二字重也存义言其有以存是理而不失非有取乎不过之义也
硕果不食只不食便有复生之意不必云推广而言也
答方伯谟
昨承致书久无便可报但每朋友讲论未尝不奉怀耳文字烦抄录愧比复有更定一二且未可出以示人也所论数条足见思索之深甚副所望正所以守守字诚未安但此字难下不知曾思之否因来及之得以反复也所论圣贤立言之意亦中浅陋之失盖当时欲矫其顾虑迟疑之弊不自觉其过而生病耳顷尝语伯恭此是吾二人气质之偏当各加矫革古人韦弦之戒殆正此设也所论阴阳男女之说则未然天地之间阴阳而已以人分之则男女也以事言之则善恶也何适而不得其类哉中正仁义如君子时中顺受其正仁者爱人义以质之类皆周子之意他处有不同者各随所主而言初不相妨如子贡以学不厌智教不倦仁而中庸则以成已仁成物智此类亦可推矣甚思晤语秋前想未能来有便时寄所疑望
答方伯谟
熹自春涉夏多病多故奔走出入不得少休近屏杯杓病才少愈惟是事端无穷未有宁息之期又迫朝命有托故稽留今宪府觉察指挥势或当一出前忧後愧未知所以计也甚欲一与伯谟相见不知能乘隙一见过否来月之初须且扶送叔母之丧还政和归来月末方得去计也择之来此已两月秋间方归日间时有讲论然苦人事断续不得专一若伯谟能一来旬日E殊慰所望也【子澄亦到此三四日而行】令舅府判侍次烦致问讯意此便少遽未及拜书克明况何如曾再往光泽否欲作书及附赵宰书亦未暇悉烦道区区或伯谟未能来近日讲学所得所疑便还略告批喻李君到彼略周顾之幸未间千万力学自爱
答方伯谟
昨王变还承书至慰不闻问又许久剧暑伏惟侍履佳胜所喻心说似未安盖孔子说此四句而以惟心之谓与结之不应如此着力却只形容得一个不好底心也来书所说自相矛盾处亦多可更详之令舅府判侍次尝及此否试质之必有至当之说也克明及诸朋友皆烦以此询之诚之闻归已久不知今在甚处或见烦致意南轩云有书附渠来告早寻便示及也
答方伯谟
前日托俞尉附一书当达比日远惟侍学增胜前所恳令舅府判兄作字不知已落笔否二月甲子下更着一朔字尤佳仍望早附的便示及也近作得六先生画象赞谩录去烦呈令舅一观求其未当处旦夕画成当并以拜裨绲X定幸耳李积微篆字墨本近偶得之似亦不满人意小技难精犹如此况其大者乎得连嵩卿书云廖子晦言天地之性即我之性岂有死而遽亡之理因引大全集中尧舜托生之语证渠诸人未有以折之伯谟可与克明各下一语便中见梢苍鲁踔梁泉叔京约来相聚旬日不知能约诸同志者同此会否但恐不欲令诸生又废业耳答方伯谟
昨附饰炯俺缁两书不知皆达否得兼善报云所要文字已发去想亦已到久矣前书托禀令舅向日所窬大鸶求注字【乾道癸巳二月甲子新安朱熹作建安吕阙　书】後书欲甲子下增一朔字不知已写否如已写下即於空处别写此字不妨不必易纸也六先生象内去并烦求挥翰但不知前日所呈本子曾经参订否今别录去内略有改更处又叔京疑伊川赞後四句不相应本意谓伊川之言平易深远人所难识耳不知叔京之意如何渠又疑横渠赞中逃字据行状云於是尽弃旧学淳如也即是旧时尝有杂学下此字似亦不妨更禀令舅看如何若无可疑即乞书付此便摺静⑺恳敬箴】此赞就画象上写一本【须依今写去本首尾向背盖随面所向也】就此界纸上写一本【首尾亦依写去本此本伯谏欲刻石如纸不好界不匀即烦易之】如叔京之说当改或别有可疑处即且留此画於彼人杉百谷幢ㄈヒ簿大鸫蟊灸肆⒁痪淠俗植恢旧作甚字恐旧本不同即改作乃字佳数以鄙语尘溷妙笔何愧如之数日偶无事了得数篇文字未有人写得去俟後便也向跋胡公帖烦录一本并跋语付此人呋蛴薪猜垡嗫筛洞吮愦吮闵醯囊
与方伯谟
人还承书至慰比日远惟侍履佳胜篆字甚佳然其间不能无病笔已封寄去但恐彼欲磨崖则所书大字或不堪用今其人过彼更烦别大书径尺以上者封与诚之令转呈南轩但笔路亦须稍重盖恐崖石若字画太细即不可辨耳向寄二刻不必寄来只留几间可也许来春见过幸甚但正初恐亦须略出叔京又约相会於邵武若至此相聚尤便但恐人事扰扰不能从容耳所欲言者无穷未即会面千万自爱
孟子说附还彼中朋友商量此书有疑处否与方伯谟
昨承枉顾别遽累月驰向深矣比日春晚伏惟侍学增胜所与处者谁见作何等工夫有可以见告者便中及之幸熹近尝一至云谷留十余日朋友来集随分有少讲论大率追正旧说之太高者多也克明德柄皆未及书烦致意直翁闻问否欲作书亦未暇俟後便也济之有少文字欲至彼粥之有可乡导处幸略致力幸甚长沙人归未耶
与方伯谟
别後一得手书亦无复可报今复久不闻问怀想可量比想剧暑侍履佳庆熹衰悴如昨欲往吊茂实至今未能不免且遣人致书亦复因循不能得遣盖目前百事败人意当此午暑时两眼几不复可视物也向见所作平父诸小诗甚佳章辰州人求诗懒甚无佳思辄以奉烦渠本取韦贤语名阁须略点破也近读何书向见颇有因循之病更宜勉强区区所望於贤者不但如此而已也季通病甚强起如建阳料理坟墓数日不得书不知况如何闻欲遂过邵武不知是否遣此人本欲子细作书适意思不佳草草附此殊不及所怀之一二季克佐卿皆已得郡季克待阙否佐卿想便赴官也因见致意倦甚未及拜状也方暑自爱
与方伯谟
熹此粗安免章虽未报然诸公已见许章下必遂请无疑也前日所说伯恭昏事以书问之得其兄弟报字只要年长淑善安贫睦族他所不计【以吾辈度之更须耐静】已悉以属茂实亦略与周佐说来祝其密之只与伯谟商量若有七八分以上可问即微扣之却托茂实专人来报也千万留意至祝至祝茂实仲本前日到此不及登山然却得静坐两日说话颇E仲本托斋记已草寄当必见之也虞祠刻已寄来规模甚大文固不称篆额似亦差小耳未有别本俟续得之当分去也前书所烦作字便中示及幸置物亦然季通竟罹家难窘g可念彼中葬事如何势须俟尧举复来耳仲本别时所寄声奉闻者想已发之此不可已也
与方伯谟
昨承远访愧感良深别去惘惘人还奉告闻比日侍履佳胜幸熹悲悴如昨无可言甚感爱念勉之意然触事伤怀亦未能遽平也匕h衣被并领季通屡得书殊未有定论然亦未闻其西去之期不知果如何耳录示九江文字甚发人意大体只须如此得失已自可见但恐未足以尽其情伪曲折之变彼或以吾曹真可欺耳然世间自当有明眼人此亦初不足辨也得伯恭书云到会稽见伯谏守其所闻牢不可破自信之笃如此亦良可尚耳常德一书烦达之想日相聚所讲论当益有绪因便示一二幸因孙巨源见过附此草草襄事之後能一来顾慰此幽c否乎常德之官後别有学徒相从否因便早及之望
与方伯谟
前日承书人还匆匆不能作报比日秋暑德履佳胜永福收近信否熹此诸况如前所与廷老书此後竟未得雨祈祷万方平生所不欲者皆之亦卒无验然每设醮处人引去天师前烧香即记着後汉书此亦何缘有效也涸种备不敢不勉但今日上下不相恤虽已具奏及申省部诸司未知复如何也在今日义不当求去万一所请不从则亦可以已矣但宪司有相料理之意今日又闻其劾信州林子方此亦是杀鸣犊底消息旦夕或自以此去不可知耳数日前曾得赵帅兄弟书因欲至一奠今此灾伤凡百皆废且往空书因见幸略及之也居仁遭谁丧昨日欲作书偶检来书不见下笔不得因书更报及也撇过建安良便恐此间动未得秋凉能来幸但恐荐送即又不容来耳诸刻昨已遣去想已达未相见珍重
与方伯谟
韩文考异大字以国子监版本主而注其同异【如云某本某作某】辨其是非【如云今按云云】断其取舍【从监本者已定则云某本非是诸别本各异则云皆非是未定则各加疑字别本者已定则云定当从某本未定则云且当从某本或监本别本皆可疑则云当阙或云未详】其不足辨者略注而已不必辨而断也熹不及奉书考异须如此方有条理幸更详之与方伯谟
便中承书具审即日所履佳胜慰亲闱安问想不辍收也惠及新茶极感厚意病躯更此蒸湿却幸不动食亦粗吃得只愿且得如此则谴呵之及有以当之他不足计也韩文考异已写成未如无人写可恳元善转借一二笔吏速写以来只有此一事稍稍趋时不可缓也
与方伯谟
比想所履日佳端午莫须一归否耶韩考烦早并手写来便付此人尤幸闻冰玉皆入^党之奈何之魁者不暇自谋特贤者虑破头耳因便草草
与方伯谟
适方遣人奉简忽承手示慰幼恭书已领少须手可作字并奉报章但不知其行期在几时幸批报也韩考已领今早遣去者更烦详R示适有人自三衢来云琐闼以论陈源故补外见詹卿及之人还草草
杨子序篇有冠乎t伦之云以无义者固可笑而问人出处者亦\脱也
与方伯谟
承简喜闻佳胜韩考所订皆甚善比亦别修得一例稍分明五夫人到日能略过此少E一二日幸勿以徒御忧白青刍不难办也兼更欲有所扣耳人还草草
与方伯谟
熹今年之病久而甚衰此月来方能饮食亦缘灸得脾肾逾数壮似颇得力也韩考已从头整顿一过今且附去十卷更烦看R出疑误处附来换下卷但鄙意更欲俟审定所当从之正字後却修过以今定本主而注诸本之得失於下则方本自在其间亦不妨有所辨论而体面正当不见排抵显然之迹但今未暇耳【缘其间有未甚定处须更子细难也】记得籍溪先生曾写得陈希夷墓表【云是吕洞宾所撰】见与偶寻不见烦问子端恐有本即借写一本附来也庙额方矾得纸旦夕写得自从此寄去所求龛额便中望早寄也天气甚好能下来数日否
与方伯谟
别近旬日不审况复何如前日匆匆又以病作遽归不及拜尊夫人皇恐不可言也大哥来闻子端竟有哭子之悲深惘然且烦致意不及附书问也欲烦篆数十字纳去纸两卷各有题识幸便落笔欲寄江西刻之岩石有人在此等候不能久也千万便付此人呷圆恍氪笞饕庵黄┤绲认泻写则神全气定自然合作矣更欲篆六十四卦名及一等小字数十其界纸又作一封请并书之所写之字各在封内矣熹忽闻有镌职罢祠之命尚未被受不胜皇恐何时可来相聚数日耶专人驰布不宣
大哥今日已行矣已戒令速去恐碑倒也可因书更促之
与方伯谟
詹卿昨日过此尚在南林更两三日方行不出见之否韩文欲并外集及顺录作考异能员满此功德否耶宓子贱洪庆善楚辞补注中引之推说云是伏字济南伏生即其後也如何如何
与方伯谟
昨辱惠书慰但见元兴及小儿皆说伯谟颇觉衰悴何如此今想已强健矣更宜节适自爱但强其志则气自随之些小外邪不能害也熹病躯粗遣诸证亦时往来但亦随事损益终是多服补药不得令子闻已归韩文外集考异曾带得归否便中得早寄示幸幸正集者已写了更得此补足须更送去详定庄仲点勘已颇详细矣近又看楚词抄得数卷大抵世间文字无不错误可叹也赵干之喻荷其不鄙冒此d险尤见所存异於流俗之意但忧畏之余多所谢~固不容独破戒幸道此区区多谢其意可也异时未死之间禁网稍则或尚可勉强也因便寓此草草
与方伯谟
昨日承寄示吕公奏议至感至感比想侍奏佳庆令子程试必甚如意闻将以望前一日揭ゼ轿偶语也奏议得一快读甚幸朝廷无此议论六十年矣可慨叹也但末卷乞诏定大举策一篇未竟而定策大举一篇全无幸更补之乃佳耳韩考後卷如何得早检示幸甚熹衰病百变支吾不暇近又得一奇证若寒疝者间或腹中气刺而痛未知竟如何姑复任之耳
答梁文叔【】
澹台石刻已领考证详密亦自是一种工夫也略於制度之说不知谓何往往亦多是问得繁碎非学者所先或是从来剖判不得如论语千乘之国注家自是两说此等如何强通况又舍所急之义理而从事於此纵得其说亦何所用乎昨日有人问看史之法熹告以当且治经求圣贤修已治人之要然後可以及此想见传闻又说不人看史矣
答梁文叔
日用功夫如此甚善然须实下功夫只说得不济事也李先生意只是要得学者静中有个主宰存养处然一向如此又不得也皇极之说来说亦得之大抵此章自皇建其有极以下是说人君正心修身立大中至正之标以观天下而天下化之之义无偏无陂以下乃是反覆赞叹正说皇极体段曰皇极之敷言以下是推本结煞一章之大意向见诸葛诚之说略是如此但渠说有过当处耳
答梁文叔
示喻所处甚善不知几道相聚作何工夫近看孟子见人即道性善称尧舜此是第一义若於此看得透信得及直下便是圣贤更无一毫人欲之私做得病痛若信不及孟子又说个第二节工夫又只引成V颜渊公明仪三段说话人如此发愤勇猛向前日用之间不得存留一毫人欲之私在这里此外更无别法若於此有个奋迅兴起处方有田地可下功夫不然即是画脂镂晡拚媸档昧Υσ步日见得如此自觉颇得力与前日不同故此奉报可以呈几道也
答梁文叔
郑康成所说气魄杂学辨云精聚则魄聚气聚则?聚盖精是阴气如耳目之聪明乃阴精之所故谓之魄或欲於魄中求??中求魄窃谓气在人之一身阳即?阴则魄嘘吸聪明乃是一身之中?魄之所发见而易见者耳恐不必於?中求魄魄中求?也
精气周流充满於一身之中嘘吸聪明乃其发而易见者固如来喻然既周流充满於一身之中则鼻之知臭口之知味非魄耶耳目之中皆有气非?耶推之遍体莫不皆然佛书论四大处似亦粗述此意
体魄归於地先生云体魄自是两物不知如何分别以目之明言之则目之轮一成而不可变者体也睛中之明而能照监万象者魄也魄既降则目之轮虽存而其精光则无矣以耳之聪求之未透盖耳但见其窍而不见其他故也
所论目之体魄得之耳则窍即体也何暇他求耶体魄既是两物不知?与气亦两物否孔e达谓?附於气中庸或问直指康成之说则孔氏之说亦未得通论体魄从前所闻只指一物是以今人言目魄亦皆以黑处魄若以眼光落地之说推之窃恐月之全轮受光处魄及其月光渐亏亦如人之魄降其黑处却是体注疏之说皆不然思未通
魂气细推之亦有精粗但其精粗也微非若体魄之悬殊耳或问之意诚少子细也所论月魄恐不然日月不可以体言只有魂魄耳月魄即其全体而光处乃其魂之发也
且鬼神魂魄就一身而总言之不外乎阳二气而已然既谓之鬼神又谓之魂魄何耶窃谓以其屈伸往来而言故谓之鬼神以其灵而有知有觉而言故谓之魂魄或者乃谓屈伸往来不足以言鬼神盖合而言之则一气之往来屈伸者是也分而言之则神者阳之灵鬼者之灵也以其可合而言可分而言故谓之鬼神以其可分而言不可合而言故谓之魂魄或又执南轩阳魂神魄鬼之说乃谓鬼神魂魄不容更有分别窃谓如中庸或问虽曰一气之屈伸往来然屈者伸者阳往者来者阳而所谓阳之灵阴之灵者亦不过指屈伸往来而言也
鬼神通天地间一气而言魂魄主於人身而言方气之伸精魄固具然神主及气之屈魂气虽存然鬼主气尽则魄降而纯於鬼矣故人死曰鬼南轩说不记首尾云何然只据二句亦不得无别矣
与吴茂实【英】
近来自觉向时工夫止是讲论文义以积集义理久当自有得力处却於日用功夫全少点检诸朋友往往亦只如此做工夫所以多不得力今方深省而痛惩之亦愿与诸同志勉焉幸老兄桃愿嬷也陆子扌值芙日议论与前大不同却方要理会讲学其徒有曹立之万正淳者来相见气象皆尽好却是先於情性持守上用力此意自好但不合自主张太过又要得省发觉悟故流於怪异耳若去其所短集其所长自不害入德之门也然其徒亦多有主先入不肯舍弃者万曹二君却无此病也
与吴茂实
所欲言者不过前夕然亦非谓全然不事其心但资次等级未应遽尔超躐须物格知至然後意可诚心可正耳
答任伯起【希夷】
示喻静中私意横生此学者之通患能自省察至此甚不易得此当以敬主而深察私意之萌多何事就其重处痛加惩窒久之纯熟自当见效不可计功於旦暮而多说以乱之也论语别本未曾改定俟後便寄去然且专意就日用处做涵养省察功夫未必不胜读书也
答任伯起
诚敬寡j皆是紧切用力处不可分先後亦不容有所遗也然非逐项用力但试着实持守体察当自见耳
答任伯起
所喻已业荒废比亦甚以疑意谓世味渐深遂已无复此志今乃犹有愧恨之心足以见善端之未硪惨坏┽θ蝗缱户枢亦何难之有哉熹衰病之躯饮食起居尚未能如旧流窜放殛久已置之度外诸生还来无可遣去之理朝廷若欲行遣亦须符到奉行难以遽自匆匆也详观来谕似有仰人鼻息以惨舒之意若方寸之间日日如此则与长戚戚者无以异矣若欲学道要须先去此心然後可以语上上蔡先生言透得名利关方是小歇处今之士大夫何足道能言真如鹦鹉也不知曾见此书否
答江德功【默】
道千乘之国
以此五者人君之德意则甚善然程先生只云论其所存故不及治具龟山只云苟无是心虽有政不行焉以此二言观之则德事似太重矣兼亦不必引道之以德证似有牵合之病
子入太庙
所云已当执事不可不问固然然亦须知圣人平日於礼固已无所不知而临事敬跤秩绱艘
德不孤
据此文意但言同声相应同气相求德不孤立必以类至而已若如所训则其文当云德不私於已必不私於人如此则成何文理耶
吾道一以贯之
一以贯之不专彼已而发忠恕亦非专一彼已而已也二程先生论此甚详且宜潜心未容轻议也子谓仲弓
此意甚佳东坡之说正如此但不必以仲弓字~句如子谓颜渊未见其止亦非与颜渊言也
加我数年
无大过恐只是圣人之谦辞盖知吉凶消长之理进退存亡之道然後可以无大过耳谓易道无大过差虽是程先生说然文意恐不甚安谓使後人不敢轻立说圣人未必有此意然在今日深足以有警於学者
圣人吾不得而见之矣
此但思其上者而不可得故思其次之意无不观其质而观其学之意也若论质学之异则圣人君子以学而言善人有恒者则其质美而已张敬夫说如此似颇有理
曾子有疾
此章之旨盖言日用之间精粗本末无非道者而君子於其间所贵者在此三事而已谓其动容貌则能和敬而无暴慢也其正颜色则非色庄而能近信也其出词气则能当於理而无鄙倍也凡此三者皆其平日涵养功夫至到之验而所以正身及物之本也故君子贵之若夫笾豆之事则道虽不外乎此然其分则有司之守而非君子之所有事矣盖平日涵养功夫不至则动容貌不免暴慢正颜色不出诚实出词气不免鄙倍矣一身且不能治虽欲区区於礼文度数之末是何足以治哉此乃圣门学问成已成物着实效验故曾子将死谆谆言之非如异端扬眉瞬目妄作空言之比也所谓道在容貌颜色词气者文意义理皆有所不通必若此言则道固无所不在君子所贵又何止於三乎且其气象狂易恍惚不近圣贤意味尤非区区之所敢闻也士不可以不弘毅
谓仁以已任者体之而不违是也若曰循顶至踵知痛痒处都是仁则非圣贤之本意矣体而不违只是克已复礼无一念之不仁耳死而後已来说亦太过若曰生有限量仁无纪极则岂以死而遂已耶
吾有知乎哉
无知者圣人之谦词叩其两端而竭焉又言已虽无知而於告人不敢不尽大凡圣人气象只是如此着实看自然见得无世俗许多玄妙虚浮之说也扣两端而竭只如程先生范尹诸公说尽之若曰只举两端教人默识取中间底此又近世禅学之余三代以前风俗淳厚亦未有此等险薄浮诞意思也
康棣之华
别一章甚是精义中范公已有此说东坡亦然但其说或未尽耳
其言似不足者
此说谢氏得之所谓意有余者恐未是
当暑
先儒之说皆如来喻但鄙意常疑其不然似却是先着里衣表而出之於外乃得文意不知如何
不撤姜食
恐只合依旧说若如所云则是他物有可弃之於地者矣恐不然也
南人有言
此但甚言无常之不可初不论道艺之别也
其言之不怍
此但谓大言不怍者其实难副耳来说理意亦善但文势稍倒恐不若依旧说
子路问君子
诸说之中此条尤险怪深非鄙说之所敢闻也若曰修已以安百姓几时安得了故曰尧舜其犹病诸然则其曰修已以安人而不曰尧舜病诸者又何谓耶君子疾没世而名不称焉
只合依程先生说
谁毁谁誉
所论毁誉是加减了底甚当但此章更有曲折当熟玩之所谓如有所誉者又何谓耶
见善如不及
圣人之用舍行藏非但求志行义而已且此章文势断续或有阙文或非一章皆不可考不必强之说性相近也
此只合依程先生说若如所论似欲深而反浅欲密而反疏也性之在人岂得以相近而言耶
子张问仁
所论行字之意甚善圣言着实大抵类此推之以及其余则圣人之意可得而浮诞之见无所入於其中矣饱食终日
此不欲博奕之端防虑甚密然圣人乃假此以甚彼之辞不必过之说文义不通却成穿凿也
君子有恶
诸先生有说夫子所恶以戒人子贡所恶以自警者此意得之恐无天人之别
子夏之门人小子
此章之说明道先生曰先传後倦君子教人有序先传以小者近者而後教以远者大者非是先传以近小而後不教以远大也愚按诸家之说惟此数句明白的当试详味之可见文义譬诸草木区以别矣只是说大小有序不可躐等之意君子之道焉可诬也东坡得之有始有卒其惟圣人尹氏得之
犹之与人也
旧说犹字只譬字之意文义亦通若觉未稳即且阙之不必强之说也
答江德明
有礼则安说立意甚善但本文之意只说施报往来之之礼人能有此则不忤於物而身安耳未遽及夫心安也况古人之所以必由於礼但礼当如此不得不由岂欲安吾心而後由之也哉若必欲安吾心然後由礼以接於人则是皆出於计度利害之私而非循理之公心矣大抵近世学者溺於佛学本以圣贤之言卑近而不满於其意顾天理民Ｓ胁蝗蓍迕鹫咴蛴植荒芫∨盐崴狄怨殪侗肆秸呓徽届睹r中而不知所定於是因其近似之言以附会而说合之凡吾教之以物言者则挽而附之於已以身言者则引而纳之於心苟以幸其不异於彼而便於出入两是之私至於圣贤之本意则虽知其不然而有所不顾也盖其心自以吾之所见已高於圣贤可以咄嗟指顾而左右之矣又况推而高之凿而深之使其精神气象有加於前则吾又有功於圣贤何不可者而不自知其所谓高且深者是乃所以卑且陋也此近世杂学之士心术隐微之大病不但讲说异同之间而已不审贤者以何如大学诸说亦放前意盖不欲就事穷理而直欲以心会理故必以格物心接乎物不欲以爱亲敬长而易其所谓清净寂灭者故必以所厚身而不家以至新民知本e矩之说亦反而附之於身盖惟恐此心之一出而交乎事物之间也至於分别君相诸侯卿大夫士庶人之学亦似有独善自私之意而无公物我合内外之心此盖释氏之学主於中而外欲强儒者之论正如非我族类而欲强以色笑相亲意思终有间隔碍阻不浃洽处若欲真见圣贤本意要当去此心而後可语耳
格物之说程子论之详矣而其所谓格至也格物而至於物则物理尽者意句俱到不可移易熹之谬说实本其意然亦非苟同之也盖自十五六时知读是书而不晓格物之义往来於心余三十年近岁就实用功处求之而参以他经传记内外本末反复证验乃知此说之的当恐未易以一朝卒然立说破也夫天生蒸民有物有则物者形也则者理也形者所谓形而下者也理者所谓形而上者也人之生也固不能无是物矣而不明其物之理则无以顺性命之正而处事物之当故必即是物以求之知求其理矣而不至夫物之极则物之理有未穷而吾之知亦未尽故必至其极而後已此所谓格物而至於物则物理尽者也物理皆尽则吾之知识廓然贯通无有蔽碍而意无不诚心无不正矣此大学本经之意而程子之说然也其宏纲实用固已洞然无可疑者而微细之间主宾次第文义训诂详密精当亦无一毫之不合今不深考而必欲训致知以穷理则於主宾之分有所未安【知者吾心之知理者事物之理以此知彼自有主宾之辨不当以此字训彼字也】训格物以接物则於究极之功有所未明【人莫不与物接但或徒接而不求其理或粗求而不究其极是以虽与物接而不能知其理之所以然与其所当然也今曰一与物接而理兴不穷则亦太轻易矣盖持出於闲声悟道见色明心之余论而非吾之所谓穷理者固未可同年而语也且考之他书格字刃无训接者】以义理言之则不通以训诂考之则不合以功用求之则又无可下手之实地窃意圣人之言必不如是之差殊\略以病後世之学者也又所谓非特形之所接乃志之所至所谓格物与小学同致知与小学异亦皆无当之言其阙字增语反致读者之疑多矣至於强解程子之意以附已说其如他语之可证何又谓熹解以格物致知混一说则其考之亦未详也又谓老佛之学乃致知而离乎物者此尤非是夫格物可以致知犹食所以饱也今不格物而自谓有知则其知者妄也不食而自以饱则其饱者病也若曰老佛之学欲致其知而不知格物所以致其知故所知者不免乎蔽陷离穷之失而不足知则庶乎其可矣
所厚者谓父子兄弟骨肉之恩理之所当然而人心之不能已者今必外此而厚其身此即释氏灭天理去人伦以私其身之意也必若是而身修则虽至於六度万行具足圆满亦无以赎其不孝不弟之刑矣此谓知本以例推之凡言此谓者皆传文非经之结句也
无所不用其极观上文三引诗书而此以无所二字而结之则於自新新民皆欲用其极可知矣自新固新民之本然天下无一物非吾度内者亦无一事非吾之所当者譬如百寻之木根本枝叶生意无不在焉但知所先後则近道耳岂曰专用其本而直弃其末哉今曰不求新民而专求之德化则又贱彼贵我之私心而无以合内外之道矣
盛德至善民不能忘此言圣人之事盖浑然一体不可得而分焉者也但以人言则曰德以理言则曰善又不无辨耳今曰体至善以成德则乃学者之事而非传文所指矣然体而成德以至於盛而无思勉之累焉则亦圣人而已矣听讼与新民之说略同请并详之又古人言语有序此传未解格物以下数节不应先解结句况此谓知本之云又非经之结句乎
诚意一章大意颇善然此传文意但解经文所谓诚意者只是教人不得自欺而欲其好善恶恶皆如好色恶臭之实然耳非以圣人而言也今之所发圣人所以即事即物而止於至善又恐人不信故即人所知者以明之则失其指矣心广体胖之说甚善甚善人之其所亲爱而辟焉训之至非是此等处虽非大义所系然亦须虚心平气徐读而审思之乃见圣贤本意而在已亦有着实用处不必如此费力生说徒失本指而无所用也
此以心感彼以心应其效如此之速感应神速理固如此但着一以字便有欲速之意所谓憧憧往来朋从尔思者正病此也
e矩者度物而得其方也以下文求之可见今曰度物以矩则当矩e乃得其义矣
治国平天下与诚意正心修身齐家只是一理所谓格物致知亦曰知此而已矣此大学一书之本旨也今必以治国平天下君相之事而学者无与焉则内外之道异本殊归与经之本旨正相南北矣禹稷咄道岂必在位乃政哉风涛汹涌之说亦所未喻此篇所论自一身而推之以及天下平正简易不费o毫气力与横渠所论周官冢宰法制之事意思不同
答江德功
致知格物前说已详来书只举得一截正当说格字致字处乃遗而不道恐考之有未详若但以格法度之称而欲执之以齐天下之物则理既未穷知既未至不知如何法而执之且但守此一定之法则亦无复节节推穷以?其极之功矣此义且当以程子之说主而以熹说推之不必强立说徒费力也
经文末後两句来喻固与旧说有间矣但所论先後之序经中上文已屡言之而本乱末治之云又已该举自不须说但圣人於此语正要读者有以知夫人道之大有在於此不可同於仁民爱物之例而一以末视之此意不可不着眼耳今不领此而又必以身言非释氏之【阙】意而何哉衍文得失不足深辨然以所谓免作衍文者观之便见苟且迁就之意若信未及莫若两存而徐玩之不必决取舍於今日也
盛德至善盛也至也皆无以复加之词而上下文规模气象皆圣人事则此不得独贤人事矣且赋诗断章此但取其咏叹不忘之意与卫武公初无干涉也e矩之说盖以己之心度物之心而所以处之之道尔来喻殊不可晓而所谓先自度者尤无所当今以鄙说画两图合而观之则方正之形隐然在目中矣
<集部,别集类,南宋建炎至德佑,晦庵集,卷四十四>
有礼则安无礼则危如云仁则荣不仁则辱初无身心本末之辨盖圣贤之言各有所指随其浅深而莫非至理之极也今必以内外精粗而欲去彼取此岂非有所陷溺其心而然耶且学者之勉强力行亦勉其所当者而已若曰勉焉以冀其有以自慰则是先获後难而谋利计功者之所矣圣学异端之别於此亦略可见试深察之可也
答江德功
圆而神也其所以藏往者向之所谓方以知者也神武不杀言圣人不假卜筮而知吉凶也是以明於天之道以下言教民卜筮之事而圣人亦未尝不敬而信之以神明其德也此章文义只如此程先生说或是一时意到而言不暇考其文义但今玩味其意别看可也若牵合经旨则费力也
答江德功
中庸集解程先生曰生之谓性性即气气即性【止】舜有天下而不与焉者也熹窃谓此段反复譬喻皆是生之谓性而必以性善之说间乎其中以性善之言证之於後何也若曰性只是理则夫恶者谓之非理可也何以言恶亦是性浊亦是水此理不尧桀存亡何以言流之远近清之迟速此皆气禀之譬於性善之说自当分别却衮说了不知如何直翁以水譬气禀清譬天理浊譬人欲初亦可喜恐只是元初水一句又解不得直翁又之说曰夫所谓继之者善者以下皆因言性善而说水譬性就下与清譬性善流而至於海终无所A者此譬圣人之全天理流而浊者譬人欲也不可以浊者不水谓感物而动皆性之欲也及其清明却只是元初水谓复其本然之善也此说於不可以浊者不水一句似失性善之意不知先生以何如
此说但以性善本而以气禀有善恶者错综之反复玩味自然见得
中庸曰人莫不饮食也鲜能知味也窃谓此两句大意言百姓日用而不知程先生牲牢之譬却是不曾饮食而不知非日用不知也据程先生所言只譬如道者如人食牲牢须曾吃了方知非此章至於吕与叔谓必察於刍豢之性草木之滋火齐之节调饫之宜恐非本旨默窃谓味即指饮食而言若曰人莫不饮食鲜能知味也即饮食则行之而着习矣而察者也味与饮食只是作互用文耳不知如何直翁以饮食譬日用味譬理此说亦似当不知是否
直翁说是
中庸曰君子之道造端乎夫妇及其至也察乎天地默窃谓此四句若本上文谓道始於夫妇之愚不肖意味殊少默窃妄意谓上下察是知得此理察乎天地是行到处君子之道造端乎夫妇者子思下章已申言之曰君子之道譬如行远必自迩譬如登高必自卑诗云妻子好合如鼓瑟琴兄弟既翕和乐且耽宜尔室家乐尔妻孥子曰父母其顺矣乎此察乎天地之次序也本意言君子所语而继之以上下察故默谓是知此理盖孟子难言之意也言君子之道而继之以察乎天地故默谓是行到处盖文王刑于寡妻之气象也不知如何直翁云先生或问中已有易重咸常之说默未之见也
此察字训着不训到观此两句只是叠说上文意思未有知到行到之意
论语精义伊川先生曰学必尽其心尽其心则知其性知其性【云云】反而诚之圣人也故洪范曰思曰睿睿作圣诚之之道在乎信道笃信道笃则行之果行之果则守之固直翁所疑曰学而至於尽心则与道不隔非信道笃者能之也则所以诚之者特在存养而已至此岂待言信道笃而伊川云尔者盖信道者通贯上下者也学之始固在夫信道之笃至於尽心之後亦在夫信道之笃也默以惟与道不隔者能信笃若与道隔则尚未识道安能信哉其所信者特信圣贤之言耳非自信也故伊川信道笃必在於尽心知性之後学者要当先明尽心性何学然後知学之可以圣人决矣不知先生以如何
信有浅深有是笃信圣贤而信之者有是自见得道理当然而信之者伊川之意盖如德功之说然谓如此然後能信则又过矣又道字之义恐伊川之意与德功亦不同也
伊川先生曰不违仁是无o毫私j有少私j便是不仁直翁推之曰仁者天理也人能无j则天理之妙浑然於中其心无所越於仁矣然谓越字与违别违字乃违背之意只私欲蔽了仁便是违也越字却是违越之意岂得违越得他直翁云才有放心便是违越仁矣然云放心亦只是不能存其心云放心非是越也惟礼有品节可以言越仁者无外不可言越不知先生以如何
违犹离也去也
此卷据鄙见奉报未知是否幸反复论之也
易说则全然草率不通点检未敢奉报告且子细未要如此容易立说千万千万至恳至恳
答江德功
所喻易中庸之说足见用心之切其间好处亦多但圣贤之言意旨深远子细反复十年二十年尚未见到一二分岂可如此才方拨冗看得一过便敢遽然立论似此恐不但解释文义有所差错且是气象轻浅直与道理不相似愿且放下此意思将圣贤言语反覆玩味直是有不通处方可权立疑义与朋友商量庶几稍存沉浸x郁气象所系实不轻也直翁谨愿详审好相聚讲习所论遮栏意亦佳然前贤固己言之矣但在力行如何
答江德功
示喻诚敬之别此犹是以地位而言须看其命字之本意则诚是真实敬是畏谨指意自不同也又论今昔用功之异此固晓然但不知今日之有昔日之无是同是别是相妨是不相妨更须他日E曲面论今未敢悬断可否也二铭意甚佳然亦皆有未安处如天理既循人欲自克彼己既融万物同体等语亦当俟面讲之但此等文字非有不得已者亦不必作不若默存此理於r中而验之行事之实也
答江德功
示喻诸说己悉前书所论诚敬字义不同正方此论敬不当引诚说本欲高妙反成支离耳意皆因事物而有然事物外至而意实内生但於中有邪正耳难以诚意内邪意外也来喻又云诚者体物而不可遗敬亦体物而不遗此语殊不可晓大率左右向来不曾子细理会文义反复涵泳义理故於此等处多是卤莽恐更须加详细也所喻旧学之误但不将事试故不能自合义理今就义理上用工又患未能全合详此意思似是欲因旧学所见而加事试之功以补其阙耳正恐所见有差根脚便不是了虽加事试之功终不免两截也义理名字呼唤得尚自有差却如何便得全合义理耶此等处仍是旧病躐等欲速之意尤不可不察也
答江德功
疑义俟细看奉报易说知颇改更甚善然学者以玩索践履先不当汲汲於着述既妨日用切已工夫而所说又未必是徒费精力此区区前日之病今始自悔故不愿贤者之之也~学捐书是病倦後看文字不得正缘前日费力过甚心力俱衰且尔休息耳然亦觉意思安静无牵动之扰有省察之功非真若庄生所谓也
答江德功
示及易说等书实不晓所谓不敢开卷累承喻及必欲见疆使同其说隐之於心有未能安者遂不敢奉报今承见语欲成书而不出姓名以避近名之讥此与掩耳偷铃之见何异不知贤者所见何故日见邪僻至於如此夫天下之理惟其是而已若是则出名何害若不是则不出名何益若如所论乾坤二字乃是将一部周易从头鹘突了岂能使易道着明乎若曰人人亲见三圣而师之此尤不揆之言如所说乾坤字义恐自家未梦见三圣在如何敢开此大口即元书谨用封纳拙直之言尽於此书今後不复敢闻命矣千万见察
答江德功
所示经说孟子大意颇佳其间亦有少未合处徐议未晚也但易说愈见乖戾三复骇然因复慨念乡里朋友清素朴实刻意读书无世间种种病痛未有如德功者所以平日私心尝窃爱慕思有以补万分者亦荷德功不鄙三数年来虽所论不合加以鄙性浅狭讥诮排斥无所不至而下问之意愈勤不懈此在他人亦岂能及然自顷至今日愈久而所执愈坚所见愈僻孜孜LL日夜穷忙不暇平心和气参合彼已异同之说反覆论难以求至当之归而专徇己意竞出新奇以求己说之胜以至於展转支离日益乖张而不悟不知用心错误何故至此使人更不可晓但窃叹恨而已今且据来示而举其一二言之如既曰乾健也而又曰能体其健之谓乾若乾本是健即别无体此健者若更要体得此健方谓之乾则是乾在健外以此合彼而後得谓之乾也又如t龙无首乃用程传无妄六二之说虽於理不谬然安顿不是地头全然不是文理又且岐而二互相矛盾盖乾万物之始故天下之物无不资之以始但其六爻有时而皆变故有t龙无首之象而君子体之则当谦恭卑顺不敢天下先耳非谓可天德而不可首也又非谓乾不首也可天德而不可首不成文理无可言者若曰乾不首则万物无所资始而又谁使之首乎且程传之说人不可以私意造始故之戒耳若乾之始乃是天理自然非若人有形体心思而能以私意造始也此二说者其失甚不难见原其所以失之大抵只是日前佛学玄妙之见尚在故以理外以事粗而必以心法主然又苦其与大易体面不同须至杜撰I合所以欲高而反下欲密而反\耳此是义理本原大差谬处不但文义之失然在今日德功病痛尚是第二义却是日用之间自己分上更不曾实下功夫而穷日夜之力以穿凿附会之计此是莫大之害正使撰得都是亦无用处不得力况其乖戾日甚一日岂不枉费功夫虚度光不惟无益而反有害乎熹之鄙意窃愿德功放下日前许多玄妙骨董即就日用存主应接处实下功夫理会个敬肆义利是非得失之判若要读书即且读语孟诗书之属就平易明白有事迹可按据处看取道理体面涵养德性本原久之渐次踏着实地即此等说话须自见得黑白不须如此劳心费力矣若必欲便穷竟此说亦请先罢穿凿己见且更追思今日以前凡熹所说与德功不同者并合两家写作一处子细较量考其是非痛加辩诘亦庶几有究竟处不至如今日只见一边不相照应而信口信笔无有了期也病起倦甚怀不能已略此奉报千万详之若以是幸即加功若以非即此书不烦见答今後亦不须更下喻矣
答江德功
熹灾病相仍衰悴万状昨被按刑之命判不能往赴矣正初忽闻奏事指挥疲曳进趋尤觉费力专人恳辞竟不得命旦夕不免就道或入文字而於前路俟报万一不获即一到都下面恳而归度此衰残必蒙圣照也所示诸经序解偶此冗剧未及细看然观其大略似亦未离旧也浑仪诗甚佳其间黄簿所谓浑象者是也三衢有印本苏子容丞相所撰仪象法要正谓此俯视者浑象也但详吴掾所说平分四孔加以中星者不知是物如何制作殊不可晓恨未得见也
答江德功
老病之余扶曳造朝自取羞辱虽幸天日有以辨明然罪终有未尽涤者已力请奉祠矣理直义明计必可得不然虽使得罪亦胜忍耻作官也玑衡之制在都下不久又苦足痛未能往观然闻极\略若不能作水轮则姑亦如此可矣要之以衡窥玑仰占天象之实自是一器不当并作一说也元佑之制极精然其书亦有不备乃最是紧切处必是造者秘此一节不欲尽以告人耳
答黄直翁【寅】
商因於夏礼所损益可知也周因於殷礼所损益可知也是周监二代之制而损益之其文大备亦时使然也圣人不能违时乌得不从周之文乎然亦少有不从处如行夏之时乘殷之辂是也
周之文固可从而圣人不得其位无制作之时亦不得不从也使夫子而得邦家则将损益四代以百王不易之法不专於从周矣
程子曰三让者不立一也逃之二也文身三也寅窃意求之继立以嫡闻父丧而奔身体不敢毁伤者万世之通义也泰伯胡而不然耶盖不立者泰伯知王季之贤又有文王之圣必能基成王业从而让之亦太王之志也不奔父丧非本心也奔则王季辞立矣【太王欲立之而未有命季历必叔齐之事】逃而适他国足矣必之?蛮断发文身而後已者盖不示以不可立则心不安其位未定终无以仁天下继父志而成其远者大者也三者权也夫泰伯之让上以继太王之志下以成王季之业无非天下之公而不一身之私其事深远民莫能测识而称之兹其德所以无得而加也
此说亦是但以天下让只依龟山说推本而言之是所云不示以不可立则王季之心不安而位未定此意甚好非惟说得泰伯之心亦说得王季之心也苏子由云汉东海王以天下授显宗唐宋王成器以天下授玄宗皆兄弟终身无间言何必断发文身若使王季之心如汉显宗唐玄宗则此说可也若有叔齐之心则不能一朝居矣王季之贤岂下叔齐也哉然泰伯三让权而不失其正是乃所以时中也故夫子以至德称之
答黄直翁
卫君事伯谟书中已略论之徐思不奉父命而逃去固未善故程子亦以为不可但居势如此不逃却不得如泰伯王季之事亦非常理但变而不失其正耳
答黄直翁
示喻诚敬异同之说已具德功书中矣且既曰诚之者择善而固执之则敬者但可诚之之一事不可专以敬诚之之道也明道先生盖举其一事而言尔大凡看文字须认正意不可如此支蔓无了时也
答曹子野【?】
示及史记疑数条熹向曾考证来了功臣表与汉史功臣表其户数先後及姓名多有不同二史各有是非当以传实证之不当全以史记所传非真也如淮连敖典客汉史作票客师古谓其票疾而以宾客之礼礼之夫淮阴之亡以其不见礼於汉也萧何追之而荐於汉王始大将若己以宾礼礼之淮阴何而亡哉此则史记之所载是三代表是其\谬处无可疑者盖他说行不得若以尧舜俱出黄帝是同姓之人尧固不当以二女嫔于虞舜亦岂容受尧二女而安於同姓之无别又以汤与王季同世由汤至纣凡十六传王季至武王才再世尔是文王以十五世之祖事十五世孙纣武王以十四世祖而代之岂不甚缪戾耶通监先後之不同者却不必疑史家叙事或因时而记之或因事而见之田和迁康公通监载於安王十一年是因时而记之也史记载於安王十六年是因事而见之也何疑之有只有伐燕一节史记以⊥跬监以宣王史记却是考他源流来通监只是凭信孟子温公平日不喜孟子到此又却信之不知其意如何张敬夫说通监有未尽处似此一节亦是可疑但二说今皆无所证未知孰是孰非更可反覆详究如有所见却幸垂教
晦庵集卷四十四
<集部,别集类,南宋建炎至德佑,晦庵集>

[book_title]卷四十五
钦定四库全书
晦庵集卷四十五　　　　　宋　朱子　撰书【知旧门人问答】
答虞士朋【太中】
易有太极是生两仪者一理之判始生一奇一偶而为一画者二也两仪生四象者两仪之上各生一奇一偶而为二画者四也四象生八卦者四象之上各生一奇一偶而为三画者八也爻之所以有奇有偶卦之所以三画而成者以此而已是皆自然流出不假安排圣人又已分明说破亦不待更着言语别立议论而後明也此乃易学纲领开卷第一义然古今未见有识之者至康节先生始传先天之学而得其说且以此为伏羲氏之易也说卦天地定位一章先天图乾一兑二离三震四巽五坎六艮七坤八之序皆本於此若自八卦之上又放此而生之至於六画则八卦相重而成六十四卦矣【六十四卦之上又放此而生之至十二画则六十四卦相重而成四千九十六卦矣焦贡易林是也】刚柔虽若各有所偏必相错而後得中然在乾坤二卦之全体当刚而刚当柔而柔则不待相错而不害其为全矣其爻位之无过不及者如乾坤之二五亦不待相错而不害其为中矣阳变化而太极之妙无不在焉於此盖可见也今谓乾刚坤柔便有所偏恐於二卦之彖及二五之爻词有不通者其论四爻过不及之浅深则为精密非他说之所及矣
用九用六当从欧阳公说为揲蓍变卦之凡例盖阳爻百九十二皆用九而不用七爻百九十二皆用六而不用八也特以乾坤二卦纯阳纯而居篇首故就此发之此欧阳公旧说也而愚又尝因其说而推之窃以为凡得乾而六爻纯九得坤而六爻纯六者皆当直就此例占其所系之辞不必更看所变之卦左传蔡墨所谓乾之坤曰见t龙无首者可以见其一隅也盖t龙无首u坤之牝马先迷也利永贞u乾之不言所利也学而首章甚善但学之一字实兼致知力行而言不可偏举今所引子工夫乃专为力行事耳
二章所谓不失其爱敬之本心则仁不可胜用者甚善但有子亦据实理而正言之非曲为当世而发也巧言令色求以悦人则失其本心之德矣不待利己害人然後为不仁也
三年无改乃谢氏之说其意美矣然恐过之不若游氏尹氏之为实也
无谄无骄一章文义东坡得之盖无谄无骄随事知戒足以自守矣然未见其於全体用功而有自得处也乐与好礼乃见其心之所存有非贫富之所能累者此子贡所以有切磋琢磨之譬也治骨角者切而复磋之治玉石者琢而复磨之皆先略而後详先粗而後精之意大学乃断章取义不必引以为说也
如愚之说为不知之说焉得知之说观过之说皆恐失之过高後亦多类此者详其意味似从张无垢议论中来其为得失非但训诂文义之间而已此须异日子细商量今未敢容易说也一以贯之乃圣门末後亲传密旨其所以提纲挈领统宗会元盖有不可容言之妙当时曾子默契其意故因门人之问便着忠恕二字形容出来则其一本万殊脉络流通之实益可见矣然自秦汉以来儒者皆不能晓直至二程先生始发明之而其门人又独谢氏侯氏为得其说今不考焉而但以忘物我者为言吾恐其失之远也况夫子以此语告子贡乃因博学多识而发其与忘物我者又有何关涉耶
答虞士朋
昨承寄示赵仓易论语说足浣愁疾易说简易精密不惟鄙意多所未及警发之深而近世诸儒说不到处亦甚多甚不易其玩索至此深恨未得一见面扣其详也但象数乃作易根本卜筮乃其用处之实而诸儒求之不得其要以至苛细缴绕令人厌听【阙】　一向屏弃阔略不复留意却恐不见制作纲领语意来历似亦未甚便也昨於乾坤二卦略记所疑之一二今谩录呈幸为详之试因话次以盛意扣之看有何说却以见报熹与之未相识不欲遽相辩难千万不必云熹所说也论语说有意古人为己之学意亦甚正但觉看得张无垢文字太熟用意太切立说太高反致失却圣人本指处多今亦未欲遽论二说谩往并烦扣之亦勿云熹所寄也
答游诚之【九言】
示喻读书玩理次第甚慰所怀但严立功程着意思久之自当有味不可求欲速之功也所论日用功夫尤见其为己之意但心一而已所谓觉者亦心也今以觉求心以觉用心纷g切恐其为病不但揠m而已不若日用之间以敬为主而勿忘焉则自然本心不昧随物感通不待致觉而无不觉矣故孔子只言克己复礼而不言致觉用敬孟子只言操存舍亡而不言觉存昧亡谢先生虽喜以觉言仁然亦曰心有知觉而不言知觉此心也请推此以验之所论得失自可见矣若以名义言之则仁自是爱之体觉自是知之用界分脉络自不相关但仁统四德故人仁则无不觉耳然谢子之言侯子非之曰谓不仁者无所知觉则可便以心有知觉为仁则不可此言亦有味请试思之克斋记近复改定今别写去後面不欲深诋近世之失波动危g等语皆已削去但前所论性情脉络功夫次第自亦可见底里不待尽言而後喻也因见南轩试更以此意质之当有以相发明尔
答游诚之
仁觉之说前书已详报矣此书所喻恻隐似非出於觉者此语甚佳但所谓觉之一字未必不佳者鄙意亦非以觉为不佳但谓功夫用力处在敬而不在觉耳上蔡云敬是常惺惺法此言得之但不免有便以惺惺为仁之意此则未稳当耳所喻从前驰骛之过此非明者不能自知甚善然自知之则亦自改之而已它人不得而与也穷理涵养要当并进盖非稍有所知无以致涵养之功非深有所存无以尽义理之奥正当交相为用而各致其功耳
答游诚之
心体固本静然亦不能不动其用固本善然亦能流而入於不善夫其动而流於不善者固不可谓心体之本然然亦不可不谓之心也但其诱於物而然耳故先圣只说操则存【存则静而其动也无不善矣】舍则亡【於是乎有动而流於不善者】出入无时莫知其乡【出者亡也入者存也本无一定之时亦无一定之处特系於人之操舍如何耳】只此一句说得心之体用始终真妄邪正无所不备又见得此心不操u舍不出u入别无闲处可安顿之意若如所论出入有时者为心之正然则孔子所谓出入无时者乃心之病矣不应却以惟心之谓与一句直指而总结之也所答石吕二书写呈但子约书中语尚有病当时不暇子细剖析明者择焉可也
答吴伯起
成都之诺乃尔轻发可怪然亦在我者有以致之但当自省不当责人也渠近辟韬仲不下次第愈缩手矣赵总卿顷得书甚相念不知所许竟如何然吾之所谓义者无穷而彼之具析体究对移者有尽但十二时中常切照管勿令有渗漏处则彼之来者不足问矣今人戚戚不能信命者固无足道然谓付之造物亦非极挚之语此处尽要见得分明便不动心不可只靠一言半句海上单方便以为足恐事变之来抵当不去恐成好笑也
答吴伯起
且审闻善感发判然义利之间衰懦之余警省多矣然一时意气易得消歇正要朝夕讲求义理以培植之不可专恃此便为究竟也
答欧阳庆似【光祖】
顷在里中虽屡获见而常苦匆匆不及尽所欲言然已固知所志之不凡矣今辱惠问乃慨然有志於学甚善甚善抑尝病今之学者不知古人为己之意不以读书治己为先而急於闻道是以文胜其质言浮於行而终不知所底止方窃以是反而求之而未之有得也愧辱下问之勤无以称塞敢私布之不识明者谓之然否
答欧阳庆似
所需序文迫岁冗甚不暇执笔然为学治己之方前此讲之熟矣当官之务推此而达之则奉法爱民不求闻达皆吾分内事耳此固不待拙者之言又况其外之文乎吕氏童蒙训下卷论守官之法亦颇明备暇日更试考之当有益也
答严居厚【士敦】
示喻进学加功处甚善触事未能不为事物所夺只是未遇事时存养未熟所以如此然又别无它岐不可欲速但常存此心勿令间断讲明义理以栽培之则久当纯熟明快矣科举之习前贤所不免但循理安命不追时好则心地恬愉自无怵g之累昨见所论三子具体而微似未免太徇时好然务为奇险反使词义俱不通畅久欲奉告而未及也因此布陈僭易僭易
别纸喻及养气之说足见讲学不倦之意但此章文义正自难明且当虚心平气反复讽诵久当有味今以g切之心求之正犹治丝而棼之虽欲强为之说终非吾心所安穿凿支离愈叛於道矣今且据来喻而略言之缩字训直礼书如此处多先儒之言似不可易壹字非训一便只是一字乃专一之意耳记得程先生有说志专在淫僻岂不动气气专在喜怒岂不动志试以是思之知言则知义理之所在无毫厘之差故日用之间有以集义而生浩然之气v淫邪遁四字有次序而无彼此之分如杨墨释老之言无不具此四者然今亦未易遽论也请且如前说反复玩味要之以久自当释然有解悟处不必广求徒劳日力只二先生有说处抄出同看可也
答丘子野
示喻观玩之别想已有成说兹因下问之及尝窃思之敢布左右盖易有象【八卦六爻】然後有辞【卦爻之辞】筮有变【老阳老阴】然後有占【变爻之辞】象之变也在理而未形於事者也辞则各因象而指其吉凶占则又因吾之所之辞而决焉其示人也益以详矣故君子居而学易则观象矣又玩辞以考其所处之当否动而诹筮则观变矣又玩占以考其所之吉凶善而吉者则行否而凶者则止是以动静之间举无违理而自天佑之吉无不利也盖观者一见而决玩者反复而不舍之辞也筮短龟长之说惟见於左氏元凯之注理固有之但先王制卜筮之法至严至敬虚其心以听於鬼神专一则应疑贰则差故礼曰卜筮不相袭盖为此也晋献之欲立骊以理观之不待卜而不吉可知及其卜之不吉也则亦深切着明已矣乃不胜其私意而复筮之是以私心为主而取必於神明也岂有感通之理哉此所以筮之虽吉而卒不免於凶也今不推其所以听於鬼神者之不专不一而遽欲u此以较龟筮之短长恐未免乎易其言之责也理则一而已矣其形者则谓之器其不形者则谓之道然而道非器不形器非道不立盖阴阳亦器也而所以阴阳者道也是以一阴一阳往来不息而圣人指是以明道之全体也此一阴一阳之谓道之说也不审高明以为然否
答丘子服【膺】
宠辱若惊贵大患若身贵犹重也言宠辱细故而得之犹若惊焉若世之大患则尤当贵重之而不可犯如爱其身也宠为下者宠人者上於人者也宠於人者下於人者也是辱固不待言而宠亦未足尚今乃得之而犹若惊而况大患与身为一而可以不贵乎若使人於大患皆若其将及於身而贵重之则必不敢轻以其身深预天下之事矣得如是之人而以天下托之则其於天下必能谨守如爱其身而岂有祸败之及哉老子言道之真以治身又言身与名孰亲而其言外其身後其身者其实乃所以先而存之也其爱身也至矣此其学之传所以流而为杨氏之为我也苏子由乃以忘身为言是乃佛家梦幻泡影之遗意而非老氏之本真矣
答丘子服
两日连得手示为慰贵大患如此说固好但後一贵字别为一义似未安耳出生入死章诸家说皆不惬人意恐未必得老子本指今只自夫何故以下看则语意自分明盖言人所以自生而趋死者以其生生之厚耳声色臭味居处奉养权势利欲皆所以生之者惟於此太厚所以物得而害之善摄生者远离此累则无死地矣此却只是目前日用事便可受持他难明似亦不必深究也如何如何
答李深卿【泳】
昨择之特示别纸教告甚悉时亦不暇奉报然因其行尝口附区区不知高明以为然否夫儒释正邪之异未易以口舌争但见得分明则触事可辨今未暇远引且以来教所举中庸首章论之则吾之所谓一者彼以谓二吾之所谓实者彼以为虚其邪正得失於此已判然矣然世之学者於吾学初未尝端的用功而於彼说顾尝着力研究是以於彼说日见其高妙而视吾学为不足为陷溺益深则遂不复自知其为陷溺是虽以孟子之辨守而告之恐未易拔而况今日才卑德薄之人乎然有一於此疑若可焊翘炖砣诵淖杂兄恋蔽宜潮四嫣迨撇毁笆且晕吾学者深拒力排未尝求合於彼而为彼学者支辞蔓说惟恐其见绝於我是於其心疑亦有所不安矣诚如是也则莫若试於吾学求其所以用力者如往时之一意於彼而从事焉假以岁时不使间断则庶乎其可以得本心之正而悟前日之非矣所论不当後学轻视前辈之弊此则至论敢不承教然观圣贤议论虽未尝不推尊前辈而其是是非非之际亦未尝有毫假借之私若孟子之论伊尹夷惠抑扬其辞不一而足亦可见矣若吕氏之学在近世则亦近正矣然观正献对神祖空寂之问则以尧舜所知所急为两途观原明述正献学佛之事则见正献所学所言为二致诸若此类不可殚举盖犹未免於习俗之蔽也以前辈之故一例推尊禁不得复议其失是孔子不当论臧文仲之不仁不智且当直许子文文子以仁然後为可也择之讲论精密务求至当似未为过但其间却实不免有轻视前辈之心此则不可去年因书盖尝箴之正如老兄之意但不敢谓缘此都不得别白是非也凡此二条皆近世学者深锢之弊是以因来喻之及而极论之愿试以愚言思之一事正则其余皆正矣盖理无二致非如老兄所论中庸首章三句别为两事与吕氏所知所急所学所言有彼此之殊也鄙见如此或有未当因来却望见教勿惮反复不有益於彼则必有益於此矣千万至恳至恳
答胡夫
示喻疑义数条足见别後进学之笃甚慰甚慰大概如此看更须从浅近平易处理会应用切身处体察渐次接续勿令间断久之自然意味浃洽伦类贯通切不可容易躁急厌常喜新专拣一等难理会无形影底言语暗中想像杜撰穿凿枉用心神空费日力更勿与人辨论释氏长短自家未有所见判断它不得况废却自家合做底紧切工夫却与人争一场闲口舌有损无益尤当深戒也主一之功学者用力切要处承於此留意甚善但其它推说似太汗漫多病痛以熹观之似不必如此只就如今做书会处理会便见渐次大抵自家所看文字及提督学生工夫皆须立下一定格目格目之内常切存心格目之外不要妄想【如看论语今日看到此段u专心致意只看此段後段虽好且未要看直待此段分晓说得反复不差仍且尽日玩味明日却看後段日用凡事皆如此以类推之可见不然虽是好事亦名妄想】此主一之渐也若不如此方寸之间顷刻之际千头万绪卒然便要主一如何按伏得下试更思之我不欲人之加诸我吾亦欲无加诸人与子思所谓施诸已而不愿亦勿施於人此言且只各就本句中体味践履久之纯熟自见浅深今亦不须强分别也大抵学者之患在於好谈高妙而自己脚根却不点地正所谓道在迩而求诸远事在易而求诸难也大学解想亦看未到四哥又自有日课不欲妨它【教人者须常存此心】郭子和中庸顷曾见之切不可看看着转迷s也其它所欲文字合用者前已附去其他非所急者更不上内想自晓此意千万息却此心且就日课中逐些理会U实践履方有意味千万千万後生辈诵书亦如吾人讲学只是量力不要贪多仍须反覆熟读时时温习是要法耳
答吴德夫【猎】
承喻仁字之说足见用力之深熹意不欲如此坐谈但直以孔子程子所示求仁之方择其一二切於吾身者笃志而力行之於动静语默间勿令间断则久久自当知味矣去人欲存天理且据所见去之存之功夫深则所谓似天理而实人欲者次第可见今大体未正而便欲察及细微恐有放饭流f而问无齿决之讥也如何如何易之为义乃指流行变易之体而言此体生生元无间断但其间一动一静相为始终耳程子曰上天之载无声无臭其体则谓之易其理则谓之道其用则谓之神正谓此也此体在人则心是已其理则所谓性其用则所谓情其动静则所谓未发已发之时也此其为天人之分虽殊然静而此理已具动而此用实行则其为易一也若其所具之理所行之用合而言之则是易之有太极者昨来南轩尝谓太极所以明动静之盖得之矣来喻以不易变易为未发已发恐未安试以此说推之非惟见得易字意义分明而求仁用力要处亦可得矣
答杨子直【方】
承喻太极之说足见用力之勤深所叹仰然鄙意多所未安今且略论其一二大者而其曲折则托季通言之盖天地之间只有动静两端循环不已更无余事此之谓易而其动其静则必有所以动静之理焉是则所谓太极者也圣人既指其实而名之周子又为之图以象之其所以发明表着可谓无余矣原极之所以得名盖取枢极之义圣人谓之太极者所以指夫天地万物之根也周子因之而又谓之无极者所以着夫无声无臭之妙也然曰无极而太极太极本无极则非无极之後别生太极而太极之上先有无极也又曰五行阴阳阴阳太极则非太极之後别生二五而二五之上先有太极也以至於成男成女化生万物而无极之妙盖未始不在是焉此一图之纲领大易之遗意与老子所谓物生於有有生於无而以造化为真有始终者正南北矣来喻乃欲一之所以於此图之说多所乖碍而不得其理也熹向以太极为体动静为用其言固有病後已改之曰太极者本然之妙也动静者所乘之机也此则庶几近之来喻疑於体用之云甚当但所以疑之之说则与熹之所以改之之意又若不相似然盖谓太极含动静则可【以本体而言也】谓太极有动静则可【以流行而言也】若谓太极便是动静则是形而上下者不可分而易有太极之言亦赘矣其它则季通论之已极精详且当就此虚心求之久当自明不可别生疑虑徒自搅绕也持敬之说不必多言但熟味整齐严肃严威俨恪动容貌整思虑正衣冠尊瞻视此等数语而实加功焉则所谓直内所谓主一自然不费安排而身心肃然表里如一矣岂陆棠之谓哉彼其挟诈欺人是乃敬之贼耳今反以敬之名归之而谓敬之实真有不足行者岂不误甚矣哉大抵身心内外初无间隔所谓心者固主乎内而凡视听言动出处语默之见於外者亦u此心之用而未尝离也今於其空虚不用之处则操而存之於其流行运用之实则弃而不省此於心之全体虽得其半而失其半矣然其所得之半又必待有所安排布置然後能存故存则有揠m助长之患否则有舍而不芸之失是则其所得之半又将不足以自存而失之孰若一主於敬而此心卓然内外动静之间无一毫之隙一息之停哉叔京来书尚执前说而来喻之云亦似未见内外无间之实故为此说并以寄叔京而所以答叔京者亦并写呈幸详思之却以见告也
答杨子直
来书谯责不少置不记前书云何何所得罪一味皇恐而已但来书云镌责谆切其後又谓不教而弃之殊不可晓如前书尚在望令小吏h以见寄当一一供答以听裁处熹却自觉尚且耐烦不至如老兄激发怨怼之深也且如向来出川时所予书无非怨怼之语此非怨熹之词想自记得故窃疑之以为士君子去就离合之际不当如此因答书中颇致解之词未有相贬外处如後来见教政事条目其间亦有一二心未安处故因笔自解初非相贬外不知今来所谓贬外是指何语恐实有之而熹不自觉者u望一二疏示容其改过幸甚幸甚且如今书四子之说极荷见教然此书之目只是一时偶见大学太薄装不成册难作标题故如此写亦欲见得四书次第免被後人移易倒只如大学据程先生说乃是孔氏遗书而谓其他莫如论孟则其尊之固在论语之右非熹之私说矣今必欲抑之而尊论语复何说乎窃恐此意未必为大学压论语发恐又只是景迂作祟意欲摈斥孟子耳万一揣料失当所言非是亦告且为平心息怒子细见教使得反复以究实是之归幸甚幸甚平时与老兄讲论常是不曾合杀只被中间一句不合尊意便蒙见怒更不暇复论前语之是非而一向且争闲气所以老兄见教之美意与区区献疑之诚恳皆不见其有益而反积为後日无穷之怨隙所谓忠告善道不可则止者岂若是乎世衰道丧吾党日孤见自无事不要似此寻事厮炒使旁观指目益为道学之病乃是助彼自攻古人所谓将a而自断一手以求必胜者也愿老兄自今或有异同之论且耐烦息怒而极论理之是非则理日益明气日益和虽使十反极其纷亦自无忿怼之挠矣老兄见责不能受人尽言而前後怨忿之词至於如此请出两家之书付之识者使其审订则谁为不能受言者必有在矣王肃方於事上而好人佞已此不e矩之过也愿更思之下交浅劣不胜至望
答杨子直
学者堕在语言心实无得固为大病然於语言中罕见有究竟得彻头彻尾者盖资质已是不及古人而工夫又草草所以终身於此若存若亡未有卓然可恃之实近因病後不敢极力读书闲中却觉有进步处大抵孟子所论求其放心是要诀尔
答杨子直
前日晦伯人还已上状矣但忘记一事欲烦为作小楷四箴百十字今纳界行去暇日得为挥染甚幸此箴旧见只是平常说话近乃觉其旨意之精密真所谓一棒一条痕一掴一掌血者故欲揭之座隅使不失坠云耳时节不是当字学亦绝故又欲得妙札时以寓目以祛病思幸勿靳也
答杨子直【此庚申闰二月二十七日书去梦奠十二日】
熹病日觉沉重而医者咸以为可治但服药殊不见恳喔吨无可奈何安坐拱手以听天命耳曾光祖在此备见当能道之也此间诸况曲折亦不暇详布渠亦可问也前书所求妙札曾为落笔否便中早得寄示为幸近以书恳益公求作先人墓碑不知渠肯作否若肯作又并书u不敢奉癫蝗挥值庇星胍蚕男≌文已编入礼书但所见数本率多舛误所示未暇参考少俟功夫子细校毕u纳还也四民月令中亦见当时风俗及其治家齐整u以严致平之意推寻也亦俟抄了并纳还不知近日更得何异书便中望见告此却亦读得旧书但链得愈纯熟亦颇有实用不专是空言也此间新定参同契曾寄去否如未有可喻及当续致也此书理会他下手处不得但爱其文古雅因校此本买椟还珠甚可笑也
光祖家有泉石颇佳已属令去求诗能为出数语否王才臣寄示所得诸图幽闲淡泊彼间风俗嗜好不同未必识此味也
答吕季克
承示及环叟之书粗释所疑此公旧亦闻之平父伯崇皆与之相识然不闻其为锵家子弟也其所着书乃如此若原说者则可谓青过於蓝矣道学不明异端竞起士虽有意於学而浮沉世故不能笃信圣言躬行默体以至不疑之地鲜有不没溺者甚可叹也八桂久不得书昨亦见其所与尊兄书论原说者大意甚正但似未究其巧谲之情耳
答廖子晦【德明】
德明旧尝极力寻究於日用事上若有所感而知吾身之具有者广大虚静范围天地根本万物易所谓寂然不动中庸所谓喜怒之未发者是也德明将以此为大本渐加修治之功未知所见是否
圣门之学下学而上达至於穷神知化亦不过德盛仁熟而自至耳若如释氏理须顿悟不假渐修之云则是上达而下学也其与圣学亦不同矣而近世学者每欲因其近似而说合之是以为说虽详用心虽苦而卒不近也中庸所谓喜怒哀乐之未发谓之中发而皆中节谓之和只是说情之未发无所偏倚当此之时万理毕具而天下万物无不由是而出焉故学者於此涵养栽培而情之所发自然无不中节耳故又曰中者天下之大本和者天下之达道此皆日用分明底事不必待极力寻究忽然有感如来喻之云然後为得也必若此云则是溺於佛氏之学而已然为彼学者自谓有见而於四端五典良知良能天理人心之实然而不可易者皆未尝略见彷佛甚者披根拔本倒错缪无所不至则夫所谓见者殆亦用心太过意虑砭恍惚之间瞥见心性之影象耳与圣门真实知见端的践履彻上彻下一以贯之之学岂可同年而语哉
程子以敬教人自言主一之谓敬不之东又不之西不之此又不之彼如此则何时而不存然欲到得此功夫须如释氏摄心坐禅始得德明又虑至此成正与助长故近日又稍体究礼乐不可斯须去身之说盖礼则严谨乐则和乐两者相须而後能故明道先生以敬教人又自谓於外事思虑尽悠悠又曰得後便须放开不然却只是守故谢子因之为展托之论德明又恐初学势须把持未敢便习展托於斯二者孰从孰违虽然是固操存舍亡之意而孔氏教人求仁为先窃谓仁人心也克己之私而循天之理则本心之仁得矣夫复何事尝试求之觉得难甚先难後获宁不信然
二先生所论敬字须该贯动静看方得夫方其无事而存主不懈者固敬也及其应物而酬酢不乱者亦敬也故曰毋不敬俨若思又曰事思敬执事敬岂必以摄心坐禅而谓之敬哉礼乐固必相须然所谓乐者亦不过谓胸中无事而自和乐耳非是着意放开一路而欲其和乐也然欲胸中无事非敬不能故程子曰敬则自然和乐而周子亦以为礼先而乐後此可见也得後须放开不然却只是守者此言自得之後则自然心与理会不为礼法所拘而自中节也若未能如此则是未有所自得才方是守成法之人尔亦非谓自得之又却须放教开也克己复礼固非易事然子用力乃在於视听言动礼与非礼之间未敢便道是得其本心而了无一事也此其所以先难而後获欤今言之甚易而苦其行之之难亦不考诸此而已矣
明道先生云鸢飞戾天鱼跃于渊言其上下察也与必有事焉而勿正心同德明窃谓万物在吾性分中如监中之影仰天而见鸢飞俯渊而见鱼跃上下之见无非道体之所在也方其有事而勿正之时必有参乎其前而不可致诘者鸢飞鱼跃皆其分内耳活泼泼地智者当自知之
鸢飞鱼跃道体无乎不在当勿忘勿助之间天理流行正如是尔若谓万物在吾性分中如监之影则性是一物物是一物以此照彼以彼入此也横渠先生所谓若谓万象为太虚中所见则物与虚不相资形自形性自性者正谈此尔
夫子告子路曰未能事人焉能事鬼未知生焉知死意若曰知人之理则知鬼之理知生之理则知死之理存乎我者无二物也故正蒙谓聚亦吾体散亦吾体知死而不亡者可与言性矣窃谓死生鬼神之理斯言尽之君子之学汲汲修治澄其浊而求清者盖欲不失其本心凝然而常存不为造化阳所累如此则死生鬼神之理将一於我而天下之能事毕矣彼释氏轮回之说安足以语此
尽爱亲敬长贵贵尊贤之道则事鬼之心不外乎此矣知乾坤变化万物受命之理则生之有死可得而推矣夫子之言固所以深晓子路然学不躐等於此亦可见矣近世说者多借先圣之言以文释氏之旨失其本意远矣
德明伏读先生太极图解义第二章曰动而生阳诚之通也继之者善万物之所资始也静而生阴诚之复也成之者性万物各正其性命也德明谓无极之真诚也动而生阳静而生动静不息而万物继此以出与因此而成者皆诚之着固无有不善者亦无非性也似不可分阳而为辞如以资始为系於阳以正性命为系於则若有独阳而生独阴而成者矣详究先生之意必谓阳根於阴阴根於阳阴阳元不相离如此则非得於言表者不能喻此也
继善成性分属阴阳乃通书首章之意但熟读之自可见矣盖天地变化不为无阴然物之未形则属乎阳物正其性不为无阳然形器已定则属乎阴尝读张忠定公语云公事未着字以前属阳着字以後属似亦窥见此意
答廖子晦
德明平日鄙见未免以我为主盖天地人物统体只是一性生有此性死岂遽亡之夫水有所激与所碍则成沤正如二机阖辟不已妙合而成人物夫水固水也沤亦不得不谓之水特其形则沤灭则还复是本水也人物之生虽一形具一性及气散而灭还复统体是一而已岂复分别是人是物之性所未莹者正惟祭享一事推之未行若以为果飨耶神不歆非类大有界限与统体还一之说不相似若曰飨与不飨盖不必问但报本之道不得不然而诗书却明言神嗜饮食祖考来格之类则又极似有飨之者窃谓人虽死无知觉知觉之原仍在此以诚感彼以类应若谓尽无知觉之原只是一片太虚寂则似断灭无复实然之理亦恐未安君子曰终小人曰死则智愚於此亦各不同故人不同於鸟兽草木愚不同於圣虽以为公共道理然人须全而归之然後足以安吾之死不然则人何用求至贤圣何用与天地相似倒行逆施均於一死而不害其为人是直与鸟兽禽鱼俱坏懵不知其所存也
死生之论向来奉答所谕知生事人之问己发其端而近答嵩卿书论之尤详意明者一读当己洞然无疑矣而来书之谕尚复如此虽其连类引义若无津涯然寻其大指则皆不出前此两书所论之中也岂未尝深以鄙说思之而直以旧闻为主乎承不鄙又不得不有以奉报幸试思之盖贤者之见所以不能无失者正坐以我为主以觉为性尔夫性者理而已矣乾坤变化万物受命虽所禀之在我然其理则非有我之所得私也所以反身而诚盖谓尽其所得乎已之理则知天下万物之理初不外此非谓尽得我之知觉则\人之知觉皆是此物也性只是理不可以聚散言其聚而生散而死者气而已矣所谓精神魂魄有知有觉者皆气之所为也故聚则有散则无若理则初不为聚散而有无也但有是理则有是气苟气聚乎此则其理亦命乎此耳不得以水沤比也鬼神便是精神魂魄程子所谓天地之功用造化之迹张子所谓二气之良能皆非性之谓也故祭祀之礼以类而感以类而应若性则又岂有类之可言耶然气之已散者化而无有矣其根於理而日生者则固浩然而无穷也故上蔡谓我之精神u祖考之精神盖谓此也然圣人之制祭祀也设主立尸x萧灌鬯或求之阴或求之阳无所不用其极而犹止曰庶或享之而已其至诚恻怛精微恍惚之意盖有圣人所不欲言者非可以世俗浅知见执一而求也岂曰一受其成形则此性遂为吾有虽死而犹不灭截然自为一物藏乎寂然一体之中以俟夫子孙之求而时出以飨之耶必如此说则其界限之广狭安顿之处所必有可指言者且自开辟以来积至於今其重并积叠计已无地之可容矣是又安有此理耶且乾坤造化如大洪炉人物生生无少休息是乃所谓实然之理不忧其断灭也今乃以一片太虚寂目之而反认人物已死之知觉谓之实然之理岂不误哉又圣贤所谓归全安死者亦曰无失其所受乎天之理则可以无愧而死耳非以为实有一物可奉持而归之然後吾之不断不灭者得以晏然安处乎冥漠之中也夭寿不贰修身以俟之是乃无所为而然者与异端为生死事大无常迅速然後学者正不可同日而语今乃混而言之以彼之见为此之说所以为说愈多而愈不合也凡此皆亦粗举其端其曲折则有非笔舌所能尽者幸并前两说而参考熟思之其必有得矣若未能遽通u且置之姑u夫理之切近而平易者实下穷格工夫使其积累而贯通焉则於此自当晓解不必别作一道理求也但恐固守旧说不肯如此下工则拙者虽复多言终亦无所补耳
答廖子晦
德明自得赐诲日夕不去手绎玩味未能尽究亦尝随所知而为之说盖天人无二理本末无二致尽人道u天道亦尽得於末则本亦未离虽谓之圣人亦曰人伦之至而已佛氏离人而言天岐本末而有所择四端五常之有於性者以为理障父子君臣夫妇长幼所不能无者以为缘合甚则以天地阴阳人物为幻化未尝或过而问焉而直语太虚之性夫天下无二理岂有天人本末辄生取舍而可以为道乎夫其所见如此则亦偏小而不全矣岂所谓彻上彻下一以贯之之学哉圣门下学而上达由洒扫应对进退而往虽饮食男女无所不用其敬盖君子之道费而隐费u日用也隐u天理也u日用而有天理则於君臣父子夫妇长幼之间应对酬酢食息视听之顷无一而非理者亦无一之可紊一有所紊天理丧矣故君子无所不用其敬由是而操之固习之熟则隐显混融内外合一而道在我矣佛者乌足以语是哉佛氏之所谓悟亦瞥见端倪而已天理人心实然而不可易者则未尝见也其所谓修亦摄心寂坐而已弃人伦灭天理未见其有得也此先生所以谓其卒不近也喜怒哀乐之未发u寂然不动者是也u此为天地之心u此为天下之本天下无二本故乾坤变化万类纷揉无不由是而出而形形生生各有天性此本末之所以不可分也得其灵而为人而於四者之际渊然而虚静若不可以名言者而子思以其无所偏倚而谓之中孟子以其纯粹而谓之善夫子u谓生生之体而言之以仁名不同而体一亦未尝离於日用之间此先生所以谓其分明不待寻究者也某昔者读纷然不一之书而不得其要领泛观乎天地阴阳人物鬼神而不能一在迩求远未免有极力寻究之过亦尝闻於龟山先生之说曰未言尽心先须理会心是何物若体得了然分明然後可以言尽某前日之说正坐是也然道无须臾可离日用昭昭奚俟於寻究此先生所为丁宁开谕某敢不敬承至於监影之惑非先生之教几殆也某昔者闲居默坐见夫所谓充周而洞达者万物在其中各各
呈露遂以监影之譬为近故推之而为鸢鱼之说窃以为似之先生以太虚万象而辟其失某读之久始大悟其非若尔则鸢鱼吾性分为二物矣详究先生之意盖鸢鱼之生必有所以为鸢鱼者此道体之所在也其飞其跃岂鸢鱼之私盖天理发越而不可已也勿忘勿助长之间天理流行无o毫之私正类是此明道先生所以谓之同某鄙见如此未知合於先生之意否乎其它死生鬼神之说须俟面求教诲
来喻一一皆?鄙怀足见精敏固知前此心期之不谬也其间尚一二未合亦非大故属此客中冗冗未及一二条对更愿益加辨学之功所见当渐真实也
答廖子晦
所谕诗说先儒本谓周公制作时所定者为正风雅其後以类附见者为变风雅耳固不谓变者皆非美诗也大序之文亦有可疑处而小雅篇次尤多不可晓者此未易考但圣人之意使人法其善戒其恶此则炳如日星耳今亦不须问其篇章次序事实是非之如何但玩味得圣人垂示劝戒之意则诗之用在我矣郑卫之诗篇篇如此乃见其风俗之甚不美若止载一两篇则人以为是适然耳大抵圣人之心大平夷与今人小小见识遮前掩後底意思不同此语亦卒乍与人说不得且徐思之俟它日面讲也
答廖子晦
乾之四德以贞配冬无可疑人之四德以智配冬犹未?岂以一岁之功万物之成毕见於此如智之明辨者乎
智主含藏分别有知觉而无运用冬之象也
以五常之道配五典之伦则仁行於父子义行於君臣礼行於长幼智行於夫妇【智所以别】信行於朋友皆不易之定理中庸或问首章不以礼主长幼智主夫妇何也岂以礼与智通行无间不当指定分配也欤
智字分配似稍费力正不必如此牵合也
一阴一阳之谓道其在人者不越仁义两端而已阳为仁阴为义自此推之四端窃谓礼亦阳德仁之属也智亦阴德义之属也如火木皆阳水金皆阴之类不识然否
此段无可疑者
德明读先生诗传极有感发始知诗真可以兴也所疑正变风雅已荷开晓又见教读书之说且云圣人之心大平夷与今人小小见识遮前掩後底意不同夫温柔敦厚大平夷固诗之教求诸v衣终风嘀劭寂逃认然可见但所谓小小见识遮前掩後者不知所主何意於诗何与岂只以所载刺诗有淫?不可告语者圣人亦存而不删也耶所疑未得伏乞批诲
鄙意初亦正谓如此但大平夷亦举大体而言不专指此一类也
答廖子晦
熹顿首再拜使至奉告欣审比日秋清尊履佳福熹此诸况已具平父书中矣轻犯世祸非欲如此顾恐邂逅蹉跌亦非所能避耳要之惟是不出可以无事一行作吏便如此计较不得才涉计较呋ケ闶撬揭庖擦跫掖蟾缥派踔好学皆教导之力感不可言此衰拙之任而老兄当之其效又如此为幸甚矣行期想有定论渠家叔侄意甚拳拳也问及学舍次第此间事隔手又生徒希少殊不成次第无可言者然亦未尝不告之以穷理修身之事但无缘朝夕与之亲接又其间知为己求益者绝少故亦无以用其力耳论语集注已移文两县并作书嘱之矣今人得书不读只要卖钱是何见识苦恼杀人奈何奈何余隐之所X闻之已久亦未之见此等文字不成器将来亦自消灭不能管得也郑台州奇祸可骇天意殊不可晓令人忧惧人还草此未暇它及惟千万自爱不宣
熹再拜上问慈闱安问日至作肃家事处置甚善示及疑义各以鄙见条析但宗法从来理会不分明此间又无文字检阅恐只依郑氏旧说亦自稳当也
答廖子晦
所论易传无妄之说甚善但所谓虽无邪心而不合正理者实该动静而言不专为庄敬持养此心存设也盖如燕居独处之时物有来感理所当应而此心顽然固执不动则此不动处便非正理又如应事接物处理当如彼而吾所以应之者乃如此则虽未必出於血气人欲之私然只似此亦是不合正理有不合正理则非邪妄而何恐不必言未免纷扰敬不得行然後为有妄之邪心也所论近世识心之弊则深中其失古人之学所贵於存心者盖将u此而穷天下之理今之所谓存心者乃欲恃此而外天下之理其得失之端於此亦可见矣故近日之弊无不流於狂妄恣肆而不自知其非也
答廖子晦
守官得上官相知可以行志然获上有道自守亦不可失也狱事人命所系尤当尽心近世流俗惑於德之论多以纵出有罪为能而不思善良之无告此最弊事不可不戒然哀矜勿喜之心则不可无也所示疑义甚善但一二处小未圆备别纸具去职事之余更能玩意於此固佳然观书亦须从头循序而进不以浅深难易有所取舍自然意味详密至於浃洽贯通则无紧要处所下功夫亦不落空矣今人多是拣难底好底看非惟圣贤之言不可如此间别且是只此心意便不定叠纵然用心探索得到亦与自家这里不相干突兀聱牙无田地可安顿此病不可不知也
子晦所论始终条理甚善然去岁见三山上游诸论皆不可晓何耶岂同官所见不同难力争耶至中固不当以始终言然射之所以中者亦是其未用力时眼中见得亲切故其发而能中耳发处方用得力也其它则所论皆善矣国材以仁喻心之说恐渠记之误不应如此谬妄也理一分殊便是仁义之理不待行之而後为义也以行之为义乃是告子义外之说自韩子失之矣大抵仁义礼智皆心之理而仁在其中又无所不包故孟子以人心言之如四端皆心之用而恻隐之心无所不贯亦可见也信近於义言可复也未可便说言不必信盖言欲其信然须是近义然後言可复而能全其信此正言虑所终之意也竭力非不敢有其身之谓卒至於不敢慢语尤无序皆不必如此说四端一段甚好此义理之纲领能如此推明甚慰所望也说大人之义熹尝说孟子不是教人去藐大人但教人勿视其巍巍然者而已今人不是畏大人只是畏其巍巍然者而已如苏秦嫂所谓见季子位高金多正是此见识也若能勿视其巍巍然而不失夫畏大人之心则是乃真能畏大人者矣万物皆备於我下文反身强恕皆蒙此句为义不可只说一截所谓反身而诚乃穷理力行功夫成就之效贯通纯熟与理为一处不可只以敬字尽之也
答廖子晦
巧言令色为失其本心此语非不是但近时说者多因孟子之言遂以心字替却仁字此则不可当更於此思之得其说则凡言仁者皆可默识不但此章之义而已且巧言亦不专为誉人过实大凡辞色之间务为华饰以悦人之观听者皆是【上蔡语h中说写柬请客之类皆是】
察私心所从起亦不记当时如何说然亦非谓平居无事而伺其所起但操存有功u念虑之萌无不知觉未能如此u此心应物之际不可不审其邪正公私而施克复之功也
曾子易箦非记者之误所论得之
千乘之说未有端的证据司马法说虽占地太广然以周礼考之又不止此如云九夫为井四井为邑四邑为丘四丘为甸郑氏读甸为乘云四丘之地出车一乘乃是十六井也所云未闻七家出一人之役後来宇文周制府卫法乃是七家共出一兵疑於古制亦有所考然今不可知矣此类恐当细考而兼存之以俟知者决焉不必自为之说也
答廖子晦
所喻已悉但事已如此不若且静以听之吾人所学正要此处呈验若看些利害便不免开口告人却与不学之人何异向见李先生说若大段排遣不去只思古人所遭患难有大不可堪者持以自比则亦可以少安矣始者甚卑其说以为何至如此後来临事却觉有得力处不可忽也若合中不快亦无可奈何事已至此已展不缩已进不退只得硬着脊梁与它厮捱看他如何自家决定不肯开口告他若到任满便作对移批书离任则它许多威风都无使处矣岂不快哉东坡在湖州被逮时面无人色两足俱软几不能行求入与家人诀而使者不听虽伊川先生谪涪陵时亦欲入告叔母而不可得惟陈了翁被逮闻命u行使人骇之请其入治行装而翁反不听奇哉奇哉愿子晦勉旃毋为後人羞也此间有吴伯起者不曾讲学後闻陆子静门人说话自谓有所解悟便能不顾利害及其作令才被对移它邑主簿却不肯行而百方求免熹尝笑之以为何至如此若对移作指使u逐日执杖子去知府厅前唱喏若对移做押hu逐日抱文案去知县案前呈覆更做耆长壮丁亦不妨与它去做况主簿乎吴不能用竟至愤郁成疾而死当时若放得下却未必死今不免死而枉陪了许多下情所失愈多虽其临机失於断决亦是平日欠了持论也志士不忘在沟壑勇士不忘丧其元此夫子所以有取於虞人而孟子亦发明之李先生说不忘二字是活句须向这里参取愚谓若果识得此意办得此心则无入而不自得而彼之权势威力亦皆无所施矣前幅未尽鄙意故复布此试反复之当自有判决处
答廖子晦
唐臣问中孚传曰中虚为中孚之象中实亦为孚义又曰中虚信之本中实信之质又曰中虚为诚之象中实为孚之象夫有本则有质有诚则有孚盖u质生於本而孚出於诚也似有终始似有先後然不可得指而名之以为终始先後也故分而言之则曰中实合而言之则曰中虚分谓二体兑与巽也合谓全体中孚是也二体以刚而得上下之中虽曰实矣及其成体则二柔在中而又生於虚焉盖中虚未尝无实而中实未尝不虚也以虚为实之体而实为虚之用虽曰体曰用又不可岐而为二也大抵虚根於实实出於虚及其虚也实之理未尝不在焉於其实也虚之义未尝不存焉但不可执其虚而忘其实忘其实则无质也无信也又不可泥其实而失其虚失其虚则无本也不诚也是犹阴根於阳阳根於阴静无而动有道并行而不相悖者也今夫天地之间一元之气杳冥无迹岂非虚耶万物生成各具形器岂非实耶然物虽成形岂能离於一元之气岂能舍於物而自用哉在今学者体天地之化尽形色之则中不可不虚亦不可不实存养在我则中心广大o毫不留不失於信之本不忘於诚之象岂非虚耶应接於外则必矜细行克勤小物不失於信之质不忘於孚之象岂非实耶此亦伊川先生所谓由乎中以应乎外制於外所以养其中之义也如是则体用一源内外交养岂不美哉某读易传而有此疑义万望详教德明答云中孚之义微奥岂德明所能识尝试考诸卦体二五皆阳而中实者中心纯实而有信之义也内外皆实而中虚者中心虚明而能信之义也就所主而言则中实为信之质就所感而言则中虚为信之本又以泽风二象言之则水以虚而受风之入下以虚而受上之感皆所以为信也其体其实其虚一归於信此易之所以变易而无不各极其道而中孚之义着矣来说谓虚中未尝无实实中未尝无虚固善又谓虚根於实实根於虚又以一元之气为虚万物生成为实其言窃恐有病精义云冲漠无朕而万象森然已具其曰万象已具则虽冲漠无朕之际已不为虚矣况於一元之气所有者得为虚乎此几於老氏有生於无之论见辟於正蒙之书者也又以存养於中应接於外为两截恐失程子由乎中以应乎外之本意不审高明以为如何
唐臣问吕与叔尝言思虑多不能驱除曰此正如破屋中御寇东面人来未逐得西面又一人至矣左右前後驱逐不暇盖四面空E盗固易入无缘作得主定又如虚器入水水自然入若以一器实之以水置之水中水何能入来盖中有主则实实则外患不能入自然无事学者先务固在心志然有谓欲屏去闻见知思则是绝圣弃智有欲屏去思虑患其纷乱则须坐禅入定如明监在此万物毕照是监之常难为使之不照人心不能不交感万物难为使之不思虑若欲免此唯是心有主如何为主敬而已矣有主则虚虚谓邪不能入无主则实实为物来夺之大凡人心不可二用用於一事则它事更不能入者事为之主也事为之主尚无思虑纷扰之患若主於敬又焉有此患乎所谓敬者主一之谓敬所谓一者无适之谓一且欲涵泳主一之意不一则二三矣至於不敢欺不敢慢尚不愧於屋漏皆是敬之事也此二条一以实为主一以虚为主而皆收入近思h唐臣以愚意度之虚以敬言实以事言以敬为之主则虚虚则邪不能入以事为之主则实实则外患不能入故程先生於有主则实下云自然无事於无主则实下云实谓物来夺之详此二条之意各有所在不可并作一意看未知是否德明答云有主则实有主则虚虚实二说虽不同然意自相通皆谓以敬为主也敬则其心操存而不乱虚静而能照操存不乱外患自不能入虚静而能照外物自不能干无有二事程子曰主一之谓敬又曰敬则自虚静又曰敬胜百邪意亦可见只缘吕氏患思虑多程子谓其中心无主所致如虚器入水破室致寇故言有主则实实则外患不能入後来学者又欲尽屏见闻知思程子以为人心不能无感如监不能不照但涵养清明则自无纷扰不待屏除也故言有主则虚虚谓邪不能入各有攸当皆是以敬为主若岐而为二恐非程子本意又前言有主则实则是心有主也後言无主则实则是物来夺之中心昏塞也辞虽同而意则异所言虚者亦然
李君二说亦佳但太支蔓作病耳有本则有质有诚则有孚盖质生於本而孚出於诚此四句自好似有始终以下则赘矣分合则是论卦体非为不可以先後指名而言也虚中未尝无实以下亦是衍说与此义初不相干所云实出於虚此尤无理至谓执虚忘实泥实失虚皆极有害大抵如今一念之间中无私主便谓之虚事皆不妄便谓之实不是两件事也其说又以存养於中为虚应接於外为实亦误矣子晦之言大抵近之但语有未亲切处耳後段虚实之说亦类此子晦之说甚善但敬则内欲不萌外诱不入自其内欲不萌而言则曰虚自其外诱不入而言故曰实只是一时事不可作两截看也
答廖子晦
所喻礼文此等事平昔不曾讲究一旦荒迷又不暇问所以例多苟简不满人意然丧与其易也宁戚但存其大节使不失吾哀痛之诚心为急此等虽小不备亦不得已也礼服制度见於仪礼为详诸家皆祖之而有更变尔若必欲致详可细考也据今所急卜葬为先葬後三虞卒哭而yy毕主复於寝以俟三年而後撒几筵此礼经皆有明文不必用它说改易也
答廖子晦
庙议当时只用荆公之说盖伊川先生之意也所谓不备九庙之制盖议者欲并祧僖宣二祖而y孝宗一室则自太祖而至孝宗才八世耳【兄弟共为一世】正使荆公之说未必当理宣祖亦未合在祧毁之限也此事不当私议然蒙见问故谩及之不必为它人言也所问葬法大概得之但後来讲究木椁沥青似亦无益但於穴底先铺炭屑筑之厚一寸许其上之中即铺沙灰四傍即用炭屑侧厚寸许下与先所铺者相接筑之平然後安石椁於其上四傍又下三物如前椁底及棺四傍上面复用沙灰实之俟满加盖复布沙灰而加炭屑於其上然後以土筑之盈坎而止盖沙灰以隔蝼蚁愈厚愈佳顷尝见籍溪先生说尝见用灰葬者後因迁葬则见灰已化为石矣炭屑则以隔木根之自外入者亦里人改葬者所亲见故须令尝在沙灰之外四面周密都无缝罅然後可以为固但法中不许用石椁故此不敢用全石只以数片合成庶几不戾法意耳
答廖子晦
德明向者侍坐尝问降衷之性具有五典之已知之而行之或有未至只是为私欲所挠耳其要在窒欲先生赐教云一分私欲便有一分见不尽时道中妄陈所见以及无极太极动静阳五气五性与夫万事善恶之出因言大端人伦似只如此不审如何着工夫方见得尽先生云据说亦只是如此无可思索此乃虽欲从之末由也已处只要时习常读书令常在目前久之自然见得某佩服至训罔敢失坠兹者辱书又蒙诲以离t索居之际自能提撕不废讲习体验之功则与同堂合席朝夕讲磨无以异矣某执书三复不胜感发生我者父也教我者夫子也a焉孳孳毙而後已因念子j仰坚高恍惚前後喟然发叹知道体之无穷又无所用其力将欲罢之而此理已跃如於中有不容已者而夫子循循善诱复示以用力之方博之以文约之以礼子穷格克复竭吾才日新不息於是实见此理卓然若有所立昭昭而不可欺且又非力行之所能至故曰虽欲从之末由也已如子者可谓真知者哉夫博文约礼先生所谓讲习体验之功也所立卓尔亦岂离降衷之性固有之Ｔ斩氏之真知如彼後人之不能及又如此进寸退尺每诵师言惕然警惧辄敢推广先生之说复以求教详赐开晓幸甚
所论子之叹大概得之然亦觉有太烦杂处约而言之则高坚前後者子始时之所见也博文约礼者中间用力之方也欲罢不能以後者後来得力之效验也中庸所谓得一善则拳拳服膺而不失者正谓此博文约礼工夫不可间断耳若能如此实用其力久之自然见得此个道理无处不在不是块然徒守一物而硬定差排唤作心性也若不如此政使思索劳苦说得相似亦恐随手消散不为吾有况欲望其融会贯通而与己为一耶旧见李先生常说少从师友幸有所闻中间无讲习之助几成废堕然赖天之灵此个道理时常只在心目间未尝敢忘此可见其持守之功矣然则所见安得而不精所养安得而不熟邪近时朋友漫说为学然读书尚不能记得本文讲说尚不能通得训诂因循苟且一暴十寒日往月来渐次老大则遂漠然忘之更无头绪可以接续至有不获讲学之利而徒取废锢之祸者甚可叹也来喻盖已得此大意然持之以久全在日用工夫勿令间断久当自有真实见处也
班朝治军莅官行法非礼威严不行祷祠祭祀非礼不诚不庄先生谓古人以诚庄对威严盖为政以严为本以济严之太过也某向闻其语犹未深订近读蒙卦初九曰发蒙利用刑人用脱桎梏而程氏传曰圣王设刑罚以齐其\明教化以善其俗刑罚立而後教化行治蒙之功若非威之以刑使之脱去昏蒙之桎梏则善教无由而入某反覆深思若威信不立诚不足以立政然犹有疑焉孔子曰居上不吾何以观之哉窃谓居上以为本则得\严以济之不及耳若一意任威是蒙爻所谓以往吝也其弊将有至於法令如牛毛者抑又闻之四德之元犹五常之仁故元为善之长仁包义礼智三者先之以仁裁之以义三代得天下以仁莫不有惨怛之爱忠利之教所以不免於刑者亦好仁恶不仁耳今之为州县者不念民生之艰刑罚失平征取无艺楚流血苟以逃上官之责而过於者又一切废弛不立所在有之此固不足道然先王为政之本严先後之异施者不敢不详讲伏乞赐诲
为政以为本者谓其大体规模意思当如此耳古人察理精密持身整肃无偷惰戏豫之时故其政不待作威而自严但其意则以爱人为本耳及其施之於政事便须有纲纪文章关防禁约截然而不可犯然後吾之所谓者得以随事及人而无颓弊不举之处人之蒙惠於我者亦得以通达明白实受其赐而无间隔欺蔽之患圣人说政以为本而今反欲其严正如古乐以和为主而周子反欲其淡盖今之所谓者乃纵弛所谓和者乃哇淫非古之所谓与和者故必以是矫之乃得其平耳如其不然则虽有爱人之心而事无统纪缓急先後可否与夺之权皆不在已於是奸豪得志而善良之民反不被其泽矣此事利害只在目前不必引书传考古今然後知也【缓急可否是两事无程限则缓急不在已不亲临则可否不在已今见争讼人到官常苦不得呈覆须当计会案吏然後得之便可见其无政事不待可否失当然後知其缪矣又如县道送两税簿上州磨审皆有日限有违失则纠正之无即签押用印给还今有数月不还者守y漫不加省如此之类不可胜数以此为不知孔子意里道如何也】但为政必有规矩使奸民猾吏不得行其私然後刑罚可省赋a可薄所谓以为本体仁长人孰有大於此者乎
河出图洛出书而起八卦九畴之数听鸣凤而生六律六吕之声因思黄帝造律一事与伏羲画卦大禹锡畴同功况度量权衡皆起於律而衡运生规规生圆圆生矩绳直平至於定四时兴六乐悉由是出故曰律者万事之根本学者讵可废而不讲哉夫黄钟之管九寸三分损一下生林钟之管六寸三分益一上生太簇周旋十二律复生黄钟而还相为宫之义又一宫各生五声总十二律凡生六十声如八卦重而为六十四皆自然之理也然司马迁律数与班固志不同者多未晓考其实亦无不同但司马历书微隐此等尤费思索耳如黄钟长八寸七分或谓七字是误盖十分也是为九寸此等不审然否十二律还相为宫今考礼运疏义黄钟为第一宫下生林钟为徵上生太簇为商下生南吕为羽上生姑洗为角林钟为第二宫终於中吕为第十二宫各有上生下生所管之声此数盖本於司马迁历书然与黄钟为宫太簇为商姑洗为羽林钟为徵南吕为羽应钟为变宫蕤宾为变徵者不同其次大吕太簇终於无射应钟凡十二律迭相为宫其下各有商角羽徵变宫变徵之声向见书堂七弦琴用此法以定清浊高下之声但不知疏义各为一说孰是孰否其必各有所主也变宫变徵其声清耶不知古律已用之否或後来增加之也至於埋律候气一事尤所未晓书传所载候气之法置十二律於密室实灰葭管埋之地中一气至则一律飞灰或疑所置诸律方不u数尺气至独本律应之何也此必有造化密相感召之理或又按隋志之说曰律之长短不同各齐其上随深浅入地中冬至阳气距地面九寸而止惟黄钟之管九寸故达此说似为有理今因其说而推之十一月黄钟管长九寸十二月大吕八寸四分正月太簇管长八寸二月夹钟长七寸推而下之其长者减至九月无射五寸十月应钟四寸五分虽埋律之地方不u数尺气至无有不达然候管长短不同管长者气必先达灰亦先动管短者气达在後亦如所谓南枝春先到北枝差迟耳不审然否
律吕之说今有新书并辨证各一册及向时所撰序一篇并往可细考之当得其说凡十二律各以本律为宫而生四律如黄钟为宫则太簇为商姑洗为羽林钟为徵南吕为角是黄钟一均之声也若林钟为宫则南吕为商应钟为角太簇为徵姑洗为羽是林钟一均之声也各就其宫以起四声而後六十律之声备非以黄钟定为宫太簇定为商姑洗定为羽林钟定为徵南吕定为角也但黄大太夹姑中蕤林夷南无应为十二律长短之次宫商角徵羽为五声长短之次黄钟一均上生下生长短皆顺故得各用其全律之正声十二律名今俗乐亦用之合字即是黄钟但其律差高耳笔谈言之甚详可呼俗工问之自林钟之宫而生太簇之徵则林钟六寸而太簇八寸徵反长於宫而声失其序矣故以十二律而言虽当为林钟上生太簇而以五声而言则当为宫下生徵而得太簇半律四寸之管其声方顺又自太簇半律四寸之徵而生南吕五寸有奇之商则於律虽本为下生而於声反为上生矣自南吕五寸有奇之商而生姑洗七寸有奇之羽则於律虽本为上生而於声则又当用其半而为下生矣自姑洗半律三寸有奇之羽而生应钟四寸有奇之角则於律虽为下生而於声反为上生矣其余十律皆然孔疏盖知此法但言之不详耳【半律杜佑通典谓之子声者是也】此是古法但後人失之而惟存黄钟大吕太簇夹钟四律有四清声即此半声是也变宫变徵始见於国语注中及後汉乐志乃十二律之本声自宫而下六变七变而得之者非清声也如黄钟为宫则第六变得应钟为变宫第七变得蕤宾为变徵如林钟为宫则第六变得蕤宾为变宫第七变得大吕为变徵是也凡十二律皆有二变一律之内通前五声合为七均祖孝孙王朴之乐皆同所以有八十四调者盖每律各添此二声而得之也新书此说甚详候气之说其中亦已论之盖埋管虽相近而其管之长短入地深浅有不同故气之应有先後耳非以方位而为先後也但画一图朝夕看诵仍於指掌闲轮之久久自熟乃见其妙此又可验凡事皆然别无奇巧只是久而习熟便是妙处也【礼书有此一卷比新书差约偶在他处俟取到寄去看也】
天有黄赤二道沈存中云非天实有之特历家设色以记日月之行耳夫日之所由谓之黄道史家又谓月有九行黑道二出黄道北赤道二出黄道南白道二出黄道西青道二出黄道东并黄道而九如此即日月之行其道各异况阳用事则日进而北昼进而长用事则日退而南画退而短月行则春东从青道夏南从赤道秋西从白道冬北从黑道日月之行其不同道又如此然每月合朔不知何以同度而会於所会之辰又有或蚀或不蚀悉未能晓向承指喻其行或高而出黄道之上或低而出黄道之下或相近而炕虿钤抖不相则皆不蚀是时不能反覆今望赐诲
日月道之说所引皆是日之南北虽不同然皆随黄道而行耳月道虽不同然亦常随黄道而出其旁耳其合朔时日月同在一度其望日则日月极远而相对其上下弦则日月近一而远三【如日在午则月或在卯或在酉之类是也】故合朔之时日月之东西虽同在一度而月道之南北或差远於日则不蚀或南北虽亦相近而日在内月在外则不蚀此正如一人秉烛一人执扇相交而过一人自内观之其两人相去差远则虽扇在内烛在外而扇不能掩烛或秉烛者在内而执扇者在外则虽近而扇亦不能掩烛以此推之大略可见此说在诗十月之交篇孔疏说得甚详李迂仲引证亦博可并检看当得其说易蒙曰圆者河图之数方者洛书之文夫河图无四隅之位截然四正而方谓之圆何也又曰圆者星也历纪之数其肇於此乎注云历法合二始以定刚柔二中以定律历二终以纪闰余今考班固志天数始於一中於三终於二十五地数始於二中於六终於三十夫始中终盖如此推之於刚柔律历闰余却有未深?者抑亦履端於始举正於中归余於终之义乎然亦不合愿求其说
河图无四隅则比之洛书固为圆矣注中三句本唐书历志一行之说二始者一二也一奇故为刚二耦故为柔二中者五六也五者十日六者十二辰也二终者十与九也闰余之法以十九岁为一章故其言如此然一章之数似亦附会当时姑借其说以明十数之为河图耳
甯武子邦有道则智邦无道则愚其智可及也其愚不可及也此章一句初理会不得今读集注参考左氏传乃知武子当卫成公无道失国之时周旋其间尽心竭力而不去及成公囚京师武子求掌赂医薄G免卫侯於死终以复国及元I之讼武子又独以忠而获免其能保身以济其君如此虽谓之智可也而夫子曰其愚不可及夫子尝曰君子哉蘧伯玉邦有道则仕邦无道则可卷而怀之以伯玉之事责武子虽谓之愚不识时亦可也然武子持揖不避险艰能为人所不能为抑亦难矣故夫子曰其愚不可及盖闵之也今观论语一书於有道无道之世屡致意焉其称南容曰邦有道则仕邦无道则?於刑戮武子之免者亦幸矣然武子仕卫两世其君信任之义不可弃之而去其几於东汉王允乎允又不免被害尝闻先生诵周子之言曰学子之学志伊尹之志夫伊尹以天下为己任者也治亦进乱亦进然使成汤不兴聘币不至虽五就桀其志曷施陈蕃汉代人豪驱驰险厄之中与刑人腐夫同朝争衡屡退而不去者以仁而为己任非人伦莫相恤也卒以谋E见杀亦昧於夫子免刑戮之戒矣然陈蕃王允犹是当时朝廷倚任身居鼎轴义当与国存亡故程子曰亦有不当愚者比干是也若无言责官守则如东海逢萌当先汉之乱愤三纲之绝挂冠东都门浮海而去惟恐其或缓也君子之道或出或处或默或语讵可不识时几聊发狂言以验中否
所疑甯武子事大概得之但为蘧伯玉南容之愚则易而为武子之愚则难所以圣人有不可及之叹也陈蕃王允固不得为伯玉南容之愚然蕃事未成而谋已泄允功未就而志已骄则又不能为甯武子之愚矣此其所以取祸也然为逢萌则甚易为二公则甚难又不可以彼而责此但当问其时义之如何与其所处之当否耳
答廖子晦
陈君全未有用心处相见殊未有益近时後生多只如此难可以向上事期望之只如老苏但为学做些小语言文字直将圣贤之言兀然端坐终日读了七八年今人说要学道乃不曾略暗醚月工夫读一卷书不曾成行记得如此而望有成吁亦难矣
答廖子晦
子之叹一段是子见处今无的确证验之可言但以义理推之且得如诸先生及集注之说庶几少病如有所立卓尔只是见得比之旧时愈见亲切不似乡来无捉摸处但亦未有道理便得入於其间据为已物耳今此谓在子心目之间则是先来所见者不在子心目之间又以为方是实见则前此非是实见矣恐不然也大抵此等处吾辈未到彼地位臆度而言只可大⑹邓等挫镀渲蟹锤埠泳认取它做工夫处做自己分上工夫久之自当心融神会默与契合若只似此直以今日所见附会穿凿只要说得成就正使全无一字之差亦未有益况以近观远以小观大又自不能无所失乎心性一段大概则然但中间方说心为之主不知从前说太极二五四端之未发时此心却在甚处可更思之
实见一段大意极善然非熹之说也程先生遗书中自有一段说得极分明【章首云皆实理也人知而信者为难云云即此意也】大学诚意章说如恶恶臭如好好色亦是此意可并详之曾点一段集注中所引诸先生说已极详明盖以其所见而言则自源徂流由本制末尧舜事业何难之有若以事实言之则曰行有不R便是曾点实未做得又何疑哉圣人与之盖取其所见之高所存之广耳非谓学问之道只到此处便为至极而无以加也【上蔡所记伊川先生与之E问天下何思何虑一段语意亦正类此见於外书可并检看】然则学者观此要当反之於身须是见得曾点之所见存得曾点之所存而日用克己复礼之功却以子为师庶几足目俱到无所欠阙横渠先生所谓心要弘放文要密察亦谓此也来喻大概得之然其间言语亦多有病其分根原学问为两节者尤不可晓恐当更入思虑也
礼书中青史氏之记见大戴礼
经世纪年其论甚正然古人已尝言之如汉高后之年则唐人已於武后中宗纪发之蜀汉之统则习凿齿晋春秋已有此论矣尧以甲辰年即位乃邵康节皇极经世说诸家之说亦有同者此则荒忽不可究知敬夫所说抵牾处必是谓武王克商之年泰誓序作十一年经作十三年而编年之书乃定从序说乡见柯国材说以洪范考之访於箕子是十三年事必是当年初克商时便释其囚而问之不应十一年已克商至两年後乃问之也其说似有理亦尝以告敬夫敬夫大以为然其书已尝X行至是遂止敬夫之服善如此亦难及也潮州王尚书旧尝识之其人劲正忠实有余在言路尝论汤思退之奸而逐之但为人颇E率学问偏任己见诸经极有怪说立朝议论亦有不到头处然不害为一代正人今所得奏议烦h一本见寄传景初是其倏直赜斜镜┫Φ奔氖槲手也
乐记图谱甚荷h示但尚未晓用律次第此间有人颇知俗乐方欲问之偶以事冗未暇此固未必尽合古制然未及百年而沦废已如此是可叹也
韩文考异袁子质郑文振欲写本就彼刻版恐其间颇有^气引惹生事然当一面h付之但开版事须更斟酌耳若欲开版须依此本别X一本韩文方得又恐枉复劳费工力耳
礼书入疏者此间已校定得聘礼以前二十余篇今h其目附去彼中所编早得为佳此间者已送福州令直卿与刘履之兄弟参校写成定本尚未寄来若有可增益处自不妨添入也然因此得看礼疏一番亦非小补不然此等如嚼木札定无功夫看得也
答廖子晦
来书疑着生死鬼神之说此无可说只缘有个私字分了界至故放不下耳除了此字只看太极两仪乾父坤母体性之本然还有此间隔否耶
答廖子晦
前此屡辱贻书有所讲论每窃怪其语之不伦而未能深晓其故只据一时鄙见所未安处草草奉答往往只是说得皮肤不能切中其病所以贤者亦未深悉而犹有今日之论也此虽微陋E率之罪然因此却得左右明辨力扣敷述详明然後乃能识得前後所说之本意而区区愚见亦因得以自竭非小补也盖详来喻正谓日用之间别有一物光辉闪烁动荡流转是即所谓无极之真所谓谷神不死二语皆来书所引所谓无位真人此释氏语正谷神之酋长也学者合下便要识得此物而後将心想象照管要得常在目前乃为根本功夫至於学问践履零碎凑合则自是下一截事与此粗细迥然不同虽以子之初j高仰坚瞻前忽後亦是未见此物故不得为实见耳此其意则然矣然若果是如此则圣人设教首先便合痛下言语直指此物教人着紧体察要令实见着紧把捉要常在目前以为直截根原之计而却都无此说但只教人格物致知克已复礼一向就枝叶上零碎处做工夫岂不误人枉费日力耶论孟之言平易明白固无此等玄妙之谈虽以子思周子吃紧为人特着中庸太极之书以明道体之极致而其所说用功夫处只说择善固执学问思辨而笃行之只说定之以中正仁义而主静君子修之吉而已未尝使人日用之间必求见此天命之性无极之真而固守之也盖原此理之所自来虽极微妙然其实只是人心之中许多合当做底道理而已但推其本则见其出於人心而非人力之所能为故曰天命虽万事万化皆自此中流出而实无形象之可指故曰无极耳若论功夫则只择善固执中正仁义便是理会此事处非是别有一段根原功夫又在讲学应事之外也如说求其放心亦只是说日用之间收敛整齐不使心念向外走作庶几其中许多合做底道理渐次分明可以体察亦非捉取此物藏在胸中然後别分一心出外以应事接物也来书又云事事物物皆有实理如仁义礼智之性视听言动之则皆从天命中来须知曾洞见全体即无一不善此说虽似无病然详其语脉究其意指亦是以天命全体者为一物之浑然而仁义礼智之性视听言动之则皆是其中零碎查滓之物初不异於前说也至论所以为学则又不在乎事事物物之实理而特以洞见全体为功凡此似亦只是旧病也且曰洞见全体而後事无不善则是未见以前未尝一一穷格以待其贯通而直以意识想象之耳是与程子所诃对塔而说相轮者何以异哉来喻又疑考异中说韩公见道之用而未得其体以为亦若自谓根原学问各有一种功夫者此亦不然前日鄙意正为韩公只於治国平天下处用功而未尝就其身心上讲究持守耳非病其不曾捉得此物藏在怀袖间也此是学问功夫彻上彻下细密紧切处向使不因来喻之详终未觉其病之在是今幸见得不是小事千万详看此说子细寻绎更推其类尽将平生所认有相关处一一勘验当自见得如有未契更宜反覆不可容易放过也安卿之病正亦坐此向来至此说得不相合渠便藏了更不说着遂无由与之极论至今以为恨或因与书幸亦以此晓之勿令久自拘絷也大问答初疑只是其徒^作後细思之想亦有些彷佛计其为人山野质朴虽不会说而於修行地位做得功夫着实故其言语有力感动得人又是韩公所未尝闻而亦切中其病故公闻其语而不觉遂悦之也然亦只此便见得韩公本体功夫有欠阙处如其不然岂其自无主宰只被朝廷一贬异教一言而便如此失其常度哉此等处极不可草草看过更宜深体之也其余已具见於考异外集卷中者今不复论然若不得此碑亦无由见得许多曲折也坡公海外意况深可叹息近见其晚年所作小词有新恩虽可冀旧学终难改之句每讽咏之亦足令人慨然也二诗亦未甚晓不敢又便率然奉答然恐亦只是旧来意思但请只就前说观之恐亦可自见得矣盖性命之理虽微然就博文约礼实事上看亦甚明白正不须向无形象处东捞西摸如捕风影用意愈深而去道愈远也
考异
答严居厚　久当纯熟明快【快一作决】
答廖子晦　故又曰中者天下之大本【一本无又字】
晦庵集卷四十五
<集部,别集类,南宋建炎至德佑,晦庵集>

[book_title]卷四十六
钦定四库全书
晦庵集卷四十六　　　　　宋　朱子　撰书【知旧门人问答】
答李滨老【吕】
熹愚陋无闻於世足下不鄙辱贶以书甚盛礼也熹少好读程氏书年二十许时始得西山先生所着论孟诸说读之又知龟山之学横出此枝而恨不及见也既而得从何兄叔京游乃知足下盖得其家传者是时家居西距高隐不能甚远而以事牵不得一往质其所疑徒日往来於心不忘也不谓此来各去其家数百里之外乃承惠音许以临辱奉读惊喜不可言既又闻以微疾东辕为之怅然累日也示喻向来为学之意有以知家庭授受之要感叹无已盖窃尝病今世学者幸得诸老先生为之先唱指示要途以趋圣贤之域而不能自浅及深自近及远循序以进或乃探测幽微驰骛於言意之表以是徒为谈说之资而卒无所得於造理行事之实其幸不至於中道而废者则必流於老佛之归而不悟今足下之学之传远有端绪其必有以异於此者顾恨未得面扣其详耳通监之书顷尝观考病其於正闰之际名分之实有未安者因尝窃取春秋条例稍加永ū鹞一书而未及就衰g浸剧草藁如山大惧不能卒业以为终身之恨今闻足下亦尝有所论着又恨其未得就正以资博约之诲也庐阜固为东南雄丽奇特之观而又有陶靖节祖孙刘西涧父子之遗风濂溪暮年尝守其地而西山舅氏陈忠肃公亦尝谪居焉今老儒生犹有及见之者然前此未尝有留意者区区此来适会学官杨君访得西涧遗象与元佑李公择尚书并祠於学因与复议并取靖节忠肃及西涧之子秘丞公合而祠之更立濂溪之祠於其右配以程氏二夫子焉陶公有醉石在郡西北数十里所谓栗里者也刘公之墓在西门外荒草中几无复知其处者今皆作亭以表之以来之语及之知足下之有意乎此也故并以告想闻之亦为一太息也叔京进德未已遂为古人每一念之咳怀鎏橥时见其遗藁有与足下往来诗句窃计伤惜之怀不减於此不独为姻戚之好也端明黄公盛德高年中间一病亦甚可骇今闻其已能步履岂弟君子神明所扶固当如此抑亦见其平日持养之功矣凡此皆因来教之及所欲为足下言者盖不止此也来使还自九江拨冗修复草草幸察不宣
与汪伯虞
正月十一日同郡朱熹顿首复书伯虞茂才乡丈执事熹之外家於门下有姻?之好而执事丈人行也久客闽中未获一见独幸从亲故间讲闻声誉之美差以自慰兹承不鄙远致长书礼意既隆而所以称道期许之者又过其实熹不敢当也示谕尚书金公名堂之意俾得赞一词焉幸甚幸甚金公亦先友也熹顷岁尝获拜之临安俯仰十有七年矣三复来诲若复得望见其衣冠而闻其謦者甚矣金公之厚於执事而所以相告者之切而当也邕州使君往见张荆州吕着作皆称其才今读记文又有以见其所存者益恨未得一听议论之余也顾二公之意所以望於执事者皆非它人所能与独在明者精择而力行之耳况如熹之浅陋其又将何以辱礼命之勤哉加以拙E乍亲吏事公私倥?日不暇给尤觉荒涩不能一吐胸中所欲言者因风敬谢先辱旦夕傥得脱此羁c归卧田间呻吟之暇乃当有报执事耳惠墨甚富且珍未有以报此间石刻各往一通幸视至未有承晤之日正惟进德自重慰此愿言不宣
答汪太初
四月八日同郡朱熹顿首复书汪君太初茂材足下熹於足下虽得幸同土壤而自先世流落闽中以故少得从故里之贤人君子游顾其心未尝一日而忘父母之邦也属随宦牒来官庐阜同郡诸生间有肯相过者而足下乃以手书先之三复诲谕喜幸无穷又承示以文编益钦德学之盛而恨其未得少奉从容也然间尝窃病近世学者不知圣门实学之根本次第而溺於老佛之说无致知之功无力行之实而常妄意天地万物人伦日用之外别有一物空虚玄妙不可测度其心悬悬然惟徼幸於一见此物以为极致而视天地万物本然之理人伦日用当然之事皆以为是非要妙特可以姑存而无害云尔盖天下之士不志於学则泛然无所执持而F於物欲幸而知志於学则未有不堕於此者也熹之病此久矣而未知所以反之盖尝深为康胡二君言之而复敢以为左右之献不识高明以为然否抑尝闻之学之杂者似博其约者似陋惟先博而後约然後能不流於杂而不R於陋也故中庸明善居诚身之前而大学诚意在格物之後此圣贤之言可考者然也足下其试思之未即会晤惟进学自爱为祷匆匆不宣熹再拜
答方耕道【耒】
开喻详悉足见进学不倦之意以左右明敏强毅之资厉志於此何患於不得然以愚见论之词气之间似犹未免过急迫而於所谓平心和气以居之者恐未有得力处也愿更於日用语默动静之间立规程以深为?养毋急近效要以气质变化为功若程夫子所谓敬者亦不过曰正衣冠一思虑庄整齐肃不慢不欺而已但实下功夫时习不懈自见意味不必悬加揣料着语形容亦不可近舍显然悔尤预忧微细差忒也其它尚多有可论处来书偶留坟庵不能尽记曲折然其大⒁嗑叽艘哟蟮盅问之道不敢自是虚以受人乃能有益若一有所闻便着言语撑拄过去则终无实得矣
答方耕道
示问详复具审比日进学不倦之志甚善甚善顾浅陋何足以及此然荷意之厚不敢虚也向者妄谓自立规程正谓正衣冠一思虑庄整齐肃不慢不欺之类耳此等虽是细微然人有是身内外动息不过是此数事其根於秉８饔凶匀恢则若不於此一一理会常切操持则虽理穷玄奥论极幽微於我亦有何干涉乎弘毅之云虽圣贤所示之要然恐其间更须细密方有实用功处不然则所谓只作一场话说务高而已者不可以不戒也若必谓有所见然後有所主则程子所谓未有致知而不在敬者是为敬有待於见乎见有待於敬乎果以徒然之敬为不足事而必待其自然乎长沙有二先生文集朋友间亦必有遗书本子暇日更求此二书反覆熟读不计近功则智益当明而有以审乎此矣前书所谓舍显过忧小失正谓放饭流f而问无齿决之类舍此忧彼则为失其序耳若日用工夫果能谨之於微不使至於形显则善何以加但恐言太高而难践则非所谓切问而近思耳
答方耕道
老兄以明敏果决之资挟凌高厉远之志士友间所难得今兹需次暂得闲日所宜?心味道益进所学以副区区期望之意向来所探似亦太高所存似亦太简又每有自喜已材独任己见之意今当小立课程而守之以笃博穷物理而进之以渐常存百不能百不解之心而取诸人以为善则德之进也不可御矣爱慕之深不觉缕缕幸恕僭易也
答曾节夫【撙】
所喻夷狄之云恐不当以此为比只此一语便是十数年汹汹之根愿平心定气徐以畴昔所闻於湖湘者考校此语所从来则於此其必有处矣不然平日之言却似与此心此事不相入恐非亡友所望於贤者也
答吕士瞻【竦】
道一远来甚慰孤陋天资明敏极不易得到此数日适值小冗拨置与语令人不倦观其意趣事事通晓但於为己一着未有肯心此区区所深惜故其告归再三留之今日乃言有信得及处此事体大日月长远政使实得亦须接续工夫常不间断方可保任况一时意思未知果如何须更於过庭之际入大z?与之锻链始可放行耳示喻艮背之说周程先生意是如此寻常亦只如此晓会於道理功夫无不是处但近读易见得彖辞解云艮其止止其所也正说此句之意则所谓艮乃止也背乃当止之所也程先生於此句下亦作此说却不本上文卦辞之义盖理自两通但文王意则只当依孔子所解为是不须更引不见之说以杂之也不审尊意以为如何南轩辨吕与叔中庸其间病多後本已为删去矣但程先生云涵养於未发之前则可求中於未发之前则不可此语切当不可移易李先生当日用功未知其於此两句为如何後学未敢轻议但今当只以程先生之语为正则钦夫之说亦未为非但其意一切要於m处承当更无程子涵养之意则又自为大病耳渠後来此意亦改晚年说话尽不干事也
答吕道一
三复来示词义通畅为之爽然但其所论有於鄙意未安者大凡论学当先辨其所趋之邪正然後可察其所用之能否苟正矣虽其人或不能用然不害其道之为可用也如其不正则虽有管仲晏子之功亦何足以称於圣贤之门哉且古之君子所以汲汲於学者不为其终有异於物而勤故亦不为其终无异於物而肆也不为其有名而劝故亦不为其无名而沮也不为其有利而为故亦不为其无利而止也是其设心盖傥然一无有所为者独以天理当然而吾不得不然耳若夫万物散为太虚之说则虽若有以小异於轮咧陋然於天地之化育盖未得为深知之者也此未易言今且当熟读圣贤之书而以渐求之耳
答吕道一
示谕已悉但为学之功且要行其所知行之既久觉有窒碍方好商量今未尝举足而坐谈远想非惟无益窃恐徒长浮薄之气非所以变化旧习而趋於诚实也
答詹兼善
示喻儒释之分益见潜心之力所谓释氏一觉之外更无分别不复事事而吾儒事事无非天理此语是也然吾儒亦非觉外有此分别只此觉处便有天高地下万物散殊毫不可移易所谓天叙天秩天命天讨正在是耳所论孟子甚善其大⒉煌獯艘痈於其间子细研穷见得曲折处方有意味愿益勉旃以慰所望
答曾致虚
所论诚敬之说甚善但钦夫之意亦非直谓学者可以不诚盖以为既曰持敬便合实有持敬之心不容更有不诚之敬必待别着诚字然後为诚也大抵诚字在道则为实有之理在人则为实然之心而其维持主宰全在敬字今但实然用力於敬则日用工夫自然有总会处而道体之中名实异同先後本末皆不相碍若不以敬为事而徒曰诚则所谓诚者不知其将何所错且五常百行无非可愿杂然心目之间又将何所择而可乎鄙意如此不审高明以为如何愿於日用间一验其实因风语其可否焉
答曾致虚【乙卯二月一日】
南康从祀画象乃取法监学已详报吴广文矣白鹿当时与钱子言商量只作礼殿不为象设只依开元礼临祭设席最为得礼之正不然则日用燕居之服以石为席而坐於地亦适古今之宜免有匍匐就食之诮子言皆不谓然但今已成恐毁之又似非礼此更在尊意斟酌报之也盖幼年间先君子尝过郑圃谒列子庙见其塑象地坐则此不为无据也
答宋鲁叔
刘守请祠未报计须且留知早晚得亲炙又与程弟讲学甚善甚善风俗不好直道而行便有窒碍然在吾人分上只论得一个是与不是此外利害得丧有所不足言也为学之要先须持已然後分别义利两字令趣向不差是大节目其它随力所及为之务在精审而不贵於泛滥涉猎也
答黄商伯【灏】
心丧问大意甚善但云本生之服视其属之亲E却似不然盖不问其亲E而⒁云胨ゲ徽绕诜之也本生继母盖以名服如伯叔父之妻於己有何抚育之恩但其夫属乎父道则妻皆母道况本生之父所再娶之妻乎此两节幸再考之恕说亦佳但大学e矩常在格物之後盖须理明心正则吾之所欲所不欲莫不皆得其正然後推以及物则其处物亦莫不皆得其正而无物我之间如其不然而以私己自便之心为主又欲以是而及人则人道不立而驱一世以为姑息苟且之场矣此处亦幸更思之也熹尝於大学治国平天下或问中极论此事此便遽未及奉寄旦夕别附致也
答黄商伯
熹请祠人未还计亦不出数日盖其去已余两旬计程当归已久必是己如所请等候出敕留滞耳万一未遂愚计所处正如来喻之云也年来衰病支离日甚今无它望但愿残年饱吃饭耳年游豫章每至东湖之上未尝不慨然有怀陈仲举徐孺子之高风出处之间祸福不同然亦各行其志未知此漂漂者竟如何耳示喻向来丧服制度私固疑之幞头四脚所喻得之矣但後来报状中有幞头又有四脚各为一物与此注文又不同不知当日都下百官如何奉行固无一人来问以书扣礼官竟亦未报也至於直领w衫上领不盘此间无人晓得遂有为之说者云但用布夹缝绕颈直过略作盘领之状而不用斜帛接续盘绕州县多用此制详此只是杜撰但礼官之意却未必不是如此然想官人亦未必晓只是手分世界中化现出来耳窃疑直领者古礼也【捡三礼图可见】w衫者今礼也【如公服之状乃有横w】必是故事中曾有两说各用一说而今遂合为一既矛盾而不合於是为此杜撰之说以文之耳更以报中第一项证之既有斜巾又有帽又有四脚又有冠一日之中一元之上并加四服此亦并合古今之误盖斜巾本未成服之冠如古之免帽却与四U衫为称四脚即与w衫为称冠即见三礼图者当与直领衫裙为称今则并加四者而下服有w有裙亦是重复而真直领之衣遂废只此一事便令人气闷今幸有讨论之命然亦未见访寻士大夫之好古知礼者次第又只是茅s纸裹不成头绪近报作百日礼数此亦不经之甚且唐制本为王公以下岂国家所宜用邪礼器之失不但一爵今朝廷所用宣和礼制局度虽未必皆合古然庶几近之不知当时礼部印本何故只用旧制向来南康亦无力但以爵形太丑而句容有新铸者故易之耳其实皆当遣人问於礼寺而尽易之乃为尽善但恐其费不赀州郡之力不能办耳福州余丞相家有当时所赐甚精然今亦莫能用也濂溪之祠郡将乃能留意如此并及陶刘亦甚善此等事自世俗言之似无紧要然自今观之於人心政体所系亦不轻如今日荒政便与此事相表里若如庚子年中守令见识彼安肯作此事邪
答黄商伯
方丧无x见於通典云是郑康成说而遍检诸篇未见其文不敢轻为之说但今日不可谓之方丧则礼律甚明不可诬耳仪礼丧服传为君之祖父母父母条下疏中赵商问答极详分明是画出今日事往时妄论亦未见此归乃得之始知学之不可不博如此非细事也左杜所记多非先王礼法之正不可依凭要之三代之礼吉凶轻重之间须自有互相降厌处如顾命康王之诰之类自有此等权制礼毕却反丧服不可为此便谓一向释服也心丧无x亦见通典乃是六朝时太子为母服期已除而以心丧终三年当时议者以为无x亦非今日之比也此事本不欲言以自是讲学一事故及之切勿为外人道也跪坐近得杨子美书引僧人礼忏道士宣科为比彼盖未尝以为难只是惯耳其说亦为得之皇佑祭式却未之见如有本幸因的便借及彼时所用只是开宝通礼此有其书欲一参校也开宝与开元大⑾嘞开元只有先师二位无诸从祀或是开宝所增也位碑於法亦只卧之於地与献官位版相似非此为神位也【今献官位版亦有植之以趺而立之者皆误也】塑象如开元礼则无之想当时初加夫子王号即内出衮冕以被之则为有象不知何故抵牾如此岂所修礼书亦姑以存古而实未必行邪而韩退之刘禹锡诸庙学碑亦皆言有象本朝则固有之久矣可更试考之也
答黄商伯
大学知止能得或问云知止云者物格知至而於天下之事皆有以知其至善之所在又曰能知止则事事物物皆有定理至能虑则又曰随事观理极深研几无不各得其所止之地而止之程子则曰格物非欲尽穷天下之物又曰今日格一件明日格一件积习多後脱然有贯通处妄谓一物既格则能知一物至善之所在而亦可得其所止然犹有定静安虑之四节学者必知止而用其力然後求得所止也今或问以为必尽穷天下之理然後可以知至善所在而得所止与程子所言格物工夫似若不同得非或问所指是举大学之全体极致而言之欤
经文物格犹可以一事言知至则指吾心所可知处不容更有未尽矣程子一日一件者格物工夫次第也脱然贯通者知至垦榧致也不循其序而遽责其全则为自罔但求粗晓而不期贯通则为自画故古经程子之言未见其有不同也
中庸章句言人物之生各得其所赋之理以为健顺五常之德所谓性也窃谓二五之精妙合而凝则赋健顺五常之德理无可疑然自昔~言五常而不及健顺体之於心得非敏於为善者是其健循其自然者是其顺乎然自昔~言五常而不及健顺何邪
阳之为五行有分而言之者如木火阳而金水也有合而言之者如木之甲火之丙土之戊金之庚水之壬皆阳而乙丁巳辛癸皆也以此推之健顺五常之理可见
中庸章句谓人物之生各得其所赋之理以为健顺五常之德或问亦言人物虽有气禀之异而理则未尝不同孟子集注谓以气言之则知觉运动人与物若不异以理言之则仁义礼智之禀岂物之所得而全哉二说似不同岂气既不齐则所赋之理亦随以异欤
论万物之一原则理同而气异观万物之异体则气犹相近而理~不同也气之异者粹驳之不齐理之异者偏全之或异幸更详之自当无可疑也
石氏集解引生之谓性性即气气即性一章窃谓此章先明理与气不相离遂言气质之性虽有善恶然性中元无此两物相对而生其初只是善而已由气禀有e浊又私欲A染其善者遂变而为恶当为恶时非别有一善性也故有恶不可不谓之性浊不可不谓之水之说似指成之者性以後而言与孟子拔本穷源性善之论不同然恶或不萌则本体亦有时发见若能澄治则复其初矣至於水流而就下以为继之者善则是以喜怒哀乐已发之後皆指为继窃谓须如易解之说在成之者性以前方是本旨以浊比恶亦是专指欲动情流之後窃谓须如大学集解之说因气禀之不齐而又私欲生其间分比两节然後精尽也未审是否
继之者善易中本是就造化上说到下句成之者性方以人物而言程子所引乃借上一句便就人性上说而指其已发动之所为也不容说处即性之本体如水则只是水别着一字不得至谓之善则性之发如水之下矣清浊之喻又是一节来喻已得之矣大抵此一条说性字最多须分别得甚句是本来之性甚句是气质之性即语脉自分明矣
未发之前唯当敬以持养既发之後又当敬以察之未发之中不待推求而已了然於心目一有求之之心则其未发者固已不得而见矣剖析可谓明白吕氏欲求中於未发之前而执之诚无是理然既发之情是心之用审察於此未免以心观心前章或问谓别以一心求此一心见此一心为甚论语或问观过知仁章亦有此说岂非学者不能居敬以持养格物以致知专务反求於心迫急危殆无科级依据或流入於异端与始终持教体用相涵意味接续者为不同也
已发之处以心之本体权度审其心之所发恐有轻重长短之差耳所谓物皆然心为甚是也若欲以所发之心别求心之本体则无此理矣此胡氏观过知仁之说所以为不可行也
中庸第二十章之问语诚始详明善择善所以为诚之基本者亦始於此章并言之旧尝观乾九三九四与坤六二觉圣人说乾之修为易而坤则工夫紧实似有圣贤之分大学初说致知格物中庸首章惟言戒惧谨独工夫规模觉得似比大学为高远直至二十章始言明善择善与大学所以教者同亦似二书随学者器质为教也
大学是通言学之初终中庸是直指本原极致处巨细相涵精粗相贯皆不可阙非有彼此之异也
五行各一其性宜五行亦各一其德旧闻先生说义理分界至处须要截然要贯通处又自贯通窃谓仁发而为爱爱而得宜便是义有品节便是礼之类则体虽各立而亦相贯通窃恐五行亦如此尝见人言五行之体质便是土如木之坚则亦有金金之从革亦有曲直之性也未审是否理有未明虽於事非急亦不可终於不知略乞赐教
曲直稼穑各是两事余亦合准此例润下者润而下也炎上者炎而上也从革者一从一革互相变而体不变也
一曰水二曰火三曰木四曰金五曰土窃谓气之初温而已温则蒸溽蒸溽则条达条达则坚凝坚凝则有形质五者虽一有俱有然推其先後之序理或如此
向见吴斗南说五事庶徵皆当依此为序其言亦有理幸试推之
鬼神之理未易测识然学者亦欲随所见决其是非祀先之义向来因圣人不言有无之说窃谓气散而非无苟诚以格之则有感通之理况子孙又其血气之所传则其感格尤速也未审是否
三条皆善横渠说五行数段甚精可并考之
陈胜私尝说雷霆震击真有鬼物先生不答次日乃言学者当於正理上立得见识然後理之变者可次第而通若将理之变者先入於心立为定见则正理终不能晓矣窃尝服膺妄谓夫子所言与答宰我之问程子张子之论无非正理但张子神与性乃气所固有之语似主气而言却恐学者疑性出於气而不悟理先於气语似未莹未审然否上蔡之说或问以为善窃疑石氏所集其言有及於理之变者如自家要有便有要无便无始得又似以心起灭不问有无之正理上蔡之意必不如是其因致死不仁致生不智之训思之恐宗庙祭祀不致死之也葬埋坛不致生之也理之有者圣人制礼使人诚意以感通其间曲折精微莫非仁智之尽若理所无者圣人不道也至於理之变者窃谓皆气之所为而皆因於人虽复多端似可以次第而晓所谓天地之妙用岂非造化阳之理人心精神之聚上下感化之所自欤妄意如此殊未明彻乞指教
此论甚善但张子语不记子细然论鬼神则气为近未至遽有先於理之嫌也上蔡论语为政卒篇论鬼神甚详大⒁嗳缋从骺挚刹慰家
答黄商伯
熹自少日幸蒙师友之训得窥圣学门户退与朋友讲之闻而信者固多然能终始用力而不为中道之废者甚少况年大官达则其忽然忘之者益以速矣区区以此每深忧之恐先师传付之旨至此而遂~之今得来问每以此事为念而其论说亦多与鄙意合乃知此道犹有望也幸甚幸甚如前时所论仁义礼智之说【此是去年信州发来书】今者所论读易之说真无欲之说皆平正精切非一⒂朴浦论且年亦过中而更世故又已多矣乃能切切用力於此愈於年少新学之为者是可尚已更愿勉旃有以卒副所望则又大幸之甚也熹再拜
答詹元善【体仁】
雅闻左右才隽行驯好学不倦私窃叹慕以为天之赋予如是其不苟然矣独恨未获从容未知所学者果何学耳世衰道丧俗学多岐天理不明人心颇僻未有甚於此时者熹窃不自知其浅陋方以其所闻於师友者夙夜勉焉而志力不强未有攸济是以乐闻贤者之风而有望於切磨之助伏惟益厉初心求知所至而用力焉有以慰此怀也僭易皇恐皇恐承喻请祠之意深所未晓然元履已归不知曾为办此事否若熹之意则以为政烦民困正有官君子尽心竭力之时若人人内顾其私各为自逸之计则分义废矣至於盗贼公行善良蒙害尉捕之职也何不忍之有若以为实有可哀矜者则当明言於上而求所以振业之使不至於为盗虽以获戾所不辞也又何避此而求去之亟乎若夫祠官无事之禄本非义理所安前辈盖非辞尊辞富则莫之肯为熹之不肖固不足言然居此官最久前後三请亦皆有故非以辞难就逸而为之也故区区之意愿左右少俟终更而後求之未去之前尽心所职思其职於分义之所当为而无敢有厌局心焉则庶乎其可以自安矣慕用之深不觉Z缕伏惟有以亮之元履一出未能有为然士大夫始复知天下之有正论廉贪激懦所助多矣熹官期已及坐此未敢遽出然亦不敢有忘当世之意贤者当有以识此心耳未由面论临风耿耿
答詹元善
昨致书後宋臣见过能道比来贤者所诵书若将应科目之为者已窃忧之又於元履处见所着书及孟子说然後慨然发叹不意贤者用心之差乃至於此便欲致书相晓而久不值便以至於今盖未尝一日不往来於怀也夫义利之间所差毫末而舜跖之归异焉是以在昔君子之为学也庄敬涵养以立其本而讲於义理以发明之则其口之所诵也有正业而心之所处也有常分矣至於希世取宠之事不惟有所愧而不敢为亦有所急而不暇焉今左右乃方读水经而治词业是何外慕之重而自待之轻邪窃谓此心不除决无入道之理至於谈经之际则又专以人欲之私妄意圣贤其言险谲乖不近人理闻之使人耳?心悸不谓斯言一旦而出於贤者之口也养气之说虽不至是然掇拾老庄荒诞之余以求入乎圣贤敬义之实亦非熹之所敢闻也前书所谓儒名而释学潘张特其小小者耳苏氏兄弟乃以仪秦老佛合为一人其为学者心术之祸最为酷烈而世莫之知也前书微发其端盖预忧左右之将陷焉而不知其深入之久已如此矣感下问之勤不忍隐默不识能听之否
答詹元善
归宗之请计已报可此於人情恩义之间有难处者而轻重本末事理甚明自见贤者之不安於此者有年矣今追赠之荣既及泉壤则於恩意已为曲尽但异时所以益致其巢煌之意如范公之於朱氏者此论想已素定也但近至城中见罗养蒙之孙示及祖事状有此一条事与今日亦极相类今谨录去恐更合稽参礼律以尽情文之变乃为尽善此非小节不可草草耳近日大除拜一番纷纭虽公议幸伸然自此中外之责愈重而其人之才智局度犹昔人也不知何以处此乎来书所赋荡之卒章真可为流涕痛哭也进对之际言之不切不足以尽吾心而吾言虽切度亦未有转移之势不知明者又将何以处此也偶得黄子由奏疏谩h去其言至此不为不切盖已下到大承气汤矣而略无动意奈何境外之事彼若为万全之计固不轻发但恐万一狂谋轻袭而我之边障未有以当之此则虑外之虑而所系亦不小也故都之事不成乃是天幸如其不然赵豹无故之疑梁武金瓯之戒直可为寒心不知今日诸公何以处之大抵近年风俗浮浅士大夫之贤者不过守文墨按故事说得几句好话而已如狄梁公寇莱公杜范富韩诸公规模事业固未尝有讲之者下至王介甫做处亦摸索不着其有读得楚汉孙刘杨李问数十卷书者则又便有不作士大夫之意善人君子莫能抗也端居深念为之永慨未知天意竟如何耳季通一出饱观江湖表里形势不为无补甚恨匏系不能与之俱行其律书法度甚精近世诸儒皆莫能及但吹律未谐归来更须细寻订耳此行所资亦足为年休息之计元善笃於友谊固自不薄而张帅之倾盖胜流今之君子亦鲜能及也子静旅榇经由闻甚周旋之此殊可伤见其平日大拍头胡叫唤岂谓遽至此哉然其说颇行於江湖间损贤者之志而益愚者之过不知此祸又何时而已耳许教似亦小中毒也如何如何
答潘叔度
邵子文说明道先立标准之言深中近日朋友之病且孟子亦有袭而取之之戒尤当深念也
答潘叔度
所论标准袭取之戒极为精密然所谓有为若是如舜而已者必自有的实平稳下功夫处非是徒然昼思夜度以己所为校舜所为而切切然惟恐不如舜也譬如病人正当循序服药积渐将理使气体浸充可及平人而後已岂可责快兑煌枰簧⒁怀一夕之间而遽怪其不及平人哉默诵中庸一卷於寐觉之时此亦甚善然与其必诵一过不若虚心玩理之从容而有味也
答潘叔度
来喻缕缕备见立志之远叹服良深但所谓敬之为言所以名持存之理者於鄙意似未安盖人心至灵主宰万变而非物所能宰故才有执持之意即是此心先自动了此程夫子所以每言坐忘即是坐驰又因默数仓柱发明其说而其指示学者操存之道则必曰敬以直内而又有以敬直内便不直矣之云也盖惟整齐严肃则中有主而心自存非是别有以操存乎此而後以敬名其理也此类初若名言小失不足深辨然欲放过则恐於日用之功不能无害故辄言之子约书中有所反覆亦是此意幸参考而互评之则其辨益明而儒释之殊亦可因以判矣横渠集云云大凡作事匆匆不能博尽异同便有遗恨前辈所谓甚事不因忙後错了者诚有味也
答潘叔度
所喻敬者存在之谓此语固好然乃指敬之成功而言若只论敬字下功夫处盖所以持守此心而欲其存在之术耳只着一畏字形容亦自见得故和靖尹公只以收敛身心言之此理至约若如来喻却似太澜翻也大抵诸所诲谕似皆伤於语言道理头绪多云云愚意且欲贤者於此稍加屏置而虚心观理於平易专一之地不审於意果如何也
答潘叔度
熹衰病今岁幸不至剧但精力益衰目力全短看文字不得瞑目闲坐却得收拾放心觉得日前外面走作不少颇恨盲废之不早也看书鲜识之喻诚然然严霜大冻之中岂无些小风和日暖意思要是多者胜耳江南之业恐自是庆历元佑之功不当以此论也此话甚长非面莫既大抵鄙见与彼中议论不同处非一而此为其最是乃天理人欲之分直截剖判不相交杂处安得相与极论以会至当之归乎忿疾之意发於羞恶之端固有不可已者然至於加一忿字便和自家这里有病了此亦深欲面谕之尤紧切者恨未有其便耳醍醐毒药之喻恐亦过当圣贤只得立言垂世从违真伪却在它人如何必得况吾辈所急在於自明正不当常以此念横在胸中也陈肤仲近得书云欲旦夕过此此等人未欠讲论却是欠收敛此又是别一个话头要之须面论乃究耳吾人无用於世只自己身心一段事又不曾讲究得彻\盲摸象各说异端不知却如何收杀可虑可虑奈何奈何
答潘叔昌
熹讲闻隽誉为日盖久每恨未及际晤以慰所怀兹承不鄙远贻诲帖倾倒甚至自顾凉薄何以堪之反复再三有愧而已即日冬寒伏惟进德日新尊履多福熹蚤获执侍先生君子之侧粗知以问学为事而躬行不力老大无闻顾省平生第有愧恨左右才高识明所以自期盖已不浅乃不知其如此而辱垂问焉则已误矣况所谓日用之间不放不乱者又熹之所以早夜竭力而未能彷佛者其何以有助於高明之万一乎然先其所难而不计其获圣贤所以示人为仁之方也熹虽不敏愿与贤者共勉焉因风修报未究所怀继此有可以开警者愿日闻之幸甚幸甚
答潘叔昌
细读来喻足见为已之力但学者先须置身於法度规矩中使持於此者足以胜乎彼则自然有进步处如孔子之告渊以非礼勿视听言动为克己之目亦可见矣若自无措足之地而欲搜罗抉剔於思虑隐微之中以求所谓人欲之难免者而克之则亦代翕代张没世穷年而不能有以立矣躬所未逮姑诵所闻已深愧腼惟明者有以裁之
答潘叔昌
示喻读史曲折鄙意以为看此等文字但欲通知古今之变又以观其所处义理之得失耳初不必於玩味究索以求变化气质之功也若虑其感动不平遂废不读则进退之间又恐皆失之太过而两无所据也
昨闻叔度兄颇为佛学因献所疑大蒙峻却愧悚深矣今不敢复言而其未已之意不免因子约达之恐其过江未还烦为略道鄙意大抵近世儒者於圣贤之言未尝深求其义理之极致而惟以多求剧读为功故往往遂以吾学为容易之空言而求所以进实功除实病者皆必求之於彼殊不知将适千里而迷於所向吾恐其进步之日远而税驾之日赊也今若未能决意自拔得且姑置其说而专意於吾学捐去杂博专读一书虚心游意以求夫义理之所在如此三年不得而後改图则朋友之心无所复恨而於其所以进功除病之实亦未为也如何如何
答潘叔昌
承喻读李陆孙氏之书慨然有感此见进学不倦之意然熹愚意学者当且就圣门文字中研究得个入头处却看此等其合者固所不遗而其不合者亦易看破自然不费功力也尝窃私怪彼中朋友不肯於论语孟子中庸大学深下功夫而泛观博取於一时议论之间所以头绪多而眼目少规模广而意味不长试以孟子论子路管仲处观之可见其得失矣不审明者以为如何沈叔晦章疏出於何人大抵世俗近年一种议论愈见卑狭令人E头不起转身不得看此头势只有山林是安乐处别无可商量也
答潘叔昌
示喻天上无不识字底神仙此论甚中一偏之弊然亦恐只学得识字却不曾学得上天即不如且学上天耳上得天了却旋学上大人亦不妨也中年以後气血精神能有几何不是记故事时节熹以目昏不敢着力读书闲中静坐收a身心颇觉得力间起看书聊复遮眼遇有会心处时一喟然耳蜀学之弊诚如所喻唐论却未暇细看也六国表议论乃是衰世一种卑陋之说吾辈平日讲诵圣贤何为却取此等议论以为标的殊不可晓建州有徐拐叱Ｑ郧厥蓟氏挽短牢涔苤傧挽斗蜃优笥鸭涿棵看以为笑不谓来说亦颇似之也此恐是日前於根本上不曾大段用功而便於讨论世变处着力太深所以不免此弊向答子约一书亦极言之正恐赤帜已立未必以为然耳熹老矣不复有意於此世区区鄙怀犹欲勉率同志之士熟讲勤行以趣圣贤之域不谓近年异论I起高者溺於虚无下者沦於卑陋各执己见不合不公使人忧叹不知所以为计而今而後亦不复敢以此望於今世之人姑抱遗经以待後之学者而已不审明者以为如何
答潘叔昌
示谕汉唐初事以两家论优劣则然以三代之天吏言之则其本领恐不但如此若子房孔明之所黾勉亦正是渠欠阙处吾辈正当以圣贤为师取其是而监其非不当以彼为准则也今人只为不见天理本原而有汲汲以就功名之心故其议论见识往往卑陋多方迁就下梢头只是成就一个私意更有甚好事若必以为然即程正叔宁可终身只作国子祭酒却让他陈正已作宰相也可怪可怪
答潘叔昌
前书示及易传二义阳交和恐非是指君子小人而言君子之於小人固不当过为忿疾然无交和之理韩富当时事力盖不足以胜二奸非固欲与之和也元佑诚有过甚处然当时事势恐不如此亦不免祸要当有以开悟人主之心乃~後患耳东汉诛宦官事前辈多论之大略皆如来喻然尝细考其事恐祸根不除终无可安之理後人据纸上语指点前人甚易为力不知事到手头实要处断毫之间便有成败不是容易事若使陈窦只诛得首恶一二人後来未必不取王允五王之祸也
答潘叔昌
向来鄙论初无深旨来书诵及足见不遗一善之意然所谓有主於中者亦只是此持守之意耳遗书首篇答李端伯之问者正是此意不可离此持守别想像一物以主乎中也
答潘叔昌【书社生二论後】
荀之死胡文定引宋景文说以为刘穆之宋齐丘之比最为得其情状之实无复改评矣考其议论本末未见其有扶汉之心也其死之何足悲又据本传乃唐衡之僭之失其本心久矣公之智诚有所不足非独弃平原一事也但仁义礼智信列於五常圣人皆显之为未尝偏有所隐也今曰圣人独显仁义忠信以为教而神智以为几不知何据而言若果然是仁义忠信乃无用之朴而智乃仁义忠信之贼矣学术不正使人心颇僻如此甚可忧惧不知老兄曾见此论否闻其托於宾馆必尝相与讲学者幸有以警之毋使东莱宗旨转而为权谋机变之学也
答潘叔昌
所示内外交养勿使偏枯闻斯行之不必犹豫此正今日应病良药也薛氏书已领观其用功o密良可叹服而昨得其论语及春秋却有难晓解处岂其用力於彼者深固所谓艺之至者不两能邪学者於此要当知所择耳仁传正类南轩所为鄙意亦所未安伯恭昨补外书震泽语录问圣贤之言要切处思一段意思却极好也陈齐之文乃如此尤所不解亦尝究其失否微言既~大义益乖甚可悼惧不觉倾倒至此此纸不可以示人也只欲贤者知不枉用心耳
答刘文叔
所谓理与气此决是二物但在物上看则二物浑沦不可分开各在一处然不害二物之各为一物也若在理上看则虽未有物而已有物之理然亦但有其理而已未尝实有是物也大凡看此等处须认得分明又兼始终方是不错只看太极图熹所解第一段便见意思矣若未会得且虚心平看未要硬便主张久之自有见处不费许多闲说话也如此虚心理会不得时却守取旧来所见亦未为耳如或未然且放下此一说别看他处道理尚多或恐别因一事透着此理亦不可知不必守此胶漆之盆枉费心力也
答刘叔文
细详来喻依旧辨别性气两字不出须知未有此气已有此性气有不存性却常在虽其方在气中然气自气性自性亦自不相夹杂至论其偏体於物无处不在则又不论气之精粗而莫不有是理焉不当以气之精者为性性之粗者为气也来说虽多只以此意思之便见得失如云精而又精不可名状所以不得已而强名之曰太极又曰气愈精而理存焉皆是指气为性之误又引通书解云云亦是不察阳二字是形而下者便指为诚不知此是诚之流行归宿处不可便指为诚也又引无极之真以为真固是理然必有其气是以可与二五妙合而凝此尤无理矣夫真者理也精者气也理与气合故能成形岂有理自有气又与气合之理乎其间琐细不暇一一辨论但更看太极图解第一段初两三行便见理之与气各有去着不待如此纷纭矣
答王子充
老兄深静笃实天资甚美平时於辈流中心所敬仰顾恨相从日浅未得深扣所存以自警策今读来乃有懒弱自安之语何邪大抵今日之弊务讲学者多阙於践履而专践履者又遂以讲学为无益殊不知因践履之实以致讲学之功使所知益明则所守日固与彼区区口耳之间者固不可同日而语矣不然所存虽正所发虽审窃恐终未免於私意之累徒为拘滞而卒无所发明也愚意如此不审高明以为如何
答胡伯逢
赤子之心固无巧伪但於理义未能知觉浑然赤子之心而已大人则有知觉扩充之功而无巧伪安排之凿故曰不失赤子之心着个不失字便是不同处南轩所说固善然必谓从初不失此恐太拘既失而反之却到此地位亦何害其为不失乎
答胡伯逢
男女居室人事之至近而道行乎其间此君子之道所以费而隐也然幽之中G席之上人或?而慢之则天命有所不行矣此君子之道所以造端乎夫妇之微密而语其极则察乎天地之高深也然非知几慎独之君子其孰能体之易首於乾坤而中於咸恒礼谨大昏而诗以二南为正始之道其以此欤知言亦曰道存乎饮食男女之事而溺於流者不知其精又曰接而知有礼焉交而知有道焉惟敬者能守而不失耳亦此意也
答胡伯逢
昨承喻及知仁之说极荷开晓之详然愚意终觉未安来喻大抵专以自知自治为说此诚是也然圣人之言有近有远有缓有急论语一书言知仁处亦岂少耶大抵读书须是虚心平气优游玩味徐观圣贤立言本意所向如何然後随其远近浅深轻重缓急而为之说如孟子所谓以意逆志者庶乎可以得之若便以吾先入之说横於胸次而驱率圣贤之言以从已意设使义理可通已涉私意穿凿而不免於郢书燕说之诮况又义理窒碍亦有所不可行者乎窃观来所谓苟能自省其偏则善端已萌此圣人指示其方使人自得必有所觉知然後有地可以施功而为仁者亦可谓非圣贤之本意而义理亦有不通矣熹於晦叔广仲书中论之已详者今不复论请因来教之言而有以明其必不然者昔明道先生尝言凡人之情易发而难制者惟怒为甚能於怒时遽忘其怒而观理之是非亦可以见外诱之不足恶而於道亦思过半矣若如来之云则自不必忘其怒而观理之是非第即夫怒而观夫怒则吾之善端固已萌焉而可以自得矣若使圣贤之门已有此法则明道岂故欲舍夫径捷之涂而使学者支离迂缓以求之哉亦以其本无是理故尔且孟子所谓君子深造之以道欲其自得之者正谓精思力行从容涵泳之久而一日有以泮然於中此其地位亦已高矣今未加克复为仁之功但观宿昔未改之过宜其方且悔惧愧赧之不暇不知若何而遽能有以自得之邪有所知觉然後有地以施其功者此则是矣然觉知二字所指自有浅深若浅言之则所谓觉知者亦曰觉夫天理人欲之分而已夫有觉於天理人欲之分然後可以克己复礼而施为仁之功此则是也今连上文读之而求来意之所在则所谓觉知者乃自得於仁之谓矣如此则觉字之所指者已深非用力於仁之久不足以得之不应无故而先能自觉却於既觉之後方始有地以施功也观孔子所以告门弟子莫非用力於仁之实事而无一言如来谕所云指示其方使之自得者岂子贡子张樊迟之流皆已自得於仁而既有地以施其功邪其亦必不然矣然熹前说其间亦不能无病【如云为仁浅深之验观人观已之说皆有病】以今观之自不必更为之说但以伊川和靖之说明之则圣人之意坦然明白更无可疑处矣
答胡伯逢
知言之书用意深远析理精微岂末学所敢轻议向辄疑之自知己犯不韪之罪矣兹承诲喻尤切愧悚但鄙意终有未释然者知行先後已具所答晦叔书中其说详矣乞试取观可见得失也至於性无善恶之说则前後论辨不为不详近又有一书与广仲文论此尤详於前【因龟山中庸前章而发及引易传大有卦及遗书第二十二卷者】此外盖已无复可言者矣然既蒙垂谕反复思之似亦尚有一说今请言之盖孟子所谓性善者以其本体言之仁义礼智之未发者是也【程子曰止於至善不明乎善此言善者义理之精微无可得而名姑以至善目之是也又曰人之生也其本真而静其未发也五性具焉曰仁义礼智信】所谓可以为善者以其用处言之四端之情发而中节者是也【程子曰继之者善此言善却言得轻但谓继斯道者莫非善也不可谓恶是也】盖性之与情虽有未发已发之不同然其所谓善者则血脉贯通初未尝有不同也【程子曰喜怒哀乐未发何尝不善发而中节则无往而不善是也】此孟子道性善之本意伊洛诸君子之所传而未之有改者也知言固非以性为不善者窃原其意盖欲极其高远以言性而不知名言之失反陷性於摇荡恣睢驳杂不纯之地也【所谓极其高远以言性者以性为未发以善为已发而推恕夫已发者之混夫未发者也所谓名言之失者不察乎至善之本然而⑽缴莆已发也所谓反陷性於摇荡恣睢驳杂不纯之地者既於未发之前除却善字即此性字便无着实道理只成一个空虚底物随善随恶无所不为所以有发而中节然後为善发不中节然後为恶之说又有好恶性也君子好恶以道小人好恶以已之说是皆公都子所问告子所言而孟子所辟者已非所以言性矣又其甚者至谓天理人欲同体异用则是谓本性之中已有此人欲也尤为害理不可不察】窃意此等偶出於前辈一时之言非其终身所守不可易之定论今既未敢遽改则与其争之而愈失圣贤之意违义理之实似不若存而不论之为愈也知仁之说亦已累辨之矣大抵如尊兄之说则所以知之者甚难而未必是而又以知仁为仁为两事也【所谓观过知仁因过而观因观而知然後即夫知者而谓之仁其求之也崎岖切促不胜其劳而其所谓仁者乃智之端也非仁之体也且虽如此而亦旷然未有可行之实又须别求为仁之本然後可以守之此所谓知之甚难而未必是又以知与为为两事者也】如熹之言则所以知之者虽浅而便可行而又以知仁为仁为一事也【以名义言之仁特爱之未发者而已程子所谓仁性也爱情也又谓仁性也孝弟用也此可见矣其所谓岂可专以爱为仁者特谓不可指情为性耳非谓仁之与爱了无交涉如天地冠复之不相近也而或者因此求之太过便作无限玄妙奇特商量此所以求之愈工而失之愈远如或以觉言仁是以知之端为仁也或以是言仁是以义之用为仁也夫与其外引智之端义之用而指以为仁之体则孰若以爱言仁犹不失为表里之相须而可以类求也哉故愚谓欲求仁者先当大⑶沂洞嗣义气象之彷佛与其为之之方然後就此U实下功尊闻行知以践其实则所知愈深而所存益熟矣此所谓知之甚浅而便可行又以知与为为一事者也】不知今将从其难而二者乎将从其易而一者乎以此言之则两家之得失可一言而决矣来教又谓方论知仁不当兼及不仁夫观人之过而知其爱与厚者之不失为仁则知彼忍而薄者之决不仁如明暗黑白之相形一举目而两得之矣今乃以为节外生枝则夫告往知来举一反三闻一知十者皆适所以重得罪於圣人矣窃谓此章只合依程子尹氏之说不须别求玄妙反失本指也直叙胸臆不觉言之太繁伏惟高明裁择其中幸甚幸甚
答黄仁卿【东】
所示春秋大旨甚善此经固当以类例相通然亦先须随事观理反复涵泳令胸次开阔义理贯通方有意味若便一向如此排定说杀正使在彼分上断得十分的当却於自己分上都不见得个从容活络受用则亦何益於事邪大抵不论看书与日用功夫皆要放开心胸令其平易广阔方可徐徐旋看道理浸灌培养切忌合下先立己意把捉得太紧了即气象急迫田地狭隘无处着功夫也此非独是读书法亦是仁卿分上变化气质底道理也然看春秋外更诵论孟及看近思录等书以助其趣乃佳若只如此实恐枯燥难见功耳
答黄仁卿
示谕食贫之状深为叹息向见拟此阙意官期必甚近不谓尚许久也然从官两世清贫如此益见家法之有传足使贪浊知所愧矣所恨自困涸辙不能少致濡沫之助但有叹恨耳改葬之议既非人谋所及假卜筮以决之亦古人所不废更详思之如何熹自劾之章已批上旨喻以事不相关则是已经进呈矣逊词避宠亦事之宜纷纷不已又似过甚今已幸得请矣只用省令还故官更不再出入阂嗌跏∈挛桓哐苑嫌质巧弦坏热私袢嗽蛭晃锤呤币盐藜拔镏志矣可为深太息也此间亲知有仕於汀者书来说彼民望行经界尤切韬仲归说赵书亦请行之当轴颇难之彼於汀无利害只恐牵连并及泉漳耳【阙】　之政且得如此亦善人固难得每事皆善也漳人亦淳但淳者太淳故其有势力者得肆残暴为可怜耳向来缪政抚其淳者甚至而治其豪猾不少贷亦有精力不及而误纵舍者然或者至今以为严殊不可晓深自愧恨不得如仁卿者为寮友而规正之也
答黄直卿【干】
别纸之喻如此处心甚善然亦似有先立标准之病武侯所谓鞠躬尽力死而後已成败利钝非能逆睹者非独建立事功为然也如此则知处不期而自行处不期远而自远矣试更思之
答黄直卿
子春闻时相过甚善为学直是先要立本文义却可且与说出正意令其心玩味未可便令考校同异研究o悉恐其意思促迫难得长进将来见得大意略举一二节目渐次理会盖未也此是向来差误今幸见得却须勇革不可苟避讥笑却误人也
答黄直卿
前书所论先天太极二图久无好况不暇奉报先天乃伏羲本图非康节所自作虽无言语而所该甚广凡今易中一字一义无不自其中流出者太极却是濂溪自作发明易中大⒏倭煲馑级已故论其格局则太极不如先天之大而详论其义理则先天不如太极之精而约盖合下规模不同而太极终在先天范围之内又不若彼之自然不假思虑安排也若以数言之则先天之数自一而二自二而四自四而八以为八卦太极之数亦自一而二【刚柔】自二而四【刚善刚恶柔善柔恶】遂加其一【中】以为五行而遂下及於万物盖物理本同而象数亦无二致但推得有大小详略耳近日讲论及修改文字颇多当候相见面言之
答黄直卿
示喻读书次第甚善但所谕先天太极之义觉得大段局促日用之间只此心常明而随事观理以培养之自当有进才觉如此狭隘拘迫却恐不能得展拓也子细已别录去可更详之
答黄直卿
所论太极散为万物而万物各具太极见得道不可须臾离之意而与一贯之指川上之叹万物皆备之说相合学者当体此意造次颠沛不可间断此说大⒌弥但周子之意若只如此则当时只说此一句足矣何用更说许多阳五行中正仁义及通书一部种种诸说邪【通书中所谓诚无为者太极也几善恶者阳也德曰仁义礼智信者五行也皆就图上说出其余如静虚动直礼先乐後淡且和果而确之类亦是图中阳动静之意】盖既曰各具太极则此处便又有阳五行许多道理须要随处一一尽得如先天之说亦是太极散为六十四卦三百八十四爻而一卦之爻莫不具一太极其各具一太极处又便有许多道理须要随处尽得皆不但为块然自守之计而已也然此亦只是大⒎ㄏ笕袈廴沼霉Ψ蛟蛩守须先有个自家亲切要约处不可必待见图而後逐旋安排其随处运用亦须虚心平气徐观事理不可只就图上想像思惟也既先有个立脚处又能由此推考证验则其胸中万理洞然通透活络而其立处自不费力而愈坚牢开阔矣若但寸寸铢铢比量凑合逐旋将来做工夫则亦何由有进步处邪
答黄直卿
前书所论大学两条似未然如此则是明德新民其初且苟简做一截到止於至善处又子细做一截也知至之至向来却是误作切至之至只合依旧为极至之至然此至字虽与至善之至皆训极字而用处不同至善是自然极至之至知至是功夫极至之至难作一例说也可试思之此义非独熹不谓然以示季通诸人亦皆疑直卿不知何故作此见也病中看得孟子要略数章分明觉得从前多是衍说已略修正写去此书似有益於学者但不合颠倒却圣贤成书此为未安耳大学诸生看者多无入处不如看语孟者渐见次第不知病在甚处似是规模太广令人心量包罗不得也
答黄直卿
丧服篇【所说析出经传破碎重复不相连属不可行也】
此篇已略修定似有条理且其间有见上条见本条之类尚涉重复然去之又似太E略可更裁之【或於本条下依重出例注之而逐条之下却皆削去亦自简便】後有通例一条甚好恐更有可入者当补之
丧服义
此篇都未编可更考之恐当以三年问一篇为首盖其言所以制服行丧出於人情之实最为明切又包三年期功以下皆尽其後乃取诸篇中论丧轻重意义者附之【若此类不多即不若依旧只附前篇作传记亦得】
士丧礼上下
两卷略定更详之
士虞礼
当以士卒哭祥V之礼附其後而於篇目下注云y卒哭祥V礼附
丧大记上下
自天子达於庶人者居丧之礼也若其送死之节礼文制数则贵贱之等固不同矣今以天子诸侯大夫之礼附於士礼之篇殊不相入自合采集别为一篇但以世俗拘忌不敢别立篇名故欲只因丧大记篇包举王侯士庶之礼而放士礼次第分其章段凡言礼之法而似经者则依经例杂法与此篇相表里凡记事实有议论者则依记例似稍明白但恐其间尚有脱漏差舛可更详之其虞礼以下尚阙如天子九月而卒哭及九虞七虞等语当别为下篇依士礼次篇编集却於见编卒哭等礼篇内删出三传作主等说亦当附入其杜预邪说前辈已有掊击之者亦当载王侯大夫制度皆入此篇其书礼论语内说谅制度及左传说天子诸侯丧事亦皆依记例随事附於章目之後如谅及后世子皆为三年之类即附祥V章後讥华元乐举及仲几对宋公唇甯捎镏属即附棺椁窆葬等章楚恭王能知其过之类即入诔谥章【如此类更推广求之可附即附】但顾命康王之诰恐尤不可遗然又不可分只於篇末附入如何奔丧
道丧附此篇之目下依虞礼例并丧恐更有说此所取似E略可更考之
居丧记
吊丧附此篇之目下依虞礼例
丧义
以檀弓哀戚之至一条为首【此条甚长今注疏皆误分断了今当合之】其余有通说丧礼或沿丧事如孔子早作子张庶几等语皆合附入【别纸更有说】又剪下碎段一束恐亦可附【邾娄复以矢天生地藏子羔之袭丧不剥奠之类已削去皆可入】
以上共十篇
重出例不须如来喻但於初见处注尾着圈而注其下曰後某章某章放此【丧服篇说中亦有一例依此可并详之】士虞礼记既封【至】除之此一项不入例可更详之
上大夫之虞此条当入大记下篇
周礼丧车更详之若是上下通用即入丧服通例经中若是王礼即入大记初用车处
凡已剪下重复碎段恐有漏落或当载者可更详之所寄数卷若前此旋次得之即可子细看今并寄来又值事冗目痛只看得一两卷子细自既夕以後多不及详可更加功修此数卷也卒哭篇附虞礼後以本记补经始死三日而殡【止】遂卒哭【注】用刚日曰哀荐成事【节注】将旦而附【止】辞一也【注末云哀荐成事一句未知当附何处】飨辞【止】之飨【注】
右卒哭　记【云云】
明日以其班【止】尚飨
右
【云云】　杖不上於堂
O而小祥曰荐此常事
右小祥　记【云云】
又O而大祥曰荐此祥事
右大祥　记【云云】
中月而V【止】未配
右V记【云云】
注中云见某篇【云云】者更契勘今所定本恐已删去随事改正
所论士庙之制虽未能深考然所论堂上前为三间後为二间者似有证据但假设尺寸大小无以见其深广之实须稍展以四五尺以上为一架方可分画许多地头安顿许多物色而中间更容升降坐立拜起之处净埽一片空地以灰画定而实周旋俯仰於其间庶几见得通与不通有端的之验耳
若如此图则堂基之上便分前段三间後段四间及两边夹室之位矣即不见得殿室横栋从甚处断两溜之分从甚处起又不见厦屋两翼如何似今之门庑又不见两夹堂外既无墉亦合有柱与否【云有柱则於经无文云无柱则两屋角悬空无寄托处】又恐间架次第虽如所说其殿屋分四溜处亦合如前来寄去之说但移得洗更稍向东当檐滴水处耳夏屋亦须作次栋以覆两夹但设?风版於两夹之外次栋尽头而设洗於其南如此乃有门庑之状【先之说福州人所谓君臣门也】盖屋之前後皆为五间而中三间为直栋旁两间为两夹其上椽瓦或为东西溜之上流或为次栋而设搏风於其外也若不如此则殿屋直栋反短於夏屋之栋等杀不应尔也
古者降杀以两恐士庙深广当自天子制度三降而得之又於其间细分间架乃见其实也
适又思之恐只是作三大间旁两间之中为墙以分房室两夹之界略如赵子钦说但门庑二字未合耳可更考之
考异
黄商伯问大学知止能得【云云】然後求得所止也今或问云天下之事皆有以知其至善之所在其释知止之本文全体可谓当矣然恐学者见其有天下字有皆字以为必尽穷天下之理然後可以知至善所在而得所止如程子所言格物工夫未足以知至善必待物尽格知尽至始为知至身修以至天下平皆得所止之效与所以继纲目三语之後言之盖举大学之全体极致与乞赐指教
晦庵集卷四十六
<集部,别集类,南宋建炎至德佑,晦庵集>

[book_title]卷四十七
钦定四库全书
晦庵集卷四十七　　　　　宋　朱子　撰书【问答　一本作知旧门人问答】
答吕子约
示喻缕缕足见力学之志然所读书似亦太多矣大抵今人读书务广而不求精是以刻苦者迫切而无从容之乐平易者泛滥而无精约之功两者之病虽殊然其所以受病之源则一而已今观来喻虽云数书之外有所未暇然只此已是多少功夫又论孟中庸大学乃学问根本尤当专一致思以求其指意之所在今乃或此或彼泛然读之此则尤非所以审思明辨而究圣学之渊源也愚意此四书者当以序进每毕一书首尾通贯意味浃洽然後又易一书乃能有益其余亦损其半然後可以研味从容深探其立言之旨而无迫切泛滥之累不审贤者以为如何
答吕子约
喻及日来进学之功尤慰孤陋且深有助於警省为惠厚矣气质未化偏重难反学者之通病今亦但当用力於恭敬持养之地而玩索义理以培养之不必反复较计悔咎≡鹑绱颂深却恐有害清明和乐之气象亦足以妨日新之益也
答吕子约
示谕缕缕备见笃学力行之意然未免较计务获之病着此意思横在方寸间日夕纷扰非所以进於日新也所读书亦太多如人大病在床而\医杂进百药交下决无见效之理不若尽力一书令其反复通透而复易一书之为愈盖不惟专力易见功夫且是心定不杂於涵养之功亦有助也又谓不欲但为闻见之知此固当然闻见之知要得正当亦非易事诚未可轻厌而躐等也
答吕子约
时习之义程子云习重习时复思绎浃洽於中则说此恐是学原於思之意凡所当事者皆学也不致其思绎以通之则无自而进苟苦思力索则浅迫无味亦失所谓说矣惟学焉而时复思绎勿忘勿助积累停蓄浃洽涵养杜元凯所谓如江海之浸如膏泽之润涣然冰释怡然理顺然後为得此即时习而说之注释也【张先生所云似与程子之意未合】
此说甚佳南轩解义为人借去不尽记其说然觉得尽有未安处也
巧言令色鲜矣仁恐止当从尹氏说
尹说固好然其间曲折恐亦不可不讲若有人引上蔡所引许多同异问之尹公他必有说不只如此打过也传不习乎恐止当从明道说盖恐不习而传之则在已审问明辨之功有加无已笃於自反而惧於传之或差【上蔡之说恐与章指未合　差下一本有也字】
如明道说文势似不甚顺若从上蔡之说则先忠信後讲学乃与上下章意思相似又文势安帖不烦多训似亦有理试更思之
父在观其志一章恐指意在下又志所存也行所为也有父兄在安得闻斯行之虽欲成父之美而亲心未顺焉虽欲为不善而莫得肆焉止观志之所存可也若亲没矣吾之所欲为者遂矣故必观其所为之专与不专而後可盖虽为之善然不能忍而遽改则亦谓之死其亲可也至於三年之间事死如事生而无伸已之意乃谓之孝可谓孝矣云者深嘉之辞若曰如其非道则何待三年是未深体观其行之意也夫不幸而有所当改是乃吾平日之拳拳而未能孚於吾亲者今也哀痛之深固有所斡旋改移於不动声气之中者矣苟有决厉之意则纵有丘山之善然此心不几於息乎
此说甚好但谓固有斡旋改移於不动声气之中者此句未安熹旧来亦尝有此意後看史书见有居官不改前人之政但因事迁就使人不见其迹者必大悦之以为代人居官犹有能如此者况於所天乎因以此问於李先生先生曰此意虽好但每事用心如此恐然所失却多圣人所谓无改者亦谓尚可通行者耳若不幸而有必不可行者则至诚哀痛而改之亦无可奈何不必如此呋ヒ泊艘馇晕窖д卟豢刹恢恐当更思之也又有谓其志其行皆指父而言意亦自好试并思之如何
日月谓一日一个亦得论气之感也谓古今一个亦得论气之本也
感字未安李文饶谓日月终古常见而光景常新此亦善言天者
季路问事鬼神告以事人问死告以知生欲令子路原始观终聚而通之也未知生焉知死是固然矣未能事人焉能事鬼恐救子路忽於近之病盖在目今虽曰未能事人然隐微之间如执虚奉盈所以事之者自当深用其力苟於此知所事则事人之道亦可进但阙略於事人则益不能事鬼矣
熹尝谓知乾坤变化万物受命之理则知生而知死矣尽亲亲长长贵贵尊贤之道则能事人而能事鬼矣只如此看意味自长戒慎隐微又别是一事不必牵合作一串也
体物而不可遗之义盖物是形而下者物其物则息生不穷是所谓体物而不可遗也即形於上者也苟物而不物则死矣体云者其流行发见非物自尔而必有体之者也
体物之意剖析得甚好但本是鬼神之德为此万物之体非是先有是物而鬼神之德又从而体之也物而不物则死矣此句有病须知若初无体之者则亦无是物矣
游?为变之义如何
精魄也【耳目之精明为魄】气魂也【口鼻之嘘吸为?】二者合而成物精虚魄降则气散魂游而无不之矣魄为鬼魂为神礼记有孔子答宰我之问正说此理甚详杂书云魂人阳神也魄人神也亦可取横渠上蔡论此亦详
谁毁谁誉一章恐当看谁字此正见圣人大公无我之心如有所誉者其有所试矣此又圣人无所私好而於善善之意亦不侵过分毫来诲所谓但有先褒之善而无预诋之恶似恐於公平之意思未完
熹昨来之说善善速恶恶缓正书所谓与其杀不辜宁失不经罪疑惟轻功疑惟重春秋传所谓善善长恶恶短孔子乐道人之善恶称人之恶之意而仁包五常元包四德之发见证验也圣人之心虽至公至平无私好恶然此个意思常在便是天地生物之心若但一向恝然无情则恐或有流於申商惨核之科矣试更思之【洪范皇极亦有此意】
答吕子约
所喻日用工夫足见为已之意甚善然别纸所论论语首章便是读书玩理之辙更无别涂请只如此用功不必切切论功计获也
答吕子约
示喻日用功夫有未到处此见省身克己用力之深不胜叹仰然前後已屡奉闻不必如此计较迫切但措其心於中和平正之地而深以义理灌溉培养之自然日有进益如其不然则存养讲习之功未及一二而疑悔劳殆之病已夺其千百矣试更思之至如读书只且立下一个简易可常底程课日日依此积累功夫不要就生疑虑既要如此又要如彼枉费思虑言语下梢无到头处昔人所谓多岐亡羊者不可不戒也
答吕子约
巧言令色鲜矣仁论章旨则尹氏之说为完若旁通其义如辞欲巧之类是乃修省细密工夫其发原自别然修辞之功亦易得入於安排计较而不自知其所发之偏者亦为鲜矣仁也
发原自别之说甚好修辞之功固易入於安排计校然亦只得就发原处谨之耳若舍此而别生疑虑则又转见缴绕不得剖决也
曾子之三省为人谋与朋友交传诸人惟恐应物之或不如已而笃於自反也尹子言诸公远来依先生之门某岂敢辄为他说万一有少差岂不误他一生恐正是传不习之意先忠信後讲学固是如此但忠因谋言信因交言恐与行有余力则以学文之意未类上蔡之说竟未敢安
所引尹公语甚好然於此文句中似觉少两三字圣贤立言不如是之巧而晦也谋不忠则欺於人交不信则欺於友传不习则欺於已欺於师是亦忠信之类耳更思之
其志其行皆指父而言意亦好但於本章之旨恐未安父在观其志观其所志之善恶也父没观其行观其所行之肆与否也三年无改於父之道则事亡如事存而不忍死其亲焉故曰可谓孝矣斡旋改移其始止於隐恶讳过本在於爱亲而往易入於私其病固不细然弥缝调停之工又不可废所谓度不可行至诚哀痛而改之固不必呋サ弗知所以改之之方则或伤於张皇骤快而无迟迟浸渐之意味亦非笃於爱亲者也【谢方明事祖俭旧看得甚可为法然李先生之言亦要於此致察】
先生之言恐更当思之至诚哀痛四字尽有意思存得此心自不至张皇也据今日病证似当且服此药便自胸次开阔黑白分明若更主张调停两字正是以水济水窃恐e昧隘促转见无进步处父没观行必如旧说亦为是非邪正之类所包甚广今只云肆与否却觉拘滞兼又与上句参差下句重并尤未稳当
日月终古常见而光景常新其理固如此然所谓常见所谓常新必有科别
日月阳之精终古不易然非以今日已i之光复为来日将升之光也故常见而常新
未能事人而欲事鬼未能知生而欲知死是犹未知其首而欲知其尾也知首之旨当如来教又思事人之旨恐止是不敢欺不敢慢【出门如宾之类皆是】如此而致敬密察庶几可以交神明矣事如祗事之事所谓尽亲亲长长贵贵尊贤之道恐於事字未叶
此说甚好比熹说尤亲切盖亲亲长长贵贵尊贤之道固不外乎爱敬但如此说方亲切耳然四者之目亦不可废请更思之
视之不见听之不闻体物而不遗此三句乃指鬼神之德而言视不见听不闻无形声臭味之可闻可见也然却体物而不遗则甚昭然而不可R也所谓体物者固非先有是物而後体之亦非有体之者而後有是物万物之体即鬼神之德犹云气即性性即气而不可离也可离则无物矣所谓不可遗者犹言无遗阙渗漏盖常自洋洋生活不间乎晦明代谢也
物之聚散始终无非二气之往来伸屈是鬼神之德为物之体而无物能遗之者也所谓非有体之者而後有是物与所谓无遗阙渗漏者皆非是
?者其气也气散?游而无不之所谓无不之者已屈之气尚有在於天地之间邪抑否也然气聚则生气尽则死何者为游?玩游之一字谓其即便消散又似未尽也体魄藏於地恐指成质而言【如月魄以无光明者言】谓耳目之聪明为魄有所未晓合耳目之聪明而言则?不离魄【聪明即气之运乃是?也】失其耳目之聪明而言则?去魄存恐难以耳目聪明命之为魄也
程子曰?气归于天消散之意游?亦是此意盖离是体魄则无所不之而消散矣虽未必皆即时消散要必终归於消散也?魄之分更当熟究阳之分体魄自是二物魄之降乎地犹今人言眼光落地云尔体即所谓精气为物盖必合精与气然後能成物也
洙泗言仁及契丈仁说窃得讽味复之九二休复之吉以下仁也谓初九也易传云一阳复於下乃天地之心此正与元者善之长同理窃谓五常之仁犹四时之春至善醇x不杂孟子指乍见之心为仁之端下即论非内交要誉而然盖因乍见之真而可知其有仁也端云者m裔端倪之谓也觉痛痒则非不仁则觉者所以验乎仁有彼我心则为不仁则公者是仁之意思爱是仁之用恕是仁之施而乐山静寿又乃形容仁之体段也【程子气类相合之言殊觉有味】要须先以万善之先名仁而後可以用工致力若所谓克己复礼如见如承之类皆用功致力之道也【要皆当一一剖析又不敢太成支离失其全体】
以万善之先名仁殊不亲切且以所引易传及四时之春者体之即见熹前所论统仁义礼智及四端而言者其分界限明而血脉通贯不必别立名字但要用功致力使真不失此心然後为得耳
答吕子约
承喻专看论语觉滞固因复看易传及系辞此愚意所未喻盖前书布此曲折已再三矣似已略蒙听察不知何为而复蹈旧辙也夫论语所记皆圣人言行之要果能专意玩索其味无穷岂有滞固之理窃恐却是不曾专一故不见其味而反以为滞固耳至如读易亦当遵用程子之言卦爻系辞自有先後今亦何所迫切而手忙脚乱一至於此邪所论主一主事之不同恐亦未然主一只是专一盖无事则湛然安静而不惊於动有事则随事应变而不及乎他是所谓主事者乃所以为主一者也观程子书中所论敬处类集而考之亦可见矣若是有所系恋却是私意虽似专一不舍然既有系恋则必有事已过而心未忘身在此而心在彼者此其支离畔援与主一无适非但不同直是相反今比而论之亦可谓不察矣惟其不察於此是以未能专一而已有固必矜持之戒身心彼此实有系恋支离之病而反不自知其非又凡前後所言类皆瞻前顾後一前一却之论不曾坦然蓦直行得数步此亦一个大病根株恐当痛下功夫X削不可悠悠又只如此说来说去久之看得只似寻常也
答吕子约
修省言辞诚所以立也修饰言辞伪所以增也发原处甚不同夫子所谓巧令鲜仁推原辞意而察巧令之病所从来止是有所为而然【如未同而言以言人胁肩z笑以喜随人之类皆有所为也】曰鲜矣仁云者独言巧令之人於仁或几乎息而不敢谓之全无也
有所为之说甚善但不敢谓之全无指意毕竟如何幸更喻及伊川先生解中却云谓非仁也便如此直截说破意又如何
曾子之三省忠信而已则程子包传不习乎一语解之矣所谓欺於已欺於师想是程子之意但祖俭窃谓传不习乎亦须兼就不习而传於人上说盖不习而传则是中有未尽而与欺人无异也与上文同旨而传习又所当省者故专言之如子夏後为庄周之类皆由传之有所未习故流传之久不能无弊【观老於西河之上气味谓之讲习之功全尽未可也】惟曾子谨其所传故至今无弊然彼以其富之言渴拐叱龃竺胖义说大人则藐之之训其血脉贯通皆似有少伤和粹处信乎传而习之为难也【所谓传非如释氏半夜传法之谓盖在已有所未克则其动止之间不能无失苟时习之功有所未至流传於後岂不有害】
所论甚善末後注脚尤好但恐文意未如此耳恐当放下许多道理且平心看他文义向甚处去都不要将道理向前牵拽他待他文义有归着去处稳帖分明後却有个自然底道理出来不容毫有所增损抑扬此处正好玩味也大抵先要虚心为要耳【如禹无间然一段五o说得甚好然近日细看恐圣人当日赞叹之时未有此意他似此者甚多】
李先生之论盖欲拯世人计较之病大要恐人思前算後迁就呋ト腱恫怀喜恢倍弗自觉知然人之资禀刚柔不齐则药其所偏者又恐难一⒙壑故且认得此意旨所发而於计较思算时常常点检也
日用功夫固当缜密然觉得如此烦碎缴绕又似自缚杀了故先生之意大抵且要简节E目先整顿得大体是当然後却就上面子细点检是亦学不躐等之意也坎离阳之成质故为上篇之终既济坎离之合未济坎离之交故为下篇之终五行之运独言水火又谓为成质何也
阳成质水火为先故洪范一曰水二曰火正蒙中亦有一段论五行次序说得分明可更检看数学有乾坤付正性於离坎之说似亦有理
日月阳之精气向时所问殊觉草草所谓终古不易与光景常新者其判别如何非以今日已i之光复为来日将升之光固可略见大化无息而不资於已散之气也然窃尝观之日月亏食随所食分数则光没而魄存则是魄常在而光有聚散也所谓魄者在天岂有形质邪或乃气之所聚而所谓终古不易者邪
日月之说沈存中笔谈中说得好日食时亦非光散但为物掩耳若论其实须以终古不易者为体但其光气常新耳然亦非但一日一个盖顷刻不停也
二气五行造化万物一阖一辟万变是生所谓五行之气即雷风水火之运邪又即二气之参差散殊者邪先儒谓物物皆具则人之气禀有偏重者谓之皆具可乎或谓虽物皆具而就五行之中有得其多者有得其少者於此思之殊茫然未晓
五行之气如温凉寒暑燥湿刚柔之类盈天地之间者皆是举一物无不具此五者但其间有多少分数耳【五音五色五味之类皆是也】
鬼神之德盖甚难知於此粗入思虑竟於体物不遗上看得未极分明於此不透故不自知而溺於释氏处多明道答上蔡语谓向你道有来又恐贤问某讨向你道无来你又恁生信得及每每於此思量乍得乍失近因相识有馈生[者欲杀之则甚不忍欲货之则取其利而杀其身恐有w之之意常感於中【此病不已便入因果上去】又因夜梦疑若有世间所谓鬼者欲出虽未睡觉然心知其无以理却之竟无有也虽曰以理却之然中心不无惊悸若此类则释氏之说久久极易惑人但先入者为主可以主张然非实晓亦安能保也
鬼神只是气之屈伸其德则天命之实理所谓诚也天下岂有一物不以此为体而後有物者邪以此推之则体物而不可遗者见矣着实见得此理则圣贤所论一一分明不然且虚心向平易分明处别理会个题目勿久留情於此却生别种怪异底病痛也生[之论只以子钓而不纲弋不射宿孟子远庖厨之义断之便自直截
吴才老之论亦是一意然觉得未完吾必谓之学云者谓夫世人不知以是为学而专以讲论为学也则以学文者谓夫世人不知修其当位之职而徒欲学文也意各有当言各有指似难以未该搪壑
伯恭论得此意甚好谓才老之论不可谓不然但其发处有病耳诚然诚然今日两端之论恐亦正坐此也但若论文义子夏所说终是倚着一边岂亦矫枉过直而然邪
乾知大始程子云乾当始物乾以易知程子又云乾始物之道易似不以此知字为知崇及极高明之意当字如何形容
乾便是物之太始故以当字言之最为密切
?阳也属天魄也属地?气归于天体魄藏于地是也聚而复散者为?聚而不散者为魄魄非气也精气为物者合气之聚而复散与夫聚而不散言也游?者专指聚而复散言也来教谓体魄自是两物未能深晓更愿详赐批诲
?阳而魄故?之尽曰散【散而上也】魄之尽曰降【降而下也】古人谓之徂落亦是此义【林少e云然】今以聚而不散者为魄恐未然体魄是二物精气为物犹言魂魄为体尔【以此推之更有曲折】
仁者天下之正理此一语与仁意义如何
此是对下文礼乐而言非专以训仁之名义也大率前贤语意广不若今人之急迫今人见得些道理便要?凿开却正是心量小不耐烦耳近日甚觉前日说得恶模也然说得如此人尚不会况不说乎此又不可废也
答吕子约
程氏葬说父祖子孙同气彼安则此安彼危则此危墓以藏体魄也所谓安者何所指邪
正指体魄而言耳程子论此意思甚详读之使人恻然感动有此疑者岂非惑於庄生爱其使形者之论邪此异端之言贼恩之大者不可以不辨
上蔡以我视我听等言以子~四之旨观之终未免有我底意思虽与放而不知求者远甚然其究极似未平正也【见於文句者每每有我底意思】
五o作复斋记云知自反而以理视此语无病如此所引非惟有我不平於下学切己功夫亦有任意而失理之病【其流弊之甚多至於妄作】
主忠信之言後於不重则不威其意如何
圣贤所言为学之序例如此须先自外面分明有形象处把捉扶w起来不如今人动便说正心诚意却打入无形影无稽考处去也
传不习乎据文势章脉当以明道言为正
此等处义理亦两通存之可也
程子知周乎万物而道济天下故不过释之曰义之所包知也文意如何
程子说易字皆为易之书而言故其说如此但鄙意似觉未安盖易与天地故能弥纶天地之道此自指书而言自仰观俯察以下须是有人始得盖圣人因易之书而穷理尽性之事也近读此书方见得一端绪非面论不能既也
夏商损益继周者亦必有损益盖气运升降不容不尔特圣人能因时而不逆之耳
理大⑷绱巳环欠蜃痈孀诱胖意请更详之
林放问礼之本历考程子之言有曰饰实则失实故俭又曰俭则实所出又曰节文太过则和那些诚意都不见则俭近本而不可正名曰本也
礼正在恰好处而上之则俭为本沿而下之则奢为末当以易传之言为正龟山发明得亦佳
生死者气运往来之常也异端以有生为幻而谓之无常是不明乎天地之性阳之本也
此说固然程子盖言之矣
每事问程子谓虽知亦问钦慎之至问者问所未知也问所知焉似于未诚谢氏之说圣人之心恐不如是【程子之意虽知其意味甚深然看得未分明】
以石庆数马与张汤阳惊事相对观之可见虽知亦问自有诚伪之别兼或人谓夫子为邹人之子则亦夫子始仕初入太庙时事虽平日知其说然未必身亲行之而识其物也故问以审之理当如此必不每入而每问也然大纲节目与其变异处亦须问也
不以其道得去贫贱当如明道说若曰不以其道得贫贱则不去恐君子之心不如是也
明道说意甚密但文义似费力耳
近看得忠恕只是体用其体则纯亦不已其用则塞乎天地其体则实然不易其用则扩然大通然体用一源而不可析也故程子谓看忠恕二字自见相为用处而夫子曰吾道一以贯之
此说甚善
出入无时莫知其乡只是大⒀匀酥心如是甚言此心无时不感而不可以不操也不操则感动於不善而失其本心矣虽曰失其本心而感处即心也故程子曰感乃心也而程子答心有亡也之问又曰才主着事时【先生以目视地】便在这里才过了便不见又云心岂有出入亦以操舍而言盖寂然常感者心之本体惟其操舍之不常故其出入之无止耳惟其常操而存则动无不善而瞬息顷刻之间亦无不在也氏之子三月不违其余则日月至政以此心之常感而易危故也
寂然常感者固心之本体也然存者此心之存也亡者此心之亡也非操舍存亡之外别有心之本体也然亦不须苦说到此只到朱勾处便可且住也
答吕子约
示喻读书用力之意甚善所谓收拾向里固为急务但亦当虚以待之则心体自存善端自着不可一向抑遏安排也近作一文字正述此意录寄伯崇矣亦属转以奉呈也谢说未安者多此类所论孝弟之说盖本有不屑卑近之意故其言日用切身处往往多有此意思且如此章不以事亲从兄为本分当然之事而持藉之以为知仁之资则方其事亲从兄之时其心亦不专於所事而又别起知仁之想矣往年与正字兄论知言中病痛亦多如此盖其所授受有自来也却是吕与叔先生论民可使由之处意思极好昔侍李先生论近世儒佛杂学之弊因引其说先生亦深然之凡百但以此等意思存之便自平实至於近世专门之说盖亦不必深论其失取其可取者焉可也
答吕子约
时复思绎之义如何长沙说中谓绎其端绪又何也又时习专以思绎为训又何也
凡言学多指讲论诵读言之故以习为思绎长沙说不记云何绎端绪亦苦无异义也
学即行也所谓所以学者将以行之也意必有在
中庸言博学又言笃行则学与行自是两事
说乐之分如何所谓说在心政孟子理义悦我心犹刍豢悦我口之意但所谓乐主发散在外朋友之乐盖亦实见其可乐但比说为发舒耳谓之主发散在外愿明其说
谓之发散在外即是由中而出但乐字之义主於发散在外而得名耳
谢氏时习朋来不愠一章意脉似与本章之旨不贯所谓不必同堂合席谓之朋则於朋来而乐之意似不切所谓知我者希则我贵既以不知者希为贵则亦与人不知而愠者相去只一间耳非所谓不见是而无闷者也
谢氏说多类此大抵过於高远也
孝弟为仁之本程子谢氏之旨如何程子谓孝弟行於家而後仁爱及於物盖以本立而道生也谢氏谓知此心则知仁盖以自是而仁可见是固然也却恐非为仁自孝弟始之意
只当从程子说近年论者多欲设为机械以求知仁其原盖出於谢氏且若如其说则其事亲从兄之际心亦不专於所事矣
明道论孝弟本其所以生乃为仁之本而又论守身守之本不失其身而能事其亲乃诚孝也推此可以知为仁之本此意如何
明道因论事亲又推本守身之意以明必如此然後为能事其亲乃所谓孝子成身之义
其为人也孝弟自然和顺慈祥岂复萌犯上之心况於为逆理乱常之事乎此盖深言孝弟之为顺德而人道之根柢也自是而积习着察则为仁之道自然周溥充大所谓老吾老以及人之老幼吾幼以及人之幼而非过情违道之小仁也故曰本立而道生而又赞之曰孝弟也者其为仁之本欤若夫仁民而推亲亲固曰无本然所谓仁民者亦必有甚不仁者矣
自仁民而推亲亲本不足辨然亦不必言必有甚不仁者
巧令鲜仁尹氏之说为完程子直指为非仁何也详考程子辞意盖直指修饰之为非仁欲学者深知乎仁与不仁之分故他有所未暇论也昨领来喻谓程子如此直截说破恐是此意否
程子固是直指修饰之为非仁而圣人本意初亦不兼持养者而为言也但圣人辞意舒缓程子恐人不会更向巧令中求其少有之仁故如此直说破耳
曾子之三省忠信而已而不及传不习乎一语何也前虽求教谓已兼释之今却未晓
程子说传不习乎是不习而传与人是亦欺人之事故以忠信举三省此句须更思之与谢氏孰长
入孝出弟谨行信言泛爱亲仁盖为弟为子日用出入之实职旷此而徒区区於文义章句间抑末也程子谓非为已之学意盖如此然必曰学文者诚以未能着察而品节等差重轻缓急不得其宜则或有所害以此见周伯忱之说甚当谢氏尽孝尽弟以及乎亲仁成已至行有余力则以学文则看得学文颇轻而说得入孝出弟之类一节便做成德似非本旨意
修弟子之职固所以为已然博学於文以明义理之归亦为已也洪庆善说未有余力而学文则文灭其质有余力而不学文则质胜而野此意亦好
道千乘之国政与道之以德道之以政之道同道犹导也与齐治之义别敬事而信以下或以为五者或以为三者当从何说程子释此章谓今之诸侯能如是足以保其国矣非小乎此也政以今之诸侯所以导其国者不能如是也然否
分别道齐二字甚善此章当为五事然先後相因不可相无则亦一事而已程子之言固非小此盖以其略故其言之若不足耳
程子谓论性则以仁为孝弟之本又谓仁是性也孝弟是用也因此得求仁之方要须是从克己入程子论季路渊言志一段可见盖喜怒好恶之偏顷刻胡越霄壤之判如何得气脉通贯本末连属每觉於至亲上尚有物我处多况於他人乎直须是由身至家由家至外检察消磨渐渐融通则庶乎仁矣前辈谓公近仁爱属仁而鲁论所谓已欲立达而立人达人为仁之方而孟子所谓仁者如射正已而发发而不中不怨胜已反求诸已如此之类皆是欲人之求仁当自克治己私而入学者但当於此下手耳向者所谓以万善之先名仁诚不亲切
论性则以仁为本此只是泛说论义理则性中只有仁义礼智而孝弟本出於仁论为仁之功夫则孝弟是仁中之最紧切处当务此以立本而仁道生也来喻虽善然非程子立言之本意也
一心之谓诚尽心之谓忠其分如何又谓忠天道也其与尽心之义同否
一心之谓诚专以体言尽心之谓忠是当体之用忠天道也对恕之推已而言指尽心之义
答吕子约
所示心无形体之说鄙意正谓如此不谓贤者之偶同也然所谓寂然之本体殊未明白之云者此则未然盖操之而存则只此便是本体不待别求惟其操之久而且熟自然安於义理而不妄动则所谓寂然者当不待察识而自呈露矣今乃欲於此顷刻之存遽加察识以求其寂然者则吾恐夫寂然之体未必可识而所谓察识者乃所以速其迁动而流於纷扰急迫之中也程夫子所论才思便是已发故涵养於未发之前则可而求中於未发之前则不可亦是此意然心一而已所谓操存者亦岂以此一物操彼一物如`者之相鄱不相舍哉亦曰主一无适非礼不动则中有主而心自存耳圣贤千言万语考其发端要其归宿不过如此子约既识其端不必别生疑虑但循此用功久而不息自当有所至矣
答吕子约
向来所喻数条亦皆穷理之要今承喻及有不晓毫之语此又范太史所谓小其所知以为不知之弊窃谓莫若因其所知者玩绎而推广之自当有味不可舍此而别求恐转益荒远而终无得也此类犹是好高之病不可不警
答吕子约
示喻缕缕具悉但泛说尚多皆委曲相合恐更当放下且玩索所读书依本分持养为佳耳陆子静之贤闻之盖久然似闻有脱略文字直趋本根之意不知其与中庸学问思辨然後笃行之旨又如何耳
答吕子约
所喻日用功夫甚善然必谓博学详说非初学事则大不然古人之学固以致知格物为先然其始也必养之於小学则亦洒扫应对进退之节礼乐射御书数之习而已是皆酬酢讲量之事也岂以此而害夫持养之功哉必曰有害则是判然以动静为两物而居敬穷理无相发之功矣大抵圣贤开示後学进学门庭先後次序极为明备今皆舍之而自立一说以为至当殊非浅陋之所闻也
向示心说初看颇合鄙意细观乃复有疑亦尝窃与朋友论之而未及奉报今得所论益知向所疑者之不谬也盖操舍存亡虽是人心之危然只操之而存则道心之微便不外此今必谓此四句非论人心乃是直指动静无端无方无体之妙则失之矣又谓荒忽流转不知所止虽非本心而可见心体之无滞此亦非也若心体本来只合如此则又何恶其不知所止而必曰主敬以止之欤近与一朋友论此录以奉呈幸试思之复以见告昨日得钦夫书亦论此於鄙意亦尚有未尽者异时相见面论之笔札不能既其曲折也
答吕子约
所示内外两进之意甚善此是自古圣贤及近世诸老先生相传进步真诀但当笃信而力行之不可又为他说所摇复为省事欲速之计也近闻陆子静言论风旨之一二全是禅学但变其名号耳竞相祖习恐误後生恨不识之不得深扣其说因献所疑也然想其说方行亦未必肯听此老生常谈徒窃忧叹而已操舍存亡之说诸人皆谓人心私欲之为乃舍之而亡所致却不知所谓存者亦操此而已矣子约又谓存亡出入皆神明不测之妙而於其间区别真妄又不分明两者盖胥失之要之存亡出入固皆神明不测之所为而其真妄邪正始终动静又不可不辨耳
答吕子约
来书所喻程门议论鄙意正谓如此此或问之书所为作也但掎摭前贤深负不韪之罪耳管仲之喻甚正但以夫子之言考之恐无此意程子之意盖欲主张名教而以为夫子许其不死却不如以为存而不论之可畏也试更思
答吕子约
叔度忽为佛学私窃忧之前尝因书扣之今此书来不答所问但云实病难除实功难进不敢容易言之而已如此则是以为求进实功除实病必求之释氏然後可而吾圣贤立言垂训与吾党平日讲学存养皆容易之空言也叔度所见不应如此盖不欲人之议已而设此以峻却之耳区区虽欲再进其说而已觉难於发口然鄙意犹有未能已者愿子约从容自以已意言之劝其且读论语看诸先生说而深思之以求圣人之意圣人之意即是天地之心思而得之则实理可见而实病可除实功可进初不待求之释氏之言矣且求之释氏却是适越北辕却行求进此区区所以深惜叔度平日之用心而不欲其陷於此也顷在静安见其议论之间每不欲人攻释氏之非私心固已疑之今果如此盖本其平日用功只以博学力行为事而未尝虚心平气熟玩圣贤之言以求至理之所在故其弊至於如此熹恐伯恭亦不得不任其责不知其闻此消息以为如何然熹之愚犹窃有疑於伯恭词气之间恐其未免有主释氏之意但其德性深厚能不发之於口耳此非小病吾辈於此若犹或有o芥之疑速须极力讲究以去其非而审其是不可含糊隐忍存而不决以贻他日走作之患也大抵彼中朋友立说过高立心太迫不肯相聚讨论只欲闭门剧读以必其自得故人自为学而或不免蔽於一己之私见此亦殊非小病耳
答吕子约
所喻数条足见玩理之深然论孟两说恐看得太幽暗支离了所谓欲密而反E者须更就明白简约处看一句只是一句截断两头都无许多枝蔓方是真实见处也太极诸说亦未见端的处又所谓万化未尝止息者是矣然却为甚於复然後见天地之心邪请更下此一转语如何如何
答吕子约
前书所喻原宪一条似於鄙意有未安者而来书云云支蔓缴绕只如旧日更望详细思绎勇猛扫除庶於正大光明之域有进步处也
答吕子约
所论江西之弊切中其病然前书奉告者非论其人也乃论吾学自有未至要在取彼之善以自益耳谓彼全无本原根柢则未知吾之所恃以为本原根柢者果何在邪幸更思之复以见教
答吕子约
熹衰病如昨无足言者暇日自力观书惟觉圣贤之言意味深长尽有向来见不到处若於子约所谓经史贯通之妙则未有得也然既曰千里一曲则便不如且就不曲处理会之为愈且如史记礼书篇首四言恐只是大⑺档览砣绱似裎秦汉把持天下而设且既曰把持天下矣则又岂有不由智力而致者邪此等处恐是舍却圣贤经指而求理於史传故只见得他底高远便一向随他脚跟转极力赞叹他若看得圣贤说礼乐处有味决定不作此见兼谓其为秦汉而发此四言亦恐反说低了他意思也读诗诸说乃是诗小序说非诗说疑亦是从前太於世变一事留意得重故只见得此意思大率向外底意思多切己底意思少所以自己日用之间都不得力前书因论陆子静处及说韩岩时话似己详说此病奈何都不见察至今日然後始觉身心欠收拾乎兼此语前此己屡闻之恐今日所觉亦未必是真觉也所谓秦汉把持天下有不由智力者乃是明招堂上陈同甫说底平日正疑渠此论未安不谓子约亦作此见为此论也大抵读书平正大者多失之不精而精密详审者又有局促奸巧之病虽云人之情伪有不得不察者然此意偏胜便觉自家心术亦染得不好了近年此风颇盛虽纯诚厚德之君子亦往往堕於其中而不自知所以区区常窃忧之而不愿子约之为之也子约何不试取论语孟子中庸大学等书读之观其光明正大简易明白之气象又岂有如此之狡狯切害处邪世路险窄已无可言吾人之学圣贤者又将流而入於功利变诈之习其势不过一传再传天下必有受其祸者而吾道益以不振此非细事也子约思之如何大事记尚有第十一卷半卷未写今附元册去幸为写足附来不须裁截装背却恐与前後册大小不同也此书固佳然昨看论张汤公孙弘处亦不能无疑也
答吕子约
前书所喻正容谨节之功比想加力此本是小学事然前此不曾做得工夫今若更不补填终成欠阙却为大学之病也但後书又不免有轻内重外之意气象殊不能平愚意窃所未安大抵此学以尊德性求放心为本而讲於圣贤亲切之训以开明之此为要切之务若通古今考世变则亦随力所至推广增益以为补助耳不当以彼为重而反轻凝定收a之实少圣贤亲切之训也若如此说则是学问之道不在於己而在於书不在於经而在於史为子思孟子则孤陋狭劣而不足观必为司马迁班固范晔陈寿之徒然後可以造於高明正大简易明白之域也【八字乃来书本语】夫学者既学圣人则当以圣人之教为主今六经语孟中庸大学之书具在彼以了悟为高者既病其障碍而以为不可读此以记览为重者又病其狭小而以为不足观如是则是圣人所以立言垂训者徒足以人而不足以开人孔子不贤於尧舜而达磨迁固贤於仲尼矣无乃悖之甚邪前书所示中庸诗颂西铭等说皆极精密意者後书所谓不能下心细意特一时愤激所发耳如其不然则不能下心细意於孔孟乃能下心细意於迁固何邪此则尤非区区所素望於贤者不敢不尽所怀也礼乐之云前此只恐未必史迁有此意耳正使有之乃是挟礼乐动化之权以为智力把持之用学者所以谨於毫厘之差而惧其有千里之缪者正为此耳今不之察而遂指人欲为天理吾恐其不止於议论之小失而且为心术之大害也阡陌二字熹前说亦未是当如风俗通後说乃为得之盖阡之为言千也陌之为言百也遂人径是百亩之界涂是百夫之界而二者皆从即所谓南北之陌畛是千亩之界道是千夫之界而二者皆横即所谓东西之阡盖二字名义本以夫亩之数得之决是井田旧制所本有若曰秦始为之则决裂二字牵强说合费气力而无文理且井田既有径畛之制而秦人去之则又何必更取东西南北之正以为阡陌然後可以静生民之业而一其俗哉此细事不足辨或恐有助於古今事变之学耳徽录新书近方看得数卷大抵是用长编添修然亦有不尽处长编亦据曾布蔡绦为多此二书虽无状然亦见其不可掩者祸败之衅岂偶然哉读之令人愤郁殊损道心也同父事解後得书亦甚呶呶前此盖己作书慰劳之劝其因此一洗旧辙敛就绳墨若能相信失马却未必不为福耳此事向来朋友畏其辩博不究其是非而信奉其说遂无一言及於儆戒切磋之意所以使渠至此盖有不得不任其责者子约既敬之於此恐不可不尽情也叔晦必且家居待除象先呈身之说恐是且欲扬此虚声以避守高之嫌然亦不必如此也李和闻亦不为久计相见劝其早归亦是一事渠却甚归心恭兄教诲与他人不同也诚之恐难说话盖本是气质有病又被杜撰扛夯作坏了论其好处却自可惜也恭兄文字状子己投之当路如醉如梦面前事尚不能管得何可望以此等但近日百怪竞出不可禁遏又甚於前此既无可柰何但当修其本以胜之早为收拾平生文字训说之略成书而可传者着为篇目而公传道之则彼托真售伪者将不禁而自息矣若但筑堤堙水决无可救之理也
答吕子约
熹再叨祠禄遂为希夷法眷冒忝之多不胜惭惧今年病躯粗觉胜前时但心目俱e不堪阅深以为挠耳所喻向来立论之偏近日用功之实甚慰所望两卷所论皆精义也其间亦有鄙意未合处具之别纸幸更思之或犹未安却更反复极论以归至当乃佳耳同父後来又两得书己尽底里答之最後只问他三代因甚做得尽汉唐因甚做得不尽见顿着圣贤在面前因甚不学而必论汉唐他好处并文中子一并破除一语似颇痛快着题未知渠复如何做转身一路也可因书扣之令录去此无人写得也【两书皆引惟精惟一者是】来书亦於智力二字必竟看不破放不下殊不知此正是智力中之仁义宾中之主铁中之金若苦向这里道理便落在五伯假之以下规模里出身不得孟子董子所以拔本塞原斩钉截铁便是正怕後人似此拖泥带水也熹尝论此间朋友孟子一生忍穷受饿费尽心力只破得枉尺直寻四字今日诸贤苦心劳力费尽言语只成就枉尺直寻四字不知淆讹在甚麽处此话无告诉处只得仰屋浩叹也史迁固非班范之比然便以为学者於此不可有所未足而欲专就此处寻讨道理则亦陋矣公谨前日一二书来问所疑觉得却似稍通晓胜往时也此一等人不能谈王说霸然终是U实谨厚是这一边人鄙意近来觉得只爱此等人也两卷之说今亦不能易纸仁字固不可专以发用言然却须识得此是个能发用底道理始得不然此字便无义理训释不得矣且如元者善之长便是万物资始之端能发用底本体不可将仁之本体做一物又将发用底别做一物也平旦之气以下一节譬喻得不甚相似至以元气淋漓星斗清润为利贞之象亦不可晓合而言之一句文意亦似未安大抵仁之为义须以一意一理求得方就上面说得无不通贯底道理如其不然即是所谓ザ闭嫒珙顸佛性而仁之一字遂无下落矣向来鄙论之所以作正为如此中间钦夫盖亦不能无疑後来辨析分明方始无说然其所以自为之说者终未免有未亲切处须知所谓纯粹至善者便指生物之心而言方有着实处也今欲改性之德爱之本六字为心之德善之本而天地万物皆吾体也但心之德可以通用其他则尤不着题更须细意玩索庶几可见耳求其放心与克己复礼恐亦不可分为两事盖放却心即视听言动皆非礼非礼而视听言动即是放却心此处不容更作两节今所论却似太支离也养气一节只说得程子意若论孟子门庭指意又却不然至大至刚只合四字为句以直养而无害此直字便是上文缩字下文义字孟子之意只是说每事做得是当即自然无所愧怍意象雄豪所以虽当大任而无所畏惧耳推其本原固未有不立敬而能集义者然此章之意则未及夫敬字也此自程子门庭功夫因此说出来耳易所谓寂然不动感而遂通天下之故乃指蓍卦而言之推之天下万物无一不如此者初不为心而发而遂不可以言性也五o议论似此拘滞处多惜乎不及其时而扣之反复究穷必有至当之论也孝悌则心下心下则此心溥此意甚巧然却走了孝弟二字亲切本意若但如此则只卑巽两字亦得不必云孝弟矣此盖本因立下仁人心也四字要得贯穿许多去处道理又怕惹着爱字故不免有此牵强似不必如此却只成立议论做文字也未知焉得仁文义句读恐亦不如此若如此说则前所谓不知其仁等句又作如何说耶程子所谓仁者天下之公善之本也止是赞叹仁字之言非是直解字义如云仁者天下之正理此亦只是包涵在内不可便以此为尽得仁字之义也正色斯近信矣盖谓学者平日心不诚实则虽正色而不免於欺伪如所谓色取仁而行违者故以正色而能近信为贵耳亦非如来示注中所云也论语所记有失无失须见到夫子地位方判断得今此所论亦侏儒之观优耳吾人但当玩索涵养以到为期自不必如此预先安排此等闲议论无益於学也所过者化程子於易传中引之【革九五】及其语录中说似皆以为身所经历处人化其德此意平实亦与上下文意相应似不必更为他说若论人心本虚事物过了便无朕迹却自不妨有此理也凡此数说不知贤者以为如何如有未安幸更反复也
答吕子约
自顷承书有专介存问之约日望其至忽得郭希吕书闻尝感疾不轻甚以为虑而无从附问但切悬情前日使至忽领手书未及发视亟问来人知己无他忧疑顿释既而细读乃审向来疾证诚亦可畏今幸平复而又自能过意调摄尤副所望比日窃惟体候益佳健矣但来书以为劳耗心力所致而诸朋友书亦云读书过苦使然不知是读何书若是圣贤之遗言无非存心养性之事决不应反至生病恐又只是太史公作祟耳孟子言学问之道惟在求其放心而程子亦言心要在腔子里今一向耽着文字令此心全体都奔在册子上更不知有己便是个无知觉不识痛痒之人虽读得书亦何益於吾事邪况以子约平日气体不甚壮实岂可直以耽书之故遂忘饥f寒暑使外邪客气得以乘吾之隙是岂圣人谨疾孝子守身之意哉今既能以前事为戒凡百应酬计亦例加节啬然区区之意於此犹不能忘言更祝深以门户道学之传为念幸甚幸甚枉尺直寻素未尝以此奉疑也但见顷来议论一变如山移河决使学者震荡吣硬晃视拗侨巳私杂汹m时F势驰骛功名之心令人忧惧故不得不极言之盖非独为子约惜实为伯恭惜又重为正献荥阳诸公惜也汉唐本体只是智力就中有暗合处故能长久如此言之却无过当但若讲得圣门学问分明则此固无足言者而正道正理未尝一日而可无者亦不待引此然後为有徵也设若接引下根亦只须略与说破仍是便须救拔得他跳出功利窠窟方是圣贤立教本指今乃深入其中做造活计不惟不能救得他人乃并自己陷入其中而不能出岂不误哉陈正己书来说得更是怕人今录所答渠书去幸一观此尤可为叹息也仁字之说论之愈详愈觉迷昧然窃恐所谓祗就发用之端而言则无由见仁之本体只此一句便是病根也盖孟子论仁虽有恻隐人心之殊程子於此亦有偏言专言之别然若实於恻隐之偏言处识得此人心专言者其全体便可见今只为於此认得不真故不能有以识其全体乃欲广大其言以想象而包笼之不知言愈广大而意愈不亲切也程子之言惟谷种一条最为亲切而非以公便为仁者亦甚缜密今乃反皆不认而必以易传偏旁赞叹之言为直解字义则不惟不识仁亦错看了易传矣克己复礼前说己得之却是看得不子细误答了今承再喻愈详密无疑矣浩然之气一章恐须先且虚心熟读孟子本文未可遽杂他说俟看得孟子本意分明却取诸先生说之通者错综於其间方为尽善若合下便杂诸说混看则下梢亦只得周旋人情不成理会道理矣近日经说多有此弊盖己是看得本指不曾分明又着一尊畏前辈不敢违异之心便觉左右顾瞻动皆窒碍只得曲意周旋更不复敢着实理会义理是非文意当否矣夫尊畏前辈谦逊长厚岂非美事然此处才有偏重便成病痛学者不可不知也又非义袭而取之句内亦未见外面寻义理之意请更详之横渠先生言观书有疑当且濯去旧见以来新意此法最妙凡言易者多只是指蓍卦而言蓍卦何尝有思有为但只是扣着便应无所不通所以为神耳非是别有至神在蓍卦之外也曾子告孟敬子三句不是说今日用功之法乃言平日用功之效如此看得文义方通来喻纠纷殊不可晓也不知其仁之说恐未安且未论义理只看文势己自不通若更以义理推之尤见乖戾矣盖知自是知仁自是仁孔门教人先要学者知此道理便就身上着实践履到得全无私心浑是天理处方唤作仁如子路诸人正为未到此地故夫子不以许之非但欲其知之而已也若谓未知者做得皆是而未能察其理之所以然则诸人者又恐未能所为皆是固未暇责其察夫理之所以然也
答吕子约
日用功夫比复何如文字虽不可废然涵养本原而察於天理人欲之判此是日用动静之间不可顷刻间断底事若於此处见得分明自然不到得流入世俗功利权谋里去矣熹亦近日方实见得向日支离之病虽与彼中证候不同然其忘己逐物贪外虚内之失则一而已程子说不得以天下万物挠己巳立後自能了得天下万物今自家一个身心不知安顿去处而谈王说霸将经世事业别作一个伎俩商量讲究不亦误乎相去远不得面论书问间终说不尽临风叹息而已
答吕子约
所论为学之意比向来尽正当矣但所谓省节视听及闲得心地半时便是半时功夫者却似微有趣静之偏所谓鬼神虽无形声可求而须着视听者又似推求考索之过由前之说且可为目前养病之计而非所以为学由後之说则不惟义理有差而亦非所以休养己惫之精神也
晦庵集卷四十七
<集部,别集类,南宋建炎至德佑,晦庵集>

[book_title]卷四十八
钦定四库全书
晦庵集卷四十八　　　　　宋　朱子　撰书【问答　一本作知旧门人问答】
答吕子约
闻後来有来依讲席者醚е功交相为助政自不恶但所论经指颇觉支蔓如云维清一篇又周礼之所寓此等议论又支蔓之尤甚者只似时文如此即我将亦周礼之所寓矣太V陶之祀一旦废~固足以见世衰道丧之徵然其未泯则於世道却未能大有所扶助如胡致堂兄弟极论关雎专美后妃之不妒忌而以独孤亡隋为证熹尝论之以为妒忌之祸固足以破家灭国而不妒忌之美未足以建极兴邦也此等处恐皆是道理太多随语生解要须涤除令胸次虚明直截然後真个道理方始流行不至似此支蔓劳攘徒为心害有损无益也诗说鄙意虽未必是然看子约议论如此自是无缘得契合更请打并了此一落索後看却须有会心处也
答吕子约【丁未七月三日】
示谕维清须句二义既是真实见得足以自信则亦何待他人之言但鄙意觉得此般偏旁寄搭议论无光明正大气象终不甚喜闻故前此辄尔献疑而今虽承诲谕之悉竟亦不能深晓也战国时秦赵出伯益齐出舜楚出祝融魏出毕公燕出召公韩亦姬姓之国此独非圣贤之後邪又有一事向读元城谭录论刘壮舆字画处尝疑其言之过以今观之则似信而有徵者不审明者以为何如公谨之言不记云何来喻云云得无有尤人之意邪
答吕子约【九月十三】
日用功夫不可以老病而自懈觉得此心操存舍亡只在反掌之间乡来诚是太涉支离盖无本以自立则事事皆病耳来喻拈出刘康公语甚善甚善但上面蹉却话头恐亦是义理太多费了精神故向里时少耳诗说久已成书无人写得不能奉寄亦见子约专治小序而不读诗故自度其说未易合而不寄耳谓变风止乎礼义其失甚明但若只以小序论之则未见其失耳读古人书直是要虚着心大着肚高着眼方有少分相应若左遮右拦前拖後拽随语生解节上生枝则更读万卷书亦无用处也易书似己纳去何为未见恐此误记後便喻及却纳去此亦是见近日说者多端都将自然底道理穿凿坏了固不得己而出之耳闻子约学者读礼甚善然此书无一纲领无下手处顷年欲作一功夫後觉精力向衰遂不敢下手近日潘恭叔讨去整顿未知做得如何但礼文今日只凭注疏不过郑氏一家之说此更合商量耳斋中见作如何理会必有一规模辙因风幸示一二也又闻讲授亦颇勤劳此恐或有未便今日正要清源正本以察事变之几微岂可一向汨溺於故纸堆中使精神昏弊失後忘前而可以谓之学乎
答吕子约
闻欲与二友俱来而复不果深以为恨年来觉得日前为学不得要领自做身主不起反为文字夺却精神不是小病每一念之惕然自惧且为朋友忧之而每得子约书辄复恍然尤不知所以为贤者谋也且如临事迟哒扒肮酸峒创艘嗫杉得心术影子当时若得相聚一番彼此极论庶几或有判决之助今又失此机会极令人怅恨也训导後生若说得是当极有可自警省处不会减人气力若只如此支离漫无统纪则虽不後生亦只见得展转迷惑无出头处也
答吕子约
示谕授学之意甚善但更须小作课程责其精熟乃为有益若只似日前大{长啜贪多务速即不济事耳洒扫应对乃小子之学今既失之於前矣然既壮长而专使用力於此则恐亦无味而难入须要有以使之内外本末两进而不偏乃为佳耳向见说书旁推曲说蔓衍太多此是大病若是初学便遭如此s绕即展转迷无复超脱之期矣要当且令看得大意正当精约则其趣味自长不在如此支离多说也
答吕子约【十一月二十七日】
子合到此亦略能言彼中相聚曲折云子约颇讶熹书中语太峻不记是何事若只是说易处则来书又有权术及伯恭心迹未明等语殊不可晓窃恐今亦不须如此支蔓只且做一不知不会底人虚心看圣贤所说言语未要便将自家许多道理见识与之争衡退步久之却须自有个融会处盖自家道理见识未必不是只是觉得太多了却似都不容他古人开口不觉蹉过了他说底道理耳至如前人议论得失今亦何暇为渠分疏且喝∽约夷拷窦处是要切事若舍却自己又耗且煌吩蜃见多事不能得了矣前日借得荆公日录闲看其论某人但能若古未能稽古此等说话想平日己知其失而笑之然不知其病所以至此者亦只是道理太多不得圣贤言语中下一两个闲慢字便着紧说出许多道理来楦塞得更转动不得只此便是病根未论所说之邪正得失也所论易是圣人模写阳造化此说甚善但恐於尽其言处未免多着道理说煞了耳此非面论未易究竟然向於蒙後载所述四言数章说得似已分明卒章尤切不知曾细看否幸试考之有所未安却望见也对班在何时今日极难说话而在E远为尤难不得且只收敛得人主心念不至大段走作是第一义其他道理非不可说只恐说得未必应急救病耳若此处不下功夫便要x腾拆洗了安静和平底家计做艰难辛苦底功夫恐尤不相当耳礼书已领但丧礼合在祭礼之前乃是只恐不欲改动本书卷帙则且如此亦不妨也但士庶人祭礼都无一字岂脱漏邪若其本无则亦太草草矣乡人欲者甚多便欲送书坊镂版以有此疑更俟一报幸早示及也恰写至此忽报已有农簿之命此亦可喜但不知不蹉却对班否却恐释奠祭器等文字又因循也然旧同官有可语者得更叮嘱之尤佳几道且得改秩亦是一事其弟在此亦佳台州又有一师?者在此亦尽知用力不易得也子钦恨未识面寄得礼图来甚精未暇细考此却好一员礼官也但说易亦多琐碎穿穴耳十弟事不知竟如何今日一个风俗如此不知士大夫是何等见识也别纸数事皆切中其病如偏执NE贵气之云尤是亲切一种乐因循者已不足言其有作为之意又有此病岂天固不生材於今日邪前日因饶廷老去尝寄声痛箴之不知能听受否奉常差强人意但觉亦欠子细商量甚恨前此匆匆不能甚E也其可喜处却是简洁而不支蔓故力专而势不分又沈静而有思量故机圆而语有力若安排得在要地须尽可望也叔昌必己之官同父为况如何颇亦谋所以善後之计否因书幸痛箴之此却是个改过迁善底时节几会所谓乃今可为者正谓此耳切告留念
答吕子约
示谕日用功夫如此甚善然亦且要见得一大头脑分明便於操舍之间有用力处如实有一物把住放行在自家手里不是谩说求其放心实却茫茫无把捉处也公而以人体之只是无私心而此理自然流行耳非是公後又将此意寻讨他也
答吕子约
所示日用功夫大慰所望旧读胡子知言答或人以放心求放心之问怪其Z缕散漫不切尝代之下语云知其放而欲求之则不放矣尝恨学者不领此意今观来论庶几得之矣所论必有事焉鸢飞鱼跃意亦甚当孔子只说个先难後获一句便是这话後来子思孟子程子为人之意转切故其语转险直说到活泼泼地处耳知得如此己是不易更且虚心意不要咄纷脑计较论量却向外面博观\理益自培殖则根本愈固而枝叶愈茂矣若只於此静坐处寻讨却恐不免正心助长之病或又失之则一蹴而堕於释子之见矣亦可戒也读书如论孟是直说日用眼前事文理无可疑先儒说得虽浅却别无穿凿坏了处如诗易之类则为先儒穿凿所坏使人不见当来立言本意此又是一种功夫直是要人虚心平气本文之下打叠空荡荡地不要留一字先儒旧说莫问他是何人所说所尊所亲所憎所恶一切莫问而唯本文本意是求则圣贤之指得矣若於此处先有私主便为所蔽而不得其正此夏虫井蛙所以卒见笑於大方之家也且如向来主张史记时变之学以近日都人观美出涕沱若之章观之亦可见其流弊之所极矣此乃前人有醇德而无虚心之弊反为所诱以堕一偏之见今日子弟欲发其所长而覆其所短正在专於自己分上公听并观打破前来窠臼乃可以发明前人本来心事之正而使学者戒其所偏此在子约比之他人又有此担负尤不可以不勉也
答吕子约
诲谕工夫且要得见一个大头脑便於操舍间有用力处如实有一物把住放行在我手里不是漫说收其放心某盖尝深体之此个大头脑本非外面物事是我元初本有底其曰人生而静其曰喜怒哀乐之未发其曰寂然不动人汨汨地过了日月不曾存息不曾实见此体段如何会有用力处程子谓这个义理仁者又看做仁了智者又看做智了百姓日用而不知此所以君子之道鲜此个亦不少亦不剩只是人看他不见不大段信得此话及其言於勿忘勿助长间认取者认乎此也认得此则一动一静皆不昧矣恻隐羞恶辞让是非四端之着也操存久则发见多忿?忧患好乐恐惧不得其正也放舍甚则日滋长记得南轩先生谓验厥操舍乃知出入乃是得主脑於操舍间有用力处之实话盖苟知主脑不放下虽是未能常常操存然语默应酬间历历能自省验虽非实有一物在我手里然可欲者是我底物不可放失不可欲者非是我物不可留藏虽谓之实有一物在我手里亦可也若是谩说既无归宿亦无依据纵使强把捉得住亦止是袭取夫岂是我元有底邪愚见如此敢望指【省验一作有验】
此段大⑸跽当亲切【操存久则发见多放舍甚则日滋长此二句甚好】诲谕胡子知言举或人以放心求心之问怪其Z缕散漫不切尝代之下语云知其放而欲求之则不放矣某窃谓或者之问元不识心体所对虽欲使人察夫良心之m裔致操存之功然说得惊惶不缜密便是用功处未到恐方说时亦未免是放也自家所知固有广狭浅深处然曾云省察则是我元初者非我元初者真妄客主亦岂不识个体段模操存稍熟则省察精省察精则操存愈固昨之所谓非放者今犹觉其为放昨之所谓相近者今犹觉其尚远近看遗书说修辞立其诚乃是体当自家敬以直内义以方外之实事又说圣贤千言万语只是欲人将已放之心约之使反复入身来自能寻向上去下学而上达此语方是不Z缕散漫自觉用力虽未能勇敏然实欲从事於斯也又尝深自体验固是知其放而求之期不放然其间几多艰难曲巧方其志不胜气其为抑遏掩蔽心固知之如醉中知醉而未醒梦中知梦而未觉非澄治平帖亦未易遽存及其身心向里有顿放处非不是我来为主然浮念忽起病根隐然又思乎此也方有端绪他思便来间之展转牵引把捉不住近得一法於致思之时而思虑忽起若所当思也则便以笔识之不使之累吾心【然亦难⒙鄹鞘视兴感当便寻绎则只得放下元初所思却致思乎此】若非所当思也则当深省而消去之亦颇有效验第於主一功夫未至不能如程子所谓使他思时方思然且得随力量如此存察更望指
此意大⒁嗪玫太支蔓不直截不觉却将此心放了恐当一切扫去且将所代五峰一语早晚提撕令有个要约处乃佳不然又似程子说温公为中所乱矣诲谕谓必有事焉鸢飞鱼跃孔子只说个先难後获一句便是这话後来子思孟子程子为人之意转切故其语转险直说到活泼泼地某窃谓此个义理固是自家元有底无少无剩初无差异然亦须实见到这里不可少有鹘突圣贤设固不越於下学而上达然着书立言必有不容己者如鸢飞鱼跃子思虽以上下察为言固己示诸人然非得伊洛诸君子再拈掇出来如何理会得是子思吃紧为人处其曰与必有事焉而勿正之意同既说得亲切与我相应又曰会得活泼泼地不会得时只是弄精?则又恐人将此玩弄走作以为神通妙用却入私意却成助长却失了元初本有底其为害又不特入於语险而已大抵穷理工夫若不能认取则非我所及者皆为涉虚若能认取则一动一静天理流行莫非无极之真也【程子又云勿忘勿助只是养生之法不识怎养生此语极善盖识个主脑则勿忘勿助而无害非勿忘勿助是本体於勿忘勿助之间认取本体也】此全在学者於己分上实自体认方信得圣贤之言先儒之论都是将实得者说与人不是说分外事顾我之领略浅深何如耳敢望诲示
此段看得亦未亲切须知必有事焉只此一句便合见得天理流行活泼泼地方要於此着意寻讨便窒碍了如说先难只此二字己见得为仁工夫然於此处才有计较便夹杂了故才说上句便说下句以急救之如方安顿一物在此又便即时除却是非人先安排此有事勿正之两端而就其中以求之也
诲谕谓只於静坐处寻讨却恐不免助长之病或又失之则一蹴而堕於释氏之见某自顾涣散之久近稍收拾粗有静养工夫然工夫浅薄客虑犹多虽未至便有此病然亦岂敢不常自警省也兼亦自觉未堕释氏之见者盖释氏是从空处求吾儒是自实处见喜怒哀乐之未发初非空无寂然不动本皆完具释氏於此看得偏阙所以随在生病又元者善之长底意思释氏既不识元~类离t以寂灭为乐反指天地之心为幻妄将四端m裔遏~闭塞不容其流行若儒者则要於此发处认取也近看周子动而无动静而无静之语颇有所省夫动而无动则唤不有止静而无静则唤不森然此虽非天下之至神不能与於此然一动一静之本体盖元如是因此静存动察既无交互亦不落空今所虑者非在於堕释氏之见乃在於日用之间主敬守义工夫自不接续而已若於此能自力则敬义夹持此心少放自不到得生病痛也所见如此更愿指诲
此正如明道所说扶醉人语不溺於虚无空寂即沦於纷扰支离矣
诲谕读书如论语孟子是直说日用眼前事文理无可疑先儒说得虽浅却别无穿凿坏了处如诗易之类则为先儒穿凿所坏不见当来立言本意此又是一种功夫直是要人虚心平气本文之下打叠教空荡荡地不要留先儒一字旧说莫问他是何人所说所尊所亲所憎所恶一切莫问而唯本文本义是求则圣贤之指得矣某深惟训诲真可谓直截指示虽非某所及未能言下即承然敢不默会此意第有所欲论辨当吐露者亦不敢不详陈之某往者读书有时自验於会心处固有不待注释训说而见得明白然此心稍有蔽亏即便忘失且又阅理不熟大指精义弗能致察若非自生意见即便读过不觉终归之因循鹘突而已日来岂敢以为能读稍能收拾身心有个主脑义理之实渐渐相亲玩索先觉所说时时有契于心反复读之其于本文本义固能打叠到空荡荡田地然於用意深处渐能进其所知随其文义亦各略见所说着落因此见得读书之法固是要见得立言本意不要缴绕支离然须是自有工夫使义理来相浃洽方能与书相应若与书相应始能善思通其精微而意味无穷虽当读时固不可先留旧说在胸中然虚心平气待其自见有意要扫去他亦不得苟要扫去则又是我底意见亦未必是真实指义也如读易只以程子易传为主非不知象占为不可废然文王夫子作彖象文言大传所发明者却不在於象上直是要人得其辞以通其意其曰易变易也随时变易以从道也其间吉凶消长之理进退存亡之道备於辞推词考卦可以知变象与占在其中其曰至微者理至着者象体用一源显微无间其曰乾坤为易知诸卦为难知今学者不求诸象占固有所阙然学有本末若未能玩索乎此而欲求之於象占则於程子备於词在其中之意不能无失也又自孟子後易书非不以象占而传然非所谓自秦而下其学不传者果何所指邪虽所见如此然先生谓又是一种工夫则殊未详更望指也
大凡读书须是虚心以求本文之意为先若不得本文之意即见任意穿凿如说会心处之类正是大病根本如易之词乃是象占之词若舍象占而曰有得於词吾未见其有得也此皆过高之弊所以不免劳动心气若只虚心以玩本文自无劳心之害
诲谕公而以人体之只是无私心而此理自然流行耳非是公後又将此意思寻讨也某深味此语固是恐人添个意思寻讨然觉得下语自伤於快窃谓仁固难名以觉名仁而觉非仁也以爱名仁而爱则属情也以公名仁特近仁耳亦难指公为仁也先生谓仁者爱之理别出性情最为明白然程子公而以人体之意则於公字上兼爱之理意思言之盖公虽近仁然又须实下工夫物物皆体若有I格各不相贯属便有未仁若只是说个公字便此理自流行却欠却体仁工夫也又近看南轩先生复卦赞有云其在於人纯是恻隐动匪以斯则非天命曰义礼智位虽不同揆厥所基脉络流通及近来玉山所刻先生讲说於程子所谓偏言之则一事专言之则包四者虽未能昭晰然却见得此意脉分明其曰偏言则本末次第不可以混言其曰专言则莫不始於此本於此而皆一贯也孟子论乍见孺子怵惕恻隐之心便说由是观之无恻隐之心非仁无羞恶之心非义无辞让之心非礼无是非之心非智其只举恻隐一端发见处示人余三端更不一一拈出夫岂有所略哉盖此乃良心m裔发见最先处乃天地之心万物之元必自此而後流行不息亨而利贞则是章虽曰偏言而所谓专言之者亦不离此矣
仁是本来固有之理不因公而有特因公而存尔如沟渠窒塞故水不通流去其窒塞则水流矣水固不因去塞而有然亦非既去其塞而又别有一段工夫使水流通也以此推之所论之得失自见矣又论偏言专言处语意未莹使人难晓
答吕子约
代语之喻甚善妄为此语今已是十余年每以告人无领略者今乃得子约书知其为切要之语始有分付处也但前日张富归所惠书所论或问中语却似未安请且自反於心分别未发已发界分令分明却将册子上所说来合看还是如此否自心下看得未明便将\说呋タ肿生迷惑断置不下也且如子约平生还曾有耳无闻目无见时节否便是祭祀若耳无闻目无见即其升降馈奠皆不能知其时节之所宜虽有赞引之人亦不闻其告语之声矣故前旒W纩之说亦只是说欲其专一於此而不杂他事之意非谓奉祭祀时都无闻见也【所谓王乃在中尤无交涉读书最忌如此支蔓】况又平居无事之时乎故程子云若无事时耳须闻目须见既云耳须闻目须见则与前项所答已不同矣又安得曲为之说而强使为一义乎至静之时但有能知能觉者而无所知所觉之事此於易卦为纯坤不为无阳之象若论复卦则须以有所知觉者当之不得合为一说矣故康节亦云一阳初动处万物未生时此至微至妙处须虚心静虑方始见得若怀一点偏主强说意思即方寸之中先自扰扰矣何缘能察得彼之同异邪
答吕子约
所示四条其前二义虽有小差然犹不至难辨各己略报去矣至於未发浩气二义则皆杂乱胶P不可爬梳恐非一朝之辨所能决本欲置而不论以俟贤者之自悟又恐安于旧说未肯致疑不免略其端千万虚心垂听不可一向支蔓固执只要弥缝前人阙误不知却碍自家端的见处也盖今所论虽累数百言之多然於中庸但欲守程门问者之说谓未发时耳无闻目无见而已於浩气之说但欲谓此气元是配合道义而成无道义则气为之馁而已其他援引之失皆缘此文以生异义自为繁冗若一一究析往复不已则其说愈繁其义愈汨而未必有益故今奉劝不若只取子思孟子之言虚心平看且勿遽增他说只以训诂字义随句略解然後反求诸心以验其本体之实为如何则其是非可以立判若更疑着则请复详论之夫未发已发子思之言已自明白程子数条引寂然感通者皆与子思本指符合更相发明但答吕与叔之问偶有凡言心者皆指已发一言之失而随即自谓未当亦无可疑至遗书中才思即是已发一句则又能发明子思言外之意盖言不待喜怒哀乐之发但有所思即为已发此意已极精微说到未发界至十分尽头不复可以有加矣问者不能言下领略切己思惟只管要说向前去遂有无闻无见之问据此所问之不切与程子平日接人之严当时正合不答不知何故却引惹他致他如此记录前後差舛都无理会後来读者若未敢便以为非亦且合存而不论今却拘守其说字字推详以为定论不信程子手书此固未当之言而宁信他人所记自相矛盾之说强以已发之名侵过未发之实使人有生已後未死已前更无一息未发时节惟有烂熟睡着可为未发而又不可以立天下之大本此其谬误又不难晓故或问中粗发其端今既不信而复有此纷纷之论则请更以心思耳闻目见三事较之以见其地位时节之不同盖心之有知与耳之有闻目之有见为一等时节虽未发而未尝无心之有思乃与耳之有听目之有视为一等时节一有此则不得为未发故程子以有思为已发则可而记者以无见无闻为未发则不可若苦未信则请更以程子之言证之如称许渤持敬而注其下云曷尝有如此圣人又每力诋坐禅入定之非此言皆何谓邪若必以未发之时无所见闻则又安可讥许渤而非入定哉此未发已发之辨也若气配道义则孟子之意不过曰此气能配道义若无此气则其体有不充而馁然耳此其宾主向背条理分合略无可疑但粗通文理之人无先入偏滞之说以乱其胸次则虚心平气而读之无不晓会若反诸身而验之则气主乎身者也道义主乎心者也气形而下者也道义形而上者也虽其分之不同然非谓气在身中而道义在皮外也又何嫌於以此配彼而为崎岖诘曲以为之说曰道义本存乎血气但无道义则此气便馁而止为血气之私故必配义与道然後能浩然而无馁乎【语势不顺添字太多不知有何凭据见得如此】若果如此则孟子於此当别有稳字以尽此意之曲折不当下一配字以离二者合之之本形而又以气为主以倒二者宾客之常势也且其上既言其为气也以发语而其下复言无是馁也以承之则所谓是者固指此气而言若无此气则体有不充而馁然矣若如来喻以是为指道义而言若无此道义即气为之馁则孟子於此亦当别下数语以尽此意之曲折又不当如此倒其文而反其义以疑後之读者如今之云也且若如此则其上本未须说以直养而无害其下亦不须更说是集义所生矣今乃连排三句只是一意都无向背彼此之势则已甚重复而太繁冗矣而其中间一句又如此其暗昧而不分明如此其散缓而无筋骨依以诵说使人迷闷如口含胶漆不可吞吐窃意孟子胸中明快洒落其发於言语者必不至於如此之猥酿而纰缪也又况来喻已指无是而馁者为浩气於前矣其後又谓无道义则气为之馁而但为血气之私不亦自相矛盾之甚邪若程子之言则如以金为器积土为山之喻皆有不能使人无疑者来喻虽亦不敢据以为说然其所虑恐为二物者亦程子之常言今又不察其施安之所当而冒取以置於此也其他分别血气浩气小体大体皆非孟子正意而妄为离合却自堕於二物之嫌原其所以只因配义与道一句不肯依文解义着实平说故须从头便作如此手势翻弄乃可以迤逦迁就委曲附会而求其通耳【孟子言无暴其气而释之曰气体之充又言其为气也而指之曰无是馁也是数语者首尾相应表里相发其所指者正一物耳今必以无暴者为血气而其为气者为浩然而又恐犯二物之戒故又为之说曰浩气不离乎血气徒为纷扰增添冗长皆非孟子之本意也】今亦不暇悉数以陷於来喻之覆辙然只如此说已觉不胜其冗矣幸深思之且以自己分上明理致知为急不须汲汲以救护前辈为事盖其言之得失白黑判然已不可R救之无及又况自家身心义理不曾分明正如方在水中未能自拔又何暇救他人之溺乎但所云未发不可比纯坤而当为太极此却不是小失不敢随例放过且试奉扣若以未发为太极则已发为无极邪若谓纯坤不得为未发则宜以何卦为未发邪窃恐更宜静坐放心胸虚明净洁却将太极图及十二卦画安排顿放令有去着方可下语此张子所谓濯去旧见以来新意者也如决不以为然则熹不免为失言者不若权行倚阁之为愈不能如此纷强聒徒费心力有损而无益也
答吕子约
张元德训道为行固为EN子约非之是也然其所说行字亦不为全无来历今不就此与之剖析而别引程子冲漠气象者以告之故觉得有堕於窈冥恍惚之病【程子所说乃因对义而言故自有归着而不为病】而所以破其说者又似彼东我西不相领略此乃吾之所见自未透彻未免臆度笼罩而强言之所以支离浮泛而不能有所发明也若如鄙意则道之得名只是事物当然之理元德直以训行则固不可当时若但以当行之路答之则因彼之说发吾之意而冲漠之云亦自通贯矣今且以来示所引一一阳君臣父子形而上下冲漠气象等说合而析之则阳也君臣父子也皆事物也人之所行也形而下者也万象纷罗者也是数者各有当然之理即所谓道也当行之路也形而上者也冲漠之无朕者也若以形而上者言之则冲漠者固为体而其发於事物之间者为之用若以形而下者言之则事物又为体而其理之发见者为之用不可⑽叫味上者为道之体天下达道五为道之用也元德所云道不能以自行以下自无病而答语却说开了【其说自是好语但答他不着尔】今更为下一语云形而上者谓之道物之理也形而下者谓之器物之物也且试屏去他说而只以此二句推之若果见得分明则其他说亦自通贯而无所遗也
答吕子约
所以不以元德以道训行为然者盖以道为行则道非行字所能尽又须以所以行者言之则毋乃欲一而反二乎故以程子道有冲漠气象告之欲渠深探夫峻极之体而默识夫无声无臭之妙则自知非行之一字所能尽若谓当行之路则恐~可言达道耳於论道之原则恐难如此着语也形而下即形而上者易传谓至微者理即所谓形而上者也至着者象即所谓形而下者也体用一源显微无间则虽形而上形而下亦只是此个义理也
元德所说之病前书尽之如来喻之云却攻他不着恐是只见自家底是於鄙论却未深考也谓当行之理为达道而冲漠无朕为道之本原此直是不成说话不谓子约见处乃只如此亦无怪他说之未契也须看得只此当然之理冲漠无朕非此理之外别有一物冲漠无朕也至於形而上下却有分别须分得此是体彼是用方说得一源分得此是象彼是理方说得无间若只是一物却不须更说一源无间也
元德训道为行便似来义训学为义理之一般一则以所能为能一则以能为所能也【佛书有能与所能之说能谓人所做作所能谓人所做作底事其分别文义亦甚密如道即所能之谓学即所谓能也如今小儿属对看花折柳看与折字是能花与柳是所能此不可乱也】此等伦类尚不能通是乃心意大段在岂能及其深微之奥邪
答吕子约【下论语杂论同】
所谓五帝纪所取多古文尚书及大戴礼为主为知所考信者然伏羲神农见易大传乃孔子之言而八卦列於六经为万世文字之祖不知史迁何故乃独遗而不录遂使史记一书如人有身而无首此尚为知所考信者邪
太史公之洋洋美德即苏黄门之驺虞窃脂观其下文全书不知还撑柱得此数句起否学者於圣人之道徒习闻其外之文而不考其中之实者往往类此王介父所以惑主听而误苍生亦只是此等语耳岂可以此便为极挚之谈而跻之圣贤之列属以斯道之传哉【以此等议论为极至便是自家见得圣贤道理未曾分明被他吓倒也】
以史迁能贬卜式与桑羊为伍又能不与管仲李克为深知功利之为害不知六国表所谓世异变成功大议卑易行不必上古货殖传讥长贫贱而好语仁义为可羞者又何谓邪
伯夷传辨许由事固善然其论伯夷之心正与求仁得仁者相反其视苏氏之古史孰为能考信于孔子之言邪
谓迁言公孙弘以儒显为讥弘之不足为儒不知果有此意否彼固谓儒者博而寡要劳而少功是以其事难尽从然则彼所谓儒者其意果何如耶
所示数条不暇悉辨若以马迁与班固并论则固不无优劣而其书数十万言亦岂无好处但论其大旨则苏氏两语恐史迁复生不能自解免也今乃讳其所短暴其所长以为无一不合圣人之意推尊崇X至与六经比隆闻有议其失者则氯患於词色奋拳攘臂欲起而扔之一何所见之低矮耶【此事不唯见偏识浅去取差谬为明眼人所笑亦至犯子恶苗硕之戒大为心术之害不可不知】
论语
【一本复下无有字外下无则字】
学之为言盖指义理之至于感孚而复有讲习相滋之说自夫始学而所愿者外则其本已亏矣谢氏坐如尸坐时习立如斋立时习观圣人立言之旨有不在于彼者尹氏学在已知不知在人微有立我之病
以义理之训学字恐非字义不成文理後不重章更有说感孚之说与所愿者外意似相反且程子於朋来之乐何故不如此说恐更当细思之尹氏说未见立我之病此章是说初学入道之门未须大段说得玄妙也鲜则和顺积诸中者未厚所积者既厚其於逆理乱常之事可以保其必无也
犯上之过小作乱之罪大故其言之序如此非谓未厚已厚而然也务本道生是泛言以起下句之实集注之说宜更详之
巧言令色鲜矣仁此章论明善之功
此章只是戒人勿为巧言令色如何便说得明善之功有所未习其传或差如师之过商之不及不能不生流弊唯传而习习而传然後为得其正传
传不习乎文势恐不如此曾子之学其传不差乃是合下见得通透的确非习之功也若所见不是而徒习之愈增其误耳读书穷理须认正意切忌如此缘文生意附会穿穴只好做时文不是讲学也
敬以事言而信则无不尽也
信是与民有信期会赏罚不欺其民浅言之则魏文侯之期猎商君之徙木亦其类也不须如此高说失圣言之本意
行有余力而後学文夫岂以讲切为可缓哉
书固不可不读但比之行实差缓耳不然则又何必言行有余力而後学邪
究义理之言学者不可不究夫义理之也因此语为子夏之言而遂致疑于其间
以子夏之言为不如孔子亦未为贬不必如此呋さ当虚心观理而随宜斟酌耳义理之上着一究字比首章稍成文理然首章之义实当兼践履而言故谢说亦不可废若如此说却只说得穷理一边也
由乎中而应乎外制乎外所以养其中
由乎中而应乎外是推本视听言动四者皆是由中而出泛言其理之如此耳非谓从里面做功夫出来也制乎外所以养其中方是说做功夫处全是自外而内自叶流根之意非谓内外交相养与此章之文本不相戾不须如此分E也如视听二箴云心兮本虚秉ぬ煨砸嘟允峭票径言若其功夫则全在制之於外闲邪勿听处可更详之向见叔昌之弟摹刻尹和静所书四箴作由乎中所以应乎外尝辨其谬後见尹书他本却皆不错然既有此误则尹公想亦未免错会其师之意也
答吕子约
戒惧於不睹不闻者乃谨独之目而谨独者乃戒惧於不睹不闻之总名似未可分为二事也今曰道固无适而不在而其要切之处尤在於隐微虽无所不谨而所谨者尤在於独固欲学者用功转加切近【云云】若末章潜虽伏矣不愧屋漏分为两节虽可以各相附属然前一节谓人所不见则属乎人後一节谓已之所有则犹有迹比之已之不睹不闻则又有间矣今以人之所不见为谨独意虽切而反轻以不愧屋漏为不睹不闻则又几於躐等
来示所疑中庸首章数句文义亦通比之章句之说尤省力而有味但以上文考之既言道不可须臾离即是无精粗隐显之间皆不可离故言戒谨乎不睹不闻以该之若曰自其思虑未起之时早已戒谨非谓不戒谨乎所睹所闻而只戒谨乎不睹不闻也此两句是结抹上文不可须臾离一节意思了下文又提起说无不戒谨之中隐微之间念虑之萌尤不可忽故又欲於其独而谨之又别是结抹上文隐微两句意思也若如来说则既言不可须臾离而当戒谨矣下句却不更端而偏言唯隐微为显见而不可不谨其独则是所睹所闻不隐不微之处皆可忽而不谨如此牵连即将上句亦说偏了只这些子意思恐於理有碍且於文势亦似重复而繁冗耳所谓固欲学者用功转加谨密熹之本意却不如此盖无所不戒谨者通乎已发未发而言而谨其独则专为已发而设耳卒章所引潜虽伏矣犹是有此一物藏在隐微之中不愧屋漏则表里洞然更无o芥查滓矣盖首章本静以之动卒章自浅以及深也且所不见非独而何不动而敬不言而信非戒谨乎其所不睹不闻而何若首章不分别即此等处皆散漫而无统矣
答吕子约
不睹不闻既即是隐微之间念虑之萌则所谓莫见乎隐莫显乎微者盖非别有一段工夫在戒惧不睹不闻之後明矣
只为道不可须臾离与莫见乎隐莫显乎微不同戒谨不睹恐惧不闻与谨独不同所以文意各别今却硬说做一事所以一向错了也
既以不睹不闻为已所不知若能於此致谨则所谓隐微之间念虑之萌固已不能不谨
若果如此则上段文意已足不知何故又须再说必谨其独邪【曷尝有如此烦絮底圣贤】
不愧屋漏亦未免於微有迹也谓之表里洞然更无查滓则恐几於陵节矣
若犹有迹便是未能无愧於屋漏矣此段说得愈更支离若只管如此s绕固执则只已见便为至当之论亦不须更讲论矣前书写去已极分明只是不曾子细看先横着一个人我之见在胸中於已说则只寻是处虽有不是亦瞒过了於人说则只寻不是处吹毛求疵多方驳难如此则只长得私见岂有长进之理此亦便是论司马迁底心也今更不能再说得只请将旧本再看将此两节虚心体认只求其分勿求其合认来认去直到认得成两段了方是到头如其未然更不须再见喻也
来又谓心之有思与耳之有闻目之有见为一等时节
所圈出思字初看即疑恐当作知字而寻旧本未见不知当时的是何字又恐或是笔误方欲再请旧本来看子细剖析奉报偶复寻得旧本果是知字不知来喻何故如此错误岂旧本脱漏此一节邪如其不然则此等处尚尔E略又安能得其精微之意邪元本两行今再录去可更详之旧本云心之有知与耳之有闻目之有见为一等时节虽未发而未尝无心之有思乃与耳之有听目之有视为一等时节【云云】再看来书他处所说已有知字即是旧本元无脱漏是直看得潦草将知字思字作一看耳
前书无闻无见之说只做未有闻未有见平看过若看得过重以为无所闻无所见则诚近於异端矣
未有闻见与无所闻见平看重看不知如何分别更请子细说
谓未有闻未有见为未发所谓冲漠无朕万象森然已具不知\人果能有此时乎学者致知居敬之功积累涵养而庶几有此尔
子思只说喜怒哀乐今却转向见闻上去所以说得愈多愈见支离纷冗都无交涉此乃程门请问记录者之罪而後人亦不善读也不若放下只白直看子思说底须知上四句分别中和不是说圣人事只是泛说道理名色地头如此下面说致中和方是说做功夫处而唯圣人为能尽之若必以未有见闻为未发处则只是一种神识昏昧底人睡未足时被人惊觉顷刻之间不识四到时节有此气象圣贤之心湛然渊静聪明洞彻决不如此若必如此则洪范五事当云貌曰僵言曰哑视曰盲听曰聋思曰塞乃为得其性而致知居敬费尽工夫却只养得成一枚痴y罔两汉矣千不是万不是痛切奉告莫作此等见解若信不及一任狐疑今後更不能说得也【详看此段来意更有一大病根乃是不曾识得自家有见闻觉知而无喜怒哀乐时节试更着精彩看莫要只管等闻言语失却真的主宰也】
以未发为太极
以未发为太极只此句便不是所以下文一向差却【未发者太极之静已发者太极之动也须如此看得方无偏滞而两仪四象八卦十二卦之说皆不相碍矣】太极动而生阳动则为已发矣
以动而生阳为已发是也即不知静而生为已发为未发邪
前日所禀未尝敢以已发为无太极也而又云已生两仪四象八卦难以为未发
未尝以已发为无太极是也而又云已生两仪四象八卦难以为未发何邪
易之无思无为比未发犹是以心为言於性之体段已是犹欠拈出
以无思无为为说心而不及性不知心性两字是一物邪两物邪
来谓有此气来配道义始能充其体而无馁若无此气来配则虽有道义亦不能不馁矣
孟子两言其为气也【云云】即当以气字为主而以下文天地道义等字为客方是文意今却硬将文义纽转以道义为主而气为客又将熹说亦添入一来字则区区所见虽谬决不至如此之颠倒也前书之言已尽今更不能说得只请且依此意捩转旧来话头依孟子本文主客形势排龊成行道有归着直候将来见得旧说全然不是方是究竟如其不然不若忘言之为愈也
答吕子约
所喻前论未契今且当以涵养本原勉强实履为事此又错了也此是见识大不分明须痛下功夫钻研勘核透彻了方是了当自此以後方有下手涵养践履处如横渠先生所见只是小小未莹伊川先生犹令其且涵泳义理不只说完养思虑了便休也如今乃是大段差舛却不汲汲向此究竟而去别处闲坐道我涵养本原勉强实履又闻手写六经亦是无事费日都不是长进底道理要须勇猛捐弃旧习以求新功不可一向如此悠悠闲过岁月也本欲俟德华人吒绞榻袢张加心戏岜阒恋婪虼η蚁雀酱朔畋ù耸虏槐妊俺２豢汕昕淌其路脉也大抵学问只有两途致知力行而已在人须是先依次第十分着力节次见效了向後又看甚处欠阙即便於此更加功夫乃是正理今却不肯如此见人说着自家见处未是却不肯服便云且待我涵养本原勉强实履此如小儿迷藏之戏你东边来我即西边去闪你西边来我又东边去避如此出没何时是了邪区区本已不能说得今更说此一番若更不相领略便且付之忘言矣如人上山各自努力到此时节岂更有心情管得他人邪
答吕子约
两书所喻备见日来进学新功甚慰牢落两卷悉已条对纳呈幸更详之也大抵为学只是博文约礼两端而已博文之事则讲论思索要极精详然後见得道理巨细精粗无所不尽不可容易草略放过约礼之事则但知得合要如此用功即便着实如此下手更莫思前算後计较商量所以程子论中庸未发处答问之际初甚详密而其究意只就敬之一字都收拾了其所谓敬又无其他玄妙奇特止是人每事习个专一而已都无许多闲话说也今详来喻於当博处既不能虚心观理以求实是【如论易诗处是也】於当约处乃以引证推说之多反致纷扰【如论求其放心而援引论说数十百言不能得了只此便是放其心而不知求矣】凡此之类皆於鄙意深所未安窃谓莫若於此两涂各致其极无事则专一严整以求自己之放心读书则虚心玩理以求圣贤之本意不须如此周遮劳攘枉费心力损气生病而实无益於得也
横渠谓心静於此一向定叠目前纵有何事亦不恤也休将闲细碎在思虑近虽见此渐明然养得未熟有时不好底意思上心来则此见便若有物昏蔽虽目前小小事亦能来相碍因是知得尚未属已
此理固然然亦须是真实知至物格方得自然如此若但说时快活间或又不如此则只是想像抟量不足恃也
子在川上【云云】观诸天地古今事变莫非逝者然故故新新相因不已以何为始以何为终故周子发明太极之则曰太极本无极【云云】圣人之心纯亦不已此乃天德有天德便可语王道其要只在谨独终归於谨独者莫见乎隐莫显乎微不於独而致谨则天命流行遏於躬而不知矣
理固如此然援引太多反汨没了正意兼所引亦有不相似者【如周子无极之语】纯亦不已只是无间断於独而不谨焉则有间断而与天地不相似矣
太极动而生阳以本体言之即易所谓继之者善也以气运言之即易所谓复其见天地之心也以卦言之即震之一索咸之男下【下字疑】也然易传谓动则终而复始所以恒而不穷虽物有终始而此理无穷则虽动极而静静极复动也【云云】学者固当兼致静存动察之功然於动之端而有见乎天地之心斯能窥乎太极之矣其曰元亨诚之通利贞诚之复其曰利贞者乾之性情盖以夫人徒见生意之发於春夏而不知夫藏于根D也观诸草木摇落之时生意若息矣而根D膏润苞芽潜萌是乃终而复始盖性情然也有以明乾之性情则知太极之性情矣有以见天地之心则知太极之动而生阳矣
此段尤多可疑请且就通书太极体认令此数项历落分明未要添入复卦震咸性情等说夹杂得都不明不济事也震咸尤无干涉性情之义亦非是须各自看乃佳
程子暌卦传曰物虽异而理本同故天下之大t生之\暌散万殊而圣人为能同之某观至此於不有两则无一之义稍分明但所谓理本同者程子之说虽详终未能实见其理
天施地生男倡女随此感彼应盖不能以相无也非理之本同何以如此
其为气也【云云】某窃详此段所言其为气也非有异义上言此气之浩然体段本如是养之之法勿忘勿助则无所耗伤而此气流行充塞无所抑遏盖不待自反而缩也故直之一字当因大刚而为三德若坤之直方即浩然之刚直其可亏欠乎下言此气合义与道而成而血气循乎轨辙到此则血气便是道义矣非是养气之後又待此而为助也所以再言其为气也配义与道盖深明夫此气之发见本是道义若识得此气之本然则知所养而其动非血气矣其曰无是馁也欲人知夫此身之所以为主者苟或亏失则便枵然矣愚见如此不敢不竭言之
自反而缩是本章上文坤爻直方是他书异义二者孰为亲E试请思之得失可见
气是形而下者道义是形而上者如何合得况配义与道分明是将此气配彼道义而为之助岂是养气之後又将此而为助也如此看得全然不识文义更宜深思未易遽立说也
此是胸中先有旧说为所牵制不得虚平故尔滞碍枉费心力可且将旧说权行倚阁而只将本文反复玩味久久自然渐虚渐平则於此无疑矣
朝闻道夕死可矣近看得程子所谓除了身只是理之说於此最亲切盖私乎此身则莫知主乎此身者为何如其生其死真有同於醉梦矣【云云】故大程子谓动容周旋中礼者盛德之至君子行法以俟命而已朝闻道夕死可矣之意小程子既谓死得是又谓苟有此志则不肯一日安於所不安何止一日须臾不能皆是发明除了身只是理底意思详观遗书亦载大程子有云皆实理也人知而信者为难死生亦大矣非诚知道岂以夕死为可乎则虽⒀灾而日月寒暑屈伸往来之常理同乎昼夜死生者皆可致察小程子有云闻道者知所以为人也夕死可矣是不虚生也则又指切言之以明实理所存是亦除了身只是理之意至於小程子经解乃亲笔也则止云人不可以不知道苟得闻道虽死可也虽不加一辞而语意则甚不轻矣今集注本大程子实理之说而以事物当然之理名之固不使人求之恍惚然果足以究斯义乎又大程子非诚知道之言以尹氏所说考之固为切实然恐所谓得者或流於偏差而未必得其总脑也某据所晓者吐露以求诲剖
道字理字礼字法字实理字日月寒暑往来屈伸之常理事物当然之理此数说不知是同是别除了身只是理只是不以血气形骸为主而一循此理耳非谓身外别有一物而谓之理也流于偏差则非所谓得矣一一阳之谓道天地sA也继之者善物与无妄也成之者性各正性命也各正性命则属乎气禀矣遗书言凡人说性只是说继之者善也孟子言人性善是也又若先言气禀而後及此
周子以万物资始为善各正性命为性此是就造化处说今欲以物与无妄言之则此句属性而以上句天下雷行为善方始相对得过程子所云今人说性只是说继之者善此又是近下就人性分上说语各有当更请详之只看本文都不得引外来一字方始见得
向观遗书所载人生而静以上不容说才说性时便已不是性也凡人说性只是说继之者善也孟子言人性善是也茫然不晓所谓今始粗晓此文义人生而静天之性也周子所谓主静者以此也然所谓不容说者是岂终不可得而说乎周子不得已而言之曰无极而太极则指不容说者以喻诸人耳所谓才说性时便已不是性此却因上文而言之或指太极为性则非矣盖天命之谓性命之於人始谓之性也所谓凡人说性只是说继之者善此说得性善最为亲切若~论成而不论继则有二本非性之果善也故孟子道性善既因其继而得其本源其言恻隐仁之端羞恶义之端则又因其发见之m裔而知其为固有学者於此唯有操存之功不舍使渐着察耳
此条尤觉紊乱更请且以前段之说识认文义令有条理未可如此引援衮杂转见不分明也所谓治丝而棼之也
答吕子约
所喻博文约礼尽由操存中出固是如此但博文自是一事若只务操存而坐待其中生出博文功夫恐无是理大抵学问功夫看得规模定後只一向着力挨向前去莫问如何若何便是先难後获之意若方讨得一个头绪不曾做得半月十日又却计较以为未有效验遂欲别作调度则恐一生只得如此移东换西终是不成家计也益公近亦收书于欧集考订益精亦不易老来有许多心力也需中庸诗传此便未可寄又恐且要操存无暇看读更俟後便也苏黄门初不学佛只因在筠州陷入此漩涡中恐是彼中风土不好一生出不得今请着些精彩莫只管咄纷脑忽然不知不觉也旋入去即不相奈何也风色愈劲精舍诸生方幸各散去今日辅汉卿忽来甚不易渠能自拔向在临安相聚见伯恭旧徒无及之者说话尽有头绪好商量非德章诸人之比也
答吕子约
前书所论四事不审雅意云何窃意贤者用力於此不为不久其切问近思之意不为不笃而比观所讲与累书自叙说处觉得瞻前顾後头绪太多所以胸次为此等丛杂壅塞s绕不能得明快直截反不得如新学後生闻一言且守一言解一义且守一义虽未能便有所得亦且免得如此支离纷扰狼狈道途日暮程遥无所归宿也
晦庵集卷四十八
<集部,别集类,南宋建炎至德佑,晦庵集>

[book_title]卷四十九
钦定四库全书
晦庵集卷四十九　　　　　宋　朱子　撰书【问答　一本作知旧门人问答】
答王子合【遇】
前月末送伯恭至鹅湖陆子寿兄弟来会讲论之间深觉有益此月八日方分手而归也伯恭奉祠已久亦每谈志行之美也所谕变化气质方可言学此意甚善但如鄙意则以为惟学为能变化气质耳若不读书穷理主敬存心而徒切切计较於今昨是非之间恐其劳而无补也不审明者以为如何
答王子合
向来观复其见天地之心乎易传云动之端乃天地之心也未G其旨近思得之敢质於先生遇谓天地之心生生不已太极一动二气运行互为其根盖未尝或息非可以动静言也其曰动之端云者指流行之体示之即生物之原者也遗书云天只是以生为道天地之心固在於生物然於生处观之则偏於动而不知动之所以然非指其端无以见生生之理也在人则恻隐之心是也乍见孺子将入井必有怵惕恻隐此心不远於此察之庶可见矣此心虽非心之本体然始发见在是故推此心则廓乎天地之间无所不爱人惟汨於欲而不知复则是心泯然不见犹穷Z蔽万物归根生生之理虽未尝或息何自见之一阳微动生意油然此复所以见天地之心也在学者工夫则平日涵养语默作止须要识得端倪则心体昭然可默识矣故伊川云善学者不若於已发之际观之观於已发识其未发克己不已一旦复之则造次颠沛皆见此心之妙始可以言仁矣
所喻复见天地心之说甚善然此须通动静阳善恶观之见得各是一理而此意无所不通始尽其曲折耳学者工夫则只如易传所说知其不善则速改以从善此是要约处若说须要识得端倪而心体可识则却是添却一事也鄙见如此或恐未然更告谕及子晦相见烦致意未及奉书欧阳庆嗣书云甚赖切磨之益想日有至论也
答王子合
所喻思虑不一胸次凝滞此学者之通患然难骤革莫若移此心以穷理使向於彼者专则系於此者不解而自释矣
答王子合
子晦所谓使无童子之言则曾子亦泊然委顺未足以病其死唯童子之言一入其听而士死於大夫之箦则有所不安故必举扶而易之然後无一毫愧心而安其死此数句甚善但谓大夫有赐於士之礼则未知所据似未安也子合所谓大夫之箦季孙安得赐诸曾子曾子亦安得受诸季孙曾子固曰我未之能易则其平日盖欲易之矣此论亦善但谓曾子辞季孙之仕则亦无据而曰不欲为已甚而黾勉以受其赐则又生於世俗委曲计较之私而非圣贤之心矣又云死生之际则异於是盖有一毫不正则有累於其生如此则是人之生也可无不为必将死而後始为计也此亦必不然矣今但平心而论则季孙之赐曾子之受皆为非礼或者因仍习俗尝有是事而未能正耳但及其疾病不可以变之时一闻人言而必举扶以易之则非大贤不能矣此事切要处只在此毫厘顷刻之间固不必以其受之为合礼而可安亦不必以为与世周旋不得已而受之也况善吾生乃所以善吾死岂有平时黾勉F情安於僭礼必俟将死而後不肯一毫之差而足以善其死耶且若如此则圣贤临死之际事绪纷然亦不胜其改革矣若曾子之事计其未死之前有人言之则必即时易之而不俟将死之日矣然就二说论之谓受箦合礼者但失之轻易粗略考之不精而谓黾勉周旋者其巧曲支离所以为心术之害者甚大恐不止於此一事要当推类究索拔本塞源然後心得其正而可语圣贤之学也鄙见如此幸复相与考之再以见喻
答王子合
昨承问及复卦之说如所谕固善然亦有说盖阳生杀固无间断而亦不容并行且如人方穷物欲岂可便谓其间天理元不间断而且肆其欲哉要须穷欲之心灭息然後天理乃得萌耳程夫子所谓天地间虽无截然为为阳之理然其升降生杀之大分不可无也此语最为完备然阳动静是造化之机不能相无者若善恶则有贞妄之分人当克彼以复此然後可耳至所谓可识心体者则终觉有病盖穷理之学只是要识如何为是如何为非事物之来无所疑惑耳非以此心又识一心然後得为穷理也曾子受季孙之赐无可缘饰只得做不是所以後来须要易了方死只如此看多少直截若谓因仍习俗非曾子之为然则向所谓黾勉周旋者又岂得为曾子之为邪要之一等是错了不若只如此看犹不失为仁者易辞之过也如何如何
答王子合
所问礼文曲折此在经训甚明但今世人情有不能行者且依温公书仪之说亦不为无据也【见成服及祥V处】然今日月已久计已如此行之矣家祭一节熹顷居丧不曾行但至时节略具饭食墨衰入庙酌酒瞻拜而已然亦卒哭後方如此前此无衣服可入庙也今服其丧未葬亦不敢行祭非略之乃谨之也不审明者以为如何
答王子合
前书所论实地功夫者甚善但常存此意时复提撕勿令坠堕乃佳今时学者未论外诱多只是因循怠惰自放倒耳真不可以不戒至於出门有碍之说则似未然自家持守处固是不可放过至於应世接物同异浅深岂容固必但看得破把得定自不妨各随分量应副将去何必如此怀不平之心而浪自苦哉才有此等意思恐亦便是本原有不察处政不可作两截看也今书所论中庸大旨盖多得之但言其上下察也其者指道体而言察者昭着之义言道体之流行发见昭着如此也谢杨之意似皆以为观察之察若如其言则此其字应是指人而言不知此时岂有人之可指而亦岂上下文之意耶吕氏以夫妇所知所能为费圣人所不知不能为隐此为用横渠说而异乎伊川者然伊川亦不说着费隐二字如何分画但想其意不如此耳天地闭为不恕一语虽有病然大意取象是如此如易之阳以天地自然之气论之则不可相无以君子小人之象言之则圣人之意未尝不欲天下之尽为君子而无一小人也岂相病哉其鬼不神是老子语谢氏语解所引正与其语录相表里不知如何见得优劣处恐不必如此分别也【恐别有说更烦详喻】二十七章说则所分画似全未是恐更当以章句之说考之乾知大始说者多为主宰之论似若微妙而反粗浅盖若如此则乾与大始各是一物而以此一物管彼一物如今言某官知某州事也故伊川先生只以当字释之则其言虽若浅近却无二物之嫌意自浑全也不显二字二十六章者别无他义故只用诗意卒章所引缘自章首尚N之云与章末无声无臭皆有隐微深密之意故知其当别为一义与诗不同也知远之近知风之自据表而知里也知微之显由内以达外也宗庙南向堂室皆南向但室户在室南壁之东偏而南向牖在室南壁之西偏而南向故以室西南隅为奥而为尊者之居所谓宗室牖下也既以西南为尊者之位则室中之位固以东乡为尊矣非谓庙东乡而太祖东向也然亦非独太祖也凡庙皆南乡而本庙之主在其庙室中皆东乡但袷祭於太庙之时则独太祖不易其位而t庙之主合食於前者皆南乡北乡以叙昭穆耳E祭於太庙则又以所出之帝为东乡而太祖反居南乡为配位也【通典开元礼释奠先圣东向先师南向乃古礼也】堂上之位则以南向为尊如仪礼乡饮酒宾席牖前南向今沈存中说祭礼朝践於堂亦以南向为尊而政和新仪亦有是说但未见所据之本文又秦汉间广武君王陵母皆云东向坐田`传亦云自坐东乡而坐其兄南乡此则不知其为室中为堂上但犹以东乡为尊则可见矣
答王子合
别纸所论甚悉但如此讲论愈觉支离势须异时面见口讲指画乃可究见底今且当就理义分明处理会令径路滑熟庶於上达处有可渐进之阶耳祭礼庙室西上证据甚多但通典注中有夫人之主处右之说而贾顼祭仪又云夫人版皆设於府君之左韩魏公祭图亦以妣位居考之东详此庙室既以西为上则不应考东而妣西恐通典或字误耳【此书虽舛杭本亦多旧误】孝子之称据礼亦有如此通称者如云孝子某使介子某执其常事之类但今当各以其属书之似为稳当耳
答王子合【丁未十二月二十五日】
谢氏致生致死之说亦是且借此字以明当祭与不当祭之意致生之者如事死如事生事亡如事存是也致死之者如~地天通废撤淫祀之类是也若於所当祭者疑其有又疑其无则诚意不至矣是不得不致生之也於所不当祭者疑其无又疑其有则不能无恐惧畏怯矣是不得不致死之也此意与檀弓论明器处自不相害如鬼神二字或以一气消息而言或以二气阳而言说处虽不同然其理则一而已矣人以为神便是致生之以为不神便是致死之然此两句独看却有病须连上文看可与不可两字方见道理实处不是私意造作若不然即是应观法界性一切唯心造之说矣其他未暇详论盖成伯告归甚迫故且附此余俟来春相见面论大率尊德性一条章句似已详备更熟玩之自见功夫分别处日用间常切提撕着实下手方见得力处若只解说无有了期不济事也
答王子合
细看前书诸说谢氏之言大概得之若以本文上下考之即诚不免有病乃若其意则所谓致生之者即是人以为神致死之者即是人以为不神之意耳天神地示人鬼只是一理亦只是一气中庸所云未尝分别人鬼不在内也人鬼固是终归於尽然诚意所格便如在其上下左右岂可谓祀典所载不谓是耶奇怪不测皆人心自为之固是如此然亦须辨得是合有合无若都不分别则又只是一切唯心造之说而古今小说所载鬼怪事皆为有实矣此又不可不察也
答王子合
动静无端阳无始本不可以先後言然就中间截断言之则亦不害其有先後也观周子所言太极动而生阳则其未动之前固已尝静矣又言静极复动则已静之後固必有动矣如春秋冬夏元亨利贞固不能无先後然不冬则何以为春而不贞又何以为元就此看之又自有先後也又如克己复礼然後可以为仁固不可谓前此无仁然必由静而後动也惟精惟一而後可以执中固不可谓前此无中然亦由静而後动也举此类而推之反复循环无非至理但看从甚处说起则当处便自有先後也
性之善犹水之下此善字却是就人物禀受以後而言据其发用之初对其成就之极又自为阳也念念相逢事事相续无顷刻不如此大意亦与前段相似细推之可见来喻所引乃旧本後来思之不能又生支节转费分疏故尝削去然今得子合如此商量却好不然则此意终不分明也
爱人利物等语亦不甚精後已删去矣仁字须是就一事上见统体之全就统体处见一事之实方始活络无滞碍处
此段甚好如云气之所聚理即在焉然理终为主此即所谓妙合也又云自其生化之所自出而言故曰妙合此句却不甚亲切
鬼神第一段甚好
二气之分即一气之运所谓一动一静互为其根分分阳两仪立焉者也在人者以分言之则精为而气为阳故魄为鬼而魂为神以运言之则消为而息为阳故伸为神而归为鬼然魂性动故当其伸时非无魄也而必以魂为主魄性静故方其归时非无魂也而必以魄为主则亦初无二理矣
幽滞之魄终归於尽以此论伯有为厉之事则可矣然亦须兼魂魄而言不可专指幽也若论魂魄之正则便只是阳元非他物若天地之阳无穷则人物之魂魄无尽所以诚意所格有感必通尤不得专以滞未散终归於尽为说矣
大学直卿看过有疑处已贴在内可详之但知止则止字为重言知其所当止也知至则知字为重言其知识到极处也今曰格物致知格是极乎知之至其地位固如此然其文意不同亦不可以不察
答王子合
阳之气相胜而不能相无其为善恶之象则异乎此盖以气言则动静无端阳无始其本固并立而无先後之序善恶之分也若以善恶之象而言则人之性本独有善而无恶其为学亦欲去恶而全善不复得以不能相无者而为言矣今以阳为善恶之象而又曰不能相无故必曰小人日为不善而善心未尝不间见以为不能无阳之证然则曷不曰君子日为善而恶心亦未尝不间见以为阳不能无之证耶盖亦知其无是理矣且又曰克尽己私纯是义理亦不离乎阳之正则善固可以无恶矣所谓不能相无者又安在耶大凡义理精微之际合散交错其变无穷而不相违悖且以阳善恶论之则阳之正皆善也其l皆恶也【周子所谓刚善刚恶柔亦如之者是也】以象类言则阳善而恶以动静言则阳客而主此类甚多要当大其心以观之不可以一说拘也
穷理之学诚不可以顿进然必穷之以渐俟其积累之多而廓然贯通乃为识大体耳今以穷理之学不可顿进而欲先识夫大体则未知所谓大体者果何物耶道即理也以人所共由而言则谓之道以其各有条理而言则谓之理其目则不出乎君臣父子兄弟夫妇朋友之间而其实无二物也今曰子贡曾点知道矣而穷理未尽则未知所谓道者又何物耶
心犹镜也但无尘垢之蔽则本体自明物来能照今欲自识此心是犹欲以镜自照而见夫镜也既无此理则非别以一心又识一心而何後书所论欲识端倪未免助长者得之矣然犹曰其体不可不识似亦未离前日窠臼也【细看後书已改识字为知字又云心体之知亦似已觉前弊但未脱然耳】
答王子合
圣人以此洗心
圣人以此洗心此字指蓍卦之德六爻之义而言洗心言圣人玩此理而默契其妙也退藏於密但言未感物之时耳及其吉凶与民同患则所用者亦此理而已其所以知来者向之所谓圆而神者也其所以藏往者向之所谓方以知者也神武不杀言圣人之不假卜筮而知吉凶也是以明於天之道以下乃言民卜筮之事而圣人亦未尝不敬而信之以神明其德也此章文义只如此程先生说或是一时意到而言不暇考其文义今但玩味其意别看可也若牵合经旨则费力耳孟子言性善一章伊川先生谓性之本又谓极本穷源之性明道先生则谓人生而静以上不容说才说性时便已不是性凡人说性只是说继之者善也伊川以为本而明道言其继何也窃思伊川之言只谓性之本然耳明道言人生而静以上不容说则周子之所谓无极也不可容言也若太极则性之谓也太极固纯是善自无极而言则只可谓之继明道之言所以发明周子之意也伊川之意只是说性之本然无不善耳所以为极本穷源之性与明道之意不相妨鄙见如此
周子所谓无极而太极非谓太极之上别有无极也但言太极非有物耳如云上天之载无声无臭故下文云无极之真二五之精既言无极则不复别举太极也若如今说则此处岂不欠一太极字耶人生而静静者固是性然只有生字便带却气质了但生字已上又不容说盖此道理未有形见处故今才说性便须带着气质无能悬空说得性者继之者善本是说造化发育之功明道此处却是就人性发用处说如孟子所谓乃若其情则可以为善之类是也伊川所言极本穷源之性乃是对气质之性而言言其气质虽善恶不同然极本穷源而论之则性未尝不善也
易变易也随时变易以从道也易即道也然以变易而得名道者自然不易之理也从之者亦适当之而已非以此而从彼也
易之所以变易者固皆是理之当然圣人作易则因其爻象之变灼见理之所当然者而系之辞人以变易从道之方耳如乾初则潜二则见之类皆随时变易以从道之谓也
乾圣人之分也可欲之善属焉坤学者之分也有诸已之信属焉【云云】
此说大概得之但乾坤皆以性情为言不当分无形有形只可论自然与用力之异耳
八卦之位如何
康节说伏羲八卦乾位本在南坤位本在北文王重易时更定此位其说甚长大⒔於附会穿凿故不曾深留意然说卦所说卦位竟亦不能使人晓然且当阙之不必强通也
答王子合
窃谓圣人既己玩易而默契其妙自然退藏於密吉凶与民同患更无先後之可言
理固无先後然时与事则不能无先後之殊矣此等处须子细着实理会不可一向掠空说向上去无收杀也性之初只有善本无恶之可言乃四德之元五常之仁也孟子所谓性善者此是也明道言继之者善方言性之发用则四端之心是也乌得与情合而言之
性之始终一於善而已不当云性之初只有善也若如所云则谓性之终为有恶可乎性之发用非情而何情之初则可谓有善而无恶耳乃若其情若字恐亦未必训顺也
答王子合【己酉闰五月十八日】
所喻祠记前日之书似已奉报不知後来颇见邸报否语默隐显自有时节前日肤仲亦以修学来求记谨不敢作矣今只有解释经义与时事无大相关且流俗所不观故犹不免偷闲整顿然亦凛凛不敢自保况敢作文章说道理大书深刻与人遮屋壁使见其姓名指瑕求衅以重世俗之憎病乎李伯谏初去时极要整顿学校後来病痛多般立脚不住都放倒了大抵吾辈於货色两关打不透便更无语可说也大学解义平稳但诸生听者须时时抽摘问难审其听後果能反复寻绎与否近觉讲学之功不在向前只在退後若非温故不能知新盖非惟不能知新且并故者亦不记得日用之间便成相忘虽欲不放其良心不可得矣此事切宜自警并以提撕学者为佳如其不然则吕蓝田所谓无可讲者真不虚矣若得它就此得些滋味趣向立得一个基址即向後自住不得若都茫然无本可据徒然费人词说久远成得甚事切望於此留意不须镌碑立名只为一时观美无益於人邂逅或能生事也
答王子合
使天下皆知此理而求止焉固是新民之事然其所以使之如此者必有道矣示之表仪固是所以新之之本然已属明明德之分矣须知政法度之施於民者亦无不欲其止於至善也定静安虑得五字是功效次第不是工夫节目兴孝兴弟不倍上行下效之意上章已言之矣【治国】此章再举之者【平天下】乃欲引起下文君子必须e矩然後可以平天下之意不然则虽民化其上以兴於善而天下终不免於不平也故此一章首尾皆以e矩之意推之而未尝复言躬行化下之说然则治国平天下虽无二道然其设施之际不可谓无异术也意虽心之所发然诚意工夫却只在致知上做来若见得道理无o毫不尽处即意自无不诚矣意诚然後心得其正自有先後今曰主於心而由中以出安有不诚正是颠倒说了
以上四说请详之横渠先生有言义理有疑即濯去旧见以来新意此言最有理盖旧见已是错了今又就上面更起意思擘画分疏费力愈多而於本经正文意思转见昏了须是一切放下只将经文虚心涵泳令其本意了然心目之间无少差互则却咄防纯淳衫醇处其是非得失不崇朝而决矣
答王子合
示喻曲折具晓所谓但区区之意初见彼间风俗鄙陋污浊上不知有礼法下不知有条禁其细民无知犹或可怜而号为士子者恃强挟诈靡所不为其可疾为尤甚故於此辈苟得其情则必痛治之盖惟恐其不严而无以警动於愚俗至於廉退好修之士柔良鳏寡之民则未尝以此加之也细民籍籍不知此意妄生恐惧而彼为士者亦何遽至畏缩而不敢来相见乎若果有之即是其见识不高趋向凡下无以异於愚民为政者亦安能每人而悦之哉至如经界一事固知不能无小扰盖驱田里之民使之随官荷畚持锸揭竿引绳以淖哽渡搅痔锬吨间岂若其杜门安坐饱食而嬉之为逸哉但以为若不为此则贫民受害无有己时故忍而为之庶其一劳而永逸耳若一一恤此必待其人人情愿而後行之则无时而可行矣且如此间绍兴年间正施行时人人嗟怨如在汤火之中是时固目见之亦以为非所当行但讫事之後田税均齐里闾安靖公私皆享其利遂无一人以为非者凡事亦要其久远如何耳但惜乎此事未及下手而上下共以私意坏之使人预忧其扰而不见其利此则非熹之罪而当世自有任其责者尚何言哉然当时若更施行则其扰不但土封而已不知g沓又复如何也若便指土封为扰而谓经界之不善则如子合者亦未究此利害也桂林之行亦引此自列然後得免後世当有知此心者耳新学既成气象开豁但愿自今以往游其间者亦各放开心胸莫作旧时卑污暗昧见识乃为佳耳
答王子合
所喻土封事当时却无人来论诉亦无人子细说及熹又寻即去郡故其事不及露而失於究治耳但如来喻所云所费不多不能与之讼於官府则其为害应亦不至太甚但今已不行无可得说便且借此为话端而兴谤议耳若果尽行则熹自料虽使更用严刑峻法此等小扰亦恐终不能免其谤必有大於此者而如子合者亦将有番悔青苗之议矣此可付一笑也少时见所在立土封皆为人题作李椿年墓岂不知人之常情恶劳喜逸顾以为利害之实有不得而避者耳如禹治水益焚山周公驱猛兽岂能不役人徒而坐致成功想见当时亦必须有不乐者但有见识人须自见得利害之实知其劳我者乃所以逸我自不怨耳子合议汉事甚熟亦曾看汉高初定天下萧何大治宫室又从娄敬说徙齐楚大姓数十万於长安不知当时是费几个土封底功夫而不闻天下之不安其於今日事势何如也子余留此久适熹病不得朝夕相聚又见渠长上不欲痛下钤m後来自觉如此含糊恐误朋友方着力催功夫则渠已有行日矣其有尚宿留者用新法课程近日却颇长进信乎小仁者大仁之贼而无面目者乃长久人情也
答林伯和
示喻前此盖尝博求师友而至今未能有得足见求道恳切之意以熹观之此殆师友之间所以相告者未必尽循圣门学者入德之序使贤者未有亲切用力之处而然耳大抵圣人之博之以文然後约之以礼而大学之道以明明德为先新民为後近世语道者务为高妙直截既无博文之功而所以约之者又非有复礼之实其工於记诵文词之习者则又未尝反求诸身而嚣然遽以判断古今高谈治体自任是皆使人迷於入德之序而陷於空虚博杂之中其资质敦笃U实可以为善而智识或不逮人者往往尤被其害此不可不察也为老兄今日之计莫若且以持敬为先而加以讲学省察之助盖人心之病不放纵即e惰如贤者必无放纵之患但恐不免有e惰处若日用之间务以整齐严肃自持常加警策即不至e惰矣讲学莫先於语孟而读论孟者又须逐章熟读切已深思不通然後考诸先儒之说以发明之如二程先生说得亲切处直须看得烂熟与经文一般成诵在心乃可加省察之功盖与讲学互相发明但日用应接思虑隐微之间每每加察其善端之发慊於吾心而合於圣贤之言则勉厉而力行之其邪志之萌愧於吾心而戾於圣贤之训则果决而速去之大抵见善必为闻恶必去不使有顷刻悠悠意态则为学之本立矣异时渐有余力然後以次渐读诸书?通当世之务盖亦未晚今不须预为过计之忧以失先後之序也若不务此而但欲为依本分无过恶人则不惟无以自进於日新正恐无本可据亦未必果能依本分无过恶也无由面谕姑此布万一幸试留意焉此纸勿以示人但叔和几道及林兄昆仲诸人亦不可不知耳
答林叔和
示喻为学本末足见雅志尝观当世儒先论学初非甚异止缘自视太过必谓它人所论一无可取遂致各立门庭互相非毁使学者观听惶惑不知所从窃意莫若平视彼已公听并观兼取\长以为已善择其切於已者先次用力而於其所未及者姑置而两存之俟所用力果有一入头处然後以次推究o悉详尽不使或有一事之遗然後可谓善学不可遽是此而非彼入主而出奴也
答林叔和
襄事既在秋冬日下想亦少虽或纷冗不得近书册然此心此理随处操存随处体察亦无往而非学也只在日间常切警省勿令e惰耳
答林叔和
孟子程子所说才字之意不同既是圣贤之言後学如何便敢判断但此事道理只就自己身上体认便自见得而其所以为是非得失者亦不容无分别也如集注中以程子为密即是见得孟子所说未免少有E处今但以程子为主而推其说以补孟子之不足则於理无遗而两书之说亦不至甚相妨矣
答林熙之
易文言德不孤正是发明大字意思谓德盛者得之矣然与物同亦是此意试玩敬义立而与物同之意当得之恐不可云只是说与物同也
答陈肤仲【孔硕】
所论诗序之疑旧尝有此论而朋友多不谓然亦不能与之力争姑着吾说以俟後之知者而已关雎序文之失固然论语之意亦谓其乐得淑女也不过而为淫其哀夫不得也不过而为伤正如诗文之谓耳但序者不晓乃析哀乐淫伤为四事而所谓伤善之心者尤为无理是则不可不察也然此等处姑默识之不须遽与人辨今人耳学都不将心究索难与论是非也大抵诸经文字有古今之殊又为传注障碍若非理明义精卒难决择不如且读论孟大学中庸平易明白而意自深远只要人玩味寻绎目下便可践履也陆学固有似禅处然鄙意近觉婺州朋友专事闻见而於自己身心全无功夫所以每劝学者兼取其善要得身心稍稍端静方於义理知所决择非欲其兀然无作以冀於一旦豁然大悟也吾道之衰正坐学者各守已偏不能兼取\善所以终有不明不行之弊非是细事
答陈肤仲
来书云今日反复诸书以收心至涵养工夫日有所夺未见其效此又殊不可晓夫读书固收心之一助然今只读书时收得心而不读书时便为事所夺则是心之存也常少而其放也常多矣且胡为而不移此读书工夫向不读书处用力使动静两得而此心无时不存乎然所谓涵养功夫亦非是闭眉合眼如土偶人然後谓之涵养也只要应事接物处之不失此心各得其理而已诸书解偶未有定本漫此奉报可试思之若於此得力却远胜看解也闻有用度不足之忧何故如此岂非意气太豪日用间羞言撙节计量之事而又多F人情应副求假不免有虚内事外之弊耶此虽与吝啬鄙细者相去悬隔然其为失中则均恐亦当自省而改之也
答陈肤仲
累书喻及导曲折甚善此传丞便来虽不得书传亦具言近况知人情颇相信足以为喜但更须自家勉力使义理精通践履牢实足以应学者之求而服其心则成已成物两无亏欠如其不然只靠些规矩赏罚以束缚之则亦粗足以齐其外而已究竟亦何益乎科举文字固不可废然近年x弄得鬼怪百出都无诚实正当意思一味穿穴旁支曲径以为新奇最是永嘉浮伪o巧不美尤甚而後生辈多宗师之此是今日莫大之弊向来知举辈盖知恶之而不能识其病之所在顾反抉摘一字一句以为疵使人嗤笑今欲革之莫若取三十年前浑厚纯正明白俊伟之文诵以为法此亦正人心作士气之一事也大学说得如何近得王子合书彼亦说此寄得讲义来颇详悉恨未见肤仲所讲有便幸录来也e矩文义更宜反复上下句意未可容易立说若如所喻则老老兴孝等句与e矩之道有何交涉耶熹两年扰扰今幸粗定辞职未允已再请矣此非欲为高自是义无可受之说不得不力辞世俗不解人意尤闷人也大学近修得益精密平实恨未有别本可寄去易蒙太极西铭通书解义学记各一本漫往四明颇通问否曾见其读西铭说否全然不识文理便敢妄议前辈令人不平然亦甚可笑也向来辨论理非不直所自愧者初无恳恻之意而以戏侮之心出之所以召怨而起m也
答陈肤仲
讲说次第且如此亦得但终是平日不曾做得工夫今旋I合恐未必能有益耳又有本不欲为而卒为之本欲为而终不能是当便立定脚跟断不移易如此方立得事若只如此轻易浮泛终何所成不但导一事也e矩更无可疑且更详味须破得旧说方立得新说不然只是看得未透未可容易下语也近觉朋友读书多是苟简未曾晓会得便只如此打过何况更要它更将已晓会得处反复玩味言外别见新意决是有所不能矣以此理会文字只是备礼无一事做得到底悠悠泛泛半明半暗都不成次第如何得有一个半个发愤忘食索性理会十分透彻少慰衰朽之望乎西铭後题是去年未离家时所题後来不能去得然此是道理所系我且直之固不容有所避也仁仲所说因书报及漫欲知耳所云不必置辨今时流俗例为此说乃是自见道理不明才有此说便有此说之害如许行之并耕白圭之治水二十取一若似今人所见则孟子亦何用与之辨耶释奠仪政和五礼中陈设行事两条中有自相抵牾处【着尊牺尊象尊酌献先圣先师】不知曾见此失否向在南康曾有申礼部状论之颇详今未必有本但细考之可见王伯照本却未见有便幸录寄并所定须知见寄更加参考方可X行也政和礼只首章仲秋下便E脱旧见申明中已改正近写得一本却是此条如有旧日颁降印本可检看不然即托人於太常问之也学记本当作但近日道学朋党之论方起着甚来由立此标榜招拳惹踢耶已展者不可缩此却容斟酌耳又况韩文公脚下不是做文章处为人指笑却怪他不得也
答陈肤仲
老老长长恤孤正是治国之事皆人君躬行以化其下者至於有夫三者之效则国治矣故欲平天下者必须先有此个本领效验然後有以为地而致其e矩之功所谓平天下在治其国者也文势甚明无可疑者其不能e矩之病章句或问三处说极分明如来喻所谓夺其财力使不得养其父母者亦无疑矣又何以更有愤然不平善心为之不生之说耶凡此等处皆是处心不宁静看书不子细之病与前日所论释奠礼文E略处大抵略相似更宜深以为戒读书别无法只要所烦子细是第一义也
答陈肤仲
承以家务丛委妨於学问为忧此固无可奈何者然亦只此便是用功实地但每事看得道理不令容易放过更於其间见得平日病痛痛加剪除则为学之道何以加此若起一脱去之心生一排遣之念则理事却成两截读书亦无用处矣但得少间隙时不可闲坐说话过了时日须偷些小工夫看些小文字穷究圣贤所说底道理乃可以培植本原庶几枝叶自然长旺耳
答滕德粹【U】
仆与足下虽幸获同土壤而自先世已去乡井中间才得一归埽丘墓省族姻今又二十余年以故於乡里後来之秀少所接识计其不相存录亦已久矣而昆仲乃独惠然枉书道说过盛非所敢当然所论为学之意则正区区所望於乡人者甚幸甚幸夫学者患不知其所归趣与其所以蔽害之者是以徘徊歧路而不能得所从入今足下既知程氏之学不异於孔孟之传而读其书矣又知科举之夺志佛老之殊归皆不足事则亦循是而定取舍焉尔复何疑而千里以问於仆之不能耶意者於其所欲去者既未能脱然於胸中所欲就者又杂然并进而不无贪多欲速之意是以虽知其然而未免於茫然无得之叹耳足下诚若有志则愿暂置於彼而致精於此取其一书自首而尾日之所玩不使过一二章心念躬行若不知复有他书者如是终篇而後更受业焉则渐涵之久心定理明而将有以自得之矣论语一书圣门亲切之训程氏之所以尤以为先足下不以愚言为不信则愿自此书始因风寓谢他未暇及昆仲书无异指故不复别致幸察
答滕德粹
所问祷祠之惑此盖烛理未明之故又为忧患所迫故立不定今虽未能遽明但且谨守自家规矩一面讲学穷理遇圣贤有说此事处便更着力加意理会积累功夫渐渍日久一旦忽然有开明处便自然不为所惑矣今未能然且当谨守圣贤训戒以为根脚如程子所谓不敢自信而信其师者始为寄足之地不然则飘摇没溺终不能有以自立矣
答滕德粹
补试得失如何此不见补试ト患拼艘喾侄ㄒ铀涠现貌幌峦阶苑诅∑衲芤埔缀馏於其间哉而其所以害夫学问之道者则为不细盖物欲利害之私日交战於胸中亦何暇而及於玩索存养之功也耶近思所疑但熟玩之自当渐见次第但恐心不专一则无由可通耳
答滕德粹
到官既久民情利病必已周知更宜每事加意使随事有以及人则亦可以充其职业而无愧於廪食矣亲炙诸贤想亦有益日用之间常更加持守讲习之功以求其远者大者则区区之所愿也
答滕德粹
知官闲颇得读书不知做得何功夫岁月如流易得空过彼中朋友书来多称德粹之贤然鄙意所望者则不止此愿更勉力益加探讨之功勿令异时相见无疑可问乃所望耳G堂杂文久欲为作序但以当时收拾得太少诗篇四六之外杂文仅有两篇想亦未是当时着力处未有意思可以发明又不成只做一篇通用不着题底文字以故迟迟至今欲留此人等候草成附去又此数日正为诸处人督迫文字困惫殊甚不免且小须也释氏之说易以惑人诚如来喻然如所谓若有所喜则已是中其毒矣恐须於吾学有进步处庶几可解不然虽欲如淫声美色以远之恐已无及於事而毒之浸淫侵蚀日以益深也
答滕德粹
所示语说一条甚善但程先生说自不可废今作实事推说太广却恐又有碍也兼看文字且虚心体认实用功处而就已分用力方有实效若一向只如此立说却不济事也大抵学问以变化气质为功不知向年迟缓悠悠意思颇能有所改革否若犹未也更须痛自鞭策乃副所望耳
答滕德粹
示喻读庄周书泛观无害但不必深留意耳若谓已知为学之大端而自比於明道则恐未然明道乃是当时己见大意而尚有疑其说之相似故始虽博取而终卒弃之向来相聚见德粹似於此理见得未甚端的且尚不能无疑於释子之论今若更以庄周之说助之恐为所漂荡而无以自立也况今日诸先生议论流传於世得失已分明又非当日之比耶若论泛观则世间文字皆须看过又不特庄子也承有意此来不如乘间早决此计流光易失衰老尤不可恃果欲究竟此事似不宜太因循也
答滕德粹
熹昨者再辞恩命复叨祠禄幸且杜门无足言者前书所喻深悉学道爱人之志然退藏之计已决不获奉以周旋闻乡州绢税近遂有蠲减之命亦足为庆也
答滕德粹
U近读论语礼之用和为贵观诸家解多以和为乐U思之和固是乐然便以和为乐恐未稳当须於礼中自求所谓和乃可因问之长上或设喻以见告曰所谓礼者犹天尊地卑而乾坤定卑高以陈而贵贱位截然甚严也及其用则天道下济而光明地道卑而上行此岂非和乎U当时听之甚以为然矣已而思之亦恐只是影说过毕竟礼中之和不可见望先生有以之如曲礼所陈礼之条目甚详不知何者为和乎
和固不可便指为乐然乃乐之所由生所设喻亦甚当如曲礼之目皆礼也然皆理义所宜人情所安行之而上下亲E各得其所岂非和乎
舍弟珙近自太学附信归问仁知动静之说盖学中近以为论题也然说者只云仁之静亦未尝不动而大体则静处是仁知之动亦未尝不静而大体则动处是知多是以文辞影说过毕竟不明言动静如何U取精义读之亦未能晓因子细玩味此两句乃若有所晓盖仁者静知者动仁知非动静也乃仁知之人其情性或动或静耳而说者只就仁知上求动静所以多说不明譬如圆者动方者静不可便指方圆为动静也然U虽晓得如此却未知仁者之所以静知者之所以动如何形容望先生详赐指
仁者敦厚和粹安於义理故静知者明彻疏通达於事变故动但详味仁智二字气象自见得动静处非但可施於文字而已
答滕德粹
示喻缕缕备悉但若果能真使私情不胜正理便是确然可据之地不必舍此而他求也顾恐或未能耳记序之作或不免俯F俗情诚如来喻然其间亦不敢甚远其实异时善读者当自得之也衰病日侵求去未获便民之事所不敢忘然其可否亦何可必少须旬月复申前请耳淳叟国正想时相见有何讲论方丈计亦时会见也因便附此草草惟千万以时进学自重
答滕德粹
示问曲折具悉大抵守官且以廉勤爱氏为先其它事难预论幸四明多贤士可以从游不惟可以咨决所疑至於为学修身亦皆可以取益熹所识者杨敬仲【】吕子约【监米仓】所闻者沈国正【焕】袁和叔【燮】到彼皆可从游也
答滕德粹
熹冬来却幸稍健正思叔重来得数日之E亦足少慰离索但念吾友昆仲不知近日功夫如何切宜痛加矫厉专一切功庶几不至悠悠虚度时日也
答滕德粹
知授里门来学者\甚善甚善大抵今日後生辈以科举为急不暇听人说好话此是大病须先与说破此病令其安心俟命然後可告以收拾身心讨论义理次第当有进耳序文甚佳文字只取达意而已正不必过为华靡辨巧也
答滕德章
示喻大学之说甚善熹旧所为书近加修订稍有条理补阙处正如来喻矣令人抄写未得奉寄也所论义利之说得之听讼之云则不必如此说君止於仁以体仁足以长人居上不等语观之可见盖为人上者无此意思即上下乖暌壅隔而无以相有矣所引淇澳诗但以形容盛德至善之充盛宣着耳其余则旧解已详更熟考之当自见也
答滕德章
吾友秋试不利士友所叹然淹速有时不足深计且当力学修已为急耳陆丈人於收a学者散乱身心甚有功然讲学趣向亦不可缓要当两进乃佳耳熹病余衰耗不敢看文字恐劳心发病耳後生精敏且当勉学未可以此为例也
答滕德章
熹衰病益侵无足言者南轩之文近方为编得一本然尚有不敢尽载者东莱文字须其弟编定乃可行然近日书坊皆已妄有流传不可得而禁戢矣示喻溪堂序跋此固所不忘但年来病思e愦作文甚艰V欠人债负颇多须少暇乃可为耳闻德粹以新侯之来颇不安迹仕宦遭此是亦命但当以道自守不可轻为之屈也
答滕德章
德粹之来幸此E曲所恨贤者在远未遂合并之愿耳廷对甚佳三复增叹然今既得脱去场屋足以专意为已之学更望勉力以慰平日期望之意此间曲折德粹归想能言之不复缕缕也
答滕德章
县僻官卑想亦少事然勾销簿钞所系不轻政自不可忽也暇日读何书作何事然学问别无他巧只要持守纯固讲诵精熟耳两事皆以专一悠久为功二三间断为败不可不深念也安定诗旧所未见温润和平真有德之言也
答滕德章
到官既久闻学政甚修想见横经之暇亦自不妨进修之益也熹衰病益侵无足言者乡在彼X得四经四子当时校勘自谓甚子细今观其间乃犹有误字【如书禹贡厥贡羽毛之羽误作禹字诗下武三后在天之三误作王字】今不能尽记或因过目遇有此类幸令匠人随手改正也古易音训最後数版有欲改易处今写去所欲全换者两版并第三十四版之末行五字此已是依元版大小及行字E密写定今但只令人依此写过看令不错误然後分付匠人改之为佳此只是修改旧版但密为之勿以语人使之如不闻者乃佳若与人商量必有以伪学相沮难反致传播者此不可不戒也
答林子玉【振】
窃读太极图传云阳之变也之合也不知阳何以言变何以言合
阳动而随之故云变合
又水盛故居右火阳盛故居左不知盛何以居右阳盛何以居左
左右但以阳之分耳
又木阳a故次火金a故次水岂以水生木土生金耶
以四时之序推之可见
又五殊二实无余欠也不知何以见得无余欠又云阳一太极精粗本末无彼此也不知何以见得无彼此又云五行之生也各一其性无假借也不知何以谓之无假借
此三段意已分明更玩味之当自见得
又乾男坤女以气化者言万物化生以形化者言不知何以见得以气化言又何以见得以形化言
天地生物其序固如此遗书中论气化处可见
又分分阳两仪立焉分之所以一定而不可移也不知谓名分之分性分之分
分犹定位耳
又动静者所乘之机也此岂言其命之流行而不已者耶
此句更连上句玩味之可见其意
又以质而语其生之序则曰水火木金土而水木阳也火金也此岂就图而指其序耶而水木何以谓之阳火金何以谓之
天一生水地二生火天三生木也四生金一三阳也二四也
又以气而语其生之序则木火土金水而木火阳也金水也此岂即其运用处而言之耶而木火何以谓之阳金水何以谓之
此以四时而言春夏为阳秋冬为
又伊川先生解孟子云不得於言勿求於心此观人之法择之乃谓不得於言谓在已失之於言也而孟子与公孙丑问答论知言大⑽街人之言不知择之之说还可从否
孟子文义正谓在已者失之於言耳然言为心声则在已在人皆如此也
又伊川先生云志气之帅不可小观某窃谓以志帅气此为养气者而言不知所谓小观之意如何
不可小观只是不可小看了之意更熟味之
又切要之道无如敬以直内又云有主於内则虚不知直内还只是虚其内耶
敬则无委曲故直直则无系累故虚不可便以直内为虚其内也
又云德不孤必有邻到德盛後自无窒碍左右逢其原也某毕竟晓不孤之义未得
不孤只是盛德意
又云集义所生者集\义而生浩然之气非义外袭而取之也不知集义何以能生气而生之意义又如何义外袭我而取气
熹常谓孟子之意盖谓此气乃集义而生事皆合义则胸中浩然俯仰无所愧怍矣非行义而袭取此气於外如掩袭之袭以此取彼也
又见济之兄云中和以性言寂感以心言言伊川曾有此语不知此语如何
伊川无此语只是此间朋友如此商量耳
又见济之兄云喜怒哀乐未发谓之中此中是在中之义犹言喜怒哀乐是在中底道理而伊川云中所以状性之体段济之云此与在中之义一般看某窃恐有异同
顷见石兄论此甚好可更质问商量当见异同之实也又中庸言鸢飞戾天鱼跃於渊上下察也某窃谓此察字是道理着见之义不知如何
察是着见之义然须见其所着见者是何物始得细观所问似思索未深如此泛问恐无所益当更革去好高之弊且就平易处深思反复句读沉K训义久之自然习气消除意思开阔也
答廖季硕【俣】
久不闻动静正此驰情漕台使至忽辱惠问获审比日热暑关决有相台候万福为慰诚斋荐语精当真无愧词第顾衰踪不足为重而恐或反为累耳西铭首论天地万物与我同体之意固极宏大然其所论事天功夫则自于时保之以下方极亲切承喻日诵此书计必有以深得乎此矣戴在伯向见朋友间多称之恨未之识也
答廖季硕
比两辱书良以为慰又深愧感尤异登闻士友咸喜修涂逸驾自此其可量耶累书下问勤恳顾何爱於一言但欲以其所以自信自守者为献则误贤者於迂N而不可行之地欲舍其所以自信自守者为说则又不知所以言也是以久而不知所以对惟高明之有以择焉於此二柄其必有所处矣
答廖季硕
熹衰晚遭此大祸痛苦不可为怀请祠得归已及里门矣去家益近触目伤感尤不易堪也见刚之词三复悚叹足见厉志之笃至於见属之意则有所不敢承也诚斋直道孤立不容於朝然a其惠於一路犹足以及人也知有讲评之乐尤以歆羡越上亲朋久不闻问泰州计亦不久当受代乃有悼亡之悲人生信鲜欢也
考异
答林伯和　嚣然【一作ㄈ弧
答陈肤仲　今欲革之【一作救之】
晦庵集卷四十九
<集部,别集类,南宋建炎至德佑,晦庵集>

[book_title]卷五十
钦定四库全书
晦庵集卷五十　　　　　　宋　朱子　撰书【问答　一本作知旧门人问答】
合杨元范【大法】
承示及新着易说开卷一读启发已多属此数日诸处书问萃集拨置不下未及详细但所略看过处其不能无疑者已两三条如元亨利贞文王本意只是大亨而利於正耳至彖传文言乃有四德之说今若依而释之则此乾卦只合且以阳气推说不应於利字遽以气佐阳为言且以一木言之萌芽则元华叶则亨枝干坚强则利子实成熟则贞贞则所成之实又可种而为元循环盖无穷也若但谓归根复命则亦不见贞字之意矣此须更於天地大化通体观察其曲折未易以尺纸言也又大明终始乃言圣人大明乾道之终始程先生说本如此但传中言之简略却是语录中有此意若云乾道自能大明其终始殊费言语卒不成文义也大有卦亨享二字据说文本是一字故易中多互用如王用亨於岐山亦当为享如王用享于帝之云也字画音韵是经中浅事故先儒得其大者多不留意然不知此等处不理会却枉费了无限辞说牵补而卒不得其本意亦甚害事也非但易学凡经之说无不如此独恨早衰无精力整顿得耳大抵阳只是一气气流行即为阳阳气凝聚即为非直有二物相对也此理甚明周先生於太极图中已言之矣
答潘文叔【友文】
所喻为学利病至o至悉既知如此便当实下功夫就其所是去其所非久之自然有得力处正不必如此论量计较却成空言无益已事也况其所说一前一却s绵缴绕终日劳攘更不曾得下功夫只如此疑惑担阁过却日时深为可惜向见子约书来多是如此尝痛言之近日方觉撒手向前行得数步虽未必尽是且免如此迟疑惶惑首鼠两端也知行之说恐古人说知字不如此大学所谓格物致知乃是即事物上穷得本来自然当然之理而本心知觉之体光明洞达无所不照耳非是咄废虮谙都淇取一霎时间已心光影便为天命全体也蘼窒嗦碇说亦是此病纸尾所谓坏证者似已有之切宜便就脚下一切扫去而於日用之间稍立程课着实下工夫不要如此胡思乱量过却日子也
答潘文叔
瞥然知见之说前书似已奉闻矣尚书亦无他说只是虚心平气阙其所疑随力量看浃洽便自有得力处不须预为较计必求赫赫之近功也近亦整顿诸家说欲放伯恭诗说作一书但鄙性褊狭不能兼容曲F恐又不免少纷纭耳诗亦再看旧说多所未安见加删改别作一小书庶几简约易读若详考即自有伯恭之书矣大学之格物中庸之明善近日方亦看得亲切恨相远无由面论耳
答潘文叔
命之以事与上文谓之有谓之无一例未是指杀之语侯先生文字E率只可大⒖慈淮艘唤谌次薏∫踩酥气质不同谋野而获亦是虚旷闲静处见事精审无胶扰之患耳固是质之所偏然亦非大病也
左右固非大臣亦非阉宦弄臣但谓亲近之臣如汉侍中给事中魏晋以来中书门下之比云耳所谓左右太亲者身蔽正指刘放孙资而言耳大夫却是任政之臣六卿官之长亦上大夫也孟子之意但欲齐王审於择人未必以其信左右之言而发所云教之以不信大臣亦是推说之过大抵读书只合平心说理不必如此过求却失正意也
答潘文叔
所喻读书求道深思力行之意深慰所望然殊未见常日端的用功及逐时渐入进步之处而但说不敢向外驰求不作空言解会恐又只成悠悠度日永不到真实地头也承许官满见访会面非远当得细论但岁月如流光可惜既以自叹又不能不以人物世道为忧也
答潘端叔【友端】
示谕讲学之意甚善甚善但此乃吾人本分事只以平常意思密加U实久远功夫而勿计其效则从容之间日积月累而忽不自知其益矣近时学者求闻计获之私胜其於学问思辨之功未加毫末而其分画布置准拟度量之意已然於其外矣是以内实不足而游声四驰及其究也非徒无益於己而其为此学之累有不可胜言者惟明者思有以反之则友朋之望也
答潘端叔
示喻子约曲折甚当渠所守固无可疑但其论甚怪教得学者相率而舍道义之涂以趋功利之域充塞仁义率兽食人不是小病故不免极力陈之以其所守言之固有过当若据其议论则亦不得不说到此地位也承需论语或问此书久无功夫修得只集注屡改不定却与或问前後不相应矣山间无人录得不得奉寄可只用旧本看有不稳处子细喻及却得评量也今年诸书都修得一过大学所改尤多比旧已极详密但未知将来看得又如何耳义理无穷精神有限又不知当年圣贤如何说得如此稳当精密无些渗漏也
答潘端叔
持守省察不令间断则日用之间不觉自有得力处矣礼记须与仪礼相参通修作一书方可观中间伯恭令门人为之近见路德章编得两篇颇有次弟然渠辈又苦尽力於此反身都无自得处亦觉枉费工夫尔
答潘端叔
子曰咭财湫娜月不违仁其余则日月至焉而已矣友端窃谓仁人心也盖非二物曰心不违仁者分而言之则心犹言仁之形仁犹言心之理也子心不违仁虽无时而或违然视圣人则犹有以此合彼气象圣人以三月言其久盖常而不变也子未达一间者政在不违处以尚有些小思勉而已或谓不违则有时而或违不违者三月则或违於三月之外非也
三月不违则三月之外或有时而少违矣以此合彼亦恐说得心与仁真成二物了所谓仁之形者亦然此类更涵养意思看不容如此太急迫也
志於道据於德依於仁游於艺友端窃谓事事物物皆有理也志於道则思以极之於涵泳之中也
志者求之知是理而期於必至之谓
天生德於予桓s其如予何友端窃谓夫子之身桓s所能害也夫子之德桓s其如之何哉
以畏匡之语参之此圣人决知桓s不能害己之词之身之德其说过矣
子与人歌而善必使反之而後和之伊川先生解歌必全章也与割不正不食席不正不坐同也未晓乞开诲
尝谓此章见圣人谦退详审不掩人善之意乃为尽其曲折伊川先生但言其不从中间一截和起耳虽亦是一意思然恐未尽
子曰泰伯其可谓至德也已矣三以天下让民无得而称焉友端窃谓文王有圣德盖天命之所在也泰伯知天命之所在故其让也纯乎天下之公而不系乎一己之私虽断文身举世不见知而不悔止於至善而已庸他计乎非精於义达於权者其孰能与於此至德云者人心之安天理之极无过与不及而不可一毫加损者也
此段意思甚佳
曾子曰可以托六尺之孤可以寄百里之命临大节而不可夺也君子人与君子人也友端窃谓临大节而不可夺也贯上二句盖惟临大节而不可夺方见得可以托可以寄耳夫托孤寄命幸而无大变未见其难也唯其几微之间义理精明危疑之时志意坚定虽国势抢攘人心摇兀犹能保辅幼孤而安其社稷维持百里而全其生灵利害不能移其见死生不能易其守故曰临大节而不可夺也斯足以当夫所谓可以托可以寄矣
此段亦好鄙意正如此说然可以二字盖犹以其才言之不可夺处乃见其节重处正在此也
子曰如有周公之才之美使骄且吝其余不足观也已友端窃谓骄则挟为己有专於夸己者也吝则固为己私不肯舍己者也二者皆生於有己而已但骄者骄於人吝者吝於己骄则外若有余吝则内常不足耳曰其余不足观者其余指才美而言盖善者天下之公善也人之有善如才美在身虽若周公之多亦人之所当为耳夫何有於己以为己有则所谓才美者皆出於一己之私虽善犹利也故曰有其善丧厥善是以其余不足观也二者之病未易去也自学者言之以一能自居以一知自喜皆所谓骄也善而不公於人过而惮改於己皆所谓吝也惟深致其知而勇於克己者始知二者之诚有害而後能觉其起而化其萌矣
此义亦善
子曰三年学不至於谷不易得也友端窃谓三年之间存察之功无斯须之忘也则工夫亦熟矣积累亦久矣其必至於善矣有不至焉者难得也则以夫所学之差等施工之断续而然耳
此章文义难通尝意当从杨先生说但至当作志乃通耳考上下章意亦此类
子畏於匡【至】匡人其如予何友端窃谓尧舜禹汤武王周公有其时而道行於世者也文王非其时而道传之书者也孔子圣人之在下者老而不遇退而将传之书故此章以斯文为言而独曰文王既没也
此章意恐未然文王道行於当时泽及於後世矣子曰从我於陈蔡者【至】子游子夏友端窃谓闵冉雍称其学宰我子贡以下称其才闵四子非无才才不足以名之故所称者学也宰我以下非不学学未至於成故所称者止於才也皆举其重者言之耳然非由赐游夏之徒终身之事而止於所称者而已也盖才有不同学则无不同因其才之偏而抑扬进退之教者之事也因其才之偏而求有以化之学者之事也今程先生曰有以文学入者有以政事入者有以言语入者有以德行入者是学有多歧而所入之门各不同也盖恐记者之误耳
学不可以一事名德行言语政事文章皆学也今专以德行为学误矣伊川先生之言恐当深味而以实事验之由赐游夏之徒终身之事孔子所称盖亦如此不必过为辞说曲加尊奉也
子曰君子耻其言而过其行友端窃谓过其行犹易所谓行过乎恭丧过乎哀用过乎俭之过非言过其行也以而字贯其中可见矣范氏以下之说恐文势不顺
旧尝疑此章当如此说今得来喻甚合鄙意也
子张问行【至】子张书诸绅友端窃谓言忠信行笃敬存养之功继而不息则事来知起不为物欲所昏而理之所在不能R於省察之际矣若如杨氏其者指物之辞所谓其者果何物学者见此而後行则无入而不自得之说置之胸中则恐事物之来反成疑贰却反无下手处
其字正指忠信笃敬耳参前倚衡谓言必欲其忠信行必欲其笃敬念念不忘常如有此二物在目前也
答潘恭叔【友恭】
友恭坐时亦间有虚静之象【此时却是无欲】而未能无欲也【此谓平时】所恨工夫未能接续故惮烦失错之处极多惟其惮烦愈多失错深知之而不能改盖欲静意胜也
所论皆善但不可如此迫切计功非惟无益反有所害宜深戒之
横渠说性命於气性命於德之命恐只是听命之意性天德命天理天理云者亦曰听命於德无非天理之当然耳不知是否
性命於气恐性命两字须作一般看言性命皆出於气禀之偏也性天德命天理即所谓性命於德
惟圣人可以践形云者践行当来吾身所具之理也可云者尽理而无余欠也杨氏体性之说如何
程先生以充人之名解践形字甚善践犹践言践约之践非谓践行所具之理也杨氏体性之语不可晓【本作说】
太子蒯z得罪灵公出奔晋赵氏灵公尝游於郊谓公子郢曰我将立若为後灵公卒夫人奉遗命而立郢郢以辄在为辞於是国人立辄辄立十二年辄出亡蒯聩入是为庄公庄公立三十年而出奔友恭窃详此事妄意谓辄不顾其父而自立固已失父子之义矣蒯聩得罪於父而出奔乃因竖良夫及孔悝毋劫悝升台而盟立之是不用先君之遗命父子君臣之义俱失之矣然则宗国所宜立者何人其必郢乎当郢辞国之日国人立辄之时辄能逃去则郢无得而辞蒯z亦无复君卫之意及夫蒯z既入良夫悝母相与劫悝是时若能守之以死则蒯z安得而立哉惜乎孔悝不知出此一切付之无可奈何此蒯聩所以立也虽然天下岂有无父子君臣之国哉宜乎蒯聩未几而复奔也
此论大⒌弥但谓辄逃去则蒯聩无复君卫之意及蒯聩既立而复奔者非是盖辄自当逃去非欲为是以拒蒯z之来也蒯聩脱或能守其国亦不可知但义理自不是耳不必如此牵合也
孔悝有母不能禁而使之为乱及为卫之臣又不能有所立以子路之贤为其家臣其事如何心甚疑之亦何所见而如此乞赐
圣人之门不使人逃世避人以为洁故t弟子多仕於乱邦然若子路冉有之徒亦太不择矣此学者所当深戒也
仲尼元气段中并字莫是包上两句否时焉而已时字恐是战国风气所致
并秋杀尽见则以春生为主而兼举之也时焉而已语意不分明未知端的指趣如此所说亦通或恐更有时既无人不得不自任之意或说秋杀气象不常如此盖有时而或见之也未知孰是试并思之
或谓游氏以犯上作乱为两节据友恭所见只是一节遽说不好犯上处亦贯忠顺而言则知其非两节也
作乱以上後说得之为仁之本一句似皆未得其说程说自与谢说不同不可混为一说也看得程说分明则自见谢说之非矣
或谓传不习乎是得於人而不习友恭谓不习而传与人或谓忠信能相有而不能相无故程先生以为内外表里友恭谓尽已者自反而无慊於中故曰内以实者即此而施之於人故曰外或谓谢氏虽推广见得不止践言为信亦恐包括不尽後结云几於无我则能之莫伤易否友恭谓说信处却不少包总只欠以践言为信作本意几於无我亦不为过
传习恐当如前说忠信後说近之而亦未尽盖忠信一理但以所从言之则异耳所云自反无慊即此而施之语皆失之更当别下语也践言後说得之无我前说得之大率前说看得文意平直而伤於草略後说子细而失之支蔓有呋デ就之意不知前说谁所论不罪轻率也
闵子侍侧
旧说zz和悦而诤也侃侃刚直之貌此训得之更宜详味子乐但为乐得英才而育之之意如云不害为自得皆其力分之所至似皆衍说也杨氏所引伤勇亦非孟子之意
师过商不及详味此章历考二子言行之间有以知其因气禀之偏而失性情之正
此说甚佳二子晚年进德虽不可知然子张之语终有慷慨激扬之气子夏终是谨守?矩也所云气禀虽为未化亦不可谓全未化也此语亦是但似此立语微觉有病耳杨墨之说恐未然杨氏之学出於老n之书墨子则晏子时已有其说也非二子之流也
屡空
只是空乏之空古人有箪瓢屡空之语是也但言子数数空匮而不改其乐耳下文以子贡货殖为言正对此相反而言以深明子之贤也若曰心空则圣人平日之言无若此者且数数而空亦不胜其间断矣此本何晏祖述老庄之言诸先生盖失不之正耳
程子曰孔子弟子渊而下有子贡夫子门人要其归而论之则曾子仲弓闵子冉子恐不在子贡之下莫以其天资e悟而言否程子所指意果如何
此等不须遥度造理深後当自见得
答潘恭叔
友恭窃谓性命主理而言德气主身而言性命之理得之於身者德也而其梏亡陷溺之者气也盖德无不善而气则有偏善所以成性立命而气偏则隔之耳两端之在身相为消长随其多寡迭为胜负德不胜气是无以胜其偏偏日以胜而善日以微则是性命之理反乱於气矣故德不胜气性命於气德胜其气是有以胜其偏善日以充而偏日以化则是性命之理不外於德矣故曰德胜其气性命於德未知是否
气亦有纯有驳不得专以梏亡陷溺为言但德不胜气则其善者亦出於血气之禀耳
孟子曰形色天性也惟圣人可以践形先生谓践言践约之践反复绎极觉有味窃谓有是性则有是形色单举形色则天性固在其中矣故曰形色天性故孟子言圣人不曰尽性而曰践形也践形云者犹言爽厥子不愆于素云耳曾子全而归之曰启予足启予手亦此意盖几於践矣学者主忠信所以求夫践也一息不存则非践矣游氏之说比杨氏为密曰形者性之质曰能尽其性则践形而无愧又曰未能尽性则於质有所不充如此发明固好但终不若程先生充人之形为的也盖尽性乃能践形在性则言尽在形则言践其实一也如引反身而诚之说及岂不慊於形哉之论则亦本程先生之意矣杨氏指形色为性指天性为则固佳如谓践形体性恐未善尹氏引程先生之说盖亦充人之形之意也不知此语见於何书先生之说皆善但其间微有E密妄意如此乞赐批诲
学者求至於可以践形之功非但主忠信一事而已非践语亦未莹盖曰形有所不践云耳尽性然後可以践形今曰尽性乃能践形亦未莹
先生曰忠信一理但所从言之异耳友恭窃谓忠信一理而於已言忠於物言信者尽已则主心而言物则主理而言故尽已之心为忠循物之理为信虽内外之不同要之皆诚於我耳
心理不可以彼已分以理为事可也循物无违非谓循物之理但言此物则循於此物之实而无所违则是所谓信耳
冉有子贡侃侃如也先生曰侃侃刚直之貌二子刚直之象无显言者以论语考之妄意冉有自谓非不悦子之道力不足也有以见其不肯掩覆不敢欺隐为子华请粟夫子与之釜请益与之庾不满其意便往自与粟五秉至於子贡因叔孙武叔毁夫子便曰人虽欲自~其何伤於日月乎多见其不知量也夫子答问友曰不可即止毋自辱焉意者子贡平日多直己见因其质而语之凡此恐带刚直之象恐别有所据
侃侃只是比之zz者微有发露显着气象便是涵养未甚深厚处
先生所云子张子贡气质虽为未化亦不可谓全未化此语亦是似此立语渐觉有病耳友恭窃谓学者气质苟未至於圣人皆不可以言化以二子进功之久殆曰变而未已者然当用力则未可谓之化也
变化气质之化与大而化之之化不同
或问程子以薄昭之言证桓公之为兄信乎曰荀卿尝谓桓公杀兄以争国而其言固在薄昭之前矣盖亦未有以知其必然但孔子之於管仲不复论其所处之义而独称其所就之功耳盖管仲之为人以义责之则有不可胜责者亦不可以复立於名教之中以功取之则其功所以及人者未可以遽贬而~之也是以置其所不胜责者而独以其不可贬者称之称之固若与之而其所置而不论者又若将有时而论之也夫若将有时而论之则其所以为存万世之防者亦不可不谓之切至耳矣盖圣人之心至明至公人之功罪得失固无所逃於其间而其抑扬取舍之际亦未尝有所偏胜而相掩也非可与权者其孰能知之曰然则程子非与曰彼与圣人之所存而不论者曲加意焉其所以微显阐幽建立民Ｖ意至深远矣学者当熟考而深求之未可以率然议也
友恭窃详二子之问子路曰召忽死之管仲不死未仁乎以召忽对管仲言之是以召忽之死为是以疑仲不死难为非故以为未仁也子贡曰不能死又相之既言不能死复继以又相之是疑仲不特不能死而又事杀其主之人故亦以为非仁也意者子路以仲为当死而不当生而子贡则并以为设使可生桓公亦不当事而俱有未仁之问也殊不知仲同纠谋则虽有可死之道而桓乃当立则无不可事之理盖仲虽纠之傅然非纠之臣乃齐之臣也桓公当立则桓乃吾君所当事也但仲之罪乃在於不能谏纠之争而反辅纠之争耳是其不死殆知前日之争为不义而非求生之比也桓公舍其罪而用之则名不正而事正亦非反覆不忠之比也故夫子答子路为未仁之问则称九合之功曰如其仁以为不死之未仁不如九合之仁也夫以九合之仁过於不死之未仁则夫子之意未真【真一本作直】以不死为非可知矣答子贡不死又相桓为非仁之问则复称其功又辨其不死而曰岂若匹夫匹妇之为谅自经於沟渎而莫之知曰岂若云者是又以仲之不死过於死也是夫子之意皆以不死相桓为可而不以其所处为非也故旧日读此一章以程先生之说为正以桓公为兄子纠为弟召忽之死为守节管仲不死为改过二子不仁之问正疑其所处之非而夫子答之乃论其所处之义而非专取其所就之功也今伏读先生之说恍然自失玩味累日迄未有得区区之意窃谓若从荀卿之说则桓公为杀兄管仲为事是仲不可复立於名之中圣人当明辨之以存万世之防可也舍二子之所问而旁及其所就之功毋乃以功而R义乎使二子问仲之功夫子置其所处之义而以不可贬者称之可也今所问者不答而所答者非问则是略其义而取其功也且不明以辨二子之问而以存万世之防当其时而不论而将有时而论之几於不切而谓之切至何也薄昭之言虽未知其必然然以圣人取之之意则妄意谓桓公非杀兄管仲非事可也此论甚善向吕子约亦来辨之然不若来喻之详也但管仲之意未必不出於求生但其时义尚有可生之道未至於害仁耳
答潘恭叔
性固不能不动然其无所不有非为其不能不动而後然也虽不动而其无所不有亦曷尝有亏欠哉释氏之病乃为错认精神魂魄为性非为不知性之不能不动而然也使其果能识性即不可谓之妄见既曰妄见则不可言见夫性之本空此等处立语未莹恐亦是见得未分明也
答潘恭叔
示喻为学之意甚善然不须如此计较但持守省察不令间断则日用之间不觉自有得力处矣读诗之说甚善顷见祁居之论语说此一段亦好大⑷缋从髦云也其他各据偏见便为成说殊不能有所发明此固无足怪者而伯恭集解首章便引谢氏之说已落一边至桑中篇後为说甚长呋し蚜τ炔荒苁谷宋蘧翰簧笠喑⒅滤挤窠年读书颇觉平稳不费注解处意味深长修得大学中庸语孟诸书颇胜旧本礼记须与仪礼相参通修作一书乃可观中间伯恭欲令门人为之近见路德章编得两篇颇有次第然渠辈又苦尽力於此反身都无自得处亦觉枉费工夫熹则精力已衰决不敢自下工夫矣恭叔暇日能为成之亦一段有利益事但地远不得相聚评订为恨如欲为之可见报当写子去也今有篇目先录去此又是一例与德章者不同也纲目亦苦无心力了得盖心目俱昏不耐劳苦且更看几时如何如可勉强或当以渐成之耳
答潘恭叔
学问根本在日用间持敬集义工夫直是要得念念省察读书求义乃其间之一事耳旧来虽知此意然於缓急先後之间终是不觉有倒置处误人不少今方自悔耳诗说已注其下亦未知是否更告详之大抵近日学者之弊苦其说之太高与太多耳如此只是意绪丛杂都无玩味工夫不惟失却圣贤本意亦分却日用实功不可不戒也范公立子之说诚有未尽然太王之明太伯之让王季之友皆有非唐高祖父子所及者盖此意思不是一朝一夕I合得成故范公守经据正而不敢遽以用权达节论之也仪礼已附高要范令去不知今已到否此等工夫度有余力乃可为不可使胜却涵养省察之实也
答潘恭叔
诗备六义之旨
六义次序孔氏得之但六字之旨极为明白只因郑氏不晓周礼龠章之文妄以七月一诗分为三体故诸儒多从其说牵合附会紊乱颠错费尽安排只符合得郑氏曲解周礼一章而於诗之文义意旨了无所益故鄙意不敢从之只且白直依文解义既免得纷纭枉费心力而六义又都有用处不为虚设盖使读诗者知是此义便作此义推求极为省力今人说诗空有无限道理而无一点意味只为不晓此意耳周礼以六诗国子亦是使之明此义例推求诗意庶乎易晓若如今说即是未通经时无所助於发明既通经後徒然增此赘说国子者何必以是为先而诗之为义又岂止於六而已耶龠章之豳雅豳颂恐大田良耜诸篇当之不然即是别有此诗而亡之如王氏说又不然即是以此七月一篇吹成三调词同而音异耳若如郑说即两章为豳风犹或可成音节至於四章半为豳雅三章半为豳颂不知成何曲拍耶
关雎疑周公所作
凡言风者皆民间歌谣采诗者得之而圣人因以为乐以见风化流行沦肌浃髓而发於声气者如此其谓之风正以其自然而然如风之动物而成声耳如关雎之诗正是当时之人被文王太姒德化之深心胆肺肠一时换了自然不觉形於歌咏如此故当作乐之时列为篇首以见一时之盛为万世之法尤是感人妙处若云周公所作即国风雅颂无一篇是出於民言只与後世差官撰乐章相似都无些子自然发见活底意思亦何以致移风易俗之效耶
卷耳诗疑文王征伐四方朝会诸侯时后妃所作
卷耳诗恐是文王征伐四方朝会诸侯时后妃所作首章来喻得之後三章疑承首章之意而言欲登高望远而往从之则仆马皆病而不得往故欲酌酒以自解其忧伤耳大意与草虫等篇相似又四愁诗云我所思兮在太山欲往从之梁父艰亦暗合此章耳
湍拘蛭
有嫉妒之心则必无逮下之思矣此序却未有害也【思疑恩字之误】
螽斯序文
螽斯不妒忌未有以察之小序又非的确可信之书诗中亦无不妒忌之意但见其\多和集之状如人之不忌耳
桃夭诗曰华曰叶自其生意之所及以至无所不及言室家家室家人亦其德之所及以至无所不及也一则生意大一则德意广宛转取譬此言意之所以无穷也
桃夭序文首句恐已涉附会矣他说得之
羔羊之序与桃夭相似二南篇中类多如此委蛇如毛氏说即於正直二字意尤亲切然小序本未必能尽诗意即郑张二说意亦自佳更须审择取舍或兼存而自为一义不妨不可强合为一说也
振振君子即是家室思念君子不着其恶而着其善盖居者念行者事之常也
殷其雷本无着其恶之意不必为此说但如死之吉士日月之德音则须说破耳
标有梅上二句盖言男女之念人皆有之而若是者皆女子之发乎情而不能以自达者也下两句盖言必待媒妁之言婚礼之备而後可行亦止乎礼义之谓也此诗即人情之近以感切当时之为人父母者使之婚姻之不失其时而已或曰是皆当时女子自赋之辞则不足以为风之正经矣
发乎情止乎礼义之说甚善感切人之父母却恐未必有此意或是女子自作亦不害盖里巷之诗但如此已为不失正矣
小星兼取程说甚善
江沱之序恐未安又始则不能无悔至不我与则随其所遇而安终不我过则处之已熟知其无可奈何无复忧虑啸如渊明之舒啸
小序固不足信然谓江沱之间则未有以见其不然盖或因其所见山川以起兴也其後也悔其後也处两句若如今说以为媵之自言则後字不通而三章其字皆指物之称亦非所以自命也集传^字之义向来伯恭深以为然野有死言强暴者欲以不备之礼为侵凌之具者得之驺虞驱发之说近亦疑之楚词云君王亲发兮惮青兕此为发矢之义明矣然旧说虞人翼五^以待公射中则杀一而已恐文势不顺疑此亦为禽兽之多见L田以时不妄杀伐至於当杀而杀则所谓取之以时用之以礼固不病其杀之多也盖养之者仁也杀之者义也自不相妨不必曲为之说兼文势如此乃顺如杜诗一箭正坠双飞翼之比若如所解即当先言五^而後言一发乃可通耳
疑何彼v矣
何彼v矣此诗义疑故两存之东迁之初王室犹未甚卑也王命诸侯固有不斥其名者如微子毕公之类文侯当时既有大功称字或是礼秩当然未可便为王室衰弱之证
答潘恭叔
读诗诸说前书已报去近再看二南旧说极有草草处已略X订别为一书以趋简约尚未能便就也周礼恐五峰之论太偏只如冢宰一官兼领王之膳服嫔御此最是设官者之深意盖天下之事无重於此而胡氏乃痛诋之以为周公不当治成王燕私之事其误甚矣胡氏大纪所论井田之属亦多出臆断不及注疏之精密常恨不曾得见薛陈诸人不知其说又如何也通监举要详不能备首尾略不可供检此纲目之书所为作也但精力早衰不能卒业终为千古之恨耳小学未成而为子澄所刻见此X修旦夕可就当送书市别X成当奉寄此书甚有益也
答潘恭叔
敬之一字万善根本涵养省察格物致知种种工夫皆从此出方有据依平时讲学非不知此今乃觉得愈见亲切端的耳愿益加功以慰千里之望礼记如此编甚好但去取太深文字虽少而功力实多恐难得就又有担负耳留来人累日欲逐一奉答所疑以客冗不暇昨夕方了得一篇今别录去册子必有别本可看却且留此俟毕附的便去也仪礼附记似合只依德章本子盖免得拆碎记文本篇如要逐段参照即於章末结云右第几章仪礼即云记某篇第几章当附此【不必载其全文只如此亦自便於检】礼记即云当附仪礼某篇第几章又如此大戴礼亦合收入可附仪礼者附之不可者分入五类如管子弟子职篇亦合附入曲礼类其他经传类书说礼文者并合编集别为一书周礼即以祭礼宾客师田丧纪之属事别为门自为一书如此即礼书大备但功力不少须得数人分手乃可成耳所谕读通监正史曲折甚善学不可不博正须如此然亦须量力恐太拽出精神向外减却内省功夫耳
若作集注即诸家说可附入或有己见亦可放温公杨子法言太玄例也若只用注疏即不必然亦闷人耳分为五类先儒未有此说第一类皆上下大小通用之礼第二类即国家之大制度第三类乃礼乐之说第四类皆论学之精语第五类论学之粗者也【大戴礼亦可依此分之】卷数之说须俟都毕通计其多少而分之今未可定也其书则合为一书者为是但通以礼书名之而以仪礼附记为先礼记分类为後如附记初卷首即云礼书第一本行下写仪礼附记一【五字】次行云士冠礼第一本行下写仪礼一【三字】冠义第二本行下写礼记一【三字】分类初卷首第一行云礼书第几本行下写礼记分类一【五字】次行云曲礼上第一本行下写礼记几【通前篇数计之】其大戴管子等书亦依此分题之
首章言君子修身其要在此三者而其效足以安民乃礼之本故以冠篇【毋不敬止安民哉】
贤者【至】能迁此言贤者於其所狎能敬之於其所畏能爱之於其所爱能知其恶於其所憎能知其善虽积财而能散施虽安安而能徙义可以为法与上下文禁戒之辞不同旧说非是安安而能迁来说得之但辞太烦耳疑事毋质直而勿有两句连说为是疑事毋质即少仪所谓毋身质言语是也直而勿有谓陈所见听彼决择不可据而有之专务强辨不能如此则是以身质言语矣
敖不可长【云云】此篇杂取诸书精要之语集以成编虽大意相似而文不连属如首章四句乃曲礼古经之言敖不可长以下四句不知是何书语又自为一节皆禁戒之辞也贤者以下六句又当别是一书【说见前段】临财毋苟得以下六句又是一书亦禁戒之辞若夫坐如尸立如齐刘原父以为此乃大戴记曾子事父母篇之辞曰孝子惟巧变故父母安之若夫坐如尸立如齐弗讯不言言必齐色此成人之善者也未得为人子之道也此篇盖取彼文而若夫二字失於删去郑氏不知其然乃谓此二句为丈夫之事其说误矣此说得之又立如齐注疏所说立容甚详今皆不取而所取者乃无所发明之剩语此类恐更宜详择也礼从宜使从俗当又是一书其说旧注亦得之刘氏七经小传有仪礼等说不可不看若夫二字与中庸好学近乎智上子曰二字相似皆失於删去者也
圣人作~句旧见蜀中印本有如此点者似亦有理又人生十年曰幼亦为~句学字自为一句下文至百年曰期颐皆然似亦得之　取於人此与孟子治人治於人食人食於人语意相类於人者为人所取法也取人者人不来而我引取之也下文来学往即其事之实也　斋戒仪礼虽无娶妻告庙之文而左传曰围布几筵告於庄共之庙而来是古人亦有告庙之礼不知何故不同耳
答潘恭叔
【大抵此本本一作是】
成於乐如学乐诵诗舞勺舞象岂不是学者事舜命夔典乐胄子岂不是学者事但渐次见效直至圣人地位始可言成耳　敖惰读者每疑之尝欲於或问中补数语以发之而未暇大抵此本有一等人上不至於可亲爱畏敬下不至於可贱恶哀矜使人视之泛然不入念虑者耳然如此而犹以恐其有偏为戒则岂真敖忽而忘之哉
己欲立而立人己欲达而达人欲立谓欲自立於世立人谓扶持培植使之有以自立也欲达谓欲自遂其志达人谓无遏塞沮抑使之得以自达也
此说是
隐居求志行义达道集注谓伊尹太公之流可当之是也子所造所得二贤恐无以过之而云亦庶乎此下语轻重抑扬处疑若於子少贬者若云古之人有行之者伊尹太公之流是也若子可以当之矣然隐而未见又不幸蚤死故夫子言然不知可否
当时正以事言非论其德之浅深然也语意之间诚有如所论者更俟详之
骄吝二字平时作两种看然夫子使骄且吝之言则若不分轻重者程子气盈气歉之说亦然今集注引程子之言而复有本根枝叶之论此说虽甚精但与程子说不同而以鄙啬训释吝字若语意未足者盖先生将吝字看得重直是说到蔽固自私不肯放下处故凡形於外者无非私己之发此骄之所由有如此则工夫全在吝上
此义亦因见人有如此之弊故微发之要是两种病痛彼此相助但细看得吝字是病里证尤可畏耳礼记言鄙诈慢易之心入之则是内外有两心曰入之则此心是在外矣鄙诈慢易似非所以言心
入之一字正是见得外诱使然非本心实有此恶也虽非本有然既为所夺而得以为主於内则非心而何恐不必致疑也
答郑仲礼
一别二十余年不复闻动静但中间得季随所寄疑义独贤者之言偶合鄙意而厄於\口不能自伸初不知其为谁何既而乃知改名曲折甚慰别後之思也兹辱惠书益以为喜比日春和远惟德履殊胜熹忧患衰朽中间几有浮湘之便竟以病懒迂E不复敢出今又纷纷度其势终亦难动每念吾敬夫逝去之後不知後来诸贤所讲复如何比得季随书又无复十年前意象矣岁月易失歧路易差无由相聚痛相切磨千里相望徒有慨叹耳示谕读易之说甚善向见敬夫及吕伯恭皆令学者专读程传往往皆无所得盖程传但观其理而不考卦画经文则其意味无穷各有用处诚为切於日用工夫但以卦画经文考之则不免有可疑者熹盖尝以康节之言求之而得其画卦之次第方知圣人只是见得阳自然生生之象而摹写之初未尝有意安排也至於经文亦但虚心读之间略晓其一二至有不可晓处则便放下不敢穿凿以求必通如此却似看得有些意思亦尝粗笔其说而未成也至於画卦揲蓍之法则又尝有一书模印以传名曰启蒙不知贤者曾见之否今以奉寄试详考之复以见喻幸也来喻所谓隐者岂非麻衣之流乎此乃伪书向来敬夫虽不以其说为然然亦误以为真希夷之师说也其言专说卦画大⑺剖嵌其所以为说者则皆琐碎支离附会穿凿更无是处如别纸所示数说恐亦未免此病此大学章句一本并往其间虽无玄妙奇特之说然皆是直说圣门着实用功处亦幸细观如有所疑并以见告不敢不尽所怀也彼中朋友今有几人其趣向成就果能不失前人衣\之传否向来犹时有往来商订之益得以知其E密近年遂有不涉思虑言语之意虚无象罔不可捕诘皆非平日所闻於吾亡友者不知何故变得如此甚可叹也因便寄此未能尽所欲言正远千万以时自爱
答郑仲礼
示喻为学之意甚善读书固不可废然亦须以主敬立志为先方可就此田地上推寻义理见诸行事若平居泛然略无存养之功又无实践之志而但欲晓解文义说得分明则虽尽通诸经不错一字亦何所益况又未必能通而不误乎近觉朋友读书讲论多不得力其病皆出於此不可不深戒也季随季忱为学如何近来有何讲论因书幸致此意
答余占之
试期不远且作举子文固所当然然义理意味亦不可遽断~耳思无邪之说伊川意已如此气味自长不必牵合诸说却味短也仁者能好恶人上蔡亦谓无私好恶耳但语中少却一私字便觉有病不以辞害意可也平易固疑於卑近然却正是初学事须从此去渐次自到高远处乃是升高自下陟遐自迩之义未闻先高远而後平易也仁者爱之理而直以爱为仁则不可此处且更潜心久之有见方信得及今且当就此两句里面思量不必向外头走作也周张二书恐未暇及若欲便看过熟读深思此外更无别巧然亦不惟二书凡读书之法皆不外此也
答余占之
仁爱之说大⒔之且更涵泳推广久之浃洽自当信得及也井有仁焉谓赴井以救人为仁耳文义虽略迂晦然大意当是如此以下文可逝不可陷者观之可见也七月开冰之说近亦有朋友如此致疑但不如此说则凿冰u月而後纳之又似太缓恐此但先後相因之文非实以为今日明日也经传类此处多但兼通\说以俟讲究虚心以容之不必遽为一定之说也
答余占之
熹比亦粗遣但老衰殊甚疾病益侵仇怨交攻盖未知所税驾也今年~无朋友相过近日方有至者只一二辈犹未有害若多则恐生事矣无由会面远书不能尽怀不知冬间能枉路一顾否
答余占之
直卿已归在此今年往来亦有一二十人相过讲习其间岂无晓会得意思者然未见大段断然可负荷此事者甚可虑也
答汪清卿
所喻五常即是五行之性初无异义此性本善但感动之後或失其正则流於恶耳此等处反之於身便自见得不必致疑只是自家感动善恶之端须常省察持守耳
答程正思
设启奠祝诣殡前跪告祝词依高氏书日内复具馔以辞诀
葬前数日启殡前未可谓之辞诀恐是日但设奠而启殡至葬前一夕乃设奠辞诀
启丧遣奠用高氏书祝文
高氏祝词云形神不留者非是据开元礼当作灵辰不留旋亦当作柩今虽不用此词亦漫及之
按礼既虞之後以吉祭易丧祭吉祭丧祭何辨
未葬时奠而不祭但酌酒陈馔再拜而已虞始用祭礼卒哭则又谓之吉祭其说则高氏说已详矣但古礼於今既无所施而其所制仪复无吉凶之辨惟温公以虞祭读祝於主人之右卒哭读祝於主人之左为别盖得礼意大抵高氏考古虽详而制仪实E不若温公之U实耳
答程正思
示喻日用操存之意甚善甚善用功如此所造岂易量然亦须藉穷理功夫令胸次洒落始有进步处大学所谓知至而後意诚者正谓此也读礼之暇宜取论语逐章细看每日不过两三段先令尽通诸说异同然後深求圣言本意则久久自当见效矣
答程正思
所示礼文考订详悉上合礼意下适时宜甚善甚善其间小未备处已辄补之矣幸详择而勉行之使州里之间有所观法非细事也
答程正思
承喻致知力行之意甚善然欲以静敬二字该之则恐未然盖圣贤之学彻头彻尾只是一敬字致知者以敬而致之也力行者以敬而行之也静之为言则亦理明心定自无纷扰之效耳今以静为致知之由敬为力行之则其工夫次序皆不得其当矣中庸所谓博学审问慎思明辨者皆致知之事而必以笃行终之此可见也苟不从事於学问思辨之间但欲以静为主而待理之自明则亦没世穷年而无所获矣
答程正思
葬地之讼想已得直凡百更宜审处与其得直於有司不若两平於乡曲之为愈也观书以己体验固为亲切然亦须遍观\理而合其归趣乃佳若只据己见却恐於事理有所不周欲径急而反E缓也
答程正思
论语旧尝纂定诸说近细考之所当改易者什过五六知近读此书有绪亦甚欲相与商订耳
答程正思
论语三篇说甚子细衮衮未暇详看所订集注中一二字甚善如三事之为三者当即改易也此间讲说不废能问者不过二三人耳濂溪祠记刻成已久何为未见今并新刻三种内去先人小集一册并往此间无他物可为寄也
答程正思
熹忽被改除之命来日当往奏事傥得遂瞻玉陛不敢爱身以为朋友羞但恐E拙不能有以感动上意耳致知力行论其先後固当以致知为先然论其轻重则当以力行为重昨告择之正为徒能知之言之而不能行者设耳於理固无大害也
答程正思
诸书再看义理未安处甚多皆是要切大头项处令人恐惧不可言
答程正思
熹病倦不敢极力观书闲中玩养颇觉粗有进处恨相去远不得朝夕E聚亦幸有一二朋友在此不废讲论因事提掇不为无助不知正思能一来否沙随程丈闻亦欲入闽不知何时定成行也闻其制度之学甚精亦见其一二文字恨未得面扣之耳清卿省处恐靠不得不知他日来如何做工夫离t索居易得钝滞了人甚可惧也
答程正思
迁葬重事似不宜容易举动凡百更切审细为佳若得已不如且已也异论纷纭不必深辨且於自家存养讲学处朝夕点检是切身之急务朋友相信得及者密加评订自不可废切不可於稠人广坐论说是非着书立言肆意排击徒为竞辨之端无益於事向来盖尝如此今乃悔之故不愿贤者之为之耳
答程正思
且归侍旁日与诸弟侄讲学甚善所谓圣贤大旨断然无疑久知贤者有此意思但觉有枯燥生硬气象恐却有合疑处不知致疑耳所示孟子数条大⒌弥但论心处以为此非心之本体若果如此则是本体之外别有一副走作不定之心而孔孟人却舍其本体而就此指示令做工夫何耶此等处非解释之误乃是本原处见得未明无个涵泳存养田地所以如此更愿察之也世学不明异端I起大率皆便於私意人欲之实而可以不失道义问学之名以故学者翕然趋之然谚有之是真难灭是假易除但当力行吾道使益光明则彼之邪说如见耳故不必深与之辨【如下一本空一字疑是雪字】
答程正思
所论放心之说甚善且更如此存养体验久久纯熟又须见得存养省察不是两事也
答程正思
向见□行王谢论大意甚善但论此两人实事太草草恐是看得史书未熟亦不可不加意今日正要见得此两人功少罪多处方见儒者大学功用之实耳所喻心说亦恐未精大抵此心有正而无邪故其存则正而亡则邪耳
答程正思
所喻孟子前日因一二朋友看到此疑其说之不明方略改定正与来喻合叔重必自报去矣答陈同父书不知曾细看否人皆以为此不足深辨此未察时学之弊者也区区之意岂为一人发哉锓版乃此间吕沅州为之婺本初未有也此等事当平心观之不必如此为已甚也
答程正思
所论皆正当确实而卫道之意又甚严深慰病中怀抱省试得失想不复置胸中也告子生之谓性集注虽改细看终未分明近日再改一过此处觉得尚未有言语解析得出更俟E曲细看他时相见却得面论祝汀州见责之意敢不敬承盖缘旧日曾学禅宗故於彼说虽知其非而不免有私嗜之意亦是被染说得遮前R後未尽见其底譬如杨墨但能知其为我兼爱而不知其至於无父无君虽知其无父无君亦不知其便是禽兽也去冬因其徒来此狂妄凶狠手足尽露自此乃始显然鸣鼓攻之不复为前日之唯阿矣浙学尤更丑陋如潘叔昌吕子约之徒皆已深陷其中不知当时传授师说何故乖讹便至於此深可痛恨元善遂能辨此深可叹赏深惭老缪放过此着今日徒劳颊舌用力多而见功寡也
然则犬之性犹牛之性牛之性犹人之性与犬牛人之形气既具而有知觉能运动者生也有生虽同然形气既异则其生而有得乎天之理亦异盖在人则得其全而无有不善在物则有所蔽而不得其全是乃所谓性也今告子曰生之谓性如白之谓白而凡白之白无异白焉则是指形气之生者以为性而谓之物之所得於天者亦无不同矣故孟子以此诘之而告子理屈词穷不能复对也　右第三章乃告子迷缪之本根孟子开示之要切盖知觉运动者形气之所为仁义礼智者天命之所赋学者於此正当审其偏正全阙而求知所以自贵於物不可以有生之同反自陷於禽兽而不自知己性之大全也
告子一段欲如此改定仍删去旧论似已简径但恐於一原处未甚分明请看详之
答程正思
所喻数说皆善孟子中间又改一过不记曾录去否今恐未曾别寄一本但初看甚分明今读之又似不分晓试更为思之如来喻固佳初欲取而用之又觉太繁注中着不得许多言语今可更约其辞为下数语来若发脱得意思分明又当改却此说乃佳也致知说及他数处近改者德粹写得今有所改或问一二条亦写寄之可就取看日新一条似比旧有功也发见之说已具叔重书中可更相与详之此是日用工夫最精约处与向来五峰敬夫之说不同可更思之恐说未透却又须别下语也大学或问所引孟子正是传授血脉与援引牵合者不同试更详之人心道心近书虽云无疑恐亦有未彻处故犹有不善看之说亦请更察之也其他所论大⒔哉当但於曲折处间有未察则恐於所谓亭亭当当恰好处未免不子细也大抵近日朋友例皆昏弱无志散漫无主鞭策不前独正思笃志勤恳一有见闻便肯穷究此为甚不易得常与朋友言之以为为学正须如此方有可望然亦觉得意思有粗E处辨论工夫胜却玩索意思故气象间有喧m急迫之病而少从容自得之意此为未满人意耳
答程正思
熹再辞之章并一疏上之颇推夏间所言之未尽者语似太讦未知得免於否所遣人以月初七八间行至今未还不知圣意定何如自觉E拙无以堪此厚恩冒昧而前必取颠踣若得话行而身隐乃为莫大之幸耳所示诸书甚善甚善但临川之辨当时似少商量徒然合m无益於事也其书近日方答之所说不过如所示者而稍加详耳此亦不获已而答恐後学不知为惑耳渠则必然不肯咭泊思涫樵航方结里江浙间有朋友在彼相聚兴国万正淳不知旧在南康曾相识否其间一二人亦尽可讲论也小学字训甚佳言语虽不多却是一部大尔雅也
答程正思
答子静书无人写得闻其已誊本四出久矣此正不欲暴其短渠乃自如此可叹可叹然得渠如此亦甚省力且得四方学者略知前贤立言本旨不为无益不必深辨之云似未知圣贤任道之心也
答程正思
所示策甚佳然词气之间亦觉尚欠平和处岂有所不能平於中耶陈正已之论何足深辨杲老尝说少时见张天觉或告之曰蔡元长说相公极正当只是少些机数张应之曰蔡京斫头破肚汉我若有机数却与你一般也若待它说伊川用处不周即伊川与你一般矣此可付一笑也通书注说善恶分明作两节何为尚疑无先善後恶之意耶性字之说亦无可疑然得贤者如此发明亦有助也
答汪子文
似闻比来急於进取遂为神怪所惑殊骇闻听於此等处把捉不定则所讲闻於简册者将以何用耶自此切须安常守正以为进学之地不宜复F前失以陷於邪妄之域也
答汪圣可
示喻读书励行之意甚善甚善然更愿反躬务实以充其言使无浮行之愧则区区之深望也
答周舜弼【谟】
熹适承枉顾示以长称道过实决非浅陋所敢当不敢自辨数也至谓程氏二书出於记录之余不能无误诚如所论向来所以各因大篇而存其姓号以相别者正谓是尔然言有似是而实非者有似非而实是者非好之笃玩之深而辨之明者或未能无误也暇日见过得面叩其一二幸甚幸甚
答周舜弼
临行所说务实一事途中曾致思否观之今日学者不能进步病痛全在此处但就实做工夫自然有得未须遽责效验也仁字想别後所见尤亲切或有议论因来不妨见寄
答周舜弼
葬事不易便能了办丧礼尽诚不F流俗此尤所难更宜深念闵卜二子除丧而见之意以终礼制区区之望也彼中朋友用功为学次第如何便中喻及向时每说持敬穷理二事今日所见亦只是如此但觉得先後缓急之序愈分明亲切直是先要是持守上着力方有进步处也孟子说性善及求放心处最宜深玩之
答周舜弼
前此所示别纸条目虽多然其大⒅皇遣辉实持得敬不曾实穷得理不曾实信得性善不曾实求得放心而乃缘文生义虚费说词其说愈长其失愈远此是莫大之病只以其间所论曲折及後段克伐怨欲乡原思学瞻忽前後之类观之便自可见若果是实曾下得工夫即此等处自无可疑纵有商量亦须有着实病痛不应如此泛泛矣曾子一段文意虽说得行然似亦未是真见似此等处且须虚心涵泳未要生说却且就日用间实下持敬工夫求取放心然後却看自家本性元是善与不善自家与尧舜元是同与不同若信得及意思自然开明持守亦不费力矣君子而时中却是集注失於太简令人生疑今已削去只见存文义已自分明若不为此句所牵则亦无可疑矣恐枉费思索故并及之然其切要工夫无如前件所说千万留意也
答周舜弼
所论仁字殊未亲切而语意丛杂尤觉有病须知所谓心之德者即程先生谷种之说所谓爱之理者则正所谓仁是未发之爱爱是已发之仁耳只以此意推之更不须外边添入道理反混杂得无分晓处若如此处认得仁字即不妨与天地万物同体若不会得而便将天地万物同体为仁却转见无交涉矣仁义礼智便是性之大目皆是形而上者不可分为两事子之勇只以曾子所称数事体之於身非大勇者其孰能之克己之说未为不是但如此言语上理会恐无益耳其他数条似皆未切大抵前後见舜弼讲论多是不切已而止於文字上I合所以无意味不得力须更就此斡转方有实地工夫也
答周舜弼
示及疑问且当如此涵泳甚善致知工夫亦只是且据所已知者玩索推广将去具於心者本自无不足也敬子远来不易其志甚勇而功夫未密更宜相与切嗟更令精细平稳乃佳耳观其病痛与长孺颇相似所以做处一般不知吾人所学且要切身正不以此等为高也若亲养未便亦须委曲商量不须如此躁迫也伊川告词如此是亦绍兴初年议论未免一褒一贬之杂也
答周舜弼
所谕敬字工夫於应事处用力为难此亦常理但看圣贤说行笃敬执事敬则敬字本不为默然无为时设须向难处力加持守庶几动静如一耳克己亦别无巧法譬如孤军猝遇强敌只得尽力舍死向前而已尚何问哉
答周舜弼
示喻为学之意大⒉还如此更在日用之间实用其力念念相续勿令间断
答周舜弼
来喻所云皆学者不能无疑之处然读书则实究其理行已则实践其迹念念乡前不轻自恕则在我者虽甚孤高然与他人元无干预亦何必私忧过计而陷於同流合污之地耶
答周舜弼
讲学持守不懈益勤深慰所望又闻颇有朋友之助当此岁寒不改其操尤不易得也更愿相与磨厉以造其极毋使徒得虚名以取实祸乃为佳耳前书e矩之说大⒌弥二字文义盖谓度之以矩而取其方耳今所示数条各以鄙意附於其後却以封还幸试思之来说大⒚靼紫晗傅且於此更加反复虚心静虑密切玩味久之须自见得更有精微处不但如此而己也承欲见访固愿一见但远来费力不若如前所说着实下功果自得之则与合堂同席亦无以异也乡来蔡君今安在能不受变於俗否耶
大学之道莫切於致知莫难於诚意意有未诚必当随事即物求其所以当然之理然观天下之事其几甚微善恶邪正是非得失未有不相揉杂乎芒芴之间者静而察之者精则动而行之者善圣贤之学必以践履为言者亦曰见诸行事皆平日之所素定者耳今先生之必曰知之者切而後意无不诚盖若泛论知至如诸家所谓极尽而无余则遂与上文所谓致知者为无别况必待尽知万物之理而後别求诚意之功则此意何时而可诚耶此正学者紧切用功之地而先生训释精明诚有以发圣贤未发之窃尝体之於心事物之来必精察乎善恶之两端如是而为善则确守而不违如是而为恶则深~而勿近【先生勿去此并上二句】亦庶几不苟於致知而所知者非复泛然无切於事理不苟於诚意而好善恶恶直欲无一毫自欺之意敬守此心无敢怠忽课功计效则不敢以为意焉如此用力不知如何
知至只是致知到处非别有一事也但见得本来合当如此之正理自然发见透彻则所知自切不须更说确守深~而意自无不诚矣
传之二章释自新新民而结之以君子无所不用其极者言皆欲止於至善也盖自致知以至修身无非所以自新也自齐家以至平天下无非所以新民也凡此八者诚大学之条目然必曰止於至善者深言择善不可以不精耳夫善一也有至善则有未善【先生改云善而未至】所以言择善之难如此过则失中不及则亦未至于中宜其应事接物之际固有欲为公而反遂其私欲为义而乃F乎利厚薄轻重泛然而应不得其当是皆知之有未切也补亡之章谓用力之久而一旦廓然贯通焉则理之表里精粗无不尽而心之分别取舍无不切是必加之以积习之功庶乎廓然贯通然後可以言止於至善之事乎苟未至此则分别取舍於心当如何
一事自有一事之至善如仁敬孝慈之类
忿量志搴美钟腔既酥所不能无者然有一于此则心不得其正何哉盖此心不可以顷刻而不存苟喜怒忧惧一萌于中则心有系累不特不能帅乎气而气反得以动其心矣故当忿林时唯有忿炼已既以忿廖主尚何心之可存恐惧之类莫不皆然圣人於此深欲学者常存此心无少间断喜怒哀惧犹不可有而况於旷荡外驰邪辟妄念以为此心之累者乎故曰心有不存则无以检其身矣以此意体之如何
有喜怒忧惧则四者之发不得其正无喜怒忧惧则四者之发何不正之有
e矩之道推已度物而求所以处之之方故於上下左右前後之际皆不以己之所不欲者施诸彼而已矣然皆以敬老事长恤孤之三者推之以见民心之同然故下文极言好恶不可以异乎人而财利不可以擅乎已苟惟不然皆取恶之道也是则一章之意无非发明恕之一字上章既言所藏乎身不恕则不能喻诸人矣於此复推广之以极其所不通之意恕之为用其大如此求其指归则不过孝弟慈三者行乎一家推而至於治国平天下同一几而已孝弟慈非恕也自身而家自家而国自国而天下推之者近施之者广必与人同其欲而不拂乎人之性兹其所以为恕以此观之是否
此段说得条畅
致中和注云自戒谨恐惧而守之以至於无一息之不存则极其中而天地位矣自必谨其独而察之以至於无一行之不慊则极其和而万物育矣夫喜怒哀乐未发谓之中戒谨恐惧所以守之於未发之时故无一息之不存而能极其中发而皆中节谓之和必谨其独所以察之於既发之际故无一行之不慊而能极其和天地之所以位者不违乎中万物之所以育者不失乎和致中和而天地自位万物自育者盖如此学者於此静而不失其所操动而不乖其所发亦庶几乎中和之在我而已天地万物之所以位且育焉则不敢易而言之未识是否
其说只如此不难晓但用力为不易耳勉旃勉旃凡事豫则立一节言与事行与道皆欲先定於其初则不O不困不疚不穷斯有必然之验故下文自不获乎上不信乎朋友不顺乎亲而推之皆始於不诚乎身而已然则先立乎诚为此章之要旨而不明乎善则不可以诚乎身也今欲进乎明善之功要必格物以穷其理致知以处其义夫然後真知善之为可好而好之则如好好色真知恶之为可恶而恶之则如恶恶臭明善如此夫安得而不诚哉以是观之则中庸所谓明善即大学致知之事中庸之所谓诚身即大学意诚之功要其指归其理则一而已是否
得之
费而隐章引鸢飞鱼跃之诗以明其旨程夫子以为子思吃紧为人与必有事焉而勿正之意同活泼泼地窃以为子思之言无非实理而程夫子之说亦皆真见今又得先生窜定此章反复开晓昭然着见耽玩久之心融意释夫形而下者道之用矣必有形而上者为之体其用广夫安得而不费其体微又安得而不隐体用显微初无间~人惟G其用之显而不见其体之微也是以终身由之而不知子思於是托鸢鱼以明此理之昭着而其所以然之故则亦可知其隐然为难见也夫见於鸢鱼者尚尔而况自夫妇隐微之间极而至於天地广博之际化育流行洪o高下莫不皆然此理固非偶然者而亦孰与之哉子思之言精密峻洁而程子之论无o毫凝滞倚着之意非先生其孰知之大意如何
只是如此更宜详味
二十七章始言道之体极於至大而无外道之用入於至小而无间非至德之人不足以凝之中言至道之凝非大小精粗举而并行则不足以凝是道也末言所处之无不宜所以极言至道之凝其效如此然大小精粗之旨诸家所论不同张子逐句为义吕氏因之以一句自相反覆为说游氏以逐句相承接为说杨氏以逐句上一节承上节下一节承下节为说却以温故知新为道问学之事敦厚崇礼为道中庸之事兼而读之亦足以发明大旨然分比精密条理该贯终不若以尊德性为存心之本而极乎道体之大以道问学为致知之本而尽乎道体之细遂以广大高明温故敦厚为存心之属以精微中庸知新崇礼为致知之属於是犁然各当於人心使学者有用力之地而不悖乎名义之纷纭也窃尝玩索所谓不以一毫私意自蔽者指致广大而言也不以一毫私欲自累者指极高明而言也乍读两句似若一意相同然试体之一以私意自蔽则心不洪放而狭隘迫窄何以致广大乎一以私欲自累则此心沉溺而昏暗卑陋何以极高明乎此二句若相似而实不同者妄意如此是否
得之
末章八引诗前五条论始学至成德E密浅深之序後三条皆所以赞不显之德前此盖未有发明斯义若此昭着明白也今观尚N一条则知为己之学不可以F名而入德之方皆由乎已而已进而至於亦孔之昭则谨独之行已着又进而至於不愧屋漏则谨独之效益彰其曰奏假无言所以言其德之已成又曰不显惟德所以言其德之至盛故先之以不赏不怒而民自畏劝终之以笃恭而天下平也夫自下学谨独之事积而至於笃恭而天下平则其存心也愈谨而进德也弥盛复三引诗以叹咏不显之德固不在乎声色之末亦非德如毛之可比极论其妙不若无声无臭之诗为可以形容其不显之至耳窃尝谓此章之旨正与首章相应首章论道体之大端故以性命之三者言之於始然必戒谨恐惧而存其未发之中必谨其独而保其既发之和中和之至所以能位天地育万物者盖其德之盛同乎天而然也中庸之书所以始於是者其旨深哉有志於学者可不知天德之在圣人者为如何於此宜尽心焉尔未审是否
亦孔之昭是谨独意不愧屋漏是戒谨恐惧意
君子无终食之间违仁不但终食之间而已也虽造次必於是不但造次而已也虽颠沛必於是盖欲此心无顷刻须臾之间断也及称子则曰三月不违於\人则曰日月至焉而已今学者於日月至焉且茫然不知其所谓况其上者乎克己工夫要当自日月至焉推而上之至终食之间以至造次至颠沛一节密一节去庶几持养纯熟而三月不违可学而至不学则己欲学圣人则纯亦不已此其进步之阶欤
下学之功诚当如此其资质之高明者自应不在此限但我未之见耳
不忮不求何用不臧贫与富交强则忮弱则求人惟中无所养而後饥渴得以害其心也故不能自安於贫而有慕乎彼之富此心一动物欲行焉故虽可已而不已孟子所谓宫室之美妻妾之奉所识穷乏者得我而为之类盖有不可胜穷之私由是以失其本心而忮嫉忮害生焉否则z曲以求之而不自知其为卑A浅陋之甚也子路之志不牵乎外物之诱夫子称之欲以进其德惜乎不能充此而上之至有终身诵之之蔽不然箪瓢陋巷之乐当与子同之日用工夫信乎不可遽已也
是如是
晦庵集卷五十
<集部,别集类,南宋建炎至德佑,晦庵集>

[book_title]卷五十一
钦定四库全书
晦庵集卷五十一　　　　　宋　朱子　撰书【问答　一本作知旧门人问答】
答董叔重
示喻日用功夫更於收拾持守之中就思虑萌处察其孰是天理孰是人欲取此舍彼以致敬义夹持之功佳读书亦是如此先自看大指却究诸说一一就自己分上体当出来庶几得力耳易字之说前累奉报鄙意但不欲学者切切於此不急之外务耳必欲与名相称则以叔重易之盖取通书其重无加焉耳之义如何如何
答董叔重
所论心之存亡得之前日得正思书说得终未明了适答之云此心有正而无邪故存则正不存则邪不知渠看得复如何也但来喻所谓深体大原而涵养之则又不必如此正惟操则自存动静始终不越敬之一字而已近方见得伊洛拈出此字真是圣学真的要妙功夫学者只於此处着实用功则不患不至圣贤之域矣
答董叔重
书中所喻两义比皆改定大学在德粹处孟子似已写去矣但所疑搜寻急g之病恐是用心大过使然所云发见之端只平日省觉提撕处便是只要人就此接续向下推究令其开Nu不曾说等待寻讨将来做功夫也今所改者亦其词有未莹或重复处耳大意只是如此也
答董叔重
所喻数说甚善更宜加意涵养於日用动静之间佳不然徒空言无益而有害也
答董叔重
君子务本一章集注云本犹根也君子务本本立而道生言君子凡事专用力於根本根本既立其道自生如孝弟则是行仁之本不务乎此则仁道无自而生也铢窃妄谓仁固孝弟之本有仁而後有孝弟【伊川曰仁是性孝弟是用】然仁道生也生莫先於孝弟盖其油然内发至精实而无^自然不可已者莫如爱亲从兄之心故伊川曰仁主於爱爱莫大於爱亲爱则仁之施仁则爱之理也仁者爱之理而爱莫大於爱亲故推行仁道自孝弟始是乃行仁之根本也根本既立则亲亲而仁民仁民而爱物至於廓然大公无所不爱而有以全尽其仁道之大则皆由此本既立而自生生有不可遏者耳此所谓本立而道自生也生者生生不穷之意伊川所谓其道充大是也非无本而渐生之谓犹之木焉根本既立则枝叶生茂而不可已苟无其本枝叶安自而生哉又程子曰尽得孝弟便是仁恐在尽字上是圣人人伦之至之意【盖孝弟亦通上下而言犹忠恕之道也】或人谓由孝弟可以至仁则孝弟与仁是二本矣妄意揣度如此乞赐逐一垂诲
大概且用此意涵泳久之自见得失後皆放此
程子曰循物无违谓信窃谓物者事物之物有是事则循是事而无所违无是事则不凿空而之说此与以实之谓信意相似或者谓物者理也实循是理而无所违有反身而诚之意盖孟子有诸己之说不知是否又程子所谓尽物之谓信者铢所未喻岂尽已之谓忠者处於己者无不尽尽物之谓信者施於物者必以实欤则必以实施於物者亦无不尽矣其所谓表里内外者盖惟其存於己者必尽则其施於物也必实在己自尽之谓忠推是忠而行之之谓信虽然曾子之三省必亦各致其功未必恃此而责彼也乞赐逐一垂诲
或者之说非是
程子曰公而以人体之故仁铢昔尝问此语於先生先生曰体犹体物之体犹易所谓干事其意若谓人之生具此形即有此性有此性则有此理与生俱生完具无欠只蔽於私所以不行若能公则此理便自周流充足不假於外【此理即所谓仁也仁者爱之理】故程子曰仁之道只消道一公字然伊川又恐人将公便唤作仁故曰公须以人体之【体犹主也】铢当时虽省记先生是此意恐记得差误乞赐垂诲
此下数说大⒔越之更宜涵泳而实履之不可只如此说过无益於事也
贤贤易色一章窃谓上蔡所谓如恶恶臭如好好色天下之诚意无以加此好德如好色亦可谓好德之至也此语似甚精而或者乃谓不若张子韶曰学所以明人伦也好德不好色则夫妇之伦正似恐不必推说至此然上蔡之说与伊川所谓见贤则变易色愈加恭敬好善而诚也二说孰精又子夏之意以谓人能如此则虽人以为未尝学子夏必以己学也玩其语意则子夏未尝不欲人学然其语不无病不若夫子所谓行有余力则可以学文者有本末先後故集注特着吴氏之说所以垂训者精矣乞赐垂诲
当从谢氏说
夫子温良恭俭让以得之一章窃谓程子之意固己明白谢氏曰学者观於圣人威仪之间亦可以进德矣此语似甚精而或者乃谓不若张子韶曰温良恭俭让固不可以不学要当学圣人之道以求其自然发见者若乃矫^其行粉饰其容此又圣门所诛也铢窃谓夫子德容至於如是固有德盛仁熟而其自然之光辉着见於外学者之学圣人固不当矫情饰貌徒见其外而不养其中也然容色辞气之间亦学者所当用功之地而致知力行之原今不於此等处存养涵蓄学圣人气象不知复於何者学圣人之道乎窃谓学者内外交相养之功正当熟玩此等气象自别不知是否又俭节制也节制莫是自然有法度绳约之意否温良让有和易气象恭俭有严恪气象谢氏所谓奉然如春俨然如秋是也并乞逐一垂诲
如张氏说则乡党篇可废矣
三年无改於父之道一章铢自幼年则见先生与程先生反复论此一段当时固莫能晓近来思之窃谓程子所谓孝子居丧志存守父在之道不必主事而言者颇的当请试言其所思而得之者以求教志者志趣其心之所趣者是也行者行实行其志而有成也父在子不得专於行事而其志之趣向可知故观其志父没则子可以行其志矣其行实暴白故观其行然三年之间疾痛哀慕其心方皇皇然望望然若父之存而庶几於亲之复见岂忍以可以得行已志而遽改以从己志哉存得此心则於事有不得不改者吾迫於公议不得已而改之亦无害其孝矣若夫其心自幸以於是可以行己之志而於前事不如己意者则遂遽改以从己之志则不孝亦大矣岂复论其改之当与不当哉盖孝子处心亲虽有存没之间而其心一如父在不敢自专况谓之父道则亦在所当改而可以未改者三年之间如白驹过隙此心尚不能存而一不如志率然而改则孝子之心安在哉故夫子直指孝子之心推见至隐而言不必主事言也若乃外迫公议内怀欲改而方且隐忍迁就以俟三年而後改焉则但不失经文而已大非圣人之意矣妄论如此不知稍不畔否乞赐垂诲
此说得之然前辈已尝有此意矣更须子细体认不可只如此说过
君子不重则不威一章程子曰人安重则学坚固范氏游氏推明其说精矣然味其经文窃谓恐不若吕氏曰学则知类通达故不至於蔽固盖若作一事说则曷不曰君子不重则不威而学不固乎不重则不威有笃敬意学则不固有致知意【学固兼知与行而言而夫子言之於此则学又自有专说知意】主忠信窃谓忠信盖诚实之意盖自理而言则谓之诚实自人所行而言则谓之忠信其实一也故伊川曰忠信者以人言之要之则实理也无友不如己者程先生以谓上蔡云与不胜己者友钝滞了人此语诚是然人之求友固不可无此心而亦不可必也心欲求胜己者而後友则胜己者亦不与我友矣圣人用心不如是子夏教其门人以择交之道曰可者与之其不可者拒之此未过也而子张犹以不可则不胜己者不与之友圣人气象恐不如是杨氏所谓如己者合志同方而已不必胜己也似以此言当铢尝问之曰恐如此其弊或至於无责善辅仁之益先生曰道不同不相谋然铢思之终恐未安盖味圣人语意正谓人好与不已若者处故此言以戒之无与毋通禁止之辞闻之李氏曰人皆求胜己者友则愚与鲁几於无友矣然世人知与贤已处者常少而损己者常多此学所以不进有志於学则不如己者宜非所友此意不知近是否乞赐垂诲
学则不固程范游说是毋友不如己者李说是
颜子不改其乐章程子尝曰昔受学於周茂叔每令?仲尼颜子乐处所乐何事铢岂当躐等妄论及此但近见一朋友讲论次说及此觉得说入玄妙且又拘牵於鲜于曛问使颜子乐道则不颜子之说说入空寂去因试妄意揣度以谓圣贤所以皇皇汲汲者正谓欲求得本心而已苟得其本心以制万事则天下之乐何以加此区区贫窭岂足以累其心颜子在陋巷人不堪忧而颜子独乐者正乐此而已此与求仁而得仁又何怨之意近似孟子曰君子所性虽大行不加穷居不损所性谓所得於性者君子所得於性分之内虽大行穷居不加损乐莫大焉不知如此揣度不至大段碍理否乞赐垂诲
此等处不可强说且只看颜子如何做功夫若学得他功夫便见得安乐处非思虑之所能及也
书金g曰我之弗辟我无以告我先王一段按马郑氏皆音辟避其意盖谓管蔡流言成王既疑周公公乃避居东都二年之久以待成王之察及成王遭风雷之变启金g之书迎公来返乃摄政方始东征所谓罪人斯得者成王得其流言之罪人也陈少南吴才老从之而诋先儒诛辟之说铢窃谓周公之诛管蔡与伊尹之放太甲皆圣人之变惟二公至诚无愧正大明白故行之不疑未可以浅俗之心窥之也此辟字与蔡仲之命所谓致辟之辟同安得以辟避且使周公委政而去二年之久不幸成王终不悟而小人得以乘间而入则周家之祸可胜言哉周公是时不知何以告我先王也观公之告二公曰我之弗辟我无以告我先王其言正大明白至诚恻怛则区区嫌疑有所不敢避矣惟有此心无愧而先王可告也自洁其身而匹夫之谅周公岂之哉妄意如此乞赐垂诲
辟字当从古注说
微子篇曰诏王子出f我旧云刻子一段铢於三仁之去就死生未知其所以当留当去当死之切当不可易处尝读微子书见其所以深忧宗国之将亡至於成疾狂z耄无所置身其心切矣然终不言於纣以庶几万一感悟而遽之去是必有深意者东坡则曰箕子在帝乙时以微子长且贤欲立之而帝乙不可卒立纣纣忌此两人故箕子曰子之出固其道也我旧所云者害子子若不出则我与子皆危矣微子之告箕子若欲与之俱去然微子曰吾三人者各行其志自用其心之所安者而已人各自以其意贡於先王微子去之以续先王之国箕子之奴以全先王之祀比干以谏而死不负先王也而林少颖亦从其说以二人处危疑之地身居嫌隙不可强谏徒死又无益故微子虽欲谋於箕子以救纣之Y然箕子以谓我兴受其败【犹言我起而谏则受其祸】不可以复谏又不可居位故微子遁逃以避祸而箕子隐晦以自存惟比干不处嫌疑故强谏而死三人所处之势不同故各行其志以自达於先王而已审如是说则微子箕子皆未尝谏无乃屑屑然避嫌远祸以苟存乎唐孔氏曰我兴受其败者我适起而受其祸败不可逃免然殷灭之後我不事异姓不能与人臣仆示必欲以死谏纣但箕子之谏适纣怒未甚故得不死耳微子告二人而独箕子答者比干与箕子意同经省文也窃谓孔氏去古未远【唐孔氏盖推本安国之意】其言必有所据盖尝因是妄谓微子以宗国将亡不胜其忧愁无?之心而谋出处於箕子比干故箕子言我兴受其败不可逃免当与宗国俱存亡故虽商祀或至沦亡我亦誓不臣属他人盖将谏纣纣不听亦不敢苟全逃死而比干无一言者孔氏所谓心同不复重言是也其後比干果以谏死而箕子乃不死者比干初心岂欲徒死以沽名哉所以谏者庶几吾言得行而纣改焉耳纣既不改而言益切故纣遂杀之则比干亦不得而逃死耳箕子初心亦岂欲隐晦自存苟全其生哉亦犹比干之谏冀吾言得行而纣改焉耳纣既不改而囚之偶不死耳纣囚之而不置之死则箕子岂固欲自经於沟渎而匹夫之谅哉故因遂佯狂而奴盖亦未欲即死庶几弥缝其失而冀其万有一开悟耳盖谏行而纣改过者二子之本心也谏不行而或死或囚者二子所遇之不同尔使纣而囚比干意比干亦未敢即死也使纣而杀箕子箕子敢求全哉二子易地则皆然矣至於箕子微子之计则其意岂不以谓吾二人者皆宗国之臣利害休戚事体一同皆当与社稷俱存亡不可复顾明哲保身之义然而微子国之元子也往者纣未立吾尝言於帝乙而立子帝乙不从而立纣是以纣卒疑吾两人故吾旧所云者足以害於子若起谏纣则纣益生疑非惟不从害必先及子而并我危矣死分也不足惜而未有毫发益於纣而遽死可惜也东莱所谓人先有疑心则虽尽忠与言而未必不疑盖疑心先入而之主是也故微子不可留但当q逃而出乃合於道又况我与比干既留谏以事纣则存亡未可知万一不死罔人臣仆此心已坚定则亦不可使成汤以来庙不血食况汝元子又居危疑之地义当逃去万有一全宗祀可也此三子者其制行不同各出於至诚恻怛之心无所而之故孔子并称三仁或以此欤妄意如此乞赐谆切垂诲
此说得之史记亦说箕子谏而被囚也
咸有一德窃谓一者其纯一而不杂德至於纯一不杂所谓至德也所谓纯一不杂者盖归於至当无二之地无o毫私意人欲间杂之犹易之常中庸之我也说者多以咸有一德君臣同德咸有一德固有同德意而一非同也言君臣皆有此一德而已苏氏曰圣人如天时杀时生君子如水因物赋形天不违仁水不失平惟一故新惟新故一一故不流新故无敬擞锼剖遣恢可以作如此看否乞赐垂诲
此篇先言常德庸德後言一德则一者常一之谓终始惟一时乃日新苏氏说未的当可更退步就实做工夫处看
盘庚言其先王与其t臣之祖父若有真物在其上降灾降罚与之周旋从事於日用之间者铢窃谓此亦大概言理之所在质诸鬼而无疑尔而殷俗尚鬼故以其深信者导之夫岂亦真有一物耶乞赐垂诲
鬼神之理圣人盖难言之谓真有一物固不可谓非真有一物亦不可若未能晓然见得且阙之可也
铢窃谓书序之作出於圣人无疑学者观书得其序则思过半矣班固言书之所起远矣至孔子纂时上断於尧下讫於周凡百篇而之序言其作意而林少颖乃谓书序乃历代史官转相授受以书之总目者非孔子所作今玩其语意非圣人其孰能与於此哉书序言成汤既没太甲元年玩其语意则是成汤没而太甲立太甲既立不明伊尹放诸桐三年则是太甲服汤之丧既不明伊尹遂使居於汤之墓庐三年而克终允德也或者乃曰孟子曰汤崩太丁未立外丙二年仲壬四年汤没六年而太甲立太甲服仲壬之丧夫服仲壬之丧而庐於乃祖之墓恐非人情伊川谓太丁未立而死外丙方二岁仲壬方四岁乃立太子之子太甲而或者又谓商人以甲乙兄弟之名则丙当兄而壬当弟岂有兄二岁弟乃四岁乎按皇极经世图纪年之次则太甲实继成汤而立无疑不知外丙二年仲壬四年之说当作如何训释乞赐垂诲
书序恐只是经师所作然亦无证可考但决非夫子之言耳成汤太甲年次尤不可考不必妄之说读书且求义理以反身自修之具此等殊非所急也
西伯戡黎旧说多指文王惟陈少南吕伯恭薛季隆以武王吴才老亦曰乘黎恐是伐纣时事【武王未称王亦只称西伯而已】铢按书序言殷始咎周周人乘黎则殷自此以前未尝恶周也殷始有恶周之心而周又乘袭戡胜近畿之黎国迫於王都且见征伐【黎在汉上党郡诠劓都朝歌上党在朝歌之西】此祖伊所以恐而奔告於受曰天既讫我殷命曰恐曰奔告曰讫我殷命则其事势亦且迫矣恐非文王时事也文王率殷之叛国以事纣而孔子亦称其三分天下有其二以服事殷至德所谓有事君之小心者正文王之事孔子所以谓之至德也当时征伐虽或有之未必迫於畿甸然史记又谓文王伐犬戎密须败耆国耆即黎也史记文王得专征伐故伐之二说未知孰是乞赐垂诲
此等无证据可且阙之
服父母之丧而祭祀祖先当衣何服与居母丧而见父居父母丧而见祖父母其朔旦岁节上寿礼各衣何服父母在而遭所生丧【谓非出母】不知合衣何服合与不合设几筵出声哭舅姑俱存而子妇丁其父母忧虽合奔丧然卒哭後必当复归恐三年之服自不可改遇节序变迁不审可以发哀出声否见舅姑及从舅姑以祭不知所易当何服乞赐垂诲
古者居丧三年不祭【见曾子问】其见祖父母之属古人亦有节文不尽记然上寿之礼自不合与所生母丧礼律亦有明文更宜详考亦当稍避尊者乃安耳如女已适人父母服O礼律亦甚明若有舅姑难以发哀於其侧从祭但略去华盛之服可也
答董叔重
人心之体虚明知觉而已但知觉从义理上去则道心知觉从利欲上去则人心此人心道心之别也所谓利欲如口之於味目之於色之类非遽不好但不从义理上去则堕於人欲而不自知矣
亦是
中庸之中字本是指时中之中而言然所以能时中者以其有是不偏倚者本故中庸之中实兼二义非如中和之中专指性也致中者如立乎天地四方之中未感者无一息之不然致和者如处一堂一室之中随处得宜无少乖戾无时而不然也或者有疑於中庸中和二中字不同故妄论如此不知於章句意无大悖否
无一息之不然当改云无一息之少差
曾点言志气象固是从容洒落然其所以至此则亦必尝有所用力矣知其所用力处则知尧舜事业点优之然尧舜事业亦非一事要必如点用力则不难但道理自有浅深所至亦有高下点资质高合下见得圣人大本如此故其平日用力之妙必有超乎事物之外而应事物之本者其视三子规规於事之末者固有间矣然一事一物亦各有一事一物之理学者大本功夫固当笃至亦必循下学上达之序逐件逐事理会到底乃能内外缜密亲切不差点言志甚高而行不掩焉观其舍瑟倚门亦可见矣盖道理无o毫空阙不周满处外面才有罅漏则於道体有亏矣或谓曾点只是天资见得大头脑如此元不曾用力又谓点已见到如此天下万事皆无不了者恐皆一偏之论也未知是否
此条大概近似而语意不密且看他见得道理分明触处通贯处是个甚底可也
答董叔重
或曰天地之数五十有五而大衍之数五十何也铢窃谓天地之所以数不过五而已五者数之祖也盖参天两地三阳而二三二各阳错而数之所以数五也是故三其三三其二而老阳老之数两其三一其二而少之数两其二一其三而少阳之数皆五数也河图自天一至地十积数凡五十有五而其五十者皆因五而後得故五虚中若无所而实乃五十之所以五十也【一得五而成六二得五而成七三得五而成八四得五而成九五得五而成十无此定数则五十者何自来耶】洛书自一五行至九五福积数凡四十有五而其四十者亦皆因五而後得故五亦虚中若无所而实乃四十之所以四十也【一六共宗而太阳之位数二七共朋而少之位数三八成友而少阳之位数四九同道而太之位数不得此五数何以成此四十耶】即是观之河图洛书皆五居中而数宗祖大衍之数五十者即此五数衍而乘之各极其十则合五十也是故五数散布於外五十而河图之数散布於外四十而洛书之数衍而极之五十而大衍之数皆自此五数始耳是以於五行土於五常信水火木金不得土不能各成一气仁义礼智不实有之亦不能各一德此所以数之宗而揲蓍之法必衍而极於五十以见於用也不知是否
此说是
变者化之渐化者变之尽盖化无痕迹而变有头面逐渐消缩以至於无者化也阳化刚化柔暖化寒是也其势浸长突然改换者变也变阳柔变刚寒变暖是也阳化是进极而吖退变阳则退极而上故进故曰变化者进退之象也阳化变阳者变化也所以变化者道也道者本然之妙变化者所乘之机故变阳化而道无不在两在故不测故曰知变化之道者其知神之所乎不审可作如此看否
亦得之
阳若以推行言之不过一气之运而已所谓一动一静互其根也以阖辟言之则有两物所谓分分阳两仪立焉也既曰阳又曰柔刚者阳以气言刚柔则有形质矣此犹四象之有老少亦如以子午卯酉分言阳也不知是否
阖辟与动静无异易中以对待言者自多不必引此也在天成象在地成形变化见矣变化非因形象而後有也变化流行非形象则无以见故因形象而变化之迹可见也日月星辰象也山川动植形也象阳气所形气所然阳中有则日星阳也月辰也中有阳则山而川阳然阳又未尝不相错而各自阳细推之可见矣不知是否
亦是
乾以易知与易则易知之知字不同乾以易知知犹主也知如知郡县之知盖乾健不息惟主於生物如瓶施水无他艰阻故以易知大始也易则易知言人体乾之易故曰直无艰阻而人易知之也
文义亦得之
孟子曰口之於味也目之於色也耳之於声也鼻之於臭也四肢之於安佚也性也【此性字专指气而言如性相近之性】有命焉【此命字兼理与气而言如贫贱之安分富贵之有节是也】仁之於父子也义之於君臣也礼之於宾主也智之於贤者也圣人之於天道也命也【此命字专指气而言所遇应不应所造有浅深厚薄清浊之分皆系乎气禀也】有性焉【此性字专指理而言如天地之性之性】不知可作如此看否
此说分得好
中和者性情之德也寂感者此心之体用也此心存则寂然时皆未发之中感通时皆中节之和心有不存则寂然者木石而已大本有所不立也感通者驰肆而已达道有所不行也故夫动静一主於敬戒谨恐惧而谨之於独焉则此心存而所寂感无非性情之德也不知是否
亦是
极之言究竟至极不可有加之谓以状此理之名义则举天下无以加此之称也故常在物之中物之的物无之则无以根主而不能以有立故以在中之义则可而便训极中则不可以有形者论之则如屋之有脊栋镡拗有通天柱常在此物之中央四面八方望之以取正千条万别本之以有生礼所谓民极诗所谓四方之极其义一也未知推说如此是否
是
近见一书名广川家学盖董彦远所所论亦稍正不知有传授否其人如何如曰心者性之所寓也所贵於养心者以性之在心也又曰形之灵者曰魄气之神者曰魂既生魄矣魄内自有阳气气之神者名之曰魂附形之灵者谓初生时耳目手足运动啼呼声此则魄之灵也附气之神者谓精神性识渐有所知此则附气之神也魂在魄先附魄以神此等说得亦无甚病否
既生魄阳曰魂谓才有魄便有魂自初受胞胎时已俱足矣不可言渐有所知然後魂也董氏有诗解自谓其论关雎之义暗与程先生合但其他文难晓集传中论京师之属颇祖其说又据黄端明行状说围城中作祭酒尝以^楚之命慰谕诸生他事不能尽知也近见曾彦和论彭蠡既z引汉志豫章九水合於湖汉东至彭泽入江禹贡汉水入江而湖汉九水见遏於江北於是自汇彭蠡则彭蠡之水本受湖汉之水欲入江而江汉所遏因却而自z盖汉水未入江之前则彭蠡未z故曰东汇泽彭蠡此说自当但又有曰彭蠡之z以受其江汉而不能绌苏氏味别之说则非也又言九江即是洞庭引汉志沅水渐水元水底水叙水酉水澧水湘水资水皆合洞庭中东入於江江则过之而已九水合於洞庭泽故洞庭亦可名九江若谓江分九道则经当曰九江既道而不曰孔殷当曰播九江而不曰过九江矣然林少颖辨其不然不知洞庭之泽果是受此水之入否然彭蠡自有源而非受江汉而成九江洞庭而不在浔阳南则无可疑矣若彦和之於禹贡虽未尽善亦考索精详胜他人也
曾彦和说书精博旧看得不子细不知其已有此说但汉志不知湖汉即是彭蠡而曰源出雩都至彭蠡入江此大谬恐彦和亦不能正也九江之说今亦只可大概而言恐当时地入三苗禹亦不能细考若论小水则湖南尚有蒸潇之属况兼湖北诸水上流其数不止於九若实计入湖之水只是湘沅澧之属三四而已又不能及九也汉水未入江之前彭蠡未z此亦未是江流甚大汉水入之未必能有所增益也大率今人不敢说经文有误故如此多方呋ザ
孟子集注古公甫下注云太王公刘九世孙五世而斩下注云父子相继一世按史记自公刘至古公凡十世今谓九世岂不数古公已身耶然按豳诗集传云公刘复修后稷之业十世而太王徙居岐山之阳则疑孟子集注或错九字否又按明道行状云先生五世而上居中山之博野高祖始赐第京师则高祖五世祖也而上即六世是通已身数矣伏乞垂诲
通数即计己身数曰祖曰孙则不当计己身盖谓之祖孙则是指他人而言矣史传及今人文字以高祖之父五世祖甚多无可疑也
答董叔重
程先生论中庸鸢飞鱼跃处曰与必有事焉而勿正心之意同活泼泼地铢详先生旧说盖谓程子所引必有事焉与活泼泼地两语皆是指其实体而形容其流行发见无所滞碍倚着之意【其曰必者非有人以必之曰勿者非有人以勿之者盖谓有主张是者而实未尝有所耳】今说则谓必有事焉而勿正心者乃指此心之存主处活泼泼地云者方是形容天理流行无所滞碍之妙盖以道之体用流行发见虽无间息然在人而见诸日用者初不外乎此心故必此心之存然後方见得其全体呈露妙用显行活泼泼地略无滞碍耳所谓必有事而勿正心者若有所事而不所累云尔此存主之要法盖必是如此方得见此理流行无碍耳铢见得此说似无可疑而朋友间多主旧说盖以程子文义观之其曰与曰同而又以活泼泼地四字注云则若此两句皆是形容道体之语然旧说诚不若今说之实旧说读之不精未免使人眩瞀迷惑学者能实用力於今说则於道之体用流行当自有见然又恐非程子当日之本意伏乞明赐垂诲
旧说固好似涉安排今说若见得破则即此须臾之顷此体便已洞然不待说尽下句矣可更猛着精彩稍似迟慢便蹉过也
性与气虽不相离元不相杂孟子论性独指其不杂者言之其论情才亦如此要必如程张二先生之说乃备耳不知是否
甚善集注中似已有此意矣
吕芸阁云性一也流形之分有刚柔昏明者非性也有三人焉皆一目而别乎色一居乎密室一居乎帷簿之下一居乎广廷之中三人所见昏明各异岂目不同乎随其所居蔽有厚薄尔铢窃谓此言分别得性气甚明若移此语以喻人物之性亦好铢顷尝以日喻以大明当天万物咸G亦此日耳屋之下容光必照亦此日耳日之全体未尝有小大只随其所居而小大不同耳不知亦可如此谕人物之性否伏乞指诲
亦善
周霄问君子仕乎一段霄意盖以孟子不见诸侯难仕故举此问以讽切之孟子所言皆告以君子急仕之意所引礼曰诸侯耕助以供粢盛一段疑指贫而仕者言盖仕非贫也然有贫而仕者则君子於仕亦可谓急矣然仕之心未尝不急仕之道则不可以急而不由其道也盖欲急仕者君子之仁不由其道不敢仕者君子之义义行则仁存未有违义而可以仁也大率孟子教人多因人情而制之以义此所以卓乎非异端之说所能知也伏乞垂诲
此章但言不仕无义未见贫而仕之意
礼曰别子祖继别宗继祢者小宗有百世不迁之宗有五世则迁之宗窃谓君适长世子继先君正统自母弟以下皆不得宗其次适别子不得祢其父则不可宗嗣君又不可无统属故立先君之族大宗之祖所谓别子祖也其适子继之则大宗凡先君所出之子孙皆宗之百世不迁故曰大宗者继别子之所自出也【吕氏言别子所自出者谓别子所出之先君也如鲁李友乃桓公别子所自出故桓公一族之大宗不知是否】百世不迁者以其统先君之子孙而非统别之子孙也别子之庶长义不祢别子而自五世小宗之祖其适子继之则小宗小宗者继别子庶子之所自出也故惟及五世五世之外则无服盖以其统别之子孙而非统先君之子孙也不知是否伏乞垂诲
宗子有公子之宗有大宗有小宗国家之\子不继世者若其间有适子则\兄弟宗之大宗若皆庶子则兄弟宗其长者小宗此所谓公子之宗者也别子即是此\子既没之後其适长者各自继此别子即是大宗直下相传百世不迁别子之\子既没之後其适长子又宗之即继祢之小宗每一易世高祖庙毁则同此庙者是袒免之亲不复相宗矣所谓五世而迁也孟子集注序说言史记言孟子受业子思之门人注云赵氏注及孔丛子亦皆云孟子亲受业於子思铢谓赵岐所注必有所考孔丛子恐是^书似不必引此书如何
孔丛子虽^书然与赵岐亦未知其孰先後也姑存亦无害
史记谓孟子之书孟子自作赵岐谓其徒所记今观七篇文字笔势如此决是一手所成非鲁论比也然其间有如云孟子道性善言必称尧舜亦恐是其徒所记孟子必曾略加删定也此非甚紧切以朋友间或有疑此者尝以此答之恐未是也伏乞垂诲
或恐是如此
答董叔重
参天两地倚数天之象圆圆者径一而围三参天者参其一也地之象方方者径一而围四两地者两其二也故参其一而三者因圆象而有三数也两其二而四者因方象而四数也参天两地则数者五故天地之数皆五也三三六则老阳老之数两其三一其二则少之数两其二一其三则少阳之数故参天两地者数之祖也未知是否
围四者以二一故其一而二故曰参天两地今曰两其二而四则不得参天两地矣天一而围三地一而围四然天全用而地半用故参天三而两地二也今曰二二四非是
揲蓍之数以四主盖四者数之用也太阳一少二少阳三太四其位四也分揲挂归必四营也揲之亦必以四故皆以四主故老阳三十六少三十二少阳二十八太二十四皆四约之也及其揲也五四奇五除挂一四不除挂一皆四者一所谓奇也九八偶九除挂一八不除挂一则四者二所谓偶也是皆以四数主不知是否
四营恐与四揲不相关
河图之数不过一奇一偶相错而已故太阳之位即太之数少之位即少阳之数少阳之位即少之数太之位即太阳之数见其迭迭阳阳相错所以生成也天五地十居中者地十亦天五之成数盖一二三四已含六七八九者以五乘之故也盖数不过五也洛书之数因一二三四以对九八七六其数亦不过十盖太阳占第一位已含太阳之数少占第二位已含少之数少阳占第三位已含少阳之数太占第四位已含太之数虽其阳各自数然五数居中太阳得五而成六少得五而成七少阳得五而成八太得五而成九则与河图一一阳相错而生成之数者亦无以异也不知可如此看否蒙言其数与位皆三同而二异三同谓一三五二异谓河图之二在洛书则九河图之四在洛书则七也盖一三五阳也二四也阳不可易而可易阳全半常从阳也然七九特成数之阳所以成二四生数之则虽阳而实虽易而实未尝易也不知是否
所论甚当河图相错之说尤佳
阳以气言刚柔则有形质可见矣至仁与义则又合气与形而理具焉然仁阳刚义柔仁主发生义主收a故其分属如此或谓杨子云君子於仁也柔於义也刚盖取其相济而相用之意
仁体刚而用柔义体柔而用刚
艮其背不获其身者止而止也所谓静而止其所也行其庭不见其人者行而止也所谓动而止其所也静而止其所者是只见道理所当止处不见己身之有利害祸福也动而止其所者只见道理所当行处不见在人之有强弱贵贱也古人所以舍生取义杀身成仁者不获其身也所以不侮鳏寡不畏强御者不见其人也然惟不获其身者乃能不见其人故曰动静各止其所而必以主夫静者本焉所以自源而徂流也程先生所谓止於所不见则无以乱其心而止乃安是又就做工夫上言
不获其身不见其人推说甚善然亦不专在此日用精粗盖无不然也程先生说自是其所见如夫子彖传文言未必文王之本意也
答董叔重
辱惠问并以长喻及铭墓之意尤以愧仄今年多病异於常时又以筑室迁居之扰殊无好况文字本不能作前後所辞甚多但以叔重如此见属独不可辞因留来人累日不得功夫此三数日又觉伤冷时作寒热意{尤不佳今日小定方能力疾草定奉寄又更与允夫订之或有疑则见告可改也但此间辞人之多幸且勿广佳今所作先丈志文易就亦因得好行状故不费力数年前有相属作一大志铭者事{既多而状文全类新唐书体至今整顿不得也允夫所作令祖墓表尤佳近岁难得此文也
与黄子耕
祭礼极难处窃意神主惟长子得奉祀之官则以自随影像则诸子各传一本自随无害也支子之祭先儒虽有是言然竟未安向见范丈兄弟所定支子当祭旋设纸レ段患榔而焚之不得已此或可采用然礼文品物亦当少损於长子或但一献无祝亦可也
答黄子耕
熹数年来疾病日侵患难交至气血凋瘁大非往时之比来日无几甚思与四方士友并力切磋以求无负师傅之托而不可得每一念之徒增永叹而已子耕近日所用工处颇得力否向时说得致知两字亦颇散漫望更思之复以见谕也
答黄子耕
新除甚佳阙亦不远否但声利海中溺人可畏耳前书所谓格物主敬者甚善但主敬方是小学存养之事未可便谓笃行须修身齐家以下乃可谓之笃行耳日用之间且更力加持守而体察事理勿使虚度光乃是学表里之实近至浙中见学者工夫议论多靠一边殊可虑耳
答黄子耕
时事传闻不一然亦未知是否衰病闲散既无所科淝区亦不敢深问也示谕且看大学俟见大指乃及他书此意甚善但看时须是更将大段分作小段字字句句不可容易放过常时暗诵默思反覆研究未上口时须教上口未通透时须教通透已通透後便要纯熟直得不思索时此意常在心胸之间驱遣不去方是此一段了又换一段看令如此数段之後心安理熟觉得工夫省力时便渐得力也近日看得朋友间病痛尤更亲切都是贪多务广匆遽涉猎所以凡事草率粗浅本欲多知多能下稍一事不知一事不能本欲速成反成虚度岁月但能反此如前所云试用岁月之功当自见其益矣至於作无益语以本心正理揆之诚是何补於事但人不作自己功夫向外驰走便见得此等事重若果见得自己分上合做底事千条万端有终身勉勉而不能尽者则亦自当不暇及此矣
答黄子耕
示喻学之意甚善但恐更须看令简洁明白亲切令下功夫处约而易守乃佳耳别纸两条亦觉繁杂本末始终之说只是要人先其本後其末先其始後其终耳不必如此多说也格物只是就一物上穷尽一物之理致知便只是穷得物理尽後我之知识亦无不尽处若推此知识而致之也此其文义只是如此才认得定便请依此用功但能格物则知自至不是别一事也格物致知只是穷理圣贤欲学者说尽曲折故又立此名字今人反名字所惑生出重重障碍添枝接叶无有了期要须认取本意而就中看得许多曲折分明便依此实下功夫方见许多名字并皆脱离而其功夫实处却无欠阙耳
答黄子耕
示及疑义比旧益明洁矣但尚有繁杂处且就正经平白玩味久当自见亲切处自然直截简易也正淳伯丰近皆得书学皆进益可喜泉漳之间亦得一二学者将来可望不虚此行也但经界一事恐未有人承当而豪右不乐异论I起遂且悠悠耳在官一年不能民兴利而除害亦未能尽此可恨也长孺之去甚勇但曾守解事何乃至此昨晚得赵帅书亦云然甚可怪也
答黄子耕
熹忧悴无l无足言者治葬结庐二事皆在来年今且造一小书院以往来干事休息之处他时亦可藏书宴坐然已不胜其劳费未知来年复如何也来喻云云足见讲学自修之力甚慰所望所谓动上求静亦只是各止其所皆中其节则其动者乃理之当然而不害其本心之正耳近修大学此章或问颇详今谩h去可以示斯远也
或问喜怒忧惧人心之所不能无也而曰有是一者则心不得正而身不可修何哉人之心湛然虚明以一身之主者固其本体而喜怒忧惧随感而应者亦其用之所不能无者也然必知至意诚无所私系然後物之未感则此心之体寂然不动如监之空如衡之平物之既感则其妍媸高下随物以应皆因彼之自尔而我无所与此心之体用所以常得其正而能一身之主也以此而视其视必明以此而听其听必聪以此而食食必知味身有不修者哉苟其胸中一有不诚则物之未感而四者之私已主於内事之已至而四者之动常失其节甚则暴於其气而反动其心此所以反覆循环常失其正而无以主於身也以无主之身应无穷之物其不仰面贪看鸟咄反碛θ苏呒赶Ｃ献铀论平旦之气与先立乎其大者正谓此耳
答黄子耕
熹湘中之行初但以私计不便恳辞然愚意尚无固必既而乃有决不可行者遂至投劾诸公盖已厌之然犹不肯以此名又以病辞然後得免世途艰险乃至於此本非欲以是高也归来已一年矣而卜葬未遂筑室未成自春来无日不病见苦脚气寒热伏枕已两日矣大抵血气日衰虽是旧病亦如新证未知能复得几时也示谕学之意及中庸疑义皆比旧尽详密矣病中看得恐不子细略疏一二在别纸余俟旦夕附便奉报也
别纸
所论二先生说中庸以体用言之甚善
吕氏诡激之说本亦无病圣人之道广大平岂以诡激事但世之狃常习故者借之以成其私则不可不察耳不可以此而废彼也
吕氏尽心以知性此语有病躬行以尽性此却得之盖孟子言尽其心者知其性也则是人之所以能尽其心者以其能知性故也大学所谓知至而后意诚是也民受天地之中以生是始生之生义与产字相似忠信所以进德此段初只是解终日乾乾是终日对越在天之义下文因而说天字道理其间有许多分别如说如在其上如在其下亦只是实有此理自然昭着形而上道形而下器如今事物莫非天理之所在然一物之中其可见之形即所谓器其不可见之理即所谓道然两者未尝相离故曰道亦器器亦道於此见得透彻则亦岂有今与後已与人之间哉
率性之谓道非是人有此性而能率之乃谓之道但说自然之理循将去即是道耳道与性字其实无甚异但性字是浑然全体道字便有条理分别之殊耳修道之谓教乃是圣人修此道以教於天下如礼乐刑政之类是也诸说多端然细考程先生说其要不过如此其间亦有说得不相似处恐是当时论亦未定也
人心道心之说甚善盖以道心主则人心亦化而道心矣如乡党所记饮食衣服本是人心之发然在圣人分上则浑是道心也
答黄子耕
病中不宜思虑凡百事且一切放下专以存心养气务但跏趺静坐目视鼻端注心脐腹之下久自温暖即渐见功恳
答黄子耕
熹初意到此即遣人招正淳伯丰及余正叔而此间事烦财匮时论又方扰扰令人忧惧不知所以计遂未能及幸因书致此意徐观事势如何乃敢议此也
答黄子耕
两书皆领所云云何不安之甚今日仕宦只是如此既未免出来只得忍耐勉其力之所及而已日用之间更看自家分内许多道理甚底是欠阙底随处操存随处玩索不妨自有余乐何至如此焦躁耶所闻岂有是事政使有便遭贬责亦是臣子之常分但恨力不及耳
答黄子耕
伏枕月余已分必死自入夏以来却稍轻减但今余证狂来颇亦废事明年便当七十据礼而论亦合衰残无足深叹也但此道衰微方赖朋友潜思固守以庶几於久远年来仅得伯丰最可望乃复盛年奄至大故闻之伤悼不能怀非独以平日往来游好之情而己闻其亲年高遭此何以堪处江西朋友书来却皆言其子晓事此则犹不幸之幸欲遣一人持书致奠并吊其家而力不能办今有书信不免奉烦寻的便附往若相去不远更得专人取其呤橐岳从人望也所喻职事缕缕备悉既是出来仕宦此等自不能免耗金文字以目昏未能尽读然其大概已可见矣改秩後授一湖北淮南僻县优哉悠哉?以卒岁此乃今日最上策也
答黄子耕
两辱手示得详近况良以慰竟从铨部调远邑而归既无冒进之嫌又~矫亢之累所处其精吾党足以增气矣甚幸甚贺闻湖北深僻民少事稀无迎送督促之烦以优游读书此今日仕宦之最佳处想岁下了却令兄位下一二事便可行矣自分宁取道应亦不远但恨相望益远衰晚沈痼无复相见之期此恨耳伯丰子弟如何自其云亡念之不能已盖朋友中敏悟未有其比意其他日可以任传付之责者非独游好之私情也
答黄子耕
知赴官有期僻远之乡官事简少可以读书进学若如此实做得三年功夫比之奔走尘埃俯仰应接殊未失计也来喻更欲於经史中求简易用功处此亦别无他巧只是且将所已学者反复玩味不厌重复久之当觉意味愈深远理致愈明白耳此外昔所未学亦有切於修已治人之实者更以暇时量力探讨使其表里精粗通贯浃洽则於本原之地亦将打成一片无处不得力矣有如衰朽百病交攻常时气满心腹今日乍寒痛甚几不能起观此气象余日几何然每开卷及与朋友讲论未尝不觉其有起予之益况如贤者春秋尚富精力尚强其可不自勉乎安仁经界文字其画一中所言户部行下者即是李仲水所行其言本县措置者即是当来邑中推广其说虽未及一一细观然亦可以见其不苟之意乡在临漳访问打量算法得书数种比此加详然乡民卒乍不能通晓反成费力後得一法只於田段中间先取正方步数却计其外尖斜屈曲处约凑成方却自省事恨私意浮议所摇不得尽力其间以见均田平赋之拷穸了示尤使人怅然也
答曹立之
伊川先生帖摹勒甚精石已谨具但工力未至更旬日亦当可成或即去此亦可属同官毕其事也范诗无甚发明不知前辈读书何故却只如此苟简不可晓也熹近得蜀本吕与叔先生易说却精约好看方此传写或未见当转寄也h示陆兄书意甚佳近大冶万正淳来访亦能言彼讲论曲折大概比旧有间矣但觉得尚有兼主旧说以随时立教不得不然之意似此意思却似渐有R覆不明白处以故包显道辈仍主先入尚以读书讲学充塞仁义之祸【此语杨子直在南丰亲闻其说】而南轩顷亦云传梦泉者扬眉瞬目云云恐不若直截剖判便令今是昨非平白分明使学者各洗旧习以进於日新之功不宜尚复疑贰藏以滋其惑也旦夕亦有人去临川自当作书更扣陆兄也进贤宰昨日亦得书论易数条已据鄙见报之未知以如何耳
答曹立之
所h示二书甚善但所谓不可以一说片言立定门户则圣贤之教未尝不有一定之门户以示\人至於逐人分上各随其病痛而箴药之则又自有曲折然亦分明直截无所隐呋チ钊死砘岵坏靡菜嬉逊中尴八嬉鸭观书学者只得如此其至不至明道与不明道则在其人功力浅深恐亦不可谓此虽不中不远者而别求颜曾明道见古人用心底奇特工夫也极欲一见渠兄弟更深究此而未可得向许此来今贱迹既不定想其闻此旱掠治幢爻衫瓷钜恨也程丈诸说亦有鄙意所未安者以未参识不欲剧论但未知立之见得宥辟未发等语如何若已无疑即不须论矣立之所疑太极之说甚当此恐未易以口舌争也辅养人主心术与开陈善道排抑佞邪正是相资用不可作两事看如公仲之事则人主本有畏相畏义之心而近习之智尚浅故其蔽也未深是以幸而有济若使赵侯之歌者先觉其所荐之能害己而有以间之则公仲者又如何而计耶元佑诸公不能开导君心固有罪然谓不当斥逐小人使至相激则亦未通但当时施行有过当处此则不可不监耳陈太丘亦是不当权位故可以逶迤乱世而免於小人之祸若以其道施之朝廷而无所变通则亦何望其能有益於人之国哉然此恐亦姑论其理之当然若熹自之则必有甚於元佑诸公之所而?於范滂阳球之祸必矣气质一定不能自易奈何奈何近得程丈文字论及黍尺制度此中无人及文字可讨论尚未及报但告籴进贤甚蒙其留意亦以此取怒於府帅使人不自安也立之所与赵子直论事甚佳如熹自度必不能济当世之务然渠辈作此议论见识亦适可保身不犯世患耳其不能济世恐亦无以异也
答万正淳
心生道之说恐未安大抵此段是张思叔所记多以已意文先生之辞恐不能无少失真也继之者善继之义接续之意言既有此道理其接续此道理以生万物者莫非善而物之成形即各具此理而性也试以此意推之当得其旨也
答万正淳
所论大概只是如此但日用间须有个癖方有执捉不至走失若只如此空荡荡地恐无捞摸也中只是应事接物无过不及中间恰好处理之精涵养之久则自然见得矣
答万正淳
人杰昨答伯丰书云示及浩气说所谓浩然之气集义所生既与道义浑然而无间然道义则实助之以达其用是气虽生於集而其充也却能道义之助此数语发明集注之说甚佳子约以未安乃是大纲上看得未分明但上蔡语子约辨之似当然上蔡本因孟子乡今之言而生血气盛衰之论则上蔡之论亦未可专以非也观子约之论诚可见其用功实处但鄙见窃谓界分有未甚明故其辨论多疵病不审先生以如何
子约之病乃宾主不明非界分不明也不知论集义所生则义主论配义与道则气主一向都欲以义主故失之若如其言则孟子数语之中两句已相复矣天下岂有如此絮底圣贤耶子约见得道理大段支离又且固执己见不能虚心择善所论不同处极多不但此一义也伯丰说得极分明朋友间极不易得因来喻及此之感叹不能已然子约之老成质实今尤难得但恨未有道理唤得他醒耳
人杰昨得伯丰书云必大向以鸢鱼之说请益於紫阳尚未得报近得直卿书与鄙见合试商确之却以见教直卿书云浴沂一章终是看不出喟然而叹夫子与点之意深矣集注云日用之间无非天理流行之妙曾有见於此故欲乐此以终身如此却是乐此天理之流行而於本文曾意旨恐不相似干窃意恐须是如此天理方流行中心斯须不和不乐则与道不相似而计较系恋之私入之矣夫子无意必固我老者安之朋友信之少者怀之政是此意直是与天地相似易曰贞吉悔亡憧憧往来朋从尔思夫子传之曰天下何思何虑圣人岂教人如死灰槁木旷荡其心徜徉其志也哉张子曰湛一性之本攻取气之欲物各付物而无一毫计较系恋之私则致广大而极高明虽尧舜事业亦不能一毫加益於此矣後来邵康节先生全是见得此意思明道先生诗中亦多此意此是一大节目望详以见教人杰窃谓浴沂一章集注甚分明无可疑者其说曰曾点之学有以见夫天理本然之全体无时而不发见於日用之间故其胸中洒落无所滞碍而动静之际从容如此及其言志则又不过乐此以终身焉无他作之念也乃是曾点见得天理之发见故欲乐此以终身今直卿所云固是道理高处然其本意却谓须是如此天理方流行则是先有曾点之所乐方得天理之流行也人杰窃恐全体大用未能了然於心目间而欲遽求曾点之所乐则夫事物未接之时此心平静胸中之乐固或有时而发见然本根不立凭虚亡实亦易至消铄矣盖与集注之意未免有差也伯丰所见与之相合鄙意却未敢以然伏乞赐教
集注诚有病语中间尝改定亦未惬意今复改数句似颇无病试更详之直卿之说却是做工夫底事非曾点所以答如或知尔则何以哉之问也况论实做工夫又却只是操之而存是要的处不在如此旷荡茫洋无收接处也甘节吉甫亦来问此事并以示之曾点之学盖有以见夫人欲尽处天理浑然日用之间随处发见故其动静之际从容如此而其言志则又不过即其所居之位适其所履之常而天下之乐无以加焉用之而行则虽尧舜事业亦不外此不待更有所也但夷考其行或不R焉故不免狂士然其视三子者规规於事之末则不可同年而语矣所以夫子叹息而深许之
答万正淳
谢氏曰义重於生则舍生取义生重於义则当舍义取生最要临时权轻重以取中愚谓舍义取生之说未当所谓生重於义者义之所当生也义当生则生岂谓义与生相对而轻重哉且义而可舍则虽生无益矣如此则所谓临时权轻重者将反变而计较利害之私矣尚安能取中乎
此论甚当故明道先生曰义无对
杨氏谓高明者中庸之体中庸者高明之用恐不可以体用言
此说亦是
杨氏解知者过之极高明而不知中庸之至解贤者过之尊德性而不及道问学恐未安极高明而道中庸尊德性而道问学是彻上下贯本末工夫皆是一贯无适而非正也如杨氏之说则上下本末可离而二矣
大概得之更宜体味
游氏引邹衍谈天公孙龙诡辨智者之过亦未当若佛老者知之过也谈天诡辨不足以智者之过
知者之过非一端如权谋术数之类亦是龙衍乃是诳妄又不足以及此
吕云刚而寡欲故能中立而不倚夫中立不倚者湛然在中无所偏倚而义理全具者也刚而寡欲恐不足以言之引柳下惠之行和而不流夫下惠固圣之和矣然孟子推其有不恭之弊则与中庸所谓和而不流者亦异矣又引非其君不事非其民不使与夫独立不惧q世无闷者中立而不倚夫非其君不事非其民不使是乃清者之德岂可便谓之中立不倚哉独立不惧q世无闷固是有中庸之德而穷困在下者如此然专以此事解释中立不倚之义则名义非所当矣盖独立不惧q世无闷者以操行言中立而不倚以理义言也
中立不倚亦只是以行言所引独立不惧者近之不倚是无所阿附之意
吕氏解索隐方乡乎隐索隐行怪未当行而行之且举易之隐而未见与孟子之论狂者证恐非本意索隐行怪乃是无德而隐而怪僻之行者尔意甚分明何必曲之说乎
吕说未安
侯氏以夷齐下惠索隐行怪恐失之太过若晨门荷篑沮溺庄列之徒乃可以当此名夷齐下惠虽未中庸之至然皆大贤事业恐未易以此名加之也
亦是
吕氏说费隐一章固多差稳宦壑与能一段虽非正意却说得易知简能确实明白有所发明
此不记得无本可检
游氏说多不可晓但谓其大无外而中无不周故天下莫能载其小无间而中无不足故天下莫能破此说无病耳然上文本君子之道无往而不中则其下中字有未当耳
既曰未当便不可谓之无病
程子曰我不欲人之加诸我也吾亦欲无加诸人中庸曰施诸已而不愿亦勿施於人正解此两句恐是一时问答之语当以论语解仁恕之别正
是
或问称吕氏一本语尤详实深可玩味未见有可玩味处谓道虽本於天而行之者在人非此章之正意忠恕不可谓之道而道非忠恕不行此所以言违道不远其意亦恐未安观程子降一等之说与掠下教人之说斯可见矣其论四者未能之说则曰尽人伦之至通乎神明光於四海有性焉君子不谓之命则虽圣人亦自谓未能夫以尽人伦之至而自谓未能犹可也通神明而光四海奚暇遽论及此哉【今观吕氏论四者未能之说亦有意恐未容轻议】
吕氏说恐亦不得此句之读更试考之
游氏引其则不远尽已之忠不以道责人而以人治人取其改而止尽物之恕似乎其语未当杨氏说以人治人仁之也伊尹以斯道觉斯民是也恐不当其义【今观杨氏说亦有可取】
宛转说来亦可通但恐不必如此说枉费言语
张子谓君子之道天地不能覆载恐失之太高子思虽云天下莫能载复云天下莫能破大小兼该可也戾天跃渊亦以范围之内言之今言天地莫能覆载则过矣
亦是
谢氏说致生之故其鬼神致死之故其鬼不神何也人以神则神人以不神则不神矣按夫子致生致死之说本明器发也以致死之不仁故必有是明器以致生之不智故是明器而不可用故曰神明之也谢氏之意则与此不同矣又其说主乎致生故谓人以神则神如此则所谓鬼神者其有无专系乎人心而已无乃似流於作用是性之失乎又曰以有亦不可以为无亦不可这里有妙理又曰自家要有便有要无便无皆是此意
记得论语说中似有当生者使人致生之当死者使人致死之此却有理【谢氏论语说曰阳交而有神形气离而有鬼知此者智事此者仁推仁智之合者可以制祀典祀典之意可者使人格之不使人致死之不可者使人远之不使人致生之致生之故其鬼神致死之故其鬼不神则鬼神之情状岂不昭昭乎】
侯氏曰消息盈虚往来神明皆是理也吉凶悔吝刚柔变化皆是物也恐难分明愚谓是数者皆物也而有理存焉又曰以阳言之则曰道以乾坤言之则曰易贯通乎上下则曰诚夫道非阳也所以一一阳者道也程子固言之矣系辞止曰乾坤其易之门易之而谓易乾坤则非也且既以贯通上下诚矣而又曰总摄天地斡旋造化动役鬼神阖辟乾坤万物由之以生死日月由之以晦明者诚也则是诚者乃一作用之物有似乎符经之云者而不可谓之贯通上下矣既以鬼神形而下者而非诚矣又曰诚无内外无幽明故可格而不可度射审如此说则诗当云诚之格思而不当言神之格思也凡此自相矛盾有不可晓者不审如何
看得是
虽夭而不亡者存或问以侯氏之说而集解系之杨氏说後孰误也
似是杨氏侯氏皆有此语更考之若无即是误也吕氏杨氏引三年之丧皆有妻之文按夫妻服齐衰杖期而左氏传昭公十五年王太子寿卒王穆后崩晋叔向曰王一岁而有三年之丧二焉杜氏注云天子~期惟服三年故后虽期通谓之三年丧审此则是天子之后母仪天下后之丧天子可以~期而不服故服其丧而通谓之三年也据经文既曰三年之丧达乎天子又曰父母之丧无贵贱一也则是三年之丧有长子妻与嫡孙祖故别乎父母之丧也所谓达乎天子则是三年之丧亦有通乎上下者矣今律文与温公书仪皆无妻之文独吕氏杨氏引叔向之说而吕氏之说有可疑者吕氏之说曰三年之丧达乎天子者三年之丧父母适孙祖长子妻而已天子达乎庶人一也似与经文本旨与今律文书仪皆不同盖经文分三年之丧与父母之丧而吕氏则合之律文书仪载夫妻杖期而吕氏则皆以三年也杨氏之说曰三年之丧长子妻与嫡孙祖故王太子寿卒穆后崩而叔向云云盖天子子妻通谓之三年之丧也故曰三年之丧达乎天子父母之丧则自天子至於庶人无贵贱一也信如杨氏之说则与经之本文无戾而与叔向杜预之言皆合矣愚谓三者之丧长子与嫡孙祖三年者主当後者言之妻三年者主天子~期而言之也盖在大夫士庶之长子长孙有当後者有不当後者故有服三年与不服三年之别妻之丧则自大夫以下皆服期故是三年者惟天子皆服之故曰达乎天子也
恐三年之丧只是指父母之丧而言下文父母之丧无贵贱一也便是解所以达乎天子之意与孟子答滕文公语亦相类
游氏至贵在我至富在我至愿在我生生在我之说恐非圣人意思
此等皆衍说
集注曰仁者心之德爱之理也其言之不一何耶盖仁有偏言者有专言者专言者心之德也程子西铭之意是也偏言者爱之理也爱之所施则亲亲仁民爱物是也
固是如此然心之德即爱之理非二物也但所从言之异耳
所谓道者君臣父子夫妇昆弟朋友之交是也所谓德者智仁勇三者是也此圣人之所谓达道达德天下公共之理也此外更无他道後世学者惑於异端求玄求妙穷高极远而不知道果在此而不在彼也孔子曰君子之道四丘未能一焉君子道者三我无能焉圣人非果不能也亦非姑自谦之辞也盖欲学者知道之极致不在他求而人伦之至即斯道之所在也
吕氏曰所谓道者合天地人而言之所谓仁者合天地之中而言之夫道固所以合天地人而言然方论修身以道则不必遽及於此也孟子论仁只说仁人心也恻隐之心人皆有之则仁者人也之意自是分明今曰合天地之中所谓仁者而言则似谓一人不足以仁必合天下之人而後足以仁也是其言大而无当不若人皆有之等语明白切要而详尽也
以上二段皆当
吕氏以知所以治人闻一以知二知所以治天下国家闻一以知十恐未安夫治人治天下国家犹曰安人安百姓云尔皆修身之恳参乓恢二与闻一知十自是分量不同皆穷理修身之事岂可引比也
此等处不必深辨
杨氏曰力行则能推其所故近仁杨氏之意盖指孟子强恕仁莫近之意而谓推其所乃恕之事故引之以解近仁也夫推其所正古人所以大过人之事以其犹待乎推所以未遽可谓之仁今杨氏举此以解力行近仁之说似不过而或问谓其不可晓何也
如此则仁字只就爱上说了
杨氏论诚身一节失之轻易其论诚则曰非自外得反求诸身而不知不明乎善则心不可得而诚论不诚则曰岂知一不诚他日舟中之人皆是敌国而不知所谓不诚亦尽有浅深也又引庄周鸥鸟之说而曰忘机则非其类可亲则其所以说诚身者益差矣又曰反身而至於诚则利仁者不足道也夫反身而至於诚正利仁之事若安仁者则不待於反亦不待乎至於诚而自诚矣
鸥鸟以下所论得之
或问谓隐之见微之显实之存亡而不可R者也存亡字有误否
心广体胖实之存也如见肺肝实之亡也此当时立文之本意然语诚有病当改之耳
谢氏曰诚是无亏欠忠是实有之理忠近於诚正倒说着忠是无亏欠诚是实有之理盖尽已之谓忠一有不尽是有亏欠也以其自尽者言之则谓之忠以其实有者言之则谓之诚谓忠近於诚亦非也又曰有我不能穷理人谁识真我何者我理便是我其言过高而且怪理者天下之公认之我则骄吝亦肆矣
得之
章句中解致曲一段乃是程子之说然一曲之诚至於则形则着则明者是一曲之诚充扩发见而至於无所不诚故能变化否而章句与程子之说但称一曲之诚着见光辉而所谓诚能动物止一曲之诚耶将无所不诚而能动物耶若张子以明余善兼照杨氏以明无物不诚岂疑此而说也故杨氏曰曲能有诚诚在一曲也明则诚矣无物不诚也窃疑杨氏之说不无理
此章所言正是一曲之诚然致曲者固无曲之不致也经虽不言意自可见张杨之说恐未得不若程子之言当
吕氏曰学不厌所以致吾知教不倦所以广吾爱自入德而言也亦恐未安子贡之论学不厌教不倦仁智正所以形容夫子之圣自是成德事岂可以入德言之乎
得之
杨氏曰大学一篇圣学之门户其取道甚径夫圣人之道自有等级由其所造之地如何耳非可以径取也
甚径亦言其平直而无回曲耳
吕氏曰诚与神交感则同心者无不应德与气同运则同类者无不化盖诚者德之至实神者气之至妙诚与神以其精者言之故曰交感则同心者无不应德与气以其统体言之故曰同运则同类者无不化
吕说恐亦未可以至论
谢氏谓帝是天之作用处自然之理恐不可以作用言如程氏谓以主宰谓之帝则善於形容者也
得之
杨氏曰无息者诚之体不息所以体诚也非也无妄者诚之体不息者诚之所用也
得之
尊德性而道问学致广大而尽精微极高明而道中庸程子只解极高明而道中庸所谓二事中庸天理也天理固高明不极乎高明不足以道中庸岂以极乎高明者是乃中庸之道非别有高明也又曰理则极高明行之只是中庸以此而例上二句则意皆明矣然此乃兼费隐贯上下之极至者言之须得张子逐句一义一段之说其义始备其曰尊德性须是将前言往行所闻所知以参验恐行有错致广大须尽精微不得卤莽极高明须道中庸之道互相发明斯无余矣今观或问之说乃谓吕氏因张子之意须更以谢杨二说足之其义始备愚谓三子之说皆非中庸之正意谓之各是一说可也吕氏曰虽有问学不尊吾自得之性则问学失其道虽有精微之理不致广大则精微不足以自信虽有中庸之德不极高明以行之则同污合俗今未暇辨乎其他所谓虽有中庸之德不极高明以行之则同污合俗则是高明中庸自是两事不相关涉不能极乎高明则道中庸者乃同污合俗耳岂有同污合俗而尚可谓之中庸乎岂有同污合俗之中庸必极高明以行之而复异乎此乃缘文立义而未究程张之指与夫此章之正意也且既以德性广大高明皆至德问学中庸精微皆至道其言虽不能无失而其意则不害其兼举全体今曰失道与同污合俗之云则至德果如是乎又以道之在我道之全体道之上达分始中终之序而谓不先立乎此充乎此止乎此之类者其失同出一辙今不暇复辨也游杨之说皆以先後循序而言则亦恐非正意特其解经之一说尔大抵此五句之义乃是圣贤竭其两端之教不容偏废或偏於一则必陷於异端曲学而不足以知道学之全然而学者之病往往多欲进於德性广大高明之域而於所谓问学精微中庸者不留意或之而不知尽其义极其至焉则其所谓德性广大高明者是乌足以德性广大高明哉程张之说深得乎此而吕氏之说之意则所重者在德性广大高明所轻者在问学精微中庸则正与张子之说相反岂得因其意乎杨氏又以温故知新道问学之事敦厚崇礼道中庸之事亦恐失之迁就本文之意盖谓温故者多不知新敦厚者少能崇礼与上三句相类耳若必迁就其说则温故知新亦可以尽精微而敦厚崇礼亦可以尊德性矣又曰道中庸而不极乎高明则愚不肖者之不及则是凡愚不肖皆可以道中庸乎比吕氏则甚焉者也侯氏之说尤无伦次既以礼道之物其名礼者既失之矣又以和而至合内外以和行使万物各当其分谓之礼礼各有其物谓之仪则言礼又不经矣继之曰统而言之则曰道分而言之则仁者见之谓之仁智者见之谓之智学礼者见之则谓之礼可也先後不伦轻重失当果何哉特其辨杨氏道非礼不止之言之失则似可取耳其他至德至道之说求仁上达之文义皆失之矣
此段未安
二十九章三重之说程子言之侯氏述焉程子所谓此与春秋正相合者意尤亲切而侯氏所以发明者亦详备而可观通乎此则一章之义首尾通贯意脉接续深有余味且又承上章夫子所言三代之礼则三重三王之礼所重之事亦可信矣若如章句所从吕氏之说固亦可通但意味不如程子之长且一章文意断续如所谓上焉者指夏商下焉者指孔子则是非惟夏商之礼全不可用而孔子之善亦无所施然则夏时商辂与夫春秋之作谓之何哉若谓其不必如此说则下文继之以故君子之道是上焉下焉皆不可用明矣章句或问考究推明其必不苟幸明辨而明告之
更思
侯氏举明道尧舜事业如太虚中浮云之说以解故曰配天一段其引据己不亲切继之曰尚可得而言也若夫至诚又非特如天如渊配天而已却是发至圣不如至诚岂有此理
至圣至诚非有优劣然圣字是从外说诚字是从里说吕氏说以中立大本以庸正大经以下恐皆未安姑辨此二句大本即中也大经即庸也经纶大经立大本即是尽此中庸之道若谓以中而立大本以庸而正大经则中与大本庸与大经皆二物也至谓大经之正亲亲长长贵贵尊贤又发明纷揉会同更相用处尽有功然而不若只论君臣父子夫妇兄弟朋友五者尤尽大经之义也
得之
杨氏曰大经天理也典敷教所以经纶之也大本中也建其有极所以立之也化育何也穷神而後知之也典敷教即是经纶大经即是天理非典敷教之外别有天理大经也建其有极固与立大本之义不同然所谓建其有极所以立大本莫却无病否以化育和则其失明矣自圣人人伦之至以下与侯氏之失同而又甚焉
敷是经纶典教是大经建是立极是本
侯氏诚则经纶之以下其失与吕氏言以中立大本者同盖本文之意谓惟天下至诚者固能如此非是以诚去立之知之也
知远之近知风之自知微之显乃承上文尚N之意起下文不愧屋漏与慎独之端盖道虽无所不备而其所以不可离者实在於戒谨恐惧之际惟君子不愧屋漏是所谓知远之近知风之自也隐微之间虽人所忽而理之善恶则显然着见惟君子必慎其独是所谓知微之显也然而言戒谨恐惧之意则以知远知风言之谨独则止以知微言之何也盖远之近者以事物而言则其理未尝不具於吾心风之自者以人伦而言则其用未尝不本於吾心故言之也详言微则隐在其中故言之也略今观章句之释所谓着乎外者本乎内有诸内者形诸外发明三知之义固已明白若更以愚意参之则上下语脉愈益通贯精密矣不审如何吕氏卒章之说纲目不明诚如或问之所论者至於以天何言哉以下不待言动而人敬信则属之不愧屋漏之下者非惟失其文意愈错乱而不备矣如忘法度忘言动德之声色之者尤过高而无实与其他U实自得之言若相背驰不可晓矣
以上皆得之
答万正淳
人杰去岁尝读中庸妄意辨析先儒之说今春h以求教矣间在鄱阳有一朋友举或问二十七章之说来言曰先生以德性广大高明故与厚者道之大以问学精微中庸新与礼者道之小何也人杰始而疑之因检章句或问研究是说忽悟其旨盖此章首言大哉圣人之道洋洋乎发育万物峻极於天则道之极於至大而无外者也优优大哉礼仪三百威仪三千则道之入於至小而无间者也大小兼该本末不遗行之者其在人乎继之以故曰苟不至德至道不凝焉诚谓道之所以极於至大至小而莫不具举而无遗者必待至德之人以行之也夫既论其必至德然後可以行至道之意矣而其指示学者所以进於是道【先生改作修是德】之工夫则又不可不详言之於是又继之曰故君子尊德性而道问学致广大而尽精微极高明而道中庸温故而知新敦厚以崇礼所以示学者之於此道不可徒志其大而遗其小得其本而遗其末驰意於高远而不求夫致知力行之实也知乎此则横渠之说与夫吕氏游杨之说皆所以发明此理而人杰前日之疑是乃见理不明妄议之也吕氏游杨有未安处或问既言之矣若杨氏又以温故知新道问学之事敦厚崇礼道中庸之事则恐不必如此说以害正意耳侯氏以礼道之物不知道之理果何谓也至其辨杨氏道非礼不止之言之失却似可取谨复具此以求教不知先生以如何
此说得之但进於是道者未安
答万正淳
通书谨独章动而正曰道用而和曰德匪仁匪义匪礼匪智匪信悉邪也以太极图配之五常配五行则道德配阳德而道阳也
亦有此理
今士大夫家丧服有稍从礼制者止留意於男子之服若妇人之服止是因仍时服按礼记檀弓妇人不葛带章注云妇人重要而质不变所重然则妇人丧服衣裳相连如深衣形制而用麻带约之至期除去只散其要也又云卒哭直变x而已x首x也按丧服小记正义云妇人有三一是斩衰二是齐衰布今云变首x是变麻葛也不知妇人之首x是之外别有首x如男子之首x或之用麻用布者即是否若之用麻用布者即是x则麻可变而葛若布变葛则反重矣乞详以见教
麻布恐是以此二物括而髻其x则自加於上非一物也当暑目昏不暇检可更详之
古者一世自一庙後世同堂异室是一室之中夫妇相配也若祭之位则太祖与妣皆东向昭之位次则高祖西而妣东祖西而妣东皆南向穆之位次则曾祖西而妣东祢西而妣东皆北向亦是夫妇相配今按丧有y祭必以昭穆盖卒哭而y既行礼毕复迎所y神主於几筵以终丧制至y庙时却有当迁之祖而所y神主自一世但父在母亡未可祧迁恐须别一处以祭其母也又按丧小记云妇y於祖姑祖姑有三人则y於亲者恐亦是卒哭之y若亲者是妾祖姑妇却是适妇妾祖姑祭於孙止妇乃传重入庙者岂可以混於彼乎
凡丧父在父主母或先亡父自y之祖母之室岁时祭之东厢父死乃随之以入庙耳嫡妇y於妾祖姑诚似未安然未有考则不得已且从y於亲者之文盖舍此杜撰不得也
丧小记妾y於妾祖姑正义云妾母不世祭於孙否则妾无庙春秋考仲子之宫胡氏云孟子入惠公之庙仲子无祭享之所审如是则天子之元后诸侯之元妃虽曰无子必当配食於庙而其他或继室或媵妾虽曰有子而即天子诸侯之位者皆当坛於庙而别祭之至大则y於正嫡而祭所谓诸侯不再娶於礼无二嫡之说可通於天子也不审如何
妾母不世祭则永无妾祖姑矣向窦文卿亦尝问此无以答之今恐疏义之说或未可从也坛之说恐亦未安y嫡而妾并坐尤未便恐於礼或容有别庙但未有考耳
命士以上父子异宫是同处而各有室庐否
古人宫室之制前有门中有堂後有寝凡屋三重而通以墙围之谓之宫以理言之父子固当同处然所居之左右前後或是他人之居不可展拓不知又如何得同处此等事古今异宜不可得而考也
宋公陈侯蔡人卫人伐郑卫人杀州吁于濮卫人立晋三称卫人是非不相掩也直书而义自见矣滕侯於隐公时书卒书来朝至桓公二年以 後终春秋之世止称滕子胡氏以因其朝威降而称子果如是说则威公之世贬之足矣自是称子而不侯无乃非恶恶止其身之义乎
沙随程丈此说甚精曾见之否
胥命於蒲三传荀卿及胡氏皆有取齐卫二侯之说而或者以谓二侯不由王命相推戴命方伯故春秋变文以讥之也愚谓若如或者之说则於文义顺恐合经意彼春秋诸侯私相要誓诚可罪然其私相会聚交政中国虽曰不盟亦未见其有可取也彼所谓相命而信谕谨言而退凡交际之间有投合者大率皆然又何足以异而必变文深许之乎况齐僖卫宣行事载於春秋诚举一端如纪会桃丘等事莫非倾险之习则其相命之际不知果何所命乎不要其相命之公私而概以相命可取愚未敢深信
史记书齐卫会于徐州以相王似或者胥命之说夫人姜氏薨于夷齐人以归恐当从左氏闵公二年之传胡氏谓齐人归者以其丧归于鲁也书曰以归何以决知其以丧归於鲁乎且七月齐人以丧归鲁而十有二月其丧方至岂若是其迟迟乎
凡书以归皆以之而归其国如戎伐凡伯之类滕侯自威公以後称子祀侯自庄公以後称伯又僖二十三年卒而书子二十七年朝而书子後又称伯窃意当时小国朝会於大国从其爵之大小以纳其贡之多少故子产争承於平丘之会以谓郑伯男也而使从公侯之贡吴晋黄池之会吴人将以公见晋侯子服何以谓敝邑之职贡於吴有丰於晋今将以寡君见晋敝邑将改职贡若子男则将半邾以属於吴而如邾以事晋由此观之则当时公侯之国以其职贡之不共而自贬其爵者多矣
沙随说正如此
侵曹伐卫再称晋侯【先生侧边批云此正是晋文谲处】恐非贬辞盖围宋之役二国虽不与而其从楚则一也晋文不先加兵於陈蔡郑许而先侵曹伐卫或是当时事势有未可者岂有楚人暴横诸侯皆南向从楚而得一诸侯用兵以张中国之威春秋遂遽贬之乎【先生侧批云康节论五霸功罪之意得之】今以楚人救卫善楚贬晋而成凡书救者未有不善之例则文公九年楚人伐郑公子遂会晋人宋人卫人许人救郑罪赵盾何也既罪赵盾何以又书救乎学春秋者固不可执定例以害大义也至於下书执曹伯畀宋人卫侯出奔复归与元I等事则晋侯无所逃责矣
有难言者
楚子?诱蔡侯般杀之于申利其国而诱杀之也故名胡氏谓蔡般弑君与诸侯通会盟十有三年矣楚子若以大义唱天下奉词致讨其弑父弑君之罪谋於蔡\置君而去虽古之征暴乱者不越此矣愚谓诸侯与通会盟者楚子之会主也以弑君之贼会弑君之贼同恶相求非惟不能讨其罪亦不敢讨其罪矣今欲图其国而杀之恶人之常态也是乌可於十有一年之後责楚子以唱大义以讨般楚子未暇治也而又责其讨般典刑紊矣
甚善
舜孔子先天者也先天而天弗违志壹之动气也伏羲氏後天者也後天而奉天时气壹之动志也此数语恐未安伏羲是阐三才之理舜孔子是感和气之应其引先天後天之说固失之引孟子志气之论尤失其旨其後又言圣人之心感物而动辞意亦差皆以作用观圣人之失也
胡氏此章似无病更宜详味但不知文成致麟果然否耳
极高明而道中庸中庸虽是常行之道然其德之至则极乎高明高明犹言上达也中庸犹言下学也
极高明而道中庸若如来喻即是上达而下学成何道理此处且当虚心熟玩本文之意参以章句之说便见日用工夫的确处不须容易立说也
有气禀之恶有陷溺之恶然皆当复之以善明道所谓有流而未远已渐浊有出而甚远方始浊却是说陷溺之恶陷溺之恶比比皆是气禀之恶则如子越椒之类不常有也气禀之性犹物之有万殊天命之性则一也
气禀物欲之陷溺此不必论其常有不常有但当致其澄治之功耳
吕氏说率性之谓道一段如礼谓差等节文与夫丧服异等仪章异制大意与修道之谓教相似
吕氏意却在无所憾莫敢争处见得率性是道也侯氏引告子生之谓性以解率性却只是说得气质之性而所谓率性者不专主乎气质也如曰物之自有也草木之不齐飞走之异禀然而动者动植者植天机自完岂非性乎马之性健而健牛之性顺而顺犬吠盗a司晨不待教而知之岂非率性乎言草木飞走马牛犬a之性而不及人之性仁义礼智之性则E略之甚无待於此
侯氏说固疏略然却是宗程先生说但得其言而不得其意故信口言之而此疏脱耳
一一阳之谓道言天道之流行者也率性之谓道言人物之所以得乎天道者也
一一阳之说是
杨氏言仁义不足以尽道恐未安易只说立人之道曰仁与义
仁义不足以尽道游杨之意大率多如此盖老庄之说陷溺得深故虽亲闻二先生之言而不能虚心反覆着意称停以要其归宿之当否所以阳离合到急衮处则便只是以此主也此学者深切之戒然欲论此更须精加考究不可只恃曰仁与义之言而断以必然也近得龟山列子说一编读了令人皇恐不知何故直到如此背驰也
侯氏曰君子终日乾乾至无咎者戒谨所不闻也君子终日对越上帝尚何戒谨恐惧之有以圣人之诚则无待乎此也恐未安乾乾夕惕戒谨恐惧其说虽可旁通然乾乾夕惕乾九三之事也九三居下之上君德已着圣人之心自是如此中庸言戒谨不睹恐惧不闻乃学者之事比而同之则少差矣且其说既已如此又曰君子对越上帝尚何戒谨恐惧以圣人之诚则无待乎此其说自相背驰殆不可晓
侯氏说固多疏N然以乾乾夕惕圣人之事戒谨恐惧学者之事亦恐未然大抵戒惧惕厉之心则一而成德初学所至自不同耳
张子曰礼亦有不须变者如天叙天秩之类时中者不谓此五典五礼生民日用之常君子之所力行者举不外此常者固此理也凡事不出此五者非五者之外别有个时中也
张子之言如三代所因及所损益之类理虽一而事不同也未可遽以不然
答万正淳
两个其气也是言浩气之体用未是以养气主集义以下是推明气所由生非是论以集义主盖气虽至刚大配道义然非集义则无以生之非可以行义而掩取之也【如此文乃得抑扬之意】横渠论易乾卦诸爻恐皆过论大抵易卦爻辞本只是各着本卦本爻之象明吉凶之占当如此耳非是就圣贤地位说道理也故乾六爻自天子以至於庶人自圣人以至於愚不肖筮或得之义皆有取但纯阳之德刚健之至若以义类推之则圣人之象而其六位之高下又有似圣人之进退故文言因潜见跃飞自然之文而以圣人之迹各明其义位有高下而德无浅深也然其本意亦甚分明未尝过深巧如横渠之说也且如初九则是德已成而行未着故\人未见其德而君子之心确然已有以自信也九二则人见其庸言庸行闲邪存诚之迹又从而化之也九三则虽涉此危地而但进德修业之不已也九四则其位愈进其危益甚而亦但知循理不恤其他也九五则以天德居天位而天下莫不仰观之也上则过极而亢不能无悔矣若以德言则愈进愈高此当圣而不可知之地又岂有可悔耶今横渠专以圣人说已失本经之指又逐爻渐进之意又非文言之义且其龙德正中不在九二而在九三九二之德博而化非进於九三则未免於非理非义之失而其取义前後相妨因缪益讹而转不得其所矣大抵近世说经者多不虚心以求经之本意而务极意以求之本文之外幸而渺茫疑似之间略有缝罅如可钩索略有形影如可执搏则遂极笔摸写以附於经而谓经之说本如是也其亦误矣此数段文义正淳所疑多得之但谓九三天下将归益当进德修业未然乾乾夕惕自是君子之常事今虽处危地而不失其常耳知至知终亦不是言修先後之渐只是见德业内外之别盖心则致诚以进德身则修辞以居业进德者曰新居业者无倦与周公继日待旦意虽略相近而不相似也九四只是循理而行自无固必耳亦不信孚於人而後可跃也
乾有两乾是两天也昨日行矣今日又行其实一天耳而行健不已此所天行健地平则不见其顺必其高下层层地去此所以见地势之坤顺看易传若自无所得纵看数家反被疑惑如伊川先生教人看易只须看王弼注胡安定王介父解今有伊川传且只看此尤妙解书难得分晓赵岐孟子拙而不明王弼周易巧而不明格物致知正心诚意不可着些o毫私意在其中
晦庵集卷五十一
<集部,别集类,南宋建炎至德佑,晦庵集>

[book_title]卷五十二
钦定四库全书
晦庵集卷五十二　　　　　宋　朱子　撰书【知旧门人问答】
答吴伯丰【必大】
熹衰晚无堪学不加进足下过听辱先以书其所以称颂道说者足以见贤者之志矣然非区区所及也示喻程子格物之说诚若有未易致力者然其曰天地之所以高厚一物之所以然盖极其大小而言之以明是理之无不在而学问之功不可一物而有遗尔若其所以用力之地则亦不过读书史应事物如前之云尔岂茫然放其心於汗漫纷纶不可知之域哉或人所引易象之数又似太拘所谓明理亦曰明其所以然与其所当然者而已鄙见如此不识贤者以如何恐有未安幸复见告也子澄去秋相见甚E近复招之尚未有来信大治近有万君人杰者见访见留之学中气质甚美议论亦可反复殊不易得云亦尝得从游也熹比已丐祠似闻诸公有意听许适闻张荆州之计若便得请当一走长沙而归尔
答吴伯丰【案用力下一本内无之意二字】
读书甚善所谕亦有条理但不必如此先立凡例但熟读平看从容讽咏积久当自见得好处也所论看大学曲折则未然若看大学则当且专看大学如都不知有它书相似逐字逐句一一推穷逐章反覆通看本章血脉全篇反覆通看一篇次第终而复始莫论遍数令其通贯浃洽颠倒烂熟无可得看方可别看一书今方看得一句大学便已说向中庸上去如此支离蔓衍彼此迷暗互相连累非惟不晓大学亦无功力别可到中庸矣况所比校初无补於用力之意徒然枉费心力闲立议论番得语言转多却於自家分上转无交涉不可不察也因其本明非是察识端倪把来玩弄以资谈说只是因其已知而益广其知因其已能而益精其能耳与湖南说自不同也知止有定之说似亦未然更以章句或问求之佳知至意诚之说则大⒌弥矣盘铭是注疏说可自检看当时以下文多已说故不曾标其名氏耳论孟中庸尽待大学通贯浃洽无可得看後方看乃佳若奔程f限一向e了则虽看如不看也近方觉此病痛不是小事元来道学不明不是上面欠却工夫乃是下面原无根脚若信得及脚踏实地如此做去良心自然不放践履自然纯熟非但读书一事也
横渠先生象记得旧传蜀中本时云亦有御史象今却不记曾见与不见岁久不复可得其真但当兼收以见区区尊仰之意而已但去岁此时同遭论列今又适以此时相见亦可笑也李卫公书如此正不足传顾其全书遂不复可见殊可惜耳庐陵近数得书一病不轻且幸已平复也金溪一向不得书亦省应答之烦
皇极辨并往此亦一破千古之惑可h一本送正淳皆勿广佳耳
答吴伯丰
诗传中有音未备者有训未备者有以经统传舛其次者
此类皆失之不详今当添入然印本已定不容增减矣不免别作补脱一卷附之辨说之後此间亦无精力办得只烦伯丰编集其例如後
诗集传补脱
周南
湍尽　±种弧疽糁苟字合附本字下】
{
载驰　　无我有尤【尤过也三字合附\人字下无以我有过虽尔八字合附大夫君
子字下】
王
中谷有　　遇人之不淑矣【淑善也三字合移在叹矣字下】
以上略见条例余皆依此且用草纸写来恐有已添者却删去也又黎黑也古语黎元犹秦言黔首桑柔篇中第二章注中已略言之孟子首篇亦尝有解今若天保篇中未解可采用其说着於补脱卷中却删去桑柔篇注或但略言之亦可也更详之
大序先生以是经夫妇传曰先王谓文武周公成王必大窃谓二南雅颂固多周公时所作然遂谓周公先王则恐读者不能无疑
此无甚害盖周公实行王事制礼乐若止言成王则失其实矣
]q薄言有之传曰有藏也然其下章曰掇曰捋曰K曰p而首章乃先言藏恐非其序必大恐有是得之之义
首章兼举始终而言後章乃细述其次第诗中亦有此例或於补脱中附入亦可也
麟之趾传以麟兴文王后妃以趾兴其子故曰麟性仁厚故其趾亦仁厚文王后妃仁厚故其子亦仁厚然则下文吁嗟麟兮指谁耶
正指公子而言耳
昔育恐育鞠张子之说固善然推之下文及尔颠覆之云意不甚贯不若前说顺
姑存异义耳然旧说亦不甚明白也
君子偕老象之W也字书云W整髻钗也是否
不识此物姑依旧说字书之说亦与古注不殊也或补脱中附之
齐地东至于海西至于河南至于穆陵北至于无棣史记索隐曰按今淮南有故穆陵门是楚之境无棣在辽西孤竹服?以太公受封所至不然也盖言其征伐所至之域其说如何
穆陵在密州之西无棣是今棣州更考地志可见索隐恐非
采薇小人所腓传曰腓犹庇也又引程子曰腓随动也如足之腓足动则随而动也必大按易咸传曰腓足肚行则先动足乃举之非如腓之自动也易本义亦曰欲行则先自动由程子前说观之则腓随足以动之物由後二说观之则腓先足而动明矣不当引之以解此诗之义不若犹庇之云得之生民诗牛羊腓字之传亦以腓庇若施於此诗与上文君子所依意义亦相类也
此非大义所系今详两说诚不合当删去然板本已定只於补脱中说破可也又百卉具腓又有他训不知此字竞是何义也
楚茨以下四篇先生谓即豳雅反复读之其辞气与七月载芟良耜等篇大抵相类无可疑然又以述公卿有田禄者力於农事以奉其宗庙之祭则恐未然盖周自后稷以农事肇祀其诗未尝不踌洞私褚豳风豳颂者皆是也而孟子亦曰礼曰诸侯耕助以供粢盛粢盛不洁不敢以祭古之人未有不先於民而後致力於神者恐不必专指公卿言之
此诸篇在小雅而非天子之诗故止得以公卿言之盖皆畿内诸侯矣
瞻彼洛矣传以诸侯美天子之诗今考其间有以作六师之言则其天子之事审矣然二章三章祈颂之语则不过保其家室家邦而已气象颇狭反若天子所以告诸侯者何也
家室家邦亦f韵耳天子以天下家虽言家室何害又凡言万年者多是臣祝君之辞
朴追琢其章金玉其相传曰追琢其章所以美其文金玉其相所以美其质然不知所美之人谁
追琢金玉以兴我王之勉勉尔
那绥我思成集传郑氏所引礼记之说程子则曰此特孝子平日思亲之心耳若齐则不容有思有思非齐也必大窃谓人心不容无思齐之日特齐其不齐者尔若思其居处之类乃其致诚意以交乎神者盖未害其齐也未知是否
郑氏所引者常法也程子之义则益精矣
子路曾冉有公西华侍坐集注谓三子之对夫子无贬辞则皆许之矣而又载程子之说曰三子皆欲得国而治之故夫子不与二说似相抵牾以愚意索之岂非许之者以其材足以有而其不与者则未能合己之志欤
不与者不若於曾有与点之言耳以孰能大之语观之不害於许其才之可用也
程子又曰子路只不达国以礼道理若达却便是这气象也盖谓子路之意未免有所作而曾点所言则皆行其所无事耳使子路有见於此一皆循其理之所当然而不以己意参焉则即曾点之气象矣然必大观夫子所以哂子路者特以其言之不让而已如冉有公西赤之言非不知让者遂谓之能达此道理可乎必大於此盖屡致思而未有能灼然者
子路地位已高故见得此理则其进不可量求赤之让乃见子路被哂而然非实有见也又其地位与曾点之地位甚远虽知让之美此外更有多待事耶
卫君待子而政子曰必也正名乎胡氏之说固正矣然恐夫子以a旅之臣一旦出公用之而遂谋逐出公此岂近於人情意者夫子若事出公不过具言父子之伦以开晓之使出公自去就然後立郢之事可得而议也
此说甚善然圣人之权亦有未易以常情窥测者管仲於公子纠其可以无死者以其辅之非义故也若子路之死失在不合仕於孔悝耳食其禄必死其难可也不审於其始而临难始曰吾於此可以无死也则愚恐世之反侧不忠者得以藉口矣
此说甚善然圣人不以不死责管仲何也
子路问事君范氏谓犯非子路所难而以不欺难夫子路最勇於义者而何难於不欺哉特其烛理不尽而好强其所不知以知是以陷於欺耳
以使门人臣一事观之子路之好勇必胜恐未免於欺也
侯氏所以求生害仁杀身成仁皆义也非仁也仁义本无二学者当於一道上别出先生曰仁义体一而用殊君子之於事有以仁决者有以义决者盖仁者不以所恶伤所好之体义士不以所贱易所贵之宜必大复推之曰以仁决者因心以取舍必无所违乎其德以义决者即事以权轻重必无所失乎其宜未知是否
此说得之然细看侯氏说亦有些意思试更推之
答吴伯丰
所示诸说别纸报去但且如此推究玩味久当自有得也但前书偶寻未见似其间亦有合报去者今不暇也苏氏诗传比之诸家若简直但亦看小序不破终觉有惹绊处耳所欲抄集传缘後来更欲修改一二处且令住写今贞到官方得写去也庐陵之讣令人痛惜亦苦多事至今未得遣人去也赵守旧相识但不曾通书然亦政不必如此人寮属世俗常礼有不可废者亦且得随例不须大段立异不济得事徒人所指目憎嫌却费调护求假所屈愈多也沙随程丈书来甚相知云居颇相邻想时相见也姜叔权曾相见否资禀笃实不易得近得书亦甚进能与之游当有益也子耕当已归豫章时得书否正淳必已赴省矣後来所讲如何向来议论似亦伤太快不子细也伯丰所论甚详密朋友中少及之者更冀勉力副衰朽之望官事更宜加意此後恐音问久远难通切祝亲自爱
答吴伯丰
大学诸说皆善可以补或问之缺矣但毋自欺乃解诚其意之义知未至者固当如此用力然知之至者亦未可便谓不假此也但知未至者禁之虽力而或未能止唯知至然後禁之不难而无不能止耳
纯粹至善者也其立辞犹曰纯粹是至善云耳至善二字与大学中至善同否
通书纯粹至善犹曰纯粹而至善云耳至善与大学理无不同
法云中即礼正即智图解备矣必大向者侍教时虽已略闻大意今按图解有曰其行之也中又曰中者嘉之会也所谓中即礼者固明白矣至於正则不过曰其处之也正又曰正者贞之体也智之义固在其中然恐初学者读之犹未能分明欲乞更详下一语如何
元亨利贞分配仁义礼智先儒已有定论矣故只如此说意亦自见
五殊二实一实万分二谓阳一谓太极然不曰二气一理而皆以实目之者盖曰此皆实有之理非但强之名耳
五二一万皆实字殊实实分皆虚字以此推之则所谓二实一实者不相碍也
天地之塞吾其体天地之帅吾其性近见南康一士人云顷岁曾闻之於先生其字有我去承当之意今考经中初无是说
西铭承当之说不记有无此语然实下承当字不得恐当时只是说禀受之意渠记得不子细也
存吾顺事没吾宁也
二句所论甚当旧说误矣然以上句富贵贫贱之云例之则亦不可太相连说今改云孝子之身存则其事亲也不违其志而已没则安而无所愧於亲也仁人之身存则其事天也不逆其理而已没则安而无所愧於天也盖所谓夭寿不贰而修身以俟之者故张子之铭以是终焉似得张子之本意
继而有师命沙随云师非师旅之师是师友之师盖齐王欲授孟子室养弟子以万锺也
两说未知孰是且缺之亦无害孟子初见齐王便有去志但以有师命不可请故虽少留而终不受禄以至将去而王乃有授孟子室之说孟子遂不受而竟去恐不得以授室师命也且若果然亦何不可以请之有乎决汝汉排淮泗
其说只是一时行文之过别无奥义不足深论况淮泗能壅汝水不能壅汉水今排淮泗而汝水终不入江则排淮泗而後汝汉得以入江之说有不通矣沈存中引李O南来录言唐时淮南漕渠犹是流水而汝淮泗水皆从此以入江但今江淮渐深故不通耳此或犹可强说然运河自是夫差所通之邪沟初非禹迹且若如此则淮又不能专达於海亦不得在四渎之数矣沈说终亦不能通也
宴安之说无之味其言似是无垢句法
中庸或问不误只是文字拙涩不足以达其意耳必有是心之实当连下文读之乃通如更觉难晓即上句在天者下更添一决字在八者下更添一容字如何
答吴伯丰
学问临事不得力固是静中欠却工夫然欲舍动求静又无此理盖人之身心动静二字循环反复无时不然但常存此心勿令忘失则随动随静无处不是用力处矣且更着实用功不可只於文字上作活计也
答吴伯丰
示及诸说亦未暇细观但觉子融之说全无伦理而诸友反其所牵亦复扰乱又不且整理其大病根原而计较奇细展转向枝叶上辨论所以言虽多而道理转不分明今只合且放下许多闲争竞而自家理会诚之一字是甚道理看得精切分明後却合\说而剖判之当自见得不如此费分疏也正淳书烦附便渠看得文字却尽子细所寄中庸说多得之恐欲见发之却封寄之不妨也沙随八论及史评有印本望寄及此不须辨後人自有眼目不至如此晦盲也到此只修得大学稍胜旧本他书皆未暇整顿今又遭此祸患恐不能久於世以此益思亟归更略下少功夫庶不误後人枉费心力也
答吴伯丰
衰晚遭此祸故殊不可堪既未即死又且得随分支吾谋葬抚孤触事伤怀不如无生也昨承惠书并致奠礼哀感深矣一向无便无从附报但有驰情比想秋清侍奉之余宦学增胜沙随诸书及茶已领便遽未有物可奉报也此间寓居近市人事应接倍於山间今不复成归五夫见就此谋卜居已买得人旧屋明年可移目今且架一小书楼更旬月可毕工也其处山水清邃可喜陈师道伯修两殿院之故里也又有吴仲感名贲常与古灵荐自中亦其里人也若得粗了便可歌哭於斯但用度百出非元料所及亦觉费力耳
答吴伯丰
归来半年卜葬尚未定筑室亦不能得了湖南之命出於意外初但以私故恳词然恐或不得请即求便郡藏拙近闻临漳经界报罢此是庙堂全不相信政使在官亦当自劾求退其义岂容复出已托人以此告之计其闻此亦难以相强矣闲中颇有学者相?早晚不废讲学得以自警然觉得今世学不过两种一则径趋简约脱略过高一则专务外驰支离繁碎其过高者固有害然犹近本其外驰者诡谲狼狈更不可言吾侪幸稍平正然亦觉欠却涵养本原工夫此不可不自反也所寄疑义盖多得之已略注其间矣小差处不难见但却欲贤者更於本原处加切也
答吴伯丰
巧言令色鲜矣仁游曰使其人志在於善而失其所习则犹可以自反愚谓人之习於不善固无不可反之理然巧言令色之人又焉有志在於善者是必悔过迁善不复有巧令之习则其志始可得而信耳游氏盖牵於鲜之少而委曲以失之
孔子之意正指人巧言令色之时其心已不存耳若能自反则岂不足以仁又岂止於鲜仁耶游氏此说无病只是不揍着本文正意
子曰弟子入则孝游氏学文之说固足以深警後世弃本逐末之弊然古之所谓学文者非弄翰墨事词藻如後世之所谓文也盖无非格物致知修已治人之实事故既学则必有以究义理之端而趋於圣贤之域矣然则文以灭质博以溺心以禽犊以资发冢托真以酬^饰奸言以济利心古之学者岂有是哉游氏之说有激而云耳然抑扬太过并与古之所谓学文者与後世等而视之不得不辨也
古之学文固与今异然无本领而徒颂说恐亦不免真如游氏之讥也
谢氏曰小人过於行事君子过於性情此盖言君子於过能辨之於早耳然行事之过在君子亦恐有未能尽免者惟改之而已如子路之过使止在於性情之微则已自知之可也它人何由而告之乎
性情之发即行事行事之本即性情但有深浅耳以此分君子小人自是衍说经之本指不在是也程子曰良易直也又曰良乃善心
或问多此等处後来不能修改盖已废之久矣良乃善心立语太泛不如易直之切当也
诗三百程子曰思无邪诚是也其言简矣未审其意谓作诗者以诚而作耶抑谓读诗者当诚其意以读之耶曰程子之说特以训思无邪之义云耳以诗考之雅颂二南之外辞荡而情肆者多矣则诚之言固不可⒁作诗者之事也若谓使学者先诚其意而後读之则是诗之善恶方赖我以决择而我之於诗反若无所资焉者又何取於诗之教耶以是观之程子之言虽简然诚之一字施之必得其当可也是则集注之云固所以发明程子之意而言之矣
行之无邪必其心之实也思而无邪则无不实矣此程子之意也
范说至矣特王心无以守至正一语似赘何也削之则尽美矣
此是经筵进说似亦无害
子曰吾与回言终日谢氏谓苟不至於不违之地则与t弟子无以异者窃恐抑扬太过且以孔门诸子言之所谓至於不违之地者子一人而已如谢之说则是t弟子虽朝夕亲炙乎圣人之侧与未尝亲见圣人者无以异也
谢氏抑扬诚若太过然亦有此理
子曰学而不思则罔周曰学欲默识心通也苟徒出入乎口耳之间而不致思焉则何以致知其言不思之蔽则善矣而所以语学者则有所未尽夫学专言之则兼夫致知力行之两端若对思而言则致知思而学云者盖力行之谓也今周氏以出入乎口耳者学则学岂诵说而已乎使止於是又何所安耶谢氏曰思知之事也学习之事也此说得之而集注身不亲历之云尤明白矣然程子经解亦曰力索而不问学则劳殆似亦以学讲论问辨之事何耶然程子固曰博学之云云五者废其一非学也其不专以讲诵学审矣经解所言反似不若语h之密如以殆劳义亦无考或者传写不能无误云
学是放效见成底事故读诵咨问躬行皆可名之非若思之专主乎探索也以殆劳无所见欧阳公用此殆字又似怠字皆不可晓不若从古说也
子曰非其鬼而祭之或问云谢氏所论鬼神之意学者所宜深考也今取其说而读之其义精矣盖鬼神者二气之良能也所谓神者阳之也所谓鬼者之也故其聚而生来而伸者皆曰神而在人则?气神阳之属也散而死反而归皆曰鬼而在人则体魄鬼之属也天地山川风雷祖考凡曰鬼神云者亦不越是二端而已故事鬼神者必致其敬发其情有以极其在我之诚而後在彼者有来格之理盖神人之交皆以是气而感通使诚之在我者无以致之则彼之发扬于上者亦何自而聚哉然则鬼神之有无揆之吾诚可矣知此则知谢氏格之远之之说矣盖其可不可者理也格之远之皆吾心之所不容欺者也致生之故其鬼神致死之故其鬼不神皆谓人实致之也孔子曰之死而致死之不仁而不可也之死而致生之不知而不可也故惟仁知之合者可以制祀典苟不察其理之可不可而祭非其鬼则惑之甚矣世之惑者盖皆求鬼神於茫昧恍惚之间而不知其所以致之者实在於我故也测度而言未知近否
大⒌弥更宜涵泳似更有未细密处大抵阳有以循环言者有以对待言者须错综分合都无窒碍乃得之
子曰君子无所争周氏於前篇君子不器及此章皆曰君子以仁成名者也然则凡言君子之事者皆可以仁之说推之矣恐解经不当如是之拘也
此是王氏说经之弊大抵熙丰以来多此病
子曰射不主皮杨氏曰容节可以习而能力不可以强而至集注改容节作中字既不以中贯革矣则所谓中者抑如张子所谓不贯革而坠於地者其中鹄可知之意否
张子说是仪礼大射乡射皆以中胜非止以容节之得失胜负也
答吴伯丰
所示三条皆善但人心无不思虑之理若当思而思自不当苦苦排抑却反成不静也异端之学以性自私固大病然又不察气质情欲之偏而率意妄行便谓无非至理此尤害事近世儒者之论亦有近似之者不可不察也故所见愈高则所发愈暴鬼神之说思之甚精但所疑今日之来格者非前日之发扬者则非是只思上蔡祖考精神便是自家精神一句则可见其苗脉矣
答吴伯丰
鬼神之义来教云只思上蔡祖考精神便是自家精神一句则可见其苗脉矣必大尝因书以问正淳正淳答云祖考是有底人便是有此理子孙者能以祖考之遗体致其诚敬以飨之则所谓来格者盖真有此理也然必大尝读太极图义有云人物之始以气化而生者也气聚成形则形交气感遂以形化而人物生生变化无穷是知人物在天地间其生生不穷者固理也其聚而生散而死者则气也有是理则有是气气聚於此则其理亦命於此今所谓气者既已化而无有矣则所谓理者抑於何而寓耶然吾之此身即祖考之遗体祖考之所具以祖考者盖具於我而未尝亡也是其?升魄降虽已化而无有然理之根於彼者既无止息气之具於我者复无间断吾能致精竭诚以求之此气既纯一而无所杂则此理自昭着而不可掩此其苗脉之较然可睹者也上蔡云三日斋七日戒求诸阳上下只是要集自家精神盖我之精神即祖考之精神在我者既集即是祖考之来格也然古人於祭祀必立之尸其义精甚盖又是因祖考遗体以凝聚祖考之气气与质合则其散者庶乎复聚此教之至也故曰神不歆非类民不祀非族必大前书所疑今日之来格者非前日之发扬于上者固非是矣而正淳之说言理而不及气若於存亡聚散之故察之不密则所谓以类而感应者益暄而不可识矣敢再此仰E尊听欲望更赐一言以释所蔽不胜万幸
所喻鬼神之说甚精密叔权书中亦说得正当详悉大抵人之气传於子孙犹木之气传於实也此实之传不碓蚱渖木虽枯毁无余而气之在此者犹自若也此等处但就实事上推之反复玩味自见意味真实深长推说太多恐反成汨没也正淳所论诚\略然恐辞或未尽其意耳
答吴伯丰
长沙除命再辞不获尚有少疑未敢决去计亦会足疾微动未容拜受且看旬日如何也所示疑义皆精密可喜已一一报去此亦有十数朋友然极少得会看文字者不免令熟看注解以通念先而徐思其义只?正意毋得支蔓似方略有头绪然却恐变秀才学究又不济事耳知约正父庄子相聚甚善前日亦已寄书约正父来官所修纂礼书是时虽未敢决赴长沙然已乞换小郡计必在江湖间也今若成湖外之行当践此约不知渠如何也南康诸书後来颇复有所更改义理无穷尽看尽有恨此衰年来日无几不能卒究其业正有望於诸贤而於其间如伯丰者尤未易得也正淳书来亦有意於衡岳之游甚幸甚幸子耕久闻其病未得端的且喜向安也商伯所论恨闻之晚然亦但恨语侵黄文叔彼骂邪气者亦不足恤矣
答吴伯丰
熹始计不审误此来交事之後忧恐万端旋复奉讳哀殒之余惴栗尤甚寝惊梦愕便觉斩头穴胸已在面前矣以此百事不敢措意前月半後宣布霈恩始有复生之望方欲修召魂魄所欲则召命忽来不复可措手矣礼书又失此机会良可叹息奈何奈何今此之行亦且归家俟祠请之报未知如何万一须出自度亦岂能有补於时空得屑屑往来之讥耳
答吴伯丰
久不闻问数因庐陵亲旧问讯得吴漕书乃云已到而暂归深以念今承专使惠书得闻详实殊以慰也来书去住似未定而来人却云已卜近日迎侍之官如此则亦甚便不知定以几时到官也杨子直守吕子约刘季章许景阳皆可与游纠掾程允夫官亦未满尚得从容亦可乐也熹今夏一病几死今幸少安然目苦内障左已不复见物右亦渐昏度更数月即不复可观书矣辞职告老未得请而向来尝议e陵今闻议相先後者皆已行遣势不容已前月末间已上章自劾恩容可逭责言路决不相容旬日间当有所处但因此得遂镌削便是得请他不敢有所与矣南卿子耕见爱殊厚然告老乃向来病中危殆只从本州保明陈乞意谓朝廷意其已死必便依例降胁晃侥硕再乞不遂今且休矣论事之传却未敢发然亦臣子职分所当自愧见义不明临事无勇耳近报复尔计旬月间又须有一番行遣岭海之间不落寞矣老拙或不免随\经由当得E会也孟子误字俟更点勘改定近得正父书问告子上篇此天之所与我者旧官本皆作比字注中此乃亦作比方检看信然不知此又何也诸疑义略条析心目俱昏不能精审有未安处更反覆之佳大学中庸近看得一过旧说亦多草草恨未得面论也
答吴伯丰
熹恳避经年今乃得请私义少安皆朋友之助也但目愈昏不复可观书挠耳中间报去数条看得如何此间亦有十数朋友往来讲学前此多是看得文字不子细往往都不曾入心记得所以不见曲折意味久之遂至一时忘却今不免且令熟看若到一一记得牢固分明则反覆诵数之间已粗得其意味矣更能就此玩绎不置不患不精熟也入城曾见吕子约程允夫许刘诸人否有所讲论否此庐陵刘丞去必便有的便回来幸附数字详及近况与学次第讲论异同慰此驰想也
答吴伯丰
所示三条悉已疏去它未尽者後便幸续寄示旋得尤佳多则拥并恐看得草草也正淳因书致意不知渠後来所进如何此间朋友亦未见有e脱不t者而又外有他虞恐不能久相聚也所望於伯丰者不浅更望於本原上益加涵养收a之功耳
答吴伯丰
熹老大亡状自致人言朋友之羞尚赖恩得安田里然闻议者经营未巳未知终安所税驾也示及疑义未及奉报但念上蔡先生有言富贵利达今人少见出脱得者非是小事迩来学者何足道能言真如鹦鹉此言深可畏耳伯丰讲学精详议论明决朋游少见其比区区期望之意不浅愿更於此加意须是此处立得脚定然後博文约礼之工有所施耳
答吴伯丰
孟子集解序说引史记列传以孟子之书孟子自作韩子曰轲之书非自着先生谓二说不同史记近是而滕文公首章【道性善处】注则曰门人不能尽记其词又於第四章【决汝汉处】注曰记者之误不知如何
前说是後两处失之熟读七篇观其笔势如熔铸而成非缀缉所就也论语便是记h缀缉所非一笔文字矣
梁惠王上第三章杨氏谓自不违农时至丧死无憾仁心仁闻而已未及政故王道之始必大谓使民无憾决非但有其心无其政者之所能致也恐当如集注云治之初法制未备耳
此说是
仁者无敌杨氏曰仁者与物无对自不见其有犯我者更谁与校如孟子言仁者无敌亦是此理必大谓杨说盖自论仁及之非正解此章之指杨氏盖言仁之理如此孟子乃即事以言夫行仁之效与杨氏说小不同
亦是
梁惠王下第三章尹氏曰仁者之心至公也智者之心用谋也以小事大则狭隘而私一国必大谓二者所遇不同而应之皆出於理之所当然其规模固有广狭然其智者私於一国则非畏天之旨矣仁智之辨当别有说
仁者自然合理智者知理之当然而敬以循之其大⑹侨绱巳粝阜种则太王勾践意思自不同也
第四章范氏曰若行王政虽明堂可以勿毁何况於雪宫必大谓若如范氏之说是明堂反不若雪宫之当存也恐未安
明堂非诸侯所宜有故范说如此
公丑孙第二章程子评横渠之言曰由明以至诚此句却是由诚以至明则不然诚即明也孟子曰我知言我善养吾浩然之气只我知言一句已尽横渠之言不能无失类如此必大谓程子意盖谓即诚之体而明之用已着不待由此以至之也只我知言一句已尽者谓於天下之言既能尽识之则其心之无蔽者可不言而喻矣此诚即明之谓也
程子意是如此但所引孟子之意不可晓姑阙之可也明道曰孟子於其中又发挥出浩然之气必大谓自上天之载至修道之教皆一理也言气者盖又於此理之中即人之运用勇决者言之此气一出正大之理即上天之载因人而着见者也
此说得之
伊川曰气则只是气更说甚充塞如化育则只是化育更说甚赞赞与充塞又早却别是一件事也此言天人一体凡人之所皆天也如子之干蛊乃以父母之体之岂得谓之吾有助於父母耶故曰凡言充塞云只是指而示之云耳
亦得之
明道曰道有冲漠气象此道字与义字相对盖指其体而未及於用也冲漠云者盖无朕可见之义
同上
伊川曰集\义而生浩然之气非义外袭我而取之也必大谓非偶合一义遂可掩取其气而有之也伊川之说疑当云非以义袭於外而取之集义有事与勿忘也义袭正之与助长也集义所生非特知气之不可卒取而义内非外亦了然矣若夫义袭真告子之见也
同上
横渠曰v辞徇难近於并耕我淫辞放侈近於兼爱齐物邪辞离正近於隘与不恭遁辞无守近於揣摩说难吕氏以申韩v马迁之类淫杨墨夷惠邪庄周浮屠遁南轩以告子v杨墨邪庄列淫遁今集注则以四者相因而无所分属是异端必兼此四者而有之必大谓浮屠之言则v淫邪遁之尤者然吕氏以夷惠邪恐未当
横渠论释氏其言流遁失守穷大则淫推行则v致曲则邪此语胜其他分析之说然未详其相因之序而错言之亦未尽善也
第五章市廛而不征法而不廛
此等制度皆不可详大抵邑居者必有廛税市区亦应有之耳
第六章伊川曰心生道也此谓天地之心而人得以心者盖天地只是以生道也有是心斯具是形以生谓有理而後有气也恻隐之心人之生道此即所谓满腔子是恻隐之心者也
得之
明道见显道记问甚博曰贤可谓玩物丧志谢不觉身汗面赤先生曰只此便是恻隐之心据谢之愧赧谓之羞恶可也而以恻隐何哉盖此虽羞恶之事而所以能羞恶者乃自夫心之德爱之理发之此恻隐所以包四端
同上
明道曰四端不言信信本无在易则是至理在孟子则是气必大谓信者实有此仁义礼智而已至理元亨利贞也至於孟子所谓气既曰配义与道则是气也似有体段形器之可言恐不与信之理同未知是否
信是义理之全体本质不可得而分析者故明道之言如此
公孙丑下第二章杨曰先王之时天下定于一则士於其时无适而非君也则君命召不俟驾而行周衰诸侯各擅其土地士非一国所能专制也故有不臣之义必大谓不俟驾孟子盖谓当仕有官职者其有不臣之义者士之未尝仕者也然亦有往役之义则亦无非臣也若如杨说则天下一之时士不复可遂其高而周衰列国之臣无委质之节矣
此论得之近者程沙随深诋王忠臣不事两君之言窃疑其言之失将万世不忠之弊夫出疆载质乃士之不得已曾谓以是常耶楚汉之间陈平犹得多心之诮况平世乎
滕文公上第三章周人百亩而彻集注云一夫授田百亩乡遂用贡法十夫有沟都鄙用助法八家同井耕则通力而作收则计亩而分必大谓井田与沟洫之制不同而近时永嘉诸公及余正父皆谓乡遂都鄙初无二制不知何以考之也
此亦不可详知但因洛阳议论中通彻而耕之说推之耳或但耕则通力而耕收则各得其亩亦未可知也乡遂都鄙田制不同周礼分明如近年新说只教画在纸上亦画不成如何行得且若如此则有田之家一处受田一处应役彼此交互难相统一官司既难稽考民间易生弊病公私烦扰不可胜言圣人立法必不如此也滕文公下第九章问退之读墨篇如何伊川曰此篇意甚好但言不谨严便有不是处又曰退之乐取人善之心可谓忠恕然【阙】　　不知谨严故失之至若言孔子尚同兼爱与墨子同则甚不可也
未论孔墨之同异只此大小便不相敌不可以对待言也以此而论则退之全未知孔子所以孔子者伊川曰不能克己则杨氏我不能复礼则墨氏兼爱必大尝闻克己者乃所以复礼也伊川此言乃分二事何耶
此等或有而言如以事上接下而言忠恕也要之有病不可便以通论也
横渠言孟子不得已而用潜龙也子潜龙勿用者也必大观横渠尝曰学者贵识时颜子陋巷自乐以孔子在焉若孟子时既无人岂可不以道自任以此论之则在孟子非当潜者矣而此乃以不得已而用者岂横渠犹以孟子行未成者欤
孟子以时言之固不当潜然以学言之则恐犹有且合向里进步处横渠此言极有味也【伊川上仁宗皇帝书有此意】离娄上第二章程子曰仁则一不仁则二必大疑此语犹所谓公则一私则万殊之意
此说是
第十三章横渠曰太公伯夷避纣皆不徒然及归文王亦不徒然一佐武王伐纣一谏武王伐纣皆不徒然必大谓二人之归文王特以闻其善养老而已窃恐不此而出也
亦是
第二十三章惟大人能格君心之非若伊尹之於太甲周公之於成王可谓能格心者然其效乃迟之於三年之後是其初亦未遽格也孔孟於齐梁鲁卫之君终不能改於其德後世若子房魏徵亦近能格君者盖亦幸遇二君之好谋能听耳必大谓孟子之言理则然矣而未见其人也
虽有万金良药必病者肯服然後可责其效若拒而不信或吐而不纳固难责其已病之功矣张良之於汉祖乃智术相役魏徵之於唐宗亦利害相制耳大人格心之道恐非二子所及也
二十七章仁之实义之实有子以孝弟仁之本孟子以事亲仁事兄义何也盖孔门论仁举体以该用即所谓专言之仁也孟子言仁必以其配即所谓偏言之者也事亲主乎爱而已义则爱之宜者也推其事亲者以事其长而得其宜则仁之道行焉
此说是
第十二章横渠曰不失其赤子之心求归於婴儿也此只是还淳反朴之意
横渠此说恐非孟子本意
第十四章明道曰既得後须放开不然却只是守必大观子之学具体而微矣然得一善则拳拳服膺守之固也如此不知明道放开之说抑何谓耶上蔡亦曰学者须是胸怀摆脱得开始得必大窃谓固滞狭隘固不足以适道然不勉学者以存养践行之实而遽以此务此曾点之学非颜子之学也
明道之语亦上蔡所记或恐须字是必然之意言既得则自有此验不但如此拘拘耳非谓须要放间也曾点之胸怀洒落亦是自然如此未必有意摆脱使开也有意摆脱则亦不能得开而非所以曾点矣上蔡说恐不缜密生病痛也
第十五章横渠曰约者天下至精至微之理也然曰学者必先守其至约又曰不必待博学而後至于约其先固守于约也必大谓精微之理必问辨攻索而後得之决不容以径造横渠之说恐别有谓
未博学而先守约即程子未有致知而不在敬之意亦切要之言也
范氏於杨雄之说取舍不同恐杨氏之说当
杨说是
第十九章集注云由仁义行非行仁义则仁义已根於心而所行皆从此出已字恐未?
已字只作本字佳
第二十章程子曰文王望至治之道而未之见若曰民虽使至治止由之而已安知圣人上云文王望治而未之见下却云民由夫治而不知何也
望治之说恐不然
又曰泄迩忘远谓远迩之人之事也而横渠以祭祀当之又以不泄迩取纣之事乃有罪不敢赦之义恐牵合不如程子说
此通人与事而言泄字兼有亲信狎侮忽略之意横渠云汤放桀惟有L德而不敢赦执中之难如是又曰帝臣不蔽执中也又曰执中者不退让过越之事也其意盖曰汤之事既未尝越亦无所退让以大公之心而行其所当然此其所以执中尔
横渠之意应是如此孟子之意则未必然也
又曰不泄迩不忘远敬事也是不敢忽易之意否
是无所不用其敬之意
程张皆以望道望治集注谓文王求道之切如此必大谓博施济\修已以安百姓尧舜犹以病文王之心即此心也未知是否
不显亦临无射亦保是文王望道如未见之事
二十三章可以取必大谓取之伤不难於择矣若可与不可与可死不可死之间不幸择之不精者与其吝啬宁过与与其苟生宁就死在学者则当平日极其穷理之功庶於取舍死生之际不难於精择也
此意极好但孟子之意却是恐人过予而轻死也王彦辅曰死生之际惟义所在则义可以对死者也明道曰不然义无对
义不当偏与死对而可别与不义对
二十六章杨氏之说自相抵牾
杨氏类多如此疑其见之未明而精力亦有不逮处耳
答吴伯丰
必大乡因杨氏谓舜自怨其不能尽孝以感动父母而以孟子所以论小弁者辨之伏蒙批诲云程子亦以舜之怨与小弁不同更思之必大已悉尊意及以孟子二章读之其叙舜之事与辨小弁之说其不同甚明二怨字之义非特不可并观盖小弁犹是人子之常情而舜之怨则盛德之事非常情所可及也
得之
必大於说中尝疑舜象忧喜一段与孔子微服过宋事似不相类未详伊川并举而例言之意伏蒙批诲以孟子莫非命也一章之意推之则可见矣必大窃谓象虽不能杀舜然彼既有是心在舜岂得不之忧盖必如是然後谓之尽道与孔子微服过宋事正相类苟付之於命而在我者不自尽焉则与死於桎梏无以异矣
莫非命也只说得微服过宋等舜之事乃是虽知其将杀己而不能自已其亲爱之心亦是并行不悖处而其类自不同也
圣人之於天道必大说尝疑此句比上文义例似於倒置伏蒙批诲云上字在我其下乃所得所施之不同如此立语亦不倒必大今试释之曰仁之所施厚於父子义之所施尽於君臣礼之所施恭於宾主之际智之所施哲於贤否之辨圣人之所得全夫天理之粹若如此解固未倒但似终费注脚斡旋之力又仁义礼智四字谓之在我可也若以此例说圣人二字意亦未安
圣人以身言岂非在我天道以理言岂非所得
答吴伯丰
明道曰盖生之谓性人生而静以上不容说才说性时便已不是性也凡人说性只是说继之者善也孟子说人性善是也伊川曰若乃孟子之言善者乃极本穷源之性
以上不容说者是指天命本体对其禀赋在人者而言极本穷源者是就人所禀之正理对气质之性此说云继之者善亦与通书所指不同乃孟子所谓乃若其情可以善之意四端之正是也
仁之於父子一段两尝请教然终有未能安者近见钱判官【文子】以仁而施於父子宜相亲爱以义而施於君臣宜相契合吾既有礼矣则宾主之际必然见答吾有智矣则贤者之交必然见知以至德圣人则保佑眷顾之休亦天道之所宜昭格者也而事乃有甚不然者姑举圣人於天道言之尧汤之水旱孔孟之困穷是也夫是以谓之命然其在吾性所当尽者初不可以自己如父虽不慈子不可以不孝之类故曰有性焉君子不谓命也如此解得圣人於天道一句与上四句颇顺不知尊意以如何
前辈有如此说者与集注之说亦不甚异但所谓命有内外之不同耳又智之於贤者若如此解即语势倒而不顺须如横渠之说乃佳可更详之
答吴伯丰
又闻摄事都幕想亦随事有以及人但趋舍之决是乃舜跖之分不幸至此只有一刀两段然须是自家着力非他人所能预也录示子纳往还书如所谓五气之盛衰犹足义理之消长亦是前辈自有此说今所援引乃是举轻以明重无不可者不知子约何所疑也恐是不曾子细看上下文便只就此两句上论得失讲论最怕如此不尽彼此之情而虚是DD也又如说浩气之体段即道义之流行此等语殊不可晓自此以下一向劳攘此无他病只是心地不虚恋着旧时窠窟故此所障而正理不得见前耳近日看得读书别无他法只是除却自家私意而逐字逐句只依圣贤所说求真晓会不敢妄乱添一句闲杂言语则久久自然有得凡所悟解一一皆是圣贤真实意思如其不然纵使说得宝花乱坠亦只是自家杜撰见识也【且道孟子里还曾有一字说浩气之体段即是道义之流行否】编体直卿必已详道曲折祭礼向来亦已略定篇目今具别纸幸与宝之商量依此下手编定?的便旋寄来容略看过【须得旋寄旋看乃佳盖看多恐不子细又免已成复改费工夫也】却送去附八音疏便成全书也直卿所寄来丧礼用工甚勤但不合以王侯之礼杂於士礼之中全然不成片段又久不送来至十分都了方寄到故不免从头再整顿过一番方略成文字此可以戒也
祭礼
庙制一【以王制祭法等篇首说庙制处凡若此类者皆附之自一篇以补经文之阙】特牲二【依冠昏礼附记及它书亲切可证者】
少牢三【同上】
有司四【同上】
祭义五【以本篇言士大夫之祭者上诸篇似此者皆附之本篇中间有言天子诸侯礼处
却移入祭统】
献六【以大宗伯篇首掌先王之用主而以礼运礼之大成一章附之周礼及礼记中如此类者皆附其後如周礼笾人醢人司尊ぶ属正与礼运相表里礼运篇已写去在直卿处可更考之依此篇定如E之义则春秋纂例中赵伯循说亦当收载】
郊社?【以大宗伯祀天神祭地只之目主凡诸篇中言此类者皆附之如皇王大纪中论
郊社处亦当收入注疏後】
祭统八【以本篇言诸侯天子之E者主凡诸篇言郊庙祀飨之义者皆附其後篇内言士
大夫之礼处却移在祭义篇内】
或别立祭祀一篇几统言祭礼如王制篇内一段周礼大宗伯祀天神祭地祗享人鬼之目及今礼记祭法篇【但除阙　目数阙入祭统】凡似此类者冠於庙制之前不注而逐篇本文再出者乃附注疏如何
王制乃通有夏商之法当首周礼次之礼记燔柴以下又次之此总括祭祀之礼而庙制以下各随事篇明贱以及贵前数类皆然也
答吴伯丰
熹前日奉书说祭礼篇目内郊社篇中当附见逸礼中溜一条此文散在月令注疏中今已拆开不见本文次序然以中溜名篇必是以比章首今亦当以此首而户^门行以次继之皆以注中所引经而疏注其首章即以逸礼中溜冠之庶几後人见得古有此书书有此篇亦存羊之意也疏中有其篇名必是唐初其书尚在今遂不复见甚可叹也
答吴伯丰
编礼有绪深以喜或有约便望早寄来心力日短目力日昏及今得之尚可用力但朋友星散不知竟能得见成书与否深可叹也再论浩气语甚的当切中子约之病然犹未悟书来忉怛不已不可爬梳虽已竭力告之恐未必能相信也伯丰明敏有余讲学之际不患所见之不精区区属望之意盖非他人之比但愿更於所闻深体而力行之使俯仰之间无所愧怍而胸中之浩然者真足以配义与道不但诵说之空言而已则区区之愿也宝之不及别书编礼想用功不辍烦致意也
答姜叔权【大中】
程子言性即理也而邵子曰性者道之形体两意正相发明而叔权所论乃欲有所优劣於其间则不惟未达邵子之意而於程子之语亦恐未极其也方君所谓道者天之自然性者天之赋子万物万物禀而受之亦皆祖述先儒之旧盖其实虽非二物而其名之异则有不可不分者且其下文有曰虽禀而受之於天然与天之所以天者初无余欠则固未尝判然以两截也但其曰道体无人心有动则性与心字所主不同不可以此说耳如邵子又谓心者性之郛郭乃近之但其语意未免太须知心是身之主宰而性是心之道理乃无病耳所谓识察此心乃致知之切近者此说是也然亦须知所谓识之非徒欲识此心之精灵知觉也乃欲识此心之义理精微耳欲识其义理之精微则固当以穷尽天下之理期但至於久熟而贯通焉则不待一一穷之而天下之理固已无一毫之不尽矣举一而三反闻一而知十乃学者用功之深穷理之熟然後能融会贯通以至於此今先立定限以不必尽心於事事物物之间而直欲侥幸於三反知十之效吾恐其卤莽灭裂而终不能有所发明也
知仁爱之理则当知义宜之理矣盖二者皆未发之本体而爱与宜者乃其用也今乃曰义者理之宜则以义本体之发也不几於仁内义外之失乎又以仁性之全德则与方君所谓天理之统体者无一字不相似又以仁心体之流行发见则与方君之流动发生之端绪皆以仁已发之用矣又何足以相讥乎方君循其本循其用数语自无病而亦非之恐未安也
答姜叔权
所喻益见洒落甚慰所望但西铭之疑则恐未然横渠之意直借此以明彼以见天地之间随大随小此理未尝不同耳其言则固学者而设若大贤以上又岂须说耶伊川尝言若是圣人则乾坤二卦亦不消得正谓此也
答姜叔权
示喻日用工夫甚善然若论实下工夫处却使许多名字不着须更趋要约而自然不害\理之默契乃佳耳所论西铭名虚而理实此语甚善盖名虽假借然其理则未尝有少异也若本无此理则又如之何而可强假耶
答姜叔权
所云既真实而又无妄鄙意初不如此只是两下互说夹持令分明耳如云至公无我至公即是无我无我即是至公岂可言既至公而又无我耶
答姜叔权
示喻曲折何故全似江西学问气象顷见其徒自说见处言语意气次第节拍正是如此更无少异恐是用心过当致得如此张皇如此不已恐更有怪异事甚不便也长孺所见亦然但贤者天资慈祥故於恻隐上发彼资禀粗厉故别生一种病痛大抵其不稳帖而轻肆动荡则不相远也正恐须且尽底放下令胸中平实无此等奇特意想方是正当也
答汪长孺【德辅】
道无方体性有神灵此语略有意思但神灵二字非所以言性耳告子所谓生之谓性近世佛者所谓作用是性其失正堕於此不可不深究也性立天下之有方君之言正得胡子之意但引之以明邵子之言则未当耳今反讥其不得胡子之意则误矣方君所云天地万物以性而有性字盖指天地万物之理而言是乃所谓太极者何不可之有天地虽大要是有形之物其与人物之生虽有先後然以形而上下分之则方君之言亦未大失也而长孺亦非之过矣大抵长孺之性失於太快故多不尽彼此之情而语气粗率无和平温厚之意此又非但言语枝叶之小病也
方君第二说只解易传意略有未当处其他所论首尾相救表里相资所得多长孺率然攻之而所以攻之之说乃不能出乎方君之所言者若因其说还以自攻则亦不知所以自解矣且方君之语意温厚详审而长孺之词气轻易躁率以此而论则其得失又有在也仁义礼智性也恻隐羞恶辞逊是非性之四端所谓情也孟子言之详矣今曰仁义礼智性之四端则性又何物耶知方君流动发生之端非而不自知仁义礼智四端之失何其工於知人而拙於察已耶方君谓仁者天理之统体其统体字固有病而指仁性则无失今并非之而又自之说曰若谓发生处即是仁庶其近於程子之意则其失亦不异於流动发生之云而与程子发处乃情之言大相反矣凡此更当深玩而徐究析之未可容易轻肆排抵也其论方君不当以当然之理义则是而自谓欲处其当者义则非其谓方君不当以见於外者义则是而自谓理之始发於心者仁则又非也
答汪长孺
示喻功夫长进深所欲闻但恐只此便是病痛须他人见得自家长进自家却只见得欠阙始是真长进耳又觉得?常点检他人颇甚峻刻略无假借而未必实中其人之病此意亦太轻率不知曾如此觉察否此两事只是一病恐须遏?见得子以能问於不能以多问於寡不是故意姑且如此始有进步处耳
答汪长孺
详此二说长孺所论近之然语言之间有未简洁处大抵明道先生所谓全体此心者盖谓?养本原以致知格物之地而已如云圣贤千言万语只要人求其放心自能?向上去下学而上达亦此意也未可说得太深亦不是教人止於此而已也叔权引援太广反汨正意更宜相与评之大学定静乃学者所得之次第本文意自分明与太极说中言圣人事者字虽偶同然指意迥别不当引以证也
答汪长孺别纸
大学知至而後意诚意诚而后心正二句章句注解新旧说不同
若如旧说则物格之後更无下功夫处向後许多经传皆剩语矣意恐不然故改之耳来说得之
天地之所以高深鬼神之所以幽显天阳也气也所以高也地也质也所以深也鬼神变化不测可谓幽矣然造化流行昭着上下岂非显耶
鬼幽神显
程子曰物必有理皆所当穷如天地之所以高深鬼神之所以幽显又曰如欲孝当知所以孝之道如何而奉养之宜如何而温踔节先生补经文乃只说穷其理之所当然而不容已者是但用後一说耳不知如何
见得不容已处便是所以然
物我一理才明彼即晓此此合内外之道也一物之理格即一事之知至固无在彼在此
谨终追远注曰以此自则已之德厚德辅恐此章止化民不见有自之意
谨终追远自是人所当然不化民而後之也故已德厚而民德亦归趣之虽不明言然味其间隐然有此意也
恭近於礼先生或问曰致敬於人固欲其远耻辱德辅以若如此则恭敬非其本心之自然矣又曰不合於节文则或过或不及皆所自取耻辱德辅谓恭而过则有巽在下之失而不近於礼若夫不及则谓之不恭矣又乌可责之近於礼哉
若说恭者本不求远耻辱则有子不必如此说而巽在下失礼於人皆不足计矣此说偏蔽粗率非圣贤之意也又如後说则有子之意只防其过不忧其不及亦是此病
诗三百一言以蔽之曰思无邪
诗之言有善恶而读者足以劝戒非谓诗人劝戒而作也但其言或显或晦或偏或全不若此句之直截而该括无遗耳
射不主皮杨氏曰容节可习而能先生易容节二字中字不知如何
杨氏大⒌弥但云容节则是全不求中又非射之意也故因其词而改此二字以补其阙耳
祖考之精神便是自家精神故祭之可以来格至於妻及外亲则不知如何
但所当祭者其精神?魄无不感通盖本皆从一原中流出初无间隔虽天地山川鬼神亦然也
鬼者之灵神者阳之灵司命中溜门行人之所用有动静作止故古人祀之不知然否
有此物便有此鬼神盖莫非阳之所也五祀之神若细分之则户^属阳门行属中溜兼统阳就一祀之中又自有阳也
两在故不测其义如何
神无所不在或或阳故曰两在
其家不可教而能教人者无之故君子不出家而成教於国孝者所以事君也弟者所以事长也慈者所以使\也注云孝弟慈者家之所以齐也推之於国则所以事君事长使民之道不外乎是故三行者修於家则三教者成於国矣详经之文与注之意盖言事父与君之理一也事兄与长之理一也慈幼与使\之理一也能孝於父则人化其孝而知所以事君能弟於兄则人化其弟而知所以事长能慈其幼则人化其慈而知所以使\故曰不出家而成教於国又曰三行者修於家则三教者成於国盖上行下效感应之机自然而然也然经文又引康诰如保赤子而【云　云】何也注曰此言慈幼之心非由外得推以使\亦犹是也盖作经者又发明孝弟慈人之本心有是三者举斯加彼初无二致但举慈幼一端以见其理之实同而非指名齐家之人又推慈幼之心以使\也今考之或问乃曰此以明在上之人能推保赤子之心以使\至於教成於国而凡从政者皆以是心焉民之不得其所非所患矣则似以齐家之人又能推保赤子之心以使\然後教成於国与前注三行修於家而三教自成於国之说不同岂非或问自是发明推心之意不与前注相关但教成二字偶用之耳不审然否
此说甚善旧亦疑所解有未安者得此甚快而此问诸朋友说多未合更俟商确也
答汪长孺
色斯之举细询曲折果未中节然事已往不足深念但当谨之於後凡事审谛乃佳耳别纸所论殊不可晓既云识得八病遂见天理流行昭着无丝毫之隔不知如何未及旋踵便有气盈矜暴之失复生大疑郁结数日首尾全不相应似是意气全未安帖用心过当致得如此全似江西气象其徒有今日悟道而明日醉酒骂人者尝举贾生论胡亥语戏之今乃复见此盖不约而同也此须放下只且虚心平意玩味圣贤言语不要希求奇特庶几可救今又曰先作【云　云】工夫然後观书此又转见诡s多端一向走作矣更宜详审不可容易也
答李叔文
熹到官之初首辱惠顾陈义甚高顾恨未及少E而从者遽去怅想迨今向者妄以学职延致正欲借重贤德以化邑人不谓滞留豫章未得归视讲席兹辱惠问良以叹恨熹衰病抗拙不堪俯仰前月已上祠请命下即行矣代者石侯学行才力皆有以过人者其政尤以教化先务异时来归共图所以发明坠绪兴起颓俗固未晚幸勿以今日之未暇而遽有所辞避也周子书近思h各一本纳上暇日试深玩之余惟珍重千万之恳
答李叔文
熹奉别忽许久每深向往之怀奉告获闻比日清秋尊履万福慰秋试不得贤者重深以恨初见考官说恐在小ブ屑扔植蝗皇獠豢上叶学h能诵首章远过今所取者相与叹惜此正未足左右轻重也示谕知府丈台意极知不当再三烦E然恐向後米贵则此所出金亦自折阅耳已嘱法曹面恳更望老兄左右之也郡中所籴不佳已闻之今亦一面作处置度至仲冬不致遽坏即无虑矣它谕谆悉深荷留念当悉施行放旱通计须及七分若逐户全损自不妨全放也何时入城冀得E晤民间利害有闻愿悉见告尤所深望也
答李叔文
熹杜门窃食贫病不足言但操存玩索之功虽不敢废而未见有以进於前日以是忧愧殆无以见朋友也白鹿知亦尝一到甚善甚善每念畴昔相与登临游从之乐未尝不发於梦寐然亦恨当时所以相切磋者犹有所未尽也相望千里何时复得从容反覆如往时耶更愿益加持守之功以求义理之归是所愿望
答李叔文
喻及学次第甚慰所怀但向来所说性善只是且要人识得本来固有元无少欠做到圣人方是恰好才不到此即是自弃故孟子下文再引成V渊公明仪之言要得人人立得此志勇猛向前如服瞑眩之药以除深锢之疾直是不可悠悠耳求放心不须注解只日用十二时中常切照管不令放出即久久自见功效义理自明持守自固不费气力也若添着一求仁字即转见支离无摸索处矣叹美之辞乃胡氏说大非孟子本意今亦未须论但看孟子本说足矣此不是要解说性字盖是要理会此物善恶教自家信得及做得工夫不迟疑耳
答叶永卿
先天之说昨已报商伯矣来喻亦推得行然皆未能究其A须先将六十四卦作一横图则震巽复遇正在中间先自震复而却行以至於乾乃自巽ザ顺行以至於坤便成圆图而春夏秋冬晦朔弦望昼夜昏旦皆有次第此作图之大旨也又左方百九十二爻本皆阳右方百九十二爻本皆乃以对望交相博易而成此图若不从中起以向两端而但从头至尾则此等类皆不可通矣试用此意推之当自见得也
答都昌县学诸生
温故而知新可以师矣伊川谓只此一事可师矣如此等处学者极要理会若只认温故而知新便可人师则窄狭却气象也伊川先生之意以温故知新止是一事若谢先生之言则以温故知新犹言极高明而道中庸致广大而尽精微非徇物践迹者之所如是则气象似不窄狭与伊川之说不同未审孰是
伊川先生之意盖以此事可师非人能此即可师也所谓只此一事者亦非谓温故知新只是一事故其解又曰温故则不废知新则日益斯言可师则是以温故知新二事而欲人之师此言耳然於文义有所未安谢说又失之过高要之此章正与学记所谓记问之学不足以人师者相对试更思之
起予者商也详观诸先生说皆以谓礼果可後愚窃谓乎者疑辞也礼後乎犹言礼不可後也故夫子曰起予若使子夏顺从夫子之意则不可谓之起予未知是否
此章之说杨氏得之礼不可後者非是夫子方言绘事後素而子夏於其言外发明礼後之意非但顺从而已也
行有余力则以学文文者何文也或曰以学文饰之未审是否
伊川先生云学文便是读书然则诗书礼乐皆文也不但以饰而已也
子曰巧言令色诗取令仪令色何也
论语与诗人之意所指各异当玩绎其上下文意以求之不可只如此摘出一两字看也
子曰父母唯其疾之忧范氏谓武伯弱公室强私家得免其身而保其族者幸也故孔子告之如此尹氏谓疾病人所不免其遗父母忧者不得已也如以非义而遗其父母之忧则不孝之大者故范氏专武伯言尹氏则\人言未知孰是
孟武伯固必有以遗其亲之忧者如范氏之云则未可知也圣人之言固必切於其人之身然亦未有\人不可通行之理也
义之与比伊川先生曰亲於其身不善者直是不入或曰见善如不及见不善如探汤是否
义之与比但言惟义是从耳伊川先生似谓有义之人则亲比之恐非文意然言义之与比则决不从不义可知如不及如探汤固是当然然此语意本未须看得如此迫切
子曰父在观其志父没观其行三年无改於父之道可谓孝矣有君子之道有小人之道三年无改於父所行君子之道可也若其所行小人之道其亦三年乎适所以重父於不义孝子果如是乎
游氏之说得之可熟玩也
子贡问君子子曰先行其言而後从之先儒谓子贡多言之人故以此告之未审是否
或当有此
子曰攻乎异端斯害也已异端者杂杨墨诸子百家而言之或曰攻治乎异端谓学而行之适所以害先王之正道也如斯而已乎言先王之正道不得行於世也或曰攻乎异端之学而不学焉其害先王之正道者已止而不作不能害先王之正道也未审孰是
伊川先生范氏说得之已字只是助辞不训止也【已正之正疑止字之误】
观过斯知仁矣过而知仁何也
伊川先生及尹氏说尽之
或问E之说子曰不知也知其说者之於天下也其如示诸斯乎指其掌或人问E而夫子曰不知而又曰知其说者之於天下也其如示诸斯乎是夫子深知之也或曰夫子言不知以跻禧公鲁讳也又曰知其说者之於天下也其如示诸斯乎指其掌明其知而不言虽然其说如此圣人之意深矣幸乞指教
此章吕氏说得之但云不可尽知则非此所云鲁讳者恐不然又云明其知而不言则尤非所以言圣人之心矣
子曰射不主皮力不同科何也
前辈说射不主皮仪礼大射篇文力不同科者夫子解礼所以如此者人之力不同科故也此说得之子曰古者言之不出耻躬之不逮也侯先生曰古之学者非独言之皆是实能践履未能践履而言之所以耻也或曰子路有闻未之能行惟恐有闻意同
侯氏是矣所引子路事亦近之但不甚切耳
子曰参乎吾道一以贯之曾子曰唯子出门人问曰何谓也曾子曰夫子之道忠恕而已矣伊川先生曰尽己之谓忠推己之谓恕忠体也恕用也而明道先生云忠恕两字要除一个除不得而吾夫子尝曰行之以忠是除恕字也又曰其恕乎是除忠字也此一疑也又忠恕果可以尽一一果止於忠恕乎
此一段是论语中第一义不可只如此看宜详味之行之以忠行处便是恕其恕乎所以恕者便是忠所以除不得也忠恕相用之外无余事所以一故夫子曰吾道一以贯之而曾子曰忠恕而已矣而已矣者竭尽而无余之词也
子谓子贱君子哉若人子贡问曰赐也何如子曰女器也曰何器也曰瑚琏也语h云子贡问赐也何如是自矜其长而孔子则以瑚琏之器答之者瑚琏施之於宗庙如子贡之才可使四方可使与宾客言也或者谓子贡因孔子许子贱以君子哉若人之语子贡意孔子不以君子许之而遂有赐也何如之问而孔子以瑚琏之器许之者是未许其君子也抑尝闻君子不器之说是以疑之
二说初不相妨但自矜其长意夫子不以君子许之之意则子贡不应若是耳
子曰吾未见刚者【云　云】语h谓目欲色耳欲声以至鼻之欲臭四肢之欲安佚皆有以使之也然则何以窒其j曰思而已矣学莫贵於思惟思能窒欲或曰思而不正不足以窒j适所以害事思无邪如何
思而不正是亦j而已矣思其理之是非可否则无不正矣
子曰贤哉回也一箪食一瓢饮【云　云】伊川言天下有至乐惟反身者得之而极天下之欲者不与存焉此言子能反身所以有天下之至乐伊川又言子箪瓢非乐也忘也二说孰是
前说至矣後说非不善但恐看者不子细便入老佛去耳
季文子三思而後行【云　云】语h曰恶之人未尝知有思有思则善矣至於再则已审三则私意起而反惑矣杨先生尹先生皆言三则惑或者谓周公仰而思之夜以继日幸而得之坐以待旦所思又不止三也
横渠先生曰未知立心恶思多之致疑已知立心恶讲治之不精讲治之思莫非术内虽勤而何厌推此求之可见
孰谓微生高直【云　云】范氏曰是曰是非曰非有谓有无谓无曰直微生高以直闻而夫子因乞醯知其不直夫审其所以养心者岂在大哉或者谓直无妄之谓也诚之一字由无妄入若微生高未至夫无妄所以如此若至诚则无他事矣未知如何
无妄即诚由无妄入者非也此章之说范氏得之所以害其养心者不在於大此语尤痛切日用之间不可不常警省也
答都昌县学诸生
季氏使闵子骞费宰闵子渊之伦也不仕於大夫亦不仕於诸侯以仲弓之贤犹季氏宰若闵者夫子之得邦家斯仕矣吾夫子言冉雍仁而不佞盖冉雍亦子之伦也闵子辞费宰冉雍季氏宰何也
君子之行不必尽同孟子之论夷惠伊尹可见然冉雍仁而不佞非夫子之言亦不可以此一句定其子之伦也
十室之邑范氏曰十室之邑必有忠信者不诬人也不如丘之好学者不自诬也尹氏又云忠信质也人谁无质乎
注疏之读恐不成文理盖其意以夫子不应自谓人不如己盖不察夫圣人而自处以好学贬已甚矣范氏诬人自诬之说亦是赘语尹氏人谁无质亦非是此盖言美质人或有之耳
仲弓问子桑伯子敬事而信矣而仲弓之言有以契吾夫子之心是以其言然
居敬之敬与敬事之敬不同试更思之大凡读书只可以义理求圣贤之意切忌如此牵合说了便无余味使人不长进
子游武城宰谢先生言未尝至於偃室盖其意不温懦以媚悦人或者谓澹台简易正大之人也谢说得之矣
灭明二事当熟玩味其气象不可只如此说过无益於学也
知之者不如好之者好之者不如乐之者明道先生曰好之者如游他人之园圃乐之者则己物耳或者谓此理唯子好学不改其乐得之矣
此章当求所知所好所乐者何物又当玩知之好之乐之三节意味是如何又须求所以知之好之乐之之道方於已分有得力处只如此引证殊无益也
樊迟问知樊迟之问一也而夫子对之不同何也
孔门问同答异者多樊迟三问仁再问智答之皆不同必有说矣然且当逐处理会令有归着即自然见得所答不同之意今不晓其逐段指意而遽欲论其异同既於已分无益亦终不得圣人之意也
天厌之伊川既言犹天丧予矣语h又言天厌吾道或人明从语h之说是夫子有怨天之意学者疑之
天丧予即与天厌吾道无异不容是此而非彼然此章之义恐只合从古注说及范说
述而不作夫子自比於老彭不言他事而止言述而不作信而好古者言古人犹不作犹好古推而上之是否人行事未尝无所本也
夫子非是要自比老彭而称此二事盖自言其有此二事似老彭耳推而上之以下云云恐本无此意
孟武伯问子路仁乎范先生曰仁唯克己复礼无欲者能之苟有愿乎其外不足以仁故非三子所及也或者谓子路冉有公西华非不仁也盖吾夫子不轻以仁予人亦不轻以不仁~人故於三子不知其仁唯宰予不仁者孝弟仁之本既短丧矣孝安在哉是本不立不仁孰甚焉
当从范氏之说不轻与~之说亦未端的宰予不仁若无孝弟仁之本一句却如何说大凡说书求义须就实事上看出道理来方有得力处若如此引证要作何用
答白鹿长贰
书院经两不能无隳损想已加葺治矣闻又得宣城书籍及建昌庄田今侯亦一月中一至此足以久远故事矣三大字本就卓上写成既摹即拭去今无复可得既已刻成烦且打一本寄来可就修即就本修去不可即复磨去亦无紧要用处也诸生今几人想时讨论益有绪山中闲旷正学者读书进德之地若领袖诸贤同心唱导不以彼己之私介於胸中则後生有所观法而其败t不率者亦且革心矣
考异
答吴伯丰别可到中庸【到一作看】
一向e了【e下一有看字】
管仲於公子纠【云云一作】管仲於公子纠其可以无死者以其辅之非义故也故圣人不以责仲若子路之事孔悝盖亦不得谓之正者结缨之死不伤勇否必大窃谓子路之失在不合仕於孔悝耳既食其禄必死其难可也事不审於其始而临难始去就乃曰吾於此【云云】
答姜叔权正谓此也【此下一有】闻与长孺俱庐阜之行甚喜渠亦以叔权於此不免过疑然其说又似草草未足以释贤者之所疑也向来所论方君之说有未尽者具於长孺书中计必见之更有可论无惜痛相反覆彼此有得也可强假耶【此下有一】方宾王之说昨日方得答之今h去有未安处却幸喻及沙随孟子已领文义考证间尚有少疑处临行冗甚未暇条析前途稍暇当具出托宛转求教也
答汪长孺别纸来说得之【此後有一问答】旧说静以心不妄动而今改之者盖心虽不可妄动然动之以正者则不能无而不妄动三字包静字不过今曰不外驰则心常在腔子里而静意可见矣
得之
射不主皮容节可习而能【此下一有】力不可强而至
答李叔文是所愿望【此下有一】便遽草草奉报不究所欲言也
答都昌县学诸生试更思之【此後一有】子贡问贫而无谄富而无骄孔子谓未若贫而乐富而好礼而子贡引诗云如切如磋如琢如磨而孔子即以始可与言诗与之子夏问巧笑倩兮美目_兮而夫子答之以绘事後素子夏因有礼後乎之对夫子不惟以可与言诗与之且曰起予者【云云】
晦庵集卷五十二
<集部,别集类,南宋建炎至德佑,晦庵集>

[book_title]卷五十三
钦定四库全书
晦庵集卷五十三　　　　　宋　朱子　撰书【问答　　本作知旧门人问答】
答刘公度【孟容】
示喻学之意终觉有好高欲速之弊其说亦已见令叔书中矣愿更详之讲学不厌其详凡天下事物之理方册圣贤之言皆须子细反覆究竟至於持守却无许多事若觉得未稳只有默默加功着力向前耳今闻废书不讲而反以持守之事讲说之资是乃两失其宜下稍弄得无收杀只成得杜撰I合而已至於彼中朋友只有季章一人可望此未论其许与之当否然其言之发亦太轻矣旧见公度不如此只此便是新学效验向见伯恭说孔子顺答魏王问天下之高士而曰世无其人此一句似全不是孔子家法此言有味愿试思之如何
答刘公度
所喻世岂能人人同已人人知己在我者明莹无瑕所益多矣此等言语殊不似圣贤意思无乃近日亦异论渐染自私自利作此见解耶不知圣贤辨异论辟邪说如此之严者是欲人人同己人人知己而发耶抑亦在我未能无瑕而犹有待於言语辨说耶今者纷纷正论易西铭而发虽未免失言之过然未尝以此悔也临川近说愈肆荆舒祠记曾见之否此等议论皆学问偏枯见识昏昧之故而私意又从而激之若公度之说行则此等事都无人管恣意横流矣试思之如何衡州之去有邂逅政不须深自惩创便相学不说话也
答刘公度
建昌士子过此者多方究得彼中道理端的是异端误人不少向见贤者亦颇好之近亦觉其非否书中所喻衡州数句己之意虽切然恐未免有迫切之病也
答刘公度
奋发猛舍之喻甚善然亦须以义理浸灌涵养庶几可以深固久远不然一时意气恐未可恃也如何便敢自保不复变耶
答刘公度
见喻旧见不甚分明更欲别作家计未知底里果是如何但此事别无奇妙只是见成说底便是道理只要虚心熟玩久之自然见得实处自是不容离叛便是到头若更欲别求见解即是邪说鲜不流於异端矣君举春间得书殊不可晓似都不曾见得实理只是要得杂博又不肯分明如此说破却欲包罗和会\说不令相伤其实都不晓得\说之是非得失自有合不得处也叶正则亦是如此可叹可叹
答刘公度
所论学之意甚善初盖不能不以疑今得如此甚慰意也究观圣门教学循循有序无有合下先求顿悟之理但要持守省察渐久渐熟自然贯通即自有安稳受用处耳千岐万径杂物并出皆足以惑世诬民其信之者既陷于一偏而不可救其不信者又无正定趣向而泛滥於其间是亦何能有亡耶平父相处觉得如何似亦未有个立脚处也因书更勉之
答刘仲升
别纸所示季章议论殊不可晓恐不至如此之谬却是仲升听得不分明记得不子细语脉间转却他本意不然则真非吾之所敢知矣大抵学问专守文字但务存养者即不免有支离昏惰之病欲去此病则又不免有妄意躐等悬空杜撰之失而平日不曾子细玩索义理不识文字血脉别无证佐考验但据一时自己偏见便自主张以只有此理更无别法只有自己更无他人只有刚猛剖决更无温厚和平一向自以是更不听人说话此固未论其所说之是非而其粗厉激发已全不似圣贤气象矣季章意思正是如此若只解义有差下字不稳犹未深害却是人心道心思理思事等说大段害事若如其言即是四端之发皆属人心而顽然不动者方是道心所谓格物者只是分别动与不动而不复计其动之是否矣此於体道之要入德之门皆有所妨决然不是道理无疑但如仲升则又堕在支离昏惰之域而所以攻彼者未必皆当於理彼等所以不服亦不可不自警省更就自己身心上做功夫凡一念虑一动作便须着实体认此是天理耶是人欲耶子细辨别勇猛断置勿令差误观书论理亦当如此剖判自然不至似前悠悠度日矣所论语孟两条亦似未安此等处且玩索见在意趣不须如此立说枉费心力也
答刘仲升
所喻玩味见成义理甚善然亦须就自己分上体当方见真实意味也子之乐原宪之问此等处说时各是一义其实却只是平日许多功夫到此成就见处通透无隔碍行处纯熟无龃龉便自然快活自无克伐怨欲之根不是别有一项功夫理会此事也但未知仲升平日所用功夫如何耳此不可不勉也
答刘季章
刘袁州不谓遂止於此令人心折细读来书知所以经纪其家者不以生死从违二其心不胜叹服益见袁州之知人交道之不A也更望始终此志使其後人有以承继前人之志千万之幸也文会规模只如旧耶或有小改易也此间朋友只令专一自看一书有疑问处却与商量似却不枉费功夫然亦未见卓然可望者殊可虑也
答刘季章
贤者比来学如何虽未相见然觉得多是不曾着心胸细玩义理便要扭I造作务切己所以心意急迫而理未大明空自苦而无所得也熹桂林之行辞免未报未知竟如何此间有数士友讲学方就绪从官未必有益若得免行成就得一二学者非小事也
答刘季章
讲会想仍旧专看何书此书附庐陵叶尉渠此中人时有往来之便有疑可讲不待面谕但觉得季章意思急迫不平务高不务切而不肯平心实看道理只此意思亦殊碍人知见也
答刘季章
熹去岁入都不能两月略无报堪涨捕归深以自愧今幸复得祠禄杜门养z足以待尽无足言者但衰病愈甚左目已盲其右亦昏此数日来几全不见物矣深欲整顿旧书而病愈如此则所谓有补於将来者亦不复可期矣
答刘季章
所喻学之意甚善但觉如此私下创立条贯太多指拟安排之心太重亦是大病子约自有此病贤者从来亦未免此今又相合打成一片恐非所以矫偏补敝而趋於显明正大之涂也圣贤教人自有成法其间又自有至简约极明白处但於本原亲切提撕直便向前着实进步自可平行直达迤逦向上何必如此迂曲缭绕百种安排反令此心不虚转见昏滞耶
答刘季章
辱书知所苦向安已可行坐深以慰比来想疆健胜前矣然计亦不能无废书册之功但斋居谨疾当亦自有用心处也熹衰朽杜门无足言者但精神昏惫益甚於前虽不敢废书然度不复能有长进矣外事~不敢挂口但见朋友当此风头多是立脚不住况欲望其负荷此道传之方来应是难拟也可虑可虑
答刘季章
曾再到晋辅处否後生知所趣向甚不易得且勉与成就之令靠里着实做工夫佳季章近读何书作何事业功夫意思比旧如何无疑亦久不得信不知後来於鄙说能信得及否近来福州得黄直卿南康得李敬子说诱得後生多有知趣乡者虽未见得久远如何然便觉得此个气脉未至断~将来万一有可望者却是近上一种老成朋友若得回头便可倚赖乃复安於旧习不肯放下深可叹惜耳益公闻甚康健终日应接不倦深可喜熹则衰病日益沈痼死生常理无足深计但恨学未副夙心目前文字可以随分发明圣贤遗意垂示後来者笔削未定纂集未成不能不耿耿耳
答刘季章
王晋辅来求其尊人铭文久已v舌何敢此以其再来不免题其行状之後少答其意又虑其便欲X刻流布则大不便已作书力戒之矣渠又说欲得鄙文编次锓木此虽未必果然亦不可有此声恐渠後生未更事不识时势不知此是大祸之机或致脱E书中又不敢深说恐欲盖而愈章敢烦痛说此利害当此时节只得杜门读书潜形匿迹岂可此喧以自取祸耶况如老拙踪迹又比仁里诸贤事体不同彼或可言而此但当默其理势不难晓也只如今所题跋亦切不可便将出与人看又刻石镂板二事并望痛止之千万至恳至恳此杜元凯所谓既作之後又复隐讳以避患者固可笑然亦以子约之故无以答其意而浸淫至此全藉贤者相与致力遏其横流千万幸也
答刘季章
郊霈已行不知党锢诸人果得及鸡竿下坐否所论配义与道其说甚当所以孟子下文便言是集义所生者此正如来喻之意也但子约终看不透殊不可晓前日已极力言之不知信得及否也
答刘季章
省闱不合浩然西归无愧於心所得多矣甚贺甚贺公度近亦得书自是不肯求去致得如此如近日王与之【龟龄之子】雷季仲陈和父皆以力请得去又何尝有人苦留之也潘友【阙】者近亦遭逐正与公度事体一般此辈进不能君子退不能小人不与人出气令人愤闷也子约想时相聚渠近书来颇能向里用力然亦有小未善已详说久之必自见得也景阳前此已尝附书今不暇再作烦致意近日目昏今日又加手痛作字颇费力也承欲就文义事物上做功夫甚善然读书且要虚心平气随他文义体会不可先立己意作势硬说只成杜撰不见圣贤本意也
答刘季章
晋辅亦开敏有志趣不易得但涉学尚浅志气轻率须痛与切磨佳耳大学中庸看得如何大学近修改一两处旦夕须就板改定断手即奉寄也比阅邸状时论似平榛中蜿蜒稍稍引去但恐主人意不坚牢或有反覆即其祸愈甚耳
答刘季章
熹今年之病发作虽轻而日月甚久又气体衰乏精神昏耗大与常年不同亦是年纪催促理应如此不足怪但恨平生功夫只到此地头前面地步有余而日月有限又不得与朋友之贤者相聚旦夕切磋恐此意思一旦断~更後贤之忧耳刘五十哥且得如此撺掇结裹向後事不可知但愿前人遗德有以诱其衷者庶几可望於後耳言之令人於邑短气也时论尽作伯常子寿事後又有旧争之激其党稍违忤者已不能容旦夕必更有一番耸动观听底事以扶国是觉得檩檩未知所税驾处但朋友来者无可拒之理得早行遣了亦是一事收杀也子约幸逢恩且得有北归之渐其实高安穷僻无朋友过从之益书疏往来之便却未必得如庐陵也益公寄惠六一集纂次正之功勤亦至矣古人所谓後世子云者信非虚语然亦正自难遇耳
答刘季章
读书只随书文训释玩味意自深长今人却是背却经文横生它说所以枉费工夫不见长进来喻似已觉此病者更望勉旃千万之望然又当以草略苟且戒所谓随看便起是非之心此句最说着读书之病盖理无不具一事必有两途今才见彼说昼自家便?夜底道理反之各说一边互相逃闪更无了期今人问难往往类此甚可笑也
答刘季章
熹不免果如所料余年无几区区旧学足以自娱不能深以念也若後段则安能保其必无耶所示五条各己附以己意大抵来喻於事理情实多是不曾究竟而专以轻重深浅言故不亲切更以此意推类求之则可见矣
未尽善也注云舜之德性之也武王之德反之也故其实有不同者某窃谓反之虽异於性之然其至焉则一而已使武王於反之之後犹有未尽渣滓至於感格发露着於乐声则其所反之工夫必有未尽之处矣
乐观其深矣若不见得性之反之之不同处又岂所谓闻其乐而知其德乎舜与武王固不待论今且论汤武则其反之至与未至恐须有别此等处虽非後学所敢轻议然今但细读其书恐亦不待闻其乐而後知之也令尹子文之忠陈文子之清固非不仁者之所能圣人特许其忠清而不许其仁今因夫子之不许其仁而遂疑二子之忠清未必皆出於理之所当然而犹未免乎怨悔之私则圣人之所以许之者亦有不尽之意矣
二子忠清而未尽当理故但可谓之忠清而未得仁此是就其事上着实研究出来若不如此看即不知忠清与仁有何分别此须做个题目入思议始得未易如此草草说过也
默而识之学而不厌诲人不倦注云三者已非圣人之极至而犹不敢当然则彼所谓夫子既圣之论岂非极至欤详本文之意说得虽轻然如此解得又似太过如何
正合若圣与仁一段看见得不厌不倦非极至处然夫子之不厌不倦又须与\人不同故子贡公西华皆有云云之说可更详之
未可与权集注之末有云然以孟子嫂溺援之以手之义推之则权与经亦当有辨某窃谓天下之事只有一个理所重在此则其理不外乎此当嫂溺之时只合援之以手虽出於急遽不得已之乃天理人事之不容已者也今云有辨开此一线路恐学者因以藉口而小小走作不暇自顾矣如何
既云急遽不得已之即是权不可常而经可常自有不容无辨处若只说权便是经都无分别却恐其弊不止开一线路而已
肤受之宀恍醒勺⒃w者急迫而切身则听者不及致详而发之暴矣某窃恐解得言词太峻人非昏暴之甚亦未遽至此而乃云因子张之失而告之不惟形容得子张太过且言外求意亦非解经之体如何
且论事理还是如此与否不须疑怕触忤子张也
答刘季章
昨已具前幅而细看来书方论董子功利之语而下句所说曾无疑事即依旧是功利之见盖天下只有一理此是即彼非此非即彼是不容并立故古之圣贤心存目见只有义理都不见有利害可计较日用之间应事接物直是判断得直截分明而推以及人吐心吐胆亦只如此更无回互若信得及即相与俱入圣贤之域若信不及即在我亦无人谋而不尽底心而此理是非昭着明白今日此人虽信不及向後他人须有信得及底非但一时之计也若如此所论则在我者未免视人色之可否以语默只此意思何由能使彼信得及乎然此亦无它只是自家看得道义自不能端的故不能真知是非之辨而此回枉不是说时病痛乃是见处病痛也试思之如何
答刘季章
孟子说未有仁而遗其亲未有义而後其君便是仁义未尝不利然董生却说正其义不谋其利明其道不计其功又是仁义未必皆利则自不免去彼而取此盖孟子之言虽是理之自然然其直截剖判处却不若董生之有力也向闻余论似多以利随义而言今细思之恐意脉中带得偏僻病患试更思之如何
答刘季章
近得益公书闻且寓晋辅家甚善所欲改字已别报去前书竟未得下落也文集之议当已罢止此实於彼无益而於此不便衰老扶病如此又岂能更去广南行脚耶千万力止之更勉其着实学勿此等慕名徇外之事方是吾人气象也来喻所云书能益人与否只在此心等说此又是病根不曾除得以鄙见观之都无许多闲说只着实依文句玩味意趣自深长不须如此又只是立说取胜也前与无疑书亦有少讲论曾见之否敬子诸人却甚进此亦无它只是渠肯听人说话依本分循次序平心看文字不敢如此走作闲说耳大率江西人尚气不肯随人後凡事要自我出自由自在故不耐烦如此逐些理会须要立个高论笼罩将去譬如读书不肯从上至下逐字读去只要从东至西一抹横说乍看虽似新巧压得人过然横j粗E不成义理全然不是圣贤当来本说之意则於已分究竟成得何事只如临川前後一二公巨细虽有不同然原其所出则同是此一种见识可以戒而不可学也面晤无疑可出此纸大家评量f此光未至晚暮之时做些着实基址积累将去只将排比章句玩索文理底工夫换了许多杜撰计较别寻路脉底心力须是实有用力处久之自然心地平夷见理明彻庶几此学有传不至虚负平生也如於雅意尚未有契可更因书极论勿遽罢休乃所望也
答刘季章
熹再熹病愈甚遇寒尤剧如今日则全然转动不得药饵虽不敢废然未必能取效姑复任之无计可也所喻已悉但所谓语句偶尔而实却不然者只此分E便是旧病未除所谓诚於中形於外此又何可讳耶无疑之病亦是如此适答其书说得颇痛快可试取观可见鄙意此不复缕缕也又谓病只在懒惰者亦只消得此一病便是无药可医人之所以懒惰只缘见此道理不透所以一向提掇不起若见得道理分明自住不得岂容更有懒惰时节耶所谓此外无难除之病者亦信未及况自以无则其有者将至矣便敢如此断置窃恐所以自省者亦太E耳又谓海内善类消磨摧落之後所存无几此诚可叹若鄙意则谓才见消磨得去此等人便不济事若使真有所见实有下工夫处则便有铁轮顶上转旋亦如何动得它大学定本修换未毕俟得之即寄去王晋辅好且劝它莫管它人是非长短得失且理会教自家道理分明是急务此事之外不可使有毫杂用心处也然人要闲管亦只是见理不透无顿自己身心处所以如此愿更察此有以深矫揉之乃佳耳年来顿觉衰惫殊甚死期将至而朋友间未有大可望者令人忧惧不知所以怀季章千万勉?乃所深望
答刘季章
熹岁前得益公书报吴伯丰病疮甚危适得子约书乃闻其讣深伤痛近年朋友读书讲学如此君者~不易得此可惜不但交游之私情也闻後事深荷老兄与无疑周全之足见朋友之义
答刘季章
熹今春大病几不能起今幸小康然尚未能平步也初意若得未死且当屏弃书册虚心待尽今又觉不能顿尔捐去亦苦头绪太多不是老年活计徐当以渐节减也益公清健可喜近答其书论范文正公墓碑事以病草草今始能究其说然自觉语言有过当处不知能不相怪否也伯丰初亦不知其能自植立如此但见其於讲论办得下功剖析通贯非一时诸人所及心固期以远到不谓乃止於此殊可痛惜今承来喻又得闻其後来所守之坚此尤不易吾道不幸遽失此人余子纷纷才有毛利害便章皇失措进退无门亦何足轩轾耶疾少间亦可渐理旧闻向前进步否博文约礼不可偏废虽孔子之教氏之学不过是此二事更惟勉旃乃所深望也
答刘季章
熹今年一病狼狈入夏方粗可支吾但衰惫殊甚讲贯之乐只一二朋友在此训导诸孙时时整顿得旧书训诂间有差误而已礼书四散未得会聚参校其它亦更有合料理文字觉得精力不逮皆不复敢萌意矣贤者作何工夫因书幸及一二
答刘季章
礼书此数日来方得下手已整顿得十余篇但无人抄写挠盖可借人处皆畏^学之A染而不肯借其力可以相助者又皆在远而不副近急不免雇人写但资用不饶无以奉此费耳
答刘季章
益公处所恳是先人墓碑幸垂念但行状它人未见之更告言及得不示外人幸也又前书求精舍大字及呈一二文字语次幸并扣之大字愿早拜赐鄙文幸痛掊击也
答许景阳
一别十年彼此皆非复往时矣近见槐问答觉得所论皆太缓此非言语之病乃是用功处不切紧耳来书所论未发之中恐不如此似看得太过了只是此理对恶而言则谓之善对浊而言则谓之清对四旁而言则谓之中初非有二物但唯圣人能全之以致其用\人则虽有而不能自知是以汨於物欲而乱之耳曾子之说似亦未然尝谓夫子此机如决积水於千仞之壑故当时曾子一闻便透更无疑滞若如所喻则夫子方是教它曾子渐次消磨曾子元未及下功夫如何便应得个唯字也此等处且宜尽心玩味不可轻易立说也
与陈伯坚
沙县寄到新刻责沈文字画精神非桂本之比此书流传足使世之聋盲者有所警觉稍知触净非小补也但恐木本或不耐久耳琼学记文鄙拙不足有所发明亦缘韩兄将满方遣人来恐其代去匆匆草成不能满意耳垂喻旧书【云　云】深愧率尔当时之言盖亦有而发以今观之学者但当深穷圣经使其反之於心而安考之於经而合验之於外而可行即彼之妄言一览便破矣若未到此遽欲穷之恐如河南夫子所谓未必能穷而已化释氏矣愚见如此不审尊意以如何胡季随近到此数日明敏有志甚可喜也
答胡季履【大壮】
向来虽幸一见然忽忽於今已二十余年矣时於朋友间得窥佳句足以见所存之一二顾未得会面歉耳今承惠问荷意良勤区区每患世衰道微士不知学其溺於卑陋者固无足言其有志於高远者又或骛於虚名而不求古人己之实是以所求於人者甚重而所以自任者甚轻每念圣人乐取诸人以善之意意其必有非苟然者恨不得与贤者共详之也季随明敏朋友中少见其比自惟衰堕岂足以副其远来之意然亦不敢虚也归日当相与讲之有所未安却望见告得以反复幸昆仲家学门庭非它人比而区区所望又特在於其实而不在於名愿有以深察此意也
答胡季随【大时】
易传平淡缜密极好看然亦极难看大抵讲学须先有一入头处方好下工夫昨见文叔处所h近文恐看得文字未子细无意味也不必远求但看知言是下多少工夫不如此散漫泛说无归宿也龟山易旧亦有写本此便不甚的未暇检寻奉寄不知詹丈所举不同者何事因风详谕此等处正好商?也道理无形影唯因事物言语乃可见得是非理会极子细即道理极精微古人所谓物格知至者不过是就此下功夫近日学者说得太高了意思都不确实不曾见理会得一书一事彻头彻尾东边绰得几句西边绰得几句都不曾贯穿浃洽此是大病有志之士尤不可以不深戒也
答胡季随
熹杜门衰病如昔但觉日前用力泛滥不甚切已方与一二学者力加鞭约克己求仁之功亦粗有得力处也易传且熟读未论前圣作易本指且看得程先生意思亦大有益不必更杂看大抵先儒於易之文义多不得其纲领虽多看亦无益然此一事卒难尽说不若且看程传道理却不错也所谕文定专治春秋而於诸书循环诵读以学者读书不必彻头彻尾此殊不可晓既曰文定读春秋彻头彻尾则吾人亦岂可不然且又安知其於它书少日已尝反复研究得其指归至於老年然後循环泛读耶若其不能亦是读得春秋彻头彻尾有得力处方始泛读诸书有归宿处不然前辈用心笃实决不如今时後生贪多务得涉猎无根也前书鄙论更望熟究其说虽陋然却是三四十年身所亲历今日粗於文义不至大段差错之效恐非一旦卒然立论所可破也若如来谕不能俟其彻头彻尾乃是欲速好径之尤此不可不深省而痛辈之也喜於论孟大学中庸一生用功粗有成说然近日读之一二大节目处犹有谬误不住修削有时随手又觉病生以此观之此岂易事若只恃一时聪明才气略看一过便谓事了岂不轻脱自误之甚耶吕伯恭尝言道理无穷学者先要不得有自足心此至论也幸试思之南轩文集方编得略就便可X行最好是奏议文字及往还书中论时事处确实痛切今却未敢编入异时当以奏议自作一书而附论事书尺於其後勿令广传或世俗好恶稍衰乃可出之耳
答胡季随
易传明白无难看处但此是先生以天下许多道理散入六十四卦三百八十四爻之中将作易看即无意味须将来作事看即句句字字有用处耳诗六义本文极明白而自注疏以来汨之如将已理之丝重加棼乱近世诸老先生亦殊不觉不知何故如此中间有答潘恭叔问说此甚详可更扣之当见曲折盖不如此即六义之名无所用之当时自不必分别祗益纷无补於事也近修诗说别有一段今h去大⒁嘤肭八迪嗨瓶只蚩刹握斩学问大头绪固要商量而似此枝节合理会者亦不少未得面论徒增耿耿
答胡季随
所示诸说似於中庸本文不曾虚心反覆详玩章句之所~文义之所指尚多未了而便欲任意立说展转相高故其说支蔓s绕了无归宿莫若且就本文细看觉得章断句~文理分明即圣人指意所在与今日用力之方不待如此纷辨说而思已过半矣恭叔所论似是见熹旧说而有此疑疑得大⒂欣淼曲折处有未尽耳当时旧说诚有病後来多已改定矣大抵其言道不可离可离非道是故君子戒慎乎其所不睹恐惧乎其所不闻乃是彻头彻尾无时无处不下工夫欲其无须臾而离乎道也【不睹不闻与独字不同乃是言其戒惧之至无适不然虽是此等耳目不及无要紧处亦加照管如云听於无声视於无形非谓所有闻见处却可阔略而特然於此加功也】又言莫见乎隐莫显乎微故君子谨其独乃是上文全体工夫之中见得此处是一念起处万事根原又更紧切故当於此加意省察欲其自隐而见自微而显皆无人欲之私也【观两莫字即见此处是念虑欲萌而天理人欲之几最是紧切尤不可不下工处故於全体工夫之中就此更加省察然亦非必待其思虑已萌而後别以一心察之盖全体工夫既无间断即就此处略加提撕便自无透漏也】此是两节文义不同详略亦异前段中间着是故字後段中间又着故字各接上文以起下意前段即卒章所谓不动而敬不言而信後段即卒章所谓内省不疚无恶於志文义条理大小甚明从来说者多是不察将此两段只作一段相s说了便以戒慎恐惧不睹不闻谨独所以杂乱重复更说不行前後只是粗瞒过了子细理会便分疏不下也又季随云纯熟未易言也此语恐有病盖季随意间常说工夫极至之地穷高极远决然是不可到如中间熹说读书须是精熟季随便云须如文定之於春秋方是精熟今岂易及亦是此意夫谓功夫极至之地如此之高如此之妙则是矜已之独能知此而以它人不知也以人不可到则是己亦甘自处於不能也如此则此讲论皆是且做好话说过其与自谓吾身不能居仁由义者虽若有间然其实亦无以大相远矣不除此病窃恐百事放倒都不到头非是小失幸深省而痛矫之也又云方其未至纯熟天理何尝不可见乎此又不看本文本意而逞快`高随语生说之过夫中庸本意欲人戒谨恐惧以存天理之实而已非是教人揣摩想像以求见此理之影也伯寿下一见字已是有病季随又更节上生枝更不复以纯熟自期只是就此未纯熟处便见天理不知见得要作何用说至此去本日远以言乎经则非圣贤之本意以言乎学则无可用之实功如此讲论恐徒纷扰无所补於闻道入德之效也其它小节各具於所示本条之下幸更与诸君详评之也
答胡季随
戒惧者以涵养於喜怒哀乐未发之前【当此之时寂然不动只下得涵养功夫涵养者所以存天理也】慎独者所以省察於喜怒哀乐已发之後【当此之时一毫放过则流於欲矣判别义利全在此时省察者所以过人欲也已发之後盖指已发之时对未发而言故云已发之後】不知经意与日用之工是如此否【友恭字恭叔】
此说甚善
惟能加涵养之功则自然有省察之实【周椿伯寿】
此说好然说未透
戒惧乃所以慎独也涵养省察之际皆所当然未发之前不容着力只当下涵养工夫来教得之省察於已发之时此句之病恭叔已言之矣正所以存天理遏人欲也恐不可分
作两事说则不害於相通作一事说则重复矣不可分中却要见得不可不分处若是全不可分中庸何故重复说作两节
已发之後立语自觉未稳今欲改作欲发之时然欲发即不属静不属动又欲改作已发之初【友恭】
作欲发是但亦不是欲发时节别换一心来省察他只是此个全体戒惧底略更开眼耳
戒谨恐惧慎独统而言之虽只是道都是涵养工夫分而言之则各有所指独云者它人不知己所独知之时正友恭所谓已发之初者不睹不闻即是未发之前未发之前无一毫私意之杂此处无走作只是存天理而已未说到遏人欲处已发之初天理人欲由是而分此处不放过即是遏人欲天理之存有不待言者如此分说自见端的
此说分得好然又须见不可分处如兵家攻守相似各是一事而实相用也
涵养工夫实贯初终而未发之前只须涵养才发处便须用省察工夫至於涵养愈熟则省察愈精矣
此数句是
致中和天地位万物育若就圣人言之圣人能致中和则天高地下万物莫不得其所如风雨不时山夷谷堙皆天地不位萌者折胎者阏皆万物不育就吾身言之若能於致字用工则俯仰无愧一身之间自然和畅矣
此说甚实
极其中则大经正大本立而上下位矣极其和则事事物物各得其宜而万物育矣【一之】
此只说得前一截若圣人不得位便只得如此其理亦无亏欠但事上有不足尔
如尧汤不可谓不能致中和而亦有水旱之灾【叔恭】
致中和而天地位万物育者常也尧汤之事亦常之变也大抵致中和自吾一念之间培植推广以至於裁成辅相匡直辅翼无一事之不尽方是至处自一事物之得所区处之合宜以至三光全寒暑平山不童泽不涸飞潜动植各得其性方是天地位万物育之实效盖致者推致极处之名须从头到尾看方见得极处若不说到天地万物真实效验便是只说得前一截却要准折了後一截元不是实推得到极处也
省察於欲发之时平日工夫不至而欲临时下手不亦晚乎【大时】
若如此说则是临时都不照管不知平日又如何做工夫也
窃谓操存涵养乃修身之根木学者操存涵养便是未发之前工夫在其中矣凡省察於己发正所以求不失其操存涵养者也学者於是二者不可缺一然操存涵养乃其本也诸友互相点检多得之然却不曾推出所谓根本故论未发之前者竟归於茫然无着力处或欲推於欲发之初省察则又似略平日之素或兼涵养省察言之者又似鹘突包笼
此一段差胜然亦未有的当见处
喜怒哀乐之未发谓之中即天命之谓性也发而皆中节谓之和即率性之谓道也【定】
详程先生说率性文义恐不如此
未发之时能体所谓中已发之後能得所谓和则发而中节始可言矣而中和未易识也
未发之前才要体所谓中则已是发矣此说已差又发而中节方谓之和今曰得所谓和然後发而中节亦似颠倒说了记得龟山似有此意恐亦误矣中和未易识亦是吓人此论着实做处不论难识易识也
答胡季随
所示问答皆极详矣然似皆未尝精思实践而多出於一时率然之言故纷纭缴绕而卒无定说也夫谓未发之前不可着力者本谓不可於此探讨寻求也则固无害於涵养之说谓当涵养者本谓无事之时常有存主也则固无害於平日涵养之说谓省察於将发之际者谓谨之於念虑之始萌也谓省察於已发之後者谓审之於言动已见之後也念虑之萌固不可以不谨言行之着亦安得而不察以熹观之凡此数条本无甚异善学者观之自有以见其不可偏废不至如此纷纭竞辨也细看其间却有一段【名之一者】说得平正的确颇中诸说之病不知曾细考之否
答胡季随
彼中议论大略有三种病一是高二是远三是烦碎以此之故都离却本文说来说去都不记得元是说甚底但能放低着实依本分依次序做工夫久久自当去此病也
答胡季随
南轩集误字已检勘今却附还其间空字向来固己直书尤延之见之以无益而贾怨不若X去今亦不必补後人读之自当默喻也但序文後段若欲删去即不成文字兼此书误本之传不但书坊而已黄州印本亦多有旧来文字不唯无益而反累若不如此说破将来必起学者之疑故区区特详言之其意极恳到不知何所恶而欲去之耶且世之所贵乎南轩之文者以其发明义理之精而非以其文辞之富也今乃不问其得失是非而唯务多取又欲删去序文紧切意思窃恐未免乎世俗之见而非南轩所以望乎後学之意试更思之若必欲尽收其文则此序意不相当自不必用须别作一序以破此序之说乃可耳若改而用之非惟熹以不然南轩有灵亦必愤叹於泉下也久不闻讲论之益深以怀想前日诸贤相继逝去後来未有接续所望於季随实不胜其タ医窆鄞耸虑砸善溆昧χ不笃也更愿勉旃以副所望千万千万至扣至扣
答胡季随
元善书说与子静相见甚E不知其说如何大抵欲速好径是今日学者大病向来所讲近觉亦未免此以身验之乃知伊洛拈出敬字真是学问始终日用亲切之妙近与朋友商量不若只於此处用力而读书穷理以发挥之真到圣贤究竟地位亦不出此坦然平白不须妄意思想顿悟悬~处徒使人颠狂粗率而於日用常行之处反不得其所安也不审别後所见如何幸试以此思之似差平易悠久也
答胡季随
熹衰病之余幸安祠禄误恩起废非所克堪已力恳辞未知可得与否自度凡芯鍪遣豢胺本缬挚鲎偌９挛？忠辔抟孕衅渲耙滇崛毡鹬路追子秩绾庋糇动不得出门一步更须审处也但今年病躯衰瘁殊甚秋中又有哭女之悲转觉不可支吾矣目昏不能多看文字闲中却觉看得道理分明向来诸书随时修改似亦有长进处恨相去远不得朝夕讨论也易书X行者只是编出象数大略向亦以一本袷甯偌票丶之今乃闻其有亡奴之厄计此必亦已失去矣别往一本并南轩集幸收之也所喻克己之学此意甚佳但云藉此排之似是未得用工要领处近读知言有问以放心求心者尝欲别下一语云放而知求则此心不放矣此处间不容息如夫子所言克己复礼功夫要切处亦在仁由己一句也岂藉外以求之哉性其情乃王辅嗣语而伊洛用之亦曰以性之理节其情而不一之於流动之域耳以意逆志而不以词害焉似亦无甚害也不迁怒当如二先生说无可疑者不贰过亦唯程张得之而横渠所谓歉於已者不使萌於再语尤精约也宋漕所委记文屡欲之而夏秋以来一向女子病势惊人不得措词兼观其所喻教者不过举子事业亦有难措词者故因循至此今病方小愈未堪思虑势当小须後也因邵武便草草布此复托象之致之目昏未能它及惟以时进德自爱祷大抵学不厌卑近愈卑愈近则功夫愈实而所得愈高远其直高远者则反是此不可不察也
答胡季随
闲中时有朋友远来讲学其间亦有一二可告语者此道之传庶几未至断~独恨相望之远不得聚首尽情极论以求真是之归尚此耳君举先未相识近复得书其徒亦有来此者折其议论多所未安最是不务切已恶行直道尤大害不知讲论之间颇亦及此否王氏中说最是渠辈所尊信依仿以眼目者不知所论者云何复艮之说则程子已尽之不知别有何疑因书须详及之乃可下语也
答胡季随
前书诸喻读之惘然季随学有家传又从南轩之久何故於此等处尚更有疑向见意思大段缓而读书不务精熟常疑久远无入头处必浮说所动今乃果然艮复之义正当思惟方见亲切别纸诸疑正当解释方得分明今乃曰才涉思惟便不亲切又云非不能以意解释但不欲杜撰耳不知却要如何下工夫耶夫子言学而不思则罔中庸说博学审问慎思明辨圣贤遗训明白如此岂可舍之而徇彼自欺之浮说耶来书讥项平父出入师友之间不不久而无所得愚亦恐贤者之不见其睫也日月逝矣岁不我与愿深省察且将大学论语孟子中庸近思等书子细玩味逐句逐字不可放过久之须见头绪不可人所诳虚度光也荆门皇极说曾见之否试更熟读洪范此一条详解释其文义看是如此否君举奏对上问以读书之法不知其对云何也
答胡季随
学者问曰延平先生语h有曰大抵学者多私欲所分故用力不精不见其效若欲进步须打断诸路头静坐默识使其泥滓渐渐消去又云静坐时收拾将来看是如何便如此就偏处着理会又云学者未处只求诸心思索有窒碍处及於日用动静之间有蜢宕Ρ沆洞酥滤记笃渌以然者又云大凡只於微处充扩之方见碍者大尔又引上蔡语云凡事必有根必须有用处寻讨要用处将来斩断便没事此语可时时经心又云静中看喜怒哀乐未发时作何气象不惟於进学有功兼亦是养心之要观此数说真是圣贤用功紧要处但其间有一段云学者之病在於未有洒然晔投辰獯ψ萦辛Τ质夭还只是苟免显然尤悔而已恐不足道也窃恐所谓洒然晔投辰獯Ρ仂独斫酝赋苟所知极其精妙方能尔也学者既未能尔又不可以急迫求之只得且持守优柔厌饫以俟其自得如能显然免於尤悔其工力亦可进矣若直以不足道恐太甚也大时答曰所谓洒然晔投辰庵皇峭ㄍ溉髀渲意学者须常令胸中通透洒落则读书学皆通透洒落而道理易进持守亦有味矣若但能苟免显然尤悔则途之人亦能之诚不足学者道也且其能苟免显然悔尤则胸中之所潜藏隐伏者固不少而亦不足以言学矣
此一条尝以示诸朋友有辅汉卿者下语云洒然杲舛呈褪枪Ψ虻结嵋汕榘落知无不至处知至则意诚而自无私欲之萌不但无形显之过而己若只是用意持守着力遏捺苟免显然悔尤则隐微之中何事不有然亦岂能持久哉意懈力弛则横放四出矣今曰学者须常令胸中通透洒落恐非延平先生本意此说甚善大抵此个地位乃是见识分明涵养纯熟之效须从真实积累功用中来不是一日牵强着力做得今湖南学者所云不可以急迫求之只得且持守优柔厌饫而俟其有得未不是但欠穷理一节工夫耳答者乃云学者须常令胸中通透洒落却是不原其本而强欲做此模殊不知通透洒落如何令得才有一毫令之之心则终身只是作意助长欺已欺人永不能到得洒然地位矣
学者问曰遗书曰须是大其心使开N譬如九层之台须大做根脚方得恐大其心胸时却无收a缜密底意思则如何大时答曰心目不可不开N工夫不可不缜密
答语无病然不知如何也得开N
学者问曰遗书曰执事须是敬又不可矜持太过窃谓学者之於敬常惧其放倒既未能从容到自然处恐宁过於矜持亦不妨也大时答曰顷年刘仲本亦曾举此条以问盖尝答之曰敬是治病之大药矜持是病之旁证药力既到病势既退则旁证亦除矣
敬是病之药矜持是病之旁证此两句文意龃龉不相照应若以敬喻药则矜持乃是服药过剂反生它病之证原其所因盖将此敬字别作一物而又以一心守之故有此病若知敬字只是自心自省当体便是则自无病矣
学者问曰遗书曰有诸中必形诸外惟恐不直内直内则外必方至论释氏之学则谓於敬以直内则有之义以方外则未之有也又似以敬义内外两事矣窃谓释氏之学亦未有能敬以直内若有此则吾儒之所谓必有事焉者自不容去之也大时答曰前一段其意之所重在有诸中必形诸外上後一段其意之所重在义以方外上且谓其敬以直内上则有之味有之二字则非遽许之以与吾儒之学所谓敬者便可同日而语矣
遗书说释氏有直内无方外者是游定夫所记恐有差误东见h中别有一段说既无方外则其直内者岂有是也语意始圆可细考之未可如此逞快率然批判也学者问曰遗书曰释氏只曰止安知止乎释氏无实譬之以管窥天只务直上去惟见一偏又却有曰释氏只到止处无用处无礼义窃谓既无实惟见一偏则其学皆凭虚凿空无依据矣安可谓其到止处而责之以有用有礼义乎大时答曰释氏曰止安知止乎此以吾学之所谓止而论之也禅学只到止处无用处无礼义此止字就其学之所谓止而论之也
答语甚善【论程子说释氏不知止是以吾学所谓止者而言又云释氏到止处是以彼所谓止者而言】
学者问曰遗书曰孟子曰尽其心者知其性也彼所谓识心见性是已若存心养性一段事则无矣窃谓此一段事释氏固无之然所谓识心见性恐亦与孟子尽心知性不同尽心者物格知至积习贯通尽得此生生无穷之体故知性之禀於天者盖无不具也释氏不立文字一超直入恐未能尽其心而知其性之全也大时答曰释氏云识心见性与孟子之尽心知性固是不同彼所谓识心见性之云盖亦就其学而言之尔若存心养性一段则无矣之云所以甚言吾学与释氏不同也
遗书所云释氏有尽心知性无存心养性亦恐记h者有误要之释氏只是恍惚之间见得些心性影子却不曾子细见得真实心性所以都不见里面许多道理政使有存养之功亦只是存养得它所见底影子固不可谓之无所见亦不可谓之不能养但所见所养非性之真耳
学者问曰遗书曰学者所贵闻道若执经而问但广闻见而已窃谓执经而问虽止於广闻见而已须精深究此而後道由是而可得也不然恐未免於说空说悟之弊矣大时答曰所谓学者所贵闻道若执经而问但广闻见而已盖寻行数墨而无所发明者设而来喻之云谓必须深究乎此然後可以闻道则亦俱堕於一偏矣
执经而问者知已则所以闻道者不外乎此不然则虽六经皆通亦但广闻见而已问者似有此意然见得未分明故说不出答者之云却似无干涉也
学者问曰遗书曰根本须先培壅然後可立趋向窃谓学者必须先审其趋向而後根本可培壅不然恐无入头处大时答曰必先培其根本然後审其趋向犹作室焉亦必先有基址然後可定所向也
先立根本後立趋向即所谓未有致知而不在敬者又云收得放心後然後自能寻向上去亦此意也
学者问曰遗书曰诚然後能敬未及诚时须敬而後能诚学者如何便能诚恐不若专主於敬而後能诚也大时答曰诚者天之道也而实然之理亦可以言诚敬道之成则圣人矣而整齐严肃亦可以言敬此两事者皆学者所当用力也
敬是竦然如有所畏之意诚是真实无妄之名意思不同诚而後能敬者意诚而後心正也敬而後能诚者意虽未诚而能常若有畏则当不敢自欺而进於诚矣此程子之意也问者略见此意而不能达之於言答者却答不着
学者问曰遗书曰只外面有些罅隙便走了学者能日用间常切操存则可渐无此患矣大时答曰其中充实则其外无罅隙矣
外面只有些罅隙便走了此语分明不须注解只要时时将来提撕便唤得主人公常在常觉也
学者曰乐记曰人生而静天之性也感於物而动性之欲也五o有曰昧天性感物而动者凡愚也向来朋友中有疑此说谓静必有动然其动未有不感於物所谓性之欲者恐指已发而不可无者言若以人欲则性中无此五o乃专以感物而动言昧天性而归於凡愚何也大时答曰按本语云知天性感物而通者圣人也察天理感物而节者君子也昧天性感物而动者凡愚也曰知曰察曰昧其辨了然矣今既不察乎此而反其语而言乃以感物而动昧天性者失其旨矣学者又曰曰知曰察曰昧其辨固了然但鄙意犹有未安者感物而动尔乐记曰止云感物而动性之欲也初未尝有圣人君子凡愚之分通与节之说今五o乃云知天性感物而通者圣人也察天性感物而节者君子也昧天性感物而动者凡愚也是不以感物而动得也更望垂诲大时答曰人生而静天之性也感於物而动者性之欲也物格知至然後好恶形焉好恶无节於内知诱於外不能反躬天理灭矣夫物之感人无穷而人之好恶无节则是物至而人化於物也人化於物者灭天理而穷人欲者也观其下文明白如此则知先贤之言不可易矣且味感於物而动性之欲也两句亦有何好而必欲舍其正意而曲之说以主张之乎程子云寂然不动感而遂通天下之故者天理具备元无少欠不尧存不桀亡父子君臣常理不易何曾动来因不动故言寂然不动感而遂通天下便感非自外来也又曰寂然不动万象森然已具感而遂通感则只是自内感不是外面将一个物来感於此也又曰寂然不动感而遂通此言人分上事若论道则万理皆具更不说感与未感又曰盖人万物皆备遇事时各因其心之所重者更互而出才见得这事重便有这事出若能物各付物则便自不出来也以此四条之所论者而推之益知先贤之言不可易而所谓感物而动性之欲者不必曲之说以主张之矣湘山诗云圣人感物静所发无不正\人感物动动与物欲竞殆亦与先贤之意相表里云尔
此两条问者知其可疑不易见得如此但见得未明不能发之於言耳答者乃是不得其说而强言之故其言粗横而无理想见於心亦必有自□不过处只得如此撑拄将去也【五o云昧天性感物而动故问者云五o乃专以感物而动昧天性於五o本说未见其异答者乃责以反其语而失其旨问者又疑乐记本文感物而动初无圣愚之别与五o语意不同而答者但云观其下文明白如此则知先贤之言不可易而不言其所以明白而不可易者如何又谓乐记两句亦有何好而不言其所以不好之故及引程子四条则又与问者所疑了无干涉但欲以虚]恐喝而下之安得不谓之粗横无理而撑拄强说乎今且无论其它而但以胡氏之书言之则春秋传获麟章明有圣人之心感物而动之语顷时与广仲书常论之矣不知今当以文定是乎五o是乎要之此等处在季随诚有难言者与其曲辨说而益显其误不若付其是非於公论而我无与焉愈也】须知感物而动者圣愚之所同但\人昧天性故其动也流贤人知天性故其动也节圣人尽天性故其动也无事於节而自无不当耳文义之失犹是小病却是自欺强说乃心腹膏肓之疾它人P药所不能及须是早是觉悟医治不可因循R讳而忌扁鹊之言也
答胡季随
所喻两条前书奉报已极详悉若能平心定气熟复再三必自晓然今乃复有来书之喻其言欲以洒落始学之事而可以力致皆不过如前书之说至引延年先生之言则又析两段而谓前段可以着力令其如此则似全不曾看其所言之文理所谓反覆推究待其融释者待字之意是如何而自以己意横之说也大率讲论文字须且屏去私心然後可以详考文义以求其理之所在若不如此而只欲以言语取胜则虽累千万言终身竞辨亦无由有归着矣是乃徒多事而重得罪於圣人何名讲学哉故熹不敢复论说以增前言之赘但愿且取前书子细反复其间所云才有令之之心即便终身不能得洒落者此尤切至之论盖才有此意便不自然其自谓洒落者乃是E略放肆之异名耳叠此两三重病痛如何能到真实洒落地位耶古语云反者道之动谦者德之柄浊者清之路昏久则昭明愿察此语不要思想拟融释洒落底功效判着且做三五年辛苦不快活底功夫久远须自有得力处所谓先难而後获也洒落两字本是黄太史语後来延平先生拈出亦是且要学者识个深造自得底气象以自考其自得之浅深不谓不一再传而其弊乃至於此此古之圣贤所以只教人於下学处用力至於此等则未之尝言也【曾以上都无此等语子思孟子以下乃颇有之亦有所不得已也】乐记知言之辨前书亦已尽之细看来书似已无可得说但未肯放下此一团私意耳如此则更说甚讲学不如同流合A着衣吃饭无所用心之省事也其余诸说未暇悉报愿且於此两段反复自见得从前错处然後徐而议之则彼亦无难语者幸早报及也
答胡季随
熹忧患侵凌来日无几思与海内知文痛相切磨以求理义全体之至极垂之来世以继圣贤传付之望而离t索居无由会合如季随者尤所期重而相去甚远再见恐不可期此可深叹恨也先训之严後人自不当置议论於其间但性之有无善恶则当舍此而别论之乃无隐避之嫌而得尽其是非之实耳善恶二字便是天理人欲之实体今谓性非人欲可矣由是而并谓性非天理可乎必曰极言乎性之善而不可名又曷若直谓之善而可名之甚易而实是也比来得书似觉贤者於此未有实地之可据日月易得深可忧惧幸加精进之力入细着实子细推研庶几有以自信益光前烈千万至望
答沈有开
垂喻所以学之意与其所闻於师友间者甚悉既荷不鄙又幸其警之益深也尝窃妄谓圣贤教人下学上达循循有序故从事其间者博而有要约而不孤无妄意凌躐之弊今之言学者类多反此故其高者沦於空幻卑者溺於见闻伥伥然未知其将安所归宿也窃窥贤者之所志与其所闻计其同异之间其必有所处矣恨未得相与往还上下其说以卒究其所穷也因来更望时有以警告之实孤陋之深望至於慨念吾党之凋零而欲以进抚世不肖者之责此则贤者之失言而非区区之所敢承也
答高应朝
所示讲义发明深切远方学者得所未闻计必有感动而兴起者然此恐但可初学一时之计若一向只如此说而不教以日用平常意思涵养玩索工夫即恐学者将此家常茶饭做个怪异奇特底事看了日逐荒忙陷於欲速助长躁率自欺之病久之茫然无实可据则又只学得一场大话互相恐吓而终无补於已之实也只如三段所举诸书大指虽同然恐亦须更令子细看得逐段各有下落方能浃洽通贯有得力处若只如此ザ笨戳吮阈萑纯种皇谴置≌使便做得成亦是捺生做熟久远毕竟无意味也
答石天民
平生学见得孟子论枉尺直寻意思稍分明自到浙中觉得朋友间却别是一种议论与此不相似心窃怪之昨在丹丘见诚之直说义理与利害只是一事不可分别此大可骇当时亦曾辨论觉得殊未相领至与孟子董子之言例遭排摈不审尊兄平日於此见得如何幸更与诸公讲论见教熹窃以今日之病唯此大其余世俗一等近下见识未足吾患也
答沈叔晦
衰病如昨无足言者二图之妄深荷留念言多枝叶而不既其实尤佩警切之戒但区区平日躬所不逮之言与此殊不相似识者当自无疑惟是寻常实有似是而非之论不幸人传出异日或能乱道误人可惧耳麻沙所刻吕兄文字真^相半书坊嗜利非闲人所能禁在位者恬然不可告语但能之太息而已若大事记则虽非全书而实有益於学者有补於世教区区流传之意本不伯恭计况门外之纷纷者乎
答沈叔晦
帅幕非所以处贤者然自我言之亦何适而不可安耶前日务学而不观书此固一偏之论然近日又有一般学问废经而治史略王道而尊霸术极论古今兴亡之变而不察此心存亡之端若只如此读书则又不若不读之愈也况又中年精力有限与其泛观而博取不若熟读而精思得尺吾尺得寸吾寸始不枉用功力耳鄙见如此不审明者以如何
答沈叔晦
示喻两涂之疑足见省身求善不自满足之意警发多矣自惟惰何以及此况又未得面承事理之间亦有难度者何敢容易下语顾以不鄙见辱之厚窃以所喻思之恐所谓闻道读书者皆救病之良药也但未知其所谓道者何道所谓书者何书而所以闻之读之又如何用其力尔区区更愿审扣其人以究其说而决其是非政使其说未必尽是而因此讲求同异之间便自可以见真是之所在向後所力则以前日躬行之实充之且不患其不勇也大抵近年学者求道太迫立论太高往往嗜简易而惮精详乐浑全而畏剖析以此不见天理之本然各堕一偏之私见别立门庭互分彼我使道体分裂不合不公此今日之大患也不识明者以如何子约人固无可疑但其门庭近日少有变异而流传已远大学者心术之害故不得不苦口耳近日一}流入江西蹴踏董仲舒而推尊管仲王猛又闻有非陆贽而是德宗者尤可骇异所欲言者甚\甚\
与沈叔晦
熹衰病之余扶曳至此少时吏於此接壤颇闻其民俗利病谓或可以少效区区既至乃殊无下手处顷来丰丈过此亦以一二事寄亦其俗之所甚病今亦未有以报朝廷向来蠲减仅有其名而今乃欲责其实且许郡守自列因得条上一二未知得见从否亦知今日上下艰窘不敢究言然度已是难施行矣欲行经界半年议尚未定若得遂行却得救得分数然病久证坏要非一药所能支也奈何奈何因便附此问讯有以见教愿悉闻之正远唯冀以时加卫以慰吾党之望不宣
答沈叔晦
克己复礼前说己得之却是看得不子细误答了今承再喻愈详密无疑矣
浩然之气一章恐须先且虚心熟读孟子本文未可遽杂它说俟看得孟子本意分明却取诸先生说之通者错综於其间方尽善若合下便杂诸说混看则下稍只得周旋人情不成理会道理矣近日说经多有此弊盖已是看得本指不曾分明又者一尊畏前辈不敢违异之心便觉左右顾瞻动皆窒碍只得曲意周旋更不复敢着实理会义理是非文意当否矣夫尊畏前辈谦逊长厚岂非美事然此处才有偏重便成病痛学者不可不知也又非义袭而取之句内亦未见外面寻义理之意请更详之横渠先生言观书有疑当且濯去旧见以来新意此法最妙
凡言易者多只是指蓍卦而言蓍卦何尝有思有但只是扣蓍便应无所不通所以神耳非是别有至神在蓍卦之外也曾子告孟敬子三句不是说今日用功之法乃言平日用功之效如此有得文义方通来喻纠纷不可晓也
不知其仁之说恐未安且未论义理只看文势已自不通若更以义理推之尤见乖戾矣盖智自是智仁自是仁孔门教人先要学者知此道理便就身上着实践履到得全无私心浑是天理处方唤作仁如子路诸人正未到此地故夫子不以许之非但欲其知理而已也若谓未知者做得皆是而未能察其理之所以然则诸人者又恐未能所皆是固未暇责其察夫理之所以然也
考异
答刘季章未尽善也【云　云】必有未尽善之处矣【此後一有】若曰圣人垂象终是微有不同则当别论傥乐以观之则似太重矣如何
令尹子文之忠【云　云】亦有不尽之意矣【此後一有】窃详本文之意似不如此恐是看得仁字与忠清事俱重不曾分别求之遂至疑於太过如何
肤受之宀恍醒伞驹啤≡啤恳辔村嶂链恕疚醋忠槐咀鞑弧
晦庵集卷五十三
<集部,别集类,南宋建炎至德佑,晦庵集>

[book_title]卷五十四
钦定四库全书
晦庵集卷五十四　　　　　宋　朱子　撰书【问答一本作知旧门人问答】
答孙季和【应时】
所喻平生大病最在轻弱人患不自知耳既自知得如此便合痛下功夫勇猛舍弃不要思前算後庶能矫革所谓药不瞑眩厥疾不瘳者也明善诚身正当表里相助不可彼此相推若行之不力而归咎於知之不明知之不明而归咎於行之不力即因循担阁无有进步之期矣他论数条亦所当讲别纸奉报幸并详之永ǔ淌槠袼敢当当时诸先达盖尝有欲为之而未果者然自今观之却似未为不幸况後学浅陋又安敢议此乎子约汉唐之论在渠非有私心然亦未免程子所谓乃邪心者却是教坏後生此甚不便近年以来彼中学者未曾理会读书修已便先怀取一副当功利之心未曾出门踏着正路便先做取落草由径之计相引去无人处私语密传以为奇特直是不成模故不得不痛排斥之不知子约还知外面气象如此否耳
中庸章句太极解义方是略说大⑷袈劾锩娴览砭微曲折知它是更有何穷何尽未须便虑说得太详且当以玩味未熟分画未明忧盖自顷年妄作此书至今未见有人真实下功理会到究竟处也大事记数条其间诚有可疑者如韩信事向来伯恭面论盖尝曰其不反不知後来看得如何须是别看出情节来不然不应如此失入也此可更问子约看如何然渠此书却实自成一家之言亦不为无益於世鄙意所疑却恐其间注脚有太o巧处好论张汤公孙弘之奸步步掇拾气象不好却似与渠辈以私智角胜负非圣贤垂世立教之法也诸诗语意清远读之令人想见湖山之胜但亦不无前幅所论两字之病【谓轻弱】耳子陵仲弓二~则甚佳尝观荀淑能讥刺梁氏而爽己不敢忤董卓至遂为唐衡之俨懿僦臣人家祖父壁立千仞子孙犹自倒东来西况太丘制行如此其末流之弊为贼佐命亦何足怪哉
太极之说与辞详略不同乃是互相发明以尽精微之蕴最为有功若只依本分模则亦何用增此赘语而学者又何由知得其中有许多曲折耶大抵近日议论喜合恶离乐含糊而畏剖析所以凡事都不曾理会到底此一世之通患也
明道答横渠书诚似大快然其间理致血脉精密贯通尽须玩索如大公顺应自私用智忘怒观理便与主敬穷理互相涉入不可草草看过如上文既云以其情顺万事即其下云而无情亦自不妨
明道伊川论性E密固不同然其气象亦各有极至处明道直是浑然天成伊川直是精细平实正似文王治岐周公制礼之不同又似马援论汉二祖也
封建之论甚佳范公之说大抵切於时务近而易行但於制度规模久远意思大段欠阙如论租庸两税等处亦甚E略也封建一事向见胡丈明仲所论大抵与来喻相似不知曾见之否要之此论须以圣人不以天下为一家之私作主意而兼论六国形势以见其利害未尝不随义理之是非则可耳以上诸说有未安处却幸反复
答孙季和
县事想日有伦理学校固不免为举子文然亦须告以圣学门庭令士子略知修已治人之实庶几於中或有兴起作将来种子浙间学问一向外驰百怪俱出不知亦颇觉其弊否宁海僧极令人念之亦可属之端叔兄弟否若救得此人出彼陷足使闻者悚动所系实不轻也所疑三条皆恐未然试深味之当自见得古今书文杂见先秦古记各有证验岂容废绌不能无可疑处只当玩其所可知而阙其所不可知耳小序决非孔门之旧安国序亦决非西汉文章向来语人人多不解惟陈同父闻之不疑要是渠识得文字体制意度耳读书玩理外考证又是一种工夫所得无几而费力不少向来偶自好之固是一病然亦不可谓无助也孔氏书序与孔丛子文中子大略相似所书孔臧不为宰相而礼赐如三公等事皆无其实而通监亦误信之则考之不精甚矣
答石应之
所示文字深切详审说尽事情想当时面陈又不止此而未足以少咛煲獯艘嗍痹怂非人力所能与也更愿益加涵养讲学之功而安以俟之事会之来岂有终极安知其不愈钝而後利耶熹衰朽殊甚春间一病狼狈公谨见之继此将理一两月方稍能自支然竟不能复旧幸且复得祠禄休养而幼累疾病相仍殊无好况心昏目倦不能观书然日用功夫不敢不勉间亦细绎旧闻之一二虽无新得然亦愈觉圣贤之不我欺而近时所谓喙喙争鸣者之乱道而误人也无由面论临风耿耿公谨想已到彼矣渠趋向意味朋友间少得但意绪颇多支离更与镌切令稍直截当益长进耳
答石应之
闻新阡尚未得卜想今已有定乡见说大门上世宅兆之胜今日求之未易可得盖地有尽而求者无已若欲立定等则必求如此之地而後用之则恐无时而已耳熹衰病日益沈痼数日来又加寒热之证愈觉不可支吾相见无期亦势应尔不足深念犹恨党锢之祸四海横流而贤者从容其间独未有以自明者此则拙者他日视而不瞑之深忧也富贵易得名节难保此虽浅近之言然亦岂可忽哉便中寓此以代面诀
答诸葛诚之
示喻竞辨之端三复惘然愚意比来深欲劝同志者兼取两家之长不可轻相诋訾就有未合亦且置勿论而姑勉力於吾之所急不谓乃以曹表之故反有所激如来喻之云也不敏之故深以自咎然吾人所学吃紧着力处正在天理人欲二者相去之间耳如今所论则彼之因激而起者於二者之间果何处也子静平日所以自任正欲身率学者一於天理而不以一毫人欲杂於其间恐决不至如贤者之所疑也义理天下之公而人之所见有未能尽同者正当虚心平气相与熟讲而徐究之以归於是乃是吾党之责而向来讲论之际见诸贤往往皆有立我自是之意厉色忿词如对仇敌无复长少之节礼逊之容盖常窃笑以为正使真是仇敌亦何至此但观诸贤之气方盛未可遽以片辞取信因默不言至今常不满也今因来喻辄复陈之不审明者以为如何耳
答诸葛诚之
所喻子静不至深讳者不知所讳何事又云销融其隙者不知隙从何生愚意讲论义理只是大家商量寻个是处初无彼此之间不容更似世俗遮掩回护爱惜人情才有异同便成嫌隙也如何如何所云心害道自知明审深所叹服然不知此心何故了恐不可不究其所自来也
答项平父【安世】
示喻此心元是圣贤只要於未发时常常识得已发时常常记得此固持守之要但圣人指示为学之方周遍详密不靠一边故曰敬义立而德不孤若如今说则只恃一个敬字更不做集义工夫其德亦孤立而易穷矣须是精粗本末随处照管不令工夫少有空阙不到之处乃为善学也此心固是圣贤本领然学未讲理未明亦有错认人欲作天理处不可不察识得记得不知所识所记指何物而言若指此心则识者记者复是何物心有二主自相攫圣贤之教恐无此法也持守之要大抵只是要得此心常自整顿惺惺了了即未发时不昏昧已发时不放纵耳愚见如此不知子静相报如何因风h示或可以警所不逮也伊川先生云涵养须用敬进学则在致知此两句与从上圣贤相传指诀如合符契但讲学更须平其心深沈详细以究义理要归处乃为有补若只草草领略就名数训诂上着到则不成次第耳
答项平父
所喻曲折及陆国正语三复爽然所警於昏惰者为厚矣大抵子思以来教人之法惟以尊德性道问学两事为用力之要今子静所说专是尊德性事而熹平日所论却是问学上多了所以为彼学者多持守可观而看得义理全不子细又别说一种杜撰道理遮盖不肯放下而熹自觉虽於义理上不敢乱说却於紧要为已为人上多不得力今当反身用力去短集长庶几不堕一边耳
答项平父
官期遽满当复西归自此益相远令人作恶也骂坐之说何乃至是吾人为学别无巧妙不过平心克己为要耳天民闻又领乡邑赈贷之役不以世俗好恶少改其度深可敬服朋友论议不同不能下气虚心以求实是此深可忧诚之书来言之甚详已略报之可取一观此不复云也闻宗卿子静踪迹令人太息然世道废兴亦是运数吾人正当勉其在己者以俟之耳不必深愤叹徒伤和气损学力无益於事也
答项平父
所喻读书次第甚善但近世学者务反求者便以博观为外驰务博观者又以内省为隘狭左右佩各主一偏而道术分裂不可复合此学者之大病也若谓尧舜以来所谓兢兢业业便只是读书程课窃恐有一向外驰之病也如此用力略无虚间意思省察功夫血气何由可平忿欲何由可弭耶无由面论徒增耿耿耳
答项平父
h寄启书尤以愧荷称许之过皆不敢当但觉难用两字着题耳至论为学次第则更尽有商量大抵人之一心万理具备若能存得便是圣贤更有何事然圣贤教人所以有许多门路节次而未尝教人只守此心者盖为此心此理虽本完具却为气质之禀不能无偏若不讲明体察极精极密往往随其所偏堕於物欲之私而不自知【近世为此说者观其言语动作略无毫发近似圣贤气象正坐此耳】是以圣贤教人虽以恭敬持守为先而於其中又必使之即事即物考古验今体会推寻内外参合盖必如此然後见得此心之真此理之正而於世间万事一切言语无不洞然了其白黑大学所谓知至意诚孟子所谓知言养气正谓此也若如来喻乃是合下只守此心全不穷理故此心虽似明白然却不能应事此固己失之矣後来知此是病虽欲穷理然又不曾将圣贤细密言语向自己分上精思熟察而便务为涉猎书史通晓世故之学故於理之精微既不能及又并与向来所守而失之所以伥伥无所依据虽於寻常浅近之说亦不能辨而坐为所惑也夫谓不必先分儒释者此非实见彼此皆有所当取而不可偏废也乃是不曾实做自家本分功夫故亦不能知异端v淫邪遁之害茫然两无所见而为是依违笼罩之说以自欺而欺人耳若使自家日前曾做得穷理功夫此岂难晓之病耶然今所谓心无不体之物物无不至之心又似只是移出向来所守之心便就日间所接事物上比较耳其於古今圣贤指示剖析细密精微之蕴又未尝入思议也其所是非取舍亦据己见为定耳又何以察夫气禀之偏物欲之蔽而得其本心正理之全耶便谓存诚愈固养气愈充吾恐其察之未审而自许过高异日忽逢一夫之说又将为所迁惑而不能自安也中间得叶正则书亦方似此依违笼罩而自处甚高不自知其浅陋殊可怜悯以书告之久不得报恐未必能堪此苦口也大学章句一本谩往其言虽浅然路脉不差节序明审便可行用幸试详之
答项平父
所论义袭犹未离乎旧见大抵既为圣贤之学须读圣贤之书既读圣贤之书须看得他所说本文上下意义字字融释无窒碍处方是会得圣贤立言指趣识得如今为学功夫固非可以悬空白撰而得之也如孟子答公孙丑问气一节专以浩然之气为主其曰是集义所生者言此气是积累行义之功而自生於内也其曰非义袭而取之也言此气非是所行之义潜往掩袭而取之於外也其曰行有不慊於心则馁矣者言心有不慊即是不合於义而此气不生也是岂可得而掩取哉告子乃不知此而以义为外则其不动心也直强制之而顽然不动耳非有此气而自然不动也故又曰我故曰告子未尝知义以其外之也然告子之病盖不知心之慊处即是义之所安其不慊处即是不合於义故直以义为外而不求今人因孟子之言却有见得此意而识义之在内者然又不知心之慊与不慊亦有必待讲学省察而後能察其精微者故於学聚问辨之所得皆指为外而以为非义之所在遂一切弃置而不为此与告子之言虽若小异然其实则百步五十步之间耳以此相笑是同浴而讥裸裎也由其所见之偏如此故於义理之精微气质之偏蔽皆所不察而其发之暴悍狂率无所不至其所慨然自任以为义之所在者或未必不出於人欲之私也来喻敬义二字功夫不同固是如此然敬即学之本而穷理乃其事亦不可全作两截看也洪范皇极一章乃九畴之本不知曾子细看否先儒训皇极为大中近闻又有说保极为存心者其说如何幸推详之复以见告逐句详说如注疏然方见所论之得失大抵为学但能於此等节目处看得十数条通透缜密即见读书凡例而圣贤传付不言之妙皆可以渐得之言语之中矣
答项平父
所喻已悉以平父之明敏於此自不应有疑所以未免纷纭却是明敏太过不能深潜密察反复玩味只略见一线路可通便谓理只如此所以为人所惑虚度光也孟子之意须从上文看其为气也配义与道无是馁也是集义所生者非义袭而取之也此上三句本是说气下两句是字与非字为对袭字与生字为对其意盖曰此气乃集义而自生於中非行义而袭取之於外云尔非谓义不是外袭也今人读书不子细将圣贤言语都错看了又复将此草本立一切法横说竖说诳罅\生恐其罪不止此如范甯之议王弼而已也
答项平父
熹一病四五十日危死者数矣今幸粗有生意然不能饮食其势亦难扶理杜门屏息听天所命余无可言者所幸一生辛苦读书微细揣摩零碎括剔及此暮年略见从上圣贤所以垂世立教之意枝枝相对叶叶相当无一字无下落处若学者能虚心逊志游泳其间自不患不见入德门户但相见无期不得面讲使平父尚不能无疑於当世诸儒之论此为恨恨耳
答陈抑之【谦】
熹从士友间得足下之名而愿交焉为日久矣衰病屏伏无从际会每以为恨而听於往来之言亦知足下之不鄙我而将有以辱况之也年岁以来私家多故不获以声问先自通於隶人兹承枉书感愧亡量顾陈义高远虽古之贤人君子惧不足以堪足下之意而熹之愚何敢当之以自取戾耶然曩亦尝有闻於先生长者矣勤劳半世汨没於章句训诂之间黾勉於规矩绳约之内卒无高奇深眇之见可以惊世而骇俗者独幸年来於圣贤遗训粗若见其坦易明白之不妄而必可行者私窃以为傥得当世名达秀e之士相与讲之抑彼之过强此之不及吾道庶其明且行乎三复来书果若有意於此幸甚幸甚窜伏穷山未知见日继此书疏之往来犹足以见区区也余惟藏器勉学慰此遐想
答俞寿翁
太极之书度所见不同论未易合故久不报又思理之所在终不可以不辨近方以书复之其说甚详未知彼复以为如何也极不训中此义甚的然自先儒失之久矣未必今人之失也德功浑象之说诚如所喻此公好学而病多盖不专在言语文字之间也来喻有志未免有见未彻此见贤者自知之明见子静曾扣之否愚意则以为且当捐去浮华还就自已分上切近着实处用功庶几自有欲罢不能积累贯通之效若未得下手处恐未免於臆度虚谈之弊也
答应仁仲
大学中庸屡改终未能到得无可改处大学近方稍似少病道理最是讲论时说得透才涉纸墨便觉不能及其一二纵说得出亦无精彩以此见圣贤心事今只於纸上看如何见得到底每一念此未尝不抚卷慨然也
答应仁仲
自几道来闻欲相访日伫来音比归不至深以惘然後得吕子约书乃知已尝经婺女竟尔相失尤以为恨归来乃领向来【三月】所惠书虽已远犹足慰意也比日秋冷远惟德履佳胜熹一出狼狈不可言几道必已详言之矣归来已决杜门之计读书益有味但祠请专人愆期未返未知此事定复何如度亦不出三五日当见果决也甚久欲一见贤者今既不遂因书有以见告者切幸不外启蒙小学二书偶未有本後便续寄去中庸等书未敢刻闻有盗印者方此追究未定甚以为挠也因便布此未能尽所欲言正远重
答应仁仲
熹衰病之余灾患复不可堪赵氏聘币无置之之所故遣归之今既不受未有以处欲如来喻纳之於圹则今已葬且此间之葬例薄然亦时有意外之患欲置少田以给墓户则亦不必如此之多欲以施诸乡人之为桥道者则似於义亦无所当反复思之惟有别以他女再结姻好之为善而家间诸女及孙虽多而年岁无相当者其最长者才十有二耳似此再三筹度皆未有计不知贤者何以教之使於义稍安而无所疑也闻几道太夫人至为悲恸变食此意尤不敢忘耳熹出处之计未知所定亦复类此浙中士友亦颇有知其曲折者要是杜门藏拙为上计耳
答应仁仲
久不闻问小儿归彼告乃知向来体中尝不佳证亦不轻又喜只今已渐平复窃计比日起居益快健气体愈清实也但累年命驾之约未知能复践言否熹亦益衰精神筋力皆己非复昔时势亦不能远适何由一承晤语以遂心期念之令人恨恨不能为怀也礼书方了得聘礼已前已送致道今与四明一二朋友抄节疏义附入计必转呈有未安者幸早见教尚及改也觐礼以後黄傩去庐陵与江右一二朋友成之尚未送来计亦就草藁矣前贤常患仪礼难读以今观之只是经不分章记不随经而注疏各为一书故使读者不能遽晓今定此本尽去此诸弊恨不得令韩文公见之也易本义不谓遂达几下旧读此书每於先儒之说有所不快因以妄意管窥一二亦不自意推寻至此尚恨古书放失闻见单浅今又衰惰不能卒业不知明者何以教之更望详赐诲谕毋使有待於後世之子云也正远切祈以道自重益绥揿砬万至望
答应仁仲
久不闻问辱书为慰信後清和恭惟求志从容尊履多福如闻亦苦目疾莫不至甚妨事否熹则左目全盲右亦渐不见物矣来日几何学不加益而罪戾日闻未知明者何以警策之也惠许来访固所幸愿顾见属之意有所不敢承耳何时披晤讼此堙郁更祈珍卫副此真祷
答应仁仲
熹劝讲亡状竟烦罢斥杜门念咎毕此余生为幸甚矣比来衰悴愈觉支离加以耳重目盲殊费医治良以为挠然亦老态之常不足怪也因便草草【向见朋友编春秋例鄙意亦欲如此正如来喻所云也】
熹目盲不能亲书所喻编礼如此固佳然却太移动本文恐亦未便耳老病益侵而友朋相望皆在千百里外恐此自不能成为终身之恨矣向在长沙临安皆尝有意欲藉官司之力为之亦未及开口而罢天於此学如此其厄之何耶可叹可叹
答周叔谨【叶公谨改姓字】
应之甚恨未得相见其为学规模次第如何近来吕陆门人互相排斥此由各F所见之偏而不能公天下之心以观天下之理甚觉不满人意应之盖尝学於两家不知其於此看得果如何因话扣之因书喻及为幸也熹近日亦觉向来说话有太支离处反身以求正坐自己用功亦未切耳因此减去文字功夫觉得闲中气象甚适每劝学者亦且看孟子道性善求放心两章着实体察收拾为要其余文字且大⒎硭泻养未须大段着力考索也
答周叔谨
叔谨想且留彼应之相聚所讲何事文字且虚心平看自有意味勿苦寻支蔓旁生孔穴以汨乱义理之正脉中庸谨思之戒盖为此也子约书来说得大段支离要是义理太多信口信笔纵横去得说得转N病痛转深也如所论功体二字太露之类亦是此所云须如子方无一毫之非礼此说却是但未知其意向在甚处若云人须以子自期不可便谓已至则可若谓子方能至此常人不可学他即大不可想渠必不至此误但亦只是每事须着一句s绕令不直截耳公谨来书依旧说得太多更宜省约为佳也祝汀州已成见次不知赴官能入山否朝廷方遣使命行经界议?法此亦振民革弊之秋但恐不免少劳心力耳彦章书来云欲见访却不见到不知何故所论二人外内之偏信然此等处只是容易窄狭自主张太早了便生出无限病痛耳彼既相信不及势亦无如之何莫若且就已分上着力之为急也
答周叔谨
丧礼前书已报大⑹试倏家抢窬五服皆有之一在首一在要大小有差斩衰条下传中已言之故不复言耳要服之下又有带斩衰绞带齐衰布带是也盖x带以象吉服之大带此带则象吉服之革带屈其一端立贯之还以缝兑间非齐衰则止用布带而无要x也右本在上者齐衰x之制以麻根处着头右边而从额前向左围向头後却就右边元麻根处相接即以麻尾藏在麻根之下麻根搭在麻尾之上缀杀之有缨者以其加於冠外故须着缨方不脱落也辟领仪礼注云辟领广四寸则与N中八寸也两之为尺六寸与来书所言不同不知何故详此辟领是有辟积之义虽广四寸须用布N四寸长八寸者摺其两头令就中相接即方四寸而缀定上边於领之旁以所摺向里平面向外如今裙之有摺即所谓辟积也温公所谓裳每幅作三摺者是也如此即是一旁用八寸两旁共尺六寸矣管屦疏屦今不可考今略以轻重推之斩衰用今草P齐衰用麻P可也麻P卒伍所着者
答周叔谨
示喻静中私意横生此学者之通患能自省察至此甚不易得此当以敬为主而深察私意之萌多为何事就其重处痛加惩窒久之纯熟自当见效不可计功於旦暮而多为说以害之也论语别本未曾改定俟便寄去然且专意就日用处做涵养省察功夫未必不胜读书也
答周叔谨
所示仁说差胜往时但所引熹说亦有误字处又恐错认了更略契勘为佳然书中所说收拾放心乃是紧切下功夫处讲学乃其中之一事今但专一於此下功不须思前算後计较得失讲学亦且看直截明白处不要支蔓来书所谓虽若小异然亦不甚相远者全是子约旧时句法也
答王季和【`】
别幅之喻具悉至意尝谓道之在人初非外铄而圣贤垂训又皆恳切明白但能虚心熟读深味其旨而反之於身必有以信其在我而不容自己则下学上达自当有所至矣但读书不可贪多今当且以大学为先逐段熟读精思须令了了分明方可改读後段如此庶易见功久久浃洽通贯则无书不可读矣
答王季和
来示备悉学者之志固不可不以远大自期然观孔门之教则其所从言之者至为卑近不过孝弟忠信持守诵习之间而於所谓学问之全体初不察察言之也若其高弟弟子多亦仅得其一体夫以夫子之圣诸子之贤其於道之全体岂不能一言指之以相授纳而顾为是拘拘者以狭道之传画人之志何哉盖所谓道之全体虽高且大而其实未尝不贯乎日用细微切近之间苟悦其高而忽於近慕於大而略於细则无渐次经由之路而徒有悬想望之劳亦终不能以自达矣故圣人之教循循有序不过使人反而求之至近至小之中博之以文以开其察识之端约之以礼以严其践履之实使之得寸则守其寸得尺则守其尺如是久之日滋月益然後道之全体乃有所乡方而渐可识有所循习而渐可能自是而往a焉孳孳毙而後已至於所造之浅深所就之广狭亦非可以必诸而预期也故夫子尝谓先难後获为仁又以先事後得为崇德盖於此小差则心失其正虽有j坚仰高之志而反为谋利计功之私矣仁何自而得德何自而崇哉聊诵所闻以答下问之意至於庵记大字之需则非学之急亦老懒之所不暇也舒大夫向尝相见於会稽所论未合今想其学益有成矣闻其政亦甚佳有本者固如是也不及为书因见幸略道意
答傅子渊【梦泉】
荆州云亡忽忽岁晚比又得青田教授陆兄之讣吾道不幸乃至於此每一念之痛恨无穷想平生师资之义尤不能为怀也所示江陵问答读之敬夫之声容恍若相接悲怆之余警策多矣但其间尚有鄙意所未安者更容熟复续奉报归纳也大抵贤者勇於进道而果於自信未尝虚心以观圣贤师友之言而壹取决於胸臆气象言语只似禅家张皇`怒殊无平正大沉浸x郁之意荆州所谓有拈竖拂意思者可谓一言尽之然左右初不领略而渠亦无後语此愚所深恨也德起得资友益书来甚激昂已报之云更须讲学封殖不可专恃此矣
答傅子渊
示喻战栗之义反复思之终未能晓岂以宰我如此注解便涉支离不能简易故耶熹看此章只是宰我错解了故圣人深责之不谓其才下注解便成支离如来喻之云也细详来喻是意外生说附会穿凿有不胜其支离者举此一端恐区区所见与贤者不同不但此一事也示及得朋进学之盛深慰鄙怀然二包定夫书来皆躐等好高之论殊不可晓显道本领只是旧闻正苦其未能猛舍不谓己见~於旦评也
答傅子渊
示喻所以取舍於前日之论者甚悉率尔之言固不能保其无病然道体规模功夫节目只是一理是则俱是非则俱非不容作两种商量去彼取此也暇日平心定气试一思之或有以变化气节而救一偏之弊则於成已成物之际未必无小补耳
答傅子渊
示喻所得日益高妙非复愚昧所能窥测但愿更於小心密察工夫加意焉则所谓主敬穷理者殆亦缉熙光明之所不可已者而初亦不在涣然心喻者之外也包黄诸君各精进捐去旧习甚善但恐似此一向掠虚则又只是改换名目也超宗远来殊未有以副其意者却似於已分着实处未知用力又与诸兄大相反也已喻其就彼商量虽稍过於简约亦无害耳
答陈正已【刚】
往岁得吕东莱书盛称贤者之为人以为十数年来朋友中未始有也以此心愿一见而无从得中间闻欲来访甚以为喜不久乃闻遽遭闵凶深为伤怛顾以未尝通问不欲遽修慰礼今者辱书荷意良厚且审秋辰残暑孝履支福又以为慰示喻为学大致及别纸数条皆已深悉但区区於此有不能无疑者盖上为灵明之空见所持而不得从事於博学笃志切问近思之实下为俊杰之豪气所动而不暇用力於格物致知诚意正心之本是以所论尝有厌平实而趋高妙轻道义而喜功名之心其浮阳动侠之意往往发於词气之间~不类圣门学者气象不知向来伯恭亦尝以是相规否也熹自十四五时即尝有志於此中间非不用力而所见终未端的其言虽或误中要是想像意度所幸内无空寂之诱外无功利之贪全此纯愚以至今日反复旧闻而有得焉乃知明道先生所谓天理二字却是自家体帖出来者真不妄也冲漠无朕一段恐未可轻议若当此时万象未具即是上面一截无形无兆後来被人引入涂辙矣贤者正作此见何乃遽谓古今无人作此语耶敬以直内近思h注中别有一语先生指意甚明盖虽不以为无然未尝以为即与吾之所谓敬以直内者无毫发之差也许渤为人不可知其详语h中又有一处说其人晨起问人寒暖加减衣服加减一定终日不易即是天资笃厚之人容有不闻隔事者非必有寄寂之意而欲其不闻也况此条之下一本注云曷尝有如此圣人则是先生盖亦未之许也但叹美其纯德与世间一种便儇皎厉之人气象悬隔亦可尚耳此等皆未可轻易立说讪薄前人也注疏之学却不须如此主张苏子由议论自是一偏之说岂遂足为准的也哉董仲舒所立甚高恐未易以世儒诋之世儒病痛正为不曾透得道义功利一重关耳若处置匈奴一节便使从来才智之士如娄敬贾谊亦未免此来谕於此予夺之间不能无高下其手者岂立意之偏而不自觉欤近来浙中怪论I起令人忧叹不知伯恭若不死见此以为如何也
答陈正巳
示喻缕缕皆圣贤大业熹何足以知之然亦未得一观即为朋友传玩遂失所在今不复能尽记但觉所论不免将内外本末作两段事而其轻重缓急又有颠倒舛逆之病究观底里恐只是後世一种智力功名之心虽强以圣贤经世之说文之而规模气象与其所谓存神过化上下同流者大不侔矣若戊子年间所见果与圣贤不异即其所发不应如此以故鄙意於此尤有不能无疑者未得面论徒增耿耿耳
答朱子绎
知读大学甚善大抵其说虽多多是为学之题目次第紧要是格物两字却未曾说着下手处故学者之读此而不得其要者类如数遗弃之齿而求有获亦没世穷年而无得矣须着精神领略个大体规模便寻个的当下手处着实用功始是会读大学也
答路德章
所与子约书甚善但谓东莱遗言有涉於经济维持者别为一事而异於平日道学之意则恐亦未免有累於东莱也龟山尝讥王氏之学离内外判心迹使道常无用於天下而经世之务皆私智之凿正谓此耳又谓傥遇汉祖唐宗亦须有争不得且放过处亦是旧时意思尚在方寸之地只有一毫此等见识便是枉尺直寻底根株直须见得正当道理分明不容些儿走作即自然无复此等意思虽欲宛转呋ひ嘤兴不可得矣古之圣贤以枉尺直寻为大病今日议论乃以枉尺直寻为根本若果如此即孟子果然迂N而公孙衍张仪真可谓大丈夫矣德章已见大意自不必如此说因笔及之亦恐余证未解聊复云云耳仪礼编已收此间朋友未有能办此者春秋想亦不辍用功此文字未为切已然亦可惜中废但稍减课程令日力有余不至忙g即玩索涵养之功不至欠阙矣
答路德章
所喻水到渠成之说意思毕竟在渠上未放水东流时已先作屈曲准备了矣毫厘之差千里之谬孟子程子所以为有功於天理有力於圣门有德於後学者正在此处不知何故前日直如此看倒了今日虽欲咄范尚为旧习所牵不得自由也
答路德章
奉一日告获闻安胜为慰但闻忍穷益坚未有卒岁之计则未能不相为动心也然详来喻似所以处者亦未有尽善盖若谓羞於出入则不应去冬未觉而今夏方觉谓厌请托则此等以义裁之一切不与人自不能相干谓所入不足自资则又将去此而有求其得失既未可期而丰约亦未可料此恐皆非所以决为去就之实或者但以平日意气不能俯仰而忽然有所激触遂愤然为此而不暇顾计耳大抵德章平日为学於文字议论上用功多於性情义理上用功少所以常有愤郁不平之意见於词气容貌之间而所向者无非崎岖控撇豢扇萆碇地此在世俗苟且流F之中观之固亦足为高然在吾辈学问义理上看则岂非膏肓深锢之疾而不可以不早治者耶即今且置此勿论而以所喻读论孟者言之则所谓不爱把来作口头说话故不敢作问而堕於寡陋者岂亦不为愤郁不平之气所发耶夫学者读书有疑而不能自决故不得已而不能不问今人无疑而饰问以资谈听者固不足道然遂惩此而不问则未知其果已洞然而无疑耶抑有疑而耻自同於饰问遂饮默以自愚将未至乎有疑而不能问遂发其愤闷肆其忌刻而托於不问以自欺也若己洞然而无疑则善矣然非上智之资不能及若不幸而仿佛於後两者之所谓则吾恐其深有妨於进学而大有害於养心也昨见编集春秋盖尝奉劝此等得暇为之不可以此而妨吾涵养之务正为此耳但当时又见所编功绪已成精密可爱他人决做不得遂亦心利其成不欲一向说杀以今观之则所谓为人谋而不忠者无大於此乃始惕然自悔自咎盖不独为贤者惜之也读书为学本以治心今乃不惟不能治之而乃使向外奔驰不得休息以至於反为之害是岂不为迷惑之甚乎德章气节伟然非流辈所可及私心常所爱敬而区区之怀犹有未得尽者每窃以为愧且恨也因风布问辄尽言之想所乐闻不至以为罪也
答路德章
示喻缕缕备悉然其大⒔宰运≈辞以此存心亦无惑乎德之不进而业之不修也吾人为贫只有禄仕一途可以苟活无害於义彼中距临安不远岂不能一为参选计而长此a旅乎此则未论义理而只以利害计之亦未得为是也大抵是日前为学只是读史传说世变其治经亦不过是记诵编节向外意多而未尝反躬内省以究义理之归故其身心放纵念虑粗浅於自己分上无毫得力处此亦从前师友与有责焉而自家受病比之他人尤更重害此又姿禀不美而无以洗涤变化之罪也今日正当痛自循省向里消磨庶几晚节救得一半而一向如此苟简自恕若不怨天即是尤人殊非平日所望於德章者也来谕每谓熹有相弃之意此亦尤人之论区区所以苦口相告正为不忍相弃耳若己相弃便可相忘於江湖何至如此忉怛愈增贤者忿怼不平之气耶只今可且捺下身心除了许多闲说话多方擘画去参了部授一本等合入差遣归来讨一歇泊处将论语孟子正文端坐熟读口诵心维虽已晓得文义亦须逐字忖过洗涤了心肝五里许多忿憾怨毒之气管取後日须有进步处不但为今日之路德章而己也向见伯恭说少时性气粗暴嫌饮食不如意便敢打破家事後因久病只将一册论语早晚闲看忽然觉得意思一时平了遂终身无暴怒此可为变化气质之法不知平时曾与朋友说及此事否德章从学之久不应不闻如何全不学得些子是可谓不善学矣
答路德章
阙期不远便可得禄襄阳古郡多前贤遗迹宦游得此亦正自不恶也示喻为学功夫果充此言何患不进但读书亦须随章逐句子细研穷方见意味若只用心但求快意恐终无以涤荡尘埃}除鳞甲也直卿在此问以来书所云渠殊不省然闻过则喜吾人正当勉力不须更怀不平之意必求伸已而屈人也踏雪之游果能践约幸甚
答康炳道
所论学者之失由其但以致知为事遂至陷溺此於今日之弊诚若近之然恐所谓致知者正是要就事物上见得本来道理即与今日讨论制度较计权术者意思功夫迥然不同若致得吾心本然之知岂复有所陷溺耶正坐论事而不求理遂至生此病痛耳熹於此非敢有所与夺但见邪说横流恐为吾道之害故不得不极言之信之与否则在乎人焉若既排辟之又假借之则恐其弊将有至於养虎而遗患者矣然区区於此亦固未尝有所~於人而不与其进也彼若幡然觉悟去邪归正又岂熹之所能拒哉东莱文字须子细整顿成编乃可商量但此事亦不宜甚缓盖人生不坚固若过却眼前诸人即此事无分付处矣
答郭希吕【津】
示喻铭叙此非有所爱但老病心力衰耗不能尽给四方之求不得不自为性命计耳鄙性拙直向使可为即己为之何至今日更烦再喻然後作耶况今又经一番悲恼尤觉昏惫决不能办此且铭重於序既己作铭若有余力何惜於叙而费许多词说分疏耶诚之若是合下不肯承当即不应为希吕移书以其所不欲者施於人若以其重而不敢为则熹己任其重者矣渠在今日必不容复有词也恐此未必诚之之意只是希吕不相亮必欲熹自为之而故为此说耳人之相知贵相知心而古之君子不尽人之欢不竭人之忠所以全交千万深察乎此怜其衰老勿破已成之例以速其就於死地幸甚幸甚
答郭希吕
知读论孟不废甚善且先将正文熟读就自己分上看更考诸先生说有发明处者博观而审取之凡一言一句有益於己者皆当玩味未可便恐路径支离而谓所有不必读也墓铭之额更着宋字亦佳伯谟必已报去矣大抵石长即以十字为两行石短则以九字为三行随事之宜可也
答郭希吕
示喻所以居家事长之意甚善甚善此事他人无致力处正惟自勉而己但谓学问大端不敢躐等言之则鄙意有所未晓者夫学问岂以他求不过欲明此理而力行之耳但其功夫所施有序而莫不以爱亲敬长为先非谓学问自是一事可以置之度外而姑从事於孝友之实也故熹窃愿昆仲相与深察此意而讲於所谓学问之大端者以求孝弟之实则闺门之内伦理益正恩义益笃将有不期然而然者矣若以学问为一大事不可几及而汲汲然徒弊精神於科举文字之间乃欲别求一术以为家庭雍睦悠久之计窃恐天理不明人j横生其末流之弊将有不可胜虑不可胜防者不审贤者以为如何
答郭希吕
来喻缕缕似未悉前後鄙意者盖人心有全体运用故学问有全体工夫所谓孝弟乃全体中之一事但比他事为至大而最急耳固不可谓学者止此一事便了而其余事可一切弃置而不问也故圣贤教人必以穷理为先而力行以终之盖有以明乎此心之全体则孝弟固在其中而他事不在其外孝弟固不容於不勉而他事之缓急本末亦莫不有自然之序苟不明此则为孝弟者未免出於有意且又未必能尽其理而为\事之本根也今以六经大学论语中庸孟子诸书考之可见矣希吕自谓多病故不能精思博学而姑用力於其所及则固己为自弃而犹可诿曰近本若遂以为孝弟之外更无学问则其谬见甚矣且诚多病而不能精思博学矣则又曷为而苦心竭力以从事於科举之文耶此之不为而彼之久为虽曰不厚於利而薄於义吾不信也希吕其更思之书院规模且随事随力为之却就事实上考察整理方见次第不须如此预先安排记文扁榜尤是外事但此等意思即见浮浅外驰之验若於学问全体上切已处用得功夫即气象自当深厚宏N矣太极西铭通书各注一本试熟读而思之亦求理之一端也大抵学者不可有放过底事久之不已虽无紧要功夫亦有得力处也
答郭希吕
示喻缕缕备悉然所谓收心正心不是要得漠然无思念只是要得常自惺觉思所当思而不悖於义理耳别纸所示看得全未子细更宜加功专看大学首尾通贯都无所疑然後可读语孟语孟又无所疑然後可读中庸今大学全未晓了而便兼看中庸用心丛杂如此何由见得详细耶且更耐烦专一细看为佳日月易得大事未明甚可惧也
答时子云
来喻满纸深所未喻必是当时於此见得太重所以如此执着放舍不下今想未能遽然割弃但请逐日那三五分功夫将古今圣贤之言剖析义利处反复熟读时时思省义理何自而来利欲何从而有二者於人孰亲孰E孰轻孰重必不得已孰取孰舍孰缓孰急初看时似无滋味久之须自见得合剖判处则自然放得下矣舍此不务纷纷多言思前算後展转s缚一生出不得未论小小得失政使一旦便登高科跻显官又须别有思量擘画终不暇向此途矣试思之如何向编近思h欲入数段说科举坏人心术处而伯恭不肯今日乃知此个病根从彼时便已栽种培养得在心田里了令人痛恨也
答毛舜卿
示喻功夫次第似觉头绪太多今且以敬义二字随处加功久久自当得力义利之间只得着力分别不当预以难辨为忧圣门只此便是终身事业亦不须别妄想向上一路也
答王伯礼【洽】
参以三数之也伍以五数之也如云什伍其民如云或相什伍非直为三与五而已也盖纪数之法以三数之则遇五而齐以五数之则遇三而会故荀子曰窥敌制变欲伍以参注引韩子曰省同异之言以知朋党之分偶参伍之验以责陈言之实又曰参之以比物伍之以合参而汉书赵广汉传亦云参伍其贾以类相皆其义也易所谓参伍以变者盖言或以三数而变之或以五数而变之前後多寡更相反覆以不齐而要其齐如河图洛书大衍之数伏羲文王之卦历家之日月五星章纪元是皆各为一法不相依附而不害其相通者也综字之义沙随得之然错综自是两事错者杂而互之也综者条而理之也参伍错综又各自是一事参伍所以通之其治之也简而疏错综所以极之其治之也繁而密
太极两仪四象八卦者伏羲画卦之法也说卦天地定位至坤以藏之以前伏羲所画八卦之位也帝出乎震以下文王即伏羲已成之卦而推其义类之词也如卦变图刚来柔进之类亦是就卦已成後用意推说以此为自彼卦而来耳非是先有彼卦而後方有此卦也古注说贲卦自泰卦而来先儒非之以为乾坤合而为泰岂有泰复变为贲之理殊不知若论伏羲画卦则六十四卦一时俱了虽乾坤亦无能生诸卦之理若如文王孔子之说则纵横曲直反覆相生无所不可要在看得活络无所拘泥则无不通耳
易中先儒旧法皆不可废但互体五行纳甲飞伏之类未及致思耳卦变独於彖传之词有用然旧图亦未备顷尝修定今写去可就空处填画卦爻而以彖传考之则卦所从来皆可见矣然其间亦有一卦从数卦而来者须细考之可以见易中象数无所不通不当如今人之拘滞也
【右●初●卦左　●　●】今於图中如此添修当已明白矣
答杨深父
示喻自患柔懦不立而欲务於大含容此正以水济水之谓也前此所以奉告但欲贤者日用之间不昧此心更於应接事物处各求其理之所在则喜怒哀乐自无偏倚而皆中节矣不审贤者以为如何
答杨深父
所喻诸疑固尝面论若未能判然莫若条陈所疑章解而句辨之当有所决不可只如此泛论也【略处如某章某说某句如何当取而不取过处未安太甚三说亦然乃见所疑之实】礼乐刑政之为教如寒暑生杀之为岁此何所疑若如来意则道外有物而刑政专出於蚩尤申商矣此类更宜着心胸子细推验不可只将寻常小小意见窥测也观横渠先生论周礼天官处亦可见矣
答汪子卿
一别累年疾病多故不获以时致问讯第积驰仰正思之来辱手书两通意厚礼勤有非区区浅陋所敢当者然足以见好学之笃虽老而不忘也信後冬深寒暖不常不审尊候何如伏惟起处万福熹犬马之齿虽在贤者之後然今亦是老境平生为学非不究心然未有大得力处三复来诲皆其力之所未能及者而何足以少助於高明但荷意之勤亦不敢隐其固陋耳窃味来书所引论语数条言仁甚悉而所论反覆亦不为不详独於仁之一字义理意味与其所以用力之方皆未之及岂其於此固有以默契而忘言也耶不然则仁之所以为仁者初未尝晓然有见於心而的然有得於己吾恐所谓不违不害者之茫然如捕风系影之无所措而所以处夫穷通得丧之际者或未能泰然无所动於其中也长者之明虽不至此然以所谓变通之术者观之则有以见其未免於彼之重而此之轻也昔子贡无谄无骄之问盖自以为至而夫子以为未若乐与好礼何哉无谄无骄则尚局於贫富之中乐且好礼则已超然乎贫富之外也然其所以至此则必尝有所用其力矣非规规於两者之间有所校计抑遏而求出於此也又况於自料其必有所不安而预为变通之计则恐其所立又将出於无谄无骄之下也无疑矣区区鄙意窃愿长者於此姑无恤其他而深探圣贤之言以求仁之所以为仁者反诸身而实用其力焉则於所以不违不害者皆如有物之可指而穷通得失之变脱然其无与於我矣不识高明以为如何若有未安幸复见教也
答赵几道【师渊】
所论时学之弊甚善但所谓冷淡生活者亦恐反逞而祸大耳孟子所以舍申商而距杨墨者正为此也向来正以吾党孤弱不欲於中自为矛盾亦厌缴纷竞辨若可羞者故一切容忍不能极论近乃深觉其弊全然不曾略见天理彷佛一味只将私意东作西捺做出许多v淫邪遁之说又且空腹高心妄自尊大俯视圣贤蔑弃礼法只此一节尤为学者心术之害故不免直截与之说破渠辈家计已成决不肯舍然此说既明庶几後来者免堕邪见坑中亦是一事耳
答赵几道
昔时读史者不过记其事实摭其词采以供文字之用而已近世学者颇知其陋则变其法务以考其形势之利害事情之得失而尤喜称史迁之书讲说推尊几以为贤於夫子宁舍论孟之属而读其书然尝闻其说之一二不过只是战国以下见识其正当处不过知尊孔氏而亦徒见其表悦其外之文而已其曰折衷於夫子者实未知所折衷也後之为史者又不及此以故读史之士多是意思粗浅於义理之精微多不能识而堕於世俗寻常之见以为虽古圣贤亦不过审於利害之算而已惟苏黄门作古史序篇首便言古之圣人其必为善如火之必热水之必寒不为不善如驺虞之不杀窃脂之不M於义理大纲领处见得极分明提得极亲切虽其下文未能尽善然只此数句已非近世诸儒所能及矣惜其从初为学功夫本无次序不曾经历不能见得本末一一谛当只其资质恬静无他外慕故於此大头段处窥测得个影响到此地位正好着力却便堕落释老门户中去不能就圣贤指示处立得修已治人正当规模以见诸事业传之学者徒然说得此个意思而其意之所重终止在文字言语之间其徒虽极力推尊之然竟不曾有人能为拈出此个话头以建立宗旨者亦可恨也其论史迁之失两句亦切中其膏肓不知近日推尊史记者曾为略分解否耳今日已作书偶思得此语聊复奉告不审以为如何也
答刘仲则【杰】
示喻学问之道不专在书册而在持身接物之间理固如此然便全舍去书册不复以讲学问辨为事则恐所以持身接物之际未必皆能识其本原而中於几会此子路人民社稷何必读书之论所以见恶於圣人也试以治民理事之余力益取圣贤之言而读之而思之当自觉有进步处然後知此言之不妄也大学章句一通谩奉致思之地大抵读书惟虚心专意循次渐进为可得之如百牢九鼎非可以一嘬而尽其味也
答黄冕仲
所论为学功夫甚善但若果是见得日用周旋无非至善则亦不必大段着力把捉却恐g切而反失之但且悠悠随其所向便是持守久之纯熟自见次第矣读书且就分明处看觑涵泳不必过为考索久之浃洽自然通透也向说小善不足为重轻非是以小善为不足为但谓要识得大体有用功处不专恃此为本领耳善之所在即当从之固不可以其小而忽之也
答沙县宋宰【南强】
I伏山间听於道涂与凡士友之言具知政绩之美窃谓今之为吏者汗目前不得一意於抚摩之政久矣乃如执事者出乎其间民不告劳而官无废事是可尚已如闻当路颇已相知更愿益修其在我者其实既大则其声愈闳将不可R政不必有意於其间也
答杨简卿【f】
久不闻问辱书审闻新正以来侍奉吉庆为慰又知已遂书考又得史君荐剡尤以为喜但所谕赵帅书在吾友妙年何遽汲汲如此向使前举未登科不成如今亦要举状关也平生不敢为此故亦不欲以此施之於人不喜人宛转为人求知故亦不欲作此等书反复思之无以应命但有一言为赠冀贤者抗志高明有以自拔於流俗乃所望耳井伯虽实相爱然似未知所以相爱也
答江梦良【史】
示喻学校曲折具悉雅志今时教官能留意如此者诚不易得然更在勉其学业虽未能深解义理且得多读经史博通古今亦是一事不可只念时文为目前苟简之计也
答吴宜之【南】
所论为学之功若如所言则是大段勇猛精进非复昔人矣爱前後屡闻此言而及至相见则性情态度宛然只是旧人元未有毫发改变则今日之云鄙意固有所未敢信也且不惟所说之病不曾去而省已粗E发言轻易之病又更增长以此为学所谓S行而求前也
答吴宜之
他说纷纭皆是不肯安於义命之意以宜之才气若稍加静重潜心向学何所不至今乃一味浮躁自立一种苟简自恕议论读之令人腹烦如谓世人习俗薄恶难卒与语而欲委曲开导之窃详此意恐自未免於薄恶而难与语也今日决意登舟无可言者但愿更思此言痛自收敛犹可救得一半若只如前日意思他时之困当有甚於今日者虽欲悔之不能及也所谓学者舍科举文字未有可从事者不知此语何为而发若如鄙意则科举文字之外学者尽有合用力处此贤者所当深念也
答吴宜之
观来书所论他人长短得失无不精当但平日所见所以读书为学之意处已接物之方则甚有不相似者岂其务外者多而反身或阙耶子贡方人子曰赐也贤乎哉夫我则不暇愿宜之常思此句念念向里就切已处做功夫他人之长短得失非吾之所当知也陈公之贤固乐闻之然公私多事何能及此新诗固有佳句然亦非事之急况欲投献求知於人此骛外之尤者不可以不戒史论正亦未须遽作且务穷经观理深自涵养了取自家身分上事为佳
答吴宜之
承书知已为入都计今想已到矣但熹身在闲远岂能为人宛转求o求试若能如此则亲戚间如黄直卿辈当先为图得矣兼平生为学只学固穷守道一事朋友所以远来相问亦正为此今若曲徇宜之之意相为经营则是生师之间去仁义而怀利以相接矣岂相寻问学之本意耶
答吴宜之
所喻易说诚是太略然此书体面与他经不同只得如此点掇说过多着言语便说杀了先儒注解非是不好只为皆堕毛病故不满人意中间使欲稍移经下注文入传中庶得经文意思更而未有功夫到得今病衰如此更有无限未了底文字恐为没身之恨矣
答徐斯远【文卿】
文叔作县不作着实功夫狼狈至如此如何着力辟置之说临难苟免尤为非义如何可萌此意况未有可求处耶子耕得近信否所苦如何想已向安如今後生迟钝者不济事其开爽者又多骛於文词子耕近来觉向里甚可喜也
答徐斯远
彦章守旧说甚固乃是护惜己见不肯自将来下毒手弹驳如人收得假金不敢试将火如此如何得长进僧家有琉璃瓶子禅之说正谓此耳
答徐斯远
昌父志操文词皆非流辈所及至此适值悲挠未能罄竭所怀然大⒁嘁蜒灾不过欲其X落支叶就日用间深察义理之本然庶几有所据依以造实地不但为骚人墨客而已今渠所志虽不止此然犹觉有偏重之意切已处却全未有所安也斯远亦不可不知此意故此具报幸有以交相警切为佳耳彦章议论虽有偏滞不通之病然其意思终是靠里近实有受用处也
答赵昌甫【蕃人】
斯远殊可念吾人当此境界只有固穷两字是着力处如其不然即堕坑落堑无有是处矣尤是文士巧於言语为人所说易入邪径如近世陈无己之不见章雷州吕居仁之不答梁师成盖~无而仅有之为可贵也
答徐彦章
承喻谆复益见精诣鄙意窃谓未发之前固不可谓之无物但便谓情性无二更无虚静时节则不可耳盖未发之前万理皆具然乃虚中之实静中之动浑然未有形影着莫故谓之中及其已发然後所具之实理乃行乎动者之中耳来喻本欲自拔於异端然却有侵过界分处而主张太过气象急g无沈浸x郁之味尤非小失愿且平其心涵泳此理而徐剖析於毫厘之际然後乃为真知儒佛之邪正不必如是之g切也前日见论语说中破伊川先生孝悌为仁之本之说此正是於情性之际未能分别恐当更加玩味未可率然立论轻诋前贤也致中和一节亦告深思毋以先入之说为主幸甚幸甚
答徐彦章
示喻主善之云甚佳但善守有动静二者相对而言则静者为主而动者为客此天地阳自然之理不可以寂灭之嫌而废也更望虚心平气徐以思之久必有合矣若固执旧闻举一废百惧非所以进於日新也
答徐彦章
熹前日拜状而还信已行遂不得附深负不敏之愧两日偶看经说有疑义数条别纸奉扣并前书送令友处寻便附致幸反复之使得以致思为望说中中和动静尤是大义此处一差非惟错会经旨且於道体便不分明而日用工夫常有急g之意无深沉安静气象恐不可草草放过也
答徐彦章【论经说所疑】
纯於善而无间断之谓一此语甚善但所论老释之病体用之说则恐未然盖老释之病在於彖曰反复其道当连下句
日月寒暑晦明可言反复死无复生之理今在一例推说恐堕於释氏轮回之论
天地之心与赤子之心恐更有商量【程子与吕与叔问答可见请试详之】中行独复合内外之道以下未晓其说恐是笔误不然则为说太高爻之时义学之等级似皆未契
一阳来复与雷在地中只是一义盖阳生於闭藏之中至微而未可有为之时也今曰不拘乎一则以二者各为一义矣恐未安也
然必有事焉此句未晓时习谨独即所谓有事今乃中间下一然字则似以事字为工夫之条目矣恐或未然孟子说中已别论矣
不勉而中之中以未发言恐未安此中字却是发而无过不及之中圣人之心当发而发不待着力而自无过与不及之差非谓不待着力而常不发也诚由动言亦未安谓未动之时未尝有诚可乎
中者无过不及之谓又曰和者中之异名若就厌动而求静有体而无用耳至於分别体用乃物理之固然非彼之私言也求之吾书虽无体用之云然其曰寂然而未发者固体之谓也其曰感通而方发者固用之谓也且今之所谓一者其间固有动静之殊则亦岂能无体用之分哉非曰纯於善而无间断则遂昼度夜思无一息之暂停也彼其外物不接内欲不萌之际心体湛然万理皆备是乃所以为纯於善而无间断之本也今不察此而又不能废夫寂然不动之说顾独诋老释以寂然为宗无乃自相矛盾耶大抵老释说於静而欲无天下之动是犹常寐不觉而弃有用於无用圣贤固弗为也今说於动而欲无天下之静是犹常行不止虽劳而不得息圣贤亦弗能也盖其失虽有彼此之殊其倚於一偏而非天下之正理则一而已呜呼学者能知一一阳一动一静之可以相胜而不能相无又知静者为主而动者为客焉则庶乎其不昧於道体而日用之间有以用其力耳为上为德为下为民七世之庙万夫之长说皆未安
已发处言之则可盖所谓时中也若就未发处言之则中只是未有偏倚之意亦与和字地位不同矣未发只是未应物时虽市井贩夫厮役贱隶亦不无此等时节如何讳得方此之时固未有物欲泥沙之汨然发而中节则虽应於物亦未尝有所汨直是发不中节方有所汨若谓未汨时全是未发已汨後便是已发即喜怒哀乐之发永无中节之时矣恐不然也於本有操持涵养之功便是静中功夫所谓静必有事者固未尝有所动也但当动不动动必中节非如释氏之务於常寂耳尊德性以下皆至德之方语似未莹大抵发育峻极三千三百皆至道其人则至德之人也此五句皆所以修至德而凝至道也尊德性所以充其发育峻极之大道问学所以尽其三千三百之小下句放此以其大小兼该精粗不二故居上居下有道无道无所不宜非止为知礼也中庸二字各有所主以为异名亦未安也明道中庸说问之前辈乃吕与叔後来传者之误也天地之大以下所说与上文不连贯察着也谓与察於人伦之察同亦未安
鸢飞鱼跃咸其自尔将谁使察之耶有察之者便不活泼泼地矣
所求乎子【句】以事父未能也【句】主意立文皆与大学e矩一节相似人多误读今详来说似亦可疑
明则动动以下当从程子说皆以他人而言孟子在下位一章全用中庸语其曰至诚而不动者未之有也即谓此也
大哉圣人之道以下至其此之谓欤别是一章知化育不必言如乾知大始之知
反古之道以下文考之非不师古之谓也三重当从吕氏说下焉者若谓衰周以下恐当善字不得须别有说矣
孟子之不动心当从程子能无畏难而动其心乎之说则一章之指首尾贯通矣丑非疑孟子以得位为乐而动其心故孟子所答之意亦不为此详味可见矣量敌虑胜是孟施舍讥他人不能无惧之言
缩直也仪礼礼记多有此字每与衡字作对下文直养之说盖本於此乃一章大指所系不可失也
必有事焉如言有事於上帝有事於颛臾之类非是用力之地乃言须当用力也正者等待期望之意与春秋传师出不正反战不正胜之正同古注以望字释之是也忘者失其所有事助长者望之不至而作为奋迅以增益之也告子论性五说是同是别生之谓性其义如何七月一诗而备三体乃郑氏不Q周礼龠章之义而生此凿说不足据信今考周礼不遗余力而反信此何耶
关雎之淑女似指嫔御恐非诗意
中即和也和即中也此语已辨於前恐更须子细不可如此草略说过分体用者未必误学者却恐为此说者能自误耳
皇极立之於此四方之所取正此说甚善但不知所谓e矩者其义云何据此皇极与所恶於上毋以使下一节之意似不同也
答包定之
近闻永嘉有回禄之灾高居不至惊恐否讲习家庭得以从事於孝恭友弟之实非行思坐诵空言之比也然操索涵泳又不可废不审所读何书更能温习论语并观孟子尚书之属反复讽诵於明白易晓处直截理会为佳切忌穿凿屈曲s绕也陈国h徐太丞诸公曾相见否亦颇得同志相与切磋否此间今年朋友往来不定讲学殊无头绪甚思定之用意精密不易得也千万勉旃以慰远怀
晦庵集卷五十四
<集部,别集类,南宋建炎至德佑,晦庵集>

[book_title]卷五十五
钦定四库全书
晦庵集卷五十五　　　　　宋　朱子　撰书【知旧门人问答】
答潘谦之【柄】
所喻心性分别不知後来见得如何性即是理情是流出运用处心之知觉即所以具此理而行此情者也以智言之所以知是非之理则智也性也所以知是非而是非之者情也具此理而觉其为是非者心也此处分别只在毫厘之间精以察之乃可见耳爱恭宜别喜怒哀乐皆情也以前说推之可以三隅反矣看论语只看集注涵泳自有味集义或问不必句句理会却看一经一史推广此意尤佳
答潘谦之
所示问目如伊川亦有时教人静坐然孔孟以上却无此说要须从上推寻见得静坐与观理两不相妨乃为的当尔易说大⒌弥但一生之卦本取一而遇五阳之义今如此说亦佳但更须子细看不知能兼此两意否萃卦三句是占词非发明萃聚之意也此是诸儒说易之大病非圣人系辞焉而明吉凶之意卜田之吉占特於巽之六四言之此等处有可解者有不可解者只得虚心玩味阙其所疑不可强穿凿也成性成之者性成字义同而用异成性是已成之性如言成说成法成德成事之类成之者性是成就之意如言成已成物之类神之所为与佑神同与神德行之神小异法象变通如此说亦得但不免微有牵合之病耳近日别看文字有疑幸语及也
答潘谦之
孟子首数篇与齐梁君语大抵皆为国治民之事特患学者不能用之耳即义利之对而定所趋充易牛之心以广其善端闺门之内妻子臣妾皆有以察其温饱均其劳佚而无尊贱之僻焉亦与民同乐之意又何往而非切身之事哉
所论孟子书首若能如此推类反求固不害为切已但初学者便教如此看却又添了一重事不若且依本文看逐处各自见个道理久久自然通贯不须如此费力也
乐天畏天不同以仁者而居小国固不免为智者之事使智者而居大国则未必能为仁者之举何者智者分别曲直未必能容忍而不与之较如仁者之为也
得之
禹稷子时不同而出处不同乃义之宜伯夷伊尹时同而出处异一是则一非一善则一恶孟子何以皆谓之圣人耶
谓伯夷伊尹所为为非恐未安
许行欲君民并耕则於人无贵贱之别欲市价不贰则於物无贵贱之差事虽异而意则同孟子因齐王易牛以发其不忍之心因夷之厚葬其亲以箴其兼爱之失皆因其发见处以启之
得之
伊川云养志莫如敬以直内此是就未发上说孟子所谓自反而缩以直养而无害集义所生皆指事而言就已发上说孟子方辨告子故专救其偏
孟子论养气只合就已发处说程子说养志自是当就未发处说各是一义自不妨内外之交养不可说孟子为救告子义外之失而姑为此言也
恐大人所以为大人者不过不失其赤子之心而已
论赤子之心恐未然若大人只是守个赤子之心则於穷理应事皆有所妨矣
王子垫以人之为士下既不为农工商之事上又未有卿大夫之职故疑其若无所事者孟子言士虽未得位以行道而其志之所尚则有仁义焉
尚志之说甚善志字与父在观其志之志同盖未见於所行而方见於所存也
说大人则藐之盖主於说而言如曰见大人则藐之则失之矣
得之
於不可已而已一节以仁言於所厚者薄一节以义言夫不可已而已当厚而薄则怠惰自私而无力行笃义之心而失之不及矣或有发愤勇进者则又失之助长迨夫意气一衰则私心邪念溃出而不可遏此又失之太过也
仁义之说未是进退速之说亦未精切盖其病正在意气方盛之时已有易衰之势不待意气已衰之後然後见其失也
尽心第一章游氏以知天为造其理事天为履其事固善矣然夭薏环∫唤谟帜顺猩隙节而言上乃知而行之此乃守而不变游氏之说恐未当
夭薏环∫嗍侵天之效但游氏说得下句太轻耳或问中以杨氏所讥王氏之说为非是柄窃以高明之与中庸虽非二物然细分之亦不为无别中庸者理之所当然也高明者理之所以然也圣人处已应物固无二道然处已而尽其理之当然者所以为中庸也知处已所以当然之理则高明也应物而尽其理之当然者所以为中庸也知应物所以当然之理则高明也王氏判而为二固非矣而杨氏又浑然无所区别则亦不察中庸高明所以得名之实也其曰智不足以致知明不足以尽诚者其意盖以智为高明诚为中庸但明字与诚字不类而反与上句所谓智者为一律岂牵於自明而诚之语而误乎若如其意窃欲易曰知不足以致知诚不足以力行惟不足以致知故以高明为渊深微妙而非局於一事为之末而不知高明所以为中庸惟诚不足以力行故以中庸为出於人力之所勉强而非天理之自然而不知中庸所以为高明此则王氏受病之处
高明是说中心所存不为物欲之所累处非指理而言也
首章明道第四说云凡人说性只是说继之者善也孟子言人性善是也似以孟子所言为气禀之性若以为气禀之性则固有善?矣不得专谓之善也以下文水流之喻观之则又似以气禀本善发而後有善恶也使气禀皆善则所发之恶何自来哉
孟子所言不是气禀之性但是性自不容说才说性时便只说个善字所谓天下之言性则故而已者正谓此也
横渠晁凝释之喻似亦无害但以受光照纳为言则几於释氏所谓一灵真性者矣其所谓未尝无者岂以其灵照之中实无一物之不具耶此则心之知觉而非性之实迹也
既如此说即是有害矣
舜察迩言所以无智者之过盖智者之过常在於骛高远而厌卑近也
舜之智不过非独为此一事须以全章体之
舜隐恶而扬善听言之道当如此盖不隐其恶则人将耻而不言矣後之当进贤退不肖之任者亦以隐恶扬善盗兼包并容之名是不知隐恶扬善之义也
隐恶扬善不为进贤退不肖言乃为受言择善者发也和而不流则非不恭之和中而不倚则非执一之中中和而不流不倚者择之精有道而不变者守之固择之精则不患乎道之难明守之固则不患乎道之不行能勉乎此则无贤智之过矣章句中谓四者各有次序不知如何岂不流尚易而不倚为难如富而无骄易贫而无怨难乎
和而不流中立而不倚须就强字上看如此说无功夫矣
武王周公之所以为达孝者柄窃以为舜之大孝所遭之至不幸也文王之无忧所遭之至幸也至幸与至不幸皆不可以为常惟武王周公之孝而天下通行之孝也
恐无此意
章句中以学知利行为仁困知勉行为勇窃恐未尽乎仁勇之德也夫仁者安仁固不容以利行为言知仁勇皆谓之达德则勇固通上下而言也不可专以困知勉行者目之以柄观之三知三行云者所以总言达道达德之在人其气质虽有不同而及其至之则一也三近云者言人未至乎达德而求至之者其用功当如是也似不必以三知三行分知仁勇如何
此等处且虚心看到并行不悖处乃佳
敬大臣则不眩章句中以为信任专而小臣不得以间之故临事则不眩也柄窃观下文官盛任使之意似以为不使之役役於细事乃所以敬之也惟其不役役於细事故其精神暇逸不至昏眩而迷於大体也
不然
二十七章既言大哉圣人之道矣而复以优优大哉冠於礼仪之上者盖言道体之大散於礼仪之未者如此
得之
二十四章成已仁也成物智也以柄观之论语以学不厌为智诲不倦为仁又与此相反且学不厌与成已虽皆在己之事然一则学以明其理一则实体是理於吾身一知一仁犹可言也若夫成物乃仁之事何所与於知而归之耶
若非有智何以成物
二十八章生乎今之世反古之道如此者及其身夫子非使後人不得复古也但以为生於春秋之世既无得位之理徒欲以匹夫之微而复古之道则不可耳使得时得位何不可者
反古之道连上文愚贱说
前辈多以夫子损益四代之制以告子而又曰吾从周其说似相抵牾者然以二十八章吾学周礼今用之吾从周之意观之则夫子之从周特以当时所用而不得不从耳非以为当尽从周若答为邦之问乃其素志耳
得之
君子动而世为天下道行而世为天下法言而世为天下则世犹言世上也法是法度则是准则有可之实故言法言未见於行事故以其言为准而行之也
得之
答杨至之【至】
所喻诗序既不曾习诗何缘便理会得只今且看四子音後所题依其次序用心讲究入得门户立得根本然後熟读一经子细理会有疑即思不通方问庶有进处若只如此泛泛鞴便容易生说虽说得是亦不济事况全未有交涉乎所说易传恐亦方是见得皮肤如何便说得易之大全无余矣向尝面说至之有肤浅之病不知曾究其所以然而加F治之功否後之归永春後曾复来否子顺子能为学复如何彼中朋友後之讲论可师叔文持守可法诸友若能频与切磋必有益也漳州朱飞卿近到此病作未得细讲陈淳者书来甚进异日未可量也
答杨至之
率性之说大⒌弥然亦有未精密处
修道之教当属何处亦出乎天耳
君子中庸章二又字不用亦可但恐读者不觉故特下此字要得分明耳
人皆曰予知一条说得是中庸不可能一条亦然然三者亦是就知仁勇上说来盖贤者过之之事只知就其所所长处着力做去而不知择乎中庸耳
中立不倚之说当於或问中发之
素隐行怪一章文义极分明如何看不破圣人之言固浑融然其中自有条理毫不可差非如今人鹘囵ザ蔽薹直鹨
及其至也或问中已如此说足以相发明侯氏之说如何是非全体中之不能者更请子细看未能一焉固是谦辞然亦可见圣人之心有未满处各见一义自不相妨也况此两章正相连如何见得不是一意
不见不闻此正指隐处如前後章只举费以明隐也达德次第甚明不须疑着柔远人亦然
物之终始或问说得极分明请更详之不须便立异议也上焉者王天下者其上不容有人故只得以时言之上文极分明矣代明之说细碎无理
答李守约【闲祖】
读书之法无他唯是笃志虚心反复详玩为有功耳近见学者多是率为穿凿便为定论或即信所传闻不复稽考所以日诵圣贤之书而不识圣贤之意其所诵说只是据自家见识撰成耳如此岂复能有长进前辈盖有亲见有道而其所论终不免背驰处者想亦正坐此耳所说持敬功夫恐不必如此徒自纷扰反成坐驰但只大纲收敛勿令放逸到穷理精後自然思虑不致妄动凡所营为无非正理则亦何必兀然静坐然後为持敬哉
答李守约
所示课程及日用功夫甚善但有疑虽当识以俟问然亦不可不时时提起闲看傥或相值殊胜问而後通也
答李守约
克已复礼为仁曾子言容貌色辞气而其要在动正出之际
大抵得之但曾子之语功夫更在三字之前此特语其效验处耳
自古皆有死集注云无信则虽生无以自立不若死之为安恐语有未莹
安字极有味更宜玩之
仲弓为季氏宰问政程子曰便见圣人与仲弓用心之小大谓仲弓为蔽於小则可若曰仲弓必欲举贤之权皆出於已有若要誉而市恩者则恐仲弓之贤未必至是
程子之意固非谓仲弓有固权市恩之意而至於丧邦但一蔽於小则其害有时而至此亦不为难矣故极言之以警学者用心之私也
卫君待子而为政胡氏所谓具其事之本末告诸天王请於方伯命公子郢而立之於名正矣然孔子之於卫重非世臣亲非贵戚之卿则恐卫君之未能安己以听之也
胡氏之言乃圣人大用之全体但其间曲折之微圣人须更有随宜裁处处不患其不从也若但令出从蒯z为辄之私计则可其如卫国何哉程子论请讨陈常处云所以胜齐者孔子之余事此可见圣人之用矣卫公子荆善居室
言居室则似是处家之意
定公问一言可以兴邦旧点言不可以若是为句今以言不可以若是其几也作一句不识别有微意否
如集注说恐二字亦自相应以若是~句恐不词也夫子不答南宫适
适虽非问然其言可取则亦不应全然不答疑其实有贬当世而尊夫子之意夫子不欲承当故不答耳管仲夺伯氏骈邑
亦尝疑苏说少异然牵於爱而存之此但当用吴氏说引荀子以证之可也
避地避世避色避言
所遇不同固有未及徵於色而已发於声者矣
闶祖比会江西一士人谓太极图主静之说乃出於老氏之说
江西士人大抵皆对塔说相轮之论未尝以身体之故敢如此无忌惮而易其言耳
敬斋箴云须臾有间毫厘有差
须臾之间以时言毫厘之差以事言皆谓失其敬耳非两事也
十月未尝无阳之说发明程子之所未尽至为明白
此理分明列庄之徒盖已窥见之矣故有密移之说
答李守约
三诗甚善然为学当以修身穷理为急不患不能此也师礼自度未有以大为朋友之益故不敢当来喻似未悉鄙怀也
答李守约
示喻为学之病此非他人所能与直须痛自循省勇猛奋发方有下工夫处若只如此悠悠恐无入德之期也
答李守约
所喻春秋难读固然大抵今所可见者但程先生所谓大义数十炳如日星然亦时有所谓隐之於心而未能惬当者况其精微之意乎此须异时别商量也集古後h甚荷留念但向见传漕处本中有一跋古钟鼎帖铭载翟伯匏祷蚍忠蛔肿髁饺字或合两三字为一字者甚有理後来见尤延之说常州有葛子平推此说以读尚书甚有功以是常欲得之而悔当时不及传h今此本乃无之不知何故试烦更为寻访恐有别本只为检此一段来也
答李守约
熹目益盲而中庸未了数日来不免力疾整顿一过势须作三书章句或问粗定但集略觉得尚有未全备处今并附去烦子细为看过记辩并往册头有小例子可见去取之意但觉删去太多恐有可更补者可为补之或有大字合改作小字小字合改作大字者烦悉正之早遣一介示及为佳章句或问中有可商量处幸喻及
答李守约
中庸看得甚精章句大⒁迅亩ǘ嗳缢论但致中和处旧来看得皆未尽要须兼表里而言如致中则欲其无少偏倚而又能守之不失致和则欲其无少差谬而又能无适不然乃为尽其意耳盖致中如射者之中红心而极其中致和如射者之中角花而极其中又所发皆中无所间断近来看得此意稍精旧说却不及此也
答李守约
熹向来所苦只是劳心所致寻以般移应接内外劳扰遂不药而愈乃知君逸臣劳真养生之要诀也
答李守约
所喻庶母之名亦未正庶母自谓父妾生子者士服缌麻而大夫无服若母则仪礼有公子为其母之文今令甲其下亦明有注字曰谓生己者则是不问父妻父妾而皆得母名矣故注中则有嫡母之文又以明此生己者之正为母也至如封叙封赠亦但谓之所生母而不谓之庶母也通典之说未暇检但以公子为母练冠麻衣既葬除之为比则承宗庙社稷之重者恐不得为父所生之祖者母持重矣更俟病间续考奉报数日因人说琴谩为考之颇有条理然不能琴不识其声但以文字求之恐未必是亦须面论
答李守约
所问丧礼久以病势侵g无复心情可以及此又见所说皆己失其大体而区区於其小节若随宜区处则恐亦自失其正而陷於以礼许人之罪故一向因循不能奉报今又承专人以来不免以属刘用之令其条析其如别纸又不知能行否也大率平日见得贤者乡学之意虽力而终不免多有世俗之心凡事必生宛转回护遮前掩後之意常不快意今乃悉见於此盖其处已处人无不然者不知亦尝内省及此否耶
答李守约
王子合过此说失解曲折甚以为恨此等事迟速自有时节若断置得下则自与我不相干矣上蔡於此发明甚有力正好於实地上验之也前书所问诚字之说大⒁训弥禽兽於义礼上有见得处亦自气禀中来如饥食f饮趋利避害之类而已只为昏愚故上之不能觉知而下亦不能作伪来喻上文盖己言之不知如何又却更疑着也大中之说不记向来所论首尾此亦只是无事之时涵养本原便是全体随事应接各得其所便是时中养到极中而不失处便是致中推到时中而不差处便是致和不可说学者方能尽得一事一物之中直到圣人地位方能尽得大中之全体也仁包五常之说已与令裕言之大抵如今朋友就文义上说如守约尽说得去只恐未曾反身真个识得故无田地可以立脚只成闲话不济事耳
答李守约
前日所喻举世皆谓当然熹亦岂敢以为不然但恐祸福之来亦有定分非智力所能免不欲枉作此SS耳若谓与时消息固并行而不悖也
答李守约【一本作答李时可】
所论克复工夫甚简洁知用心之精切也但依此用力更加讲学之功则必有所至矣前所寄者今答於後史论大⒁嗌跽也
好仁恶不仁章某窃观之人之资禀固有偏重如此如孟之事亦可见矣子嫉恶不仁之事罕见於经可谓好仁者於孟子则辨数不仁者之情状无一毫少贷可谓恶不仁者
此说得之
斯仁至矣至若来至之意
昔者亡之今忽在此如自外而至耳如易言来复实非自外而来也
君子所贵乎道者三正之为言犹有待乎用力之意非如动容貌出辞气文意自然
言君子所贵於道者在此三事而笾豆之事则其所贱也动出非是全不用力正亦非是大段用力惟正之而非伪饰所以为可贵耳更详集注以解经文自见曲折骄吝章集注曰骄矜夸吝鄙吝某窃思之似谓夸其有於已骄也不以其有与人吝也然又载程子之言曰骄气盈吝气歉夫自以为有余则气盈自以为不足则气歉似於集注之说不同
吝之所有乃骄之所恃也故骄而不吝无以保其骄吝而不骄无所用其吝此盈於虚者所以必歉於实而歉於实者所以必盈於虚也
执御章集注谓然则吾当执御矣则以为夫子真执御至於末後载尹氏之说曰吾将执御矣则以为夫子之设词某窃以後说於上下文意为顺
党人之称孔子如此不知孔子当以尝执贱事告人而辞其无所成名之大耶当故为自屈之词以显其所称之失耶二者气象之大小必有能辨之者
沽之哉哉之为义以常例言之则为疑辞集注直曰固当卖之而不以为疑词何也
哉本叹辞其或为疑辞者亦叹以疑之也此言沽之哉而继以待价则不得为疑辞矣
巍巍乎舜禹之有天下也而不与焉伊川曰舜禹之有天下也而不与求焉集注不取何也
有字与与字相应若为不与求则有当作得矣恐不然也
不忮不求不嫉人之有故无害人之心此之谓不忮不耻已之无故无贪欲之心此之谓不求则是以一人而兼二病然末後载吕氏说曰贫与富交强者必忮弱者必求似非此意而於本文不明如何
不嫉人之有不耻已之无正是吕氏意不知更有何疑更详言之
不得其酱不食酱者当是W醢之物
如鱼脍不得芥酱麋腥不得醢n则不食谓其不备或伤人也
孟子口之於味章言人之性命有此二端自口之嗜味以至四体之嗜安逸形气之性君子有弗性焉自仁之於父子以至圣人之於天道道义之性君子性之犹舜所谓人心道心之在人特要精别而力行之耳
看得尽好
答李时可
中庸非自成已而已也章求之章句曰诚虽所以自成然在我者无伪则自然及物矣若仁皆性之德故在内外无二道所以时措之而各得其宜也审如是说则是以仁知为合内外二道而非以诚为合内外之道恐於合字有疑碍
唯诚为能尽仁知之德而合内外之道章句语有未莹处耳
中庸不见而章章求之章句则曰不见而章以配地言不动而变以配天言何也且观上下文虽先言博厚次言高明先言配地後言配天然继此而论天地山川则又以天为称者是盖错综而言之耳不必以地为先也
此等处不须深求只是随文赞叹大略看过可也中庸喜怒哀乐未发谓已中正万物育焉窃谓中也者言性之体也此属天命之谓性和也者言道之用也此属率性之谓道致中和者言教之推也此属修道之谓教伏读章句或问则致中和专言自己之事恐欠推以及人数句【已字疑之字误正字疑止字误】
既曰天下之大本天下之达道则只是此个中和便总摄了天地万物不须说推以及乎人也
前章今承先生曲赐指教思之大⒂卸说能推致中和之极而又得时得位以行之则道民以德齐民以礼以吾之先知觉彼之後知以吾之先觉觉彼之後觉使中和之化浃於天下然後中道之所感格天地以位万物以育此以事言者也虽不得位以行之而既以全大中之极致即天地之所以定位者也既已全至和之极致即万物之所以育者也此以理言之也
所论中和两段大意皆是但前段说得新民意思太多致和处犹可如此说若致中却如何得天下之人皆如吾之寂然不动而纯亦不已耶只是自家有些小本领方致得和然後推以及人使人观感而化而动天地感鬼神耳自其已成而论之则见天地之位本於致中万物之育本於致和各有脉络潜相灌输而不可乱耳诚者物之终始章【云云】
凡有一物则其成也必有所始其坏也必有所终而其所以始者实理之至而向於有也其所以终者实理之尽而向於无也若无是理则亦无是物矣此诚所以为物之终始而人心不诚则虽有所为皆如无有也盖始而未诚则事之始非始而诚至之後其事方始终而不诚则事之终非终而诚尽之时其事已终若自始至终皆无诚心则彻头彻尾皆为虚伪又岂复有物之可言哉此即向来所说之意但章句或问说得都不分明故读者不能晓今得时可反复问辨方说得到次第两处皆须更定此可并以示守约也
答李时可
所喻子文事大⒌弥但专以爱言似未尽耳尝闻延平先生说三仁事云当理而无私心则仁矣今以此语推之则子文合下便有未仁处不待语其爱之不广然後知其未仁也三仁之心只欲纣改过而图存比干之杀身盖非得已箕子亦偶未见杀耳非有意於为奴也事势既尔微子自是只得全身以存先王之祀皆理不得不然者使其先有杀身强谏之心则亦不得为仁人矣
答李时可
示喻执中之说程先生云惟精惟一所以至之允执厥中所以行之明此中字无过不及之中初非未发之中也向於中庸章句序中曾发此义今谩h去
答李时可
所论大学之要甚善但定静只是知止之效不须言养之以定静又别做一项工夫也所引孟敬子章集注中语有余云者恐是有素岂印本之误耶然庄敬诚实涵养亦非动容貌正色出词气之外别有一段工夫只是就此持守着力至其积久纯熟乃能有此慷不费力耳鲁秉周礼盖於是时地丑德齐之中犹能守得旧日礼乐文章耳若三纲九法之亡则当时诸侯之国盖莫不然亦非独鲁之责也
答李时可
诸家说见今方寻检元佑说命无逸讲义乃晁以道葛子平程泰之吴仁杰数书先附去可便参订序次当以注疏为先疏节其要者以後只以时世为先後可也西山间有发明经旨处固当附本文之下其统论即附篇末也记得其数条理会点句及正多方多士两篇可并效之
答李时可
所寄尧典以目视颇难又有他冗未暇讨究已付诸朋友看俟其看了却商量也书序不须引冠篇首但诸家所解却有相接续处恐当作注字附於篇目之下或低一字作传写而於首篇明着其谬亦可但恐诸家元无此说即且阙之以俟书成别加订正也王氏书义序中明言是说然荆公奏议却云一一皆经臣手今但以序为正可也余未报者并俟後信
答李时可
所喻固知孝思之切於此不能自己者然风色如此不论也人虽贤昆仲宁能保其不漏露於三族之间耶此须他日面见子细商量亦为未晚但恐衰朽风烛不定则是天之命也亦无可奈何矣书说缘此间礼书未了日逐更无余功可及他事只略看得禹贡如冀州分为三段颇有条理易照管而诸州皆只作一段则太N远而丛杂矣恐皆合依冀州例而逐句之下夹注某人曰某地在某州某县其古今州县名不同有复见者亦并存之以备参考段後低一字大书右某州第几节以圈隔断而先儒有辨论通说处即亦大字附於其下【如逾于河过九江等处今所取程说只有辨而无解大是欠阙须更子细补足】若今日自有所疑有所断则更低一字写之【如治梁及岐恐晁说为是其余固草草程泰之最着力说然亦不通盖梁山在同州近河犹可言河流波及若岐山则在今凤翔府自京兆府西去犹有六七百里观地理图可见其地势之高且远河水何由可及耶此类须载其本说而断以非是则读者晓然矣】如无此两项则各留一二行空纸以俟恐後有补入者其导山处须以四列为四段导水则一水为一段段後亦如前例云右导山第几节右导水第几节其通论疑断亦如之如此则庶几易看矣所寄册子今却封还请依此格目作一草卷便中寄及也
答刘定夫
所喻为学之意甚善然说话亦已太多鄙意且要得学者息却许多狂妄身心除却许多闲杂说话着实读书初时尽且寻行数墨久之自有见处最怕人说学不在书不务占毕不专口耳下稍说得张皇都无收拾只是一场大脱空直是可恶细读来书似尚有此意思非区区所欲闻也
答刘定夫
来书词气狂率又甚往时且宜依本分读书做人未须如此胡说为佳
答包显道【扬】
所喻致曲如此说於功夫无不可但尽性乃是自然尽得不可谓之直处用功耳致曲只是於恻隐处扩充其仁羞恶处扩充其义耳虽在一偏此却如何少得耶大率来喻依旧有忽略细微径趋高妙之意子渊书来云显道於异说已自洗濯熹固疑之今以此验之乃知果如所疑也
答包显道
既未免读书则不曾大段着力理会复是何说向见前举程文从头骂去如人醉酒发狂当街打人不可救劝心甚疑之今乃知其病之有在也
答包详道
详道资禀笃实诚所爱重前书云云非以苟相悦也但观所与显道讲论窃恐却与去岁未相见时所见一般盖熟处难忘所骤闻者未能遽入而复失之耳大学鄙说近看尚有未安处却是未甚平正方略窜定恨未得奉呈然使贤者见之愈未必信大抵如熹所见愈退而愈平贤者所见愈进而愈险彼此不同终未易合且当置之各信其所信者即看久远如何耳显道根本处亦且是从前所见但添得此中些说话如敏道令弟则立论又甚高尤非熹之所敢知耳
答包详道
示喻为学之意自信不疑如此他人尚复何说然观古人为学只是升高自下步步踏实渐次解剥人欲自去天理自明无似此一般作捺纽I底工夫必要豁然顿悟然後渐次修行也曾子工夫只是战兢临履是终身事中间一唯盖不期而会偶然得之非是别有一节功夫做得到此而曾子本心蕲向必欲得此然後施下学之功也所论当论是非不当论平险者甚善然是则必平正缘不是故有险耳此说甚长非幅纸可既也
答包详道
示喻曲折足见进道之力然若谓气质之偏只得如此用力则固不失为近本而於独善其身有得力处今却便谓圣门之学只是如此全然不须讲学才读书穷理便为障蔽则无是理矣子一问为邦夫子便告以四代之礼乐若平时都不讲学如何晓得礼记有曾子问一篇於礼文之变o悉曲尽岂是块然都不讲学耶东坡作莲花漏铭讥卫朴以已之无目而欲废天下之视来喻之云无乃亦类此乎
答包敏道
示喻已悉求放心固是第一义然如所谓轨则一定而浩然独存使赤子之心全复於此而明义之本先立於此然後求闻其所未闻求见其所未见则亦可谓凌躐倒置而易其言矣圣贤示人模范具在近世乃有窃取禅学之近似者转为此说以误後生後生喜其为说之高为力之易便不肯下意读书以求圣贤所示之门户而口传此说高自标致乱道误人莫此为甚三复来喻恐未免此因便布闻未知明者以为如何第深僭率之愧而已
答包敏道
承喻粗心浮气剥落向尽闲居意味殊不浅自许如此他人复何所道区区但觉欲寡其过而未能耳
答包敏道
所喻已悉但道既不同不相为谋不必更纷纷今後但以故人相处问讯往来足矣九卦若如此说却似与前幅自相矛盾也一笑
答符舜功【叙】
尝谓敬之一字乃圣学始终之要未知者非敬无以知己知者非敬无以守若曰先知大体而後敬以守之则夫不敬之人其心颠倒缪乱之不暇亦将何以察夫大体而知之耶
答符复仲【初】
闻向道之意甚勤向所喻义利之间诚有难择者但意所疑以为近利者即便舍去可也向後见得亲切却看旧事只有见未尽舍未尽者不解有过当也见陆丈回书其言明当且就此持守自见功坎恍攵嘁啥辔嗜醋迷惑也
答符复仲
且读易传甚佳但此书明白而精深易读而难晓须兼论孟及诗书明白处读之乃有味耳
答符国瑞
辱书具道为学之志又见令叔为言曲折甚善既有此志则穷理饬躬处且当勉力未可便肆虚谈厌末求本恐或流於轻妄而反失之也所需墓额偶苦臂痛不能写然仁人孝子所以显其亲者正亦不在此也
答黄几先
示喻已悉但既曰各勉其志以自立而有待於岁寒则何必为此缕缕而烦执礼之恭哉衰病比剧舜功遣人行速布此不及详然亦无以详为矣
答陈超宗
示喻向来鄙论有未尽者甚善甚善但为学虽有阶渐然合下立志亦须略见义理大⒐婺ｌ蹲砸逊酱缂淙粲懈鎏枞焕⒕宸苋挥戮鲋志然後可以加之讨论玩索之功存养省察之力而期於有得夫子所谓志学所谓发愤政为此也若但悠悠泛泛无个发端下手处而便谓可以如此平做将去则恐所谓庄敬持养必有事焉者亦且若存若亡徒劳把捉而无精明的确亲切至到之恳驳如彼中诚是偏颇向日之言正为渠辈之病却是贤者之药恐可资以为益耳以今观之政不必尔但将圣贤之言事理就已心上作一处看随得随守则久之须自有开明处也
答陈超宗
示喻已悉但如此安排布置都是病痛又如必欲缪札安立标榜尤是大病若是真实做功夫底人只此一念之间便着实从脚根下做将去何暇如此拟议点耶不须深议他人得失政恐未免反为彼所笑也
答陈超宗
示喻自觉已与旧时迥别但未免间有小失果能至此甚慰所望但向来商量及得近书所论似於着实下功处犹未亲切不知如何便得到此恐可且更向里用心将此等向外点安排底心一切扫去久久或有长进耳若如此说今日用功明日见吭蚱洳辉下功断可知矣
答子坚
包显道在此数称吾子之贤每恨未获一见辱书备见雅志亦足以当晤言矣然所谓古人学问不在简编必有所谓统之宗会之元者则仆之愚於此有未谕也圣人教人博文约礼学问思辨而力行之自洒扫应对章句诵说以至於精义入神酬酢万变其序不可诬也若曰学以躬行心得为贵而不专於简编则可若曰不在简编而惟统宗会元之求则是妄意躐等以陷於邪说v行之流而非圣贤所传之正矣抑观来书词气之间轻扬傲诞殊无谨厚笃实之意意者吾子於下学之功有未尝加之意者不知往年见张陆二君子其所以相告者果何事也又闻不念身体发肤之重天叙天秩之隆方将毁冠裂冕以从夷狄之教则又深为惘然不意吾子知尊敬夫而所趋者若是岂亦所谓统宗会元者之为?而使吾子至於此耶显道不能谏止已失朋友之职节夫更有助缘尤非君子爱人之意也闻已得祠曹牒?有期急作此附递奉报愿吾子於此更入思虑或意已决亦且更与子静谋之必无异论而後为之似亦未晚如曰不然则道不同不相为谋仆不知所以为子计矣
答熊梦兆
天命谓性充体谓气感触谓情主宰谓心立趋向谓志有所思谓意有所逐谓欲
此语或中或否皆出臆度要之未可遽论且涵泳玩索久之当自有见
或云学者天资庸常旧习未去便令他学中则怠惰废弛循常习故去须是奋发有豪迈之气出得旧习了然後求中所以孔子道不得中行而与之必也狂狷乎窃谓所学少差便只管偏去恐无先狂後中之理
或人之说非惟用力处有病亦说坏了中字後说得之或云明道说居处恭执事敬与人忠了此便是彻上彻下语且道如何是彻下语居处恭执事敬与人忠此是形而下者然於此须察其所以恭所以敬所以忠其来由如何以至耳目鼻口视听言动皆然了此便透顶上去便是天命天性纯乎天理此是形而上者是彻上语是一体浑然底事元无两般能了此则他禅宗许多诡怪说话皆见破
若如此说是乃自陷於异端而不自知又如何见得他破
常学持敬读书心在书为事心在事如此颇觉有力只是暝目静坐时支遣思虑不去或云只瞑目时已是生妄想之端读书心在书为事心在事只是收聚得心未见敬之体
静坐而不能遣思虑便是静坐时不曾敬敬则只是敬更寻甚敬之体似此支离病痛愈多更不曾得做功夫只了得安排杜撰也
每有喜好适意底事便觉有自私之心若欲见理莫当便与克下
此等事见得道理分明自然消磨了似此g切却生病痛
上蔡对伊川也只是去个矜字上蔡才高所以病痛尽在此
此说是
父母之於子有无穷怜爱欲其聪明欲其成立此谓之诚心耶
父母爱其子正也爱之无穷而必欲其如何则邪矣此天理人欲之间正当审决
待人接物之道如何
知所以处心持已之道则所以接人待物自有准则近专看论语精义不知读之当有何法
别无方法但虚心熟读而审择之耳
安老怀少恐其间多有节目今只统而言之恐学者流为兼爱去
此是大⒐婺Ｎ此档浇谀看
学者有志於仁虽其趋向已正而心念未必纯善岂得言无恶也
志於仁则虽有过差不谓之恶惟其不志於仁是以至於有恶此志字不可草草看
富贵贫贱不以道得不去处之说此是为大贤以下设若大贤以上则处富贵贫贱只如一更不消如此说
圣贤之言多是为学者发若是圣人分上固是不须说不但此章而已也
圣人不勉不思今书载传授之旨云允执厥中下一执字似亦大段吃力如何
圣人固不思不勉然使圣人自有不思不勉之意则罔念而作狂矣经言此类非一更细思之
孔子言关雎乐而不淫哀而不伤是言乐不至於淫哀不至於伤今诗序将哀乐淫伤判作四事说似错会论语意以此疑大序非孔子作
此说得之大序未知果谁作也
大雅小雅或谓言政事及道故谓之大雅止言政事故谓之小雅窃恐不可如此分别
如此分别固非是然但谓不可分别则二雅之名又何以辨耶
五伯秦穆未尝主盟中夏乃与其数晋悼尝为盟主却楚服郑何故不与
此等无所考且依旧说又有昆吾豕韦大彭之说亦兼存之可也
窃谓释氏之失一是自私自利厌死生为学大体已非二是灭~人伦三心径求上达不务下学偏而不该其失固不止此然其大处无越是三者
未须如此立论
释氏言轮回转化之说所传禅长老去何处托生其迹甚着是谓气散而此性灵不灭伊川闻之曰若谓既毙之气复为方伸之气与造化殊不相似似与性灵之说不相干如何
此等处穷理精熟自当见得未可如此臆度论也
答安仁吴生
去岁辱书无便可报今又承专人枉问极感至意且知志尚之高远为可喜也然三复来示盖已自谓所得之深而自信不疑矣复何取於老拙之无闻而勤恳若是耶以为见教则仆未尝有请於吾子以为求知於仆则易简理得可久可大之君子似不应若是其汲汲也且仆於吾子初未相识问之来使则知吾子之齿甚少而家有严君之尊焉今书及诗序等乃皆嵬岸倨肆若老成人之为者至於卒然以物馈其所不当馈之人而不称其父兄之命则於爱亲敬长之良知良能又若不相似也吾子自谓已得是心而明是理仆不知吾子之所谓心者果何心所谓理者果何理也夫子之乐未尝自道曾之志非夫子扣之再三而不置亦未尝肯遽以告人也岂若是其高自誉道而惟恐人之不我知也哉相望之远不知吾子师友渊源之所自恐其所以相告者未得圣贤穷理修身之实而徒以空言相误使吾子陷於狂妄恣睢之域而不自知其非也所惠纸简砚墨受之无说不敢发封复以授来使矣吾子其於圣贤小学之教少加意焉则其进有序而终亦无所不至矣
答赵然道【师雍】
足下求官得官今所从宦又去亲庭不远足以往来奉养君亲之义为不薄矣今乃无故幡然自谓弃一官如弃涕唾何始虑之不审而乃为此傲之词耶此鄙拙之所未喻也荆门之讣闻之惨怛故旧凋落自为可伤不计平日议论之同异也来喻又谓恨不及见其与熹论辨有所底止此尤可笑盖老拙之学虽极浅近然其求之甚艰而察之甚审视世之道听涂说於佛老之余而遽自谓有得者盖尝笑其陋而讥其僭岂今垂老而肯以其千金易人之弊帚者哉又况贤者之烛理似未甚精其立心似未甚定窃意且当虚心择善求至当之归以自善其身自此之外盖不惟有所不暇而亦非所当预也向有安仁吴生书来狂僭无礼尝以数字答之今谩h去试一观之或不为无补也所喻写孟子字多不暇三大字适冗亦未及作然此亦何能有助於学而徒使老者劳於挥染耶
答康户曹【仲颍一本无仲字】
熹衰懒杜门少与人接顷岁偶见足下省闱条对之文爱其词气议论之不凡每恨无因缘相见数为士友言之兹辱惠书乃知此意尝得彻闻而又喜贤者之不予鄙也示喻缕缕足见所存之远大矣然尝以熹所闻圣贤之学则见其心之所存不离乎日用寻常之近小而其远者大者自不待於他求初不若是其荒忽放浪而无所归宿也故曰下学而上达又曰学问之道无他求其放心而已矣此圣贤终身事业熹也少而尝有志焉今老且死尚恨未能有以得其彷佛之万分也足下不以愚言为无取幸试思之异时肯来如约其从与否熹将望足下眉睫而有以得之也
答邵叔义【一本无叔义二字有机字】
远辱惠书良荷厚意而长短幅表里殚尽尤见雅志之高远也高侯教士养民之绩已悉书之如来喻之云矣但衰晚多病目瞽神昏序事之外无能有所发明此为愧耳至於高侯之所以教与足下之所以学亦恨未得其详然窃意必欲实为此学亦当有以自致其力於日用之间存心养气读书穷理积其精诚循序渐进然後可得决非一旦慨然永叹而躐等坐驰之所能至也
答邵叔义
窃闻下车以来究心职业设施注措类非俗吏之所能者甚善甚盛委喻祠记深认不鄙初以衰病之余心力衰耗兼前後欠人文字颇多不敢率尔承当又念题目甚佳却欲附名其间使後人知贤大夫用心之所在但见有一二文字未竟度须更数日方得下笔九月间更令一介往山间取之为幸e知之义乃少日闻之先友范公名如圭字伯达其说如此义理切当援据分明先儒训说皆未及也今得仁者表而出之岂惟学者之幸盖今百里之人与异时临莅所及无不蒙被其泽幸甚幸甚大学鄙说旧本纰陋不足观近年屡加X订似颇得圣贤之遗意SS未暇抄h求教
答邵叔义
所喻日用工夫如此数语诚是要切然亦须真践其实乃为有益不然徒为墙屋标榜反招讥讪也
答邵叔义
子静书来殊无义理每为闭匿不敢广以示人不谓渠乃自暴扬如此然此事理甚明识者自当知之当时若便不答却不得也所与左右书渠亦h来想甚得意大率渠有文字多即传播四出惟恐人不知此其常态亦不足深怪吾人所学却且要自家识见分明持守正当深当以此等气象举止为戒耳太极等书四种谩附呈恐有所疑却望疏示徐丞处想时有便也吴大年极荷留念想且留番阳也
答汤德远
示喻为学之意极为高远非愚虑所及然未知所论於圣贤之言以何为据其用力次第果如何此必有亲切U实可以循序而进者乃为吾儒之学如其不然恐未免陷於佛老之邪说非熹之所敢知也
答王德修
熹儿侍先君子官中秘书是时和静先生实为少监熹尝於\中望见其道德之容又得其书而抄之然幼a愚蒙不能识其为何等语也既长从先生长者游受论语之说遍读河南门人之书然後知和静先生之言始有以粗得其味然既不得亲受音旨而其高第弟子如老丈者又未得见以信其所粗得者果先生之意否也正叔之来既获闻所以相予之意甚厚又得其所闻於左右者一二信乎河南夫子所谓终有守者其传固如此也甚慰甚幸二说顷岁盖尝见之其间尚有未尽晓处恨未得面叩耳读论语诗三复感叹今日学者不没於利欲之涂即流於释氏之径往往视此为迂N卑近亦无怪其迷於入德之方也
答苏晋叟【溱】
示喻为学之意比之前日加通畅矣牛山之木一章比类观之甚善但论心与性字似分别得太重了有直以为二物而各在一处之病要知仁义之心四字便具心性之理只此心之仁义即是性之所为也梏之反复非颠倒之谓盖有互换更迭之意如平旦之气为旦昼所为所梏而亡之矣以其梏亡是以旦昼之所为谬妄愈甚而所以梏亡其清明之气者愈多此所以夜气不足以存其仁义之良心也【旧说夜气不足非是唯程先生说夜气之所存者良知也良能也此语最分明更详之】是岂人之情也哉此句解得亦太迂曲存亡出入一节乃是正说心之体用其妙不测如此非独能安靖纯一亦能周流变化学者须是着力照管岂专为其已放者而言耶今专指其安靖纯一者为良心则於其体用有不周矣书中所论性情者得之但亦须更以心统性情一句参看便见此心体用之全自寂然不动以至感而遂通天下之故无非此心之妙也仪象法要顷过三衢已得之矣今承寄示尤荷留念但其间亦误一二字及有一二要切处却说得未相接不知此书家藏定本向无恙否因书可禀知府丈丈再为正庶几观者无复疑惑亦幸之甚也西铭说极可笑渠今春寄来前日纷纷此亦其一端後来又尝请对诋横渠尤力不答乃退向非天日清明此亦足为学者之祸也
答苏晋叟
示喻已悉但心统性情一语更宜玩味令其同异分合之际判然不疑即於穷理修身到处得力耳易图昨亦有书粗论其意後来有少改更修版未毕他日当寄去论孟解乃为建阳\人不相关白而辄X行方此追毁然闻鬻书者已持其本四出矣问之当可得然乃是静江本之未修者亦不足观也近为此事所挠甚悔传出之太早也
答苏晋叟
所喻大⒔越之但颇伤冗杂及论仁字未当更宜虚心玩味不必外求但将此见在所说者子细反复之自然见得简约条畅也持敬格物功夫本不相离来喻亦太说开了更宜审之见得不相离处日用间方得力耳
答苏晋叟
别纸所示一一报去程先生云性即理也此言虽约而甚亲切有唤省人处可更就此思之大抵读书且当随丈熟看俟其词旨晓析贯通然後自有发明未可遽舍本文别立议论徒长虚见无益於实也
溱窃谓性体纯静无善恶之可名愚知之可分而情与才者则实寓於此性夫人禀赋之初自非圣人生知安行不俟矫揉其他气质往往滞於一偏而才也者遂有高下清浊之异人苟随其所偏而任其情则贤者仅止於贤而不贤者无复可反善恶之流自此分矣则是学之不可以已故贤者即其才之善而抑其偏则情之所发无非循性之自然久久不已得性之全则与圣人一矣不贤者即其才之不善而矫其偏则情之所发始能裁制以求合乎天理之正进进不已渐履其常常而久之则亦纯合乎此性固有之善而与圣人亦一矣故循性之情则情不离性情随质迁则性因习远情不离性圣域攸归性因习远终焉下愚中庸曰及其知之一也又曰及其成功一也至一之地其纯静明洁大同之始乎致一之功其博学笃志不已之力乎溱拟欲以是为性情与才之辨乞赐批诲
情性与才之辨当熟考孟子及程先生诸说而反之於身即今何者是性何者是情何者是才须令一一实有下落方有下功夫处如此泛论非惟条理不明名言多误而用力处亦不亲切更幸思之
溱窃谓易之体用天地人物安然自有至信至顺底道理停停当当不以人而过不以人而不及此易之体也中也宜也时也犁然一契於至当之理此易之用也人何以晦是之体反是之用夫人汨之以情伪乱之以私欲呤悠渖聿秽慈缧橹燮瓦尚何觉知此体此用为如何哉必也主敬以直其内立义以方其外损益盛衰之理随时裁制以就其宜自然出入起居之际易之全体不隔毫厘而易之大用无或偏蔽体用浑融妙理纯契一天地之辟阖会鬼神之动静至矣尽矣不可有加矣溱拟欲如是读易乞赐批诲
易本卜筮之书而其画卦系辞分别吉凶皆有自然之理读者须熟考之不可只如此想象赞叹若可只如此统说便了即夫子何用~韦编而灭漆简耶
学原於思不思则不得然而溱窃复以谓觊得之之心又学者之患不审先生以为然否更乞诲教
方其思时自是着觊得之心不得但思则自当有得如食之必饱耳
溱窃谓学者尽收敛尽安静去道尽近尽放逸尽流荡去道尽远不知先生以为如何
理固如此不须如此安排後章仿此
程先生云知至至之始条理也知终终之终条理也其义何如乞赐批诲
学者之初须是知得到方能行得末後须是行得到方是究竟故程先生又云知至至之主知知终终之主行此语亦可更考玩也
答苏晋叟
示及自警诗甚善然颇觉有安排凑合之意要须只就日用分明要切处操存省察而此意油然自生乃佳耳
答苏晋叟
所示文字足见潜心之力但却须更於分明平实处看乃见端的一向如此恐浸淫入禅学去矣
答苏晋叟
先墓之文每以为念前此病足之後脾胃衰弱不能饮食精力疲怠不能支吾近方小康而目盲愈甚其一已不复见物矣加以应接纷纭日间见客写书更无少暇以故久未能下笔积欠颇多非独贤者所属为然也今又重以伪学得罪明时姓名踪迹无日不挂议者之口又岂作为文字治伐金石之时耶所示文字敬具收藏万一未死之间幸蒙恩荡涤瑕垢乃当有以报耳在亲迎黄岩未归正以向来奏补侥冒自疑未敢令赴试也
考异
答潘谦之卜田之吉占【一本无占字】
答杨至之朱飞卿【一作朱云卿】
晦庵集卷五十五
<集部,别集类,南宋建炎至德佑,晦庵集>

[book_title]卷五十六
钦定四库全书
晦庵集卷五十六　　　　　宋　朱子　撰书【知旧门人问答】
答赵子钦
【肃】
昨承寄及文字意谓一时思索偶有所未至故率易报去今承示喻乃平日所深体而实见者甚愧轻发然所谓深体而实见者乃止如此在贤者似尤不宜如此便休也删遗书之未精探易传之未至此在当日杨尹诸先达犹未敢轻言之今日安敢议此耶只如所示屯卦之说深所未晓若欲以此揍补易传七分之心恐合不着也大率近日学者例有好高务广之病将圣人言语不肯就当下着实处看须要说教玄妙深远添得支离蔓衍未论於己无益且是令人厌听若道理只是如此前贤岂不会说何故却只如此平淡简短都无一种似此大惊小怪底浮说盖是看得分明思得烂熟只有此话别无可说耳其曰只说得七分者亦言沈酣浸渍自信自得之功更在学者自着力耳岂是更要别添外料酿玄酒而和太羹也耶且如元亨利贞四字文王本意在乾坤者只与诸卦一般是大亨而利於正耳至孔子作彖传文言始以乾坤为四德而诸卦自如其旧二圣人之意非有不同盖各是发明一理耳今学者且当虚心玩味各随本文之意而体会之其不同处自不相妨不可遽以己意横作主张必欲挽而同之以长私意增衍说终日驰骛於虚词浮辨之间而於存养省察日用之功反有所损而无所益也去岁承书之日适有江西傅子渊在坐盖喜闻足下之说而以示之子渊不善也熹犹未以为然然自今观之则拙者之见果为有愧於子渊矣愿贤者深思而有以反之勿使熹为终有愧也
答赵子钦
示喻讷言敏行之意甚善然前书鄙论亦非谓都不讲究而专务力行也正为圣言微指本自精约不当如是支蔓以求之恐其愈多而愈远耳
答赵子钦
示喻虚一之说甚善此本圣人所不言今着一句便成赘语来喻推说其理甚当但以四十九蓍握而未分为太极之象则恐亦未稳当盖太极形而上者也两三四五形而下者也若四十九蓍可合而命之曰太极之象则二三四五亦可合而命之曰太极之体矣盖太极虽不外乎阳五行而其体亦有不离乎阳五行者熹於周子之图书之首固已发此意矣若必其所象毫发之不差则形而上下终不容强於匹配若曰各随所指而言则与其以握而未分者象太极反不若以一策不用者象之之为无病也明者试复思之如何
答赵子钦
自反研几之喻极感至意不敢不勉但他论有未能无疑者如诗乐起调毕曲之法乃自古所传如此音调方有归宿不可紊乱温公书仪诚有未尽合古制处然兼而存之自可考见得失今以其一词之不合便欲削去似亦草率且彼以俗尚而杂古礼吾以臆见而改古乐安知後之视今不犹今之视昔耶堂室制度必已得其详实因便早幸示及方欲葺数椽之居或可取以为法耳子静後来得书愈甚於前大抵其学於心地功夫不为无所见但便欲恃此陵跨古今更不下穷理细密功夫卒并与其所得者而失之人欲横流不自知觉而高谈大论以为天理尽在是也则其所谓心地功夫者又安在哉
答赵子钦
礼图未暇详考亦是素看此篇不熟猝乍看未得若更得冠婚礼二图容并考之乃为幸耳室户之ú⒘徐肚安恢以几分为户几分为ǚ吭谑叶而无北壁不知其南户有扉否【房之户当中耶近东角耶近西角耶】两阶当直东西序之中而上耶近两楹而上耶近两壁而上耶须先定此地盘间架乃可议其升降出入幸亦并作一图子细见示也易说用意甚精然鄙见却有未安处似是为说太精取义太密或伤简易之趣更俟详玩别奉和也
答赵子钦
熹数年来有更定旧书数种欲得面论而不可得大抵愚意常患近世学者道理太多不能虚心退步徐观圣贤之言以求其意而直以己意强置其中所以不免穿凿破碎之弊使圣贤之言不得自在而常为吾说之所使以至g持缚东而左右之甚或伤其形体而不恤也如此则自我作经可矣何必曲躬俯首而读古人之书哉不识明者以为如何
答赵子钦
礼图甚精但病躯尚尔支离正甫到此未久亦大病数十日今又g归遂不得子细商订但昨来黄倏嫉锰眯蛑贫绕挠肜词静煌亦未暇参考折中正甫计必持归幸为详之因来喻及也易说用意固甚精密愚意亦素谓易学不可离却象数但象数之学亦须见得大⒆芰旆娇山ゴ窝疤浇竦如此琐细附合恐圣人之意本未必尔而虚费功夫也大抵读书须见得有晓不得处方是长进又更就此阙其所疑而反复其余则庶几得圣人之意识事理之真而其不可晓者不足为病矣正甫趋向持守甚不易得但看文字亦尚多强说处此学者之通患如前辈亦或未能免元圣所谓以居之子张所谓执德不弘正为救此病耳不识明者以为如何无由面语书札不得究所欲言而衰晚疾病恐不久在世间或能早为命驾一来使区区怀抱得以倾倒而万一辱有取焉亦非小因缘也此间虽有士友数辈然与之语往往不能尽人意一旦溘然此事便无所寄不得不为之虑耳大学语孟说各一通谩往此近日所修定然尚觉得有硬说费力处烦为一见日面论须尽去此等病方见圣人本意也
答詹子厚
便中辱书良足为慰但所寄喻赵二书及复斋行实奠词三复悲叹不能自己呜呼世岂有斯人耶铭墓诚愿壳区但时论如此两三年来不敢为人作一字而犹不免今谴责方新岂敢干犯且当谨藏以俟雷霆之威有时或息而熹偶未死则终不敢食此言耳万一溘先朝露则诸贤之言自足纪於後世亦不待熹而显幸密以告汪喻默会此意勿以语人也
答詹子厚
罪戾之余幸亦粗遣不足云云子钦之游念不能忘前书所报X行易说事不知尚及止否计其书多说象数似亦不妨但是有些这下气息令人憎嫌耳可中安在书中说欲此来不知成行否因通书幸为致意并问汪正父所在也此间礼书渐可脱藁若得二公一来订之尤佳然不可语人恐速煨烬之灾也
答曾泰之【秘】
所喻乡党卒章疑义此等处且当阙之却於分明易晓切於日用治心修己处反复玩味深自省察有不合处即痛加矫革如此方是为己功夫不可只於文字语言上着力也彼中士子有来学者亦可以此告之熹论语集注未尝皆引胡先生说所传恐误此书之作只是解说训诂文义免得学者泛观费力然所谓玩味省察功夫却在当人不在文字也
答徐载叔【赓】
知放船下都为排云叫阍之举此意甚壮示及藁草词气奔放而叙事详密病中目昏略一披览甚快鄙意所论亦切中今日之弊如经题破碎近日尤甚前日江东未得请时尝欲到官後检举诸州所申入文字以劾其裎晔パ灾尤者一二人虽或未必听从亦且令人传笑少警昏俗既不成行此事又且已今读来示如痒得搔也但此事更有根本今徒然说得病痛不知如何下药又此於治体仅为一事而文书浩漾已如此恐万机之暇亦不能详览也更略简节之并与施行之目一一陈之乃为佳所喻学者之害莫大於时文此亦救弊之言然论其极则古文之与时文其使学者弃本逐末为害等尔但此等物如淫声美色不敢一识其趣便使人不能忘政当以为通人之蔽不当以是为当务而切切留意也放翁之诗读之爽然近代唯见此人为有诗人风致如此篇者初不见其着意用力处而语意超然自是不凡令人三叹不能自己盖爱之者无罪而害之者自为病耳近报又已去国不知所坐何事恐只是不合做此好诗罚令不得做好官也
答徐载叔
专人示问尤荷厚意但观所论枝叶太繁标榜太多似於古人为己之意有不相似者未知谢陆二公曾以此奉箴否窃谓此非小病遂而不反尤悔之积将有不可胜言者辨说虽精无能补也
答叶正则【适】
来书毫毛钧石之喻是乃孟子所谓寻尺者此等议论近世盖多有之不意明者亦出此也古人为己之实无多言语今欲博考文字以求之而又质之於胶扰未定之胸次宜其愈求之而愈不得也既未知其实之所在则所谓百余年来之所讲贯者果指何事以充之而遽以为未合於圣贤之中耶
答叶正则
向见人家抄h靖康事有耿黄门子论祖宗致治不如熙丰之盛者数条不当专以祖宗为法後有钦庙批语若曰昨降某事指挥失於思虑尚赖师傅大臣正救其失前命更不施行当时不曾h得後实h长编之属皆无此事不知今尚有考处否耿之误国固非一事然此一章乃定公孔子所谓一言者恐不可不着之史籍以为永监也
答叶正则
所喻二说之未安具悉雅意但熹则以为旧闻者中也独得者过也贤者之所以未然者不及也其详虽有未得尽闻者然大约当不出此於此看破则千里同风不待片言而t疑决矣
答叶正则
向来相见之日甚浅而荷相与之意甚深中间寓舍并坐移晷观左右之意若欲有所言者而竟嗫嚅不能出口前後书疏往来虽复少见锋e而亦未能彼此倾倒以求实是之归但见士子传诵所着书及答问书尺类多笼罩包藏之语不唯他人所不解意者左右亦自未能晓然於心而无所疑也世衰道微以学为讳上下相徇识见议论日益卑下彼既不足言矣而吾党之为学者又皆草率苟简未曾略识道理规模功夫次第便以己见抟量凑合撰出一般说话高自标置下视古人及考其实则全是含糊影响之言不敢分明道着实处窃料其心岂无所疑只是已作如此声势不可复谓有所不知遂不免一向自瞒强作撑柱且要如此鹘突将去究竟成就得何事业未论後世只今日旁观便须有人识破未论他人只自家方寸如何得安稳耶如来书所谓在荆州无事看得佛书乃知世外奇之说本不能与治道相乱所以参杂辨争亦是读者不深考尔此殊可骇不谓正则乃作如此语话也中间得君举书亦深以讲究辨切为不然此盖无他只是自家不曾见得亲切端的不容有毫厘之差处故作此见耳欲得会面相与剧谈庶几彼此尽情吐露寻一个是处大家讲究到底大开眼看觑大开口说话分明去取直截剖判不须得如此遮前掩後似说不说做三日新妇子模不亦快哉孟子自许虽行霸王之事而不动其心究其根原乃只在识破v淫邪遁四种病处今之学者不唯不能识此而其所做家计窠窟乃反在此四种病中便欲将此见识判断古今议论圣贤岂不误哉相望千里死亡无日因书聊复一言不审明者以为如何然勿示人恐又起m无益而有损也
若见得道理分明便无事杀决不暇读佛书若偶读之亦须便见得其乱道误人处愈亲切不至为此言矣试以此一端思之可见得失刘智夫此间相去不百里暑中未得E会同志难得但恐自处已太高了不肯放下就实做功夫耳年来见得此事极分明乃知曾子实以鲁得之而聪明辨博如子贡者终不得与闻於此道之传真有以也
答徐居厚【元德】
大病新复正要将护不可少有激触损动真气读书度未能罢且歇得数月亦佳将来看时亦且适意遮眼自有意味正不必大段着力记当损人心力使人气血不舒易生疾病况古人之学自有正当用力处此等止是随力随分开广规模若专恃此亦成何等学问耶前此屡欲言之而匆匆不暇今亦不特为养病发也今人但见孔子问礼问官无所不学便道学问只是如此却不知得他合下是甚次第大的本领方有功夫到此若只将自家此等小小见识而学养子而后嫁岂不哉至於平心和气却是吾人学问根本亦不为病然後当着力也
答赵履常【崇宪】
示喻读书遗忘此亦士友之通患无药可医只有少读深思令其意味浃洽当稍见功耳读易亦佳但经书难读而此经为尤难盖未开卷时已有一重象数大⒐Ψ蚩卷之後经文本意又多被先儒硬说杀了令人看得意思局促不见本来开物成务活泼廷老所传鄙说正为欲救此弊但当时草草抄出E略未成文字耳然试略考之亦粗见门户梗⑷粲兴说则非吾之所敢闻也
答方宾王【谊】
伏自先人实与先侍郎丈有游从之好而熹蚤岁又得以州县小吏趋走幕府之下辱慰荐焉衰悴无堪不能有以报效万一每念知顾之重未尝不愧且叹也屏居衰僻病懒相仍又不能一通问讯门下然知旧间亦未尝不询扣动静而乡往不忘也属者入都不能半月而匆匆以去乃辱专人追路惠以手书意寄勤厚三复增叹且审即日极暑尊候万福又以为慰示喻为学之意亲切的当而不失其序近日所见朋友讲习未有能及此者甚慰鄙意但以所谓三条观之恐前日讲贯之功犹有未究其极者而今日所谓操存涵养者又不免离却前日所讲别作一段不言不语底功夫也大学之序自格物致知以至於诚意正心不是两事但其内外浅深自有次第耳非以今日之诚意正心为是即悔前日之格物致知为非也不识明者以为如何如延平行状中语乃是当时所闻其用功之次第今以圣贤之言进修之实验之恐亦自是其一时入处未免更有商量也程子所论心指已发後书明言此固未当则是一时言语不免小差须如後说乃为无病盖性为体情为用而心则贯之必如横渠先生所谓心统性情者其语为精密也忠信之说大⑸跎频理之是非事之当否恐当於是非羞恶之端论之忠信之得名未必为此设也道旁客舍草草布此言不尽意恐有未安更俟垂喻有书只托吕子和发书至婺女彼中时有便也末由面讲岂胜怅然唯冀以时珍卫用慰远怀千万之望
答方宾王
别纸所喻甚善向亦见浙中士友多立一偏之论故尔过忧然存养之功亦不当专在静坐时须於日用动静之间无处不下功夫乃无间断耳心性情之说亦已得之但性即理也今以为万理之所自出又似别是一物康节先生云性者道之形体此语却似亲切也又云静而不知所存则性不得其中性之必中如水之必寒火之必热但为人失其性而气习昏之故有不中而非性之不得其中也鄙意如此未知是否
答方宾王
性者道之形体因记先生诲而思之姑以所见布禀知言云性立天下之有盖万物之所以有者以是而已苟无是则气化将断~生物有穷终矣故曰阳之根柢造化之枢纽而中也者天下之大本而道之体也然前贤之论性未尝一及於此而必以人物禀受动静而言者盖性不能舍物而自立舍物而论性则性盖不可得而名如乾坤毁则无以见易矣道也者言天之自然也性也者言天之赋予万物万物禀而受之者也虽禀而受之於天然与天之所以为天者初无余欠然则性与天道非二体也语其分则当然耳道体无为也人心则有动焉而万事万物人伦物理感通变化之机莫不备具而仁义礼智所以立人极也譬之人有是身头目手足各有攸职而不相乱而身之用乃全性即理也而继之以康节之语妄意恐出於此未知是否义愈精则言愈难矧以浅陋恐不足以发其乞赐详诲
性者道之形体乃娜兰序中语其意盖曰性者人所禀受之实道者事物当然之理也事物之理固具於性但以道言则冲漠散殊而莫见其实惟求之於性然後见其所以为道之实初不外乎此也中庸所谓率性之谓道亦以此而言耳来喻所云自是胡氏知言之意与此不相关也
或者曰易传曰虽无邪心苟不合正理皆妄也乃邪心也谊旧常疑此语以为离邪即归於正所谓闲邪存其诚非闲邪之外别有诚可存也但闲邪则诚自存矣後来方觉看得不精元不曾实体得只是将言诚寻求所以草草如此夫庄敬持养此心既存亦可谓之无邪心矣然知有未至理有未穷则於应事接物之际不能处其当则未免於纷扰而敬亦不得行焉虽与流放而不知者异然苟不合正理则亦未免为妄与邪心也故致知所以为大学之首与其用力之次第则先生所作大学传所引程子游氏胡氏之言数条是也但庄敬持养又其本耳近来学者多说万理具於心苟识得心则於天下之事无不得其当而指致知之说为非其意大率谓求理於事物则是外物谊窃谓知者心之所觉吾之所固有盖太极无所不该而天下未尝有心外之物也惟其汨於物欲乱於气习故其知乃始蔽而不明而敬以持之思以通之者亦曰开其蔽以复其本心之知耳程子曰凡一物有一理须是穷致其理者岂皆穷之於外哉在物为理处物为义所以处之者欲穷其当则固在我矣程子曰致思如掘井初有浑水久後稍引动则清者出来人思虑始皆溷浊久自明快矣所谓浑水与明快非自外来盖亦开其蔽而本心之明渐见耳此心分量之大而运用之无穷岂一事一物之所能该一事适其当他日或未然则亦不得为心正必也如程子所谓觉悟贯通於天下万物之理无一毫之不尽则义精而用妙始可以言尽心知性矣不知或者识心之说岂一超直入者乎
所论易传无妄之说甚善但所谓虽无邪心而不合正理者实该动静而言如燕居独处之时物有来感理所当应而此心顽然固执不动则虽无邪心而只此不动处便非正理又如应事接物处理当如彼而吾所以应之者乃如此则虽未必出於有意之私然只此亦是不合正理既有不合正理则非邪妄而何恐不可专以庄敬持养此心既存为无邪心而必以未免纷扰敬不得行然後为有妄之邪心也所论近世识心之弊则深中其失古人之学所贵於存心者盖将推此以穷天下之理今之所谓识心者乃欲恃此而外天下之理是以古人知益崇而礼益卑今人则论益高而其狂妄恣睢也愈甚得失亦可见矣
或者曰立人之道曰仁与义谓仁义二字包括人道无遗然而仁难言也尝即圣贤言心处及程子讲论及此者观之亦随有所见比因读程子曰心譬如谷种生之性便是仁阳气发处乃情也此语以身体之似有省处而後於圣贤之言与程子之说似可类推夫仁者天理之统体而存乎人者盖心德之合而流动发生之端绪也心之具\理犹谷种之包容生意而其流动发生之端即所谓生之性故曰恻隐之心仁之端而元者善之长也夫谷之生而苗长而秀成而实根条花叶形色臭味各有定体不可相错然莫不根於种而具於生之性譬之万事万物之理父子之亲君臣之义以至於屣履之微语默之暂亦皆有为当然不易之理莫不根於心而具於流动发生之端此义之名所以立而体用所以兼备也故曰理一而分殊盖循其用则散殊杂扰变化无穷而大本一原初不贰也只此二者包括人道已尽然人之有是身即有自私之蔽心既不宰而情为之主发不以正而人之生道息焉故斯须之间有不存则君子之不仁者有矣盖须是於统体上看其发用一出於天理之公而无人欲之私以乱之事事物物莫不皆然始为尽人之道夫子未尝许人以仁者如此
所论仁字大⒔之而以发生流动之端绪为仁则是孟子所谓恻隐之心程子所谓阳气发处皆指情而言之不得为仁之体矣又所谓事物之理皆具於流动之端然後见义之名所以立而体用所以兼备此语亦似微有义外之病大抵仁字专言之则混然而难名必以仁义礼智四者兼举而并观则其意味情状互相形此乃为易见盖人之性皆出於天而天之气化必以五行为用故仁义礼智信之性即水火金木土之理也木仁金义火礼水智各有所主独土无位而为四行之实故信亦无位而为四德之实也仁义礼智同具於性而其体浑然莫得而见至於感物而动然後见其恻隐羞恶辞逊是非之用而仁义礼智之端於此形焉乃所谓情而程子以谓阳气发处者此也但此四者同在一处之中而仁乃生物之主故虽居四者之一而四者不能外焉此易传所以有偏言则一事专言则包四者之说固非独以仁为性之统体而谓三者必已发而後见也大抵仁义礼智性也恻隐羞恶是非辞逊情也心则统乎性情者也以此观之则区域分辨而不害其同脉络贯通而不害其别庶乎其得之矣
答方宾王
前书所喻思索皆甚精密不敢草草奉报尝桃允局罾囱д呤垢饕砸馓跷鲋近方略为X订欲因婺女便人转以寄呈而临行适病不能料理简书令人检寻不复可得方以为挠而後问适至欲追思h寄而心气衰弱如堕渺茫不复可得今姑据所见略具别纸幸一观之有所未安却望报及
性者道之形体乃娜兰序中语其意若曰但谓之道则散在事物而无绪之可寻若求之於心则其理之在是者皆有定体而不可易耳理之在心即所谓性故邵子下文又曰心者性之郛郭也以此考之所论之得失可见矣
人之应事有不出於意欲之私而但以不见义理之当然遂陷於不正者多矣董子所谓以善为之而不知其义是以被之空言而不敢辞者正为此耳恐不必专以此心之存为无邪心敬不得施然後为有邪心也心固不可不识然静而有以存之动而有以察之则其体用亦昭然矣近世之言识心者则异於是盖其静也初无持养之功其动也又无体验之实但於流行发见之处认得顷刻间正当底意思便以为本心之妙不过如是擎夯作弄做天来大事看不知此只是心之用耳此事一过此用便息岂有只据此顷刻间意思便能使天下事事物物无不各得其当之理耶所以为其学者於其功夫到处亦或小有效验然亦不离此处而其轻肆狂妄不顾义理之弊已有不可胜言者此真不可以不戒然亦切勿以此语人徒增竞辨之端也
仁义礼智性也体也恻隐羞恶辞逊是非情也用也统性情该体用者心也今曰流动发生之端即所谓生之性又曰万事之理莫不具於流动发生之端此义之名所以立而体用所以兼备似未安也盖孟子所谓四端即程子所谓阳气发处不当以是为性而义之名则自其未发之时固已立矣羞恶之心则其发见之端也所示诸说皆详密足见用功之深其论天下无心外之物一条尤善鄙意所未安者只此数处尔诸人所辨虽不可见然其大⒕哽洞艘踊蛴形窗踩赐疏示
答方宾王
前书下询数条类皆精当敬夫未发之云乃其初年议论後觉其误即已改之但旧说已传学者又不之察便加模刻为害不细往时常别为编次正为此耳然误本先行此本後出遂不复售甚可恨也赤子之心伊川先生最後一书言之甚详盖人心莫不有未发之时不但赤子为然而赤子之心亦莫不有己发之时不得专指为未发也卫辄之事遗书中亦有两句与胡传相似【刘质夫所h明道先生语】胡盖祖其意而不悟其失之毫厘之间也此事旧尝疑之近日亦方与朋友说及得来示适契鄙怀知理之不苟也其他无可疑者恨未得面讲耳
答方宾王
前书所论大学论语大⒔缘弥但大学次序亦谓学之本末终始无非已事但须实进得一等方有立脚处做得後段功夫真有垦槎非谓前段功夫未到即都不照管後段而听其自尔也闻道方是理会得为人底道理从此实下功夫更有多少事岂可便谓都无余事但到此地即所见不差真有广居可居正位可立大道可行向上自然有进步处耳
答方宾王
熹前日看所寄易说不子细书中未敢察察言之遣书後归故居道间看得两册始见其底如言四象及先天次序皆非康节本指其他亦多杜撰如九转图引魏伯阳参同契张平叔悟真篇尤为无理亦自不晓参同契中所说道理可惜用许多功夫都不济事大抵易之一书最不易读而今人喜言之正所谓画鬼神者殊不知只是瞒得不会底於自己分上成得何事而世人自有晓得者亦不可得而欺也熹向来作启蒙正为见人说得支离因窃以谓易中所说象数圣人所已言者不过如此今学易者但晓得此数条则於易略通大体而象数亦皆有用此外纷纷皆不须理会矣闻己见之尝试推考自当见得其第二篇论太极两仪四象之属尤精诚得其说则知圣人画卦不假o毫思虑计度而所谓画前有易者信非虚语也然此书所论彼书之失幸勿语人又生竞辨区区但恐老兄或信其说而讲求之则枉费功夫故专附此奉报尔
答方宾王
沈君易书词太汗漫读之多所未解不敢遽下语其间揲蓍右手余五之说甚新而整似若有理但恐不可谓之归奇尚有可疑耳易於六经最为难读穿穴太深附会太巧恐转失本指故顷尝为之说欲以简易通之然所未通处极多未有可下手处只得阙其所不知庶几不至大差缪耳
答方宾王
所寄易说却以上内诸疑义所得甚多其未安者亦各附己意於其下并此封内幸更详之前书所论易说已详然SS尚多未尽大抵多是未得古人正意而好自立说此今世读书者之通病也
视其所以一章谊谓所以所为也天理人欲同行异情所为虽曰善矣抑不知其意之所发为利乎为义乎所为合於义所发亦以义则固善矣又当察其平日所存所守果一出於正乎至是则亦尽观人之法矣范氏曰视其所以知其用心之邪正观其所由考其所行之归趣疑倒说了
察其所安正是察其所由之安与不安若其为善如恶恶臭如好好色则居之安矣范氏之说诚未当也学而不思则罔一章谊窃意学谓视圣贤所言所行而效之也思谓x穷其理之所以然也徒学而不穷其理则罔罔谓昏而无得则其所学者亦粗迹尔徒思而无践行之实则殆殆谓危而不安则其所思者亦虚见尔学而思则知益精思而学则守益固学所以致广大思所以尽精微
学不专於践履如学以聚之正为闻见之益而言知之为知之一章谊谓学者之於义理於事物以不知为知用是欺人或可矣本心之灵庸可欺乎但知者以为己知不知者以为不知则虽於义理事物之间有不知者而自知则甚明而无蔽矣故曰是知也以此真实之心学问思辨研究不舍则知至物格心正意诚之事可驯致也夫子以是诲子路真切要哉此意言之若易而於学者日用间关涉处甚多要当步步以是省察则切身之用盖无穷也
此说甚善
德不孤一章按程子自有二说曰各以类聚曰与物同曰为善者以类应有朋自远方来此一说也曰一德立而百善从之至德盛後自无窒碍左右逢其原此又一说也南轩云善言之集良朋之来与夫天下归仁是亦不孤而已则是兼用程子二说不知如何
德不孤易中所说与论语不同德盛逢原者易之说也善以类应者论语之说也各指所之不可兼用
漆雕开吾斯之未能信一章谊谓天理精微深妙无穷惟知至物格者然後能尽之苟有一毫未尽则心体未能周流而无滞也其於事物之间能自保其应之而必当乎信者理之全体实有诸已而无不尽之谓漆雕开所见甚大而不肯安於小自察甚精而不容以自欺则其立志之宏而进道之勇何可量哉此夫子所以悦之
此一章语意驳杂多病更加玩索为佳
不念旧恶一章不知旧恶为何事怨是用希不知怨是人怨己或己怨人如苏氏说则指意皆明又不知可以为据否程子不明说旧恶竟未知此章之所指归也
旧恶是他人前日之过如其冠不正之类前日虽已望望然去之然今日正冠而来则取其改过而不念前日之过矣
夫子为卫君一章谊谓本意只是卫君以父子争国夷齐以兄弟让位类而言之则辄之罪着矣杨氏辨论最为详尽但辄之罪则在据国拒父无父子之义而叔齐虽有父命乃以天伦为重而去之则以叔齐当辄辄之罪何所容於天地间乎似不必引郢以为说冉有之问其不为郢发也明矣其後说为胜然所谓辄乃先君之命者按左氏灵公尝欲立公子郢矣辄乃郢让之夫人立之不知此言别有所据否如所谓蒯z以父争辄便合避位国人择宗室之贤者立之斯为至当然犹疑辄之避当在灵公既薨而夫人欲立之时如此则庶乎叔齐之风焉不知是否
此说甚善
吾无隐乎尔一章谊谓圣人之作止语默无非教也唯圣人然後能之盖圣人全体是此理无物不体无时不然也故以此语二三子亦道其实尔若如谢氏杨氏之说则是我与二三子共此理其仰观俯察与夫百姓日用者莫非此理之流行则恐举物而遗其则将有运水般柴扬眉瞬目之意矣不知如何
亦善
子路问事鬼神一章谊谓由聚散故有生死由幽明故有人鬼而所谓理则无有聚散幽明之异也学者求尽乎理可也尽乎事人之理则鬼神之理不外是知其所以生则死之理可见亦即其着见者而致其知实其行而已不然将求诸恍惚茫昧之域终亦不知焉耳矣
亦善然事人之道未易尽所以生者亦未易知也不践迹一章程子谓循涂守辙不知涂辙为何也张子所谓成法不知何者为成法未有以见其所指之实也
循涂守辙犹言循规蹈矩云尔
仲弓问焉知贤才而举之一章程子曰人各亲其亲然後不独亲其亲又云便见仲弓圣人用心之大小推此义则一心可以兴邦一心可以丧邦只在公私之间而已反复思之未得其说乞略示梗
人各举其所知则天下之事无不举矣不患无以知天下之贤才也兴邦丧邦盖极言之然必自知而後举之则遗才多矣未必不由此而丧邦也
语子贡一贯之理谊谓五常百行人伦物理纷纭杂揉不可名状是可谓有万而不同者矣然一体该摄乎万有而万殊归乎一原循其本而观之则固一矣即其用而验之则是其本行乎事物之间斯所谓一以贯之者也圣人生知固不待多学而识学者非由多学则固无以识其全也故必格物穷理以致其博主敬力行以反诸约及夫积累既久豁然贯通则向之多学而得之者始有以知其一本而无二矣子贡致知之功已至其於事物之间灼然知天理之所在而不疑特未究夫一之为妙耳夫子当其可而问之发其疑而告之故能闻言而悟不逆於心观夫子於曾子之外独以告子贡则其不躐等而施者抑可见矣诸儒以多学为病者不知其意如何
此说亦善
答方宾王
闲中颇得讲学之友否比来道术分裂人自为师真胡公所谓人人各说一般见解诳吓\生者势方横流力不能遏可叹
答方宾王
闲中想不废玩索因书时有以见警幸甚幸甚此亦有一二学者然极难得e悟之质又肯耐烦用力者不~如Q甚可虑也年来目盲愈甚他病亦多殊愦愦无好况思复见贤者深讲所闻而不可得奈何奈何比虽已拜祠官之命然辞职未报尚此忧惧万一未遂更须力请耳浙中闻颇有船粟可济民食不知比来气象复如何外廷诸人不易扶持得且如此如郑补之辈尚可望也向上一节则远方不得而闻矣闲退之人虽不敢复发口然畎亩之忧不能忘也
答方宾王
病中却於诡伪旧闻看得转觉简约精明非昔时比恨不得相与讲之也周高二君恨未之识近觉朋友未说见得如何且是做功夫未入腔窠所以茫茫然终日无进步处非但新学小生为然也杨丞文字累年以病不暇今年又禁作文字然念其事与今日议论无干涉欲留其人草成遣还而去年病亟时去失所寄行状不免却令且吡畋鹦锤嚼匆仓其练事勤职甚慰人意顷一再试郡更无人可使始知人才难得若不加意收拾缓急真无可恃也常平之积所在空虚无以为水旱之备此诚可虑然去年只缘和粜故乐土亦为凶岁此又未有可为之时也不知幕府之议何以处此耶
答方宾王
病躯虽幸小康然亦未能轻健老境益侵而德学不进朋友间亦未见卓然可望以为永久之托者甚可惧也
答方宾王
恳辞遂请深荷上恩第孤迹殊未可保且得私义少安俯仰无愧他则不暇计尔旧书读之觉得平淡着实中意味愈长亦有一二朋友渐知路径闲中少足自慰也但时论咄咄逼人一身利害不足言政恐坑焚之祸遂及吾党耳
答方宾王
德闻知有进处甚善此亦贤者切磋之力但不知时论既尔能不退转否耳周南仲书来甚勤然觉得安排准拟之意多而无蓦直向前之气若一向如此迟叩８罂帜训萌胪反σ菜喻涵养本原之功诚易间断然才觉得间断便是相续处只要常自提撕分寸积累将去久之自然接续打成一片耳讲学功夫亦是如此莫论事之大小理之浅深但到目前即与理会到底久之自然浃洽贯通也
答陈师德
熹愚不肖早尝涉学岁月逝矣老大无闻静循初心每自愧叹过承下问其何以称厚意之辱然尝闻之程夫子之言曰涵养须是敬进学则在致知此二言者实学者立身进步之要而二者之功盖未尝不交相发也然夫子教人持敬不过以整衣冠齐容貌为先而所谓致知者又不过读书史应事物之间求其理之所在而已皆非如近世荒诞怪谲不近人情之说也左右玩意之久於此盖必已深有得矣更愿勉旃而无或怠焉则亦何事於他求哉抑读书之法要当循序而有常致一而不懈从容乎句读文义之间而体验乎操存践履之实然後心静理明渐见意味不然则虽广求博取日诵五车亦奚益於学哉故程子又曰善学者求言必自近易於近者非知言者也此言殊有味惟困於远求而无得者知之亦愿左右者之识之也
答陈师德
示喻格物持敬之方足见乡道不忘之意甚善甚善持敬正当自此而入至於格物则伊川夫子所谓穷经应事尚论古人之属无非用力之地若舍此平易显明之功而必搜索窥伺於无形无迹之境窃恐陷於思而不学之病将必神疲力殆而非所以进於日新矣况闻左右体羸多病尤当完养思虑毋令过苦成就德器以慰士友之望
答吴生【申】
所喻从祀曲折乃向者令邸吏於监学画到如此因杨广文元范渠往学久亦云实然遂依本画之近到都下遍问知识亦皆云尔决不误也
答李周翰
熹I伏累年不获以时候问作止区区乡往盖不自胜今岁适满六十而衰病支离无复四方之志恐不复得遂既见之愿矣兹辱惠书三复感叹来喻谆复益见谦光又愧向来妄论之率尔也然是非得失之间正当精察而明辨或者内实安於旧习而阳为是言则非熹之愚所望於高明也无由面论临书浩叹
答李周翰
示喻缕缕备见本末但原说之辨岁月浸久不复记忆独其间颇有阳尊孔子而主瞿n之意耳今乃承有未全伏罪之言又恐当时看得不子细也所谓终焉位天地育万物厚人伦者乃吾道之正亦未见其上文不知盛意之微果何所寄未容遽陈鄙见便中幸复有以教之则虽自顾无关可抽无钥可启然亦不敢不披露胸臆以求订证也
答朱飞卿
某承先生诲以持敬某自求病痛是气衰不能胜其怠惰如头容欲直手容欲恭则时或不能即此便是持敬不纯私意已行矣穷理不知其当然今遂欲一一如礼则力困实做不得不知但存之於心而四体则少之终可以有得而无害於敬否
心无不敬则四体自然收敛不待着意安排而四体亦自舒适矣着意安排则难久而生病矣
某比欲穷理而事物纷纭未能有洒落处近惟见得富贵果不可求贫贱果不可耳
此是就命上理会须更就义上看当求与不当求当避与不当避更看自家分上所以求之避之之心是欲何如且其得丧荣辱与自家义理之得失利害孰为轻重则当有以处此矣
先生授以诗传且教诲之曰须是熟读某尝熟读一二篇未有感发窃谓古人教人兼以声歌之渐渐引f故最平易又疑郑卫之诸诗皆淫声小学之功未成而遽教以淫声恐未能使之知戒而适以荡其心志否抑其声哀思怨怒自能令人畏恶故虽小子门人亦知戒乎某欲令弟侄辈学诗尚疑此未敢晓以文义
诗且逐篇旋读方能旋通训诂岂有不读而自能尽通训诂之理乎读之多玩之久方能渐有感发岂有读一二篇而便有感发之理乎古之学诗者固有待於声音之助然今已亡之无可奈何只得熟读而从容讽味之耳若疑郑卫不可为法即且令学者不必深究而於正当说道理处子细消详反复玩味应不枉费工夫也人常有清明昏浊之殊此固是气禀然心不能不随气禀而少异夫口耳目心皆官也不知天赋之气质不昏明清浊其口耳目而独昏明清浊其心何也若曰心理本不异惟为气质所拘而不能自明然夷惠伊尹非拘於气质者处物之义乃不若夫子之时孟子论三子盖谓其智不若夫子夫是非之心智也岂三子能充其恻隐羞恶辞让之心而独於其是非之心不能充之乎
口耳目等亦有昏明清浊之异如易牙师旷离娄之徒是其最清者也心亦犹是而已夷惠之徒便是未免於气质之拘所以孟子以为不同道而不愿学也
孟子尽其心者知其性也
尽心之说当时见得如此故以为意诚之事後来思之似只是知至之事当更寻旧说考之下文且只平看不必以所以二字为关键也
改践形说
人皆有是形便有是理故曰形色天性也性即理之谓也然\人有是形而不能全其形之理故有形虽人而心实禽兽是不足以践其形矣惟圣人能全其形之理故可以践其形也伊川先生所谓充人之形充字极分明矣
改诚意章说
诚意一章来喻似未晓章句中意当云人意之发形於心者本合皆善惟见理不明故有不善杂之而不能实其为善之意今知己至则无不善之杂而能实其为善之意则又无病矣又善恶之实於中者皆形於外但有为恶之实则其为善也不诚矣有为善之实则无为恶之杂而意必诚矣纯一於善而无不实者即是此意未尝异也
答郑子上【可学】
前此所惠书归来乃得之所论详悉此间朋友难得如此会思索者今书所说易中庸亦甚子细今并答去具在别纸更熟玩之自见曲折也程氏易传已甚详细今启蒙所附益者只是向来卜筮一节耳若推广旁通则离不得彼书也程先生说易得其理则象数在其中固是如此然流以观却须先见象数的当下落方说得理不走作不然事无实证则虚理易差也不知岁暮或春暖能一来否此间难得人讲论每深怀想耳
答郑子上
所论大⒍嗟弥偶以事出近村不曾带得书来不及一一奉报其间亦有一二合商量处旦夕当别有便却附书也孟子求放心一条寻常亦草草看了以今观之真是学问之要不可不留意也
答郑子上
所喻人心道心之说比旧益精密矣但常如此虚心精察自然见得旧说是非渐次长进矣甚善甚善今说如云必有道心然後可以用於人心以下数语亦未莹也所谓守得定方可以致知穷理此说甚当孟子云学问之道无他求其放心而已岂是此事之外更无他事只是此本不立即无可下手处此本既立即自然寻得路迳进进不已耳易中占辞其取象亦有来历不是假说譬喻但今以说卦求之多所不通故不得已而阙之或且从先儒之说耳论语说已注在卷中幸更详之有便复以见喻也二子同往金华或相见幸有以规切之
答郑子上
道心之说甚善人心自是不容去除但要道心为主即人心自不能夺而亦莫非道心之所为矣然此处极难照管须臾间断即人欲便行矣通书等何故不曾寄去今往一本所疑附h数条亦略要见脉络相连处耳不足深致疑於其间也但第三十六章注中二字当作一字西铭卒章两句所释颇未安试更思之如何向来诸书近来整顿愈精密矣只是近处难得学者肯用心耳此道之传不~如Q甚可忧叹唯冀益加勉厉以副所望
答郑子上
此却有数士友相聚然极难得可共学者浙人为功利浸渍坏了腹心尤难说话甚可叹又可惧也
答郑子上
所论大学之疑甚善但觉前日之论颇涉倒置故读者汨没不知紧切用功子细看来经文只是就大体规模上推说将来耳非谓实经此渐次等级然後及於格物也故後来颇削旧语意以此耳补亡不能尽用程子之言故略说破亦无深意也大抵看大学须先紧着精神领略取大体规模却便呃囱案鍪迪率执ψ沤粲霉Σ豢芍皇刈糯烁鲂谐探诖伪闳献鞯酵反σ哺程庵说若论诗人本意则湛露云云只是兴发下句之词未有他意而说者推以取义则似有今日之论亦不害於义理但露以阳曦犹诸侯禀王命以从事非谓阳盛而露曦如王道盛而诸侯衰灭也治道去泰甚诚出於黄老之意然吾言亦颇有近似者但在用者如何若看得准则定当不可易处然後随其深浅而不求备焉此则儒者之去泰甚也若一切漫漶十分放倒而曰吾姑去泰甚焉则是v淫邪遁之词而非所以为训矣圣贤恶似而非正为此也尚安得舍吾不可易之权度而徇彼汉儒黄老之余哉不知子上以为如何赵推书云谈义理者多被摈黜不知其间有能及此意者否然此勿以示人恐又生竞辨DD可憎也别纸已注其下卒章幸深留意也
答郑子上
子晦书烦致之或相见间乡里公共利害告之无嫌也君平之说鄙见正如此南蒯事国语中所记尤详可检看也
答郑子上
来书所问鬼神二事古人诚实於此处直是见得幽明一致如在其上下左右非心知其不然而姑为是言以设教也後世说设教二字甚害事如温公之学问虽一本於诚而其排释氏亦曰吾欲扶教耳此只是看道理不透非独欺人而并以自欺此大学之序所以必始於格物以致其知也平康正直则来喻得之矣但不知刚克柔克谓自克耶抑谓胜彼耶此上四句须看得有归着乃无窒碍耳
答郑子上
所示论语数条备见别来玩索功夫偶以病中意思昏愦未暇细观不敢草草奉报此间亦有朋友数人往来讲学但久病倦甚无力应酬无以副其远来之意新旧诸书尚有合整顿处头绪不一亦以病倦不复能如旧日?得课程未知何时复得会面所欲言者无穷临书徒怅然也
答郑子上
此心之灵即道心也道心苟存而此心虚则无所不知而岂只知此数者而止焉
此心之灵其觉於理者道心也其觉於欲者人心也昨答季通书语却未莹不足据以为说
使学者於致知上循序而进则凡所谓道德齐礼之类皆举之矣
格物致知乃是就此等实事功夫上穷究非谓舍置即今职分之所当为而泛然以穷事物之理待其穷尽而後意自诚心自正身自修也
意不诚则挠乱其心牵连引动无所不至能诚意则心自正意虽不诚心固不可欺
此说甚善但不知既谓心不可欺何故却可挠动请更详之
善端无时而不呈露於外又云尚何待於发见哉又云只於居处恭执事敬上用力即天理常存何时而不发见
既知善端无时而不呈露则当知无时不有下功夫处不可谓常时都不发见必待其有时发见而後可加功也若如所论只於恭敬上用功夫则又只是存养之事若便以此为格物功夫则是程先生所谓若但敬而不知穷理却是都无事者矣须知遇事而知其当然即是发见就此推究以造其极即是格物但能如此用功则所谓妄有所指而流於空虚未有所见而苟且自止之病亦不必虑矣
知至意诚一段
来喻得之旧说有病近已颇改定矣其他改处亦多恨未能h寄也
论易传
易之为书本为卜筮而作然其义理精微广大悉备不可以一法论盖有此理即有此象有此象即有此数各随问者意所感通如利涉大川或是渡江或是涉险不可预为定说但其本指只是渡江而推类旁通则各随其事
论中庸
此书从前被人说得高了更不曾子细推考文意若细读而深味之其条理脉络晓然可见非是固欲如此剖析自是并合不聚也如道也者不可须臾离也至故君子谨其独也若不分作两段则是故君子云云故君子云云此两处岂不重复况不可须臾离与莫见乎隐莫显乎微戒谨恐惧於不睹不闻与谨其独分明是两事验之日用之间理亦甚明只是今人用心粗浅下工不亲切故不见其不同耳君子之道四丘未能行焉虽是圣人自责之词然必其於责人之际反求诸已而见其於道之全体曲折细微容有不能无不尽处如舜之号泣于F天之类但当於此负罪引慝益加勉励而不敢自恕焉耳以此见得古人文字关键深密直是不草草依乎中庸博学审问两段亦非强为分别如庖丁眼中自是不容有全牛也请更详之
答郑子上
此心之灵其觉於理者道心也其觉於欲者人心也可学蒙喻此语极有开发但先生又云向答季通书语未莹不足据以为说可学窃寻中庸序云人心出於形气道心本於性命而答季通书乃所以发明此意今如所说却是一本性命说而不及形气可学窃疑向所闻此心之灵一段所见差谬先生欲觉其愚迷故直於本原处指示使不走作非谓形气无预而皆出於心愚意以为觉於理则一本於性命而为道心觉於欲则涉於形气而为人心如此所见如何
中庸序後亦改定别纸h去来喻大⒁嘁训弥矣告子问性云云解云盖指血气知识为性下又云近於後世佛家所谓作用是性之说又云告子谓人之甘食悦色性之自然盖犹上章知觉运动之意也可学谓甘食悦色固非性而全其天则则食色固天理之自然
此说亦是但告子却不知有所谓天则但见其能甘食悦色即谓之性耳
告子先云义犹杯卷而下云以人性为仁义其意盖谓仁义非出本性但下文又指仁为在内疑告子本皆以仁义为外既得孟子说略认责以为内而尚未知其所以爱故犹执义为外告子知所以爱之由乎仁则亦知义之不离乎仁矣仁内义外之说不知告子何以附於食色性也之下可学窃疑告子指食色为性以为由心出故亦略指爱以为在心
初意亦只如此看适细推之似亦不以仁为性之所有但比义差在内耳
尽心知性云云可学每读先生书解於文义之间最不草草如君子深造之以道夜气不足以存他人便不认之以足以两字先生拈出而一段之意皆全故可学因此每观书於文义之间一字不敢放过盖古人文字高下曲折之间皆其意所寓故於此一段虽先生之说指意明白而窃有疑焉伏乞批示
论其理则心为粗而性天为妙论其功夫则尽为重而知为轻故云所谓尽其心者即是知性而知天者也三者只是一时事但以表里虚实反复相明非有功夫渐次也三者初无分别故又曰存其心养其性所以事天亦言其本一物耳所谓深造夜气看得甚子细此书近为建阳人贩卖甚广不知有几人看得此意出来亦可叹耳
答郑子上
有子言其为人也孝悌只是言寻常人如此则好犯上者鲜矣其言颇轻下文孝悌其为仁之本言即重盖世间自有一等孝悌人而不知仁正是由而不知耳然则此一段当於务字立字上着工夫
上两句是说道有本末务本是工夫当於务字立字上着工夫
志学一段伊川先生谓圣人未必然亦只是为学者立法先生注中亦取此说又云圣人生知安行非有进为之渐然其乾乾不已之心未尝自足则其极至之妙必有日新而又新者故其言如此愚鄙未晓且欲从伊川说如何恐识未至而强求之徒有揣摩料想之病而无确实自得之功
圣贤之学非常情所能测依约如此须有与他人不同处耳
子谓韶尽美一段先儒皆引征伐以说武正谓其乐声自不能掩今注云其实有不同亦是指其声耶或谓其声虽皆美推原其义则自有不同也
美者其功也善者功之所以立即揖逊征伐是也吾道一以贯之一章前注云此皆借学者而言在圣人则至诚无息而万物各得其所是也【忠恕二字本是学者分上事不曾删去忠也恕也】今注去上一句虽云至诚无息万物各得其所而不明指其为忠也未适如何
道体无二而圣人【今改作圣人之心浑然一理而】此注是後来改本解释极明白矣
答郑子上
或谓伊川先生令尹子文之忠陈文子之清使圣人为之是仁否先生曰不然圣人为之亦只是清忠先生解云心德全体非事为一节可论但二子之清忠使圣人为之固只是清忠莫亦是仁中之清忠与二子异孔子谓二子之清忠而未仁可学谓二人既未仁则清忠亦未至似此反观之如何
此说得之
咭踩月不违仁尹氏曰三月言其久若圣人则浑然无间矣可学观尹氏之意盖以不违仁与安仁异必则圣人之安仁则无间断若只如子之不违则虽欲无间断不可非谓不违仁已至极特有间断耳又不知尹氏之意果是如此否
此亦得之
天生德於予一章上蔡云使其能害己亦天也龟山亦然诸家多从之先生解云言必不能违天害己可学谓衰乱之世气运差谬福善祸淫容或有失若天理则卓然常在如许盛德必不应杀得故伊川云圣人极能断致以理
伊川说是夫子正意谢杨是推说余意亦不可不知也泰伯及周之至德
此两段且着意思看事殷伐纣事虽不同然其随时顺天则一而已
答郑子上
太极图曰无极而太极可学窃谓无者盖无气而有理然理无形故卓然而常存气有象故辟阖敛散而不一图又曰太极动而生阳动极而静静而生太极理也理如何动静有形则有动静太极无形恐不可以动静言南轩云太极不能无动静未达其意
理有动静故气有动静若理无动静则气何自而有动静乎且以目前论之仁便是动义便是静此又何关於气乎他说已多得之但此处更须子细耳
诚与仁之名所以异者诚自其浑然不动言之而仁则已流出矣故在濂溪图诚为太极而通书谓诚无为於图阳动属仁於易元属仁程先生亦谓生之理便是仁推此可见
自性言之仁字亦未流出但是其生动之理包得四者其实与诚字所指不同须更辨得分明始得
在临漳问仁公先生曰仁在内公在外可学谓仁然後能公程说则是公然後能仁不知未仁何以能公
仁是本有之理公是克己功夫极至处故惟公然後能仁理甚分明其曰公而以人体之则是克尽己私之後只就自身上看便见得仁也
大学云在止於至善程先生所谓理之精微不可得而名姑以至善目之也文言曰元者善之长也程先生云仁者善之本乃是自发出说与大学非有二善如孟子说性善自情观之亦是因发以见其善而其本善者固昭然而不可掩也程先生所谓姑以至善目之者乃所以极形容其精微耳所谓精微之不为善而借此以名之也近世诸儒论性往往执此说谓性不可以善名而必欲置之於浑沦茫昧之地乃是粗见其外而不精见於内故其说差
此说得之
命者天之所以赋予乎人物也性者人物之所以禀受乎天也然性命各有二自其理而言之则天以是理命乎人物谓之命而人物受是理於天谓之性自其气而言之则天以是气命乎人物亦谓之命而人物受是气於天亦谓之性
气不可谓之性命但性命因此而立耳故论天地之性则专指理言论气质之性则以理与气杂而言之非以气为性命也
人生有挢财也贤愚亦气也挢渤鲮镀故均受生而有子盗跖之不同贤愚出於气故均性善而有尧桀之或异然窃疑天地间只是一气所以为挢舱叽似也所以为贤愚者亦此气也今观盗跖极愚而揞子极贤而夭如是则挢仓气与贤愚之气容或有异矣明道志程邵公墓云以其间遇之难则其数或不能长亦宜矣吾儿其得气之精一而数之局者欤详味此说气有清浊有短长其清者固所以为贤然虽清而短故於数亦短其浊者固所以为愚然虽浊而长故其数亦长不知果然否
此说得之贵贱贫富亦是如此但三代以上气数醇浓故气之清者必厚必长而圣贤皆贵且耷腋灰韵路词
儒释之异
儒释之异正为吾以心与理为一而彼以心与理为二耳然近世一种学问虽说心与理一而不察乎气禀物欲之私故其发亦不合理却与释氏同病又不可不察和靖论敬以整齐严肃然专主於内上蔡专於事上作工夫故云敬是常惺惺法之类
谢尹二说难分内外皆是自己心地功夫事上岂可不整齐严肃静处岂可不常惺惺乎
君子亲亲而仁民仁民而爱物然谓之爱物则爱之惟均今观天下之物有二等有有知之物禽兽之类是也有无知之物草木之类是也如数罟不入闯夭畸不卵不杀胎不|夭圣人於有知之物其爱之如此斧斤以时入山林木不中伐不鬻於市圣人於无知之物亦爱之如此如佛之说谓\生皆有佛性故专持不杀之戒似若爱矣然高宫大室斩刈林木则怙不加恤爱安在哉窃谓理一而分殊故圣人各自其分推之曰亲曰民曰物其分各异故亲亲仁民爱物亦异佛氏自谓理一而不知分殊【佛氏未必知理一但借此言】但指血气言之故混人民物为一而其他不及察者反贼害之此但据其异言之若吾儒於物窃恐於有知无知亦不无小异盖物虽与人异气而有知之物乃是血气所生与无知之物异恐圣人於此须亦有差等如齐王爱牛之事施於草木恐又不同
此说得之
天地之间有理有气理常不移而气不常定中庸曰大德必得其名必得其位必得其蘩砉痰比绱巳豢鬃游尬活子夭死蓬荜之士固有老死而名不着者岂非气使之然耶故君子道其常而不道其非常然窃疑理先而气後今理既不足以胜气则凡福善祸淫之说不验常多何以为天地之常经意谓气虽不同然亦随世而异尧舜禹以圣人在上天下平治以和召和则气亦醇正而随於理如春秋战国之时刑杀惨酷则气亦随之而变而理反不能胜此处亦当关於人事否
此於前段论性命处已言之矣虽是所感不同亦是元气薄耳
答郑子上
诚仁天下之理一而已然诚体也仁义礼智皆在其中仁用也与礼义智皆为诚中之一理仁为生动之理包含义礼智则又合为一全理又只是诚之推耳
理一也以其实有故谓之诚以其体言则有仁义礼智之实以其用言则有恻隐羞恶恭敬是非之实故曰五常百行非诚非也盖无其实矣又安得有是名乎性命若生而知之者浑然尽善则气自气理自理两不相关又必说气质自生知而下虽是天理无亏然却系於气气清而理明气浊则理晦二者常合故指为气质之性言此理视气以为进退非以气质亦为性命也
生而知者气极清而理无蔽也学知以下则气之清浊有多寡而理之全缺系焉耳
儒释前承所答云
吾以心与理为一彼以心与理为二亦非固欲如此乃是其所见处不同彼见得心空而无理此见得心虽空而万物咸备也虽说心与理一而不察乎气禀物欲之私亦是见得不真故有此病此大学所以贵格物也敬得批教反复思绎乃知只有动静之异而无内外之别又云二人亦各就一处言之
敬字工夫乃圣门第一义彻头彻尾不可顷刻间断了上於讲论处尽详密却恐此处功夫未到所以不甚精明於已分无得力处须更於此子细着力以固根本为佳
答郑子上
近修何业因来幸语及也此间夏间精舍有数朋友自熹避地入山遂皆散去今则其室久虚盖火色如此想彼自不敢来此亦不敢愿其来也闲中看得旧书一过有所未安随笔更定恨相去远不得相与讨论也
答郑子上
病中不敢劳心看经书闲取楚词遮眼亦便有无限合整理处但恐犯忌不敢形纸墨耳因思古人是费多少心思做下此文字只隔一手便无人理会得深可叹息也所编左氏文字如何若有人写旋写得数段来亦甚幸也病中不敢出门已累月精舍亦鞠为茂草块坐无晤语偶便附此临风依然
考异
答前日看所寄易说【云云】先天次序【序一作第】
答郑子上既知善端无时而不呈露【云云】苟且自止【苟且一作流於】
晦庵集卷五十六
<集部,别集类,南宋建炎至德佑,晦庵集>

[book_title]卷五十七
钦定四库全书
晦庵集卷五十七　　　　　宋　朱子　撰书【知旧门人问答】
答林一之【揆】
疑问两条至诚之说固难躐等遽论熹於四子後序中已略言之矣不谓性命集注甚明恐未详考之过宜且平心意反复玩味必当自见或与朋友讲之亦必得其说也
答林一之
所示疑义悉已附注鄙见於其下大抵向来见贤者言语论议颇多繁杂牵连之病今者所示亦复如此此是大病须痛扫除凡有文字只就一段内看并不须引证旁通如此看得久之自直截也养气一章却条畅所以如此只为此章不杂其他说支蔓耳此得失之证甚明不待远求也
答林一之
二解垂示足见别後进学之功悲冗亡l未暇细考然其大指似已多得之矣但西铭中申生伯奇事张子但要以此心而事天耳天命不忒自无献公吉父之惑也集注所疑亦甚精密但天之生物不容有二命只是此一理耳物得之者自有偏正开塞之不同乃其气禀使然此理甚明程张论之亦甚详悉可更详考当见其意告子之失乃是不合以生为性正是便认气为性故其禀不能不同此亦当更细消详也二十五亩为贡恐是印本多二十字此眼前事不应如此之误至如实皆什一之说记得亦用庐舍折除公田二十亩如先儒之旧但此却只说得百亩而彻耳七十而助之法则须就公田七十亩中扣除庐舍而实计则亦可揍成什一注中必是不曾说此一节此间无本检不得然此亦是大⒁涝疾患古法果如何且当取其大指之略通可也如来喻商人以七亩为助此语亦E盖贡助异法贡则直计其五亩之入自赋於官助法则须计公田之中八家各助七亩只得五十六亩其十四亩须依古法折除一家各得一亩若干步为庐舍方成八家各助耕公田七亩也如谓熹说商人九分取一周人十分取一恐亦非熹本文商人九分取一除庐井则为十分取一如前所云固自分明周人则乡遂沟洫用贡法而自赋自不妨十分取一唯都鄙井田用助法则为九一然如前说去其庐井则亦不害为十之一矣周人未尝专用九一也张子遗法不可见李泰伯平土书集中有之亦不在此然此等姑缓之亦无害正唯义理之大原与日用亲切功夫不可不汲汲耳
答李尧卿【唐咨】
示及疑义已悉奉报但恐且当据见成文义反复玩味自见深趣不必如此附会立说无益於事也安卿书来看得道理尽密此间诸生亦未有及之者知昏期不远正为德门之庆区区南官亦喜为吾道得此人也邓守下车既久诸事当一亲盐k已嘱郑丞赵纠言之未知能勇为否
所示鬼神之说甚精更宜玩索使凡义理皆如此见得有分别而无滞碍则理其可穷矣但所云非实有长存不灭之气魄者亦须知未始不长存耳
答李尧卿
集注仁者爱之理心之德也妄意推求其说以谓老者安之朋友信之少者怀之此固仁也而亦莫非爱也亲亲而仁民仁民而爱物此亦仁也而亦莫非爱也所以安之所以信之所以怀之此则理也非爱也理则根原来处确然不可易者也爱则指其见於用者言之故爱属乎情爱乃仁之一事理属乎性而理乃仁道之大全故爱不是仁而爱之理则仁也理者性也爱者情也性则体情则用仁之为道本性而该情而心乃性情之主乎主乎性则所以然之理莫不具於心主乎情则所当然之爱莫不发於心由是而理完於此由是而爱行於彼皆心有以主之则仁岂非心之德欤
爱之理所说近之心之德更以程子谷种之譬思之道千乘之国章集注谓五者相承各有次序窃意有土有民无非事者敬其事则心专在是才敬便有信底意思民便有观感之心不敬则心不在焉事便卤莽便无终始全无诚意何以示信於民哉既敬而信则主一之功致而无不U实者其自奉必薄必能节以制度矣制度无非出於民者既知省节必是以民为念而知所以爱之也爱之则不敢伤之必欲厚其生然非及时以耕则其生亦无自而厚故使之必不违其时矣不审於相承之意是否
此等处须看有能如此後方能如此之意又看有能如此後又不可不如此之意反复推之乃见曲折
主与尸其别如何既设主祭於其所又迎尸祭於其奥本是一神以奥为尊以主为卑何也宗庙之祭设尸谓以人类求之五祀有尸其义如何
不是尊奥而卑主但祭五祀皆设主於其处则随四时更易皆迎尸於奥则四时皆然而其尊有常处耳据礼家说祭山川亦有尸其详不可考矣
论韶武者大⒉怀鲆救谜鞣ザ条程子则兼大传为说集注兼性之反之为说以中庸三知三行观之及其成功一也既谓之成功则一而见於乐又有不同之实何也莫是生知安行终不可得而并虽曰学知利行有可企及之理恐亦只是全尽得许多道理论其天成浑然处其气象终有间否
不惟大传之说不足信但看两圣人事业气象自是有等差如性之反之成功虽一然武王地位终是觉得有痕迹在
樊迟问知告以敬鬼神而远之在三代之时民间所谓鬼神士则有五祀与其先祖此樊迟之所当祭想无後世之所谓淫祠者告以敬而远莫只以五祀为戒也然以子路请祷观之则曰祷尔于上下神祗程子谓子路以古人之诔对则是子路但举此诔词谓其有此祷之理耳意不在指所祷之神以为请否
鬼神固不谓淫祀然淫祀之鬼神既不当其位未能除去则亦当敬而远之耳
先生答安卿忘食忘忧是逐事上看一愤一乐循环代至今略借一事明之学乐至於三月不知肉味此发愤忘食底意及其得之深乃曰不图为乐之至於斯此乐以忘忧底意想其逐事上皆有此义故一愤一乐循环代至然亦不以此而终身其言不知老之将至盖谦已勉人耳观耳顺从心之年乐且不可得而言况所谓愤耶
此说得之然亦太拘滞矣须看他立言意思如何不可似此泥着也
明道先生云百官万务金革百万之\饮水曲肱乐在其中万变皆在人其实无一事某窃意宅百揆总元戎之任与高卧草庐悠然自乐者其理则一本无大小之分所谓禹稷咄道也万变乃人之万变在吾心实无一事吾之所以为心者盖无入而不自得素富贵行乎富贵素贫贱行乎贫贱而已不审是否
吾之所以为心者如何而能无入而不自得此须意会不可只作闲话说过便休也
太王有翦商之志而太伯不从太王欲传位季历以及昌则太伯逊位而去莫是翦商之事在我虽不从而难必於後人若不逊位而去则又兄弟争国违父之命已先失德此所以固让也太王既有避狄之心何故又萌翦商之志於数十年之前莫是以其理与天命推之知商之必亡周家世世修德知不能违天命之眷付耶方其去豳也为民之故不欲驱之锋镝及其传季历以及昌亦为民之故必欲救之水火之中故避狄翦商亦时焉耳而已事虽不同其心则一均之为民无所利也
太伯只是不欲为此事耳今亦未见其曲折不须如此穿凿附会也
成於乐是古人真个学其六律八音习其钟鼓管弦方底於成今人但借其意义以求和顺之理如孟子乐之实乐斯二者亦可底於成否
古乐既亡不可复学但讲学践履间可见其遗意耳故曰今之成材也难
子罕言利程子谓计利则害义害义则勿道可矣罕言何也
有自然之利如云利者义之和是也但专言之则流於贪欲之私耳
夫子教人不出博文约礼二事在门人莫不知有此学惟子独於博约之间有所进有所得故高者有可攀之理坚者有可入之理在前在後者有可从而审其的之理非若其他仅可以弗畔而已此门人之所以不可企及也
此说得之
升堂抠衣用两手则手中无所执矣若有贽及执圭则升堂有不必抠衣但防其不至摄齐否
执圭而升则足缩缩如有循自不至摄齐矣
执圭上如揖下如授既曰平衡而又有上下莫是心与手齐如步趋之间其手微有上下但高不至过揖下不至过授否
得之
明衣之制
未详当阙
答李尧卿
E说举赵伯循谓鲁太庙以周公为始祖以文王为配赵莫只是以意推之否
春秋纂例中引证甚详
每事问之义如何
盖平日讲学但闻其名而未识其器物未见其事实故临事不得不问耳
答李尧卿
比干之忠方始谓之仁然亦只是一事之仁
祭有大小有天地之祭山川之祭社稷之祭又有所谓五祀之祭及先祖之祭不知随其大小各有其神耶抑天地间只一理感通耶窃尝思其说天地之间自其成形而观之或小或大不能无别故王者既为天下之主则天地之大王者当之故王者祭天地而推之诸侯为一国之主则境内之名山大川诸侯祭之士为一家之法则家之法门户中溜之属为士者祭之若夫社稷则专为民而设凡有土有民者莫不各有所建社稷而祭之必有祖而祖在所祭自天子以致於庶人莫不有先祖之祭若论大小之制则因王公士庶而为之等差其祭秩不能无分别也若论其所以致祭之理则所谓如在其上如在其左右诚之不可R处则上而王者之於天地下而士庶之於五祀祖先其感通只一理耳上蔡谓祖考精神便是自家精神即此而推天地精神便是王者精神其鬼神之德感通之理不容有所分别也妄意推求不审是否
大⑷绱巳桓有分别曲折处宜详味之
三代革命何故要改正朔夏时既正必欲改之商周无乃好异而未尽相承之义春夏秋冬以成一岁此时序之正必欲改之无益於事只见乱天时耳其改之之义谓何
改正朔所以新民之耳目古人盖有深意而子丑之月亦有可为岁首之义
孔子於定公时堕三都欲收其甲兵孟氏不肯堕J围之不克圣人举事自是精审何故J不肯从命及围之又不克何也
三都当堕是时又有可堕之势故因而乘之孟氏亦非不肯堕但其守者不肯因唤醒了孟氏耳
某往年与先兄异居不知考礼经辄从世俗立家先龛子妄意按温公书仪立牌子不知用古尺只用匠者尺颇长大且实植於趺考用紫囊妣用绯囊考妣共用一木匣从上罩下至趺伏承台诲云而今不可动谨辄再有恳请家中所设之主既不可动寻常只讲俗节之祭向来祭礼行於先兄之家时祭及祢祭某皆预陪祭执事之例自先兄去後舍侄承祭祀祧高祖而祀先兄为祢某家中既有家先上阙高祖之祭下无祢祭於心实不安欲於时祭毕移馔一分祭高祖於某家某主之遇当祭祢之月亦欲私举祢祭如何若举此二祭又成支子有祭庶子祭祢於礼经不合
此事只合谨守礼文未可遽以义起也况有俗节自足展哀敬之诚乎
某家中自高祖而上三墓埋没草间高祖墓又被曾叔祖以不利其房下欲改葬方发故圹见其中甚温燥仓皇掩塞墓面砖石狼藉自先世皆不及整三墓相去三四里之内又在田头某往来其下甚不遑安今欲重修整春秋薄讲墓祭之礼令舍侄主之不审於亲尽之墓合祭否
墓祭无明文虽亲尽而祭恐亦无害
自高祖至祢忌日之衣服饮食当如何\子孙当何如伯叔父母兄弟孙侄嫡子\子及再从三从已往忌日又当如何
横渠忌日衣服有数等今恐难遽行且主祭者易以黪素之服可也
答李尧卿
前书所喻大学改字处已报方簿矣郑氏字不必去亦无害也尽字固可兼得切意恐切字却是尽於内之意若只作尽字须兼看得此意乃佳耳康诰小序以为成王封康叔之书今考其词谓康叔为弟而自称寡兄又多述文王之德而无一字及武王者计乃是武王时书而序者失之向来於或问中曾有此一段後觉其非急遂删去之今亦不必添也但存此一句读者须自疑着别去推寻也
答李尧卿
或问所释皆因经文独致知举程子五条於格物之前何也莫是格物致知亦难截然分先後故或问於此章一衮说去否
格物致知只是一事难分先後
穷理举延平先生说推其意亦不出於程子谓其规模之大条理之密有所不逮者莫是延平穷一事必待其融释脱落然後别穷一事若偶於此一事尚未能遽尔融释是终为此一事所拘不若程子云且别穷一事或先其易或先其难此便是所不逮处否
程子之言诚善然穷一事未透又便别穷一事亦不得彼谓有甚不通者不得已而如此耳不可便执此说容易改换却致功夫不专一也
穷理之学於六十四卦大象便是贯通处否
贯通须是无所不通如此说却拘束了
经文先从明明德於天下节次说来说至下工夫之处始谓致知在格物又从物格知至节次说去说至成功之终处谓天下平所以如此反覆推说者欲人知夫进功之序则不可不勉又知夫成功之终则不可不至於传之十章则专以进功为言盖进功之序在学者当深知其然则成功之验自可终耳此传文释经之意也
此说得之
乐意相关禽对语生香不断树交花此语形容得浩然之气莫是那相关不断底意可以见浩然者本自联属又交花对语便是无不慊与不馁底意否
只是大意如此难似此逐字分析也
仁则通上下言圣则造其极孟子於三子清和任各以圣言之此语涉於通上下否
三子清和任正是造其极处
天地之塞吾其体【云云】塞者日月之往来寒暑之迭更与夫星辰之运行山川之融结又五行质之所具气之所行无非塞乎天地者
塞字意得之
答陈安卿【淳】
仁字近看未审认得意是否请质诸明训之下夫仁者天地生物之心而人生所得以为心者其体则通天地而贯万物其理则包四端而统万善盖专一心之全德而为性情之主即所谓乾坤之元者也故於此语其名义则以其冲融涵育温粹浑厚常生生而不死因谓之仁人惟己私蔽之是以生道息而天理隔遂顽然不识痛痒而为忍人人之所以体乎仁者必此身私欲净尽廓然无以蔽其所得天地生物之体其中真诚恳恻蔼然万物之春意常存彻表彻里彻巨彻细彻终彻始浑是天理流行无一处不匝无一处不到无一息不贯於一元之气流行无间断乃可以当浑然之全体而无愧若一处稍有病痛一微细事照管不到一顷刻稍有间断则此意便私私意行而生道息理便不流通便是顽麻~爱处乌得浑全是仁如人之一身浑是血气周流便是纯无病人才一指血脉不到便是顽麻不仁处子三月不违仁三月之後则微有少违然当下便觉融化依然复不见其违焉窃意三月之内浑是中心安仁底气象三月之後便是勉而中否
中後又不须勉但久则又不免於有违耳
志学是於斯道方识得大纲大体其心一直向乎此以求之视听寝食讲论思索无时不念念在此更不参差吩幼虑却顾迟回於天理人欲之间而不决此即格物致知用功处也立是於大纲大体已把得定确然有主於中持之坚守之固而不为外物所迁夺此即诚意正心修身用功处也不惑是於大纲大体中又极节目o悉皆昭晰明彻灼然真知其而无一理之或疑矣此即物格处也知天命是又总其精粗大小根原所自来处全体廓然洞明而会万理於一本矣此即知至处也耳顺是我与理一彻表彻里无间隔违逆声才入心便通不待吾有以听於彼凡入吾闻者无非至理精义此又物格知至之熟处也从心则心体浑沦是义理如一团光润良玉如百链明莹精金至是则非由我矣凡有动皆随心之所之行便行止便止喜便喜怒便怒恻隐便恻隐羞恶便羞恶无不从容大道上行而莫非准绳规矩之至~不容一毫有我於其间此又意诚心正身修之熟处也不审如此分别得否
立是物格知至而意诚心正之坎恢故怯霉ΥΣ换笾命是意诚心正而所知日进不已之验以至耳顺则所知又至极而精熟矣余则来说得之
孔文子何以谓之文据其妻太叔事亦大节目处悖理伤义如此其他更不足道矣孔子却不没其善而许以好学下问何也恐此句直就问处说当时人作此其本意所取者在此故特因其说而言之亦姑语其大⒍已非美其有是善而许之否
此章固因论而发然人有一善之可称圣人亦必取之此天地之量也
陈文子弃马十乘章集注云去之他国不能审度轻重而卒反於齐焉轻重字何所指而言之恐重只是去他国不能请方伯连帅以讨崔子之罪而轻又不能终守其自洁之节乃恋恋复反其故居云
陈文子以崔子弑君而去齐可也他邦未有是事乃以为犹崔子而去之所谓不审轻重者此也
再斯可矣只是就季文子身上行事处说在学者穷索理义则思之思之而又思之愈深而愈精岂可以数限而君子物格知至者万事透彻事物之来皆有定则则从容以应之亦岂待临时方致其思不审此语只是文子事抑\人通法皆当以再为可耶不容有越思耶而程子又何故只就为恶一边说也
物格知至者应物虽从容然临事岂可不思况未至此又岂可不熟思耶故以再思为\人之通法盖至此则思已熟而事可决过则惑矣
与朋友共敝之而无憾有人实无憾朋友之心但於日间合用之物贫无财置之也艰故或敝则阙其用亦不能恝然忘情於是物而不为之叹惜不审此於无憾意有妨否
虽无憾於朋友而眷眷不能忘情於己敝之物亦非贤达之心也
可也简可者仅可而有所未尽之辞上句可使南面亦有可字此可字乃实许之与下可字意不同不审以何别之
可字单称与下文有所指者不同
不如乐之者此乐字与子乐意思差异否
较其大⒁嗖徽多但此乐之者之字是指物而言是有得乎此道从而乐之也犹乐斯二者之乐乐循理之乐如子之乐又较深是安其所得後与万物为一泰然无所窒碍非有物可玩而乐之也
发愤忘食是始者着力去求之时乐以忘忧是後来有得而安之时二者先後自不同而气象亦自不相并按集注意是二者齐着力到老如何是二者之辩处恐在学者於此有先後之截而圣人生知安行彻始彻终浑是如此将那个截做先将那个截做後但以其序而言则且如是分别否抑尝玩味此章三句固是谦己勉人如此然亦可见圣人之心别无他从生至死全浑沦在义理中相与周流不少离而身世事物之念皆洒然不凝於胸次也不审是否
忘食忘忧是逐事上说一愤一乐循环代至非谓终身只此一愤一乐也逐事上说故可遂言不知老之将至而为圣人之谦辞若作终身说则愤短乐长不可并连下句而亦不见圣人自贬之意矣来喻未然而集注亦未尽也
子食於有丧者之侧未尝饱也子於是日哭则不歌盖胸中和乐然後於食能甘美而饫饱临乎哀戚之地此心为之感动而吾之哀戚亦兴然於食盖不下咽矣岂能甘美而饫饱也哭者哀之至吊死而至於哭必其情之厚者非寻常行吊比也其思感伤悴中情之所形必不能顿然遽释於一哭之退而便歌乐此二者皆天理自然而然贞情自有所不忍处而非人所强为者圣人但由天理行顺之而不逆耳是谓情性之正本中而达和而仁之所以流行者也然质之日用间则此事更有曲折如临乎有丧者之侧主人固留饮或辞之不得或与长者同行长者留则少者有不得而辞者辞以实则形主人之非礼辞以疾则伪难R力辞而峻拒则又恐蚯槎近於之信果不知如何为当其有情轻不至於哭但以寻常行吊者恐亦不能终食之间不化或感物而笑乐或燕会於他所与夫送人之葬而与饮胙燕宾等类不审有妨无妨如何若谢氏此章之说其末意恐施於情厚而当哭者则未稳否
圣人情性之正当於哀未遽忘处看谢氏乃以忘处为正岂习忘养生之余习耶闻韶忘味之说亦然恐皆过矣所喻行吊而遇酒食此须力辞必不得已而留亦须数辞先起不可醉饱
程子曰行藏安於所遇命不足道也又谓命为中人设上智更不言命然孔子曰天生德於予桓s其如予何又曰天之未丧斯文也匡人其如予何又曰公伯寮其如命何皆断以命而安之之辞何也命遇之说望为剖示
三语皆必其不能为害之辞与不得已而听命以自安者不同也
伯夷何以只知有父命而不知有天伦叔齐何以只知有天伦而不知有父命恐是在伯夷则其兄弟系於已而父命系於公以二者权之则父命为尊而兄弟为卑在叔齐则其父子系於已而天伦系於公以二者权之则天伦为重而父子为轻否
以天下之公义裁之则天伦重而父命轻以人子之分言之则又不可分轻重但各认取自家不利便处退一步便是伯夷叔齐得之矣胡氏春秋後有谨始例说得好
子路请祷集注举士丧礼疾病行祷五祀程子曰祷者悔过迁善以祈神之佑也范氏亦曰子之於父臣之於君有疾而祷礼之常也然世俗才疾病则靡神不祷靡祀不修此乃烛理不明而惑於淫怪不知死生有命在天彼沈魂滞魄安能拗而安能夭之是特乡闾庸夫庸妇鄙陋之见耳今子路如此举而诸家如此说则亦有此理而或可为之耶
疾病行祷者臣子之於君父各祷於其所当祭士则五祀是也子路所欲祷必非淫祀但不当请耳故孔子不以为非而但言不必祷之意
圣人忧世觉民之心终其身至死而不忘耶抑当忧世觉民非其时此意亦尝在怀但不戚戚发露也若终其身常不忘则不见圣人胸中休休焉和乐处若时或恬然不戚戚发露则又不见圣人於斯人其心相关甚切处若忧世之心与和乐之心并行而不悖则二者气象又为何如
圣人之心乐天知命者其常也忧世之心则有感而後见耳
君子於其所当怒者正其盛怒之时忽有当喜事来则如何应将应怒了而後应喜耶抑中间且辍怒而应喜喜了又结断所怒之事耶抑当权其轻重也
喜怒迭至固有轻重然皆自然而应不暇权也但有所养则其所应之分数缓急不失轻重之宜耳
先生尝说善人不足任道狷者刚介有守有骨肋做得事如曾子孟子皆过於刚如文帝是善人只循循自守武帝有狷底气象足以大有为又尝说孟子比原宪则宪狷介谨守有余然不足以任道孟子便担当做得事其说狷字意不同何也
狂者志高可以有为狷者志洁有所不为而可以有守汉武帝不是狷恐听之不审也武帝近狂然又不纯一不足言也
为善则福报为恶则祸报其应一一不差者是其理必如此抑气类相感自如此耶
善恶各以气类相感而其应便是理合如此
淳向者道院中常问未发之前是静而静中有动意否先生答谓不是静中有动意是有动之理淳彼时不及细审後来思之心本是个活物未发之前虽是静亦常惺在这里惺便道理在便是大本处故谓之有动之理然既是常惺不恁地暝然不省则谓之有动意亦岂不可耶而先生却嫌意字何也恐意字便是已发否抑此字无害而淳听之误也凡看精微处恐易差更望示教
未动而能动者理也未动而欲动者意也
人心是个灵底物如日间未应接之前固是寂然未发於未发中固常恁地惺不恁瞑然不省若夜间有梦之时亦是此心之已动犹昼之有思如其不梦未觉正当大寐之时此时谓之寂然未发则全沈沈瞑瞑万事不知不省与木石盖无异与死相去亦无几不可谓寂然未发不知此时心体何所安存所谓灵底何所寄寓圣人与常人於此时所以异者如何而学者工夫此时又何以为验也
寤寐者心之动静也有思无思者又动中之动静也有梦无梦者又静中之动静也但寤阳而寐寤清而寐浊寤有主而寐无主故寂然感通之妙必於寤而言之昏礼用命服程子常论之矣然以得为悦言之恐涉於以利言也若其意在於为悦则终是令人有怍容不审於礼果合如何淳正月欲行亲迎欲只用冠带如何
昏礼用命服乃是古礼如士乘墨车而执e皆大夫之礼也冠带只是燕服非所以重正昏礼不若从古之为正
答陈安卿
大学举吾十有五章来教云立是物格知至而意诚心正之效不止是用功处不惑知命是意诚心正而所知日进不己之验以至於耳顺则所知又至极而精熟矣淳窃疑夫立者确然坚固不可移夺固非真知不能然此时便谓物已格知已至恐莫失之大快否又事物之理精微眇忽未至於灼然皆无疑惑万理根原来处未洞见天命流行全体安得谓之知已至曰所知日进不已则是面前犹有可进步又安得全谓之至而耳顺又云所知至极而精熟又何言之重复也而集注於耳顺条方云知之至又何也凡此皆浅见未喻抑此之旨在圣人分上言则圣人合下本是生知义理本是昭着自儿童知已至极本无疑惑天命全体本无蔽隔当入大学则亦漫勘验其所以然随\做些小致知格物工夫虽做此工夫而与\超越云云若以学者为学之序言则自其志学时方一一做致知格物工夫以考察夫义理积十五年之功至於确然有立时是亦真有所知然後能然未可便谓物已格知已至
细思此意只得做学者事看而圣人所说则是他自见得有略相似处今窥测他不得也正如曾子借忠恕两字发明一贯之妙今岂可谓圣人必待施诸已而不愿然後勿施於人也然曾子所借犹有迹之可拟此则全不可知但学者当以此自考耳
来教孔文子章云此章固因论而发然人有一善之可称圣人亦必取之此天地之量也淳谓自圣人平心泛论人物言之则凡有一善之可称虽元恶大憝亦必取之如天地之量无所不容自学者精考人物言之则圣人所取之善当实体以为法而其不善则亦当知所以自励
大⑹侨绱巳徊槐厮档锰过却觉张皇无涵蓄意思再思可矣再字未详如何方是一番思如何方是再番思
事到面前便断置了是一番思断置定了更加审订是第二番思
桓s其如予何匡人其如予何公伯寮其如命何来教云三语皆必其不能为害之辞与不得已而听命以自安者不同淳窃谓三语皆是必其不能为害之辞此便是圣人乐天知命处见定志确断然以理自信~无疑忌顾虑之意虽曰命而实在主於理浑不见有天人之辨彼不得已而听命以自安者本不顾夫理义之当如何但以事势无可奈何遂委之命以自遣而实未能自信乎命与圣人之所谓命者自不同程子所谓命为中人设即此等所谓命耳故在圣人分上则此等命不足道也是则圣人之所谓命与常人之所谓命者事同而情异焉不审是否【圣人所谓命者莫非理】
上二语是圣人自处处验之已然而知其决不能害己也下一语是为子服景伯等言知其有命而未知其命之如何但知公伯寮之无如此何耳
来教论夷齐云以天下之公义裁之则天伦重而父命轻以人子之分言之则又不可分轻重但各认取自家不便利处退後一步便是伯夷叔齐得之矣淳详此窃谓诸侯继世袭封所以为先君之嗣而爵位内必有所承上必有所禀而大伦大义又不至於相悖端可以光付托而无歉然後於国为正伯夷叔齐以天伦言之则伯夷主器之嫡在法固当立然不得先君之命则内无所承乌得以嗣守宗庙而有国也以父命言之则叔齐固有命矣然伯夷长也叔齐弟也叔齐之德不越於伯夷其父乃舍嫡立少一时溺爱之私意非制命以天下之公义者也乱伦失正王法所不与何可以闻於天子而抚国也此皆在已有碍而不利便处此在伯夷所以不敢挟天伦自处以压父命之尊只得力辞而不受而决然不敢以或受在叔齐所以不敢恃父一时之命以压天伦之重只得固让而不为而决然不敢以或为此是据其分之所当然以求即乎吾心之安盖不如是则於心终不安为伯夷者是不受之先君不受之天王而受之於弟为叔齐者是成父之非命而干王法也岂得为受国之正乎
此说得之但更看求仁得仁处
再问子路请祷
大⑹侨绱说推得太支蔓如云祷尔于上下神祗只是引此古语以明有祷之理非谓欲祷於皇天后土也又尝疑集注曰圣人未尝有过无善可迁其素行固已合於神明故曰丘之祷久矣夫自其论圣人所以无事於祷者其义固如此然此一句乃圣人自语也圣人之意岂自谓我未尝有过无善可迁其素行固已合於神明哉不审此问少曲折更何如
圣人固有不居其圣时节又有直截担当无所推让时节如天生德於予未丧斯文之类盖诚有不可R者小学载庾黔娄父病每夕稽颡北辰求以身代而全文此下更云数日而愈果有此应之之理否若果有应之之理则恐是父子一气此精诚所极则彼既馁之气因复为之充盛否抑此适遭其偶然而实非关於祷实无转夭为拮祸为福之理人子於此虽知其无应之之理而又却实行其礼则恐心足不相似
祷是正礼自合有应不可谓知其无是理而姑为之来教云寤寐者心之动静也铀嘉匏颊哂侄中之动静也有梦无梦者又静中之动静也但寤阳而寐寤清而寐浊寤有主而寐无主故寂然感通之妙必於寤而言之淳思此窃谓人生具有阳之气神发於阳魄根於心也者则丽阳而乘其气无间於动静即神之所会而为魄之主也昼则伏藏而阳用事阳主动故神运魄随而为寤夜则阳伏藏而主静故魄定神蛰而为寐神之运故虚灵知觉之体灼然呈露有m裔之可寻如一阳复後万物之有春意焉此心之寂感所以为有主神之蛰故虚灵知觉之体沈然潜隐悄无踪迹如纯坤之月万物之生性不可窥其朕焉此心之寂感所以不若寤之妙而於寐也为无主然其中实未尝矶有不可测者存呼之则应惊之则觉则是亦未尝无主而未尝不妙也故自其大分言之寤阳而寐而心之所以为动静也细而言之寤之有思者又动中之动而为阳之阳也无思者又动中之静而为阳之也寐之有梦者又静中之动而为之阳也无梦者又静中之静而为之也又错而言之则思之有善与恶者又动中之动阳明浊也无思而善应与妄应者又动中之静阳明浊也梦之有正与邪者又静中之动阳明浊也无梦而易觉与难觉者又静中之静阳明浊也一动一静循环交错圣人与\人则同而所以为阳明浊则异圣人於动静无不一於清明纯粹之主而\人则杂焉而不能齐然则人之学力所系於此亦可以验矣
得之
宰予昼寝【云云】予虽非闵之伦而在圣门亦英才高弟皆圣人所深属意者而予懈怠如此故【云云】
学者自是不可懈怠非有已前许多说话也
又前段云吾职分已修而吾事业已毕乎吾生已足而吾将俯仰无愧乎【云云】
义理无穷若自谓四事都了而可以自安则虽不昼寝而已为懈怠矣此段大支蔓语气颇似张无垢更宜收敛就亲切处看此事可否两言而决耳何用如此说作耶
仁者先难而後获先难克己也既曰仁者则安得有己私恐此仁者字非指仁人而言语脉犹曰所谓仁云者必先难後获乃可谓之仁
仁人者正其谊不谋其利明其道不计其功语意正如此仁者虽己无私然安敢自谓己无私乎来示数卷此一病痛时时有之
又集注曰先其事之所难而後其效之所得仁者之心也此处下心字是如何岂此处便己是仁者之心耶抑求仁而其心当如是也晓此一字未彻
仁者之心如是故求仁者之心亦当如之
又吕氏四句正是解此意四句然不惮所难为一句似亦只说得先难意而後获意思不切如何
当时本欲只用吕说後见其有此未备故别下语又惜其语非他说所及故存之於後耳
述而第三十二章既以为之不厌诲人不倦自许而第二章学而不厌诲人不倦集注又谓皆我所不能有或者疑圣人之意不应如此相反欲以第二章亦为自许之词而何有於我哉只谓其何但我有此\人皆能如此庶前後意不相背淳为说以破之曰圣人之言各随所在而发未尝参差吩拥逼溆谐品蜃右允デ胰收吖史蜃哟侵而不敢当因退而就夫为之不厌诲之不倦以自处此是为谦之意是辞高而就卑也及人以学而不厌诲人不倦二事归之夫子则又辞之以我所未尝有此时为谦之意是辞其有能以就无能二处之言虽相袭而意之所主各自不同
不居仁圣已为谦矣以学不厌诲不倦为无有又谦之谦也至於事父兄公卿一节则又谦谦之谦也盖圣人只见义理无穷而自己有未到处是以其言每下而益见其高也
论语或问说桓s匡人不能违天害己处
此间病处亦与昼寝章相类
圣人既知天生德於我决无可害之理矣而避患又必周详谨密者何耶【云云此身为天地附托至重云云】
患之当避自是理合如此\人亦然不必圣人为然也君子坦荡荡坦荡二字只相连俱就气象说只是胸怀平坦广否抑坦字就理说由循理平坦然後胸怀广也
只合连说看下文对句可见
子温而厉威而不猛恭而安集注云盛德之容中正和平阳合德窃尝因其言而分之以上三截为阳而下三截为似乎有合然又以上三截为而下三截为阳亦似有合未知所决抑圣人浑是一元气之会无间可得而指学者强为之形容如此以其说自分三才而言则温然有和之可挹而不可屈夺则人之道也俨然有威之可畏而不暴於物则天之道也恭顺卑下而恬然无所不安则地之道也自阳根而言则温者阳之和厉者之严威者阳之震不猛者之顺恭者阳之正安者之定自根阳而言则温者之柔厉者阳之刚威者之惨不猛者阳之舒恭者之肃安者阳之健盖浑然无适而非中正和平之极不可得而偏指者也
此说推得亦好
泰伯之事集注【云云】当时商室虽衰天命时势犹未也大王乃萌是心睥睨於其下岂得不谓之邪志泰伯固让为成父之邪志且自洁其身而以所不欲者推之後人何以为至德集注所谓岂无至公之说又果何如
翦商乃诗语不从亦是左氏所记当时必有所据看书中说肇基王迹中庸言武王缵太王王季文王之绪则可见矣此圣贤处事之变不可拘以常法处而太伯之让则是守常而不欲承当此事者也其心即夷齐之心而事之难处则有甚焉尚以成父之邪志责之误矣以能问於不能章集注采尹氏几於无我几字只就从事一句可见耶抑并前五句皆可见耶犯而不校亦未能无校此可见非圣人事
子正在着力不着力之间非但此处可见又只就从事上看便分明不须臾说无校之云也
笃信好学犹笃行之云不是两字并言既笃而又信否集注云笃厚而力也何谓厚而力只是其心加隆重於此而又恳切於为之既不轻信而又不苟信否
笃信只是信得牢固不走作耳未有不轻信苟信之意不轻不苟却在好学上见
泰伯第十六章苏氏有是德无是德之说所谓德者是原於天命之性否
德字只是说人各有长处不必便引到天命之性处也恫而不愿愿字何训或谓谨愿则有不放纵之意或谓愿U则有朴实之意二说各不同不审其义果如何第十七篇乡原章亦引荀子愿U之说
二说无甚不同乡人无甚见识其所谓愿未必真愿乃卑陋而随俗之人耳
集注又曰侗无知倥倥无能窃意侗者同也於物同然一律瞑无识别是犹是也非犹是也倥者空也倥而又倥是表里俱倥无寸长之实
此亦因旧说以字义音韵推之恐或然耳此类只合大⒖床恍肟嗤凭恳
食不厌精脍不厌细集注云言以是为善非谓必欲如是也窃谓善者微有未稳善者则有嘉善之意此不厌但不嫌远而已盖圣人平日简淡
以下文推之圣人凡事子细初无简淡之意若如所说则记者当云脍不厌粗食不厌粝乃为正理不应反作如此说也
不得其n不食集注云恶其不备也窃疑恶字太重似见圣人有意处
恶其不备非恶其味之不美但恶其贪味不苟食耳集注中仲尼不易为夫子何也若如中庸第二章所辨则恐在当时为可耳
不曾如此理会恐亦不须如此理会也中庸或问乃为近年有以此疑中庸非子思之作者故及之耳
文之为说大要只是有文礼可观之谓盖凡义理之载於经籍而存乎事物之间与夫见於威仪华采而为盛德之辉光形於礼乐制度而为斯道之显及以引为有文理之可观者皆是【云云】
物相杂故曰文如前所说是也如下面分别诸说则恐未然如曰则以学文何以见其不为威仪华采礼乐制度耶
大学疑或问云人物之生莫不得其所以生者以为一身之主近改物字作类字窃意类字意固不重叠而字似少开不若只依物字
向来改此类字盖为下文专说人之明德故不可下物字若作物字即须更分别人与物之所以异乃为全备近已如此改之矣
或问云既真知所止则其必得所止若已无甚间隔窃疑若已字辞旨恐未明白欲改作亦非有甚间隔
若字意自分明未是真无间隔也
格物章或问云其所以精微要妙不可测度者乃在其真积力久心通默识之中此句晓之未详
此处细看当时下语不精今已改定
或问又曰所谓豁然贯通者又非见闻思虑之可及也此句晓之未详不审此只是方其正一一格物时犹可勉励用工夫以格之如所谓豁然贯通处则必真积之久从容涵泳优游纯熟不期而自到非强探力索可拟议以至耶抑是既到豁然贯通地位便是真知透彻【云云】若如此而犹用力思索便是沛然自得
前说只以文义推可见何待如此致疑耶
或问所引书降衷以下八言虽皆所以证夫理而其相次莫亦有序否尝试推之降衷自天赋於人而言秉Ｗ匀速黛短於言衷者理之至善而无妄也Ｔ蚶碇一定而有常也常即善之所为因有是善故能常衷者统言Ｔ蛑付ㄑ源硕句方举其大纲而下文则详之天地之中统言天地间实理浑然大中无所偏倚为万邦之极而万物之生莫不以是为枢纽也此比所谓衷则又加确矣天命之性指是理降而在人为赋生之全体而性则实即夫天理之中而非有二者是二言者一言天一言自天而人又所以兼明夫天赋於人而详其降衷之意也仁义之心仁义乃即天命之性指其实理而心则包具焉以为体而主於身者也此比所谓Ｔ蛴旨邮狄犹烊蛔杂兄中又细言是理之散於事物之间莫不各有当然一定之则无过无不及皆天之所为而非人之力者而其实又不外於其心此二句又就性而言合衷６结之盖万物虽各有当然无过不及之理然总其根源之所自则只是一大本而同为一理也此理人物所共由天地间所公共所以谓之道而其体则统会於吾之性非泛然事物之间而不根於其内也窃疑此下更宜以周子所谓无极而太极以包天人事物体用动静内外终始一贯为说似於八言之下其意尤为圆也而不之取不审何也
当时只以古今为次第未有此意周子语意差远故不得引以为证恐却费注解也
延平格物之说原其意亦自程子说中得之【云云】又尝疑前面反复论难专以程说为主盖不可以复加矣至此段引延平说则又曰有非他说所能及未易以口舌争其辞似抑扬低昂有左程右李别立一家之意
他说是指门人说语意自明何疑之有
传言谨独正就诚意着工夫处说或问又就意己诚之後说夫意之诚者既无所不尽真能慊快充足仰不愧俯不怍到此地位其势决然自不能已矣而犹曰不敢弛其谨独之劳焉所以防虑省察使其日新又新而不至於间断何也恐此时所谓谨独与向时所谨独者大不同
两说不见其不同但说到此恰好着力不可间断耳e矩或问云各得其分不相侵越广狭长短平均如一此四句晓之未详
所恶於左便是左边人侵了自家右边界分而我恶之故我亦不以此待右边人而不侵他右边之左如此方得左边界分分明又以所恶乎右者度之方得右边界分分明上下前後亦莫不然则四至所向皆得均平而界分方整无偏广偏狭之病矣
作新民是成王封康叔之语而或问中曰武王何也
此书序之误五o先生尝言之旧有一段辨此後以非所急而去之但看此与酒诰两篇只说文王而不及武王又曰朕其弟小子封又曰乃寡兄【武王自称犹今人云劣兄】则可见矣【周公初一节是错简】
又杂疑中庸序曰人莫不有是形故虽上智不能无人心人心只是就形气上平说天生如此未是就人为上说然上文又曰或生於形气之私乃却下私字何也私恐或涉人为私欲处说似与上智不能无人心句不相合不审如何
如饥饱寒燠之类皆生於吾之血气形体而他人无与焉所谓私也亦未便是不好但不可一向徇之耳程子曰人无父母生日当倍悲痛如先生旧时亦尝有弈干朝及大硕人生朝与向日贺高y词恐非先生笔不审又何也岂在人子自己言则非其所宜而为父母待亲朋则其情又有不容己处否然恐为此则是人子以礼律身而以非礼事其亲以非礼待於人也其义如何
此等事是力量不足放过了处然亦或有不得已者其情各不同也
程子以心使心之说窃谓此二心字只以人心道心判之自明白盖上心字即是道心专以理义言之也下心字即是人心而以形气言之也以心使心则是道心为一身之主而人心其听命也不审是否
亦是如此然观程先生之意只是说自作主宰耳贫者举事有费财之浩瀚者不能不计度繁约而为之裁处此与正义不谋利意相妨否窃恐谋利者是作这一事更不看道理合当如何只论利便於己与不利便於己得利便则为之不得则不为若贫而费财者只是目下恐口足不相应因斟酌裁处而归之中其意自不同否
当为而力不及者量宜处乃是义也力可为而计费吝惜则是谋利而非义矣
中庸尚N条以为己立心明之象不审如何以为己立心明之象莫是有美在其中只要自温好不用人知否【象字疑不同】
此说得之然更宜详味
答陈安卿
泰伯篇三分天下有其二以服事商尝因是而推设使文王当武王之时则革命之事亦为之否乎武王处文王之地则服事之礼亦如文王否乎窃恐此处皆系乎天不由乎人使天果欲有为则亦不容文王不欲为天果未欲有为则亦不容武王必欲为圣人之心廓然大公如衡之平彼此一无所偏惟其来而顺权以应之耳初何容心预安排指拟於其间文王武王易地则皆然不审是否【此非本章正义但欲因其事变看圣人心耳】张子谓一日天命未~则为君当日天命~则为独夫天命~否视之人情而已不审一夫之心未解还得为天命犹未~否抑许大公天下之命岂偏在一夫上到此则圣人用权之地惟几微义精者乃可以决之自不容以常法论也
详考诗书则文武之心可见若使文王漠然无心於天下敛然终守臣节即三分之二亦不当有矣然此等处正夫子所谓未可与权者食肉不食马肝未为不知味也
高坚前後大⒅皇瞧┢湮藿卓缮无门可入无象可执捉也然而考其高坚前後之实恐亦不外乎日用行事之近即是日用间事但其理如是之高坚玄妙耳高是理义原头上达处【如性天道所由也】坚是理义节会难考处【如数端参错盘根错节处】前後是理义变化不居处仰者望而冀及之貌j者凿而求通之意瞻则视之方微见也忽则视之又未定也此正用功愤闷恳笃之际而万疑毕凑欲融未融之时也所谓欲罢之意亦易萌於此矣而夫子在前却循循善诱不亟不徐而教有其序既博我以文使我有以廓其知而无一理不洞研诸心又约我以礼使我有以会其极而无一理不实践诸已至此则坚高前後之旨趣要归亦不外乎其中而有可从升之级有可从入之门有可执守之象矣是以日益有味而中悦怿虽欲罢而自不能己於是又即仰j博约之功所未精密而犹可以容吾力者一一极尽更无去处然後向之所以为坚高前後者始了然尽在目前如渠决水通大明之中睹万象真见其全体之实卓尔直立於其所昭着亲切端的确定而无o毫疑碍遗遁之处矣然欲更进一步实与夫子相从於卓尔之地则无所由盖前此犹可以用力此则自大而趋於化自思勉而之不思勉介乎二者之境所未达者一间非人力之所能为矣但当据其所已然从容涵养勿忘勿助至於日深月熟则亦将忽不期而自到而非今日之所预知也不审是否
卓尔即是前日高坚前後底今看得确定卓然尔如巍巍高底今从头彻底皆分明卓然尽在目中无有遗遁节会坚底今皆融泮自成条理卓然森列於中不容紊乱前後捉摸两不定者今则前者灼见其卓然在前不可移於後後者灼见其卓然在後不可移於前不是高坚前後之外别有所谓卓尔者也
诸家多以前为过後为不及恐无此意前後只是恍忽不可认定处将以前者为是耶忽又有在後者焉而前者又似不是皆捉摸不着若见得端的时皆是时中无过不及诸家又以卓为圣人之中卓却是中然亦恐未可便说中则卓字意又看不切矣
此说甚善昔闻李先生说此章最是夫子循循然善诱人博我以文约我以礼至亲切处其言有味前後固非专指中字然亦彷佛有些意思
逝者如斯夫不舍昼夜尝因是推之道无一息之停其在天地则见於日往月来寒往暑来水流而不息物生而不穷终万古未尝间断其在人则本然虚灵知觉之体常生生不已而日用万事亦无一非天理流行而无少息故举是道之全而言之合天地万物人心万事统是无一息之体分而言之则於穆不己者天之所以与道为体也生生不已者心之所以具道之体也纯亦不己者圣人之心所以与天地一体也自强不息者君子所以学圣人存心事天而体夫道也不审是否【杨氏曰章有不逝之说亦犹解中庸说死而不亡之意皆是堕异端处】
此亦得之但范氏说与道为体四字甚精盖物生水流非道之体乃与道为体者也可更详之
学道立权章集注举杨氏曰信道笃然後可与立且笃信是好学以前事既笃信而後能好学也今此於既学适道之後却言笃信何也恐信字彻首彻尾不可分先後如笃信而後好学者方只信个大⒓妊е後而又信道笃者是真知而信之所信意味自不同其言各有主而此意所引笃字又应立自为切否
信道笃三字诚有未尽善者
乡人傩古人所以为此礼者只为疫疠乃阳一带不和之气游焉非有形象附着人乃天地精气所会故至诚作威严以驱之则志帅充实精气强壮自无疑忌怯慑而有可胜之理否但古人此礼节目不可考想模亦非後世俚俗之所为者
後汉志中有此想亦近古之遗法
子无所不说与终日不违闻一知十语之不惰等类若以知上言之则此时方只是天资明睿而学力精敏於圣人之言皆深晓默识未是於天下之理廓然无所不通犹未得全谓之物己格知己至而复其本心光明知觉之全体处盖是时犹有待於圣人之言故也至於所谓卓尔之地乃是廓然贯通而知之至极与圣人生知意味相似矣不审是否
恐是如此
乡党瓜祭陆氏谓鲁论瓜作必而季氏一篇又是齐论则今此书非汉时鲁论之篇乃後世相传集三论皆有混其间否【此虽非大义所系亦当知之】
何晏序云就鲁论篇章考之齐古为之注然今不可得而分矣旧亦尝病其如此矣
喜怒哀乐未发谓之中发而皆中节谓之和自天道言未发之前圣与愚同此一大本未有是四者之事而均涵是四者之理及其发也\人之所自然中节处亦宛然是本底形见亦与圣人底无异自人道言则圣人未发全醒定既发则全中节\人未发则本然底固在而瞑然不省其发则虽有中节时节而其不中者多矣如中庸此节四句据本文正义恐只是推原性情之本统就天道言若上文两节乃是就人工夫言所以存中和之体而下文一节则工夫之极又所以致中和之用也然或问中曰以其天地万物无所不该故曰天下之大本以其古今人物之所共由故曰天下之达道则此处又不特是未分不在其中矣
既云大本达道则无一物不在其中矣
理有能然有必然有当然在自然处皆须兼之方於理字训义为备否且举其一二如恻隐者气也其所以能是恻隐者理也盖在中有是理然後能形诸外为是事外不能为是事则是其中无是理矣此能然处也又如赤子之入井见之者必恻隐盖人心是个活底然其感应之理必如是虽欲忍之而其中惕然自有所不能以已也不然则是槁木死灰理为有时而息矣此必然处也又如赤子入井则合当为之恻隐盖人与人类其待之理当如此而不容以不如此也不然则是为悖天理而非人类矣此当然处也当然亦有二一就合做底事上直言其大义如此如入井当恻隐与夫为父当慈为子当孝之类是也一泛就事中又细拣别其是是非非当做与不当做处如视其所当视而不视其所不当视听其所当听而不听其所不当听则得其正而为理非所当视而视与当视而不视非所当听而听与当听而不听则为非理矣此亦当然处也又如所以入井而恻隐者皆天理之真流行发见自然而然非有一毫人为预乎其间此自然处也其他又如动静者气也其所以能动静者理也动则必静必复动其必动必静者亦理也事至则当动事过当静者亦理也而其所以一动一静又莫非天理之自然矣又如亲亲仁民爱物者事其所以能亲亲仁民爱物者理见其亲则必亲见其民则必仁见其物则必爱者亦理也在亲则当亲在民则当仁在物则当爱其当亲当仁当爱者亦理也而其所以亲之仁之爱之又无非天理之自然矣凡事皆然能然必然者理在事先当然者正就事而直言其理自然则贯事理言之也四者皆不可不兼该而正就事言者必见理直截亲切在人道为有力所以大学章句或问论难处惟专以当然不容己者为言亦此意熟则其余自可类举矣
此意甚备大学本亦更有所以然一句後来看得且要见得所当然是要切处若果得不容己处即自可默会矣
公而以人体之故为仁李公前所问盖以仁字纯就生人之类而言某谓人字不当如此说而李公以为先生说紧要在人字上今承批教复未之然某请毕愚见而折衷焉窃谓此段之意人字只是指吾此身而言与中庸言仁者人也之人自不同不必重看紧要却在体字上盖仁者心之德主性情宰万事本是吾身至亲至切底物公只是仁之理专言公则只虚空说着理而不见其切於已故必以身体之然後我与理合而谓之仁亦犹孟子合而言之道也然公果如之何而体如之何而谓之仁亦不过克尽己私至於此心豁然莹净光洁彻表里纯是天理之公生生无间断则天地生物之意常存故其寂而未发惺惺不昧如一元之德昭融於地中之复无一事一物不涵在吾生理之中其随感而动也恻然有隐如春阳发达於地上之豫无一事非此理之贯无一物非此生意之所被矣此体公之所以为仁所以能恕所以能爱虽或为义为礼为智为信无所往而不通也不审是否
此说得之不然则如释氏之舍身饲虎虽公而不仁矣先生批答李公有云比干不止是一事之仁窃谓比干不止是一事之仁只说此一事见其有仁耳盖此大节目上不昏昧则是性纲己举其余自可类从然详夫子所以许之之意盖亦重在此处以是为主而於全德无所妨故耳固非谓止此一事有仁而其他尚有不仁处亦非谓全体浑然无阙而不容止以此一事偏指之也故此三仁之仁与一事之仁固异而与合下来全仁者亦自不同先生答李公又云吾之所以为心者如何而能无入而不自得须要理会窃谓须是知止有定然後无入而不自得也
得之然亦须有涵养工夫也
吕氏孟子恻隐说云盖实伤吾心非譬之也然後知天下皆吾体生物之心皆吾心彼伤则我伤非谋虑所及非勉强所能此所谓皆吾体皆吾心者亦只是以同一理言之否
非但同理亦同气也
心说维天之命於穆不已所以为生物之主者天之心也人受天命而生因全得夫天之所以生我者以为一身之主浑然在中虚灵知觉常昭昭而不昧生生而不可己是乃所谓人之心其体则即所谓元亨利贞之道具而为仁义礼智之性其用则即所谓春夏秋冬之气发而为恻隐羞恶辞让是非之情故体虽具於方寸之间而其所以为体则实与天地同其大万理盖无所不备而无一物出乎是理之外用虽发乎方寸之间而其所以为用则实与天地相流通万事盖无所不贯而无一理不行乎事之中此心之所以为妙贯动静一显微彻表里终始无间者也人惟拘於阳五行所值之不纯而又重以耳目口鼻四支之欲为之累於是此心始梏於形气之小不能廓然大同无我而其灵亦无以主於心矣人之所以欲全体此心而常为一身之主者必致知之力到而主敬之功专使胸中光明莹烦然於气禀物欲之上而吾本然之体所与天地同大者皆有以周陶盐而无一理之不明本然之用与天地流通者皆无所隔~间断而无一息之不生是以方其物之未感也则此心澄然惺惺如鉴之虚如衡之平盖真对越乎上帝而万理皆有定於其中矣及夫物之既感也则妍蚩高下之应皆因彼之自尔而是理固周流该贯莫不各止其所如乾道变化各正性命自无分数之差而亦未尝与之俱往矣静而天地之体存一本而万殊动而天地之用达万殊而一贯体常涵用用不离体体用浑沦纯是天理日常呈露於动静间夫然後向之所以全得於天者在我真有以复其本而维天於穆之命亦与之为不已矣此人之所以存夫心之大略也王丞子正云看得尽有功但所谓心之体与天地同大而用与天地流通必有徵验处更幸见教淳因复有後篇所谓体与天地同其大者以理言之耳盖通天地间惟一实然之理而已为造化之枢纽古今人物之所同得但人为物之灵极是体而全得之总会於吾心即所谓性虽会在吾之心为我之性而与天固未尝间此心之所谓仁即天之元此心之所谓礼即天之亨此心之所谓义即天之利此心之所谓智即天之贞其实一致非引而譬之也天道无外此心之理亦无外天道无限量此心之理亦无限量天道无一物之不体而万物无一之非天此心之理亦无一物之不体而万物无一之非吾心【那个不是心做那个道理不具於心】天下岂有性外之物而不统於吾心是理之中也哉但以理言则为天地公共不见其切於己谓之吾心之体则即理之在我有统属主宰而其端可寻也此心所以至灵至妙凡理之所至其思随之无所不至大极於无际而无不通细入於无伦而无不贯前乎上古後乎万古而无不彻近在跬步远在万里而无不同虽至於位天地育万物亦不过充吾心体之本然而非外为者此张子所谓有外之心不足以合心者也所谓用与天地相流通者以是理之流行言之耳盖是理在天地间流行圆转无一息之停凡万物万事小大精粗无一非天理流行吾心全得是理而是理之在吾心亦本无一息不生生而不与天地相流行人惟欲非榇锊桓羝渌流行然後常与天地流通耳且如恻隐一端近而发於亲亲之间亲之所以当亲是天命流行者然也吾但与之流行而不亏其所亲者耳一或少有亏焉则天理隔~於亲亲之间而不流行矣次而及於仁民之际如老者之所以当安少者之所以当怀入井者之所以当怵惕亦皆天命流行者然也吾但与之流行而不失其所怀所安所怵惕者耳一或少有失焉则天理便隔~於仁民之际而不流行矣又远而及於爱物之际如方长之所以不折胎之所以不杀|之所以不夭亦皆天命流行者然也吾但与之流行而不害其所长所胎所|者耳一或少有害焉则天理便隔~於爱物之际而不流行矣凡日用间四端所应皆然但一事不到则天理便隔~於一事之下一刻不贯则天理便隔~於一刻之中惟其千条万绪皆随彼天则之自尔而心为之周流贯匝无人欲之间焉然後与元亨利贞流行乎天地之间者同一用矣此程子所以指天地变化草木蕃以形容恕心充扩得去之气象也然亦必有是天地同大之体然後有是天地流通之用亦必有是天地流通之用然後有是天地同大之体则其实又非两截事也王丞批此篇後截稍近又曰天命性心虽不可谓异物然各有界分不可诬也今且当论心体便一向与性与天衮同说去何往而不可若见得脱洒一言半句亦自可见更宜涵养体察淳再思之体与天地同大用与天地流通自原头处论窃恐亦是如此然一向如此则又涉於过高而有不切身之弊不若且只就此身日用见定言浑然在中者为体感而应者为用为切实也又觉圣贤说话如平常然此二篇辞意恐皆过当并望正之
此说甚善更着意思涵养则愈见精密矣然又不可一向如此向无形影处追寻更宜於日用事物经书指意史传得失上做工夫即精粗表里融会贯通而无一理之不尽矣
答陈安卿
知在王丞处甚善且得朝夕讲学有商量也昨所寄诸说久己批报但无便可寄今并附还又尧卿一纸烦为致意达之也前此所问主祭事据礼合以甲之长孙为之乃是若其不能则以目今尊长摄行可也如又疾病则以次摄似亦无害异时甲之长孙长成却改正亦不妨也为僧无後固当祭之无可疑但宗祭说未暇细考後更奉报
答陈安卿
淳前日疑大学或问然既真知所止则其必得所止若己无甚间隔其间四节盖亦推言其所以然之故有此四者淳窃谓真能知所止者必真能得所止而定静安虑上下一以贯之当下便一齐都了中间实无o毫间隔乃圣人地位事也上文若己无云者其接真知所止必得所止之意诚为快然既曰无矣而又继以甚者则是亦有些间隔而不甚多之辞也恐甚字与无字又不相应否然曰所以欲将若己无字换为非有字
若之为言似也虽似如此而其间亦有少过度处也健步勇往势虽必至而亦须移步略有渐次也
孟子所谓尽心今既定作知至说则知天一条当何系属系之知性之下而尽心之前与知性俱为一衮事耶抑系之尽心之下乃知至後又精熟底事耶夫三者固不容截然分先後然就其间细论之亦岂得谓全无少别
知性则知天矣据此文势只合在知性里说
一之寄问志石之制在士庶当如何题温公谓当书姓名恐所未安夫妇合葬者所题之辞又当如何
宋故进士【或云处士】某君夫人某氏之墓【下略记名字乡里年岁子孙及葬之年月】
一之卜以三月半葬并改葬前妣y於先茔以前妣与其先丈合为一封土而以继妣少间数步又别为一封土与朋友议以神道尊右而欲二妣皆列於先茔之左不审是否然程子葬穴图又以昭居左而穆居右而庙制亦左昭右穆此意何也
一之所处得之昭穆但分世数不为分尊卑如父为穆则子为昭又岂可以尊卑论乎周室庙制太王文王为穆王季武王为昭此可考也
明器亦君子不死其亲之意
熹家不曾用
答陈安卿
太极者天地之性而心之体也一元者天地之心而性情之会也阴阳惨舒者天地之情即性之流行而心之用也不审是否
程子曰其体则谓之易其理则谓之道其用则谓之神更以此语参看
前者纳去心说後来觉得首语说天心不的当今改云维天之命於穆不己所以为生物之主者天之心也不知是否
改得语意全备甚善
先生答妻父鬼神说云所谓非实有长存不灭之气魄者又须知其未始不长存尔廖子晦见此谓长存不灭乃以天地间公共之气体言之淳恐只是上蔡所谓祖考精神即自家精神之意耳王子合以为二说只是一意若非公共底则安有是精神耶不审何从
上蔡说是
魂魄二字向闻先生说发用处是魂定处是魄记事处是魄小儿无记性不定叠皆是魄不足又先生答梁文叔书谓鼻之知臭口之知味魄也耳目中之气魂也淳窃以为魂不离气魄不离体魂则气上一个活处其所流行而不息发越而有生意者也魄则体上一个精处其所真实确定凝然而不散漫者也
魂魄且如此看不须更支蔓【言语间未能无病久之自见得失今不须苦求也】所与王丞论者则太支离矣王丞说魂即是气魄即是体却不是须知魂是气之神魄是体之神可也【佛氏说地水火风亦相类】月之不受日光处其魄也故十六以後谓之生魄其受日光处则其阳气之明也故初二三以後谓之生明盖日月只是阳之气非实有形质也
明道先生曰生之谓性人生而静以上不容说旧认作未生以前天理未有所降赋时近思此说恐几太过人既未有生则不得谓之性也明矣更何待如此言耶疑此所谓以上云者似只说其从未感物以前至於所以生之始云耳恐非离人言天虚说未生以前事
此说费力恐只合仍旧更思之
赤子之感於物有天然发处有发以人处如哑鸣震悸则天然之发也如饮乳转盼孩笑者则发以人处也又有人之天处有人之人处如良知良能人之天也顺情则喜逆情则怒凡其嗜好则人之人处也
所以感者皆从外生所以应者皆从中出
静中之知觉伊川以复言之乃其未发者也然先生复卦赞曰生意闯然具此全美又曰有茁其萌有恻其隐又似有生意何也常思之群阴固蔽之中一阳之萌生生之心就本位上己略萌出其端但未到发达出於外耳是所谓闯然者在人则为万事沈寂之际其中虚灵知觉有活物者存即此便是仁者生生之心就生体己微露出其端矣但未到感动出於外耳是所谓有茁其萌者与伊川说无异恻隐则又在茁萌已後乃已发见处达而为恻隐也若以时运言则丑尽子初为复以月运言则晦尽朔交为复以日运言则黑极而微露於东为复在人言则赤子初生者复也以神识言则神初发知者复也
闯字後来亦欲改之但未有稳字耳茁萌恻隐却是正指初发处日运以下有说得太迟处更消息之
补遗
李尧卿问近思h生之谓性性即气一段
此段看得好更详味之【在明衣之制未详当缺後】
陈安卿问子贱之成德实出於圣门夫子归於鲁多贤者圣人谦厚於此事可见而苏氏说恐未尽
不然【在一病痛时时有之之後】
晦庵集卷五十七
<集部,别集类,南宋建炎至德佑,晦庵集>

[book_title]卷五十八
钦定四库全书
晦庵集卷五十八　　　　　宋　朱子　撰书【知旧门人问答】
答张仁叔【毅】
居敬行简程子意与仲弓不同当以仲弓之言为正不改其乐近觉集注克已复礼之目说得未尽已改作博文约礼之序矣更思之所说不改其乐学者不能躐进唯子贡之无谄可为此语有病可并思之
孟之反一段所说支离非圣人本意
约之以礼礼字便作理字看不得正是持守有节文处【克已复礼之礼亦然】
医书不仁之说所论得之但亦须实见此理不可只如此说过也
用之则行则字之意恐不如此
富不可求此章之意但方言其不可求耳未遽及夫求之而得祸也两意虽略相似而大不同可更审之君子所贵乎道者三若如此说则道与物为二矣况其文义本不如此集注说得甚明可更详之
霍光临大节亦有大亏欠处
耐久行远之说得之但不知如何见得仁以为已任之重仁是何物又如何其任也可更思之一易再易之说问之果然或恐中原地美其瘠土亦胜此间之膏腴也什一之法传於今者大略如此其详则不可得而知矣以孟子考之野九一而助国中什一使自赋其轻重又不同而考之周礼则行助法处有公田而行贡法处无公田也孟子集注中似已言其大略可更详之此等亦难卒晓须以周礼为本而参取孟子班固何休诸说订之庶几可见然恐终亦不能有定论也但不可不尽其异同耳
粟一石值钱三十文一岁而止用钱三百可见古来钱重然其卖买皆然则人亦不以为病也其他盖不可考云
李悝百亩而收百五十石者粟也{错百亩而收不过百石者似恐是米然则其多少固自有不同耳
所论律吕恐看得未子细须作一图子分定十二律之位却於中间空处别用纸作一小轮子写五声之位当心用纸条穿定令可轮转却依通典十二律之均逐一认定分别正声子声则自见得次序分明不可只如此空说也盖正声是全律之声【如黄钟九寸是也】子声是半律之声【如黄钟四寸半是也】一均之内以宫声为主其律当最长其商角徵羽之律若短即用正声或有长者则只可折半用子声此所谓一均五声而分正声子声之法也十二律既自有正声又皆有子声以待十二均之用所谓黄钟大吕太蔟无子声以其一均之内商角徵羽四声皆短於本律故也若以中吕为宫则黄钟为徵而当用子声矣若以蕤宾为宫则大吕为徵而当用子声矣若以林钟为宫则太蔟为徵而当用子声矣此十二律所以皆有子声也试更用此推之当自晓得不然即须面论乃可通也
所论三月不违仁人之生也直先难後获齐鲁之变中庸之德博施济\默而识之德之不修志於道四教仁远等章说皆得之然亦更宜详味
答杨仲思
来喻仁说似亦未莹如云仁以行之则心无不一此语甚有病又云无思无虑之时每加提省此亦非是所谓敬者只是要专一耳初不偏在静处也又闻尊丈远出不知是往何许尊年独旅恐非所宜为子弟者当有以代其劳也漳州陈安卿书来甚长进不易得也
答杨仲思
所论仁字大意得之更宜子细就此玩味庶几渐次简洁分明仍就实处加功勿令间断乃实为已物耳不然辨析虽精无益於得也
答杨仲思
前书所问数条皆大义也但字义同异之间分别未明故难遽晓今但看横渠形而後有气质之性善反之则天地之性存焉一段将此两个性字分别自生之谓性以下凡说性字者孰是天地之性孰是气质之性则其理自明矣公仁之说亦是如此公则无情仁则有爱公字属理仁字属人克已复礼不容一毫之私岂非公乎亲亲仁民而无一物之不爱岂非仁乎以此推之意亦可见
答杨仲思
所示疑义若据易文即艮其背即是止其所之义而伊川说作两般恐非经之本指然其言止欲於无见乃非礼勿视勿听之义於学者亦不为无用更思之
答谢成之
熹病老益衰今年尤甚亦理之常无足怪者况身外之悠悠又可复置胸中耶所恨闻道既晚而行之不力上无以悟主听下无以变时习而使斯文蒙其l是则不能无愧於古人耳所示二典说大⒔似目昏尚未及细看此中今年~无来学者只邵武一朋友见编书说未备近又遭丧俟其稍定当招来讲究亦放诗传作一书彼编所看後编得接续寄来尤幸恐当有所助耳但三山林少颖说亦多可取乃不见编入何耶李氏说为谁其论放勋字义与林说正相似又以钦哉为戒饬二女之词则正与鄙意合也盖女于时观厥刑于二女皆尧语其下云厘降二女于妫I嫔于虞乃是史记其下嫁二女於妫水而为妇於虞氏於是尧戒以钦哉正如所谓必敬必戒者乃叙事之体也自孔传便以女於时以下为史官所记故失其指耳诸诗亦佳但此等亦是枉费功夫不切自已底事若论为学治已治人有多少事至如天文地理礼乐制度军旅刑法皆是着实有用之事业无非自己本分内事古人六艺之教所以游其心者正在於此其与玩意於空言以校工拙於篇牍之间者其损益相万万矣若但以诗言之则渊明所以为高正在其超然自得不费安排处东坡乃欲篇篇句句依韵而和之虽其高才合揍得着似不费力然已失其自然之趣矣况今又出其後正使能因难而见奇亦岂所以言诗也哉东坡亦自晓此观其所作黄子思诗序论李杜处便自可见但为才气所使又颇要惊俗眼所以不免为此俗下之计耳
答黄道夫
天地之间有理有气理也者形而上之道也生物之本也气也者形而下之器也生物之具也是以人物之生必禀此理然後有性必禀此气然後有形其性其形虽不外乎一身然其道器之间分际甚明不可乱也若刘康公所谓天地之中所谓命者理也非气也所谓人受以生所谓动作威仪之则者性也非形也今不审此而以魂魄鬼神解之则是指气为理而索性於形矣岂不误哉所引礼运之言本亦自有分别其曰天地之德者理也其曰阳之交鬼神之会者气也今乃一之亦不审之误也诗曰天生A民有物有则周子曰无极之真二五之精妙合而凝所谓真者理也所谓精者气也所谓则者性也所谓物者形也上下千有余年之间言者非一人记者非一笔而其说之同如合符契非能牵联配合而强使之齐也此义理之原学者不可不察
答黄道夫
示喻性气之说甚善但则者人之所以循乎天循字恐未安盖则之一字方是人之所受乎天者至於所谓养之以福乃所谓循乎天耳西铭天地之塞似亦着扩充字未得但谓充满乎天地之间莫非气而吾所得以为形骸者皆此气耳天地之帅则天地之心而理在其间也五行谓水火木金土耳各一其性则为仁义礼智信之理而五行各专其一人则兼备此性而无不善及其感动则中节者为善不中节者为不善也
答李子能【亢宗】
累承喻及为学之意甚善甚善但如此用力头绪太多令人纷扰无进步处故程先生说涵养须是敬进学则在致知若只於此用力自然此心常存\理自着日用应接各有条理矣近思h前三四卷专说此事近修定大学解亦说得此次第分明近思必已有之大学今往一本可细考之依此节次做一两年功夫自当见得门路立得根本也陈後之持守见识皆不易得不知今年曾得来城中否与之讲贯当有深益刘叔文守得亦好但未知後来所见如何耳为学十分要自己着力然亦不可不资朋友之助要在审取之耳朱飞卿远来见此相聚但亦苦多病未尝不相与谈及子能也
答陈廉夫
示喻缕缕足认雅意但为学功夫不在日用之外检身则动静语默居家则事亲事长穷理则读书讲义大抵只要分别一个是非而去彼取此耳无他玄妙之可言也论其至近至易则即今便可用力论其至急至切则即今便当用力莫更迟疑且随深浅用一日之力便有一日之效到有疑处方好寻人商量则其长进通达不可量矣若即今全不下手必待他日远求师友然後用力则目下蹉过却合做底亲切功夫虚度了难得底少壮时节正使他日得圣贤而师之亦无积累凭藉之资可受钳锤未能真有益也
答陈叔向【葵】
去岁南游幸遂既见之愿别後忽忽u年欲致一书未暇而使至竟辱先施感愧不可言示喻学者不能身践而骛於空言此诚今世莫大之患然亦不善读书者之咎耳夫书之设岂徒然哉大抵圣贤之教无一言一句不是入德门户如所谓礼乐不可斯须去身者尤为深切直当佩服存省以终其身不但後学也但道体无尽人见易偏内外本末又不可不兼举此亦所当知耳
答舒提干
示喻两条深荷发药偶奉祠已得请姑为辟色辟言之计蕃固之祸恐亦正坐不能知难而退耳所刻二书窃意贤者於郑注吕说之云犹有未深考者愿少加详焉而摭其义理之不合者复以见教则幸甚幸甚
答子寿【铸】
昨辱枉顾并示长书具悉雅意但君子行身自有法义固不求於苟异亦不期於必同至於行道济时用舍行藏又有非人力所能必致者圣贤之教历历可考如贤者之所论是乃谋利计功之意非熹之所敢闻也大率近世此说甚炽人心不正而习俗不美正坐此耳愿更思之毋为卒陷溺也
答边汝实
所欲言者不过前夕然亦非谓全然不事其心但资次等级未应遽尔超躐须物格知至然後意可诚心可正耳
答李次张
承留意七篇之指想深有所契义利之际固当深明而力辨然伊洛发明未接物时主敬为善一段功夫更须精进乃佳不尔几无所据以审夫义利之分也试以此质之南轩当亦以为然耳
答方平叔【铨】
伏承远贻书礼意甚勤而所以教诲责望之者甚至熹愚不肖惧不足以当也顾独惟念自省事来闻师友之训读圣人之书观其教人不过讲学修身以全其所受於天者出为世用则随其大小推吾之所有以及人至於用与不用合与不合则直任之盖未尝以是必於人亦未尝以是变於已以此自信誓将终身由之而不自知其力之果足以有至焉否也今读来教其观於当世之变详矣然LL然常有忧其不合而必於求合之意其责君子也已详其F小人也已甚是虽忧世之心甚深而古之圣贤非不忧世者其规模气象似或不如此也孟子曰人病舍其田而耘人之田所求於人者重而所以自任也轻其论狂狷乡原之得失以及君子反经之意尤所谓深切而着明者孔子亦曰古之学者为已今之学者为人有志之士深省乎此亦足以判然无疑於舜跖之间矣不审明者以为如何
答王钦之
承喻编次程书以类相从此亦用功之一端若求之於此而验之於日用思虑作为之间玩索操存无所偏废则穷理居敬之功交相为助而两造其极矣玩物丧志之戒乃为求多闻而不切已者发遗书又有不可外面只务泛观物理正如游骑无所归之说亦为此耳至於义理虽明而践履不至者则亦多端或是知之未深或是行之不力或是气质之偏有难化处在彼诚为累德然在我观之但当内自警省不使加乎其身而不可以此遽起轻视前辈之心且疑讲学之无益也因下问之及辄效其愚未知中否有未当者却望垂喻
答王钦之
所须问目窃谓不必如此但取一书从头逐段子细理会久之必自有疑有得若平时泛泛都不着实循序读书未说义理不精且是心绪支离无个主宰处与义理自不相亲又无积累功夫参互考证骤然理会一件两件若是小小题目则不足留心择其大者又有躐等之弊终无浃洽之功非区区所以望於尊兄者故不敢承命裎诺愿颇采前说而以论语为先一日只看一二段莫问精粗难易但只从头看将去读而未晓则思思而未晓则读反复玩味久之必自有得矣近年与朋友商量亦多以此告之然未见有看得彻尾者人情喜新厌常乃如此甚可叹论语二十篇尚不耐烦看得了况所谓死而後已者又岂能办如此长远功夫耶
答王钦之
来书谓穷理不必泥古人言句固是也然亦岂可尽舍古人言句哉程夫子曰穷理亦多端或读书讲明道理或论古今人物别其是非或应事接物求其当否皆穷理也夫讲道明理别是非而察之於应接事物之际以克去已私求夫天理循循而进无迫切陵节之弊则亦何患夫与古人背驰也若欲尽舍去古人言句道理之不明是非之不别泛然无所决择虽欲惟出处语默之察譬之适越者不知东西南北之殊而仆仆然奔走於途其不北入燕则东入齐西入秦耳
答胡平一【元衡】
白鹿闻极留念甚善甚善所谓时文之外别无可相启发者语似过谦此亦在夫为之而已岂真有限隔而不容一窥其门户哉所喻三代正朔之说旧尝疑此而深究之卒至於不可稽考而益重其所疑因置不论今读来喻考究虽详然反复再三亦未有以释所疑也如云周家记年必首十一月而春秋乃书春正月又云未尝改月号以冬为春假夏月而乱周典则未知春秋所谓春正月者其下所书之事为建子月之事耶建寅月之事耶若云建子月事则春正月者岂非改月号而以冬为春若云建寅月事则是用夏正月而乱周典矣安得云未尝云云如是耶前人盖已见此不通故为胡氏之学者为之说曰春正月者夫子意在行夏之时而以建寅之月为岁首也其下所书之事即建子月之事无其位而不敢自专也如此则或可以不碍然春秋所书之月遂与月下之事常差两月则恐圣人作经又不若是之纷更多事也凡此之类反复推说尽有可通亦尽有可难虽尝遍问前辈亦未有决然坚定不可移之说窃谓读书凡若此类与其求必通而陷於凿且又虚费目力而无补於日用切已之功则似不若阙之之为愈也若夫所谓日用切已之功则圣贤言之详矣其在大学论语中庸孟子者文义分明指意平实读之晓然如见父兄说门内事无片言半词之可疑者什八九也曷为不少置其心於此而必用意於彼之崎岖哉因书附报偶及於此幸明者有以察之也
答杨志仁【q】
示喻不省所谓然不知贤者之所为学者欲得之於已耶欲见称於人耶观此用心灼见差误请便就此推究来历痛与扫除乃为格物之实耳不然此心外驰不着自已徒然诵说恐无所益也
答杨志仁
两书所喻存养工夫甚喜甚慰固知他人不能如此着实用功但此亦是【阙】依本分事正不须把来作奇特想只合f此心地明净处大着胸怀将世间道理精粗表里从头至尾理会一番交他真个通透无疑碍处方是向进若只守此些个不敢放开每看义理亦只拣取玄妙高远无形无象处方肯理会如此则遂成偏枯倒向一边将为有体无用之学而与老佛无以异矣所论理气先後等说正坐如此怕说有气方具此理恐成气先於理何故却都不看有此理後方有此气既有此气然後此理有安顿处大而天地细而蝼蚁其生皆是如此又何虑天地之生无所付受耶要之理之一字不可以有无论未有天地之时便已如此了也张子说得费力惟是太极通书数章说得极分明熹解得又极分明可更子细看便自见得也浩然之气若据孟子所言即合尽就粗处看不须如明道先生之说若欲理会明道先生说底则亦只合就日用间已身上回头识取不须如此说作费力也日月至焉若说子即诚不可如此说今既明言回也其心三月不违其余则但能如此则其工夫疏密久近较然可见何为而复有此疑耶且曰非本文之义则未知以本文之义为当如何耶至德之论又更难言论语中只有两处一为文王而发则是对武王誓师而言一为泰伯而发则是对太王翦商而言若论其志则文王固高於武王而泰伯所处又高於文王若论其事则泰伯王季文王武王皆处圣人之不得已而泰伯为独全其心表里无憾也不然则又何以有武未尽善之叹且以夷齐为得仁耶前此诸儒说到此处皆为爱惜人情宛转回护不敢穷究到底所以更不敢大开口说令人胸次愦愦自欺自诳此病不小想贤者尤当疑骇未敢以为然也然当更思之若信未及即且放下向後时时捉起略一审玩便自见得也通老闻欲见访俟其来不及作书因见烦为致意然又恨志仁有书社之守不能偕来为不满耳
答徐子融
所论浩气甚善甚善大率子融志气刚决故所见亦如此痛快直截无支离s绕之弊更愿益加详审专就平实亲切处推究体认久当有以自信不为高谈虚见所移夺也见正叔说向得曾参多一唯之句深有契合此正是大病今只此一唯尚且理会不得如何欲更向他头上过去也
答徐子融
子融志趣操守非他人所及但苦从初心不向里故虽稠人广坐闭眉合眼而实有矜能异\之心非不读书讲义而未尝潜心默究剖析精微但据一时所见粗浅意思便立议论说来说去都无意味枉费笔舌如向来所论鸡抱卵事才卿便取僧言以为至当而不究彼之所事与吾不同之实固为E略而子融力攻其失乃不於此着眼而支离蔓衍但言鸡不合抱卵而不知检点其所抱之非卵凡皆类此全不子细只向外走自已分上了无所得故中间数为贤者言之所谓向外非谓子融不能闭眉合眼也想子融自恃有此便谓已能向里而人不知故心不服而有北门之辨至於词气俱厉殊骇观听然味其言如所谓无鬼神无释氏者皆无义理夫鬼神二字着於六经而释氏之说见行於世学者当讲究识其真妄若不识得纵使~口不谈岂能使之无邪子融议论粗率不精大率类此若是果能向里思量分别详细岂至此耶今详来书所谓观书究义反身顺理攻其恶毋攻人之恶者依旧是错认话头若只似日前做功夫即所究之义所顺之理所攻之恶皆恐未真实也且讲论是非正为自家欲明此理不是攻人之恶若理会得是於自家分上尽有得力处若看错了即终日闭口不别是非}地不是矣此盖日前穷理未精便自主张得重又为不胜已者妄相尊\致得自处太高将义理都低看浅看了今若觉悟须且虚心退後审细辨认令自己胸中了然不惑庶几有进步处耳
答徐子融
有性无性之说殊不可晓当时方叔於此本自不曾理会率然躐等拣难底问熹若照管得到则於此自合不答且只教他子细熟读圣贤明白平易切实之言就已分上依次第做功夫方有益於彼而我亦不为失言却不合随其所问率然答之致渠一向如此狂妄此熹之罪也驷不及舌虽悔莫追然既有此话头V不容不结末今试更为诸君言之若犹未以为然则亦可以忘言矣伊川先生言性即理也此一句自古无人敢如此道心则知觉之在人而具此理者也横渠先生又言由太虚有天之名由气化有道之名合虚与气有性之名合性与知觉有心之名其名义亦甚密皆不易之至论也盖天之生物其理固无差别但人物所禀形气不同故其心有明暗之殊而性有全不全之异耳若所谓仁则是性中四德之首非在性外别为一物而与性并行也然惟人心至灵故能全此四德而发为四端物则气偏驳而心昏蔽固有所不能全矣然其父子之相亲君臣之相统间亦有仅存而不昧者然欲其克已复礼以为仁善善恶恶以为义则有所不能矣然不可谓无是性也若生物之无知觉者则又其形气偏中之偏者故理之在是物者亦随其形气而自为一物之理虽若不复可论仁义礼智之彷佛然亦不可谓无是性也此理甚明无难晓者自是方叔暗昧胶固不足深责不谓子融亦不晓也至引释氏识神之说则又无干涉盖释氏以虚空寂灭为宗故以识神为生死根本若吾儒之论则识神乃是心之妙用如何无得但以此言性则无交涉耳又谓枯槁之物只有气质之性而无本然之性此语尤可笑若果如此则是物只有一性而人却有两性矣此语非常丑差盖由不知气质之性只是此性堕在气质之中故随气质而自为一性正周子所谓各一其性者向使元无本然之性则此气质之性又从何处得来耶况亦非独周程张子之言为然如孔子言成之者性又言各正性命何尝分别某物是有性底某物是无性底孟子言山之性水之性山水何尝有知觉耶若於此看得通透即知天下无无性之物除是无物方无此性若有此物即如来喻木烧为灰人为土亦有此灰土之气既有灰土之气即有灰土之性安得谓枯槁无性也又如挟其性而遗之以下种种怪说尤为可笑今亦不暇细辩但请虚心静虑详味此说当自见得如看未透即且放下就平易明白切实处玩索涵养使心地虚明久之须自见得不须如此信口信意驰骋空言无益於已而徒取易言之罪也如不谓然则请子融方叔自立此论以为宗旨熹亦安能必二公之见从耶至於易之说又别是一事今於自己分上见成易晓底物尚且理会不得何暇及此当俟异日心虚气平万理融彻看得世间文字言语无不通达始可细细商量耳此等若理会不得亦未妨事且阙所疑而徐思之不当便如此咆哮无礼也
答徐子融
熹今年一病几至不可支吾午节後方能强起比前一二年几似争十年气血矣老境如此无足怪者亦有朋友十数人在此相聚~少得颖悟恳切者前日病中猛省亦不可全责学者深自恐惧今幸稍苏更当益加策励庶几不负所以来之意但恨相去差远不得子融为之表率使相观而善耳前书所论方叔之说大⒁咽堑其末云性有昏明则又将性作知觉看矣试更思之如何
答宋深之【之源】
熹往者入城幸一再见虽人事SS未得款语然已足以自慰矣别後不得奉问积有驰情兹辱惠书获闻比日侍奉佳庆进学有日新之功尤以忻沃经史诸说足见玩理修辞之意可为後生读书之法属以病目方读得一二篇其词气深博而义理通畅甚可喜也异时益求胜已之友相与讲明古人为已之学而力行之则其所进当有不止於此者矣三圣相授允执厥中与孟子所论子莫执中者文同而意异盖精一於道心之微则无适而非中者其曰允执则非徒然而执之矣子莫之为执中则其为我不敢为杨朱之深兼爱不敢为墨翟之过而於二者之间执其一节以为中耳故由三圣以为中则其中活由子莫以为中则其中死中之活者不待权而无不中中之死者则非学乎圣人之学不能有以权之而常适於中也权者权衡之权言其可以称物之轻重而游移前S以适於平盖所以节量仁义之轻重而时措之非如近世所谓将以济乎仁义之穷者也至於孔孟言性之异则其说又长未易以片言质然略而论之则夫子杂乎气质而言之孟子乃专言其性之理也杂乎气质而言之故不曰同而曰近盖以为不能无善恶之殊但未至如其所习之远耳以理而言则上帝之降衷人心之秉彝初岂有二理哉但此理在人有难以指言者故孟子之告公都子但以其才与情者明之譬如欲观水之必清而其源不可到则亦观诸流之未远者而源之必清可知矣此二义皆圣贤所罕言者而近世大儒如河南程先生横渠张先生尝发明之其说甚详具在方册者今仓司所印遗书即程氏说而张氏之书则蜀中自有版本不知亦尝考之否熹自十四五时得两家之书读之至今四十余年但觉其义之深指之远而近世纷纷所谓文章议论者殆不足复过眼信乎孟氏以来一人而已然非用力之深者亦无以信其必然也旧尝择其言之近者别为一书名近思h今往一通了翁责沈墨刻亦可见前辈师友源流并以奉寄幸细读之有疑复见告也令弟叔季诗易之说亦甚详明区区所望盖不殊前之云也
答宋深之
且附去大学中庸本大小学序两篇幸视至大学当在中庸之前熹向在浙东刻本见为一编恐勾仓尚在彼可就求之此三本者昆仲且分读也近年学者多不读书见昆仲笃志如此甚不易得所恨相聚之晚不得尽吐腹心前日临岐不胜忡怅然讲学贵於实见义理要在熟读精思潜心玩味不可贪多务得搜猎敷衍便为究竟也二序待次略为呈白恐有指摘处便中幸喻及也
答宋深之
大学是圣门最初用功处格物又是大学最初用功处试考其说就日用间如此作功夫久之意思自别见得世间一切利欲好乐皆不足以动心便是小小见效处也荀杨言性得失忘记前语首尾云何然此等处若於自己分上见得分明则亦不待人言自然见得矣但恐读书之时无为已之意只欲以资口耳作文字即意思浮浅看他义理不出也
答宋深之
示喻知止之说足见留意然所谓止乃万物各有定理之谓要在格物穷理乃可知之知之不疑然後此心有定而可以应物非强遏而力制之也格物功夫前书已再h去然亦未尽旦夕当再写一本去也前本千万且勿示人看令有疑处乃有进处耳科举事业初无高论贤者俯就盖有余力既知有命之说则日用之间内外本末不须作两截看必先了此然後及彼也戴监庙久闻其名讲学从容必有至论季随允升相聚各有何说因来一一h示庶知彼中进学次第也
答宋深之
示喻大学所疑已悉格物无传为有阙文章句已详言之卒章是推治国之道以平天下文意甚明亦已详说不知何故尚以为疑岂读之未熟耶更宜玩味不厌烦复则自分明矣格物致知是大学第一义修已治人之道无不从此而出终身要得受用岂是细事来喻乃欲不劳而俟其自格一何言之易耶近世学者气轻质薄不耐持久每以欲速之心怀徼幸躐等之望又有科举世俗之学以夺其志所以常若有所驱胁迫逐而不暇从容以及乎有成也
答宋深之
所喻大学以格物为先此得之矣但以致知为致其所以格物而谓格物为及人及物之事则似於文义殊未详也向来写去大学说其间固未尽善近已复多改更然其所载程先生说此二处文理极分明又并功夫节次一时俱尽不知何故看得如此草率窃意此病从平日科举之学坏了心术致得如此适答子容书已极言之矣孔子曰古之学者为已今之学者为人【程先生曰为已者欲得之於已也为人者欲见知於人也】又曰女为君子儒无为小人儒【程先生曰君子儒为已小人儒为人】此是古今学者君子小人之分差之毫厘缪以千里处切宜审之
答宋深之
示喻为学之意益以精专而兄弟相勉见於诗什深慰老怀又知更有苏范诸贤相与切磋尤以为喜所问持养观书之说前此讲之已详约而言之持养之方不过敬之一字而读书则世间无一事是不合知者但要循序量力而进耳五o之书知言为精然其间亦不能无小小可议处其他往往又不能及故向来敬夫不欲甚广其传今想广仲之意恐亦有所难言者非靳惜也南轩文此间镂版有两本其一熹为序者差不杂黄州亦有官本篇秩尤多然多是少作可恨也此间本无见存者不及寄去後得之当别附便耳然读书要须辨得精粗得失乃於已分有益若但泛然看过即枉费功力矣韩子於道见其大体规模极分明但未能究其所从来而体察操履处皆不细密其排佛老亦据其所见而言之耳程先生说西铭乃原道宗祖此言可以推其浅深也近似之说固应辨析以晓未悟然须自见得已分上道理极分明然後可以任此责如其未然而欲以口舌校胜负恐徒起纷竞之端而卒无益於道术之明暗也孟子论乡原乱德之害而卒以君子反经为说此所谓上策莫如自治者况异端邪说日增月益其出无穷近年尤甚盖有不可胜排者惟吾学既明则彼自灭熄耳此学者所当勉而不可以外求者也泽之容之不及别状意不殊前相望数千里会见无期惟千万力学自爱
答宋容之【之汪】
所喻读书未能有疑此初学之通患盖缘平日读书只为科举之计贪多务得不暇子细惯得意思长时忙迫凡看文字不问精粗一例只作如此涉猎【如东坡易解乾卦中说性命系辞中说道处数章及颍滨解孟子浩然之气处皆是此类无一字成言语】今当深以此事为戒洗涤肪”鹆⒐婺＝合看文字择其尤精而最急者且看一书一日随力且看一两段俟一段已晓方换一段一书皆毕方换一书先要虚心平气熟读精思令一字一句皆有下落诸家注解一一通贯然後可以较其是非以求圣贤立言之本意虽已得之亦且更如此反复玩味令其义理浃洽於中沦肌浃髓然後乃可言学耳只如所论大学以正心诚意为本此便是不子细处且请试考经文正心诚意致知格物何者为先後耶其他如好乐苟善不害於正之说必有事焉而勿正心之说敬必以诚为先之说亦互有得失但终是本领未正未容轻议便使一一剖析将去亦恐未必有益可且就此三四义上子细思索勿正心即更看古注及诸先生说後便见喻为佳就此反复殊胜泛论也大抵科举之学误人知见坏人心术其技愈精其害愈甚正恐前日所从师友多是只得此流今以上来诸说求之则比所闻於石鼓者恐亦未免於此也
答宋泽之
自顷人还辱书之後不能再致问讯寻有临漳之役道里益远音问益难通徒增怅想而已今春不幸长子丧亡哀痛不堪亟请祠以归行过三山始遇来使并领书五通乃知先丈郎中已遂窀穸之奉及前此遣人与今再遣曲折备见昆仲显亲传远之意悠久诚确有人所甚难者又不胜其悲叹也即此盛夏雨寒远惟侍奉佳福铭文之喻昨承喻及极知不能然念先契之厚固已心许久矣今兹人来适此祸难初意决不能办欲且遣还来人俟向後稍闲为之别寻的便附去既而思之昆仲越数千里而来求铭再遣使而後得达此意已不可孤向後因循未必得偿此诺则何以见先丈於地下遂留来人随至建阳辍哀排冗亟为草定缮写封内但鄙拙不文无以发挥行治之实而事状所载亦有不能悉书者一则志状之体详略自应不同二则虑其欲益而反损【如所记未第时事之类】三则病其颇涉於神怪此三说者更望高明有以察之也今且写得一本旦夕事定别抄数本寄都下托范文叔发递附便必可达也及承深之遂承遗泽即登仕版以究先公欲行未尽之志而泽之容之亦将读书求志以承家学之传此皆区区之所深望而垂问勤恳又见不自满足之意但千里远书难尽心曲今且以其大者言之大抵今之学者之病最是先学作文干禄使心不宁静不暇深究义理故於古今之学义利之间不复能察其界限分别之际而无以知其轻重取舍之所宜所以诵数虽博文词虽工而祗以重为此心之害要须反此然後可以议为学之方耳向者盖亦屡尝相为道此然觉贤者意中未甚明了终未免以文字言语为功夫声名利禄为归趣今以所述事状观之亦可验其不诬矣若诸贤者果以愚言为不谬则愿且以定省应接之余功收拾思虑完养精神暂置其所已学者勿令汹涌鼓发狂m却於此处深察前所谓古今之学义利之间粒剖铢分勿令交互则其轻重取舍之极自当判然於r中不待矫拂而趣操自分圣学之门庭始可以渐而推寻矣此是学者立心第一义此志先定然後修已治人之方乃可决择而修持耳人还无以为意临漳所刻诸书十余种谩见远怀书後各有题跋见所为刻之意近思h比旧本增多数条如买椟还珠之论尤可以警今日学者用心之缪家仪乡仪亦有补於风教幸勿以为空言而轻读之也
答陈器之
所示四条第一第三两条得之但以公为仁似未精伊川先生明言仁道难言惟公近之非以公便为仁又云公而以人体之故为仁窃详此意公之为仁犹言去其壅塞则水自通流然便谓无壅塞者为水则不可更以此意推之可见仁字下落也又中之为义固非专为刚柔相半之谓然当刚则刚当柔则柔当刚柔相半则相半亦皆自有中也试更思之如何
答陈器之【问玉山讲义】
性是太极浑然之体本不可以名字言但其中含具万理而纲理之大者有四故命之曰仁义礼智孔门未尝备言至孟子而始备言之者盖孔子时性善之理素明虽不详着其条而说自具至孟子时异端I起往往以性为不善孟子惧是理之不明而思有以明之苟但曰浑然全体则恐其如无星之秤无寸之尺终不足以晓天下於是别而言之界为四破而四端之说於是而立盖四端之未发也虽寂然不动而其中自有条理自有间架不是ザ倍嘉抟晃锼以外边才感中间便应如赤子入井之事感则仁之理便应而恻隐之心於是乎形如过庙过朝之事感则礼之理便应而恭敬之心於是乎形盖由其中间\理浑具各各分明故外边所遇随感而应所以四端之发各有面貌之不同是以孟子析而为四以示学者使知浑然全体之中而粲然有条若此则性之善可知矣然四端之未发也所谓浑然全体无声臭之可言无形象之可见何以知其粲然有条如此盖是理之可验乃依然就他发处验得凡物必有本根性之理虽无形而端的之发最可验故由其恻隐所以必知其有仁由其羞恶所以必知其有义由其恭敬所以必知其有礼由其是非所以必知其有智使其本无是理於内则何以有是端於外由其有是端於外所以必知有是理於内而不可诬也故孟子言乃若其情则可以为善矣乃所谓善也是则孟子之言性善盖亦i其情而逆知之耳仁义礼智既知得界限分晓又须知四者之中仁义是个对立底关键盖仁仁也而礼则仁之着义义也而智则义之藏犹春夏秋冬虽为四时然春夏皆阳之属也秋冬皆之属也故曰立天之道曰与阳立地之道曰柔与刚立人之道曰仁与义是知天地之道不两则不能以立故端虽有四而立之者则两耳仁义虽对立而成两然仁实贯通乎四者之中盖偏言则一事专言则包四者故仁者仁之本体礼者仁之节文义者仁之断制智者仁之分别犹春夏秋冬虽不同而同出乎春春则春之生也夏则春之长也秋则春之成也冬则春之藏也自四而两自两而一则统之有宗会之有元矣故曰五行一阳阳一太极是天地之理固然也仁包四端而智居四端之末者盖冬者藏也所以始万物而终万物者也智有藏之义焉有终始之义焉则恻隐羞恶恭敬是三者皆有可为之事而智则无事可为但分别其为是为非尔是以谓之藏也又恻隐羞恶恭敬皆是一面底道理而是非则有两面既别其所是又别其所非是终始万物之象故仁为四端之首而智则能成始能成终犹元气虽四德之长然元不生於元而生於贞盖由天地之化不翕聚则不能发散理固然也仁智交际之间乃万化之机轴此理循环不穷合无间程子所谓动静无端阳无始者此也
答叶味道【贺】
所喻既y之後主不当复於寝此恐不然向见陆子静居母丧时力主此说其兄子寿疑之皆以书来见问因以仪礼注中之说告之渠初乃不曾细看而率然立论及闻此说遂以为只是注说初非经之本文不足据信当时尝痛辟之考订甚详且以为未论古礼如何但今只如此卒哭之後便除灵席则孝子之心岂能自安邪其後子寿书来乃伏其谬而有他日负荆之语今偶不见当时往还旧牍因更以他书考而论之如大戴礼诸侯迁庙篇云君及从者皆玄服则是三年大祥之後既除丧而後迁矣其词但告迁而不言y则是既y之後主复於寝而至此方迁於庙矣如谷梁云易檐改涂礼志云更衅其庙则是必先迁高祖於太庙夹室然後可以坏衅其故庙而纳祖考之主又俟迁祖考於新庙然後可以坏衅其故庙而纳新y之主矣如左氏云特祀於寝而国语有日祭之文【韦昭曰谓日上食於祖祢】则是主复寝後犹日上食矣但谷梁所谓练而坏庙乃在三年之内似恐太速礼志所谓衅庙而移故主乃不俟其庙之虚而遽坏之恐非人情左氏所谓y而作主则与礼经虞主用桑者不合所谓A尝E於庙则与王制丧三年不祭者不合【疑左氏所说乃当时之失杜氏因之遂有国君卒哭而除服之说皆非礼之正大率左氏言礼多此类也】皆不足信而国语日祭月祀时享既与周礼祀天神祭地只享人鬼之名不合韦昭又谓日上食於祖祢月祀於曾高时享於二祧亦但与祭法略相表里而不见於他经又主既复寝而日祭之则其几筵未知当俟临祭而後设耶或常设而不除也此类皆无明文更当详考又古者庙有昭穆之次昭常为昭穆常为穆故y新死者於其祖父之庙则为告其祖父以当迁他庙而告新死者以当入此庙之渐也今公私之庙皆为同堂异室以西为上之制而无复左昭右穆之次一有递迁而t室皆迁而新死者当入於其祢之故室矣此乃礼之大节与古不同而为礼者犹执y於祖父之文似无意义然欲遂变而y於祢庙则又非爱礼存羊之意窃意与其依违牵制而均不免为失礼曷若献议於朝尽复公私之庙皆为左昭右穆之制而一洗其缪之为快乎
答叶味道
y说向尝细考欲以奉报意谓已遣今承喻却未收得必是不曾遣去然今又寻不见大抵礼注谷梁皆谓练而迁庙大戴礼诸侯迁庙其说亦然此是古人必以练而迁其几筵於庙而犹日祭之如横渠之说然今人家庙只有一间祖考同之岂容如此况又已过时只得从温公之仪亦适当世人情之宜虽考之於古少有不同要未为大失礼也钱君所论亦甚精详但谓既y之後主不当复於寝则似未安盖y与迁自是两事y者奉新死之主以祭於其所当入之祖庙而并祭其祖若告其祖以将迁於他庙【若适士二庙则此祖已当迁於夹室矣】而告新死者以将迁於此庙也既告已则复新死者之主於寝而主亦未迁比至於练乃迁其祖入他庙或夹室而迁新死者之主於其庙耳其未迁於庙与既迁而未祥馈羞自如他日如此则庙自不虚寝亦有馈皆非如钱君所虑也顷年陆子寿兄弟亲丧亦来问此时以既y复主告之而子静固以为不然直欲於卒哭而y之後彻其几筵子寿疑而复问因又告之以为如此则亦无复问其礼之如何只此卒哭之後便彻几筵便非孝子之心已失礼之大本矣子静终不谓然而子寿遂服以书来谢至有负荆请罪之语今钱君之论虽无子静之薄而其所疑亦非也不知味道看得如何幸更与钱讲之复以见告也
答叶味道
五服饮食居处之节昨尝闻其略但丧大记有叔母世母故主宗子食肉饮酒之文注云义服恩轻不知自始死至未葬之前可以通行何如但一人向隅满堂不乐服既不轻而饮食居处独不为之制节可乎
礼既无文不可强说窃意在丧次则自当如本服之制归私家则自如其或可也
丧大记三年之丧V而从御吉祭而复寝期居庐终丧不御於内者父在为母为妻齐衰期者大功布衰九月者皆三月不御於内不知小功缌独无明文其义安在
礼既无文即当自如矣服轻故也
亲迎男女遭丧之礼曾子问之详矣今有男就成於女家久而未归若婿之父母死女之本丧如之何若女之父母死其女之制服如之何
此乃原头不是且放在涂之礼行之可也然既嫁则服自当降既除而归夫家耳
曾子问曰婚礼既纳币有吉日女之父母死则如之何孔子曰婿使人吊如婿父母死则女之家亦使人吊【云云】如未有吉日独不当吊乎
恐无不吊之理
贺去冬侍坐承斟酌古今之制谓居丧冠服当与吉服称其制度等级已略言及近见亲戚有居母丧用温公袖w衫布幞头取其与吉服相符而又加首x要x而去温公之布四脚不知可行否
今考政和五礼丧服却用古制此而行则亦无特然改制之嫌却恐吉服须讲求一酌中制度相与行之耳昔侍先生见早晨入影堂焚香展拜而昏暮无复再入未知尊意如何
向见今赵丞相日於影堂行昏定之礼或在燕集之後窃疑未安故每常只循旧礼晨谒而已
按杂记姑姊妹其夫死而夫党无兄弟使夫之族人主丧妻之党虽亲不主【此谓姑姊妹无子寡而死也】夫若无族矣则前後家东西家无有则里尹主之或曰主之而y於夫之党【妻之党自主之非也夫之党其祖姑也】今贺有姑其夫家【阙】反归父母家既耆耄他日舍兄弟侄之外无为主者但不知既无所y岂忍其神之无归乎
古法既废邻家里尹决不肯祭他人之亲则从宜而祀之别室其亦可也
女子适人为父母服期传云不贰斩也贱妇丧母遂於既葬卒哭而归继看丧大记曰丧父母既练而归期九月既葬而归注云归谓归夫家也其既葬而归者乃妇人为祖父母为兄弟之为父後者耳贺虽令反终其月数而误归之月不知尚可补填乎因思他人或在母家彼此有所不便不可以待练之久其不可以不归也又如之何
补填如今追服意亦近厚或有不便归而不变其居处饮食之节可也衣服则不可不变此亦以意言之深恐不免汰哉之诮也
答叶味道
省闱想甚得意奏名必在前列但尚未见後场题目不知主司意乡如何要之得失已有定分人徒自为扰扰耳改字不若只就旧名之为安门生之礼若在高等恐例须谒见即不可废若只在行间亦不必诣之也礼书未能得了而衰病日侵恐未必能究竟此事也汉卿必时相见四方更有何朋友在都下凡百宜以谨密为上事了能一过此相聚否李敬子尚留此志尚坚苦不易得但看义理未甚明彻细密耳
答徐居甫
寓向看五o言天理人欲同行而异情同体而异用两句颇疑同体异用之说然犹未见真有未安处今看得天理乃自然之理人欲乃自欺之情不顺自然即是私伪不是天理即是人欲二者面目自别发於人心自不同寓常验之举动间苟出於天理之所当为r中自是平正无有歉愧自是泰无有不足接人待物自是无乖忤学者虽不常会如此要是此心存时便如此此心不存则不如此须是读书讲义理常令此心不间断则天理常存矣若有放慢时节任人欲发去则胸中自是急迫率自是不公不正为不善事虽不欲人之知胸中自是有愧赧然亦自不可R如何要去天理中见得人欲人欲中见得天理二者槿慌斜鹂炙低体不可亦恐无同行之理若曰心本为利却假以行与那真於为义者其迹相似如此说同行犹可今下天理人欲字似少分别未审是然否
顷与钦夫商量此两句谓同行异情者是谓同体异用者非请更详之
志於道据於德依於仁一章集注之说备矣寓看来一节密似一节志於道则心心念念惟在人伦日用之所当行者决不向利欲边去其志定矣据於德如孝亲悌长等事皆吾所自得而行之者虑有照管不到时节当据守之而勿失则吾之所得者实矣依於仁则全其本心之德而不间於人欲之私生生之体自流行不息工夫至此亦云熟矣此三节自立脚大纲以至工夫精察如此志道即夫子志学处以等级次第言耳据德大略如贫而无谄富而无骄之类谓其能守也依仁如贫而乐富而好礼谓其不违仁也游於艺是行有余力则以学文未知此说通否
此段看得好但所引贫富者不相似
孝弟为仁之本章注谓仁者心之德爱之理渊问仁章又谓仁者心之全德合二处推明其说未审当否心德则生道也盖天地以生物为心故人得之以为心者谓之仁其体则同天地而贯万物其理则统万善而包四端论其名状则冲和温粹浑涵蓄常生生不死乃得谓之仁焉此即乾之元在四时而为春者也以仁而主四者则随其地分发为羞恶为辞逊为是非莫不各当其所若不以仁为主而以别个为主则但见不相对副但见乖隔不顺且天地失其所以为主而人亦不得其所以生者矣此所以言仁专一心之德者岂不以其纲维管摄之妙乎敬爱之理只从孝弟发明自孝弟而推原其本则惟有此理已耳所谓以仁为孝弟之本是也孝弟而扩充其用则为仁民爱物之事所谓为仁以孝弟为本是也窃恐心之德以专言爱之理以偏言专言之本则发为偏言之用偏言之用则合於专言之本不可以小大本末二之也自仁道之不明也人惟拘於气禀蔽於私欲则生道有息而天理不行否隔壅塞不能贯通如人疾病血气不运於四支则手足顽麻不知痛痒而医者亦谓之不仁人能有以体乎仁必其无一毫之私得以间其生生之体使之流行贯注无有不达无有不倘会嵛能全其心之德爱之理也此子之克已仲弓之敬恕与圣人居处恭执事敬博学笃志切问近思等处正欲使工夫缜密也必磨洗荡涤其私使无一毫之留所以唤此仁使之充长条达无不周淘蛐牡伦匀而仁斯在我矣伏乞严喻
此段大意得之但爱之理未可以用言耳更味之久当浃洽自见得失也
敬之一字初看似有两体一是主一无适心体常存无所走作之意一是遇事小心谨畏不敢慢易之意近看得遇事小心谨畏是心心念念常在这一事上无多歧之惑便有心广体胖之气象此非主一无适而何动而无二三之杂者主此一也静而无邪妄之念者亦主此一也主一盖兼动静而言静而无事惟主於往来出入之息耳未审然否
谓主一兼动静而言是也出入之息此句不可晓寓一日访蕃叟先生因说孟子尽心知性处陈先生云人须是知得始得若不知得就事上做得些小济得甚事寓以为此说甚然陈先生问尽其心者作如何说寓对言心统性情会\理而妙万物者也心最难尽惟是知得性方能尽得心能尽其心者以知其性故也盖性者理之得於天而自然者也如君之仁父之慈子之孝以至於日用之所当为者皆有个根原来历处惟知之无一毫之不尽无一节之不极然後吾心之体至通至明无所蔽惑斯为尽其心矣陈先生以为不然乃言甚事不从心生只要尽得此心凡所存主凡所动作起居使合於理便是尽得此心此心既尽则自能知性如耳之听正声目之视正色手足举动合礼皆是性寓云向所闻於先生长者与此不同耳目手足只是形耳目手足之所以能如此者方是性陈先生曰某之所以与朱丈不同者正以此耳公下稍自知某说为是某之用意不同恐难猝合寓所闻如此未得其精但尽其心者知其性也一句书上一个者字下应一个也字不知语脉当如何说寓之所对不畔尊旨否
此段论得甚好但恐下稍不长进则反见彼说为是耳今日正好着力也
寓向在道院问亲迎礼先生言亲迎以来从温公妇入门以後从伊川云庙见不必候三月只迟之半月亦可盖少存古人重配着代之义今妇人入门即庙见盖举世行之近见乡里诸贤颇信左氏先配後祖之说岂後世纷纷之言不足据莫若从古为正否
永嘉有仪礼之学合见得此事是非左氏固难尽信然其後说亲迎处亦有布几筵告庙而来之说恐所谓後祖者讥其失此礼耳
礼支子不祭祭必告宗子然诸侯之嫡子已是袭爵其次子始立宗大夫士以嫡子为宗所以上承祖宗之重下垂百代之传而不敢少慢者後世礼教不明人家多以异姓为後寓所见乡里有一人家兄弟二人其兄早亡无後遂立异姓为後後来弟却有子及举行祭礼异姓子既为嫡主与凡题主及祝版皆用其名若论宗法祭惟宗子主之其他支子但得预其祭而已今异姓为後者既非祖宗气血所传乃欲以为宗子而专主其祭乎寓意欲以从弟之长者共主其祭事亦同着名行礼庶几祖先之灵或歆享之不知可以义起否伏乞裁教
立异姓为後此固今人之失今亦难以追正但预祭之时尽吾孝敬之诚心可也
行吊之日不饮酒食肉此古人因变而变常为得情性之正然先王制礼因人情而为之节文必情与文称乃为得宜寓恐吊丧之日不饮酒食肉可以施於有服之亲或情分之厚者若吊泛常之人只当於行吊之时不饮酒食肉吊毕则复常既与死者平时分E但只少变平日以存古意可也未审尊意以为然否
有服则不但吊日不饮酒食肉矣其他则视情分之厚薄可也
答徐居甫
君子之道费而隐章
鸢飞鱼跃是子思吃紧为人处必有事焉而勿正心是孟子吃紧为人处皆是要人就此瞥地便见得个天理全体若未见得且更虚心涵泳不可迫切追求穿凿注解也
君子之道造端乎夫妇及其至也察乎天地盖夫妇则情意密而易於陷溺不於此致谨则私欲行於玩狎之地自欺於人所不知之境人伦大法虽讲於师友之前亦未保其不坏於幽隐之处傥知造端之重隐微之际恐惧戒谨则是工夫从里面做出以之事父兄处朋友皆易为力而有功矣
本只是说至近处似此推说亦好
天地之大也人犹有所憾恐非谓天能生覆而不能形载地能形载而不能生覆人犹有憾处恐只在於阳寒暑之或乖其常吉凶灾祥之或失其宜品类之枯败夭折而不得遂其理此虽天地不能无憾人固不能无憾於此也
既是不可必望其全便是有未足处
两端谓\论不同之极致都是就善处说如断狱一人以为当死一人以为当罚今酌其中而行之否
然所谓中非如子莫之所执也
鬼神为德注云体物是其为物之体不知此体字是体用之体还复是体质之体
鬼神者气之往来也须有此气方有此物是为物之体也
答徐志伯【浩】
示喻堂铭极荷不鄙三数年来不敢开口道一字尚且无着身处今安敢为此以重其罪又使余波所溅及於贤者乎兼堂中四壁环列前辈之象吾乃幅巾便服而游燕寝卧於其中似亦非便乡闻刘子澄在衡阳作朱陵道院自居正堂而以两庑为前贤祠堂尝窃疑其非是恨渠已去不及正之也横渠先生亦言传得夫子画像而无可设之处正为此耳幸试思之此虽细故其间亦自不容无义理也
答邓卫老【N问近思h】
乾健也健而无息之谓乾
如何见得天之健处
四德之元犹五常之仁【云云】N谓偏言一事仁之用也专言四者仁之体也仁之用莫若爱仁之体则爱有所不能尽必包四者论之而後仁之体可见
仁之一事乃所以包四者不可离其一事而别求兼四者之仁也
满腔子是恻隐之心莫只是不馁否心要在腔子里莫只是不放却否所谓腔子之义岂禅俗语耶
腔子犹言躯６只是俗语非禅语也满腔子只是言充塞周瘫纠慈绱宋此档讲荒俅ο戮渌说得之凡物有本末不可分为两段事洒扫应对是其然必有所以然N窃谓是其然者人事也所以然者天理也下学而上达也
大⑹侨绱烁详玩之
杨子拔一毛不为【云云】N窃谓三子皆执一而不知权故也使杨子之拔一毛不为施之在陋巷之时即子矣墨子之摩顶放踵施之三过其门不入之时即禹矣故所谓中者惟可与权者能之
杨墨学不足以知道其心偏而不中岂复能为禹之事可更思之
昔受学於周茂叔每令寻子仲尼乐处所乐者何事N谓孔之所乐者循理而已矣
此等处未易一言断且宜虚心玩味兼考圣贤为学用力处实下功夫方自见得如此硬说无益於事也曾点漆雕已见大意N谓大意者得非天理流行之妙圣贤作用之气象与二子胸中洒落无一毫亏欠安行天理之至盖舜有天下而不与焉者也但二子已能窥测乎此未必身造乎此也故曰已见大意
且如此说亦未有病然须实下功夫真有见处方有意味耳
敬义夹持直上达天德自此N谓夹持者岂内外并进之谓乎直上者岂进进不已之谓乎
直上者不为物j所累而倒东来西之谓也
视听思虑动作皆天理也人但於其中要识得真与妄尔
识字是紧要处要识得时须是学始得
横渠先生谓范巽之曰吾辈不及古人病源何在巽之请问先生曰此非难悟设此语者盖欲学者存意之不妄庶游心熟有一日脱然如大寐之得醒耳
横渠先生之意正要学者将此题目时时省察使之积久贯熟而自得之耳非谓只要如此说杀也
明道先生曰某写字时甚敬非是要字好只此是学N谓此正在勿忘勿助之间也今作字SS则不复成字是忘也或作意令好则愈不能好是助也以此知持敬者正勿忘勿助之间也
若如此说则只是要字好矣非明道先生之意也伊川在讲筵不曾请俸又不求封叙N谓若是应举得官便只当以常调自处虽陈乞封?可也
本以应举得官则当只以常调自处此自今常人言之如此可也然朝廷待士却不当如此伊川先生所以难言之也但云其说甚长则是其意以为要当从科举法都改变了乃为正耳近看韩魏公论不当使道士於正殿设醮而不知设醮之非亦是此类须说到废道士而罢设醮方是究竟也
介甫言律是八分书N谓八分者岂王氏谓其深刻犹未及於十分也
律所以明法禁非不有助於教化但於根本上少有欠阙耳八分是其所长处二分乃其所阙此言是他见得者盖许之之词非讥之也
治天下不由井地终无由得平周道只是均平又曰井田卒归於封建乃定N按张氏言治大抵以井田封建为主程先生论封建颇取柳子厚之说而范唐监亦推广之至胡氏管见乃力诋子厚并排苏范其说反与程门不合何也
遗书中只有一条论封建而取柳子厚者其他处却不如此恐此一段乃记h之误也范氏说多苟简不足为法胡氏之论虽正然其言利害亦有所偏要之封建郡县互有利害但其理则当以封建为公耳此类且徐讲之非今日所急也
释氏之说若欲穷其说而去取之则其说未能穷固已化而为佛矣N素不喜读异端之书然徒知其迹而未究其去着傥遇辨诘词必穷矣N自度决不至陷溺则亦不至骋辨然一物不知君子所耻也不知於此当何以处之
理有未穷则胸中不能无疑碍虽不陷溺亦偶然耳况未必不陷溺耶至於欲骋辨而耻不知尤是末节不足言但穷理功夫不可有所遗然又当审其缓急之序也明道先生曰周茂叔窗前草不除去子厚观驴鸣亦谓如此又曰子厚闻生皇子【云云】N谓此即天地生物之心而人物所得以为心者盖仁之事也圣贤千言万句所谓传心者惟此而已
大⑷灰拥不可只如此说了便休须是常切玩味涵养也
答邓卫老
昨所示卷子久无便不得报所论鬼神者甚有条理不易看得如此但说乾健处云只行之一字便见草率之甚下文云云则又全不应所问矣恐可更深思而详说之也又以杨墨为学仁义而过亦非是彼乃正为不识仁义耳非学之过而不得中也曾点之说乃不真实之尤者今亦未须便论见处且当理会如何是实下功夫底方法次第而用力焉久当自有得耳若只如此揣摸笼罩将去即人人会说更要高妙亦得但不济事反害事耳
答张敬之【显父】
梁惠王移民移粟之政周官廪人之职未尝废孟子非之者岂以惠王不知仁政之本耶
此无异议但当熟玩孟子所说王政之始终其措置施行之方略次第耳
孟子答齐宣王爱牛一段
此等处与上章亦无甚异但要熟读详玩耳
必有事焉一段显父谓此二者界限极难分别盖不致力则便无所事而几於忘才着意则未免预期欲速而流於助但将心平铺谨守则又未见脱洒处
此一段依孟子本文只合就养气上说集注言之备矣明道先生移就持敬上说却是养气已前一段事功夫虽密然恐不若且依孟子看也
爱无差等施由亲始夷子既知此说便当一亲E合贵贱方得今却曰施由亲始则是又将亲E对待而言岂非吾之爱又有差等哉其词气抵牾信乎遁而穷矣
夷之所说爱无差等此是大病其言施由亲始虽若粗有差别然亦是施此无差等之爱耳故孟子但责其二本而不论其下句之自相矛盾也夷之所以卒能感动而自知其非盖因孟子极言非为人之心有以切中其病耳此是紧要处当着眼目也
滕文公之问逾迫而孟子所以答之者若无可为谋者极其规模所就亦不过太王畏天保国之事至於万章之问宋而孟子遽以成汤乐天之事反覆告之岂滕之地褊小不足以有为而王偃灭滕伐薛败诸侯之兵果有可畏之实耶
强弱者势也得失者事也宋滕之强弱有异故其得失之效不同但其一事之如此而为得如此而为失则其理未尝不同耳若曰以强弱为得失则是强者常得弱者常失也岂其然乎
以善服人则有心於求胜故人得以胜之以善养人则至诚乐与而人自心悦诚服其原亦判於公私义利之间也
以善服人者惟恐人之进於善也如张华之对晋武帝恐吴人更立令主则江南不可取之类是也以善养人者唯恐人之不入於善也若汤之事葛遗之牛羊使人往为之耕之类是也
孟子既以智为始圣为终则智者致知之事圣者极至之名其终复曰智巧圣力是智反妙於圣矣南轩以为论学则智圣有始终之序语道则圣之极是智之极者也此说似可以破前所疑不知如何
智是见得彻之名圣是行得到之号有先後而无浅深也圣而不智如水母之无虾亦将何所到乎
孟子谓乃若其情则可以为善而周子有五性感动而善恶分是又以善恶於动处并言之岂孟子就其情之未发而周子就其情之已发者言之乎
情未必皆善也然而本则可以为善而不可以为恶唯反其情故为恶耳孟子指其正者而言也周子兼其正与反者而言也庄子有遁天倍情之语亦此意也顷蒙见教云往者同安因闻钟声遂悟收心之法显父不揆验之信然
当时所说闻钟声者本意不谓如此但言人心出入无时钟之一声未息而吾之心已屡变矣
潮汐月临子午则潮生其理谓何岂以子者阳之始午者阳之极月为属故其气交激而至此耶
潮汐之说余襄公言之尤详大抵天地之间东西为纬南北为经故子午卯酉为四方之正位而潮之进退以月至此位为节耳以气之消息言之则子者之极而阳之始午者阳之极而之始卯为阳中酉为中也
答张敬之
向所示问目看得路脉全未是又多未晓此章之正意而遽引他说以杂乎其间展转相迷彼此都晓不得不济得事且当依傍本文逐句逐字解释文理令其通透见得古人说此话是此意了更将来反覆玩味久之自有见处不须如此比类也圣智巧力之说则已得之矣此便是看他处底子也又论圣贤优劣此亦是痴人比较父祖年甲高下之说学问工夫都不在此枉费心思言语之力也
答丁宾臣【硕】
十二月十一日熹叩首上启丁君省元老友顷幸接承便辱垂问虽喜用意之高远然窃观容止之间未甚和粹意其未似圣门学者气象而所问又太多而不切有不容以一词相反复者用是默默不知所对及承访逮至於再三而不免少露鄙怀则足下已艴然於色而不欲闻矣自是以来彼此之怀终不相悉而今者承书遂有督过之意三复以还愧怍亡已夫道在生人日用之间而着於圣贤方册之内固非先知先觉者所独得而後来者无所与也又非先知先觉者所能专而使後来者不得闻也患在学者不能虚心循序反复沈潜而妄意躐等自谓有见讲论之条则又不过欲人之知已而不求其益欲人之同已而不求其正一有不合则遂发愤肆骂而无所不至此所以求之愈迫而愈不近也足下诚以是而深思之则熹之前日所以告足下者已悉矣足下之学其是非得失亦明矣如以为然继此见问敢不敬对如曰不然则高明之必有非愚昧所及知者幸其咎而姑自信其说焉可也惠贶江蟹感领至意江茶五瓶少见微意布则例不敢受前日柯国材之子来馈亦已却之非独於左右为然也
答丁宾臣
来喻富贵利达莫非天命轩冕傥来似未可必足见信道之笃然反复其言乃於得失之间未免有尤人之意似又全未得力何耶末由面扣临风驰想切冀以时自爱益逊志於义理之学是所愿望
答郑
【艮】
示及疑义足见勉学之意已略奉答但大抵用意未尽亲切更宜虚心详味未要生疑只且似林一之看养气章顺文看去足矣久之自当有见处有疑处也
答黄嵩老
大抵人情苦於犹豫多致因循一向龇辖竦心所欲为向前便做不要迟疑等待即只此目下顷刻之间亦须渐见功效矣年运易往时不待人况中岁以後尤宜汲汲也
答黄令裕
示喻道之大本未有真见之期此只是急迫之病道之大本岂别是一物但日用中随事观省久当自见然亦须是虚心游意积其功力庶几有得若一向如此急迫则方寸之间躁扰不宁终无可得之期矣
答黄令裕【一作黄敬之】
所喻日用功夫甚亲切但更就此勉力为佳然书策亦不可废若一向如此又恐偏枯别生病也左氏之说未暇及此若论当读之书何止左氏但朋友只看论语孟子已无余力何暇更及他书也
答黄令裕【一作黄敬之】
收书虽见乡道之切然更宜以居之使其优柔渐渍有以自得乃为有益正不在如此迫切也大学文义通贯所不难见须更反复要见下手用力处而从事焉乃为有诸已耳若只如此安排布置口说得行未至未当得功夫也
考异
答徐子融有性无性之说不容不结束【一作结抹】
【第二十版】
安能必二公之见从【安能一作安敢】
【第二十二版】
答宋深之大学是圣门最初用功处然此等处【一作然此等语
第二十五版】
晦庵集卷五十八
<集部,别集类,南宋建炎至德佑,晦庵集>

[book_title]卷五十九
钦定四库全书
晦庵集卷五十九　　　　　宋　朱子　撰书【问答一本作知旧门人问答】
答林正卿
季通书来亦谓正卿甚进不知乃有异论如此此正是渠病处盖不先其在已而欲广求於外所以向里不甚得力又不察学者才识之高下而⒂其无所不知所以误得他人亦多驰骛於外吾人当识其好处而略其所偏也闻渠谪居却能自适亦甚不易归期正不须问旬呈亦不必求免如陈了翁曾作谏官及被谪犹着白布衫系麻鞋赴旬呈朝廷行遣罪人正欲以此困辱之若必求免是不受君命也不受君命不受天命也而可乎所论易大⒌弥但时事人位等字说得太早今只可且作卦爻看看得通透了到推说处方说得平居无事处时应事之法是第二节事也如乾之初九只是阳气潜藏之象未可发用之占耳若便着个不易乎世不成乎名隐而未见行而未成底人坐在里面便死杀了非所谓洁静精微者若会得卦爻本意却不妨当此时居此位作此人也顷年尝因人问易应之曰公曾看灵棋课否易之模便只是如此也後有人问岂以其不足告而云尔耶此错认了话头也试思之
答林正卿
观变於阳而立卦发挥於刚柔而生爻
分奇偶便是画积画便成卦卦中看画便是爻若如所说只是引证作文不知四句之义又如何说谚所谓囫囵吞枣者是也何由知其味耶
伏羲画卦以写阳之变化文王周公作彖爻辞以决天下之疑孔子作彖象传以推明事物当然之理然爻画既具而三者已备乎其中前圣後圣互相发明耳
此说近之然亦未尽
所以名卦之例非一端有兼取二义二象者有专取二义者有专取二象者有兼取二象与人情者有专取人情者有兼取一象与阳之位者有取爻画之多寡者有取爻画兼二象者有取变卦者有取爻画之形与二义者有不可晓者
且逐卦玩索当见各有意味不须如此安排贪多涉浅劳心费力不济得事
家人卦乾刚也施於家则离兑说也施於家则乱坤静也施於家则废震动也施於家则扰坎艮非所取义惟明而顺家之道也
穿凿得不好
革与睽相类睽上火下泽则不相入此火在泽下有变革之理睽中女在前少女在後有相离之义而此以中女继少女故曰革
凿
豫四以震体之阳为主如大臣转天下之危为安上无为而下佚乐故曰豫
此等处孔子分明说顺以动豫理甚分明安得舍之而自为说耶大病只是着力安排不曾虚心玩味耳中孚外刚中柔至诚恻怛之人也
得无色厉内荏之奸耶大抵此一类都不是此特其小失耳
以伏羲易观之则看先天图如寒暑往来阳代谢若有推排而又莫知其所以然者以文王周公易观之则六十四卦之名乃十八变以後之私记三百八十四爻乃三变奇偶之私记潜龙牝马等物如今之卦影勿用利有攸往等语如今断卦之文以孔子易观之则卦名者时也事也物也初二三四五上者位也而初上又或为始末之义九六者人之才也处某事居某时用某物其才位适其所当则吉不然则凶【始末一本作始终】
此说近之然乃知此而又不免为前段之支蔓穿凿何耶【然乃一本作然既】
易有取两卦象以为法者有取卦名之义而思所以处之者有取二义而思所以处之者
亦不必如此笼罩
易疏论连山归藏一以为伏羲黄帝之书一以为夏商之书未知孰是
无所考当阙之
论上下二经为文王所分果可信否
亦不必论
论六十四卦重於伏羲果否
此不可考或耒耜市井已取重卦之象则疑伏羲已重卦或者又谓此十三卦皆云盖取则亦疑词未必因见此卦而制此物也今无所考只说得到此以上当且阙之但既有八卦则六十四卦已在其中此则不可不知耳
答林正卿
所示易疑恐规模未是盖读书之法须是从头至尾逐句玩味看上字时如不知有下字看前句时如不知有後句看得都通透了又却从头看此一段令其首尾通贯然方其看此段时亦不知有後段也如此渐进庶几心与理会自然浃洽非惟会得圣贤言语意脉不差且是自己分上身心义理日见纯熟若只如此匆匆检阅一过便可随意穿凿排布硬说则不唯错会了经意於已分上亦有何干涉耶且如看此幅纸书都不行头直下看至行尾便只作旁行横读将去成何文理可试以此思之其得失亦不难见也
答林正卿
季通云亡凡在同志无不痛伤然人生要必有死迟速远近亦何足较闻其临行却甚了了区处付属皆有条理亦足强人意也所示中庸疑义略此条析奉报大率朋友看文字多有浅迫之病浅则於其文义多所不尽迫故於其文理亦或不暇周悉兼义理精微纵横错综各有意脉今人多是见得一边便欲就此执定尽废他说此乃古人所谓执德不弘者非但读书为然也要须识破此病随事省察庶几可以深造而自得也
答曹元可
示喻为学之意仰见造诣之深不胜叹仰然尝闻之为学之实固在践履苟徒知而不行诚与不学无异然欲行而未明於理则所践履者又未知其果何事也故大学之道虽以诚意正心为本而必以格物致知为先所谓格物致知亦曰穷尽物理使吾之知识无不精切而至到耳夫天下之物莫不有理而其精则已具於圣贤之书故必由是以求之然欲其简而易知约而易守则莫若大学论语中庸孟子之篇也是以顷年尝刻四古经於临漳而复刻此四书以先後其说又略述鄙意以附书後区区於此所以望於当世之友朋者盖已切矣归来只有数本皆为知识持去不得纳呈然彼间相去不远自可致之不难也读之有得复以见教千万之望
答李巽卿
所喻进学处事之意省察警惧固当如此然头绪太多却成纷扰但将圣贤之书小立程课熟读深思反复玩味以栽培浇灌自有长进处不必如此闲计度也
答程次卿
示喻存心之说此固为学之本然来喻又有所谓有是事必有是理者不知又何从而察之耶若如所谓当应事然後思是事之理当接物然後思是物之理则恐思之不豫而无所及若豫讲之则又?於所谓出位而思念虑纷扰之病窃意用力之久必有说以处此矣幸明告我得以反复之
答龚惟微
闻进学不倦之意甚幸甚幸但春秋之说向日亦尝有意而病於经文之大略诸说之太烦且其前後抵牾非一是以不敢妄为必通之计而姑少缓之然今老矣竟亦未敢再读也来喻以为他处皆可执其一说以为据独即位之说为难通愚恐其所执之说未必圣人之真意而非独即位之说为无据也若只欲为j屋计则姑取其近似而不害理者用之若欲真实为学则不若即他书之易知者而求之庶明白而不差也
答龚伯着
示喻以门户之故不免两用其心於道全未有得此今日士子之通患但穷达有命非可力求若其有之当不待求而自至如其无之求亦奚益惟道义在我人皆有之而求无不得今乃以彼而易此其於利害之g可谓舛矣愿以此而反思之庶乎其有决也
答汪叔耕
十月二十三日熹扣首叔耕茂材_友辱书并示诗文论说甚富三复不置足以见乡道之勤卫道之切而所以用力於词章者又若是其博而笃也顾惟衰晚於道既无所闻不足以堪见予之意而少日粗亲笔研终不能窥作者藩篱且自觉其初无补於身世遂用~意弃去不为今数十年矣又无以知所论之中失而上下其说也然私窃计之乡道之勤卫道之切不若求其所谓道者而修之於已之为本用力於文词不若穷经观史以求义理而措诸事业之为实也盖人有是身则其秉Ｖ则初不在外与其乡往於人熟若反求诸已与其以口舌驰说而欲其得行於世孰若得之於已而一听其用舍於天耶至於文章一小伎耳以言乎迩则不足以治已以言乎远则无以及人是亦何所与於人心之存亡世道之隆替而校其利害勤恳反复至於连篇累牍而不厌耶足下志尚高远才气明决过人远甚而所以学者未足以副其天资之美熹窃惜之又念其所以见予之厚而不忍忘也不敢不尽其愚足下试一思之果能舍其旧而新是图则其操存探讨之方固自有次第矣请继今以言人还姑此为报向寒千万以时为亲自爱不宣熹再拜
答汪叔耕
来书所论向来为学次第足以见立志之高矣然杂然进之而不由其序譬如以枵然之腹入酒食之肆见其肥}大u饼饵脍脯杂然於前遂欲左右攫尽纳於口快嚼而亟吞之岂不撑肠拄腹而果然一饱哉然未尝一知其味则不知向之所食者果何物也今承来喻将欲损其逐末玩华之习而加反本务实之功则善矣然所论周程传授次第恐亦有未易言者而以太极图为有单传密付之三昧则又近世学者背形逐影指妄为真之弊也夫道在目前初无隐蔽而\人沈溺胶扰不自知觉是以圣人因其所见道体之实发之言语文字之间以开悟天下与来世其言丁宁反复明白切至惟恐人之不解了也岂有故为不尽之言以愚学者之耳目必俟其单传密付而後可以得之哉但患学者未尝虚心静虑优柔反覆以味其立言之意而妄以已意轻为之说是以不知其味而妄意乎言外之别传耳不欺论中所谈儒佛同异得失似亦未得其要至论所以求乎儒者之学而以平其出入之息者参之又有忘心忘形非寐非寤虚白清镜火珠静月每现辄变之说则有大不可晓者不知儒者之学自六经孔孟以来何尝有是说而吾子何所授受而服行之哉所以求之者如是之杂无怪乎愈求而愈不得也而反自谓将从主静持敬应事接物以求之则有没世而不能达者是岂应事接物主静持敬之罪哉如此不已不唯求之不得而已愚恐其必将有狂易丧心之患窃为吾子忧之不敢不以告也幸且置此而即圣贤之言平易明白之处虚心平气熟玩而躬行之玩之深则理自明行之笃则力自进持之以久而上达焉则道体精微之妙圣贤亲切之传不待单传密付而已了然心目之间矣其他所论亦尽有合商量处未暇悉陈然根本若正则此等枝叶亦不待辨而明矣史论却胜他书然姑少後之而先其本则其所至又当不止此也大学章句一本附往古人为学规模及今日用力次第尽在此矣幸试详之勿以为老生常谈而忽之也
答李元翰
元翰前日说得尽近似今看所示又说开了盖前日所说尤非实见故把捉不定又会走作尔如前日云存得此心即便是仁此句甚好但下面说合於心者行之不合於心者勿为又说从义上去了不干仁事矣今所写来者乃先存得此心一句便只说合於心为之【云云】却是全说不符也今且只以孟子仁人心也义人路也两句看来便见仁义之别盖仁是此心之德才存得此心即无不仁如说克己复礼亦只是要得私欲去後此心常存尔未说到行处也才说合於心者【云云】则便侵过义人路底界分矣然义之所以能行却是仁之用处故学者须是此心常存方能审度事理如其不然则方寸之间自无主宰亦不复能审度可否而行所当行矣此孔门之学所以必以求仁为先盖此万事之原万事之本且要先识认得先存养得方有下手立脚处尔其他所论未稳者多但先看此一节久之自见得也
答陈与叔【梦良】
弟子职音韵
此非大义所系不暇深考
梦良窃意弟子职一章自先生施教弟子是则以下似言学莫先於立教【云云】自志无虚邪以下又详言其学之之功如此【云云】
此说得之然亦本无奥义不必如此之详也
梦良窃意弟子职一章论教学之方其所以敬亲事长从师受业与夫洒扫应对进退之要皆括乎是自二章至末十二章又分明条具其节目之详由早至夜周旋从事盖为o悉其四章弟子馔馈注馈谓选具在食盖馔乃训具食馈训进食恐馈者是进具在之食疑进字误作选字未审如何又饭是为卒注既饭而食则卒义未能通五章三饮二斗注三饭必毁二斗及左执虚豆斗是何器毁义如何左执虚豆欲何用六章拚前枚祭枚字何训何用物搜a所祭置之何地八章叶适已叶义如何【叶是箕舌此句即曲礼所谓以箕自乡者也】章措ㄖ法注ㄉ柚蛑束类今时何物【此段中小字先生批】
此数条多所未详但贰是周礼再贰一贰之贰盖必所食已尽而增益之也故执虚挟匕视其不足者而贰之但豆中有物而谓之虚此不可晓尔
大学明明德新民皆欲止於至善而传之一章结语止言自明而二章结语乃言无所不用其极
二章兼明自新新民之事故通结之下章又自正解止於至善之意初不相妨也
胡子知言曰天下莫大於心患在不能推之尔莫久於性患在不能顺之尔莫成於命患在不能信之尔不能推故人物内外不能一也不能顺故死生昼夜不能通也不能信故富贵贫贱不能安也先生尝以延平先生读正蒙书语示梦良此後五o胡子书竟未敢看然此段语已尝熟诵自见得说心着大字推字性着久字顺字命着成字信字为有理恐大亦是与天地同体之意久只是常而不变之意成只是一定不易之意否
此段好但点出两处理会不得
子在川上曰逝者如斯夫不舍昼夜程子曰自汉以来儒者皆不识此义此见圣人之心纯亦不已也纯亦不已乃天德也有天德便可语王道其要只在谨独窃意其要在谨独莫是工夫无间断否
川流不息天运也纯亦不已圣人之心也谨独所以为不已学者之事也
夫仁者已欲立而立人已欲达而达人能近取譬可谓仁之方也已集注以上一截说仁之体下一截说仁之术而程子於此二截乃合而言曰欲令如是观仁可以得仁之体
程子合而言之上下句似不相应不若分作两截看然惟其仁者之心如此故求仁之术必如此也
答陈与叔
所示疑义各已批凿附回幸更思之且於义理上留心制度名物少缓亦不妨也
答方履之
杜门读书谢去场屋自计已决夫复何言逖闻高风第剧叹尚但所谓难者过之不复致疑此则泛泛悠悠恐不得力目前虽似无事向後无归宿处茫然如未始学者则恐不免却有多事之累也平生见朋旧间好资质而似此者多矣私心尝窃深叹惜之故不愿贤者之为之也因便寓书并此奉晓幸试思之以为如何也
答方若水【壬】
龙岩之行若问得实使无罪者不以w死而有罪者无所逃刑此非细事也静退之说亦甚善但今亦未是教人求退只是要得依本分识廉耻不敢自f自鬻以求知求进耳然亦须是读书穷理使方寸之间洞见此理知得不求只是本分求着便是罪过不惟不可有求之之迹亦不可萌求之之心不惟不得说着求字亦不可说着不求字方是真能自守不求人知也
答方子实【芹之】
昨者经由幸获一见别又数月岂胜驰情令叔来承书获审比日秋冷德履佳胜为慰熹比幸粗遣无足言长泰令兄幸得同事相去不远亦时相见也跋语殊犯不韪更勤刻画为愧益深耳示喻主敬之说先贤之意盖以学者不知持守身心散漫无缘见得义理分明故欲其先且习为端庄整肃不致放肆怠惰庶几心定而理明耳程子无适之适训之训往而读如字论语无适之适训专训主而读如的其音义皆不同不当以此而明彼细考之可见程子之云只是持守得定不驰骛走作之意耳持守得定而不驰骛走作即是主一主一即是敬只是展转相解非无适之外别有主一主一之外又别有敬也
答何巨元【进之】
杜门读书固为可乐而入居学校又可推以及人想贤者於此亦不惮应接之烦也示喻人物之说未知康节之意果如何但如来喻以阳分之似亦有理大抵先天图自复至乾为阳自ブ晾の阳所主既有淑慝之分则人物所禀亦不能无纯之辨也手探足蹑出於一时之谬说无足深论当时但以ピ谏隙复在下故以手足言之耳四端之说若以体用言之则体为首而用为末若自其发处而言则发之初为首而发之终为未二说亦不相妨熟玩之可见也匆匆奉报幸更思之有所未安复以见喻幸甚
答程成甫
熹服膺二先生之教有年矣虽幸得诵其诗读其书然犹以未得识其子孙为恨兹乃辱书欣感无量且承叙述世次行治之详使得闻之又叹大贤之後中间流落不偶至於如此甚者遂至沦陷隔~而无闻独幸贤者於此乃能守其门户而不失其问学之传犹足以自慰也今郡博士又能屈致以为学校之重其所以望於贤者岂不欲其服先生之服诵先生之言行先生之行以警动其学者而勉励之哉荷意之勤敢申其说以致区区之意惟左右者念之
答窦文卿
辱书知进学不倦之意甚善甚善但自以不能致疑便谓贤於辨论而不能行者似有临深为高不求进益之病亦未免为自画也彼以空言生辨我以实见致疑自不相妨固不当以似彼为嫌而倦於探讨亦不当一⑹颖私晕空言而逆料其全无实见也子以能问不能以多问寡曷尝敢是已非人而自安於不进之地哉程先生说於不疑处有疑方是长进此不可不深念也知日诵四书时时省察此意甚善但不知何故都无所疑恐只是从头读过不曾逐段思索玩味所以不见疑处若果如此则不若且看一书逐段思索反复玩味俟其毕而别换一书之为愈也近思h说得近世学问规模病痛亲切更能兼看亦佳也公谨未及附书相见烦致意渠从吕东莱读左传宜其於人情物态见得曲折今乃如此不解事何耶德章似亦不安其官颇有责上责下而中自恕之意皆是学问不用力处吾辈观此真当痛自警省实下工夫也
答窦文卿
为学之要只在着实操存密切体认自已身心上理会切忌轻自表q引惹外人辨论枉费酬应分却向里工夫
答窦文卿
示喻问学之难岂独今日吾党但当日加持守省察之功而不废讲诵讨论之业专以古人之为已者为师而深以今人之为人者为戒则庶乎其无负平生之志矣
答窦文卿
夫为妻丧未葬或已葬而未除服当时祭否不当祭则已若祭则宜何服
恐不当祭熹家则废四时正祭而犹存节祠只用深衣凉衫之属亦以义起无正礼可考也节祠见韩魏公祭式
未葬不当祭时或遇先忌又不知当祭否若祭则又何服
忌者丧之余祭似无嫌然正寝已设几筵即无祭处恐亦可暂停也
凡题主男子妇人无官称者宜何书
伊川主式已详言之可考也
夫在妻之神主宜何书何人奉祀若用夫则题嫔某氏神主旁注夫某祀否夫祭妻而云奉祀莫太尊否
旁注施於所尊以下则不必书也
古者父在子为母期夫为妻期其练祥V之祭皆同今制夫为妻服与古同而子为母齐衰三年则夫为妻大祥之日乃子为母小祥之祭矣至於子为母大祥及V夫已无服其祭当如何恐只是夫为祭主其辞曰夫某为子某荐其祥事如曾子问宗子为介子之礼不识可否
今礼几筵必三年而除则小祥大祥之祭皆夫主之但小祥之後夫即释服大祥之祭夫亦恐须素服【如吊服可也】以祭但改其祝词亦不必言为子而祭也
父在母没父既除期之丧子尚为母服其见父之时当以何服
此於礼无文但问丧有父在不杖之说可更检疏议参订之
子之所生母死不知题主当何称祭於何所y於何所
今法五服年月篇中母字下注云谓生已者则但谓之母矣若避嫡母则止称亡母而不称妣以别之可也【伊川先生云祭於私室】
礼记曰妾母不世祭於子祭於孙止又曰妾y于妾祖姑既不世祭至後日子孙有妾母又安有妾祖姑之可y耶不知合祭几世而止
此条未详旧读亦每疑之更询考也
妾母若世祭其孙异日祭妾祖母宜何称自称云何
世祭与否未可知若祭则称之为祖母而自称孙无疑矣
答李公晦
所喻数条苏氏远虑之说只是譬喻未必专以地言谋道一章若取旧说则二语为复出矣兼又有以学求禄之嫌恐不若今文协而义精也知及仁守之说则是但此亦泛言如云知之非艰行之惟艰古之圣贤亦未尝无此戒也恕之示义亦佳先儒训诂直是不草草也正思所言览之令人感叹偶其乡人有在此者当转致其家也至之一族被扰非常极可念渠近日讲论尽精细但前日忿不思难生此f端累及无辜为可恨耳闻其敌近日遣人四出捕缉至有来此登门寻者惜不及知不得收缚送官耳近日章徐皇甫黄商伯四章各出何人之手幸密批示
答李公晦
墓铭前已为令叔言之矣若无此虑岂敢辞也子约之亡深可痛悼不知诸公能因此事恻然於中尽还诸迁客否如其不然舂陵之请适足为祸亦尚未见复之当即作书以力止其行耳近日苏子曰【日字疑】任德翁文字当已见之宜春之诟至今未知此近事之鉴也
答李公晦
所喻四说往岁在彼固皆闻之只是欠却明理其说如东坡所谓不以火点终不明耳说诗近修得国风数卷旧本且未须出甚善
答李处谦
昨辱远访深以不获一见为恨及得所留书而读之益知贤者之有志庆阀之多才又重以为喜也大抵为学当以存主为先而致知力行亦不可以偏废纵使已有一长未可遂恃以轻彼而长其骄吝克伐之私况其有无之实又初未可定乎凡日用间知此一病而欲去之则即此欲去之心便是能去之乐但当坚守常自警觉不必妄意推求必欲舍此拙法而必求妙解也
答刘复之
衰朽益甚思与朋友反复讲论而外事纷扰不能如愿如复之者又相去之远不得早相见为恨然此事全在当人自家着力虽日亲师友亦须自做功夫不令间断方有入处得个入处却随时游心自不相妨虽应科举亦自不为科举所累也
答杨子顺【履正】
示喻具悉古人之学虽不传於天下而道未尝不在於人心但世之业儒者既大为利禄所决溃於其前而文词组丽之习见闻掇拾之工又日夜有以渗泄之於其後使其心不复自知道之在是是以虽欲慕其名而勉为之然其所安终在彼而不在此也及其求之而茫然如捕风影之不可得则曰此亦口耳之习耳吾将求其躬行力践之实而为之殊不知学虽以躬行力践为极然未有不由讲学穷理而後至今恶人言仁言恕言西铭言太极者之纷纷而吾乃不能一出其思虑以致察焉是恶人说河而甘自渴死也岂不误哉承许枉临尚须面论【纷纷一本作纷纭】
答杨子顺
来书所论为学大意似已得之但贤者本自会说说得相似却不为难只恐体之未实即此所说皆是空言不济事耳又以後书孟子之说考之即前书所谓讲明义理以为涵养培植之地者似若未精此处尚且未精则其本领工夫恐未免亦类此也孟子所云必有事焉乃承上文集义而言语脉通贯即无敬字意思来历但反覆读之便自见得不假注释矣明道之语却是借此四句移在敬字上说非解此章文义不若伊川先生之说为得本文之意然其解正字即是助长则亦未安记得一处说正之之甚遂至於助长此语却差近然犹有所未尽也若看得本文语脉分明而详考集注以究其曲折子细识认见得孟子当时立意造语无一字无来历不用穿凿附会枉费心力而转无交涉矣来书所云孟子不肯措恁说欲学者体认此处吃紧工夫又云学者才要修身正心便是助长告子释氏之学皆坐此尔又云但嫌於迂曲其文以从注释此皆非是而第二条为尤甚请更详之也
答杨子顺
所喻数条皆善如克己复礼工夫只是如此着实用力久之自然见效若只如此做闲话说过则不济事矣天下归仁亦是略以其效言之非是便能使天下皆知吾之仁也但言若能如此则虽天下之大亦无异词耳人称不称固非已之所急但其效自必至如此食而饱饮而醉亦固然之理也云天下皆归吾仁之中即是太作意说得张皇了仁义礼智是性之四德四端乃其发处乃所谓情也孟子论性而曰乃若其情则可以为善正指其发处以明其本体之有是耳非直指四端为性也锺磬有特悬者有扁悬者其特悬者器大而声宏杂奏於八音之间则丝竹之音皆为所掩而不可听故但於起调毕曲之时钠浔韭芍悬以为作止之节其扁悬者则声器皆小故可以杂奏於八音之间而不相凌也不知今世所谓大乐者其制如何但以理推之意古者当如此耳魂气之说近之但便谓魂为知则又未可大抵气中自有个精灵底物即所谓魂耳正名一义乃可与权者之事今以常情论之决不能合不若且置勿论而於君臣父子大伦之正深致察焉则亦不待他求而其轻重取舍之间当自知所处矣【此亦食肉之马肝不须深论也】至於书中所说则狷忿之外加以猜防意思殊觉鄙陋此是气质本不高明广又为学日浅未有得力处所以不免如此今且未论其他只夫子乘桴之叹独许子路之能从而子路闻之果以为喜且看此等处圣贤气象是如何世间许多纷纷扰扰如百千蚊蚋鼓发狂m何尝入得他胸次耶若此等处放不下更说甚克已复礼直是无交涉也至之粗E不如子顺细密然此等处却似打得过正好相切磋也仪礼此间所编已略定便遽未暇详报亦恨贤者未能勇於自拔不能一来共加X订耳
答杨子顺
谓一一阳之谓道已涉形器五性为形而下者恐皆未然阳固是形而下者然所以一一阳者乃理也形而上者也五事固是形而下者然五常之性则理也形而上者也试更思之即可见矣
答杨子顺
所示疑义若据易文即艮其背即止其所之义而伊川说作两般恐非经之本指然其言止欲於无见乃非礼勿视勿听之义於学者亦不为无用更思之
答李宝之
祭礼略看已甚可观但特牲第一条前篇例合入祭义耳其他更俟详考续奉报唯祭法及宗庙两篇附诸篇後不见祭祀纲领恐须依向写去者移在诸篇之前为祭礼之首但旧作两篇太细碎今可只通作祭法一篇【如此则王制一段周礼事鬼神d之日及祭法本文皆可全载不必拆开矣祭法E郊祖宗更考国语去取又郑注恐不可用】次特牲次少牢次有司次诸侯衅庙次诸侯迁庙次献【易名甚当但前篇之例依仪礼本又皆自下而上故其序当如此】次祭义内事【此如来示合祭义祭统为之通言上下祭先之义故又加内事二字以别後篇】次中溜次郊社次祭义外事【此为中溜郊社两篇之义其蜡祭等说亦附此】此祭礼篇目也其他大传外传向已附去者可并为之只此目中祭义【内外二篇】及中溜郊社二篇亦未编定幸并留念也E郊祖宗之说公谷国语家语赵氏春秋纂例中说横渠礼说皆当考也
祭法祭义及迁庙附记三篇今附还可照前说重定为佳中溜郊社二篇可并编定其祭义内外事两篇并处诸篇之後亦佳祭法内郊之祭也一章当入外事篇他皆放此
答吴生
【n】
熹迟钝之资总角闻道终躬求之未有得也贤者误听以为可与言者诲谕详悉皆非熹所敢当也而令弟仲方判院之来又幸数得从容开警虽多然所未合者亦不少熹既以乍到疾病公私纷冗而匆匆遽归之际仲方亦不甚佳遂不得竟其说至今以为恨也盖道之体用虽极渊微而圣贤言之则甚明白学者诚能虚心静虑而徐以求之日用躬行之实则其规模之广大曲折之详细固当有以得之燕闲静一之中其味虽淡而实腴其旨虽浅而实深矣然其所以求之者不难於求而难於养故程夫子之言曰学莫先於致知然未有能致知而不在敬者而邵康节之告章子厚曰以君之材於吾之学顷刻可尽但须相从林下一二十年使尘虑销散胸中豁豁无一事乃可相授正为此也今观来喻似於义理未有实见而强言之所以谈经则多出於新奇立意则或流於偏荡而辞气之间又觉其无温厚和平a退笃实之意是固未论其说之是非而此数端者已可疑矣岂於先贤指示入道之方犹有所未至耶抑已讲之而用力有未至耶若熹之愚无以及此然荷不鄙不敢不尽其愚而又不敢摘一辞之未达一义之未安以浼高明之听也区区拙直言不能文恕其僭率千万之幸
答吴斗南【人杰】
窃伏田间久闻德义且知着述甚富每以未得亟见其人而尽读其书为恨兹辱惠问并寄古易X误二书所以见属之意甚勤且厚非熹浅陋之所能堪也比日春和敬惟抚字有相尊履万福二书三复不能去手可谓极精博矣鄙意尚有欲奉扣者迫此治行之冗未能尽布别纸略见一二幸复有以告之他书承许尽以见寄何幸如之但洪范诗乐二论尤欲早得之或其余未能悉办且先得此幸甚幸甚来书又谓方思所以收其放心而患於未有以自入此见高明之志又将有意於古人为已之学不但为言语诵说之计而已区区不敏尤所敬叹盖窃尝谓今之人知求鸡犬而不知求其放心固为大惑然苟知其放而欲求之则即此知求之处一念悚然是亦不待别求入处而此心体用之全已在是矣由是而持敬以存其体穷理以致其用则其日增月益自将有欲罢而不能者矧以执事之明而加意焉则其见闻之博参考之详亦何适而非穷理之地哉如其不然则是直为玩物丧志而已固知贤者不屑为此然熹之愚不得不为执事者虑之也感见与之勤不敢隐其固陋伏惟察焉旦夕南去相望益远惟几以时自爱亟膺召用时时书来慰此穷寂千万之望
别纸【一本作答吴斗南】
古易既画全卦系以彖辞又再画本卦分六爻而系以爻辞似涉重复且覆卦之法不知何所考据近岁林栗侍郎乃有此说然其法又与所论小异不知曾见其书否渠亦自以为先儒未发之秘则是古未尝有是说也且如所论以用九为少阳用六为 少如此只当为用七用八矣何九六之有乎此与启蒙陋说正相南北不审今当定从何说因笔幸见喻也
吕伯恭顷尝因晁氏本更定古易十二篇考订颇详然据淳于俊之说便以今王弼易为郑康成易尝疑其未安今得所示分别郑王二本乃有归着甚善甚善然不知别有何证据也
未有文字已有此书谓有此理则可谓有此书则不可系辞恐并彖辞亦是盖彖系於全卦之下而爻繇分系於逐爻之下其经只是连书并在卦下不再画卦如今所定之本也
彖传释卦辞象传释爻辞系辞传则通释卦爻之辞故统名之曰系辞传恐不可改系辞传为说卦盖说卦之体乃分别八卦方位与其象类故得以说卦名之系辞传两篇释卦爻之义例辞意为多恐不得谓之说卦也大传言系辞者四今考其二上文皆兼卦爻而言恐不得专以为爻辞其一虽专指爻辞则爻辞固系辞之一也其一为七八九六而言七八九六虽是逐爻之数然全卦七八则当占本卦辞三爻七八则当占两卦辞全卦九六则当占之卦辞卦辞固不害其为系辞也蔡墨谓乾之坤曰见t龙无首吉则覆卦之说有不可行者矣
汉书X误固多熹所未讲然其暗合者亦多但刘氏所断句如项羽传由是始为诸侯上将军儒林传出入不悖所闻者此类甚多皆与史记合恐当表而出之以见其非出臆断唯为原庙渭北一条顷见一书庙渭之间有於字亦其明证但今不记此出处碳焓芳呛菏橹属皆无之恐或记得幸批喻也
刘氏所疑亦自有舛误处如沟洫志第二条於楚字本文自属下句下文於吴於齐於蜀字皆是句首而刘误读属之上句乃不悟其非而反疑本文之误补遗未之正也
楚词协韵尚多谬误幸略为订之复以见喻尚可修改也
答吴斗南
便中奉告感慰亡量比已改岁窃惟履此泰亨倍膺多祉熹承摄於此忽已u年疾病侵凌无一日好况请祠不遂经界之役得请後时不可举手少须三五月即复告归矣世路艰棘不若归卧田里以休余年及人之事非复吾力之所及矣每诵先圣不梦周公之叹未尝不慨然也承受代改秩亦既有期甚以为慰不知诸公相知者为谁鼎之有实宜谨所之我仇有疾乃无尤耳前寄诸书竟未得细考然疑诸儒之说有不足信据者要当审择而遴取之乃无误耳今此所寄却得一观恨读书少未能有以上下其论然亦有一二疑处假开多事便人行速未暇一一奉扣姑h一二别纸奉呈幸一一批报顷见东汉讨羌檄日辰与通监长历不同又沈存中笔谈所载朱浮传引天作诗目今范书印本亦异不记前书曾奉问否今亦见纸尾幸并喻及也李彦平所见赵子不知何人莫是永嘉赵彦昭否其所论学大意甚佳然恐於穷理功夫有所未至则亦只冥行终不能升堂睹奥直入圣贤之域也裒集程门诸公行事顷年亦尝为之而未就今邵武印本所谓渊源h者是也当时编集未成而为後生传出致此流布心甚恨之不知曾见之否然此等功夫亦未须作比来深考程先生之言其门人恐未有承当得此衣\者此事尽须商量未易以朝耕而暮获也心不耐闲亦是大病此乃平时记忆讨论惯却心路古人所以深戒玩物丧志政为此也此後且当尽心一意根本之学此意甚善今人陷於所长决不能发此听信身心也佛学之与吾儒虽有略相似处然正所谓貌同心异似是而非者不可不审明道先生所谓句句同事事合然而不同者真是有味非是见得亲切如何敢如此判断耶圣门所谓闻道闻只是见闻玩索而自得之之谓道只是君臣父子日用常行当然之理非有玄妙奇特不可测知如释氏所云豁然大悟通身汗出之说也如今更不可别求用力处只是持敬以穷理而已参前倚衡今人多错说了故每流於释氏之说先圣言此只是说言必忠信行必笃敬念念不忘到处常若见此两事不离心目之间耳如言见尧於}见尧於墙岂是以我之心还见我心别为一物而在身外耶无思无为是心体本然未感於物时事有此本领则感而遂通天下之故矣恐亦非如所论之云云也所云禅学悟入乃是心思路~天理尽见此尤不然心思之正便是天理流行运用无非天理之发见岂待心思路~而後天理乃见耶且所谓天理复是何物仁义理智岂不是天理君臣父子兄弟夫妇朋友岂不是天理若使释氏果见天理则亦何必如此悖乱殄灭一切昏迷其本心而不自知耶凡此皆近世沦陷邪说之大病不谓明者亦未能免俗而有此言也子合便人督书甚速草草布此手痛复作不能究所欲言何时面谈倒此胸臆正远唯千万自爱为祷
答吴斗南
所示庙议乃全用左氏临于周庙一条为说然不知似此安排有何经据如高祖以下通为祢庙已非所安又皆以西为上乃後汉同堂异室之制无复左昭右穆之分非古法也若如江都集礼所载孙毓之说却似可信而所示旧太庙图近之不知是谁所定但其图又以庙皆东向而以北为昭南为穆乃是室中祭之位而非庙制耳周有帝喾庙礼书并无此文左传亦无此说似难臆断况僖祖只可比后稷又与帝喾不相似如此牵合如熹之陋固不敢尽信况朝廷诸贤皆深於礼者恐亦未敢便依此改作也草木疏用力多矣然其说兰蕙殊不分明盖古人所说似泽兰者非今之兰【泽兰此中有之尖叶方茎紫节正如洪庆善说若兰草似此则决非今之兰矣】自刘次庄以下所说乃今之兰而非古之兰也今并引之而无结断却只辨得畦畹二字似欠子细又所谓蕙以兰推之则古之蕙恐当如陈藏器说乃是若山谷说乃今之蕙而亦非古之蕙也此等处正当掊哪思功夫今皆如此放过似亦太草草矣荼恐为蓼属【见诗疏载芟篇】故诗人与堇并称堇乃乌头非先苦而後甘也又云荼毒盖荼有毒今人用以药溪取鱼荼是其类则宜亦有毒而不得为苦苣矣如荠如饴乃诗人甚言周原之美旧室之悲如易之载鬼诗之童l非荼实能甘也熹读书最少然见此类不能无疑者尚多则恐此书亦更少子细也若论为学则考证已是末流况此又考证之末流恐自此不须更留意却且收拾身心向里做些工夫以左右之明其必有所至矣若遂困於所长而不知所以自反则熹之愚窃为贤者惜之也因便奉报不觉倾倒勿过勿过南北相望未知见日千万珍重以副愿言
答辅汉卿【广】
示喻所疑足见探讨不倦之意前时所报实有错误已令直卿子细报去矣熹向於中庸章句中尝着其说今并h去可见前说之误也汉卿身在都城俗学声利场中而能闭门自守味\人之所不味虽向来金华同门之士亦鲜有见其比者区区之心实相爱重但恨前日相见不款今又相去之远无由面讲以尽鄙意更几勉力卒究大业
答辅汉卿
近况如何既失杨馆之期後来别有相聚处否读书既有味想见自住不得近看旧作诸书其间有说未透处见此略加X削深觉义理之无穷也
答辅汉卿
所记鄙语亦有小小差误处便中未暇详报并所改书亦未暇写寄不知近读何书有疑示及此间今岁~无人来只所招上饶某人早晚讲论耳
答辅汉卿
知徙居旷不废读书足以为慰此间年来应接差简然苦多病不能用力文字间又无朋友共讲间有一二则其钝者既难凑泊敏者又不耐烦有话无分付处甚思贤者相聚之乐也诸书无人整顿抄寄然改处亦不多但所h语尽有商量恐非面不能尽耳风力稍劲而此一等人多是立却不住千万更加勉力以副所期余祝自爱而已柴中行闻报漕司考校之语其词甚壮亦闻之否
答辅汉卿
年满七十礼合休致又以罪戾不敢自上奏牍百端恳祷仅得州郡申省状一纸今托常宁游宰附与邸吏投之已子细写与十弟更烦贤者同为分付此事或触祸机不可知但已断置一切不须较矣恐有浮议相阻止者幸勿听也比来看何文字做何工夫亦颇有进处否向所寄来册子方为看得一半其间亦有不足记者其小未备者已颇为补足矣後便方得寄去也精舍亦有朋友数人相聚李敬子胡伯量尚未去早晚颇有讲说但每相与共恨贤者之不同此乐也只是礼书不能得成又以气痞不可凭几恐此事又成不了底公案也省榜非久当出不知一番朋友得失如何味道闻寓书馆今尚留否耶其在彼者颇皆相见否当此时节立得脚定者亦甚难得人况更向上事耶
答辅汉卿
省闱不利亦是时节如此看此火色且得安坐吃饭已是幸事岂可别有冀望耶承许秋凉相访甚幸此个道理功夫本不可有间断时节目下虽无人讲贯自已分上思索体认持守省察自不可顷刻虚度如此积累功夫则其间必有所大疑亦必有所大悟一旦相聚觌面相呈如决江河更无凝滞矣今以谢致仕表附便去令十弟分付投下及更料理一二事渠相见必自说及恐有可疑合商量处亦望与之剖决也昨承许借博古图甚欲见之但重滞如何得来可更试为筹度也
答辅汉卿
精舍有朋友十数人讲学颇有趣仲秉甚不易远来看得文字亦好但恨汉卿不同此会耳
答陈思诚【景思】
承喻为学之意与其所闻於师友而服膺弗失者甚慰甚幸然此乃近世所谓诡伪之学而斥去之者向来虽或好之今亦隐讳遁逃之不暇以贤者之门地声迹盖将进为於斯世者而乃有意於此何嗜好之异耶夫名实义利为已为人之判正则之言是也但其所为者要当真实有用力处所不为者要当深自省察蚤戒而预远之是乃所谓徵验之实不然则提空名以乡道而实无以自拔於流俗之所为则亦君子之不取也荷意之勤率易布此不识以为然否然勿以语人又千万之恳也
答陈卫道【巩】
疏示所见此固足以自乐贤於世之沈迷冒没之流远矣但犹有许多节次脉络何耶然以释氏所见较之吾儒彼不可谓无所见但却只是从外面见得个影子不曾见得里许真实道理所以见处则尽高明脱洒而用处七颠八倒无有是处儒者则要得见此心此理元不相离虽毫厘丝忽间不容略有差舛才是用处有差便是见得不实非如释氏见处行处打成两截也尝见龟山先生引居士说神通妙用运水般柴话来证孟子徐行後长义窃意其语未免有病何也盖如释氏说则但能般柴运水即是神通妙用此即来喻所谓举起处其中更无是非若儒者则须是徐行後长方是若疾行先长即便不是所以格物致知便是要就此等处微细辨别令日用间见得天理流行而其中是非黑白各有条理是者便是顺得此理非者便是逆着此理胸中洞然无o毫疑碍所以才能格物致知便能诚意正心而天下国家可得而理亦不是两事也天生A民有物有则只生此民时便已是命他以此性了性只是理以其在人所禀故谓之性非有块然一物可命为性而不生不灭也盖尝譬之命字如朝廷差除性字如官守职业故伊川先生言天所赋为命物所受为性其理甚明故凡古圣贤说性命皆是就实事上说如言尽性便是尽得此君臣父子三纲五常之道而无余言养性便是养得此道而不害至微之理至着之事一以贯之略无余欠非虚语也此话甚长非幅纸可尽然其梗㈧洞丝杉不审明者以为如何因风示及有所未契尚容反复也
答陈卫道
示喻谨悉但今欲为儒者之学却在着实向低平处讲究践履日求其所未至所谓乐处却好且拈向一边久远到得真实乐处意又自别不似此动荡搅聒人也性命之理只在日用间零碎去处亦无不是不必着意思想但每事寻得一个是处即是此理之实不比禅家见处只在ザ被秀敝间也所云释氏见处只是要得六用不行则本性自见只此便是差处六用岂不是性若待其不行然後性见则是性在六用之外别为一物矣譬如磨镜垢尽明见但谓私欲尽而天理存耳非六用不行之谓也又云其接人处不妨颠倒作用而纯熟之後却自不须如此前书所讥不谓如此正谓其行处颠错耳只如~灭三纲无父子君臣一节还可言接人时权且如此将来熟後却不须~灭否此个道理无一息间断这里霎时间坏了便无补填去处也又云虽无三纲五常又自有师弟子上下名分此是天理自然他虽欲灭之而必竟~灭不得然其所存者乃是外面假合得来而其真实者却已~灭故儒者之论每事须要真实是当不似异端便将ザ钡子跋罄创苏终颊媸档匚灰泊说炔罨ゴ举起便是不胜其多写不能穷说不能尽今左右既是於彼留心之久境界熟了虽说欲却归此边来终是脱离未得熹向来亦曾如此只是觉得大⒉皇橇饲胰ㄊ币黄敕畔铝酥唤自家文字道理作小儿子初上学时读後来渐见得一二分意思便渐见得他一二分错处迤逦看透了後直见得他无一星子是处不用着力排摈自然不入心来矣今云取其长处而会归於正便是放不下看不破也今所谓应事接物时时提撕者亦只是提撕得那ザ钡子跋笥胱约艺庀鹿Ψ蛭从懈缮嬉脖杉如此幸试思之还说得病痛着否因来却见喻也中庸欲修改未得功夫然看文字亦不可如此一辊念过便只领略得ザ庇跋蟛患里面间架详密毫不可差处须是且看一书一日只看一两段俟其通透浃洽然後可渐次而进也【必竟之必恐当作毕】
答陈才卿
前书所论方叔所说不同者只是渠以知觉为性此是大病後段所谓本然之性一而已矣者亦只是认着此物而言耳本领既差自是不能得合今亦不能枉费言语但要学者见得性与知觉字义不同则於孟子许多说性善处方无窒碍而告子生之谓性所以为非者乃可见耳才卿所论中庸戒惧谨独二事甚善但首章之说性或通人物或专以人而言此亦当随语意看不当如此滞泥也盖天命之性虽人物所同禀然圣贤之言本以修为为主故且专言人而修为之功在我为切故又有以吾为言者如言上帝降衷于民民受天地之衷以生不可谓物不与有孟子言我善养吾浩然之气不可谓他人无此浩然之气也又谓微细之物亦皆有性不可以仁义礼智而言微物之性固无以见其为仁义礼智然亦何缘见得不是仁义礼智此类亦是察之未精当更思之又谓所谓率性只就人物当体而言却欲删去而言之三字此亦误矣道只是性之流行分别处非是以人率性而为此道也谢氏天地不恕之论所说亦未当凡此之类有本不须致疑者但且虚心反复当自见得不必如此横生辨难枉费词说也
答陈才卿
子一室萧然有以自乐令人敬叹看诗且如此亦佳大凡读书须且虚心参验久当自见切忌便作见解主张也玉山所说当已见之若嫌离析即却教他I做一团也所答守约书大⒌弥更当虚心玩味当更纯熟也【离析下一本无即字】
答陈才卿
秋试不远计不免小忙然以义理观之此亦当有处也来书所喻大率少裕之气有劲急之心如此不已恐转入棒喝禅宗矣切宜省觉不可一向如此也子融看得文字痛快直截可喜想时相见正叔在此无日不讲说终是葛藤不断也
答陈才卿
方叔子融曾相见否方叔看得道理尽自稳实却是子融去岁在此讲论多不合处中间盖尝苦口言之後来一向不得书不知能相信否似渠坚苦力量朋友间岂易得觉微有向外欲速意思便做出许多病痛学者於此岂可不痛加省察或因通书幸为致意
答陈才卿
详来示知日用功夫精进如此尤以为喜若知此心此理端的在我则参前倚衡自有不容舍者亦不待求而得不待操而存矣格物致知亦是因其所已知者推之以及其所未知只是一本元无两工夫也
答陈才卿
新诗甚佳康节胸怀未易窥测须更於实地加功若只就之乎者也上学他恐无交涉也
答陈才卿
熹碌碌如昨但年老益衰已分上自未有得力处朋友功夫亦多间断方以为忧而忽此纷纷遂皆不敢为久留计未知天意果何如也
答陈才卿
传簿赴部何时可归待次之间且勉其读书为学亦非细事也熹今年足疾为害甚於常年气全满凭几不得缘此礼书不得整顿且看向後病势又如何若有可奉烦者即奉寄也礼学是一大事不可不讲然亦须看得义理分明有余力时及之乃佳不然徒弊精神无补於学问之实也
答陈才卿
知看仪礼有绪甚善此书虽难读然却多是重复伦类若通则其先後彼此展转参照足以互相发明久之自通贯也此间所编直卿及用之兄弟分去誊写尚未送来熹以苦气痞殊甚不能俯伏几案岁晚诸人或来即开正不免作数月功夫自听对读或可了也传兄相聚看得甚文字想其家务不能专一不免小作课程而令其日有常度则积累久之自见功效矣明年只在水北即亦相去不远犹不废切磋之益也子融日益孤高深可叹羡一书却烦达之
答陈才卿
精舍朋友往来不常早晚颇有讲问之乐但病躯应接比之日前颇费力耳礼书得直卿刘用之在此渐可整顿然亦多费功夫甚恨相去之远不得贤者之助也所示仪礼所疑此等处难卒说但看时随手记向後因读他处邂逅或有发明自不费力今徒守此一处反成担搁虚度光不济事也其他更读何书子融相聚有何讲论因笔及之所愿闻也
答陈才卿
熹衰病如昨加以患难今岁夏间复失一小孙秋来又有仲妇之戚悲伤之余羸困益甚细读来喻知亦有灾患不知何故然亦深为怛然也示喻忧惧所夺工夫不进此亦别无他巧但得勉力向前尔
答陈才卿
正叔别後书来复有疑问已详报之托其转寄才卿可便依此作日用功夫不须更生疑虑空费谈说过却光也
答陈才卿
彼中相聚子弟几人有可告语者否此亦时有朋友往来但难得身心纯一功夫不间断耳
答陈才卿
所喻诚意之说只旧来所见为是昨来章句却是思索过当反失本旨今已改之矣正叔子融相聚累日多得讲论甚恨才卿独不在此也诸书二兄处皆有本归日必同观有疑幸详谕及康节文字二兄亦已见之熹亦不能尽究其说只启蒙所载为有发於易他则别成一家之学季通近编出梗⒂X行旦夕必见之然亦不必深究也
答陈才卿
熹衰晚甚幸复安外祠之禄深以自庆但使贤者为乱梦不无愧耳大学章句或问比复略修大旨不殊但稍加精约耳中庸亦更欲删订大抵旧书太冗也遇事固不当有所厌然谓欲放令此心疏豁无所执滞此却恐硬差排不得着意开放却成病痛但且守常程久之纯熟自然疏豁乃佳耳子融说得乐意生香处甚痛快但恐又转入旧腔里也
答陈才卿
正叔遽至於此令人痛伤人生虚浮朝不保夕深可警惧真当勇猛精进庶几不虚作一世人也
答余正叔
示喻已悉前日所论正为敬义工夫不可偏废彼专务集义而不知主敬者固有虚骄急迫之病而所谓义者或非其义然专言主敬而不知就日用间念虑起处分别其公私义利之所在而决取舍之几焉则恐亦未免於昏愦杂扰而所谓敬者有非其敬矣且所谓集义正是要得看破那边物欲之私却来这下认得天理之正事事物物头头处处无不如此体察触手便作两片则天理日见分明所谓物欲之诱亦不待痛加遏~而自然破矣若其本领则固当以敬为主但更得集义之功以祛利欲之蔽则於敬益有助盖有不待着意安排而无昏愦杂扰之病上蔡所谓去却不合做底事则於用敬有功恐其意亦谓此也正叔本有迟疑支蔓之病今此所论依旧堕在此中恐亦是当时鄙论不甚分明致得如此故今复如此剖析将去使正叔知得鄙意不是舍敬谈义去本逐末正欲两处用功交相为助正如程子所谓敬义夹持直上达天德自此者耳今亦不须更生疑虑别作商量但请依此实下功夫久远纯熟便自见得也前日三诗首篇计功程字是大病根而其下亦未见的实用功得力之处後二篇亦未见践言之效只成虚说尤犯圣门大禁大⒔允瞧饺斩运说相轮惯了意思致得如此须是勇猛决烈实下功夫力捍瞬〔豢伤魄胺悍河朴菩槎仁比找
答余正叔
示喻日用工夫甚副所望然前者所论未尝欲专求息念但以为不可一向专靠书册故稍稍放教虚闲务要亲切自已然其无事之时尤是本根所在不可昏惰杂扰故又欲就此便加持养立个主宰其实只是一个提撕警策通贯动静但是无事时只是一直如此持养有事处便有是非取舍所以有直内方外之别非以动静真为判然二物也上蔡之说便是如此亦甚要切但如此警觉久远须得力尔千万且於日用间及论语中着力令有个会通处即他书亦不难读尔
答余正叔
熹一出无补幸已还家又幸奉祠遂请且得杜门休息间读旧书虽葵藿之心不敢弭忘然E远之分亦不敢不安何也别後读书观理复增胜否熹归家只看得大学与易修改颇多义理无穷心力有限奈何唯需毕力钻研死而後已耳
答余方叔【大猷】
所喻别纸奉报幸更思之有所未安复以见告讲论不厌精审方见义理之真然亦须是虚心平气方能精审若以一时粗浅之见便自主张即无由有进处也大猷窃谓仁义礼智信元是一本而仁为统体故天下之物有生气则五者自然完具无生气则五者一不存焉只是说及本然之性先生以为枯槁之物亦皆有性有气此又是以气质之性广而备之使之兼体洞照而无不潭
天之生物有有血气知觉者人兽是也有无血气知觉而但有生气者草木是也有生气已~而但有形质臭味者枯槁是也是虽其分之殊而其理则未尝不同但以其分之殊则其理之在是者不能不异故人为最灵而备有五常之性禽兽则昏而不能备草木枯槁则又并与其知觉者而亡焉但其所以为是物之理则未尝不具耳若如所谓才无生气便无此理则是天下乃有无性之物而理之在天下乃有空阙不满之处也而可乎他说皆得之但谓敬只是防去此等以复於理语意未切须知敬即此心之自做主宰处更宜用力即自见得也
答赵恭父【师】
惠书得闻为学之志固已甚幸又观所论条目甚详皆学者通患顾非亲曾用力不能知耳大抵只是主敬功夫不至致得间断但日用间常自提撕勿令昏惰则久久自长进矣
答赵恭父
所示诸说备见用意之精然看得皆过高不平稳若一向如此说即非唯令人解经不得虽圣贤亦无开口处凡有言语皆为剩物矣又说日用间似见光景不觉喜悦此亦非好消息且宜就平实明白处看道理是非久之自然开明安稳无凝滞也仪礼文字却好致道一篇已入注疏他时诸篇皆当放此或所附之文有难晓者亦当附以注疏也致道告归甚令人作恶此间事渠能言之更不缕缕渠认得门路却不错但恐未有勤恳积累工夫凡百更相劝勉为佳耳
答赵恭父
谨终追远游氏曰终者人之所易忽也而谨之远者人之所易忘也而追之厚之至也窃意游氏意恐指凡事而言非专为丧祭而发夫颡非为人怆凄非谓其终之当谨非谓其远之当追是皆天理人心不能自己非若凡事玩於常情故终谨於始而及其终也往往易以忽【阙】为近及远也往往易以忘【非谓下元本空一字其一本作盖】
圣人之言为\人发非专为贤者发也故其所言皆理之所当然而人多不能然者若皆如来喻则世间更无背死忘先之人不待尧舜而比屋常可封矣曾子亦不须说此两句程子亦不当兼说丧祭也
富贵是人之所欲一章恐亦不可小看看此自非闵以上工夫至到者恐未易言
看文字只虚心随文平看岂有所说本小而须作大看之理此章之指更宜深玩方见实用力处
原思为之宰疑亦以类相从而别为一章未详
此类亦多分得不同如仲弓子桑渊子路不曾分子贱子贡回也冉求却分了盖一时失於点对然非大义所系不能易也要之不若皆析为二乃佳
贤哉回也章集注云今不敢妄为之说某窃疑下克己复礼之云已煞为学者说破却似剩着此语
不曾说乐处如何所乐何事也
用之则行舍之则藏章窃疑唯我与尔之与是训同则谁与吾不与之与是训许故窃以为恐难合作一章详集注意夫子行三军必与已同意子路自谓若行三军则舍我复谁同耶但觉得气象太粗暴若作两章而不害其相蒙则字义既明而气象亦不觉至如此也
分章已见前说但与字恐难作两般说子路问得粗暴是其气象如此虽作两章然粗暴亦只在也况彼之粗暴吾又安能追而抑之耶
吾止吾往也窃意文义恐吾者圣人自吾也
若如所解即句内字数不足圣人之言不如是之造作奇巧也
君子不以绀j饰注云君子谓孔子下文苏氏曰此孔子遗书杂记曲礼非特孔子事
此二义兼存以待学者之自择未有一定之说
集注解回也其庶乎屡空章言其近道又能安贫也窃疑又字似作两截盖乐道故能安贫而安贫所以乐道也
世间亦有美质而能安贫者皆以为知道可乎更思之论笃是与章集注【云云】详此文义恐只是说不可以言取人下文又言不可以貌取人何也
色庄便是兼着貌字
祭义
深爱和气一节承上文孝子之祭不诎不愉不欲等语而发非独为敬齐之色一句也其下乃迤逦杂记孝事未必为祭发也所编者但取其相关者附之经下其全篇且与泛存祭统先於祭义亦无害也
乡饮酒义谨按此篇自乡饮酒之义而下先儒以为记乡大夫饮宾于庠序之礼自乡饮酒之礼而下先儒以为记党正饮酒于庠序以正齿序之位今详考其文由前之说则有所谓古之学术道者将以得身也【云云】固足以见宾兴之意由後之说则有所谓六十者坐五十者立侍以听政役之类亦足以证序齿之事但某窃疑仪礼所载乡饮只是乡大夫兴其贤能而以礼宾之不知说礼者何取於党饮而记为是义据郑注云汉郡国以十月行此饮酒盖取党正之说然则自乡饮酒之礼而下岂自成一章之文乃世儒述其所以有取於党正之义而因以傅益之耶浅陋未得其说
此无他义只是作记者并举之耳
燕义首载庶子官一节未详据文势恐当以诸侯燕礼之义为篇首而置庶子官一节於篇末乃成文耳
当如此
内则一篇文理密察法度精详见古先圣王所以厚人伦美教化者无所不用其全某疑中间似有难看处如饭黍稷稻梁【止】大夫於阁三士於坫一一节与上下文似不相蒙岂特载此因以着夫贵贱品节之差耶又凡养老【止】玄衣而养老一节疑王制文重出不然亦岂先王之成法因子事父母而达之天下以及人之老哉又曾子曰孝子之养老也【止】至於犬马尽然而况於人乎一节虽承上章养老之文而云然此篇既曰后王命冢宰降德于\兆民则是古昔盛时朝廷所下教命恐不应引到曾子之言疑是他简脱误在此耳又凡养老五帝宪【止】皆有史一节疑错简恐或当在上文玄衣而养老之下又淳熬【止】以与稻米为酏一节亦疑错简恐或当属上文冬宜鲜羽膳膏及雉兔皆有d之下自此外数节上下井井有条独此未易晓畅
养老一节旧亦疑之似当削去【曾子史两节亦然】但说饮食处未知如何更详考之【所削去者亦须别收勿使漏失】
某比在侍侧见余正甫云奔丧投壶两篇可补仪礼之阙心甚喜之近见礼记释文引郑氏篇目注独此二篇注云实曲礼之正篇也余皆否某窃详谓之正篇则非先儒杂记之文又按仪礼疏云仪礼亦名曲礼又礼器注云曲礼谓今礼也礼篇多亡本数未闻某谓郑氏所谓今礼即指仪礼而言然则可补仪礼之阙似无疑矣内则附昏礼後作传文亦善少仪附相见礼则疑未安盖其间数节见少仪已编入本篇矣余为杂记恐不足以相证而徒足以相乱耳未知是否礼经残缺可疑者不能一二数凡此非敢泛然烦渎师听但据眼前编集文字因致愚虑於其间理既有疑问不容已自余不惟不敢肆其狂斐即亦未暇及悉告尊察
少仪亦是无收附处且因篇首之言而附之耳若以为疑不知却合如何区处幸批报也
答赵恭父
所喻数条皆善然当实用其力乃见意味徒为空言虽多无益也大学或问所改首尾兼该本末具备若只读一半截便下注脚宜其不能不有偏倚之疑也鄙意却嫌全提直指四字近禅学语未暇改也又论亦有真知而自欺者此亦未然只此自欺便是知得不曾透彻此间昨晚有尝鼠药而中毒者几致委顿只此便是不曾真知砒霜能杀人更何疑耶然又不是随\略知之外别有真知更须别作道理寻求但只就此略知得处着实体验须有自然信得及处便是真知也所谓退人一步低人一头者此则甚善致道恐亦不可不闻此说可更相勉励今已是不得已而从官唯有韬晦静默勿太近前为可免於斯世耳一或不幸为人所知便不是好消息也
答赵恭父
所论大学则似不必如此致疑此等大⒎碛铰约经意以助知新之功耳如此拘滞却成支蔓而堕於异学之所诃矣要之淇澳言其明德而可以新民以见明德之极功烈文因言非独一时民不能忘而後世之民亦不能忘以见新民之极功自是语势当然况又无可疑耶亲贤乐利上四字皆自後人而言下四字或指前王之身【亲贤】或指前王之泽【乐利】又皆毫分缕析无可疑者可试考之当自见得也
答赵恭父
道心虽微然非人欲乱之则亦不至甚难见惟其人心日炽是以道心愈微也
人之所以为人以其有是性耳若云性之所以为性则语意大重复矣
君子之时中与索隐行怪两章未是可更将章句反覆体认不须便如此立说也
体t臣子庶民子字与吕说不异体字虽小不同然吕说大意自好不欲废也劝者所以致吾亲爱之心而慰悦其意也亲亲似多一字然非大义所系不能深论也前知之说章句中说得已自分明
经纶大经立大本似亦是看得章句未熟
知远之近亦不必如此迫切却有不实之病知风之自一句尤无着落须看教平着实乃佳耳
大学若从物格上看下去即不可不如此之意甚少更详之
答赵咏道
熹求道不力衰晚无闻辱问之勤不知所以为报然少尝闻之天下有正理唯博学审问慎思明辨不先自主於一偏之说而虚心以察\理之是非乃可以自得於一定之说而无疑若得一先入之言而媛媛姝姝自以为足便谓天下之美无易於此则不唯不足以得天下之正理亦归於陋而已矣胡子曰学欲博不欲杂欲约不欲陋此天下之至言也愿明者以是思之若曰佛老之说\人亦知其非岂以彼之明智而肯取以为用此殆侏儒观优之论今固未论有见於吾道者之如何但读近岁所谓佛者之言则知其原委之所在矣此事可笑非面见极谈不能尽其底里然为学之初便欲穷其说之是非而去取之则又恐v衣黄里之转而为裳也如涉大水渺无津涯要当常以圣贤之言为标则不至於陷矣令弟致道在此相聚数月虽未能悉力进亦似颇识为学之门户经由必能具道此间曲折凡此所未及言者可问而不暇尽布也
答赵致道【师夏】
所疑理气之偏若论本原即有理然後有气故理不可以偏全论若论禀赋则有是气而後理随以具故有是气则有是理无是气则无是理是气多则是理多是气少即是理少又岂不可以偏全论耶
答赵致道
周子曰诚无为几善恶此明人心未发之体而指其已发之端盖欲学者致察於萌动之微知所决择而去取之以不失乎本然之体而已或疑之以谓有类於胡子同体而异用之云者遂妄以意揣量为图如后
此明　　　　　　　此证　　　　恶几周子　诚几善几　　胡氏　　诚几
之意　　　　　　　之说　　　　善几
善恶虽相对当分宾主天理人欲虽分????必省宗孽自诚之动而之善则如木之自本而干自干而末上下相达者则道心之发见天理之流行此心之本主而诚之正宗也其或旁荣侧秀若寄生赘者此虽亦诚之动则人心之发见而私欲之流行所谓恶也非心之固有盖客寓也非诚之正宗盖庶孽也苟辨之不早择之不精则客或乘主孽或代宗矣学者能於萌动几微之间而察其所发之向背凡其直出者为天理旁出者为人欲直出者为善旁出者为恶直出者固有旁出者横生直出者有本旁出者无源直出者顺旁出者逆直出者正旁出者邪而吾於直出者利导之旁出者遏~之功力既至则此心之发自然出於一途而保有天命矣於此可以见未发之前有善无恶而程子所谓不是性中元有此两物相对而生又曰凡言善恶皆先善而後恶盖谓此也若以善恶为东西相对彼此角立则是天理人欲同出一源未发之前已具此两端所谓天命之谓性亦甚污杂矣此胡氏同体异用之意也
此说得之而图子有病已略改定更详之
四子言志一条程子曰夫子与点盖与圣人之志同便是尧舜气象故子路若达为国以礼道理却便是这气象也何也盖为国不循理道则必任智力不任智力则循理道不能出此二途也曾点有见乎发育流行之体而天地万物之理所谓自然而然者但吾不以私智扰之则天地顺序而万物各得其所此尧舜事业也子路则以才气之胜自以为虽当颠沛败坏不可支持之处而吾为之亦能使之有成子路诚足以任此矣然不免有任智力之意故志意激昂而气象勇不若曾点之闲暇和平也然不曰理而曰礼者盖言理则隐而无形言礼则实而有据礼者理之显设而有节文者也言礼则理在其中矣故圣人之言体用兼该本末一贯若曾点则见其体而不及用识其本而违其末所以行有不掩而失於狂矣
得之
上蔡云佛氏之言性如儒者之言心释氏之言心如儒者之论情盖释氏以作用者为性而儒者以主宰为心所以相似也释氏以缘景而生者为心儒者以感物而动者为情所以相似也大要释氏不识理故其言递低一级故虽欲归於清芳琶鸲卒不能离乎形而下者也然虽递低一级而仅相似即其仅相似者实大不同何也其於作用则不分真妄而皆以为真其於感物则不分真妄而皆以为妄儒者则於其中分真妄云耳此其大不同也
大⒁嗍
荀子言性恶礼伪其失盖出於一大要不知其所自来而二者亦互相资也其不识天命之懿而以人j横流者为性不知天秩之自然而以出於人为者为礼所谓不知所自来也至於以性为恶则凡礼文之美是圣人制此以返人之性而防遏之则礼之伪明矣以礼为伪则凡人之为礼皆反其性矫揉以就之则性之恶明矣此所谓互相资也告子杞柳之论则性恶之意也义外之论则礼伪之意也
亦得之
答赵致道
人心道心一章其上三句只循中庸章句叙说看未有所疑所谓允执厥中之中不知指何者而言若言时中恐於提纲挈领处未遽及此若言未发之中则所谓人心道心正是因已发而言兼未发之时亦难以言执今欲於人受天地之中上看未知可否
程子曰惟精惟一所以至之允执厥中所以行之如此则所谓允执厥中正时中之中矣惟精惟一正是提纲挈领处此句乃言其效耳
程子言仕宦夺人志或言为富贵所移也愚意以为不特言此但才仕宦则於窒碍处有随宜区处之意浸浸遂入於随时F俗之域与初间立心各别此所谓夺志也不知程子之意果出於此否又不知人未免仕宦而有此病又何以救之敢乞指诲
所喻夺志之说是也若欲救此但当随事省察而审其轻重耳然几微之间大须着精彩也
考异
E汪叔耕来书【书有】熹扣首前此人还奉书草草深以未得面论为恨专人至此荐辱枉书获闻新岁以来起居佳胜为慰
少仪亦是无收附处【一无收字】
晦庵集卷五十九
<集部,别集类,南宋建炎至德佑,晦庵集>

[book_title]卷六十
钦定四库全书
晦庵集卷六十　　　　　　宋　朱子　撰书【知旧门人问答】
答朱朋孙
长书垂示尤荷不鄙所论为学之意又足以见雅志之所存也夫学非读书之谓然不读书又无以知为学之方故读之者贵专而不贵博盖惟专为能知其意而得其用徒博则反苦於杂乱浅略而无所得也今一旦而读八书则其茫然而不得其要也岂足怪哉愿且致精一书优柔厌饫以求圣学功夫次第之实俟其心通意解书册之外别有实下功夫处然後更易而少进焉则得尺得寸虽少而皆为吾有矣欲为沙随程丈立祠甚善但衰病不堪思虑曲折已报余正父矣幸察之
答周纯仁
彼中既有故旧可以相依气候亦须差胜岭外又在乡里远亦时得亲闱安问於理似亦可少安年来时论似亦渐平昨日又闻庙堂一番除拜固不足为吾道之重轻然於故旧或略能垂意但在自己分上只合闭门坚坐听其所为切不可因此便起妄念徒尔纷纭有损无益也所欲买书偶小儿赴铨未归己为托相识置到付之来人数在别纸可自检点付来楮券殊少不足於用已为兑数券买去然尚有不能尽买者及所补印汉书不知是要何等纸板大小如何其人未敢为印有便子细报及当续为印也闲中无事固宜谨出然想亦不能一并读得许多似此专人往来劳费亦是未能省事随寓而安之病又如多服【阙】热药亦使人血气偏胜不得和平不但非所以卫生亦非所以养心窃恐更须深自思省收拾身心渐令向里令宁静闲退之意胜而飞扬躁扰之气消则治心养气处世接物自然安稳一时长进无复前日内外之患矣
答周纯仁
神也者妙万物而为言者也【止】既成万物也本义【云云】某窃谓上言六子用文王八卦之位者以六子之主时成用而言故以四时为序而用文王後天之序下言六子用伏羲八卦之位者推六子之所以主时成用而言故以阳交合为义而用伏羲八卦之序盖阳各以其偶合而六子之用行所以能变化尽成万物也伏羲八卦则兑震以长男而合少女艮巽以长女而合少男皆非其偶然故自动万物者莫疾乎雷至终万物始万物者莫盛乎艮皆别言六子之用故以四时之次言之则用文王八卦之序下则推其所以成用於阳各得【阙】　故用伏羲八卦之序若上用伏羲卦次则四时失其序下用文王八卦则兑震艮巽皆非其偶矣伏羲卦序与今卦序不同不知是孔子创为之而作序卦耶抑自文王周公系辞之後已更伏羲之序如此而孔子特以序卦明其义耶
伏羲自是伏羲卦序文王周公自是文王周公卦序
答周南仲【南】
往岁湖寺虽尝获一面而病冗不能款扣余论後乃得见廷对之文切中时病深以叹服益恨相去之远不得会聚以讲所闻也兹辱惠书又见季通具道游从切磋之益深以为慰比日雪寒德履佳福熹顽钝之学晚方自信每病当世道术分裂上者入於佛老下者流於管商学者既各以其所近便先入者为主而又驱之以其好高欲速之心是以前者既以自误而遂以自欺後者既为所欺而复以欺人文字愈工辨说愈巧而其为害愈甚不有明者孰能舍其旧而新是谋哉来喻许以所疑下询幸甚大抵圣贤之言已是明白真实说尽道理读者但能虚心一意循序致详使其句内无一字之不通则其道理无一毫之不察矣切不可为人大言相诳如九方V相马之说者而妄意驰逐於言语之外也方宾王每书来说得道理尽有归着知与游从可谓得友恐今已归嘉禾也周叔谨行草草附此不能究所言政远切祈珍重
答周南仲
承喻教学相长之意尤副所望但为学之序必先成已然後可以成物反复来示似於自己分上未免犹有所阙恐不若且更向里用工也此心此理元无间断亏欠圣贤遗训具在方册若果有意何用迟疑等待何用拟安排只从今日为始随处提撕随处收拾随时体究随事讨论但使一日之间整顿得三五次理会得三五事则日积月累自然纯熟自然光明矣若只如此立得个题目顿在面前又却低徊前却不肯果决向前真实下手则悠悠岁月岂肯待人恐不免但为自欺自诬之流而终无得力可恃之地也何程二君能招致之甚善甚善来书已报之矣【阙】　书中问及三事虽未要切然已是能着实讲究若【阙】　　未可量也後来之秀未见有能勇往直前探讨负荷以续传道之脉兹为可叹耳
答周南仲
诚其意者自修之首也毋者禁止之辞自欺云者知为善以去恶而心之所发有未实也慊快也足也独者人所不知而已所独知之地也言欲自修者知为善以去其恶则当实用其力而禁止其自欺使其恶恶则如恶恶臭好善则如好好色皆务决去而求必得之以自快足於已不可徒苟且以F外而为人也然其实与不实盖有他人所不及知而已独知之者故必谨之於此以审其几焉
答周南仲
此言小人为不善而阳欲掩之则是非不知善之当为与恶之当去但不能实用其力以至此耳然欲掩其恶而卒不可掩欲诈为善而卒不可诈则亦何益之有哉此君子所以重以为戒而必谨其独也
答孟良夫【猷】
示喻为学之意甚善但伊洛垂训以持敬为先此要切之语若不於此处立得根本即读书应事思惟计度徒成纷扰卒无归宿之所也若能於此用力则动静之间无适而不为学矣有书数册托茂实送学中与诸生共之能往一观当有益也闻当路有奉荐者足见公论之不泯甚慰然更深其本以须时用乃所望耳
答许生
【中应】
去岁陆【阙】先过此极道左右贤德令闻之美甚恨I伏无因缘相见今者乃承惠书一通反复读之益见所以求道乡学之意深以为幸至於称引前辈比拟非伦则有所不敢当也左右以应举官美名好事之学为不足学而欲讲乎义理以求修已治人之方固已不缪於所趋矣夫道之体用盈於天地之间古先圣人既深得之而虑後世之不能以达此於是立言垂教自本至末所以提撕诲饬於後人者无所不备学者正当熟读其书精求其义考之吾心以求其实参之事物以验其归则日用之间讽诵思存应务接物无一事之不切於已矣来喻乃谓读书逐於文义玩索堕於意见而非所以为切已之实则愚有所不知其说也世衰道微异论I起近年以来乃有假佛释之似以乱孔孟之实者其法首以读书穷理为大禁常欲学者注其心於茫昧不可知之地以侥幸一旦恍然独见然後为得盖亦有自谓得之者矣而察其容貌辞气之间修已治人之际乃与圣贤之学有大不相似者左右於此无乃亦惑其说而未能忘耶夫读书不求文义玩索都无意见此正近年释氏所谓看话头者世俗书有所谓大慧语h者其说甚详试取一观则其来历见矣若曰儒释之妙本自一同则凡彼之所以贼恩害义伤风坏教圣贤之所大不安者彼既悟道之後乃益信其为幻妄而处之愈安则亦不待他求而邪正是非已判然於此矣又如所谓宁有人皆得见之过无或有不睹不闻之欺夫中庸之言正谓道体流行初无间断是以无所不致其戒惧非谓独戒惧乎隐微而忽略其显着也若如来喻则人所共见之处间断多矣而曰循是存养不疾不徐吾恐其未免为好高欲速之尤者也至如孟子所谓非义袭而取之文义本自分明而今学者未尝细考但据口耳相承以至施安失所者盖十人而二五也既勤下问不敢不尽其愚然亦未暇详究其曲折幸深察之当否俟报也近至富沙见陈安舍人说及建阁藏书事欲以记文见委而未得其详今收张卿元善蔡兄季通书备见首末偶数日脚气发作不能饮食而右臂亦痛至不能亲执笔惫卧支离口占布此知代期不远他日病起草得记成当因薛卿转达代者或同官中必有能竟其事者但恐文词鄙俚议论不同未必可用耳
答章季思【康】
辱书具悉雅志大抵圣贤之教不过博文约礼四字博文则须多求博取熟讲而精择之乃可以浃洽而通贯约礼则只敬之一字已是多了日用之间只以此两端立定程课不令间断则久之自有进步处矣
答伯奇昆仲【椅丁
圣门设教具有科条持守讲习要当各致其功无所偏废而不使有顷刻之间断焉则当有以自得其趣矣
答杜叔高【游】
往岁辱访於湖寺且以佳篇为赠读之知所志之不凡然恨去国SS未得从容罄所怀也兹辱枉书并寄两论词意奇伟则所以知足下者益以深矣顾念顷与仁里诸贤屡讲此事尚多未契足下必已闻之若以愚言为是则固无今日之辨若以为非则又何以见语为哉圣远道湮人心颇僻险词怪说杂然并起不惮於诬天罔圣诡经破义而务以适其利欲之私自非刚健明哲之才确然以胜私复理为己任者鲜不惑焉率兽食人人将相食其兆已见於此甚可惧也足下试以愚言思之反诸其身而验以圣贤之明训必有以得其本心之正然後可以烛理揆事而无不合毋徒苦心劳力为此附会穿凿而卒以陷溺其良心也
答杜叔高
示喻克已之说甚慰所望道理分明本如大路圣贤又如此指示提撕不为不切今人都不理会却别去千生万受杜撰百般胡说乱道於自已分上了无分毫利益只可诳吓他人然亦只诳吓得不识底人若被识道理人旁边冷看成甚模此区区所以於前日面论之际不能不失笑於贤者之言也今承来喻乃知後来思之有得力处此又见贤者资质本自过人但从前本欲诳人却反为人所诳今日一闻逆耳便能发悟於心不易得也然克已固学者之急务亦须见得一切道理了了分明方见日用之间一言一动何者是正何者是邪便於此处立定脚根凡是已私不是天理者便克将去不但轻躁二字也辛丈相会想极款曲今日如此人物岂易可得向使早向里来有用心处则其事业俊伟光明岂但如今所就而已耶彼中见闻岂不有小未安者想亦具以告之渠既不以老拙之言为嫌亦必不以贤者之言为忤也
答程生【珙】
示喻正名之说胡氏所论固有未尽然其大义谨严而圣人之妙用变通又自有不可测者不可以私情常识议其方也如以为疑则食肉不食马肝未为不知味姑置此而议其切於吾身者焉可也
答王南卿
熹方幸闲中得与一二学徒整理旧书而忽蒙恩收用虽实衰老不敢以远为辞但恐迂E议论多与时背一辞不获比已再上传闻诸公亦无相强之意计必得之矣万一未遂则又未知所以为计也示及队图虽不知兵然顷读曹公杜牧孙子见其所论车乘人数诸儒皆所未言唯友人蔡季通每论此事以考周礼军制皆合今得此书乃知前辈已尝用之而有效矣是其可传无疑也跋尾所论皆精当卒章辨荆公事则恐未然家有荆公与襄敏公手帖数纸见当时事若非荆公力主於内则t议动摇决难成功但是後来襄敏见其他政事多出於聚敛掊克之意故不免有异论耳若论熙河之事则二公实同心膂无异说也幸试思之恐须略转换过乃可取信其帖今h以上呈荆公政事固多失然此一事却是看得破也
答王南卿
长沙除命深感上恩但老病衰懒昏塞废忘恐不能堪一道之寄而再辞不获上语丁宁伏读皇恐遽欲起拜而鄙意尚有少疑又苦足疾未容拜受遂且宿留更须旬日可决去就万一可往不知老兄能一乘兴相过否所欲扣者千条万端非面不能究但恐不成行即此会又未可知承所改後语甚佳但恐金人立嘉勒氏後一节恐不足深辨耳彼於我为外臣而反连夏寇以为边患则我之讨伐自为义举彼於金人非相吞之国则金人立之以树党在彼不失为远交近攻之计而外假存亡继~之名又足以使之怨我而德彼亦其狡计之过人也岂足为义举哉且嘉勒斯赉既有罪则当时讨其所立之子自不为过正不必以讨其叛孙自解虽或金人能立斯赉所立之後亦未足以愧我而为贤也又谓因进阵法而或以咎荆公亦不记是谁说然此事只合论其取之是非而其琐细皆不足较若果是矣则虽进阵法亦何不可之有耶又云今为荆公之累恐此句亦未甚稳不知盛意是谓我累彼耶彼累我耶若我累彼则此语可用而非所为立说之意不然则恐当改之为安或云今以荆公为累语意似觉深厚也妄论如此目昏不见字潦草勿怪而并详之幸甚幸甚阵法印本有便求数册
信州有水集印本乃长安人李复之文记董胤羌卫账龟阒子乃盗斯赉之妻而窃其国不知曾见之否事冗不暇细看更考之也
答王南卿
阵法细看尚有误处如上卷第五板阵法内左边两队各欠马军红点二十五人第四板阵法凡马军後并无押队照队中卷第一版四十万人而增之至三十万其四字当作由字幸更详考恐更有此等当改正也
答汪易直
示喻尊名之意极荷不鄙但今朋友必已有所称往时忘记奉扣後便幸批示或已得先端明本旨即不必改也疑义数条意皆甚正但首章管仲事程子所推圣人本意恐已得之盖其不死子纠而从桓公乃是先迷後得如今叛逆而遭赦宥自无可死之理然此事夫子当时不曾明言但今以其言专取其功而略无讥贬之词可以推见之耳若果有罪则圣人必有微词以见功过不相掩之意不特如此说矣故疑程子此意讲之甚精而鄙意所疑则其曰若当死而不死则後虽有功亦不复取此则未安耳功自功过自过若过可以掩功则功亦得以掩其过矣康节先生论学春秋者当先定五伯之功罪而以五伯为功之首罪之魁此语最为切当然非独论古事为然也见诸行事则操赏罚之权持黜陟之柄者亦当以是为心乃能尽用一世之材以济天下之务而不失其正耳仁之一字以其德而言则必心无私而事当理乃能当之若其功则惟利泽及人有恩有惠便可称之初不计其德之如何也偶来城中人事冗扰且略为论此条试更思之余俟还家奉答别附便也夫子说可与立未可与权程子说春秋大义易见而时措从宜者为难知此等处更宜致思思而得之则所示数条皆可类推矣然此不可以强通却须反求诸心向性分上讲究存养始当有以自得耳末由面论临风驰想切几力学自爱
答汪易直
示喻自讼之篇足见立志为已之切尤以为慰此正大学所谓诚其意者然意不能以自诚故推其次第则欲诚其意者又必以格物致知为先盖仁义之心人皆有之但人有此身便不能无物欲之蔽故不能以自知若能随事讲明令其透彻精粗巨细无不通贯则自然见得义理之悦心犹刍豢之悦口而无待於自欺如其不然而但欲禁制抑遏使之不敢自欺便谓所以诚其意者不过如此则恐徒然为是迫切而隐微之间终不免为自欺也旧说大学此章盖欲发明此意而近日读之殊觉未透因略更定数句今谩h去试深察之以为何如也近思小本失於契勘致有差误此执事不敬之罪也後来此间书坊别X得一本卷尾所增已附入卷中仍削去重出数字矣偶未有别本旦夕求得续当附去也
答彭子寿【龟年】
齐铭之属岂所敢承况此病余昏惫将何以发明圣贤之旨为日用功夫之助乎然窃闻之大学於此虽若使人戒夫自欺而推其本则必其有以用力於格物致知之地然後理明心一而所发自然莫非真实如其不然则虽欲防微谨独无敢自欺而正念方萌私欲随起亦非力之所能制矣窃意高明於此非有所未察特因来喻僭复言之以为诚能於此益致其功则亦无待於?御之箴而学日益进德日益修矣
答彭子寿【以日不足或作不足日以】
垂喻中庸疑义别纸甚详乃知贤者於此方且以讲求经旨究极精微以日不足为事世间利害固未易以入其胸次也修道之教修之者固专出於人事而所修之道则天地万物之理莫不具焉是乃天人之合亦何害其为同耶又论事豫之说张游不同盖此章首尾以诚为本而推其所以诚者乃出於明善故释其文义且得以诚为言如大学之序始於格物而其後乃云壹是皆以修身为本亦此类也隐微闻见之分当时偶见如此而谩序之若疑未安置之无害此非大义所系不足深论也智仁勇经文本不曾分若以为疑亦不足论但诸家所分却未稳当必欲分之则须从今说乃为尽善若如来喻则仁字不合列於三德之中而又位於其次盖圣人之言其名理随处轻重所指不同读者须随其轻重而读之乃见其意不可一⑺郎迸哦ㄒ脖杉如此不审明者以为如何如复未安更望报及也
答折子明
伏蒙镌喻先正墓文使人三返而勤恳益至熹虽至愚心非木石岂不恻然有动於中亦何忍为此牢辞固拒以逆盛意实以衰悴心目俱疲不堪思虑检阅而两年以来名在罪籍每读邸报观其怒目切齿之态未知将以此身终作如何处置然後快於其心未尝不惕然汗出浃背沾衣也是以年来~不敢为人作一字近所祈恳百拜而辞者已数家矣若以尊喻之严遽弛此禁则四面之责纷然而至从之则召祸不从则取怨反复思之未见其可兼余年无几疾病侵凌神思昏然岂有精力可以给此切告矜亮贷此残生不胜千万哀恳之至
答刘君房【元城之孙】
先正忠定公有德有言没而不朽百世之下闻者兴起而熹之外舅聘士刘公尝得亲见而师承之熹少时犹及窃闻其余论於忠定公之言行志节详矣是以虽不得及其门墙而想望其声容犹若相接不止於今世纸上所传而已也今辱惠书乃知其後人所以继业承家之意如此而所以见顾者又甚厚非浅陋之所敢承也但来喻颇以未有世其禄者为忧此则贤者虑之过矣先德遗风具在方册有能诵其言行其行不替其志节则所以世其家者孰大於是彼区区之外物何足道哉又承类次遗文已就篇帙见使为之序引以传来世此则又岂晚生妄意所敢几及但愿亟遂锓木传之其人使熹与有闻於大体之纯全则为幸甚矣
答刘君房
所喻读易甚善此书本为卜筮而作其言皆依象数以断吉凶今其法已不传诸儒之言象数者例皆穿凿言义理者又太汗漫故其书为难读此本义启蒙所以作也然本义未能成书而为人窃出再行模印有误观览启蒙本欲学者且就大传所言卦画蓍数推寻不须过为浮说而自今观之如论河图洛书亦未免有剩语要之此书真是难读不若诗书论孟之明白而易晓也此是伪学见识不审明者以为如何
答曾无择
【阙】　　　　已报去但觉得多是在外边看未有个入门处须更虚心静虑将圣贤言语从里面亲切处看出来庶几见得意味不为空言不然似此泛滥含糊无益於事终久不得力也
答曾无疑【三】
时承枉书奉报草草方以为愧忽辱再告益荷眷勤且审比日凉秋起处佳福足以为慰诗卷宠示尤认不鄙之意三复以还既叹其精丽警拔之不可及又重叹其不为大言险语以投世俗之耳目也然承喻及为学之意则似所志又有不止於此者此尤区区所乐闻但未知雅意姑欲粗一闯其藩篱而为彼善於此之计耶抑将勇革旧习而真欲一蹴以至道也如前之说则非区区所敢知如後之说则如来喻之云固非不善然欲自是以求道则恐亦未免为空言也大率人之为学当知其何所为而为学又知其何所事而可以为学然後循其次第勉勉而用力焉必使此心之外更无异念而旧习之能否世俗之毁誉身计之通塞自无一毫入於其心然後乃可几耳此固未易以毫楮既而承见语亦将有枉顾之期矣傥得面论庶竭鄙怀顾此迂N干触科禁恐非贤者进取之利更冀审处於未动之前毋使贻後日之悔焉乃所愿也
答曾无疑
辱书良以为慰而反复来喻已得雅志之所存则区区所疑亦不敢隐也盖尝闻之孟子之言有曰人之所以异於禽兽者几希庶民去之君子存之此君子所为而学也然欲存此则必有以识此之为何物而後有以存之能识之则所以存之者又必勉勉孜孜而不少懈焉然後乃可几也此君子之所以为学者而终身勉焉唯恐一毫之不尽而不敢少贰其心者也今足下自谓学无本原心常驳杂岂亦自觉其未尝用力於此而然耶此其自知亦明矣然又欲因其固有而循习之则亦可以殊涂而同归则未知足下所谓固有者为何物又如何而循习之与何者为殊涂又同归於何许也又谓虽旧习之未忘而未尝为学之累则又未知今之新者为何学而昔之旧者若何而能不为之累也凡此所云窃恐非独熹之愚有所不解意者足下之心亦未必能别其孰为同异而孰为是非也足下幸试思之其然乎其不然乎如其果然则愿姑以前者所引孟子之言为主而博考古昔圣贤之遗训以参验之则夫人之所为而学与其所以学者不待外求而得之於我向之所谓固有所谓同归者始为有以识之而知昔之旧者真不足为而果有累乎今日之新矣人之为学必其有以先识乎此而知取舍之所定然後其功夫利病可得而言如其不然徒为论说皆是空言无下落处无所补於事也景阳季章於此皆尝有闻虽未知其後来所进如何然苟善取之亦当有以为助矣吾人既不见用於世只有自己分上一段功夫若见得门户分明端绪正当实用得些子气力乃可以不负降衷秉ブ重此外琐琐一知半解正不足为重轻也不审明者亦有意乎
答曾无疑
示喻为学之方固得其要然若只如此便了则论语只须存此两条其余皆可以削去矣圣人教人博学审问慎思明辨而笃行之盖於理之巨细精粗无所不讲然後胸次光辉明彻无所不通践履服行无非真实似不当如此先立界限预设嫌疑以自障碍也
答曾无疑
承喻令兄丧期於礼闻讣便合成服当时自是成服太晚以已失之於前然在今日祥练之礼却当计成服之日至今月日实数为节但其间忌日却须别设祭奠始尽人情耳
谓圣人以喜怒动其志固为不可若谓都无所动则是圣人心如木石而喜怒之见於外者特为伪耳岂有是理哉此等处须是存养体验自做得些工夫当自见之难以浅识悬断也
学习之习与传习之习非有不同传即谓所学也大抵博学审问学之事也慎思明辨而笃行之习之事也集注中所载诸先生说甚备可细考之
来喻忠恕二说皆近之熹乡来所论正谓如此近复细观乃有未尽已於论语集注中更定其说矣试详考之当见曲折所谓窃恐狂骛高远者视之【云云】却不当如此顾虑终身行之自是学者事於圣人何所预哉蓍数之说其义亦精但不知所谓老老阳其数则一少少阳其数乃三是如何盖四象之变极於六十有四老阳十二老四少阳二十少二十八乃自然之数不审增减揲者随其所得而言之又何虑其不可观变耶
揲法初爻成则便止有三十二卦二爻成则便止有十六卦三爻成则便止有八卦四爻成则便止有四卦五爻成则便止有二卦亦是自然次序节次可见今所疑者亦何嫌哉
揲蓍之法周礼领於太卜之官计其法度必甚详密今皆不可见矣独赖大传有此数句可以略见彷佛而以今推之亦无不可通处学者既不得见当时旧法则亦且当守此不当妄以私意横起计度也蒿固非蓍然亦犹是其类若以木竹g金钱当之则其去蓍亦远矣又如所言交重之论亦所未晓交者拆之聚故为老重者单之积故为老阳亦何疑之有乎然此六爻既成而画地以记之象耳於揲法初无所预也
答曾无疑
所论为学之意甚荷不鄙但若果有所得出言吐气便自不同才见如此分疏解说欲以自见其能而唯恐人之不信便是实无所得自明眼人观之固不待其词之毕而有以识之矣孝悌忠恕若浅言之则方是人之常行若不由此即日用之间更无立脚处故圣人之教未尝不以为先如所谓入则孝出则悌忠恕违道不远是也若极言之则所谓通於神明光於四海无所不通而曾子所以形容圣人一贯之妙者亦不过如此又非如前者言之可易而及也故大学之道必以格物致知为先而於天下之理天下之书无不博学审问慎思明辨以求造其义理之极然後因吾日用之间常行之道省察践履笃志力行而所谓孝悌之至通於神明忠恕之一以贯之者乃可言耳盖其所谓孝悌忠恕虽只是此一事然须见得天下义理表里通透则此孝悌忠恕方是活物如其不然便只是个死底孝悌忠恕虽能持守终身不致失坠亦不免但为乡曲之常人妇女之检押而已何足道哉今且以所举有子曾子之言观之似於文义之间全未考究虽近世先觉如程夫子之言所以发明其妙者恐皆未尝过目而经心而况於其他义理精微千差万别岂能一一会其旨归也哉故熹窃以为今日与其自辨以求合枉费言语枉费心力不若一切放下便依此说且将大学论语反复熟读而因程子之言与其门人数公之说以求圣贤之旨意所在句句而讲字字而思使无毫不通透处则自不须如此妄自拘束强作主张也无疑试更思之恐或可信则一两月间天气差暖或能乘兴一来面罄其说庶几彼此殚尽免至如此担阁虚费光也晷景制作甚精三衢有王伯照侍郎所定官历刻漏图一编亦与此同历象之学自是一家若欲穷理亦不可以不讲然亦须大者先立然後及之则亦不至难晓而无不通矣北宫?似孟施舍孟子本文无此语不知寻常如何晓会此句未敢轻论其得失也
答曾无疑
子约书来必盛称无疑之为人但不知中间相聚所与切磨诵说者果为何事计於紧要亲切处亦未必能尽所怀而日月逝矣岁不我与丈夫有志者岂当为此悠悠泛泛徘徊犹豫以老其身乎
答曾择之【祖道】
礼即理也但谓之理则疑若未有形迹之可言制而为礼则有品节文章之可见矣人事如五者固皆可见其大⒅所宜然到礼上方见其威仪法则之详也节文仪则是曰事宜细考之忠恕二字其本义只是学者\人之事曾子所言乃借此以形容圣人一贯之妙程子之言又借天地造化之体用以明圣人之事须作三节看见得各有下落则一章之指自通贯矣更徐玩之非欲速所能达也
此说未然但漆雕语意深密难寻而曾点之言可以玩索而见其意若见得曾点意则漆雕之意亦可得矣且看程子说大意两字是何意二子见得是向甚处如何见得
答曾择之
仁者心之德爱之理也
仁者心之德犹言润者水之德燥者火之德爱之理犹言木之根水之原试以此意思之
尽已之谓忠祖道初以为尽吾心之所至而无一毫自隐先生以为语未莹祖道再思之恐止是竭尽吾心而无一毫不足之义
後语转E前语只自隐二字不切须知不必自隐然後为不忠但有不尽处便是病也
主一无适之谓敬
此等语须力行之方见得真实意味
礼者天理之节文人事之仪则
更就天人上看
义者事之宜也
更以孟子说义处推之
忠恕
曾子忠恕二字便是一以贯之底注脚可更以二程先生及上蔡说反复体认仍以集注之说参之便见圣贤之意直是细密不是泛然ザ彼祷
以约失之者鲜矣
约有收a近里着实之意非徒简而已【上蔡说得好】德不孤
此德不孤与易中说德不孤不同此但言有德者声气相求自不孤立故必有邻易中却是说敬义既立则内外兼备则其德盛而不孤也
漆雕开曾点
二子是信个甚底又是如何地信曾点语可更以集注为主子细体验仍看上蔡之说发明得亦亲切
三年之丧而复有期丧者当服期丧之服以临其丧卒事则反初服或者以为方服重不当改衣轻服不知如何
或者之说非是
卒哭
百日卒哭承开元礼以今人葬或不能如期故为此权制王公以下皆以百日为断殊失礼意古者士u月而葬葬而虞虞而卒哭自有日数何疑之有但今人家诸事不办自不能及此期耳若过期未葬自不当卒哭未满一月则又自不当葬也
答曾择之
前书所说欲於一字中推寻曲折不知後来看得如何恐亦不必如此但从头看到要紧处更加功夫子细辨别而不紧要处亦不可草草则久之自然浃洽贯通精粗一致矣季章说致曲处不知如何今亦不记当时所说大抵彼中朋友看得文字E略不肯依傍先儒成说反覆体验而便轻以己意着字下语正使得其大意中间亦不免有空阙处相接不着欲革此弊莫若凡百放低且将先儒所说正文本句反覆涵泳庶几久久自见意味也
答曾择之
所论曾点大意则然但谓漆雕开有经纶天下之志则未必然正是已分上极亲切处自觉有未尽耳虽其见处不及曾点之开N得处未至如曾点之从容然其功夫精密则恐点有所不逮也以此见二人之规模格局大⒉幌嗌舷氯唤袢罩挥想象圣贤胸襟洒落处却未有益须就自家下学致知力行处做功夫觉得极辛苦不快活便渐见好意思也天下归仁之说程先生是说实事吕与叔恐不免堕於虚见其得失自可见也季宏之来只是要求跋尾全然不曾讲学却须曾理会作文大率彼间士人多是如此乡外走作不曾乡里思量论其渊源盖有不得不任其责者矣甚可叹也因其告归附此为报熹衰病沈痼【阙】心之患已成尚思更与朋友讲论此事少革流弊以【阙】　　贤者无事更能见过相聚旬月是所望也
答王才臣
来喻缕缕备见雅志然於读书穷理所得所疑未有以见教者而较短量长非人是已之意实多若果有得於义理之归恐不应更有此病也明者思之以为如何苟有取焉则愿置此而姑相与实讲所疑乃千万之幸也无疑书来其大指与左右亦相似已详报之或因过目并以一言论其得失可也六咏之需非敢忘之实以年来纂次礼家文字头项颇多衰病之余精力向尽无暇可及亦觉未是急务故不敢以奉穸格齐大字此却好个题目顾未知所以充之者如何写字亦非所难适此两日寒甚衰病拘挛不可轻动向後晴暖当试为之以奉寄也承有枉顾之意尤荷不鄙若得会面彼此倾倒以判所疑何幸如之未间千万及时专力使有个端的用心处庶几合并之日有可讨论也子直诗甚佳南容之篇尤有余味已辄为题其後因书幸以报之也
答度周卿【正】
比来为况如何读书探道亦颇有新功否耶岁月易得义理难明但於日用之间随时随处提撕此心勿令放逸而於其中随事观理讲求思索沈潜反复庶於圣贤之教渐有默相契处则自然见得天理性命真不外乎此身而吾之所谓学者舍是无有别用力处矣因书信笔不觉缕缕切勿为外人道也
答李诚之【说】
特承寄示新刻二先生祠记并枉长书一通记文鄙浅而书意勤厚非区区所敢当也然先生之道即伏羲尧舜禹汤文武周公孔孟所传之道先生之书即所以发明六经孔孟之书初非别有玄妙奇特自为一家之说而与古之圣贤异轨殊辙也世之君子固未必尝读其书而骤读其书亦未能遽晓是盖不唯不知程氏之学实乃并与古昔圣贤之学而不知之也举世昏冥恬不觉悟而其聪明辨博能为文字语言名有气⒉帕φ咴蚱涠裰为尤甚今以门下之才之美宜已无愧此数者而其用心独不然盖不惟立祠伐石以着其尊慕之意而来书之喻又将不鄙迂陋而辱问津焉此其志岂独贤於今世之士也哉窃感下问之勤故粗论其梗⑷绱私所X定大学章句一通今致几下所欲言者不能外此幸一读而三思之其必将有以得之而异时所以见於文章事业者愈有光矣僭率皇恐
答李诚之
昨蒙不鄙俾撰先正文集後序自知不文不足以副厚意顾以先契之重乡往之深且欲托此以少见尊\节义别嫌明微之意以是不敢力辞而辄草定其说以求商订区区之心盖未敢自以为是也所欲更定尊复明辟四字X去繁冗着语精切前辈所谓自有稳字正此谓也玩味叹服不能自己但平贼之功虽由外济之语乃是区区鄙意分功纪实以息争论之微指朱丞相所记当时之事非不详明正以欲专其功而反诋吕张为败事又其後深诋李赵诸公诬谤已甚故读者往往心非而鼻笑之并与其可信者而不信之也愿熟思之恐不可改如何
答徐崇文【侨】
日用功夫且得如此照管莫令间断久之浃洽自有见处亦不须别立标的便计工程也敖惰之说如所引孟子隐几而卧而以为当然则已得之矣何必疑其非本有耶不但孟子如孔子取瑟而歌亦是此类但大学之意却是恐人於此一向偏却更不照管今当看此重处识取正意受用省察不必向闲慢处枉费思索也子时时往来甚佳才卿得托门馆甚善其人有立作看得道理亦子细尽好从容讲论也
答林叔恭
为学只要致诚耐久无有不得不须别生计较思前算後也
答潘子善【时举】
辱书备知学问之志甚善甚幸杜门独学与周旋师友之间学之难易固不同矣然其用力实在於我非他人所能代也况彼中朋友以书来者已自数人切切葡喙鄱善似亦不可谓之全然无助者更在勉力而已
答潘子善
便中两承惠书深以为慰比日秋凉所履佳胜熹衰病涉秋似有向安之渐但辞职告老皆未报可日深悚惕之怀耳恭父留此甚久尽得从容因其行草草附此其他恭父必能言之未间唯冀以时自爱眷集一一佳庆诸疑问各疏其下矣恭父当能道其详
答潘子善【问易传近思h】
大畜彖曰能止健大正也传曰能止乎健者非大正则安能据大畜天在山中之象则是能止其健於下也今曰止乎健者不知是止於健还是止其健耶伏乞批诲
能止健言以艮之止止乾之健也传意亦是如此但其文势似倒他亦多此类也
习坎八卦中独坎加习字说者多矣未知义果如何
此等不必深求其说
习坎卦义传云一始於中有生之最先者也故为水夫阳气之生必始於下复卦之象是也今曰始於中其义如何
气自下而上为始程说别是一义各有所主不相妨然亦不可相杂
咸上六咸其辅颊舌窃意此爻宜有悔吝而不言悔吝何也
吉凶悔吝系乎邪正此但见其不足以感人之意耳未见有失故不得以悔吝言也
q九三畜臣妾吉传曰系吝之私恩怀小人女子之道也故以畜养臣妾则得其心为吉也小人女子近之则不孙远之则怨若专以私恩怀之未必不有悔吝而此爻以为吉何耶
此爻不可大事但可畜臣妾耳御下而有以怀之未为失正但恐所以怀之者失其正耳
大壮上六羝羊触藩不能退不能遂无攸利艰则吉传以艰字为遇艰困则失其壮而得柔弱之分故吉窃意不能退遂而无所利则是已艰困矣而又曰遇艰何也恐此艰字只作艰难其事而不敢求进不已则吉如大畜九三利艰贞之艰说如何
当如大畜之例
晋序卦物不可以终壮故受之以晋传曰物无壮而终止之理既壮盛则必进窃意物进而後至於壮盛既壮盛则衰退继之矣今曰壮盛则必进此义如何
物固有壮而後进者亦有进而後壮者各随其事而言难以一说拘也且以十二月卦论大壮之为之为乾岂非壮而後进乎至乾乃极而衰耳
晋传曰晋之盛而无德者无用有也然大有可谓盛矣而卦有卦德不知如何
元亨利贞本非四德但为大亨而利於正之占耳乾卦之彖传文言乃借为四德在他卦尤不当以德论也晋六三\允悔亡传曰或曰不由中正而与\同得为善乎曰\所允者必至当也窃谓世固有不义而得\如齐之陈氏鲁之季氏者矣顾可以为善乎
易是虚设之辞不可以实迹论若以卦象言之则顺而丽乎大明自不应有不善也
家人有严君焉传曰家人之道必有所尊严而君长者谓父母也如此则严君作两字说然自旧诸家只作一字说未知如何
所尊严之君长也
蹇九五大蹇朋来传以其无刚阳之臣不足以济蹇窃谓自古患君之不刚明耳未有有其君而无其臣者也传又以李固王允周王导为言窃意当时正以无刚明之君故耳设使有之数子未必能有为也更乞指教
读易当看卦画时节不可以此论
象曰居德则忌传曰则约也忌防也谓约立防禁则无溃散某於此义不能无疑更乞批报
未详
艮行其庭不见其人传曰庭除之间至近也在背则虽至近不见谓不交於物也外物不接内j不萌如是而正乃得止之道夫人岂能不交於物而孑然自立於世哉意此所谓不交者谓非已之所当应则虽在至近而犹不见也若非所当应亦感之而动则非所以为止矣未知是否
熟读彖传之词可见文义艮其背乃止其所之意程传恐非本文之旨
启蒙述旨篇云仰观俯察始画奇偶教之卜筮以断可否不知伏羲之後文王周公之前未有卦及辞何以定吉凶敢乞批示
此无可考但周礼三易经卦皆八别皆六十有四则疑已有辞矣
义训宜礼训别智训知仁当何训窃意仁只是人心一个生理不知以生字训得否
不必须用一字训但要晓得大意通透耳
明道先生曰学只要鞭辟近里着已而已故切问而近思则仁在其中矣言忠信行笃敬虽蛮貊之邦行矣言不忠信行不笃敬虽州里行乎哉立则见其参於前也在舆则见其倚於衡也夫然後行只此是学质美者明得尽查滓便浑化却与天地同体其次惟庄敬以持养之及其至则一也窃谓切问近思是主於致知忠信笃敬是主於力行知与行不可偏废而此条之意谓随人资质各用其力而其至则一如是则亦有行不假於知者未知如何伏乞指教
切问忠信只是泛引切已底意思非以为致知力行之分也质美者固是知行俱到其次亦岂有全不知而能行者但因持养而所知愈明耳
恕则仁之施爱则仁之用施与用不知如何分
恕之所施施其爱耳不恕则虽有爱而不能及人也人之为学忌先立标若循循不已自有所至矣窃意若以圣人为标何不可之有若无所指拟茫然而去将何所归宿哉伏乞指教
忌先立标如孟子所谓勿正者学者固当以圣人为标然岂可日日比并而较量之乎观子喟然之叹不於坚高瞻忽处用功却就博文约礼上进步则可见矣
德不胜气性命於气德胜其气性命於德穷理尽性则性天德命天理气之不可变者独死生修夭而已窃谓知所摄养者则多寿考肆其嗜j者则多|亡是死生修夭亦可变也故程子以火为喻与此说不合如何
正蒙之言恐不能无偏
横渠云心要洪放又曰心大则百物皆通心小则百物皆病孙思邈云胆欲大而心欲小窃谓横渠之说是言心之体思邈之说是言心之用未知是否
心自有合要大处有合要小处若只着题目断了则便无可思量矣
且见得路迳後各自立得个门庭归而求之可矣窃谓门庭岂容各立耶有所未解伏乞指教
此是说读六经只要从师讲问且识得如何下工夫便是立得门庭却归去依此实下工夫便是归而求之
答潘子善
比奉从容累月别去不胜怅惘比日秋冷计还舍之久诸况安适家务酬酢之余当亦不废学也此间朋友去多来少早晚亦且讲论如常但精力愈衰愧无警切之功耳
答潘子善
所论为学之意善矣然欲专务静坐又恐堕落那一边去只是虚着此心随动随静无时无处不致其戒谨恐惧之力则自然主宰分明义理昭着矣然着个戒谨恐惧四字已是压得重了要之只是略着提撕令自省觉便是工夫也所示数条今各奉答可更详之所论孟子大学说正心处不知敬仲如何说【如何是二说相似处如何是有此四者心便不正】可更扣之须尽彼说方可判断未可更以已意障断他人话头也纯仁可念此间方为季通远谪作恶忽又闻此其祸乃更甚於季通使人不能忘怀然此中近日改移新学复为僧坊塑象摧毁要膂断折令人痛心彼圣贤者尤不免遭此厄会况如吾辈何足道哉精舍春间有朋友数人近多散去仅存一二未有精进可望者亦缘无长上在彼唱率功夫殊无次第诸友颇思董叔重也
或疑清庙诗是祀文王之乐歌然初不显颂文王之德止言助祭诸侯既敬且和与夫与祭执事之人能执行文王之德者何也某曰文王之德不可名言凡一时在位之人所以能敬且和与执行文王之德者即文王盛德之所在也必於其不可容言之中而见其不可掩之实则诗人之意得矣读此诗想当时闻其歌者真若洋洋乎如在其上如在其左右又何待多着言语委曲形容而後足之哉妄意如此不知是否
此说是
谷风诗四章就其深矣方之舟之就其浅矣泳之游之集传以为兴体某疑是比体未知如何乞指教
若无下面四句即是比既有下四句则只是兴矣凡此类皆然非独此章也
事君数斯辱矣胡氏曰事君谏不行则当去导友善不纳则当止至於烦渎则言者轻听者厌矣是以求荣而反辱求亲而反疏也某窃以为事君而纳忠交友而责善职所当然而心之不能已者本非有求荣求亲之心恐胡氏之说不能无过未知如何
胡氏说尽人情未有不是处
柳下惠进不隐贤集注谓不隐贤不枉道也某窃疑与下文必以其道意【阙】莫重叠否尚乞指教
两句相承只作一意读文势然也
乃孔子则欲以微罪行微罪不知是指鲁言是孔子自谓也耶乞指教
自谓
知性则知天矣不知知性便能知天亦有浅深耶乞指教
穷理到知天处自然见得
饥者甘食渴者甘饮某窃谓此章是借饥渴之害以言人心之害所谓人心之害恐不止为贫贱而已凡一切欲有求之不得而遂不暇择焉皆是也所谓人能无以饥渴之害为心害者谓人能无以饥渴害口腹之类为其心害则不忧其不及人矣未知如此说得否
此章从来有两说以意则此说胜盖不欲人以利欲害其心如饥渴之害口腹也以语则不以饥渴之害动其心者为切於文义未知果孰是但後说差不费力耳温公稽古h秦论谓知及之仁不能守之虽得之必失之秦之谓矣又引贾生之论曰仁义不施而攻守之势异也某窃谓秦以虎狼并天下设使守之以道且不可保况又非其道耶论者不当徒咎其守之非道而不论其攻之已不善也伏更乞指教
贾生温公之论若究其极固为有病然彼其立论非为攻取者谋以为可以如是取之而无害也乃为既得之後而论以为如是则或可以守耳今且试以身处胡亥子婴之地而自谋所以处之之宜则彼前日取之之逆者既不可及矣吾乃可以拱手安坐以待其亡耶魏论温公谓魏太祖取天下於盗手而非取之于汉室某於此有所未喻盖尽忠以事君兴衰而拨乱此人臣之职也安可因其危乱自多其功遂掩取之耶今有巨室一夕寇至据其室庐而攘其赀财有强奴悍仆却其t盗而复其室庐不归之於主而遂以为已有谓吾取之於盗手而非取之於主人其可乎温公之论殆将启天下奸雄之心故不能无疑并乞教诲
温公此论殊不可晓知其非是足矣不须深论前贤之失也
答潘子善
所论为学工夫亦甚稳密尤以为喜更切勉力乃所望也杨敬仲其人简淡诚U自可爱敬而其论议见识自是一般又自信已笃不可复与辨论正不必徒为哓哓也
答潘子善
钦明文思某谓恐当从去声读若只作思虑之思未见其发挥於事业处
作去声读为是
克明俊德【止】黎民於变时雍俊德或以为已之明德或以为俊德之士百姓或以为民或以为百官未知二说如何若以大学之序观之则俊德为已之明德百姓为民似无可疑者
俊德当依大学说百姓程先生以为畿内之民是也平秩南讹敬致林氏谓如周礼致日之致此乃致南方之中星耳未知是否
致日乃考日中之景如周礼土圭之法非考中星也戒之用休董之用威?之以九歌林氏谓自戒自董自劝未知此说如何
九歌今亡其词不可稽考以理观之恐是君臣相戒如赓歌之类
V陶矢厥谟禹成厥功帝舜申之未知申字如何看
此是三篇之叙第一句说V陶谟第二句说大禹谟第三句说益稷所谓申之即所谓汝亦昌言者也此书伏生本只是二篇V陶谟益稷之间语势亦相连孔壁中析为三篇故其序如此亦不足据而说者又多失之甚可笑也
念兹在兹释兹在兹允出兹在兹诸说皆以禹欲舜念V陶而林氏以为禹自言其念之如此未知二说如何
林说是
允迪厥德谟明弼谐疑是称V陶未知是否
若以为称V陶则下句禹曰俞者为何所俞耶恐此八字是V陶之言禹善之而问其详故V陶复说下句解此八字之义或云此八字是言V陶之德谐字下别有V陶之言今脱去未知是否姑存之可也
亦行有九德或以为人之性行或以为君之行未知二说当何从
亦行有九德泛言人之行有此九德故言其人之有德则当以此而论之载采采古语不可晓当阙之
夙夜浚明有家【止】亮采有邦古注以为可以为卿大夫及诸侯林氏以为卿大夫诸侯用此三德六德之人未知孰是
林说恐得之犹孝经说争臣之类盖曰如是足矣非必以是为限也
天聪明自我民聪明天明畏自我民明威不知明畏是两字还是一字林氏以为聪明言视听明畏言好恶未知如何
林氏似是明畏言天之所明所畏所明如明明扬侧陋之明【上明字】所畏如董之用威威用六极之意
以出内五言林氏以为宫商角徵羽之言古注以为仁义礼智信之言未知当孰从
未详当阙【自侯以明之以下皆然】
关石和钧窃谓此只是钧石之名如周礼嘉量之类耳未知是否
恐是
鬼神其依龟筮协从不知是已卜还是未卜
恐是初未尝卜
先时者杀无赦不及时者杀无赦林氏谓是誓\之辞非言昏迷天象之人
以上文考之林说非是然此篇自可疑当阙之
矧予之德言足听闻据古注云道德善言某窃意言足听闻自当作一句言吾之德言之足使人听闻彼安得不忌之未知是否
是
贲若草木兆民允殖诸家说多不同未知当如何看
连上句言天命不僭明白易见故人得遂其生也自周有终古注及诸家皆以周训忠信窃谓以忠信自周则可以忠信训周恐未安未知如何
自周二字本不可晓
王惟庸罔念闻诸家皆於庸字~句窃谓只作一句读以庸训用如说命中王庸作书以告之庸未知是否
六字一句
若虞机张诸家皆训虞为度窃谓只作虞人说如何
作虞人为是
臣为上为德为下为民诸说不同不知此四为字当如何音
四为字并去声为上者辅其德而不阿其意之所欲为下者利於民而不F已之所安
武成一篇诸家多以为错简然反覆读之窃以为自王若曰以後皆是史官历叙以前之事虽作武王告t后之辞而实史官叙述之文故其间如有道曾孙周王发及昭我周王之语皆是史官之言非武王当时自称如此也亦如五诰中王若曰以下多是周公之语若如此看则似不必改移亦自可读又既生魄恐是晦日既者言其魄之既足也以历推之当为四月晦未知此篇先生寻常如何看
王若曰以下固是告t后之辞兼叙其致祷之辞亦与汤诰相类但此词却无结杀处只自叙其功烈政事之美又书戊午癸亥甲子日辰亦非诰命之体恐须是有错简然自王氏程氏刘原父以下所定亦各不同旧尝考之刘以为王语之末有阙文似得之彼有七经小传否可检看又汉书历志谓是岁有闰亦是也
洪范之书林氏以为洛出书之说不可深信谓帝乃震怒不畀洪范九畴ヂ棕居萄蕴於嶂鉴也天乃锡禹洪范九畴彝伦攸叙犹言所谓天诱其衷也又云洪范之书大抵发明ヂ字叙本非由数而起又曰天乃锡禹洪范九畴犹言天乃锡王勇智耳不必求之太深也某窃谓【阙】　　河出图洛出书易中明有此说岂得而不之信耶未知林氏之说如何望折衷
便使如今天锡洛书若非天启其心亦无人理会得两说似不可偏废也
八庶徵曰时林氏取蔡氏说谓是岁月日之时自五者来备而下所以申言曰雨曰阳曰燠曰寒曰风之义自王省惟岁而下所以申言曰时之义某窃谓此时字当如孔氏五者各以其时之说为长林氏徒见时字与雨阳燠寒风五者并列而为六则遂以此时字为赘不知古人之言如此类者多矣且仁义礼智是为四端加一信字则为五常非仁义礼智之外别有所谓信也故某以为时之在庶徵犹信之在五常不知是否
林氏之说只与古说无异但谓有以岁而论其时与不时者有以月而论其时与不时者有以日而论其时与不时者可更推之
某读书至盘庚及五诰诸篇其疑不可数举若以诸家之说勉强解去亦说得行但恐当时指意未必如此耳如此等处只得姑存之如何
漳州所刻四经书序有此说
需卦六四出自穴上六入于穴程传谓穴物之所安也本义谓穴者险陷之所某以为谓之险陷之所正得坎体之象未知是否
坎即穴也
讼六三或从王事无成本义谓必无成功似与象辞从上吉也之意不协又与坤六三文言亦不协窃意本义是直作占辞解如此未知是否
易中经传不同如此处多且兼存之然经意是本传辞是第二节话也
小畜九五富以其O本义谓巽体三爻同力畜乾O之象也据程传则曰以一畜五阳某窃谓以统体言之固是以一畜五阳然就九五而言则下与四比上与上连为O之象谓巽三爻同力畜乾自见得自上畜下之意分明未知是如此否
更以泰卦不富以其O对之即可见其文意
大过上六爻本义谓是杀身成仁之事莫是如晋荀息之类否
荀息所处未得为成仁者
q小利贞本义谓小人也按易中小字未有以为小人者如小利有攸往与小贞吉之类皆大小之小耳未知此义如何
经文固无此例然以彖传推之则是指小人而言今当且依经而存传耳
丰天地盈虚与时消息而况於人乎况於鬼神乎程子曰鬼神者造化之迹然天地盈虚即是造化之迹矣而复言鬼神何耶
天地举全体而言鬼神指其功用之迹似有人所为者【以谦卦彖辞推之尤明白】
圣人有以见天下之赜本义云赜杂乱也训诂皆云深也未知如何
先儒有此训今忘记检不得字书无赜字【□口同义】只作啧云大呼也左传曰啧有烦言非谓深也若以深义即与隐深远三字一义矣且又何以云不可恶乎
本义云变化云为故象事可以知器吉事有祥故占事可以知来不知变化云为主於人而言否
变化者阳之所为云为者人事之所作
幽赞於神明而生蓍本义谓蓍生满百茎某谓恐只与立卦生爻同义犹言立蓍而用之耳
卦爻是人所画蓍是天地所生不可作一例说兼以立蓍而用之为生蓍亦不成文理
劳乎坎某恐劳字当作去声读
恐或如此然此一节多难晓处
辟雍天子之学不知从来是天子之学名还是文王始为之後遂以为定制亦如V门应门始立於太王而後遂以为天子之门也
见不得
召F第六章集传作赋体窃疑是比体
作比为是
仁者不忧集注云理足以胜私故不忧某尝推之恐只是此心常存不暇闲思虑惹起闲烦恼耳未知是否
未是
春秋E帅师某谓春秋为圣人褒贬之书其说旧矣然圣人岂损其实而加吾一字之功哉亦即其事之固然者而书之耳如E帅师之类是也盖不待君命而固请以行则书之如是宜也或以为若是则一代之事自有一代之史春秋何待圣人而後作哉曰春秋即鲁史之旧名非孔子之创为此经也使史笔之传举不失其实圣人亦何必以是为己任惟官失其守而策书记注多违旧章故圣人即史法之旧例以直书其事而使之不失其实耳初未尝有意於褒之贬之也以是而观春秋庶足以见圣人光明正大之意而非持夫一字之功以私荣辱之权也惟夫不失其实则为善者安得而不劝为恶者安得而不惧孟子曰孔子作春秋而乱臣贼子惧宜哉
不知书E帅师如何见得其不待君命而行之罪又如何见得旧例合如此书此须更有商量未达则阙之可也
答潘子善
汉志引武成篇曰惟一月壬辰旁死霸若翌日癸巳武王乃朝步自周于征伐纣【此与古文合且欢字差】又曰粤若来三月既死霸粤五日甲子咸刘商王纣【氏曰今文尚书之辞】又曰惟四月既旁生霸粤六日庚戌武王燎于周庙翌日辛亥祀于天位粤五日乙卯乃以庶国祀馘于周庙【氏曰亦今文尚书也】又毕命丰刑曰惟十有二年六月庚午F王命作策丰刑【孟康曰逸书篇名】今按伏生今文尚书无武成独孔氏古文尚书乃有此篇今氏注刘歆所引两节见其与古文不同遂皆以为今文尚书不知何所考也诸家推历以为此年二月有闰四月丁未为十九日庚戌为二十二日【若无闰即四月无丁未庚戌】然二日皆在生魄之後则古文为倒而此志所引者为顺但其言燎于周庙似无理耳况古文此篇文皆错缪安知既生魄庶邦冢君暨百工受命于周十四字非本在示天下弗服之下丁未祀于周庙之上而王若曰以下乃大告武成之文耶【以汤诰考之此说为是】毕命古文有此篇其年月日与此同而王命作册乃序文唯丰刑为无据然年月之下亦有至于丰字岂又若伊训之方明耶但古文之序册下更有毕字孔传以为命为册书以命毕公如此则全不成文理本文似亦有阙语疑作册二字乃衍文而阙一公字也以此可见刘歆所见古文已非其正而今本亦有阙误难尽信也孟康便以丰刑为逸书篇名则亦不复本上文自有毕命矣此又误之甚也【此恐是刘氏七经小传之说当考】
答潘子善
所喻主一功夫甚善千万更加勉力为佳书说今宜报去去岁卷子八月间已寄往黄岩矣不知何故未到然大抵看得似皆E浅更且玩索其间曲折意味方有得力处也学礼之意甚善然此事头绪颇多恐精力短包罗不得今可且读诗俟他日所编书成读之未书虽读了亦更宜温习如大学语孟中庸则须循环不住温习令其烂熟为佳春秋一经从前不敢容易令学者看今恐亦可渐读正经及三传且当看史功夫未要便穿凿说褒贬道理久之却别商量亦是一事也公食礼至今未寄来已报公叔致道趣之矣子约之亡深可伤痛此间蔡季通亦死贬所尤可惜目前便觉无人说得话也
答潘子善
洪范中休徵咎徵诸家多以义推说窃以为五者不出阳二端雨寒也阳燠风阳也肃谋深沈而属静类也故时雨时寒应之V哲圣发见而属动阳类也故时阳时燠时风应之狂反於肃急失於谋故恒雨应之未知如此看得否
大⑷绱巳痪梢杂晔裟狙羰艚痨凼艋鸷属水而或者又欲以雨属水阳属火燠属木寒属金其说孰是可试思之
旅獒人不易物读家皆读易如字某窃意当读作轻易之易
恐不然
时庸展亲诸家多训展作信是否
展审视也不当训信
召诰文只说召公先至洛而周公继至不说成王亦来也然召公出取币入锡周公乃曰旅王若公其辞又多是戒成王未知如何
此盖因周公以告于王耳但洛诰之文则有不可晓者其後乃言王在新邑而其前已屡有问答之词矣可试考之
立政兹乃三宅无义民据此三宅即上文宅事宅牧宅之宅今孔氏苏氏以为居无义之民犹舜典五宅三居之意吕氏以三宅无义民一句桀德惟乃弗作往任谓当桀之时三宅者曾无义民未知二说孰长
吕说是
司徒司马司空亚旅不知何故叙於太史尹伯庶常吉士之下吕氏以为诸侯之官未知是否
谓三官之副与其属耳【亚谓小司徒之属旅则下士也见周礼序官】
奠丽陈教则肄丽字据孔氏音力驰反施也诸家多作附丽之丽谓土着也奠丽谓养之陈教则教之未知其说如何某窃谓从孔氏说亦自平直奠丽者谓定其所施之号令也陈教则陈其所以教之之道也肄或训劳习愚意谓从习为长未敢自决尚幸批诲
前篇有以丽训刑者肄当训习
尔无以钊冒贡於非几
几者事之微也
康王释丧服而被衮冕且受黄朱圭币之献诸家皆以为礼之变独苏氏以为礼之失
天子诸侯之礼与士庶人不同故孟子有吾未之学之语盖谓此类耳如伊训元祀十二月朔亦是新丧伊尹已奉嗣王祗见厥祖固不可用凶服矣汉唐新主即位皆行册礼君臣亦皆吉服追述先帝之命以告嗣君【韩文外集顺宗实h中有此事可考】盖易世传授国之大事当严其礼而王侯以国为家虽先君之丧犹以为己私服也五代以来此礼不讲则始终之际殊草草矣
程先生文集中主式与古今家祭礼长短不同所谓古尺当今五寸五分弱不知当用今何尺古今家祭礼中有古尺较之今尺又不止五寸五分注云省尺省尺莫是今准尺否
主式适检二书高低虽有少不同然本只要见式其高广之度自有尺寸初不取此为也省尺乃是京尺温公有图子所谓三司布帛尺者是也会稽司马侍郎家必有此本可转求之其图并有古尺数等此旧有之今久不见矣
答潘子善
六月二十七日熹顿首久不闻问便中辱书具审比日所履佳胜又知己遂亲迎良以为慰熹衰病益侵本无足言最是气痞不可伏几观书殊以为挠耳近日作何工夫前此问目已尝奉报矣此间朋友亦有十余人颇有讲论之益然亦皆不能久留也不知秋冬间能率诸同志一来为旬月之集以尽所欲言者否因便口占布此草草余唯以时自爱
答余ニ铩痉丁
有忧有惧者志不胜气气反动其心若志立则气定矣故曰内省不疚夫何忧何惧
有忧有惧者内有所歉也自省其内而无所病则心广体胖而何忧何惧之有夫子之语固已明白完备今以志立气定为言则是未尝熟复本文而别生枝节也文中子曰仁义教之本先王以是继道德此先道德而後仁义之说也
此说得之
大学知止以至能得孟子自得以至逢原或以二章次第相似范以为不然大学知止而下乃孟子欲其自得之事至於能得乃自得处居之安则资之深资之深则取之左右逢其原此乃自得後所进愈不止也
此亦得之但圣贤之言各有所指其次序深浅随事而言不可如此牵合此说犹为粗可通耳
不耕获不畲程子易传爻辞恐未明白范窃谓无不耕而获不而畲之理只是不於耕而计获之利如程子所解象辞移之以解爻辞则可
易传爻象之辞虽若相反而意实相近特辞有未足耳爻辞言当循理象辞言不计利循理则不计利计利非循理也但考之经文则传与来说於文义之间皆若有可疑者若曰不耕而获则多却而字若曰不於耕而求获之利则又须增数字方通尝谓此爻乃自始至终都不营为而偶然有得之意耕获畲举事之始终而言也当无妄之世事盖有如此者若以义言则圣人之无为而治学者之不要人爵而人爵从之皆是也大抵此爻所谓妄之福而六三则所谓妄之祸也
艮六二不拯其随程子谓二不得以拯三之不终则勉而随之不拯而惟随也恐惟字未的当若不拯而惟随则如乐正子之於子敖冉求之於季氏也当只言不拯其所随故其心不快如孔孟之於时君谏不行言不听则去而已勉而随之恐非时止之义
得之
大司乐祀天地四望皆文之以五声至於祀天神地示人鬼独用宫角徵羽而不及商或曰祭尚柔又何以统言五声耶一变致羽物六变致象物有感则无不通但不可以次序先後言然下管鼗鼓而鸟兽跄箫韶九成而凤凰仪又若有次序先後岂所感有浅深故其应如之耶【但一本作似】
五声盖总言之其用则不及商也沈存中笔谈亦有说然此等今无所考未须深究感有浅深古注之说已详然今亦未睹其实也
司服卿大夫加以大功小功则自卿大夫而上皆无此者何也
此义周礼疏中其说已备中庸所谓期之丧达乎大夫是也乃古人贵贵之义吕氏之说详矣【精义君子反经处亦有说】然亦是周公制礼而後方如此故檀弓又云古者不降上下各以其亲大凡礼乐制度若欲理会须从头做工夫不可只如此章草略说一二但恐日力未遽及此不若且专意於其近者为佳耳【章字疑草字之误】
考异
温公稽古h攻守之势异也【下一作】某窃以为守固不当如此守攻亦岂可如此攻耶秦之兼并天下不啻如御人於国门之外者设使守之有道且不可况又非其道耶然则论秦之亡者岂可徒咎其守之非道而不论其攻之已不善哉更乞指教
答潘子善钦明文思【一作】某窃谓思犹意思之思若只作思虑之思未见发於事业处惟从去声读则见其发於事业者莫不切中情理焕然可观彷佛如论语中伦中虑之类未知是否伏乞批诲
鬼神其依龟筮协从【下一作】不知已是曾卜一番了还是未曾卜按文义恐是已曾卜了禹更请枚卜故舜言其不必再卜之意鬼神其依者以鬼神不可得而知但人谋既e则鬼神亦必依之亦是言向者卜时已是无可疑者今不必更卜也未知是否伏乞批诲
武成一篇言其魄之既足也【下一有】先生批云此句非是
丰天地盈虚【丰下一有彖曰】　造化之迹【下一作】今既言天地而复言鬼神未知如何分
幽赞於神明而生蓍【下一作】本义引龟k传蓍生满百茎为证某窃谓生字似只当与下面对立卦立字生爻生字同例看所谓生蓍者犹言立蓍而用之耳未知是否
劳乎坎【下一作】据下文云万物之所归也故曰劳乎坎窃意劳字当作去声读未知是否
辟雍天子之学【云云一作】於伦鼓锺於乐辟雍注云辟雍天子之学也不知辟雍从来是天子之学否还是文王始为之及周有天下遂以为天子之学亦如V门应门始立於太王而後遂以为天子之门耶
【又有一问云】小序麟趾诗虽衰世之公子皆信厚如麟趾之时也此句似无义理江有汜诗是媵自作非美媵也此二处下皆未曾注未知如何
答云当补
某谓春秋为圣人褒贬书【上一作】某读春秋至E帅师会宋公陈侯蔡人卫人伐郑处略窥见圣人所以作春秋之意僭易h呈伏乞指教
洪范中【云云】窃以为【下一作】此犹易中取象相似但可以彷佛看而不可以十分亲切求也庶徵虽有五者大抵不出於阳二端而已雨寒也【云云】
旅?人不易物【下一作】惟德其物诸家皆读易如字某窃意当作去声读盖此二句接上文无替厥服与时庸展亲之意谓人不敢轻易其物惟知德其物知德其物者谓以所赐之物为德也至下文德盛不狎侮却自是别生意不与惟德其物相接诸家往往以惟德其物之德接下文德盛不狎侮之德而不以接上时庸展亲之意故以易作如字读未知是否
时庸展亲诸家多训展作信谓信其亲亲之意某窃意只作展省之展自是平直未知是否
尔无以钊冒贡於非几【一作】思夫人自乱於威仪尔无以钊冒贡於非几几字多训危某窃谓几即事也犹万几之几冒贡於非几谓冒进於非所当为之事未知是否
康王释丧服而被衮冕受虎贲之逆於南门之外且受黄朱圭币之献诸家皆以为礼之变独苏氏以为失礼使周公在必不为此未知当此际合如何区处
所谓古尺【上一作】程先生文集中主式与古今家祭礼中主式长短N狭不同不知此二书开时皆曾经先生校过否
易传爻象云【无则字】
晦庵集卷六十
<集部,别集类,南宋建炎至德佑,晦庵集>

[book_title]卷六十一
钦定四库全书
晦庵集卷六十一　　　　　宋　朱子　撰书【问答一本作知旧门人问答】
答林德久【至】
示喻进学之意甚善甚善从事於此自当有味但畏间断不接续尔然续与不续其机亦在我而不在人也
答林德久
收敛之喻足见信道之勇然须博约相资方有进步处而读书之法又只是要专一久自见功难以岁月期速效也易说大⒍嘤肫裘上喑鋈氲後数条旁通\说亦有功俟更徐考奉报然既知其无取自不必深究王辅嗣所谓纵或复值而义无所取此一言切中事理中间亦尝有数语论之後便写寄也向在玉山道间见徐彦章说离为龟故卦中言龟处皆有离象如颐之灵龟损益十朋之龟以其卦虽无离而通体似离也颐六爻损自三至上益自初至五此其求之巧矣然颐犹取龟义而无取於离损益则但言其得益之功而义亦不复系於龟矣今乃不论其所以得益之故以为求益之方而必穷其龟之所自来亦可谓枉费心力矣大学归来不暇整理盖此等多因朋友辨论间彼此切磨说得细密今无事时自作文字却有搜索不到处因暇试为追记前日所论便中示及或便可用也昨在玉山学中与诸生说话司马宰令人h来当时无人剧论说得不痛快归来偶与一朋友说因其未喻反复晓譬却说得详尽因并两次所言h以报之试取一观或有助於思索也
答林德久
殿记正以病思昏塞不能有所发明为愧斯远书来疑一两处已报之矣恐更有未安且更商量未可便入石也彭书荷留意此公之去深为可惜今外廷尚得诸人扶持未至甚有过事但本根之虑外间无由知其深浅令人忧叹耳所喻日用功夫甚慰所望但云一着力便觉多事此恐未然此心操舍存亡只在瞬息间本不须大段着力然又不可不着力如此久之自然见效若如此论窃恐非晚定须别求捷径矣穷理亦无它法只日间读书应事处每事理会便是虽若无大头段增益然亦只是积累久後不觉自浃洽贯通正欲速不得也易象说似未条畅所论小过中孚先儒之说却似未为过也熹所论别纸h去然其大意不过欲姑存而未论耳後书所疑不知後来看得晓然未耶熹尝爱韩子说所以为性者五而今之言性者皆杂佛老而言之所以不能不异在诸子中最为近理盖如吾儒之言则性之本体便只是仁义礼智之实如老佛之言则先有个虚空底性後方旋生此四者出来不然亦说性是一个虚空底物里面包得四者今人却为不曾晓得自家道理只见得它说得熟故如此不能无疑又才见说四者为性之体便疑实有此四块之物磊块其间皆是错看了也须知性之为体不离此四者而四者又非有形象方所可撮可摩也但於浑然一理之中识得个意思情状似有界限而实亦非有墙壁遮栏分别处也然此处极难言故孟子亦只於发处言之如言四端又言乃若其情则可以为善之类是於发处人识取不是本体中元来有此如何用处发得此物出来但本体无捉摸处故只可於用处看便省力耳所引程子之言乃畅潜道本前辈疑其间或非先生语以今观之诚是不精切也所论春不可以包夏秋冬亦未然若如所论则是元字是总说下面须更添一字与亨利贞别为四德矣岂理也耶礼智二字当时只是漫说初无紧要然亦不可不理会得今但以四时观之即自可见也中庸游杨说得不精切不必深求中庸对高明而言是就事物上说各要得中而平常正是三千三百底事安得不谓之小凡此类更熟味之自见意思也目盲作此数纸已极费力未能尽鄙意如更有疑递中附数字来子细反复此处正好剧论也
答林德久
目盲益甚它疾亦浸剧辞免未报且尔杜门无足言也新斋已略就而学子至者终少难得颖悟可告语笃信肯用力之人兀坐殊愦愦耳贤者醚е功当日有绪见读何书有可商量者便中示及一二为幸
答林德久
新斋虽就而竹木未成阴学者居之多不安然今岁适有科举之累来者亦无多人又病中无气力不能与人剧论甚觉负其来意也疑义两纸各已奉报鬼神之说只且如此涵泳圣贤诸说久自分明不必穿凿强作见解也持敬之云诚如所喻此是最紧切处大病之余又苦目e读书不得兀坐终日於此甚有味也界限之说亦是要见得五行之在性中各有体段要得分辨不杂不可说未感时都无分别感物後方有分别也观程先生冲漠无朕一段可见矣德修王丈逝去甚可惜虽其所讲未甚精到然朴厚诚实今亦难得此等人也
答林德久
所示疑义各附鄙说於其後近觉向来所论於本原上甚欠工夫间为福州学官作一说发此意欲写奉寄以斯远亟欲附家报未能办俟後便也中庸章句已刻成尚欲修一两处以或问未罢亦未欲出次第更一两月可了大抵日困应接不得专一工夫今又目盲尤费力尔不知天意如何且留得一只眼了些文字以遗後来亦是一事今左目已不可治而又颇侵右目矣
伊川曰性中只有个仁义礼智而已曷尝有孝悌来事亲从兄虽人之良能论性之体则仁义礼智所谓孝悌乃仁之发见者未知是否伊川所以谓仁主於爱爱莫大於爱亲
伊川先生固曰仁性也孝悌用也此可见矣
夫子温良?俭让伊川以为盛德光辉接见於人者也学圣人者其德性当如何涵养恐是持敬为先否
持敬固是本原然亦须随事省察去其不如此者因不失其亲二程先生谓信恭因不失亲近於义礼横渠先生谓不失亲於可贱之人当从何说
横渠得之但全章文意却微有病
吾十有五而志於学一章伊川以为且为学者立下一法所以勉进後人横渠以为行着习察则皆圣人进德次序二说不同未知孰是今读集注是其日用之间必有独觉其进而人不及知者因其近似以自名所谓近似之说未能尽晓
此三说未须理会只且就自己分上点检
不思而得不勉而中中庸皆以为诚之事初无节次以耳顺为不思而得不u矩为不勉而中所谓不思不勉有十年工夫未知如何
同上
欲是圣人作用处否妄意圣人所谓从心所欲盖自志学至此则纯是义理心之所欲即道体流行自不u乎天则庄老猖狂妄行蹈乎大方立脚处义理皆差彼所谓大方岂真法度也未知是否
欲字分明圣人作用处却难晓如此解经转见迷昧矣猖狂妄行便是不依本分了
上蔡曰圣人未尝无思故有所欲未尝放过不u矩圣人之心澹如止水体用未尝相离窃意无思收与放恐是学者分上事
上蔡语无病
四十而不惑伊川曰明善之彻又曰言不惑则自诚敢问不惑已至诚之地位否若横渠言不惑则於功用上见二说如何
二先生之言未尝有异更宜玩索
由诲汝知之乎窃意子路勇於进其於学问恐欠深潜密察之功故夫子诲之者如此上蔡谓死生之说鬼神之情状为学者当知千岁之远六合之外为学者所不必知死生鬼神之所以然非穷神知化者不足以与此夫子尝告之以未知生未能事人正子路从事於功用之间岂强其所未易知者恐非诲其务实之意
不必如此说上蔡之说且以文意论之已自不是也巧言令色鲜矣仁诸儒皆以为其心未必不仁志在於善而失其所习与若实之以君子之德虽巧令未为过窃意巧令者务悦於人失其本心甚矣若如诸说恐离心迹於二而容悦於外者曰吾心不如是也可乎
诸说盖为鲜字所惑又为词欲巧令仪令色所牵皆以词害意之失故伊川先生直截说破云谓非仁也知巧言令色之非仁则知仁矣此足以破千载之谬矣伊川曰心具天德心有不尽处便是天德处未能尽何缘知性知天观诸先生议论皆谓尽心而後知性知天而先生尽心第一章以谓知性而後能尽心与诸先生议论不同如孟子教人皆从心上用功不知先自知性始当从何处实下工夫敢告指
以文势观之尽其心者知其性也言人之所以能尽其心者以其知其性故也盖尽心与存心不同存心即操存求放之事是学者初用力处尽心则穷理之至廓然贯通之谓所谓知性即穷理之事也须是穷理方能知性性之尽则能尽其心矣
至大至刚以直养而无害若直字~句则直仍论气之体若刚字~句则直是养气矣二者未知孰是如杨遵道h伊川语与龟山语h嫌将一物养一物之说则直为~句至常思之人心平气定不为私j所诱气之本体觉广大不可屈一为私意所挠则便有歉所谓直养而无害者是全义理去私j否
以直养而无害即上文自反而缩之意人能集义则无不直而气浩然矣
配义与道伊川谓以义理养成此气合义与道又云既生得此气语其体则与道合语其用则莫不是理义配义与道自养气者而言或自养而既成者也龟山谓气无声之可名故难言之也而以道义配之所以着名也一似气道义各为一物姑借此以明彼尔尹和靖谓其为气也至大至刚以直其体则名曰道其用则名曰义学者能识之然後能养之则三者皆一事而气为之主两说未知如何集注谓合而有助之词亦未能尽晓并告开发
集注说得分明更宜深考当见不敢曲从杨尹之说必有事焉而勿正二程多主於敬一说须当集义是承上文是集义所生者而言所谓必有事则积集\善工夫否
孟子上下文无敬字只有义字程子是移将去敬字上说非孟子本意也集注亦可细玩
有子以孝悌为仁之本孟子分事亲从兄为仁义之实义主敬或主於事之宜也
以宜为主而敬在其中
故者以利为本故者谓其本如是也或是已然之故也谓其本如是则自其禀受之初者观之若已然之故则必待端绪着见而後可也伊川谓必求其故者只是欲顺而不害之谓所谓顺利者得非中庸率性之道而人为不得参於其间耶又曰凡性之初未尝不以顺利为主则是性本顺利不待矫揉成就也此只就性之本而言也至观顺杞柳之性与夫水无有不下两章则性本善凡所谓不善皆拂其本也伊川二说恐参合看而後全也如龟山以故为气质之性窃类庄子去智与故之言苏黄门亦有此说不知如何
故者已然之迹也如性之有仁义礼智不可得而见而恻隐羞恶恭敬是非则有已然之迹矣然四者之发非有所矫揉而後成也非以利为本耶【杨苏之说皆非是苏之失尤甚此类须痛与辨析方见工夫】
孟子论三圣独伊尹不言闻其风者亦不言其流弊如夷惠者何也岂以其乐尧舜之道於畎亩之中必待汤往聘之乃幡然而起行止近於圣之时也
此恐亦偶然耳如所论者恐或亦有之也
智圣一章自集大成也者以下旧见乡人陈先生说孟子教学者集大成门户故分智圣始终之事以示人谓其知有偏全则行亦有偏全必自致知而入也窃观此章前言圣人之时後方兼明智圣始终之义独言孔子者恐为智圣功用而言也三子者或不足於知或知有所偏也如横渠谓圣者不勉而中不思而至似不特智之事也岂所谓智亦生而知之者否
孟子此言固专为孔子而发然亦可见三子欠阙处及学者工夫次第不是说教学者以集大成门户及圣人之功用而言也集大成乃圣贤地位极至处岂有门户之可言然其所谓知有偏全则行亦有偏全必自致知处而入则得之矣
孟子曰人无有不善水无有不下程氏谓善亦性也恶亦不可不谓之性也若指上文气禀而言则如子越椒之生世偶有之不应禀气赋形有善恶存焉若指下文水就下而言则若有可使为不善之意然浊水沙石非水本然也恶亦不可不谓之性此语未晓所指
此章性字说得最杂有是说本性者有是说气禀者其言水之下与水之清亦是两意须细分别耳
生之谓性一章集注以知觉运动者言也仁义礼智性也尝观释氏之说止以知觉运动者为性今其徒之说亦有以是灵灵昭昭者为非者前此常被其惑今析性与气而言性之大本虽已分晓更有疑处人赋气成形之後便有知觉所有知觉者自何而发端又死之後所谓知觉运动者随当与形气俱亡性之理则与天地古今周流而无间横渠所谓非有我之得私者而有形聚成物形溃反原之说如何释氏以谓觉性常存不受沈坠如其说诚有一物在造化之外老子亦谓死而不亡至於圣人之於丧祭求诸幽漠如此其至者果有物无物耶
知觉正是气之虚灵处与形器渣滓正作对也魂游魄降则亦随以亡矣横渠反原之说程子盖尝非之今东见h中不可以既反之气复为方伸之气此类有数条皆为此论发也丧祭之礼是因其遗体之在此而致其爱敬以存之意思又别
若夫为不善非才之罪也孟子谓人之才无有不善伊川谓性出於天才出於气气清则才清气浊则才浊才则有善不善性则无不善其说似与孟子相反或四端着见处是才或所以能充拓者为才也
性既本善则才只可为善为气有不善故才有不善耳然孟子不论气之病集注言之详矣请更详之
君子不谓性命一章上言不谓性也下言有性焉上下言性不同恐上是气质之性下是天地之性否横渠所谓形而後有气质之性善反之则天地之性存焉故气质之性君子有弗性者焉正本此意否
以口之於味之属为性非专指气质盖以理之属於血气者而言如书之言人心也中庸章句序中已详之可考
大而化之之谓圣横渠谓大而化不可为也在熟之而已矣此则与易之拟议以成其变化同或说大犹有迹化无迹谓充实光辉者使泯然无形迹之可见窃疑与释氏销碍入空之说相似不知如何
孟子说化字与易之变化不同後说得之然非销碍入空之谓更分别之自可见矣
横渠曰由太虚有天之名由气化有道之名合虚与气有性之名合性与知觉有心之名横渠所谓性者恐兼天地之性气质之性而言否所谓心者并人心道心言否
非气无形无形则性善无所赋故凡言性者皆因气质而言但其中自有所赋之理尔人心道心亦非有两物也
忠信所以进德终日乾乾君子当终日对越在天也盖上天之载无声无臭其体则谓之易其用则谓之神其命於人则谓之性率性则谓之道修道则谓之教孟子去其中又发挥出浩然之气可谓尽矣故说神如在其上如在其左右大小大事而只曰诚之不可R如此夫彻上彻下不过如此形而上为道形而下为器须着如此说器亦道道亦器但得道在不系今与後已与人至窃谓此段论至理彻上彻下本自完具初无天人微显之间诚敬者所以体当是理者也一不诚敬则几於无物矣岂能贯通而无间此终始专在诚敬上着力是否
此是因解乾字乾字即是天字遂推言许多名字只是一理而各有分别虽各有分别又却只是一个实理诚者实理之谓也非论人当以诚敬体当是理也
中者天下之大本天地之间亭亭当当直上直下之正理出则不是唯敬而无失最尽至窃谓此段论中之体直上直下无所偏倚发而中节虽谓之和而中之体固存所论出则不是者出谓发而不中节者否敬而无失持养於未发之前否
出则不是盖谓发即便不可谓之中也且如喜而中节虽是中节便是倚於喜矣但在喜之中无过不及故谓之和耳
答林德久
别纸所论敬为求仁之要此论甚善所谓心无私欲即是仁之全体亦是也但须识得此处便有本来生意融融泄泄气象乃为得之耳子不改其乐是它功夫到後自有乐处与贫富贵贱了不相关自是改它不得仁智蘩忠嗍枪Ψ虻酱俗匀挥写垦槔从魉湟辔薏∪挥镆庵瘴辞浊谢盥绺宜涵养玩索更於仁智实处下工夫则久当自见矣酉室所闻未见全书恐是陈长方所记此只有震泽记善录乃淮郡印本想已有之其间议论亦多可疑也
答林德久
近地教官阙次必远既非禄养之宜又不更治民亦使人怠惰苟简非所以磨厉器业似不若参选拟一近阙丞佐之属为佳也熹屏居如昨朋旧多劝谢客省事者亦尝试之似难勉强又拣别取舍却恐反生怨怒不若坦怀待之若合须过岭此亦何可避也
答林德久
待次闲中足得为学未为失计要之仕宦只合从选部注拟是家常茶饭今人干堂惯了不觉其非故有志之士亦不免俯首其间为人所前却此可为後来之戒也无事静坐有事应酬随时处无非自己身心运用但常自提撕不与俱往便是功夫事物之来岂以漠然不应为是耶疑义已略用己意说释其後恐有未安更望反复大抵似用意未精o嚼可破也汉卿甚不易得想亦难得相聚也斋中自去秋後空无一人亦幸省事今复颇有来者然亦不多目前未见卓然可望也唯江西吴必大伯丰者相从累年明敏过人尽能思索从事州县随事有以及民而自守劲正不为时势所屈甚不易得今乃不幸短命而死甚可伤悼耳
答林德久
熹疾病益侵气痞足弱不能屈伸屏居无事尚能读书而以病故不能俯伏几案所幸犹有一二朋友早晚讲论少足为慰耳引年告老昨以乡闾横议官吏过忧久不得上至烦台评播告後乃得之尸居余气何足为世重轻而每烦当路注意如此既以自叹又自笑也二陆祠记甚佳此题目本不好做想亦只得且如此说过耳幕中无事尽可读书不知比来作何功夫因书幸略及之也武成错简寻常如何读韩退之与大颠书欧苏之论孰当因风幸及之
答林德久
尽心知性之说恐未然今亦未论义理如何只看文势者也二字便可见近有朋友引得其民者得其心也以证之亦自有理若如所论私意脱落无有查滓为尽心即不知却如何说存心两字兼既未知性即是於理尚有未明如何便到得此田地耶此处一差便入释氏见解矣此理甚明更宜思之况知者有渐之词尽者无余之义其意象规模自应有先後也太虚实理正是指形而上者而言既曰形而上者则固自无形矣然谓之无理可乎以此思之亦自晓然也
答欧阳希逊【谦之】
所示疑义比旧甚进所未安各己疏出幸更思之因风喻及也所谓徒守纸上语拟规画圆摸矩作方此初学之通病然尚有不能守纸上之语虽拟规矩而不能成方圆者而未必自知其非也以愚计之但且谨守规矩朝夕模之不暂废辍积久纯熟则不待模拟而自成方圆矣切不可辄萌妄念求之於言语文字之外也观孔子言仁如告子以克己复礼所以为仁之机殆若发露而无余至孟子论仁虽尝指人心而言然其意使人自恻隐之心推之要其旨归多主於爱之一辞虽所以指示於人者岂不精切而确实然不似圣人之言仁广大浑全而使人自得於精思力行之余也意者孟子适当夫好战嗜杀人之时为救焚拯溺之计不可不自夫受病之所而药之欤
程子曰四德之元犹五常之仁偏言则一事专言则包四者恻隐之类偏言之也克己之类专言之也然即此一事便包四者盖亦非二物也故论语集注中云仁者心之德爱之理也此言极有味可更思之不可谓孟子之言不如孔子之周堂献右嘤凶ㄑ灾者仁人心是也孔子亦有偏言之者爱人是也又谓孟子以世人好杀而言恻隐尤非也孔子虽不以义对仁然每以智对仁更宜思之君子所贵乎道者三君子之所以重乎此者为其发乎吾身而非有待於外也为其得於不勉不思而非出於造作而然也岂若笾豆之事器数之末皆身外之物可以品节剂量安排布置而为之者乎
曾子之意只是说人之用力有此三处此大而彼小此急而彼缓尔亦未说到不勉不思处笾豆之事固是末节然亦非全然忽略而不以为意但当付之有司使供其事而非吾之所当切切留意者耳所云身外之物以下云云者尤非本文之意也
论语集注曰曾点气象从容辞意洒落某窃想像其舍瑟之际玩味其咏归之辞亦可以略识其大⒁映套游狡浔闶且⑺雌象窃尝以程子之意求之所谓尧舜气象者得非若所谓不以位为乐与夫有天下而不与之意乎集注又云是虽尧舜事业固优为之不知所谓事业者就其得於已者而言就其得於事功者而言孟子之所谓狂者盖谓夷考其行而不掩焉者也所谓行不掩焉者若曰言不顾行行不顾言所行不能掩其所言也不知曾点行不掩焉者何处可见檀弓曰季武子死曾点倚其门而歌於此而作歌可以见其狂否
曾点气象固是从容洒落然须见得它因甚到得如此始得若见得此意自然见得它做得尧舜事业处不可以一事言也行有不掩亦非言行背驰之谓但行不到所见处耳倚门而歌亦略见其狂处只此舍瑟言志处固是圣人所与然亦不害其为狂也过此流入老庄去矣孟子曰我知言我善养吾浩然之气集注云浩然盛大流行之貌气即所谓体之充者本自浩然失养故馁某窃味气体之充与下面浩然之气两个气字大意似同而精微密察处略似有异前面气字若专主形於外者而言後面气字若专主发於内者而言
气无二义但浩然之气乃指其本来体段而言谓体之充者泛言之耳然亦非外此而别有浩然之气也反身而诚者知至之功强恕而行者力行之事知之在前行之在後与篇首尽其心者知其性也知其性则知天矣存其心养其性所以事天也文势略同未审是否
反身而诚乃是反求诸身而实有是理如仁义忠孝应接事物之理皆真有之而非出於勉强伪为也此是见得透信得及处到此地位则推已及物不待勉强而仁在我矣下言强恕而行者盖言未至於此则当强恕以去已私之蔽而求得夫天理之公也
孟子施於四体四体不言而喻集注云言四体虽不能言而其理自可晓也似若指在人而言
集注此义近看得似未安恐只是说四体不待安排而自然中礼也
舜不告而娶告则废人之大伦则娶为重而告为轻不几於礼轻而色重贤者饥饿於土地k之则受免死而已则免死为重洁身为轻不几於礼轻而食重
礼固重於食色矣然礼亦有大体小节之殊而食色所系亦自有大小缓急之不同孟子言之详矣无可疑也
答殴阳希逊
所示卷子巳悉疏其後矣时亨处亦有三纸可互见也元德为况如何元瞻已归未也吾人为学自为己事岂以时论而少变千万勉力
谦之前此请问曾点气象从容辞意洒落尧舜事业亦优为之先生批云曾点气象固是从容洒落然须见得它因甚得到如此始得若见得此意自然见得它做得尧舜事业处谦之因此熟玩集注之语若曰但味其言则见其日用之间无非天理流行之妙而用舍行藏了无所与於我见得曾点只是天资高所见处大所以日用之间无非天理流行之妙惟其识得这道理破便无所系累於胸中所谓虽尧舜事业亦优为之自其所言以逆诸其日用之间而知其能尔也何者尧舜之圣只是一个循天理而已然曾点虽是见处如此却无精微缜密工夫观论语一书点自言志之外无一语问答焉则其无笃实工夫可见矣使曾点以此见识加之以j仰之功谨於步趋之实则其至於尧舜地位也孰御本朝康节先生大略与点相似伏乞指教
人有天资高自然见得此理真实流行运用之妙者未必皆由学问之功如康节二程先生亦以为学则初无不知也来喻皆已得之大抵学者当循下学上达之序庶几不错若一向先求曾点见解未有不入于佛老也谦之前此请问语孟仁不同处先生批教云集注中云仁者心之德爱之理也此言极有味可更思之近来却觉看得论语中答诸弟子问仁处如告之以主敬行恕告之以先难後获之类往往不是先药其人之病痛则是其人未到仁者地位未可以抽关启钥告之且为它安下一个为仁底根脚根脚平正牢固然後却可语之以仁若答子贡之问直曰工欲善其事必先利其器此可以观矣樊迟问仁告之以居处恭执事敬与人忠胡氏以为樊迟问仁者三此最先先难次之爱人其最後乎似得圣人之意矣若是根脚不稳而语之以仁纵使能用力焉果能为我有乎根脚既正虽不告语之亦自然能寻求向上去也前此读论语见圣人答问仁之语其说不一便将作圣人言仁广大周痰滓馑伎戳耸且郧笃湟领而不可得却把孟子言仁处看小了遂谓孟子之言不如孔子广大周探翊巳纯吹妹献铀言恻隐之心与夫人心等语乃是实指仁之端倪学者便可体认寻求便有靠实下手处於此益见得所谓心之德者乃是仁之真体盖事事要得此心之安不使有一毫之不足处而爱者乃是仁之实不以吾身之外皆无与於我而一毫不恤也程子以西铭为仁之体其以此欤不知是否伏乞指教
此段看得大有病告樊迟三语便与告渊仲弓都无异故程子曰此是彻上彻下语安得谓姑为之安立根脚乎若此只是安立根脚即不知如何方是正下手为仁处耶大率孔子只是说个为仁工夫至孟子方解仁字之义理【如仁之端仁人心之类】然仁字又兼两义非一言之可尽故孔子人亦有两路【克己即孟子仁人之心说爱人即孟子恻隐之说】而程子易传亦有专言偏言之说如熹训释又是孟子程子义疏可更详之
谦之前此请问孟子程子论才处曾妄为之说曰性无不善而气有清浊人之有昏明强弱者气使之然也才发於性固无有不善也气禀之清而本性常用则才固无不明且强也气禀之浊而本性障蔽则或有以梏其才之美而使之昏且弱矣气禀昏浊既蔽其性之善则遂并与其才而失之何者性固才之根本也此孟子所谓不能尽其才而非才之罪也故夫气之清则能尽其才气之浊则不能尽其才然其才发於性自人气之有清浊而後才始有尽不尽者焉则夫昏明强弱其本固不系於才而系於气也【已上前时请问之语】此时先生赐答不以为不可然谦之近来玩味孟子本文与集注之说又觉前说殊未为当孟子之言若曰恻隐羞恶恭敬是非之心人皆有之可见其性之善也夫人之受此性以生也则必具此形体也有此形体则其才能固具於此形体之中若是器为刃也必能刺物也是器为舟也必能行水也是故有此恻隐羞恶辞逊是非之心能思而求之以充恻隐羞恶辞逊是非之心是所谓尽其所能也彼其不思不求不知所以充之者非无是能也不知所以尽其所能也其所以不尽其所能者则禀是气之浊与夫陷溺其心者也程子所谓学而知之即孟子求则得之之论也程子所谓自暴自弃即孟子不尽其才之论也二说虽异不害其为同也不知是否伏乞指教谦之又观集注曰才固有昏明强弱之不同窃疑昏明是气强弱是才不知於才字上下昏明字如何伏乞指教
气禀之殊其类不一非但清浊二字而已今人有聪明通达事事晓了者其气清矣而所为或未必皆中於理则是其气之不淳也人有谨厚忠信事事平稳者其气醇矣而所知未必能达於理则是其气之不清也推此类以求之才自见矣
程子曰生之谓性性即气气即性生之谓也又曰人生而静已上不容说才说性时便已不是性也谦之窃意明道所言生之谓性与告子所言生之谓性不同明道之意若谓人生而後方始谓之性前此天命流行未有所寄寓只可谓之善不可谓之性然以无可得名又是性之本源只且谓之性若论其体段则不可谓之性此人生而静以上不容说才说性时便已不是性也性即气气即性盖必禀是气然後人之形体始立必命之以是性然後人之良知良能始具必有是性而後有是气必有是气而後有是性二者盖不能以相离也人物未生之时天命之流行虽其未有底止不可谓之性而性之本真实浑然而无所间杂人物已生之後气质之成形虽其理已命於人始得谓之性而性之本体始与气质交杂而有待於察识其端倪矣程子所谓性即气气即性非谓气便是性性便是气盖言其不相离也此程子所谓论性不论气不备论气不论性不明二之则不是盖以此也不知是否伏乞指教
此段近之
程子曰人生气禀理有善恶然不是性中元有此两物相对而生也有自幼而善有自幼而恶者是气禀使然也善固性也然恶亦不可不谓之性也谦之窃考夫下文所引水流为喻是所谓不是元有两物相对而生也然既谓之流而复有浊则非自幼而恶矣既曰水之清则性善之谓也则不可谓之恶亦不可不谓之性矣既曰有流而至海终无所A有流而未远已有所浊有出而甚远方有所浊又曰清浊虽不同然不可谓浊者不为水也谦之窃以谓既是初流出时无浊者则後来虽有浊者或是泥沙溷之外物汨之不是元初水里面带得浊来到此方见也此则孟子所谓陷溺其心者也岂得以恶为不可不谓之性哉程子之言必有深意伏乞指教
此所谓泥沙外物正指气禀而言
程子曰凡人说性只是说继之者善也孟子言性善是也近观先生答严时亨所问云易大传言继之者善是指未生之前孟子言性善是指已生之後与程子之说似若有异伏乞指教
明道先生之言高远弘阔不拘本文正意如此处多若执其方而论则所不可通者不但此句而已须知性之原本善而其发亦无不善则大传孟子之意初无不同矣
乡党非帷裳必杀之集注云朝祭之服用裳问时遗此一句正幅如帷要有襞积而旁无杀缝其余如深衣要半下齐倍要则无襞积而有杀缝矣所谓有襞积恐是若今裙制近要有杀【入声】是也要半下谓近要者狭半放下面齐也齐倍要谓向下者阔倍於上面要也不知旁无杀缝之制如何恐是深衣之制裳下面是裁布为之近要者杀从其小以就半下之法所以旁有杀缝也伏乞指教
此读集注遗下首句故其下皆无文理昨乍看之亦自晓不得也今添此句读之自合见得分明矣帷裳如今之裙是也襞积即是摺处耳其幅自全安得谓近要者有杀缝耶
论语君子周而不比字旧音毗志反集注无音古注集注皆为偏党之义义之与比旧音毗志反集注音必二反孟子愿比死者一洒之与且比化者无使土亲肤其义与音又俱备无可疑者若御者且羞与射者比集注亦为偏党之义亦必二反不知比字为偏党之义者皆当作必二反如何至将比今之诸侯而诛之集注曰比连也音去声所谓去声者想却是作毗志反否伏乞指教
记得此字是用贾昌朝t经音辨改定比今之诸侯一处改未尽耳更俟契勘然亦无甚紧要今目昏甚此等处恐不暇料理矣
孟子曰我不贯与小人乘贯旧音惯注曰贯习也集注无音亦曰贯习也恐是不须音转亦可此等不应以烦渎尊听_里後生或来质问不敢以私意揣量以告伏乞尊察
贯若不音惯不知读作何字如有别音即须补之若依旧只是贯字则自不须音也此不暇检可更详之後便批来
答欧阳希逊
所论程先生鸢飞鱼跃必有事焉之语元德亦以为疑此乃为或问中旧说所误今详味之方见程先生说鸢飞鱼跃是子思吃紧为人处以其於事物中指出此理令人随处见得活泼泼地必有事焉是孟子吃紧为人处以其教人就已分上略绰提撕便见此理活泼泼地也非以其文义相似而引以为证也今看中庸且看子思之意见得分明即将程先生所说影贴出便见所引孟子之说只是一意不可以其文字言语比类牵合而使为一说也凡若此类更宜深思
所论鬼神一章全不子细援引太多愈觉支离不见本经正意可且虚心将经文熟看甚不能晓处然後参以章句说教文义分明道理便有去着体物之义两处说得如此分明足以致思乃更泛然而问可见元不曾入思虑也祭统所说如有见闻论语所说祭神如在皆是主於祭者而言此章言使天下之人齐明盛服以承祭祀是主於鬼神而言自有宾主如何却如此看【体物使人两句更须深体】又来喻言如其神之在焉非真有在者也此言尤害理若如此说则是伪而已矣又岂所谓诚之不可掩乎昭明[蒿凄怆疏说非是昭明谓光景[蒿谓气象凄怆使人神思洒浙如汉书云风肃然者宰我答问一章所论鬼神正与中庸相表里今且先看令中庸意思分明却看此章便见子细
智仁勇一章虽非经文正意然文势相联读者亦须识得去着方见义理大小精粗纵横贯穿无空阙处今观所论全未致思至如所引论语仁者安仁智者利仁岂是不知有此两句所以如此笔之於书决须更有深意今乃如此草草看过率然发问殊非所望於朋友也
答严时亨【世文】
五行之生各一其性
气质是阳五行所为性即太极之全体但论气质之性则此全体堕在气质之中耳非别有一性也
明道言人生而静以上不容说
人生而静是未发时以上即是人物未生之时不可谓性才谓之性便是人生以後此理堕在形气之中不全是性之本体矣然其本体又未尝外此要人即此而见得其不杂於此者耳易大传言继善是指未生之前孟子言性善是指已生之後虽曰已生然其本体初不相杂也
程子以忠为天道恕为人道莫是谓忠者圣人之在已与天同运而恕者所以待人之道否
圣人处已待人亦无二理天人之别但以体用之殊耳放於利而行多怨南轩独以为已之怨人
南轩说固有此理只是此章语意只合如古注及程子说不容一语可兼二意虚心平气静以察之当自见得不可以其近里而迁圣人之本意以就之也
发已自尽谓忠循物无违谓信所谓发已莫是奋发自扬之意否循物无违未晓其义如何
发已自尽但谓凡出於已者必自竭尽而不使其有苟简不尽之意耳非奋发之谓也循物无违谓言语之发循其物之真实而无所背戾如大则言大小则言小言循於物而无所违耳
逃墨必归於杨逃杨必归於儒
杨墨皆是邪说无大轻重但墨氏之说尤出於矫伪不近人情而难行故孟子之言如此非以杨氏为可取也孔墨并称乃退之之缪然亦未见得是与原道之作孰先孰後也
简易【引吕东莱解禹贡一段】
此说大⒌弥然亦不必言先为其难大抵只是许多道理须要理会得分明後方无窒碍不费力而自简易耳如治乱绳若不解放得开岂能自成条理而不纷纠耶
三重当从伊川之说
伯者之事不得为善此章正与上章相发明乃是相承为文非隔章取义也
六言六蔽说
此亦但疑其文有不同耳先立题目又令复坐而後言之亦似太郑重也
答严时亨
问目各已批出请更详之礼书近方略成纲目但疏义杂书中功夫尚多不知余年能了此事否当时若得时亨诸友在近相助当亦汗青有期也浙中朋友数人亦知首尾亦苦不得相聚未有见日千万自爱更於义理切身处着实进得一步则所以守此身者不待勉而固矣
某昨来请问五行之生也各一其性传云五行之生随其气质而所禀不同所谓各一其性也各一其性则浑然太极之全体无不各具於一物之中而性之无不在又可见矣各一其性周子之意固是指五行之气质然水之润下火之炎上木之曲直金之从革土之稼穑此但可以见其气质之性所禀不同却如何便见得太极之全体无不各具於一物之中而性【此性字是指其义理之性】之无不在也莫是如上一节所谓五行异质而不能外乎阳阳异位而皆不能离乎太极即此可见得否觉得此处传文似犹欠一二转语每读至此未能释然先生答云气质是阳五行所为性即太极之全体但论气质之性则此全体堕在气质之中耳非别有一性也某反复思之诚非别有一性然观圣贤说性有是指义理而言者有是指气禀而言者却不容无分别敬读诲语谓气质是阳五行所为性即太极之全体始悟周子所谓各一其性专是主理而言盖五行之气质不同人所共知也而太极之理无乎不具人所未必知也此周子吃紧示人处今所在板行传文皆云五行之生随其气质而所禀不同所谓各一其性也【详此文义这个性字当指气而言】各一其性则浑然太极之中全体无不各具於一物之中而性之无不在又可见矣【详此文义这个性字当是指理而言】一段之间上下文义颇相合恐读者莫知所适从若但云五行之生虽其气质所禀不同而浑然太极之全体无不各具於一物之中所谓各一其性如此则辞约而义明正是回教所谓全体堕在气质之中底意思伏乞指教
阳五行之为性各是一气所禀而性则一也故自阳五行而言之则不能无偏而人禀其全所以得其秀而最灵也
某昨来请问明道先生云人生而静以上不容说才说性时便已不是性也凡人说性只是说继之者善也孟子言性善是也夫人生而静是喜怒哀乐未发之前此已上诚有不容说者然自孟子以来至於周程诸先生皆善言性者其大体指人物所得以生之理而言亲切着明今谓其所说皆不是性可乎性理之说本自精微今谓才说性时便已不是性无乃使人致思於杳冥不可致诘之境乎明道此段大意首尾大要是推明人生气禀理有善恶窃详易系言继之者善正谓大化流行赋与万物无有不善孟子言性善止是言义理之性人所均禀初无不善皆是极本穷源之论引此以明人生气禀理有善恶似不相侔不知明道所见是如何先生答曰人生而静是未发时已上即是人物未生之时不可谓性才谓之性便是人生以後此理堕在形气之中不全是性之本体矣然其本体又亦未尝外此要人即此而见得其不杂於此者耳易大传言继善即是指未生之前孟子言性善是指已生之後虽曰已生然其本体初不相杂也以上是人物未生之时是某思虑所未到伏读批诲指示亲切却觉得先生之说甚明而明道之说益有可疑何者人物未生时乃是一一阳之谓道而天命之流行所谓继之者善便是以上事何故言以上不容说方其人物未生固不可谓性及人物既生须着谓之性虽则人生已後此理堕在形气中不全是性之本体然气禀不能无善恶者性之流也义理之有善无恶者性之本体也然皆不可不谓之性要在学者随所读书自去体认取今谓才说性时便已不是性深恐人致思於杳?不可致诘之境而大传言继善是指未生之前则命之道也未可谓之性孟子言性是指已生之後乃易大传所谓成之者性而非所谓继之者善也明道却云凡人说性只是说得继之者善也孟子言性善是也此尤不可晓近思h一书皆删取诸先生精要之语以示後学入德之门户而首卷又是示人以道体所在编入此段必不是闲慢处既有所疑未容放下再此扣请乞恕再三之渎
此一段已详於希逊卷中矣明道先生如此处多若以本文论之则皆不可晓矣要当忘言会意别作一格看可也
子路曾冉有公西华侍坐一章夫子既语之以居则曰不吾知也如或知尔则何以哉正是使之尽言一旦进用何以自见及三子自述其才之所能堪志之所欲为夫子皆不许之而独与曾点看来三子所言皆是实事曾点虽答言志之问实未尝言其志之所欲为有似逍遥物外不屑当世之务者而圣人与此而不与彼何也集注以为味曾点之言则见其曰用之间无非天理流行之妙而用舍行藏了无与於我是虽尧舜之事业盖所优为其视三子规规於事为之末不可同年而语矣某尝因是而思之为学与为治本来只是一统事他日之所用不外乎今日所存三子却分作两截看了如治军旅治财赋治礼乐与凡天下之事皆是学者所当理会无一件是少得底然须先理会要教自家身心自得无欲常常神清气定涵养直到清明在躬志气如神则天下无不可为之事程子所谓不得以天下挠己巳立後自能了当得天下事物者是矣夫子尝因孟武伯之问而言由也千乘之国可使治其赋也求也千室之邑百乘之家可使为之宰赤也束带立於朝可使与宾客言圣人固已深知其才所能办而独不许其仁夫仁者体无不具用无不该岂但止於一才一艺而已使三子不自安於其所已能孜孜於求仁之是务而好之乐之则何暇规规於事为之末缘他有这个能解横在肚皮里常恐无以自见故必欲得国而治之一旦夫子之问有以触其机即各述所能子路至於率尔而对更无推逊求赤但见子路为夫子所哂故其辞谦退毕竟是急於见其所长圣门平日所与讲切自身受用处全然掉在一边不知今日所存便是後日所用见得他不容将为学为治分作两截看了所以气象不宏事业不能造到至极如曾点浴沂风雩自得其乐却与夫子饭疏食饮水乐在其中子箪瓢陋巷不改其乐?怀相似程子谓夫子非乐蔬食饮水也虽蔬食饮水不能改其乐也谓子非乐箪瓢陋巷也不以贫窭累其心而改其所乐也要知浴沂风雩人人可为而未必能得其乐者正以穷达利害得以累其心而不知其趣味耳夫举体遗用洁身乱伦圣门无如此事全不可以此议曾点盖士之未用须知举天下之物不足以易吾天理自然之安方是本分学者曾点言志乃是素其位而行不愿乎其外无入而不自得者故程子以为乐而得其所也譬如今时士子或有不知天分初无不足游泳乎天理之中大小大快活反以穷居隐处为未足以自乐切切然要做官建立事功方是得志岂可谓之乐而得其所也孟子谓广土\民君子欲之所乐不存焉中天下而立定四海之民君子乐之所性不存焉君子所性虽大行不加焉虽穷居不损焉分定故也孟子所谓君子所性即孔子子曾点之所乐如此如老者安之朋友信之少者怀之物各付物与天地同量惟子所乐如此故夫子以四代礼乐许之此浴沂风雩识者所以知尧舜事业曾点固优为之也然知与不知在人用与不用在时圣贤於此乘流则行遇坎则止但未用时只知率性循理之为乐正以此自是一统底事故也龟山谓尧舜所以为万世法亦只是率性而已外边用计用较假饶立功业只是人欲之私与圣贤作处天地悬隔如子路当蒯聩之难知食焉不避其难而不知卫辄之食不可食季氏富於周公而求也为之聚a而附益之後来所成就止於如此正为他不知平日率性循理便是建功立事之本未到无入不自得处夫子之不与其有以知之矣所见如此不背驰否乞与订正
此一段说得极有本末学者立志要当如此然其用力却有次第已为希逊言之矣
答严时亨
生之谓性一章论人与物性之异固由气禀之不同但究其所以然者却是因其气禀之不同而所赋之理固亦有异所以孟子分别犬之性牛之性人之性有不同者而未尝言犬之气牛之气人之气不同也人之所以异於禽兽一章亦是如此若如所论则孟子之言为不当而告子白雪白羽白玉之白更无差别反为至论矣程先生有一处有隙中日光之论最为亲切更须详味於同中识其所异异中见其所同然後圣贤之言反覆都不相碍若只据一偏各说道理则互相逃闪终身间隔无复会通之时矣
杞柳之性固可以为Gㄈ恍腠椒ゲ媒亟萌喽後可成故孟子言戕贼杞柳而後可以为Gㄒ踩翳搅可以为GǘF楠不可以为Gㄓ质堑诙重道理与此元不相入不当引以说也此等处须且虚心看他圣贤所说文义指意以求义理之所当乃为善学若如所论徒为纷扰不惟枉费思虑言语而反有害於穷理之实也
多怨之说固有此理但恐如此包裹费力圣人之言简易平直未必如此屈曲且依程先生说为善
五行太极便与生之谓性相似以为同则同中有异以为异则未尝不同
亲亲长长贵贵尊贤皆天下之大经固当各有所尚然亦不可以此而废彼故乡党虽上齿而有爵者则俟宾主献酬礼毕然後入又席於尊东使自为一列不为\人所压亦不压却他人即所谓遵也【遵亦作Q】如此则长长贵贵各不相妨固不以齿先於爵亦不以爵加於齿也祭五祀说见於月令注疏甚详可自考之
越绋之说注虽简疏必详此等可自检看居丧不祭伊川横渠各有说若论今日人家所行则不合礼处自多难以一⒙廴粲煤魏公法则有时祭有节祀时祭礼繁非居丧者所能行节祀则其礼甚简虽以墨\行事亦无不可也
丧礼自葬以前皆谓之奠其礼甚简盖哀不能文而於新死者亦未忍遽以鬼神之礼事之也自虞以後方谓之祭故礼家又谓奠为丧祭而虞为吉祭盖渐趋於吉也酹酒有两说一用郁鬯灌地以降神则唯天子诸侯之礼有之今其书亡不可深考一是祭酒盖古者饮食必祭人以鬼神自不能祭故代之祭也今人虽存其礼而失其义不可不知
礼必本於太一高氏说恐不然
C州所X语解乃是郑舜举侍郎者【名汝谐】中间略看亦有好处但如所引数条却似未安今且论其一二大者如三仁之事左传史记所载互有不同但论语只言微子去之初无面缚衔璧之说今乃舍孔子而从左氏史迁已自难信又不得已而曲为之说以为微子之去乃去纣而适其封国则尤为无所据矣此乃人道之大变圣贤所处事虽不同而心则未尝不同故孔子历举而并称之且皆许其仁焉更须玩索未可轻论也~四之说尤为无理且更虚心看集注中所引诸先生说不必如此求奇失却路脉也
答曾光祖【兴宗】
知别後为学不倦甚慰然所谓念欲刻苦加励又恐遂成助长之患而致知之功亦非旦夕可冀则似未得个下手处也大纲且得以敬自守而就其间讲论省察便是致知如得一分更有一分功夫节节进去自见欲罢不能不待刻苦加励而後得也但目下持守讲学却亦不得不刻苦加励不须遽以助长为忧也
答曾光祖
所示问目甚慰所怀此是求其放心乃为学根本田地既能如此向上须更做穷理功夫方见所存之心所具之理不是两事随感即应自然中节方是儒者事业不然却亦与释子坐禅摄念无异矣所论内外宾主之辨意亦得之但语犹未莹须知在内之日多即是为主在内之日少即是为客耳主式乃伊川先生所制初非朝廷立法固无官品之限万一继世无官亦难遽易但继此不当作耳【有官人自作主不妨】牌子亦无定制窃意亦须似主之大小高下但不为判合陷中可也凡此皆是後贤义起之制今复以意斟酌如此若古礼则未有考也大学或问之误所疑甚当中间已修定矣今内去两本幸收之偶归故居监视社仓交米草草作此不暇他及正远千万进学自爱只如前所论用功久之自当有进盖已得其要领不易如此切已致思也
答曾光祖
熹行役已涉建昌之境垂老复出非力所堪深以愧叹耳所示为学之意甚善此事元无穷尽不可计功程但当鞠躬尽力看到甚地位耳
答曾光祖
所询丧祭之礼程张二先生所论自不同论正礼则当从横渠论人情则伊川之说亦权宜之不能已者但家间顷年居丧於四时正祭则不敢举而俗节荐享则以墨衰行之盖正祭三献受胙非居丧所可行而俗节则唯普同一献不读祝不受胙也【如此则於远祖不必别议称呼矣】迁主礼经所说不一亦无端的仪制窃意恐当以大祥前一日祭当迁之主告而迁之然後次日撤几筵奉新主入庙似亦稍合人情幸更详之此事尚远可徐议之也
答曾光祖
横渠曰仲尼~四意有思也夫子尝言学而不思则罔又言君子有九思今横渠之言与此相反
~四是圣人事不思不勉者也学者则思不可无但不可有私意耳
伊川易传序曰至微者理也至着者象也体用一源显微无间观会通以行典礼则辞无所不备其曰象曰辞固皆理之所寓然其曰体用一源未知三者以何为体以何为用又所谓典礼者无非天叙天秩之自然不知於会通处如何而观易中之辞何者备之
上四句其说已见於太极图解後统论中矣观会通是就事上看理之所聚与其所当行处辞谓卦爻之辞横渠云始学之要当知三月不违与日月至焉内外宾主之辨某谓实有诸已乃能为仁虽仁有久近之不同然非有诸已不能也其所以三月日月者特主义理客气消长分数之多寡耳非三月日月有内外宾主也
所谓实有诸已乃能为仁不知实有是有何物为仁是为何事知得此意方可理会内外宾主之辨
明道曰目畏尖物此事不得放过便与克下室中率置尖物须以理胜他尖必不刺人也何畏之有兴宗未晓其说
人有目畏尖物者明道先生教以室中率置尖物便见之熟而知尖之不刺人也则知畏者妄而不复畏矣【便疑当作使】
观之上九曰观其生君子无咎象曰观其生志未平也
其生谓言行事为之见於外者既有所省便是未得安然无事
答曾景建
辱书文词通畅笔力快健蔚然有先世遗法三复令人不倦所论读书求道之意亦为不失其正所诋近世空无简便之弊又皆中其要害亦非常人见识所能到也然文字之设要以达吾之意而已政使极其高妙而於理无得焉则亦何所益於吾身而何所用於斯世乡来前辈盖其天资超异偶自能之未必专以是为务也故公家舍人公谓王荆公曰文字不必造语及摹拟前人孟韩文虽高不必似之也况又圣贤道统正传见於经传者初无一言之及此乎至於读书则固吾事之不可已者然观古今圣贤立言垂训亦未始不以孝弟忠信收a身心为先务然後即吾日用之间参以往训之指反覆推穷以求其理之所在使吾方寸之间虚明洞彻无毫之不尽然後意诚心正身修而推以治人无往而不得其正者若但泛然博观而⒙垡晕如是而无非学如是而无非道则吾恐其无所归宿不得受用而反为彼之指本心讲端绪者所笑矣鄙见如此幸试思之有所未安复以见告甚幸甚幸h示先大父司直公所记龟山先生语前此所未见然以其他语推之知其诚出於龟山无疑也所示佳篇句法高简亦非世俗所及然愤世太过恐非逊言之道千万谨之尤所愿望
答曾景建
便中辱书备知向来滩畏辞笫寄┒又深以主一穷理得所归宿为喜也比日秋清计所履益佳胜从事於斯亦当益有味矣然二事知之甚易而为之实难为之甚易而守之为尤难主一之功固须常切提撕不令间断穷理之事又在细心耐烦将圣贤遗书从头循序就平实明白处玩味不须贪多但要详熟自然见得意绪若骛於高远涉猎领解则又不免如向来之清话欲求休歇而反成躁乱也示及与柴君书甚善不知渠以为如何今人亦未说到此异端之蔽自是已分上差却入路欠却功夫其迷溺者固无足道其慨然以攘斥为已任者又未免有外贪内虚之患亦徒为DD而已若之何而能喻诸人哉幸更思之若於已分上真实下得切已功夫则於此等亦有所不暇矣
答曾景建
所示诗文疑问其间颇有曲折俟黄兄归奉报熹以台评蒙恩镌免尚为轻典感幸深矣而所连及反罹重坐令人愧惕今因其行草草附此恐其在涂有合料理事得为垂念幸甚其人辨博多所该综亦可E扣也
答曾景建
前此辱书蔡季通行曾附数字奉报矣所论主一之功甚善但读书须更量力少看而熟复之只依文义?个明白处去自然有味不在极力苦思转求转远也先德所抄龟山语以他书考之不妄然却不及向来所记杂说数条必是又有李萧远所定也所问两条三省事鄙意正如此後段之云亦可谓怪论矣今既知其缪便直置之不须与辨且自理会已分功夫可也科举之学在贤者为余事但公家自有文章大宗师何故不学而学他人不好处一向如此不惟议论不正当并与文章亦成浇薄无余味矣尔雅未暇细看然此等亦未须闲费日力也
答曾景建
季通远役深荷热之意今想已到地头矣其所论律历尤精诣恨与贤者相聚不久未极其底也三篇甚胜卒章尤工而仆不足以当之也尔雅竟未暇细考但释亲篇恐非如所X定也礼书已略定但惜无人h得亦有在黄直卿处者闻吉父在彼必能传其梗⑷淮思溽崂从钟行修处及更欲附以释文正义卒未得便断手耳乾坤性情之说以三隅反之何疑之有性情本是一物特以动静而异其名耳
答曾景建
别纸七条第一论勿动勿思者动可以该思而思不可以该动故圣言如此非有先後浅深之序也但立语用功自是合如此耳第二论曾点言志以为便欲进取揖逊泰和气象殊非本意彼亦但自言其日间受用处而自他人观之则见其或出或处无所不可虽尧舜事业亦优为之非专指揖逊而言也第三论问答卫君一条以为有所畏避亦非是此只是礼合如此耳此等处相似而不同只差毫厘便有公私之异不可不察也第四论吕氏恍惚之说未有大病不须如此回避且认取正意可也【上章亦然】第五责原壤三语须作一句看若只老而不死则圣贤固有寿考者岂可以其窃天地之机而谓之贼耶第六射宿亦不必如此说第七按史记之言如此必有所据非马迁自造之语也盖今关雎三章皆是关雎之乱其前必有散声序引之类有声无词而此其卒章也若止第三章是乱则史之言不如此矣此七条者其首二义更宜思之第二条尤须体认不可草草其下五条则皆非所急又看得差了且须虚心认取圣贤立言教人用功之正意不可只如此容易立说也
答曾景建
参同旧本深荷录示已令蔡伯静点对附刻新本之後矣但龙虎经却是取法参同亦有不晓其本语而妄为模放处如论乾坤二用周流六虚处可见E脱试考之可见也近来不知所观何书或有所见因风笔示若得乘此春暖与吉父相约俱来以践前约岂胜幸甚征m之说甚新但恐其他无此比数兼若如此则禹自当班师不待伯益赞之而後决矣此等无所考据不若姑置之而涵泳於义理之实之为得也
考异补遗
答林德久伊川曰心具天德【条内】与诸先生议论不同【下一本有】尽心知性此是大学第一
皆从心上用功【下一本有】如操舍存亡求放心之类
答严时亨迁圣人之本意以就之也【下有问云】礼无大小未尝不重於食色有时而重於礼食色重处是亦礼之重【答云】此章无它可疑熟读本文自可见矣
答曾光祖仲尼~四意有思也【下一本有】窃意
晦庵集卷六十一
<集部,别集类,南宋建炎至德佑,晦庵集>

[book_title]卷六十二
钦定四库全书
晦庵集卷六十二　　　　　宋　朱子　撰书【知旧门人问答】
答张元德【洽】
细读来书知进学之意不倦甚慰读书切忌贪多唯少则易以精熟而学问得力处正在於此苟为不熟不如稗非虚语也大学等书近多改定处未暇h寄亦有未及整顿者如论孟两书甚恨其出之早也此间事虽不多然亦终日扰扰少得暇看文字甚觉其岁月之可惜也通书太极之旨更宜虚心熟玩乃见鄙说一字不可易处政使濂溪复生亦必莞尔而笑也若如所论则所谓静者别在四者之外而不相管矣而可乎子所以发圣人之恐不可以一事言盖圣人全体大用无不一一於子身上发见也孰不可忍亦不必如此说此等处有两说当时存之皆不偶然更宜详玩也武成文字不曾带来不能尽记春秋之说尤所未究此类又是一种功夫未晓即且阙之可也易数之说近有一书谩往读之来问所疑已悉具其中矣七经向见其初成之本後未得也计此亦是刘公少时作不然则亦以其多而不能精故耶其间诗说尤草草也
答张元德
示喻欲来未能之意此固无可如何但日月侵寻纵不得亲师友亦须自作工程潜思默究令胸中明彻见得道理都无疑碍方是於践履功夫有进步处若只如此悠悠闲过了诚可惜耳所示诸说似未寻着缝罅虽已各注其後然只如此讲学恐未有深益也名斋之意甚善然着实用功不须如此安立标榜处虽亦未有大害然亦便见用心浅处若实做得功夫是当自无暇及此等不急之务也大学近已X行今附去一本虽未是定本然亦稍胜於旧也临漳四子四经各注一本其後各有跋语可见读之之法请详之所问易数虽非讲学所急然亦见用意未精且更推寻为佳若如此自见得一门户决须自信得及正不必问伊川横渠说如何也若前人说已分明则此书不作矣正为说者太支离不说者又太简略所以不得已而作孔氏杂说写了多时今附还其间多是抄出江邻几嘉佑杂志也
答张元德
示喻为学之意似觉未甚果决专一更宜勉力科j不远想不免分了功夫然此等得失真实有命若信未及放不下亦须且将此字顿在面前政使未全得力亦可减得些小分数不为无助夫子所谓不知命无以为君子正谓此也甘君处见送行语令兄意亦甚佳兄弟自为博约想有味也但甘君词笔颇工而趣向未正数日苦口告之未知能勇决否耳所喻易数大⒔之但此等自然法象深玩索之自见端的初见似人安排而实非人所能安排也以一为三以一为二所谓一者谓一揲所得之奇偶未是一爻也一奇为三故三奇为九方得老阳之爻一偶为二故三偶为六方得老之爻两偶一奇乃为少阳之七两奇一偶乃为少之八此数甚明但看得不子细耳甘君归可更切磋之人材难得可惜只如此汨没了一生也
答张元德
衡阳之讣想已闻之深足伤叹然当路攻击意殊未已今虽如此亦恐更有追削禁锢之类而一时善类次第皆不可保吾辈闲中讲学固为美事然亦恐有不可测者此方深以为惧而贤者乃以劝彭文何也熹幸已得祠差可自安近与学者讲论尤觉横渠成诵之说最为径捷盖未论看得义理如何且是收得此心有归着处不至走作然亦须是专一精研使一书通透烂熟都无记不起处方可别换一书乃为有益若但轮流通念而核之不精则亦未免枉费工夫也须是都通透後又却如此温习乃为佳耳所说易传极有难记当处盖经之文意本自平今传却太详密便非本意所以只举经文则传之所言提挈不起贯穿不来须是於易之外别作一意思读之方得其极寻常每欲将紧要处逐项抄出别为一书而未暇大抵读书求义宁略毋详宁\毋密始有余地也【详故碎密故拘】欧严谭君近来看得又如何更望以此相勉但於所读之书经文注脚记得首尾通贯浃洽方有可玩绎处如其不然泛观杂论徒费日月决无所益也所论新法大⒁嗍侨绱巳唤楦λ谓胜流俗者亦非先立此意以压诸贤只是见理不明用心不广故至於此若得明道先生与一时诸贤向源头与之商量令其胸中见得义理分明许多人欲客气自无处着亦不患其不改矣若便以不可与有为待之而不察其所欲胜之流俗亦真有未尽善处则亦非所以为天下之公而自?於一偏之说矣顷见赵丞相所编诸公奏议论新法者自有数卷其言虽不为不多然真能识其病根而中其要害者殊少无惑乎彼之以为流俗之浮言而不足恤也至如祧庙一事当时发言盈庭多者累数千字而无一言可以的当与介甫争是非者但今人只见介甫所言便以为非排介甫者便以为是所以徒为竞辩而不能使天下之论卒定於一也此说甚长非面论未易究
答张元德
来书所论通复二字甚密然亦有未切处继之者善云者造化流行万物方资以始而未实也成之者性云者物生已实造化与物各藏其用而无所为也在人则感物而动者通也寂然不动者复也以此推之图象隐然不待多言而自可默喻矣四德则阳各二而诚无不贯安得不谓五行之性乎凡此更反复之当自见也太伯之事正也太王王季文武之事权也权而不失其正则并行而不相悖矣此义圣人盖难言之若看未透且姑置之不必深致疑亦不必多为说也庙议看得似亦未精子孙之於祖考恩虽无穷而义则有止不可过不可不及亦并行而不悖且以周而言之欲使之黜后稷而祖文武固世俗浅薄之论若遂欲使之越后稷而祖帝喾以至於无穷又贤者过之之失也
答张元德
配义与道之说殊不可晓大抵读书须且虚心静虑依傍文义推寻句脉看定此句指意是说何事略用今人言语体贴替换一两字说得古人意思出来先教自家心里分明历落如与古人对面说话彼此对答无一言一字不相肯可此外都无闲杂说话方是得个入处怕见如此弃却本文肆为浮说说得郎当都忘了从初因甚话头说得到此此最学者之大病也故程先生有说书非古意转使人薄汉儒下帷讲诵未必是说书又说作论语解已是剩了又以毛公说诗为有儒者气象观此等处其意盖可见今说配义与道却不就孟子上理会如何是义如何是道如何是气如何地配便一乡掉开了只单说个道字已是无捉摸处又将道字训作行字尤无交涉说得愈多去理愈远矣今合且先理会如何是义却就义字上推如何是道道之与义同异如何如何又要气来配他配字又是何意【适检集注说得尽分明了不知曾子细看否】只此数字分明即孟子意思分明可见而程子所谓冲漠气象亦在其中初非有二说也子约所说亦未免向别处去如此支离转无交涉却恐不免真为擎拳?拂者所笑矣其他所论时习率性鸢鱼等说今皆未暇论论得亦未有益可且理会此配义与道令分明便中早报及也
答张元德
人心虽未有喜怒哀乐而物欲之根存焉则固已偏於此矣故於其所偏者得之则喜且乐失之则怒而哀无复顾义理也
此段说得是但物欲之根存焉之说恐未然人固有偏好一物者然此一物未上心时安得不谓之未发之中乎欲下工夫正当於此看取子约心性之说甚可骇来喻所引孟子甚当【张云孟子论性而以恻隐羞恶恭敬是非之心为说亦可谓失心性之辨乎】
性难知而心可尽所谓尽其心者如程子所谓当处便认取【此句不干事】与今日格一物明日格一物【知性也】积习既久脱然贯通之谓也【尽心也】又如论语集注所云随事精察【知性也】而未知其体之一【尽心也】真积力久而将有所得此即尽心知性之案【此段内注字系先生批】
心性一物知则皆知但尽之为难耳又性可逐事言心则举其全体也
禹恶旨酒一章
此等处只逐句看不必如此牵合
天王狩于河阳
春秋熹所未学不敢强为之说然以人情度之天王狩於河阳恐是当时史策已如此书盖当时周室虽微名分尚在晋文公召王固是不顺然史策所书想必不敢明言晋侯召王也李喙汜朱全忠盗贼狂恣唯力是视亦未必曾读春秋见有此事而效之也
习静坐以立其本而於思虑应事专一以致其用以此为主一之法如何
明道教人静坐盖为是时诸人相从只在学中无甚外事故教之如此今若无事固是只得静坐若特地将静坐做一件功夫则却是释子坐禅矣但只着一敬字通贯动静则於二者之间自无间断处不须如此分别也语孟或问乃丁酉本不知後来改定如何
论孟集注後来改定处多遂与或问不甚相应又无功夫修得或问故不曾传出今莫若且就正经上玩味有未适处参考集注更有思索为佳不可恃此未定之书便以为是也
答张元德
尝读欧阳公论许世子止之事未免疑之及读胡文定公传未足以破其疑洽继而考之左氏公羊之传自明但後人因谷梁不尝药之说遂执此一句以为止之罪如此而已殊不考左氏曰许悼公疟饮世子止之药卒公羊曰止进药而药杀也此可以见悼公之死於药矣当时之事虽未有明文而洽尝观近世治疟者以砒霜而饵之多愈然不得法不愈而反杀人者亦多矣悼公之死必此类也不然当时所进非必死之药止偶不尝而已则公羊何以谓之药杀世子何为遽弃国而出奔孟子曰杀人以挺与刃有以异乎以刃与政有以异乎进药而药杀可不谓之弑哉其所以异於商臣蔡般者过与故之不同耳心虽不同而春秋之文一施之者以臣子之於君父不可过也如此观之似足以正近世经传之失而破欧公之疑不识先生以为如何
胡文定通旨中引曾吉父说如律中合御药误不如本方造御舟误不牢固之类已有此意矣但考之於经不见许止弃国出奔之事不知果何谓也
答张元德
旧与朋友说话每怪其不解人意而不知其所以然者近方觉得学者读了书听了话元不曾着心记当绎玩味至有两年看一部易传都不记得紧要处者虽其根钝使然亦是不肯用力乃知横渠教人读书必欲成诵真是学者第一义须是如此己上方有着力处也欧严二君後来曾相见否此中甚难得人深可忧惧也所望以永斯文之传者如二三君盖无几人也
答甘吉甫
此间为况幸亦如常但朋友自不敢住多已引去亦随时之义也所示之说今却附还大抵看得未甚浃洽言多窒碍且宜少读而益加潜心反复玩味之功也中庸言健顺仁义礼智之性妄意以为健顺用也仁义礼智之性体也健顺二字在上者先言用而後言体又以配上文先言阳而後言五行未知是否
健顺之体即性也合而言之则健顺分而言之则曰仁义礼智仁礼健而义智顺也
先生前岁论伊尹乐尧舜之道一段云乐尧舜之道须是见得是独自底非是\家常住底今岁先生又言\家常住底何者非尧舜之道又言若尧舜之道便是\家常住底则不消更说尧舜
後说近是但所记语有差今亦不记当时因何说此也蔡丈云天根是好人之情状月窟是小人之情状三十六宫是八卦阳之爻某疑人物二字恐未可便以善恶断之又言三十六宫都是春即月窟亦为春也
阳善恶圣贤如此说处极多盖自正理而言二者固不可相无以对待而言则又各自有所主康节所咏恐是指生物之源而言则正气为人偏气为物为阳之辨季通所论却是推说然意亦通也
答甘吉甫
集注中说曾点处有乐此终身一句不知如何
观舜居深山之中伊尹耕於有莘之野岂不是乐此以终身後来事业亦偶然耳若先有一毫安排等待之心便成病痛矣注中若无此句即此一转语全无收拾答他圣人问头不着只如禅家擎拳w拂之意矣
君子所以异於人以其存心昨蒙赐教谓存心者处心也集注又曰以仁存心言以是存於心而不忘也而直卿说是以其心之所存处看他念念在何处某以为若如先生之诲则是以仁礼存在心中若直卿之言则是以心存在仁礼上二说孰是
直卿说得亦是但要本文意义顺似注说又须知不是将心去存在仁礼上不是将仁礼存在心里也
蔡文言天根为好人之情状月窟为小人之情状又云阳都将做好说也得以为恶阳为善亦得伏蒙赐教以为阳善恶圣贤如此说处极多盖自正理而言二者固不可相无以对待而言则又各有所主某疑康节先言天根月窟是合偏正而言後言以为都是春者是专以正者言之不知是否
看遗书中善恶皆天理及恶亦不可不谓之性不可以浊者不谓之水等语及易传阳无可尽之理一节即此义可推矣更以事实考之只如鸱枭蝮蝎恶草毒药还可道不是天地阳之气所生否
答林退思【补】
知读书有渐甚善甚善但亦须且读一书先其近而易知者字字考验句句推详上句了然後及下句前段了然後及後段乃能真实该涛匏不通使自家意思便与古圣贤意思砣晃藜洳患古今彼此之隔乃为真读书耳
答林退思
某区区之见亦惟以儒者职分实不易尽今之学者皆有小器易盈之患於所当知或闻而不讲或讲而不精是以见道不全而应用有阙用是愤悱不遑自安惧所见之有偏则所至之不远反复圣贤之典泛参百氏之书师事名儒以证所疑以质所见庶几识斯道之全体明入德之大方事有大变则有以处之时有大几则足以应之顾瞻海内之君子自治严密规模广大而进修不巳体用兼该本末具举惟先生一人今屈於贫困寸步不能自致不获以酬其所欲身虽在此而心则在函丈也某在天地间甚不足道亦知不肯为小人儒慨念往古道学素明到春秋时贤士大夫议论与夫经理其国尚有标置正学既晦人物便不耐检点资禀粹温者间有暗合古人仁心处尚足以维持国体使意脉未~资禀奇伟者间有暗合古人仁政处尚足以把持事务使世变未极更要进前担负自应是去不得此某所以欲汲汲讲究成已之仁成物之知庶几识古人所谓大学者今以乏财不得进拜函丈谁其成就之律历兵法要识端涯莫指其踪古今损益大变职分所当急朝夕看诸儒之论以己见揣摩迄不知其旨乡间诸贤无有收而教之者只得将六经涵泳耳
某闻明学问之全体而後可以底夫大成盖知至其所至而不能终其所终者有矣未有不知至其所至而能终其所终者也孔门之高弟若子夏子游子张止於有圣人一体则造夫全体者宁有几人然全体之不知则有同门异户之患虽欲有其一体不可得矣古之君子所以终日孜孜惟恐学不足以知性命之正才不足以成天下之务识不足以周万物之情者以为不如是则有所偏倚而无以立乎其大者也大者之不立犹不登泰山无以见天下之小不游大海无以见\流之同归一源所存既卑安藜藿之甘难语太牢之味固有以聪明为障思虑为贼自以为见性成佛终不明寂然不动之体也以智力之所操持谋略之所驾驭自许以致功立业终不明行所无事之知也涉猎先民之论泛观古今之书自许以博学多闻终不知皮之不存毛将焉傅也夫是之谓无以立乎其大者也若知从事於其本而以道之全体为准的则学足以知性命之正必通乎死生之说而异端不能惑矣才足以成天下之务则坦然见王道之易行不至於不以尧之所以治民者治民矣识足以周万物之情则所识前言往行无非畜德不至泛滥无统迄无立身之地矣君子反经而已经正则由天下之正路而业可大也德可新也血气有盛衰而与生俱生者未尝变也所遇有穷达在我未尝有加损也智及乎此则可与造全体矣某虽昏蒙尚知自勉追怀古人夫岂无志今世英才谁肯自卑今欲考百氏之同异收a其偏以求其全乡居僻陋书册无所取欲广交四方之名人合其所长用以自反贫窭无资寸步不能自致深虑日月易流有负初志结茅为庵以退为名奉亲之暇涵泳六经退省乎日用之间自求日新之功庶乎有得焉耳敢望先王发挥其义
来示备悉学者之志固不可不以远大自期然观孔门之教则其所从言之者至为卑近不过孝弟忠信持守诵习之间而於所谓学问之全体初不察察言之也若其高弟弟子多亦仅得其一体夫以夫子之圣诸子之贤其於道之全体岂不能一言尽之以相授纳而顾为是拘拘者以狭道之传画人之志何哉盖所谓道之全体虽高且大而其实未尝不贯乎日用细微切近之间苟悦其高而忽於近慕於大而略於细则无渐次经由之实而徒有悬想□望之劳亦终不能以自达矣故圣人之教循循有序不过使人反而求之至近至小之中博之以文以开其讲学之端约之以礼以严其践履之实使之得寸则守其寸得尺则守其尺如是久之日滋月益然後道之全体乃有所乡望而渐可识有所循习而渐可能自是而往a焉U孳毙而後已而其所造之浅深所就之广狭亦非可以必诣而预期也故夫子尝以先难後获为仁又以先事後得为崇德盖於此小差则心失其正虽有j坚仰高之志而反为谋利计功之私矣仁何自而得德何自而崇哉聊诵所闻以答下问之意至於庵记大字之需则非学之急亦老懒之所不暇也舒大夫向尝相见於会稽所论未合今想其学益有成矣闻其政亦甚佳有本者固如是也不及为书因见幸略道意
答王晋辅【岘】
为学大⑶乙允帐吧硇奈本更将圣贤之言从头熟读逐字训释逐句消详逐段反复虚心量力且要晓得句下文意未可便肆己见妄起浮论也
答王晋辅
示喻卒哭之礼近世以百日为期盖自开元失之今从周制葬後三虞而後卒哭得之矣若y则孔子虽有善殷之语然论语中庸皆有从周之说则无其位而不敢作礼乐计亦未敢遽然舍周而从殷也况y於祖父方是告祖父以将迁他庙告新死者以将入祖庙之意己祭则主复於寝非有二主之嫌也【主复於寝见仪礼郑氏注】至三年之丧毕则又祭而迁祖父之主以入他庙奉新死者之主以入祖庙【此见周礼郑注及横渠先生说】则y与迁自是两事亦不必如殷之练而y矣礼法重事不容草草卒哭而y不若且从温公之说庶几寡过耳
答王晋辅
自去秋冬及此开正三辱枉书皆无便可报无疑人来又承惠问尤以为慰讯後己复改岁远惟感时追慕孝履支胜熹病益深无可言者前书所论告子之说此等议论不须置意中亦不须容易与之辨论且只自家理会圣贤之所已言而求其旨意之所在久之精熟自然见得是非不着问人矣大学己领便中却欲更求十数本可以分及同志也太极西铭切不须广盖世间已自有本为此冗长无益於事或徒能相累耳徐侍郎所欲镂版之书恨未之见然此等亦不必看徒乱人耳且着实向里就切近明白实处理会便不误人也此间诸书南康板本成後亦无甚人修改处不知有黑点子者是何本也只看其间有大同小异处子细咨问季章参考得失便自见得若有所疑切冀见谕当为契勘奉报也南轩之书多未断手而不幸即世而或者不察一例流传使人不能无遗恨所以前此为之X削别为定本盖推本其遗意非敢以私见辄有去取也如大愚之说兼看亦佳但其规模亦太阔远不若且就本经文义上烂熟咀嚼之为愈也无疑人到多日偶以雪寒不能作书而其人不能久候口占布此殊不尽意正远千万节哀自爱
答王晋辅
荐承委喻极荷不鄙实以多病畏事不敢作文字以故前此不敢闻命今不获已辄以数字附於行状之末少见鄙意然已觉太露筋骨切告勿以示人恐彼此不稳便非独罪戾之踪为有害也向来子约每言乡学之意甚美然於愚意窃恐务实之意未若好名之多学道之志未若为文之力此亦乡党习尚流风之弊其所从来也远宜贤者之未免也自今以往更愿反躬自省以择乎二者之间察其孰缓孰急以为先後姑屏旧习而取凡圣贤之言若大学若论孟若中庸者朝夕读之精思力行以序而广使道义之实有以悦於心而充诸已则自将无慕於外而所以显亲扬名者必有以异乎前日之为矣若但以名位之为尊言语之为丽闻誉之为夸而汲汲乎伐石攻木以为事则是非独老拙羞之抑子约平生所望於贤者亦将大不满於泉下矣所喻鄙文何乃为此曲折已托刘季章言之此岂止载祸相饷而已耶
答王晋辅
所喻跋语今再写去临川者亦累问不得报此书度已浮沈不可得矣今亦不须问也疑义足见向学之意墓祭不可考先儒说恐是祭土神但今俗行拜扫之礼其来已久似不可废又坟墓非如古人之族葬若只一处合为一分而遥祭之亦似未便此等不若随俗各祭之为便也其他阙文数处或是或否皆非讲学之急务况集注中又已有说甚明自可观考不必问也畏缩之说苏黄门亦云然非本文之意兼集注中亦已有定论礼书缩训直者非一他日当见之乃先儒之旧不可易也范碑曲折尝以鄙意请於益公未蒙剖决然此公历之久更事为多必有见处後生况亦未须遽论此事岂可因此便议前辈之失非所以致敬於达尊也程纠所编年谱是终身看得此事不透深可怜悯渠元不曾寄来却是身後为人在广州镂版方得见之甚恨不得及早止之做此话衩涣似谝踩皇兰涫墩咭嗌俚恐後世有明眼人指点出来耳吾友今亦未须理会此等且理会自家着紧切身要用底道理久之见识渐明履践渐实自不被人挂嗖恍胗肴吮媛鄯渍也季章耿介於人有责善之益重九後若未来可力致之逸居独学无师友之益不知不觉过失日滋功夫无由长进不可忽也景阳悼亡可念才臣书未到巽伯亦未有人来书寄婺女迂D难通今後只托人寄临川刘教授处可也不知渠书中有何说每念仁里诸贤相与甚至而未得与之痛相切磨悠悠岁月日益晚暮良以为恨如无疑亦然也因见各烦为致此意
答杜仁仲良仲
自顷闻昆仲之名而愿得一见久矣中间仅得识良仲之面而於仁仲尚复差池至今为恨兹者乃承不鄙致问许以来辱此意厚矣然理义不外於吾身但能反躬力索毋使因循有所间断则无不得之理孟子所谓归而求之有余师者此也愿益勉旃以副此望异时有以自得之则虽相望之远亦不异於合堂同席而居矣
答杜仁仲
示喻为学之意甚善操存舍亡此外无着力处但常切提撕勿计功效久当自得力耳理固不可以偏正通塞言然气禀既殊则气之偏者便只得理之偏气之塞者便自与理相隔是理之在人亦不能无偏塞也横渠论受光有大小昏明而照纳不二其说甚备可试考之人心道心不能无异亦是如此然亦不须致疑但惟精惟一是着力要切处耳魂魄之说极详密矣文叔书中亦论此已答之可取一观来喻得失亦已具其中也
答杜仁仲
得文叔书具道才质之美恨未一见兹辱惠书喜闻比日所获佳胜示喻为学之意甚善若果见得端绪常切提撕不少自恕则气质昏弱非所病矣千万勉旃少副所望
答杜仁仲
良仲示喻敬字工夫甚善凡圣贤之言皆贯动静如云求其放心亦不是闭眉合眼死守此心不令放出也只是要识得此心之正如恻隐羞恶之类於动静间都无走失耳所论气禀有偏而理之统体未尝有异亦得之明道又谓不可以浊者不为水亦是此意也但谓神即是理却恐未然更宜思之仁仲所论朝闻夕死则愚意见得二先生之说初不甚异盖道即事物当然不易之理若见得破即随生随死皆有所处生固所欲死亦无害也
答杜仁仲
良仲前书所论数条皆善但更勉力研究玩味久之自然见处明白践履从容不费安排仁仲盖有意於切问近思之学者然亦便如此不得更须博之以文始有进步处耳
答杜仁仲
良仲所示疑义已附已意於其後试详考之更加虚心游意反复玩味久当自释然也仁仲反躬克已之意甚切虽未知所病者何事然既知其病即内自讼而亟改之耳何暇闼醒砸跃碳韧之失而求改过之名哉今不亟改而徒言之又自表其未有改之之实也则是病中生病名外取名不但无益而已
五行之神
神是理之发用而乘气以出入者故易曰神也者妙万物而为言者也来喻大⒌弥但恐却将神字全作气看则又误耳
明道云生之谓性一条
明道此章内性字有指其堕在气质中者而言有指其本原至善者而言须且分别此一字令分明不差方可子细逐项消详今来喻大⒏且训弥只其间有未细密处且更虚心玩味久当益精耳继之者善易中本指造化流行之妙而言此却是就人身上指其发用之端而言如孟子论性善只以情可为善为说盖此发用处便是本原之至善不待别求若可别求则是人生而静以上却容说也孟子所论天下之言性者则故而已矣亦是此意更详之所云水之方分????者未晓来意恐非明道之本旨也
答杜贯道
读书课程甚善但思虑亦不可过苦但虚心游意时时玩索久之当自见缝罅意味持守亦不必着意安排但亦只且如此从容才觉散漫即便提撕即自常在此矣
答杜贯道
节次示及诸说皆善但不已其功久之见处渐分明矣其间虽有小未通处今亦不暇一一条析奉报也致道归草草附此作书多不能详细仁里诸贤多得相处但贤者与良仲仁仲未得一见耳或能相与一来大幸面见指说殊胜书问往还也
答池从周
前此辱书未报今又承惠问尤以愧感询及所疑足见嗜学之意但读论语大学亦是初学门户且得如此向前更有多少功夫岂可便虑其杂但此二书亦须反复熟读着力研究乃可见其意耳所问论语首章但将所学反复思绎常切遵行便是时习习之之久自有说处此只是为学实事别无深远旨趣也泛爱虽非初学之切务然既与物接若都恝然与之相忘亦非义理自是须泛爱也观贤者之意似只欲以兀然自守为是故所论每每如此愿少恢廓之不然只终不免於昏陋狭隘而无所发明也
答胡文叔【Z】
承书喻及先世交游之好不胜感怆三复书词乃知有志传家之学又以为慰今世徇俗为人之学固不足道其稍知用心於内者往往又以骛於高远而失之是可叹也来喻之云似已察於此者但常专心致志思绎践行有疑则与同志讲而明之则庶乎其有得矣
答潘坦翁【履孙】
集注解多闻择其善者而从谓所从不可不择多见而识谓善恶皆当存之以备参考某恐经文止曰识之未有皆存善恶以备参考之意
本文之义只如此不容别为之说盖择字生於从字识则未有便从之意故不言择善也
子与人歌而善程子曰歌必全章也与割不正不食席不正不坐同某未晓其义
反之犹言从头再起也若只就中间接续便和则不成全章矣故必使其歌已毕从头再起然後和之则得全章程子意盖如此然其意亦恐未尽也
师挚之始关雎之乱某谓乱者指其成言之尔盖乐章至乱而始成不要其成无以见其美盛尔非专指乱而言也
此等处今不得闻古人之乐难以深论且如集注大⑺倒可也
不践迹一章集注曰善人质美而未学者也某谓质美故不为恶未学故不能知古人所以行者而践之惟其不践迹故亦无自而入於室也
集注用程张二先生说其理甚精恐非如来喻之云也更详之
答奚仲渊
示喻所闻足见志道躬行之实慰幸叹仰盖不胜言但孟子论浩然之气是集义所生非谓集义於此以养彼浩然之气也又谓不必於应用处斟酌是否亦恐未免离内外判心迹之病圣贤所谓义者正欲於应用处斟酌耳但日用功夫自有先後缓急不可先其细者而缓於大体恐仲渊意是如此若其不然恐更合商量也义理之间诚当明辨然非有格物致知与敬以直内之功则亦难明而易失来喻所谓熟处难忘者恐坐此也然亦学者之通患如熹正苦此而未能自脱耳伯起旧游每病其不以此事为急今乃能勇猛精进如此人固未易量也计左提右挈长者之力为多异时归老田间复得此一益友为幸甚矣赵德广在此日相见殊愧不能有以发其志意者昨见所与渠书当知所以自勉也
答黎季忱
示及两卷各已批注封还幸细考之语孟更须心细意看令通彻易则恐未易读如此穿凿似枉费心力也盖易本卜筮之书故先王设官掌於太卜而不列於学校学校所教诗书礼乐而已至孔子乃於其中推出所以设卦观象系辞之旨而因以识夫吉凶进退存亡之道盖圣人当时已晓卜筮之法与其词意所在【如说田狩即实是田狩说祭祀即实是祭祀征伐婚媾之类皆然非譬喻也】故就其间推出此理耳若在今日则已不得其法又不晓其词而暗中摸索妄起私意窃恐便有圣贤复生亦未易通与其虚费心力於此不若且看诗书礼乐之为明白而易知也然大学论孟中庸又在四者之先须都理会得透彻方可略看易之大指亦未为晚今所论论语尚尔未通岂宜遽及此耶
答傅敬子
昨承远访别来又已累月辱书欣审比日所履佳胜讲书须且着实自家理会着意思涵泳思索方能有得如今来所喻亦须且自看有疑处方好商量若只如此泛问不济事又所记心性之语亦似语脉中不无差误今不省记当时如何说也所欲大字及二卦说尤是儿戏若真实做功夫何用此等装饰耶
答傅诚子
兹承惠书足见好学之笃已足为慰矣比想冬温所履佳胜所示疑问皆有急迫之意此最为学之害须且放下只平平地读书玩味其意理会未得处且记着时时拈起看恐久之须有得力处若只如此枉费心力不济事也几微之间善者便是天理恶者便是人欲才觉如此便存其善去其恶可也何难剖析之有第二条亦不须得如此理会且讨个书读换却许多劳攘久之须放得下第三条既知得大有妨害便扫除了何问之有如此纷纭自作s绕无了期也
答高国楹
所喻不能处事乃学者之通病然欲别求方法力与之竞转成纷扰而卒无可胜之理不若虚心读书观理收拾念虑使之专一长久则自然精明而此病可除矣但读书亦有次第且取其切於身心者读之若经理世务商略古今窃恐今日力量未易遽及且少缓之亦未为失也
答常郑卿
闻学中诸事渐有条理尤以为喜学校规矩虽不可无亦不可专恃须多得好朋友在其间表率劝导使之有乡慕之意则教者不劳而学者有益今得择之复来则可因之以招致其余矣鄙意又恐更须招致得依本分识道理能作举业者三数辈参错其间使之诱进此一等後生亦是一事但此须缓缓子细图之恐其间有趋向不同反能为害则不济事也顷年又见黄叔张在此作教官时教小学生诵书旬日一试如答墨义然立定分数考察去留似亦有益【小学教谕见无职事可掌使任其责似亦两便】试推此类多为之涂以收拾教养之则人情感悦当无I格之患矣
答李晦叔【】
所说工夫亦且如此做去看久远如何有疑却喻及吴掾亦闻其人相处有何议论邪隆兴江法曹有书寄渠处必时有便也其人清苦力学但溺佛好穿凿耳令弟今在何处前得其书未能别答所论子的甚善但难如此泛论须子细说出日用工夫次第曲折方见得是非耳幸以此意语之也
答李晦叔
所论持敬读书表里用力切须实下功夫不可徒为虚说然表里亦非二事但不可取此而舍彼耳其实互相为用只是一事才说性字便是以人所受而言此理便与气合了但直指其性则於气中又须见得别是一物始得不可混并说也江掾所言物性本恶安有是理来谕已得之矣更切涵养为佳耳
答李晦叔
持敬读书只是一事而表里各用力耳若有所偏便疑都不曾做工夫今且逐日着实做将去未须比量难易计较得失徒然纷扰不济事反害事要令日用之间只见本心义理都不见有他物方有得力处耳所问祭礼各以所见报去可更详之闻户曹多学礼说唐人议论可试扣之可检看也江法掾清苦力学不可多得人之所见要亦未能尽同但偏执不通轻於述作此为大不便耳
程氏祭仪谓凡配止以正妻一人或奉祠之人是再娶所生即以所生母配窃谓凡配止用正妻一人是也若再娶者无子或y祭别位也亦可也若奉祀者是再娶之子乃许用所生配而正妻无子遂不得配享可乎
程先生此说恐误唐会要中有论凡是嫡母无先後皆当py合祭与古者诸侯之礼不同古今家祭礼中亦有此段但恐彼无本耳
夫主不可以二者也四明高氏之说云耳详此意谓有宗子之家主祭故庶子止以其牲祭於宗子之家可也是不可以有二主也今人若兄弟异居相去辽远欲各祭其父祖亦谓不可以二主乎
兄弟异居庙初不异只合兄祭而弟与执事或以物助之为宜向见说前辈有如此而相去远者则兄家设主弟不立主只於祭时旋设位以纸榜标记逐位祭毕焚之如此似亦得礼之变也更详之
魏公赠谥只告於庙疑为得礼但今世皆告墓恐未免随俗耳更冀裁之
大抵读书当择先儒旧说之当於理者反覆玩味朝夕涵泳使与本经之言之意通贯浃洽於胸中然後有益不必段段立说徒为观美而实未有得於心也
答李晦叔
所问数条大⑾嗬嘀皇撬从言之不同其实则无异义但虚心游意兼存而并观之久当自见其实固p行而不悖也程子不得於言之说恐记者之误不必深疑吕后称制武氏革命事体不同自分明光武追废自其私意不得为中理也
答李晦叔
范氏曰圣人同於人者血气也异於人者志气也血气有时而衰志气则无时而衰也先生於集注中去却上句血字及下句气字然今南康所X本又却仍旧从范说不知如何
气一也主於心者则为志气主於形体者即为血气范氏本说盖如此向来误去其本文两字後来觉得未稳故改从旧说
集注解不知命无以为君子谓知有命而信之人不知命则避害趋利何以为君子而解公伯寮遄勇氛履嗽剖ト遂独害之际则不待决於命而後安二说似相反某谓公伯寮章指圣人言所以不决之於命而此章乃为欲为君子者而设不知如何
来说是也上蔡说得此意思好语h中有之
肌肤之会筋骸之束乃是持敬用力之久便觉得身心如此东莱谓操存则血气循轨而不乱收a则精神内守而不浮恐是此意某寻常试之诚觉得如此然於m处又却不然
东莱此说是也然不当作两句看此处只是放去收来顷刻间事只一操字已是多了不须如此着意安排也先生顷者次对实以侍讲之故除此与伊川除说书而授朝官者何异伊川罢说书而辞朝官先生罢侍讲而辞待制事体实同伊川素不曾陈乞封叙先生既用次对奏荐又却力辞职名学者多未喻陈和父以为伊川出处与先生不同居其位则受其恩数乃理之常至他日不合而去但当辞其职耳不当并辞恩数也不知如何
此事不敢自分疏後世须自有公论也
子事父母刘元承所编二先生语h谓妇拜於堂下子不当拜於堂下盖父子主恩妇乃义合
子妇一例恐不当有分别温公祭毕献寿虽言叙立如祭所之位而不言降恐亦皆在堂上也
为长子三年及为伯叔兄弟皆期服而不解官为士者许赴举不知当官与赴举时还吉服耶衰服耶若须吉服则又与五服所载年月相戾矣
此等事只得遵朝廷法令若心自不安不欲赴举则勿行可也当官则无法可解罢伊川先生看详学制亦云不禁冒衰守常此可见矣但虽不得不暂释衰亦未可遽纯吉也
答李晦叔
大学或问中阳五行之说先生答黄寺丞云阳之为五行有分而言之有合而言之尝推之【云云】
分合之说固如此然就原头定体上说则未分五行时只谓之阳未分五性时只谓之健顺及分而言之则阳为木火为金水健为仁礼顺为智义
或问曰然於其正且通之中又或不无清浊美恶之异故其所赋之质又有智愚贤不肖之殊窃尝谓命可言所赋性可言所受而智愚贤不肖是其所禀之气有清浊美恶之不同也先生却以智愚贤不肖不归於所禀而归於所赋何耶
赋犹俗语云分l均敷之意书传之说或以性言或以形言当随处看
或问曰然而本明之体得之於天终有不可得而昧者是以虽其昏蔽之极而恍惚之间一有觉焉则即此介然之顷而其本体己洞然矣窃详数句只是发明本明之体终有不可得而昧之意若就学者用工夫上说则恍惚之间断无自觉之理须是格物致知诚意正心修身功夫次第曲折然後本明之体可得而明
若是冥然都无觉处则此能致知者是何人耶此是最亲切处所宜深察
答李晦叔
曩者因举肌肤之会筋骸之束两句窃意谓与东莱所谓操存则气血循轨而不乱收a则精神内守而不浮正是此意先生批诲云此说是也然不必作两句看因思之未见有重叠处
此等处只是闲说不须着力更下注脚枉费心力先生又批诲云此处只是放去收来顷刻间事只一操字已是多了不须如此着意安排也窃谓心之存亡出入特系於人之操舍如何耳但圣人则不操而常存\人则操之而後存也先生云只一操字已是多了久而未喻近者看龟山解七十而从心所欲之义谓圣人从容中道无事乎操然後始悟先生批诲之意正是为己存者设若心不能无放则固不可不操但太着意安排是助长也未审先生以为如何
此是至亲切处龟山之说亦不谓此须反之於心只就放去收来时体看只此操时当处便存只要功夫接续不令间断耳
窃尝谓学者却须当常存此心於庄端静一之中毋使一毫私意杂乎其间则方寸之间自有主宰不致散漫走作而虚灵洞彻之本体庶乎可以默识矣然欲真实识其虚灵洞彻之本体则又须是日与义理相亲克去己私然後心之本体可得而识
罢却许多闲安排除却许多闲言语只看操则存一句是如何亦不可重叠更下注脚
窃尝谓自昔明明德於天下者亦须由格物致知功夫次第曲折然後始能自明其明德也今使天下之人皆有以明其明德便能各诚其意各正其心各修其身各亲其亲各长其长而格物致知之功略不烦於用力焉岂不堕於不择其本而直图其末之弊
若欲正心诚意须是格物致知然若说道各格其物各致其知则似不成言语只得如此说过如云壹是皆以修身为本岂是删了上四事耶
或问曰但其气质有清浊偏正之殊物欲有浅深厚薄之异是以圣之於愚人之与物相与悬~而不能同耳窃详此段所说气质物欲分圣愚人物处似觉可疑若以清浊分圣愚偏正分人物则物欲厚薄浅深一句复将何指若谓指圣愚则圣人无物欲之私若谓说人物则物又不可以浅深厚薄论未晓
清浊偏正等说乃本正蒙中语而吕博士中庸详说又推明之然亦是将人物贤智愚不肖相对而分言之即须如此若大⒍论则人清而物浊人正而物偏又细别之则智乃清之清贤乃正之正愚乃清之浊不肖乃正之偏而横渠所谓物有近人之性者又浊之清偏之正也物欲浅深厚薄乃通为\人而言若作有无则此一等人甚少难入t队故只得且如此下语若以为疑则不若改圣字作贤字亦省得分解而圣人自不妨超然出於其外也
横渠先生曰y葬y祭极至理而论只合y一人夫妇之道当其初婚未尝约再配是夫只合一娶妇只合一嫁今妇人夫死而不可再嫁如天地之大义然夫岂得而再娶然以重者计之养亲承家祭祀继续不可无也故有再娶之理然其葬其y虽为同穴同几筵然譬之人情一室中岂容二妻以义断之须y以首娶继室别为一所可也顷看程氏祭仪谓凡配用正妻一人或奉祀之人是再娶所生即以所生配尝疑之谓凡配止用正妻一人是也若再娶者无子或y祭别位亦可也若奉祀者是再娶之子乃许用所生配而正妻无子遂不得配享可乎先生答云程先生此说恐误唐会要中有论凡是嫡母无先後皆当并y合祭与古者诸侯之礼不同窃疑横渠乃是极至理而论不得不然若欲处之近人情只合从先生所答
夫妇之义如乾大坤至自有等差故方其生存夫得有妻有妾而妻之所天不容有二况於死而配y又非生存之比横渠之说似亦推之有大过也只合从唐人所议为允况又有前妻无子後妻有子之碍其势将有甚杌陧而不安者唯葬则今人夫妇未必皆合葬继室别营兆域宜亦可耳
问【缺】
理固如此然须实用其力不可只做好语说过人当有以培养之然後积渐纯熟向上有进步处
答余国秀【宋杰】
所谓贴里者但谓不可向外理会不干已事及求知於人之类耳若学问之功则无内外身心之间无粗细隐显之分初时且要大纲持守勿令放逸而常切提撕渐加严密更读圣贤之书逐句逐字一一理会从头至尾不要拣择如此久之自当见得分明守得纯熟矣今看此册大抵不曾着实持守而遽责纯熟之功不曾循序讲究而务极精微之正使说得相似只与做举业一般於已分上全无干涉此正不贴里之病也以下数段皆是此病不能一一论辨也
宋杰尝谓圣人之道简易明白而学者所以处已接物大抵以和为贵故每觉有顺从苟且因循之失然才着意举一二事又觉有矫枉过正之病
既知如此便速改之何问之有凡事亦自有恰好道理更精察之则无过直之弊矣
宋杰窃惟古人多处贫困而泰然不以累其心不知何道今值穷困若一切不问则理势不容已若欲办集则未免有屈志腼之事
穷须是忍忍到熟处自无戚戚之念矣韩退之盛山诗序说玩而忘之以文辞也【云云】文辞浅事苟能玩而乐之尚可以忘仕进之穷通况吾曰诵圣贤之言探索高远如此而临事全不得力此亦足以见其玩之未深矣
答余国秀
始尝推测人之身所以与天地阳交际处而不得其说既读太极图说其中有云人物之始以气化而生者也气聚成形则形交气感遂以形化窃谓交际处於此可见然形化既定虽不复气化而大化之流行接续如川流之不息凡饮食呼吸皆是流通处此身虽由父母生而莫非天地阳之化此其所以有天地具情性而可以参天地赞化育也欤
其大⒗蠢固是如此然须理会得其性情之德体用分别各是何面目始得须逐一体认玩味令日用间发见处的当分明也
又尝因推测人之身而并及於物以至动植之殊各极其本原而察之窃谓阳五行之气化生万物其清浊偏正之不同亦从初有定而其後大化流行亦不能变易如人之必为万物之灵麟凤龟龙之灵知猩猩鹦武之能言之类皆是从初如此後来亦如此
以身而言则所以为耳目鼻口四肢百体者皆有当然之理以至为\人为百物皆然不可不一一辨别得非是只要如此推说也
窃尝因求放心而谓视听思虑由已时是心存不由巳时是心放李敬子以为合理时是心存且谓某有认气为心之病
孟子说存其心养其性只是要人常常操存此心不令放逸则自能去讲学以明义理而动静之间皆有以顺其性之当然也
窃谓人性本具\理本明万善由气质物欲之杂所以昏蔽上智之资无此杂故一明尽明无有查滓中人以降必有此杂但多少厚薄之不同耳故必逐一求明明得一分则去得一分之杂直待所见尽明所杂尽去本性方复学者体此以致复性之功不知如何
此说是但须是实识得其里面义理之体用乃为有以明之不可只如此鹘突说过也
舜闻一善言见一善行若决江河恐只是无气禀物欲之累故吾心之理与闻见然相契其决如此子不违如愚亦是如此若子路有闻【云云】则其立志虽勇然用力亦似觉难恐亦未免为气禀物欲所累也
同上
气禀物欲均为害性然物欲之害易见气禀之害难知然气禀有二若昏而不明则随所学可以渐进於明若偏而不中则强者只见得圣贤刚处弱者又只见圣贤和处不知如何
所学渐明则所偏亦当渐觉矣
体察情之动处
为学功夫固当有先後然亦不是截然今日为此明日为彼也且如所谓先明性之本体而敬以守之固是如此然从初若都不敬亦何由得有见耶
先生序此四者为格物之先窃谓学者欲从事於学必先明乎此而後进学之功有实地之可据苟为不然则终觉散漫无统而所学终无所归宿矣
或问中此段只是说从自己身心上推去到事物上都有许多道理但要逐节逐件识得不是只要如此包说也
答李敬子【燔】余国秀【宋杰一本无余国秀】
燔气质躁迫每於先生强探力取之戒积渐涵泳之训玩味用功但临事时终觉为害今只靠定视听言动常於此四事上着力又以义理融液之颇觉得力然终是病根常在
不须如此做伎俩但才觉时便克将去莫更计较功效迟速也後段放此
燔窃谓子四勿今人非不欲如此只为不知其孰为礼孰为非礼子所以才闻克复之语便知请问其目才闻四勿之语便承当去虽是资质~人亦必是素於博文约礼上用功今之学者且先以博约为先而四勿之戒随其所知施之应酬渐渐望其贴近庶有实
既知如此何不用力然博文约礼亦非二事而异时之深纯亦不外乎今日之勉强也
燔窃妄谓性之者多由内以达诸外而自不废夫在外之功反之者多资外以养乎内而始有契夫内之理如子之四勿曾子之三省与夫博文约礼动容正之事皆资外养内之事也今之学者唯当悉意於此
勿之省之亦由内要之内外不是判然两件事也燔窃谓先生教人只是欲人持敬致知克己以复其性其间条目却是多端
自做功夫看即自见得不须如此泛问也
燔谓敬斋箴後面似少从容意思欲先生更着数语使学者遵守庶几无持之太甚转不安乐之弊
前己言之矣
燔祖妣捐弃朋友以刘辉嫡孙承重事见告遂申州以请於朝续报许後见范蜀公亦尝论及乃知辉非苟然者而舜弼始终以为此事只当从\今事已无及但朋友间不幸而值此不知当如何
若父若祖之嫡长子已是父之嫡长子即合承重无疑如其不然则前日之举为过於厚亦不必以为悔也朋友之问则但当以礼律告之不可使人从已之误也当言循理守法不当言从\
燔尝疑伊川平日断不肯与人作墓志不知其意何在至太中及明道又却用之而其叔父侄女之类亦复自作何也
伊川先生初无断不作志之说疑以不能甚工於文又或未必得其事实故少作耳集中亦有叔父墓志者施之於家可无前二者之虑也
燔家中旧有祖产今欲禀家叔诸房各以人口多少备办经用储之堂前以为久远团K之计然\志难谐未有所处
诸位各办岁计其力不能办者如之何此须熟虑博访其宜不可草草也
燔免丧之後亲戚朋友劝以赴部以病不能行或以为教官可以请祠燔欲姑守前志且为养病读书计
未知不仕之意有何义理只可自以大义裁之不须问人亦非他人所能决也若无正定义理则为贫而仕古人有之不须如此前却也
燔尝谓欲君德之美当重保傅之选欲士风之美当正教取之法欲吏道之良当久其任欲民俗厚当兴礼乐欲强甲兵当仿寓兵之意欲足财用当急农桑之务
大⑹侨绱巳恍敫读书穷理博观古今圣贤所处之方始有实用不为空言也
燔谓後世人才不振士风不美在於科举之法然使便用明道宾兴之诗伊川看详之制则今之任学校者皆由科举而出亦岂能遽变而至道哉
明道所言始终本末次序甚明伊川立法姑以为之兆耳然欲变今而从古亦不过从此规模以渐为之其初不能不费力矫揉久之成熟则自然丕变矣
燔谓释老之学所以舛谬只缘未能致知但据偏见直情径行所以与吾道背驰使其能求通於圣人则其所至岂小小哉又尝求二氏之学所以盛衰之故释氏主於心缘其就根本上用力故久而愈炽老氏主於身缘其所执亦浅狭故久而微削
且熟观义理久之自然精密未须如此椿定死法也燔外家司姓外祖早世外曾祖复子一戴姓者戴死无子只一女舅氏为之服三年丧且合葬祖茔祠之家庙屡禀之舅氏迁戴氏葬之他所改外祖合葬外【不是】祖母之侧除戴氏之享使其女主之量分产业使之备礼事今虽未行而朋旧多以为然续又思之【云云】
初说甚善然亦有一句未是以河广之义推之可见又思以下则又过矣不共戴天谓父母见杀而其人不死者耳移之於此似非其伦若果如此则礼经何为而制服邪夫死而嫁固为失节然亦有不得已者圣人不能禁也则为之制礼以处其子而母不得与其祭焉其贬之亦明矣
燔见朋友间多有增亲年以希恩霈者且悔之又恐兄弟间有坚欲陈乞者燔以为不若作一状子刺破乞备申省部照会方为坚决
兄弟若欲陈乞但委曲为陈不可诬亲以欺其君之意足矣何必作此痕迹邪
燔因与朋友论及冒贯赴试事以为岂可不攻独国秀以为不须攻幸一言以定\志
不知要如何攻若只经官陈状乞泛行约束即不妨若指名告示聚\殴击则非所宜矣
燔窃谓明德新民不是自己一切事都做了後方去新民随所及所值而为之耳
两语有病
至善乃万理尽明各造其极然後为至
至善是自然底道理如此说不得
为善如尧舜文王之为圣汤武之为征伐周公之为臣孔子之为师伊尹之为志子之为学又谓至善在已则为天命之性在事则为率性之道推之天下则为修道之教此圣人之事也若学者则就教上寻求向上去到得极处皆只一般元无加损
说得未是亦不须如此闲说
知止能得燔尝谓洞然无蔽之谓知确然有实之谓得明则诚矣
近之但语未莹
知善之明也得身之诚也
近之
虑谓知之尤精而心思所值无不周悉
是
燔谓知止则志不惑乱而有定向志定则此心无扰而静心静则此身无适而不安心静身安则用自利事物之来不特能即事见理又能先事为防如後甲三日後庚三日之云其於事之终始先後己至未然皆无遗鉴皆无失举矣如是而後为得其所止则可以谓之诚有是善而诚极是矣
此段得之
燔谓知则知其所当然虑则并极其未然
知是闲时知得虑是到手後须要处置得是
燔谓知止有明而未诚处得止则一一皆诚矣到得至诚田地上面更有变化不测在
未须如此闲思想看文字且理会当处义理渐觉意味深长乃佳如此支离不济事也
燔谓大学之意当持敬以养其所知之本格物以广其所知之端使吾心虚明洞彻举无不烛则是非当否各以呈露而至善所在自不容有所蔽矣周舜?以谓知止者非万理并皆昭彻然後谓之知止一事便有一理即其所知而求得其所止所谓能得者非是动容周旋各当其则一事得其所止如仁敬孝慈之类皆为至善若必以动容周旋当则言之则将使学者没世穷年无复可以知止而得其所止矣
经之所言是学之等级然知有浅深得有大小存乎其人难以一⒙垡
物有本末【云云】燔谓先後之中更有轻重本末之先後重始终之先後轻
不须如此分别枉费心思道理又不如此无益而有害也
燔谓注文於明明德於天下者之下似少自己推之之意
经文次序己自详悉何用更说
或问於明明德於天下处只言诚意正心修身而不及致知又益以亲亲长长而不及齐家治国平天下愿闻其指
致知所以明之亲亲长长即齐家之大者
平天下之事盖新民之极功则用益广而法宜益详今考传文则皆感发维持之意而不及乎他似未免乎略
平天下章以e矩推之而详言同货利公好恶之事其法可谓详矣何谓略耶
大学传九章其家不可教窃疑可字当为能字
彼之不可教即我之不能教也可之与能彼此之词也若作家不能教则不词矣
传之九章大率皆躬行之事而未及乎为政八章亦然
成教於国则政事之施在其中矣但须以躬行为本故特详之本末轻重固自不同也
宋杰尝於亲爱而辟上用功如兄之子常欲爱之如己子每以第五伦为鉴但爱已子之心终重於爱兄之子
常欲二字即十起之心也须见得天理发见之本然则所处厚薄虽有差等而不害其理之一矣
燔近於家间区处一二事便觉上下睽隔情意薄欲遂置而不问则诸事不整不知且只於身上自理会莫屑屑问他如何
威如之吉反身之谓也
宋杰尝观传文论修身在正其心尝每用力自克亦颇得力而敬子不以为然以谓若论是当须还是喜怒中节乃可然宋杰今日之所谓得力者仍是随意之所便者以致力而实未深察夫不能自已者也
正心之功若自知至意诚中来则不须如此安排而自无不正矣未到此地则亦随力随分省察持守可也不须如此计较且向格物处用功乃为知所先後耳燔谓喜怒忧惧之气心实帅之帅稍动摇气不听命则必有是四者之累学者固当逐件上用功然非先正其帅亦未见其为全功也
如此则与此传文意全然背戾矣试更推之如何诚意谨其发正心存其体又曰诚意者实所发於我而我命之心正则不问寂感而本体常在
两条说意诚皆未安
宋杰尝观传之六章注文释自欺谨独处皆以物欲为言或问则兼气禀言之似为全备
此等处不须疑语意自合有详略处也
宋杰窃谓动於物欲而假善以自欺易识而易治杂於气禀而为善之不切难识而难治欲得精察气禀之为害而克治之当以何道
考之经文可也
燔居常好善恶恶觉得直是分明然或至自伤其和而施之於人亦多强猛固必而无容养之意夫好恶真切如此而病复随之者何哉
此等处自觉是病便自治之不须问人亦非人所能预也
康叔临【渊】以为一物格则一知至燔谓所谓物格者乃\理俱穷相发互通以至透彻无复余然後为格若谓一物明一知进则可一物格一知至则不可
伊川先生曰今日格一件明日格一件
叔临又谓或问所谓内外昭融内谓理之在己者外谓理之在物者
内谓理之隐微处外谓理之周檀
燔谓释氏不务格物而但欲自知故一意澄定而所见不周尽吾儒静以养其所知之本动以广其所知之端两者互进精密无遗故所见周尽而有以全其天然自有之中
大⒔之然亦未尽
或问所谓诣其极而无余随其所诣无不尽燔谓诣其极犹渠成随所诣犹水随渠至
譬喻未精然亦不须如此模写
程先生说学者之知道必如知虎者燔谓不待势法迫驱而自不能已无所为而乐於为之者真知者也然知而习习而熟又精思而後浸得其真非一知即能洞彻也
此亦以中人言之前已略论之
宋杰读书遇晓不得处即掉下再三读之竟不晓即置不复问不知其病何在
其病在是
论古今人物而别其是非【宋杰】
人之过恶岂可轻论但默观之而反诸已或有未明则密以谘於师友而勿暴於外可也
论天地之所以高深【燔】
天之外无穷而其中央空处有限天左旋而星拱极仰观可见四游之说则未可知然历家之说乃以算数得之非凿空而言也若果有之亦与左旋拱北之说不相妨如虚空中一圆球自内而观之其坐向不动而常左旋自外而观之则又一面四游以薄四表而止也康节天地自相依附之说燔以为此说与周子太极图程子动静无端阳无始之义一致非历家所能窥测
康节之言大体固如是矣然历家之说亦须考之方见其细密处如礼记月令疏及晋天文志皆不可不读也【近见一书名天经只是近世人所作然类集古今言天者极为该备不知曾见之否】
鬼神之所以幽显上蔡云动而不已其神乎滞而有迹其鬼乎燔谓鬼虽为屈久而必散似无滞留於迹之理【云云】
神显而鬼幽上蔡滞而有迹之语诚如所论其他大⒁嗍侨绱巳环蜃铀以答季路之问者又所当思也小学注子事父母孙事祖父母同燔谓诸父诸母亲同服同而不及之者何也
诸父异宫非可以桃瓒定省之且若如此则将不得专乎事父母矣此爱敬之等差也
程先生齐不容有思之说燔尝以为齐其不齐求与鬼神接一意所祭之亲乃所以致齐也祭义之言似未为失不知其意果如何
祭义之言大⑷欢伊川先生之言乃极至之论须就事上验之乃见其实
程先生云致知之要当知至善之所在如父止於慈子止於孝之类燔谓物之大旨各有精要若泛求之殆亦徒为纷纷无所底止
伊川先生所论格物功夫数条须通作一义看方见互相发明处如此一条须与求其所以奉养温踔法者通看也
考异补遗
答张元德来书所论通复【云云】而诚无不贯【下一本作】故以为五行之性亦可无疑更请详之太伯之事正也文武之事权而不失其正也此义并行初不相悖若看未透且阙之亦无害若见得义理表里洞然则自见得有下落矣荆公庙议亦须看得礼家文字熟後方见得无可疑者今人正欲废稷不祀贤者乃并喾以上而遂之无穷此观过於党之论也
答李晦叔横渠先生曰附葬附祭【云云】不得配享可乎【下一本有】旧曾如此请问先生【下无答字有】後来拜领批诲【云云】诸侯之礼不同【下有】伏详先生批诲己自极合人情然横渠所说又如此寻常舍弟亦疑y祭之义为未必适与横渠所论暗合窃疑横渠【云云】
只合从先生【下无所答有】说万一从横渠说则前妻无子而祀奉者却是再娶之子又将何以处之
晦庵集卷六十二
<集部,别集类,南宋建炎至德佑,晦庵集>

[book_title]卷六十三
钦定四库全书
晦庵集卷六十三　　　　　宋　朱子　撰书【知旧门人问答】
答胡伯量【泳】
治丧不用浮屠或亲意欲用之不知当如何处
且以委曲开释为先如不可回则又不可蚯滓庖怖罹醋铀稻由ビ严内外之限莫若殡於厅上庶几内外不相通周舜?云终丧不入妻室虽汉之武夫亦能吾人稍知义理当不待防闲之严而自不忍为矣
敬子说是古人殡於西阶之上设倚庐於庭中皆在中门之外也
某旧闻风水之说断然无之比因谋葬先人周旋思虑不敢轻置既以审诸已又以询诸人既葬之後略闻或者以为茔W坐向少有未安便觉惕然不安乃知人子之丧亲尽心择地以求亡者之安亦未为害然世俗之人但从时师之说专以避凶趋吉为心既择地之形势又择年月日时之吉凶遂致u时不葬某窃谓程先生所谓道路窑井之类固不可不避土色生物之美固不可不择然欲尽人子之心则再求\山拱揖水泉环绕藏风聚气之地至於择日则於三日中选之至事办之辰更以决其卜筮某山不吉某水不吉既得山水拱揖环绕於前又考其来去之吉凶虽已合又必须年月日时之皆合其说则恐不必如此不知然否
伊川先生力破俗说然亦自言须是风顺地厚之处乃可然则亦须稍有形势拱揖环抱无空阙处乃可用也但不用某山某水之说耳
某昨者营葬之时结屋数椽于先浦西既葬後与诸弟常居其间庶得朝夕展省且免在家人事混?敬子以为主丧者既葬当居家盖神已归家则家为重若念不能忘却令弟辈宿墓时一展省可也程先生论古人直是诚实处最可观又以质之舜?云庐墓一节不合圣贤之制切不须为之谋既闻此二说不欲更遂初志日即则在家间中门外别室更常令一二弟居宿坟庵某时一展省未知可否
坟土未x时一展省何害於事但不须立庐墓之名耳士虞礼记曰?哭明日以其班y礼记曰?哭明日y于祖父又曰殷练而y周?哭而y孔子善殷开元礼政和礼皆曰V而y伊川先生横渠先生丧纪皆曰丧三年而y温公书仪虽?哭而y然y祭毕只反祖考神主於影堂仍置亡者神主於灵座【此是仪礼注】以为不忍一日未有所归则既y自当迁主於庙若似主於灵坐以尽哀奉之意则先设y祭又复文具不知书仪之意如何续观先生复陆教授书云吉凶之礼其变有渐卒哭而y者渐以神事之复主於寝者犹未忍尽以事死之礼事之也又按仪礼始虞之下犹朝夕哭不奠书仪亦谓葬後馈食为俗礼如此则几筵虽在但以朝夕哭为犹有事生之意尔【仪礼朔月奠下郑注大祥之後则四时祭焉如此则朔奠於祭後亦似不废未知是否】某向来?哭後既失y祭之礼不知可以练时权宜行之否并乞赐教
y与迁是两事?哭而y礼有明文迁庙则大戴记以为在练祭之後然又云主祭者皆玄服又似可疑若曰V而後迁则大祥便合彻去几筵亦有未便记得横渠有一说今未暇检俟後便寄去
按礼居丧不吊其送葬虽无明文然执绋即是执事礼亦有妨乡俗不特往吊送丧凡亲旧家有吉凶之事皆有所遗不知处此当如何
吉礼固不可预然吊送之礼却似不可废所谓礼从宜者此也
居丧月朔殷奠荐新及岁时常祀合与不合举行
荐新告朔吉凶相袭似不可行未葬可废既葬则使轻服或已除者入庙行礼可也四时大祭既葬亦不可行如韩魏公所谓节祠者则亦如荐新行之可也
居丧贫穷多事哀思不能接续常存遇时节时终觉勉强不知如何
思亲之感发於自然但不以事夺之可也此又岂可别作道理计较而必其哀之至耶
某居丧读礼欲忘意随所看所见逐项编次如书仪送终礼之篇目仍取仪礼礼记朝制条法政和仪略之类及先儒议论以次编入庶几得以维持哀思不知如何
有余力则为之不必问人若力未及即且先其功夫之急切者乃为佳耳
某始成服时据三礼图温公书仪高氏送终礼参酌为冠x衰裳腰x绞带按礼衰麻合用生麻布今之麻布类经灰治虽缕数不甚密然似与有事其缕无事其布之缌异不知於礼合别造生布或只随俗用常时麻布为之【先生於此处批云若能别造生布则别造可也】
此等处但熟考注疏即自见之其曲折难以书尺论也然丧与其易也宁戚此等处未晓亦未害也廖庚字西仲大冶县人有丧服制度
又按程先生定主式中尺法注云当今省尺五分弱初欲用此及以裁度觉全然短狭舜?云沙随程氏尺法与今尺相近曾闻先生以为极当其尺法已失之矣不若且只以人身为度某乃遵用及因读礼见郑氏注苴x大x之下云中人之扼围九寸以今人之手约之觉得程先生之法深合古制未审先生当时特取沙随尺法者何意【续得沙随尺法比古尺只长六寸许】
尺温公有图後人刻之於石其说甚详沙随所据即此本也
又按三礼图所画苴x之制作绳一圈而圈之又似以麻横s与画绳之文不同疑与先儒所言环x相似不谕其制又质之周丈云当只用一大?自丧冠额前绕向後结之或以一?两头为环别以小绳束其两环某遂遵用然竟未能明左本在下之制近得廖丈西仲名庚所画图乃似不乱麻之本末纽而为绳屈为一圈相交处以细绳系定本垂於左末屈於内似觉与左本在下之制相合然竟未知适从不知当如何
未尽晓所说然恐廖说近之【廖君说每得之若相去不远可面扣也】又按三礼图x之四旁缀短绳四条以系于武周丈云就武上缀带子四条某窃疑用绳者似为宜但未知既用绳则齐衰以下武既用布系x亦当用布否
此项不记今未暇检可自详看注疏
又周丈以苴x着冠武稍近上处廖丈以为系冠於x上x在冠之武下二说不同未知孰是
此当在武之外
又按丧服大传苴x大五分去一以为带书仪因论五分去一以为腰x然考丧服经文只言苴x郑注谓在首腰皆曰x如此则以绞带独小五分之一而首x腰x皆大惟士丧有腰x小焉之文郑注乃谓五分去一不知当以此为据否然丧服所以总二x而兼言之觉无分别伏乞指诲
此如道服之横w但缀处稍高耳仪礼衰服用布有尺寸衣只到带处此半幅乃缀於其下以接之廖说是也某向借到周丈旧所h丧礼内批云先生说衰服之领不比寻常衫领用邪帛盘旋为之只用直布一条夹缝作领如州府承局衫领然比见黄丈寺丞乃云常以此禀问先生报云如承局衫领者乃近制杜撰非古制只当如深衣直领未知是否
周说误也古制直领只如今妇人之服近年礼官不晓乃改云直w衫又於其下注云谓上领不盘遂作上领w衫而其领则如承局之所服耳黄寺丞说近是但未详细耳
又按丧服记云衽二尺有五寸注谓凡用布三尺五寸周丈云三尺五寸布裁为两处左右相沓此一边之衽也更用布三尺五寸如前为之即两边全矣及观廖丈图说则惟衰服後式有之似只用三尺五寸之布裁为两衽分为左右亦相沓在後与心声启图合但恐不足以掩裳之两际如何【先生批云既分於两旁便足以掩裳之两旁矣】
以丈尺计之恐合如廖说可更详之廖图烦画一本并其注释全文h示
又按书仪腰x交结处两旁相缀白绢带系之使不脱周丈云以小带缀衰服上以系x继考廖丈之说谓以二小绳牢缀於腰x相交处以纽系腰x象大带之纽约用组也三说言系腰x不同不知孰是
廖说与温公之说同似亦是注疏本文可更考之又按仪礼x五分去一以为带始疑带即绞带续又观齐衰以下带用布不用麻则布带必难以围量丧服所指须别有义但未知绞带大小以何为定【先生批云此等小节且以意定而徐考之可也】书仪谓以细绳带系於其上恐指绞带【先生批非是】然绞带以为束腰x以为礼则x在上矣未委然否
吉礼先系革带如今之皮束带其外又有大带以申束衣故谓之绅凶服先系绞带一头作环以一头穿之而反Q於腰间以象革带x带则两头皆散垂之以象大带此等处注疏言之甚详何不熟考而远远来问耶女之服古礼不可考今且依书仪之说可也
答胡伯量
丧大记有吉祭而复寝之文疏谓V祭之後同月之内值吉祭之节行吉祭讫而复寝若不当四时吉祭则u月吉祭乃复寝不审所谓吉祭即月享或E之礼否
月享无明文只祭法国语有之恐未足据吉祭者疑谓E之属然亦无明据今以义起可也不然即且从大记疏说
比者祥祭止用再忌日虽衣服不得不易惟食肉一节欲以u月为节不知如何
u月为是
忌日之变吕氏谓自曾祖以下变服各有等级闻先生於讳日亦变服不知今合如何
唐人忌日服黪今不曾制得只用白生绢衫带黪巾主式用尺程先生所谓省尺者先生以为即温公三司布帛尺不知其制长短如何
温公有一小图刻石偶寻不见然此等但得一书为据足矣不必屑屑较计不比声律有高下之差也
先兄乃先人长子既娶而死念欲为之立後但说立後则必当使之主祭则某之高祖亦当祧去否
既更立主祭者即祠版亦当改题无疑高祖祧去虽觉人情不安然别未有以处也家间将来小孙奉祀其势亦当如此可更考之
中月而V
中月而V犹曰中一以上而y汉书亦云间不一岁即郑注虞礼为是故杜佑亦从此说但檀弓云是月V及u月异旬之说为不同耳今既定以二十七月为期即此等不须琐细如此寻讨枉费心力但於其间自致其哀足矣
答李继善【孝述】
前此虽未识面然辱惠书知托事契而来书所喻辞气激昂意象恳确三复竦然窃喜公家後来之秀世不乏人也所喻数条已得用力之端此事无它巧但就已用力处更着功夫反复纯熟自当别有见处无假它求也
答李继善
所示疑义各以所见附于左方矣来喻甚精到但思之过苦恐心劳而生疾析之太繁恐气薄而少味皆有害乎涵养践行之功耳其余曲折敬子元思必能言今日疾作执笔甚艰不容尽布
答李继善
中间O惨谅不易堪所示条目己悉奉报矣幸更参考之敬子每称贤者志业之美甚恨无由相见然天所赋予不外此心而圣贤遗训具在方册苟能厉志而悉力以从事焉亦不异乎合堂同席而居矣千万勉旃
答李继善
嫡子已娶无子而没或者以为母在宜用尊厌之例不须备礼
宗子成人而无子当为之立後尊厌之说非是
嫡子死而无後当谁主其丧
若已立後则无此疑矣
昨者遭丧之初服制只从俗苟简不经深切病之今欲依古礼而改为之如何
服已成而中改似亦未安不若且仍旧
政和仪六品以下至庶人无朔奠九品以下至庶人无志石而温公书仪皆有之今当以何者为据
既有朝奠则朔奠且遵当代之制不设亦无害但志石或欲以为久远之验则略其文而浅瘗之亦未遽有僭恐嫌也尝见前辈说大凡志石须在圹上二三尺许即它日或为畚锸误及犹可及止若在圹中则已暴露矣虽或见之无及於事也此说有理
檀弓云殷练而y周卒哭而y孔子善殷程张二先生以为须三年而y若卒哭而y则三年却都无事礼卒哭犹存朝夕哭若无主在寝哭於何处若如左传杜氏注士虞礼郑氏注所说於经又未有所见不知如何
周礼卒哭而y其说甚详殷礼只有一句余不可考孔子之时犹必有证验故善殷今则难遽复矣况y与迁自是两事谓既y则无主在寝者似考之未详若谓只是注文於经无见即亦未见注疏之所以不可从者不当直以注为不足信也
檀弓既y之後唯朝夕哭拜朔奠而张先生以为三年之中不彻几筵故有日祭温公亦谓朝夕当馈食则是朝夕之馈当终丧行之不变与礼经不合不知如何
此等处今世见行之礼不害其为厚而又无嫌於僭且当从之
纳主之仪礼经未见书仪但言迁祠版於影堂别无祭告之礼周舜?以为昧然归匣恐未为得先生前书又云诸侯三年丧毕皆有祭但其礼亡而大夫以下又不可考然则今当何所据耶
横渠说三年後祭於太庙因其祭毕还主之时遂奉祧主归於夹室迁主新主皆归於其庙此似为得体郑氏周礼注大宗伯享先王处似亦有此意而舜弼所疑与熹所谓三年丧毕有祭者似亦暗与之合但既祥而撤几筵其主且当y于祖父之庙俟毕然後迁耳比已与敬子伯量详言之更细考之可见
答甘道士
所云筑室藏书此亦恐枉费心力不如且学静坐闲读旧书涤去世俗尘垢之心始为真有所归宿耳
答陈道士
示及诸贤题咏之富得以厌观欣幸多矣又闻更欲结茅山颠岩栖谷饮以求至约之地此意尤不可及但若如此则诗篇法U声名利养一切外慕尽当屏去乃为有下手处又不知真能辨此否耳
与?亚夫【渊】
奉别逾年思念不置然一向不闻问不知何时到家州举得失复如何也比日冬寒为况想佳门中尊幼一一佳适熹去岁到阙不及五旬而罢罢前一日送范文叔於北阙归家未久已闻刘德修亦罢归矣游判院相见不及款而别近亦闻其补外不知今在何许信蜀士之多奇也亚夫别後进学如何向见意气颇多激昂而心志未甚凝定此须更於日用之间益加持敬工夫直待於此见得本来明德之体动静如一方是有入头处也因夔州江教授便人附此托赵守转致地远不能多谈唯千万进德自爱而已
与?亚夫
长沙之别忽忽累年都不闻动静深以为念度周卿来略知还家已久不审比日为况定何如德门尊少计各平安家居为学所进复如何也熹连年疾病今岁差胜然气体日衰自是无复强健之理所幸初心不敢忘废亦时有朋友往来讲习伪学污染令人恐惧然不得辞也周卿相见必能道此间事与所商确之曲折因其归谩附此纸相望之远会面无期唯以慨叹耳
与?亚夫
一别累年都不闻动静不审比日为况何如计且家居奉养读书求志不必远游以弊岁月也熹衰朽疾病更无无疾痛之日明年便七十矣区区伪学亦觉随分得力但文字不能得了恐为千载之恨耳蔡季通吕子约吴伯丰相继沦谢深可伤叹眼中朋友未见有十分可望者不知亚夫比来所进如何今因建昌包君粥书之行附此奉问别後为学功夫次第所得所疑可因其还一二报及渠说欲求其医书必能自言曲折幸略为访问也去年度周卿归尝托致意不知曾相见否刘范李游诸贤计各安健前此便中亦时得【阙】声问也无由会面千万进学自爱以慰千里相望之怀目昏灯下草草
答郭子从【叔云】
复男子称名然诸侯薨复曰V某甫复恐某甫字为可疑又周人命字二十弱冠皆以甫字之五十以後乃以伯仲叔季为别今以诸侯之薨复云甫者乃生时少者之美称而非所宜也
此等所记异词不可深考或是诸侯尊故称字大夫以下皆称名也但五十乃加伯仲是孔颖达说据仪礼贾公彦疏乃是少时便称伯某甫至五十乃去某甫而专称伯仲此说为是如今人於尊者不敢字之而曰几丈之类
铭旌
古者旌既有等故铭亦有等今既无旌则如温公之制亦适时宜不必以为疑也
重
三礼图有画象可考然且如温公之说亦自合时之宜不必过泥古礼也
古者男子殊衣裳妇人不殊裳今以古人连属之衰加於妇人殊裳之制加於男子则世俗未之尝见皆以为迂且s而不以为礼也
若考得古制分明改之固善若以为难即且从俗亦无甚害
大带申束衣革带以佩玉佩及事佩之等丧服无所佩既有要x而绞带复何用焉
绞带正象革带但无佩耳不必疑於用也【革带是正带以束衣者不专为佩而设大带乃申束之耳申重也故谓之绅】
主式祠版
伊川主式虽云杀诸侯之制然今亦未见诸侯之制本是如何若以为疑则只用牌子可也安昌公荀氏是晋荀非孙氏也但诸书所载厚薄之度有误字耳士大夫家而云几郎几公或是上世无官者也
江都集礼晋安昌公荀氏祠制云祭版皆正侧长一尺二分博四寸五分厚五分八分大书云云今按它所引或作厚五寸八分通典开元礼皆然详此八分字连下大书为文故徐润云又按不必八分楷书亦可必是荀氏全书本有此文其作五寸者明是後人误故也【若博四寸五分而厚五寸八分则侧面N於正面矣决无此理当以集礼为正】
孤哀子
温公所称盖因今俗以别父母不欲混并之也且从之亦无害
并有父母之丧葬先轻而後重其奠也先重而後轻其虞也先重而後轻同葬同奠亦何害焉其所先後者其意为如何也
此虽未详其义然其法具在不可以己意辄增损也周制有大宗之礼乃有立适之义立适以为後故父为长子权其重者若然今大宗之礼废无立适之法而子各得以为後则长子少子当为不异庶子不得为长子三年者不必然也父为长子三年者亦不可以适庶论也
宗子虽未能立然服制自当从古是亦爱礼存羊之意不可妄有改易也如汉时宗子法己废然其诏令犹云赐民当为父後者爵一级是此礼意犹在也岂可谓宗法废而诸子皆得为父後乎
曾子问亲迎女在涂而僦父母死如之何孔子曰女改服布深衣缟总以趋丧恐亦有碍开元礼除丧之後束带相见不行初昏之礼趋丧後事皆不言之何也
趋丧之後男居外次女居内次自不相见除丧而後束带相见於是而始入御开元之制必有所据矣
曾子问取女有吉日而女死如之何孔子曰倨胨ザ吊既葬而除之夫死亦如之服用斩衰恐今亦难行也
未见难行处但人自不肯行耳
谅以他经考之皆以谅为信默惟郑氏独以为凶庐天子居凶庐岂合礼制
所引翦屏柱楣是两事柱音知主反似是从手不从木也盖始者户北向用草为屏不翦其余至是改而西向乃翦其余草始者无柱与楣檐着於地至是乃施短柱及楣以柱其楣架起其檐令稍高而下可作户也来喻乃於柱楣之下便云既虞乃翦而除之似谓翦其屏而并及柱楣则误矣谅谅未详古制定如何不敢辄为之说但假使不如郑氏说亦未见天子不可居庐之法来喻所云不知何据恐欠子细也【滕文公五月居庐是诸侯居庐之验恐天子亦须如此】
既除服而父之主永迁於影堂耶将与母之主同在寝耶
迁主无文以理推之自当先迁也
仪礼父在为母
庐履暌鞘堑今条制如此不敢违耳
内则云女子十有五而笄二十而嫁有故二十三年而嫁言二十三年而嫁不止一丧而已故郑氏云父母丧也若前遭父服未阕那得为母三年则是有故二十四而嫁不止二十三也
内则之说亦大⒀灾耳少迟不过一年二十四而嫁亦未为晚也
离之谓以一物隔二棺之间於椁中也鲁则合并两棺置椁中无别物隔之鲁卫之y皆是二棺共为一椁特离合之有异
一棺共椁盖古者之椁乃合\材为之故大小随人所为今用全木则无许大木可以为椁故合葬者只同穴而各用椁也
明器
礼既有之自不可去然亦更在斟酌今人亦或全不用也
招魂葬
招魂葬非礼先儒己论之矣
伊川葬说其穴之次设如尊穴南向北首陪葬前为两列亦须北首故葬图穴一在子穴二在丑穴三在亥自四至七皆随其东西而北首而丙午丁独空焉是则伊川之所谓北首者乃南向也又云昭者当南向则穆者又不可得而然也
此两节不晓所问之意恐是错看了请更详之昭南向穆北向是庙中祭之位於此论之尤不相关
实葬
圹中实筑甚善
伊川先生葬法有谓其穴安夫妇之位坐堂上则男东而女西卧於室中则男外而女内在穴则北方而北首有左右之分而无内外之别
按昏礼良席在东北上此是卧席之位无内外之别也其祖已葬系南首其後将族葬则不可得而北首则祖墓不可复迁而昭穆易位
未见後葬不可北首之意昭穆之说亦不可晓
y
当如郑说伊川恐考之未详也但三年之後迁主於庙须更有礼顷尝论之今并h去　李继善问纳主之仪礼经未见书仪但言迁祠版於影堂别无祭告之礼周舜?以为昧然归匣恐未为得先生前书有云诸侯三年丧毕皆有祭但其礼亡而大夫以下又不可考然则今当何所据耶答云横渠说三年後祭於太庙因其祭毕还主之时遂奉祧主归於夹室迁主新主皆归於其庙此似为得礼郑氏周礼注大宗伯享先王处似亦有此意而舜?所疑与熹所谓三年丧毕有祭者似亦暗与之合但既祥而撤几筵其主且当y於祖父之庙俟毕然後迁耳比与敬子伯量详言之更细考之可见　又答王晋辅云示喻卒哭之礼近世以百日为期盖自开元失之今从周制葬後三虞而後卒哭得之矣若y则孔子虽有善殷之语然论语中庸皆有从周之说则无其位而不敢作礼乐计亦未敢遽然舍周而从殷也况y于祖父方是告祖父以将迁它庙告新死者以将入此庙之意己祭则主复于寝非有二主之嫌也【主复于寝见仪礼郑氏注】至三年之丧毕则有祭而迁祖父之主以入它庙奉新死者之主以入祖庙【此见周礼郑注及横渠先生说】则y与迁自是两事亦不必如殷之练而y矣礼法重事不容草草卒哭而y不若且从温公之说庶几寡过耳卒哭
以百日为卒哭是开元礼之权制非正礼也
孟献子V县而不乐比御而不入孔子以献子加於人一等矣今之居丧者当以献子为法不可定以二十七月为拘
献子之哀未忘故过於礼而孔子善之所论恐未然也影堂序位
古者一世自为一庙有门有堂有寝凡屋三重而墙四周焉自後汉以来乃为同堂异室之庙一世一室而以西为上如韩文中家庙碑有祭初室祭东室之语今国家亦只用此制故士大夫家亦无一世一庙之法而一世一室之制亦不能备故温公诸家祭礼皆用以右为尊之说独丈潞公尝立家庙今温公集中有碑载其制度颇详亦是一世一室而以右为上自可检看伊川之说亦误昭穆之说则又甚长中庸或问中已详言之更当细考大抵今士大夫家只当且以温公之法为定也庶人吉凶皆得以同行士礼以礼穷则同之可也故不别制礼焉不审若然否
恐当如此
今有人焉其父尊信浮屠若子若孙皆不忍改将何时而已恐人子之遭此勿用浮屠可也至於家舍所敬形像必须三年而後改不知如何
如此亦善
答郭子从
古人六礼自请期以前皆用旦亲迎用昏若妻家相去远只得先一日往假馆於近次早迎归如何
只得如此
主人揖偃俦泵娑拜主人不答拜何也
乃为奠e而拜主人自不应答拜
乡人多先庙见舅姑然後配不知如何
不是古人必三日庙见谓必宜其家中夫妇已定意思然後可以庙见成礼之明日便当见舅姑毕方往见於女氏之父母妇至男家未敢便庙见故偻女氏亦未敢见其父母及其家庙亲戚也紧要只是温公与伊川礼男至女家温公本为是女至男家伊川底为是古人亲迎必乘马
答叶仁父
他喻已悉但平生所闻人有此身便有所以为人之理与生俱生乃天之所付而非人力所能为也所以凡为人者只合讲明此理而谨守之不可昏弃若乃身外之事荣悴休戚即当一切听天所为而无容心焉其自至者亦择其可而受之其不至者则无求之之理也此是终身立脚地位不可分寸移易孔孟所说极是分明区区早从师友即幸见得此理故尝以此自勉亦不敢不以此待人所以生平未尝求知於人亦不欲为朋友求知唯其一二或以贫老困厄不得其所则尝言之然亦~无而仅有也如吾友者於学尚可以勉而亦未为甚贫且老而困厄之久者故前此累承喻及皆非区区所欲闻而以方有诡伪之禁故不欲尽其言亦意贤者当默晓也而今所喻虽若小异於前似终未悉鄙意故不得已而索言之幸试思之中夜以兴痛自省察或能奋然一跃尽脱从前三四十年见闻染习之陋不亦快哉不亦快哉
答叶仁父
示喻祭礼曲折府中自有古今家祭礼印版诸家之说皆备如伊川主式亦在其间可令人置一本试详考之即可见矣但古尺当时所传恐或未真今别画一去可更参考如不同即当以此为定也庙中自高祖以下每世为一室而考妣各自为主【同匣】两娶三娶者伊川则谓庙中只当以元妃配而继室者祭之他所恐於人情不安唐人自有此议云当并配其说见於会要可考也【亦在印本古今祭礼中】出妻入庙决然不可无可疑者为子孙者只合岁时就其家之庙拜之若相去远则设位望拜可也【此无经见但以意定如此可更与知礼者议之】族祖及诸旁亲皆不当祭有不可忘者亦放此例足矣诸家之礼唯韩魏公司马温公之法适中易行【今皆见印本中】但品味之属随家丰约或不必如彼之盛而韩氏斋享一条不可用耳始祖先祖之祭伊川方有此说固足以尽孝子慈孙之心然尝疑其礼近於E非臣民所得用遂不敢行德厚者流光德薄者流卑故古者大夫以下极於三庙而于可以及其高祖今用先儒之说通祭高祖已为过矣其上世久远自合迁毁不当更祭也
与王元石
昨日所喻抄礼书欲俟向後整顿有序即发去莆中但不知彼中分付何人点检指授幸留数字於此详道所以然者容并寄去为幸或有余力得为别抄一本见寄尤幸也
答孙敬甫
未及识面猥辱惠书知雅志之不凡甚以为慰所喻何君近亦得书尚恨未际然不知其与贤者向来所讲为何事也宁川师友盛言笃实者复谓谁何既曰笃实而自知其有谈玄说妙之过则又何故而反疑学之有捷径因以堕於轻易放旷之失耶凡此曲折皆所未晓更俟详以见告然後可议也子约之言盖为近之而主一无适者亦必有所谓格物穷理者以先後之也故程夫子之言曰涵养必以敬而进学则在致知此两言者如车两轮如鸟两翼未有废其一而可行可飞者也世衰道微异说I起其间盖有全出於异端而犹不失於为己者其他则皆饰私反理而不足谓之学矣凡此皆因来喻而及之而程子之两言虽所未论犹将力为贤者陈之者也敬之与否只在当人一念操舍之间而格物致知莫先於读书讲学之为事至於读书又必循序致一积累渐进而後可以有功也反复来书觉有俊气顾恐於此有不屑耳诚能折节而屈首於斯焉其必有以得之矣近思h中横渠夫子所论读书次第最为精密试一考之当得其趣使还布此薄冗不暇他及
答孙敬甫
便中再辱手示欣审比日侍履佳庆所谕为学本末甚详乃悉前书所谓世道衰微异言I出其甚乖刺者固已陷人於犯刑受辱之地其近似而小差者亦足使人支离缴绕而不得以圣贤为归岐多路惑甚可煲苍盖倚樾男旃酃叛稻浣庹挛鍪菇诮谕ㄍ付味卫檬熳匀患得为学次第不须别立门庭固守死法也来人云往昭武不复俟报章今遇此便途中草草奉报未能究所欲言正远惟以时自爱
答孙敬甫
熹归来粗遣但今夏一病狼狈殊甚辞职请老皆未得如所欲加以盲废不可观书颇以为挠耳示喻为学之意甚善甚善但敬之一字乃学之纲领须更於此加意使有所据依以为致知力行之地乃佳耳大学向来改处无甚紧要今谩注一本近看觉得亦多未亲切处乃知义理亡穷未易以浅见窥测也天台朋友有赵师?主簿者尤佳宣城亦有可与共学者否耶
答孙敬甫
熹衰病年例春夏须一发今年发迟者此衰年老态欲死之渐亦不足s也祠官虽幸得请然时论汹汹未有宁息之期贱迹盖未可保然姑使无愧於吾心则可已他非智虑所能避就也所喻因胸次隐微之病而知心之不可不存此意甚善要之持敬致知实交相发而敬常为主所居既广则所向坦然无非大路圣贤事业虽未易以一言尽然其大概似恐不出此也年来多病杜门闲中见得此意颇端的故乐以告朋友也所论至善之意甚善其终烈文一章尤有力如陆氏之学则在近年一种浮浅颇僻议论中固自卓然非其俦匹其徒传习亦有能修其身能治其家以施之政事之间者但其宗旨本自禅学中来不可R讳当时若只如晁文元陈忠肃诸人分明招认着实受用亦自有得力处不必如此隐讳遮藏改名换姓欲以欺人而不可欺徒以自欺而自陷於不诚之域也然在吾辈须当知其如此而勿为所惑若於吾学果有所见则彼之言钉钉胶粘一切假合处自然解拆破散收拾不来矣切勿与辨以起其纷不逊之端而反为卞庄子所乘也少时喜读禅学文字见杲老与张侍郎书云左右既得此癖入手便可改头换面却用儒者言语说向士大夫接引後来学者【其大意如此今不尽记其语矣】後见张公经解文字一用此策但其遮藏不密索漏露处多故读之者一见便知其所自来难以纯自托於儒者若近年则其为术益精为说浸巧抛闪出没顷刻万变而几不可辨矣然自明者观之亦见其徒尔自劳而卒不足以欺人也但杲老之书近见藏中印本却无此语疑是其徒己知此陋而削去之然人家必有旧本可考偶未暇寻访也近得江西一後生书有两语云i目扼腕而指本心奋髯切齿而谈端绪此亦甚中其乡学之病然亦已戒之姑务自明毋轻议彼矣信笔不觉缕缕切勿轻以示人又如马伏波之讥杜季良也所论太极之说亦为得之然此意直是要得日用之间厚自完养方有实受用处不然则只是空言而反为彼_目切齿者所笑矣切宜深戒不可忽也南康语孟是後来所定本然比读之尚有合改定处未及下手义理无穷玩之愈久愈觉有说不到处然又只是目前事人自当面蹉过也大学亦有删定数处未暇录去今只校得诗传一本并新刻中庸一本与印到程书祭礼并往所寄楮皇首阄抻嗍及中庸乃买见成者故纸不佳然亦不阂翻阅也毁板事近复差缓未知何谓然进卷之毁不可谓无功但已入人心深所毁者抑其外耳所询?补事实难处然官年实年之说朝廷亦明知之故近年有引实年乞休致者而朝廷以官年未满却之不知亦可前期审之於省曹否耶
答孙敬甫
所示大学数条皆极精切由是充之使存养讲学之功各尽其极更在勉之而已然大学所言格物致知只是说得个题目若欲从事於其实须更博考经史参稽事变使吾胸中廓然无毫发之疑方到知止有定地位不然只是想象个无所不通底意象其实未必通也近日因修礼书见得此意颇分明又见得前贤读书穷理非不精诣而於平常文义却有牵强费力处此犹是心有未虚气有未平而欲速之意胜也可不戒哉可不戒哉如来喻作新民一条亦颇觉有伤巧处恐作传者初无此意大抵此传皆是信手拈来自然贯穿亲切谛当无许多安排也所拟格物一条亦似伤冗顷时盖尝欲效此体以补其阙而不能就故只用己意为之盖无驱市人以战之才只得用赵人也所论听讼之说则甚善向亦尝有此意而未及言盖每不能无於此如所云南康田讼之类是己然此事今亦不记不知当时曲折如何恐或别有说也易传初以未成书故不敢出近觉衰耄不能复有所进颇欲传之於人而私居无人写得只有一本不敢远寄俟旦夕抄得却附便奉寄但近缘伪学禁严不敢从人借书史故颇费力耳
答孙敬甫
所论才说存养即是动了此恐未然人之一心本自光明不是死物所谓存养非有安排造作只是不动着他即此知觉K然不昧但无喜怒哀乐之偏思虑云为之扰耳当此之时何尝不静不可必待冥然都无知觉然後谓之静也去年尝与子约论之渠信未及方此辨论而忽已为古人深可叹恨今h其语谩往一观深体味之便自可见也又论诚意一节极为精密但如所论则是不自欺後方能自慊恐非文意盖自欺自慊两事正相抵背才不自欺即其好恶真如好好色恶恶臭只为求以自快自足如寒而思衣以自温饥而思食以自饱非有牵强苟且姑以为人之意才不如此即其好恶皆是为人而然非有自求快足之意也故其文曰所谓诚其意者毋自欺也而继之曰如恶恶臭如好好色即是正言不自欺之实而其下句乃云此之谓自慊即是言如恶恶臭好好色便是自慊非谓必如此而後能自慊也所论谨独一节亦似太说开了须知即此念虑之间便当审其自欺自慊之向背以存诚而去伪不必待其作奸行诈干名蹈利然後谓之自欺也小人闲居以下则是极言其弊必至於此以为痛切之戒非谓到此方是差了路头处也其余文义则如所说推究发明皆已详密但以上两节当更深考之则首尾该贯无遗恨矣然此工夫亦须是物格知至然後於此有实下手处不可只以思索议论为功而已也此段章句或问近皆略有修改见此X正旧版俟可印即寄去但难得便或只寄辅汉卿令其转达也正命之说乃是平日修身谨行经常之法若到杀身成仁舍生取义处岂可以其不得正命而避之乎至於近世前辈有大名节者其处心行事之得失虽非後进所敢轻议然其与圣贤做处有不同者亦须识得不可依违苟且呋ザ曲从也又如所论销破供帐之类果是好士大夫决不如此亦不待问而明但恐亦有E略不以为事而失照管者则不可知今亦不当便以此责人但自家所处不当如此耳父妾之有子者礼经谓之庶母死则为之服缌麻三月此其名分固有所系初不当论其年齿之长少然其为礼之隆杀则又当听从尊长之命非子弟所得而专也阳家说前辈所言固为正论然恐幽明之故有所未尽故不敢从然今亦不须深考其书但道路所经耳目所接有数里无人烟处有欲住者亦住不得其成聚落有宅舍处便须山水环合略成气象然则欲掩藏其父祖安处其子孙者亦岂可都不拣择以为久远安宁之虑而率意为之乎但不当极意过求必为富贵利达之计耳此等事自有酌中恰好处便是正理世俗固为不及而必为高论者似亦过之也朋友之丧古经但云朋友麻则如吊服而加麻x耳然不言日数至於祭奠则温公说闻亲戚之丧者当但为位哭之不当设祭以其神灵不在此也此其大概如此亦当以其厚薄长少而为之节难以一定论也小词前辈亦有为之者顾其词义如何若出於正似无甚害然能不作更好也
答孙仁甫【自任】
未见色辱书甚宠岂以贤兄尝有讲论之旧而有取於其言耶甚且感不胜言也所论今日讲学之士愈\而圣人之道愈隳此切至之论也然又有谓不必王道之行而天下之治可立而待者则恐贤者所讲之学非圣人之学亦无s其讲者愈\而道愈隳也大抵天之生物便有常性方寸之间万善皆足圣人於此不过教人保养发挥先成诸已而後及於物耳故圣人已远而万世之下祖述其言能出於此者乃谓得其正统其过之者则为堕於老佛之空虚其不及乎此者则为管晏为申商又其每下者则不自知其沦於盗贼之行而犹欲自托於讲学其亦误矣道之隳也不亦宜乎贤兄近书所论似有端绪想暇日相与评之固宜渐有定论母为久此怅怅也便还病倦草草
答孙仁甫
奉告反复其词又知贤者英迈之气有以过人而虑其不屑於下学且将无以为入德之阶也夫人无英气固安於卑陋而不足以语上其或有之而无以制之则又反为所使而不肯逊志於学此学者之通患也所以古人设教自洒扫应对进退之节礼乐射御书数之文必皆使之抑心下首以从事於其间而不敢忽然後可以消磨其飞扬倔强之气而为入德之阶今既皆无此矣则唯有读书一事尚可以为摄伏身心之助然不循序而致谨焉则亦未有益也故今为贤者计且当就日用间致其下学之功读书穷理则细立课程耐烦着实而勿求速解操存持守则随时随处省觉收a而毋计近功如此积累做得三五年工夫庶几心意渐驯根本粗立而有可据之地不然终恐徒为此气所使而不得有所就也只如所问舜及东汉二事想亦出於一时信笔之所及非思之不得积其愤悱而後发也所与子约书曾得其报否不知其说云何後便略报及也
答余正甫
辱书相与之义甚厚而陈义又甚高三复感叹不知所言然尝窃谓天下之理万殊然其归则一而已矣不容有二三也知所谓一则言行之间虽有不同不害其为一不知其一而强同之犹不免於二三况遂以二三者为理之固然而不必同则其为千里之谬将不俟举足而已迷错於庭户间矣故明道先生有言解经有不同处不妨但紧要处不可不同耳此言有味也所示中庸大学诸论固足以见用功之勤者然足下不以仆为愚方且千里移书以开讲学之端而先有以|之曰是不可同同即且为荆舒以祸天下则仆尚何言哉姑诵其所闻如前者足下傥有意而往复焉则犹将继此以进也
答余正甫
受吊
去岁北使吊祭君臣皆衰服受之殡宫但辞日适当南内问安之日遂即其处吉服受之不知何故如此又闻顷时高宗之丧王丞相必欲归南内见使人会有力争之者遂不果未闻正衙受吊之说不知何从得之也短丧
汉文葬後三易服三十六日而除固差贤於後世之自始遭丧便计二十七日而除者然大者不正其为得失不过百步五十步之间耳此亦不足论也如杨敬仲之说未尝见其文字但见章疏以此诋之私窃以为敬仲之说未得为合礼然其贤於今世之以朱紫临君丧者远矣向见孝宗为高宗服既葬犹以白布衣冠视朝此为甚盛之德破去千载之谬前世但为人君自不为服故不能复行古礼当时既是有此机会而儒臣礼官不能有所建明以为一代之制遂使君服於上而臣除於下因陋踵讹至於去岁则大行在殡而孝宗所服之服亦不复讲深可痛恨故熹尝有文字论之已蒙降付礼官讨论然熹已去国遂不闻有所施行不知後来竟如何也今详来喻欲以w幞居丧而易皂衫为V固足以为复古之渐然w幞本非丧服而羔裘玄冠又夫子所不以吊者是皆非臣子所以致哀於君父之服也窃谓当如孝宗所制之礼君臣同服而略为区别以辨上下十三月而服练以祥二十五月而服w幞以V二十七月而服朝服以除朝廷州县皆用此制燕居许服白绢巾白凉衫白带选人小使臣既y除衰而皂巾白凉衫青带以终丧庶人吏卒不服红紫三年如此绵似亦允当不知如何【初丧便当制古丧服以临别制布幞头布公服布革带以朝乃为合礼】姨舅
姨舅亲同而服异殊不可晓礼传但言从母以名加也然则舅亦有父之名胡为而独轻也来喻以为从母乃母之姑姊妹而为媵者恐亦未然盖媵而有子自得庶母之服况媵之数亦有等差不应一女适人而一家之姑姊妹皆从之且礼又有从母之夫之文是则从母固有嫁於他人而不从母来媵者矣若但从者当服小功则不知不从者又当服何服也凡此皆不可晓难以强通若曰姑守先王之制而不敢改易固为审重然後王有作因时制宜变而通之恐亦未为过也
嫂叔
若如来喻则嫂叔之服有二吊服加麻一也兄弟妻降一等二也不知二者将孰从乎又所谓兄弟同居者乃为小功以下即不知此降一等者之夫又是何兄弟也凡此於礼文皆有未明不知何者为是幸更熟考详以见喻也
魏元成加服
观当时所加曾祖之服仍为齐衰而加至五月非降为小功也今五服格仍遵用之虽於古为有加然恐亦未为不可也徵奏云\子妇旧服小功今请以兄弟之子妇同服大功其加\子妇之小功与兄弟之子妇同为大功按仪礼自无兄弟子妇之文不知何据乃为大功而重於庶妇窃谓徵意必以\子与兄弟之子皆O而其妇之亲E倒置如此使同为一等之服耳亦未见其倒置人伦之罪也嫂叔之服先儒固谓虽制服亦可然则徵议未为大失但以礼论外祖父母止服小功则姨与舅自合同为缌麻徵反加舅之服以同於姨则为失耳抑此增损服制若果非是亦自只合坐以轻变礼经之罪恐与失节事自不相须也盖人之资禀见识不同或明於此而暗於彼或得於彼而失於此当取节焉不可株连蔓引而累罪并赃也
大夫之妾
此段自郑注时已疑传文之误今考女子子适人者为父及兄弟之为父後者己见於齐衰期章为\兄弟又见於此大功章唯伯叔父母姑姊妹之服无文而独见於此则当从郑注之说无疑矣
为夫之姊妹长殇
兄弟姊不可偏举恐是如此
神坐上右
汉仪后主在帝之右不知见於何处若只是後汉志注中所引汉旧仪则与史之正文不同恐不足为据【史记E处皆云太祖东向昭南向穆北向而旧仪独云高皇帝南向高后右坐昭西向穆东向恐是妄说】若别有据则又未可知也但礼云席南向北向以西方为上东向西向以南方为上则是东向南乡之席皆上右西向北向之席皆上左也今祭礼考妣同席南向则考西妣东自合礼意开元释奠礼先圣东向先师南向亦以右为尊与其所定府君夫人配位又不相似不知何也大率古者以右为尊如周礼云享右祭祀诗云既右烈考亦右文母汉人亦言无能出其右者是皆以右为尊也又若今祭礼一堂之上祖西考东而一席之上考东妣西则舅妇当联坐矣此似未便也
南首
按士丧礼饭章郑注云尸南首至迁柩于祖乃注云此时柩北首及祖又注云还柩乡外则是古人尸柩皆南首唯朝祖之时为北首耳非温公创为此说也若君临之则升自阼阶西乡抚尸当心是尸之南首亦不为君南面吊而设也又史记背殡棺之说按索隐谓主人不在殡东将背其殡棺立西阶上北面哭是背也天子乃於阶上南面而吊也正义又云殡宫在西阶也天子吊主人背殡棺於西阶南立北面哭天子於阼阶北立南面吊也按此二说则是设北面者子北面耳非尸北面也
孟子
此间所有大官本孟子皆作比字注中亦作比方殊不可晓然孟子古注亦有与正文相背者如士憎兹多口正文增字从心而注训增为益则是谓当从土矣至其下文引诗皆有愠字又似解增字为憎恶之意是注亦不足为凭也但此比字正文与注皆同而无文理恐是一处先误而後人并改以从之耳今不可考但寻其义理当作此字无疑也
迸四恶
迸屏通用来喻得之旧亦尝见此碑但不知如此推说耳
记
今所定例传记之附注者低一字它书低二字礼记则以篇名别之记之可附经者则附於经不可附者则自仍旧以补经文之缺亦有己附於经而又不欲移动旧文者则两见之不知此例如何
答余正甫
某昨谓礼经阙略不无待於後人不可谓古经定制一字不可增损来喻以为若遽增损恐启轻废礼经之弊
熹昨来之意但谓今所编礼书内有古经阙略处须以注疏补之不可专任古经而直废传注耳【如子为父下便合附以嫡孙为祖後及诸侯父有废疾之类】其有未安则亦且当论其所疑别为一书以俟制作之君子非谓今日便欲笔削其书也【如姨舅嫡妇庶妇兄弟子之妇之服之类古经固未安魏公之论亦有得失】然遂以为虑启废经之弊而不敢措一词於其间则亦非通论矣
居丧朝服
麻冕乃是祭服顾命用之者以其立後继统事於宗庙故也受册用之者以其在庙而凶服不可入故也【旧说以庙门为殡宫之门不知是否】若朝服则古者人君亮阴三年自无变服视朝之礼第不知百官总已以听冢宰百官各以何服闶露想不至便用玄冠黑带也後世既无亮阴总已之事人主不免视朝听政则岂可不酌其轻重而为之权制乎又况古者天子皮弁素积以日视朝衣冠皆白不以为嫌则今在丧而白布衣冠以临朝恐未为不可但入太庙则须吉服而小变耳
丧服外亲母党妻党之亲者只有一重不见有旁推者
熹昨以前者所喻以从母为姨母之为侄娣而随母来嫁者故引礼有从母之夫之文是则从母固有嫁於他人而不从母来媵者矣若但从者当服小功则不知不从者又当服何服也盖以疑前喻之不然非谓从母之夫当有服也今来喻乃如此益非所疑之意矣幸更详之
昨来所喻云魏元成以兄弟子之妇同於\子妇为倒置人伦者今又见喻云礼经大抵严嫡故重\子妇不得伉嫡故杀之世父母叔父母与兄弟之子服均於O则为旁尊而报服是不当混於\子子妇也
礼经严嫡故仪礼嫡妇大功庶妇小功此固无可疑者但兄弟子之妇则正经无文而旧制为之大功乃更重於\子之妇虽以报服使然然於亲疏轻重之间亦可谓不伦矣故魏公因太宗之问而止之然不敢易其报服大功之重而但升嫡妇为期乃正得严嫡之义升庶妇为大功亦未害於降杀之差也前此来喻乃深讥其以兄弟子妇而同於\子妇为倒置人伦而不察其实乃以\子妇而同於兄弟子之妇也熹前所考固有未详所疑因有未尽而今承来喻又如此亦非熹所以致疑之意也幸更详之
作传者曰子夏虽未知其真然以今日视之相去二千载孰愈传者之去周只六七百年耳
熹之初意但恐郑说为是耳非欲直废传文也然便谓去古近者必是而远者必非则恐亦不得为通论矣神座尚右
古人设席夫妇同几恐不当引後汉各为帐坐之礼为证况其所注自与正史本文不同耶又如下条席南向北向以西方为上东向西向以南方为上郑氏既以上为席端则考坐在席端妣坐在席末於礼为顺今室中东向之位配位在正位之北亦自有明文也
南首
必谓尸当北首亦无正经可考只丧大记大a陈衣君北领大夫士西领仪礼士南领以此推之恐国君以上当北首耳然不敢必以为然若无他证论而阙之可也
答余正甫
亡状黜削乃分之宜唯是重贻朋友羞辱殊不自安耳礼书後来区别章句附以传记颇有条理王朝数篇亦颇该备只丧祭两门已令黄去依例编纂次第非久寄来首尾便略具矣但其间微细尚有漏落传写讹舛未能尽正更须费少功夫而附入疏义一事用力尤多亦一面料理分付浙中朋友分手为之度须年岁间方得断手也不知老兄所续修者又作如何规模异时得寄示参合考校早成定本为佳若彼此用功已多不可偏废即各为一书相辅而行亦不相妨也
答余正甫
示喻编礼并示其目三复叹仰不能已前此思虑安排百端终觉未稳今如所定更无可疑虽有少倒置处【如弟子职曲礼少仪不居书首之类】然亦其势如此无可奈何也丧祭二礼别作两门居邦国王朝之後亦甚稳当前此疑於家邦更无安顿处也其间只有一二小小疑处【恐所取太杂其间杂有伪书如孔丛子之类又如国语家语虽非伪书然其词繁冗恐反为正书之累又如不附周礼如授田地政等目若不取周礼而杂取何休等说恐无纲领是乃名尊周礼而实贬之设使便仿朝事篇亦恐在後而非其序此为大矛盾处更告详之又如不附注疏异义如嫡孙为祖之类云欲以俟学者以三隅反如此则何用更编此书任其纵观而自得可也此亦一大节目当试思之其他些小俟草沓成徐议未晚此二大节却须先定将来剪贴费力又是一番工夫也】所喻买书以备剪贴恐亦不济事盖尝试为之大小高下既不齐等不免又写一番不如只就正本R记起止直授笔吏写成之为快也又修书之式只可作草卷疏行大字【欲可添注】每段空纸一行【以便剪贴】只似公案摺叠成沓逐卷各以纸索穿其腰背【史院修书例如此取其便於改易也】此其大略也始者唯恐未有人可分付如来书所喻二人者其一初不相熟其一恐亦未免顾虑道学之累近忽得刘贵溪书欣然肯为承当此是大奇特事岂非天相此书之穷而欲大振发之乎今以此书托渠奉寄然渠亦只岁杪当代从人不可不早过彼也此间有詹元善大卿旧为周礼学今亦甚留意见礼目之书甚叹伏极欲一见而私居无力不能致甚以为恨也但渠亦好国语等书熹窃以为唯周礼为周道盛时圣贤制作之书若此类者皆衰周末流文字正子贡所谓不贤者识其小者其间又自杂有一时僭窃之礼益以秉笔者脂粉涂泽之谬词是所以使周道日以下衰不能振起之所由也至如小戴祭法首尾皆出鲁语以为E郊祖宗皆以其有功於民而祀之展转支蔓殊无义理凡此之类弃之若可惜而存之又不足为训故小戴殊别其文不使相近读者犹不甚觉岂亦有所病於其言欤又如祭法所记庙制与王制亦小不同不知以何为正此类非一更望精择而审处之盖此虽止是纂述未敢决然去取然其间轻重予夺之微意亦不可全卤莽也窃意一种繁冗破碎【如国语等及贾子篇之类】假托不真【如孔丛子之类】今都且写入类将来却别作一外书以收之庶几稍有甄别不至混乱或今写净本时此等可疑者便与别编却依正篇次序排次使足相照亦自省力更在雅意裁决也大学中庸等篇不必写疏注其他有度数者不可无也此间今夏整顿得数篇今虽多不入类然曲礼玉藻保傅等学礼一条最有功所厘析亦颇详细又小正月令校得颇详【小正恐须如此写方见经传分明不可以其非古而合之也】教法及他篇恐亦或有可取者今并附往【凡未粘背者皆是此法最不善故前有摺叠作沓之说】又吕芸阁书及潘恭叔赵致道所编今亦并往恐亦可备采择【吕书甚精潘赵互有得失】又仪礼之记零卷恐可暂时粘缀今亦附去【别各有目】零卷已无用余者用毕可附来也其他所须文字建翁必能为转借如有阙者即告示喻当悉力为办去若前书所要剪贴诸书必欲得之亦可致也
答吴元士
来教云凡乐黄锺为宫太簇为商姑洗为角林锺为徵南吕为羽此五者声律之元也今之五声独角声不得其正以六十律齐之乃姑洗部依行之声耳姑洗部有五律四律合姑洗下生蕤宾部律独依行一律合中吕上生黄锺部律然则今之角声虽曰依行实为中吕中吕而下正合还宫之次是以名为中吕宫而古名清角者以依行本属姑洗而清於姑洗故谓之清角【内蕤宾二字当作应锺恐是笔误然两本皆同更R详之】又曰姑洗一声十徽律在徽前应在律後者中吕声高不能生黄锺部第一律生黄锺部第一律者姑洗部之依行也依行为宫生黄锺部包育为徵包育生林锺部谦待为商谦待生太簇部未知为羽未知生南吕部南吕为角然则当十徽者正依行宫也十徽以依行为应故姑洗律在徽前序或然也
今详此论角声不得其正发明精到前此所疑皆释然矣但依行之说则凡十二律皆自黄锺三分损益上下相生以极乎中吕而以琴考之自龙龈以下至七徽之东凡十二律之位其远近E密往来相生亦与律寸符合京房虽增为六十律然亦十二正律相生已倘会崮松执始【系第十三律】以至依行【系第五十三律】遂生包育以极乎南事而终焉其序正与礼运正义六十调同但自黄锺右旋历应无南夷林蕤中姑夹太大以为诸宫之次方其未遍十二律以及中宫之时正律不生子律而琴自南吕上生姑洗亦未见其有不合而须变以为子律也今曰琴之角声乃姑洗部之依行则未知其何自而来忽破此例且将来下生之时不知其将复为应锺耶抑遂为包育也复为应锺则数不合便为包育则从此抹过姑洗以下八正律依行以前四十子律皆成无用矣若曰用正律时自未应遽用子律自无射为宫之後方用执始以下子律则中吕为宫又自用内负子律而生黄之分动以下四律初不用依行也至於太蔟之形晋为宫乃夷汗为徵依行为商包育为羽谦待为角则是依行未尝为中吕之宫且其短长虽若邻於中吕而其分部实居姑洗亦不得而应於十徽也凡此反复求之竟未之得偶别思得一说具於後段中宫调说中更望垂教
来教云古黄锺今慢角调三正角【姑洗中声】古清角今正宫亦名中吕宫三清角【中吕中声】又曰若下其角声於大弦十一徽而取其应则可以复古之正调矣
今详此说慢角三为姑洗者从大弦十一徽调之而应其弦缓也清角三为中吕者从大弦十徽调之而应其弦急也以此推之则王侍郎所说直以第一弦为中吕者清角法也不知其说是如此否其间尚有未晓者别见後段
古黄锺宫调【亦曰慢角】
今详来教既曰古黄锺宫调则此一均正是黄锺为宫正声之调而琴中声气之元也又曰今谓之慢角调则是今世犹有此调也然不知今之琴曲何者为此调何以世俗都不行用而唯以中吕为宫也且既知其误则改而正之似无难者今长者虽知其然而犹未免有传习之久莫之能改之叹则又似有未易改者此又何也又此但以见行中吕宫调缓其一弦以为正角则其余弦之相应者恐亦须有差舛不知合与不合并行改易若不改易而但抑按以求其合既谓之黄锺正宫又似不当如此此皆未晓更望指喻
中吕宫调【亦曰正宫亦曰清角】
今详来教此但以古黄锺正调紧第三弦之散声而因以为宫耳虽不得姑洗正角之位然角声所据地位甚广自十一徽之西以尽乎九徽之东皆角声之位也今既不循常而欲紧其声则於其中虽移一律初亦不出本声之位不必更以京房子律推之强改姑洗之依行使属中吕然後为得也但既以第三弦为宫则其下即便可就按第六弦黄清以为徵四弦林锺为商七弦太清为羽五弦南吕为角【皆应於十徽其散声则自为徵羽宫商如故】其上两弦则声浊而胜於本宫故不入调而以为应【宫应徵商应羽散声自为宫商】来教谓以旋宫命之故曰中吕之宫者正谓此也然详此调以中吕为角则已不得角声之正以角声为宫则又不得宫声之正又就少宫少商以为徵羽而反以正宫正商为徵羽之应则其迁就虽巧而倒失正亦甚矣以此窃意或非古乐旋宫正法但不知其自何时而变耳然当时若且私行此调而不废本曲则人犹得以识其是非今乃反以所变为正宫而本曲遂不可见则今之所谓琴者非复古乐之全明矣故东坡以为古之郑卫岂亦有见於此耶
旋宫诸调之法
以上黄锺中吕首尾二宫其法略可见矣但其中吕一宫未有以见其为古乐旋宫之正法耳若是正法则其余十律亦当各自为宫若非正法则其本调亦当并考然後其法乃备故古说有随月用律之法而来教亦谓不必转轸促弦但依旋宫之法而抑按之正谓此也然亦难只如此泛论须逐宫指定各以何声取何弦为唱各以何弦取何律为均乃见详实又以礼运正义之说推之则每律既已各为一宫每宫亦合各有五调而其逐调用律取声亦各有法此为琴之纲领而前此说者皆未尝有明文诚阙典也欲望暇日定为一图以宫统调以调统声令其宾主次第各有条理则览者晓然可为万世之法矣【若作此图先须作二图各具琴之形体徽弦尺寸散声之位然後以一图附按声声律之位以一图附泛声声律之位则於宫调图前所附三声皆以朱字别之刻版则为白字】十徽十一徽
旧疑七弦隔一调之六弦皆应於第十徽而第三弦独於十一徽调之乃应故角声兼应两律而其余四声皆止应一律前此故尝请问而角声兼应两律之辨则固已蒙指示矣然依行之说愚意终有所未晓也已於前章再论之矣至於七弦隔一之应不同在於一徽则又尝思之七弦散声为五声之正而大弦十二律之位又\弦散声之所取正也故逐弦之五声皆自东而西相为次第其六弦会於十徽则一与三者角与散角应也二与四者徵与散徵应也四与六者宫与散少宫应也五与七者商与散少商应也其第三第五弦会於十一徽则羽与散羽应也义各有当初不相须故不得同会於一徽无他说也
答周深父
所示疑义已悉第一条语气尤驳杂未易遽言第二说克已字顷尝见人说此略似来喻而更精密初看似好然细考本文恐不若只作胜己之私之安稳也第三条孟子说得已自详悉正切中今日向外走作之病且只平看自有警发人处意味深长似此推说却觉支蔓不亲切也大抵人要读书须是先收拾身心令稍安静然後开卷方有所益若只如此驰骛纷扰则方寸之间自与道理全不相近如何看得文字今亦不必多言但且闭门端坐半月十日却来观书自当信此言之不妄也
考异补遗
答胡伯量
治丧不用浮屠【一本作】治丧不用浮屠法而老母之意必欲用之违之则蚯滓馑持则非礼不知当如何处
李敬子说居丧【一本作】旧见亲旧家居丧多略於内外之限其间类多犯礼李丈云如不得已殡勿於堂上只於厅上帷次夹截勿令相通庶稍可杜~此弊某闻此言後自先人捐弃遂用李丈说诸孤寝处柩旁无故不入中门似觉稍免混杂後以质之周丈云终丧不入妻室虽汉之武夫亦能之吾人稍知义理者当不待防闲之严而自不忍为矣某窃疑周丈之言未容不知果当何从
士虞【上有】窃按士虞【云云】
横渠先生丧纪下一作又皆曰丧须三年而y向来不暇深考只谓礼疑从重始有循俗继考温公书仪虽是卒哭【云云　此是仪礼注中说下一作】
揆之人情却似可行然以为不忍一日未有所归【云云】若复主于灵坐庶几人子得尽其朝夕哀奉之意则文似不须先设祭以为y之之名不知书仪之意如何续观麻沙所印先生文集中有复陆授书大⒃萍凶之礼其变有渐先生制礼盖本人情卒哭而y者渐以神事之复主于寝者犹未忍尽以事死之礼事之也窃意文集所说固是深察乎仁人孝子之情然礼记言y亦别有指又且仪礼始虞之下【云云】如此【下作】
则几筵虽在朝夕哭之外全然无事文集以先王制礼为言者但以朝夕哭为犹有事生之意别有所据【云云】
按仪礼居丧不吊【一本作】某自执丧之後营坟外凡干皆不敢出直至葬後方出谢人虽知七丧服有成服拜宾之文然终疑惑不敢循用不知缓出可否又既出之後亲旧有丧事在乡俗常礼必须往吊且往送丧按礼居丧不吊其送葬虽无明文然执绋即是执事在礼亦有所妨据乡俗不特往吊送葬凡亲旧有吉凶之事皆有所遗凶事送遗固已悖礼吉礼尤觉不不安不知处此二事当如何
居丧月朔殷奠【一本作】某居父丧时遇月朔先行殷奠次入影堂荐新虽于常事颇能不废第先後之序似乎紊乱又既奠之余哀情未尽便荐献疑未为安李丈云莫若先荐新而後朔奠然亦觉不安遇冬至岁节虽知礼有丧不祭之文然未敢轻废影堂之祀但行礼之际稍从简略周丈云既居重丧何暇如此不知居重丧者岁时常祀合与不合举行殷奠荐新可与不可并举伏乞裁诲
居丧贫穷多事【一本作】居父母之丧既葬之後哀思不能【云云】
某居丧读礼【一本作】某自居丧以来於哭泣之余家事之隙与诸弟日读丧礼今妄意拟随所看见逐项编次如书仪送终礼之篇目而更加详焉取仪礼礼记朝制条法政和仪略之类及先儒议论以次编入固知僭越妄易不应为此然区区哀诚止欲与弟辈尽心考礼庶几得以维持哀思不知如何
某始成服时【下一作以荒迷中无所考据乡俗之制用布作w衫及三梁冠麻为腰?续觉不安遂用一梁冠麻为腰?续觉不安遂用三礼图云云】送终礼【下一本有】麻沙所印心声所画格式质之周丈参酌为冠x衰裳腰x绞带粗已了辨第其间尚多有未安敢以就正按礼衰麻合皆用生麻布【云云】之
缌异【下一本作】不知要得当礼时合当别造生布为之或只随俗用常时麻布为之【云云】
晦庵集卷六十三
<集部,别集类,南宋建炎至德佑,晦庵集>

[book_title]卷六十四
钦定四库全书
晦庵集卷六十四　　　　　宋　朱子　撰书【知旧门人问答】
答巩仲至【丰】
闻名愿见为日久矣兹辱枉顾乃遂夙心慰幸可量别後又承惠问并示武夷佳句获闻于役之暇不废山水之馗秤酱尤萸尽佳致尤以为喜比想已还官次久矣霜寒之後继以暄暖谅惟幕府有相起处多福熹衰病益甚最苦拘挛不能信诎起居动作皆有所妨枢帅经由以此不得敬谒然闻其和尽下想於贤佐必知所敬礼也昌父入城未归计必还此度岁矣偶便寓此病躯惮於凭几口舌不谨幸深原照
答巩仲至
掌丞转致近问获闻比日春序浸暄幕府优游起处佳福足以为慰熹衰病拘挛日甚一日死生长短本所不计但未死之前转动不得亦令人无况耳告老之章州郡未肯腾奏虽荷其见怜不欲使触祸机然鄙意已决无所复顾为此宿留令人腹烦耳枢帅经由不及一见荷其答书之意甚勤继此未敢为问往来多能道其政事之美而来书之所发明尤足起人意也子约子弟近得书云岁前明招大火其柩几不免幸而获全却不知其厚葬之说但得汪时发书似颇有所不快意不知曲折如何也叔昌老不长进亦是前日向外意多脚根不牢实耳轻弃箪瓢之句令人深省顾未知真乐所在则虽欲不弃而不可得此须别有个着力处乃足恃耳武夷续诗读之无非向来经行所历景物宛然益叹摹写之妙诗序纵横放肆多出前人未发之但诋江西而进宛陵不能不骇俗听耳少时尝读梅诗亦知爱之而於一时诸公所称道如河豚等篇有所未喻用此颇疑张徐之论亦未为过至於寂寥短章闲暇萧散犹有魏晋以前高风余韵而不极力於当世之轨辙者则恐论者有未尽察也不审贤者雅意谓何所录警策二卷者亦可使得一见耶此人还日幸望录寄千万之望贵眷郎娘一一佳裕儿辈蒙问感感昌父昨日得书已到家矣寄诗甚富孤瘦亦益甚矣宪台王干前日过此尝托致区区今有一书与之烦为转达书中嘱渠一二事幸为叩其可否以语直卿也
答巩仲至
稍不闻问已剧驰情昨日递中奉告之辱获审比日春和蕃府多余体履佳适良以为慰录寄旧诗得以快读雅丽精切叹服深矣箪瓢之句得其全篇又深感慨也但梅诗之评未能尽解当俟得所集h始敢扣也张巨山乃学魏晋六朝之作非宗江西者其诗闲澹高远恐亦未可谓不深於诗者也坡公病李杜而推韦柳盖亦自悔其平时之作而未能自拔者其言似亦有味不审明者视之以为如何也无由面论临风快想因来更望切磋究之老病久已无复此梦亦聊以暇日销忧耳告老之章已上但已差晚为可恨故旧诸贤不得不任其责也留徐方脱囚拘彭曾几堕补处世途艰险吁可畏哉然亦何可避也
答巩仲至
病中两辱惠书并有诗筒之况荷意勤矣又知小侄刘亲皆以垂念之故得以窃食益深感愧信後清和恭惟幕府有相起处佳福所需恶语尤荷不鄙此於吾人岂有所爱但近年此等一切废置向已许为放翁作老学斋铭後亦不复敢着语高明应已默解不待缕缕自辨数也抑又闻之古之圣贤所以教人不过使之讲明天下之义理以开发其心之知识然後力行固守以终其身而凡其见之言论措之事业者莫不由是以出初非此外别有岐路可施功力以致文字之华靡事业之恢宏也故易之文言於乾九三实明学之始终而其所谓忠信所以进德者欲吾之心实明是理而真好恶之若其好好色而恶恶臭也所谓修辞立诚以居业者欲吾之谨夫所发以致其实而尤先於言语之易放而难收也其曰修辞岂作文之谓哉今或者以修辞名左右之斋吾固未知其所谓然设若尽如文言之本指则犹恐此事当在忠信进德之後而未可以遽及若如或者赋诗之所咏叹则恐其於乾乾夕惕之意又益远而不相似也鄙意於此深有所不能无疑者今虽不敢承命以为记然念此事於人所关不细有不可以不之讲者故敢私以为请幸试思之而还以一言判其是非焉至於佳篇之贶则意益厚矣顾惟顿拙於此岂敢有所与三复以还但知赞叹而已然因此偶记顷年学道未能专一之时亦尝间考诗之原委因知古今之诗凡有三变盖自书传所记虞夏以来下及魏晋自为一等自晋宋间谢以後下及唐初自为一等自沈宋以後定着律诗下及今日又为一等然自唐初以前其为诗者固有高下而法犹未变至律诗出而後诗之与法始皆大变以至今日益巧益密而无复古人之风矣故尝妄欲抄取经史诸书所载韵语下及文选汉魏古词以尽乎郭景纯陶渊明之所作自为一编而附於三百篇楚辞之後以为诗之根本则又於其下二等之中择其近於古者各为一编以为之羽翼舆卫【且以李杜言之则如李之古风五十首杜之秦蜀纪行遣兴出塞潼关石濠夏日夏夜诸篇律诗则如王维韦应物辈亦自有萧散之趣未至如今日之细碎卑冗无余味也】其不合者则悉去之不使其接於吾之耳目而入於吾之胸次要使方寸之中无一字世俗言语意思则其为诗不期於高远而自高远矣然顾为学之务有急於此者亦复自知材力短弱决不能追古人而与之并遂悉弃去不能复为况今老病百念休歇宁尚复语此乎然感左右见顾之重若以为可语此者故聊复言之恐或可以少助百尺竿头更进一步之势也来喻所云漱六艺之芳润以求真澹此诚极至之论然恐亦须先识得古今体制雅俗乡背仍更洗涤得尽肠胃间夙生荤血脂膏然後此语方有所措如其未然窃恐秽浊为主芳润入不得也近世诗人正缘不曾透得此关而规规於近局故其所就皆不满人意无足深论然就其中而论之则又互有短长不可一⒁执松毂丝鋈ǘ任瓷笃渌去取又或未能尽合天下之公也此说甚长非书可究他时或得面论庶几可尽但恐彼时且要结~修辞公案无暇可及此耳记文甚健说尽事理但恐亦当更考欧曾遗法料简刮摩使其清明峻洁之中自有雍容俯仰之态则其传当愈远而使人愈无遗憾矣僭易并反愧悚之深不审明者於意云何亦幸有以反覆之也长溪王君之诗竟如何此有一黄子厚者其诗自楚汉诸作中来~不类世人语人亦少能知之近以社仓出内讥察不谨狼狈忧郁以至於死甚可伤也放翁诗书录寄幸甚此亦得其近书笔力愈精健顷尝忧其迹太近能太高或为有力者所牵挽不得全此晚节计今决可免矣此亦非细事也仙游之政无人肯为推出此理势之常无足怪者况在渠家法又自不当计此耶偶得浙漕去秋策问谩录去不知曾见之否清议固知不可泯灭然能出此亦不易也熹病益甚跬步不能自致而神昏气痞支体酸痛殆非久作人间客者矣休致之请前月初间附便以行至今寂然未闻可报恐所附人迟滞不达设更淹留当自有台劾施行不待催督矣
答巩仲至
久不闻问良以乡往前日便中特承惠书具闻近况足以为慰讯後剧暑恭惟幕府有相尊履佳福熹衰病沈痼日甚一日告老之章且幸得请将谓世已相忘然犹未脱谁何之域尸居余气何足加念彼亦正自过虑也远承垂问深感爱念敬固非所敢当者然亦恨异时不得托名文集中耳修辞斋名本意乃如此然易之本旨自有先後前书固已言之矣栗字再见虞书皆庄敬谨严之意以是名斋非徒有取於木也扁榜便欲为书偶数日臂痛不能运笔且当少须也说诗之谬甚愧率尔然後来细读前後所示诸篇始能深味隽永之趣盖已自成一家之言矣岂当复有所措说於其间哉但来书所论平淡二字误尽天下诗人恐非至当之言而明者亦复不以为非是则熹所深不识也夫古人之诗本岂有意於平淡哉但对今之狂s雕锼神头鬼面则见其平对今之肥腻腥臊酸_苦则见其淡耳自有诗之初以及魏晋作者非一而其高处无不出此左右固自以为亦尝从头看得一过而谙其升降沿革矣则岂不察如此者但恐如李汉所谓谓易以下为古文固以为无所用於今世不若近体之可以悦人之观听以是不免有是今非古之意遂不复有意於古人之高风远韵耳又谓有意於平淡者即非纯古然则有意於今之不平淡者得为纯古乎又谓水落石出自归此路则吾未见终身习於郑卫之哇淫而能卒自归於英茎韶之雅正者也鄙见如此幸试思之以为如何也荆公唐选本非其用意处乃就宋次道家所有而因为点定耳观其序引有费日力於此良可惜也之叹则可以见此老之用心矣夫岂以区区掇拾唐人一言半句为述作而必欲其无所遗哉且自今观之其所集录亦只前数卷为可观若使老仆任此笔削恐当更去其半乃厌人意耳不知此说明者又以为如何也放翁近报亦已挂冠盖自不得不尔近有人自日边来云今春议者欲起洪景卢与此老付以史笔置局湖山以就闲旷已而当路有忌之者其事遂寝今日此等好事亦做不得然在此翁却且免得一番拖出来亦非细事前书盖已虑此乃知人之所见有略同者或云张伯子实唱其说此亦甚不易也得江西书云孙从之亦已物故人物眇然令人短气此亦非人力所能为也留卫公一书恐有的便烦为遣去似闻枢帅已有奉祠之命不知然否果尔必送来因得过留为数日之E幸甚
答巩仲至
递中辱书获闻比日盛暑幕府优游起居超胜良以为慰新诗见寄尤荷不鄙读之便觉乌石灵源去人不远当此炎燠洒然如寒门而濯清风也记文更定庄重详实足以传远悟老真不朽矣放翁笔力愈健但恨无故被天津桥上胡孙扰乱却为大耳三藏觑见柳州南涧等诗最是放不下者但其气格高远旨趣幽深故读之者苦不甚觉此亦古今文字言语得失利病之所由可不审哉景迂志文谩令h示亦幸渠文要自不可晓也气候不佳故旧中时复塌了一两人令人郁郁仲至不谓乃能自立如此深可爱敬尤喜南涧之有後足强人意也黄岩老中间过此亦尝相访惠诗一篇甚佳亦见其X行小集冠以诚斋之诗称其似萧东夫且谓东夫似陈後山而平生未见东夫诗也此事至为浅末然看却魏晋以前诸作便觉无开口处甚可笑耳焦山瘗鹤铭下有冬日泛舟诗一篇句法既高字体亦胜与铭文意象大略相似必是一手作者自题王姓而名逸近世好事者亦少称之独赵德夫金石h题识颇详而以作者为王瓒必是当时所传本其名尚完也今选诗中有此名字而此诗体制只似唐人恐又或非一人不知亦曾见之否中间托陈安行子弟问之云从来无问及者独张机仲临镇时尝遣人摹之因得数本今往一通幸试考之以为如何也熹病日益侵无足言者承欲冬问谒告还浙千万}辔为数日之留当得E晤以尽所欲言者
答巩仲至
熹以气痞益甚不能亲布前幅来书在递角中而诗卷乃似有拆动处不知何故以此知远书亦难多谈也向说简斋诗有合改定处如能为之料理幸为印一本来只用粗纸庶得就册涂改附回改正易为力吕书奏议近方得见印本因得详考当日规模机会深可叹息但其间亦不免有漏落此间人有写本与此互有详略其间击人者恐其子弟避删去如密奏条画诛范琼计策後卒施行其语亦是一大公案不知何故亦不载也前书方报黄子厚之死今有方伯谟者亦死矣其诗比子厚更温润可观方进未已乃年甫五十而逝尤足伤惜也
此间有刘叔通者亦能诗今日得其两篇谩以寄呈不识高明以为如何也熹又上
答巩仲至
比日秋冷恭惟幕府燕闲起处佳福此间数日前一水非常今幸无他闻下流颇有所损不知果如何但雨意未已早稻十分成熟而不得以时收割此为可虑耳近日得昌父斯远书附到书一角今附往中有大卷意必是诗累年不见斯远一字欲发封观之又不欲破戒或看毕幸转以见示也但斯远省闱不偶家无内助嗣续之计亦复茫然急欲为谋婚之计而未有其处不知亲旧间亦有可为物色处否想二公书中亦须说及此事渠来见嘱此间无处可致力只得并奉褚
答巩仲至
前蔡君归辱书及此专人亦奉手告欣审比日秋暑尊候万福一水远近多罹其害此间亦然所不及门者三五尺耳简斋诗已领但得闽本就校即X修覆校尤易为力旦夕稍暇或取此间所有者涂改寄呈也吕公奏议恨未见郑武子所校本郑乃其客必无蚊也王瓒诗诚如所喻刘诗得经题品甚幸旦夕当令h数篇奉寄也所论自X诗文此风极可笑又可叹也楼记姊铭笔力甚劲叹仰亡已尹少稷文近世诚不易得节狼狈殊可惜也晁铭不可晓亦不但此篇不知当时何以得重名於世也日铸之惠感领厚意来使立俟未有以为报也
答巩仲至
前日人还草草附报殊不尽意比秋益凉恭惟起处多胜陈诗误字今别用纸h去须逐字分付修了看过就此勾消了方再付一字乃可无误此虽细事然亦须经历方见自然成法也楼记不知已入石未细看尚有两三处可疑具之别纸幸更详之也匆匆附递不暇他及未由承晤千万自爱
答巩仲至
武夷非建山之全体不待辨而知且於此上下文无所属似成剩语若欲破苏公茶圃之说则语又大略兼一本不相关也漕司所领茶事止为土贡玉食之一端耳非如他路与盐法并行而领於一司也今云盐为大而茶次之似非事实又车运之策此殊不闻不知其说果如何也夫为政者材可以胜乎事事不可以胜乎材此两句颇类举子文然亦谓欲其材之胜乎事不欲事之胜乎材则可今此语势似未妥帖试深味之可见可以二字正富公碑中赵济能摇之类也熹上呈
答巩仲至
置中奉告欣审比日秋清尊履佳福两诗三记并领嘉惠尤增慰怿但郑君之为人不复记忆有如来示诚不易得也宗司刻石简严得体书亦清婉可爱安济则似太详虽云合有许多说话然亦当有所取舍观前辈所作可见也率易及此如何如何帅官称盖欲以见庙堂之旧然不知於古亦有初否似不若只书职名之为正也昌父得书欲来相访而病复大作但能口占一纸及寄未病时手写诗一编清苦寒瘦如其为人其间亦有斯远仲止数诗皆有思致足以慰离索但未知讯後病已差未耳直卿久不得书闻有徙家之兴此固所欲但於渠聚徒之计则恐失之便无以为生亦须细商量耳论作官则诚不若聚徒之为安也偶与应辰过门云欲请见亟附此纸不能究怀抱衰病中间尝小愈今复大作拘挛痞满有甚於前矣
放翁得近书甚健谩知之蓍卦考误无别本当於番易求之但恐题跋者恐其累己已遭投削耳
答巩仲至
稍不闻问积有驰情比日冬温恭惟幕府多暇动履有休眷集郎娘一一佳庆熹老病衰朽有加无瘳置之不足道也但书课未毕而不能俯躬伏几以究其业此为怅恨耳适闻帅司行下发诸举子仓租米变粜买银赴司送纳不省何谓前政辛勤规画为此活人之计其心甚仁其惠甚远何忍一旦遽破坏之耶今之从政者固不可以此望之特贤者适从事於其间则似不宜有此耳不审文书所下亦尝关由参署而後行抑吏辈径下之而初不以白也州县得之直便行下无复商量所幸今非粜变之时且得宿留故为奉扣幸更审之若无急切之用不知亦可且与行下仍旧收支否况此一县所有不多不过八百余斛粜之得千缗耳帅司不待此而後富而徒使自是以往生子之家失救接之助且将复起故时杀弃之风则作俑之过将於谁责而可耶设若必有急切须至移用则向时後山千缗之米似却可以抽回盖彼处已有社仓市户村民一例请贷初无间隔不必为此偏惠以厚游手而又初无收贮之地又无专掌之人以今夏私粜之事验之亦可见其无用而有害矣若不收回将来不过又只如此或更别生大害负累後人不若及今行下令其收拾桩管俟来春以後得价之时发粜解赴使司之为便也兼此事今年行得非常乖谬追呼惊扰数月不定及至胥吏乞饱足之後有罪者不坐而无辜者枉费从旁观之令人扼腕但以未决之时嫌於请嘱不欲言之今事已过乃敢说耳若欲收回便可行下径自指定专委一二人为首及早收拾蔡姓者极富且畏事似可托也【即乡时去相见名六瑞者之族】衰退之人不当与此若非幕府有吾人在则亦不复能启口矣然其可否当自以盛意财之勿使外间人知拙者尝有言以重其咎也亟作此托任慰附便或发递以行匆匆不暇他及直卿一书幸指挥送达向见说冬间欲谒告暂归浙中计必取道於此倘得左顾庶几少E
答巩仲至
前日方以尺书附递不审已达未也便中获书得闻比日冬温幕府从容起处佳福足以为慰水西之游甚恨不得陪杖履然细读诗文已如身历而目见之矣旧闻此处颇佳亦未尝得到也昌父後来不得书只得彼中知识报来云病未能出户不知後来复如何良可念也世本旧闻先人说家间亦尝有之以兵火失去然则世间亦须尚有本但今见於诸经注疏者恐亦或出附会假托未必可凭据正亦不必苦求耳谢凤之文不知果何如近日庐陵人来说绍兴间有大府丞长乐陈刚中彦柔者坐以启贺胡澹庵谪安远宰而死周益公尚识其人因为检长乐志则但云终於江阴签判都不及所历官及谪死事方此为扣其乡人使寻访之此其不幸又有甚於谢凤者尤可叹也前书所论廪粟事不知已为料理否切勿令外间知仆尝有言也福州旧有楚词白本不知印板今尚在否字书板样颇佳岁久计或漫灭然校亦不至精不知能为区处因其旧本再校重刻以贻好事否如能作此即幸报及待为略看过结缘也近读伯恭所集文监极有可商量处前辈要亦多浪得名者不知後世公论竟如何尔
答巩仲至
熹近以两书附知皆达否李教授过门甚遽欲作书而不暇蓍卦说今日方得之因以附纳幸视至【阙】江西诸郡如元城语录之类虽免杂烧然要束之高阁此独幸免岂非种树医药之俦皆所不禁也耶可发一笑
答巩仲至
昨日吴应辰来辱书今日又得递中答字获审比日冬寒尊履佳福深用慰感火後佳句曲尽事情引而伸之有足为长太息者岂止此而已哉示喻米事已悉其人前日亦h得县中所被y厅公文【阙】看云奉帅司之命本欲封呈猝寻不见也度今自不能已须别得一文字说破前日之误乃可止耳须早行下为佳不可更待报矣後山之人不待别储而饱收还乃为上策幸更审之此却须俟见报万一必以前人已行不欲废罢即俟丞归当如所谕也但富家深惩往事亦自畏其累已未必敢承当耳
答巩仲至
昨日递中辱书且审比日幕府优游所履佳福良以为慰痔疾想已平复此疾人多有之仆亦尝为所苦然见人用刀仗毒药攻之者或至反为大害因只服黄连枳５纫┘坝寐砝恫思逄擂顾凭跤行Р簧笤用之否熹足弱气痞遇寒益甚此两日来则用两人扶掖亦行不得长至前後因感冒伏枕几不能起衰老自应如此亦不足深s也楚词板既漫灭虽修得亦不济事然欲重X又不可整理使其可以就加校若修得了可就彼中先校一番却以一净本见示当为参订改定商量若别X得一本亦佳事也近得古田一士人所着补音一卷亦甚有功异时当并以奉寄也陈寺丞事岩老之兄尚未报来年岁未远亦须尚可询问但当时作地志之人亦太草草耳文监诚如所论李文叔前此亦但见其论文数篇颇有可观今亦不能记忆但如战国策序则恐文健意弱太作为伤正气耳要之文章正统在唐及本朝各不过两三人其余大率多不满人意止可为知者道耳直卿尚未到此初意其来可以久远相聚不谓又为诸生所留亦其食贫不得不为此耳三诗皆佳作但首篇用韵多所未晓前此所示诸篇亦多有类此者屡欲奉扣而辄忘之古韵虽有此例【如大明诗林与兴叶之类】然在今日却恐不无讹谬之嫌耳然林与兴叶亦是秦语以兴为韵乃其方言终非音韵之正【今蜀人语犹如此盖多用鼻音也】名画想多有之性甚爱此而无由多见他时经由得尽以见顾使获与寓目焉千万幸也彼中亦有画手能以意作古人事迹否此间门前\人作一小亭旧名聚星今欲於照壁上画陈太丘见荀朗陵事而无可属笔者甚以为挠今h其事之本末去幸试为寻访能画者令作一草卷寄及为幸但以两幅纸为之此间却自可添展也又有一事乡见圣泉寺有李邕碑龟趺螭首镌刻甚精六螭纠结既异今制而龟状逼真虽稍破析然犹有生意也幸为寻一木工巧於雕镂者以木写之用寸折尺不过高尺余便中寄示为望放翁老笔尤健在今当推为第一流近闻复有载笔之招不知果否方欲往求一文字或恐以此疑贱迹之为累未必肯作耳悟老化去甚可伤血疾渠旧有之未必服药之误也意公恨未之识见刘叔通说向在三山见一老僧自云客石林家甚久颇能道其余论不知便是此人否如其不然亦可因令寻访计其年事亦当是七十以上矣虽无老成人尚有典刑此语深可念也前怀安尉杨岳从事乃龟山先生之孙乡来在官不幸盲废稼轩怜之为之呼医治疗竟不能视後来郑枢特为请祠今在彼城中寓居因其便还匆匆附此渠必不能出谒以其贤者之後时遣人存问之少有乏无力可周恤计亦所不惮也病中g不得已不免作一文字精力不逮殊觉辛苦此间穷陋无人商量甚恨相去之远不得就来订正也
答巩仲至
春寒多病不能奉一字以为新岁之庆递中忽辱惠问获闻比日幕中多暇起处宁适足慰驰情熹病益衰无足云者示喻所苦亦已向安甚善此疾最忌饮酒若能痛节当不药而愈也楚词修未旋了旋寄数板节次发来为幸古田补音此间无人写得今寄一书与苏君幸转托县官差人}去乡下寻之就其传录尤便亦闻渠写本颇经删节已嘱令为全h去矣然此尝编得音考一卷音谓集古今正音协韵通而为一考谓考诸本同异并附其间只欲别为一卷附之书後不必搀入正文之下碍人眼目妨人吟讽但亦未甚详密正文有异同但择一稳者为定可也又可附此古田全书俟旦夕稍暇一面修写寄呈彼中不知已能下手未亦望随得已了者节次寄来也若已详善即此中本更不须寄去矣刘侍读书气平文缓乃自经术中来比之苏公诚有高古之趣但亦觉词多理寡苦无甚发明耳大抵古人文字要当随其所长取之难以一时所见遽定品目也李文叔论文诸说向见林择之有之不曾写得已书报令录去或可并移书古田就取也画笥许观甚幸倘得附名尤所愿也聚星阁此亦已令草草为之市工俗笔殊不能起人意亦当辄为之赞今谩h去幸勿示人也余君之作竟能否便中并望早寄及也石林胡僧顷亦见之盖叶公自有鉴赏其所使临摹者必当时之善工也要之年来事事渐低此等人物亦自日少一日为可叹耳龟趺恐须作全者向见所陨之元故亦在侧也吴生玄武信为奇笔但龟背之文正脊之甲五应五行次甲八应八卦又次甲廿四应节气亦自然之理此却不足亦欠子细然九方V之相马又不当以此论耳社记顷未之见世间此等遗落不遇知者可胜数哉放翁久不得书欲往从觅一文字所系颇重又恐贱迹累其升腾未敢启口也杨君荷枉顾此其不易得又有甚於前二公矣荥阳始亦甚趄令汪季路百计|之乃肯听耳此君殊可念有可垂手处幸曲为拯拔也长乐刘君一书烦为转达直卿云渠有知识在城中已令批在书背幸令人问之恐未有便却告专介为送至县中托县官遣人达之盖所编礼书在渠处欲亟取来f此疾病少间之际并力了之故不可缓切幸垂念也欲言甚\书不能尽唯冀以时自爱千万之祷悟老闻欲为志其塔果尔亦甚幸也
答巩仲至
陈太丘诣荀朗陵贫俭无仆役【陈传曰字仲弓颍川许昌人为闻喜令太丘长风化宣流先贤行状曰荀淑字季和颍川颍阴人也所拔韦褐刍牧之中执案刀笔之吏皆为英彦举方正补朗陵侯相所在流化】乃使元方将车【先贤行状曰陈纪字元方长子也至德~俗与高名并着而弟谌又配之每宰府辟召羔雁成t世号三君百城皆图画】季方持杖从後长文尚小载着车中既至荀使叔慈应门慈明行酒余六龙下食【张[汉纪曰淑有八子俭绲靖焘汪爽肃敷淑居西豪里县令苑康曰昔高阳氏有才子八人遂署其里曰高阳里时人号曰八龙】文若亦小坐着膝前于时太史奏真人东行【檀道鸾续晋阳秋曰陈仲弓从诸子侄造荀父子于时德星聚太史奏五百里贤人聚】
所画陈荀聚星事若作两段即前段当画太丘乘牛车在涂而元方等侍行後段当画叔慈应门朗陵对客七龙侍食又当重画太丘与朗陵相对而二子一孙侍立又叔慈本在门外迎客客既入燕则又不当久立门外亦须画其侍立於朗陵之侧此皆似涉重复两段之间又须更作山石林麓分隔前後皆费注解若只画作一段则但为太丘乘车到门之象而叔慈在门外迎客七龙扶侍朗陵出至庭中而文若在其後即免重复亦有遗意但却不见对饮行食及坐文若於膝前事有不备耳凡此未能自决不知盛意如何更望相度及与画者商量取令稳当乃佳耳
更考後汉处士冠服之
答巩仲至
两承惠书良慰驰想比日春深寒暖尚未定恭惟幕府有相所履佳福叶帅昨日已过此闻张书当来不及计贤者必护印至境上若得早来使可宿留为一两日款深所望也楚词当俟面议元本字亦不小可便以小竹纸草印一本?以见示此间匠者工於剪贴若只就此订正将来便可上板不须再写又生一重脱误亦省事也苏君处所写补音如已到幸亦?来此间所有本子不全恐将来阙略却不满人意也聚星图此间已先令人画今详所寄大⒉簧跸嘣兜此间者车中堂上有两太丘心颇疑之今得所示却差稳当此必尝经明者较量也但闽中人不好事画笔几~为可叹耳礼书半藁略可写净旦夕寄直卿处仍就使厅借笔吏数人抄过一本王元石亦要抄一本仍更为写一本当俟彼中写了却寄莆中也时论少但置籍事予夺不同而同出一手要路诸人有忽从外补者亦非意料所及不知彼中所闻果如何也放翁且喜结局不是小事尚未得以书贺之熹衰病益甚苦楚之态亦非言语所能形容者不能复缕缕也会面有期预以为喜
答【阙】易简
尽得孝弟便是仁【云云】
立说太冗而意不精切大抵後多类此
言语轻躁动辄有忤知和缓可疗而临事复然小学之书先在於一切世味淡薄自然见富贵不歆羡见贫贱不厌恶临患难无求免一向优人抑已损躬裕物之事皆可优为之先生编集是书此意尤多如氏家训六事岂贪名F俗羡慕者能之推此则贻之始以至五品之逊各尽其道皆由此充按伏罪过全在不能去一矜心所以诸病皆由於此
看文字且逐条看各是一事不须如此牵合
小学之书自明伦五段明父子章全在一亲字上明君臣章全在一义字上明夫妇章全在一别字上明长幼章全在一序字上明朋友章全在一交字上始读昏礼万世之始至男女有别然後父子亲
汉武帝溺於声色游燕後宫父子不亲遂致戾太子之变此亦夫妇无别而父子不亲之一证语在戾太子传可检看然亦非独此也
问敬
敬不是万虑休置之谓只要随事专一谨畏不放逸耳不须许多闲说话也
小学宾客之礼见於朋友之章莫以一时之交亦有切浦意相观而善之理否
不须如此理会宾主自是朋友之类如乡邻还往及师弟子之属於五达道亦朋友之类也不入此门则无管摄处矣
读书求意义虽知烂熟之为美而气习已惯惟恐不多之念未能顿忘
既知其非便当改之不须更如此支蔓
小学载内则三十有室逊友视志
男女之温公已有说其余亦大⒘⒁唤谙薅不必如此细碎
马援以讥议戒诸子而不免於讥议
马援之言自可为法不须如此支蔓如此则须削去此段後生又如何得闻此一段说话而以为戒乎
理之根原推演孝义
不记此话头因何而起若与安卿所问同是一时所闻则渠记已得之矣
敬胜怠者吉怠胜敬者灭义胜欲者从欲胜义者凶
敬义自有轻重然所说太冗
孟子养气说
此条差胜然却只是依放集注别无新说看文字且要如此理会本文说精熟久之自随浅深有见处正不必支蔓生说穿凿援引也
答何y
前蒙诲及经书中所说欲字以鄙意所见人之生不能不感物而动曰感物而动性之欲也言亦性所有也而其要系乎心君宰与不宰耳心宰则情得正率乎性之常而不可以欲言矣心不宰则情流而陷溺其性专为人欲矣若夫所谓可欲之谓善盖指言体元者善之长之意心之所谓宰者也要当默识之而不可以言语诲也不知是否更望见教尺书莫尽此
答江彦谋
所论正蒙大旨则恐失之太容易尔夫道之极致物我固为一矣然岂独物我之间验之盖天地鬼神幽明隐显本末精粗无不通贯而为一也正蒙之旨诚不外是然圣贤言之则已多矣正蒙之作复何为乎恐须反复研究其说求其所以一者而合之於其所谓一者必铢铢而较之至於钧而必合寸寸而度之至於丈而不差然後为得也孟子曰博学而详说之将以反说约也正为是尔今学之未博说之未详而遽欲一言探其极致则是铢两未分而臆料钧石分寸不辨而目计丈引不惟精粗二致大小殊观非所谓一以贯之者愚恐小差积而大缪生所谓钧石丈引者亦不得其真矣此躐等妄意之蔽世之有志於为已之学而未知其方者其病每如此也明道先生行状云先生教人自致知至於知止诚意至於平天下洒扫应对至於穷理尽性循循有序病世之学者舍近而趋远处下而窥高所以轻自大而卒无得也此言至矣彦谋以为如何
答赵宰
伏承诲谕良荷不鄙但屏居杜门不敢干与外事向来虽闻贵县令保正副出钱雇募耆长人甚苦之亦不敢遽有禀白但尝因下问之辱欲乞博询民情之所利病而罢行之正为此耳初不知其为仓司指挥亦不闻他县之有此也今闻已行罢去自此境内应役之家得保生业则其受赐已厚而上司当亦能察其无他矣恐不必更假拙者之言以为轻重也自余曲折更托刘监庙禀知并冀情照
答吴尉
闻以职事见知宪台甚慰然声闻过情君子耻之初官僻县遽为上官\拔如此可以为惧而未可遽以为喜且当痛自检饬黾勉王事谨终如始不可便为恣肆及萌躁进之心也
答吴尉
岳仓书曲折前书已报矣只此便是学问底道理平日所与讲论者不过此耳幸思之仕宦只是廉勤自守进退迟速自有时节切不可起妄念也官期不远不审何日定行到官凡百以廉勤爱民为心乃佳
答吴尉
大抵守官只要律已公廉执事勤谨昼夜孜孜如临渊谷便自无他患害才是有所依倚便使人怠惰放纵不知不觉错做了事也官所不比乡居凡百动有利害诸事切宜畏谨也
答赵郎中
熹伏蒙垂喻先正忠简公行状不胜恐悚此事初以令兄提举郎中见嘱之勤不合容易承当既而精力日衰失前忘後记事作文比之昔日倍觉费力况此事体之大不唯先丞相一身之德业难遽形容而事关国论将来史官所据以垂万世者将在於此自度恐终不足以辨此今陈丈君举郎中精敏该洽词笔高妙皆熹所不能望其万一者若举而属之公论无不以为宜者而熹托契门下既久且厚固无形迹之嫌也专此布恳伏幸深察
答赵尉【】
九月八日熹扣首复书剡尉赵君奉议熹未得识面而远辱贻书副以手已荷厚意而示以先正中丞行实使之论述以附其後则意又甚厚而非熹区区所得当也顾於先德慕向之深又不敢辞辄具数语如别纸若当代诸贤已有跋语幸以附其後而奏议之书尚欲夤缘请得一观倘辱开许只托石滁州附上虞潘干处或寄临安赵节推彼应时有便来也适此俗冗留来使数日乃得布此病倦草草仍不复作并几情亮向寒千万以时为门户自爱讲学之意尚俟他日得以面论不宣熹再拜
答卓周佐
示喻已悉鄙意尝谓朝廷设官求贤故在上者不当以请托而荐人士人当有礼义廉耻故在下者不当自f鬻而求荐平生守此愚见故为小官时不敢求荐後来叨冒刺举亦不敢以举削应副人情官吏亦不敢挟书求荐其在闲居非无亲旧在官亦未尝敢为人作书求荐唯老成淹滞实有才德之人\谓当与致力者乃以公论告之此事首末\所共知向者亦屡尝奉告矣今乃复见喻如此何贪躁不思之甚耶前日已禀尊丈教子如此似非所谓义方熹若在官有人合荐者见其如此亦不复荐之矣况使作书宛转求荐耶试思此言反已为学异时才德有闻自不患於不达今不须如此汲汲反取人鄙薄也
答任行甫
治甲销钞足见州郡相知之意职事固不可不尽心然凡百亦宜韬晦勿太向前为佳
答任行甫
尘中汨没坠堕了人须是忙里早晚提撕时以书册灌溉勿令断~为庶几尔潘书亦非所急不知林本竟如何当时是韩范二公所编须稍详备有条理若有笔吏抄取一本亦佳也
答任行甫
前书所喻卖盐事既是州府相委无如之何只得竭力但不可因此多有更张以形迹前人广陈利害以取\怨【如私会之类】乃为佳尔况卖盐一事是州府财计本根寻常是幕府职事今以监当处之已不稳当万一须犯此二戒尤为不便即不若托以病或别作缘故以力辞之之为愈也况今已书一考在任之日不多自可渐为去计岂可更当此委任取人忌嫉正使无前所说二事\人亦必侧目若不早自引退必有後悔无疑更审思之久欲奉报此事因循至今深以为虑偶有此便谩附此纸不暇他及也
答任行甫
承有来期尤以为喜但不知新官到後便得脱否所谓不敢不自警者更宜深念居今之世惟有一味退後勿求人知为上策耳官卑禄薄虽不快意然比之一介寒士区区醚а鍪踌度苏咴蛞盐泰矣若以为不足妄有觊觎恐所得无几而後日之悔将有不可追者千万深思余俟面见乃可决尔
答许进之
人生诸事大抵且得随缘顺处勉力读书省节浮费令稍有赢余以俟不时之须乃佳耳前书所论孟子偶以病中不暇细看今寻不见读书且熟读细看自当渐见意味不可支离穿凿以求见解也
答程传之
熹与足下为同郡人然彼此未相识面而足下以书先之此意厚矣夫佛老之言不得以道名足下之说是也至於吾之所谓道与其所以求之之方则足下之言有略而未究其者无从面讲临风怅然异时因来有以见语千万甚望过此则有非衰拙之所敢知者不知所以报也
答吕绍先
示喻所以持守门户不妄取予之意甚慰所望更冀勉旃以承先训地远无以致区区此意不敢不尽也
答吕绍先
承喻亦苦食贫此吾辈之常唯当益坚所守庶不坠先训为佳耳
答江端伯
示喻为学之方足见留意事物未见不可逆料诚如所论唯有因圣贤之所已言者而求之为庶几耳故为学不可以不读书而读书之法又当熟读沈思反覆涵泳铢积寸累久自见功不唯理明心亦自定若欲徒为涉猎而求此理之明又欲别求方便以望此心之定其亦难矣
答潘立之
所论西铭大⒁嘀皇侨绱丝床恢近日更读何书有商量处便中可示及也所问祭礼古人虽有始祖亦只是祭於大宗之家若小宗则祭止高祖而下然又有三庙二庙一庙祭寝之差其尊卑之杀极为详悉非谓家家皆可祭始祖也今法制不立家自为俗此等事若未能遽变则且从俗可也支子之祭亦是如此窃谓只於宗子之家立主而祭其支子则只用牌子其形如木主而不判前後不为?中及两窍不为椟以从降杀之义不知如何可更商量也
答赵民表
古人之学以致知为先而致知之方在乎格物所谓格物云者河南夫子所谓或读书讲明义理或尚论古人别其是非或应接事物而度其当否皆格物之事也格物知至则行无不力而遇事不患其无立矣然欲从事於此要须屏远外好使力专而不分则庶乎其进之易耳
答谢与权
伏蒙致政知县学士宠赐手书喻以先契伏读悲感不可具言且审即日春和燕居清暇尢蹇的又窃忻慰熹学晚无似徒以少日习闻父兄师友之训稍知用力於句读文义之间区区自守欲寡其过而未能固不敢坐谈玄奥惊世骇俗以负所闻也老丈过听以为可教辱先以书语以渊源所自来者顾熹何人可以与此属此I伏未有趋侍之期引领向风但切倾仰程书固不能无误亦恨未得面承质其是非姑因便风寓此致谢伏惟以时节宣益绥揿硎撬深望
答陈
辱书甚厚但所谓先知先觉则今世自有慨然任其责者而熹非其人也所谓为学之意亦甚善顾此乃终身事业非可索於咄嗟指顾之间者但当循序讲明着实持守不令日用之间少有间断如是久久当自得之不当较计功程如世之出举钱商子本者之营营也
答刘朝弼
承示以文编感相与之意甚厚读之三日未得其所以然故敢布之左右熹闻之君子之於学非特与今之学者并而争一旦之功也固将求至乎古人之所至者而後已然後可与语学矣夫将求至乎古人之所至者而後已则非规抚缀缉之所能就其必有以度越世俗庸常之见而直以古人之事自期然後可得而至也夫古人之学何为哉致知以明之立志以守之造之以精深充之以光大虽至乎圣人可也不出乎此而营营驰骋於末流竭精惫思惟旆蛐畈刂不富诵说之不工虽曰能之非吾之所谓学也盖循乎古人之事上之可以至圣贤之域下之可以安性命而固贫穷得时而行亦何所不利哉由今之所为极其效足以与今之为士者并而争一旦之功其得与失又未可知也【阙】　　　非弃学与故足下之患患知之不明志之不果造之未至乎刚大而已蓄藏之不富诵说之不工则君子不患矣仆之所闻如此故於足下之文词义之间不知所以裁惟足下有以亮之
答陈颐刚
衰龆琶藕苯尤耸挛闯⒌眉色而足下不鄙以书先之长短幅为礼已厚而先集高文并以见贶则此意又益勤矣然区区顽顿自少为学知守章句谨行止冀以独善其身无为先人羞辱而已有如足下志尚之高规模之广则非平生梦寐之所敢及也无以为报愧恨亡已先公胸中之奇凛有生气适有远役未及细观然窃窥一二亦足以见蓄之不凡矣序引见属岂所敢当况又不暇固当蒙见察也盛制两编言多适用不为苟作三复叹仰所论治郡条目尤切事情宦学得此不必以吏为师矣
答姚?【一云答卢粹中】
承问及为学之意足见志尚之远甚慰甚慰盖尝闻之人之一身应事接物无非义理之所在人虽不能尽知然其大端宜亦无不闻者要在力行其所已知而勉求其所未至则自近及远由粗至精循循有序而日有可见之功矣幸试思而勉之幸甚幸甚
答林质
疑问两条至诚之说固难躐等遽论熹已於四子後序中已略言之矣不谓性命集注甚明恐未详考之过宜且平心意反复玩味必当自见或与朋友讲之亦必得其说也
答李好古
向来见陆删定所闻如何若以为然当用其言专心致志庶几可以有得不当复引他说以分其志若有所疑亦当且就此处商量不当遽舍所受而远求也东问西听以致惶惑徒资口耳空长枝叶而无益於学问之实不愿贤者为之是以有问而未敢对也
答范叔应
e矩章专言财用继言用人盖人主不能e矩者皆由利心之起故F己欲而不知有人此所以专言财用也人才用舍最系人心向背若能以公灭私好恶从\则用舍当於人心矣此所以继言用人也
答徐景光
宠示复性一篇伏读再三开警甚至如所谓圣人不待觉而复贤者能求复其性者深合乎孟子尧舜性之汤武反之之说又所论子克已复礼一节意亦甚正叹服亡已但所云圣人之性虚寂而静者非所以语性所云心斋坐忘者亦非所以论氏克已复礼之实也至於卒章所论心性之别以为心能惑性则又可疑之大者熹尝谓有是形则有是心而心之所得乎天之理则谓之性【仁义礼智是也】性之所感於物而动则谓之情【恻隐羞恶是非辞让是也】是三者人皆有之不以圣凡为有无也但圣人则气清而心正故性全而情不乱耳学者则当存心以养性而节其情也今以圣人为无心而遂以为心不可以须臾有事然则天之所以与我者何为而独有此赘物乎
答吴深父
示喻日用之间或有所疑而未必不善者此固见善不明之过当汲汲於穷理然所可煺咴蚩质涤锌梢啥不知以为疑耳此则尤当讲究体察也
答朱岑
昨辱枉书为报不谨方以自愧兹被再告良荷不忘之意前书下问之目皆所当疑但当自其近者以次询究通其一而後及其二则疑之释也有渐矣若\难t疑辐辏於胸中仆炱渫轿此扰扰而卒无开悟之日也不识足下以为如何也如有取焉愿举其疑之近者一二条以告熹请得以所闻为足下言之而明者择焉
答孙吉甫
德粹之来远辱惠书虽未识面然足以知贤者之志矣所喻气质过刚未能自克而欲求其所以转移变化之道夫知其所偏而欲胜之在吾日用之间屡省而痛惩之耳故周子有自易其恶自至其中之说是岂他人所得而与於其间哉然此亦或有说焉不明於理而徒欲救其偏亦恐矫枉之过而反失夫中也故古人之学虽莫急於自修而读书讲学之功有所不废盖不如是无以见夫道体之全而审其是非邪正之端也未由相见幸且勉力
答汪会之
所寄大学愧烦X刻跋语尤见留意千圣相传门户路径不过如此前世儒者未尝熟读而深求其意故所以为学者不知出此而堕於记诵文词之末其好高者又转而入於老子释氏之门此道之所以不明不行而人才少风俗衰也但今虽幸略窥大旨然循其序而实用力焉亦恨未能到得古人地位所以每欲推之以语同志而求其辅仁之助於今乃得吾会之於中表间岂不幸甚更愿益深考之而实从事焉使其次第功程日有可见之验则其进步自不能已矣
与湖南诸公论中和第一书
中庸未发已发之义前此认得此心流行之体又因程子凡言心者皆指已发而言遂目心为已发性为未发然观程子之书多所不合因复思之乃知前日之说非惟心性之名命之不当而日用工夫全无本领盖所失者不但文义之间而已按文集遗书诸说似皆以思虑未萌事物未至之时为喜怒哀乐之未发当此之时即是此心寂然不动之体而天命之性当体具焉以其无过不及不偏不倚故谓之中及其感而遂通天下之故则喜怒哀乐之性发焉而心之用可见以其无不中节无所乖戾故谓之和此则人心之正而情性之德然也然未发之前不可寻已觉之後不容安排但平日庄敬涵养之功至而无人欲之私以乱之则其未发也镜明水止而其发也无不中节矣此是日用本领工夫至於随事省察即物推明亦必以是为本而於已发之际观之则其具於未发之前者固可嘿识故程子之答苏季明反复论辨极於详密而卒之不过以敬为言又曰敬而无失即所以中又曰人道莫如敬未有致知而不在敬者又曰涵养须是敬进学则在致知盖为此也向来讲论思索直以心为已发而日用工夫亦止以察识端倪为最初下手处以故阙却平日涵养一段工夫使人胸中扰扰无深潜纯一之味而其发之言语事为之间亦常急g浮露无复雍容深厚之风盖所见一差其害乃至於此不可以不审也程子所谓凡言心者皆指已发而言此乃指赤子之心而言而谓凡言心者则其为说之误故又自以为未当而复正之固不可以执其已文之言而尽疑诸说之误又不可遂以为未当而不究其所指之殊也不审诸君子以为如何
答或人
为学两途诚如所喻然循其序而进之亦一而已矣心有不存物何可格然所谓存心者非拘执系缚而加桎梏焉也盖尝於纷扰外驰之际一念之间一有觉焉则即此而在矣勿忘勿助长不加一毫智力於其间则是心也其庶几乎
答或人
仁者人也合而言之道也
此章解释仁字道字之所以名
君子引而不发跃如也
引而不发谓渐启其端而不竟其说跃如谓义理昭着如有物跃然於心目之间
答或人【一云与余正甫】
二先生所论敬字须该贯动静看方其无事而存主不懈者固敬也及其酬酢不乱者亦敬也故曰毋不敬俨若思又曰事思敬执事敬岂必以摄心坐禅而谓之敬哉礼乐固必相须然所谓乐者亦不过谓胸中无事而自和乐耳非是着意放开一路而欲其和乐也然欲胸中无事非敬不能故程子曰敬则自然和乐而周子亦以为礼先而乐後此可见也则自得後须放开不然却只是守此言既自得之则自然心与理会不为礼法所拘而自中节若未能如此则是未有所得才方是守法之人尔亦非谓既自得之又却须放开也克已复礼固非易事然子用力乃在於视听言动礼与非礼之间未敢便道得其本心而了无一事也此其所以先难而後获欤今言之甚易而苦其行之之难亦不考诸此而已矣
答或人【自此已下共十书元题答或人一云其间是答刘公度】
昨来所示疑义久无便可奉报今并纳还鄙说或恐未安不惜痛加辨析也大学等书近复X订体制比旧亦已不同恨未有人可h寄耳尚书顷尝读之苦其难而不能竟也注疏程张之外苏氏说亦有可观但终是不纯粹林少颖说召诰已前亦详备闻新安有吴林老传颇有发明却未曾见试并考之诸家虽或浅近要亦不无小补但在详择之耳不可以篇帙浩汗而遽惮其烦也大抵读书先且虚心考其文词指意所归然後可以要其义理之所在近见学者多是先立己见不问经文向背之势而横以义理加之其说虽不悖理然非经文本意也如此则但据己见自为一书亦可何必读古圣贤之书哉所以读书政恐吾之所见未必是而求正於彼耳惟其阙文断简名器物色有不可考者则无可奈何其他在藏埋中可推而得者切须字字句句反复消详不可草草说过也
答或人
前书妄论想荷不鄙然亦未知果中理否但所闻於师友者如此验之圣贤之言又如此窃独安之不敢自弃以F流俗耳执事议论文章多出於忠厚之意反身自求宜有以自乐者乃独以无名为患不得试为忧而欲思其次者何耶题跋用意尤恳恻推此足以善一世之俗矣叹服之深不容复措词也
答或人
大学中庸无异道而所自立者有浅深但循序以进其义自见今未须悬料也孟子尽心之说熹於大学或问中尝略言之其序可见大抵读书且求句中大意令逐处各自分明即彼此深浅自然可见今未及各求本处文义便於彼此参考所以费力多而未易合也【见得分明反复涵泳此是要切工夫浅深之辨本非学之急务也】
答或人
谢游杨尹侯郭张皆门人也
程门高弟不止此数人如刘质夫李端伯吕与叔诸公所造尤深所得尤粹
四端五典者穷理之本
恐当云明四端察五典者穷理之要大凡尽此而可以推及其余者本也一事而有首尾之名也了此而可以次及其余者要也\事而有缓急之名也以此推之则三十条者之得失略可见矣
或以仁训觉训公者
此二训程子已尝明其不然恐不必更着於此
蓝田吕侍讲
吕终於正字未尝作讲官
张无垢
此书深辟佛氏而所引之言以此为号终不稳当请更详之又诸公称号合立一条例差等如泰山海陵徂徕濂溪明道伊川横渠康节称先生【如云泰山孙先生】公卿称谥【如云王文正公】无谥称爵【如云王荆公】无爵称官【如云范太史】程张门人及近世前辈亦如之其无官者称字【如云张思叔】或兼以号举【如上蔡龟山衡麓横浦之类】今人称郡姓名【如东莱吕某】凡奸邪则直书姓名【如云章】
当恻隐时体其仁
孟子论四端只欲人扩而充之则仁义礼智不可胜用不言当此之时别起一念以体其为何物也无垢此言犹是禅学意思只要想象认得此个精灵而不求之践履之实若曰一面充扩一面体认则是一心而两用之亦不胜其烦且扰矣疑此不足引以为证又云一处通透四处廓然此亦禅学意思正前章所讥初学躐等之病尤不当引以为证也
复何言哉
当云然世本岂得而出哉
格物以穷之多识前言往行以择之就有道以正之归诸心以居之
多识而择之乃所以格物不当分格物多识为二事而反以格物为先多识为後也格物就正固皆心之所为不待更归诸心而後可居也且归诸心者亦想象之而已矣未见其践履之实亦若之何而能居乎窃恐此语不能无病若论为学之序则中庸所谓博学审问谨思明辨笃行者尽之故程子以为五者废其一则非学而蓝田吕氏解释甚详其语皆U实而有味也
察於天行【止】乐循理也
穷理者欲知事物之所以然与其所当然者而已知其所以然故志不惑知其所当然故行不谬非谓取彼之理而归诸此也程子所谓物我一理才明彼即晓此不必言观物而反诸身者盖已说破此病况又加所谓宛转者焉则其支离间隔之病益已甚矣
吕氏谓诚者理之实然
诚之为言实也然经传用之各有所指不可一⒙垡踩缏朗洗怂导粗茏铀谓诚者圣人之本盖指实理而言之者也如周子所谓圣诚而已矣即中庸所谓天下至诚者指人之实有此理者而言也温公所谓诚即大学所谓诚其意者指人之实其心而不自欺者言也此条诚字援引不一使学者不能晓当稍分别之
吕侍讲论寡欲
此乃吕原明侍讲
安人安百姓则又扩而大之也
修己以安人以安百姓盖其积愈盛而其效益广尔广非有扩而大之之意也
致用者穷经之本
程子曰穷经将以致用也则其本末先後固有在矣今以致用为穷经之本恐未安也若曰求实用者穷经之本其庶几乎
推己及人者治道之本恕者待人之本
推己及人即所谓恕此两条不惟重复而别出恕字恐有流於姑息之病
程明道立门庭以慎独两字
前贤据理以教人初无立门庭之意慎独固操存之要然明道教人本末具备亦非独此二字而已
审势者平天下之本
此语未安下文亦多此类唯澄源节用立志守正四语为最稳耳
顺人情
人情不能皆正故古人治世以大德不以小惠然则固有不必皆顺之人情者若曰顺人心则气象差正当耳井田肉刑二事尽有曲折恐亦未可遽以为非
知良心者去恶之本
此段意思未安封建之说与井田肉刑相类皆未易轻论也
赏罚者行师之本又曰师之道又贵乎以正耳
此二语似倒置
弘毅者任重之本
据曾子说弘主任重毅主致远
伊川论守令【云云】康节论新法
此二事恐不类上下文意
原思为宰
衡麓之说其文义恐未安
知止
详下文所引【云云】至物我俱败矣是量力之事伊川元城及易三节是防微虑远之事陈希夷以下乃为知止之事今⒁灾止目之恐未尽也
和靖论语录【云云】
此语恐非通论孔门之教未尝专恃春秋而直废论语也
道之大本
程子论未发之中与无过不及之中不同恐更当详考吕氏杨氏中字之说
此二说恐有未安处
东学温公语常不及变
此语甚佳然终恐难持不若不论之为愈
学者於已发处用功此却不枉费心力
程子言存养於未发之前则可求中於未发之前则不可然则未发之前固有平日存养之功矣不必须待已发然後用功也
答或人
前贤之说虽或烦冗反晦经旨然其源深流远气象从容实与圣贤微意泯然默契今虽务为简洁然细观之觉得却有浅g气象而玩索未精涵养不熟言句之间粗率而碍理处却多有之尹和靖尝言经虽以诵说而传亦以讲解而陋此言深有味也近方见此意思若更得数年闲放未死当更於闲静中陶汰之庶几内外俱进不负平日师友之训但恐无复此日耳龟山立言却似有意於含蓄而不尽遂多假借寄托之语殊不快人意圣贤之言则本是欲人易晓而其中自然有含蓄耳
答或人
前书所论仁义礼智不记别有何语然其大⒔袂沂且识此四字之名件训诂而已如所示说似太高远反不的当也更检遗书论孝弟为仁之本及仁性也孝弟用也处及博爱之谓仁又答心如谷种之说但看此三段更以前圣贤之言参之则自见无所疑恻隐不能贯三者向见何兄亦深以为疑竟不能决此不难晓更熟看孟子不忍人之心一章及外书中明道说谢子玩物丧志之说则亦自分明矣夜气一章所示尤未安去年曾答顺之此可就取看有疑处却喻及大抵所论多未着实不周匝又时为险句奇语轩轾於其间尤觉不稳当似是看文字少又忽略了平易处而专拣艰难高远底看故其用力愈劳而为说愈杂可试更思之复以见示幸幸
所示多所未安别纸具报幸更平心详缓绎令意味浃洽自然安顿稳帖不如此{踔奇险也
答或人
知得如此是病即便不如此是药若更问何由得如此则是骑驴驴只成一j闲说话矣诚敬固非穷理不能然一向如此牵连说过前头却恐蹉过脚下工夫也博文约礼学者之初须作两般理会而各尽其力则久之见得功效却能交相为助而打成一片若合下便要两相倚靠互相推托则彼此担阁都不成次第矣然所谓博非泛然广览杂记掇拾异闻以读多取胜之谓此又不可不知
惟后非贤不V言人君必任贤而後可以致治也惟贤非后不食言人君当任养贤之责也高宗本意如此问者疑其成病固察之不详而答者亦无一人说破此意何耶
近思录本为学者不能坦壑钕壬之书故掇其要切者使有入道之渐若已看得浃洽通晓自当推类旁通以致其博若看得未熟只此数卷之书尚不能晓会何暇尽求头边所载之书而悉观之乎又云少辍功夫取而详味不知是辍何功夫此语尤不可晓
义利之大分武侯知之有非他人所及者亦其天资有过人处若其细微之间则不能无未察处岂其学有未足故耶观其读书之时他人务为精熟而已则独观大旨此其大者固非人所及而不务精熟亦岂得无欠阙耶若极言之则以孟子子亦未免有如此处故横渠先生云孟子之於圣人犹是者
以圣为志而忌立标者必有事焉而勿正也循循不已而自有所志者心勿忘勿助长也先难後获意亦类此
学者讲论思索以求事物义理圣贤指意则当极其博若论操存舍亡之间则只此毫厘之间便是天理人欲死生存亡之分至简至约无许多比并较量思前g後也今问头自有病痛答者又不能一剪剪断直下剖判言愈多而道愈远矣
问者所谓思虑边义理上者亦曰思所以处事之宜耳但其语不庄故正叔疑其误而直卿亦似未得其语意也
程子曰动静者阴阳之本况五气交运则益参差不齐矣赋形之类宜其杂揉者\而精一者间或值焉以此观之则阳一阴二之云恐亦未可以为非也盖理则纯粹至善即气则杂揉不齐内君子外小人凡所以抑阴而扶阳者乃顺乎理以裁成辅相而济夫气数之不及者也又何病乎
乡原是一种小廉曲谨阿世F俗之人今曰【云云】非其义也又云胸怀明爽一日千里者此为实曾用力之人与他说虽善而未必实有功夫者不同然其g切之病骄吝之私亦非他人所及也又有谓堕於习俗之见释氏之善者杜门独善则可此亦非是更思之
见善明是平日功夫用心刚是临事决断二者皆不可阙而当以平日功夫为先不然则其所谓刚者未必不为狂妄激发过中之行矣
答刘公度
来书深以不得卒业於湖湘为恨此见志道之笃然往者以f鬻之嫌而缓於请益亦太不勇矣彼自干名我自讲学彼亦安能裎乙三千之徒岂皆确然为道而来若以自附为嫌则曾之流亦且不屑於孔氏之门矣岂不误哉所论主敬之说固学者之切务然此亦要得讲学穷理之功见得世间道理历历分明方肯如此着力若於圣贤之言有所忽略不曾逐句逐字子细理会见得道理都未分明却如何捺生硬做得成如所谓斋心致敬於平旦之顷以求理之所在者亦恐徒劳而无补也古人之学欲其造次颠沛之不离今乃独求之平旦之顷则其他时节是勾当甚事耶所论濂溪见处亦恐未然濂溪所见正为与异端不同故立言垂教句句着实如此若如此论即是所见一般但此公而彼私此大而彼小耳且既有公私大小之不同则其所同者又何事耶凡此皆恐未易遽论要当降心逊志且就读书讲学上子细用功久之自有见处也义理细密直是使心看不得乍看极似繁碎久之纯熟贯通则纲举目张有自然省力处向见论事文字纲领不甚分明今乃知其病之在此也僭易及之千万照亮
胡文定春秋曾熟看否未论其义理且看其文字亦便见此老胸中间架规模不草草也直卿志坚思苦与之处甚有益此道不是小事须吃些辛苦方可望也
答或人
示喻为学次第甚慰所望果能充此圣贤门户真可策而进矣近世学者多是向外走作不知此心之妙是为万事根本其知之者又只是撑眉努眼喝骂将去便谓只此便是良心本性无有不善却不知道若不操存践履讲究体验则只此撑眉努眼便是私意人欲自信愈笃则其狂妄愈甚此不可不深察而远避之也
答或人
仁者与天为一智者听天所命与天为一者嘉人之善矜人之恶无所择於利害故能以大事小听天所命者循理而行顺时而动不敢用其私心故能以小事大然此亦各因一事而言惟仁者能如此智者能如此耳非专以事大事小为仁智之分乐天畏天之别也仁者固能事小然岂不能事大智者固能事大然岂不能事小但其事之情则有乐天畏天之异耳保天下保一国以其德之厚薄量之大小而言亦无一定之局畏天之威于时保之此智者畏天而保天下之事也所云忘私克已乃畏天之事乐天则无私之可忘无已之可克矣度势量力乃计利害之私智者知天理之当然而敬以循之所以为畏天也
晦庵集卷六十四
<集部,别集类,南宋建炎至德佑,晦庵集>

[book_title]卷六十五
钦定四库全书
晦庵集卷六十五　　　　　宋　朱子　撰杂着
尚书
汉孔安国曰古者伏羲氏之王天下也始画八卦造书契以代结绳之政由是文籍生焉【陆德明曰伏羲风姓以木德王即太也书契刻木而书其侧以约事也易系辞云上古结绳而治後世圣人易之以书契文文字籍书籍】伏羲神农黄帝之书谓之三坟言大道也少昊颛顼高辛唐虞之书谓之五典言常道也至於夏商周之书虽设教不伦雅诰奥义其归一揆是故历代宝之以为大训【陆氏曰神农炎帝也姜姓以火德王黄帝轩辕也姬姓以土德王一号有熊氏坟大也少昊金天氏已姓黄帝之子以金德王颛顼高阳氏姬姓黄帝之孙以水德王高辛帝喾也黄帝之曾孙姬姓以木德王唐帝尧也姓伊耆氏帝喾之子初为唐侯後为天子都陶故号陶唐氏以火德王虞帝舜也姓姚氏国号有虞颛顼六世孙以土德王夏禹有天下之号也以金德王商汤有天下之号也亦号殷以水德王周文王武王有天下之号也以木德王揆度也】八卦之说谓之八索求其义也九州之志谓之九丘丘聚也言九州所有土地所生风气所宜皆聚此书也春秋左氏传曰楚左史倚相能读三坟五典八索九丘即谓上世帝王遗书也【陆氏曰索求也倚相楚灵王时史官也】先君孔子生於周末G史籍之烦文惧览之者不一遂乃定礼乐明旧章删诗为三百篇约史记而修春秋{易道以黜八索述职方以除九丘讨论坟典断自唐虞以下讫於周芟夷烦乱剪截浮辞举其宏纲撮其机要足以垂世立教典谟训诰誓命之文凡百篇恢弘至道示人主以轨范也帝王之制坦然明白可举而行三千之徒并受其义【程氏曰所谓大道若性与天道之说圣人岂得而去之哉若言阳四时七政五行之道亦必至要之理非如後世之繁衍末术也固亦常道圣人所以不去也或者所谓羲农之书乃後人称述当时之事失其义理如许行为神农之言及阳权变医方称黄帝之说耳此圣人所以去之也五典既皆常道又去其三盖上古虽已有文字而制立法度为治有迹得以纪载有史官以识其事自尧始耳○今按周礼外史掌三皇五帝之书周公所h必非伪妄知春秋时三坟五典八索九丘之书犹有存者若果全备孔子亦不应悉删去之或其简编脱落不可通晓或是孔子所见止自唐虞以下不可知耳今亦不必深究其说也】及秦始皇灭先代典籍焚书坑儒天下学士逃难解散我先人用藏其家书於屋壁【秦国名始皇名政并六国为天子自号始皇帝焚诗书在三十四年坑儒在三十五年师古曰家语云孔腾字子襄畏秦法峻急藏尚书孝经论语於夫子旧堂壁中而汉记尹敏传云孔鲋所藏二说不同未知孰是】汉室龙兴开设学校旁求儒雅以阐大猷济南伏生年过九十失其本经口以传授裁二十余篇以其上古之书谓之尚书百篇之义世莫得闻【汉艺文志云尚书经二十九篇注云伏生所授者儒林传云?生名胜故为秦博士以秦时焚书伏生壁藏之其後大兵起流亡汉定伏生求其书亡数十篇独得二十九篇即以教於齐鲁之间孝文时求能治尚书者天下无有闻伏生治之欲召时伏生年九十余老不能行於是诏太常使掌故晁错往受之师古曰卫宏定古文尚书序云伏生老不能正言言不可晓使其女传言教错齐人语多与颍川异错所不知凡十二三略以其意属读而已陆氏曰二十余篇即马郑所注二十九篇是也孔e达曰秦誓本非伏生所传武帝之世始出而得行史因以入於伏生所传之内故云二十九篇也○今按此序言伏生失其本经口以传授汉书乃言初亦壁藏而後亡数十篇其说不同盖传闻异辞尔至於篇数亦复不同者伏生本但知尧典V陶谟禹贡甘誓汤誓盘庚高宗肜日西伯戡黎微子牧誓洪范金g大诰康诰酒诰梓材召诰洛诰多方多士立政无逸君]顾命吕刑文侯之命费誓凡二十八篇今加秦誓一篇故为二十九篇耳其秦誓真伪之说详见本篇此未暇论也】至鲁共王好治宫室坏孔子旧宅以广其居於壁中得先人所藏古文虞夏殷周之书及传论语孝经皆科斗文字王又升孔子堂闻金石丝竹之音乃不坏宅悉以书还孔氏科斗书废已久时人无能知者以所闻伏生之书考论文义定其可知者为隶古定更以竹简写之增多伏生二十五篇伏生又以舜典合於尧典益稷合於V陶谟盘庚三篇合为一康王之诰合於顾命复出此篇并序凡五十九篇为四十六卷其余错乱磨灭弗可复知悉上送官藏之书府以待能者【陆氏曰共王汉景帝之子名余传谓春秋也一云周易十翼非经谓之传科斗虫名虾W子书形似之为隶古定谓用隶书以易古文二十五篇者谓大禹谟五子之歌胤征仲虺之诰汤诰伊训太甲三篇咸有一德说命三篇武成旅獒微子之命蔡仲之命周官君陈毕命君牙酌也复出者舜典益稷盘庚二篇康王之诰凡五篇其百篇之序文合为一篇共为五十九篇即今所行五十八篇而以序冠篇首者也为四十六卷者孔疏以为同序者同卷异序者异卷也同序者太甲盘庚说命泰誓皆三篇共序减八卷又大禹V陶谟益稷康诰汤诰梓材亦各三篇共序又减四卷通前减十二卷以五十八卷减十二卷故但为四十六卷也其余错乱磨灭者汩作九共九篇饫帝告厘沃汤征汝鸠汝方夏材疑至臣扈典宝明居肆命徂后沃丁咸V四篇伊陟原命仲丁河甲祖乙高宗之训分器旅巢命归禾嘉木成王政将蒲姑贿肃慎之命毫姑凡四十二篇也今亡】承诏为五十九篇作传於是遂研精覃思_考经籍采摭t言以立训传约文申义敷畅厥旨庶几有补於将来书序序所以为作者之意昭然义见宜相附近故引之各冠其篇首定五十八篇【今按此百篇之序出孔氏壁中汉书艺文志以为孔子纂书而为之序言其作意然以今考之其於见存之篇虽颇依文立义而亦无所发明其间如康诰酒诰梓材之属则与经文又有自相者其於已亡之篇则依阿简略尤无所补其非孔子所作明甚然相承已久今亦未敢轻议且据安国此序复合为一以附经後而其相戾之说见本篇云】既毕会国有巫蛊事经籍道息用不复以闻传之子孙以贻後代若好古博雅君子与我同志亦所不隐也【陆氏曰汉武帝末征和中江充造蛊败戾太子○今按此序不类西汉文字疑或後人所托然无所据未敢必也以其所序本末颇详故备载之读者宜细考焉】
汉书艺文志云书者古之号令号令於\其言不立具则听受施行者弗晓古文读应尔雅故解古今语而可知也【括苍叶梦得曰尚书文皆奇非作文者故欲如此盖当时语自尔也○今按此说是也大抵书之词语多奇而誓命多平易盖训诰皆是记h当时号令於\之本语故其间多有方言及古语在当时则人所共晓而於今世反为难知誓命则是当时史官所撰永ㄈ笊粗有体制故在今日亦不难晓耳】孔e达曰孔君作传巫蛊不行以终前汉诸儒知孔本五十八篇不见孔传遂有张霸之徒伪作舜典汨作九共九篇大禹谟益稷五子之歌胤征汤诰咸有一德典宝伊训肆命原命武成旅獒酌二十四篇除九共九篇共为十六卷盖亦略见百篇之序故以伏生二十八篇者舜典益稷盘庚三篇康王之诰及泰誓三篇共为三十四篇并伪作二十四篇十六卷附以求合於孔氏之五十八篇四十六卷之数也刘向班固刘歆贾逵马融郑玄之徒皆不见真古文而误以此为古文之书服?杜预亦不之见至晋王肃始似窃见而晋书又云郑冲以古文授苏愉愉授梁柳柳之内兄皇甫谧又从柳得之而柳又以授臧曹曹始授梅赜赜乃於前晋奏上其书而施行焉【今按汉书所引泰誓云诬神者殃及三世又云立功立事惟以永年疑即武帝之世所得者律历志所引伊训毕命字画有与古文略同者疑即伏生口传而晁错所属读者其引武成则伏生无此篇必是张霸所伪作者矣】
今按汉儒以伏生之书为今文而谓安国之书为古文以今考之则今文多艰而古文反平易或者以为今文自伏生女子口授晁错时失之则先秦古书所引之文皆已如此恐其未必然也或者以为记h之实语难工而润色之雅词易好故训诰誓命有难易之不同此为近之然伏生倍文暗诵乃偏得其所难而安国考定於科斗古书错乱磨灭之余反专得其所易则又有不可晓者至於诸序之文或颇与经不合而安国之序又~不类西京文字亦皆可疑独诸序之本不先经则赖安国之序而可见故今别定此本壹以诸篇本文为经而复合序篇於後使览者得见圣经之旧而不乱乎诸儒之说又论其所以不可知者如此使学者姑务沈潜反复乎其所易而不必穿凿傅会於其难者云
虞书【虞舜氏因以为有天下之号也书凡五篇尧典虽纪唐尧之事然本虞史所作故曰虞书其舜典以下夏史所作当曰夏书春秋传亦多引为夏书此云虞书或以为孔子所定也】
尧典【尧唐帝名说文曰典从册在兀上尊阁之也此篇以简册载尧之事故名曰尧典後世以其所
载之事可为常法故又训为常也此篇古文今文皆有】
曰若稽古帝尧曰放肭彰魑乃及舶苍使Э巳霉獗凰谋砀裼谏舷隆驹辉猎酵ㄔ蝗粽叻⒂锎枪湃宋淖种卸嘤弥周书所谓越若来三月亦此例也稽考也史臣将叙尧事故先言考古之帝尧者其德如下文所云曰者犹言其说如此也放至也孟子言放乎四海是也牍σ惭砸⒅功大而无所不至也钦恭敬也明聪明也敬为体而明为用也文文章也思意思也文着见而思深远也安安无所勉强之貌言其德性之美皆出於自然而非勉强所谓性之者也允信克能也常人德非性有物欲害之故有强为恭而不实欲为让而不能者惟尧性之是以信恭而能让也光显被及表外格至上天下地也言其德之盛如此故其所及之远如此也盖放胝咦苎砸⒅德业也钦明文思安安本其德性而言也允恭克让以其行实而言也至於被四表格上下则放其胫所极也孔子曰惟天为大惟尧则之故书帝王之德莫盛於尧而其赞尧之德莫备於此且V首以钦之一字为言此书中开卷第一义也读者深味而有得焉则一经之全体不外是矣其可忽哉】克明俊德以亲九族九族既睦平章百姓百姓昭明e和万邦黎民於变时雍【明明之也俊大也尧之大德上文所称是也九族高祖至玄孙之亲举近以该远五服之外异姓之亲亦在其中也睦亲而和也平均章明百姓畿内庶民也昭明皆能自明其德也万邦天下诸侯之国也黎黑也民首皆黑故曰黎民於叹美辞变变恶为善也时是雍和也於是无不和也此言尧推其德自身及物由近及远所谓放胝咭病磕嗣羲和钦若昊天历象日月星辰敬授人时【此兼命二氏四子作为历象以授民欲其及时以趋事也若顺也昊广大之意也历所以纪数之书也象所以观天之器如後篇玑衡之属是也日阳精一日而绕地一周月精一月而与日一会星二十八宿\星为经金木水火土五星为纬皆是也辰以日月所会分周天之度为十二次也人时谓耕获蚕绩之候凡民事早晚之所关也其说详见下文】分命羲仲宅芬脑谎艄纫宾出日平秩东作日中星鸟以殷仲春厥民析鸟兽U尾【此以下四节言历既成而分职以颁布且考验之恐其推步之或差也或曰上文所命盖羲伯和伯此乃分命其仲叔未详是否宅居也芬亩表之地盖官在国都而统治之方其极至此非往居於彼也曰阳谷者以日之所出而名之也寅敬也宾礼接之如宾客也出日方出之日盖以春分之旦朝方出之日而识其初出之晨也平均秩序作起也东作春月岁功方兴所当作起之事也盖以历之节气早晚均平其先後之宜以授有司也日中者昼得其中也盖昼夜皆五十刻春主阳故以昼言也星鸟南方朱鸟七宿殷中也仲春者春分之气盖以日晷中星验春之中也析分散也先时冬寒民聚於T至是则以民之散处而验其气之温也乳化曰U交接曰尾以物之生育而验其气之和也】申命羲叔宅南交平秩南讹敬致日永星火以正仲夏厥民因鸟兽希革【申重也南交南方交趾之地刘氏曰当云宅南曰交趾陈氏曰交下当有曰明都三字讹化也谓夏月时物长盛所当变化之事也史记索隐作南为谓为所当为之事也敬致周礼所谓春夏致日盖以夏至之日中祠日而识其景如周礼所谓日至之景尺有五寸谓之地中者也永长也日永昼六十刻也星火东方苍龙七宿火谓大火夏至之中星也因析而又析也以气愈热而民愈散也希革毛希而革见也】分命和仲宅西曰昧谷寅饯纳日平秩西成宵中星虚以殷仲秋厥民夷鸟兽毛馈疚魑轿骷之地曰昧谷以日所入而名之也饯礼送行者之名纳日方纳之日也盖以秋分之暮夕方纳之日而识其景也西成秋月物成之时所当成就之事也宵夜也比时亦昼夜各五十刻秋主且避春之日中故举宵以见日也星虚北方玄武七宿虚星秋冬之中星也夷平也暑退而人气平也毛烂落更生润泽鲜好也】申命和叔宅朔方曰幽都平在朔易日短星昴以正仲冬厥民T鸟兽毛【朔方北荒之地谓之朔者朔之为言苏也万物至此死而复苏犹月之晦而有朔也日行至是则沦於地中万象幽暗故曰幽都在察也朔易冬月岁事已毕除旧更新所当改易之事也日短昼四十刻也冬亦主然无所避故直言日也星昴西方白虎七宿昴星冬至之中星也T室之内也气寒而民聚於内也毛亦以寒而生细毛以自温也盖既命羲和造历制器而又分方与时使各验其实以审夫推步之差圣人之敬天勤民其谨如是是以术不违天而政不失时也今按中星或以象言或以次言或以星言者盖星适当昏中则以星言如星虚星昴是也星不当中而适当其次者则以次言如星火是也次不当中而适界於两次之间者则以象言如星鸟是也圣人作历推考参验以识四时中星其立言之法详密如此又按尧冬至日在虚昏中昴今日在斗昏中壁而中星古今不同者盖天有三百六十五度四分度之一岁有三百六十五日四分日之一天度四分之一而有余岁日四分之一而不足故天度常平运而舒日运常内转而缩天渐差而西岁渐差而东此即岁差之由唐一行所谓岁差者日与黄道俱差者是也古历简易未立差法但随时占候修改以与天合至东晋虞喜始以天为天以岁为岁乃立差法以追其变约以五十年而退一度何承天以为太过乃倍其年而又反不及至隋刘焯取二家中数为七十五年盖为近之而亦未为精密也】帝曰咨汝羲暨和期三百有六旬有六日以闰月定四时成岁允厘百工庶绩咸熙【咨嗟也嗟叹而言之也暨及也O犹周也岁周三百六十五日四分日之一而曰三百六旬有六日者举成数也厘治工官庶\绩功熙广也按天体至圆周围三百六十五度四分度之一绕地左旋常一日一周而过一度日丽天而少迟一日绕地一周无余而常不及天一度积三百六十五日九百四十分日之二百三十五而与初躔会是一岁日行之数也月丽天而尤迟一日常不及天十三度十九分度之七积二十九日九百四十分日之四百九十九而与日会十二会得全日三百四十八余分之积五千九百八十八如日法九百四十而一得六不尽三百四十八通计得日三百五十四九百四十分日之三百四十八是一岁月行之数也岁有十二月月有三十日三百六十者岁之常数也故日行而多五日九百四十分日之二百三十五者为气盈月行而少五日九百四十分日之五百九十二者为朔虚合气盈朔虚而闰生焉故一岁闰率则十日九百四十分日之八百二十七三岁一闰则三十二日九百四十分日之六百单一至五岁再闰则五十四日九百四十分日之三百七十五十有九岁七t则气朔分齐是为一章也故积之三年而不置闰则春之一月入于夏而时渐不定矣子之一月入于丑而岁渐不成矣积之之久至於三失闰则春皆入夏而时全不定矣十二失闰则子皆入丑而岁全不成矣盖其名实乖戾寒暑反易既为可笑而农桑庶务皆失其时为害尤甚故必以余置闰而後四时不差而岁功得成以此信治百官而\功皆广也】帝曰畴咨若时登庸放齐曰胤子朱启明帝曰吁ㄋ峡珊酢敬艘韵轮瘤缂ǜコ山晕禅舜张本也畴谁咨嗟若顺时是庸用也言尧谁何咨嗟而问有能顺此理者将登而用之也放齐臣名胤嗣也胤子朱尧之嗣子丹朱启开也言其性开明可登用也吁者叹其不然之辞ㄎ讲坏乐倚胖言讼争辨也朱盖以其开明之才用之於不善故为ㄋ嫌硭谓傲虐是也此见尧之至公至明深知其子之恶而不以一人病天下也或曰胤国子爵尧时诸侯也盖书有胤侯周书有胤之舞衣今亦未见其必不然姑存於此云】帝曰畴咨若予采O兜曰都共工方鸠]功帝曰吁静言庸违象恭滔天【采事也O兜臣名共工官名盖古之世官族也方且鸠聚]见也言方且鸠聚而见其功也静言庸违静则能言而用之则违背其言也象恭貌恭而心不然也滔天二字未详不可晓与下文不相似疑有舛误】帝曰咨四岳汤汤洪水方割荡荡怀山襄陵浩浩滔天下民其咨有能俾V佥曰於鲧哉帝曰吁蛟辗矫圯族岳曰异哉试可乃已帝曰往钦哉九载绩用弗成【四岳官名一人而总四岳诸侯之事也汤汤水盛貌洪大也孟子曰水逆行谓之洚水洚水者洪水也盖水涌出而未泄故泛滥而逆流也割害也荡荡广貌怀包其四面也襄驾出其上也大阜曰陵浩浩大貌滔漫也极言下民其咨其大势若漫天也俾使V治也佥\共之辞鲧崇伯名叹其美而荐之也蛘呱醪蝗恢之辞方逆也命上之令也言专任己意不从上令也圮败族类也言与\不和伤人害物鲧之不可用者以此也楚辞言鲧幸直是其方命败类之证也岳曰则四岳之独言也异义未详疑是已废而复强举之意试可乃已者盖廷臣未有贤於鲧者不若姑试用之取其可以治水而已矣言无预他事不必求其备也尧於是遣之往治水而戒以钦哉盖任大事不可以不敬圣人之戒辞约而意尽也】帝曰咨四岳朕在位七十载汝能庸命巽朕位岳曰否德忝帝位曰明明扬侧陋师锡帝曰有鳏在下曰虞舜帝曰俞予闻如何岳曰瞽子父顽母ㄏ蟀量诵骋孕AAV不格奸帝曰我其试哉女于时观厥刑于二女厘降二女于I嫔于虞帝曰钦哉【朕古人自称之通号巽顺而入之也言汝四岳能用我之命而入居我之位乎盖丹朱既不肖t臣又多不称故欲举以授人而先之四岳也否不通忝辱也明明上明谓明显之下明谓已在显位者扬举也侧陋微贱之人也言惟德是举不拘贵贱也师\锡与也盖四岳与t臣诸侯同辞以对也鳏无妻之名虞氏舜名也俞应许之辞予闻者我尝亦闻是人也如何者复问其德之详也岳曰又四岳独对也瞽无目之名言舜乃瞽者之子也舜父号瞽瞍心不则德义之经为顽母舜後母也象舜异母弟名傲骄慢也谐和也A进也言舜不幸遭此而能和以孝使之进进以善自治而不至於大为奸恶也女以女与人也时是刑法也此尧言其将试舜之意也庄子所谓二女事之以观其内是也盖夫妇之间隐微之际正始之道所系尤重故观人者於此为尤切也厘理降下二女尧二女娥皇女英也妫水名在今河中府河东县出历山入河I水北一说亦水名一说小水入大水也盖山水皆自北来人可居处多在所交之北故舜所居在妫之I也嫔妇也虞舜氏也谓其家也言治装而下嫁二女于妫水之北使为舜妇于虞氏之家也帝曰钦哉戒二女之辞即礼所谓往之女家必敬必戒者况以天子之女嫁於匹夫尤不可以不深戒也】
舜典【古文有今文合於尧典】
曰若稽古帝舜曰重华e于帝F哲文明温恭允塞玄德升闻乃命以位【华光华也e合也帝谓尧也F深也哲智也温和粹也塞实也玄幽潜也升上也言尧既有光华而舜又有光华可合於尧因言其目则深沉而有智文理而光明和粹而恭敬信实而充塞有此四者幽潜之德上闻于尧尧乃命之以官职之位也　今按孔疏梅颐奏上古文尚书孔传之时已失舜典一篇又自此以上二十八字世所不传故多用王范之注补之而以下文慎徽五典以下为舜典之初至齐萧鸾建武四年姚方兴於大航头而献之议者以为孔安国之所注也直方兴有罪事亦随寝至隋开皇二年购募遗典乃得其篇焉盖伏生以舜典合於尧典故其所传无此二十八字梅颐既失孔传故亦不知有此二十八字而慎徽五典以下则固其於伏生之书故传者用王范之注以补之至姚方兴乃得古文本经而并及孔传於是始知有此二十八字但未知其余文字同异又如何耳或者由此乃谓古文舜典一篇皆尽亡失至是方全得之遂疑其伪盖过论也】慎徽五典五典克从纳於百揆百揆时叙宾于四门四门穆穆纳于大麓烈风雷雨弗迷【徽美也五典五常也父子有亲君臣有义夫妇有别长幼有序朋友有信是也从顺也左氏所谓无违教也此盖使为司徒之官也揆度也百揆者揆度庶政之官惟唐虞有之犹周之冢宰也时序以时而叙左氏所谓无废事也四门四方之门古者以宾礼亲邦国诸侯各以方至而使主焉故曰宾穆穆和之至也左氏所谓无凶人也此盖又兼四岳之官也麓山足也烈迅迷错也史记曰尧使舜入山林川泽暴风雷雨舜行不迷苏氏曰洪水为患尧使舜入山林相视原隰雷雨大至\惧失常而舜不迷其度量有~人者而天地鬼神亦或有以相之欤】帝曰格汝舜询事考言乃言底可绩三载汝陟帝位舜让于德弗嗣【格来询谋乃汝底致陟升也尧言询舜所行之事而考其言则见汝之言致可有功於今三年矣汝宜升帝位也让于德让於有德之人也或曰谦逊自以其德不足为嗣也】正月上日受终于文祖【上日朔日也叶氏曰上旬之日曾氏曰如上戊上丁之类未详孰是受终者尧於是终帝位之事而舜受之也文祖者尧始祖之庙未详所指为何人也】在v玑玉衡以齐七政【在察也美珠谓之v玑机也以v饰玑所以象天体之运转也衡横也谓衡箫也以玉为管横而设之所以窥玑而察七政之运行犹今之浑天仪也齐犹审也七政日月五星也七者运行於天有迟有速有顺有逆犹人君之有政事也言舜初摄位乃察玑衡以审七政之所在以起浑天仪晋天文志云天言体者有三家一曰周髀二曰宣夜三曰浑天宣夜~无师说不知其状如何周髀之术以为天似覆盆盖以斗极为中中高而四边下日月旁行v之日近而见之为昼月远而不见为夜蔡邕以为考验天象多所违失浑天说曰天之形状似鸟卵地居其中天包地外犹卵之裹黄圆如弹丸故曰浑天言其形体浑浑然也其术以为天半覆地上半在地下其天居地上见有一百八十二度半强地下亦然北极去地上三十六度南极入地亦三十六度而嵩高正当天之中极南五十五度当嵩高之上又其南十二度为夏至之日道又其南二十四度为春秋分之日道又其南二十四度为冬至之日道南下去地三十一度而已是夏至日北去极六十七度春秋分去极九十一度冬至去极一百一十五度此其大率也其南北极持其两端其天与日月星宿科而回转此必古有其法遭秦而灭至汉武帝时洛下闳始经营之解于妄人又量度之至宣帝时耿薏始铸铜而为之象衡长八尺孔径一寸玑径八尺圆周二丈五尺强转而望之以知日月星辰之所在即此v玑玉衡之遗法蔡邕以为近得天体之实者也○沈括曰旧法规环一面刻周天度一面加银丁盖以夜候之天晦不可目察则以手切之也古人以v饰玑疑亦为此○今按此以汉法逆推古制然历代以来其法渐密本朝因之为仪三重其在外者曰六合仪平置单环上刻十二辰八十四偶在地之位以地而面定四方侧立黑双环具刻去极度数以中分天?直跨地平使其半出地上半入地下而结於其子午以为天经斜倚赤单环具刻赤道度数以平分天腹横绕天经亦使半出地上半入地下而结於其卯酉以为天纬二环表里相结不动其天经之环则南北二极皆为圆轴虚中而内向以挈三辰四游之环以其上下四方於是可考故曰六合次其内曰三辰仪侧立黑双环亦刻去极度数外贯天经之轴内挈黄赤二道其赤道则为赤单环外依天纬亦刻宿度而结於黑双环之卯酉其黄道则为黄双环亦刻宿度而又斜倚於赤道之腹以交结於卯酉而半入其内以为春分後之日轨半出其外以为秋分後之日轨又为白单环以承其交使不倾垫下设机轮以水激之使其日夜随天东西运转以为象天行以其日月星辰於是可考故曰三辰其最在内者曰四游仪亦为黑双环如三辰仪之制以贯天经之轴其环之内则两面当中各施直距外跬损两轴而当其要中之内又为小T以受玉衡要中之小轴使衡既得随环东而运转又可随处南北低昂以待占候者之仰窥焉以其东西南北无不周坦试凰挠未似浞ㄖ大略也历家之说又以北斗魁四星为机杓三星为衡今详经文简质不应北斗二字乃用寓名恐未必然姑存其说以广异闻】肆类于上帝于六宗望于山川逃诹t神【肆遂也类望皆祭名周礼肆师类造上帝注云郊祀者祭昊天之常祭非常祀而祭告於天其礼依郊祀为之故曰类如泰誓武王伐商王制言天子将出皆云类于上帝是也上帝天也精意以享之谓六宗宗尊也所尊祭者其祀有六祭法曰埋少牢於泰昭祭时也相近於坎坛祭寒暑也王宫祭日也夜明祭月也幽宗祭星也雩宗祭水旱也山川名山大川五岳四渎之属望而祭之故曰望讨桃擦t神谓丘陵坟衍古昔圣贤之类言受终观象之後即祭祀上下神祗以摄位告也】辑五瑞既月乃日觐四岳t牧班瑞于t后【辑a瑞信也公执桓圭侯执信圭伯执躬圭子执M璧男执蒲璧五等诸侯执之以合符於天子而验其信否也周礼天子执冒以朝诸侯郑氏注云名玉以冒以德覆冒天下也诸侯始受命天子锡以圭圭头斜锐其冒下斜刻小大长短广狭如之诸侯来朝天子以刻处冒其圭头有不同者即辨其伪也既尽觐见四岳四岳之诸侯t牧九州之牧伯也程氏曰辑五瑞徵五等诸侯也此以上皆正月事至尽此月则四方诸侯有至者矣远近不同来有先後故日月见之不如他朝会之同期於一日也盖欲以少接之则得尽其询察礼意也班颁同t后即侯牧也既见之後审知非伪则又颁还其瑞以与天下正始也】岁二月东e守至于岱宗柴望【~句】秩于山川肆觐东后e时月正日同律度量衡修五礼五玉三帛二生一死?如五器卒乃复五月南e守至于南岳如岱礼八月西e守至于西岳如初十有一月朔e守至于北岳如西礼归格于艺祖用特【孟子曰天子适诸侯曰e守e守e所守也岁二月当e守之年二月也岱宗泰山也柴望燔柴以祀天而遂望祭东方之山川又各以其秩次而就祭之也秩者其牲币祝号之次第如五岳视三公四渎视诸侯其余视伯子男者也东后东方之诸侯也时谓四时月谓月之大小日谓日之甲乙其法略见上篇诸侯之国其有不同者则协而合之也同审而一之也律谓十二律也六律为阳黄钟大簇姑洗蕤宾夷则无射六吕为大吕夹钟仲吕林钟南吕应钟凡十二管皆径三分有奇空围九分而黄钟之长九寸大吕以下律吕相间以次而短至应钟而极焉以之制乐而节音声则长者声下短者声高下者则重浊而舒迟上者则轻清而剽疾以之审度长短则九十分黄钟之长一为一分而十分为寸十寸为尺十尺为丈十丈为引以之审量而量多少则黄钟之管其容子谷黍中者一千二百以为龠而十龠为合十合为升十升为斗十斗为斛以之平衡而权轻重则黄钟之龠所容千二百黍其重十二铢两龠则二十四铢而为两十六两为筋三十筋为钧四钧为石此黄钟所以为万事根本诸侯之国所用有不同者则审而一之也时月之差由积日而成其法则先粗而後精度量衡受法於律其法则先本而後末故言正日在协时月之後同律在度量衡之先立言之叙盖如此也五礼吉凶军宾嘉也修之所以同天下之风俗也五玉五等诸侯所执者即五瑞也三帛诸侯世子执c公之孤执玄附庸之君执黄二生卿执羔大夫执e一死士执雉五玉三帛二生一死所以为贽而见者此九字当在肆觐东后之下e时月正日之上误脱在此言东后之觐皆执此?也如五器刘侍讲曰如同也五器即五礼之器也周礼曰王之所以抚邦国诸侯者七岁属象胥谕言语协辞命九岁属瞽史喻书名声音十有一岁Q瑞节同度量成牢礼同数器修法则十有二岁王e守殷国大略亦类此盖因虞夏之礼而损益之故其先後详略有不同耳卒乃复者举祀礼觐诸侯一正朔同制度修五礼如五器数事皆毕则不复东行而遂西向且转而南行也南岳衡山西岳华山北岳恒山二月东五月南八月西十一月北各以其时也格至也至于其庙而祭告也艺祖疑即文祖或曰文祖艺祖之所自出不知何据今未有考也特特牲也谓一牛也古者君将出必告于祖祢归又至其庙而告之孝子不忍死其亲出告反面之义也王制曰归格于祖祢郑注曰祖下及祢皆一牛程氏以为但言艺祖者举尊耳实皆告也但止就祖庙共同一牛不如时祭各设主於其庙也二说未知孰是今两存之】五载一e守t后四朝敷奏以言明试以功车服以庸【五载之内天子e守者一诸侯来朝者四盖e守之明年则东方诸侯来朝于天子之国V明年则南方之诸侯来朝又明年则西方之诸侯来朝又明年则北方之诸侯来朝又明年则天子复e守是则天子诸侯虽有尊卑而一往一来礼无不答是以上下交通而远近治和也敷陈奏进也周礼曰民功曰庸程氏曰敷奏以言者使各陈其为治之说言之善则明考其功有功则赐车服以旌其功也其言不善则亦有以告饬之也林氏曰天子e守则有e时月以下等事诸侯来朝则有敷奏以言以下等事】肇十有二州封十有二山F川【肇始也十二州冀兖青徐扬荆豫梁雍幽并营也古者中国之地但为九州曰冀兖青徐扬荆豫梁雍禹治水作贡亦因其旧大河以内为冀州而帝都在焉及舜即位以冀青地太广始分冀东恒山之地为并州又分东北医无闾之地为幽州又分青之东北辽东等处为营州而冀州止有河内之地今河东一路是也封表也封十二山者每州封表一山以为一州之镇如职方氏言扬州其山镇曰会稽之类F川F导十二州之川也然舜既分十有二州而至商时又但言九围九有周礼职方氏亦止辨九州之域有扬荆豫青兖雍幽冀并而无徐梁营则是为十二州盖不甚久不知其自何时复合为九也】象以典刑流宥五刑鞭作官刑扑作教刑金作赎刑眚灾肆赦怙终贼刑钦哉钦哉惟刑之恤哉【象如天之垂象示人也典常也示人以常刑所谓墨劓则宫大辟五刑之正也所以待夫元恶大怼杀人伤人穿u淫邪凡罪之不可宥者也流流遣之使远去如下文流放窜殛之类也宥也所以待夫罪之稍轻虽入於五刑而情可矜法可疑与夫亲贵肜投不可加以刑者则以此而之也鞭木末垂革官刑官府之刑也扑夏楚也刑学校之刑也皆以待夫罪之轻者也金罚其金也赎赎其罪也所以待夫罪之极轻虽入於鞭扑之刑而情法犹有可议者则罚其金以赎罪也此五句者猛轻重各有条理法之正也眚谓过误灾谓不幸若人有如此而入於刑则又不待流宥金赎而直赦之也怙谓再犯若人有如此而入於刑则虽当宥当赎亦不许其宥不其赎而必刑之也此二句者或由重而即轻或由轻而即重犹今之律有名例又用法之权衡所谓法外意也圣人立法制刑之本末此七言者大略尽之矣刑有轻重取舍阳舒惨之不同然钦哉钦哉惟刑之恤之意则未始不行乎其间也盖其轻重毫厘之间各有攸当者乃天罚不易之定理而钦恤之意行乎其间则可以见圣人好生之本心也据此经文五刑有流宥而无金赎周礼秋官亦无其文至吕刑乃有五等之罚疑穆王始制之非法之正也盖当刑而赎则失之轻疑赦而赎则失之重且使富者幸免而贫者受刑既非所以为平而又有利之之心焉圣人之法必不然矣】流共工于幽州放O兜于崇山窜三苗于三危殛鲧于羽山四罪而天下咸服【流遣之远去如水之流也放置之於此不得他适也窜则驱逐禁锢之殛则拘囚困苦之随其罪之轻重而异其法也共工O兜鲧事见上篇三苗国名在大江之南彭蠡之西洞庭之东恃险作乱者也幽州北裔水中可居曰洲崇山南裔之山或云在今澧州三危西裔之地即雍州之所谓三危既宅者羽山东裔之山即徐之蒙羽其艺者服者天下皆服其用刑之当罪也春秋传所记四凶之名与此不同说者以穷奇为共工浑敦为O兜饕餮为三苗机为鲧不知其果然否也】二十有八载帝乃殂落百姓如丧考妣三载四海遏密八音【殂落死也死者?气归于天故曰殂体魄归于地故曰落丧为之服也遏~密静也八音金石丝竹匏土革木也皆乐器也古者谓畿内之民与列国诸侯为天子服斩衰三年海内之民则不为服惟尧圣德广大恩泽隆厚又能让舜为天下得人故海内之民思慕之深至於如此也按尧十六即位在位七十载又试舜三载老不政二十八载乃崩在位通计一百单一年仪礼圻内之民为天子齐衰三月圻外之民无服今应服三月者如丧考妣应无服者遏密八音】月正元日舜格于文祖【月正即正月也元日朔日也月正犹月朔谓之朔月月吉谓之吉月也孔氏曰舜服丧三年毕将即政故复至文祖庙告受终告摄此告即位也按春秋国君皆以遭丧之明年正月即位於庙而改元此云丧毕之明年不知何所据也】询于四岳辟四门明四目达四聪【询谋辟开也舜既告庙即位乃谋政治于四岳之官开四方之门以受天下之朝贡广四方之视以决天下之壅蔽也】咨十有二牧曰食哉惟时柔远能迩德允元而难任人蛮夷率服【牧养民之官十二牧十二州之牧也王政以食为首农事以时为先舜言足食之道惟在於不违农时也柔者而抚之能者扰而习之远近之势如此先务其略而後致其详也厚允信也德有德之人也元仁厚之人也难拒~也任古文作壬包藏凶恶之人也言当厚信有德仁人而拒~奸恶也凡此五者处之各得其宜则不特中国顺治虽蛮夷之国亦当相率而服从矣】舜曰咨四岳有能奋庸熙帝之载使宅百揆亮采惠畴佥曰伯禹作司空帝曰俞咨禹汝平水土惟时懋哉禹拜稽首让于稷契暨V陶帝曰俞汝往哉【奋起熙广载事亮明惠顺畴类也一说亮相也舜言有能奋起事功以广帝尧之事者使居百揆之位以时亮庶事而顺成庶类者乎佥\也四岳所领四方诸侯时有在朝者也禹崇伯鲧之子四岳及诸侯言伯禹见作司空可宅百揆也时是懋勉也平水土者司空之职是则指此百揆之事而言也帝然其举而咨禹使仍作司空而兼行百揆之事h其旧绩而勉其新功也以司空兼百揆如周以六卿兼三公後世以他官平章事知政事之比稽首首至地暨及也稷契二臣皆帝喾之子稷名弃姓氏封於邰契姓子氏封於商V陶亦臣名也俞者然其举汝往哉者不其让也此时称舜曰以见自此以上称帝者皆尧也自此以下称帝者乃舜也则尧老之时舜未尝称帝亦可见矣】帝曰弃黎民阻饥汝后稷播时百谷【阻厄也后君也谓有邰之君也如所谓三后后夔皆有爵土之称也稷田正官播布也谷非一种故曰百谷此因禹之让而申命之使仍旧职以终其事也】帝曰契百姓不亲五品不逊汝作司徒敬敷五教在【亲相亲睦也五品父子君臣夫妇长幼朋友五者之名位等级也逊顺也司徒掌教之官敷布也五教父子有亲君臣有义夫妇有别长幼有序朋友有信以五者当然之理而为教令也敬敬其事也圣贤之於事无所不敬而此又事之大者故特以敬言之者裕以待之也盖五者之理出於人心之本然非有强而後能者自其拘於气质之偏溺於物欲之蔽始有昧於其理而不相亲爱不相逊顺者於是因禹之让又申命契仍为司徒使之敬以敷教而又裕以待之欲其优柔浸渍以渐而入则其天性之真自然呈露不能自已而无g切虚伪免而无耻之患矣孟子所引尧言劳来匡直辅翼使自得之又从而振德之亦此意也】帝曰V陶蛮夷猾夏寇贼奸宄汝作士五刑有服五服三就五流有宅五宅三居惟明克允【猾乱夏明而大也曾氏曰中国文明之地故曰华夏四时之夏疑亦取此义也o人曰寇杀人曰贼在外曰奸在内曰宄士理官也服服其罪也吕刑所谓上服下服是也三就孔氏以为大罪於原野大夫於朝士於市不知何据窃恐惟大辟弃之於市宫辟则下蚕室余刑亦就屏处盖非死刑不欲使风中其疮误而至死圣人之仁也五流五等象刑之当宥者也五宅三居者流虽有五而宅之但为三等之居如列爵惟五而分土惟三也孔氏以为大罪居於四裔次则九州之外次则千里之外虽亦未见其所据然大⒌甭越之此亦因禹之让而申命之又戒以必当致其明察乃能使刑当其罪而人无不服也】帝曰畴若予工佥曰垂哉帝曰咨垂汝共工垂拜稽首让于殳拄卟与帝曰俞往哉汝谐【若言顺其理而治之也曲礼六工有土工金工石工木工兽工草工周礼有攻木之工攻金之工攻皮之工设色之工刮摩之工抟埴之工皆是也帝问谁能顺治予百工之事者垂臣名有巧思庄子曰工垂之指即此也共工官名共供也言供其事也殳植与三臣名也往哉汝谐言汝能和其职不其让也】帝曰畴若予上下草木鸟兽佥曰益哉帝曰俞咨益汝作朕虞益拜稽首让于朱虎熊罴帝曰俞往哉汝谐【上下山林泽薮也虞掌山泽之官也周礼分为虞衡属於夏官益臣名也高辛氏之子有曰伯虎仲熊太史公曰朱虎熊罴为伯益之佐前殳植与当亦为垂之佐也殳以积竹为兵建於兵车者址仅聘也古者多以其所能为名二人岂能为二器者与】帝曰咨四岳有能典朕三礼佥曰伯夷帝曰咨伯汝作秩宗夙夜惟寅直哉惟清伯拜稽首让于夔龙帝曰俞往钦哉【典主也三礼祀天神享人鬼祭地祗之体也伯夷臣名姜姓秩序也宗祖庙也秩宗盖序次百神之官而专以秩宗名之者盖以宗庙为主也周礼亦谓之宗伯而都家皆有宗人之官以掌祭祀之事亦此意也夙早寅敬畏也直者心无私曲之谓人能敬以直内不使少有私曲则其心洁清而无物欲之A可以交於神明矣夔龙二臣名】帝曰夔命汝典乐教胄子直而温而栗刚而无虐简而无傲诗言志歌永言声依永律和声八音克谐无相夺伦神人以和夔曰於予击石拊石百兽率舞【胄长也自天子至卿大夫之适子也栗庄敬也凡人直者必不足於温故欲其温者必不足於栗故欲其栗皆所以因其德性之善而辅翼之也刚者必至於虐故欲其无虐简者必至於傲故欲其无傲皆所以防其气禀之过而矫揉之也所以教胄子者欲其如此而所以教之之具则又专在於乐如周礼大司乐掌成均之法以教国子弟而孔子亦曰兴於诗成於乐盖所以荡涤邪秽斟酌饱满动荡血脉流通精神养其中和之德而救其气质之偏者也心之所之谓之志心有所之必形於言故曰诗言志既形於言则必有长短之节故曰歌永言既有长短则必有高下清浊之殊故曰声依永声者宫商角徵羽也大抵歌声长而浊者为宫以渐而清且短则为商为角为徵为羽所谓声依永也既有长短清浊则又必以十二律者和之乃能成文而不乱假令黄锺为宫则太簇为商姑洗为角林锺为徵南吕为羽盖以三分损益隔八相生而得之余律皆然即礼运所谓五声六律十二管还相为宫所谓律和声也人声既和乃以其声被之八音而为乐则无不谐协而不相侵乱失其伦次可以奏之朝廷荐之郊庙而神人以和矣圣人作乐以养情性育人材事神~和上下其体用功效广大深切如此今皆不复见矣可胜叹哉夔曰以下则苏氏曰舜方命九官济济相让无缘夔於此独言其功此益稷之文也简编脱误复见於此】帝曰龙朕舨魉甸逍姓鹁朕师命汝作纳言夙夜出纳朕命惟允【艏查褰~也殄行者谓伤~善人之事也师\也谓其言之不正而能变乱黑白以骇\也纳言官名命令政教必使审之既允而後出则谗说不得行而矫伪无所托矣敷奏复逆必使审之既允而後入则邪辟无自进而功绪有所稽矣周之内史汉之尚书魏晋以来所谓中书门下者皆此职也】帝曰咨汝二十有二人钦哉惟时亮天功【二十有二人四岳九官十二牧也周官言内有百揆四岳外有州牧侯伯盖百揆者所以统庶官而四岳者所以统十二牧也既分命之又总告之使之各敬其职以相天事也曾氏曰舜命九官新命者六人命伯禹命伯夷咨四岳而命之者也命垂命益泛咨而命者也命夔命龙因人之让不咨而命者也夫知道而後可宅百揆知礼而後可典三礼知道知礼非人人之所能也故必咨於四岳若予工若上下草木鸟兽则非此之比故泛咨而已礼乐命令其体虽不若百揆之大然其事理精微亦非百工庶物之可比伯夷既以四岳之举而当秩宗之任则其所让之人必其中於典乐纳言之选可知故不咨而命之也若稷契V陶之不咨者申命其旧职而已○又按此平水土若百工各为一官而周制同领於司空此以士官兼兵刑之事而周礼分为夏秋两官盖帝王之法随时制宜所谓损益可知者如此】三载考绩三考黜陟幽明庶绩咸熙分北三苗【考核实也三考九载也九载则人之贤否事之得失可见於是陟其明而黜其幽赏罚明信人人力於事功此所以庶绩咸熙也北犹背也其善者留其不善者窜徙之使分背而去也此言舜命二十二人之後立此考绩黜陟之法以时举行而卒言其效如此也按三苗见於经者如典谟益稷禹贡吕刑详矣盖其负固不服乍臣乍叛故治水之际三危已宅而犹有不即工者及禹摄位之後帝命徂征而犹逆命及禹班师而後来格於是乃得考其善恶而分北之也吕刑之言遏~则通其本末而言不可以先後论也】舜生三十徵庸三十在位五十载陟方乃死【徵召也陟方犹言升遐也韩子曰竹书纪年帝王之没皆曰陟陟N也谓N天也书曰殷礼陟配天言以道终其德协天也故书纪舜之没云陟其下言方乃死者所以释陟为死也地之势东南下如言舜e守南方而死宜言下方不得言陟方也按此得之但不当以陟字为句~耳方犹云徂乎方之方陟方乃死犹言殂落而死也此言舜生而侧微至三十年尧乃召而用之历试三年居摄二十八年通三十一年乃即帝位又五十年而崩盖於篇末总叙其始终也】
大禹谟【林氏曰虞史既述二典而其所载有未尽者於是又叙其君臣之间嘉言善政以为
大禹V陶谟益稷三篇所以备二典之未备者古文有今文无】
曰若稽古大禹曰文命敷于四海祗承于帝【谟谋也命教祗敬也帝谓舜也文命敷四海者即禹贡所谓东渐西被朔南暨声教讫于四海者是也史臣言禹既已布其文教于四海矣於是陈其谟以敬承于舜如下文所云也文命王氏以为禹号苏氏曰非也以文命为禹号则敷于四海者为何事耶吴氏曰此书不专为大禹而作此十七字当是後世模放二典为之V陶谟篇首九字亦类此○今按此篇稽古之下犹赞禹德而後篇便记V陶之言其体亦不相类吴氏之说恐或然也】曰后克艰厥后臣克艰厥臣政乃V黎民敏德【曰以下即禹祗承于帝之言也艰难也孔子曰为君难为臣不易即此意也乃者难辞也敏速也曰德者言其德化之深也禹言君而不敢易其为君之道臣不敢易其为臣之职夙夜祗惧各务尽其所当为者则其政事乃能修治而无邪慝下民自然观感速化於善而有不容己者矣】帝曰俞允若兹嘉言罔攸伏野无遗贤万邦咸稽于\舍己从人不虐无告不废困穷惟帝时克【嘉善攸所也无告困穷也帝谓尧也舜然禹之言以为信能如此则必有以广延\论悉致t贤而天下之民皆被其泽无不得其所矣然非忘私顺理爱民好士之至无以及此而惟尧能之非常人所及也盖为谦辞以对而不敢自谓其必能舜之克艰於此亦可见矣程氏曰舍己从人最为难事已者我之所有虽痛舍之犹惧守己者固而从人者轻也】益曰都帝德广运乃圣乃神乃武乃文皇天眷命奄有四海为天下君【都叹美之辞也都者君子之居鄙者野人之居故古者谓野为鄙谓都为美也广者大而无外运者行之不息大而能运则变化不测故自其大而化之而言则谓之圣自其圣而不可知而言则谓之神自其威之可畏而言则谓之武自其英华发外而言则谓之文眷顾奄尽也尧之初起不见於经传称其自唐侯特起为帝观益之言理或然也或曰舜之所谓帝者尧也t臣之言帝者舜也如帝德罔愆帝其念哉之类皆谓舜也盖益因舜尊尧而遂美舜之德以劝之言不特尧能如此帝亦当然也○今按此说所引此类固为有理但益之语接连上句惟帝时克之下未应遽舍尧而誉舜又徒极口以誉其美而不见其劝勉规戒之辞恐唐虞之际未遽有此谀佞之风也只依旧说赞尧为是】禹曰惠f吉从逆凶惟影响【f道也字本训由故又以为所当由之道也言天道无常随人所行之顺逆而应之以祸福犹影响形声以终上文之意见所以不可不艰者以此】益曰吁戒哉儆戒无虞罔失法度罔游于逸罔淫于乐任贤勿贰去邪勿疑疑谋勿成百志惟熙罔违道以干百姓之誉罔虬傩找源蛹褐欲无怠无荒四夷来王【先吁後戒欲使者精审儆与警同古文作敬开元改今文虞度也言当儆戒於无虞度之时谓戒於无形也罔勿也法度法则制度淫过也当四方无可虞度之时法度易至废弛故戒其失坠逸乐易至纵恣故戒其游淫言此三者所当谨畏也任贤以小人间之谓之贰去邪而不能果断谓之疑谋图为也成成就也言有所图为揆之於理而未安者则不复成就之也百志犹易所谓百虑也蚰嬉簿胖葜外世一见曰王帝於是八者朝夕戒惧无怠於心无荒於事则治道益隆四夷之远莫不归往中土之民服从可知今按益之言如此亦有次第盖人君能守法度不纵逸乐则心正身修义理昭着而於人之贤否孰为可任孰为可去事之是非孰为可疑孰为不可疑皆有以审其几微~其蔽惑故方寸之间光辉明白而於天下之事孰为道义之正而不可违孰为民心之公而不可蚪杂幸源χ不失其理而毫私意不入於其间此其惩戒之深旨所以推广大禹克艰惠f之谟也苟无其本而是非取舍失於一己之私乃欲断而行之无所疑惑则其为害反有不可胜言者矣可不戒哉】禹曰於帝念哉德惟善政政在养民水火金木土谷惟修正德利用厚生惟和九功惟叙九叙惟歌戒之用休董之用威劝之以九歌俾勿坏【於叹美之辞也益言儆戒之道禹叹而美之因谓所以如是而修其德者将欲以善其政也而为政之道不在乎他特在乎养民而已水火金木土谷惟修者以水克火以火克金以金克木以木克土而生五谷或相制以泄其过或相助以补其不足而六者无不修矣正德者父慈子孝兄友弟?夫义妇所以正民之德也利用者工作什器商通货财之类所以利民之用也厚生者衣帛食肉不饥不寒之类所以厚民之生也六者既修则民生略遂而不可以逸居而无教故为之典敷教以正其德通工易事以利其用制节谨度以厚其生使皆当其理而无所乖则无不和矣葛氏曰洪范五行水火木金土百谷本在木行之数以其为民食之急故别而附之九功合六与三也惟叙者言九者各顺其理而不汩陈以乱其常也九叙惟歌者则以九功之叙而咏之歌也言九者既已修和各由其理民享其利莫不歌咏而乐其生也然始勤终怠者人情之常恐安养既久怠心必生则已成之功不能保其久而不废故当有以激励之如下文所云也董督也威古文作畏其勤於是者则戒喻而休美之其怠於是者则督责而惩戒之然又以事之出於勉强者不能久故复即其前日歌咏之言e之律吕播之声音用之_人用之邦国以劝相之使其欢欣鼓舞趋事赴功不能自已而前日之成功得以久存而不坏此周礼所谓九德之歌九韶之舞而太史公所谓逸能思初安能惟始沐浴膏泽而歌咏勤苦者也】帝曰俞地平天成六府三事允治万世永赖时乃功【水土治曰平言水土既平而万物得以成遂也六府即水火金木土谷也六者财用之所自出故曰府三事正德利用厚生也三者人事之所当为故曰事舜因禹言养民之政而推其功以美之也】帝曰格汝禹朕宅帝位三十有三载耄期倦于勤汝惟不怠总朕师【九十曰耄百年曰期舜至是年已九十三矣总率也舜自言既老血气已衰故倦於勤劳之事而汝乃能不怠於其职故命之以摄帝位而率\臣也尧命舜曰陟帝位舜命禹曰总朕师者盖尧欲使舜真宅帝位舜让弗嗣後惟居摄总尧之\尔未能遽宅帝位也故其命禹亦若是而已】禹曰朕德罔克民不依V陶迈种德德乃降黎民怀之帝念哉念兹在兹释兹在兹名言兹在兹允出兹在兹惟帝念功【迈勇往力行之意种布降下也禹自言其德不能胜任民不依归惟V陶勇往力行以布其德其德下及於民而民怀服之宜使摄位帝当思念之而不忘也兹指V陶也禹遂言我念其可以率帝之\者惟在於V陶舍V陶而求之亦无能及之者则是亦惟在为V陶耳又言名言於口者以为惟在於V陶而允出於心者亦以为惟在於V陶盖反覆思之而卒无有以易於V陶者惟帝深念其功而使之摄位也舜命禹宅百揆而禹让稷契V陶此不及稷契者史记载稷契皆帝喾之子与尧为兄弟意其至是必已不复存矣】帝曰V陶惟兹臣庶罔或干予正汝作士明于五刑以弼五教期于予治刑期于无刑民e于中时乃功懋哉【干犯正政弼辅也圣人之治以德为化民之本而刑特以辅其所不及者而已期者先事而取必之谓舜言V陶能明五刑以辅五品之教而期我以至於治故其始虽不免於用刑而实所以期至於无刑之地今乃臣庶罔干予正而民情又皆合於中道无有过不及之差焉则刑果无所施矣凡此皆汝之功盖不禹之让而称V陶之美以劝勉之也】V陶曰帝德罔愆临下以简御\以罚弗及嗣赏延于世宥过无大刑故无小罪疑惟轻功疑惟重与其杀不辜失不经好生之德洽于民心兹用不犯于有司【愆过也简者不烦之谓上烦密则下无所容御急促则\扰乱嗣世皆谓子孙然嗣亲而世疏也延远及也父子罪不相及而赏则远延于後其善善长而恶恶短如此过者不识而误犯也故者知之而故犯也过误所犯虽大必宥不忌故犯虽小必刑即上篇所谓眚灾肆赦怙终贼刑者也罪已定矣而於法之中有疑其或轻或重者则从轻以治之功已成矣而於法之中有疑其或轻或重者则从重以赏之辜罪经常也谓罪之轻重未明而可以杀可以无杀者欲杀之则恐其实无可杀之罪而?於无辜不杀之则恐其实有不常之罪而失於不杀二者皆非圣人至公至平之意而杀不辜者尤圣人之心所不忍也故与其杀之而害彼之生宁姑全之自受失刑之责此其仁爱忠厚之至皆所谓好生之德也盖圣人之法有尽而心则无穷故其用刑行赏而有所疑则常屈法以申恩而不使执法之意有以胜其好生之德此其本心所以无所壅遏而得以行於常法之外及其流衍洋溢渐涵浸渍有以入于民心则天下之人无不爱慕感悦兴起於善而自不犯于有司也V陶以舜美其功故言此以归功於其上盖不敢当其褒美之意而自谓己功也】帝曰俾予从欲以治四方风动惟乃之休【民不犯法而上不用刑者舜之所欲也汝能使我如其所愿以至于治教化之行如风动莫不靡然是乃汝之美也舜又申言以重叹美之】帝曰来禹降水儆予成允成功惟汝贤克勤于邦克俭于家不自满假惟汝贤汝惟不矜天下莫与汝争能汝惟不伐天下莫与汝争功予懋乃德嘉乃丕绩天之历数在汝躬汝终陟元后【降水洪水也古文作洚孟子曰水逆行谓之洚水盖山崩水浑下流淤塞故其逝者辄复反流而泛滥泱溢洚洞无涯也其灾所起虽在尧时然舜既摄位害犹未息故舜以为天警惧於已不敢以为非己之责而自也允信也言禹自许能任治水之责而果能治之是能成其信也成功谓水患既平而九功皆叙也禹能如此则既贤於人矣而又能勤於王事俭於私养此又禹之贤也有此二美而又能不矜其能不伐其功然其功能之实则自有不可R者故舜於此复申命之必使摄位也懋宜作盛大之意此作懋者乃训勉尔盖古字亦通用也德指其克勤俭不矜伐而言丕大绩功也指其成允功而言懋乃德者彼有是德而我以为盛大嘉乃续者彼有是功而我以为嘉美也历数者帝王相继之次第犹岁时气节之先後也言汝有此盛德大功故知历数当归於汝汝终当升此大君之位言其不可辞也是皆舜方命禹以居摄未即天位故以终陟言也】人心惟危道心惟微惟精惟一允执厥中【心者人之知觉主於身而应事物者也指其生於形气之私者而言则谓之人心指其发於义理之公者而言则谓之道心人心易动而难反故危而不安义理难明而易昧故微而不显惟能省察於二者公私之间以致其精而不使其有毫厘之杂持守於道心微妙之本以致其一而不使其有顷刻之离则其日用之间思虑动作自无过不及之差而信能执其中矣尧之告舜但曰允执厥中而舜之命禹又推其本末而详言之盖古之贤人将以天下与人未尝不以其治之之法并而传之其可见於经者不过如此後之人君其可不深畏而敬守之哉】无稽之言勿弗询之谋勿庸【无稽者不考於古弗询者不咨於\言之无据谋之自专是皆一人之私心必非天下之正论皆妨政害治之大者也言谓泛言勿可矣谋谓谋事故又戒其勿用也上文既言存心出治之本此又告之以言处事之方内外相资两得其要而治道备矣】可爱非君可畏非民\非元后何戴后非\罔与守邦钦哉慎乃有位敬修其可愿四海困穷天禄永终惟口出好兴戎朕言不再【此言可爱者君而可畏者民也君之所以可爱者以\非君则无以奉戴而至於乱也民之所以可畏者以君非民则无与守邦而为独夫也故为人君者当自警戒以谨守其所居之位修其所愿欲之事欲其有以常保其位永为下民之所爱戴而不至於危亡也若不恤其民使其至於困穷则天命去之一~而不复续矣岂人君之所愿欲也哉此又极言安危存亡之戒以深警之虽知其功德之盛必不至此然犹欲其战战兢兢无敢逸豫而谨之於毫厘之间此其所以为圣人之心也好和好也戎兵戎也盖言发於口则有二者之分故戒之命汝其虑已审矣岂容复有他说乎】禹曰枚卜功臣惟吉之从帝曰禹官占惟先蔽志昆命于元龟朕志先定询谋佥同鬼神其依龟筮e从卜不习吉禹拜稽首固辞帝曰毋惟汝谐正月朔旦受命于神宗率百官若帝之初【枚卜谓历卜之舜之所言人事已尽禹不容复辞故请历卜有功之臣而从其吉冀自有当之者而已得遂其辞也官掌卜筮之官也蔽断昆後也习吉重得吉卜也盖言卜筮之官占事之法先断其志之所向然後合之於龟若我之志已定而\谋又e则鬼神其必依据龟筮无不e从矣况卜筮之法不待习吉今又何用更待枚卜再得吉兆乃为可乎再辞曰固毋禁止之辞正月次年正月也神宗说者以为舜祖颛顼而宗尧因以神宗为尧庙未知是否如帝之初即上篇所记齐七政修t祀朝诸侯等事也】
金g说
金g此篇之作在周公东征而归之後以其记武王时事且备东征本末故叙之於此
既克商二年【止】王翼日乃瘳此叙周公请命之事武王既丧此以下记周公成王时事
管叔及其t弟【止】不利於孺子此即大诰所谓三监及淮夷叛也意其称兵举事必以诛周公为辞若王敦之於刘隗刁e尔诗序所谓周公遭变陈后稷先公风化之所由而作七月之诗以陈王业风喻成王者盖此时也
周公乃告二公曰【止】告我先王作大诰遂东征周公居东二年则罪人斯得杀武庚致辟管叔于商囚蔡叔于郭邻降霍叔于庶人命微子启代殷後作微子之命皆此时事于後公乃为诗【止】诮公公既灭武庚管蔡而成王之疑未释故公不欲遽归留居东方而周大夫为作破斧伐柯九N狼跋之诗
秋大熟【止】弗敢言金g所藏代武王之说史之祝辞惟尔元孙某遘厉虐疾至能念于一人是也既克商二年至乃告太王王季文王及公归王翼日乃瘳皆史与百执事之言叙後事以始终祝册之辞也
王执书【止】岁则大熟归禾嘉禾之书皆此後作周公自是归大夫美之而作东山之诗也
召诰序
成王在丰欲宅洛邑使召公先相宅作召诰【传曰武王克商迁九鼎於洛邑欲以为都故成王居焉○林曰周自后稷始封於邰夏后政衰稷之子不出奔於戎狄之间至孙公刘始立国於豳十世至太王避狄人之难於岐山之下文王迁于丰武王迁于镐邰在汉右扶风□县豳在找叵蒯汆_岐在美阳县岐山丰在县东丰水镐在长安西南昆明池所谓镐波也岐在邰西北无百里豳又在岐西北四百余里丰在岐山东南二百余里镐在丰东二十五里○王氏曰成王欲宅洛者以天事言之则日东景朝多阳日西景夕多日南景短多暑日北景长多寒洛天地之中风雨之所会阳之所和也以人事言则四方朝时贡赋道里均焉非特如此而已惩三监之难毖殷顽民迁以自近洛距妹邦为近则易使之迁作王都焉则易以镇服也虽然镐京宗庙社稷官府宫室具在不可迁也故於洛时会诸侯而已何以知其如此以诗考之宣王时会诸侯於东都而车攻谓之复古】
召诰
惟二月既望【林曰汉志曰周公摄政七年二月乙亥朔庚寅望】越六日乙未王朝步自周则至于丰【传曰於已後六日乙未成王自镐京至丰以迁都事告文王庙】惟太保先周公相宅【传曰太保三公官名召公也】越若来三月惟丙午F【传曰F明也月三日明生之名○林曰汉志曰是年三月甲辰朔三日丙午上既望同意○刘谏议曰越与粤同粤若发语声也来三月犹言明月也】越三日戊申太保朝至于洛卜宅厥既得卜则经营【传曰三月五日也叶曰周官太卜国大迁大谋则贞龟○传曰经营规度其城郭郊庙朝市之位处王氏曰经其南北而四营之也】越三日庚戌太保乃以庶殷攻位于洛I越五日甲寅位成【洛I洛北之水○疏曰庚戌三月七日甲寅三月十一日也庶殷民也○叶曰攻位者辟荆棘平高下以定所经营之位也】若翼日乙卯周公朝至于洛则Q观于新邑营【传曰翼明也○疏曰十二日也○苏氏曰遍观所营也按後篇是日再卜】越三日丁巳用牲于郊牛二【传曰告立郊社位於天以后稷配故牛二耳疏又曰十四日也】越翼日戊午乃社于新邑牛一羊一豕一【传曰告立社稷之位用太牢也社稷共牢疏曰十五日也礼成庙则衅之故其衅之礼然欤庙有土木之工故郊社先成而衅之此间当有告卜事】越七日甲子周公乃朝用书命庶殷侯甸男邦伯【疏曰二十一日也书赋功属役之书也侯服甸服男服之邦伯不遍举五服者文略耳邦伯州牧也叶曰不及采卫者不以远役\也○王氏曰周公以书命邦伯而邦伯以公命命诸侯也】厥既命殷庶庶殷丕作【传曰大作言劝事】太保乃以庶邦冢君出取币乃复入锡周公曰拜手稽首旅王若公【传以为王与公俱至文不见王无事故诸侯公卿至觐於王以下篇告卜事观之恐不然也又云公至洛皆书其日以谨之不应详臣略君如此惟陈氏以为旅陈也成王在镐而诸侯在洛以币陈於王以及周公者周公摄王事故也此说最善叶曰礼诸侯朝于庙既毕出复束帛加璧入享谓之币既致于王复奉束帛以请觌大夫之私相见也亦谓之币君臣不同时今旅王及公非常礼也】诰告庶殷越自乃御事【告庶殷诸侯及其御事而陈戒于王者所谓公事公言之王者无私也王时在镐岂亦如告卜既告而後遣使奉币具此辞以告之与】呜呼皇天上帝改厥元子兹大国殷之命惟王受命无疆惟休亦无疆惟恤呜呼曷其奈何弗敬【元子者天之元子○陈曰元子不可改而天改之大国未易亡而天亡之天命之无常如此今王受天命诚无疆之福然亦无疆之忧也其可不敬乎○此数句者一篇之大指也】天既遐终大邦殷之命兹殷多先哲王在天越厥後王後民兹服厥命厥终知藏在夫知保抱持厥妇子以哀吁天徂厥亡出执呜呼天亦哀于四方民其眷命用懋王其疾敬德【遐远也遐终者去而不返之辞病也吁呼也天既~殷命矣此殷之初多先哲王谓汤至武丁贤圣之君六七作也虽死而其精神在天故能保佑及其後王後民使之服其命而不替其後至纣之时贤智之人退藏病民之人在位其民困於虐政痛而呼天往而逃亡出见拘执天哀下民故眷命於能勉敬者以代殷位而周家受之故王不可不疾敬德恐无以承天眷命又复如纣也○朱子发云人之死各返其根体魄也故降而在下魂气阳也故升而在上则无不之矣\人物欲蔽之故魄散而气不能升惟圣人清明在躬志气如神故其死也精神在天与天为一叶曰智藏在言至纣而愚其智则藏而独病民之心存也吁和也言祈和於天也此与旧说不同】相古先民有夏天f从子保面稽天若今时既坠厥命今相有殷天f格保面稽天若今时既坠厥命【此一节间有不可晓处旧说有夏敬德故天道亦降格以保之面向也稽考也若顺也向天所顺而考其意也皆未知是否然亦不害大意言既监于殷又当远观有夏历代废兴存亡之迹不过敬德顺天则天保佑之後王不敬故坠其命也】今冲子嗣则无遗寿V曰其稽我古人之德矧曰其有能稽谋自天【已陈夏商敬德坠命之所由又戒王也王氏曰勿弃老成又考古人之德则善矣况曰能考谋自天则又善也○陈曰老成人多识前言往行故考古人善德必资老成人稽谋自天言观天之命所去就则知敬德之不可缓矣】呜呼有王虽小元子哉其丕能P于小民今休王不敢後用顾畏于民N【苏氏曰王虽幼国之元子也其大能以诚感民矣当及今休其德不敢後者疾敬其德不敢迟也用顾畏于民N者N险也民犹水也水能载舟亦能覆舟物无险於民者矣○或曰元子谓天之元子也】王来绍上帝自服于土中【言王今又居洛邑继天为服服事也土中洛邑为天下中也○林氏以此句王来为王亦至洛邑之验恐未必然但王命来此定邑耳】旦曰其作大邑其自时配皇天毖祀於上下其自时中V王厥有成命治民今休【称周公言常作大邑而自此以祀上帝以及慎祀上下神祗又自此居中以为治则是王受天成命以治民矣盖召公述周公宅洛之意】王先服殷御事比介于我有周御事节性惟曰其迈王敬作所不可不敬德【林曰周王迁殷顽民于洛盖与洛之旧民杂居其善恶之习不同事非有以和一之不能相安以处故必有以服殷御事使之亲比介助於周之御事然後可盖周御事习於教令无事於服之故以服殷御事为先也然服殷御事在节其性而已盖人性无不善殷人特化纣之恶是以不义之习遂与性成而忌反耳上之人有以节之使之日进于善则与周人亦何异哉然欲节民之性又在王之所化故王又当敬为其所不可不敬之德以率之非政刑所及也王氏以为明政刑以节之不知道之言也或曰服亦事也犹任也任殷人为御事使之佐我周之御事盖欲其共事相习以成善且使上下相通情易以行化然後有以节其性而日进於善王则　惟作所不可不敬德以率之而已】我不可不监于有夏亦不可不监于有殷我不敢知曰有夏服天命惟有历年我不敢知曰不其延惟不敬厥德乃早坠厥命我不敢知曰有殷受天命惟有历年我不敢知曰不其延惟不敬厥德乃早坠厥命今王嗣受厥命我亦惟兹二国命嗣若功【王氏曰言夏殷所受天命历年长短我皆不敢知也我所敢知者惟不敬厥德乃早坠厥命也○陈曰召公言我王嗣二代而受命我亦惟以此二国长短之命告於王而继其功盖欲王之敬德也】王乃初服呜呼若生子罔不在厥初生自贻哲命今天其命哲命吉凶命历年【王之初服不可不慎其习犹子之初生不可不慎其所教盖习于上则智习于下则愚矣故今天命正在初服之时敬德则哲则吉则永年不敬则愚则凶则短祚也】知今我初服宅新邑肆惟王其疾敬德王其德之用祈天永命【天无一物之不体已知我初服宅洛矣王其可不疾敬德哉所以求天永命者只在德而已矣】其惟王勿以小民淫用非ひ喔议迓居V民若有功其惟王位在德元小民乃惟刑用于天下越王显【苏氏曰商俗靡靡其过用非常也久矣召公戒王勿以小民过用非常之故亦敢於法外殄戮以治之盖民之有过罪实在我及其有功则王亦有德何也王之位民德之先倡也如此则法行天下而王亦显矣○或曰下文有欲王以小民受天永命以字如以其师之以此戒王勿用此小民淫用非ざ复以殄戮治之也言当正身刑下不务刑罚其下乃与苏说同叶曰刑仪刑也】上下勤恤其曰我受天命【苏氏曰君臣一心以勤恤民庶几王受命历年如夏殷且以人心为天命也○陈曰小民之心归则受天永命矣○林曰王能敬德于上而小民仪刑于下则天永命之矣所谓用小民以受天命也】拜手稽首曰予小臣敢以王之民百君子越友民保受王威命明德王末有成命王亦显【苏氏曰庶殷虽已丕作然召公忧其间尚有反侧自疑者故因其大和会而e虽周之民殷之顽民与三监叛者友民周民也百君子者殷周之贤士大夫也自今以往殷人周人与百君子皆同保受王之威德王当终受天之成命显于後世林曰民百君子犹顽民而谓之多士也】我非敢勤惟恭奉币用供王能祈天永命【苏氏曰我非敢以此为勤劳也奉币以赞王祈天永命而已○王氏曰奉币以供王毖祀上下而祈永命】
洛诰【王氏曰此诰有不可知者当阙之而择其有可知者】
召公既相宅周公往营成周【苏氏曰周人谓洛为成周谓镐为宗周】使来告卜【王在宗周遣使告之】作洛诰【叶曰此篇当与召诰参见周公既定迁都之议使召公先相宅度其所宜为王城者召公既卜洛而告则以商庶民略定其位於洛I故周公复至而再卜也此篇非一时播告之辞史取周公得卜至遣史告卜相与往来告戒本末序次之以示後世也】洛诰【苏曰此处有简脱在康诰曰惟三月哉生魄至洪大诰治下属周公拜手之文】周公拜手稽首曰朕复子明辟【王氏曰复如复逆之复成王命周公往营成周周公得卜复命于王曰子者亲之也曰明辟者尊之也○程氏曰犹言告嗣子王矣叶曰复如孟子有复於王之复】王如弗敢及天基命定命予乃胤保大相东土其基作民明辟【周公不欲斥言王幼不能故言王若不敢及天之初命则我不得不嗣摄政事保佑王躬而相此洛邑以为王当於此初作民主也】予惟乙卯朝至於洛师我卜河朔黎水我乃卜涧水东e水西惟洛食我乃卜e水东亦惟洛食【乙卯即前阙至洛之日○苏氏曰黎水今黎阳也周公营洛本以处殷余民民怀土重迁故以都河朔为近便卜不吉然後卜洛也○叶曰卜者先墨龟为兆而令之灼而兆顺其墨谓之食墨求吉不过乎三既卜黎水又卜涧水东又卜e水西则三矣皆曰惟洛食者以召公之卜而复以三地求吉皆不食而食洛是以卒从召公之卜为定也传以涧东e西为王城宫室宗庙所在e东为成周迁殷顽民之所诸儒多用其说而陈氏姚氏之说尤详今见别论】壤匆酝技跋撞贰仁挂睬彩挂运卜地图及卜兆来告成王】王拜手稽首曰公不敢不敬天之休来相宅其作周匹休【传曰作周以配天之美命王氏曰姚成曰天休震动使周有天下者天之休也故周公敬之而相宅以配天休也○或曰作新邑与我周室同休○又或谓作洛与宗周同休王不在洛言来者顺公所在而言○或曰王本与公同来又曰王得卜而来见公遂留祭未知孰是】公既定宅壤蠢词居璨沸莺慵我二人共贞【贞犹当也○叶曰凡卜有贞其吉凶者太卜言国大迁大师则贞龟二人皆知其吉断而以示天下也】公其以予万亿年敬天之休【王氏曰言宅洛之事定矣公当以予永远敬天之休以成此休常吉之卜也】拜手稽首诲言【拜受公言犹禹之拜昌言也】周公曰【自此以下渐不可晓盖不知是何时所言○传疏以为王与公俱在洛对问之言○叶氏以为王得卜而至洛既祭复归镐因留周公居守而周公有此言皆不可考然叶氏说後数章贯穿今从之】王肇称殷礼祀于新邑咸秩无文【传曰始举殷家之礼○疏曰虽有损益以其从殷而来犹前篇之庶殷也○王氏曰殷盛也如五年再殷祭之殷周公既制礼作乐而成王於新邑举盛礼以祀凡典籍所无而於义当祀者咸次秩而祀之也○疑即篇末十二月戊辰之祭史述其语於前而记其事於後也】予齐百工却油跤谥苡栉┰皇有事【此本其摄政时言也齐百工谓百官总已以听也周谓宗周也言我所总百官今使之从王于周而我则未敢归周恐新邑之有事也】今王即命曰记工宗以功作元祀【今王乃命曰我尝记人之功而尊之又以此功因新邑殷祀而告之神明矣王氏曰记功盖若纪于太常藏在盟府之类】惟命曰汝受命笃弼丕视功载乃汝其悉自教工孺子其朋【言成王V命我曰汝周公受先王之命而厚辅我大视功载则可见矣凡汝所自教之工乃我之朋犹言太史友内史友友邦冢君也功载记功之书也王似欲留百工於洛以听周公之命成王与周公言未尝汝之此周公述王言故变公称汝也】孺子其朋其往无若火始焰焰厥攸灼叙弗其~【周公言既如此则孺子往矣但汝所朋不可不慎焰火始然尚微而方进之貌灼焚也叙次第也】厥若ぜ案事如予惟以在周工【戒成王归宗周其所顺之常道及抚临\事当皆如我所行也在周百工皆我所总齐者习於事当惟用此人慎终之道当如此也】往新邑认蚣从辛琶髯饔泄大成裕汝永有辞【言我今往新邑所使向就其有僚矣明作有功之事务为大之以成裕之政则汝亦长有裕之辞於後世矣言往者如云来相宅顺王所在而言趋事赴功常失之急薄故V言大成裕以救其失】公曰已汝惟冲子惟终汝其敬识百辟享亦识其有不享享多仪仪不及物惟曰不享惟不役志于享凡民惟曰不享惟事其爽侮乃惟孺子颁朕不暇【周公言已矣乎汝成王惟冲子当惟其终犹伊尹言慎厥终也百辟诸侯也享朝而以币享王诚以奉上之辞物币也币有余而礼不及者往往有轻上之心以为可以币交也曰吾币足矣何以礼为如是者犹不享也诸侯不役志于享上则天下之民皆无复有享上之心矣天下之事安得不爽乱而轻侮乎如是则是成王实启此乱而遗周公以忧勤不暇也○苏氏曰小人贿以说人必简於礼周公戒周王责诸侯以礼不以币恐其役志乎物而不役志于礼则诸侯慢而王室轻矣此治乱之本故周公特言之春秋传曰晋赵文子为政薄诸侯之币而重其礼鲁穆叔曰自今以往兵其少弭矣夫以列国之卿轻币重礼犹足以弭兵王而贿则招寇也必矣唐之衰君相皆可以贿取方镇争贡羡余行苞苴而天子始失其政以至於亡周公之戒至矣○陈曰予尝以此思之则知文帝却千里马而汉鼎重於泰山矣】朕教汝于民Ｈ昴耸遣惶M乃时惟不永哉【辅也M勉也周公戒成王使听我教汝以辅民常性之道若汝不勉则不能永保天命也然则所以辅民常性者惟在乎勉而已一说乃惟孺子颁朕不暇连此段言成王不我言是分我以不暇也】笃叙乃正父罔不若予不敢废乃命汝往敬哉兹予其明农哉彼裕我民无远用戾【正父武王也厚叙汝武王之所行无不如予之所以厚叙者我不敢废汝自教工之命汝往归宗周汝其敬叙武王之事而我留於此修后稷先公之业明农事以教民亦王业艰难之意也我民裕矣则彼殷民以教民为裕亦无有远而不至者戾至也】王若曰公明保予冲子公称丕显德以予小子扬文武烈奉答天命和恒四方民居师宗将礼称秩元祀咸秩无文【居师营洛邑定民居也○苏曰宗厚族也将礼秉礼也称秩元祀举大祀也言此数事皆赖公之功而成也】惟公德明光于上下勤施于四方旁作穆穆迓衡不迷文武勤教【穆穆和敬之貌天子之容旁作谓周公辅成已德以迎迓太平之治而不迷於先王之教】予冲子夙夜毖祀【苏曰祭则我冲子政则周公成王言我归宗周毖祀而已】王曰公功f笃罔不若时【公之功辅导我厚矣无不若是以上所称也】王曰公予小子其退即辟于周命公後【上文王曰两段周公无答辞疑有阙文成王言我当归即政于宗周而命公留于洛犹唐节度留後之意】四方f乱未定于宗礼亦未克敉公功【f顺也乱治也四方虽已顺治而犹未定于尊公之礼未有以抚治公之功○苏曰宗者掌礼之官盖周公居洛七年乃制礼作乐故周公在灭淮夷之後此时未制礼也○此与先儒不同】f将其後监我士师工诞保文武受民乱为四辅【且使周公在後监我百官士也师也工也四辅犹四邻也】王曰公定予往已公功肃将祗欢公无困哉我惟无酒淇凳鹿勿替刑四方其世享【此正与公诀而归之言也公定居洛予往归周已公功敬公无困哉言公无以事自困犹汉所谓闵劳公以官职之事也我则当无厌倦於安国安民之事而公但勿废其所以仪刑四方者则四方其世享矣】周公拜手稽首曰【此王归後使人来劳周公公拜受之辞也】
召诰【苏淫用非Ｂ邸柯遐尽就醺醋用鞅俾邸渴琛境露家王城成周论】○惟七年【叶说在复子明辟解下】康诰日月一段林说与苏说不同○若曰【史文其言而撮其要略也陈】非汝封刑人杀人则无或刑人杀人矣非汝封又曰劓刖人则无或劓刖人矣言其责之在已也先儒作四句读以故不得其说而苏氏破句读之陈林宗之误矣惟吊兹惟痛闵此得罪之人也不于我政人得罪闵痛之深恨不自我得罪也【叶说好】虽若此然不罪之则民ゃ乱矣
元恶大憝详文意当从王氏乃非德用V言汝若纵则小臣外正皆得为威虐汝之为此欲以德V民而实非德也姑息而已苏陈等说惩王氏之弊一⒁为说恐非圣人刑人正法之意也○文王之敬忌忌恶也惟助成王德显【句】越尹人祗辟【越及也】显民明明德於民也
恫【常如疾痛之在身则无不觉矣】
惠不惠懋不懋【顺其所不当顺勉其所不当勉亦通当顺者不顺当勉者不勉此说长】不典式尔【古注式训勉○苏云尔是人自言法当如此皆}王氏云云予谓此不可晓大⑹清豆刑故之意】若有疾【刑人如痛在已又恫之意】○蔽时忱【陈说陋○至诚为小人所卖】○殄享○世享【皆谓享于天子】
武成日月谱
一月【以孔注推当是辛卯朔】
壬辰旁死魄【孔注云二日】○越翼日癸巳王朝步自周【三日】○戊午师度孟津【二十八日】
二月【若前月小尽即是庚申朔大尽即是辛酉朔】
癸亥陈于商郊【庚申朔即是四日辛酉朔即是三日】○甲子胜商杀纣【或五日或四日汉志云既死魄越五日甲子即是六日或七日日辰不相应】
闰月【李校书说是岁闰三月盖以一月壬辰旁死魄推之若不置闰即下文四月无丁未庚戌矣其说是也○若前两月俱小则此月己丑朔一大一小则庚寅朔俱大则辛卯朔】
三月【若前三月俱小则戊午朔一大二小则己未朔二大一小则庚申朔俱大则辛酉朔然闰月小大计必无辛酉也】
四月【若前四月俱小则丁亥朔一大三小则戊子朔二大二小则己丑朔一小三大则庚寅朔】王来自商【一日】○既生魄诸侯受命于周【十六日或壬寅或癸卯或甲辰或乙巳经文在庚戌後汉志在丁未前恐经误】○丁未祀周庙【或十九日或二十日或二十一日或二十二日】庚戌柴望大告武成【或二十二日或二十三日或二十四日或二十五日】
右以孔注汉志参考大抵多同但汉志二月既死魄越五日甲子为差速而四月既生魄与丁未庚戌先後小不同耳盖以上文一月壬辰旁死魄推之则二月之死魄後五日且当为辛酉或壬戌而未得为甲子此汉志之误也又以一月壬辰二月甲子并闰推之则汉志言四月既生魄越六日庚戌当为二十二日而经以生魄居丁未庚戌之後则恐经文倒也历法虽无四月俱小之理然亦不过先後一二日耳不应所差如此之多也宗庙内事日用丁巳汉志乃无丁未而以庚戌燎于周庙则为刚日非所当用而燎又非宗庙之礼且以翌日辛亥祀于天位而越五日乙卯又杞馘于周庙则六日之间三举大祭礼数而烦近於不敬抑亦经文所无有不知刘歆何所据也注以为今文尚书则伏生今文二十八篇中本无此篇程氏之云又未知其何所据也【按张霸伪书有武成篇刘歆误以为古文说见书序疏中】
考定武成次序
惟一月壬辰旁死魄越翼日癸巳王朝步自周于征伐商底商之罪告于皇天后土所过名山大川曰惟有道曾孙周王发将有大正于商今商王受无道暴殄天物害虐蒸民为天下逋逃主萃渊薮予小子既获仁人敢只承上帝以遏乱略华夏蛮貊罔不率俾惟尔有神尚克相予以济兆民无作神羞既戊午师逾孟津癸亥陈于商郊俟天休命甲子昧爽受率其旅若林会于牧野罔有敌于我师前徒倒戈攻于後以北血流漂杵一戎衣天下大定乃反商政政由旧释箕子囚封比干墓式商容闾散鹿台之财发钜桥之粟大赉于四海而万姓悦服厥四月哉生明王来自商至于丰乃偃武修文归马于华山之阳放牛于桃林之野示天下弗服既生魄庶邦冢君暨百工受命于周丁未祀于周庙邦甸侯卫骏奔走执豆笾越三日庚戌柴望大告武成王若曰呜呼t后惟先王建邦启土公刘克笃前烈至于太王肇基王迹王季其勤王家我文考文王克成厥氲膺天命以抚方夏大邦畏其力小邦怀其德惟九年大统未集予小子其承厥志恭天成命肆予东征绥厥士女惟其士女篚厥玄黄昭我周王天休震动用附我大邑周【此下当有阙文】列爵惟五分土惟三建官惟贤位事惟能重民五教惟食丧祭信明义崇德报功垂拱而天下治右此篇简编错乱刘侍读王荆公程先生皆有改正次序今以参考定读如此大略皆集诸家之所长独四月生魄丁未庚戌一节今以上文及汉志日辰推之其事当如此耳疑先儒以王若曰宜系受命于周之下故定生魄在丁未庚戌後盖不知生魄之日诸侯百工虽来请命而武王以未告天地未祭祖宗未敢发命故且命以助祭乃以丁未庚戌祀于郊庙大告武功之成而後始告诸侯上下之交人神之序固如此也刘侍读谓余小子其承厥志之下当有阙文以今考之固所宜有而程先生徙恭天成命以下三十四字属于其下则已得其一节而用附我大邑周之下刘氏所谓阙文犹当有十数语也此盖武王革命之初抚有区夏宜有退托之词以示不敢遽当天命而求助於诸侯且以致其交相警兄意略如汤诰之文不应但止自序其功而已也列爵惟五之下又史官之词非武王之语读者详之
晦庵集卷六十五
<集部,别集类,南宋建炎至德佑,晦庵集>

[book_title]卷六十六
钦定四库全书
晦庵集卷六十六　　　　　宋　朱子　撰杂着
孝经X误【古今文有不同者别见考异】
仲尼闲居曾子侍坐子曰参先王有至德要道以顺天下民用和睦上下无怨汝知之乎曾子避席曰参不敏何足以知之子曰夫孝德之本也教之所由生复坐吾语汝身体肤受之父母不敢毁伤孝之始也立身行道扬名於後世以显父母孝之终也夫孝始於事亲中於事君终於立身大雅云母念尔祖聿修厥德子曰爱亲者不敢恶於人敬亲者不敢慢於人爱敬尽於事亲而德教加於百姓刑于四海盖天子之孝甫刑云一人有庆兆民赖之在上不骄高而不危制节谨度满而不溢高而不危所以长守贵满而不溢所以长守富富贵不离其身然後能保其社稷而和其民人盖诸侯之孝诗云战战兢兢如临深渊如履薄攴窍韧踔法服不敢服非先王之法言不敢道非先王之德行不敢行是故非法不言非道不行口无择言身无择行言满天下无口过行满天下无怨恶三者备矣然後能守其宗庙盖卿大夫之孝也诗云夙夜匪懈以事一人资於事父以事母而爱同资於事父以事君而敬同故母取其爱而君取其敬兼之者父也故以孝事君则忠以敬事长则顺忠顺不失以事其上然後能保其爵禄而守其祭祀盖士之孝也诗云夙兴夜寐毋忝尔所生子曰用天之道因地之利谨身节用以养父母此庶人之孝也故自天子已下至于庶人孝无终始而患不及者未之有也
此一节夫子曾子问答之言而曾氏门人之所记也疑所谓孝经者其本文止如此其下则或者杂引传记以释经文乃孝经之传也窃尝考之传文固多傅会而经文亦不免有离析增加之失顾自汉以来诸儒传诵莫觉其非至或以为孔子之所自着则尤可笑之尤者盖经之首统论孝之终始中乃敷陈天子诸侯卿大夫士庶人之孝而其末结之曰故自天子以下至於庶人孝无终始而患不及者未之有也其首尾相应次第相承文势连属脉络通贯同是一时之言无可疑者而後人妄分以为六七章【今文作六章古文作七章】又增子曰及引诗书之文以杂乎其间使其文意分断间隔而读者不复得见圣言全体大义为害不细故今定此六七章者合为一章而删去子曰者二引书者一引诗者四凡六十一字以复经文之旧其传文之失又别论之如左方
曾子曰甚哉孝之大也子曰夫孝天之经地之义民之行天地之经而民是则之则天之明因地之义以顺天下是以其教不肃而成其政不严而治先王见教之可以化民也是故先之以博爱而民莫遗其亲陈之以德义而民兴行先之以敬让而民不争导之以礼乐而民和睦示之以好恶而民知禁诗云赫赫师尹民具尔瞻此以下皆传文而此一节盖释以顺天下之意当为传之三章而今失其次矣但自其章首以至因地之义皆是春秋左氏传所载子太叔为赵简子道子产之言唯易礼字为孝字而文势反不若彼之通贯条目反不若彼之完备明此袭彼非彼取此无疑也【子产曰夫礼天之经地之义民之行也天地之经而民实则之则天之明因地之性其下便陈天明地性之目与其所以则之因之之实然後简子赞之曰甚哉礼之大也首尾通贯节目详备与此不同】其曰先王见教之可以化民又与上文不相属故温公改教为孝乃得粗通而下文所谓德义敬让礼乐好恶者却不相应疑亦裂取他书之成文而强加装缀以为孔子曾子之问答但未见其所出耳然其前段文虽非是而理犹可通存之无害至於後段则文既可疑而谓圣人见孝可以化民而後以身先之於理又已悖矣况先之以博爱亦非立爱惟亲之序若之何而能使民不遗其亲耶其所引诗亦不亲切今定先王见教以下凡六十九字并删去
子曰昔者明王之以孝治天下也不敢遗小国之臣而况於公侯伯子男乎故得万国之仔囊允缕湎韧踔喂者不敢侮於鳏寡而况於士民乎故得百姓之仔囊允缕湎染治家者不敢失於臣妾而况於妻子乎故得人之仔囊允缕淝追蛉还噬则亲安之祭则鬼享之是以天下和平灾害不生祸乱不作故明王之以孝治天下如此诗云有觉德行四国顺之
此一节释民用和睦上下无怨之意为传之四章其言虽善而亦非经文之正意盖经以孝而和此以和而孝也引诗亦无甚失且其下文语已更端无所隔碍故今且得仍旧耳【後不言合删改者放此】
曾子曰敢问圣人之德其无以加於孝乎子曰天地之性人为贵人之行莫大於孝孝莫大於严父严父莫大於配天则周公其人也昔者周公郊祀后稷以配天宗祀文王於明堂以配上帝是以四海之内各以其职来助祭夫圣人之德又何以加於孝乎故亲生之膝下以养父母日严圣人因严以教敬因亲以教爱圣人之教不肃而成其政不严而治其所因者本也
此一节释孝德之本之意传之五章也但严父配天本因论武王周公之事而赞美其孝之词非谓凡为孝者皆欲如此也又况孝之所以为大者本自有亲切处而非此之谓乎若必如此而後为孝则是使为人臣子者皆有矜将之心而反?於大不孝矣作传者但见其论孝之大即以附此而不知其非所以为天下之通训读者详之不以文害意焉可也其曰故亲生之膝下以下意却亲切但与上文不属而与下章相近故今文连下二章为一章但下章之首语已更端意亦重复不当通为一章此语当依古文且附上章或自别为一章可也
子曰父子之道天性君臣之义父母生之续莫大焉君亲临之厚莫重焉子曰不爱其亲而爱他人者谓之悖德不敬其亲而敬他人者谓之悖礼以顺则逆民无则焉不在於善皆在於凶德虽得之君子所不贵君子则不然言斯可道行斯可乐德义可尊作事可法容止可观进退可度以临其民是以其民畏而爱之则而象之故能成其德教而行政令诗云淑人君子其仪不忒此一节释教之所由生之意传之六章也古文析不爱其亲以下别为一章而各冠以子曰今文则合之而又通上章为一章无此二子曰字而於不爱其亲之上加故字今详此章之首语实更端当以古文为正不爱其亲语意正与上文相续当以今文为正至君臣之义之下则又当有脱简焉今不能知其为何字也悖礼以上皆格言但以顺则逆以下则又杂取左传所载季文子北宫文子之言与此上文既不相应而彼此得失又如前章所论子产之语今删去凡九十字【季文子曰以训则昏民无则焉不度於善而皆在於凶德是以去之北宫文子曰君子在位可畏施舍可爱进退有度周旋可则容止可观作事可法德行可象声气可乐动作有文言语有章以临其下】
子曰孝子之事亲居则致其敬养则致其乐病则致其忧丧则致其哀祭则致其严五者备矣然後能事亲事亲者居上不骄为下不乱在丑不争居上而骄则亡为下而乱则刑在丑而争则兵此三者不除虽日用三牲之养犹为不孝也
此一节释始於事亲及不敢毁伤之意乃传之七章亦格言也
子曰五刑之属三千而罪莫大於不孝要君者无上非圣人者无法非孝者无亲此大乱之道也
此一节因上文不孝之云而系於此乃传之八章亦格言也
子曰教民亲爱莫善於孝教民礼顺莫善於弟移风易俗莫善於乐安上治民莫善於礼礼者敬而已矣故敬其父则子悦敬其兄则弟悦敬其君则臣悦敬一人而千万人悦所敬者寡而悦者\此之谓要道
此一节释要道之意当为传之二章但经所谓要道当自已而推之与此亦不同也
子曰君子之教以孝也非家至而日见之也教以孝所以敬天下之为人父者教以悌所以敬天下之为人兄者教以臣所以敬天下之为人君者诗云恺悌君子民之父母非至德其孰能顺民如此其大者乎
此一节释至德以顺天下之意当为传之首章然所论至德语意亦\如上章之失云
子曰昔者明王事父孝故事天明事母孝故事地察长幼顺故上下治天地明察神明彰矣故虽天子必有尊也言有父也必有先也言有兄也宗庙至敬不忘亲也修身慎行恐辱先也宗庙致敬鬼神着矣孝悌之至通於神明光于四海无所不通诗云自西自东自南自北无思不服
此一节释天子之孝有格言焉当为传之十章【或云宜为十二章】
子曰君子之事亲孝故忠可移於君事兄悌故顺可移於长居家理故治可移於官是故行成於内而名立於後世矣
此一节释立身扬名及士之孝传之十一章也【或云宜为九章】
子曰闺门之内具礼矣乎严父严兄妻子臣妾犹百姓徒役也
此一节因上章三可移而言传之十二章也严父孝也严兄弟也妻子臣妾官也【或云宜为十章】
曾子曰若夫慈爱恭敬安亲扬名参闻命矣敢问从父之令可谓孝乎子曰是何言与是何言与昔者天子有争臣七人虽无道不失其天下诸侯有争臣五人虽无道不失其国大夫有争臣三人虽无道不失其家士有争友则身不离於令名父有争子则身不?於不义故当不义则子不可以弗争於父臣不可以弗争於君故当不义则争之从父之令又焉得为孝乎
此不解经而别发一义宜为传之十三章
子曰君子事上进思尽忠退思补过将顺其美匡救其恶故上下能相亲诗曰心乎爱矣遐不谓矣中心藏之何日忘之
此一节释忠於事君之意当为传之九章【或云宜为十一章】因上章争臣而误属於此耳进思尽忠退思补过亦左传所载士贞子语然於文理无害引诗亦足以发明移孝事君之意今并存之
子曰孝子之丧亲哭不美裎奕菅圆晃姆美不安闻乐不乐食旨不甘此哀戚之情三日而食教民无以死伤生毁不灭性此圣人之政丧不过三年示民有终为之棺椁衣衾而举之陈其簋而哀戚之擗踊哭泣哀以送之卜其宅兆而安厝之为之宗庙以鬼享之春秋祭祀以时思之生事爱敬死事哀戚生民之本尽矣死生之义备矣孝子之事亲终矣
传之十四章亦不解经而别发一义其语尤精约也熹旧见衡山胡侍郎论语说疑孝经引诗非经本文初甚骇焉徐而察之始悟胡公之言为信而孝经之可疑者不但此也因以书质之沙随程可久丈程答书曰顷见玉山汪端明亦以为此书多出後人傅会於是乃知前辈读书精审其论固已及此又窃自幸有所因述而得免於凿空妄言之罪也因欲掇取他书之言可发此经之旨者别为外传【如冬温夏趸瓒ǔ渴≈类即附始於事亲之传】顾未敢耳淳熙丙午八月十二日记
孔丛子亦伪书而多用左氏语者但孝经相传已久盖出於汉初左氏未盛行之时不知何世何人为之也孔丛子叙事至东汉然其词气甚卑近亦非东汉人作所载孔臧兄弟往还书疏正类西京杂记中伪造汉人文章【西京杂记之缪匡衡传注中氏已辨之可考】皆甚可笑所言不肯为三公等事以前书考之亦无其实而通监皆误信之其他此类不一欲作一书论之而未暇也姑记於此云读管氏弟子职
先生施教弟子是则温恭自虚所受是极【必虚其心然後能有所容极谓尽其本原也】见善从之闻义则服温柔孝弟毋骄恃力【服叶蒲北反○骄而恃力则羝羊触蒲】志毋虚邪行必正直游居有常必就有德【行下孟反○虚谓虚伪】色整齐中心必式夙兴夜寐衣带必饬【式法也】朝益暮习小心翼翼一此不懈是谓学则
右学则
少者之事夜寐蚤作既拚盥漱执事有恪【拚弗运反盥音管漱素茂反○扫席前曰拚盥洁手漱涤口】摄衣共盥先生乃作沃盥彻盥泛拚正席【共音恭席叶祥龠反○共盥谓共先生之盥器也彻盥谓既盥而彻盥器也泛拚谓广拚内外不止席前也】先生乃坐出入恭敬如见宾客危坐乡师色毋怍【客叶音恪_音向○怍谓变其容貌】
右蚤作
受业之纪必由长始一周则然其余则否【长丁丈反否叶音鄙○谓先从长者教之一周之外不必然】始诵必作其次则已【始诵而作以敬事端也至於次诵则不必然】凡言与行思中以为纪古之将兴者必由此始【行下孟反○中者无过不及之名以此为纪纲然後可兴也】後至就席狭坐则起【狭坐之人见後至者则当起】若有宾客弟子骏作对客无让应且遂行趋进受命所求虽不得必以反命【客见上让叶平声行叶音抗○骏作迅起也对客无让者供给使令不敢亢礼也受命为先生命求虽不得必以反曰】反坐复业若有所疑捧手问之师出皆起至於食时
右受业对客
先生将食弟子馔馈摄s盥漱跪坐而馈置酱错食陈膳毋悖【错七故反悖布内反○馈谓选具其食】凡置彼食鸟兽鱼必先菜?【?叶音郎○先菜後肉食之次也】?u中别u在酱前其设要方【u侧吏反别彼列反要一遥反○u谓肉而细者远u近酱食之便也其陈设食器要令成方也】饭是为卒左酒右酱【酱当作浆○是谓u也礼三饭乃食u而辨ソ员嫌钟镁埔葬S用酱以漱故言饭u而食终乃言酒酱明在u外也郑注二礼两引上文皆作浆字又此上文已云u在酱前则此酱不应复在u外矣今本误也】告具而退捧手而立【二句用韵不叶未详】三饭二斗左执虚豆右执挟匕周还而贰唯橹视同橐猿葜茉蛴惺急尺不跪是谓贰纪【挟古e反还音旋榭圄》础鹑饭食必二毁斗也挟犹箸也?所以载鼎实者贰谓再益也食尽曰槭佑芯≌咴蛞嬷齿次序也如菜肉同尽则先益菜後益肉也豆有柄长尺则立进之此是再益之纲纪也】先生已食弟子乃彻趋走进漱拚前a祭【漱祭未详○既食毕扫席前并搜a所祭也】
右馔馈
先生有命弟子乃食以齿相要坐必尽席【要平声○所谓食坐尽前恐A席也】饭必捧G?不以手亦有据膝毋有隐肘既食乃饱循覆手【G音览隐於靳反饱叶补苟反音二○不以手当以挟也隐肘则太伏也口也覆手而循之所以拭其不洁也】振s扫席已食者作抠衣而降旋而乡席各彻其馈如於宾客既彻并器乃还而立【抠苦侯反_音向席客还并见上立未详○振s扫席谓振其底s以拂席之A宾客食毕亦自彻其馈并谓藏去也】
右乃食
凡拚之道实水于盘攘袂及肘堂上则播洒室中握手执箕膺揲厥中有帚【揲记注作又作叶并以涉反○攘袂者恐湿其袂且不便於事也堂上故播而洒室中隘故握手为掬以洒揲舌也既有水将拚之故执箕以舌自当而置帚於箕中也】入户而立其仪不贷执帚下箕倚于左侧【贷他得反○谓倚箕於户侧】凡拚之道必由奥始【西南隅也】俯仰磬折拚毋有彻【折之舌反○彻动也不得触动他物也】拚前而退聚於户内【从前扫而却退聚其所扫粪壤於户内也】坐板排之以叶适已实帚于箕【板b时以手排之适已向已也】先生若作乃兴而辞【以拚未毕故辞之令止也】坐执而立遂出弃之既拚反立是e是稽【e合也稽考也谓合考书义也】
右洒扫
暮食复礼【谓复朝食之礼】昏将举火执烛隅坐错总之法横于坐所栉之远近乃承厥火【坐上声错见上所叶疏果反庄乙反○总束也古者束薪蒸以为烛故谓之总其未然者则横于坐之所也栉谓烛尽察其将尽之远近乃更以烛承取火也】居句如矩蒸间容蒸然者处下捧狄晕绪【句古侯反下叶音户○句曲也旧烛既尽则更使人以新烛继之一横一直其两端相接之处势曲如矩则方正不邪也蒸细薪也言稍其束使其蒸间可以各容一蒸以通火气又使已然者居下未然者居上则火易然也绪烛烬也邓以贮绪也】右手执烛左手正栉有堕代烛交坐无倍尊者乃取厥栉遂出是去【者叶音绪去上声○先执烛者既捧狄灾栉之余绪遂以左手正栉而投其绪於抵兄疗滂谓ザ逃凶苟不可执者则後执烛者代之而交坐於其处前执烛者乃取栉而出弃之也】
右执烛
先生将息弟子皆起敬奉枕席问所何趾m衽则请有常则否【奉芳勇反m昌六反否见上○m始也谓变其衽席则当问其所趾若有常处则不请也】
右请衽
先生既息各就其友相切相磋各长其仪周则复始是谓弟子之纪【友叶音以叶上声长丁丈反仪叶五何反】
右退习
记嵩山晁氏卦爻彖象说
汉艺文志易经十二篇施孟梁丘三家师古曰上下经及十翼故十二篇是则彖象文言系辞始附卦爻而传於汉欤先儒谓费直专以彖象文言参解易爻以彖象文言杂入卦中者自费氏始其初费氏不列学官惟行民间至汉末陈元郑康成之徒学费氏古十二篇之易遂亡孔e达又谓辅嗣之意象本释经宜相附近分爻之象辞各附当爻则费氏初变乱古制时犹若今乾卦彖象系卦之末欤古经始变於费氏而卒大乱於王弼惜哉【熹按正义曰夫子所作象辞元在六爻经辞之後以自卑退不敢干乱先圣正经之辞及王辅嗣之意以为象者本释经文宜相附近其义易了故分爻之象辞各附其当爻下言之此晁氏所引以证王弼分合经传者然其言夫子作象辞元在六爻经辞之後则孔氏亦初不见十二篇之易矣又在於彖及大象发之似亦有所未尽】奈何後之儒生尤而效之杜预分左氏传於经宋衷范望辈散太玄赞与测於八十一首之下是其明比也揆观其初乃如古文尚书司马迁班固序传扬雄法言序篇云尔今民间法言列序篇於其篇首与学官书不同⒖杉也唐李鼎祚又取序卦冠之卦首则又效小王之过也刘牧云小象独乾不系于爻辞尊君也石守道亦曰孔子作彖象於六爻之前小象系逐爻之下惟乾悉属之於后者让也呜呼他人尚何责哉【熹按诗疏云汉初为传训者皆与经别行三传之文不与经连故石经书公羊传皆无经文而艺文志所载毛诗故训传亦与经别及马融为周礼注乃云欲省学者两读故其载本文而就经为注据此则古之经传本皆自为一书故高贵乡公所谓彖象不连经文者十二卷之古经传也所谓注连之者郑氏之注具载本经而附以彖象如马融之周礼也晁氏於此固不如吕氏之有据然吕氏於乾卦经传之次第所以与他卦不同者则无说焉愚恐晁氏所谓初乱古制则犹若今之乾卦而卒大乱於王弼者似亦未可尽废也因窃记于此云云】
蓍卦考误
揲蓍之法见於大传虽不甚详然熟读而徐?之使其前後反复互相发明则亦无难晓者但疏家小失其指而辩之者又大失焉是以说愈多而法愈乱也因读郭氏辩疑为考其误云
大衍之数五十其用四十有九分而为二以象两挂一以象三揲之以四以象四时归奇於仂以象t五岁再t故再仂而後挂正义曰推演天地之数唯用五十策就五十策中去其一余所用者四十有九合同未分是象太一也分而为二以象两者以四十九分而为二以象两仪也【此以上系节文】挂一以象三者就两仪之间於天数之中分挂其一而配两仪以象三才也揲之以四以象四时者分揲其蓍皆以四四为数以象四时也归奇於仂以象闰者奇谓四揲之余归此残奇於所仂之策而成数以法象天道归残聚余分而成闰也五岁再闰者凡前闰後闰相去略三十二月在五岁之中故五岁再闰再仂而後挂者既分天地天於左手地於右手乃四四揲天之数最末之余归之合於仂挂之一处是一揲也又以四四揲地之数最末之余又合於前所归之仂而总挂之是再仂而後挂也
今考正义之说大⒉徊畹其文有阔略不备及颠倒失伦处致人难晓又解挂仂二字分别不明有以大起诤论而是一揲也之揲以传文及下文考之当作仂字则恐传写之误耳今颇正之其说如左云大衍之数五十其用四十有九者五十之内去其一但用四十有九策合同未分是象太一也分而为二者以四十九策分置左右两手象两者左手象天右手象地是象两仪也挂一者挂犹悬也於右手之中取其一策悬於左手小指之间象三者所挂之策所以象人而配天地是象三才也揲之以四者揲数之也谓先置右手之策於一处而以右手四四而数左手之策又置左手之策而以左手四四而数右手之策也象四时者皆以四数是象四时也归奇於仂者奇零也仂勒也谓既四数两手之策则其四四之後必有零数或一或二或三或四左手者归之於第四第三指之间右手者归之於第三第二指之间而勒之也象闰者积余分而成闰月也五岁再t故再仂而後挂者凡前後闰相去大略三十二月在五岁之中此挂一揲四归奇之法亦一变之间凡一挂两揲两仂为五岁之象其间凡两仂以象闰是五岁之中凡有再闰然後置前挂仂之策复以见存之象分二挂一而为第二变也
四营而成易十有八变而成卦正义曰四营而成易者营谓经营谓四度经营蓍策乃成易之一变也十有八变而成卦者每一爻有三变谓初一揲不五则九是一变也第二揲不四则八是二变也第三揲亦不四则八是三变也若三者俱多为老谓初得九第二第三俱得八也若三者俱少为老阳谓初得五第二第三俱得四也若两少一多为少谓初与二三之间或有四或有五而有八也或有二个四而有一个九此为两少一多也其两多一少为少阳者谓三揲之间或有一个九有一个八而有一个四或有二个八而有一个五此为两多一少也如此三变既毕乃定一爻六爻则十有八变乃定一卦则十有八变乃其始成卦也正义又曰老阳数九老数六老阳老皆变周易以变者为占故阳爻称九爻称六所以老阳数九老数六者以揲蓍之数九过揲则得老阳六过揲则得老其少阳称七少称八义此【见乾卦初九下】刘禹锡曰一变遇少与归奇而为五再变遇少与归奇而为四三变如之是老阳之数分措手指间者十有三策焉其余三十有六四四而运得九是已【余三象同】又曰第一指【余一益三余二益二余三益一余四益四】第二指【余一益二余二益一余三益四余四益三】第三指【与第二指同】李泰伯曰圣人揲蓍虚一分二挂一揲四归奇再仂确然有法象非苟作也故五十而用四十有九分於两手挂其一则存者四十八以四揲之十二揲之数也左手满四右手亦满四矣乃仂其八而谓之多左手余二右手亦余二矣乃仂其四而谓之少则仂十二并挂而十三其存者三十六为老阳以四计之则九揲也故称九三多则仂二十四并挂而二十五其存者二十四为老以四计之则六揲也故称六一少两多则仂二十并挂而二十一其存者二十八为少阳以四计之则七揲也故称七一多两少则仂十六并挂而十七其存者三十二为少以四计之则八揲也故称八所谓七八九六者盖取四象之数也
今考三家之说正义大⒌弥但不推多少所以为阳老少之数又以过揲之数已见乾卦而遂而复言此为太略而易字之解三揲之分亦为小疵刘氏盖合正义二说而言其法始备然其曰遇多遇少与归奇为若干则是误以两仂为所遇而谓挂一为归奇矣其曰余三十有六策四四而运得九则是反以过揲为余数而又必再运之矣此皆不如正义之名正而法简其论第一指与第二指第三指之余数不同则虽为三变皆挂之法然曰余若干而益若干则为揲左不揲右而不免有以意增益之嫌其以三变挂仂之策分措于三指间则初变之仂误并於挂再变之挂误并於仂亦为失之且一手所操多至二十五策亦繁重而不便於事矣李氏之说最为简易而分别挂仂为明白但其法为多者一为少者三而不知二变多少之各二且曰仂十二并挂一为十三而不知仂十并挂三为十三【余三象同】则是後三变不挂而不若刘说之为得也今皆正之如左方云四营而成易者营谓经营易即变也谓分二挂一揲四归奇凡四度经营蓍策乃成一变也十有八变而成卦者谓既三变而成一爻复合四十九策如前经营以为一变积十八变则成六爻而为一卦也其法初一变两揲之余为挂仂者不五则九第二变两揲之余为挂仂者不四则八第三变两揲之余为挂仂者亦不四则八五四为少九八为多若三变之间一五两四则谓之三少一九两八则谓之三多或一九一八而一四或一五而二八则谓之两多一少或一九而二四或一五一四而一八则谓之两少一多盖四十九策去其初挂之一而存者四十八以四揲之为十二揲之数四五为少者一揲之数也八九为多者两揲之数也一揲为奇两揲为偶奇者属阳而象圆偶者属而象方圆者一围三而用全故一奇而含三方者一围四而用半故一偶而含二也若四象之次则一曰太阳二曰少三曰少阳四曰太以十分之则居一者含九居二者含八居三者含七居四者含六其相为对待而具於洛书者亦可见也故三少为老阳者三变各得一揲之数而三三为九也其存者三十六而以四数之复得九揲之数也左数右策则左右皆九左右皆策则一而围三也三多为老者三变各得两揲之数而三二为六也其存者二十四而以四数之复得六揲之数也左数右策则左右皆六左右皆策则围四用半也两多一少为少阳者三变之中再得两揲之数一得一揲之数而二二一三为七也其存者二十八而以四数之复得七揲之数也左数右策则左右皆七左右皆策则方二圆一也【方二谓两八圆一谓一十二】两少一多为少者三变之中再得一揲之数一得两揲之数而二三一二为八也其存者三十二而以四数之复得八揲之数也左数右策则左右皆八左右皆策则圆二方一也【圆二谓两十二方一谓一八】
乾之策二百一十有六坤之策一百四十有四凡三百有六十当期之日二篇之策万有一千五百二十当万物之数也正义曰乾之策二百一十有六者以乾老阳一爻有三十六策六爻凡有二百一十六策也乾之少阳一爻有二十八策六爻则有一百六十八策此经据乾之老阳之策也坤之策百四十有四者坤之老一爻有二十四策六爻故一百四十有四策也若坤少一爻有三十二策六爻则有一百九十二此经据坤之老故百四十有四也凡三百有六十当期之日者举合乾坤两策有三百有六十当期之数三百六十日举其大略不数五日四分日之一也二篇之策万有一千五百二十当万物之数者二篇之爻总有三百八十四爻阳各半阳爻一百九十二爻爻别三十六总有六千九百一十二也爻亦一百九十二爻爻别二十四总有四千六百八也阳总合万有一千五百二十当万物之数也
今考凡言策者即谓蓍也礼曰龟为卜策为筮又曰倒策侧龟皆以策对龟而言则可知矣仪礼亦言筮人执k尤为明验故此凡言策数虽指挂仂之外过揲见存之蓍数而言然不以挂仂之内所余之蓍不为策也疏义及其解说皆已得之且其并以乾坤二少之爻为言则固不专以乾坤为老六子为少矣但乾坤皆少而其合亦为三百六十两篇皆少而其合亦为万一千五百二十则疏有未及而学者不可不知尔
右揲蓍之法见於大传者不过如此为之说者虽或互有得失然亦不过如此愚已论之详矣学者反复其言使各尽其曲折则後之为说者其是非当否不能出乎此矣
康节先生曰归奇合仂之数得五与四四则策数四九也【余放此　郭氏曰归奇合仂之数谓不用之余数也策数所得之正策数也去此不用之余数正语归奇合仂之余数故有三多三少之言至康节然後策数复见於书余数不复相乱矣】
今按康节归奇合仂四字本於正义所谓最末之余归之合於挂仂之一处盖因其失而不暇正也然四九四六四七四八之数则正义於乾篇初九文下已明言之安得谓唐初以来不论策数耶且康节又言得五与四则四亦未得为去此不用之余数矣大抵为此辨者未知挂仂之中奇偶方圆参两进退之妙是以必去挂仂之数而专用过揲之策其说愈多而其法愈偏也横渠先生曰奇所挂之一也仂左右手之余也【郭氏曰自唐初以来以奇为仂故揲法多误至横渠而始分云】再仂而後挂者每成一爻而後挂也谓第二第三揲不挂也【郭氏曰凡一挂再仂为三变而成一爻横渠之言正所以明正义之失也】闰常不及三岁而至故曰五岁再闰此归奇必俟再仂者象闰之中间再岁也
今按此说大误恐非横渠之言挂也奇也仂也大传之文固各有所主矣奇者残零之谓方蓍象两之时特挂其一不得便谓之奇此则自毕董刘氏而失之矣仂固左右两揲之余然仂之为义乃指间勒物之处故曰归奇於仂言归此余数於指间也今直谓仂为余则其曰归奇於仂者乃为归余於余而不成文理矣不察此误而更以归奇为挂一以避之则又生一误而失愈远矣郭氏承此为说而诋唐人不当以奇为仂夫以奇为仂亦犹以其仂为余尔名虽失之而实犹未爽也若如其说以归为挂以奇为一则为名实俱乱而大传之文揲四之後不见余蓍之所在归奇之前不见有仂之所由亦不复成文理再仂者一变之中左右再揲而再仂也一变之中一挂再揲再仂而当五岁盖一挂再揲当其不闰之年而再仂当其再岁之闰也而後挂者一变既成又合见存之蓍分二而挂一以起後变之端也今曰第一变挂而第二第三变不挂遂以当挂之变为挂而象闰以不挂之变为仂而象不闰之岁则与大传之云挂一象三再仂象t者全不相应矣且不数第一变之再仂而谓第二第三变为再仂又使第二第三变中止有三营而不足乎成易之数且於阳奇偶老少之数亦多有不合者今未暇悉论後当随事发之尔
伊川先生揲蓍法云先以右手指於左手之中取蓍一茎挂於左手小指之间此名奇也次以右手四揲左手之蓍四揲之余数置案之东西隅此名右手之仂复以左手四揲右手之蓍四揲之余亦置於案之东南隅此名左手之仂其两手所握之蓍为所得之正策数又云再以左右手分而为二更不重挂奇又云三变讫乃归先所挂之奇於第一仂之中次合正策数又四揲布之案上得四九为老阳【郭氏曰此法先人亲受於伊川先生雍复受於先人本无文字岁月滋久虑或遗忘谨详书之】
今按此说尤多可疑然郭氏既云本无文字则其传受之际不无差舛宜矣其以挂一为奇而第二三变不挂愚已辨於前矣其曰两手余数置之案隅而不置之指间则非归奇於仂之义其以一变过揲之蓍便为正策则未合四九四六四七四八之数其曰三变讫乃归先所挂之奇於第一仂之中则其挂之之久也无用其归之之晚也无说而尤不合於大传所言之次第又以四揲正策布之案上然後见所得之爻则其重复又甚焉凡此恐皆非伊川先生之本意也览者详之
兼山郭氏曰蓍必用四十九者惟四十九即得三十六三十二二十八二十四之策也盖四十九去其十三则得三十六去其十七则得三十二去其二十一则得二十八去其二十五则得二十四凡得者策数也去者所余之仂也【雍曰世俗皆以三多三少定挂象如此则不必四十九数凡三十三三十七四十一四十五五十三五十七六十一六十五六十九七十三七十七八十一八十五八十九九十三九十七皆可以得初揲非五即九再揲三揲不四即八之数独不可以得三十六三十二二十八二十四之策尔】
今按此书之中此说最为要切而其\率亦无甚於此者盖四十九者蓍之全数也以其全而揲之则其前为挂仂其後为过揲以四乘挂仂之数必得过揲之策以四除过揲之策必得挂仂之数其自然之妙如牝牡之相御如符契之相合可以相胜而不可以相无且其前後相因固有次第而挂仂之数所以为七八九六又有非偶然者皆不可以不察也今於挂仂之数既不知其所自来而以为无所务於揲法徒守过揲之数以为正策而亦不知正策之所自来也其欲增损全数以明挂仂之可废是又不知其不可相无之说其失益以甚矣圣人之道中正公平无向背取舍之私其见於象数之自然者盖如此今乃欲以一偏之见议之其亦误矣又曰四象之数必曰九八七六者三十六三十二二十八二十四之策再以四揲而得之也九六天地之数也乾坤之策也七八出於九六者也六子之策也乾坤相索而成也
今按四象之数乃天地之间自然之理其在河图洛书各有定位故圣人画卦自两仪而生有画以见其象有位以定其次有数以积其实其为四象者久矣至於揲蓍然後挂仂之奇耦方圆有以兆之於前过揲之三十六三十二二十八二十四有以乘之於後而九六七八之数隐然於其中九七天数也三十六二十八凡老阳少阳之策数也六八地数也三十二二十四凡老少之策数也今专以九六为天地之数乾坤之策谓七八非天地之数而为六子之策则已误矣
又曰天之生数一三五合之为九地之生数二四合之为六故曰九六者天地之数也乾之策二百一十有六以六分之则为三十六又以四分之则为九坤之策百四十有四以六分之则为二十四又以四分之则为六故曰九六者乾坤之策数也阳止於九六而已何七八之有故少阳震坎艮三卦皆乾画一其策三十六坤画二其策四十八合之为八十四复三分之而为二十八复四分之而为七少巽离兑三卦皆乾画二其策七十二坤画一其策二十四合之为九十六复三分之而为三十二复四分之而为八是七八出於九六而为六子之策也然九六有象而七八无象盖以卦则六子之卦七八隐於其中而无象以爻则六子皆乾坤之画而无六子之画也故惟乾坤有用九用六之道诸卦之奇画用乾之九也得偶画者用坤之六也无用七八之道也
今按一二三四五天地之生数也五中数故不用六七八九十天地之成数也十全数故不用而河图洛书之四象亦无所当於五与十焉故四象之画成而以一二三四纪其次九八七六积其实揲蓍之法具而挂仂之五与四以一其四而为奇九与八以两其四而为偶奇以象圆而径一者其围三故凡奇者其数三偶以象方而径一者其围四而用半故凡偶者其数二所谓参天两地者也及其揲之三变则凡三奇者三其三而为九三偶者参其两而为六此九六之所以得数之实也至於两奇一偶则亦参其两奇以为六两其一偶以为二而合之为八两偶一奇则亦两其两偶以为四参其一奇以为三而合之为七此七八所以得数之实也是其老少虽有不同然其成象之所自得数之所由则皆有从来而不可诬矣若专以一三五为九二四为六则虽合於积数之一端而於七八则有不可得而通者矣不自知其不通而反以七八为无象不亦误乎又况自其四营三变而先得其七八九六之数而後得其一爻过揲之策以四乘其七八九六之数而後得其一卦过揲之策此於大传之文盖有序矣今乃以乾坤之策为母反再分之而後得九六焉且又不及乎七八而以为无象误益甚矣抑七八九六之用於蓍正以流行经纬乎阳之间而别其老少以辨其爻之变与不变也九六岂乾坤之所得专而七八岂六子之所偏用哉若如其言则凡筮得乾坤者无定爻得六子者无定卦矣尚何筮之云哉其曰乾坤有用九用六之道六子无用七用八之道此又不考乎欧阳子明用之说其凿甚矣又况方为四象之时未有八卦之名耶如苏氏所引一行之言谓有其象而合其数则可尔今直以八卦分之不亦太早计哉
释疑序云系辞不载九六七八阳老少之数圣人画卦初未必以阳老少为异然卜史之家取动爻之後卦故分别老少之象与圣人画卦之道已不同矣後世未识圣人之意者多主卜史之言而不知所谓策数也
今按周礼太卜占人筮人之官⒕倨浞ú荒苌跸耆黄洳患於大传者已多矣然皆周公法也安知七八九六之说不出於其中而夫子赞易之时见其已着而遂不之及乎正如礼记冠义乡饮酒义之属亦以其礼自有明文故详其义而略其数亦不可但见大传之词有所不及而遂谓圣人画卦初不以此为异也圣人作易本为卜筮若但有阳而无老少则又将何以观变而玩其占乎且策数之云正出於七八九六者今深主策数而力排七八九六为非圣人之法进退无所据矣辨证曰凡卦爻所得之数独谓之策自余虽天地大衍亦皆但谓之数
今按此说之误已辨於大传策数之下矣大凡蓍之一筹谓之一策策中乘除之数则直谓之数矣
又曰仂者数之余也如礼言祭用数之仂是也或谓指间为仂非也扬子云作I亦谓蓍之余数岂以草间为I耶
今按归奇於仂谓归此余数於指间耳则此仂字乃归余数之处而非所归余数之名矣祭用数之仂者亦谓正数在握中而其奇零之数在指间指属人身故从人从力而为仂也I生於蓍而言此草在人指间也凡从力者皆勒之省文
又曰如正义之说是六揲六仂而成一爻三十六揲三十六仂而成八卦与十八变而成卦之文异矣
今按一变之中再揲再仂则十有八变之与三十六揲三十六仂未有所戾也
过揲二十八策
圆围三　　　　方围四用半　　方围四用半
三揲挂仂四再揲挂仂八初揲仂八初揲挂一
圆径一　　　　方径一　　　　方径一
挂仂二十一策
过揲二十四策
方围四用半　　方围四用半　　方围四用半
三揲挂仂八再揲挂仂八初揲仂八初揲挂一
方径一　　　　方径一　　　　方径一
挂仂二十五策
又曰苏氏所载一行之学曰多少者奇偶之象也三变皆少则乾之象也乾所以为老阳而四数其余得九故以九名之三变皆多则坤之象也坤所以为老而四数其余得六故以六名之又曰七八九六者因余数以名阳而阳之所以为老少者不在是而在乎三变之间八卦之象也如上所言则是直取三变多少卦象相类以画爻而不复论其策数也
今按四十九中圣人无不周之数已见於前矣苏氏之说既不知七八九六之已具於挂仂而必求之过揲之间其与郭氏之说已略相似矣但苏氏以八卦之象为断而郭氏以四象之策为言少不同耳然苏氏亦云四数其余得九则固亦兼取策数矣而郭氏峻文深诋遽至於此亦可畏哉
又云凡揲蓍第一变必挂一者谓不挂一则无变所余皆得五也惟挂一则所余非五则九故能变第二第三变虽不挂亦有四八之变盖不必挂也
今按三变皆挂盖本大传所谓四营而成易者予已论於前矣然其所以不可不挂者则又有两说盖三变之中前一变属阳故其余五九皆奇数後二变属故其余四八皆偶数属阳者为阳三而为一围三径一之术也【挂一而左一右三也挂一而左右皆二也挂一而左三右一也皆阳也挂一而左右皆四者也】属者为二而为阳二皆以围四用半之术也【挂一而左一右二也挂一而左二右一也阳也挂一而左三右四也挂一而左四右三也也】是皆以三变皆挂之法得之後两变不挂则不得也【後两变不挂则左一右三左二右二左三右一皆为阳惟左右皆四乃为】三变之後其可为老阳者十二可为老者四可为少者二十八可为少阳者二十虽多寡之不同而皆有法象【老阳数本皆八老者动而性本静故损之四以归於阳少阳本皆二十四少者静而阳性本动故损阳之四以归於】是亦以三变皆挂之法得之而後两变不挂则不得也【後两变不挂则老阳少皆二十十少阳九老一】郭氏仅见第二第三变可以不挂之一端尔而遂执以为说夫岂知其挂与不挂之为得失乃如此哉大抵郭氏他说偏滞虽多而其为法尚无甚戾独此一义所差虽小而深有害於成卦变爻之法尤不可以不辨
过揲三十六策
圆围三　　　　圆围三　　　　圆围三
三揲挂仂四再揲挂仂四初揲仂四初揲挂一
圆径一　　　　圆径一　　　　圆径一
挂仂十三策
过揲三十二策
方围四用半　圆围三　　　　圆围三
三揲挂仂八再揲挂仂四初揲仂四初揲挂一
方径一　　　　圆径一　　　　圆径一
挂仂十七策
五岁再t图
旧说
第一变　第二变　第三变
挂　揲左　仂左　揲右　仂右　挂　揲左　仂左　揲右　仂右　挂　揲左　仂左　揲右　仂右　甲乙丙【闰】　丁戊【闰】　己庚辛【闰】　壬癸【闰】甲乙丙【闰】　丁戊【闰】
旧说挂一以象三者也仂谓归奇於仂以象t者也五岁者一变之间一挂再揲再仂各当一岁之象也再t者两仂之岁为再t之象也而後挂者又合余蓍再分而挂以起後变之象也其文义象类既皆有条而不紊又通数之必五岁而再t亦无不合
郭氏说
一变　二变　三变　四变　五变　六变　七变八变　九变
挂仂　仂　　仂　　挂仂　仂　　仂　　挂仂仂　仂
甲【闰】　乙　　丙　　丁【闰】　戊　　己　　庚【闰】辛　　壬
郭氏之说以挂为奇三变之中第一变挂仂第二变第三变不挂而仂故以有挂有仂之变为挂无挂有仂之变为仂其有挂之仂又弃不数而曰归奇必俟再仂者象t之中阅再岁也然则挂象t岁而不象三才仂反象不t之岁而不象t且必二仂而後复挂与大传之文殊不相应又其t必六岁而後再至亦不得为五岁而再t矣
易象九为老阳七为少八为少六为老旧说阳以进为老以退为老九六者乾坤之画阳得兼不得兼阳此皆以意配之不然也九七八六之数阳顺逆之理皆有所从来得之自然非意之所配也凡归余之数有多有少多为如爻之偶少为阳如爻之奇三少乾也故曰老阳九揲而得之故其数九其策三十六两多一少则一少为之主震坎艮也故皆谓之少阳【少在初为震中为坎末为艮】皆七揲而得之故其数七其策二十有八三多坤也故曰老六揲而得之故其数六其策二十有四两少一多则一多为之主巽离兑也故皆谓之少【多在初为巽中为离末为兑】皆八揲而得之故其数八其策三十有二盈则变【纯少阳盈纯多盈】盈为老故老动而少静吉凶悔吝生乎动者也卦爻之辞皆九六者惟动则有占不动则无朕虽易亦不能占之国语谓正屯悔豫皆八遇泰之八是也今人以易筮者虽不动亦用爻辞断之易中但有九六既不动则是七八安得用九六爻辞此流俗之过也
诸家揲蓍说惟笔谈此论简而尽但谓不动则易不能占与引国语之说为误尔
琴律说
太史公五声数曰九九八十一以为宫【散声】三分去一得五十四以为徵【为九徽】三分益一得七十二以为商【为十二徽】三分去一得四十八以为羽【为八徽】三分益一得六十四以为角【为十一徽】十二律数曰黄锺九寸为宫【琴长九尺而折其半故为四尺五寸而下生林锺】林锺六寸为徵【为第九徽徽内三尺徽外一尺五寸上生太蔟】太蔟八寸为商【为第十三徽徽内四尺徽外五寸下生南吕】南吕五寸一分为羽【为第八徽徽内二尺七寸徽外一尺八寸上生姑洗】姑洗七寸一分为角【为第十一徽徽内三尺五寸徽外九寸下生应锺】应锺四寸六分六厘【位在八徽内二寸七分内二尺四寸外二尺一寸上生蕤宾】蕤宾六寸二分八厘【位在十徽九徽之间内三尺一寸五分外一尺三寸五分上生大吕】大吕八寸三分七厘六毫【在龙龈内二寸半内四尺二寸半外二寸半下生夷则】夷则五寸五分一厘一毫【在九徽八徽之间内二尺八寸半外一尺六寸半下生夹锺】夹锺七寸四分三厘七毫三丝【为第十二徽徽内三尺八寸徽外七寸下生无射】无射四寸八分八厘八丝【在八徽内徽内二尺五寸徽外二尺上生中吕】中吕六寸五分八厘三毫四丝六忽【为第十徽亦为角徽内三尺四寸徽外一尺一寸复生变黄锺八寸七分八厘有奇今少宫以下即其半声为四寸三分八厘有奇也　以上十二律并用太史公九分寸法约定周礼郑注以从简便凡律寸皆九分分皆九厘厘皆九丝丝皆九忽琴尺皆十寸寸皆十分分皆十厘厘以下不收】
按此以上为自龙龈之内至於七徽左方十二律之位而七徽以後之说亦附其後盖琴之有徽所以分五声之位而配以当位之律以待抑按而取声而其布徽之法则当随其声数之多少律管之长短而三分损益上下相生以定其位如前之说焉今人殊不知此其布徽也但以四折取中为法盖亦下俚立成之小数虽於声律之应若简切而易知但於自然之法象懵不知其所自来则恐不免有未尽耳　或曰若子之言声数也律分也徽寸也三者之相与皆迂回屈曲而难通无乃出於傅会牵合之私耶曰律之九分也数之八十一也琴之八尺一寸也三者之相与固未尝有异焉今以琴之太长而不适於用也故十其九而为九尺又折其半而为四尺五寸则四尺五寸之琴与夫九寸之律八十一之数亦未始有异也盖初弦黄锺之宫次弦太蔟之商三弦中吕之角四弦林锺之徵五弦南吕之羽六弦黄清之少宫七弦太清之少商皆起於龙龈皆终於临岳其长皆四尺五寸是皆不待抑按而为本律自然之散声者也而是七弦者一弦之中又各有五声十二律者凡三焉且以初弦五声之初言之则黄锺之律固起於龙龈而为宫声之初矣【数八十一律九寸琴长四尺五寸】太蔟则应於十三徽之左而为商【数七十二律八寸徽内四尺】姑洗则应於十一徽而为角【数六十四律七寸一分徽内三尺五寸中吕应於十而为角律六寸五分八厘有奇徽内三尺五寸但姑洗唯三弦用之余弦皆用中吕】林锺则应於九而为徵【数五十四律六寸徽内三尺】南宫则应於八而为羽【数四十八律六寸徽内二尺七寸】○次弦则太蔟之律固起於龙龈而为商之初矣【用宫数後仿此】而其姑角应於十三之左【用商数後仿此】林徵应於十南羽应於九黄清少宫应於八之右○三弦则姑洗之律固起於龙龈而为角之初矣而林徵应於十三南羽应於十一黄清少宫应於九太清少商应於八○四弦则林锺之律固起於龙龈而为徵之初矣而南羽应於十三黄清少宫应於十太清少商应於九少角应於八○五弦则南吕之律固起於龙龈而为羽之初矣黄清少宫则应於十二少商应於十少角应於八九之间○六弦之黄清则固起於龙龈而为少宫之初矣少商则应於十三少角则应於十少徵则应於九少羽则应於八○七弦之太清则固起於龙龈而为少商之初矣少角则应於十二少徵则应於十少羽则应於九少宫之少则应於七八之间故皆按其应处而鼓之然後其声可得而见而声数律分与其徽内之长无不合焉然此皆黄锺一均之声也若大吕夹锺蕤宾夷则无射应锺之为律则无所用於黄锺故必因旋宫而後合於五声之位其在於此则虽有定位而未当其用也【大在黄太之间律八寸三分七厘有奇内四尺二寸半○夹在大姑之间律七寸四分三厘有奇内三尺八寸○蕤在中林之间律六寸二分八厘内三尺一寸五分○夷在林南之间律五寸五分五厘有奇内二尺八寸半○无在南右律四寸八分八厘有奇内二尺五寸○应在无右律四寸六分六厘内二尺四寸○蔟宫见本章图说】○若自七徽之後以至四徽之前则五声十二律之应亦各於其初之次而半之【初弦七徽承羽而为宫六七间为商六右为角五为徵四五间为羽○次弦七徽承宫而为商六左为角六右为徵五为羽四五间为宫○三弦七徽承商而为角六为羽五为宫五右为商○四弦承角而为徵六左为羽六右为宫六为商四五间为角○五弦七徽承徵而为羽六左为宫六右为商五右为角四五间为徵○六弦承羽而为宫七右为商五右为角五为徵四五间为羽○七弦承宫而为商六左为角六右为徵五为羽四五间为宫】四徽之後以至一徽之後则其声律之应次第又如其初而又半之【此一节声难取而用处希不能尽载然其大⒋蔚谝嘤肷狭浇诓灰斓加促密耳○凡五弦起於龙龈初弦五声次弦四声三弦三声四弦二声五弦一声凡十有五声皆正声○初弦七徽次弦八徽三弦九徽四弦十徽五弦十二徽六弦龙龈以後为第二宫各五声七弦龙龈以後四声凡三十四声皆少声○初弦四徽以下至七弦八七间以後为第三宫各五声凡三十五声皆少少声○初弦一徽之後下至七弦四五之间初弦一声次弦二声三弦三声四弦四声五弦五声六弦五声七弦四声凡二十四声犹为少少入前三十五声数内惟六弦一声七弦二声凡三声为第四宫又别为少少少声通为三十八声共合一琴而计之为百十有三声】但七徽之左为声律之初气後身长声和节缓故琴之取声多在於此七徽则为正声正律初气之余承徵羽既尽之後而黄锺之宫後有应於此者且其下六弦之为声律亦皆承其已应之次以复於初而得其齐焉气已消而复息声已散而复圆是以虽不及始初之全盛而君子犹有取焉过此则其气愈散地愈g声愈高节愈促而愈不可用矣此六徽以後所以为用之少虽四徽亦承以应之次以复於初而得其齐而终有所不能反也【此处但泛声多取之自当别论而俗曲繁声亦或有取则亦非君子所宜也】大抵琴徽之分布声律正与候气同是一法而亦不能无少异候气之法阙地为坎盈尺之下先施木案乃植十二管於其上而实土埋之上距地面皆取一寸而止其管之底则各随其律之短长以为浅深黄锺最长故最深而最先应应锺最短故最浅而最後应今移其法於琴而论之则所谓龙龈即木案之地也所谓临岳即地面之平也声应之处即其律寸之短长距案之远近也故按此鼓之而其声可见此其所同也但律之次第左起而右行者以气应先後为之序自地中而言之也徽之次第右起而左行者以律管入地浅深为之序据人在地上目所见者而言之也此其似异而实同者也其甚异者则管虚而弦实管有长短而无大小【围皆九分径皆三分】弦有大小而无短长管上平而下不齐弦则下齐而同起於龙龈也是以候气者异管而应不同时既应则其气遂达於上而无复升进之渐布徽者亦异弦而应於同时既应则各得其量之所受【如以弦大小为五声之序】而循序以渐进至於三周而後已此其甚不同者也然明者观之以其所异乘除望而求其所同则是乃所以益见其同而无可疑者但自有琴以来通儒名师未有为此说者余乃独以荒浅之学聋聩之耳一旦臆度而诵言之宜子之骇於闻而莫之信也然吾岂以是而必信於当世之人哉姑以记余之所疑焉耳抑此七弦既有散弦所取五声之位又有按徽所取五声之位二者错综相为经纬其自上而下者皆自上弦降一等其自左而右者则终始循环或先或後每至上弦之宫而一齐焉盖散声阳也通体之全声也无所受命而受命于天者也七徽也全律之半声也受命於人而人之所资者也但以全声自然无形数之可见故今人不察反以中徽为重而不知散声之为尊甚矣其惑也至其三宫之位则左阳而右阳大而小阳一而二故其取类左以象君右以象臣而二臣之分又有左右左者阳明故为君子而近君右者浊故为小人而在远以一君而御二臣能亲贤臣远小人则顺此理而国以兴隆亲小人远贤臣则拂此理而世以衰乱是乃事理之当然而非人之所能为也又凡既立此律以为宫则凡律之当徽而有声者皆本宫用事之律也其不当徽而无声者皆本宫不用之律也【惟第十二徽有徽无声亦不当用未详其说】律旋而宫变则时异而事殊其遭时而遇俗者自当进据可为之会而发其鸣声其背时而忤俗者自当退伏无人之境而箝其颊舌此亦理势之当然而其详则旋宫之图说尽之矣定律
沈氏笔谈据唐人琵琶h以为调琴之法须先以管色合字定宫弦乃以宫弦下生徵徵上生商上下相生终於少商凡下生者隔二弦上生者隔一弦取之凡丝声皆当如此但今人苟简不复以管定声故其高下无法出於临时
按沈氏所言可救流俗苟简之弊世之言琴者徒务布爪取声之巧其韵胜者乃能以萧散闲远为高耳岂复知礼乐精微之际其为法之严密乃如此而不可苟哉然其曰以合声定宫弦者亦黄锺一均之法耳不知沈氏之意姑举一隅以见其余耶抑以琴声之变为尽於此而遂已也若曰姑举一隅而当别用旋宫之法以尽其变则又当各以其字命之而不得定以合声为宫也盖今俗乐之谱厶则合之为黄也Y则四下之为大也Y则四上之为大也二则一下之为夷也二则一上之为姑也Y则上之为中也厶则勾之为蕤也厶则尺之为林也Y则Y下之为夷也Y则Y上之为南也荚蚍蚕轮为无也荚蚍采现为应也六则六之为黄清也丌则五下之为太清也丌则五上之为太清也则【阙】上之为夹清也此声俗工皆能知之但或未识古律之名不能移彼以为此故附见其说云【按今俗乐或为高於古雅乐三律则合字乃夹锺也沈氏後章即言今教坊燕乐比律高三均弱合字比大蔟徽下却以凡字当宫声比宫之清宫徽高外方乐V高坊一均以来惟契丹乐声比教坊乐下二坊疑唐之遗声也若如沈说则方外合字真为夹锺矣若便以此为黄锺恐声已高急更用旋宫至辰已位即已为林夷非惟不容弹亦不可得而上矣更详之】调弦
调弦之法散声隔四而得二声【宫与少宫商与少商】中徽亦如之而得四声【按上散下得二声按下散上得二声其弦则同】八徽隔三而得六声【宫与羽商与少宫角与少商按上得三声按下得三声】九徽按上者隔二而得四声【宫与徵商与羽角与少宫徵与少商为四○内角声在九十间四之一少浊】按下者隔一而得五声【少商与羽少宫与徵羽与角徵与商角与宫为五○内角声在九八间四之一少清】十徽按上者隔一而得五声【宫与角商与徵角与羽徵与少宫羽与少商为五○内角声在十一徽少浊】按下者隔二而得四声【少商与徵少宫与角羽与商徵与宫为四○内角声在十一徽少浊】十三徽之左比弦相应而得六声【宫与商商与角角与徵徵与羽羽与少宫少宫与少商凡六】
右调弦之法大⑷绱巳晃┚呕瘴得其相生之序十徽则虽律吕相得而其伦序倒置若有未谐故沈氏说以隔二者为下生隔一者为上生盖九徽之宫隔二者生散徵而散徵隔一上生十徽之商九徽之商隔二下生散羽而散羽隔一上生十一徽之角九徽之角隔二下生散少宫而散少宫隔一上生十徽之徵九徽之徵隔二下生散少商而散少商隔一上生十徽之羽也如此则九徽之隔二者常以木声命散声十徽之隔一者常以散声命木声然後十徽之按上按下者亦皆得以协其相生之序此又不可不知也此外诸弦号为相应者则但以散声木声同於一律而自相~酢至於相生之序则无取焉然散声者全律之首七徽者散声之贰故其应声浑厚平最为谐韵特以中三弦者孤孑特立无上下之交焉则其为用有所不周若八徽之三声十三徽之六声则为律虽同而丝木有异是以其声虽应而不和如人心不同而强相然诺外虽和悦而中实乖离求其天属自然真诚和协则惟九徽十徽与十一徽之三弦为然此调弦之法所以必於此而取之亦非人力之所能为也或者见其如此而不深求其故遂以已意强为之说以为九徽者林锺之位十徽者中吕之位林锺为黄锺之所生而中吕又为能反生黄锺者所以得为调弦之地而非他徽之可及此其为说亦巧矣然使果有是理则曷为不直於黄锺焉调之而必为此依傍假托之计耶若角声二律之说则予尝窃s古之为乐者通用三分损益隔八相生之法若以黄锺为宫则姑洗之为角有不可以毫差者而今世琴家独以中吕为黄锺之角故於\乐常必高其一律然後和惟第三弦本是角声乃得守其旧而不变流传既久虽不知其所自来然以心耳亦知其非人力之所能为也昔人亦有为之说者皆无足取其曰五声之象角实为民以民为贵故於此焉上之者其穿凿而迂E固已甚矣又以为姑洗为正角中吕为慢角者则恐此等变调随世而生又非独此为然也近世惟长乐王氏之书所言礼乐最为近古然其说琴亦但以第三弦为律中中吕而不言其所以然者予於是益以为疑乃为之深思而有得焉然後知古人所以破去三分损益隔八相生之明法而a焉以就此位之僭差者乃为迫於声律自然之变有不得已而然也盖建乐立均之法诸律相距间皆一律而独宫羽徵角之间各间二律相距既远则其声势隔阔而有不能相通之患然犹幸其隔八之序五声既备即有二律介於宫与徵角之间於是作乐者因而取之谓之二变然後被四声者乃得连续无间而七均备焉惟琴则专用正声不取二变故於二位之阙无以异乎\乐之初然又以其别有二少而少宫之分地位近於变宫故宫羽之间有以补之而不至於大阙惟徵角之间既为阔远欲以少商补之则其分寸地位相望甚远而不可用是以己午二位特为空阙而角声之势必将乘其间隙进而干之以求合於林徵然其本位若遂空虚而无主则姑夹两位又成旷阔而商角二声将不能以相通幸而三弦姑洗之本声与十一徽姑洗之本位自有相得而不能相离者乃独固守其所而不肯去於是姑前中後皆得祗间一律而无空阙之患是亦律吕性情自然之变有如此者而非人力所能为也然非古之哲人机神明G有以尽其曲折之微则亦孰能发其精着为明法以幸後世之人哉深?其端殆未易以常理论也今好事者乃有见二律之兼用遂通五均数为六律而谓凡周礼孟子之单言六律者皆以是言而非六律六同之谓果如其言则是周礼孟子皆为专指琴之一器而言且使\乐之七均皆废而所谓七音七始亦皆虚语矣呜呼异哉
晦庵集卷六十六
<集部,别集类,南宋建炎至德佑,晦庵集>

[book_title]卷六十七
钦定四库全书
晦庵集卷六十七　　　　　宋　朱子　撰杂着
元亨利贞说
元亨利贞性也生长收藏情也以元生以亨长以利收以贞藏者心也仁义礼智性也恻隐羞恶辞让是非情也以仁爱以义恶以礼让以智知者心也性者心之理也情者心之用也心者性情之主也程子曰其体则谓之易其理则谓之道其用则谓之神正谓此也又曰言天之自然者谓之天道言天之付与万物者谓之天命又曰天地以生物为心亦谓此也
易象说
易之有象其取之有所从其推之有所用非苟为寓言也然两汉诸儒必欲究其所从则既滞泥而不通王弼以来直欲推其所用则又E略而无据二者皆失之一偏而不能阙其所疑之过也且以一端论之乾之为马坤之为牛说卦有明文矣马之为健牛之为顺在物有常理矣至於案文责卦若屯之有马而无乾离之有牛而无坤乾之六龙则或疑於震坤之牝马则当反为乾是皆有不可晓者是以汉儒求之说卦而不得则遂相与创为互体变卦五行纳甲飞伏之法参互以求而幸其偶合其说虽详然其不可通者终不可通其可通者又皆傅会穿凿而非有自然之势惟其一二之适然而无待於巧说者为若可信然上无所关於义理之本原下无所资於人事之训戒则又何必苦心极力以求於此而欲必得之哉故王弼曰义苟应健何必乾乃为马爻苟合顺何必坤乃为牛而程子亦曰理无形也故假象以显义此其所以破先儒胶固支离之失而开後学玩辞玩占之方则至矣然观其意又似直以易之取象无复有所自来但如诗之比兴孟子之譬喻而已如此则是说卦之作为无所与易而近取诸身远取诸物者亦剩语矣故疑其说亦若有未尽者因窃论之以为易之取象固必有所自来而其为说必已具於太卜之官顾今不可复考则姑阙之而直据辞中之象以求象中之意使足以为训戒而决吉凶如王氏程子与吾本义之云者其亦可矣固不必深求其象之所自来然亦不可直谓假设而遽欲忘之也
易精变神说
变化之道莫非神之所为也故知变化之道则知神之所为矣易有圣人之道四焉所谓变化之道也观变玩占可以见其精之至矣玩辞观象可以见其变之至矣然非有寂然感通之神则亦何以为精为变而成变化之道哉此变化之道所以为神之所为也所以极深者以其几也所以研几者以其变也极深研几所以不疾而速不行而至者以其神也此又发明上文之意复以易有圣人之道四焉者结之也或曰至精至变皆以书言之矣至神之妙亦以书言可乎曰至神之妙固无不在详考之文意则实亦以书言之也所谓无思无为寂然不动云者言辞在册象在画蓍在椟而变未形也至於玩辞观象而揲蓍以变则感而遂通天下之故矣推而极於天地之大反而验诸心术之微其一动一静循环始终之际至神之妙亦如此而已矣呜呼此其所以不疾而速不行而至也欤
参伍以变错综其数说
参以三数之也伍以伍数之也如云什伍其民如云或相什伯非直为三与五而已也盖纪数之法以三数之则遇五而齐以五数之则遇三而会故荀子曰窥敌制变欲伍以参注引韩子曰省同异之言以知朋党之分偶三五之验以责陈言之实又曰参之以比物伍之以合三而汉书赵广汉传亦云参伍其贾以类相皆其义也易所谓参伍以变者盖言或以三数而变之或以五数而变之前後多寡更相反覆以不齐而要其齐如河图洛书大衍之数伏羲文王之卦历象之日月五星章纪元是皆各为一法不相依附而不害其相通也综字之义沙随得之然错综自是两事错者杂而互之也综者条而理之也参伍错综又各是一事参伍所以通之其治之也简而疏错综所以极之其治之也繁而密
易寂感说
易曰无思也无为也寂然不动感而遂通天下之故者何也曰无思虑也无作为也其寂然者无时而不感其感通者无时而不寂也是乃天命之全体人心之至正所谓体用之一源流行而不息者也疑若不可以时处分矣然於其未发也见其感通之体於已发也见其寂然之用亦各有当而实未尝分焉故程子曰中者言寂然不动者也和者言感而遂通者也然中和以性情言者也寂感以心言者也中和盖所以为寂感也观言字者字可以见其微意矣
舜典象刑说
圣人之心未感於物其体广大而虚明~无毫偏倚所谓天下之大本者也及其感於物也则喜怒哀乐之用各随所感而应之无一不中节者所谓天下之达道也盖自本体而言如镜之未有所照则虚而已矣如衡之未有所加则平而已矣至语其用则以其至虚而好丑无所遁其形以其至平而轻重不能违其则此所以致其中和而天地位万物育虽以天下之大而举不出乎吾心造化之中也以此而论则知圣人之於天下其所以为庆赏威刑之具者莫不各有所由而舜典所论敷奏以言明试以功车服以庸与夫制刑明辟之意皆可得而言矣虽然喜而赏者阳也圣人之所欲也怒而刑者也圣人之所恶也是以圣人之心虽曰至虚至平无所偏倚而於此二者之间其所以处之者亦不能无小不同者故其言又曰罪疑惟轻功疑惟重此则圣人之微意也然其行之也虽曰好赏而不能赏无功之士虽曰恶刑而不敢纵有罪之人而功罪之实苟已晓然而无疑则虽欲轻之重之而不可得是又未尝不虚不平而大本之立达道之行固自若也故其赏也必察其言审其功而後加以车服之赐其刑也必曰象以典刑画象而示民以墨劓|宫大辟五等肉刑之常法也其曰流宥五刑者放之於远所以夫犯此肉刑而情轻之人也其曰鞭作官刑扑作教刑者官府学校之刑所以驭夫罪之小而未丽于五刑者也其曰金作赎刑使之入金而免其罪所以赎夫犯此鞭扑之刑而情之又轻者也此五者刑之法也其曰眚灾肆赦者言不幸而触罪者则肆而赦之其曰怙终贼刑者言有恃而不改者则贼而刑之此二者法外之意犹今律令之名例也其曰钦哉钦哉惟刑之恤哉者此则圣人畏刑之心闵夫死者之不可复生刑者之不可复续惟恐察之有不审施之有不当又虽已得其情而犹必矜其不教无知而抵冒至此也呜呼详此数言则圣人制刑之意可见而其於轻重浅深出入取舍之际亦已审矣虽其重者或至於诛斩断割而不少贷然本其所以至此则其所以施於人者亦必当有如是之酷矣是以圣人不忍其被酷者之jw负痛而为是以报之虽若甚惨而语其实则为适得其宜虽以不忍之心畏刑之甚而不得赦也惟其情之轻者圣人於此乃得以施其不忍畏刑之意而有以宥之然亦必投之远方以御魑魅盖以此等所犯非杀伤人则亦或淫或盗其情虽轻而罪实重若使既免於刑而又得便还乡里复为平民则彼之被其害者寡妻孤子将何面目以见之而此幸免之人肤支体了无所伤又将得以遂其前日之恶而不知悔此所以必曰流以宥之而又有五流有宅五宅三居之文也若夫鞭扑之刑则虽刑之至小而其情之轻者亦必许其入金以赎而不忍辄以真刑加之是亦仁矣然而流专以宥肉刑而不下及於鞭扑赎专以待鞭扑而不上及於肉刑则其轻重之间又未尝不致详也至於过误必赦故犯必诛之法则又权衡乎五者之内钦哉钦哉惟刑之恤之旨则常通贯乎七者之中此圣人制刑明辟之意所以虽或至於杀人而其反覆表里至精至密之妙一一皆从广大虚明心中流出而非私智之所为也而或者之论乃谓上古惟有肉刑舜之为流为赎为鞭为扑乃不忍民之斩戮而始为轻刑者则是自尧以上虽犯鞭扑之刑者亦必使从墨劓之坐而舜之心乃独不忍於杀伤淫盗之凶贼而反忍於见杀见伤为所侵犯之良民也圣人之心其不如是之残贼偏倚而失其正亦已明矣又谓周之穆王五刑皆赎为能复舜之旧者则固不察乎舜之赎初不上及於五刑又不察乎穆王之法亦必疑而後赎也且以汉宣之世张敞以讨羌之役兵食不继建为入谷赎罪之法初亦未尝及夫杀人及盗之品也而萧望之等犹以为如此则富者得生贫者独死恐开利路以伤治化曾谓三代之隆而以是为得哉呜呼世衰学~士不闻道是以虽有粹美之质而不免一偏之弊其於圣人公平正大之心有所不识而徒知切切焉饰其偏见之私以为美谈若此多矣可胜辨哉若夫穆王之事以予料之殆必由其e游无度财匮民劳至其末年无以为计乃特为此一切权宜之术以自丰而又托於轻刑之说以违道而干誉耳夫子存之盖以示戒而程子策试尝发问焉其意亦可见矣或者又谓四凶之罪不轻於少正卯舜乃不诛而流之以为轻刑之验殊不知共兜朋党鲧功不就其罪本不至死三苗拒命虽若可诛而蛮夷之国圣人本以荒忽不常待之虽有负犯不为畔臣则姑窜之远方亦正得其宜耳非故为是以轻之也若少正卯之事则予尝窃疑之盖论语所不载子思孟子所不言虽以左氏春秋内外传之诬且驳而犹不道也乃独荀况言之是必齐鲁陋儒愤圣人之失职故为此说以夸其权耳吾又安敢轻信其言而遽稽以为决乎聊并记之以俟来者
周礼三德说
或问师氏之官以三德教国子一曰至德以为道本二曰敏德以为行本三曰孝德以知逆恶何也曰至德云者诚意正心端本清源之事道则天人性命之理事物当然之则修身齐家治国平天下之术也敏德云者强志力行畜德广业之事行则理之所当为日可见之迹也孝德云者尊祖爱亲不忘其所由生之事知逆恶则以得於已者笃实深固有以真知彼之逆恶而自不忍为者也【至德以为道本明道先生以之敏德以为行本司马温公以之孝德以知逆恶则赵无愧徐仲车之徒是也】凡此三者虽曰各以其材品之高下资质之所宜而教之然亦未有专务其一而可以为成人者也是以列而言之以见其相须为用而不可偏废之意盖不知至德则敏德者散漫无统固不免乎笃学力行而不知道之讥然不务敏德而一於至则又无以广业而有空虚之弊不知敏德则孝德者仅为匹夫之行而不足以通于神明然不务孝德而一於敏则又无以立本而有悖德之累是以兼陈备举而无所遗此先王之教所以本末相资精粗两尽而不倚於一偏也其又曰教三行一曰孝行以亲父母二曰友行以尊贤良三曰顺行以事师长何也曰德也者得於心而无所勉者也行则其所行之法而已盖不本之以其德则无所自得而行不能以自修不实之以其行则无所持循而德不能以自进是以既教之以三德而必以三行继之则虽其至末至粗亦无不尽而德之修也不自觉矣然是三者似皆孝德之行而已至於至德敏德则无与焉盖二者之行本无常师必协于一然後有以独见而自得之固非教者所得而预言也惟孝德则其事为可指故又推其类而兼为友顺之目以详教之以为学者虽或未得於心而事亦可得而勉使其行之不已而得於心焉则进乎德而无待於勉矣况其又能即是而充之以周於事而其原则孰谓至德敏德之不可至哉或曰三德之教大学之学也三行之教小学之学也乡三物之为教也亦然而尤详
乐记动静说
乐记曰人生而静天之性也感於物而动性之欲也何也曰此言性情之妙人之所生而有者也盖人受天地之中以生其未感也纯粹至善万理具焉所谓性也然人有是性则即有是形有是形则即有是心而不能无感於物感於物而动则性之欲者出焉而善恶於是乎分矣性之欲即所谓情也又曰物至而知知而後好恶形焉何也曰上言性情之别此指情之动处为言而情在其中也物至而知知之者心之感也好之恶之者情也形焉者其动也所以好恶而有自然之节者性也好恶无节於内知诱於外不能反躬天理灭矣何也曰此言情之所以流而性之所以失也情之好恶本有自然之节惟其不自觉知无所涵养而大本不立是以天则不明於内外物又从而诱之此所以流滥放逸而不自知也苟能於此觉其所以然者而反躬以求之则其流也庶乎其可制矣不能如是而惟情是F则人欲炽盛而天理灭息尚何难之有哉此一节正天理人欲之机间不容息处惟其反躬自省念念不忘则天理益明存养自固而外诱不能夺矣夫物之感人无穷而人之好恶无节则是物至而人化物也人化物也者灭天理而穷人欲何也曰上言情之所以流此以其流之甚而不反者言之也好恶之节天之所以与我也而至於无节宰制万物人之所以为贵也而反化於物焉天理惟恐其存之不至也而反灭之人欲惟恐其制之不力也而反穷之则人之所以为人者至是尽矣然天理秉ぶ辗强砷迕鹫咚浠物穷欲至於此极苟能反躬以求天理之本然者则初未尝灭也但染习之深难觉而易昧难反而易流非厉知耻之勇而致百倍之功则不足以复其初尔
中庸首章说
中庸曰天命之谓性率性之谓道修道之谓教何也曰天命之谓性浑然全体无所不该也率性之谓道大化流行各有条贯也修道之谓教克己复礼日用工夫也知全体然後条贯可寻而工夫有序然求所以知之又在日用工夫下学上达而已矣又曰道也者不可须臾离也可离非道也是故君子戒谨乎其所不G恐惧乎其所不闻莫见乎隐莫显乎微故君子谨其独也何也曰率性之谓道则无时而非道亦无适而非道如之何而可须臾离也可须臾离则非率性之谓矣故君子戒谨乎其所不G恐惧乎其所不闻盖知道之不可须臾离则隐微显着未尝有异所以必谨其独而不敢以须臾离也然岂怠於显而偏於独哉盖独者致用之源而人所易忽於此而必谨焉则亦无所不谨矣喜怒哀乐未发谓之中发而皆中节谓之和中也者天下之大本也和也者天下之达道也致中和天地位焉万物育焉何也曰天命之性浑然而已以其体而言之则曰中以其用而言之则曰和中者天地之所以立也故曰大本和者化育之所以行也故曰达道此天命之全也人之所受盖亦莫非此理之全喜怒哀乐未发是则所谓中也发而莫不中节是则所谓和也然人为物诱而不能自定则大本有所不立发而或不中节则达道有所不行大本不立达道不行则虽天理流行未尝间断而其在我者或几乎息矣惟君子知道之不可须臾离者其体用在是则必有以致之以极其至焉盖敬以直内而喜怒哀乐无所偏倚所以致夫中也义以方外而喜怒哀乐各得其正所以致夫和也敬义夹持涵养省察无所不用其戒谨恐惧是以当其未发而品节已具随所发用而本体卓然以至寂然感通无少间断则中和在我天人无间而天地之所以位万物之所以育其不外是矣
已发未发说
中庸未发已发之义前此认得此心流行之体又因程子凡言心者皆指已发之云遂目心为己发而以性为未发之中自以为安矣比观程子文集遗书见其所论多不符合因再思之乃知前日之说虽於心性之实未始有差而未发已发命名未当且於日用之际欠却本领一段工夫盖所失者不但文义之间而已因条其语而附以己见告于朋友愿相与讲焉恐或未然当有以正之
文集云中即道也又曰道无不中故以中形道又云中即性也此语极未安中也者所以状性之体段如天圆地方
又云中之为义自过不及而立名若只以中为性则中与性不合
又云性道不可合一而言中止可言体而不可与性同德
又云中性之德此为近之又云不若谓之性中又云喜怒哀乐之未发谓之中赤子之心发而未远乎中若便谓之中是不识大本也
又云赤子之心可以谓之和不可谓之中
遗书云只喜怒哀乐未发便是中
又云既思便是已发喜怒哀乐一般
又云当中之时耳无闻目无见然见闻之理在始得又云未发之前谓之静则可静中须有物始得这里最是难处能敬则自知此矣
又云敬而无失便是喜怒哀乐未发谓之中也敬不可谓之中但敬而无失即所以中也
又云中者天下之大本天地间亭亭当当直上直下之理出则不是惟敬而无失最尽
又云存养於未发之前则可求中於未发之前则不可
又云未发更怎生求只平日涵养便是涵养久则喜怒哀乐发而中节
又云善观者却於已发之际观之
右据此诸说皆以思虑未萌事物未至之时为喜怒哀乐之未发当此之时即是心体流行寂然不动之处而天命之性体段具焉以其无过不及不偏不倚故谓之中然已是就心体流行处见故直谓之性则不可吕博士论此大⒌弥特以中即是性赤子之心即是未发则大失之故程子正之【解中亦有求中之意盖答书时未暇辨耳】盖赤子之心动静无常非寂然不动之谓故不可谓之中然无营欲知巧之思故为未远乎中耳未发之中本体自然不须穷索但当此之时敬以持之使此气象常存而不失则自此而发者其必中节矣此日用之际本领工夫其曰却於已发之处观之者所以察其端倪之动而致扩充之功也一不中则非性之本然而心之道或几乎息矣故程子於此每以敬而无失为言又云入道莫如敬未有能致知而不在敬者又曰涵养须是敬进学则在致知以事言之则有动有静以心言之则周流贯彻其工夫初无间断也但以静为本尔【周子所谓主静者亦是此意但言静则偏故程子又说敬】向来讲论思索直以心为已发而所论致知格物亦以察识端倪为初下手处以故缺却平日涵养一段功夫其日用意趣常偏於动无复深潜纯一之味而其发之言语事为之间亦常躁迫浮露无古圣贤气象由所见之偏而然尔程子所谓凡言心者皆指已发而言此却指心体流行而言非谓事物思虑之交也然与中庸本文不合故以为未当而复正之固不可执其已改之言而尽疑论说之误又不可遂以为当而不究其所指之殊也周子曰无极而太极程子又曰人生而静以上不容说才说时便已不是性矣盖圣贤论性无不因心而发若欲专言之则是所谓无极而不容言者亦无体段之可名矣未审诸君子以为如何
程子养观说
程子曰存养於未发之前则可又曰善观者却於已发之际观之何也曰此持敬之功贯通乎动静之际者也就程子此章论之方其未发必有事焉是乃所谓静中之知觉复之所以见天地之心也及其已发随事观省是乃所谓动中求静艮之所以止其所也然则静中之动非敬其孰能形之动中之静非敬其孰能察之故又曰学者莫若先理会敬则自知此矣然则学者岂可舍是而他求哉
论语或问说一
或曰程子以孝弟为行仁之本而又曰论性则以仁为孝弟之本何也曰仁之为性爱之理也其见於用则事亲从兄仁民爱物皆其为之之事也此论性而以仁为孝弟之本者然也但亲者我之所自出兄者同出而先我故事亲而孝从兄而弟乃爱之先见而尤切者若君子以此为务而力行之至於行成而德立则自亲亲而仁民仁民而爱物其爱有差等其施有渐次而为仁之道生生而不穷矣此学孝弟所以为仁之本也
论语或问说二
或曰子於有子孝弟之章既以仁为爱之理矣於巧言令色鲜仁之章又以为心之德何哉曰仁之道大不可以一言而尽也程子论四德而曰四德之元犹五常之仁偏言则一事专言则包四者推此而言则可见矣盖仁也者五常之首也而包四者恻隐仁之体也而贯四端故仁之为义偏言之则曰爱之理前章所言之类是也专言之则曰心之德後章所言之类是也其实爱之理所以为心之德是以圣门之学必以求仁为要而语其所以行之者则必以孝弟为先论其所以贼之者则必以巧言令色为甚记语者所以列此二章於首章之次而其序又如此欲学者知仁之为急而识其所当务与其所可戒也
巧言令色说
容貌词气之间正学者持养用力之地然有意於巧令以悦人之观听则心驰於外而鲜仁矣若是就此持养发禁躁妄动必温恭只要体当自家直内方外之实事乃是为已之切求仁之要复何病乎故夫子告渊以克己复礼之目不过视听言动之间而曾子将死之善言亦不外乎容貌色辞气三者而已夫子所谓逊以出之辞欲巧者亦其一事也仲山甫之德柔嘉维则令仪令色则大贤成德之行而进乎此者夫子之逞色怡怡如也乃圣人动容周旋中礼之事又非仲山甫之所及矣至於小人讦以为直色厉内荏则虽与巧言令色者不同然考其矫情饰伪之心实巧言令色之尤者故圣人恶之上蔡引此数条而不肯明言其所以然者将使学者深求而自得之也然令学者反求之於冥漠不可知之中失之愈远言仁h中所解亦少曲折故详论之使学者无淫思力索之苦而有以审夫用力之几焉
观过说
观过之说详味经意而以伊川之说推之似非专指一人而言乃是通论人之所以有过皆是随其所偏或厚或薄或不忍或忍一有所过无非人欲之私若能於此看得两下偏处便见勿忘勿助长之间天理流行鸢飞鱼跃元无间断故曰观过斯知仁矣盖言因人之过而观所偏则亦可以知仁非以为必如此而後可以知仁也若谓观已过窃尝试之尤觉未稳盖必俟有过而後观则过恶已形观之无及久自悔咎乃是反为心害而非所以养心若曰不俟有过而预观平日所偏则此心廓然本无一事却不直下栽培涵养乃豫求偏处而注心观之圣人平日教人养心求仁之术似亦不如此之支离也
忠恕说
子曰参乎吾道一以贯之曾子曰唯子出门人问曰何谓也曾子曰夫子之道忠恕而已矣曾子之学主於诚身其於圣人之日用观省而服习之盖已熟矣惟未能即此以见夫道之全体则不免疑其有二也然用力之久亦将自得矣故夫子以一贯之理告之盖当其可也曾子於是默契其旨然後知向之所从事者莫非道之全体虽变化万殊而所以贯之者未尝不一也此其自得之深宜不可以容声矣然门人有问而以忠恕告之者盖以夫子之道不离乎日用之间自其尽已而言则谓之忠自其及物而言则谓之恕本末上下皆所以为一贯惟下学而上达焉则知其未尝有二也夫子所以告曾子曾子所以告门人岂有异旨哉
君子所贵乎道者三说
本末精粗无非道也而君子所贵贵其本而已矣盖动容貌而能远暴慢也正色而能近信也出辞气而能远鄙倍也三者道之得於身者也所谓本也若夫仪章器数之末道虽不外乎是然其分则有司之守而非君子之所有事矣曾子之言其亦如此而已至论三者之所以然则必有内外交相养之功焉积之之久而後能至於此也二先生发明此意最为详备【朱公镂恃Я踉城手编内各有一段】至於诸儒往往只以临时强勉修饰为功此固失之惟上蔡专以动正出三字为用力处以能此则暴慢鄙倍不期远而自远此庶几得其本矣然亦只是临时着力不见平日涵养工夫又只以由中而出为正不是恭敬持守之则以二先生之说格之则亦未免为一偏之论也
尽心说
尽其心者知其性也知其性则知天矣言人能尽其心则是知其性能知其性则知天也盖天者理之自然而人之所由以生者也性者理之全体而人之所得以生者也心则人之所以主於身而具是理者也天大无外而性禀其全故人之本心其体廓然亦无限量惟其梏於形器之私滞於闻见之小是以有所蔽而不尽人能即事即物穷究其理至於一日会贯通彻而无所遗焉则有以全其本心廓然之体而吾之所以为性与天之所以为天者皆不外乎此而一以贯之矣
太极说
动静无端阳无始天道也始於阳成於本於静流於动者人道也然阳复本於静复根於动其动静亦无端其阳亦无始则人盖未始离乎天而天亦未始离乎人也
元亨诚之通动也利贞诚之复静也元者动之端也本乎静贞者静之质也着乎动一动一静循环无穷而贞也者万物之所以成终而成始者也故人虽不能不动而立人极者必主乎静惟主乎静则其着乎动也无不中节而不失其本然之静矣
静者性之所以立也动者命之所以行也然其实则静亦动之息尔故一动一静皆命之行而行乎动静者乃性之真也故曰天命之谓性
情之未发者性也是乃所谓中也天下之大本也性之已发者情也其皆中节则所谓和也天下之达道也皆天理之自然也妙性情之德者心也所以致中和立大本而行达道者也天理之主宰也
静而无不该者性之所以为中也寂然不动者也动而无不中者情之发而得其正也感而遂通者也静而常觉动而常止者心之妙也寂而感感而寂者也
明道论性说
生之谓性【止】　生之谓也
天之付与万物者谓之命物之禀受於天者谓之性然天命流行必二气五行交感凝聚然後能生物也性命形而上者也气则形而下者也形而上者一理浑然无有不善形而下者则纷纭杂揉善恶有所分矣故人物既生则即此所禀以生之气而天命之性存焉此程子所以发明告子生之谓性之说而以性即气气即性者言之也
人生气禀【止】不可不谓之性也
所禀之气所以必有善恶之殊者亦性之理也盖气之流行性为之主以其气之或纯或驳而善恶分焉故非性中本有二物相对也然气之恶者其性亦无不善故恶亦不可不谓之性也先生又曰善恶皆天理谓之恶者本非恶但或过或不及便如此盖天下无性外之物本皆善而流於恶耳
盖生之谓性【止】水流而就下也
性则性而已矣何言语之可形容哉故善言性者不过即其发见之端而言之而性之韫因可默识矣如孟子之论四端是也观水之流而必下则水之性下可知观性之发而必善则性之韫善亦可知也
皆水也【止】各自出来
此又以水之清浊譬之水之清者性之善也流至海而不A者气禀清明自幼而善圣人性之而全其天者也流未远而已浊者气禀偏驳之甚自幼而恶者也流既远而方浊者长而见异物而迁焉失其赤子之心者也浊有多少气之昏明纯驳有浅深也不可以浊者不为水恶亦不可不谓之性也然则人虽为气所昏流於不善而性未尝不在其中特谓之性则非其本然谓之非性则初不离是以其如此故人不可以不加澄治之功惟能学以胜气则知此性浑然初未尝坏所谓元初水也虽浊而清者存故非将清来换浊既清则本无浊故非取浊置一隅也如此则其本善而已矣性中岂有两物对立而并行也哉
此理天命也【止】此舜有天下而不与者也
此理天命也该始终本末而言也修道虽以人事而言然其所以修者莫非天命之本然非人私智所能为也然非圣人有不能尽故以舜明之
定性说
定性者存养之功至而得性之本然也性定则动静如一而内外无间矣天地之所以为天地圣人之所以为圣人不以其定乎君子之学亦以求定而已矣故扩然而大公者仁之所以为体也物来而顺应者义之所以为用也仁立义行则性定而天下之动一矣所谓贞也夫岂急於外诱之除而反为是憧憧哉然常人之所以不定者非其性之本然也自私以贼夫仁用知以害夫义是以情有所蔽而憧憧耳不知自反以去其所蔽顾以恶外物为心而反求照於无物之地亦见其用力愈劳而烛理愈昧益以憧憧而不自知也艮其背则不自私矣行无事则不用知矣内外两忘非忘也一循於理不是内而非外也不是内而非外则大公而顺应尚何事物之为累哉圣人之喜怒大公而顺应天理之极也\人之喜怒自私而用知人欲之盛也忘怒则公观理则顺二者所以为自反而去蔽之方也夫张子之於道固非後学所敢议然意其强探力取之意多涵泳完养之功少故不能无疑於此程子以是发之其旨深哉
观心说
或问佛者有观心说然乎曰夫心者人之所以主乎身者也一而不二者也为主而不为客者也命物而不命於物者也故以心观物则物之理得今复有物以反观乎心则是此心之外复有一心而能管乎此心也然则所谓心者为一耶为二耶为主耶为客耶为命物者耶为命於物者耶此亦不待较而审其言之谬矣或者曰若子之言则圣贤所谓精一所谓操存所谓尽心知性存心养性所谓见其参於前而倚於衡者皆何谓哉应之曰此言之相似而不同正m莠朱紫之间而学者之所当辨者也夫谓人心之危者人欲之萌也道心之微者天理之奥也心则一也以正不正而异其名耳惟精惟一则居其正而审其差者也绌其异而反其同者也能如是则信执其中而无过不及之偏矣非以道为一心人为一心而又有一心以精一之也夫谓操而存者非以彼操此而存之也舍而亡者非以彼舍此而亡之也心而自操则亡者存舍而不操则存者亡耳然其操之也亦曰不使旦昼之所为得以梏亡其仁义之良心云尔非块然兀坐以守其K然不用之知觉而谓之操存也若尽心云者则格物穷理廓然贯通而有以极夫心之所具之理也存心云者则敬以直内义以方外若前所谓精一操存之道也故尽其心而可以知性知天以其体之不蔽而有以究夫理之自然也存心而可以养性事天以其体之不失而有以顺夫理之自然也是岂以心尽心以心存心如两物之相持而不相舍哉若参前倚衡之云者则为忠信笃敬而发也盖曰忠信笃敬不忘乎心则无所适而不见其在是云尔亦非有以见夫心之谓也且身在此而心参於前身在舆而心倚於衡是果何理也耶大抵圣人之学本心以穷理而顺理以应物如身使臂如臂使指其道夷而通其居广而安其理实而行自然释氏之学以心求心以心使心如口[口如目视目其机危而迫其途险而塞其理虚而其势逆盖其言虽有若相似者而其实之不同盖如此也然非夫审思明辨之君子其亦孰能无惑於斯耶仁说【浙本误以南轩先生仁说为先生仁说而以先生仁说为序仁说又注此篇疑是仁
说序姑附此十字今悉删正之】
天地以生物为心者也而人物之生又各得夫天地之心以为心者也故语心之德虽其总摄贯通无所不备然一言以蔽之则曰仁而已矣请试详之盖天地之心其德有四曰元亨利贞而元无不统其运行焉则为春夏秋冬之序而春生之气无所不通故人之为心其德亦有四曰仁义礼智而仁无不包其发用焉则为爱恭宜别之情而恻隐之心无所不贯故论天地之心者则曰乾元坤元则四德之体用不待悉数而足论人心之妙者则曰仁人心也则四德之体用亦不待遍举而该盖仁之为道乃天地生物之心即物而在情之未发而此体已具情之既发而其用不穷诚能体而存之则\善之源百行之本莫不在是此孔门之教所以必使学者汲汲於求仁也其言有曰克已复礼为仁言能克去已私复乎天理则此心之体无不在而此心之用无不行也又曰居处恭执事敬与人忠则亦所以存此心也又曰事亲孝事兄弟及物恕则亦所以行此心也又曰求仁得仁则以让国而逃谏伐而饿为能不失乎此心也又曰杀身成仁则以欲甚於生恶甚於死为能不害乎此心也此心何心也在天地则t然生物之心在人则温然爱人利物之心包四德而贯四端者也或曰若子之言则程子所谓爱情仁性不可以爱为仁者非与曰不然程子之所诃以爱之发而名仁者也吾之所论以爱之理而名仁者也盖所谓情性者虽其分域之不同然其脉络之通各有攸属者则曷尝判然离~而不相管哉吾方病夫学者诵程子之言而不求其意遂至於判然离爱而言仁故特论此以发明其遗意而子顾以为异乎程子之说不亦误哉或曰程氏之徒言仁多矣盖有谓爱非仁而以万物与我为一为仁之体者矣亦有谓爱非仁而以心有知觉释仁之名者矣今子之言若是然则彼皆非与曰彼谓物我为一者可以见仁之无不爱矣而非仁之所以为体之真也彼谓心有知觉者可以见仁之包乎智矣而非仁之所以得名之实也观孔子答子贡博施济\之问与程子所谓觉不可以训仁者则可见矣子尚安得复以此而论仁哉抑泛言同体者使人含糊昏缓而无警切之功其弊或至於认物为已者有之矣专言知觉者使人张皇迫躁而无沉潜之味其弊或至於认欲为理者有之矣一忘一助二者盖胥失之而知觉之云者於圣门所示乐山能守之气象尤不相似子尚安得复以此而论仁哉因并记其语作仁说
王氏续经说
道之在天下未尝亡而其明晦通塞之不同则如昼夜寒暑之相反故二帝三王之治诗书六艺之文後世莫能及之盖非功效语言之不类乃其本心事实之不侔也虽然维天之命於穆不已彼所谓道者则固未尝亡矣而大学之教所谓明德新民止於至善者又已具有明法若可阶而升焉後之读其书考其事者诚能深思熟讲以探其本谨守力行以践其实至於一旦豁然而晦者明塞者通则古人之不可及者固已倏然而在我矣夫岂患其终不及哉苟为不然而但为模仿假窃之计则不惟精粗悬~终无可似之理政使似之然於其道亦何足以有所发明此有志为已之士所以不屑而有所不暇为也王仲淹生乎百世之下读古圣贤之书而粗识其用则於道之未尝亡者盖有意焉而於明德新民之学亦不可谓无其志矣然未尝深探其本而尽力於其实以求必得夫至善者而止之顾乃挟其窥觇想像之彷佛而谓圣之所以圣贤之所以贤与其所以修身所以治人而及夫天下国家者举皆不越乎此是以一见隋文而陈十二策则既不自量其力之不足以为伊周又不知其君之不可以为汤武且不待其招而往不待其问而告则又轻其道以求售焉及其不遇而归其年盖亦未为晚也若能於此反之於身以益求其所未至使明德之方新民之具皆足以得其至善而止之则异时得君行道安知其卒不逮於古人政使不幸终无所遇至於甚不得已而笔之於书亦必有以发经言之余而开後学於无穷顾乃不知出此而不胜其好名欲速之心汲汲乎日以着书立言为已任则其用心为已外矣及其无以自托乃复捃拾两汉以来文字言语之陋功名事业之卑而求其天资之偶合与其窃取而近似者依仿六经次第采辑因以牵挽其人强而跻之二帝三王之列今其遗编虽不可见然考之中说而得其规模之大略则彼之赞易是岂足以知先天後天之相为体用而高文武宣之制是岂有精一执中之传曹刘谢之诗是岂有物则秉ぶ训叔孙通公孙弘曹褒荀之礼乐又孰与伯夷后夔周公之懿至於宋魏以来一南一北校功度德盖未有以相君臣也则其天命人心之向背统绪继承之偏正亦何足论而欲攘臂其间夺彼予此以自列於孔子之春秋哉盖既不自知其学之不足以为周孔又不知两汉之不足以为三王而徒欲以是区区者比而效之於形似影响之间傲然自谓足以承千圣而绍百王矣而不知其初不足以供儿童之一戏又适以是而自纳於吴楚僭王之诛使夫後世知道之君子虽或有取於其言而终不能无恨於此是亦可悲也已至於假卜筮象论语而强引唐初文武名臣以为弟子是乃福郊福之所为而非仲淹之雅意然推原本始乃其平日好高自大之心有以之则亦不得为无罪矣或曰然则仲淹之学固不得为孟子之伦矣其视荀扬韩氏亦有可得而优劣者耶曰荀卿之学杂於申商子云之学本於黄老而其着书之意盖亦姑托空文以自见耳非如仲淹之学颇近於正而粗有可用之实也至於退之原道诸篇则於道之大原若有非荀扬仲淹之所及者然考其平生意向之所在终不免於文士浮华放浪之习时俗富贵利达之求而其E观古今之变将以措诸事业者恐亦未若仲淹之致恳恻而有条理也是以予於仲淹独深惜之而有所不暇於三子是亦春秋责贤者备之遗意也可胜叹哉
养生主说
庄子曰为善无近名为恶无近刑缘督以为经督旧以为中盖人身有督脉循?之中贯彻上下【见医书】故衣背当中之缝亦谓之督【见深衣注】皆中意也老庄之学不论义理之当否而但欲依阿於其间以为全身避患之计正程子所谓闪奸打讹者故其意以为为善而近名者为善之过也为恶而近刑者亦为恶之过也惟能不大为善不大为恶而但循中以为常则可以全身而尽年矣然其为善无近名者语或似是而实不然盖圣贤之道但教人以力於为善之实初不教人以求名亦不教人以逃名也盖为学而求名者自非为已之学盖不足道若畏名之累已而不敢尽其为学之力则其为心亦已不公而稍入於恶矣至谓为恶无近刑则尤悖理夫君子之恶恶如恶恶臭非有所畏而不为也今乃择其不至於犯刑者而窃为之至於刑祸之所在巧其途以避之而不敢犯此其计私而害理又有甚焉乃欲以其依违苟且之两间为中之所在而循之其无忌惮亦益甚矣客尝有语子者曰昔人以诚为入道之要恐非易行不若以中易诚则人皆可行而无难也予应之曰诚而中者君子之中庸也不诚而中则小人之无忌惮耳今世俗苟偷恣睢之伦盖多类此不可不深察也或曰然则庄子之意得无与子莫之执中者类耶曰不然子莫执中但无权耳盖犹择於义理而误执此一定之中也庄子之意则不论义理专计利害又非子莫之比矣盖迹其本心实无以异乎世俗m原之所见而其揣摩精巧校计深切则又非世俗_原之所及是乃贼德之尤者所以清谈盛而晋俗衰盖其势有所必至而王通犹以为非老庄之罪则吾不能识其何说也既作皇极辨因感此意有相似者谩笔之於其後云
观列子偶书
向所谓未发者即列子所谓生之所生者死矣而生生者未尝终形之所形者实矣而形形者未尝有尔岂子思中庸之旨哉丙申腊日因读列子书此又观其言精神入其门骨骸反其根我尚何存者即佛书四大各离今者妄身当在何处之所由出也他若此类甚\聊记其一二於此可见剽掠之端云
参同契说
按魏书首言乾坤坎离四卦龠之外其次即言屯蒙六十卦以见一日用功之早晚又次即言纳甲六卦以见一月用功之进退又次即言十二辟卦以分纳甲六卦而两之盖内以详理月节而外以兼统岁功其所取於易以为说者如是而已初未尝及夫三百八十四爻也今世所传火候之法乃以三百八十四爻为一周天之数以一爻直一日而爻多日少则不免去其四卦二十四爻以俟二十四气之至而渐加焉已非出於自然合之度矣且当日所用之爻或或阳初无次第不知工夫有何分别又况一日之间已周三百六十之数而其一气所加仅得一爻多少重轻不相权及此二十四者进增微渐退减暴疾无复往来循环之势恐亦後人以意为之未必魏君之本指也窃意此书大要在於坎离二字若於此处得其纲领则功夫之节度魏君所不言者自可以意为之但使不失其早晚之期进退之节便可用功不必一一拘旧说也故今推得策数一法似亦齐整其与爻数之法虽皆魏君所不言然此为粗有理也盖月以十二卦分之卦得二日有半各以本卦之爻行本爻之策【自八月观卦以後至正月泰卦阳用少二十八策用老二十四策自四月大壮以後至七月否卦阳用老二十六策用少三十二策】阳即注意运行即放神冥寂【一爻已足即一开目舒气以休息之】十二卦周即为一月之功十二月周即为一岁之运反复循环无有余欠其数如左方
震【一至五】　　复【一至三半　一阳二十八五百二十】　　阳生
临【三半至五　二阳五十六四九十六】
兑【六至十】　　泰【六至八半　三阳八十四三七十二】
壮【八半至十　四阳百四十四二六十八】
乾【十一至十五】　　【十一至　　五阳百八十十三半　　一三十二】
乾【十一半至十五】　　六阳二百一十六【阳极无】
巽【十六至二十】　　过【十六至　　一三十二十八半　　五阳百八十】　　生
q【十八半　　二六十八至二十　　四阳百四十四】
艮【三十一至二十五】　否【二十一至　三九十六二十三半　三阳一百八】
观【二十二半　四九十六至二十五　二阳五十六】
坤【二十六至三十】　　剥【二十六至　五百二十二十八半　一阳二十八】
坤【二十八半至三十】　六一百四十四【极无阳】
此说欲与季通讲之未及写寄而季通死矣偶旧藁为之泫然戊午腊月一十六日
晦庵集卷六十七
<集部,别集类,南宋建炎至德佑,晦庵集>

[book_title]卷六十八
钦定四库全书
晦庵集卷六十八　　　　　宋　朱子　撰杂着
跪坐拜说
古人之坐者两膝着地因反其跖而坐於其上正如今之胡跪者其为肃拜则又拱两手而下之至地也其为顿首则又以头顿于手上也其为稽首则又S其手而以头着地亦如今之礼拜者皆因跪而益致其恭也故仪礼曰坐取爵曰坐奠爵礼记曰坐而迁之曰一坐再至曰武坐致右轩左老子曰坐进此道之类凡言坐者皆谓跪也若汉文帝与贾生语不觉膝之前於席管宁坐不箕股榻当膝处皆穿皆其明验【老子云虽有拱璧以先驷马不如坐进此道盖坐即跪也进犹献也言以重宝厚礼与人不如跪而告之以此道也今说者乃以为坐禅之意误矣】然记又云授立不跪授坐不立庄子亦云跪坐而进之则跪与坐又似有小异处疑跪有危义故两膝着地伸腰及股而势危者为跪两膝着地以H着跖而稍安者为坐也又诗云不遑居而其传以为跪尔雅以妥为安而跪以为安定之坐夫以对居而训为跪则居之为坐可见以妥为安定之坐则跪之为危坐亦可知盖两事相似但一危一安为小不同耳至於拜之为礼亦无所考但杜子春说太祝九拜处解奇拜云拜时先屈一膝今之雅拜也夫特以先屈一膝为雅拜则他拜皆当齐屈两膝如今之礼拜明矣凡此三事书传皆无明文亦不知其自何时而变而今人有不察也顷年属钱子言作白鹿礼殿欲据开元礼不为塑像而临祭设位子言不以为然而必以塑像为问予即略为考礼如前之云又记少时闻之先人云尝至郑州谒列子祠见其塑像席地而坐则亦并以告之以为必不得已而为塑像则当放此以免於苏子俯伏匍匐之讥子言又不谓然会予亦辞江东之节遂不能强然至今以为恨也【东坡文集私试策问云古者坐於席故笾豆之长短簋之高下适与人均今土木之像既已巍然於上而列器皿於地使鬼神不享则不可知若其享之则是俯伏匍匐而就地】其後乃闻成都府学有汉时礼殿诸像皆席地而跪坐文翁犹是当时琢石所为尤足据信不知苏公蜀人何以不见而云尔也及杨方子直入蜀帅幕府因使访焉则果如所闻者且为写放文翁石象为小土偶以来而塑手不精或者犹意其或为加趺也去年又以属蜀漕杨王休子美今乃并得先圣先师二像木刻精好视其坐後两跖隐然见於帷裳之下然後审其所以坐者果为跪而亡疑也惜乎白鹿塑像之时不得此证以晓子言使东南学者未得复见古人之像以革千载之缪为之喟然太息姑记本末写寄洞学诸生使书而髦庙门之左以俟来者考焉
周礼太祝九?辩
疏云此九拜之中四种是正拜五者逐事主名还依四种正拜而为之也又云稽首顿首空首此三者正拜也肃拜妇人之正拜也其余五者附此四种振动吉拜凶拜褒拜附稽首奇拜附空首又云空首一拜其余皆再拜肃拜或再【阙】故S至三肃使者
一曰稽首
注曰拜头至地也疏曰先以两手拱至地及头至手又引头至地多时也稽首稽留之字也稽首拜中最重臣拜君之拜哀十七年公会齐候盟於蒙孟武伯相齐侯稽首公则拜齐人怒武伯曰非天子寡君无所稽首襄三年公如晋孟献子相公稽首知武子曰天子在君辱稽首寡君惧矣郊特牲曰大夫之臣不稽首非尊家臣以避君也是诸侯于天子大夫于诸侯皆当稽首
二曰顿首
注曰拜头叩地也疏曰先以两手拱至地乃头至手而又引头即举也头叩地谓若以首叩物然此平敌自相拜家臣於大夫及凡自敌者皆当从顿首之拜也记疏曰头叩地不停留地也又曰诸侯相拜则然
三曰空首
注曰拜头至手所谓拜手也疏曰先以两手拱至地乃头至手也以其头不至地故名空首君答臣下拜也其有敬事亦稽首洛诰曰拜手稽首是也又曰稽首顿首空首此三者相因而为之空首而引头顿地即举故名顿首而引头至地稽留多时故名稽首此三者之正拜也
四曰振动
注曰战栗变动之拜书曰王动色变记疏曰谓有敬惧故为振动疏曰案中候膺云季秋七月甲子赤雀衔丹入王再拜稽首受案今文太誓得火乌之瑞使以周公书报於王王动色变虽不见拜文与文王受赤雀之命为稽首拜也
五曰吉?六曰凶?
注曰吉拜拜而後稽颡谓齐衰不杖以下者言吉者此殷之凶拜周以其拜与顿首相近故谓之吉拜云凶拜稽颡而後拜谓三年服者疏曰拜而後稽颡谓先作顿首後作稽颡稽颡还是顿首但触地无容则谓之稽颡记曰拜而後稽颡颓乎其顺也稽颡而後拜颀乎其至也疏曰拜是为亲痛深貌恻隐之至也记又曰晋献公薨秦穆公使人吊公子重耳劝其反国重耳稽颡而不拜哭而起穆公曰稽颡而不拜则未为後也故不成拜哭而起则爱父也疏曰若为後则当拜谢其恩今不受其劝故不拜谢所以稽颡者自为父丧哀号也凡丧礼先稽颡而後拜乃成直稽颡而不拜故云不成拜也今既闻父死劝其反国之义哀恸而起若欲攀辕然故云则爱父也
七曰奇?八曰褒?
注曰杜子春云奇读为奇偶之奇郑大夫云奇拜谓一拜答臣下拜褒拜再拜神与尸杜子春书又曰奇拜先屈一膝今雅拜是疏云後郑不从此说
九曰肃?
注曰肃拜但俯下手今时淌且步檎卟话莨试晃事故敢肃使者疏曰肃拜者拜中最轻惟军中有此肃拜妇人亦以肃拜为正又曰仪礼宾倘朊磐剖衷灰疽手曰碳鞘柙簧僖欠寥烁媸滤溆芯赐肃拜
壶说
今详经文不言壶之围径而但言其高之度容之量以为相求互见之功且经言其所容止於斗有五升而注乃以二斗释之则经之所言者圆壶之实数而注之所言乃借以方体言之而g法所谓虚加之数也盖壶为圆形斗五升为奇数皆繁曲而难计故g家之术必先借方形虚加整数以定其法後复四分去一以得圆形之实此郑氏所以舍斗五升之经文而直以二斗为说也然其言知借而不知还知加而不知减乃於下文遂并方体之所虚加以为实数又皆必取全寸不计分厘定为圆壶腹径九寸而围二尺七寸则为失之疏家虽知其失而不知其所以失顾乃依违其间讫无定说是以读者不能无疑今以g法求之凡此定二斗之量者计其积实当为三百二十四寸而以其高五寸者分之则每高一寸为广六十四寸八分此六十四寸者自为正方又取其八分者割裂而加於正方之外则四面各得二厘五毫之数乃复合此六十四寸八分者五为一方壶则其高五寸其广八寸五厘而外方三尺二寸二分中受二斗如注之初说矣然此方形者g术所借以为虚加之数尔若欲得圆壶之实数则当就此方形规而圆之去其四角虚加之数四分之一使六十四寸八分者但为四十八寸六分三百二十四寸者但为二百四十三寸则壶腹之高虽不减於五寸其广虽不减於八寸五厘而其外围则仅为二尺四寸一分五厘其中所受仅为斗有五升如经之云无不谐会矣
深衣制度【并图】
裁用细白布度用指尺
中指中节为寸
衣二幅不裁其长过|下属於裳
用布二幅中屈而下垂之如今之直领衫但不裁破掖下每幅之下属裳三幅
裳交解十二幅上属於衣其长及踝
用布六幅每幅裁为二幅一头广一头狭狭头当广头之半以狭头向上而联其缝以属属衣每三幅属衣一幅
圆袂
用布二幅各中屈之如衣之长属於衣之左右而缝合其下以为袂其本之广如衣之长而渐圆杀之以至袂口则其径一尺二寸
方领
两襟相掩衽在掖下则两领之会自方
曲裾
用布一幅如裳之长交解裁之叠两广头并令向上布边不动但稍裁其内旁大半之下令渐如鱼腹末如鸟喙内向而缉之相?缀於裳上之右旁以掩裳际右幅在下左幅在上布边在外裁处在内
衣裳皆缘
缘用黑缯具父母以青大父母以缋领表里各二寸裳下及边表里各一寸半皆就布缘袂口表里亦寸一半布外接出
大带
带用白缯广四寸夹缝之其长围要而结於前再缭之为两耳及垂其余为绅下与裳齐以缯缘其绅之两旁及下表里各半寸如缘之色复以五缘绦广二分约其相结处长与绅齐
缁冠
糊纸为之武高寸许前後三寸左右四寸上为五梁辟积左缝广四寸长八寸跨顶前後着於武外反屈其两端各半寸内向黑漆之武之两旁半寸之上窍以受笄用齿骨凡白物
幅巾
用黑缯六尺许刺一边作巾额当中作?两旁三寸许各缀一带广一寸许长二尺许循?中上反屈之当幅之中斜缝向後去其一角而复反之使巾顶正圆乃以额?当头前向後围裹而系其带於缁後余者垂之
黑履
白PX纯綦
<集部,别集类,南宋建炎至德佑,晦庵集,卷六十八>
<集部,别集类,南宋建炎至德佑,晦庵集,卷六十八>
<集部,别集类,南宋建炎至德佑,晦庵集,卷六十八>
殿屋厦屋说
殿屋五间前皆为堂後为房室中间之前为两楹间後为室东间之前为东楹之东又少东为阼阶上少北为东序後为东房西间之前为西楹之西又少西为宾阶上少北为西序後为西房序即墙也【设位在东西序者负墙而立也】其南为序端东序之东西序之西为夹【亦谓之厢又说文云厢廊也廊东西序也此亦可见但疑序下脱一外字】其前为东西堂其後为东西夹室夹外之广为侧阶房後为北阶【此其地之盘也】其栋则中三间为一栋横指东西至两序之上而尽遂自此处分为四栋邪指四隅上接横栋下与溜齐【此其上栋之制所谓四阿也】其宇则横栋前後即为南北两下横栋尽外即为东西两下四栋之旁即各连所向而下四面榱桷覆堂廉出阶外者谓之庑【说文云庑堂下周屋也】其屋尽水下处谓之溜【此其下宇之制也】厦屋则前五间後四间【无西房堂中三间之後只分为两间东房西室】其余并如殿屋之制但五间皆为横栋栋之前後皆为两下之宇横栋尽外有版下垂谓之搏风搏风之下亦为两庑接连南北以覆侧阶但其庑亦不出搏风之外耳【仪礼疏云卿大夫为夏屋其室两下而四周之】
殿屋四阿连下为庑四面之檐其水皆多故其檐皆得以溜为名厦屋南北两下之庑与殿屋同故其檐亦谓之溜东西两庑则但为腰檐不连栋下又不出搏风之外虽或有水亦不能多故但谓之荣谓之翼而不得以溜名也【荣翼乃接檐之名疏乃直指搏风误矣】
明堂说
论明堂之制者非一熹窃意当有九室如井田之制东之中为青阳太庙东之南为青阳右个东之北为青阳左个南之中为明堂太庙南之东【即东之南】为明堂左个南之西【即西之南】为明堂右个西之中为总章太庙西之南【即南之西】为总章左个西之北【即北之西】为总章右个北之中为玄堂太庙北之东【即东之北】为玄堂右个北之西【即西之北】为玄堂左个中是为太庙太室凡四方之太庙异方所其左个右个则青阳之右个乃明堂之左个明堂之右个乃总章之左个也总章之右个乃玄堂之左个玄堂之右个乃青阳之左个也但随其时之方位开门耳太庙太室则每季十八日天子居焉古人制事多用井田遗意此恐是也
仪礼释宫
宫室之名制不尽见於经其可考者宫必南m庙在寝东皆有堂有门其外有大门
周礼建国之神位右社稷左宗庙宫南乡而庙居左则庙在寝东也寝庙之大门一曰外门其北盖直寝故士丧礼注以寝门为内门中门凡既入外门其向庙也皆曲而东行又曲而北案士冠礼宾立于外门之外主人迎宾入每曲揖至于庙门注曰入外门将东曲揖直庙将北曲又揖是也又按聘礼公迎宾于大门内每门每曲揖及庙门贾氏曰诸侯五庙太祖之庙居中二昭居东二穆居西每庙之前两旁有隔墙墙皆有合门诸侯受聘于太祖庙太祖庙以西隔墙有三大门东行至太祖庙凡经三合门故曰每门也大夫三庙其墙与门亦然故宾问【阙】　大夫迎宾入亦每门每曲揖乃及庙门其说尝考大夫士之门惟外门内门而已诸侯则三天子则五庠序则惟有一门乡饮酒射礼主人迎宾于门外入门即三揖至阶是也
堂之屋南北五架中脊之架曰栋次栋之架曰楣乡射礼记曰序则物当栋堂则物当楣注曰是制五架之屋也正中曰栋次曰楣前曰爰质显恢屑刮栋栋前一架为楣楣前接檐为虢窦於经者惟栋与楣而已栋一名阿案士昏礼宾升当阿致命注曰阿栋也又曰入堂深示亲亲贾氏曰凡宾升皆当楣此深入当栋故云入堂深也又按聘礼宾升亦当楣贾氏曰凡堂皆五架则五架之屋通乎上下而其广狭隆杀则异尔
後楣以北为室与房
後楣之下以南为堂以北为室与房室与房东西相连为之案少牢馈食礼主人室中献祝祝拜于席上坐受注曰室中g狭贾氏曰栋南两架北亦两架栋北楣下为室南壁而开户以两架之间为室故云g狭也昏礼宾当阿致命郑云入堂深明不入室是栋北乃有室也序之制则无室案乡射礼记曰序则物当栋堂则物当楣注曰序无室可以深也又礼席宾南面注曰不言于户牖之间者此射于序贾氏曰无室则无户牖故也释宫曰无室曰榭即序也
人君左右房大夫士东房西室而已
聘礼记若君不见使大夫受聘升受负右房而立大射仪荐脯醢由左房是人君之房有左右也公食大夫礼记筵出自东房注曰天子诸侯左右房贾氏曰言左对右言东对西大夫士惟东房西室故直云房而已然按聘礼宾o于大夫士君使卿还玉于馆也宾亦退负右房则大夫亦有右房矣又乡饮酒礼记荐出自左房少牢馈食礼主妇荐自东房亦有左房东房之称当考
室中西南隅谓之奥
邢m曰室户不当中而近东西南隅最为深隐故谓之奥而祭祀及尊者常处焉
东南隅谓之【鸟吊反】
郭氏曰亦隐
西北隅谓之屋漏
诗所谓尚不愧于屋漏是也曾子问谓之当室之白孙炎曰当室日光所漏入也郑谓当室之白西北隅得户明者经止曰西北隅
室南其户户东而牖西
说文曰户半门也牖穿壁以木为交窗也月令正义曰古者窟居开其上取明雨因溜之是以後人户室为中溜开牖者象中溜之取明也牖一名乡其扇在内案士虞礼祝阖牖户如食间户牖乡注曰牖先阖後扇在内也乡牖一名是也
户牖之间谓之依
郭氏曰窗东户西也觐礼斧亦以设之于此而得名士昏礼注曰户西者尊处以尊者及宾客位于此故又曰客位
户东曰房户之间
士冠礼注曰房西室户东也寝庙以室为主故室户专得户名凡言户者皆室户若房户则兼言房以别之大夫士房户之间於堂为东西之中按诗正义曰乡饮酒义云尊于房户之间宾主共之由无西房故以房与室户之间为中也又乡饮酒礼席宾于房牖间而义曰坐宾于西北则大夫士之户牖间在西而房内间为正中明矣人君之制经无明证按释宫曰两阶间谓之乡郭氏曰人君南乡当阶间则人君之室正中其西为右房而户牖间设处正中矣又按诗斯干曰筑室百堵西南其户笺曰天子之寝左右房异於一房者之室户也正义曰大户惟有一东房故室户偏东与房相近天子诸侯既有右房则室当在其中其户正中北一房之室户为西当考
房户之西曰房外
士昏礼记母南面于房外女出于母左士冠礼尊于房户之间若庶子则冠于房外南面注曰谓尊东也是房户之西得房外之名也房之户於房南壁亦当近东案士昏礼注曰北堂在房中半以北南北直室东隅东西直房户与隅间隅间者盖房东西之中两隅间也房中之东其南为夹洗直房户而在房东西之中则房户在房南壁之东偏可见矣
房中半以北曰北堂有北阶
士昏礼记妇洗在北堂直室东隅注曰北堂房中半以北贾氏曰房与室相连为之房无北壁故得北堂之名按特牲馈食礼记尊两壶於房中西墉下南上内宾立于其北东面南上宗妇北堂北上内宾在宗妇之北乃云北堂又妇洗在北堂而直室东隅是房中半以北为北堂也妇洗在北堂而士虞礼主妇洗足爵於房中则北堂亦通名房中矣大射仪工人士与梓人升下自北阶注曰位在北堂下则北阶者北堂之阶也
堂之上东西有楹
楹柱也古之筑室者以垣墉为基而屋其上惟堂上有两楹而已楹之设盖於前楣之下按乡射礼曰射自楹间注曰谓射於庠也又曰序则物当栋堂则物当楣物画地为物射时所立处也堂谓庠之堂也又曰豫则钩楹内堂则由楹外当物北面揖豫即序也h楹绕楹也物当栋而升射者必h楹内乃北面就物则栋在楹之内矣物当楣而升射者由楹外北面就物又郑氏以为物在楹间则楹在楣之下也又按释宫曰梁上楹谓之侏儒柱也梁楣也侏儒柱在梁之上则楹在楣之下又可知矣
堂东西之中曰两楹间
公食大夫礼致豆实陈于楹外簋陈於楹内两楹问言楹内外矣又言两楹间知凡言两楹间者不必与楹相当谓堂东西之中尔
南北之中曰中堂
聘礼受玉於中堂与东楹之间注曰中堂南北之中也入堂深尊宾事也贾氏曰後楣以南为堂堂凡四架前楣与栋之间为南北堂之中公当楣拜讫更前北侵半架受玉故曰入堂深也案东楹之间侵近东楹非堂东西之中而曰中堂则中堂为南北之中明矣又按士丧礼注曰中以南谓之堂贾氏曰堂上行事非专一所若近户即言户东户西近房则言房外房东近楹即言东楹西楹近序即言东序西序近阶即言东阶西阶其堂半以南无所继属者即以堂言之祝淅米于堂是也
堂之东西墙谓之序
郭氏曰所以序别内外
序之外谓之夹室
公食大夫礼大夫立于东夹南注曰东於堂贾氏曰序以西为正堂序东有夹室今立于堂下当东夹是东於堂也又按公食礼宰东夹北西面贾氏曰位在北堂之南与夹室相当特牲馈食礼豆笾o在东房注曰东房房中之东当夹北则东夹之北通为房中矣室中之西与右房之制无明文东夹之北为房中则西夹之北盖通为室中其有两房者则西夹之北通为右房也欤
夹室之前曰厢亦曰东堂西堂
觐礼记注曰东厢东夹之前相翔待事之处特牲馈食礼注曰西堂西夹之前近南尔贾氏曰即西厢也释宫曰室有东西厢曰庙郭氏曰夹室前堂是东厢亦曰东堂西厢亦曰西堂也释宫又曰无东西厢有室曰寝按书顾命疏寝有东夹西夹士丧礼死于适寝主人降袭经于序东注曰序东东夹前则正寝亦有夹与厢矣释宫所谓无东西厢者或者谓庙之寝也欤凡无夹室者则序以外通谓之东堂西堂按乡射礼主人之弓矢在东序东大射仪君之弓矢适东堂大射之东堂即乡射之东序东也此东西堂堂各有阶案杂记夫人奔丧升自侧阶注曰侧阶旁阶奔丧曰妇人奔丧升自东阶注曰东阶东面阶东面阶则东堂之阶其西堂有西面阶也
东堂下西堂下曰堂东堂西
大射仪宾之弓矢止于西堂下其将射也宾降取弓矢于堂西堂西即西堂下也特牲馈食礼主妇视?于西堂下记曰?在西壁则自西壁以东皆谓之西堂下矣又按大射仪执幂者升自西阶注曰羞膳者从而东由堂东升自北阶立于房中则东堂下可以达北堂也
堂角有坫
士冠礼注曰坫在堂角贾氏释士丧礼曰堂隅有坫以土为之或谓堂隅为坫也
堂之侧边曰廉堂
乡饮酒礼设席于堂廉注曰侧边曰丧大记正义曰堂廉堂基南畔廉棱之上也又按乡射礼\弓倚于堂西矢在其上注曰上堂西廉则堂之四周皆有廉也
升堂两阶其东阶曰阼阶
士冠礼注曰阼酢也东阶所以答酢宾客也每阶有东西两廉聘礼饔鼎设于西阶前当内廉此则西阶之东廉以其近堂之中故曰内廉也士之阶三等按士冠礼降三等受爵弁注曰下至也贾氏曰匠人云天子之堂九尺贾马以为阶九等诸侯堂宜七尺阶七等大夫宜五尺阶五等士宜三尺故阶三等也两阶各在楹之外而近序按乡射礼升阶者升自西阶绕楹而东燕礼胜爵者二人升自西阶序进东楹之西酌散交于楹北注曰楹北西楹之北则西阶在西楹之西矣士冠礼冠于东序之筵而记曰冠于阼丧礼e置于西序而檀弓曰周人殡于西阶之上故知阶近序也
堂下至门谓之庭三分庭一在此设碑
聘礼注曰宫必有碑所以识日景知阳也贾氏释士昏礼曰碑在堂下三分庭一在北按聘礼归饔饩醯醢夹碑来设於中庭注曰庭实固当中庭言中庭者南北之中也列当醯醢南列米在醯醢南而当庭南北之中则三分庭一在北可见矣聘礼注又曰设碑近如堂深堂深谓从堂廉北至房室之壁三分庭一在北设碑而碑如堂深则庭盖三堂之深也又按乡射之侯去堂三十丈大射之侯去堂五十四丈则庭之深可知而其降杀之度从可推矣
堂涂谓之陈
郭氏曰堂下至门径也其北属阶其南接门内溜按凡入门之後皆三揖至阶昏礼注曰三揖者至内溜将曲揖既曲北面揖当碑揖贾氏曰至内溜将曲者至门内溜主人将东宾将西宾主相背时也既曲北面者宾主各至堂涂北行向堂时也至内溜而东西行趋堂涂则堂涂接於溜矣既至堂涂北面至阶而不复有曲则堂涂直阶矣又按聘礼饔鼎设於西阶前陪鼎当内廉注曰辟堂涂也则堂涂在阶廉之内矣乡饮酒礼注三揖曰将进揖当陈揖当碑揖陈即堂涂也
中门屋为门门之中有E
士冠礼曰席于门中E西阈外注曰E橛也玉藻正义曰E门之中央所w短木也释宫曰嘣诘卣呶街臬郭氏曰即门橛也然则E者门中所w短木在地者也其东曰E东其西曰E西
门限谓之阈
释宫曰秩谓之阈郭氏曰阈门限邢m曰谓门下横木为内外之限也其门之两旁木则谓之枨枨E之间则谓之中门见礼记
阖谓之扉
邢m曰阖门扉也其东扉曰左扉门之广狭案士昏礼曰纳徵俪皮记曰执皮左首随入注曰随入为门中厄狭贾氏曰皮皆横执之门中厄狭故随入也匠人云庙门容大扃七个大扃牛鼎之扃长三尺七个二丈一尺彼天子庙门此士之庙门降杀甚小故云厄狭也推此则自士以上宫室之制虽同而其广狭则异矣
夹门之堂谓之塾
释宫曰门侧之堂谓之塾郭氏曰夹门堂也门之内外其东西皆有塾一门而塾四其外塾南乡按士虞礼陈鼎门外之右匕俎在西塾之西注曰塾有西者是室南乡又按士冠礼摈者负东塾注曰东塾门内东堂负之北面则内塾北向也凡门之内两塾之间谓之宁按聘礼宾问卿大夫迎于外门外及庙门大夫揖入摈者请命宾入三揖并行注曰大夫揖入者省内事也既有俟于宁也凡至门内溜为三揖之始上言揖入下言三揖并行则俟于溜南门内两塾间可知矣李e曰宁正门内两塾间义与郑同谓之宁者以人君门外有正朝视朝则於此宁立故耳周人门与堂修广之数不着於经案匠人云夏后氏世室堂修二七堂四修一堂修谓堂南北之深其广则益以四分修之一也门堂三之二室三之一门堂通谓门与塾其广与修取数於堂得其三之二室三之一者两室与门各居一分也以夏后氏之制推之则周人之门杀於堂之数亦可得而知矣
门之内外东方曰门东西方曰门西
特牲馈食礼注曰凡乡内以入为左右乡外以出为左右士冠礼注又曰出以东为左入以东为右以入为左右则门西为左门东为右乡饮酒礼宾入门左燕礼卿大夫皆入门右是也以出为左右则门东为左门西为右士冠礼主人迎宾出门左西面士虞礼侧享于庙门之右是也E东曰臬右亦自入者言之也天子诸侯门外之制其见於经者天子有屏诸侯有朝案觐礼侯氏入门右告听事出自屏南适门西注曰天子外屏释宫曰屏谓之树郭氏曰小墙当门中曲礼正义曰天子外屏屏在路门之外诸侯内屏屏在路门之内此侯氏出门而隐於屏则天子外屏明矣释宫又曰门屏之间谓之宁谓宁在门之内屏之外此屏据诸侯内屏而言也诸侯路寝门外则有正朝大门外则有外朝按聘礼夕币于寝门外宰入告具于君君朝服出门左南乡注曰寝门外朝也入告入路门而告贾氏曰此路门外正朝之处也是正朝在寝门外也聘礼又曰宾死介复命柩止于门外若介死惟上介造于朝注曰门外大门外也必以柩造朝达其中心又宾拜饔饩于朝注曰拜于大门外贾氏曰大门外诸侯之外朝也宾拜於朝无入门之文则诸侯外朝在大门外明矣是外朝在大门外也诸侯三朝其燕朝在寝燕礼是也正朝与外朝之制度不见於经盖不可得而考矣
寝之後有下室
士丧礼记士处适寝又曰朔月若荐新则不馈于下室注曰下室如今之内堂正寝听事贾氏曰下室燕寝也然则士之下室於天子诸侯则为小寝也春秋传曰子太叔之庙在道南其寝在庙北其寝庙之寝也庙寝在庙之北则下室在适寝之後可知矣又按丧服传曰有东宫有西宫有南宫有北宫异宫而同财内则曰由命士以上父子皆异宫贾氏释士昏礼曰异宫者别有寝若不命之士父子虽大院同居其中亦隔别各有门户则下室之外又有异宫也
自门以北皆周以墙
聘礼释币于行注曰丧礼有毁宗躐行出于大门则行神之位在庙门外西方檀弓正义曰毁宗躐行毁庙门西边墙以出柩也士丧礼为Ｓ谖髑较伦⒃晃髑街型ブ西特牲馈食礼主妇视?于西堂下记曰?在西壁注曰西壁堂之西墙下案门之西有墙则墙属於门矣西墙在中庭之西则墙周乎庭矣西壁在西墙下则墙周乎堂矣墙者墉壁之总名室中谓之墉昏礼尊于室中北墉下是也房与夹亦谓之墉冠礼陈服于房中西墉下聘礼西夹六豆设于西墉下是也堂上谓之序室房与夹谓之墉堂下谓之壁谓之墙其实一也随所在而异其名尔堂下之壁闱门在焉案士丧礼冠者降适东壁见于母注曰适东壁者出闱门也时母在闱门之外妇人入庙由闱门士虞礼宾出主人送主妇亦拜宾注曰女宾也不言出不言送拜之於闱门之内闱门如今东西掖门释宫曰宫中之门谓之闱郭氏曰谓相通小门也是正门之外又有闱门而在旁壁也
人君之堂屋为四注大夫士则南北两下而已
士冠礼设洗直于东荣注曰荣屋翼也周制自卿大夫以下其室为夏屋燕礼设洗当东溜注曰人君为殿屋也案考工记殿四阿重屋注曰四阿若今之四注屋殷人始为四注屋则夏后氏之屋南北两下而已周制天子诸侯得为殿屋四注卿大夫以下但为夏屋两下四注则南北东西皆有溜两下则惟南北有溜而东西有荣是以燕礼言东溜而大夫士礼则言东荣也溜者说文曰屋水流也徐锴曰屋檐滴处荣者说文曰屋o之两头起者为荣又曰屋齐谓之檐楚谓之o郭璞注上林赋曰南荣屋南檐也义与说文同然则檐之东西起者曰荣谓之荣者为屋之荣饰谓之屋翼者言其轩张如E斯飞耳士丧礼升自前东荣丧大记降自西北荣是屋有四荣也门之屋虽人君亦两下为之燕礼之门内溜则门屋之北溜也凡屋之檐亦谓之宇案士丧礼为铭置于宇西阶上注曰宇o也说文曰宇屋边也释宫曰檐谓之倒氏曰屋o邢m曰屋檐一名狄幻o又名宇皆屋之四垂也宇西阶上者西阶之上上当宇也阶之上当宇则堂廉与坫亦当宇矣特牲馈食礼主妇视?于堂下注曰南齐于坫其记又注曰南北直屋o是也阶上当宇故阶当溜乡射礼记磬阶间缩溜是也溜以东西为从故曰缩溜此溜谓堂之南溜也
此其着於经而可考者也
礼经虽亡阙然於觐见天子之礼於燕射聘食见诸侯之礼余则见大夫士之礼宫室之名制不见其有异特其广狭降杀不可考耳案书顾命成王崩於路寝其陈位也有设斧牖间南乡则户牖问也西序东向东序西向则东西序也西夹南向则夹室也东房西房则左右房也宾阶面阼阶面则两阶前也左塾之前右塾之前则门内之塾也毕门之内则路寝门也两阶髟蛱昧也东堂西堂则东西厢也东垂西垂则东西堂之宇阶上也侧阶则北阶也又曰诸侯出庙门俟则与士丧礼殡宫曰庙合也然则郑氏谓天子庙及路寝如明堂制者盖未必然明堂位与考工记所记明堂之制度者非出於旧典亦未敢必信也又案书多士传曰天子之堂广九雉三分其广以二为内五分内以一为高东房西房北堂各三雉公侯七雉三分广以二为内五分内以一为高东房西房北堂各一雉伯子男五雉三分广以二为内五分内以一为高东房西房北堂各一雉士三雉三分广以二为内五分内以一为高有室无房堂注曰广荣间相去也雉长三丈内堂东西序之内也高穹高也此传说房堂及室与经亦不合然必有所据姑存之以备参考
答社坛说
所喻社坛别纸奉报此是见行礼制更可计会法司检淳熙间所册子为佳此事在州郡为至重今人皆不以为意太守乃能及此深可为法又能择贤者而属之尤见其不苟也
州县社坛方二丈五尺高三尺四出陛稷萌缟缣持制【社以石为主其形如钟长二尺五寸方一寸剡其上培其下半】四门同一枚十五步【坛饰各随方色上盖以黄土】瘗坎於坛之北壬地南出陛方深取足容物
右出政和五礼新仪第二十一卷淳熙中曾有印本行州郡法司必有之可更检看又以行事仪考之二坛东西相并坐南向北【社坛石主在坛上之南方】北门猛饪盏匦肓钌可容献官席位空地之北乃作斋厅以备风雨设献官位【献官南向行事】
州县社坛方二丈五尺【四步今每步六分之一】
凡言方者皆径也此言方二丈五尺者从东至西二丈五尺从南至北二丈五尺也【後段媚诙十五步其说亦然】
高三尺
既言坛高三尺又言坛分三级则是以一尺为一级也
四出陛
此陛之级即坛之级也但於四面陛之两傍各以石砌作慢道隔断使其中为陛级外为坛级可也
社主
旧法惟社有主而稷无主不晓其意恐不可以已意增添其言坛上之南方非坛之中也盖神位坐南向北而祭器设於神位之北故此石主当坛上南陛之上更宜详考画作图子便可见若在坛中央即无设祭处矣
四门同一枚十五步
梅蕉十五步者亦是径二十五步谓从东至西二十五步从南至北二十五步以丈计之六尺为步则为十五丈也四角筑土为酶呷尺许使坛上与斋厅相望得见蒙喜挥猛吒堑以砖两面砌之使其走水尤为坚固四门当中开门古法不言阔狭恐须阔一丈余庶几行礼执事之人往来展不相妨碍两旁各立一华表高一丈许上以横木贯之如门之状【华表於礼无文但见州县有如此者或恐易得损坏不作亦得】请更依此步数丈数界作方眼中间以纸剪作两坛贴之便见四面坛脚取谜墒但坛面二丈五尺乃最上一级之数下面更两级一级须展一尺即坛脚须径二丈九尺
坛饰
古者社稷不屋有明文不用砖砌无所考然亦不言砖砌者中原土密虽城壁亦不用砖今南方土\不砌恐易坏赤土饰之又恐僭於郊坛不可用也
瘗坎於坛之北壬地南出陛方深取足容物
瘗坎在坛之北壬地即是合在北妹拍诹教潮吒黛吨醒胂氯崭羧∪傻馗饔米┦砌作一小天井深阔三四尺许其南作踏道上下闲时以土实之临祭即令人取去土扫令洁芳辣霞词谷顺直壹白０嬷属从踏道下送入坎中然後下土筑实依条差人守视
燎坛
古者祭天以燔燎祭地以瘗埋来喻所云燎坛为风师雨师雷师设者是也古今礼制社稷风雨雷神各有坛又各有方位社稷於西方风师於东北雨雷於东南【大略如此不记子细】今州县亦皆别有坛但方位多不合古不谓建宁大邦乃无风雨雷神之坛而寓於社稷之坛也新仪所云在神坛之左而高於神坛者不谓此社稷坛左设燎坛而高於社稷坛也
植木
按周礼社各植之以土之所宜木今当以本府之所宜木植之
尺
坛玫纫嗍抢裰频庇霉懦卟坏庇媒癯
井田类说
汉文帝十三年六月除田租荀氏论曰古者什一而税以为天下之中正也今汉民或百一而税可谓鲜矣然豪疆富人占田逾侈【此处疑有阙字】输其赋太半官收百一之税民收太半之赋官家之惠优於三代豪疆之暴酷於亡秦是上惠不通威福分於豪疆也今不正其本而务除租税适足以资富疆夫土地者天下之大本也春秋之义诸侯不得专封大夫不得专地今豪民占田或至数百千顷富过王侯是自专封也买卖由已是自专其地也孝武时董仲舒尝言宜限民占田至哀帝时乃限民占田不得过三十顷虽有其制卒不得施然三十顷有不平矣且夫井田之制宜於民\之时地广民稀勿为可也然欲废之於寡立之於\土地既富列在豪疆卒而规之并起怨心则生纷乱制度难行由是观之若高帝初定天下及光武中兴之後民人稀少立之易矣就未悉备井田之法宜以口数占田为立科限民得耕种不得买卖以赡贫弱以防兼并且为制度张本不亦宜乎虽古今异制损益随时然纲纪大略其致一也本志曰古者建步立亩六尺为步步百为亩亩百为夫夫三为屋屋三为井井方一里是为九夫八家共之一夫一妇受私田百亩公田十亩是为八百八十亩余二十亩以为庐舍出入相交伫【班志作守】望相接疾病相救民受田上田夫百亩中田夫二百亩下田夫三百亩岁更耕之换易其处【何休曰司空谨别田之高下善恶分为三品上田一岁一垦中田二岁一垦下田三岁一垦肥饶不得独乐不得独苦三年一换土易居】其家\男为余夫亦以口受田如此比士工商家受田五口乃当农夫一人有赋有税赋谓计口发财【六字系班志注】税谓公田什一及工商衡虞之入也赋供车马兵甲士徒之役充实府库赐予之费税给郊宗庙百神之祀天子奉养百官禄食庶事之费【充实以下并班志文】民年二十受田六十归田种谷必杂五种以备灾害中弗得有树以妨五谷力耕数耘收获如寇盗之至环庐种桑菜茹有畦爪瓠果z□於疆畔鸡豚狗豕无失其时女修蚕织五十则可以衣帛七十则可以食肉五家为比五比为闾四闾为族五族为党五党为州五州为乡乡万二千五百户比长位下士自此以上稍登一级至乡为大夫矣於是闾有序而乡有庠序以明教庠以行礼而视化焉春令民毕出於野其诗云同我妇子v彼南亩田至喜冬则毕入於邑其诗云同我妇子曰为改岁入此室处春则出民闾胥平旦坐於左塾比长坐於右塾毕出而後归夕亦如之入者必薪樵轻重相分班白不提挈【何休曰晏出後时者不得出暮不持樵者不得入】冬则民既入妇人同巷夜绩女工一月得四十五日功必相从者所以省费烛火同工拙而合习俗也男女有不得其所者因而相与歌咏以言其情是月余子亦在序室【未征役为余子】八岁入小学学六甲四方五行书计之事始知室家长幼之节【始知以下班志文】十五入大学学先王礼乐而知朝廷【二字班志】君臣之礼其有秀异者移於乡学乡学之秀移於国学学於小学诸侯岁贡小学之秀者於天子学於大学其有秀者命曰造士行同而能偶别之以射【於乡学以下以何休说增损修定】然後爵命焉孟春之月t居将散行人振木铎以F於路以采诗献之太师比其音律以闻於天子【何休曰男年六十女年五十无子者官衣食之使之民间求诗乡移於邑邑移於国国以闻於天子】三年耕则余一年之畜故三年有成成此功也故王者三载考绩九年耕余三年之食进业曰登故三考黜陟再登曰平余六年食三登曰泰平二十七岁余九年食然後至德流洽礼乐成焉故曰如有王者必世而後仁繇此道也【九年以下并以班志修定】书曰天秩有礼天罚有罪故圣人因天秩而制五礼因天罚而制五刑建司马之官设六军之\因井田而制军赋地方一里为井井十为通通十为成成方十里成十为\\【班志并作终字】十为同同方百里同十为封封十为畿畿方千里地四井为邑四邑为丘丘十六井有戎马一匹牛三头四丘为甸六十四井有戎马四匹兵车一乘牛十二头甲士三人步卒七十二人干戈备具是谓司马之法一同百里提封万井除山川坑堑城池邑居园囿街路三千六百井定出赋六千四百井戎马四百匹兵车百乘此卿大夫采地之大者是谓百乘之家一封三百一十六里提封十万井定出赋六万四千井戎马四千匹兵车千乘此诸侯之大者谓之千乘之国天子畿方千里提封百万井定出赋六十四万井戎马四万匹兵车万乘戎马车徒干戈素具春振旅以L夏拔舍以苗秋治兵以猕冬大以狩於农隙以讲事焉五国为属属有长十国为连连有帅三十国有卒卒有正二百一十国为州州有牧牧有连帅比年简车卒正三年简徒t牧五年大简舆徒此先王为国立武足兵之大略也【连帅以下并以班志】
晦庵集卷六十八
<集部,别集类,南宋建炎至德佑,晦庵集>

[book_title]卷六十九
钦定四库全书
晦庵集卷六十九　　　　　宋　朱子　撰杂着
E议
王制天子七庙三昭三穆与太祖之庙而七诸侯大夫士降杀以两而祭法又有适士二庙官师一庙之文大抵士无太祖而皆及其祖考也【郑氏曰夏五庙商六庙周七庙今按商书已云七世之庙郑志恐非师古曰父为昭子为穆孙复为昭昭明也穆美也後以晋室讳昭故学者改昭为韶】其制皆为中门外之左外为都宫内各有寝庙别有门垣太祖在北左昭右穆以次而南【晋博士孙毓议】天子太祖百世不迁一昭一穆为宗亦百世不迁【宗亦曰世室亦曰祧郑注周礼守祧曰宗亦曰祧亦曰世室周礼言守祧之宫郑氏曰远庙为祧周为文武之庙迁主藏焉又曰迁主所藏曰祧先公之迁主藏于太祖后稷之庙先王之迁主藏於文武之庙t穆於文t昭於武明堂位有文世室武世室郑氏曰世室者不毁之名也】二昭二穆为四亲庙高祖以上亲尽则毁而递迁昭常为昭穆常为穆【昭之二庙亲尽则毁而迁其主于昭之宗鲁祖迁于昭之二新入庙者y于昭之三而高祖及祖在穆如故穆庙亲尽放此新死者如当为昭则y於昭之近庙而自近庙迁其祖於昭之次庙而於主祭者为曾祖自次庙迁其高祖于昭之世室盖於主祭者为五世而亲尽故也其穆之两庙如故不动其次庙於主祭者为高祖其近庙於主祭者为祖也主祭者没则y于穆之近庙而迁其上故此凡毁庙迁主改涂易彩示有所变非尽毁也见谷梁传及注】诸侯则无二宗大夫则无二庙其迁毁之次则与天子同【传毁庙之主藏於太祖】仪礼所谓以其班y檀弓所谓y于祖父者也【曲礼云君子抱孙不抱子此言孙可以为王父尸子不可以为父尸郑氏云以孙与祖昭穆同也周制自后稷为太祖不为昭鞠为穆以下十二世至太王复为穆十三世至王季复为昭十四世至文王又为穆十五世至武王复为昭故书称文王为穆考诗称武王为昭考而左氏传曰太伯虞仲太王之昭也虢仲虢叔王季之穆也又曰管蔡鲁卫文之昭也晋应韩武之穆也盖其次序一定百世不易虽文王在右武王在左嫌於倒置而诸庙别有门垣足以各全其尊初不以左右为尊卑也】三代之制其详虽不得闻然其大略不过如此汉承秦敝不能深考古制诸帝之庙各在一处不容合为都宫以序昭穆【韦元成传云宗庙异处昭穆不序但考周制先公庙在岐周文王在丰武王在镐则都宫之制亦不得为与汉亦无甚异未详其说】贡禹韦元成匡衡之徒虽欲正之而终不能尽合古制旋亦废罢後汉明帝又欲遵俭自抑遗诏无起寝庙但藏其主於光武庙中更衣别室其後章帝又复如之後世遂不敢加而公私之庙皆为同堂异室之制【见後汉明帝纪祭祀志志又云其後积多无别而显宗但为陵寝之号】自是以来更历魏晋下及隋唐其间非无奉先思孝之君据经守礼之臣而皆不能有所裁正其弊至使太祖之位下同孙子而更僻处於一隅既无以见其为七庙之尊t庙之神则又上厌祖考而不得自为一庙之主以人情而论之则生居九重穷极壮丽而没祭一室不过寻丈之间甚或无地以容鼎俎而损其数孝子顺孙之心於此宜亦有所不安矣肆我神祖始独慨然深诏儒臣讨论旧典盖捋以远迹三代之隆一正千古之谬甚盛举也不幸未及营表世莫得闻秉笔之士又复不能特书其事以诏万世今独其见於陆氏之文者为可考耳然其所论昭穆之说亦未有定论【图说在後】独原庙之制外为都宫而各为寝庙门垣乃为近古但其礼本不经仪亦非古故儒者得以议之如李清臣所谓略于七庙之室而为祠於佛老之侧不为木主而为之象不为EA尝之祀而行一酌奠之礼杨时所谓舍二帝三王之正礼而从一缪妄之叔孙通者其言皆是也然不知其所以致此则由於宗庙不立而人心有所不安也不议复此而徒欲废彼亦安得为至当之论哉
王者始受命诸侯始封之君皆为太祖以下五世而迭毁毁庙之主藏乎太祖五年而再毁祭言一E一也祭者毁庙与未毁庙之主皆合食於太祖父为昭子为穆孙复为昭古之正礼也
周之所以七庙者以后稷始封文王武王受命而王是三庙不毁与亲庙四而七
七者其正法数可常数者宗不在此数中宗变也苟有功德则宗之不可预为设数故於殷有三宗周公举之以劝成王由是言之宗无数也
刘歆周七庙图
稷【高圉以　　　　　　　公叔王季上藏主　　　　　　　亚围古公】　　　　文王时
稷【亚圉以　　　　　　　公叔王季上藏主　　　　　　　大王文王】　　　　武王时
稷【公叔以　　　　　　　王季武王上藏主　　　　　　　太王文王】　　　　成王时
稷【太王以　　　　　　　王季武王上藏主　　　　　　　文王成王】　　　　康王时
稷【王季以　　　　　　　武康上藏主　　　　　　　文成】　　　　昭王时
稷
【武康文世室　　成昭】　　　　穆王时
稷
【武世室　　康穆文世室　　成昭】　　　　共王时
稷
【武世室　　康穆文成　　　昭共】　　　　懿王时
稷
【武康　　　穆懿文成　　　昭共】　　　　孝王时
稷
【武康　　　穆懿文成昭　　共孝】　　　　夷王时
稷
【武康穆　　懿夷文成昭　　共孝】　　　　厉王时
稷
【武康穆　　懿夷文成昭共　孝厉】　　　　宣王时
稷
【武康穆懿　　夷宣文成昭共　　孝厉】　　　　　　幽王时
刘歆周九庙图
稷
稷【公非以　　　　　　　高□公叔王季上藏　　　　　　　主亚围太王】　　　武王时
稷【文王高　　　　　　　圉以公叔王季武王　　　　　　　上藏主亚圉】　　　成王时
稷【太王文　　　　　　　王亚圉以公叔王季　　　　　　　武王上藏主】　　　康王时
稷【太王文　　　　　　　王成王公叔以王季　　　　　　　武王康主上】　　　昭王时
稷【藏主太　　　　　　　王文王成王太王　　　　　　　以王季武】　　　　　穆王时
稷【王季以　　　　　　　武康穆上藏主　　　　　　　文成昭】　　　　共王时
稷
【武康穆文世室　　成昭共】　　　　懿王时
稷
【武世室　　康穆?文世室　　成昭共】　　　　孝王时
稷
【武　　　　康穆懿文成　　　昭共孝】　　　　夷王时
稷
【武康　　　穆懿夷文成　　　昭共孝】　　　　厉王时
稷
【武康　　　穆懿夷文成昭　　共孝厉】　　　　宣王时
稷
【武康穆　　懿夷宣文成昭　　共孝厉】　　　　幽王时韦元成刘歆庙数不同班固以歆说为是今亦未能决其是非姑两存之至於迁毁之序则昭常为昭穆常为穆假令新死者当y昭庙则毁其高祖之庙而y其主於左祧迁其祖之主于高祖之故庙而y新死者于祖之故庙即当y於穆者其序亦然盖y昭则t昭皆动而穆不移y穆则t穆皆移而昭不动故虞之明日y于祖父盖将代居其处故为之祭以告新旧之神也今以周室世次为图如右所谓高祖以上亲尽当毁虞之明日y于祖父者也元丰议礼何洵直张b以此为说而陆佃非之曰昭穆者父子之号昭以明下为义穆以恭上为义方其为父则称昭取其昭以明下也方其为子则称穆取其穆以恭上也岂可胶哉坛立於右立於左以周制言之则太王亲尽去右坛而为王季亲尽去左祧而为坛左右迁徙无嫌又曰显考王考庙与左祧为昭皇考考庙与右祧为穆如曰成王之世武王为昭文王为穆则武不入考庙而入王考庙矣此皆为说之误殊不知昭穆本以庙之居东居西主之向南向北而得名初不为父子之号也必曰父子之号则穆之子又安可复为昭哉坛之左右亦出先儒一时之说礼经非有明文也政使果然亦为去庙之後主藏夹室而有祷之祭且坛又皆一而已昭不可以越坛而径穆不可以有坛而无故迭进而无嫌非若庙之有昭穆而可以各由其序而递迁也又况昭穆之分自始封以下入庙之时便有定次後虽百世不复移易而其尊卑则不以是而可紊也故成王之世文王为穆而不害其尊於武武王为昭而不害其卑於文非谓之昭即为王考谓之穆即为考庙也且必如佃说新死者必入穆庙而自父以上穆迁於昭昭迁於穆y一神而六庙皆为之动则於其y也又何不直y於父而必隔越一世以y於其所未应入之庙乎佃又言曰假令甲於上世之次为穆今合堂同食实属父行乙於上世之次为昭今合堂同食实属子行则甲宜为昭乙宜为穆岂可远引千岁以来世次覆令甲为右穆乙为左昭以紊父子之序乎此亦不晓前说之过也盖昭穆之次既定则其子孙亦以为序礼所谓昭与昭齿穆与穆齿传所谓太王之昭王季之穆文之昭武之穆者是也如必以父为昭而子为穆则太伯虞仲乃太王之父而文王反为管蔡鲁卫之子矣而可乎哉且一昭穆也既有上世之次又有今世之次则所以序其子孙者无乃更易不定而徒为纷纷乎曰然则庙之迁次如图可以见矣子孙之序如佃所驳得无真有难处者耶曰古人坐次或以西方为上或以南方为上未必以左为尊也且又安知不如时之位乎【时有图在後】
<集部,别集类,南宋建炎至德佑,晦庵集,卷六十九>
昭穆之不为尊卑说已前见其大则始封以下以次相承亦无差舛故张b以为四时常祀各於其庙不偶坐而相临故武王进居王季之位而不嫌尊於文王及合食乎祖则王季文王更为昭穆不可谓无尊卑之序者是也但四时之不兼毁庙之主则右无昭而穆独为尊之时若两世室之主则文常为穆而武常为昭也故陆佃以为毁庙之主有皆不之时难之而未见b之所以对也予窃以为以上世之次推之一昭一穆固有定次而其自相为偶亦不可易但其散居本庙各自为主而不相厌则武王进居王季之位而不嫌尊於文王及其合食於祖则王季虽迁而武王自当与成王为偶未可以遽进而居王季之处也文王之为穆亦虚其所向之位而已则虽北向而何害其为尊哉作此图以见之
汉同堂异室庙及原庙议
五峰胡仁重论汉文帝之短丧其失不在文帝而景帝当任其责予於不起寝庙之诏则以为明帝固不得为无失然使章帝有魏颗之孝其t臣有宋仲几楚子囊之忠则於此必有处矣况以一时之乱命而坏千古之ぶ破涫绿逯轻重又非如三子之所正者而已耶然古今诸儒未有斥其非者而徒知论惠帝叔孙通作原庙之罪夫原庙诚不当作要必复古宗庙之制然後可得而议尔或曰周公祀文王武王於洛邑非原庙耶曰此固理之变也然设於别都而不设於京师及所幸郡国又不闻其以献之?礼施焉则亦与汉异矣
别定庙议图说【图巳见前】
绍熙甲寅某月诏以孝宗y庙当议宗庙迭毁之次礼部侍郎许及之太常少卿曾三复等相与上议请迁僖祖宣祖而奉太祖居第一室享则正东乡之位有诏恭依且令复议二祖祧主奉安之所时熹始赴经筵供职亦尝预议属以病不能赴遂以议状申省大指以为僖祖实为帝者始祖百世不迁之庙不当祧毁合仍旧居太庙第一室四时常享则居东乡之位宣祖太祖太宗真宗仁宗英宗六室皆在三昭三穆之外亲尽宜毁而太祖太宗仁宗功德茂盛宜周之文武百世不迁号为世室其宣祖真宗英宗则迁於西夹室以从顺祖翼祖之後享则序昭穆於堂上而时享不及焉神宗哲宗徽宗钦宗高宗孝宗六室为亲庙时享享如仪异时迭毁则三昭三穆以次而迁惟高宗受命中兴异时虽或亲尽亦当如仁宗故事别为世室百世不迁盖虽通为十室而三世室自在三昭三穆外其始祖之庙与三昭三穆正合七世之文如刘歆说而兄弟相继各为一世先儒亦有定议并考古今画成图其说甚备且谓他日恢复中原还反旧京则又当别考古制世为一庙而革去东汉以来同堂异室之陋盖不独为今日议也而庙堂持之不上独奏礼官及诸从臣所论请为别庙以奉四祖又诏恭依遂即毁撤僖祖宣祖庙室熹见诸公争之甚力而右相赵汝愚雅不以熙宁复祀禧祖为然给舍楼钥陈传良又复牵合?缀以附其说其语颇达上听某月某日忽有旨宣召熹赴内殿奏事盖将问之以此也熹因节略状文及为子画图贴说以进上览之良以为然且喻熹曰僖祖乃国家始祖高宗时不曾迁孝宗时又不曾迁太上皇帝时又不曾迁今日岂敢轻议熹因奏曰此事义理甚明而圣意又已见得如此其不当迁无可疑者前日集议虽已施行而臣申省议状独未得经圣览不曾降出即今来子却乞降出再令臣僚集议必有定论退见台谏谢深甫张叔椿亦皆以熹说为然而谢独甚悔前日合议之失其後不久熹即罢归而所议遂不复有所施行後却闻台谏後省亦尝互入文字乞降出熹前所议而亦不知後来竟作如何收杀也然当日议状奏出於匆匆不曾分别始祖世室亲庙三者之异故其为说易致混乱而尝反疑前日之误故今特备着之而别定两图以见区区之本意云
君臣服议
淳熙丁未十月八日太上皇帝上仙遗诏至州县有司莫识衣冠制度大率尽用今式斩衰之服哀临既毕及被礼部所下符则止当用布四脚直领布w衫麻x而已此符当与遗诏同日俱下乃迟数日有司不?惑四方已如此而於布四脚之下注云系幞头於直领布w下注云上领不盘则虽间有举哀稍缓之处官吏传观亦多不晓四脚幞头之说予记温公书仪及後山谈丛所记颇详乃周武帝所制之常冠用布一方幅前两角缀两大带後两角缀两小带覆顶四垂因以前边抹额而系大带於脑後复收後角而系小带於髻前以代古冠亦名幞头亦名折上巾其後乃以漆纱为之而专谓之幞头其实本一物也今礼官以幞头解四脚是矣而又不肯详言其制则未知其若马陈之所谓周武之所制者耶抑将以纸为胎使之刚强植立亦若今之漆纱所为者耶至於直领布w衫上领不盘之说则\尤莫晓盖既曰直领则非上领既曰上领则不容不盘两言之中自相抵牾至於如此虽予亦莫识其所以然也乃有强为之说者曰虽为上领而不联缀斜帛凑成盘曲之势以就正圆但以长布直缝使足以v项而已予谓礼官之意或是如此亦不可知但求之於古既无所考则亦何敢信而从之耶疑此特生於古今之礼不同礼官不能分别去取而欲依违其间是以生此回惑耳盖直领者古礼也其制具於仪礼其像见於三礼图上有衣而下有裳者是也上领有w者今礼也今之公服上衣下w相属而弗殊者是也窃意国恤旧章之本文必有曰直领布衫者而又有曰布w衫者其服直领布衫则兼服布裙而加冠於首其服布w衫则首加四脚而已盖其初虽合古今之礼而犹各有所施则亦未为失也今既不察其异矣又但见公服之上领而有w遂解直领为上领不盘而增w字於衫字之上文若迁今以就古而不自知其实之反至於废古以徇今也又前此州县误用之礼皆着菅屦而符乃无又承用之者遂屦c以赴临殊乖礼意独无曰杖云者於礼为粗合而亦有所未尽盖礼君之丧诸Q官之长杖所谓Q官谓专Q之官在今日则内之省曹寺监长官外之监司郡守凡一司之长若尝任侍从以上得专奏事者是也故今不杖之制施於僚佐以下则得之矣至使其长官下而同之而虽故相领帅若家居者无异文岂不薄哉又後数日乃得邸吏所报朝廷冠服制度则云皇帝初丧服白罗袍黑银带丝鞋白罗软脚折上巾成服日服布斜巾四脚裙F冠?竹杖腰x首x直领大袖布w衫白绫衬衫视事日去杖首x小祥日改服布四脚直领布w衫腰x布F大祥日服素纱软脚折上巾浅黄衫黑银带t臣之服分为三等上等布头冠布斜巾布四脚大袖w衫裙F首x腰x竹杖衬服中等布头冠幞头大袖w衫F腰x其下等则布幞头w衫腰x而已详此帝服有冠有裙而衫曰直领则是古之丧服当自为一袭者又有四脚有w衫则皆当世常服又当别为一袭者而今乃一之则果如予之所料矣然至於小祥之服则衫直领而下不裙宰臣之服则下虽有裙而衫非直领此又不可晓者其余亦多重复缪如斜巾四脚冠?乃四物不当一时并加於首【四者皆首服独冠为古制斜巾乃民间初丧未成服时所用既成服则去之盖古者冕之遗制也今成服而与冠并用其失一也四脚之说已见於前盖宇文氏废古冠而为之若兼存而互用犹不相妨今同时并加其失二也?古今皆为燕服与正服之用亦各有所施今与古冠四脚并用三失也今天子之冠四衮冕通天幞头?子虽皆御服如之何而可并用於一时乎】直领上领古裙今w亦四物不当一时并加於身【说已见前】冠当服以终丧不当小祥而释【古礼小祥改服练冠但以熟布为之其制不易也今小祥便只服布四脚不服练冠非是其去巾?亦不知有何据也】四脚幞头折上巾三名一物不当错出而异其名【说亦见前兼礼官亦云四脚系幞头则知二者非异物而於朝臣之服上等曰四脚中下等曰幞头不知何谓】其曰银带丝鞋白绫衬衫者则尤非丧礼之所宜服亦不待辨而知其非矣大抵其失在於兼尽古今以为天子备物之孝而不知考其得失而去取之正天子议礼制度考文之事也然此等条目之多欲一一而正之则有不胜正者必循其本而有以大正焉则曰斩衰三年为父为君如仪礼丧服之说而已其服则布冠直领大袖布衫加布衰辟领负版RG布衬衫布裙麻腰x麻首x麻带菅屦竹杖自天子至於庶人不以贵贱而有增损也但仪礼之冠三梁乃士礼今天子通天冠二十四梁当之而去其半以为十二梁t臣则如其本品进贤冠之数以为等大本既立然後益考礼经以修殡葬馈奠之礼参度人情以为居处饮食之节行之天下凡诸吉凶之礼有诡圣不经如上领奇服之类者一切革而去之则亦庶乎一王之制而无纷纷之惑矣而前此议者犹或虑其说之难行虽以元佑之盛时而不能行范祖禹之论盖不知自汉以来所以不能复行君父三年之丧者一则以人主自无孝爱之诚心而不能力行以率於上二则虑夫臣民之\冠婚祠享会聚之有期而不欲以是夺之也国家自祖宗以来三年通丧实行於内则其所以立极导民者无所难矣独所以下为臣民之虑者未有折衷是以依违於此而未敢轻议此亦虑之过矣夫古之所谓方丧三年者盖曰比方於父母之丧云尔盖事亲者亲死而致丧三年情之至义之尽者也事师者师死而心丧三年谓其哀如父母而无服情之至而义有所不得尽者也事君者君死而方丧三年谓其服如父母而分有亲\此义之至而情或有不至於其尽者也然则所谓方丧者岂曰必使天下之人寝苫枕块饮水食粥泣血三年真若居父母之丧哉今臣民之服如前所陈则已有定说矣独庶人军吏之贫者则无责乎其全虽以白纸为冠而但去红紫华盛之饰其亦可也至如饮食起居之制则前所谓参度人情者正欲其斟酌古今之宜分别贵贱亲\之等以为隆杀之节且以婚姻一事言之则宜自一月之外许军民三月之外许士吏覆土之後许选人y庙之後许承议郎以下小祥之後许朝请大夫以下大祥之後许中大夫以下各借吉三日其太中大夫以上则并须V祭然後行吉礼焉官卑而差遣职事高者从高迁官者从新贬官者从旧如此则亦不悖於古无害於今庶乎其可行矣或者又谓今之吉凶服上领之制相承已久而遽尽革之恐未为允此不然也古今之制祭祀用冕服朝会用朝服皆用直领垂之而不加绅束则如今妇人之服交掩於前而束带焉则如今男子之衣皆未尝上领也今之上领公服非先王之法服自五季之末流入中国至隋炀帝时e游无度乃令百官戎服从驾而以紫绯v三色为九品之别本非先王之法服亦非当时朝祭之正服也今杂用之亦以其便於事而不能改耳曷若朝服祭服之法参取唐公服之制以为便服而去之哉【唐公服见通典开元礼序例下篇】民私丧五服制度皆如此礼但以亲\分五等而衣服之制不殊温公书仪但斩衰齐衰用此制而大功以下从俗礼非是惟高氏送终礼其说甚详当更讨论订正别为公私通行丧服制度颁行民间令其遵守庶几先王之礼大小由之上下交修可以久而不废且使大义素定於臣民之家免至临事纷错疑惑\听
民臣礼议【同安作】
礼不难行於上而欲其行於下者难也盖朝廷之上典章明具又自尚书省置礼部尚书侍郎以下至郎吏数十人太常寺置卿少以下至博士掌故又数十人每一举事则案故事施行之而此数十人者又相与聚而谋之於其器币牢醴共之受之皆有常制其降登执事之人於其容节又皆习熟见闻无所违失一有不当则又有谏官御史援据古今而质正之此所谓不难行於上者也惟州县之间士大夫庶民之家礼之不可已而欲行之则其势可谓难矣i之得其所以不合者五必欲举而正之则亦有五说焉盖今上下所共承用者政和五礼也其书虽尝班布然与律令同藏於理官吏之从事於法理之间者多一切俗吏不足以知其说长民者又不能以时布宣使通於下甚者至或并其书而亡之此礼之所以不合者一也书脱幸而存者亦以上下相承沿习苟简平时既莫之习临事则骤而学焉是以设张多所谬X朝廷又无以督察?纠之此礼之所以不合者二也祭器尝经政和改制尽取古器物之存於今者以为法今郊庙所用则其制也而州县专取聂氏三礼制度丑怪不经非复古制而政和所定未尝颁降此礼之所以不合者三也州县惟三献官有祭服其分献执事陪位者皆常服也古今杂揉雅俗不辨而县邑直用常服不应礼典此礼之所以不合者四也又五礼之书当时修纂出於\手其间亦有前後自相矛盾及\略不备处是以其事难尽从此礼之所以不合者五也礼之所以不合者五必将举而正之则亦有五说焉曰礼之施於朝廷者州县士民无以与知为也而尽颁之则传者苦其多习者患其博而莫能穷也故莫若取自州县官民所应用者参以近制别加纂h号曰绍兴纂次政和民臣礼略锓板模印而颁行之州县各为三通【一通於守令厅事一通於学一通於名山寺观】皆椟藏之守视司察体如诏书而民庶所用则又使州县自锓之板正岁则摹而髦市井村落使通知之则可以永久矣此一说也礼书既颁则又当使州县择士人之笃厚好礼者讲诵其说习其颁礼州县各为若干人廪之於学名曰治礼每将举事则使教焉又诏监司如提学司者察其奉行不如法者举?治之此二说也祭器不一郡县所用至广【诸祭惟释奠从祀所用器物为多当约此数为定一州一县必具之】难以悉从朝廷给也但每事给一以为式付之州郡椟藏於太守厅事使以其制为之以给州用以赋诸县【或恐州县自造不能齐同即赋钱於州县各为若干诣行在所属制造】其器物用者自为一库别置主典与所椟藏者守令到罢举以相付书之印纸以重其事【礼书礼服并用此法】此三说也祭服则当政和礼州县三献分献执事赞祝陪位之服举其所有者议其所无者补之使皆为古礼服【释奠分献之属皆用士人余祭用吏人当殊其制】制造颁降如祭器法此四说也礼书之不备者【熹尝考释奠仪之失今别出之】更加详考而正之仍为图其班序陈设行事升降之所事为一图与书通班之【守视如书法】则见者晓然矣此五说也夫礼之所以不合者如此必将举而正之其说又如此亦可谓明白而易知矣而世未有议之者则以苟简之俗胜而莫致意焉故也是其所以每难也愚故曰礼不难行於上而欲其行於下者难也故述斯议以为有能举而行之则庶乎其有补焉尔
改官议
一诸州教官以经明行修登第人充罢去试法如不足则令侍从两省台谏及诸路监司杂举岁无定员有阙则降指挥令举
一近制新改官人并令作县其举状内只言犯入巳赃甘与同罪即不言若本人改官之後任亲民差遣日如有疲懦残酷违法害民即与同罪是以举者F私妄举多不择人及至负败又无谴责今欲乞於举状中添入此项如有违戾必罚无赦
一今改官人虽有引见之法然未尝亲奉玉音询考治行所以人得妄举而e缪不材之人或与其间欲乞今後引见之日每十人中特宣两人升殿询其前任职事及民间利害如有庸缪即行退黜仍将举主降官放罢【有职名者即令落职】则举者知畏而庸妄之徒不敢徼幸求进矣
一改官之人设使所举皆当然其才亦有大小之不同而今之县道亦有难易之别今铨部之法未尝为官择人而使人自择官是以才高者审於择地多注优闲易办之县才短者昧於所向多注繁剧难办之县使人与官两失其所所以县多不治而人有遗才也欲乞将天下诸县分其难易又以大小为次委自尚书将合注知县之人精加考究分作四等以可任繁难大县者为上繁难小县者次之优闲大县又次之小县为下其已任繁难者後任便与注权通判其任优闲县者後任须管再入知县一次不得别注差遣愿注县丞者听但亦以三年为任
一累任教官不曾实历治民之人不许荐举改官
学校贡举私议
古者学校选举之法始於乡党而Q於国都教之以德行道艺而兴其贤者能者盖其所以居之者无异处所以官之者无异术所以取之者无异路是以士有定志而无外慕蚤夜孜孜惟惧德业之不修而不忧爵禄之未至夫子所谓言寡尤行寡悔禄在其中孟子所谓修其天爵而人爵从之盖谓此也若夫三代之教艺为最下然皆犹有实用而不可阙其为法制之密又足以为治心养气之助而进於道德之归此古之为法所以能成人材而厚风俗济世务而兴太平也今之为法不然虽有乡举而其取人之额不均又设太学利诱之一涂监试漕试附试诈冒之捷径以其奔趋流浪之意其所以教者既不本於德行之实而所谓艺者又皆无用之空言至於甚弊则其所谓空言者又皆怪妄无稽而适足以败坏学者之心志是以人材日衰风俗日薄朝廷州县每有一事之可疑则公卿大夫官人百吏愕眙相顾而不知所出是亦可验其为教之得失矣而议者不知其病源之所在反以程试文字之不工为患而唱为混补之说以益其弊或者知其不可又欲斟酌举行崇宁州县三舍之法而使岁贡选士於太学其说虽若贤於混补之云然果行此则士之求入乎州学者必\而今州郡之学钱粮有限将广其额则食不足将仍其旧则其势之偏选之艰而涂之狭又将有甚於前日之解额少而无所容也正使有以处之然使游其间者校计得失於旦暮锱铢之间不得宁息是又不惟无益而损莫大焉亦非计之得也盖尝思之必欲乘时改制以渐复先王之旧而善今日之俗则必如明道先生熙宁之议然後可以大正其本而尽革其末流之弊如曰未暇则莫若且均诸州之解额以定其志立德行之科以厚其本罢去词赋而分诸经子史时务之年以齐其业又使治经者必守家法命题者必依章句答义者必通贯经文条举\说而断以已意学校则遴选实有道德之人使专教导以来实学之士裁减解额舍选谬滥之恩以塞利诱之涂至於制科词科武举之属亦皆究其利病而颇更其制则有定志而无奔竞之风有实行而无空言之弊有实学而无不可用之材矣此其大略也其详则继此而遂陈之夫所以必均诸州之解额者今之士子不安於乡举而争趋太学试者以其本州解额窄而试者多太学则解额N而试者少本州只有解试一路太学则兼有舍选之捷径又可以智巧而经营也所以今日倡为混补之说者多是温福处婺之人而他州不与焉非此数州之人独多躁竞而他州之人无不退也乃其势驱之有不得不然者耳然则今日欲浩浔锥不以大均解额为先务虽有良法岂能有所补哉故莫若先令礼部取见逐州三举终j人数【太学终j人数解试亦合分还诸州理为人数】通比旧额都数定以若干分为率而取其若干以为新额【如以十分为率而取其一则万人终j者以百人为额更斟酌之】又损太学解额舍选取人分数使与诸州不至大段殊~【其见住学人分数权许仍旧】则士安其土而无奔趋流浪之意矣所以必立德行之科者德行之於人大矣然其实则皆人性所固有人道所当为以其得之於心故谓之德以其行之於身故谓之行非固有所作为增益而欲为观听之美也士诚知用力於此则不惟可以修身而推之可以治人又可以及夫天下国家故古之教者莫不以是为先若舜之命司徒以敷五教命典乐以教胄子皆此意也至於成周而法始大备故其人材之盛风俗之美後世莫能及之汉室之初尚有遗法其选举之目必以敬长上顺乡里肃政教出入不悖所闻为称首魏晋以来虽不及古然其九品中正之法犹为近之及至隋唐遂专以文词取士而尚德之举不复见矣积至於今流弊已极其势不可以不变而欲变之又不可不以其渐故今莫若且以逐州新定解额之半而又折其半以为德行之科【如解额百人则以二十五人为德行科盖法行之初恐考察未精故且取其半而又减其半其余五十人自依常法】明立所举德行之目【如八行之类】专委逐县令佐从实搜访於省试後保明津遣赴州守y审实保明申部於当年六月以前以礼津遣限本年内到部拨入太学於近上斋舍安排而优其廪给仍免课试长贰以时延请询考至次年终以次差充大小职事又次年终择其尤异者特荐补官余令特赴明年省试比之余人倍其取人分数【如余人二十取一则此科十而取一盖解额中已减其半矣】殿试各升一甲其不中人且令住学以俟後举其行义有亏学术无取举者亦当议罚则士知实行之可贵而不专事於空言矣所以必罢诗赋者空言本非所以教人不足以得士而诗赋又空言之尤者其无益於设教取士章章明矣然熙宁罢之而议者不以为是者非罢诗赋之不善乃专主王氏经义之不善也故元佑初议有改革而司马温公吕申公皆不欲复其欲复之者惟刘挚为最力然不过以考校之难而为言耳是其识之卑而说之陋岂足与议先王教学官人之本意哉今当直罢无可疑者如以习之者\未欲遽罢则限以三举而损其取人之数俟其为之者少而後罢之则亦不骇於俗而其弊可革矣所以必分诸经子史时务之年者古者大学之教以格物致知为先而其考校之法又以九年知类通达强立不反为大成盖天下之事皆学者所当知而其理之载於经者则各有所主而不能相通也况今乐经亡而礼经缺二戴之记已非正经而又废其一焉盖经之所以为教者已不能备而治之者类皆舍其所难而就其所易仅窥其一而不及其余则於天下之事宜有不能尽通其理者矣若诸子之学同出於圣人各有所长而不能无所短其长者固不可以不学而其所短亦不可以不辨也至於诸史则该古今兴亡治乱得失之变时务之大者如礼乐制度天文地理兵谋刑法之属亦皆当世所须而不可阙皆不可以不之习也然欲其一旦而尽通则其势将有所不能而卒至於不行若合所当读之书而分之以年使天下之士各以三年而共通其三四之一则亦若无甚难者故今欲以易书诗为一科而子年午年试之周礼仪礼及二戴之礼为一科而卯年试之春秋及三传为一科而酉年试之【年分皆以省试为界义各二道】诸经皆兼大学论语中庸孟子【义各一道】论则分诸子为四科而分年以附焉【诸子则如荀扬王韩老庄之属及本朝诸家文字当别讨论分定年数兼许於当年史传中出论二道】策则诸史时务亦然【诸史则左传国语史记两汉为一科三国晋书南北史为一科新旧唐书五代史为一科通监为一科时务则律历地理为一科通礼新仪为一科兵法刑统辛钗一科通典为一科以次分年如经子之法策各二道】则士无不通之经无不习之史而皆可为当世之用矣其治经必专家法者天下之理固不外於人之一心然圣贤之言则有渊奥尔雅而不可以臆断者其制度名物行事本末又非今日之见闻所能及也故治经者必因先儒已成之说而推之借曰未必尽是亦当究其所以得失之故而後可以反求诸心而正其缪此汉之诸儒所以专门名家各守师说而不敢轻有变焉者也但其守之太拘而不能精思明辨以求真是则为病耳然以此之故当时风俗终是淳厚近年以来习俗苟偷学无宗主治经者不复读其经之本文与夫先儒之传注但取近时科举中选之文讽诵摹仿择取经中可为题目之句以意扭I妄作主张明知不是经意但取便於行文不暇恤也盖诸经皆然而春秋为尤甚主司不惟不知其缪乃反以为工而置之高等习以成风转相祖述慢侮圣言日以益甚名为治经而实为经学之贼号为作文而实为文字之妖不可坐视而不之正也今欲正之莫若讨论诸经之说各立家法而皆以注疏为主如易则兼取胡瑗石介欧阳修王安石邵雍程颐张载吕大临杨时书则兼取刘敞王安石苏轼程颐杨时晁说之叶梦得吴а季宣吕祖谦诗则兼取欧阳修苏轼程颐张载王安石吕大临杨时吕祖谦周礼则刘敞王安石杨时仪礼则刘敞二戴礼记则刘敞程颐张载吕大临春秋则啖助赵匡陆淳孙明复刘敞程颐胡安国大学论语中庸孟子则又皆有集解等书而苏轼王吴Ш寅等说亦可采【以上诸家更加考订增损如刘さ人悼忠嗫扇　苛钣举人各占两家以上於家状内及经义卷子第一行内一般声说将来答义则以本说为主而旁通他说以辨其是非则治经者不敢妄牵已意而必有据依矣其命题所以必依章句者今日治经者既无家法其穿凿之弊已不可胜言矣而主司命题又多为新奇以求出於举子之所不意於所当断而反连之於所当连而反断之大抵务欲无理可解无说可通以观其仓卒之间趋附离合之巧其始盖出於省试上天之载无声无臭仪刑文王之一题然而当时传闻犹以为怪及今数年则无题不然而人亦不之怪矣主司既以此倡之举子亦以此和之平居讲习专务裁剪经文巧为L}以求合乎主司之意其为经学贼中之贼文字妖中之妖又不止於家法之不立而已也今既各立家法则此弊势当自革然恐主司习熟见闻尚仍故态却使举子愈有拘碍不容下笔愿下诸路漕司戒兴差考试官今後出题须依章句不得妄有附益裁剪如有故违许应举人依经直答以驳其缪仍经本州及漕司陈诉将命题人重作行遣其诸州申到题目亦令礼部国子监长贰看详纠举谴罚则主司不敢妄出怪题而诸生得守家法无复敢肆妖言矣又按前贤文集策问皆指事设疑据实而问多不过百十字嘉佑治平以前尚存旧体而吕申公家传记熙宁事乃云有司发策问必先称颂时政对者因大为谀词以应之然则此风盖未远也今亦宜为之禁使但条陈所问之疑略如韩欧诸集之为者则亦可以观士子之实学而息其谀佞之奸心矣其必使答义者通贯经文条陈\说而断以己意者其说己略具于家法之条矣盖今日经学之难不在於治经而难於作义大抵不问题之大小长短而必欲分为两段仍作两句对偶破题又须借用他语以暗贴题中之字必极於工巧而後已其後多者三二千言别无他意不过止是反复敷衍破题两句之说而已如此不帷不成经学亦复不成文字而使学者卒岁穷年枉费日力以从事於其间甚可惜也欲更其弊当更写卷之式明着问目之文而疏其上下文通约三十字以上次列所治之说而论其意又次旁列他说而以已意反复辩析以求至当之归但令直论圣贤本意与其施用之实不必如今日经义分段破题对偶敷衍之体每道止限五六百字以上则虽多增所治之经而答义不至枉费辞说日力亦有余矣至於旧例经义禁引史传乃王氏末流之弊而论子史者不复订以经指又俗学卑近之失皆当有以正之使治经术者通古今议论者识原本则庶乎其学之至矣其学校必选实有道德之人使为学官以来实学之士裁减解额舍选谬滥之恩以塞利诱之涂者古之太学主於教人而因以取士故士之来者为义而不为利且以本朝之事言之如李D所记元佑侍讲吕希哲之言曰仁宗之时太学之法简国子先生必求天下贤士真可为人师者就其中又择其尤贤者如胡翼之之徒使专教导规矩之事故当是时天下之士不远万里来就师之其游太学者端为道艺称弟子者中心说而诚服之盖犹有古法之遗意也熙宁以来此法浸坏所谓太学者但为声利之j而掌其教事者不过取其善为科举之文而尝得隽於j屋者耳士之有志於义理者既无所求於学其奔趋辐凑而来者不过为解额之滥舍选之私而已师生相视漠然如行路之人间相与言亦未尝开之以德行道艺之实而月书季考者又祗以促其嗜利苟得冒昧无耻之心殊非国家之所以立学教人之本意也欲革其弊莫若一遵仁皇之制择士之有道德可为人师者以为学官而久其任使之讲明道义以教训其学者而又痛减解额之滥以还诸州罢去舍选谬滥之法而使为之师者考察诸州所解德行之士与诸生之贤者而特命以官则太学之教不为虚设而彼怀利干进之流自无所为而至矣如此则待补之法固可罢去而混补者又必使与诸州科举同日引试则彼有乡举之可望者自不复来而不患其纷冗矣至於取人之数则又严为之额而许其补中之人从上几分特赴省试则其舍乡举而来赴补者亦不为甚失职矣其计会监试漕试附试之类亦当痛减分数严立告赏以~其冒滥其诸州教官亦以德行人充而责以教导之实则州县之学亦稍知义理之教而不但为科举之学矣至於制举名为贤良方正而其实但得记诵文词之士其所投进词业亦皆无用之空言而程试论策则又仅同覆射儿戏初无益於治道但为仕宦之捷径而已词科则又习於z谀夸大之词而竞於骈俪刻雕之巧尤非所以为教至於武举则其弊又不异於儒学之陋也欲革其弊则制科当诏举者不取其记诵文词而取其行义器识罢去词业六论而直使待对於廷访以时务之要而不穷以隐僻难知之事词科则当稍更其文字之体使以深厚简严为主而以能辨析利害敷陈法度为工武举则亦使学官放经义论策之制参酌定议颁下武经总要等书而更加讨论补其遗逸使之诵习而立其科焉则庶乎小大之材各得有所成就而不为俗学之所病矣夫如是是以教明於上俗美於下先王之道得以复明於世而其遗风余韵又将有以及於方来与夫规规然固守末流之弊法而但欲小变一二於其间者利害相~固有间矣草茅之虑偶及於此故敢私记其说以为当路之君子其或将有取焉
天子之礼【如此者数段先生初欲以入礼书後又谓若如此却是自己着书也遂除去不用今惟见此一段岂E议之类皆是欤】
天子之礼至尊无上其居处则内有六寝六宫外有三朝五门其嫔御侍卫饮食衣服货贿之官皆领於冢宰其冕弁车旗宗祝巫史卜筮瞽侑之官皆领於宗伯有师以道之教训有傅以傅其德义有保以保其身体有师氏以诏之【下本友底帧坑斜Ｊ弦在善涠袂坝心後有丞左有辅右有弼其侍御仆从罔匪正人以旦夕承弼厥辟出入起居罔有不钦发号施令罔有不臧在舆有旅贲之规【旅贲勇士掌执戈J夹车而趋】位宁有官师之典【门屏之间谓之宁】倚几有训诵之谏【工师所诵之谏书之於几也】居寝有?御之箴【?近也】临事有瞽史之道宴居有工师之诵史为书【太史君举则书】瞽为诗工又诵箴谏大夫规诲士传言庶人谤商旅於市【旅陈也陈货物以示时所贵尚】百工献艺【献其技艺以喻政事】动则左史书之言则右史书之【其书春秋尚书有存者】御瞽几声之上下【几犹察也察其存乐】不幸而至於有过则又有争臣七人面列廷争以正褐盖所以养之之备至於如此是以恭已南面中心无为以守至正而貌之恭足以作肃言之从足以作V视之明足以作哲听之聪足以作谋思之睿足以作圣然後能以八柄驭t臣八统驭万民而赏无不庆刑无不威远无不至迩无不服傅说所谓奉若天道建邦设都树后王君公承以大夫师长不惟逸豫惟以乱民武王所谓聪明作元后元后作民父母所谓天降下民作之君作之师惟其克相上帝宠绥四方箕子所谓皇建其有极a时五福用敷锡厥庶民惟时厥庶民于汝极锡汝保极董子所谓正心以正朝廷正朝廷以正百官正百官以正万民正万民以正四方者正谓此也何谓六寝六宫曰王大寝一小寝五大寝听政故向明而治故在前小寝释服燕息也故在後其小寝一寝在中四寝在於四角春居东北夏居东南秋居西南冬居西北土王之月居中后之六宫正宫在前五宫在後其制如王之五寝何谓三朝五门曰王宫之外门一曰V门二曰雉门三曰库门四曰应门五曰路门【又曰虎门又曰V门此郑司农说也康成以雉门在库门外而设两观】其朝在雉门之外者曰外朝在路门之外者曰治朝路寝之廷曰内朝【V门之内外朝也朝士掌其法小司农掌其政列三槐与九棘设嘉石与肺石而朝诸侯听诏询大事在焉应门之内治朝也司士正其位宰夫掌其法大仪正王之位而王日视朝在焉路门之内燕朝也大仪正其位掌摈相族人朝焉玉藻曰朝服以视朝退适路寝听政然则王日视朝於治朝而退听政於燕朝矣雉门之外悬象治所以待民应门之外设宗庙社稷所以严神位路门之外则九室九卿朝焉路寝之内亦九室九嫔居焉】外朝之法朝士掌之左九棘孤卿大夫位焉t士在其後右九棘公侯伯子男位焉t吏在其後面三槐三公位焉州长\庶在其後左嘉石平罢民焉右肺石达穷民焉【小宗伯职曰建国之神位右社稷左宗庙然则外朝在库门之外V门之内与今司徒府有天子以下大会殿亦古之外朝者周天子诸侯皆有三朝外朝一内朝二内朝之在路门之内者或谓之燕朝】何谓货贿曰有太府以受其货贿之入关市之赋以待王之膳服邦中之赋以待宾客四郊之赋以待稍秣家稍之赋以待匪颁邦甸之赋以待工事邦县之赋以待币帛邦都之赋以待宗祀山泽之赋以待丧纪币余之赋以待赐予凡邦国之贡以待予用凡万民之贡以充府库凡式贡之余财以供玩好之用而金玉玩好玉府掌之良兵良器内府掌之王后世子衣服之用则外府掌之
沧洲精舍释菜仪
前期献官以下皆盛服【今用深衣凉衫】掌仪设神座用席先圣南向配位西向从祀位东西向设祝版於先圣位之右设香炉香案香合於堂中设祭器於神坐前每位各左一笾【今用漆盘实以脯果】右一豆【今用漆盘实以笋菜】设牺尊一於堂上东南隅【今以瓦尊代】加勺]设烛四於堂中二於东西从祀位之前设洗二於东阶之东【盥洗在东爵洗在西】卓一於洗东卓上箱二【巾东爵西】设献官位於堂下北面分奠者二人次之诸生又次之皆北向西上及期献官以下序立於东廊下掌仪帅执事者升堂实酒馔赞者一人引献官升堂点阅降就堂下位分奠官及诸生各就位赞者一人离位少前再拜讫进立於主人之右西向曰再拜在位者皆再拜掌仪祝司尊者皆升掌仪立於东序西向祝立於阼阶上西向司尊者立於尊南北向赞引献官诣盥洗之南北向立盥手手升焚香再拜降再诣盥如初诣爵洗南北向立洗爵以授赞升诣尊所西向立赞以爵授献官司尊举]酌酒献官以爵授赞俱诣先圣前献官北向跪赞跪授爵献官执爵三祭奠爵於笾之间a伏兴少立祝诣献官之左东向跪读祝讫兴复位献官再拜次诣盥洗爵如初洗诸配位爵讫赞者以盘兼捧升酌诣配位如初仪但不读祝献官复位当献官诣配位酌献时赞者二人各引分奠官分行东西从祀礼盥洗以下并如配位之仪【东先西後】分奠讫复位在位者皆再拜退
献者【赞者】　　　　分奠二人【赞者二人】
祝　　　　　　　掌仪者
司尊
赵偾子礼大略
前期女氏使人张陈其僦室及期具馔设椅卓置於堂中东西相对各置杯匕箸蔬果於卓上酒壶在案席之後别置卓子於席南注子置其上
偈⒎【主人醮子之礼】乘马至女氏之门下马俟于次女尊长【父母醮子之礼】出迎凫睹磐庖狙范入至於厅事主人升自阼阶立西向偕自西阶北面再拜【向内拜宅里去】主人不答拜姆奉女出中门至於厅事僖局至妇轿前举帘以俟姆奉妇登车下帘僖局魅酥魅瞬唤邓俪寺碓谇案境翟卺峤砸远烛前导以行傧戎撂事俟妇下车揖遂导以入妇从之赞者导僖靖径後妇从之适其室妇从者布席於阃内东方俅诱卟枷於西方倭㈧抖席妇立於西席妇拜俅鸢傥妇举蒙头讫揖妇坐俣妇西从者斟酒僖靖就祭酒举饮从者置僖靖就祭ナ潮嫌终寰僖馔不祭三斟亦如之此参酌古人合牢之礼乃彻馔
晦庵集卷六十九
<集部,别集类,南宋建炎至德佑,晦庵集>

[book_title]卷七十
钦定四库全书
晦庵集卷七十　　　　　　宋　朱子　撰杂着
读吕氏诗托桑中篇【甲辰春】
诗体不同固有铺陈其事不加一词而意自见者然必其事之犹可言者若清人之诗是也至於桑中溱洧之篇则雅人庄士有难言之者矣孔子之称思无邪也以为诗三百篇劝善惩恶虽其要归无不出於正然未有若此言之约而尽者耳非以作诗之人所思皆无邪也今必曰彼以无邪之思铺陈淫乱之事而悯惜惩创之意自见於言外则曷若曰彼虽以有邪之思作之而我以无邪之思读之则彼之自状其丑者乃所以为吾警惧惩创之资耶而况曲为训说而求其无邪於彼不若反而得之於我之易也巧为辨数而归其无邪於彼不若反而责之於我之切也若夫雅也郑也卫也求之诸篇固各有其目矣雅则大雅小雅若干篇是也郑则郑风若干篇是也卫则?{卫风若干篇是也是则自卫反鲁以来未之有改而风雅之篇说者又有正变之别焉至於桑中小序政散民流而不可止之文与乐记合则是诗之为桑间又不为无所据者今必曰三百篇皆雅而大小雅不独为雅郑风不为郑?{卫之风不为卫桑中不为桑间亡国之音则其篇帙混乱邪正错糅非复孔子之旧矣夫二南正风房中之乐也乡乐也二雅之正朝廷之乐也商周之颂宗庙之乐也是或见於序义或出於传记皆有可考至於变雅则固已无施於事而变风又特里巷之歌|其领在乐官者以为可以识时变观土风而贤於四夷之乐耳今必曰三百篇者皆祭祀朝聘之所用则未知桑中溱洧之属当以荐何等之鬼神接何等之宾客耶盖古者天子e狩命太师陈诗以观民风固不问其美恶而悉陈以观也既已陈之固不问其美恶而悉存以训也然其与先王雅颂之正篇帙不同施用亦异如前所陈则固不嫌於杂矣今於雅郑之实察之既不详於杂之名畏之又太甚顾乃引夫浮放之鄙词而文以风刺之美说必欲强而置诸先王雅颂之列是乃反为杂之甚而不自知也夫以昧任与郑卫合奏犹曰不可而况强以桑中溱洧为雅乐又欲合於鹿鸣文王清庙之什而奏之宗庙之中朝廷之上乎其以二诗为犹止於中声者太史公所谓孔子皆弦歌之以求合於韶武之音其误盖亦如此然古乐既亡无所考正则吾不敢必为之说独以其理与其词推之有以知其必不然耳又以为近於劝百讽一而止乎礼义则又信大序之过者夫子虚上林侈矣然自天子茫然而思以下犹实有所谓讽也汉广知不可而不求大车有所畏而不敢则犹有所谓礼义之止也若桑中溱洧则吾不知其何词之讽而何礼义之止乎若曰孔子尝欲放郑声矣不当於此又收之以备六籍也此则曾南丰於战国策刘元城於三不足之论皆尝言之又岂俟吾言而後白也哉
大抵吾说之病不过得罪於桑间洧外之人而其力犹足以完先王之乐彼说而善则二诗之幸甚矣抑其於溱洧而取范氏之说则又似以放郑声者岂理之自然固有不可夺耶因读桑中之说而惜前论之不及竟又痛伯恭之不可作也因书其後以为使伯恭生而闻此虽未必遽以为然亦当为我然而一笑也呜呼悲夫
读唐志
欧阳子曰三代而上治出於一而礼乐Q於天下三代而下治出於二而礼乐为虚名此古今不易之至论也然彼知政事礼乐之不可不出於一而未知道德文章之尤不可使出於二也夫古之圣贤其文可谓盛矣然初岂有意学为如是之文哉有是实於中则必有是文於外如天有是气则必有日月星辰之光耀地有是形则必有山川草木之行列圣贤之心既有是精明纯粹之实以旁薄充塞乎其内则其着见於外者亦必自然条理分明光辉发越而不可R盖不必托於言语着於简册而後谓之文但自一身接於万事凡其语默动静人所可得而见者无所适而非文也姑举其最而言则易之卦画诗之咏歌书之记言春秋之述事与夫礼之威仪乐之节奏皆已列为六经而垂万世其文之盛後世固莫能及然其所以盛而不可及者岂无所自来而世亦莫之识也故夫子之言曰文王没文不在兹乎盖虽已决知不得辞其责矣然犹若逡e顾望而不能无所疑也至於推其所以兴衰则又以为是皆出於天命之所为而非人力之所及此其体之甚重夫岂世俗所谓文者所能当哉孟轲氏没圣学失传天下之士背本趋末不求知道养德以充其内而汲汲乎徒以文章为事业然在战国之时若申商孙吴之术苏张范蔡之辨列御t庄周荀况之言屈平之赋以至秦汉之间韩非李斯陆生贾傅董相史迁刘向班固下至严安徐乐之流犹皆先有其实而後托之於言唯其无本而不能一出於道是以君子犹或羞之及至宋玉相如王褒扬雄之徒则一以浮华为尚而无实之可言矣雄之太元法言盖亦长杨校猎之流而粗变其音节初非实为明道讲学而作也东京以降讫于隋唐数百年间愈下愈衰则其去道益远而无实之文亦无足论韩愈氏出始觉其陋慨然号於一世欲去陈言以追诗书六艺之作而其弊精神縻岁月又有甚於前世诸人之所为者然犹幸其略知不根无实之不足恃因是颇其源而适有会焉於是原道诸篇始作而其言曰根之茂者其实遂膏之沃者其光晔仁义之人其言蔼如也其徒和之亦曰未有不深於道而能文者则亦庶几其贤矣然今读其书则其出於谄谀戏豫放浪而无实者自不为少若夫所原之道则亦徒能言其大体而未见其有探讨服行之渴蛊溲灾为文者皆必由是以出也故其论古人则又直以屈原孟轲马迁相如扬雄为一等而犹不及於董贾其论当世之弊则但以词不已出而遂有神徂圣伏之叹至於其徒之论亦但以剽掠僭窃为文之病大振颓风教人自为为韩之功则其师生之间传受之际盖未免裂道与文以为两物而於其轻重缓急本末宾主之分又未免於倒悬而逆置之也自是以来又复衰歇数十百年而後欧阳子出其文之妙盖已不愧於韩氏而其曰治出於一云者则自荀扬以下皆不能及而韩亦未有闻焉是则疑若几於道矣然考其终身之言与其行事之实则恐其亦未免於韩氏之病也抑又尝以其徒之说考之则诵其言者既曰吾老将休付子斯文矣而又必曰我所谓文必与道俱其推尊之也曰今之韩愈矣而又必引夫文不在兹者以张其说由前之说则道之与文吾不知其果为一耶为二耶由後之说则文王孔子之文吾又不知其与韩欧之文果若是其班乎否也呜呼学之不讲久矣习俗之谬其可胜言也哉吾读唐书而有感因书其说以订之
读大纪
宇宙之间一理而已天得之而为天地得之而为地而凡生於天地之间者又各得之以为性其张之为三纲其纪之为五常盖皆此理之流行无所适而不在若其消息盈虚循环不已则自未始有物之前以至人消物尽之後终则复始始复有终又未尝有顷刻之或停也儒者於此有以得於心之本然矣则其内外精粗自不容有o毫之间而其所以修已治人垂世立教者亦不容其有o毫造作轻重之私焉是以因其自然之理而成自然之功则有以参天地赞化育而幽明巨细无一物之遗也若夫释氏则自其因地之初而与此理已背驰矣乃欲其所见之不差所行之不缪则岂可得哉盖其所以为学之本心正为恶此理之充塞无间而使已不得一席无理之地以自安厌此理之流行不息而使已不得一息无理之时以自肆也是以叛君亲弃妻子入山林捐躯命以求其所谓空无寂灭之地而逃焉其量亦已隘而其势亦已逆矣然以其立心之坚苦用力之精专亦有以大过人者故能卒如所欲而实有见焉但以其言行求之则其所见虽自以为至玄极妙有不可以思虑言语到者而於吾之所谓穷天地亘古今本然不可易之实理则反瞢然其一无所G也虽自以为直指人心而实不识心虽自以为见性成佛而实不识性是以殄灭Ｂ锥殪肚菔拗域而犹不自知其有罪盖其实见之差有以陷之非其心之不然而故欲为是以惑世而罔人也至其为说之穷然後乃有不舍一法之论则似始有为是遁词以盖前失之意然亦其秉Ｖ善有终不可得而殄灭者是以剪伐之余而犹有此之仅存又以牵於实见之差是以有其意而无其理能言之而卒不能有以践其言也凡释氏之所以为释氏者始终本末不过如此盖亦无足言矣然以其有空寂之说而不累於物欲也则世之所谓贤者好之矣以其有玄妙之说而不滞於形器也则世之所谓智者悦之矣以其有生死轮咧说而自谓可以不沦於罪苦也则天下之佣奴?婢黥盗贼亦匍匐而归之矣此其为说所以张皇辉赫震耀千古而为吾徒者方且蠢焉鞠躬屏气为之奔走服役之不暇也幸而一有间世之杰乃能不为之屈而有声罪致讨之心焉然又不能究其实见之差而诋以为幻见空说不能正之以天理全体之大而偏引交通生育之一说以为主则既不得其要领矣而徒欲以火其书而庐其居其於吾徒又未尝教之以内修自治之实而徒骄之以尧舜列圣之可以为重则吾恐其不唯无以坐收摧陷廓清之功或乃往遗之禽而反为吾党之诟也呜呼惜哉
读两陈谏议遗墨
天下有自然不易之公论而言之者或不免於有所避就故多失之若诸公熙宁日h之辨是也尝记顷年获侍坐於故端明上饶汪公纵言及於日h熹因妄谓日h固为邪说然诸贤攻之亦未得其要领是以言者渎而听者疑用力多而见功寡也盖尝即其书而考之则凡安石之所以惑乱神祖之聪明而变移其心术使不得遂其大有为之志而反为一世祸败之原者其隐微深切皆聚此书而其词锋笔势纵横捭阖炜?谲诳又非安石之口不能言非安石之手不能书也以为蔡卞撰造之言固无是理况其见诸行事深切着明者又以相为表里亦不待晚年怼笔有所增加而後为可罪也然使当时用其垂~之智举而焚之则後来载笔之士於其帷幄之间深谋密计虽欲毕力搜访极意形容势必不能得之如此之?而传闻异词虚实相半亦不能使人无溢恶之疑且如勿令上知之语世所共传终以手笔不存故使陆佃得为隐讳虽以元佑\贤之力争辩之苦而不能有以正也【此见陆佃供答史院取问状】何幸其徒自为失计出此真以暴其恶於天下便当摭其肆情反理之实以正其迷国误朝之罪而直以安石为诛首是乃所谓自然不易之公论不唯可以订已往之谬而又足以开後来之惑奈何乃以畏避嫌疑之故反为迂曲呋ブ言指为撰造增加诬伪谤诋之书而欲加X削以灭其迹乎汪公叹息深以愚言为然今观闲乐陈公遗帖了斋陈公表藁追忆前语自愧学之不进所知不能有以甚异於往时又叹汪公之不可复见也为之掩卷太息而书其後抑又尝s了翁晚岁之论多出此帖之余然其自讼改过之书曾无一言以及此而独谓龟山杨氏实发其机【语见责沈其所赠兄孙渐者即几叟少卿後改名渊者也几叟杨公之婿尝以杨公之语告翁曰更留那老子做甚底翁初亦骇其言几叟复为反复申言之翁乃悔悟故其语曰余之自讼改过赖其一言而渐於是时亦以所闻警余之谬云】是则论者亦颇疑之而以今考之此书之作实在建中崇宁之间【书云吾友迁谪犹居善地疑居袁州时也】且其言犹以日h为蔡卞之所托而其後了翁合浦尊尧之书亦未直攻安石也至於大观初年而後四明之论始作【进表虽在政和元年然公居明州实大观初年也】则其推言所自独归功於杨氏而不及闲乐有不可诬者矣顾其後书虽谓天使安石自写诬悖之心然犹有怼笔增加归过神考之云则终未免於所谓有所回互避就而失之者也又观闲乐此书之指所以罪状安石者至深切矣然考其事不过数条若曰改祖宗之法而行三代之政也废春秋而谓人主有北面之礼也学本出於刑名度数而不足於性命道德也释经奥义多出先儒而旁引释氏也是数条者安石信无所逃其罪矣然其所以受病之源遗祸之本则闲乐之言有所未及而其所指以为说者亦自不能使人无可恨也今亦无论其他而姑以安石之素行与日h之首章言之则安石行已立朝之大节在当世为如何而其始见神宗也直以汉文帝唐太宗之不足法者为言复以诸葛亮魏元成之不足为者自任此其志识之卓然又皆秦汉以来诸儒所未闻者而岂一时诸贤之所及哉然其为人质虽清介而器本偏狭志虽高远而学实凡近其所论说盖特见闻亿度之近似耳顾乃挟以为高足已自圣不复知以格物致知克已复礼为事而勉求其所未至以增益其所不能是以其於天下之事每以躁率任意而失之於前又以狠愎F私而败之於後此其所以为受病之原而闲乐未之言也若其所以遗祸之本则自其得君之初而已有以中之使之悦其高骇其奇而意斯人之不可无矣及其任之以事而日其言则又有以信夫斯人之果不可无也於是为之力拒t言而一听其所为唯恐其一旦去我而无与成吾事也及其谟久渐涵透彻则遂心融神会而与之为一以至於能掣其柄而自操之则其运动弛张又已在我而彼之用舍去留不足为吾重轻矣於是安石卒去而天下之政始尽出於宸衷了翁所谓万几独运於元丰闲乐所谓屏弃金陵十年不召者盖皆指此然了翁知其独运而不知其所运者乃安石之机闲乐见安石之身若不用而不知其心之未尝不用也是以凡安石之所为卒之得以附於陵庙之尊托於谟训之重而天下之人愈不敢议以至於鱼烂河决而後已焉此则安石所以遗祸之本而闲乐亦未之言也若闲乐之论祖宗法度但当谨守而不可变尤为痛切是固然矣然祖宗之所以为法盖亦因事制宜以趋一时之便而其仰循前代俯F流俗者尚多有之未必皆其竭心思法圣智以遗子孙而欲其万世守之者也是以行之既久而不能无弊则变而通之是乃後人之责故庆历之初杜范韩富诸公变之不遂而论者至今以为恨况其後此又数十年其弊固当益甚於前而当时议者亦多以为当变如吕正献公父子家传及河南程氏眉山苏氏之书盖皆可考虽闲乐此论若有不同而不免亦有仁皇之末适当因革之时之说则是安石之变法固不可谓非其时而其设心亦未为失其正也但以其躁率任意而不能熟讲精思以为百全无弊可久之计是以天下之民不以为便而一时元臣故老贤士大夫t起而力争之者乃或未能究其利病之实至其所以为说又多出於安石规模之下由是安石之心愈益自信以为天下之人真莫已若而幸其言之不足为已病因遂肆其狠愎倒行逆施固不复可望其能胜已私以求利病之实而充其平日所以自任之本心矣此新法之祸所以卒至於横流而不可救闲乐虽能深斥其非而未察其所以为非者乃由於此此其为说所以不能使人无所恨者一也至谓安石远取三代渺茫不可稽考之事而力行之此又不知三代之政布在方册虽时有先後而道无古今举而行之正不能无望於後之君子但其名实之辨本末之序缓急之宜则有不可以毫厘差者苟能於此察焉而无所悖则其遗法虽若渺茫不可稽考然神而明之在我而已何不可行之有彼安石之所谓周礼乃姑取其附於已意者而借其名高以服\口耳岂真有意於古者哉若真有意於古则格君之本亲贤之务养民之政善俗之方凡古之所谓当先而宜急者曷为不少留意而独於财利兵刑为汲汲耶大本不正名是实非先後之宜又皆倒置以是稽古徒益乱耳岂专渺茫不可稽考之罪哉闲乐不察乎此而断然自画直以三代之法为不可行又独指其渺茫不可稽考者而讥之此又使人不能无恨者二也若安石之废春秋语北面则亦其志识过高而不能穷理胜私之弊是以厌三传凡例条目之烦恶诸儒臆度附致之巧有太过者而不思其大伦大法固有炳如日星而不可诬者也因前圣尊师重道之意以推武王太公之事有太过者而所以考其礼之文者有未详也是其阙於审重而轻为论说直废大典固为可罪然谓其因此而乱君臣之名分又并与孟子迭为宾主之说而非之则亦峻文深诋而矫枉过直矣此又其使人不能无恨者三也若夫道德性命之与刑名度数则其精粗本末虽若有间然其相为表里如影随形则又不可得而分别也今谓安石之学独有得於刑名度数而道德性命则为有所不足是不知其於此有不足则於彼也亦将何自而得其正耶夫以佛老之言为妙道而谓礼法事变为粗迹此正王氏之深蔽今欲讥之而不免反堕其说之中则已误矣又况其於粗迹之谬可指而言者盖亦不可胜数政恐未可轻以有得许之也今姑举其一二而言之若其实有得於刑名度数也则其所以修於身者岂至於与僧卧地而顾客褫衣如钱景谌之所叙乎所以着於篇者岂至於分文析字以为学而又不能辨乎六书之法如字说之书乎【了翁以为安石之进字说盖欲布之海内神考虽好其书玩味不忘而不以布於海内者以教化之本不在是也此亦非是夫周礼六艺之教所谓书者不过使人以六书之法分别天下之书文而知此字之声形为如何欲其远近齐同而不乱耳非有真空无相无作之说也安石既废其五法而专以会意为言有所不通则遂旁取後来书传一时偶然之语以为证至其甚也则又远引佛老之言前世中国所未尝有者而说合之其穿凿舛缪显然之迹如此岂但不知性命道德之本而亦岂可谓其有得於刑名度数之末哉不唯以此自误又以其说上惑人主使其玩味於此而不忘其罪为大了翁之言盖亦\矣】所以施於家者岂至於使其妻穷奢极侈斥逐娣姒而诟叱官吏如林希魏泰之所书岂至於使其子囚首跣足箕踞於前而干预国政如邵伯温之所记乎所以施於政者岂至於乖事理蛎袂槎於当世礼乐文章教化之本或有失其道理者乃不能一有所正至其小者如?鹑公事按问条法亦皆缪戾烦碎而不即於人心乎以此等而推之则如闲乐之所云亦恐其未免於过予而其所以不能使人无可恨者四也若其释经之病则亦以自处太高而不能明理胜私之故故於圣贤之言不能虚心静虑以求其立言之本意於诸儒之同异又不能反复详密以辨其为说之是非但以已意穿凿附丽极其力之所通而肆为支蔓浮虚之说至於天命人心日用事物之所以然已不能反求诸身以验其实则一切举而归之於佛老及论先王之政则又骋私意饰奸言以为违\自用剥民兴利斥逐忠贤杜塞公论之地唯其意有所忽而不以为事者则或苟因旧说而不暇择其是非也闲乐於此乃不责其违本旨弃旧说惑异教文奸言之罪而徒讥其奥义多出郑孔意若反病其不能尽黜先儒之说以自为一家之言者则又不能使人无恨者五也夫安石以其学术之误败国殄民至於如此而起自熙丰讫於宣靖六十年间诵说推明按为国是鄙儒俗生随风而靡者无足道有识之士则孰有不寒心者顾以奸贼蔽蒙禁网严密是以饮气吞声莫敢指议独两陈公乃能出死力以排之其於平居书疏还往讲论切磨唯恐其言之不尽斯亦可谓贤矣然其所以为说者不过如此岂其所以为学者亦自未得圣贤之门户所以观理制事者犹未免於有蔽而然耶故尝历考一时诸贤之论以求至当则唯龟山杨氏指其离内外判心迹使道常无用於天下而经世之务皆私智之凿者最为近之其论绍述而以为当师其意不当泥其迹者亦能曲尽其理之当而无呋ブ失【见龟山语h因邹道卿之论而发者】虽元城刘公所谓只宗神考者有所不逮【刘公语见韩谈h】不但两陈公而已也然及其请罢庙学配食之章则又不能如其平日之言以正其罪顾乃屑屑焉偏指Is一义以为实奢汰之原此为获杀人于货之盗而议其窃h之罪对放饭流f之客而议其齿决之非视两陈公之言乃反有不能及者是以至今又几百年而其是非之原终未明白往者虽不足论而来者之监亦学者之所不可不知也故窃并着其说以俟同志讲而择焉己未八月因为精舍诸生说偶记庄生语云其所谓道非道则所言之韪不免於非此正王氏之谓也後两日有语予曰荆公正坐为一道德所误耳予谓之曰一道德者先王之政非王氏之私说也子何病焉若道此语於荆公之前彼不过相视一笑而言曰正为公不识道德耳吾恐子之将无词以对也两转语偶与前说相似故笔其後云
读苏氏纪年
程弟允夫雅好苏学盖尝以讲於余而终不能无异同之论故其为此书也用心甚苦而独不以见视比其既没乃得见之则有甚陋而可愧者恨不及与之反复其说也姑掇其尤者一二论之以为死者有知尚当有以识余之意尔
苏黄门言吾暮年於义理无所不通盖悟孔子一以贯之之旨又曰夫子之道一以贯之惟一为能万变而不穷故诸弟子之问或仁或孝或从政或事君所问不同而夫子答之亦无穷者一以贯之故也然夫子不以一贯者告人何哉夫子中道而立彼由此而悟如子者其所得亦不过於问仁问为邦尔而终与圣人交臂其它虽未大有所得苟日从事於仁孝从政事君之间亦不失为士君子故曰下学而上Q盖其所学者此而其所Q者亦此非有二也\人未Q疑夫学之外别有形而上者故曰夫子之不可及也犹天之不可阶而升也夫子之道岂果若登天之难哉又曰君子之教人不可以同科也譬诸草木大者使之遂其大小者使之成其小区别使各极其分量斯足矣故中人以下姑使之从事於洒扫应对进退可也苟比其大小而同乎一科使学者躐等以为进相诬以为高岂善教者哉若乃圣人则其开端便自远大及其至也亦不过是而已故曰有始有卒者其唯圣人乎有始有卒非自始以至终言唯圣人然後能始终一致也古史曰善乎子夏之教人也始於洒扫应对进退而不急於道使其来者自尽於学日引月长而道自至故曰百工居肆以成其事君子学以致其道譬如农夫之殖草木为之区[种而时耨之风雨既至大小甘苦莫不咸得其性而农夫无所用巧也孔子曰君子上Q小人下QQ之有上下出乎其人而非教者之力也异哉今世之教者闻道不明而急於夸世非性命道德不出於口虽礼乐政刑有所不言矣而况於洒扫应对进退也哉教者未必知而学者未必信务为大言以相欺天下之伪自是而起此子夏所谓诬也又曰公言每夜熟寐至五初即揽衣起坐此即所谓天下何思何虑之时也盖天下本自无思虑但人不具此眼目不能识之尔太史曰道有不可以名言者古之圣人命之曰一寄之曰中舜之禅禹曰人心惟危道心惟微惟精惟一允执厥中圣人之欲以道相诏者至於一与中尽矣昔者孔子与诸弟子言无所不至然而未尝及此也盖尝与子贡言之矣曰赐也汝以予为多学而识之者欤曰然非欤曰非也予一以贯之虽与子贡言之而孔子之言之也难而子贡之受之也未信至於曾子则不然孔子曰参乎吾道一以贯之曾子曰唯子出门人问曾子曰夫子之道忠恕而已矣盖孔子之告之也不疑而曾子之受之也不惑则与子贡异矣然曾子以一为忠恕则知门人之不足告也夫及孔子既没曾子传之子思子思因其说而广之曰喜怒哀乐之未发谓之中发而皆中节谓之和中者天下之大本也和者天下之Q道也致中和天地位焉万物育焉子思之说既出而天下始知一之与中在是矣然子思以授孟子孟子又推之以为性善之论性善之论出而一与中始枝矣乌乎孔子之所以不告诸弟者盖为是欤【前两段纪年所载皆其门人所记语意阙略恐於苏公之言有不能无失者不足以极余之辨故考诸古史以足之如此云】
圣人之所谓道者天而已矣天大无外造化发育皆在其间运转流行无少间息虽其形象变化有万不同然其为理一而已矣圣人生知安行与天同德其於天下之理幽明巨细固无一物之不知而日用之间应事接物动容周旋又无一理之不当然非物物而思之事事而勉之也故曰吾道一以贯之固非块然以守一物於象罔之间如所谓五振衣何思何虑者遂指以为妙道之极而秘藏之不以告人而时出其余以愚学者之未Q使姑为善人君子而已也然夫子之告子贡盖以知而言其告曾子则以行而论至於夫子言之之难易二子闻之之得失则古史之言虽若近之然谓曾子以门人不足告而姑以忠恕为言则是不知忠恕之相为体用正所以明夫一贯之实矣至於游夏之论洒扫应对之云云者乃谓小子之学所当由此而渐进非谓一告以此而遂一听其所为终身无复有所告语也观夫子之与渊言至於终日而渊叹之以为善诱循循博文约礼则圣人之所以教人有始有卒盖亦可见但不躐等而已今曰教不可以同科姑使之从事於此而教者遂不复有所与则固昧於教学之序又谓子平生所问止於论语所记为仁为邦之二条则其考之又可谓不详矣夫子之言下学而上Q正谓下学於人事之卑近而上Q於天理之精微尔今曰所学者此而其所Q者亦此则是终身下学而未尝上Q也又以子贡为未Q而疑夫学之外别有形而上者以病其犹天不可阶之言则夫形而上下者虽不可以二物言然谓学之外别无形而上者则是但有事而无理但有下学而无可上Q也虽曰人皆可以为尧舜然谓其必可至而无难则是子末由也已之叹孟子大而化之之语皆为未Q也其言不急於道而待其自至如农夫区种而无所用巧皆非是独其讥当世言道之失盖指王氏而言则为近之然所谓道者已亦莫之识而未免於诬也盖王氏之诬人以其言者诬之也苏氏之诬人以其不言者诬之也二者虽殊其失则均矣凡此皆其学之所不及而妄言之故其失如此至於天下何思何虑正谓虽万变之纷纭而所以应之各有定理不假思虑而知也今以中夜起坐斯须之顷当之则是日出事生之後此何思何虑者遂为闲废之物而无所用矣彼所谓得一贯之旨者殆不过此岂不陋哉古史所引舜禹授受之言亦非本义盖惟精惟一允执厥中亦言精一别於人心道心之间而守其道心始终不贰则其所行自无过不及而合中道耳非以一名道而寄之於中也又谓孟子为性善之论而一与中始枝尤为谬妄今未暇辨後章详之
记易误
否之匪人近见一说谓不当有之匪人三字盖由比之匪人而误若以音言则比自去声否自上声字义已不同若以义言则比之匪人为所附非其人否之匪人为否塞非人道语脉又不同决是衍字其彖传之文遂亦因之而误如坎象之樽酒簋簋下复因误读而加贰字也不记是何人说姑记於此云
记永嘉仪礼误字
仪礼人所罕读难得善本而郑注贾疏之外先儒旧说多不复见陆氏释文亦甚疏略近世永嘉张淳忠甫校定印本又为一书以识其误号为精密然亦不能无舛谬若其经首冠以郑氏目h而其开卷第一板士冠礼篇中第三行即云主人玄冠朝服则是於天子诸侯之士朝服皮弁素积此诸侯二字按贾疏所载本在天子字上而为句~自释文所引误倒其文而此本因之遂无文理不复可读盖日视朝之服天子皮弁而诸侯朝服君臣同之故郑氏之意以为此主人玄冠朝服则是诸侯之士若天子之士则当服皮弁素积与此不同耳今释文既误倒之张本又袭其误而不能正则未知其读之如何而为句又如何而为说也又少牢馈食礼日用丁巳乃戊巳之已故注云取其令名自丁自变改盖本说文改字从已从支为已有过支之则改之义而下条之注又云不得丁亥则己亥亦可用其理甚明而诸本或写已为辰巳之巳释文遂以祀音张氏亦不能觉其误也其尤甚者则如乡射篇横而奉之奉或误写作拳而释文遂以权音每读令人不觉失笑张亦不能正而曲从之推此而言则其它舛谬计必尚多病倦不暇细考姑记此三条以告观者耳蜀中石本尤多误於此已字三四乃灭其体岂亦疑之而未知所决耶
记乡射疑误
乡射篇若无大夫则唯宾而注云长一人举觯如燕礼媵爵之为者余始读此尝疑长一人举觯五字本是经文而印本误入注中既而考之凡举觯皆卑且少者为之非宾长之事故此乃主人之赞者二人举觯于宾及大夫若无大夫则於二人长幼之中但选一人使之举觯于宾而非反使宾长自举觯也至考燕礼小臣请媵爵者而公命长注云长谓选卿大夫中长幼可使者於是又见长字之义至小臣作下大夫二人媵爵又请致者而公命皆致则序进又知其或命长则但以一人媵爵如此篇之长一人以举觯于宾乃注文所引之明证但其词太略有以致读者之疑耳昔邢子才不喜校书而曰日思其误更是一适刘斯立犹深病之况此书不误而人自误反谓书误而欲妄下雌黄於其间其得罪於信古阙疑之君子当如何耶因感其事又恐後之读者亦或如余之误遂书以识云
记程门诸子论学同异
熹读程门诸子之书见其所论为学之方有不同者因以程子之言质之而窃记之如左
胡氏曰物物致察宛转归已杨氏曰物不可胜穷也反身而诚则举天下之物在我矣
程子曰所谓穷理者非必尽穷天下之物又非只穷一物而\理皆通但要积累多後脱然有贯通处又曰物我一理才明彼即晓此不必言因见物而反求诸身也然语其大至天地之所以高厚语其小至一物之所以然学者皆当理会
胡氏曰只於已发处用功却不枉费心力杨氏曰未发之际以心体之则中之体自见执而勿失无人欲之私焉发必中节矣
程子曰思於未发之前求中即是已发但言存养於未发之时则可惟?养久则喜怒哀乐之发自中节矣又曰学者莫若先理会敬能敬则自知此矣谢氏曰明道先生先使学者有所知识却从敬入又曰既有知识穷得物理却从敬上涵养出来自然是别正容谨节外面威仪非礼之本
尹氏曰先生教人只是专令用敬以直内习之既久自然有所得也
程子曰入道莫如敬未有能致知而不在敬者又曰动容貌整思虑则自然生敬存此久之则自然天理明又曰涵养须用敬进学则在致知又曰敬只是涵养一事必有事焉须当集义只知用敬不知集义却是都无事也
右诸说之不同者以程子之言质之唯尹氏之言为近所少者致知集义之功耳不知其言之序有未及耶抑其意果尽於此也然大本立则亦不患无地以崇其德矣故愚於此窃愿尽心焉因书其後以自诏云
记谢上蔡论语疑义
学而时习之
学是前一段事既学矣又能时习所以悦也上蔡说得习字好然少发明学字之意似无来历耳悦乃习之之熟义理油然而生处上蔡但云如此则德聚语亦未莹有朋自远方来观圣人立言正意止为朋友讲习上蔡所推似亦太远人不知而不愠学固非欲人知亦非有意欲人不知是以人知之不加喜人不知不加愠此圣门所发义理之正也老氏知我者希则我贵矣此异端自私之见与圣门气象迥然不同上蔡引之似未察也【又云自待者厚亦是语病】按此章惟伊川先生之说语约而味长最得圣人本意其次似皆不若尹和靖如上蔡之说非不奇伟然多过中少余味矣
其为人也孝弟
仁至难言故圣贤之言或指其方或语其用未尝直指其体而名言之也上蔡云古人语仁多矣然终非仁也又云孝弟可以论仁而孝弟非仁也正欲发明此意然不觉乘快一向说开了至於其间界分脉络自有相管摄属处却不曾分明为人指出故读之者只见旷荡无可捞摸便更向别处走此其立言之病也又云人心之不伪者莫如事亲从兄以是心而充之则无适而非仁矣此语亦皆未安盖性之所有而根於心者莫非真实不但孝弟为不伪也但孝弟乃人心之不可已者所发最亲切所系最重大故行仁之道必自此始非谓充扩孝弟可以求仁也此章之义恐只当从伊川说
巧言令色
言自巧色自令不害其为仁好其言令其色便是不仁矣云岂以此为不仁立语恐未安
道千乘之国
学者专为记诵之学而不知所用固不可然遂以为不待读书而遽以政学则尤不可大抵修身齐家治国平天下皆学者分内事而其先後固有序矣读书求义理乃格物致知之事所以发明正心诚意之端也学者不本於此乃欲责成於人民社稷之间求其必当於理而无悖吾见其难矣且天下国家虽有大小之殊然圣人於此亦各止其所焉非有所为而为之也上蔡云古人得百里之地而君之皆能以朝诸侯有天下则千乘之国亦可见其用心矣此似以为朝诸侯有天下之故而用心於千乘之国之意恐亦有病
弟子入则孝
此章指人以所向之方使学者知所先後而已未遽及尽孝弟察人伦也大抵上蔡气象宏N所见高明微有不屑卑近之意故其说必至此然後已亦一病也
贤贤易色
虽曰未学乃假设之辞非指一人而言今直以大舜生知人伦之至言之却似执文害义也且圣贤之语随其浅深各有至理亦不必须一⑺档绞ト说匚灰
主忠信
此一节皆学者之事主忠信盖见此实理而不敢违之谓遽以默而成之不言而信释之似亦太高矣
礼之用和为贵
殆不若夷俟踞肆之愈此语欲有所矫而不知其过於正
患不知人
知人者为大乎人知者为大乎此又涉乎知我希自待厚之私矣近世学者盖有未少有得而俯视等夷者岂非此语之流生祸哉上蔡於公冶长序篇论知人处甚佳此章却有病
上蔡语中诸如此类甚多此据鄙见论其尤甚者耳後篇随看抄出几於段段有可疑处不欲尽写呈大⒁嘀皇且恢植〖创艘嗫梢约其余也近看诸说惟伊川所解语意涵蓄旨味无穷其次尹氏守得定不走作所少者精神耳夫以上蔡高明之见在程门盖鲜俪焉而其立言不满人意之处尚如此况其余哉然则吾属於此亦可以深自警矣记疑
偶得杂书一编不知何人所记意其或出於吾党而於鄙意不能无所疑也惧其流传久远上累师门因窃识之以俟君子考焉淳熙丙申三月乙卯
先生言於上曰先圣後圣若合符节非传圣人之道传圣人之心也非传圣人之心也传已之心也已之心无异圣人之心广大无垠万善皆备欲传圣人之道扩充此心焉耳
愚谓此言务为高远而实无用力之地圣贤所以告其君者似不如是也夫学圣人之道乃能知圣人之心知圣人之心以治其心而至於与圣人之心无以异焉是乃所谓传心者也岂曰不传其道而传其心不传其心而传已之心哉且既曰已之心矣则又何传之有况不本於讲明存养之渐而直以扩充为言则亦将以何者为心之正而扩充之耶夫进言於君而其虚夸不实如此是不惟不能有所补而适所以其谈空自圣之弊後之学者尤不可以不戒也
某初见先生即诲之曰人之所以灵於万物者何也谓之心如何是心谓之性如何是性宜思之
愚谓此固穷理之事然非所以语初学者
某问杨文靖公云闻之伊川不偏之谓中不易之谓庸如何先生曰是非先生之言不然则初年之说也昔伊川亲批吕与叔中庸说曰不倚之谓中其言未莹吾亲问伊川伊川曰中无倚者某未Q先生曰若说不倚须是有四旁方言不倚得不倚者中立不倚也
愚谓不偏者明道体之自然即无所倚着之意也不倚则以人而言乃见其不倚於物耳故程子以不偏名中而谓不倚者为未莹今以不倚者之未莹乃欲举不偏者而废之其亦误矣
问要看喜怒哀乐未发才看便是已发如何见得中曰且只静观
愚谓此问甚切惜乎答之不善也盖曰静观则固为已发而且与之为二矣程子使人涵养於未发之前而不使人求中於其间其旨深矣
问伊川先生答鲜于曛问曰若子而乐道则不足为子如何曰心上一毫不留若有心乐道即有着矣愚按程子之言但谓圣贤之心与道为一故无适而不乐若以道为一物而乐之则心与道二而非所以为子耳某子之云乃老佛绪余非程子之意也
自得处岂得分毫进若见则便见明道云才说明日便是悠悠学者拈起一处思量须是要便见若悠悠即玩矣若未有见又且放过
愚谓学固欲其自得而自得诚不可以分毫论然欲其自得则必其积累渐渍然後有以浃洽而贯通焉尔孟子所谓深造之以道者此也今欲自得而责其便见则无乃狂躁急g之甚且未知其所见者又果何事也耶程子之言乃因学如不及而言初不为见处发也又曰若未有见又且放过则其进退迟速无所据矣其误後学亦甚矣哉
到恍然神悟处不是智力求底道理学者安能免得不用力
恍然神悟乃异学之语儒者则惟有穷理之功积习之久触类贯通而默有以自信耳
问未见天下归仁且非礼勿视听言动当自有见否曰固是然要便见天下归仁进学在致知涵养在敬不可偏废
愚按天下归仁程子述孔之意亦曰天下皆称其仁而已乃谓躬行实履之效非语其见处也必若以见处言则如问者之言犹为未远而所谓须要便见者则其狂躁而迫切也甚矣进学涵养乃程子语然程子所谓致知正欲其即事穷理而积累贯通非欲其恍然神悟而便见天下归仁也
问思虑纷扰如何曰人心本无思虑多是忆既往与未来事
愚谓心之有思乃体之有用所以知来藏往周流贯彻而无一物之不该也但能敬以操之则常得其正而无纷扰之患今患其纷扰而告以本无则固不尽乎心之体用且夫本无之说又恶能止其纷扰之已然哉
问浩然之气塞乎天地之间曰孟子且如此说耳论其洞Q无间又岂止塞乎天地而已哉
愚尝深患近世学者躐等之弊发言立论不问其理之当否而惟恐其说之不高今读此书乃知前辈之言既有以之者矣养气之说学者且当熟讲其方而实用力焉至於事皆合义而无不歉於心则是气浩然充塞天地盖不待言而自喻矣今不论此而遽为浩荡无涯之说以求出乎孟子之上其欺已而诬人亦甚矣哉
知性即明死生之说性犹水也
愚谓性即理也其目则仁义礼智是已今不察此而曰知性即明死生之说是以性为一物而往来出没乎生死之间也非释氏之意而何哉
某问如何是万物皆备於我先生正容曰万物皆备於我某言下有省
愚观古今圣贤问答之词未有如此之例其学者亦未有如此遽有得者此皆习闻近世禅学之风而慕效之不自知其相率而?於自欺也
学者须是下学而上Q【云云】
愚谓此理固然然未尝告以下学之方而遽为此说便有使人躐等欲速而不安於下学之意
某人自言初疑逝者如斯夫每见先Q必问人皆有说以相告及问先生则曰若说与公只说得我底公却自无所得某遂心服一二年间才见即问先生但曰理是如此其後某人有诗云云至此方有所得
愚谓川上之叹圣人有感於道体之无穷而语之以勉人使汲汲於进学耳然先儒不明其所感之意故程子特发明之而不暇及乎其他传者不深考遂以圣人此言专为指示道体而发则已误矣今若以其正而言之则问者本无可疑而告者但当告以汲汲进学之意若循其误而言之则学者每见必问才见即问其躐等甚矣告者乃不知抑而反引之於恍惚不可测知之境其凌节亦甚矣且某人者自谓有得而所为诗语乃老佛陈腐之常谈而已恶在其有得耶
或问儒佛同异先生曰公本来处还有儒佛否
愚谓天命之性固未尝有儒佛也然儒佛是非之理则已具矣必以未尝有者为言则奚独儒佛也固亦未尝有尧桀也然尧之所以为尧桀之所以为桀则岂可以莫之辨哉今某子之言乃如此是欲以夫本来无有者混儒佛而一之也此禅学末流淫遁之常谈俗学之士从风而靡有不足s独某子自谓亲承有道而立言如此则为不可解耳
或问立则见其参於前在舆则见其倚於衡先生曰参前倚衡非有物也谓之无则不可某人亦有诗云参倚前衡岂易陈只今便了乃相亲昔人求寻舟迹大似子张书在绅
愚谓孔子答子张以忠信笃敬而有参前倚衡之说盖欲其力行二语造次不忘若曰坐见於墙食见於羹云耳而近世说者展转s妄至於如此亦可叹已且其所谓只今便了乃相亲者窃取异学鄙俚之常谈可羞甚矣乃敢下视前贤肆其讥侮不亦无忌惮之甚哉
或云天下归仁只是物物皆归吾仁先生指R问曰此还归仁否或人默然某人有诗云大海因风起万沤形躯虽异暗周流风沤未状端何若此处应须要彻头愚按天下归仁说已见前今且以所谓物物皆归吾仁者论之则指R之问亦应之曰此若不归吾仁则必无故而败之矣大凡义理莫不如此皆有体验之实若但如此诗之说则近世禅学之下者类能言之岂孔所以相传之实学哉
子闻天下归仁又问克复之目请事斯语所以游泳此理也
愚谓天下归仁者克复之效问目请事乃其用功之实也某子之言失其序矣
问尽心知性知天是知之存心养性事天是养之先生曰不然昔尝问伊川造得到後还要涵养否伊川曰造得到後更说甚涵养尽心知性知之至也知之至则心即性性即天天即性性即心所以生天生地【此言天之形体】化育万物其次则欲存心养性以事天
愚按问者之言於孟子之文义得之矣某子所引程子之言乃圣人之事非为\人设也程子所谓造得到者正谓足目俱到无所不尽耳而某子乃独以知之为说而又通之\人岂其本发问之时所谓造得到者已如今之所谓而程子不之察耶若使程子於此如孔子於子张之问Q也则所以告之者必不然矣又云心即性性即天天即性性即心此语亦无伦理且天地乃本有之物非心所能生也若曰心能生天之形体是乃释氏想澄成国土之余论张子尝力排之矣
先生之门人甲有诗云谁道坚高不易知生来顷刻未尝离乙答之云若道坚高不易知须知此语已成非饶君向此知端的未免犹为我与伊先生以乙之言为是愚按坚高云者子形容夫子之道不易窥测之辞尔非有一物顽然而坚A然而高也今甲已失之而乙又甚焉且皆儇浅无稽~不类儒者气象某子乃不以甲为非而又以乙为是亦不可晓也已
晦庵集卷七十
<集部,别集类,南宋建炎至德佑,晦庵集>

[book_title]卷七十一
钦定四库全书
晦庵集卷七十一　　　　　宋　朱子　撰杂着
记和靖先生五事
学者所以学为人也盖尹和靖语徐丈见尹和靖问曰某有意於学而未知所以为问先生曰此语自好若果有此意归而求之有余师又尝语人曰放教虚闲自然见道先生在从班时朝士迎天竺观音於郊外先生与往有问何以迎观音也先生曰\人皆迎某安敢违\又问然则拜乎曰固将拜也问者曰不得已而拜之与抑诚拜也曰彼亦贤者也见贤斯诚敬而拜之矣先生日诵金刚经一卷曰是其母所训不敢违也徐丈语及苏氏使民战栗义问曰如何先生艴然曰训经而欲新奇无所不至矣
右五事熹绍兴二十一年五月谒徐丈於湖州徐丈以语熹因退而书【徐丈名度字立和靖门人】
记孙觌事
靖康之难钦宗幸金营金人欲得某文钦宗不得已为诏从臣孙觌为之冀觌不奉诏得以为解而觌不复辞一挥立就过为贬损以媚金人而辞甚精丽如宿成者金人大喜至以太宗城卤获妇饷之觌亦不辞其後每语人曰人不胜天久矣古今祸乱莫非天之所为而一时之士欲以人力胜之是以多败事而少成功而身以不免焉孟子所谓顺天者存逆天者亡者盖谓此也或戏之曰然则子之在金营也顺天为已甚矣而寿而康也宜哉觌L无以应闻者快之乙巳八月二十三日与刘晦伯语h记此事因书以识云
记林黄中辨易西铭
六月一日林黄中来相访问曰向时附去易解其间恐有未是处幸见谕予应之曰大凡解经但令纲领是当即一句一义之间虽有小失亦无甚害侍郎所着却是大纲领处有可疑者林问如何是大纲领处可疑予曰系辞所谓易有太极是生两仪两仪生四象四象生八卦此是圣人作易纲领次第惟邵康节见得分明今侍郎乃以六画之卦为太极中含二体为两仪又取二互体通为四象又颠倒看二体及互体通为八卦若论太极则一画亦未有何处便有六画底卦来如此恐倒说了兼若如此即是太极包两仪两仪包四象四象包八卦与圣人所谓生者意思不同矣林曰惟其包之是以能生之包之与生实一义尔予曰包如人之怀子子在母中生如人之生子子在母外恐不同也林曰公言太极一画亦无即是无极矣圣人明言易有太极而公言易无太极何耶予曰太极乃两仪四象八卦之理不可谓无但未有形象之可言尔故自此而生一一阳乃为两仪而四象八卦又是从此生皆有自然次第不由人力安排然自孔子以来亦无一人见得至邵康节然後明其说极有条理意趣可玩恐未可忽更详之林云着此书正欲攻康节尔予笑语之曰康节未易攻侍郎且更子细若此论不改恐终为有识者所笑也林艴然曰正要人笑又论西铭予曰无可疑处却是侍郎未晓其文义所以不免致疑其余未暇悉辨只大君者吾父母宗子一句全错读了尤为明白本文之意盖曰人皆天地之子而大君乃其适长子所谓宗子有君道者也故曰大君者乃吾父母之宗子尔非如侍郎所说既为父母又降而为子也林曰宗子如何是适长子予曰此正以继祢之宗为喻尔继祢之宗兄弟宗之非父母之适长子而何此事他人容或不晓侍郎以礼学名家岂不晓乎林乃a首无说而去然意象殊不平【黄中西铭说曰近世士人尊横渠西铭过於六经子读而疑之试发难以质焉易曰乾健也坤顺也乾为天为父坤为地为母是以顺健之至性而有天地父母之大功其称名也小其取类也大此之谓也今西铭云乾为父坤为母是以乾坤为天地之号名则非易之本义矣既曰乾为父坤为母则所谓予兹藐然乃混然中处者於伏羲八卦文王六十四卦为何等名称象类乎方太k之未散也老n谓之混然成列庄子谓之混沌是混然无间不可得而名言者也既已判为两仪则轻清者上为天重浊者下为地人居其中与禽兽草木同然而生犹有别也安得与天父地母混然中处乎又曰天地之塞吾其体天地之帅吾其性此其语脉出於孟子孟子言浩然之气养而勿害则塞乎天地之间又言志气之帅也故志至焉气次焉今舍气而言体则又非孟子之本义矣其意盖窃取於浮屠所谓佛身充满法界之说然彼言佛身谓道体也道之为体扩而充之虽满於法界可也今言吾体则七尺之躯尔谓充塞乎天地不亦妄乎至言天地之帅吾其性尤无所依据孟子以志为帅者谓气犹三军听命於志惟志所之尔今舍志而言性则人生而静未尝感物而动者焉得以议其所之乎其所统帅何如也况於父天母地而以吾为之帅则惟子言而莫之违矣不亦妄乎又曰民吾同胞物吾与也犬君者吾父母宗子也其大臣宗子之家相也若以其并生乎天地之间则民物皆吾同胞也今谓物吾与者其与同胞何所辨乎与之为名从何立也若言大君者吾父母宗子也其以大君为父母乎为宗子乎书曰惟天地万物父母惟人万物之灵聪明作元后元后作民父母兹固西铭所本以立其说者也然一以为父母一以为宗子何其亲\厚薄尊卑之不伦也其亦不思甚矣父母可降而为宗子乎宗子可升而为父母乎是其易位乱伦名教之大贼也学者将何取焉又言其大臣宗子之家相也则宗子有相而父母无之非特无相亦无父母矣可不悲哉孟子曰杨氏为我是无君也墨氏兼爱是无父也无父无君是禽兽也若邪说诬民充塞仁义将有率兽食人之事予於西铭亦云尊西铭者其不可以无辨】予还自临安客有问此曲折者事之既往本无足言而恐学者疑於邵张之学也因命p辈录此以示之客因有问者曰太极之论则闻之矣宗子之云殆即庄生所谓知天子与我皆天之所子者子不引之以为夫子之助何耶予应之曰庄生知天子与我皆天之所子而不知其适庶少长之别知擎跽曲拳为人臣之礼而不知天理之所自来故常以其不可行於世者为内直而与天为徒常以其不得已而强为者为外曲而与人为徒若如其言则是臣之视其君固以为无异於吾之等夷而阳为是不情者以虚尊之也孟子所谓杨氏为我是无君也正谓此尔其与张子之言理一而分殊者岂可同年而语哉昔予书宋君事後当发此意因复并记其说以俟同志考焉
记锵传
戊申六月在玉山邂逅洪景卢内翰借得所修国史中有锵程张等传尽载太极图说盖锵於是始得立传作史者於此为有功矣然此说本语首句但云无极而太极今传所载乃云自无极而为太极不知其何所据而增此自为二字也夫以本文之意亲切浑全明白如此而浅见之士犹或妄有讥议若增此字其为前贤之累後学之疑益以甚矣谓当请而改之而或者以为不可昔苏子容特以为父辨谤之故请删国史所记草头木脚之语而神祖犹俯从之况此乃百世道术渊源之所系耶正当援此为例则无不可改之理矣
记旌儒庙碑语
欧阳叔弼作集古h目云旌儒庙者秦所坑诸儒之庙也杜佑以为儒者不居其位而是非当世以自取祸及引後汉锢党之事以横议激讦为戒刻於庙碑之予以为佑之识趣如此此其所以役於晌闹党而取随人执下之讥也叔弼之为此书但记姓名事目年月州里而独於此详着其语岂亦有所病於其言欤抑以为是而存之也
偶读谩记
吴执中传在徽h八十八卷国史九十三卷与其家传皆相应但家传云公缘微病u月不对已有间之者一日面奏论列边防利害及於一二大臣上不说翌日落职知滁州【大观三年十月二十五日告下】又载十月二十二日奉圣旨吴执中初除中宪议论刚正凡所陈述殊无顾忌颇有古直之操遂降诏J之厥後仅两月余日并无建明一日进对奏陈论列殊无根柢惑於邪说顿失所守可落职知和州替蔡嶷仍放谢辞限日下出国门其蔡嶷别与差遣【此必见省】而传云先是蔡京忌张康国引执中居言路执中论刘炳兄弟不葬亲成服宋乔年父子过恶相继罢黜炳与乔年皆京党也及上语执政嘉其不阿康国奏意在逐臣已而言康国之章果上上怒执中怀谗出知滁州【此事不知何据但语意向背不伦执中本是京引居言路使攻康国则不应先攻京党而後及康国也】又家传云政和改元星文示变公以为推寻厥咎之由实自蔡京始因列其命令不信刑罚失中公帑空虚民力困匮农桑失业货财不通而穷荒无用之地追讨兴建无已之罪请降京五官以太子少保退居于杭又载御笔云比以旧弼蔡京擅作威福傲睨弗悛屡致人言褫官斥外申严邦宪足示诫惩尚虑怨仇乘时骋忿据摭旧事论列未休下石相挤弹击不已务快复雠之私忿不思体貌之前规致矫枉过中疾恶已甚宜俾宥曲示始终咨尔台僚明听朕命【大观四年】而传云彗星见上察京奸状欲逐之言者交论京不已执中上章谓进退大臣当存体貌於是为京降诏而京得不重贬【此与家传亦不同然执中後以不论张商英贬黜则非蔡氏之党矣未知本传何据书此】执中尝举游酢自代又尝差同开封尹一孝寿鞠陈正⒏姹涫轮粗衅叫囊源Φ米镎咦砸晕不w尝论花石纲诏即罢之後每有所须索必戒左右曰毋令吴某知翰林学士张阁等出守杭州陛辞日乞领花石纲事自是应奉愈炽不可阂映⒙酃天信过恶而言者以为与商英皆天信所荐与吕惠卿为友婿惠卿遭时得君所荐无不拔用执中在选调未尝附丽以图进取【并家传】御笔云卿前日上殿奏陈曾任学事见今放罢姓名可亲书实封进入臣伏奉御封【云云】右臣昨面奏系是提举荆湖南学事胡安国谨具奏闻【一孝之一字一本空】
执中子岩夫政和七年十一月除考功郎官出太师鲁公京门余深尝於彭世英家见其议蔡卞谥文正议魏徵以小戴礼综类不伦更作类礼二十篇数年而成太宗美其书h内府今此书不复见甚可惜也王彦霖行蔡确词乃邵武大乾高宇所为其家尚有遗【方伯谟尝见之】
乙卯十一月四日詹元善说去年见李兼济说寿皇曾遣一小c以中原事问平江何蓑衣蓑衣授以纸笔口诵数语令书以进曰贺新郎贺新郎孙男拖白不终j不终j未便休雄豪分裂争王侯争王侯m啾啾也须还我一百州寿皇以示兼济之父秀叔参政後数年金储允恭死金主雍亦毙而孙Z袭位即所谓孙男者也岂Z将不终而中原分裂河南北将复我也耶元善又见异书云火龙变化丹蛇腾青羊踯躅乌犍耕玄g冲突苍鼠平亦莫详其为何等语也姑并记此三年而後出之
释氏有清草堂者有名丛林间其始学时若无所入有告之者曰子不见猫之捕鼠乎四足据地首尾一直目睛不瞬心无它念唯其不动动则鼠无所逃矣清用其言乃有所入彼之所学虽与吾异然其所以得之者则无彼此之殊学者宜以是而自警也
闽中人李复字履中及识横渠先生绍圣间为西边使者博记能文今信州有水集者即其文也其间有论孟子养气者动必由理故仰不愧於天俯不怍於地无忧无惧其气岂不充乎故曰是集义所生者舍是则明有人非幽有鬼责自歉於中气为之丧矣故曰无是馁也此语虽\然却得其大旨近世诸儒之论多以过高而失之甚者流於老庄而不知不若此说之为得也惜其乱於诗文博杂之中学者或不之读故表而出之蜀人冯当可之文号缙云集集中有封事末云臣前所言望陛下移跸建康选将练卒用张浚刘W总统诸军节用损已以充军费皆事也非事之本也惟陛下远便佞\近习清心寡欲以临事变此兴事造业之根本洪范所谓皇建其有极者也此绍兴庚辰辛巳之间所上其谋画议论皆奇伟的当而所论皇建有极又深明治本而略识经意古今论洪范者少能及也余尝作皇极辩与之暗合因笔其语以证余说旧见汪端明尝称其人甚敬重之今果不谬云
说文?振?也从肉入声许讫反东坡疑从入无缘为?声而谓舞必八人为列乃谓佾即?字从八从肉今按此乃说文之误东坡疑之是也而其所以为说则非若以八字为今而从肉兮省声则正得许讫切矣?又从人乃为?字盖振则人之振?也然今说文不见佾字坡云有之未详其说每详?字即Z字故说文但有?字而别无Z字坡疑佾即?字亦非也班史武纪谓云?然如有闻亦Z之义也
东坡又云宋书乐志论房中乐非后妃事盖周礼注误极有理【当考】武庚即是禄父东坡以为两人恐别有据【已上并见泉州舶司所刻雪堂帖】
东坡手书煮猪肉法引孟子曰心勿忘勿助长知前辈读此皆依古注勿正为句~非独程先生也作正心者其始於王氏乎然文势亦或有之未可直以为非故予於集注两存之
会稽官书板本有子华子者云是程本字子华者所作即孔子所与倾盖而语者好奇之士多喜称之以予观之其词故为艰而理实浅近其体务为高古而气实轻浮其理多取佛老医卜之言其语多用左传班史中字其粉饰涂泽俯仰态度但如近年後生巧於模拟变撰者所为不惟决非先秦古书亦非百十年前文字也原其所以祗因家语等书有孔子与程子倾盖而语一事而不见其所语者为何说故好事者妄意此人既为先圣所予必是当时贤者可以假托声势眩惑世人遂伪造此书以传合之正如麻衣道者本无言语祗因小说有陈希夷问钱若水骨法一事遂为南康军戴师愈者伪造正易心法之书以托之也麻衣易予亦尝辩之矣然戴生朴陋予尝识之其书鄙俚不足惑人此子华子者计必一能文之士所作其言精丽过麻衣易远甚如论河图之二与四抱九而上跻六与八蹈一而下沈五居其中据三持七巧亦甚矣唯其甚巧所以知其非古书也又以洛书为河图亦仍刘牧之谬尤足以见其为近世之作或云王性之姚令威多作书二人皆居越中恐出其手然又恐非其所能及如子华子者今亦未暇详论其言之得失但观其书数篇与前後三序皆一手文字其前一篇托为刘向而殊不类向它书後二篇乃无名氏岁月而皆托为之号类若世之匿名书者至其首篇风轮水枢之云正是并缘释氏之说其卒章宗君二祥蒲璧等事皆剽剥它书傅会为说其自叙出处又与孔丛子载子顺事略相似【孔丛亦伪书也】又言有大造於赵宗者即指程婴而言以左传考之赵朔既死其家内乱朔之诸弟或放或死而朔之妻乃晋君之女故武从其母畜於公宫安得所谓大夫屠岸贾者兴兵以灭赵氏而婴与杵臼以死卫之云哉且其曰有大造者又用吕相~秦语其不足信明甚而近岁以来老成该洽之士亦或信之固已可s至引其说以自证其姓氏之所从出则又诬其祖矣大抵学不知本而眩於多爱又每务欲出於\人之所不知者以为博是以其弊必至於此可不戒哉
或云程邑在雍州之东二十里王季所居又引苏黄门诗说周之程邑汉扶风安陵县也予按雍州之境东自西河西距黑水延袤数千里不知所谓州东二十里者自何处计此里数若指丰镐而言则经传初不明言其为雍州治所又按汉志安陵在长安北四十里不应言东又按皇矣之诗此诗乃是文王克密之後所作亦不得为王季所居也然意此语必有自来但州字当是衍文耳所谓雍者乃扶风之雍县其地亦在长安之北计与安陵相去不远故得引以相明唯王季之云恐别有所据然亦未知其与诗说孰为得失也【当考】
上虞余姚二邑皆以舜名而上虞村落又有号百官俗传百官牛羊之处也或谓四旁多舜事迹疑其子孙所封理或有之然不可考矣大抵地名古迹亦多沿袭讹谬如子华子後序乃言鬼谷子所居在今信州贵溪县盖其图经之说如此岂有此理哉以它书考之地名鬼谷者凡数处疑特俚俗相传物m之区尔未必仪秦之师所居也上虞旁邑嵊县有戈过二姓即少康所灭羿浞之党其子孙乃聚於一邑又近禹葬之地不知其何故也
俚俗相传疫疾能传染人有病此者邻里断~不通讯问甚者虽骨肉至亲亦或委之而去伤俗害理莫此为甚或者恶其如此遂着书以晓之谓疫无传染不须畏避其意善矣然其实不然是以闻者莫之信也予尝以为诬之以无染而不必避不若告之以虽有染而不当避也盖曰无染而不须避者以利害言也曰虽染而不当避者以恩义言也告之以利害则彼之不避者信吾不染之无害而已不知恩义之为重也一有染焉则吾说将不见信而彼之避也唯恐其不速矣告之以恩义则彼之不避者知恩义之为重而不忍避也知恩义之为重而不忍避则虽有染者亦知吾言之无所欺而信此理之不可违矣抑染与不染似亦系乎人心之邪正气体之虚实不可一⒙垡参嵬獯蟾缸９少时邻里有全家病疫者人莫敢亲公为煮粥药日走其家遍饮病者而後归刘宾之官永嘉时郡中大疫宾之日套呤忧孜诊脉候其寒温人与药饵讫事而去不复盥手人以为难後皆无恙云
沙随有活人书辨当求之
严州王君仪能以易言祸福其术略如徐复林r之说以一卦直一年尝言绍兴壬戌太母当还其後果然人问其故则曰是年晋卦直事有受兹介福于其王母之文也予谓此亦小数之偶中耳若遂以君仪为知易则吾不知其说也沙随春秋例说滕子来朝为自贬而用小国之礼如郑人争承之比最为精当但朝桓公者邾牟葛称人谷邓书名又有不可通者而诸儒之说亦莫之能明也
孟子决汝汉排淮泗而注之江此但作文取其字数以足对偶而云耳若以水路之实论之便有不通而亦初无所害於理也说者见其不通便欲强为之说然亦徒为穿凿而卒不能使之通也如沈存中引李习之来南h云自淮沿流至於高邮乃于江因谓淮泗入江乃禹之旧迹故道宛然但今江淮已深不能至高邮耳此说甚似其实非也按禹贡淮水出桐嗷徙粢室匀腱逗９室孕〗而列於四渎正以其能专Q于海耳若如此说则禹贡当云南入于江不应言东入于海而淮亦不得为渎矣且习之沿二字似亦未当盖古今往来淮南只行邗沟运河皆筑埭置闸储闭潮汐以通漕运非流水也若使当时自有禹迹故道可通舟楫则不须更开运河矣故自淮至高邮不得为沿自高邮以入江不得为而习之又有自淮顺潮入新浦之言则是入运河时偶随淮潮而入有似於沿意其过高邮後又迎江潮而出故复有似於而察之不审致此谬误今人以是而说孟子是以误而益误也【今按来南h中无此语未详其故】近世又有立说以为淮泗本不入江当洪水横流之时排退淮泗然後能决汝汉以入江此说尤巧而尤不通盖汝水入淮泗水亦入淮三水合而为一若排退淮泗则汝水亦见排退而愈不得入江矣汉水自筅９襄阳南流至汉阳军乃入于江淮自桐喽流会汝水泗水以入于海淮汉之间自有大山自唐邓光黄以下至於潜霍地势隔蓦虽使淮泗横流亦与江汉不相干涉不待排退二水而後汉得入江也大抵孟子之言只是行文之失无害於义理不必曲为之说闲费心力也春秋上辛雩季辛又雩公羊为昭公聚\以攻季氏此说非是昭公失民已久安能聚\不过得游手聚观之人耳又安能逐季氏【阙】昭公季氏事见左氏传极有首尾公羊子特传闻想料之言尔何足为据或者乃信其说以解春秋既为谬误又欲引之以解论语樊迟从游舞雩之下一段问答以为为昭公逐季氏而发者则又误之甚矣此弊盖原於苏氏问社之说而近世又增广之也尝见徐端立文说曾以苏说问尹和靖和靖正色久之乃言曰解经而欲新奇何所不至闻之令人悚然汗下
或说鱼丽诗云S笱也笱者寡妇之器也寡妇得鱼而不为富强所夺则是太平之象而可告功於神明也此因小序而失之固为无理然专以笱为寡妇之器似亦未然盖聚石为梁必有笱以承其阙空乃可得鱼凡取鱼者皆然非但寡妇也但笱易成而易用虽寡妇亦能置之故以为寡妇之笱它人则取鱼之器尚多不专用笱耳非谓它人不得用笱而唯寡妇得用亦非谓寡妇只得用笱而不得更以它物取鱼也谷风小弁之诗皆曰无逝我梁无发我笱岂寡妇之作也哉
打字今浙西呼如谪耿切之声亦有用去声处大抵方言多有自来亦有暗合古语者如浙人谓不为弗又或转而为否【呼若甫云】闽人有谓口为苦走为祖者皆合古韵此类尚多不能尽举也
附子今人未尝不服但熟即已疾生则杀人耳汉淳于衍毒杀许后盖生用也果尔则虽平人亦不免况乳妇乎或者乃以今人有新产而以附子愈疾者遂疑汉史之误过矣予尝中乌喙毒始时头岑岑然久之加烦懑正如许后之证当时在深山中不能得药须臾通身皆黑势甚危恶意必死矣偶记汉质帝语得水尚可活亟令多汲新水连饮之遂大呕泄而解此亦不可不知也或谓李华着论废卜故终失节王涯首议n茶後亦得祸至如近岁茶商作贼杀人甚\皆涯之罪也予谓废卜固其所见之谬然与失节事不相类n茶固为有罪然甘露之变死者十余族岂皆榷茶所至且今村民争田争水o取谷粟以致杀伤者多矣又可追咎神农后稷耶大抵论事只当言其理之是非不当计其事之利害此等议论虽欲因事设为警戒然其势将有所穷反使世人并与正理而疑之非小失也韦苏州集载秦系诗自署东海钓客试秘书省校书郎而诗有久卧云间已息机青袍忽着狎鸥飞之句盖系尝隐泉州九日山故有东海之号青袍忽着自谓其新授校书郎尔故韦和诗云知掩山扉二十秋鱼须翠碧弄床头正答其意也或者乃谓青袍翠碧皆为韦发既失诗意又谓唐刺史不借服色则又误矣牛丛对宣宗云臣今服绯是刺史所借而白乐天忠州被召时诗言之极详何考之不审耶韦苏州事迹王厚叔序中考之已详近年姚令威又作後序於厚叔外又增补二事然皆失之其一以韦赠人诗有少年游太学之句遂谓韦尝游太学不知韦诗所云乃是谓所赠之人也其一以韦有分竹守南谯之句遂谓韦尝守亳不知南谯乃滁州也其说之误正与青袍者相似夸多之弊至於如此事虽不急亦可戒也
或说说大人则藐之以藐为自小之意云说大人时当如子弟之对父兄恬然泰然说尽道理不作大事看非谓小视大人也此说甚s下文更说不行如吾何畏彼哉一句不知却如何说人皆知其不可而或者信之盖正理不明而先入为主故其惑如此亦非止此一条也或云旧见水涎杂行姓叩脸Ｗ∈澄锒变为饥鬼者初不之信近见夷坚志亦有此事乃信理有可推者人理耳若鬼神仙佛事非理可?予谓二事一律妄则皆妄真则皆真今乃疑其一於前而信其一於後何耶天下之事巨细幽明莫不有理未有无理之事无事之理不可以内外言也若有不可推者则岂理之谓哉或又云庄列释氏皆有大过人者但为从别路去故不可与校是非予谓既云别路则须自有正路只此正路别路之间便有是非可校何言不可耶
或读关雎问其训诂名物皆不能言便说乐而不淫哀而不伤云云者余告之曰若如此读诗则只消此八字更添思无邪三字成十一字後便无话可说三百五篇皆成查滓矣因记得顷年汪端明说沈元用问尹和靖伊川先生易传何处是切要处尹云体用一源显微无间此是最切要处後举似李先生先生曰尹说固好然须是看得六十四卦三百八十四爻都有下落处方始说得此话若学者未曾子细理会便与他如此说岂不它余闻之悚然始知前日空言无实全不济事自此读书益加详细云
艮下坎上其卦为蹇蹇难也西南方平易之地东北阳方险阻之处当蹇之时利趋平易而不利走险阻又利见大人以济蹇而守正则吉故筮得此卦其占如此以彖传言之云易本义合如此
礼书此书异时必有两本其?周礼分经传不多取国语杂书迂僻蔓衍之说吾书也其黜周礼使事无统纪合经传使书无间别多取国语杂记之言使传者疑而习者蔽非吾书也刘原父尝病何休以不修春秋百二十国宝书三礼春秋而予反病三书之不传不得深探圣人笔削之意也异时此书别本必将出於信饶之间石桥之野故箱败簏之间其亦足以为予笔削之助乎十月十八夜因读余正父修礼而书
读杂书偶记三事
周公玉堂杂记记中朝旧典待诏宣召学士有茶酒接坐之礼今待诏廷参赞喝礼与院吏虽小不同而平时视之全与吏等无由待以茶酒予谓唐用待诏如王赏跏逦谋菜浼樾靶∪巳唤月灾文义可兼太子侍读能预公卿议论则其选与今固不同矣计祖宗时所用之人亦必稍加甄择未至如今日之猥贱此其待遇之礼所以异也又自记其当制时有县伯进封郡侯者院吏写云某郡进封开国侯当为正之予谓此正缘待诏不知文义故烦学士点检尔予尝受诏X谕其首云省奏词免某官已依所乞事具悉者其失正类此而当时学士不之省也又记亲祠之礼至尊升辂则以学士为执绥官一节甚详予按曲礼少仪等书及先儒说绥安也升车者执之以为安也故执绥乃乘车者之事非仆御之职也盖君车已驾则仆者负良绥取贰绥以先升【良绥君所执以升者贰绥亦曰散绥御者所执以升者也】既升然後以良绥授君君正立执之以升立於左方仆执辔立於车中以御勇力之士升立於御之右以备非常周礼大驭诸右等官即其职也故开元开宝政和礼书亲祠乘辂皆以太仆卿为御千牛将军为右盖放周礼而国史所记国初时事犹云奚屿摄大仆卿备顾问当时中御立乘之礼不知其如何然犹未有执绥之名也今乃条胁钪此绻俣以彩绳维於箱柱不知自何时失之甚可笑也又至尊不立乘而设倚以坐不以千牛陪乘而同时降胁畲甲内侍二人立於御坐之旁凡此既皆失礼而刑余共载乃袁盎所为变色者尤为乖戾不知历几何时礼官皆不能正儒臣为执绥者亦莫觉其谬而方且夸以为荣何哉
记尚书三义
尧典卒章我其试哉女于时观厥刑于二女皆尧言也厘降二女于妫I嫔于虞乃史氏记尧下嫁二女于妫水之旁而为妇於虞氏耳帝曰钦哉者戒敕二女之言犹所谓往之女家必敬必戒者也今自孔传及诸家皆失之殊不成文理也
舜典肆觐东后五玉三帛二生一死贽便当属此文下言其见东方诸侯而使各以其物为贽也其下乃云协时月正日同律度量衡修五礼如五器乃得事之序而文势亦顺如亦齐同之义卒乃复者言既讫事而旋反二句皆张子说也
本木名而借为匪字师古注汉书云古匪字通用是也天畏匪忱犹曰天难谋尔孔传训作辅字殊无义理尝疑今孔传并序皆不类西京文字气象未必真安国所作只与孔丛子同是一手伪书盖其言多相表里而训诂亦多出小尔雅也此事先儒所未言而予独疑之未敢必其然也姑识其说以俟知者
记水集二事
同州韩城县北有安国岭东西四十余里东临大河濒河有禹庙在山断河出处禹凿龙门起於唐张仁愿所筑东受降城之东自北而南至此山尽两岸石壁峭立大河盘束於山硖间千数百里至此山开岸N豁然奔放怒气喷风声如万雷庙像豕首而冕服旧传鲧入羽渊化为黄熊又云鲧为玄熊熊首类豕肖像以此而庙乃称禹甚非也然乡人不敢以豕肉荐必致神怒大风发屋拔木百里被害
旧说禹凿龙门而不详言其所以凿诵说相传但谓因旧修辟去其龃龉以决水势而已今详此说则谓受降以东至於龙门皆是禹所新凿若果如此则禹未凿时河之故道不知却在何处而李氏此说又何所考也李氏之学极博所论禹像豕首当是鲧庙为黄熊之像而不考汉书说母石处注中言禹亦尝变熊则俚俗相传塑禹像为豕首自不足s也
邢恕奏乞下熙河路打造船五百只於黄河顺流放下至会州西小河内藏住熙河路漕使李复奏窃知邢恕欲用此船载兵顺流而下取兴州契勘会州之西小河咸水其N不及一丈深止於一二尺岂能藏船黄河过会州入韦精山石硖险窄自上乘流直下高数十尺船岂可过至西安州之东大河分为六七道散流谓之南山逆流数十里方再合逆溜水浅滩不胜舟载此声若出必为夏国侮笑事遂寝
邢恕之策果如李复之言可谓妄矣然禹贡所言雍州贡赋之路亦曰浮于积石至于龙门西河会于渭I则古来此处河道固通舟楫如恕策矣复之言乃如此何也复集中记事甚多特此二条与禹贡相关故h之以备参考云
记山海经
浙江出三天子都在其东【按地理志浙江出新安黟县南蛮中东入县今钱塘浙江是也】在闽西北入海余暨南【余暨县属会稽为永兴县】庐江出三天子都入江彭泽西【彭泽今彭蠡也在浔阳彭泽县】一曰天子鄣右出山海经第十三卷按山海经唯此数卷所记颇得古今山川形势之实而无荒诞谲s之词然诸经皆莫之考而其它卷谬悠之说则往往诵而传之虽陶公不免也此数语者又为得今江浙形势之实但经中浙字汉志注中作J盖字之误石林已尝辨之【更检】注中龟中字罗端良所着歙浦志乃作率山未知孰是庐江得名不知何义其入江处西有大山亦以庐名说者便谓即是三天子都此固非是然其名之相因则似不无说也都一作鄣亦未详其孰是但庐江出丹阳郡陵阳县而其旁县有以鄣名者则疑作鄣为是也予尝读山海诸篇记诸异物飞走之类多云东向或云东首皆为一定而不易之形疑本依图画而为之非实纪载此处有此物也古人有图画之学如九歌天问皆其类
记三m
顷在湖南见说溪洞蛮r略有四种曰獠曰缭鞫其最轻捷者曰猫近年数出剽掠为边患者多此种也岂三m氏之遗民乎古字少而多通用然则所谓三m者亦当正作猫字耳詹元善说m民之国三徙其都初在今之筠州次在今之兴国军皆在深山中人不可入而已亦难出最後在今之武昌县则据江山之险可以四出为寇而人不得而近之矣未及问其所据聊并记于此云
考韩文公与大颠书
今按杭本不知何人所注疑袁自书也更以跋尾参之其记欧公之语不谬矣而东坡杂说乃云韩退之喜大颠如喜澄观文畅意非信佛法也而或者妄撰退之与大颠书其词凡鄙虽退之家奴仆亦无此语今一士人又於其末妄题云欧阳永叔谓此文非退之不能作又诬永叔矣苏公此语盖但见集注之出於或人而未见跋尾之为欧公亲笔也二公皆号一代文宗而其去取不同如此E者不能无惑然方氏尽载欧语而略不及苏说其意可见至吕伯恭乃於文监特着苏说以备乙E则其同异之间又益後人之惑矣以余考之所传三书最後一篇实有不成文理处但深味其间语意一二文势抑扬则恐欧袁方意诚不为过但意或是旧本亡逸僧徒所记不真致有脱误欧公特观其大⒐实取其所可取而未暇及其所可疑苏公乃觉其所可疑然亦不能察其为误而直斥以为凡鄙所以其论虽各有以而皆未能无所未尽也若乃後之君子则又往往不能究其本根其附欧说者既未必深知其所以为可信其主苏氏者亦未必果以其说为然也徒幸其言可为韩公解纷若有补於世教故特表而出之耳皆非可与言事而求是者也至如方氏虽附欧说然亦未免曲为韩讳殊不知其言既曰久闻道德侧承道高又曰所示广大深迥非造次可谕又曰论甚宏博安得谓初无崇信其说之意耶韩公之事余於答孟简书已论其详矣故不复论特从方本载此三书於别集并h欧公二语而附苏说方说於其後且为全载书文於此而考其同异订其谬误如左方以为读者以此观之则其决为韩公之文而非它人之所能作无疑矣
愈孟夏渐热惟道体和安愈弊劣无谓坐事贬官到此久闻道德窃思见缘昨来未获参谒倘能暂垂见过实为至幸已帖县令具人船奉迎日久m瞻不宣某白
愈海上穷处无与话言侧承道高思获披接专辄有此咨屈倘惠能降谕【惠字疑衍或下有然字而并在能字之下】非所敢望也至此三日却归高居亦无不可旦夕f望不宣某白
愈惠匀至辱答问珍悚无已所示广大深迥非造次可谕易大传曰书不尽言言不尽意然则圣人之意其终不可得而见耶如此而论读来一百遍【一字疑衍苏氏所谓凡鄙盖指此等处耳】不如亲色随问而对之易了此旬来晴明旦夕不甚热傥能乘闲一访幸甚旦夕驰望愈闻道无凝滞行止系缚苟非所恋着则山林闲寂与城郭无异大颠师论甚宏博而必守山林义不至城郭自激修行独立空旷无累之地者非通道也劳於一水安於所识道固如是【识疑当作适犹言便也虽适之安之语用字略同言一水虽劳而既来则当随其所便无处不安也道固如是即所以结上文道无凝滞之意也】不宣某顿首【韩公之於大颠既闻其语而为礼益恭如此】
考欧阳文忠公事
余读庐陵欧文新本观其附h所载行状谥议二刻四传皆以先後为次而此事者独居其後岂以公诸子之所为而不敢以先於韩吴诸公及一二史臣之作耶此其用意已精而为法亦严矣然综其实则事云者正行状之底本而碑志四传所繇出也向使直指先後之次而以冠於附h之篇则彼数书者皆可见其因革损益之次第矣是亦岂不可耶间又从乡人李氏得书一编凡十六条皆记公事大略与此篇相出入疑即其初定之草藁顾其标题乃读公所自记而凡公字皆以丹笔围之此则虽未必然然於此本亦有可相发明者因略考其异同有无之互见者具列於左方
经术
李本云公尝谓世之学者好以新意传注诸经而常力诋先儒先儒於经不能无失而其所得者固多矣正其失可也力诋之不可也其语在诗谱後序又谓前儒注诸经唯其所得之多故能独出诸家而行於後世而後之学者各持好胜之心务欲掩人而扬已故不止正其所失虽其是者一切易以已说欲尽废前人而自成一家於是至於以是为非牵强为说多所乖缪则并其书不为人所取此学者之大患也故公作诗本义止百余篇而已其余二百篇无所改易曰毛郑之说是也复何云乎又其作易童子问正王弼之失者才数十事耳其极论系辞非圣人之书然亦多使学者择取其是而舍其非可也便以为圣人之作不敢取舍而尽信之则不可也其公心通论常如此【此与定本大旨不异但书先後详略有不同者系辞之说则疑其诸子不敢力主而复自删之也】
醉翁亭记
李本未有此体下有醉翁亭在琅琊山寺侧记成刻石远近争传疲於模打山僧云寺库有卮虮用尽至取僧堂卧馗用凡商贾来供施者亦多求其本僧问作何用皆云所过关征以赠监官可以免税乃属於公作集古h目序之上【此条疑以其不急而删去】
修五代史
李本乱世之书也下有吾用春秋之法师其意不袭其文十三字又其事备下有议者以谓公不下司马迁又谓笔力驰骋相上下而无驳杂之说至於本纪立法精密则又迁所不及也亦尝自谓我作伶官传岂下滑稽也【议者以下疑以不欲凌跨古人而删之】
平心无怨恶
李本云公自言学道三十年所得者平心无怨恶尔初以范希文事得罪于吕公坐党人远贬三峡流落累年比吕公罢相公始被进擢及後为范公作神道碑言西事时吕公擢用希文盛称二公之贤能释私憾而共力於国家希文子纯仁大以为不然刻石时辄削去此一节云我父至死未尝解仇公叹曰我亦得罪於吕丞相者惟其言公所以信於後世也吾尝闻范公平生自言无怨恶於一人兼其与吕公解仇书见在赘集中岂有父自言无怨恶於一人而其子不使解仇於地下乎父子之性相远如此信乎尧朱善恶异也公为颍州时吕公之子公着为通判为人有贤行而深自晦默时人未甚知公後还朝力荐之【奏疏具集中】由是渐见擢用陈恭公执中素不善公其知陈州时公自颍移南京过陈陈拒而不见公後还朝作学士陈为首相公遂不造其门已而陈出知亳州寻还使相换观文公当草制陈自谓必不得好词及制出词甚美至云杜门却扫善避权势以远嫌处事执心不为毁誉而更守陈大惊喜曰使与我相知深者不能道此此得我之实也手h一本寄其门下客李师中曰吾恨不早识此人【此段疑避吕范二家子弟因并陈恭公事而去之窃谓於此尤可以见欧范之存心与吕陈之悔过恐皆不可遗也】
惟称苏梅
李本自以为不及下有二人因此名重天下公惟尝因醉戏亲客曰庐山高它人作不得唯韩退之作得琵琶前引退之作不得唯杜子美作得後引子美作不得唯太白作得公诗播人口者甚多唯此三篇其尤自喜者也【此段恐嫌於夸而去之】
修唐书
李本此段不同者三一则首云公於修唐书最後至局专修纪志而已列传则宋尚书祁所修也朝廷以一书出於两手体不能一遂诏公看详列传令删修为一体二则列官最高者一人下有姓名云某等奉凶而九字三则书宋名下有此例皆前所未有自公为始也十一字乃属於宋相闻之之上【此但差详疑定本欲删以从简耳】
不从范公之辟
李本大同小异今不复着
议不废麟州及许耕弃地
李本大同而文差略今亦不着
不诛保州胁从之兵
李本首着为政仁恕之语大抵与定本别段旨意略同其末乃云其为河北转运使时所活二千余人先是保州屯兵闭城叛命田况李昭亮等讨之不克卒招降之既开城况等推究反者杀二千余人投於八井又其次二千余人不杀者分隶河北州军诸事已定而富相出为宣抚使惧其复为患谋欲密委诸州守将同日悉诛之计议已定方作文书会公奉朝旨权知镇府与富公相遇於内黄夜半屏人以其事告公公大以为不可曰祸莫大於杀已降昨保州叛卒朝廷已降邪裥硪圆凰蓝招之八井之戮已不胜其怨况此二千人者本以胁从故得不死奈何一旦无辜就戮争之不能止因曰今无朝旨而公以便宜处置若诸郡有不Q事机者以公擅杀不肯从命事既参差则必生事是欲除祸於未萌而反趣其为乱也且某至镇州必不从命富公不得已遂止是时小人U言已入富范势已难安既而富公大河北之兵将卒多所升黜U者献言富某擅命专权自作威福已收却河北军情北兵不复知有朝廷矣於是京师禁军亟亦大多所升擢而富公归至国门不得入遂罢枢密知郓州向若遂擅杀二千人其祸何可测也然则公之一言不独活二千人之命亦免富公於大祸也【此比定本为详足以尽见事之曲折又U言已入之下所系更重尤不可阙疑後以不欲形迹当时听谗之失而删去之也】
春帖子
李本云内臣梁尝言在内中祗候见仁宗【云云】末【云云】是欧阳某必索文书自览是他人当直则否也
连典大郡
李本曰公尝语人曰治民如治病彼富医之至人家也仆马鲜明进退有礼为人诊脉按医书述病证口辩如倾听之可爱然病儿服药云无效则不如贫医矣贫医无仆马举止生\为人言脉口讷不能应对病儿服药云疾已愈矣则便是良医凡治人者不问吏材能否施设何如但民称便即是良吏故公为数郡不见治迹不求声誉以简不扰为意故所至民便既去民思如扬州南京青州皆大郡公至三五日间事已十减五六一两月後官府然如僧舍或问公为政简而事不废弛者何也曰以纵为以略为简则弛废而民受其弊矣吾之所谓者不为苛急尔所谓简者不为繁碎尔识者以为知言【此比定本语意尤详备】
濮议初不出於公及台谏有言公独力辨於朝故议者指公为主议之人公未尝自辨唯曰今人以濮议为非使我独当其罪则韩曾二公宜有愧於我後世以濮议为是而独称我善则我宜愧於二公公又撰濮议四卷悉记当时论议本末甚详又於五代史记书晋出帝父敬儒周世宗父柴守礼事及李彦询传发明人伦父子之道尤为详悉【李本有之而此本无疑公诸子後已不敢力主其父之论而删之也】
蔡州妖尼于惠普托佛言人祸福朝中士大夫多往问之所言时有验於是翕然共称为神尼公既自少力排释氏故独以为妖尝有一名公於广坐中称尼灵异云尝有牵二牛过尼前者指示人曰二牛前世皆人也前者是一官人後者是一医人官人尝失入人死罪医人药杀人故皆罚为牛因各呼其前世姓名二牛皆应一座闻之皆叹其异公独折之曰谓尼有灵能【此有阙文】万物之最灵其尤者为聪明圣智皆不能自知其前世而有罪被罚之牛乃能自知乎於是座人皆屈服【李本有之所谓名公者疑指富公此本无者盖为贤者讳也】
公尝为杜祁公墓志云簿书出纳为之条目甚密必使吏不得为奸及其施於民者则简而易行公曰我之为政亦如此也【李本在连典大郡之後此本无】
梅龙图挚知杭州作有美堂最得登临佳处公为之作记人谓公未尝至杭而所记如目览坐堂上者使之为记未必能如是之详也【李本在醉翁亭记之前此本无】
右凡十六条其十二条定本有之而详略先後或不同其四条则定本所无而李本有之其平心保州妖尼三事尤非小补盖公平生学问根源出处大致言行本末皆已略见於此而无遗矣【平心保州唐书三事亦见於张邦基墨庄漫h云得之公终建世望之者则其出於公子叔弼之徒所记而学道以下尧朱以上必是着手书本语无疑矣但张误於陈恭公以下别为一事耳】独晚年守青州时论执青m一事尤足以见其刚毅大节始终一致不以既老而少衰而公之诸子乃有所避而不敢书吴丞相作行状因亦不载至韩魏公作墓志乃始见其尝有乞不收息及罢提举官之奏与其辞太原有守拙循常之语元佑之为裕h者又不载志语於附传至叶致远朱本之书出乃反着其不俟报可擅止散钱而有特与放罪之诏又至近岁洪景卢作四朝史传乃尽见其以是深为王安石所诋而遂决归老之计盖此一事凡更六人之手而三书阙焉幸其有肯书者然犹历三手越百余年而後首末得以粗备然则士之制行不苟合於当时而有待於後世者岂不难哉抑公之言曰後世苟不公至今无圣贤盖俗情之爱恶虽有短长而公论之光明终不砻淮斯胖君子所以未能以此而易彼也欤因并记其语以补此篇之阙以为有志之士必将有感於斯焉
晦庵集卷七十一
<集部,别集类,南宋建炎至德佑,晦庵集>

[book_title]卷七十二
钦定四库全书
晦庵集卷七十二　　　　　宋　朱子　撰杂着
北辰辨
帝座惟在紫微者据北极七十二度常见不隐之中故有北辰之号而常居其所盖天形运转昼夜不息而此为之枢如轮之毂如o之脐虽欲动而不可得非有意於不动也若太微之在翼天市之在尾摄提之在亢其南距赤道也皆近其北距天极也皆远则固不容於不动而不免与二十八宿同其运行矣故其或东或西或隐或见各有度数仰而观之盖无晷刻之或停也今曰是与在紫微者皆居其所而为不动者四则是一天而四枢一轮而四毂一o而四脐也分寸一移则其辐裂而瓦碎也无日矣若之何而能为运转之无穷哉此星家浅事不足深辨然或传写之误则不可以不正也
声律辨
五声之序宫最大而沉浊羽最细而轻清商之大次宫徵之细次羽而角居四者之中焉然世之论中声者不以角而以宫何也曰凡声阳也自下而上未及其半则属於而未畅故不可用上而及半然後属於阳而始和故即其始而用之以为宫因其每变而益上则为商为角为变徵为徵为羽为变宫而皆以为宫之用焉是以宫之一声在五行为土在五常为信在五事为思盖以其正当\声和与未和用与未用阳际会之中所以为盛若角则虽当五声之中而非\声之会且以七均论之又有变徵以居焉亦非五声之所取正也然自其声之始和者推而上之亦至於变宫而止耳自是以上则又过乎轻清而不可以为宫於是就其两间而细分之则其别又十有二以其最大而沈浊者为黄锺以其极细而轻清者为应锺及其旋相为宫而上下相生以尽五声二变之用则宫声常不越乎十二之中而四声者或时出於其外以取诸律半声之管然後七均备而一调成也黄锺之与余律其所以为贵贱者亦然若诸半声以上则又过乎轻清之甚而不可以为乐矣盖黄锺之宫始之始中之中也十律之宫始之次而中少过也应锺之宫始之终而中已尽也诸律半声过乎轻清始之外而中之上也半声之外过乎轻清之甚则又外之外上之上而不可为乐者也【正如子时初四刻属前日正四刻属後日其两日之间即所谓始之始中之中也然则声自属以下亦当默有十二正变半律之地以为中声之前段如子初四刻之为者但无声气之可纪耳】由是论之则审音之难不在於声而在於律不在於宫而在於黄锺盖不以十二律节之则无以着夫五声之实不得黄锺之正则十一律者又无所受以为本律之宫也今有极论宫声之妙而无曰黄锺云者则恐其於声音法制之间犹有所未尽也夫以声音法制之粗而犹有未尽则虽有黄帝大舜之君伶伦后夔之佐亦如之何徒手而可以议大乐之和哉又有为宫当配仁之说者恐亦非是迹其所以盖以仁当四德之元而有包四者之义耳夫仁木行而角声者也以之配宫则仁既不安而信亦失据然以为可包四者则不害其有是理也夫五行之序木为之始水为之终而土为之中以河图洛书之数言之则水一木三而土五皆阳之生数而不可易者也故得以更迭为主而为五行之纲以德言之则木为发生之性水为贞静之体而土又包育之母也故木之包五行也以其流通贯彻而无不在也水之包五行也以其归根反本而藏於此也若夫土则水火之所寄金木之所资居中而应四方一体而载万类者也故孔子赞乾之四德而以贞元举其终始孟子论人之四端而不敢以信者列序於其间盖以为无适而非此也是则宫之统五声仁之包五常盖有并行而不悖者矣何必夺彼以予此然後快於其心哉
开阡陌辨
汉志言秦废井田开阡陌说者之意皆以开为开置之开言秦废井田而始开阡陌也故白居易云人稀土旷者宜修阡陌户繁乡狭者则复井田盖亦以阡陌为秦制井田为古法此恐皆未得其事之实也按阡陌者旧说以为田间之道盖因田之疆畔制其广狭辨其纵横以通人物之往来即周礼所谓遂上之径沟上之畛洫上之涂浍上之道也然风俗通云南北曰阡东西曰陌又云河南以东西为阡南北为陌二说不同今以遂人田亩夫家之数考之则当以後说为正盖陌之为言百也遂洫从而径涂亦从则遂间百亩洫间百夫而径涂为陌矣阡之为言千也沟浍横而畛道亦横则沟间千亩浍间千夫而畛道为阡矣阡陌之名由此而得至於万夫有川而川上之路周於其外与夫匠人井田之制遂沟洫浍亦皆四周则阡陌之名疑亦因其横从而命之也然遂广二尺沟四尺洫八尺浍二寻则丈有六尺矣径容牛马畛容大车涂容乘车一轨道二轨路三轨则几二丈矣此其水陆占地不得为田者颇多先王之意非不惜而虚弃之也所以正经界止侵争时畜泄备水旱为永久之计有不得不然者其意深矣商君以其急刻之心行苟且之政但见田为阡陌所束而耕者限於百亩则病其人力之不尽但见阡陌之占地太广而不得为田者多则病其地利之有遗又当世衰法坏之时则其归授之际必不免有烦扰欺隐之奸而阡陌之地切近民田又必有据以自私而税不入於公上者是以一旦奋然不顾尽开阡陌悉除禁限而听民兼并买卖以尽人力恳辟弃地悉为田畴而不使其有尺寸之遗以尽地利使民有田即为永业而不复归授以~烦扰欺隐之奸使地皆为田而田皆出税以核据自私之幸此其为计正犹杨炎疾浮户之弊而遂破租庸以为两税盖一时之害虽除而千古圣贤传授精微之意於此尽矣故秦纪鞅传皆云为田开阡陌封疆而赋税平蔡泽亦曰决裂阡陌以静生民之业而一其俗详味其言则所谓开者乃破坏}削之意而非创置建立之名所谓阡陌乃三代井田之旧而非秦之所置矣所谓赋税平者以无欺隐窃据之奸也所谓静生民之业者以无归授取予之烦也以是数者合而证之其理可见而蔡泽之言尤为明白且先王疆理天下均以与民故其田间之道有经有纬不得无法若秦既除井授之制矣则随地为田随田为路尖斜屈曲无所不可又何必取其东西南北之正以为阡陌而後可以通往来哉此又以物情事理推之而益见其说之无疑者或乃以汉世犹有阡陌之名而疑其出於秦之所置殊不知秦之所开亦其旷僻而非通路者耳若其适当冲要而便於往来则亦岂得而尽废之哉但必稍侵削之不使复如先王之旧耳或者又以董仲舒言富者连阡陌而请限民名田疑田制之坏由於阡陌此亦非也盖曰富者一家而兼有千夫百夫之田耳至於所谓商贾无农夫之苦有阡陌之得亦以千夫百夫之收而言盖当是时去古未远此名尚在而遗迹犹有可考者顾一时君臣乃不能推寻详究而修复之耳岂不可惜也哉
九江彭蠡辨
筅５姥东流为汉又东为沧浪之水过三讨领洞蟊鹉先腱督东汇泽为彭蠡东为北江入於海又曰岷山导江东别为沱又东至於澧过九江至於东陵东迤北会於蠖为中江入於海又曰岷山之阳至於衡山过九江至於敷浅原此皆禹贡之文也古今读者皆以为是既出於圣人之手则固不容复有讹谬万世之下但当尊信诵习传之无穷亦无以核其事实是否为也是以为之说者不过随文解义以就章句如说九江则曰江过寻阳派别为九或曰有小江九北来注之说彭蠡则曰汉水所汇而江水亦往会焉说北江中江则曰汉既汇而出为北江江既会而出为中江也说九江则但指今日江州治所以当之说敷浅原则但以为汉历陵县之传易山在今日为江州之德安县而已如是而言姑为诵说则可矣若以山川形势之实考之吾恐其说有所不通而不能使人无所疑也若曰派别为九则江流上下洲渚不一今所计以为九者若必首尾短长均布若一则横断一节纵别为九一水之间当有一洲九江之间沙水相间乃为十有七道於地将无所容若曰参差取之不必齐一则又不知断自何许而数其九也况洲渚出没其势不常江陵先有九十九洲後乃复生一洲是岂可以为地理之定名乎此不可通之妄说也若曰旁计横入小江之数则自岷山以东至入海处不知其当为几千百江矣此又不可通之妄说也且经文言九江孔殷正以见其吐吞壮盛浩无津涯之势决非寻常分派小江之可当又继此而後及夫沱潜云梦则又见其决非今日江州甚远之下流此又可以证前二说者为不可通之妄说也若曰汉水汇为彭蠡而江水亦往会焉则彭蠡之为泽也实在大江之南自今江州湖口县南跨南康军饶州之境以接於隆兴府之北弥漫数十百里其源则东自饶徽信州建昌军南自C州南安军西自袁筠以至隆兴分诸邑方数千里之水皆会而归焉北过南康杨澜左里则两岸渐g山麓而湖面稍狭遂东北流以趋湖口而入於江矣然以地势北高而南下故其入於江也反为江水所遏而不得遂因却而自z以为是弥漫数十百里之大泽是则彭蠡之所以为彭蠡者初非有所仰於江汉之汇而後成也不唯无所仰於江汉而\流之积日遏日高势亦不复容江汉之来入矣又况汉水自汉阳军大别山下南流入江则其水与江混而为一至此已七百余里矣今谓其至此而後一先一後以入於彭蠡既汇之後又复循次而出以为二江则其入也何以识其为昔日之汉水而先行何以识其为昔日之江水而後会其出也何以识其为昔日之汉水而今分以之北何以识其为昔日之江水而今分以居中耶且以方言之则宜曰南会而不应曰北会以实计之则湖口之东今但见其为一江而不见其分流然则所谓汉水汇为彭泽而江水亦往会焉者亦不可通之妄说也此一说者既无一之不穷於是味别洲别之论出焉而终亦不免於穷也盖曰味别则不知凡禹之所为过门不入胼手胝足而不以为病者为欲大济天下昏垫之民使得乎土而居以衣且食而遂其生耶抑如陆羽张又新辈但欲较计毫分於齿颊间以为茗饮一时之快也呜呼彼以是而为说者亦可谓童I不思之甚矣且河之所会漆沮泾渭伊洛e涧支川尤多而初无味别之说济之所经或潜或见或止或流其变不一而初无味别之说何独至此而辨之若是悉耶此又可见其为不通之妄说也若曰洲别则又九江之凿吾既辨於前矣若果如此则汉水入江之後便须常有一洲介於其间以为江汉之别而湖口入汇之处又当各分为二以为出入之辨而後可也今皆无之而湖口横度之处予尝过之但见舟北为大江之浊流舟南为彭蠡之清涨而已盖彭蠡之水虽限於江而不得泄然及其既平则亦因其可行之隙而又未尝不相持以东也恶睹所谓中江北江之别乎此又可见其为不通之妄说也若曰古之九江即今之江州古之敷浅原即今之德安县则汉九江郡本在江北而今所谓江州者实武昌郡之柴桑县後以江北之寻阳并柴桑而立郡又自江北徙治江南故江南得有寻阳之名後又因寻阳而改为江州实非古九江地也又况经言过九江至於东陵而後会於彭蠡则自今江州城下至湖口县才四十里不知东陵的在何处何所表异而其志之繁密促数乃如此又曰过九江至於敷浅原则已自江州顺流东下湖口又复流南上彭蠡百有余里而後至焉亦何说哉此又不可通之妄说也至於今之所谓敷浅原者为山甚小而卑不足以有所表见而其全体正脉遂起而为庐阜则甚高且大以尽乎大江彭蠡之交而所以识夫衡山东过一支之所极者唯是山为宜耳今皆反之则吾恐其山川之名古今或异而传者未必得其真也凡此差舛其类不一读而不思思而不考者既昏愦卤莽而无足言矣其间亦有心知其误而口不敢言乃反为之迁就穿凿以盖其失者则其巧愈甚而其谬愈彰使有识之士读之愈疑而愈不敢信唯国初胡秘监旦近世晁詹事说之皆以九江为洞庭则其援证皆极精博而莆田郑樵渔仲独谓东汇泽为彭蠡东为北江入於海十三字为衍文亦为得之予既目G彭蠡有原两江不分之实又参之以此三说者而深以事理情势求之然後果得其所以误也盖洪水之患唯河为甚而兖州乃其中流水曲而流缓地平而土\故河之患於此为尤甚是以作治之功十有三载然後同於诸州窃计当时唯此等处事急民困势重役烦禹乃亲莅而身督之不可一日而舍去若梁雍荆扬地偏水急不待疏凿固已通行则分遣官属往而视之其亦可也况洞庭彭蠡之间乃三m氏之所居当是之时水泽山林深昧不测彼方负其险阻顽不即工则官属之往者固未必遽敢深入其境是以但见彭蠡之为泽而不知其源之甚远而且多但见洞庭下流之已为江而不知其中流之尝为泽而甚广也以此致误宜无足怪若其用字之同异则经之凡例亦自可考顾读书者未深思耳今但删去东汇北江之衍字而止以洞庭为九江更以经之凡例通之则过九江至於东陵者言导岷山之水而是水之流横截乎洞庭之口以至东陵也是汉水过三讨例也过九江至於敷浅原者言导岷阳之山而导山之人至於衡山之麓遂越洞庭之尾东取山路以至乎敷浅原也是导岍岐荆山而逾於河以尽常碣之例也以是观之则经之文意不亦既明矣乎若更以他书考之则山海经云庐江出三天子都【本注云一作鄣今按丹阳故为鄣郡其得名盖以此则作鄣为是】入江彭泽西【本注云彭泽今彭蠡也在鄱阳彭泽县】汉志亦云庐江出陵阳东南北入江盖陵阳者丹阳之属县今宁国府旌德县有陵阳山而三天子都乃在徽饶之境疑与陵阳腹背相直故庐江者得出其东南而西流北折以为鄱余二水遂以会於彭蠡而入於江也及其入江则庐山屹立乎其西南而江之北岸即为郡之南境疑江与山盖相因以得名而郡境虽在江北亦以其南直此江此山而名之也然则彭蠡安得为无原而必待汉汇江会而成哉汉志豫章为郡领县十八其彭蠡县下注云禹贡彭蠡泽在西其余则言水入湖汉者八【鄱阳鄱水余干余水艾修水涂淦水南城盱水建成蜀水宜春南水南概硭】入大江者一【C豫章水】而湖汉一水则又自雩都东至彭泽入江行千九百八十里也按今地势彭蠡既与江通而豫章诸水不由彭蠡别无入江之路则湖汉者即是彭蠡而其所受\水之原又不止於庐江而已也以此而观则山海经之言犹有未尽且其曰入江彭泽西者本谓迳彭蠡县之西而入江耳而语意不明遂若析江与泽各为一水而一东一西以入江者此亦其立言之疵也汉志又自不知湖汉之即为彭蠡而两言之又不知入大江者亦必z於彭蠡而别为一例又不知湖汉之为湖正以其泽名之而复兼以汉称则又承禹贡之误而弗深考也至於雩都之水则但见其为一郡\流之最远者而遂推为湖汉之源以主其名则又不知湖汉之名初非一水必自隆兴以北\水皆会z为大泽然後可以名之非雩都一水所可得而专也至如郑渔仲汉水衍文之说固善矣而其下文江水东迤北会於汇东为中江入於海之数言似亦可疑而彼犹未能尽正也呜呼禹贡所载者九州之山川吾之足迹未能遍乎荆扬而见其所可疑者已如此不知耳目见闻之所不及所可疑者又当几何是固不可得而知矣至於经之凡例本自明白而诸儒乃有过为新奇之说以乱之者若论导山而逾於河而以为导岍岐荆山之脉使之度河以为壶口诸山之类则亦不待闻见之及而知其谬矣夫禹之治水随山X木其所表识诸山之名必其高大可以辨疆域广博可以奠民居故谨而书之以见其施功之次第初非有意推其脉络之所自来若今论葬法者之所言也若必实以山脉言之则亦自有可言而尤足以见其说之谬者盖河北诸山本根脊脉皆自代北寰武岚宪诸州乘高而来其脊以西之水则西流以入龙门为河之上流其脊以东之水则东流而为桑乾道幽冀以入於海其西一支为壶口太岳次一支包汾晋之源而南出以为析城王屋而又西折以为雷首又次一支乃为太行又次一支乃为常山其间各隔沁潞诸川不相连属岂自岍岐跨河东度而反为是诸山哉若过九江至於敷浅原亦有袭其谬者以为衡山之脉东度而来则以见闻所及而知其必不然也盖岷山之脉其一支为衡山者已尽於九江之西其一支又南而东度桂岭者则包湘原而北径潭袁之境以尽於庐阜其一支又南而东度大庾者则包彭蠡之原以北至乎建康其一支则又东包浙江之原而北其首以尽於会稽南其尾以尽乎闽越也岂衡山之脉能度九江而其度也又直为敷浅原而已哉又有欲以扬州之三江即为荆州之中江北江而犹病其阙一乃顾彭蠡之余波适未有号则姑使之潜冒南江之名以足之且又自谓圣经书法之妙非它人之所及是亦极巧而且新矣然自湖口而下江本无二安得有三且於下文之震泽又悬隔辽槎不相属也则又安能曲说而强附之哉问诸吴人震泽下流实有三江以入於海彼既以目验之恐其说之必可信而於今尚可考也因并论之以俟来者有以质焉
皇极辨
洛书九数而五居中洪范九畴而皇极居五故自孔氏传训皇极为大中而诸儒皆祖其说余独尝以经之文义语脉求之而有以知其必不然也盖皇者君之称也极者至极之义标准之名常在物之中央而四外望之以取正焉者也故以极为在中之的则可而便训极为中则不可若北辰之为天极脊栋之为屋极其义皆然而礼所谓民极诗所谓四方之极者於皇极之义为尤近顾今之说者既误於此而并失於彼是以其说展转迷缪而终不能以自明也即如旧说姑亦无问其它但即经文而读皇为大读极为中则夫所谓惟大作中大则受之为何等语乎今以予说推之则人君以眇然之身履至尊之位四方辐凑面内而环观之自东而望者不过此而西也自南而望者不过此而北也此天下之至中也既居天下之至中则必有天下之纯德而後可以立至极之标故必顺五行敬五事以修其身厚八政协五纪以齐其政然後至极之标卓然有以立乎天下之至中使夫面内而环观者莫不於是而取则焉语其仁则极天下之仁而天下之为仁者莫能加也语其孝则极天下之孝而天下之为孝者莫能尚也是则所谓皇极者也由是而权之以三德审之以卜筮验其休咎於天考其祸福於人如挈裘领岂有一毛之不顺哉此洛书之数所以虽始於一终於九而必以五居其中洪范之畴所以虽本於五行究於福德而必以皇极为之主也若箕子之言有曰皇建其有极云者则以言夫人君以其一身而立至极之标於天下也其曰a时五福用敷锡厥庶民云者则以言夫人君能建其极则为五福之所聚而又有以使民观感而化焉则是又能布此福而与其民也其曰惟时厥庶民於汝极锡汝保极云者则以言夫民视君以为至极之标而从其化则是复以此福还锡其君而使之常为至极之标也其曰凡厥庶民无有淫朋人无有比德惟皇作极云者则以言夫民之所以能有是德者皆君之有以为至极之标也其曰凡厥庶民有猷有为有守汝则念之不协於极不罹於咎皇则受之云者则以言夫君既立极於上而下之从化或有浅深迟速之不同其有谋者有才者有德者人君固当念之而不忘其或未能尽合而未抵乎大戾者亦当受之而不拒也其曰而康而色曰予攸好德汝则锡之福时人斯其惟皇之极云者则以言夫人之有能革面从君而以好德自名则虽未必出於中心之实人君亦当因其自名而与之以善则是人者亦得以君为极而勉其实也其曰无虐?独而畏高明人之有能有为使羞其行而邦其昌云者则以言夫君之於民一视同仁凡有才能皆使进善则人才\多而国赖以兴也其曰凡厥正人既富方谷汝弗能使有好於而家时人斯其辜於其无好德汝虽锡之福其作汝用咎云者则以言夫凡欲正人者必先有以富之然後可以纳之於善若不能使之有所赖於其家则此人必将陷於不义至其无复更有好德之心而後始欲教之以修身劝之以求福则已无及於事而其起以报汝唯有恶而无善矣盖人之气禀或清或浊或纯或驳有不可以一律齐者是以圣人所以立极乎上者至严至密而所以接引乎下者至至广虽彼之所以化於此者浅深迟速其效或有不同而吾之所以应於彼者长养涵育其心未尝不一也其曰无偏无陂遵王之义无有作好遵王之道无有作恶遵王之路无偏无党王道荡荡无党无偏王道平平无反无侧王道正直会其有极归其有极云者则以言夫天下之人皆不敢F其已之私以从乎上之化而会归乎至极之标也盖偏陂好恶者已私之生於心者也偏党反侧者已私之见於事者也王之义王之道王之路上之化也所谓皇极者也遵义遵道遵路方会其极也荡荡平平正直则已归於极矣其曰皇极之敷言是Ｊ茄奠兜燮溲翟普咴蛞匝苑蛉司以身立极而布命於下则其所以为常为教者皆天之理而不异乎上帝之降衷也其曰凡厥庶民极之敷言是训是行以近天子之光云者则以言夫天下之人於君所命皆能受其教而谨行之则是能不自绝远而有以亲被其道德之光华也其曰天子作民父母以为天下王云者则以言夫人君能立至极之标所以能作亿兆之父母而为天下之王也不然则有其位无其德不足以首出庶物统御人t而履天下之极尊矣是书也原於天之所以锡禹虽其茫昧幽眇有不可得而知者然箕子之所以言之而告武王者则已备矣顾其词之宏深奥雅若有未易言者然尝试虚心平气而再三反复焉则亦坦然明白而无一字之可疑但先儒未尝深求其意而不察乎人君所以修身立道之本是以误训皇极为大中又见其词多为含洪大之言因复误认中为含胡苟且不分善恶之意殊不知极虽居中而非有取乎中之义且中之为义又以其无过不及至精至当而无有毫之差亦非如其所指之云也乃以误认之中为误训之极不谨乎至严至密之体而务为至至广之量其弊将使人君不知修身以立政而堕於汉元帝之优游唐代宗之姑息卒至於是非颠倒贤否贸乱而祸败随之尚何a福锡民之可望哉呜呼孔氏则诚误矣然迹其本心亦曰姑以随文解义为口耳占毕之计而已不知其祸之至此也而自汉以来迄今千有余年学士大夫不为不\更历世变不为不多幸而遗经尚存本文可考其出於人心者又不可得而昧也乃无一人觉其非是而一言以正之者使其患害流於万世是则岂独孔氏之罪哉予於是窃有感焉作皇极辨
冯当可字时行蜀人博学能文其集中有封事云愿陛下远便佞E近习清心寡欲以临事变此兴事造业之根本洪范所谓皇建其有极者也其论皇极深合鄙意然则予前所谓千有余年无一人觉其缪而正之者亦近诬矣但专经之士无及之者而文士反能识之岂汨没传注者不免於因陋踵讹而平心诵味者有时而得之文字之外耶庆元丙辰腊月甲寅东斋南窗记
尹和靖手笔辨
伊川先生曰某在何必看此书若不得某之心只是记得它意岂不有差
既云某在不必看则先生不在之时语h固不可废矣不得先生之心而徒记已意此亦学者所当博学审问精思而明辨之不可以一词之失而尽废其余也但先生在则可以式瞻仪刑亲受音旨自是不必看耳然读焉而质其疑於先生岂不益有助於发明哉如杨遵道h中记李端伯h至大至刚以直之论若使遵道於此废而不观存而不论则亦无以决此语之得失矣伊川所以告和靖者盖就其力量所至而语之惜乎其不复致疑於此而遽诵以终身也
所见有浅深故所记有工拙失其意者不假一二言也浅拙而失其意者固不足观矣其见深其记工而得其意者岂可以彼之失而遽废之哉
如世传史评之类皆非先生所着
史评固非先生所着但当论辨以晓学者不可因此并废语h也
绍兴初士大夫颇以伊川语h资诵说言事者直以狂怪淫鄙诋之盖难力辨也
以语h资诵说者当时士大夫之罪以狂怪淫鄙诋之当时言事者之失非语h使然也今恶当时士大夫畏当时言事者而讳语h以为不足观是既助言者以自攻而又无以服当时学者之心也岂不误哉
掇同门所记仅数十端示之
愚尝读此书矣类多解释经义之言若程氏之学止於如此则亦无以继孔孟不传之绪前辈言学欲博不欲杂欲约不欲陋诚有味哉
伊川之学在易传不必他求也
孔子删诗定书系周易作春秋而其徒又述其言以为论语其言反复证明相为表里未闻其以此而废彼也
易传所自作也语h它人作也人之意它人能道者几何哉
如是则孔氏之门亦可以专治春秋而遂废论语矣而可乎
伊川先生为中庸解疾革命焚於前门人问焉伊川先生曰某有易传在足矣何以多为
尝见别本记或问和靖据语h先生自言中庸已成书今其书安在和靖曰先生自以为不满意而焚之矣此言恐得其真若无所不满於其意而专恃易传逆废中庸吾恐先生之心不如是之隘也
杂学辨【何叔京跋语附】
苏氏易解
乾之彖辞发明性命之理与诗【A民维天之命】书【汤诰泰誓】中庸孟子相表里而大传之言亦若符契苏氏不知其说而欲以其所臆度者言之又畏人之指其失也故每为不可言不可见之说以先後之务为闪倏暄不可捕捉之形使读者茫然虽欲攻之而无所措其辨殊不知性命之理甚明而其为说甚简今将言之而先曰不可言既指之而又曰不可见足以眩夫未尝学问之庸人矣由学者观之岂不适所以为未尝见未尝知之验哉然道衰学~世颇惑之故为之辨以待後之君子而其它言死生鬼神之不合者亦并附焉
大哉乾元万物资始乃统天
苏曰此论元也元之为德不可见也所可见者万物资始而已天之德不可胜言也惟是为能统之愚谓四德之元犹四时之春五常之仁乃天地造化发育之端万物之所从出故曰万物资始言取其始於是也存而察之心目之间体段昭然未尝不可见也然惟知道者乃能识之是以苏氏未之见耳不知病此顾以已之不见为当然而谓真无可见之理不亦惑之甚与
云行雨施品物流形
苏曰此所以为亨也
大明终始六位时成时乘六龙以御天
苏曰此所以为利也
愚谓此言圣人体元亨之用非言利也
乾道变化各正性命保合大和
苏曰此所以为贞也
愚谓此兼言利贞而下句结之也
乃利贞
苏曰并言之也
愚谓此结上乾道变化各正性命保合大和之文与大明终始六位时成时乘六龙以御天不相蒙苏氏之说亦误矣
苏曰正直也方其变化各之於情无所不至反而循之各直其性以至於命此所以为贞也
愚谓品物流形莫非乾道之变化而於其中物各正其性命以保合其大和焉此乾之所以为利且贞也此乃天地化育之源不知更欲反之於何地而又何性之可直何命之可至乎若如其说则保合大和一句无所用矣
苏曰古之君子患性之难见也故以可见者言性以可见者言性皆性之似也
愚谓古之君子尽其心则知其性矣未尝患其难见也其言性也亦未尝不指而言之非但言其似而已也且夫性者又岂有一物似之而可取此以况彼耶然则苏氏所见殆徒见其似者而未知夫性之未尝有所似也
苏曰君子日修其善以消其不善不善者日消有不可得而消者焉小人日修其不善以消其善善者日消有不可得而消者焉夫不可得而消者尧舜不能加焉桀纣不能逃焉是则性之所在也又曰性之所在庶几知之而性卒不可得而言也
愚谓苏氏此言最近於理前章所谓性之所似殆谓是耶夫谓不善日消而有不可得而消者则疑若谓夫本然之至善矣谓善日消而有不可得而消者则疑若谓夫良心之萌蘖矣以是为性之所在则似矣而苏氏初不知性之所自来善之所从立则其意似不谓是也特假於浮屠非幻不灭得无所还者而为是说以幸其万一之或中耳是将不察乎继善成性之所由梏亡反覆之所害而谓人与犬羊之性无以异也而可乎夫其所以重叹性之不可言盖未尝见所谓性者是以不得而言之也
苏曰圣人以为犹有性者存乎吾心则是犹有是心也有是心也伪之始也於是又推其至者而假之曰命命令也君之命曰令天之令曰命性之至者非命也无以名之而寄之命耳
愚谓苏氏以性存於吾心则为伪之始是不知性之真也以性之至者非命而假名之是不知命之实也如此则是人生而无故有此大伪之本圣人又为之计度隐讳伪立名字以弥缝之此何理哉此盖未尝深考夫大传诗书中庸孟子之说以明此章之意而溺於释氏未有天地已有此性之言欲语性於天地生物之前而患夫命者之无所寄於是为此说以处之使两不相病焉耳使其诚知性命之说矣而欲语之於天地生物之前盖亦有道必不为是支?淫遁之辞也
苏曰死生寿夭无非命者未尝去我也而我未尝觉知焉圣人之於性也至焉则亦不自觉知而已矣此以为命也又曰命之与性非有天人之辨也於其不自觉知则谓之命
愚谓如苏氏之说则命无所容命无所容则圣人所谓至命者益无地以处之故为是说以是迷罔又以罔夫世之不知者而已岂有命在我而不自觉知而可谓之圣人哉苏氏又引文言利贞性情之文传会其说皆非经之本旨今不复辨
首出庶物万国咸
苏氏云云
愚谓此言圣人体利贞之德也苏氏说无病然其於章句有未尽其说者
一一阳之谓道继之者善也成之者性也
苏云阳果何物哉虽有娄之聪明未有能得其者也阳交然後生物物生然後有象象立而阳隐凡可见者皆物也非阳也然谓阳为无有可乎虽至愚知其不然也物何自生哉是故指生物而谓之阳与不见阳之而谓之无有皆惑也
愚谓阳盈天地之间其消息阖辟终始万物触目之间有形无形无非是也而苏氏以为象立而阳隐凡可见者皆物也非阳也失其理矣Q阳之本者固不指生物而谓之阳亦不别求阳於物象见闻之外也
苏曰圣人知道之难言也故借阳以言之曰一一阳之谓道一一阳者阳未交而物未生之谓也喻道之似莫密於此者矣阳一交而生物其始为水水者无有之际也始离於无而入於有矣老子识之故其言曰上善若水又曰水几於道圣人之德虽可以名而不囿於一物若水之无常形此善之上者几於道矣而非道也若夫水之未生阳之未交廓然无一物而不可谓之无有此真道之似也愚谓一一阳往来不息举道之全体而言莫着於此者矣而以为借阳以喻道之似则是道与阳各为一物借此而况彼也阳之端动静之机而已动极而静静极而动故中有阳阳中有未有独立而孤居者此一一阳所以为道也今曰一一阳者阳未交而物未生廓然无一物不可谓之无有者道之似也然则道果何物乎此皆不知道之所以为道而欲以虚无寂灭之学揣摸而言之故其说如此
苏曰阳交而生物道与物接而生善物生而阳隐善立而道不见矣故曰继之者善也成之者性也仁者见道而谓之仁智者见道而谓之智夫仁智圣人之所谓善也善者道之继而指以谓道则不可今不识其人而识其子因之以见其人则可以谓其人则不可故曰继之者善也学道而自其继者始则道不全
愚谓继之者善言道之所出无非善也所谓元也物得是而成之则各正其性命矣而所谓道者固自若也故率性而行则无往而非道此所以天人无二道幽明无二理而一以贯之也而曰阳交而生物道与物接而生善物生而阳隐善立而道不见善者道之继而已学道而自其继者始则道不全何其言之缪耶且道外无物物外无道今曰道与物接则是道与物为二截然各据一方至是而始相接则不亦缪乎
苏曰昔上孟子以为性善以为至矣读易而後知其未至也孟子之於性盖见其继者而已矣夫善性之效也孟子未及见性而见其性之效因以所见者为性犹火之能熟物也吾未见火而指天下之熟物以为火夫熟物则火之效也
愚谓孟子道性善盖探其本而言之与易之旨未始有毫之异非但言性之效而已也苏氏急於立说非特不察於易又不及详於孟子故其言之悖如此
苏曰敢问性与道之辨曰难言也可言其似道之似则声也性之似则闻也有声而後闻耶有闻而後声耶是二者果一乎果二乎孔子曰人能弘道非道弘人又曰神而明之存乎其人性者所以为人者也非是无以成道矣
愚谓子思子曰率性之谓道邵子曰性者道之形体也与大传此章之旨相为终始言性与道未有若此言之着者也苏氏之言曲譬巧喻欲言其似而不可得岂若圣贤之言直示而无隐耶昔孔子顺谓公孙龙之辨几能令臧三耳矣然谓两耳者甚易而实是也谓三耳者甚难而实非也将从其易而是者乎将从其难而非者乎此言似之矣
仁者见之谓之仁知者见之谓之智百姓日用而不知故君子之道鲜矣
苏曰属目於无形者或见其意之所存故仁者以道为仁意存乎仁也知者以道为智意存乎智也贤者存意而妄见愚者日用而不知是以君子之道成之以性者鲜矣
愚谓苏氏不知仁智之根於性顾以仁智为妄见乃释老之说圣人之言岂尝有是哉谓之不见其全则或可矣又曰君子之道成之以性者鲜矣文义亦非
原始反终故知死生之说
苏曰人所以不知死生之说者骇之耳原始反终使之了然而不骇也
愚谓人不穷理故不知死生之说不知死生之说故不能不骇於死生之变苏氏反谓由骇之而不知其说失其指矣穷理者原其始之所自出则知其所以生反其终之所於归则知其所以死夫如是凡所以顺生而安死者盖有道矣岂徒以了然不骇为奇哉苏氏於原始反终言之甚略无以知其所谓然以不骇云者验之知其溺於坐亡立化去来自在之说以为奇而於圣人之意则昧矣
精气为物游魂为变是故知鬼神之情状
苏曰物鬼也变神也鬼常与体魄俱故谓之物神无适而不可故谓之变精气为魄魄为鬼志气为魂魂为神故礼曰体魄则降志气在上郑子产曰其用物也弘矣其取精也多矣古之Q者已知此矣一人而有二知无是道也然而有魄者有魂者何也\人之志不出於饮食男女之间与凡养生之资其资厚者其气强其资约者其气微故气胜志而为魄圣贤则不然以志一气清明在躬志气如神虽禄之天下穷至匹夫无所损益也故志胜气而为魂\人之死为鬼而圣人为神非有二致也志之所在者异也愚谓精聚则魄聚气聚则魂聚是以为人物之体至於精竭魄降则气散魂游而无不之矣降者屈而无形故谓之鬼游者伸而不测故谓之神人物皆然非有圣愚之异也孔子答宰我之问言之详矣苏氏盖不考诸此而失之子产之言是或一道而非此之谓也
苏黄门老子解
苏侍郎晚为是书合吾儒於老子以为未足又并释氏而弥缝之可谓舛矣然其自许甚高至谓当世无一人可以语此者而其兄东坡公亦以为不意晚年见此奇特以予观之其可谓无忌惮者与因为之辨而或者谓苏氏兄弟以文义赞佛乘盖未得其所谓如传灯h解之属其失又有甚焉不但此书为可辨也应之曰予之所病病其学儒之失流於异端不病其学佛未至而溺於文义也其不得已而论此岂好辨哉诚惧其乱吾学之传而失人心之正耳若求诸彼而不得其说则予又何暇知焉
苏曰孔子以仁义礼乐治天下老子~而弃之或者以为不同易曰形而上者谓之道形而下者谓之器愚谓道器之名虽异然其实一物也故曰吾道一以贯之此圣人之道所以为大中至正之极亘万世而无弊者也苏氏诵其言不得其意故其为说无一辞之合学者於此先以予说求之使圣人之意晓然无疑然後以次读苏氏之言其得失判然矣
孔子之虑後世也深故示人以器而晦其道
愚谓道器一也示人以器则道在其中圣人安得而晦之孔子曰吾无隐乎尔然则晦其道者又岂圣人之心哉大抵苏氏所谓道者皆离器而言不知其指何物而名之也
使中人以下守其器不为道之所眩以不失为君子愚谓如苏氏此言是以道为能眩人而使之不为君子也则道之在天下适所以为斯人之祸矣
而中人以上自是以上Q也
愚谓圣人所谓Q兼本末精粗而一以贯之也苏氏之所谓Q则舍器而入道矣
老子则不然志於明道而急於开人心
愚谓老子之学以无为为宗果如此言乃是急急有为惟恐其缓而失之也然则老子之意苏氏亦有所不能窥者矣
故示人以道而薄於器以为学者惟器之知则道隐矣故~仁义弃礼乐以明道
愚谓道者仁义礼乐之总名而仁义礼乐皆道之体用也圣人之修仁义制礼乐凡以明道故也今曰~仁义弃礼乐以明道则是舍二五而求十也岂不悖哉
天道不可言可言者皆其似者也Q者因似以识真而昧者执似以陷於伪
愚谓圣人之言道曰君臣也父子也夫妇也昆弟也朋友之交也不知此言道耶抑言其似者而已耶执此而行亦有所陷者耶然则道岂真不可言但人自不识道与器之未尝相离也而反求之於昏默无形之中所以为是言耳
故後世执老子之说以乱天下者有之而学孔子者无大过
愚谓善学老子者如汉文景曹参则亦不至乱天下如苏氏之说则其乱天下也必矣学孔子者所得亦有浅深有过无过未可⒙矍胰缢帐戏遣欢量鬃又书而其着书立言以惑天下後世如此谓之无过其可得乎
因老子之言以Q道者不少而求之於孔子者尝苦其无所从
愚谓因老子之言以Q道者不少不知指谓何人如何其Q而所Q者何道也且曰不少则非一二人而已Q道者果如是之\耶孔子循循善诱诲人不倦入德之途坦然明白而曰常苦其无所从入则其未尝一日从事於此不得其门而入可知矣宜其析道与器而以仁义礼乐为无与於道也然则无所从入之言非能病孔子之道而~学者之志乃所以自状其不知道而妄言之实耳
二圣人者皆不得已也
愚谓以孔子老n并称圣人可乎世人讥太史公先黄老後六经然太史公列孔子於世家而以老子与韩非同传岂不有微意焉其贤於苏氏远矣
全於此必略於彼矣
愚谓有彼有此则天下当有二道也
苏氏後序云六祖所云不思善不思恶即喜怒哀乐之未发也
愚谓圣贤虽言未发然其善者固存但无恶耳佛者之言似同而实异不可不察
又云盖中者佛性之异名而和者六度万行之总目也
愚谓喜怒哀乐而皆中节谓之和而和者天下之Q道也六度万行吾不知其所谓然毁君臣~父子以人道之端为大禁所谓Q道固如是耶
又云天下固无二道而所以治人则异君臣父子之间非礼法则乱知礼法而不知道则世之俗儒不足贵也居山林木食涧饮而心存至道虽为人天师可也而以之治世则乱古之圣人中心行道而不毁世法然後可耳
愚谓天下无二道而又有至道世法之殊则是有二道矣然则道何所用於世而世何所资於道耶王氏有高明处已中庸处人之论而龟山杨公以为如此明是道常无用於天下而经世之务皆私智之凿愚於苏氏亦云
张无垢中庸解【无垢本佛语而张公子韶侍郎之别号也张公以佛语释儒书其迹尤着故正其名如此】
张公始学於龟山之门而逃儒以归於释既自以为有得矣而其释之师语之曰左右既得癖入手开导之际当改头换面而随直说法使殊涂同归则世出世间两无遗恨矣然此语亦不可使俗辈知将谓实有恁麽事也【见大慧禅师与张侍郎书今不见於语h中盖其徒讳之也】用此之故凡张氏所论着皆阳儒而释其离合出入之际务在愚一世之耳目而使之恬不觉悟以入乎释氏之门虽欲复出而不可得本末指意略如其所受於师者其二本殊归盖不特庄周出於子夏李斯原於荀卿而已也窃不自揆尝欲为之论辨以晓当世之惑而大本既殊无所不异因E其中庸说姑掇其尤甚者什一二着於篇其它如论语孝经大学孟子之说不暇遍为之辨大抵S遽急g其所以为说皆此书之类也
天命之谓性率性之谓道修道之谓教
张云天命之谓性第赞性之可贵耳未见人收之为已物也率性之谓道则人体之为已物而入於仁义礼智中矣然而未见施设运用也修道之谓教则仁行於父子义行於君臣礼行於宾主知行於贤者而道之等降隆杀於是而见焉
愚谓天命之谓性言性之所以名乃天之所赋人之所受义理之本原非但赞其可贵而已性亦何待於人赞其贵耶董子曰命者天之令也性者生之质也此可谓庶几子思之意而异乎张氏之言矣且既谓之性则固已自人所受而言之今曰未为已物则是天之生是人也未以此与之而置之他所必是人者自起而收之而後得以为已物也不知未得此性之前其为人也孰使之呼吸食息於天地之间以收此性且夫性者又岂块然一物寓於一处可抟而置之躯Ｖ中耶仁义礼智性之所有与性为体者也今曰体为已物然後入於仁义礼智之中则是四者逆设於此而後性来於彼也不知方性之未入也是四者又何自而来哉凡此皆不知大本妄意穿凿之言智者观之亦不待尽读其书而是非邪正已判於此章矣仁行於父子义行於君臣是乃率性之道而遽以为修道之教亦失其次序矣
是故君子戒慎乎其所不睹【止】慎其独也
张云不睹不闻少致其忽宜若无害矣然而怠忽之心已显於心目之间【云云】不足以惑人动物而招非意之辱莫为之祸焉此君子所以慎其独也
愚谓君子所以慎其独者非为恐招祸辱而已也今曰不睹不闻之间少致其忽初无所害特恐招祸辱而後慎其独焉非知道者之言也
喜怒哀乐之未发谓之中
张云未发以前戒慎恐惧无一毫私欲
愚谓未发以前天理浑然戒慎恐惧则既发矣
君子中庸
张云方率性时戒慎恐惧此学者之事也及其深入性之本原直造所谓天命在我然後为君臣父子兄弟夫妇之教以幸於天下至於此时圣人之功用兴矣
愚谓率性之谓道言道之所以得名者如此盖曰各循其性之本然即所谓道耳非以此为学者之事亦未有戒慎恐惧之意也修道之谓教通天下而言之圣人所以立极贤人所以修身皆在於此非如张氏之说也又曰深入性之本原直造所谓天命在我理亦有碍且必至此地然後为人伦之教以幸天下则是圣人未至此地之时未有人伦之教而所以至此地者亦不由人伦而入也凡此皆烂漫无根之言乃释氏之绪余非吾儒之本旨也
张云率性之谓道未离本位修道之谓教不可以离不离名之也
愚谓言性有本位则性有方所矣圣贤言性似不如此假如其说则前章云率性所以求中言求则是自此求彼非离正位而何至於以修道为圣人之功用则又曰不可以离不离名之盖其说有所不通而乎遁矣
人皆曰予知
张曰人皆用知於诠品是非而不知用知於戒慎恐惧使移诠品是非之心於戒慎恐惧知孰大焉愚谓有是有非天下之正理而是非之心人皆有之所以为知之端也无焉则非人矣故诠品是非乃穷理之事亦学者之急务也张氏~之吾见其任私凿知不得循天理之正矣然斯言也岂释氏所称直取无上菩提一切是非莫管之遗意耶呜呼斯言也其儒释所以分之始与
回之为人
张云子戒慎恐惧超然悟未发己发之几於喜怒哀乐处一得天命之性所谓善者则深入其中人欲都忘我心皆丧
愚谓超然悟未发己发之几中庸无此意也喜怒哀乐莫非性也中节则无不善矣不知更欲如何得之而又如何深入其中也若此则是前乎此者未得此性而常在性之外也耶且曰我心皆丧尤害於理
张云人第见其拳拳服膺而不知子与天理为一无一毫私欲横乎其间不识不知我已且无有矣愚谓此言盖欲极意以谀子而无所则不自知其言之过也
惟圣者能之
张云予尝求圣人而不可得今乃知止在喜怒哀乐未发处尔
愚谓有道者见理平常其言雍容闲暇而理致自远似不如此之骇遽而张皇也
君子之道费而隐
张云由戒慎恐惧以养喜怒哀乐使为中为和以位天地育万物
愚谓喜怒哀乐之未发乃本然之中发而中节乃本然之和非人之所能使也天地位焉万物育焉亦理之自然今加以字而倒其文非子思之本意矣此乃一篇之指要而张氏语之辄有差缪尚安得为知言哉
张云中庸无止法故圣人有所不知不能自谓知能止矣又曰君子之道所以大莫能载小莫能破以其戒慎恐惧察於微茫之功也
愚谓大学之道在知所止盖无止则高者过卑者陷非所以为中庸矣圣人固未尝自谓知能然非此章之指也盖所谓不知不能莫能载莫能破皆言道体之无穷尔非谓圣人而言亦无察於微茫之意也
张云戒慎恐惧则未萌之始已致其察至於鸢飞鱼跃而察乃在焉又曰上际下蟠察无不在所以如鸢飞鱼跃察乃随飞跃而见焉
愚谓中庸引此诗以发明道体之无所不在所谓费而隐也明道上蔡言之已详子思复生不能易也张氏之云不亦异乎且曰未萌之始已致其察则是有事焉而正之也
张云顾惟此察始於戒慎恐惧以养中和而喜怒哀乐未发己发之间乃起而为中和
愚谓起而为中和如之何其起也此岂知中和者之语哉
君子以人治人改而止
张云人即性也以我之性觉彼之性
愚谓详经文初无此意皆释氏之说也且性岂有彼我乎又如之何其能以也
张云使其由此见性则自然由乎中庸而向来无物之言不常之行皆扫不见迹矣
愚谓见性本释氏语盖一见则已矣儒者则曰知性既知之矣又必有以养而充之以至於尽其用力有渐固非一日二日之功日用之际一有懈焉则几微之间所害多矣此克己复礼之所以为难而曾子所以战战兢兢至死而後知其免也张氏之言与此亦不类矣然释氏之徒有既自谓见性不疑而其习气嗜欲无以异於\人者岂非恃夫扫不见迹之虚谈而不察乎无物不常之实弊以至此乎然则张氏之言其渊源所自盖可知矣
忠恕违道不远
张云恕由忠而生忠所以责已也知己之难克然後知天下之未见性者不可深罪也又曰知一己之难克而知天下皆可恕之人
愚谓恕由忠生明道谢子侯子盖尝言之然其为说与此不相似也若曰知一己之难克而知天下皆可恕之人则是以己之私待人也恕之为义本不如此正蒙曰以责人之心责已则尽道以爱己之心爱人则尽仁以\人望人则易从此则物我一致各务循理而无违矣圣贤之言自有则所谓以人治人者虽曰以\人望人然而必曰道不远人则所以为\人者亦有道矣以己不能克其私而并容它人使之成其恶则是相率而禽兽也其为不忠不恕孰大於是
所求乎子句以事父未能也
张云子事父臣事君弟事兄朋友先施之皆曰求者盖所以致其察也察子之事父吾未能安敢责父之爱子乎
愚谓此四句当为八句子臣弟友四字是句~处求犹责也所责乎子者如此然我以之事父则自有所未能正蒙所谓以责人之心责己则尽道盖将由是而加勉正身以及物非如上章所云以己难克而并容它人也且又曰察子之事父吾未能则安敢责父之爱子乎则是君臣父子漠然为路人矣昊天之泣小弁之怨又何谓也盖其驰心高妙而於章句未及致详故因以误为此说以求为察亦非文义
言顾行
张云顾者察也
愚按上章以求为察固已无谓此又以顾为察尤为牵合大抵张氏之为是说得一字可推而前者则极意推之不问其至於何处与其可行不可行也篇内所谓戒慎恐惧下章所谓忠恕所谓知仁勇所谓发育峻极皆此类也
在上位不陵下
张云君子戒慎恐惧d|成中庸之道
愚谓中庸之道天理自然非如酒醴必d|而成也
君子之道譬如行远必自迩
张云欲知戒慎恐惧之效当於忠恕卜之欲知忠恕之效当於父母卜之
愚谓此言皆牵合无理且父母至尊岂人子所以卜忠恕之物乎详味此言可见其二本矣
鬼神之为德
张云天地万物森然鬼神列於中不可违也
愚按张氏它章之说甚详而此独略将有所疑而不敢尽耶抑其所谓鬼神者特如世俗之论而不之究耶然详味列字之意则以鬼神别为一物明矣岂知鬼神者之言哉
大德必受命
张云言此所以勉天下之为德也当始一戒慎恐惧而以位禄名寿卜德之进否
愚谓德盛则名位禄寿从之乃理之必然非姑为此言以勉天下之为德亦非使学者以是四者卜其德之进否也舜之饭糗茹草若将终身焉其受命也乃不期而自至耳岂曰卜之云乎张氏之说乃谋利计功之尤者学者一有此念存乎胸中则不可以进德矣
无忧者其惟文王乎
张云戒慎恐惧则无适而不在中和中其无忧也必矣中和之中自当有贤父圣子又曰武王之举危道也
愚谓凡此类皆牵合而此数句尤\N无理又以武王之举为危道则是圣人行险以徼幸也是岂知顺天应人之为安哉
郊社之礼E尝之义
张云不知先王居於何地乃知天神自郊求地d自社求人鬼自E尝求哉
愚谓先王所以知此以其理而已矣不烦更为奇怪之说
地道敏树
张云布种下实未及顷刻【云云】
愚谓虽天下至易生之物亦未有下种未及顷刻而发生者此可见其矜奇欲速之心矣
故君子不可不修身【止】不可以不知天
张云戒慎恐惧深致其察所以知天也
愚谓戒惧致察既知天而事天之事也未能知天则何所戒惧乎
张云推知天之心以知人推知人之心以事亲愚按推知天以知人犹之可也推知人以事亲不亦悖乎伊川先生曰不知人则所与或非其人所由或非其道而辱身危亲者有之故思事亲不可以不知人此论不可易也
所以行之者一也及其知之一也及其成功一也张曰知而未能行是未能运用此诚也
愚谓知而未能行乃未能得之於巳岂特未能用而已乎然此所谓知者亦非真知也真知则未有不能行者且曰运用此诚亦非知诚者之语盖诚则无为而成初不烦运用矣
张云行知仁勇者诚也而所以知此诚者非它物也亦即诚也所以行此诚者非它物也亦即诚也此圣人极诚之所在而指之也又云诚字虽同而行知仁勇之诚不若知诚之诚为甚明知诚之诚不若行诚之诚为甚大也
愚按经文所以行之者一也与及其知之一也及其成功一也两句立语命意不同张氏似误作一例读之故其为说如此文义犹不暇通而遽欲语其精微此其所以失之也且所谓诚者一而已矣今乃裂而三之又於其中相与自为优劣盖不穷天理无所则而逞其私智逆探幽深横骛捷出必极其所如往而後己则安得不至於是乎然推其本原则生生化化见见闻闻之绪余也
好学近乎知力行近乎仁知耻近乎勇
张云近之为言以不远也不远即在此而已第知所以好学者谁所以力行者谁所以知耻者谁则为知仁勇矣见於言语文字者皆近之而已惟人体之识所以体者为当几而明即事而解则知仁勇岂它物哉
愚谓上章既言Q德之名恐学者无所从入故又言其不远者以示之使由是而求之则可以入德也圣人之言浅深远近之序不可差次如此张氏以为不远者是矣而又曰即在此而已何其言之相戾也盖其所以为说者牵之以入於荒唐缪悠之中其势不得而自己尔夫好学力行知耻在我而已又必求其所以如此者为谁而後为至是是身外复有一身心外复有一心纷纷乎果何时而已耶设使果如其言则所谓谁者一而已矣圣人复何用虚张三者之目使学者徒为是多方以求之耶详求圣人之意决不如是特释氏之说耳此章之指惟吕博士之言渊U有味庶几得之张氏之徒盖以为浅近而忽之矣然岂知其言近指远其得圣贤之意也与
凡为天下国家有九经
张云如其知仁勇则亦不期於修身尊贤亲亲敬大臣体t臣子庶民来百工柔远人怀诸侯矣又曰九经以次而行皆中其会矣
愚谓如张氏之云则九经皆剩语矣圣人之道所以异於异端者以其本末内外一以贯之而无精粗之辨也故子思於九经反复三致意焉而张氏忽之如此盖每事欲高於圣贤一等而不知凭虚失实~其所以卑也
凡事豫则立
张云欲学者养诚於平日也
愚谓先立乎诚则无不豫矣非谓豫养诚也既诚矣则何豫养之云乎
不诚乎身矣
张云世之论诚者多错认专为诚夫至诚无息专非诚也以专为诚则是语言寝处应对~酢皆离本位矣
愚谓专固不足以尽诚然遂以无息为诚则亦误矣盖惟至诚为无息非因其无息而命之以诚也离本位之言圣人无有已辨於前矣然专亦岂遽离本位哉
张云世之行诚者类皆不知变通至於诵孝经以御贼读仁王以消灾
愚谓圣贤惟言存诚思诚未尝言行诚盖思之既得存之既着则其诚在己而见於行事者无一不出於诚谓之行诚则是已与诚为二而自我以行彼诚之为道不如是也如此者其失不但不知变通而已若曰所行既出於诚则又不可谓之行诚而亦无不知变通之理张氏之言进退无所据矣至於诵孝经以御贼盖不知明理而有迂愚之蔽以是为行诚而不知变通然则张氏之所谓诚亦无以异於专矣读仁王经者其溺於邪僻又甚不得与诵孝经者同科矣
张云格物知至之学内而一念外而万事无不穷其终始穷而又穷以至於极尽之地人欲都尽一旦廓然则性善昭昭无可疑矣
愚按格物之学二先生以来诸君子论之备矣张氏之云乃释氏看话之法非圣贤之遗旨也吕舍人大学解所论格物正与此同愚亦已为之辨矣
张云注之於身则身诚注之於亲则亲悦注之於友则友信注之於君於民则获上而民治
愚谓明乎善则身自诚乃理之自然身诚则亲自悦由是以至於友於君於民皆然乃积盛充实而自致耳今曰注之而然则是设之於此射之於後而冀其必然也其为不诚莫大於是
张云诚之所在击触转移
愚谓至诚积於中而事物应於外理之常也然岂若是其惊遽暴疾哉
张云安得不想孔子孟子再拜以谢其格言乎愚谓观此气象甚矣其粗鄙而轻浮也
博学之审问之慎思之明辨之笃行之
张曰博学者戒慎恐惧非一事也【问思辨放此】愚谓戒慎恐惧乃笃行之事非博学之谓也
诚明明诚
张云由上智之自得而合乎圣人之教者性也由遵圣人之教而造乎上智之地者教也上智自得而不合於圣人之教则为异端矣
愚谓张氏於诚明之说盖未尝深考而为此说以合其素论观其自处傲然已在诚明之域矣然谓上智自得而有不合於圣人之教者则未知其所得果何事也且所谓异端者复谁谓乎夫岂不自知其已失身於此而故为是言者是乃所谓改头换面予而阳挤之将以自盖其迹而幸人之不疑已其为不诚莫大於是以是心而语中庸不亦戾乎【大哉圣人之道章云荒唐梦幻之学其意亦犹是也後不复重出矣】
惟天下至诚为能尽其性【止】天地参矣
张云此诚既见已性亦见人性亦见物性亦见天地之性亦见
愚谓经言惟至诚故能尽性非曰诚见而性见也见字与尽字意义迥别大率释氏以见性成佛为极而不知圣人尽性之大故张氏之言每如此
其次致曲
张云礼乐射御书数中直造乎诚之地也
愚谓直造乎诚则非致曲也
张云变者此诚忽然而有倏然而无
愚谓诚若如此何以为物之终始乎
至诚之道可以前知
张云既前知之则以诚造化转移变易使祸为福妖为祥亡为兴盖无难也
愚谓至诚之道非可以者以之则非诚矣夫转祸为福易灾为祥以太戊高宗之事观之则理固有是然不如是之易也是以古之圣贤遇灾而惧严恭祗畏以正厥事犹不敢庶几其万一故曰瞻仰昊天曷惠其宁岂曰转移变易而无难哉然此章之指初亦不为是发也
不诚无物
张云吾诚一往则耳目口鼻皆坏矣
愚谓诚无人我之别不必言吾无彼此之殊不必言往耳目鼻口亦岂有一旦遽坏之理哉此章之说诸先生言之悉矣以彼观此得失可见
君子诚之为贵
张云诚未足贵诚而又诚之斯足贵也
愚谓圣人言天下之理无出於诚而曰诚未足贵何其言之悖也且既诚矣以为未足贵而又诚之乃足贵则前之所谓诚者无乃为弃物与盖缘本不知诚而惟恐其言之小故其言每如此且诚者天之道岂亦未足贵必待诚之者人之道乃足贵耶虽至愚有以知其不然矣
至诚无息
张云不见形象而天地自章不动声色而天地自变垂拱无为而天地自成天地亦大矣而使之章使之成皆在於我又曰至诚不息则有不见而章不动而变无为而成天地又自此而造化之妙矣
愚详经意盖谓至诚之理未尝形见而自彰着未尝动作而自变化无所营为而自成就天地之道一言而尽亦不过如此而已张氏乃以为圣人至诚於此能使天地章明变化於彼不惟文义不通而亦本无此理其曰天地自此而造化语尤险怪盖圣人之於天地不过因其自然之理以裁成辅相之而已若圣人反能造化天地则是子孙反能孕育父祖无是理也凡此好大不根之言皆其心术之蔽又原於释氏心法起灭天地之意正蒙斥之详矣
尊德性而道问学【止】敦厚以崇礼
张云自戒慎恐惧而入入而造於发育峻极之地而不敢己则行乎三千三百之中而道问学矣尊德性而不敢己则又变而为致广大【此下不敢己者三又变而为者三】知新崇礼又致广大极高明之变名也
愚按此皆言体道成德之目无不敢己而又变之意变名之说亦无义理
张云岂有一毫之变怪以惊眩天下之耳目哉愚按张氏之书变怪惊眩盖不少矣犹以为无有不知更欲如何乃为变怪惊眩哉
吾从周
张云周法已弊其过多矣孔子身非辅相不在尊位所以不敢轻议妄论而曲意以从周之法度
愚按孔子言周监於二代郁郁乎文哉吾从周则其从周也亦有道矣非不得已而妄从之也若末世之弊有如拜上之泰则不尽从矣其不得不从者是亦义理之所在斯诚然而从之以为曲意而从非圣人之心也张氏归心乎释氏而曲意於儒者故其所以窥圣人者如此非一辞之失也其所从来远矣
君子未有不如此而蚤有誉於天下者也
张云夫如此指何事而言哉即予所谓戒慎不睹恐惧不闻也
愚按张氏戒慎恐惧二句横贯中庸一篇之中其牵合附会连章累句已不容一一辨正矣至於此章经文所谓如此乃上文君子之道本诸身以下耳张氏欲成其前说乃近舍本章上文之义远指戒慎恐惧於数千字之间未论义理之当否而岂言语文字体势之常哉故特论此一章尤\漏处以见其余之皆此类也
此天地之所以为大也
张云论至於此则夫子盖未尝死也观乎天地此亦夫子之乾坤也
愚按孔子言文王既没文不在兹乎未尝言文王之不死也然言近旨远其味无穷所以为圣人之言也不死之云变怪骇人而实无余味故程子有言立言当涵蓄意思不使知德者厌无德者惑正为此耳
吕氏大学解
吕氏之先与二程夫子游故其家学最为近正然未能不惑於浮屠老子之说故其末流不能无出入之弊【按正献公神道碑载公进读上语及释老虚寂之旨公曰尧舜虽知此乃以知人安民为急此其所差之端也尧舜之道精粗本末一以贯之其所知者似与释老不相似也以为所知在此而所急在彼是二本也本原如此则其末流之弊岂可胜道哉】今论其一二以补其阙盖其他说之近正者则君子犹有取焉
知所先後则近道矣
吕氏曰异端之学皆不知所先後考索勤苦虽切而终不近故有终始为一道本末为两端者
愚谓此言似为释氏发然吕氏终身学焉不知以谁为异端而为是说以诋之耶盖其心未必不以为有先後者世间之粗学而无先後者出世间之妙道两者初不相为谋虽并行而不相悖也方其言此故不得不是此而非彼及其为彼则又安知其不是彼而非此哉彼其阳离合自以为左右采获而集儒佛之大成矣曾不悟夫言行不类出入支离之为心害而莠乱苗紫夺朱之患又将无所不至也此盖原於所知在此所急在彼之意而其失又甚焉近世之言道者盖多如此其误後学深矣
致知在格物物格而後知至
吕氏曰致知格物修身之本也知者良知也与尧舜同者也理既穷则知自至与尧舜同者忽然自见默而识之
愚谓致知格物大学之端始学之事也一物格则一知至其功有渐积久贯通然後胸中判然不疑所行而意诚心正矣然则所致之知固有浅深岂遽以为与尧舜同者一旦忽然而见之也哉此殆释氏一闻千悟一超直入之虚谈非圣门明善诚身之实务也其与前章所斥异端之学不知所先後者又何以异哉
吕氏曰草木之微器用之别皆物之理也求其所以为草木器用之理则为格物草木器用之理吾心存焉忽然识之此为物格
愚按伊川先生尝言凡一物上有一理物之微者亦有理又曰大而天地之所以高厚小而一物之所以然学者皆当理会吕氏盖推此以为说而失之者程子之为是言也特以明夫理之所在无间於大小精粗而已若夫学者之所以用功则必有先後缓急之序区别体验之方然後积习贯通驯致其极岂以为直存心於一草一木器用之间而与尧舜同者无故忽然自识之哉此又释氏闻声悟道见色明心之说殊非孔氏遗经程氏发明之本意也向以吕氏之博闻强识而不为是说所迷则其用力於此事半而功必倍矣今乃以其习熟见闻者为余事而不复精察其理之所自来顾欲置心草木器用之间以伺其忽然而一悟此其所以始终本末判为两途而不自知其非也旧见吕氏晚年尺牍数语有足以证成此义者因系之於後并为之说云
吕氏曰闻见未彻正当以悟为则所谓致知格物正此事也比来权去文字专务体究尚患杂事纷扰无专一工夫若如伊川之说物各付物便能役物却恐失涉颟顸尔【吕自注云其意以为物不可去事不可无正当各任之耳】
愚谓以悟为则乃释氏之法而吾儒所无有吕氏顾以为致知格物之事此其所以误为前说而不知其非也若然则又安得独以不知所先後者为异端之病哉若由吾儒之说则读书而原其得失应事而察其是非乃所以为致知格物之事盖无适而非此理者今乃去文字而专体究犹患杂事纷扰不能专一则是理与事为二必事尽屏而後理可穷也终始二道本末两端孰甚於此则未知吕氏所体所究果何理哉伊川之说正谓物各有理事至物来随其理而应之则事事物物无不各得其理之所当然者如舜之举十六相去四凶也此其所以不为物之所役而能役物岂曰各任之而已哉如曰任之而已则是漫然不察其是非可否而一切听其所为也如此则能不为物之所役者鲜矣顾舍其颟顸而谓人颟顸岂不惑哉先王之世一道德同风俗故天下之大人无异言家无异学岂复知有异端之害哉及周之衰正道陵迟礼坏乐崩夫子忧之乃绪正六经以明先王之教当是时异端虽不能无犹未有以名家者也及夫子没世道益衰狂僭之士见圣人之有作也遂各逞其聪明竞立异说以自名於世顾与正道并驰而争胜於是天下之人耳目眩z而莫知适从矣然诸子百家虽各主其说而其为害则有浅深如老庄之虚浮人固知其无着申韩之刑名人固知其少恩皆不足以惑人也惟杨墨之学假仁义以为名而实为仁义之害惑人之尤甚者也故孟子起而闲先圣之道舍诸子而独辟杨墨以正人心息邪说距v行放淫辞使天下若醉而醒梦而觉然後正道廓如也噫孟子以来千有余载儒者溺於词采实不见道徒辩杨墨之非至身为杨墨则不自觉徒恶杨墨之害至躬蹈杨墨则不自知况敢冀其有孟氏之功乎夫浮屠出於夷狄流入中华其始也言语不通人固未之惑也晋宋而下士大夫好奇嗜怪取其侏离之言而文饰之而人始大惑矣非浮屠之能惑人也导之者之罪也今有人於此诡衣冠而谈空无\必止而诟之一旦有贵显名誉之士亦从而效尤则人皆眙愕改观未论其事之是非且以其人而信之矣几何其不胥而为夷狄哉此有识之所忧而永叹也二苏张吕岂非近世所谓贵显名誉之士乎而其学乃不知道德性命之根原反引老庄浮屠不经之说而紊乱先王之典着为成书以行於世後生既未有所闻必以其人而尊信之渐染既深将如锢疾可不哀乎新安朱元晦以孟子之心为心大惧吾道之不明也弗顾流俗之讥议尝即其书破其疵谬P其膏肓使读者晓然知异端为非而圣言之为正也学者苟能因其说而求至当之归则诸家之失不逃乎心目之间非特足以悟疑辨惑亦由是而可以造道焉故余三复而乐为之书云乾道丙戌孟冬晦日台溪何镐谨跋
古史余论
近世之言史者唯此书为近理而学者忽之予独爱其序言古之帝王皆圣人也其於为善如水之必寒火之必热其於不为不善如驺虞之不杀窃脂之不M非近世论者所能及而所论史迁之失以为浅近而不学\略而轻信亦中其病顾其本末乃有大不相应者窃以为於此有以识之则其Q於圣贤不远矣作古史余论
本纪
苏子曰古之帝王皆圣人也其道以无为宗万物莫能婴之予窃以为此特以老子浮屠之说论圣人非能知圣人之所以圣者也故其为说空虚无实而中外首尾不相为用若削其其道以下而更之曰其心浑然天德完具万事之理无一不备而无有一毫人欲之私焉则庶乎其本正而体用可全矣【印本皆作以无为为宗而苏子尝云佛书言以无为法者谓以无而为法非谓有无为之法也僧徒拙於文义乃以佛法为无为之法误矣其言如此而其为黄帝纪亦但言以无为宗而为字不再出不应此序无字之下独得有两为字也苏子之言虽非至论而於佛书文义犹为得之今复并失其指故略为之辨云】至其所谓其积之中者有余故推以治天下有不可得而知者则虽非大失而积与推者终非所以言圣人不若易之曰默而该之者既溥博而渊泉故其挥而散之者自以时出而无不当则庶乎轻重浅深之间亦无可得而议也其曰管仲子产叔向之流皆不足以知者是则然矣至谓孔子知之至而未尝言孟子知其一二而人不信则是以夫子之言为有隐孟子之知为未尽也且其谓数子之所未知孟子之所未尽与孔子之所知者皆果为何事耶若但曰以无为宗万物莫能婴之而已则数子之未知也不足恨而孔孟之所知吾恐其非此之谓也其必易之曰至於孔子盖全体焉而孟子之知亦足以至乎其极则庶乎数子之所未知者可得而言耳【时以告人时字亦未当当改作然每字】呜呼秦汉以来史册之言近理而可观者莫若此书而其所未合犹若此又皆义理之本原而不可失者岂其学之所从入者既己未得其正而其所以讲磨体蹈之者又有所未精是以虽既其文而未既其实虽闻其号而未烛厥理也欤呜呼圣学不传其害可胜言哉
黄帝纪云其师岐伯明於方士之言医者宗焉然黄帝之书战国之间犹存其言与老子相出入以无为宗其设於世者与时俯仰皆其见於外者也予谓此言尤害於理窃意黄帝聪明神圣得之於天其於天下之理无所不知天下之事无所不能上而天地阳造化发育之原下而保神练气愈疾引年之术以至其间庶物万事之理巨细精粗莫不洞然於胸次是以其言有及之者而世之言此者因自托焉以信其说於後世至於战国之时方术之士遂笔之书以相传授如列子之所引与夫素问握奇之属盖必有粗得其遗言之彷佛者如许行所道神农之言耳周官外史所掌三皇五帝之书恐不但若此而已也今苏子乃独指其与老子相出入者为黄帝之本真而其前所叙载制作征诛开物成务之大法下至医方炙刺之属皆以为设於世见於外而与时俯仰者则是圣人之内外心迹判然两途而其文章事业之见於世者皆不出於其中心之实然矣而可乎哉
舜纪所论三事其一许由者是已然当全载史迁本语以该卞随务光之流不当但斥一许由而已也然太史公又言箕山之上有许由冢则又明其实有是人亦当世之高士但无尧让之事耳此其曲折之意苏子亦有所未及也其一瞽象杀舜盖不可知其有无今但当知舜之负罪引慝号泣怨慕象忧亦忧象喜亦喜与夫小杖则受大杖则走父母欲使之未尝不在侧欲求杀之则不可得而已尔不必深辨瞽象杀舜之有无也其一舜禹避朱均而天下归之则苏子虑其避之足以致天下之逆至益避而天下归则苏子又讥其避之为不度而无耻於是凡孟子史迁之所传者皆以为诞妄而不之信今固未暇质其有无然苏子之所以为说者类皆以世俗不诚之心度圣贤则不可以不之辨也圣贤之心淡然无欲岂有取天下之意哉顾辞让之发则有根於所性而不能已者苟非所据则虽酒豆肉犹知避之况乎秉权据重而天下有归己之势则亦安能无所惕然於中而不远引以避之哉避之而彼不吾释则不获已而受之何病於逆避之而幸其见舍则固得吾本心之所欲而又何耻焉唯不避而强取之乃为逆偃然当之而彼不吾归乃可耻耳如苏子之言则是凡世之为辞让者皆欲取之而阳为逊避是以其言反於事实至於如此而不自知其非也舜禹之事世固不以为疑今不复论至益之事则亦有不能无惑於其说者殊不知若太甲贤而伊尹告归成王冠而周公还政宣王有志而共和罢此类多矣当行而行当止而止而又何耻焉苏子盖贤共伯而尚何疑於益哉若曰受人之寄则当遂有之而不可归归之则为不度而无耻则是王曹操司马懿父子之心而杨坚夫妇所谓骑虎之势也乃欲以是而语圣贤之事其亦误矣
夏纪与贤与子之论孟子言之尽矣彼以好异期圣人者固妄而谓圣人畏天下後世喜名失实之弊而後不敢与贤以为异至累数十百言以辨之者亦浅乎其知圣人矣序文所谓水寒火热驺虞窃脂者又安在哉且於篇首即以苟字为言则其简慢F情之意胜又以不求为异为主则其同流合A之愿深大抵不知天命人心为义理本原之正而横斜曲直唯其意之所欲此则苏氏膏肓沈痼之疾凡其父子兄弟少日之言若此类者不可胜举而少公资禀稍为静厚故其晚岁粗知省悟而意圣贤之心不徒若是其卑也是以特序此书以救前失然旧习已安未易猝拔而本原纲领终未明了故其平日之邪论乘间窃发而一时正见之暂明者不足以胜之也若长公之志林则终身不能有以少变於其旧又不逮其弟远矣
周论之云似矣然细考之有不能无失者请试言之夫民生之初固未始有礼义之文也然自其相生养而有父子则知有相爱之恩矣自其相保聚而有君臣则知有相敬之义矣是则礼义之实岂可谓之无哉今曰民生之初父子无义君臣无礼此其不知道体之言一也【父子言义君臣言礼亦非是今以此等处多皆不暇辨也】夫人唯其本有礼义之心也是以凡所作为有所则而知其安与不安所谓民之秉：檬擒驳抡咭步裨晃蘩褚逡釉虼デ槎行从欲而动乃其当然无所不可而又谓其戚然有所不而後反求诸心以得所安则未知其何所则而知之也此其不知道体之言二也且人心固有礼义之实矣然非有圣人全体此心以当君师之寄因其有是实者而品节之则礼义之文亦何自而能立其品节之也虽非强之以其所不欲然亦非苟F其私意之所便也今味苏子之言乃若以为天下之人自能为礼而无待於圣人又以为人之为礼但求以即其所安而不论其所安之则则其末流之弊必将反有至於裸袒踞肆而後己者此又其不察事理之言也若夫古今之变极而必反如昼夜之相生寒暑之相代乃理之当然非人力之可为者也是以三代相承有相因袭而不得变者有相损益而不可常者然亦唯圣人为能察其理之所在而因革之是以人纲人纪得以传之百世而无弊不然则亦将因其既极而横溃四出要以趋其势之所便而其所变之善恶则有不可知者矣若周之衰文极而弊此当变之时也而圣王不作莫能有变周用夏救w以忠如孔子董生太史之言者是以文日益胜礼日益繁使常人之情有所不能堪者於是始违则作伪以赴之至於久而不堪之甚则遂厌倦简忽而有横溃四出之患若秦之扫除二帝三王之迹而专为自恣苟简之治以至於今遂有如苏子所谓冠婚丧祭不为之礼墓祭而不庙室祭而无所者正坐此也而苏子固谓生民以来天下未尝一日不趋於文即是又谓礼俗之变皆唯\人之所自为而圣人之通其变者为无所与於其间也且曰日趋於文矣则又安有秦之苟简与今之无礼如苏子之所病而秦之苟简与今之无礼又岂为治者真有革薄从忠之意而故为不文以从唐虞夏商之质如彼之所讥者耶其言反覆自相矛盾此又不察时变不审物情之甚者也然则有圣贤出而欲为今日之礼者宜奈何曰行夏时乘殷辂服周冕乐韶舞此吾夫子之言万世不易之通法也今以继周而言则固当救之以忠更以适时而虑亦恐其未能遽及夫文也亦曰躬行以率之讲学以开之厚其实而粗品节之使其文虽未备而不至於鄙野大纲略举而不至於难行则亦庶乎其有移风易俗之渐矣
苏子论战国之势以为当是之时虽有桓文之君假仁义挟天子以令之其势将有所不行必得至诚之君子自修而不争如商周之先王庶几可以服之其为秦计则曰因秦之地用秦之民按兵自守修德以来天下之民彼将襁负其子而至谁与共守此其言皆善矣其视史迁六国年表之云不啻美玉之视IQ也然其为六国计但以齐魏之不受兵为验则是不知文侯之时秦方以戎翟见摈於中国固未能窥兵於山东君王后之时秦方用远交近攻之术日以三晋荆楚为事故为二国者得以少安而无患若孝公商鞅之後始皇李斯之时则如楚用子兰齐用后胜召之会则会劫之朝则朝今日割五城明日献十邑其事秦岂不甚谨而不争哉而卒以危亡之不暇苏子之策亦不足以支矣然则宜奈何曰其亦强於自治厚於养民博求圣贤之佐以自辅使德之修於己者秦一巳百秦十巳千固守四方交邻以道使其势出可以征而入可以守汲汲乎以一世生民涂炭?溺为己任而不专以求利於吾国为心焉则亦庶乎其可也若姑以自修者藉口而实专主於不争以事秦则所谓自修者吾恐区区之杯水不足以救焦邑灭都之火而所谓不争者乃所以稔子兰后胜之祸也彼孟子所以告齐梁之君者其本末次第之详焉如何而其终也又未尝不以无敌於天下为效岂若苏子苟简备数之言而已哉
始皇纪论封建之不可复其说虽详而大要直谓无故国之可因而已尝试考之商周之初大赉所富已皆善人而其土地广狭随时合度无尾大外强之患王者世世修德以临之又皆长久安而无仓卒倾摇之变是以诸侯之封皆得传世长久而不可动非以有故国之助而然也秦至无道决无久存之理正使采公卿之议用淳于越之说并建子弟以自藩屏不过为陈吴刘项鱼肉之资虽有故国之助亦岂能以自安也哉至若汉晋之事则或以地广兵强而逆节萌起或以主昏政乱而骨肉相残又非以无故国之助而亡也苏子之考之也其已不详矣至於又谓後世之封建者举无根之人寄之吏民之上君民不亲一有变故则将漂卷而去亦与秦之郡县何异若使秦能刑薄赋与民休息而以郡县治之虽与三代比隆可也夫以君民不亲而有漂卷之患为不异於郡县是固以封建为贤於郡县但後世之封建不能如古之封建故其利害无以异於郡县耳而又必曰以郡县善而治之犹可以比隆於三代至於封建则固以为不可岂封建则不可以善治而必为郡县乃可以善治耶若以无根为虑则吾又有以折之夫天生A民有物有则君臣之义根於情性之自然非人之所能为也故谓之君则必知抚其民谓之民则必知戴其君如夫妇之相合朋友之相求既已联而比之则其位置名号自足以相感而相持不虑其不亲也如太公之於齐伯禽之於鲁岂其有根而康叔之於卫又合其再世之深仇而君之然皆传世数十卫乃後周数十年而始亡岂必有根而後能久耶至於项羽初起即战河北其为鲁公未必尝得一日临闫涿褚捕其亡也鲁人犹且为之城守不下至闻其死然後乃降以至彭越之於梁张敖之於赵其为君也亦暂耳而栾布贯高之徒争为之死以至汉魏之後则已为郡县久矣而牧守有难为之掾属者犹以其死I之是岂有根而然哉君臣之义固如此也若秦之时六国强大诚不可以为治既幸有以一之矣则宜继续其宗祀而分裂其土壤以封子弟功臣使之维持参错於其间以义言之既得存亡继~之美以势言之就使有如苏子之所病则夫故国之助根本之固者又可於此一举而两得之亦何为而不可哉但秦至无道封建固不能待其久而相安而为郡县亦不旋踵而败亡盖其利害得失之算初不系乎此耳苏子乃以其浅狭之心狃习之见率然而立论固未尝察乎天理民１居兄常性而於古今之变利害之实人所共知而易见者亦复乖戾如此是则不惟其穷理之学未造本原抑其暮年精力亦有所不逮而然也或曰然则为今之计必封建而後可以为治耶而度其势亦可必行而无弊耶曰不必封建而後可为治也但论治体则必如是然後能公天下以为心而Q君臣之义於天下使其恩礼足以相及情意足以相通且使有国家者各自爱惜其土地人民谨守其祖先之业以为遗其子孙之计而凡为宗庙社稷之奉什伍闾井之规法制数度之守亦皆得以久远相承而不至如今日之朝成而暮毁也若犹病其或自恣而废法或强大而难制则杂建於郡县之间又使方伯连帅分而统之察其敬上而恤下与其违礼而越法者以行庆让之典则曷为而有弊耶
晦庵集卷七十二
<集部,别集类,南宋建炎至德佑,晦庵集>

[book_title]卷七十三
钦定四库全书
晦庵集卷七十三　　　　　宋　朱子　撰杂着
读虞隐之尊孟辨【隐之名允文建安人】
温公疑孟上
疑曰孟子称所愿学者孔子然则君子之行孰先於孔子孔子历聘七十余国皆以道不合而去岂非非其君不事欤孺悲欲见孔子孔子辞以疾岂非非其友不友乎阳货为政於鲁孔子不肯仕岂非不立於恶人之朝乎为定哀之臣岂非不羞A君乎为委吏为乘田岂非不卑小官乎举世莫知之不怨天不尤人岂非遗佚而不怨乎饮水曲肱乐在其中岂非厄穷而不悯乎居乡党恂恂似不能言岂非由由然与之偕而不自失乎是故君子邦有道则见邦无道则隐事其大夫之贤者友其士之仁者非隘也和而不同q世无闷非不?也苟毋失其中虽孔子由之何得云君子不由乎
辨曰孟子曰伯夷隘柳下惠不?隘与不?君子不由原孟子之言非是瑕疵夷惠也而清和之弊必至於此盖以一於清其流必至於隘一於和其流必至於不?其弊如是君子岂由之乎苟得其中虽圣人亦由之矣观吾孔子之行时乎清而[时乎和而和仕止久速当其可而已是乃所谓时中也是圣人之时者也讵可与夷惠同日而语哉或谓伯夷制行以清下惠制行以和菏敝弊不得不然亦非知夷惠者苟有心於制行则清也和也岂得至於圣哉夷之清惠之和盖出於天性之自然特立独行而不变遂臻其极至此其所以为圣之清圣之和也孟子固尝以百世之师许之矣虑後之学者慕其清和而失之偏於是立言深呵搴椭弊大有功於名教疑之者误矣
观吾夫子之行时乎清而清时乎和而和仕止久速当其可而已是乃所谓时中也是圣人之时者也讵可与夷惠同日而语哉五十八字愚欲删去而补之曰然此不待别求左验而是非乃明也姑即温公之所援以为说者论之固已晓然矣如温公之说岂非吾夫子一人之身而兼二子之长欤然则时乎清而非一於清矣是以清而不隘时乎和而非一於和矣是以和而未尝不?其曰圣之时者如四时之运温凉和燠各以其序非若伯夷之清则一於寒凉柳下惠之和则一於温燠而不能相通也以是言之则是温公之所援以为说者乃所以助孟子而非攻也又曰苟有心於制行至章末愚欲删去而易之曰使夷惠有心於制行则方且勉强修为之不暇尚何以为圣人之清和也欤彼其清且和也盖得於不思不勉之自然是以特立独行终其身而不变此孟子所以直以为圣人而有同於孔子也又恐後之学者慕其清和而失之一偏於是立言以浩淠┝髦弊而又曰乃所愿则学孔子也其抑扬开示至深切矣亦何疑之有
疑曰仲子以兄之禄为不义之禄盖谓不以其道事君而得之也以兄之室为不义之室盖谓不以其道取於人而成之也仲子盖尝谏其兄矣而兄不用也仲子之志以为吾既知其不义矣然且食而居之是口非之而身享之也故避之居於於陵於陵之室与粟身织屦妻辟r而得之也非不义也岂当更问其筑与种者谁欤以所食之鹅兄所受之馈也故哇之岂以母则不食以妻则食之耶君子之责人当探其情仲子之避兄离母岂所愿耶若仲子者诚非中行亦狷者有所不为也孟子过之何其甚耶
辨曰陈仲子弗居不义之室弗食不义之禄夫孰得而非之居於於陵以彰兄之过与妻同处而离其母人则不为也而谓仲子避兄离母岂所愿耶殊不晓其说仲子之兄非不友孰使之避仲子之母非不慈孰使之离乌得谓之岂所愿耶仲子齐之世家万锺之禄世之有矣不知何为谏其兄以其禄与室为不义而弗食弗居也谓仲子为狷者有所不为避兄离母可谓狷乎孟子深辟之者以离母则不孝避兄则不?也使仲子之道行则天下之人不知义之所在谓兄可避母可离其害教也大矣孟子之言履霜之戒也欤
温公云仲子尝谏其兄而兄不用然且食而居之是口非之而身享之也故避之又曰仲子狷者有所不为者也愚谓口非之而身享之一时之小嫌狷者之所不为一身之小节至於父子兄弟乃人之大伦天地之大义一日去之则禽兽不远矣虽复谨小嫌守小节亦将安所施哉此孟子~仲子之本意隐之云仲子之兄非不友孰使之避仲子之母非不慈孰使之离愚谓政使不慈不友亦无逃去之理观舜之为法於天下者则知之矣
疑曰孔子圣人也定哀庸君也然定哀召孔子孔子不俟驾而行过位色勃如也足j如也过虚位且不敢不?况召之有不往而他适乎孟子学孔子者也其道岂异乎夫君臣之义人之大伦也孟子之德孰与周公其齿之长孰与周公之於成王成王幼周公负之以朝诸侯及长而归政北面稽首畏事之与事文武无异也岂得云彼有爵我有德齿可慢彼哉孟子谓h|居其位不可以不言言而不用不可以不去已无官守无言责进退可以有余裕孟子居齐齐王师之夫师者导人以善而救其恶者也岂谓之无官守无言责乎若谓之为贫而仕耶则後车数十乘从者数百人仰食於齐非抱关蔫乇纫彩云彼君子兮不素餐兮夫贤者所为百世之法也余惧後之人挟其有以骄其君无所事而贪禄位者皆援孟子以自况故不得不疑
辨曰孟子将朝王王使人来曰寡人如就见者也有寒疾不可以风朝将视朝不识可使寡人得见乎探王之意未尝以尊德乐道为事方且恃万乘之尊而不肯先贤者之屈故辞以疾欲使孟子屈身先之也孟子知其意亦辞以疾者非骄之也身可屈道其可屈乎其与君命召不俟驾而行异矣又孟子曰天下有Q尊三朝廷莫如爵乡党莫如齿辅世长民莫如德夫尊有德敬耆老乃自古人君通行之道也人君所贵者爵尔岂可慢夫齿与德哉若夫伊尹之於太甲周公之於成王此乃大臣辅导幼主非可与Q尊⒍论也又孟子谓h|为士师职所当谏谏之不行则当去为臣之道当如是也为王之师则异矣记曰君之所不臣於其臣者二而师处其一尊师之礼诏於天子无北面非所谓有官守有言责者也其进退岂不绰绰然有余裕哉孟子以道自任一言一行未尝少戾於道意谓人君尊德乐道不如是则不足与有为而谓挟其有以骄其君无所事而贪禄位者过矣
温公云孔子圣人也定哀庸君也然定哀召孔子孔子不俟驾而行过位色勃如也足j如也过虚位且不敢不恭况召之有不往而他适乎孟子学孔子者也其道岂异乎夫君臣之义人之大伦也孟子之德孰与周公其齿之长孰与周公之於成王成王幼周公负之以朝诸侯及长而归政北面稽首畏事之与事文武无异也岂得云彼有爵我有齿德可慢彼哉愚谓孟子固将朝王矣而王以疾要之则孟子辞而不往其意若曰自我而朝王则贵贵也贵贵义也而何不可之有以王召我则非尊贤之礼矣如是而往於义何所当哉若其所以与孔子异者则孟子自言之详矣恐温公亦未深考耳孟子Q尊之义愚谓Q者通也三者不相值则各伸其尊而无所屈一或相则通视其重之所在而致隆焉故朝廷之上以伊尹周公之忠圣耆老而祗奉嗣王左右孺子不敢以其齿德加焉至论辅世长民之任则太甲成王固拜手稽首於伊尹周公之前矣其迭为屈伸以致崇极之义不异於孟子之言也故曰通视其重之所在而致隆焉唯可与权者知之矣官守言责一职之守耳其进退去就决於一事之得失一言之从违者也若为师则异於是矣然亦岂不问其道之行否而食其禄耶观孟子卒致为臣而归齐王以万锺留之而不可得则可见其出处之大⒁
疑曰孟子知燕之可伐而必待能行仁政者乃可伐之齐无仁政伐燕非其任也使齐之君臣不谋於孟子孟子勿预知可也沈同既以孟子之言劝王伐燕孟子之言尚有怀而未尽者安得不告王而止之乎夫军旅之事民之死生国之存亡皆系焉苟动而不得其宜则民残而国危仁者何忍坐视其终危乎
辨曰沈同问燕可伐孟子答之曰可伐者言燕之君臣擅以国而私与受其罪可伐沈同亦未尝谓齐将伐之也岂可臆度其意预告之以齐无善政不可伐燕欤且言之不可不慎也久矣彼欲伐人之国未尝与已谋苟逆探其意而沮其谋政恐不免贻祸矣或谓其劝齐伐燕孟子已尝自明其说意在激劝宣王使之感悟而行仁政尔孟子答问之际抑扬高下莫不有法读其书者当求其立言垂训之意而?其本末可也
圣贤之心如明监止水来者照之然亦照其面我者而已矣固不能探其背而逆照之也沈同之问以私而不及公问燕而不及齐惟以私而问燕故燕之可伐孟子之所宜知也惟不以公而问齐故齐之不可伐孟子之所不宜对也温公疑孟子坐视齐伐燕而不谏隐之以为孟子恐不免贻祸故不谏温公之疑固未当而隐之又大失之观孟子言取之而燕民悦则取之取之而燕民不悦则勿取然燕之可取不可取决於民之悦否而已使齐能诛君吊民拯之於水火之中则乌乎而不可取哉
疑曰经云当不义则子不可不争於父传曰爱子教之以义方孟子云父子之间不责善不责善是不谏不教也可乎
辨曰孟子曰古者易子而教之非谓其不教也又曰父子之间不责善父为不义则争之非责善之谓也传云爱子教之以义方岂自教也哉胡不以吾夫子观之鲤趋而过庭孔子告之不学诗无以言不学礼无以立鲤退而学诗与礼非孔子自以诗礼训之也陈亢喜曰问一得三闻诗闻礼又闻君子之远其子孟子之言正与孔子不约而同其亦有所受而言之乎
子虽不可以不争於父观内则论语之言则其谏也以微隐之说已尽更发此意尤佳
疑曰告子云性之无分於善不善犹水之无分於东西此告子之言失也水之无分於东西谓平地也使其地东高而西下西高而东下岂决导所能致乎性之无分於善不善谓中人也瞽瞍生舜舜生商均岂陶染所能变乎孟子云人无有不善此孟子之言失也丹朱商均自幼及长所日见者尧舜也不能移其恶岂人之性无不善乎
辨曰孟子曰人性之善也犹水之就下也人无有不善水无有不下盖言人之性皆善也辞曰一阴一阳之谓道继之者善也成之者性也是则孔子尝有性善之言矣中庸曰天命之谓性乐记曰人生而静天之性也人之性禀於天曷尝有不善哉荀子曰性恶杨子曰善恶混韩子曰性有三品皆非知性者也咨捞チ寄蛇腹岂常也哉性一也人与鸟兽草木所受之初皆均而人为最灵尔由气习之异故有善恶之殊上古圣人固有禀天地刚健纯粹之性生而神灵者後世之人或善或恶或圣或狂各随气习而成其所由来也远矣尧舜之圣性也朱均之恶岂性也哉夫子不云乎唯上智与下愚不移非谓不可移也气习渐染之久而欲移下愚而为上智未见其遽能也讵可以此便谓人之性有不善乎
温公疑孟下
疑曰孟子云白羽之白犹白雪之白白雪之白犹白玉之白告子当应之云色则同矣性则殊矣羽性轻雪性弱玉性坚而告子亦皆然之此所以来犬牛人之难也孟子亦可谓以辨胜人矣
辨曰孟子白羽之白与白雪白玉之同异者盖以难告子生之谓性之说也告子徒知生之谓性言人之为人有生而善生而恶者殊不知惟民生厚因物有迁所习不慎流浪生死而其所禀受亦从以异故有犬牛人性之不同而其本性未始不善也犹之水也其本未尝不清所以浊者土汨之耳澄其土则水复清矣谓水之性自有清浊可乎孟子非以辨胜人也惧人不知性而贼仁害义灭其天理不得已而为之辨孝经曰天地之性人为贵以言万物之性均惟人为贵耳性之学不明人岂知自贵哉此孟子所以不惮谆谆也
此二章熹未甚晓恐隐之之辨亦有未明处
疑曰礼君不与同姓同车与异姓同车嫌其恳参卿者无贵戚异姓皆人臣也人臣之义谏於君而不听去之可也死之可也若之何以其贵戚之故敢易位而处也孟子之言过矣君有大过无若纣纣之卿士莫若王子比干箕子微子之亲且贵也微子去之箕子为之奴比干谏而死孔子曰商有三仁焉夫以纣之过大而三子之贤犹且不敢易位也况过不及纣而贤不及三子者乎必也使後世有贵戚之臣谏其君而不听遂废而代之曰吾用孟子之言也非x也义也其可乎或曰孟子之志欲以惧齐王也是又不然齐王若闻孟子之言而惧则将愈忌恶其贵戚闻谏而诛之贵戚闻孟子之言又将起而蹈之则孟子之言不足以格骄君之非而适足以为x乱之资也其可乎
辨曰道之在天下有正有变尧舜之让汤武之伐皆变也或谓尧舜不慈汤武不义是皆圣人之不幸而处其变也禅逊之事尧舜行之则尽善之哙行之则不善矣征伐之事汤武行之则尽美魏晋行之则不美矣伊尹之放太甲霍光之易昌邑岂得已哉为人臣者非不知正之为美或曰从正则天下危从变则天下安然则孰可苟以安天下为大则必曰从变可唯此最难处非通儒莫能知也尹光异姓之卿擅自废立後世犹不得而非之况贵戚之卿乎纣为无道贵戚如微子箕子比干不忍坐视商之亡而覆宗~祀反覆谏之不听易其君之位孰有非之者或去或奴或谏而死孔子称之曰商有三仁焉以仁许之者疑於大义犹有所阙也三仁固仁矣其如商祚之~何季札辞国而生乱孔子因其来聘贬而书名所以示法春秋明大义书法甚严可以G矣君有大过贵戚之卿反覆谏而不听则易其位此乃为宗庙社稷计有所不得已也若进退废立出於群小阍寺而当国大臣不与焉用彼卿哉是故公子光使专诸弑其君僚春秋书吴以弑不称其人不称其国者归罪於大臣也其经世之虑深矣此孟子之言亦得夫春秋之遗意欤
隐之云三仁於大义有阙此恐未然盖三仁之事不期於同自靖以献于先王而已以三仁之心行孟子之言孰曰不可然以其不期同也故不可以一方论之况圣人之言仁义未尝备举言仁则义在其中矣今徒见其目之以仁而不及义遂以为三子犹有偏焉恐失之蔽也此篇大意已正只此数句未安
疑曰君子之仕行其道也非为礼貌与饮食也昔伊尹去汤就桀岂能迎之以礼哉孔子栖栖皇皇周游天下佛Z召欲往公山弗扰召欲往彼岂为礼貌与饮食哉急於行道也今孟子之言曰虽未行其言也迎之有礼则就之礼貌衰则去之是为礼貌而仕也又曰朝不食夕不食君曰吾大者不能行其道又不能从其言也使饥饿於我土地吾耻之周之亦可受也是为饮食而仕也必如是是不免於鬻先王之道以售其身也古之君子之仕也殆不如此
辨曰孔子之於鲁卫始接之以礼则仕及不见悦於其君则去岂可谓不为礼貌而仕欤为鲁司寇不用从而祭燔肉不至不税冕而行岂可谓不为饮食而仕欤进以礼退以义得之不得曰有命孰谓孔子栖栖皇皇不为礼貌与饮食哉孟子曰迎之有礼则就礼貌衰则去又曰朝不食夕不食周之亦可受者则是言也未尝或戾於吾孔子之所行如曰不为饮食则当慕夷齐可也又何仕为圣贤固不专为饮食其所以为饮食云者为礼貌耳而谓古之君子能辟谷者耶不顾廉耻而苟容者耶诵孟子之言而不量其轻重之可否何说而不可疑
孟子言所就三所去三其上以言之行不行为去就此仕之正也其次以礼貌衰未衰为去就又其次至於不得已而受其赐则岂君子之本心哉盖当是时举天下莫能行吾言矣则有能接我以礼貌而周我之困穷者岂不善於彼哉是以君子以为犹可就也然孟子盖通上下言之若君子之自处则在所择矣孟子於其受赐之节又尝究言之曰饥饿不能出门户则周之亦可受也【明未至於如是之贫则不可受】免死而已矣【言受之有限不求嬴余明不多受】以是而观则温公可以无疑於孟子矣而隐之所辨引孔子事为证恐未然也
疑曰所谓性之者天与之也身之者亲行之也假之者外有之而内实亡也尧舜汤武之於仁义也皆性得而身行之也五则强焉而已夫仁所以治国家而服诸侯也皇帝王皆用之顾其所以殊者大小高下远近多寡之间耳假者文具而实不从之谓也文具而实不从其国家且不可保况於乎虽久假而不归犹非其有也
辨曰仁之为道有生者皆具有性者同得顾所行如何耳尧舜之於仁生而知之率性而行也汤武之於仁学而知之体仁而行也五伯之於仁困而知之意谓非仁则不足以治国家服诸侯於是假而行之其实非仁也而谓皇帝王皆用之顾其所以殊者大小高卑远近多寡之间耳何所见之异也孟子之言曰尧舜性之汤武身之五假之假之而不归乌知其非有正合中庸所谓或安而行或利而行或勉强而行及其成功一也孟子之意以勉其君为仁耳惜乎五伯假之而不能久也
隐之以五伯为困知勉行者愚谓此七十子之事非五伯所及也假之之情与勉行固异而彼於仁义亦习闻其号云尔岂真知之者哉温公云假者文具而实不从之谓也文具而实不从其国家且不可保况於乎虽久假而不归犹非其有也愚谓当时诸侯之於仁义文实俱丧惟五能具其文耳亦彼善於此之谓也又有大国资强辅因窃仁义之号以令诸侯则孰敢不从之也哉使其有王者作而以仁义之实施焉则爝火之光其息久矣孟子谓久假不归乌知其非有止谓当时之人不能察其假之之情而遂以为真有之耳此正温公所惑而反以病孟子不亦误哉
疑曰虞书称舜之德曰父顽母ㄏ蟀量诵骋孕AAV不格奸所贵乎舜者为其能以孝和谐其亲使之进进以善自治而不至於恶也如是则舜为子瞽瞍必不杀人矣若不能止其未然使至於杀人执於有司乃弃天下窃之以逃狂夫且犹不为而谓舜为之乎是特委巷之言也殆非孟子之言也且瞽瞍既执於V陶矣舜乌得而窃之虽负而逃於海滨V陶外虽执之以正其法而内实纵之以予舜是君臣相予为伪以欺天下也恶得为舜与V陶哉又舜既为天子矣天下之民戴之如父母虽欲遵海滨而处民岂听之哉是V陶之执瞽瞍得法而亡舜也所亡益多矣故曰是特委巷之言殆非孟子之言也
辨曰桃应之问乃设事耳非谓已有是事也桃应之意盖谓法者天下之大公舜制法者也V陶守法者也脱或舜之父杀人则如之何孟子答之曰执之者士之职所当然也舜不敢禁者不以私恩废天下之公法也夫有所受云者正如为将阃外之权则专之君命有所不受士之守法亦然盖以法者先王之制与天下公共为之士者受法於先王非可为一人而私之舜既不得私其父将之於法则失为人子之道将而不问则废天下之法宁并弃天下愿得窃负而逃处於海滨乐以终其身焉更忘其为天子之贵也当时固无是事彼既设为问目使孟子不答则其理不明孟子之意谓天下之富天子之贵不能易事父之孝遂答之以天下可忘而父不可暂舍所以明父子之道也其於名教岂曰小补之哉
龟山先生尝言固无是事此只是论舜心耳愚谓执之而已矣非洞见V陶之心者不能言也此一章之义见圣贤所处无所不用其极所谓止於至善者也隐之之辩专以父子之道为言S似实有此事於义未莹
史剡曰尧以二女妻舜百官牛羊事舜於畎亩之中瞽瞍与象犹欲杀之使舜涂廪而纵火舜以两笠自I而下又使舜穿井而实以土舜为匿空出他人井剡曰顽ㄖ人不入德义则有之矣其好利而畏害则与\不殊也或者舜未为尧知而瞽瞍欲杀之则可矣尧已知之四岳举之妻以二女养以百官方且试以百揆而禅天下焉则瞽瞍岂不欲利其子之为天子而尚欲杀之乎虽欲杀之亦不可得已藉使得杀之瞽瞍与象将随踵而诛虽甚愚人必不为也此特闾父里妪之言而孟子信之过矣後世又承以为实岂不过甚矣哉【史剡又一篇疑舜与益无避之之事辨在後常语中】
辨曰万章问曰父母使舜完廪捐阶瞽瞍焚廪使浚井出从而R之象曰谟盖都君咸我绩牛羊父母仓廪父母干戈朕琴朕~朕二嫂使治朕栖象往入舜宫舜在琴象曰c陶思君尔忸怩舜曰惟兹臣庶汝其予于治继曰不识舜不知象之将杀已欤孟子答曰奚而不知也象忧亦忧象喜亦喜又问曰然则舜伪喜者欤答曰彼以爱兄之道来故诚信而喜之奚伪焉且夫舜未为尧知瞽瞍与象杀之可也尧既知之象焉得而杀之温公云闾父里妪之言固然矣万章既以为诚有是事如谓其必无而不答则兄弟之道孰与明之乎孟子答之云云者以见圣人之心不藏怒不宿怨惟知有兄弟之爱而已使天下後世明兄弟之道者孟子之功大矣读孟子者不求其明教之意而谓其信之过是亦不思之甚也
则兄弟之道孰与明之乎以下至终篇愚欲易之曰然因其所问而告之亦可以见仁人之於兄弟之心矣盖仁人之於兄弟不藏怒不宿怨惟知有兄弟之爱而已今不求孟子之意而以信之太过疑之是以筋骨形容之不善而弃天下马也李公常语上【太伯】
常语曰尧传之舜舜传之禹禹传之汤汤传之文武周公文武周公传之孔子孔子传之孟轲轲之死不得其传焉如何曰孔子死不得其传矣彼孟子者名学孔子而实背之者也焉得传敢问何谓也曰孔子之道君君臣臣也孟子之道人皆可以为君也天下无王霸言伪而辨者不杀诸子得以行其意孙吴之智苏秦之诈孟子之仁义其原不同其所以乱天下一也
辨曰大道之传至吾夫子然後大成夫子没百余岁杨朱墨翟各持所见以惑後学朱之为我则偏於为义翟之兼爱则偏於为仁圣人之道自是而晦孟轲氏出以仁义之言解其蔽斯道复明不幸六艺之文厄於秦火由汉以来佛老显行圣道不~如Q韩愈氏断然号於世曰轲之死不得传夫道不可斯须离而其在於人心者固常自若岂真不传哉盖以道之大要不外乎仁义自孟子没未有唱为仁义之说者此道所以为不传也谓孟子名学孔子而实持妄矣又谓孙吴之智苏张之诈与孟子之仁义一於乱天下且仁义之与智诈不啻晏恐异非可⒍论遂并以仁义乱天下所见之谬如是乌知帝王所传之道哉
孔子传之孟轲轲之死不得其传此非深知所传者何事则未易言也夫孟子之所传者何哉曰仁义而已矣孟子之所谓仁义者何哉曰仁人心也义人路也曰恻隐之心仁之端也羞恶之心义之端也如斯而已矣然则所谓仁义者又岂外乎此心哉尧舜之所以为尧舜以其尽此心之体而已禹汤文武周公孔子传之以至於孟子其间相望有或数百年者非得口传耳授密相付属也特此心之体隐乎百姓日用之间贤者识其大不贤者识其小而体其全且尽则为得其传耳虽穷天地亘万古而其心之所同然若合符节由是而出宰制万物酬酢万变莫非此心之妙用而其时措之宜又不必同也故尧舜与贤而禹与子汤放桀文王事殷武王杀受孔子作春秋以翼衰周孟子说诸侯以行王道皆未尝同也又何害其相传之一道而孟子之所谓仁义者亦不过使天下之人各得其本心之所同然者耳李氏以苏张孙吴班焉盖不足以窥孟子之O篱而妄议之也推此观之则其所蔽亦不难辨矣
常语曰孟子曰五霸者三王之罪人也吾以为孟子者五霸之罪人也五霸率诸侯事天子孟子劝诸侯为天子苟有人性者必知其逆顺耳矣孟子当周显王时其後尚且百年而秦并之呜呼孟子忍人也其视周室如无有也
辨曰孟子说列国之君使之行王政者欲其去暴虐行仁义而救民於水火耳行仁义而得天下虽伊尹太公孔子说其君亦不过此彼五者假仁义而行阳尊周室而阴欲以兵强天下孟子不忍斯民死於L战遂以王者仁义之道诏之使当时之君不行仁义而得天下孟子亦恶之矣岂复劝诸侯为天子哉大抵入人之罪必文致其事巧为链无所不至谓孟子为忍人入罪也多矣其知有天诛鬼责之事乎李氏罪孟子劝诸侯为天子正为不知时措之宜隐之之辩已得之但少发明时措之意又所云行仁义而得天下虽伊尹太公孔子说其君亦不过如此语亦未尽善若云行仁义而天下归之乃理势之必然虽欲辞之而不可得也又辨云大抵入人之罪以下疑可删去
常语曰孔子曰桓公九合诸侯不以兵车管仲之力也如其仁如其仁又曰管仲相桓公诸侯一匡天下民到於今受其赐微管仲吾其被左G矣而孟子谓以齐王犹反手也功烈如彼其卑故曰管仲曾西之所不为呜呼是犹见人之`者而笑曰胡不因而杀之货可得也虽然他人之`者耳桓公管仲之於周救父祖也而孟子非之奈何
辩曰孔子谓管仲如其仁言仲之似仁而非仁也又谓微管仲吾其被左G言仲有攘S夷狄之功也至谓其小器奢僭不知礼言仲之不能图大致远也夫奢僭不知礼之人岂得为仁乎其所以九合诸侯者假仁而行以济其不仁耳宜曾西之所不为也昔成汤以七十里为小国之诸侯伊尹相之以王於天下齐以千里之国而相管仲管仲得君之专行国政之久功烈如彼其卑童子且羞称之况大贤乎有好功利者必喜管仲仁者不为也管仲急於图藉周室以为之资耳谓桓公管仲之於周如救父祖吾弗信之矣
夫子之於管仲大其功而小其器邵康节亦谓五者功之首罪之魁也知此者可与论桓公管仲之事矣夫子言如其仁者以当时王者不作中国衰夷狄横诸侯之功未有如管仲者故许其有仁者之功亦彼善於此而已至於语学者立心致道之际则其规模宏远自有定论岂曰若管仲而休耶曾西之耻而不为盖亦有说矣李氏又有救`之说愚以为桓公管仲救父祖之`而私其财以为子舍之藏者也故周虽小振而齐亦寝强矣夫岂诚心恻怛而救之哉孟子不与管仲或以是耳隐之以为小其不能相桓公以王於天下恐不然齐桓之时周德虽衰天命未改革命之事未可为也孟子言以齐王犹反手自谓当年事势且言已志非为管仲发也
常语曰或曰然则汤武不为欤曰汤武不得已也契相土之时讵知其有桀哉后稷公刘古公之时讵知其有纣哉夫所以世世种德以善其身以及其国家而已汤武之生不幸而遭桀纣放之杀之而莅天下岂汤武之愿哉仰畏天俯畏人欲遂其为臣而不可得也由孟子之言则是汤武修仁行义以取桀纣尔呜呼吾乃不知仁义之为x器也又仲虺之诰成汤放桀于南巢惟有L德曰予恐来世以台为口实孔子谓武尽美矣未尽善也彼顺天应人犹Yt如此而孟子固求之其心安乎哉
辨曰仁义者人心之所同好不仁不义者人心之所同恶岂惟人心好恶为然天心亦如之汤武为顺天应人之举放桀伐纣岂得已哉孟子悯战国之际人之道不立矢口成言无非仁义而谓孟子以仁义为x器斯言一发天下以谈仁义为讳则人将遗其亲後其君为忍心害理之归矣言其可不鹾跆烙L德仲虺之诰言之详孔子虽以武为未尽善而终宪章之故彖易之革曰汤武革命顺乎天而应乎人其论仁政德教必以三代为称首曷尝谓汤武不可为欤惜乎战国之君以孟子为迂阔不能求为汤武三代之治不可复见此僻儒得以妄生讥议也
隐之此辩甚精但所云矢口而言无非仁义两句说事意不尽不若云教诸侯行仁义以救百姓倒悬之急因言其效以为苟能行此则天下必将归之至於仁孚义Q而天下之人各得其本心之所同然者则虽三代之治何以加此
常语曰三分天下有其二以服事殷周之德其可谓至德也已矣又曰有君民之大德有事君之小心书序伊尹既丑有夏复归于亳孟子亦曰五就汤五就桀伊尹也夫周显王未闻有恶行特微弱尔非纣也而齐梁不事之非桀也而孟子不就之呜呼孟子之欲为佐命何其躁也
辨曰三分天下有其二以服事商者文王亦俟上天之休命尔使其历数在躬天命之人归之文王虽欲尽臣节予知其不能焉此武王所以谓文王诞膺天命九年而大胛醇也伊尹乐尧舜之道而耕莘汤三聘之乃幡然而改意其五就云者是必汤得伊尹而贡之使之事桀聘问往来至於五就也且王者之迹熄而诗亡诗亡然後春秋作则知王者之赏罚不行乎天下而自列於侯邦也周之衰微久矣仲尼生灵王之时犹不去鲁而事周至于显王则又微弱矣孟子安得去齐而事周乎今有人焉父不能主其家诸子各营别业不事其父有以孝悌之道训之使其子知有孝悌虽未能事其父则亦不敢悖逆矣苟不知出此乃相其父曰汝为父之尊曷不治其子使事已欤吾恐诸子悖逆之心自是而生矣是无异刘文公与苌弘欲合诸侯以城成周与夫张仪欲挟天子以令天下也孟子肯为是举乎借使当时有汤武为之君孟子为之佐命兴仁义之化则天下复见商周之盛治而三王可四矣何其幸耶夫何孟子不遇其时不见诸行事徒托之空言犹足扶卫圣道七篇之着与诗书相为表里曷谓其躁哉
李氏谓周显王未闻有恶行特微弱尔而孟子不使齐梁事之以是咎孟子愚谓周以失道微灭孔子作春秋虽云尊周然贬天子以Q王事二百四十二年之间亦屡书矣至於显王之时天下不知有周室盖人心离而天命改久矣是时有王者作亦不待灭周而後天下定于一也圣人心与天同而无所适莫岂其拳拳於已废之衰周而使斯人坐蒙其祸无已哉V陶曰天聪明自我民聪明天明畏自我民明威Q于上下敬哉有土知此则知天矣圣人之心岂异是耶隐之只以衰微二字断周之不可事正在李氏诋骂中而所谓以孝悌训之则子必能事其父乃谓使诸侯事周也孟子本无此意
常语曰大哉孔子之作春秋也援周室於千仞之壑使天下昭然知无二王削吴楚之葬辟其僭号也讳茅戎之战言莫敢敌也微孔子则春秋不作微春秋则京师不尊为人臣子不当如是哉呜呼孟子其亦闻之也哉首止之会殊会王世子尊之也其盟复举诸侯尊王世子而不敢与盟也洮之盟王人微者也序乎诸侯之上贵王命也美哉齐桓其深知君臣之礼如此夫使孟子谋之则桓公偃然在天子之位矣世子王人为亡人之不暇孰与诸侯相先後哉
辨曰春秋之时周室衰微天王不能自立以至下堂而见诸侯当是时徒拥其虚位尔孔子历聘七十二君未尝说之使尊周室及夫公山氏之召乃曰如有用我者吾其为东周乎此圣人之知几也呜呼知几其神矣乎苟惟说诸侯使之尊周诸侯不得自肆而强者必生变则是速其灭周也先见之几岂陋儒所能知哉或曰齐晋尊周非欤曰齐晋志在业不得不尊周也孟子距孔子之时又百有余岁则周之微弱可知矣若管仲之功可为孔子为之矣孔子不为孟子安得为之乎孔子作春秋寓一王之法正天下之名分使乱臣贼子知所惧孟子以王者仁义之道说诸侯使之知有君臣父子而杜僭窃x弑之祸正得夫春秋之旨但学者有所未究尔又孟子曰以力假仁者以德行仁者王孟子未尝不欲当时之君尚德而不尚力岂复使诸侯偃然在天子之位哉齐桓之於管仲学焉而後臣之任贤之专固无愧於汤武惜乎桓公无王者量管仲无王佐才徒相与谋托周室以号天下而成者之业尔为君而内乱丑恶为臣而亡礼僭奢何足道哉首止之会尊王世子复举诸侯而不敢与盟洮之盟序王人於诸侯之上以尊王命君臣之礼固尽矣其志在於图不得不尔盗亦有道其是之谓乎
孔子尊周孟子不尊周如冬裘夏葛饥食f饮时措之异宜尔此齐桓不得不尊周亦g於大义不得不然夫子笔之於经以明君臣之义於万世非专为美桓公也孔孟易地则皆然李氏未之思也隐之以孟子之故必谓孔子不尊周又似诸公以孔子之故必谓孟子不合不尊周也得时措之宜则并行而不相悖矣
常语曰或曰仲尼之徒无道桓文之事者吾子何为曰衣裳之会十有一春秋也非仲尼修乎木瓜卫风也非仲尼删乎正而不谲鲁语也非仲尼言乎仲尼亟言之其徒虽不道无歉也呜呼者岂易与哉使齐桓能有终管仲能不侈则文王太公何恧焉诗曰采葑采菲无以下体盖圣人之意也
辨曰周衰王者之赏罚不行乎天下诸侯擅相侵伐强凌弱\暴寡是非善恶由是不明人欲肆而天理灭矣吾夫子忧之乃因鲁史而修春秋以代王者之赏罚是是而非非善善而恶恶诛奸谀於既死发潜德之幽光是故春秋成而乱臣贼子惧观夫二百四十二年之间书会者无国无之惟齐之会以尊王室为辞夫子屡书之攘戎狄而封卫人思之作木瓜之诗夫子取之伐楚责包茅之贡不入问昭王南征不复夫子有正而不谲之言夫子亟言之者以是时无能尊王室故进之尔然以权诈有余而仁义不足功止於此夫子之徒所以无道之也人必於其伦谓使齐桓能有终管仲能不侈则文王太公何恧过矣
春秋序桓绩盖所谓彼善於此论语论桓文之事犹曰师也过商也不及使当日无公西华之问则今之说者必有优劣之分矣诗录木瓜即春秋序绩之意亦以善卫人之情也岂以齐桓之事为尽可法哉李氏诋孟子而甚畏齐桓尊管仲至以文王太公比之反易倒如此良由不识圣贤所传本心之体故不知王道之大而易怵於功利之浅尔
李公常语下
常语曰孟子曰尽信书则不如无书仁人无敌於天下以至仁伐至不仁而何其血之流杵也曰纣一人恶耶\人恶耶\皆善而纣独恶则去纣久矣不待周也夫为天下逋逃主萃渊薮同之者可遽数耶纣存则逋逃者曷归乎其欲拒周者人可数耶血流漂杵未足多也或曰前徒倒戈攻于後以北故荀卿曰杀者皆商人非周人也然则商人之不拒周审矣曰如皆北也焉用攻又曰甚哉世人之好异也孔子非吾师乎\言OO千径百道幸存孔子吾得以求其是虞夏商周之书出於孔子其谁不知孟子一言人皆畔之畔之不已故今人之取孟子以断六经矣呜呼信孟子而不信经是犹信他人而疑父母也
辩曰鲁语曰俎豆之事则尝闻之矣军旅之事未之学也孔子之意可见矣客有问陶弘景注易与本草孰先陶曰注易误不至杀人注本草误则有不得其死者世以为知言唐子西尝曰弘景知本草而未知经注本草误其祸疾而小注六经误其祸迟而大前世儒臣引经误国其祸至於伏尸百万流血千里武成曰血流漂杵武王以此自多之辞当时倒戈攻後杀伤固多非止一处岂止血流漂杵乎孟子深虑战国之君以此藉口故曰尽信书则不如无书而谓血流漂杵未足为多岂示训之意哉经注之祸正此类也反以孟子为畔经是亦惑矣谓虞夏商周之书出于孔子人宜取信诗非孔子之删乎云汉之诗曰周余黎民靡有孑遗信斯言也则是周无遗民也请以此说为证
常语曰或曰然则舜避尧之子於南河之南禹避舜之子於阳城何如曰尧不舜让舜受终于文祖舜不禹让禹受命于神宗或二十有八载或十有七年历数在躬既决定矣天下之心既固结矣又何避乎禹舜未相避也由孟子之言则古之圣人作伪者也好名者也王莽执孺子手流涕[欷何足哂哉
辨曰舜受尧之逊禹受舜之逊虽经历年久然舜格于文祖乃在卒尧丧之後书曰月正元日者言是月始即正云尔则禹之即正从可知也舜禹服丧毕退而避之归其位於子理所宜然孟子之言盖非臆说亦必有所据舜禹大圣人也岂固欲为天子哉天与之人与之有不可得而辞避者如以此为伪则舜让于德弗嗣禹拜稽首固辞皆以其作伪可乎
此二段辨已得之无可议者矣
常语曰或曰以德行仁者王王不待大汤以七十里文王以百里何如曰皆孟子之过也大雅曰瑟彼玉瓒黄流在中九命然後锡以玉瓒鬯帝乙之时王季为西伯以功德受此赐周自王季中分天下而治之矣奚百里而已哉商颂曰玄王桓拨受小国是达受大国是达率履不越遂视既发相土烈烈海外有截帝命不违至于汤齐契之时已受大国相土承之入为王官伯出长诸侯威武烈烈四海之外率服截尔整齐商自相土威行乎海外矣奚七十里而已哉呜呼孟子之教人已不知量也哉
辨曰孟子曰汤以七十里文王以百里盖言亳丰皆小国也虽王季相土尝为伯以长诸侯而其受封之初乃七十里百里尔固未尝辟土地并吞诸侯之国也而谓大雅曰瑟彼玉瓒黄流在中九命然後受此赐王季为西伯中分天下而治矣奚止於百里商颂曰相土烈烈海外有截契之时已受大国相土承之入为王官伯以长诸侯威行乎海外矣奚止七十里遂以是为孟子之过教人已不知量余所未喻瑟彼玉瓒黄流在中诗说恐未然就使如其言则隐之之辩已得之矣
常语曰或曰父母使舜完廪捐阶瞽瞍焚廪使浚井出从而R之象曰谟盖都君咸我绩牛羊父母仓廪父母干戈朕琴朕~朕二嫂使治朕栖象往入舜宫舜在琴象曰c陶思君尔忸怩舜曰惟兹臣庶汝其予于治有诸曰书云瞽子父顽母ㄏ蟀量诵骋孕AA又不格奸又曰负罪引慝祗载见瞽瞍夔夔齐栗瞽瞍亦允若瞽象未尝欲杀舜也瞽象欲杀舜刃之可也何其完廪浚井之迂其亦有所虐矣象犹能虑则谓二嫂者帝女也夺而妻之可乎尧有百官牛羊仓廪以备事舜於畎亩之中而不能卫其女乎虽其见夺又无吏士无刑以治之乎舜以父母之不爱号泣於F天父母欲杀之幸而得脱而遽琴何其乐也是皆委巷之说而孟子之不聪也【此一段辨在温公史剡】
常语曰舜诞敷文德舞干羽于两阶七旬有m格则孟子之讥武成宜矣哉曰以天下征一国以天子征诸侯如孟贲抟童子迟速在我修文德以待其来可也大雅曰以尔钩援与尔临冲以伐崇墉临冲闲闲崇墉言言执讯连连攸馘安安文王以诸侯伐诸侯固有讯有馘武王以诸侯伐天子奚不用战哉牧野诗云檀车煌煌驷{彭彭维师尚父时维鹰扬凉彼武王是也【此一段无辨太伯着书立言非诋前贤有识见未到处宜与之辨明如前段云瞽象欲杀舜刃之可也何其完廪浚井之迂此可为训耶又谓武王以诸侯伐天子奚不用战其言之不祥如是何足辨之哉】
常语曰或曰孟子之言诸侯奚不也谓迂阔者乎曰迂阔有之矣亦足惮也孟子谓诸侯能以取天下矣位卿大夫岂不能取一国哉为其君不亦难乎然滕文公尝行孟子之道矣故许行陈相目之曰仁政曰圣人其後寂寂不闻滕侯之得天下也孟子之言固无验也辨曰滕文公尝行孟子之道矣既而许子为神农之言告文公文公与之处孟子盖尝辟之以从许子之道是相率而为伪恶能治国家则知文公行孟子之道不克终矣当是时许行称之曰仁政曰圣人亦不可谓行孟子之言无验其後不闻滕侯之得天下夫天下大物也岂可必得哉然滕侯亦未尝礼孟子使为辅相而授以国政此不足为孟子疵
辨已得之
常语曰孔子与宾牟贾言大武曰声淫及商何也对曰非武音也有司失其传也若非有司失其传则武王之志荒矣武王之志犹不贪商而孟子曰文王望道而未之见谓商之禄未尽也病其有贤臣也文王贪商如此其甚则事君之小心安在哉岂孔子之妄言哉孔子不妄孟子之诬文王也
辨曰孟子曰文王视民如伤望道而未之见盖言文王之仁望治道而未之见尔赵岐释之曰殷录未尽尚有贤臣道未得至故望而不致诛於纣此岐之失也读孟子而识其意正岐之失可也而乃用岐之说攻孟子谓孟子诬文王之贪商岂理也哉欲加人以罪援引他事以实之其不仁甚矣
望道而未之见而与如古人多通用此句与上文视民如伤为对孟子之意曰文王保民之至而视之犹如伤体道之极而望之犹如未之见其纯亦不已如是愚意谓然不审隐之以为如何
常语曰或曰孟子之心以天下积乱矣诸侯皆欲自雄苟说之以臣事周孰能喜也故魅室逯竿而汤武为之饵幸其速售以拯斯民而已矣曰孟子不肯枉尺直?谓以顺为正者妾妇之道其肯屑就之如此乎夫仁义又岂速售之物也子哙不得与人燕子之不得受燕於子哙固知有周室矣天之所废必若桀纣周室其为桀纣乎盛之有衰若循环然圣王之後不能无昏乱尚赖臣子扶救之尔天下之地方百里者有几家家可以行仁义人人可以为汤武则六尺之孤可托者谁乎孟子自以为好仁吾知其不仁甚矣
辨曰汤居毫小国也伊尹相汤使之伐夏救民桀虽无道天子也君也汤有道诸侯也臣也伊尹胡不说汤率诸侯而朝夏乎行李往来至於五就观时察变盖已熟矣不得已为伐夏之举致汤於王道固非盛德之事後世莫有非之者以能躬行仁义顺天应人故也自非伊尹之圣安能任其责哉文王在丰亦小国也文王之於纣与汤之於桀事体均也其所以异者时焉而已观其得太公而师事之伐崇遏莒戡黎虽曰三分天下有其二以服事殷亦以历数未归得以尽其臣节至武王则赫然有剪商之志又况商纣罪恶贯盈又过於桀而此十乱之贤为之辅相虽欲率诸侯遵文考之道而事纣莫可得矣此所以兴牧野之师而建王业也孟子之於列国说之以行仁政者不过言治岐之事而已说之使为汤武者不过以德行仁而已说之以行王道者不过乎使民养生丧死无憾而已未尝说之使伐某国诛某人开疆拓土大统天下而为王也若孟子者真圣人之徒欤识通变之道达时措之宜不肯枉尺直寻奈何时君咸谓之迂阔於事终莫能纳其说仁义之道不获见於施设以济斯民所以不免後世纷纷之议呜呼说其君使为汤武以为不仁乃以桓公管仲为仁乖谬如是安得有道之士与之正曲直哉
辨已得之但李氏所云家家可以行王道人人可以为汤武则六尺之孤可托者谁乎此三句当略与之辨愚谓王道即尧舜禹汤文武周公孔孟相传之道由周公而上上而为君由孔子而下下而为臣固家家可以得而行矣汤武适遭桀纣故不幸有征诛之事若生尧舜之时则岂将左洞庭右彭蠡而悍然有不服之心耶其在九官t后之列济济而和可知矣如此则人人为汤武又何不可之有
常语曰孟子曰纣之去武丁未久也其故家遗俗流风善政犹有存者又有微子微仲王子比干箕子胶鬲皆贤人也相与辅相之故久而後失之也尺地莫非其有也一民莫非其臣也然而文王犹方百里起是以难也齐人有言曰虽有智慧不如乘势虽有t基不如待时今时则易然也今之学者曰自天子至於庶人皆得以行王道孟子说诸侯行王道非取王位也应之曰行其道而已乎则何必纣之失之也何忧乎善政之存何畏乎贤人之辅尺地一民皆纣之有何害诸侯之行王道哉齐宣王问曰人皆谓我毁明堂毁诸已乎孟子对曰夫明堂者王者之堂也王欲行王政则勿毁之矣行王政而居明堂非取王位而何也君亲无将不容o芥於其间而学者纷纷强为之辞
辨曰不谈王道樵夫犹能笑之孰谓学而为士反不知道乎谓之王道者即仁义也君行王道者以仁义而安天下也君行道者以诈力而服天下也孟子说其君以仁义不犹愈於说其君尚诈力欤且天下不可以诈力得也尚矣得民心斯得天下假仁义而行民心且不可得况能王天下乎仁义之道万世之所常行天下之所共由民生之所日用也今乃谓自天子至於庶人皆得以行王道为非果何理耶观其应学者之言皆增损其词而非议孟子君子无取焉子贡欲去告朔之饩羊孔子曰尔爱其羊我爱其礼鲁自文公废朝享之礼祭而孔子不去其羊者欲使後世见其羊犹能识其礼羊亡礼亦亡矣孟子欲勿毁明堂其意亦犹是也明堂在泰山之下周天子e狩朝诸侯之所适在齐地非齐之建立也存之不为僭亦可以见王政之大端如以为诸侯不用而毁之则後世之君不惟不知王政将谓後世不可复行矣此孟子所以劝齐勿毁之也而谓孟子劝齐宣居明堂取王位抑何烛理不明而厚诬孟子欤
李氏此段之意不谓天子庶人不可并行王道但谓孟子所论文王与纣之事为不然尔当辩之曰孟子之时有信行王道者必有天下其势与文王不同非谓文王计欲取纣而不能也人人可行王道已辩於前但孟子行王道者必有天下其时措之不同又不可执一而论隐之之辩似未中李氏之失也
常语曰学者又谓孟子权以诱诸侯使进於仁义仁义Q则尊君亲亲周室自复矣应之曰言仁义而不言王道彼说之而行仁义固知尊周矣言仁义可以王彼说之则假仁义以图王唯恐行之之晚也尚何周室之顾哉呜呼今之学者雷同甚矣是孟子而非六经乐王道而忘天子吾以为天下无孟子可也不可无六经无王道可也不可无天子故作常语以正君臣之义以明孔子之道以防乱患於後世尔人知之非我利人不知非我害悼学者之迷惑聊复有言
辨曰泰伯曰天下无孟子可也不可无六经无王道可也不可无天子噫是果泰伯之说耶使其说行害理伤教也大矣余请易之曰无六经则不可而孟子尤不可无无天子则不可而王道尤不可无尝试言之易诗书礼乐春秋之六经所以载帝王之道为致治之成法固不可无也孟子则辟杨墨距v行放淫辞使邪说者不得作然後异端以息正道以明尧舜禹汤文武周孔之业不坠此孟子所以为尤不可无也经曰天子作民父母以为天下王史曰天子建中和之极其可无之乎夫所谓王道者天子之所行六经之所载孟子之所说者是也孰谓其可无哉无王道则三纲沦九法救寺追隙天理灭矣世之学者稍有识见不为此言岂好事者假设淫辞诡贤者之名以行于世乎学者宜谨思之
李氏难学者谓孟子以权诱诸侯之说孟子本无此意是李氏设问之过当略明辨之天下可无孟子不可无六经可无王道不可无天子隐之之辨已得之愚又谓有孟子而後六经之用明有王道而後天子之位定有六经而无孟子则杨墨之仁义所以流也有天子而无王道则桀纣之残贼所以祸也故尝譬之六经如千斛之舟而孟子如运舟之人天子犹长民之吏而王道犹吏师之法今曰六经可以无孟子天子可以无王道则是舟无人吏无法将焉用之矣李氏自以为悼学者之迷惑而为是言曾不知己之迷惑也亦甚哉
郑公艺圃折衷【叔友】
折衷曰孟轲非贤人仲尼之徒无道桓文之事者闻诛一夫纣矣未闻弑君三宿出昼於予心犹以为速沈同问燕可伐欤吾应之曰可此孟子之罪也
辨曰周衰之末战国纵横用兵争疆以相侵夺当时处士务先权谋以为上贤先王大道陵迟堕废异端并起若杨朱墨翟放荡之言以干时惑\者非一此赵岐之说也天下岂复有王道哉岂复知有仁义哉幸而有唱为仁义之说者犹足以使乱臣贼子逡e退缩不敢自肆而况孟子治儒术承三圣以仁义之道说於诸侯思济斯民不幸而其说不行而商周之盛治不可复见其与假仁而行急於功者有间矣可谓非贤人乎又举数条以为孟子之罪余於温公疑孟李公常语辨之矣诛一夫纣即泰誓所谓独夫纣也三宿出昼即孔子去鲁之意也如之何以为孟子之罪乎
仲尼之徒无道桓文之事者闻诛一夫纣矣沈同问燕可伐此三事已辩於疑孟常语中矣唯出昼一事当於第九段辩之此段辩孟轲非贤人之句亦须引孟子所传之说今只以赵氏题辞为据恐未足以折谈者之锋也
折衷曰春秋书王存周也孔子曰如有用我者吾其为东周乎此仲尼之本心也孟轲非周民乎履周之地食周之粟常有无周之心学仲尼而叛之者也周德之不竞亦已甚矣然其虚位犹拱而存也使当时有能唱威文之举则文武成康之业庸可庶几乎为轲者徒以口舌求合自媒利禄盍亦使务是而已乎奈何今日说梁惠明日说齐宣说梁襄说滕文皆?之使为汤文武之为此轲之贼心也譬之父病亟虽使商臣为子未有不望其生者如之何其直诸不救之地哉轲忍人也辩士也仪秦之雄也其资薄其性慧其行轻其说如流其应如响岂君子长者之言哉其自免於苏张范蔡申韩李斯之党者挟仲尼以欺天下也使数子者皆蚱渌亟闷湎扒匀室辶阶忠越蹇谑且嗝祥鸲已矣要之战国纵横捭阖之士皆发冢之人而轲能以诗礼也是故孟轲诵仁义犹老录公之诵法也老录公诵法卖法者也轲诵仁义卖仁义者也安得为仲尼之徒欤嗟夫孔子生而周尊孟轲生而周~何世人一视孔孟之心记曰人必於其伦宁从汉儒曰孔墨
辨曰父子主乎亲君臣主乎义不可以一⒙巯热逦阶谧佑芯道试摭其说古者诸侯之子弟异姓之卿大夫立嫡子为大宗族人宗之有人焉宗其继别子之所自出则立为大宗百世不迁也不幸大宗者恣为骄侈荒耽酒色横逆残暴子弟不能堪谏诤之不益又甚焉夫欲说其族者将使之率子弟事之助其为恶欤将使之躬行孝弟收合其亲属欤至於\族归已而易其大宗於义苟可为亦不得辞此伊尹之相汤吕望之相武而其用心正有类此自平王以东周德不竞为天子者虽无骄侈残暴之事然不能振皇纲但拥虚位而已孔子历聘七十二君未尝一言说其君率诸侯而尊周以力假仁为者事孔子不肯为也而所以作春秋者为天下之无主也不然何以降黍离於国风乎其所以降雅为风者亦其自取也孔子岂有心哉孔子曰如有用我者吾其为东周乎乎疑词其不为东周也明矣公山弗扰召孔子孔子欲往遂言如有用我不为东周则说之以西周之王道也必矣又尝有其或继周者之语孔子岂能必其周之祚不移乎逮战国时周室衰微抑又甚矣孟子则学孔子者也讵肯效管仲假仁而图哉又况当时之君争地争城侵夺x弑不复知有君父矣其视仁义为何等事耶天下之民死於战`死於赋敛死於徭役不知其几孟子说梁惠齐宣梁襄滕文使之为汤武行仁义其心在於救民尔未尝说之以富国强兵用征伐而取天下也乃谓孟子叛仲尼之道有无周之心妄矣又谓孟子为卖仁义而有贼心不犹愈於不知仁义而非之乎墨氏兼爱不知有父乃欲从汉儒曰孔墨误後之学者必此之言夫此与李氏常语所以谤孟子者大指略同前之辩详矣辨云父子主亲君臣主义不可一⒙凵醯钡喻宗子事云恣为骄侈以下数句不类周衰事体当微改之乃为尽善郑引孔子言吾其为东周乎为字当作去声读先儒有作平声读者隐之之说是也但谓欲说弗扰以王道则非孔子之心也降黍?作春秋不知果有继周之意否此一节更望见教也郑以孔孟并称为不伦而欲以墨配孔则益非其伦也大抵未知孟子所传者何事故其论诡僻倒如此也
折衷曰吉人惟知为善而已未尝望其报也为善而望其报是今世委巷溺浮图者之处心也孟子劝滕文公曰苟为善後世子孙必有王者矣是心何心哉武王伐纣而利之非太王王季文王之本心也孔子谓泰伯三以天下让亦曰周之有天下泰伯不袭封也其逊国也~其所以为天下也欤夫泰伯虽知季历之贤可以继绪保邦而吾不若也如使泰伯包藏祸商之心也夫何至德之足云
辨曰善者福之淫者祸之天之道也吉人为善固不望报而天必报之以福可以天道难信而不足信欤孟子劝滕文公为善谓後世子孙必有王者非但告之以周家之事是亦以天道告之也使周不积德行仁则子孙未必蕃衍虽欲伐纣而利之不可得矣况能卜世三十卜年八百于公治狱多阴德犹能逆知其子孙必有兴者当战国之际人伦弃而天理灭不知为善之利今以孟子之言为非则将何以劝其君耶乃谓周之天下由泰伯之不袭封也使人人逊国如泰伯无季历之贤以继之则覆宗~祀矣季札之事可不监诸
孟子言若夫成功则天也君如彼何哉强为善而已矣初无望报之心也苟为善後世子孙必有王者矣乃为太王避狄而言易大传曰积善之家必有余庆书曰作善降之百祥亦岂望报乎
折衷曰孟子谓沈同曰子哙不得与人燕子之不得受燕於子哙有士於此而子悦之不告於王而私与之吾子之禄爵夫士也亦无王命而私受之於子则可乎大夫爵禄制於诸侯是诚古之道也孟轲既教齐梁滕之君使自为汤武则是诸侯未尝受命於天子也沈同不敢以爵禄私人齐制之也子哙不敢以燕私人将复谁制之哉何孟轲独能约燕以王制而不能约齐梁滕於古道也
辨曰孟子告沈同曰子哙不得与人燕子之不得受燕於子哙有士於此而子悦之不告於王而私与之吾子之禄爵夫士也亦无王命而私受之於子则可乎者是约燕於王制也其意曷尝不存周哉劝齐梁滕之为汤武者正欲其行仁义而知有王制云尔岂可谓夏商在上而汤武不得行仁义欤汤武行仁义无一言及之唯罪汤武之征伐掩善扬恶岂得为公论亦可谓处变事而不知其权者也劝其君行仁义以为不道者余知之矣彼非以仁义为不美也但急於近功谓仁义为迂阔不切时务不若进富国强兵之术也若其诚然商鞅之徒为之孟子不为也诸侯受国於天子故子哙之让为无王天子受命於天故文王受命作周不受於纣而无罪辩谓郑氏以仁义为迂阔则未然第恐若商鞅之谈帝道尔
折衷曰今之诸侯取於民虽不义不可谓御人於国门之外取非其有贼义也取充其类尽义也是轻重之等也是孟轲原情以处罪也至未能什一去关市之征复与攘a同科何任情出入而前後自也如此
辨曰孟子谓今之诸侯赋a於民不由其道而与御人而夺之货何异取非其有为盗取充其类为义之尽犹未为盗是轻重之等是诚孟子能原情以处罪也至於戴盈之问未能什一去关市之征请轻之以待来年孟子设攘a之喻以答之而曰如知其非义斯速已矣何待来年者意谓戴盈徒知其非而不能速改故以此讥之岂得谓任情出入前後自戾欤郑氏专以偏见曲说而非诋孟子学无师承其蔽也如此卒为名教之罪人也惜哉
辨得之矣
折衷曰析直薪者不费斧讼直理者不费词鲁论二十篇如圣君咨俞如严父教戒庄而亲简而当焉孟轲以游辞曲说簧鼓天下其答陈代告子万章公孙丑之问皆困而遁遁而支离想当时酬酢之际必沮气赧无所不至所谓浩然者安在哉近世欧阳永叔王介甫苏子瞻者徒癖好其书呜呼斯文衰矣
辨曰析直薪者不费斧讼直理者不费词为是说者正俗所谓不哭之孩孰不能抱是知常而不知变者也战国之时处士横议异端并起闻孟子谈仁义其不骇且疑者几希陈代告子万章公孙丑之徒见识不及孔子门弟子远甚酬答之际安得不谆复告之理苟明矣何患乎辞之费乃谓欧阳永叔王介甫苏子瞻僻好孟子之书为斯文之衰识见之优劣可知矣
疑欧阳氏王氏苏氏未得为真知孟子者亦随其所见之浅深志焉而乐道之尔余隐之之辩已得之矣
折衷曰悟云迷失也安云病人也治云乱世也喜之之辞也无忧无惧喜孰因来哉孟子曰者之民O虞如也王者之民如也愚曰王者之民O虞如也帝者之民如也齐晋驱民於锋镝汤武拯民於涂炭唐虞措俗於恬愉是故商周之书若有矜喜色虞书二典如平居对语庆贺之容不形焉
辨曰孟子劝齐梁滕之君为汤武乃痛诋之谓孟子卖仁义纳君於不道而欲易孟子之言曰王者之民O虞如也帝者之民如也又云齐晋驱民於锋镝汤武拯民於涂炭抑何前後之言自相戾欤已不能事父兄而责人以孝弟之道有未至亦其蔽也寐而狂言~足以骇童稚及长者闻之付一笑尔此辨甚善但已不能事父兄以下文意隐晦似未条畅愚谓学者当先识圣人相传大体同处然後究其所至之深浅则不出乎大方而义理精矣帝王无二道而民之蒙化不能无浅深使孟子言之固当有辨但郑谓王者之民O虞如也则是未识王者气象彼语尧舜亦徒好高尔非真知尧舜者也
折衷曰孙子十三篇不惟武人之根本文士亦当尽心焉其词约而缛易而深畅而可用论语易大传之流孟荀杨着书皆不及也以正合以奇胜非善也正变为奇奇变为正非善之善也即奇为正即正为奇善之善也辨曰昔吾夫子对卫灵公以军旅之事未之学答孔文子以甲兵之事未之闻及观夹谷之会则以兵加莱人而齐侯惧费人之乱则命将士以伐之而费人北尝曰我战则克而冉有亦曰圣人文武并用孔子岂有真未学未闻哉特以军旅甲兵之事非所以为训也乃谓孙子十三篇不惟武人根本文士所当尽心其词可用论语易大传之流孟荀杨着书皆不及是启人君穷兵黩武之心庸非过欤叛吾夫子已甚矣何立言之不审也
此段本不必辨但斯人薄三王罪孟子而尊尧舜似矣乃取孙武之书之易论语之列何其驳之甚欤愚前所谓郑氏未能真知尧舜而好为太高之论以骇世若商鞅之谈帝道於是信矣
折衷曰京师坐鬻者愚远方之人直百必索千酬之当其直则售意其知价也知价不可复愚酬之过其直则不售意其不知价也不知价则唯吾之愚必极其所索而後售孟轲抱纵横之具饰以仁义行鬻于齐齐王酬之以客卿且曰我欲中国而授孟子室养弟子以万锺轲意齐王不知价者遂愚齐王求极所索而後售齐王徐而思轲之言曰王如用予则齐王犹反掌开辟以来无是理是必索高价者悔而不酬轲亦觉齐王之稍觉也卷而不售抱之以他徐而自思曰齐王之酬我其直矣矫然不售行将安鬻迟迟吾行三宿出昼冀齐王呼已而还直是又市井贩妇行鬻渔盐果菜之态京师坐鬻犹有体小儿方啼而怒进以饭推而不就徐其怒歇而饥也睨然望人进之矣轲之去齐留齐儿态也夫辨曰子贡曰有美玉於斯韫X而藏诸求善价而沽诸子曰沽之哉沽之哉我待价者也吾夫子大圣人也犹待价而沽况孟子乎孟子抱仁义之道较其美非止荆玉之比也急於求售而献非其人未免刖足尔孰若珍其货而後市乎孟子三宿去齐乃孔子去鲁之意万一齐王省悟纳其说举安天下之民而其价岂止十五城之重哉乃谓孟子索直於齐如市贩妇儿之态不若京师坐鬻者犹有体其言过矣诋孟子未有若此言之丑者虽欲自~而於日月何伤乎有不必辨已然欲与之辨则亦有说矣孟子之称孔子曰可以仕则仕可以止则止可以久则久可以速则速而孔子之自言曰无可无不可又曰我待价者也今以夫子之事观之则斯言皆非虚语矣孟子学孔子而得其传焉其去齐之果而出昼之迟皆天理之自然而未尝有毫私心也非知其所传者何事则何足以语是哉
折衷曰秦始皇汉武帝唐太宗欲无夷狄韩愈欲无释老孟子欲无杨墨甚哉未之思也天不唯庆云瑞云景风时雨而霜雹降焉地不唯五M桑麻而荑稗钩吻生焉山林河海不唯龟龙鳞凤而鸱枭豺狼蛟鼍出焉古今岂有无小人之国哉作易者其知道乎
辨曰秦始皇汉武帝唐太宗欲无夷狄是皆好大喜功穷兵黩武之过孟子欲无杨墨韩子欲无释老岂爱摩顶放踵利天下为之一则为义之偏其过至於无君一则为仁之偏其过至於无父先王大道由是榛塞孟子辞而辟之然後廓如也释氏生西竺汉明帝始求事之老氏生周末西汉窦后始好尚之自晋梁以及於唐其教显行韩公力排斥之然後大道得不斫~有识之士谓洪水之害害於人身邪说之害害於人心身之害为易见尚可避者心之害为难知溺其说者形存而生亡矣自非知识高明孰知其害而务去之乎韩公谓孟子距杨墨而其功不在禹下唐之史臣谓韩公排释老而其功与孟子齐而力倍之讵不信夫且夫唐虞三代之盛时未尝有所谓释老杨墨者苟欲其无亦不为过而谓地不唯五谷桑麻而荑稗钩吻生焉世岂有种五谷桑麻而不去荑稗钩吻者欤若孟子者正务去荑稗钩吻之害而欲五谷桑麻之有成也今乃立异论以攻之是诚何心哉予惧圣道之不明故不得不与之辨或曰二三君子近世最为知名者後学多宗其议论孟子之书讲之熟矣非之诋之不徒为是纷纷也理有窒碍可得而隐乎子辨则辨矣其如招咎何答之曰余贫且贱固知其不免也然吾夫子之道得孟氏而益尊使其可非可诋则吾夫子之道何能而益尊欤世之学者贵耳贱目厌常好怪往往喜其立论之异诚以孟子为不足学羞称王道耻言仁义叛道乱伦沦胥为禽兽之归矣予为此忧不得已而与之辨务明仁义而已矣是我咎我遑恤乎哉遑恤乎哉
知尧舜孔孟所传之正然後知异端之为害也深而息邪距v之功大矣彼曰景风时雨与戾气旱蝗均出於天五谷桑麻与荑稗钩吻均出於地此固然矣人生其间混然中处尽其y理之功则有景风时雨而无戾气旱蝗有五谷桑麻而无荑稗钩吻此人所以参天地赞化育而天地所以待人而为三才也孟子之辟异端如宣王之攘夷狄其志亦若此而已岂秦始皇汉武帝之比哉圣人作易以立人极其义以君子为主故为君子谋而不为小人谋观泰否剥复名卦之意则可见矣而曰古今岂有无小人之国哉呜呼作易者其知道乎其不知易者甚哉
胡子知言疑义
知言曰天命之谓性性天下之大本也尧舜禹汤文王仲尼六君子先後相诏必曰心而不曰性何也曰心也者知天地宰万物以成性者也六君子尽心者也故能立天下之大本人至于今赖焉不然异端并作物从其类而瓜分孰能一之
熹谓以成性者也此句可疑欲作而统性情也如何蛟煌匙忠嗫治窗灿作而主性情如何
熹谓所改主字极有功然凡言删改者亦且是私窃讲贯议论以为当如此耳未可遽涂其本编也如何熹按孟子尽心之意正谓私意脱落\理贯通尽得此心无尽之体而自是扩充则可以即事即物而无不尽其全体之用焉尔但人虽能尽得此体然存养不熟而於事物之间一有所蔽则或有不得尽其用者故孟子既言尽心知性又言存心养性盖欲此体常存而即事即物各用其极无有不尽云尔以大学之序言之则尽心知性者致知格物之事存心养性者诚意正心之事而夭寿不@修身以俟之者修身以下之事也此其次序甚明皆学者之事也然程子尽心知性不假存养其唯圣人乎者盖惟圣人则合下尽得此体而用处自然无所不尽中间更不须下存养充扩节次功夫然程子之意亦指夫始条理者而为言非便以尽心二字就功用上说也今观此书之言尽心大抵皆就功用上说又便以为圣人之事窃疑未安【旧说未明今别改定如此】　祖谦曰成性固可疑然今所改定乃兼性情而言则与本文设问不相应来谕以尽心为集大成者之始条理则非不可以为圣人事但胡子下者也两字却似断定尔若言六君子由尽其心而能立天下之大本如此　熹谓论心必兼性情然後语意完备若疑与所设问不相应而者也二字亦有未安则熹欲别下语云性固天下之大本而情亦天下之Q道也二者不能相无而心也者知天地宰万物而主性情者也六君子惟尽其心故能立天下之大本行天下之Q道人至于今赖焉【云云】不知更有病否若所谓由尽其心者则词恐太狭不见程子所谓不假存养之意
知言曰天理人欲同体而异用同行而异情进修君子宜深别焉
熹按此章亦性无善恶之意与好恶性也一章相类似恐未安盖天理莫知其所始其在人则生而有之矣人欲者梏於形杂於气狃於习乱於情而後有者也然既有而人莫之辨也於是乎有同事而异行者焉有同行而异情者焉君子不可以不察也然非有以立乎其本则二者之几微}万变夫孰能别之今以天理人欲混为一区恐未允当　祖谦曰天理人欲同体而异用者却似未失盖降衷秉９檀亢跆炖砑拔物所诱人欲滋炽天理泯灭而实未尝相离也同体异用同行异情在人识之尔　熹再详此论胡子之言盖欲人於天理中拣别得人欲又於人欲中便见得天理其意甚切然不免有病者盖既谓之同体则上面便着人欲两字不得此是义理本原极精微处不可少差试更子细玩索当见本体实然只一天理更无人欲故圣人只说克己复礼教人实下工夫去却人欲便是天理未尝教人求识天理於人欲汨没之中也若不能实下功夫去却人欲则虽就此识得未尝离之天理亦安所用乎
知言曰好恶性也小人好恶以己君子好恶以道察乎此则天理人欲可知
熹按此章即性无善恶之意若果如此则性但有好恶而无善恶之别矣君子好恶以道是性外有道也察乎此则天理人欲可知是天理人欲同时并有无先後宾主之别也然则所谓天生A民有物有则民之秉：檬擒驳抡吖何谓乎龟山杨子曰天命之谓性人欲非性也却是此语直截而胡子非之误矣　蛟缓枚裥砸泊艘挥镂藓Φ着下数语则为病矣今欲作好恶性也天理之公也君子者循其性者也小人则以人欲乱之而失其则矣　熹谓好恶固性之所有然直谓之性则不可盖好恶物也好善而恶恶物之则也有物必有则是所谓形色天性也今欲语性乃举物而遗则恐未得为无害也
知言曰心无不在本天道变化为世俗酬酢参天地备万物人之为道至大也至善也放而不知求耳闻目见为己蔽父子夫妇为己累衣裘饮食为己欲既失其本矣犹皆曰我有知论事之是非方人之短长终不知其?溺者悲夫故孟子曰学问之道无他求其放心而已矣
熹按人之为道至善也至大也此说甚善若性果无善恶则何以能若是耶　蛟宦坌远曰善不足以名之诚为未当如元晦之论也夫其精微纯粹正当以至善名之龟山谓人欲非性亦是见得分明故立言直截耳遗书中所谓善固性也恶亦不可不谓之性也则如之何譬之水澄清者其本然者也而或浑焉则以夫俪滓之杂也方其浑也亦不可不谓之水也夫专善而无恶者性也而其动则为情情之发有正有不正焉其正者性之常也而其不正者物欲乱之也於是而有恶焉是岂性之本哉其曰恶亦不可不谓之性者盖言其流如此而性之本然者亦未尝不在也故善学者化其滓以澄其初而已　熹详此论性甚善但明道所谓恶亦不可不谓之性是说气禀之性观上下文可见　熹又看此章云本天道变化为世俗酬酢疑世俗字有病犹释子之谓父母家为俗家也改作日用字如何　熹又细看虽改此字亦为未安盖此两句大意自有病圣人下学而上Q尽日用酬酢之理而天道变化行乎其中耳若有心要本天道以应人事则r次先横了一物临事之际着意将来把持作弄而天人之际终不合矣大抵自谢子以来虽说以洒扫应对为学然实有不屑卑近之意故才说洒扫应对便须急作精义入神意思想像主张惟恐其滞於小也如为朱子发说论语乃云圣门学者敢以天自处皆是此个意思恐不免有病也【又云以其小者移於小物作日用工夫正是打成两截也】
知言曰或问性曰性也者天地之所以立也然则孟轲氏荀卿氏扬雄氏之以善恶言性也非欤曰性也者天地鬼神之奥也善不足以言之况恶乎哉或又曰何谓也曰宏闻之先君子曰孟子所以独出诸儒之表者以其知性也宏请曰何谓也先君子曰孟子道性善云者叹美之词不与恶对或问心有死生乎曰无死生曰然则人死其心安在曰子既知其死矣而问安在耶或曰何谓也曰夫惟不死是以知之又何问焉或者未Q胡子笑曰甚哉子之蔽也子无以形观心而以心观心则其知之矣
熹按性无善恶心无死生两章似皆有病性有善恶前此论之已详心无死生则几於释氏轮回之说矣天地生物人得其秀而最灵所谓心者【阙】夫虚灵知觉之性犹耳目之有见闻耳在天地则通古今而无成坏在人物则随形气而有始终知其理一而分殊则亦何必为是心无死生之说以骇学者之乎　蛟恍奈匏郎章亦当删去
知言曰凡天命所有而\人有之者圣人皆有之人以情为有累也圣人不去情人以才为有害也圣人不病才人以欲为不善也圣人不~欲人以术为伤德也圣人不弃术人以忧为非Q也圣人不忘忧人以怨为非弘也圣人不释怨然则何以别於\人乎圣人发而中节而\人不中节也中节者为是不中节者为非挟是而行则为正挟非而行则为邪正者为善邪者为恶而世儒乃以善恶言性邈乎辽哉
熹按圣人发而中节故为善\人发不中节故为恶世儒乃以善恶言性邈乎辽哉此亦性无善恶之意然不知所中之节圣人所自为耶将性有之耶谓圣人所自为则必无是理谓性所固有则性之本善也明矣　蛟凰谓世儒殆指荀杨荀杨盖未知孟子所谓善也此一段大抵意偏而词杂当悉删去　熹谓此段不可尽删但自圣人发而中节以下删去而以一言断之云亦曰天理人欲之不同尔　蛟凰谓轻诋世儒之过而不自知其非恐气未和而语伤易析理当极精微毫厘不可放过至於尊让前辈之意亦不可不存也　熹观此论切中浅陋之病谨已删去讫
知言曰彪居正问心无穷者也孟子何以言尽其心曰惟仁者能尽其心居正问为仁曰欲为仁必先识仁之体曰其体如何曰仁之道弘大而亲切知者可以一言尽不知者虽设千万言亦不知也能者可以一事举不能者虽指千万事亦不能也曰万物与我为一可以为仁之体乎曰子以六尺之躯若何而能与万物为一曰身不能与万物为一心则能矣曰人心有百病一死天下之物有一变万生子若何而能与之为一居正竦然而去他日某问曰人之所以不仁者以放其良心也以放心求心可乎曰齐王见牛而不忍杀此良心之苗裔因利欲之间而见者也一有见焉操而存之存而养之养而充之以至于大大而不已与天同矣此心在人其发见之端不同要识之而已
熹按欲为仁必先识仁之体此语大可疑观孔子答门人问为仁者多矣不过以求仁之方告之使之从事於此而自得焉尔初不必使先识仁体也又以放心求心之问甚切而所答者反若支离夫心操存舍亡间不容息知其放而求之则心在是矣今於己放之心不可操而复存者置不复问乃俟异时见其发於他处而後从而操之则夫未见之间此心遂成间断无复有用功处及其见而操之则所操者亦发用之一端耳於其本源全体未尝有一日涵养之功便欲扩而充之与天同大愚窃恐其无是理也　蛟槐卮识仁之体而後可以为仁不知如何而可以识也学者致为仁之功则仁之体可得而见识其体矣则其为益有所施而亡穷矣然则答为仁之问宜莫若敬而已矣　祖谦曰仁体诚不可遽语至於答放心求心之问却自是一说盖所谓心操存舍亡间不容息知其放而求之则心在是矣者平时持养之功也所谓良心之苗裔因利欲而见一有见焉操而存之者随事体察之功也二者要不可偏废苟以此章欠说涵养一段未见之间此心遂成间断无复用功处矣是若曰於已放之心置不复问乃俟其发见於他处而後从而操之语却似太过盖见牛而不忍杀乃此心之发见非发见於他处也又谓所操者亦发用之一端胡子固曰此良心之苗裔固欲人因苗裔而识本根非徒认此发用之一端而已　熹谓二者诚不可偏废然圣门之教详於持养而略於体察与此章之意正相反学者审之则其得失可见矣孟子指齐王爱牛之心乃是因其所明而导之非以为必如此然後可以求仁也夫必欲因苗裔而识本根孰若培其本根而其枝叶之自茂耶
知言曰天地圣人之父母圣人天地之子也有父母则有子矣有子则有父母矣此万物之所以着见道之所以名也非圣人能名道也有是道则有是名也圣人指明其体曰性指明其用曰心性不能不动动则心矣圣人传心教天下以仁也
熹按心性体用之云恐自上蔡谢子失之此云性不能不动动则心矣语尤未安凡此心字皆欲作情字如何蛟恍男苑痔逵贸衔有病此若改作性不能不动
动则情矣一语亦未安不若伊川云自性之有形者谓之心自性之有动者谓之情语意精密也此一段似亦不必存　熹详此段诚不必存然性不能不动此语却安但下句却有未当尔今欲存此以下而颇改其语云性不能不动动则情矣心主性情故圣人教人以仁所以传是心而妙性情之德又按伊川有数语说心字皆分明此一段却难晓不知有形二字合如何说
晦庵集卷七十三
<集部,别集类,南宋建炎至德佑,晦庵集>

[book_title]卷七十四
钦定四库全书
晦庵集卷七十四　　　　　宋　朱子　撰杂着
更同安县学四斋名
学旧有四斋许同年去其半以省长谕具员之冗故今唯两斋而四门如故又皆错乱不得其所至於命名之义亦有未安盖如⒄髦名乃学优而仕之事非学者所宜先也揭而名之是以利禄诱人岂醚д咧意哉今欲复四斋之旧以志道据德依仁游艺目之东西相次自北而南诵习之区各仍旧贯易日新长谕志道长谕⒄鞒ぺ游艺长谕其据德依仁两斋请学谕直学选本位学生【不系教养人】权充斋长或斋谕许随\升堂听讲本学更不差人以塞希觊之路诸职事以如何幸与诸生议以见告条其不便者熹且罢行之
同安县谕学者
学如不及犹恐失之此君子所以孜孜焉爱日不倦而竞尺寸之也今或闻诸生晨起入学未及日中而各已散去此岂爱日之意也哉夫学者所以己而士者或患贫贱势不得学与无所於学而已势得学又不无所於学而犹不勉是亦未尝有志於学而已矣然此非士之罪也教不素明而学不素讲也今之世父所以诏其子兄所以勉其弟师所以教其弟子弟子之所以学舍科举之业则无也使古人之学止於如此则凡可以得志於科举斯已尔所以孜孜焉爱日不倦以至乎死而後己者果何而然哉今之士唯不知此以苟足以应有司之求矣则无事乎汲汲也是以至於惰游而不知反终身不能有志於学而君子以非士之罪也使教素明於上而学素讲於下则士者固将有以用其力而岂有不勉之患哉熹是以於诸君之事不欲举以有司之法而姑以文告焉诸君苟能致思於科举之外而知古人之所以学则将有欲罢而不能者熹所企而望也
谕诸生
古之学者八岁而入小学学六甲五方书计之事十五而入大学学先圣之礼乐焉非独教之固将有以养之也盖理义以养其心声音以养其耳采色以养其目舞蹈降登疾徐俯仰以养其血脉以至於左右起居盘盂几杖有铭有戒其所以养之之具可谓备至尔矣夫如是故学者有成材而庠序有实用此先王之教所以盛也自学~而道丧至今千有余年学校之官有教养之名而无教之养之之实学者挟k而相与嬉其间其杰然者乃知以干禄蹈利事至於语圣贤之余旨究学问之本原则罔乎莫知所以用其心者其规动息举无以异於凡民而有甚者焉呜呼此教者过也而岂学者之罪哉然君子以是亦有罪焉尔何则今所以异於古者特声音采色之盛舞蹈降登疾徐俯仰之容左右起居盘盂几杖之戒有所不及至推其本则理义之所以养其心者故在也诸君日相与诵而传之顾不察耳然则此之不而彼之久又岂非学者之罪哉仆以吏事得与诸君游今期年矣诸君之业不加进而行谊无以自着於州里之间仆心愧焉今既增修讲问之法盖古者理义养心之术诸君不欲君子耶则谁能以是强诸君者苟有志焉是未可以舍此而他求也幸愿留意毋忽
谕诸职事
尝谓学校之政不患法制之不立而患理义之不足以悦其心夫理义不足以悦其心而区区於法制之末以防之是犹决湍水注之千≈壑而徐翳萧苇以I其冲流也亦必不胜矣诸生蒙被教养之日久矣而行谊不能有以信於人岂专法制之不善哉亦诸君子未尝以礼义教告之也夫教告之而不从则学者之罪苟未尝有以开导教率之则彼亦何所趋而兴於行哉故今增修讲问之法诸君子其专心致思务有以渐摩之无牵於章句无滞於旧闻要使之知所以正心诚意於饮食起居之间而由之以入於圣贤之域不但举子而已岂不美哉然法制之不可後者亦既议而起之矣惟诸君子相与坚守而力持之使义理有以博其心规矩有以约其外如是而学者犹有不率风俗犹有不厚则非有司之罪惟诸君留意
补试ペ
盖闻君子之学以诚其身非直观听之美而已古之君子以是行之其身而推之以教其子弟莫不由此此其风俗所以淳厚而德业所以崇高也近世之俗不然自父兄所以教其子弟固已使之假手程文以欺罔有司矣新学小生自儿童时习见其父兄之诲如此因恬不以愧而安受其空虚无实之名内以傲其父兄外以骄其闾里终身不知自力以至卒就小人之归者未必不由此也故今劝谕县之父兄有爱其子弟之心者其求明师良友使之究义理之指归而习孝弟驯谨之行以诚其身而已禄爵之不至名誉之不闻非所忧也何必汲汲使之俯心下首务欲因人成事以幸一朝之得而贻终身之羞哉今兹试补县学弟子员属熹典领故兹劝谕各宜知悉
策试ペ
孟子称君子之所以教者五而答问居一焉今发策以观二三子之所而折中之是乃古之所谓答问者非徒相与以谀也自今诸生条对所问宜湛思正论於答问之际审加意焉若夫朝廷之事则非草茅所宜言而师生相与之诚意亦不当数见於文字之间也二三子慎之
策问
问古之学者始乎士终乎圣人此言知所以士则知所以圣人矣今之士者\而求其至於圣人者或未闻焉岂亦未知所以士而然耶将圣人者固不出於斯人之类而古语有不足信者耶子曰舜何人哉予何人哉孟子所愿则学孔子二子者岂不自量其力之所至而过斯言耶不然则士之所以士而至於圣人者其必有道矣二三子固今之士是以敢请问焉
问建首善自京师始而达於四方郡邑海隅障徼之远莫不有学此三代之制与今皆然也然考其风俗之流有薄有厚有失有得则其不相逮至远岂古今之所以学者异耶将所以学者不必异特业之有至有不至耶二三子释菜之初愿陈二者之说分别而审言之以观二三子所以来之意也
问孟子曰颂其诗读其书不知其人可乎近世以学名家如海陵胡先生欧阳文忠公王文公司马文正公苏编礼父子程御史兄弟其立言具在二三子固尝读而诵之矣其於先贤圣人之遗旨孰得其宗者耶愿与闻之
问孔子曰友其士之仁者又曰就有道而正焉又曰以友辅仁盖学者之於师友其不可以後如此而孟子曰子归而求之有余师又曰君子欲其自得之必如是是岂师友之所能与哉孟子学孔子者而其立言如此岂有异旨哉幸详言之以观二三子所以从事於斯者如何也
问世言圣人生知安行不待学而知且能也若孔子者可谓大圣人矣而曰我学不厌又曰吾十有五而志于学又曰不如丘之好学非有待於学耶抑所以学者异乎人之所谓学者耶然则夫子之所以学者果何以也至如称子以好学则曰不迁怒不贰过语学者以好学则曰食无求饱居无求安敏於事而蹯堆跃陀械蓝正焉至其他纵言至於学者难桃允杈俨黄溆敕蜃又所以自谓者有辨耶其无辨也幸详陈之
问唐开元释奠仪设先圣神位於堂西东向先师位其东北南向初不云有像设及从祀诸子也今以当时人文章所记着考之则皆夫子南面像门人亦像十子而图其余於壁是则开元之制施用於当时者亦无几耳二三子试实其所以然而断其得失以对
问圣人远矣六经或在或亡诸子各自家与夫诸儒之说经者又皆杂乱而无所统一士之有意於圣人者舍是三者亡以见之矣是将因是以求之耶则其~亡者不可以属其杂乱者又易以惑人求以自通不亦难哉或者又以道非言说所载顾力行如何耳二者之论仆未能得其中亦诸君所宜讲而思也
问古以孝廉举士今废其科入官者一於进士与夫公卿大夫之世而已而所以驭其行者则於参选问其葬父母与否於荐举使举者任其不犯入已赃此孝廉之遗意而责之则已恕矣然犹有不能者何也将所以厉之者非其本与抑法废不修而然也今欲献言於上请以古制举士而严今之法以御其末流二三子以便则具其施行之语有司陈之
问大学之序将欲明明德於天下必知於正心诚意而求其所以正心诚意者则曰致知格物而已然自秦汉以来此学~讲虽躬行君子时或有之而无曰致知格物云者不识其心果已正意果已诚未耶若以未也则行之而笃化之而从矣以己正且诚耶则不由致知格物以致之而何以致然也愿二三子言其所以而并以致知格物之所宜用力者仆一二陈之
问先王之世选举之法书其德行道艺者起於乡闾容或不公而唐虞以来至於成周数百年之间书传所记无以选举不实累其上者何耶逮至後世变而任以一切之法若糊名窜书而校其一日之长者亦可谓至公矣而属者廷议犹谓禁防少弛权幸因以躐取世资者何耶
问书称尧平章百姓百姓昭明说者以百姓者百官族姓云尔夫以百官族姓无不昭明则尧之所与共天职者富矣及其畴咨廷臣欲任以事则放齐称子朱O兜举共工四岳荐鲧恶在其昭明也耶夫子叙书断自尧典将以遗万世大法而其言若此此又何耶夫子尝称观人至於察其所安则人焉C哉帝尧之圣岂独昧此耶以帝尧之举而三人者若此然则三代选举之法书其德行道艺始於乡闾者其可尽信也耶二三子其辨明之
问台谏天子耳目之官於天下事无所不得言十余年来用人出宰相私意尽取当世顽顿嗜利无耻之徒以充入之合党缔交共奸慝乃者天子灼知其弊既斥去之乃咨人望使任斯职又下明诏以申警之士怀负所学以仕於世至此可谓得所施矣而崇论弘议未能有所闻於四方何耶今天下之事\矣二三子试以身代诸公而任其责以所当言者何事大
问官材取士之法三代尚矣汉魏以来至於晋唐郡国选举公府辟召其法不同然上之所取乎下者其路博故下之所学以待问者亦各有所以而不专於文艺之一长也至国朝始专以进士入官虽间设科目如所谓贤良方正博学宏词者然亦不过文艺而已夫文者士之末其在君子小人无常分士或怀负道德而不能此与虽能而耻不屑就者国家安得而用之耶今诚欲复取古制施行之则二三子之意以何者便
问汉世专门之学如欧阳大小夏侯孔氏书齐鲁韩毛诗后氏戴氏礼董氏春秋梁丘费氏易今皆亡矣其仅有存者又已列於学官其亦可以无恶於专门矣而近世议者深斥之将谓汉世之专门者耶抑别有谓也今百工曲艺莫不有师至於学者尊其所闻则斥以专门而深恶之不识其何说也二三子陈之
问泉之州旧矣其粟米布缕力役之征岁入于公者盖有定计禄士廪军自昔以来量是以出不闻其不足也有不足则不州久矣而比年以来困竭殊甚帑藏萧然无旬月之积二千石每至往往未及下车而惟此之问然文符益繁县益急民益贫财赋益屈此其故何耶诸君熟计可行之策无文词而已
问夫子称郊祀后稷以配天宗祀文王於明堂以配上帝夫天之与上帝其果有异耶抑不异也後世郑康成王肃之徒各以其所闻说甚者至流於?纬谲s不可质究皆圣贤所不道其果有可取耶抑无取也恭惟国家承百王之流弊稽古礼文之事既久而後大备二三子考先儒之论而折中之以圣制宜有定矣陈之毋隐
问经废不讲久矣士之贤者亦或留意焉而其所以用力者则异而不同也盖或不求甚解而笃意於近思或恃考证而昧於至理务深眇者放宕而不根干利禄者涉猎而无本是四者之於经其得失孰甚二三子言之
问汉艺文志春秋家列左氏传国语皆出鲁太史左丘明盖自司马子长刘子骏已定丘明所着班生从而实之耳至唐柳宗元始斥外传淫诬不㈧妒シ浅鲮蹲笫辖世刘侍读敞又以论语考之谓丘明自夫子前人作春秋内外传者乃左氏非丘明也诸家之说既异而柳子之是论又自以有得於中庸二三子论其是非焉
问荀子着书号其篇曰性恶以诋孟子之云性善者而曰涂人可以禹夫禹大圣人也语其可知之质可能之具乃在夫涂之人耳人之性也岂果恶哉然且云尔者何也二三子推其说以告
问李师锡者以书抵韩子称其所不违孔子不以雕琢工而韩子报之曰愈将有深於是者与吾子乐之今韩子之书具在所谓深於是者果何所指而言耶问夫子讲教洙泗之间三千之徒七十之贤所学者何业所习者何事其言曰二三子以我隐乎吾无隐乎尔所隐者复何说饮水曲肱而枕之乐亦在其中矣所乐者抑又何谓耶
问忠信所以进德而夫子之所以教与夫曾子所以省其身亦无不曰忠信云者而夫子又斥言必信行必果者小人孟子亦谓言不必信行不必果二端异焉然则学者将何所蹈而可将不必信且果者耶则子路有欺天之失微生有乞醯之讥将必信且果耶则之号非所以饰其身也二三子其扬?之
问顷与二三子从事於论语之书凡二十篇之说者二三子尽观之矣虽未能究其义如其文然不可谓未尝用意於此也惟其远者大者二三子固已得诸心而施诸身矣亦可以幸教有司者耶不然则二三子之相从於此非志於道利焉而已耳非所望於二三子也问仁之体诚深矣自孔门弟子之所以问夫子之所以答与夫後之诸子之所以笔之於书者皆未尝同也二三子总其所论而折中之必有得矣其有以幸教问人幼而学之壮而欲行之诸君子今日之所学他日之所以行其可得闻欤
问汉大司农丞薏议常平之法而御史大夫望之奏以非是二者孰合於先王之意而施於当今亦孰宜耶二三子欲通当世之务不可以不熟察而别言之
问国朝官材取士之法进士而已虽间设科目如所谓贤良方正博学宏词者特以疑文隐义困於所不知如此则贤且良矣至以博学宏词自命而试於礼部者则又可笑盖迟明裹饭揭箧而坐於省门以r漏钥而入视所命题退发箧搜之则其中古今事目次辑鳞比而亦有成章矣其平居讲学专乎此甚者至於不复读书也进士之得人已EN矣而所设二科者又如此然则士有怀负道艺以陆沉乎下者其势必耻乎此而亦庸有不能者国家安得而用之耶二三子策以如何而可
问三代学校之制自家塾党庠遂序以至于国则有学焉其选士兴贤之法父师少师之教见於周官王制礼家之说者尚可考也今家塾党庠遂序之制未立是以州县虽有学而士之耕养於田里者远不能至独城阙之子得以家居廪食而出入以嬉焉至其补弟子员则去留之节又一决於文艺使士之静厚原U者以木讷见罢而偶能之者虽o浮佻巧无不与在选中如此是学之教己不能尽得可教之才而教之者又非有父师少师之齿德也噫法之未能如古则学校之益亦少哉愿二三子考其所闻於古而今可行者悉着于篇将摭其施行之语以观二三子於当世之务如何也问礼云礼云玉帛云乎哉乐云乐云钟鼓云乎哉而夫子之於告朔爱其一羊而不忍去於齐闻韶至於三月而不知肉味何也抑其所以如此者其意乃有所属而非玉帛钟鼓之谓耶然则果何所属也幸二三子详陈之
问间者天子数下大诏书弛民市征口g与夫逃赋役者之布又诏税民毋会其p赢以就成数又诏郡国毋得以羡余来献求幸媚恭惟圣天子所以加惠此民者可谓无不至矣外是数者亦可以议蠲复以助广圣治之万分者乎愿与二三子预讲明之以待召问而发焉
问先王之世士出於田里者有党庠遂序之教而公卿大夫之子弟则又有成均之法以养之盖无不学之人则无不治之官矣後世士不皆业於学校而学校所以教之者亦非复古法至於卿大夫之子弟则又有块然未尝读书识字而直王官者如是而欲吏称民安化行俗美於谁责而可哉今欲使之学者必出於庠序世其禄者必出於成均而所以教之者必自洒扫应对进退以至於义精仁熟格物致知以至於治国平天下又当皆合乎先王之意不但文词而已二三子考於经以如之何而可也详以着于篇无所隐
问瑞应之说所从来久如凤凰嘉禾驺虞麟趾皆载於书咏於诗其瑞也章章矣而或者谓休符不于祥于其仁而已至引白雉黄犀之属以不祥莫大焉此其说与诗书异矣其亦有所本耶前世祥瑞或以改元纪号或以被之弦歌又或自以德薄抑而不当凡此数者又孰得失耶愿二三子陈之
问世谓庄周之学出於老氏故其书规模本趣大略相似也至韩子退之始谓子夏之学其後有田子方子方之後流而庄周然则周者未尝学老n也至以其书之称子方者考之则子方之学子夏周之学子方者皆不可见韩子之言何据耶又礼经记孔子之言有得於老n者亦与今道德上下篇~不相似而庄生之言则实近之皆不可晓敢请问於诸君焉
白鹿书堂策问
孔子殁七十子丧杨墨之徒出孟子明孔子之道以正之而後其说不得肆千有余年诸生皆诵说孔子而独荀卿杨雄王通韩愈号以道鸣者然於孟子或非之或自比焉或无称焉或尊其功以不在禹下其归趣之不同既如此而是数子者後议其前或以同门而异户或无称焉或以大醇而小疵而不得与於斯道之传者其於杨墨或微议其失或无称焉或取焉以配孔子其取予之不同又如此是亦必有说矣本朝儒学最盛自欧阳氏王氏苏氏皆以其学行于朝廷而胡氏程氏亦以其学传之学者然王苏本出于欧阳而其末有大不同者胡氏孙氏亦不相容于当时而程氏尤不合于王与苏也是其于孔子之道孰得孰失岂亦无有可论者耶杨墨之说则熄矣然其说之流岂亦无有未尽砻鹫咭後世又有佛老之说其于杨墨之说同耶异耶自扬雄以来于是二家是非之论盖亦多不同者又孰得其正耶二三子其详言之
问吕伯恭三礼篇次
仪礼附记上篇
士冠礼【冠义附】　　　　　士?礼【婚义附】
士相见礼　　　　　　乡饮酒礼【乡饮酒义附】
乡射礼【射义附】　　　　　燕礼【燕义附】
大射礼　　　　　　　聘礼【聘义附】
公食大夫礼　　　　　觐礼
仪礼附记下篇
丧服【丧服小记大传月服问间传附】　　士丧礼
既夕礼　　　　　　　士虞礼【丧大记奔丧问表曾子问檀弓附】
特牲馈食礼　　　　　少牢馈食礼
有司【祭义祭统附】
礼记篇次
曲礼内则玉藻少衣投壶深衣【六篇一类】
王制月令祭法【三篇一类】
文王庶子礼运礼器郊特牲明堂位大传【与丧小记误处多当厘正】
乐记【七篇一类】
经解哀公问仲尼燕居坊记儒行【六篇一类】
学记中庸表记缁衣大学【五篇一类】
以上恐有未安幸更详之
记解经
凡解释文字不可令注脚成文成文则注与经各一事人唯看注而忘经不然即须各作一番理会添却一项功夫窃谓须只似汉儒毛孔之流略释训诂名物及文义理致尤难明者而其易明处更不须贴句相续乃得体盖如此则读者看注即知其非经外之文却须将注再就经上体会自然思虑归一功力不分而其玩索之味亦益深长矣
修韩文举正例
大书本文定本上下文无同者即只出一字有同字者即并出上一字疑似多者即出全句
字有差互即注云某本作某某本作某【二字及全句下即注首加本字後放此】今按云云当从某本【本同者即前云某某本後云某等本後放此】字有多少即注云某本有某本无字有倒即注云某某字某本作某某今按以下并同
史馆修史例
先以历内年月日下刷出合立传人姓名排定总目次将就题名内刷出逐人拜罢年月注於本目之下次将取到逐人碑志行状奏议文集之属附於本目之下【各注起某年终某年】
次将总目内刷出收索到文字人姓名略具乡贯履历镂版行下诸州晓示搜访取索仍委转运司专一催督每月上旬差人申送本院不得附递恐有损失如本月内无收到文字亦仰依限差人申报
置诸路申送文字格眼簿一路一扇一月一眼如有申到记当日内收附勾销注於总目本姓名下依前例
读书之要
或问程子通论圣贤气象之别者数条子既着之精义之首而不列於集注之端何也曰圣贤气象高且远矣非造道之深知德之至邻於其域者不能识而辨之固非始学之士所得骤而语也乡吾着之书首所以尊圣贤今不列於篇端所以严科级亦各有当焉尔且吾於程子之论读是二书之法则既掇其要而表之於前矣学者诚能深考而用力焉尽此二书然後乃可与议於彼耳曰然则其用力也奈何曰循序而渐进熟读而精思可也曰然则请问循序渐进之说曰以二书言之则先论而後孟通一书而後及一书以一书言之则其篇章文句首尾次第亦各有序而不可乱也量力所至约其程课而谨守之字求其训句索其旨未得乎前则不敢求其後未通乎此则不敢志乎彼如是循序而渐进焉则意定理明而无E易凌躐之患矣是不惟读书之法是乃操心之要尤始学者之不可不知也曰其熟读精思者何耶曰论语一章不过数句易以成诵成诵之後反复玩味於燕间静一之中以须其浃洽可也孟子每章或千百言反复论辨虽若不可涯者然其条理E通语意明洁余读而以意随之出入往来以十百数则其不可涯者将可有以得之於指掌之间矣大抵观书先须熟读使其言皆若出於吾之口继以精思使其意皆若出於吾之心然後可以有得尔至於文义有疑\说纷错则亦虚心静虑勿遽取舍於其间先使一说自一说而随其意之所之以验其通塞则其尤无义理者不待观於他说而先自屈矣复以\说互相诘难而求其理之所安以考其是非则似是而非者亦将夺於公论而无以立矣大抵徐行却立处静观动如攻坚木先其易者而後其节目如解乱绳有所不通则姑置而徐理之此读书之法也
孟子纲领
或问纲领诸说孰要曰程子之言之要皆已见於序说矣其以藐大人圣夷惠非孟子语则恐其未必然也张子之言亦多可观但未成性之语自其论易大传而失之矣後不能悉辨也曰谢氏心性之说如何曰性本体也其用情也心则统性情该动静而之主宰也故程子曰心一也有指体而言者有指用而言者盖谓此也今直以性本体而心之用则情无所用者而心亦偏於动矣且性之体正以仁义礼智之未发者而言不但视听作用之本而已也明乎此则吾之所谓性者彼佛氏固未尝得窥其仿佛而何足以乱吾之真哉
论语课会说
古之学者潜心乎六艺之文退而考诸日用有疑焉则问问之弗得弗措也古之所谓传道授业解惑者如此而已後世设师弟子员立学校以t之师之所讲有不待弟子之问而弟子之听於师又非其心之所疑焉泛然相与以具一时之文耳学问之道岂止於此哉自秦汉以迄今盖千有余年所谓师弟子者皆不过如此此圣人之绪言余旨所以不白於後世而後世之风流习尚所以不及於古人也然则学者欲求古人之所至其可以不务古人之所乎今将以论语之书与诸君相从学而惟今之所讲者不足事也是以不敢不以区区薄陋所闻告诸君诸君第因先儒之说以逆圣人之所志孜孜焉蚤夜以精思退而考诸日用必将有以自得之而以幸教熹也其有不合熹请得诸君言之诸君其无势利之急而尽心於此一有得焉守之以善其身不有余推之以及一乡一国而至於天下不不足熹不肖不敢以是欺诸君也
讲礼记序说
熹闻之学者博学守先王六艺之文诵焉以识其辞讲焉以通其意而无以约之则非学也故曰博学而详说之将以反说约也何谓约礼是也礼者履也谓昔之诵而说者至是可践而履也故夫子曰君子博学於文约之以礼子之称夫子亦曰博我以文约我以礼礼之义不其大哉然古礼非必有经盖先王之世上自朝廷下达闾巷其仪品有章动作有节所谓礼之实者皆践而履之矣故曰礼仪三百威仪三千待其人而後行则岂必简策而後传哉其後礼废儒者惜之乃始论着书以传於世今礼记四十九篇则其遗说已学而求所以约之者不可以莫之习也今柯君直学将诸君诵其说而讲明之诸君其听之毋忽易曰知崇礼卑礼以极卑事故自饮食居处洒扫唾之间皆有仪节闻之若不厌行之若琐碎而不纲然唯愈卑故愈约与所谓极崇之智殆未可以差殊观也夫如是故成性存存而道义出矣此造约之极功也诸君其听之毋忽新安朱熹云
白鹿洞书院揭示
父子有亲　　　君臣有义　　　　夫妇有别长幼有序　　　朋友有信
右五教之目尧舜使契司徒敬敷五教即此是也学者学此而已而其所以学之之序亦有五焉其别如左
博学之　　　　审问之　　　　　跛贾
明辨之　　　　笃行之
右学之序学问思辨四者所以穷理也若夫笃行之事则自修身以至于处事接物亦各有要其别如左
言忠信行笃敬　　惩忿窒j迁善改过
右修身之要
正其义不谋其利　明其道不计其功
右处事之要
已所不欲勿施於人　行有不得反求诸已
右接物之要
熹窃观古昔圣贤所以教人学之意莫非使之讲明义理以修其身然後推以及人非徒欲其务记览词章以h声名取利禄而已也今人之学者既反是矣然圣贤所以教人之法具存於经有志之士固当熟读深思而问辨之苟知其理之当然而责其身以必然则夫规矩禁防之具岂待他人设之而後有所持循哉近世於学有规其持学者已浅矣而其法又未必古人之意也故今不复以施於此堂而特取凡圣贤所以教人学之大端条列如右而揭之楣间诸君其相与讲明遵守而责之於身焉则夫思虑云之际其所以戒谨而恐惧者必有严於彼者矣其有不然而或出於此言之所弃则彼所谓规者必将取之固不得而略也诸君其亦念之哉
玉山讲义
先生曰熹此来得观学校鼎新又有灵芝之瑞足见贤宰承流宣化兴学诲人之美意不胜慰喜又承特设讲座俾诸君诵说虽不敢当然区区所闻亦不得不诸君言之盖闻古之学者已今之学者人故圣贤教人学非是使人缀缉言语造作文辞但科名爵禄之计须是格物致知诚意正心修身而推之以至於齐家治国可以平治天下方是正当学问诸君肄业于此朝夕讲明於此必已深有所得不然亦须有疑今日幸得相会正好商量彼此之间皆当有益时有程珙起而请曰论语多是说仁孟子却兼说仁义意者夫子说元气孟子说阳仁恐是体义恐是用先生曰孔孟之言有同有异固所当讲然今且当理会何者仁何者义晓此两字义理分明方於自已分上有用力处然後孔孟之言有同异处可得而论如其不晓自已分上元无工夫说得虽工何益於事且道如何说个仁义二字底道理大凡天之生物各付一性性非有物只是一个道理之在我者耳故性之所以体只是仁义礼智信五字天下道理不出於此韩文公云人之所以性者五其说最得之却後世之言性者多杂佛老而言所以将性字作知觉心意看之非圣贤所说性字本指也五者之中所谓性者是个真实无妄底道理如仁义礼智皆真实而无妄者也故信字更不须说只仁义礼智四字於中各有分别不可不辨盖仁则是个温和慈爱底道理义则是个断制裁割底道理礼则是个恭敬撙节底道理智则是个分别是非底道理凡此四者具於人心乃是性之本体方其未发漠然无形象之可见及其发而用则仁者恻隐义者羞恶礼者恭敬智者是非随事发见各有苗脉不相ヂ宜谓情也故孟子曰恻隐之心仁之端也羞恶之心义之端也恭敬之心礼之端也是非之心智之端也谓之端者犹有物在中而不可见必因其端绪发见於外然後可得而寻也盖一心之中仁义礼智各有界限而其性情体用又自各有分别须是见得分明然後就此四者之中又自见得仁义两字是个大界限如天地造化四序流行而其实不过於一一阳而已於此见得分明然後就此又自见各仁字是个生底意思通贯周流於四者之中仁固仁之本体也义则仁之断制也礼则仁之节文也智则仁之分别也正如春之生气贯彻四时春则生之生也夏则生之长也秋则生之收也冬则生之藏也故程子谓四德之元犹五常之仁偏言则一事专言则包四者正谓此也孔子只言仁以其专言者言之也故但言仁而仁义礼智皆在其中孟子兼言义以其偏言者言之也然亦不是於孔子所言之外添入一个义字但於一理之中分别出来耳其又兼言礼智亦是如此盖礼又是仁之着智又是义之藏而仁之一字未尝不流行乎四者之中也若论体用亦有两说盖以仁存於心而义形於外言之则曰仁人心也义人路也而以仁义相体用若以仁对恻隐义对羞恶而言则就其一理之中又以未发已发相体用若认得熟看得透则玲珑穿穴纵横倒无处不通而日用之间行着习察无不是着功夫处矣珙又请曰三代以前只是说中说极至孔门答问说着便是仁何也先生曰说中说极今人多错会了他文义今亦未暇一一详说但至孔门方说仁字则是列圣相传到此方渐次说亲切处尔夫子所以贤於尧舜於此亦可见其一端也然仁之一字须更於自已分上实下功夫始得若只如此草草说过无益於事也先生因举孟子道性善言必称尧舜一章而遂言曰所谓性者适固已言之矣今复以一事譬之天之生此人如朝廷之命此官人之有此性如官之有此职朝廷所命之职无非使之行法治民岂有不善天之生此人无不与之以仁义礼智之理亦何尝有不善但欲生此物必须有气然後此物有以聚而成质而气之物有清浊e明之不同禀其清明之气而无物j之累则圣禀其清明而未纯全则未免微有物j之累而能克以去之则贤禀其e浊之气又物j之所蔽而不能去则愚不肖是皆气禀物j之所而性之善未尝不同也尧舜之生所受之性亦如是耳但以其气禀清明自无物j之蔽故尧舜初非有所增益於性分之外也故学者知性善则知尧舜之圣非是强识得尧舜做处则便识得性善底规模样子而凡吾日用之间所以去人j复天理者皆吾分内当然之事其势至顺而无难此孟子所以首文公言之而又称尧舜以实之也但当战国之时圣学不明天下之人但知功利之可求而不知己性之本善圣贤之可学闻是说者非惟不信往往亦不复致疑於其间若文公则虽未能尽信而已能有所疑矣是其可与进善之萌芽也孟子故於其去而复来迎而谓之曰世子疑吾言乎而又告之曰夫道一而已矣盖古今圣愚同此一性则天下固不容有二道但在笃信力行则天下之理虽有至难犹必可至况善乃人之所本有而之不难乎然或气禀e愚而物j深固则其势虽顺且易亦须勇猛着力痛切加功然後可以复於其初故孟子又引商书之言曰若药弗瞑眩厥疾弗瘳若但悠悠似做不做则虽本甚易而反至难矣此章之言虽甚简约然其反复曲折开晓学者最深切诸君更宜熟读深思反复玩味就日用间便着实下功夫始得中庸所谓尊德性者正谓此也然圣贤教人始终本末循循有序精粗巨细无有或遗故才尊德性便有个道问学一段事虽当各自加功然亦不是判然两事也中庸曰大哉圣人之道洋洋乎发育万物峻极于天优优大哉礼仪三百威仪三千待其人然後行故曰苟不至德至道不凝焉是故君子尊德性而道问学致广大而尽精微极高明而道中庸温故而知新敦厚以崇礼盖道之体其大无外其小无内无一物之不在焉故君子之学既能尊德性以全其大便须道问学以尽其小其曰致广大极高明温故而敦厚则皆尊德性之功也其曰尽精微道中庸知新而崇礼则皆道问学之事也学者於此固当以尊德性主然於道问学亦不可不尽其力要当使之有以交相滋益互相发明则自然该贯通达而於道体之全无欠阙处矣今时学者心量窄狭不耐持久故其学略有些少影响见闻便自主张以至是不能遍观博考反复参验其务简约者既荡而异学之空虚其急於功利者又溺而流俗之卑近此今日之大弊学者尤不可以不戒熹又记得昔日曾参见端明汪公见其自少即以文章贯多士致通显而未尝少有自满之色日以师友前辈多识前言往行事及其晚年德成行尊则自近世名卿鲜有能及之者乃是此邦之人诸君视之丈人行耳其遗风余烈尚未远也又知县大夫当代名家自其先正温国文正公以盛德大业百世师所着资治通监等书尤有补於学者至忠洁公扈从北狩固守臣节不A^命又以忠义闻於当世诸君盖亦读其书而闻其风矣自今以往傥能深察愚言於圣贤大学有用力处则凡所见闻寸长片善皆可师法而况於其乡之先达与当世贤人君子之道义风节乎诗曰高山仰止景行行止愿诸君留意以副贤大夫教诲作成之意毋使今日之讲徒空言则区区之望也
沧洲精舍谕学者
老苏自言其初学文时取论语孟子韩子及其他圣贤之文而兀然端坐终日以读之者七八年方其始也入其中而惶然以博观於其外而骇然以惊又其久也读之益精而其r中豁然以明若人之言固当然者然犹未敢自出其言也历时既久r中之言日益多不能自制试出而书之已而再三读之浑浑乎觉其来之易矣予谓老苏但欲学古人说话声响极细事乃肯用功如此故其所就亦非常人所及如韩退之柳子厚辈亦是如此其答李翊韦中立之书可见其用力处矣然皆只是要作好文章令人称赏而已究竟何预已事却用了许多岁月费了许多精神甚可惜也今人说要学道乃是天下第一至大至难之事却全然不曾着力盖未有能用旬月功夫熟读一人书者及至见人泛然发问临时揍合不曾举得一两行经传成文不曾照得一两处首尾相贯其能言者不过以己私意敷演立说与圣贤本意义理实处了无干涉何况望其更能反求诸已真实见得真实行得耶如此求师徒费脚力不如归家杜门依老苏法以二三年期正襟危坐将大学论语中庸孟子及诗书礼记程张诸书分明易晓处反复读之更就自已身心上存养玩索着实行履有个入处方好求师证其所得而订其谬误是乃所谓就有道而正焉者而学之成也可冀矣如其不然未见其可故书其说以示来者云
又谕学者
书不记熟读可记义不精细思可精唯有志不立直是无着力处只如而今贪利禄而不贪道义要作贵人而不要作好人皆是志不立之病直须反复思量究见病痛起处勇猛奋跃不复作此等人一跃跃出见得圣贤所说千言万语都无一事不是实语方始立得此志就此积累功夫迤逦向上去大有事在诸君勉旃不是小事
增损吕氏乡约
凡乡之约四一曰德业相劝二曰过失相规三曰礼俗相交四曰患难相恤\推有齿德者一人都约正有学行者二人副之约中月轮一人直月【都副正不与】置三籍凡愿入约者书于一籍德业可劝者书于一籍过失可规者书于一籍直月掌之月终则以告于约正而授于其次
德业相劝
德谓见善必行闻过必改能治其身能治其家能事父兄能教子弟能御童仆能肃政教能事长上能睦亲故能择交游能守廉介能广施惠能受寄托能救患难能导人善能规人过失能人谋事能\集事能解a争能决是非能兴利除害能居官举职
业谓居家则事父兄教子弟待妻妾在外则事长上接朋友教後生御童仆至于读书治田营家济物畏法令谨租赋好礼乐射御书数之类皆可之非此之类皆无益
右件德业同约之人各自进修互相劝勉会集之日相与推举其能者书于籍以警励其不能者过失相规
过失谓犯义之过六犯约之过四不修之过五
犯义之过一曰酗博`讼【酗谓纵酒喧竞博谓赌博财物`谓a殴骂詈讼谓告人罪恶意在害人诬赖争诉得已不已者若事干负累及人侵损而诉之者非】二曰行止u违【u礼违法\恶皆是】三曰行不恭逊【侮慢齿德者持人短长者恃强凌人者知过不改闻谏愈甚者】四曰言不忠信【或人谋事陷人於恶或与人要约退即背之或妄说事端荧惑\听者】五曰造言诬毁【诬人过恶以无有以小大面是背非或作嘲咏匿名文书及发扬人之私隐无状可求及喜谈人之旧过者】六曰营私太甚【与人交易伤於掊克者专务进取不恤余事者无故而好干求假贷者受人寄托而有所欺者】
犯约之过一曰德业不相劝二曰过失不相规三曰礼俗不相成四曰患难不相恤
不修之过一曰交非其人【所交不限士庶但凶恶及游惰无行\所不齿者而已朝夕与之游处则交非其人若不得已而暂往还者非】二曰游戏怠惰【游谓无故出入及谒见人止务闲适者戏谓戏笑无度及意在侵侮或驰马击鞠而不赌财物者怠惰谓不修事业及家事不治门庭不洁者】三曰动作无仪【谓进退大E野及不恭者不当言而言及当言而不言者衣冠太华饰及一不完整者不衣冠而入街市者】四曰临事不恪【主事废忘期会後时临事怠慢者】五曰用度不节【谓不计有无过多费者不能安贫非道营求者】右件过失同约之人各自省察互相规戒小则密规之大则\戒之不听则会集之日直月以告于约正约正以义理诲谕之谢过请改则书于籍以俟其争辨不服与终不能改者皆听其出约礼俗相交
礼俗之交一曰尊幼辈行二曰造请拜揖三曰请召送迎四曰庆吊赠遗
尊幼辈行凡五等　曰尊者【谓长於己三十岁以上在父行者】曰长者【谓长於己十岁以上在兄行者】曰敌者【谓年上下不满十岁者长者稍长少者谓稍少】曰少者【谓少於己十岁以下者】曰幼者【谓少於己二　谓长於己三十岁十岁以下者　一本作二十岁】
造请拜揖凡三条　曰凡少者幼者於尊者长者岁首冬至四孟月朔辞见贺谢皆礼见【皆具门状用幞头公服腰带靴笏无官具名纸用幞头w衫腰带系鞋唯四孟通用帽子皂衫腰带　凡当行礼而有恙故皆先使人白之或遇雨雪则尊长先使人谕止来者】此外候问起居质疑白事及赴请召皆燕见【深衣凉衫皆可尊长令免即去之】尊者受谒不报【岁首冬至具已名プ恿钭拥鼙ㄖ如其服】长者岁首冬至具プ颖ㄖ如其服余令子弟以己名プ哟行凡敌者岁首冬至辞见贺谢相往还【门状名纸同上唯止服帽子】凡尊者长者无事而至少者幼者之中唯所服【深衣凉衫道服帽子可也敌者燕见亦然】曰凡见尊者长者门外下马俟於外次乃通名【凡往见人入门必问主人食否有他客否有他干否展无所妨乃命展刺有妨则少俟或且退後皆放此】主人使将命者先出迎客客趋入至庑间主人出降阶客趋进主人揖之升堂礼见四拜而後坐燕见不拜【旅见则旅拜少者幼者自一列幼者拜则跪而扶之少者拜则跪扶而E其半若尊者长者齿德殊~则少者幼者坚纳拜请尊者许则立而受之长者许则跪而扶之拜讫则揖而退主人命之坐则致谢讫揖而坐】退【凡相见主人语终不更端则告退或主人有倦色或方干事而有所俟者皆告退可也後皆放此】则主人送于庑下若命之上马则三辞许则揖而退出大门乃上马不许则从其命凡见敌者门外下马使人通名俟于庑下或厅侧礼见则再拜【稍少者先拜旅见则特拜】退则主人请就阶上马【徒行则主人送于门外】凡少者以下则先遣人通名主人具衣冠以俟客入门下马则趋出迎揖升堂来报礼则再拜谢【客止之则止】退则就阶上马【客徒行则迎于大门之外送亦如之仍随其行数步揖之则止望其行远乃入】　曰凡遇尊长於道皆徒行则趋进揖尊长与之言则对否则立於道侧以俟尊长已过乃揖而行或皆乘马於尊者则回避之於长者则立马道侧揖之俟过乃揖而行若己徒行而尊长乘马则回避之【凡徒行遇所识乘马者放此】若己乘马而尊长徒行望见则下马前揖己避亦然过既远乃上马若尊长令上马则固辞遇敌者皆乘马则分道相揖而过彼徒行而不及避则下马揖之过则上马遇少者以下皆乘马彼不及避则揖之而过彼徒行不及避则下马揖之【于幼者则不必下可也】
请召迎送凡四条　曰凡请尊长饮食亲往投书【礼薄则不必书专召他客则不可兼召尊长】既来赴明日亲往谢之召敌者以书简明日交使相谢召少者用客目明日客亲往谢曰凡聚会皆乡人则亦以齿【非士类则不】若有亲则必叙若有他客有爵者则坐以爵【不相妨者坐以齿】若有异爵者虽乡人亦不以齿【异爵谓命士大夫以上今朝官是】若特请召或迎劳出饯皆以专召者上客如婚礼则姻家上客皆不以齿爵序　曰凡燕集初坐别设卓子于两楹间置大於其上主人降席立於卓东西向上客亦降席立於卓西东向主人取亲洗上客辞主人置卓子上亲执酒斟之以器受执事者遂执以献上客上客受之复置卓子上主人西向再拜上客东向再拜兴取酒东向跪祭遂饮以授赞者遂拜主人答拜【若少者以下客饮毕而拜则主人跪受如常】上客酢主人如前仪主人乃献\宾如前仪唯献酒不拜【若\宾中有齿爵者则特献如上客之仪不酢】若婚会姻家上客则虽少亦答其拜曰凡有远出远归者则迎送之少者幼者不过五里敌者不过三里各期会於一处拜揖如礼有饮食则就饮食之少者以下俟其既归又至其家省之
庆吊赠遗凡四条　曰凡同约有吉事则庆之【冠子生子预荐登科进官之属皆可贺婚礼虽曰不贺然礼亦曰贺娶妻者盖但以物助其宾客之费而已】有凶事则吊之【丧葬水火之类】每家只家长一人与同约者俱往其书问亦如之若家长有故或与所庆吊者不相接则其次者当之　曰凡庆礼如常仪有赠物【用币帛酒食果实之属\议量力定数多不过三五千少至一二百如情分厚薄不同则从其厚薄】或其家力有不足则同约之借助器用及营干凡吊礼闻其初丧【闻丧同】未易服则率同约者深衣而往哭吊之【此吊尊者则首者致辞而旅拜敌以下则不拜主人拜则答之少者以下则扶之不识死者则不吊不识死者则不哭】且助其凡百经营之事主人既成服则相率素幞头素w衫素带【皆以白生纱绢之】具酒果食物而往奠之【死者是敌以上则拜而奠以下则奠而不拜主人不易服则亦不易服主人不哭则亦不哭情重则虽主人不变不哭亦变而哭之赙礼用钱帛\识其数如庆礼】及葬又相率致俟发引则素服而送之【如?礼或以酒食犒其役夫及之干事】及率哭及小祥及大祥皆常服吊之　曰凡丧家不可具酒食衣服以待吊客吊客亦不可受　曰凡闻所知之丧或远不能往则遣使致奠就外次衣吊服再拜哭而送之【唯至亲笃友然】过O年则不哭情重则哭其墓右礼俗相交之事直月主之有期日者之期日当纠集者督其违慢凡不如约者以告于约正而告之且书于籍
患难相恤
患难之事七一曰水火【小则遣人救之甚则亲往多率人救且吊之】二曰盗贼【近者同力追捕有力者告之官司其家贫则之助出募赏】三曰疾病【小则遣人问之甚则访医药贫则助其养疾之费】四曰死丧【阙人则助其干办乏财则赙赠借贷】五曰孤弱【孤遗无依者若能自赡则之区处稽其出内或闻于官司或择人教之及求婚姻贫者e力济之无令失所若有侵欺之者\人力之辨理若稍长而放逸不检亦防察约束之无令陷于不义】六曰诬枉【有人诬枉过恶不能自伸者势可以闻于官府则言之有方略可以救解则解之或其家因而失所者\共以财济之】七曰贫乏【有安贫守分而生计大不足者\以财济之或之假贷置产以岁月偿之】
右患难相恤之事凡有当救恤者其家告于约正急则同约之近者之告约正命直月谈嬷且之纠集而程督之凡同约者财物器用车马人仆皆有无相假若不急之用及有所妨者则不必借可借而不借及u期不还及损坏借物者论如犯约之过书于籍邻里或有缓急虽非同约而先闻知者亦当救助或不能救助则之告于同约而谋之有能如此者则亦书其善於籍以告乡人
以上乡约四条本出蓝田吕氏今取其他书及附己意稍增损之以通于今而又月旦集会读约之礼如左方曰凡预约者月朔皆会【朔日有故则前期三日别定一日直月报会者所居远者惟赴孟朔又远者岁一再至可也】直月率钱具食【每人不过一二百孟朔具果酒三行面饭一会余月则去酒果或直设饭可也】会日夙兴约正副正直月本家行礼若会族罢皆深衣俟于乡校设先圣先师之象于北壁下【无乡校则择一间处】先以长少叙拜於东序【凡拜尊者跪而扶之长者跪而答其半稍长者俟其俯伏而答之】同约者如其服而至【有故则先一日使人告于直月同约之家子弟虽未能入籍亦许随\序拜未能序拜亦许侍立观礼但不与饮食之会或别率钱略设点心於他处】俟於外次既集以齿序立於门外东向北上约正以下出门西向南上【约正与齿是尊者正相向】揖迎入门至庭中北面皆再拜约正升堂上香降与在位者皆再拜【约正升降皆自阼阶】揖分东西向立【如门外之位】约正三揖客三让约正先升客从之【约正以下升自阼阶余人升自西阶】皆北面立【约正以下西上余人东上】约正少进西向立副正直月次其右少退直月引尊者东向南上长者西向南上【皆以约正之年推之後放此西向者其位在约正之右少进余人如故】约正再拜凡在位者皆再拜【此拜尊者】尊者受礼如仪【惟以约正之年受礼之节】退北壁下南向东上立直月引长者东面如初礼退则立於尊者之西东上【此拜长者拜时惟尊者不拜】直月又引稍长者东向南上约正与在位者皆再拜稍长者答拜退立于西序东向北上【此拜稍长者拜时尊者长者不拜】直月又引稍少者东面北上拜约正约正答之稍少者退立于稍长者之南直月以次引少者东北向西北上拜约正约正受礼如仪拜者复位又引幼者亦如之既毕揖各就次【同列未讲礼者拜于西序如初】顷之约正揖就坐【约正坐堂东南向约中年最尊者坐堂西南向副正直月次约正之东南向西上余人以齿序东西相向以北上若有异爵者则坐于尊者之西南向东上】直月抗声读约一过副正推说其意未达者许其质问於是约中有善者\推之有过者直月纠之约正询其实状于\无异辞乃命直月书之直月遂读记善籍一过命执事以记过籍坛试谧各默观一过既毕乃食食毕少休复会於堂或说书或习射讲论从容【讲论须有益之事不得陈道神s邪僻悖乱之言及私议朝廷州县政事得失及扬人过恶违者直月纠而书之】至晡乃退
休致後客次咨目
荥阳吕公尝言京洛致仕官与人相接皆以闲居野服礼而叹外郡或不能然其指深矣熹衰朽无状虽幸已叨误恩许致其事而前此或蒙宾客不鄙下访初亦未敢遽援此例便以老大野逸自居近缘久病难於动作屈伸俯仰皆不自由遂不免遵用旧京故俗辄以野服从事然而上衣下裳大带方履比之凉衫自不简其所便者但取束带足以礼解带可以燕居免有拘绊s绕之患脱着疼痛之苦而已切望深察恕此病人且使穷乡下邑得以复见祖宗盛时京都旧俗其美如此亦补助风教之一端也至于筋骸挛缩转动艰难迎候不时攀送不及区区之意亦非敢慢并冀有以容之又大幸也熹?恐拜闻
熹衰病之余不堪拜跪岁时享祀已废其礼亲旧相访亦望察此非应受之者并告权免庶几还答之间不至欠阙礼数而又可以免於趋避覆跌之虞千万幸甚熹又上闻
晦庵集卷七十四
<集部,别集类,南宋建炎至德佑,晦庵集>

[book_title]卷七十五
钦定四库全书
晦庵集卷七十五　　　　　宋　朱子　撰序
泉州同安县学故书目序
同安学故有官书一匮无籍记文书官吏转以相承不复訾省至熹始发视则皆故敝残脱无复次第独视其终篇皆有识焉者曰宣德郎守秘书丞知县事林姓而名亡矣按县治壁记及故庙学记林君名渎字道源以治平四年是县明年熙宁初元始新庙学聚图书是岁戊申距今绍兴二十五年乙亥才八十有八年不幸遭官师之懈弛更水火盗窃之余其磨灭而仅存者止是耳而使之与埃尘虫鼠共敝於故箱败箧之间以至於泯泯无余而後己其亦不仁也哉因之料简其可读者得凡六种一百九十一卷又下书募民间得故所藏去者复二种三十六卷更装L若干卷着之籍记而善藏之如故加严焉复具刻着卷目次第阙其所失亡者揭之使此县之人於林君之德尚有考也而熹所聚书因亦附见其後云
正书序
正书三卷唐陈昌晦撰凡四十九篇熹所校定可缮写初熹被府檄访境内先贤碑碣事传悉上之府是後得此书及墓表於其家表文猥近不足观然述其世次详书杂晚唐偶俪之体而时出奇殆难以句读也相传?久又多^谬无善本可相参校特以意私定其一二而其不可知者盖阙焉观其洁身江海之上不污世俗之垢纷次辑旧闻以此书虽非有险奇放~之行怪伟丽之文然其微词感厉时有发明理义之致而切於名教者亦可谓守正循理不惑之士矣操行之难而姓名曾不少⒓於世亦足悲夫诗之序曰乱世则思君子不改其度若昌晦者可谓近之故熹因校其书而序其意如此後有君子得以览焉
家藏石刻序
予少好古金石文字家贫不能有其书独时时取欧阳子所集录观其序跋辨证之辞以乐遇适意时恍然若手摩挲其金石而目了其文字也既又怅然自恨身贫贱苦处屏远弗能尽致所欲得如公之者或寝食不怡竟日来泉南又得东武赵氏金石录观之大略如欧阳子书然铨序益条理考证益精博予心亦益好之於是始l其橐得故先君子时所藏与熹後所增益者凡数十种虽不多要皆奇古可玩悉加标饰因其刻石大小施横轴悬之壁间坐对循行卧起恒不去目前不待披筐箧卷书把玩而後适也盖汉魏以前刻石制度简朴或出奇诡皆有可观存之足以佐嗜古之癖良非小助其近世刻石本制小者或横卷若书帙亦以意所便也盖欧阳子书一千卷赵氏书多倍之而予欲以此数十种者追而与之并则诚若不可冀然安知积之久则不若是其富也耶姑首是书以r绍兴二十六年岁次丙子八月二十二日壬辰吴郡朱熹序
许升字序
易象有之曰地中生木升君子以顺德积小以高大盖因其固然之理而无容私焉者顺之谓也由是而之则其进德也孰御许生名升与予学予察其得於内者盖如是故因其名之义而敬字曰顺之云绍兴戊寅十一月十二日新安朱熹仲晦父书
谢上蔡语录後序
右上蔡先生语录三篇先生姓谢氏名良佐字显道学於程夫子昆弟之门笃志力行於从游诸公间所见最超越有论语说行於世而此书传者盖鲜焉熹初得友人括苍吴任写本一篇【题曰上蔡先生语录】後得吴中板本一篇【题曰逍遥先生语录陈留江读之作序云得之先生兄孙少卿汲及夫隐之子希元者】二家之书皆温陵曾恬天隐所记最後得胡文定公家写本二篇於公从子籍溪先生【题曰谢子雅言】凡书四篇以相参校胡氏上篇五十五章记文定公问答皆他书所无有而提纲挈领指示学者用力处亦卓然非他书所及下篇四十七章与板本吴氏本略同然时有小异盖损益曾氏所记而精约过之辄因其旧定着二篇且着曾氏本语及吴氏之异同者於其下以备参考独板本所增多犹百余章然或失本指杂他书其尤者五十余章至诋程氏以助佛学直以或者目程氏而以予曰自起其辞皆荒浪无根非先生所宜言亦不类答问记述之体意近世学佛者私窃之以亢其术偶出於曾氏杂记异闻之书而传者弗深考遂附之於先生传之久远疑误後学使先生得f於程夫子而曾氏得?於先生者则必是书之也故窃不自知其固陋辄放而~之虽或被之以僭妄之罪而不敢辞也其余所谓失本指杂他书甚者亦颇X去而得先生遗语三十余章别一篇然记录不精仅存仿佛非复前篇比矣凡所定者书三篇已校定可缮写因论其所以然之意附见其後以俟知言有道君子考而择焉绍兴二十九年三月庚午新安朱熹谨书
赠徐端叔命序
世以人生年月日时所值支干纳音推知其人吉凶尢烨畲镎咂涫跛淙羟辰然学之者亦往往不能造其精微盖天地所以生物之机不越乎阳五行而已其屈伸消息错综变化固已不可胜穷而物之所赋贤愚贵贱之不同特昏明厚薄毫厘之差耳而可易知其说哉徐君尝儒则尝知是说矣其用志之密微而言之多中也固宜世之君子倘一过而问焉岂惟足以信徐君之术而振业之亦足以知夫得於有生之初者其赋与分量固已如是富贵荣显固非贪慕所得致而贫贱祸患固非巧力所可辞也直道而行致命遂志一变末俗以复古人忠厚廉耻之余风则或徐君之助也虽然与人子言依於孝与人臣言依於忠夭薰滩环∫颖匦奚硪再怪乃可以立命徐君其亦谨其所以言者哉绍兴壬午十月九日新安仲晦朱熹书
论语纂训序
论语纂训书无卷第合一篇凡古今论语训义见录者十四家而大抵宗程氏盖熹外兄丘子野所述子野亦以意附见其是非取舍之说熹读之其不合於圣人者寡矣因之序论曰士生乎圣人既没数千百岁之下而欲明圣人之心於数千百岁之上推其立言垂训之旨约其辞义於\说ヂ抑中以一家之书而又欲其是非取舍不谬於圣人亦难矣盖圣人之书其意微其辞约苟不明乎其宗而识乎其本多见其以私见臆说乱之也昔之大儒其犹有不免乎此者况後世之纷纷乎此其所以难也抑又有甚难者焉孔子曰文莫吾犹人也躬行君子则吾未之有得此其所以甚难者也夫其所以难者如此所以甚难者又如此则是书之作亦将以明乎其所难者求至乎其所甚难而已其可已乎故其求之能博取之能审推是言之其寡过矣孟子曰博学而详说之将以反说约也此之谓已如是则後圣人数千百岁而生而欲明其心於数千百岁之上无难矣夫学之所以尽其心如此又安有放其邪心以穷乎外物之患哉其行之也不远矣则其所以甚难者又得而庶几焉熹是以乐道之而之序所以明子野之是书其难如此而亦以着其从事於圣人者不易焉绍兴三十二年十月十八日序
送黄子衡序
熹生十五年当绍兴之癸亥始得与子衡游於潭溪之上是时子衡生亦十五年与余同师相好也予生後子衡者五月以故兄事之自是几二十年矣其游日以久故其好日以笃所居又东西邻弦歌诵说之声相闻其间N不以朝夕见者非行役在外则或事之萦系而不得肆尔其余则是聚而语六经百氏之奥立身行事之方与当世之得失无不讲以求其至而及乎文章之趣字画伎艺之工否者皆其余也子衡若以余可与语者予亦赖子衡以自进故虽间而一日之别未尝不勤勤然相向慕以别可惜也今子衡一旦自以学未足以充其资去而之三山从师学焉曩余与子衡游观其e利明达沈酣乎载籍之文而从事乎道德之实固已知其中有以大过人者矣然犹惧其以是而自足也盖至乎今日然後知其中之果有以大过人也盖学之患莫甚於自足莫害於无师幸得师而承之於是又患其未知所以学也今子衡之行不以千里远不以颖利明达之资贤於人其志岂止优於今之士者哉顾知所以求师而亦素得之矣则予之所道者亦岂复有他求哉亦愿子衡自今息其所以能而求其所以未学者於师而已诚能如是言者则虽暌离之叹有甚於一日之别而予与子衡不可以介然于怀也则予之所以与子衡者其亦可知矣夫子衡之所以责於我者其亦可以无负矣夫绍兴三十二年十有二月从表弟新安朱熹序
论语要义目录序
鲁论语二十篇古论语二十一篇【分尧曰下章子张问别一篇鲁共王毁孔子旧宅得之】齐论语二十二篇【有问王知道二篇】魏何晏等集汉魏诸儒之说就鲁论篇章考之齐古之注本朝至道咸平间又命翰林学士邢m等取皇甫笆柙级修之以正义其於章句训诂名器事物之际详矣熙宁中神祖垂意经术始置学官以幸学者而时相父子逞其私智尽废先儒之说妄意穿凿以利诱天下之人而涂其耳目一时文章豪杰之士盖有知其是非而傲然不之下者顾其所以说又未能卓然不叛于道学者趋之是犹舍夷貉而适戎蛮也当此之时河南二程先生独得孟子以来不传之学于遗经其所以教人者亦必以是务然其所以言之者则异乎人之言之矣熹年十三四时受其说于先君未通大义而先君弃诸孤中间历访师友以未足於是糖蠊沤裰钊逯说合而编之诵习既久益以迷眩晚亲有道窃有所闻然後知其穿凿支离者固无足取至于其余或引据精密或解析通明非无一辞一句之可观顾其于圣人之微意则非程氏之传矣隆兴改元屏居无事与同志一二人从事於此慨然发愤尽删余说及其门人朋友数家之说补缉订正以一书目之曰论语要义盖以学者之读是书其文义名物之详当求之注疏有不可略者若其要义则於此其庶几焉学者第熟读而深思之优游涵泳久而不舍必将有以自得於此本既立矣诸家之说有不可废者徐取而观之则其支离诡谲乱经害性之说与夫近世出入离遁似是而非之辨皆不能吾病呜呼圣人之意其可以言传者具於是矣不可以言传者亦岂外乎是哉深造而自得之特在夫学者加之意而已矣因取凡要义名氏大⒕吡腥缱蠖序其意云
论语训蒙口义序
予既序次论语要义以备览观暇日又儿辈读之大抵诸老先生之说本非童子设也故其训诂略而义理详初学者读之经之文句未能自通又当趟兄钏滴势渲敢饷Ｈ幻匝４非蒙之要因删录以成此编本之注疏以通其训诂参之释文以正其音读然後会之於诸老先生之说以发其精微一句之义系之本句之下一章之指列之本章之左又以平生所闻於师友而得於心思者间附见一二条焉本末精粗大小详略无或敢偏废也然本其所以作取便於童子之习而已故名之曰训蒙口义盖将藏之家塾俾儿辈学焉非敢他人发也呜呼小子来前予幼获承父师之训从事於此二十余年材资不敏未能有得今乃妄意采掇先儒有所取舍度德量力夫岂所宜然施之汝曹取其易晓本非述作以是庶几其可幸无罪焉尔夫其训释之详且明也日讲焉则无不通矣义理之精而约也日诵焉则无不识【去声下同】矣通者已知而时习识者未解而勿忘予之始学亦若斯而已矣呜呼小子其懋敬之哉汲汲焉而毋欲速也循循焉而毋敢惰也毋牵于俗学而~之以迂且淡也毋惑于异端而躐之以近且卑也圣人之言大中至正之极而万世之标也古之学者其始即此以学其卒非离此而道穷理尽性修身齐家推而及人内外一致盖取诸此而无所不备亦终吾身而已矣舍是而他求夫岂无可观者然致远恐泥昔者吾几陷焉今裁自脱故不愿汝曹之之也呜呼小子其懋戒之哉
送陈宗之序
建阳陈君宗之一旦过熹而言曰万年之曾大父起诸生事仁宗皇帝得执法殿中当是时天子春秋高储尚未建二三大臣以忧而议之未能得坚决也殿中君一旦沐浴抗疏极言未报而以暴卒闻於是古灵陈公志其墓其後丞相温国文正公又以言之於朝今以二公之言及其疏考之知其以死谏无疑也而朝廷每修嘉佑定策之功大者铭鼎Ｐ≌叩侵癫顾殿中君独不与焉万年不肖诚不胜其愤懑尝具其事以闻於朝章幸已下而任事者莫或哀之今将复进而有言且病其不能遂也子以是何如哉熹谨对曰先祖有善而子孙弗能知是不明也然而弗能暴白以传於後是不仁也然则子之是汲汲亦其宜也虽然予窃闻之古之君子思所以显其亲者惟立身扬名之足恃是以不求诸人而求诸已不务其外而务其内若殿中君之节诚高矣然其所以传世而垂後者岂独以一朝慨死职谅哉予尝得其平生之遗文伏而读之其言之粹皆可讲而思也其行之纯皆可则而象也以吾子之才之志而用其力于此不以贵乎已而闻于人者乱焉久之而弗渝也是亦殿中君而已矣於以立身扬名而显其亲岂不有余地乎不此之图顾乃捐书废业触犯寒暑仆仆焉奔走尘埃之中而曰吾将以暴白吾祖之德善而求闻于後世计无乃下乎虽然宗之行矣以殿中君之忠吾子之孝而任事者曾不以动其心则世之所可愿者无复有以动其心矣方今朝廷清明耆俊在服子之所病殆其不然吾知子之行也其必有以藉手而归以拜殿中君之墓矣抑吾前所道古之君子所以显其亲云者亦岂遽无所用之空言哉或者宗之终有意焉则亦庶乎其犹可及也既以是对於其行又书以赠之诗曰维其有之是以似之予于宗之盖不能无望焉尔隆兴二年夏六月壬午新安朱熹序
困学恐闻编序
孔子曰生而知之者上也学而知之者次也困而学之又其次也困而不学民斯下矣夫生知者尧舜孔子也学知者禹稷回也困也者行有不得之谓也知其困而学焉以增益其所不能此困而学之之事也亦以卑矣然能从事於斯则其成犹不在善人君子之後不能从事於斯则靡然流於下民而不知反均之困其於二者相去之间如是之远学与不学之异耳可不懋哉可不懋哉予尝以困学名予燕居之室而来吾室者亦未尝不以此告之目其杂记之编曰困学恐闻盖又取夫子路有闻未之能行惟恐有闻之意以困而学者其用力宜如是也读是书者以下民忧而以未能行其所闻恐则予将取以辅吾仁焉
戊午谠议序
君臣父子之大伦天之经地之义而所谓民Ｒ补食贾於君子之於父生则敬养之没则哀送之所以致其忠孝之诚者无所不用其极而非虚加之也以不如是则无以尽乎吾心云尔然则其有君父不幸而罹于横逆之故则夫臣子者所以痛愤怨疾而求之必报其者其志岂有穷哉故记礼者曰君父之不与共戴天寝苫枕干不与共天下也而之说者曰复者可尽五世则又以明夫虽不当其臣子之身而苟未及五世之外则犹在乎必报之域也虽然此特庶民之事耳若夫有天下者承万世无疆之统则亦有万世必报之非若庶民五世则自高祖以至玄孙亲尽服穷而遂已也国家靖康之祸二帝北狩而不还臣子之所痛愤怨疾虽万世而必报其者盖有在矣太上皇帝受命中兴誓雪父兄之辱虽其间亦或奸谋之所前S而圣志益坚至于绍兴之初贤才并用纲纪复张诸将之兵屡以捷告恢复之势盖已什八九成矣金人於是始露和亲之议以沮吾计而宰相秦桧归自朔庭力主其事当此之时人伦尚明人心尚正天下之人无贤愚无贵贱交口合辞以不可独士大夫之顽钝嗜利无耻者辈起而和之清议不容诟詈唾斥欲食其肉而寝处其皮则其于桧可知矣而桧乃独以梓宫长乐藉口攘却\谋荧惑主听然後所谓和议者翕然以定而不可破自是以来二十余年国家忘仇敌之寇而怀宴安之乐桧亦因是藉外权以专宠利窃主柄以遂奸谋而向者冒犯清议希意迎合之人无不夤缘骤至通显或乃踵桧用事而君臣父子之大伦天之经地之义所谓民Ｕ卟桓次澎|绅之间矣士大夫狃于积衰之俗徒见当时国家无事而桧与其徒皆享成功无後患顾以亡忍辱事理之当然主议者慕桧游谈者慕其徒一雄唱之百雌和之癸未之议发言盈庭其曰金世不可和者尚书张公阐左史胡公铨而止耳其余盖亦有谓不可和者而其所以说不出乎利害之间又其余则虽平时之贤士大夫慨然有六千里人役之叹者一旦进而立乎庙堂之上顾乃惘然如醉如幼而忘其畴昔之言厥或告之则曰此处士之大言耳呜呼秦桧之罪所以上通於天万死而不足以赎者正以其始则唱邪谋以误国终则挟敌势以要君使人伦不明人心不正而末流之弊遗君後亲至於如此之极也夫惟三纲不立是以\志无所统系而上之人亦无所凭藉以安斯乃有识之士所长虑却顾而凛然以寒心者而说者犹曰姑以\论之从违而卜事理之可否则今日士大夫是和者之多盖不下前日非和者之\也独安得以前日之不可而害今日之可哉呜呼是未知前日人伦之明而今日之不明前日人心之正而今日之不正也且若必以人之\寡胜负则夫所谓士大夫是和之多者又孰若六军万姓之多耶今六军万姓之言则是二公之言而已盖君臣父子之大伦天之经地之义而所谓民Ｕ咂潇妒酪灿忻骰奁湓谌艘参薮嫱鍪且运涞蓖腔捣铣谥余邪议四起无复忌惮而亦不能斩伐销铄使之无也奈何不听于此顾反决得失於前日所谓顽钝嗜利无耻者之余谋此已坠之三纲所以未能复振已隳之万事所以未能复理而上之人终亦未能有所凭藉以成安强之势也今南北再字型馕奘掠赜拮蠹所谓万世必报之者固已无所复发其口矣窃伏田间不胜愤叹因读魏元履所叙次戊午谠议之慨然流涕盖伤其祸殃自此始也怀不能已姑论其始终梗⑷绱艘苑⒚髟履所叙次之意并以致草野孤臣毕义愿忠之诚谋国者傥有取焉则犹足以庙谋之万一而非区区所敢望也乾道改元六月戊戌新安朱熹序
赠李尧举序
日者李君以五行七政推知人生挢睬畲镅其已然而逆断其将然虽数十年之远无一辞之差顾於予称说云云则若有可疑者岂其言之空多所以不能无失耶不然是殆见吾厄穷之久意其所不堪而姑是言以悦之耳嗟乎士之辱於草野泥涂之中不幸而类予者何可胜数生虽爱之而不忍其穷然必欲人人揣其所欣厌以避就则可以信吾术於当世矣志士不忘在沟壑勇士不忘丧其元彼此者其殆必有以乐乎此生又安知其果以吾言动其心哉余生计莫若直其辞而已矣生一直其辞在我者既无枉道诎身之辱而天下无不服吾术之精且又使吾之所爱敬慕悦而不欲其久穷者益有以自信而忘其穷之累岂不真有助哉生将有所适因书以授之生行四方且久其更事多必将深有感予言者矣乾道元年十一月朔旦丹阳朱仲晦父书
魏甥恪字序
商颂曰自古在昔先民有作温恭朝夕执事有恪作之言也恪之言敬也夫人饱食逸居而无所作於世则蠢然天地之一C也故人不可以无作然作而不敬其所作也终无成矣魏氏甥茂孙善读书能讲说然余患其无所作之志恪敬之心因其来请名字也名之曰恪而以有作字之恪也其敬听余言毋怠毋忽乾道二年正月二十有一日朱熹仲晦父书
林用中字序
古田林子用中过予于屏山之下以道学问甚勤予不能有以告也然与之言累日知其志之高力之久所闻之深而所至之不可量也一日语予求所以易其名与字者予曰名者子生三月而父命之非朋友所得变字虽可改然前辈有言名字者已所假借以自称道亦人所假借以称道己之辞尔奚以求胜哉林子曰不然用中之名在中庸实舜之事非後学所宜假借以自名者故常病其大而不自安非敢小之而复求胜也且亦素请于家君矣愿得一言若可用以自警者而称焉则所望也予嘉其礼与辞之善也则告之曰舜诚大圣人不可及也而古之人有子者其言曰舜何人也予何人也有者亦若是夫岂不知舜之不可以几及而必云尔者盖曰学所以求圣人不以是标的则无所望走而之焉耳子诚能志子之志而学其学则亦何歉于名之大而必曰易之邪且子不观于子思之中庸耶中庸之书上言舜下言子用其中者舜也择乎中庸得一善则拳拳服膺而弗失者子也夫子之学所以求舜者亦在乎精择而敬守之耳盖择之不精则中不可得守不以敬则虽欲其一日而有诸已且将不能尚何用之可致哉今子必将道而之舜则亦自夫择者始而敬以终之无他事矣故予谓子之名则无庸改而请奉字曰择之又曰敬仲二字惟所称子以是足以有警乎无也林子曰子之教敢不奉以周旋予因稍次序其语书以赠之乾道二年三月癸亥
送张仲隆序
士大夫狃於宴安无事而不经世有用之学者几年于兹矣属者天子慨然发愤以恢复土疆报雪耻己任思得天下卓然可用之实材而器使之夙寤晨兴当食屡叹於是天下之士祗承德意始复相与刮摩淬厉务精其能以待选择盖自庙堂侍从之英下至韦布刍荛之贱奋然并起求以治军旅商财利之术自献者一时争出头角盖人材之\多且适于实用未有若今日之盛而国势之重轻强弱视前日亦既有分矣然予窃闻之古圣贤之言治必以仁义先而不以功利急夫岂固是迂N无用之谈以欺世眩俗而甘受实祸哉盖天下万事本于一心而仁者此心之存之谓也此心既存乃克有制而义者此心之制之谓也诚使是说着明于天下则自天子以至于庶人人人得其本心以制万事无一不合宜者夫何难而不济不知出此而曰事求可功求成吾以苟一切之计而已是申商吴李之徒所以亡人之国而自灭其身国虽富其民必贫兵虽强其国必病利虽近其害也必远顾弗察而已矣吾党张侯仲隆材气~人志节甚伟方举世晏然溺于无事之时其有用之学固已久矣及其{然竞于有事之际则反深自闭匿若无能者然其试于百里则善良怀其惠而奸盗慑其威退而闲处则杜门读书以斟酌世故而亲仁尚友以培本根廓廓乎其未尝有叹老嗟卑之念也然则其於古圣贤仁义之说殆亦⒑跗溆形乓咏裉熳游牌人且欲召而见之岂徒然者哉行矣张侯强饭自爱平生之学从容上一二言之明主且恨见公之晚惟无忘所谓仁义云者则庶乎有以慰友朋之望矣乾道四年春二月丙申新安朱熹序
程氏遗书後序
右程氏遗书二十五篇二先生门人记其所见闻答问之书也始诸公各自书先生没而其传广然散出并行无所统一传者颇以已意私窃窜易历时既久殆无全编熹家有先人旧藏数篇皆着当时记录主名语意相承首尾通贯盖未更後人之手故其书最精善後益以类访求得凡二十五篇因稍以所闻岁月先後第此书篇目皆因其旧而又别之录如此以见分别次序之所以然者然尝窃闻之伊川先生无恙时门人尹l得朱光庭所抄先生语奉而质诸先生先生曰某在何必读此书若不得某之心所记者徒彼意耳尹公自是不敢复读夫以二先生倡明道学于孔孟既没千载不传之後可谓盛矣而当时从游之士盖亦莫非天下之英材其于先生之嘉言善行又皆耳闻目见而手记之宜其亲切不差可以行远而先生之戒犹且丁宁若是岂不以学者未知心传之要而滞于言语之间或者失之毫厘则其谬将有不可胜言者乎又况後此且数十年区区掇拾于残编坠简之余传诵道说玉石不分而谓真足以尽得其精微严密之旨其亦误矣虽然先生之学其大要则可知已读是书者诚能主敬以立其本穷理以进其知使本立而知益明知精而本益固则日用之间且将有以得乎先生之心而於疑信之传可坐判矣此外诸家所抄尚\率皆割裂补缀非复本篇异时得其所自来当复出之以附今录无则亦将去其重复别外书以待後之君子云尔
程氏遗书附录後序
右附录一卷明道先生行状之属凡八篇伊川先生祭文一篇奏状一篇皆其本文无可议者独伊川行事本末当时无所论着熹尝窃取实h所书文集内外书所载与凡他书之可证者次其後先以年谱既不敢以意形容又不能保无谬误故於每事之下各系其所从得者今亦辄取以着于篇合一卷以附於二十五篇之後呜呼学者察言以求其心考迹以观其用而有以自得之则斯道之传也其庶几乎乾道四年岁在着雍困敦夏四月壬子新安朱熹谨记
赠徐师表序
南浦徐君师表论五行精极建安今年新进士数人大抵皆其所尝称许序引具存可覆视也一日见予屏山之下因以所知十余人者验之挢睬畲镏间中者八九以是知诸君之誉徐君也不妄而徐君之得诸人也不幸其挟诸人者不夸矣将行求予言以赠予惟人之所赋薄厚淹速有不可易者如此而学士大夫犹欲以智力求之至於义理之所当君子所不谓命则又未闻其有必者何哉徐君之所从游多吾党之士坐语从容试以是说谂之庶乎其有益也乾道己丑孟夏既望新安朱熹仲晦父书
家礼序
凡礼有本有文自其施於家者言之则名分之守爱敬之实其本也冠昏丧祭仪章度数者其文也其本者有家日用之常礼固不可以一日而不修其文又皆所以纪纲人道之终始虽其行之有时施之有所然非讲之素明习之素熟则其临事之际亦无以合宜而应节是不可以一日而不讲且习焉也三代之际礼经备矣然其存於今者宫庐器服之制出入起居之节皆已不宜於世世之君子虽或酌以古今之变更一时之法然亦或详或略无所折衷至或遗其本而务其末缓於实而急於文自有志好礼之士犹或不能举其要而困於贫窭者尤患其终不能有以及於礼也熹之愚盖两病焉是以尝独观古今之籍因其大体之不可变者而少加损益於其间以一家之书大抵谨名分崇爱敬以之本至其施行之际则又略浮文敦本实以窃自附於孔子从先进之遗意诚愿得与同志之士熟讲而勉行之庶几古人所以修身齐家之道谨终追远之心犹可以复见而於国家所以敦化导民之意亦或有小补云
东归乱藁序
始予与择之陪敬夫南山之游穷幽选胜相与咏而赋之四五日间得凡百四十余首既而自咎曰此亦足以荒矣则又推数引义更相箴戒者久之其事见於倡酬前後序篇亦已详矣自与敬夫别遂偕伯崇择之东来道涂次舍舆马杖屦之间专以讲论问辨事盖已不暇於诗而间隙之时感事触物又有不能无言者则亦未免以诗发之盖自槠州历宜春泛清江泊豫章涉饶信之境缭绕数千百里首尾二十八日然後至於崇安始尽l其橐掇拾乱藁才得二百余篇取而读之虽不能当义理中音节然视其间则交规自警之词愈多焉斯亦吾人所欲朝夕见而不忘者以故不复毁弃姑序而存之以见吾党直谅多闻之益不以游谈燕乐而废至其时或发於一偏不能一出於正者亦皆存而不削庶乎後日观之有以惕然自省而思所以改焉是则此藁之存亦未可以无益而略之也若夫江山景物之奇晴朝暮之变幽深杰异千状万态则虽所谓二百篇犹有所不能形容其仿佛此固不得而记云乾道丁亥冬十月二十有一日新安朱熹序
周子太极通书後序
右周子之书一编今舂陵零陵九江皆有本而互有同异长沙本最後出乃熹所编定视他本最详密矣然犹有所未尽也盖先生之学其妙具于太极一图通书之言皆发此图之而程先生兄弟语及性命之际亦未尝不因其说观通书之诚动静理性命等章及程氏书之李仲通铭程邵公志子好学论等篇则可见矣故潘清逸志先生之墓叙所着书特以作太极图称首然则此图当书首不疑也然先生既手以授二程本因附书後【祁居之云】使者见其如此遂误以图书之卒章不复厘正使先生立象尽意之微旨暗而不明而骤读通书者亦复不知有所总摄此则诸本皆失之而长沙通书因胡氏所传篇章非复本次又削去分章之目而别以周子曰者加之於书之大义虽若无所害然要非先生之旧亦有去其目而遂不可晓者【如理性命章之类】又诸本附载铭碣诗文事多重复亦或不能有所发明於先生之道以示学者故今特据潘志置图篇端以先生之精意则可以通乎书之说矣至於书之分章定次亦皆复其旧贯而取公及蒲左丞孔司封黄太史所记先生行事之实删去重复合一篇以便观者盖世所传先生之书言行具此矣潘公所谓易通疑即通书而易说独不可见向见友人多蓄异书自谓有传本亟取而观焉则浅陋可笑皆舍法时举子葺绪余与图说通书~不相似不问可知其^独不知世复有能得其真者与否以图书推之知其所发当极精要微言湮没甚可惜也熹又尝读朱内翰震进易说表谓此图之传自陈搏种放穆修而来而五o胡公仁仲作通书序又谓先生非止种穆之学者此特其学之一师耳非其至者也夫以先生之学之妙不出此图以得之於人则决非种穆所及以非其至者则先生之学又何以加於此图哉是以尝窃疑之及得志文考之然後知其果先生之所自作而非有所受於人者公盖皆未见此志而云云耳然胡公所论通书之指曰人见其书之约而不知其道之大也见其文之质而不知其义之精也见其言之淡而不知其味之长也人有真能立伊尹之志修子之学则知此书之言包括至大而圣门之事业无穷矣此则不可易之至论读是书者所宜知也因复掇取以系于後云乾道己丑六月戊申新安朱熹谨书
语孟集义序【初曰精义後改名集义】
论孟之书学者所以求道之至要古今之说者盖已百有余家然自秦汉以来儒者类皆不足以与闻斯道之传其溺於卑近者既得其言而不得其意其骛於高远者则又支离驳或乃并其言而失之学者益以病焉宋兴百年河洛之间有二程先生者出然後斯道之传有继其於孔子孟氏之心盖异世而同符也故其所以发明二书之说言虽近而索之无穷指虽远而操之有要使夫读者非徒可以得其言而又可以得其意非徒可以得其意而又可以并其所以进於此者而得之其所以兴起斯文开悟後学可谓至矣间尝L辑条流以附本章之次既又取夫学之有同於先生者若横渠张公范氏二吕氏谢氏游氏杨氏侯氏尹氏凡九家之说以附益之名曰论孟精义以备观省而同志之士有欲从事於此者亦不隐焉抑尝论之论语之言无所不包而其所以示人者莫非操存涵养之要七篇之指无所不究而其所以示人者类多体验充扩之端夫圣贤之分其不同固如此然而体用一源也显微无间也是则非诚先生之学之至其孰能知之呜呼兹其所以奋乎百世~学之後而独得夫千载不传之传也欤若张公之於先生论其所至窃意其犹伯夷伊尹之於孔子而一时及门之士考其言行则又未知其孰可以孔氏之曾也今录其言非敢以无少异於先生而悉合乎圣贤之意亦曰大者既同则其浅深疏密毫厘之间正学者所宜尽心耳至於近岁以来学於先生之门人者又或出其书焉则意其源远末分醇r异味而不敢载矣或曰然则凡说之行於世而不列於此者皆无取已乎曰不然也汉魏诸儒正音读通训诂考制度辨名物其功传矣学者苟不先涉其流则亦何以用力於此而近世二三名家与夫所谓学於先生之门人者其考证推说亦或时有补於文义之间学者有得於此而後观焉则亦何适而无得哉特所以求夫圣贤之意者则在此而不在彼耳若夫外自托於程氏而窃其近似之言以文异端之说者则诚不可以入於学者之心然以其荒幻浮夸足以欺世也而流俗颇已乡之矣其害岂浅浅哉顾其语言气象之间则实有不难辨者学者诚用力於此书而有得焉则於其言虽欲读之亦且有所不暇矣然则是书之作其率尔之诮虽不敢辞至於明圣传之统成\说之长折俗流之谬则窃亦妄意其庶几焉乾道壬辰月正元日新安朱熹谨书
林允中字序
始予得古田林生用中爱其通悟修谨嗜学不倦因其请字字之曰择之一日择之又请曰用中之弟允中亦知有志於学而其才小不足愿推所以见命之意字之曰扩之何如予时未识允中而以择之之言知其人也则应曰诺明年扩之亦来视其志与其才信乎其如择之之言也自是从予游今四五年矣徐深察之则其人盖晦外而明於内朴外而敏其中是以予有取焉今年还自吴中过予潭溪之上留语三日则闻见益广而将有以充其才矣间请予文以序其字顾予言何足取然尝闻之动静相循如环无端而圣贤之学必主乎静盖火之宿者用之壮水之湟簿鲋长其理然也扩之诚自病其才之未充而欲卒大之耶则亦反其本务其实而已矣扩之唯唯遂书以授之乾道壬辰九月丙午新安朱熹序
资治通监纲目序
先正温国司马文正公受诏编集资治通监既成又撮其精要之语别目录三十卷并上之晚病本书太详目h太简更着举要历八十卷以通厥中而未成也至绍兴初故侍读南阳胡文定公始复因公遗藁修成举要补遗若干卷则其文愈约而事愈备矣然往者得於其家而伏读之犹窃自病记识之弗强不能有以领其要而及其详也故尝过不自料辄与同志因两公四书别义例增损永ㄒ跃痛吮喔潜硭暌允啄辍局鹉曛上行书外某甲子遇甲字子字则朱书以别之虽无事依举要以备岁年】而因年以着统【凡正统之年岁下大书非正统者两行分注】大书以提要【凡大书有正例有变例正例如始终兴废灾祥沿革及号令征伐杀生除拜之大者变例如不在此例而善可法恶可戒者皆特书之也】而分注以备言【凡分注有追原其始者有遂言其终者有详陈其事者有备载其言者有因始终而见者有因拜除而见者有因事类而见者有因家世而见者有温公所立之言所取之论有胡氏所收之说所着之评而两公所遗与夫近世大儒先生折衷之语今亦颇采以附於其间云】使夫岁年之久近国统之离合辞事之详略议论之同异通贯晓析如指诸掌名曰资治通监纲目凡若干卷藏之巾笥姑以私便检自备遗忘而已若两公述作之本意则有非区区所敢及者虽然岁周於上而天道明矣统正於下而人道定矣大纲⒕俣监戒昭矣\目毕张而几微着矣是则凡致知格物之学者亦将慨然有感於斯而两公之志或庶乎其可以默识矣因述其指意条例如此列於篇端以俟後之君子云乾道壬辰夏四月甲子新安朱熹谨书
八朝名臣言行录序
予读近代文集及记事之书观其所载国朝名臣言行之迹多有补於世教然以其散出而无统也既莫究见始终表里之全而又汨於虚浮诡诞之说予常病之於是掇取其要聚此录以便记览尚恨书籍不备多所遗阙嗣有所得当续书之
中和旧说序
余蚤从延平李先生学受中庸之书求喜怒哀乐未发之旨未达而先生没余窃自悼其不敏若穷人之无归闻张钦夫得衡山胡氏学则往从而问焉钦夫告余以所闻余亦未之省也退而沉思殆忘寝食一日喟然叹曰人自婴p以至老死虽语默动静之不同然其大体莫非已发特其未发者未尝发尔自此不复有疑以中庸之旨果不外乎此矣後得胡氏书有与曾吉父论未发之旨者其论又适与余意合用是益自信虽程子之言有不合者亦直以少作失传而不之信也然间以语人则未见有能深领会者乾道己丑之春友人蔡季通言之问辨之际予忽自疑斯理也虽吾之所默识然亦未有不可以告人者今析之如此其纷纠而难明也听之如此其冥迷而难喻也意者乾坤易简之理人心所同然者殆不如是而程子之言出其门人高弟之手亦不应一切谬误以至於此然则予之所自信者其无乃反自误乎则复取程氏书虚心平气而徐读之未及数行冻解晔腿会嶂情性之本然圣贤之微旨其平正明白乃如此而前日读之不详妄生穿穴凡所辛苦而仅得之者适足以自误而已至於推类究极反求诸身则又见其害之大盖不但名言之失而已也於是又窃自惧亟以书报钦夫及尝同此论者惟钦夫复书深以然其余则或信或疑或至于今累年而未定也夫忽近求远厌常弃新其弊乃至於此可不戒哉暇日料检故书得当时往还书藁一编辄序其所以而题之曰中和旧说盖所以深惩前日之病亦使有志於学者读之因予之可戒而知所戒也独恨不得奉而质诸李氏之门然以先生之所已言者推之知其所未言者其或不远矣壬辰八月丁酉朔新安朱熹仲晦云
记论性答藁後【此篇杂出问答书中今以附此】
此篇出於论定之初徒以一时之见骤正累年之失其向背出入之际犹有未服习者又持孤论以当\贤心亦不自安故自今读之尚多遗恨如广仲之言既以静天地之妙又论性不可以真妄动静言是知言所谓叹美之善而不与恶对者云尔应之宜曰善恶也真妄也动静也一先一後一彼一此皆以对待而得名者也不与恶对则不名善不与动对则不名静矣既非妄又非真则亦无物之可指矣今不知性之善而未始有恶也真而未始有妄也主乎静而涵乎动也顾曰善恶真妄动静凡有对待皆不可以言性而对待之外别有无对之善与静焉然後可以形容天性之妙不亦异乎当时酬对既不出此而他所自言亦多旷阙如论性无不该不可专以静言此固是也然其说当云性之分虽属乎静而其则该动静而不偏故乐记以静言性则可如广仲遂以静字形容天性之妙则不可如此则语意圆矣如论程子真静之说以真本体静未感此亦是也然当云下文所谓未发即静之谓也所谓五性即真之谓也然则仁义礼智信云者乃所谓未发之而性之真也欤如此则文义备矣答敬父书所谓复艮二卦亦本程子之意而释之疑思虑未萌者是坤卦事不应以复当之予谓此乃易传所谓无间可容发【一作息】处夫思虑未萌者固坤也而曰知觉不昧则复矣此虽未有失而词意有未具择之之疑虽过然其察之亦密矣又所谓周子主静之说则中正仁义之动静有未当其位者当云以中对正则正本以仁配义则义质乃无病尔此藁中间亦屡有改定处今不能复易因题其後以正其失云壬辰仲秋日书
尹和静言行录序
程夫子有言涵养必以敬进学则在致知二言者夫子所以教人造道入德之大端而不可以偏废焉者也若和静尹公先生者其学於夫子而有得於敬之云乎何其说之约而居之安也其门人冯氏祁氏吕氏记其绪言各一书熹尝得而伏读之所以收放心而伐邪气者几微之际所助深矣顾其记h之间尚多抵牾至於人名事迹亦或不同然则其於精微之意岂得无可疑者惜乎其不得亲见先生而面质之也书之篇首以告同志其亦熟玩而审取之哉乾道癸巳孟夏初吉新安朱熹序
送李伯谏序
国家建立学校之官遍於郡国盖所以幸教天下之士使之知所以修身齐家治国平天下之道而待朝廷之用也此其德意可谓厚矣然学不素明法不素备选用乎上者以科目词艺足以得人受任乎下者以规绳课试足以尽职盖在上者不知所以人师之德而在下者不知所以人师之道是以学校之官虽遍天下而游其间者不过以追时好取世资事至於所谓修身齐家治国平天下之道则寂乎其未有闻也是岂国家所立学教人之本意哉吾友李君伯谏敦洁好修笃志问学其於古之大学所以修己治人之道讲之熟矣今也受命於朝而将掌教於蕲之学吾知其所以尽职者其必有异於世俗之矣然伯谏方且K然自以不足乎人师之德忧而辱顾於予以问惟予言之浅陋固已无足陈者抑自其与伯谏游而讲於斯也亦三年矣凡持守之要玩索之端巨细精粗盖已无所不论今使之言其又何以加此然有一焉主敬致知摧骄破吝谨之於细微杂乱之域而养之於虚闲静一之中是则虽屡言之而岂患乎其渎哉感伯谏下问之勤不能默默因叙前说而并书之祖行之朝奉以别伯谏行乎哉今而後闻蕲之士其有慨然兴起於学而明乎所以修身齐家治国平天下之道者是则伯谏之德之修之验也夫
程氏外书後序
右程氏外书十二篇熹所序次可缮写始熹序次程氏遗书二十五篇皆诸门人当时记录之全书足以正俗本纷更之缪而於二先生之语则不能无所遗也於是取诸集录参伍相除得此十有二篇以外书夫先生之言非有精粗之异而两书皆非一手所记其浅深工拙之未可以一⒙燮湓煌馐樵普咛匾匀≈之杂或不能审其所自来其视前书学者尤当精择而审取之耳乾道癸巳六月乙亥新安朱熹书
中庸集解序
中庸之书子思子之所作也昔者曾子学於孔子而得其传矣孔子之孙子思又学於曾子而得其所传於孔子者焉既而惧夫传之久远而或失其真也於是推本所传之意质以所闻之言更相反覆作此书孟子之徒实受其说孟子没而不得其传焉汉之诸儒虽或擎诵然既杂乎传记之间而莫之贵又莫有能明其所传之意者至唐李O始知尊信其书之论说然其所谓灭情以复性者又杂乎佛老而言之则亦异於曾子子思孟子之所传矣至於本朝濂溪周夫子始得其所传之要以着於篇河南二程夫子又得其遗旨而发挥之然後其学布於天下然明道不及书今世所传陈忠肃公之所序者乃蓝田吕氏所着之别本也伊川虽尝自言中庸今已成书然亦不传於学者或以问於和靖尹公则曰先生自以不满其意而火之矣二夫子於此既皆无书故今所传特出於门人记平居问答之辞而门人之说行於世者唯吕氏游氏杨氏侯氏有成书若横渠先生若谢氏尹氏则亦或记其语之及此者耳又皆别自编或颇杂出他记盖学者欲观其聚而不可得固不能有以考其异而会其同也熹之友会稽石君纷又啬耸技而次之合一书以便观览名曰中庸集解复第其录如右而属熹序之熹惟圣门传授之微旨见於此篇者诸先生言之详矣熹之浅陋盖有行思坐诵没世穷年而不得其所以言者尚何敢措一辞於其间然尝窃谓秦汉以来圣学不传儒者惟知章句训诂之事而不知复求圣人之意以明夫性命道德之归至於近世先知先觉之士始发明之则学者既有以知夫前日之陋矣然或乃徒诵其言以高而又初不知深求其意甚者遂至於脱略章句陵藉训诂坐谈空妙展转相迷而其患反有甚於前日之陋者呜呼是岂古昔圣贤相传之本意与夫近世先生君子之所以望於後人者哉熹诚不敏私窃惧焉故因子重之书特以此言题其篇首以告夫同志之读此书者使之毋於高无骇於奇必沉潜乎句读文义之间以会其归必戒惧乎不睹不闻之中以践其实庶乎优柔厌饫真积力久而於博厚高明悠久之域忽不自知其至焉则有以真得其传而无徒诵坐谈之弊矣抑子重之此书采掇无遗条理不紊分章虽因\说然去取之间不失其当其谨密详审盖有得乎行远自迩登高自卑之意唯哀公问政以下六章据家语本一时问答之言今从诸家不能复合然不害於其脉理之贯通也又以简帙重大分两卷亦无他义例云乾道癸巳九月辛亥新安朱熹谨书
王梅溪文集序【代刘共父作】
知人之难尧舜以病而孔子亦有听言观行之戒然以予观之此特小人设耳若皆君子则何难知之有哉盖天地之间有自然之理凡阳必刚刚必明明则易知凡必柔柔必暗暗则难测故圣人作易遂以阳君子小人其所以通幽明之故类万物之情者虽百世不能易也予尝窃推易说以观天下之人凡其光明正大E畅洞达如青天白日如高山大川如雷霆之威而雨露之泽如龙虎之猛而麟凤之祥磊磊落落无o芥可疑者必君子也而其依阿L莼鼗ヒ伏纠结如蛇蚓锁细如虮t如鬼蜮狐蛊如盗贼诅祝闪倏狡狯不可方物者必小人也君子小人之极既定於内则其形於外者虽言谈举止之微无不发见而况於事业文章之际尤所谓粲然者彼小人者虽曰难知而亦岂得而逃哉於是又尝求之古人以验其说则於汉得丞相诸葛忠武侯於唐得工部杜先生尚书文忠公侍郎韩文公於本朝得故参知政事范文正公此五君子其所遭不同所立亦异然求其心则皆所谓光明正大E畅洞达磊磊落落而不可R者也其见於功业文章下至字画之微盖可以望之而得其人求之今人则如太子詹事王公龟龄其亦庶几乎此者矣公始以诸生对策庭中一日数万言被遇太上皇帝亲擢以冠多士遂取其言施行之及佐诸侯入册府事今上皇帝於初潜又皆以忠言直节有所补上亦雅敬信之登极之初即召以侍御史纳用其说公知上意以必复土疆必雪耻己任其所言者莫非修德行政任贤讨军之实而於分别邪正之际尤致意焉寻以边兵失律廷议不咸上疏自劾除吏部侍郎不拜去数郡布上恩恤民隐蚤夜孜孜如饥渴嗜欲之切於已去之日民思之如父母其处闺门居乡党则又亲亲敬故隆信义务敦朴虽家人孺子亦皆蔼然有忠厚廉逊之风平居无所嗜好顾喜诗浑厚质直恳恻条畅如其人不浮靡之文论事取极已意然其规模宏N骨骼开张出入变化俊伟神速世之尽力於文字者往往反不能及其他片言半简虽或出於脱口肆笔之余亦无不以仁义忠孝归而皆出於肺腑之诚然非有所勉强慕宥之也盖其所禀於天者纯乎阳德刚明之气是以其心光明正大E畅洞达无有隐蔽而见於事业文章者一皆如此海内有志之士闻其名诵其言观其行而得其心无不敛G心服至於小人虽以一时趋向之殊或敢巧谤诋然其极口不过以迂N近名不切时务至其大节之伟然者则不能有以毫发点污也然则公於五君子者迹虽未必皆同而心实似之故自其布衣时尝和韩诗数十百篇守番及夔则又适在葛杜范之遗墟皆尝新其祠宇以致歆慕之意盖亦每自比焉呜呼公之必君子盖不待孔孟尧舜而知之矣予昔官中秘直西省皆得与公寮辱公知顾甚厚及来守建康则公殁几十年而其子闻诗适官府下相与道旧感慨[欷一日出公遗文三十二卷属余序之予盖三复焉而拊卷太息也公之行事今某官莫侯子齐既状之而故端明殿学士汪公圣锡取以志其墓矣故余因不复着独论其心如此列於篇端以告天下之士使有以识其所谓光明正大E畅洞达者言言凛凛初未尝随死而亡也以是胜私起懦而相与师慕其万一在朝廷则以犯纳谏忠仕州县则以勤事爱民职内外交修不遗余力使君德日跻於上民生日遂於下国步安强隐然真有恢复之势则公虽云亡而其精爽之可畏者无憾於九原矣呜呼其亦可悲也夫闻诗亦好学有立能守其家云
晦庵集卷七十五

[book_title]卷七十六
钦定四库全书
晦庵集卷七十六　　　　　宋　朱子　撰序
傅伯拱字序
盈天地之间所以造化者阳二气之终始盛衰而已阳生於北长於东而盛於南始於南中於西而终於北故阳常居左而以生育长养功其类则刚明公义而凡君子之道属焉常居右而以夷伤惨杀事其类则柔暗私利而凡小人之道属焉圣人作易画卦系辞於其进退消长之际所以示人者深矣而又於其制礼之时所以依象取类而立教者亦莫不审诸此故凡吉礼则尚左其变则尚右自夫手之拱以拜也以及夫祝号诏相之所由也咸率是而分焉盖不惟其理象之然有不可易者抑所以使夫天下之人平居暇日宗庙朝廷之上族党庠序之中君臣父子师友宾主之间一拜一揖一进一退视其所尚而有以不忘乎君子之道焉此其所以立教之微指夫又岂不深切而着明哉今建宁傅公之季子伯拱以其名来请字予惟拱之礼略矣然奉手当膺端行正立则其心固已肃然而主於一矣从而论其平居吉礼之所尚则夫所以尊阳抑而使之不忘乎君子之道者其精微之意又如此故请得奉字曰景阳而遂书其说以授之景阳风骨秀爽异於常儿而亦既从事乎日数方名逊让之学矣盍亦识夫尊君所以命己者而不忘乎恭敬之守异时少进则又因夫朋友所以字谓己者而益求所以择善固执之方焉必使阳明胜而德性用浊去而物欲消刚不屈而明不伤公足以灭私而义足以胜利则庶乎其不迷於入德之途而有以进夫君子之域也无疑矣淳熙改元孟夏甲子新安朱熹仲晦父序
送郭拱辰序
世之传神写照者能稍得其形似已得称良工今郭君拱辰叔瞻乃能并与其精神意趣而尽得之斯亦奇矣予顷见友人林择之游诚之称其人而招之不至今岁惠然来自昭武里中士夫数人欲观其能或一写而肖或稍稍损益卒无不似而风神气韵妙得其天致有可笑者予作大小二象宛然麋鹿之姿林野之性持以示人计虽相闻而不相识者亦有以知其予也然予方将东游e荡窥龙湫登玉霄以望蓬莱西历麻源经玉笥据祝融之~顶以临洞庭风涛之壮北出九江上庐阜入虎溪访陶翁之遗迹然後归而思自休焉彼当有隐君子者世人所不得见而予幸将见之欲图其形以归而郭君以岁晚思亲不能久从予游矣予於是有遗恨焉因其告行书以赠淳熙元年九月庚子晦翁书
送夏医序
予尝病世之论者皆以天下之事宜於今者不必根於古谐於俗者不必本於经及观夏君之医而又有以知其决不然也盖夏君之医处方用药奇s~出有若不近人情者而其卒多验及问其所以然者则皆据经考古而未尝无所自也予於是窃有感焉因书遗之以信其术於当世又以风吾党之不师古而自用者云淳熙元年秋九月庚子晦翁书
诗集传序
或有问於余曰诗何谓而作也余应之曰人生而静天之性也感於物而动性之欲也夫既有欲矣则不能无思既有思矣则不能无言既有言矣则言之所不能尽而发於咨嗟咏叹之余者必有自然之音响节族而不能已焉此诗之所以作也曰然则其所以教者何也曰诗者人心之感物而形於言之余也心之所感有邪正故言之所形有是非惟圣人在上则其所感者无不正而其言皆足以教其或感之之杂而所发不能无可择者则上之人必思所以自反而因有以劝惩之是亦所以教也昔周盛时上自郊庙朝廷而下达於乡党闾巷其言粹然无不出於正者圣人固已e之声律而用之乡人用之邦国以化天下至於列国之诗则天子巡守亦必陈而观之以行黜陟之典降自昭穆而後以陵夷至于东迁而遂废不讲矣孔子生於其时既不得位无以行帝王劝惩黜陟之政於是特举其籍而讨论之去其重复正其纷乱而其善之不足以法恶之不足以戒者则亦X而去之以从简约示久远使夫学者即是而有以考其得失善者师之而恶者改焉是以其政虽不足行於一时而其教实被於万世是则诗之所以教者然也曰然则国风雅颂之体其不同若是何也曰吾闻之凡诗之所谓风者多出於里巷歌|之作所谓男女相与咏歌各言其情者也惟周南召南亲被文王之化以成德而人皆有以得其性情之正故其发於言者乐而不过於淫哀而不及於伤是以二篇独风诗之正经自邶而下则其国之治乱不同人之贤否亦异其所感而发者有邪正是非之不齐而所谓先王之风者於此焉变矣若夫雅颂之篇则皆成周之世朝廷郊庙乐歌之词其语和而庄其义而密其作者往往圣人之徒固所以万世法程而不可易者也至於雅之变者亦皆一时贤人君子闵时病俗之所而圣人取之其忠厚恻怛之心陈善闭邪之意犹非後世能言之士所能及之此诗之经所以人事浃於下天道备於上而无一理之不具也曰然则其学之也当奈何曰本之二南以求其端参之列国以尽其变正之於雅以大其规和之於颂以要其止此学诗之大旨也於是乎章句以纲之训诂以纪之讽咏以昌之涵濡以体之察之情性隐微之间审之言行枢机之始则修身及家平均天下之道其亦不待他求而得之於此矣问者唯唯而退余时方辑诗传因悉次是语以冠其篇云淳熙四年丁酉冬十月戊子新安朱熹书
再定太极通书後序
右周子太极图并说一篇通书四十一章世传旧本遗文九篇遗事十五条事状一篇熹所集次皆已校定可缮写熹按先生之书近岁以来其传既益广矣然皆不能无谬误唯长沙建安板本庶几焉而犹颇有所未尽也盖先生之学之奥其可以象告者莫备於太极之一图若通书之言盖皆所以发明其而诚动静理性命等章尤着程氏之书亦皆祖述其意而李仲通铭程邵公志子好学论等篇乃或并其语而道之故清逸潘公志先生之墓而叙其所着之书特以作太极图首称而後乃以易说易通系之其知此矣【按汉上朱震子发言陈抟以太极图传种放放传穆修修传先生衡山胡宏仁仲则以种穆之传特先生所学之一师而非其至者武当祁居之又谓图象乃先生指画以语二程而未尝有所书此盖皆未见潘志而言若胡氏之说则又未考乎先生之学之奥始卒不外乎此图也先生易说久已不传於世向见两本皆非是其一卦说乃陈忠肃公所着其一系词说又皆佛老陈腐之谈其甚陋而可笑者若曰易之冒天下之道也犹狙公之罔\狙也观此则其决非先生所可知矣易通疑即通书盖易说既依经以解义此则通论其大旨而不系於经者也特不知其去易而今名始於何时尔】然诸本皆附於通书之後而读者遂误以书之卒章使先生立象之微旨暗而不明骤而语夫通书者亦不知其纲领之在是也长沙本既未及有所是正而通书乃因胡氏所定章次先後辄颇有所移易又X去章目而别以周子曰者加之皆非先生之旧若理性命章之类则一去其目而遂不可晓其所附见铭碣诗文视他本则详矣然亦或不能有以发明於先生之道而徒重复故建安本特据潘志置图篇端而书之序次名章亦复其旧又即潘志及蒲左丞孔司封黄太史所记先生行事之实删去重复参互考订合事状一端【其大者如蒲碣云屠奸剪弊如快刀健斧而潘志云精密严恕务尽道理蒲碣但云母未葬而潘公所郑夫人志乃水啮其墓而改葬若此之类皆从潘志而蒲碣又云慨然欲有所施以见於世又云益思以奇自名又云朝廷躐等见用奋发感厉皆非知先生者之言又载先生称颂新政反覆数十言恐亦非实若此之类皆削去】至於道学之微有诸君子所不及知者则又一以程氏及其门人之言正以先生之书之言之行於此亦略可见矣然後得临汀杨方本以校而知其舛陋犹有未尽正者【如柔如之当作柔亦如之师友一章当二章之类】又得何君营道诗序及诸尝游舂陵者之言而知事状所叙濂溪命名之说有失其本意者【何君既见遗事篇内又按濂溪广汉张蛩跋先生手帖据先生家谱云濂溪隐居在营道县荣乐乡锺贵里石塘桥西濂盖溪之旧名先生寓之庐阜以示不忘其本之意而邵武邹熹言尝至其处溪之源自上下保先生故居在下保其地又别自号楼田而濂之字则疑其出於唐刺史元结七泉之遗俗也今按江州濂溪之西亦有石塘桥见於陈令举庐山记疑亦先生所寓之名云】覆校旧编而知笔削之际亦有当录而误遗之者【如蒲碣自言初见先生于合州相语三日夜退而叹曰世乃有斯人耶而孔文仲亦有祭文序先生洪州时事曰公时甚少玉色金声从容和毅一府尽倾之语蒲碣又称其孤风远操寓怀於尘埃之外常有高栖遐遁之意亦足以证其前所谓以奇自见等语之谬】又读张忠定公语而知所论希夷种穆之传亦有未尽其曲折者【按张忠定公尝从希夷学而其论公事之有阳颇与图说意合窃疑是说之传固有端绪至於先生然後得之於心而天地万物之理钜细幽明高下精粗无所不贯於是作此图以发其秘尔】尝欲别加是正以补其阙而病未能也兹乃被命假守南康遂获嗣守先生之余教於百有余年之後顾德弗类L惧已深瞻仰高山深切寤叹因取旧复加更定而附着其说如此锓板学宫以与同志之士共焉淳熙己亥夏五月戊午朔新安朱熹谨书
吕氏家塾读诗记後序
诗自齐鲁韩氏之说不得传而天下之学者尽宗毛氏毛氏之学传者亦\而王述之类今皆不存则推衍说者又独郑氏之笺而已唐初诸儒作疏义因讹踵陋百千万言而不能有以出乎二氏之区域至於本朝刘侍读欧阳公王丞相苏黄门河南程氏横渠张氏始用已意有所发明虽其浅深得失有不能同然自是之後三百五篇之微词奥义乃可得而寻绎盖不待讲於齐鲁韩氏之传而学者已知诗之不专於毛郑矣及其既久求者益\说者愈多同异纷纭争立门户无复推让祖述之意则学者无所适从而或反以病今观吕氏家塾之书兼总\说巨细不遗挈领提纲首尾该贯既足以息夫同异之争而其述作之体则虽融会通彻浑然若出於一家之言而一字之训一事之义亦未尝不谨其说之所自及其断以己意虽或超然出於前人意虑之表而谦让退托未尝敢有轻议前人之心也呜呼如伯恭父者真可谓有意乎温柔敦厚之教矣学者以是读之则於可t可怨之旨其庶几乎虽然此书所谓朱氏者实熹少时浅陋之说而伯恭父误有取焉其後历时既久自知其说有所未安如雅郑邪正之云者或不免有所更定则伯恭父反不能不置疑於其间熹窃惑之方将相与反复其说以求真是之归而伯恭父已下世矣呜呼伯恭父已矣若熹之衰颓汨没其势又安能复有所进以独决此论之是非乎伯恭父之弟子约既以是书授其兄之友丘侯宗卿而宗卿将板本以传永久且以书来属熹序之熹不得辞也乃略之说因并附其所疑者以与四方同志之士共之而又以识予之悲恨云尔淳熙壬寅九月己卯新安朱熹序
刘甥瑾字序
古之君子学以己非求人之知也故从师亲友以求先王之道心思口讲而躬行之既自得於己矣而谦虚晦默若无有焉今之人则反是是以譬之古之君子如抱美玉而深藏不市後之人则以石玉而又f之也刘氏甥瑾自其先大父大夫公而予之名矣将冠以其父命来求字予字之曰怀甫告之以古人之意瑾也勉旃毋以石玉而又f之也朱熹仲晦父书
丞相李公奏议後序
呜呼天之爱人可谓甚矣惟其感於人事之变而迫於气数屈信消息之不齐是以天下不能常治常安而或至於乱然於其乱也亦未尝不之预出能弭是乱之人以拟其後盖将以使夫生民之类不至於糜烂泯灭靡有孑遗而之君者犹有所恃赖凭依以保其国是则古今事变之所同然而天之所以天者其心固如此也呜呼若宣和靖康之变吾有以知其非天心之所欲而一时人物若故丞相陇西公者其所谓能弭是乱之人非耶盖闻政宣之际国家之隆盛极矣而都城一日大水猝至举朝相顾莫有敢以变异言公独知其必有外至兵戎之祸上疏极言冀有以消弭於未然者不幸谪官以去而间不七年敌骑遂薄都城公於此时又方以眇然一介放逐之余出负天下山岳万钧之重首陈至策而徽宗决内禅之计继发大论而钦庙坚城守之心任公不疑遂却强敌然自重围既解\人之心无复远虑而争割地讲和之说以苟目前之安公独以不然而数陈出师邀击之可以必胜与其得气再入之不可以不忧则谗间I起远谪遐荒而不数月间都城亦失守矣建炎再造首登庙堂慨然以修政事攘干戈已任诛僭逆定经制民力变士风通下情改弊法招兵买马经理财赋分布要害缮治城壁建遣张所抚河北傅亮收河东宗泽守京城西顾关陕南葺樊邓且将益据形便以必守中原必还二圣之计然在位才七十余日而又遭谗以去其在绍兴因事献言亦皆畏天恤民自强自治之意而深以议和退避非策恳扣反复以终其身盖既薨而诸子集其平生奏草得凡八十卷其言正大明白而o微曲折究极事情~去雕饰而变化开阖卓荦奇伟前後二十余年事变不同而所守一说如出於立谈指顾之间今少傅丞相福国陈公序其篇端所以发挥引重固已尽其美矣公之孙晋复使熹书其後以推明之熹谢不敢而其请愈力不得辞也顾尝论之以使公之言用於宣和之初则都城必无围迫之忧用於靖康则宗国必无颠覆之祸用於建炎则中原必不至於沦陷用於绍兴则旋轸旧京汛扫陵庙以复祖宗之宇而卒报不共戴天之其已久矣夫岂使王业偏安於江海之潭尚贻吾君今日之忧哉顾乃使之数困於庸夫孺子之口而不得卒就其志岂天之爱人有时而不胜夫气数之力抑亦人事之感或深或浅而其相推相荡因有以迭胜负之势而至於然欤呜呼痛哉昔蒯通每读乐毅书未尝不废书而泣安知异时不有掩卷太息而垂涕於斯者耶虽然今天子方总t策以图恢复之功使是书也得备清问之燕而幸有以当上心者焉则有志之士将不恨其不用於前日而知天之所以生公者真非偶然矣因次其说以附于八十卷之末使览者无疑於福公之言云淳熙十年十月丙午既望宣教郎直徽猷阁主管台州崇道观朱熹谨书
资治通监举要历後序
清源郡旧刻温国文正公之书有文集及资治通监举要历皆八十卷历篇之首有绍兴参知政事上蔡谢公克家所记於其删述本指传授次第以及宣取投进所以然者甚悉然其传布未甚广而朝命以其版付学省则下吏不谨乃航海而没焉独文集仅存而历数十年未有能补其亡者淳熙壬寅公之曾孙龙图阁待制汲来领郡事始至而视诸故府则文集者亦已漫灭而不可读矣乃用家本正移之别板且将次及举要之书而未遑也一日过客有以言者龙图公矍然曰吾固已志之矣亟命出藏本刻焉u年告成则又以书来语熹曰是书之成不惟区区得以嗣承先志而修此邦故事之阙抑亦吾子之所乐闻也其我记其後熹窃闻之资治通监之始奏篇也神宗皇帝实亲序之则既有博而得要简而周事之褒矣然公之意犹惧夫本书之所以提其要者有未切也於是乎有目录之作以备检寻既又惧夫目之所以周於事者有未尽也於是乎有是书之作以见本末盖公之所以爱君忠国稽古陈谟之意丁宁反复至于再三而不能已者尤於此书见之顾以成之之晚既未及以闻于上而党论继作科禁日繁则又不得以布于下是以三十余年之间学士大夫进而议於朝退而语於家皆不克以公书从事而背道反理之言盈天下其效至於谗谀得志上下相蒙驯致祸乱有不可忍言者然後公凡所陈符验章灼而其出於煨烬之余者乃得进登王府f天衷既以助成皇家再造之业而其摹印诵习又得以垂法戒於无穷盖公之志於此亦庶几少伸焉不幸中间又更放失以迄于今乃有闻孙适守兹土然後复得大传於世以永休烈熹诚乐闻其事而又窃有感焉因悉着其说以附书後後之君子盍亦视其书之显晦而考其所以关於时运者如何则公之所反复再三而不能自已之心当有可太息而流涕者矣十有一年冬十有二月乙未日南至新安朱熹敬书
张南轩文集序
孟子没而义利之说不明於天下中间董相仲舒诸葛武侯两程先生屡发明之而世之学者莫之能信是以其所以自者鲜不溺於人欲之私而其所以谋人之国家则亦曰功利焉而已尔爰自国家南渡以来乃有丞相魏国张忠献公唱明大义以断国论侍读南阳胡文定公诵说遗经以开圣学其托於空言见於行事虽若不同而於孟子之言董葛程氏之意则皆有所谓千载而一辙者若近故荆州牧张侯敬夫者则又忠献公之嗣子而胡公季子五峰先生之门人也自其幼壮不出家庭而固已得夫忠孝之传既又讲於五峰之门以会其归则其所以默契於心者人有所不得而知也独其见於论说则义利之间毫厘之辨盖有出於前哲之所欲言而未及究者措诸事业则凡宏纲大用巨细显微莫不洞然於胸次而无一毫功利之杂是以论道於家而四方学者争乡往之入侍经帷出临藩屏则天子亦味其言嘉其绩且将倚以大用而敬夫不幸死矣敬夫既没其弟定叟裒其故藁得四巨编以授予曰先兄不幸蚤世而其同志之友亦少存者今欲次其文以行於世非子之属而谁可予受书愀然开卷亟读不能尽数篇之废书太息流涕而言曰世复有斯人也耶无是人而有是书犹或可以少见其志然吾友平生之言盖不止此也因复益求访得诸四方学者所传凡数十篇又发吾箧出其往还书疏读之亦多有可传者方将之定着缮写归之张氏则或者已用别本摹印而流传广矣遽取观之盖多谒讲焉而未定之论而凡近岁以来谈经论事发明道要之精语反不与焉予因慨念敬夫天资甚高闻道甚蚤其学之所就既足以名於一世然察其心盖未尝一日以是而自足也比年以来方且穷经会友日反诸心而验诸行事之实盖有所谓不知年数之不足者是以其学日新而无穷其见於言语文字之间始皆极於高远而卒反就於平实此其浅深E密之际後之君子其必有以处之矣顾以序次之不时使其说之出於前而弃於後者犹得以杂乎篇帙之间而读者或不能无疑信异同之惑是则予之罪也已夫於是乃复亟取前所L辑参伍相校断以敬夫晚岁之意定其书四十四卷呜呼使敬夫而不死则其学之所至言之所及又岂予之所得而知哉敬夫所诸经训义唯论语说尝更定今已别行其他往往未脱藁时学者私所传录敬夫盖不善也以故皆不着其立朝论事及在州郡条奏民间利病则上意多乡纳之亦有颇施行者以故亦不着独取其经筵口义一章附于表奏之後使敬夫所以尧舜吾君而不愧其父师之传者读者有以识其端云淳熙甲辰十有二月辛酉新安朱熹序
向芗林文集後序
张子房五世相韩韩亡不爱万金之产弟死不葬韩报虽博浪之谋不遂横阳之命不延然卒藉汉灭秦诛项以摅其愤然後弃人间事导引辟谷托意寓言将与古之形解销化者相期於八九垓之外使千载之下闻其风者想像叹息不知其心胸面目如何人其志可谓壮哉陶元亮自以晋世宰辅子孙耻复屈身後代自刘裕x夺势成遂不肯仕虽其功名事业不少⒓而其高情逸想播於声诗者後世能言之士皆自以莫能及也盖古之君子其於天命民＞臣父子大伦大法之所在橙绱耸且源笳呒攘⒍後节⒅高语言之妙乃有可得而言者如其不然则纪逡唐林之节非不苦王维储光羲之诗非不然清远也然一失身於新莽禄山之朝则其平生之所辛勤而仅得以传世者适足後人嗤笑之资耳愚尝以是观於古而验於今而於芗林居士向公之书窃有感也公之世家自丞相文简公始以旷度~识左右真宗而钦圣宪肃皇后遂以任姒之德母仪天下自是以来庆流宗支蝉赫奕不可称数然逮公之仕则已当靖康建炎之际而国家之变故艰危於是极矣观其~僭叛之音邮而縻其家族宣霸府之号令而畅其威灵以至拥羸卒守孤城以抗强敌百胜之锋遏t盗横流之势身皆危於九死而志不可夺及绍兴初大臣始决忘辱国之计则又慨然上疏再三指言其失无所回避至於疾病且死而犹劝上以深念创业之艰难不可遽以小康而遂忘大计也此其平生始终大节岂不凛乎其有子房元亮之心哉然二子当时皆不得位而之於不可之後是以大义虽明而不及有益於人之国若公乃幸犹得竭股肱之力以依日月之光宗社再安与有劳烈较其所就则於二子又有光焉是以中年乞身以自放於江湖之上而学士大夫靡然咸服其高一觞一咏悠然若无意於工拙而其清夷闲旷之姿魁奇跌宕之气虽世之刻意於诗者不能有以过也呜呼是岂徒以其~俗离世之难发兴吐词之工而然哉盖必有其本矣始公之薨而五峰先生胡公实状其行後十余年而端明学士汪公始铭诸幽其於公之志行本末则既详矣又後二十余年而公之季子大夫公乃以公之文集三十卷者属熹使之序自惟晚出辄序公文而又列名二公之次皆有非其分之所安者盖尝以是辞焉而弗获也因窃叙其心之所感者如此以附书之左方後有君子得以考焉大夫名某少以公命受学南阳胡文定公之门今年七十有六谢事而老於家亦已十八年矣淳熙十二年春二月甲子新安朱熹序
谢监庙文集序
故监西岳庙谢君绰中者建之政和人也熹先君子太史公尉政和时以公事行乡落间闻田舍中有诵书声属耳颇异亟下车入其舍则一少年书生方对案危坐吟讽自若先君子前揖问读何书生起对曰仪礼也是时士方专治王氏学非三经字说日录老庄之书不读而生之业乃如此先君子固已奇之引坐与语酬应敏给使出其文词气亦不凡近问其姓名则曰谢姓誉名绰中字也先君子大喜即与俱归日授以经史百家之言而勉其业之所未至未几记诵益广文字益工先君子益叹重之遂中绍兴二年进士第调主邵武之泰宁簿归领祠官年四十六以卒先君子盖深惜之君性耿介与世俗多不合而居家极孝友既得官即尽以先畴奉其兄娶妻得田自随一旦亦举而归之还自泰宁自以不能随俗俯仰慨然愿就闲秩以便亲养然君之所以自许与先君子所以期君者盖未尝不以经纶之业言也则其志岂自以止於此而已哉君没之年先君子亦弃诸孤後四十三年而君之子东卿乃以君之遗文一编过熹於武夷精舍熹读其书得其志既叹君之不幸又念先君子之门人宾客如君者盖无几人今亦无复存者而熹与东卿又皆伉拙不偶不能有以成其先人之志相与太息流涕久之既而东卿请序其文遂书其本末如此君平生文甚多东卿未能读父书而孤故其所得止於此其间又多舛缪脱落不敢辄改惧失其真览者详焉可也淳熙乙巳四月既望新安朱熹序
赠周道士序
清江道士周君抱琴来访属余有功衰之戚不得听其抑按然视其貌接其言知其所志有深於是者岂欧阳子所谓理身如理琴正声不可干以邪者耶於其行书此赠之君还江西有问余者以此示之淳熙乙巳十月甲寅晦翁书
金华潘公文集序
天地之化包括无外运行无穷然其所以实不越乎一一阳两端而已其动静屈伸往来阖辟升降浮沉之性虽未尝一日不相反然亦不可以一日而相无也圣人作易以通神明之德类万物之情其所以说者亦若是焉耳矣然及其推之人事而拟诸形容则常以阳君子而引翼扶\惟恐其不盛小人而排摈抑黜惟恐其不衰何哉盖阳之德刚之德柔刚者常公而柔者常私刚者常明而柔者常刚者未尝不正而柔者未尝不邪刚者未尝不大而柔者未尝不小公明正大之人用於世则天下蒙其福私暗邪僻之人得其志则天下受其祸此理之必然也且非独於易之说然盖凡自古圣贤之言杂出於传记者亦未有不好刚而恶柔者若夫子所谓刚毅近仁而又尝深以未见刚者叹及乎或人之对则又直以有j病枨也之不得刚盖专以是君子之德也呜呼若故中书舍人金华潘公者其真孔子所谓未见者哉熹虽不幸而不及扫洒其门然读其书而犹喜於有以得其所存之仿佛也盖公自宣和初博士则已不肯托昏富贵之家而独尝论斥大臣蒙蔽之奸矣及馆职又不肯游蔡京父子间使淮南又不肯与中官同燕席靖康召对因论时宰何?唐恪不可用恐国事以是谪去曾不旋踵而言果验建炎初召右司谏首论乱臣逆党当用重典以正邦法壮国威且及当时用事者奸邪之状大汪黄所忌书奏三日而左迁以去其言虽不大传然刘观所草责词直以揣摩诋訾罪则其事固可知已绍兴入都司又忤时相以归复左史一日直前奏曰先王之所以致治者以其合於大公至正之道比年之所以致乱者以其反此而已陛下今日诚宜仰思祖宗创业之难二帝蒙尘之久俯念生灵涂炭之苦土地侵削之多夙寤晨兴不敢少置每行一事必先念此然後发之务以合於所谓大公至正之道而勿以一毫私意曲徇人情则天下庶有休息之期矣服丧还朝又以廷叱奏事官而忤旨以去自是之後秦桧擅朝则公遂废於家而不复起矣然公平生廉介自将自少至老出入三朝而前後在官不过八百六十余日所居仅庇风雨郭外无尺寸之田经界法行独以丘墓之寄输帛数尺而已其清苦贫约盖有人所不堪者而处之超然未尝少屈於桧其子绫┢鸲贵势倾内外亦未尝与通问也常诵君子三戒之言而深以在得之规痛自儆饬至於造次之间一言一行凡所以接朋友教子弟亦未尝不以孝弟忠敬节俭正直防微谨独之意本其读书磨镜之喻切中学者之病当世盖多传之而所论汲长孺盖饶之人尤足以见其志之所存也呜呼若公之清明直谅确然亡j其真可谓刚毅而近仁矣夫以三代之时圣人之世而夫子已叹刚者之不可见况於百世之下幸有如公者焉而不得少伸其志以没其条奏草藁有补於时可後法者又以公自焚削而不复存其平生之言颇可见者独有赋咏笔札之余数十百篇而已後之君子盖将由此以论公之世其可使之没没无传而遂已乎公之兄子今广州使君谓熹盍序其书而传之熹不敢当而亦不得辞也於是三复其书而其梗⒏接谑槭滓愿婀壅咔医时出而伏读之以自厉焉公讳某字义荣一字子贱自号默成居士集凡十有五卷广州字德~少学於公植志行身甚有家法数郡守部使者爱民戢奸不惮大吏所至皆有风绩云淳熙丙午春三月己卯朔旦具位新安朱熹谨序
易学蒙序
圣人观象以画卦揲蓍以命爻使天下後世之人皆有以决嫌疑定犹豫而不迷於吉凶悔吝之涂其功可谓盛矣然其卦也自本而干自干而支其势若有所迫而自不能己其蓍也分合进退纵横顺逆亦无往而不相值焉是岂圣人心思智虑之所得也哉特气数之自然形於法象见於图书者有以於其心而假手焉耳近世学者类喜谈易而不察乎此其专於文义者既支离散漫而无所根着其涉於象数者又皆牵合傅会而或以出於圣人心思智虑之所也若是者予窃病焉因与同志颇辑旧闻书四篇以示初学使毋疑於其说云淳熙丙午暮春既望云台真逸手记
律吕新书序
古乐之亡久矣然秦汉之间去周未远其器与声犹有存者故其道虽不行於当世而其法犹未容有异论也逮于东汉之末以接西晋之初则已多说矣历魏周齐隋唐五季论者愈多而法愈不定爰及我朝功成治定理宜有作建隆皇佑元丰之间盖亦三致意焉而和胡阮李范马刘扬诸贤之议终不能以相一也而况於崇宣之季奸谀之会黥涅之余而能有以语夫天地之和哉丁未南狩今六十年神人之愤犹有未摅是固不遑於稽古礼文之事然学士大夫因仍简陋遂无复以锺律意者则已甚矣吾友建阳蔡君元定季通当此之时乃独心好其说而力求之旁搜远取巨细不捐积之累年乃若冥契着书两卷凡若干言予尝得而读之爱其明白而渊深缜密而通畅不牵合傅会之谈而横斜曲直如珠之不出於盘其言虽多出於近世之所未讲而实无一字不本於古人已试之成法盖若黄锺围径之数则汉斛之积分可考寸以九分法则淮南太史小司马之说可推五声二变之数变律半声之例则杜氏之通典具焉变宫变徵之不得调则孔氏之礼疏因亦可见至於先求声气之元而因律以生尺则尤所谓卓然者而亦班班杂见於两汉之志蔡邕之说与夫国朝会要以及程子张子之言顾读者不深考其间虽或有得於此者而又不能无失於彼是以晦蚀纷无复定论大抵不拘挛於习熟见闻之近即肆其胸臆妄穿穴而无所据依季通乃能奋其独见超然远览爬梳剔抉参互考寻用其平生之力以至於一旦豁然而融会贯通焉斯亦可谓勤矣及其着论则又能推原本根比次条理管括机要阐究精微不浮词滥说以汨乱於其间亦庶几乎得书之体者予谓国家行且平定中原以开中天之运必将审音e律以谐神人当此之时受诏典领之臣能得此书而奏之则东京郊庙之乐将不待公孙述之瞽师而後备而参摹四分之书亦无待乎後世之子云而後知好之矣抑季通之此书词约理明初非难读而读之者往往未及终篇辄已欠伸思睡固无由了其归趣独以予之顽钝不敏乃能熟复数过而仅得指意之仿佛季通以是亦许予能知己志者故属予以序引而予不得辞焉季通更欲均调节族被之`弦别乐书以究其业而又以其余力发挥武侯六十四阵之图绪正邵氏皇极经世之历以大备乎一家之言其用意亦健矣予虽老病傥及见之则亦岂非千古之一快也哉淳熙丁未正月朔旦新安朱熹序
小学题辞
元亨利贞天道之常仁义礼智人性之纲凡此厥初无有不善蔼然四端随感而见爱亲敬兄忠君弟长是曰秉Ｓ兴澄耷课┦バ哉吆坪破涮觳患雍聊┩蛏谱阊尚\人嗤嗤物欲交蔽乃颓其纲安此暴弃惟圣斯则建学立师以培其根以达其枝小学之方洒扫应对入孝出弟动罔或悖行有余力诵诗读书咏歌舞蹈思罔或逾穷理修身斯学之大明命赫然罔有内外德崇业广乃复其初昔非不足今岂有余世远人亡经残教弛蒙养弗端长益浮靡乡无善俗世乏良材利欲纷异言喧Y幸兹秉＜天罔坠爰辑旧闻庶觉来裔嗟嗟小子敬受此书匪我言耄惟圣之谟
题小学
古者小学教人以洒扫应对进退之节爱亲敬长隆师亲友之道皆所以修身齐家治国平天下之本而必使其讲而习之於幼稚之时欲其习与知长化与心成而无I格不胜之患也今其全书虽不可见而杂出於传记者亦多读者往往直以古今异宜而莫之行殊不知其无古今之异者固未始不可行也今颇L辑以此书受之童蒙资其讲习庶几有补於风化之万一云尔
大学章句序
大学之书古之大学所以教人之法也盖自天降生民则既莫不与之以仁义礼智之性矣然其气质之禀或不能齐是以不能皆有以知其性之所有而全之也一有聪明睿智能尽其性者出於其间则天必命之以亿兆之君师使之治而教之以复其性此伏羲神农黄帝尧舜所以继天立极而司徒之职典乐之官所由设也三代之隆其法浸备然後王宫国都以及闾巷莫不有学人生八岁则自王公以下至於庶人之子弟皆入小学而教之以洒扫应对进退之节礼乐射御书数之文及其十有五年则自天子之元子\子以至公卿大夫元士之适子与凡民之俊秀皆入大学而教之以穷理正心修已治人之道此又学校之教大小之节所以分也夫以学校之设其广如此教之之术其次第节目之详又如此而其所以教则又皆本之人君躬行心得之余不待求之民生日用Ｂ字外是以当世之人无不学其学焉者无不有以知其性分之所固有职分之所当而各a焉以尽其力此古昔盛时所以治隆於上俗美於下而非後世之所能及也及周之衰贤圣之君不作学校之政不修教化陵夷风俗颓败时则有若孔子之圣而不得君师之位以行其政教於是独取先王之法诵而传之以诏後世若曲礼少仪内则弟子职诸篇固小学之支流余裔而此篇者则因小学之成功以着大学之明法外有以极其规模之大而内有以尽其节目之详者也三千之徒盖莫不闻其说而曾氏之传独得其宗於是作传义以发其意及孟子没而其传泯焉则其书虽存而知者鲜矣自是以来俗儒记诵词章之习其功倍於小学而无用异端虚无寂灭之教其高过於大学而无实其他权谋术数一切以就功名之说与夫百家\技之流所以惑世诬民充塞仁义者又纷然杂出乎其间使其君子不幸而不得闻大道之要其小人不幸而不得蒙至治之泽晦盲否塞反覆沈痼以及五季之衰而坏乱极矣天运循环无往不复宋德隆盛治教休明於是河南程氏两夫子出而有以接乎孟氏之传实始尊信此篇而表章之既又之次其简编发其归趣然後古者大学教人之法圣经贤传之指粲然复明於世虽以熹之不敏亦幸私淑而与有闻焉顾其书犹颇放失是以忘其固陋采而辑之间亦窃附已意补其阙略以俟後之君子极知僭u无所逃罪然於国家化民成俗之意学者修已治人之方则未必无小补云淳熙己酉二月甲子新安朱熹序
中庸章句序
中庸何而作也子思子忧道学之失其传而作也盖自上古圣神继天立极而道统之传有自来矣其见於经则允执厥中者尧之所以授舜也人心惟危道心惟微惟精惟一允执厥中者舜之所以授禹也尧之一言至矣尽矣而舜复益之以三言者则所以明夫尧之一言必如是而後可庶几也盖尝论之心之虚灵知觉一而已矣而以有人心道心之异者则以其或生於形气之私或原於性命之正而所以知觉者不同是以或危殆而不安或微妙而难见耳然人莫不有是形故虽上智不能无人心亦莫不有是性故虽下愚不能无道心二者杂於方寸之间而不知所以治之则危者愈危微者愈微而天理之公卒无以胜夫人欲之私矣精则察夫二者之间而不杂也一则守其本心之正而不离也从事於斯无少间断必使道心常一身之主而人心每听命焉则危者安微者着而动静云自无过不及之差矣夫尧舜禹天下之大圣也以天下相传天下之大事也以天下之大圣行天下之大事而其授受之际丁宁告戒不过如此则天下之理岂有以加於此哉自是以来圣圣相承若成汤文武之君V陶伊傅周召之臣既皆以此而接夫道统之传若吾夫子则虽不得其位而所以继往圣开来学其功反有贤於尧舜者然当是时见而知之者惟氏曾氏之传得其宗及曾氏之再传而复得夫子之孙子思则去圣远而异端起矣子思惧夫愈久而愈失其真也於是推本尧舜以来相传之意质以平日所闻父师之言更互演绎作此书以诏後之学者盖其忧之也深故其言之也切其虑之也远故其说之也详其曰天命率性则道心之谓也其曰择善固执则精一之谓也其曰君子时中则执中之谓也世之相後千有余年而其言之不异如合符节历选前圣之书所以提e纲维开示奥未有若是其明且尽者也自是而又再传以得孟氏能推明是书以承先圣之统及其没而遂失其传焉则吾道之所寄不越乎言语文字之间而异端之说日新月盛以至於老佛之徒出则弥近理而大乱真矣然而尚幸此书之不泯故程夫子兄弟者出得有所考以续夫千载不传之绪得有所据以斥夫二家似是之非盖子思之功於是大而微程夫子则亦莫能因其说而得其心也惜乎其所以说者不传而凡石氏之所辑录仅出於其门人之所记是以大义虽明而微言未析至其门人所自说则虽颇详尽而多所发明然倍其师说而淫於老佛者亦有之矣熹自蚤岁即尝受读而窃疑之沉潜反复盖亦有年一旦恍然似有以得其要领者然後乃敢会\说而折其中既定着章句一篇以r後之君子而一二同志复取石氏书删其繁乱名以辑略且记所尝论辨取舍之意别或问以附其後然後此书之旨支分节解脉络贯通详略相因巨细毕举而凡诸说之同异得失亦得以曲畅旁通而各极其趣虽於道统之传不敢妄议然初学之士或有取焉则亦庶乎行远升高之一助云尔淳熙己酉春三月戊申新安朱熹序
李存诚更名序
李君忱相见於政和余问其名上字之义则曰先儒之训以辅也余谓不然古字多假借盖与匪通用监之释班史有是言矣余尝以是考之凡书之言者皆当匪其义乃通李君曰然则以匪忱名愚之所不安也请有以易之余曰去匪而存忱可已李君曰诺乃书以遗之而字之曰存诚云绍熙元年二月十八日朱熹仲晦父书
云龛李公文集序
士君子所以立於斯世者不难於文而难於实不难於小而难於大此愚所以每窃有感於参知政事陇西文敏李公之文而病世之所以知公者殊浅也盖自我宋之兴百有余年累圣相承专以文治而其盛极於崇观政宣之间一时学士大夫执简秉笔争以文字相高其所以歌咏泰平藻饰治具者杂然并出如金石互奏宫徵相宣未有能优劣之者而李公以杰出之材雍容其间发大诏令草大奏富赡雄特精能华妙愈出而愈无穷直将关\俊之口而夺之气斯已奇矣然使公之所立独恃此而无其实或徒规规然务小廉曲谨以投世俗之耳目而其大者无称焉则亦何足以名於一世而垂无穷哉而公扈跸临安适遭己酉三月五日之变当是之时一旦猝然事出非意t公愕贻不知所以策公独挺身赴难神采毅然逆折凶渠喻以大义退而赞宰府所以离贰逆党尊复明辟之计者甚悉是以平贼之功虽由外济而高宗皇帝察公之忠首擢以尚书左丞而又赐之手札至有万\动色具臣腼之语呜呼天地之间理义之实孰有大於君臣之际者而公於是乃能竭其股肱之力以有成功是其所立岂独以其文而已哉然公功成不居退而老於江海之上杜门终日~口不道前事虽所以告其子弟者亦常K然退托如有不足之意是以世之君子鲜或知之其所可考而必信者独赖圣谟神翰炳若日星是以天下之公论至於久而後定耳以是观之则世之独以文字知公者岂非浅哉顷年公孙故建康通守谊尝以公之遗文属熹序熹以不文谨谢不敢今年通守之弟齐安史君H又以请且曰H之请非有他独愿得一言以发明公之大节使後世之知公者不独以其文而已尔熹於是乃敢拜受其书而三复焉因窃论其所感者如此以附篇後盖公尝受学於其世父右史乐静先生而乐静之学又得之高邮孙中丞眉山苏承旨其丁宁付授之意今略见公所撰乐静文集後语中有本者固如是也绍熙元年冬十有一月某日具位朱熹序
丰清敏遗事後序
仲尼亟称於水曰水哉水哉其词约而旨微矣而孟子论其所取之意乃直以原泉混混不舍昼夜盈科而後进放乎四海者言之非其深造默识有以得乎圣人之心孰能知其所说之如此而有志之士欲有於此世者又岂可以不察乎此而先立其本哉然自圣贤既远道学不明士大夫不知用心於内以立其本而徒恃其意气才力之盛以能有於世者盖亦多矣彼其见闻之博词令之美论议之韪节⒅高一时之间从其外而观之岂不诚有以过人者然探其中而责其实要其久而待其归求其充然有以慰满於人心而无一瑕之可指者则什伯之中未见其可以一二数也呜呼若礼部尚书缙云清敏公者其真所谓有本者欤观其平居暇日所以治心养气而修诸身者盖天下之物无足以累其志是以子则孝吏则廉进而立乎本朝则上自宗庙以及人主之身内自禁掖近幸之私而外及乎朝廷卿相之重知无不言言无不尽盖有当时法家拂士所低回迁就而诡词以幸济者公独正色诵言无少顾避退未尝以语乎家而其计虑之明谏说之切所以不谐於时而卒验於後者乃反因深文巧诋之笔而後显及其出而赋政乎外退处乎乡以至流放转徙於荒寒寂寞之滨而遂奄然以没其世则其所以处乎巨细显微之间者又皆清明纯洁而无一毫之歉是非所谓原泉混混而放乎四海者耶孔子之叹孟氏之言於是而益见其不我欺矣熹愚不肖生长穷乡闻公之名而乡往之久矣独恨未能尽得其行事之本末前年公之曾孙中散大夫某持节南来亟往请焉大夫公出是书而遂以其序见属熹不得辞也因次是说以附于章贡李公跋语之後虽於公之懿德驯行刚毅大节无能有所发明然使读公之书而仰高山行景行者知循其本而用力焉则亦世道人材之一助而非独丰氏之私也大夫公清苦廉直勤事爱民屡刺史二千石入居郎省皆有显闻然多不得久於其官盖有公之风烈云绍熙二年夏四月戊寅朔朝散郎直宝文阁权发遣漳州军州事朱熹序
孙稽仲文集序
苏台孙侯稽仲示予以其所文曰谷桥愚藁者十巨编曰予之用力於此深矣子其我评之熹不能文不知所以赞也然尝读稽仲兵要之书矣观其述作之体不文字之空言而必要於实用此其志岂独求以文鸣於世而已哉今得此编而读之则其律令之严关键之密又若未能无意於文者然其不空言而必求有以发於物色事情之实则犹兵要也意翻空而易奇文徵实而难工昔之用力於文者盖已病之是以谷桥之篇骤而读之初若艰深严苦而不谐於俚耳至其合处则又从容闲暇流畅发越若律吕之相和雌雄之相应此其用力之浅深世当有能识之者不待予言而後信也至於谈经之趣足以见其文之所以本论事之章足以见其学之所以用又皆明白磊落闻见层出於其间呜呼是亦富矣异时有志之士盖必将有考焉又不当专以文章利病而言也绍熙癸丑七月既望新安朱熹书
武夷图序
武夷君之名着自汉世祀以乾鱼不知果何神也今建宁府崇安县南二十余里有山名武夷相传即神所宅峰峦价中惆纹嫖扒逑九曲流出其间两崖~壁人迹所不到处往往有枯查肥]间以庋舟船棺柩之属柩中遗骸外列陶器尚皆未坏颇疑前世道阻未通川壅未决时夷落所居而汉祀者即其君长盖亦避世之士生\所臣服没而传以仙也今山之t峰最高且正者犹以大王号半顶有小丘焉岂即君之居耶然旧记相传诡妄不经不足考信故有版图迫迮漶漫亦难辨识今冲佑羽人高君文举始复更定此本於其乡背隐显之间能有以尽发其秘且属隐屏精舍仁智堂主题其首以祛旧传之惑云
韩文考异序
南安韩文出蒲田方氏近世号佳本予读之信然然犹恨其不尽载诸本同异而多折衷於三本也原三本之见信杭蜀以旧阁以官其信之也则宜然如欧阳公之言韩文印本初未必误多校者妄改亦谓如罗池碑改步涉田氏庙改天明王明之类耳观其自言儿童时得蜀本韩文於随州李氏计其岁月当在天禧中年且其书已故弊脱略则其摹印之日与祥符杭本盖未知其孰先孰後而嘉佑蜀本又其子孙明矣然而犹曰三十年间闻人有善本者必求而改正之则固未尝必以旧本是而悉从之也至於秘阁官书则亦民间所献掌故令史所抄而一时馆职所校耳其所传者岂真作者之手藁而是正之者岂尽刘向扬雄之伦哉读者正当择其文理意义之善者而从之不当但以地望形势重轻也抑韩子之文虽以力去陈言务而又必以文从字顺各识其职贵读者或未得此权度则其文理意义正自有未易言者是以予於此书姑考诸本之同异而兼存之以待览者之自择区区妄意虽或窃有所疑而不敢偏有所废也
书韩文考异前
此集今世本多不同惟近岁南安军所X方氏校定本号精善别有举正十卷论其所以去取之意又他本之所无也然其去取以祥符杭本嘉佑蜀本及李谢所据馆阁本定而尤尊馆阁本虽有谬误往往曲从他本虽善亦弃不录至於举正则又例多而辞寡览者或颇不能晓知故今辄因其书更校定悉考\本之同异而一以文势义理及他书之可验者决之苟是矣则虽民间近出小本不敢违有所未安则虽官本古本石本不敢信又各详着其所以然者以考异十卷庶几去取之未善者览者得以参伍而笔削焉
林贯之字序
莆田林井伯之子小字转翁间以谓余请有以易之余曰日月山川隐疾之外何适而非名唯毋曰翁者以去自尊之嫌斯可已乃请井伯姑仍上字而字以贯之且告之曰车之所以转者轮也轮之所以转者牙之圜也牙之所以转者辐之直而甾於毂也毂之所以转者内空以贯乎轴而外能使辐以指牙也然自毂之外虽能转物而未免自转於物唯轴则承轸载物以贯夫毂而未尝有所动焉是以不转於物而物之可转者皆唯我之所转而莫能违也呜呼人之学至於有以自立其心而不物之所转则其日用之间所以贯夫事物之中者岂富贵所能淫贫贱所能移威武所能屈哉井伯家传奥学所以教其子者固宜熟於此矣贯之其必以余言不谬云
黄子厚诗序
余年十五六时与子厚相遇於屏山刘氏之斋馆俱事病翁先生子厚少余一岁读书文略相上下犹或有时从余切磋以进其所不及後三四年余犹故也而子厚一旦忽踊跃骤进若不可以寻尺计出语落笔辄惊坐人余固叹其超然不可追逐而流辈中亦鲜有能及之者自尔二十余年子厚之诗文日益工琴书日益妙而余日益昏惰乃不能及常人亦且自念其所旷阙又有急於此者因遂~意一以顽鄙自安固不暇复与子厚度长e大於文字间矣既而子厚一再徙家崇安浦城会聚稍希N然每得其诗文笔札必之把玩赏叹移日不能去手盖子厚之文学太史公其诗学屈宋曹刘而下及於韦应物视柳子厚犹以杂用今体不好也其隶古尤得魏晋以前笔意大抵气韵豪爽而趣味幽洁萧然无一点世俗气中年不得志於场屋遂发愤谢去杜门读书清坐竟日间辄曳杖行吟田野间望山临水以自适其於骚词能以楚声古韵之节族抑扬高下a仰疾徐之间凌厉顿挫幽眇回郁闻者之感激慨叹或至泣下由是其诗日以高古遂与世亢至不复可以示人或者得之亦不省其何等语也独余犹以旧习未忘之故颇能识其用意深处盖未尝不三复而深悲之以子厚岂真坐此以穷然亦不意其遂穷以死也衰莫疾痛余日几何而交旧零落无复可与语此者方将访其遗藁椟而藏之以後世必有能好之者而一日三山许闳生来访袖出子厚手书所诗若干篇别抄又若干篇以示余其间盖又有余所未见者然後益知子厚晚岁之诗其变化开阖恍惚微妙又不止余昔日之所知也之执卷流涕而识其後如此子厚名铢姓黄氏世家建之瓯宁中徙e昌且再世母孙读书能文昆弟皆有异材而子厚所立卓然尤足以自表见顾乃不遇而厄穷以死是可悲也许生尝学诗於子厚得其户牖收拾遗文其多乃至於此拳拳缀缉师死而不忍倍之是又可嘉也已庆元己未七月壬子云谷老人书
楚辞後语目录序
右楚辞後语目录以{氏所集录续变二书X补定着凡五十二篇{氏之此书固主於辞而亦不得不兼於义今因其旧则其考於辞也宜益精而择於义也当益严矣此余之所以兢兢而不得不致其谨也盖屈子者穷而呼天疾痛而呼父母之词也故今所欲取而使继之者必其出於幽忧穷蹙怨慕凄凉之意乃得其余韵而宏衍钜丽之观子淇焓手语宜不得而与焉至论其等则又必以无心而冥会者贵其或有是则虽远且贱犹将汲而进之一有意於求似则虽迫真如杨柳亦不得已而取之耳若其义则首篇所着荀卿子之言指意深切词调铿锵君人者诚能使人朝夕讽诵不离於其侧如卫武公之抑戒则所以入耳而着心者岂但广厦细旃明师劝诵之益而已哉此固余之所眷眷而不能忘者若高唐神女李姬洛神之属其词若不可废而皆弃不录则以义裁之而断其礼法之罪人也高唐卒章虽有恩万方忧国害开圣贤辅不逮之云亦屠儿之礼佛倡家之读礼耳几何其不献笑之资而何讽一之有哉其息夫躬柳宗元之不弃则{氏已言之矣至於扬?则未有议其罪者而余独以是其失节亦蔡琰之俦耳然琰犹知愧而自讼若雄则反讪前哲以自文宜又不得与琰比矣今皆取之岂不以夫琰之母子无~道而於雄则欲因反骚而着苏氏洪氏之贬词以明天下之大戒也陶翁之词{氏以中和之发於此不类特以其古赋之流而取之是也抑以其自谓晋臣耻事二姓而言则其意亦不不悲矣序列於此又何疑焉至於终篇特着张夫子吕与叔之言盖又以告夫游艺之及此者使知学之有本而反求之则文章有不足者矣其余微文碎义又各附见於本篇此不暇悉着云
楚辞集注序
右楚词集注八卷今所校定其第录如上盖自屈原赋离骚而南国宗之名章继作通号楚辞大抵皆祖原意而离骚深远矣窃尝论之原之人其志行虽或过於中庸而不可以法然皆出於忠君爱国之诚心原之书其辞旨虽或流於跌宕s神怨怼激发而不可以训然皆生於缱绻恻怛不能自己之至意虽其不知学於北方以求周公仲尼之道而独驰骋於变风变雅之末流以故醇儒庄士或羞称之然使世之放臣屏子怨妻去妇擦泪讴於下而所天者幸而听之则於彼此之间天性民Ｖ善岂不足以交有所发而增夫三纲五典之重此予之所以每有味於其言而不敢直以词人之赋视之也然自原着此词至汉未久而说者已失其趣如太史公盖未能免而刘安班固贾逵之书世复不传及隋唐间训解者尚五六家又有僧道骞者能楚声之读今亦漫不复存无以验其说之得失而独东京王逸章句与近世洪兴祖补注并行於世其於训诂名物之间则已详矣顾王书之所取舍与其题号离合之间多可议者而洪皆不能有所是正至其大义则又皆未尝沈潜反复嗟叹咏歌以寻其文词指意之所出而遽欲取喻立说旁引曲证以强附於其事之已然是以或以迂滞而远於性情或以迫切而害於义理使原之所抑郁而不得伸於当年者又晦昧而不见白於後世予於是益有感焉疾病呻吟之暇聊据旧编粗加永ǘ集注八卷庶几读者得以见古人於千载之上而死者可作又足以知千载之下有知我者而不恨於来者之不闻也呜呼矣是岂易与俗人言哉
赠画者张黄二生
乡人新作聚星亭欲画荀陈遗事於屏间而穷乡僻陋无从得本友人周元兴吴和中共称张黄二生之能因俾之果能考究车服制度想像人物风采观者皆叹其工二生因请记其事予以二生更能远游以广其见闻精思以开其胸臆则其所就当不止此予老矣尚能生印之庆元庚申正月二十四日晦庵病叟书赠张彦悦黄某
周深父更名序
水之深者渊回澄澹人莫能测其源底之所极其或未然则必F之而後深此理之必然也深父更名以避前圣其意则已善矣而其所欲名者又即其字而得夫所以深之之道焉岂不又甚可嘉也哉自今以往因称自警而日有以深乎其内使相与游者但见其渊回澄澹有异於前而莫际其极是则深父之果能深而不负乎此名也夫庆元庚申闰月初吉晦庵病叟书
赠笔工蔡藻
予性不善书尤不能用兔毫弱笔建安蔡藻以笔名家其用羊毫者尤劲健予是以悦之藻若去此而游於都市盖将与曹忠辈争先云淳熙元年八月五日朱仲晦父书
三先生论事录序
昔顾子敦尝人言欲就山间与程正叔读通典十年世之以是病先生之学者盖不独今日也夫法度不正则人极不立人极不立则仁义无所措仁义无所措则圣人之用息矣先生之学固非求子敦之知者而先生之徒者吾惧子敦之言遂得行於其间因取先生兄弟与横渠相与讲明法度者h之篇首而集其平居议论附之目曰三先生论事录夫岂以有补於先生之学顾其所自警者不得不然耳
晦庵集卷七十六
<集部,别集类,南宋建炎至德佑,晦庵集>

[book_title]卷七十七
钦定四库全书
晦庵集卷七十七　　　　　宋　朱子　撰记
高士轩记
同安主簿廨皆老屋支拄殆不可居独西北隅一轩亢爽可喜意前人之以待夫治簿书之暇日而燕休焉然视其所以名则若有不屑居之之意予以君子当无入而不自得名此非是因更以高士轩而客或难予曰汉世高士不主簿者实御史属汉官御史府典制度文章大夫位上卿亚丞相主其簿书者名秩亦不卑矣彼犹以褚讯不顾焉故足以高也今子仆仆焉在尘埃之中左右朱墨蒙犯楚以主县簿於此而以高士名其居不亦戾乎予曰固也是其言也岂不亦曰士安得独自高其不遭则可无不已乎予於其言盖尝窃有感焉然亦未尝不病其言之未尽也盖谓士之不遭可无不若古之乘田委吏抱关击柝者焉可也谓士不能独自高则若彼者乃以未睹夫高也夫士诚非有意於自高然其所以超然独立乎万物之表者亦岂有待於外而後高耶知此则知主县簿者虽甚卑果不足以害其高而此轩虽陋高士者亦或有时而来也顾予不足以当之其有待於後之君子云尔客唯唯而退因书之壁以记
泉州同安县学官书後记
绍兴二十有五年春正月熹以檄书白事大都督府廷中已事而言於连帅方公曰熹吏同安得兼治其学事学有师生诵说而经籍弗具学者四来无所业於其间愿得抚府所有书以归使学者得肄习焉公幸哀其愚不以不可即日减省少府用度金钱属工官抚以予县凡九百八十五卷熹与诸生既受赐则相与t议所以敛藏守视出内凉暴之禁戒以复于公报皆施行如章熹窃惟公之举是赐也盖将以幸教此县之人而非私於熹之请熹乃幸得以菲薄奉承惧不能称且无以垂示久远故敢具刻公所出教而并叙其指意如此揭之以视县之父兄子弟与学官弟子之有秩於典领者使承公志永永不怠此熹之职守也夏四月丁丑具位谨记
射圃记
同安县西北门射圃者监盐税曹侯沆所也绍兴二十五年夏县有警令丞以下部吏士分城以守而曹侯与予备西北异时寇至常陷西北然则曹侯与子所守者盗冲也侯一日与予登城四望慷慨相语曰是不能守吾属死无处所不可不勉则分背去行所部循勉慰饬喻意吏士士皆感奋用侯又曰兵家有之曲道险厄则J利仰高临下则弓矢便是则射者固婴城之具而其技必习之於无事之时然後缓急可赖而用也今蜂蚁之屯虽未能傅吾城而陈而吾之士固将徇我以死亡我其可以不素教而用之哉於是相与相城之隅得隙地斥以射圃袤六十步三分其袤而广得一焉属其徒日射其间其後盗虽已溃去圃因不废间往射如初侯谓予是圃之作吾二人力也\人不能见将然其以吾二人者无事而勤民矣盍记其意以视後予曰诺哉曹侯字德广武惠王诸孙世将习兵喜文词通吏事盖慨然有志於功名者而予新安朱熹仲晦也时主簿於此是记云
苏丞相祠记
熹少从先生长者游闻其道故相苏公之人以博洽古今通知典故伟然君子长者也熙宁中掌外制时王丞相用事尝欲有所引拔公以其人不可用且非故事封上之用此罢归不自悔守益坚当世高其节与李才元宋次道并称三舍人云後得毗陵邹公所撰公行状又知公始终大节盖章章如是以是心每慕其人属来吏同安同安公邑里也以公所问县人虽其族家子不能言而泉人往往反喜道曾宣靖蔡新州吕太尉事以盛予不能识其何说也然尝伏思之士患不学耳而世之学者或有所怵於外则眩而失其守如公学至矣又能守之终其身一不变此士君子之所难而学者所宜师也因之立祠於学岁时与学官弟子拜祠焉而记其意如此以视邑人云
漳州教授厅壁记
教授之职其可谓难矣惟自任重而不苟者知之其以易而无难者则苟道也何也曰教授者以天子之命教其邦人凡邦之士廪食县官而充弟子员者多至五六百余少不下百十数皆惟教授者是师其必有以率厉化服之使躬问学蹈绳榘出入不悖所闻然後称此非反之身而何以哉是可不谓难矣乎不特此尔又当严先圣先师之典祀领护庙学而守其图书服器之藏其体至重下至金谷出内之o悉亦皆独任之呜呼是亦难矣然凡仕於今者无大小莫不有所临制总摄其任无剧易必皆具文书使可覆视是以虽甚弛者亦有所难而不敢肆独教授官虽有统若其任之本诸身者则非簿书期会之所能察至其具於有司而可考者上之人又以其儒官优容之虽有不合不问以是便故今之仕者反利焉而喜之而孰知所以充其任者如彼其难哉故曰惟自任重而不苟者知之其以易而无难者则苟道也予尝以事至漳其教授陈君与予有故馆予於其寓直之舍因得尽观陈君所施於学者予谓若陈君则可谓知其难矣时陈君方将刻前人名氏於壁属予记予辞谢不能者再三既不得命乃退而书其所闻见如此以记且以厉後之君子云尔绍兴二十六年七月甲子新安朱熹记
一经堂记
绍兴二十三年秋七月予来同安明年乃得柯君而与之游相乐也时君以避地邑居教授常百余人属予治学事因得引君以自助君行峻不苟合由是\始有所严惮至他事亦多赖以济焉又明年君将反其先人之庐因旧葺坏以居而取扬子所谓古之学者耕且养三年通一经者号其寝居曰一经之堂间谒予记之予谢涉学未久文且下将不能有所发明於吾子之意愿更属可者如是非复一再至今年冬予将辞吏以去而君又以请既不得辞乃之言曰予闻古之所谓学者非他耕且养而已矣其所以不已乎经者何也曰将以格物而致其知也学始乎知惟格物足以致之知之至则意诚心正而大学之序推而达之无难矣若此者世亦徒知其从事於章句诵说之间而不知其所以然者固将以耕且养者资也夫岂用力於外哉柯君名翰字国材人孝谨诚U介然有以自守於经无不学今将隐矣而其志不自足如此是盖终身焉则其造诣之极非予所敢量也姑次比是说之记云绍兴二十六年闰月辛丑新安朱熹记
芸斋记
友人徐元聘有田舍一区旁治轩明洁可喜暇日与子弟讲学其间而问名於熹熹故农知田意尝谓孟子言人病舍其田而芸人之田所求於人者重而所以自任者轻最善喻今徐君课其子弟而学於田间姑以芸名斋使学者即事而思之则内外之分定而力之所肆不於人之田矣霜露既繁实而食之所以不愿人之膏粱之味也徐君以熹言然故书以遗之云绍兴二十六年闰月五日癸卯新安朱熹书
畏垒庵记
绍兴二十六年之秋予吏同安适三年矣吏部所使代予者不至而廨署日以隳敝不可居方以因葺之宜请於县会予奉檄走旁郡因得并载其老幼身送之东归涉春而反则门庑列舍已摧压而不可入矣於是假县人陈氏之馆居焉自县西北折行数百步入委巷中垣屋庳下无钜丽之观然其中粗完洁有堂可以接宾友有室可以备栖息诵书史而佳花异卉蔓药盆荷之属又皆列莳於庭下亦足以娱玩耳目而自适其意焉予独处其间稍捐外事命友生之嗜学者与居其下拚除井^之役愿留者亦无几人若常时车马之客与胥吏之有事於官府者则无所而来矣客或谓予所以处此庶乎庚桑子之居畏垒也因名予居曰畏垒之庵自是闭门终日然如在深谷之中不自知身之系官於此既岁满而不能去也如是又累月代予者卒不至法当自勉归而陈氏谒予记其事曰使後之人知夫子之尝居于是也予惟庚桑子盖庄周列御寇所谓有道者予之学既不足以知之而太史公记又谓凡周所称畏累虚亢桑子之属皆空言无事实然则亡是公非有先生之伦也此皆不可考独周之书辞指经奇有可观者予是以窃取其号而不辞遂书以畀陈氏陈氏世医请予记者名良杰人谨笃周慎能通其家学云绍兴二十七年夏六月十一日新安朱熹记
存斋记
予吏同安而游於其学尝私以所闻语其士之与予游者於是得许生升之人而敬爱之比予之辞吏也请与俱归以共卒其讲业焉一日生请於予曰升之之来也吾亲与一二昆弟相筑环堵之室於敝庐之左将归翳蓬y而居焉惟夫子知升之志敢请所以名之者而幸教之则升之愿也予辞谢不获因念与生相从於今六七年视其学专用心於内而世之琐屑一毫不以介於其间尝窃以生之学盖有意乎孟氏所谓存其心者于是以存名其斋而告之曰予不敏何足以知吾子然今也以是名子之斋则於吾子之志窃自以庶几焉耳矣而曰必告子以其名之之说则是说也吾子既自知之予又奚以语吾子抑尝闻之人之所以位天地之中而万物之灵者心而已矣然心之体不可以闻见得不可以思虑求谓之有物则不得於言谓之无物则日用之间无适而非是也君子於此亦将何所用其力哉必有事焉而勿正心勿忘勿助长则存之之道也如是而存存而久久而熟心之体必将了然有见乎参倚之间而无一息之不存矣此予所以名斋之说吾子以如何生作而对曰此固升之所愿学而病未能者请书而记诸屋壁庶乎其有以自砺也予不获让因书以授之俾归刻焉绍兴二十八年九月甲申新安朱熹记
牧斋记
余是斋而居之三年矣饥寒危迫之虑未尝一日弛於其心非有道路行李之劳疾病之忧则无一日不取六经百氏之书以诵之於兹也以其志之笃事之勤如此宜其智益加明业益加进而不知智益昏而业益堕也以是自咎故尝间而思之夫挟其饥寒危迫之虑以从事於圣人之门而又杂之以道路行李之劳疾病之忧有事物之累无优游之乐其於理之精微索之有不得尽其事之是非古今之成败兴废之故考之有不得其详矣况古人之学所以渐涵而持养之者固未尝得施诸其心而措诸其躬也如此则凡所早夜孜孜以冀事业之成而诏道德之进者亦可谓妄矣然古之君子一箪食瓢饮而处之泰然未尝有戚戚乎其心而汲汲乎其言者彼其穷於当世有甚於余矣而有以自得於已者如此必其所以用心者或异於予矣孔子曰贫而乐又曰古之学者已其然也岂以饥寒者动其志岂以挟策读书者而谓之学哉予方务此以自达於圣人也因述其所以而书其辞於壁以记
归乐堂记
予尝吏於泉之同安而与M游朱侯彦实同寮相好也其後予罢归且五六年病卧田间浸与当世不相闻知独朱侯时时书来访问缱绻道语旧故如平生O一日书抵予曰吾方筑室先庐之侧命之曰归乐之堂盖四方之志倦矣将托於是而自休焉子我记之予惟幼而学强而仕老而归归而乐此常物之大情而士君子之所同也而或者怵迫势利CC轩冕印h之间老而不能归或归矣而酣豢之余厌苦淡泊顾慕畴昔不能忘情方且咨嗟戚促自以不得其所而岂知归之乐哉或知之矣而顾其前日从官之所有不能无愧悔于心者则於其所乐虽欲暂而安之其心固不能也然则仕而能归归而能乐斯亦岂不难哉朱侯名卿子少有美材学问慷慨入官三十年以强直自遂独行所志不势屈以故浮沈选调行年五十乃登王官然予视其簿书期会之余日盖无一日不命宾友从子侄登山临水弦歌赋诗放浪於尘埃之外而无几微留落不偶之意见於言面则其於势利如何哉其仕而能归归而能乐不待斯堂之作而可信无疑矣顾予未获一登斯堂而览其胜⑷黄淞舟种美泉石之饶足以供徙倚馆宇之邃处之适足以宁燕休图史之富足以娱心目而幽人逸士往来於东阡北陌者足以析名理而商古今又不待接於耳目而知侯之乐有在乎是也是以承命不辞而记其意如此如天之福异时获从游於堂上尚能侯赋之绍兴三十年十二月乙卯
建宁府学游御史祠记
故监察御史游公先生讳酢字定夫此邦之建阳人而河南程氏之高第弟子也徽庙初御史未几去郡江淮间又退而闲居以卒隆兴初元岁在癸未先生之殁於是四十有一年矣今敷文阁待制延平陈公实此邦谓德学之盛有如先生者而无祠於其乡之学非独乡人子弟之过长民者亦有罪焉乃堂於府学之东偏立像致祠而以书属熹使记其意熹辞谢弗堪屡返而公不听於是退考旧闻按龟山杨文靖公所先生墓志之辞曰予元丰中受学明道先生兄弟之门有友二人焉曰上蔡谢显道公其一也初伊川先生以事至京师一见公谓其资可与适道是时明道知扶沟县事先生兄弟方以唱明道学已任设庠序聚邑人子弟教之召公来职学事公欣然往从之得其微言於是尽弃其学而学焉其後得邑河清予往见之伊川谓予曰游君德器粹然问学日进政事亦~人远甚於师门见称如此其所造可知矣公自幼不t读书一过目辄成诵比壮益自力心传目到不世儒之习诚于中形于外仪容辞令粲然有文望之知其成德君子也其事亲无违交朋友有信莅官遇僚吏有恩意虽人乐於自尽而无敢慢其令者惠政在民戴之如父母故去则见思愈久而不忘若其道学足以觉斯人余润足以泽天下遭时清明不及用而死此士论共惜之非予之私言也所着书有中庸义易说诗二南义论孟杂解各一卷文集十卷藏於家盖杨公所记如此熹惟知先生之深而言足以命其德且信於後宜莫u於杨公者然则先生之道学德行於此可以观其详矣又念每获侍坐於陈公而闻其语先正忠肃公之与先生游也笑谈论议书疏辞章昔所亲见而闻之者至今尚能诵之其雍容仰俯之间又能并得其深微之意使闻者恍然若将复见其人焉此其於先生之道如何哉然则公之所以命祀先生盖将推其所得於已者以幸教此邦之人非徒致钦慕之意以修故事而已也熹既不获终辞乃悉论着杨公本语而不敢辄赞一辞於其间且复揆公指意所出者如是而并书之以承公命庶乎其可幸无罪云耳呜呼先生远矣学者登是堂而拜其像於是记也考其师友之渊源退访其书而读之於以求先生之所以学者果恶乎在幸而有以自得之则亦无以异乎亲而灸之矣诗曰人之好我视我周行又曰高山仰止景行行止熹虽不敏愿与承学之士勉焉以无忘陈公之德也八月甲子具位朱熹记
通监室记
士之所以能立天下之事者以其有志而已然非才则无以济其志非术则无以辅其才是以古之君子未有不兼是三者而能有於世者也然而所谓术者又岂险诡仄朝三暮四之谓哉亦语夫所以处事之方而已矣营丘张侯仲隆慷慨有气节常以古人功名事业自期许不肯碌碌随世俗上下至其才器闳博则又用无不宜盖临大事变而愈益精神指麾处画无一不中几会者是其志与其材虽未尽见施设而人知其有余矣然未尝以是自足也方且博观载籍记览不倦盖将酌古揆今益求所以尽夫处事之方者而施之非特如世之学士大夫兀兀陈编掇拾华靡以谈听之资至其施诸事实则泛然无据而已也尝客崇安之光化精舍暇日新一室於门右不置余物独取资治通监数十帙列其中焚香对之日尽数卷盖上下若干年之间安危治乱之机情^吉凶之变大者纲提领挈细者缕析毫分心目了然无适而非吾处事之方者如是盖三年矣而其起居饮食宴娱谈笑亦无一日而不在是也室之前轩俯视\山下临清流邑屋台观园林陂泽之胜月星雨露风烟云物之奇反若有以开涤灵襟助发神观者尤於读是书也宜於是直以通监榜之而属予记予闻之古今者时也得失者事也传之者书也读之者人也以人读书而能有以贯古今定得失者仁也盖人诚能即吾一念之觉者默识而固存之则目见耳闻无非至理而况是书先正温公之志其典刑总会简牍渊林有如神祖圣诏所褒者是亦岂不足以尽其心乎今侯有当世之志当世之才又能因是书以求尽其术此岂苟然而已哉然予犹欲进於行着习察之涂使异时见於用者无毫厘之差也则愿以仁之说侯诵之是以承命不辞而记其本末因附以所闻如此乾道三年秋七月新安朱熹记
南岳游山後记
南岳唱酬讫於庚辰敬夫既序其所以然者而藏之矣癸未发胜业伯崇亦别其t从昆弟而来始闻水帘之胜将往一观以雨不果而赵醇叟胡广仲伯逢季立甘可大来饯云o寺酒五行剧论所疑而别丙戌至槠州熹与伯崇择之取道东归而敬夫自此西还长沙矣自癸未至丙戌凡四日自岳宫至槠州凡百有八十里其间山川林野风烟景物视向来所见无非诗者而前日既有约矣然亦念夫别日之迫而前日所讲盖有既开其端而未竟者方且相与思绎讨论以毕其说则其於诗固有所不暇者焉丙戌之莫熹谂於\曰诗之作本非有不善也而吾人之所以深惩而痛~之者惧其流而生患耳初亦岂有咎於诗哉然而今远别之期近在朝夕非言则无以写难喻之怀然则前日一时矫枉过甚之约今亦可以罢矣皆应曰诺既而敬夫以诗赠吾三人亦各E赋以见意熹则又进而言曰前日之约已过矣然其戒惧警省之意则不可忘也何则诗本言志则宜其宣畅湮郁优柔平中而其流乃几至於丧志t居有辅仁之益则宜其义精理得动中伦虑而犹或不免於流况乎离t索居之後事物之变无穷几微之间毫忽之际其可以营惑耳目感移心意者又将何以御之哉故前日戒惧警省之意虽曰小过然亦所当过也由是而扩充之庶几乎其寡过矣敬夫曰子之言善其遂书之以诏毋忘於是尽录赠处诸诗於篇而记其说如此自今暇日时出而观焉其亦足以当盘盂几杖之戒也夫丁亥新安朱熹记
转运司蠲免盐钱记【代】
皇帝陛下临御之五年朝廷清明\职修理乃眷南顾闵兹远黎某月诏以太常少卿臣某福建转运副使而付以盐k使访其利病以闻臣某既承诏奔走即事则与判官臣某爰暨属僚博询审订具以条奏越明年春遂有旨免本道属州县逋负盐课之缗钱九十七万又诏岁入钞盐缗钱二十二万者其罢之而使漕司岁以缗钱七万补经费之阙臣某承命紫脖毕蚨偈籽愿＝ㄑ畏ㄖ弊久矣臣等问诸故府窃见祖宗盛时本道盐息岁入缗钱十万而三分之以其一予漕司佐州县用度且市贡金其一钞法则商人岁输京师者钱六万六千有奇而已其後钞法中弛浮议交煽因尽以委漕司而增其额於是纲运猥并盐泄不时而民始受弊中间盖尝减损然什不能去其三又他用之取具於盐者亦且数倍旧制顾以岁出有常因不敢议至州县或不能供又不得以时蠲除新故相仍转相督趣重民病历年滋多今乃幸遇陛下仁圣俭慈不遗遐远既幸听愚臣言而又推之以及其所未言者盖德音再下而钞额复祖宗之旧逋负捐累岁之积使州县之吏无所旁缘以渔猎其民民得休息恩泽隆厚不可胜量臣等驽钝不材奉使无状乃幸得奉承圣诏以布於下诚欢诚喜敢不悉力究宣谨察所部无或不?以废明命犹惧不称无以昭示永久则取尚书所下诏旨刻石台门以谂来者而窃敬识其下方如此又惟陛下躬德神圣天运日新其约已厚民之心终日乾乾有进无已窃计经制大定上下与足盖可以日月期矣然则臣等前日所不敢议者且将复有望焉敢昧万死并记其说而俯伏以俟乾道四年三月
谢上蔡语录後记
熹顷年校定上蔡先生语录三篇未及脱藁而或者传去遂锓木於赣上愚意每遗恨焉比因闲暇复定着此本然亦未敢自以可传也因念往时削去版本五十余章特以理推知其决非先生语初未尝有所左验亦不知其果出於何人也後籍溪胡先生入都於其学者吕祖谦得江民表辨道录一篇读之则尽向所削去五十余章者首尾次序无一字之差然後知其江公所着而非谢氏之语益以明白夫江公行谊风节固当世所推高而陈忠肃公又尝称其论明道先生有足目相应之语盖亦略知吾道之可尊矣而其言若此岂差之毫厘则夫千里之缪有所必至而不能已者耶因书以自警且示读者使毋疑旧传谢先生与胡文定公手柬今并掇其精要之语附三篇之後云乾道戊子四月壬寅熹谨记
建宁府崇安县学二公祠记
崇安建之岩邑故宫师赵清献公尝之宰故侍读胡文定公又其邑里人也两公之德後学仰之旧矣然数十年之间是邑者不知其几何人无能表而出之以化於邑者乾道三年今知县事温陵诸葛侯始至则将葺新学校以教其人而深以两公之祠未立已病於是访求遗像因新学而立祠焉明年五月甲子讫功命诸生皆入於学躬率丞掾与之释菜於先圣先师而奠於两公之室三献成礼揖诸生而进之曰学则孔孟尚矣然居是邦语其风声气俗之近则乡大夫乡先生之贤者岂可以不知其人哉惟赵公孝弟慈祥履绳蹈矩政有循良之立朝着蹇谔之风清节至行世标表固诸公之所逮闻也至於胡公闻道伊洛志在春秋着书立言格君垂後所以明天理正人心扶三纲叙九法者深切着明体用该贯而其正色危言据经论事刚大正直之气亦无所愧於古人则诸君岂尽知之乎吾承乏於此过不自料常欲与诸君相励以圣贤之事今幸因吾民之余力校室以修方将日与诸君者从容俯仰乎其间顾念古昔圣贤远矣则欲诸君自其近者而达之是以象两公於此堂也诸君自今以来盖亦望其容貌而起肃敬之心考其言行以激贪懦之志然後精思熟讲反之於心以求至理之所在而折衷焉庶几学明行尊德久业大果能达於圣贤之事是则两公私淑後来之本意而亦区区平日所望於诸君也诸君岂有意乎诸生皆拜曰诸生不敏敢不敬蚤夜以思无辱先生之诲於是既退而诸葛侯使人以是说走山间属熹之记熹惟今之政者固已不遑於学校之事其或及之而不知所以教则徒以禄利诱人而纳之卑辞陈之域是乃贼之而於教何有今诸葛侯於兹邑既新其学而语之以圣贤之事又能尊事两公俾学者由是而达焉则可谓知所以教矣此其志岂特贤於今之政者而已哉既不得辞乃具书其本末以视同志愿相与勉焉以无负诸葛侯之教也是月癸未新安朱熹记
克斋记
性情之德无所不备而一言足以书其妙曰仁而已所以求仁者盖亦多术而一言足以举其要曰克已复礼而已盖仁也者天地所以生物之心而人物之所得以心者也惟其得夫天地生物之心以心是以未发之前四德具焉曰仁义礼智而仁无不统已发之际四端着焉曰恻隐羞恶辞让是非而恻隐之心无所不通此仁之体用所以涵育浑全周流贯彻专一心之妙而\善之长也然人有是身则有耳目鼻口四肢之欲而或不能无害夫仁人既不仁则其所以灭天理而穷人欲者将益无所不至此君子之学所以汲汲於求仁而求仁之要亦曰去其所以害仁者而已盖非礼而视人欲之害仁也非礼而听人欲之害仁也非礼而言且动焉人欲之害仁也知人欲之所以害仁者在是於是乎有以拔其本塞其源克之克之而又克之以至於一旦豁然欲尽而理纯则其胸中之所存者岂不粹然天地生物之心而蔼然其若春阳之温哉默而成之固无一理之不具而无一物之不该也感而通焉则无事之不得於理而无物之不被其爱矣呜呼此仁之德所以一言而可以尽性情之妙而其所以求之之要则夫子之所以告渊者亦可谓一言而举也与然自圣贤既远此学不传及程氏两先生出而後学者始得复闻其说顾有志焉者或寡矣若吾友会稽石君子重则闻其说而有志焉者也故尝以克名斋而属予记之予惟克复之云虽若各一事其实天理人欲相消长故克已者乃所以复礼而非克已之外别有复礼之功也今子重择於斯言而独以克名其室则其於所以求仁之要又可谓知其要矣是尚奚以予言哉自今以往必将因夫所知之要而尽其力至於造次颠沛之顷而无或怠焉则夫所谓仁者其必盎然有所不能自己於心者矣是又奚以予言哉顾其所以见属之勤有不可以终无言者因备论其本末而书以遗之幸其朝夕见诸屋壁之间而不忘其所有事焉者则亦庶乎求仁之一助云尔乾道壬辰月日新安朱熹谨记
味道堂记
武阳何君镐叔京一日以书来谓熹曰吾先君子辰阳府君少事东平马公先生受中庸之说服习践行终身不懈间尝テ溲嗑又堂曰味道盖亦取夫中庸所谓莫不饮食鲜能知味之云也今不肖孤既无以嗣闻斯道惟是朝夕粪除?居恪处不敢忘先人之志子其我记之以告於後之人而镐也亦得出入览观焉庶乎其有以自励也熹惟何公实先君子太史公同年进士熹不及拜其下独幸得从叔京游而兄事之因得闻其学行之懿顾虽不德不文不足以称述传信然慕仰之深愿得托名於其屋壁之间以幸因不敢以不能对谨按公讳某字太和始小吏南方会马公以御史宣慰诸道一见贤之奏取属因授以所闻於程夫子之门者且悉以平生出处大节告之详焉既马公以言事谪死公归守其学终身不少变其端已接物发言造事盖无食息之顷而不惟中庸是依也乡人爱敬至以中庸何公目之於他经亦无所不学而尤尽心於易作集传若干卷其忠纯笃厚之姿廉静直方之操得於天而成於学充於内而不暴於外世之君子莫能知也晚以马公移书^楚斥使避位之节列上史官宰相恶其分已功逮系诏狱削籍投荒而终不自悔以殁其身此其於道真可谓饮食而知其味矣惟其知之深是以守之固而行之乐行之乐是以益味其腴而弗能去也然公之所谓道者又岂若世之俗儒习见老佛虚无寂灭之说而遂指以道也哉考诸公之中庸亦曰五品之民６已熹愚不肖诚不足以窥大人君子所存之万一然窃意其名堂之意有在於是也是以敢备书之以承叔京之命後之君子得以考焉抑叔京之清夷恬旷不累世纷既闻道於家庭又取友於四方以益求其所未至其衔训嗣事而居此堂也可无愧矣今又欲由是益自励焉是其进之而至之远其可量哉其可量哉此於法当得附书因并识於此云乾道癸巳二月甲申新安朱熹记
刘氏墨庄记
乾道四年秋熹之友刘清之子澄罢官吴越相过於潭溪之上留语数日相乐也一旦子澄拱而起立且言曰清之之五世祖磨勘工部府君仕太宗朝佐邦计者十余年既殁而家无余赀独有图书数千卷夫人陈氏指以语诸子曰此乃父所谓墨庄也海陵胡公先生闻而贤之记其事其後诸子及孙比三世果皆以文章器业时闻人中更变乱书散不守清之之先君子独深念焉节食缩衣悉力营聚至绍兴壬申岁而所谓数千卷者始复其旧故尚书郎徐公兢吴公说皆大书墨庄二字以题其藏室之扁不幸先人弃诸孤清之兄弟保藏增益仅不失坠以至於今然清之窃惟府君夫人与先君子之本意岂不曰耕道而得道仁在夫熟之而已乎而不知者意其所谓或出於青紫车马之间清之不肖心窃病焉愿得一言以发明先世之本意於以垂示子孙丕扬之义之训甚大惠也熹闻其说则窃自计曰子澄之意诚美矣然刘氏自国初名家所与通书记事者尽儒先长者矧今子澄所称又其开业传家之所自於体尤重顾熹何人乃敢以其无能之辞度越\贤上纪兹事於是辞谢不敢当而子澄请之不置既去五六年书疏往来以十数亦未尝不以此言也熹惟朋友之义有不可得而终辞者乃绎子澄本语与熹所以不敢当之意而叙次之如此呜呼非祖考之贤孰能以诗书礼乐之积厚其子孙非子孙之贤孰能以仁义道德之实光其祖考自今以来有过刘氏之门而问墨庄之所以名者於此乎考之则知其土之所出庐之所入者在此而不在彼矣盖磨勘公五子皆有贤名中子主客郎中实生集贤舍人兄弟皆以文学大显於时而名後世第四子秘书监资简严识大体有传於英宗实录子澄之先君子即其曾孙也讳某字某官至某仕既不遭无所见於施设今独其承家焘後之意於此尚可识也生二子长曰靖之子和其季则子澄皆孝友廉静博学有文而子澄与熹游尤笃志於义理之学所谓耕道而熟仁者将於是乎在九年二月丙戌新安朱熹记
尽心堂记
予友范伯崇始仕庐陵属邑主簿不小其官遇事亡所苟遂以干敏闻州藉其才奏取以代录事之病不能事者庐陵民素ㄋ现斡者常患不能得其情伯崇既尽心焉而又廉勤以b於下恳恻以伸於上於是小w必白而奸民无所幸免一郡称之官以无事则以暇日葺其问事之堂而取君子尽心之云者ブ又大书噬嗑之卦於屏上且辟其後方丈之室以会友讲学焉一日书来曰愿有以记此堂而名其室以幸教我且使来者与有闻焉予惟王制之篇虽传以汉博士官所出然其所谓刑一成而不可变故君子尽心焉者语约而意周教明而戒密其或者古之遗言也与今伯崇既躬行之而又以名其堂欲其出入起居仰而见之常有以自警也以未足又取大易电雷之象明断之义与夫刚柔上下浅深难易之说金矢黄金艰贞贞厉之戒揭於坐右而以蚤夜览观焉此其志岂以一得其情而遽喜者哉然犹惧夫学之未至而於父子之亲君臣之义o微之间有所未察则虽欲悉其聪明致其忠爱而不知所以权之故又退食燕居之所於其後以便讲学此则尤非今之吏者所能及也昔子路曰有民人焉有社稷焉何必读书然後学此言近是而夫子恶之然则仕本於学而学必读书固孔门之遗法也因请命其室曰读书之室而悉记其本末如此以遗之伯崇家传正学於道有闻而其小试之坑忠焰陟渡舷氯绱舜似渌以读书者必有以异乎人之读之矣伯崇平居退然若不能言遇事泛然若无所主予虽知之深亦未尝不喜其温厚之有余而忧其强毅之不足也今一行作吏其所以自树立者乃如此而世之聪明才智之士计其当官之效宜可以远过於伯崇者或乃反不能及予於此又窃独有感焉因并书之以风当世且以厉来者於无穷伯崇名念德建安人与予有世旧且有连又相好也乾道癸巳二月丁亥新安朱熹记
蕲州教授厅记
乾道八年秋予友建安李君宗思蕲州学官始至入学释菜召诸生坐堂上而告之曰朝廷立学建官所以教养人才而待其用德意甚美宗思不佞得备选焉深惟浅陋惧不能称今将有以告二三子者而相与朝夕乎古人已之学庶以无负朝廷教养之意二三子其亦有意於斯乎诸生起而对曰诸生不敏惟先生有以教之则幸甚於是李君退即其居则距学且十里所李君顾而叹曰学官宜朝夕于学与诸生相切磋者其相距之远可若是耶翌日相学之东偏有废壤焉请於州愿得屋以居而日往来於学以供厥事於是通守北海王侯某实领州符嘉李君之意而悉其力以相之役不u时遂以备告然後李君得以日至於学进诸生而教诲之盖使之潜思乎论语孟氏之书以求理义之要又考诸编年资治之史以议夫事变之得失焉日力有程不躐不惰探策而问劝督以时凡以使之知所以明善修身之方齐家及国之本而於词艺之习则後焉而不之急也既又礼其士之贤有德者李君之翰而与之居凡学之教治悉使听焉由是蕲之士者始知所以士之事而用其力李君亦喜其教之行而将有成也砻石於堂考前是官者得自某人以下若干人之名氏岁月刻之而以书属予使因记其所以然者予惟李君之教可能也而其所以教者则非世儒之所及王侯之垂意於学可及也而其不以李君之说迂N於事者则非俗吏之所能是皆宜书以诏於後盖非独使继李君而居此者有所考法抑亦承流千里而师帅其民者之所宜知也於是悉书其本末如此俾刻题名之首云九年秋七月壬子新安朱熹记
建宁府建阳县主簿厅记
县之属有主簿秩从九品县一人掌县之簿书凡户租之版出内之会符檄之委狱讼之成皆总而治之勾检其事之稽违与其财用之亡失以赞令治盖主簿之职如此而予尝窃论之以县之治虽狭而於民实甚亲主其簿书者秩虽卑而用人之得失其休戚於民实甚重顾今铨曹所领员以百数既不容有所推择而令者又往往私其政不以及其属是以官多不得其人而人亦不得其职举天下之县偶能其官者计百不一二然亦不过能取夫户租之版而朱墨之耳若其他则固不得而与焉而亦莫或知其职之旷也建阳县主簿之廨故在县治西墉下自建炎中火于盗而寓於浮屠之舍距县且三里所盖主簿之不得司其局者四十有余年矣今右通直郎池阳王君某来知县事则计复焉而未克举及主簿括苍叶君某至而尤以不得蚤夜其职忧乃请於县而卒成之自经始以至迄事凡百余日屋若干楹其费得县之羡钱五十万粟斛百凡故地之入於民居者则皆正於旧籍而不之夺也明年叶君以书具本末属予记予佳王君之不私其政与叶君之能忧其职也则推本其所以设官之意并叙其事而书之以告来者俾无旷於其职既又因叶君之请取孔子委吏时语名其东偏之室曰当斋其意盖与此相表里云乾道九年秋八月辛酉朔新安朱熹记
南州尤溪县学记
乾道九年九月尤溪县修庙学成知县事会稽石君芬允槔从锲溆研掳仓祆湓幌刂学故在县东南隅其地隆然以高面山临流背嚣尘而挹清旷於处士肄业宜中徙县北源上後又毁而复初然其复也士子用阳家说门斜指寅卯之间以出而自门之内因短就狭遂无一物不失其正者肥贾炼病焉顾以醚е初未遑外事岁之正月乃始撤而新之既使夫门堂斋序库庾庖无一不得其正而又度作重屋于堂之东以奉先贤以尊古训唯殿因其旧然亦缭以重垦掀浔J而凡像设之不稽于古者则使视诸太学而取正焉靡金钱盖四十万用人力三万工不资诸士不取诸民而事以时就意者吾子亦乐闻之傥辱记焉以幸教其学者於无穷是则分幸也熹惟石君之是役也则固已可书矣抑熹尝得游於石君而知其所以学者盖皆古人已之学又尝以事至於其邑而知其所以教者又皆深造自得之余是则其可书盖有大於此役者熹虽不敏诚窃乐得推本而备论之是以承命而不辞焉盖熹闻之天生斯人而予之以仁义礼智之性而使之有君臣父子兄弟夫妇朋友之伦所谓民Ｕ咭参┢淦质之禀不能一於纯秀之会是以欲动情胜则或以陷溺而不自知焉古先圣王是之故立学校以教其民而其教必始於洒扫应对进退之间礼乐射御书数之际使之敬恭朝夕修其孝弟忠信而无违也然後从而教之格物致知以尽其道使知所以自身及家自家及国而达之天下者盖无二理其正直辅翼优游渐渍必使天下之人皆有以不失其性不乱其伦而後已焉此二帝三王之盛所以化行俗美黎民醇厚而非後世之所能及也自汉以来千有余岁学校之政与时盛衰而其所以教者类皆不知出此至於所以劝勉惩督之者又多不得其方甚者至或使之重失其性益乱其伦而不悟是不亦可悲也哉至于我宋文治应期学校之官遍于郡县其制度详密规模宏远盖已超轶汉唐而娓娓乎唐虞三代之隆矣而有司无仲山甫将明之材不能祗承德意若稽治古使学校之所以教者卓然有以远过於近代儒先君子或遗恨焉今石君乃独能学乎古之学而推之以行於今使其学者惟知修身穷理以成其性厚其伦之事而视世俗之学所以干时取宠者有不屑焉是则石君所以敷教作人可书之大者其视葺新庙学一时之功如何哉然是役也石君之意亦将以尊严国家教化之宫而变其学者之耳目使之有以养於外而齐其内非徒以夸壮观饰游声而已也盖其敷教作人之功於是备惜乎所试者小而所及之不遐也故特序其本末而悉书之盖非特明石君之志以厉其学者且将以风天下之凡郡县者使其皆以石君之心心焉则圣人之道圣人之化将不忧其不明於天下矣是岁冬十月庚申朔记
建宁府崇安县五夫社仓记
乾道戊子春夏之交建人大饥予居崇安之开耀乡知县事诸葛侯廷瑞以书来属予及其乡之耆艾左朝奉郎刘侯如愚曰民饥矣盍劝豪民发藏粟下其直以振之刘侯与予奉书从事里人方幸以不饥俄而盗发浦城距境不二十里人情大震藏粟亦且竭刘侯与予忧之不知所出则以书请于县于府时敷文阁待制信安徐公知府事即日命有司以船粟六百斛溪以来刘侯与予率乡人行四十里受之黄亭步下归籍民口大小仰食者若干人以率受粟民得遂无饥乱以死无不悦喜欢呼声动旁邑於是浦城之盗无复随和而束手就擒矣及秋徐公奉祠以去而直敷文阁东阳王公淮继之是冬有年民愿以粟偿官贮里中民家将辇载以归有司而王公曰岁有凶穰不可前料後或艰食得无复有前日之劳其留里中而上其籍於府刘侯与予既奉教及明年夏又请于府曰山谷细民无盖藏之积新陈未接虽乐岁不免出倍称之息贷食豪右而官粟积于无用之地後将红腐不复可食愿自今以来岁一敛散既以纾民之急又得易新以藏俾愿贷者出息什二又可以抑侥幸广储蓄即不欲者勿强岁或不幸小饥则弛半息大则尽蠲之於以惠活鳏寡塞祸乱原甚大惠也请着例王公报皆施行如章既而王公又去直龙图阁仪真沈公度继之刘侯与予又请曰粟分贮民家於守视出纳不便请放古法社仓以储之不过出捐一岁之息宜可办沈公从之且命以钱六万助其役于是得籍坂黄氏废地而鸠工度材焉经始於七年五月而成于八月仓三亭一门墙守舍无一不具司会计董工役者贡士刘复刘得舆里人刘瑞也既成而刘侯之官江西幕府予又请曰复与得舆皆有力於是仓而刘侯之子将仕郎琦尝佐其父於此其族子右修职郎r亦廉平有谋请得与并力府以予言悉具书礼请焉四人者遂皆就事方且相与讲求仓之利病具条约会丞相清源公出镇兹土入境问俗予与诸君因得具以所条约者迎白于公公以便则出教俾归揭之楣间以视来者於是仓之庶事细大有程可久而不坏矣予惟成周之制县都皆有委积以待凶荒而隋唐所谓社仓者亦近古之良法也今皆废矣独常平义仓尚有古法之遗意然皆藏於州县所恩不过市井惰游辈至於深山长谷力穑远输之民则虽饥饿濒死而不能及也又其法太密使吏之避事畏法者视民之殍而不肯发往往全其封~递相付授至或累数十年不一訾省一旦甚不获已然後发之则已化浮埃聚壤而不可食矣夫以国家爱民之深其虑岂不及此然而未之有改者岂不以里社不能皆有可任之人欲一听其所则惧其计私以害公欲谨其出入同於官府则h校靡密上下相遁其害又必有甚於前所云者是以难之而有弗暇耳今幸数公相继其爱民虑远之心皆出乎法令之外又皆不鄙吾人以不足任故吾人得以及是数年之间左提右挈上说下教遂能乡闾立此无穷之计是岂吾力之独能哉惟後之君子视其所遭之不易者如此无计私害公以取疑於上而上之人亦毋以小文拘之如数公之心焉则是仓之利夫岂止於一时其视而逯者亦将不止於一乡而已也因书其本末如此刻之石以告後之君子云淳熙甲午夏五月丙戌新安朱熹记
晦庵集卷七十七
<集部,别集类,南宋建炎至德佑,晦庵集>

[book_title]卷七十八
钦定四库全书
晦庵集卷七十八　　　　　宋　朱子　撰记
百丈山记
登百丈山三里许右俯~壑左控垂崖叠石磴十余级乃得度山之胜盖自此始循磴而东即得小涧石梁跨於其上皆苍藤古木虽盛夏亭午无暑气水皆清澈自高淙下其声溅溅然度石梁循两崖曲折而上得山门小屋三间不能容十许人然前瞰涧水後临石池风来两峡间终日不~门内跨池又石梁度而北蹑石梯数级入庵庵才老屋数间卑庳迫隘无足观独其西阁胜水自西谷中循石罅奔射出阁下南与东谷水并注池中自池而出乃前所谓小涧者阁据其上流当水石峻激相抟处最可玩乃壁其後无所睹独夜卧其上则枕席之下终夕潺潺久而益悲可爱耳出山门而东十许步得石台下临峭岸深昧险~於林薄间东南望见瀑布自前岩穴瀵涌而出投空下数十尺其沫乃如散珠喷雾日光烛之璀璨夺目不可正视台当山西南缺前揖芦山一o独秀出而数百里间o峦高下亦皆历历在眼日薄西山余光横照紫翠重叠不可殚数旦起下视白云满川如海波起伏而远近诸山出其中者皆若飞浮来往或涌或没顷刻万变台东径断乡人凿石容磴以度而作神祠於其东水旱祷焉畏险者或不敢度然山之可观者至是则亦穷矣余与刘充父平父吕叔敬表弟徐周宾游之既皆赋诗以纪其胜余又叙次其详如此而最其可观者石磴小涧山门石台西阁瀑布也因各别小诗以识其处呈同游诸君又以告夫欲往而未能者年月日记
云谷记
云谷在建阳县西北七十里V山之处地最高而to上蟠中阜下踞内外密自一区虽当晴昼白云坌入则咫尺不可辨眩忽变化则又廓然莫知其所如往乾道庚寅予始得之因作草堂其间ピ换掴止戎兴西南流七里所至安将院东茂树交涧中巨石相倚水行其间奔迫澎湃声震山谷自外来者至此则已神观萧爽觉与人境隔异故ブ曰南涧以识游者之所始循涧北上山益深树益老涧多石底高下斗~曲折回互水皆自高泻下长者一二丈短亦不下数尺或诡匿侧出层累相承数级而下时有支涧自两旁山谷横注其中亦皆喷薄溅洒可观行里余a入荟翳百余步巨石临水可而息涧西危石侧立藓封蔓络佳木异草上偃旁缀水出其下淙散激射於涧中特幽丽下流曲折十数腾蹙沸涌西抵横石如龈|者乃曳而长演迤徐去欲小亭临之取陆士衡招隐诗语命以鸣玉而未暇也自此北去历悬水三四处高者至五六丈聚散广狭各有姿态皆可亭以赏其趣又北舍涧循山折而东行脚底草树胶葛不可知其浅深其下水声如雷计应犹有佳处而亦未暇寻也行数百步得石壁高广皆百余尺瀑布当中而下远望如垂练视涧中诸悬水最长径当其委跣揭而度回视所历t山皆抚其顶独西北望半山立石丛木名豺子岩者槎牙突兀如在天表然石瀑穷源北入云谷则又已俯而视之矣地势高下大略於此可见谷口距狭关以限内外两翼轩R可坐可卧以息游者外植丛篁内疏莲沼梁木跨之植杉绕径西循小山而上以达于中阜沼上田数亩其东欲作田舍数间名以云庄径缘中阜之足北入泉峡历石池山楹药圃井泉东寮之西折旋南入竹中得草堂三间所谓晦庵也山楹前直两o峭耸杰立下瞰石池东起层嶂其胁可耕者数十亩寮有道流居之自中阜以东可食之地无不辟也草堂前隙地数丈右臂绕前起小山植以椿桂兰蕙峭`岑蔚南o出其背孤圆贞秀莫与拟其左亦皆茂树修竹翠密环拥不见间隙俯仰其间不自知其身之高地之迥直可以旁日月而临风雨也堂後结草庐稍上山顶北望俯见武夷诸o欲作亭以望度风高不可久乃作石台名以怀仙小山之东径绕山腹穿竹树南出而西下视山前村墟井落隐隐犹可指数然亦不容置屋复作台名以挥手南循冈脊下得横径径南即谷口小山其上小平田m即以祈年因命之曰云社径东属杉径西入西崦西崦有地数十亩亦有道流结茅以耕其间曰西寮其西山之脊蟠绕东下与南o西垂相啮而谷口小山介居其间如巨人垂手拱玩珠璧两原之水合於其前出南涧东寮北有桃蹊竹坞漆园度北岭有茶坡东北行攀危石履侧径行东o之下而复上乃至~顶平处劣丈余四P皆f削下数百丈使人眩视悸不自保然俯而四瞰面各数百里连o有无远近环合彩翠云涛e旦万状亦非世人耳目所尝见也予尝名湘西岳麓之顶曰赫?台张伯和父大书甚壮伟至是而知彼不足以当之将移刻以侈其胜~顶北下有魏林横带半岩木气辛烈可已痞疾疑即方家所用阿魏者林下岩中滴水成坎大如G挡唤卟灰缋锶宋街显济水旱祷焉又下北涧有巨石二对立涧旁嶙峋古木弥覆藤卉蒙络最山北奇处里人名其左曰仁右曰义岁时奉祠如法闻自是东北去有瀑布出油幢o下石崖C下水泻空中数十丈势尤奇壮东南别谷有石室三皆可居其一尤胜比两房中通侧户旁近水泉可引以漱濯然皆未暇往观自东嶂南出小岭下数十步有巨石F谙骂~壑古木丛生椭横出是中溪别径下入村落其中路及始入南涧西崖小瀑之源各有石田数亩村民以远且瘠弃不耕皆以赀获之岁给守者以其余奉增葺费势若可以无求於外而足者盖此山自西北横出以其脊崇安建阳南北之境环数百里之山未有高焉者也此谷自下而上得五之四其旷然者可望其奥然者可居昔有王君子思者弃官栖遁学练形辟谷之法数年而去今东寮即其居之遗址也然地高气寒又多烈风飞云所沾器用衣巾皆湿如沐非志完神王气盛而骨强者不敢久居其四面而登皆缘崖壁援萝葛崎岖数里非雅意林泉不惮劳苦者则亦不能至也自予家西南来犹八十余里以故他人~不能来而予亦岁不过一再至独友人蔡季通家山北二十余里得数往来其间自始营葺迄今有成皆其力也然予常自念自今以往十年之外嫁娶亦当粗毕即断家事灭景此山是时山之林薄当益深茂水石当益幽胜馆宇当益完美耕山钓水养性读书弹琴鼓缶以咏先王之风亦足以乐而忘死矣顾今诚有所未暇姑记其山水之胜如此并之诗将使画者图之时览观焉以自慰也山楹所面双o之下昔有方士吕翁居之死而不腐其地亦孤~殊胜本属山北民家今亦得之名曰休庵盖凡耕且食於吾山者皆翁之徒也往往淳质清净能劳筋骨以自给人或犯之不校也有少年弃妻子从之问其所授受笑不肯言然久益坚苦无怨悔之色呜呼是其~灭伦类虽不免得罪於先王之教然其视世之贪利冒色湛溺而不厌者则既贤矣因附记之且以自警云淳熙乙未秋七月既望晦翁书
名堂室记
紫阳山在徽州【阙】　　里尝有隐君子居焉今其上有老子祠先君子故家婺源少而学於郡学因往游而乐之既来闽中思之独不置故尝以紫阳书堂者刻其印章盖其意未尝一日而忘归也既而卒不能归将没始命其孤熹来居潭溪之上今三十年矣贫病苟活既不能反其故乡又不能大其阖闾以奉先祀然不敢忘先君子之志敬以印章所刻テ渌居之听事庶几所谓乐乐其所自生礼不忘其本者後世犹有考焉先君子又每自病其卞急害道尉尤溪时尝取古人佩韦之义テ涮事东偏之室曰韦斋以燕处而读书焉延平罗公先生仲素实记之而沙阳曹君令德又之铭官署中更盗火无复遗迹近岁熹之友石君子重知县事始复パ汕铱碳敲于石以示後来熹惟先君子之志不可以不传于家而熹之躁迫滋甚尤不可以忘先人之戒则又取而揭之於寝以自鞭策且示子孙盖听事寝堂家之正处今皆以先君子之命命之呜呼熹其敢不夙兴夜寝陟降在兹无或不?以忝先训晦堂者燕居之所也熹生十有四年而先君子弃诸孤遗命来学於籍溪胡公先生草堂屏山二刘先生之门先生饮食教诲之皆无不至而屏山独尝字而祝之曰木晦於根春容晔敷人晦於身神明内腴後事延平李公先生先生所以教熹者盖不异乎三先生之说而其所谓晦者则犹屏山之志也熹惟不能践修服行是以颠沛今乃以是名堂以示不敢忘诸先生之教且志吾晦而自今以始请得复从事於斯焉堂旁两夹室暇日默坐读书其间名其左曰敬斋右曰义斋盖熹尝读易而得其两言曰敬以直内义以方外以学之要无以易此而未知其所以用力之方也及读中庸见其所论修道之教而必以戒慎恐惧始然後得夫所以持敬之本又读大学见其所论明德之序而必以格物致知先然後得夫所以明义之端既而观夫二者之功一动一静交相用又有合乎周子太极之论然後又知天下之理幽明钜细远近浅深无不贯乎一者乐而玩之固足以终吾身而不厌又何暇夫外慕哉因以敬义云者名吾二斋且历叙所以名夫堂室之意以见熹之所以受命於父师与其区区讲学之所逮闻者如此书之屋壁出入观省以自诏云
建康府学明道先生祠记
资政殿大学士建安刘公某居守建康之明年春某月始立明道先生之祠于学而以书走新安之婺源抵熹曰吾少读程氏书则已知先生之道学德行实继孔孟不传之统顾学之虽不能至而心乡往之及来此邦属邑有上元者先生少日宦游处也考之书记均田塞堤及民之政多脯龙折竿教民之意亦备然问诸故老以稽其实则兵革变故之余风声气俗盖已无复有传者矣始至慨然即欲奉祠以致吾意使此邦之士者有以兴於其学吏者有以法於其治民者有以不忘於其德不幸岁适大救饥之事方急於今乃克成其志以吾子之尝诵其诗而读其书也故愿请文以记之既而府学教授孙君某沈君某亦以书来申致公意且具道公始之所以焦劳而未及与今之所以暇豫而得者其语详焉熹发书喟然仰而叹曰尊贤尚德公之志则美矣既富而教公之政则得矣属笔於我公之意则勤矣虽然先生之学自其大者而言之则其所谓考诸前圣而不谬百世以俟後圣而不惑者盖不待言而喻自其小者而言之则上元之政於先生之远者大者又惧其未足以称扬也吾何言哉於是伏而思之先生之学固高且远矣然其教人之法循循有序而尝病世之学者舍近求远处下窥高所以轻自大而卒无得焉则世之徒悦其大者有所不察也上元之政诚若狭而近矣然其言有曰一命之士苟存心於爱物於人必有所济则其中之所存者又乌得以大小而议之哉区区不敏窃愿以是承公之命庶几於公之志先生之学两有补焉又惟公之忠言大虑既已效於朝廷今虽在外而其所以救弭患者又如此其汲汲也则於先生之所存必有深感而默契于中者矣其祠之也岂独以致其尊贤尚德之意使民不忘而已哉若夫推公之志而以先生之所以教者教其人使之从事於已爱人之实而无虚言躐等之弊是则孙沈二君之任也欤二君勉旃熹於是其有望焉耳矣淳熙三年夏四月丙申新安朱熹记
徽州婺源县学藏书阁记
道之在天下其实原於天命之性而行於君臣父子兄弟夫妇朋友之间其文则出於圣人之手而存於易书诗礼乐春秋孔孟氏之籍本末相须人言相发皆不可以一日而废焉者也盖天理民Ｗ匀恢物则其大伦大之所在固有不依文字而立者然古之圣人欲明是道於天下而垂之万世则其精微曲折之际非托於文字亦不能以自传也故自伏羲以降列圣继作至于孔子然後所以垂世立教之具粲然大备天下後世之人自非生知之圣则必由是以穷其理然後知有所至而力行以终之固未有饱食安坐无所猷而忽然知之兀然得之者也故傅说之告高宗曰学于古训乃有获而孔子之教人亦曰好古敏以求之是则君子所以学致道之方其亦可知也已然自秦汉以来士之所求乎书者类以记诵剽掠功而不及乎穷理修身之要其过之者则遂~学捐书而相与驰骛乎荒虚浮诞之域盖二者之蔽不同而於古人之意则胥失之矣呜呼道之所以不明不行其不以此与婺源学官讲堂之上有重屋焉ピ徊厥槎未有以藏莆田林侯□知县事始出其所宝大帝神笔石经若干卷以\之而又益广市书凡千四百余卷列庋其上俾肄业者得以讲教而诵习焉熹故邑人也而客於闽兹以事归而拜於其学则林侯已去而仕於朝矣学者犹指其书以相语感叹久之一旦遂相率而踵门谓熹盍记其事且曰比年以来乡人子弟愿学者\而病未知所以学也子诚未忘先人之国独不能因是而一言以晓之哉熹起对曰必欲记贤大夫之绩以诏後学垂方来则有邑之先生君子在熹无所辱命顾父兄子弟之言又熹之所不忍违者其敢不敬而诺诸於是窃记所闻如此以告乡人之愿学者使知读书求道之不可已而尽心焉以善其身齐其家而及於乡达之天下传之後世且以信林侯之德於无穷也是记云淳熙三年丙申夏六月甲戌朔旦邑人朱熹记
衢州江山县学记
建安熊君可量衢之江山尉始至以故事见於先圣先师之庙视其屋皆坏漏弗支而礼殿尤甚因问其学校之政则废坠不修又已数十年矣於是俯仰叹息退而以告於其长汤君悦请得任其事而一新焉汤君以然予钱五万曰以是经其始熊君则桃杂镉谝厝酥宦学者久之乃得钱五十万遂以今年正月癸丑始事首作大成之殿u月讫功栋宇崇丽貌象显严位序丹青应图合礼熊君既以复于其长合t吏率诸生而释菜焉则又振其余财以究厥事列置门棘扁以奎文生师之舍亦葺其旧於是熊君乃复揖诸生而进之使程其业以相次第官居廪食弦诵以时邑人有识者皆嗟叹之以尉本以逐捕盗贼官苟食焉而不旷其事则亦足矣庙学兴废岂其课之所急哉而熊君乃能及是是其志与材如何耶熹时适以事过邑闻其言则以语熊君曰吾子之是役则善矣而子之所以教则吾所不得而闻也抑先圣之言有之古之学者已今之学者人二者之分实人材风俗盛衰厚薄之所系而教者不可以不蕃焉者也顾予不足以议此子之邑故有儒先曰徐公诚叟者受业程氏之门人学奥行高讲道于家弟子自远而至者常以百数其去今未远也吾意大山长谷之中隘巷穷阎之下必有独得其传而深藏不市者我访而问焉则必有以审乎此而知所以教之方矣熊君谢曰走则敬闻命矣然此意也不可使是邑之人无传焉愿卒请文以识兹役而并列之熹不得而辞也因悉记其事且书其说如此俾刻焉既以励熊君且以视其徒又以告凡後之师弟子而食于此者使知所以自择云尔淳熙三年秋七月丙辰新安朱熹记
拙斋记
临川太守赵侯景明视事之明年政通人和郡以无事暇日相便坐之北循庑而西入丛竹间得前人所秋声斋者老屋数椽人迹罕至而其倾欹庳狭又特甚意欣然乐之因稍易其腐败挠折之尤者而日居焉闲独仰而叹曰是室之陋非予之拙则孰宜居之哉乃更题其ピ蛔菊而以书走武夷谒予记曰吾之拙甚惧不足以理吾子因是而予之一言庶乎其有以自警也方是之时予盖未始得游於赵侯也然其直谅之操多闻之美则闻有日矣及其政於此邦也奉法遵职不作聪明而吏畏民安境内称治则又闻之而加乡往焉今也乃於其言而得其志如此则乡之所闻者於侯抑余事也诚窃乐闻其说且复自念若予之鄙朴顽钝盖有甚於侯者则亦仰而叹曰赵侯所以名其斋者足以见其志矣然而非予之拙则亦孰宜记之哉抑尝闻之天下之事不可胜穷其理则一而已矣君子之学所以穷是理而守之也其穷之也欲其通於一其守之也欲其安以固以其一而固也是以近於拙盖无所用其巧智之私而唯理之从极其言则正其谊不谋其利明其道不计其功是亦拙而已矣赵侯之学盖将进此然其所以托名者则已卑矣且犹不轻自信而必求所以警其心焉则其志如何哉若予之拙乃其材之不足而何足以语此顾辄自予足以记侯之斋者视侯之愧亦甚矣虽欲善其辞说其又何以观省之助乎然侯之所以见属有不可虚者姑亦书此以致予之意焉淳熙丙申冬十月壬申朔新安朱熹记
复斋记
昔者圣人作易以拟阳之变於阳之消於上而息於下也卦曰复复反也言阳之既往而来反也夫大德敦化而川流不穷岂假夫既消之气以方息之资也哉亦见其~於彼而生於此而因以着其往来之象尔唯人亦然太和保合善端无穷所谓复者非曰追夫已放之心而还之录夫已弃之善而属之也亦曰不肆焉以骋於外则本心全体即此而存固然之善自有所不能已耳呜呼圣人於复之卦所以赞其可见天地之心而又以德之本者其不以此欤吾友黄君仲本以复名斋而谒於予曰愿得吾子之言以书于壁庶乎其有以目在之而不忘也予不敢辞而请其所名之意仲本则语予曰吾之幼而学也家公授以程氏之书读之而有不得於其说者则以告而愿请益焉公曰思之又问则曰反诸尔之身以求焉可也自吾之得是言也居处必恭执事必敬其与人也必忠如是以求之三年而後有得也然其存之也未熟是以充之不周往者不循其本顾欲杂乎事物之间以求之或反牵於外而亦眩於内今也既扫一室於家庭之侧揭以是名而日居之盖将悉其温醵ㄊ≈余力以从事於旧学庶乎真积力久而於动静语默之间有以贯乎一而不内外之分焉然犹惧其怠而不能以自力是以愿吾子之相之也予惟仲本所以名斋之意盖与予之所闻者合然其守之固而行之力则吾党之士皆有愧焉则起谢曰仆之言未有以进於吾子而子之赐於仆则已厚矣且将铭诸心移诸同志以警夫空言外徇之敝而岂敢有所爱於子之求哉抑予闻之古人之学博文以约礼明善以诚身必物格而知至而後有以诚意而正心焉此夫子曾子思孟子所相授受而万世学者之准程也仲本诚察於此有以两进而交养焉则夫道学之体用圣贤之德业不在仲本而安归乎愿书此言以记於壁且将因其过庭之际而就正焉予亦庶乎其又有以自新也淳熙丙申冬十月戊寅新安朱熹记
江州重建濂溪先生书堂记
道之在天下者未尝亡惟其托於人者或~或续故其行於世者有明有晦是皆天命之所非人智力之所能及也夫天高地下而二气五行纷纶错糅升降往来於其间其造化发育品物散殊莫不各有固然之理而最其大者则仁义礼智之性君臣父子昆弟夫妇朋友之伦是已是其周流充塞无所亏间夫岂以古今治乱存亡者哉然气之运也则有醇漓判合之不齐人之禀也则有清浊e明之或异是以道之所以托於人而行於世者惟天所畀乃得与焉决非巧智果敢之私所能亿度而强探也河图出而八卦画洛书呈而九畴叙而孔子於斯文之兴丧亦未尝不推之於天圣人於此其不我欺也审矣若濂溪先生者其天之所畀而得乎斯道之传者与不然何其~之久而续之易晦之甚而明之亟也盖自周衰孟轲氏没而此道之传不属更秦及汉历晋隋唐以至于我有宋圣祖受命五星集奎实开文明之运然後气之漓者醇判者合清明之禀得以全付乎人而先生出焉不繇师传默契道体建图属书根极领要当时见而知之有程氏者遂扩大而推明之使夫天理之微人伦之着事物之\鬼神之幽莫不洞然毕贯于一而周公孔子孟氏之传焕然复明於当世有志之士得以探讨服行而不失其正如出於三代之前者呜呼盛哉非天所畀其孰能与於此先生姓周氏讳颐字茂叔世家舂陵而老於庐山之下因取故里之号以名其川曰濂溪而筑书堂於其上今其遗墟在九江郡治之南十里而其荒不治则有年矣淳熙丙申今太守潘侯慈明与其通守吕侯胜已始复作堂其处揭以旧名以奉先生之祀而吕侯又以书来属熹记之熹愚不肖不足以及此独幸尝窃有闻於程氏之学者因得伏读先生之书而想见其人比年以来屏居无事常欲一泛九江入庐阜濯缨此水之上以致其高山景行之思而病不得往诚不自意乃今幸甚获因文字以托姓名於其间也於是窃原先生之道所以得於天而传诸人者以传其事如此使後之君子有以观考而作兴焉是则庶几乎两侯之志也云尔四年丁酉春二月丙子记
静江府学记
古者圣王设学校以教其民由家及国大小有序使其民无不入乎其中而受学焉而其所以教之之具则皆明其天赋之秉６之品节以开导而劝勉之使其明诸心修诸身行於父子兄弟夫妇朋友之间而推之以达乎君臣上下人民事物之际必无不尽其分焉者及其学之既成则又兴其贤且能者之列位是以当是之时理义休明风俗醇厚而公卿大夫列士之选无不得其人焉此先王学校之官所以政事之本道德之归而不可以一日废焉者也至於後世学校之设虽或不异乎先王之时然其师之所以教弟子之所以学则皆忘本逐末怀利去义而无复先王之意以故学校之名虽在而其实不举其效至於风俗日敝人材日衰虽以汉唐之盛隆而无以仿佛乎三代之叔季然犹莫有察其所以然者顾遂以学校虚文而无所与於道德政理之实於是士者求道於老子释氏之门吏者责治乎簿书期会之最盖学校之仅存而不至於遂废者亦无几耳乃者圣上慨然悯其如此亲屈銮路临幸学宫发诏诸生励之以君子之儒而无慕乎人爵者德意既甚美矣而静江守臣广汉张侯蚴室运故币恍缕涓之学亦既毕事则命其属具图与书使人於武夷山间谒熹文以记之顾非其人欲谢不敢而惟侯之意不可以虚辱乃按图考书以订其事则皆曰静江之学自唐观察使陇西李侯昌□始立於牙城之西北其後又徙于东南历时既久士以卑庳堙郁病有宋乾道三年知府事延平张侯维乃撤而迁于始安故郡之墟盖其地自郡废而浮屠之室者三始议易置而部使者有惑异教持不可者既乃仅得其一遂因故材而亟徙焉以故规模?陋复易摧圮至于今侯然後乃得并斥左右佛舍置他所度材鸠匠合其地而一新焉殿阁崇邃堂序广深生师之舍环列庑外耽耽翼翼不侈不陋於其诸侯之学所以布宣天子之命教者甚实宜称熹於是喟然起而叹曰夫远非鬼崇本教以侈前人之功侯之是则既可书已抑熹闻之侯之所以教於是者莫非明义反本以遵先王醚е遗意而欲使其学者皆知所以不慕人爵君子儒如明诏之所谓者则其可书又岂徒以一时兴作之盛功哉故特具论其指意所出者详而并书其本末如此以告来者侯字敬夫丞相魏忠献公之嗣子其学近推程氏以达於孔孟治已教人一以居敬主明理先尝以左司副郎侍讲禁中既而出临此邦以幸远民其论说政教皆有明然则士之学於是者亦可谓得师矣其亦无疑於侯之所以教者而相与尽其心哉淳熙四年冬十有一月己未日南至新安朱熹记
袁州州学三先生祠记
宜春太守广汉张侯既新其郡之学因立濂溪河南三先生之祠于讲堂之东序而以书来属熹记之盖自邹孟氏没而圣人之道不传世俗所谓儒者之学内则局於章句文词之习外则杂於老子释氏之言而其所以修已治人者遂一出於私智人之凿浅陋乖离莫适主统使其君之德不得比於三代之隆民之俗不得跻於三代之盛若是者盖已千有余年於今矣濂溪周公先生奋乎百世之下乃始深探圣贤之奥疏观造化之原而独心得之立象着书阐发幽秘词义虽约而天人性命之微修已治人之要莫不毕举河南两程先生既亲见之而得其传於是其学遂行於世士之讲於其说者始得以脱於俗学之陋异端之惑而其所以修已治人之意亦往往有能卓然不惑於世俗利害之私而慨然有志於尧舜其君民者盖三先生者其有功於当世於是不小矣然论者既未尝考於其学又拘於今昔显晦之不同是以莫知其本末源流之若此而或轻议之其有略闻之者则又舍近求远处下窥高而不知即事穷理以求其切於修已治人之实也呜呼张侯所以作此祠而属其笔於熹者其意岂不有在於斯与抑尝闻之绍兴之初故侍读南阳胡文定公尝欲有请於朝加程氏以爵列使得从食於先圣先师之庙其後熹之亡友建安魏君镏太学官又以其事白宰相且请废王荆公安石父子勿祠当时皆不果行识者恨之至於近岁天子乃特下诏罢临川伯者略如镏之言然则公卿议臣有能条奏前二议者悉施行之且复推而上之以及於濂溪其亦无患於不从矣张侯名蜇┫辔褐蚁坠之子文学吏治皆有家法观於此祠又可见其志之所存者异时从容献纳白发其端使三先生之祠烫煜露圣朝尊儒重道之意垂於无穷则其美绩之可书又不止於此祠而已也故熹既之论着其事而又附此说焉以俟淳熙五年冬十月辛卯记
建宁府建阳县学藏书记
古之圣人作六经以教後世易以通幽明之故书以纪政事之实诗以导情性之正春秋以示法戒之严礼以正行乐以和心其於义理之精微古今之得失所以该贯发挥究竟穷极可谓盛矣而?其书不过数十卷盖其简易精约又如此自汉以来儒者相与尊守而诵习之转相受授各有家法然後训传之书始出至於有国家者历年行事之迹又皆各有史官之记於是文字之传益广若乃世之贤人君子学经以探圣人之心考史以验时事之变以至见闻感触有接於外而动乎中则又或颇论着其说以成一家之言而简册所载箧椟所藏始不胜其多矣然学者不欲求道则已诚欲求之是岂可以舍此而不观也哉而近世以来乃有所谓科举之业者以夺其志士子相从於学校庠塾之间无一日不读书然问其所读则举非向之所谓者呜呼读圣贤之言而不通於心不有於身犹不免书肆况其所读又非圣贤之书哉以此导人乃欲望其教化行而风俗美其亦难矣建阳版本书籍行四方者无远不至而学於县之学者乃以无书可读恨今知县事会稽姚侯耆寅始斥掌事者之余金鬻书於市上自六经下及训传史记子集凡若干卷以充入之而世儒所诵科举之业者一无得与於其间诸生既得圣贤之书而读之又相与讲於侯之意而知所兴起也来谒予文以记之予惟姚侯之所以教其人固可书矣而诸生之所以承侯之意者亦当得书也抑予犹愿有告焉诸君读侯之书其必有以通诸心有诸身而无徒是书肆者则庶几无负於侯之教而是邦风俗之美亦将有以异於往时矣於是敬书其说使刻石而立诸其庑以俟淳熙己亥二月己酉新安朱熹记
建宁府建阳县学四贤堂记
故国子祭酒九江萧公之敏字敏中隆兴间以选来知建阳县事廉静易直不务赫赫名人便安之尝问邑之先贤而得三御史焉曰陈公洙师道曰陈公师锡伯修曰游公酢定夫皆以学行风节有闻於时心独慨然慕之乃之肖象立祠於学ピ蝗贤而率邑之学士大夫以及诸生子弟相与拜而奉奠焉邑人熊君克实记其事今刻在石可考也既公去而仕於朝不数年亦御史实践三君子之迹而其忠言至计所以开上心菏北妆鸢资欠切罢使善者有所怙恶者有所惧其功又不在三君子之下也出使江东未几上思其言复召以国子祭酒因事献言鲠切不少变又使湖南以卒卒时贫甚乃至无以家於是士大夫相与益高其节而建阳之人亦皆咨嗟恻怆以吾萧令尹之贤其可以追配三君子者无惭也今知县事会稽姚侯闻之叹曰吾於萧公虽不及识其面然闻其名而乡往之久矣今辱邑长於斯而继其躅又闻邑人之所以称诵之者如此其何以致吾之意而慰邑人之思哉於是复肖公象以合食於三君子而更其ピ凰南图瘸傻熘如公祠三贤故事诸生与执事者退皆喟然太息相勉以节义曰异时出身事主无或j阿容悦以愧乎四贤者而负今侯之教也谓子於萧公有一日之故来请文记之予不得辞乃具书其本末如此因以警诸君使毋忘今日之志又以告来者使相与叹慕兴起於无穷也姚侯名耆寅其兴学聚书以教学者之意已见於予文矣今此祠其意尤非苟然者後之君子亦可以观政於斯焉淳熙己亥二月己酉新安朱熹记
隆兴府学濂溪先生祠记
隆兴府学教授南【阙】黄君灏既立濂溪先生之祠於其学而书来语熹曰先生之学自程氏得其传以行於世至於今而学者益尊信之以故自其乡国及其平生游宦之所历皆有祠於学以致其瞻仰之意若此邦者盖亦先生之仕国也而视於其学独未有所祠奉灏也既言於府而敬立之且奉程氏二先生以配焉又将窃取其书日与学者诵习之而患未知其所以说也吾子盖尝是以幸教吾邦之人是殆有以识其意者愿得一言以记兹事庶乎其有以发也熹谢不敏而黄君要之不置熹惟先生之学之奥固非末学所敢知抑不敢谓无其志者矧黄君之请之勤若是亦安得而不之言乎盖尝窃谓先生之言其高极乎无极太极之妙而其实不离乎日用之间其幽探乎阳五行造化之赜而其实不离乎仁义礼智刚柔善恶之际其体用之一源显微之无间秦汉以下诚未有臻斯理者而其实则不外乎六经论语中庸大学七篇之所传也盖其所谓太极云者合天地万物之理而一名之耳以其无器与形而天地万物之理无不在是故曰无极而太极以其具天地万物之理而无器与形故曰太极本无极也是岂离乎生民日用之常而自一物哉其阳五行造化之赜者固此理也其仁义礼智刚柔善恶者亦此理也性此理而安焉者圣也复此理而执焉者贤也自尧舜以来至於孔孟其所以相传之说岂有一言以易此哉顾孟氏既没而诸儒之智不足以及此是以世之学者茫然莫知所适高则放於虚无寂灭之外卑则溺於杂博华靡之中自以道固如是而莫或知其非也及先生出始发明之以传於程氏而其流遂及於天下天下之学者於是始知圣贤之所以相传之实乃出於此而有以用其力焉此先生之教所以继往圣开来学而大有功於斯世也今黄君既立其祠以及於程氏而又欲推其说以传学者是必有以默契於心而亡疑矣而犹若有待乎熹之言者岂将以是辅其说而久其传邪既不得辞乃叙其事而并书是语以复焉黄君幸以不悖於先生之言则愿刻之石厝之祠门以告来者庶几其或小补云尔淳熙六年冬十月辛亥新安朱熹记
江陵府曲江楼记
广汉张侯敬夫守荆州之明年岁丰人和幕府无事顾常病其学门之外即阻高墉无以宣畅郁湮导迎清旷乃直其南凿门通道以临白河而取旁近废门旧额以榜之且楼观以表其上敬夫一日与客往而登焉则大江重湖萦纡渺弥一目千里而西陵诸山空蒙霭又皆隐见出没於云空烟水之外敬夫於是顾而叹曰此非曲江公所谓江陵郡城南楼者邪昔公去相而守於此其平居暇日登临赋咏盖皆然有出尘之想至其伤时感事寤叹隐忧则其心未尝一日不在於朝廷而汲汲然惟恐其道之终不行也於戏悲夫乃书其扁曰曲江之楼而以书来属予记之时予方守南康疾病侵陵求去不获读敬夫之书而知兹楼之胜思得一与敬夫相从游於其上瞻眺江山览观形制按楚汉以来成败兴亡之慷考其所以然者然後举酒相属以咏张公之诗而想见其人於千载之上庶有以慰夙心者顾乃千里相望邈不可得则又未尝不矫首西悲而喟然发叹也抑尝思之张公远矣其一时之事虽唐之治乱所以分者顾亦何预於後之人而读其书者未尝不之掩卷太息也是则是非邪正之实乃天理之固然而人心之不可已者是以虽旷百世而相感使人忧悲愉L勃然於r中U若亲见其人而真闻其语者是岂有古今彼此之间而亦孰使之然哉诗曰天生A民有物有则民之秉：檬擒驳碌谴寺フ哽洞艘嗫梢苑粗钌矶自得之矣予於此楼既未得往寓目焉无以写其山川风景朝暮四时之变如范公之书岳阳也独次第敬夫本语而附以予之所感者如此後有君子得以览观焉淳熙巳亥十有一月己巳日南至
南康军风师坛记
南康军故无风师坛而寓其祠於社淳熙六年岁在着维大渊献权发遣军事朱熹始按唐开元礼求其地於城之东北得郡人盛宗废圃广【若干】袤【若干】蠲其租【若干】檄司户参军【姓名】星子县尉【姓名】奉政和新书筑坛三成陛四出东为燎坛南为大门而周垣之书祀仪於门之东壁而图其陈列登降之位於西壁经始十一月某日而成於某日云
信州铅山县学记
铅山学故在县东南百许步因地形屋东乡既诸生以夫子不南面於礼不称乃徙县东山下然其费皆出民间有司者无所与以故度地褊狭不能具庙学制度至若师生具员而弦诵辍响则亦既二十有余年矣淳熙巳亥之春义兴蒋侯来领县事始至进谒堂下俯仰太息而有志焉後数月政成事简民裕而财足乃买地凿山度材致用而属役於其属雷君霆以岁十有二月丙申始事越明年四月戊申而舍菜焉门观显严宫庐宏敞神位清密祭用毕修图史之藏几席之设与凡所以栖宿炊鬻拚除之须无一不备既又之召垦田立僦舍日给弟子员二十余人而官无乏用民不病役邑之父兄相与聚观顾叹言曰今之所以幸教吾子弟者其厚如此是岂可使後之人无传焉於是雷君闻之则以其意来请且曰学虽具而诸生未知所志愿吾子之因是而有以发之也予尝谓道无古今之殊而学有今古之异盖周人以乡三物教万民而宾兴之其德六曰智仁圣义中和其行六曰孝友睦A任恤其艺六曰礼乐射御书数是於学者日用起居食饮之间既无事而非学於其t居藏修游息之地亦无学而非事至於所以开发其聪明成就其德业者又皆交相用而无所偏废此先王之世所以人材\多风俗美盛而非後世之所能及也国家建立学官周遍海内其所以望於天下之士者岂不亦若先王之志而学者无以识其指意之所在於其日用之间既诞谩恣睢而不知所以学其t居读习之际又不过於割裂装缀以能而莫或知其终之无所用也是以其趋日以卑陋而惟利禄之知幸而一二杰然有意於自立者则又或穷高极远而不务力行之实或循常守旧而不知其义理之所以然也是以其说常倚於一偏而不得以入於圣贤之域於是时也异端杂学之士阿世徇俗之流又或鼓其乖妄之说而乘之呜呼吾道之不亡特民之秉Ｓ胁豢傻枚~灭者耳予之力固不足以救之而窃有忧焉是以既书蒋侯之事又因雷君之请而附见其说以告夫学於此者以有能因是而反求之则庶乎其知所志矣蒋侯名亿字仲永才高志远平居抵掌论当世事滚滚不穷盖尝有意提兵万里国家立非常之功者其办一邑固当有余力惟其不以壹切治理功而汲汲乎化民成俗之先务如此是则後之君子亦将有考於斯焉秋九月丙寅具位朱熹记
晦庵集卷七十八
<集部,别集类,南宋建炎至德佑,晦庵集>

[book_title]卷七十九
钦定四库全书
晦庵集卷七十九　　　　　宋　朱子　撰记
卧龙庵记
卧龙庵在庐山之阳五乳o下予自少读三山先生杨公诗见其记卧龙刘君隐居辟谷木食涧饮盖巳度百岁而神清眼碧客至辄先知之则固已知有是庵矣去岁蒙恩来此又得陈舜俞令举庐山记者读之其言曰凡庐山之所以着於天下盖有开先之瀑布见於徐凝李白之诗康王之水帘见於陆羽之茶经至於幽深险~皆有水石之美也此庵之西苍崖四立怒瀑中泻大壑渊深凛然可畏有黄石数丈隐映连属在激浪中视者眩转若欲蜿蜒飞舞故名卧龙此山水之特胜处也於是又知其泉石之胜乃如此间以行田始得至焉则庵既无有而刘君亦不可复见独其泉石之胜不可得改然其壮伟奇特之势则有非陈记所能仿佛者余既惜其出於荒堙废坏之余而又幸其深阻榻~非车尘马迹之所能到傥可得擅而有也时已上章乞解郡绂乃捐俸钱十万属西原隐者崔君嘉彦因其旧址缚屋数椽以俟命下而徙居焉既又缘名潭之义画汉丞相诸葛公之象之堂中而故友张敬夫尝赋诗以纪其事然庵距潭犹数百步步乱石间三涉涧水乃至至又无所托足以寓瞻眺或乃颠沛而反因相其东崖凿石磴而攀缘以度稍下乃得巨石横出涧中仰翳乔木俯瞰清流前对飞瀑最谷中胜处遂复作亭於其上既以吏民祷赛之地而凡来游者亦得以仿佛徙倚而纵目快心焉於是岁适大因ブ曰起亭以龙之渊卧者可以起而天行矣然予前日之请迄今盖巳屡上而竟未有得也岁月飘忽念之慨然乃叙其作兴本末而书之屋壁来者读之尚有以识予之意也淳熙庚子冬十有一月丙辰新安朱熹记
西原庵记
予少好佳山水异甚而自中年以来即以病衰不克逞其志于四方独闻庐阜之奇秀甲天下而畸人逸士往往徜徉於其间意常欲一往游焉而未暇也前年蒙恩试郡适在此山之阳乃间以公家职事得至其中其岩壑幽深水石奇s固平生所创见而於岩壑水石之间又得成纪崔君焉乃信前所闻者之不诬也君名嘉彦字子虚少慷慨有奇志壮岁避地巴东三峡之间修神农老子术东下吴越以耕战之策干故相赵忠简公赵公是之会去相不果行君自是~迹此山按陈令举所述图记得西原庵故址于卧龙瀑水之东筑室居焉耕田种药仅足以自给而四方往来之士皆取食焉其疾病老孤无所与归之人至者亦收养之盖年逾七十矣而神明筋力不少衰予往造之而君不予避也一旦予道说平生相与太息会予结屋卧龙以祠诸葛丞相世盖少识其意者君独叹曰此奇事也相经纪其事以迄有成两年之间相见者不知其几而君未尝一言及外事予以是益嘉君之人而重叹其既老无所复用於世也淳熙辛丑闰月之晦予既罢郡来宿卧龙君曰卧龙之役夫子既书之矣顾西原独未有记复能我书之乎予曰诺哉於是悉次其说俾刻焉新安朱熹记
徽州婺源县学三先生祠记
淳熙八年春三月婺源大夫周侯始作周程三先生祠堂於其县之学而使人以书来谓熹曰子故吾邑之人也盖尝有闻於先生之学而既祠之南康矣且濂溪故宅豫章宜春之祠又吾子之所记也其亦我言之熹惟三先生之道则高矣美矣然此婺源者非其乡也非其寓也非其所尝游宦之邦也且国之祀典未有秩焉而祀之於礼何依而於义何所当乎则具以告且识不敢後数月周侯又与邑之处士李君缯及其学官弟子数十人皆以书来曰惟濂溪夫子之学性诸天诚诸已而合乎前圣授受之统又得河南二程先生以传之而其流遂及於天下非有爵赏之劝刑辟之威而天下学士靡然乡之十数年来虽非其乡非其寓非其游宦之国又非有秩祀之文而所在学官争祠室以致其尊奉之意盖非敢以是间乎命祀也亦曰肖其道德之容使学者日夕瞻望而兴起焉耳且吾邑之人所以得闻三先生之言者子之先君子与有力焉今祠亦既成矣子安得而不之言乎抑先生之学其始终本末之趣愿吾子之悉陈之庶乎其有发也熹发书愀然曰明府之教诸君之言其命熹以记者熹不敢复辞矣乃先生之学则熹之愚惧不足以言之也虽然诸君独不观诸濂溪之图与其书乎虽其简古渊深未易究测然其大指则不过语诸学者讲学致思以穷天地万物之理而胜其私以复焉其施则善始於家而达之天下其具则复古礼变今乐政以养民而刑以肃之也是乃所谓伊尹之志子之学而程氏传之以觉斯人者而亦岂有以外乎诸君日用之间哉顾独未之察耳今幸以贤大夫之力既得以日见先生之貌象而瞻仰之则曷若遂读其书求其指以反诸身而力行之乎已而遂书其事与其辞如此以记以学者由是而用力焉则庶几乎三先生之心不坠於地而於吾先子之志贤大夫之意亦可以无负矣诸君其亦勉之哉祠在讲堂北壁下濂溪先生南乡坐明道先生伊川先生东西乡以侑焉周侯名师清玉山人好学有文而尝仕於朝矣其此邦以抚民礼以待士而所以教诲之者又如此非今之吏者所能及也秋八月癸丑县人朱熹记
琼州学记
昔者圣王作民君师设官分职以长以治而其教民之目则曰父子有亲君臣有义夫妇有别长幼有序朋友有信五者而已盖民有是身则必有是五者而不能以一日离有是心则必有是五者之理而不可以一日离也是以圣王之教因其固有还以导之使不忘乎其初然又虑其由而不知无以久而不坏也则之择其民之秀者t之以学校而之以师儒开之以诗书而成之以礼乐凡所以使之明是理而守之不失传是教而施之无穷者盖亦莫非因其固有而发明之而未始有所务於外也夫如是是以其教易明其学易成而其施之之博至於无远之不暨而无微之不化此先王教化之泽所以盛而非後世所能及也淳熙九年琼管帅守长乐韩侯壁既新其州之学而使以图来请记曰吾州在中国西南万里炎天涨海之外其民之能士者既少幸而有之其记诵文词之习又不能有以先於北方之学者故其功名事业遂无以自白於当世仆窃悲之今其公堂序室则既修矣然尚惧其未能知所兴起也是以愿有谒焉吾子其有以振德之熹窃惟国家醚е意不不广斯人蒙化之日不不深然犹有如侯之所虑者岂前日之所以教者未尝导之以其身心之所固有而徒强之以其外是以若彼其难与因之书其所闻於古者以告之使琼之士知夫所以学者不外於身心之所固有而用其一日之力焉则其德成行修而无所疑於天下之理将无难者而凡所谓功名事业云者其本已在是矣若彼记诵文词之末则本非吾事之所急而又何足重轻乎呜呼琼士勉旃天生A民有物有则民之秉：檬擒驳率瞧裼泄沤裰间远近之殊哉侯於是邦政多可纪已具刻於池亭之石因不复书而是役之面斯Τ逃址呛钏以属笔之意也亦略不论着云是年岁在玄?摄提格冬十月庚申宣教郎直秘阁朱熹记
琼州知乐亭记
琼管在中州西南万里鲸波浩漾之外其长吏常以领护岛中四郡\抚民夷职委寄甚重然以其险且远也朝廷往往不暇择人冒而往者意或私有所利固不复知所谓承流宣化何等事是以其地今王土数百年而旧俗未尽革论者因鄙夷之以是果不足以与中国之声教其人盖深耻之而未有以雪也淳熙八年今帅守韩侯始以经略使察廉表行州事而天子许之至则之正田亩之籍薄盐米之征教之以耕耨灌溉之法而绌其官吏之无状者民业既有经矣然後日陈说礼义廉耻之意以开晓之既又表其从化之民以厉其不率教者出入阡陌劳来不怠行之O年民吏浃和俗以一变化外黎人闻风感慕至有愿得供田税比省民者於是侯亦自喜其政之成而幸其民之不我违也乃取庄生濠上之语作知乐之亭於放生池上北望观阙於云天缥缈之间以岁时瞻伫祝延之地且曰其使邦人士女嘉辰胜日有所咏歌鼓舞以自乐其得被圣化而不愧於王民也间而以书属予记之予惟韩侯之於此邦其勤至矣不但一亭之作可书也然其政本末之序则於此亦有可观者因书之以告後人使凡居侯之位而游於是者必以侯之心心又观於其政而取法焉则庶乎民生日厚民德日新而王化之纯无远迩矣世岂有终不可教之民哉侯名璧字廷玉长乐人世以清德显云九年冬十月庚申新安朱熹记
漳州龙岩县学记
漳州龙岩县学【阙】年置其後迁徙不常遂以废坏盖三十有余年而丞某君某始复营建g代去不克就温陵曾君秘来嗣其职乃因其绪而成之凡屋若干楹殿堂门庑师生之舍无一不具淳熙九年某月某日既率其诸生以奠菜于先圣先师而以书来求记且曰愿有教也予闻龙岩县斗辟介於两越之间俗故穷陋其士者虽或负聪明朴茂之姿而莫有开之以圣贤之学是以自其县以来今数百年未闻有以道义功业显於时者岂其材之不足哉殆吏者未有以兴起之也今二君相继贰令於此乃能深以兴学化民己任其志既美矣而曾君又尝从吾友石许诸君游是必能诵其所闻以先後之者此邑之士其庶几乎乃之书其本末而因以告其诸生曰夫所谓圣贤之学者非有难知难能之事也孝弟忠信礼义廉耻以修其身而求师取友颂诗读书以穷事物之理而已是二端者岂二三子之所不知不能哉特?迫於俯仰衣食之资而不暇顾诱夺於场屋雕篆之习而不及尔夫徇区区目前近小之利而忘其所贵於己者固已悖矣况其所徇又未必果可求也二三子循已事而观之则曷若慨然反是心以求之而一用其力於吾之所谓者乎使吾孝弟忠信礼义廉耻之行日笃而身无不修也求师取友颂诗读书之趣日深而理无不得也则自身而家自家而国以达於天下将无所处而不当固不必求道义功烈之显於时而根深末茂实大声闳将有自然不可R者矣呜呼是说也曾君盖亦尝二三子言之乎二三子其益以吾言相与勉焉而书所谓醚О胝哂衷君所宜深念也其亦由是而勉旃哉十年二月甲寅新安朱熹记
江西运司养济院记
江南西路转运司养济院在隆兴府城东崇和门内转运副使吴郡钱公某之所而判官嘉禾丘公【阙】毗陵尤公袤之所徙也豫章江西一都会地大物\而四方宾旅之有事於其土者又不~於道路平时通功易事足以相生养独不幸一旦有疾M则娜晃匏归求药与食或无得焉则转死於沟壑者岁不知几何人而有司者莫之知也乾道九年转运副使吴兴芮公?始有闻而闵焉去之日留私钱百万以诿後人称贷贸易收其赢以市药物给病者淳熙五年判官开封赵公某复以私钱百四十万买田东关罗舍病者又得以食七年钱公来而芮公已吏部侍郎是年春赵公亦以吏部侍郎召赵公知公雅意亦有乐乎此也因亟以书来谂公则移书芮公请所留钱益以己资百三十万买田长定而又创此院延庆崇和两门之外使病者有以居焉自经始至落成若干日而就凡门五间堂三间挟以便房中丈室东庖西圊左右庑各五间庑深三寻修七寻有半中设巨榻十有八冬加障蔽以御风寒暑则撤之以渫烦郁胗治有工药石有剂其不可疗者亦予椟以葬职掌之人皆赋以禄俾供厥事又专属僚吏以时行视而课督之盖三公所捐皆四方之聘币不以入于家者合之钱三百七十万所买三墅田千有一百十一亩岁入租谷九百八十二斛有奇其详则书之牍藏之有司而院之戒令纠禁亦书而揭之堂上既钱公又列其事以闻诏下施行如章而钱公去矣二公踵至周视钱公之所者而屡叹之然犹以院在门关之外惧夫病者之有所不便於医药也乃相门内得故归德佛舍之废址而迁焉凡增屋十有八间并得故僧田六顷又市锺陵灌城两墅之田七十亩岁收谷三百余斛钱五万有奇以充入之盖自是以来病而无归者多赖以全活不幸死者亦瞑目而无所憾焉於是台之t属与郡吏之奔走焉者私相与谋因文学椽黄君某述其事来请文以记予时方罢浙东常平事三复其书而窃有愧焉盖崇宁之制凡安济坊漏泽园之政皆领属常平使者其有旷阙非将漕主计者之忧也今职其事者或不能及而五君子者乃能汲汲乎其职之所不必至出义钱以辑成之虽其先後来去之不齐而其闵恻之深计虑之远泯然若出於一人之心而手自之其制愈修而愈密其惠益增而益厚於以推广圣朝昭天漏泉之泽於湖山数千百里之外其意既甚美矣而其学道爱人之坑肿阋跃夫职其事而不能然者以兴起之其利岂不又甚博哉因不复辞而书其本末如此既以着夫五君子之成绩而自讼以晓当世又以告後之人使知五君子者相始终十年之间所以成此者之不易而不敢坏也钱公又尝奏免赣吉麻租二千四百五十九斛钱千有一百九十七万九十有奇两州之人尤歌舞之今以秘阁修撰知婺州事其救饥之政亦诸郡最云淳熙十年三月甲戌宣教郎直徽猷阁主管台州崇道观朱熹记
慈教庵记
金华清江时镐及其弟某尝以书来曰吾先公之葬东莱先生既幸哀而铭之以告于幽矣惟是祠堂之奉既作而未名将无以着先德于外者敢请于子何如予不及识时君独观伯恭父之铭称其治家严整而所以教子孙者甚笃且尝以书予言之伯恭又非轻与人者予是以知时君之人乃取晏平仲之言名其所作曰慈教之庵而君之乡大夫潘公德~闻之以然则之大书以揭焉镐等既刻之石而又以请曰名庵而有以发乎先人之志子则有赐於我矣然无词以着其实其於久远惧泯没而不章也愿吾子之遂志之将与潘公之书并刻焉以配吾师之言而信吾父於後世子之赐不愈大乎予不得辞则又书本末如此以遗之呜呼君之子孙既多且材岁时相与来拜墓下其有以惕然不忘乎父师之训而益勉乎其远者大者则斯名之称其实又岂待予言之而後传於远哉淳熙癸卯四月
韶州州学濂溪先生祠记
秦汉以来道不明於天下而士不知所以学言天者遗人而无用语人者不及天而无本专下学者不知上达而滞於形器必上达者不务下学而溺于空虚优於治己者或不足以及人而随世以就功名者又未必自其本而推之也夫如是是以天理不明而人欲炽道学不传而异端起人挟其私智以驰骛於一世者不至于老死则不止而终亦莫悟其非也宋兴九疑之下舂陵之墟有濂溪先生者作然後天理明而道学之传复续盖有以阐夫太极阳五行之奥而天下之中正仁义者得以知其所自来言圣学之有要而下学者知胜私复礼之可以驯致於上达明天下之有本而言治者知诚心端身之可以举而措之於天下其所以上接洙泗千岁之统下河洛百世之传者脉络分明而规摹宏远矣是以人欲自是有所制而不得肆异端自是有所避而不得骋盖自孟氏既没而历选诸儒受授之次以论其兴复开创汛扫平一之功信未有高焉者也先生熙宁中尝广南东路提点刑狱公事而治於韶洗w泽物其兆足以行矣而以病去乾道庚寅知州事周侯舜元仰止遗烈慨然永怀始作祠堂於州学讲堂之东序而以河南二程先生配焉後十有三年教授廖君德明至视故祠颇已摧剥而香火之奉亦惰弗供乃谋增广而作新之明年即其故处屋三楹像设俨然列坐有序月旦望率诸生拜谒岁春秋释奠之明日则以三献之礼礼焉而犹以未也则又日取三先生之书以授诸生曰熟读精思而力行之则其进而登此堂也不异乎亲灸之矣又明年以书来告曰韶故名郡士多愿U少浮华可与进于善者盖有张文献余襄公之遗风焉然前贤既远而未有先生君子之教以f於其後虽有名世大贤来官其地亦未闻有能抠衣请业而得其学之传者此周侯之所逞烧叨德明所以奉承於後而不敢怠也今既讫事而德明亦将终更以去矣夫子幸而予之一言庶几乎有以卒成周侯之志是亦德明之愿而诸生之幸也廖君尝以其学讲于熹者因不获辞而辄论着先生唱明道学之功以视韶人使因是而知所以用力之方又记其作兴本末如此使来者有考焉淳熙十年癸卯岁五月丁卯新安朱熹记
鄂州社稷坛记
淳熙十年春朝奉郎知鄂州事新安罗侯愿以书来曰吾州t祀之坛始在中军寨去年秋通守清江刘君清之至而往谒焉视其地褊迫聪铝丘无所不称藩国钦崇命祀之意且念比年郡多水旱札瘥之变意其咎或在是则言於州请得度地更置如律令己而刘君行州事遂以属h事参军周明仲行视得城东黄鹤山下废营地一区东西十丈南北倍差按政和五礼画四坛而属其役事於兵马监押赵伯@作治未半而愿适承乏又属都监王椿董之以速其成焉某月坛成东社西稷居前东风伯雨师雷师居後少S坛皆三成有盟拿徘岸坛趾皆方二丈五尺崇尺二寸後二坛趾皆方一丈六尺五寸崇八寸其再成方面皆杀尺崇四分而去一三成方杀如之而崇不复杀前二媒苑剿恼啥尺门六尺间丈五尺後三媒苑蕉丈八尺门五尺间四丈九尺其崇皆四尺社有主崇二尺五寸方尺剡其上倍其下半石也南五丈门三间北二丈有奇斋庐五间缭以重垣L以坚甓而植以三代之所宜木亦既练时日属寮吏修祝号以告于神而妥之矣则又与刘君谋以吾子之尝学於礼也是以愿请文以记之俾後人之勿坏也熹按社实山林川泽丘陵坟衍原隰五土之只而后土勾龙氏其配也稷则专原隰之只能生五谷者而后稷周弃氏其配也风师箕也雨师毕也是皆着於周礼领於大宗伯之官唯社稷自天子之都至於国里通得祭而风雨之神则自唐以来诸郡始得祀焉至於雷神则又唐制所与雨师同坛共牲而祀者也国朝礼文大抵多袭唐故故今郡国祀典自先圣先师之外唯是五者盖以二气之良能天地之功用流行於覆载之间以育万物而民生赖焉者其德惟此尤盛是以於其坛檬比罩制牲币器服之品降登馈奠之节莫不参订讨论着之礼象颁下郡国藏於礼官有司岁举行之而部刺史又常以时循行察其不如法者盖有国家者所以昭事明神祈以降祥锡福于下其勤如此顾今之吏者所知不过簿书期会之间否则觞豆舞歌相与放焉而不知反其所敬畏崇饰而神事之者非老子释氏之祠则妖妄淫昏之鬼而已其於先王之制国家之典所以治人事神者曷尝有㈧镀湫脑瘴睾羧诵闹不正风俗之不厚年谷之不登民生之不遂其不亦以此欤今罗侯之与刘君乃能相与汲汲乎此非其学古爱民之志卓然有见乎流俗见闻之表其孰能之顾虽不文不足以记事实垂久远然二君子过以尝从俎豆之事不远千里而属笔焉其得辞之乎因书之使以刻于丽牲之石後有君子得以览焉罗侯方与刘君相率劝学劭农甚力刘君又尝请於前守李侯Ы境内无得奉大洪山淫祠者其於教民善俗之事力所可无有不尽其心也十一年春正月甲辰具位新安朱熹记
建宁府崇安县学田记
崇安县故有学而无田遭大夫之贤而有意於教事者乃能缩取他费之赢以供养士之费其或有故而不能继则诸生无所仰食而往往散去以是殿堂倾圮斋馆芜废率常更十数年乃一闻弦诵之声然又不一二岁辄复罢去淳熙七年今知县事赵侯始至而有志焉既葺其宫庐之废坏而一新之则又图所以饮食久远之计者而未知所出也一日视境内浮屠之籍其~不继者凡五曰中山曰白云曰凤林曰圣历曰暨历而其田不耕者以亩计凡若干乃喟然而叹曰吾知所以处之矣於是悉取而归之於学盖岁入租米二百二十斛而士之肄业焉者得以优游卒岁而无乏~之虑既而学之t士十余人相与走予所居之山间请文以记其事曰不则惧夫後之君子莫知其所始而或至於废坏也予惟三代盛时自家以达於天子诸侯之国莫不有学而自天子之元子以至於士庶人之子莫不入焉则其士之廪於学官者宜数十倍於今日而考之礼典未有言其费出之所自者岂当时士者其家各已受田而其入学也有时故得以自食其食而不仰给於县官也欤至汉元成间乃谓孔子布衣养徒三千而增学官弟子至不复限以员数其後遂以用度不足无以给之而至於罢夫谓三千人者聚而食於孔子之家则已妄矣然养士之需至以天下之力奉之而不足则亦岂可不谓难哉盖自周衰田不井授人无常产而士者尤厄於贫反不得与农工商者齿上之人乃欲聚而教之则彼又安能终岁裹饭而学於我是以其费虽多而或取之经常之外势固有所不得已也况今浮屠氏之说乱君臣之礼~父子之亲淫诬鄙诈以酚找皇乐人而纳之於禽兽之域固先王之法之所必诛而不以听者也顾乃肆然蔓衍於中国丰屋连甍良畴接畛以安且饱而莫之或禁是虽尽逐其人夺其所据而悉归之学使吾徒之学忠孝者得以无营於外而益进其业犹恐未足以胜其邪说况其荒坠芜~偶自至此又欲封植而永久之乎赵侯取之可务一而两得矣故特之记其本末与其指意所出者如此以示後之君子且以警夫学之诸生使益用力乎予之所谓忠且孝者职其事者又当谨其出内於簿书之外而无龠合之私焉则庶其无负乎赵侯之教矣赵侯名某材甚高听讼理财皆办其课又有余力以及此诸使者方上其治行於朝云十一年春正月庚戌具位朱熹记
衢州江山县学景行堂记
江山县学故有三贤堂以祀正介先生周君颖赠宣教郎徐君揆逸平先生徐君存而今知县事金华邵侯浩又益以故谏议大夫毛公注赠朝请郎毛公?且更其扁曰景行之堂而状其事且书来告曰愿有记也熹考其状既知五君子之学行气节真足以风厉当世而兴起後来读其书又叹邵侯所以教其人者之备而待其人者之远也盖正介之行信於乡而闻於朝其立言垂训褒善贬恶又皆足以後世法虽其事业不得见於当年然其所立己不但一乡之善士而已也谏议遭时遇主奋不顾身排击巨奸夺其政柄当是时天下庶几望至治焉不幸不究其用而废~以死有志之士至今恨之然不特公恨也至於叔缜骂贼不屈以明官守之义宅卿捐躯【阙】营以纾君父之急其事尤难其节尤伟而逸平受业程氏之门人得诸心成诸行又能推其说以教人仪刑音旨之传於今尤未远也夫以区区百里之间而其先贤之学行气节可以风厉当世而兴起後来者如此可谓盛矣昔人之祠之也其意岂不美哉然得其三而遗其二又限其目而不使後人复有勉慕企及之思也是则识者犹或病之邵侯於此乃能增益而葺新之且易其名以致其a焉UU之意而撤其限以视若有待於来者是不亦教其人之备而待其人之远乎呜呼是亦可书也己抑熹又尝窃有说焉盖士有学有德而後其言行有可观有行有言而後其节义有可贵此士君子立身行道次第始卒之常而不可易者也然人之所禀不同而其所遭亦异故得於身者或无以验其事成於终者或无以考其初此论世尚友者所以每恨全德之难而欲择其所从者又不免有多岐之惑也然则登是堂而有志夫五君子之事者又可不知其所务之先後而循序以求之哉邵侯读大学之书而有感於e矩之一言其平居论天下事而有所不平未尝不慨然发愤而抵掌太息也然则其於五君子者固已非苟知之而亦庶几得其所以求之之序矣其此举夫岂偶然而已哉因之识其本末而并记此意以视其学者云淳熙十有二年秋八月乙丑新安朱熹记
婺州金华县社仓记
淳熙二年东莱吕伯恭父自婺州来访余於屏山之下观於社仓发敛之政喟然叹曰此周官委积之法隋唐义廪之制也然子之谷取之有司而诸公之贤不易遭也吾将归而属诸乡人士友相与纠合而经营之使闾里有赈恤之储而公家无龠合之费不又愈乎然伯恭父既归即登朝廷舆病还家又不三年而卒遂不果其卒之年浙东果大饥予因得备数推择奉行荒政按行至婺则婺之人狼狈转死者已籍籍矣予因窃叹以向使伯恭父之志得行必无今日之患既而尚书下予所奏社仓事於诸道募民有欲者听之民盖多慕从者而未几予亦罢归又不果有所也是时伯恭父之门人潘君叔度感其事而深有意焉且念其家自先大夫时已务赈恤乐施予岁捐金帛不胜计矣而独不及闻於此也於是慨然白其大人出家谷五百斛者之於金华县婺女乡安期里之四十有一都敛散以时规画详备一都之人赖之而其积之厚而施之广盖未巳也一日以书来曰此吾父师之志母兄之惠而吾子之所建虽予幸克成之然世俗不能不以疑也子其可不我一言以解之乎予惟有生之类莫非同体惟君子无有我之私以害之故其爱人利物之心无穷特穷而在下则禹稷之事有非其分之所得者然苟其家之有余而推之以予O里乡党则固吾圣人之所许而未有害於不出其位之戒也况叔度之此特因其坟庐之所在而近及乎十保之间以承先志以悦亲心以顺师指且前乎此者又已尝有天子之命于四方矣而何不可之有哉抑凡世俗之所以病乎此者不过以王氏之青苗说耳以予观於前贤之论而以今日之事验之则青苗者其立法之本意固未不善也但其给之也以金而不以谷其处之也以县而不以乡其职之也以官吏而不以乡人士君子其行之也以聚敛亟疾之意而不以惨怛忠利之心是以王氏能以行於一邑而不能以行於天下子程子尝极论之而卒不免於悔其已甚而有激也予既不得辞於叔度之请是以详着其本末而又附以此意婺人盖多叔度同门之士必有能观於叔度所之善而无疑於青苗之说者焉则庶几乎其有以广夫君师之泽而使环地千里永无捐瘠之民矣岂不又甚美哉叔度名景宪与伯恭父同年进士年又长而屈首受学无难色师殁守其说不懈益?於书无不读盖深有志於当世然以资峭直自度不能随世俯仰故自中年不复求仕而独於此拳拳也十二年岁乙巳冬十月庚戌朔
建宁府建阳县长滩社仓记
建阳之南里曰招贤者三地接顺昌瓯宁之境其多阻而俗尤劲悍往岁兵乱之余稂莠不尽去小遇饥馑辄复相挺t起肆暴率不数岁一发虽寻即夷灭无噍类然愿民良族晷刻之间已不胜其惊扰矣绍兴某年岁适大奸民处处t聚饮博啸呼若将以踵前事者里中大怖里之名士魏君元履言於常平使者袁侯复一得米若干斛以贷於是物情大安奸计自折及秋将敛元履又请得筑仓长滩H置之旁以便输者且後日凶荒之备毋数以烦有司自是岁小不登即以告而发之如是数年三里之人始得饱食安居以免於震扰夷灭之祸而公私远近无不受其赐盖元履少好学有大志自布衣而其所以及人者已如此蒙其惠者虽知其然而未必知其所以然也其後元履既没官吏之职其事者不能勤劳恭恪如元履之於是粟腐於仓而民饥於室或将发之则上下请赇费已不赀矣官吏来往又不以时而出内之际欺显夺无弊不有大抵人之所得z糠居半而偿以精凿计其候伺亡失诸费往往有过倍者是以贷者病焉而良民凛凛於凶岁犹前日也淳熙十一年使者宋侯若水闻其事且知邑人宣教郎周君明仲之贤即以元履之事移书属之且下本台所被某年某月某日制书使得奉以从事盖岁以夏贷而冬敛之且收其息什之二焉行之三年而三里之间人情复安如元履亡恙时什二之收岁以益广周君既以增葺其栋宇又将稍振其余以渐及於傍近盖其惠之所及且将日增月衍而未知其所极也周君以予尝有力於此者来请文以记予与元履早同师门游好甚笃既追感其陈迹又嘉周君之能继其事而终有成也乃不辞而之说如此则又念昔元履既是役而予亦之於崇安其规模大略放元履独岁贷收息小异元履常病予不当祖荆舒聚敛之余谋而予亦每忧元履之粟久储速腐惠既狭而将不久也讲论余日酒从容时以相訾而讫不能以相诎听者从旁抵掌观笑而亦不能决其孰是非也及是宋侯周君乃卒用予所请事以成元履之志而其抗如此於是论者遂以予言得然不知元履之言虽疏而其忠厚恳恻之意蔼然有三代王政之余风岂予一时苟以便事之说所能及哉当时之争盖予之所以戏而後日之请所以必曰息有年数以免者则犹以不忘吾友之遗教也因并书之以视後人使於元履当日之心有以得之则於宋侯周君今日之法有以守而不坏矣元履名镏尝以布衣召见天子悦其对即日除太学录寻以数论事不得久居中既而天子思复召用之则元履既卒矣上怅然久之诏有司特赠直秘阁云十三年七月辛卯新安朱熹记
建宁府建阳县大阐社仓记
招贤里大阐罗汉院之社仓新候官大夫周君某之所而长滩之别贮也始秘阁魏君之筑仓於长滩非择其地而处之也因其船粟之委於是而藏焉耳故仓之所在极里之东北而距西南之境远或若干里贷者多不便之而是时率常数岁乃一往来则犹未甚以苦也淳熙甲辰周君始以常平使者宋公之檄司其发敛之政而以岁贷收息之令从事既之更定要束搜剔C弊而以时颁焉民已悦於受赐矣周君因益问以因革之宜而有以道里不均之说告者且曰自今以往一岁而往来者再则其劳佚之相~又非前日比矣周君於是白之宋公而更此仓以适远近之中且令西南境之受粟者即而输焉来岁遂以远近分土使各集于其所以待命民既岁得饱食而又无独远甚劳之患於是咸德周君而相率来请文以记其成昔予读周礼旅师遗人之官观其颁敛之疏数委积之远迩所以之制数者甚详且密未尝不叹古之圣人既竭心思而继之以不忍人之政其不可及乃如此及今而以是仓之役观之则彼其详且密者亦安知其不有待於历时之久得人之多而後乃至於此耶因之记其本末以後之君子或将有考於斯焉周君字居晦好读书有志当世之务吏事亦精敏~人不但此可书也仓凡二间高若干尺广若干尺深若干尺始作以某年某月某日越某月某日成用工若干钱若干佐之者里之人某也十三年丙午岁七月甲午新安朱熹记
邵武军学丞相陇西李公祠记
建炎丞相陇西李公邵武人也少有大志自小官即切切然以天下事已忧宣和初一日大水猝至几冒都城人莫能究其所自来相与震惧而无有敢以言者公时适左史以此夷狄兵戎之象也不可以不戒亟上疏言之遂以谪去数岁乃得召还则敌骑巳入塞而长驱向阙矣公复慨然图上内禅之策诚意感通言未及发而大计已决寇围既迫t小方谋挟至尊犯不测幸免计公又独扣殿陛力陈大义得复城守以退寇兵然自是以来割地讲和之议遂起公又再谪而大事去矣光尧太上皇帝受命中兴畴咨人望首召公宰相公亦痛念国家非常之变日夜图维所以修政事攘寇乱者本末甚备盖方诛僭逆以正人心而建遣张所抚河北傅亮收河东宗泽守京城遂将益据形便大明纪律以示必守中原必还两宫之势而小人有害公者遂三谪以去而不复还矣淳熙丙午距公去相适六十年而永嘉徐君元德命教此邦谓公之忠义筹略海内有志之士莫不诵而传之顾其乡人子弟乃无有能道其万一而兴起焉者於是辟讲堂之东肖公之象而立祠焉四月吉日合郡吏率诸生进拜跪奠妥侑如法已事而以书来属熹记之熹惟天下之义莫大於君臣其所以s绵固结而不可解者是皆生於人心之本然而非有所待於外也然而世衰俗薄学废不讲则虽其中心之所以固有亦且沦胥陷溺而全躯保妻子之计以後其君者往往接迹於当世有能奋然拔起於其间如李公之人知有君父而不知有其身知天下之有安危而不知其身之有祸福虽以谗间窜斥屡濒九死而其爱君忧国之志终有不可得而夺者是亦可谓一世之伟人矣徐君之祠之也非其志之所好学之所讲有在於是则亦孰能及之哉故熹喜闻其事而乐推其说以告郡之学者虽病且衰而不自知其感慨发愤犹复误有平日之壮心也十二月癸巳宣教郎直徽猷阁主管华州云台观朱熹记
衡州石鼓书院记
衡州石鼓山据A湘之会江流环带最一郡佳处故有书院起唐元和间州人李之所至国初时尝赐卸钇溽崮烁瓷葬愣东以州学则书院之迹於此遂废而不复修矣淳熙十二年部使者东阳潘侯德~始因旧址列屋数间ヒ怨识罱以俟四方之士有志於学而不屑於课试之业者居之未竟而去今使者成都宋侯若水子渊又因其故而益广之别建重屋以奉先圣先师之象且摹国子监及本道诸州印书若干种若干卷而俾郡县择遣修士以充入之盖连帅林侯栗诸使者苏侯诩管侯监衡守薛侯伯宣皆奉金V割公田以佐其役u年而後落其成焉於是宋侯以书来曰愿记其实以诏後人且有以幸教其学者则所望也予惟前代庠序之教不修士病无所於学往往相与择胜地立精舍以t居讲习之所而政者乃或就而褒表之若此山若岳麓若白鹿洞之类是也逮至本朝庆历熙宁之盛学校之官遂烫煜露前日处士之庐无所用则其旧迹之芜废亦其势然也不有好古图旧之贤孰能谨而存之哉抑今郡县之学官置博士弟子员皆未尝考其德行道艺之素其所受授又皆世俗之书进取之业使人见利而不见义士之有志於己者盖羞言之是以常欲别求燕闲清旷之地以共讲其所闻而不可得此二公所以慨然发愤於斯役而不敢惮其烦盖非独不忍其旧迹之芜废而已也故特之记其本末以告来者使知二公之志所以然者而毋以今日学校科举之意乱焉又以风晓在位使知今日学校科举之教其害将有不可胜言者不可以是适然而莫之救也若诸生之所以学而非若今人之所谓则昔者吾友张子敬夫所以记夫岳麓者语之详矣顾於下学之功有所未究是以诵其言者不知所以从事之方而无以蹈其实然今亦何以他求哉亦曰养其全於未发之前察其几於将发之际善则扩而充之恶则克而去之其如此而已矣又何俟於予言哉十四年丁未岁夏四月朔新安朱熹记
漳州州学东溪先生高公祠记
孟子曰圣人百世之师也伯夷柳下惠是也故闻伯夷之风者顽夫廉懦夫有立志闻柳下惠之风者鄙夫薄夫敦奋乎百世之上百世之下闻者莫不兴起也夫孟子之於二子其论之详矣虽或以圣之清或以圣之和然又尝病其隘与不恭且以其道不同於孔子而不愿学也及其一旦慨然发此论乃以百世之师归之而孔子反不与焉何哉孔子道大德中而无迹故学之者没身钻仰而不足二子志洁行高而迹着故慕之者一日感慨而有余也然则二子之功诚不小而孟子之意其亦可知也已临漳有东溪先生高公者名登字彦先靖康间游太学与陈公少阳伏阙拜疏以诛六贼留种李请用事者欲兵之不动也绍兴初召至政事堂又与宰相秦桧论不合去静江府古县令有异政帅守希桧意捃其过以属吏会帅亦以谗死狱中乃得释被檄试进士潮州使诸生论直言不闻之可畏策闽浙水l之所繇而遂投檄以归桧闻大怒夺官徙容州公学博行高议论慷慨口讲指画终日滚滚无非忠臣孝子之言舍生取义之意闻者凛然魄动神竦其在古县学者已争归之至是其徒又益盛属疾自作埋铭召所与游及诸生诀别正坐拱手奋髯张目而逝呜呼是亦可谓一世之人豪矣虽其所学所行未尽合於孔子然其志行之卓然亦足以贤者之清而使百世之下闻其风者有廉顽立懦之操则其有功於世教岂可与夫隐忍回互以济其私而自托於孔子之中行者同日而语哉公没之後二十余年延平田君澹郡博士乃始求其遗文刻之方版又肖公像而奉祠之以风厉其学者间因郡人王君遇来求文以记属予病未及而田君去今太守永嘉林侯元仲至则又与王君更以书来督趣不置予惟高公孤高之节既如彼而诸贤崇立之志又如此则予文之陋诚不宜久以疾病解强起书之辞不逮意林侯试刻之陷置祠壁漳之学子与凡四方之士往来而有事於此者读之果能有所感慨而兴起乎哉淳熙丁未秋九月甲寅新安朱熹记
晦庵集卷七十九

[book_title]卷八十
钦定四库全书
晦庵集卷八十　　　　　　宋　朱子　撰记
徽州休宁县厅新安道院记
休宁大夫信安祝侯汝玉以书来曰休宁之为邑虽有难治之名而吾之为之已再岁矣始也不能不以人言为虑中乃意其不然而今则遂有以信其果不然也盖其封域实鄣山之左麓而浙江出焉山峭厉而水清激故禀其气食其土以有生者其情性习尚不能不过刚而喜a然而君子则务以其刚为高行奇节而尤以不义为羞故其俗难以力服而易以理胜苟吾之所为者出於公论之所是则虽或拂於其私而卒不敢以为非也以是吾之始至盖不能无不悦者而今则O然无与为异吾尝困於事之不胜其繁而今则廓然无事之可为也吾将更葺厅事之东参采宾佐属咏之什而榜之以新安道院子能为我记之则後之君子益知所以为治而无吾始者之虑矣予惟汝玉之为此可以见其政之成民之服而官曹之无事矣然道之得名正以人所共由之路而非无事之谓也夫以汝玉之始至坐于堂皇之上则左簿书右法律日夜苦心劳力而不得休其或少暇则又不免冲寒风冒烈日以出入乎阡陌之中而不敢怠凡所以劝民之善而惩其恶兴民之利而除其害者非有道以行之则何以致今日之无事哉顾其名此乃若专取乎今日之无事而反序前日之事为非道其无乃出於老子浮屠之谓而汝玉未之思耶抑尝计之天下之事虽有动静劳逸之殊而所谓道者则无彼此精粗之间汝玉之学固有以知此矣彼其所以喜於政成之无事而不避异学之淫名岂非朝夕之间犹欲从容於此以深思前日之己行而益求其所未至而卒以究夫无彼此精粗之间者而大发於功名事业之间乎予故邦人且汝玉予旧也乐其意为书本末以示来者使於此邦之俗贤宰之志尚有考云淳熙戊申八月甲申朱熹记
玉山刘氏义学记
始予守南康邻境德安有宰焉为政一本儒术甚以惠爱得其民岁饥为请蠲租而州家不可顾民狼顾相惊有逃去者则亟使人追止之曰所不为若等力请於州必蠲十七者令宁委印绶去终不忍使若等为异乡鬼也民闻是令下为之感泣复相与携持而归\乃具以情白州若部刺史竟得如约乃已予闻而窃心善之而问其邑里姓名则曰玉山刘侯也南康属邑有越德安而县属者每遣掾吏循行则必戒使谒刘侯观其荒政所施以为法於是刘侯之惠不止行其封内而又波及南康之境竟食新民得无流亡殍死者及予将终更乃得纳谒刘侯之馆而拜赐焉则望其貌听其言而有以信其为君子人也後数岁予以事过玉山则刘侯以待次家居复得相见如平生滓蝗湛然语予曰吾家本单贫而入仕又甚顾无以仁其三族者间尝割田立屋聘知名之士以教族子弟而乡人之愿学者亦许造焉兄弟之间有乐以其赀来助者而吾犹惧其或不继也则又出新安余俸为之发举居积以佐其费而凡所以完葺丘垄周恤族姻者亦取具焉既已言於吾州而邦君吴侯乐闻之为之出教刻符以诏吾之子孙使毋违吾志吾子雅知我其为我记之以告其们已ъ洞苏呤怪有以勉焉予闻而叹曰今士大夫或徒步至三公然一日得志则高台深池撞钟舞女所以自乐其身者唯恐日之不足虽廪有余粟府有余钱能毋为州里灾害则足矣固未暇以及人也如刘侯者身虽宠而官未登六品家虽温而产未能千金顾其所以用心者乃如此是则可谓贤远於人而亦可以见其前日德安之政不为无本而岂徒以声音笑貌为之矣乃追本其事而记之如此虽然古人之所谓学者岂读书为文以干禄利而求温饱之云哉亦曰明理以修身使其推之可以及夫天下国家而已矣t居于此者试以此意求诸六经孔孟之言而深思力行之庶其有以不负刘侯之教也刘侯名允迪字德华今以朝奉郎参议沿海制置使军事云淳熙十有五年秋九月己未新安朱熹记
漳州守臣题名记
漳以下州领军事唐垂拱二年用左玉钤卫翊府左郎将陈元光奏置领漳浦怀恩二县而治漳浦开元四年徙治李澳川在旧治南八十里二十九年废怀恩入漳浦而割泉州龙溪县来属天宝元年改漳浦郡乾元二年复为州大历十二年又割汀州龙岩来属正元元年乃更徙治龙溪唐末五季之乱常为泉州支郡而伪刺史董思安者至以私讳辄改号为南州我宋乾德四年泉州陈洪进以二州版图归王府始诏复故号太平兴国三年五月一日洪进入朝请吏遂以卫尉寺丞刘援来知州事而五年又割泉之长泰县以属焉盖凡漳之所以为州其本末之可考者如此其守将则陈公没而为神今以王封庙食後乃或见或否以至于刘侯而後始有纪焉盖其厅壁之记本嘉佑中郑侯偕之所立逮淳熙中火而复刻则又赵侯公绸之为也绍熙元年假守朱熹至而观焉则其木理往往龟裂且其所书又太烦悉而将无地之可书也乃为买石延平砻置听事更为擘窠省文之法以写旧记而虚其左方以俟来者云
德安府应城县上蔡谢先生祠记
应城县学上蔡谢公先生之祠今县令建安刘炳之所为也先生名良佐字显道学於河南程夫子兄弟之门初颇以该洽自多讲贯之间旁引传记至或终篇成诵夫子笑曰子可谓玩物丧志矣先生闻之爽然自失面热汗下若无所容乃尽弃其所学而学焉然其为人英果明决强力不倦克己复礼日有程课夫子盖尝许其有切问近思之功所着论语说及门人所记遗语皆行於世如以生意论仁以实理论诚以常惺论敬以求是论穷理其命理皆精当而直指穷理居敬为入德之门则於夫子教人之法又最为得其纲领建中靖国中诏对不合得官书局後复转徙州县沈沦卑冗以没其身而处之浩然未尝少挫中间尝宰是邑南阳胡文定公以典学使者行部过之不敢问以职事顾因绍介请以弟子礼见入门见吏卒植立庭中如土木偶人肃然起敬遂禀学焉其同时及门之士亦皆称其言论闳肆善发人今读其书尚可想见也然先生之没游公定夫先生实识其墓而丧乱之余两家文字皆不可见应城寇暴尤剧莽为丘墟其条教设施固无复有传者刘君之来访其遗迹仅得题咏留刻数十字而已为之慨然永叹以为先生之遗烈不建於此邦後之君子不得不任其责於是既新其学乃即讲堂之东偏设位而祠焉千里致书求文以记熹自少时妄意为学即赖先生之言以发其趣而平生行事又皆高迈卓~使人兴起衰病零落凛然常惧其一旦泯灭而无传也刘君之请乃适有会於予心者於是不辞而记之如此以示其学者云绍熙辛亥冬十月丙子朔旦新安朱熹记
壮节亭记
淳熙己亥岁予假守南康始至访求先贤遗迹得故尚书屯田外郎刘公凝之之墓於城西门外草棘中予惟刘公清名高节着於当时而闻於後世暂而挹其余风者犹足以激懦而律贪顾今不幸馈奠无主而其丘墓之寄於此邦者又如此是亦长民者之责也乃为作小亭於其前立门墙谨扃钥以限樵牧岁以中春率t吏诸生而祠焉郡之诗人史请用欧阳公语名其亭以壮节适有会於予意因属友人黄铢大书以餮勺允且岳炊西行而过者莫不顾瞻起敬而予亦自以为兹丘之固且安可以久而不坏矣绍熙三年岁在辛亥予去郡甫十年而今太守章贡曾侯来按图以索其故则门墙亭ソ砸盐薷创嬲呶之喟然太息即日更作门墙筑亭其间益为高厚宏阔以支永久又b巨石以培其封植名木以广其籁求得旧ジ粗猛ど纤晔狈铎胍蝗缇烧虑腋罟田十亩以畀旁近能仁僧舍使专奉守为增葺费而又以予为尝经始於此也以书来曰愿得一言以记之使後之人知吾二人者所为拳拳之意而不懈其尊贤尚德之心也斯不亦有补於世教之万分乎予曰诺哉曾侯名集字致虚学有家法故其为政知所先後如此云三年夏五月癸未新安朱熹记
冰玉堂记
南康使君曾侯致虚既修葺屯田刘公之墓明年乃访得其故居遗址於郡治之东暇日屏驺驭披荆棘而往观焉问其北隐然以高者则刘公所赋之东台也顾其南然以下者则诗序所指之莲池也盖自兵乱以来芜废日久唯是仅存而其他则皆漫灭不可复识矣曾侯为之踌蹰四顾喟然而叹曰凝之之为父道原之为子其高怀劲节有如欧马苏黄诸公之所道是亦可谓一世之人豪矣想其平日之居此林塘馆宇之邃诗书图史之盛既有以自适其适而一时游且官於此邦者亦得以扣门避席而考德问业焉何其盛也顾今百年之外台倾沼平鞠为灌莽而使樵儿牧子皆得以啸歌踯躅於其上又何其可悲也虽然此吾事也不可以不勉乃出少府羡钱赎之民间垣而沟之以合於郡圃累石以崇其台引流以深其池遂作冰玉之堂於台之西北而绘刘公父子之象於其上且闻陈忠肃公之尝馆於是也则又绘其象以侑焉既而所谓是是堂漫浪阁者亦以次举而皆复其旧既成使人以图及书来属予记予惟异时承乏此邦亦尝有意於斯而不克就今披图考验尚能忆其彷佛固喜曾侯之敏於事而能有成矣抑予又有感焉近岁以来人心不正行身者以同流合污为至行任事者以便私适已为长策其闻刘氏父子之风不唾而骂之者几希矣欲其能如曾侯一以表贤善俗为心而不夺於世习岂可得哉於是既书其事而适有以陈令举骑牛诗画为寄者因并以遗曾侯请刻堂上以补一时故事之缺云绍熙三年秋九月庚午朔旦新安朱熹记
黄州州学二程先生祠记
齐安在江淮间最为穷僻而国朝以来名卿贤大夫多辱居之如王翰林韩忠献公苏文忠公邦人至今乐称而於苏氏尤致详焉至於河南两程夫子则亦生於此邦而未有能道之者何哉盖王公之文章韩公之胍到砸哉鹨於一时而其议论气节卓荦奇伟尤足以惊动世俗之耳目则又皆莫若苏公之为盛也若程夫子则其事业湮郁既不得以表於当年文词平淡又不足以夸於後世独其道学之妙有不可诬者而又非知德者莫能知之此其遗迹所以不能无显晦之殊亦其理势之宜然也盖天圣中洛人太中大夫程公初任为黄陂尉秩满不能去而遂家焉实以明道元年壬申生子曰颢字伯淳又以明年癸酉生子曰颐字正叔其後十有余年当庆历丙戌丁亥之间摄贰南安乃得狱掾舂陵周公颐而与之游於是二子因受学焉而慨然始有求道之志既乃得夫孔孟以来不传之绪於遗经遂以其学为诸儒倡则今所谓明道先生伊川先生是也先生之学以大学论语中庸孟子为标指而达于六经使人读书穷理以诚其意正其心修其身而自家而国以及於天下其道坦而明其说简而通其行端而实是盖将有以振百代之沈迷而内之圣贤之域其视一时之事业词章论议气节所系孰为轻重所施孰为短长当有能辨之者而世非徒不之好也甚者乃或目以道学之邪气而必蔑之於斯时也苟无遭其伐木而削迹焉斯已幸矣尚何望於其余哉今太守李府君侯乃能原念本始追诵遗烈立二夫子之祀於学宫於以风厉其人而作兴之非其自信之笃而不以世俗之趋舍动其心其孰能与於此李侯名H字诚之其为此邦勤事爱民固多可纪特於此举尤足以见其趣操之不凡而非\人所能及是以因其请记而具论之以告来者使有考焉绍熙三年秋九月戊子後学新安朱熹记
邵武军光泽县社仓记
光泽县社仓者县大夫毗陵张侯欣之所为也光泽於邵武诸邑最小而僻自张侯之始至则已病夫市里之间民无盖藏每及春夏之交则常籴贵而食艰也又病夫中下之家当产子者力不能举而至或弃杀之也又病夫行旅之涉吾境者一有疾病则无所於归而或死於道路也方以其事就邑之隐君子李君吕而谋焉适会连帅赵公亦下崇安建阳社仓之法於属县於是张侯乃与李君议略放其意作为此仓而节缩经营得他用之余则市米千二百斛以充入之夏则损价而粜以平市估冬则增价而籴以备来岁又买民田若干亩籍僧田民田当没入者若干亩岁收米合三百斛并入于仓以助民之举子者如帅司法既又附仓列屋四楹以待道涂之疾病者使皆有以栖托食饮而无暴露迫逐之苦盖其创立规模提挈纲领皆张侯之功而其条画精明综理o密者则李君之力也邑人既蒙其利而歌舞之部使者亦闻其事而加劝X焉於是张侯乐其志之有成而思有以告来者使勿坏则以书来请记予读古人之书观古人之政其所以施於鳏寡孤独困穷无告之人者至详悉矣去古既远法令徒设而莫与行之则为吏者赋敛诛求之外亦饱食而嬉耳何暇此之问哉若张侯者自其先君子而学於安定先生之门则已悼古道之不行而抱遗经以痛哭矣及其闻孙遂传素业以施有政宜其志虑之及此而能委心求助以底于有成也李君於予盖有讲学之旧予每窃叹其负经事综物之才以老而无所遇也今乃特因张侯之举而得以粗见其毫末是不亦有感夫故予既书张侯之事而又附以予之所感於李君者来者尚有考云绍熙四年春二月丁巳新安朱熹记
鄂州州学稽古阁记
人之有是身也则必有是心有是心也则必有是理若仁义礼智之为体恻隐羞恶恭敬是非之为用是则人皆有之而非由外铄我也然圣人之所以教不使学者收视反听一以反求诸心为事而必曰兴於诗立於礼成於乐又曰博学审问谨思明辨而力行之何哉盖理虽在我而或蔽於气禀物欲之私则不能以自见学虽在外然皆所以讲乎此理之实及其浃洽贯通而自得之则又初无内外精粗之间也世变俗衰士不知学挟册读书者既不过於夸多a靡以为利禄之计其有意於已者又直以为可以取足於心而无事於外求也是以堕於佛老空虚之邪见而於义理之正法度之详有不察焉其幸而或知理之在我与夫学之不可以不讲者则又不知循序致详虚心一意从容以会乎在我之本然是以急遽浅迫终已不能浃洽而贯通也呜呼是岂学之果不可为书之果不可读而古先圣贤所以垂世立教者果无益於後来也哉道之不明其可叹已鄂州州学教授许君中应既新其学之大门而因建阁於其上椟藏绍兴石经两朝宸翰以为宝镇又取板本九经诸史百氏之书列其旁不足则使人以币请於京师之学官使其学者讨论诵说得以餍饫而开发焉其役始於绍熙辛亥之冬而讫於明年之夏其费亡虑三百万而取诸廪士之赢者盖三之一其余则太守焕章阁待制陈公居仁转运判官薛侯叔似实资之而总卿詹侯体仁戎帅张侯诏亦挥金以相焉既成因予之友蔡君元定以来请曰愿有记也予雅闻许君之学盖有志於为己而意其所以学者亦曰取足於心而已矣今以是举观之则见其所以诲人者甚平且实然後知其所以自为者不以泯心思灭闻见为极挚之归也因为之记其本末而并推近世所以为学读书之病请具刻焉以告登此阁而读此书者使姑无溺於俗学之下流无迷於异端之捷径则於理之在我者庶乎有以深求而自得之矣道之不明岂足患哉四年癸丑九月甲子朔旦新安朱熹记
信州贵溪县上清桥记
贵溪之水其原东出铅山之分水北出玉山之镇头者合为大溪自弋阳西流迳县治南少西乃折而北大溪之南有小港焉出县东南境上西北流至县治西南乃入于溪居民行客之往来者故以舟楫为二渡自县治西南~大溪者曰中溪当其西流北折之处者曰凿石小港水落时广不过百余尺褰裳可涉霖潦暴至则其深广往往自倍而亦为一渡中溪之舟每以是时过港常为横波所荡击人力不得施凿石则水触西崖a怒腾蹙其险为尤甚故二渡者岁率一再覆溺邑人病之欲为浮梁以济久矣而役大费广无敢倡者今县大夫建安李君正通至则计而嘿图之久之乃得县之余财八十万将以属工而邑之大姓闻之有以为连环巨b千五百尺以献者有捐其林竹十余里以献者州家又以米百斛者佐之於是李君乃相大溪二渡之间水平不湍者以为唯是为可久遂以绍熙三年六月始事民趋之不百日而告成两b石为磴道高者五百尺卑者亦居其五之四桥之修九百尺比舟七十艘且x水之上下而时损益焉又维十舟以梁小港作双舰以航巨浸於是东西行者春夏免漂没之虞秋冬无病涉之叹其功甚大而费则省盖其规模筹画一出李君主吏工师拱手受成不能有所预也既又留钱五十万於明觉浮屠氏使自为质贷而岁输其赢五一以奉增葺之费明年李君将去乃以书来道邑人之意请予文以记之予惟李君此桥之功百里之人与四方之往来者固已颂而歌之宜不待记而显且其才之果艺明达用无不宜又非独此为可书也姑为记其本末以告後之君子使知其成之不易者如此相与谨视而时修之是则李君与其邑人之志也云尔四年九月戊寅既R新安朱熹记
邵州州学濂溪先生祠记
邵阳太守东阳潘侯焘以书来曰郡学故有濂溪先生周公之祠盖治平四年先生以零陵通守来摄郡事而迁其学且属其友孔公延之记而刻焉其後迁易不常乾道八年乃还故处而始奉先生之祀於其间既又以故府张公九成之学为出於先生也则亦祠以侑焉於今盖有年矣焘之始至首稽祀典窃独惟念先生之学实得孔孟不传之绪以授河南二程先生而道以大明然自再传之後则或仅得其彷佛或遂失其本真而不可以若是其班矣乃更辟堂东一室特祀先生以致区区尊严道统之意今岁中春释奠于先圣先师遂命分献而祝以告焉以吾子之尝讲於其学也敢谒一词以记之使来者有考而无疑也熹发函三复为之喟然而叹曰甚矣道之难明而易晦也自尧舜以至于孔孟上下二千余年之间盖亦屡明而屡晦自孟氏以至于周程则其晦者千五百年而其明者不能以百岁也程氏既没诵说满门而传之不能无失其不流而为老子释氏者几希矣然世亦莫之悟也今潘侯於此乃独深察而致谨焉道之明也倘庶几乎虽然先生之精立图以示先生之因图以发而其所谓无极而太极云者又一图之纲领所以明夫道之未始有物而实为万物之根柢也夫岂以为太极之上复有所谓无极者哉近世读者不足以识此而或妄议之既以为先生病史氏之传先生者乃增其语曰自无极而为太极则又无所依据而重以病夫先生故熹尝欲援故相苏公请X国史草头木脚之比以正其失而恨其力有所不逮也乃今於潘侯之举而重有感焉是以既叙其事而并附此说以俟後之君子抑潘侯学识之长既足以及此矣则又安知其不遂有以成吾之志也耶绍熙癸丑冬十月庚申後学朱熹记
浦城县永利仓记
浦城县迁阳镇永利仓者故提举常平公事黄侯某之所为也闻之故老某年中黄侯以乡人奉使本道奏立是仓其里中岁时敛散以赈贫乏且使镇官兼董其事行之累年近村之民颇赖其利後以兵乱废熄无余岁或不收民辄告病於今若干余年而吏部之调镇官犹袭故号也中间知县丞王君铅视邑之仁风诸里社仓颇有成坑取其法以复此仓之旧而议不克合今知县事括苍鲍君恭叔之来乃复有请而使者吴兴李侯沐深然之於是鲍君得致其役营度故壤筑仓若干楹不日告成略如旧制遂移县庾之粟若干斛以贮焉夏发以贷冬敛以藏一以淳熙某年社仓制却邮赂欠泊之所及者某里某都之人固皆有以望於其後而无复凶年之虑矣其所未及则亦欣然相告曰是仓息滋而藏羡其肯卒遗我哉鲍君闻之以书来告曰邑人之情如此不忍以无记也予观黄侯当日之权足以制一道而其後为此乃仅足以恤其乡邻盖未尝不叹其心之仁而病其不广以今推之则未必其势之有不能也是安得以今日社仓之法告之哉若李侯鲍君之是役则既足以使黄侯之心愈久而不泯而又能承天子之诏以广其惠於无穷是皆可书也已独後之人能推所余以毯跗渌未及则有未可必者故特为之书其本末而并以告焉庶乎有所考而不忘也绍熙五年夏四月己酉朝散郎秘阁修撰新权发遣潭州主管荆湖南路安抚司公事朱熹记
信州州学大成殿记
绍熙五年秋九月熹自长沙蒙恩召还道过上饶其州学教授嘉兴林君某来见请问所以为学之意甚勤与之语知其平日所用力者皆古人为己之学而进则未己也既乃起而言曰此邦学政其弊久矣士子习熟见闻因仍浅陋知有科举而不知有学问且其屋不时修亦多颓圮而礼殿之坏为尤甚至於象设衣冠位次又皆不如法式某不自料既为之讲以所闻幸颇有知乡方者又将撤其故殿而一新之倘遂有成愿得一言以记之且有以进其学者於将来则幸甚熹谢不敏退而问诸邦人则皆曰林君所以教其诸生者有常业而皆本於所谓古人为己之意其於学之庶务则又巨细必亲无所漏失故能当此俭岁既广其弟子之员且什五六而犹有余力以及此盖属役之初首出餐钱以给诸费而漕台州家亦有助焉诸生之有职秩者又相与捐俸入以相其事瓦木工徒之直一毫无所取於民也熹心善之比归而往观焉则其轩楹宏敞堂室靓深先圣乡明先师西面左右\贤以次列坐一如今岁奉常所下新制而其冠冕服h应图合礼取诸监学靡有僭差盖虽近辅名藩鲜有能及之者熹於是焉喟然太息益信林君之学有以充其志而力又有以行其学也岁晚还家甫尔休息而林君复以书来曰殿既讫功将以来岁正月丁亥朔旦谒守贰合t吏率诸生而释菜以落之前日之请愿卒有以赐之也熹惟国家稽古命祀而礼先圣先师於学宫盖将以明夫道之有统使天下之学者皆知有所乡往而几及之非徒修其墙屋设其貌象盛其器服升降俯仰之容以为观美而已也而今之为吏者於是数者犹有不及求其能如林君之所为者则既难矣而况欲其仰体国家之意以身为率使其学者皆知古人之所以为学者而心庶几焉岂不又难矣哉於是为记其事使刻诸石以厉其徒且使後之君子有以考焉而毋忘林君之志也十二月辛巳朝请郎新安朱熹记
常州宜兴县学记
绍熙五年十二月宜兴县新修学成明年知县事承议郎括苍高君商老以书来请记而其学之师生迪功郎孙庭询贡士邵机等数十人又疏其事以来告曰吾邑之学久废不治自今明府之来即有意焉而县贫不能遽给其费乃稍葺其所甚敝亟补其所甚缺且籍闲田五千亩以丰其廪斥长桥僦金岁入七十余万以附益之为置师弟子员课试如法而又日往游焉躬为讲论开之以道德性命之指博之以诗书礼乐之文使其知士之所以学盖有卓然科举文字之外者於是县人学子知所乡慕至於里居士大夫之贤者亦携子弟来听席下无不更相告语更相勉励而自恨其闻之之也退而相与出捐金V以佐其役合公私之力得钱几七百万而学之内外焕然一新堂涂门庑靡不严备象设礼器皆应图法盖高君之於是学非独其经理兴筑之绪为可书而其所以教者则非今世之为吏者所能及而邑之人材风俗实有赖焉幸夫子之悉书之以告来者於无穷则诸生之望也予顷得高君於会稽而知其贤今乃闻其政教之施於人者又有成咳绱斯室牙治之书矣而况其邑之父兄子弟能率高君之教而有所兴起皆知从事於古人为己之学而不汲汲乎夸多a靡之习以追时好而取世资则又予之所深叹而尤乐取以告人者也乃为悉记其语使後之君子有考焉抑高君之於此邑尝新其社稷之位而并作风雨雷师於其侧以严祀事穿故渎疏积水以防旱潦作社仓储羡粟以备凶荒其所以事神治民者类能行其所学而皆出於至诚恳恻之意是以言出其人信从之盖不待至於诵说之间然後以言教也呜呼贤哉庆元元年春三月庚申朝请郎提举南京鸿庆宫新安朱熹记
常州宜兴县社仓记
始予居建之崇安尝以民饥请於郡守徐公得米六百斛以贷而因以为社仓今几三十年矣其积至五千斛而岁敛散之里中遂无凶年中间蒙恩召对辄以上闻诏施行之而诸道莫有应者独闽帅赵公汝愚使者宋公若水为能广其法於数县然亦不能远也绍熙五年春常州宜兴大夫高君商老实始为之於其县善拳开宝诸乡凡为仓者十一合之为米二千五百有余斛择邑人之贤者承议郎赵君善石周君林承直郎周君世德以下二十有余人以典司之而以书来属予记予心许之而未及为也会是岁浙西水旱常州民饥尤剧流殍满道顾宜兴独得下熟而贷之所及者尤有赖焉然予犹虑夫贷者之不能偿而高君之惠将有所穷也明年春高君将受代以去乃复与赵周诸君皆以书来趣予文且言去岁之冬民负米以输者H属争先视贷籍无龠合之不入予於是益喜高君之惠将得以久於其民又喜其民之信爱其上而不忍欺也则为之记其所以然者抑又虑其久而不能无弊於其间也则又因而告之曰有治人无治法此虽老生之常谈然其实不可易之至论也夫先王之世使民三年耕者必有一年之蓄故积之三十年则有十年之蓄而民不病於凶饥此可谓万世之良法矣其次则汉之所谓常平者今固行之其法亦未尝不善也然考之於古则三登泰平之世盖不常有而验之於今则常平者独其法令簿书`钥之仅存耳是何也盖无人以守之则法为徒法而不能以自行也而况於所谓社仓者聚可食之物於乡井荒闲之处而主之不以任职之吏驭之不以流徒之刑苟非常得聪明仁爱之令如高君又得忠信明察之士如今日之数公者相与并心一力以谨其出纳而杜其奸欺则其法之难守不待异日而见之矣此又予之所身试者故并书之以告後之君子云庆元元年三月庚午既R具位朱熹记
宁庵记
侍讲王公病革顾谓其子瀚等曰生之有死如旦之有暮盖理之必然也吾幸晚得归息故庐今又以正终牖下是张子所谓存吾顺事没吾宁者复何憾哉汝曹亦无过哀但兄弟友恭敬奉而母力学自立扶植门庭毋为吾羞足矣语~而逝诸子泣奉其教不敢违未几而公夫人亦不起疾诸子既奉两柩合葬白沙石荀之原乃筑祠堂寮舍以奉A尝居守者而取公遗语命之曰宁庵买田百余亩以给庵费输王租而敛其遗余以为岁时增葺之备间以告予而请记其所以名之意予感王公之言足以见其所守之正死而後已又嘉伯海昆弟之能遵先志而不忍忘也因为书其本末如此云庆元乙卯六月己未新安朱熹记
建昌军进士题名记
建昌之为郡据江西一道东南上游其地山高而水清其民气刚而材武其士多以经术论议文章致大名如直讲李公中书翰林曾公兄弟尤所谓杰然者也其他能以词艺致身取高科而登显仕者亦不~於当世前此乃未有以着其名氏而传於後世者比年以来乡之先达始病其阙乃率其徒考自国初以至今日得若干人且将b石刻之诸郡学讲堂之上以r来者之嗣书焉而利君元吉邓君约礼以书来曰今日教人取士之法诚有异於古者然其所以取之之意则亦固有在也顾士之由此而幸得之者乃或不能刮磨奋励以自见於斯世则亦不必论其教法之是非而吾之所以负其见取之意者已不胜言矣故今吾徒相率为此非敢以为夸乃欲以为鉴邦人士子咸愿得子之一言冠其颠以发之庶乎嗣而书者相与读之而知所警也予三复其书而为之喟然曰二君子之言诚美矣然不论夫教法之是非则无以识其取士之本意不反身以自求而得其有贵於已者则又未足以议其教法之是非也夫古之人教民以德行道艺而兴其贤者能者其法备而意深矣今之为法不然其教之之详取之之审反复澄汰至于再三而其具不越乎无用之空言而已深求其意虽或亦将有赖於其用然彼知但为无用之空言而便足以要吾之爵禄则又何暇复思吾之所以取彼者其意为如何哉二君子盖尝有所受学而得其所贵於己者矣盍亦推明其说以告夫乡之後进使之因是感发以求古人之所以教者而尽心乎诚尽其心而有得乎此然後知今日教人之法虽不由此而吾之於此自当有不能已者今日取士之意虽或不皆出此而吾之所以副其意者自当无日而不在乎此也是则不惟无愧於今人而亦且无愧乎古不惟无愧於一官而视彼文字声名之盛者犹将有所不屑况乎不义而富且贵者其又何足道哉顾予不足以当其属笔之意姑记是说以复于二君子幸与父兄子弟评之以为如何也庆元元年秋八月丙寅新安朱熹记
魏国h赠告後记
臣熹伏读故参知政事龚茂良等所记孝宗皇帝J赠故太学h魏镏事三复以还至於感涕窃惟镏本以白衣召见天子悦之擢为学官在职未几数上书论政事以至力遏近幸之不当进者遂不自安而告归以卒上则初未始厌其言也至是越五年矣而眷念不忘咨嗟闵悼锡命追荣至於如此呜呼伟哉甚盛德也其所以感人心而厉臣节为如何耶後二十年镏从弟诚之始议摹刻制书立石冢上而臣顷尝待罪史氏偶得茂良等所记因书畀之请并刻焉以丕扬先帝之光训俾弥亿万年不坠于地是则不惟圣子神孙永有观法而任事之臣有志之士亦得以称诵道说更相勉励而亦劝於忠谠云庆元元年九月九日庚寅朝奉大夫提举南京鸿庆宫婺源县开国男食邑三百户赐紫金鱼袋臣朱熹记
福州州学经史阁记
福州之学在东南为最盛弟子员常数百人比年以来教养无法师生相视漠然如路人以故风俗日衰士气不作长老忧之而不能有以救也绍熙四年今教授临邛常君F孙始至既日进诸生而告之以古昔圣贤醚е意又为之饬厨馔葺斋馆以宁其居然後谨其出入之防严其课试之法朝夕其间训诱不倦於是学者竞劝始知常君之为吾师而常君之视诸生亦闵闵焉唯恐其不能自勉以进於学也故尝虑其无书可读而业将病於不广则又为之益置书史合旧为若干卷度故御书阁之後更为重屋以藏之而以书来请记其事且致其诸生之意曰愿有以教之也予惟古之学者无他明德新民求各止於至善而已夫其所明之德所止之善岂有待於外求哉识其在我而敬以存之其亦可矣其所以必曰读书云者则以天地阳事物之理修身事亲齐家及国以至於平治天下之道与凡圣贤之言行古今之得失礼乐之名数下而至於食货之源流兵刑之法制是亦莫非吾之度内有不可得而精粗者若非考诸载籍之文沈?参伍以求其故则亦无以明夫明德体用之全而止其至善精微之极也然自圣学不传世之为士者不知学之有本而唯书之读则其所以求於书不越乎记诵训诂文词之间以钓声名干禄利而已是以天下之书愈多而理愈昧学者之事愈勤而心愈放词章愈丽论议愈高而其德业事功之实愈无以逮乎古人然非书之罪也读者不知学之有本而无以为之地也今观常君之为教既开之以古人醚е意而後为之储书以博其问辨之趣建阁以致其奉守之严则亦庶乎本末之有序矣予虽有言又何以加於此哉然无已而有一焉则亦曰姑使二三子者知夫为学之本有无待於外求者而因以致其操存持守之力使吾方寸之间清明纯一真有以为读书之地而後宏其规密其度循其先後本末之序以大玩乎阁中之藏则夫天下之理其必有以尽其o悉而一以贯之异时所以措诸事业者亦将有本而无穷矣因序其事而并书以遗之二三子其勉之哉凡阁之役始於庆元初元五月辛丑而成於七月之戊戌材甓佣食之费为钱四百万有奇则常君既率其属输俸入以首事而帅守詹侯体仁使者赵侯像之许侯知新咸有以资之至於旁郡之守赵侯伯Y十二邑之长陈君等亦以其力来助而董其役者学之选士杨诚中张安仁萧孔昭也是岁九月丁亥朝奉大夫提举南京鸿庆宫新安朱熹记
建昌军南城县吴氏社仓记
乾道四年建人大饥熹请於官始作社仓於崇安县之开耀乡使贫民岁以中夏受粟於仓冬则加息什二以偿岁小不收则弛其息之半大则尽弛之期以数年子什其母则惠足以广而息可遂捐以予民矣行之累年人以为便淳熙辛丑熹以使事入奏因得条上其说而孝宗皇帝幸不以为不可即颁其法於四方且诏民有慕从者听而官府毋或与焉德意甚厚而吏惰不恭不能奉承以布于下是以至今几二十年而江浙近郡田野之民犹有不与知者其能慕而从者仅可以一二数也是时南城贡士包扬方客里中适得尚书所下报可之符以归而其学徒同县吴伸与其弟伦见之独有感焉经度久之乃克有就遂以绍熙甲寅之岁发其私谷四千斛者以应诏旨而大为屋以储之闶掠刑醚嘞⒂姓前引两廊对列六庾外为重门以严出内其为条约盖因崇安之旧而加详密焉即以其年散敛如法乡之隐民有所仰食无复死徙变乱之虞咸以德於吴氏而伸与伦不敢当也则谨谢曰是仓之立君师之教祖考之泽而乡邻之助也吾何力之有哉且今虽幸及於有成而吾子孙之贤否不可知异时脱有不能如今日之志以失信於乡人者则愿一二父兄为我教之教之一再而不能从则已非复吾子孙矣盍亦相与言之有司请正其罪庶其惧而有改其亦可也於是\益咨嗟叹息其贤以为不可及而包君以书来道其语且遣伦及伸之子振来请记熹病力不能文然嘉其意不忍拒也乃为之书其本末既以警夫吴氏之子孙使其数世之後犹有以知其前人之意如此而不忍坏抑使世之力能为而不肯为者有所羞愧勉慕而兴起焉则亦所以广先帝之盛德於无穷而又以少致孤臣泣血号弓之慕也庆元丙辰正月己酉朱熹记
平江府常熟县学吴公祠记
平江府常熟县学吴公祠者孔门高第弟子言偃子游之祀也按太史公记孔门诸子多东州之士独公为吴人而此县有巷名子游有桥名文学相传至今图经又言公之故宅在县西北而旧井存焉则今虽不复可见而公为此县之人盖不诬矣然自孔子之没以至于今千有六百余年郡县之学通祀先圣公虽以例得从J食而其乡邑乃未有能表其事而出之者庆元三年七月知县事通直郎会稽孙应时乃始即其学宫讲堂之东偏作为此堂以奉祠事是岁中冬长日之至躬率邑之学士大夫及其子弟奠爵释菜以妥其灵而以书来曰愿有记也熹惟三代之前帝王之兴率在中土以故德行道艺之教其行於近者着而人之观感服习以入焉者深若夫句吴之墟则在虞夏五服是为要荒之外爰自太伯采药荆蛮始得其民而端委以临之然亦仅没其身而虞仲之後相传累世乃能有以自通於上国其俗盖亦朴鄙而不文矣公生其间乃独能悦周公仲尼之道而北学於中国身通受业遂因文学以得圣人之一体岂不可谓豪杰之士哉今以论语考其话言类皆简易E通高畅宏达其曰本之则无者虽若见诎於子夏然要为知有本也则其所谓文学固皆有以异乎今世之文学矣既又考其行事则武城之政不小其邑而必以诗书礼乐为先务其视有勇足民之扛怯胁蛔阄者至使圣师为之莞尔而笑则其与之之意岂浅浅哉及其取人则又以二事之细而得灭明之贤亦其意气之感默有以相契者以故近世论者意其为人必当敏於闻道而不滞於形器岂所谓南方之学得其精华者乃自古而已然也耶矧今全吴通为畿辅文物之盛~异曩时孙君於此又能举千载之阙遗稽古崇德以励其学者则武城弦歌之意於是乎在故熹喜闻其事而乐为之书至於孔门设科之法与公之言所谓本所谓道及其所以取人者则愿诸生相与勉焉以进其实使此邑之人百世之下复有如公者出而又有以一洒夫懦惮事无廉耻而耆饮食之讥焉是则孙君之志而亦熹之愿也公之追爵自唐开元始封吴侯我朝政和礼书已号丹阳公而绍兴御赞犹有唐封至淳熙间所D位次又改称吴公云五年六月甲申具官封赐朱熹记
晦庵集卷八十
<集部,别集类,南宋建炎至德佑,晦庵集>

[book_title]卷八十一
钦定四库全书
晦庵集卷八十一　　　　　宋　朱子　撰跋
跋朱给事奏
伏读给事中朱公奏共惟前辈学问醇明故所以告其君者知所先後如此而忠诚恳至溢於文辞笔札之间者又可以见其充养之厚云隆兴元年正月既R新安朱熹谨书
後二十八年再得披玩因观旧题叹前修之益远悼吾年之不留复记其後云
跋陈了翁与兄书
章氏议却不成农师极骋嗖桓揖妥缘焦儆染踔欣〔豢晌奕硕瑞奴等零丁益可怜不免议同年周户曹之妹【锷】其家清贫其人年长贫则不骄长则谙事为瑞奴等之虑只欲如此书尾又云周氏虽贫然举家好善故就之男女可无虑
予尝读陈忠肃公之文观其述已之志称人之善未尝不推而决诸义利取舍之间於是知公之所以常胸中浩然前定不疚者其所自得盖有在也孟子曰欲知舜与跖之分无他利与善之间耳又曰生亦我所欲义亦我所欲二者不可得兼舍生而取义也陈公之学盖得诸此惟其察而精之也入毫芒是以扩而充之也塞宇宙善观此帖者亦足以识其几矣帖藏邯郸贾元放家元放文学议论有余又通当世之务而砥砺廉隅不为苟合其亦深有得於斯欤隆兴甲申十月九日新安朱熹谨书
跋胡文定公诗
手握乾坤杀活机纵横施设在临时满堂兔马非龙象大用堂堂总不知　踏遍江南春寺苔野云踪迹去还来如今宴坐孤o顶无法可传心自灰祝融峰似在城天万古江山在目前须信死心
元不死夜来明月又重圆　明公从小便超t佳句流传继碧云闻道别来诸念息定将何法退魔军　十年音信断鸿鳞梦想云居顶上人香饭可能长自饱也应分济百千身
右胡文定公答僧五诗公子侍郎所书以授坟僧妙观而妙观之所摹刻也儒释之间盖有所谓毫厘之差者读之者能辨之则庶乎知言矣乾道乙酉十一月庚午新安朱熹书
跋张敬夫所书城南书院诗
久闻敬夫城南景物之胜常恨未得往游其间今读此诗便觉风篁水月去人不远然敬夫道学之懿为世醇儒今乃欲以笔札之工追踪前作岂其戏耶不然则敬夫之豪放奔逸与西台之温厚靓深其得失之g必有能辨之者朱仲晦父云
跋胡五峰诗
幽人偏爱青山好为是青山青不老山中出云雨太虚一洗尘埃山更好
右衡山胡子诗也初绍兴庚辰熹卧病山间亲友仕於朝者以书见招熹戏以两诗代书报之曰先生去上芸香阁【时籍溪先生除正字赴馆供职】阁老新k豸角冠【刘共父自秘书丞除察官】留取幽人卧空谷一川风月要人看【一章】瓮牖前头列画屏晚来相对静仪刑浮云一任闲舒卷万古青山只麽青【二章】或传以语胡子子谓其学者张钦夫曰吾未识此人然观此诗知其庶几能有进矣特其言有体而无用故吾为是诗以箴警之庶其闻之而有发也明年胡子卒又四年熹始见钦夫而後获闻之恨不及见胡子而卒请其目也因叙其本末而书之于策以无忘胡子之意云
跋张魏公为了贤书佛号
世之学士大夫措身利害之涂驰骛而不反是以生死穷达之际每有愧於山林之士观丞相魏公所以慨然於贤老者则可见矣呜呼服儒衣服学圣人之道诚能一以义理存心而无惑於利害之际则其所立当如何哉乾道丁亥冬十有二月九日新安朱熹书
跋方伯谟家藏胡文定公帖
儿曹外甥辈比过治宇在寅为同年宜尽切磋之义在宏宜提耳诲导之在范甥宜勉进其所未闻者而一一以重言题品褒借之岂所望也昔事定夫先生未尝以言色相假後与民瞻叔夏游苟有过在安国则二公必面折之不令贰其过在二公即安国亦正色规之不但已也数十年来俗习颓靡此风日以替矣安老器识过人当今之望津途轨则当以往哲自期庶几此风之复见也邸报十五卷并五月分者并以归纳乾菌承贶示珍感珍感安国再拜去夏所借报中有言吕舜徒章者或见之望更借示自五月以来新报能一一借及幸幸吕公诸子闻自衡阳过江西不知今何在或知信喻及乡里得近信否所奏前章及第二义不以示他人恐知安国又上
朋友之交责善所以尽吾诚取善所以益吾德非以相为赐也然各尽其道而无所苟焉则丽泽之益自有不能已者方生士繇出示所藏胡文定公与其外大父尚书吕公手帖读之使人凛然起敬若严师畏友之在其左右前後也呜呼是数君子者其可谓尽朋友之道而无所苟矣其卓然有以自立於当年而遗风余烈可传於世者岂徒然哉三复叹息因敬书其後以致区区尊仰之意云乾道壬辰十二月二十四日新安朱熹书
跋刘平甫家藏胡文定公帖
彦修必已奉太夫人赴温陵此郡乐国也便於养亲同增欢慰临川密迩乡邦音问易达彦冲退然自守深可嘉尚德门积善久矣如昆仲出则奋其才力建立事功居者进修术业养成德器乃邦国之光凡在乡邻亦预荣焉衰老G此盛事不胜钦叹安国又安国再湖湘旱饥之後民间窘迫而供馈频繁江西谅亦尔然教令既孚吏民信服不晚必有除擢矣寅在桐江幸亦粗遣然归养之意甚浓谩恐知之宪侄比蒙恩命皆昆仲平日\提之所及也感佩之意言不能喻安国再启伯达孙今已长成莫须早晚令随贡元伯伯习知礼义若一向不读书恐不便也【与族兄书其略如此】
屏山刘r平甫藏胡文定公帖一卷前两纸胡公与平甫伯父秘阁君盖公之辞而其子祠部君笔也时秘阁守临川兄侍郎公守温陵弟屏山先生称疾不仕胡公之子侍郎守桐江兄子籍溪先生以布衣特起典教乡郡书辞盖碳爸後一纸胡公与其族兄书实公手笔平甫购得之所称范甥者即平甫外舅太史公也胡公正大方严动有法教读此者视其所褒可以知劝视其所戒可以知惧平甫能葆藏之其志亦可知矣乾道癸巳三月乙酉新安朱熹观於刘氏山馆之复斋因敬书其後云
书屏山先生文集後
屏山先生文集二十卷先生嗣子r所编次已定可缮写先生手足时r年甚幼以故平生遗文多所散逸後十余年始复访求以补家书之缺则皆传写失真同异参错而不可读矣於是反复雠订又十余年然後此二十卷者始克成书无大F谬熹以门墙洒扫之旧幸获与讨论焉窃以为先生文辞之伟固足以惊一世之耳目然其精微之学静退之风形於文墨有足以发蒙蔽而销鄙吝之萌者尤览者所宜尽心也因书其故以告後之君子云乾道癸巳七月庚戌门人朱熹谨书
跋张敬夫为石子重作传心阁铭
熹既为尤溪大夫石子重记其修学之事又为作此五铭焉时子重方为藏书之阁於讲堂之东中周程三君子像旁列书史之柜而使问名於熹请以传心榜之而子重遂并以其铭见属熹愚不敏不敢专也且惟子重之为是阁盖非学校经常之则非得知道而健於文者不能有所发明也则转以属诸广汉张君敬夫而私记其说如此云
跋古今家祭礼
右古今家祭礼熹所纂次凡十有六篇盖人之生无不本乎祖者故报本反始之心凡有血气者之所不能无也古之圣王因其所不能无者制为典礼所以制其精神笃其恩爱有义有数本末详焉遭秦灭学礼最先坏由汉以来诸儒继出稍稍缀缉仅存一二以古今异便风俗不同虽有崇儒重道之君知经好学之士亦不得尽由古礼以复於三代之盛其因时述作随事讨论以为一国一家之制者固未必皆得先王义起之意然其存于今者亦无几矣惜其散脱残落将遂泯没于无闻因窃L辑叙次合为一篇以便观览庶其可传於後然皆无杂本可参校往往阙误不可晓知虽通典唐书博士官旧藏版本亦不足据则他固可知已诸家之书如荀氏徐畅孟冯翊周元阳孟诜徐润孙日周等仪有h而未见者尚多有之有能采集附益并得善本通校而广传之庶几见闻有所兴起相与损益折衷共成礼俗于以上助圣朝敦化导民之意顾不美哉淳熙元年五月戊戌新安朱熹谨识
书近思录後
淳熙乙未之夏东莱吕伯恭来自东阳过予寒泉精舍留止旬日相与读周子程子张子之书叹其广大闳博若无津涯而惧夫初学者不知所入也因共掇取其关於大体而切於日用者以为此编总六百一十二条分十四卷盖凡学者所以求端用力处已治人之要与夫辨异端观圣贤之大略皆粗见其梗⒁晕穷乡晚进有志於学而无明师良友以先後之者诚得此而玩心焉亦足以得其门而入矣如此然後求诸四君子之全书沈?反复优柔厌饫以致其博而反诸约焉则其宗庙之美百官之富庶乎其有以尽得之若惮烦劳安简便以为取足於此而可则非今日所以纂集此书之意也五月五日朱熹谨识
跋通监纪事本末
古史之体可见者书春秋而已春秋编年通纪以见事之先後书则每事别记以具事之首尾意者当时史官既以编年纪事至於事之大者则又采合而别记之若二典所记上下百有余年而武成金g诸篇其所纪载或更数月或历数年其间岂无异事盖必已具於编年之史而今不复见矣故左氏於春秋既依经以作传复为国语二十余篇国别事殊或越数十年而遂其事盖亦近书体以相错综云尔然自汉以来为史者一用太史公纪传之法此意固不复讲至司马温公受诏纂述资治通监然後千三百六十二年之事编年系日如指诸掌虽托始於三晋之侯而追本其原起於智伯上系左氏之卒章实相受授伟哉书乎自汉以来未始有也然一事之首尾或散出於数十百年之间不相缀属读者病之今建安袁君机仲乃以暇日作为此书以便学者其部居门目始终离合之间又皆曲有微意於以错综温公之书其亦国语之流矣或乃病其於古无初而区别之外无发明者顾第弗深考耳机仲以摹本见寄熹始得而读之为之抚卷太息因记其後如此以晓观者淳熙二年秋七月甲寅新安朱熹书于云谷之晦庵云
书和静先生遗墨後
和静尹公先生遗墨一卷皆先生晚岁片纸手书圣贤所示治气养心之要粘之屋壁以自警戒者其家缉而藏之今阳夏赵侯刻临川郡斋摹本见寄熹窃惟念前贤进修不倦死而後已其心炯炯犹若可识而赵侯所以摹刻之意又非取其字画之工以供好事者之传玩而已捧读终篇恍然自失因敢识其後以自诏云淳熙丙申三月丁巳新安朱熹敬书
跋张公予竹溪诗
婺源虽岩邑而故多文士竹溪丈人张公予其一也好为歌诗精丽宏伟至其得意往往亦造於闲澹其大篇短韵又皆各得其体晚岁屏居山田水竹之间专用诗酒自娱以忘其老所与游多一时名胜类皆退让推伏乐称道之观吕侍郎诸公所题文编可见矣淳熙丙申予自建安归故里公予之子珍卿持以见示因得三反咏叹究观制作之意信乎其如诸公所称不诬也然予闻公予天资孝友~人其笃於兄弟之爱至犯患难取祸辱而不悔有古笃行君子所难能者诸公乃徒盛称其诗而曾不及此予不能识其说也因窃记编之後以示乡人使知公予之所以自见於世者不但其诗而已盖於名教庶亦深有补云五月既R邑子朱熹书
跋刘元城言行录
元佑谏议大夫元城刘公安世字器之受学於司马文正公得不妄语之一言拳拳服膺终身不失故其进而议於朝者无隐情退而语於家者无愧词今其存而见於文字若此数书者凛然其与秋霜夏日相高也熹之外舅刘聘君少尝见公睢阳间为熹言其所见闻与是数书略同而时有少异惜当时不能尽记其说且其俯仰仰扬之际公之声容犹恍若相接焉而今亦不可复得矣呜呼岁月如流前辈既不可见而其流风余韵日远日忘又已如此可胜叹哉
记大学後
右大学一篇经二百有五字传十章今见於戴氏礼书而简编散脱传文颇失其次子程子盖尝正之熹不自揆窃因其说复定此本盖传之一章释明明德二章释新民三章释止于至善【以上并从程本而增诗云瞻彼淇澳以下】四章释本末五章释致知【并今定】六章释诚意【从程本】七章释正心修身八章释修身齐家九章释齐家治国平天下【并从旧本】序次有伦义理通贯似得其真谨第录如上其先贤所正衍文误字皆存其本文而围其上旁注所改又与今所疑者并见於释音云新安朱熹谨记
书中庸後
右中庸一篇三十三章其首章子思推本先圣所传之意以立言盖一篇之体要而其下十章则引先圣之所尝言者以明之也【游氏曰以性情言之则曰中和以德行言之则曰中庸其实一也】至十二章又子思之言而其下八章复以先圣之言明之也【十二章明道之体用下章庸言庸行夫妇所知所能也君子之道鬼神之德大舜文武周公之事孔子之言则有圣人所不知不能者矣道之为用其费如此然其体之微妙则非知道者孰能窥之此所以明费而隐之义也第二十章据家语本一时之言今诸家分为五六者非是然家语之文语势未终疑亦脱博学之以下今通补为一章】二十一章以下至于卒章则又皆子思之言反复推说互相发明以尽所传之意者也【二十一章承上章总言天道人道之别二十二章言天道二十三章言人道二十四章又言天道二十五章又言人道二十八二十九章承上章为下居上而言亦人道三十章复言天道三十一三十二章承上章小德大德而言亦天道卒章反言下学之始以示入德之方而遂极言其所至具性命道教费隐诚明之妙以终一篇之意自人而入于天也】熹尝伏读其书而妄以已意分其章句如此窃惟是书子程子以为孔门传授心法且谓善读者得之终身用之有不能尽是岂可以章句求哉然又闻之学者之於经未有不得於辞而能通其意者是以敢私识之以待诵习而玩心焉新安朱熹谨书
书张氏所刻潜虚图後
绍兴己巳洛人范仲彪炳文避章杰之祸自信安来客崇安予得从之游炳文亲唐监公诸孙尝娶温国司马氏及谏议大夫无恙时为子俅闻文正公事为多时为宾客道语不厌且多藏文正公遗墨尝示予以?虚别本则其所阙之文尚多问之云温公晚着此书未竟而薨故所传止此盖尝以其手藁属景迂晁公补之而晁谢不敢也因从炳文借得写本藏之其後三十余年所见之本皆然欲访完书不复可得每以为恨近得泉州季思侍郎所刻则首尾完具遂无一字之阙始复惊异以为世果自有完书而疑炳文语或不可信读至刚行遂释然曰此本也人问何以知之予曰本书所有句皆协韵如易彖文象玄首赞测其今有而昔无者行变尚协而解独不韵此盖不知也字处末则止字为韵之例尔此人好作伪书而尚不识其体制固为可笑然亦幸其如此不然则几何而不遂至於空嬉惨间又考炳文之书命图之後跋语之前别有凡例二十六字尤为命图之关纽而记占四十二字注六字又足以见占法之变焉今本顾亦无之故其所附论说徒知以凶吉臧否平为所遇之占而不知其所占者之又有所待而然也因亟以书扣季思此本果家世之旧传否耶则报曰得之某人耳於是益知炳文为不妄尝欲私记本末以订其谬而未暇今复得乡人张氏印本乃泉本之所自出於是始出旧书授学者使以相参凡非温公之旧者悉朱识以别之凡行之全者七补者二十有六变百八十有八解二百一十有二又补命图九凡例记占之阙大小七十有四字而记其所闻於炳文者如此使览者有以考焉是时又得温公易说於炳文尽随卦六二之半而其後亦阙焉炳文自言其家使人就誊温公手摹适至而兴亡之故所存止此後数年予乃复得其全书云好事者於北方互市得版本焉始亦喜其书之获全今则不能无疑然无以考其果为真与伪也时又尝问炳文或谓涑水记闻非温公书者信乎炳文曰是何言也温公日录月别为卷而记行事皆述见闻手笔细书今可覆视岂他人之所得为哉特其间善恶杂书无所隐避使所书之家或讳之而不欲传耳炳文又云金人入洛时从温公家避地至某州遇t盗执以见其渠帅帅问何人应曰司马太师家也t盗相顾失色且讯虚实因出画像及敕诰之属示之则皆以手加额既而俯仰叹息谓炳文曰向使朝廷能用汝家太师之言不使吾属披猖至此矣凡吾所欲杀掠者蔡京王黼辈亲旧党与耳汝无忧惧为也亟传令军中无得惊司马太师家又揭ヒ韵其後曹以故骨肉皆幸无他而图书亦多得全凡此人亦闻之者因并书之淳熙丙申十一月丁卯朱熹谨书
书麻衣心易後
麻衣心易顷岁尝略见之固已疑其词意凡近不类一二百年前文字今得黄君所传细读之益信所疑之不谬也如所谓雷自天下而发山自天上而坠之类皆无理之妄谈所谓一阳生於子月而应在卯月之类乃术家之小数所谓由破体炼之乃成全体则炉火之末技所谓人间万事悉是假合又佛者之幻语耳其他比比非一不容悉举要必近年术数末流道听涂说掇拾老佛医卜诸说之陋者以成其书而其所以托名於此人者则以近世言象数者必宗邵氏而邵氏之学出於希夷於是又求希夷之所敬得所谓麻衣者而托之以为若是则凡出於邵氏之流者莫敢议已而不自知其说之陋不足以自附於陈邵之间也夫麻衣方外之士其学固不纯於圣贤之意然其为希夷所敬如此则其为说亦必有奇~过人者岂其若是之庸琐哉且五代国初时人文字言语质厚沈实与今不同此书所谓落处活法心地等语皆出近年且复不成文理计其伪作不过四五十年间事耳然予前所见本有张敬夫题字犹摘其所谓当於羲皇心地上驰骋莫於周孔脚迹下盘旋者而与之辨是亦徒费於辞矣此直无理不足深议但当摘其谬妄之实而掊击之耳淳熙丁酉冬十一月五日书
再跋麻衣易说後
予既为此说後二年假守南康始至有前湘主簿戴师愈者来谒老且L使其僮砸炊前坐语未久即及麻衣易说其言暗涩殊无伦次问其师传所自则曰得之隐者问隐者谁氏则曰彼不欲世人知其姓名不敢言也既复问之邦人则皆曰书独出戴氏莫有知其所自来者予省前语虽益疑之然亦不记前已见其姓名也後至其家因复扣之则曰学易而不知此则不明卦画之妙而其用差矣予问所差谓何则曰坎兑皆水而卦画不同若煮药者不察而误用之则失其性矣予了其妄因不复问而见其几间有所着杂书一编取而读之则其词语气象宛然麻衣易也其间杂论细事亦多有不得其说而公为附托以欺人者予以是始疑前时所料三五十年以来人者即是此老既归亟取观之则最後跋语固其所为而一书四人之文体制规模乃出一手然後始益深信所疑之不妄然是时戴病已昏不久即死遂不复可穷诘独得其易图数卷之又皆鄙陋琐碎穿穴无稽如小儿嬉戏之为者欲以其事驰报敬夫则敬夫亦已下世因以书语吕伯恭曰吾病废有年乃复为吏然不为他郡而独来此岂天固疾此书之妄而欲使我亲究其实耶时当涂守李尬淌汤裳藕么耸椴恭因以予言告之李亟以书来曰即如君言斯人而能为此书亦吾所愿见也幸为津致使其一来予适以所见闻报之而李已得谢西归遂不复出不知竟以予言为如何也淳熙丁未初夏四日病中间旧书念尬叹捶虿恭皆不可复见因并记此曲折以附其後使览者知予之论所以不同於二君子者非苟然也
跋李少膺脞说
人有士君子之行乃先王教化德泽薰陶所就非一比长之官所能致也关市讥而不征乃文王治岐时事周礼乃成周大备之法随时制宜自有不能同者前辈盖尝论之不当以此而难彼也以言动行为之重乃蓝田吕氏说然以经文推之有所不通不若只从旧注之为安求全之毁对不虞之誉而言则亦当从旧注三代正朔胡氏春秋传已有此论然郑康成杜元凯说亦不可废盖三代虽不改时与月而春秋纪春无冰为异则固以周正纪事也石林叶氏又考左传所记祭足取麦谷邓来朝三事以为经传所记有例差两月者是经用周正而传取国史直自用夏正者失于更改也诗中月数多用夏正者书金g秋大熟亦是夏时此为不改时月之验甚明但孟子所谓七八月乃五六月所谓十一月十二月乃九月十月为不可晓此亦宜当阙之耳天产地产之说熹所未晓而李君所论亦未通地上有水恐不若从程传之说大抵今人读书不广索理未精乃不能致疑而先务立说此所以徒劳苦而少进益也因读李君脞说书此
跋黄仲本朋友说
人之大伦其别有五自昔圣贤皆以为天之所叙而非人之所能为也然以今考之则惟父子兄弟为天属而以人合者居其三焉是则若有可疑者然夫妇者天属之所由以续者也君臣者天属之所赖以全者也朋友者天属之所赖以正者也是则所以纪纲人道建立人极不可一日而偏废虽或以人而合其实皆天理之自然有不得不合者此其所以为天之所叙而非人之所能为者也然是三者之於人或能具其形矣而不能保其生或能保其生矣而不能存其理必欲君臣父子兄弟夫妇之间交尽其道而无悖焉非有朋友以责其善辅其仁其孰能使之然哉故朋友之於人伦其势若轻而所系为甚重其分若E而所关为至亲其名若小而所职为甚大此古之圣人修道立教所以必重乎此而不敢忽也然自世教不明君臣父子兄弟夫妇之间既皆莫有尽其道者而朋友之伦废阙为尤甚世之君子虽或深病其然未必深知其所以然也予尝思之父子也兄弟也天属之亲也非其乖离之极固不能轻以相弃而夫妇君臣之际又有杂出于情物事势而不能自己者以故虽或不尽其道犹得以相牵比合而不至于尽坏至於朋友则其亲不足以相维其情不足以相固其势不足以相摄而为之者初未尝知其理之所从职之所任其重有如此也且其於君臣父子兄弟夫妇之间犹或未尝求尽其道则固无所藉於责善辅仁之益此其所以恩疏而义薄轻合而易离亦无怪其相视漠然如行路之人也夫人伦有五而其理则一朋友者又其所藉以维持是理而不使至於悖焉者也由夫四者之不求尽道而朋友以无用废然则朋友之道尽废而责善辅仁之职不举彼夫四者又安得独力而久存哉呜呼其亦可为寒心也已非夫强学力行之君子则孰能深察而亟反之哉始予读王深甫告友之篇感其言若有补於世教者徐而考之则病其推之不及於天理之自然顾以夫妇君臣一出於情势之偶合至於朋友则亦不求其端直以为圣人强而附于四者之间也诚如是也则其残坏废~是乃理分之当然无足深叹而其至是亦晚矣近得黄君仲本朋友说读之其言天理人伦之意乃若有会於予心者然於朋友之道废所以独至於此则亦恐未究其所以然也因书其後如此庶乎其有发云
跋范文正公家书
三郎官人昨得书知在官平善此中亦如常只是纯佑未全安汝守官处小心不得欺事与同官和睦多礼有事只与同官议莫与公人商量莫纵乡亲来部下兴贩自家且一向清心做官莫营私利汝看老叔自来如何还曾营私否自家好家门各为好事以光祖宗频寄书来言彼动静将息将息不具叔押报十五日　新妇孩儿各安好十叔房下如何弟兄还渐识好恶否
右范文正公与其兄子之书也其言近而易知凡今之仕者得其说而谨守之亦足以检身而及物矣然所谓自未尝营私者必若公之先天下之忧而忧後天下之乐而乐事上遇人一以自信不择利害为趋舍然後足以充其名而其所论亲僚友以~壅蔽之萌明禁防以杜奸私之渐者引而伸之亦非独效一官者所当知也友人陈君明仲为候官宰得公此帖刻置坐隅以自观省而以其墨本见寄熹盖三复焉而深赞其言之近指之远敢书其说於左方庶几览者有以发焉淳熙戊戌季夏闰月新安朱熹谨书
书徽州婺源县中庸集解板本後
此书始刻於南之尤溪熹实为之序其篇目今建阳长沙广东西皆有刻本而婺源宰三山张侯又将刻之县学以惠学者熹故县人尝病乡里晚学见闻单浅不过溺心於科举程试之习其秀异者又颇驰骛乎文字纂组之工而不克专其业於圣门也是以儒风虽盛而美俗未纯父子兄弟之间其不能无愧於古者多矣今得贤大夫流传此书以幸教之固熹之所欲闻而乐赞其成者也是书所记虽本於天道性命之微而其实不外乎达道达德之粲然者学者诚能相与深究而力行之则先圣之所以传与今侯之所以教者且将有以自得之而旧俗之未纯者亦可以一变而至道矣
书徽州婺源县周子通书板本後
熹旧记先生行实采用黄太史诗序中语若以濂之为字为出於先生所自制以名庐阜之溪者其後累年乃得何君所记然後知濂溪云者实先生故里之本号而非一时合之强名也欲加是正则其传已久惧反以异词致惑故特附何君语於遗事中以着其实後又得张敬夫所刻先生墨帖後记先生家谱载濂溪隐居在营道县荣乐乡石塘桥西而舂陵胡良辅为敬夫言濂实溪之旧名父老相传先生晚居庐阜因名其溪以示不忘其本之意近邵武邹旯亵┝旯槲熹言尝亲访先生之旧庐所见闻与何张之记皆合但云其地在州西南十五里许盖溪之源委自为上下保而先生居下保其地又别自号为楼田至字之为濂则疑其出於唐刺史元结七泉之遗俗也瓿⒂形谋嫠瞪跸昶渎壑谱种所从则熹盖尝为九江林使君黄中言之与晁岛戏浇并附其说於书後以证黄序之失而婺源宰三山张侯适将锓板焉因书以遗之庶几有补於诸本之阙若此书所以发明圣学之传而学者不可以不读之意则熹前论之已详矣因不复重出云淳熙己亥正月朔旦县人朱熹谨书
跋欧阳国瑞母氏锡诰
淳熙己亥春二月熹以卧病`山崇蘧舍邑士欧阳国瑞来见且出其母太孺人锡号训辞及诸名胜跋语俾熹亦题其後熹观国瑞器识开爽陈义甚高其必有进乎古人为已之学而使国人愿称焉曰幸哉有子如此矣夫岂独以其得乎外者为亲荣哉因窃不辞而敬书其後如此国瑞勉旃无忽其言之陋也
跋赵宰母夫人锡诰
熹伏读薏夫人始封训辞因得遍观诸贤跋知赵侯之所以厚於其亲者非今世常人之所及矣问於士友之间皆言赵侯与其昆弟平居奉养所以悦其亲者无所不用其至又知其非出於一时勉慕而为之也呜呼其亦可谓孝矣夫事亲孝故忠可移於君吾知赵侯异时进而立於朝廷其必有以异乎今世士大夫之所为者无疑也因亦辄书其後云淳熙己亥四月辛丑新安朱熹书
跋赵侯彦远行实【名善应子直之父也】
孟子喜称柳下惠之为人以为百世之下闻其风者鄙夫薄夫敦而世或疑之今得崇道赵侯行实之书而读之足以信孟氏之不我欺矣着作君所以观法其亲而显扬之者深密详尽至於如此岂亦侯之身教有以发之也欤抑以是为质而致知以精之则天性人心固有不可泯之义理以是为始而力行以终之则由家及国又有不可穷之事业是则熹愚不肖於着作君盖犹不能无持望也敢窃议编末而归其书赵氏云淳熙己亥中夏丁卯新安朱熹
书伊川先生易传板本後
易之为书更历三圣而制作不同若庖羲氏之象文王之辞皆依卜筮以为教而其法则异至於孔子之赞则又一以义理为教而不专於卜筮也是岂其故相反哉俗之淳漓既异故其所以为教为法者不得不异而道则未尝不同也然自秦汉以来考象辞者泥於术数而不得其弘通简易之法谈义理者沦於空寂而不适乎仁义中正之归求其因时立教以承三圣不同於法而同於道者则惟伊川先生程氏之书而已後之君子诚能日取其一卦若一爻者熟复而深玩之如已有疑将决於筮而得之者虚心端意推之於事而反之於身以求其所以处此之实则於吉凶消长之理进退存亡之道将无所求而不得迩之事父远之事君亦无处而不当矣华山皇甫斌尝读其书而深好之盖尝大书深刻摹以予人惟恐传者之不广而读者之不多也顾犹来请其所以读之之说熹不得让辄书此以遗之淳熙六年秋八月丙戌朔新安朱熹谨书
跋苏文定公直节堂记
右南康军治直节堂记栾城苏文定公为郡守徐君师回望圣作又手书而刻石焉自元丰乙丑距今淳熙己亥凡九十有五年而新安朱熹来领郡事问堂所在则既无有而杉亦不存求其记文则又非复故刻而委之他所矣於是历访郡之老人竟无有能言其处者盖自元丰以至今其间世故亦多变矣然建炎t盗於今才五十年旧迹芜灭未应至此意者斯堂之毁其在绍圣党论之时乎抚事兴怀慨然永叹顾郡方贫而民已病正使堂之故基尚在势亦不能有以复於其旧独听事之西有堂无额而庭中有老柏焉焚僦余生意殆尽而屹立不僵如志士仁人更历变故而刚毅独凛凛然不衰者因取直节之号寓之此堂而辇记石陷壁间且欲尽去庭之凡木而杂植杉柏以彷佛前贤之遗意则既非时而熹亦以病告归矣呜呼後之君子其尚有以成予之志也夫是岁八月丁亥识
书濂溪先生爱莲说後
右爱莲说一篇濂溪先生之所作也先生尝以爱莲名其居之堂而为是说以刻焉熹得窃闻而伏读之有年矣属来守南康郡实先生故治然寇乱之余访其遗迹虽壁记文书一无在者熹窃惧焉既与博士弟子立祠於学又刻先生象太极图於石通书遗文於版会先生曾孙直卿来自九江以此说之墨本为赠乃复寓其名於後圃临池之馆而刻其说置壁间庶几先生之心之德来者有以考焉淳熙己亥秋八月甲午朱熹谨记
跋叙古千文
右叙古千文故礼部侍郎胡公明仲所作其叙事立言昭示法戒实有春秋经世之志至於发明大统开示正涂则又於卒章深致意焉新学小童朝夕讽之而问其义亦足以养正於蒙矣清江刘孟容出其先朝奉君所书八分小卷庄谨齐一所以传家之意甚备岂亦有取於斯乎因摹刻南康郡斋传诸小学庶几其有补云淳熙己亥八月戊戌新安朱熹书
书濂溪先生拙赋後
右濂溪先生所为赋篇闻之其曾孙直卿云近岁耕者得之溪上之田间已断裂然尚可读也熹惟此邦虽陋然往岁先生尝辱临之乃辟江东道院之东室ヒ宰菊而刻置焉既以自警且以告後之君子俾无蹈先生之所耻者以病其民云淳熙己亥秋八月辛丑朱熹谨记
跋曾吕二公寄许吏部诗
奉怀子礼吏部贤友　　本中再拜
寒松厌庭院老马倦维絷然出尘去粗粝朝夕急我友隔江湖尚作一日葺平生学道心择善有固执岂不在行路自远霜露湿百川灌河来砥柱乃中立何时一尊酒更与交旧集
长句奉寄子礼提宫吏部【阙】几
草堂竹坞闭门中吏部持身有古风老去一麾还作病归来四壁又成空今朝札翰知亡急旧日诗书S未穷拭目看君进明德乃兄事业听天公
先君子之执友吏部许公熹不及见也然而窃闻其学盖以修已治人为一致要之事实而不为空言者今颂二公之诗可见当日\贤注心高仰之意矣至於前辈交游之际所以观考德业相期於无穷者与夫中兴一时人物之盛览者亦当慨然有感於斯焉淳熙己亥十一月辛巳新安朱熹谨书
跋王枢密赠祁居之诗
王公素刚毅有大节方廷争和议时视秦桧无如也而能屈体下贤出於诚意如此是可尚已祁公以布衣诸生抗强相折悍吏卒全穷交非其所养之厚所守之坚何以及此三复此卷为之太息而书其後云淳熙己亥腊月壬辰新安朱熹谨书
书康节诫子孙文
康节先生邵公手书诫子孙语及天道物理二诗得之芗林向氏刻白鹿洞之书堂以示学者淳熙庚子开基节日新安朱熹谨书
跋陈居士传
熹少读龟山先生文集固已想见居士之为人今得邓生T所携墨本观之又见了翁道乡游察院李丞相张侍郎诸前辈称述之盛如此不胜慨叹夫居士之为人盖子夏所谓虽曰未学吾必谓之学者先生犹叹其莫有开导而辅成之者吾侪小人姿本薄恶其可不汲汲於学问以矫厉而切磋之邪因敬书其後既以自警且以视诸同志云淳熙庚子季春壬申新安朱熹书於南康郡舍之拙斋
跋徐诚叟赠杨伯起诗
熹年十八九时得拜徐公先生於清湖之上便蒙告以克已归仁知言养气之说时盖未Q其言久而後知其为不易之论也来南康得杨君伯起於\人中意其渊源之有自也一日出此卷示熹三复恍然思复见先生而不可得掩卷太息久之淳熙庚子四月辛亥新安朱熹书
跋伊川与方道辅帖
右伊川先生与莆田方君元q道辅帖後一帖乃嘉佑二年语时先生之年才二十有五尔真今藏道辅曾孙友陵家後百二十四年後学朱熹得曹建模本刻石于白鹿洞书院
题洛神赋图
此卷笔意淳古略似汉石刻中所见草树人物亦可考见当时器用车服制度不但为好事者无益之玩而已朱熹识
跋欧阳文忠公帖
欧阳公作字如其为文外若优游中实刚劲惟观其深者得之淳熙庚子中夏丁巳新安朱熹观于南康郡圃之爱莲堂因识其後
跋冰解图
熹观此图读洪陆二公跋语为之陨涕淳熙庚子五月戊午
跋太室中峰诗画
观此卷二室诸峰诵陶翁送羊长史诗为之慨然掩卷太息至於画笔精深山势雄伟不暇论也淳熙庚子中夏七日朱熹仲晦父书
书语孟要义序後
熹顷年编次此书锓版建阳学者传之久矣後细考之程张诸先生说尚或时有所遗脱既加补塞又得毗陵周氏说四篇有半於建阳陈l明仲复以附于本章豫章郡文学南康黄某商伯见而悦之既以刻于其学又虑夫读者疑於详略之不同也属熹书于前序之左且更定其故号精义者曰要义云淳熙庚子冬十有一月己丑朔旦江东道院拙斋记
跋免解张克明
行藏胍迪倚楼看镜之怀窈窕崎岖增寻壑经丘之趣此老子心事也此公方欲求试南宫而辄以自与何哉然予亦濡滞於此而未得遂其所怀也三复其言为之太息庚子至前一夕六老轩书
跋独孤及答杨贲处士书
独孤及为舒州刺史作口赋法处士杨贲以书讥之曰富者出万今易以千贫者出百今乃数倍富倍优贫倍苦及答之曰据保簿数百姓并浮寄户三万三千而应差科者唯三千五百其余二万九千五百户蚕而衣耕而食不持一钱以助王赋每岁三十万贯之税悉锺於三千五百人之家高户岁出千贯其次九百八百贯其次七百六百贯九等最下兼本丁租庸犹输四五十贯以此人日困蹙故今为口赋法以三万三千人之力分三千五百家之税乃损有余补不足之道富人贫人悉令均减倍优倍苦何从而生
右见独孤常州文集及大历中卒於常州此又在其前可见当时田制隳坏之实然不能精加考核以复武德贞观之旧而遽为一切之法以乱经制何耶所谓三十万贯者盖并租庸与杂徭言之而所谓口赋法者则已有两税之渐矣
跋洪刍所作靖节祠记
读洪刍所撰靖节祠记其於君臣大义不可谓懵然无所知者而靖康之祸刍乃纵j忘君所谓悖逆秽恶有不可言者送学榜示讲堂一日使诸生知学之道非知之艰而行之艰也
跋白鹿洞所藏汉书
熹既为刘子和作传其子仁季致书以其先人所藏汉书四十四通为谢时白鹿洞书院新成因送使藏之以备学者看读子和五世祖磨勘府君式南唐时读书此洞後仕本朝有名太祖时其孙敞皆为闻人今子和弟子徵之家尚藏其手抄孟子管子书云是洞中日课也年月日朱熹仲晦父记
跋张巨山帖
近世之为词章字画者争出新奇以投世俗之耳目求其萧散澹然~尘如张公者殆~无而仅有也刘兄亲承指画妙得其趣然公晚以事业着故其细者人无得而称焉敬夫雅以道学自任而游戏翰墨乃能为之题识如此岂亦有赏於斯乎
跋陈简斋帖
简斋陈公手写所为诗一卷以遗宝文刘公刘公嗣子观文公爱之属广汉张敬夫为题其R予尝借得之欲摹而刻之江东道院竟以不能得善工而罢间独展玩不得去手盖叹其词翰之~伦又叹刘公父子与敬夫之不可复见也俯仰太息因书其末以归之刘氏云
跋苏聘君庠帖
予来南康闻苏聘君尝居郡西门外暇日访其遗迹无复存者永怀高风不胜慨叹南上人出示此轴三复之余益深遐想淳熙辛丑正月二十八日新安朱熹仲晦父题
跋南上人诗
南上人以此卷求余旧诗夜坐为写此及远游秋夜等篇顾念山林俯仰畴昔为之慨然南诗清丽有余格力闲暇~无蔬笋气如云沾衣欲湿杏花雨吹面不寒杨柳风余深爱之不知世人以为如何也淳熙辛丑清明後一日晦翁书
跋金G陆主簿白鹿洞书堂讲义後
淳熙辛丑春二月陆兄子静来自金陵其徒朱克家陆麟之周清叟熊监路谦亨胥训实从十日丁亥熹率寮友诸生与俱至于白鹿书堂请得一言以警学者子静既不鄙而惠许之至其所以发明敷畅则又恳到明白而皆有以切中学者隐微深锢之病盖听者莫不竦然动心焉熹犹惧其久而或忘之也复请子静笔之于简而受藏之凡我同志於此反身而深察之则庶乎其可以不迷於入德之方矣新安朱熹识
跋鲁公栗里诗
右唐鲁郡文忠公栗里诗见陈令举庐山记而不得其全篇虽然读之者亦足以识二公之心而着於君臣之义矣栗里在今南康军治西北五十里谷中有巨石相传是陶公醉眠处予尝往游而悲之为作归去来馆於其侧岁时劝相间一至焉俯仰林泉举酒属客盖未尝不赋是诗也地之主人零陵从事陈君正臣闻之若有慨然於中者请大书刻石上予既去郡请益坚乃书遗之淳熙辛丑秋七月壬午新安朱熹仲晦父
跋张魏公与刘氏帖
张忠献公平生心事无一念不在君亲而其学又以虚静诚一求之於天为本故其与人言亦未尝不依於此今观其所与宝学刘公屏山先生共父枢密书帖诗文亦可见矣刘公从公川陕并心国事故公於其兄弟父子之间眷眷如此亦岂苟然者哉先生之子r有味其言欲广传之以悟当世因属熹书其後淳熙辛丑八月甲子新安朱熹敬书
跋郑景元简
六经记载圣贤之行事备矣而於死生之际无述焉盖以是为常事也独论语檀弓记曾子寝疾时事为详而其言不过保身谨礼与语学者以持守之方而已於是足以见圣贤之学其所贵重乃在於此非若浮屠氏之不察於理而徒以坐亡立脱为奇也然自学者言之则死生亦大矣非其平日见善明信道笃深?厚养力行而无间夫亦孰能至此而不乱哉今观郑君景元所报其兄龙图公事亦足以验其所学之正而守之固矣所谓朝闻道夕死可矣者於公见之因窃书其後以自警又将传之同志相与勉焉淳熙辛丑八月乙巳朔丹阳朱熹书
跋郑景望书吕正献公四事
右申国吕正献公四事见其家传而故建宁太守郑侯书之斋壁以自警者也侯书此时已属疾间不两月而终手足时清明安定执礼不懈如常日是足以验其平生学力果能践斯言者非一时偶书屋壁而已也夫吕公之行高矣其可师者不止此郑侯亦无不学顾岂舍其大而规规於其细如此哉诚以理无巨细精粗之间大者既立则虽毫之间亦不欲其少有遗恨以病夫道体之全也侯之莫府赵君彦能将摸刻府学以视学者而属熹书其本末熹不得辞也侯名伯熊字景望永嘉人其为此邦号令条教必本於孝弟忠信学者传之淳熙辛丑秋八月乙巳朔旦州民宣教郎新提举江南西路常平茶盐公事朱熹谨书
书刘子澄所编曾子後
右曾子书七篇其内篇一外篇杂篇各三吾友清江刘清之子澄所集h也昔孔子殁门人唯曾氏为得其传其後孔子之孙子思乐正子春公明仪之徒皆从之学而子思又得其传以授孟轲故其言行杂见於论语孟氏书及他传记者为多然皆散出不成一家之言而世传曾子书者乃独取大戴礼之十篇以充之其言语气象视论孟檀弓等篇所载相去远甚子澄盖病其然因辑此书以传学者而於其精粗纯驳之际尤致意焉於戏若子澄者其可谓嗜学也已然熹尝考之窃以谓曾子之为人敦厚质实而其学专以躬行为主故其真积力久而得以闻乎一以贯之之妙然其所以自守而终身者则固未尝离乎孝敬信让之规而其制行立身又专以轻富贵安贫贱不求人知为大是以从之游者所闻虽或甚浅亦不失为谨厚修洁之人所记虽或甚\亦必有以切於日用躬行之实盖虽或附而益之要亦必为如是之言然後得以自托於其间也然则是七篇者等而别之虽有内外杂篇之殊而其大致皆为有益於学者非他书所及也读者诚能志其大而必谨其小历其浅而徐望其深则庶乎其无躐等之病而有日新之功矣淳熙八年九月丁丑新安朱熹谨记
跋陈徽猷墓志铭後
秦丞相用陈公为淮西帅盖将付以边事公以其意叵测力辞不就顷年公再罢番阳熹见公考亭私第公为熹言此甚详今不能尽记其曲折也淳熙辛丑中冬乙亥因观汪公所撰志铭书此以补其阙时汪公薨已七年而敬夫明仲亦已下世令人悲慨之深新安朱熹书公孙坦藏
周子通书後记
通书者濂溪夫子之所作也夫子姓周氏名颐字茂叔自少即以学行有闻於世而莫或知其师传之所自独以河南两程夫子尝受学焉而得孔孟不传之正统则其渊源因可⒓然所以指夫仲尼子之乐而发其吟风弄月之趣者亦不可得而悉闻矣所着之书又多放失独此一篇本号易通与太极图说并出程氏以传於世而其为说实相表里大抵推一理二气五行之分合以纪纲道体之精微决道义文辞禄利之取舍以振起俗学之卑陋至论所以入德之方经世之具又皆亲切简要不为空言顾其宏纲大用既非秦汉以来诸儒所及而其条理之密意味之深又非今世学者所能骤而窥也是以程氏既没而传者鲜焉其知之者不过以为用意高远而已熹自蚤岁即幸得其遗编而伏读之初盖茫然不知其所谓而甚或不能以句壮岁获游延平先生之门然後始得闻其说之一二比年以来?玩既久乃若粗有得焉虽其宏纲大用所不敢知然於其章句文字之间则有以实见其条理之愈密意味之愈深而不我欺也顾自始读以至于今岁月几何倏焉二纪慨前哲之益远惧妙旨之无传窃不自量辄为注释虽知凡近不足以发夫子之精然创通大义以俟後之君子则万一其庶几焉淳熙丁未九月甲辰後学朱熹谨记
晦庵集卷八十一
<集部,别集类,南宋建炎至德佑,晦庵集>

[book_title]卷八十二
钦定四库全书
晦庵集卷八十二　　　　宋　朱子　撰
跋
跋东坡与林子中帖
淳熙辛丑中冬乙酉观此於衢州浮石舟中时浙东饥甚予以使事被旨入奏三复其言尤深感叹当摹刻诸石以视当世之君子新安朱熹书
再跋
淳熙辛丑浙东水旱民饥予以使事被召入奏道过三衢得观此帖於玉山汪氏以为仁人之言不可以不广也明年乃刻石常平司之西斋新安朱熹书
【第三书节略云别後淫雨不止所过灾伤殊甚京口米斗百二十文人心已是皇皇又四月天气全似正月今岁流殍疾病必烦措置淮南蚕麦已无望必拽动本路米价欲到广陵更与正仲议之更一削愿老兄与微之中玉议早闻朝廷厚设储备熙宁中本路截拨及别路般来钱米并因大荒放税及亏却课利盖累百钜万然於救饥初无丝毫之益者救之迟故也愿兄早留意又乞与漕司商量今岁上供斛米皆未宜起发兄自二月间奏乞且迟留数月起发徐观岁熟至六月起未迟免烦他路般运赈济如此开述朝廷必不讶荷知眷之深辄尔僭言想加恕察不一某惶恐】
跋李後主诗後
平叔任散诞夷甫坐论空岂悟昭阳殿遂作单于宫此陶隐居托魏晋以讽萧梁之诗也当时不悟竟蹈覆辙其为商监益以明矣而违命李侯乃复以无生混茫者亡其国何哉道学不明人心不正v淫邪遁之说肆行而莫之禁也呜呼痛哉
熹观汪伯时所藏李後主手写诗叹息书此潘叔昌访熹钓台因书赠之淳熙辛丑十一月十八日跋吕伯恭日记
观吕伯恭病中日记其论着固不以一日懈至於气候之暄凉草木之荣悴亦必谨焉则其察物内省盖有非血气所能移者矣此来不得复见伯恭父固为深恨然於此得窥其学力之所至以自警省则吾伯恭之不亡者其诲我亦谆谆矣三复流涕敬书其後淳熙壬寅新安朱熹书
题伯恭所抹荆公目h
伯恭病中读书漏刻不去手既定诗说记古今大事而其余力又及此然皆未及终篇而卒读者恨之此书经杨陈二公掊击不遗余力而其肺腑之际犹有未尽白者今观伯恭於书首四卷乃不加一词而其几微毛之间皆不得有所遁学者於此不唯可以究观前事而极夫治乱之源抑亦可以反求诸心而审其得失之端矣淳熙壬寅正月十七日来哭伯恭之墓而叔度出此编视示感叹之余为书其左朱熹仲晦父
跋画卷後
淳熙壬寅上已朱熹仲晦父观疑此卷胜名画诗也
跋尤延之论字法後
尤延之论古人笔法来处如周太史奠世系真使人无间言朱熹仲晦父识
题欧阳公金石h序真
集h金石於古初无盖自欧阳文忠公始今顺伯嗜古无厌又有甚於公之所为而复得公此序真藏之其不偶然矣淳熙壬寅饮会稽西园暮归书此朱熹仲晦父
题西台书
西台书在当时为有法要不可与唐中叶以前笔迹同日而语也细观此帖亦未见如延之所云也新安朱熹仲晦父
题荆公帖
先君子自少好学荆公书家藏遗墨数纸其伪作者率能辨之先友邓公志宏尝论之以其学道於河雒学文於元佑而学书於荆舒为不可晓者今观此帖笔势翩翩大抵与家藏者不异恨不使先君见之因感咽而书于後朱熹书
题荆公帖
熹家有先君子手书荆公此数诗今观此卷乃知其为临写本也恐後数十年未必有能辨之者略识于此新安朱熹云
题力命帖
力命表旧惟见近世刻本今乃得见贞观所刻深以自幸然字小目昏殆不能窥其妙处又愧其见之晚也他日见右方诸公当请问焉又未知其所见与予果如何耳朱熹仲晦父
题乐毅论
新安朱熹观王顺伯所藏乐毅论黄庭经东方赞皆昔所未见抚叹久之
题兰亭叙
淳熙壬寅上已饮禊会稽郡治之西园归玩顺伯所藏兰亭叙两轴知所谓世殊事异亦将有感於斯文者犹信及览诸人跋语又知不独会礼为聚讼也附书其左以发後来者之一笑或者犹以奏功名语右军是殆见杜德机耳晦翁
题锺繇帖
此表岁月予未尝深考然固疑征南将军为曹仁也今观顺伯所论适与意合是时字画犹有汉隶体知此墓田帖及官本白骑等字为非锺笔亡疑也朱熹记
题法书
予旧尝好法书然引笔行墨辄不能有毫象似因遂懒废今观此帖益令人不复有余念今人不及古人岂独此一事推是以往庶乎其能自强矣朱熹书
题曹操帖
余少时曾学此表时刘共父方学书鹿脯帖余以字画古今诮之共父谓予我所学者唐之忠臣公所学者汉之x贼耳时予默然亡以应今观此谓天道祸淫不终厥命者益有感於共父之言云晦翁
书玺
臣熹恭惟我太祖皇帝受天明命以有九有之师时盖未得此玺也绍圣元符之後事变有不可胜言者矣臣熹敬书
题右军帖
随事行藏固谢万之药石然右军未必能践斯言也岂其自知己审遂超然远逝而不顾邪三复此纸欲罢不能後之君子当有识此意者朱熹仲晦父
跋诸人赠路君诗後
路君断桥击贼手斩凶渠其功甚伟而赏不~识者恨之然君材气过人临事不苟决非终不遇者观此诗卷固多奇语而余於签书沈公之言为有感也路君勉旃而已淳熙壬寅九月丙申朱熹题【沈公盖叔晦之尊人时为越州签判路君名岩卿尝为蕲水尉】
跋喻湍石所书相鹤经
旧藏碧虚子相鹤经石本意颇爱之今观湍石喻公所书法度谨严而意象萧散知彼为法缚矣淳熙壬寅腊月庚申朱熹
跋朱希真所书乐毅报燕王书
余尝恨右军不写此书而写夏侯之论今观玉山汪季路所藏伊水老人手笔老人得无亦有余之恨乎季路将刻之石以贻永久余知有志之士当复有废书而泣者矣淳熙壬寅十二月庚申新安朱熹书
跋朱喻二公法帖
书学莫盛於唐然人各以其所长自见而汉魏之楷法遂废入本朝来名胜相传亦不过以唐人为法至於黄米而欹倾侧媚狂怪怒张之势极矣近岁朱鸿胪喻工部者出乃能超然远览追迹元常於千载之上斯已奇矣故尝集其墨刻以为此卷而尤以乐毅书相鹤经为~伦不知鉴赏之士以为如何也
跋应仁仲所X郑司业诗
郑司业金华被召八诗慈祥温厚之气蔼然发於笔墨畦径之外其门人应君仁仲刻石摹本见寄三复咏叹如见其人为之陨涕淳熙乙巳正月庚戌朱熹仲晦父书
跋蒋邕州墓志铭
始予读张敬夫遗文见所记蒋邕州事常恨不得蒋君为人之详一日有新攸县蒋令者过门枉顾出张安国所述其先墓文则邕州公也予惊喜疾读数过不能去手又观刘文潜跋语则又知君之遗爱在人久而不衰也呜呼世固未尝无材也惟其生於穷荒下邑既无以自振而又知自贵重不肯希世取宠遂以陆沈下僚不及究其所有者为不少矣如君之材晚虽小试然其志业岂遽尽於其所已试者而已耶是可哀已文潜所论声病缀缉遗贤之弊尤与人意合章卿称攸县尝论?西盐法因得扣焉又喜邕州家法之未泯也嗟叹不已辄记其後云淳熙乙巳二月庚辰新安朱熹
跋郑威愍遗事
郑威愍公拥羸卒守孤城以抗暴起方张之寇邻援既~遂以身殉予读褒赠诏书及其家刻墓铭未尝不三复流涕也夫忠义之性出於人心之秉げ呙委质以事人者其讲之宜熟矣而吾观於前日中原之祸一时士大夫出身殉国死其官守如郑公者何少也岂非义利之分不素明取舍之极不素定一旦仓卒则贪生畏死而惟利之从哉呜呼如郑公者可谓得其本心而无愧於臣人之义矣是固有国家者所宜殷勤褒h以为臣子之劝使其有所乡慕感激而兴起其忠义之良心非独以私於郑氏之子孙而已也因窃敬识其後以告观者云淳熙乙巳三月甲申朔新安朱熹书
跋米元章帖
米老书如天马脱衔追风逐电虽不可范以驰驱之节要自不妨痛快朱君所藏此卷尤为奔轶而所写刘无言诗亦多奇语信可宝也淳熙乙巳三月晦日朱熹仲晦父观于建阳西山景福僧舍
书欧阳文忠公集古h跋尾後
欧阳文忠公集古所h盖千卷也顷尝见其曾孙当世家尚二百本但跋尾及一二名公题字其石刻谓离乱之後逸之尔今观此四纸自赵德父来则在崇宁间已散落也不然岂其藁耶以校文集所载多讹舛脱略是当为正而杨君集碑文集则无惟中字作仲宗建武之元作孝武恐却乃笔误也然德父平生自编金石h亦二千卷又倍於文忠公今复安在公所谓君子之垂不朽不托於事物而传者真知言哉三复叹息淳熙九年重五日颍川韩元吉书
集古跋尾以真校印本有不同者韩公论之详矣然平泉草木记跋後印本尚有六七十字深诮文饶处富贵招权利而好奇贪得以取祸败语尤紧切足为世戒且其文势至此乃有归宿又鬼谷之术所不能为者之下印本亦无也字凡此疑皆当以印本为正云十一年四月既R朱熹记
华山碑仲宗字洪丞相隶释辨之乃石刻本之假借用字非欧公笔误也
跋周元翁帖
法杨者读书至老不辍持论甚正常云农家有百钱斗粟之赢必谨藏之与僧乃已民安得不贫故其住山不营土木不遣其徒出勾曰吾不忍助民C也权贵人有所求一毫不予而凶年作糜粥以活人饿者岂易得哉岂易得哉愿公并书之可乎【此乃陆仓阙与先生书】
明州大梅老法杨者故龙图阁学士郑公向之曾孙也藏周元翁帖与其先世手书一轴尝属山陆务观求予跋尾未及遣而下世务观乃以书致之且言杨既死此轴无所付写毕愿为送濂溪书堂藏之元翁词翰之美前辈已多称之无所俟於予言者独味其言知老先生之学之传乃专在於程氏此可叹也杨公虽不及识然如务观所称则其故家遗俗犹可想见岂亦自悔其失身於此而不能有以自还也耶此又重可叹也务观别纸笔札精妙意寄高远杨公所赖以不朽盖有在於是者因以附卷中而识其後云淳熙乙巳孟夏既望云台隐吏朱熹仲晦父书
跋胡澹庵所作李承之论语说序
通经之士固当终身践言乃为不负所学斯言之要所以警乎学者可谓至深切矣然士之必於通经正为讲明圣贤之训以为终身践履之资耳非直以分章析句为通经然後乃求践言以实之也李君承之来自庐陵出示澹庵先生胡公所为作论语解序敛G三复如奉音旨敢窃推其余意以附卷尾李君幸以愚言思之则庶乎知先生所以推扬期待之意矣淳熙乙巳六月乙丑新安朱熹敬书
跋胡澹庵和李承之诗
蜀人李君承之见过山间示诗一编词源奔放而句律谨严读之令人不厌间出澹庵先生胡公和章一卷皆其手笔又知君诗之胜已为名流知重如此也因复自念顷岁尝得一见先生於临安其後遂叨荐宠而不知所以得之或者以为先生尝见其诗而喜之也顾今衰落惠许不酬而李君辩博纵横究知西南利病盖不但深於诗者亦复流落艰难疲於道路岂先生所许以为可与言诗者例如此耶慨念先生不可复见因太息为书其後云淳熙乙巳六月乙丑新安朱熹书
跋宋君忠嘉集
庄周有言子之爱亲命也不可解於心臣之事君义也无适而非君也无所逃於天地之间古今以为名言然以予论之父子之仁君臣之义莫非天赋之本然民Ｖ固有彼乃独以父子为自然而谓君臣之相属特出於事势之不得已夫岂然哉今读东海宋君之事观其出身以报国家之雠履锋镝蹈危难滨九死而不悔及其一旦弃妻子去以逃左G之祸则穷困极矣而变易姓名犹不能忘於国家兴复之念夫岂有所不得已而强为之哉於此观之则君臣之义如吾所论无可疑者而庄生为我无君禽兽食人之邪说亦可以不辨而自明矣抑观诸人所记宋君本末犹可以想见其魁奇磊落之气至於挂剑之章语尤悲壮则每读之未尝不流涕太息也先是天子h君之遗忠官其子南强而南强今为南剑之沙县治甚有声其亦思有以不坠其先人忠义之教乎哉淳熙乙巳七月庚戌新安朱熹书
跋范文正公送窦君诗
片帆飞去若轻鸿一霎春潮过J东王谢江山久萧索子真今为起清风
右范文正公诗也鄞尉厅无壁记窦君不知何许人及居官岁月然为范公所与如此必非常流矣而卒泯灭不少⒓於世何哉新安滕U德粹嗣守其官以是诗为不可无传也b石治舍请书而刻之淳熙乙巳八月壬戌同郡朱熹书而记其後云
跋溪上翁集
须江严伯奋来访出其先君子溪上翁遗文三巨编後有当世诸贤题识甚详熹於翁为同年生前此未获相识今读其文汪洋放肆究极事情而无艰难辛苦之态至於四六五七言则尤兄延之题品发明又已曲尽其妙其梦中一诗置之张司业杨少尹集中殆无以辨信亦近世之佳作也伯奋求序适予大病眩瞀不能致思为题其後如此而归之淳熙十二年九月二十三日新安朱熹书
跋潘显甫字序
余年十六七时屏山刘先生字余以元晦而祝之其词曰木晦於根春容晔敷人晦於身神明内腴余受其言而行之不力涉世犯患颠沛而归然後知其言之有味也读颍川公所为潘氏子显甫字说窃独重有感焉为之太息而识其後显甫视之而能以予为戒则於父师之训其庶几矣是岁冬十月壬子新安朱熹书
跋谢艮斋所作静斋铭
艮斋受学长阳冲晦先生之门得其宗旨训诱後学孜孜不倦其论求仁功夫如此所以期於子山者远矣子山盍亦有以用其一日之力使斯铭者不为虚语乎哉卷中又有同年赵彦德题字览之如见其人益深存没之感淳熙乙巳十月甲寅
题顾侯射记後
顾侯以殊科自奋射艺精~予久闻之未得一寓目而侯以秩满去矣一日来山间出此记读之想见一时星飞的破起坐之乐尤恨不得为坐上客也雠寇虽衰故疆未复侯其勉?有以副圣主教训作成之意云淳熙丙午七月七日云台外史朱熹书
跋李尬桃拍
韩退之着书立言h排佛老不遗余力然读其谢潮州表答孟简书及张籍侑奠之词则其所以处於祸福死生之际有愧於异学之流者多矣其不能有以深服其心也宜哉侍郎李公玩心於易以没其身平居未尝深斥异教而间独深为上言天地变化万物终始君臣父子夫妇之道性命之理幽明之故死生之说尽备於易不当求之无父无君之言以伤俗化其言虽约而功实倍於韩子至其平生大节则不惟进退险夷一无可憾而超然於生死之际又如此此足以明吾道之有人而信其言之不妄矣易所谓默而成之不言而信者其公之谓欤熹不及从公游而蒙公见与甚厚其子正夫视以~笔因得捧读而窃识其说於後云淳熙丙午九月甲辰朔
跋任伯起家藏二苏遗
元丰间西南夷与疆吏不相得怒且生事时眉山任公汲字师中守泸州曰我曲彼直不可与校务一以恩信抚柔之已听命矣而部使者或坏其约以邀功公争之不得其後师出果屡败天子震怒将吏皆伏诛使者惧并及则反诬公以幸免事下有司杂治未竟而公没其子三诉於朝卒不得伸然任氏自此世有闻人而龙阁公遂以刚直不挠进为於世今其家藏两苏公文记诗篇甚\盖诗犹真而於泸事尤反复致意焉龙阁之曾孙希夷将刻石以视子孙而属予序之予惟任公当日之意知其事理之当然而不得不然耳非以令名之可慕後福之可邀而为之也而以今观之其效乃如此岂易所谓不耕获不畲而利有攸往者耶因记其事如此後之君子有以考焉淳熙丁未七月己酉新安朱熹书
跋滕南夫溪堂集
婺源为县穷僻斗入重山复岭间而百十年来异材间出如翰林汪公及我先君子太史公皆以学问文章显重於世至户掾滕公虽稍後出然其才志杰然远过流辈譬如汗血之驹堕地千里方将服`鸣和鸾范其驰驱以追二公之逸驾则不幸而短命死矣平生遗文在者不能什一故侍郎吕公仁父尝为之传云然多一时应用之作未足以见其志之所存也呜呼以滕公之才之杰使得永年益求师友於四方以充其志则其所就岂止此而已哉淳熙丁未其兄孙U访予崇安出其集与此传示予因太息而书其後传言公尝为书万言论和战守利害其言甚伟今亦不见集中甚可惜也吕丈此传笔力奔放而法度谨严读者可以想见当时朋友切磋之盛云九月丙辰里人朱熹书
跋冯君家藏诰
黄巢之乱唐僖宗出居成都以王铎郑畋为宰相协力讨贼铎以都统檄召诸道之兵入西畿屯T而贼势遂衰卒逐巢复长安今观冯君告身以中和二年十一月下则正此时事也其曰右都者即西畿其曰吏部行在之印者即成都行省其曰太尉兼中书令而使者以旧史考之即王铎而新史铎传乃作检校司徒误矣其曰司空兼门下侍郎同平章事者则为郑公不疑而其官称二史通监亦不异也但通监载诸道师屯所处甚悉而不及福建岂以道远後至而不得列序耶抑且以将卑师少而略之也夫以闽之穷僻阻远而当此之时乃能命将遣兵奔赴国难冯君又能为之领率人徒崎岖万里以投命於君亲其功虽不大显然其於忠则有余矣其十一世孙允中出以示予且言君之後散居剑邵之间为三大族子孙甚\衣冠不~予以为此岂忠劳之报耶允中将刻石以示三族之人俾之无忘其初因为记其本末云淳熙丁未十一月甲子新安朱熹书
跋程董二生学则
道不远人理不外事故古之教者自其能食能言而所以训导整齐之者莫不有法而况於家塾党庠遂序之间乎彼其学者所以入孝出弟行谨言信t居终日德进业修而暴慢放肆之气不设於身体者繇此故也番[程端蒙与其友生董铢共为此书将以教其乡人子弟而作新之盖有古人小学之遗意余以为凡为庠塾之师者能以是而率其徒则所谓成人有德小子有造者将复见於今日矣於以助成后王降德之意岂不美哉淳熙丁未十一月甲子新安朱熹书
书伊川先生帖後
故端殿上饶汪公镇蜀时尝得此帖又见邵溥所论而疑之因h见寄而使审其真伪熹时为公言杨遵道记先生尝语学者读易如素未读不晓文义必先熟读三家然後却有用心处其说正与此合然味其言固有抑扬非以易之说为尽於三家所言也此帖实出先生溥言不足为病且寻绎通贯之云又真读书之法近世学者理不精正坐读书太草草耳况春秋大义数十炳若日星固已见於传序而此所谓不容遗忘者又非先生决不能道也夫三纲五常大伦大法有识以上即能言之而临小利害辄已失其所守正以学不足以全其本心之正是以无所根着而忘之耳既有以自信其不容遗忘又不觉因事而形於笔札之间非先生之德盛仁熟左右逢原能及是耶谢君【阙】见张思叔所记师说而崇观间久官太学未知果能尊所闻否其家尚藏此帖今制幕赵崇宪摹刻以示蜀人远寄墨本因记前说辄为附识其後使览者有以知夫学之有统道之有归而不但为文字之空言以世取宠而已也淳熙戊申春二月乙卯【一本作希】
题太极西铭解後
始予作太极西铭二解未尝敢出以示人也近见儒者多议两书之失或乃未尝通其文义而妄肆诋诃予窃悼焉因出此解以示学徒使广其传庶几读者由辞以得意而知其未可以轻议也淳熙戊申二月己巳晦翁题
跋东坡与赵德麟字说帖
神宗皇帝稽古立法以教宗子此万世之大虑也苏公发明其意以字德麟所以望之岂浅浅哉今赵君善希能得此帖而珍藏之则亦有意於此矣尚其勉?无为徒玩其华藻而已淳熙戊申夏五月既R新安朱熹敬书
书杨龟山帖後
杨陈二公论易有不同者而杨公之词平缓如此夫二公之间岂有所嫌疑畏避而然哉亦其德盛仁熟而自无鄙倍耳杨公於先天之学有所未讲则阙而不论其不自欺又如此尤後学之所宜取法也淳熙戊申六月十六日新安朱熹书
跋杨遵道遗文
先君子尝识杨公遵道之墓记其论说梗⒔约精诣且言其平生为文数百篇存者什一二耳熹每伏读家集至此未尝不掩卷太息恨其遗文之散逸而其幸存者亦不得而见之也近乃得此编於将乐邓T而T得之公孙v者急披疾读惊喜幸甚然其文不过五六篇而墓记所书论庄周语不复见则视作记时所失亡又已多矣遂读至上伊川先生论易第二书则喟然曰是所谓发微诣极冰解的破者耶至於陈李异同之辨则恨未有以见其取舍之决惜乎不得其全书而考之也独暇疏y母而始迁远祖享先而杂用异教虽云代作恐亦非公所宜为者岂其岁月久远次辑之际容或有乱真者欤敬书其後如此以告观者使不唯於杨公之学有以考焉又於吾先君子之作有以信其非世俗谀墓之文也记言後若干年始克葬公某处v为邓言公先已葬将乐县垂惠乡珠林山作记时盖将改葬故其言如此然竟不果且欲属熹更定其字熹谢不敢因并记之以见其实云淳熙戊申八月壬辰新安朱熹谨书
跋陈了翁责沈後
陈忠肃公刚方正直之操得之天姿而其烛理之益精陈义之益切则学问之功有不可诬者观於此帖其克己尊贤虚心服善之意尚可识也墨今藏所赠兄孙宗正之子筠家而建业桂林延平皆有石本顾字画不能无小失真独沙县乃为版刻尤不足以传远今县丞黄东始复就摹墨砻石刻之县学祠堂以为此邑之人百世之下犹当复有闻风而兴起者其志远矣至於心画之妙X勒尤精其凛然不可犯之色尚足以为激贪立懦之助而桂林本有张敬夫题字以为於公之意有发明者因并刻之淳熙戊申十一月辛丑新安朱熹敬为书其左方
记参政龚公陛辞奏藁後
大参龚公平生不喜言用兵晚年去国论事者乃言其陛辞之日请大举恢复之师以迎合上意闻者莫不怪之予曩从公游甚久盖尝与公反复论此虽两有所持然竟不能以相屈也至是窃独意公不宜有此公薨後数年过其故里从公二子得其副本读之乃极论不可轻举之意盖犹其平生之素论也痛公见诬之甚为之太息流涕久之然尚恨匆匆不暇借其手藁以观而亦未敢以示人也近者乃闻圣上知公无罪特诏有司还其职秩圣度如天固非贱臣浅识所能窥测然向使其真有o芥如言者之所谓则亦岂复有是也哉此可以验公家书之不诬因稍出之而记其本末如此淳熙己酉正月既R新安朱熹记
跋通监韵语
沙随先生程公以书见抵盛称临川黄君齐贤为学之不苟也既而齐贤亦其所着书六十卷以示余余病衰目盲不能潭疗胂陀智孜指画乃得窥其大略然犹恨未能有以究其也呜呼是亦勤矣因语齐贤韵语虽工而诸图用力之深尤不可及虽无通监亦可孤行今乃托於韵语而谓节本真出温公之手何耶齐贤又出艮斋先生诸公跋语俾嗣书之余惟诸公皆当代儒先其言自足取信区区鄙语何足为助顾尝窃为齐贤深言古人为已之意而齐贤未能无听荧也其以是复于诸老先生而益广求之则庶乎有得於身而是书之中一字一义亦无不光焰矣淳熙己酉三月癸卯清明嵩高隐吏朱熹书
跋程宰登瀛阁记
建阳大夫程侯示予以马公子才所记其家登瀛阁之文以今观之其言亦略验矣程侯为政易爱人意者前人为善之报未止於此也然予闻之古之君子施而不望其报祀而不祈其福盖以为善为当然而天人之间应若影响者自不容已也程侯属予书其後因辄附见此意云淳熙己酉十月四日新安朱熹书
题方氏家藏绍兴诸贤帖後
莆阳方德顺早以文行知名一时诸公长者皆折辈行与交绍兴初尝召对极论讲和不便虽不合以去而名问益高张忠献折大参曾侍郎张给事吕舍人皆深知之仕竟不遭以卒其子士龙藏诸公所与往还书帖甚富尝出以见示熹谓此不唯足以见德顺之为人而中兴人物之盛谋猷之伟於此亦可⒓因为抚卷三叹而敬书其後
跋先吏部留题延福院诗
先君吏部三诗以宣和辛丑留题政和延福院壁至今绍熙庚戌适七十年矣孤熹来自崇安裴回其下流涕仰观虑其益久而或圮也里人谢君东卿陈君克请为模刻以传永久熹因窃记其後云二月二十日敬书
跋施良翰军政策
施君良翰示予以军政策一编其言当世利病之实本末备见皆可施行属予方有行役之劳未遑尽读然当会意处未尝不三复而屡叹也至所谓恩不归於有功而归於幸门则才否虽当已自不厌公论者又独深有感焉因窃识其语於艮斋智甫书卷之後绍熙改元三月二十一日新安朱熹书
再跋参政龚公陛辞奏藁
始予得龚公陛辞奏草而记其本末以解听者之惑然犹以未及见其真笔为恨者非予有所疑於公之言盖虑世之不能无疑於予言也今年复过莆中公之二子及其孙堪复以此轴见示涂乙点定手笔粲然而其指意审重详密又与江西奏实相表里於此足以见公平生之言未尝少变而彼谮人者真可以畀?虎而犹惧其不之食也欧阳子曰後世苟不公至今无圣贤盖天下之事必至於久而後是非之实可见此君子之立言制行所以不屑流俗一时之毁誉而唯欲其无所愧悔於吾心也既感其事因复书前说之後以着吾言之不妄庶几秉南董之笔者犹有考云绍熙庚戌四月十三日书於M游长岭G置
跋闾丘生符经说
括苍闾丘君之官临贺迂道千里过予於漳水之上示予以所释符之篇观其意寄高远而文义精密出入乎异端之说而能折衷以义理之正至论当世之为道术者则其所是非取舍又皆不失其当盖今之学子能若是者少矣然予忧其知之过高气之太而无以道乎中庸之实或将反以丧失其所以为心者而不自知也於其告别书以遗之绍熙庚戌五月二十九日新安朱熹书
跋黄山谷诗
杜子美诗小序有言虎搪突夔人藩篱者夔人正谓夔州人耳而山谷诗乃有虎夔藩之语今此颂又用i触字按iC见灵光殿赋自为A龙动貌元无触义不知山谷何所据也此卷词笔精丽而指意所属未免如李太白所以见讥於王荆公者览者亦可以发深省矣
书伊川先生与方道辅帖後
伊川先生德性严重不轻与人接今观其於方公父子兄弟之间眷眷如此则方公之贤可知己熹旧尝得前数帖刻之庐山白鹿洞公之曾孙长泰主簿壬又并其所藏数帖模刻於家间以视熹求书其後虽先生之所以书者有非熹之所敢知然观於应举耕田之语可以决内外取舍之轻重察於买椟还珠之谕可以知读书求道之要在此而不在彼也既以自厉又书卷尾以属方君使与其族之父子兄弟相与勉焉绍熙改元孟秋七日新安朱熹
书临漳所X四经後
书
世传孔安国尚书序言伏生口传书二十八篇尧典皋陶谟禹贡甘誓汤誓盘庚高宗肜日西伯戡黎微子牧誓洪范金g大诰康诰酒诰梓材召诰洛诰多士无逸君]多方立政顾命吕刑文侯之命费誓秦誓孔氏壁中书增多二十五篇大禹谟五子之歌胤征仲虺之诰汤诰伊训太甲上太甲中太甲下咸有一德说命上说命中说命下泰誓上泰誓中泰誓下武成旅獒微子之命蔡仲之命周官君陈毕命君牙酌分伏生书中四篇为九篇又增多五篇舜典益稷盘庚中盘庚下康王之诰并序一篇合之凡五十九篇及安国作传遂引序以冠其篇首而定为五十八篇今世所行公私版本是也然汉儒以伏生之书为今文而谓安国之书为古文以今考之则今文多艰涩而古文反平易或者以为今文自伏生女子口授晁错时失之则先秦古书所引之文皆已如此或者以为记h之实语难工而润色之雅词易好则暗诵者不应偏得所难而考文者反专得其所易是皆有不可知者至诸序之文或颇与经不合如康诰酒诰梓材之类而安国之序又~不类西京文字亦皆可疑独诸序之本不先经则赖安国之序而可见故今别定此本一以诸篇本文为经而复合序篇於後使览者得见圣经之旧而不乱乎诸儒之说又论其所以不可知者如此使读者姑务沈潜反复乎其所易而不必穿凿傅会於其所难者云绍熙庚戌十月壬辰新安朱熹识
诗
郑康成说南陔等篇遭秦而亡其义则与\篇之义合编故存至毛公为诂训传乃分\篇之义各置於其篇端愚按郑氏谓三篇之义本与\篇之义合编者是也然遂以为诗与义皆出於先秦诗亡而义犹存至毛公乃分\义各置篇端则失之矣後汉卫宏传明言宏作毛诗序则序岂得为与经并出而分於毛公之手哉然序之本不冠於篇端则因郑氏此说而可见熹尝病今之读诗者知有序而不知有诗也故因其说而更定此本以复于其初犹惧览者之惑也又备论於其後云绍熙庚戌冬十月壬辰新安朱熹识
易
右古文周易经传十二篇亡友东莱吕祖谦伯恭父之所定而音训一篇则其门人金华王莘叟之所笔受也熹尝以谓易经本为卜筮而作皆因吉凶以示训戒故其言虽约而所包甚广夫子作传亦略举其一端以见凡例而已然自诸儒分经合传之後学者便文取义往往未及玩心全经而遽执传之一端以为定说於是一卦一爻仅为一事而易之为用反有所局而无以通乎天下之故若是者熹盖病之是以三复伯恭父之书而有发焉非特为其章句之近古而已也音训则妄意其犹或有所遗脱莘叟盖言书甫毕而伯恭父殁是则固宜然亦不敢辄补也为之别见于篇後云淳熙九年夏六月庚子朔旦新安朱熹谨书
春秋
熹之先君子好左氏书每夕读之必尽一卷乃就寝故熹自幼未受学时已耳熟焉及长稍从诸先生长者问春秋义例时亦窥其一二大者而终不能有以自信於其心以故未尝敢辄措一词於其间而独於其君臣父子大伦大法之际为有感也近刻易诗书於郡帑易用吕氏本古经传十二篇而绌诗书之序置之经後以晓当世使得复见古书之旧而不锢於後世诸儒之说顾三礼体大未能绪正独念春秋大训圣笔所X不敢废塞而河南邵氏皇极经世学又以易诗书春秋为皇帝王霸之书尤不可以不备乃复出左氏经文别为一书以踵三经之後其公谷二经所以异者类多人名地名而非大义之所系故不能悉具异时有能放吕氏之法而为三经之音训者尚有以成吾之志也哉绍熙庚戌冬十月壬辰新安朱熹谨书
书楚辞协韵後
始予得黄叔父所定楚辞协韵而爱之以寄漳守传景仁景仁为刻板置公帑未几予来代景仁景仁为予言大招昭遽同韵此谓遽当为遭似矣然尝读王岐公集铭诗中用遽字正入昭韵则大招之遽自不当改然又疑其或反是承袭此篇之误因考汉书叙传则有符与昭韵者【高惠功臣侯表】区与骄韵者【西南夷两粤传】乃知大招本文诚不为误而岐公用韵其考之亦详也予按诸书信如景仁之言盖字之从e声者噱醵平读音皆为疆然则大招之遽当自疆而为乔乃得其读於是即其板本复X正之使览者无疑焉景仁说尚有欲商订者会其去亟不果他日当并扣之附刻书後也绍熙庚戌十月壬午新安朱熹书
再跋楚辞协韵
楚辞叶韵九章所谓将寓未详者当时黄君盖用古杭本及晁氏本读之故於此不得其说而阙焉近见合皂道士甘梦叔说寓乃当字之误因亟考之则黄长睿洪庆善本果皆作当黄注云宋本作寓洪注云当值也以文义音韵言之二家之本为是杭本未校舛误最多宜不足怪独晁氏自谓深於骚者顾亦因袭其谬而不能有所是正若此类者尚多有之然则其所用力不过更易序引增广篇帙以饰其外而於是书之实初未尝有所发明也近世之言删述者例如此不但晁氏而已予於此编实尝助其吟讽今乃自愧其眩於名实而考之不详也因复书其後以晓观者云
题屈原天问後
此书多不可晓处不可强通亦有显然谬误而读者不觉又从而妄为之说者如棘宾商九辨九歌王逸则训棘为陈训宾为列谓商为五音之商固已穿凿而洪兴祖又以为急相符契以宾客之礼而作是乐尤为迂远今详此乃字以篆文相似而误棘当作梦商当作天言梦上宾于天而得此二乐以归耳如列子史记所载周穆王秦穆公赵简子等事尔若山海经云夏后上三嫔于天得九辨九歌以下则是当时此书别本宾字亦误作嫔故或者因以为说虽实怪妄不足为据然商字犹作天字则可验矣柳子厚贸嫔之云乃为山海经所误而或者又误解之三写之【阙】可胜叹哉
尝疑山海经与此书相出入处皆是并缘此书而作今说者反谓此书为出於彼而引彼为说误矣若淮南子则明是此书之训传亡疑然亦未必有所传闻只是传会说合耳
跋刘子澄与朱鲁叔帖
观亡友刘君子澄手墨为之陨涕其言当看切已文字分别义利之间所以期吾鲁叔者为不浅矣鲁叔尚勉?哉丹阳朱熹仲晦父书于临漳郡斋绍熙庚戌中冬十一日
跋黄山谷帖
此朱希真书也韩子苍之误可耳何斯举亲见前辈亦误何耶然希真书自不凡老笔尤放逸此虽其少作盖亦可藏也晦翁书
跋蔡端明帖
蔡公节⒙垡檎事文学皆有以过人者不独其书之可传也南来多见真每深敬叹朱熹题
跋曾文昭公与朱给事帖
旧读徽h见曾公兄弟往还书每深慨叹今观文昭此帖乃知朱公从臾之力益以喟然然观後来事变盖有所谓天实为之者诸公区区其间乃欲以一苇障江河卒以至於流离窜斥而不悔可悲也哉绍熙庚戌中冬十一日丹阳朱熹书
书曾帖程弟跋後
建中纪号调停两党实曾丞相之策其後元佑诸人颇攻其短故国论遂中变非子宣本谋也但薰莸同器决无久远芬馥之理观程弟所论有未究者故复书此云
跋东坡牛赋
苏公此纸似是临本绍熙庚戌晦翁审定
跋王端明奏稿
王公四疏首末一意丁恳恻无不以忠邪之判为言其所以辅成元佑之治而薰家元气之脉者人到于今赖之厥功茂矣M游朱鲁叔游宦衡阳得此遗墨於其家而宝藏之出以示熹为之三复太息而不能已时绍熙改元十一月十一日也
书临漳所X四子後
圣人作经以诏後世将使读者诵其文思其义有以知事理之当然见道义之全体而身力行之以入圣贤之域也其言虽约而天下之故幽明巨细靡不该焉欲求道以入德者舍此为无所用其心矣然去圣既远讲诵失传自其象数名物训诂凡例之间老师宿儒尚有不能知者况於新学小生骤而读之是亦安能遽有以得其大指要归也哉故河南程夫子之教人必先使之用力乎大学论语中庸孟子之书然後及乎六经盖其难易远近大小之序固如此而不可乱也故今刻四古经而遂及乎此四书者以先後之且考旧闻为之音训以便观者又悉着凡程子之言及於此者附於其後以见读之之法学者得以览焉抑尝妄谓中庸虽七篇之所自出然读者不先於孟子而遽及之则亦非所以为入道之渐也因窃并记於此云绍熙改元腊月庚寅新安朱熹书于临漳郡斋
跋蔡端明献抟
蔡忠惠公书烫煜露此帖独未布今岁南来始得见於其来孙谊之家乃知昔之君子所以事其亲者如此其爱且敬也孤露余生无所为孝捧玩摧咽不能仰视遂请其真摹而刻之以视世之为人子者庶以广蔡公永锡尔类之志非独以其字书之精而已然又偶得善工且属诸生黄干临视唯谨知书者亦以为不失其用笔之微意云绍熙庚戌腊月既R丹阳朱熹书于漳浦郡斋
跋李忠州家诸帖
郡人李君S伯仲视予以其家藏t公碑志书帖知忠州使君之节⒉怕越~人如此而年未及老乃能一旦飘然谢事而归其识远而虑深矣刘忠定公题其碑至以侪於欧范二公之列岂徒取夫一节之高而已哉其子晋江大夫又以文字追逐一时名胜之间盛见称许虽不幸未究其实以死然视世之苟贱贪鄙而泯没於无闻者则有间矣读之三叹欲刻之石以视邦人而迫去不果乃书其後而归之恕齐之说唯邹忠公为详实然其卒章亦不能无可疑者习俗之溺人如此吁可畏哉黄太史所论读书贵精者切中学者之病惜其手帖之不存也新安朱熹书
跋高彦先家诸帖
熹犹及见绍兴中年奸凶擅朝忠贤奔播时事而知漳浦高公之为烈也老矣南来乃获拜其祠象於学宫窥其逸稿於家集而识其嗣子之为人又益得其本末之详甚可叹也季士又以此轴见视如李曾二胡诸公皆先人所从游当日相随去国者三复其言益以慨叹乃敬书其後而归之绍熙辛亥四月二十七日新安朱熹书
跋叶氏慕堂诗
云岩处士叶君仲微以清德驯行闻於乡余不及见矣晚与其子德符为寮於漳一日出示诸君所赋慕堂诗然後益知仲微为父之慈而又知德符为子之孝也同官多贤者莫不高仰其事而乐为之诗余独以私故重有感焉而悲不能言也乃书其後以寄余意时德符亦老且倦游矣而於公家事无所苟其貌虽瘠而诗甚腴余心窃敬爱之而不能荐察德符无不足之色余以是益愧其人云绍熙二年重五日丹阳朱熹仲晦父书于晋江洛阳下生院
跋滕户曹守台州事实
始予以事至台州州人士君子为予道滕公城守时事甚悉予心窃独壮之而不及访其文字数年之间时往日来于中不忘也今从公孙仲宜仲宣得此编而读之乃知公平生大节类皆卓荦奇伟如此非独守台一事为可称也但守台事有陈师恭之记守南都事有程千秋之记故其谋画之奇节制之密皆焯焯在人耳目至其守蔡陈鄂功亦不细而莫有能言其事者千秋又记其说大元帅部西北之兵以迎二圣檄东南之\以讨邦昌皆切事机适形便而建炎初元所论五事与贺公所状因论事而送吏部争建都而遭谗毁则意必亦有卓~切至之论而世莫得而语其详焉然行状又言公有奏议十余卷与政府书三十篇则是数说者必已具於其间矣夫已不用於当时若又不传於後世则是遂将泯没於无闻岂不可惜也哉今太史氏方将?罗天下放失旧闻以着中兴君臣一时之盛是必既有任其责者二君其求诸家书以附此h而往献焉则九原有知其亦足以少慰也夫绍熙二年秋九月壬子鸿庆外史朱熹书
跋吕舍人帖
吕公之言所以发明讲道修身之法详矣学者审其先後缓急之序而用力焉其入圣贤之域也孰御绍熙辛亥九月癸酉新安朱熹敬书
跋景吕堂诗
滕德章寄此册来求景吕堂诗余谓後学宗慕前辈而表其遗迹固为美事然默而识之求其所以至於彼者而勉焉可也何以诗为哉至於传之远久使人不忘则德粹之记诸公之诗已足以垂後矣亦无待於余言也乃书其後而归之绍熙辛亥十月戊寅朱熹仲晦父题
晦庵集卷八十二
<集部,别集类,南宋建炎至德佑,晦庵集>

[book_title]卷八十三
钦定四库全书
晦庵集卷八十三　　　　　宋　朱子　撰跋
跋朱奉使奏状
右叔祖奉使直阁公还自金邦乞表朱昭等死节事状也叔祖字少章少从景迂晁公先生学建炎初以诸生应募奉使朔廷守节不屈被留云中积十六年绍兴癸亥和约定乃得归召对便殿公言敌情诡诈和不可恃宜有以待之又言敌势虽强而无道义以固其国衰乱有萌几不可失愿益修德振兵以俟其变秦丞相已不乐及上此奏桧益怒遂寝其事不报而公亦旋卒昭等忠义之节遂不复有言者熹每读其书未尝不为之[欷流涕也今观历阳龚君所纂中兴忠义h至o悉矣然亦无昭等名乃h此状以寄和州史君敷文张公请刻而附於其後庶几此数人者得托以不朽又记顷见会稽有卫士唐某祠问其故曰敌陷会稽车驾仓猝东幸而某以病不及从帅守李邺亟以城降一日敌人与邺并辔行城中某愤怒甚则怀砖石从道旁徂击之不中因被执将杀之骂不~口而终越人义而祠之事闻诏赐庙额曰有宋故给事中吴公芾尝刻石以记其事今此h亦不见恐可并求其记而附刻之也绍熙辛亥十月辛巳新安朱熹书
跋赵直阁忠节h
直阁赵公忠义之节为诏所褒着在信史不可泯没而考其平生所立始终巨细未尝一念不在国家又足以见见危致命之诚非出於一时事势之偶然也其孙彦力学有志又将有以大其门者间以书来视予此录病中读之蹶然起坐为之三叹不能自己因书其後以见区区慕仰之私云绍熙三年春二月壬辰新安朱熹书
跋赵朝奉行实
诗曰秉心塞渊Q牝三千此见人之所以成其富强之业者非必权谲计数之为务而在於诚实深厚之中也今观此编则赵侯之行诗人之言岂不两相发哉侯之子孙既能修文学以致爵位又能得当代名胜之文字以显其亲而垂无穷是亦可谓贤矣予是以识之绍熙壬子春二月壬寅朱熹书
跋王荆公进邺侯遗事奏稿
臣前日伏奉圣旨令进邺侯遗事今缮写已具窃以宇文黑獭之中材遇倾侧扰攘之时而辅之以区区之苏绰乃能制法如此陛下天纵上智卓然之材有百年无事之中国欲追尧舜三代其势不难岂宜每事尚或依违牵制流俗不能一有所立以为天下长计而令任策之臣更以苏绰为愧也盖创业垂统其施有渐伏惟成g已在圣心臣虽甚愚诚愿自竭庶凭末光不以投老余年为窃位之臣而已所有邺侯遗事谨随此上进取进止
集本宇文黑獭之中材下云遇倾侧穷困之时而辅以区区之苏绰然其为法尚有可取伏惟陛下天纵上智卓然之材全有百年无事万里之中国欲创业垂统追尧舜三代在明道制\运之而已如李泌所称岂足道哉顾求多闻以考古今得失之数则此书亦或可备省览
熙宁奏对日录云熙宁二年闰十一月十九日上曰侯叔献有言义勇上番文字必是见制置司商量来余曰此事似可为恐须待年岁间议之阳叔曰今募兵未消又养上番义勇则调度尤不易余因为上言募兵之害终不可经久佥以为如此余曰今养兵虽多及用则患少以民与兵为两故也又五代祸乱之虞终未能去以此等皆本无赖奸猾之人故也上因问府兵之制曰何处言府兵最备余曰李邺侯传言之详备上曰府兵与租庸调法相须否余曰今上番供役则以衣粮给之则无贫富皆可以入卫出戍虽未有租庸调法亦可为也但义勇不须刺手背刺手背何补於制御之实今既以良民为之当以礼义\养刺手背但使其不乐而实无补也又择其乡闾豪杰为之将校量加X拔则人自悦服今募兵为宿卫乃有积官至刺史防团者移此与彼固无不可况不至如此费官禄已足使人乐为之陛下审择近臣使皆有政事之材则他时可令分将此等军今募兵出於无赖之人尚可为军厢主则近臣以上岂不可及此辈此乃先王成法社稷之大计也上良以为然
先君子少喜学荆公书每访其晚得此稿以校集本小有不同意此为未定也熹常恨不晓写进李邺侯传於宇文泰苏绰事何所预而独爱其纸尾三行语气凌厉笔势低昂尚有以见其跨越古今斡旋宇宙之意疑此非小故也後读熙宁奏对日录乃得其说如此甚矣神宗之有志而公之得君也然其後募兵之费竟不能损而保甲之扰遍天下则所谓定计数於前必事功於後者果何如哉因抄日h家传本语以附于後览者有考焉绍熙壬子春二月十九日新安朱熹
跋方季申所校韩文
余自少喜读韩文常病世无善本每欲精校一通以广流布而未暇也今观方季申此本正精密辨订详博其用力勤矣但举正之篇所立四例颇有自相矛盾者又不尽着诸本同异为未尽善盖此等书前人为之已有成例若大书本文於上而用监汉书法悉注\本之同异於其下因考其是非以见定从今本之意则读者有以晓然知\本之得失而益信吾书之取舍不诬矣万一考订或有未尽取舍不无小差亦得尚存他本别字不遂泯没以待後之君子尤久远之虑也又季申所谓谢本则绍兴甲戌乙亥之间予官温陵谢公弟如晦之子景英为舶司属官尝於其几间见之盖用天台印本剪裂粘缀依陈後山本别为次序而卷首E以建炎奉使之印因读其送陈秀才序一篇则何不信之有句内辄用丹笔围去不字初甚骇之再加寻绎乃知必去此字然後一篇首尾始复贯通盖传袭之误久矣读者虽亦微觉其v而未暇深究也常窃识之以验他本皆不其然此本虽精亦复不见岂季申读时便文纵口尚不免小有遗脱将所见者非其真本先传校者已失此字也耶绍熙壬子孟夏病中偶记其後
跋赵中丞行实
元佑中丞赵公之元孙举示予此书一篇赵公之孝谨醇笃虽古人犹难之三复其书令人起敬不胜霜露风木之悲也尝窃妄谓赵氏家法甚似汉万石君而其讲学制事移孝为忠之美则石氏不及远矣因辄私记其语於其後尚恨所谓奏议二十九篇未得尽见而行实之记无始终履历岁月次第故於其他有不得而论也绍熙壬子秋九月八日新安朱熹题
跋徐来叔归师堂诗
同安徐君来叔取孟子语曹交之言名其堂曰归师某官戴君尹成既记之矣来叔复以示予曰愿得一言以发明之子谓孟子之言正为不知反求诸身而专务求师於外者设耳夫道虽若大路然非上智生知之质亦岂能不藉师友而独得之哉要当有以发其端倪然後有余师者可得而求耳来叔其以予言思之庶乎其不虚为此名也绍熙壬子十月会庆节日新安朱熹书
跋尹和静帖
河南尹君来自临川出示其大父和静先生遗像及手书欧阳文忠公所作三志仰瞻伏读不胜敬叹既砥湎褚圆赜诩乙君又俾记於志文之後熹惟尹氏世德之盛既得欧阳公之文以发挥之而和静手书唯谨是亦足以传世矣孤愚晚学何敢僭易辄赞一辞顾其请不已乃别书幅纸以附卷尾云绍熙壬子十月二十五日新安朱熹记
跋唐人暮雨牧牛图
予老於农圃日亲腊夜仕洳皇痘而知此画之为真牛也彼其前者却顾而徐行後者骧首而腾赴目光炯然真若相语以雨而相速以归者览者未必知也良工独苦渠不信然延平余无竞出示此卷卷中有刘忠定邹忠公题字览之并足使人起敬而龙山老人又先君所选士而余所尝趋走焉者也a仰存没为之慨然因识其後而归之绍熙壬子中冬壬辰新安朱熹
跋杨深父家藏东坡帖
杨深父顷尝示予以东坡公与其先世往来手书二纸予已识其後矣今又得尽览其余益知二公相与之O始终不替而又足以见人心公论所在之不可以刑祸屈也因复识之以申前说使世之简贤附势者知所愧云绍熙壬子中冬壬辰新安朱熹书
跋蔡神与~笔
友生蔡君季通一日奉书一卷以示熹而泣拜且言曰此先人~笔之书也先人自幼警悟七岁即能为诗既长博学强记高简廓落不能与世俗相俯仰因去游四方闻见益广遂於易象天文地理三式之说无所不通而皆能订其得失中年乃归买田筑室於武夷之阳其间屡遭盗贼水火之变而浩然不以屑意杜门扫轨专以读书教子为事元定生十年即教使读西铭稍长则又示以程氏语录邵氏经世张氏正蒙等书而语之曰此孔孟之正脉也尔其勉?晚岁属疾手书此纸以付元定其他丁宁之语亦无不出於忠厚诚实而尤以没溺於利j为杀身之戒元定涕泣拜受于今四十年既不能拳拳服膺以无失坠而又不能有以表着而显扬之诚窃惧其泯没而无传焉惟吾子幸哀而予之一言则不朽之惠岂惟子孙赖之语讫又泣以拜熹亦拜受其书而伏读之为之喟然太息曰死生之际人之所不容伪而诚之积者未有不显于後者也蔡公平生所以教其子者不于利禄而开之以圣贤之学则其志识之高远固已非世人所及矣及其委衾属纩之余而其所托犹不异於平日且其字画壮伟意气闲暇又能无怛於始终之变如此是岂可以勉强而伪为哉夫如是是以生虽不遇而季通乃能承厥志於今日学行之余尤邃律历讨论定着遂成一家之言使千古之误旷然一新而i其源流皆有明法是亦足以显其亲於无穷尚奚以予言为哉顾其请之勤有不可虚者是以备论而窃识於其後蔡氏之先仕唐末为建阳令始家於麻沙世十传而至公讳发字神与娶同县詹氏而生季通以绍兴壬申岁六月卒卒时年六十有四云绍熙壬子岁冬十有二月戊申大寒日新安朱熹谨书
跋刘叔通诗卷
叔通之诗不为雕刻纂组之工而其平易从容不费力处乃有余味顷予所见佳句多矣而或不见於此卷岂予所谓大好者乃叔通所谓大不得意者耶寒夜拥z风雪大挚吟讽之余戏书其後云谷晦庵老人
跋吕伯恭书说
予往年送伯恭父於[湖知其有此书而未及见也因问其间得无亦有阙文疑义者乎而伯恭父曰无有予心固窃怪之後数年再会於衢州伯恭父始谓予曰书之文诚有不可解者甚悔前日之不能阙所疑也予乃叹伯恭父之学已精而其进犹未已然其後竟未及有所X订而遽不起疾则其微词奥义无所更索而此书不可废矣今伯恭父之内弟曾侯致虚锓木南康而属予记其後予惟伯恭父所以告予者虽其徒或未必知因具论其本末如此使读者知求伯恭父晚所欲阙者而阙之则庶几乎得其所以书矣绍熙壬子岁除日新安朱熹书
跋魏侍郎集
建炎绍兴之间强敌凭陵两宫隔~天子不胜晨夕温踔念思得忠智敏辩之士往来兵间以通和好而见大夫s畏缩无肯行者独故侍郎建安魏公与熹之族祖秘阁公以诸生自荐慷慨请行拥盖张雎韵嘞柔嶙涿鞍兹兄旅朔廷侍郎公寻以不受伪官握节以死而族祖亦以必死自誓偶得全璧而归虽其所值有生死之不同然其捐躯殉国之本志素定於胸中者则未始不同也魏公之孙瑛见示此编俾书其後熹惟二公忠义大节固已载在史册传之万世特两家~域风霜之旧不可使後之人无闻焉谨斋祓而窃识之绍熙癸丑七月初吉具位朱熹谨书
书横渠康节帖後
右横渠先生帖康节先生诗杨文靖陈忠肃二公跋语故皆藏杨氏而屏山刘氏得之熹因借本摹刻以传学者其曰余杭东斋者杨氏记也绍熙癸丑八月丙午朱熹
书先吏部手泽後
内弟祝康国出示先君子与外大父书熹之不肖於是始生故书中及之今六十有四年矣捧玩手泽涕血交零敬书其後而归之绍熙癸丑十二月七日孤朝散郎秘阁修撰主管南京鸿庆宫熹谨书
跋余岩起集
熹少时犹颇及见前辈而闻其余论G其立心处已则以刚介质直为贤当官立事则以强毅果断为得至其为文则又务为明白磊落指切事情而无含胡脔卷睢盱侧媚之态使读之者不过一再即晓然知其为论某事出某策而彼此无疑也近年以来风俗一变上自朝廷|绅下及闾巷韦布相与传习一种议论制行立言专以d藉袭藏圆熟软美为尚使与之居者穷年而莫测其中之所怀听其言者终日而不知其意之所乡呤铀奈迨年之前风声气俗盖不啻寒暑昼夜之相反是孰使之然哉观於龙山余公之文者亦可以慨然而有感矣余公讳良弼字岩起自为诸生即以文鸣於场屋以乡举类试外台熹之先君子与故直秘阁吴公公路得其文而异之以为真有可用之实取而之前列旋入幕府即以画策平贼有功出入中外遂分帅阃皆有声烈平生为文甚多亡逸之余所存止此然皆真实应用之作不为空言没後二十八年其季子大用尉建阳出以相视熹以先世之契又尝获以少吏事公於温陵辱X进而收教焉衰莫零落乃复得斯文而读之其所感於今昔之变又当如何也哉孔子曰吾犹及史之阙文也有马者借人乘之今亡已夫熹於余公之文亦云因太息而书其後大用廉介不苟遇事敢前盖有公之风烈云绍熙癸丑十二月庚申朝散郎秘阁修撰主管南京鸿庆宫朱熹书
书伪诏後
熹闻之长老建炎南渡之初车驾已幸钱塘而留张忠献公於平江以为後镇时故兵部侍郎汤公实为守将一日闻有赦令当至心独疑之亟走以白张公公曰姑遣吏属知书解事者驰往发视有故则缓驿骑之行而先取以归则事可议矣汤公然之则遣州学教授某官往视而归乃明受伪诏也则又以告曰是则其可宣乎张公曰不然事已至此胡可匿且卒徒觖於望赐吾属先受祸矣又何忠之能输哉汤公曰然则宜奈何张公曰今便发库钱以示行赏之意乃屏伪赦而取故府所藏登极赦书置舆中迎登谯门读而张之即捐其阶禁无敢辄登者而散给金帛如常时郊赉故事则可矣汤公行之於是人情略定乃决大计熹常恨世徒知张公复辟之功为大而於汤公相与谋议曲折所助之深则少有能言之者今读其家传又得其焚伪诏事而以前所闻者参之亦足以见公之处此素定不可诬矣兹事尤伟而行状墓志及其他记h皆略不书何哉柳宗元言司马迁记荆轲徵夏无且记留侯徵画工今太史氏方将纂辑高宗中兴盛烈以垂万世得无亦有取於斯乎绍熙甲寅正月癸亥朔旦朝散郎秘阁修撰主管南京鸿庆宫朱熹谨书
题赵清献事实後
国家自熙丰元佑以来人才政事分为两涂是此者非彼乡左者背右既不可得而同矣而於其同之中又有异焉则若元佑之朔党洛党川党而熙丰之曾文肃赵清献张丞相又与章蔡自不同也熹少时从赵公之孙惠州使君游得观赵公手记所与蔡京异论本末盖尝三复而叹公之不幸今复从惠州之子某得此书而读之则又深惟其故而重叹国家之大不幸也夫以赵公之自言下不欲结怨於百姓则必不肯肆行烦苛争夺之横政中不欲得罪於士大夫则必不肯唱为禁锢忠贤之邪说外不欲失信於北朝则必不肯妄起开拓燕蓟之狂谋而考其平生质厚清约有过人者则又知其必不肯为蔡京之淫侈导谀以蛊上心而纳之於有过之地也是则虽曰同出於熙丰而其邪正得失之间岂可同年而语哉且春秋明王法而不废五伯之功元城刘忠定公伤政宣之乱而曰莫若且宗神考然则後之君子之於此书岂不犹有取焉呜呼其亦可悲也哉其亦可悲也哉绍熙甲寅元日癸亥鸿庆外史朱熹书
跋吕舍人与薛元亮帖
薛公安贫守贱之节吕公好贤尚德之心览此卷者可以得师矣绍熙甲寅孟夏既望新安朱熹书
跋薛畏翁诗
诸生或问敬当何训余告之曰是不得而训也惟畏庶几近之今观薛公之自名与所以训其孙者知鄙之言不谬也绍熙甲寅孟夏既望新安朱熹仲晦父观于临川城南之客舍因书其後云
跋曾裘父刘子澄帖
绍熙甲寅初夏予以赴官长沙道过临川汪君见过出此卷见示乃曾裘父刘子澄笔迹也既仰青溪先生之高行又感二君所立皆凛凛乎其有前辈之遗风而今皆不可见矣为之掩卷太息汪君得名家之传有良友之助所学必有以过人者恨以王事驰驱不及细扣之也朱熹仲晦父书
跋吕舍人青溪类稿
绍兴紫微吕公名德之重一言一动皆有法戒固非後学可得而赞也其论汪谢诸贤高志清节皆足以传信後世孰敢改评独饶节者一旦毁削肤殄~天伦而诸公环视无一人能止而救之者或乃从臾嗟叹以是为不可及亦独何哉因观此卷窃有感焉辄太息而志其後绍熙甲寅夏四月既望朱熹仲晦父书
跋曾裘父赠屈待举诗
昔李起居成季见其侄大参汉老之文曰汝於文吾不能有所与但勿求人知耳余尝爱其言每为士友诵之今来江西见其士友多妙於语言而往往不能无求人知之意岂於李公之诲未之讲耶将既曰为文则势必不能无待於外也屈君以诗见知於艇斋矣而犹不能不借重於\口辱以谓予因为书此云新安朱熹仲晦父
跋曾仲恭文
前辈文字规模宏N论议雄伟不为脂韦妩媚之态其风气习俗盖如此故宣和之後建绍继起危乱虽极而士气不衰观曾公之文亦可以见其彷佛矣近岁以来能言之士例以容冶调笑为工无复丈夫之气识者盖深忧之而不能有以正也因读此编辄私记於其後云
跋郑宣抚帖
贤士大夫不容於邪枉以放於窜逐流离之祸虽其平生至亲笃友亦或背而去之甚者安视其狼狈困辱而莫之恤也当此之时乃有常日未尝一通声问之人独能奋然不顾一时权臣之威虐崎岖反侧以致其拥护扶持之力而不少懈彼岂故为诡激之行以惊世取名哉特以秉：玫轮良心愤世疾邪之壮志独有得於天分之多而又能不为私情邪念之所回夺是以於此自有不能已耳尝记顷年侍坐於端殿尚书汪公见其於当世之士有能此者每极称叹以为难能初盖未能不以为疑逮此晚岁更事既多然後知其言之有味而识其有补於世教之深也偶观南丰鲁衡父所藏宣抚郑公与其先君教授公手帖窃独重有感焉因书其後而归之以为世之君子宜有读之而其颡者云
跋曾南丰帖
熹未冠而读南丰先生之文爱其词严而理正居常诵习以为人之为言必当如此乃为非苟作者而於王子发舍人所谓自比刘向不知视韩愈如何者窃有感焉今乃得於先生之族孙潍见其亲笔不胜叹息文昭公字顷尝於长乐僧舍见之至於湘潭文肃之书则亦今始得观也绍熙甲寅夏四月二十二日新安朱熹书于宜春昌山渡之客舍
题吕舍人帖
人之大伦有五而朋友居其一然世人鲜克知之独吕公於此为拳拳焉观於此帖可以见矣至於其间多以诗文为教则公晚岁盖深悔之览者又不可以不知也绍熙甲寅四月二十四日新安朱熹书
书藁逝答魏丞相奉使子
臣熹以隆兴初元召对垂拱妄论讲和非策适契上指其後乃闻诸公率定盟约窃意一时君臣之计必有甚不得已者今得仰窥藁适サ圳报丞相薮汗出疆请事於是信其不诬而薮汗志节之伟谋虑之精於此亦可见矣公子熊梦视臣此轴适当奉讳之後奉玩摧裂涕血交颐敢拜手稽首而书其下方
跋辨志h
伯恭父作此书余所见凡数本此又章贡李和卿所次序者其前後次第虽或不同然其所以使人警惧惩毖而谨於细微以就全德之意则未尝不同也安成彭君又受而传布之唯恐不广此意亦可嘉已绍熙甲寅七月中伏日新安朱熹书于长沙郡斋
跋赵清献公家问及文富帖跋语後
赵清献公晚知濂溪先生甚深而先生所以告公者亦甚悉见於章贡送行之篇者可考也而公於佛学盖没身焉何耶因览此卷为之叹息云绍熙甲寅七月二十七日新安朱熹谨记
元师在魏一方信向盖所谓魏府老华严乃一僧耳读师为帅而遂以为魏公误矣【此题李石跋语後】富公帖中语乃远方悬料未定之词碑文所记其必有考矣东坡岂右介父而诬公者耶【此题何万跋语後】
跋三家礼范
呜呼礼废久矣士大夫幼而未尝习於身是以长而无以行於家长而无以行於家是以进而无以议於朝廷施於郡县退而无以教於闾里传之子孙而莫或知其职之不修也长沙郡博士邵君涞梦嵬鲇丫捶蛩次三家礼范之书而刻之学宫盖欲吾党之士相与深考而力行之以厚Ｂ锥新陋俗其意美矣然程张之言犹颇未具独司马氏为成书而读者见其节文度数之详有若未易究者往往未见习行而已有望风退怯之意又或见其堂室之广给使之多仪物之盛而窃自病其力之不足是以其书虽布而传者徒为箧笥之藏未有能举而行之者也殊不知礼书之文虽多而身亲试之或不过於顷刻其物虽博而亦有所谓不若礼不足而敬有余者今乃以安於骄佚而逆惮其难以小不备之故而反就於大不备岂不误哉故熹尝欲因司马氏之书参考诸家之说裁订增损举纲张目以附其後使览之者得提其要以及其详而不惮其难行之者虽贫且贱亦得以具其大节略其繁文而不失其本意也顾以病衰不能及已今感邵君之意辄复书以识焉呜呼後之君子其尚有以成吾之志也夫绍熙甲寅八月己丑朔新安朱熹书
书邵康节诫子孙真後
右芗林向氏所藏康节先生诫子孙之文也熹尝从故友刘子澄得其摹本刻石庐山白鹿精舍今乃获G其真格言心画模范一世伯虎得而葆之所以佑厥後者为亡穷矣借观累月玩不释手已复窃识其後而归之绍熙甲寅八月【阙】　日新安朱熹书于丰城传舍
跋谢艮斋与黄生诗
黄生事人有始终之义不以生死二其心盖有士大夫所难者其节固可嘉而詹公之取人至能使之如此谢公与一时诸名胜又从而表章之皆盛德事也绍熙甲寅秋社戊申晦翁览而叹之为题其後云
跋l侯行实
濠yl侯之事尚书谢公传之已详而其孙钧又欲予记其後予以为天下之事有其实足矣以为徒实而不文或不得以传於後也故文以述之至文以述之而又出於一代醇儒硕德之手则其传亦既远而足恃矣而又使他人饰虚词以赞之虽累千百言亦何所加於其实哉既谢不为而钧之请不置且以谢公之命命之予不获避也乃记其语於临江道旁之客舍云绍熙甲寅八月十七日新安朱熹书
跋曾裘父艇斋师友尺牍
此编皆诸前辈所与艇斋曾公往来书疏也其子潍h以成书乃亦置予言於其间非其伦矣绍熙甲寅经由临川得而观之深以愧叹呜呼艇斋既不幸即世而卷中人亦往往逝去独陆务观与予在耳此又重可悲也八月二十七日熹记
书程子E说後
王者E其祖之所自出以其祖配之而立四庙庶子生亦如之
E其祖之所自出始受姓者也其祖配之以始祖配也文武必以稷配後世必以文王配所出之祖无庙於太祖之庙E之而已万物本乎天人本乎祖故以所出之祖配天也周之后稷生於姜姜已上更推不去也文武之功起於后稷故配天者须以后稷严父莫大於配天宗祀文王於明堂以配上帝帝即天也聚天之神而言之则谓之上帝此武王祀文王推父以配上帝须以文也曰昔者周公郊祀后稷以配天宗祀文王於明堂以配上帝不曰武王者以周之礼乐出於周公制作故以其作礼乐者言之犹言鲁之郊E非礼周公其衰是周公之法坏也若是成王祭上帝则须配以武王配天之祖则不易虽百世惟以后稷配上帝则必以父若宣王祭上帝则亦以厉王虽圣如尧舜不可以为父虽恶如幽厉不害其为所生也故祭法言有虞氏宗尧非也如此则须舜是尧之子苟非其子虽授舜以天下之重不可谓之父也如此则是尧养舜以为养男也禅让之事蔑然矣以始祖配天须在冬至一阳始生万物之始祭用圜丘器用陶匏藁秸服用大裘而祭宗祀九月万物之成父者我之所自生帝者生物之祖故推以为配而祭於明堂也本朝以太祖配於圜丘以祢配於明堂自介甫此议方正先此祭五帝又祭昊天上帝并配者六位自介甫议惟祭昊天上帝以祢配之太祖而上有僖顺翼宣先尝以僖祧之矣介甫议以为不当祧顺以下祧可也何者本朝推僖祖为始已上不可得而推也或难以僖祖无功业亦当祧以是言之则英雄以得天下自己力为之并不得与祖德或谓灵芝无根醴泉无源物岂有无本而生者今日天下基本盖出於此人安得为无功业故朝廷复立僖祖庙为得礼介甫所见终是高於世俗之儒
熹未见此论时诸生亦有发难以为僖祖无功德者熹答之曰谁教他会生得好孙子人皆以为戏谈而或笑之今得杨子直所h伊川先生说所谓今天下基本皆出於此人安得为无功业乃与熹言默契至哉言乎天下百年不决之是非於此乎定矣绍熙甲寅闰十月七日临安寓舍谨书
跋鲁直书践祚篇
绍熙甲寅闰十月十日饯范文叔於张功父南湖之上功父出此为赠云旧得其真藏之近以主上践祚已训释并上御府矣因省数日前入侍讲筵上语尝及此也熹谨记
跋赵清献公遗帖
赵清献公清忠之节孝友之行冠映古今非赞叹之所可及今年自长沙趋朝屡得见其遗墨皆家问也此卷藏其族孙遵家尤见慈祥雍睦之意独恨三亭芜没不得追寻晚步遗迹不胜高山仰止之叹遵温谨好学能业其家其必有以复之绍熙甲寅中冬八日新安朱熹题於祥符方丈云
跋司马忠洁公帖
熹旧见张敬夫议司马忠洁公状每恨不得其事之本末今过玉山而公之孙为县尹始获此帖而观之敬夫之议可谓信而有徵矣绍熙甲寅中冬十有二日新安朱熹识
跋司马文正公通监纲要真
右司马文正公手书楚汉间事一卷疑是通监目h草稿然又加以总目则今本所无且别有纲要之名不知又是何书也呜呼公之愿忠君父陈古纳诲之心可谓切矣窃观遗迹三复敬叹敢识其後云
跋王枢密答司马忠洁公帖
司马忠洁公仗节卤廷誓死不屈此其报王枢密手书而王公缴进之章也熹窃闻之族祖秘阁公在建炎初实介王公首使不测之渊其後敌人先遣王公归後往来议讲和事而族祖独留云中十余年高宗皇帝嘉其守节尝因间使赐以器物甚厚此帖所谢岂亦上赐而使不以君命将之欤不然王公不应持以进也族祖後与洪张二公五人者皆得生还而王马二公相继死北方皆全其节吁亦盛矣然观此帖又足以见一时国步艰难主忧臣辱之意荒凉惨澹如在目中使人太息流涕不能已已因详记其本末云
跋司马文正公荐贤帖
熹伏读此书窃惟文正公荐贤之公心画之正皆其盛德之支流余裔固不待赞说而人知其可师矣若乃一时诸贤所以受知於公而获名荐书者则恐览者未能深观而内省发愤而思齐也如元英之居丧以礼盖一事而屡书焉则公之意可见而此书之存其於世教岂小补哉惜其元丰以後不及登载而彼为党籍者亦足以补此书之阙而集其大成矣熹於是又有感焉因窃记於其後以为後之君子必有同此叹者绍熙甲寅中冬庚子朱熹谨记
再跋王荆公进邺侯遗事奏藁
熹家所藏荆公进邺侯家传奏草临川石刻摹本丞相益公论之详矣然所议上番义勇当时竟不闻有所施行而保甲保马之法人多不以为便盖邺侯所谓得时用势舍势用力利害相远固如此也抑公此纸词气激烈笔势低昂高视一时下陋千古而版本文集所载乃更为卑顺容悦之意是必自疑其亢厉已甚而抑损之其虑深矣然论其实似不若此纸之云发於邂逅感触之初尤足以见其胸怀本趣之为快也夫以荆公之得神祖可谓千载之一时矣顾乃低徊若此而犹未免有郁郁未尽之怀君臣之际功名之会呜呼难哉绍熙甲寅腊月辛巳夜读有感因书以识其後
书释奠申明指挥後
欧阳公言古礼今皆废失州县幸有社稷释奠风雨雷师之际民犹得以识先王之礼而吏多不习至其临事举多不中而色不庄使民无所瞻仰见者怠焉熹始读之每疑其言之过及仕州县身亲见之而後知公之不妄也淳熙己亥初守南康尝一言之朝廷为取政和新仪镂板颁下而其本书自多抵牾复以告焉则莫之省矣绍熙庚戌复自临漳列上释奠数事且移书礼官督趣乃得颇为讨究则淳熙所镂之版已不复存百计索之然後得诸老吏之家又以议论不一越再岁乃能定议条奏得请施行而主其事者适徙他官因格不下及又再岁而熹守长沙则前博士詹体仁还为少卿始复取往年所被敕命下之本郡然吏文重复繁冗几不可读且曰属有大典礼未遑滔轮钪菀布榷熹亦召还奏事行有日矣又适病目不能省文书顾念兹事得请之难而今所下书乃如此又度其必不能继下诸州若不亟疏理而明布宣之是为已得请於上而复重见格於下也且自我请之自我尼之不可於是力疾躬为h校删剔猥酿定为数条以附州案俾移学宫符属县且关帅司并下巡内诸州仅毕而行则闻詹卿补外而奉常果不复下其书他州矣熹到阙亦不能两月而归明年长沙郡文学邵淠艘允槔丛灰怨之拳拳於此也谨已锓木而广其传矣熹嘉其志因为叙其本末以视後之君子使知夫礼之易废事之难成类如此不止释奠一端而已也庆元元年岁在乙卯正月五日朝请郎朱熹谨书
跋李侍郎武夷诗
观妙东楹李公侍郎遗墨语意清婉字画端劲每至其下辄讽玩不能去然岁久剥裂又适当施供张处後十数年当不复可读矣别为摹刻授道士使陷置壁间庶几来者得以想见前辈风度李公讳弥逊时以力诋和议出守临漳云庆元乙卯正月甲寅朱熹书
跋东坡刚说
苏文忠公为孙君介夫作刚说其所以发明孙君之为人者至矣然刚之所以近仁为其不诎於欲而能有以全其本心之德不待见於活人然後可知也宁都主簿郑载德得遗迹於君家将摹刻而之学宫间以视予因为识其左方以告观者使勉夫刚而益求所以为仁之方云庆元乙卯二月癸未新安朱熹书
跋李勉仲诗卷
建阳李君从礼一字勉仲予儿时尝与同学舍然是时从礼既冠已有俊声矣後十余年乃与予俱试礼部从礼不偶而归遂放意诗酒间得疾不起始从礼未死时予居屏山岁不过一再至建阳与从礼游不能E但见其?怀坦然意象轩豁论说纵横杂以诙笑傲睨一世若都无意於事者及间见得其诗句乃极清新稳密时出巧思伟丽可喜然亦不多见也晚岁来居考亭往茶坂得江文卿而与之游文卿从礼子僖材芩写永窦丫溆榷嘟郧八未闻者且言尝次其遗稿得若干篇後为亲友传玩而失之独留此卷乃与其先君子唱酬往来者属予书其事因为略识梗⑷绱司碇凶中⒉者即文卿先君子老而嗜学喜为诗寓词托讽多忧国闵时语爱从礼之才与为忘年友云庆元乙卯三月晦日新安朱熹书
跋郭长阳医书
绍熙甲寅夏予赴长沙道过新喻谒见故焕章学士谢公昌国於其家公为留饮语及长阳冲晦郭公先生言行甚悉因出医书历书数帙曰此先生所着也予於二家之学皆所未习不能有以测其说之浅深则请以归将以暇日熟读而精求之而公私倥偬水陆奔驰终岁不得休复未暇也明年夏大病几死适会故人子王汉伯纪自金华来访而亲友方士繇伯谟亦自籍溪来同视予疾数日间乃若粗有生意间及谢公所授长阳医书二君亟请观焉乃出以视之则皆惊喜曰此奇书也盖其说虽若一出古经而无所益损然古经之深远浩博难寻而此书之分别部居易见也安得广其流布使世之学为方者家藏而人诵之以知古昔圣贤医道之源委而不病其难耶予念蔡忠惠公之守长乐疾巫觋主病蛊毒杀人之奸既禁~之而又择民之聪明者教以医药使治疾病此仁人之心也今闽帅詹卿元善实补蔡公之处而政以慈惠为先试以语之傥有意耶亟以扣之而元善报曰敬诺乃属二君正X补而书其本末如此以寄之抑予尝谓古人之於脉其察之固非一道然今世通行唯寸关尺之法为最要且其说具於难经之首篇则亦非下俚俗说也故郭公此书备载其语而并取丁德用密排三指之法以释之夫难经则至矣至於德用之法则予窃意诊者之指有肥瘠病者之臂有长短以是相求或未得为定论也盖尝细考经之所以分寸尺者皆自关而前却以距乎鱼际尺泽是则所谓关者必有一定之处亦若鱼际尺泽之可以外见而先识也然今诸书皆无的然之论唯千金以为寸口之处其骨自高而关尺皆由是而却取焉则其言之先後位之进退若与经文不合独俗间所传脉诀五七言韵语者词最鄙浅非叔和本书明甚乃能直指高骨为关而分其前後以为寸尺阳之位似得难经本指然世之高医以其也遂委弃而羞言之予非精於道者不能有以正也姑附见其说於此以俟明者而折中焉庆元元年乙卯岁五月丙午鸿庆外史新安朱熹书
题嗣子诗卷
大儿自幼开爽不类常儿予尝恐其堕於浮靡之习不敢教以诗文既没後许进之乃出其所与唱和诗卷示予予初不知其能道此语也为之挥涕不能已不忍复观也为书其後而归之以识予哀云庆元乙卯六月既R晦翁书
跋邵康节检束二大字
康节先生自言大笔快意而其书谨严如此岂所谓从心所欲而自不u矩者耶庆元乙卯七月既R後学朱熹观赵履常所藏检束大字敬书
跋苍玉诗卷
余顷岁数往来江西饱闻合皂之胜每以不能一往游焉为恨今观苍玉诗卷则亦不待身到脚历而小院回廊风篁雪竹已了了在眼中矣轩中主人读书弹琴终日游居寝卧其间而不知岁月之逝其乐讵可量耶况今桂山先生已往遗墨益可贵重陈君其葆藏之庆元乙卯七月二十八日鸿庆外史朱熹书
跋武侯像赞
乾道丁亥岁予游长沙见张敬夫书室有武侯画像甚古云是刘丈子驹家藏唐阎立本笔因谓敬夫盍为之赞敬夫欣然口占立就语简意到闻者叹服以为非深知武侯心事者不能道也王兄齐贤因摹本而属敬夫手题其上後二十九年齐贤诸子出以视予俯仰畴昔如昨日事而三君子皆不可见矣为之太息记其下方庆元乙卯秋八月丁丑新安朱熹仲晦父
跋魏元履墓表
元履之葬熹实铭之而刻石纳圹中矣其曰事有系安危治乱之机者则曾觌召还之命也时觌势方盛熹窃过忧恐贻异时丘陇之祸故不欲察察言之而敬夫复表其墓亦放此意故常私念使吾亡友尽言之忠不白於後世其咎乃繇於我每窃愧焉其後淳熙改元之三年孝宗皇帝因纳郑监之言而思元履前所进说顾语执政龚公茂良等叹其直谅将复召而用之则闻其死矣嗟悼久之即下诏曰朝廷不可无直谅之士镏虽死其以宣教郎直秘阁告其第盖是时上虽以旧恩遇觌厚然实未尝及以政事元履自明皆深诋觌者上皆不怒而亟宠J之无所间於存没远近传闻感叹兴起顾以敬夫寻亦下世遂不及损益旧文以传兹事而亦至今未及刻也元履从弟诚之比得敬夫手书定本以视其兄之友延平使君黄仲本仲本慨然即为买石而刻焉且属熹复记赠官事以明孝宗纳谏思贤抑制近习之微意深可为後圣法熹亦幸因得追补志铭之阙庶有以慰元履於地下而自赎其顾望回隐之咎云庆元元年九月庚寅新安朱熹识
跋道士陈景元诗
碧虚子道士陈景元也颇读书能诗文一时名胜多与之游予尝见其所注庄子及所书相鹤经书颇醇古可观计於其辈流中亦当小异然元佑间王仲至尝荐使校中秘道书范醇夫位琐闱极论其不可且引王韶章厚开边时以僧自随因有经略察访大师之诮今日岂可复使馆阁有编校大师耶今观此卷见其诗句字画皆清婉可喜而荆公笔语尤高胜偶忆范公语聊书卷首以发观者之一笑云庆元乙卯九月癸巳朱熹仲晦父书
跋李参仲行状
锺山先生李公参仲之子季扎奉其先君子行状一通不远数百里谒予於建溪之上拜起垂泣而以铭墓为请予之先世家婺源与公为同县人而客於建也久矣绍兴庚子岁予年二十余始得一归故乡拜其坟墓宗族姻党於是乃获识公而听其余论心固已知其贤然是时年少新学未能有以扣也中年复归而再见公然後从游益亲而公已营锺山所住为将老焉之计矣两林之间渠清沼深竹树蒙密时命予与程弟允夫徜徉其间讲论道义谈说古今觞咏流行屡移晷刻间乃出其平生所为文词使予诵之则皆高古奇崛而深厚严密如其为人予以是心益敬公而自恨其不能久留以日相与追逐於东阡北陌之间也既别而归书疏不~其後数年闻公物故予以忧患疾病之不宁不能一往哭公而公之诸子不以为罪更以不朽为托至受其状而读之则又允夫之文也三复之余公之声容恍若相接永念故国人物眇然如公之贤宁可复得顾虽不敏其何敢有爱於言乎乃以病衰心力凋耗把笔欲下而神已不俱来矣遂无以塞季子之意而姑记其篇末如此以见允夫之状果无辞予虽有作亦不能有以加也滕珙所记足补状阙大抵数十年来乡人子弟多自好而善於文词亦其师友渊源之有自也庆元元年十一月癸巳冬至吴郡朱熹书于考亭所居清邃阁
跋吕仁甫诸公帖
靖康之乱中原涂炭衣冠人物萃於东南吕公广问仁父来主婺源簿而奉其兄和问节夫以俱又有维扬罗公靖仲共竦叔共亦来客焉於是李氏父子得从之游而滕户曹恺南夫亦受其学观於此卷可见一时学问源流之盛矣然惟仁父晚岁官达其他诸公多没不显滕尤以隽才蚤逝乡人至今嗟惜之而李丈参仲独以老拗瘴後进所高仰虽亦不得施其所有於当世而诸公者乃反赖之以传其所着滕君传簿厅记可考也末有建人魏元履与参仲之弟元质书魏时名挺之後改镏以特起为官数直谏不得久居中既没而天子思之诏J恤焉元质亦有美才好学不幸亦不抻挚杉李氏之多贤也庆元乙卯仲冬甲辰朱熹题
书李参仲家藏二程先生语h後
程氏书初出时人以其难得而珍贵之然未必皆有讲究而践行之也近年以来传者浸广而後人知其如丝麻M粟之不可一日无然真能好之而不舍者则亦鲜矣因观吕滕李三君子传授旧编及李丈跋语窃有感焉谨识于後庆元乙卯中冬甲辰朱熹记
题严居厚与马庄甫唱和诗轴
严居厚摄事闽清不满两月而与其令尹马庄甫更唱迭酬遂至盈轴争新`巧时出古谈篇篇皆有思致读之不觉宦情羁思恍然在目讽咏不已为书其後庆元乙卯腊月R日q翁
跋吴中丞家传
故御史中丞吴公刚直之操着於大观政和之间事具国史略与此传相表里其有不合则传闻之异词尔至其论荐游御史毛谏议胡文定公皆一世名士足以见公之知人其荐胡公而徽宗亟以手札审其名氏又足以见圣主急贤之美意则皆不见於史而独此书为可考焉是不可以无传也光禄公与胡公游有朋友之谊见於胡公所与吕兵书手简而熹先君子亦雅相敬重尝赠以诗有问讯袖中医国手不应长与一筇闲之句今读曾尚书所为铭识又如此呜呼其亦可谓贤父子矣其族孙芾出此书以见示因书其後以示公之族党尚思有以继其遗烈云庆元丙辰正月二十四日家传又记被旨鞠陈正⑹录闯轮宜喙所谓狱词平允实於片言之中者史亦不书盖阙文也张阁守杭乞兼领花石事亦不见他书当表而出之以着其恶云
跋赵忠简公帖
赵公初谪潮州时哭其季子而行既行又丧长子熹家有吕紫微与先君手书言之犹云不知此老力量能堪之否此帖云今年在贬所而渭亡适半岁则是犹在潮未过海也衢守章杰实绍圣故相诸孙雅怨赵公故藉此以发其私忿秦桧知其不专为已而借力以逞憾也故不直之不惟翁尉事解杰亦遂废不用盖不为疑其已甚也翁又胡侍郎妻兄胡亦草制罪状章厚者其家持此事诉w乃得移兰溪予与翁亦亲旧知之尤详因记於此以补跋语之未尽云庆元丙辰二月十三日晦翁题
再跋赵忠简公帖
赵公为相时高宗因览元符谏官任伯雨章疏论章厚蔡卞尝乞追废宣仁圣烈皇后事赫然震怒召直学士院胡寅草诏手书以付三省削夺厚卞官爵禁锢亲戚子孙其词有谁无母慈何忍至此之语天下快之赵公犹以行遣太重奏为申理乞免锢其亲戚高庙手诏褒其仁恕颇为末减今宸翰犹藏赵氏或为刻石以传於世矣然章氏子孙不知也但见赵公力主元佑因谓此事皆出其意而深怨之世亦鲜知其曲折者因复并记於此云
跋张魏公诗
t凶用事人心去大义重新天意回解使中原无左G斯文千古未尘埃
举大义以清中原此张公平生心事也观於此诗可见其寝食之不忘然竟不得遂其志可胜叹哉
书张魏公与谢参政帖
浚再拜曩以急於禄养未及尽心于学兹缘罢退初欲托庇三衢庶有承教之便比又恭领处分俾居福唐失此依赖殊用慊然差人种种悉荷留意尤所感激浚再拜
初跋
熹伏读丞相张忠献公所与参政上蔡谢公手书是时张公已建大功登右府矣而其执礼之恭如此且又K然自以为未始学者而有受教之愿焉甚盛德也谢公外孙甄述祖出以见示三复之余叹仰不足谨录一通藏之巾箧而敬书其後以归之庆元丙辰二月甲寅具位朱熹谨记
又跋
此张魏公所与谢参政书也凡三幅前幅称判府参政文丈钧座後又一书内一幅云某以未被受告命不果具细阶拜书伏幸照察其恭如此
跋向伯元遗戒
自佛教入中国上自朝廷下达闾巷治丧礼者一用其法老子之徒厌苦岑寂辄亦迤渌为鄙陋不经可怪可笑而习俗靡然恬不觉悟在唐唯姚文献公在本朝则司马文正公关洛程张诸君子以及近世张忠献公始斥不用然亦未能尽障其横流也近故朝议大夫向公伯元少受学於胡文定公晚年退处于家尊闻行知不以老而少懈及手足亲书幅纸戒其子孙勿为世俗所谓道j者笔札端好词意谨严与平日不少异诸孤士伯等奉承遗指不敢失坠既又谋刻诸石以诒久远间以视熹熹窃以为此书之行可为世法观者诚能因而推之尽末俗之陋以求先王之礼而审行之则斯言也不但为向氏一门之训而已因识其後以发之庆元二年二月辛未新安朱熹谨书
书廖德明仁蘼条约後
匹夫单行而遇疾病无有妻孥之养亲旧之托与夫室庐枕t之具医药食饮之须则其舆曳驱驰暴露饥f而转于沟壑也必矣先王之政道路庐舍委积之法至详至密而不闻其及此岂有司者因失其传耶国朝受命覆冒区宇涵育黎元百有余年至於崇宁大观之间功成治定惠泽洋溢隆盛极矣而上圣之心犹轸一夫之不获始诏州县立安济坊居养院以收恤疾病癃老之人德至渥矣中以多虞不无废缺近岁以来颇复修举而莆之为郡县者犹未暇也今其大夫廖君德明独有感焉乃即县南为舍一区ピ蝗拗庐使凡道路往来疾病之民咸得以托宿而就哺又请於郡得废寺之产岁入粟若干斛者以供药饵给奉守犹恨其力之不足而恐其惠之不广也乃叙其本末而为之条约间以示余请记其事以告後人冀有以卒成其志而不坏於久远也余惟廖君於此实举先朝已坠之典以活中路无告之人固学道爱人之君子所乐闻而愿为者又何待於余言哉姑为书其条约之後俾并刻焉庶几来者尚有考也庆元丙辰三月丁未新安朱熹记
晦庵集卷八十三
<集部,别集类,南宋建炎至德佑,晦庵集>

[book_title]卷八十四
钦定四库全书
晦庵集卷八十四　　　　　宋　朱子　撰跋
跋赵钤辖墓志
先王封建子弟蕃屏王室所以厚人伦而宁天下非独私其为力於已而已下及汉晋莫不由之虽其治乱得失有不齐者然要为宗社久长之计也唐自明皇疑忌诸王不令出合後遂相踵以为家法是以享有天下余三百年而其子孙~无闻於今者然则神祖之出宗支以仕州县其所以法前圣而鉴後王者圣谟远矣以故靖康之祸近属虽颇北迁而疏远在外者往往能建爰ㄆ淇沽t盗拒仇敌而死其官守者亦不乏人若江东钤辖赵公是已其孙崇遵出此轴以见示因得反复诸公所记并感前事为太息而书其後独恨东莱吕舍人所撰碑铭今不复存当为求之其家以附益之又记顷年守潭考其祀典有绍兴初年死难之士四人其一兵官赵侯聿之亦宗室子城陷巷战骂贼而死寇退事闻诏赠右监门卫将军然皆未有庙貌而寓祭他所因窃仰叹而深悲之即教纲纪并晋故刺史谯闵王等立象奉祠而为请於朝不旬日间即蒙报可赐其号曰忠节之庙德意所加神人歆动非独诸君之灵为有归也今闻钤辖诸孙且将自列求所以易其名者以熹所为请额之事推之窃计厚骨肉之恩崇节义之劝圣朝於此正有所不宜吝也谯王亦晋宗室事具本传云庆元丙辰七月庚子具位朱熹谨书
跋刘杂端奏议及司马文正公帖
士大夫出身事主上则欲致其君为尧舜之君下则欲使其民为尧舜之民至於谏不行言不听而洁身以去岂其心之所乐哉是以虽圣贤之处此不免迟迟其行而不忍为苟去甚或眷恋徘徊三宿而後出境其於君臣大伦恩义之际笃矣固不以苟得一时之虚誉为喜而轻去之也今观熙宁杂端刘公之奏议知其致君泽民之愿勤恳切至不啻其身之疾痛观司马文正公之遗帖见其忠君爱国而相勉以正之意又不胜其拳拳也呜呼盛哉然而道胜名立之言或者犹窃病之以熹而虑彼盖有激而云尔不然夫岂不知既有其实则名自随之在我固有不得辞者而当时风俗之厚习尚诚U亦不以是为嫌也又况忠贤去国一时之心固不能无慨然者司志之士忧之过甚恐其以是而不能郁郁以久也则姑为是说以譬之是乃忠君爱国之尤者而犹深有望於他时也岂以近名为累而故为回隐以避之哉刘公之事绍兴大参晋陵张公记之已详一时\贤又从而推明之亦皆足以见其乡慕之意矣公之【阙】世孙君房又出以示熹使得托姓名焉自惟晚出何敢复赞一词於其间特因或者所疑而妄论之以附于後云庆元丙辰八月戊申朔朱熹
跋张忠确公家问
熹尝铭张忠文公之庙因得读其遗书而叹慕其风烈今又得观公子忠确公汾州家问尤深敬仰窃惟国家承平百年德隆泽茂世臣乔木不为无人而一旦危难之际忠义之节乃独萃於张氏之一门其亦盛矣公之大节如青天白日固不待赞述而后明而熹独於其笔札之精谨见其神气之安闲於其家人父子之间见其誓死之外唯以收恤遗孤为寄而无一毫内顾下流之私也呜呼非其胸中有以大过人者何以及此先觉有言慷慨杀身者易从容就义者难若公之死其真所谓从容就义者邪公孙行俭因友人余克忠以此轴见视三复以还为之感涕因敬识其後云庆元丙辰十月己巳
跋东阳郭德辅行状
东阳郭君德辅将葬其子淇不远数百里过予於建溪之上状其行事一通以请铭而今四明帅守林公和叔前太府丞吕君子约又皆以书来言君之为人如状不诬可铭无愧也予虽不及识德辅然以二君子之言而读其状见其好学乐善之诚忠厚廉退之实心固乐为之书顾念比以多病心目俱衰凡铭之请所诺而未及偿者前後以十数所辞而不敢诺者又不止此今复安敢越次开端以来怨詈因谢不能而淇请益坚予悲其意乃为书其行状之後如此而归之抑林吕二君子皆非轻许人者其言固足以信後世矣又何r於予铭哉庆元二年九月丁丑朔旦新安朱熹书
跋许侍郎诗卷
侍郎许公经事综物之才见於已试其为文章盖直吐出胸中之未尝屑屑焉为如是之言也其孙建阳丞公视熹以公手书诗卷观其长篇大句固自雄健豪逸磊落惊人而新宅书怀近体诸作又皆律切精稳不留缝罅亦足以验其才力之有余无所施而不可矣熹与公俱江东人所居徽饶之间相望不百里独恨生长闽峤不及识公顾今如此乃获窥其笔而因以得其为人岂非幸耶庆元丙辰十月丙午朔旦婺源朱熹书
书河图洛书後
世传一至九数者为河图一至十数者为洛书考之於古正是反而置之予於蒙辨之详矣读大戴礼书又得一证其明堂篇有二九四七五三六一八之语而郑氏注云法龟文也然则汉人固以此九数者为洛书矣合皂甘君叔怀欲刻二图山中览者未必深考又当大启争端聊书以识之庆元丁巳上元节日q翁书
跋万君行事後
自乡举里选之法废取士者先文艺後材实於是野多遗贤朝多旷位而治具民俗每不能无愧於前世读正父所论着其舅氏万君之行事而以视於当世之人材其亦足以观矣正父好古多学深有志於治道而其笔力从横词气雅健又如此亦所谓似其家姓者耶
跋吕范二公帖
後山谈丛记苏端明当国恤时与人书疏疑於当慰与否而罢乃载前辈往还慰状以正之今观吕正献公帖乃知当时此礼固已通行亦臣子之心不能已者不审苏公何所疑也仁宗皇帝慈俭之德冠冕百王而因山之奉烦费若此岂其心哉宜乎老苏先生有华元乐举之讥而忠献韩公不敢辞其责也然此帖所云置司裁损仍是韩公当国时事亦足以验其悔悟之实矣此其所以为韩公者耶吕公幅纸之间爱君及民拳拳不舍其於刘公心期所会必有不约而同者览之令人感叹不能已范忠宣公平淡忠恕雅不欲以智名勇功自见故熙丰间授钺临边数被谯让观第二帖可⒓矣然迹其平生排濮议争新法干忤君相无少顾避最後论涸佑诸贤卒与同贬盖终身无所屈则又岂非所谓仁者之勇哉其於刘氏姻好绸缪盖亦声气之同非苟然者子夷得其家学之传不卑小官直道自信东莱吕舍人亟称之览者其亦考焉庆元丁巳中元节前二日朱熹敬书
跋度正家藏伊川先生帖後
颐谨诣行馆拜谢长官秘书十月日河南程颐状正为遂宁户掾友人王君世数数为正言城西傅君光家藏先正韩范诸公手甚富乃祖大夫公嘉佑初实见濂溪周先生于合阳求教先生手书家人艮遇等说赠之其後程太中公知汉州大夫公时为邑西川又得交伊川兄弟间手笔相问往往皆在正每见王君必悉意咨恳属以访求周程诸先生手庆元二年正月四日王君忽自山中来谒讲礼已袖出伊川先生手状一幅徐加考订殆先生入蜀时笔也大夫公集以为日记册此版起六月终七月十六日内载王氏父子吕氏兄弟迁擢盖熙宁间日报作细字背面皆满先生字处阙之独得不谩又问濂溪书曰亡矣正且悲且喜谓王君曰正不敏读诸先生遗书学其学求其道今十年余矣每见当时一事一物如南国之棠曲阜之履旁皇不忍去之也今此纸幸脱於败烂之中然诸先生所以开示後世者世方以为奇货安知叔孙武叔辈见之不遂投之水火耶为我谢傅君正奉藏之俾勿坏其年秋傅君来言曰先生之书谨如命大夫公讳耆字伯廾在元符党籍光字用之世字叔载後学乐活度正谨书
傅君周旋周程师弟子间知所主友而伊川先生手刺谒谢为礼亦恭则其人之贤不问可知度君求访之勤意欲甚美濂溪先生往还遗计其族姻闾里之间犹有存者度君其广询之当可得也尝读明道先生乐亭诗其卒章曰井不忍废囿不忍荒呜呼正学其何可忘然则熹之所望於度君者又不专在於此也度君其益勉之哉庆元丁巳七月二十二日朱熹书
跋张敬夫与冯公帖
此张敬夫与缙云冯当可书也味其词意知其一时家庭之间定省从容未尝食息不在中原之复令人感慨不已冯公独不及识然尝见故端殿汪公甚推重之近得其文集读之论议伟然而所论人主正心亲贤为所谓建极者明禹箕之传破诸儒之陋乃适与鄙意合尤恨不得一见其面目而听其话言也庆元丁巳七月二十五日新安朱熹书于建安坤峡之野店
跋孔君家藏唐诰
阙里裔孙孔仲良以乡贡明经仕唐正元大和间至莆田令卒官因家焉子孙散居民伍无复显人绍兴中熹之友括苍吴任授室其门间以其家所藏告身家牒世谱相视皆唐世旧物牒又其应举时所通具列三世官讳独曾祖文整名见谱中乃袭文宣王齐卿之别子而齐卿实先圣第三十有七世孙也考之元丰版本袭封家谱皆合推而下之得莆田令君则为第四十有一世矣牒颇残缺无州里而以洪州之印E其缝视其告则以为泗州连水县临淮乡进贤里人岂其寓於洪耶告身凡七通其二为令君之父丞公所历南顿溧水二县尉其五为令君明经冬集全椒尉青阳丞及莆田考课皆尚全好独莆田令为誊本而其家自令君至此又已传九世矣熹得其书审订不谬乃以告於莆守傅侯自得令丘君铎请得更其版籍为至圣文宣王第四十九世孙孔宜户二公欣然许诺即施行之时绍兴二十五年乙亥岁也後二十有六年宜之子幼夏乃以乡举试礼部又数年知县事廖德明为摹刻其告於县斋然其跋语以令君为三十八世则为小差幼夏以其墨本来因记旧事辄为书之且使摹其家谱世谱及南顿溧水二告并刻于家而附以令君以来世次之属使後有考云庆元丁巳中秋日朝奉大夫朱熹书
跋孔毅夫谈苑
孔毅夫谈苑清江张元德藏其手稿然多是抄取江邻几嘉佑杂志中语此本方是一传以失校已多脱误又世传孔书有珩璜新论者多是类集古今事实之近似者而一本附记近世见闻数十事自赵献公以下无不遭其诋毁尝细考之笔势不甚相似或好事者附益之惑乱後生甚可恶也因此帙笔其後以晓之庆元丁巳八月晦翁
跋十七帖
官本法帖号为佳玩然其真伪已混ヒ尤缌醮巫有能书名其所刻本亦有中分一字半居前行之底半处後行之颠者极为可笑唯此十七帖相传真的当时虽已入官帖卷中而元本故在人间得不ヂ掖吮韭碜甫所摹刻也玩其笔意从容衍裕而气象超然不与法缚不求法脱真所谓一一从自己胸襟流出者窃意书家者流虽知其美而未必知其所以美也书词问讯蜀道山川人物屋宇图画至o至悉盖深有意於游览而竟不遂岂所谓不朽之盛事信难偶耶因念顷年庐阜终更诸公议遣使蜀而孝庙记怜不欲使之远去议乃中寝然东留讫无补报而徒失西游之便每以为恨今观此帖重以慨然又念M游之日远无复有意於人世也熹记
跋杜工部同谷七歌
杜陵此歌豪宕奇崛诗流少及之者顾其卒章叹老嗟卑则志亦陋矣人可以不闻道哉
跋李伯时马
观龙眠飞骑图及读延之廷秀大防三君子佳句因思法云秀公语尤物移人甚可畏也庆元三年孟冬八日朱熹仲晦父
跋东坡书李杜诸公诗
东坡此卷考其印章乃绍兴御府所藏不知何故流落人间捧玩再三不胜敬叹但其所写李白行路难阙其中间八句道子胥屈原陆机李斯事者此老不应有所遗忘意其删去必当有说老翁并诗在老苏送蜀僧去尘之前必非他人之作然不见於嘉佑集亦不省其何说也彼欲并中老翁改易服不使人知而後篇遽有嫌瘦废弹之叹何耶然其言怨而不怒独百世以俟後贤而不惑则其用意亦远矣哉庆元丁巳十月丁丑新安朱熹观玉山汪季路所藏而识其後如此云
跋杜祁公与欧阳文忠公帖
杜公以草书名家而其楷法清劲亦自可爱谛玩心画如见其人庆元丁巳十月丁丑新安朱熹观
跋东方朔画赞
平生所见东方生画赞未有如此本之精神者笔意大⒂牒亟荼聿芏鸨相似不知何人所刻石在何处是可宝也朱熹仲晦父
跋蔡端明写老杜前出塞诗
蔡公大字盖多见之其行笔结体往往不同岂以年岁有蚤晚功力有浅深故耶岩壑老人多见法书笔法高妙独称此为劲健奇作当非虚语庆元三年十月戊寅朱熹
岩壑再题势若飞动可见字随年长也
跋吴道子画
顷年见张敬夫家藏吴画昊天观壁草卷与此~相类但人物差大耳此卷用纸而不失色又有补画头面手足处应亦是草本也张氏所藏本出长安安氏後有张芸叟题记云其兄弟析产分而为二此特其半耳顷经临安之火今不知其存亡而此卷断裂之余所谓天龙八部者亦不免为焦头烂额之客岂三灾厄会仙圣所不能逃耶是可笑也吴笔之妙冠~古今盖所谓不思不勉而从容中道者兹其所以为画圣与季路所藏法书名画甚富计无出其右者既以得观为幸因记岁月於其後时庆元丁巳十月十日己卯也朱熹仲晦父襄阳张舍人笔法出其家存诚子先君子甚爱之而世莫之贵也因览遗墨不胜悲叹熹谨书跋欧阳文忠公与刘侍读帖
欧阳公与刘侍读尺牍一卷汪季路持以见示因得窃观前辈之笑谈风味於此犹可想见其彷佛然当是时朝廷清明风俗醇厚国家致治之美莫此为盛而公犹有薄恶之叹盖其所不可及者独有嫉善之言不胜公论此为治乱之分耳三复之余掩卷太息而记其後季路其谨藏之庆元三年十月己卯书
跋旧石本乐毅论
沈存中笔谈云皇佑中尝於高绅之子钱塘主簿安世家见此石後十余年安世在苏州石已破为数片以铁束之後安世死石不知所在或云苏州一富家得之亦不复见存中所记与欧阳公不同如此延之所谓锡山徐氏者岂又得之苏州富家耶延之又谓损泐馍糊则石虽幸存亦无复如此本之清劲矣续阁帖中所刻全文又不知所自来顷年曾於折子明家见其所藏旧本笔意~类徐季海要皆非此本之比也庆元丁巳十月己卯朱熹
跋东坡祭范蜀公文
汪季路所藏苏文忠公祭范忠文公文稿庆元丁巳十月己卯朱熹观于考亭溪居
跋富文忠公与洛尹帖
富文忠公与洛尹帖以史考之尹者李中师也熙宁元年公自河阳被召入京以病请汝而归过洛少留连遭三丧赴汝後又一遭丧【子云丧骨肉大小四口】是时李以天章阁待制知河南府营奉应天会圣两神御殿故此一帖自言附庸悲恼而赞李二役毕工者为第一公既至汝神庙遣中贵人冯宗道挟太医陈易简来治足疾故此一帖言中c太医者为第二移囚不知何事冯来恐亦即宗道也故此帖为第三明年被召入相故此一帖云诏使到郡即交州事办行而东者为第四三年李自权三司使进龙直再尹洛故此帖致贺始称龙图给事者为第五四年公在亳州坐不散青苗罢归洛未至改判汝州故此一帖言近赴小邑胜於穷坐里闾且感君相厚恩而恨不得时奉谈笑者为第六公至汝不久即请归洛故此一帖言择日就第者为第七既而告老遂以司空使相致仕故此一帖答其封示单报者为第八凡十三帖其岁月先後可考者如此其余似亦皆是在洛时往还者盖李之事公不为不谨而公之遇李亦不为不厚矣而其後李因奉行免役之令乃籍公户使出泉同於编m以媚用事者小人观时徇势反覆异态何世无之览此卷者可为发一大笑也庆元丁巳十月庚辰朱熹
跋韩魏公与欧阳文忠公帖
张敬夫尝言平生所见王荆公书皆如大忙中写不知公安得有如许忙事此虽戏言然实切中其病今观此卷因省平日得见韩公书虽与亲戚卑幼亦皆端严谨重略与此同未尝一笔作行草势盖其胸中安静详密雍容和豫故无顷刻忙时亦无o芥忙意与荆公之躁扰急迫正相反也书札细事而於人之德性其相关有如此者熹於是窃有警焉因识其语於左方庆元丁巳十月庚辰朱熹
跋朱希真所书道德经
岩壑老人小楷道德经二篇精妙醇古近世楷法如陈碧虚之相鹤黄长睿之黄庭皆所不及唯湍石喻公之典引诸书为可方驾耳季路得之远以相视恨目已昏盲不得尽见其妙处把玩不足因记其後而归之季路能攻石传刻以与好事者共之即大幸盖此书难得善本读此数章似少F谬又为可传也庆元丁巳十月庚辰云台子私记
如俨若客语意最精今本多误作容殊失本指此本为不误也
跋赵清献公家书
赵清献公之为人公忠孝慈表里洞彻固所谓无间然者然其晚岁学浮屠法自谓有得故於兄弟族姻之间无不以是勉之前後见其家间手帖多矣如此卷称其弟心已明莹见性复元教其侄以不失正念要使纯一不杂又教以公私谨畏践履不失便是初心佛事且引古人二业清芳捶鸪鍪乐语以为此亦直截为人处则与今之学佛者大言滔天而身心颠倒不堪着眼者盖有间矣呜呼圣学不传其失而求诸野者若此尚为有可观也予是以表而出之庆元丁巳十月十一日庚辰朱熹书
跋汤叔雅墨梅
墨梅诗自陈简斋以来类以白黑相形逮其末流几若禅家五位正偏图一矣故汤君始出新意为倒晕素质以反之而伯谟因有冰雪生面之句也然白黑未分时一句毕竟未曾道着诗社高人试各为下一转语看汤君自云得其舅氏杨补之遗法其小异处则又有所受也观其藉敷腴诚有青於蓝者特未知其豪爽超拔之韵视牢之为何如尔病眼眵昏不能核论故愿与诸君评之戊午三月病起戏书
跋王信臣行实
庆元纪号之初余友吕子约谪居庐陵间遣询其动息子约报书具言罪大责轻念咎之余复何所道独所寓居得王氏别馆有台榭花木之胜而江山云物晨夕万变足以游目骋怀尤过望不落寞耳因极道王君之为人以为好贤乐善所交尽其乡之名公卿才大夫又能同其忧乐不随世俗为a仰既又以书来称王君之子岘为方有意於学谓余当有以告语之者岘亦以书来贽甚勤余读之信子约之言不诬也无几时子约内徙高安以卒而岘亦以王君之没来赴且述其事状一通而以铭墓为请余病疾久废笔研既吊且谢不能而岘请益坚乃记其後而归之以见余意又以见岘之状君词有不尽而无所溢也四年戊午中冬丙申朔旦云谷老人朱熹仲晦父书
跋程沙随帖
离骚九章云乘鄂渚而反顾兮G秋冬之绪风说文GG也亚改切又焉开切史记范增撞破玉斗曰唉说文唉G也乌开切二字音义并同如叹与叹与咳实一字耳其声则皆楚语也故元次山有G乃曲而柳诗亦用此二字皆湘楚间作柳文旧本作霭袄音上字正协亚改之声集韵亦於皆韵收唉字海韵收G唉二字为一其说盖与说文不异但乃字之读如袄者未有考耳近世乃有倒读之者又或写G为E则其误益甚矣【G乃歌】○唐肃宗中兴之业上比汉东京固有愧而下方晋元帝则有余矣故许右丞之言如此盖亦有激而云者然元次山之词歌功而不颂德则岂可谓无意也哉至山谷之诗推见至隐以明君臣父子之训是乃万世不可易之大防与一时谋利计功之言益不可同年而语矣近岁复有谄子妄为刻画以谤伤之其说之陋又许公所不道直可付一笑云【语溪诗】○公刚毅忠烈得之天资与其学之不纯而谄道佞佛自不相掩有志於道者师其所当师而戒其所可戒可也浅闻卑论易以溺人不足为法览者详之【麻姑山诗】○余少尝学书而病於腕弱不能立笔遂~去不复为今观沙随程丈此卷饶娥一纸盖有意於黄绢之碑者亦可爱也饶娥故居小庙在乐平县东二十余里余尝特往沃茗酹之?阙已不复存矣因语州县宜增葺之且为请敕额列祀典而莫有应者甚可叹也【辨饶娥】○余尝为沙随言孝经独篇首六七章为本经其後乃传文然皆齐鲁间陋儒纂取左氏诸书之语为之至有全然不成文理处传者又颇失其次第殊非大学中庸二传之俦也程丈报书云吾尝闻之玉山汪公亦若吾子之言是也今览其手书遗论因记其语於後云【孝经论】
庆元戊午十一月二十六日刘用之为刘伯醇携此卷来求跋为书以归之
书钓台壁间何人所题後【此词实亦先生所作】
不见严夫子寂寞富春山空留千丈危石高出暮云端想象羊裘披了一笑两忘身世来c钓鱼竿肯似林间翮飞倦始知还中兴主功业就鬓毛斑驱驰一世人物相与济时艰独委狂奴心事未羡痴儿鼎足放去任E顽爽气动星斗终古照林峦
顷年屡过七里滩见壁间有胡明仲丈题字刻石拈出严公怀仁辅义之语以厉往来士大夫未尝不为之摩娑太息也然亦不能尽记其语後数十年再过因觅其石则已不复存意或者恶闻而毁灭之也独一老僧年八十余能诵其词甚习为予道之俾书之册比予未久而还则亦为好事者裂去矣因览两峰赵献肀实鎏乐府偶记向所尝见一词正与同调并感胡公旧语聊为书此庆元己未人日云谷老人云
钓台故有范公记文词义甚伟後人不容复措手矣中间有江子我一记独书作新岁月最为得体而粗述其以羊裘题轩客星命阁之意名义亦为高雅今屡经火不知此石尚存否也近年乃有作记力辨严公非诡激素隐者盖邵康节作安乐窝中好打乖诗明道程先生和之曰时止时行皆有命先生不是打乖人而康节又复之乃有安知不是打乖人之句此言有味也使严公而可作当为此发一大笑云
跋吕氏岁时杂记
右吕公岁时杂记熹得而伏读之既於周退传陆放翁之所叹窃亦深有感焉又意公之为此亦前贤集h方书之遗意也然则後之君子又将有感於余言也夫庆元己未二月辛巳新安朱熹书
跋张安国帖
安国天资敏妙文章政事皆过人远甚其作字多得古人用笔意使其老薷加学力当益奇伟建阳张大夫珍藏此纸间以视予展玩恍然如接谈笑书其後而归之庆元己未三月八日
跋山谷宜州帖
山谷宜州书最为老笔自不当以工拙论但追想一时忠贤流落为可叹耳云谷老人因览窃识庆元己未三月八日
跋米元章下蜀江山图
米老下蜀江山尝见数本大略相似当是此老胸中丘壑最殊胜处时一吐出以寄真赏耳苏丈粹中鉴赏既精笔语尤胜顷岁尝获从游今观遗墨为之永叹庆元己未三月八日新安朱熹仲晦父
跋蔡端明帖
蔡公书备\体此卷评书一纸独有欧虞笔意甚可爱也庆元己未三月八日云谷老人观县大夫张侯所藏为识其後
跋欧阳文忠公帖
欧阳文忠公与蔡忠惠公手帖前辈交情笃厚语意真实於此可见庆元己未三月八日新安朱熹仲晦父书
跋东坡帖
东坡笔力雄健不能居人後故其临帖物色牝牡不复可以形似校量而其英风逸韵高视古人未知其孰为後先也成都讲堂画象一帖盖屡见之故是右军得意之笔岂公亦适有会於心欤庆元己未三月八日朱熹仲晦父观永福张氏所藏墨叹赏不足因记其左方
跋曾南丰帖
余年二十许时便喜读南丰先生之文而窃慕效之竟以才力浅短不能遂其所愿今五十年乃得见其遗墨简严静重盖亦如其为文也庆元己未三月八日
跋彭监丞集
余顷使J东时诸郡民以保伍之役不便相与自言者\独台之临海为无有问其故则曰前此县令彭君视其聚落之贫富而稍正定其疆理使贫里得免频役之苦以故皆乐趋事无所为诉余念聚落贫富之不均最为役法大害间者虽设歇役年岁倍半之差而犹有所不通今彭君所行虽律令所无有然亦非有禁也真可谓得法外意矣间颇推其法於他郡县人果皆以为便後以按事至台留甚久闻临海士民称彭君之政不容口曰吾邑数年之前唯侍郎度为有去思而近岁乃得彭君其惠爱恻怛酷相似而综理详密殆过之既又得其所为户口财赋之书读之益知彭君之志不但为百里规模而已也然余自是罢归不复出者累年亦闻彭君登朝出守持使者节而竟不及试以卒每深以为恨也庆元己未君之中表林生补持此集及叶卿所撰墓铭过余三复感叹因书畴昔所闻以附焉以为有志於民者尚有取也三月丁丑既R新安朱熹
跋刘司理行实
长乐刘砥及其弟砺相与来学累年于兹更历变故志尚愈坚察其居家孝友交朋友信实临事谨畏不敢畔绳墨知其教习之有素也一日出友人赵君昌父所状其先府君行事一通因以铭墓为请余读其文考其事有以信余所知之不谬矣然余久以疾病忧畏不能文比年以来所辞且十数家以故虽知刘君之贤而不能有以少答二生之意独识其後而归之後有君子尚有以识此心也虽然二生勉?尊闻行知而有以卒就其德业则所以显扬其亲者於是为大铭之有无初不足为重轻也庆元己未四月乙酉新安朱熹书
跋家藏刘病翁遗帖
病翁先生壮岁弃官端居味道一室萧然无异禅衲视世之声色权利人所竞逐者漠然若亡见也熹蚤以童子获侍左右先生始亦但以举子见期而熹窃窥观见其自为与所以教人者若不相似暇日僭有请焉先生欣然嘉其有志始为开示为学门户朝夕诲诱不倦其後先生属疾熹适行役在外亟归省问先生喜甚顾而语曰病中无可与语幸吾子之来归也自是日奉汤药先生所以教诏益详期许益重至为具道平生问学次第倾倒亡余一日从容因出诗一篇见授先生性不喜书常时诗文率多口占使诸生执笔独此与赠刘致明丈长句皆手书之其意可见也【赠别诗有小几清香慰临别极知了了万缘轻之句子或恶其语之不祥者先生笑曰此何足讳然亦为汝更之因别定为愁~字】既又发故箧得碎纸数十皆平日省躬自厉之言稍以先後次为一篇命熹与同舍生黄铢笔之复取视手自更定数十字间不一日遂手足诸子乃共发其先所缄封遗书数幅皆熹未归时所留处画庶事遍及遗孤复有片纸属熹为作张公书末有勉力大业之语熹始得泣受而宝藏之以至于今不敢失坠然而躬行不力老大无成不能有以仰副当日付授之意抱此愧恨每念将无以见先生於地下今病已力何所复云姑取遗墨为一编而序其本末以示子孙且以示诸同志使於前修景行之懿知所慕而又视熹之慵惰亡闻以为前车之戒也熹字元晦亦先生所命其祝词具在以非临终手笔别附他卷先生没以绍兴十七年丁卯後五十三年庆元己未五月丙申门人朱熹谨书
跋病翁先生诗
月高夜鸣筝声从绮窗来随风更迢递萦云暂徘徊余音若可玩繁弦互相催不见理筝人遥知心所怀宁悲旧宠弃岂念新期乖含情郁不发?曲宣余哀一弹飞霜零再抚流光颓每恨听者稀银甲生浮埃幽幽孤凤吟\鸟声难谐盛年嗟不偶况乃容华衰道同符片诺志异劳事媒栖栖墙东客亦抱凌云才
此病翁先生少时所作闻筝诗也规模意态全是学文选乐府诸篇不杂近世俗体故其气韵高古而音节华畅一时辈流少能及之逮其晚岁笔力老健出入\作自成一家则已稍变此体矣然余尝以为天下万事皆有一定之法学之者须循序而渐进如学诗则且当以此等为法庶几不失古人本分体制向後若能成就变化固未易量然变亦大是难事果然变而不失其正则纵横妙用何所不可不幸一失其正却似反不若守古本旧法以终其身之为稳也李杜韩柳初亦皆学选诗者然杜韩变多而柳李变少变不可学而不变可学故自其变者而学之不若自其不变者而学之乃鲁男子学柳下惠之意也呜呼学者其毋惑於不烦绳削之说而轻为放肆以自欺也哉己未五月二十二日
书先吏部韦斋记铭并刘范二公帖後
右剑浦罗先生仲素为先君子作韦斋记而沙阳曹丈令德又为之铭家藏遗数十年矣恭惟先君子名斋之意不唯自警乃其所以垂裕後人者盖亦至深至厚而无以加而熹践修不谨陷身危辱今病且死大惧无以奉慈於地下故敢收辑遗文藏之家庙以示子孙使永永奉承不至失坠庶几得以少伸省愆念咎之万一其横渠西铭外舅草堂刘先生所授首尾有先生手笔二十字造字祝辞病翁刘先生所作及秘阁范公手帖今皆以附于後三公皆先君子执友其所以教熹者今皆不能有以副也庆元己未五月丙申孤熹敬书
书先吏部与肺蚴獒
某比获从容良慰北岩重勤远出伏暑中时得雨法体多福安下处未欲遽以干人须决成入城即自有书信去城中数日人事纷纭归来静坐累日意绪始复旧云监寺不别书空石斗一枚付去人谢谏去若借得两人即分付两笼令共舁来不然即且取古田丙字纸五轴付谢谏来及珙首座并烦致意未相见加爱闰月三日某上尊胜长老肺蚣世美兄弟致意城中滚滚不E未及为书
先君子少日喜与物外高人往还而於肺蚴ξ尤厚後尝为记尊胜佛殿今刻石具在可考也肺蚪ㄑ翎嵘饺送碜宰鹗ね司幽仙皆萍试阂皇伊然禅定之余礼佛以百万计年过八十目光炯然非常僧也常为余道富文忠赵清献学佛事其言收敛确实无近世衲僧大言欺世之病以是知先君子之厚之非苟然也古田林生蒙正持此卷来捧玩手泽不胜悲感因为略记其本末云庆元己未六月既R云谷朱熹谨书
跋德本所藏南轩主一箴
敬之一字学者若能实用其力则虽程子两言之训犹为剩语如其不然则言愈多心愈杂而所以病乎敬者益深矣诵敬夫之箴者要当以识此意云庆元己未初伏云谷老人书
题吴和中感秋赋後
和中感秋作赋既发深省乃欲逃之麴蘖之间叔通以硕果不食者厉之可谓得朋友之职矣顾予奸伪排摈之余何足知此二君子其相与切磋之时有以见警焉则区区之望也庆元己未八月既R云谷老人书
跋张以道家藏东坡枯木怪石
苏公此纸出於一时滑稽诙笑之余初不经意而其傲风霆古今之气犹足以想见其人也以道东西南北未尝宁居而能挟此以俱宝玩无敬似湟庖巡环惨忧也灰允油豕贵人而独以夸於畸人逐客则又有不可晓者云谷老人因览为识时庆元己未仲秋既R愚叟之墓已有宿草矣抚玩遗墨相视感慨泫然久之若归羌庐以视西坡当同此叹也【愚叟谓吕子约晚谪高安寓大愚寺自号大愚老叟西坡谓黄商伯】
跋刘子勉行状
余自为童子时得见大夫公於病翁先生之侧闻其自诵所为程试之文意气伟然音节华畅已知敬爱其人後因葬亲於公之乡始得从公游好E密见公居家居乡言行之详及闻其所以施於官政者表里殚尽莫非忠厚信实慈惠恭俭之意於是始益心服其为人及公之没其诸子示以此书盖将使志其墓会余方有幽忧之疾不遑序次然三复其文而参以平生所闻见盖无一词之非实也顾念岁月逾迈後生之及见前辈者日加少而俗愈也为之太息而识其後云新安朱熹书
跋吉水周君家藏诉牒
吉水乡贡周君诉牒七通其家宝藏八世余二百年矣览者不暇寻其端原一旦丞相益国公表而出之为之稽考岁年推校事实上及正朔名讳至o至悉於是周君之事得以备见其本末其後之人可以益严奉守而无所事於他求矣而其孙洽乃桃允羝湎绲持名之士悉使赞述而揄扬之是则已病於赘而意犹未已又复不远千里夤缘绍介以诿於余此其为赘岂不又甚矣余欲谢而却之又念无以答其累舍重趼之勤乃书此以谂焉生其持归杜门读书求其所未学者以继乃祖之业毋庸复尔奔走请谒而求无所用之跋语以老岁月为也噫若余之言固亦无所用者然使生因是而有发焉则犹足为有用也夫庆元己未三月甲子新安朱熹
跋山谷草书千文
李端叔崇宁三年八月一日题云绍圣中诏元佑史官甚急皆拘之畿县以报所问例悚息失据独鲁直随问为报弗隐弗惧一时栗然知其非儒生文士而已也
绍圣史祸诸公置对之辞今皆不见於文集独尝於苏魏公家得陆左丞画一数条皆诋元佑语也其间记黄太史欲书王荆公勿令上知之帖而已力沮止之黄公争辨甚苦至曰审如公意则此为佞史矣是时陆为官长以是其事竟不得书而黄公犹不免於後咎然而後此又数十年乃复赖彼之言而事之本末因得尽传於世是亦有天意矣惜乎秉史笔者不能表而出之以信来世而顾独称其词笔以为盛美因观此卷李端叔跋语为之感慨太息辄记其後若其书法则世之有鉴赏者自能言之故不复及云庆元己未十一月既望云谷老人朱熹记
跋陈光泽家藏东坡竹石
东坡老人英秀後凋之操坚确不移之姿竹君石友庶几似之百世之下观此画者尚可想见也
跋陈大夫诗
常人之情小有一善则自视哆然若有余而其责报也K然常若有所不足所以善日消而恶日长卒以陷溺於利欲之横流而不自知也大夫陈公廉靖自守不肯屈意权门宁俯首於下寮终身而不悔比其晚岁仅以年劳得官其世而所以省身知足之意见於短章者乃如此其志念之所存与庸者远矣呜呼子孙之贤其亦深念而敬守之也哉庆元己未十一月既望新安朱熹识
跋进贤傅君行实
从政进贤傅君既没将葬其子修抱其行实一通不远千里辱以顾予流涕言曰先人蚤岁有志功名之会中间不幸遭罹国难盖尝解儒服以事戎行实从宣抚岳公转战许洛之间屡以捷告上功未报而南北通和岳公遂罹谗口失兵柄得奇祸先人为之感慨愤激弃其官胍怨楣世锔粗渭胰松产作业教子读书酌酒赋诗以自排适倏然不知其身之老也晚值庆恩三蒙锡命之宠遂易文阶老蘅的闾里嗟叹今者不幸至於大故不肖之孤衔哀忍死以奉窀穸之事既有期矣顾恨未得当世之大人君子发其?德之幽光传之久远以覆沾其後嗣是以匍匐而来再拜以请于执事惟公幸哀而与之铭则死者有知亦无恨於泉下矣予视其冠屦应礼而戚容与之称言词恳U情旨酸辛为恻然动心焉知其平日习於贤父兄之教训也以是虽不及识傅君而於此得其为人顾念罪戾之余言语不足以取重当世而疾病摧颓意绪荒忽亦无复心力可以治笔研作文词矣特以其远来泣请之哀不可以不答也因为书此于行状之後使并以视来者云庆元己未十一月辛丑新安朱熹书
跋大父承事府君行状
右先大父赠承事郎府君行状先君太史吏部赠通议大夫君所撰也当时既以请铭於政和主簿卢君点未及砻石而t盗I起文书散逸於今仅存半稿不可复刻矣熹窃惟念吾家自歙入闽而府君始葬於此不可使後之子孙不知其时世岁月与其所以积德垂庆开佑後人之深意敬立石表刻状下方立于墓左先世坟庐在婺源者及祖妣孺人以下别葬所在亦具刻于碑使来者有考焉卢君字师予老儒博学清谨有驯行定宅者弋阳金生字确然亦廉节士颇通方外之学姓字皆见先集云庆元五年十有二月甲子孝孙具位熹谨记
跋杨子直所赋王才臣~句
王摩诘辋川漆园诗云古人非傲吏自阙经世务偶寄一微官婆娑数株树余深爱之而以语人辄无解余意者今读子直此诗而於南谷之篇窃有感焉因识其後复以寄才臣果以为何如也庆元庚申正月二十八日晦翁书
杨诗曰南山高且明其下有深谷文豹识显藏终朝雾如沐
跋黄壶隐所藏师说
旰江黄勾锊囊云湎染子壶隐居士手抄此册见示乃熹昔年所受师说手书居前记h在後伏读愀然如复得侍坐左右而闻其绪言也顾恨慵惰不能拳拳服膺以报万一而荒浅昧陋趣h之际又不能无失其深微之意三复以还不胜悚愧然观壶隐好学自强乐善不倦乃至於此熹虽不及识面而於此亦足以窥其所存矣因窃记其後而归之达材昆弟其亦宝藏敬守精究而勉学焉以无忘前人之训庆元庚申二月八日新安朱熹谨书
跋袁州萍乡县社仓记
萍乡胡君安之来学於余一日致其乡人士君子之意欲余为之记其社仓之役及扣其详则出是书一卷曰此邑士锺君咏之所为也是仓之成锺君及彭君公修实有力焉故所登载详悉如此余固嘉其敏於事而又能述以文也因念绍熙甲寅之岁赴镇长沙道出兹邑邑之士子导余以观於其学而请记之及行堂序间则既有亡友刘君清之之刻在焉余拱而读顾而叹曰美哉乎子澄之言也诸君日诵而时省之则亦无以余言为矣即谢去不敢为而诸生至今犹有望於余也矧曰是仓之成既出锺君之手而此文又出其笔则亦何以异於学之有记而复何待於余言哉又况天下之事是非得失固有定在而其盛衰兴废亦有系於时势而不可常者顾余之衰谢沦落徒足以为是仓之累而不足以增其重诸君亦何所赖而求之若是其勤耶为诸君计莫若具刻锺君之记以示後人使读之者有以知其成之之不易如此而不忍坏焉斯亦足矣胡君告归因跋其尾以授之且以寄谢庠序诸君使毋忘子澄之教也庆元庚申二月辛巳春分晦庵病叟朱熹书
跋周司令所藏东坡帖
苏公翰墨为世宝藏故流俗多伪作者余家有其与德叟先辈书两纸词意超然笔势飞动观者尚或疑之余亦不能辨也今观作肃所藏源流有自而二公赏识又如此其亦可以无疑矣五月朔日朱熹云
跋章国华所集注杜诗
章国华过予山间出所集注杜诗示予其用力勤矣然其所引东坡事实者非苏公作闻之长老乃闽中郑昂尚明伪为之所引事皆无根据反用杜诗见句增减为文而传其前人名字托为其语至有时世先後颠倒失次者旧尝考之知其决非苏公书也况杜诗佳处有在用事造语之外者唯其虚心讽咏乃能见之国华更以予言求之虽以读三百篇可也朱熹仲晦书
题林汝器论语集说後
友人范百崇尝为予言语孟圣贤之言本自平易又有诸先生相为发明义理昭着如日星然学者体味於心念念不已自然血脉通贯无所底滞然後可言有益於吾身不然涉猎强记无沈浸酿郁之功则其所资亦浅浅焉耳予爱其言因书於林汝器所编论语说後汝器以此说验之则其所编之是非得失当自见矣
题李太白诗
世道日交丧浇风变淳原不求桂树枝反栖恶木根所以桃李树吐华竟不言大运有兴没t动若飞奔归来广成子去入无穷门
林光之携陈光泽所藏广成子画像来看偶记太白此诗因写以示之今人舍命作诗开口便说李杜以此观之何曾梦见他脚板耶
书周易参同契考异後
右周易参同契魏伯阳所作魏君後汉人篇题盖放纬书之目词韵皆古奥雅难通读者浅闻妄辄更改故比他书尤多舛误今合诸本更相正其间尚多疑晦未能尽祛姑据所知写成定本其诸同异因悉存之以备参订云
题不养出母议後
礼不着嫁母之服而律令有之或者疑其不同以予考之礼於嫁母虽不言亲而独言继又着出母之服焉皆举轻以明重而见亲母之嫁者尤不可以无服与律令之意初不殊也又於为父後者但言出母之无服而不及嫁母是亦举轻以别重而见嫁母之犹应有服也余观余正父之所辨贡士之妾母虽非父卒子幼而更嫁然无七出之罪而其去也有故则其实乃嫁母而非出也乐平令尹所论之失正坐以嫁母为出母谓有服为无服而正父之辨之也亦唯此二者之为急耳今乃独有是嫁母也之一言而不论其所以不为出而犹有服者顾反题其篇端曰不养出母又但论其与古之出母者不同而不可从於不丧之文则亦自相矛盾而反以证成令尹之误说矣予惧夫览者之不能无疑故书此以质焉【正父虽不能深明其不为出母然亦不敢正以出母目之但篇末一处有不养出母字而自改出字为生字亦可见其大指之所在矣但少着力分明说破耳】抑正父之欲使夫人养是母也将使如何而养之耶予闻之母嫁而子从者继父为之筑庙於家门之外使其子祀之而妻不敢与焉说者以为恩虽至亲族已~矣夫不可二故也此则是嫁母者生不可以入于庙死不可以y于庙而亦不可以养於家矣为之子者率其妇子就母之家或舍其侧而养之则於礼也其节矣乎或曰此为母之有家者言之则可矣不幸而无以为家则如之何筑室於外可也
书张伯和诗词後
右紫微舍人张伯和父所书其父子诗词以见属者读之使人奋然有擒灭寇扫清中原之意淳熙庚子刻置南康军之武观以示文武吏士
跋徐骑省所篆项王亭赋後
骑省自言晚乃得【阙】匾法今观此卷纵横放逸无毫姿媚意态其为老笔亡疑淳熙辛丑仲冬乙酉新安朱熹观汪伯时所藏於西安浮石舟中
跋兰亭叙
观王顺伯袁起岩论兰亭序如尤延之着语犹未免有疑论余乃安敢复措说於其间但味务观之言亦复慨然有楚囚之叹耳朱熹
跋汪季路所藏其外祖湍石喻公所书文中子言行卷後
玉泉喻公手书王文中子言行以授其外孙其可谓不言之教矣後学朱熹敬观淳熙壬寅十二月庚申
跋泰山秦篆谱
乾道丁亥予访张敬夫於长沙一日相与谒刘子驹又阅其先世所藏法书古刻及近世诸公往来书帖竟日不能桃虺鎏┥角刈谱曰此虽墨本然旧藏仅存此纸顷岁有欲取以入石者顾手泽所在不忍坏遂已独学易养性二篇乃重刻本因取以见遗予受藏之後累年乃得篆谱新本於汪季路不知其何从得本以刻也因合二书通为一卷追省前事如宿昔也刘丈多闻强记清贫苦节少仕州县遇熙丰故家子孙辄引避粥不继或惫卧终日而处之泰然相见时已老尚能谈说往事滚滚不休气貌醇古自然有前辈风度今不复有斯人矣去岁守潭俯仰昔游几一世刘丈与敬夫逝去皆已久而刘氏子无欲无咎独能闭门忍穷谨守家法又足令人感慨太息云明年庆元改号岁在乙卯五月丁未病中读养性语因记其後
跋蔡藻笔後
蔡藻造笔能书者识之此故沅州吕使君语也因试其所制枣心喜方老而益精并深山阳邻笛之感庆元丙辰冬至前五日晦翁书
题袁机仲所校参同契後
予顷年经行顺昌憩Jm见有题煌煌灵芝一年三秀予独何为有志不就之语於壁间者三复其词而悲之不知题者何人适与予意会也庆元丁巳八月七日再过其处旧题固不复见而屈指岁月忽忽余四十年此志真不就矣道间偶读此书并感前事戏题~句鼎鼎百年能几时灵芝三秀欲何为金丹岁晚无消息重叹J壁上诗晦翁
跋周益公杨诚斋送甘叔怀诗文卷後
退傅精勤小物无有入於无间老监纵横妙用诸相即是非相且道二公用处是同是别叔怀於此卷中直下荐得不妨奇特如或未然待汝一口吸尽西江水即向汝道庆元己未四月甲申朱熹
跋陈刚中帖
陈刚中诗诸公跋语已具见其颠末周君季宏特以示余使题於後顾熹复何能有所发明但计绍兴庚申距今己未六甲五子适一周矣胡陈虽死尚有生气而彼纷纷者果安在哉嗟叹不足姑窃识其左方十月甲子云谷老人朱熹书
记游南康庐山
晦翁与程正思丁复之黄直卿俱来览观江山之胜乐之忘归时淳熙己亥重午日翁子在甥魏恪侍行
书濂溪光风霁月亭
淳熙八年岁在辛丑夏四月六日後学朱熹张扬卿王沅周颐林用中陈祖永许子春王□余隅陈士直张彦先黄干敬再拜于濂溪先生书堂下惟先生承天畀系道统所以建端垂绪佑于我後之人者厥初罔不在斯堂用咸叹慕低回弗忍去熹乃复出所诵说先生太极图赞其义以晓\咸曰休哉退先生之曾孙正卿彦卿玄孙涛设馔光风霁月亭祁真卿吴兼善僧志南与熹敬书以志
游密庵记
淳熙辛丑秋七月癸未朱仲晦父刘彦集敬父平父黄德远方伯休陈彦忠来游密庵仲晦父之子塾在彦集之子瑾平父子侄学雅学文学古学博学裘侍向夕冒大雨涉重涧登昼寒亭观瀑布壮甚明日仲晦父复与彦集平父步自野鹤亭下寻涧底得水石佳处三四规筑亭以临之而陈力就深父继至见之欣然许相其役遂复登昼寒会雨小霁日光璀璨尤觉雄丽归饮清湍以崇山峻岭茂林修竹清流激湍映带左右分韵赋诗明日复循涧疏理泉石饮罢而还道人宗慧宗归有约不至
晦庵集卷八十四
<集部,别集类,南宋建炎至德佑,晦庵集>

[book_title]卷八十五
钦定四库全书
晦庵集卷八十五　　　　宋　朱子　撰
铭　箴　赞　表　疏　　婚书　上梁文讲座铭
绍兴二十三年新安朱熹仲晦来为吏於同安而兼领其学事越明年五月新作讲座以临诸生顾其所以作之意不可以不铭铭曰
师道~塞以圮其居今其言言亦莫我敢都前圣後师文不在兹如或见之有俨其思立之堂坛惟以有严厥临孔昭式讹尔瞻
四斋铭
志道
曰趋而挹者孰履而持曰饥而寒者谁食而衣故道也者不可须臾离子不志於道独罔罔其何之
据德
语道术则无往而不通谈性命则疑独而难穷惟其厚於外而薄於内故无地以崇之
依仁
举之莫能胜行之莫能至虽欲依之安得而依之为仁由已而由人乎哉虽欲违之安得而违之
游艺
礼云乐云御射数书俯仰自得心安体舒是之谓游以游以居鸣呼游乎非有得於内孰能如此其从容而有余乎
鼓铭
击之镗兮朝既阳兮巧趋跄兮
至乐斋铭
叶学古读书萧寺取欧阳子诗语名其室曰至乐紫阳朱熹仲晦父实为之铭
呻吟北窗气郁不舒我读我书如病得苏客问此书中作何味君乃嗜之如此其至趣为子语无味乃然是有味者乃?乃天下之乐我不敢知至欧阳子乃此故我思古人实感我心惟曰质解h且深
南剑州尤溪县学明伦堂铭
天叙有典匪学弗明我作此堂大猷是经匪忠曷劝匪孝曷程咨尔学子永观厥成
又四斋铭
崇德
尊我德性希圣学兮玩心神明蜕A浊兮
广业
乐节礼乐道中庸兮克勤小物奏肤公兮
居仁
胜已之私复天理兮宅此广居纯不已兮
由义
羞恶尔汝勉扩充兮遵彼大路行无穷兮
学古斋铭
浦城周侯嗣恭葺其先大父徽猷公所作学古斋以教齐宗族子弟新安朱熹为题其榜周侯又来请铭则推其意乃作铭曰
相古先民学以为已今也不然为人而已为已之学先诚其身君臣之义父子之仁聚辨居行无怠无忽至足之余泽及万物为人之学?然春华诵数是力纂组是夸结驷怀金煌煌炜炜世俗之荣君子之鄙维是二者其端则微眇绵弗察胡越其归卓哉周侯克承先志日新此斋以迪来裔此斋何有有图有书厥裔斯何衣冠进趋夜思昼行咨询谋度~今不为惟古是学先难後获匪亟匪徐我其铭之以警厥初
尊德性斋铭
内弟程允夫以道问学名斋予谓当以尊德性易之允夫请铭因为作此
维皇上帝降此下民何以予之曰义与仁维义与仁维帝之则钦斯承斯犹惧弗克孰昏且狂苟贱污卑淫视倾听惰其四肢?天之明慢人之纪甘此下流\恶之委我其监此只栗厥心有幽其室有赫其临执玉奉盈须臾颠沛任重道远其敢或怠
敬恕斋铭
莆阳陈师中读书之室新安朱熹题以敬恕且为之铭
出门如宾承事如祭以是存之敢有失坠已所不欲勿施于人以是行之与物皆春胡世之人恣已穷物惟我所便谓彼奚恤孰能反是敛焉厥躬于墙于}仲尼仲弓内顺于家外同于邦无小无大罔时怨恫为仁之功曰此其极敬哉恕哉永永无
求放心斋铭
番阳程正思作求放心斋汪子卿祝汝玉既为之铭新安朱熹掇其遗意复为作此
天地变化其心孔仁成之在我则主于身其主伊何神明不测发挥万变立此人极晷刻放之千里其奔非诚曷有非敬曷存孰放孰求孰亡孰有屈伸在臂反覆惟手防微谨独兹守之常切问近思曰惟以相之
书字铭
明道先生曰某书字时甚敬非是要字好只此是学
握管濡毫伸纸行墨一在其中点点画画放意则荒取妍则惑必有事焉神明厥德
刘紊礁凑蒙斋二琴铭
屏山先生之琴二其嗣子r葆藏之门人朱熹敬为作铭
匪金匪石含玉真兮雷伏于腹s其神兮砰然一作万物皆春兮我觌器宝怀若人兮主静观复修厥身兮与时偕屈而不及其伸兮【复斋】
抑之幽然者若直其遇险而止写之泠然者若导其出山之泉盖先生之言不可得而闻矣若其亨贞之意则托兹器而犹传【蒙斋】
黄子厚琴铭
黄子琴号纯古晦翁铭之
无名之朴子所琴兮扣之而鸣获我心兮杳而弗默丽弗淫兮维我知子山高而水深兮
紫阳琴铭
养君中和之正性禁尔忿欲之邪心乾坤无言物有则我独与子h其深
尺铭
有矗其经有棘斯纬字体变化忽与神会倨句如矩其绳则直我端我躬允相兹尺
又
鲁曾氏作斯器正文字畀来系
窗铭
言思毖动思踬过思弃端尔躬正尔容一尔衷
写照铭
乾道九年岁在癸巳予年四十有四而容凋悴遽已如此然亦将修身以毕此生而已无他念也福唐【阙】元为予写照因铭其上以自戒云【阙】
端尔躬肃尔容检於外一其中力於始遂其终操有要保无穷
题魏府藏赵公饮器
赵公饮器魏府藏我思两公爱甘棠惟魏子孙宝无揪捶钇溆如弗克平陵朱熹拜手书
魏国公府犀爵铭【丞相赵公所馈公者】
天水公屹堂堂举兕爵孰敢当惟魏公一心膂受藏之永终古後之人奉其盈如不克视熹铭
怀玉砚铭
我辑坠简大法以存孰挚其宝使与斯文点染之余往掊涂湍尔毫端毋俾玄白【庆元丁巳三月庚子】
怀玉南G近出此石徐斯远以予方讨礼篇持以为赠会分半稿以属吕子约於高安因掇寄之庆元强圉大荒落日南至晦翁记
藏书阁书厨字号铭
於穆元圣继天测灵出此谟训惠我光明永言宝之匪金厥Y含英咀实百世其承
敬斋箴
读张敬夫主一箴掇其遗意作敬斋箴书斋壁以自警云
正其衣冠尊其瞻视?心以居对越上帝足容必重手容必恭择地而蹈折旋蚁封出门如宾承事如祭战战兢兢罔敢或易守口如瓶防意如城洞洞属属罔敢或轻不东以西不南以北当事而存靡他其适弗贰以二弗参以三惟精惟一万变是监从事於斯是曰持敬动静无违表里交正须臾有间私欲万端不火而热不冰而寒毫厘有差天壤易处三纲既沦九法亦眷逗跣∽幽钤站丛漳卿司戒敢告灵台
调息箴
鼻端有白我其观之随时随处容与猗移静极而嘘如春沼鱼动极而翕如百虫蛰氤氲开辟其妙无穷孰其尸之不宰之功云卧天行非予敢议守一处和千二百岁
易五赞
原象
太乙肇判降阳升阳一以施两而承惟皇昊羲仰观俯察奇耦既陈两仪斯设既干乃支一各生两阳交错以立四象奇加以奇曰阳之阳奇而加耦阳以章耦而加奇内阳外耦复加耦与会两一既分一复生两三才在目八卦指掌奇奇而奇初一曰乾奇奇而耦兑次二焉奇耦而奇次三曰离奇耦而耦四震以随耦奇而奇巽居次五耦奇而耦坎六斯睹耦耦而奇艮居次七耦耦而耦八坤以毕初画为仪中画为象上画卦成人文斯朗因而重之一贞八悔六十四卦由内达外交易为体往此来彼变易为用时静而动降帝而王传夏历商有占无文民用弗彰文王系彖周公系爻视此八卦二纯六交乃乾斯父乃坤斯母震坎艮男巽离兑女离南坎北震东兑西乾坤艮巽位以四维建官立师命曰周易孔圣传之是为十翼遭秦弗烬及宋而明邵传羲画程演周经象陈数列言尽理得弥亿万年永着常式
述旨
昔在上古世质民淳是非莫别利害不分风气既开乃生圣人聪明睿智出类超t仰观俯察始画奇耦教之卜筮以断可否作为君师开凿户牖民用不迷以有常守降及中古世变风移淳浇质丧民伪日滋穆穆文王身蒙大难安土乐天惟世之患乃本卦义系此彖辞爰及周公六爻是资因事设教丁宁详密必中必正乃亨乃吉语子惟孝语臣则忠h深阐微如日之中暨乎末流淫于术数偻句成欺黄裳亦误大哉孔子晚好是书韦编既~八索以乃作彖象十翼之篇专用义理发挥经言居省象辞动察变占存亡进退陟降飞?曰毫曰厘匪差匪谬加我数年庶无大咎恭惟三古四圣一心垂象炳明千载是临惟是学者不本其初文辞象数或肆或拘嗟予小子既微且陋j仰没身奚测奚究匪警滋荒匪识滋漏维用存疑敢曰垂後
明筮
倚数之元参天两地衍而极之五十乃备是曰大衍虚一无为其为用者四十九蓍信手平分置右於几取右一蓍挂左小指乃以右手揲左之策四四之余归之于仂初仂左手无名指间右策左揲将指是安再仂之奇通挂之g不五则九是谓一变置此挂仂再用存策分挂揲归复准前式三亦如之奇皆四八三变既备数斯可察数之可察其辨伊何四五为少八九为多三少为九是曰老阳三多为六老是当一少两多少阳之七孰八少少两多一既得初爻复合前蓍四十有九如前之为三变一爻通十八变六爻发挥卦体可见老极而变少守其常六爻皆守彖辞是当变视其爻两兼首尾变及三爻占两卦体或四或五视彼所存四二五一二分一专皆变而他新成旧毁消息盈虚舍此视彼乾占用九坤占用六泰愕匪人ハ怖锤
稽类
八卦之象说卦详焉考之於经其用弗专彖以情言象以象告惟是之求斯得其要乾健天行坤顺地从震动为雷巽入木风坎险水泉亦云亦雨离丽文明电日而火艮止为山兑说为泽以是举之其要斯得凡卦六虚奇耦殊位奇阳耦各以其类得位为正二五为中二臣五君初始上终贞悔体分爻以位应阳相求乃得其正凡阳斯淑君子居之凡斯慝小人是为常可类求变非例测非常曷变谨此为则
警学
读易之法先正其心肃容端席有翼其临于卦于爻如筮斯得假彼象辞为我仪则字从其训句逆其情事因其理意适其平曰否曰臧如目斯见曰止曰行如足斯践毋以略毋密以穷毋固而可毋必而通平易从容自表而里及其贯之万事一理理定既实事来尚虚用应始有体该本无稽实待虚存体应用执古御今由静制动洁静精微是之谓易体之在我动有常吉在昔程氏继周绍孔奥旨宏纲星陈极拱惟斯未启以俟後人小子狂简敢述而申之
复卦赞
万物职职其生不穷孰其尸之造化为工阖阳开一静一动於穆无疆全体妙用奚独於斯?阳壮而曰昭哉此天地心盖翕无余斯辟之始生意蓊然具此全美其在于人曰性之仁敛藏方寸包括无垠有茁其萌有恻其隐于以充之四海其准曰惟兹今眇绵之间是用斋戒掩耳闭关仰止羲图稽经协传敢赞一辞以诏无倦
六先生画像赞
濂溪先生
道丧千载圣远言湮不有先觉孰开我人书不尽言图不尽意风月无边庭草交翠
明道先生
扬休山立玉色金声元气之会浑然天成瑞日祥云和风甘雨龙德正中厥施斯普
伊川先生
规员矩方绳直准平允矣君子展也大成布帛之文菽粟之味知德者希孰识其贵
康节先生
天挺人豪英迈盖世驾风鞭霆历览无际手探月窟足蹑天根闲中今古醉里乾坤
横渠先生
早悦孙吴晚逃佛老勇撤皋比一变至道精思力践妙契疾书订顽之训示我广居
水先生
笃学力行清修苦节有德有言有功有烈深衣大带张拱徐趋遗象凛然可肃薄夫
张敬夫画象赞
亡友荆州牧张侯敬夫画象新安朱熹为之赞曰
扩仁义之端至於可以弥六合谨善利之判至於可以析秋毫拳拳乎其致主之切汲汲乎其干父之劳仡仡乎其任道之勇卓卓乎其立心之高知之者识其春风沂水之乐不知者以为湖海一世之豪彼其扬休山立之姿既与其不可传者死矣观於此者尚有以卜其见伊吕而失萧曹也耶
吕伯恭画象赞
括苍潘君叔度画其先师东莱吕氏伯恭父之象于可庵退老堂之上曰使西河之民毋疑我於夫子也属其友朱熹赞之为作词曰
以一身而备四气之和以一心而涵千古之秘推其有足以尊主而庇民出其余足以范俗而垂世然而状貌不u於中人衣冠不诡於流俗迎之而不见其来随之而莫睹其躅矧是丹青孰形心曲惟尝见之者於此而复见之焉则不但遗编之可续而已也
陈明仲画象赞
故候官大夫陈君明仲之象友人朱熹仲晦父赞之曰
介然而不使人忌者其自持之谨温然而不使人狎者其泛爱之和其仕也自诡以循良之最其学也自期以德行之科呜呼孰谓其V此志而中道以没使吾老於其里而不得为东阡北陌之经过也耶
程正思画象赞
程君正思画象朱仲晦父作赞
呜呼正思退然如不胜衣而自胜有以举乌获之任言若不出诸口而卫道有以摧衍之锋a焉曰有孳孳者吾方未见其止乃一朝而至此则天曷为而不假之抟猿善渲瘴睾舸擞涛醋阋约其七分之貌来者亦姑以是而想象其遗风绍熙壬子重阳前一月书【月字疑日字之误】
书画象自警
从容乎礼法之场沈?乎仁义之府是予盖将有意焉而力莫能与也佩先师之格言奉前烈之余矩惟然而自修或庶几乎斯语
聚星亭画屏赞【并序】
按世说陈太丘诣荀朗陵贫俭无仆役乃使元方将车季方持杖从後长文尚小载着车中【後汉书曰陈实字仲弓颍川许人尝为闻喜令迁太丘长修德清静百姓以安後以党人连及逮捕人多逃避求免实曰我不就狱\无所恃乃请囚焉遇赦得出宦者张让权倾天下父死归葬颍川名士无往吊者而实独吊焉後复诛党人让以实故多所全宥实在乡闾平心率物或有争讼辄求判正晓譬曲直退无怨者党禁解累徵不起年八十四卒曰文范先生又曰荀淑字季和颍川颍人也少有高行博学而不好章句州里称其知人李固李膺皆师宗之举贤良方正对策讥刺贵幸梁冀忌之出补朗陵侯相莅事明理称为神君弃官而归闲居养志又曰陈纪字元方实长子也至德~俗与实高名并着而弟谌字季方又配之每宰府辟召羔雁成t世号三君百城皆图画纪子t字长文为魏司空】既至荀使叔慈应门慈明行酒余六龙下食文若亦小坐着膝前【荀淑有八子俭绲靖焘注爽肃敷居西豪里县令苑康曰昔高阳氏有才子八人遂署其里为高阳里时人号曰八龙靖字叔慈有至行不仕早卒号曰玄行先生爽字慈明年十二通春秋论语颍川为之语曰荀氏八龙慈明无双举至孝拜郎中对策陈便宜数千言即弃官去後坐党锢隐遁十余年董卓用事徵拜司空爽以卓忍暴终危社稷多举才略之士与王允等密谋讨之未及而以病终後允乃竟诛卓绲子字文若少时父以畏祸为娶宦者唐衡女後从曹操操以为谋主比之子房及操将受九锡谏止之遂为所害亦作郁】于时太史奏真人东行【续晋阳秋曰陈仲弓从诸子侄造荀父子于时德星聚太史奏五百里贤人聚】考亭陈氏故有离榭名以聚星盖取续阳秋语中更废坏近始作新适迩敝庐因得相其役事既又为之本原事迹画着屏上并为之赞以视来者云
猗欤陈子神岳锺英文渊范懿道广心平危孙污隆卷舒自我是曰庶几无可不可献身安\吊竖全邦炯然方寸秋月寒江愿言怀人曰我同志故朗陵君荀季和氏连o对起丽泽?滋v而不见有黯其思薄言造之顾无仆役独呼二儿驾予以出青刍黄犊布也癯挡呒颓拔勒融柔崆魉造伊何高阳之里维时荀君闻至而喜顾谓汝靖往应于门七龙矫矫布席开尊靖肃而前翁拜其辱何悟斯晨得见清穆命爽行觞旅馈次陈献酬交错礼度情亲载笑载言罔非德义益迈乃猷以辅斯世髦两稚亦着膝前原深本固莫出匪贤维此慈明特谢俦匹晚际国屯敢惮濡迹赘旒之命恃以少延邦朋之最孰与为先郁乃附曹t亦忘汉嗣守之难古今共叹崇台呒于以占天犹曰兹野德星萃焉我寓有亭旧蒙斯号今刺前闻象仪以告高山景行好德所同课忠责孝独⒂嘀园俣窥临竟考毋怠死国承家永奉明戒
南康军到任谢表
臣熹言伏奉让差臣权发遣南康军寻具辞免奉圣旨不允辞免令疾速前去之任候任满前来奏事臣已於淳熙六年三月三十日到任交割职事讫者迂愚无用久陪香火之班临照不遗骤假兵民之寄恳辞弗获宣布云初感极涕零愧深汗洽【中谢】伏念臣受材凡近赋性颛蒙徒能读古人之书夫岂识当世之务顷蒙登进获奉清闲继远迹於丘樊遂岁华之久顾驰心於魏阙敢忘葵藿之诚中两奉於除书亦屡只於召节衔哀抱病既莫效於驱驰假宠疏荣反缪膺於眷\方誓坚於素守庶少答於殊知岂意因仍复阶任使论资校考既已极於超u揣分量能惧愈难於称塞矧自乖於夙志又仰负於前恩虽尝控?而莫回终坐懦庸之无守遂扶衰朽暂别故山已见吏民具宣德意岂曰昨非而今是实繇义重而身轻此盖伏遇皇帝陛下性得尧仁道高舜哲念安民之不易故虑尤轸於远方谓知人为甚难故用或收於弃物致兹孱琐亦备使令臣敢不仰奉诏条俯询民瘼傥粗间於疾M讵辞抚字之劳冀少假於旬时卒上退藏之请尚全末路克对宠光
浙东提举到任谢表
宣教郎直秘阁提举两浙东路常平茶盐公事臣朱熹上表臣言准告授臣前件差遣填见阙臣已於今月六日就本路萧山县交割职事讫者擢於偏垒付以外台便道造朝单车诣部延见父老问其疾苦之因宣布诏书谕以丁宁之意荣u望表惧溢情涯【中谢】伏念臣生长田间栖迟林壑居然朴拙见谓迂\?心窃慕於师承行已敢干於义命会逢圣旦参预时流骤自草莱起分符竹乾坤大德施且不赀蝼蚁私情报於何所属歉岁民无艰食谓愚臣职有微劳宠之册府之华畀以近畿之节虽驽马之十驾後者鞭之然鼯鼠之五穷技止此耳毋乃累公朝之选重以为多士之羞兹盖恭遇皇帝陛下辟舜四门驭周八柄欲尺寸之长并用致孱微之品亦收比奉对扬亲叨临遣大明委照不弃负薪之言零露疏恩更下赐缗之令顾忧所在称塞为难臣惟当恪意讲求因时施舍不能则止戒小【阙】之【阙】　当官而行慕古人之报国庶殚毫末上答丘山臣无任谢依所乞仍旧直宝文阁及赐诏书\谕表
臣熹言臣昨具状辞免新除秘阁修撰恩命近准尚书省子奉圣旨依所乞仍旧直宝文阁仍赐臣诏书一道特加X谕者白记上闻幸曲全於愚守玺封下逮庸特示於异恩只服以还战兢无已【中谢】伏念臣学虽违俗意敢近名徒以迂E蚤~荣途之望乃遭神圣晚深国士之知中少效於驱驰竟靡闻於报称及奉金华之召宁忘丹之忠顾惟尘腐之浅闻莫副缉熙之隆指逮复退闲之秩仍升论N之华宠虽荷於殊常义终惭於非据故上圣方临於宸极而微臣屡触於天威自度孤危岂胜糜灭敢意出纶之渥有嘉陈义之明幸引分之少安愧叨荣之愈甚兹盖伏遇皇帝陛下重明必照大度并容谓臣粗业诗书谅亦有闻於古义怜臣稍知廉耻欲其无负於初心特屈宪章过形褒劝臣敢不服膺至教迈迹前修不忮不求何止终身之诵是彝是训庶几有极之归臣无任
漳州到任谢表
朝散郎直宝文阁权发遣漳州军州事朱熹上表臣熹言准炔钋凹差遣已於四月二十四日到任讫抱病支离莫副光华之遣封章恳切更叨选用之良引避弗呔せ淌Т渭辞糠鲮犊菪嘁亚准於耄倪仰戴恩威俯深感惧【中谢】伏念臣蚤由场屋获缙绅惟自信其迂愚故~希於荣进中荷藁手深眷屡尝收用而终许退藏晚逢嗣圣之误知亦既闵劳而复加任使凡此两朝之殊遇岂伊一介之能堪矧漳浦之名邦实瓯闽之~徼青衫捧檄昔尝粗习其土风白首分符今庶少安於m俗静揣不才之分极知为幸之多此盖伏遇皇帝陛下近法舜功远循尧道九德咸事尚忧片善之或遗四方无虞犹轸一夫之不获肆曲收於弃物俾加惠於远黎臣敢不深体皇仁广询民瘼筋骸可勉岂忘尽瘁之勤疾M或加未免告归之渎尚覆焘卒遂生成臣无任
除秘阁修撰谢表
朝散郎新授秘阁修撰主管南京鸿庆宫臣朱熹上表言准告授前件职事臣再具辞免奉圣旨论N之职以宠名儒依已降指挥不许辞免臣已於八月二十三日望阙谢恩只受讫者愚诚屡黩初必冀於矜从成命莫回反重勤於褒借叨u已甚俯偻何容【中谢】伏念臣赋质甚迂遭时独异顷罢外台之使荐内阁之华至於论撰之除尤荷圣神之眷顾无名而有愧遂沥悃以祈哀本谓藁手遇之深当卒全其素守敢意睿主清明之始即洞鉴其丹衷逮兹因事以求闲重以牧民之无状乃逭黜幽之典复加申命之恩危悃再殚俞音终s更谕崇儒之意俾知假宠之由仰隆指之若斯岂固辞之敢必措躬无所引分弗遑此盖伏遇皇帝陛下盛德日新至仁天覆欲风励於四方之士误用X於一介之臣臣敢不只服训词恪思职业对扬休命惟惭薄技之无堪敷畅遗经尚冀方来之有补以兹尘渎少答生成瞻望阙廷臣无任
潭州到任谢表
朝散郎秘阁修撰权发遣潭州军州事主管湖南安抚司公事臣朱熹上表言臣昨准告命差臣前件差遣已於五月初五日交割职事讫者衰病卧家不堪驱使误恩分阃重玷选抡虽屡控於恳辞顾曲勤於褒谕宠荣实异感惧难胜亟扶曳以就涂已支持而视事【中谢】伏念臣迂E末学灾患余生得陪香火之班岂复冠绅之念海濒牧养尚愧强岭表蕃宣幸蒙反汗岂期巨屏拜明纶昔独避礼乐之华今专辱诗书之试况学兼岳麓修明远自於前贤而壤带洞庭镇拊近烦於元老俾承二任孰称万分岂惟冒辞远就近之嫌抑恐为知人安民之累虽欲量能而易地自知无力以回天勉见吏民具宣威德兹盖伏遇皇帝陛下文明出治仁孝保邦谓臣有讨古之勤以臣怀泽物之志假之师帅之职责以治教之功臣敢不仰佩训词俯殚学力虽驰驱靡及唯知趋事之诚或黾勉不前愿遂归田之请预陈悃现胀矜怜
谢除待制侍讲修撰实录表
臣熹言伏奉告命授臣焕章阁待制侍讲又准炔罴媸德荚和修撰者分阃南州愧蔑一毫之补论经内阁恍惊二命之颁畀史职以仍兼戴上恩而愈重藏逃莫避局靡容【中谢】窃以王求多闻是惟建事帝入西学于以上贤当始初清明之朝资朝夕论思之助作於心而关政事必救其原修其身以及国家要知所本非精诚之有格何论说之足云视孟轲之敬王始不负圣人之学为张禹之持禄殆将贻天下之忧况荐绅之所难又载笔之为重顾头白汗青之可诮岂槁项黄馘之能为念昔先臣尝掌兹事正熙宁元丰之モ堆响吨炷之分辨元佑绍圣之讥诬炳若丹青之着苟无家业曷践世官懵而居之吁亦危矣伏念臣见闻甚狭才识非长开七之残年荷三朝之异眷顷叨崇政之选尝获遂於终辞兹玷迩英之腼莫从於素守此盖伏遇皇帝陛下言稽往训动法成谟以缉熙光明之美而佛时仔肩以刚健笃实之资而日新其德念遗大投艰之托推好善忘势之勤借是孤踪聿来多士讲鲁论一箪之义敢窃企於师传诵楚史八索之文庶无忘於规益臣无任感天荷圣激切屏营之至
辞免待制仍旧充秘阁修撰提举南京鸿庆宫谢表
臣熹言伏蒙圣恩以臣累奏辞免焕章阁待制特降睿旨依臣所乞仍旧充秘阁修撰提举南京鸿庆宫者假宠过优居速冒荣之愧封章屡却退深留令之虞敢谓天慈讫从人欲恩隆莫报感极何言【中谢】伏念臣早以迂儒滥尘官簿晚逢兴运误简渊衷首颁召节之光华促侍经帷之清燕趋厢侍对复过借於龙光挟策陈词竟何裨於帝学旋奉闵劳之诏适谐退处之私虽窃便安甫深依恋第顾山林之远迹难通禁闼之近班亟冒威荐输卑悃幸所陈之大义已孚於未拜之前故引避之微诚得遂於终辞之後然匪圣神之洞照敢期V陋之曲全而况内阁简编未赞两朝之深眷旧邦香火有严四圣之真游足安垂尽之期允谓非常之遇此盖伏遇皇帝陛下仁涵万有德奉三无谓臣於劝讲之功虽无所就察臣所恳辞之意悉出於诚特畀俞音使偿本愿臣敢不益坚素守仰称鸿施景虽迫於桑榆力难报国身未填於沟壑讵敢忘君臣无任
落职罢宫祠谢表
臣熹言臣前任秘阁修撰提举南京鸿庆宫今年五月十三日已该满罢至二十七日伏准尚书省庆元二年十二月子节文臣寮论臣罪恶乞赐睿断L职罢祠奉圣旨依臣已於当日谢恩只受讫者罪多擢分甘两观之诛量极包荒姑示片言之贬逮复寻於白简始知丽於丹书镌延阁论N之名辍真祠香火之奉兹为轻典允赖洪私捧戴奚胜感藏曷喻【中谢】伏念臣草茅贱品江海孤生蚤值明时已误三朝之眷X晚逢兴运复叨上圣之深知召自藩维擢参帷幄略无可纪足称所蒙暨远去於朝行即永归於农亩然犹赋之秩禄使庇身於卜祝之间在清流容迹於图书之府所宜恭恪或逭悔尤乃弗谨於彝章致自投於网果烦台劾尽发私上渎宸严交骇闻听凡厥大谴大诃之目已皆不忠不孝之科至於\恶之交归亦乃t情之共弃而臣愦g初罔闻知及此省循甫深疑惧岂谓乾坤之造独回日月之光略首从之常规既俾但书於薄罚稽眚终之明训傥许卒遂其余生是宜衰涕之易零已觉大恩之难报此盖伏遇皇帝陛下尧仁广覆舜哲周知谓表正於万邦已极忠邪之判则曲全於一物未伤黜陟之公遂使冥顽获逃窜殛臣敢不涵濡圣泽刻厉愚衷虽补过以修身无及桑榆之暮景然在家而忧国未忘葵藿之初心瞻望阙廷臣无任
落秘阁修撰依前官谢表
臣熹言臣昨於庆元三年正月二十七日准尚书省子节文臣寮奏臣罪恶乞与褫职罢祠奉圣旨依臣照会臣即於当日望阙谢恩解罢职名仍奉表称谢去讫今於【阙】月【阙】　日复准都进奏院递到【阙】月【阙】　日告命一道付臣落秘阁修撰依前官者弹文上彻已幸免於严诛诏墨下颁复宠加於明训时既久只命惟新感极涕零惧深首陨【中谢】伏念臣草茅贱士章句腐儒惟知伪学之传岂适明时之用顷叨任使已屡奏於罔功旋即便安复未能於寡过致烦重劾尽掎宿愆谓其习魔外之妖言履市?之污行有母而尝小人之食可验恩衰为臣而高不事之心足明礼阙以至私故人之财而纳其尼女规学宫之地而改为僧坊谅皆考核以非诬政使窜投而奚憾不虞恩贷乃误保全第令少避於清班尚许仍居於散秩耒羰橹来下恍岁律之还周视要囚讵止於旬时盖有迁就逮数恶难从於末减犹听省循口诵以还心铭敢坠此盖伏遇皇帝陛下仁兼覆载明极照临作福作威总大权而在已曰贤曰佞付公论於得人谓刑罚固足以惩奸而播告岂容於匿指式敷显号叹具寮臣敢不深省昨非细寻今是年龄虽悲後效之无期肝胆轮锷邢补轮抑有在誓坚死守觊答生成
致仕谢表
臣熹言四月二十三日准尚书省递到入阂坏婪奉圣旨宜守本官致仕臣已於当日望阙谢恩讫者投闲置散方疑宿负之未偿引户校年忽庆湛恩之纯被适符忱请遂沐殊私揖杖知荣恋轩增慨【中谢】伏念臣圣朝贱士幽谷鄙生自审凡材每抱遗经而永叹人嗤僻学虽逢盛旦以何施乃误选抡过叨任使然计出藩而入侍善无毫之称独闻倡伪以党奸罪有丘山之积果烦清议卒抵大诃幸夙简於皇明得下从於轻典迹已安於m里禄犹寄於朝班出入三年未能寡过周旋再赦亦既蒙恩汔臻告老之期亟决归田之计尚意拘縻於谪籍岂容遂休佚之怀暨闻播告於台评方喜有允俞之望本原所自会幸何多此盖伏遇皇帝陛下神圣自天文明周物当彼忠佞交之际既皆判别而不疑逮其精华欲竭之时壹与休息而无间智仁兼尽威德并流岂但一夫独为私幸臣敢不仰陶至化俯遂余年广厦细旃虽已~云天之望东阡北陌尚难忘畎亩之忠生复何为死而後已
一云仰?至教益厉初心檩岁月之无多虽已不堪於把玩怅渊冰之未免独何敢怠於战兢誓毕余生仰酬大化
天申节贺表
黄屋非心茂对重明之运玉为揄擦僭赜之辰庆洽中天O腾广域【中谢】恭惟尊号至仁被世盛德在躬立圣政九百五条行尧之道履帝位三十六载荐舜於天得圣人时心至愉而形至佚为天子父贵无敌而富无伦既申命之用休宜降年之有永臣钦逢盛旦假守偏城即云气而望蓬莱阻陪拜手观泰元之授神k徒切倾心
会庆节贺表
盛德当阳光重熙之运t心就日乐推归美之诚有开绕电之祥敢罄祈年之祷【中贺】恭惟陛下庆流有衍德合无疆膺历数以在躬垂衣裳而致治接黄帝推k迎日之统以莫不增过周家定鼎卜年之期自今其始臣承流支郡幸际昌辰鳌拚千官班阻趋於文石嵩呼万岁祝敢後於华封
天申节功德疏
式逢舜旦庆龙楼虹渚之祥仰祝尧年假玉籍金轮之教大天人之会少伸臣子之心尊号伏愿注南斗之长生等西方之无量上千万岁拮枨魑氖之班同亿兆人心愿效华封之祝
会庆节功德疏
聪明作元后式开长发之祥黎献惟帝臣愿上无疆之颂钦崇殊利庸假胜缘恭愿陛下日月照临乾坤广大仰瞻魏阙莫陪虎拜之班愿比华封请祝虹流之祉
祈雨疏
丁壮在田厉农功之既作云布野闵时雨之尚愆由拙政之不修顾疲民而何罪肆陈丹悃仰吁苍穹伏愿鼓以雷霆亟霈为霖之施泽及牛马并销连死之忧瞻仰归诚吁嗟请命
卧龙潭送水文
往分灵液来即祠坛诚未格於幽?泽尚愆於田亩惟时淹久惧弗吉蠲敢奉冰壶言归贝阙别祷余润用弭炎氛尚神听之渊冲鉴微衷而响答
与江东张宪
顷奉误恩特令试郡屡陈危悃未许投闲惧留命以干诛已诹辰而就道伏念熹器非适用才不逮人粤自壮年荐罹灾患暨兹晚景益就衰颓逝将屏迹於荒寒敢复萌心於仕进属九重之过听耻一士之遐遗曲赐甄收载加湔拂遂从祠馆畀以郡章倦鸟依林久~高飞之意?鱼在沼但知深入之安而况恩既厚则其责为甚深力不能则虽劳而无补遂窃祈於罢免卒无幸於矜从舆病以来强特甚近瞻斧益愧冠绅恭惟德厚望隆材宏用博适布宣於使指已明谨於邦刑激浊扬清吏咸思於称职持平履正人自以为不w矧是衰迟获依庇冒载寻曩昔幸际光仪敛板趋庭兹不特少伸下吏之敬奉命承教殆有以深慰积年之思春令向深嘉生咸遂冀茂经於福履以前对於龙光颂愿唯深敷宣莫既
与叶提刑
术略精明材猷敏赡顷屡将於使指兹复谨於邦刑深穷法令之原吏无以肆茂着平反之绩人用不w顾此妄庸将依庇冒修容以进即伸巡属之恭奉教於前预切简书之畏春和在序淑气方升惟加厚於保绥用对扬於休渥倾瞻之悃颂述奚殚
与姚提点
学贯古今材周钜细兹暂劳於节传起尽护於东南子母相权已懋无穷之计君民两足更宏可大之规顾此妄庸将依庇冒修容以进【同上】
回寄居赵将仕
熟闻英誉有日于兹忽奉珍函为礼特厚缄疾读荷意难忘伏惟玉叶传芳璇源孕秀谦恭克守绰有老成之风问学自将尽脱豪华之习宗盟推重公听益孚会看发轫之初即快亨涂之骋熹属叨误宠骤畀左符方斯引分以投闲未敢修书而见意岂图先辱良用厚眷然息偃之安庶几得请邈矣披承之愿徒切驰情
回杨通判
稔闻高谊虽识面之未谐遽辱珍函仰智之特厚拜嘉宠甚荷意难忘恭惟识量渊深器资宏博盘根错节知割之无难茂实英声盖蜚腾而甚久顷任监州之寄已闻奏课之优岂容坚卧於乡闾会见横翔於禁闼熹属叨误宠骤畀左符方斯引分以投闲未敢修书而见意岂图先辱良用厚眷然田里之安庶几得请邈矣门墙之隔徒切驰情
回曹职官
分符假守深怀躐次之L抗疏投闲久露由衷之请误英僚之雅眷辱华问以为荣伏惟材识通时器资宏博裁烦剧曾无盘错之难约已奉公克有廉勤之誉会闻交荐即见横翔熹久与世E难堪吏役傥资忠益或免悔尤怅疾病之有加不任牵勉念合并之无日只益倾驰
回教授
学术深淳行能端直辟雍受业久闻多士之推先泮水横经复见诸生之承式英声日茂异数鼎来熹久与世E【同上】
回都昌知县
分符假守深怀躐次之L抗疏投闲久露由衷之请误英僚之雅眷辱华问以为荣伏惟某官器宇宏深才猷敏邵铜章墨绶烦暂试於鸣弦错节盘根顾何劳於游刃会闻课最别奉诏除熹久与世E难堪吏役傥阶事庶获蒙成怅病疾之有加不任牵勉念合并之无日只益倾驰
与正言
恳辞使节敢择地以求安申畀郡符忽自天而疏宠凛难回於上命耿莫遂於初心以数年疾病之余任千里抚摩之寄虽加强勉尤切凌兢伏念熹林壑闲踪布韦故习少而慕古师出处於前修介不通今耻浮沈於流俗曩荷圣神之眷屡加选用之荣当官而行盖图报上知难则止匪欲为高既疾M之交攻且形神之俱耗久便田庐之偃伏讵堪原隰之驱驰辞尊居卑岂为贫而犹仕投闲置散或揣分之诚宜敢期宸渥之过优复使侯藩之假守意昔时之游宦固尝习熟於邻封谓晚岁之衰残尚可从容於道院然比年之非旧由积弊之相仍财赋既促而费用寝浮田产不均而奸欺滋出要必更张而乃善恐非卧治之能胜深虞五技之穷仰负九重之托伏惟正言大明国论力振朝纲心正意诚盖得本原之学谏行言听汔臻膏泽之流每於献纳之雍容尤务推扬於E逖肆如枯朽误玷承宣二千石之第循良已预L於共理八十日而赋归去初何俟於终更悃现私剡摩罔既
谢政府【漳州解罢得祠】
迫忧患以求闲方陈危恳即便安而误宠并沐殊私弗遂恳辞迄成忝冒伏念熹学惟信已材不逮人生际休明岂自甘於沦弃病侵迟暮久莫奉於驱驰比叨民社之临犹冀桑榆之渴羲矫胖变故致公务之弛隳黾a旬时已积简书之畏顾瞻畴昔未忘香火之修仰洪造之不违服明恩而已厚敢意便蕃之锡更论N之华顾藁侍卮镏深知昔幸容其逊避而圣上丁宁之申命今复轸於眷怀惟拜赐之无名屡腾章而自列重烦睿旨曲借宠光仰戴皇慈欲终辞而不敢自怜末路知仰报之难图只命以还措躬无所兹盖伏遇丞相国公妙熙天f独运化钧【枢使相公力扶皇极独运鸿枢参政同知相公夙推\望久赞化钧】欲储材於朽钝之余肯垂意於事功之外遂令衰晚有此叨u熹敢不思称荣名勉终素业考诸前圣倘不谬於正传觉彼後知或少裨於大化过此以往未知所裁
答辛幼安
光奉宸纶起持宪节昔愚民犯法既申震之威今圣上选贤更作全安之计先声攸暨庆誉交兴伏惟某官卓荦奇材疏通远识经纶事业有股肱王室之心游戏文章亦脍炙士林之口轺车每出必着能名制阃一临便收显绩兹久真庭之逸爰深正宁之思当季康患盗之时岂张敞处闲之日果致眷渥特畀重权歌皇华之诗既谕示君臣之好称直指之使想?消郡国之奸第恐赐环不容暖席熹苟安祠禄获托部封属闻斧绣之来尝致鼎P之问尚烦缛礼过委骈缄虽双南金恐未酬於郑重况一本薤亦奚助於高明但晤对之有期为感欣而无已
还乡谢人惠书
远勤车盖已欣获奉於清标宠被函书复喜与闻於雅趣第L衰陋莫称揄扬虽请诵其所闻盖尝自竭尚敬修其可愿式副深期过是以还未知所报
谢人投生日诗
年及无闻已负蓬弧之志日临初度复增莪蔚之悲误辱谦光俯加贲饰顾兹衰朽虽黼黻以何施仰叹瑰奇用袭藏而为好
回谢解
待问泽宫登名天府方幸?宣於明诏敢期误枉於华披味以还感藏难喻解元先辈学高庠序行着州闾畴昔旦评已推高於前列厥今岁举反见屈於後来顾舆议之弗平宜壮图之未快然察四端之固有第闻辞逊之心旋观三揖之弥文盖敦廉退之节矧是专经之旧岂忘立教之端谅考圣言益恢贤业轰ㄣ酏]]之弊尚及此时致唐虞济济之和更期异日
回黄氏定书
抠衣问政夙仰吏师之贤受币结婚兹喜德门之旧远承嘉命良慰鄙怀令兄察院位第四令侄直卿宣教厉志为儒久知为已熹第二女子服勤女事殊不逮人虽贪同气之求实重量材之愧於异日执笄以见倘免非仪则他年覆瓿之传庶无坠失此为忻幸曷可喻云
回范氏定书
两翁抗议已偕许国之忠再世姻遂忝通家之好及兹幸会夫岂偶然伏承某人诗礼有闻方谨好逑之择而熹女德容未习亦期吉士之归误烦匪斧之求遽委俪皮之聘钦承嘉命实重永怀虽唐虞世禄之荣莫容攀附然鸿耀素风之懿或可庶几欣荷之私敷陈罔既
回周氏定书
里闾追逐久钦臭味之同媒妁往来遂讲婚姻之好静言衰落敢意扳兹承令弟府判以第二令侄先辈诗礼早闻不轻授室谓熹长男房下长孙女组r粗习亦欲有家饰礼币以见临枉函书而甚宠老怀易感适增舐犊之悲之子于归倘遂乘龙之喜其为慰幸岂易名言
同安县学经史阁上梁文
儿郎伟大同古地骆粤名邦间出巨人鼎在公卿之位亦多贤士郁为闾里之师虽山川之炳灵乃教化之纯被比罹屯难益复浇漓学校荒凉久风猷之不竞图书散脱弦诵以无声诏令壅而弗宣父兄以为大戚顾惟窃食敢不究心是以申谕诸生俾沈?於训义力裒\记务广博其见闻幸大府之哀怜总t书而推予惟上贤笃意於教诱使邑子蒙幸於作成爰即学宫创为杰阁庶缄g之慎固~虫鼠之觊觎既画诺於县庭旋受金於省户西曹藉力t彦并心而吏惰不供几若道旁之室顾人疲久役将起泽门之讴迨程事之既严始抡材而甫就]功见效献室有期不惟士得读未见之书人知自励且使书得为无穷之利计以永存聊出词章用升梁嫦刖童耄共此欢呼
儿郎伟抛梁东晓日畛龊：煺占黉堂通复阁层甍如画c晴空
儿郎伟抛梁西春草秋云极望低文圃山高君莫羡圣门杂胩炱
儿郎伟抛梁南沧溟无际水天涵荡鱼龙君莫畏渊源学海更潭潭
儿郎伟抛梁北错落\星高拱极昭回运转君莫疑灿烂光明在方册
儿郎伟抛梁上圣朝硕辅苏丞相鲁无君子定虚言犹是诸生丈人行
儿郎伟抛梁下人老遗书追董贾诸生勉继旧王贡时泰不忧身在野
伏愿上梁之後士无废业家有传书究述作之原遂见古人之大体际功名之会起为当世之儒宗惟不悖其所闻乃式符於深望
晦庵集卷八十五
<集部,别集类,南宋建炎至德佑,晦庵集>

[book_title]卷八十六
钦定四库全书
晦庵集卷八十六　　　　　宋　朱子　撰祝文
行乡饮酒礼告先圣文
一昨朝廷举行乡饮酒之礼而县之有司奉行不谨容节谬乱仪矩阙\甚不足以称明天子举遗兴礼之意今者宾兴有日熹谨与诸生考协礼文推阐圣制周旋揖逊一如旧章即事之初敢以舍菜之礼谨修?告
经史阁上梁告先圣文
书楼之役工告]功?举修梁卜日惟谨敢以释菜之礼告於先圣先师至圣文宣王惟先圣先师启迪\志畀以有成谨告
告护学祠文
书楼之役工告]功?举修梁卜日惟谨是用告於尔神惟尔有神尚佑\心以相兹事
奉安苏丞相祠告先圣文
故相苏公颂南安人也其道学渊深履行纯固天下学士大夫之所宗仰而邑子後生闻见单浅弗克究知父兄闵焉用告有司请即学宫岁时奉祠以建遗烈使学者有所兴起今毕事将妥厥灵敢以舍菜之礼告於先圣先师之神谨告
屏弟子员告先圣文
熹不肖昨以布衣诸生推择为此县吏而得参听其学事而行能寡薄治教不孚所领弟子员有某某者乃为淫慝之行以溷有司熹窃自惟身不行道无以率励其人使至於此又不能蚤正刑辟以弹治之则是德刑两弛而士之不率者终无禁也是故告於先圣先师请正学则耻以明刑夫扑作教刑而二物以收其威固先圣先师学校之政所以遗後世法也唯先圣先师临之在上熹敢不拜手稽首
奉安苏丞相祠文
泉人衣冠之盛自国初以至於今其间显人或至公卿者多矣然而终始大节可考而知则未有若公之盛者也惟公着节於熙登庸於元佑而幅巾谢事偃仰婆娑於绍圣元符之间然则公之所自任於进退出处之间者可谓无所苟矣是盖将比古之所谓大臣者岂独泉人数公而已哉今以邑人之意祠公於学即事之始敢布其衷尚飨
奉安苏丞相画像文
惟公始终一节出入五朝高风耸乎士林盛烈铭於敫矧兹故邑实仰余光怅亲炙之无从冀瞻依之有地是用肖德仪於庙院建遗烈於学宫营表方将仪图聿至式瞻精宇爰寓神栖既协吉於灵辰敢式陈於菲荐尚飨
准赦谒诸庙文
天子郊见上帝厘事告成还御路门班祭泽於海内以尔神有功於民载在祀典申诏有司以礼报祭臣某不佞奉承明诏敢不奉制币洁牺牲骏奔走以告祠下惟尔有神尚克膺天子丕显休命尚飨
请雨谒北山神文
乃者邑民以岁事有谒於君侯君侯过恩赐之吉卜而许以来是故将有以抚绥宁之也民其敢不仔牢韪枰岳稚翊屠羝涓也唤嗥敕移以拜神休惟风雨水旱疠疫之不时以君侯之不显威神是震是祓俾无灾害则岂惟斯人专美其赐吏亦与免於旷弛之忧惟君侯之留意焉
春祈谒庙文
间者岁比不登民\沟壑今幸改岁人得以修其畎亩农桑之务惟是雨阳以时俾无水旱螟之灾则非人力之所能及惟君侯加惠之则幸矣某只承祀典敢不斋肃明荐以献以祈
秋赛谒庙文
今兹荐罹水旱之数宜不得下熟然颇有所收足以慰夫三农之心而供有司之赋者实神有以佑之也不然民饥而死吏之忧岂有所极哉仲冬之月只循故事以告谢神不敢爱其洁牲醴酒惟不足以答神之赐而岂敢有所祈
辞先圣文
熹只服厥事於兹五年业荒行隳过咎日积虽逭厥罚曷慊於心辞吏告归愧仰崇仞谨告
南康谒先圣文
熹蚤以诸生推择为吏中遭疾病即退丘园乃得其耕耨之余日伏读先圣先师之遗书夜思昼行不敢以昧陋自弃者二十余年於此矣误蒙圣恩假守兹郡恳辞不获舆曳而来畴昔所闻庶几小试而蒲柳之质衰不待年愦g支离已深不梦之叹大惧弗称以辱君师只事之初敢以诚告惟先圣先师之灵实诱其衷使幸不获罪於其民而蚤遂归田以终故业则熹不胜幸甚谨告
白鹿洞成告先圣文
维淳熙七年岁次庚子三月癸丑朔十八日庚午具位敢昭告於先圣至圣文宣王熹昨按国朝故事及郡图经得白鹿洞之遗址於城东北十五里盖唐李渤之隐居江南李氏因以为国学及我太宗皇帝又尝赐之书史以幸教其学者而沦坏日久莽为丘墟因窃为念幸以诸生得奉诏条颛以布宣教化为职顾弗此图惧速谴戾乃议复立今幸讫功将率同志讲学其间意庶几乎先圣先师之传用以答扬太宗皇帝之光训鼓箧之始敢率宾佐合师生恭修释菜之礼以见於先圣以先师兖国公先师邹国公配尚飨
白鹿洞成告先师文
熹仰稽国典建此学宫鼓箧之初恭修释菜之礼惟公发扬圣垂教无穷敢率故常式陈明荐从祀配神尚飨
邹国公云惟公命世修业克绍圣传
奉安锵先生祠文
惟先生道学渊懿得传於天上继孔下程氏使当世学者得见圣贤千载之上如闻其声如睹其容授受服行措诸事业传诸永久而不失其正其功烈之盛盖自孟氏以来未始有也熹钦诵遗编获蒙吝兹焉试郡又得嗣守条教於百有二十余年之後是用式严貌像作庙学宫并以明道先生程公伊川先生程公配神从享惟先生之灵实临鉴之谨告
谒故侍中太尉长沙陶威公祠文
惟公忠顺勤劳机神明鉴没而不朽食此江迤湟嘤幸韵嘀使民安於下官给於上而熹也早得收其疾病之躯以幸免於婆娑之叹则公之赐大矣款谒之初敢以诚告
谒李尚书刘屯田祠文
熹猥承人乏假守兹邦只事之初以礼见於先圣先师而视其学则有公之遗祠在焉仰惟壮节高风夙所钦慕敢不再拜伏谒以致其高山景行之思惟公之灵尚克临鉴谨告
告熊孝子墓文
维淳熙六年岁次己亥五月戊午朔具位熹谨遣某致祭於唐故孝子宜春县丞熊府君之墓熹叨被误恩假守兹土视事之始考诸图经以求此邦前贤潜德隐行之实於建昌得陈大中大夫从事中郎二司马君以及府君之事盖皆以孝德闻而府君精诚之感独致涌水成川之应私心窃敬仰焉然按图以求其故迹则二司马君之墓不可知而府君之墓宅学基犹有遗处谨命有司依准赦令禁御樵牧其唐朝旌表旧门亦已复请於朝俟报修立而先遣僚吏敬以酒肴之奠昭告此诚尚其英灵来鉴来享
祭屯田刘居士墓文
熹旧读欧阳子庐山高之诗而仰公之名恨生遐僻不得一来仰其山之高而拜公之墓也兹误上恩畀以郡绂至止之日望於四郊则山屹立千仞者故在而公之华屋山丘零落殆尽几无迹之可寻矣乃访邦之耆老俊彦得公之墓於城西荒郊废圃之间其不为耕耨之所及者盖已无几因复作为门垣而亭以表焉又得嘉名於寓士之贤者书而揭之以见公志庶几嗣而官於是者有以谨其樵牧之禁东西行而过於是者有以兴起其刚毅退之心盖不惟有以少慰夙昔乡往之私亦可以仰称圣天子所以使之承流宣化之意也工告讫役一奠致诚公而有灵庶其鉴飨谨告
奉安五贤祠文
熹误膺朝命来守是邦至止之初得拜刘李二公之像於学钦耸高风考观正论既有以慰夙心者既又咨访得陶公栗里故居於郡境且知秘丞刘公盖尝禄於`库而忠肃陈公又尝辱为迁民也永惟数公大节清名危言直道遗烈所在千载如生爰始爰谋合享斯室季月之吉神位告成敢合僚吏率诸生以礼告於祠下苹藻在列诚意感通t公有灵尚克歆顾
谒庙文
熹抱病田间不堪为吏久矣圣天子哀怜不忍终弃强畀符竹使为此邦舆曳而来亦既视事以衰g罢软之资当民贫财匮之际大惧旷阙无以克当明恩惟神受职明廷以食兹土其与命吏忧责惟均其亦有以相之使民安於下官给於上而熹也蚤得收其疾病之躯以归老故丘则神之赐大矣E谒之初敢以诚告他不敢以有所祈谨告
谒社稷文
熹叨被恩除假守兹土载惟社稷民命所依只率故常按行封糜醚瞎典式对神休谨告
广佑庙祈雨文
大王有功德於此土之人苟有雨阳之忧无不祷於大王其祷之也则无不昭答如影响之随至斯民之心归之如父母信之如蓍蔡者有年於此矣间者上天降灾阳愆伏嘉生百物不蒙滋润熹等乃大速乱於厥祷祠之事罔克专於大王懈惰弗?咎由熹等而使千里之民田畴涸枯禾稼槁悴今其甚者有若燔灼矣虽并走t望恳祈备至而云气将交旋即解驳焦然不能有肤寸之合秋阳益骄燥烈殊甚物之蒙害日以益深若自今以往三日不雨则千里之民所恃以为生者荡析无余而无以为食其老弱将转乎沟壑而死少壮者将散而为贼盗以争其旦夕之命其祸乱之至岂有所极哉失今不喝日之後大王虽顾而哀之不可拯已故熹等私窃计议以为莫若奔走归诚请命於大王之祠下大王若哀其迫切赦其前愆有以惠绥之则三日之内熹等斋宿以俟休命三日而不应则是大王终弃~之熹等退而恐惧以待诛殛不敢复进而祷矣恭惟大王阖辟造化一雨之恩盖其余事诚有意哀此千里之民则愿无爱而亟为之熹等之愿也拜伏於庭不胜哀叩恳切之至谨告
广佑庙谢雨文
天久不雨苗之秀而将实者秋阳暴之日以憔悴田将无以为收人将无以为食大命近止罔或不忧我父子兄弟是用夙夜不遑居更相告语奔走罗拜於祠之庭而请命焉君王顾哀昭答如响祷之明日甘泽沛然昼雨宵零越五六日而未艾岗陵渐润草木蕃滋孰是嘉生而不丰好德宏施普恩大泽深夫岂可以言报顾无以自致其拳拳率修故常只荐苹藻惟君王降佑歆享则斯人之愿也
丰利侯祈雨文
熹多病不才滥尸郡寄修政不德以干阳之和自秋以来天久不雨早稻虽已收成而晚田不免告病吁嗟之祷天读t望而嘉泽未应风日益高气日益寒云既合而复离禾既秀而不能有以实也朝兢夕惕不遑居惟侯明久食兹土雨阳之柄惟厥攸司日者虽已致祠惧或不能蠲洁以达诚意欲躬走谒又恨符印之守不克以前谨遣某官奔告祠下而熹只率僚吏拜送於门西望叩头再拜以请惟侯哀矜赐之一雨以卒终岁之惠则岂惟吏之不良获免於戾而邦人父子实蒙其休所以报事侯者其敢有懈也
祈雨文
间以旱灾奉诏致祷月u时雨不可得稻之早熟者什失八九而吏之所以为礼乐与辞者亦既竭矣欲取水湫渊罢祠祀而专力乎人事之备则又念夫稻有晚出而未就者不能无冀幸於万一於是感叹愤激不能自己躬诣灵湫而冀於有神请复与神为三日之期以听休命惟神受职帝庭降食兹土以福其人为事今人之急如此神若弗闻亦何神哉若三日不雨雨而不周且浃於四封惟天明吾恐神之不得安其室神尚听之毋忽
秋报祝文
春祷秋报国有令典岁虽不登而有司不敢废亦不敢以怠比者痰混渡裆穹遣患雨莒睹褚仓贬崾倍蒙休者浅尔爰陈嘉荐敬修常事神其顾歆益惠我民
祈晴文
东土之民荐罹水旱其幸免於沟壑者指二麦以救朝夕之急而又相与戮力事农以冀有秋其得失之g死生系之非常岁比也乃今天雨不休湖水泛滥小麦之未收者亦既折腐不得以食而新苗未立水没其颠又将无复西成之望吏民忧惧术无所施惟神威灵作镇兹土其必以顾而哀之汛扫浮锡以晴霁则神之惠也民之幸也熹等滥将使指实分顾忧敢不齐祓再拜以请惟神鉴之谨告【禹庙云王威神在天降食兹土】
谢晴文
乃者以水潦之灾有祷於神蒙神之休开廓氛翳使麦收稻植人得逭其沟壑之忧既有日矣熹等敢不躬拜祠下跪荐牲酒以答灵贶惟神歆顾终此大恩赉以丰年驱其厉鬼俾我民复得以遂其有生之乐则神之赐於兹土为无穷其食於兹土为无愧
祈雨文
吏既不德无以媚於上下以召和气而福斯人其所以布主恩救民命者罔不惟神之依故熹往者尝辄有请於神而亦既受其赐矣然方是时霖潦之灾独环越百里之间为然若今之旱则自浙河以东为州者七无不告病捐瘠之民凛然日有狼顾之忧乃不齐祓奔走以告於神其将安所归命敢叩祠庭顿颡屏息以俟嘉应惟神幸哀怜之谨告
漳州谒先圣文
维绍兴元年岁次庚戌四月甲申朔二十七日庚戌具位朱熹谨以清酌之奠敢昭告於先圣至圣文宣王熹闻道白首无成兹荷误恩复叨郡寄闶轮始载见祠廷永念平生恒焉内疚尚蕲佑俾度其心毋悖所闻以速大戾谨告
X四经成告先圣文
敢昭告於先圣至圣文宣王先师兖国公先师邹国公熹恭惟六经大训炳若日星垂世作程靡有终极不幸前遭秦火煨烬之厄後罹汉儒穿凿之谬不惟微词奥旨莫得其传至於篇帙之次亦复ヂ乙ＲＧг啬觉莫悟惟易一经或尝正定而熹不敏又尝考之书诗而得其小序之失参稽本末皆有明验私窃以为不当引之以冠本经圣言之上是以不量鄙浅辄加绪正X刻布流以晓当世上以具告熹病卧不能拜起谨遣从事敬奉其书以告於先圣先师之廷神灵如在尚鉴此心式相其行万世幸甚谨告
谒高东溪祠文
惟先生刚方之操鲠切之言一视险夷至死不变所谓一世之伟人非独一乡之善士也熹敬仰高风为日既久又幸尝得执笔编列祠事而今日之来获拜堂下则於隐忍回互之讥若有愧焉炷香酌酒敛衽陈词伏惟先生之灵有以鉴之谨告
又谒高东溪祠文
谨以释奠之明日致祭於东溪先生高公惟公志节坚高议论英发不容何病至死弗渝顾我颛蒙旧劳向往肇兹明荐庶激懦贪谨告
谒李龙学祠文
绍兴之初公在迩列力辟和议见忌权臣出守此邦治行亦着竟以谗口去郡卧家人怀其忠建此遗烈熹愚不肖获奉余规永惟先人实同声气载瞻履感慨增深敢荐馨香尚祈昭鉴谨告
谒三贤祠文
谨以释奠之明日致祭於唐相国常公四门助教欧阳公高州刺史周公闽自唐世始有华风惟尔三贤实为首倡称思未泯延及於兹报事之?吏不敢废谨告
谒端明侍郎蔡忠惠公祠文
惟公忠言惠政着自中朝筮仕之初尝屈兹郡岁时虽久称思未忘厥有遗祠英灵如在熹虽不敏实仰高风闶轮初敬修礼谒谨告
谒崔统领祠文
惟侯忠存报国勇不谋身厥有遗祠英灵如在我来伊始稽率故常敢荐肴觞用伸悼叹谨告
谒诸庙文
国家受天明命奄有万方分职任功幽显无间熹奉制壤锤д拿裼牢┟髁槭低忧寄闶轮始只款恤祠敢竭愚衷与神为誓修身奉法节用爱人熹虽至愚不敢不勉烦疫疠时节雨阳非人所能是乃神职吏有不吏神得而诛神或不神则又奚咎肴羞在列馨香发闻惟神明鉴此心曲
谒社I文
社I之神实司民命故先王之法以民为贵社稷次之而牧民者其重不得班焉肆我国家稽古立制使凡为守令者始至则亲谒於其祠所其所以爱民敬神之意厚矣熹恭承圣诏来守此邦式举旧章尚祈昭鉴谨告
准即位赦祭神文
新天子端命帝庭光临大宝敷锡海内咸与惟新?命有司式稽旧典岳只川后若古帝王义士忠臣悉严祀事庶臣分土职在布宣奉醪羞致祠下惟神鉴格歆此德馨永佑我民以对休命
谒修道州三先生祠文
维绍熙五年岁次甲寅八月【阙】日【阙】谨【阙】遣学生迪功郎道州远县尉冯允中致祭於锵先生周公明道先生程公伊川先生程公於皇道体^穆无穷羲农既远孔孟为宗秦汉以还名崇实否文字所传糟粕而已大贤起之千载一逢两程之绪自我周翁清潇之原有严貌象欲觌无因徒有怅望吏以毁告闵然於衷出金少府往佐其功爰俾诸生敬陈一酹先生临之有赫无昧尚飨
修三闾忠洁侯庙奉安祝文
惟神为国上谋遭谗放逐行吟憔悴厥有离骚怀沙自沈勇赴兹水遗祠锡号帝有愍书吏惰不供神用弗宇乃今修奉亦既讫功敢馔灵神敢陈椒醑惟神降鉴永奠厥居
沧洲精舍告先圣文
维绍熙五年岁次甲寅十有二月丁巳朔十有三日己巳後学朱熹敢昭告於先圣至圣文宣王恭惟道统远自羲轩集厥大成允属元圣述古垂训万世作程三千其徒化若时雨维曾氏传得其宗逮思及舆益以光大自时厥後口耳失真千有余年乃曰有继周程授受万理一原曰邵曰张爰及司马学虽殊辙道则同归俾我後人如夜复旦熹以凡陋少蒙义方中靡常师晚逢有道载j载仰虽未有闻赖天之灵幸无失坠逮兹退老同好鼎来落此一丘t居伊始探原推本敢昧厥初奠以告?尚其昭格陟降庭止惠我光明传之方来永永无窘褚约日谨率诸生恭修释菜之礼以先师兖国公氏J侯曾氏沂水侯孔氏邹国公孟氏配锵周先生明道程先生伊川程先生康节邵先生横渠张先生温国司马文正公延平李先生从祀尚飨
归新安祭墓文
一去乡井二十七年乔木兴怀实劳梦想兹焉展扫悲悼增深所愿宗盟共加严护神灵安止余庆下流凡在云i毕沾兹?酒肴之奠惟告其衷精爽如存尚祈鉴享
又祭告远祖墓文
维年月日远孙熹谨率侄某侄孙某等以酒果告於远祖二十一公制置府君祖妣杜氏夫人之墓惟昔显祖作镇兹邦开我後人载祀久远封茔所寄奉守弗?他人有之莫克伸理兹用震怛吁於有司乡评亦公遂复其旧伐石崇土俾後弗迷即事之初敢谢其谴谨告
焚黄文
日者天子始见上帝於泰坛颁庆宇内凡有列於朝者皆得追荣其先以广孝治故我皇考班通九列而皇妣号比郡封圣泽所加幽显咸赖熹愚不肖久深不泊之悲祗奉制书徒切哀陨谨以清酌时羞涓日以告伏惟恩灵对此休命谨告
又焚黄文
日者天子始郊颁庆宇内熹以职秩得从大夫之後故我亡室锡号有加恭奉制书俯仰悼叹惟尔有灵尚克嘉之谨告
又焚黄文
新天子端命帝庭钦承天序敷锡有位咸得追荣其先有司承诏遂以皇考赠中大夫之命来告於第慈永隔余五十年祗对宠光感涕何极谨因祭岁恭奉制书拜手以告而熹不肖继忝从班大飨之恩复膺锡命肆我皇妣爰及故嫔亦得扳联并受祭泽丝纶异数行即荐陈尚期恩灵歆荷亡窘鞲
又焚黄文
恭惟先君天赋异质孝友之行足继前修雅健之文追古作者爵薷コ圃伸栋胪渴┘搬崛诉侗怀杪蛔啡倨呙始列从班而先夫人亦膺显号厚德之报不其在兹并命帝庭玺封?检赞辞褒异视昔有加唯是音容日荒日远生我劳瘁追养靡从祗奉命书舍爵以告涕泗摧咽不知所云尚飨
又焚黄文
君以辛亥郊恩始受大夫妻之号及今飨赉予忝近列而君之号又躐进焉念昔相从惟艰惟悴君能勤力相我实多岂意莫年宠荣狎至君之季子亦被赏延而君不少须是可悲已奉奠致诏君其听之尚飨
又焚黄文
熹赖遗训窃位於朝获被庆恩追荣祢庙亦有年矣比以钩党废锢忧畏过深以故及今始克祗奉命书以告於寝庙惟我皇考洞视今古靡有遗情陟降如存尚克歆此丕显休命顾熹衰颓年迫告休使我皇考未跻极品而先夫人亦未克正小君之号流根之报无复後期永念及兹痛恨何极仰惟慈?俯鉴愚衷尚後人不日昌大熹瞻望恩灵不胜感慕摧咽之至谨告
赠官告皇考文
往岁天子用事泰坛上帝降歆福祚昭答庆赐之泽覃及万方中外幽明罔不咸赖谓熹名秩有列内朝降以命书贲其祢庙顾念孤藐禄不逮亲祗奉明恩益深哀慕兹用斋祓致告寝庭钦惟神灵服此休显熹虽不肖敢不敬恭惟孝惟忠无或荒坠嗣有褒赐尚克嘉之覆其後人延於永世
第三男授官告家庙文
熹前任焕章阁待制该遇明堂大礼赦恩奏补第三男在已蒙圣恩授承务郎祗承先训蒙被赏延余庆所覃益深永慕
迁居告家庙文
熹罪戾不天幼失所怙祗奉遗训往依诸刘卜葬卜居亦既累岁时移事改存没未安乃眷此乡实亦皇考所尝爱赏而欲卜居之地今既定宅敢伸?告以安祖考之灵伏惟降鉴永奠厥居垂之子孙世万无极
致仕告家庙文
维庆元五年岁次己未六月辛酉朔孝孙具位熹敢因时享昭告於祖考之灵熹至愚不肖蒙被先世遗德获祗祀事五十余年岁时战兢罔敢怠忽至於今兹行年七十衰病侵凌筋骸弛废已蒙圣恩许令致事所有家政当传子孙而嗣子既亡藐孤孙监次当承绪但又年幼未堪跪奠今已定议属之奉祀而使二子冈谙嘤胱糁俟其成童加冠於首乃躬厥事异时朝廷察熹遗忠或有恩意亦令首及伏惟祖考拥佑顾歆永永亡眷洳皇ご笤钙渲罴椅褚嗟奔贫惹处分属傅燃爸钏锵⑹褂蟹种耙允孛呕а氨鹁吒娑施行之熹之衰病势难支久如以恩灵尚延喘息之间犹当黾勉提大纲不使荒颓以辱先训伏惟祖考实鉴临之谨告
告考妣文
孝子具位熹敢昭告於皇考太史吏部赠通议大夫府君皇妣孺人赠硕人祝氏熹不孝孤露垂六十年不能以时考次先君行实以表於墓迹其所由虽实有待然而怠缓不?罪已无所逃矣逮今晚暮衰病侵加改卜之谋始有定论乃克绎遗文传之时事撰成行状一通粗以发明先君立朝议论本末而皇妣德范梗概亦以附书将以请铭於故相退傅益国周公庶几有以阐扬潜懿昭示後来使子子孙孙劝忠勉孝以无忘考妣佑丁宁垂裕永久之意缮写既成先事以告惟是荒塞之余不无阙漏熹不胜悲切皇惧之至伏惟恩灵如在鉴此哀诚则熹不胜千万幸甚谨告
时祭祝文
粤此季秋成物之始藐兹弱质维望以降【胡江切】永念劬劳莫伸报筷惶熵杓悲慕何穷谨以云云
岁祭祝文
气序流易岁律将更追远感时不胜永慕谨以洁牲刚Q粢盛醴齐祗荐岁事以某人y食尚享
祭土地文
敢昭告於土地之神仲秋之月万宝将成蒙神之休幸兹遣免式陈菲荐用以揭?尚其顾歆永垂庇佑
又祭土地文
熹穷年奔走兹复奠居老幼无虞以及改岁神之赖报事敢愆尚其顾歆永垂覆佑谨告
又祭土地文
维此仲春岁功云始若时昭事敢有弗钦苹藻虽微庶将诚意惟神监享永奠厥居
夏云仲夏应期时物畅茂
秋云维此仲秋岁功将就若时报事
冬云维此仲冬岁功告毕若时报事
岁云岁律将更幸兹安吉若时报事【改末句为介以春w】又祭土地文
春日载阳兹惟仲月式陈明荐用格神休尚其顾歆俾我无尽酒序徂迁时维仲夏气序徂迁仲秋戒秋冬序告中一阳来复】
墓祭文
岁序流易雨露既濡瞻省【唐石改为载念】封茔不胜哀慕【唐石改为不胜载念】谨用清酌时羞祗荐岁事【唐石改为荐其常事】尚飨
又墓祭文
岁序流易雨露既濡念尔音容永隔泉壤一觞之酹病不能亲谅尔有知尚识予意
后土祝文
兹以暮春修祀先啤居啻Ω淖靼葱星啤课┥癖Ｓ娱阅敛痪敢荐馨香式昭报事尚祈鉴享永赖无穷谨告
又后土祝文
兹以春余有事先啤咎剖等处改为丘啤吭匚┍Ｓ邮道瞪裥菔郊鲺残呱衅砭蓣涎屿队谰梦抻嗅峒杞鞲
又谒李龙学祠文
谨以释奠之明日致祭於龙学侍郎李公惟此庙学实公所迁人到於今追颂劳烈矧惟忠虑抑有前闻荐此芳馨岂专报享谨告
晦庵集卷八十六

[book_title]卷八十七
钦定四库全书
晦庵集卷八十七　　　　　宋　朱子　撰祭文
祭籍溪胡先生文
呜呼哀哉惟公之生气温质良弱冠而学有志四方发轫蓬蒿至於临漳学承於家行着於乡乃献王府乃游胶庠中退而休客彼洛阳有隐其居维蜀之庄公乃束修踵门升堂一语妙契发乎天光浩然东归衡泌洋洋我箪我瓢我糟我糠或渔於溪或圃於岗水鲤鲜腴药e丰长以是为养胡考康以是为乐逍遥相羊我心悠悠岁月於荒华斑衣名闻帝旁弓旌鼎来聘币是将义不去亲欲隐弥彰乃降命书乃赐冠裳乃命典教於梓於桑学徒莘莘俨立成行謦未闻眉睫不扬式讹厥心炳其文章作人之功於今靡忘中秘之官典册是藏公晚而居t儒所望陈谟帝前震声庙廊人曰先生允仁且刚旋反旧庐既耷谊霸坪不淑奄忽而亡呜呼哀哉惟我先君志行文洁有不吾侪一顾不屑而於我公所爱无酒衩娑朋所趣同辙纩息之言属以其孤公亦见哀不鄙其愚卜兆使藏卜邻使居择术使由求田使J我壮而顽学无所至悔尤已多视公则愧公不谓然欲终诲之其言谆谆夫岂予欺南风之薰草堂昼寂方侍公言遽问公疾公手足我不及知遣使馈药公犹见之谓我当来命延以入我趋适至则已无及袒跣而入哭於寝门渊曛戒竟莫得闻呜呼哀哉惟昔治命三公是托屏山倾颓草堂冥漠幸公独存烂若星辰今亦往矣谁复仪刑呜呼哀哉人生百年谁则不死公有令名亦既揿砣而生之全而归之公实奚憾後人之思呜呼哀哉尚飨
祭延平李先生文
道丧千载两程勃兴有的其绪龟山是承龟山之南道则与俱有觉其徒望门以趋惟时豫章传得其宗一箪一瓢凛然高风猗欤先生早自得师身世两忘唯道是资精义造约穷深极微冻解晔头㈧短旎乾端坤倪鬼秘神彰风霆之变日月之光爰暨山川草木昆虫人伦之正王道之中一以贯之其外无余缕析毫差其分则殊体用混元隐显昭融万变并酬浮云太空仁孝友弟洒落诚明清通和乐展也大成婆娑丘林世莫我知优哉游哉卒岁以嬉迨其季年德盛道尊有来抠衣发其e蔽侯伯闻风拥_以迎大本大经是度是程税驾云初讲义有端疾病乘之医穷技殚呜呼先生而止於斯命之不融谁实尸之合散屈伸消息满虚廓然大公与化为徒古今一息曷计短长物我一身孰为穷通嗟惟圣学不~如Q先生得之既厚以全进未获施退未及传殉身以殁孰云非天熹也小生O角趋拜恭惟先君实共源????zz侃侃a衽推先旰秋月谓公则然施及後人敢渝斯志从游十年诱掖谆至春山朝荣秋堂夜空即事即理无幽不穷相期日深见励弥切蹇步方休鞭绳已掣安车暑行过我衡门返湎嘣饬骨镆逊朱潇洞耸笔视忻召问所宜言反覆教诏最後有言吾子勉之凡兹\理子所自知奉以周旋幸不失坠归装朝严讣音夕至失声长号泪落悬泉何意斯言而诀终天病不举扶殁不饭含奔赴後人死有余憾仪刑永隔卒业无期坠绪茫茫孰知我悲伏哭柩前奉奠以?不亡者存鉴此诚意
又祭延平李先生文
山颓梁坏岁月不留即远有期亲宾毕会柳车既饬薤露怀悲生荣死哀孰不摧慕熹等久依教育义重恩深学未传心言徒在耳载瞻弥切痛伤筑室三年莫酬夙志举觞一恸永诀终天呜呼哀哉
祭魏元履国h文
人生而材乃克自贵材者亦多鲜或有志猗欤元履才英气豪凌空}远志节坚高爰自弱龄声华秀发事贤友仁其闻四达迨其中岁考古验今订以经术益宏益深闻人之贤若获於已推之扬之情曷能已视人之厄若已挤之是振是拔力无有遗婆娑丘林岁月迟莫聘币鼎来片言感悟谓当用世遂究厥施谁谓落落乃遄其归归来考盘於涧於陆ff之忠永矢弗告谓当暂匝案蹿追谁谓一疾而讫於斯呜呼哀哉念昔交情兄胶我漆更攻互磨兄玉我石世途艰险孟门太行兄行我忧兄归我藏与兄同心谁则如我奚必梁丘君可亦可兄实高明卒监此心顾托警励琅琅其音诃佛诋巫考礼正俗奉承靡他葬又得卜长坂之阿兄所乐游孰云兹今有坟其邱谓我宜铭亦兄所寄行高文卑~以为累日月有时渍束刍长恸寝门愧恨何如恭惟神灵尚记畴昔感此哀诚来饮来食蒌在门往厥宫没而不朽君子之终呜呼哀哉尚飨
祭何叔京知县文
程氏倡道英材景从逮罹部党门o一空惟时东平志道诚笃请操拔_甘委秩禄劲节孤忠遭难而发身没言存孰嗣其烈侃侃辰州受业於门举幡报德亦取斥奔抱负弗施退讲於家兄克承之以振厥华惟兄天资高明峻洁干父承师允蹈遐辙稽经订史取友以端博闻约守惟义之安孝友静不不竞一试其能亦克有政令於湘土兹适问涂云胡不淑而陨其躯兄未病时过我精舍讲道论心穷日继夜既归而病函以书来千万永诀呜呼痛哉惟兄之明原始反终罔怛於化以病其公上念母慈下歉德学远忠极虑语简情U兄子谓予盍铭诸幽外期永世知德是求若兄之贤实我所畏惟其不能辞则靡愧呜呼痛哉昔我来斯兄出迎门罗列豆觞语笑温温今我来斯奠此空尊长号大恸兄卧不闻呜呼痛哉
祭刘参议文
惟公文足以取高科才足以跻显仕践扬中外三十余年吴蜀之乡自尉而令康新之郡由贰而专白首斑衣内既嘴度傺朱N皂盖外益谨於承宣旋登王畿出参幕府人谓低徊而不偶公独逶迤而泰然方将告休天朝言归故里栖神乎香火之社玩意乎诗史之编何一疾之弗瘳遽百年之难料怅W车之既驾倏丹硪怨卖嫘新匪嵝林名悼恨而况邦人与邑子孰不V咨而涕涟呜呼哀哉熹以孤童早依仁里无所肖似独荷知怜登高写怀每缴纷而近後探囊搜或攫以争先以至发廪劝公筑仓移粟既同忧而共喜如合病以齐痊惟此好之难忘感余生而自悼举空觞而一恸聊永诀乎终天
祭汪尚书文
维淳熙三年岁次丙申三月朔二十七日壬申从表侄宣教郎主管台州崇道观朱熹谨以香茶清酌致祭於近故端明殿学士尚书汪公之灵曰呜呼惟公学贯九流而不自以为足材高一世而不自以为名道尊德备而不自以为得位高声重而不自以为荣盖玩心乎文武之未坠抗志乎先民之所程巍乎其若嵩岱之雄峙浩乎其若沧海之涵s自秀发於妙龄冠伦类而独立中委弃於诸侯实天脱其羁c迨壮岁之来归曰良时之傥吾及曾墨突之未黔复吾行之汲汲汨东闽而西蜀亘万里而周流腾茂实而愈伟膺神圣之访求既铨综於天官又润色乎皇猷谓朝夕之畴咨即进陪於庙谋何儇媚之狡夫献功利之浮说公抗疏而指陈请昭奸而艚~事乃谬而不然吾何为乎兹列隐屏而就闲弭长骛之遐辙粤退司於闲o遂遄反乎丘林托僧庐以静处或独往而孤寻眷尘编而寄怀若与世乎无心\徒叹公何其乐之独而孰知公为有忧之深伊有识之望公释东山而再起以卒究其所施俾斯民之咸喜胡彼苍之不可信曾不一老之J遗忽堂堂而逝去兴殄瘁之悲诗熹也孤生叨尘末契辱教诲之殊常殆相期於国士虽不见者十年亦音书之相继不鄙谓其庸虚每咨询而弗置兹逖闻於讣告怅失声而永号巾素车以即路越闽岭之崇高行踽踽而凉凉孰知有如予心之郁陶跪陈词而侑奠痛人师之难遭
祭柯国材文
维淳熙四年二月辛未朔旦新安朱熹谨以香茶酒果奠於近故柯君国材老丈之灵俗弊道衰士鲜知学束书不观游谈燕乐有不其然剽掠为工乘时射利莫反其躬孰能知君苦心刻意探讨之勤白首不置弗荣於禄弗媚於时自信之笃死生莫移余少之时试吏君里实始识君敬慕兴起致君序室以表後生弦诵洋洋德义振声阔焉【阙】　反覆讲评匪同而和肺腑以倾自兹一别遂隔死生何遽至此【阙】　　　惟君之德刚毅近仁望之可畏即之可亲居今行古勇莫能夺行行之名不肖所怛哀哉已矣无复斯人缄辞千里寄此酸辛呜呼哀哉伏惟尚飨
祭姚式文
呜呼簪缨之锵然唯子之累然声利之嚣然唯子之澹然貌甚癯兮病已s不复兴兮归其全我之来兮闵子贤一臂交兮失九泉念官曹兮若蝉联涕子零兮具此筵
祭吴晦叔文
维君学造深微行履绳约交朋友尽切浦义处兄弟竭怡怡之欢脱屣势荣玩心道要方日新而未已遽川逝而不留熹久辱游从多蒙规益睽离虽久书疏鼎来忽闻不淑之音实陨无从之涕属sO惨远寓奠觞莫获长言以咏潜德临风一恸永诀终天
祭刘共父枢密文
维淳熙五年岁次戊戌九月辛酉朔二十日庚辰从表弟宣教郎主管建府武夷山冲佑观朱熹敢以清酌庶羞之奠告於近故建康留守观文殿学士彭城刘公之灵呜呼哀哉天胡付公以奇俊伟之材而不并假以耆耋期耄之藓位公以枢机藩屏之重而不遂畀以弥纶辅赞之权使公名若极富贵而无欲实则抱忧叹以终天此中外志义之士所以闻公之薨皆失声而相吊或虽未识公面而亦不自知其涕泗之流涟者也呜呼哀哉惟公生有异质早擢巍科退而自保弗竞弗屈首受书典学於家内充其美外振厥华暨登王朝遂掌纶献纳绸缪谟密勿忤权触要无所回屈帝眷弗渝试以郡绂受钺於南剿顽踣凶婉娈赤子抚摩哀恫礼贤劝学导和致丰报政三年邹鲁其风帝曰来归本我兵柄曾不几时咨以大政公奋其庸帝虚以听张磔宏纲塞~僭令道直身危突不暇黔出临两镇威矶鹘ナ舒异短缅峥揿渡欢髭起之有竦其瞻公卧弗承帝悉其孝曰究汝哀来觐来教公言益切公守不挠再抚於潭亦显其磕饲建业民病以饥公不寝食起坐嗟咨方略既张惠术四施曾是流莩化为充肥帝嘉乃爰永徒律倚毗方深遽告以疾忠无隐情谏有遗笔帝惊罢朝悼此良弼呜呼哀哉我以孤童来托公家公不鄙我劝导有加公姿鸾鹄我性?岂无异同卒莫疵瑕自公进为论议慷慨实始斯公高明光大公之知我亦晚而最迨其永归手札告戒褒德抚孤古昔所难并以诿我我其敢安把书长号涕陨阑干还坐以思慨其永叹念昔帝师为国死义亚传承之夷险一致屏山虽隐亦岂忘世公袭其传克广无替\咸谓公当讫外庸入赞皇极下厘庶工登贤屏奸复境攘戎内继祖考毕其余忠天胡难谌而止於此t邪交庆\正心死矧予之哀窃究终始愿言思公曷其有已呜呼哀哉昔诵离骚举公觞兮今拜以哭酹公堂兮私情公义两怛伤兮神灵不昧尚克鉴予之衷肠兮呜呼哀哉尚飨
又祭刘共父枢密文
呜呼哀哉惟公之薨迨兹半载殄瘁之叹虽久弥新日月有期佳城将惟时亲故罔不悼伤矧予孤生蚤托恩契道义期许晚而益敦临~之音寄属良厚其为感恻岂独常情迫此诏除恳辞未获义当引道以俟报闻凡公诲言略已遵奉倘未即死尚图厥终[车之行不遑祖送敢持薄奠以诀终天倥?悲凉言无次叙惟公精爽克鉴此心
又祭刘共父枢密文
年月日具位朱熹谨遣男该湃肆衷手新跃呔齐戎奠敬奉熹所撰次先正少傅公神道碑铭章藁告於近故留守观文枢密彭城刘公灵几之前曰在昔岁秋公病欲~自力为书来告永诀上言国家雠耻未雪冢骨易枯此恨难灭次念遗阡丰碑未揭谓我铭之以永前烈下及诸孤羁贯在列谓我教之他靡顾谒字画方严词气凛冽是岂死人而有是说三复悲号心膂贯彻闻公是日三简并折拜疏千言忠愤是泄我虽不武实仰奇节生既人英死当鬼杰又惟公家忠孝阀纪德铭功盍付时哲公命不乱曷取凡劣谅以孤生幼罹祸孽蒙被前恩欲报罔竭故略其愚以累斯碣方将涉笔叙次铺列属其来西旷日引月迄今乃成事伟词拙远荐陈之如听予决想像两公感涕摧咽顾念滞留尘土羁绁莫相嗣人讲贯切以此负公一再噎顷为迎师寄此笔舌比闻授受稍契磁尚其不厌习久而悦尽扫童心罔蹈非辙彼齐彼孺悉藉提挈卒大公门缓此忧飞狡巴酹野?并设老泪如倾远寄清血呜呼哀哉尚飨
祭张敬夫殿撰文
呜呼敬夫遽弃予而死也耶我昔求道未获其友蔽莫予开吝莫予剖盖自从公而观於大业之规模察彼t言之纷纠於是相与切磋以究之而又相励以死守也丙戌之冬风雪南山解袂槠州今十五年公试畿辅公翔禁省公牧於南我q岩岭显晦殊迹心莫与同书疏恳恻鬼神可通公尹江陵我官庐岳驿骑相望音问逾数去腊之穷有来自西告我公疾手书在携我观於时神理或僭是疾虽微已足深念函遗问讯月而归叩函发书叹吒[欷时友曾子实同我忧挥涕请行谊不忍留曾行未几公讣果至张侯适来相向反袂呜呼敬夫竟弃予而死也耶惟公家传忠孝学造精微外为军民之所属望内为学者之所依归治民以事君以敬正大光明表里辉映自我观之非惟十驾之弗及盖未必终日言而可尽也矧闻公丧痛彻心膂缄词寄哀不遑他语顾闻公之临~手遗疏以纳忠召宾佐而与诀委符节而告终盖所谓得正而毙者又凛乎其有史鱼之风此犹足以为吾道而增气抑又可以上悟於宸又闻公於此时属其弟以语予用斯文以为寄意恳恳而无余顾何德以堪之然敢不竭其庸虚并矢词以为报尚精爽其鉴兹呜呼哀哉
又祭张敬夫殿撰文
维淳熙七年岁次庚子六月癸未朔六日丁亥具位朱熹窃闻故友敬夫张兄右文修撰大葬有期谨遣清酌时羞奠於柩前南望拜哭起而言曰呜呼自孔孟之云远圣学~而莫继得周翁与程子道乃抗而不坠然微言之辍响今未及乎百岁士各私其所闻已不胜其乖异嗟惟我之与兄志同而心契或面讲而未穷又书传而不置盖有我之所是而兄以为非亦有兄之所然而我之所议又有始所共乡而终悟其偏亦有蚤所同挤而晚得其味盖缴纷往反者几十余年末乃同归而一致由是上而天道之微远而圣言之秘近则进修之方大则行藏之义以兄之明固已洞照而无遗若我之愚亦幸窃窥其一二然兄乔木之故家而我衡茅之贱士兄高明而宏博我狷狭而迂滞故我尝谓兄宜以是而行之当时兄亦谓我盍以是而传之来裔盖虽隐显之或殊实则交须而共济不惟相知之甚审抑亦自靖而无愧呜呼孰谓乃使兄终在外以违其心予亦见縻於斯而所愿将不遂也政使得闲以就其书是亦任左肱而失右臂也伤哉吾道之穷予复何心於此世也惟修身补过以毕余年庶有以见兄於下地也闻兄之葬而不得临独南望长号以寄此酹也惟兄怜而鉴之尚有以辅予之志也呜呼哀哉
祭郑自明文
故友台州史君大着郑兄自明之灵曰比年以来士气衰弱观时俯仰徇势前S其心有一身而无天下其口有唯唯而无谔谔伟哉自明之为人信所谓喧啾百鸟之t忽见秋天之一鹗者也盖自其布衣而已有忧天下之心其揖让人主之前则直欲排佞幸之朋而折其角其言明白切至磊磊落落愤激峻厉AA岳岳明主所为虚心而嘉叹t公所为变容而骇愕善类所为喜幸而心开邪党所为戚嗟而气索伟哉自明之为人凛乎其有古争臣之风求之近世则措之邹陈之间而无怍者也夫何天命之不延奇祸一朝而遽作使前日之悲者喜而喜者悲纷庆吊之交错呜呼哀哉君昔过我寒泉之滨一语定交情义日亲逮上饶之草次语宵分而更仆谓当择善以潜心毋以一长而自足粤今兹之秋孟又札书以申之眷予心之悃款实千载以为期书适往而讣来然号其焉及哦殄瘁之悲诗坌百忧之来集惟平生之忠赤谅虽死而不忘跽陈情於一酹词与泪而俱伤呜呼哀哉尚飨
祭陆子藿淌谖
学匪私说惟道是求苟诚心而择善虽异序以同流如我与兄少不并游盖一生而再见遂倾倒以绸缪念昔鹅湖之下实云识面之初兄命驾而鼎来载季氏而与俱出新篇以示我意恳恳而无余厌世学之支离新易简之规模顾予闻之浅陋中独疑而未安始听莹於r次卒纷缴於谈端徐度兄之不可遽以辨屈又知兄必将返而深观遂逡巡而旋返怅犹豫而盘旋别来几时兄以书来审前说之未定曰子言之可怀逮予辞官而未获停骖道左之僧斋兄乃枉车而来教相与极论而无猜自是以还道合志同何风流而云散乃一西而一东盖旷岁以索居仅尺书之两通期杖履之肯顾或慰满乎予衷属者乃闻兄病在床亟函书而问讯并裹药而携将曾往使之未返何来音之不祥惊失声而陨涕沾予袂以淋浪呜呼哀哉今兹之岁非龙非蛇何独贤人之不淑屡兴吾党之深嗟惟兄德之尤粹俨中正而无邪至其降心以从善又岂有一毫骄吝之私耶呜呼哀哉兄则已矣此心实存K然参倚可觉惰昏孰泄予衷一恸寝门缄辞千里侑此一尊
祭黄尚书文
大道既隐淳风日弊气锺於人鲜克全粹习而益远轻肆苟偷言如可重考行则羞猗欤我公受材特异不假修为嘿与道契端庄静一终日钦钦不动而敬神保是临宾於王庭昌言大对庸弗顺随久斥於外晚归献纳正笏垂绅时而後发一言万钧zz省曹侃侃禁闼权幸顾之心摧气夺孝慈?帱未返北征引经抗疏罢宴请行帝嘉其忠\服其勇咸惜公行系国轻重公尝老矣兹复告归祖帐东门观者[欷公在故乡恂恂翼翼士夫高仰远迩承式帝曰怀哉旧学之贤乃询乃访加璧以先公拜曰都此帝之德尽言不隐是乃臣职公年虽高不杖不扶谓当复起驷马安车一病u年竟以丧告疏有遗忠当宁震悼呜呼哀哉熹以晚学获游公门望公容貌鄙薄敦惟其躁轻弗克持久公不鄙焉抚接加厚去岁之春入拜公堂公时已病志气则强正冠肃容不异平日端拱立谈教告谆悉岂谓此别遂隔死生闻讣欲往竹符是萦写哀陈辞渍绵走酹想像德容恍若瞻对顾惟惰不克其躬永言畴昔以此负公
又祭黄尚书文
己亥之春拜公床下尝辱面命先德是铭自惟晚生弗克堪此恳辞未获而公永归官守拘牵莫遑吊哭寓觞一奠无所复辞於是强勉为叙次卑鄙进越既惧且L今奉以来昧冒陈荐永惟畴昔慨想音容德盛礼恭不以病懈任重道远何愧昔人今兹之亡宁复可见殄瘁之痛岂以其私惟其榛芜卒无以称公灵不昧尚鉴厥衷
祭詹淑人文
熹来会公葬问舍修容乃闻夫人遽亦薨逝其为骇愕良不自胜恭惟夫人克有令德作配君子宾敬齐庄化被闺门怡愉肃穆胡不眉抟杂赖律两殡在堂行道凄恻一觞奉奠少见鄙诚敬想淑灵谅垂歆鉴
祭吕伯恭着作文
呜呼哀哉天降割於斯文何其酷耶往岁已夺吾敬夫今者伯恭胡为又至於不淑耶道学将谁使之振君德将谁使之复後生将谁使之诲斯民将谁使之福耶经说将谁使之继事记将谁使之续耶若我之愚则病将孰为之箴而过将谁为之督耶然则伯恭之亡曷为而不使我失声而惊呼号天而恸哭耶呜呼伯恭有蓍龟之智而处之若愚有河汉之辩而守之若讷胸有云梦之富而不以自多词有黼黻之华而不易其出此固今之所难而未足以议兄之彷佛也若乃孝友~人而勉励如弗及恬淡寡欲而持守不少懈尽言以纳忠而羞为讦秉义以饬躬而耻为介是则古之君子尚或难之而吾伯恭犹K然而未肯以自大也盖其德宇洪识量闳廓既海纳而川s岂澄清而挠浊矧涵濡於先训绍文献於厥家又隆师而亲友极探讨之幽遐所以禀之既厚而养之深取之既博而成之粹宜所立之甚高亦无求而不备故其讲道於家则时雨之化进位於朝则鸿羽之仪造辟陈谟则宣公独御之对承诏奏篇则右尹祈招之诗上方虚心而听纳\亦注目其晔┖卧馐敝不遂遽萦疾而言归慨一卧以三年尚左图而右书闻逍遥以曳杖恍沂上之风雩\咸喜其有瘳冀卒摅其素不惟传道以着书抑亦後来之程准何此望之难必奄一夕而长终增有邦之殄瘁极吾党之哀恫呜呼哀哉我实无似兄辱与游讲摩深切情义绸缪考前日之枉书尚粲然其手笔始言沈痼之难除犹幸死期之未即中语简编之次第卒夸草树之深幽谓昔腾而有约盍今命驾以来游欣此旨之可怀懔讣车而偕至考日月之几何不旦暮之三四呜呼伯恭而遽死耶吾道之衰乃至此耶既为位以泄哀复缄辞以寓奠冀嗣岁之有间尚前言之可践呜呼哀哉尚飨
祭刘氏妹文
年月日兄具位以酒馔祭於亡妹五十六娘之灵昔妹之亡兄縻郡绂病弗及疗a弗克临归来抚棺一恸永诀今兹窀穸已复有期辄具酒肴来哭尔殡兄及老幼共此一哀惟尔有灵尚其歆享呜呼痛哉
祭陈休斋文
维淳熙十一年岁次甲辰三月庚寅朔二十有七日丙辰具位朱熹谨以香茶酒果奠於近故休斋先生冲佑参议陈公之灵熹少日游宦获从公游於泉漳之间蒙公爱予诱掖良厚其後别去几三十年而去岁之冬复得见公相与开怀握手如平生欢公虽老矣而意气不衰为我置酒谈经论义篇什间作不休相与追游连华九日凉o凤凰云台之间昼则联车夜则对榻视公起居食饮叫呼谈噱皆有非後生所能及者谓公蘅家宋窗也然我之还公复载酒饯我洛阳则掺袂分携咳怀鎏槎有此会难又之悲矣醉中别去惨然不乐久而不能平也然亦不谓未及两月而公讣遽来呜呼痛哉公於诸经皆有论述许以寄我相与考评而今而後不复得遂此愿矣缄词千里寄此一奠尚惟精爽听我此言呜呼哀哉尚飨
祭许顺之文
维淳熙十二年四月庚辰宣教郎直徽猷阁主管华州云台观朱熹谨以香茶及赙币一匹奠於故友许君顺之之灵我官同安诸生相从游者多矣其恬淡靖退无物欲之累未有如顺之者也逮予秩满相与俱归不以千里为远其後别去二十余年中间相见不过一再前岁云台一别匆匆未及究其所欲言不意君之遽至此也闻讣惨怛寓此一哀君其有灵尚克鉴此尚飨
祭刘平父文
忆我少日来托君家君时未Y兰茁其芽诵书琅然意气英发见者惊嗟谓即闻达逮其冠岁甫就一官两除幕府再省员世路威夷耻复自眩婆娑丘林始适於愿疏泉成沼种树着行o宇连延涧壑青苍v春素秋风朝月夕把酒哦诗情高意适流光荏苒素星鲜人为君屈君独超然恨山不高惜水不广胜日篮舆翩然独往行乐余功燕及里闾枵腹夏饱瓮儿夜?校考书劳岂惭肉食胡不百年享此休逸一病遽革百药莫瘳神理杳冥孰讯厥由亲友骏奔行道洒涕矧我於君情实昆弟盖自卜居余四十年岂无他人合散风烟惟我与君俱不偕偶I伏穷山别希会久中念恩契申以昏姻逮兹晚岁情义益亲方从君游遽问君疾代君发棠君语谆悉何意一朝只影蹒跚扶疾哭君几不自还一奠寝门醪单馔薄唯此哀诚庶通冥漠呜呼哀哉
祭陈福公文【名之至下脱一句】
惟公德在生民功书信史大节昭然善终善始中兴辅相比立豪英曰文曰武各以其名孰如我公道全德备莫得而名名之至亦弗自知惟诚惟一\善毕随士於见闻以多为富公无不窥不以博着士於词章以丽为精公无不能弗以文称匪清匪浊不夷不惠和不至流不至刿论无苟异亦无必同温温其毅坦坦其恭执法於中不专为直大奸既除国论斯一承流於外不一於苛娆不作闾里自安中坐庙堂宏纲是总主德既修民听不耸从容一言拔佞移宠帝纳其忠人服其勇晚而告休税冕遗绅安车驷马归卧里门进不出位退不忘君垣屋虽卑德义日尊t行兼融尚不胜记公亦何心有此全美惟其不有道则弥光两宫之眷四海之望谓当百年再登承弼卒惠我民永绥王国云胡不淑奄忽长终临~之言不忘教忠呜呼哀哉我从公游出入三纪晚途间关遂托知己千里讣至一觞荐诚想公如在洒泪同倾呜呼哀哉
祭詹侍郎文
维绍熙元年岁次庚戌七月癸丑朔十有一日癸亥具位朱熹谨致奠於近故经略阁学侍郎詹公之灵呜呼世之学者\矣其所以为学者类不过出入乎口耳之间求其笃志力行以期入乎圣贤之域者则鲜矣惟公粹美之资得於天禀孜孜学问乐善不倦其尊闻行知之效见於日用之间者在家在邦随事可纪盖一本於中和而行之以慈恕信乎所谓志於仁而无恶者矣晚登从班出镇南服急於救弊以绥其民故不暇计百全之利而其害有出於意虑之外者上虽不获已於积毁之言然暂谪而亟还之则既有以知公之无罪矣\亦咸谓商度财利h校米盐本非所以烦儒学老成之士莫不冀公之复起而有以卒究其所学之也不谓归未及门而遽以病告税驾未几而遂至於不起此则有志於学者所以叹息流涕而遗恨於无穷也熹辱知惟旧蒙念亦深闻讣u年一奠莫致其为愧负盖不胜言缄词寓哀尚祈鉴享呜呼哀哉
祭潘叔度文
呜呼叔度生非不偶而终身不涉乎仕进之涂家非不足而比老不渝其寒苦之节出门从师则不计生之先後而惟善是主闭户积学则不顾世之毁誉而唯道是求盖其立志之高有如此者是以其躬行之效内则孝友着於家庭外则仁义信於朋友以至於州闾乡党莫不高其峻洁畏其严正而不敢以非义加焉虽世之贤士大夫知之者比肩顾未有能引而致之要路之津使试其学以及於人而遂奄然以没於地也呜呼哀哉熹愚不肖辱知最深申以婚姻情义愈笃因风闻讣悲不自胜酹此一觞千古永诀呜呼哀哉尚飨
祭刘子澄文
维年庚戌岁【阙】月【阙】　朔二十六日【阙】　具位朱熹谨致祭於亡友子澄刘兄袁州使君之灵呜呼子澄以乐易之姿躬纯笃之行立志高雅信道深坚处家庭则孝弟达闻交朋友则信义昭着居闲则其讲道着书有以乐\人之所不乐从官则其养民善俗独能忧\人之所不忧至於收恤宗党而接引後来盖孜孜焉无不用其至若其乐人之善而矜人之恶又汲汲焉唯恐不尽其诚故贤者与之游则常幸其有思齐闻过之益不贤者与之处则常病其有明A招过之羞然世之贤者少而不贤者多是以子澄之得誉寡而蒙毁\道不得行於一州而遂V志以没也是岂不可为之深悲而痛恨也耶予以无能蚤结交好切磋之益岁晚益亲然而解袂江矶忽焉十载屡卜再会卒焉无期病不得伸执手之悲没不得展抚棺之恸闻讣累月乃能使人而病衰不文言又不足以尽其区区之意引首西望涕泗交流尚幸杨兄昔同游好属其一酹足寄此心呜呼子澄其尚能有以知予之悲也耶尚飨
祭潘左司文
维绍熙元年岁次庚戌七月癸丑朔二十有八日庚辰具位朱熹谨致奠於近故太平显谟左司使君契文潘公之灵尝谓论世之学士大夫优於学行者政事之才或未必达精於政事者学行之趣或未必醇就使能兼二者之长则於去就出处之大节又或未必能无所愧也惟公文学之华行义之实既有以成於身而信於友及其典州郡殿藩服则其聪明仁爱精审持重所以惠柔良而奸暴者又卓然非今之从政者所能及爰及晚岁称疾卧家恳避诏除引义慷慨是其见几之明守道之固应变从容不可回挠又足以关谗慝之口而夺之气呜呼是亦可谓志力之备德业之全而无歉於为人矣谓当复起及此圣朝卒究所施以慰士论何其奄忽遽即夜台凡在闻知莫不伤悼况熹不敏辱知最深书疏相寻问遗劝勉勤恳之至久而不忘闻讣失声涕B心折顾以衰病复窘王程逮此u年始克布奠乡风引首悲恨来并惟公不亡鉴此诚意呜呼哀哉
祭刘子礼文
从表具位朱熹谨以清酌时羞奠於近故刘君子礼六十七兄之灵曰自我少日托昏高门得从兄游於今五十年矣每窃见兄志气坚强色庄言厉论议英发滚滚不穷而临事应变从容裁处不动声气目无全牛未尝不叹其英迈闳达老大多材真有?君先生之遗风意其必当出应时须以世前烈岂谓中岁事多不谐一日慨然谢去场屋少肆余力诛草淮乡数年之间亦有成绪而兄好义周急不间戚疏肥马轻裘视犹涕唾遂散其积翩然南归憩止玉山爱其山川之秀风俗之美游从之盛则遂求田问舍而定居焉曾未几时遽以病卧易箦之旦神宇泰然谈媲着笄万永诀不鄙谓我幅纸丁笔势低昂亡异平日赴车来止我病亦衰把书长号不能自己呜呼痛哉以兄之才终以不遇而止於此岂非天乎昏惫支离未能亟往拊棺大恸以罄一哀又闻佳城亦既得卜祖奠之日近不u旬走使缄词远寄一酹忽焉精爽如在目前呜呼哀哉伏惟尚飨
祭张敬夫城南祠文
年月日具位朱熹敬以一觞酹於亡友敬夫侍讲左司张公尊兄城南之祠昔从公游登高望远指顾兹土水竹之间谓予肯来相与卒岁予以怀土顾谢不能其後闻公开凿亭沼带经倚杖日游其间写景哦诗辱以寄我寂寥短韵几篇在吟於今几何岁月氖盼腋蠢创税左苍追怀旧游顾步涕落未奠宿草姑即遗祠玉色金声恍如对接草木鱼鸟莫知我哀
祭张魏公墓文
惟公功存社稷泽在生民上比列星多历年所英灵陟降千古如存曰有遗丘乃寄兹土熹夙深宗慕亦误知怜兹幸分符获参守奉瞻言螭首馈奠莫亲寓此一觞谅蒙昭鉴
祭南轩墓文
惟公闳达之资闻道最早发挥事业达於家邦中岁闲居益求其志鹤鸣子和朋簪四来我时自闽亦云戾止更互切磨t疑乃亡厥今几何俯仰一世公逝既久我老益衰何意重来独抚陈迹尘筵拱木荒凉h牒散亡音徽莫绍世道之感平生之怀交切於中有涕横落欲推公志据旧图新\允未孚唯以自愧一觞往酹并寄此情公乎不忘起听我语
祭叔祖奉使直阁文
维绍熙五年岁次甲寅十月戊子朔二十日丁未从孙具位熹敢昭告於故五十六叔祖父奉使直阁府君故五十六叔祖母恭人王氏之墓惟昔鼻祖德潜弗升施及後人克济其美公仗汉节立哭朔庭白首来归无所污涅而熹先子亦翔天朝适以此时遭谗去国死生契N遂以终天今四十年熹复来此无所肖似宠秩横加能薄幸多仰愧前烈恭惟明诏全节是褒照弟?然亦沾禄仕瞻望封阙来拜公祠惟公不亡歆此诚意尚飨
祭叔父崇仁府君文
故三叔父崇仁府君故三叔母安人丁氏之墓昔拜叔父於之川粤既南归遂不复见及拜叔母於帝之乡告违未几即以讣告今复来此双冢荛然微弟之贤孰襄此事既被先泽行矣官荣尚与後人无怠嗣庆一觞所酹林长草丰尊灵不亡歆此诚意尚飨
祭赵丞相文
呜呼惟公天赋中和家传忠孝爱君忧国恳恳不忘进秉枢机适逢变故禀承慈训援立圣明计定一时功垂万世夫何不幸乃困烦言适此退闲忽闻远役冲风冒雪千里於征行未及休病遽不起赴车所暨痛愤惟均白叟黄童兴言出涕矧予衰鄙素辱知怜推挽弥缝期於国定何悟反覆接踵言归我罪未论公行先迈临风一恸鸡絮是将精爽如存尚识兹意呜呼哀哉尚飨
祭程允夫文
维庆元二年十一月乙巳晦外兄具位谨以香茶酒果奠於内弟吉州h事程允夫之灵此月之初得吾弟九月六日书於便中首言滥得美名恐为师门之辱次言老不解事愧贻老兄之忧予盖深有味乎其言如接笑谈之适也既又视其字画谨好词气安闲且言受代有日骨肉俱安则又深以为喜盖初不闻其有所疾痛也及二十有九日曾君无疑使以书来乃言吾弟比以此月八日不幸死矣呜呼哀哉以吾允夫之才之志而止於此且以何疾而遽然耶余生多艰今复老病中外兄弟盖亡几人有如允夫尤号同志而学与时背仕皆不逢犹冀莫年卒其旧业更相勉励以毕余生何意允夫而遽止此缄词往酹悲不能文君其有知尚识此意呜呼哀哉
祭黄子厚文
维庆元五年四月二十八日己丑云谷老人朱熹谨遣男某奉酒茗之奠告於亡友谷城隐君子厚黄廿八兄之灵曰呜呼哀哉与君相逢俱十五六夜讽同声朝嬉竞逐寻各壮长居又卜邻讲艺论文笑语日亲兄才甚高俯睨一世顾独谓余许以并辔迨其中间合散不常倏然两翁衰鬓苍我行既艰归以病废兄老一丘亦困t吠念昔兄言凡兹并游唯我与君庶其後凋亦既有徵谓可长保此外悠悠置勿复道孰谓兹今兄去而先遗是一老顾影孑然欲往哭兄炙鸡絮酒足曳弗前目断门柳兄虽已矣其存则长流传满世伟画名章兄学有徒颇勤收拾庶几成编追配骚什唯其清苦~去荤谁其知之後世子云我论有疑亦r兄决今则已夫琴破弦~呜呼哀哉尚飨
祭蔡季通文
维庆元四年岁次戊午十月二十有九日癸已新安朱熹窃闻亡友西山先生蔡君季通a旅之衬远自舂陵言归故里谨以家馔只鸡斗酒酹於柩前呜呼哀哉尚飨
又祭蔡季通文
庆元四年十有二月六日新安朱熹窃闻亡友西山先生蔡兄季通[车祖载将就窀穸已饬素车往助执绋而连日大病遂不能前谨遣男阜钕阒虿杈仆奠柩前於其行也哭而送之曰呜呼季通而至此耶精诣之识卓~之才不可屈之志不可穷之辩不复可得而见矣天之生是人也果何为耶西山之颠君择而居西山之足又卜而藏而我於君之生既未得造其庐以遂半山之约至於今日又不能扶曳病躯以视君之反此真宅而永诀以终天也并游之好同志之乐已矣已矣哀哉哀哉
祭方伯谟文
呜呼痛哉久此卧病闻君之讣不能往哭东望涕零又以悲悼之深未暇为文以侑此奠惟君之行未能甚远英灵炳然当识此意呜呼痛哉
晦庵集卷八十七
<集部,别集类,南宋建炎至德佑,晦庵集>

[book_title]卷八十八
钦定四库全书
晦庵集卷八十八　　　　　宋　朱子　撰碑
静江府虞帝庙碑【庙故有鼻亭神及唐武紫蠼猿馊ブ】
静江府故有虞帝祠在城东北五里而近虞山之下皇泽之湾盖莫详其始所自立而有唐世刻词在焉有宋淳熙二年春二月今直秘阁张侯蚴夹懈事奉奠进谒仰视栋宇倾垫弗支图象错陈r以淫厉则竦然曰帝德在人其神在天威灵所加无有远迩降祠兹土粤有故常而因陋踵讹以至於此弗图弗革某实惧焉已事则命撤而新之时又方按国典毁诸旁祀不如法者因悉致其美材文石以奉兹役作治逾时讫事以告门观严显杂远屏外朝内寝惟帝及二妃之神恭已面南俨然临之秋七月癸未侯率其僚奉承牢醴俯伏灌荐以妥皇灵Z既通拜手言曰天降生民厥有常性仁义礼智父子君臣爰及昆弟夫妇朋友是曰天叙民所秉Ｊе毫分穹壤易位惟帝躬圣诚明自然慈孝於家仁敬於邦友弟刑妻取人与善从容钜细各极其极如规之圆如矩之方使凡天下後世之为人伦者莫不取则高明博厚化育并流孰是遐陬敢私其施惟苍梧野谓帝所藏寅缘此邦获恭明祀兹率t吏衅於新宫穆穆威神不仁者远敢不再拜稽首惟帝之神实临照之於是三献成礼神人浃和吏民骏奔咏叹兴起合辞恳请愿着石章壤蹿舜且在无极熹窃惟帝之所以配天立极法施无穷者既非文字形容所及而传记所称南巡不反遂葬苍梧者又非经言无所考信则皆罔敢知惟是天理人伦之际帝之所以幸教後世者盖尝与侯讲而志之於侯之意庶几识其所以然者乃敬篆而显诗之俾归刻焉其诗曰
虞山之土漓水之浒谁修虞祀九歌招舞有翼张侯牧此南州怀帝之仁答其佑休载瞻祠宇颓剥支柱明灵弗蠲淫傲骈伍乃教纲纪乃夷乃攻乃堂乃基峻宇崇墉帝降不迟四门穆穆侯乐其成来馈来祝惟帝之德规圆矩方即物而则大伦以光爰自侧微动植潜被恭已当天云行雨施惠於来世亿万斯年穹天博地峙岳流川矧是卉裳旧惟声教愀然见之兴起则效子隆於孝臣力其忠侯拜稽首惟帝之功
少傅刘公神道碑
淳熙五年秋七月某日观文殿学士彭城刘侯珙薨於建康之府舍疾革时手为书授其弟r使以属其友朱熹若曰珙不孝先公少傅之墓木大拱而碑未克立盖犹有待也今国家之雠未报而珙御恨死矣以是累子何如熹发书恸哭曰呜呼共父遽至此耶且吾蚤失吾父少傅公实收教之共父之责乃吾责也即访其家得公弟屏山先生所次行状又得今江陵张侯蛩为铭以次其事曰公姓刘氏讳子羽字彦修其先自长安徙建州今为崇安县五夫里人曾大父赠朝议大夫太素大父赠太子太保民先皆以儒学教授乡里而皇考资政殿学士赠太师忠显公遂以忠孝大节杀身成仁事载国史公其嗣子也少以父任补将仕郎积劳转宣教郎权浙东安抚司书写机宜文字入主太仆太府簿迁光禄丞辟河北河东宣抚司书写机宜文字以功转朝请大夫授直秘阁建炎三年擢充秘阁修撰知池州改集英殿修撰知秦州未行除御营使司参赞军事辟川陕宣抚处置使司参议军事四年除徽猷阁待制绍兴二年领利州路经略使兼知兴元府除宝文阁直学士封彭城县开国男食邑三百户三年谪授单州团练副使白州安置四年还故官提举江州太平观复为集英殿修撰知鄂州权都督府参议军事宣谕川陕u年还报复待制知泉州八年落职奉祠寻谪散官漳州安置十年以赦得还十一年复故官起为沿江安抚使知镇江府十二年复待制进爵子益封二百户是岁罢复为太平祠官五年而薨年五十矣公天姿英毅自少卓荦不t年二十四五时佐忠显公守越以羸卒数百破睦寇方腊数十万\卒全其城复佐忠显公守真定会女真入寇以大兵围其城公设方略登陴拒守数月敌不能下而去忠显公既以节死公抉丧归葬号天泣血以必报雠耻自誓朝廷亦素知其材使参御营使军事时叛将范琼拥强兵据上流召之不来来又不肯释兵中外汹汹知枢密院事张忠献公与公密谋诛之一日为遣张俊以千人渡江若捕他盗者使皆甲而来因召琼俊及刘光世诣都堂计事为设饮食食已诸公相顾未发公坐庑下恐琼觉事变遽取黄纸执之趋前举以麾琼曰下有敕将军可诣大理置对琼愕不知所为公顾左右拥置舆中卫以俊兵送狱使光世出抚其\数琼在围城中附金人g二帝出狩状且曰所诛止琼耳汝等固天子自将之兵也\皆投刃曰诺因悉麾隶他军顷刻而定琼竟伏诛张公由此益奇公及使川陕遂辟以行至秦州立幕府节度五路诸将规以五年而後出师明年敌窥江淮急张公念禁卫寡弱计所以分挠其兵势者遂合五路之兵以进公以非本计争之张公曰吾不知此顾今东南之事方急不得不为是耳遂北至富平与敌遇战不利敌乘胜而前宣抚司退保兴州人情大震官属有建策徙治夔州者公叱之曰孺子可斩也四川全盛敌欲入寇久矣直以川口有铁山栈道之险未敢遽窥耳今不坚守纵使深入而吾乃僻处夔峡遂与关中声援不复相闻进退失计悔将何及今幸敌方肆掠未逼近郡宣司但当留驻兴州外系关中之望内安全蜀之心急遣官属出关呼召诸将收集散亡分布险隘坚壁固垒观衅而动庶几犹或可以补前愆赎後咎奈何乃为此言乎张公然公言而诸参佐无敢行者公即自请奉命北出复以单骑至秦州分遣腹心召诸亡将诸亡将闻命大喜悉以其\来会公命骁将吴d栅和尚原守大散关而分兵悉守诸险塞敌谍知我有备引去明年敌复聚兵来攻再为d所败俘获万计蜀土以安宣抚司移军阆州公请独留关外调护诸将以通内外声援军民之心翕然向之又明年汉中大饥诸帅闭境自守因有违言皆愿得公与连兵张公承制可其请公至镇开关通商输粟辑睦邻援饬兵练卒栅险待敌会敌复入寇将道金商以乡四川公以书谕金州经略使王彦使伏强弩於险以俟之彦习用短兵屡平小盗不以公言为意敌猝至不知所为逆战果败走保石泉时吴d为秦凤经略使公闻彦失守亟移兵守饶风岭且以语dd大惊即越境而东一日夜驰三百里中道少止请公会西县计事公报曰敌旦夕至饶风下不亟守此是无蜀也公不前吾当往今又西走不知者谓吾惧而逸尔诸将得无解体乎d得书即复驰至饶风列营拒守敌人悉力仰攻死伤如积更募死士由间道犯祖溪关以入绕出d後d遽走还汉中且来邀公欲与俱去公不可留d先栅定军山以守d不可公不得已退守三泉从兵不及三百人与士卒同粗粝至取草芽木甲n之遗d书与诀d持之泣下欲驰赴公未果其爱将杨政者大呼军门曰公今不行是负刘公政辈亦且舍公去矣d乃来会三泉时敌游骑甚迫d夜不寐起视公方甘寝自若旁无警呵者遽起公请曰此何等时而简易若是公慨然曰吾死命也亦何言dL叹泣下竟不果留公以潭毒山形斗拔其上平有泉水乃筑垒守之储粟十余万石尽徙将士家属栅中积石数十百万下临走蜀道数日敌果至营数十里间一夕候骑报金大军且至诸将皆失色入问计公曰始与公等云何今寇至欲避邪下令蓐食迟明上马先至战地前当山角据胡坐诸将追及泣请曰某辈乃当致死於此非公所宜处也公不为动敌知不可攻亦引退自敌入梁洋蜀中复大震宣抚司官属争咎公更为浮言相恐动力谓张公徙治潼川令下军士愤怒或取其セ僦公亦以书力为张公言此己为死守敌必不敢越我而南藉令不能守我死行未晚也今一旦轻动若此兵将忿怒恐将有t[公坟墓者奈何张公发书大悟立止不行敌遣十余人持书与旗来招公及d公斩之余一人使还曰为我语t盗欲来即来吾有死耳何可招也因复与d谋出师腹背击之未及期而敌已遁矣盖方敌未至公已悉徙梁洋官私之积置他所敌既深入无所得而粮日匮前後苦攻死伤十五六又闻公之将袭已也惧故遁公亟遣兵追击之堕G谷死者不可计其余\不能自拔者犹数十栅皆降之是时金主帅萨里罕乌珠辈主兵用事计必取蜀以窥东南其选募战攻盖已不遗余力而我之谋臣战将亦无敢为必守计者独公与张公协心哿σ闳灰陨淼北冲将士视公感激争奋卒全蜀境以蔽上流寇退又方相与定计改纪军政以图再举而张公已困於谗公亦相次得罪徙白州矣始吴d为裨将未知名公独奇之言於张公张公与语大悦使尽护诸将至是上疏请还所假节传り赎公罪士大夫以是多d之义而服公之知人既张公入相大议合兵为北讨计召公赴阙使谕指西师且察边备虚实公还奏敌未可图宜益治兵广营田以俟几会时又方议易置淮西大将且以其兵属公公复以为不可遂以亲老丐郡以归泉僧可度以赂结中贵人属戚里陈氏诬奏夺陈洪进守冢寺符州奉行公曰此细事尔然小人罔上如此是乃履霜之渐不可长也即疏其事以闻僚属相顾莫敢连署公乃独奏极言之可度等皆抵罪既又大兴学校以教其人堂序规模略仿大学至今为闽中诸郡之冠已而淮西军果乱议者反谓公实使然不责无以系叛将南归之望於是有临漳之行闻者嗤之而公不自辩也在江会金复渝盟公建议清野尽徙淮东之人於京口抚以威信兵民杂居无敢相侵扰者尝得盗劾之乃楚州守某者所为前後攻劫不可计悉具狱弃之市某者亦坐远窜於是境内帖然道不拾遗既而敌骑久不至枢密使张俊视师江上以问公公曰此敌异时入境飘忽如风雨今更迟回是必有他意已而果复以和为请使至植大旗舟上书曰江南抚谕公见之怒夜以他旗易之翌日接伴使者见旗有异大惧索之急公曰吾为守臣朝论无所与然欲揭此於吾州之境则吾有死而已索犹不已乃遣人境外授之会张俊归奏事上闻公治状及料敌语于是复有待制之命公以和戎本非久远计宜及闲暇时修城垒除器械备舟楫以俟时变宰相秦桧不悦讽言者论之罢归遂不复起薨後十有六年和议果败敌骑直抵采石瓜洲江津几不守於是人始服公前虑之深而恨其不及用也熹之先人晚从公游疾病寓书以家事为寄公恻然怜之收教熹如子侄故熹自幼得拜公左右然已不及见公履戎开府时事独见其居家接人孝友乐易开心见诚豁然无o芥滞吝意好贤乐善轻财喜施於姻亲旧故贫病困厄之际尤孜孜焉因尝从公门下士及一二故将问公平生大节又知其忘身F国之忠决机料敌之明得将士心人人乐为尽死事皆伟然虽古名将不能过至其为政则又爱民礼士敦尚教化决奸`伏不畏强御乃有古良吏风及公既没然後得其议奏诸书读之知其痛愤无日不在於雠敌而其识虑之深又如此未尝不慨然抚卷废书而叹也公元妃福国夫人熊氏葬拱辰山忠显公墓次而屏山先生实表之继室庆国夫人卓氏公没持家二十余年细大有法内外斩斩彭城侯虽熊出然其抚之厚而教之严所以成就其德业为多遇族党亲E曲有恩意薨荆南府葬瓯宁县演平之原公子三人彭城侯为长次承务郎出後公弟秘阁公早卒次r从事郎亦以公命为屏山先生後孙男二人学雅承务郎学裘尚幼女二人长适将仕郎吕钦次未行熹惟公家三世一心以忠孝相传事业皆可记而公所处尤艰且勤绩效最着人至於今赖之於是既悉论载其实又泣而为之铭以卒承彭城侯之遗命其铭曰
天警皇德曰陂其平复畀人杰俾扶厥倾薄言试之於越於卒事於西亦危乃定始S於秦控破摇一士之得厥猷以昭再蹶於梁莫相予死亦障其冲校绩愈伟岷蠹鹊旖汉滔滔尔职於佚我司其劳曾是弗图谗口踉乇痹啬腺勘崞浒曰和匪同识微虑远岂不谆谆卒莫予展我林我泉我寄不浅莫年壮心有逝无反惟忠惟孝自我先公勉哉嗣贤克咸厥功岂不咸之又毁於成诗劝来者永其休声
龙图阁直学士吴公神道碑
淳熙十年夏六月【阙】　日龙图阁直学士通奉大夫临海郡开国公食邑二千四百户致仕吴公薨於台州仙居县湖山私第之正寝讣闻天子闵焉诏有司以光禄大夫告其第如故事冬十月癸酉嗣子津等葬公石井中奥之原既毕事将考令式勒文螭首显诵公德传之无穷乃相与谋使仲子洪以公门生临川太守陈侯庸之状来即建安山中请其文於熹熹窃闻之当绍兴之季年天子愤戎敌之凭陵痛神人之羞辱慨然有意收用耆俊以遂中兴之烈其所引拔以为谏诤论议之官者多得直谅敢言之士而吴公者又其伟然有闻於时者也迨其晚岁竟以刚鲠不得尽行其志退而老於湖山之下极登临游泛之乐者十余年天下莫不高之而其所立之详世犹有未悉闻者幸今有碑以诏後世是笔所属可非其人欲谢不能则又顾念往以使事过公里门公闻其来野服以便舆出见邀於湖上延坐与饮论说平生俯仰感慨遂以身後之传为托於时谓公特戏语耳不敢承亦不敢辞今虽极自知其不称然昔既不及辞於公今又安得辞於公之子耶乃考临川之状以次其事如左公讳芾字明可世为仙居人上世隐德不仕至公大父赠武略郎讳允昭始教子孙为学而公与从兄咏谦遂连取科第及公至大官而赠其父讳师锡至光禄大夫母郑氏临海郡夫人公幼庄重嶷然如成人读书刻苦至忘寝食登绍兴二年进士第始为温州乐清尉濒海细民以负贩鱼盐为生业属更定法有私以盐越境者尉皆劾免旁县迹捕纷然公独若不闻曰此贫民之失业者吾其忍以一身之病而愈蹙之耶大治学宫聚其秀民子弟教之其後人材辈出有以直言冠多士为名臣者更调平江府h事参军除详定一司敕令所删定官迁秘书省正字始公与秦丞相桧有旧至是秦已颛政事士夫趋附者\公处其间独退然如未尝相识者公坐旅进寒温而已秦固已疑之会四川宣抚使郑公刚中荐公自代其状谓公虽适效一官而高远之度常若超迈秦见之愈不乐一日语公曰高自标置是岂长者之为乎讽言者论罢之差通判处州事历佐婺州绍兴府桧死乃得知处州未行丁外艰服除知常州又改处州始至诸邑以例献钱实公帑公曰县经赋犹不足而欲以此自媚得无病吾民乎尽斥还之民旧苦丁绢重公命损之而以新丁补其额人以为便u岁以忧去未终丧而谏官何溥荐公材中御史荐有召命免丧入对即除监察御史时金人将渝盟公劝上专务修德以服之彼以其力我以吾德则虽强弱之势不侔而胜负之形已见顾今诚能毋以敌之进退为忧喜毋以事之缓急为作辍每下诏令必务痛自悔咎延见t臣必使力陈阙失隐之心而悉有合於天地发之政而尽无愧於祖宗则人心悦服天亦助顺矣上韪其言顾而叹曰何溥知人哉未几除殿中侍御史会两淮战不利人情惴恐廷臣争陈退避之计公独奋然请对曰今日之事有进无退进为上策退为无策若误听此属之言臣恐士气衰竭人心沮丧大事去矣有如六飞未遽行且以建王为元帅先往抚师其亦可也上然之未及发而金主被弑中原遗民日望王师之至公数奏请乘此机会决策亲征速图进取既上至建康公又言金陵自古英雄以为帝王之宅矧今北土之人讴吟未改既闻大驾临江此必延颈举踵以望振拔宜遂驻跸以系其心上已开纳会有密还东者事下侍从台谏集议以闻公曰今欲控带襄汉引输湖广则临安不如建康之便经理淮甸应接梁宋则临安不如建康之近议者徒以一时扈从之人内顾思归故为是说以悦其意岂为国计者哉过听其言臣恐回銮之後西师之声援不接北土之讴吟~望非细事也然时上下欲归者\公言虽苦竟不能夺天下至今惜之高丽舶主诣明州自言其国愿得遣使入贺诏将许之公言高丽与金人接壤为之役属无故有此安知其不为间乃诏S之是时天子临御既久专以文德厚下故其末流下吏奉承不无因循之弊公於是抗疏力陈更化之说欲以救时病强国势又言欲求死节之士於仓卒之时不若进刚直之士於闲暇之日去岁两淮望风奔溃曾无一城能拒守者此秦桧壅塞言路摧折士气之余毒也能反其道则士气日振而见危致命者亦有人矣至於庙堂不守诏条以侥幸扈从官吏无功受赏大将失军长吏失守未正刑典戍役方还复行拣点以动\心凡事有不合於理不便於时者无不悉意尽言补助为多荐周操陈良翰陈良佑为御史後皆以谏诤显在职才半岁用事者恶之以公有会计名亟白使权户部侍郎实以解其言职会有诏问足食足兵之策公言今大农岁入视景德盛时什加其四而内藏激赏不与焉则赋不可以有加中外兵籍略比太宗定天下时而粮赐什九於他费则兵不可以更募独有节浮侈精简使官不C财而人皆可用则庶乎其可耳俄以集英殿修撰知婺州时今上初即位公陛辞首陈裴对唐宪宗为治先正其心之说以为临御之初出治大原无越於此上嘉纳焉未入境先询邑宰能否去其尤罢懦不任职者人问其故公曰令於民最亲苟非其人太守虽有爱民之心亦何自而达乎郡帑空乏军饷不时负上供课亦以万计公曰是所谓无政事者也即禁掊克减征赋窒渗漏官吏之侵渔假贷者悉之法不一两月而公私已告足矣常患差役不均多致争讼欲劝民为义役有言金华长仙乡民十有一家自以甲乙第其产以次就役者几二十年矣公闻之喜帅郡佐及县长吏舆致所谓十一人者与合宴於平政堂而更其乡曰循理里曰信义以褒异之又以乡之前辈梅公执礼宗公泽潘公良贵郑公刚中皆以名节才行闻当世乃自为文以^其墓居无何诏以公治郡有异等之效改知绍兴府充两浙东路安抚使始至宗室子有横於市者公致之狱宗正司遣吏索之相持KK公即自劾以闻诏公无罪而以宗室子属宗正司施教刑焉一郡竦服会稽民贫赋重而折色为尤甚公以永佑宫在焉为奏得视永安县故事免支移折变邑人便之高丽竟遣使来公闻其至明州亟草奏申前议得卒谢遣城南镜湖自东汉时z以溉田为利甚广中废不治南丰曾舍人佐郡时尝为之图而序之论其利病甚悉公前嗣其官读其文而有志焉及来镇守逢岁大饥上亲札命公赈耗说米嗲敕⒊Ｆ矫啄技⒚褚跃推湟奂瘸扇》沧嗲胧┬兄语刻石湖上所以禁防者无不备然公去不一年守臣不能安集流徙反归咎复湖奸民大姓利於为田亦结权贵腾谤议而湖复废矣论者惜之前敌骑度浙江郡守以城降而卫士唐某抱石狙击其酋帅不中死骂不~口越人祠之岁久废坏公为改筑宫而记其实以劝忠义除权刑部侍郎召对言臣自越来窃感勾践卧薪尝胆之意愿陛下毋恃敌之必和而益求所以自治如勾践之为者以俟时至而後图之?不济矣又言江浙大水乃阳不胜之咎因举康澄六事为献迁给事中谢日面赐金带象简宗室居广祈恩过制公引前诏S之不u月改吏部侍郎会临安守坐不能诘盗免诏以公为敷文阁直学士知府事充两浙西路安抚使命下之日都人相贺而吏属屏气入谢廷中内侍省为人求荐及以他鄙事为属者公曰吾荐章不可以求而得若某事则诣府自言吾得以法决之耳自是人莫敢干以私大阉高思聪家僮殴伤酒保公命捕论如法以F於市宗戚贵人私营佛屋错杂民?藏匿奸盗吏不敢捕公奏请尽撤之由是权豪侧目而执政亦不悦托以使敌复除吏部侍郎且议以龙大渊为副公曰是可与言行事者耶语闻得罢不行而下迁礼部侍郎公力求去乃以旧职提举江州太平兴国宫始公与今退傅陈福公俱以刚直见忌於时宰至是陈公以书贺公有鸿鹄高翔之语未几亦引去而中书舍人阎安中乘间为上言二臣之去非国之福云居再岁起知太平州当涂民淳事简旧为乐土而连年调发凋瘵特甚公一意拊摩常赋外一毫不以取民城楼圮坏岁调诸县葺之民病无穷而形制衰削公命撤而新之又维舟以梁姑溪令可度朝命赋甓诸郡以城两淮公以羡财募陶胗窒仁乱约而民皆莫之知也历阳筑者久役溃归声言欲趋郡境吏民振恐公呼至城下厚犒遣之而密捕倡乱者狱以闻有诏褒谕二年进徽猷阁直学士知隆兴府充江南西路安抚使江西地广多盗而大姓武断乡曲为良民害公绳以法不少贷曰稂莠去然後嘉谷蕃吾非得已也会岁大札巫觋乘间惑人禁断医药夭横者\公命县赏禁~集t医分井治疗贫者食之全活不可计城旧有豫章沟比久湮塞民病涂潦公曰沟洫不通气郁不泄疫厉所由生也亟命疏F民得爽垲以居公凡六为郡政各因其俗为猛实惠之可以及人者为多事有关於教化者未尝不以为先尝言为邦之惠欲其有以天独镢涛ㄊ芰剿爸输为不可以不谨故所至必择吏以司之省其沿纳诸费而揭其所不可已者於场门输粟者使得自概量吏无所容其巧人甚便之自当涂及是凡六上章丐问不允三和陶公归来之章以见意至是遂以纳禄为请乃复得太平祠官以归实乾道之六年也公自少即以气节自负为人夷旷无城府早岁游太学人已自目为豪吴矣建炎初宗泽留守东都天下倚以为重一日士女倾都南下皆行哭失声言宗公死矣公时未仕客临安闻之呜咽流涕终夕不寐为诗哭之语甚悲壮即日传播邮亭传舍处处题写读者至为感泣识者因是益以奇之自为小官一时卿相名人见者无不推重归自册府徊翔十有八年僚友有先进用居庙堂者公未尝以一言求荐引居常慷慨谓直道可必行而胍悼闪⒕椭屑淞⒊多肮脏不偶又不肯少贬以求合始浩然有归志矣故尝卜居其乡石井之西负山临湖杂莳华竹筑亭馆其间延袤数里ピ缓山清旷窈窕甲於东中至是来归遂决终焉之计乃作休休之堂而赋诗焉自谓有七宜休者连上章告老不得谢及年七十有一请愈力乃得以龙图阁直学士致仕於是又作景疏希白之堂而自号曰湖山居士日与宾客浮舟倚杖徜徉其间酌酒赋诗竟日夕不倦如是者十有四年盖已然若无意於世者而独其爱君忧国之心未尝一日忘也中以太上皇帝庆尥贫鞴适坛技右择罄献灾写蠓蛱厍ㄍǚ畲蠓蜣笆蹦晔拾耸矣娶缙云郭氏C州兴国县丞渑之女累封硕人孝谨和懿治家有法度先公两月卒子男五人津承议郎通判绍兴府事洪宣教郎浙东提举常平司干办公事沃承事郎签书镇江军节度判官厅公事泊承奉郎永康县丞深将仕郎女三人嫁承议郎王镛将作监主簿陈扬善者皆先卒幼未行也孙男女二十人机从事郎朴承务郎余皆幼曾孙男一人始公葬先大夫於石井而度其旁百许步预为薏刂潦墙虻确罟以窆而硕人附焉公性至孝遭丧必庐墓侧终制不交人事无墨衰x先人赀产悉推与二兄育其孤女厚V以遣之官其兄弟之子孙二人方为义庄义学义冢以俟宗族之贫者而未克就尤拳拳於乡邑遇歉岁捐已资合公私之力以赈之无所爱好善如已出嫉恶如私仇延接後进多所成就平居严毅若不可犯然谦虚好问而乐闻其过不间微贱教子弟尤力尝语之曰若等从宦视官物当如已物视公事当如私事必不得已与其得罪於百姓宁得罪於上官吾平生无他长惟不敢以一毫自欺耳盖其大节之见於朝廷达於四方者已卓然不可掩而其私行o悉又如此自少至老手未尝释卷属文不事雕刻而豪健峻整指意明白为诗平淡慕乐天而浑厚庄栗又自类其为人有表奏五卷诗文三十卷和陶诗三卷当涂小集湖山遗老传一卷藏於家呜呼是可铭已铭曰
士孰不材病气与节方春争华未冻先折有伟豪吴一世之杰睨彼权相弗媚而谒始虽偃蹇竟偶明哲彼我仁大论横发乃赞征谋乃轫还辙言虽弗用时仰壮烈中去朝行偃息名都赋平役义惠达信孚越城之南日活万夫思乐镜水有龟有鱼天邑岩岩贵强屏气张鲆孕惺胭挛岱」顾曰嘻是足与治於庙於藩姑适吾意姑溪油油惠泽春流锺陵有莠则廪其秋我湖空明我竹修修我倦而归其乐休休大耋之年从容委蜕循始讫终俯仰奚愧中奥之原有其隧我铭不X以笃来裔
观文殿学士刘公神道碑
淳熙五年夏观文殿学士大中大夫知建康府事江南东路安抚使行宫留守彭城刘公寝疾府舍即拜疏言臣病力不任府事愿上符钥归死故山惟陛下哀之时天子方倚公以重别都旦莫且召用之未即听许而公疾已革矣再疏请老於是上乃深以为忧亟遣中贵人挟侍医驰驿诊视未至秋七月甲子公召门下生口授千余言使具为奏极言时弊根本且荐t臣之可用者毕封上之有顷而薨上览奏惊叹即日出公前请老章使以通议大夫致仕及讣闻益嗟悼诏赠光禄大夫罢朝一日且命有司护致其丧仍给葬事明年某月公之嗣子学雅等遂奉公柩葬於建宁府瓯宁县丰乐里新历之原而请於朝冀有以易其名者事下奉常以公公方正威德克就宜谥忠肃过考功无异词诏报曰可於是公之终始哀荣无所不备独墓隧之碑久未克立学雅等惧数相与涕泣来请文熹蚤托公诸父间遂与公相长大知公为详而公晚岁相与亦益笃顾虽不文义有所不得辞也公家唐末自长安南徙遂为建人世居崇安县五夫里有讳民先者敦朴有行从安定先生受春秋学晚以累举得官归家教授学者至数百人累赠太子太保於公为曾祖太保生忠显公讳k靖康之难秉义不屈而死累赠太师忠显公生徽猷阁待制讳子羽建炎绍兴之间佐川陕军有功累赠少傅公其长子也讳珙字共父少以恩补承务郎长从季父屏山先生学举进士一科调监绍兴府都税务潭州南岳庙主管西外敦宗院遭少傅及祖母韩国夫人吕氏忧除丧为诸王宫大小学教授权秘书省校勘书籍官礼部郎官中书舍人时秦氏用权久士大夫已窃窃言符?事桧欲因以遥谥其父召会礼官议问其法以公不时至怒而逐之u年桧死乃得主管台州崇道观召为太宗正丞改秘书丞迁尚书吏部员外郎除监察御史避荐者还故官铨曹法密吏奸官不能制公令式庭中使选集者得指其违以诘吏人甚便之兼权秘书少监迁起居舍人兼权中书舍人金主渝盟天子震怒悉师北伐一时诏檄多出公手词气激烈闻者或至泣下御史杜莘老劾大阉张去为忤旨左降公封还诏书莘老得不去从上幸建康兼权直学士院时张忠献公留守行宫\谓车驾东还必以征讨军事为寄俄而诏下乃以杨存中为江淮宣抚使中外大失望公奏论其不可上曰此特为张浚地耳命再下宰相召公谕旨且曰再论则累张公矣公曰某为国家计岂暇为张公谋哉再论愈力事乃寝真除中书舍人直学士院会诏立建王为皇太子宣入视草今上即位借礼部尚书使金国是时南北甫罢兵始为钧敌之礼使者往辄困辱而归人皆为公危之公受命慷慨戒家人悉裘葛兼副以行曰藉令不死归未可期也上闻副使以贿除吏而公独无所私手札褒谕甚宠然竟以议礼不决不果行也诏以星变旱蝗大询阙政公言比年以来纲维解纵有赏无罚外则诸将刻剥军士以事交结内则朝廷不恤诸路路不恤郡郡不恤县县不恤民甚或重为贪虐以快已私军民之怨日积於下其祸将有不可胜言者愿陛下扩恭俭日新之德屏驰骋无益之戏登崇俊良斥远邪佞然後信赏必罚戢近惩远以修军政之阙节浮冗赋敛精择郡守诛锄赃吏以厚吾民之生则灾异庶乎其可消矣间又尝为上言应敌无一定之谋而强国有不易之策夫曰和曰战曰守皆所谓应敌之计不可预图者惟修政事以强国势使三者之权在我而用无不利乃为不易之策耳故将田思中死其家请得赐第京师又有李珂者以关通贵幸得官而自奏求为督府掾诏从中下公皆奏以为不可不听再奏极论竟皆罢之然由此遂多忤近习意而宰相又有忌公者出公为集英殿修撰知泉州未行改知衢州始至委事僚属一无所问人或以公未更治民意颇轻之既而欺者得枉者伸t下a手不能有所为始大畏服凡吏员外置者悉罢之受租米使民得自操?其发钞消籍皆有程式田里大安乾道元年湖南旱饥郴州宜章民李金以县抑买乳香急乘\怒猝起为乱\u万人分道南出犯广东西九郡之境还入道州桂阳军界杀掠万计连破郴桂两城数道大震朝廷忧之以公为敷文阁待制知潭州荆湖南路安抚使公受命兼行以五月入境则贼\已数万人矣亟以实奏请下荆襄发卒奔命且移书制置使沈介曰道远贼炽比诏下日不及事请以便宜出师即朝廷以擅兴为罪吾自当之不敢以累公也制置使即为遣兵而诏报亦如公请然皆未有至者而贼势愈张湘桥口t盗又数百人乘乱窃发密迩府下人心益摇公简役兵击之募民有得盗斩首者皆厚其赏盗所隐赃无多少官一不问不数日悉捕斩无脱者於是信赏刑威士气大振人知破贼之有期矣六月制置使所遣将田宝杨钦乃以其兵数千人至公所以迎劳慰抚之者甚厚诸军感奋愿尽死力公与钦语知其能檄诸军皆受节度使率其\鼓行而前下令募贼徒相捕斩诣吏者除罪受赏於是钦等连战破贼诸将後至者亦遣四出以分贼势通粮道大军遂入宜章八月鏖龙冈下贼兵数万自辰至申官军稍却钦被大呼策马横冲之贼分为两其前列精兵焉余皆遁走追至莽山贼党曹彦黄拱遂执李金与其腹心黄谷以降钦因穷追深入尽诛其酋豪而支党胁从窜匿山谷者尚\公谕钦等S兵而听其自诣则皆相率听命岁尽师还金等数十人皆伏诛余皆称诏释之复故田宅者以千数奏官曹彦黄拱而列上诸将功状又不以一毫有所私上嘉叹再三进职敷文阁直学士且赐玺书曰近世书生但务清谈经纶实才盖未之见朕以是每有东晋之忧今卿既诛t盗而功状详实诸将优劣破贼先後历历可观宜益勉旃以副朕意贼地既定境内正清於是公乃宣布上恩力行政且为请於朝曰今以陛下神灵虽幸破贼然不亟择守宰赋敛以安吾民即一李金死一李金生臣恐湖南自是无宁岁也又奏留鄂兵以戍郴桂而益广L募以补州兵之缺厚抚犒严纪律而时勤习之於是湖南隐然为重镇奸盗屏迹商旅复野宿焉三年召还见上首论独断虽英主之能事然必合\智而质之以至公然後有以合乎天理人心之正而事无不成若弃佥谋F私见而有独御区?之心焉则适所以蔽其四达之明而左右私昵之臣将有乘之以干天下之公议者矣次论税绢退剥羡余和籴之弊又以州郡禁军纪律不明骄惰自恣请亟选武臣之奋行伍习戎事者使为将副责以训练而贵游子弟合门国信五房出职之辈不得与焉上皆然之以为翰林学士知制诰兼侍读间复从容言於上曰世儒多病汉高帝不悦学轻儒生臣窃独以为高帝之明其所不悦特腐儒之俗学耳诚使当时有以二帝三王之学告之臣知其必将竦然敬信而功烈所就不止此矣因为上言圣王之学所以明理正心而为万事之纲者甚悉上亟称善是岁小不登公请亟诏监司郡守先事条画荒政所宜不者亦使任其无他又奏州兵营伍教战之法甚备事皆施行十一月遂拜中大夫同知枢密院事公辞不获乃进言曰汪应辰陈良翰张蜓行材能皆臣所不逮而蚯钐绞ノ⑾畅军务曩幸破贼蚰蔽多愿陛下亟召用之上可其奏以次登用焉公入西府日召诸军将佐从容访问尽得其材用所宜以待选用一日上顾辅臣图议恢复公曰复雪耻诚今日之大计然所以求之必有其道臣愿陛下以周宣王为法侧身修行任贤使能以图内修之实则外攘之效将有不能自已者计不出此而欲浅谋轻举以幸其成臣未见其可也上悦明年七月诏兼参知政事公方与一二同列夙夜悉心竭力益图所以叙进人材养民力讨理军政卒成上意之所欲为者盖除福建钞盐岁额二万万罢江西和籴及广西折米盐钱又蠲诸路累年逋负金银谷帛巨亿计而公尤以辅成上德振肃朝纲抑侥幸\退为已任以是近幸侧目而流俗亦多不悦盖上尝以久旱斋居请雨一夕而应诸公皆贺公复进言曰陛下诚心感格其应如响此足以见天人相与之际真有不容者矣然则隐微之间o介之失其应岂不亦犹是乎臣愿陛下察此而益谨其独焉则天下幸甚上为竦然改容称善龙大渊曾觌既逐去未几而大渊死上怜觌欲还之公言二人之去天下方仰威断而庆盛德之日新奈何遽复为此且此曹奴隶耳怜之则厚赐之可也若引以自近而宾友接之至使得以与闻几事进退人材则臣惧非所以隆德业而振纲纪也上感其言为止不召殿前指挥使王琪尝密荐士得召用公请其所自上以琪告公退坐堂上呼院吏作头引召琪至而诘之琪恐惧不能置对请後不敢乃叱遣去无何杨守来言琪尝檄郡称受密旨增筑新城若干尺公与诸公请之则上未尝有是命也公未出殿门遣吏驰取其牍琪不得隐遂以罪罢诸公因奏自今圣旨不经三省密院者所下之官皆请俟奏审乃得行上欣然从之公即从密院移中外诸官府而内侍省与焉明日忽复有旨前奏审事勿行因谕诸公即如此则禁中或时须一饮食亦必待奏审然後可得耶公即以艺祖薰笼事对退又与诸公合奏言曰朝廷者陛下之朝廷命令者陛下之命令臣等典司出纳不敢废职而已今方举行旧典以正纪纲而已出复收中外惶惑臣等窃为陛下惜之时诸公虽更进合辞而公尤激切殿中皆惊以故独罢为端明殿学士使奉外祠上意寻寤亟诏改知隆兴府江南西路安抚使公入辞犹以开广言路讲明圣学敦本节用虚已任贤斥远邪佞选将抚军数事为献上A然曰卿虽去国不忘忠言而材又非他人所及行召卿矣至镇首蠲税务新额及罢苗仓大斛属邑奉新有复出租税摊配诸乡岁久民穷相率逃去反失正税不胜计亦奏除之又除二税合零租米暗耗免役足钱之弊人或为公忧不足而公量入为出未尝有所乏也明年除资政殿学士知荆南府荆湖北路安抚使始至条上荆襄兵少财匮之状诏即诿公经画公因行视襄鄂兵屯并边形势尽得其实以闻凡回图役使诡名虚籍之弊与夫部伍教习之法有不善者皆奏罢之先是荆南兵戍襄阳者累年不得归公奏为半岁番休之法春夏三军秋冬四军更迭往来军士感悦荆襄故有民兵皆农家子敦朴豪勇土着自爱且居近边知敌情轻战a比稍堕废公更为简其取丁之数贫者弛其赋役随乡团结而岁习焉其资粮械器亦为处画各有条理抚循犒赏岁费钱一万万而不以一介有取於民也明年遭继母庆国夫人卓氏忧又明年起复同知枢密院事荆襄宣抚使遣中使奉玺书即丧次宣押奏事公引经援礼涕泣恳辞凡五六上不得请时宰相方以恢复大言中上意而政事不修举动烦扰识者忧之公乃手疏别奏具言天下之事有其实而不露其形者无所为而不成无其实而先示其形者无所为而不败今吾所以自治而为恢复之实者为何如而乃外招降附内徙营屯规g未立手足先露其势适足以速祸而致寇臣不知为此议者将何以待之也且荆襄四支也朝廷腹心元气也今不忧元气之惫而虑四支之不强非臣之所敢知也上纳其言为寝前诏八年免丧乃复除知潭州安抚湖南过阙见上言曰人君能循天下之理然後有以得天下之心而立天下之事然非至诚虚已兼听并观使在我者空洞清明而无一毫物欲之蔽亦未有能循天下之理者也因以极论时事言甚切至上加劳再三进职大学士以行公再临旧镇不懈益?盖所以自律者愈严而所以抚民者愈以是人愈畏服而敬爱之岁旱民饥公亟遣吏行田蠲租如法而檄转运常平司移粟诸郡且虑奸民乘时窃发则又遣将益兵戍守遂以无事一旦湖北茶盗数千人入境公盛军声以威之而开其自新之路盗多散去其存者盖无几人公乃遣兵然犹深以迎战邀击为戒盗意益缓於是一战败之而尽擒以归独诛其首恶数人余悉以隶军籍明年盗之余党赖文政等复入境後帅欲尽诛之盗因悉力死战既剿湖南军遂入江西犯广东官军数败将尉死者数十人为费以大万计於是人乃服公为有谋也淳熙二年除知建康府安抚江南东路留守行宫会水且旱公奏阁夏税钱六千万缗蠲秋苗米十有六万六千余斛沿纳他物称是仍请下漕司遣吏覆视诸州所蠲租其颇未尽者悉以予民禁上流税米遏籴即他路敢有违者请亦得以名闻抵其罪诏皆从之以是得商人米三百万斛散之民间又贷诸司钱合三万万遣官籴米上江得十四万九千斛籍农民当赈贷客户当赈济者户以口数给米有差村落又皆运米置场平价赈粜而贷者卒亦不取偿焉以府佐赵善珏王以宁及寓士李宗思刘炜领其事分遣t属循行境中无远不到公又蚤夜咨访幽隐毕闻县给印历手书告谕诚意既孚而赏信罚必是以人争坑萌绨煲咽缕鹗悄昃旁戮∶髂晁脑裸鼐呈十万人无一人捐瘠流徙者上嘉其绩赐书褒谕焉公治财於民而急於吏所以禁其渔取察其C弊者甚悉自累镇所施行每益加详至是人被其泽尤深凡属县所负课度不能偿者悉以丐之而独重禁其非法病民者被旨甓城面以丈计者数十万用缗钱数万米千余斛而役盖不及民也上积公劳效手札劳\赉以鞍马器物甚厚明年进观文殿学士盖将复登用之而公病不起矣临没时所上疏极言近习用事之祸至引恭显晌囊晕戒所荐则故相魏国陈公桂帅张蚓捶蛞脖鹨允质榫骶捶蚨熹亦与焉其言皆以未能为国家报雪雠耻为深恨盖其忠孝诚笃虽蹈死生之变而未始须臾忘也公为人机鉴精明议论英发遇事立断其威不可犯而居家极孝慈母福国夫人熊氏早薨公哀慕无以自致则以任子恩官其内弟事继母礼敬饬备遭丧时年逾五十尽哀致毁得疾几殆友爱诸弟晚岁弥笃岁时祭祀酌古今礼而敬以行之内外功缌之戚必素服以终月数在官为罢燕乐同寮有丧亦如之将薨遗命治丧毋得用浮屠法後诸贤公往往效之其在州郡治平听察令行禁止而於爱民厚俗之意尤孜孜焉事或小失虽下吏言之无不立改大修潭州岳麓书院养士数十人而属张子敬夫往游其间告以古人为已之学谓明道程公先生尝官建康属邑为之立祠学宫而刻陈忠肃公责沈之文於壁以示学者民有骨肉之讼躬以恩义反复辨告甚或深自引咎闻者皆失所争而去其在朝廷危言正色直前无所避忠义奋发未尝以死生动其心而爱君忧国审密持重不肯为侥幸尝试之举盖其饬躬应事规模科指晚岁皆益精密故上则人主知之愈深下则学士大夫望之愈重以至儿童走卒莫不知公之忠烈而在荆州时北敌亦每使谍者w公家世益知其忠义之有传也及薨所临之邦军民往往罢市巷哭相与祠之而建康为尤盛且自数岁以来国家再有四方之故而有识之士相与私忧语未尝不及公也公薨时年五十有七封彭城郡开国侯食邑一千六百户食实封二百户其配曰新定郡夫人吕氏故兵部尚书祉之女新兴郡夫人韩氏淑人韩氏皆魏国忠献公四世孙也二男子学雅承务郎学裘承奉郎二女长适迪功郎南州浦县尉吕钦次适某官赵崇宪文集八卷奏议十卷内外制二十卷藏於家公自少即以文学知名及登朝廷论思润色当世尤称其得体然未尝为无用之文其驳议又多削藁故所传止此云学雅以公从弟从事即r所状公行事视熹熹受而读之皆昔所见闻者也因其大者着之石而系以铭铭曰
昔在阳九失我泰平东游三纪汴洛将倾帝始灵承俯仰顾叹曰汝在廷孰抗斯难爰有俊哲三世一心忠精义烈思远忧深沫血奋辞曰此耻乃盟乃欢颡得无不有豪圣孰虑孰图孰秉武节以行天诛抑臣有闻在周中圮既修乃攘厥仆斯起惟圣时监利伸否蟠毋棘其欲毋溺其安帝曰俞哉予钦汝诲既於中盍布於外泽流威砣暝蚶垂樽涓ㄎ嶂疽跃咳晡四镇十年帝适西顾彼皇昊苍胡夺之遽我最其迹有孝有忠有政有事有言有功嗟尔嗣人尚承厥庆公思不忘天子神圣
晦庵集卷八十八

[book_title]卷八十九
钦定四库全书
晦庵集卷八十九　　　　宋　朱子　撰
碑
右文殿修撰张公神道碑
淳熙七年春二月甲申秘合修撰荆湖北路安抚广汉张公卒於江陵之府舍其弟衡州使君杓护其柩以归葬於潭州衡阳县枫林乡龙塘之原按令式立碑墓道而以书来谓熹曰知吾兄者多矣然最其深者莫如子今不可以不铭熹尝窃病圣门之学不传而道术遂为天下裂士之醇U者拘於记诵其敏秀者f於词章既皆不足以发明天理而见诸人事於是言理者归於老佛而论事者鹜於管商则於理事之正反皆有以病焉而去道益远矣中间河洛之间先生君子得其不传之绪而推明之然今不能百年而学者又失其指近岁乃幸得吾友敬夫焉而天下之士乃有以知理之未始不该於事而事之未始不根於理也然又不得尽其所为而中道以没不有考焉以垂於世吾恐後之君子将有憾於吾徒也熹之愚固不足以及此然於共学辈流偶独後死矧定叟之所以见属者又如此其何以辞顾以疾病之不间後五六年乃得考其事而叙之曰公讳蜃志捶蚬守┫辔汗忠献公之嗣子也生有异质e悟夙成忠献公爱之自其幼学而所以教者莫非忠孝仁义之实既长又命往从南岳胡公仁仲先生问河南程氏学先生一见知其大器即以所闻孔门论仁亲切之指告之公退而思若有得也以书质焉而先生报之曰圣门有人吾道幸矣公以是益自奋厉直以古之圣贤自期作希h一篇蚤夜观省以自警策所造既深远矣而犹未敢自以为足则又取友四方益务求其学之所未至盖玩索讲评践行体验反覆不置者十有余年然後昔之所造深者益深远者益远而反以得乎简易平实之地其於天下之理盖皆了然心目之间而实有以见其不能已者是以决之勇行之力而守之固其所以笃於君亲一於道义而没世不忘者初非有所勉慕而强为也少以?补右承务郎辟宣抚司都督府书写机宜文字除直秘合是时天子新即位慨然以奋伐仇敌克复神州为已任忠献公亦起谪籍受重寄开府治戎参佐皆极一时之选而公以藐然少年周旋其间内赞密谋外参庶务其所综画幕府诸人皆自以为不及也间以军事入奏始得见上即进言曰陛下上念宗社之耻下闵中原之涂炭惕然於中而思有以振之臣谓此心之发即天理之所存也诚愿益加省察而稽古亲贤以自辅焉无使其或少息也则不惟今日之功可以必成而千古因循之弊亦庶乎其可革矣上异其言盖於是始定君臣之契已而忠献公辞位去用事者遂罢兵与敌和敌乘其隙反纵兵入淮甸中外大震然庙堂犹主和议至兄罱毋得以兵向敌时忠献公已即世公不胜君亲之念甫毕藏事即拜疏言吾与敌人乃不共戴天之向来朝廷虽亦尝兴缟素之师然玉帛之使未尝不行乎其间是以讲和之念未忘於胸中而至诚恻怛之心无以感格乎天人之际此所以事屡败而功不成也今虽重为t邪所误以蹙国而召寇然亦安知非天欲以是开圣心哉谓宜深察此理使吾胸中了然无o芥之惑然後明诏中外公行赏罚以快军民之愤则人心悦士气充而敌不难却矣继今以往益坚此志誓不言和专务自强虽折不挠使此心纯一贯彻上下则迟以岁月亦何功之不成哉疏入不报後六年始以补郡临遣得复见上时宰相虽以恢复之说自任然所以求者类非其道且妄意公素论当与已合数遣人致殷ス不答见上首言先王之治所以建事立功无不如志以其胸中之诚足以感格天人之心而与之无间也今规画虽劳而事功不立陛下诚深察之日用之间念虑云为之际亦有私意之发以害吾之诚者乎有则克而去之使吾中扃洞然无所间杂则见义必精守义必固而天人之应将不待求而得矣夫欲复中原之地当先有以得其百姓之心欲得中原之心当先有以得吾百姓之心而求所以得吾民之心者岂有他哉不尽其力不伤其财而已矣今日之事固当以明大义正人心为本然其所施有先後则其缓急不可以不详所务有名实则其取舍不可以不审此又明主所宜深察也明年召还宰相又方谓敌势衰弱可图建遣泛使往责陵寝之故士大夫有忧其无备而召兵者皆斥去之於是公见上上曰卿知敌中事乎公对曰不知也上曰敌中饥馑连年盗贼四起公又对曰敌中之事臣虽不知然境中之事则知之详矣上曰何事公遂言曰臣窃见比年诸道亦多水旱民贫日甚而国家兵弱财匮官吏诞谩不足倚仗正使彼实可图臣惧我之未足以图彼也上为默然久之公因出所奏书读之曰臣窃谓陵寝隔~诚臣子不忍言之至痛然今未能奉词以讨之又不能正名以~之乃欲卑词厚礼以求於彼其於大义已为未尽而异论者犹以为忧则其昧陋畏怯又益甚矣然臣窃揆其心意其或者亦有以见我未有必胜之形而不能不忧也欤盖必胜之形当在於蚤正素定之时而不在两阵决机之日上为竦听改容称善至於再三公复读曰今日但当下哀痛之诏明复之义显~敌人不与通使然後修德立政用贤养民选将帅练甲兵通内修外攘进战退守以为一事且必治其实而不为虚文则必胜之形隐然可见虽有浅陋畏怯之人亦且奋跃而争先矣上为叹息褒谕以为前未始闻此论也其後又因赐对反复前说上益嘉叹面谕当以卿为讲官冀时得晤语也时还朝未O岁而召对至六七公感上非常之遇知无不言大抵皆修身务学畏天恤民抑权幸屏谗谀之意至论复之义则反复推明所以为名实之辨者益详於是宰相益惮公而近幸尤不悦遂合中外之力以排之而公去国矣盖公自是退居三年更历两镇虽不复得闻国论而蚤夜孜孜反身修德爱民讨军以俟国家扶义正名之举尤极恳至於是天子益知公可用尝赐手书褒其忠实盖将复大用之而公已病矣病亟且死犹手疏劝上以亲君子远小人信任防一已之偏好恶公天下之理以清四海克固丕图若眷眷不能忘者写毕缄付府僚使驿上之有顷而~呜呼靖康之变国家之祸乱极矣小大之臣奋不顾身以任其责者盖无几人而其承家之孝许国之忠判决之明计虑之审又未有如公者虽降命不长不克卒就其业然其志义伟然死而後已则质诸鬼神而不可诬也始公出幕府即罹外艰屏居旧庐不交人事会盗起郴桂间声摇数路湖南帅守刘公珙雅善公时从访问筹策卒用以破贼还朝为上极言公学行志业非常人比上亦记公议论本末除知抚州未上改严州到任问民疾苦首以丁盐钱绢太重为请得蠲是岁半输召为尚书吏部员外郎兼权左右司侍立官时庙堂方用史正志为发运使名为均输而实但尽夺州郡财赋以惑上听远近骚然人不自安贤士大夫争言其不可而少得其要领者公亦为上言之上曰正志以为今但取之诸郡非取之於民也何伤公对曰今日州郡财赋大抵oo无余若取之不已而经用有阙则不过巧为名色而取之於民耳上闻之矍然顾谓公曰论此事者多矣未有能及此者如卿之言是朕假手於发运使以病吾民也旋其实果如公言即诏罢之兼侍讲除左司员外郎经筵开以诗入侍因葛覃之篇以进说曰治常生於敬畏乱常起於骄淫使为国者每念稼穑之劳而其后妃不忘织之事则心之不存者寡矣周之先后勤俭如此而其後世犹有以休蚕织而为厉阶者兴亡之效於此见矣既又推广其言上陈祖宗自家刑国之懿下斥当时兴利扰民之害详焉上亦叹曰此王安石所谓人言不足恤者所以误国事也俄而诏以知合门事张说签书枢密院事公夜草手疏极言其不可且诣宰相质责之语甚切宰相惭愤不堪而上独不以为忤亲札疏尾付宰相使谕指公复奏曰文武之势诚不可以太偏然今欲左文右武以均二柄而所用乃得如此之人非惟不足以服文吏之心正恐反激武臣之怒也於是上意感悟命得中寝然宰相实附说明年乃出公知袁州而申说前命於是中外而说後竟谪死云淳熙改元公家居累年矣上复念公诏除旧职知静江府经略安抚广南西路广西去朝廷~远诸州土旷民贫常赋入不支出故往时立法诸州以漕司钱运盐鬻之而以其息什四为州用以是州得粗给而民无加赋其後或乃夺取其息之半则州不能尽运而漕司又以岁额责其虚息则高价抑卖之弊生而公私两病矣公始至未及有为专务以访求一道之利病为事既得其所以然者则为奏以盐息什三予诸郡又因兼摄漕台出其所积缗钱四十万而中分之一以为诸仓买盐之本一以为诸 州运盐之费奏请立法自今漕司复有多取诸州辄行抑卖悉以违制议罪其敢以资燕饮供馈饷者仍坐赃论诏皆从之所统州二十有五辽榛牟泄识嗟猎翎柰饴夷俗尚雠杀喜侵掠间亦入塞为暴而州兵皆脆弱慵惰又乏粮赐死亡辄不复补乡落保伍亦名存而实废邕管斗入t蛮中最为重地而戍兵不能千人独恃左右江洞丁十余万为藩蔽而部选提举巡检官初不择人公知其弊则又为之简州兵汰冗补阙籍诸州黥卒伉健者以为坑煤锨妆摧锋等军日习而月按之悉禁他役视诸州犹有不足於粮赐若凡戈甲之费者更斥漕司盐本羡钱以佐之申严保伍之令而信其赏罚知流人沙世坚才勇喻以讨贼自效所捕斩前後以十百数又奏乞选辟邕州提举巡检官以抚洞丁传令溪洞酋豪喻以弭怨睦邻爱惜人命为子孙长久安宁之计毋得辄相虏掠雠杀生事而它所以立恩信谨关防示形制者亦无不备於是境内正清方外柔服幕府无南乡之虑矣朝廷买马横山岁久弊积边氓告病而马不时至至者多道死公究其利病得凡六十余条如邕守上边则濒江有买船之扰纲马在道则缘道有执牵之劳其或道死则抑卖其肉重为邻伍之患是皆无益於马而有害於人首奏革之其他如给纳等量支券之奸以至官校参司名次之弊皆有以究其根穴而事为之防由是诸蛮感悦争以其善马来岁额率常先期以办而马无滞留人知爱惜遂无复死道路者上闻公治行且未尝叙年劳乃诏特转承事郎进直宝文阁再任五年除秘阁修撰荆湖北路转运副使改知江陵府安抚本路湖北尤多盗州县不以为意更共纵释以病良民公入境首劾大吏之纵贼者罢之捕奸民之舍贼者斩之t盗破胆相率遁去公又益为条教喻以利害俾知革心开其党与得相捕告以除罪其余禁令方略大率如广西时於是一路肃清善良始有安居之乐郡去北边不远虽颇有分屯大军而主兵官率常与帅守不相中帅守所将独神劲亲兵及义勇民兵若干人比年亦废简不足恃公既以礼遇诸将得其O心而所以恤其士伍之私者亦无不至於是将士感悦相戒无辄犯公令每按亲兵必使与大军杂试以相激厉均犒赏修义勇法使从县道阶级喻以农隙习武事以俟不时按验而加赏罚焉其後团教则又面加慰谕勉以忠义而教以敦睦首领有捕盗者为奏补官由是戎政日修而士心亦益感奋会有献言於朝请尽籍客户为义勇者公虑惑民听且致流亡亟取丁籍之命一户而三丁者乃籍其一以为义勇副军别置总首人给一弩俾家习之三岁一遣官就按它悉无有所与且为奏言所以不可尽取之故阖境赖焉辰沅诸州自政和间夺民田募游惰号刀弩手盖欲以控制诸蛮而实不可用中废复修议者多不以为便诏与诸司平处列上公为奏去其病民罔上者数条诏皆施行人亦便之并淮奸民出塞为盗法皆处死异时官吏多蔽匿弗治至是捕得数人仍有北人在党中公曰朝廷未能正名讨敌则疆场之事不宜使数负吾曲命斩之以F於境而缚其亡奴归之北人叹其理直且曰南朝於是为有人矣信阳守刘大辩者婺州人也怙势希赏诱致流民而夺见户熟田以与之一郡汹汹公为遣吏平章乃定及是闻北人逐盗有近淮者则又虚惊夜弃城郭尽室南走数十里军民复大扰公方劾奏之而朝廷用大辩请以见户荒田授流民事下本道施行如章公复奏曰陛下幸哀边民前诏占田已恳者不复通检其未恳者二年不恳乃收为营田德至渥也今未及期而大辩不务奉承宣布反设诈谖亏国大信以济凶虐且所招流民不满百数而虚奏且十倍请并下前奏论罪如法章累上大辩犹得易它郡以去盖方是时上所以知公者愈深而恶公者忌之亦愈力公自以不得其职数求去不得寻以病请乃得之然比诏下以公为右文殿修撰提举武夷山冲佑观则已不及拜矣卒时年四十有八柩出江陵老稚挽车号恸数十里不~讣闻上亦深为嗟悼四方贤士大夫往往出涕相吊而静江之人哭之尤哀盖公为人坦荡明白表里洞然诣理既精信道又笃其乐於闻过而勇於徙义则又奋厉明决无毫滞吝意以至疾病垂死而口不~吟於天理人欲之间则平日可知也故其德日新业日广而所以见於论说行事之间者上下信之至於如此虽小人以其好恶之私或能壅害於一时然至於公论之久长盖亦莫得而R之也公之教人必使之先有以察乎义利之间而後明理居敬以造其极其剖析开明倾倒切至必竭两端而後已所为郡必葺其学於静江又特盛暇日召诸生告语不倦民以事至廷中者亦必随事教戒而於孝弟忠信睦A任恤之意尤孜孜焉犹虑其未桃苍蛴挚涛囊钥晓之至於丧葬嫁娶之法风土习俗之弊亦列其事以为戒命闾井各推耆宿使为乡老授之夏楚使以所下条教训厉其子弟不变然後言之有司而加法刑焉在广西刑狱使者陆济之子弃家为浮屠闻父死不奔丧为移诸路俾执拘以付其家官吏有犯名教者皆斥遣之甚或奏劾抵罪尤恶世俗鬼神老佛之说所至必屏~之盖所毁淫祠前後以【阙】而独於社稷山川古先圣贤之奉为兢兢虽法令所无亦以义起其水旱祷祠无不应也平生所着书唯论语说最後出而洙泗言仁诸葛忠武侯传为成书其它如书诗孟子太极图说经世编年之属则犹欲稍更定焉而未及也然其提纲挈领所以开悟後学使不迷於所乡其功则已多矣盖其常言有曰学莫先於义利之辨而义也者本心之所当为而不能自己非有所为而为之者也一有所为而後为之则皆人欲之私而非天理之所存矣呜呼至哉言也其亦可谓扩前圣之所未发而同於性善养气之功者欤公之州里世系已见於忠献公之碑此不着其配曰宇文氏朝散大夫师中之女事舅姑以孝闻佐君子无违德封安人前卒子焯承奉郎亦蚤世二女长适五o先生之子胡大时次未行而卒孙某某尚幼後数年胡氏女与某亦皆夭呜呼敬夫已矣吾尚忍铭吾友也哉铭曰
`尹之忠文子之清匪欲之徇而仁弗称孰的孰张以诏後学公乘厥机如寐斯觉自时厥後动罔弗钦孝承考志忠格天心唯孝唯忠惟一其义惟命有严岂曰为利t邪肆诞公避而归两镇余功以德为威帝曰怀哉汝忠而实姑讫外庸来辅来拂上天甚神曷监而遗彼顽弗天此哲而萎往昔茫茫来今不尽求仁得仁公则奚恨
直秘阁赠朝议大夫范公神道碑
绍兴之初天子痛念宗社阽危之辱久而未报寤寐俊杰以图事功既得赵忠简公张忠献公而相之又俾两公博求天下之英材以备官使於是忠贤毕集谠言日进国以大竞仇敌焉其後两公相继去位秦桧遂以讲和误国胁主檀权一时诸贤率以异议摈逐二十年间堙厄沦谢其幸及桧死复见收用者什不二三然亦往往迟暮奄忽而不及究其所为矣呜呼此岂独士之不幸也哉若故直秘阁范公则其一人已公讳如圭字伯达建州建阳县人曾大父履谦大父补之皆隐德不仕父舜举始登进士第官从事郎以卒其学行志业延平杨文靖公实铭之以公故赠左朝议大夫母胡氏叶氏皆封恭人公生数岁遭母丧哀毁如成人未冠而孤奉继母尤谨抚弟妹曲尽恩意有人所难能者从舅氏胡文定公受春秋学乡举屡试皆第一对策廷中极论人主正心立志之方力诋和议宴安之失言甚壮切张公时为考官读而异之第以为选首而同列有病其言者抑乙科授左从事郎武安节度推官始至帅将斩人公白其误帅为已署不易也公正色曰节下奈何重易一字而轻数人之命帅矍然从之自是府中事无大小悉以咨焉居数月以忧去时敌骑已陷长沙湘中大乱公崎岖避地艰苦百罹而志业益修开口论议皆切当世之务诸公多访以事而文定亦亟称之辟江东安抚司书写机宜文字近臣交荐召试除秘书省正字改宣义郎迁校书郎兼史馆校勘会秦桧力建和议金使鼎来而朝廷草创无所於馆将虚秘书省以处之公亟见赵公曰秘府谟训所藏平时以馆好使犹不可况今日之仇敌而可使其居之乎赵公竦听即为改馆既而使至悖傲所议多不可从者中外愤郁公与同省十余人合议拜疏争之既具草而骇бS者\公乃独手书抵桧责以曲学倍师忘雠辱国之罪且曰公不丧心不病狂奈何一旦为此若不改图必且遗臭万世矣桧以是怒而公所议奏草卒与史官六人者上之未几金归河南以尝我桧方自以为功公曰是亦安能久有顾今日之义则有不可不为者乃因论对言曰两京之版图既入则九庙八陵瞻望咫尺今朝修之使未遣何以仰慰神灵下萃民志上泫然曰非卿不闻此言立命遣使於是桧以公不先白已也益怒公亦以先墓久寄荆门中更变乱乃谒告奉柩归葬故乡饭蔬带x往返数千里既窆即以病告差主管台州崇道观前後三请杜门读书不与人事者十余年寻起通判邵州又通判荆南府事荆南户口旧数十万寇乱荒余无复人迹朝廷为蠲口赋以安集之百未还一二也而议者希桧意遽谓流民复可使稍输什二而岁增之吏不能供顾无敢言者至是积逋二十余万缗他负亦数十万户部日下书责偿甚急曰不且有谴时桧晚节悖乱喜怒不可测为户部者又其姻党凶焰赫然帅孙汝翼惧欲赋於民以塞责公持不可曰吾宁被谴此不忍为也无何孙去公言於後帅王公师心悉奏蠲之时桧已死公所与同时去国者多召用公亦被命入对上犹记公前议劳问久之公因进言为治以知人为先知人以清心寡j为本语甚切至又论东南不举子之俗伤~人理请举汉胎养令以全活之抑亦勾践生聚报吴之意也上善其言时陈文恭公知政事亦欲留公朝着而同列有以桧党暴起秉事者忌公前辈不肯媚事已乃以直秘阁提举江西常平茶盐公事出之公辞行复奏言今日屯田之法岁之所获官尽征之而田卒赐衣廪食如故使力穑者~赢余之望惰农者无饥饿之忧贪小利失大计谋近效妨远图是以历年久用力多而无成功谓宜举籍荆淮旷土画为丘井仿古助法酌今之宜别为科条以令政役则农利修武备饬而复古亦有渐矣章下任事者或笑以为迂阔寝不奏公平时所至询究利病搜访人材汲汲如嗜j至江西论奏数事皆一方久远之利荐临川宰陈鼎有古循吏之风闻者亦以为当改利州路提点刑狱公事以病复请为祠官以归时宗藩并建而储位未定道路窃窃有异言公虽在远外独深忧之尝至和嘉佑间名臣章奏凡三十六篇合为一书至是囊封以献且言曰愿陛下深考t言仰师成宪断以公道无贰无疑则天下幸甚人或以越职为公危之公不顾也上感其言以语辅臣而叹之曰如圭可谓爱君矣遂留陈公决定大计即日下诏以普安郡王为皇子进封建王因复起公知泉州公辞不得请而行既至举大体尽下情择丞史任之郡以大治蠲属县负课久不能偿者什三四度其力而与之期县感公诚意输将惟谨财用以纾泉地濒海通商民物繁夥风俗错杂而经用常不足人始以公不更治民理财为忧至是乃大服南外宗官寄治郡中挟势为暴前守不敢诘至夺贾人浮海巨舰其人诉於州於舶司者三年不得直占役禁兵以百数复盗煮海之利乱产盐法为民病苦公皆以法义正之则大沮恨密为浸润以去公遂以中旨罢公领祠如故邦人涕慕欲相与号诉於朝公禁之不得行遂邵武僦舍以居门巷萧然士大夫益高仰之远近学者多从质问经子疑义公亦孜孜引接朝夕不倦属疾移书政府旧交告诀语不及私惟以中原未复民力未苏遗贤未用为寄戒诸子强学且毋得用浮屠法治吾丧以绍兴庚辰六月十八卒享年五十有九後两年今天子遂由青宫受内禅即皇帝位父尧子舜海内大安而公已不及见世亦莫知公之尝有言也近岁士大夫颇有见绍兴日历及陈公手记者然後乃知公之忠精为不可及公为人笃厚易直不饰边幅忠孝诚实得之於天其学根於经术不为无用之文有集十卷皆书疏议论之语藏於家所议屯田尝别草具其施行之目数千言未及上其後张公ㄊ江淮奏下公家取其书而张公寻罢亦不果行识者恨之公累官左朝散郎赠朝议大夫娶叶氏封安人後赠恭人公继母之弟右文殿修撰宗谔女也静淑俭素配公无遗德後五年卒与公合葬建阳之渭曲村公始尝欲卜居处也子男三人念祖通直郎知抚州宜黄县致仕念德今为朝奉郎江南东路安抚司主管机宜文字念兹早卒女二人通直郎利州路提点刑狱折知常从事郎刘r其僖彩脊之葬不及铭既葬诸孤始属其故宾客魏君镏状公行将请文於上饶汪公而刻石以表其隧又未及而汪公薨则公之同时辈流已无复在者矣乃奉其书泣以属熹熹愚晚出何以及此然惟先人为史官时实常与公连名奏事及罢而归又与公同日舣舟国门外其相与期於固穷守死之意晚而愈笃先人既没公所以怜熹者亦益厚至於亲为讲画反复辨告盖惟恐其迷昧没溺丧失所守以辱其先人也此意岂可忘哉乃受其书考之而论着其大者如此且系以铭铭曰呜呼惟公广博易良不耀其章不刿其方斤斤其容坦坦其行恳恳其言循循其政刚毅劲切以时发之贲育虽强孰能夺之晚殚厥猷遂明圣万世之传一语而定凡今有庆孰匪公功我铭斯阙以诏无穷
朝议大夫致仕赠光禄大夫黄公神道碑
宣和之末国家承平百有余年中外无事乃有二三弄臣窃国大柄建取燕云以召非常之变有识之士已私忧之而\莫之觉也捷书日闻官吏相庆独信德府司h事邵武黄公有忧色人问其故公蹙然曰太平日久军旅遽兴廪无兼岁之储不取於民将何以济顾今岁荐饥民死无数况河北天下根本又可重困之邪闻者莫不笑之俄而河北盗贼果I起信德城守屡危金人乘之遂不能支官吏相与匍匐拜降唯恐居後而公独奋然誓死不屈敌既入城放兵四出有挺刃胁公以降者公顾左右踣之而逸变姓名匿里巷中敌退乃出则先降者皆以抵罪而宣抚使独奇公节俾行府事公亦抚摩疮痍期复安堵未几以内禅转朝议大夫则以资高不当复屈佐郡而省罢以归矣靖康元年还次京师遭围城之变而明年钦宗出幸敌营敌遂以兵威胁城中拥张邦昌而立之一时公卿繇千百数相顾a首唯唯听命公独感愤义不辱身即日移檄致其事而去盖当是时不约而去此者亦四十人然不数日而公竟以病卒矣二年二月丙子也呜呼祖宗百年礼义耻之化其所以涵养斯人者可谓至深远矣夫以熙宁以来t小相师灭理穷欲以逮於兹适已六十年矣士大夫酣豢之余心志溃烂不可收拾宜其祸变危迫而皆不知以为忧败Z迎降而皆不知以为耻弃君叛父奉贼称臣而皆不知以为辱也而犹复有如公等者出於其间是虽人之秉２蝗葶灭然而祖宗所以涵养斯人至深且远者亦岂不於此而少见遗余哉公卒时年始六十有三夫人林氏携挈诸孤奉公之柩崎岖兵火乱离之中川陆五年乃能达於故里绍兴乙丑之岁然後始克葬焉而公之子永存以材能有闻於世上闻其名召以为尚书郎军器监出为淮南转运副使俾修农战之业以为北向之渐前後赠公至光禄大夫而夫人自公时已封宜人又以子贵屡逢庆恩得赐冠帔累封至始兴郡太夫人淳熙乙未八月五日年九十七而薨又以郊恩赠蕲春郡夫人而副使归自淮南则使人以同郡徐君复之状来谓新安朱熹曰吾先君之德如是而葬久未铭且先夫人率履持家克享上奘老始爸亦当得附先君遗事以垂後世子其图之熹受书考之具得光禄大夫蕲春夫人行事本末叹息久之因论其大者如此并记其州里世次阀公讳中美字文昭其先自潮入闽居建之浦城徙邵武遂为郡人焉曾大父梦臣大父扃皆有隐行至公父蒙始举进士後赠中奉大夫中奉娶施氏生公七年而卒後赠令人中奉没时公年甫冠励志为学而贫不能得书常假於人以读率一再过而归之则已成诵而不忘矣中元佑九年进士第调真定府左司理参军知邢州平乡县皆善其职以守正不阿忤上官罢退久之贫甚不以为意亲友强起之乃更调镇西军节度推官O极边守武将视法令僚属蔑如也公不为挠事有不可必庭辩之守愧屈焉改宣德郎知F州卫县令县民有被诬杀人者公察其w纵之同列有害公者谓公故出死罪守疑之公不恤也会河决败数郡诏诸令长各护丁夫疏凿堤障县独不扰而集以功转奉议郎除河北都转运司属官北京留守辟以为真定府h事是时河北连岁不登民多相聚为盗而郡守欢燕敖逸如平时公独忧之每当集辄辞不与守问其故公对以实守默然不说於是乃移信德而遂去以卒焉其为人坦易不事边幅而与人交必以诚当官不为赫赫之名而於事细微无不谨旁郡有疑狱部刺史多奏以属公往往得其情乐施予不问识否人虽负之不悔有求辄复周之在镇时府丞陈绍夫死公以俸钱遣其丧女兄寡居迎养三十年始终如一日故人有通贵者招致之谢不往都转运使吕公颐浩及他使者多知其材欲荐之未果而竟没论者惜之公初娶宛句刘氏赠和议郡夫人蕲春其继室也延平人赠少师积之女夫人浑厚静专归黄公甚贫处之自若晚虽丰泰亦未尝改其度也事公之女兄如姑公之没而归其丧教其子务以忠言直节立其志使卒为闻人以大其家岁几满百而神明不耗起居不衰又似有道者家人百口抚之一以慈爱而教告勉饬随之未尝见其有严厉之色而中外整整莫敢越轨度乡党传以为法公葬邵武县仁泽乡宝隆山之原夫人葬永城乡黄溪保铜青山下相距盖十里子男五人曰端愿端平皆有俊才O角已与荐送而皆早卒次端方亦卒次永存今为朝议大夫主管武夷山冲佑观次永年右儒林郎知静江府理定县亦先卒女五人其傩德郎朱康年保义郎朱郁修职郎赵舜臣通直郎杜铎进士李先之也孙男十人龟朋儒林郎格钺南卿范胂那站皆未仕而格钺钦亡矣孙女六人其僦芏厥槔李徽将仕郎吴时万上官上官扬曾孙十七人大正大时大椿大全大猷大学大昌大渊大【阙】大声大韶大受大严大任大用余未名女十四人其偃味纺狭骤嚼罴塾嗌杏仔孙男六人公震公升公显公回公焕公章呜呼是亦盛矣黄氏之昌阜於世也其可量哉铭曰
暨暨黄公逢时之危迹随\兆思属眇微之死弗污以全其归温温夫人克相其夫又诏其子以成厥家蘅甲鹑侔偎甓徂宝隆之阿黄溪之里东西相望两阙对起子孙盈前曾玄满後尚有宠灵不远来又
旌忠愍节庙碑
绍兴三年十月己酉信州守臣王自中言臣幸得蒙恩剖符假守支郡视事之日考按图牒窃见故签书枢密院事张忠文公叔夜故知同州事郑威愍公骧衣冠之藏皆在郡境盖闻在昔靖康之难敌骑长驱都城危迫四面勤王之兵逡巡前却莫有至者而忠文独以南道之师千里赴难军锋甚每战必克乃以庙g犹豫卒不能有成功而崎岖沛之余竭力致死犹以必存宗社为已任事复不就则遂闭口~食而以身殉焉其後金人分兵西N关陕所向降下无不如意则又有如威愍者独以孤城惫卒婴其乘胜焱之锋蔽遮三秦以备巡幸金兵大至邻援四~知不能守而勇气弥厉誓必与郡俱为存亡城陷之日遂陨其生而不悔是其见危致命杀身成仁皆足以无愧於人臣之义是以圣朝痛悼褒恤屡加立庙赐名着在祀典盖非独以慰忠魂於地下实以昭示万世臣子忠义之大训而吏惰失职修奉弗?忠文虽得即墓为祠以严貌象然而僻在永丰灵鹫深山之中既无以侈上恩厉\志至於威愍葬祭在冯翊者道既阻~而其故乡玉山东郭有坟无庙则行路之人所为怆恻而臣不佞尤窃惧焉谨以相地两县之境通涂之侧出留州钱属吏鸠工度为双庙拟则巡远庶几有以揭?妥灵表劝忠义仰称建炎绍兴明诏之遗旨谓宜假以光灵定其名号策书申命以诏无极臣不胜大愿敢昧死请事下礼部太常合议条奏咸谓二臣之庙前已赐额宜因其故合而名之制诏礼官议是其以旌忠愍节之庙为额於是尚书符郡主者施行如章而王侯已召还矣始侯既属役於玉山令芮立言永丰令潘友文又以书来请铭於熹於是两令课功作治如法复使人来申致侯命熹既乐道二公之事又重侯请乃序而诗之俾俟庙成衅而刻焉王侯字道夫永嘉人自少魁垒有奇节尝为藁适サ奂陈当世之务藁试闷溲杂大用之而未及也是其为政知所先务固宜如此其诗曰
皇皇后帝降衷下民君臣之义父子之仁臣之事君策名委质报生以死身岂遑恤若鱼熊掌取舍之间是孰使之其性则然林林之生孰无此性利害o之或失其正文武张公投命重围拥孤弗遂视死如归侃侃郑公遥遥孤垒城亡与亡其节亦伟方时大变\溃如川二公相望砥柱屹然慷慨临危一心如水实全其天万世不死招魂作主帝有闵书吏惰不称神用弗居孰见孰闻孰嗟孰叹孰A孰尝孰克用劝守侯请命奠此新宫煌煌巨扁合旧增崇丽牲有碑螭蟠龟负我其铭之过者必下
绍熙四年五月戊寅具位新安朱熹撰
熹既铭此碑明年祗召造朝道出祠下将往拜焉则貌象未设而他役亦未讫功问其故则曰王侯既去而岁恶民饥两令寻亦终更而今玉山宰温国司马君?始将终之也君文正公诸孙其大父忠洁公亦以扈从北狩守节不污没其身宜其有感於二公之事不待州家之命而卒有以成王侯之志也十月壬子以讫事来告熹以为是亦宜得附书因纪其事使写刻於碑之左方
中奉大夫直焕章阁王公神道碑铭
孝宗皇帝嗣服之初慨念陵庙之雠耻未报中原之版图未复寤寐俊杰以图事功而t臣驽下曾莫有以当上意者盖十余年乃得金部郎官王公於奏对间意耸然异其言既退又出手札以访焉俾悉其词以对公自以孤远一朝得见人主论天下事便蒙开纳而诏墨下询其勤又如此诚为不世之遇遂极言无所隐上益嘉叹诏兼崇政讲官夜直必召反覆咨访屡移晷刻大臣忌之以为淮东帅上不许曰王某谏官御史材也由是忌者愈侧目则使人通殷ジ以美官啖公公不为屈彼计无所施而猜惧益深会公与本曹尚书争职事乃潜相表里为巧语以中公使出补郡盖公自是转徙於外几二十年而孝宗念公终始不替数对近臣及公犹有台谏语比复召还则已迫移御不及对矣以是公讫不得复与朝廷议以没有识为公叹恨而公处之怡然无几微见言面其所以言於上者亦未尝以一字语人虽亲子弟莫得闻焉盖公之为人於此可见其梗概而君臣之际从古所难可胜叹哉可胜叹哉公世为婺州人八世祖始自义乌之凤林徙居金华郡城下曾祖某祖某父某皆不仕而父以公贵赠中散大夫母贾氏亦赠令人公讳师愈字与正一字齐贤生七年逢兵乱从父婴城誓死不暂去其侧少长读书郊外精舍乡先生潘舍人义荣出游见而异之指庵前竹命赋诗公逊谢一再操笔立成其卒章有愿坚松嗖偻保岁寒心之句潘公大嗟赏之命刻其语竹上後复以书论为文养气之法於潘公时年甫十三而义正词达意象和雅蔚然有成人之度潘公益奇之召致门下教视均子侄与见龟山先生杨公受易论语之说公又自从东莱吕舍人居仁问知中朝诸老言行之懿二公皆器许之於是益自刻厉大肆其力於六经子史百氏之书手抄口诵昼夜不息俄遭父丧贫不得窆族姻欲使从俗为火葬公号泣不食者累日见者感动合力助之乃克襄事终丧家益穷空教学以养母而自奉甚薄人所难堪其教饬子弟极恳E与其父兄言亦未尝不依於孝弟忠信而闾巷田野之间情伪休戚皆习知之其所以动心忍性拂乱增益而进於日新者又非他人所及知也年二十有七乃登进士第调建州崇安尉未行遭母丧哀毁骨立得疾几殆服除调临江军军学教授江西之俗右文词而左学行及公之来诸生见其色温气和言动有法固已深敬服之及开讲席则又告以学为君子之说闻者亦动心焉其不率者教诏恳恻亦多自悔改行僧杲有时名窜岭外得归所过士大夫争先礼敬至临江郡守延致俾升高坐说佛法而率其属往听焉召公与俱公谢曰彼之说某所不能知然以儒官委讲而北面於彼某纵自轻奈辱吾道何守不能强识者韪之再调和州教授军兴官省更授提点坑冶司干办公事未赴改潭州南岳庙盖居闲又七八年生事益落而德学益进朋旧间有去登要路者视之漠如也寻改京官知潭州长沙县事其为政一以仁恕安静为本而纲目严整守之有常人亦莫得而犯也民以事至廷中降意循抚辨告谆悉事有难处为之反复计虑深远不以一旦决遣快健为已能而要以民不受弊於数十年之後为已安人始而或笑其迂久而後服其存心之厚爱人之周也里正之役困於科扰故多隐避吏又操先後予夺之柄以导其争而又久不为决使必破产而後已公至罢诸无名之敛人已欣然就役至有当代则又第其丁产之高下停年之近远先期下之俾自推择定当役者以告於是民无以役讼至常平使者之台者台吏病之反白使者下书诘公为]法F情者公不为变楚俗尚巫鬼穷山中有丛祠号影株神愚民千百辈操兵会祭且欲为乱郡议发兵讨之公曰此非所以靖乱也退密召语一二土豪贴以射士出其不意往悉擒其魁桀以送州而散其党与因撤其庙禁勿复祠民间疾病婚嫁旧皆决於巫史俗以甚弊而官利其多鬻乳香不之禁也公复下令毋以香市於巫其为奇袤以惑\者必罚无赦俗为少变时汶上刘子驹广汉张敬夫皆居郡中公以暇日与之游从容讲贯所造益深远一旦幕府所下文书有不便於民者公以利害争之不得退将引去敬夫疑之曰行而无资奈何公曰吾之来也固已虑此而先办归装矣岂待今日而後计耶敬夫面叹加敬而事亦竟得寝帅守张安国舍人知公深既剡荐之及移荆州又奏取以为属而公已有召命矣入对首论人主不可自用其聪明以失委任之体又论灾异之来当恐惧修省以尽应天之实言甚剀切上皆嘉纳公复进言辛巳之变天实授我以中原而我无以待之坐失机会今当亟为修德惠民搜罗俊杰屯据要害之计庶几异日机会复来有以待之因及边事甚悉上意良悦问卿何以知此公对曰臣在长沙戍将往来臣必询之故得其实上益喜曰卿为县乃能留意於此耶除知严州先是张敬夫守此邦民安乐之既召还而诸公难其代故特以授公公至一蹑其故迹无所更改民又益喜敬夫尝奏请蠲丁盐绢之税得免一年至是公又奏曰州土穷瘠唯产蚕桑乃不取其绢而使折钱已非任土之意而所折又太重是以民尤苦之今未能尽罢而仅免其一年不若但令岁输本色犹足以少纾民力也会岁旱为请於朝得移婺州米五千斛以粜且俾籴於秋成以偿公又奏曰郡无良田多水旱有如异日复致饥馑而後奏请俟报则恐有不及事之悔况郡素少米使籴以偿亦非计也愿诏有司异时严州饥则移婺州之粟如今岁而即以其直归之则於事为两得矣诏皆从之公为政大略如长沙时然於权豪则用法无所贷大姓倚势合党贪赖民田公数其罪杖之而夺田归其主凡奸民大驵诈冒侵诬皆下吏案验悉置之法赏信罚必威令肃然奸凶帖息不敢犯而善良获安其业邦人畏而爱之至今犹曰安得复如王奉议时也然严距行都密迩士大夫往来无虚日公庄正自持接遇以礼不以形势有所低昂以故多不悦者因谓公政过严相与腾口以撼公会上饶骄兵噪台臣因露章请移公守信以弹压之盖名以材选而实非善意也然公威望素孚骄兵闻风畏不敢复为故态公至更为申明纪律而壹以惠抚之遂以无事岁复大旱他郡流民就食者\公先事定计时方仲秋即议发廪以粜或咎其太蚤恐後无以继公曰此非若所知也救之早则民心安而流移少且各爱其屋庐生业而无与为乱矧吾已致米二十万斛矣不患其无以继也即命揭リ怍惺甲越袢找跃±茨臧嗽露後已时民间米价已腾踊公命官粜之直财少损之使不至大相~视私价自平则又益下之故无冒滥之奸而私价亦不得起於是人心帖然而富室自知无所牟大利莫复有闭籴者愿有以佐县官者听之而亦弗之强也公又益以金钱致船粟来者舳舻相j日粜千斛而犹不乏常平司下书俾移五万斛於番阳官吏皆言勿予父老亦遮道泣诉公晓之曰彼与若曹皆国家赤子吾食既有余矣亦何忍视彼之莩死而不之救乎亟具舟输之番阳赖以济明年流民欲归其郡者复予行资以遣之蜀人黄钧仲秉知名士也闻其事贻书赞美以为富公青社之功不是过以是政誉日闻有旨召对除金部郎官寻兼崇政殿说书乾道七年也公时年已五十余矣数召对言事上所赐书若曰比闻奏对颇及治道之具而未详也尚有可裨政体而宜於今者亟复条奏其眷待之渥一时在廷之士莫得望焉执政曾怀以财利进而前在版曹贷内府缗钱数百万未有以偿一日上以问户部尚书杨不知所对退取诸郡积逋缗钱七百万付金部使督之公曰此钱徒有名耳督之未必有得而文移一下所扰者不知几何人且中外一体若邦计未裕不若归诚君父以幸免岂宜举此虚籍以罔上而病民耶持其事不下大不乐乃密言於上曰王某以学术自负不肯屑意金谷事而曾怀亦畏公在上左右斥其短又U公漏泄省中语上始怒诏罢公而台谏有为公辨明者上复问怀所泄何语怀不能对上悟遂改知饶州待次两年以例入奏所论县令宜以三年为任事亦施行当轴或欲留公以自助公逊辞谢去上命更以公为京西路转运判官公以杨方帅湖北两路事多相关不欲行乃卒赴番阳番阳久废不理公私凋弊公到郡为振纲维决滞讼政始有经塞弊源革浮C财用有纪郡岁输米十二万斛於建康僦载之资取之民者有常数後多为总所移他处而道里或过倍则其费无所取郡常辍他钱以续之以故郡日益贫而纲运亦有愆期折之患至是公力请於朝凡纲运皆无得改拨有不获已即先期告下俾得预办其费以行朝廷从之纲运遂得无耗失而郡岁省缗钱六七万云郡故多盗妖贼酋帅韩政党\日盛且为乱公设方略擒捕获之及将受代淮甸剧贼刘五从恶少五十余人转掠入境杀人纵火与官军遇辄以九人分三队以迎敌其锋不可当或被围则合其\为圆陈外向溃出所杀伤官军民兵甚\公不以当去自弛调兵定计命毋得与贼战但严守津要而日驱逐之昼夜毋得休息一旦乘其惫尽获之於是t盗震慑其後累年犹相告戒以番阳为不可犯也就除本路转运判官时诸郡多贤守而政事之才不能无短长有讼不决而诉於台者公为更互委属而喻以意要使讼者得伸而听者无所贬一路称治会岁大旱奏请出桩积米百万斛分子诸郡使为赈粜以安民心人以为便而用事者靳之仅得其什一又奏阁畸零夏税免甲札牛皮马谷诸赋诏皆从之饥民赖焉改除荆湖北路转运判官而湖北之旱甚於江东公究心赈恤奏请规画曲尽其至遂得寒疾得请主管武夷山冲佑观除两浙东路提点刑狱公事未行改福建路转运判官始至承空乏之後入不支出公念一路之寄独仰漕司而经费犹不给奈缓急何即为校索源流整饬程度节冗费检吏奸要使岁用之余常有倍积而後已行之有常不徐不疾未几帑藏日充而民不苦疾後之继者皆莫能及也闽上四州官鬻盐以给岁费始皆为民病後屡改法三郡得少苏而汀之为郡独以兵寇之余田税隐陷故公私百计皆倚盐以办而盐所自来则官运远而私贩近故官价高而私直平又以距诸使治所皆~远故抑配o假之公行而民无所诉困极无聊数起为乱辄见夷灭议者欲变官鬻为钞引以褐公独言鬻盐固不能无弊然异时钞或不售则科买之害必有甚於鬻盐者今但尽蠲汀州宿负漕司缗钱若干而下其盐直斤十有五钱其当送漕司以转饷者若干分隶诸司者若干皆丐之以足留州之用则一岁之间公私所损合为缗钱五万有奇矣若更精择守令一意奉行自为悠久之利而法亦不必改也然钞议既寝而公说亦竟不行汀民之病迄今不得瘳议者盖两惜之孝宗犹念公不忘屡欲召用而辅臣以宗属为嫌竟不果垂满乃诏公以直秘阁居故官年余上更用宰相乃除官两浙西路提点刑狱公事促召入对会孝宗已厌万几乃见今蘅祷实奂醋嘁颂甯锻兄重勿忘未报之雠并及中外轻重大势上亦褒叹再三始至即发平江通守奸赃累钜万畿甸肃然然公於是时已决退休之志未数月即上章丐闲诏进职一等提举武夷山冲佑观公从容还家燕闲自适读书玩理教诱後进德望隐然为东州之重明年绍熙改元七月七日以疾终於居第之正寝时年六十有九矣阶至中奉大夫职直焕章阁爵金华县男邑户三百盖公为人沈静笃实简淡和粹得之天资平居庄默不妄言笑虽在暗室如对大宾其於接物温恭诚信充积有余而出之谨严如有剂量使人可亲而不可狎尝念亲在时贫无以养食饮服用终身不忍有所加岁时祀享辄哀慕如弗胜书史外泊然无所嗜几案间无一长物居官取予问法如何推达贤才不为势屈其见於施设者大要以圣贤之言为必可行师友之论为必可信虽其中所以自守者凛然有不可夺之操至於称人之善则又色愉神畅如已有之虽繁治剧剔CI奸随事制变各有条理然仁厚之意恻怛之诚蔼然行於其中则又有非一时长於吏治者所能及晚年更练益精涵养益厚浑然不见圭角病革犹为诸子诵说前贤事业勉励训饬语讫而逝其见於死生之际又如此公於文不苟作议奏又多削藁今次其存者若干卷藏於家娶同郡俞氏封令人其父持国倜傥有远志蚤以文试有司不合遂放意山水间自号溪西老人令人归公时公甚贫佐公养亲尽其力斥奁中?以遗诸妹无少吝後公居闲累年相与攻苦食淡处之甚安使公得以厉志德业而无内顾之忧者令人之力为多也及公宦达而令人俭素勤力不改平日之旧治家甚整教子甚严遇族姻甚厚奉祀享宾甚敬而洁至是哭公过哀後三月亦不起疾子男四人长瀚从事郎新武当军节度推官次汉迪功郎新临安府仁和县尉次洽未仕次潭迪功郎新绍兴府会稽县主簿女五人长适进士陈思次适太学上舍生时泾次适进士俞衮次适进士叶绍彭次适将仕郎潘晋孙孙男六人桐集操余未名明年十月诸孤奉公及令人之柩葬於金华县白沙乡石笋原之台山後三年乃以太府寺丞吕君祖俭之状来请铭熹与公虽同年进士视公为前辈自公在长沙时始获从游固已敬爱其为人及公入闽而闻其议论观其行事又益熟义不得辞且读吕君之状事皆详实不诬乃删其要而系以铭铭曰
天赋之奇又粹以温笃行敏学有本有文诚意所通士服民信入告於廷帝有清问孰媒而合孰隙以离a其余功枭凶哺饥白首来归谓谐曩契时与事违卒不大试白沙之里石笋之原一丘之s万世之安石笋之原白沙之里孰诏无穷视此哀诔
义灵庙碑
庆元元年春二月纫蕴ㄖ菔棵袼请故直秘阁滕侯之祠为义灵庙州人老a闻是命下惊喜呼奔走迎拜导致祠下酌奠以告大书扁ソ鹬祆炕徒异睹砰褂钩奚洗投其耆艾学士大夫叶君圣耦等四十余人亦会祠廷相与言曰往岁盗起霸连陷六州戎毒所加民无噍类而吾台人独得全其室家仰父俯子传世不~以至於今者滕侯力也没而弗祀固无以慰吾民之心祀而弗命又无以彰吾侯之德今则庙事既修而亦幸蒙上恩列祀典矣顾无金石以着本初其何以昭报事於长久且当日弃城冒赏之人其子孙犹有存者盖尝肆为妄说强其祖以遂侵诬之计吾州之人亦斥其伪以控於朝而报绌之矣然或久而不传则未敢必其无後患也乃以书来请篆其事熹以衰朽欲谢不能而复自念往使J东留台最久固已熟闻兹事而有感於中矣矧以诸君之请之力其何可辞则应曰诺而病未能也乃今太守周府君侯又因鄞县主簿赵生师?踵门以请则为考按台人前进士陈君思恭所为日记及故吏部侍郎陈公公辅诸人之铭序赞颂皆言闻乱之初阖郡震恐太守赵资道郡丞李景渊咸愕眙不知所为谋欲遁去它吏相顾亦无敢出一语者侯方司户曹事乃独慨然请任其责有异议者辄面叱之即日移书诀其父母昆弟而闭其妻子於官舍悉召州人谕以利害人人感泣踊跃听命乃亟下令发夫守险增陴F隍除器募兵积粮致用分屯列栅为死守计日夜循抚甘苦同之城中之人始有固志而守丞以下则皆已遁去久矣既而山民吕师囊起兵应贼号十余万导以攻城前後数四侯皆应机设械立摧破之手弓临城殪厥渠帅贼遂退走卒全其郛凡所存活以大万计参伍其说一无异词是则侯之为烈章章明矣独稽史籍则见当时实以守城破贼为丞之功进领郡符就加职秩乃与所闻不类而於妄说反有助焉於是更即诸书以求其故然後乃见当时守丞虽遁而侯於所下文书犹必存其位号寇退围解亟迎以归俾上功状而已不预焉丞盖熙丰故家诸子又皆贵仕故得独冒?赏尘策书而侯反下从捕盗七人之赏仅改京秩初阶移官旁郡以去是则阉尹擅兵贼臣柄国之所为而後来侵诬妄论所由起也一时之谬流惑万世向非台之文献有足证者民吏称思久而不怠则亦何所质正而决其是非哉呜呼是又可叹也已滕侯名膺字子勤後保南都守陈蔡以抗狂敌乘胜炎之锋爰ㄓ仁⑷敖大元帅於济州所陈又皆当时天下大计切中机会其於建炎绍兴之史法当立传而熹於是书盖尝受诏参笔削矣是以因书此碑而并核其真伪如此不唯少塞台人之意亦使後之执笔者有以考焉庙数迁徙今在城西北隅永庆寺东实侯所再筑而力战破贼处台人迎侯继室赵夫人及诸孙仲宜等使居其旁通判州事吕君祖俭谋为买田以资奉守未就而去谈者惜之然以台人之德侯如此吾知其继而成之者无难也是岁八月癸丑朔具官朱熹撰
晦庵集卷八十九
<集部,别集类,南宋建炎至德佑,晦庵集>

[book_title]卷九十
钦定四库全书
晦庵集卷九十　　　　　宋　朱子　撰
墓表
屏山先生刘公墓表
屏山先生刘公既没二十有一年一日其嗣子r涕泣为其故学者朱熹言曰r不幸蚤孤先人葬既不及铭而墓道亦至今未克表大惧不孝获戾幽明亟欲建石琢辞以觉於後而惟先人不及用於世其事业无得而称唯道德之懿不可以不白而知者又益鲜未有所属笔独吾子尝学於先人盍以所见闻者为我书之熹窃伏原念所以得游先生之门者具有末其於今日之谊固不敢辞而又有不敢不辞者盖先人疾病时尝顾语熹曰籍溪胡原仲白水刘致中屏山刘彦冲此三人者吾友也其学皆有渊源吾所敬畏吾即死汝往父事之而惟其言之听则吾死不恨矣熹饮泣受言不敢忘既孤则奉以告於三君子而禀学焉时先生之兄侍郎公尤以收恤孤穷为己任以故熹独得朝夕於先生之侧而先生亦不鄙其愚a所以教示期许皆非常人之事今乃幸得属辞比事以相兹役顾恨弗获其何敢辞惟是驽劣老矣无闻盖未有以副先生畴昔之意而慰吾父泉壤之思其何能有以究阐幽微信示久远此又熹之所以不敢不辞者则起拜辞谢不敢当而r重以大谊要责於是不得终辞而辄论次其事如左方谨按建之刘氏至忠显公始大公以节死於靖康之难而归葬其乡崇安县拱辰山之南今其墓西二十有五步少南有丘焉则先生之所藏也先生忠显公之季子讳子E而彦冲其字也世系本末具刻於忠显之赐碑此不复着先生少负奇才未冠游太学声誉出等夷以父任补承务郎辟真定幕府旋属祸乱忠显公薨京师先生痛愤家国非常之变执丧过礼哭墓三年服除通判兴化军事秩满以最闻诏还莅故官先生始以哀毁致羸疾至是自以不复堪吏责遂丐闲局主管武夷山冲佑观以归世家屏山下潭溪之上有园林水石之胜於是俯仰其间尽弃人间事自号病翁独居一室危坐或竟日夜?然无一言意有所得则笔之於书或咏歌焉以自适间数日辄一走拱辰墓下瞻望p回涕泗呜咽或累日而後返事继母吕夫人尽诚敬兄弟之间怡怡如也侍郎公之子珙幼开爽嗜学先生爱且奇之教以文行经业不少懈而必使务其远者大者与胡刘二先生为道义交相见讲学外无一杂言他所与言亦皆海内知名士靡不叹服深远自以为不及而先生之心未尝少自足虽闻常人有片言之善无不从容咨叩必竭两端而後已至族党後生来问学者则亦随其器质告语成就终日无倦色如是者盖十有七年四为崇道祠官累阶右承议郎享年四十有七以绍兴十七年十有二月丙申卒始得疾甚微即入诣家庙泣别母夫人前桃允楦婢魉厮与往来者召珙付以家事指示葬处中外孤遗人人为计久远昏官舍业之既已则日与学者论说修身求道之要作训戒数百言弹琴赋诗澹然如平日熹时以童子侍疾一日请问先生平昔入道次第先生欣然告之曰吾少未闻道官莆田时以疾病始接佛老子之徒闻其所谓清净寂灭者而心悦之以为道在是矣比归读吾书而有契焉然後知吾道之大其体用之全乃如此抑吾於易得入德之门焉所谓不远复者则吾之三字符也佩服周旋罔敢失坠於是尝作复斋铭圣传论以见吾志然吾忘吾言久矣今乃相为言之汝尚勉哉熹顿首受教居两日而先生没所着书诗合为文集二十卷娶陆氏封孺人先先生十七年卒无子葬忠显公墓东三十有五步有先生所纪其家世德善刻焉盖先生不再聘则以侍郎公之幼子r为後今为右修职郎实立此表熹方为次其文而西府建安公亦以书来曰叔父之墓弗识珙则与有责焉熹读之瞿然曰是乃吾之罪也乃亟起书石而系以铭铭曰神心惚恍经纬万方孰握其机而挈其纲嗟惟先生立德之本既觉而存复则不远亦曰於仕我止我行亦生而死我安且宁拱辰西南有铭斯碣嘉与後人仰止遗烈
朝奉刘公墓表
淳熙五年正月丙辰朝奉郎主管台州崇道观刘公卒於豫章之私第四月癸酉嗣子孟容等奉其Y葬於临江军清江县思贤乡安阳里全塘之原明年孟容衰x来见予庐山下奉公族弟鄂州通守清之子澄之状泣而以告曰孟容之先人不幸不及从先生游而孟容顾得问学承教於左右惟是先人之墓当有碣而未有文以刻焉敢介叔父以其状为请惟先生幸哀怜之予与子澄故友善今孟容来又谨洁自好学问有方固知其故家遗业之传为有自来读其状又知公德性履行之详如此问之尝识公者皆如状言不诬则亦自恨其不幸而不及识公也既乃为序其事而铭之公讳龟年字且老其先从李氏朝京师始自袁州临江徙其籍开封府祥符县魏陵乡吴儿村遂为闻家公之曾祖公非先生讳以文学致大名元佑中为中书舍人卒祖方雄州防御推官赠右通奉大夫父襄右朝请大夫赠朝议大夫公以从祖奏为将仕郎又以大夫公奏为从事郎调峡州司户参军遭丧不赴改临安府钱塘县主簿历道州军事判官改宣教郎知常德府武陵县事通判沅州事主管台州崇道观累阶朝奉郎赐服五品而卒其为人静重纯笃十三岁遭母吴夫人丧哀慕如成人从大夫公居番阳余二十年日以读书作文为事无故未尝出斋扉邻里或不识其面大夫公性严与人多忤公左右承顺唯谨退而接其乡党族姻又皆曲尽其情以故其不能无憾於大夫公者亦往往销释无复芥O皆曰公之能子也少时意决科稍不遇即舍去居常晦默不自矜伐谨严拘畏无一毫自放绳墨之外所居一日必葺服器一物必整盛夏衣冠袜履不暂释居闲亦必鸡鸣而起处室如对大宾待童仆小人亦尽诚U所居之室必书谨独正心字揭之座右钱塘今为赤县公为主簿时秦桧方用事乡党姻旧或以文字见知登显仕者谓公曰盍亦求之公不应退治簿书益谨至他职事亦多与贵要人接公益自闭匿以故得竟秦氏败无所A人以为难在道州太守季公南奚钪公既以政事文词荐诸朝比去怀其余章以授後守曰判官贤而不求人知恐君或失之也故留此以r惟君留意後守许诺及其去又如之公以是改官在武陵遇民以吏有罪则立治之不少贷然亦不求其过也县境田多荒冒耕者\其健者与吏为一侵渔诉讼展转不止公为推穷本始必见端绪而予夺之讼为少息楚俗右鬼其淫祀有曰潘仙翁者岁时集会金鼓执戈矛迎而祭之公命尉杜师撤屋毁像收其兵刃罪其倡之者\然後定县十年不升降户等赋役不均咸以为病公始为改造簿籍民无异词部使者相与以其治行闻於朝有旨记姓名中书然公秩满则诣尚书铨注官以归卒不一见丞相也沅并边蛮人侵掠无宁岁公佐郡时t獠大动守惧求去公摄其事按边防旧法访问裁处立为条约以授边吏明谕威禁而以无事镇之蛮果帖服公佐州常言长贰失和多由下有胜心以驾其上故虽善意亦或不得伸惟尽吾所以事长官之礼而行吾所以佐长官之义则庶其见信矣晚见孟容从子澄学听其诵说而悦之谓子澄曰君言之善吾亦且将从事於此顾恨晚矣一日召诸子告之曰观星历书吾殆止此汝曹勉旃毋为门户羞也因诫以诚实详审谨礼择交严分守察细微数事蔼然皆长者之言居二年而病既病犹扶掖以奉家祭病革孟容泣而诵其平日正心之训则微视而颔之盖其为人始终之概如此呜呼是亦可谓善信人矣而其官不遂薏怀び秩绱似淇杀夫公娶昌黎韩氏生两男子孟容为长免丧举进士中其科授迪功郎新袁州分宜县主簿孟将以公遗泽补将仕郎一女孟蓁未行予观孟容固贤而闻孟将亦好学然则公世之兴盖未艾也其又足以少慰也夫其铭曰
吁嗟刘公笃世休道虽晚闻德蚤修长途方骋岁不留志业有嗣无余忧清江之曲全塘幽方趺圭首干千秋过者视此式其丘
按会要临江军以筠州清江县置新喻自袁州新淦自吉州来隶而欧阳公作主客集贤墓碑皆云吉州临江人今状又云袁州临江人恐有差误请更详之
韩溪翁程君墓表
韩溪翁先君子韦斋先生之内弟程君也讳某字复亨徽之婺源人少孤从先君子学於闽中因得讲闻一时儒先长者之余论而心悦之抄缀诵习晨夕不少懈先君子爱其勤敏於其归书六言以赠之皆事亲修身为学之要君拜受其言以归益自树立务记览为词章思所以大其门者然君为人坦夷跌宕不事修饰好读左氏书为文辄迤涮宀荒芮意用举子尺度以故久不利於场屋家故贫至君益困中岁奉亲徙居穷山中自号韩溪翁山田百亩环堵萧然无以卒岁而君处之泊如也晚益不得志因自放於杯酒间酒酣讽左氏书杂以国风雅颂之篇坐者耸然倾听其俯仰疾徐之间顿挫抑扬如有节奏至於放臣孤子怨夫寡妇之辞又未尝不三复感慨而出涕流涟也庸夫孺子从旁窃观时或笑而侮之君然不以为意盖其中所抱负有不得骋者故托此以自遣至它行事则其不合於理者固鲜矣乾道元年年五十九以疾卒後十年君夫人胡氏亦没遂合葬於怀金乡福林泠水之原盖新安番阳信安诸程皆出梁镇西将军忠壮公灵洗其家婺源者又自歙之黄墩徙而来谱牒具在闻之先君子忠壮公葬黄墩其墓以石为封今尚在也君家自其大父某始与乡荐父某亦以郡学上舍当贡京师皆不幸蚤卒至君学益勤而其师友渊源所渐者益远顾亦不逢以没其世而有子曰洵好学而敏於文君奇爱之日是足以成吾志矣既又屡荐不第今乃以特恩授信州文学识者恨之然洵故尝从熹论为学大要意其所以成君之志者在此而不在彼也熹祖母君之姑因谓君叔父幼从先君子在临安时时见君来先君子或留与饮君必尽醉而论说衮衮不能自休既长归乡里又得拜君而君辱教诲之则君益以老矣然得酒辄歌呼谈噱意气犹不衰也今又三十余年洵乃以书奉君学徒李君缯之状请表君墓惟念始终顾二父於今皆不可见而熹与洵孤露之余亦俱老大乃流涕而书之盖以重叹君家之不遇又惟潦倒无以副君畴昔之意而自悲也呜呼洵尚勉之哉淳熙八年八月乙卯表侄具位朱熹述
曹立之墓表
淳熙乙未岁予送吕伯恭至信之鹅湖而江西陆子藜暗茏泳灿肓踝映沃钊私岳聪嘤虢财渌闻甚乐子蘩サ莒堆д呱偎称许间独为予道余干曹立之之为人且曰立之多得君所为书甚欲一见君与张敬夫也後五年予守南康立之果来目其貌耳其言知其尝从事於为已之学而信子蘩サ苤不予欺也欲留与居而立之有宿诺不果及予受代以去而所请白鹿洞书院赐额有旨施行如章郡守吴郡钱侯子言以予之踌妒且藏揭允槔次适肟晌师者予因以立之告子言闻之欣然具书礼授使者走余干踵立之之门以请而立之病不能行矣十年二月辛亥竟不起年方三十有七子静以书来相吊具道立之将死其言K然在道不少异於平日相与深叹息之呜呼吾道之衰久矣比年以来敬夫子薏恭皆以盛年相继沦谢而後进之可冀以嗣事於方来者亦多夭没今又失吾立之然则子静与予之相吊也岂徒以游好之私情也哉立之名建其先自金陵来徙家至立之八世矣立之父讳天明始为儒立之幼e悟日诵数千言少长知自刻厉学古今文皆可观一日得河南程氏书读之始知圣贤之学为有在也则慨然尽弃其所为者而大覃思於诸经历访当世儒先有能明其道者将就学焉闻张敬夫讲道湖湘欲往见之不能致有告以沙随程氏学古行高者即往从之得其指归既又闻陆氏兄弟独以心之所得者为学其说有非文字言语之所及者则又往受其学久而若有得焉子薷巧钚碇而立之未敢以自足也则又寓书以讲於张氏敬夫发书亦喜曰是真可与共学矣然敬夫?没立之竟不得见後至南康乃尽得其遗文以考其为学始终之致於是喟然叹曰吾平生於学无所闻而不究其归者而今而後乃有定论而不疑矣自是穷理益精反躬益切而於朋友讲习之际亦必以其所得者告之盖其书有曰学必贵於知道而道非一闻可悟一超可入也循下学之则加穷理之功由浅而深由近而远则庶乎其可矣今必先期於一悟而遂至於弃百事以趋之则吾恐未悟之间狼狈已甚又况忽下趋高未有幸而得之者耶此其晚岁用力之标的程度也今岁元日知病之不可为矣犹书其牖曰未死之前不可自弃迁善改过自是愈笃死之日起正衣冠危坐如平日语其弟廷曰吾虽甚病而学益进此心莹洁无复o翳如是而死庶其可以言命矣语讫就枕未安而没呜呼立之虽不幸蚤死不卒其志然所以自树立者至此亦岂他人所及哉立之事亲孝菽水之养O如也爱其弟甚至与相切磋如严师友姊嫁而卒抚其孤以有成与人交敬而忠苟心所未安虽师说不曲从必反复以归於是而後已其於予规正尤切也视人有急难周之必尽其力虽贫病不计榜其斋曰无妄杜门终日里巷有不识其面者日用间自省小有过差即书之册其讨论经学有得亦悉记之及为他文甚\病中欲举而焚之廷弗忍既没而视诸箧则已亡其半矣乃裒自论定以来所作得十余卷其他犹多可传者顾以立之遗意弗敢出也立之尝娶妇不悦於姑教之不从而去故卒无子至是廷以母命立宗人之子愿为後而葬立之万春乡栗田原先茔之右且以立之遗文数篇及其友成志郎赵君伯域之状不远数百里来请铭予於立之相得虽晚而知之深望之厚哀其死而屡出涕焉其可以无从乎然立之已葬不及识於圹中乃书其事使以表於墓上又系之曰胡子有言学欲博不欲杂欲约不欲陋信哉如立之者博而不杂约而不陋使天假之年以尽其力则斯道之传其庶几乎呜呼今短命而死矣岂不可哀也哉是岁五月乙酉新安朱熹述
西山先生李公墓表
西山先生李公者龟山先生杨文靖公之门人也龟山既受学於河南程氏归以其说教授东南一时学者翕然趋之而龟山每告之曰唐虞以前载籍未具而当是之时圣贤若彼其多也晚周以来下历秦汉以迄於今文字之多至不可以数计然旷千百年欲求一人如曾者而不可得则是道之所以传固不在於文字而古之圣贤所以为圣贤者其用心必有在矣及李公请见於余杭则其告之亦曰学者当知古人之学何所用心学之将以何用若曰孔门之学仁而已则何为而谓之仁若曰仁人心也则何者而谓之人心耶李公受言退求其说以进愈投而愈不合於是独取论语孟子之书而伏读之蚤夜不懈十有八年然後涣然若有得也龟山盖深许之而公之语学者亦曰学者於经读之又读而於其无味之处益致思焉至於t疑并兴寝食不置然後始当骤进耳龟山既没後进多从之游後举遗逸召对卒官福建路安抚司主管机宜文字而葬其乡邵武军光泽县东黄岭之原学者共追号为西山先生云公讳郁字光祖元佑党人朝散郎深之子母安仁县君陈氏赠谏议大夫陈忠肃公之女兄也公幼不好弄坐立必庄少长学於舅氏陈公器之u冠乃见龟山而请业焉龟山一见奇之即妻以女既而以朝散公遗命出为叔父将仕郎庭之後中间游大学被乡荐皆不第绍兴初天子慨然有志中兴大业思得山林遗逸魁杰非常之材而用之会遣御史朱异行郡国诏俾搜访以闻异闻公名使还以对召对便殿所陈皆当世大务上为改容倾听请退而留者再诏以为右迪功郎?除详定一司辛钏删定官未久以忧去用进书恩特改承务郎及免丧会秦丞相桧已用事公自度不能俯仰禄仕遂筑室邑之西北往来读书其间家益穷空人有不堪其忧者公独旷然不以为意然当世贤士大夫益高仰之迁官者多引以自代久之起家佐闽帅幕府人谓非公所宜处而公不辞既至人谓公且不屑为而公治文书惟谨日访民情戚休利病以告其长而罢行之一日帅用小人言欲毁民居数十为列肆酤酒以牟利公白其非便帅不乐颇见色词公即移病告老帅悟惭谢公为强起二十年七月壬辰竟以疾卒年六十有五矣公天资粹美而涵养有方其事上恭而有礼其御下严而有恩平居未尝有惰容诲人终日无倦色自奉甚约而事亲极其厚於所後尤兢兢致孝服丧毁瘠如礼治丧必诚信至竭其赀不吝兄阶官杭州骂贼死公事寡嫂如母教孤侄遣遗女皆如己子其於世务人情官政文法下至行阵农圃之事靡不究知然竟不及用於世以没识者恨之所着书有易传参同契论孟遗秉及平生遗文合数十卷藏於家夫人杨氏龟山先生第三女有贤行通经史大意平居诲饬子孙整齐内外皆中礼法後公十六年卒子揆成务郎陈公志於将仕之墓所谓延孙者也晚以德耷於鞑构俣卒女适同郡上官墨卿孙男闲阐?X女适某人闲於是以迪功郎为全州州学教授始将伐石以铭其墓而来请文以识焉呜呼圣贤远矣然其所以立言垂训开示後学其亦可谓至哉顾自秦汉以来道学不传儒者不知反已潜心而一以记览诵说为事是以有道君子深以为忧然亦未尝遂以束书不读坐谈空妙为可以徼幸於有闻也若龟山之所以教与西山之所以学其亦足以观矣予是以着之而并记其行事後之君子尚有考也淳熙十有二年秋八月乙卯具位朱熹述
太孺人邵氏墓表
金华时镐既奉其母夫人邵氏之柩y於循理乡九里原先府君之墓使其子源以永嘉叶适所为行述及别记事实各一通来告曰先人之丧先师东莱夫子幸与之铭而吾子书之矣今又以不孝罹大祸间虽幸毕藏事惟是幽堂之刻所以垂永久者未有所属敢介前惠重拜以请予时病卧田间起受其书读之曰夫人婺州金华县人曾祖琼祖悦父之才嫁其县清江时君汝翼时君世昌乐而魁瓷蚝穹嚼爸乱寇燔略空君一一自建置尽绍其前人夫人能左右以敏无荒事焉家既成时君遂用法度严内外文学训子孙立信务与称重乡闾夫人又能奉承以恪无逸志时氏族良家巨子孙竞於文科举上其名人皆尊爱时君以及夫人时君没夫人亦将老矣具呼家人与为条约亲写刻之屏使合居有礼缀食无专以不忘时君之法清江东南畦户数百临水而茇舍时潦出其上民往往栖木自救有浮去者夫人始命舟糗饭拯之岁以为常豫蓄棺告疫死者以a人怀其惠晚遭太上皇帝皇后庆薅鞯梅馓孺人加赐冠帔淳熙十年七月庚寅卒年七十有一三子镐WS二女适刘晏陈褒孙□源淇演溱潭澡孙女其二适陈之望汪叔贻余尚幼曾孙榘?杲女庄盖叶君所叙云尔其於夫人始终之际详矣而别记手书条约之词一曰子孙谨守家法毋得违悖二曰晨兴鸣板长幼诣影堂早参次会中堂叙揖三曰男女出入财货出纳仆妾增减必禀家长四曰凡为子妇毋得蓄私财五曰女仆无故不许出中门苍头毋得辄升堂室入庖厨则予於是有以知夫人之所以教者得齐家之要至其又谓夫人天性俭质不F华靡服御有常未尝追逐时好有所变易岁时奉祭甚谨尝以冬享割肉手寒刀坠诸妇请代而弗许也母何晚得末疾归省辄巢蝗倘ケ茸淠昙噶十矣犹蔬食以终丧女兄孀居贫病护视周悉遇其子弟恩意有加时君笃於教子一时髦俊多客其门夫人日饬馔具必躬临之虽勤剧无骋庠蛴桁妒怯钟幸约夫人之所以教者盖以其身而不专在於言语之间也呜呼是可尚已既以病不果铭姑记其实如此以授源使归刻石表墓上淳熙十有二年冬十月戊辰新安朱熹撰
董君景房墓表
番阳董君景房者讳为良世家德兴之海口大父呈际酥磷谡少卿父元一秀州司法参军君少有大志尝学於江山徐公诚叟先生之门受其说而归益务求友讲而修焉不数年遂以文行闻於州乡再试礼部不第退处於家读书讲学不复以声利荣达为事乡人相与益高仰之而君之学盖日进月益而未可量也淳熙十一年九月一旦得疾卒年甫五十有四士友闻者莫不哀之盖君为人傥荡无城府家故饶给兄弟始求分异君力止之不可则尽听其所择而独取其所遗及故书数箧藏焉既而兄弟或破其产君极力资奉不计有亡死者葬之而抚其孤焉族姻乡党之贫无归者衣食之罢不能者教诲之不幸而有急难者救护之皆极勤恳`讼之不决者为晓譬以义理往往心服失其所争而去岁饥奸民肆掠物情大恐君为官画策以便宜发廪振贷而密以兵掩其渠帅於法人赖以安雅有当世之志於官政民俗弛张之际尤孜孜焉尝记其见闻思虑所及者作活国书一编其言质U详尽不为华靡而所规画常以厚下固本为先识者韪之恨其不得见於用也君娶周氏子男二人从起从治女六人其三已适人进士齐节程矩齐牧其僖簿卒之明月葬其里之黄嘣沙随先生程公可久雅知君实铭其圹而从起又以君友人太学生程端蒙之状来请文以表墓上予故家君旁县顷岁还里中君以所论经子诸说来见别後又数以书来有所问辨时君犹有四方之志予因以所闻古人为己之说告之而君不以其言为非也然则其可无词乃取程生状抚其可纪之大者书以授从起俾归刻之呜呼君则已矣而予言不没则百世之下於此尚有考也淳熙丙午三月庚辰宣教郎直徽猷阁主管华州云台观新安朱熹述
令人罗氏墓表
故左司郎中张公之配曰令人罗氏南州沙县人世为县望姓家法严整令人生二十有二年而归张公事姑罗恭人以孝谨闻恭人爱之如己女张公故贫初仕将遣其女弟而无资令人悉出橐中?以奉之无吝色事公二兄旦暮率诸幼稚以次问起居无一日阙礼子侄就学归沐辄具汤饼会诸娣姒男女语次从容问所学业劳勉诸侄以励其子油油如也罗恭人尝若末病令人静夜必露香致祷愿损己抟匝庸媚耆缡钦呤月恭人疾顿平而後三年令人一旦暴卒恭人哭之恸至老念之不能忘与人言必称其孝至於泣下且叹曰不意吾儿失此内助之贤也令人性俭约谦下好礼法有识度嫁时箧中有黪色衣忌日辄被以奉祭称慰如仪常所服礼衣横帔如民间法或告以张公且通朝籍盍改用命服令人曰此非拜恩何敢服也卒以礼终生以政和戊戌卒以绍兴癸酉葬浦县吴张氏大墓之左若干步後三十八年嗣子士缋捶糜桁读僬那朊左司公之墓一日复奉令人之事涕泣以请曰吾母之贤孝如此而不幸蚤终士缧值苌不及养已负终天之痛矣今又不能述其德善以垂久远其何以见於地下惟吾子哀之予不忍辞也既受其书而读之因窃惟念孝爱和谨妇道之常世犹有难之者而令人至委身以代姑死守礼以终其身是其贤於人也远矣其可以无传也哉因为叙此以表其墓令人生二男士缃裎朝奉郎通判融州事其弟士n尝为修职郎监藩葑酒库以卒四女进士宗大同谢舒宣义郎陈善庆文林郎黄东其婿也绍熙二年二月日朱熹述
程君正思墓表
士患不知学知学矣而知所择之为难能择矣而勇足以行之内不顾於己私外不牵於俗习此又难也呜呼若番阳程君端蒙正思者其所谓知所择而能行之者欤乃不及一试而又无年以死使人不得见其德业之所成就是可哀已正思天资端U自幼已知自好稍长即能博求师友以自开益遂以词艺名荐书既乃见予於婺源闻诸老先生所以教人之大指退即慨然发愤以求道修身为己任讨论探索功力兼人虽其精微或未究极而其固守力行之功则已过人远矣始时名下之字同於周程至是亟请其父而更焉其居家事亲能开义理於几微之际多所感悟而不失其O心丧母葬祭推本古经以正流俗之谬乡人多以为法其在太学侪辈类趋时好不复知有圣贤之学正思择其可告语者因事推诚诲诱不倦从而化者亦颇\然其为人刚介不苟合闻人讲学议政有所未安辄造门辨质或移书譬晓必极其是非可否之分而後已会大臣有乐豪纵而贱名检者见修士即以邪气目之而又言於上曰是属且能亡人之国於是学官承其风旨因课试发策直以王程苏氏之学为问盖将以其向背为取舍对者靡然无敢正言其失正思独奋笔抗论无所依违而所以分别邪正之间轻重浅深又皆中理虽竟以是无所合而归然其抑邪与正之助亦多矣既归即以病不起绍熙二年十一月一日也享年四十有九闻者莫不哀之方疾革时手书来曰端蒙死不恨恨不克终养而卒业於门耳然已无可言愿先生自爱蚤就t书以r来哲世不我知天岂亦不我知也哉予雅意正思任道勇而用志专必能卒究精微之以广斯道之传者遽读其书不觉失声流涕既而视其笔迹谨好如常日又知其间於死生之际如此为之痛惜久而不能平也明年正思之父将葬正思於其乡之某处使其二弟端临端本状其事以来请所以表其墓者予按其言正思曾祖宏祖汝能皆有乡行父易今以修职郎致仕母俞氏妻王氏生一男师圣一女适同县董某而它则与予所闻者皆不异又观其言正思自少谨信异常儿大父将没知其可托以一老婢诿焉正思时年十四五涕泣受命护视勤恳十有六年始终无少懈至是属疾虽病尊亲临之必冠巾乃敢见将卒悉屏妇女户外戒治丧无用浮屠法所以告二弟朋友皆人伦大法所系不杂它语是皆宜书因并前所论者书之使碣墓上後之君子庶有考焉淳熙三年秋九月乙亥新安朱熹述
程君公才墓表
绍熙二年冬番阳程君正思病且革以书抵予告诀且书其先大父府君之行事而求识其墓予既哀正思之力学任道而不幸蚤死又知其大父之贤如此而无所闻於後世矧其将死深悲之属不在它人是固不可以无言也按正思言府君讳汝能字公才天资纯笃不由学问而孝弟忠信自有以~人者父性严府君事之顺焉於其行事有未安者必以正谏谏而不入则退而谨伺之意解复谏卒听从乃己母得末疾三年衣不解带居不入室时其起居饮食之节而躬致养焉虽矢溲之役不以累它人也事兄谨甚兄好饮佚游府君惧显兄过以贻亲忧委曲其间弥缝甚至卒以无间言亲没析其产兄欲善田宅恣所取无难色平生口无恶言妄语足迹不涉官府之门居乡接物恂恂谨敕不怒而人敬畏之周人之急必尽其力虽或负之不计也乡人有死而亡子者治其丧甚饬或欲没入其赀产为告官立後至今不~处家慈爱而能严子弟不敢为o芥非理事今没三十年乡人行旅言之犹有思慕出涕者呜呼兹非夫子所谓十室之邑忠信如己者乎是乃三代之遗民而非今世之士所能及也使其得闻圣贤之教而讲学以明之其所至可量哉正思病亟作书其详如此而字画谨细如常时且谓它行之懿犹有不及书者今问其家得其世系则番阳之程皆祖梁忠壮公灵洗唐乾符间有名维者以金紫光禄大夫海州盐铁使将兵讨巢贼不利始居饶州乐平之银城後徙新建而地析为德兴县故今为德兴人自盐铁十二世而生府君之父讳宏亦有乡行娶齐氏生府君府君娶某氏生二子曰晟曰易晟先卒易今以修职郎致其事而又有正思为之子意者程氏其将兴乎今正思虽不幸而二弟亦知为学是固未可知也乃书此碑刻石墓左以r墓在某某乡某里某处晟之子曰端友曰伯云易之子曰端诚曰端蒙曰端临曰端本正思即端蒙也予亦已别识其墓云三年壬子秋九月丙子新安朱熹书
安人王氏墓表
国子博士成都范君文叔以书致其母夫人之事於熹曰仲黼不天蚤失先人之教先夫人抚育成就甚艰且勤以及於兹而葬不及铭无以发其潜懿吾心┤徊桓夷也敢拜以请熹读其书既蹙然不敢当又读其状益惟文字之芜浅而无以信夫人之德於後世顾文叔之贤未及识面而心已敬之且其所以属我者又如此其重也乃不敢辞而按其状则签书东川节度判官厅事卢君蹈之所述也其言曰夫人成都华阳人姓王氏祖曰赠金紫光禄大夫讳廷妣文安郡夫人勾龙氏父曰左朝议大夫讳辅妣宜人何氏夫人自幼以专静才明称於其家年甫笄归同郡范君讳y盖范氏自蜀郡忠文公中书荣国公徙居许洛至是始还故乡文献未远子弟皆有典刑非清门淑质不易作对夫人一践其庭礼容肃穆o悉中度虽在房闼礼敬自将燕私之言无一不可道於外者范君始为仙井监h事参军後以宣教郎知雅州卢山县事夫人居家俭约不以出内细故累其君子范君具狱晨夜寒暑不少懈夫人犹从旁从臾之曰毋惮淹晷之劳而使彼负没世之w也故范君为吏以清白着其治狱以平允称夫人盖有助焉范君既从官不复问生理身後家事益落落夫人慨然自力以济其艰使二子得以尽力於学继践世科人以为荣而夫人不色喜顾语之曰吾悲汝父之不及见也虽然汝家世以清德直道为门阀汝曹问学宜知所本仕不患不达患无以称耳藜糗吾能甘之毋遽以三为也二子以是益自厉於学而仲黼杜门几十年不汲汲於进取蜀人高其行东游吴楚张敬夫吕伯恭一见皆叹赏具以其学告之今在朝列尊守所闻不F世习而忠君爱国悃款无已识者皆倚重焉此又夫人之教有以成之也初范君仲兄洪雅君蚤卒无子范君将以少子仲芸後之未及而终後六年仲芸奏名南省夫人大合族党申范君之命以告於祖祢而卒使奉其祀焉闻者皆以为难洪雅之妻前已更嫁至是乃卒人以其服为疑夫人曰礼不为嫁毋服而律有心丧三年之文且是尝为洪雅配得不为芸母乎即日命仲芸服丧如律闻者益以为难岁时典祀身亲蠲洁待宾客接宗姻曲尽礼节而御下一以慈恕至其平居教诏子孙援前言质往行又皆有本有末盖可书而诵也卒於淳熙八年六月甲辰葬於十三年八月丙申墓在双流县宜城乡曹池山实从卢山君之兆始以夫封孺人後以子赠安人仲黼今以通直郎为国子博士兼皇侄许国公府教授仲芸尝以从政郎为彭山令而先卒女五人一适王曦孟一适程师夔一未行余皆夭呜呼夫人之所以相其夫而成其子者卢君状之详矣然犹事之常也至其出少子以後仲父既又使之服其所後嫁母之丧则处变事而不失其权有当世士大夫之所甚难而深愧焉者呜呼贤哉兹其所以为吾文叔之母也欤呜呼贤哉绍熙三年玄]困敦秋九月戊子具位朱熹述
聘士刘公先生墓表
先生姓刘氏建州崇安县五夫里之白水人其曾大父讳滋起身农亩以进士高第仕至尚书职方郎中累赠开府仪同三司吏部尚书大父讳照朝请郎再世皆有清德中岁即休官退处以大耄终父讳元振始不仕然亦以驯行称先生讳勉之字致中自幼强学日诵数千言耳目所接一过不复忘其为文肆笔而成滂沛闳阔凌厉顿挫侪辈少能及之u冠以乡举诣太学时蔡京用事方禁士毋得挟元佑书制师生收司连坐法犯者罪至流徙名为一道德者而实以钳天下之口先生心独知其非是访伊洛程氏之传得其书藏去深夜同舍生皆熟寐乃始探箧解下帷然膏潜抄而默诵之闻涪陵谯公天授尝从程夫子游兼邃易学适以事至京师即往扣焉尽得其学之本末既而遂厌科举之业一日弃h牒揖诸生而归道南都见元城刘忠定公过毗陵见龟山杨文靖公皆请业焉而刘公尤奇其材留语数十日告以平生行已立朝大节以至方外之学它人所不及闻者无不倾尽先生拜受其言精思力行朝夕不怠久而若有得焉则畴昔所闻一言之善融会贯通皆为己用而其践履日以庄笃与籍溪胡公原仲屏山刘公彦冲两先生友善日以讲论切磋为事其於当世之务若不屑焉而论说区处钜细显微皆有条理乱後故山室庐荒顿乃即建阳近郊萧屯别墅结草为堂读书其中力耕稼以自给澹若无求於世而一时贤士大夫莫不注心高仰之中书舍人吕公居仁知之尤深尝以小诗问讯有老大多材十年坚坐之句世传以为实h是时国家南渡几十年谋复中原以摅宿愤而未有一定之计方且寤寐俊杰与图事功吕公乃与同列曾公天游李公似之张公子猷三数人者共列其行谊志业以闻於朝特诏诣阙将行屏山先生为作招之文以祝之其卒之乱曰宝来奉君王抚四夷定八荒时乎时毋深藏其所望於先生者盖如此既至会秦丞相桧已专国枋为其事非已出不能平时又方决屈已和戎之策恶闻天下正论意山林之士不顾利害敢尽言触忌讳尤不欲使见天子谈当世事第令策试後省给札俾上其对先生知道不易行即日谢病归杜门高卧十余年造养益熟名闻益尊故相赵忠简公出镇南州道出里门纡辔入谒坐语移日弥加叹重然其去未几即遭谗窜海外以没同时知先生者亦皆废锢不复用於是先生竟不及一试於用而卒於家享年五十有九有志之士莫不哀之绍兴十九年二月十日也先生学本为已而才周世用临事裁处不动声气平居严敬自持若不可犯而接物之际恂恂和悦色笑可亲其临财一介不妄取少时妇家富而无子谋尽以赀产归女氏既谢不纳又择其宗属之贤者举而畀之使奉其先祀其与人交诚信恳恻同里胡公明仲侍郎蚤出为季父後不自知其本亲乡人多窃议之而莫以告先生独为移书具陈本末所以然者胡公感其言为数归省恩礼略备议以少息熹之先君子蚤与先生游相好将没深以後事为寄且戒熹往学焉及弃诸孤先生慨然为经理其家事而教诲熹如子侄既又以其息女归之亲旧a贫收恤扶助亦皆曲尽恩意学子造门随其材品为说圣贤教学门户以及前言往行之懿终日娓娓无倦色自壮至老如一日也娶连氏无子以从兄之子思温为後二女子其长归於我次适朝奉郎范念德思温亦无子又以从兄之子澧後之建州於今为建宁府先生墓在草堂涉溪西北七里所t玉乡三桂里之学士原其葬时不及铭逮今且五十年後生之及见先生者日加少熹惧其益久而遂将无所考也乃追记其世家学行之最而伐石以表焉庆元戊午正月己亥朔旦门人朝奉大夫朱熹述
晦庵集卷九十
<集部,别集类,南宋建炎至德佑,晦庵集>

[book_title]卷九十一
钦定四库全书
晦庵集卷九十一　　　　　宋　朱子　撰墓志铭
刘十九府君墓志铭
熹年十四五时以先君遗命学於故聘士刘君先生时幼且愚未足以识其大者远者特观於容貌词气之间知其伟然非今世之士也既又获见於先生之兄十九丈府君者词色俯仰盖与先生不异而温厚谨良则又过之因亦甚敬爱其为人及少长而先生以女妻之又得数往拜於府君之侧时府君老矣然其持已接人动有法度危坐终日无怠惰偃侧之容与人言必依於孝弟忠信至於治生处事之方耕稼蚕绩之务亦皆{{有条理间而及於先世遗事与夫乡里故家旧俗之传则必顾而叹曰吾之不复见此也久矣夫熹於是退而每为朋友道之以为前辈气质淳厚悃衔藁而其谨於礼法粲然有文又如此盖不惟其天资之美抑亦N平教化之余泽衣冠文物之遗风其视今人诵书业文沾沾自喜而轻儇浮s反无以异於市井之人者相去远矣如是三十余年而府君卒既葬其子某状其行以授熹使为之书以表於墓道熹按府君讳某字致端建宁府崇安人其曾大父职方郎中赠开府仪同三司讳某始以文学起家历典数州皆有惠爱大父朝请郎讳某为县有所不得行其志年未七十即致其事以归父某明经励行不仕以卒而乡人敬之娶同郡余氏读书史有智识实生府君兄弟国子祭酒翁公所为志其墓者也府君於兄弟为最长自少则任家事以故不及於学而其孝爱恭敬诚信敦笃自有以过人者家世清贫至先府君时食口益\府君经营o密而不失大体盖凡春秋晨夕之奉婚丧燕劳之须以至族姻党友贺吉而吊凶其厚薄往来之数无不称情而合礼者先府君於是得以放情事外而遂其高诸弟亦皆得以游学四方亲师取友各成就其器业而聘君先生卓然杰立遂为一世之闻人名立於不朽实府君有以相之也府君自少无外慕晚岁足迹不出里门者数十年其精神气力老而不衰登山临水常然独往其所以自乐者人不得而言也年八十有五以乾道癸巳正月【原缺】日病卒於家而葬於宅之西南数百步曰彭原者府君娶信安祝氏有贤行前卒子男某也女适进士江之瑞孙男润女三人凡状之所载如此与熹前所窃论者实相发明谨叙而并书之且为之铭铭曰士学口耳弗诚以身既佻以儇污我冠绅孰如丈人庸信庸谨词无支叶动有绳彭原之木有翳其我铭斯刻以诏来今
国h魏公墓志铭
元履姓魏氏旧名挺之後更名镏则字子实然其以元履闻也久故称者莫能易也家建宁府建阳县之招贤里以儒学显其胄出迁徙之所繇则故侍郎胡公寅巳识於元履先君子之墓矣元履幼有大志少长游郡庠事籍溪先生胡公宪先生奇之已而檀酉缰儒先长者游间适四方又尽交其先达名士於是闻见日广而声称日益大尝客衢守章杰家会故相赵忠简公薨海上归葬常山杰雅怨赵公又希秦桧意逮系其家人劾治甚急人畏其凶虐无敢议者元履独慨然以书噍让杰长揖径归杰亦不能害也两以乡举试礼部皆不第闽帅汪公应辰建守陈公正同知其贤相与论荐於朝时相尼之又不得召後数岁诏举遗逸部刺史芮公?遂帅其僚与帅守六人者共以元履行谊为言於是诏特徵之元履辞谢不获则以布衣入见极陈当世之务大要劝上以修德业正人心养士气为恢复之本上\叹开纳劳问移时明日遂有诏赐同进士出身授左迪功郎守太学h乾道四年十有二月也异时学官不与诸生接亦漫不省学事徒养望自高而已元履既就职则日进诸生而教诲之且视其居有坏者或几压焉则请於朝得缗钱四十万以葺之释奠孔子祠职当分献先贤之从祀者则先事白宰相王安石父子以邪说惑主听溺人心驯致祸乱不应祀典而河南程氏兄弟唱明~学以幸来今其功为大请言於上废安石父子勿祀而追爵程氏兄弟使从食不听它日又言太学之教宜以德行经术为先其次又当使之通习世务以备官使今壹以空言浮说取人非是又不听至它政事有系安危治乱之机而宰相不能正台谏侍从不敢言者亦无不抗疏尽言以谏至三四上不纳则移病杜门以书质责宰相语尤切宰相雅知元履招徕之至是始不能平而元履前已数求去矣遂以迎亲予告使归行数日罢为台州州学教授元履自少则有志於当世晚而遇主谓可以行其学然其仕不能半岁而不合以归间独喟然叹曰上恩深厚如此而吾学不至无以感悟报塞吾罪大矣先是尝榜其书之室曰艮斋至是日处其间方将条理旧学以益求其所未至从游之士稍有自远来者而不幸病不起矣病革时顾念君亲处理家事无一言之缪其母视之不巾不见也戒其子毋以僧巫俗礼裎仪乙允檎倨溆研掳仓祆渲猎蚓∫灾帐挛寄而诀卒之日实九年t月壬戌其年五十有八矣娶同郡刘氏徵士勉之之兄女先十九年卒继室虞氏子男二人孝伯国学进士孝朋尚幼所为文章若论议训说合数十卷藏於家元履於学无不讲而尤长於前代治乱兴废存亡之说以至本朝故事之实皆领略通贯识其大者平居论说听者悚然居家谨丧祭重礼法恤亲旧虽贫不懈从父有落南者千里迎养死葬如礼而字其孤尤有恩岁饥为粥以食饿者而力请移粟於官邑里赖焉又尝请督乡人之不葬其亲者富予期贫予费而掩其无主後者以千数为文以戒生子而不举者所全活者亦甚\与人交尤尽情嘉其善而救其失如恐不及後进以礼来者苟有一长必汲汲推挽成就之其处心制行类如此故尝有病其为人太过者元履笑曰不犹愈於横目自营者耶至或訾其近名则蹙然曰使夫人而皆避此嫌则为善之路~矣此其学道爱人之本意也呜呼使其老尥ù锞俣施之则其所以及人者为如何哉孝伯将以七月己未奉其柩葬所居之南不十里所谓长坂者元履平生时所乐处也予往莅其卜孝伯泣拜奉严君士敦之状以铭文为请予惟元履垂~之言若有及此者顾虽不能不忍负也则应曰诺退视其状不诬因掇其大者序而铭之铭曰
谓天啬之则曷其材且志也曰其德之则又不年以位也竟使抱其余以没於地也我铭以哀之又以掩其隧也
陈师德墓志铭
自周衰官失而民无常产士不知学或者务为剽掠纂组之工以希名射利盖本出於俯仰寒饿之迫有不获己者而其後或更以为能焉俗弊风讹迭相夸尚於是公卿子弟之才者往往亦慕而为之无所於迫而徒取f鬻之羞顾反薄君恩轻世禄捐本学以从事於场屋无用之文举世竞驰恬不觉悟而圣贤修已治人之方国家礼义耻之教益泯泯矣呜呼斯其为弊也久矣不有卓然高志远识之士其孰能有以反之哉如吾师德者盖庶几焉而又不及就其志而疾病以死其亦可哀也已师德莆田人姓陈氏名定丞相信安公之第三子也母曰福国夫人聂氏师德生秀异自孩幼已有成人之度年十二三则已知古人为己之学而不屑为举子之文矣一日以公命因予友括苍吴君耕老以书来道其志而请业焉予三复其辞而嘉之然亦意其必已淫思力索於空幻恍惚之场也则报之曰圣贤之学虽不可以浅意量然学之者必自其近而易者始师德於是始欲因予言而反求之既疲於宿昔思虑之苦而感疾殆矣其後屡欲求见且将糖笫乐有道君子而师友之竟以病不果行且死犹语其友方来耕道使言於予以不及相见为深恨明年其仲兄守师中见予於建阳遂以耕道所状行实一通属予铭其W予不忍辞也状言师德性至孝事信安公及母夫人曲尽爱敬剂和烹饪必躬必亲左右周旋不违义理而未尝失色於兄弟尤友爱以公奏授右承奉郎娶同郡林氏朝请郎一鸣之女年二十有五以淳熙甲午七月己亥卒於其疾之革也公夫人往视之谓曰死生有命汝所知也师德拱手对曰战战兢兢如临深渊如履薄暧止似湫质粢晕恃修身之意越夕而逝公夫人哭之哀以其伯兄之子福孙後之而葬之石泉祖茔之侧呜呼有如师德之志而其行事可得而书者止於如此是不亦可哀也哉然其所立视世俗之学昧利辱身得已而不已者则既~矣夫岂不足以颇慰公夫人之念与其兄弟朋友之思哉予是以铭曰
士孰不学其方则殊毫忽之差有跖其徒卓哉若人惟义之学刻意劬躬蹈履前觉天不耆之以骏其奔渊昝庖又酒则存石泉之濒於於宅孰全其归视此幽刻
何叔京墓碣铭
邵武之东百里而近七台之麓小溪之滨有君子者曰何君名镐字叔京予获从之游相好也今年冬过予於寒泉精舍留止浃旬归而属疾既病则手书来告诀语不及私独以不获终养卒学为深念而於当世之虑亦眷眷不忘也时予别君甫u月发书惊叹失声亟走省焉至则君已逝矣既入哭尽哀明日君之亲友门人以予至皆复来会哭相吊议语葬故君嗣子琰亦衰x杖出拜伏哭固以铭墓为请予惟君实以其死累我今其子又哀以请如是其何说之辞则与诸来会者共订君事皆曰君家台溪且数世世有隐德至君皇考讳兑始仕为左朝奉郎通判辰州事娶陈氏刘氏林氏邓氏皆封安人而君刘出也生孝谨有器识既出就傅暮归则不复去亲侧诵书日数千言为文敏而有思趣尚高远识者奇之辰州尝受程氏中庸之学於故殿中侍御史东平马公伸服行不怠又以其忠节事状移书太史忤秦桧下吏窜南方危死不恨间复悉以其所闻者语君君既受其说则益务贯穿经史取友四方博考旁资以相参伍盖久而後有以自信之於是一意操存杜门终日澹然若无所营者至其论说古今指陈得失则又明白慷慨可举而行平居崇德义厉节~口未尝及功利至於收族恤孤兴事济\则又恳恻忧劳如已嗜欲言行相循没身不懈由此南州之为程学者始又知有马氏之传焉始用辰州致仕恩补官授泉州安溪主簿未赴邓舅祚帅江西辟掌书写机宜文字再调汀州上杭丞数行县事专用简为治白罢税外无名之赋人便安之部使者郑君伯熊名好士行部得君喜甚顾郡事为不理囚系或累岁月不得释檄君佐其守君入幕悉取文书视具得其所以然者持白守决遣之旬日皆尽又以田税不均贫弱受病夙夜疚思为所以均之之说甚备他所以弥缝补助者亦尽其力而守顾不悦君即谢去君事邓安人素谨其赴上杭也安人以瘴毒为惮君不敢请遂单行至官岁以公事一再归省每行辄不受俸秩满计其月十有四悉归其券於有司一时学士僚友高君学行多师尊之而当路鲜识之者君固不求亦不自悔独以年格循资调潭州善化令将行而卒年四十有八淳熙乙未十有一月丁丑晦也君为人清夷恬旷直惠和谈经论事简易条畅所着书有易论语说史论诗文数十卷其言多可传者晚筑书堂所居南坂上名以高远用见已志疾病召子弟教戒一以义理终不及家人生产事独曰治丧以礼勿用浮屠鬼教乱吾法而已娶同郡李氏其叔父郁学於龟山杨公所谓西山先生者也子男琰为长次某长女适吴大同次马栋次未行也诸君所论君行事如此皆予所闻知琰等葬君东砀之原予既书其最纳W中然闲尝窃目君学行可以司教育论议可以陪献纳而其心诚才实又可以宣德泽而惠鳏寡今乃仅得一县令而又不及试以死此为重可哀者乃复叙次其详刻石表墓且系以铭铭曰
清直而温夷易而方惟学不懈厥猷以光孰於家而居於邦孰丰其粹而啬其长帝罔弗衷气或交l既钦厥承君则奚愧莫尊匪德莫久匪言铭以相之刻石墓门
夫人吕氏墓志铭
夫人姓吕氏建宁府建阳县长平里人其先世於唐为河东着姓乾符中有侍御史行立者避地始家建阳入宋余百年乃有显人而夫人之父希说亦进士中第刚介不苟合晚乃为浦令以卒夫人生愿U不妄戏笑未笄失其母浦俾治家事抚弟妹如成人?以归邵武饶君伟事舅姑甚得其仔挠嗄晟子干甫B而寡夫人誓志秉节毅然不可夺无何浦及皇舅漳州府君亦皆卒而姑氏固前没饶氏固清贫诸叔妹皆幼稚夫人以孀妇抱弱子持守门户奉承宾祭和辑上下内外斩斩无间言其出内用度不以一钱自私文薄整整虽龠合分寸无所漏少或遗亡则为之踌躇不怿者累日指驭仆妾接O妇里妪咸有恩意干幼时爱之异甚捧视漱沐一不以委他人及少长遣就学则程其术业谨其出入交游之际未尝辄借以色干亦孝谨敦实能自力学问见称朋友间中淳熙二年进士第人谓夫人盛年苦节以有斯子今且享其报矣始夫人女弟为刘氏妇早卒至是其子崇之与干偕选夫人为其母之不见每及之未尝不悲叹出涕人又以是知夫人之薄於荣利而厚於孝慈也干调吉州吉水县尉将行夫人属微疾一夕遂不起闻者莫不哀之岁丁酉秋七月十四日也时年五十有六明年干卜葬夫人於其乡之思顺里而奉其友江州h事参军游九思之状来请铭拜起涕泗呜咽不能言予哀其志亦雅闻夫人行实如游掾言因删取其大者叙而铭之曰
皇皇后帝垂三刚制妇系夫统阳盛衰修夭初莫量有系弗改兹厥长吁嗟夫人仁且庄祗若帝训笃不忘疚?艰棘廪欲僵卒济厥子後以昌玉灵食墨此涧冈纳词诔行告幽荒山夷渊实无坏伤
特奏名李公墓志铭
邵武军光泽县东里所有地曰乌洲李氏世居之为郡着姓其先有赠大理评事者讳铎始以文行知名乡党生太常博士诰始登进士第卒赠朝请大夫陈忠肃公贤之称其真率乐易有古人之风其仲子深绍圣间以论斥时相之奸与任公伯雨等俱入元佑籍季曰处士淳隐居不仕而其葬也右文殿修撰李公夔实铭之盖自其先世所与交游姻好尽一时知名士故其子弟见闻开廓趣尚高远不与世俗同若特奏府君讳某字得之者则处士之长子也少治周礼学兼通左氏春秋为文简古不逐时好弱冠游太学荐而不第舍法行当充贡又不果行竟以累试礼部恩奏名天府将入奉廷对前一日卒於临安之客舍实绍兴五年八月十八日年才五十有二归殡宅之东冈三十二年其子吕乃更卜兆於乌君山下狮子岭之原奉其柩而迁焉淳熙六年吕始见予庐阜之阳如旧相识一日泣而言曰吕不孝先人之没二十七年而後克以礼葬葬又十有九年矣而未克识将无以为幽远无穷之计惟吾子幸而予之铭因出其亲友崇阳大夫游君之状以请予辞谢不获乃次其事如右按状又言府君为人事亲孝谨友爱其弟甚笃之死不少衰遇族党有恩意少有忿争则为居间极力平处不令入官府不幸死丧则为经理其家事而任其婚嫁之责尝有死上庠者遣仲弟护其Y以归里人有以恶声至者未尝与之较至周其急则辍衣食不顾也诸弟尝问善人之道府君语之曰临事而无据便利之心斯可矣又尝语人事有当为力虽未及亦勉为之若必有余而後为则终无时矣此其行身及物之本意也平居方严不妄戏笑而遇事辄应无所凝滞从弟西山先生尝面叹曰兄於答问若不经意而受其言者反覆十思终无以易此非诸弟所能及也性尤敦厚质实发言处事不以幽显物我为间乐闻人善而务掩其恶所与交皆巨人长者无不爱而敬之县尝以民兵为属府君为制战陈击刺之法而以时习之甚可观也令欲以闻冀为府君得肷透君笑谢去不复有所预时海内多虞举人有不能试礼部者往往以恩直补官人有谓府君盍自言者府君不答老之将至婆娑丘林吟讽书史然自适未尝有不遇之叹也呜呼予生晚不及识府君而游君不予欺也则府君者可谓好德有常之士矣乃不得少见於用以没其身其亦可悲也夫夫人上官氏朝议大夫合之女继室黄氏曲江令铨之女子男三人吕为长次某次某女四人游君与将仕郎高志F从政郎何镐保议郎上官贲其婿也孙男女於今二十有六人而吕之强学既有闻又教诸子皆有法天之所以报府君者其将在於此乎乃为之铭使刻墓上以r其词曰利不自予惟义之取义则强为惟仁之归孰长其源不丰其委斯丘斯藏有起无坠
金紫光禄大夫黄公墓志铭
淳熙六年春正月端明殿学士黄公寝疾於邵武故县之私第熹往问其起居谒入公正衣冠举扶起坐顾中子瀚召熹入至则又扶以立辱与揖让为礼共坐食饮恭谨不懈如常时卒食又扶而起涕泣为熹言曰中也先考妣之藏久未克识盖不敢轻以属人今以累子子其为我成之熹顿首辞谢不敢当而公命之不置熹惧以久劳公则不敢辞而受命以出归又以书辞未报而公薨诸子遣使来讣且致遗命以同郡李君吕之状来熹既哭公尽哀且念今则无所於辞乃考其状而附以所闻为列其事曰谨按右宣义郎致仕赠金紫光禄大夫黄公讳崇字彦高其先光州固始人十一世祖膺避地闽中今为邵武军邵武县人曾祖有隐德为乡里所尊晚以子登朝授太常丞以卒故知制诰吕公夏卿实铭其墓後以孙履为尚书右丞累赠司徒祖汝臣不仕父豫用右丞奏为右承务郎皆以孝谨闻於乡党公自幼力学日诵千言人谓是且大其门矣既长承务公任以家事於是无复进取意既孤而贫悉力治丧不以累其昆弟而所以为礼者无不备观者叹息母孙夫人春秋高性严而多病公治养勤剧得其O心O家有李永者尚气节雅敬慕公察公养亲之意有余而力不足请助公以经纪公亦信之不疑竭赀付之一不问其出入如是者十有五年李j公德将死感慨执公手曰子吾父也公之兄客游以疫死人无敢往视之者公独毅然告行千里还柩视其得余赀尚百余万悉奉以归其寡嫂不以一毫自私平居恭俭自守不妄取予至其教子择师虽辍衣食无所爱由是二子皆举进士及公时取高科以德业风概各有闻於当世既又并登朝列遇郊庆奏公为右宣义郎而致其事公乘安车东西就养二子皆孝谨笃至诸孙满前晨夕所以奉养娱乐公者甚备乡党荣之绍兴癸酉正月十九日以疾卒於南州沙县之寺舍享年八十有一其年十月葬於九先茔之次娶建安游氏先卒亦以二子故追封孺人一女适贡士刘纪公卒时端明公方以某官通判建州事而季於章亦以某官知沙县事其後端明公被遇太上皇帝擢馆职郎曹史官摄赞书命兼司业祭酒侍讲历工吏兵礼部侍郎又以府教授给事中兵部尚书事今上皇帝侍读禁中正色立朝声烈甚茂以显谟龙图阁学士退老於家天子又乞言焉即拜端明殿学士恩礼殊渥而海内有识之士亦莫不归心焉沙县屡宰剧邑有能称然不肯媚事权豪後以御史中丞汤鹏举荐入台为主簿又以持论不阿而去提举福建路常平茶事知台州所至声绩皆可纪以是累赠公至金紫光禄大夫夫人亦启封本郡而孙曾仕者又十余人然後乡人知公所以遗其子孙者为无穷也李君又言吕以俟孙女尝得拜公堂上间窃窥观公之为人望之俨然即之温然危坐竟日无惰容虽遇臧获不妄言笑自少至老如一日熹以是又知端明公之德之盛所以没身於礼而不倦者为有自来也呜呼公其亦贤矣哉敬为作铭铭曰司徒之德浃於州乡矧其孙曾弗俊以良光禄之贤克笃其庆隐耀弗章及子而盛其盛伊何学士尚书介也英英亦假节符国庆所覃逮其考庙结紫垂黄天子有诏匪爵之贵惟德之褒保而弗坠有积弥高我思古人恍其对接承命作铭用来叶
建安郡夫人游氏墓志铭
有宋建安郡夫人游氏右宣义郎致仕赠金紫光禄大夫邵武黄公讳崇之妻而子端明殿学士讳中台州史君讳章之所追爵也世为建州建阳县长平里人曾祖正卿祖希古父仪皆不仕而有隐德乡里推长者夫人资静淑族母阮氏以妇德为女师夫人幼尝学焉受班昭女训通其大义至它组纫笔札之艺皆不待刻意而能辄过人早孤其母锺爱之以归大夫公事舅姑承祭祀勤肃不懈舅喜宾客佳辰令节亲旧满门夫人供馈唯谨未尝顷刻自逸而委劳於娣姒也姑性严诸妇侍旁有二十年不命坐者夫人独能顺适其意盥栉温清礼无违者姑有疾非夫人进药不尝每因事指言以为诸妇模楷遭舅丧大夫公素贫昆弟相顾谋鬻田以葬夫人曰毋隳尔先业为也退斥中?以奉其役以故大夫公得以不烦於\而襄大事大夫公为人诚U庄重夫人以柔顺坚正佐之相敬如宾谋无不协其待遇族姻谦谨有礼乐道其美而不喜闻其过至其贫困则k之必尽其力日诵女训及它经言以自箴警亦颇信尚浮屠法娠子则必端居静室焚香读儒佛书不疾呼不怒视曰此古人胎教之法也故其子生皆贤材而夫人所以教之者又甚至稍能言则膝上授以诗书少长即为迎师择友教诏谆悉从兄御史先生学於河南程氏行业淳懿为学者所宗夫人每语诸子曰视乃舅而师法之足以为良士矣绍兴壬子四月二十三日以疾卒病革大夫公泣视之夫人曰生死聚散如夜旦然何以戚戚为哉於是年五十有六矣二子皆举进士中其科而端明公实以第二人赐第其後侍从两朝出入二十余年忠言直节老而益壮退居於乡天子闵劳以事尝遣信使奉玺书就而问之其忠孝大节固已伟然而其言行之细又皆可纪人以为夫人之遗教也台州尝为御史台主簿亦以治行精敏议论慷慨有闻於时二公前後凡累逢庆恩得追荣其母至今封里人荣之一女则贡士刘纪其僖沧渲明年葬於邵武县石岐之原大夫公尝命台州状其行而未有所托铭後四十有六年端明公乃以命熹其语具於大夫公之志此不着独按状文其大者书而铭之铭曰
长平之游世有德人弗耀於世乃里其仁女士攸宜Ｊ鞘脚涞律锵颓煊嗌苹尚书刺史之德之才汤沐之封本邦是开煌煌命书贲此玄宅伐石篆辞永世贻则
端明殿学士黄公墓志铭
公姓黄氏讳中字通老其先有讳膺者自光州固始县入闽始家邵武至公间十有二世矣公之曾大父汝臣不仕大父豫假承务郎父崇赠金紫光禄大夫母游氏追封建安郡夫人公生而e悟端U少长受书不过一再读退辄默然危坐竟日问之则皆已成诵矣未冠从舅御史先生定夫爱其厚重手书为夫人贺u冠入太学会京城失守伪楚僭位号公即日出居於外既而邦昌果遣学官致伪诏药物劳问诸生公以前出故独无所污建炎再造丞相潜善公族祖父也雅器重公荐诸朝诏补修职郎御营使司干办公事绍兴五年举进士对策廷中极论孝弟之意冀以感动圣心天子果异其言擢置上第名次举首授左文林郎保宁军节度推官改宣义郎主管南外敦宗院代还秦丞相桧方用事察公意不附已差通判建州事罹外艰服除复差通判绍兴府事时公登第二十有余年矣转徙外服士友叹其滞淹而公处之泊如也桧已死公道稍开上记公姓名乃召以为秘书省校书郎兼实h院检讨官迁着作佐郎兼普安恩平郡王府授迁司封员外郎兼权国子司业满岁为绍兴二十八年充贺金国生辰使与贺正使书少监沈介相先後明年公还独言敌作治汴宫役夫万计此必欲徙居以见迫不可不早自为计时约和既久中外解弛无复战守之备上闻公言矍然曰非但为离宫耶公曰臣见其营表之目宫寝悉备此岂止为离宫者以臣度之敌势必南敌南居汴则壮士健马不数日可至淮上事势已迫惟陛下亟深图之上是公言而宰相皆不悦顾诘公曰沈监之归属耳不闻此言公安得独为此殊不以为意u月公复往扣之且曰即不以鄙言为可信请治其罪又皆怃然莫应而右相汤思退怒甚至以语侵公公不为动已乃除沈吏部侍郎而徙公秘书少监以抑之公犹以边备为言不听则请补外上不许曰黄某可谓恬退有守矣除起居郎赐以鞍马非故事也u月兼权中书舍人显仁太后崩百官朝临将避辰日公以非经且引唐太宗哭张公谨事争之已而卜殡日适在权制释服之外有司议百官以吉服陪位公又论之曰唐制殡在易月之内则曰百僚各服其服启殡在易月之外则曰各服其初服今殡虽过期独不得以启殡例之而服其初服乎且丧与其易宁戚惟稽古定制有以伸臣子之至情者则幸甚?差同知三十年贡举权工部侍郎奏御前军器所领属中人其调度程品工部军器监有不得而闻者非祖宗正名建官之意请得隶属稽考不报金人来贺天申节充接伴使故事锡宴使者谢於庭中至是辞以方暑请拜宇下公持不可乃如故事遂为送伴使还又言闻金日缮兵不休且其重兵皆屯中州宜有以待之明年兼侍讲又兼吏兵部侍郎会将有事於明堂公请毋新幄毋设四辂以节浮费诏从之既而金使复以天申来贺方引见遽以钦宗皇帝讣闻且多出不逊语诸公惟骇不知所为至谓上不可以凶服见使者欲俟其去乃发丧公闻之驰白宰相此国家大事臣子至痛之节一有失礼谓天下後世何且使人或问故将何以对於是始议行礼公又率诸同列请对论决策用兵事\莫有同者公乃独陈备御方略且曰朝廷与仇邦通好二十余年之间我未尝一日言战敌未尝一日忘战以我岁币彼士卒我日益削敌日益强今幸天l其魄使先坠言以警陛下惟陛下亟加圣心焉盖公自使还三年每进对未尝不以兹事为言至是上始入其说然不数月而金主已拥\渡淮矣迁权礼部侍郎入谢因论淮西将士不用命请择大臣督诸军既而殿帅杨存中以御营使行公又率同列论存中不可遣状甚力敌骑至江汲臣震怖争遣家逃匿公独晏然如平日家人亦朝暮请行公曰天子六宫在是吾为从臣独安适耶比敌退唯公与左相陈鲁公家在城中\皆惭服於是车驾将抚师建康而钦宗未y庙留守汤思退请省虞以速y公持不可上纳用焉而议者独谓凶服不可以即戎上曰吾固以缟素诏中外矣卒从公言而行月朔留司百官当入临思退复议寝其礼公又力争得不罢比作主当瘗重公又以初服请右相朱倬不可曰徽考大行有故事矣公曰此前日之误今正当改之耳倬因妄谓上意实然臣子务为恭顺可也公曰责难於君乃为恭耳金既易主明年复遣使来通好议者皆曰土地实也君臣名也先实後名我之利也公又奏曰君臣之名既定则实将从之百世不易者土地则其得失取予非有定也安得反谓之实而先之乎上然之诏公去权号会有诏问足食足兵之计公以量入为出为对且曰今天下财赋半入内帑有司莫能计其盈虚请悉以归左藏且引唐杨炎告德宗语曰陛下仁圣岂不能为德宗之为哉上亦善之然未及行也未几今天子受禅登极公始盖尝与闻其议至是自以旧学老臣且察左右有以术数惑上听者首以尧舜禹汤文武周孔所传正心诚意致知格物之说为上敷陈甚悉会诏给笔札侍臣论天下事公既条上且申前奏极论内帑之弊於是有诏更以内藏激赏为左藏南库明年兼国子祭酒诏以旱蝗星变命近臣言阙政公曰前给笔札t臣悉已条对今什未一二施行夫言非难行之为难愿陛下力行而已无以多言为也已而有旨自今太上皇后令皆以圣旨为号公以故典争之不得宰相建遣王之望使金约和公又论之亦不从俄兼给事中明年天申上抟檎咭郧兆诜除将复用乐事下礼曹公奏曰臣事君犹子事父礼亲丧未葬不除服春秋君弑贼不讨则虽葬不书以明臣子之罪况今钦宗实未葬也而遽作乐不亦失礼违经之甚乎退复以白宰相且引永佑龙未返时事为比左相汤思退曰时已遣使奉迎今则未也公曰此又谁之责也右相张魏公亦曰今乃为亲之故不得以前日比公曰太上皇帝於钦宗亲弟昆且常北面事之有君臣之义尤恐非所安也退具草将复论之词益壮厉?有旨集议而庙堂间遣礼官来侦公意公出奏草示之知公议正不可屈乃寝公在东台不半岁诏邢抡呶世砣绾挝闯⒐艘血F人小有所屈内侍李绰徐绅贾f梁珂迁官不应法谏官刘度坐论近习龙大渊忤旨补郡已复罢之公壹不书读缴奏以闻左右已深忌之会复有旨赐安穆皇后家坟寺田而僧遂夺取殿前选锋军所买丁T田以自入军士以为言事下户部尚书韩仲通以为不可而侍郎钱端礼观望独奏予之公复封上曰今若奉行前诏则当以官田给赐不当取诸军家所买若谓丁T得之非道军家不应得买则亦当还直取田不当遽乾没也疏奏t小相与益肆媒f公遂以特旨罢中书舍人马骐上疏留公未报而言事官尹穑希意投隙诋公为张公党骐後亦不能自坚而公竟去国矣明年乾道改元公年适七十即移文所居邵武军引年告老除集英殿修撰致仕进敷文阁侍制久之上亦悟思公言将复用之五年因御讲筵顾侍臣曰黄某老儒今居何许年几何矣筋力强否於是召公赴阙公辞谢不获明年乃起公以老成宿望直道正言去国七年至是复来观者如堵入对内殿问劳甚宠时用事者方以权谲功利日肆欺罔公因复以前奏正心诚意致知格物者为上精言之又言比年以来言和者忘不共戴天之雠固非久安之计而言战者徒为无顾忌大言又无必胜之策必也暂与之和而亟为之备内修政理而外观时变则庶乎其可耳上皆听纳以为兵部尚书兼侍读每当入直上帝先遣人候视至则亟召入坐语极从容如是数月月必一再见公知无不言其大者则迎请钦庙梓宫罢天申锡宴也初公在礼部论止作乐事公去u年卒用之然犹未设宴也至是将锡宴公奏申前说且曰三纲五常圣人所以维持天下之要道须臾不可无也钦宗梓宫远在沙漠为臣子者未尝以一言及之独不锡宴一事仅存如鲁告朔之饩羊尔今又废之则三纲五常扫地尽矣陛下将何以责天下臣子之不尽忠孝於君亲哉已而诏遣中书舍人范成大使金以山陵为请公又奏曰陛下圣孝及此天下幸甚然置钦庙梓宫而不问则有所未尽於人心且令夷狄之君臣其或以是而窥我矣上善其言而不及用金於是果肆言人乃服公论之正而识之早也公又尝奏请命有司作乾道会计h以制国用罢去发运使及它民间利病边防得失数事公前以不得其言而被谗以去其复来也将有以卒行其志而上意乡公亦益厚至是不能卒岁又以言不尽用浩然有归志然犹未忍决求去也乃陈十要道之说以献曰用人而不自用者治天下之要道也以公议进退人材者用人之要道也察其正直纳忠阿谀顺旨者辨君子小人之要道也广开言路者防壅蔽之要道也考核事实者听言之要道也量入为出者理财之要道也精选监司者理郡邑之要道也痛惩赃吏者恤民之要道也求文武之臣面陈方略者选将帅之要道也稽考兵籍省财之要道也言皆切中时病每奏一篇上未尝不称善公遂从容乞身以归词旨坚确上不能夺乃除显谟阁学士提举江州太平兴国宫入谢且辞上意殊眷眷内出犀带香茗为赐既归再疏告老遂以龙图阁学士致仕淳熙元年上意犹欲用公以公笃老不敢召则上手为书遣使诣公访以天下利害朝政阙失进职端明殿学士且以银绢将之公受诏感激拜疏以谢略曰朝政之阙失多矣其尤失者君子在野小人在位政出多门言路壅塞耻道丧货赂公行也天下之利害多矣其尤害民者官吏贪墨赋敛烦重财用匮谒盗贼多有狱讼不理政以贿成也臣愿进君子退小人精选诸道部使者以察州县则朝政有经民不告病矣公之复归又十年虽身安田里老蘅的无复它念然其心未尝一日忘朝廷间语及时事或慷慨悲辛不能已闻者盖动心焉然尚冀公之复起而卒有以寤上心也七年八月公竟以疾薨於家之正寝先是属疾u年手草遗表犹以山陵境土钦庙梓宫为言而戒上以人主之职不可假之左右言尤剀切至是上之上闻悲悼朝野相吊诏以正议大夫告其第享年八十有五累封江夏郡开国侯食邑千五百户实封百户娶熊氏詹氏又娶詹氏封淑人三男源通直郎瀚承务郎浩从政郎六女承议郎倪治通直郎吴应时宣教郎谢源明承事郎张铸承事郎陈景山其婿也第二子及第二女皆夭孙男七人女五人公天性庄重终日俨然坐立有常处未尝倾侧跛倚语默有常节未尝戏言苟笑它人视之若有所拘絷而不能顷刻安者公独泰然以终其身虽在燕私亦未尝须臾变也居家孝友笃至夫妇相敬如宾与人交恭而信淡而久苟非其义一介不取诸人亦不以予人少时贫窭炊黍或不继而处之甚安至其力所可致则亦不使亲与其忧也晚岁宦达而自奉简薄不改於旧惟祭祀则致丰洁细大必身亲之仕州县奉法循理敦尚风在朝廷守经据正思深虑远不为激讦之言表q之行以矜已取名然诚意所格愈久而上下愈信服之上雅敬重公屡有大用意而公卒不少贬以求合上问进取必谨对曰先自治问理财必谨对曰量入为出始终一说未尝少及功利至於忠孝大节敬终追远之际则深有所不能忘者盖自始对诏策已发其端而痛夫钦庙梓宫之未返则论之终身至於垂~之言不释也呜呼悲夫推公此心可谓无歉於幽明而其法戒之所存虽与天壤相弊可也尤恬於势利兴废之间人莫见其喜愠之色为郡从事时验茶挥形闭呃舭坠当受赏公谢却之罢宗而造朝也临安学官与试贡士公以朝命摄其事时见官外犹有缺员用事者故以尝公已而试事毕公即解印去其人曰所摄当缺员盍亦自言以审之乎公竟不顾用事者以是恶之在王府时龙大渊为内知己亲幸它教授或与过从觞咏公独未尝与之坐朝夕见则揖而退其後它教授多蒙其力公独不徙官为司业时芝草生武成庙武学官吏请以闻公不答则图以献宰相召长贰而诘之曰治世之瑞抑而不奏何耶祭酒周公绾未对公指所画对曰治世何用此为周退语人曰黄公之言精切简当惜不使为谏诤官也六和?成宰相命诸达官人写释氏四十二章之一刻之壁闲公谢不能请至再终不与其不惑异端又如此所居官人莫敢干以私然公初未尝有意固拒之也蜀士有仕於朝者同列多靳侮之独感公遇已厚然公亦未尝有意独厚之也尤喜荐士王詹事十朋张舍人震皆公所引张忠献公刘太尉W之复用公力为多然未尝以告人诸公或不之知也致仕里居前後十五年收死恤孤振贫继~蒙赖者\而公未尝有自德之色平居门无杂宾邑里後生有来见者躬与为礼如对大宾谆谆教语必依於孝弟忠信未尝以爵齿自高而有懈意惰容也盖公之为人生质粹美天下之物既无足以动於其心其学於天下之义理又皆不待问辨而已识其大者若其诚意躬行则又浑然不见其勉强之意而谦厚U实尤以空言为耻以故当世鲜克知之然亲炙而有得焉则未有不厌然心服者呜呼所谓讷言敏行实浮於名者公其是与明年将葬嗣子源使其弟瀚状公行事属熹以铭熹辱公知顾甚厚且尝受命以识先大夫先夫人之墓矣不复敢辞乃敬叙其事而铭之公墓在邵武县仁泽乡【阙】　里居第之北曰【阙】　原葬以十二月初五日其铭曰
天下国家孰匪当务曷为斯本身则其处事物之理指数其穷曷其大者维孝与忠我观黄公天畀淳则植本自躬有大其识俨其若思履衡蹈从盛德之表见於声容AA於家恳恳於国敬终厚远靡有遗忒根深末茂纲举目随行满当世言为宝龟出入两朝初终一意酬酢佑神表里一致用而不究君子惜之勒铭幽宫维以质之
武经大夫赵公墓志铭
公讳基字梦周有宋太宗皇帝之六世孙也其曾大父某大父某皆为开府仪同三司赠太师追王韩成二国事皆见国史父某举进士中第未及仕而卒赠中奉大夫公生睦亲宅以郊祀恩补成忠郎少孤能自植立刻意为学欲以文字成名於世遭乱转徙不克遂其志年甫冠调监常州宜兴县税是时寇难未夷道路艰棘公治征g不以苛为事往来便之在官独居一室日以读书鼓琴为事一无他嗜同寮莫测其所为至使人伺之已乃信服参知政事张公守亦知其贤更以为饶州永平监旧法课卒淘土取弃铜以益铸用数登万斤辄书劳受赏前後相承程董峻切役者病之公至独叹曰瘠人肥已吾弗忍也亟罢去而节他费以足用守董耘贤之且爱其词章荐於朝请为易文资不果去居信之弋阳一时名胜争迎致o谷且遣子弟从之游久之自请为祠官得主管华川云台观始来居邵武时中书舍人王洋知军事尤深礼敬与酬唱往来称叹不置秩满为建昌军兵马都监郡守知其帑藏出纳悉以诿之复监泉州郡使司籴事公知前积C弊叹曰踵是则吾固不能正之则蒙其辜者必\吾岂为祸始乎因力辞之既而有求代其任者果不免闻者叹服晚再为福建路兵马钤辖累官至武经大夫行年七十有三淳熙六年七月某日以疾卒公配恭人满氏某官中行之曾孙女子男五人善俊朝议大夫直龙图阁知庐州主管淮西安抚司公事善佐朝散郎知常德府事善仪秉义郎善任承节郎善杰忠翊郎而善任蚤卒女七人亦夭其五人则从政郎邓祖攸迪功郎扬李s黄造司马哑僖菜锬信各二人皆幼明年诸孙特奉公柩葬於邵武县新屯西宅之原而书其事状如此使人来请铭熹雅闻公为人恬淡博自少以谨自将平居未尝有愠色尤不喜言人过以急难告者必周之未尝计有无也生长太平公族间不为华靡之习从宦所至壹以仁恕恻怛为心虽势卑不得尽行其志然其随事及物亦足以见其r中所存者满恭人有贤行诸子皆以文学称而淮西常德连中进士第皆及公无恙时被遇通显知名当世公晚更得闲适因不复问家事颛用酒自囟老抟悦晃睾羰且嗫梢晕藓兑卜蚰丝计渥葱鸲铭之铭曰
唯纾人之劳宁S已之进岂曰已之而速人以病仁夫赵公有睾其宫我铭斯石以诏其终
夫人徐氏墓志铭
夫人徐氏温州瑞安县人世隐德不仕夫人生柔顺静正父母爱之择所宜归以配郡人张君某既归事舅姑尽礼晨夕敬问衣服饮食寒燠之宜而节适之舅姑未食不敢食未寝不敢寝姑性严重事有不可其意终日不怿左右莫能近夫人独从容厥趟以开释其意者万方俟其语笑复常乃敢退如是者十有八年O里亲族V之不见其一日懈也舅姑没哀毁不胜衰张君家故饶则喜宾客中岁少窭约然不以屑意朋旧过门辄饬庖具馔相与乐饮如故时馆客於家至或旬月不厌夫人节衣食以奉其费无难色不使张君知其有异於前也佐张君教诸子皆有文行既而其长扬卿遂登进士第仕州县以敦朴详练为诸公长者所知张君由此亦以太上庆薅鞑钩形窭啥致其事老藜揖幼铀锫前乡邻以为荣而夫人已不及见久矣盖夫人以绍兴二十六年十二月【阙】　　卒享年五十有五凡生三男三女扬卿之弟曰振卿曰【阙】卿女伯季蚤卒仲适成忠郎监左藏西库林镛孙男八人女六人卒後四年乃克y於先姑周氏之茔又二十有五年而扬卿以从政郎为南康军学教授与予联事相好也一日状夫人之行以告曰扬卿之禄已不得逮其母日夜痛于厥心如又不能有以表其行实之懿於方来则不孝之罪死有余责敢敬泣拜以请夫子幸哀而予之铭是使扬卿得以不死其亲而免於戾也予辞谢不获而未及为明年去郡扬卿又以书来请不置乃序其事而铭之其词曰既孝既敬又俭以勤天曷报之子秀而文生短庆长储丰飨啬铭以订之百世其泽
刘氏妹墓志铭
新浏阳丞建安刘君子翔彦集之妻吴郡朱氏者先太史吏部府君之女而熹之女弟也为人质实易良自幼不见其有妄言愠色生五年而失先君先孺人爱之年二十有一以归刘氏事皇舅大夫公礼敬饬备下及旁侧侍御委曲逢将尤有人所难者大夫公没佐彦集理家事勤约不懈抚教诸子爱而有节其逮下有恩意门内之治雍如也淳熙八年年四十有三二月乙未以疾卒子男二人瑾皆将仕郎女二人未嫁彦集将以是岁十月辛酉藏其柩於崇安县西三里大夫公茔左若干步谓予曰子盍铭诸予寡兄弟先君之遗女唯此妹予既杜门山间而妹亦幸不远嫁一岁中率再三见其远别惟从其家之官时为然然不一二岁辄归复相见今其病死而予适从吏役归则不复相见矣独与彦集相持大恸而彦集又为予道其将死时与家人诀别付托儿女状尤使人不忍闻呜呼孰谓吾妹而遽至此耶老病且哀不能文强书此以识圹且为铭曰
哀哀吾弟归藏其丘懿此遗德後人之休
邵武县丞谢君墓碣铭
临川有隐君子曰溪堂先生谢君名逸字无逸与其弟竹友先生名P字幼盘俱学诗於黄太史氏而以清介节有闻於时然皆不遇以死是以独以其诗行於四方而其行业之懿则非其邑子有不得而详焉是可叹已竹友之子曰敏行字长讷自号中隐居士娶李氏生子曰源字资深始以进士得官为文林郎邵武军邵武县丞且以庆恩得封其母为太安人盖将有以大其门者而不幸以卒识者莫不伤之资深自幼日诵数千言少长受经属文有声庠塾间士大夫之贤者来临川闻其名莫不延致而宾礼之再试礼部中第宰相以两先生故不使从吏部选言於上以为建昌军学教授居官静重有守然事有当为亦不惮改革也尝祠其乡之贤者五人於学以劝诸生而故刘侍郎季高为之记秩满诸生相率状其行治扣漕台请留之使者知其贤顾法不可因相与荐之得稍迁秩复教授江州州学未行遭父丧终制调隆兴府南昌县丞会李侍郎仁甫将漕江西披辑旧闻以修一路图经於官属中独以资深为可与於此者又与诸使者共荐之尝行邑事岁余属帅守以聚a为急诸邑奉承唯谨而资深独无所屈常叹曰迫贫民以奉上官吾弗忍为也帅守以是於资深独不悦而邑人深德之既去父兄子弟相与送之数里不~帅守愧叹亟以荐书追而与之诣曹校考当改京秩会举将有故不果遂来邵武当路者多知其贤而常平使者宋君若水尤敬重之又率同列交荐章下而资深已病不起矣时年五十有八淳熙辛丑九月己丑也资深天资浑厚人少见其喜怒未第时醚б苑罡手冀谈У苊枚婚嫁之乡党称其孝友家世清贫独有园?数亩中隐君既以其号榜之至资深虽从官然於生产亦不能有所增益独葺此园筑室其间杂莳花木蔬果桑竹暇日挟册吟哦其间虽饭疏饮水不自知其有不足也其诗秀润和雅有二祖风致存者百余篇号空斋诗藁云资深娶同郡黄氏生三男五女男曰枢曰机曰椿女所适曰严享甫曰饶祁余未有行也资深在邵武时尝以檄书便道过我予雅闻资深名一见即知其长者既去游武夷山水间得予所结庐处复留诗见属予以是又知其句律之妙可追前辈无L也顾未及酬而闻其讣又以病不能往吊今枢等既葬资深中隐君墓之侧而以书奉资深亲友吴君炳若之状来请铭时予方病欲谢不能又念资深前日赋诗相属之意不可以终莫之偿也乃为之铭铭曰
惟君家世隐沦载其德之後人君承之势欲振涂未半陨厥身藏於斯从隐君陵为谷订此文
司农寺丞翁君墓碣铭
绍兴中宰相秦桧专柄用事诸有故怨及不附己者皆诬以罪窜岭海故相赵忠简公用此死朱崖天子哀之还其柩将葬衢州常山县郡将章杰绍圣丞相诸孙雅怨赵公当国时奉诏治罪又希桧旨阳以善意檄常山尉翁君蒙之护其丧一日下书翁君曰赵氏私为酒以饮役夫亟捕之法而使人喻意使并搜取赵公平日知旧往来书疏欲以败赵氏快私憾且媚桧取美官翁君不可则以利又不可则胁以威往反再三翁君度杰意壮不但已或更属它吏则事有不可为者即密告赵氏夜取诸文书悉烧之无片纸在翌旦乃往为搜捕者而以无所得告杰怒又兼知翁君女弟适故礼部侍郎胡公寅实当时草诏罪状者益怒乃诬翁君它罪劾之会胡公弟宁为尚书郎具以其事白桧桧亦悟为杰所卖下其事安抚使问状徙翁君官旁郡赵氏亦竟得无它而杰遂废不复用当是时天下莫不高翁君之谊慕翁君之名而想见其为人者今天子即位近臣乃以其事闻上亟召见嘉叹其节改秩再除中都官皆以省员补外晚乃归为司农寺丞未几而卒闻者莫不哀之君字子功世家建宁府崇安县之白水村大父彦深宣和中为秘书少监梁师成欲一见之不可得遂久不徙官其後历国子祭酒太常少卿以集英殿修撰归老於家父揆文林郎密州司士曹事亦以文行知名蚤卒君以集英任补登仕郎调右迪功郎尉常山移婺之兰溪更调明州司理参军以母丧不赴主管吏部架阁文字又以少母丧去官改【原缺】郎监登闻鼓院出为江南东路安抚司主管机宜文字当涂涝疫君以檄按行拯疗极力全活甚\除军器监丞又主江西安抚机宜文字复岁凶君佐其府咨访处画用力尤多使龚公茂良与诸使者合言於朝乃召丞大农卒时年五十有二淳熙元年二月十三日也君自幼卓荦不t曹偶敬惮而孝谨顺悌事集英及母兄无间言兄没抚其孤甚厚嫁其女先已女集英引年恩当及君子君推以予从祖弟履之家居不问有无仕官不计升黜至於周人之急则亦不复知有难易多寡之择即有不逮虽奔走乞贷劳辱不惮也历阳张晋彦以子孝祥被亲擢冠多士故忤相桧意逮系廷尉亲旧畏祸及已莫与通求所以为橐费者无所得君闻之独慨然谒其兄罄家赀得白金百两遗之会桧死事乃解後张氏父子俱官达以此德君终其身不能忘君与之游亦每规正其失无所避人两贤之在江西时同寮刘氏子琦奔父丧病疫甚殆人莫敢视君独舆致其家蚤莫躬治粥药琦得不死它所为类此人所难者甚\不胜纪平居食客满堂莫非有求於君者而君不之厌也娶李氏绍兴史官弥正之女先卒无子以从祖兄诚之之子樗年为後一女适修职郎王伸君家自集英时有别业金陵君即居之既卒遂葬江宁县西北村y以李氏後数年君之甥豫章通守胡君大原状君行事以来曰舅氏志未克伸而不幸至此其高节驯行有不可以弗识者子盍识诸吾且刻其墓上予妇家与君有连姻得蚤从君游相期甚厚读其书为出涕不忍辞也乃书其事而铭之铭曰仁全故家知折奸谋勇蹈大难贲育其俦伟哉若人躬此达德a哉终身靡有回y无曰斯邱四尺之崇忘私起懦千载高风
晦庵集卷九十一
<集部,别集类,南宋建炎至德佑,晦庵集>

[book_title]卷九十二
钦定四库全书
晦庵集卷九十二　　　　　宋　朱子　撰墓志铭
岳州史君郭公墓碣铭
公姓郭氏讳份字仲质其先自吉水徙新淦曾祖祖麾皆不仕父弥约始仕有能称至朝散郎以卒诔其行者皆当世Q官名士公幼沈敏能自力学问甫冠中进士第为辰州道州南雄州州学授荆湖南路转运司干办公事湖南自军兴治战舰积材於场久而腐败相承募丁卒守视不已公白之台毁材为薪岁省衣粮万计官有羡缗数十万议欲献诸朝公曰此非可继也使者为止醴陵有豪族取民田以治居室上流有古陂辄徙之田以芜废讼数十年不息公曰是不难辨以地比与图视之一讯而决还陂於上流溉田如初用转运使黄钧等荐得通判常德军府事赐绯衣银鱼常德在湖北为望郡更二太守无善状公至委曲扶持之靖獠干纪王师讨之公主督运山行既艰而水道经若水寨i流百余里尤险恶漕几不通公命轻装浅舟水陆俱进军用不乏师还第功迁秩擢守兴国军至郡承前守罪去之余帑庾空乏北军以廪假不时至或t噪府下公奏留上供万斛以郡计而申者令以戒有司凡给俸赐以下为先\乃悦服未久以忧去免丧奏事阙下即日除知岳州又积年劳转朝散郎还至丰城暴得病卒於馆舍年五十有七公娶李氏再娶乔氏男曰蒙今为f功郎新C州瑞金县东尉女二人长适彭浩前卒次未嫁公性纯俭被服如寒儒家人习惯不知为骄奢居官a晦不为赫赫之名然所至为上官所推举平时温温不妄喜怒及其遇事破奸发伏人亦不能咭补最乐义亦勇於有为有\属之女受鬻于人公闻之遽投牒遣币赎而嫁之乡人有旅死者公为棺a归其柩于家有旧同僚之官地远贫不能行公为装遣之虽靴袍巾幞之类毕具周人之急皆此类尝因讲治道以义役节目授其门人李伯贤令推行之自其乡始今江西诸郡义役公实发之尝谓门人曰九重有规恢之志而文武士不任其责恤令屡下而百姓无固结之心北军就食东南布满州县无以善其後是三患也尝因赐对建言常德当夷獠出没之冲比年复有茶寇之警而屯兵财二百人不足用以弹压湖北一道北被边南控溪洞多寇贼而城壁皆不治尤非所以备不虞者请以荆鄂千人戍常德而诸郡城恶者亟治之便又言狱者人命所故推吏赋禄厚而受赇辄以重法论至狱卒操木索笞轻重之权惨虐尤甚而今以无禄故为奸利者得从轻坐甚亡谓请诏有司议廪狱卒而重其法义仓岁赈矜寡孤独甚厚然其惠偏於市井而不逮山谷请即乡落寺观分置居养院以活远民之无告者盖公雅有当世之志而於吏事尤不苟其所欲为固不止数事然即此而观亦足以见其所存矣使究其用当如何哉天资乐善见当世德人庄士必慕与游在长沙善故张侍讲敬夫敬夫称其靖端有守数为延誉诸公间居乡厚今刘常州子澄子弟皆从之学有立志公没而蒙愈自力于为善尝以田二顷为义庄周贫族人以为犹用公平日之意也公卒以淳熙某年某月某日葬以九年正月乙酉墓在吉水县同水乡赤石潭之原蒙以子澄之状来曰吾先君子甚高下风之义顾不幸不得卒其定交之愿以死蒙又不孝无以慰其泉壤之思唯是表墓之碣未有以书敢介常州以请吾子惠而许之则为有赐於吾先矣予闻其言而悲之读其事状又知公之为人如此亦恨前此之未始得从公游也既次其事又作铭以系之铭曰
端而靖足以有守敬而敏足以有为胡啬於年不卒其施惟後有人克堂厥基我铭斯石以诏无期
宜人王氏墓志铭
右朝请大夫任公讳贤臣之妻宜人王氏明州慈G县人故朝奉大夫中书门下检正诸房公事讳庭秀之女年十七归任氏任氏世为眉山人後徙蔡州靖康之乱大夫公昆弟始奉其母魏国太夫人淖吣隙缮理萧然宜人嫁时?甚厚尽捐以佐朝夕之用事太夫人尽爱敬甘旨无阙供无故未尝辄去左右遇有疾衣不解带粥药尝而後进与大夫公相敬如宾所以辅佐之者甚至大夫公尝通守武昌久摄郡事前例摄事者受俸给与请司问遗往来皆如真太守大夫公疑之以语宜人宜人曰异时贫甚宜不聊生亦且至今日矣今幸粗足何以是自污为哉大夫公以为然皆谢不取大夫公历守数郡晚岁奉祠以归或以其精力未衰犹可以复仕而宜人深以止足为戒大夫公乃不行宜人治家严而有法岁时祭祀先旬月戒具至期斋肃每事必亲虽疾亦强起中馈酒食之事盖终身不以诿人饬子孙甚严未尝假以言色而视其饮食时其寒燠皆有条理遇下有恩意然敝衣F亦不妄与既病犹治家事不废中外肃然者十年以淳熙九年十一月三日卒享年【阙】子男三人璜宣郎知江州德化县事d承务
郎知临江军清江县事皆先卒璋f功郎袁州万载县丞女一人适通直郎通判容州程说之孙男七人希夷举进士调f功郎建宁府浦城县主簿图南f功郎严州建德县尉斗南应南鹏南抟南女三人璋希夷将以十年七月某日奉宜人之柩葬於邵武军邵武县长乐之原使其友方士繇述宜人阀阅事状来请铭予先君子尝与大夫公昆弟游义不可辞而希夷士繇又皆尝来学其言宜不妄乃删取其大者而系以铭铭曰奉馈高堂恭敬止佐夫子治成厥美肃如严君秉周礼考终卜吉藏於此土平川纡山崛起长乐之乐诒孙子
知南康军石君墓志铭
吾友石君子重讳某其先世为会稽新昌右族曾大父讳某不仕大父讳某避庚子之乱始居台州临海县後以遗逸召授右f功郎以没父讳某赠朝奉郎母安人朱氏太宜人陈氏君幼端U警悟不t年十二即自知刻意为学昼夜不怠年十八擢进士第丁外艰服除授左f功郎郴州桂阳县主簿会故参知政事李安简公谪居郡下性严重不轻许可一见君深器重之授o其家日与论说前言往行励以致远之业常语人曰吾人多矣未有石君比者秩满改从事郎调泉州同安县丞天旱民饥县白府请得蠲岁租如故事太守怒檄君杖主吏君移书太守曰杖一吏细事耳然其所系则大民今皇皇无以为命纵不能救忍复箝其口乎守怒未巳遣幕府官按验至则希守意以为不当蠲君争益力部使者闻之因以其事诿君君既行视归即ビ髅耦弥什九然後言府且亟召乡吏闭廨中使乡为一榜户列所蠲与其当输之数既成立授里胥使走黛镀渌於是上官不得变其说乡吏无所逞其奸邑人便之改宣教郎知常州武进县事民讼有数年不决者君一讯立辨虽奸民健猾者亦皆惊服愧谢而去它邑滞讼多请属君以决郡守欲为寓客治第而属役于县其费且数十万君不可曰吾为天子牧民岂为若人治第者耶且浚吾民之膏血以媚人吾不忍也守怒欲中以法掇拾亡所得会君有亲嫌法当两易君不顾求罢竟归民数千人诣郡请留君不可则相与伺守出遮道号诉至有L其?帷者守不能禁君因更调南州尤溪县待次家食三年虽贫不戚也至官吏以财匮请借民租君不答但日治税籍凡民逃~而田入见户者与鬻产而不能更其籍者皆正之又谨视其出内之际要为简易以便民而吏不得以容其奸关市之征亦损其数於是官无苛扰农商得职租入以时力役有序至有争先为里正者县故穷僻学校久废士寡见闻不知所以为学君至即命其友古田林用中来掌教事而选邑子愿学者充弟子员始之日亲率佐史宿宾客往临之因为陈说圣贤教学凡以为修已治人之资而非如今之所谓者闻者皆动心焉自是五日一往伐升堂问诸生进业次第相与反复以求义理至当之归员外诸生数十或异邦之人皆裹粮来就学君视故学宫为不称乃广其规模新其栋宇市书万卷买田数百亩以充入之既成为考古制举乡饮酒礼以落之於是士始知学而民俗亦变君又摭其旧俗之不美者数事为文以训饬之民皆传写诵习焉远乡有据险自豪不输租赋数十年日与此乡为仇敌者君为榜喻之即敛手听命输赋解仇复与齐民齿民王某者有刑罪具狱上府吏以邀求不厌欲致之死君争之不则请自对狱与吏辩代民死民乃得免岁大疫多治药剂分遣医者散之村落自为诗以劝之赖以活者甚\及代去民或画像祠之监察御史陈公举善闻其贤荐之朝而君自从吏部选授福建路安抚司干办公事以去会丞相史公再入荐一时名士数人君复与焉有旨召对君辞不获乃入见首陈人君之道与天同方天心至公故人君之心不可以有一毫之私因历引时事以质之言甚剀切上皆然之差监登闻检院未几除将作监主簿?改太常居顷之有所不乐因谒告归省请得奉祠终养除知南康军事将行而?内艰未终制有诏举材堪刺举者吏部尚书郑公丙以君对然君已不及闻矣其卒以淳熙九年六月乙丑享年五十有五积官至朝散郎君为人外和内刚平居恂恂如不能言者而遇事立断毅然有不可犯之色事继母承顺不违兄弟之间怡怡如也族党有贫不能自活者买田捐金以振业之教其子与己子等嫁孤女多得所归道遇弃子募人母之月有给焉其为政一主於爱民而忧国之心又甚切於贤材之用舍政令之得失一有所闻忧喜之诚形于言色至或累日不解然自处甚约自律甚严在州县未尝屈意上官在朝廷未尝造请当路繇\贱一旦见天子尽言竭忠未尝少为迂弑芫椭计其为学自聘君朝奉时已传其业後更从舅氏太子詹事陈公良翰受书焉闻人之善必手记而心慕之其人可见虽少贱僻远不惮其与予游相好尤笃也晚名其燕居之室曰克斋读书其间没身不懈後生执业就正者皆赖君知所乡而君未尝少自足也此其志岂可量哉予前年守南康朝廷以君与予善除以代予亦日夜望君至冀得用疲m学子为寄而君不果来当年奉使浙东闻新剡饥民转入台境甚\亟以属君君即慨然以为己任其得免于饥冻捐瘠而归者盖数百人然其後予以事至台则已不及见君而哭其殡矣呜呼悲夫君之配朱氏刘氏李氏皆赠安人姜氏封安人子男四人继微继喻继善继周女五人长适范籍次许嫁商月卿余尚幼君为文明白径切似其为人然非有故未尝作今有文集十卷藏於家所集周易大学中庸解又数十卷传学者继微等将以十二月庚申葬君龙谷山云溪先莹之侧使来请铭时予已病归卧故山念不得往而祖君之行也乃叙其事而铭之其词曰
予悲斯人之病而莫与瘳也悼斯学之孤而莫与俦也又哀君之有志而久不~也时若可r而君不留也龙谷之城云溪之宅诏彼茫茫不在斯刻
荣国夫人管氏墓志铭
故参知政事会稽李安简公之配曰荣国夫人姓管氏其先齐大夫敬仲相桓公霸诸侯有功世祀于齐中徙秣陵後避五季之乱复徙处州龙泉县久未有显者及夫人之曾大父讳大忠以子师仁同知枢密院事赠太子少师始为郡着姓枢密之弟师醇赠承事郎生子时可以明经饬行为乡里所宗远近受业之士甚\尝有欲荐之朝者谢而不许竟不仕以卒乡人皆以先生称之後亦赠承事郎夫人其季女也生有淑德族人称其婉李公闻而聘之时公方以侍御史言事谪官贫甚夫人入门泰然无o芥不乐意後公复为时用入参侍从出殿藩维遂登庙堂位亚丞相禄赐丰矣而夫人处之以约食饮居处所以自奉者不少异于前日也从公守郡辄戒家人无得买官下一物在宣城时巨盗猝至攻围甚急公方悉力拒守而夫人以免乳得疾危甚公以忧夫人曰死生命也公宜一意I贼无念我公壮其言厉气循城贼为解去及公以忤秦桧谪岭外遂浮海南居儋耳久不得还家留故里日复穷空夫人至斥卖簪珥以给用度身不肉食者十余年而亦无甚戚戚也桧憾公不释捕公子孟坚系廷尉诬以私史遣吏索其家或以告曰夫人亦且逮矣阖门□惧夫人独夷然不为动曰祸福之来非可避就自是无愧斯已矣己而卒无它始夫人嫁不及舅姑以为恨岁时祠祀斋洁严敬凡涤濯烹饪之事必身亲之比老愈笃诸子女多出元配黄氏夫人独生二男二女而抚爱均一人无间言公南迁时二男者皆方数岁夫人教之学既冠皆以文行称公及见之喜曰吾自教之亦不过如是耳待诸妇如己女遇左右而有节有所不及务掩覆之平居端庄静一举动有常度内外亲党皆法象其贤尝从容语诸子曰凡人处心宜公待物宜恕吾虽不学然於此若有得焉行之终身不敢一日忘也盖李公平生以刚直闻晚岁遭谗去国投荒蹈海九死不悔而夫人之德所以配之者如此亦可以无愧矣累封缙云郡夫人以淳熙二年二月某日薨享年七十有二十月丙申葬会稽县太平乡官漾之村後以子孟珍请所迁官以益封於是乎有荣国之赠子男五人孟博左宣教郎主管台州崇道观孟坚右宣义郎提举淮东常平茶盐公事孟醇不仕皆先卒孟珍通直郎权发遣江军事孟传从事郎浙东提举常平司干办公事女五人长适左朝散郎曹粹次适登仕郎陈汝楫次适进士陆权之次适承直郎沈程再适奉议郎章驹次适朝奉大夫潘时孙男八人知常从事郎早卒知微从事郎知言知易皆承务郎知退知孝知和皆未仕女十一人其四已适人曾孙男女各一人皆幼初大理卿章贡曾公逢以女妻浙东从事深知夫人行事之实既为之状将以请铭而未有所属也曾公卒江使君乃以状授熹熹既晚出又滞穷乡不及升堂尽敬以观夫人门内之治而曾公又先达也初不敢当顾先君子实尝为安简公所知则义又有不得辞者敬为之铭铭曰
妇德之美维顺以柔刚以干之其德乃修人曰夫人匪慈则孝我相其中不可屈挠贫安富节执礼胜私逢世之纷蹈险若夷维其坚刚以一其度俾易其艰以燕以誉惟公夫人合德殊施此内而安彼外以危要其所终两~惭悔匪篆匪辞曷诏冥昧
朝请大夫李公墓碣铭
右朝请大夫李公讳缜字伯玉济川巨野人故驾部郎中赠太子少傅讳景山之曾孙朝请大夫赠少师讳之孙而参知政事赠太师讳邴之嗣子也公之家自少傅之第四子乐静先生讳昭^者学於高邮孙公觉眉山苏公轼之门文甚高而廉静乐道不求人知仕元佑及建中靖国中为起居舍人至太师公遂以文字行中朝有重名于政宣之间及参建炎大政又以忠节为诏所褒退而老於江海之上余二十年当世益高仰之公生有奇质警悟~人年十二三时赋盆池诗有疑与月相吞之句故相何?一见嗟赏既长益自植立务记E为词章其言奥雅靓深有非一时文士所及者而深自闭匿惟恐人之或知也性至孝事太师公及母和国夫人油油翼翼无故未尝辄去左右虽近出数里必取期以还少以父任补承务郎监南岳庙差充福建路转运司干办公事再除转运司主管文字公以去亲远不欲行太师公强遣之至官竟不一岁两易主管敦宗院以归未几丁内外艰服除连丐宗官旧秩及为崇道祠官退处于家不复有仕进意盖方是时秦丞相桧当国猜暴叵测故家大族一罹飞语无不糜碎公虽栖迟冗散犹惧不得脱於是益务潜晦息~交游虽亲戚少见其面如是累年人亦莫测其意也买园居第之东结庐种树然其间自号万如居士而为之传其词曰居士少知读书通训诂不能洽浃如当世儒者然亦无所不读其于授受必以义接物必以诚迳情直行不屑毁誉虽仕宦连蹇不遂视一时侪辈官尊禄厚而不肯一动其心为敦宗凡三十年官不易而家益贫常诵其先训曰与其有求于人何若无欲于己与其使人可贱不若以贱自安以是当官及家居未尝求人知而人之知之者常出于意外少慕阮思旷向子平之为人既孤买宅东隙地仅五亩为屋数楹植花数十本竹百个而置常所书数十卷朝夕徜徉於其间虽金石丝竹之音姬嫱环珥之饰车马旌旗之列五鼎方丈之食不以易其乐性懒甚不喜为文酒酣性发时为诗以舒怀至其行意击节慷慨自以为未後于古人性谨密而胸次萧然无所适莫顾不喜与俗子语稠人广坐或终日不交一谈而藜杖幅巾率然乘兴访高人胜士於闲暇时谈世外法至或忘归间问祖师西来意旨仅识其趣不能悟解也其胸怀本趣盖如此然知公者犹以为文不足而实有余也秦丞相死\贤稍稍登用丞相陈鲁公雅知公推挽甚力而不能致乃白以为通判福州事而公已病矣连帅汪公应辰亦知公贤礼敬之且不欲烦以事公曰食焉而怠其事岂吾心哉力请得复奉祠以归居二年而卒时年五十有六隆兴二年十二月某日也公娶赵氏宝文阁待制思诚之女再娶马氏中大夫安仁之女皆封宜人子男二人谏承务郎爽慧秀发年甫十三而读书作文有兼人之功公奇爱之不幸蚤卒公哭之哀久而不能平也讷今为从事郎福州长乐县主簿女四人其儆彝ㄖ崩尚扉宋牧掷闪醌进士周庭实承信郎陈时可孙男一人启宗将仕郎始公葬太师公泉州南安县石山而指其北百余步曰此吾之所归也卒之明年三月某日讷奉公柩藏焉又集公所为文十卷梅百咏一编藏于家熹之先君子太史公尝获从太师公游而辱知焉及熹试吏泉之属邑又得拜公函丈每白事府下退辄诣公公必为置酒留连竟日论说古今商略文字皆极其趣下至吏道物情利病o悉亦无不尽至于有所难言则其悼叹闵恻之情未尝不郁然见于眉睫之间熹以是知公非真无意于世者意公犹且进而有为也後三十年再至温陵而拜公墓则其木拱矣俯仰今昔为之流涕盖不唯荒?蔓草之悲亦以重叹公之终不遇也於是讷状公行来请铭熹不得辞乃为铭曰
右史之德冲靖渊默太师之文u为忠牍承厥家克笃其庆惟德与文既积而盛胡不逢遇达于事功浩其永归s此幽宫万如之篇公实自赞铭以昭之不遐有叹
夫人虞氏墓志铭
建阳县崇政乡百乐里有君子居焉曰左宣教郎江君讳琦字全叔以学行有闻所与游多当世钜人长者没而徽猷阁直学士胡公黄实铭之其夫人虞氏亦有贤德後公四十有一年卒其嗣子明将以淳熙甲辰二月庚申朔旦葬于其居里普光之原而使介子嗣奉书及承议郎同里贾君应之状来请铭予家建阳崇安间距夫人之居不百里蚤得与夫人二子游因得讲闻夫人之行事而窃高仰之独恨未及进拜堂下而夫人没今乃幸得托名立石以诏後世其何敢辞夫人讳道永字无尽本刘氏女其父处士某同产有适虞君恫者自夫人之幼而爱之携以归鞠虞氏因冒其姓少长聪明识义理不乐为世俗华靡事往来两家爱敬曲尽恩义两得两家父母皆怜之择其配以归江公入门时舅姑年皆甚高礼法峻整诸妇少得当其意者独夫人左右奉承礼无违者凡调s烹饪之事既躬服其劳而薪火之节亦必谨候视务为敏给以称微指既进馈则又退屏侧立qe以惟恐少不中度至或储它馔以备更索虽在乱离颠沛乏~之中亦必多方营致不使有o芥不满之意皇舅朝奉公年九十余每语人曰是善事我其居家事夫教子皆有法度闺门之内肃然以庄雍然以和江公性刚直居官遇事有可否必极力论辨人有过失至面质责之夫人视其或过甚者辄从容讽解江公敬焉江公没时诸子皆幼夫人年甫四十以礼法自将持守门户教督诸子亲授经训岁时荐享细大必亲江公从官时先畴之入恣兄弟衣食无所问既没夫人命诸子悉推与之且别其籍曰此前人之志也虞君老且失子夫人归养益谨送其终哀戚甚盖不沐浴不盐酪者三年且为之选于宗人以奉祀而归其赀产江公女兄适人既老且贫夫人迎以归厚其养给礼敬饬备十五六年不少懈既又为之室其子焉闻人之善如出诸已见人疾病困穷闵恻调护惟恐不及性喜观书读易论语得其大意下至练养医药卜筮数术无不通晓平居处事详练缜密与人言必依于孝弟忠信词甚简而理无不足族姻内外咸高其行服其言有疑必就咨焉事有难平者\口方呶不解有告曰夫人之言如是则往往翕然以定晚学浮图法一旦脱然若有会於心者即屏簪珥却酒肉布衣蔬食以终其身遭淳熙庆薅鞯钡梅庵钭友杂谟兴窘上其事夫人闻之曰吾已弃人间事何以此为且命而不谢是为欺君吾敢安乎竟留其状不复上九年岁在壬寅夫人年八十矣一日语诸子曰我将行矣诸子惊遽呼医进药皆挥去曰毋劳我盖甘寝六日而没三月十五日也子男四人曰涣曰明曰绍曰嗣涣绍早卒明嗣皆以文行知名尝以选士贡京师孙男五人女四人贾君所状夫人之行如此大抵予所逮闻也盖尝窃谓夫人资禀高明器宇恢廓凛然有烈丈夫之操使其生於治古礼义隆治之时习闻姆师之诵以尽夫人伦物理之精微则其所以自立于世者讵止於此然今以其所就而论之则为子孝为妇顺为妻正为母慈啬于奉而丰于施厚于义而薄于财於人之所以为人者亦几可以无憾是则可不谓贤乎哉而世或以佛学称之亦浅乎其为言矣为之铭曰
士诵圣贤以没其世孰不有闻鲜克身诣岂如夫人弗学而知知之所至其行亦随俾究而穷曷内而外藉令不然亦寡其悔彼幽者禅此明者天有如不信订此丰镌
笃行赵君彦远墓碣铭
淳熙四年冬十有二月戊寅崇道赵公善应卒于余干私第之正寝明年葬县东北华林冈後六年今少傅福国陈公乃大书其碣之首曰皇宋笃行赵君彦远之墓於是赵公嗣子汝愚方以敷文阁待制知福州充福建路安抚使涕泣手疏使人奉其书及故荆州牧张侯蚨踔菔芈蘧愿所序行实若状两通致之新安朱熹曰请得铭而刻于下方熹窃惟念平日所闻太宗皇帝之元子汉恭宪王实以至德高行为宋太伯後世虽属籍疏远爵秩微然犹多法象其贤者盖历七世而得公则又以孝友仁厚被服儒雅克笃于家而闻于邦卓然为宗室仪表虽士大夫之贤而有礼者皆自以为不及益教其子移孝为忠对策庭中无所讳避天子异之擢以为天下第一後历馆阁侍从奉使典州皆以风节惠爱有闻于时然天下不以贤其子而曰子直之能为此嗟乃其父之教也呜呼其真可谓笃行君子者矣陈公之目之也岂虚也哉是法宜铭顾陈公书法之严已足传世而熹愚贱又所不当得为既礼辞不获命则敬考其书而悉次第之盖公之曾大父曰开府仪同三司建宁军节度使建国公仲企者恭宪王之曾孙也实生东头供奉官士虑供奉生成忠郎不求成忠娶济阳晁氏生公公生于政和戊戌卒时年六十自建炎初补承信郎八迁至修武郎历监秀州崇德饶州余干安仁县景德镇之酒税潭州南岳庙江南西路兵马都监主管台州崇道观卒後五年汝愚逢宗祀恩始更赠为通直郎公资纯笃孝谨少时父病访医行祷暑不解带遭丧不内勺饮既殡居庐f粥既葬乃食菜果终丧比御犹弗入也事母益兢兢致养尝以寒夜远归从者将扣门公遽止之曰毋恐吾母为也露坐Q旦门启而入以母畏雷夜或闻雷必披衣走其所视门隙有光则扣而入否则屏立以待官薄食贫诸弟未制衣不敢制已制矣未服不敢服虽一瓜果必相待共尝之诸妹远嫁者极力致之相与娱侍亲侧内外诸孙合贵贱且百口菜羹疏食恩意均洽人无间言从姊妹之远而贫者亦以令分俸给之遭母丧时年五十有五矣始侍疾时尝刺血和药以进至是哭泣呕血毁瘠柴立终日俯首柩旁闻雷犹起侧立垂涕凡食之可于口者不必酒肉衣之适于体者不必华采声之悦于耳者不必音乐皆弗忍以身接虽其哭泣有时而哀痛之心无时忘也三年之外生朝必哭于庙有欲为礼者号泣向之其後累年言每及亲犹未尝不挥涕晋陵尤袤延之见而叹曰古君子也父以肺疾终终身不忍以诸肺为羞母生岁值卯谓飞褚嘀丈聿皇骋材够в胁荒苁缕淠刚吖酃之为惕然悔悟遂以孝称识度超旷不计有无平居自奉甚约而汲汲然惟以爱人及物为事故人许死家贫女无所归公即聘以为次子妇尝与台人蒋Ｕ咄僚後至其乡首问之则死久矣贫不克葬而子亦谋食于外即往哭之还其子予赀使葬它若是者不胜纪道见病者必收养躬为煮药比或解衣遗之岁饥设器于庭每食先舍其半家人继之则取以济饥者其用心之微密至于夏不去草冬不破壤惧百虫之游且蛰者失其所也为人谦和坦易与人语惟恐失词色至谊有不可则奋然无所顾虽以公族疏远流落江湖而忧国之深如在廊庙闻当世进一善人行一善政则喜不自胜闻远近或水旱则忧见色辛巳江淮之警为流涕不食者数日同僚有会饮者公独怅然北望曰此岂诸君乐饮时耶\为失色罢去好读书所藏至三万卷所着有唐书录遗三十卷幸庵见闻录二卷台州劝谕婚葬文一卷居家不设条约於子弟无所程督而躬行之实所渐渍而兴起者甚\居常称曰欲学圣贤当消客气洒扫应对是其入处也汝愚从属籍冠多士国朝故事所未有人为公喜而公处之如平时及闻其入馆适与莆田林光朝谦之同舍然後喜可知也於其守上饶而来迎也故不往一日呼二田夫肩舆潜入其境访问民情信宿意无所忤因稍进至近郊人始知之其为人大略如此顾宗室之在右列者例不得为要官故其事业无以见于世至其潜德隐行与其志念之精微则人又有不得而言者呜呼其真可谓笃行君子矣陈公之目之也岂虚也哉其配令人李氏丞相文正公七世孙家号西李司马公所谓能守先法久而不衰者也方承平时宫宅婚姻皆牒罟笃莨父子独再世娶儒家令人明达刚果居家以孝闻既嫁事姑如母尝l股以愈其疾公罢崇德归时晁夫人尚无恙箧有余金将出以献而探之不获盖令人已奉而致之姑矣服饰之具择其新美以奉公诸妹而躬取其故敝者公既勤其家不吝一钱而令人安贫自力所以成公之志为多先公十二年卒葬县西雕o距公墓三十里所子男四人汝愚既为时名卿次汝拙承信郎汝鲁保义郎汝□未仕亦皆斤斤谨质能守其家法女三人长适宣教郎逢维石次适将仕郎路希傅季未行也孙男十二人女七人而其长曰崇宪亦举进士中其科云熹闻公之名盖久而不及识居常以为恨今乃获叙德美以赞诔事而附于陈公所书之石则既幸甚然每读行实之书而于吕伯恭之言又未尝不废卷太息也因颇采其意铭以系焉铭曰汉邸之别去本而支心融迹硎滥予知建土分封再世弗振逮公而显匪爵其仁孝不老衰惠不约弛忠不远忘以畀厥子笃行之表华林之V惟其不愧日远弥高嗟尔後人益谨毋怠出者难工德友所戒
f功郎致仕王君墓碣铭
淳熙十有一年秋八月f功郎致仕番阳王君彦晖卒冬十月葬其家山先茔之右既卒哭其子安墨衰x走谒予于建安潭溪之上拜泣且言曰安不天往岁失吾母东莱先生既不鄙辱而铭之今重不幸而失吾父则东莱亦既没矣兄弟聚谋大惧不朽之托无所归敢使安也介东莱之文以为重而谋于下执事惟吾子之有以哀之也予以病衰久废笔砚四方知旧文字之属所拒者无虑数十家既以例谢不能而视安之来布衣蔬食重趼十舍u越险阻蒙犯霜雪所以不死其亲之意有非人所及者不忍使之徒手而归也且吾伯恭父之病矣而亦既铭其母焉我其得辞之耶则应曰诺於是安乃出其友安远节度掌书记章洙之状以视予曰王氏唐末避地始为饶州德兴人中有名申甫者以能雅歌补郡博士弟子员晚岁教授县东三十里所曰柘溪者乐其山水之胜却诸生岁时脯修而易其地以居焉生四子其仲曰畿隐居自放里人高之其後子孙益蕃昌遂尽有柘溪地人因以里名其家畿生之纯之纯生居立君居立之子也字子充少孤自植立以勤俭持家娶程氏生四男子曰宾曰安曰宪曰宗皆教之学斥家赀为市书史聘师儒日酿黍为具博延四方名士使与之接虽殚货诎力不计既而安业独先就乡里父兄贤之多遣子弟从之游郡有司亦以其程试应书再送礼部未第会天子奉觞德薰劳赐耆老而君夫妇皆以安故相先後得官封君卒时年七十有二四子皆俨然服儒冠独两女前卒而孙男女已十有四人矣君性修洁严重不苟所至必拂拭正席乃坐及将去犹徘徊周视乃行生平谨礼比老益?乡O庆吊必先虽幼贱必躬造族姻有丧戒门内毋食肉以属亲疏为日久近有差轻财好施乐成人之美人有未善苟知之必告虽以贾憎不自悔更为窃叹如已忧其嫁姜氏二女事则伯恭父已书之程氏之墓矣盖君之志而其室有以相之也予虽不及识王君然既嘉其子之能修身以幸于先生君子也又哀其能始终勤剧以觊显其亲于无穷也而既诺之矣今又观于王君之行事如此盖亦庶乎孔子所谓十室之忠信者是以三复其书而叹息焉因辑其事而诗之俾归刻墓上既以表王君之德而又申伯恭父之遗意以厉其後之人其诗曰
鹿鸣先生诗礼传荒此柘溪祀邈绵逮君教子子能贤千里丐我铭君阡至哉我友授子言皇皇业业无穷年眇思所属非华轩有能力此荣其先
通判恭州江君墓志铭
君讳介字邦直姓江氏曾大父时大父梦符父衍世居徽之婺源未有仕者至君始居饶之德兴以乡举中第至通朝籍而赠其父宣教郎遂为德兴人君少e悟年十五六治举子业乡先生亟称之君不自多一日读程子书至水清性善之说喟然太息视平日所学不过为利禄有不足为者亟走谒衢州徐先生诚叟以书道其所志而请业焉徐读书喜谓其徒曰此可与共学矣居数年而归更以其说授学者多所兴起初仕f功郎兴国军司户参军先是受俸米者率倍其痪独不取其予人也亦然郡将试以难事又皆从容以决遂以廉吏荐之从事郎调隆兴府进贤令将行会天旱民饥度比至官且不及事亟移文喻民广殖牟麦民知君之爱已也闻其且至争相扶?拜迎马首既至不暇燕飨倍道趋府极陈所以拯救之策甚备富民舒氏当出M余万斛以粜而自请以缗钱输府冀得免粜规赏君争之力帅守龚公茂良不悦而君执义愈坚龚公始悟从君计而君不俟报已先喻舒氏出其M矣视饥民尤困惫者收养疗治赖以全活者甚\既而旁邑官吏多以救饥受赏或喻君盍自言君曰民饥而令食之犹子饥而母乳之也敢幸赏乎会诏蠲民田半租君白部使者程公大昌曰常时输租虽合勺之畸亦必使就盈数今若但减其半则全户输一升者名减五合而实犹输一升也若自全户三升以下悉蠲之则贫民被实惠矣程公以君语闻诏从之程公喜举酒属君曰君宰百里而惠加一路可谓仁人之言矣君始至官有旨新沿道H置时民方饥瘁闻是令下欲相率逃去君喻以不得已之故且相率温户金伐道旁木彻废佛屋以助其役民喜趋事而执牵者亦便安之未几密院又颁新图漕台趣使改为甚亟君言前役未既後役复兴民且不堪况广西之马岁不过三十纲纲不过五十疋新图乃度为容二百四十疋者亦何为乎且马之息耗在刍秣之盈虚今不察兵吏之盗其廪而必病民以丰其屋尤非分之所安也使者是其言县得罢役而旁邑亦有赖以免者天子以连岁旱饥诏吏让裥拗陂塘以为之备吏惰不供而畏罪以希赏至有未尝一施畚锸而以讫事告者君独出入阡陌推上德意喻民以利害之实而身劝督之民感君诚意作治如法後虽恶岁犹得半稔君又深以狱事为已忧籍逃田收其租为系囚食饮医药之费言于宪台而刻其事于石暇日延见学子教以孝弟忠信不倦且祠唐故隐者崔君于学以风励之改宣教郎知兴国军永兴县事君旧为郡掾习知其俗到官移书诸台为陈五事一曰税重之弊二曰准衣之弊三曰续起上供之弊四曰累年不放水旱之弊五曰鱼池榷税之弊其言明白恳切E者动心然卒无有能行之者盗劫民尹惠政家杀其奴而逸尉恐负课胁惠政使自诬为杀奴者知君不可欺赂吏移鞫军狱君条其可疑者九事毅然以去留争之惠政乃得免永兴田多水少君以水种丰凶不可期则兼课陆种立赏劝募父老传诵至于感泣天申锡宴旧例百物皆取之民吏缘为奸费且数倍君白太守和市予直民甚便之郡当通衢使客接踵而力役不均有一岁而数役者有终身不一行者君至始为籍以均之他所以便民者多此类也转奉议郎四川总领司主管文字总领主饷大军平时未尝与民事至是东川大饥君言于其长太府卿李公昌图请得库之羡钱往赈之李公以为然得缗钱五十四万以行漕米劝分极力拯救既又尽蠲被灾郡县田租而以所}官钱代输水浮陆走冲冒暑⒅粮屑惨怨槎果合昌普广安数郡之民争绘像立祠以报其德金川民千余家以负茶租逮系笞十余年不得释君一旦白除之无不舞感泣而去遂宁守李公焘闻之以书遗君曰公两邑之政可比古之循吏而见于文字者又皆如丝麻谷粟之有用于世今来佐馈军而幕府施设有忠厚之称盖贤者之助多矣秩满将归而诸使者留之使从外铨调补通判恭州事非其志也因以檄书至武昌已事而归舟次江陵则不幸而以疾卒矣卒时年五十八淳熙十年十二月二十一日也君为人诚U敦重不妄言笑意所与合开心见诚即与异趣虽对之终日如未尝有人少时贫窭V褐不完而处之怡然不妄以一毫取诸人也丧亲毁瘠甚事兄敬爱有过人者自奉省约而周赡族姻甚厚徐先生之丧为位以哭遇讳日为却酒肉以报居官廉直不可屈挠孜孜焉以爱民为事兴利除害如已嗜欲至于身之利害则未尝有毫顾藉意也於上官有所不合争辨反复词旨慷慨始虽小忤然以其发于诚心卒多听纳或遂为知己如龚公尤相爱重还朝欲荐之g铨法当试邑不果君於讼折狱察见底而风喻开诱卒多归于仁恕所治两邑狱空皆岁余它日道出其境民老稚相携持罗拜道周有屑涕扶舆而不去者送之或越境而後反君为文不务雕刻而辨说纵横词气卓荦曲尽事理有玉汝堂集藏于家君之配孺人胡氏子男四人元恭仲恭叔恭懿恭女二人其偈骜低羯之也君卒之明年元恭等乃克以君柩还里中又明年二月壬戌遂反葬于婺源瀛山大田之原元恭以予之与君善也使君门人程端蒙状其行事来拜泣请铭其事皆予素所闻者且哀君之命止于此而不得尽其用以厚其泽于吾民也为之铭曰
学以为己仕以为人廉直不挠有志必伸惠满一同溢於四O士饱余功野殍怀仁才雄气刚一言万钧退省其私殁恂宜登天朝正色垂绅撄鳞折角卒惠我民云胡不吊陨于中身欲考其德订此墓文
从事郎监潭州南岳庙刘君墓志铭
淳熙十二年夏六月二十三日从事郎监潭州南岳庙建安刘君平甫卒于家予往哭之再三其兄子学雅与诸孤学古等遂以墓铭为请予初尝受学于平甫先君子之门因得与平甫相长大其後平甫诸兄游宦四方平甫多家居不从以故予与平甫又独得久相与於今四十有余年矣然予长平甫八九岁又以劳悴早衰而平甫优游强健虽少年有不及岂意今乃反哭平甫而遂铭其藏哉顾与平甫游最久而知之深莫如予者不忍辞也平甫名r建之崇安县人屏山先生讳子E之子而赠太师文安忠显公之孙也忠显公以忠义死国着名靖康建炎之间国史有传生三子长曰宝文阁直学士赠少傅讳子羽而屏山先生其季也少尝一仕为莆阳郡丞秩满即称疾奉祠以归乐道着书十有七年而卒其书皆传世平甫以少傅公幼子为之後补官余三十年未尝一日仕州县虽其邂逅不遭事有适相似者抑其家法之传亦有自也盖平甫自始仕即为南岳祠官尝调诸路提点坑冶铸钱司干办公事福建路安抚司备差遣皆未及赴而以省员罢最後从兄忠肃公强使出为注官得邵武军司户参军则平甫山林之趣已成不能俯首从吏役矣亦会忠肃公薨平甫遂决长往之计力请诸公复得为祠官超然自放以殁其身盖其年少时气甚豪自再直废省即自知其不偶而先庐屏山之下前带潭溪o宇靓深竹树蒙密顾而乐之不忍去也因以暇日广其观游种木疏泉上下涧谷竟日不厌自以为退隐于家兼农圃渔樵之役而随缘世复善修身又庶几古人日损日益之意则自名其室曰七者之寮而刻文壁间以志其目中葬其妻武夷东南十里许即预卜薏仄渑砸蛏教锉偬ㄅo以Q于溪上良辰胜日往来两山之间弦琴觞酒属客赋诗其乐虽与人同而其习闻先君子之遗风余韵与夫当世之儒先长者之雅致砣挥幸曰嵊谄湫亩适于其身至于不知爵禄之可怀势利之可悦则人有所不能及也天资孝友事世母庆国夫人及忠肃公甚谨服其丧皆过礼嗣主家政聚族\多而法度修整恩意均洽少有逸才而不肯事举子业赋诗甚敏而工然亦未尝深留意也为人简易跌宕衣冠食饮取具无所择而L辑先世遗文轶事o悉无遗聚书教子校课督皆有程品为州县董社仓敛散为帅司赈贫民举子者询究利病h校簿书其夙夜之勤居官者有不及乡人德之而论者於是乃知平甫非漠然无意于世者於其死也莫不哀之以为使得试用所立当何如也平甫娶同郡范氏直秘阁如圭之女无子而抚爱诸子如己出事庆国夫人孝爱尤笃苟可以已其疾虽体肤无所爱也先平甫十六年卒平甫有六男七女学古f功郎泉州同安县主簿学博将仕郎学圃尚幼而学正学箕学稼皆出为诸兄後其次女亦嫁而夭云平甫卒时年四十八葬以是岁十二月十二日墓在范夫人茔东十有八步其铭曰呜呼平甫宁其材之不信而不忍其志之诎也宁其躬之不燕而不忘其乡之恤也幔亭之南其川[沦冈也生乐其游死铭其丘弥百世而不殁也
C州赵使君墓碣铭
淳熙十二年十一月某日知C州军州事朝请郎赵公某卒于官明年二月某日归葬所居邵武军城西南樵岚山其友沅州吕使君胜已实铭其行内圹中而其弟善杰以书来曰仲兄之志盖尝欲有以自见于当世今不幸早死未有以偿其平日之愿士友之相知者莫不痛之其所以告诸幽者既虽幸有沅州之文矣而所以表其墓上使百世之下过者读之而想见其为人则未有托也仲氏蚤从张荆州游而晚交于子子其哀之予发书慨然曰吾交于佐卿固久而自其守C知之始深今其弟以是为属其何可辞盖始佐卿赴镇时尝以书来问政所宜先予以所闻告之佐卿至官未几往来者称其政不容口久之乃来告曰谒闻者至是访之皆如言既一二罢行之矣顾所以病吾民者犹不止于是也如某事如某事吾代而归将以告于上而革之则一方永久之利也予闻之喜甚盖不独为佐卿喜又为C人喜也然未久而闻佐卿之讣则又为之悲叹出涕而不能已佐卿素强健至是暴得疾顷刻遂不可救州人闻之惊怖啼号老稚相扶携走哭府下皆失声退相与画其象而祠之呜呼此岂人力之可为者耶因考吕使君所记则曰公六世祖商恭靖王某我宋太宗皇帝之第【阙】子也曾祖仲【阙】开府仪同三司赠太师追封成王祖士举进士中第未仕而卒父不衰武经郎福建兵马钤辖赠朝散郎母满氏太硕人钤辖公恬淡寡欲太硕人名家子有贤行闺门肃穆为士大夫所称公天资G爽好学游庠序有声名同业者皆自以为不及以宗室子试有司连中其科初补承节郎改授左承务郎知南剑州将乐县丞签书武安军判官厅公事差通判镇江府未赴改知泰州徙知常德府以家难不行及是为C州u年年甫五十有二而遂以卒呜呼是可哀已其佐湖南军时帅张公孝祥深知之沈公介亦奇其材遂与转运副使黄公钧合章荐之为郡奉法爱民以勤俭自约饬不妄费公家一钱干请无所应虽有挟而至者不为动也在C遇旱祷祠赈贷必尽其力节游宴罢土木劝民艺麦z水诸县逋负损市人酒课人甚便之常时州郡别以使臣掌牙兵公罢之而归其职于兵官责以严纪律谨训练未几营部肃然吏士皆可用鲜犯禁者举吏必先寒权贵请属皆置不问吏服其公於是州人相率以其治行数十言於使者之台公闻亟喻止之曰太守德薄政荒不能布宣圣天子大之诏使旱至此父老不以为有罪则已幸矣何善之可称父老其亟归教子弟孝於亲弟於长忍小忿敦大信使太守之政为能善其俗者则父老之赐厚矣天暑道远毋苦父老为也闻者感叹益相告戒毋违公令在长沙从张敬夫游受其学以归其後待次遭忧闲居累年?绎旧闻讲习不倦而尤究心于易筑室所居之南朝夕读书其间疏泉种树有以自乐其於进退得失之际有未数数然者人亦不意其拗不永而遂葬于此也初娶王氏福建安抚参议康功之女再娶黄氏湖南转运判官洧之女皆先卒子男一人汝掖尚幼公没三年太硕人故康宁而伯氏龙阁公数典巨藩亦以惠见纪盖其家法传有自云予惟公之志虽未克大施于时而二邦之政所以及人者已广以其地远且无门人故吏之记故不得书其与予书谕C事者又逸不存而不得附见以俟後之君子则予於此不独为公恨之又为C人恨也为书其事使以刻于其碣且为之铭铭曰
於皇上圣哀此下民吏壅其流泽以屯惟时若人有闻于古肆其所临若膏雨章贡之间禾黍油油公胡遽归樵岚之丘我铭其阡用劝来者毋以惠文易此章甫
郭德谊墓铭
东阳郭君德谊之墓新安朱熹铭之其词曰
才百夫之特而身不阶于一命志四方之远而行不出乎一乡然而子弟服师儒之训州闾识孙弟之方霍然其变豪侠之窟焕乎其辟理义之场是则其思百世而长勿替?之有永弥昌
夫人许氏墓碣铭
夫人许氏其先太岳之後在三代为姜姓国于陈郑之间其後子孙居高阳者为望族中徙丹阳又徙永嘉至唐宋有令者仕江右为集贤院学士贬山阳令谪居建州关隶镇因家所谓梧桐村者关隶今为政和县而梧桐之许特盛其散漫四出者无虑数百家犹以天佑保大谱牒相传世次可考夫人父名瓞娶同郡丘氏亦儒门令族故夫人生而静淑治丝P缕皆过人生十九年嫁邑士黄君朝佐嫁八年而卒尝生一女失之又生一男曰石才二岁而夫人属疾自度且不起指以属其姑曰新妇即死愿以是儿为托然教之必严勿以无母而厚于慈也使其幸而有立则新妇为不亡矣既而石长游太学有声称遂擢进士甲科以归中外长老始相与传诵夫人临~之言而叹其识之远也夫人始葬屋山之东遭乱不保再迁得某乡某里延福僧舍之左石尝教授某州学又教授敦宗院丞绍兴之上虞年甫若干以末疾致其事自从政郎特迁通直郎赐绯衣银鱼以还故里予一日过之见其病虽废而神气不衰出故鄂州教授吴君特所状夫人世系行实一通泣语予曰石生不幸不及识吾母无以解终身之忧犹冀行身不辱有以卒显吾亲于无穷也今病若此恐V不克其志且墓道之铭未立吾子其有以哀之语未既复感慨呜咽泣数行下予亦悲不能仰视亟许诺受书而出不忍无以慰其心也乃序而铭之铭曰
夫人系家出高阳世祀有牒存余唐睨化罔怛音琅琅教而弗爱後以昌贤乎孝哉两弗忘我最其实崇斯冈
潘氏妇墓志铭
新海门尉金华潘友恭以书来曰友恭少受室于谷熟之王氏于今十有五年矣与之俱从家君以适南海而不幸疾病以没二亲哭之过时而哀友恭亦不自胜其悲也惟王氏妇自居家时事亲孝亲爱之年十有九而嫁移所以事亲者事舅姑舅姑亦爱之处娣姒长幼之间肃穆无间言御下而有节为人简静庄重恭俭信实於妇功不少懈然不务为纂组华靡之习所以谨嫌微安贫约又有人所难者喜读论语大学中庸孟子诸书略通大义每语人曰吾尝自省终日之间承上接下幸无一失然後得以退休而少安此意日新而未巳也淳熙丙午某月某日卒年甫三十有三今将以其柩归葬会稽上虞之徐山惟先生幸哀而与之铭则犹足以少慰也王氏曾祖`光禄大夫祖令洙朝议大夫父琮奉议郎母孺人潘氏王氏归友恭生子曰履孙用家君奏补将仕郎年十有三矣予昔从友恭尊君湖南公游见其施于官者治友恭兄弟皆来学见其饬于身者严履孙七岁侍立王父之旁见其视专一而进趋有度今读友恭之书而以是质之知其妇之贤不疑也为之最其语而铭之曰
越江之浔徐山之阜孰藏斯丘恭叔之妇匪妇则然是实良友我铭畀之百世其久
宣教郎方君墓志铭
予始仕为泉州同安主簿得莆田方君德明而代之一见倾倒如旧相识既去声问往来无虚月闲以其诗遗予语亦清丽奥博非常人所及也予後数以檄书往来莆中君必为予置酒留连E曲其後数年予以病不能事奉祠里中而君来为建狱掾又得相见握手道旧如平生子侄十年而予复以事至莆则君X上之木已拱矣其子注来见且为予泣出君州里世系官阀之状一通请铭君墓予固悲君之不遇而又叹交旧之零落盖凡三十余年之间而同安寮友所继所同无一人在则不忍辞而受其书以归顾以病未及作而注数使来请其词益悲乃出其书而叙之盖方氏之先有讳某者始家莆田六子官皆通显遂为郡着姓君其第五子礼部郎中仁达之八世孙也父讳某母林氏君讳士端少苦学年十八以乡荐试南省不X益务记E不端为举子业以授室宗邸补登仕郎试吏部复高选授右f功郎调主同安簿摄尉得盗当受赏弃不顾遂为建宁府左司理参军改宣教郎知福州福清县事福清故号难治令多以罪去君始至慨然以公勤自励曰是岂不可为哉然不一岁竟亦以公事免君不戚戚归家日治具召宾友饮酒赋诗以相娱乐後虽以恩得还旧秩而君已无复仕宦意矣乾道六年闰月八日遂以疾卒年四十五夫人濮国赵氏武略大夫士?之女後君三年亦卒淳熙乙未乃得合葬于枫岭三山之原子男三人注清汪皆业进士而清尝以承节郎试礼部与汪皆蚤卒女四人其倭汁林叔子郑铎季未行也孙男女各四人皆幼呜呼君之才不後人而仕竟不偶既退而休矣又不得永终蘅家运炱溆庞蜗惺手愿是可悲夫为之铭曰
猗君之才足以自奋仕而不遭乐亦无闷乘除有数奚又不年尚覆来者百世之延
晦庵集卷九十二
<集部,别集类,南宋建炎至德佑,晦庵集>

[book_title]卷九十三
钦定四库全书
晦庵集卷九十三　　　　宋　朱子　撰
墓志铭
女已志铭
朱氏女生癸巳因以名叔其字父晦翁母刘氏生四年?失恃十有五适笄珥赵聘入奄然逝哀汝生婉而慧虽未学得翁意临~言孝友悌从母葬亦其志父汝铭母汝视汝有知尚无畏宋淳熙岁丁未月终辜壬寅识
江君清卿墓志铭
淳熙十有四年春二月庚午鹤山江君清卿卒冬十有一月庚申葬于其里少东夏岭之原前期其弟嗣以书致今临江通守贾侯应之状来请铭予幸蚤得从清卿游然家居相距百余里不得旦暮相与切磋琢磨以究其学也然每一相见则心愈益敬爱之及闻其死以病未克赴吊至是乃舆疾而往哭之入其门望其几筵像设见其子甚幼累然服丧抚其Y于西厢不自知其恸也归乃发贾侯之状又附以予所知者而具论之君讳明清卿其字也世家建阳县北乐里曾大父讳测以学行教乡党仕止将作监主簿而赠官至大中大夫大父讳立左朝奉郎以吏治循良受知于司马文正公父讳琦左宣教郎永州州学教授覃思春秋之学龟山先生杨公见其书而称之尤以文学行义知名当世娶同县虞氏而生清卿焉清卿生而有异禀书过目辄成诵作文操笔立成皆有思致见者惊叹以为江氏有子矣以童子见张魏公即开口论天下事俨然如成人公亦奇之年十七遭外忧执丧如礼既冠益从诸长老游读书问学探讨不倦而不肯轻为论说持守践行造次必以规矩而不务过为崖异斩~之行其接物薰然以和然亦未尝苟然有所阿F乡人无不悦而亲之然其恬旷虚远之怀安靖笃实之操诚于中而形于外者人亦望而敬之不敢有以加也始教授公无恙时尝欲尽以先世遗业奉其兄未及而卒清卿卒成其志自处虽约不以为虑母夫人有贤行自寡居即布衣疏食以终身及春秋高遂抱羸疾清卿左右奉养无违既没葬祭如法父同产有适人而老且贫者迎养周给以立其家始终不懈乡人有死于远官者为之纠合亲故还其丧而窆之有以昆弟讼其先人之遗泽而累岁不决者喻以恩义之重一言而解盖其志行之所以信于人者非一日也尝以进士试礼部不合而归遂无复有进取之念而独于修身进德益孳U焉不以岁年之晚疾病之侵而少有自安之意也始亦尝有意为浮图学至是乃喟然曰徒乱人耳卒时年六十有二箧无完衣以a而一子宗老才七岁乡人无问亲疏贤否哭之皆出涕退而相与咨嗟悼叹者无异词也妻吴氏先卒二女适翁益李怀祖其遗文十余卷藏于家呜呼君家比三世以儒学起家从官而皆不大显至君而学益明行益修人曰是必且为世用而有以大其门矣而又不位不年以没于地於是人莫不以是疑于造物之理而为君惜之予独有以知君之志其所以为欣戚者有不在是也然则文卿之托铭于予也岂不有以也哉铭曰
不同乎今人者君之乐不及乎古人者君之忧盖其所乐者人以为戚而其所忧者我以为休铭焉不惭子孙是收
转运判官黄公墓碣铭
公讳洧字清臣姓黄氏建宁府人其先世相传自光州固始入闽居建阳之水东後徙瓯宁之演平曾祖执矩祖伯坚赠承议郎父朝请郎提点江淮荆浙福建广南坑冶公事公以遗J补官调筠州高安尉时江西群盗充斥王帅讨捕相继公以射士为大军前行数与贼遇已事例受薄赏不复以功自言论者多之郡狱治盗词有白金若干藏某处檄公取之得金数倍从者请私其余公不可悉以送官人服其廉秩满授兴化军司理参军问事既得其情即复告以法所当得之罪且问若此宁有w乎必反复无异词已乃具狱上府以是凡公所鞫虽重辟皆合瓜扣颡自以不w军院官谓公曰两狱一也即有移鞫幸勿为异吾亦不敢自异于公也公愀然曰事惟其是而已况司狱人命所系吾固不敢以F公公亦安得以F我乎自今理院所移有不当者幸公改之勿以为嫌也部使者私欲出一重囚公持不可乃因行部虑问释之公白太守复致之狱而竟按其罪太守汪公待举以是贤公待遇有加一郡之事必咨而後行公亦益为尽力境内称治监绍兴府钱清盐场改宣教郎知福州候官县治以简先教後刑讼者反复晓譬之或失所争而去民争先为里正曰官无赋敛里无盗贼吏不敢号村落间此时不可失也母夫人江氏故家福州族党\盛岁时往来亲亲之意甚厚而无一人敢以私事为请者签书平海军节度判官厅公事郡守辛公次膺邓公柞范公如圭皆当世贤大夫咸委重焉秩满造朝给事中黄公祖舜荐公材堪治剧清可律贪欲留官中都公辞母老求通判福州以归未上而太夫人物故执丧哀毁治葬勤剧家益穷空当路有欲周之者顾非其义不取陈正献公时在从班应诏举公可奉使典州丧毕除知南雄州郡小用度不饶旧常法外重赎以取资且榷酒酤增税栅民告病矣而官用犹不足公至一切罢之人以便安而郡亦未尝乏事也州故与建饶C州代输坑冶司岁贡白金各若干两故事皆取于民以办公请以郡大小为差诏悉蠲之郡人赖焉改广南东路提举市舶帅守市贾胡香不偿直公举法移州帅愧且惧亟召归之更为转运判官广学租礼名士益劝诸生以学番禺令近在帅守诸司治所肆意为奸无按举者公素闻之至是诲厉之不能改乃捕其吏属劾之一夕而狱具奏上实抵罪以去其余不循法度以病民者随罪大小以次?治於是一路肃然官吏始共知有法守矣市人困于官估丐夺之扰公为移书一路罢官估除市籍百贾得职物价为平复上奏请均其法於诸路诏施行之丁籍久失开收口赋之逋均及邻伍流亡日\公选吏分行核其实而除之一路所蠲凡十有五万口流冗浸复濒海户数万生理至微亦有役于州县公悉免之按行所部虽?瘴荒远无所惮访问疾苦伸理w抑不可胜计革外铨匿阙F私之弊人无怨言江浙岁饥有旨发二广义仓米航海诣永嘉往时尝有此役吏并缘以扰民而米不时达公处之有方且并西道所发转致之不越月而至永嘉者八万斛永嘉之人焚香迎拜步下曰此广东运使活我也史正志为发运使专以括取诸道羡钱为已功诸道承风命不暇公曰岭外贫薄安得视它路财予缗钱千数正志怒欲陷公以罪有以公为人告者乃已改使荆湖南路首论诸州以租米馈荆鄂襄阳诸军地里之远近不同则运载之费出于民者宜有多寡今诸州不能前知所当诣因悉以远地为而取其费如潭州岁输三十万斛则税外当岁输钱十万缗民力安得不重困谓宜诏总领所前期下诸州使知所当诣而随其远近以收运费庶以少苏民力异时郡县预借民田租税及它非法取民如茶租如甲札如户帖如乳香如茶引之属者壹禁~之官吏或奏抵罪檄州县劝民益广陂塘贷以金谷不越月而所修复以万计诏颁诸道以为法会有诉来阳令程资忠贪残不法事败而逸者又有诉胥吏挟私枉法黥配士人者公以属吏讯其事乃连提举常平官胡仰货赂关通证验明白公不得已具以上闻仰党援\反得美迁而去公力不胜狱囚久不决?以被旨按行诸郡入舂陵界闻郴桂饥民相聚剽劫即日还车披山通道不一二日而至郴州问贼所巢乘夜A入群盗不意公来之速相顾骇愕一夕溃去公又召其酋豪譬以祸福而慰安其余\檄州运米躬亲赈给遂以无事两郡之民德公之为悉画其象生祠之还台未几一日得疾遂卒积官朝散郎享年六十有二乾道元年五月十七日也久之台臣乃有论胡仰奸状者於是仰抵罪而公言始信公早孤事母孝持身廉介谨密轻财重义贫苦乏~有人所不能堪者而处之泰然益以暇日诵书史从当世贤人君子游孜孜焉问所以修已治人之术一时先达无不推重器许之为人内刚外和接物谦卑虽童隶无所忽人有片善称之不容口至论天下事有不可其意者则未尝有所假借也居官听断分别枉直详审惬当虽累岁不决之讼案牍如山一尽得其情平居未尝少自暇逸虽疾病不谒告与家人言亦必依于孝弟忠信久官不遂益以廉直自将晚虽小试然亦未究其用而忽焉以没死之日家无余财还其乡妻孥无所托宿士大夫之贤者莫不伤之葬所居慈善乡丰乐里下原之阳娶李氏文定公孙朝散大夫知建宁府佩之女封安人子男四人概今为文林郎监文思院门格乡贡进士次Т磁七人长适同郡张伯愈次适朝请郎知C州事赵善佐次尚幼而某与张赵氏女皆蚤卒孙男九人孙女一人概等以公之与予善也状其事来请铭予自少从公游察公始终表?殆所谓俯仰无愧怍者又按公官第七品当立碣乃叙其事而系以诗使刻公墓上以示公之子孙与凡乡人之从宦者使知有所畏慕而兴起云其诗曰
嗟若黄公怀瑾握瑜半生下僚坦其舒舒晚使于南志则少摅乃其清刚之死弗渝威权豪泽流鳏孤而其永归柩靡所庐故山北东有坎其墟我最其圭首方趺咨尔後人毋迷厥初过者考德亦式其车
朝散黄公墓志铭
始予试吏泉之同安闻旁邑永春有贤令尹曰黄公公廉强介察见微隐吏不能欺而民不忍欺它县民有w讼率请诿公以决其条教科指操验稽决人皆传诵以为法间尝以檄书案事涉其境道傍小民称说令尹不容口其禁令要束大抵皆敦礼义厚风俗戢吏奸恤民隐之意其言明白简切其达之也远近幽隐无不暨焉过门入谒则公方危坐堂上学宫弟子程课廷中然无人声问公所以为此者公不鄙告语甚悉恨所案事有程不得久留公语也泉之士大夫为予言永春自故司课江公民表为令有善政民称思之以为无能继者今黄君节守始无愧江公而吏事精密有过之者予既罢归闻近臣有荐公者天子擢以为监察御史谓公得以行其志矣未几闻其以病去竟不复起识者恨之後十余年屏居里中有书生来请受学思苦业精久而益笃问其出则公之季子也一日出其兄东之书与其母之外弟今提举广东市舶江君文叔之状泣而请曰先君子幸相与有一日之旧敢请铭以贲其幽予不得辞也公讳r字德藻其先世居福州长乐县青山下後乃徙家郡城之东为闽县人六世矣曾祖徽祖时皆不仕父南仲七试礼部不偶以公故赠朝奉郎而妣陈氏亦封太安人公中绍兴八年进士第初任为饶州司户参军提点铸钱官欲市冶工余粮以规赢利强公高其估公不可则怒欲中以法而求其罪无所得乃更欲荐之公谢不受岁旱郡檄视属县民田当免租者公请免之什九而行它县者以什一告太守洪忠宣公以为疑却公所上文书俾更之公曰官可罢此不可易且吾已闻之诸使者矣既而洪公使视诸县则公所行县民独无流徙乃复善公所为而荐之罢官贫甚与一力徒步以归更调湖北转运司主管帐司使者向公伯奋一日谓公曰人皆求荐君独未尝一言何也即袖中出奏牍上公可亲民者且以心源渊静夷险一操目之公於是改官而人亦以贤向公焉及来永春承寇乱蛊弊之余田莱多荒民力凋瘁公至首蠲其宿负民有鬻业而税籍不除者悉厘正之其文书或不具则履亩而均其税於是豪民无得幸免而贫弱以苏民输赋或後期不使吏与其间独髌湫彰于市为之期日而闻者相先以至间不一岁流庸尽复赋入再倍其初公又痛以廉俭自约?凡例所当得公廨钱悉输之官到罢挈家法当计佣受直亦不取至于燕游馈送之费又皆一切屏~而h考出内则必以身亲之吏无所容其奸於是廪有余粟库有余钱乃视民所病凡前日无名之赋可罢者如浮盐钱之属皆罢之不可者如上供银亦为损其虚估之直宗子米则以它钱代输一岁至数百万左翼军自漳徙屯郡下当治营屋郡分以属县它县征调输载民不胜扰公独出库钱僦工徒取竹木具陶瓦而分寓便舟以往为屋余千间而邑人不之知也里正旧以诛求破产前後相属当役者畏避百方惟恐不得脱至是乃有投牒争先为之者尝有寡妇负租而逃公其期以召之来则使之佣织于人以渐偿所负又尝有请鬻牛以输负租者公闵然曰奈何使汝失一岁之计今春姑以丐汝秋成而输未晚也其人欣然听命及期毕如约盖其及民之大者既已周浃而于其细者又皆曲尽如此独豪宗大姓侵刻细民则捕劾穷治之无少贷他所断发`隐伏人以为神而卒亦归于仁恕也大治学馆辟其衢路斥去喧杂作亭其前而刻词以厉学者语意甚伟延择修士课试以时士子上谒者接之於学讲学之外一毫之私不敢及也有儒冠而以博讼者为设席事之旁课以论孟通者罢归否者呼其父兄惩以二物由是俗为一变始至E谒t祀以文告曰令有昏墨神其殛之视社稷祠坛隳敝甚即命改为而又植以名木至今人犹指以思公名之曰御史林遭旱出俸钱具牲酒躬走t望穷极幽险不以劳为惮雨为立应愚民奉佛往往私立塔庙僧以是得杂处市里间乱伦败俗为良民患公按律令尽撤之且禁僧无得复居外宿弊顿革丞有女病若有物凭之者巫曰故逻卒某也死而役于城隍之神实为祟公怒曰是安敢然杖其土偶而投之溪流女病即愈始时县人颇神事之巫史因托以为妖至是乃息云以郡守诸司荐去为两浙转运司干办公事有献鬻公田之策者檄公视之历诸郡尽得其多寡轻重不均之弊还极言其非便且曰公田岁入若干而畜牧刍藁取具焉今一旦鬻之计其获不过数岁之入自是以往能无厚敛于民乎贵将杨存中请地以广其营实规为观游以奉权幸公又以檄往视还曰营卒若干人度地若干亩而足今所请地且数倍若从其请是坏民田庐冢墓不知其几而独为存中结O于一幸臣也不可予卒皆罢之权秀州华亭县事岁恶民饥公白常平使者请发廪以赈焉使者以当俟奏报难之公曰民命在朝夕苟可以生之虽重得罪不悔退即发常平廪粟之在县者全活万计而使者亦不能有以罪也吏部侍郎汪公应辰侍御史汪公澈交章荐公材中御史除御史台检法官未几擢监察御史而公已病矣告满请外除江南东路提点刑狱公事未行徙转运副使视事旬日改知漳州旋丁内艰免丧请就闲养疾得主管台州崇道观乾道四年八月二日卒年六十官自左f功郎七迁至朝散郎即其年十一月庚申葬怀安县灵山乡长箕山公娶叶氏中奉大夫大任之女封安人五男子杲亦以进士选官至宣教郎江南西路提点刑狱司检法官後公十二年卒东从政郎南剑州沙县丞查干皆业进士找嘣樽涠女子长适承议郎江淮湖广路总领司干办公事任文茂次适奉议郎知泉州同安县余元一而干即来学请铭者也公资刚介自少即刻苦自厉家贫鬻?于市而挟书随之苟非其义虽寒且饥不可得而衣食也闽俗多火葬公遭父丧亲党怜其贫喻使从俗公哀号不答尽鬻家人衣具卒葬以礼事母兢兢惟恐少伤其意即有谴责未尝敢自辩数也自奉简薄而于奉亲极其厚至於兄弟族姻之间周贫振乏亦无所爱其力官番阳时有邑子为纠掾以职事不相中?以忧去公极力调护之其人初不敢以此望公涕泣惭谢为举子时书皆手写成诵为文不追时好为吏一心营职其清苦之操非人所堪而聪明仁爱所以惠于民者亦非人所能及也平生一以直道自任未尝小降色辞以希荐宠为御史时尝病甚临安守赵公子亦以廉节着被旨视公家事见其箧椟萧然衣无兼副俯仰叹息者久之卒之日家无余财凡此皆人之所甚难而公之所甚易人固多能言之顾其中犹有大于此者不幸未试而人亦莫之知也盖公在台时与殿中侍御史杜公莘老雅相好每以节义相劝勉一日杜以公疾来问讯连呼不应乃大呼曰吾今日击去王继先矣公矍然起坐曰君能任职吾不病矣探枕中片纸示之乃疏继先罪状甚悉继先者以医得幸罪恶盈溢公意盖有待也居无何杜以论宦者张去为不壳笕ス就与别喟然太息曰君厚自爱吾亦从此逝矣即日上疏请去以此视公之志岂但欲为其所已为者而止哉是宜伐石刻辞以告後世之君子乃为之序其事而铭之铭曰
我观黄公古人之风其刚方而洁廉者义之操其慈爱而惠利者仁之功其仁虽仅得施于十室之聚其义则未及折乎百王之锋遽抱其余以息乎此尚有以启厥後于无穷
承事郎致仕潘公墓志铭
维潘氏世居括苍之竹溪已号着姓後徙金华益为闻家君之曾大父讳某赠右朝议大夫大父讳某始以儒学起家仕至左朝奉大夫父某以右朝散郎致仕累赠大中大夫君讳景宪字叔度幼e悟日诵数万言年九岁以童子贡京师通念十三书说六经大义作三体字诏许特试礼部且赐束帛後入太学益自刻厉一时学官如汪公应辰u公?王公十朋皆推重焉擢隆兴元年进士第调荆门军学教授不行请为南岳祠官秩满宰相知君之贤欲留以为中都官君独力请太平州学教授远次以归宰相问其故君曰本无宦情以汲汲于一官政欲以慰亲望耳今二亲俱老得远次尚可日从容于其侧它非所望宰相叹息以为不可及君与东莱吕祖谦伯恭父同年而齿长闻其论说行身探道之意慨然感悟遂弃所学而学焉既而遭大中公之丧庐于墓者三年毁瘠骨立未尝见齿寝兴食饮皆以古礼为节服除遂不复仕日游吕氏之门躬执弟子之礼诵诗读书旁贯史氏下至于兹靡不该E而尤於程氏之易为尽心焉至它书史考订L辑日有程课铅黄朱墨未尝去手为人峭直耿介与世俗少所合而事亲从兄友爱诸弟怡愉肃穆人无间言家本富乐躬率俭素布衣蔬食一室然其枯槁淡薄有人所不可堪者而君处之甚安以是中外化服不敢为o芥浮靡事族党皆慕尚之而君自视K然常若不足也始尝学浮屠说既而学于吕氏晚再悼亡因葬金华之叶山而虚其中以自处筑室其旁取朝闻夕死之意命之曰可庵暇日往而游焉复取旧书读之悠然自得不知儒释之有间也买田储书以待四方之学者又尝取建宁社仓法出私谷数百斛岁时敛散自叶山以至大中公故居大墓之下各为一社期岁广之及九而止予尝为记其事然亦未及尽如其志也君既无当世之愿士友知其心者如韩尚书元吉张左司蛟卿逢郑卿伯熊皆爱敬之而不敢有推挽意独曾侍郎逮尝引以自代顷年诸大夫荐天下士之贤者三十余人於周丞相君姓名亦在数中而丞相不能用盖诸公或未始识君而君亦漠然无所问人或扣之乃独喟然以曾郑两卿为知己人莫测其意也绍熙庚戌君之子自觉以进士试礼部中选君闻之曰此足以代我矣即自列于有司请致其事遂请得改京秩命甫下而君已卒矣是岁六月己亥也君先娶邢氏故龙泉主簿邦直之女继室朱氏其父翌新仲绍兴间为中书舍人子男二人长即自觉其次自晦女三人长适朱塾次适苏次适邢文郁孙男二曰问学问礼盖自觉常调萧山主簿而今为临海主簿君卒时年五十七病不伏枕比终犹敛襟端坐而没语未尝及其私也自觉将以十月丁酉葬君叶山之藏而以书来属予铭予始因伯恭父以识君志同气合遂结婚姻之好往年以江西使事入奏舟过兰溪兰溪距金华不百里金华亲故往往来相劳问独君以书来曰甚愿一见以慰离索然子今日之行名为召客吾是以不果来也比以口语罢归君又以诗来若曰子今几过七里滩矣可以已乎其未耶予不能E而尝以是愧其为人乃为之铭铭曰
介刚之节为世玉雪退省其私敬顺怡悦却扫耽书贬身访道忘食与忧以遂于老昔本不出今复何归异世同心子平孝威叶山之阳上盈下坎我铭不亡君则奚憾
右司张公墓志铭
公姓张氏讳维字振纲一字仲钦南州浦人世以长者好施予闻於乡曾祖某祖某父某皆不仕而父以公故赠朝议大夫母罗氏亦赠恭人公弱不喜弄自力于学朝议公知其有立常抚而诲之曰贵仕不足言要当以清白大吾家耳未冠而孤罗恭人躬服俭素而悉力以奉公学中绍兴八年进士第调贺州司理参军不行徙汀州军事推官事有不可未尝不力争郡以故鲜败事盗起属邑附从万\抄掠三郡之境公护e尉兵会大军讨平之身履巢窟抚其余\而归第功当为第一而赏不及公不以为意也秩满更为漳州龙溪丞改左宣教郎知福州闽县首定差役条约赀倍者半其停年民以为便然以公政不苛多欲及公时为之无争承者已而制下更定役法适与公所议合今遂定着令云官募丁匠舟楫于民无度而不均公与民约一岁丁匠之役不过三日舟别若干为甲甲直旬日满则纵之唯所适县赋故多取具于僧坊公为区画使其徒自相督僧得无吏卒之扰而输益办今亦为例僧岁以荔子饷州县公一谢却曰岂可以口腹易吾操耶积餐钱数十万义不自取会淫潦败官舍匠役或过前约悉取以僦之曰毋使吾失信于民也民服其公而爱其廉号之曰张太清见御史家以讼夺僧田公当受代矣趣吏具案之以田予僧而去御史怒思有以中伤之求其过o芥无所得乃已以便亲自请得主管崇道观以归会陈正献公知建康府辟公通判府事事无大小悉委又遣摄守当涂吏戢而民安之朝廷亦知其治行擢以为广南西路提点刑狱公事自敌再通好公每谓符离之役失于轻举而人心终不以为非四郡之弃急于休息而人心终不以为是先尝告执事者宜将顺正救使上意於起居食息不啻坐薪尝胆之诚修明政事使人心晓然知朝廷未忘中原及对遂以立志开上心且引益之所以戒舜者为言以谓今日正当汲汲以自治不可狃于小康便谓太平语甚切上曰朕何敢望舜公对曰有为者亦若是愿陛下加之意而已上嘉纳之且俾察部内守令臧否以闻公到部按行周炭は啬媳≌魏３麓欲渡吏卒扣头更谏公不顾半济风作舟师震骇公又不为动所至边氓叹以为百年未始见使者旌节官吏有望风解印绶去者还台条上件臧否若干人即日施行且着为令未满岁就除直秘阁知静江府主管经略安抚司公事公为政平易近民拊循周洽间召长老从容与语授以教条使转相告戒禁吏妄赋奏减经总之额滞讼或数岁不决者取故牍置便坐暇日公视予夺咸得其情民以便安而治军甚严有暴横若亡匿者立命诛斩亡所贷使者得盗百数槛致之府欲尽杀之公为区别诛其渠率数人余悉遣去郡学庳下诸生议徙它处咸以故始安郡治为宜而久为浮屠之室矣至是遗火燔烧略尽公取其地以为学论者惑异教沮止之不得至箝以祸福公又不听乃卒就功而益之田以继廪食学者用劝祷祠不於释老房祀始至按故典新社稷风雨雷师坛迷虑补偈艚喑为图以着其兆域陈设登降之位甚?水旱辄齐宿致祷无不立应南丹徭莫氏以赂结永乐王氏藉兵以逐其兄而自立既立而背其约王氏以兵攻之莫氏困极请输并塞田及银冶税场以乞师寮属皆以为受之便公曰莫王连兵正坐贪此尔又将以我耶矧国家为夷夏宗主属国不奉条约正当以义诘之顾反以利而动彼且有以窥我矣於是遣一小校持檄喻之二寇顿颡受命即日释兵去莫氏前此数为边患至是帖服自请导罗殿马以报国恩又遣子弟数名马为公薰受而归之郡H且厚遣之或告昭州故盗甘文诚者谋叛去郡绐而缚之欲致之死公察其非辜抚而遣之未几象郡徭反使者欲调兵遂捕公曰以官兵入箐历险与猿猱角胜负非计也遣裨校戍山口且文告之徭曰前年杀凌铁往年杀王宣今年又杀甘文诚是非从若招者耶谁敢听命公遣文诚示之则皆大喜亟遣子入谢罪江湖游民并海趋渔盐所过或掠为盗急之则党益合朝廷以为忧至遣荆州军屯守之公奏创坑镁五百人悉募俦辈为之销盗本且赖其用悉上还荆州兵帅司旧以咭妆副叻久浸弊公至始为经理均节初年钱不过四千万季年乃以累万万计其後数年再平剧贼皆以坑萌∈ざ军无乏兴皆公力也朝廷知公可用屡拟除代而难其人乃进直徽猷阁留镇五年上方谋北略移军建康使者谋作屯营不如指士卒暴露乃召公为江南东路计度转运副使趣入面对\公治绩且属以营屯事公更营高燥以违淫潦屋凡二万三千间先为一间于治舍用是计徒庸虑材用令役赋功偻指而定前使者苟於就事干植脆挠衣以织苇费二万万公易以瓦深广坚致於前而费半之府司分作它营以情属军中先以办闻属吏欲恐公曰一椽未集是亦欺君吾不能也会军帅亦与公议不相中密白公稽缓遣近c持诏诘责公以状对上大喜曰朕固料张某必办此遣再\谕就加秘阁修撰以宠其劳江东岁和籴以备储积先是尝籴三十万或以予直太高而损其半公力争不能止至是复以命公而诏问所以经画状且曰监前失毋伤民公即条奏曰前事之失民以陛下为不知故独归其怨于有司今既知之乃曰姑以为G而不能偿则天下将有以空言疑明诏者矣且江上籴贵于吴中而其直反下陛下一视同仁何爱十数万缗而独使江上之民觖望乎诸司饷遗一不受有不可却者别储之积至三百余万会和籴有未偿之直而失于上闻者即以丐之?召入奏事因访军务得失时频年调诸郡兵团教帅府公言南方兵宜安静不当数调发以摇人心江东团教五月费缗钱且二千万诸道计不减此宜择将分兵戍诸州俾就习以息大费折奸萌使庙堂之议得专意以图北方又言兵无奇不足以取胜今兵虽多未必人人皆勇宜诏诸将精择骁别籍而厚养之以备缓急之用上深然之留为尚书左司郎中遇事有未便辄诣都坐白或某曰琐琐辨切非朝官体公曰都司助调鼎实几微所关若视吏R拟即涉笔书不置可否安用我辈邪居月余丁内艰初对因及西南徼外夷落道里广袤上令为图以进至是图成未上而去服除召见乃奏之序言周公戒成王立政勿以人惟吉士然後可以诘戎兵陟禹服海表言盖有指意切而辞不g识者知其忠荩明年除司农少卿奏诸道粮纲岁凡百数用官舟者多负而雇商船者不亏盖商人自爱其舟故不为奸卒率募游手衣食于官无所顾藉岁率亏三万斛细民勺聚撮累以输公上而一岁之间辄捐三万斛以惠奸岂不甚可惜哉且运脚与租同输官不僦运运脚之利州郡私之侵漏之失大农任之孰若惜运脚以僦商船之为便乎复为左司郎中熙丰行义仓法独不及南方公守桂尝以为请不报至是岁适荐饥朝廷方讲荒政公又以为言乃得请兼领赡军酒`不尽其利而课入大增岁羡缗百余万会课当迁官公辞不获命方请之其属会执政有罢去者谗者意公其与也又知公屡与权幸忤因捃他事论去之先时公已结庐延平溪南山水之间疏泉发石号曰盘涧至是徜徉其间纵观古书以自娱尤玩意于春秋谓经有贬而无褒传者未尽得圣人意方且绪正其说而未竟也既而有知公去国之所以然者为请祠官之禄得主管武夷山冲佑观公不欲受逡e数月乃拜命秩满u年不复请期以明年七十致仕未几而卒淳熙八年六月癸亥也始时桂人为公生立祠至是闻丧相与哭于其下後有贤牧守如李公浩张公蚨嗍庸时行事以为法而刑狱使者郑公丙其决事故牍叹曰此判不可移端如南山矣其为名流所推伏盖如此云累阶朝请大夫娶罗氏再娶宗氏皆封恭人子仕缃裎朝奉郎通判融州事次士n尝以修职郎监潘葑酒库而卒又次士?修职郎常德府司户参军士俨承信郎女适进士宗大同谢舒宣义郎陈善庆文林郎黄东所为文有盘涧集若干卷奏议若干卷士绲仍峁太平乡天竺里大J蟠龙山之原而以故右司郎中何侯万之状来请铭予尝一见公于闽县後不复相值然公之行事则皆接于耳目知状为不诬矣何侯又谓公姿禀端裕不见喜愠家无姬媵禄稍以班族里平居接物甚夷剞劂之节遇事乃见意谓当然怨怒不避也中不自快显宠不愿也?历中外声绩蔼然为朝廷所嘉重\宠者固以此然天子知之士论与之卒不能与世合不大见于设施者抑亦以此欤在江东时衔命\谕者皆宠昵信臣力足以进退人者公无所私媚再还朝也嬖近知上意向公遣所亲道上所称赏语且致愿见之意或劝一见即近用公义不往计臣斡利以羡余献者往往见谓材被进用执政数语公以酒羡课献内帑公笑而不答退曰一钱尽公家物朝廷欲用当自取之吾宁以献自媒邪天官虚席上班簿谓执政曰张某资历高宣劳久且将用公公於内外既两无所谐附竟莫有为助者i公所守与世相违如是则夫难合而不尽用者公已逆处悬断于胸中矣不足为公憾此又为知公之深者予以是益恨前日之不获蚤自附于交游也而士绱佑柰鲇颜啪捶蚬傺в形叛槠洳僦雌髂苄牌溆兴乒者乃悉序次其语而铭之铭曰
张公廉正蚤发闻聪明仁爱又敏文中岁仗钺西南奔百蛮震民怀恩入椽宰府赞经纶因事纳讽忠且勤一朝翩然谢垢氛演仙仙去孰与tJ之V水清沦佳城cc芘仍我铭不灭公长存
运判宋公墓志铭
公讳若水字子渊成都府双流县人其先唐相文贞公裔孙旦以给事中从僖宗入蜀遂家眉之彭山生五子散居成都o蜀之间号五房宋氏双流其一也公之曾大父右言大父杰父维皆不仕其父以公故累赠奉议郎母蹇氏亦赠安人公自幼即知刻苦为学邑之贤令如任公渊李公焘皆爱其文行屈辈行与交及将就举有欲移公试漕台者公曰欺君诬祖吾不忍也卒从州举试外省得奏名对策廷中切直无所避考官不说犹以冠乙科授左f功郎嘉州龙游县主簿未上丁外艰更调龙州仁尴刂鞑炯嘤揽稻青城县味江镇税兼合同场先时茶禁甚急而私贩益多商g甚重而岁额反耗公至弛禁薄征而旧弊顿革课入大增或劝献其赢以规赏公曰独不为後人计耶岁旱民争水泉之利t聚相殴击且欲为乱公单马喻之皆释仗听命公又为祷于灵湫一夕下雨而水溢沟浍皆满焦槁以苏物情乃安明年荐饥民又相聚剽掠以求食有期以某日掠镇民某氏者公召诸豪语曰饥民求食此易与耳私贩之徒负勇玩法一与之合非小变也今能出力以致其党使为一境之卫不唯足以销其奸心饥民知吾有备亦惮不敢进此一举而两得也诸豪皆应曰诺悉出金弊椎牛酾酒召致其徒杂于居民保伍之间日以兵F于市公亦带剑跃马其间\皆畏服而饥民遂不敢犯且曰是尝为我祷湫出泉者吾当谨避之耳镇故无学公为作孔子庙考古制器率诸生行释奠礼延师儒躬讲说士子竞劝制帅汪公暨诸使者闻其贤争荐之移知神泉县始至承废弛之余首罢追胥之扰但以幅纸书负租与民为期无敢後者不数日尽偿前令宿逋为言州家使得善去邑产黄雀岁供诸司百万计公请罢之民用不扰而物生亦遂至今为法诸司知其治行徙知嘉州犍为县神泉民相率留之不能夺也公於二邑皆治其学校如味江所为民有讼者躬以义理恩意辨告谆悉皆大感悦无复犯者其尤无良不听令敢以武断病齐民者乃捕劾之上狱于州罪至流徙於是闾里正清善良皆得其所改宣教郎干办诸司粮料院擢太常寺主簿齐宿必?濯溉必洁同列愧叹以为非所及新繁故有艺祖神御蜀帅请改筑宫于成都事下太常公闻其且将大兴土木穷极侈丽使民不得安为处驳议事乃得寝迁国子监丞再入太常为博士转而为丞兼吏部考功郎官改兵部除秘书丞复兼吏部三o将以故事为暴书会而上方闵雨避殿降食公为官长言君父焦劳如此而臣子相与宴乐诚有不自安者官长是其言白罢之以旱故诏馆职条上阙政公为书数万言历数当时刑赏之缪以为是所以干阳之和者宰相闻之怒出公提举江东常平等事上称公诚实俾移福建闽俗故多不举子公与帅司合议按律令严保伍为所以禁防诲诱之具甚悉全活者\汀州远且多盗又名瘴乡常时使者按行多避不往至是群盗甫平死伤横道疫疠大作又非常岁之比公独慨然引车A入煮药自随亲问病者饮之民为盗所攻劫与能I御奋击以助官军有劳空呓猿谄渥馔∶翊笙踩巳酥戴公德建阳招贤里故常别贮常平米数千斛凶岁发以赈民本隐士魏君镏所为而岁久陈腐出纳不时反以病民有以版曹所下社仓法告者公喜立为移书更属乡人士君子岁敛散之一方尤赖其利除湖南提点刑狱公事建人老稚邀遮恋慕至竟日不得发湖南尤多盗皆昼伏豪民家抵夜辄出以故发不时得公至申明保伍之令使相收司盗无所容至有扣头车下请得召保复归农业者公皆抚而遣之又檄诸郡精禁旅按行所过察视激犒如法月调诸县弓兵校其艺而诛赏之由是皆乐为用盗发辄得奏狱官毋得兼摄它职又条七事以申儆之於议法尤兢兢焉每论死刑必齐戒露香要质于天然後敢决决日辄罢燕设所以致其钦恤之意者无不尽也属部大札遣吏挟医载药驰以救之衡山浮户有与土人不相中者诣阙言衡山国之拊漓舫嵌故有溪并城南出後或凿城北地导水使西不能无断地脉请筑山决水使复故道下公平奏公言水西出岁久故道皆为民居今欲东之则是数百家者不无荡析离居之苦且拊乐云无所经见就如其言则国家中兴慈皇蘅冀栽谖髁髦後尤不宜妄有改作事乃得已衡州故有石鼓书院墟废亦久前使者潘侯始复营之公成其终为增置弟子员以永嘉戴溪为之师割田置书教养如法又知处士刘某之贤与郡守刘清之交章论荐诏特补官於是学者乃知公好贤尚德之意不独为科举计也被旨摄帅事飞虎军素骄悍白昼掠人吏不敢问公一以军律绳之赏信罚必士民以是得安其居而军吏亦皆悦服会久不雨请祷过勤遂得疾改除江南西路转运判官而江西是岁亦大旱下车首问荒政所宜发廪劝分蠲租乞米以次施行其奏请者亦多报可又行帅事事益丛委公自力不少休家人有谏止者皆麾而却之遂以大病然夙兴犹视事如常时夜过中遂不起淳熙十五年二月甲子也年五十有八方病革时民相率为公禳W无不至晨夕走府门侦起居状及卒皆缟素吊哭行日号泣挽车哀送数十里不~湖南吏民闻之有千里来赴义者盖公资禀醇厚隆於孝友处内外族姻长少存没之间不见其少有遗恨为学勤恪不懈既脱场屋益玩意于圣贤义理之学近自周程张马之言以达于经吟讽辨说未尝虚口推以及人一以仁爱惠利为心闻善即行如恐不及故所临?士民爱戴见于风|非一时谀说空言也其在朝廷据经守正不为苟合雅为虞雍公所知其为之言不过用人材严守备以俟敌人之衅而已尝因轮对请戒t下怀私立异迎合纷更之弊损宗戚岁时赐予贵臣给使宣借百司吏禄之费及减畿甸房缗以惠贫弱上皆称善公因极论恢复大计反覆数百言上益喜顾曰即当相与赴功名之会耳事下有司不得尽施行而房缗之惠遂及于天下他议贡举铨注之属又皆广恩优老革薄从厚之意而其应诏言事则直指宰相挟私罔上之失无所避虽以是不得久于朝廷不悔也藁手公深尝语近臣斯人乃朕于奏对间得之其在湖南盖当有召用意宰相以前忿尼之识者恨焉而为文汪洋融液务极事情晚岁乃更造约尤好读易尝梦有问易之一经孰为门户者应曰阳两画非易门户也耶其精诣纯熟盖如此所着书有经解五卷书小传十卷史论十卷古今诗百卷杂着三十卷奏议五卷前安人张氏蜀之故家汉御史纲之後历千余年而谱牒可考不紊安人性贤孝读书史善笔札通古今识义理而不肯为词章父岐尝宰永康颇以严治安人每陈古谊以谏既归公事舅谨敬奉祀庄肃和叔妹有礼遇族党有恩舅丧悉力佐公办治如法人以为难公居闲久上官有欲使摄局者安人不怿曰吾之赀尚足以支伏腊F禄从人得无隳素志乎公喜其言为谢不往其方直之操士夫或有愧焉不但为妇人之贤而已先公十九年卒後安人宇文氏宣教郎\之女子男三人之源之润之汪皆嗜学而有文女一人适熊应早卒皆张出也之源等以十六年十二月某甲子葬公及张安人於成都县杨侯乡癸山先墓之次遣人来建安请铭u年乃Q而予适有临漳之役使者以书还明年复来则值予哭子悲甚言不能文顾与公相得晚而相知深其为社仓书院皆尝为记述又重之源兄弟之请越数千里连岁再至而不倦也勉为之铭以致吾意铭曰
资之厚兮学之博退循循兮进谔谔三方一节思无揪旁归卧不可作我铭其居诏冥漠欲知斯人视斯石
太孺人陈氏墓志铭
太孺人陈氏建阳县三桂里人父安世强学博闻尝立义斋县南从而学者甚\娶何氏生太孺人年十有七归同里周君周君为人和乐易不以家人生产为事太孺人佐以勤敏持家俭而有法训督诸子甚严至待姻党遇邻曲则又咸有恩意少时丧其亲哀慕不懈及嫁不逮事舅姑而岁时A享执事必亲讫事常呜咽流涕晚好浮屠法得其大指遂不复问家事恶衣菲食逾二十年而忧人之忧赈其厄穷病苦虽极力不倦中子举进士登王官再逢庆恩周君得以承奉郎致仕太孺人後以宗祀霈泽亦锡今号乡人荣之而太孺人所以自处者不少异于平日也绍熙元年三月某日以疾卒于家卒时精爽不乱享年六十有八周君名谊字少贾前五年卒加赠至通直郎三男子明佐明仲明作明仲尝以承议郎差知邵武军光泽县事读书处事精敏~人所至未可量也女五人其俪洛T萧思济程必显陈浏而季未行孙男二人巽亨震亨女三人尚幼明年某月某日诸子葬太孺人县西新岭天湖之阳东望周君广平山之墓才数百步明仲以铭来请予雅知之不得辞也铭曰
母之贤足以成其子子之贤足以显其亲西岭之阡百世而新我其铭之以相後人
宜人丁氏墓志铭
濠州使君刘侯仲光以书来曰惟吾考妣皆有贤行而禄薏慌淦涞轮俟饧炔恍以楣掠植荒苊憬德业以求无负于明训徒赖遗泽得阶末第从宦积劳至叨郡寄禄赐丰厚足以饱妻孥饫童仆而慈永隔不及少伸区区鸟乌之养每一痛念不如无生独幸累年以来数逢国家大庆累赠皇考至朝散大夫皇妣至宜人尚有以少慰人子罔极之思者而先宜人之铭久未克立自念老矣或遂泯没而无闻则後生小子将不复知前人立家本末重此不孝且无以见先人于地下惟吾子幸哀而与之铭则仲光知免矣敢泣血再拜以请余读其书不能终篇为涕下不自禁时方卧病田间气息奄奄笔研废弃久矣然感其意不忍辞也乃考其事状而次第之宜人姓丁氏世为永嘉大姓以积善好施闻於乡父讳瑜尤长者兄弟皆以进士官州县练Q有能名宜人早归同郡刘君讳某字元默而刘君之为人亦诚实无表q乐善爱士起居有常虽甚暑不袒裼家无蒲博之具喜k人急遇下有恩然其居家严未明而起内外井井教子弟尤有法而宜人配之无遗德焉始入门时舅姑皆无恙晨昏无违礼内睦娣姒谋嫁诸姑外接亲戚辑邻里恩义俱称重轻有则於是翕然称为贤妇久之舅病痱宜人侍养尤勤?非手调不进舅亦非宜人所进不尝也姑为比丘尼与宜人年相近病迎归与共卧起扶掖饮食终岁忘劳姑每感涕谓曰病愈当终身事汝如母临没又谓曰即死当报恩地下幸复为人愿为汝子孙以事汝姻旧间有过失辄为晓譬谆复甚或垂涕泣而道之闻者感悟迁革乃已刘氏与同里胡氏有旧好宜人遇之恩意尤笃胡氏长老至今以为言里人有子好读书欲为儒而父难之其母以告宜人既好喻之又资以金钱使与其子俱试太学以遂其志其人後常以语人且叹息曰今人不复有此风矣大夫公既严于教子宜人又能弥缝其间教诸女以身为法自未笄时已令夙兴备盥栉奉药饵夜尝躬视扃~洒y^辄令持烛行前既笄则教之酒浆烹盖藏之事祭祀宾客之奉且戒之曰尔曹毋厌吾言异日当蒙其力耳以故诸子皆以文行称而女适人者亦能持其家某年某月日以疾卒年四十有九葬于某县某乡某里子男三人长曰昭入太学被荐未第而卒次曰某亦早世其季即仲光今以朝散大夫权发遣濠州军州事女五人嫁周氏叶氏潘氏余未行而卒孙三人曰迩曰适曰W曾孙七人曰仁实仁近仁守仁及仁任仁愿仁履也濠州行笃厚早以文学吏治着美称仕于朝且通显一旦求远郡去有挽而留之者弗顾也士大夫莫不高其廉静而服其明识不知其母之贤所以资之者如此其远也然则宜人之行其可以不铭铭曰
顺尊卑睦A党力岂多惠能广勤夙宵谨微细男敏学女恭馈贲幽壤叠闵书季之贤慕有余衔深悲考潜德授我铭语无
宜人黄氏墓志铭
宜人黄氏今宣义郎致仕陈君衡之配也世为福州侯官人曾祖绍祖迁父仲文皆不仕宜人性淳质不解世俗机事数见欺不自悔既嫁事舅姑唯谨相其夫理家事甚?躬勤俭以衣食抚教诸子甚恩故诸子皆得以自力于学而仲氏遂以进士中第补婺州户椽宜人见其贝狱必戒曰人命至重毋使有w闻当笞人必戒曰轻之毋使重伤见其被檄考贡士必戒曰详之毋忘汝为举子时也初好佛书读诵拜跪终日忘倦一旦忽屏不事曰不在是也无愧心足矣以庆薅魅锡至今号绍熙二年七月乙卯卒年【阙】　子男六人孔夙尝贡于乡孔硕文林郎处州州学教授孔易亦尝预贡籍孔时先八年没女五人长倥俗有拊槭来问市拗袄扇州司户参军赵彦夔季尚幼而二男二女皆夭孙男四人女一人而女亦夭诸子以宣义君之命将以明年某月某日葬宜人某县某乡某里某处而孔夙孔硕皆尝从予游状其行事如此来请铭不得辞也其铭曰有妇之德为母之则无愧其心反此真宅
f功郎致仕董公墓志铭
君讳琦字顺之饶州德兴人董为德兴着姓世有登儒科者君之曾大父某左朝奉郎太医令大父林右从政郎处州缙云县令比两世皆以才称父陆始不仕而亦以气节闻君生有英气务为倜傥可喜事不肯践绳约缙云君忧其过名之曰执柔而字以顺之曰以是为尔韦弦之戒君佩服唯谨及更今名而犹以旧字行示不敢忘也年二十五始从乡先生韩溪程公受春秋学程公命设几案日与对诵春秋左传及近世胡氏传时时为说大义稍以礼法开之君自是若有省痛自刻厉虽益以风义自许而不复事少年豪习矣义役法行首出田粟倡之事以时定里人赖之尝卜薏丶鹊眉而所知有贫不克葬者举以畀之无吝色少尝从程君倜及其弟舟学二君没久遇其子若孙恩意不少衰其好义多此类晚得诸公家祭礼读之曰是固可勉自是岁时祭飨斋洁灌荐跪起如法比老不倦既~意进取渐屏家务即所居旁杂艺花木蔬果以自娱客至开尊命酌剧谈终日闲及世事而处其是非成败则虽老于朝市者不逮也淳熙十二年天子奉觞德薰推恩耆老以子铢故授f功郎致仕绍熙三年八月?寅以疾终年七十有六盖君为人精悍议论贵决白不为摸棱含胡态有所喜怒若茹物不下必吐出i已然已过则夷然未尝宿怨人或待以横逆往往更结以恩意使自愧悔以是士之贤者爱之其不肖者倾事之及其卒也皆伤之少尝读马援传慨然慕之既涉世不偶又颇闻先生长者余论乃更折节为儒生自力于善识之者谓其视畴昔犹两人也嗟夫天下平治士无功名才否一区之死无声昔人尝恨之如君者使少有所遇合以其才颉颃一世可量哉娶周氏李氏皆前卒子男四人镐铢锡t女三人嫁余梓程彻王中皆周出也而镐t及程氏女亦前卒孙男三人女二人明年铢将葬君湖山之原以周氏y且属新吉州录事参军程洵允夫状君行事如此来请铭予不及识君而韩溪先生者先君子之内弟允夫即其子也铢又来学故闻君之行事为详其可辞乎始君自恨知学晚教子甚力故诸子多材而镐铢皆举进士铢尤好学自立庶能成君志者铭曰
才之良气之刚有求必予义之方能不试老其乡呜呼归哉此其藏
晦庵集卷九十三
<集部,别集类,南宋建炎至德佑,晦庵集>

[book_title]卷九十四
钦定四库全书
晦庵集卷九十四　　　　　宋　朱子　撰墓志铭
直显谟阁潘公墓志铭
公讳字德~姓潘氏婺州金华县人曾大父讳宗简大父赠中奉大夫讳祖仁父赠通奉大夫讳良佐始以儒学教授诸弟皆从受学而中书公良贵遂以清直致大名公生e悟少长庄重如成人既孤中书公爱而收教之欲使後已公以亲没无所受命辞乃任以为登仕郎为娶李庄简公女李公亦器许焉初调袁州分宜主簿躬校簿书蚤夜寒暑不少懈田里赖以安监临安府造船场部使者以为能多属以事皆迎刃立解且不以上官喜怒为向背御史杜莘老闻而贤之欲引以为属会去不果公亦未尝求荐而当路争知之改通直郎宰相留官中都公固求奉祠以去已而差提辖杂买务杂卖场严禁防谨次第大官要人无敢干以私皇城逻卒挟恃干纪公按致其罪不少贷人为公危之然公以廉白自将其党虽怨之卒无以报也终更宰相又欲留之不可遂出知兴化军莆俗险健多讼公至究其利病施置之方为科条以属吏简易严密无所偏倚郡以大治时即学宫召诸生而教饬之遂无敢以事至廷中者女官道士托妖妄求却鸵员砥渚有签枢张说书属公上其事公不可说复喻意部使者以撼公公卒不为动岁旱祷雨不应公虑狱有w亟往讯焉果得二人破械遣之而归其狱于吏车未及旋大雨立至郡故有洋城陈霸二斗门及木兰陂溉田数万顷岁久废坏公为兴筑壮固牢实民至今咏歌之适岁荐饥募客舟予钱博籴而其期人始莫喻其意既而籴者得以其间往返一再然後及期则籴价久已自平而民不饥矣人始服公为有谋也请蠲岁输丁米钱千万久之未报辄移属县缓其输漕司不悦督愈峻公诉于朝竟得罢乃已召还赐对公言郡县者朝廷之根本而百姓又郡县之根本也今不计州县之事力而一切取办又不择人材之能否而轻以畀之欲本固而邦宁其可得乎上善其言欲留以为郎而公有所不乐力请外乃除提举两浙西路常平茶盐公事至则罢中都馈饷之不如法者豪贵已多不悦而平江库钱失漏守因是诬富室以取偿一郡大扰有死者公檄罢之守以是怨以禁兵绐白直而[它司上其事公坐削一官移江西未行又移江东入境发赃吏一人故相有为请者不竟按逐之列城震耸行部所过延见父老使县别为辈以次召问所疾苦及吏治得失戒州县毋得除舍馆饰供张钤键吏卒所过肃然父老叹息以为未始有也池守赵粹中恣横不法递卒廪给不时有盗发边奏窜匿名书以诉者诏以属郡粹中恐怒捕系卒汪清讯治强服亟奏诛之刑狱使者丁时发过郡闻其w取具狱之将发其事粹中遣其属突入传舍即几间夺去骂陵折一郡大骇公时出按旁县驰归与时发共劾之会时发改使湖北事久不报而公绳之愈急章三上遂与俱罢後得真窜书者朝廷始罪粹中而恤清家寻复起公提举荆湖北路常平茶盐事入奏为上言比年户部调度不继督赋苛急监司州县希意避罪不暇复以百姓为心下失人和上干天变其原在此愿诏有司悉蠲州县民间旧逋而内出禁钱以补上供之缺其招卫卒除戎器皆许留经总制钱以充费不则且止以俟他年更诏大臣选官置?考校绍兴以来出内之会参互省啬继续补助为经久计常使户部支计有余则州县而民力纾和气应矣上闻公言叹息称善且曰朕於户部应副多矣民间逋租内藏积久亦已蠲放卿言州县扰民之事朕亦闻之盖所谓黄纸放白纸催者若已蠲之而又责于户部此诚何益正当一一与补还耳因谕所以寄任之意甚悉宰相犹欲留公典选公力辞之部承水旱之余教喻惩戢安集赈呵尽其力民又病疫则遣医视疗家至而日课之以其死生多寡为殿最由是全活者\俗喜焚尸公敕诸县各治丛冢焚者有禁民莫敢犯湖北多陂泽官不障故使贫民得渔其间赖以食者甚\既而或以输租自占而专其利则民固已病之至是议者请复增租而吏缘为奸尽斥贫民所渔以给富家失业狼狈者不可计公为申明其法悉以还之未几改南路提点刑狱公事将行犹为条奏本道荒政数十事诏悉施行行之日士民自言诸司乞留公者以千数出境犹遮道攀恋涕泣不肯去有盗杀人而诬指贾人梁晚四为罪首论当殊死前後七推具伏录问辄不承最後至公亲鞫则方盗杀人之时晚四实在他所参验行由印历晷刻不差乃得其w状即理出之而劾官吏失入者上大喜可公奏下诸路以为法又奏新法狱经再鞫词或少异必取初鞫官吏承伏而并按之追逮往返或淹旬岁再鞫官惮于留滞虽或有w亦弗敢白以此狱少平反枉滥者\请得复用旧法上亦可之除直秘阁知广州兼主管广南东路经略安抚司公事将行犹奏郴州度用不足多横赋以供军驯致巨寇前後非一请下漕司通融补助以息後患广东地接郴桂汀C之境四州之民岁一u岭贸易折即相聚为盗大t至数千人公入境适捕得渠帅八人即斩以F曰三日而去者吏不得格期外不去复捕如初於是皆散有梁氏兄弟者招纳亡命前後杀人无数而掠其赀以致富交通州县吏不敢诘民患苦之号为四彪公擒捕诛杀污z其居宅盗望风破胆大奚山斗入海中寇攘所聚虽良民亦以渔盐为命急之则散入贼中不可禁所从来久至是新置都盐使者欲禁之檄水军逐捕公曰水军专受帅府节度非它司可得而调也且争小利起大盗将谁使任其责耶卒拒法不为发良民既得少安乃募其酋豪使以捕贼自坑墒堑练㈤得有功者为奏补官L死即官其子而重责其坐视不赴救者官属不幸死者厚赙遣归存没老稚无一人流落如是者三十余家士族女失身非类赎而归之上闻公究心狱事诏特转朝议大夫进直徽猷阁知潭州安抚湖南复值凶岁精H祷广咨询蠲税租弛逋负民得小康饥不为害飞虎军骄横不可制有恃醉挟刃伤人者案军法诛之於是帖服无敢犯明年召还以疾辞进直显谟阁知太平州未上又明年除尚书左司郎中竟辞不就乃申太平之命未行而以疾卒享年六十有三累官中大夫爵金华县开国男食邑三百户其配李氏讳孟琰字文靓孝友聪明识趣高远庄简公南迁时年未及笄已能刻苦自厉甘忍贫薄周恤亲党虽凶事无所惮既归公诸妹多未行奁具所须推予不少靳奉祭祀必诚敬事以公义衣必亲制食必亲尝药必亲煮从公居官未尝问外事买市物而门内之治虽细必亲条理精密如严官府每罢官治?皆一日办警敏~人而不为苛察治家严整而御下有恩缝纫必精漱缺亟喽不为组绣华靡与公言未尝以爵秩进退为欣戚其教诸子亦然有识高之累封令人後公三年卒子男友端友恭皆力学有志操友端尝以进士高选今俱为从事郎女友松嫁太常寺主簿史弥远孙男履孙将仕郎女二人皆幼友端等葬公绍兴府上虞县永丰乡张澳之原以令人y公少从中书公学长倮钍嫌值米简公为依归中年游张敬夫吕伯恭间切不倦晚岁读书厉志弥笃自为小官即以治行有闻治郡先教化而讼狱期会无不谨务施舍而出纳o细无所遗兴利除害皆有成绩为部使者废置不避权门纠劾不惮大吏咨询抚摩无隐不达至典方面养威持重务大体不细苛精择丞史随才授任治民训兵禁奸除暴无一不可法者盖尝自谓吾之为治主于而不使有名辅以严而不使有严迹唯其纲维总摄而脉络通流是以坐走百吏而我常无为也有所弛张必先究见利病本末然後出令耻为姑息小惠以掠虚誉每言欲民力先恤州县州县足则科敛自息而田里安矣谓榷酤茶盐非古法不忍尽以律令从事於犴狱尤兢兢然亦未尝纵释有罪也所至必问人材兴学校潭州岳麓衡之石皆一新之学者用劝荐士唯公论是与不私亲故不受请嘱有所荐辄闭阁草奏欣裟敢言虽被荐者亦事下然後知伯恭闻而叹曰潘公荐士可谓尽善尽美矣所部水旱盗贼无巨细必以闻以祥瑞告则抑而不省其爱民如子驭吏如童仆按寮属如朋友惜官帑如私财治公事如家事事有不便于文法辄身任之不以累其下是以人争为尽力所至称治近世士大夫间号精吏道有科指而猛适宜大小中度者无出其右其持身尤谨饬言笑有常度其仕进不即人而人即之然有小嫌辄避不处曾觌贫贱时尝以诗文见及贵~不与通使人来致殷勤辄不报以书请事亦不从归自江东环堵萧然弹琴读书有以自适未尝一与诸公贵人通声问晚岁召还盖将有以处之而公病矣亦会有谋倾宰相者尼之遂竟不获究其用论者莫不叹息而公处之超然少喜学书得欧楷法劲挺严密如其为人雅不信浮屠诡异之说尝着石桥录以斥其妄丧祭不F流俗平居无所嗜好既病神明不衰起居庄敬如常时顾诸子诵曾子易箦时语而~是则世之所以知公者犹未足以议其方也熹从公游虽不久然相知为最深友端等又来学故于其葬来请铭不得辞也铭曰
士患不学学患不行口荣身悴物重身轻伟欤潘公夙有奇尚蹈履密微老益坚壮湖清海谧百辟仪之归欤惫矣道固委蛇唯其德学知者盖鲜我铭其幽以告悠远
敷文阁直学士李公墓志铭
公讳椿字尬搪逯萦滥晗厝嗽祖安祖泰皆不仕父升进士起家为吏以廉正称累官朝奉郎赠大中大夫母杨氏赵氏张氏皆赠硕人靖康之难汴都不守大中公以卫父见伤父子偕卒公年尚少藁殡佛屋深W而详识之奉母南走湖岭间备尝艰窘而竭力以养母子相慈孝人不知其赵出也用遗泽补官调潭州衡山尉`奸发伏人不能欺决事问理如何不为势夺再调桂阳监司理参军盗发临武将尉缚六十余人以献公辨理之才六人抵死它所活亦甚\以数争狱事失守意求去不获守悟乃更相知建复临武县盗以不作者二十年徙衡州军事判官守与部使者交恶公谏止之不後阖郡坐劾去公独免邵民有告两人为盗者郡得其一将之法而囚家诉w公被檄鞫之使召告者则无其人问其同徒则已毙于路矣故牍则毙者是夕乃在他州有左验囚乃得释徙宁国军节度推官豪民执伪蝗〕率咸锍赂缸颖杏谟妻又将毙矣公辨其伪夺田归陈氏金人将渝平亟白守将修城壁葺军械料民兵甚整人恃以安张忠献公节制两淮军马辟备差遣及拜宣抚都督皆以自随盖公始见胡文定公退与其诸子游从容言曰椿愿天下之人无不唯是之求耳胡公闻而异之其子仁仲後见公所论富川六事亦谓有经济才张公知之故取以为属诿以经画淮甸事公为奔走两路绥集流民布置屯兵察庐蘧情相视山水寨险要凡四五反详审精密所助为多它如谓督府当镇无为请制战车以易拒马之属未及行者尚\至于事有不可则固未尝为苟同也宣司讫事议请第赏官属公曰今未有功而遽求赏已非所宜且先将佐则无以劝士卒溥及之则无以待有功皆不便张公然之为止不上後诸将有以北讨之议闻者事下督府将从之公在外亟奏记张公曰复雠讨贼天下之大义也然必正名定分养威观衅而後可图今议不出于督府而出于诸将则已为舆尸之凶矣况藩篱不固储备不丰将多而非才兵弱而未练节制未允议论不定虽得其地不能守也书未入而师已行则又言曰大将勇而无谋愿授成g俾进退可观毋损威重既而果无功张公悔之一日喟然叹实材之难得公徐对曰十室之邑必有忠信天下之大岂可厚诬诚欲致之惟不恶逆耳而甘逊志则庶乎其肯来矣张公复拜右相公知事不可为劝之去明年春又出视师公曰小人之党已胜而公无故去庙堂此必为复申前议甚苦张公心是之而自以宗臣任天下之重不忍决去计也未几果罢公出幕府得监登闻院在职数月有所不乐请通判廉州以归未上召对首请复广西州县运盐而罢折税和籴招籴之扰二请无汰去军中百战之士以壮军势郡县三请以垦田为课最而更赋法改禄令多以谷帛少以钱皆当上意除知鄂州再对请令垦荒田者三分其租三年乃增其一三增而毕输请罢经总制钱悉为上供一其账目以省吏奸上可其垦田说至鄂行之复户数千旷土大辟鄂地重而守权轻赋薄而用广公交际以诚调度从约未几遽振而赢严火备禁奸盗皆有方略军民之争一决以法主将悦服移广南西路提点刑狱公事广西旧游习其民情之欲恶有所更革不戒而孚官吏有罪免之而已无所穷治未竟之狱一以轻平所纵释数十百人盛夏按行虑问谆悉退文书一夕千纸奏罢发运司所复昭州金坑请禁仕海南者无得市土物事皆施行移荆湖南路转运判官俾入奏事行及近甸时宰忌之促便道之部适岁大官配民备赈粜民争籴米踊贵复抑米价商船不来公至损配数除米估人用不饥奏请蠲岁籴代发二分米出缗钱权楮币和籴米宜用市直使毋太贱伤民人以为便自为小吏时已病监司行部从吏卒扰州县至是当出辄前戒吏具州县所当问事目以行而罢诸常从者所至州取吏卒使令凡以例致馈一不受自是人多效其所为言事者亦请下诸道以为法召为吏部员外郎复论广西盐法上是其说俾条施行之目以上遂改法焉其後二十年间法虽屡变而折m和籴招籴之扰竟罢民赖以安除枢密院验详诸房文字小吏持南丹莫氏表来请于宜州市马因签书张说以闻公语说邕远宜近人孰不知其前日故迁其涂岂无意哉况今莫氏方横乃欲为之除道而擅以互市之饶误矣小吏妄作将启边衅请论如法说又议诸郡招军宜立法以课殿最公语之曰C吉建剑等州民\俗悍虽多募不难致淮汉荆湖凋弊未复若限以额恐有抑壑扰积二事忤说说怒语人曰吾乃无一可耶公闻之求去上问知之亟令慰喻安职未几说免乃迁公左司员外郎密裨国论深抑吏奸号为称职尝言三衙御前之兵有用当益诸州厢禁兵无用当销销之之术死亡勿补二十年之後无复无用之兵矣它时宁壹以御前兵分屯诸州可也始公在督府尝建军民杂耕之策既而详其利病乃欲尽捐以予诸军使岁分半卒以耕而益其食至是亦为上言甚悉寻复请外除直龙图知隆兴江南西路安抚避祖讳改荆湖南路转运副使至未一月移都大提举四川茶马俄复归故官建请十三事同日报可大者减桂阳军月椿钱岁万二千缗而损民税折银之直民刻石记之免户部配鬻乳香诸路并得免讫今不复配衡岳庙火公言庙火天厌其非制请毋复屋而筑坛以望用遵礼典省财力不报茶寇作帅以失律免公摄其事时江西兵已集寇势窘谋复南走公亟收散亡分守要害寇不能越故江西得蹙而擒之奸民有规聚徒应贼者公募土豪捕其魁桀诛之余悉散走事平请于朝岁分卒戍产茶处盗以益衰又言茶商买挥诠俣复市茶于园户与盐商买欢即受盐於官者殊科今一其贾是以茶商独困而私贩多岁额不敷而民被扰甚则L攻o为t盗前日之事亦可验矣请损其直以便事而有司吝出纳乃析小灰砸晃六实无所损而重以烦费人益病焉召还见上首论军政之弊曰属者鄂渚大军三千捕茶寇数百亡失过半小寇尚尔如大敌何臣尝求其故矣大抵将不得人驭\无术廪食既薄又恐侵渔老成习战之士一以疲老被汰则挈其强壮子弟以去军中惟有抑勒寄招之人又皆不习战陈而不可用至于待遇复不均壹使吾老旧之卒自伤其不及归正之人而归正者又自以为待之不如俘虏之厚也诚亟图之反此数者则军声振而国势强矣因复力陈茶法之弊乃得颇增盐数而公意未已也政府白拟司农少卿上自用公为正卿京师月须米十四万五千石而省仓之储多不能过两月请给南库钱以足岁籴之数又籴洪吉潭衡军食之余及鄂船并取江西湖南诸寄积米自三总领所送输以达中都常使及二百万石为一岁备久之不行公以不得其职求去不获又以白宰相曰今丰储仓南上库皆移东就西以眩主听而使朝廷户部自分彼此告借索还有同市道愿革而正之凡百政事各付攸司委任而责其成则名正而实举矣临安择守公在议中执政或谓公於人无委曲上曰正欲得如此人遂兼权临安府事守比非其人日走权门奉约束耳民事悉付吏手吏得F势为奸公既视事亲文书躬自予决要人请嘱一无所听府故以宦者为承受公事守至例谒之公不往怒因喻旨故迁延以相沮伤公白政府无所用承受请罢之市有火近巨c所居舍怒不专挟护遣两卒喧厉公所公奏其状下两卒大理狱大理观望覆逮府吏卒公即家居自劾诏杖两卒释府吏卒勿问僧倚豪贵立私宇至百数会有以奸秽事觉抵罪者因悉以令没入之而逐僧还所隶事在府三月竟以权幸不便亟解去而民至今称之公在朝过事辄言执政故不悦及是转对又言易以九居五六居二为当位而词多艰以六居五九居二为不当位而词多吉盖君以刚健为体而虚中为用臣以柔顺为体而刚中为用君诚以虚中行其刚健臣诚以刚中守其柔顺则上下交而其志同矣陛下得虚中之道以行刚健之德矣而在廷之臣未见其能以刚中守柔顺而事陛下者也愿观象玩词求刚中之臣远柔佞之士以应经义起治功由是执政滋不悦沮公茶议使不得行公益论事自若久之求去复除江南西路转运副使陛辞上曰卿未可远去改知婺州进秘阁修撰上意犹欲留公而公亟言军政敝武备弱必误事不合旨乃之郡居数月郡以大治会诏市牛筋五千斤公奏一牛之筋才四两今必求此是欲屠二万牛也上悟为收前诏且思公前言召以为吏部侍郎公又为上言民贫多盗非国之福愿诏中外有司各条所部冗费可省者以闻上善之而亦不果行也在吏部与吏史约予夺命士所陈身计当悉疏着令坚定其可否乃行既行而有遗若未允者重坐吏以此不能肆其奸秀邸馆客特注州掾公言其人未试且冲待次人请更受员外置不签书公事执政建议欲有所私而托以吏部所启公言是事虽小所关则大请究治上嘉纳焉上亲虑囚命公与知合门事张抡次比其事以闻抡自以官承宣使欲列名公右公不可白之丞相亦右抡公奏言臣固知承宣使序权侍郎上但使事以合门副侍郎耳故所被旨臣实先抡唯陛下裁幸上不直抡罢之公以上常独?机务而t臣偷安苟免乃按易象为上言乾首坤腹而六子之卦各象其事故圣贤之训皆以君为元首臣为腹心股肱耳目喉舌各有攸主今君劳臣逸非治之体且使出令用人或有未善则过归于上而政乱于下愿观易卦之象体乾刚之健而使腹心股肱耳目喉舌之臣各任其职且察臣下有游近习之门者严禁~之而益以公道用人名节取士则士风振而人材出矣一时弊事如卫兵坏僧庐掠都市而朝廷不深治言事官弹劾不胜去职而取从风闻者坐黥隶军中结逻卒开铺以摇主将皆极言之又建白凡选监司若大郡守宜使侍从集都堂公举所知而宰相拔其尤者以闻皆切治体又请凡应输义米者皆置仓乡社以藏而凶岁还以予之亦便于事然皆不得行独衡州监牧诸军回易竟罢如公言又尝抗言往者阉寺之盛卒阶靖康明受之变今复盛矣请抑制之不使长官置T室限其进子之数官高者使补外而门禁宫戒之外它毋得有所预严士大夫兵将官与之交通之禁则上下俱安而祸变潜弭矣上闻靖康明受之语辊揪弥曰幼亦闻此因纳疏?中以入最後极言边备不可以不豫如欲保淮则楚州盱眙昭信濠梁涡口花靥正阳光州皆不可以不守如欲保江则高邮六合瓦梁濡须巢湖北峡亦要地也其形势之缓急兵力之多寡计策之利钝皆历陈之如指诸掌又论应城四达之冲宜屯一军以为襄阳近援荆南兵戍襄阳宜徙其家属营江南毋使为虏所袭以病请祠不许而请益力乃除集英殿修撰知宁国府数日改太平州赐尚方珍剂以遣焉当涂重地盖以一面为寄公因自请以时行视圩ビ谢事得以密疏直达上皆从之既至力图上流之备请募选横江水军千人以为濡须东关采石声援采石水军舟多卒少宜以步卒之半为水战之用使可舟可陆往来巢湖为必保濡须之计而凡沿江津渡宜使皆隶南岸比来和州利商g辄穿支港以内舟首尾皆属之江此为自隳天险边民盗虏马或为它盗来归者有司不问甚或赏以劝之皆不便上纳其言亟命塞港它亦颇施行居年余年六十九即上章请老上初惜其去三请乃许以敷文阁待制致仕越再岁上以湖南兵役之余公私困敝上下恫疑思有以镇安之谓公厚重可倚复起公以显谟阁待制知潭州荆湖南路安抚使私礼免系帅衔以避家讳公雅无复出意再辞不获乃勉起至无几何悴者苏疑者释气象一切如盛时复税酒法人以为便前此官市民物不予直者悉为偿之斗酒千钱不妄用故人宾客薄少周助率以私钱州宅火徐葺之不调一夫而复其旧诸县有羡赋州竭取之县以不可为公归其半曰岁饥用不足少须之当悉归矣岁旱赈廪劝公蠲租十一万给常平米二万粜又数万民以不流死飞虎军新立或以为非便公曰长沙一都会控扼湖岭镇抚蛮徼而二十年间大盗三起何可无一军且已费县官缗钱四十二万民财力不可计何可废耶亦在驭之而已异论乃息郴民输租吏所加赋几再倍力请裁之三去其一民以小前在两州再言配法之弊请使凡应配者~坐加役流法钳居作三年而免毋或黥甘沟米孕旅獯芤菝廪送广至恩召和气至是计长沙一岁所递配卒千二百五十余人复申其说朝廷为下其事而议者狃常或笑以为迂不能革也未满岁复告归进敷文阁直学士致仕朝拜命夕登舟归老衡阳故居野塘之上淳熙十年十一月旦日薨享年七十有三公生十有五年避地南来贫无以为养不得专力于学年三十始学易两鞫郡狱须虑问者累旬不至因得昼夜研考乃若有得遂乐玩而没身焉其言于朝廷措诸行事无适而不於是也尤恶佛老邪说在临安被诏择灵隐寺主因复于上曰天地变化万物终始君臣父子夫妇之道性命之理死生之故鬼神之情状易尽之矣曷为求之他他时僧或宣对後苑复疏其失请崇先王之道正人伦之本渐汰游惰归复农桑其在当涂申法禁戢诳诱出教喻民语极谆悉至是病革题诗一章以示诸子沐浴正衣巾而逝人以是益知公之于易非徒诵说而已也公庄重简淡嶷然有守泊然无欲喜怒不形见于色故人不可得而亲疏而中夷易平直廉不近名介不~物应事存心悉主于厚平生未尝失节于权幸然非有意以矫厉为高也在六院时渊觌宠方盛同舍日走其门公耻之自引去晚登从列觌己位使相竟不往谒它一二辈职事所及辄与忤又尝为上指言其奸其徒相与聚而讪公有言太尉独不奈李某何者其人复之曰诚无奈其不顾官职何耳赖上知公深屡叹其朴直故小人无以行其计公于中外钜细知无不言其尤致意焉者边备军制赋法禄令茶盐屯田经总制钱拣汰归正配法也盖自少日亲罹兵难复历边事尽悴州县乃登守府乃践省寺於大小之务皆身履而心喻焉非如它人剽闻掠说而藉口尝试者也其从违忤合虽不可常然持其见终身不易言之恳恳至于四三其才通其识远不阿主好不诡时誉无书生之轻俗吏之陋其所蓄使得宣究斯世其庶乎公娶氏早没继室以韩氏有贤行夫妇相敬如宾皆赠令人男二人毅夫承务郎後公三年卒正夫宣义郎广南西路提举常平司干办公事女二人长适朝散郎提举荆湖南路常平茶盐公事临川吴镒次适邯郸刘仝孙男八人大有大来皆修职郎大谦f功郎大用大临大鼎大观大鼐未仕女二人尚幼公居家有常度不情替亦不严厉约不戚丰不泰终身一致在官俭而法官烛不入中门家人不用公家供张初临有新幕必撤而藏之存以迎新去之日不私一物焉家至今无有敝帷盖凡例所馈饷私不应法之入率积之公帑以供公不应法之用余则委置而去门内化之落然清素素笃风谊尝僚章贡李y死于安陆有女弃民间公赎而育之韩令人爱之如己子以归士族初仕亦尝从\投上官爵里状心怵然不宁自是不干请尝获盗委曲可以被赏置之弗问既循资则曰吾老于职官耳年五十有二乃改京秩自是出为时用然未尝忘归志未始携家入中都亦不至畿郡仕五十年上为人主敬信下为士大夫尊慕无o谤微累出入中外数四其入也皆以特召其出也皆以力请年至亟归不得已而勉起起又竟归以终素志而没出处之义特为全尽以是年闰十一月十一日葬于衡州花光寺之山後二里与韩令人同穴以葬日g不及识而吴镒状公行大略如此後十年正夫乃以其铭见属熹不足以铭公然熟公闻望盖久中间一再通书荷公见予良厚今又得吴状及公平生议奏读之观其行身如履?蹈矩无一事之不合于理论事如丝麻谷粟无一言之不适于用而其忠厚纯笃之气又有蔼然溢于行事言语之外者未尝不废书三叹而悚然心服也乃最其事而系以铭铭曰
大易之微妙不穷孰窥其表而测其衷懿彼李公心潜躬诣逮其涣然隐显一致进矢于廷退谂于私迎知失得不假蓍龟闵天越民忠君及国在古有评曰庶常吉胡不百年以究其施长言缶奄吴其离衡山之阳非其故土W而弗铭曷诏终古
滕君希尹墓志铭
君姓滕氏讳洙字希尹世家徽之婺源盖莫详其始所自来中间有见故翰林学士Q道者扣之乃知与东阳之族同原而亦不能言其迁徙合散之所由也君曾祖谷祖为父恂皆不仕而叔父恺蚤以文学论议有闻于时起进士官信之户掾以卒士友惜之君幼闻家学绪余长从乡先生俞君宋佑及一二知名士游益务记E其蓄甚富为举子文亦精致有程度而数以不偶即弃去不复为独教诸子为学而不专为场屋计平居厉以笃志力行之训甚悉及二子登科从仕则又时时为道平日闾里间所闻见情伪得失之变以开晓风切之以故二子皆以能自树立有声州县间晚得末疾犹手抄孔孟言仁梗⒁槐嗳障ν嫠卸又大书躬自厚而薄责于人之语于壁以自警其好学检身虽老不倦如此病革却医药手书死生有命富贵在天两言以示诸子而卒绍熙四年七月二十七日也年六十有五夫人胡氏有贤行前君二年卒五男子U从政郎鄂州州学教授珙f功郎宁国府旌德县主簿皆业进士L前卒二女子嫁进士程万顷程┲孙男七女四君为人恭俭质实遇人无少长a首接语如见大宾凡世所谓少年豪习饶乐放纵事未尝一接于身自奉甚薄终身如一日不以丰约易其度居家事亲诚心孝爱委巷之礼薄俗之态虽於强之不忍为也两逢庆薅骰蛉霸瞿暌杂Ω窬不可或问之则曰欺君而受爵亦何荣之有哉有士族女未Y落娼家君谋赎之娼侩知君贫立伪桓咂渲币阅阎君未有以为策也会U预荐书郡致金钱若干为劝驾礼尽以予娼得女嫁之不复诘其伪县宰张安中贤之为书其牒以表焉君之为人大抵如此呜呼是亦可为善人君子矣然其志与材既不得少自见于当世其廾V不得究于高年独诸子既能顺承其志而又将有以显扬之则人将以是为天之报施果不缪也U等将以明年五月二十四日合葬君夫人於万安乡龙陂四牡之源使珙奉吉州录事参军程君洵之状以来请铭余以疾病久衰谢不能而珙请益坚余窃哀之乃为次其事而铭之铭曰
行之躬学之力积之丰施之啬谓天梦梦请视斯刻
承务郎李公墓志铭
乾道六年成都府路转运判官权安抚司事赵公说知汉州事拜表上言其州人李君之行义闻于朝未报而四川宣抚使王炎安抚使薛良朋转运副使王[判官赵不飨嗉瘫砩闲⒆诨实畚哦嘉之乃九年闰正月丁酉制曰务穑劝分有司之为政发廪赈乏仁者之用心尔以布衣居于下土因年饥之不足动义⒁杂形怕懦鏊讲囟嗨全活与计偕而已老从官牒则徒劳勉服官荣归教乡里可特授f功郎致仕里之人高君之行而饱其惠既相与嗟叹而咏歌之君没之後十有七年其孙寅仲入书省佐着作会进史得增秩因请以及君於是又诏特赠承务郎人以是益知君积善之报为未艾也又後数年着作君乃自其家使人以书致君行述一通于予请以是铭君之墓予故未得交君父子间又以病废书久欲谢不能而惟闽蜀相望数千里着作君乃近舍其乡之先生君子而远以属我是岂可以虚辱哉乃最其书之言曰君讳发字浩然其先陇西人唐明皇帝逃难入蜀过汉小留其近属之从行者因或家焉君其後也世居什邡县邕顺乡後徙长原曾祖保荣祖有质父世通皆隐不仕君资禀高迈自少m傥不群读书有大志傲睨场屋谓功名可立致以乡贡入辟痈补内舍久之未第宦者梁师成方贵幸士之不得志者类资以得官或以是怵君君正色拒之京师被围疏陈大计不报即弃禄牒归养于家其先府君晚厌人事常独居一室家务一以诿君君节衣缩食瘠已以崇义买书辟馆迎修士以教子孙而于忠孝立身之大义尤致意焉不专为举干禄计也亲疾疗治不遗力虽毁伤无所惮免丧既久语及亲犹泣下庐墓侧再u岁弟没亡子遗腹生一女妇服未竟辄谋私其橐以行君以义正之其家愧恨欲以危法中君君不为屈吏又偏主其词而卒不能有以A也已而抚其遗女如已生且厚资之以归名族无o芥余憾自其少日生理未裕之时以至于老而丰殖推财让产恤孤怀幼k人之急自兄弟族党以及于\远之无告者无不必尽其力而退无自多之色平生折黄责不胜计里人有L讼者就以求直闻其言皆失所争而去其微至于病者予药石产者给薪米亦久不懈岁旱犯烈日徒步数十里为乡人致祷雨为立应人尤德之岁或不登辄为食以食饿者自春徂冬日以千数乾道戊子民饥甚官为振廪劝分而就食君家者日至三四万人明年流庸未复而荒政以罢民愈困敝数百里间扶老携幼挈釜束薪而以君为归者其\又倍于前盖君之为此自绍兴之丙辰至此三十余年岁以为常所出捐不知其若干斛所全活不知其几何人矣及是而惠益广绩愈茂以故州郡及诸使者始上其事而蒙显赏焉君初不欲而不能止也既起拜命因摘诏语テ渌居为义⒅堂曰姑以示吾之子孙使之无忘圣朝所以褒劝之意而益勉于及人也盖於是时君之年七十有七矣明年属疾且革犹顾左右问今日所饭凡几人既没所活饿人过其门者无不流涕也嗣子窦仍峋其乡古魁之原又次君行事如此而论其⒃痪才虽高而动以绳墨自守凡有所为必问礼律如何其中退然如不胜衣者唯于义之所在则奋然以身先之虽压以公卿之势弗夺也临大患难濒死而气不少沮季子以言事得罪至徙岭表君不为动与人交开心见诚不逆其诈尤谨然诺不为利呷擞行∩瞥浦不容口不则必面折之而亦不复留r中也故从之游者莫不爱敬而严惮之或者至以侠名归之盖不知世之以武犯禁者正君所深耻也虽无官守之责而闻四方水旱疾疫辄忧见言色论天下事激昂慷慨利害晓然听者忘倦故相魏国张忠献公雅知君书疏往来未尝不称叹其贤张公都督征讨君移书为陈量力虑胜之戒甚切呜呼君之为人如此使及强盛之年得用其力于当世则其所立宜必有大过人者今既不获施用而其余功犹足以活千万人之死命虽其存没幸尝再被宠褒然天之所以报君者岂若是而休耶君卒之岁淳熙甲午二月丙寅葬以辛丑五月之壬寅君夫人同郡杨氏先卒二子褚岳劬俚霉僮抛麝朝籍累封宣教郎致仕赐绯鱼袋f中进士第至宣教郎後公数年皆卒一女适朝散大夫知嘉州王神孙男五人寅仲为长次宾仲次康早世次宪仲次仲寅仲贤而有文辞今为奉议郎知普州所以笃君之庆于无穷者将于是乎在予虽不及识君而于君之事无所疑者独以行述为可信又读义⒅钍而全蜀名士无不在焉益知行述之果不诬也乃悉论次而系以铭铭曰
德而不才德匪其德才而不德乃才之贼贤哉若人抱道隐居振廪之功日活万夫茂实既腾帝伟其绩命服命书于以往锡既宠于堂又贲于幽惟是闻孙益鸿厥休我铭其藏千古不泐义⒅名永世无
宣教郎致仕陈公墓志铭
君姓陈氏讳衡字公权曾祖确祖某父某皆不仕世为福州侯官县人及君之生质直严重谨然诺寡言笑饮食起居有常度寒暑不易危坐终日对妻子未尝见齿虽严于家而与乡人处则敛退乐易唯恐失色于人虚怀待物不疑人欺遭诈取直无愠责逋于人愧若已负以故不能治生而安于贫尝曰吾不怨人亦莫余怨不侮人亦莫余侮也中岁益贫i阖门以教子为事奉养靳靳而资其子使从师友讲学至解衣无吝色起居晨夜必以身率之其勤约人所不堪而君处之裕如也已而诸子举进士有名仲子孔硕登科从官所愣嗫杉腿艘馄?约少而君训饬弥厉未尝假以言色其平居所以告语之者随事不同而要其归必出于守道循理爱人及物之意孔硕为邵武宰方以聪明慈爱甚得其民而君遽以疾终于寺舍市里闻之无不失声叹吒如悲亲戚绍熙五年十二月丙寅也平生不喜僧道巫觋诳诱之说及病遗戒悉摈不用盖其天资有过人者故虽未尝问学而卒能有以自拔于流俗乃如此初以庆薅魇谀彻僦率思仍儆龅羌及明堂恩累阶宣教郎赐五品服娶同郡黄氏封宜人先卒而葬于闽清县贺恩里大将之原至是孔夙等将奉公柩以合焉亟以书来曰诸孤不孝荐遭闵凶前日先生既尝幸哀而赐之铭矣今而阙焉是使孔夙兄弟无以见先人于地下也敢泣以请惟先生怜之时予方以负罪杜门俟谴不敢复近笔砚为辞章然读其状于中若有愧焉因窃叙而铭之其子孙男女已具前志此不复出铭曰
言之出不u阈行之长不满乡人莫我尤我岂人忧载此余O以适其丘吾浅之为丈夫者又安能窥其际而涉其流乎
范直阁墓记
宋故左朝散郎直秘阁主管台州崇道观范公讳如圭字伯达曾大父履谦妣阮氏大父补之妣李氏童氏父舜举从事郎累赠左朝议大夫妣胡氏继叶氏俱赠恭人大父以上世家建州建阳县之由原先大夫始居漳滨遂为荆门军当阳县人以崇宁元年玄]敦?九月己丑巳时生于舅氏胡文定公荆南学官廨中既孤自奋从文定公受春秋学举进士建炎二年对策廷中语切直张和公时为考官第为首选同列不可於是以乙科赐及第授从事郎武安军节度推官以母丧解职服除从外舅叶公辟为江南东路安抚司书写机宜文字召试馆职除书省正字兼史馆校勘如故绍兴十年春谒告如荆门迁奉先大夫恭人之柩归葬建阳始公在馆数陈论时政与宰相意不合至是遂请奉祠差主管台州崇道观秩满辄复请由是历十载三为祠官十九年添差通判邵州秩满差通判荆南府赐绯二十七年召赴行在上殿直秘阁提举江南西路常平茶盐公事岁余除利州路提点刑狱公事在道上书论宗社大计有人所难言者会有目疾辞得不行差主管崇道观二十九年秋起知泉州十月到郡革弊抑强人方受其赐而贵势不以为便俄有旨与宫观理作自陈越明年正月始被命即日罢归四月受敕复为主管崇道观而公已病矣六月乙丑卒于邵武军寓居之正寝享年五十有九而是岁绍兴三十年上章执徐也公娶叶氏右文殿修撰宗谔之女封安人子男三人长念祖右f功郎次念德次念兹念兹後公十八日而亡年十有七矣女二人长适右承务郎折知常次适登仕郎刘r孙男四人女一人皆尚幼其年九月甲申诸孤奉公丧归葬建阳县渭曲山谨次公姓系爵里始终梗概纳诸圹中以识若经术行谊出处之详则将请于先生君子深知公者刻辞墓左以明示後世云从表侄左f功郎监潭州南岳庙朱熹谨记
皇考左承议郎守尚书吏部员外郎兼史馆校勘朱府君迁墓记
先府君讳松字乔年姓朱氏徽州婺源人曾祖讳振祖讳绚妣皆汪氏考讳森妣陈氏三世皆不仕考妣以府君故赠承事郎孺人府君生于绍圣四年闰二月戊申性至孝有高志大节落笔语辄惊人政和八年以同上舍出身授f功郎建州政和县尉承事公卒贫不能归因葬其邑而游官往来闽中始从龟山杨氏门人为大学中庸之学调南州尤溪县尉监泉州石井镇税循左从政郎绍兴四年召试除书省正字丁内艰服除召对改宣教郎除秘书省校书郎迁着作佐郎尚书度支员外郎兼史馆校勘历司肜舨苛讲芙粤焓分叭绻室允防妥奉议郎以年劳转承议郎丞相赵忠简公张忠献公皆深知府君未及用而去秦桧以是忌之而府君又方率同列极论和戎不便桧益怒出府君知饶州去赴请间差主管台州崇道观以十三年三月辛亥卒于建州城南之寓舍年四十有七所为文有韦斋集十二卷娶同郡祝氏处士确之女封孺人後二十七年卒男熹尝为左f功郎差充枢密院编修官女嫁左f功郎长汀县主簿刘子翔孙男塾冈谂巽兑皆幼初府君将没欲葬崇安之五夫卒之明年遂?其里灵梵院侧时熹幼未更事卜地不详既惧体魄之不获其安乃以乾道六年七月五日迁于里之白水鹅子o下熹攀慕号殒痛贯心骨重惟先君既不得信其志以没而熹又无所肖似不能有以显扬万分敢次叙姓系官阀志业梗概刻而R诸幽且将请文作者以表其隧昊天罔极呜呼痛哉
尚书吏部员外郎朱君孺人祝氏圹志
先妣孺人祝氏徽州歙县人其先为州大姓父讳确始业儒有高行娶同郡喻氏以元符三年七月庚午生孺人性仁厚端淑年十有八归于我先君讳松字乔年姓朱氏逮事舅姑孝谨笃至有人所难能者以先君校中书赐今号及先君卒熹年才十有四孺人辛勤抚教俾知所向不幸既长而愚不适世用贫病困蹙人所不堪而孺人处之怡然乾道五年九月戊午卒年七十生三男伯仲皆夭熹其季也尝为左f功郎差充枢密院编修官一女适右f功郎长汀县主簿刘子翔孙男塾冈谂巽兑皆幼越明年正月癸酉葬于建宁府建阳县後函天湖之阳东北距先君白水之兆百里而远不孝子熹号慕陨~敢窃记圹中如此昊天罔极呜呼痛哉
知县何公圹志
君姓何氏讳镐字叔京邵武军邵武县人父讳兑左朝奉郎母陈氏刘氏林氏邓氏皆封安人而君刘出也以朝奉公致事恩补将仕郎更授右f功郎泉州安溪县主簿辟江南西路安抚司书写机宜文字调汀州上杭县丞从政郎潭州善化县令未上以淳熙二年十一月丁丑晦卒于家年四十有八娶同郡李氏子男三人琰某某女三人长傥獯笸次冯栋季未行也君天资夷旷廉静寡欲有过人者始朝奉公学于故殿院东平马公伸受河南程氏中庸之说笃信力行没身不怠而君又得其传培殖从容克笃前烈佐邑有惠爱着书数万言琰等将以四年三月某日葬君台溪东砀之原其友新安朱熹为识圹中如此且将叙次其详以表于墓上云
刘枢密墓记【代刘平甫】
公讳珙字恭父姓刘氏世为建宁府崇安县人曾祖讳民先故任承事郎累赠太子太保妣黄氏彭城郡夫人祖讳k故任资政殿学士银青光禄大夫谥忠显累赠太师妣李氏秦国夫人继吕氏韩国夫人父讳子羽故任右朝议大夫充徽猷阁待制累赠少傅妣熊氏福国夫人继卓氏庆国夫人公生于宣和四年二月十日卯时建炎三年以忠显公致仕恩补承务郎绍兴十二年中进士第调绍兴府任城都税务未赴改监潭州南岳庙十五年差主管西外敦宗院十六年磨勘转承事郎十月丁少傅公忧服未除而韩国夫人薨公以嫡孙承重二十一年服除差诸三宫大小学教授二十四年四月权书省校勘书籍官又权礼部郎官六月权中书舍人十二月磨勘转宣教郎二十五年五月罢二十六年差主管台州崇道观二十八年召赴行在除大宗正丞未赴二十九年磨勘转奉议郎改书丞三十年兼权吏部郎官四月除吏部员外郎改监察御史十月复为吏部员外郎三十一年正月兼权书少监六月除起居舍人九月兼权中书舍人十月兼权直学士院从车驾幸建康三十二年三月除中书舍人赐紫金鱼袋五月正兼直学士院八月以扈从恩转承议郎今上登极覃恩转朝奉郎借朝议大夫礼部尚书奉使大金上以公辟置官属公当特赐御札\谕时始议与金人为敌国之礼未决以故未出疆而复隆兴元年二月磨勘转朝散郎十一月除集英殿修撰知泉州未赴二年二月改衢州乾道元年三月除敷文阁待制知潭州荆湖南路安抚使以平郴贼李金功赐御札\谕又除敷文阁直学士三年正月召赴行在八月到阙除翰林学士知制诰兼侍读以郊祀恩封建安县开国男食邑三百户十一月除中大夫同知枢密院事四年七月兼参知政事八月除端明殿学士在外宫观改知隆兴府江南西路安抚使五年四月除资政殿学士知荆南府荆湖北路安抚使六月被旨措置荆襄边面六年九月丁庆国夫人忧七年三月起复同知枢密院事进封开国伯加食邑四百户实封一百户公再辞不允V除荆襄宣抚使依旧同知枢密院事差内侍省内侍殿头徐赐以御札宣押奏事公又四辞乃得终丧八年十二月服除除知潭州荆湖南路安抚使进爵加食邑实封如前九年三月赴阙奏事进大学士以行淳熙二年正月除知建康府江南东路安抚使兼行宫留守未几复以恩徙封彭城郡开国侯加食邑三百户七月以修城功转一官公辞不受十月又以津发禁军教转一官许回受三年三月以庆薅骷邮骋厝百户实封一百户六月又转大中大夫七月以赈济事毕赐诏X谕十一月又赐御札鞍马器物四年三月以居守绩肯宰懦观文殿学士四月以三年郊祀恩加食邑三百户五年闰六月以疾再请奉祠不允遂乞致仕诏遣内侍省西头供奉官陆彦礼宣押翰林医痊诊御脉周昭x治公痰未至七月三日薨享年五十有七转通议大夫致仕赠光禄大夫辍视朝一日诏建康府应副人夫津发又诏建宁府应办葬事身後恩数令有司具条取旨公娶吕氏兵部尚书祉之女追封新定郡夫人继室韩氏魏国忠献公之元孙追封新兴夫人又娶其女弟追封淑人子男二人曰学雅承务郎曰学裘尚幼女二人长适将仕郎吕钦公所任也次在室卜以六年二月乙巳葬于瓯宁县慈善乡丰乐里显扬妙湛禅寺之南从公志也坪惟公平生大节显于朝廷传于海内固已不待夫记述而传矣然其谋猷行治曲折精微之际则又有不可不详载以俟後世者方将讨论撰次而请铭于作者顾又未及就篇而葬日已g谨略叙公始终阀如右刻而纳诸圹中它所欲论着者尚见于隧道之碑云从弟从仕郎坪涕泣叙次
丁复之墓记
复之名尧姓丁氏建宁府崇安县上梅里人父名爱母某氏复之为人笃厚慈良深有志于为己之学从予游数年不幸早死朋友莫不哀之有子二人曰某某淳熙十有二年冬十有一月某日卒某月某日其父葬之某处友人蔡君季通实相其事新安朱熹记
亡嗣子圹记
宋朱塾字受之其先徽州婺源人大父讳松绍兴史官也父熹今为鸿庆祠官母刘氏聘士勉之之女塾于绍兴癸酉七月丁酉生绍熙辛亥正月癸酉卒娶潘氏生二男长曰镇次恩老四女归昭接满镇满皆天明年十有一月甲申葬大同北麓上实天湖其父为之志呜呼痛哉
陈君廉夫圹志
陈廉夫名址莆田人故少师观文殿大学士赠太保魏国正献公之孙今朝请大夫新提举福建路市舶师是之子厚重明敏自幼即有志于学正献公奇爱之用致仕恩奏授承奉郎转承事郎差监镇江府户部大军仓未赴丁母忧再调监泉州南安县盐税庆元三年七月二十有二日卒享年二十有八娶兵部侍郎岳公霖之女女子一人师是将以庆元四年十一月三日廉夫龙汲山正献公大坟之右以其尝学于余也使来谒铭余以老病久废笔札亦悲廉夫之贤而不克就其志也不能文姑记其实请刻石纳圹中十月己卯既望新安朱熹记
晦庵集卷九十四
<集部,别集类,南宋建炎至德佑,晦庵集>

[book_title]卷九十五上
钦定四库全书
晦庵集卷九十五上　　　　宋　朱子　撰行状
少师保信军节度使魏国公致仕赠太保张公行状上
本贯汉州绵竹县仁贤乡武都里
曾祖文矩故不仕赠太师沂国公妣沂国夫人杨氏祖弦故任殿中丞致仕赠太师冀国公妣冀国夫人赵氏王氏
父咸故任宣德郎赠太师雍国公妣秦国夫人计氏
公讳浚字德远本唐宰相张九龄弟节度使九V之後自九V徙家长安生子抗抗生仲方仲方生孟常孟常生克勤克勤生□□生纪纪生U即公五世祖仕僖宗时为国子祭酒从幸蜀因居成都薨儆卸十岁长子庭坚以?为符宝郎後不仕符宝之子即沂公也沂公蚤世夫人杨氏携三子徙绵竹依外家遂为绵竹人长子即冀公也冀公幼慷慨有大志不肯屑屑为举子业於书无所不通庆历元年诏举茂才异等近臣鱼公周询以公文五十篇应诏召试阁报闻时西鄙方用兵鱼公谓公曰天子以西事未宁宵旰求贤惟恐不及子其可在草野乎仆当复率贤公卿共荐论不敢隐也遂与程公戡以公庆历御戎策三十篇上公之策大抵谓唐之所患节镇兵盛今之所患中原兵弱边鄙有警无以御敌良由四方藩境无调习之甲兵无亲信之士卒兵以\合将以位充行陈部伍都无伦理何异肥腥硕战古者兵出不u时今五年矣民困财匮点科不息生盗贼心後患未可量也可不速有改更图所以为靖民威敌久远之计乎今当以陕西四路河北三路河东一路割兵属将公选其人不拘官品为置文臣通晓者二人为军谋而使各得自辟其属丁壮之目财赋之用悉付之勿使中官扰其事勿使小人分其权而通置采访使二员分部八路提其纲领纠其奸非如转运提刑运判监军可悉罢去庶几事权归一戎敌可遏而人民可苏也有旨下国子监详定以闻召试西掖张公方平奏公论议优长天子嘉之授将作监主簿实二年之冬事载国史程公尤器重公及帅泾原辟公掌机宜事移高阳复辟焉改秩知雷州时黎人扰朱崖朝命委公自四明遣兵数百浮海道往镇海隅公至不鄙其民抚绥安静寇亦旋息除管干都进奏院公年u六十即浩然思归致其事自号希白先生筑希白堂一时贤公卿皆为赋诗公亲教授雍公雍公字君悦中元丰二年进士第历官州县职事之外覃思载籍诸子百氏之说无不贯穿而折衷于六经其为文辞奇伟条畅元佑三年自华州学官以近臣举应贤良方正能直言极谏科奏篇为天下第一比阁试乃报罢时太皇太后垂帘哲宗未亲庶政自宰相百执事皆选用名彦更张前日王安石政事之弊排斥异议沮抑边功公念明时难遇而内有所怀思以补报既不得对无以上达宰相吕汲公大防方贵重用事公作时议上之大略谓今民和时雍守成求助而戒饬警惧不可以忽况大忧未艾深患未弭博祸未去所谓大忧戢兵之说也所谓深患差役之说也所谓博祸行法之说也戢兵之说其忧有三有损势耗财之忧有沮军扰民之忧有滋敌玩兵之忧差役之说其患有三有贫富不均之患有州县劳扰之患有簿书侵挠之患而二者之本则在朝廷惟朝廷之上去私意公是非明可否一本于大中至正法之可行无问于新之与旧议之可用无问于今之与昔除目前之害消冥冥之变则所谓大忧者可转而为乐所谓深患者可转而为安所谓博祸者可转而为福今日之治斯可维持于永世矣汲公不纳而识者叹公先见之明且远云公归又六年复召试考官以公文辞杰出高等宰相章E其策不以元佑为非且及庙堂用私意等事无所呋ド醪辉檬日公往谢之嘻笑曰贤良一日之间万余言笔锋真可畏因授宣德郎签书剑南西川节度判官a公事人为公不满意而公处之恬然于是奏罢贤良方正科而更置宏词科初祖宗立制举招延天下英俊俾陈时政阙失天子虚已而得士为多自熙宁六年用事大臣恶人议已始令进士御试用策而罢制科司马丞相辅元佑初政以求言为先务遂复置焉至是恶雍公辞直又废之而立词科词科之文如表章赞颂记序之属皆习为佞谀者以佞词易直谏C坏士心驯致祸乱而人不知其废置之源盖在此也公晚得异梦若有告者曰天命尔子名德作宰相未几而公生故字之曰德远云公生四年而雍公没太夫人年二十有五父母欲嫁之誓而弗许勤苦鞠育公能言即教诵雍公文能记事即告以雍公言行无顷刻令去左右故公虽幼而视必端行必直坐不欹言不诳亲族乡党见者皆称为大器年十六入郡学讲诵不间蚤夜同辈笑语喧若弗闻者未尝一窥市门教授苏元老叹曰张氏盛德乃有是子吾观其文无虚浮语致远未可量也甫冠与计偕入上庠太夫人送之拊其背而泣曰门户寒苦赖尔立当朝夕以尔祖尔父之业为念凡数十条书之策以授公公去亲侧常若在?无一言一动不遵太夫人之教京师纷华每时节游观同舍皆出公独在蓬州老儒有严赓者时亦游太学见公之为咨嗟爱重赓尝学易有得遂以乾坤之说授公公中政和八年进士第知枢密院邓洵仁蜀人也与雍公有旧谓公来见当处以编修官公竟不E调山南府士曹参军以归奉版舆之官山南大府事夥帅重公才识悉以委焉公为区处细大各有条理治狱明审务尽其情至狴犴木索沐浴食饮亦必躬历之寒暑不废以故军民归心讼于庭者皆愿得下士曹治其受输尽去旧弊使民得自执权概人又便之公事罢归即对太夫人读书至夜分乃寐故同寮之贤者莫不亲之其不肖者亦往往革面惮公不敢为非蒲中孙伟奇父名士也时过府与帅饮至夜分帅命继酒于公所公谓其使曰此为何时而欲发钥取酒酣饮乎郡人其谓何某不敢也复命帅未应奇父整冠拱手曰公有贤属如此某罪人也问公姓名志之即登车而去又兼权成固县事秩满郡人遮道送者以千计画公像持以送公者至百余转运使叹曰为小官得人之情如此使得志于时又当如何耶调褒城令辟熙河路察访司干办公事到官绦斜呃堇拦凵酱ㄐ问剖庇逃芯墒守将公悉召与握手饮酒问以祖宗以来守边旧法及军阵方略之宜尽得其实故公起自\远一旦当枢`之任悉通知边事本末盖自此也有旨以夏人争地界事委察访司命其属往视分画公以十数骑直抵界上所谓阳关者夏人始张旗帜骑乘于谷中意不可测及见公开诚遂数语而定改秩至京师调恭州司录以归会靖康改元尚书右丞何?荐公同胡寅召审察先是?以中丞论事罢去寓居郑州公调官归过郑念?亦蜀人粗有时望因见之告以国事阽危宜益自重思经济之图无为浅露?心重公及执政首荐焉公到关闻?益轻儇浸失人望初见即以子规之辞切厉?不悦不复使对止除太常寺主簿未几而寇至城下公在京师独与开封府判官赵鼎虞部郎中宋齐愈校书郎胡寅为至交寝食行止未尝相舍所讲论皆前辈问学之方与所以济时之策时渊圣皇帝召涪陵处士谯定至京师将处以谏职定以言不用力辞杜门不出公往候见至再三定开关延入公问所得于前辈者定告公但当熟读论语公自是益潜心于圣人之微言二圣出城公以职事在南薰门有燕人姓韩者仕金为要官往来南薰稔识公面一日谓公曰大人辈【金人呼贵酋为大人】以京城之人不肯尽出金帛翌日当洗城指城一角曰至时吾立大皂旗于此尔来立旗下庶可免公笑谓之曰公宜为大人辈言京师之人若尽死金帛谁从而得乎姓韩人喜若有得色他日复值之谓公曰比日以尔言说诸大人已罢洗城之议矣此事世莫知也逆臣张邦昌乘时窥僭公逃太学中闻光尧奘ヌ上皇帝即位南京星夜驰赴至即除枢密院编修官改虞部员外郎会上以初履宝位登坛告天公摄太常少卿导引上见公进止雍容静重心重之即欲大用诘朝以语宰执时中书侍郎黄潜善尝在兴元知公治绩因称述焉上简记他日除公殿中侍御史先是宰相李纲以私意论谏议大夫宋齐愈腰斩公与齐愈素善知齐愈死非其罪谓上初立纲以私意杀侍从典刑不当有伤新政恐失人心既入台首论纲罢之驾幸东南道途仓卒後军统制韩世忠所部军人劫掠所过逼逐左正言卢臣中坠水死公以虽在艰难扰攘中岂可废法如此即奏劾世忠擅离军伍致使师行无纪士卒散逸为变乞正其罚有旨从赎公重论奏及乞追捕散逸为变者上为夺世忠观察使上下始肃然知有国法至维扬即劝上无忘二帝北狩常念中原汲汲然修德去弊以振纪纲每奏事上未尝不从容再三问劳泛及为治之方辄至日昃公所论专自人主之身以及近习内侍戚里以为正天下之本在此乃奏崇观以来滥授官资乞尽厘正戚里邢焕孟忠厚不当居侍从宜换右职驸马潘正夫不待扈从先来维扬请治其罪内待李致道误国为深不当引赦叙复尚书董耘独以藩邸恩夤缘通显宜即退门皆蒙采纳时以藩邸旧宫锡号升阳至维扬内侍占官寺为之公奏方时艰难行幸所至岂宜为此以重失人心此必从行官吏欲假威福妄兴事端借御前之号为奉己之私耳乞行罢止上从之迁侍御史赐五品服公感上知眷益思效忠时车驾久驻维扬人物繁聚而朝廷无一定规摹上下颇觖望公奏近日军民论议纷然彼得藉口为说者盖二帝远在沙漠而陛下乃与六宫端居于此何s人之窃议愿明降睿旨以车驾不为久住维扬之计晓谕军民仍乞朝廷早措置六宫定居之地然後陛下以一身e幸四方规恢远图上以慰九庙之心下以副军民之望他日奏事上谓公曰朕于直言容受不讳近有河北武臣上书不知朝廷事体诋毁朕躬亦不加罪公请以所得圣语布告中外激劝言者庶几有补于国上嘉纳焉又奏中原天下之根本也朝廷中原之根本也本之不摇事乃可定愿降诏旨榷京留守司略葺大内及开陕襄邓等处常切备车驾e幸及以今来行在所止不为久居之计庶几内外和悦各思奋励以图报国宰相浸不悦又论御营使司属猥\俸给独厚资格超越而未尝举其职乞行沙汰使侥幸者无以得志法行自近军气必振又论无谓敌不能来当汲汲修备治军常若敌至遂大蚧魄鄙频纫夤以孀母在远乞外补除集英殿修撰知兴元府公已登舟候朝辞有旨除礼部侍郎日下供职召对便殿上慰劳宣谕曰卿在台中知无不言言无不尽朕将有为政如欲一飞冲天而无羽翼者卿为朕留当专任用张U及卿公顿首泣谢不敢言去U时为中书侍郎未几而卒上一日复谓公曰郭三益可与卿共事未几而三益亦卒公念敌骑必至而庙堂晏然殊不为备率同列力为宰相言之潜善及汪伯彦笑而不信公常以疾在告独上眷遇益深除公御营参赞军事拨鲁珏杨周等所部兵令同吕颐浩教习所谓长兵者公亲往点籍其乡贯年齿与所习艺能复被旨同颐浩於江淮措置未几敌骑自天长逼近郊公从驾渡江至平江朝议东幸诏朱胜非留吴门御敌问谁当佐胜非左右莫应公独慷慨愿留遂以本职同节制平江府常秀州江军军马车驾遂东时建炎三年二月八日也公行平江四境规度可控扼敌所来道决水溉田为限立烽堠召土豪与议时禁卫班直及诸军溃归无虑数万\乏食所至o掠一夕知府事汤东野苍黄见公曰城四外焚庐舍火光并起奈何公笑曰此必溃军之归正当招集问府藏银绢几何即白胜非便宜出黄ゼ捌煊诿乓允ブ颊屑支赐银绢各若干令结甲而入且令市人广造食物以俟顷之溃兵皆以次入既得赐又市食无敢者明日令依所结甲出盘门赴行在所违者斩如是数日不~而公旧所教习长兵至者亦近三千人二十日朱胜非召赴行在公独节制三月八日东野忽复遽告公闻有赦至公虑时方艰难事变莫测命东野先遣亲信官驰至前路发封以告少顷东野驰来曰事变矣乃明受赦也袖以示公时府中军民已知有赦公谓东野令登谯门宣有旨犒设诸军一次内外乃定九日有自杭持苗傅刘正彦檄文来者公恸哭念王室祸变如此戴天履地大义所存虽平江兵少力单而逆顺势殊岂复强弱利害之是较便当倡率忠义举师复辟诛讨叛贼以济艰难虽孀母在远身无嗣继而义有所不可已也亟召东野及提点刑狱赵哲至喻之且激以忠义二人感激愿助因其事夜召哲以防江为名尽调浙西弓兵令东野密治财计十日得省召公赴行在时承宣使张俊领万人自中涂还公遣问之乃云傅等瓤〗桓钏总人马赴秦凤路总管任公念上遇俊厚而俊纯实可谋大事急使东野启城抚谕诸军俊立诣公所公独留俊握手语曰太尉知皇帝逊位之由否此盖傅正彦欲危社稷语未终泣下交颐俊亦大哭曰有辛永宗者来自杭备为俊言适逃鹘校辈且当诣张侍郎求决侍郎忠孝必有处置公虑俊意未确复再三感动之俊曰只在侍郎若官家别有它虞何所容身公应曰某处置已定当即日起兵问罪俊大喜且拜曰更须侍郎济以机权莫令惊动官家公给俊军衣粮并及其家皆大悦公召辛永宗问傅正彦所与谋为谁曰归朝官王钧甫马柔吉旧闻侍郎尝识钧甫等请以书先离间之是夜公发书约吕颐浩刘光世兵来会时颐浩节制建业光世领兵镇江公虑书不达复遣人}蜡丸从间道往公已再被赴行在之命知为傅等奸谋而兵未集未欲诵言戒东野哲各密奏敌未退靳赛数万\窥平江若张某朝就道恐夕败事公亦奏张俊骤咂浇人情震臣不少留恐生事因命俊遣精兵二千扼吴江而奏曰俊兵在平江者多臣故分屯以杀其势盖惧傅正彦觉勤王之谋先出不意遣兵直捣平江故也十一日附发奏臣伏G三月五日睿圣皇帝亲笔朕即位以来强敌侵凌远至淮甸其意专以朕躬为言朕恐其兴兵不已枉害生灵畏天顺人退避大位臣伏读再四不觉涕泣臣窃以国家祸难至此皆臣等不能悉心图事补报朝廷致使土地侵削人民困苦上负睿圣之恩下失天下之望今睿圣皇帝以不忍生灵之故避位求和臣独有一说不敢不具陈其详臣窃以当今外难未宁内寇窃起正人主忧劳自任马上求治之时恐太母以柔静之身皇帝以冲幼之质端居深处责任臣寮万一强敌侵凌不肯悔祸则二百年宗庙社稷之基拱手而遂亡矣臣愚不避万死伏愿太母陛下皇帝陛下特轸宸虑祈请睿圣念祖宗付托之重思二帝属望之勤不惮勤劳亲总要务据形势之地求自治之计抑去徽名用柔敌国然後太母陛下皇帝陛下监国于中抚靖江左如此则国家大计自为得之如以臣言为然乞行下有司令率文武百寮祈请施行贴黄臣契勘伏G睿圣皇帝方春秋鼎盛而遽尔退避大位恐天下四方闻之不无疑惑万一别生他虞更乞睿断详酌施行并具因依申尚书省伏望朝廷率文武百官力赐祈请及具咨目报m傅刘正彦某久病无聊日思趋赴行在缘靳赛人马过平江平江之人各不安居守贰日夕相守不容出城朝夕事毕即便登途迩者睿圣皇帝以不忍生灵涂炭之故避位求和足见圣心仁爱之诚然当此多难人主马上图治之时若睿圣谦冲退避上无以副宗庙之寄次无以慰父兄之望下无以厌四海之心某曩备员言官日窃见睿圣皇帝聪明英断意欲有为止缘小大臣寮误国至此某叨窃侍从盖亦误国之人i至过江事出仓卒向使将相有人睿圣岂肯轻发今太母垂帘皇帝嗣位而睿圣乃退避别宫若不力请俾圣意必哂胩母分忧同患共济艰难中兴之宗未易可图二公苟不身任此事人其谓何当念祖宗二百年涵养之旧今所恃以存亡惟睿圣皇帝况皇帝天资仁厚从谏如流愿勉为之再三恳请睿圣宜无不允也又与柔吉钧甫书曰此事当责在二公是日公再被促赴行在之命有进士冯N者【後更名康国】与公为太学之旧来平江相从公察N慷慨气义人也夜四鼓呼N具道所以且云已其奏及移书今若得一人往面悉此意大善N激厉请行诘朝即就道是日再以书促颐浩光世报所处分次序十三日以所奏检报诸路复督颐浩光世速选精来会平江而张俊再被赴秦州指挥且命陈思恭总其兵思恭知逆顺信用公言奏不敢交俊兵十四日公被命除礼部尚书将带人马疾速赴行在公复奏不可离平江状十五日传正彦遣俱重}诏书抚谕且来吴江代张俊公召重至平江重初桀骜以计恐之重逃避既而公得请兼领俊兵有报韩世忠海船到常熟岸者俊喜曰世忠来事办矣即白公公以书招之世忠得书号恸十八日见公于平江相对恸哭世忠曰某愿与张俊身任之偶甄援自杭来诡称睿圣面令促诸军公使腾涂∈乐壹爸琳蚪喻光世及部曲等\皆号恸十九日冯N至自杭傅正彦E公书皆不情语柔吉钧甫亦以书来是日颐浩光世报军行二十日公大犒俊世忠将士令世忠奏以兵归行在而密戒世忠急至秀据粮道候大军至酒五行公亲呼诸将校至前厉声问曰今日之举孰顺孰逆\皆曰我顺贼逆公复厉声曰若某此事违天悖人可取某头归m傅等闻傅等以观察使及金钜万求某得某者可即日富贵不然一有退缩按以军法\感愤应诺世忠军自平江舟行不~者三十里军势甚振是时逆党传闻已自震慑有改图之意矣公又恐贼急邀车驾入海道先遣官属措置召募海船亦甚集二十一日复遣冯N以书行且令N居中几事相应会得傅等书云朝廷以右丞待侍郎伊尹周公之任非侍郎其谁当之公不胜忠愤度傅等已觉公义兵动而我兵势既已立遂因报之其略云自古言涉不顺谓之指斥乘舆事涉不逊谓之震惊宫阙是以见君辂马必加礼而致恭盖不如是无以肃名分杜僭乱也废立之事非常之变谓之大逆不道大逆不道者族矣凡为人臣者握兵在手遂可以责君之细故而议废立自古岂有此理者哉今建炎皇帝春秋鼎盛不闻失德于天下一旦逊位岂所宜闻自处已定虽死无悔呜呼天佑我宋所以保卫皇帝者历历可数出质则敌人钦畏而不敢拘奉使则百姓讴歌而有所属天之所与谁能废之况祖宗在天之灵岂不昭昭借使事正而或有不测犹愈于终为不义不忠之人而得罪于天下後世也傅等得书怒遣赤心军及王渊旧部精尽驻临平而韩世忠之军已扼秀州矣公作蜡丸帛书云不得惊动圣驾募人}付主兵官左言以下八人及知临安府康允之皆达又作手デ踩思涞老谕临安居民曰访闻前日睿圣皇帝逊位军民掩泣各不聊生足见军民忠义之情世忠既抵秀州称病日令将士造云梯修弓矢器械傅正彦震骇亟除世忠俊节度使指挥略云世忠俊深晓内禅大义不受张某诖误二人皆不受命傅正彦又令朝廷降指挥谪公其词曰张某有邪谋欲危社稷责授黄州团练副使郴州安置仍令平江差兵级防送经由行在赴贬所二十四日颐浩以兵至公迓且勉之握手?颐浩亦曰事不谐不过赤族翌日光世亦至二十七日传檄内外辞曰宋有天下垂二百年太祖太宗开基创业真宗仁宗德泽在民列圣相传人心未厌昨因内侍童贯首开边祸遂致敌骑历岁侵凌逆臣m傅躬犬彘不食之资取鲸鲵必戮之罪乃因艰难之际敢为废立之谋刘正彦以孺子狂生同恶共济自除节钺专擅生杀仰惟建炎皇帝忧勤恭俭志在爱民闻乱登门再三慰喻而傅等陈兵列刃凶焰弥天逼胁至尊苍黄逊位语言狂悖所不忍闻大臣和解而不从兵卫皆至于掩泣诏书所至远近痛心骇戾人情孰不愤怒况傅等リX市自称曰余祖宗讳名曾不弑芗Ｆ浔疽有包藏今者吕颐浩因金陵之师刘光世引部曲之\张某治兵于平江韩世忠张俊马彦溥各领精辛道宗陈思恭总率舟师汤东野周把扼据冲要赵哲调集民兵刘诲李迨馈饷刍粮杨可辅等参议军事并一行将佐官属等同时进兵以讨元恶师次秀州四方响应用祈请建炎皇帝亟复大位以顺人心今檄诸路州军官吏军民等当念祖宗涵养之恩思君父幽废之辱各奋忠义共济多艰所有朝廷见行文字并是傅等伪令及专擅改元即不得施行敢有违戾天下共诛之二十八日张俊光世相继行闻行在已有复辟之议矣初公遣冯N授以计策傅正彦闻平江之师将至甚忧恐N知可动即以大义白宰相朱胜非曰张侍郎之意盖以国步艰难政当马上治之主上盛年乃传位襁褓之子听断不出帘帷天下恐有不测之变纵主上谦虚固执内禅之论此犹有一说焉主上受渊圣诏为天下兵马大元帅今日当以渊圣为主睿圣称皇太弟依旧天下兵马大元帅嗣圣当易称皇太侄太母垂帘听政大元帅治兵征伐于外此最为得策胜非令N与二人议N反覆告之傅正彦有许意遂与同议都堂N同傅正彦钧甫四人并引见太后劳问曰卿等皆忠义之臣N遂奏曲折议定乞赐傅正彦铁悔宣百官少顷毕集宣诏云二十五日m傅刘正彦等四人上殿奏事奉圣旨睿圣皇帝宜称皇太弟依旧康王天下兵马大元帅皇帝宜称皇太侄百官退诣睿圣宫上御殿引见傅正彦词色粹然问劳有加傅等出宫以手加额曰不意圣天子度量如此既而傅正彦归军逆党张逵曰赵氏安m氏危矣王世修尤大悖三诣胜非府变其事复欲改正嗣皇依旧而睿圣之名止称处分天下兵马重事胜非不能夺N次日力争胜非云勿与较其实一也N遂归而勤王之师已悉至秀州三十日公被命同知枢密院亦不受四月二日公次秀州奉复辟手诏而傅等大兵屯临平公进发三日次临平世忠当前俊次之光世又次之逆党立旗招喻世忠等世忠与战军小却世忠亲挥刃突前曰今日不为官家面上带几箭者斩之\争奋贼党m翊等大败傅正彦相继逃遁是夕皇帝圣旨除公知枢密院事翌日公与颐浩等入内朝见伏地待罪泣下再三慰劳宣喻云曩在睿圣两宫几不相通一日朕方啜?小黄门直趋前传太母之命曰张浚早来不得已安置郴州朕不觉覆}于手今其迹尚存自念卿既被责此事谁任公呜咽奏臣蒙陛下眷遇之厚久历台省不能补助致敌骑凭陵祸变窃发臣之罪大敢复论功上再三称叹独留公引入後殿过宫庭上宣喻隆佑皇太后知卿忠义欲一识卿面目适垂帘见卿自庭下过矣公惶恐顿首谢上属意欲倚公为相公辞晚进不敢当盖公意以关陕为中兴根本欲请行矣上曰顾无以见朕意解所服玉带命内侍覆去龙饰赐公曰此祖宗御府所宝也公重辞元枢之命诏书曰卿以小宗伯之职赞天营之事乃能总合诸师来赴行在之急俾奸宄不敢辄肆威声既振妖孽宵奔致朝廷于安平无事之地卿之功大矣宜勿复辞傅正彦既败走与死党直趋闽中公命世忠以精兵追之并缚于建州槛至行在所及其党左言张逵王世修等伏法建康市初公起义师行次嘉禾一夕坐至夜分外间警备亦甚严忽有刺客至前腰间出文书乃傅正彦遣来贼公赏格甚盛公顾左右皆鼾睡见其辞色不遽问尔欲何如对曰某河北人粗知顺逆岂以身为贼用者况侍郎精忠大节感通神明某又安忍害侍郎耶特见备御未至恐後有来者故来相报耳公下执其手问姓名曰某粗读书若言姓名是徼後利顾有母在河北今径归矣遂拂衣而去其超捷若神公翌日取嘉禾死罪囚斩以F曰此m傅等刺客也後亦无它公私识其人状貌物色之终不遇云盗薛庆啸聚淮甸兵至数万附者日\公以密迩行阙一有滋蔓为患不细且闻庆等无所系属欲归公麾下请往示大信以招抚之渡江而靳赛等率兵降遂径至高邮入庆垒从行者不及百人出黄ナ疽猿廷恩意庆感服再拜始公入贼垒外间不闻公信浮言胥动颐浩等遽罢公枢`及闻公讫事还上叹息即日趣公归且诏就职公辞上抚劳再四复亲书御制中和堂诗赐公有曰愿同越勾践焦思先吾身其卒章曰高风动君子属意种蠡臣仍题其後曰卿看毕可密藏恐好议者以朕属意篇什也其眷待如此公素念国家艰危以来措置首尾失当若欲致中兴必自关陕始又恐敌或先入陕陷蜀则东南不复能自保遂慷慨请行诏以公充川陕宣抚处置使便宜黜陟赐亲笔诏书曰朕嗣承大统遭时多艰夙夜以思未知攸济正赖中外有位悉力自效共拯艰危今遣知枢密院事张某往喻密旨黜陟之典得以便宜施行卿等其念祖宗积累之勤勉人臣忠义之节以身F国无贻名教之羞同德一心共建隆兴之业当有茂赏以E殊牍行有日矣会御营平寇将军范琼来赴行在琼自靖康围城与女真通及京城破逼胁后妃及渊圣太子宗室入敌中又乘势剽掠为乱左右张邦昌为之从卫罪状非一至是闻二凶伏诛始自豫章拥\入朝既陛对恃其\盛悖傲无礼多所邀求且乞贷傅正彦逆党左言等死公奏大略云琼大逆不道罪冠三十之辟呼吸群凶布在列郡以待窃发若不乘时显戮则国法不正且他日必有王敦苏峻之患臣任枢`之寄今者被命奉使川陕启行有日i心踟蹰若不尽言乞伸典宪死且不瞑上深然之公独与权枢密院检详文字刘子羽密谋夜召子羽及选密院谨饬吏数辈作文书榜皆备锁吏于府中翌早公赴都堂召琼议事琼从兵溢涂巷意象自若坐定公数琼罪琼愕眙命缚送大理寺刘子羽已张榜于省门外亲以圣旨抚劳琼\曰圣旨罪止琼余皆御前军也无所预\顿刃应诺琼论死兵分隶神武军自靖康後纪纲不振王室凌夷公首倡大义率诸将诛傅正彦乘舆返正复论正琼罪而後国法立人心服矣自武夫悍卒小儿^妇深山穷谷裔夷~域皆闻公名盎然归仰忠义之感实自此也公辟子羽参议军事遂西行独念上孤立东南朝廷根本之计未定蚤夜深思苟有所见不敢不纳忠以身在外而不言也尝奏曰前日余杭二凶乱彼岂真恶内侍哉当此艰危人情易摇欲为不顺借此以惑\听耳然在我者有隙可指其事乃作愿陛下谨之察之于细微未萌之事每切致意使奸逆无以窥吾间又曰臣累具奏谓前此大臣不肯身任国事意谓事苟差失\言交攻取祸必大惟因循度日万一得罪而去亦不过谓庸缪落职领祠而已此风误国有素愿陛下临朝之际不匿厥旨与大臣决议继自今必使身任其责脱或败事诛罚无赦又奏曰听言之难自古记之书称先王之盛有曰侍御仆从罔匪正人夫仆从之微也而亦必严择盖其朝夕在君侧浸润肤受言为易入苟使小人得售将何所不至夫小人进谗说以快其私经营窥测投隙伺间固不正名其事显斥其人也或因献诙谐之说或假托市井之论夤缘附会其端甚微人君一或忽之则忠贤去国亿兆离心其祸有不可胜言矣臣谓欲尽听言之道莫若亲君子而远小人不然虽有过人之聪明而朝夕所狎近者既皆非类渐渍以入其能无过听之失乎又奏曰自古大有为之君未有不体乾刚健而能成其志者也易曰天行健君子以自强不息人君法天莫大於此少康氏有田一成有\一旅而夏后之业复振盖其经营越四十年向使其间一萌退缩之意则王业无自而兴矣汉高帝困于鸿门屏于巴蜀败于荥阳京索间屡挫而愈不屈终灭项氏以汉基此二君者岂非刚健不息而卒能配天乎今日祸变可谓极矣意者天将开中兴之基在陛下体乾之刚身任天下而已愿陛下以至公至诚存心恻怛哀矜思天下之所以困穷生民之所以涂炭自反自咎身任其责便佞之惑耳者去之美丽之悦目者远之以至於衣服饮食亦惟菲薄之务淡然漠然视天下无足以动吾心者而专以宗社生灵为念苟言之非有益於宗社生灵者弗言也苟思之非有益于宗社生灵者弗思也持之以坚行之以久乾乾不息则上可以动天下可以格人由近及远由内及外民虽至愚岂不感化少康汉祖之事业又何难哉臣于陛下分则君臣情则父子故虽远去天威而区区爱君之心不敢不思所以自效上手书赐公曰卿自离阙曾未几时奇画深规忠言谠论着之简牍已三上矣虚怀领览嘉叹不忘时渡江大赦独李纲以言者论列贬海外不放还公论奏逆党如吴阅俦顾反得生归纲虽轻\亦尝为国任事乃不得赦天下谓何上用公奏纲得内徙始公尝论纲罪至是独为伸理其用心公明无私好恶类如此云公自七月离行在经历长江上及襄汉与帅守监司议储蓄之宜以待临幸先是上问公大计公请身任陕蜀之事置司秦川而乞别委大臣韩世忠镇淮东令吕颐浩扈驾来武昌张俊刘光世等从行与秦川首尾相应朝廷议既定公行未及武昌而江浙士夫摇动颐浩遂变初议公以十月二十三日抵兴元奏曰窃见汉中实天下形势之地臣顷侍帷幄亲闻玉音谓号令中原必基于此臣所以不惮万里捐躯自效庶几奉承圣意之万一谨於兴元理财积粟以待e幸愿陛下銮舆早为西行之谋前控六路之师後据两川之粟左通荆襄之财右出秦陇之马天下大势斯可定矣始公未至敌已陷~延~延帅郭浩寄治德顺军敌骁将罗索贝勒於九月二十九日引大军渡渭河犯永兴知军郭琰遁去敌兵四掠而诸帅方互结仇怨不肯相援人心皇皇公到才旬日即出行关陕复奏请早决西来之期以系天下心至陕访问风俗罢斥奸赃而尤以搜揽豪杰为先务一时气义拳勇之士争集麾下吴d及其弟U素负才略求见公愿自试公与语奇之时d方修武郎U尚副尉公\予不次擢用命d为统制U领帐前亲兵皆感激誓以死报诸帅亦惕息听命会谍报敌将攻东南公即命诸将整军向敌使罗索不得下已而敌果大入扰江淮车驾浮海东征四年二月公以敌势未退治兵入卫未至襄汉遇德音知敌既北归矣乃复还关陕奏曰陛下果有意於中兴之功非幸关陕不可愿先幸鄂渚臣当纠率将士奉迎銮舆永为定都大计又奏曰臣窃惟国家不竞患难荐臻敌势凭凌海宇腾沸二圣久征于远塞皇舆未复于中原而敌国交兵方兴未艾郡邑半陷于烽火黎元悉困于涂泥自古祸乱所锺罕有若此之比必欲昊穹悔祸m庶获安自非君臣之间更相勉励痛心尝胆修德着诚大诛奸邪顿革风俗亲君子远小人去谗佞屏声色简嗜j崇节俭则曷以上应天变下怀民心四海黔黎殊未有休息之日也若昔黄帝遭蚩尤之乱大禹罹洪水之灾卒能平夷终归安治者正以君臣上下苦心劳形杜邪枉之门开公正之道天人响应遐迩e谋故能平难平之寇成不世之绩上手书报公以敌退Z状且曰卿受命而西大恢远略布朝廷之惠意得将士之欢心积粟练兵兴利除害去取皆当黜陟惟公而又雅志本朝嘉猷屡告眷惟忠恳实副倚毗是月敌帅尼玛哈复益二万骑声言必取环庆路公率诸将极力I御敌势屡挫生擒女真及招降契丹燕人甚\时闻乌珠犹在淮西公惧其复扰东南使车驾不得安息事几有不可测者即谋为牵制之举始公陛辞上命公三年而後用兵进取至是上亦以敌欲萃兵攻东南御笔命公宜以时进兵道由同州~延以捣敌虚公遂决策治兵移檄河东问罪八月十三日收复永兴军敌大恐急调大帅乌珠等由京西路星夜来陕右以九月二十间与尼玛哈等会而五路之师亦以二十四日至耀州富平大战泾原帅刘W身率将士先薄敌阵自辰至未杀获颇\会环庆帅赵哲擅离所部哲军将校望见尘起惊遁而诸军亦退舍公斩哲以F退保兴州时陕右兵散各归本路宣抚司独亲兵实从官属有献议退保夔州者公坚驻不动以扼敌冲独参议刘子羽毅然与公意合i劾异议者遣子羽出关召诸将收散亡将士知宣司在兴州皆相率会子羽于秦亭凡十余万公哀死问伤录善咎已人心悦焉i命吴d聚泾原兵据高扼险于凤翔之和尚原守大散关断敌来路命关师古等聚熙河兵于岷州大潭一带命孙渥贾世方等聚泾原凤翔兵于阶成凤三州以固蜀口敌见备御已定轻兵至辄败不敢近公上疏待罪上手书报公曰卿便宜收合散逸养待时但能据险坚壁谨守要害既以保固四州之地又能牵制南下之师则惟卿之赖公奉诏益励诸将严备待敌绍兴改元五月敌帅乌噜却统大兵来攻和尚原吴d乘险击之敌败走三日间连战辄胜敌逗留山谷人马死亡十之四八月尼玛哈在陕病笃召诸大帅谓曰吾自入中国未尝有敢婴吾锋者独张枢密与我抗我在犹不能取蜀尔曹宜息此意但务自保而已乌珠出而怒曰是谓我不能耶尼玛哈死即合兵来攻九月亲攻和尚原吴d及其弟U与合战出奇邀击大破之俘?头领及甲兵以万计乌珠仅以身免亟自须髯狼狈遁归得其麾盖等自敌入中国其败Z未尝如此也先是上以公奉使陕右I御大敌制加公通奉大夫公自念靖康中召赴京师更历变故出身为国违去太夫人色养於兹七年乃奏迎太夫人自广汉来阆中版舆就养又思所以悦母意遂乞以通奉恩命特封外祖父母优诏许焉二年上谓公未至西方时敌已陆梁蹂践关陕及引师而归势诚不敌而保护冲要连挫大敌蜀赖以全聚兵至十五万勤劳备至制加公检校少保定国军节度使赐手书曰朕非敢决取秦穆之效而卿自修孟明之政是用夙夜叹嘉今遣内侍任源往宣旨源归公附奏谢且密奏曰天下之事每当谨微一失于初末不可救夫莫显者微也常情谓为微而忽之明智以其着而谨之唐元宗惑女色而致禄山之祸宪宗任内侍而启晚唐之祸其初二君之心皆以为微而不加察也孰知其贻害之烈至此哉愿陛下于事之微每深察焉则天下幸甚是岁公亦遣兄昙肮偈糇嗍滦性谒上喜恩意有加公在关陕凡三年以新集之军当方张之敌蚤夜勤劳亲加训辑其规模经画皆为远大恢复之计以刘子羽为上宾子羽忠义慷慨有才略诸将归心任赵开为都转运使开善理财治茶盐酒法方用兵调度百出而民不加赋擢吴d为大将守凤翔d每战辄胜敌不敢近而西北遗民闻公威德归附日\於是全蜀安堵且以形势牵制东南江淮亦赖以安然公承制黜陟悉本至公虽乡党亲旧无一毫假借於是士大夫有求于宣司而不得者始纷然起谤议于东南矣有将军曲端者建炎中任副总管逼逐帅臣王庶夺其印又方命不受节制富平之役张忠彦等降贼皆端腹心实知其情公送狱论端死而谤者谓公杀端及赵哲为无辜且任刘子羽赵开吴d为非是朝廷疑之三年春遂遣王似来逼公公闻即求去且论吴d刘子羽有功于蜀不应一旦以似加其上公虽累乞去而以负荷国事至重未尝少忘警备会敌大帅萨里罕及刘豫叛党聚大兵自金商入攻公命严为清野之计分兵据险前後挠之敌至三泉掠无所得乏食狼狈引遁大军蹑之人马死曳满道所丧亡不减凤翔时是时公累奏论王似不可任而似与宰相吕颐浩有乡里亲戚之旧颐浩不悦又或告朱胜非以公唱义平江时尝有斩胜非语胜非肆谤毁诏公赴行在公力求外祠章至十数上上弗许四年二月至行在御史中丞辛丙尝知潭州公在陕时调丙发潭兵赴湖北丙怯懦不能遣反鼓唱军士几致生变公奏劾丙且令提刑司取勘丙憾至是遂率同列劾公诬以危语始公在陕尝以秦州旧驿秦川o为学舍以待河东陕西失职来归之士给以衣食令一人年长者主之又新复州郡乞铸印请于朝廷往反动经岁恐失事机即用便宜指挥铸以给之然後以闻而丙谓公设秘阁以崇儒拟尚方而铸印公初被命还阙奏归上冢取道东蜀夔峡庶几安远近之心而吕颐浩又以书来言若一离川陕事有意外谁任其责宜以事告上万一欲尚留宣司当为开陈如请公不顾也而丙反谓公不肯出蜀意有他图公恐惧亟以颐浩书进呈上始愕然即诏宣押奏事公竟移疾待罪而论者亦不已六月遂以本官提举临安府洞霄宫福州居住公知寇既释川陕之患必将复萃师东南不敢以得罪远去而不言且是时朝廷已盛讲和好之议乃具奏曰臣窃观此番情状专以和议误我亦云久矣彼势蹙即言和势盛即复肆前後一辙请姑以近事明之绍兴三年秋尼玛哈有亲入蜀之意先遣王伦还朝且致勤恳盖惧朝廷大兵乘彼虚隙又其为刘豫之计至委曲周悉也自後九月伊都作难前谋遂寝至十二月伊都之难稍息则复大集番汉之\径造梁洋是时朝廷已遣潘致尧出使矣次年二月敌困饶风进退未皇先是朝廷开都督府议遣韩世忠直抵泗上敌实畏之於四月遣致尧还其辞婉顺欲邀大臣共议此非无所忌惮而然也梁洋之兵未能出境至五月而後得归已狼狈矣而世忠大兵?复辍行敌之气力固已复苏而叛豫之心亦云舒缓所以前日使人之来求请不一故为难从之事也窃惟敌军倾我社稷坏我陵寝g我二帝驱我宗室百官自谓怨隙至深其朝夕谋我者不遗余力矣况刘豫介然处于其中势不两立必求援于敌借使暂和心实未已数年之内指摘他故岂无用兵之辞而我将士率多中原之人谓和议既定不复进取将解体思归矣若谓今日不得已而与之通使为陛下之权敌亦固能用权也愿陛下蚤夜深思益为备具处将士家属于积粟至安之地使出为战守者无返顾奔散之忧精择奇才以抚川陕之师使积年戍边者无懈惰怀望之意江淮川陕互为牵制斥远和议用定大业臣奉使川陕窃见主兵官除吴d王彦关师古累经拔擢备见可任外其余人才尚\谨开具如左吴U杨政可统大兵田晟可总一路王宗尹王喜王彦可为统制後皆有声时服公知人公即日赴福州从者皆去肩舆才两人既至阖门以书史自娱是岁九月刘豫之子麟果引敌大兵由数路入境腾言侮慢上下r惧上思公前言之验罢宰相朱胜非而参知政事赵鼎亦建请车驾幸平江召公任事遂以资政殿学士提举万薰奂媸潭琳俨恍泶敲馊障缕鸱⑹质榇凸曰卿去国累月未尝弭忘考言询事简在朕心想卿志在王室益纡筹策毋庸固辞便可就道夙夜造朝嘉谋嘉猷伫公入告金书疾置络绎于道公即日行中途条具战守之宜甚悉且乞先遣岳飞渡江入淮西张声势以牵制敌大兵在淮东者以十一月十四日入见玉音抚劳加于畴昔即日复除公知枢密院事公奏曰人道所先惟忠与孝一亏于已覆载不容自昔怀奸欺君贤卖国当时闾巷细民莫不深怨嫉愤恨不食其肉者至若一心事上守正尽忠虽天下後世皆知企慕称叹思见其人焉盖理义人心之所同故好恶不期而自定臣以区区浅薄之质幼被家训粗知义方平居立身以此自负偶缘遭遇获使令陛下任之太专待之过厚而有怨于臣者攻毁之备至有求于臣者责望之或深上赖圣智保全微踪臣奉使无状岂不自知至于加臣於大恶之名陷臣于不义之地隳臣子百世之节贻孀亲万里之忧言之呜咽痛愤无已今陛下察其情伪保庇孤忠许以入侍旋擢枢`在臣毁首碎身无以论报然而公议之所劾训词之所戒传之天下副在史官臣复何敢玷近列上亲书诏曰张浚爱君忧国出于诚心顷属多艰首倡大义固有功于王室仍雅志于中原谓关中据天下之上游未有舍此而能兴起者乘彼百胜之後慨然请行究所施为无愧人臣之义论其成败是亦兵家之常矧权重一方爱憎易致远在千里疑似难明然则道路怨谤之言与夫台谏风闻之误盖无足怪比复诏浚置之宥密而观浚恐惧怵惕如不自安尚虑中外或有所未察欤夫使尽忠竭节之臣怀明哲保身之戒朕甚愧焉可令学士院降诏出コ堂时太史局占明年当日食正旦公奏曰臣闻太史推测天象以来年正月之旦日有食之臣窃惟天之爱人君必示以灾变使之恐惧修省勉求为治人主修德畏天则天心眷佑享国无穷如其怠忽不省归之时数祸有不可胜言者矣然而应天之道在实不在文当求之于心考之于行心有未至者勉之行有不善者改之如天之无不公如天之无不容如天之至诚无私而不失其信则何忧乎治道之不兴何患乎贤才之不至哉公既受命即日赴江上视师时大酋乌珠拥兵十万于维扬朝廷先遣魏良臣王绘奉使军前还夜与公逮于中途公问以寇事及大酋问答良臣绘谓敌有长平之\且喻良臣等当以建州以南王尔家为小国索银绢犒军其数十万又约韩世忠∪展江决战公密奏使人为敌恐怵朝廷切不可以其言而动及不须令更往军前恐我之虚实反为彼得上然之公遂疾驱临江召大帅韩世忠刘光世张俊与议且劳其军将士见公来勇气十倍既部分诸将遂留镇江节度之令韩世忠移书乌珠为言张枢密已在镇江初敌谍报公得罪远贬故悉力来攻至是乌珠问世忠所遣麾下王愈吾闻张枢密贬岭外何得已在此愈出公所下文书乌珠见公书押色动即强言约日当战公再遣愈以世忠书往问战期愈咭蝗斩敌宵遁士马乏食狼狈死者相属遣诸将追击所俘获甚\上遣内侍趣公赴行在所五年二月十二日宣制除公宣奉大夫尚书右仆射同中书门下平章事兼知枢密院事都督诸路军马而赵鼎除左仆射先是公在川陕念上继嗣未立以绍兴元年八月十五日上奏曰臣荷陛下恩德之厚事有干於宗庙社稷大计臣知而不言谁敢为陛下言者惟陛下察其用心贷以万死臣恭惟陛下自即位以来念两宫倚托之重夙夜忧勤不近声色不事玩好是宜天地感格祖宗垂佑受福无穷决致中兴臣之区区亦冀依日月之末光获保终年少效补报臣窃见西汉之制人君即位首建储嗣所以固基本属人心臣愿陛下时诏大臣讲明故事仍先择宗室之贤优礼厚养以为藩屏至是入谢复陈宗社大计莫先储嗣虽陛下圣德昭格春秋方盛必生圣子惟所以系天下之心不可不早定议上首肯久之乃云宫中见养二人长者艺祖之後年九岁不久当令就学公出见赵鼎都堂相与仰叹圣德久之自是与鼎益相勉厉同志协谋以为为治之要必以正本澄源为先务诚能陈善闭邪使人君无过举则国势尊安小大怀畏是以进见之际於塞幸门抑近习尤谆切致意焉尝奏曰王者以百姓为心修德立政惟务治其在我则大邦畏其力小邦怀其德天下舍我将安归哉固不侥幸于近绩也仰惟陛下躬不世之资当行王者之事以大有为正心以正朝廷正朝廷以正百官正百官以正万民国势既隆强敌自服天下自归因书王朴平边策以献上嘉纳焉又奏臣昨奉清光窃见陛下於君子小人之际反覆详究退自庆幸以为治道之本莫大乎辨君子小人之分圣意孜孜于此宗社生灵之福也昔唐李德裕言于武宗曰邪正二者势不相容正人指邪人为邪邪人亦指正人为邪人主辨之甚难臣以为正人如松嗵亓⒉灰行叭巳缣俾芊歉剿物不能自起臣尝推类而言之君子小人见矣大抵不私其身慨然以天下百姓为心此君子也谋身之计甚密而天下百姓之利害我不焉此小人也志在于为道不求名而名自归之此君子也志在于为利掠虚美邀浮誉此小人也其言之刚正不挠无所阿F此君子也辞气柔佞切切然伺候人主之意于眉目色之间此小人也乐道人之善恶称人之恶此君子也人之有善必攻其所未至而掩之人之有过则欣喜自得如获至宝旁引曲借必欲开陈于人主之前此小人也难进易退此君子也叨冒爵禄蔑无廉耻此小人也臣尝以此而求之君子小人之分庶几其可以概见矣小人在位则同于己者誉之以为君子异于己者排之以为小人不顾公议不恤治乱不畏天地鬼神是以自崇观以来以至今日有异于己者而称其为君子乎臣以为必无之也彼其专为进身自营之计故好恶不公以至于亡身亡家乱天下而莫之悔惟陛下亲学问节嗜欲清明其躬以临照百官则君子小人之情状又何隐焉上还临安公留相府未月复出江上劳军至镇江召韩世忠亲喻上旨使举军前屯楚州以撼山东世忠欣然受命即日举军渡江公至建康抚张俊军至太平州抚刘光世军军士无不踊跃思奋时巨寇杨么据洞庭重湖朝廷屡命将讨之不克公念建康东南都会而洞庭实据上流今寇日滋壅遏漕运格塞形势为腹心害不先去之无以立国然寇阻重湖春夏则耕耘秋冬水落则收粮于湖寨载老小于泊中而尽驱其\四出为暴前日朝廷反谓夏多水潦屡以冬用师故寇得并力而我不得志今乘其怠盛夏讨之彼\既散一旦合之固已疲于奔命又不得守其田亩禾稼蹂践则有秋冬~食之忧党与必携可招来也虽已命岳飞往而兵将未必谕此意或退兵杀戮则失胜g伤国体遂具奏请行上许焉公在道念国家任事不顾身者常遇祸而畏避崇虚誉者常获福以为国之大患奏曰今未有疾于此正在膏肓庸医畏缩方且戒以勿吐勿下姑进参苓而安养之虽终至于必死主人犹以为爱已也乃若良医进剖胸洗肠之术旁观骇愕指以为狂至其疾良已尚不免于轻试之谤自古掠美附\者得誉常多而骨鲠当权者负谤常重澶渊之役寇决策亲征功存社稷事定之後奸臣乃谓其轻弃万乘今合天下之力以诛天下之不义虽汤武复生亦必出此而顾乃为恐惧顾虑之计何由而事功可集哉盖公所以自任者始终如此故每因事为上言之行至醴陵狱犴数百人尽杨么遣为间探者帅席益传自远县囚之公召问尽释其缚给以文书俾分示诸寨曰尔今既不得保田亩秋冬必乏食且馁死矣不若早降即赦尔死数百人O呼而往五月十一日至潭州於是贼寨首领黄诚周伦先请受约束然诚等屡尝杀招安使命犹自疑不安公遣岳飞分兵屯鼎澧益阳压以兵势其党大恐相继约日来降丁壮至五十万老弱不下二十万公一切以诚信抚之六月湖寇尽平乃更易郡县奸赃吏宣布恩上手书赐公曰览奏知湖寇已平非卿孜孜忧国不惮勤劳谁能朕忧顾奏到之日中外欢贺万口一词谓上流既定而川陕荆襄形势接连事力增倍天其以中兴之功付之卿乎於是公奏遣岳飞之军屯荆襄图中原遂率官属吏兵泛洞庭而下时重湖连年舟楫不通公舟始行风日清夷父老叹息以为变残贼呻吟之区为和气也始公定议令韩世忠屯承楚於高邮作家计及公出征而廷议中变公复请去上悟优诏从公初计公既两发储嗣之议至是闻建资善堂皇子出就傅喜不自胜以为当以择师傅为先遂具奏荐起居郎朱震秘阁修撰范冲可任训导之选公虽在外常以内治为忧每有见辄入奏其一谓自昔人君命相与之讲论天下大计次第而施行之故日积月累成功可必譬之营室先度基址次定规模付诸匠者以责其实一有不合安可轻委自建炎以来陛下选用大臣未知责以何事而大臣进说于陛下未知何以奉诏臣但见一相之入引进亲旧报复怨以行其私意而已欲望国家之治安其可得乎其二谓祖宗置台谏本虑夫军民之利害人才之善恶官吏之能否庙堂不能尽见而周知台谏得以风闻而论列不幸大臣不得其人则台谏力争明辨以去之耳今乃不然肆揣摩公为反覆或伺候人主之意或密结大臣之私捃摭细故以示其公人主不可以不察也其三谓祖宗时郎曹之选非累历亲民不以授自台阁而为守贰者十尝七八盖使之更历世故谙晓民情养成其才以备任使今则不然事口记者可至言官弄文采者皆升馆职日进月迁骤窃要位一居京局视州县为冗官故有为大臣而不知民情之休戚财用之盈虚军政之始末者有为侍从而不知州县所宜施行者况责以任天下大计哉上嘉纳焉公自岳鄂转淮西东诸将大议防秋之宜直至承楚伪境震动上念公久劳于外遣中使赐手书促归制除公金紫光禄大夫公力辞至四五乃许特封公母计氏秦国夫人赐公兄曜险路及五品服二人官公亲属两人公以十月十一日至行在上劳问曰卿暑行甚劳然湖湘t盗既就招抚以成朕不杀之仁卿之功也公顿首谢曰陛下误知使当重任故臣得效愚计上亲书周易否泰卦以赐焉公奏自古小人倾陷君子莫不以朋党为言夫君子引其类而进志在于天下国家而已其道同故其所趋向亦同曾何朋党之有惟小人则不然更相推引本图利禄诡诈之踪莫可迹究故或为小异以弥缝其事或内外符合以信实其言人主於此何所决择而可哉则亦在夫原其用心而已矣臣尝考泰之初九拔茅茹以其⒄鞫象以为志在外盖言其志在天下国家非为身故也否之初九拔茅茹以其⒄甓象以为志在君则君子连类而退盖将以行善道而未始忘忧国爱君之心焉观二爻之义而考其用心则朋党之论可以不攻而自破矣臣又观否泰之理起于人君一心之微而利害及于天下百姓方其一念之正其画为阳泰自是而起矣一念之不正其画为否自是而起矣然而泰之上六三已尽复变为阳则小人在外而泰之所由以生焉当今时适艰难民坠涂炭陛下若能日新其德正厥心于上臣知其将可以致泰矣异时天道悔祸幸而康宁则愿陛下常思其否焉上尝召公独对便殿问所宜为公退奏曰臣窃惟二帝皇族远处沙漠忧愤无聊与夫轻侮受辱可想而见也尚忍言之哉臣尝屈指计之如此者盖三千昼夜矣虎狼用意实欲摧折而消磨之也虽然此尚以陛下总师于南耳异时或一有差跌其祸可胜言乎今事虽有可为之几理未有先胜之道盖兵家之事不在交锋授战然後胜负可分要在得天下之心则士气百倍寇叛归服虽然是岂可以声音笑貌为哉心念之间一毫有差四海共知今使天下之人皆曰吾君孝弟之心须臾不忘寝食之间父兄在念当思共为陛下雪此雠矣皆曰吾君之朝君子在位小人屏去侍御仆从罔非正人U说不行邪言不入市井之谈不闻道义之益日至则内外安心各服其职而有才智者悉思尽其力矣皆曰吾君弃珠玉~弄好轻犬马贱刀剑金帛之赏不以予幸惟以予功则上下知劝矣以至吾君言动举措俱合礼法至诚不倦上格于天则望教化之可行矣如是则将帅之心日以壮士卒之心日以奋天下百姓之心日以归忠义奋生豪杰用命中兴之兆也闻陛下之盛德知中国之理直则气折志丧小大虽异战必不力\必不同则陛下何为而不可成乎或有不然疑似之说毫着见天下之人口不敢言而心敢怒异日事乖势去祸乱立作如覆水之不可救也盖隙见于此则心生于彼不易之道自古为君之难非特今日也一言之失一行之非或失色于人或失礼于人或一小人在侧便足以致祸致难起戎起兵前日明受之变大逆之徒陈兵阙下旁引他辞其监不远也为人上者其可不兢畏戒惧耶其警戒深切如此上皆嘉纳且命公以所见闻置策来上公承命条列以进号中兴备E凡四十一篇立国之本用兵行师之道君子小人之情状驾驭将帅之方均节财用之宜听言之要待近习之道以至既往之得失郡县之利病莫不备具上深嘉叹置之坐隅六年正月上谓公曰朕每以事几难明专意清思咸达旦不寐公奏曰陛下以多难之际两宫幽处一有差失存亡所系虑之诚是也然臣尝闻之听杂则易惑多畏则易移以易惑之心行易移之事终归于无成而已是以自昔君人者修已正心惟使仰不愧于天俯不怍于人持刚健之志洪果毅之实为所当为曾不它恤陛下聪明睿知灼知古今苟大义所在断以力行夫何往而不济乎臣愿万几之暇保养天和澄静心气庶几利害纷来不至疑惑以福天下以建中兴公以敌势未衰而叛臣刘豫复据中原为谋叵测不敢皇宁处于朝奏请亲行边塞部分诸将以观机会上许焉即张榜声豫僭逆之罪以是月中旬启行公谓楚汉交兵之际汉驻兵ヤ偶湓虺不敢越境而西盖大军在前虽有他岐捷径敌人畏我之议其後不敢u越而深入也故太原未陷则尼雅满之兵不复济河亦以此耳论者多以前後空阙敌出他道为忧曾不议其粮食所自来师徒所自归不然必环数千里之地尽以兵守之然後为可安乎既以此告于上又以此言于同列惟上深以公言为然至江上会诸帅议事命韩世忠据承楚以图淮阳命刘光世屯合淝以招北军命张俊练兵建康进屯盱眙命杨沂中领精兵为後翼佐俊命岳飞进屯襄阳以窥中原形势既立国威大振上遣使赐公御书裴度传以示至意公于诸将中尤称韩世忠之忠勇岳飞之沉鸷可倚以大事世忠在楚州时入伪地江北颇聚兵世忠渡淮击破之直引兵至淮扬而还士气百倍上手书赐公曰世忠既捷整军还屯进退合宜中外忻悦每患世忠发愤直前奋身不顾今乃审择利便不失事机亦卿指授之方卿宜明审虚实徐为後图或遣岳飞一窥陈蔡使敌支吾不暇以逸待劳时飞母死扶护葬庐山公乞御笔敦趣其行飞奉诏归屯公身在辅相虽督军在外朝廷有大差除不容不预议而孟庾除知枢密院及高世则除节度使皆不知始末具奏以为如此则臣不当在相位上亲笔喻指焉公以东南形势莫重建康实为中兴根本且人主居此则北望中原常怀愤惕不敢自暇自逸临安僻居一隅内则易生安肆外则不足以号召远近系中原之心奏请车驾以秋冬临建康抚三军以图恢复公又渡江遍抚淮上诸屯属方盛暑公不惮劳人人感悦时防秋不远公以方略谕诸帅大抵先图自守以致其师而乘几击之六月制加公食邑食实封时公所遣人自燕山咧徽宗皇帝不豫又闻钦宗皇帝所贻金人书奏曰臣近得此信不胜臣子痛切愤激之情仰惟陛下处天子之尊遭父兄之变圣怀恻怛勤切于中固不止坐薪尝胆也臣愿陛下至诚刚健勉强有为成败利害在所不恤彼藉姑息之论纳小忠之说者为一己妻孥计耳使天有志于中兴陛下奋然决为躬冒矢石事无不济使天无意乎中兴陛下虽过为计虑以图一身之安曾何补于事乎但当尽其在我一听天命而已况夫孝弟可以格天仁厚可以得民推此心行之臣见其福不见其祸也七月有诏促公入觐八月至行在时张俊军已进屯盱眙三帅鼎立而岳飞遣兵入伪地直至蔡州焚其积聚时有俘获公力陈建康之行为不可缓朝论同者极鲜惟上断然不疑车驾以九月一日进发逮至平江公又请先往江上谍报叛贼刘豫及其侄猊挟敌来寇公奏敌疲于奔命决不能悉大\复来此必皆豫兵公既行而边议不一大将张俊刘光世皆张大贼势争请益兵自赵鼎而下莫不r惧至欲移盱眙之屯退合淝之师召岳飞尽以兵东下公独以为不然以书戒俊光世曰贼豫之兵以逆犯顺若不尽剿何以立国平日亦安用养兵为今日之事有进击无退保时杨沂中为张俊军统制公令沂中往屯濠梁且使谓之曰上待统制厚宜及时立大功取节钺或有差跌某不敢私诸将悚惧听命公至江上知来为寇者实刘麟兄弟豫封麟淮西王兵凡六万人寇已渡淮南涉薮罕坪箱枪调度既已定矣而张俊请益兵之书日上刘光世亦欲引兵退保刘豫又令乡兵易伪服于河南诸州十百为t由是间者皆言处处有敌骑赵鼎及签书枢密院事折彦质惑之移书抵公至七八坚欲飞兵速下又拟条画项目乞上亲书付公大略欲俊光世沂中等退师善还为保江之计不必守前议公奏俊等渡江则无淮南而长江之险与敌共矣淮南之屯正所以屏蔽大江向若叛贼得据淮西因粮就运以为家计江南其可保乎陛下其能复遣诸将渡江击贼乎淮西之寇正当合兵掩击令士气益振可保必胜若一有退意则大事去矣又岳飞一动则襄汉有警复何所制愿陛下勿专制于中使诸将不敢观望上手书报公曰朕近以边防所疑事咨问于卿今览卿奏措置方略审料敌情条理明甚俾朕释然无复忧顾非卿识虑高远出人意表何以臻此是时内则庙堂外则诸将人人畏怯务为退避自全之计虽公远策之忠始终不贰然握兵在外间隙易生向非主上见几之明不惑t议则诸将必引而南大势倾矣及奉此诏异议乃息而诸将亦始为固守计既而贼大张声势于淮东阻韩世忠承楚之兵不敢进杨沂中亦以十月四日抵濠州公闻光世已舍庐州而南淮西人情汹动星夜疾驰至采石遣谕光世之\曰有一人渡江即斩以F光世闻公来采石大恐即复驻军与沂中接连相应刘猊分麟兵之半来攻沂中是月十日沂中大破猊于藕塘降杀无遗猊仅以身免麟拔寨遁走掳获甚\得粮舟四百余艘於是公奏车驾宜乘时早幸江上上赐手书曰贼豫阻兵枭雏犯顺夹淮而阵侵藜板┣X率师徒分布要害临敌益壮仗义直前箕张翼舒风驰电扫遂使凶渠宵遁同恶自焚观草木以成兵委沟壑而不顾昔周瑜赤壁之举谈笑而成谢安淝上之师指挥而定得贤之效与古何殊寤寐忠勤不忘嘉叹公奏曰逆雏远遁尚稽授首之期金人方强未见息戈之日臣之罪大何所逃刑愿陛下念十年留滞之非叹双驭还归之晚傥为民而劳已当有神以相身无使自谋择利之言得惑至高无私之听又上奏以贼臣迩者辄入边塞今虽胜捷而渠魁遁去杀戮虽\亦吾赤子致彼操戈而轻犯由臣武备之弗严愿赐显黜以允公议上深嘉叹焉有旨都督府随行官吏军兵诸色人等备见勤劳可令张某等第保奏公奏驰驱尽瘁职所当然赏或滥加士将解体乞上保奏战功庶可旌劝军士又遣内侍赐公古端石砚笔墨刀剑犀甲且召公还及至平江随班朝见上曰却贼之功尽出右相之力於是赵鼎惶惧乞去方公未至平江时鼎等已议啧狭侔补入见之次日具奏曰昨日获闻圣训惟是车驾进止一事利害至大盖天下之事不唱则不起不为则不成今四海之心孰不思恋王室寇叛相结胁之以威虽有智勇无由展竭三岁之间赖陛下一再进抚士气从之而稍振民心因之而稍哒当示之以形势庶几乎激忠起懦而三四大帅者亦不敢怀偷安苟且之心夫天下者陛下之天下也陛下不自致力以为之先臣惧被坚执履危犯险者皆有解体之意今日之事存亡安危所自以分六飞傥还则有识解体内外离心日复一日终以削弱异时复欲下e幸诏书谁能深信而不疑者何哉彼知朝廷姑以此为避地之计实无意于图咛煜鹿室猜壅卟还曰万一秋冬有警车驾难于远避夫军旅同心将士用命扼淮而战破敌有余况陛下亲临大江气当百倍苟士不苛θ擞欣胄谋菹滤涔自为计将容足于何地乎又不过曰当秋而进士有战心及春而还~彼窥伺为此论者特可纾一时之急应仓卒之警使年年为之人皆习熟谓我不竞当有怨望难乎其立国矣又不过曰敌占上流顺舟而下变故不测夫襄汉我所有也敌舟何自而来使强敌事力有余果然凌犯水陆偕进自上而济陛下虽深处临安亦能以安乎矧惟陛下负四海之重责有为而未成天下犹矜怜而归心于陛下不为而坐待其尽其为祸可胜言耶要须刚大志气恢廓度量以拯救天下为心仰不愧于天俯不怍于人度事而为审时而动先谋自治利而诱之致而破之何难而不可济今臣侍陛下以旋归在臣之谋无所任责臣亦得计矣而为陛下国家计则为不忠是以披心腹露肝胆反覆一二言之惟陛下详教而曲谕焉庶几君臣之间得尽其道不贻万世之悔上翻然从公计十二月赵鼎出知绍兴府专委任公公谓亲民之官治道所急而比年以来内重外轻祖宗之法尽废流落于外者终身不获用经营于内者积岁得美官又官于朝者不历民事利害不明诏令之行职事之举岂能中理民多被其害遂条具以闻郡守监司有治状任满除郎郎曹资浅未经民事之人秩满除监司郡守令中书省御史台籍记姓名呷战掀渲坑偶舆用治民无闻者与闲慢差遣馆职未历民事者除通判郡守殿最如前仍乞降诏又以灾异奏复贤良方正科上皆从之七年正月上以公去冬却敌之功制除特进公恳辞再四先是十二月以禄令成书加金紫光禄大夫公辞不得即求呤谛曛潦巧衔焦曰卿每有迁除辞之甚力恐于君臣之义有未安也公乃奉命
晦庵集卷九十五上
<集部,别集类,南宋建炎至德佑,晦庵集>

[book_title]卷九十五下
钦定四库全书
晦庵集卷九十五下　　　　宋　朱子　撰行状
少师保信军节度使魏国公致仕赠太保张公行状下
公与赵鼎当国时议徽宗在沙漠当遣信通问遂遣问安使何藓等行是年正月二十五日藓归报徽宗皇帝宁德皇后相继上M上号恸擗踊哀不自胜公奏天子之孝与士庶不同必也仰思所以承宗庙奉社稷者今梓宫未返天下涂炭至雠深耻亘古所无陛下挥涕而起敛而趋一怒以安天下之民臣犹以为晚也数日後求奏事深陈国家祸难涕泣不能兴因乞降诏谕中外上命公具草以进亲书付外其词曰朕以不敏不明托于士民之上勉求治道思济多艰而上帝降罚祸延于我有家天地崩裂讳问远至呜呼朕负终身之戚怀无穷之恨凡我臣庶尚忍闻之乎今朕所赖以宏济大业在兵与民惟尔小大文武之臣早夜孜孜思所以治兵恤民辅朕不逮皇天后土实照临之无或自暇不恤朕忧又以公请命诸大将率三军发哀成服中外感动公退又具奏待罪曰仰惟陛下时遇艰难身当险阻图回事业寝食不遑所以思慕两宫忧劳百姓未尝一日忘也臣之至愚获遭任用在诸臣先每因从容语及北狩事圣情恻怛泪必数行臣感慨自期愿深雠十年之间亲养阙然爰及妻孥莫之私顾其意亦欲遂陛下孝养之志拯生民涂炭之难则臣之事亲保家庶几得矣昊天不吊祸变忽生使陛下抱无穷之痛积罔极之思哀复何言罪将谁执载念昔者陕蜀之行陛下丁宁告戒且曰我有大隙于金刷此至耻惟臣是属而臣终隳成功使彼无惮况以沙漠之墟食饮忧虑两宫处此违豫固宜今日之祸端自臣致尚叨近辅实愧心伏愿明赐罢黜亟正典刑仰以慰上皇在天之灵俯以息四海怨怒之气上降诏起公视事公再上疏待罪不获请车驾以二十七日发平江三月十一日至建康时公总领中外之政会车驾e幸又值国恤几事丛委公以一身任之至诚恻怛上下感动人情赖公以安每对必深言雠耻之大反复再三上未尝不改容流涕上方厉精克己务自损节戒饬宫庭内侍等无敢少有越度者事无巨细必以咨公赐诸将诏旨往往命公拟进未尝易一字四方有灾异公必以闻祥瑞则皆抑不奏知果州宇文彬通判信孺进嘉禾九穗并镌秩放罢而四方皆知朝廷好恶所在矣四月公行淮西抚喻诸屯筑庐州城治东西关且申防秋备自公来东南太夫人留蜀及再入政府遣人迎侍太夫人安于蜀未即出上为降旨召公兄曩掠侍而来又遣内侍胡宗咄喻意五月始Q建康而公亦自淮西归上叠遣中使劳问太夫人赐予稠叠公戴星而出经处国事至暮入侍色养委曲奉承中外观感歆慕传相告语以为美谈自公与赵鼎在相位以招来贤才为急务从列要津多一时之望百执事奔走效职不敢自营人号为小元佑而公尤未尝以恩泽私亲戚仲兄晟现其贤累欲加以异恩公辄辞及赐进士第後省官缴驳公非惟不加忤且奏不当以臣故沮後省公议外舅宇文时中政和中为郎出守大藩旧以寓直万里召赴仅进职知湖州舅氏计有功久在幕府得直徽猷阁公止乞就秘阁人服其公以人主当务讲学以为修身致治之本荐河南门人尹l宜在讲筵有旨趣赴阙会旱灾且自太夫人以次阖门悉卧病公因力求去至再四不得方车驾在平江时公归自江上奏刘光世握兵数万无复纪律沈酣酒色不恤国事语以恢复意气怫然宜赐罢斥用警将帅上然之罢光世而以其兵尽属督府公命参谋兵部尚书吕祉往庐州节制公又自往劳之人情协附上下帖然而枢密使秦桧知枢密院事沈与求意以握兵为督府之嫌奏乞置武帅台谏观望继有请乃以王德为都统制即军中取郦琼副之公归以为不然奏论之而琼等亦与德有旧怨与其下八人列状诉御史台乃命张俊为宣抚使杨沂中刘W为制置判官以抚之此军自闻王德为帅往往怀疑而郦琼遂有异志唱摇其间八月八日琼等举军叛执吕祉以行欲渡淮归刘豫祉不肯渡詈琼等碎齿折首以死公遂引咎力求去位上不得留因问可代者公辞不对上曰秦桧何如公曰近与共事始知其暗上曰然则用赵鼎遂令公拟批召鼎既出桧谓公必荐已就合子与公语良久上遣人促进所拟文字桧始错愕而出後反谓鼎上召公而张丞相W留至上使人促始进入桧之交谍类此公本以桧靖康中建议立赵氏不畏死有力量可与天下事而一时仁贤荐桧尤力公遂推引既同朝始觉其顾望包藏故临行因上问及之先是公遣人}手榜入伪地云刘豫本以书生被遇太上皇帝曾居言路主上嗣极擢守乡郡当山东之要冲任济南之委寄眷礼殊厚责望至深俄闻率\以请降旋乃失身而据位谅亦g于畏死姑务偷生如能诱致金人使之疲弊精兵健马渐次消磨兹诚报国之良图亦尔为臣之後效更须爱惜民力勿使伤残傥或永怀异心自致显戮岂惟皇天后土有所不容抑恐义士忠臣终怀愤疾金人用事者见此榜已疑豫八月豫闻王师欲北向遣韩元英告于金谓南寇张某总领乌合之兵或逼宿亳或窥陈蔡或出襄阳增修器甲趣办军装其志不小先起制人後起制于人欲乞兵同举金得此报谓豫真欲困已益疑之会琼等叛去公复多遣间散持蜡书故遗之大抵谓豫已相结约故遣琼等降而豫又乞兵于金十月金副元帅乌珠径领兵来废豫惜其机会之来公已去位矣盖公以九月五日得请授观文殿大学士提举江州太平兴国宫左司谏王缙奏乞留公即日补外都官郎中赵令衿继上疏亦罢去而御史中丞周秘殿中侍御史石公揆右正言李谊交章诋公未已旋落职以朝奉大夫书少监分司西京永州居住於是赵鼎复当国而车驾自江上还临安矣公出任国事每以不得从容尽子职为念及既去国太夫人以公退处欣然从之八年二月抵永左右侍旁凡所以顺承亲意者无不曲尽太夫人安之不知其为迁谪也然公自以为上遇我厚虽流离远屏亦未尝一念不在朝廷作草堂旁近以奉版舆游历命以三省为文纪之曰予作堂于寓止客馆之东隅仅庇风雨取曾子三省之目以名之其省谓何思吾之忠于君孝于亲修于己者恐或未至也士大夫学圣人之道当求通天人之际予之三省将有进于斯而愧其未能也则公之所深省而自得者远矣是岁秦桧已得政始决屈已和戎之议九年正月诏书至永公伏读恐惧寝食不安移书参知政事孙近大略曰鲁仲连不尊秦为帝且云连宁有蹈东海而死盖知帝秦之祸W发而大况我至雠深隙乃欲修好而幸目前少安乎异时岁币求增而不已使命络绎以来临以至更立妃后变置大臣起罢兵之议建入觐之谋皆或有之矣某是以复读诏书不觉战汗幸公深思密以启沃又闻故人李光自洪州召入政府复以此意移书抵之怀不自已又具子以奏曰恭G诏书之颁再三伏读通夕不寐今日事之虚实姑未论借令敌人有故上下分离天属尽归河南遂复我必德其厚赐谨守信誓将来人情益解士气渐消彼或内变既平指瑕造隙肆无厌之欲发难从之请其将何词以对顾事理可忧有甚于此者陛下焦心劳虑积意兵政精诚感格将士渐孚一旦北面事仇听其号令游谈之士取功于一时忠胫臣置身于无用小大将帅孰不解体陛下且欲经理河南而有之臣知其无与赴功而共守者矣今从约之遽肆赦之速用世儒之常说答猾敌之诡秘措置失绪不胜寒心愿陛下思宗社之计图恢复之实逼之以大势庶乎国家可得而立臣罪戾之余一意养亲深不欲论天下事顾惟利害至大至重不忍缄默以负陛下之知惟陛下留意二月以大霈复宣奉大夫提举临安府洞霄宫任便居住公复具子曰窃惟今日事势处古今之至难一言以断之在陛下勉强图事而已陛下进而有为则其权在我且顺天下之心间虽龃龉终有莫大之福陛下退而不为则其权在敌且怫天下之心今虽幸安後将有莫大之忧夫在彼者情不可保在我者心不可失外F敌国内罹实害智者所不为也仰惟圣慈深计审虑茂图大业永福元元又自作谢表云敢不专精道学黾勉身修求以事亲方谨晨昏之养庶几报国敢忘药石之规视此则公许国之忠为何如哉居旬日又具子曰自陛下咦ち侔哺岁时圣心之所经营朝论之所商确专意和议庶几休息莫不幸其将成矣臣尝不寐以思屈指而计金人与我雠衅之深设心措意果欲存吾之国乎抑愿其委靡而遂亡也臣意其力弱未暇姑借和以怠我之心势盛有余将求故以乘吾之隙理既甚明事又易见然则纷纷异议可端拱而决矣料金上策还梓宫复母后舆地来归不失前约结左坪靡缘∥沂W之数年兵无战意然後遣一介之使持意外之诏假如变置大臣更立妃后将何以塞请金出中策则必重邀求责徽礼失约爽信近在期年中原之地将有所付如梁武之立北魏王颢者尚庶几于前金出下策怒而兴师直临江表势似可愕而天下之乱或从此而定矣是月复资政殿大学士知福州兼福建路安抚大使公以太夫人念乡不欲东去力辞至再三四月公奏前论讲和事未蒙开纳又具子曰窃惟陛下建炎初载尝历大艰天意至深益彰圣德前事不忘後事之监伏愿亟收人心务振士气权势专制操纵自我外之丑敌曷发敢侮之谋内之t帅益坚尽节之志天下国家我所自定宋之社稷永永无穷夫理有近利亦有深忧有天下者当审机会度人情断大义持柄握权不以与敌腐儒寡能远见事至而悔将何及焉况夫今日事机尚可因权适变速于救药惟望圣慈断以无疑则天下幸甚八月闻金遣使来以诏谕为名则又具奏曰臣近者累输瞽说仰E圣明诚以忧君过虑不能自息窃惟天下之事有置必有废有与必有夺金以诏谕为名持废置与夺之大柄且其蓄谋起虑欲以沮人心夺士气而坐倾吾国臣之所忧不但目前也刘先主曰济大事以人心为本此存亡之大计愿陛下考臣前後所奏留神毋忽焉福州之命既累辞不获公念时事多虞惟在近或可以补报万一遂受命而东九月至闽中闽素号健讼难治公谓人心一也正由临民者先有逆诈亿不信之心是以不能感格入境一切谕以义理饬守令诚意民事令乡里长老知书者率劝後生及强悍者无为乡党羞民皆感仰每出观者至升屋登木如堵墙十年正月上遣中使抚问公附奏谢且曰愿陛下全养精神刚大志气惟果惟断见几见微察强弱于言辞之际转祸福于谈笑之间无使噬脐为天下笑时金中变盟约复取河南公奏曰臣窃念自群下决喏侵议国势不振事机之会失者再三向使金出上策还梓宫归两殿供须一无所请宗族随而尽南则我德金必深和议不拔人心懈怠国势寝微异时衅端卒发何以支持臣知天下非陛下之有矣今幸上天警悟敌怀反复士气尚可作人心尚可咴敢蛉ㄖ票渥祸为福用天下之英才据天下之要势夺敌之心振我之气措置一定大肟杉臣又有臆见当燕山亲复朝廷恃郭药师为固一旦丑敌败盟药师先叛何则卖国无耻之人本无他长难与共事愿陛下每以为监制御于早无忽继闻淮上有警连以边计奏知又条画海道舟舡利害上嘉公之忠遣中使\谕公时大治海舟至千艘为直指山东之计以俟朝命在郡细大之务必躬必亲人人感悦和气薰然讼事清简山海之寇招捕无余间引秀士与之讲论闽人化之十一年三月刘W大破乌珠于顺昌W本晚出公一见关陕奇之即付以事任W亦感慨自立公归荐之上谓W才识诸将莫及而一时辈流嫉其才能出已右百计沮遏公既平湖寇即荐知岳州已而召赴行在左右扶持付以王彦军且擢为骑帅至是竟以所部成大功方欲进兵乘敌虚而桧召W还矣W还朝上见之首曰张某可谓知人桧遣郎官盖谅来讽公使附其议当即引公为枢密使公答桧书历言和不可成敌不可纵且面为谅言谅归桧怒时幕将等归自金朝廷复遣刘光远等奉使而公亦力请祠奉亲矣十一月除检校少傅崇信节度使充万薰凼姑夥畛请去福之日军民送者咨嗟号泣相属于道公以蜀远朝廷不欲迳归遂奉太夫人寓长沙十二年太母鸾辂来归制封公和国公具子以贺且曰与或为取安必虑危夫惟务农而强兵乃可立国而御侮愿勤圣虑终究远图公恐太夫人念归乃即长沙城之南为屋六十楹以奉色养太夫人安焉筑堂ピ痪⌒那孜之记大意欲益求所以尽心于君亲者居闲玩意六经考诸史治乱得失益思前事之机微忧时之志一饭未尝忘也桧既外交仇雠罔上自肆恶嫉正论讳言兵事自以为时已太平日为浮文侈靡愚弄天下独忌公甚中丞万俟l希桧旨论公卜宅僭拟至仿五凤建楼上不以为然桧遣朝士吴秉信以使事至湖南有所案验且以官爵诱之秉信造公见其居不过中人常产可办不觉叹息反密以桧意告公而归且奏其实桧黜秉信十六年公念桧欺君误国使灾异数见彗出西方欲力论时事以悟上意V念太夫人年高言之必致祸恐不能堪太夫人觉公形瘠问故公具言所以太夫人诵先雍公绍圣初对方正策之词曰臣言而死于斧钺不忍不言而负陛下至再至三公意遂决乃言曰臣闻受非常之恩者图非常之报拯焚溺之急者乏徐缓之音窃惟当今事势譬如养成大疽于头目心腹之间不决不止决迟则祸大而难测决速则祸轻而易治惟陛下谋之于心断之以独谨察情伪豫备仓卒犹之奕分据要害审思详处使在我有不可犯之势庶几社稷有安全之理不然日复一日後将噬脐异时以国与敌者反归罪正议此臣所以食不下?不能一夕安也傥非陛下圣德在人获天地之佑承祖宗之庆有以照察其心臣亦何所逃罪事下三省桧大怒时公又以天申节手写尚书无逸篇具子为贺曰臣尝潜心圣人之经有可以取必于天膺大福获大蘧鋈晃抟烧唛输丹诚为陛下献臣伏考周公无逸篇商王中宗严恭寅畏天命自度治民惧不敢荒高宗嘉靖商邦至于小大无时或怨周文王自朝至于日中昃不遑暇食用咸和万民不敢盘于游田以庶邦惟正之供三君者非独身享安荣而有国长久後世莫加焉商自祖甲之後立王生则逸不知稼穑之艰难不闻小人之劳惟耽乐之从是以罔或克藁蚴年或五六年或四三年天道昭然其应如响古之圣人以一身莅天下惠泽四海无不如意未尝少有忧惧退怯之怀凡以天道可必吾无愧歉于心而已臣不胜臣子祝颂之诚愿陛下兢兢业业勉之又勉永坚此心以奉天道天之所以报吾君者宜何如哉七月桧命台谏论公章四上上以特进提举江州太平兴国宫连州居住樊川周积者气义人也自公贬永即来相从公帅福唐辟为属公来长沙积亦从居焉桧累书招积不得恨之乃谓公与积诽谤时事亦削积官窜封州公被命即行自夫人以下皆留侍独挈子侄往太夫人送之曰汝无愧矣勉读圣人书无以家为念公至贬所月一再遣人至太夫人所日夕读易精思大旨述之于编亲教授其子蛄为州景物甚胜暇即策杖游历连人爱重公争持肴果以迎所至必为曲留终日时桧益肆虐焰迁谪者不~于道四方观望公处之恬然形气益充实太夫人亦安居长沙公在连作四德铭以示其人曰忠则顺天孝则生福勤则业进俭则心逸连人相与之於石家传人诵焉己巳岁岭南瘴疫大作日色昼昏官于连者自太守而下死凡数人郡人无不被疾哭声连巷乡落至有~?者公和药拯之病者来请日至千余人惟公家下至仆厮无一人告病过者咨叹莫不以为天相忠诚也居连凡四年二十年九月移永州湖湘之人见公归喜甚争出迎望见公所养胜前退皆叹息相贺公遣人迎太夫人以次年四月至永母子相见强健如初永旧所尝居人情尤相安而公兄徽猷公遽以疾终方公官于朝及在贬徽猷公常留太夫人左右悦适其意太夫人锺爱之至是悲恻殆不能为怀虽公解释备至太夫人亦年高多疾矣盖公去国至是几二十年退然自修若无能者而天下士无贤不肖莫不倾心武夫健将言公者咨嗟太息至小儿妇女亦知天下有张都督也金人惮公尤甚岁时使至金邦其主必问公安在方约和时誓书有不得辄更易大臣之语盖惧公复用云至是秦桧宠位既极老病日侵鄙夫患失之心无所不至无君之迹显然着见意欲先剪除海内贤士大夫然後肆其所为尤惮公为正论宗主使己不得安欲亟加害命台臣王珉徐辈有所弹劾语必及公至弹知洪州张宗元文始谓公国贼必欲杀之有张柄者尝奏请令桧乘金根车其死党也即擢知潭州汪召锡者娶桧兄女尝告讦赵令衿遣为湖南提举官俾共图公又使张常先治张宗元狱株连及公以为未足又捕赵鼎子汾下大理狱备极惨酷考掠无全肤令自诬与公及李光胡寅等谋大逆凡一时贤士五十三人桧所恶者皆与狱上会桧病笃不能书判以死时绍兴二十有五年也上始复亲庶务先勒桧子缰率司〕饬t凶公迹稍安而太夫人遽薨有旨复公职观文殿大学士除判洪州公已在苫块矣哀苦扶护以治命当归葬雍公之兆奏请俟命长沙独念天下事二十年为桧所败坏人心士气委靡销铄政事无纲边备荡弛幸其一旦陨毙当汲汲惟新令图而未见所以慰人望者且闻完亮x立势已骄豪必将妄举可为寒心自惟大臣义同休戚不敢以居丧为嫌五月具子曰臣夙负大罪自谓必死瘴疠之地仰惟陛下优容之矜怜之保全之死骨复生尽出圣神之造自今已往皆已死之日而陛下实生之臣今虽居苫块中安敢恝然遂忘陛下恩德且顾惜一已而默不出一言庶几有补万一哉惟陛下察其用心恕之而已臣闻自昔忠臣事君莫不欲其主之圣莫不欲其主之名显日月功盖宇宙彼知夫国家安荣则其身亦与有安荣故犯逆指而不敢辞也奸臣不然惟利是图不复他恤导君于非使重失天下之心而肆其邪志始则曲意媚顺而欺蔽人主之聪明终则专事擅权而潜移生杀之大柄迹其包藏有不可胜言者矣然而身灭国亡族覆世~见于史册历历可考天下後世诅之曾犬豕之不若彼诚果何所利耶惜乎至愚而莫之思也日者陛下法乾之刚而用以沉潜施设中几天下四裔孰不畏服是臣可言之秋也臣\远不复预闻朝廷几事而伏自思念今日事势急矣陛下将拱手而听其自然乎抑将外存其名而转谋密计求所以为长久欤臣诚过虑以为自此数年之後民力益竭财用益乏士卒益老人心益离忠臣烈将沦亡殆尽内忧外患相仍而起陛下将何以为策方祖宗盛时尝与敌通和惟力敌势均而国家取兵于西北取财于天下文武之才世不乏人是故得以持久而百四十年之後靖康大变事出不意祸乱之大亘古所无论者犹恨夫恃和为安而不自治之失今天下几何譬之中人之家盗据其堂安居饱食其间而朝夕伺吾隙一日之间其舍我乎然则陛下不可不深思力图于此时也或谓敌尝有弑立之举夫弑立之人天地所不容人情所甚恶诚能任贤选能修德立政断然为吾之所当为口不~和而实以势临之彼必有瓦解之忧借使敌不量度轻为举动第坚壁清野以持之明示顺逆其\自离敌之危亡可立而待何则人心必不肯附逆而忘顺假之五七年而敌之君臣之分定彼国有人得柄用事虽有贤智莫知为陛下计矣愿陛下精思审谋无忘朝夕无使真有噬脐之叹夫约和衰弱之时谓不能久而强敌之变荐生于内是天赞陛下违天不祥陛下其承之臣闻人主之俯仰天地间所以自立其身者不过忠孝二字此天下之大义不可斯须少忽也而臣行负神明孤苦余生亲养已无所施矣事有大义所当为者不过尽忠于陛下顾虽头目手足有可捐弃而为陛下用者所不敢顾惜而况亲逢圣明极力保全恩德至大使臣有怀私顾已匿情虑祸之心则是陛下不负臣臣实负陛下天地鬼神其肯容之哉是以不顾嫌疑不避鼎镬不恤谗毁为陛下陈之陛下勿谓军民之心为可忽忠良之言为可弃夫治天下譬如盘水一决而溃有不可收拾者矣陛下其念之哉臣行年六十死亡无日非若纷纷互持和战之说惟恐其说之不胜而身之不获用贪目前之得忽久远之图臣知为陛下国家计耳陛下安荣臣亦预有安荣臣之自谋亦岂有不审耶幸未即陨得终礼制陛下不以臣为愚而卒弃之愿陛下许臣居严婺之间优游养z为陛下谋画心腹之臣以毕愚尽忠庶几有补万一臣之志愿足矣惟陛下廓乾坤之度以精求天下之贤无忘祖宗国家之耻父兄宗族之雠盛德大业昭着後世臣犹幸及见之继被朝命以太夫人之丧归蜀八月行至荆南会以星变诏求直言公念金数年间势决求衅用兵吾方溺于宴安谓敌可信荡然无备沈该万俟l据相位尤不厌天下望朝廷益轻顾伏在苫块经历险阻死亡无日不得为上终言之怀不自安乃复奏曰臣受陛下更生大恩今至忧g身涉险万里常恐一旦死填沟壑终无以仰报万一思以展尽所怀瞑目无憾臣尝病世儒牵于战和异同之说而不知实为一事或者窃儒为奸不知经史之心切切焉利禄是图而有以欺惑陛下之听也又其甚则大奸大恶挟敌怀贰以自封殖其家簧鼓曲说愚弄天下敢毕陈之臣闻天地之大德曰生而天地生物之功本于秋冬盖非严凝之于秋冬则无以敷荣之于春夏然则秋冬之严凝乃生物之基也在萃之象曰除戎器戒不虞泰之九二爻辞曰包荒用冯河泰萃之世圣人谨于武备如此谓不如是不足以生物而行其心也况时方艰难而可忽略不省大祸于後反谓是为得哉若夫一时之和则亦圣贤生利天下之权矣商汤事葛矣而终灭葛书曰汤一征自葛始周太王避狄矣筑室于岐未几谋以却敌诗曰乃立冢土戎丑攸行文王事昆夷矣卒伐之诗曰昆夷D矣维其喙矣越勾践事吴矣坐薪尝胆竟以破吴越语曰越十年生聚而十年教训彼皆翕之乎始而张之乎终汲汲乎德政修立而以生利为心未尝恃和为安自乐其身而已也汉高祖与项羽和羽归太公吕后割鸿沟以西为汉东为楚良平进言今楚兵罢食尽释而弗击是养虎自遗患也汉王从之卒成大业汉文帝与匈奴和曾无间岁之汉文全有天下可谓和以息民方是时百姓犹不免侵凌之苦至武帝始一大征伐之其後单于来朝汉三百年间用以无事唐太宗初定天下有渭上之盟未几李靖之徒深入沙漠之地犁其庭系其酋海内始安焉兹岂非以和为权而亦得之哉若夫石晋之有天下则不然取之非其道谋之非其人桑维翰始终于和其言曰愿训农息战养兵息民俟国无内忧民有余力观衅而动动无不成若有深谋者然考其君臣所为名实不孚于上下朝廷之上专务姑息赏罚失章施设缪戾权移于下政私于上无名之献莫知纪极一时用事方镇之臣往往昏于酒色厚于赋敛果于诛戮以害于百姓朝廷莫知所以御之所谓训农习战养兵息民略无实事维翰所陈殆为空言姑欲信其当时必和之说以偷安窃位而已契丹窥见其心谓晋无人须求凌侮日甚一日後嗣不胜其忿始用景延广之议侥幸以战而不知其荒淫怠傲失德非一日天下之心已离天下之势已去天下之财已匮延广不学不知行圣贤之权亟思所以复其心立其势强其国急于兵战之争事穷势极数万之师无一夫为之发矢北向者至今为天下嗤笑言君臣委靡不振丧师蒙耻者必曰石晋云仰惟陛下聪明圣智孝心纯一即位以来简用实才金人闻风而畏之於是有议和之事陛下以太母为重且幸徽宗皇帝梓宫之亟还和之权也不幸用事之臣贪天之功肆意利欲乃欲剪除忠良以听命于敌而蓄其邪心方国家闲暇之时怠傲是图德政俱废而专于异已之去意果安在哉夫敌日夕所愿望者欲我之忠良沦没耳欲我之尽失天下之心耳欲我之将士解体其气不复振作耳欲我之怀于宴安以甘于G毒耳前日用事者一切F其所甚欲而毕为之不几乎与敌为地欤身死之日天下酌酒相庆不约而同下至田夫野老莫不以手加额其背天逆人不忠于君而天下之心重恶之如此且彼曾不思敌之于我其爱之而和乎其有余力而肯和乎其国中亦有掣肘之虞而和乎其欲图之于後而和乎臣谓敌有大雠大怨不可复合譬夫一叶之分今日之和必其酋帅携离人心暌异姑为此举以息目前而图呓淮以去除後患之心其中未尝一日忘也惜夫昏庸奸贼之人豢于富贵于政事曾无尺寸之恳陨媳ㄓ诠家毫之惠以下及于百姓分列党与布在要郡聚敛珍货独厚私室为身谋为子孙谋而不知为陛下谋不知为国家天下谋坐失事机者二十余年误陛下社稷大事有识之士谁不痛心且夫贤才不用政事不修形势不立而专欲责成受命于敌适足以启轻侮之心而正堕其计中鲁仲连所谓彼将有所予夺梁王安得宴然乎而甚可痛恨者也敌国之人何自而畏敌国之心何自而服敌国之难何自而成W以岁月百姓离心将士丧气亦危亡而已矣臣愿陛下鉴石晋之败而法商汤周太王文王之心用越勾践之谋考汉唐四君之事以保图社稷深思大计复人心张国势立政事以观机会未~其和而遣一介之使与之分别曲直顺逆之理事必有成臣不孝之身亲养已~含毒忍死其亡无日徒能为陛下言之而已又伏思祖宗之德在天下至大至厚太平之治多历年所三代盛时有不能及恭惟皇帝陛下禀乾刚之资辅以缉熙之学何为而不成何治而不致愿陛下充其志气扩其聪明必使清明在躬如太虚然惟是之从以选贤才以修德政以大基业天下幸甚又以所着否泰卦解义进之奏曰臣往待罪相位陛下赐臣亲书周易否泰二卦辞其後臣谪居连山益远天日葵倾之心不能自已遇朔望必取再拜伏读窃不自揆为二卦训释久欲献之以备乙鉴而负罪积畏无路上达今谨缮写昧死以进顾坐井之见岂足以仰补万一惟臣子爱君之诚则不能自已焉窃惟易谨君子小人之辨而二卦则其效之尤深切着明者也其事则本诸一心惟陛下留神上付前奏三省宰执沈该万俟l汤思退等见之大怒以为敌初未有衅岁时通问不翅如胶漆而公所奏乃若祸在年岁者或笑以为狂台谏汤鹏举凌哲闻之章疏交上谓公方归蜀恐摇动远方有旨复令永州居住候服阕日取旨公自扶护西归抵绵竹即卜日治太夫人葬附雍公之兆宾客纷至自朝及夕哭泣应接不少倦子侄交谏尊年不宜致毁而公孝诚自天不能已也太夫人既葬十日而谪命至且有朝旨促g甚急公即日就道服阕得旨落职以本官奉祠居永公自为谢表曰念君臣虽分于异势而利害系于同舟其忧国之诚拳拳不舍盖如此云公自是不复接宾客日绎易春秋论孟各为之说夜则司马氏通监如是者又四年而宇文夫人亦终焉自庚辰秋冬朝廷颇闻敌有异志公卿大夫下至军民无不内怀岌岌日愿公还相位表疏不~三十一年春有旨令公湖南路任便居住时临安积命下之日廓然清明上下欣悦公归至潭五月奉钦宗讳号恸至不能食又闻敌有书不胜痛愤上奏曰孝慈皇帝讣自北来又闻金人兵动凡为臣子孰不痛愤臣往叨任使孤负眷知主忧臣辱主辱臣死无所逃罪臣又度今日敌势决无但已九月十月之间必有所向愿陛下与大臣计议早定必守必战之策上安社稷未几而金兵大入中外震动十月复公观文殿大学士判潭州时敌骑跳梁两淮王权兵溃刘W引归镇江两淮之人奔迸南来沿江百姓荷檐而立遂改命公判建康府兼行宫留守金书疾置敦促甚遽长沙在远传闻不一人人危惧公被命明日即首途曰吾君方忧危臣子之职戴星而趋犹恐其缓至岳阳遇大雪急买小舟冒风涛泛长江而下且欲经历诸屯慰接将士未至鄂有士大夫自江东来者云敌焚北采石烟炎涨天南岸人不复可立公无庸进也公愀然曰某被命即携二子来正欲赴君父之急今无所问惟直前求乘舆所在耳长江是时无一舟行独公以小舟径下遭大风几殆北岸又近敌兵从者忧惴甚公不少顾过池阳闻亮被杀然余\犹二万屯和州李显忠兵在沙上公渡江往劳以建康激赏犒之一军见公以为从天而下O呼增气金谍报惴恐一二日遁去显忠乘士气追之多所俘获公至建康奏乞车驾早来临幸闻已进发乃督官属治具不半月而办风采隐然军民恃以安上至建康公迎见道左卫士见公至以手加额无不喜公复用而悲公久处瘴疠形容之瘠也车驾入行宫首引公见问劳再四公顿首谢上更生骨肉之赐且曰方秦桧盛时非陛下力赐保全无此身矣上亦为之惨然曰桧之为人既忌且後六日再引对公奏国家譬如人之一身必元气充实然後邪不能干朝廷元气也今邪气得以干犯必是元气之弱或汗或下邪气固暂退然元气不壮邪再干之恐难胜任用人才修政事治甲兵惜财用此皆壮元气之道上改容开纳时车驾将还临安欲付公以江淮之事已而中止更留御营宿卫使杨存中俾专措置临发复引公对公奏陛下当京城阽危之际毅然请使不测之敌後复受任开元帅府以孤军当敌锋当是时不知陛下之心还知有祸福生死否上曰朕尔时一心国家岂知有祸福岂知有生死对曰是心乃天心也愿陛下试反此心而扩充之何畏乎敌乎上首肯焉且劳公曰朕待卿如骨肉卿在此朕无北顾之忧矣卿久在谪籍闻甚清贫郊祀合得奏荐及封邑当尽以还卿继遣内侍赐公黄金及象`笔公皇恐不敢辞秦桧二十年间所以U公者无所不至有臣子所不忍闻者独赖上主张不至死地至是上见公辞和气平无淹滞之叹而温乎忠爱之诚为之感动对辅臣嘉美再三车驾既还或有劝公求去者公念旧臣它无在者而国家多虞之际人心尤以己之去就为安危不忍舍而远去日治府事细大必亲时敌骑虽去人情未安朝廷赖公屹然增重两淮之兵渡江归息而奔走疮痍之余重以疫疠自三衙诸军皆留建康死者日数十人公亲为分课医工置历诊候自帅司给药饵及它费遣官属监示至日暮公亲视历考其勤惰得失而赏罚之全活甚\四月杨存中罢公被旨兼措置两淮继兼节制建康镇江府江池州江军驻屯军马时金以十万\围海州甚急镇江都统制张子盖提兵在淮上欲前救闻当受公节制士气十倍而公受命之日亦即为书抵子盖勉以功名令出奇乘敌弊子盖率兵力战大破敌\得脱归者无几公谓去岁淮上诸军奏功例不以实有功者摈不录而庖人厮役悉沾滥赏轻名器耗财用乱纪纲使军士不复知所劝激奏今海州上功当有以深革其弊使可为後法於是令诸大将战胜则命统制官以下至旗头押拥队公共保明限三日申稍有缪伪重典宪公德威表着将士望风畏爱至是复总兵权当军政二十年废弛之後问疾病恤劳苦抚孤遗禁刻剥勉将士俾知忠顺於是人人勉励慨然有趋事赴功之志公念军籍日益凋寡中原之人久困於敌思慕我宋欲因兹时乘敌事力未强顿兵淮甸要处以招集忠义来归之人内以壮军势实旷土外以敌情系人心奏曰金人退兵之後士马物故几半饮马长江之志固未敢萌也而用事t酋人各有心日夜备具似有欲窥淮甸之谋先事预图理不可缓我之甲兵方之西北之士所存无几而V去岁I御大敌伤折逃亡继以病死十亦四五马固同之以今岁事力比量酌度夫人而知其为弱也议者或欲弛兵息民以治在我此说近是也诚恐敌之图事未肯但已一旦仓卒何以待之又况补集将士必资西北之人能战忍苦方为可仗然则乘机及时内坚守备外疑敌心左牵右制使之首尾奔趋人情摇动斯为成g不可忽也淮甸要处我不先图异日强敌起侮渡淮先据形势则事有难处者矣又奏曰臣体访得东北今岁蝗虫大作米价踊贵中原之人极艰于食欲乞朝廷或拨米粮或钱物付臣措置招来吾人人心既归敌势自屈公又以淮楚之人自古可用乘其困扰之後当收以为兵又奏曰两淮之人素称强力而淮北义兵尤为忠劲困于金人亦已甚矣雠敌欲报之心盖未尝一日忘也特部分未严器甲不备虽有赤心不能成事自强敌恣为残虐十室九空皇皇夹淮各无所归臣恐一旦奸夫率千百为t别致生事谓可因其愤嫉无聊之心而招集之欲置御前万弩营募民强壮年十八以上四十五以下堪充弩手之人并不刺臂面以御前强弩坑梦名各给文帖书写乡贯居住之处及貌年甲姓名令五人结一保两保为一甲十甲为一队相委保有功同赏有罪同罚於建康府置营寨安泊诏皆从公请公即下令曰两淮比年累被荼毒父子兄弟夫妇杀伤抢掠不能相保今议为必守之计复耻雪怨人心所同有愿充者宜相率应募至於淮北久被涂炭素怀忠义欲报国恩亦当来归共建胍奠妒橇交粗人欣然愿就率皆强勇可用公亲训抚之又奏差陈敏为统制敏起微贱声迹未振公擢于困废中感激尽力图报未几成军方召募之初浮言动欲败成绩数月间来应者不~\论始定公谓敌长于骑我长于步制步莫如弩卫弩莫如车乃令敏专制弩治车又谓三国以後自北窥南者未有不由清河涡口两道以舟运粮盖淮北广衍粮舟不出于淮则惧清野无所得有坐困之势于是东屯盱眙楚泗以振清河西屯濠抟远笪蓄e大兵进临声势连接人心毕归精兵可集即具奏言之又乞多募福建海船由东海以窥登莱由清河窥淮阳有旨下福建选募张子盖自镇江来谒公与之语见其智识过人谋虑精审与图规取山东之计奏子盖才勇而性刚气直愿优容之且乞益以精甲资以财用俾屯淮上措置招来会今上即位公首奏建康行宫当罢工役华采之事据今所营足备临幸有诏从之上自藩邸熟闻公德望临朝之初顾问大臣咨嗟叹息首召公赴行在赐公手书曰朕初膺付托以眇然一身当万几之繁夙夜祗惧未知攸济公为元老被遇太上皇帝礼遇之久t臣莫及宜有嘉谋至计辅朕初政方今边疆未靖备御之道难遥度思一见公面议其当使了然如在目中公是望公其疾驱副朕至意公奏曰臣敢不以前日恪事太上皇帝之心事陛下惟一其志有陨无二遂就道未至国门敦促再四至即引见上见公改容礼貌曰久闻公名今朝廷所恃惟公命内侍赐公坐降问再四公奏人主以务学为先人主之学本于一心一心合天何事不济所谓天者天下之公理而已人主惟嗜j私溺有以乱之失其公理故必须兢兢业业朝夕自持使清明在躬惟是之从则赏罚举措无有不当人心自归丑敌自服上竦然曰当不忘相公之言公又奏今日便当如创业之初宜每事以艺祖为法自一身一家始以率天下公见上天锡英武每言及两朝北狩八陵废隔兆民涂炭雠耻之大感痛形于词色因力陈和议之非劝上坚志以图事制除公少傅江淮东西路宣抚使节制建康镇江府江池州江军屯驻军马进封魏国公太上皇退处德薰t臣希得进见独再引公见辄移时以秋防复往江上留临安旬日中使问赐饮食等不~礼遇冠一时公舟行出国门见蝗自北来飞长数里即具奏曰灾异之起必有所因陛下即位之初忧劳庶政岂容有此伏愿益修钦畏以答天心抑天之爱陛下殆将有以警勉于初助成圣德也更乞延见近臣咨问时政必使惠泽实及军民先是公谓新政以人才为急人才以刚正为先因数当今小大之臣有经挫折而不挠论事切直者凡十数人荐于上且乞以闲暇时数引贤者自近赐以从容庶几启沃之间有所广益复荐陈俊卿汪应辰可为宣抚判官有旨差俊卿又奏前国子司业王大宝可备劝讲论思上遂命召大宝公至江上复奏曰直言不闻非国之福自秦桧用事二十年间诬以它罪贼杀忠良不知几何人愿下明诏以太上之意条具往以直言获罪之人各加恩施其诬之以事而身已沦没许本家开析事因经朝廷雪诉庶几w愤之气得申今日又奏乞尽天下之公议以用天下之才时洪迈张抡使金呒公于镇江具言初到彼中锁之寓馆不与饮食令于表中换陪臣字公奏金主恃强弹压诸国今日之事惟修德立政寝食之间无忘此雠上慰天心下从人欲不当复遣使以重前失翰林学士史浩建议欲筑瓜洲采石城上下公议公谓今临淮要地俱未措置高邮巢县家计亦复未立而乃欲驱兵卒但于江干建筑城堡岂不示敌削弱失两淮之心堕将士之气或有缓急谁肯守两淮者不若先城泗州便上以公言为然浩已为参知政事力主初议其余公所措置浩辄不以为是公以张子盖可任使镇淮上图山东而子盖所陈浩辄沮抑百端至下堂诘责又深遏海州之赏公方招来山东之人至者云集而浩不肯应副钱粮且谓不当接纳以自困公奏乞上幸建康而浩专欲为怀安计公治舟楫于东海所图甚远而浩辄令散遣凡公所为动皆乖异党与唱和繁有徒子盖西人负气竟以成疾公遣官属劳问不~且乞上亲喻之上赐手书抚存备至而子盖卒不起山东前所结约者皆失望浩遣其腹心司农寺丞史正志来建康专欲沮招纳事公论奏曰窃惟国家自南渡以来兵势单弱赖陕西及东北之人不忘本朝率\归附以数万计臣自为御营参赞目所亲见後之良将精兵往往皆当时归正人也三十余年I御力战国势以安今一旦遽欲~之事有大不可者此令一下中原之人以吾有弃~之意必尽失其心一也人心既失变为寇雠外则为敌用内则为我寇二也今日处分既出圣意将见淮北之人无复渡淮归我者人迹既~彼之动息无自而知间探之类孰为而遣三也中原之人本吾赤子今陷于敌者三十余年日夜望归如赤子之仰父母今有脱身而来者父母拒户弃~之不得衣食于天理人情皆所未顺四也自往岁用兵大军以奔疲疾疫死亡十之四五陛下慨念及此命诸将再行招募若淮北之人不复再渡所募之卒何自而充伍也寻常诸军招江J一卒之费不下百缗而其人柔脆多不堪用若非取军淮北则军旅之势日以削弱六也若果~之人心一失大事去矣国家所系人心为本惟陛下恢廓圣度同符天地信顺获佑其理必然上见之感悟事得不罢正志又受浩旨聚两路监司守臣往瓜洲相度筑垒事及见公恃其口辩欲为浩游说公折大义正志乃愧恐不敢言将行公复谓之曰归致意史参政秦桧主和终致误国参政得君无蹈覆辙浩闻之悚然时浩已遣使使金报登宝位公奏陛下初立方欲图呋指炊遽闻遣使惧天下解体前日洪迈敌中供伏事状?闻金酋备坐告喻岭北诸国金借我和议之名以g胁诸国类如此愿毋遣浩竟遣之然敌计已行亦竟责旧礼不纳也十一月有旨召宣抚判官陈俊卿及公子蚋靶性诠附俊卿等奏曰今日之事非大驾亲临建康则决不能尽革宿弊一新令图军民之气动中原之心臣自太上时已为此谋盖江南形势实在于此舍而不为未见其策又奏曰汉文帝初立有司请早建太子以尊宗庙其为天下国家计甚远愿陛下留意焉公于九月中尝具奏以谓近闻吴U之兵在德顺曾未几月与敌大战不可不为之深思也使此敌得志于西则气焰必炽胁制蕃汉聚兵边陲g我臣属事固难处今持久不决有大利害存焉倘坐视不问贻忧异时非计之得也当令两淮之师虎视淮加霉燮浔涠遣舟师自海道摇山东及多遣忠义结约中原疑惑此敌使有左顾右盼之虑而德顺之师知我有奉制之势将士当亦贾勇自奋至是复令俊卿等力言之时浩已发诏命U弃德顺盖浩志专欲亟和以自为功谓德顺既弃则非徒U无能为亦固挠公之谋矣上见俊卿等问公动静饮食貌曰朕倚公如长城不容浮言摇夺时上已有欲幸建康之意矣而浩殊不以为然上遣内侍黄保躬赐公鞍马手书曰卿以元胩匚重望慨风尘之未静仗忠义以亲行首固边防徐谋开拓俾朕居尊无复轸虑?想忠赤益用叹嘉俊卿等归公知车驾来建康之期尚缓深虑有失机会复具奏曰人心向背兴亡以分建康之行一日有一日之功愿仰稽天道俯F\情亟定行期以慰中外之望时契丹酋鄂斡亦起兵攻金为金所灭其党奔溃骁将萧哲伯耶律古哩自海道来降公以为女真一国之兵其数有限向来独以强力g胁中国之民及诸国之人为用是以兵盛莫敌今当招纳吾民厚抚诸国则女真之心自生疑惑中原诸国莫为其用敌可亡也奏乞厚抚哲伯等上从之诏公拟官赏施行仍赐手书劳公曰卿以文武全才副朕倚毗宣威塞垣厥功益茂夷敌来归中外帖然今赐卿貂?等时金以十万\屯河南多张声势欲窥两淮公以大兵屯盱泗濠庐敌不敢动但移牒三省密院及移书宣抚司虚为大言欲索海泗唐邓商州及岁币等公奏此皆诡诈不当为之动卒以无事隆兴元年正月九日制除公枢密使都督建康镇江府江池州江军屯驻军马且命即日开府视事始公命诸将筑泗州两城至是而毕隐然为关塞重镇时金将万户富察特默及伪知泗州大周仁以兵五千屯虹县都统萧琦以万余人屯灵壁积粮修城遣间不~公谓至秋必为边患当及时扫荡若破两城则淮泗可奠枕也且萧琦素有归我之意累遣亲信至宣抚司会主管殿前司李显忠建康都统制邵宏渊亦献捣二邑之策公具以奏上上手书报可三月召公赴行在公中道具奏曰今之议者孰不持战守之说其下则欲复遵旧辙重讲前好以臣观之战守之说是也然而战守之道本于庙g君天下者诚能正身以正朝廷正朝廷以正百官正百官以正万民用之战则克用之守则固理有决然者矣今德政未洽于人心宿弊未革于天下揆之庙g深有可疑臣愿陛下发乾刚奋独断于旬月之间大布德章一新内外尽循太祖太宗之法使南北之人知有大治于後人心既孚士气必振于以战守何往不济既至复伸前说上再三叹美谓公当先图两城边患既纾弊以次革乃命李显忠出濠州趋灵壁邵宏渊出泗州趋虹县而令参议冯方随往犒劳公亦自往临之将行念军事利钝难必恐或小跌伤上有为之心谓诸葛亮建兴六年所上奏其言明切曲尽事机乞上置之座右尝观览焉又出旗ゾ前曰面奉圣旨大军所至务要秋毫不扰专以慰安百姓为事敢有行一不义杀一不辜达于听闻朕所不赦公渡江闻李显忠至灵壁而萧琦中悔以\来拒显忠大破之琦所将万五千人降杀殆尽邵宏渊亦进围虹县显忠会之特默周仁穷蹙率其\降亦以万数公又遣戚方将舟师趋淮阳虑显忠轻敌深进则亲帅官属前驻盱眙几便近得以指呼显忠金萧琦至宿州近城琦与家属及千户头领等百余人降遂直抵城下金伪元帅者遣二万余人来战大破之进攻城将士蚁附而上遂克之中原震动归附日至上手书曰近日边报中外舞数十年来无此克捷公以盛夏人疲急召显忠等还师而上亦戒诸将以持重皆未达伪副元帅赫舍哩志宁率大兵至显忠等恃胜不复入城但于城外列阵以待士卒颇疲矣伪帅令于阵前打话谓尔若破我当尽归河南之地既战兵引却明日复来战我师小不利统制官有遁归者军心颇摇显忠等率兵入城敌\进攻城复杀伤而退居数日得谍者报金大兵将至显忠等信之夜引归金亦不能追也时金名帅勇将降执系道精甲破亡不翅三倍是後不复能为灵壁虹县之屯矣方初退师公在盱眙去宿不四百里浮言汹动传敌且至官属中有怀檄以归者亦有请公亟南辕者公不答遂北渡淮入泗州城军士归者劳而抚之视疮痍拯疾病存录死事旌有功人情胥悦凡数日上下始知敌初无一骑过宿者人心始定时公独与子蛄繇祉艏冈沦陆士悉归憩而後还维扬具奏待罪上手书抚劳公复奏曰今日之事明罚为本而罚之所行当自臣始上手书报曰卿屡待罪欲罚自卿始卿此言至公岂不感格朕委任卿未尝少变卿不可以此介意正赖卿经画他人岂能副卿有旨降授特进更为江淮宣抚使宿师之还士大夫素主和议者乘时抵d非议百出上又赐手书曰今日边事尤倚卿为重卿不可以畏人言而怀犹豫前日举事之初朕与卿独任此事今日亦须朕与卿终任此事切不可先启欲和之言又荐遣内侍劳公於是公又第都统制官以下乞以次行罚时朝廷建遣杨存中以御营使行江上守备首途有日公谓命令不一将士观望或败国事身死无益遂论奏之上即日诏存中毋行公留真杨大饬两淮守备命魏胜守海州陈敏守泗州戚方守濠州郭振守六合治高邮巢县两城为大兵家计修滁州关山以扼敌冲聚水军淮马军薮郝州大抵敌人来攻泗州则粮道回远城中兵二万余足以守乘其弊足以胜如其出奇自淮西来则清野坚壁使无所掠既不得进合兵攻之可大破也然是时师退未几人不自保公命蛲建康挈家属来维扬\情大安两淮郡县悉增葺屋宇人物熙熙以至乡落亦皆成聚上复召蜃嗍鹿附奏曰自古大有为之君必有心腹之臣相与协谋同志以成治功不容秋毫之间然後上下响应影从事克有济如伊尹之于汤太公之于周其次管夷吾之于齐诸葛亮之于蜀书传所载始终可考不然作舍道边何自而成而况安危祸福之几其应不远可不畏哉今边隅粗定军旅粗整敌以伤败之故其势未能为竭国之举而臣以孤踪跋前?後动辄掣肘陛下将安所用之愿深惟国计精选天下佳ㄖ贤付以中外大柄任之专信之笃如前数君所谓谋出于一不使小臣得以间不使异议得以浮摇先内後外以图恢复庶几日积月着太平可期载惟陛下当至艰至难之时遇自古未尝有之强敌若非君臣相与为一朝夕图卟唤侠钝终期有成诚恐岁月易流後悔难追甚可痛惜也臣老且病望陛下矜怜赐以骸骨使之待罪山林无令出处狼狈取笑天下後世上览奏谓蛟凰淦蛉ブ章日至朕决不许朕待魏公有加终不为浮议所惑公闻之不敢复有请时上对近臣未尝名公独曰魏公每遣使来必令视饮食多寡肥瘠何如其眷礼如此八月有旨复公都督之号金都元帅布萨忠义与志并贻书三省密院索四郡及岁币等且云今兹治兵决在农隙以恐|我公奏金力强则来力弱则止初不在夫和与不和之间使其有隙可乘有机可投虽使人接踵于道卑辞厚礼无所不至亦莫足以遏其锋也今伪帅书盖知江南之士欲和者\离间吾心腹挠乱吾成谋坐收全功以肆其忿毒于後惟陛下深察之臣诚过虑窃恐腐儒之论不知大计遂为真和曾不知三数年之後敌马日蕃人心益定我之将士解体怠惰方是时何以枝梧然今日内治未立人多怀私只贵谋身不思为国军民之弊漠不加意不求之此而区区于末恐无益也时朝廷欲谢却归正人已至者悉加禁切且不欲公多遣间谍恐生边衅公奏曰自昔创业中兴之君图咛煜鲁醴怯匈砣沃将素养之兵旧抚之民为之用也考其施设事非一端或取之群盗或得之降敌或以夷狄攻夷狄莫不虚怀大度仰凭天道俯顺人心以成大功後世仁德之不孚措置之失宜驯致降人多有背叛此非徒人事之谬盖亦天命之不归也今陛下绍隆祖宗方务恢复乃于降者而首疑之则左右前後与夫今日军旅之\孰不可疑而况他日进抚中原必先招徕事乃可济若处之失当反激其怒他日人自为敌计之出此岂不误哉陛下将有经营四海之心推诚待人如天如日岂比固陋之士姑为保身之谋独无天命之可信哉又奏金之于我有不戴天之雠挟诈使欺不遗余力自宣和靖康以来专以和议挠乱国家反覆诡秘略无一实今败盟如此而朝廷尚蹈覆辙号为信义恐生兵隙臣所未喻也昔宋襄公谓君子不重伤不禽二毛而卒败于楚得无类是乎时汤思退为右相思退本桧死党尤急于求和遂遣卢仲贤李虺质楸金并借职事官以往公又奏仲贤小人多妄不可委信上因其辞戒勿许四郡而宰执则令仲贤等许之无伤蛑辆惩泄什恍卸乐傧屯布萨忠义惧之以威仲贤遂鼠伏拱手状称归当禀命许四郡愿持书复来仲贤见公谬称金有数十万之\近边若不速许四郡今冬必大入我无以当其锋且公重臣不宜在江外当亟渡江公知仲贤为金所胁即谓之曰某在此边备已饬借使敌来当力破之况探报日至敌之屯河南者不过十万计议得无为敌游说耶蚋幢恢剂钊胱喙命蜃嘀傧腿韫无状且所谋事未知有无出朝廷之意臣实不预此议蛑辽霞凑偌首问仲贤事蚓咦嗥渥辞以恢傧筒豢刹幻髡其罚朝廷与为表里不可不察上怒下仲贤大理寺思退等惶惧反谓仲贤能说金削去君臣之礼止以叔侄相往来为有功百端救之至与左相陈康伯等叩头殿上乞去上不悦犹镌仲贤官思退及其党惧益大唱和议建遣王之望龙大渊为通问使副公在远争不能得见诸军惶惑归正尤不自安即出ブ罹谓金人妄有邀索如辄敢渡淮当约日决战朝廷闻公出此ソ源罂侄郎弦晕然公又奏曰伏闻朝廷遣使甚亟思虑反复实不遑伏念臣顷居谪籍几二十年流离困苦加以忧患狼狈万状所以养爱此身不敢即死亦以臣子大义负不戴天之深雠终幸一朝得伸素志瞑目无憾幸遇陛下龙飞之始英武奋发慨然有澄清天下之志臣是敢受任而不辞今将士人情日以振作而敌患作于内师老于外少稽时月形势毕见载惟此敌若势力有余内无掣肘则秋冬之交必引兵长驱要我以和何求不成而乃遣书约期势实畏怯其状甚露纵令敢以偏师深入自淮西来为我则利为彼非福盖三百里之内野无刍粟扼以不战又何能为而直为此急急也重念臣衰老多病所见所为迂N寡合自度赋分单薄无以胜任国事方欲候岁晚力求休退惟臣所爱者陛下之圣德闻于天下有有为之时惟臣所忧者夸敌之奸计得以肆行而後悔何及不然臣年余几何岂不欲姑就安逸以毕此身而固为异同于今日也又奏今岁守备甚严自秋涉冬初无一事向若金不贻我以书固自若也不幸因金以一介持书慢我而朝廷忽遽遣人自招纷纷缘此内外之情各不怀安於国体所系甚大今兹使行事体尤重岂宜更复草草惟此敌若必欲侵凌我虽恳请百拜有不可遏如其不能亦何由而动况专幸寇雠之不我侵急急然徒为恳免苟安之计臣之所未谕也上赐手书谕意将以首相待公公奏力辞未几遂召公赴行在奏事公初议答金书事以为但当轻遣一介往观其情伪而为之所至是乃闻朝廷遣之望等十一月二十五日行至镇江上奏曰近者窃承朝廷已定遣使之议臣身在外初不预闻窃惟徽宗钦宗不幸不反亘古非常之巨变凡在臣庶不如无生而八陵久隔赤子涂炭国家于敌大义若何况金人凭陵移书侮邀求大臣坐索壤地其事近在前岁今议者不务力为自强之计而因敌帅一贻书遽遣朝士奔走麾下再贻书欲遣侍从近臣趋风听命复将裒吾民之膏血以奉雠人用犹子之礼以事雠人欺陛下以E之之名而为和之之实其说固曰吾将E之而修吾兵政不知使命一遣岁币一出国书一正将士L气忠义解体人心愤怨何兵政之可修又不过曰吾将E之而理吾财用不知今虽遣使而兵不可省备不可撤重以岁币之费金使之来复有他须何财用之可理此可见欺陛下以E之之名实欲行其宿志也彼方惟党与之是立惟家室之是顾惟富贵之是贪岂复以国事为心哉况两朝銮舆之望已~宗室近亲流落金廷戕贼殆尽犹欲与之结和不知于天理安否臣实痛之臣年老多病所论与朝廷略不相合岂可蒙耻更造班列以重败其素节且陛下庙堂之上岂容狂妄不合之臣滥其间臣虽至愚亦诚不忍与今日力主和议之臣并立于朝伏乞早降指挥罢臣机政臣见力疾至前路秀州听候指挥上赐手书曰览卿奏欲在秀州候指挥甚非朕所望也卿忠诚为国天下共知和议事专r卿到面尽曲折卿宜速来继遣内侍甘泽赐公手书曰卿赴召入觐何为中道遽欲引嫌自陈军国大事正要卿同心协济已差甘泽宣卿宜体朕意疾速前来公以上意厚甚不敢固辞复上奏曰臣窃闻道路之言谓今兹议和非陛下本心事有不得已者询之士大夫多以为然惟臣昔尝力陈和之不可为秦桧所挤濒死者屡赖太上皇帝保全保护获有余生今日之议臣以国事至大不敢爱身力为陛下敷陈不知陛下终能主张之否又有事之大者人才混シ缢琢暌母偌途贸谏舷峦蛋簿尴富弊内治自强未见端绪若力图所以革之一绳以公不恤浮议则怨谤之言投隙伺间巧为伤中事必无成若因循不革日复一日何以为国国政不立何以御寇不知陛下能立断于中果行于外君臣一心无间可乘以济此疑难之业否臣是以食不遑味寝不遑处拳拳忧心有如萑账妓以为陛下计为社稷计须臾不敢忽也不然臣年老数奇粗知学道岂敢叨u荣宠窃位于朝以负陛下社稷哉臣到阙日愿赐清闲之燕俾尽区区度其是否使之进退有据不违其道不胜幸甚既至入见上首谕公以欲专委任之意公复力陈和议之失上为止誓书留使人而令通书官胡P杨由义先往谕敌帅以四郡不可割之意於是之望大渊待命境上而上与公密谋若敌帅必欲得四郡当遂追还使人罢和议事十二月二十二日制拜公尚书右仆射同中书门下平章事兼枢密使都督如故而思退亦转左仆射上谕当直学士钱周才以注意在公故思退虽为左相而公恩遇独隆每奏事上辄留公与语又时召蛉攵源凸御书圣主得贤臣颂思退等素忌公至是益甚公既入辅首奏当旁招仁贤共济国事上令条具公奏虞允文陈俊卿汪应辰王十朋张阐可备执政刘珙王大宝杜莘老宜即召还胡铨可备风宪张孝祥可付事任马时行任尽言冯方皆可备近臣朝士中林栗王莫冲张宋卿议论据正可任台谏皆一时选也公自太上时即建议当驻跸建康以图恢复上初即位公入对又首言之及总师江淮每申前说至是复力言于上曰今不幸建康则宿弊不可革人心不可咄跻挡豢沙汕仪罔矶十年在临安为燕安G毒之计岂可不舍去之而新是图大抵今日凡事皆当如艺祖创业时务从省约而专以治军恤民为务庶国有瘳不然日复一日未见其可上深感悟通书官胡P等至宿州布萨忠义以不许四郡之故械系g胁P等不屈忠义计穷更礼而归之上闻之亟召蛴镏故令谕公曰和议之不成天也事当归一矣始议以四月进幸建康公又奏当诏之望等还上批出曰王之望龙大渊并一行礼物并咚纪说却蠛Ц约翌日面奏又至漏舍思退等竞执前说公折以正论辄屈是日三月朔旦上当诣德薰未登辇召宰执议事思退及参知政事周葵同知枢密院洪遵叩头力争上怒声色颇厉及自德薰吒磁出曰追咧望等子宜速进入适诣德薰太上皇帝亦深怒北兵跋扈卿等不可专主和议恐取议于天下思退等惧遂以子进入发金字行公奏胡P等能不为敌屈当加赏而向者卢仲贤擅以国家境土许寇与雠宜有重罚有旨仲贤除名勒停编管郴州又奏宜ナ局罹谕以布萨忠义械系使人加以无礼使各奋忠义勉励待敌趋赴功名庶几诸军知曲在彼且知和议不成激昂增气上令都督以此旨降チ交淳Ｏ宕ㄉ率日之间号令一新中外军民皆仰上英断思退计穷复奏力主和议且请上以宗社大计奏禀太上皇帝而後从事上亲批其後降付三省曰敌无礼如此卿犹欲言和今日敌势非秦桧时比卿之议论秦桧之不若故事宰相日一人启御封是曰适公当启启毕即转示思退思退大骇藏去先是上既决幸建康之议思退等初不与闻後奏事上前语屡屈因请曰和议不成敌至何以待之上曰吾已决幸建康思退等失色及又见批语乃阳为皇恐乞祠状而与其党谋为倾陷之计踪迹诡秘人不得尽知也居数日俄有旨命公按视江淮公知一日出外奸人必得肆意然趣行之旨屡下而事之成败则又非人力所能为者乃行既出国门思退遂与右正言尹穑通谋日夜汲汲益求所以间公者公未抵镇江道遇王之望等还见之望力主和议因密奏之而思退等亦相与谋谓不毁守备则公不可去和不可成乃令之望等盛毁守备一无所恃者又以官爵讽诸将令入文字称敌盛强为畏怯语而穑专主其议百计毁公盖公受任江淮两年有半念国家多虞强敌未靖忧恐计度寝不遑安食不遑味祁寒盛暑劳抚将士接纳降人讲论军务未尝少倦少年精力有不能及者而公忠义奋激曾不以为劳诸军感悦有不待号令而从者计所招来山东淮北忠义之士实建康镇江两军凡万二千余人万弩营所招淮南强壮及江西t盗又万余人陈敏统之以守泗州淮南军士知泗为两淮要塞皆愿以死守至挈父母妻子往焉要地如海泗高邮巢和六合等皆已成筑其可因水为险处皆积水为柜增置江淮战舰诸军弓矢器械悉备两年冬金屯重兵十万于河南为虚声胁和至再至三皆有约日决战之语泗州将士日望敌至成大功而敌亦知吾备御甚设卒不敢动反为防我计及是公又以宰相来抚诸军将士无不踊跃思奋军声大振金闻公来亦檄宿州之兵归南京沿边清野以俟淮北归正者日来不~山东豪杰悉遣人来受节度公晓之曰淮北山东之人慕恋国恩厌苦虐政保据山险抗拒敌兵于今累年首领冒难远来备述尔等忠勤为之恻痛已具奏皇帝记录汝等百姓将来大兵进讨则犄角为援昼惊夜o抄~粮道如是敌兵深入便当连跨城邑痛剿敌徒爰ㄙ纬山陬岱置┙运不吝但当观时量力无或轻动反堕敌计今本朝厉兵秣马以俟天时汝等亦宜训习以待王师之至公又以萧琦乃契丹四军大王之孙沉勇有谋欲令琦尽统契丹降\且以檄喻契丹大意谓本朝与契丹有兄弟之好不幸奸臣误两国皆被女真之祸今契丹不祀皇帝无日不念此尔能结约相应本朝当敦存亡继~之义金人益惧遂为间书镂板摹印散之境上类後周所以间斛律明月之意督府参议官冯方立朝有直声临事不避难遍行两淮筑治城垒最为劳闼纪说纫云苛τ榷嘤榷裰使穑论方不当筑城费财凡再章而方罢又论公所费国用不赀公奏计督府遣间探给官吏等二年半之费实不及三十万缗其余为修城造舟除器招军等用上出公奏思退穑议屈於是始谋更造它事撼公殿前後军统制张深守泗有劳军士安之俄有旨放罢而以赵密之子廓代之公至淮东询问知状奏留深而穑指公此事为拒命跋扈思退等又相与谋上眷公厚必未肯遽罢公但先罢都督则公自当引去穑奏论如思退计而公自闻冯方罢已上奏乞罢督府诏从公请而公亦封章力求还政矣穑连疏诋公愈力左司谏陈良翰奏如公忠勤人望所属不当使去国上谓良翰本无此事且当今人材孰有u魏公者卿宜遍喻侍从台谏使知朕此意侍御史周操素同良翰议至是争论甚力然是时公留平江虎丘致仕之章已八上矣上察公诚恳欲全其去四月二十有二日制除公少师保信军节度使判福州而思退等遂决弃地求和之议且命宣谕司及统领司磨治督府文书钱物吹毛求疵卒不可得乃已公力辞恩命上不许至五六除醴泉观使公虽去国不敢以嫌故有隐奏尹穑奸邪必误国事又奏劝上务学亲贤故旧门生或劝公当勿复问时事後虽有召命亦无庸起公慨然语之曰君臣之义无所逃于天地之间况吾荷两朝厚恩久尸重任今虽去国犹日望上心感悟苟有所见安忍不言上复欲用某某当即日就道敢以老病为辞如公等言复何心哉闻者耸然公以连年疲劳比得退休已觉衰n且畏暑未能遂还长沙行次余干假宗室赵公J之居而寓止焉所居之南有书室公名之曰养正而为之铭曰天下之动以正而一正本我有养之斯吉道通天地万化流出精思力行无忘朝夕日读易更定前说且曰庶几未死于学有进也又取易象题坐右曰谨言语节饮食致命遂志反身修德亲旧来访者辄与讲论古道终日不倦盖其心纯一无出处动静之间如此孟秋既望公荐享祖考既奠而跌公起叹曰吾大命不远矣手书家事付两子且定祭祀昏丧之礼俾遵守曰丧礼不必用浮屠氏且曰吾尝相国家不能恢复中原尽雪祖宗之耻不欲归葬先人墓左即死葬我衡山足矣及仲秋二十日犹为饶州王十朋作不欺室铭有曰泛观万物心则惟一如何须臾有欺暗室君子敬义不忘栗栗至二十有二日始寝疾二十八日疾病日晡时命子虻茸于前问国家得无弃四郡乎且命作奏乞致仕日暮命妇女悉去夜分而薨先是六月末有大星陨于赵氏居养正堂之北光芒若昼赵氏一家尽惊翌日得公书欲来寓居云讣闻上震悼辍视朝两日有旨赠公太保虻炔桓椅ス志扶护还潭州以是岁十一月辛亥葬于衡山县南岳之丰林乡龙塘之原公自幼即有济时之志未尝观无益之书未尝为无益之文孜孜然求士尚友讲论当世之故闻四方利病休戚辄书之册至一介之贱亦曲加询访在京城中亲见二帝北狩皇族系o生民涂炭誓不与敌俱存委质艰难之际事有危疑他人方畏避退缩则挺然以身任之不以死生动其心南渡以来士大夫往往唱为和说其贤者则不过为保守江南之计私幸目前无事而卒莫知其为大变公独毅然以敌未灭为己责必欲正人心雪雠耻复守宇振遗黎颠沛百罹志u金石晚复际遇主义益坚虽天啬其功使公困于谗慝之口不得卒就其志然而表着天心扶持人纪使天下之人晓然知宗社为祖宗付托之重人民为祖宗培植之遗万不可以宴安贻祸者则其格君之隐不昭然共监哉公论事上前务尽道理期于听从不为苟激其在官守事无细大必以身亲视国事如家事视民疾苦如在己身至诚恳恻贯彻上下平生四被谪命处炎方几二纪拳拳念君之心远而弥笃见朝廷一举措之善则喜溢词色一事不厌则忧思终夕不寐尝曰事君者必此心纯一而後能有感格盖其忠义自壮至老或用或舍未尝有须臾之间也事太夫人先意承志婉愉顺适曲尽其心奉养恭恪寒暑不渝家人妇子见公身率莫敢不敬或时远去侍侧每觉意绪不佳则曰太夫人得无有疾乎遣人候问则其日果太夫人服药也太夫人方严或色不和则公拱立左右qe若无所容俟太夫人意纾乃敢安盖自膝下至白首如一日太夫人既没见素所服用之物未尝不泣下起敬起孝孝诚笃至上自宫禁下至闾阎无不咨嗟叹息|绅军民闻风而兴起慕用与夫愧悔改行者不可胜计也於兄徽猷公友弟笃至教养其子与己子不少异置义庄以赡宗族之贫者以至母族丧葬婚嫁亦皆取给焉岁时祭祀必预戒小大使各严恪涤牲治具必亲阊杉凹浪嗪跞缱婵剂僦时节尝新必先荐于庙而後敢食器皿择精洁者备荐享不以他用素能饮酒至斗余及贬连山太夫人曰南方地热宜省酒即不敢饮及再见太夫人命之饮乃饮遂终身不u三酌于器用取具不问美恶平生无玩好视天下之物泊然无足以动其心者燕处饮食皆有常度虽在闺门无戏语无惰容未尝偏倚而坐未尝疾呼遽行言必有教动必有法盛德日新至老无息及在余干未寝疾间温恭朝夕无丝毫倦怠意~笔二铭于今读之犹能使人悚然起敬则公之心虽未易以言语形容然于此亦可以少见其几矣盖其天资粹美涵养深厚以至于德成而行尊非勉强所能及也公之学一本天理尤深于易春秋论孟尝论易数曰易有太极是生两仪太极一也两仪三之也分为二而七八九六之数五十有五此天地之中数也何以知其然盖一三五七九合为天数而天数不过五二四六八十合为地数而地数不过五天地奇耦合之为十ㄖ为五十有五自然之数皆不离乎中中故变变故其道不穷圣人神而明之用数之中故消息盈虚之妙阖辟变化之几皆在于我而动静莫违焉中其至矣又尝论刚柔之义示子侄曰君道主刚而其动也用柔故乾动则为坤矣臣道主柔而其动也用刚故坤动则为乾矣故夫必欲远声色必欲去小人必欲配帝王必欲定社稷必欲安民人必欲服四夷乾之刚也君则之于内而主断也至于礼臣下下贤才抚四O爱百姓恤孤寡虚心取善舍已从人其动莫非柔矣不敢唱始不敢先事谨礼法循分守安进退守职业坤之柔也臣得之于内而有承者也至于犯敢争捐躯尽节可以托六尺之孤可以寄千里之命可杀不可辱可困而不可使为不义守忠义之大训弭患难于当年断大计定大疑正色立朝华夷服其动莫非刚矣故夫善观易者必观夫刚柔之中而究其所以用则六十四卦三百八十四爻之或得或失或悔或吝或吉或凶可以类推矣不知刚柔之用不可言易也胡铨求公序其所着春秋传者公告之曰春秋所书莫非人事章章者作之于心见之于事应之于天毫厘不差夫子叙四时称天王以谓顺天则治生物之功于是兴逆天则乱生物之功于是息为千万世训至明也故一言以断春秋之义曰天理而已矣呜呼使王知有天则诸侯知有王大夫知有诸侯陪臣知有大夫驯致之理得之自然祸难孰为而作哉盖王者知有天而畏之言行必信政教必立喜怒必公用舍必当黜陟必明赏罚必行彼列国诸侯虽曰强大敢违天不恭以重拂天下之心而自取诛灭耶周道既衰王之不王不能正身行礼奉承天心以大明赏罚于天下春秋为是作以我褒贬代天赏罚庶几善者劝恶者惧乱臣贼子易虑变心不复接踵于後天地之大德始获均被万物圣人先天心法之要蔑有着于此书者矣公于本朝大臣最重李文靖公谓近三代气象又以寇忠愍富文忠范文正之事为可法尝曰莱公自澶渊还耻于城下之盟益劝上修德立政既不获用乃有东封西祀之说郑公使辽还以和议为耻以自治为急务而不受枢庭之赏文正自西鄙入参大政劝仁祖开天章阁俾大臣条时务大修政事文正所具二十条无非切要然亦不克施使三公获尽其猷为则王业必不至二百年而中微也异时归老山林当作三贤堂于敝庐之侧庶几朝夕想像如见其人岂三公所为适有契乎公心也与每训诸子及门人曰学以礼为本礼以敬为先又曰学者当清明其心默存圣贤气象久久自有见处见人有一善为之喜见辞色子侄辈言动小不中理则对之愀然不乐人自感动公初娶杨国夫人乐氏旬日被命召即造朝及为侍从或以公盛年劝买妾公曰国事如此太夫人在远吾何心及此遂终身不置妾再娶蜀国夫人宇文氏贤明淑慎与公同志事太夫人尽礼鸡初鸣已冠帔立寝前俟太夫人寝觉夜则俟太夫人寝至息匀寐安乃去食饮汤药一一亲之太夫人尝曰吾儿孝天赐贤妇以成其心内外宗族敬仰无间言起居饮食亦皆如公有常度不渝相对如宾公方贵未尝言及宇文氏私门每训诸子曰吾朝夕兢兢履地如履冰惟恐一言之失一事之差盖其德诚足以配公焉先公五年薨葬衡山与公同兆异穴生子男二人长蛴页形窭芍泵馗蟠舞加页蟹罾晒奏议务坦明不为虚辞率口诵令子侄书之皆根于心不易一字有绍兴奏议隆兴奏议各十卷论语解四卷易解并杂记共十卷春秋解六卷中庸解一卷诗书礼解三卷文集十卷惟公忠贯日月孝通神明盛德O于生禀奥学妙于心通氪嫱跏以笤谏民威震四夷名垂永世平生言行非编录可纪谨掇其大略以备献于君父下之史官传之无穷且将以求当世立言之君子述焉谨状乾道三年十月日左f功郎特差监潭州南岳庙朱熹状
晦庵集卷九十五下
<集部,别集类,南宋建炎至德佑,晦庵集>

[book_title]卷九十六
钦定四库全书
晦庵集卷九十六　　　　　宋　朱子　撰行状
少师观文殿大学士致仕魏国公赠太师正献陈公
本贯兴化军莆田县感德乡胡公里
曾祖赠太师沂国公妣黄氏赠徐国夫人
祖赠太师蜀国公妣李氏赠蜀国夫人
父赠太师冀国公妣黄氏赠越国夫人卓氏赠冀国夫人
公讳俊卿字应求其先世盖出颍川晋永嘉之乱太尉广陵郡公准之孙西中郎将逵南迁泉江始为闽人其居莆田者历唐五季而太尉十九世孙真二十二世孙峤沆始班班见於碑碣然世远不可得而详矣公之家自沂公以来皆以好施周急闻於乡里公生而庄重不妄言笑七八岁自知为学冀公薨执丧如成人长益自刻厉绍兴八年以乡举试礼部知举朱公震张公致远得其文读之叹曰公辅器也将首选而同列有异议者乃屈居其次授左文林郎泉州观察推官服勤职业不以科第自高同寮宴集常谢不往一日郡中失火太守汪公藻走视之则诸掾属方相从饮某所而公之舆卒亦或假之以行於是例以後至被诘责公亦唯唯权谢已而汪公廉知其实始召公慰谕且问其故公曰某已不能止同寮之行而又资其仆御亦安得为无过且是时公方盛怒某也其忍幸於自解而重人之罪乎汪公叹服以为不可及秩满改宣义郎故事第二人再调即为馆学清官是时秦丞相桧用事察公意不附己乃以为南外睦宗院教授终更造朝中涂心悸夜不得眠公曰吾他曰未尝如此意者吾亲其不康乎翌日驰归则冀国夫人果以是日属疾矣遭丧服除添差通判南州未行而桧死乃以秘书省校书郎召在馆岁余非时未尝一诣东西府时今天子方为普安郡王高宗命宰相择可辅导者宰相争欲置其所善高宗不可命择馆职端厚静重者为之乃以公对除着作佐郎兼普安郡王府教授寻迁着作郎在邸二年讲说常傅经义以规戒言简理精以王好鞠戏诵韩愈之言以谏王敬纳之王左右亲吏故多与诸府寮狎公独正色出入未尝私交一谈历司肜癫吭蓖饫墒嗝茉杭焯种罘课淖殖监察御史始公尝与国子监丞朱倬O居朝夕往来及倬为言事官公一贺之遂不复往倬以是敬公既迁中司欲荐以为御史而先以告公力辞之後数月汪彻为殿中侍御史乃密以公名进命下然後谢公曰恐公复辞不敢告也俄迁殿中侍御史首为上言人主以兼听为美而存心必本於至公人臣以不欺为中而论事必达於大体反复推明引今附古词指温厚而正直之气凛然不可犯上固异之又论御下之道惟恩与威不可偏废今主兵之官率无远虑惟事骄侈其志不过聚敛以肥家其术不过交结以固宠其所以侵渔百姓刻剥军士陵驾州县轻侮朝廷者无所不至而任事者未尝一谁何之则将不知有威矣养兵之费月计百万而虚籍太半不可稽考军士疲於私使困於回易大率以奉主将之私而所得衣粮随手【≠瘦单薄有可怜之色而主将恬不之恤则士不知有恩矣陛下诚有以抑将之骄而惊其惰作士之气而收其心则纪纲正而号令行三军之士孰不感戴上恩而效死以报国者哉上亦称善再三公遂劾奏韩仲通本以狱事附秦桧w?无辜今桧党尽逐而仲通独全何以惩恶刘宝总戎京口纪律不严裒a特甚朝命分兵屯戍辄拒不遣亦不可不治於是二人皆抵罪公论快之宰相汤思退秉政无状公论沸腾会冬无云而雷公与同列共奏论之同列争掎摭苛细公曰宰相上不当天心下不厌人望是固当罢何以它为乃独奏言思退文艺有余而器识浅暗不足以任天下之重诏罢思退以大学士奉外祠同列复议诣褫其职公曰事贵适中而已思退非有大罪特以不堪宰相而罢之则祖宗时免相恩礼米可杀也且思退虽不才然视沈该不有间乎今该犹以大学士家居而思退顾不得则执法之地所以议赏罚者偏矣遂不复论金人自燕徙汴谋遂举兵中外震恐而杨存中久握兵柄尤以裒a交结得幸士卒嗟怨三十一年春正月既望大雷雹已雨雪凝Z旬日不解公引春秋所书雷雪之变且言当时两异相距八日其变有渐圣人犹谨而书之矧今一日并见其异甚矣盖雷雹阳也雨雪也雷而复雪是阳不能制桀得作出而为物害也以类推之是为外敌将陵中国臣下将窃威权之象所以应之恐非虚文常礼所能及也今敌势盖已可见备御之计未知所出而大将官保傅总兵戎殖货财事交结夺民利坏军政其力足以奔走死士其威足以杜塞\口道涂仄目中外切齿久矣养之不已将有指大於股之患此最不可不深虑至於开言路用人望别能否正纪纲信号令广惠泽亦所以应天消变之术而不可缓者惟陛下并留圣意因遂劾奏存中罪状语益切天子为罢存中夺其兵公又言去冬无云而雷今春已雷而雪间者日无光而淫雨不止前日又有地震之异变不虚生实应人事岂贤才有未用而赏罚有未当欤备御有未修而赋a有未节欤近习有挠权而大臣无任责者欤左右阿谀者\而忠谠之论不闻欤何嘉气之不应也传曰听之不聪厥罚常寒愿下求言之诏以审政事之阙而深诏大臣念咎引慝以答天戒又言部使者多不举职请令自今台谏论列一道岁中四人以上台司检举议罪以闻又言近世例以小廉曲谨文采d藉取人而於识量深沈智略慷慨之士未有以为意者所以名士盈庭而临事尝有乏才之叹谓宜广收博采舍短h长用之绳墨之外责以事业之成勿拘小节勿课近渴其有得以济时用会诏以灾异数见令台谏侍从条上计策公言金人窥伺其意不测而两淮之O篱未固荆襄之声援不接宜择近臣有威望者尽护荆襄诸将之兵而假以它用遣间使往来江上密问诸将计策或令各遣腹心赴堂禀议使诸大臣从容延问诘难往复以尽其情参酌去取以定其论庶几缓急内外相应不失事机其它则选练犒赐以作士气择吏蠲赋以辑乡兵修城筑垒以严保障亦事之不可缓者而总其大要则在朝廷处置得宜有以服人心者而推其大本则又在陛下益坚睿断先定规模无以忧疑自为退沮而已又言命令之出不可不审内外之任不可不均又言今日之急在节财用而冗官妄费实为今日财用之大C且如添差总管钤辖一郡或不下十数人月俸大者百万小者不下五六十万公使人从费又倍之其间又有连为数任而不替者有更历数州而不已者宗戚生朝赐物尚依承平旧例外命妇亦请内命妇俸给有旨罢染侄或两年不罢有旨减吏员而三省密院御史台不减大礼浮费以巨亿计乐工五百人教习百日食钱至二万缗修舆服器?不过增饰而户工两房两部将作军器两监文思车辂两院以至仪仗等库官吏添给食钱日五六百者不知几人自四月朔以至礼成为钱不知几许大率一有兴为无问大小稍有关涉行遣文书一字以上无不支食钱者而一岁之中无虑以十数凡若此类乞令後省取索立限裁损而陛下以身先之始自宫掖如宝元庆历熙故事则邦用足民力而人心不患於不服矣又言诸州将兵例供私役教阅不时缓急不堪倚仗故今诸州往往有大军留屯皆截上供以给其费宜诏有大军处即令将兵通共教阅无大军处即令旁近大军分遣将吏就州教之劝以厚赏禁其私役异时习熟则所屯大军渐可抽回以省截留之费是时金人侵轶之势已形而江淮备御之方未讲大小惴惴莫敢发言公又力言宜蚤置统帅使择间探远斥堠谨烽火修城池以待其变而当是时莫有堪其选者中兴旧臣唯张忠献公独无恙而方困於谗口谪居湖湘中外物情翕然属之上心益以为疑不肯用也公乃上疏曰窃惟今日事势可谓危且迫矣而窃闻之军民士夫之论则皆曰张浚素怀忠义兼资文武且谙军旅之事可当阃外之寄臣素不识浚窃亦闻其为人意广才E其初虽有勤王之节安蜀之功然?陕服散淮师其败事亦不少特其许国之忠白首不渝今居谪籍杜门念咎未尝不追悔前非老而练事殆非复前日浚矣今事势危迫如此而在廷之臣又未有能过之者虽有射钩斩之仇犹当置而不问况浚尝为陛下腹心之臣初未尝有此隙乎窃闻谮者言其有异志又以放弃之久疑沮益深若付以权恐渐难制臣请有以明其不然夫浚之所以得人心伏士论者为其有忠义之素心也若其有此则人将去之谁复与为变乎臣愿陛下察其谗诬略加辨白且与除一近郡以系人心庶几缓急之际可以相及疏入未报因请对力言之上意乃悟首肯久之内侍张去为沮用兵之策且陈避敌之计公遂抗言去为窃弄威权亏损圣德今复沮挠成算请按军法斩之以作士气上愕然曰卿可谓仁者之勇矣明日除权兵部侍郎後数月竟用张公守建康如公策既而边报益急王师始北渡江屯据要害而用兵之意犹未决也公言今守御略备士气亦振以此待敌何虑不胜若得金人便发士卒蜂拥而来则中原涂炭之民与其交相怨叛之\争欲起而图之者何可胜数但以吾之重兵与之相持而别遣师分出间道以捣其虚则敌之成禽必矣臣之所虑独恐其知吾有备伪为甘言复以和议误我耳然彼或出此而吾能益严备御之计修筑营垒大开屯田以为久驻之基俟其退归境外然後姑与之和此则犹为中策但恐浅谋之士苟於目前更劝陛下受其甘言反以今日之计为非是而遂a兵增币堕其计中则为无策而大事去矣金兵寻果渡淮公受诏措置浙西水军李宝因之遂有胶西之捷公因劝上进幸建康号令诸将指授方略上然其计戒严未发而金军自乱杀其主亮而归诏公措置淮东堡寨屯田公行所过劳来安集流逋稍复旧业金人更立新酋遣使来申旧好朝廷方议酬答之宜而议者或谓得故疆者实利也正名分者虚名也朝着多附其说公闻之亟上奏曰陛下前日和戎之计盖非得已今此使来正审事机正名分之日也若以得故疆为实利则得之而未必能守是亦虚名而已岂若因此先正名分名分一正则虽未能即复中原遽谒陵庙然亦足以作颓堕之气慰神灵之心矧今金人挫Z之余急於自定汲汲求和情亦可见是岂能复以强大之势取必於我如前日之为哉当此机会臣以为非独名分可正而岁币亦当可减惟在朝廷先定规模有以俟之则复中原谒陵庙亦不足以为难也公又以为和好果成尤不可以无备因陈选将练兵之策并图上两淮戍守屯田事宜所以为保江之计者甚悉又请戒诸将申严逃叛之法毋得互相招诱又请择文臣有胆略者以为诸将参佐使察军政除宿弊因习戎务以储将材又言淮北流民自相剽略吏不能禁宜加区别抚其柔良而收其暴桀者畜之军中策以纪律至於敌中形势彼虽或能言之然皆务为可喜之言以冀投合不可轻信而吾之虚实险易彼皆得之则又不可以不为之防大抵但当益增屯兵多遣间谍以俟得其情状之实然後乘其机会量力以应之耳今天子受禅公入对陈戒恳切且言今日之事固当以严守备练将卒戒贪暴省浮费信赏罚抑侥幸为急然此事也非事之本也清心寡欲屏远便佞使奸声乱色不留聪明淫词v行不接心术则庶乎用志专而见理明功业可就而邪正可分矣又言为国之要有三曰用人曰赏功曰罚罪而所以行之者一曰至公而已故古人善为国者贤不以雠而弃愚不以亲而用赏不以远而遗罚不以近而免盖不敢以一己之私废天下之公也若以生杀予夺人莫予违而惟好恶喜怒之私是F则不惟示天下以不广而其偏党反侧之害於政事亦且无不至矣昔太祖皇帝坐太宫使辟重门而直视之曰此如我心少有邪曲人必见之此陛下家学也愿留圣意以幸天下七月迁中书舍人寻以本职充江淮东西路宣抚判官兼权建康府事时上初即位慨然有复境土雪雠耻之志方属张忠献公以阃外之事顾在廷无可使佐之者以公忠义奋发而沈静有谋故有是命公力辞建康不允乃辟材吏通判府事分理民政而独与张公协规并力大饬边备是时蜀汉之兵北征秦陇虽颇略定城邑而胜负久不决公为张公言请袭金以分其势张公然之公因上奏曰吴U孤军深入而金人悉\拒战两军杀伤虽略相当然久而不决则危道也两淮战士今虽且当固守然事势已急岂可不为牵制之举臣窃以为莫若分遣舟师出其不意直捣山东中原豪杰宜有应者则彼必还西师以自救而U得乘胜以定关中我又及其未至长驱深入溃其腹心不世之功可一旦而立也若其有备回c转信宿可还彼亦将如我何哉此不唯救急之计实因敌制胜之一奇不可失也奏入会朝廷有力主和议者已诏U班师而公计遂不行识者恨之公又极论军中虚籍冗占摆铺营田差借之弊且请戒诸将毋得以回易资馈饷结权要十一月召入奏事既对遣中使面赐金带会给从臣笔札条上时弊公陈十事一曰定规模二曰振纪纲三曰励风俗四曰明赏罚五曰重名器六曰遵祖宗之法七曰杜邪枉之门八曰裁任子之恩九曰限改官之数十曰蠲无名之赋其杜邪枉之说曰比年以来左右近习稍有以名闻於外者士大夫奔走趋附将帅纳赂买官远近相传道路以目愿深察而痛惩之无使或为圣德之累也隆兴改元都督府建改参赞军事力辞建康得免别除礼部侍郎领职张公初谋大举北征公以为不若养威观衅俟万全而後动张公从之会谍报敌多聚粮边邑诸将以为如此则其势秋高必来不可当不若先其未动举兵击之以破散其业张公又以为然乃请於朝而出师焉幕府次盱眙大将李显忠邵宏渊连下虹县灵壁遂将乘胜长驱公曰盛暑兴师深入敌国皆兵家所忌宜亟还不然师老力疲遇敌恐不可用也张公然之亟以檄召显忠班师则显忠等已进破宿州而金大发河南之兵以来矣显忠身出鏖战城下杀伤过当会夜两军不相闻知各惊溃去而道路流言以为官军失亡数万敌且乘胜南来素主和议者又侈其说以摇\心公从张公驻兵不动溃兵闻之稍稍来归计其实所亡失数千人张公檄公亟入奏且劝上勿为浮议所摇公见上具道其事且曰胜负兵家常事愿勿以小Z而沮大计上曰朕任魏公不改也张公抗章待罪公亦奏请从坐上不得已诏皆贬秩两等汤思退复相公以尝论思退请罢不许谏官尹穑附思退建议罢张公都督使复以宣抚使治扬州公上疏曰朝廷果以浚为不可用则罢之而更属贤将可也若犹欲责其後吭虮峁偈痉Ｒ喙欧ㄒ步衲耸怪去都督甚重之权居扬州必死之地凡所奏请台谏又从而沮之如此则人情观望无不解体浚方为敌饵之不暇尚何後恐图哉且浚近画两淮备御之计惟保险清野可挫敌锋陛下既许之矣今议者之言乃如此虽浚即以家行有死无避然浚负天下重望一有蹉跌人情震骇臣恐江上之事将有不可测者议者但知恶浚而欲杀之乃不复为宗社计此陛下所宜自忧也愿下诏书戒戎型庀嘤胄济使浚得以毕力自效赎其往愆如度其终不可用则请先治臣阿党之罪而後改图无使浚它日复误使令而臣亦得不言之罪也疏上未报公又奏言陛下必以浚为不可复用则请速诏中外别求智勇可代浚者而拔用之不然则幸且勿加沮挠使得支吾毕此残岁词益恳切上览奏感悟即诏张公复开督府卒召相之然不数月竟为思退穑等所挤遣出视师遂不复返而公亦累章请罪明年五月乃除宝文阁待制知泉州复以自请提举江州太平兴国宫及思退贬死上乃思公言而太学生数百人伏阙下拜疏请起公诏复命知泉州未至召赴阙以乾道元年正月入对上抚劳再三公引欧阳修司马光之言极论朋党之弊以为绍圣崇观以来此说肆行实基靖康之乱近岁宰相罢黜则其所用之人不问贤否一切屏弃此h党之渐非国家之福也愿诏大臣一以大公至正为心并用恩仇兼忘物我唯才是任毋恤其它则植坏t散而人人得以自效矣又奏敌骑既退两淮屯田似不可缓前此行之而不见效其失在於任人不久而责效太速且为今之计莫若择二大将使以建康镇江之军分屯两淮而就兼一路之帅使择军中将各以所领分屯沿边诸州而就兼一州之守境内财赋得自用以为屋庐耕牧之费或募新军或取旧人之不入队者授田使耕不尽其利则人争趋之迟以数年而成效可睹矣又劝上察t情之所甚欲者行之所甚恶者去之捐其所甚爱谨其所可戒审真伪辨忠邪从谏任贤以格天心以作士气庶几外敌畏威不敢侵侮除吏部侍郎寻兼侍读同修国史尝言本朝之治惟仁宗为最盛愿陛下治心修身之道专以仁宗为法而立政任人之际必稽成宪而行则庆历嘉佑之治不难致也又言今日积弊千条万端朝廷非不知之而不能革者盖大臣受任不专用事不久不能以一身当\怨而风俗颓弊人各有心上所建立有不便於己者则兴讹造讪百计倾摇必罢之而後已愿诏大臣力任此责合t议而讨论之力行坚守必冀有成则风俗变而纪纲立矣又言人才者国家之命脉也而论人才者又当以气节为主祖宗盛时作成涵养名公巨人杰立角出争以气节相高顷自蔡京秦桧用事以来摧丧既略尽矣太上更化之初力浩浔锥士狃见闻未能尽革臣愿陛下深以为念气节之士虽有小过犹当容之佞邪之人虽甚有才犹当察之庶几有以作新人才兴起颓弊於是上顾公甚厚盖有意於大用矣会钱端礼起戚里秉政入相馆阁之士相与上疏斥之皆为端礼所逐工部侍郎王弗附端礼建为国是之说以助其势公抗疏力诋其非且为上言本朝无以戚属为宰相者今若此惧不可为子孙法上以为然端礼闻之密遣门下士语公曰闻两宫皆许相已即相当引公共政公不答退而终日不乐谓所亲曰此言奚为至於我哉翌日进读宝训适及外戚事公又极言本朝家法外戚不预政最有深意陛下所宜谨守无使天下後世有以此议圣德者上首肯久之端礼之客亟驰报之端礼由是深忌公讽使求去除宝文阁直学士知漳州改建府中书舍人阎安中封还词头力请留公命复下安中不能力争然亦竟得罪以去而端礼卒不相时右正言龚茂良方以排击近习黜守建而未上公言茂良前以言事补郡且臣故交今往夺之於义有不安者不得请乃之官在郡期年治以简省节厨传官无浮费然人服其清亦莫之毁也三年执政请徙公帅江东上称公鲠亮俾召赴阙既至入对上谕公曰卿前去国盖有U卿者卿今日无一语自辨朕益服卿厚德也乃授吏部尚书入谢之日奏曰铨综事有成法臣固当谨守第愚浅之见或有不及愿陛下时警戎盖君臣之分虽严而情不可以不通上曰卿言是也朕或有过卿亦当尽言公曰唐太宗唯能导人使谏所以致贞观之治今陛下导臣使谏臣敢不奉诏上曰朕每读太宗事未尝不慕之观德宗之忌刻不乐受言亦未尝不鄙之也公对曰圣言及此天下幸甚遂从容为上言今日人材衰少士气不振若必求全责备而後用之则遗贤多矣要当君臣一意公听并观略人细过而取其大节去己私意而循夫至公则人材彬彬出为时用矣又言为政而不行甚者必改而更化此先儒之格言也然臣窃以为一时之敝政可更而祖宗之成法不可改也就所当更亦必计之审议之熟然後可更既已更之则当守之不变而不可以屡更也又言州县之间号为能吏者往往务为急刻专以趣办财赋为功而视抚字听断为不急其间又有聚敛以为羡余之献者增市征则害商贾督逋赋则病农民甚或侵移常赋贻患後人朝廷不察反谓有才愿有以深戒戢之则天下之幸也时上犹未能屏鞠戏又将游猎白石公上疏力谏至引汉桓灵唐敬穆及司马相如之言以为戒後数日入对上迎谓公曰前日之奏备见忠谠朕决意用卿矣公再拜谢上曰朕在藩邸已知卿为忠臣矣十二月受诏馆北使遂拜同知枢密院事兼参知政事首荐陈良翰林栗刘朔等五人恬退有守可为侍从台谏之储时龙大渊曾觌以旧恩窃宠士大夫颇出其门言事者语或及之往往获罪及公馆客大渊为副公见外未尝与交一言大渊造门纳谒亦谢不见至是中书舍人洪迈来见语公曰人言郑闻当除右史某当除某官信乎公曰不知也公独何自得之迈以渊觌告公明日至漏舍语诸公曰外议久指此两人漏泄省中语而未尝得其实状故前此言者虽多而不能入今幸得此不可以不闻诸公皆以为然入奏事毕公乃独进具以迈语质於上前曰臣不知平日此等除目两人实与闻乎抑其密伺圣意而播之於外以窃弄陛下威福之权也上曰朕何尝谋及此辈必窃听而得之卿言甚忠当为卿逐之公再拜谢退未及门已有旨出二人於外矣中外快之至或举酒相贺云一日出省还第有饮马道周而不避者公问为谁曰戚里某官也公遣直省吏白二相此轻侮朝廷不可不治即使诘之且具以闻上怒曰朕在藩邸时出逢相车未尝不避此辈乃敢尔耶明日以白高宗下临安府捕系其从者重坐之知枢密院事虞允文入谢德薰高宗语之曰卿与陈俊卿同在枢府俊卿极方正非如它人面从而退有後言也公以两淮藩篱未固言於上曰备边经久之计不过屯田积粟增陴F隍训卒练兵以为不可犯之基而已然今日任人之弊大抵太拘而边郡为尤病谓宜广求人才勿间文武使陈所见与定规模悉如太祖皇帝所以遇李汉超马仁r辈者分之以兵使自为守饶之以财使自为用仍语台谏略其细过使倜傥之人得以行其志而自效诸使唯盐司为不可废自余皆可且罢而间遣使循行诸郡按稽考以行赏罚数年之後守备必固敌人知之自不敢犯万一有之亦可责诸将以必守而无异时望风奔溃之虞矣荆襄诸郡亦宜放此大率不过得十数材力任事之人便可集事唯陛下留意图之金使来庭公以故事押宴使者致私觌其状花书而不名公使却之掌仪惧白公恐生事公使语之曰今日岂当用辛巳前故事耶使者词屈乃问公爵里甚悉而易状书名以遣曰特为陈公屈耳自是遂为例云金又移书边吏取前所俘略人上顾辅臣议所以应之者公曰此不可以力争而可以理胜彼方淫侈安有远谋设欲用兵亦不必假此为词今当且如常时泛然报云已下诸处根刷俟至三四然後报以诸处所申皆无其人或是军前一时杀戮或是後来节次死亡且誓书之文俘略叛亡自是两事俘略发过已多叛亡自不应遣且如本朝两淮之民昨来上朝两次俘略亡虑数万本朝未尝以为言者诚恐破坏和议使两国边境之民皆不得安也如其不听或至交兵则曲直之势胜负有所在矣从臣有怯懦争言不可不予者议久未决公复上奏曰敌知此辈皆在军中故遣官临境揭フ汹陀以摇我人心冀或有变而以兵乘其隙此计深矣今留不遣彼必藉此以起兵端然臣窃料彼无信义专恃暴强尽发亦来不发亦来初不以吾之从违为作辍也但发之则吾国中先自纷纷而彼乘其弊其祸甚速不发则其侵轶尚在一二年後吾但坚壁勿战~其粮道彼亦安能持久况兵之胜负亦有天理今我直彼曲安能逆知其必不能胜而遽为此SS乎沈介守上饶以上供负课罢郡镌秩公争以为不可镇江军帅戚方刻剥役使军士嗟怨言者及之公奏外议内臣中有主方者上曰朕亦闻之方罪固不可贷亦当并治左右素主方者以警其余即诏罢方而以内侍陈瑶李宗回付大理究其贿状又谕辅臣以建康刘源亦尝有赂於近习方思有以易之今欲且遣王拚至彼检察奸弊留数月而後归庶几新帅之来不至循习公奏曰今但遴选主将则宿弊当自革矣上曰政患未得其人耳公曰苟未得人更宜精择既已委之则当信任今未得其人而已先疑之似非朝廷所以待将帅之体况军中积弊不在乎它特患交结之风未革所以有裒∽杂之事今陛下既赫然罪其尤者而又并及誉阿之人中外之情莫不震慑何事於此而後可以除宿弊乎且军中财赋所以激劝将士但主帅不以自私则其它当一切听之今检苛细动有拘碍则谁复敢出意绳墨之外为国家立大事乎况朝廷所以待将帅者如此使有气节者为之心先不服其势必将复得奸猾之徒则其巧思百出敝随日滋又安得而尽防耶今不虑此而欲独任一介单车之使以察之政使得人犹失体而无益况不得人则其弊又将不在将帅而在此人矣上纳公言罢拚不遣金使来贺会庆节上拊诮祭裆⒄之内不当用乐公请令馆伴以礼谕之而议者虑其生事多请权用乐者公又奏请必不得已则上拗日设乐而宣旨罢之及宴使客然後复用庶几事天之诚得以自尽而所以礼使人者亦不为薄彼自当悦服矣上可公奏且曰宴殿虽进御酒亦毋用乐惟於使人乃用之耳诸公顾以为紫宸上弈耸箍椭礼固执前议公又不可独奏言曰适奉诏旨有以见圣学高明过古帝王远甚臣敢不奉诏然犹窃谓更当先令馆伴以初议喻使人再三不从乃用今诏则於礼为尽而彼亦无词不可遽鄙夷之而遂自为失礼以F之也蒋芾犹守前说公争愈力上顾公曰可即谕合门行之公退复为奏曰彼初未尝必欲用乐我乃望风希意而自欲用之彼必笑我以敌国之臣而亏事天之礼它时轻侮何所不至此尤不可不留圣虑上嘉纳焉既而上以当郊有雷震之异内出手诏戒饬大臣宰相叶魏杞坐免公亦俟罪不获命越数日遂除参知政事公辞谢不得已就职言於上曰执政之臣惟当为陛下进贤退不肖使百官各任其职至於细务宜归有司者自此当日有以省之庶几中书之务稍清而臣等得以悉力於其当务之急上甚然之一日审察吏部所注知县有老不任事者公判令吏部改注吏曰例当奏知公曰此岂足以劳圣听明日取旨自今此等请勿以闻上可其奏时有以四明银矿献者上命守臣询究且将召冶工即禁中锻之公奏曰陛下留神庶务克勤小物至於如此天下幸甚然不务帝王之大而屑屑乎有司之细臣恐有识者有以窥陛下也况彼惧其言之不副则其凿山愈深役民愈\而百姓将有受其害者又岂可以不虑乎夫天地之产其出无穷若爱惜撙节常如今日则数年之後自当沛然但愿民安岁稔国家所少者岂财之谓哉请直以其事付之明州使收其嬴余以佐国用则亦不至於甚扰民矣从臣梁克家莫济俱求外补公奏二人皆贤其去可惜盖近列中有以腾口交`致二人之不安者於是遂与同列劾奏洪迈奸险谗佞不宜在人主左右罢斥之七月宰相蒋芾以忧去公遂独持政枋寻兼知枢密院事即言於上曰臣自叨执政之列每见三省察院被内降指挥苟有愚见必皆密奏多蒙开纳为之中止然比及如此已为後时今以参预首员奉行政令欲乞自今内降恩泽有未允公议者容臣卷藏不示同列即时缴奏或次日面纳上曰卿能如是朕复何忧每劝上亲忠直纳谏诤抑侥幸肃纪纲讲明军政恤民力用人之际随才任使未尝求备异时统兵官不见执政无以别其能否公日召三数人从容与语察其材智所堪而密记之以备选用减福建钞盐岁额罢江西和籴广西折米盐钱且蠲诸道累岁逋负金谷钱帛以巨亿计当是时上於公言多所听用大抵政事颇归中书矣既而龙大渊死上怜曾觌欲召之公曰自陛下出此两人中外无不称颂圣德今若复召必大失天下望臣请得先罢去上纳公言遂止不召殿前指挥使王琪被旨按视两淮城壁还荐和州教授刘甄夫上命召之公与同列请其所自上曰王琪称其有才公曰琪荐兵将官乃其职教官有才何预其事上曰卿等可召问之公退召琪责之琪惶恐不知所对会扬州奏昨琪传旨增筑州城今已讫事公请於上则初未尝有是命也公曰若尔即琪为诈传圣旨此非小利害也容臣等熟议以闻退至殿庐遣吏召琪诘之琪叩头汗下公亟草奏言曰王琪妄传圣训移檄边臣增修城壁此事系国家大利害朝廷大纪纲而陛下之大号令也人主机务至繁天下情伪百出岂智力所能一一防闲所恃纪纲号令赏罚耳今琪所犯如此考其案牍及所置对前後抵牾奸伪明审此而可许则亦何所不可为也哉臣等不胜大惧谨按律文诈为制书者绞惟陛下奋发英断早赐处分於是有旨削琪官而罢之先是禁中密旨直下诸军者朝廷多不与闻有禁官张方者以某事发觉公方与同列奏请自今百司承受御笔处分事宜并须申朝廷奏审方得施行未报至是因琪事复以为言上乃悦而从之事下两日则又有旨收还前命公语同列曰反汗如此必关牒至内诸司有不乐者相与为之耳即具奏曰三省密院所以行陛下诏命也百司庶府所以行朝廷号令也诏命必出於陛下号令必由於朝廷所以谨出纳而杜奸欺也祖宗成宪着在令甲比年以来渐至堕紊臣等昨以张方之事辄有奏陈及此u月又因王琪奸妄之故陛下赫然震怒然後降出圣虑亦已审矣圣断亦已明矣中外传闻莫不叹服而昨日陛下谕臣等曰禁中欲取一饮一食必待申审岂不留滞而今又有此指挥夫臣等所虑者命令之大如令三衙发兵则密院不可不知令户部取财则三省不可不知耳岂为此宫禁细微之事哉况朝廷乃陛下之朝廷臣等偶得备数其间出内陛下命令耳凡事奏审乃欲取决於陛下臣等非敢欲专之也况此特申严旧制亦非创立新条而已行复收中外惶惑且将因循观望并旧法而废之为後日无穷之害则臣等之罪大矣或恐小人因此疑似以为言上激雷霆之怒更望圣明深赐体察翌日面奏上色甚温顾谓公曰朕岂以小人之言而疑卿等耶同知枢密院事刘珙进对语切遂忤上意既退御笔除珙端明殿学士在外宫观公即藏去密具奏言前日奏臣实草定珙与王炎略更一两字即以投进以为有罪则臣当先罢若幸之则珙之除命臣未敢奉诏也明日复申前说且曰陛下即位以来容纳谏诤体貌大臣皆盛德事今珙乃以小事忤旨而获罪如此臣恐自此大臣皆以阿谀顺旨为持禄固位之计非国之福也上色悔久之公又言珙正直有才略肯任怨臣所不及愿且留之上曰业已行之不欲改也公曰珙无罪而去当与大藩以全进退之礼上然之乃以珙为江西帅公退又自劾草奏抵突被命稽留之罪上手札留之公请不已上曰卿必欲去朕当勉从然亦且在四明或平江一两月复来可也公以平江繁剧辞上使自择两浙近地公因以四明为请上乃许之公退即家居俟命而翌日上更遣中使召公入奏事迎谓之曰朕昨思之卿不可去且谏官陈良佑亦奏留卿是非独朕所不可公议亦不以为可也卿其免为朕留公请益坚上曰卿虽百请朕必不从也公退复上疏上亲书其後曰卿之忠实朕素简知而辞位无名屡留愈U公论所协宜勿再陈公遂不敢复请越数日上喻且相公公恳避再三上竟不许遂以乾道四年十月制授尚书右仆射同中书门下平章事兼枢密使公为相以用人为己任所除吏皆一时选尤抑奔竞\廉退或才可用而资历尚浅即密荐於上退未尝以语人有忽被召对改秩除用而不知所自者每接朝士及牧守来自远方者必问以时政得失人才贤否见给舍必勉之曰朝廷政令安得每事尽善主上从谏如流公等意有未安勿惮举职朝廷唯是之从初不以为忤也又以两淮备御未设民无固志万一寇至仓卒渡兵恐不及事奏於扬州和州各屯三万人预为定计仍籍民家三丁者取其一以为义兵授之弓弩教以战陈农隙之日给以两月之食聚而教之沿江诸郡亦用其法诸将渡江则使之城守以备缓急且以制州兵颉颃之患其两淮诸郡守臣但当择才不当复论文武计资历捐以财赋许辟官吏略其小过责其成功要使大兵屯要害必争之地待敌至而决战使民兵各守其城相为犄角以壮声势而又言於上曰国家养兵甚费募兵甚难惟有此策可保边面可壮军势而乐因循惮改作之人皆以扰民为词天下之事欲成其大安能无小扰但守臣得人公心体国不惮劳苦善加拊循则教习有方自不至大扰矣上意亦以为然诏即行之然竟为\论所持公寻亦去位不能及其成也边民侍旺拥\来归北帅移文取索公以为但可说谕令其北归不可捕遣以快彼意上意犹欲粗遣百十以塞其意公曰粗遣一二已失其心使怀愤怨而敌知其然求索必不遽己窃料兵端必起於此是始欲两全而终不免於两失之也此事本末曲虽在我然彼亦岂得为直若且悠悠勿遣彼必虞我有备未敢遽动万一不免用兵却可全山东归正之心士气自倍矣於是卒从公计一日御札依祖宗旧制复置武臣提刑公言此职自景德以来置复不常今用文臣一员亦无阙事员外添置徒为烦费无益也乃止时虞允文宣抚四川公荐其才堪宰相上即召允文为枢密使至是拜公左相遂以允文为右相乾道五年八月也允文既相建议遣使金国以陵寝为请公既面陈以为未可复手疏曰陵寝幽隔诚臣子之痛愤然在今日彼方以本朝意在用兵多方为备若更为此以速之彼或先动则吾之事力未办不知何以待之况使者既行中外疑惑果得所请犹为有名苟或未从殊失国体且天下之人亦以为陛下舍其大而图其细也若欲必遣则俟侍旺事定或因遣使贺正令王拚偕行先与彼之馆伴者议之或令因见金主面陈此意彼若许遣则有必从之理若其不许则愿陛下深谋远虑舍其小而图其大它时恢复故疆陵寝固在度内今日为之则是慕虚名而受实害臣窃为陛下危之上感公言事得少缓既而上御弧矢有弦激之虞公以不能先事陈戒深自克责密疏言曰陛下经月不御外朝口语籍籍由臣辅相无状不能先事开陈以致惊动圣躬亏损盛德非细事也前日已尝面奏俟罪圣体未未敢复请然区区之愚不敢不先言之冀或有以感寤宸衷则臣归死司败无复憾矣臣闻自昔人主处富贵崇高之极志得意满道不足以制欲则游畋声色车服宫室不能无所偏溺而不得为全德之君陛下忧勤恭俭清饭延凡前世英主所不能免者一切屏~顾於骑射之末犹有未能忘者臣知陛下非有所乐乎此也盖神武之略志图恢复故俯而从事於此以武备以激士气耳然诚如此臣亦窃以为过矣夫弧矢之利虽圣人所以威天下然本非帝王所当亲御也一之任吴起且羞为之而况万乘之主乎赵王好而庄周说以天子之楚王好弋而庄辛说以王霸之弋陛下既有志於武功诚能任智谋之士以为腹心仗武猛之材以为爪牙明赏罚以士卒恢信义以怀归附则英声义烈不出尊俎之间而敌人固已逡巡震A於千万里之远矣尚何待区区驰射於百步之间哉太祖皇帝深S手挝之献盖有见於此矣又况陛下承祖宗积累之休膺太上皇付托之重一身之动静宗社生灵之休戚系焉可不自重以为天下无穷之计乎今者之事尚赖天地祖宗密垂覆佑即获痊愈使其万一有甚於此则贻太上之忧念骇四方之观听虽诛左右执射之人亦何益乎故臣愿陛下常以今日之事永为後来之戒不惟志之圣心而又书之盘盂铭之几杖不使须臾忘之则天下幸甚且古之命大臣者使之朝夕纳诲以辅德绳愆纠缪以格非欲其有以正君之过於未形而不使着见於外也唐太宗臂鹰将猎见魏徵而遽止宪宗蓬莱之游惮李绦而不行此其效也臣人微望轻无二子骨鲠强谏之节致陛下过举彰闻於外今诛将及身而後乃言亦何补於既往之咎哉虽然惩}者必吹於~伤桃者或戒於李弓矢之技人所常习而易精然犹不免今日之患况球鞠之戏本无益於用武而激射之虞衔@之变又有甚於弓矢者乎间者陛下颇亦好之臣屡献言未蒙省h今兹之失乃天之仁爱陛下示以警惧使因其小而戒其大诚宗社无疆之福也陛下诚以弦断之变思之则向之盛气驰骋於奔y击逐之间无所蹉跌盖亦幸矣岂不为之寒心哉太祖皇帝尝以坠马之故而罢猎又以乘醉之误而戒饮迁善改过不俟旋踵此子孙帝王万世之大训也臣愿陛下克已厉行一以太祖为法罢球鞠之会屏骑射之习谨威仪之节玩经典之训则盛德辉光将日新於天下而前日之过何伤日月之明哉既而曾觌官满当代公度其必将复入预请以浙东总管处之上曰觌意似不欲为此官公曰前此陛下去此两人中外无不叹仰盛德今外间往往窃议以谓觌必复来愿陛下且捐私恩以伸公议上称善久之已而又以墨诏进觌官公复持不可曰必尔亦当有名会当贺金国正旦乃请以觌为副还奏因以例迁其官而竟申浙东之命觌犹迟徊不去公戒合门趣觌即日朝辞觌怏怏而去枢密承旨张说欲为亲戚求官惮公不敢言会公在告请於右相得之公闻纫殉鲒道袅糁说惶恐诣公谢右相亦愧甚然犹为之请公卒不与说以是亦深怨公永阳郡王居广欲为其客求岳祠先使人伺公意公曰它官则不可岳祠无伤也然居广惮公严正卒不敢启口吏部尚书汪应辰举李应制科有旨召试权中书舍人林机言词业未经後省平奏且独试非故事公奏元佑中谢亦独试机盖为人所使耳上喻公诘之乃机与谏官施元之密谋以是沮应辰而对上又不以实公因极论其奸遂诏暴二人朋比交通之状而罢之中外称快然应辰竟以与右相议事不合求去公奏应辰刚毅正直士望所属当有以留其行者因遂数荐应辰可以执政上初然之而後竟出应辰守平江自是上意益向允文而公亦数求去矣明年允文复申前议一日上以手札谕公曰朕痛念祖宗陵寝不能展谒者四十余年今欲遣使往请卿意以为如何公奏曰陛下焦劳万机日不暇给痛念陵寝思复故疆臣虽疲驽岂不知激昂愤切仰赞圣谟庶雪国耻然性质顽滞於国家大事每欲计其万全不敢轻为尝试之举是以前者留班面奏欲俟一二年间彼之疑心稍息吾之事力稍充乃可遣使往返之间又一二年彼必怒而以兵临我然後徐起而应之以逸待劳此古人所谓应兵其胜十可六七兹又仰承圣问臣之所见不过如此不敢改词以迎合意指不敢依违以规免罪戾不敢侥幸以上误国事惟陛下察之继即杜门上疏以必去为请三上乃许遂以观文殿大学士知福州兼福建路安抚使陛辞犹劝上远佞亲贤修政事以靖兵革泛使未宜轻遣然公既去允文遂遣使竟不获其要领而曾觌亦召还遂建节旄历使相以跻保傅而士大夫莫有敢言者矣公至福州政尚厚而严於治盗明年定海水贼倪郎侵轶闽广海道骚然公召统领官郑庆授以方略庆颇逗留以风为解公植旗於庭视其所乡庆知公不可欺昼夜穷追遂悉擒捕海道以清上嘉其功特迁银青光禄大夫力辞不许始公任政建言选人岳庙无事得禄又理考任改此太侥幸且非祖宗旧法奏请革之人以为当而权贵多不悦扇为浮论游说万方公持之不变\亦自定略计一岁可省冒滥改官者三十员至是不悦者幸公去卒奏改之公犹抗疏辨理然事已行不及止也签书节度判官事尚大伸以事忤提点刑狱郑兴裔兴裔廉得其罪以语公公即以属吏验问未竟宪属张位擅呼狱吏喻以意旨公劾奏位并大伸罢黜之兴裔势大沮惶恐托它事出按旁郡以避公转运判官陈岘建议改行钞盐法公移书宰执曰福建盐法与淮浙不同盖淮浙之盐行八九路八十余州地广数千里食之者\取之者多百货可通故其利甚博福建八州下四州濒海已为出盐之乡惟汀邵建四州可售而地狭人贫土无重货非可以他路比也且四州每岁旧额当运盐千三百万筋而实运仅及九百余万盖食盐之民有限其势不可以复增也然漕司以比岁得三十余万缗而四州二十余县供给上下百费皆取於此二三十年以来州县稍无科扰百姓亦各安便此则官自鬻盐亦不为不利矣今欲改行钞法比於它路且於额外更责以增鬻取嬴而又夺州县岁计以充其数此不可之大者也而或谓官盐不行由私贩之不禁今若稍严必倍其利此知其一而不知其二者福建民贫上四州犹甚性复强悍轻生喜乱农桑之外多利私贩百十为t操持兵仗官不能禁托名鱼T量收税钱而已贫民既有此路可以自给则不至轻於为非官司又得此钱亦足少助经费今欲改行钞法已夺州县岁计又欲严禁私贩必亏税务常额而贫民无业又将起而为盗夫州县阙用则必横a农民税务既亏则必重征商旅盗贼既起则未知所增三十万缗之入其足以偿调兵之费否也将来官钞或滞不行则必科下州县州县无策必至抑配民户本以利民而反扰之此恐皆非变法之本意也欲望朝廷更下有司熟议或令建议之人一以身任责必有以见其决然可行者然後行之则庶乎其不也当时诸公不能用然钞法果不行又明年力请闲遂以提举临安府洞霄宫归第敝屋数楹湫隘特甚怡然不以屑意淳熙二年再命知福州辞不得请乃行民习其政不劳而治始至帑藏空竭公节省浮费用亦不乏会有旨尽发本路海船及拣中禁军土军公奏曰陛下厉精为治约已利民於军须之用亦无取之民者独於海舟尚藉民力盖不获已然自顷边事既息率三分调一以备守御非有缓急不尽发也此意亦已厚矣今乃但以教阅之故而使三番并发彼不当番者既已远出岂能遽归则必徒使其家有追逮系累之扰至於师水手其技素习初不待教但其平日类皆转移执事今固不容拘以名籍则又安知今日所教必为异时所用之人哉何补於事而烦扰如此且去岁朝廷疑州郡有所隐漏遣黄飞英点集拘留年半始得放散商贾固已失业今而并发不重困略计本路所发五百七十艘用师水手万四千人留屯五月犒设借请朝廷费经总制钱六十余万缗米六七万余石衣装器甲与夫州县之费又不在是推此一路以观两浙则其费又当倍之矣又况民力不可不惜大\不可轻动无事而发玩习为常一旦有急或反误事曷若尽以教阅付之州县或令且发一番当亦未至阙事而船户既蒙优恤异时或有缓急虽赴汤蹈火亦不避矣其拣中禁军已行起发但本路带山濒海民俗犷悍私贩寇盗所在有之全赖土军控制之力向来戚世朋衔命拣选但欲数多未尝精择福州十二寨合千九百人而拣中者已千七百余人所余逐寨不过十人今若将拣中人尽行起发则州县表里空虚奸民得计其害有不可胜言者欲乞许留其半以备缓急诏皆施行如章公又尝奏本路上四州军及江西湖北诸郡豪猾之民多由衣食不充相结为盗盘据险阻官军多不能制近者茶寇虽平其类尚多有之与其纵使为盗不若笼以为兵谓宜专委逐路帅宪选闲居官员有方略者及土豪有信义者毋拘以文使风喻此曹令各以其技自献官为格试收而籍之或刺其手置寨教阅厚其衣粮拔其尤异补转资级因事立功更加优赏或有小寇责之收捕决可讨平异时或欲起发亦必感奋为用此销盗贼严武备固根本之一策也既而州境大旱失火延烧且有星陨地震之异公悉以其事上闻且曰一夕之间变异两见臣愚不学莫原休咎之端惟剧震恐窃计陛下必欲闻之不敢不奏上感其言适州校有部纲至在所者上忽召入问公治行甚悉即降亲札抚劳赐以带笏香药甚厚三年太上皇帝圣奁呤颁庆宇内公以绍兴从官特转金紫光禄大夫四年复累章告归上欲许之而难其代为迟回累日乃除特进提举洞霄宫五年五月起判隆兴府未视事改判建康府江南东路安抚使兼行宫留守且诏赴阙奏事既至都人聚观无不咨嗟喜公之将复用也入对垂拱殿上为改容加敬命坐赐茶宣问E至公因从容言曰择将多由公选臣闻诸将多以贿赂交结而得之如此大坏军政上曰大将交结恐或因仍如统领官以下皆朕亲选前日郑监亦有是说朕再三谕以无是事矣监公僖补噬嫌锛爸公即奏曰臣在远亦闻监以小臣辄论朝廷事陛下和听纳中外莫不仰服圣明从谏之美然诸将交结之弊则陛下不可以不察盖主兵者得之不以材能而以货赂则其下不服必致误事上曰诚然公又奏曰陛下选用人材当辨邪正然又必由朝廷乃合公论如闻曾觌王拚招权纳赂荐进人材而皆以中批行之外间口语籍籍恩尽归於此辈谤独萃於陛下此非宗社之福也上曰小小差遣或勉循之至於近上差除此辈岂敢干预公曰此辈未必敢於陛下之前明有论荐或恐探知圣意而传报於外耳大抵禁中事外间无不闻皆此曹所为大非美事愿严加戒约上亦然之公又奏曰比来出令多不审随即变更祖宗故事固不能守而陛下初政力去弊事可以为後世法者今亦不能守矣上问何事公曰如未铨试不得注官未历任不许堂除之类今皆以内降放行矣上曰此诚一时不思之过公又奏曰赃吏最可恶比亦有已经勘结而直降内批改正者如此天下何所惩劝上曰恐无此事公曰臣知其人但事已往不欲斥其姓名耳此皆左右害政之大者陛下不可不每事加察防其微渐上曰卿言甚当朕若知之决不容也既退上遣中使赐金器犀带香茶明日朝辞上曰卿远来得相见气貌不减往时今年几何矣公对曰犬马之齿六十有六矣上曰极清健可喜也公因奏曰臣去国九年重入修门见都下谷贱物平人情安帖惟是士大夫风俗大变上曰何也公曰向来士大夫奔觌拚之门十才一二尚畏人知今则公然趋附十已七八不复有顾忌矣人才进退由於私门大非朝廷美事上曰拚则不敢觌虽时或有请朕亦多抑之自今不复从矣公曰陛下之言虽如此其如外间喧传某人由某人之荐某人出某人之门此曹声势既长台谏侍从往往多出其门颐指如意朝廷亦惟命是听无敢为陛下言者天下靡靡风俗日趋败坏奈何臣昨所奏将帅贿赂交结又为特甚不惟士大夫言之虽军伍使臣朝廷胥史下至走卒亦能言之独陛下以为无有臣恐小人奸计百端巧为弥缝使陛下独不悟此不可不深察而严禁也陛下信任此曹坏朝廷之纪纲废有司之法令败天下之风俗累陛下之圣德臣实痛之愿陛下勿忘臣此四言者常留圣虑则天下幸甚上曰卿到建康见兵将有如此者一一奏来公又奏诸路监司亦望精择须稍谙练有风采之人乃可用若膏?子弟未更民政权要子侄亲故率皆负势妄作为一路之害上因语及人材问公识某人否公对曰臣素知之今日正当得此等人布之朝列则所谓猛虎在山藜藿不采汲黯在朝淮南寝谋者也愿陛下留意上为沈思久之上初欲为公设宴会小疾不果乃命二府饮饯于浙江亭公去建康至是盖十五年父老喜公之来所至相聚以百数焚香迎拜如见亲戚公为政平易简悉罢无名之赋府有军屯异时多为民害公为出令犯者当取旨以军法从事诸军肃然行宫扃钥别以宦者主之留守待之如部使者之礼时节按行殿中则宦者置酒自坐东偏而留守顾为客甚或邀去就饮其家公悉罢之宦者浸不乐而不能害也建康距淮南一水间每闻边面利害无不言尝奏北界t盗百余焚掠淮杀人x囚执缚官吏此由跳河盗马之徒有以启之请加严禁而於沿淮诸县量增戍兵以防之其自北方来归者则慰谕而勿受也又奏密院昨下诸郡造甲自有程限而诸郡争先希赏不无追集之扰乞行戒喻以安农业且自顷罢兵至今十五六年诸军造甲当已足用而御前军器所甲匠又凡三千五百人若以百工为一具则以岁计之今不啻十四五万具矣行宫之甲见管四万今诸郡所造计亦不下三万欲望试加检括苟可足用即逐州常年合纳甲叶铁炭之类或可间年量与裁减亦民力之一事也又奏日者陛下深念诸军有口\而廪假不足以自赡者特降缗钱三总领司各付以二十万俾之回易岁取息钱五分以为优给甚大惠也然商贾之利不过什一今以总所之权奉朝命用禁令而责五分之息其势必至於尽笼商贾之利夺场务之课使道涂嗟怨公私困竭而淮西总司岁以十万缗者散之两军多者不过两千少或仅得千钱以朝廷黄ゴ胫檬勾瞬苤账暄鐾而所得不过如此得者既未足为惠而不得者又有怨言甚无谓也请亟罢之而岁捐交子三十万於一司以其半给诸军之口\者以其半大阅而激犒之不惟名正惠周亦可少振士气而数路细民商旅受赐又不赀矣是时御前多行白子率用左右私人}送而迎送馈遗体同王人至是枢密承旨王拚遣所亲以白来吏白故事公悉罢之因上奏曰号令出於人主行於朝廷布於中外古今之所同也间有军国机密文字或御前批降则用宝行下此所以示信而防伪也今乃直以白传旨处分事宜於数百里之外则臣不知其可矣其间亦有初非甚密之事自可付之省部今用白虽无甚害然白既信於天下则它时缓急或有支降钱物调发军马处置边防于国家大利害事其间岂能保其无伪若严重知体之人必须奏审则往来之间或失事机若庸懦无识之人即便施行则真伪不分岂不事况祗禀文字只付差来人或令回申元承受处到之与否不可得知此於事体犹为非便惟陛下审察而改之上为手札\谕愧谢其意公寻上章请致其事答诏不允上又出手札付三省除公少保加恩判建康府如故宣制之日亦上所自定盖异礼也公力辞以为曾公亮尝言司空非赏劳之官卒不拜受今之少保即昔之司空也况又无劳其敢受乎上手札敦谕至于再三公乃受命时江东诸郡皆旱而南康广德为尤甚上诏公预讲荒政公奏曰薄征缓刑已责劝分之属不敢不勉亦已揭フ杏彰咨萄辖涑∥裎愕谜魉暗恐未到之间民已流散不可复收欲乞於本路诸州朝廷桩积数内借米三十万石谷二十万石分给州县赈粜而又继以常平之粟仍先揭ペ椭使细民不至流移富家不敢闭籴商旅不敢邀价又奏乞除放淳熙四年夏秋逋赋权罢淮东和籴倚阁畸零夏税申明纳粟赏格上多从之惟所借桩积米谷前後三奏词甚恳激而庙堂有不乐公者才得三万斛人皆为公忧而公处画有方船粟四集境内帖然民无流徙咸仰公德焉八年正月复上告老之章累诏不允而公请益坚二月除醴泉观使进封申国公将归荐本道守令耿秉等五人皆以次擢用九年正月公之年已七十矣元日即谢醴泉之俸复上疏申前请凡表五上上又手批其奏却之是岁亲祠召公陪位公力辞又三表恳请告休不获即为手札以请上不得已诏以少傅致仕进封福国公有司以法当给全俸公按富文忠公故事独受少傅之禄余悉归之十一年十月七日上以公生朝遣使赐手诏金器香药十二年又诏公陪祀南郊且以增太上尊号来岁当行庆拗礼上喻宰臣曰陈丞相久不相见宜趣其来若赴陪祠不及亦可赴庆耷沂抢裰行尤以元老在廷为重也公拜疏辞行上复手札催促书其末曰付陈少傅而不名也公竟恳辞庆典告成册拜少师进封魏国公公辞避再四乃受十三年十一月属疾二十一日疾革夜半手书一纸示诸子曰予病恐不能自还生死大数无足悲者白屋起家致身三少报国无功叨荣有腼获死牖下尚复何云遗表只谢圣恩无得祈求恩泽死之後百日入葬不用僧道追荐等事吾欲以身率薄俗汝等不可违也无功无德无得立碑请汝等力学为善人惟忠惟孝可报国家此外无可祝命妇女出寝门顾谓中子守曰遗表惟以选用忠良恢复境土为请可也翌旦整冠a衽神气静定安卧而薨先是郡之镇山壶o大石崩坠声闻数里是日地复大震乡人异之公生二十有六年而仕仕三十年而相相二年而去去十三年而老老三年而薨薨之年盖七十有四矣上闻其丧对辅臣嗟悼久之再辍视朝赠太保令本路转运司给葬事後数月有旨赐遂以靖共其位文贤有成二法公曰正献而以制可告于第公孝友忠敬得於天资为人清严好礼终日无惰容虽疾病见子孙必衣冠r怀坦然遇人无少长一以诚实一言之出终身可复平居恂恂言若不出诸口而在朝廷危言正色分别邪正排斥权要无所顾避论事上前指切时病如请起张忠献公乞斩张去为按逐龙曾议复奏审及极论近习弄权纳赂鬻卖将帅之弊皆卓荦奇伟为天下安危治乱之所系一时上意虽未即开纳公必恳请再三然心平理顺色温气和无激讦近名之意上多悦而从之处国家顾大体务持重不为幸胜苟得之计在中书尤以爱惜名器裁抑侥幸为事故小人多不乐而圣主独深知之是以居外积年眷礼弥厚岁时锡赉存问不~年六十七即告老于朝上所以留之甚至且屡称其忠诚不欺为当今贤相公子守赏以宗正寺簿奏事殿中上顾问公甚厚陪祠之召盖将有所咨访而公病不能行天下有志之士至今恨之然非为公私恨也公性洪简淡无私喜怒於天下士泛然若无所亲E而好贤之心实笃於内於一时人材荐达甚\然皆不以语人有如熹之不肖公前後盖尝三荐之而赴建康时对语尤切然熹皆莫之知也雅善故端明殿学士汪公应辰敷文学士李公焘尝曰吾待罪宰相所以幸无过举者二公之力也於人无所怨恶钱端礼尝沮公洪迈亦与公不合至入相皆以名藩大郡处之治郡崇尚风教民有骨肉之讼亲以义理仄覆譬之争者亦悔悟感泣而去所至民必相率为生祠且立碑以颂公德公闻之亟命禁止而碎其碑平居自奉甚约言谈举止不改乡闾之旧食不过一肉而衣或二十余年不易晚岁筑第不为华侈僮使不过数人皆谨愿忠朴门庭然过者或不知其为公相家也俸赐入门多以施与抚爱宗族恩意甚备内外缌功之丧必素服以终月数在官不受馈遗建康诸司例有月饷公不欲异\别储之以周贫士之往来者将去所余几万缗悉归之公帑於外物澹然无所好独喜观书史疾病犹不释卷其学一以圣贤为法於浮屠老子之说未尝过而问也尝有诗曰吾方蹈孔孟未暇师粲可此足以见其志矣有遗文二十卷奏议二十卷娶聂氏封唐国夫人子男五人朝奉郎通判泉州事守承议郎权发遣漳州事定承奉郎有志於学而蚤卒熹尝铭其墓以哀之宓宿皆承事郎女四人长适进士黄洧次适故着作佐郎郑监再适太常少卿罗点次适奉议郎通判漳州事梁亿幼未行孙男四人承务郎址坦皆承奉郎塾未官孙女六人长许嫁修职郎泉州司户赵善绰余幼初公归自金陵即预为棺衾尝游乡县之保丰里龙汲山妙寂僧舍爱其山水相羊久之命作薏丶绒爸罟孪ぷ褚沤湮┌偃斩窆惧於不怀则以十五年七月二日奉公之柩葬焉谓熹蚤蒙公知晚岁尤笃授以家传使蕞其迹以告于太史氏熹不得辞直书其事如右以俟采择谨状淳熙十五年十二月日朝奏郎直宝文阁主管西京嵩山崇福宫朱熹状
晦庵集卷九十六
<集部,别集类,南宋建炎至德佑,晦庵集>

[book_title]卷九十七
钦定四库全书
晦庵集卷九十七　　　　　宋　朱子　撰行状
观文殿学士大中大夫知建康军府事兼管内劝农使充江南东路安抚使马步军都总管营田使兼行宫留守彭城郡开国侯食邑一千六百户食实封二百户赐紫金鱼袋赠光禄大夫刘公行状【代平父作】
本贯建府崇安县开耀乡五夫里
曾祖民先故任承事郎累赠太子太保妣黄氏彭城郡夫人
祖k故任资政殿学士银青光禄大夫忠显累赠太师妣李氏秦国夫人继吕氏韩国夫人
父子羽故任右朝议大夫充徽猷阁待制累赠少傅妣熊氏福国夫人继卓氏庆国夫人
公讳珙字共父其先盖长安人唐末避地入闽遂为建人六世至忠显公仕始通贵靖康中守真定有功京城失守金人得之欲以为将相义不辱而死少傅公绍兴初佐川陕宣抚使军事保障梁益为中兴名臣公其长子也生有奇质英悟~人少长从季父屏山先生受书知刻苦自励属文敏有思致一时乡先生皆叹以为不可及始以忠显公死节恩补承务郎举进士一上中绍兴十二年乙科调监绍兴府都税务请监潭州南岳庙以归杜门读经史书讨论纂述益务其远且大者秩满差主管西外敦宗院未赴遭外艰既V而韩国夫人薨持重终丧除诸王宫大小学授权秘书省校勘书籍官礼部郎官中书舍人时秦丞相当国用事一日微示风旨欲为其父作以公不亟奉行也怒风言者论去之u年秦丞相死乃得主管台州崇道观召为大宗正丞未就职改秘书丞兼权吏部郎官即真寻除监察御史避荐者复还故官公前在铨曹时苦吏为奸思有以制之一日命张幕设案於庭置令式其中使选集者得出入阅与吏辩吏无得藏其巧人甚便之间摄侍郎引选人改官班占对详敏天子悦焉且闻其能检吏奸故因其引嫌复委以选事兼权秘书少监迁起居舍人兼权中书舍人会金人渝盟天子震怒将悉师北向以雪耻复土疆一时诏檄多出公手词气激烈闻者感奋或至泣下御史杜莘老既击侍医王继先逐之又论宦者张去为遂以忤旨左降公不草制奏留之莘老得不去从车驾视师建康兼权直学士院既而车驾将还临安江淮军务未有所付张忠献公方典留钥\望属之而诏乃以杨存中为宣抚使中外大失望公不书h黄奏论其不可上怒顾宰相曰刘珙之父为张浚所知其为此奏意专为浚地耳宰相召公喻旨且曰再缴累且及张公公曰珙为国家计故不暇为张公谋若为张公谋则不为是以累之矣命再下执奏如初存中命乃寝未几真除中书舍人直学士院召入草制立建王为皇太子今上皇帝既即位诏公借礼部尚书使金国是时南北甫罢兵始为钧敌之礼敌意不可测公受命慷慨不复问家事入辞母夫人戒家人悉裘葛兼副以行曰藉令不死归未可期也副使某者以选置官属不公抵罪上以为公辟召无所私手札褒谕之寻以议礼不决未出疆而还然公於是时固以其死许国矣在掖垣凡三年事有不便者知无不言尝有诏问足食足兵之策公以择将帅核军实为对甚悉会有太白经天旱路苫戎变诏复问近臣阙政公又奏曰太白兵象也旱蝗X气也今仇敌窥觎哆然未厌而国家因仍纵弛有赏无罚诸将专事刻剥以媚权幸取官爵士卒怨之有甚於仇敌者且舆土未复地狭民贫而费用日滋征求日广为监司者不恤郡为郡者不恤县为县者不恤民至或重为贪虐以肆其心则百姓之苦於官吏亦不异於士卒之仇将帅也然则天人相与之际夫岂偶然而已哉欲救其失唯当信赏必罚以肃将帅之心痛惩刻剥以固士卒之志节浮冗练军实精择郡守诛I赃吏以厚吾民之生而是数者之得失则又系乎人主之心诚与不诚耳陛下审能扩恭俭日新之德屏驰骋无益之戏登崇俊良斥远邪佞常使日用之间有以养吾之诚而无害焉则夫数者固将有所依以立而灾异之变庶乎其可销矣间又尝为上言应敌无一定之谋而强国有不易之策今曰和曰战曰守者皆应敌之计因事制宜不可胶於一说者也若夫不易之策则必讲明自治之术博询救弊之原毋事虚文专责实渴拐事修举国势日强然後三者之权在我唯所用之无不如志今议者自纷纷於末流而於其本未有言者臣窃为陛下忧之上皆纳焉故将田师中死其家请以没入王继先园第为赐诏许之公以师中久窃兵柄无尺寸功贪饕刻剥为国家敛士卒之怨不当予方为缴奏以闻而其家复以请公以h黄稽程被诘亟奏俟罪而持之愈力於是乃不果赐有迪功郎李珂者以关通近习得补官而自奏求为督府掾诏除已下公奏曰珂名品至卑不繇召见敢以子非分祈恩非所以严堂陛之势杜邪枉之门也且今边邮大计方倚督府为重官属尤当审择如珂小人非惟不堪此选政恐或能妄作以沮挠其事机也奏上改除珂枢密院编修官公论执益坚乃罢之然亦竟以数直谏不得久居中而宰相亦有忌公者隆兴元年冬除集英殿修撰知泉州明年改衢州始至委事僚属一无所问人以公未更治民意其懵於事或不屑为者既乃一旦悉取而自为之辨察精明区处的当t下a手不能有所为人始大服先是吏员猥\公视员外置者悉罢之受租米辄使民自操量⑵浞⒊销簿亦皆有法人甚便之会湖南旱饥官吏不之恤而郴州宜章县方抑民市乳香期会峻迫有李金者乘\怒奋起为乱\余万人南逾岭徼分道犯英韶连广德庆肇庆封梧贺州之境旁入道州桂阳军杀掠万计州县不知所为至敛民间金帛赂之以免由是贼势日盛而帅守监司更共蔽匿不以实闻贼遂犯宜章?桂阳声震远近朝廷忧之以公为敷文阁待制知潭荆湖南路安抚使是岁乾道元年也公以五月入境则贼\己数万人矣公声言发郡县兵讨击且檄邻道谨斥堠守隘塞听期会而亟以实奏请下荆襄发卒奔命又度此章下或已历旬时失几会则移书制置使沈介曰请毋须报而亟遣以来擅兴之罪吾自当之不敢以累公也介为遣兵诏亦报如公请然皆未有至者贼势愈盛而湘县桥口镇t盗刘花三李无对者又窃发距城郭仅六十里人情益震公亟简州之役兵得三百人使部将赵彦帅之合巡尉兵以行下令戕舟发梁募有生得盗者钱若干得其首者钱若干凡盗所挟赃无多少悉给捕者不数日彦等擒捕三十余人公悉以便宜诛之枭首於市余盗走多溺死其散入墟落者又为村民缚以送府又悉诛之奏将尉有功者皆被赏於是威声大振吏士用命人心少安六月制置使所遣游奕军统制田宝乃以千人至居数日鄂州水军统制杨钦又以千五百人至公知其暑行疲怠悉为发夫迎之数程之外代其任负以行军士固已欢呼感激及至抚劳犒赐又皆丰饫过望诸军益喜尽死力钦故t盗杨么部曲公知其可用檄诸军皆受节度使率其\鼓行而前下令境中凡军民讨捕有功者皆以率受赏其贼所诱胁能相捕斩以诣吏者亦除罪受赏有差是月晦田宝大败李金於郴州城下追奔二十余里杀获甚\七月杨钦败贼党田政尹等於桂阳鄂将谷青王翌又各以二千人至公遣扼宜章大路以分贼势通粮道而钦连战破贼遂入宜章八月鏖龙冈下贼兵数万自辰至申官军稍却钦被发大呼策马横冲之贼分为两其前列精兵焉余皆遁走进至莽山贼徒曹彦黄拱遂执李金与其腹心黄谷以降钦因穷追深入尽诛其酋豪而其支党胁从者尚\皆窜入山谷间公喻钦等S兵而使人}ヌ其自诣则皆相率听命岁尽师还李金黄谷等数十人皆伏诛其降者公皆称诏给据纳兵复故田宅盖以十数曹彦黄谷皆奏补官而厚抚之既乃第h诸将功状列上又尽得其实不以一毫有所私上嘉叹再三诏以为敷文阁直学士且赐玺书曰近世书生但务清谈经纶实才盖未之见朕以是每有东晋之忧今卿既诛t盗而功状详实诸将优劣破贼先後历历可观甚副朕意卿其益勉之哉贼地既定境内已清公乃喟然叹曰吾岂乐杀人哉向者军兴令不可以不肃而今而後庶有以谅吾心矣吾岂乐杀人哉自是一意於抚摩之政且为请於朝曰今欲惩既往之失销未形之患莫若择守宰赋a以安吾民而已不此之图一李金死一李金生臣恐湖南自是无岁也奏留鄂兵戍郴桂而益广L募以补忠义亲兵之缺厚其恩意严其纪律而时训习焉於是湖南隐然为重镇方地数千里外户不闭商旅野宿焉潭州故有岳麓书院真庙特赐以敕额给田与书经乱芜废公一新之养士数十人延礼修士彪君居正使为之长而属其友广汉张侯蚓捶蚴蓖游焉与论大学次第以开其学者於公私义利之间闻者风动三年召还见上首论独断虽英主之能事然必合\智而质之以至公然後有以合乎天理人心之正而事无不成若弃佥谋F私见而有独御区宇之心焉则适所以蔽其四达之明而左右私昵之臣将有乘之以干天下之公议者矣又论税绢退剥羡余和籴之弊又论州郡禁军纪律不明骄惰自恣宜遴选武臣之奋行伍习戎事者使为将副而贵游子弟合门国信五房出职之辈不得与焉则州郡之军政庶乎其可修矣上然其言以为翰林学士知制诰兼侍读间复从容言於上曰世儒多病汉高帝不悦学轻儒生臣窃独以为高帝之聪明英伟其所不悦特腐儒之俗学耳诚使当世之士有以圣王之学告之臣知其必将竦然敬信而其功烈之所就不止於是而已矣盖天下之事无穷而应事之纲在我唯其移於耳目动於意气而私欲萌焉则其纲必弛而无以应夫事物之变是以古之圣王无不学而其学也必求多闻必师古训盖将以明理正心而立万事之纲也此纲既立则虽事物之来千变万化而在我常整整而不紊矣惜乎当是之时学~道丧未有以是告高帝者上亟称善是岁小不登公请亟诏监司郡守先事条画来年荒政所宜不者亦使任其无他又奏州兵营伍教战之法甚备上由是益知公学问精深忠义慷慨可任大事十一月擢拜中大夫同知枢密院事公辞谢不获乃就职因进言曰汪应辰陈良翰张蜓行材能皆臣所不逮而蚯钐绞ノ⑾畅军务曩幸破贼蚰蔽多愿陛下亟召用之上可其奏以次登用焉公以西府本兵柄於诸将之能否不可以不周知乃自诸管军统制官下至裨佐日召三数人从容与语得其材用所宜辄笔识之以待选用一日上顾辅臣图议恢复公奏曰复雠雪耻诚今日之先务然非内修政事有十年之功臣恐未易可动也同列有进而言者曰机会之来间不容发奈何拘此旷日弥久之计且汉之高光皆起匹夫不数年而取天下又安得所谓十年修政之功哉公曰高光唯起匹夫也故以其身蹈不测之危而无所顾陛下躬受太上皇帝祖宗二百年宗社之寄其轻重之势岂两君比哉臣窃以为自古中兴之君陛下所当法者惟周宣王而已宣王之事见於诗者始则侧身修行以格天心中则任贤使能以修政事而已其终至於外攘戎狄以复文武之境土则其积累之功至此自有不能已者非一旦率然侥幸之所为也上以公言为然四年七月诏兼参知政事公方与一二同列夙夜悉心竭力益图所以叙进人材养民力计理军政务以成上意之所欲为者盖除福建钞盐岁额二万万罢江西和籴及广西折米盐钱又蠲累年逋负金钱谷帛巨亿计而公尤以辅成上德振肃朝纲抑侥幸X廉退为己任进则尽言无隐退亦未尝轻以词色假人苟清议之所不与不以亲故而有所私也以是近幸仄目而流俗亦多不悦公者先是潜邸使臣龙大渊曾觌者凭恃旧恩暴起富贵公论不平者累年上一日发寤逐去之未几而大渊死上顾怜觌欲还之公力陈其不可且曰此曹奴隶耳怜之则厚赐之可也今引以自近而宾友接之至使得以与闻机事进退人才则臣惧非所以增盛德之光华饬治朝之纲纪也上纳公言为止不召殿前指挥使王琪谒告至淮上还密荐和州教授刘甄夫上谕执政召之诸公相问莫有知其所自来者公曰荐士吾徒之责可不知耶明日请曰此人名微位下陛下何自知之上以琪告公又请其所以荐上曰卿自问之公退坐堂上呼吏作头引追之琪至公诘其故授牍使对琪恐惧不能置辞久之公乃叱使责戒励状而去无何扬守来言前琪过郡称受密旨增所筑新城若干尺诸公请之初未尝有是命也公既与诸公合奏请其罪罢之因奏自今圣旨不经三省察院者所下之官皆请俟奏审乃得行上欣然从之公即从密院移中外诸官府而内侍省与焉明日忽复有旨前奏审事勿行因谕诸公即如此则或须一饮食亦必奏审乃得邪公即以艺祖熏笼事对退又与诸公合奏言曰朝廷者陛下之朝廷命令者陛下之命令臣等偶得备数其间典司出纳而已非敢有所专也今方举行旧典以正纪纲而已出复收中外惶惑窃恐小人有因疑似微以奸言上激雷霆之怒者愿陛下察之上不悦曰朕岂以小人之言而疑卿等者耶时诸公虽更进恳请而公言尤激切故独罢公为端明殿学士在外宫观改知隆兴府江南西路安抚使公入辞犹以开广言路讲明圣学敦本节用虚己任贤斥远佞邪选将抚军数事为献上A然曰卿虽去国不忘忠言而材又非他人所及行召卿矣隆兴承前帅刻剥之後场务皆增新额而输租更用方斛视省量率多斗余公首罢之属邑奉新有复出税钱三十五万有奇租六百二十八石摊配诸乡多有视正税且什四岁久困不能输相率逃去田亩榛芜所摊固不可得而失正税又数倍公奏蠲之又除二税合零租米暗耗免役足钱之弊人或为公忧不足公量入为出用度未尝乏也暇日咨访宾僚讲求利病率常一二延见使得从容各尽所怀以故下情宣通举无过事而其人之器识短长亦无所隐讼诉有久不决者取其案牍藏之旬日辄召会官属之贤可委者合坐堂上人付一二事使平决之有司供具饮食如法至暮白所予夺而退其大事则公先视默有所处然後参\说以决焉以故多得其情无不厌服明年除资政殿学士知荆南湖北路安抚使始至条上荆襄兵少财匮之状诏即诿公措置公因行视襄鄂兵屯并边形势尽得其实以闻凡图回役使诡名虚籍之弊与夫部伍教习之法有不善者皆奏罢之先是荆南兵戍襄阳者累年不得归父子至不相识公奏为半年番休之法春夏三军秋冬四军更迭往来军士感悦荆襄故有民兵皆农家子敦朴豪勇又有土着常产自爱惜且居近边知敌情轻战a比稍堕废公更为简阅其取丁之数贫者弛其赋役随乡团结以七十五人为队队有长四队为部部有将县置总首都副各一人当教则郡为选官训练已事而罢之至於资粮械器皆为处画各有条理抚循犒赏岁费钱一万万而不以一介有取於民也明年遭内艰又明年起复同知枢密院事荆襄宣抚使遣中使奉玺书即丧次宣押奏事其书曰朕以荆襄上流宿师尤重欲以军民之寄付卿其任重矣夺情临民国有常典况吾大臣义当体国毋以家事辞王事也公六上奏辞不肯起引经据礼词甚切至最後言曰三年通丧先王因人情而节文之三代以来未之有改至於汉儒乃有金革无避之说此固己为先王之罪人矣然尚有可诿者则曰鲁公伯禽有为为之也今以陛下威灵边陲幸无犬吠之警臣乃欲冒金革之名以私利禄之实不亦又为汉儒之罪人乎且孝之与忠岂有二致事君事亲初无两心使亲丧而可夺则他日所以事君可知矣况陛下方以天下奉两宫之O而以衰x不祥之人r迹二三大臣之间殆非所以全孝治之美且使仇敌闻之亦必以为中国乏材乃至如此而敢肆其轻侮此臣所以受恩感激反覆虑思而卒不能起也抑陛下之诏臣则有曰义当体国者矣臣其敢噤无一言以塞明诏哉乃手疏别奏以闻其略曰天下之事有其实而不露其形者无所为而不成无其实而先示其形者无所为而不败今德未加修贤不得用赋a日重民不聊生将帅方割士卒以事苞苴士卒方饥寒穷苦而生怨谤凡吾所以自治而为恢复之实者大抵N略如此而乃外招归正之人内移禁卫之卒规算未立手足先露其势适足以速祸而致乱臣不知为此议者将何以待之也且荆襄四支也朝廷腹心元气也诚使朝廷设施得宜元气充实则克复神州在反掌间耳何荆襄之足虑如其不然则荆襄虽得臣辈百人悉心经理顾亦何足恃哉以今而虑臣恐恢复之功未易可图而意外立至之忧将有不可胜言者惟陛下图之上纳其言为寝前诏八年免丧乃复除知潭州安抚湖南过阙见上言曰人君能得天下之心然後可以立天下之事能循天下之理然後可以得天下之心然非至诚虚已兼听并观使在我者空洞清明而无一毫物欲之蔽亦未有能循天下之理者也因引其意以傅时事言甚切至上加劳再三进职资政殿大学士以行湖南公旧镇威惠之在人者久而愈深及是再至盖有不待教令而孚者而公所以自律者愈严所以抚民者愈以是人愈畏服而敬爱之会安南贡驯象所过发夫一县至二千人除道路毁屋庐数路骚动公奏曰象之用於郊祀不见於经驱而远之则有若周公之典且使吾中国之疲民困於远夷之野兽岂仁圣之所忍为也哉岁旱公亟遣官吏行视蠲放田租闻郴道桂阳民饥则檄转运常平司移粟赈之且虑山谷奸民乘时窃发则又遣将益兵戍守遂以无事一旦茶盐数千人入境疆吏以告公曰此非必死之寇缓之则散而求生急之则聚而致死乃处处揭榜喻以自新声言大兵且至令属州县具数千人之食盗果散去独余五百许人公乃遣兵戒曰来毋亟战去毋穷追毋遏其涂不去者乃击之耳於是盗之存者无几进兵击之尽擒以归公独奏诛首恶数人余悉以隶诸军明年盗之余党赖文政等复入境後帅曰此前日养寇罪也吾必尽诛之盗闻其言悉力死战既剿湖南军遂入江西侵扰数州官军数败将吏死者数十人为费以数万计於是人乃服公为有谋也淳熙二年除知建康府江南东路安抚使行宫留守始至孔目吏有为奸利稔恶数十年者杖而黥之一郡称快会岁水旱高下田皆不收公首奏倚阁下三等户夏税为钱六十万绢二千疋绵三千两分遣官吏行田蠲正租米十三万七千八百斛杂折米又二万八千七百斛豆草茭布租称是又奏下漕司遣吏行属州视其所蠲租颇未尽者悉以与民又奏禁上流税米遏籴违者劾治如法即在他路亦愿得以名闻请其罪诏从之得商人米三百万斛贷桩管及总司钱合三万万遣官籴米上江又得十四万九千斛又奏禁州县毋得督旧逋以重困饥民借常平米付圩户堤塞缺漏籍农民当赈贷者若干户十口以上一斛六口以上八斗五口以下六斗客户当赈济者若干户五口以上五斗四口以下三斗又运米村落从本价赈粜合十余万斛而贷者卒亦不取偿焉置局府中以通判府事赵善珏观察推官王以前蕲州教授李宗思新楚州教授刘炜领之而分遣t属循行境中穷山僻壤无所不到公又惫心疲精广询博访夙夜不少懈凡官吏奉行之不谨民间w苦之无告幽隐o悉无不毕闻县给印历亲书所闻告谕X诘络绎於道无不切中事宜者盖本之以诚意辅之以赏罚是以人人争效其力如办已事起是年九月尽明年四月阖境数十万人无一人捐瘠流徙者上嘉其绩赐书褒喻焉公治财於民而急於吏二税之入所以禁其渔取察其C弊者甚悉自累镇所施行每益加详至是人被其泽尤深凡属县所负课不能偿者悉以丐之而禁其非法病民者至於蠲租振廪其费又数十巨万而军吏粮赐皆随月遣给无不暨者被旨甓城面大以万计者数千用钱八千万米千五百斛而役不及民又偿前帅所负内库钱三万上积公劳看褪衷劳X赉以鞍马器物甚厚府四十年不葺弊甚公一新之以明道程公先生尝主上元簿即学祠之且刻陈忠肃公责沈之文於壁以示学者建康大军所屯盗贼常窜迹尺籍中吏不能禁公耳目迹捕每发辄得绳以重典盗皆相戒遁去市里晏然道无拾遗者明年进观文殿学士五年闰月属疾再请奉祠未报则请致仕上意公疾病亟遣中使挟侍医以来公亦知疾不可为不复得见上矣即草遗奏千余言首引恭显晌囊晕近习用事之戒且言今以腹心耳目寄之此曹故士大夫倚之以媒其身将帅倚之以饥其军牧守倚之以贼其民朝纲以紊士气以索民心以离咎皆在是愿亟加屏远以幸天下若t臣之贤臣所知者则唯陈俊卿忠良确实可以任重致远张蜓问醇正可以拾遗补阙愿陛下亟召用之则\贤⒔而t小黜伏矣既又手书属敬夫及其故友新安朱熹仲晦父及从弟r皆以国恩未报国耻未雪为言然後以家事为寄七月甲子疾革命取前所草奏封上之遂以是日薨于府寺之正寝享年五十有五讣闻上为震悼始从公请转通议大夫致仕赠光禄大夫辍视朝一日诏建康府致其丧建府给葬事公娶吕氏兵部尚书祉之女赠新定郡夫人继韩氏赠新兴郡夫人又娶其季赠淑人皆魏国忠献公四世孙也二男子学雅承务郎学裘承奉郎二女长适将仕郎吕钦幼未行六年二月乙巳葬于瓯县慈善乡丰乐里新历之原公所命也公为人机鉴精明议论英发遇事立断其威不可犯而居家极孝慈事继母庆国夫人礼敬饬备遭丧时年逾五十执礼尽哀以致毁得疾几殆友爱诸弟晚岁弥笃岁时祭祀配古今礼而敬以行之内外功缌之戚必素服以终月数在官为罢燕乐闻同寮有丧者亦如之福国夫人蚤薨公哀慕无以自致出疆侍祠再当得任子恩欲奏官其内弟辄不遂竟三奏然後得之所治有骨月之讼皆召至前喻以恩意责以义理反覆详尽至或深自引咎词意恳切闻者悔悟感泣往往失其所争而去遗命治丧毋用浮屠法平居乐取人善不啻如已出与张敬夫朱仲晦父游久而益敬信之居官乐受尽言事小失中虽下吏言之无不立改以是得南丰曾撙於湖南幕府厚遇之公去撙为後帅所恶诬奏夺其官公在建康力为辨理得伸而要路有忌公者奏却之盖其意不在撙也公不悔遇撙益厚在朝廷危言正色直前无所避其忠义奋发不以死生动其心盖得乎家世之传而论事之际务在审密持重不肯为侥幸尝试之举其侍上语每及恢复大计必以修政事固根本为先辞起复手疏尽发当时用事者大言不顾罔上误国之奸大臣盖不悦而上独深察其忠其在方镇爱民戢吏平讼狱理财用治军旅除盗贼皆有科指而尤以敦教化厉风俗为急务盖其生质虽高闻誉虽蚤而德成望尊尤在晚节故天子知之久而益深增秩赐金劳问狎至盖将有意复用之也士大夫之贤者平日固多豫附其不能无私意异说者晚亦相与归重及闻其丧无贤不肖莫不惨然相吊恨国家失此洪毅忠壮忘身忧国之臣也所临数镇民爱之如父母闻讣有罢市巷哭者至於诸军将吏外暨边圉则於公家威名义烈服习盖久莫不想闻其风采军士固敬爱之而敌谍者至荆襄亦每w今刘公於延康为何属也延康盖忠显公旧官云公自少即以文学知名於时及登朝廷入禁掖论思润色当世尤称其得体而平居未尝辄为无用之文间有应酬之作随辄弃去後省驳议又多削故今存於家者文集八卷奏议十卷内外制二十卷而已然公之所以自立於不朽者有不在於空言也r谨按令甲考公品秩实应诔行易名之典其姓名事迹又当得书信史以示来世故敢状其乡里世系历官行事之实如右以告於太常考功并移太史氏而其事关国体军机之重者犹弗敢尽着寻第h别上谨状淳熙九年四月日从弟从事郎r状
籍溪先生胡公行状
先生讳宪字原仲姓胡氏建州崇安人故侍读南阳文定公从父兄之子也祖耸父淳皆不仕先生生而沈静端U不妄言笑稍长从文定公学始闻河南程氏之说寻以乡贡入太学会元佑学有禁乃独与乡人白水刘君致中诵而窃讲焉既又学易於涪陵处士谯公天授久未有得天授曰是固当然盖心为物渍故不能有见唯学乃可明耳先生於是喟然叹曰所谓学者非克己工夫也耶自是一意下学不求人知一旦揖诸生归隐于故山非其道义一毫不取於人力田卖药以奉其亲文定公称其有隐君子之操而乡人士子慕从之游日以益\一时贤士大夫闻其名者亦皆注心高仰之於是从臣折公彦质范公冲朱公震刘公子羽吕公祉本中共以先生行义闻於朝诏特徵之先生以母老辞既而折公入西府又言於上促召愈急先生辞益固乃授左迪功郎添差建州州学授先生犹不欲起郡守魏公M为遣行义诸生入里致诏且为手书陈大义开譬甚力先生不得已乃出拜命既就职日进诸生而告之以古人为已之学闻者始而笑中而疑久而观於先生所以修身所以事亲所以接人无一不如所言於是翕然尊信悦服而先生犹以为未足也郡人程君元以驯行称龚君何以廉节着皆迎致之俾参学政於是教日益孚士日益化秩满复留者再盖七年不徙官而太夫人年益高不乐居官舍求得监南岳庙以归居累年间尝一为福建路安抚司备差遣帅守大鬻盐私贩者虽铢两必重坐先生为陈法义请之而帅守顾不悦先生於是有去意久之复请奉祠以归是时秦桧用事天地闭塞几二十年先生亦已泊然无复当世之念及桧死t贤稍复进用白以先生为大理司直未行改秘书省正字人谓先生必不复起而先生一辞即受虽门人弟子莫不疑之到馆下累月又默默无一言人益以为怪会次当奏事殿中而病不能朝即草疏言金人大治汴京宫室势必败盟今元臣宿将惟张浚刘W在而中外有识皆谓敌果南牧非此两人莫能当惟陛下亟起而用之臣死不恨矣时二公皆为积毁所伤上意有未释然者论者虽或颇以为说然未敢斥然正言之也至先生始独极意显言无所顾避疏入即求去诸公留之不得上亦感其言以为左宣教郎主管崇道观使归而食其禄於是向之疑者乃始愧叹心服而继其说者亦益\以故二公卒召用而先生则以病不起矣绍兴三十二年四月十二日也享年七十有七明年葬於建阳县东田里先生两娶刘氏皆白水先生之女弟又娶严氏子男一人愉蚤世女一人适进士詹炳孙男亲仁治进士业先生质本恬澹而培养深固平居危坐植立时然後言望之枵然如槁木之枝而即之温然虽当仓卒不见其有疾言遽色人或犯之未尝校也其读书不务多为训说独尝纂论语说数十家复抄取其要附以己说与他文章藏於家先生所与同志唯白水先生既与俱隐又得屏山刘公彦冲先生而与之游更相切磨以就其学而熹之先君子亦晚而定交焉既病且没遂因以属其子故熹於三君子之门皆尝得供洒扫之役而其事先生为最久先生葬时亲仁尚幼不克铭乃令属熹使状其行将以请於当世之君子熹不敢辞谨件如右以俟采择谨状淳熙五年七月日门人宣教郎主管台州崇道观朱熹状
皇考左承议郎守尚书吏部员外郎兼史馆校勘累赠通议大夫朱公行状
本贯徽州婺源县万年乡松岩里
曾祖振故不仕妣汪氏
祖绚故不仕妣汪氏
父森故赠承事郎妣程氏赠孺人
公讳松字乔年以绍圣四年闰二月戊申生於邑里之居第未冠繇郡学贡京师以政和八年同上舍出身授迪功郎建州政和县尉丁外艰服除更调南州尤溪县尉监泉州石井镇绍兴四年召试馆职除秘书省正字循左从政郎丁内艰服除召对改左宣教郎除秘书省校书郎迁着作佐郎尚书度支员外郎兼史馆校勘历司肜舨苛讲芗媪焓分叭绻视胄拚茏谑靛h书成转奉议郎以年劳转承议郎出知饶州未上请间得主管台州崇道观满秩再请命下而卒绍兴十三年三月二十四日辛亥也公生有俊才自为儿童时出语已惊人少长游学校为举子文即清新洒落无当时陈腐卑弱之气及去场屋始放意为诗文其诗初亦不事雕饰而天然秀发格力闲暇超然有出尘之趣远近传诵至闻京师一时前辈以诗鸣者往往未识其面而已交口誉之其文汪洋放肆不见涯迦绱ㄖ方至而奔腾蹙沓浑浩流转顷刻万变不可名状人亦少能及之然公未尝以是而自喜一日喟然顾而叹曰是则昌矣如去道愈远何则又发愤折节益取六经诸史百氏之书伏而读之以求天下国家兴亡理乱之变与夫一时君子所以应时合变先後本末之序期於有以发为议论措之事业如贾长沙陆宣公之为者既又得浦城萧公子庄浦罗公从彦仲素而与之游则闻龟山杨氏所传河洛之学独得古先圣贤不传之遗意於是益自刻励痛刮浮华以趋本实日诵大学中庸之书以用力於致知诚意之地自谓卞急害道因取古人佩韦之义以名其斋蚤夜其间以自警饬繇是向之所得於观考者益有以自信而守之愈坚故尝称曰士之所志其分在於义利之间两端而已然其发甚微而其流甚远譬之射焉失毫厘於机括之间则差寻丈於百步之外矣又尝以为父子主恩君臣主义是为天下之大戒无所逃於天地之间如人食息呼吸於元气之中一息之不属理必至於毙是以自昔圣贤立法垂训所以维持防范於其间者未尝一日而少忘其意岂特为目前之虑而已哉是时宣和之季士之干世至是已无可言者矣旋属靖康之变中朝荡覆公在尤溪方与同寮燕集忽有以北狩之问来谂者公闻震骇投袂而起大恸几~既而建炎再造王室漂摇未有所定敌骑纵横道路梗塞固不暇於博求幽远以尽一世人材之用而公抱负经奇尤耻自售以求闻达以是困於尘埃卑辱锋镝扰攘之中逃寄假摄以养其亲十有余年以至下从算商之役於岭海鱼y无人之境则已无复有当世意矣会诏出御史胡公世将抚喻东南公乃因谒见而说之曰古之为天下国家者必有一定之计以为子孙万世之业未有俯仰依违苟度朝夕曾不为终岁之备而可以为国者也今日庙堂之议固必有所谓一定之计矣然未知其但欲襟凭江汉控引荆吴以保东南而已乎抑当克复神州汛扫陵阙据中原而抚三河也盖尝闻之不取关中中原不可复不取荆淮东南不可保唐唯不失关中故更三亡不失旧物而吴孙氏东攻新城西攻襄汉乃所以保建业其後桓温刘裕虽能以江汉舟舻西入河渭然既得之而不能守则亦仅足以保东南而已然则天下之大势可知已今进既不能以六师之重通道荆襄循汉沔以赴兴元结连拓跋控引五路东向以图中原退又不能移跸建康治兵训武北争荆淮以为固守之计而但蹙处一方费日月於道涂前不能有尺寸之利後又无所保以为安未知漂漂者竟何如耶胡公奇其言壮其策归即以闻於朝而泉守资政殿学士谢公克家随亦露章荐公学行之懿不宜滞`库於是乃得召试而发策者以中兴事业之难易後先为问公即对言自古谋国有得失而成功无难易盖天下国家有至计而国势之强弱兵力之盛衰土地之开蹙不与焉唯能顺人心任贤才正纲纪则天下之事将无难之不易惟上之人惜时爱日而亟图之反覆驰骋辩说纵横出入古今证验精博日未i奏篇已上累数千言而文不加点高宗览而异焉赵忠简公方以元枢受诏西督川陕荆襄军事欲奏取公为属会太夫人属疾不果既遂遭丧以归而赵公卒亦不果行也再召入对时上已用张忠献公之策进次建康指授诸将计日大举以复中原国势亦小振矣公始进见欲坚上意以遂中兴之业即奏言曰陛下以圣哲之资抚艰难之运侧身焦思累年于兹而民困兵弱外敌侵凌勘定之刖枚未集意者陛下殆当抗圣志於高明而辅之以睿智日跻之学垂精延访蚤夜汲汲以求宗庙社稷经远持久之计申明纪律崇\节义而又以民心为基本忠良为腹心则臣有以知外敌之不足忧而恢复大功指日可冀矣因论自古中兴之君唯汉之光武勤劳不怠身济大业可以为法晋之元帝唐之肃宗志趣卑近功烈不终可以为戒反覆切至而犹虑夫计画之间或未精审无以服\心而成大功也则又言曰人主操大权以御一世必有所以处此者有以切中於理然後足以深服天下之心是以无为而不成今万机之务决於早朝侍立逡巡之顷未有以博尽谋谟之益使其必当事理以服人心谓宜略放唐朝延英坐论之制仰稽仁祖天章给札之规延访t臣博求至计然後总揽参订以次施行则政令之出上下厌服天下之事无所为而不成矣顾又尝病士溺於俗学而不明君臣之大义是以处於成败之间者常有苟生自恕之心而缺於舍生取义之节将使三纲沦坠而有国家者无所恃以为安则又奏言宜鉴既往之失深以明人伦励名节为先务而又博求魁磊骨i沈正不回之士之朝廷使之平居无事正色立朝则奸萌逆节销伏於冥冥之中一朝有缓急则奋不顾身以抗大难亦足以御危辱凌暴之侮则庶几乎神器尊严而基祚强固矣上悦其言而於光武晋唐之论尤所嘉叹明日以喻辅臣且论元帝肃宗之失而尤以元帝区区仅保江左略无规取中原之志为诮乃诏改公京秩仍典校中秘书则当是之时圣志所存亦可见矣不幸适有淮西杀将叛兵之变中外恫疑异议I起张公至为解相印去而国论遂变至欲尽撤两淮之戍还建康以自卫公深以为不可因率同列拜疏言曰淮淝东南之屏蔽昔人之所百战而必争者今皆幸为我有而无故捐之以资敌非计之得也若彼乘吾之S长驱以来不信宿而至江津人心一摇则建康虽有甲卒十万亦将无所施矣且其新民累岁安集亦既有绪今乃一朝而弃之使其老稚狼狈而南来丁壮忿憾而北去其失人心以贻後患抑又甚焉即以宿卫单寡必行今策则愿毋庸尽撤而使合肥盱眙两戍所留各不下三万人则亦足以固吾圉而折敌冲矣疏奏不省而刘豫果数求援於金以乘吾隙议者方以为忧而金反忌豫强将不可制一旦执而废之遂不暇以我为事不然则亦殆矣自是之後庙算低回上下懈弛北伐之谋日以益衰顾望中原坐失机会而明年车驾遂还临安矣御史中丞常公同荐公恬尚有守可任大事因复召对公即抗言当今国论不过两端喜进取之谋者既以行险妄动而及於败为待时之说者又以玩日运甓至於二者不能相通而常堕於一偏是以成功不可见而均受其弊故臣尝谓能自治以观衅则是二者通为一说而无所偏废盖能夙夜忧劳率厉\志则未尝不待时而不至於审知彼已必顺天道则未尝不进取而不及於败谋人之国者诚能如是以求逞於敌而有不得志者臣不信也然臣窃迹近事则夫往年江上之捷日者伪刘之废中原之衅可谓大矣而吾终未肯求所逞岂非以行险妄动为不可以不戒而於吾所以自治其国家者将益求其至欤今日之势虽未至於危机交急亦可谓迫矣谓宜断自圣志深思昔人爱日之义忧劳为政无少怠忽凡事之故常非天下所以安危存亡者悉归之有司而日与辅相大臣一心戮力明礼义正纲纪除弊政振俗抚循凋瘵之民淬励士大夫而责之职业凡以求吾所以自治者然後谨察四方之衅投隙而起安受其烬以致天地之殛则虽有智者亦不知为敌谋矣初刘光世守淮西御军无法而敌至辄谋引避既正其罪而夺之兵矣寻有叛兵之变庙议反谓由罢光世使然更慰藉而宠秩之张俊守盱眙方撤戍时犹命分兵留屯而俊不受命悉\以归朝廷亦不能诘公於是又言陛下有为之志未尝少衰而天下之事每每病於不立使中兴之烈未有卓然可见之效臣窃不胜忧愤而深惟其故以为陛下诚能并进忠贤修明纪律惩陵夷委靡之祸革姑息苟且之政深诏大臣号令所出必务合於天下之正义而毋恤匹夫F私之怨则威令必振国势安强虽桀骜之敌亦将as而退听尚何病於事之不立哉上亦不以为忤特命除郎兼畀史笔而常公犹以为此非所谓荐论之本意再论上前言甚恳至然事已行不及改也公至史院会方X修蔡卞所撰哲宗实h而宣仁附传实公所分所以辨明诬谤分别邪正者於体为尤重而公考订精密直笔无隐论者美之其後顾亦不免颇为他官所窜易是以读者犹有憾焉既而金人亟遣使来请和赵公以议小不合亦罢去而秦丞相桧始颛政事遂决屈已和戎之议矣金使名称既不逊而所责奉承之礼又有大可骇者於是\心共怒军士至汹汹欲为变夜或揭通衢指桧为金谍都人汹惧一时忠智之士竞起而争之公亦亟与史院同舍胡公凌公景夏常公明范公如圭五六人者合辞抗疏言曰金人方据中原吞噬未厌何忧何惧而一旦幡然与我和哉盖其狃於荐食之威动辄得志而我甚易恐故常喜为和之说以侮我又虑我训兵积粟畜俟时而事有不可知者故不得不为和之说以挠我耳盖金人和使即秦之衡人兵家用之百胜之术也六国不悟衡人割地之无餍以亡其国今国家不悟金使请和之得策其祸亦岂可胜言哉而执事者顾方以为吾为梓宫母后渊圣天属之故遂不复顾祖宗社稷二百年付托之重而轻从之使彼得济其不逊无稽之谋而藉躏以逞将焉避之哉昔楚汉相持之际项羽常置太公俎上而约高祖以降矣使为高祖者信其诈谋而遽为之屈则自其一身且无处所尚何太公之可还哉唯其不信不屈而日夜思所以图楚者以故卒能蹙羽鸿沟之上使其兵疲食尽势穷力屈而太公自归此其计之得失亦足以观矣其言之切如此盖出公与诸公之意而成於胡公之手桧虽持其议不少变然金人狂谋因是亦有不得尽逞者论者莫不壮之然自是之後边备遂弛士气益衰而兴复之谋上下皆以为讳正堕公等所忧挠我之计桧顾自以为得上心始谋以次尽逐诸异议者公因是亦数自求引去而参知政事李庄简公又尝欲引以近班以是桧尤忌之固留不许及金使再至独许归我河南地公因轮对又言陛下践艰难之运十年于兹虽有大有为之志而於天下国家所以经远持久之计多有所未暇者今者天戎心画地数千里以归于我此虽异时之变未可以豫知意者天其以礼悔祸使陛下间於忧虞而大有为之志将有所使此万世一时也然天下之事每病于难立者正以向一夫独见之言而略\口异同之论是以谋始太而用计有未详也愿考汉廷杂议之法自今发政造事陛下既与大臣谋谟於上又令卿士大夫有忠虑者亦得以自竭于下然後总揽t策而裁处其中将举天下之事惟陛下之所欲为而无不成矣此於前日讲和之议犹欲三致意焉又念国步日艰人心未服而天子无自将之兵诸道无典戎干方之实二三大将人拥重兵强不可令事盖有不可知者则又数数建言宜复武举责实用必其洞晓韬钤长於绥御者以储将帅之才下州郡选骁勇悉送行在以补周卫之缺精择帅守使L卒乘以庄藩维之势亦皆当世之急务久长之至计反复巢荒茏约浩潇肚虢ㄌ学明大伦以倡节义之风而厉苟之习则又平日之所深虑而每言之所谓如人食息呼吸於元气之中一息之不属理必至於毙焉者非若後来诸人承望风旨但以课试文墨为粉饰太平之具而已也然而国是已定言无所入由是公之求去愈力而桧之怒公愈甚十年春遂使言者论公独以怀异自贤阳为辞逊为罪而出之外郡然公去未几而金果败盟复夺我河南地悉其师数道大入如公所谓未可豫知者於是中外大震桧亦不知所谓周章回惑至於视师之奏援引乖错而不自知闻者莫不窃笑而深忧之幸而一时将卒犹有前日东拔L练之余以故关陕顺昌V之师连战大捷敌乃引退复议讲解而梓宫母后始得南归又如公等所论楚汉强弱之势然桧遂掩已失而冒以为功公夺主权肆然无复有所忌惮矣公固不能复为之屈遂自请为祠官屏居建溪之上日以讨寻旧学为事手抄口诵不懈益?盖玩心於义理之微而放意於尘垢之外有以自乐澹如也旧喜赋诗属文至是非有故不徒作乃其文气则更为平缓而诗律亦益闲肆视诸少作如出两手矣然公自是不复起年未五十而奄至大故善人之类莫不伤之其後十余年间桧遂颛国秉大作威福诸与公同时被逐之人大者削籍投荒小亦弃置闲散迄桧死败其幸存者乃起复用或至大官而公皆已不及见矣呜呼熹尚忍言之哉公性至孝事太夫人左右无违友爱诸弟委曲将就有人所难能者与人交重然诺不以生死穷达二其心抚孤甥教之学而经理其家事曲有条理人无间言接引後进教诱不怠闻人之善推荐如不及至於邪佞嵬琐简贤附势之流与已异趣则鄙而远之或不忍正视其面至其所以施於吏治者亦皆果决明辨抑邪与正无所顾避顾熹生晚不及於闻见之详故不得而记也晚既属疾自知必不起而处之泰然略无忧惧之色手书告诀所善胡公宪原仲刘公勉之致中刘公子E彦冲属以其子而顾谓熹往受学焉其志道服膺死而後已垂裕後人不使迷於所乡者又如此云所为文有韦斋集十二卷行於世外集十卷藏於家始时吏部尚书徐公度欲为之序略言少日多见前辈而自得从公及正平张定夫游始得为文之法会病革不及脱而今序则直秘阁傅公自得之文也其论以为公诗高洁而幽远其文温婉而典裁至於表疏书奏又皆中於理而切事情亦为得其趣者公娶同郡祝氏封孺人赠硕人其父处士确有高行硕人性慈顺孝谨佐公事太夫人於穷约中未尝一日不得其仔某薪幽谕庖銮紫麓妾媵僮使曲有恩意後公二十七年卒一男子熹今以朝奉大夫致仕一女子嫁故浏阳县丞刘子翔蚤卒孙男三长塾亦蚤卒次附仕郎次在承务郎女三其婿修职郎刘学古迪功郎黄干进士范元裕曾孙男五钜钧监铎女九长适文林郎赵师夏余或许嫁而未行也公卒之明年熹奉其柩葬于建府崇安县五夫里之西塔山而硕人别葬建阳县崇泰里後山铺东寒泉坞然公所藏地势卑湿惧非久计乃卜以庆元某年某月【阙】　日奉而迁于武夷乡上梅里寂历山中o僧舍之北盖公之诗尝有乡关落日苍茫外尊酒寒花寂历中之句呜呼此岂其?耶不肖子熹追慕攀号无所逮及窃惟纳铭幽堂具着声烈以告万世盖自近古以来未之有改而公赠官通议大夫正第四品格又当立碑螭首龟趺其崇九尺刻辞颂美以表于神道用敢追述其平生论议行实之大者如右以请于当世立言之君子伏惟幸垂听而择焉谨状庆元五年十二月日孤朝奉大夫致仕婺源县开国男食邑三百户赐紫金鱼袋熹状
延平先生李公行状
先生讳侗字愿中姓李氏南州浦人曾祖讳干屯田郎中致仕赠金紫光禄大夫妣清源郡太夫人朱氏祖讳c朝散大夫赠中奉大夫妣永嘉郡太君胡氏咸郡太君朱氏父讳涣朝奉郎赠右朝议大夫妣太恭人饶氏先生朝议公之季子也生有异禀幼而颖悟少长孝友谨笃朝议公太恭人特所锺爱既冠游乡校有声称已而闻郡人罗仲素先生得河洛之学於龟山杨文靖公之门遂往学焉罗公清介~俗虽里人鲜克知之见先生从游受业或颇非笑先生若不闻从之累年受春秋中庸语孟之说从容潜玩有会於心尽得其所传之奥罗公少然可亟称许焉於是退而屏居山田结茅水竹之间谢~世故余四十年箪瓢屡空怡然自适中间郡将学官闻其名而招致之或遣子弟从游受学州郡士子有以矜式焉晚以二子举进士试吏旁郡更请迎养先生不得已为一行自建安如铅山访外家兄弟於昭武过其门弟子故人于武夷潭溪之上徜徉而归会闽帅玉山汪公以书礼车乘来迎盖将相与讲所疑焉先生因往见之至之日疾作遂卒于府治之馆舍是年七十有一矣隆兴元年十月十有五日也汪公为遣参议官王君伯序观察推官谢公仿护丧事躬视棺a礼意丧具无不周悉居数日诸子毕至遂以丧归先生娶同郡吴氏子男三人友直左修职郎信州铅山县尉信甫左修职郎建府建安县主簿友闻未仕女一人早亡孙男四人女八人皆幼初龟山先生唱道东南士之游其门者甚\然语其潜思力行任重诣极如罗公盖一人而已先生既从之学讲诵之余危坐终日以验夫喜怒哀乐未发之前气象为如何而求所谓中者若是者盖久之而知天下之大本真有在乎是也盖天下之理无不由是而出既得其本则凡出於此者虽品节万殊曲折万变莫不该摄洞贯以次融释而各有条理如川流脉络之不可乱大而天地之所以高厚细而品⒅所以化育以至於经训之微言日用之小物折之于此无一不得其衷焉由是操存益固涵养益熟精明纯一触处洞然泛应曲酬发必中节故其事亲诚孝左右无违仲兄性刚多忤先生事之致诚尽敬更得其O心焉闺门内外夷愉肃穆若无人声而\事自理与族A旧故恩意笃厚久而不忘生事素薄然处之有道量入为出宾祭谨饬租赋必为O里先亲戚或贫不能婚嫁为之经理节衣食以赈助之与乡人处食饮言笑终日油油如也年长者事之尽礼少者贱者接之各尽其道以故乡人爱敬暴悍化服其接後学答问穷昼夜不倦随人浅深诱之各不同而要以反身自得而可以入於圣贤之域故其言曰学问之道不在多言但嘿坐澄心体认天理若见虽一毫私欲之发亦退听矣久久用力於此庶几渐明讲学始有力耳又尝曰学者之病在於未有洒然冰解冻释处纵有力持守不过苟免显然悔尤而已若此者恐未足道也又尝曰今人之学与古人异如孔门诸子t居终日交相切磨又得夫子为之依归日用之间观感而化者多矣恐於融释而脱落处非言说所及也不然子贡何以言夫子之言性与天道不可得而闻也耶尝以黄太史之称濂溪周夫子r中洒落如光风霁月云者为善形容有道者气象尝讽诵之而顾谓学者曰存此於r中庶几遇事廓然而义理少进矣其语中庸曰圣门之传是书其所以开悟後学无遗策矣然所谓喜怒哀乐未发谓之中者又一篇之指要也若徒记诵而已则亦奚以为哉必也体之於身实见是理若子之叹卓然见其为一物而不违乎心目之间也然後扩充而往无所不通则庶乎其可以言中庸矣其语春秋曰春秋一事各是发明一例如观山水跬步而形势不同不可拘以一法然所以难言者盖以常人之心推测圣人未到圣人洒然处岂能无失耶其於语孟他经无不贯达苟有疑问答之必极其趣然语之而不惰者或寡矣盖尝曰读书者知其所言莫非吾事而即吾身以求之则凡圣贤所至而吾所未至者皆可勉而进矣若直以文字求之悦其词义以资诵说其不为玩物丧志者几希以故未尝为讲解文书然其辨析精微毫厘毕察尝语问者曰讲学切在深潜缜密然後气味深长蹊径不差若⒁岳硪欢不察乎其分之殊此学者所以流於疑似乱真之说而不自知也其开端示人大要类此先生资禀劲特气节豪迈而充养完粹无复圭角精纯之气达於面目色温言厉神定气和语默动静端详闲泰自然之中若有成法平居恂恂於事若无甚可否及其酬酢事变断以义理则有截然不可犯者早岁闻道即弃场屋超然远引若无意於当世然忧时论事感激动人其语治道必以明天理正人心崇节义厉廉耻为先本末备具可举而行非特空言而已异端之学无所入於其心然一闻其说则知其v淫邪遁之所以然者盖辨之於锱铢眇忽之间而儒释之邪正分矣熹先君子吏部府君亦从罗公问学与先生为同门友雅敬重焉尝与沙县邓迪天启语及先生邓曰愿中如冰壶秋月莹彻无瑕非吾曹所及先君子深以为知言亟称道之其後熹获从先生游每一去而复来则所闻必益超~盖其上达不已日新如此呜呼若先生之道德纯备学术通明求之当世殆~伦比然不求知於世而亦未尝轻以语人故上之人既莫之知而学者亦莫之识是以进不获施之於时退未及传之於後而先生方且玩其所安乐者於畎亩之中悠然不知老之将至盖所谓依乎中庸q世不见知而不悔者先生庶几焉比年以来学者始益亲而方伯连帅之贤者又乐闻其道而邀致之其意岂徒然哉不幸天丧斯文而先生殁矣龟山之所闻於程夫子而授之罗公者至是而不得其传矣呜呼痛哉诸孤方谋窀穸之事谓熹承学之久宜知先生之使具其事以请铭於作者将勒诸幽堂以告後世知德者有以考焉熹愚不肖蒙被教育不为不久听其言观其行而服膺焉不为不详然未能有以得其远者大者故悉取凡闻见所及一二书之词若繁而不敢杀者盖有待於笔削云耳谨状
朝散郎致仕陈公行状
本贯泉州同安县永丰乡感化里曾祖珠故不仕祖彦嗣故不仕考禧赠右朝请郎妣吴氏封安人公讳汝楫字济夫政和八年上舍出身补官迪功郎建州工曹掾属官省不行调南州顺昌主簿秩满正权漳州司户参军行长泰事代为漳岩主簿丁内外忧终制从政郎为汀州司法参军未行改宣教郎转奉议郎知汀州化县丞追荣其考妣以承事郎孺人诰第四加至今官封而公自化罢归历承议朝奉朝散郎凡十年不调晏如也年六十一以绍兴二十三年三月二十六日终于家公自始属疾即使其弟为奏上请得致仕郎未报疾革召亲戚常所往来者告语属其子而逝既尚书下公请事如章而公不起矣公在事以廉勤自约人至有能声为太府部刺史所知事有他吏所不能办者皆以诿公公为办治日以谨方在长泰直岁不收公力为言得蠲田租什之三在漳岩尉老病不任事以公代易会民余胜苏居t党攘为奸公悉禽取之法民乃V安朝廷嘉h其功改中都官而龙图林公y守南翰林綦公崇礼守漳州皆尝论荐之在化兴学校治复屋聚经子史氏t书以教其人始化以武为俗民不见义至是学者彬彬焉公自是归杜门里\非岁时庆问未尝出入闾巷诸公府乡人钦爱而仕者安之公亦是适恬不以进趣干其意可谓善人君子矣而薏诲陟豆犹为有憾也公两娶黄氏皆封安人後安人左宣义郎致仕某之女亦先公卒子男一人忱以公恩补将仕郎女一人未笄熹先君子吏部府君与公同年进士也熹之来此不及拜公矣公嗣子忱将葬公於某山之原以公行事授熹序次将以求志於作者熹谢不能而其请不已既不得辞乃取忱所论纂具着其大者如右时绍兴岁次乙亥人日左迪功郎泉州同安县主簿主管学事朱熹状
承议郎主管台州崇道观赐绯鱼袋罗公行状
公讳博文字宗约一字宗礼南州沙县人
曾祖安中赠中奉大夫妣太?人邓氏
祖畸朝请郎右文殿修撰妣宜人张氏宜人陈氏父彦温右从事郎知建州瓯县事赠右承议郎妣孺人邓氏太孺人黄氏
罗氏世为豫章人唐长庆中有为沙县尉以卒者子孙因家焉至五世孙觉始举进士中其科再世而得右文公以懿文清德显重於世又再世而得公复以道学行谊克世其家有闻於时然位卑数促曾不及究其用而死识者恨之盖公幼有异质生岁始周家人示以盘公一无所顾独扶服前取书之论性理者展玩久之右文公叹异为文以记其事且曰是儿当复以文学大吾门且复闻道而不为章句之习也十余岁遭瓯宁府君之丧哀毁如成人治丧葬又皆必诚信有法度用右文公奏补将仕郎授右迪功郎福州司户参军治仓庾谨出纳尽去宿弊後皆可法再调静江府观察支使桂管为岭徼以西一都会民物繁夥常时幕府已不胜事至公为当路所知事待公决者尤多公裁处从容人未尝见其疾言遽色而事无不各得其理者时秦氏用事士大夫以牾意窜斥系踵南来道出府下者公悉善遇之至竭廪奉则鬻衣以济其乏用荐者改右宣义郎知赵州瑞金县事转宣教郎始至岁歉公度民且饥则先事为备多所储积及饥发廪赈赡事无钜细必躬临之不以勤劳为惮其至诚恻怛虽壹主於惠爱无所计惜而厝置o密辨察精明人亦不能有以欺也邑人既赖以全而公又请推其余以及旁县县故多盗公饬巡徼设方略得渠帅数人诸法而境内帖然在官余九月会故丞相魏国张忠献公都督江淮雅器重公请以为干办公事用上嗣位覃恩转通直郎赐五品服使募兵江西得数千人以归和籴建康以实军又以公与其事未几得谷亦巨万计张公再入相宾客例出幕府公得知和州未上而吏部侍郎玉山汪公制置全蜀奏辟公参议官以行军府之政必以咨焉汪公既虚心好问公亦推诚启告反复殚尽必归於至当而後已成都之政遂最天下公之助为多也尝衔命汉中劳抚将士宣抚使以礼致遗为钱三百万公不欲受而难於辞S还次汉州州方治贡院不能就以五十万予之余悉输成都公帑取河南程夫子之遗文与他名臣论奏纂述之可以垂世者募工锓板用之略尽而横渠张夫子之家避地流落贫不自振公访得之为言汪公延置府学蜀士知所劝焉东方士大夫游宦蜀土贫不能归或不幸死不克葬者公皆出捐俸金以振业之赖以济者甚\累迁承议郎秩满自请奉祠得主管台州崇道观命下而汪公亦召还公复从东至嘉州宿留与同舍会集笑语如常时一日忽语人曰吾将逝矣然幸大事已竟可无憾也遂就寝酬酢从容了不异平日独无一语及其私俄而遂化乾道四年四月十有三日也盖其年五十有三矣同舍聚而哭之解其装以理丧事则中独有书数十帙余金足以归其丧而已相与咨叹以为不可及遂以柩归其年冬十有一月葬于沙县严地祖茔之旁公娶陈氏了斋先生之兄孙女先公卒子男二人曰问曰辟孙男八人女七人皆幼公资禀和粹沈静寡欲其处已待人一主於诚敬平居怡愉人莫见其喜愠之色闻人之善称慕如不可及至其有过则常若有所隐避而不忍言也视人患难困乏如切其身经营周救必尽其力年未三十即屏远声色一榻萧然惟乐善不倦如嗜j闻天下之士有一言一行之几乎道至或千里求之以是凡四方之名山胜⒍嗨登历而於佛老子之学亦往往能道其所以然者或者遂意公诚笃好之而不知公之所志与其所学有不在是也盖尝从张忠献公问行已之大方张公为手书所为敬说一通以授焉公受而行之终身不懈又从同郡李愿中先生游闻河洛所传之要多所发明於是喟然而叹曰儒佛之异亡他公与私之间耳由此沛然自信其守益坚在桂州时汪公盖方通判州事知公所为日就公语且亟称道其为人故卒引以自助而今刑部员外郎刘公芮亦方隐居州之西山躬耕励志人罕识之公独以坐曹决事之余日往从之游刘公名家子及见前辈多识前言往行顾独恨得公晚及闻公卒哭之恸为寝疾不食者数日此岂势利之使然哉抑公才志行业之美固当有为於世而充养有素神观清明人亦不谓其止於此也呜呼其可谓不幸也已熹尝受学李先生之门先生为熹道公之为人甚详於其从辟江淮也喜而言曰张公高明闳大有余而宗礼以精密详练佐之幕府无过事矣时熹未识公也及先生没乃获从公游而得其志行之美然後益信先生为知人然公自是入蜀相望数千里书问岁亦一再至所以劝励从学者殊厚日夜望公之还几得复相与讲其旧学而公乃以丧归熹既痛公之不幸不及大为时用又伤吾道之不幸而失此人也亟往哭焉诸孤既号哭受吊则以公从弟颐所叙官阀梗⒁煌ㄊ陟涫棺创沃将以请铭於作者熹谊不获辞既趣以就事矣惟是从游之晚於公之行治有不尽知大惧阙漏放失将无以备采择为罪伏惟立言之君子有以财之谨状乾道五年五月日迪功郎新差充枢密院编修官朱熹状
敷文阁直学士陈公行状
公讳良翰字邦彦早孤事母孝游乡校以谨厚庄重为人所称读书务通大指为文恢博有气绍兴初举进士中第授左迪功郎调绍兴府会稽县主簿秩满循从事郎知明州慈溪县事岁凶民饥公喻富室发廪以粜籍贫民授灰再嵘习蚕录靡厝死抵导德门三乡之渠溉田甚广改宣教郎知温州瑞安县事转奉议郎瑞安俗强梗号难治或谓公宜厉威严以弹治之不然不济公叹曰县令字民之官爱之如子犹惧不D况奋其武怒以慑威之彼亦何所恃耶催租不下文符第揭逋户姓名通衢为之期日民乐於不扰如期皆集听讼多得其情或问其术公曰吾何术第公吾心使如虚堂悬镜而物之至者妍丑自别耳罹内忧去官邑人送者皆泣涕而返免丧授衢州州学教授日进诸生教以修身厉行之意不专器人於文字语言之间转承议郎用殿中侍御史吴公芾荐为御史台检法官擢监察御史上即位覃恩转朝奉郎时金亮败盟既毙而归其嗣主新立复遣使来约以旧礼修好而中州遗民又皆相率来归诏问所以处之者公上疏曰襁负之民皆吾赤子去坟墓离亲戚捐生业而来归我其义不可以不纳然若许以旧礼而又纳其降人则异日彼必来索索而归之伤向化心纳之不便其必定计在我以自治为先而和与不和付之泛应然後乃可纳耳二者在陛下圣志如何愿熟计之寻复有诏问时务所宜公复上疏请明阶级以修军政核兵籍以丰财用禁折变以苏民力省堂选以抑奔竞内外之官皆久其任赏罚轻重务合\心上嘉纳焉隆兴元年秋诏以灾异求言时上用故相张忠献公军淮泗以规进取而议者不一争献防江之说公於是上疏极论以为备边之要在固O篱专委任而已今欲舍淮防江却地夺便非计也而朝廷过听使督府不得专任阃外之寄臣窃以为误矣上然之除右正言入谢首陈纳谏修德之说以开上意会有飞蝗之异公又劝上以畏天恤民为心语益切於是金人再移书求复故疆且邀岁币朝议将许之公入见上极陈前日讲和之失使山陵隔~疆场无备北方忠臣义士来归我者反为敌用而致怨於我皆秦桧之罪今不可以复蹈其失且中原之地皆吾祖宗二百年故土外敌据属尔况唐邓海泗又金人渝盟之後吾以兵取而得之者安得以故疆为言我亦何说而归之乎既而宰相汤思退力主和议建遣卢仲贤李虺质楸掖徒鸸大臣主兵者公为上言仲贤轻儇无耻蜃员崩雌渥偌２豢芍宜罢勿遣姑报以书徐观其变而为之所上乡公说而宰相力争竟遣二人行公又论今庙堂督府议论不同凡边奏上闻庙堂皆阳为唯诺无所可否而实百方沮败其计万一爽於事机督府安得独任其责上矍然称善以公语语宰相时杨存中为御营使悉总殿前诸军公言存中自太上皇帝时提禁旅二十余年权势极盛中外忧疑赖太上圣明威断罢使就第今又无故假以使名授以兵柄凝冰坚不可以不戒愿陛下为宗社计亟罢存中使以兵属三衙如故事则天下幸甚疏三上论者再竟罢存中会仲贤等出疆敌迎劳如礼朝廷上下皆喜以谓和议决可指日而定公独抗言曰和议於金人有大利四而在我有未可必者五盖罢兵讲和则彼得以中原休养民力威制小种销伏t盗此皆金之大利而我欲与为敌国请复山陵又必其不求四郡不索降人不疑边备此则殊未可必愿陛下毋惑t议先定久远之规以应其变上欣然开纳既而李蚓共桓疑婊垂奏论夺其官独仲贤至汴辄许以疆土岁币输敌而还上大怒下仲贤吏欲诛之宰相叩头恳请得免因极言边备不足恃和好不可不修上不得已复遣户部侍郎王之望知合门事龙大渊使金公遂与侍御史周公操请见力言前遣仲贤已辱国命而大臣不悔前议之失又欲肆臆决S\谋不谓秦桧复见於今且彼书要我罢四郡屯兵而以其地归之如此是彼不折一兵而坐收数千里要害之地也臣愚以为决不可许若岁币则俟得陵寝而後予之庶几犹为有名今计议未决而之望遽行恐其辱不止仲贤而已愿先驰一介往议坚决行未晚也上以公奏示宰相宰相请召侍从台谏议之诏可公上议如前一时侍从之贤者亦多附其说上遂以胡P杨由义为审议官令专议四郡事而手诏之望大渊使议陵寝梓宫降人边备四事利害以闻二人奏上上烛其奸凡语之依违转脱者皆墨识之以示台谏公因复伸前论上乃从之时岁十二月也除左司谏会长秋宫建官其内外之属若干人公上疏论之且请节他冗费始自宫掖以奉边军诏诸以长秋为官者损其七人他亦颇有所减省如公请既而P及由义与金议四郡不合大为金所困辱而归思退尚执前议正言尹素以z事龙大渊得进用又本仲贤姻党附思退以撼督府公因疏论思退奸邪误国宜早罢黜以靖中外张浚精忠老谋不宜以小人之言摇之上曰思退前议诚失然朕爱其警敏冀可责後壳淦渲弥至魏公则今日人材物望孰有出其右者朕岂容有此意正使有之亦岂不谋卿等此殆言路有异意者卿为朕谕之公顿首谢曰陛下言及此天下幸甚然宰相之任古难其人正使不得全才取椎顿朴实之人缓急犹可倚赖思退庸狡小黠大痴恐误陛下国计且警敏二字非明主所以卜相之法也退以上语谕同列勃然变色明日亦请对於是以王之望为谏议大夫罢公言职以直敷文阁知建府越两日而有诏张公罢兵还朝又两月张公竟罢相印去而和议遂定如思退等之策矣时隆兴二年六月也初公恶奸邪面举韩魏公富贵易求名节难保之语以警切之大愧恨至是既得结近幸以售其奸遂连中外之力先排公去之然後罢督府退张公召还四郡戍兵毁撤两淮守备务以强敌势孤上心而冀其说之必用不复能为宗社计也金於是乘势大入几不可支上亦悔悟而太学诸生数百人前後伏阙再上疏请召用公及胡铨王十朋等而斩思退之望尹洪适以谢天下谓之四奸思退等由是始败然边备遂弛不能复张天下至今恨之公至建一以惠爱抚其民如为县令时掾史以死囚狱具至h问辄不承请循故例即讯而已公不可曰h囚于庭法也吾何容心哉既亦卒无称w者未几就除福建路计度转运副使听览不倦幽隐毕达欲行部辄先移文所至毋得治道路饰供张诸州以例致馈一不受作观风七咏以示敦本厚俗之意转朝散郎除江东路提点刑狱公事移浙西转朝请郎以宗正少卿召还五年权太常少卿侍立官给事中除兵部侍郎时朝廷欲调沿江数郡民兵列屯江津以备敌公力为宰相言敌未尝窥边民兵未尝练习无故点集恐徒扰而无益语闻事寝以足疾求去不许会浙东有风水之灾秋稼尽坏州县不以闻公以白上上即遣漕臣按视蠲租赋赈流氓官吏蔽匿者皆抵其罪寻诏公同修国史转朝奉大夫除右谏议大夫命下之日中外翕然时杭帅周淙多创摄局以私亲故秀守徐藏遣吏持钱买灯都下闻之恐惧皆亟罢之公入谢陈四事曰畏天曰爱民曰修政曰官人因言治课匆族嵫远治象可以立见陛下诚能尽取天下贤才之列位自然壮观朝廷而治象可见治象见则治效因可卜矣上曰善六年正月戊辰大雨震电庚午大雨雪公求对极陈祗畏天戒饬正庶事之说时东宫久未建复奏手疏言之上皆嘉纳时上已深悟前日和议之失思欲亟致富强以为恢复之渐而小人乘间争售其说有王天觉者以货结左右陈聚a击刺之术皆狂妄乖剌上未之察以为枢密院编修官台谏攻之不能动公极论之上始开寤逐去史正志者素以倾巧进至是当帅成都惮远役则使其党请复置发运使而以己为之上然其说公入奏曰祖宗本建此官盖沿唐制转东南以饷京师今已居东南而衣食其租税矣又颇分给武昌建康京口诸军应上供者数亦无几而虚立此官甚无谓况正志反覆小人诞妄有素不过欲假此重权割剥州县侵牟商贾以自为功耳自今以往法之既密者不复法之未密者日加密臣恐数年之间民愁盗起有以劳圣虑也疏三上且面论之益切上亦知正志之妄谓公曰吾姑试之耳公於是退而求去上封还所奏手札喻公若曰都俞吁蚯笆ニ不免卿岂可轻去为高耶公复求对面请益力上留公亦益至已而发运司为公私之病果皆如公言正志遂以罪窜而发运官属皆罢矣公尝为上言曰蜀汉之兵可以窥关陕荆襄之\可以趋韩魏江淮之师可以捣青徐三者之势相为犄角不容有偏今蜀道既委大臣开府节制而荆淮之郊东西数千里未有任其责者愿择重臣分以委之则久远万全之计也上曰武臣为之可乎公曰文武固无异道但必得真才宿望足以服军民之心者然後可以济国事耳上曰善公言曰中兴之初诸将领兵者皆别选精数百人自为一卒优其廪犒以故骁勇竞劝所向有功韩世忠所谓背嵬张俊所谓亲随刘光世所谓部落是也今养兵虽\而诸将未闻有能为陛下拔尤取颖以生其气势者愿陛下之有以诏之也上欣然曰此朕意也即下其书诸将寻以与修玉牒成书转朝散大夫再上章求去不许七月除给事中会节将成闵冒请真俸事觉诏罪官吏之出纳者而置闵不问合门王拚招纳妄人谢显矫称密旨出境生事诏抵显等罪而亦不以及拚公皆处驳议乞正典刑章上翼日除礼部侍郎公力辞不拜遂除敷文阁待制提举江州太平兴国宫以去七年诏起公知婺州辞不获命再u月始就道未至除太子詹事两诏趣行仍令州郡敦遣公遂入见上慰藉甚厚属以调护之意公亦竭诚辅翼凡所以告太子者无非规戒之言一日召对东华门赐坐从容访以治道公论士大夫苟且欺诞之弊及江湖荒政甚悉上皆纳之因出手书唐太宗与魏郑公论德仁功利之语而书其後俾公极陈今日所未至公拜谢退上疏曰臣闻仁德者治之本也功利者治之恳泊笥形之君务其本而孔灾廖从形奁浔径有其空咭脖菹录观古事亲御神笔深诏愚臣以求今日所未至此尧舜之心也臣敢无辞以对臣窃观陛下欲承天意而比年以来水旱间作数千里间流殍万计是所以承天意者未至也陛下欲结民心而营造寨屋民不聊生死冻馁者不知其几是所以结民心者未至也陛下欲任贤能而张蛞谎藻岽油獠拐直之气郁而不伸是所以任贤能者未至也陛下欲退小人而正志方逐张某继之张某适罢韩玉又进是所以退小人者未至也至於欲择将帅而内外诸军睃削士卒专事交结不修军政欲恤军情而移戍江津措置失当使其老幼狼狈失所欲择监司而以祥刑之寄付之武臣欲吏久任而或到官旬日即行改易凡此八者一有未去则於陛下深仁厚德不为无累臣恐功利之课匆卓芍乱苍副菹挛抟匀实挛难而忘为治之本无以功利为易而速为治之壳粘绶钊粢猿刑煲獍я驸怛以结民心任君子必尽其才去小人必~其本广搜智略以司阃外之权作成武勇以振三军之气罢监司之非人申久任之良法自然仁德昭着功利@赫将与唐虞比隆而视太宗之事有不足为者矣疏奏上嘉叹再三出以示辅臣诏以公兼侍讲公以足疾有加求去甚苦上固留之诏听五日一参公力辞不许十二月以病剧请致其事上始知公果病除敷文阁直学士提举太平宫遣使赐以告身衣带公还家病间已而复作再奏告老遂以八年四月癸丑卒於正寝自疾革即屏医却药湛然无怛化之意七日而终享年六十有五诏转一官致仕讣闻赠太中大夫公质实无伪庄毅有守而色和气温不露节角人有片善称叹不已小有不善必面规之自起寒素以至通显奉养益薄无所嗜好不治生产财利禄赐随用辄尽不为毫发计留自罹内艰不复入私室诲督子弟接引後进孜孜不倦在州县勤事爱民号为良吏及登朝廷直言正色遭值圣明开\纳用抑邪与正中外倚以为重隆兴中协赞庙谋经营北向之策尤尽其力当是时国势几振不幸为小人所间以去比其复来则事已异於前日而公亦益老矣然其气不少衰因事献言必极其意而後已盖公尝为人言先儒有论为贫之仕者曰俟吾之饥饿不能出门户也而後计之此孙言也而听者不喻则其弊将无所不至夫饥饿而不能出门户则死而已矣尚何计之为哉公敬逊诚U非欲以大言夸世者而其语如此足以见其所存之素定而所立之非偶然也少时闻潘左史良贵廷叱奏事官窃独叹曰潘公戆矣曷若退而疏之之为得体乎族父某部侍郎公辅闻而赏之曰子少年而议论及此异日立朝当必有可观者愿子自爱至是卒如其言所为奏议及他文若干卷藏于家娶朱氏封硕人子男四人元抻业瞎郎耆抻页形窭膳尢学生广?赐进士出身女二人适右迪功郎郭戡进士吴洎孙男七人女三人皆幼元薜冉以是年九月壬申葬公于义城乡A石山之原以熹辱公知待荐宠之厚俾次其行事将以求志於作者请谥于太常且备异时史氏采h熹不得辞谨第h如右谨状乾道八年八月日前右迪功郎朱熹状
南岳处士吴君行状
君讳翌字晦叔世为建府建阳县忠孝里人曾祖恻祖深父从周皆不仕君早孤u冠游学衡山师事五o胡先生闻其所论学问之方一以明理修身为要遂捐科举之学曰此不足为吾事也先生既没又与先生之从弟广仲从子伯逢门人张敬夫游既诵其所闻於先生者而又上稽前古圣贤之言中览前世儒先之论下引四方朋友之说参伍辨订去短集长其左右出入虽不专主於一家然其大要以胡氏所传为宗也其为人忠信明决通微晓事教抚诸弟曲有恩意与人交表里殚竭心所不安告语切至而不失其和以是朋友多赖其益而乐亲之虽或不能从而亦不厌其言之尽也衡山人叶公贤君为人妻以其女君因教其子定使知所趋又见之敬夫而俾受学焉定以是为修士乡?称之张氏门人在衡湘者甚\亦无不往来从君参决其所疑者长沙故有岳麓书院国初时郡人周式为山长教授数百人後更变乱院废而山长罢五o方辞秦氏礼命时尝请为之不报乾道初帅守建安刘公珙始复立焉犹虚山长不置至是转运副使九江萧侯之敏始以礼聘君请为之君曰侯之意则美矣然此吾先师之所不得为者岂可以否德忝之哉卒辞不能萧侯亦高其义不强致也时君方买田筑室於衡山之下有竹林水沼之胜因取程夫子澄浊求清之语ブ曰澄斋日与宾客从容其间讲道读书间出诗篇以咏歌其所志盖然有以自乐然不数月而病不起矣淳熙四年八月三日也享年四十有九君娶叶氏生一男曰傅才六岁一女亦尚幼君既没叶夫人以君遗命请於其父使弟定与君之外弟游霖游彰等以九月三日葬君衡山之东海桥之原於是君之外弟游彬居故里u月而後闻君之丧泣而言於熹曰吴兄之终彬独以远不得奔走其葬今将状兄之行而请文於桂州张先生以表于墓愿吾子之文之也熹与晦叔有朋友之谊不可以辞乃论其行事始终大者如此以备采择然敬夫与晦叔学同师居同郡其游久於熹所以知之必将有深於此者请并列而具刻焉谨状
晦庵集卷九十七
<集部,别集类,南宋建炎至德佑,晦庵集>

[book_title]卷九十八
钦定四库全书
晦庵集卷九十八　　　　　宋　朱子　撰行状
朝奉大夫直秘阁主管建府武夷山冲佑观傅公行状
本贯孟州济源县
曾祖君俞故任通直郎知京兆府奉天县事赠正奉大夫曾祖妣张氏赠硕人
祖裕之故任朝议大夫主管南京鸿庆宫济源县开国男食邑三百户祖妣钱氏封恭人
父察故任朝散郎尚书吏部员外郎赠徽猷阁待制累赠少师忠肃妣赵氏封清源郡太夫人赠秦国夫人
公讳自得字安道其先郓州人自曾伯祖献简公以清直仁勇事仁宗英宗神宗历三朝皆以谏诤有声在哲宗时遂闻国政盖始筑草堂於济源之上而家焉至忠肃公遭靖康之难实以忠义死国事其事皆具国史公幼颖悟读书不数过辄成诵有至性生十年而忠肃公薨哀号思慕若成人事太夫人爱敬饬备一举动唯恐失其意遭乱离转侧兵间遇父友故参知政事陈公与义於岭右陈公奇爱之坐之膝抚其顶曰长必以文名天下因自诵其诗之杰句以诏之公时虽幼已悉领解年十四赋玉界尺诗语意警拔故参知政事李公邴大惊异之因许归以女既乃定居于泉州家贫甚夜燃薪自照与兄弟读书或至达旦遂博通六经诸史百家之言下笔为文辄数千言初朝廷以忠肃公死事h其孤公得补承务郎三监潭州南岳庙乃为福建路提点刑狱司干办公事使者李公公懋性刚介好面折僚吏独屈意待公欲试以事因悉以讼牒委焉间相见则摘其事以问公具条委折及其姓名爵里一无所遗李公喜甚自是一司之事无不取决於公书奏出公手辄报可他人为之则多寝不下李公行部至漳州会州兵禽漳浦贼华齐及其党与以献而安抚司以便宜指挥檄宪司悉斩之李公将从之公争不可且曰便宜指挥安抚司受之朝廷本司无所预今乃承之於安抚司可乎李公悟命悉械系诸县分鞫之狱成以法诛其首数人余悉以畀军中盖全活几百人已而丐闲得主管台州崇道观秩满通判漳州事太守刘公才邵始以公年少未甚相知及见其处事精明驭吏严整而文词敏妙又非流辈所及乃大叹服郡事非公不决间则相与徜徉以文字相娱乐每语人曰自傅君至吾始知有为郡之乐时山獠跳踉未已而太守与统兵官陈敏不相能饷或不继军几变公调护其间甚力且为移书转运判官得钱二万缗以赡其军敏及军士皆感泣思奋t盗竟平及公代去敏语其下曰傅公成就吾军如此而未尝以一事干吾军政可谓真清矣故闻公丧偶欲遣其爱妾挟重赀来奉公公亦竟不受也漳浦尉士有申和者以事为郡所逮县忽告有盗入境请兵为援公笑曰是必非实特为申和地耳已而果然陈敏亦为和请公弗从竟捕于法而後以畀军中後十余岁公自融徙潮行荒山大雨中忽有以酒献者问其姓名则申和也公愕然诘其所以来之意则曰和日者罪当诛公用法固无所私然和独抵f而家获全是以感恩而来耳公为笑而饮之临漳公帑岁时例外致馈守贰甚厚公独不以一钱入门悉储於外以给宾客之费比去计所不取盖余千缗通判泉州事公居泉久及贰郡事洗手奉公无毫发私且熟知民俗利病部使者多委以事转运司尝欲榷郡酒酤公格弗下吏白恐获辜公曰泉人中产之家仰是以给者十室而五是决不可行若辈徒欲行文书因取赂於酒家耳乃私以书条利害于使者事竟寝有贾胡建层楼於郡庠之前士子以为病言之郡贾赀钜万上下俱受赂莫肯谁何乃t诉於部使者请以属公使者为下其书公曰是化外人法不当城居立戒兵官即日撤之而後以当撤报使者亦不说然以公理直不敢问也受代造朝民争遮道以送有金户齐民探其怀出金十两以献公曰某为金户郡官买金无艺且多不偿直独公未尝市分星为赐厚矣此乃丹药所化为杯器食饮当益人故敢以薰而非敢以为献也公笑S之差知兴化军事兴化素号难治前守听讼或继以烛事犹有不决者公剖决如流廷无滞讼发奸`伏猾吏束手日未午棠无一迹矣於是乃以暇日延礼邦人士大夫之贤者相与从容赋诗饮酒为乐而郡以大治初秦丞相桧以公忠臣子年少能自力学问有文词通吏事遇之甚厚然亦疑其刚果负气终不为己用故虽使之连佐两郡然皆铨格所当得召试博学宏辞科又已奏名而故黜之及泉代归乃间语公曰故事三丞得通用?补人而丞宗正者例以玉牒奏篇得为郎况公之文今从臣中名能文者所不及顾公太刚耳盍亦思少自贬乎公默喻其意然以太夫人春秋高且乐居闽中不肯远适乃力请便郡归养秦丞相以是始怒而其党又或中公以为有顾望持两端意以故是时公资序已应典州而仅得莆阳军垒以归然公亦既朝辞而行有日矣会通判衢州汪召锡者告前知泉州赵令衿诽谤且有及丞相语台谏徐等交章论奏事下廷尉秦丞相因以上旨命公体究令衿在泉时纳贿事公以尝同官辞丞相不可是时丞相权震天下一忤其意家立碎公念前已有小隙今又力辞必重得祸贻太夫人忧意不能不少回惑乃不得已奉命以行至泉按事十得一二即不复穷竟然犹虑不免为异时之累则见故枢密黄公祖舜而问焉黄公曰事端幸不自我加之以恕可也尉然其计既上其事又为请得毋更置狱会廷尉狱成令衿已坐谴奏上不过追纳所受金而已方事作时户部曹泳刑部韩仲通实主之两曹符檄日四五至督趣甚峻已而秦丞相死泳被逐仲通恐祸及已乃以体究事劾公朝廷亦知非公首事姑下公置对而仲通章再上遂罢公郡事公在郡不半岁罢去之日父老邀遮涕泣其贤士大夫有追路越境持公恸哭而别者後两年谏官挟旧怨复以前事为言遂夺公官徙融州为民公念前日本以爱亲故不敢力辞体究事今乃反为亲忧痛自咎责闻命即S酒肉屏媵御独与一浮图人偕行至融杜门读书益大覃思於文章融人皆敬爱之而中州人士官其土者亦皆乐从公游以文字求指教盖居融四年如一日泊然无复有一毫轩冕意特一念亲闱在远不获日夕左右则涕泣竟日会黄公给事东省知公前事首末力言於故丞相鲁国陈文恭公鲁公亦素知公遂以上闻得内徙潮州未几听自便主上登极复故官右通直郎时鲁公犹当国欲用公乃先除主管崇道观以言者罢乾道初元始复得申前命未几故枢密林公安宅又力荐於上且具白公前被枉状除知漳州又为言者所持事竟中寝未数月今少傅福国陈公入为吏部尚书雅知公之为人则与侍从官数人露章荐公事亲孝居官廉博学能文兴化之政庭无留讼而所坐初非其辜遂再除知兴化军而陈公章中语人以为无一字不实也陛辞论尉利捕盗之赏妄执平民有至论死而不能自明者语未竟上遽曰今之儒者例以不杀为仁然杀人者死公徐对曰V陶称大舜之德曰与其杀不辜失不经杀人者固应死而不辜者岂可杀上意亦悟即连称曰不辜则不可不辜则不可公退以语宰相时朝廷方议重强盗之法以公言而止公前治兴化有惠爱去之十有四年而再至且复奉安舆以来阖郡之民垂髫戴白争迎车下欢呼之声满道公治郡如前时郡有猾民素以挟持郡县为事者数辈前公未至尽挈其家以q公条教素信於民不动声色而郡复大治民李氏尝寓白金於其族兄已而诬以盗狱更数守不决公明其诬且判曰银当羽化既L长者之风金或误持又愧同舍之谊闻者感叹?服且传诵其语以为无愧於唐人甲乙之判李氏感泣会太夫人有疾供佛燃灯以祷既而太夫人竟不起郡县赙金余千缗公辞曰家虽贫幸足以葬岂可以此A吾亲皆却弗受而父老奔走阙下以公治状白于朝者数十百人中书为书于籍公性至孝以奉太夫人故仕宦未尝出闽中太夫人小有疾则忧形于色在漳时官舍有池亭日奉太夫人饮焉忽有珍禽彩羽数十容与水上太夫人甚爱之一旦忽飞去太夫人不乐为不饮者数日公惧与其室共祷于神明日乃复奉太夫人饮池上则禽亦皆复来集矣比公去乃已竟不知其所自来亦莫有能名之者时以为孝诚所感云至是服丧毁瘠甚免丧言及辄涕下初造朝知识见之无不惊愕再除知漳州奏事称旨留为吏部郎中天官素号剧繁侍右尤甚吏舞文为奸为郎者例不可否事公既入即召令史而下语之曰吾久谙州郡利病於省曹事体初不熟今幸蒙恩得备郎选亦将以治州郡者治之耳吏慑伏不敢欺然公素以吏事自喜而铨曹守格法无所施为遂请于朝愿竭力外官上喜其意除直秘阁福建路转运副使陛辞玉音J谕且云素知卿有风力闽中多赃吏故命卿往行召用卿矣公即奏治道去泰甚闽中去朝廷远吏不知奉法然取其甚者一二人治之亦足以厉其余上首肯之时闽部上四郡行钞盐法岁入悉输大农漕计为空而州县窘匮尤甚吏兵之给弗供凛凛然有朝夕忧公奉命疾驰至部夙夜询究利病所在而参伍其说大抵皆以为官不鬻盐则无以为岁计然纵州县一切科之於民则民必大病独一二近盐之乡若非籍户定数使民必鬻於官则私贩公行官鬻不售豪强得以倚法幸免而贫弱顾独受弊於是乃使县各以地远近利病所宜为法而奏行之且其宿负贷以本钱蠲增盐钱数十万缗州县之力以而公又为之撙节用度一毫不妄取予漕计亦遂饶足泉州两税外复科宗子米岁岁增广民不堪命郡太守若周公葵王公十朋皆尝请罢之弗果行公力以为言得旨户部给度牒转运司移他郡钱俾之和籴而禁其科扰泉民感公恩生祠之盖公为治大率以爱民为主而保全下吏非有民讼不获已亦未尝轻有所按治其罢软不胜任者多奏处以祠禄略如公前奏语然其候视极精明风采可畏爱吏亦不敢犯也建阙守公以郡屡易将帑廪空乏且岁颇不登亟闻于上即选能臣以治之上素知公即除知府事建当孔道部使者多寄治民健讼为郡者日不暇给公谈笑以治之事或累岁不决壹经公手无不立辨且後无能易者今户部尚书王公佐为转运判官尝语人日吾与傅公厚乃因政事间相知耳岁小不登公发廪赈济有啸聚欲为寇者僚属请出兵以捕公特以文檄俾乡官谕之皆帖伏不戮一人而定属县有杀人者方捕治而他县获逃卒卒於狱中自首尝杀某人县以言府公疑有奸命鞫其实果吏教杀人者重赂逃卒使伪首则杀人者可不死而卒f亦止於流因并论吏如法移知国府事国民淳事素简公亦以清静治或累日庭无公事酒官有为专知所悖自言者公召诘之吏具言监官赃f公曰是则然然上下之分不可乱也命杖之吏不伏公立命械治获其流f将论决袒其背则有肝奈皇帝万岁四大字公笑曰是固有法命呼执箴者杂刺甘共怀晌哪寺廴绶明日阖郡士大夫悉来贺曰此素横于乡者前太守屡欲治而不能不谓公谈笑间去此一害公曰法当然吾非有心者也春雨水溢将决圩田公力I之而止上尝以手札访问公具以实奏秋大旱时公将去郡犹请于朝蠲租十余万斛既去累年後守偶阅公帑之籍见某年斋合迎新供帐独无一不存者怪而问之则公所留也因大叹服每以语人盖公平生莅官所至率常如此此特因事而显耳复为福建路转运副使公所临郡县小有水旱必以闻至是泉州大旱而守利督租讳之公奏请募海舟广籴以助民食由是米不翔贵临安阙帅上命执政选有风力不阿权贵者为之执政拟二人以进上独指公以为可亟命召之先是公尝以事过三山副总管曾觌先来谒公曰闻公之名久矣因自诵其诗数十篇且请公诵近作公辞以忧患废忘时其亡而往报之及为郎复尝遇於客次觌诧数从官曰某人某人尝辱来访公独见鄙何也公逊谢而已竟不往及将使闽部合门官子弟有使本道而召还者以职事来谒公往报之延公便室则觌及从官数人皆在时方置酒公饮一辞腹疾而退於是翰林承旨亦以入直辞诸人皆有赧色觌大不乐公退谓诸子曰仕宦当自结明天子其次当由宰相安能俯首此曹以求进邪以故权贵多嫉公而召命竟不行改除两浙西路提点刑狱公事时公年已六十余矣性本刚介疾恶不能容人之过以故历官任事多与物忤至是自度不能俯仰俗间上章D闲不允得移浙东两浙今号封畿多有力者部使者例不案事公入竟受诉牒日数千纸一一亲为剖决所至决遣囚徒台无留事至於纠剔愆违绳治奸墨或望风解印绶去常山令为民所讼公素不轻案吏先面戒之而执法殿中者亲党多在其邑令事之素谨亟驰书求援其人即论公前使闽时推行盐k非是今又欲逐令而使其亲党代之以此公至治所未十日而赐罢过建父老捧薰z以迎者夹道数里而浙东人亦至今称思之然公益自知果不为世俗所容乃复求为祠官得主管武夷山冲佑观秩满复除知国府事朝命督行甚峻公不获已单车引道行未数程复以言者追论前体究事且尝面折泉守为f则又以冲佑祠官罢归公性高简不妄与人交居泉五十年杜门自守读书奉亲外无他为中间乘贰车持使者节亦且十余年讫未尝以一事扰州县太守之贤者如宋公之才王公十朋周公葵皆高仰之待以异礼而公月不过一诣郡每留语谈说道谊而已至是居闲益无事唯读书不辍客至觞酒论文道说古今唱酬诗什以相娱乐苍白发意气伟然未尝以留落不偶几微见言面也前居丧哀毁得脾疾至是益侵然犹日诵书数卷既病则屏S药饵独饮水以待终一日忽召所善前昭武守黄君维之新新安守石君起宗置酒卧内与诀既而剧谈诙笑歌呼如常时翌日遂不起时淳熙十年秋八月也年六十有八积官朝奉大夫其配李氏有贤德先公三十余年卒今赠安人子男五人伯蕹请郎权知道州军州事伯成宣教郎新知福州闽清县事伯祥将仕郎卒伯瑞迪功郎新漳州龙溪县尉伯拱业进士当以公致仕恩补官女四人长适承奉郎知潮阳县丞李谠次适进士李申之继室以其季俱早卒次适进士黄知白孙男五人充业进士育良尚幼余未名孙女六人长及嫁余尚幼公於书无不读少治春秋有声j屋间中年读诗至鸳鸯之二章因悟比兴之体间为子弟论说多得诗人本意故太常丞吴公Ю垂偃州公闻其博通古学着书甚富日从之游相与博辨往复不倦吴公悦之请公序其论语十说今行於世谪居读易数日一周手书程氏传一通玩绎久之纸为之弊其於子史百氏之书尝过目者盖皆略成诵也识虑高远机警~人少时闻朝廷夺刘光世军更遣儒臣代将叹曰是必且败事矣亟移书所知刑部侍郎曾公开请如唐罢马燧郭子仪等故事择其偏裨授以兵柄曾公然之将以白宰相未及而郦琼等叛书已闻矣参知政事李安简公亦忠肃公执友也罢政居会稽公往见之李公初以通家子弟待公问曰子以老夫今日之罢为何如公曰得失相半公问其故公曰公初附和议而终以弗合去岂非得失相半乎李公起握公手曰公晦为不亡矣金攻淮甸公以书抵枢密黄公论备御方略因策金有十败且言其变必自中起书至不数日金人完亮果为帐下所杀黄公以示诸公且报公曰何其策之明也曾觌自福州召还公移书丞相陈福公为言觌入必留留必为善人正论之害其後亦皆验公少从外舅李公学为文得其指授之微意既长益从当世先达游又日求其所未至刮磨灌溉以迄有成则其气骨雄健而关键谨严波澜浩榷语意精切有非当世文士所及者李公每读而叹曰吾文有传矣故丞相魏国张忠献公及尚书左丞叶公梦得翰林汪公藻中书舍人张公陨惺槔尚掳仓旃得其文皆爱重之汪公尤叹赏每谓公曰今世缀文之士虽多而往往昧於体制独吾子为得之不懈则古人可及也然再试礼部辄不利三应博学宏词科一既入等而黜于中书遂不复应科举而诲诸子甚力伯薏成皆及太夫人无恙时登进士第伯薷粗写士贫公晚岁始自次辑其文定为三十有二卷藏于家今伯薜冉以明年七月丁酉葬公於泉州南安县唐兴乡田丰里之云台山以熹尝以先人之旧辱公知顾甚厚见使状公行事以请志铭图永久熹窃惟公孝友之行洁廉之操精敏之识雅健之文皆足以高一世而其吏事方略亦复过人远甚盖不厉威猛而人自畏服不为一时小惠以干虚誉而其去思遗爱愈久愈深独以蚤年未能深自晦匿不幸见知权臣辟咎得凶遂以中废然当时识者固有以知其非公所欲其後诵言於朝白公无f者又多一时正人庄士且明天子亦既起公而任使之矣而自比年来殊无他端乃复重以前事横遭口语乍起乍仆以没其身既不得尽志竭才以布宣仁圣之德泽於远迩而其廾又不得究於高年是则岂不有命也夫故既历叙其世家行事之详而复具论其本末大致如此伏惟当世立言之君子幸赐采择以垂永世谨状淳熙十年十二月日具位朱熹状
奉使直秘阁朱公行状
公讳弁字少章其先吴郡人中徙歙之黄?唐末有讳古僚者为陶雅偏将以兵戍婺源因家焉其後世有隐德至奉直公始为儒尤以沈默自将足迹未尝至城市生五子公其次也幼颖悟读书日数千言十岁能文既冠遂通六经百氏之书游京师入太学补内舍生客食诸王家会景迂晁公说之为宫学教授一见其诗奇之与归新郑妻以兄女郑介汴洛两都之中一时故家遗俗盖彬彬焉公游其间闻见日广文章日进益厌薄举子事遂不复有仕进意靖康之难家破于兵南归及淮甸光尧太上皇帝已承大统驻跸扬州议遣使问两宫安否而见大夫无敢行者公闻之慨然攘袂而起抚髀太息即日奋身自献阙下宰相以闻诏补修武郎借右武大夫吉州团练使充河东大金军前通问副使且命之曰朕方俯同晋国用魏绦以和戎尔其远效侯生御太公而归汉公受命即日与使者王公伦张鍪男\直犯兵锋以行实建炎戊申正月也行遇金尼雅满于白水泺邀说甚切尼雅满不听使就馆云中馈饷如礼而实以兵守之公复屡与书具言用兵讲和利害甚悉绍兴壬子之岁金忽遣宇文虚中来言和议可成当择使副一人诣元帅府受书归报虚中欲二人探筹以决去留公正色曰此市道之所为耳吾之来固自与以必死岂今日乃觊幸於先归者哉愿使长亟诣军前受书归报天子遂成两国之好使吾君得以蚤申四海之养於两宫如前日临遣诏书本指则吾虽暴骨方外犹生之年也於是王公行有日公请焉曰古之使者有节以为信今无节而有印则印亦信也公既还朝无所事此愿留见授使某不幸一有意外之辱得抱以死死不腐矣王公挥涕解以授公公受而怀之卧起未尝不与俱也是时刘豫盗据京邑金迫公仕豫且[之曰此南归之渐也公曰吾受命而北不受命而南且豫国贼吾常恨不食其肉又忍北面而臣之哉吾有死耳不愿归之金人怒~其饩遗以困之公反从中固拒驿门忍饥待尽誓不为屈於是金人亦知感动复慰安之致礼如故久之复迫公换金官公曰自古兵交使在其间言可从从之不可从则囚之杀之何必换其官哉吾官受之本朝今日有死而已誓不易以辱吾君也且移书金用事人耶律绍文等曰上国之威命朝以至则使人夕以死夕以至则朝以死又以书告诀於後使者洪忠宣公曰杀行人亦非细事吾曹不幸遭之亦命也命出於天其可逃哉要当舍生以全义耳一日具酒食召云中被o士夫常所与往来者饮半酣语之曰吾已得近郊某寺之地一旦毕命报国诸公幸瘗我其处且识其上曰有宋通问副使朱公之墓於我幸矣\皆泪缘睫不能仰视公独谈笑自若曰此臣子之常分诸君何悲也金知公终不可屈遂不复强然公以使事未报忧愤得目疾其抑郁愁叹无l不平之气一於诗发之岁久成集号曰聘游彼中名王贵人亦多遣其子弟就学公以此又得时因文字往来说以和好之利而碑版篇咏流行北方者亦甚\得之者相夸以为荣焉王公还朝太上闻公守节不屈因其再使使}金银绫绢为赐岁在丁巳金诸酋相继死灭公使从者李发求得河阳人董考祥等密疏其事及彼中虚实使间行归报曰此不可失之时也其後王公复归又以公奉送徽考大行之文为献其词有曰臣等猥以凡庸误蒙选择茂林丰草被雨露於当年~党殊邻犯风霜於将老节上之旄尽落口中之舌徒存叹马角之未生魂消雪窖攀龙髯而莫逮泪洒冰天太上读之感涕诏官公亲属五人如故事别赐吴兴田五顷顾丞相张忠献公喻以密指曰归日当以禁林相处也明年金使乌凌阿思谋石庆充使至诏公子约八韭碣救牍菁之仍许附以家书且赐黄金三十两以寄思谋等见猿乒忠节嗟叹久之至以手加额云绍兴癸亥约和已定公乃与洪忠宣公及历阳张公邵皆得归其事见洪公家书轩集今行於世入境传旨促行者数辈至国门太上命中使梁璋引入便殿延见劳苦嘉叹再三公顿首谢且言曰臣闻人之所难得者时也而时之运无已事之不可失者几也而几之藏无形惟无已也故来迟而难偶惟无形也故动微而难见陛下与金人讲和上则返梓宫次则迎太母又其次则怜赤子之无辜肉白骨於已朽此皆知时知几之明验也然时运而往或难固执几动有变宜鉴未兆盟可守矣而诡诈之心宜默以待之兵可息矣而销戢之术宜详以讲之彼乱世君臣上不奉若天道下不求合民心人怨神怒不知修省以黩武为至德以苟安为太平虐民而不恤民广地而不广德非如天助陛下中兴之势也若时与几陛下既知之於其始图惟厥终愿陛下益留神焉太上纳其言赐金帛甚厚公又以彼中所得六朝御容及宣和御集书画为献并上所着聘游集且述北方所见闻忠臣义士朱昭史抗张忠辅高景平孙益孙谷五台僧真宝丁氏晏氏女阎进朱积等死节事状及故官属姓名以进请加褒h以劝来者太上高其节壮其志异其文俾易文资且有进用意诏曰朱某奉使岁久忠义守节理合优异特赐唤鹎х哦宰相秦桧方以讲和为功恶公言敌情悟上意奏以初补官换右宣教郎直秘阁主管神佑观有司校公考十有七年应迁数官桧又尼之仅转奉议郎明年四月六日遂以疾卒於临安府白龟池之寓舍遗命归葬故山不果则权厝西湖上智果院忠义之士莫不哀之公配晁氏与其子郑老皆死于兵再娶王公伦之女弟与晁氏皆封孺人子允酥列教郎知抚州崇仁县以卒女适里人王以公恩补承信郎孙朐缱湔瘴词斯之文慕陆宣公之为者其气质雄浑援据精博明白E畅曲尽事理识者以为深得其体於诗酷嗜李义山而词气雍容格力闲暇不蹈其险s奇之弊聘游集凡四十二卷别有奏议一卷尚书直解十卷曲洧旧闻三卷续[c说一卷杂书一卷风月堂诗话三卷新郑旧诗一卷南归诗文一卷皆藏於家熹先大父於公为三从兄弟先子初登第时尝往拜公溱洧之上公送以诗意寄甚远其後先子仕於朝时公已在北方比南归则先子不幸是岁已弃诸孤矣後六年熹始得拜公之殡而读其遗文又三十有四年乃复得官浙中则公之殡犹在智果院也方将为谋葬故而遽以f逐今密院检详尤公袤临安帅守张公杓闻而悲之相与悉力经纪其事而太学h张君体仁又为得吉卜於【阙】　县积善峰之下书来曰将以某月某日葬公之柩而以王氏孺人y焉熹窃惟国家承平百年所以遇士大夫者不为不厚政宣以来公卿大臣荷国宠荣殊异优渥又有非前日比者一旦狂徒误国招祸使君父蒙尘越在沙漠苦寒无人之地而一时遗臣卖国降敌之余接迹於朝腼然相视乃无一人肯奔问官守者公以草野诸生平日未尝沾一命之禄顾独奋然出捐躯命请冒锋镝斧质之威以尝不测之敌而守死不屈至於十有六年之久卒不污伪官爵竟得复持汉节归见天子其忠义大节终始凛然虽竹帛所书丹青所画无以过之和议之成虽若不在其身而风喻怂靖且嘤胗辛ρ啥公不肯自以为功还朝所建皆远谋至计不欲朝廷遂以目前所就为安而必期有以致中兴於异日者此其忠虑之深又与一时贪天之功以为己力而遂宴安江沱以至於忘而辱国者盖万万不侔矣上赖太上皇帝深照其衷前後褒嘉赐赉甚宠而不幸厄於权臣使不获申其志以死岂非天哉今葬有日宜有铭刻以告于幽因访其家得公外孙王炳所记行实一编参以旧闻第h如右而敬以请於尤公伏惟幸哀而终惠之以覆赖其後人且诏太史氏笔削以为万世臣子忠义之劝谨状
濂溪先生事实记
先生世家道州营道县濂溪之上姓周氏名实字茂叔後避英宗旧名改颐用舅氏龙图阁学士郑公向奏授洪州分县主簿县有狱久不决先生至一讯立辨\口交称之部使者荐以为南安军司理参军移郴及桂阳令用荐者改大理寺丞知沙州南昌县事签书合州判官事通判?州事改永州权发遣邵州事熙初用赵清献公吕正献公荐为广南东路转运判官改提点刑狱公事未几而病亦会水啮其先墓遂求南康军以归既葬上其印绶分司南京时赵公再尹成都复奏起先生朝命及门而先生卒矣熙六年六月七日也年五十有七葬江州德化县清泉社先生博学力行闻道甚蚤遇事刚果有古人风为政精密严恕务尽道理尝作太极图易说易通数十篇在南安时年少不为守所知洛人程公摄通守事视其气貌非常人与语知其为学知道也因与为友且使二子往受学焉及为郎故事当举代每一迁授辄以先生名闻在郴时郡守李公初平知其贤与之语而叹曰吾欲读书何如先生曰公老无及矣某也请得为公言之於是初平日听先生语二年果有得而程公二子即所谓河南二先生也南安狱有囚法不当死转运使王逵欲深治之逵苛刻吏无敢相可否先生独力争之不听则置手板归取告身委之而去曰如此尚可仕乎杀人以媚人吾不为也逵亦感悟囚得不死在郴桂阳皆有治绩来南昌县人迎喜曰是能辨分狱者吾属得所诉矣於是更相告语莫违教命盖不唯以抵f为忧实以污善政为耻也在合州事不经先生手吏不敢决苟下之民不肯从蜀之贤人君子皆喜称之赵公时为使者人或谗先生赵公临之甚威而先生处之超然然赵公疑终不释及守?先生适佐州事赵公熟视其所为乃寤执其手曰几失君矣今日乃知周茂叔也於邵州新学校以教其人及使岭表不惮出入之勤瘴毒之侵虽荒崖~岛人迹所不至者必缓视徐按务以洗w泽物为己任施设措置未及尽其所为而病以归矣自少信古好义以名节自砥砺奉已甚约俸禄尽以周宗族奉宾友家或无百钱之储李初平卒子幼护其丧归葬之又往来经纪其家终始不懈及分司而归妻子Z粥或不给而亦旷然不以为意也襟怀飘洒雅有高趣尤乐佳山水遇适意处或徜徉终日庐山之麓有溪焉发源於莲华o下洁清甘寒下合於湓江先生濯缨而乐之因寓以濂溪之号而筑书堂於其上豫章黄太史庭坚诗而序之曰茂叔人品甚高r中洒落光风霁月知德者亦深有取其言云淳熙六年六月乙巳後学朱熹谨记
伊川先生年谱
先生名颐字正叔明道先生之弟也【明道生於明道元年壬申伊川生於明道二年癸酉】幼有高识非礼不动【见语h】年十四五与明道同受学於舂陵周茂叔先生【见哲宗徽宗实h】皇佑二年年十八上书阙下劝仁宗以王道为心生灵为念黜世俗之论期非常之功且乞召对面陈所学不报间游太学时海陵胡翼之先生方主教导尝以子所好何学论试诸生得先生所试大惊即延见处以学职【见文集】吕希哲原明与先生邻斋首以师礼事焉既而四方之士从游者日益\【见吕氏童蒙训】举进士嘉佑四年廷试报罢遂不复试太中公屡当得任子恩辄推与族人【见涪陵记义h】治平熙间近臣屡荐自以为学不足不愿仕也【见文集又按吕申公家传云公判太学命\博士即先生之居敦请为太学正先生固辞公即命驾过之又杂记治平三年九月公知蔡州将行言曰伏见南省进士程颐年三十有四特立之操出t之姿嘉佑四年已与殿试自後~意进取往来太学诸生愿得以为师臣方领国子监亲往敦请卒不能屈臣尝与之语洞明经术通古今治乱之要实有经世济物之才非同迂士曲儒徒有偏长使在朝廷必为国器伏望特以不次旌用明道行状云神宗尝使推择人材先生择人材荐数十人以父表弟张载暨弟顺为称首】元丰八年哲宗嗣位门下侍郎司马公光尚书左丞吕公公着及西京留守韩公绦上其行义於朝【见哲宗徽宗实h案温公集与吕申公同荐子曰臣等窃见河南处士程颐力学好古家贫守节言必忠信动遵礼义年u五十不求仕进真儒者之高蹈圣世之逸民伏望特加召命擢以不次足以矜式士类益风化又按胡文定公文集云是时谏官朱光庭又言颐道德纯备学问渊博材资劲正有中立不倚之风识虑明彻至知几其神之妙言行相顾而无择仁义在躬而不矜若用斯人俾当劝讲必能辅养圣德启道天聪一正君心为天下福又谓颐究先王之达当世之务乃天民之先觉圣代之真儒俾之日侍经筵足以发扬圣训兼掌学教足以丕变斯文又祖宗时起陈抟种放高风素节闻於天下揆颐之贤抟放未必能过之颐之道则有抟放所不及知者观其所学真得圣人之传致思力行非一日之积有经天纬地之才有制礼作乐之具乞访问其至正论所以平治天下之道又谓颐以言乎道则贯彻三才而无一毫之为间以言乎德则并包\美而无一善之或遗以言乎学则博通古今而无一物之不知以言乎才则开物成务而无一理之不聪是以圣人之道至此而传况当天子进学之初若俾真儒得专经席岂不盛哉】十一月丁巳授汝州团练推官西京国子监教授【见实h】先生再辞寻召赴阙元佑元年三月至京师【王岩叟奏云伏见程颐学极圣人之精微行全君子之纯粹早与其兄颢俱以德名显於时陛下复起颐而用之颐趋召以来待诏阙下四方俊V莫不翘首乡风以观朝廷所以待之者如何处之者当否而将议焉则陛下此举系天下之心臣愿陛下加所以待之之礼择所以处之之方而使高贤得为陛下尽其用则所得不独颐一人而已四海潜光隐德之士皆将相招而为朝廷出矣】除宣德郎秘书省校书郎先生辞曰祖宗时布衣被召自有故事今臣未得入见未敢祗命【王岩叟奏云臣伏闻圣恩特除程颐京官仍与校书郎足以见陛下优礼高贤而使天下之人归心於盛德也然臣区区之诚尚有以为陛下言者愿陛下一召见之试以一言问为国之要陛下至明遂可自观其人臣以颐抱道养德之日久而潜神积虑之功深静而天下之义理者多必有嘉言以新圣听此臣所以区区而进颐然非为颐也欲成陛下之美耳陛下一见而後命之以官则颐当之而无愧陛下与之而不悔授受之间两得之矣】於是召对太皇太后面喻将以为崇政殿说书先生辞不获始受西监之命且上奏论经筵三事其一以上富於春秋辅养为急宜选贤德以备讲官因使陪侍宿直陈说道义所以涵养气质薰陶德性其二请上左右内侍之人皆选老成厚重之人不使侈靡之物浅俗之言接於耳目仍置经筵祗应内臣十人使伺上在宫中动息以语讲官其或小有违失得以随事规谏其三请令讲官坐讲以养人主尊儒重道之心寅畏祗惧之德而曰若言可行敢不就职如不可用愿听其辞【子三道见文集又按刘忠肃公文集有章疏论先生辞卑居尊未被命而先论事为非是盖不知先生出处语默之际其义固已精矣】既而命下以通直郎充崇政殿说书【见实h】先生再辞而後受命四月例以暑热罢讲先生奏言辅导少主不宜E略如此乞今讲官以六参日上殿问起居因得从容纳诲以辅上德【见文集】五月差同孙觉顾临及国子监长贰看详国子监条制【见实h】先生所定大⒁晕学校礼义相先之地而月使之争殊非教养之道请改试为课有所未至则学官召而教之更不考定高下制尊贤堂以延天下道德之士?解额以去利诱省繁文以专委任励行检以厚风教及置待宾吏师斋立观光法如是者亦数十条【见文集旧实h云礼部尚书胡宗愈谓先帝聚士以学教人以经三舍科条固已精密宜一切仍旧因是深诋先生谓不宜使在朝廷】六月上疏太皇太后言今日至大至急为宗社生灵长久之计惟是辅养上德而辅养之道非徒涉书史览古今而已要使跬步不离正人乃可以涵养薰陶成就圣德今间日一讲解释数行为益既少又自四月罢讲直至中秋不接儒臣殆非古人旦夕承弼之意请俟初秋即令讲官轮日入侍陈说义理仍选臣僚家十一二岁子弟三人侍上习业且以迩英迫隘暑热恐於上体非宜而讲日宰臣史官皆入使上不得舒泰悦怿请自今一月再讲於崇政殿然後宰臣史官入侍余日讲於延和殿则後楹垂帘而太皇太后时一临之不惟省察主上进业其於后德未必无补且使讲官欲有所言易以上达所系尤大又讲读官例兼他职请亦罢之使得积诚意以感上心皆不报八月差兼判登闻院先生引前说且言入谈道德出领诉讼非用人之体再辞不受【见文集杨时曰仕道与禄仕不同当夷甫以布衣入朝神宗欲优其禄令兼数局如院染院之类夷甫一切受之及伊川先生为讲官朝廷亦欲使兼他职则固辞盖前日所以不仕者为道也则今日之仕须其官足以行道乃可受不然是苟禄也然後世道学不明君子辞受取舍人鲜知之故常公之受人不以为非而先生之辞人亦不以为是也】二年又上疏论延和讲读垂帘事且乞时召讲官至帘前问上进学次第又奏迩英暑热乞就崇政延和殿或他凉处讲读给事中顾临以殿上讲读为不可有旨修展迩英阁先生复上疏以为修展迩英则臣所请遂矣然祖宗以来并是殿上坐讲自仁宗始就迩英而讲官立侍盖从一时之便耳非若临之意也今临之意不过以尊君为说而不知尊君之道若以其言为是则误主上知见臣职当辅导不得不辨先生在经筵每当进讲必宿斋豫戒潜思存诚冀以感动上意【见文集】而其为说常於文义之外反复推明归之人主一日当讲子不改其乐章门人或疑此章非有人君事也将何以为说及讲既毕文义乃复言曰陋巷之士仁义在躬忘其贫贱人主崇高奉养备极苟不知学安能不为富贵所移且子王佐之才也而箪食瓢饮季氏鲁国之C也而富於周公鲁君用舍如此非後世之监乎闻者叹服【见胡氏论语详说】而哲宗亦尝首肯之【见文集】不知者或诮其委曲已甚先生曰不於此尽心竭力而於何所乎上或服药即日就医官问起居【见语h】然入侍之际容貌极庄时文潞公以太师平章重事或侍立终日不懈上虽喻以少休不去也人或以问先生曰君之严视潞公之恭孰为得失先生曰潞公四朝大臣事幼主不得不恭吾以布衣职辅导亦不敢不自重也【见邵氏见闻h】尝闻上在宫中起行漱水必避蝼蚁因请之曰有是乎上曰然诚恐伤之尔先生曰愿陛下推此心以及四海则天下幸甚【见语h】一日讲罢未退上忽起凭槛戏折柳枝先生进曰方春发生不可无故摧折上不悦【见马永卿所编刘谏议语h且云温公闻之亦不悦或云恐无此事】所讲书有容字中人以黄覆之曰上藩邸嫌名也先生讲罢进言曰人主之势不患不尊患臣下尊之过甚而骄心生尔此皆近习辈养成之不可以不戒请自今旧名皆勿复避【见语h】时神宗之丧未除而百官以冬至表贺先生言节序变迁时思方切请改贺为慰及除丧有司又将以开乐置宴先生又奏请罢宴曰除丧而用吉礼则因事用乐可矣今特设宴是喜之也【见文集】尝闻後苑以金制水桶问之曰崇庆宫物也先生曰若上所御则吾不敢不谏在职累月不言禄吏亦弗致既而诸公知之俾户部特给焉又不为妻求邑封或问之先生曰某起於草莱三辞不获而後受命今日乃为妻求封乎【见语h】经筵承受张茂则尝招诸讲官啜茶观画先生曰吾平生不啜茶亦不识画竟不往【见龟山语h或云恐无此事】文潞公尝与吕范诸公入侍经筵闻先生讲说退相与叹曰真侍讲也一时人士归其门者甚盛而先生亦以天下自任论议褒贬无所顾避由是同朝之士有以文章名世者疾之如与其党类巧为谤诋【见龟山语h王公系年h吕申公家传及先生之子端中所撰集字又按苏轼奏状亦自云臣素疾程某之奸未尝假以辞色又按侍御史吕陶言明堂降赦臣寮称贺讫而两省官欲往奠司马光是时程颐言曰子於是日哭则不歌岂可贺赦才了却往吊丧坐客有难之曰子於是日哭则不歌即不言歌则不哭今已贺赦了却往吊丧於礼无害苏轼遂以鄙语戏程颐\皆大笑结怨之端盖自此始又语h云国忌行香伊川令供素馔子瞻诘之曰正叔不好佛胡为食素先生曰礼居丧不饮酒不食肉忌日丧之余也子瞻令具肉食曰为刘氏者左袒於是范醇夫辈食素秦黄辈食肉又鲜于绰传信h云旧例行香斋筵两制以上及台谏官破蔬馔然以粝遂轮为食会皆用肉食矣元佑初崇政殿说书程正叔以食肉为非是议为素食\多不从一日门人范醇夫当排食遂具蔬馔内翰苏子瞻因以鄙语戏正叔正叔门人朱公锉蚕沃遂立敌矣是後蔬馔亦不行又语h云时吕申公为相凡事有疑必质于伊川进退人才二苏疑伊川有力故极诋之又曰朝廷欲以游酢为某官苏右丞沮止毁及伊川宰相苏子容曰公未可如此颂观过其门者无不肃也又按刘谏议尽言集亦有异论刘非苏党盖不相知耳】一日赴讲会上疮疹不坐已累日先生退诣宰臣问上不御殿知否曰不知先生曰二圣临朝上不御殿太皇不当独坐且人主有疾而大臣不知可乎翌日宰臣以先生言奏请问疾由是大臣亦多不悦而谏议大夫孔文仲因奏先生污下巧素无乡行经筵陈说僭横忘分遍谒贵臣历造台谏腾口间乱以偿恩致市井目为五鬼之魁请放还田里以示典刑八月差管勾西京国子监【见旧实h又文仲传载吕申公之言曰文仲为苏轼所诱胁论事皆用轼意又吕申公家传亦载其与吕大防刘低醮嫱驳文仲所论朱光庭事语甚激切且云文仲本以伉直称然貌幌事为浮薄辈所使以害忠良晚乃自知为小人所绐愤郁呕血而死按旧h固多妄然此类不为无据新h皆删之失其实矣又范太史家传云元佑九年奏曰臣伏见元佑之初陛下召程颐对便殿自布衣除崇政殿说书天下之士皆谓得人实为稀涧之美事而才及岁余即以人言罢之颐之经术行谊天下共知司马光吕公着皆与颐相知二十余年然後举之此二人者非为欺罔以误圣聪也颐在经筵切於皇帝陛下进学故其讲说语常繁多草茅之人一旦入朝与人相接不为关防未习朝廷事体而言者谓颐大佞大邪贪黩请求奔走交结又谓颐欲以故旧倾大臣以意气役台谏其言皆诬罔非实也盖当时台谏官王岩叟朱光庭贾易皆素推伏颐之经行故不知者指以为颐党陛下慎择经筵之官如颐之贤乃足以辅导圣学至如臣辈叨备讲职实非敢望颐也臣久欲为颐一言怀之累年犹豫不果使颐受诬罔之谤於公正之朝臣每思之不无愧也今臣已乞去职若复召颐劝讲必有补圣明臣虽终老在外无所憾矣】先生既就职再上奏乞归田里曰臣本布衣因说书得朝官今以f罢则所授官不当得三年又请皆不报乃乞致仕至再又不报五年正月丁太中公忧去官七年服除除直秘阁判西京国子监【王公系年h云元佑七年三月四日延和奏事三省进呈程颐服除欲与馆职判检院帘中以其不靖令只与西监逐除直秘阁判西京国子监初颐在经筵归其门者甚盛而苏轼在翰林亦多附之者遂有洛党蜀党之论二党道不同互相非毁颐竟为蜀党所挤今又适轼弟辙执政财进禀便云但恐不肯靖帘中入其说故颐不复得召】先生再辞极论儒者进退之道【见文集】而监察御史董敦逸奏以为有怨望轻躁语五月改授管勾崇福宫【见旧h】未拜以疾寻医元佑九年哲宗初亲政申秘阁西监之命先生再辞不就【见文集】绍圣间以党论放归田里四年十一月送涪州编管【见实h】门人谢良佐曰是行也良佐知之乃族子公孙与邢恕之为尔先生曰族子至愚不足责故人情厚不敢疑孟子既知天焉用尤臧氏【见语h】元符二年正月易传成而序之三年正月徽宗即位移峡州四月以赦复宣德郎任便居住【制见曲阜集】还洛【记善h云先生归自涪州气貌容色髭皆胜平昔】十月复通直郎权西京国子监先生既受命即谒告欲迁延为寻医计既而供职门人尹l深疑之先生曰上初即位首被大恩不如是则何以仰承德意然吾之不能仕盖已决矣受一月之俸焉然後唯吾所欲尔【见文集语h又刘忠肃公家私记云此除乃李邦直范［胖意】建中靖国二年五月追所复官依旧致仕【前此末尝致仕而云依旧致仕疑西监供职不久即尝致仕也未详】崇二年四月言者论其本因奸党论荐得官虽尝明正f罚而叙复过优【已追所复官又云叙复过优亦未详】今复着书非毁朝政於是有旨追毁出身以来文字其所着书令监司觉察【语h云范致虚言程某以邪说v行惑乱\听而尹l张绎为之羽翼事下河南府体究尽逐学徒复隶党籍】先生於是迁居龙门之南止四方学者曰尊所闻行所知可矣不必及吾门也【见语h】五年复宣义郎致仕【见实h】时易传成书已久学者莫得传授或以为请先生曰自量精力未衰尚觊有少进耳其後寝疾始以授尹l张绎【尹l曰先生践履尽易其作传只是因而写成熟读玩味即可见矣又云先生平生用意惟在易传求先生之学者观此足矣语h之类出於学者所记所见有浅深故所记有工拙盖未能无失也见语h】大观元年九月庚午卒于家年七十有五【见实h】於疾革门人进曰先生平日所学正今日要用先生力疾微视曰道着用便不是其人未出寝门而先生没【见语h一作门人郭忠孝尹子云非也忠孝自党事起不与先生往来及卒亦不致奠】初明道先生尝谓先生曰异日能使尊严师道者吾弟也若接引後学随人材而成就之则予不得让焉【见语h侯仲良曰朱公锛明道于汝州u月而归语人曰光庭在春风中坐了一月游定夫杨中立来见伊川一日先生坐而瞑目二子立侍不敢去久之先生乃顾曰二子犹在此乎日暮矣姑就舍二子者退则门外雪深尺余矣其严厉如此晚年接学者乃更平易盖其学已到至处但於圣人气象差少从容尔明道则已从容惜其蚤死不及用也使及用於元佑间则不更有今日事矣】先生既没昔之门人高第多已先亡无有能形容其德美者然先生尝谓张绎曰我昔状明道先生之行我之道盖与明道同异时欲知我者求之於此文可也【见集序尹l曰先生之学本於至诚其於言动事为之间处中有常疏通简易不为矫异不为狷介猛合宜庄重有体或说匍匐以吊丧诵孝经以追荐皆无此事衣虽素冠襟必整食虽简俭蔬饭必洁太中年老左右致养无违以家事自任悉力营办细事必亲赡给内外亲族八十余口又曰先生於书无所不读於事无所不能谢良佐曰伊川才大以之处大事必不动声色指顾而集矣或曰人谓伊川守正则尽通变不足子之言若是何也谢子曰陕右钱以铁旧矣有议更以铜者已而会所铸子不u母谓无利也遂止伊川先生闻之曰此乃国家之大利也利多费省私铸者\费多利少盗铸者息民不敢盗铸则权归公上非国家之大利乎又有议增解盐之直者伊川曰价平则盐易泄人人得食无积而不售者岁入必倍矣增价则反是已而果然司马温公既相荐伊川而起之伊川曰将累人矣使韩富当国时吾犹可以有行也及温公大变熙丰复祖宗之旧伊川曰役法当讨论未可轻改也公不然之既改数年纷纷不能定由是观之亦可以见其梗⒁印
外大父祝公遗事
外家新安祝氏世以赀力顺善闻於州乡其邸肆生业几有郡城之半因号半州祝家有讳景先者号二翁尤长者元佑黄太史尝赞其画像广幅全身大书百许字词甚?玮经乱而逸熹少时见外大父犹能颇诵其语至诸舅则皆已不复记忆矣二翁诸子皆读书外大父其第一子也讳确字永叔特淳厚孝谨少时闻父母将为谋婚逃避累日家人惊索得之犹涕泣不能已问其故则曰审尔则将不得与父母昆弟蚤夜相亲矣亲丧庐墓下手植名木以千数率诵佛书若干过乃植一本日有常课比终制而归则所植已郁然成矣一兄一弟先後死熙河皆亲往致其丧往反徒步不啻万里所舍辄悲号上食如礼夜寝柩旁不忍跬步离去路人皆为叹息诸弟求析其产公为涕泣晓譬不能夺时四妹犹未行而诸弟得财皆散去不复顾公独罄已赀以遣之其一归同郡汪公勃汪公後登二府终身德公不能忘人两贤之岁大疫亲旧有尽室病卧者人莫敢闯其门公每清旦辄?粥药造之桃食之而後反日以为常其他济人利物之事不胜计虽倾赀竭力无吝色乡人高其行学试又多占上列郡博士请h其学事时三舍法行士子无不繇庠序以进公从容其间若无所为而後生得所矜式咸敬服焉熹先君子於时亦为诸生年甚少未为人所知公独器重以女归之後卒以文学致大名世乃以公为知人方腊之乱郡城为墟乡人有媚事权贵者挟墨徙州治北门外以便其私而所徙下潦涨辄平地数尺\皆不以为便将列其事以诉诸朝者余二千人而莫敢为之首公奋然以身任之其人忿疾复取特旨坐公以违御笔之f公为变姓名崎岖逃遁犹下诸路迹捕不置如是累年时事变更t小破散然後得免而州治亦还故处乡人至今赖之而公之家赀事力不能复如往时矣然终不以为悔也比其晚岁生理益落而好施不少衰年八十三以终娶同郡喻氏亦有贤行生二男一女伯舅莘娶张氏其先以治狱有功王宣徽拱辰所传张佛子者也次即先夫人德性特似公其行事自见家传叔舅峤少敏悟有文长从先君子游闻伊洛之风而悦之然求举辄不利喻夫人及伯舅既先卒叔舅後公十余年亦即世今唯伯舅之子康国居建之崇安叔舅之孙回居之尤溪而康国二子已总发能诵书矣熹惟外大父之淳德高行先人後已其诚心所格固宜有後而康国母家所积之远又如是天之报施其将在於此乎窃感陶公作孟府君传及近世眉山苏公亦记程公遗事不胜凯风寒泉之思因书此以遗康国使藏于家时出而训习之以厉其子孙又记尝闻先夫人说第四外叔祖豪侠不蚤从黄太史游黄公谪黔中因以客从黄公贤之为更名林宗而字之曰有道与之讽咏书札甚多今皆不存独所为书柳如京皇考志世或传其墨本姓字尚可见耳先夫人及叔舅少时犹及见其道说黄公言行甚详酒酣悲歌感慨凄切~不类世俗音调问其所以则曰黄公之遗声也此事外家兄弟亦少闻者因附记于此云熹既叙此事将书以遗济之弟未果而济之复以疾不起其二子丙癸相从於建阳因书畀之俯仰今昔为之流涕不能已庆元戊午腊月既望书刘子和传
刘子和者江南人名某五世祖式仕太宗朝为某官国史有传夫人陈氏有贤行远识子孙多为闻人海陵胡瑗先生所为纪墨庄者也至子和之父某官稍不遂然亦好学修饬能守其家娶长垣赵氏实吴兴孙侔先生外孙女读书能文生子和子和为人廉静寡欲敦重少言而和易端粹不为崖异之行其家居孝友尤笃也自少即以经学文行知名中进士第调吉州户掾邵武尉皆能其官更调赣州教授还家待次益以诸经自课日求其所未至者盖自音读训诂先儒之说以及近世先生长者之论无不该贯及至官视其学故有赵清献公祠後废而生祠郡守部刺史至五六人子和曰赵公与濂溪先生法皆当得祠者今或废於已举或初未尝立也彼纷纷者果何为哉命悉撤去而更为二公之祠诸生请曰赵公则闻耳矣敢问濂溪何人也子和具告之故且出其书使之读之诸生固已风动於是子和又益推本其说以发明六经论孟之遗意晨入寓直之舍诸生迭进问事子和谆谆辨告如教子弟至暮乃罢日以为常其教大抵以读书穷理为先持敬修身为主曰此古人为己之学也至於学官程课有不可废者其命题发端必依於是而出焉於是学者益知所向其言行小不中理服饰小不中度必规正之课试之文以老佛论道以管商议政忘耻F时俗者皆弃不h於是学者又知所惩其於有司之事所以谨出纳窒罅漏者亦皆精审严密间斥其赢以市图史至若干卷视诸生老者优礼之贫者周给之疾病者与之药死丧者加之赙所以恩勤之者甚备至於进退取舍之间则必考行能视次第稽诸公论而未尝有所私也以故诸生之事子和如事父兄服习其教而守行之俗为一变其浮惰不事学者往往引去或亦悔前所为而革心自新焉郡县吏皆s以为学官弟子比无入官府辩讼请谒者父老皆喜以为吾家子弟比无荒嬉惰游还家钱叫呼犯上者以至士大夫家亦争遣子弟来入学赣之人至咨嗟相与言曰吾邦自李先之教官迨今七八十年乃复得刘君耳今翰林承旨周必大闻之为记其说於听事之壁子和既去改宣教郎遭继母丧以卒故诸生哭之皆失声益相与尊其言信其道守其法不变去而从其弟清之以卒业者亦数人子和平日闭户读书不甚与人接虽名士亦不强附而|绅先生多慕与交国子祭酒萧之敏尝以经行气节荐於朝成都刘l称之曰国朝钜人门户一再世凋落者何可悉数惟刘氏自太宗时历嘉佑元佑盛际莫不有人逮子和兄弟世数益远而家法益峻忠厚雍睦之风不坠求之故家能如是者少矣及卒丹棱李焘书其墓曰孝敬刘君而广汉张蛭刻铭纳圹中是数君子者盖或未尝识子和也新安朱熹曰自周之衰司徒学正之官废为士者未尝知有学也士未尝学而强使教焉则其所以教者可知己予亦不及识子和而识其弟且得赣诸生所记读之观其所以修於身行於家者而知其所以教於学者有余矣使得其年究其施则其所立岂可胜道哉为之掩卷太息因掇其大者着于篇
晦庵集卷九十八
<集部,别集类,南宋建炎至德佑,晦庵集>

[book_title]卷九十九
钦定四库全书
晦庵集卷九十九　　　　　宋　朱子　撰公移
知南康榜文
当职久以疾病退伏里闾比蒙误恩假守兹土恳辞不获扶曳而来到任之初伏自惟念圣天子所以搜扬幽隐付畀民社之意固将使之宣明教化恤民力非徒责以簿书期会之最而已顾虽不能其敢不勉今有合行询访劝喻事件下项
一本军土瘠民稀役烦税重前後长吏非不欲多方措置恤民力实缘上供官物既已浩瀚军用所资亦复不少只得逐急了办目前更无余力可以议此是知民力日困无复安土乐生之心深可哀怜安忍坐视今恐管下士人父老僧道军民诸色等人有能知得利病根原次第合作如何措置可以恤并请子细开具着实事状不拘早晚赴军披陈切待面加询问审实相度多方措置庶几户口岁增家给人足有以仰副圣天子爱养元元之意
一本军民俗号称淳厚庭少诤讼狱少系囚及按图经前代有太中大夫司马彼就酱邮轮欣伤韭硌右逡舜合亓钚苋噬慕砸孕⑿邢悦及至国初又有义门洪氏亦以累世义居婺妇陈氏守节不嫁遂蒙太宗皇帝赐以宸翰宠以官资旌表门闾蠲除徭役此足见其风俗之美非他郡之所及又况天性人心不易之理在昔既有今岂无之患在师帅不良不加敦劝是致颓靡日陷偷薄今请管下士民乡邻父老岁时集会并加教戒间或因事反复丁使後生子弟咸知修其孝弟忠信之行入以事其父兄出以事其长上敦厚亲族和睦乡邻有无相通患难相恤庶几风俗之美不愧古人有以仰副圣天子敦厚风俗之意
一本军背负匡庐前据彭蠡地势雄秀甲於东南禹迹所经太史所游有圣贤之遗风下逮东晋陶氏则长沙靖节祖孙相望爰及圣朝刘氏则屯田秘丞父子相继皆有德业着在丹青宜其风声气俗犹有存者後来之秀接踵比肩而比年以来士风衰弊而学校养士不过三十人大比应书人数亦少虽讲道修身之士或未必肯游学校入场屋然询於物论以求物外之英豪则亦未闻卓然有可称良由长民之吏未尝加意使里闾後生无所从学以至於此今请乡党父兄各推择其子弟之有志於学者遣来入学陪厨待补听讲供课本军亦一面多方措置增置学粮当职公务之余亦当时时诣学与学官同共讲说经旨多方诱掖庶几长材秀民为时而出有以仰副圣天子长育人材之意
右出榜星子都昌建昌县并市曹晓谕管下士民父老等请详前项事理逐一尊禀仰副圣朝爱民敦化之美意并牒三县照会及别给印榜每县各一百道委巡尉分下乡村张挂不得隐匿并牒军学教授请从长相度合如何增添赡学钱粮修立课试规矩开具回报切待措置施行
又牒
【头同南康榜文但改恤民力为敦厉风俗合行询访劝谕为合行询究】
一晋侍中太尉长沙陶威公兴建义旗匡复帝室勤劳忠顺以没其身今按图经公始家鄱阳後徙寻阳见有遗迹在本军都昌县界及有庙貌在本军城内及都昌县水旱祷禳皆有感应未委上件事迹是与不是诣实
一晋太傅庐陵谢文靖公始自隐沦已推时望及登宰辅优有武功今按图经公始封建昌即本军之建昌县未审本县曾与不曾建立祠宇
一晋靖节徵士陶公先生隐q高风可激贪懦忠义大节足厚ヂ捉癜赐季先生始自柴桑徙居栗里其地在本军近治三十里内未委本处曾与不曾建立祠宇
一按图经建昌县有陈太中大夫司马彼就酱邮轮欣伤韭硌右褰砸孕⑿屑於陈书有墓在本县界又有唐宜春县令熊仁赡亦以孝行旌表门闾未委其墓及唐朝所表门闾有无损坏
一按图经白鹿洞学馆虽起南唐至国初时犹存旧额後乃废坏未委本处目今有无屋宇
一按图经建昌县义门洪氏本以累世义居婺妇守节尝蒙太宗皇帝赐以宸翰宠以官资旌表门闾蠲除徭役未委其家目今有无子孙依旧义居所藏御书见作如何崇奉所表门闾曾与不曾修葺
一濂溪先生虞部周公心传道统为世先觉熙中曾知本军未委军学曾与不曾建立祠貌
一西涧先生屯田刘公避世清朝高蹈物表其子秘丞公亦以博闻劲节见知於故司马文正公与修资治通监而所着十国纪年通监外纪又自别行於世故黄门苏文定公尝以冰清玉刚比其父子而乡人因以冰玉名其所居之堂今按图经西涧旧有刘居士庵及访闻城西能仁寺侧有刘公墓及太史范公所撰秘丞墓碣独冰玉堂无所登载未审其墓是与不是的实庵堂墓碣曾与不曾损坏
一访闻故赠谏议大夫陈忠肃公曾居本军未委日前有何遗迹
一窃恐本军更有前代忠臣孝子义夫节妇图经文字有失该载及目今见有似此之人或山林之间科举之外别有怀材抱艺守道晦迹之士亦合广行询访有无遗逸
右牒教授杨迪功司户毛迪功请详逐项事理广行询究取见诣实逐一子细条具回申以凭稽考别行措置仍榜客位遍呈寄居过往贤士大夫恐有知得本军上件事迹详细切幸特赐开谕及榜示市曹仰居民知委如有知得上件事迹详细之人仰子细具状不拘早晚赴军衙申说切待并行审实措置施行淳熙六年四月日榜
白鹿洞牒
契勘本军庐山白鹿洞书院於国朝会要本军图经记文石刻元系唐朝李宾客渤隐居旧有台榭环以流水杂植花木为一时之胜南唐N元中因建学馆买田以给诸生学者大集乃以国子监九经李善道为洞主掌其教授至本朝太平兴国二年知江州周述言庐山白鹿洞学徒尝数十百人望赐九经书使之肄习诏从其请俾国子监给以印本仍传送之七年又以洞主明起为蔡州J信县主簿七年始置南康军遂属郡境至祥符初直史馆孙冕请以为归老之地及卒还葬其所其子比部郎中琛复置学馆十间书白鹿洞之书堂六字揭於楹间以教子弟四方之士愿就学者亦给其食当涂郭祥正实为之记後经兵乱屋宇不存其记文石刻遂徙置军城天庆观昨来当职到任之初即尝询访未见的实近因按视陂塘亲到其处观其四面山水清邃环合无市井之喧有泉石之胜真t居讲学q迹着书之所因复慨念庐山一带老佛之居以百十计其废坏无不兴葺至於儒生旧馆只此一处既是前朝名贤古迹又蒙太宗皇帝给赐经书所以教养一方之士德意甚美而一废累年不复振起吾道之衰既可悼惧而太宗皇帝敦化育材之意亦不着於此邦以传於後世尤长民之吏所不得不任其责者其庐山白鹿书院合行修立【云云】
示俗
孝经云用天之道因地之利【谓依时及节耕种田土】谨身节用【谨身谓不作非违不犯刑宪节用谓省使俭用不妄耗费】以养父母【人能行此三句之事则身安力足有以奉养其父母使其父母安稳快乐】此庶人之孝也【庶人谓百姓也能行此上四句之事方是孝顺虽是父母不存亦须如此方能保守父母产业不至破坏乃为孝顺若父母生存不能奉养父母亡殁不能保守便是不孝之人天所不容地所不载幽为鬼神所责明为官法所诛不可不深戒也】
以上孝经庶人章正文五句系先圣至圣文宣王所说奉劝民间逐日持诵依此经解说早晚思惟常切遵守不须更念佛号佛经无益於身枉费力也
晓谕兄弟争财产事
照对礼经凡为人子不蓄私财而律文亦有别籍异财之禁盖父母在上人子一身尚非自己所能专有岂敢私蓄财货擅据田园以为己物此乃天性人心自然之理先王制礼後王立法所以顺之而不敢违也当职昨来到任之初询访民俗考按图经曾以司马大夫司马中郎熊县令洪义门孝行义居事迹劝谕士民务修孝弟忠信之行入事父兄出事长上敦厚亲族和睦乡邻有无相通患难相恤庶几有以仰副圣天子敦厚风俗之意今已累月而诚意不孚未有显勘乳词诉有建昌县刘兄弟都昌县陈由仁兄弟并系母亲在堂擅将家产私下指拨分并亘相推托不纳赋税争论到官殊骇闻听除已行下建昌县及索到陈由仁等指拨关约尽已毁抹当厅说谕令刘陈由仁与其兄弟依旧同居共财上奉母亲下率弟侄协力家务公共出纳输送官物外窃虑管属更有似此弃违礼法伤害风教之人而长吏不能以时教训纠禁上负承流宣化之责内自循省不胜恐惧今检坐条法指挥下项须至晓谕者律【云云】
右除已出榜市曹并星子县门都昌建昌县市张挂晓示人户知委如有祖父母父母在堂子孙擅行违法分割田产析居别籍异财之人仰遵依前项条法指挥日下具状将所立关纳赴官陈首毁抹改正侍奉父母协和兄弟同管家务公共出纳输送官物不得拖欠如不遵今来约束却致违犯到官之人必定送狱依法断f【云云】淳熙六年八月日榜
劝农文
当职久处田间习知穑事兹忝郡寄职在劝农窃见本军已是地瘠税重民间又不勤力耕种耘耨卤莽灭裂较之他处大段不同所以土脉E浅草盛苗稀雨泽稍愆便见荒歉皆缘长吏劝课不勤使之至此深惧无以下固邦本仰顾忧今有合行劝谕下项
一大凡秋间收成之後须f冬月以前便将户下所有田段一例婪冻令酥脆至正月以後更多着遍数节次黎巳会岵贾肿匀惶锬嗌钍焱寥夥屎裰趾桃壮な⑺难乾
一耕田之後春间须是拣选肥好田段多用粪壤拌和种子种出秧苗其造粪壤亦须秋冬无事之时预先}取土面草根?曝烧灰施用大粪拌和入种子在内然後撒种
一秧苗既长便须及时f早栽纺令迟缓过却时节一禾苗既长秆草亦生须是放乾田水子细辨认逐一拔出踏在泥里以培禾根其塍畔斜生茅草之属亦须节次芟削取令净尽免得分耗土力侵害田苗将来谷实必须繁盛坚好
一山原陆地可种粟麦麻豆去处亦须f时竭力耕种务尽地力庶几青黄未交之际有以接续饮食不至饥饿
一陂塘之利农事之本尤当协力兴修如有怠惰不f时工作之人仰\列状申县乞行惩戒如有工力浩瀚去处私下难以纠集即仰经县自陈官为修筑如县司不为措置即仰经军投陈切待别作行遣
一桑麻之利衣服所资切须多种桑柘麻苎妇女勤力养蚕织纺造成布帛其桑木每遇秋冬即将旁生拳曲小枝尽行斩削务令大枝气脉全盛自然生叶厚大]蚕有力
一大凡农桑之务不过前项数条然乡土风俗亦自有不同去处尚恐体访有所未尽更宜广询博访谨守力行只可过於勤劳不可失之怠惰传曰民生在勤勤则不匮经曰惰农自安不昏作劳不服田亩越其罔有黍稷此皆圣贤垂训明白凡厥庶民切宜遵守
右今印榜劝谕民间各请体悉前件事理父兄教诲子弟子弟遵承教诲务敦本业耕耘收a以养父母毋或惰游赌博吃酒妨废农桑庶几衣食给足礼义兴行感召和平共跻仁薮疚趿年十二月日
劝农文
窃惟民生之本在食足食之本在农此自然之理也若夫农之为务用力劝趋事速者所得多不用力不及时者所得少此亦自然之理也本军田地硗确土肉厚处不及三五寸设使人户及时用力以治农事犹恐所收不及他处而土风习俗大率懒惰耕乐州既不及时耘耨培粪又不尽力陂塘灌溉之利废而不修桑柘麻苎之功忽而不务此所以营生足食之计大抵E略是以田畴愈见瘦瘠收拾转见稀少加以官物重大别无资助之术一有水旱必至流移下失祖考传付之业上亏国家经常之赋使民至此则长民之吏劝农之官亦安得不任其责哉当职久在田园习知农事到官日久目G斯弊恨以符印有守不得朝夕出入阡陌与诸父兄率其子弟从事於耘锄耒耜之间使其妇子含哺鼓腹无复饥冻流移之患庶几有以上副圣天子爱养元元夙夜焦劳恻怛之意昨去冬尝印榜劝谕管内人户其於农亩桑蚕之业孝弟忠信之方详备悉至谅已闻知然近以春初出按外郊道傍之田犹有未破土者是父兄子弟犹未体当职之意而不能勤力以趋时也念以教训未明未忍遽行笞责今以中春举行旧典奉宣圣天子德意仍以旧榜并星子知县王文林种桑等法再行印给凡我父兄及汝子弟其敬听之哉试以其说随事推行於朝夕之间必有功康敝白越褚酝更当时出郊野巡行察视有不如教罚亦必行先此劝谕各宜知悉
劝谕筑埂岸
今晓示农民火急f此未耕种之际递相劝率各将今秋田亩开F陂塘修筑埂岸毋至後时追悔毋及二月日榜
劝谕救荒
契勘本军管内久阙雨泽祈祷未应田禾已有乾损去处皆由长吏不明政刑乖错致此灾殃永念厥愆实深悼惧除已具申朝省及诸监司乞行恤赈济及检计军仓两县常平米见管万数不少又已多方招邀米船日近出粜仍兑借诸色钱往外州循环收籴备赈济况朝廷爱民如子闻此灾伤非晚必有存恤指挥将来决然不至大段狼狈今有预行劝谕将来事件下项一本军日前灾伤人户多至流移一离乡土道路艰辛往往失所甚者横有死亡抛下坟墓田园屋宇便无人为主一向狼藉至今遗迹尚有存者询问来历令人痛心况今淮南湖北等路亦不甚熟舍此往彼等是饥饿有何所益今劝人户各体州县多方救恤之意仰俟朝廷非常大之恩各且安心着业更切祈祷神明车戽水浆救取见存些少禾谷依限陈诉所伤田段顷亩听候官司减放税租赈济米斛不可容易流移别致後悔
一今劝上户有力之家切须存恤接济本家地客务令足食免致流移将来田土抛荒公私受弊
一今劝上户接济佃火之外所有余米即须各发公平广大仁爱之心莫增价例莫减升?日逐细民告籴即与应副则不惟贫民下户获免流移饥饿之患而上户之所保全亦自不为不多其粜米数多之人官司必当施行保明申奏推赏其余措借出放亦许自依乡例将来填还不足官司当为根究如有故违不肯粜米之人即仰下户经县陈诉从官司究实
一今劝贫民下户既是平日仰给於上户今当此凶荒又须赖其救济亦仰各依本分凡事循理遇阙食时只得上门告籴或乞h借生谷举米如妄行需索\作m至夺钱米如有似此之人定当追捉根勘重行决配远恶州军其尤重者又当别作行遣
一早禾已多损旱无可奈何只得更将早田多种荞麦及大小麦接济食用
晓谕逃移民户
检会赵知军任内访闻本军三县民贫年谷稍不登熟往往舍坟墓离乡井转移之他者非其本心逃移未出境而豪右请佃之状已至县司其弊多端或止押状而无户帖或逃请因而冒耕者或计会乡司作逃移多年而免科例者或有户帖而官无簿者或免科例限满而诡名冒请者或有强占而人不可谁何者所有都分之内递相容蔽遂至租税皆无稽考及其陈状归业乡司邀阻及上户强占百般沮难淹留岁月无以自明又复弃之而去深可矜恤已散榜管下县分元给晓谕切虑文榜沈匿合行再给文榜晓谕
右今印榜晓示逃移民户具状赴使军陈诉切待追人根究施行各令知悉
减木炭钱晓谕
近据人户陈诉木炭折钱太重遂行申请乞行均减今提点铸钱衙委官考究科敷轻重及水程近远特行裁减自淳熙七年为始数内建昌县每料元科钱贰百陆拾文省今裁减钱四十文省实纳钱二百二十文省除已出榜县市晓示人户知悉外窃恐乡村人户未能通知须至散榜晓示者
右出榜建昌县管下乡村晓示人户知悉据户下合纳木炭斤秤依今来减定实钱送纳如本县乡司人吏辄敢过数催科即仰人户径赴本军陈诉切待追人根勘断勒各令知悉
夏税牌由
契勘人户递年送纳夏税和买本色折帛钱多是无凭照应合纳数目是致送纳或多或少及有人户在约束前已纳之数当来亦无照凭兼下户不成端疋之数依已降指挥每尺纳钱一百文足已行下星子都昌建昌县每户置立牌由分明开说某某都人户合纳夏税折帛和买绢各若干给付人户收执须管於省限内尽数具钞同牌由赴场照数送纳如不}牌由同钞前来定不交受其有人户在今来约束以前赴所属送纳者亦仰给付牌由数内若有少欠仰人户照牌由数目依数纳足须至晓谕
受纳秋苗晓谕
检会赵知军任内契勘星子都昌建昌县每年受纳人户秋苗所收水脚雇船起纲头子市例等钱数多是人户输纳重有所费深属不便使军今将三县人户应合纳秋苗每正米一石收雇船水脚起纲头子并专?市例总减作六百七十文足其勘合促零钱系照钞收纳除外并不得多交民户一文窃虑合干人依前例外非理巧作名目别行乞钱米已散榜管下县分晓谕切虑元给文榜沈匿合行再给文榜晓谕者
右除已再牒受纳官常切钤束外今立赏钱三十贯文出榜县管下要m处张挂晓示人户知悉自今後应输纳户下米斛每正米一硕除前项立定雇船起纲市例钱六百七十文足并随钞收勘合促零钱外不许例外乞民户一文如有合千人依前例外非理巧作名目别作乞钱米之人不拘多寡许人户经官陈告将犯人根究依条断勘罪追赏施行的不虚示各令知悉
减秋苗
照对本军去年交纳人户秋苗每一石正米连省耗加耗共计一石七?六升今年冬米许人户从便赴军仓交纳今於去年所纳数上每一石更与减米一?合行晓示者
晓示人户送纳秋苗
契勘管属都昌建昌县递年所纳人户秋苗并系起发上供之数缘是工户揽子等人把持县道兜收在已与公吏通同作弊拖延不纳窥伺县道窘束全无措置即将下等籼米以应副预借为名动欲减饶合数唯是循良细民各县却复倍收加耗高量斛面多端邀阻及勒令折钱将收到水脚钱等侵移使用缘此起发纲运大段迟滞且又欠折不足事系利害今照淳熙六年苗米起催在即若不预行措置定致上供转见拖压细民愈受重困今相度欲互差都昌建昌县官前去各县受纳与减加耗縻费之类令人户自行打荡斛面不得阻节如有诸乡人户情愿赴军仓输纳苗米并从便重与优加裁减务使乐输及行下约束都昌建昌县不许预借官物如有不遵约束辄将米斛预借县道本军将来并不理为纳过之数本军除已具申诸监司照会外须至晓示
晓示科卖民户麴引及抑勒打酒
勘会民间吉凶会聚或修造之类若用酒依条听随力沽买如不用亦从其便并不得抑勒今访闻诸县并佐官厅每遇人户【阙】　辄以承买麴引为名科纳人户钱物以至坊场违法抑勒人户打酒切恐良民被害婚葬造作失时须至约束
右今印榜晓示民户知悉今後如遇吉凶聚会或修造之类官司辄敢科买麴引或酒务坊场抑勒买酒并仰指定见证具状径赴使军陈告切待拘收犯人根勘依条施行
约束科差夫役
访闻管下诸县以和雇为名科差夫力应副过往官员修造船扛诸般役使以至县官出入公干亦令保正长关唤夫力荷轿担擎有妨农业甚者至令陪贴钱物为害尤甚除已行下约束外如更有似此去处仰被扰人户径赴本军投诉切待依法重作施行
约束差公人及朱钞事
应今後本县违法辄差公人下乡追扰许人户赴军陈诉定追犯人重断
应军县仓库送纳过人户钱米经日不得朱钞仰人户赴军陈诉定追犯人勘断当官给还
应人户二税如已送纳获钞而本县重叠追扰许人户执钞赴军陈诉定追承行乡司等人重断勒罢
社仓事目【让并跋语附】
宣教郎直秘阁新提举两浙东路常平茶盐公事朱熹今具社仓事目如後
一逐年十二月分委诸部社首保正副将旧保簿重行编排其间有停藏逃军及作过无行止之人隐匿在内仰社首队长觉察申报尉司追捉解县根究其引致之家亦乞一例断罪次年三月内将所排保簿赴乡官交纳乡官点检如有漏落及妄有增添一户一口不实即许入告审实申县乞行根治如无欺弊即将其簿纽算人口指定米数大人若干小儿减半候支贷日将人户请米状拖对批填监官依状支散
一逐年五月下旬新陈未接之际预於四月上旬申府乞依例给贷仍乞选差本县清强官一员人吏一名?子一名前来与乡官同共支贷
一申府差官讫一面出榜排定日分分都支散【先远後近一日一都】晓示人户【产钱六百文以上及自有营运衣食不阙不得请贷】各依日限具状【状内开说大人小儿口数】结保【每十人结为一保递相保委如保内逃亡之人同保均备取保十人以下不成保不支】正身赴仓请米仍仰社首保正副队长大保长并各赴仓识认面目照对保簿如无伪冒重叠即与签押保明【其社首保正等人不保而掌主保明者听】其日监官同乡官入仓据状依次支散其保明不实别有情弊者许人告首随事施行其余即不得妄有邀阻如人户不愿请贷亦不得妄有抑勒
一收支米用淳熙七年十二月本府给到新添黑官桶及官?【每桶受米五筲半】仰?子依公平量其监官乡官人从逐厅只许两人入中门其余并在门外不得近前挨拶搀夺人户所请米斛如违许被扰人当厅告覆重作施行
一丰年如遇人户请贷官米即开两仓存留一仓若遇饥歉则开第三仓专赈贷深山穷谷耕田之民庶几丰荒赈贷有节
一人户所贷官米至冬纳还【不得过十一月下旬】先於十月上旬定日申府乞依例差官将带吏?前来公共受纳两平交量旧例每石收耗米二?今更不收上件耗米又虑仓折无所从出每石量收三升备折及支吏?等人饭米其米正行附历收支
一申府差官讫即一面出榜排定日分分都交纳【先近後远一日一都】仰社首队长告报保头保头告报人户递相纠率造一色乾硬糙米具状【同保共为一状未足不得交纳如保内有人逃亡即同保均备纳足】赴仓交纳监官乡官吏?等人至日赴仓受纳不得妄有阻节及过数多取其余并依给米约束施行【其收米人吏斗子要知首尾次年夏支贷日不可差换】
一收支米讫逐日转上本县所给印历事毕日具总数申府县照会
一每遇支散交纳日本县差到人吏一名?子一名社仓算交司一名仓子两名每名日支饭米一?【约半月】发遣裹足米二石共计米一十七石五斗又贴书一名贴斗一名各日支饭米一斗【约半月】发遣裹足米六斗共计四石二斗县官人从七名乡官人从共一十名每名日支饭米五升【十日】共计米八石五斗已上共计米三十石二斗一年收支两次共用米六十石四斗逐年盖墙并买荐修补仓约米九石通计米六十九石四斗
一排保式某里第某都社首某人今同本都大保长队长编排到都内人口数下项
甲户【大人若干口小儿若干口居住地名某处或产户开说产钱若干或白烟耕田开店买卖土着外来系某年移来逐户开列】
余开
右某等今编排到都内人户口数在前即无漏落及增添一户一口不实如招人户陈首甘伏解县断罪谨状
年月日大保长姓名　　　　押　　　　状
队长姓名
保正副姓名
社首姓名
一请米状式某都第某保队长某人大保长某人下某处地名保头某人等几人今递相保委就社仓借米每大人若干小儿减半候冬收日备乾硬糙米每石量收耗米三升前来送纳保内一名走失事故保内人情愿均备取足不敢有违谨状年月日保头姓名
甲户开名
大保长姓名
队长姓名
保长姓名
社首姓名
一社仓支贷交收米斛合系社首保正副告报队长保长队长保长告报人户如阙队长许人户就社仓陈说告报社首依公差补如阙社首即申尉司定差
一簿书锁钥乡官公共分掌其大项收支须监管官签押其余零碎出纳即委乡官公共掌管务要均平不得徇私容情别生奸弊
一如遇丰年人户不愿请贷至七八月而产户愿请者听
一仓内屋宇什物仰守仓人常切照管不得毁损及借出他用如有损失乡官点检勒守仓人备偿如些小损坏逐时修整大段改造临时具因依申府乞拨米斛
具位朱熹奏节文
一臣所居建府崇安县开耀乡有社仓一所其法可以推广行之他处欲望圣慈行下诸路州军晓谕人户有愿置立者州县量支常平米斛责付本乡出等人户主执a散随宜立约实为久远之利其建府社仓见行事目谨h一道进呈伏望圣慈详察特赐施行
十一月二十八日三省同奉圣旨令户部看详闻奏
?命
行在尚书户部
淳熙八年十二月二十八日?中书门下省尚书省送到户部状淳熙八年十一月二十八日尚书省送到宣教郎直秘阁新提举两浙东路常平茶盐公事朱熹子奏臣所居建府崇安县开耀乡有社仓一所系昨乾道四年乡民艰食本府给到常平米六百石委臣与本乡土居朝奉郎刘如愚同共赈贷至冬收到元米次年夏间本府复令依旧贷与人户冬间纳还臣等申府措置每石量收息米二斗自後逐年依此a散或遇小歉即蠲其息之半大饥即尽蠲之至今十有四年量支息米造成仓三间收贮已将元米六百石纳还本府其见管三千一百石并是累年人户纳到息米已申本府照会将来依前a散更不收息每石只收耗米三升系臣与本乡土居官及士人数人同共掌管遇敛散时即申府差县官一员监视出纳以此之故一乡四五十里之间虽遇凶年人不阙食窃谓其法可以推广行之他处而法令无文人情难强妄意欲乞圣慈特依义役体例行下诸路州军晓谕人户有愿依此置立社仓者州县量支常平米斛责与本乡出等人户主执敛散每石收息二斗仍差本乡土居官员士人有行义者与本县官同共出纳收到息米十倍本米之数即送元米还官却将息米a散每石只收耗米三升其有富家情愿出米作本者亦从其便息米及数亦与拨还如有乡土风俗不同者更许随宜立约申官遵守实为久远之利其不愿置立去处官司不得抑勒则亦不至搔扰此皆今日之言虽无所济於目前之急然实公私储蓄预备久远之计及今歉岁施行人必愿从者\伏望圣慈详察特赐施行取进止三省同奉圣旨令户部看详闻奏本部今检绍兴重修常平免役令下项诸州常平钱谷及场务钱不足申提举司通一路之数移用仍听互相兑便支拨诸义仓附常平仓监专兼管屋以转运司仓充其积藏而应兑换者常平法【无转运司仓处拨充常平物】诸义仓计夏秋正税【无正税谷处物帛之类折为谷者此】每一?别纳五合【应丰熟计一县九分以上即纳一升】同正税为一钞不收头子脚乘钱及耗限一日先次交入本仓【出剩通正税候盘量毕亦限一日据数纽拨】即正税不及一?并本户放税二分以上及孤贫不济者免纳诸义仓谷唯充赈给不得他用县遇灾伤当职官体量自第四等以下阙食户给散若放税七分以上通第三等给并预申提举司审度行讫奏诸灾伤计一县放税七分以上第四等以下户乏种食者虽旧有欠阁不以月分听结保贷借即谷不堪充种子者纽直以钱各成贯石给限二年随税纳仍免息州预以应支数保明申提举司行讫申尚书户部【虽计一县放税不及七分而本户放税及七分者此】本部看详欲行下诸路提举司滔卤韭分钪菹叵示任从民便如愿依上件施行仰本乡土居或寄居官员有行义者具状赴本州县自陈量於义仓米内支拨其a散之事与本乡耆老公共措置州县并不须干预抑勒仍仰提举司类聚具申听候朝廷指挥奏闻事十二月二十二日三省同奉圣旨依户部看详到事理施行奉?如右牒到奉行前批十二月二十四日辰时付户部施行仍关合属去处须至指挥
两浙东路提举常平司主者仰一依今来让指挥疾速施行仍关合属去处符到奉行
淳熙八年十二月　　　日下
书令史郭□令史顿圯主事全安仁
将作少监兼权户部郎中兼权　　押
新　　除　　　郎　　　官　　未上
郎　　　　　　　　　　中
跋语
淳熙八年冬十有一月己亥臣熹以备使浙东奉行荒政蒙恩召入延和殿戒谕临遣因得具以所居建府崇安县开耀乡社仓本末推说条奏误蒙开纳即诏颁其法於四方而臣熹又以使事适获奉承仰戴皇仁顿首幸甚因窃惟念里社有仓实隋唐遗法往岁里中妄意此举所以收恤隐民者盖偶合其微指顾以国家未定着令是以不能远及且惧其弗克久今乃得蒙上恩滔驴す将遂得与阖宇之间含生之类均被仁圣之泽於无穷固已不胜大幸而荒陬下里斗升之积又得上为明诏之所称扬下为四方之所取则抑又有荣耀焉故敢具刻尚书户部所被让下浙东提举常平司者厝於故里本仓厅事而记其说如此俾千万年含哺腹之俦有以无忘帝力之所自云淳熙九年四月丙辰宣教郎直秘阁提举两浙东路常平茶盐公事借绯臣朱熹拜手稽首谨言
劝立社仓榜
当司恭奉圣旨建立社仓已行印榜遍下管内州县劝谕寻据绍兴府会稽县乡官新嘉兴主簿诸葛修职【名千能】状乞请官米置仓给贷而致政张承务【名宗文】新台州司户王迪功【名若水】衢州龙游县袁承节【名起予】等又乞各出本家米谷置仓给贷当司契勘前件官员心存恻怛惠及乡闾出力输财有足嘉尚除已遵依所降指挥具申朝廷外须至再行劝勉量出米谷恭禀圣旨建立社仓庶几益广朝廷发政施仁之意有以养成闾里睦A任恤之风再此劝谕各请知悉九年六月八日
约束侵占田业榜
本司签厅申照对本司见行下诸县根刷没官田产有下项事件申乞指挥须至晓示
一今来根刷诸司没官户~等田产并新涨海涂溪涨淤成田地等多是豪势等第并官户公吏等人不曾经官请佃擅收侵占暗收花利不纳官租其间虽有经官请佃止量立些少租课计嘱主行人吏又且不曾催纳入常平仓上下蒙庇官司无缘得知今出榜遍於县镇乡村张挂晓示限一月经官陈首与免罪从公纽立租课就行给佃更与免追日前冒占花利如犯人尚敢恃其豪势仍前坐占限满不首如官司觉察得知或因诸色人告首定当送所司根究从条断罪追日前花利入官仍尽给告人租佃
一诸司没官田产多是本县公吏与有?人诡名请佃或与出名人分受花利上下蒙庇不曾纳租如此积弊何缘觉察今来出榜晓示诸色人如有似此之人仰经官陈首当与将所首出田产不拘多寡尽给告人租契如诡名人并出名人能在一月内赴官首说当与免罪从公纽立租课就令租赁仍免追日前花利如限满不首被人陈告或官司觉察得知当送所司根勘依条施行
约束不得搔扰保正等榜
当职照对在法保正副管干乡村盗贼a殴烟火桥道公事大保长催约税租及随租所纳钱数一税一替今来访闻管下诸县县官不能仰体成法妄有科扰致见一经役次家产遂空深属利害今有约束事件下项一保正管干乡村盗贼烟火桥道公事委是繁重今一县之内有令有丞有簿有尉号为四衙杂出文引别置木牌各立程限尽令f赴申展缴押需索百出多y名色立为定例分文不可违少如押到则有到头钱缴引则有缴跋钱展限钱定限常限所用之钱复有多寡又有批朱缝印日龊之类一引状之出乞取动是数项稍有稽违则枷锢楚无所不至且以保正一身岂能淌苤钛枚皆
一追催二税非保正副之责今来县道尽以文引勒令拘催其间有顽慢不肯输纳之人又有无着落税赋往往迫以期限不堪杖责勒令填纳无所赴迤裼屑瘸渲匾鄹醇娲呖瓶晌街乩
一保正副最为重役岂堪复有科扰今来县道略不加恤应干敷买物件必巧作名目公然出引令保正副买办如修造廨舍迎送官员整葺祠宇置造军器似此之类其名不一竹木瓦砖油漆麻苎等物例以和买为名不曾支给分文又如役使工匠科差人夫勒出钱米陪备供输椎剥肌髓至此为甚
一县官或遇检验定夺打量体究等事下乡多是过数将带当直虽公吏辈亦用轿乘排备酒馔需索钱物动是取办保正亦有本官吃食令保正供买及所经过都分虽无公事干涉例有过乡钱过水钱其为搔扰非止一端
一访闻县道差募保正拘催二税自承认之日便先期借绢借米硬令空作人户姓名投纳在官曾未旬月分限完较或三五日一次或五六日一次人吏乡司皆有常例需索稍不如数虽所催分数已及却计较毫厘将多为少未免楚一月之内尽是f赴比较之日即不曾得在乡催税及至催纳次第则又别出一簿谓之}簿增添改易不可稽考有坍溪落江逃亡死~有名无实之税县道不与勘会着实临期动是勒令填纳以至典卖屋业无可填备一次充应催税至有三四年者虽所欠尺寸升合些少官物亦行绾系无能得脱百姓受此抑勒破荡之苦而县道恬不加恤委是无辜
右镂榜示所管乡分乡村市镇张挂其县道於前件约束事件如有违戾许保正副催科保长径赴本司陈诉切待追究着实即行按奏公吏依法重行断治施行淳熙九年八月某日榜
减半赏格榜
浙东提举常平司
二月二十五日尚书省子备提举司奏今岁灾伤条画赈恤事件数内一项去岁上户别纳粜济之人近已蒙圣旨补受官资无不感戴然去岁蒙降减半指挥止於绍兴一府施行今岁一路皆荒事体不同今检会当年耿延年所乞事理许於浙东一路通行奉圣旨令吏部检坐乾道七年八月一日赏格节次指挥行下浙东州县劝谕富室上户赈济赈粜应格之人保明推赏如後来检踏得灾伤最重处许提举司开具保明申尚书省取旨与依减半指挥施行付本司须至晓谕
右当司除已恭依圣旨指挥行下诸州县劝谕外今印榜晓示富室上户仰体朝廷恤民之意广出米谷以拊乡闾有欲依募之家先赴本司自陈切待坎就比近灾伤最重州县入纳即为保明申奏朝廷乞补官资应得上件减半指挥不致有胥吏阻抑故榜九月七日
约束粜米及o掠榜
照对管下州县中夏以来久不得雨高低早禾多有旱损切虑人民不安理合存恤晓谕
一州县目今米价高贵止缘早禾旱伤其中晚之田自有得雨足可灌溉成熟去处兼当司已蒙朝廷给降本钱及取拨别色官钱见今广招广南福建浙西等处客贩搬运米斛到来投粜备阙米州县搬运前去出粜切恐有米积蓄上户与停塌之家未知前项事因以谓旱损少米意图邀求厚利闭籴不粜【此项除已牒诸州府请速行遍下属县劝谕有米积蓄上户停塌之家f此米谷未登之际各依时价自行出粜应副细民食用如敢辄有违戾切待根究重行断遣如是向去民间大段艰食切待别行申奏朝廷乞更多拨钱米前来济粜】
一州县火客佃户耕作主家田土用力为多全仰主家借贷应副今来旱损其田主自当优恤k给存养无令失所访闻多有坐视火客佃户狼狈失业恬不介意切恐因而失所却致无人布种荒废田亩【此项除已牒诸州府请遍行下诸县劝谕应有田之家请以田客所日耕布勤劳为念常加优恤应副存养勿令失业云云】
一州县旱伤去处虑有无知村民不务农业专事扇惑聚\辄以借贷为名於村疃之间广张声势乱行逼胁以至o掠居民财物米谷【此项当司检律强盗不得财徒二年一疋徒三年二疋加一等十疋及伤人者绞杀人者斩其持杖者虽不得财流三千里五匹绞伤人者斩今来切虑愚民不晓条法犯刑名深可怜悯除已牒诸州府请遍下诸县晓谕民户知悉各自安业勿致扇惑轻犯典宪後悔无及】
再放苗米分数榜
契勘本路今年旱伤检放苗米多有不实去处曾具奏请今来当职询访不实最多未欲按劾施行今来到任已是深冬难以检劾须至别行措置将诸州县人户灾伤苗米等第更行蠲放除已奏闻及申尚书省外须至晓谕
右今将本路州县人户苗米元检放五分已上乡分全户五斗已下全放元检放四分以上乡分全户四斗以下全放元检放三分以上乡分全户三斗以下全放元检放二分以上乡分全户二斗以下全放元检放一分以上乡分全户一斗以下全放其绍兴府人户须有丁之家方得蠲放其湖田米亦依例蠲放施行今印榜晓示人户知悉如州县再行催理仰经本司陈诉切待追究按劾施行
约束检旱
照对今岁适当旱歉州县合差官掏乡村检视每见差出官员多是过数将带人从反行须索搔动村落以纳图册为名不论人户高低每亩科配项亩头牲之类又不亲行田亩从实检校反将诉荒人户非理监系勒令服熟殊失救荒恤民之意今来当职斟酌每官一员止得带厅子一名吏贴一人当直八名仰从本州县陈乞计日给钱米各自}行并不许分毫搔扰保正副及大小保长须亲行田亩从实检放如有违戾许人户径到本司陈诉切待追治施行
浙东客次榜
熹叨被临遣专以刺举为职自惟昧陋虽不足以尽知官吏之贤否然既尸其任不敢不悉心询究故自到任以来凡所论荐皆必稽诸公论考其事实然後剡奏不敢F私容情以自?於罔上之诛凡我同寮亦望究心职事律已爱民以待考察不必投书献启自陈脚色挟持势援宛转请求徒失所以自重之道而反贻绌辱之羞也或恐实有贤哲之士潜晦不耀而熹之愚不足以知之则却望相与推扬具以见教熹敢不承命加察焉
除秦桧祠移文
窃见故相秦桧归自金庭久专国柄内忍事之耻外张震主之威以恣睢戮善良销沮人心忠义刚直之气以喜怒为进退崇\天下佞谀偷惰之风究其设心何止误国岳侯既死於棘寺魏公复窜於岭隅连逮赵汾之狱盖将掩\正而尽诛徘徊汉鼎之旁已闻图九锡而来献天不诛桧谁其弱秦今中外之有识犹皆愤惋而不平而朝廷於其家亦且摈~而不用况永嘉号礼义之地学校实风化之源尚使有祠无乃未讲虽捐田以示濡沫恐出市恩然设像以英贤何以为训
晦庵集卷九十九
<集部,别集类,南宋建炎至德佑,晦庵集>

[book_title]卷一百
钦定四库全书
晦庵集卷一百　　　　　　宋　朱子　撰公移
州县官牒
恭惟朝廷设官分职等级分明大小相维各有承属盖以一人之智不能遍周\事所以建立司存使相K摄然事有统纪虽繁而不乱今G本州官属虽具而从来分职未明文书散漫殊无条理财赋狱讼尽出吏手而参佐以下官受其成详考旧案亦有不经通判书押处大纲一紊\目立隳若不更张积成深弊今来须至别行措置如前所陈又仰诸案呈覆已得判押并须以次经由通判职官签押方得行遣文字并须先经职官次诣通判方得呈知州取押用印行下又淳熙令诸县丞簿尉并日赴长官厅或都厅签书当日文书【谓应行出者】窃详立法之意盖欲一县之官同管一县之事庶得商量详审与决公事不至留滞民无w枉而比年以来此法不举所谓过厅者不过茶汤相揖而退其於县之财赋狱讼知县既不谋之佐官佐官亦不请於知县大率一出於知县一人十数胥吏之手而已设使知县才术过人力能独任亦非为治之体而况为知县者有不得人或见事有不明处事有不公则赇赂嘱托变乱是非淹延囚系违法害民其弊又有不可胜言者今请诸县知佐详照条法逐日聚厅议事应授接词诉理断公事催督财赋并要公共商量签押圆备然後施行庶几上合法意下慰民情稍革旧弊都吏具检牒通判厅遍下签厅及诸曹官自五月一日为始依此施行更有未尽事理委自逐官比类推究申请施行最後一项仍帖诸县请各关牒佐司同共遵守先具各知禀状申
漳州晓谕词讼
权发遣军州事
契勘本州近提刑行司判下词状计二百四十三道其间官吏违法扰民事理彰着者即已遵依送狱根治其有关系一方百姓公共利害而非一旦所能遽革者亦已广行咨询别行措置讫其余词状亦有只是一时争竞些少钱米田宅以致互相诬赖结成仇遂失邻里之O且亏廉耻之节甚则忘骨肉之恩又甚则犯尊卑之分细民如此已足伤嗟间有自称进士学生宦族子弟而其所诉亦不免此此邦之俗旧称醇厚一旦下衰至於如此长民者安得不任其责又何忍一切徒以柱後惠文为事而不深求所以感发其善心者哉又况所论或人数\多或地里遥远或事非干已而出於把持告讦之私或词涉虚妄而肆为诡名匿迹之计前此未知情由便行追对及至得实善良被扰已不胜言虑之不深徒自悔咎今已刷出所承判状委官置籍先索案祖逐旋看详然後逐人引问供对庶几深审得见实情予夺之间不至差误若有奸伪先将词人重行断遣务以上奉公法下全私恩不扰良民不长奸恶此病守区区深忧吾民追怀旧俗之本志也将来断讫各给断由回申照会然後逐件勾销元籍如未允当即仰人户自从次第官司翻论今恐词人等等候日久未有施行妄有疑惑复生词诉除已具申提刑司外须至晓谕者
右今榜州门张挂晓谕各令知悉更请深自思惟所诉事理或涉虚伪或无大段利害可以平和即仰早生悔悟降心相从两下商量出官对定庶几有以复此邦忠厚醇朴之俗革比年顽ㄍ当≈风少安病守悯恻惭惧之心仰副明使者循行荒远宣布诏条之意如未听信别听指挥傥触宪章决无轻恕故ド芪踉年五月日
晓谕居丧持服遵礼律事
使州
今月初九日有进士吕渭夫状陈理差役公事状有称见居母丧而身着w幞皂纱巾特即已开陈礼法当厅告戒尚虑远近未能遍知须至晓谕
右当职窃闻先圣有言孝子之丧亲服美不安闻乐不乐食旨不甘此哀戚之情也又曰子生三年然後免於父母之怀故三年之丧天下之通丧也予也有三年之爱於其父母乎是以昔者先王制为丧礼因人之情而节文之其居处衣服饮食之间皆有定制降及中世乃有墨衰之文则已不能无失於先王之意矣然准律文诸丧制未终释服从吉若忘哀作乐【自作遣人等】徒三年杂戏徒一年即遇乐而听及参预吉席者各杖一百则是世无古今俗无厚薄而有国家者所以防范品节之意尚未泯也又况顷年至尊藁适サ酃服高宗皇帝之丧素衣素冠皆用布当职尝因奏事亲得瞻仰恭惟天子之孝所以感神明而刑四海者如此其盛而此邦僻远声教未洽乃有居父母之丧而全释衰裳尽用吉服者见之骇然良用悲叹自惟凉薄无以人然幸身际盛时目G圣孝今又得蒙误恩使以承流宣化为职敢不明布以喻士民自今以来有居父母之丧者虽或未能尽遵古制全不出入亦须服布黯衫布黪巾系麻x着布鞋不饮酒不食肉不入房室如是三年庶几少报劬劳勉遵礼律仰承圣化如其不然国有常宪今榜晓谕各令知悉故榜绍熙元年六月日
劝女道还俗
使州
契勘本州日前官司失於觉察民间多有违法私创庵舍又多是女道住持昨来当职到任之初为见事有非便即已坐条出榜禁止今後不得私创庵舍居住丁告戒非不严切近日因引词状见得尚有女道住庵又有被人论诉与人奸通者显是不遵当职约束故违国家条制诬上行私败乱风俗须至再行劝谕者
右今榜劝谕本州军民男女等盖闻人之大伦夫妇居一三纲之首理不可废是以先王之世男各有分女各有归有媒有娉以相配偶是以男正乎外女正乎内身修家齐风俗严整嗣续分明人心和平百物顺治降及後世礼教不明佛法魔宗乘间窃发唱为邪说惑乱人心使人男大不婚女长不嫁谓之出家修道妄希来生福报若使举世之人尽从其说则不过百年便无人种天地之间莽为禽兽之区而父子之亲君臣之义有国家者所以维持纲纪之具皆无所施矣幸而从之者少ヂ椎貌婚迕鹌浯又者又皆庸下之流虽惑其言而不能通其意虽悦其名而不能践其实血气既盛情窦日开中虽悔於出家外又惭於还俗於是不婚之男无不盗人之妻不嫁之女无不肆为淫行官司纵而不问则风俗日败悉绳以法则犯者已多是虽其人不能自谋轻信邪说以至於此亦其父母不能为其儿女计虑久远之罪究观本末情实可哀此当职前日之榜所以不惮於丁也然昨来告戒未行只缘区处未广今复详思与其使之存女道之名以归父母兄弟之家亦是未为了当终久未免悔吝岂若使其年齿尚少容貌未衰者各归本家听从尊长之命公行媒娉从便婚嫁以复先王礼义之教以遵人道性情之常息魔佛之妖言革淫乱之A俗岂不美哉如云婚嫁必有聘定}送之费则修道亦有庵舍衣\之资为父母者随家丰俭移此为彼亦何不可岂可私忧过计苟F目前而使其男女孤单愁苦无所依托以?邪僻之行鞭挞之刑哉凡我长幼悉听此言反复深思无贻後悔故榜绍熙元年八月日
揭示古灵先生劝谕文
古灵先生陈公劝谕为吾民者父义【能正其家】兄友【能养其弟】弟敬【能敬其兄】子孝【能事父母】夫妇有恩【贫穷相守为恩若弃妻不养夫丧改嫁皆是无恩也】男女有别【男有妇女有夫分别不乱】子弟有学【能知礼义廉耻】乡闾有礼【岁时寒暄皆以恩意往来燕饮序老少坐立拜起】贫穷患难亲戚相救【借贷财谷】婚姻死丧O保相助无堕农桑无作盗贼无学赌博无好争讼无以恶凌善无以富吞贫行者逊路【少避长贱避贵轻避重去避来】耕者逊畔【地有畔不相争夺】班白者不负戴於道路【子弟负重执役不令老者担擎】则为礼义之俗矣
以上同保之人今仰互相劝戒孝顺父母恭敬长上和睦宗姻周恤邻里各依本分修本业莫作奸盗莫纵饮博莫相a打莫相论诉莫相侵夺莫相瞒昧爱身忍事畏惧王法保内如有孝子顺孙义夫节妇事迹显着即仰具申当依条旌赏其不率教者亦仰申举依法究治自余禁约事件仍已别作施行各宜遵守毋至违犯
劝谕榜
今具节次施行劝谕事目如後
一劝谕保伍互相劝戒事件仰同保人互相劝戒孝顺父母恭敬长上和睦宗姻周恤邻里各依本分各修本业莫作奸盗莫纵饮博莫相a打莫相论诉孝子顺孙义夫节妇事迹显着即仰具申当依条格旌赏其不率教者亦仰申举依法究治
一禁约保伍互相纠察事件常切停水防火常切觉察盗贼常切禁止a争不得贩卖私盐不得宰杀耕牛不得赌博财物不得传习魔教保内之人互相觉察知而不纠并行坐罪
一劝谕士民当知此身本出於父母而兄弟同出於父母是以父母兄弟天性之恩至深至重而人之所以爱亲敬长者皆生於本心之自然不是强为无有穷尽今乃有人不孝不弟於父母则辄违教命敢阙供承於兄弟则轻肆忿争忍相拒~逆天悖理良可叹伤宜亟自新毋速大戾
一劝谕士民当知夫妇婚姻人伦之首媒妁聘问礼律甚严而此邦之俗有所谓管顾者则本非妻妾而公然同室有所谓逃叛者则不待媒娉而潜相奔诱犯礼违法莫甚於斯宜亟自新毋?刑辟
一劝谕士民乡党族姻所宜亲睦或有小忿宜各深思更且委曲调和未可容易论诉盖得理亦须伤财废业况无理不免坐罪遭刑终必有凶切当痛戒
一劝谕官户既称仕宦之家即与凡民有异尤当安分循理务在克已利人又况乡邻无非亲旧岂可
恃强凌弱以富吞贫盛衰循环所宜深念
一劝谕遭丧之家及时安葬不得停丧在家及e寄寺院其有日前停寄棺柩灰函并限一月安葬切不须斋僧供佛广设威仪但只随家丰俭早令亡人入土如违依条科杖一百官员不得注官士人不得应举乡里亲知来相吊送但可协力资助不当责其供备饮食
一劝谕男女不得以修道为名私创庵宇若有如此之人各仰及时婚嫁
一约束寺院民间不得以礼佛传经为名聚集男女昼夜混杂
一约束城市乡村不得以禳灾祈福为名a掠钱物装弄傀儡
前件劝谕只愿民间各识道理自做好人自知不犯有司刑宪无缘相及切须遵守用保平和如不听从尚敢干犯国有明法吏不敢私宜各深思无贻後悔
晓示经界差甲头榜
漳州
契勘本县日前经界未及均税遽行住罢後来一向不复举行是以豪家大姓有力之家包并民田而不受产则其产虚桩在无业之家冒占官地而纽租则其租l寄於不佃之户奸胥猾吏夤缘作弊走弄出入不可稽考贫民下户枉被追呼监系楚无所告诉至於官司财计因此失?则又巧为名色以取於民虽有慈惠之长明察之官欲革旧弊而一新之亦复无所措手如是者盖已有年矣乃者圣明灼知其弊深加怜悯特诏守臣相度经界利害盖欲仰遵绍兴已行之故典加惠此邦重困之痍民务使田税均平贫富得实免致贫民下户困於兼并豪猾之手虽知应役之人不无少扰然欲革百年深锢之弊为斯民久远之计势有不得已者本州谨已仰体圣意条具奏闻去讫窃恐旦夕或蒙行下便当举行而远近士民传闻不审过有疑虑合行晓谕及有预行拨置事件亦须先次遍行告报晓示下项一今来经界乃是绍兴年巾已行之法当时诸路州县并皆举行始初传闻人亦惊恐扇摇眩惑怨谤纷然及至打量田土e造图帐一都不过二十余人远者不过数月之久即便结局应役之户虽不免有劳费然结局之後田土狭N产钱重轻条理粲然各有归着在民无业去产存之弊在官无逃亡倚阁之欠豪家大姓不容侥幸隐瞒贫民下户不至偏受苦楚至今四五十年人无智愚皆知经界之为利而不以为害只是本州推行未毕遽行住罢所以民间但知其害而未及知其利之如此奸民猾吏又皆知其利於贫民而不利於已往往互相惊恐妄说事端欲使圣朝仁政实惠不得下流而千里之内贫弱之民依前受弊无有穷极实可怜悼今仰人户详此事理仰体圣朝恤之意莫听浮言妄有惊扰
一经界之法当依绍兴年例别差大小正副甲头专一打量每都大约不过二三十户本州诸县从来本都不曾分十大保无以得见都分N狭合差小甲头之数今且行下诸县仰各告报见役保正副等先纳逐都四至之内围径几里【东至西几里南至北几里】约计田园大⑶昴丁敬⒃级任匆的实细数】具状申县以凭分画方界定差大小甲头将来定差之後打量e造并委甲头管干其见役保正若非合充甲头之人即依旧只管烟火不预经界事务
一打量纽算置立土封桩拷缰练址皆煺驶鱼鳞图砧基簿及供报官司文字应干式见已讲究见得次第旦夕当行镂版散下诸县庶几将来经界大小甲头等人各通晓免至临时雇募他人重有所费
右今榜先次晓谕本州人户各仰知悉如将来所奏事理得蒙圣恩即赐开允即当别行措置子细晓谕务要不扰而办以副朝廷绥靖远方蠲除民瘼之意如所措置有未稳便亦仰及早前来陈说切待别行讲究改正施行绍熙元年八月日
劝农文
契勘生民之本足食为先是以国家务农重谷使凡州县守y皆以劝农为职每岁二月载酒出郊延见父老喻以课督子弟竭力耕田之意盖欲吾民衣食足而知荣辱仓廪实而知礼节以共趋於富庶仁拗域德至渥也当职幸来此承摄敢坠彝章今有劝谕事件开具如後
一今来春气已中土膏脉起正是耕农时节不可迟缓仰诸父老教训子弟递相劝率浸种下秧深耕浅种趋时早者所得亦早用力多者所收亦多无致因循自取饥饿
一陂塘水利农事之本今仰同用水人协力兴修取令多蓄水泉备将来灌溉如事干\即时闻官纠率人功借贷钱本日下修筑不容误事
一耘乐功全藉牛力切须照管及时]饲不得辄行宰杀致妨农务如有违戾瓤凭黾拐榷十每头追赏五十贯文锢身监纳的无轻恕今仰人户递相告戒毋致违犯
一种田固是本业然粟豆麻麦菜蔬茄芋之属亦是可食之物若能种植青黄未交得以接济不为无补今仰人户更以余力广行栽种
一蚕桑之务亦是本业而本州从来不宜桑柘盖缘民间种不得法今仰人户常於冬月多往外路买置桑栽相地之宜逐根相去一二丈间深开窠窟多用粪壤试行栽种待其稍长即与削去细碎拳曲枝条数年之後必见其利如未能然更加多种吉贝麻苎亦可供备衣着免被寒冻
一乡村小民其间多是无田之家须就田主讨田耕作每至耕种耘田时节又就田主先借谷米及至终冬成熟方始一并填还佃户既赖田主给佃先借以养活家口田主亦藉佃客耕田纳租以供赡家计二者相须方能存立今仰人户递相告戒佃户不可侵犯田主田主不可挠虐佃户如当耕牛车水之时仰田主依常年例应副谷米秋冬收成之後仰佃户各备所借本息填还其间若有负顽不还之人仰田主经官陈论当为监纳以警顽慢
一本州管内荒田颇多盖缘官司有l寄之扰象兽有踏食之患是致人户不敢开垦今来朝廷推行经界向去产钱官米各有归着自无l寄之扰本州又已出榜劝谕人户?杀象兽约束官司不得追取牙齿蹄角今更别立赏钱三十贯如有人户杀得象者前来请赏即时支给庶几去除灾害民乐耕耘有欲陈请荒田之人即仰前来陈状切待勘会给付永为已业仍依条制与免三年租税
一今来朝廷推行经界本为富家多置田业不受租产贫民业去产存枉被追扰所以打量步亩从实均摊即无增添分文升合虽是应役人户日下不免小劳然实为子孙永远无穷之利其打量纽箕之法亦甚简易昨来已印行晓示今日又躬亲按试要使民户人人习熟秋成之後依此打量不过一两月间即便了毕想见贫民无不欢喜只恐豪富作弊之家见其不利於已必须撰造语言妄有扇摇今仰深思彼此一等皆是王民岂可自家买田收谷却令他人空头纳税非惟官法不容亦恐别招谴不须如此计较生事沮挠良法
一本州节次行下诸县不得差人下乡乞搔扰科敷抑配强买物色及以补发经总制钱发纳上供银罢科茶等为名科罚人户钱物所以上体朝廷恤之意欲使民得安居不废农业今恐诸县奉行违戾仰被扰人指定实迹前来陈诉切待追究重作行遣
一本州节次印给ノ娜摆腿嘶莫非孝弟忠信礼义廉耻之意今恐人户未能遍知别具节略连粘在前请诸父老常为解说使後生子弟知所遵守去恶从善取是舍非爱惜体肤保守家业子孙或有美质即遣上学读书学道修身兴起门户
右今出ド⑿邢谕外更请父老各以此意劝率乡闾教戒子弟务令通晓毋致违犯绍熙三年二月日
龙岩县劝谕
具官
当职恭奉让来守此邦见本州四县龙G诸邑风俗醇厚少有公事干挠州府独有龙岩一县地僻山深无海乡鱼盐之利其民生理贫薄作业辛苦州府既远情意不通县道公吏又不究心拊摩躬行教化往往多差公人下乡搔扰及纵吏人因事乞不遵朝制不惜刑狱不能分别是非曲直致使其民不见礼义惟务凶狠强者欺弱壮者凌衰内则不知有亲戚骨肉之恩外则不知有闾里往来之好习俗薄恶已足叹伤至其甚者则又轻侮官司公肆咆哮把持告讦无所不至始则诡名下状终则将身藏闪及至州县察其欺诈追捕紧急则便闭门聚\持杖a敌殊不思量既为王民便当遵守王法州县之官皆是奉行朝廷政令今既不然抗拒州县便是不遵王法不畏朝廷如此所为何异盗贼纵使一时抵敌得过不知终久作何收杀虽说本因官吏养成此恶然却终须自己出头受罪小者徒配决罚大者杀身破家赤子无知抵冒至此良可悲悯当职既忝父母之官岂忍坐视不思有以救其未然除已行下龙岩县约束官吏务宣教化恪守条法不得似前容纵搔扰外须至晓谕
右今榜龙岩县管下遍行晓谕上户豪民各仰知悉其有细民不识文字未能通晓即请乡曲长上详此曲折常切训诲要使阖县之人常切思念既为王民当守王法自今以後各修本业莫作奸盗莫恣饮博莫相a打莫相论诉莫相侵夺莫相瞒昧爱身忍事畏惧官司不可似前咆哮告讦抵拒追呼倚靠凶狠冒犯刑宪庶几一变犷悍之俗复为礼义之乡子子孙孙永陶圣化如更不改尚习前非州郡虽欲曲法相容亦不可得决当会合巡尉围掩搜捉依条断罪的无轻恕今榜晓谕各请详思f早革心无贻後悔
潭州委教授措置岳麓书院牒
契勘本州州学之外复置岳麓书院本为有志之士不远千里求师取友至於是邦者无所栖泊以为优游肄业之地故前帅枢密忠肃刘公特因旧基复创新馆延请故本司侍讲张公先生往来其间使四方来学之士得以传道授业解惑焉此意甚远非世俗常见所到也而比年以来师道陵夷讲论废息士气不振议者惜之当职叨冒假守蒙被训词深以讲学教人之务为寄顾恨庸鄙弗克奉承到官两月又困簿书未能一往谒殿升堂延见诸生询考所合罢行事件庶革流弊以还旧规除已请到醴陵黎君贡士充讲书职事与学h郑贡士同行措置外今议别置额外学生十员以处四方游学之士依州学则例日破米一升四合钱六十文更不补试听候当职考察搜访径行拨入者庶几有以上广圣朝教育人才之意凡使为学者知所当务不专在於区区课试之间实非小补牒教授及帖书院照会施行仍请一面指挥合千人排备斋舍几案床榻之属并帖钱粮官於本州赡学料次钱及书院学粮内通融支给须至行遣
约束榜
一契勘诸县民讼人户自合从条次第经陈其公事各有条限民户越诉亦有断罪刑名往往县道不能结~遂致留滞引惹词诉兼又有人不候本县照限追会圆备予决便即先行经州紊烦官府今立限约束自截日为始应诸县有人户已诉未获盗贼限一月a殴折伤连保辜通五十日婚田之类限两月须管结~行下诸县遵从外如尚有似此民讼亦照今来日限予决若县道违期不行结~方许人户赴州陈诉切待先追承行人勘断再立限驱催其县道又不了~致人户再有词诉定追押h科断外今仰民户经由书铺依式书状仍於状内分明声说的於某年月日经县陈诉已经几日本县不结~以凭行遣如不明注经县月日或不候限满妄称已过所立日限陈述致追承行人到州见得元经月日未及其人户连书铺并行收坐仍毁劈书铺名印若经本州一月未满状词亦不许再行
一官人进士僧道公人【谓诉已事无以次人听自陈】听亲书状自余民户并各就书铺写状投陈如书铺不写本情或非理邀阻许当厅执覆【一本云或非理饰说及当厅执覆不同所词定行根究书铺】
一状词并直述事情不得繁词带论二事仍言词不得过二百字一名不得听两状并大字依式真谨书写如有干照契据并未尽因依听h白连粘状前
一如告论不干已事写状书铺与民户一等科罪一民户词诉不应为状首人自不当出名其应为状首人并要正身如实有事故得用以次人仍声说因依年月若干有无疾?妇人有无疾?娠孕於前从实开具或有罪应科决临时妄行供说先契勘元写状书铺
一书铺如敢违犯本州约束或与人户写状不用印子使令经陈紊烦官司除科罪外并追毁所给印子
一人户陈状本州给印子面付茶食人开雕并经茶食人保识方听下状以备追呼若人户理涉虚妄其犯人并书铺茶食人一例科罪
一契勘人户多有不问事节紧慢不候行押词状日分辄行拦轿下状或投白纸今立约束拦轿状词并不受接并所投白纸止是理诉婚田债负即非紧切利害事件亦非贫窭鳏寡孤独无告之人显无忌惮紊烦官府自今後除贫窭老病幼小寡妇或被o盗并a殴杀伤事干人命初词许於放词状日投白纸外自余理诉婚田债负或一时互争等事人户须管经由书铺依式书状听引状日分陈理如有似此违约束之人定当重行断罪
一引押状词日分预批历请台判轮委职官一员或两员就大厅侧畔用朱划号数监用朱批事因
一引押词状除初经州状外其有事祖状并各令案吏贴择出案祖用朱批出紧要情由元词月日作如何施行某处已未结~事因请判
一本州角楼所有牌二面内东畔一面系军州官下马牌西面系人户词讼牌蒙安抚到任移西畔词讼牌於东自新开雕屈牌一面安在词讼牌之上差使臣一员监当并置历一道付监管官如有投牌之人抄上姓名押赴使府出头取候台旨施行其牌黑漆雕字具说有实负屈紧急事件之人仰於此牌下立仰监牌使臣即时收领出头切待施行如敢将闲慢事件不候引状日分妄作紧急坐牌定行勘断
一有日逐诸杂申并省符公牒文字并置簿子划隔眼拘管遇夜销逐旬委官点号
一照得日逐所受入匣追索人案文字置外引开排时刻责铺兵依限走传如违限委官先追押h重断
一类状名色官吏受财枉法将吏侵∫凼股比诵o杀略奸盗聚\a打或抵拒官司豪家大姓侵扰占夺细民田业奸A妇女a打见血官员士人公人军人僧道执状已上当使厅引押诉婚田地诉分析诉债负a打不见血差役陂塘已上都厅引押
一引押词状元系双日引押公事元系只日蒙安抚到任以只日引押词状双日引押公事
一状式某县某乡某里姓名一年几岁有无疾?合为状首堪任杖责系第几状一所诉某事合经潭州一即不是代名虚妄无理越诉或隐匿前状如违甘伏断罪号令右某【入事明注年月指涉某人某事尽实限二百字】须至具状披陈伏候判府安抚修撰特赐台旨
一照对每月长沙等一十二县合解有无定额月桩等钱从本司印格目书填钱物监辖典吏桩办限次日各分日限申解赴州交纳近安抚殿撰侍讲到任措置逐月轮委佐官坐押内长沙善化县轮县丞主簿县尉并外十县轮县丞主簿监当官一员监辖典押承行人各一名拘桩并限次月初十日到州其钱须要所委官同典吏躬亲坐押赴州如解足典押免行到州不足断讫典吏就州监催或钱违限不到即追本县桩钱典吏及拘押钱官下承行厅子并行勘断施行
一项照应州场日逐受纳绍熙五年夏税钱将入中限未据人户}纳窃恐有装纲支用检令节文诸税租入中限听追户头或以次家人科较品官之家追干人令晓示人户及早尽数赴州送纳如违定当从条点追赴州科较监纳施行
一项照应湘潭衡山湘乡浏阳攸县五县拖欠绍熙四年秋税逐将钱差官下县受纳近缘天时亢旱祈祷未应恐人户艰於送纳已自七月初五日帖所委官回州取禀候小熟日却去开场受纳去讫窃虑乡民未能遍知仍前追扰合行晓谕今印小榜下县乡村晓谕人户各宜安心车水灌溉田亩备合纳税钱候得雨水熟日依旧差官到彼开场即行送纳各令知悉
一项照对税务日逐收到牙客人合纳河市税钱并不尽数拘解窃虑本务合干人作弊收钱隐瞒入已合行约束使司今置板榜务门粘贴本务日逐申收到牙客人钱数晓示通知如本务收税钱多申到数少不同隐瞒官钱入已许牙客人具状告首若客人税物多供申少亦许同伴人陈首切待追人送狱根勘依条断罪追赏钱五十贯文各令知悉
一访闻诸司案及仓场库务诸官厅下擅自存留曾经断罢及私名之人在逐处抄写文字合行约束今立赏钱一百贯文府衙门许人指实陈告切待追究将犯人重断每名追赏钱一百贯文其本处存留人一例断罪施行
一照对诸县弓手土军系专一教以备弹压捕盗本州已节次督责巡尉依时教务要武艺精熟仍月具所教人数姓名加武艺帐状申州以凭逐月三分点一赴州按教行下诸县并各县巡尉各仰速便先行声说弓手土军姓名年甲所习武艺文籍供申仍於籍内便将弓兵分作三番自今年七月十九日为始先要第一番所发弓手齐集到州按教须是向後月十九日以前解发到州应期诸县合教
一契勘诸军武艺最是弓弩可用近下诸县点唤弓手上军赴州按教据各处具到帐籍多是将不会武艺之人装作枪牌手名色解发委是有缓急使唤行下诸县巡尉各日下尽将所管弓手土军并令专习弓弩务要捉亲射射精~听候点唤赴州按教仍令兼习V枪小牌诸般武艺不得私役弓兵妨废教
一据客人赵坚等状窃见民间行使砂毛钱铁钱朝廷累降指挥明立法禁非不严切今牙铺户不遵约束依前夹杂砂钱行使致得客人坠败财本乞降赏榜於管下浏阳湘潭醴陵衡山并下摄诸州等处约束使司已立赏钱五十贯文印给小榜发下长沙等一十二县下张挂晓示外仍出榜都市并浏阳湘潭醴陵衡山县及下摄□州等处张挂晓谕如有前项违犯之人许诸色人告捉赴官将犯人送狱从条勘断追给上件赏钱施行
一契勘诸厢收领公事多是在厢经日不行申解却令两辞和对更不申官委是有违条法遂符行下诸厢兵官自今後应有公事即时具状申解赴府出头不得隔宿及妄作休和申州如违将当行人重断厢官别有施行
一契勘本州累次出榜立赏钱三十贯文禁止百姓及军人赌博仍拆毁柜坊并告报诸营寨厢官及遍牒在城诸官厅常切觉察钤束非不严切今来尚有不畏公法之人依前开柜坊停止军兵百姓公然赌博全无忌惮厢巡容纵兵官亦不钤束深属不便出榜都市晓示如有前项违犯之人诸色人告捉押赴使府出头切待将犯人断罪军人次第问当各追上件赏钱与告人充赏若诸厢诸厅诸营寨合千人依前容纵定一例追断施行
一照应近来委送官员看详审覆公事文字其间多有引用繁文除看详公案文状已有状式晓谕外今再立委官审覆申到公事式请只就元状内用小帖子节略事意看详所断指定当否今欲如何施行大抵直说事理不须繁文其状内紧切事理别用小帖子克
小帖子式节略状内紧切事理【云云】某官【云云】某今窃详【云云】某官所断已得允当【或云未得允当】已开具出榜客位讫
一访闻街市逐时有不逞之徒与军兵欺压善良毁打百姓生事作m出榜都市张挂晓示如有前项违犯之人断罪监纳先下拳钱五贯文每五日一限纳钱三百文入官内军兵押下所属次第问当
一今後遍下诸县诸官用符签厅请判押检职官连衔书押行下专下逐县逐官用帖如常式仍先行下诸县照会
一词状当日职官分类呈押【具式呈】
一词状帖牒下外诸县者索案除程一日追人除程两日五人以上去县百里以上者除程三日案官凿定日限案吏朱批某月某日限满申展者都厅先次类聚呈押一日者不展两日者许一展三日者许再展再展而不到者都厅指定帖某巡尉差人追呼呈押行下
一在城差人监追公事各置印龊紧限不展次紧限许一展再展而不到者讯承差人长限日展并签厅批凿不再呈押内长限每三展一押【长限如监医之类】
一当限文字并午牌以前到午後即是违限不得收接如违申举
一符牌申状到事有常式事如盗贼发露当催捕判回申当催申抄口词检验剖椎辈罟偌肮僭背缕蚺书之类并即时押讫送所属案分行遣请判行下如无施行事类聚判照有祖及施行未到即签厅拟呈
一签厅告报诸县诸官厅大字书写文状须如中指面大即拟贴述大⑷挫蹲茨谀ǔ鼋粢情节便见曲折不然又须书写一过枉费工夫
一三狱直日开拆司先次呈押余案抽牌押文字讫退不得再上如有未了文字都吏次早拣牌入筒取覆抽押【内户刑案事繁许次早呈押】
一都签厅申四项奉台判後三项修入见行约束一照对日逐诸案销生事号簿蒙约束遇九日销对窃虑积压今乞次日委官点对逐一批销书~乞候九日呈点
一照对人户役白纸止为有紧切事干人命劫盗等今来受状不问事理轻重有白纸三四十纸访闻皆是书铺邀求致令投陈紊烦官司今乞告示书铺如是前邀阻人户致使府问得投白纸人曾经书铺不为写状之人乞赐唤上断治施行不应受理即行择退
一台判索案除程一日追人除程两日五人以上在县百里以上者除程三日不到帖巡尉追人一日者不展今欲乞再展一限两日者许一展今欲再展一限通三限三日者许再展亦通三限
一照应近据诸县申到人户理诉婚田债负皆称目今正是青黄不接之际告示候务开日施行使司契勘人户互诉婚田争地多是有力上户之家占据他人物业或是迁延不肯交钱退赎或是抗拒不伏赴官理对只要拖延衮入务限使下户被苦无能结~检律令诸婚田入务若先有文案交相侵夺者不在此例况今本州多是禺田只有早稻收成之後农家便自无事可以出入理对在田亦少施工未获之利自可退业以还有理之家诸县争论田地词诉可以承行理对不必须候十月使司已於六月十八日符长沙等一十三县遵守施行讫
一照应本州近於七月十七日登宝位赦书内一项应官司房廊白地赁钱并放至绍熙四年终已出榜都市晓示去讫今访闻得街市有赁屋居民都有妄称合从赦书到日之後纳起致有争竞州司契勘前项赦书即无放至绍熙五年正月以後房钱之文或有屋主自愿饶润即从其便若屋主不愿饶润即其赁屋人自合遵从大赦指挥印还不得妄有抵负扇惑生事使司已於七月二十六日出榜都市晓示讫
一契勘本州州学之外复置岳麓书院【云云并同前委教授牒】一照对本州所管上丁释奠及祭祀社稷三献官祭服缘制造年深各并不如法式今欲别行制造初献六旒冕亚献四旒冕终献无旒冕及本等衣裳大带中单绶佩□膝革带履c各一副窃恐只依印本制造未必尽合礼制申行在太常寺关借上祭服每事一件付进奏官杨思恭同本州差去客司杨暹就临安府制造同州行用
一伏G绍熙五年七月七日赦书内一项五岳四渎名山大川历代帝王忠臣烈士载於祀典者委所在长吏精洁致祭近祀庙处并禁樵采如祠庙损坏令本州支系省钱修葺谨按晋书南中郎将湘州刺史谯国司马王讳承当王厚作乱之际兴兵唱义为国讨贼功虽不就志节可嘉今数百年未有庙貌又按长沙图志故通判州军事赠直龙图阁孟公【讳彦卿】通判州事赠直龙图阁赵公【讳民彦】将官赠武节大夫刘公【讳d】兵官赠右监门卫将军赵公【讳津之】皆以绍兴初年金人侵犯或提兵出战或率\守城F国捐躯忠节显着本州从来只於南岳行宫设位祭享祠象不立无以慰答忠?表劝节义今前项赦书合於城隍庙别置一堂塑像奉安永远崇奉其谯王长史虞理司马虞望参军韩阶主簿周崎邓骞并是当时协谋起义之人亦各合行塑像配神从食牒州委官讨论计度塑造
一绍熙五年七月七日赦书一项五岳四渎名山大川历代帝王忠臣烈士载於祀典者委所在长吏精洁致祭近祠庙处并禁樵牧如祠庙损坏令本州支系省钱修葺州司契勘东晋王敦之乱湘州刺史谯国王承起兵讨贼不克而死及绍兴初年金人称兵潭州通判孟彦卿赵民彦将官刘d兵官赵津之皆以忠节没於王事从前未有庙貌州司今来遵奉赦书指挥见行相度创立祠堂塑造神像除晋朝冠服别行讨论外所有孟赵两通判系赠直龙图阁刘将官系赠武节大夫赵兵官系赠右监门卫将军未悉本品朝服合作是何法制申行在太常寺仍已差人前去望塑小照详典礼给降制度以凭制造施行
一照应本州管内南岳衡山系国家火德兴隆之地崇奉之礼极於严肃合行封植以壮形势近来官司失於守护致得诸色等人妄行斫伐林木摧残土石破碎无以保国威灵停湓破慰一方瞻仰归依之望事属不便契勘其地并属寺观所管即与民间无相干涉理宜措置今帖合同李修职躬亲前去体究相度勒本县巡尉责本寺观主首渴肚┭撼深山人所不见之处许令依旧开垦种植外其山面瞻望所及即不得似前更行斫伐开垦向後逐年深冬即令寺观各随界分多取小木连本栽培以时浇灌务令青活庶几数年之後山势崇深永为福地并帖巡尉仰详前项事理须管同合同李修职前去体究相度逐一此施行及出榜岳山寺张挂约束诸色等人不得依前於山内瞻望所及之处斫伐林木穿毁土石如有前项违犯之人许诸色人於所属陈告根究从条断罪施行
一契勘目今久阙雨泽窃虑陂泽湖塘池泺泺正副长专意放养鱼鲢之类不肯泄水注?致田禾乾槁深属未便今晓谕陂塘湖长等人如合承水之田阙水即仰日下量分数放水注?如占吝不放之人仰食水人户指实陈论追犯人重断施行
看定文案申状式
具位
使帖据某人状【或判状即云使判某人状】诉事【备h全文】委某看定【或云看详之类并依本文】须至供申者
一某年月日某人状
一某人执到某年月日契字或分开干照遇多项须似此开以年月先後为次序
一检取窘窀癫⑼】
右某窃详上件事【云云】合某热绾味ǘ辖骶呱昴炒Ψ乞照会详酌施行年月日具位某状
报建阳县审会船状
右熹承建阳县公文取会本家有无占破船户姓名寻行契勘日前虽有顾到船只日久不曾使用今来自合祗应官司差使私家即无执占之理谨具申建阳县伏乞照会谨状
晦庵集卷一百

[book_title]后序
晦庵集後序
右晦庵朱先生文集一百卷闽浙旧皆有刻本浙本洪武初取置南痈不知辑於何人今闽藩所存本则先生季子在所编也其後又有续集若干卷别集若干卷二本亦并刻之历岁既久\缺多读者病焉成化戊子仲昭自翰林谪官南都偶得闽本公暇因取浙本之其间详略微有不同如劾唐仲友数章闽本俱不载其所劾事状世之鄙儒多以是疑先生异论纷起故悉增入使读者知仲友C政害民之实而无所惑於异论也其他无大关系者则仍其旧惟正其亥豕鲁鱼之讹而已岁丙申闽宪使山唐公质夫佥宪兰溪章公德懋闵旧板磨灭日甚遂以仲昭所校本补之未及讫工而二公相继去任寻复残缺佥宪天合林公一中至慨然以为己任久未暇及壬寅秋乃谋於先生九世孙都转运伯承君复以仲昭所本精加订讹者正之腐者易之缺者补之至是始无遗憾矣呜呼先生不可复作而是编之存可以见其经国之谋焉可以见其济民之政焉可以见其出处之义焉可以见其交际之道焉上而天道之妙下而物理之微明而礼乐之文幽而鬼神之理大而人伦之常小而人事之变无所不该诚作圣之阶梯入道之门户也诸公拳拳相与图其永久其嘉惠後学之意不既深乎工既告成仲昭谨识其颠末且以告於後之君子俾谨守而嗣修之以无替诸公之惠也成化十九年岁在癸卯二月之朔後学莆田黄仲昭识

[book_title]后序
晦庵集後序
右晦庵文公文集百卷又续集五卷别集七卷岁久版昏察使胡仲申岳副使张用载大轮先後白e御史虞惟明守愚苏宗玉信蒋伯宣诏缩费重雕藏诸闽臬潢故习朱氏易诗四书想见其为人比涉是编始得公所为融会折衷深造大成者审在沉?反覆积累有年之後而师友渊源经纶本末始终条理灿然详明尤足以发挥本义集注语h曲折上探圣贤之虽公於文所好不存潢以世传大学序白鹿洞赋草暨答吕伯恭论洞记等徵之当时思绎之熟改定之精凡未可以言语文字求之也独慨公老庆元间学禁方厉片词只字所在毁弃每读詹师罢锓梓书未尝不掩卷太息恶小人之罔极淳佑以来区区掇拾已非复公季子在初类次本而王会之祀伯和虞伯生家藏与陆王帖梅花赋诸篇往往尚逸弗h集中记载抵牾可疑亦复不鲜则吾侪於此苟非诚致力於公居敬穷理反躬实践之功政恐其幸传者未易遽知况望能并其不可传者不言而自得之哉潢闻往者濂洛三先生书历时未远微言大义郁而不彰公既以孔孟道统所亟为之绪正表章犹虑人滞於见闻谓必能真立伊尹之志修子之学使本立而知益明知精而本益固日用之间将有以得乎先生之心而疑信可判继往开来橙缡秋蜥峁数百年其间志坚思苦谨守精D如勉斋北山儒者仅有乎尔不重感於斯文嘉靖壬辰秋七月甲戌後学婺源潘潢拜书
<集部,别集类,南宋建炎至德佑,晦庵集>

[book_title]晦庵续集卷一
钦定四库全书
晦庵续集卷一　　　　　　宋　朱子　撰书
答黄直卿
南轩去冬得疾亟遣人候之春中人回得正月半後书犹未有他不数日闻讣则以二月二日逝去矣闻之痛悼不可为怀闻其临终犹手书遗数千言不数刻而终中大⑺登拙子远小人甚切当世之弊此尤可伤痛也此若得脱即便道往哭之而後归耳
南轩云亡吾道益孤朋友亦难得十分可指拟者所望於贤者不轻千万勉旃此中文字彦忠皆写得已属令一一呈似矣郑台州相见否更劝其子细讲学为佳书来所说殊未端的可惜只如此便更不求进步也昨收书报及郑台州之讣执书惊愕失声何天无意於斯世而偏祸吾党如此之酷痛哉痛哉自此每一念未尝不酸鼻也此间今年枯旱可畏有弥望十数里而无一穗之可收者政恶所招无可言者然不敢不究心措置但势亦有不得行者未知终能不得罪於斯人否耳力请丐归计亦未必可得但恐自以罪戾罢逐耳世态不佳老病益厌俯仰但思归卧林间与如直卿者一二人相与讲论以终素业耳
诸经旧说皆得一过其间亦有改定处自慊却须用旧说方见得自家有力紧要是从本原上说来比前日尤亲切所谕羞恶未亡者此乃真是当得伪学二字朋友中只此一番拍拭拣汰伪冒大段得力但此道之传不~如Q深使人忧惧也来岁聚徒势所不免但此间屋宇空虚多时不知如何处置也本领分明义利明白闲时都如此说及至临小利害便靠不得此则尤可虑也礼书想已有次第吴伯丰已寄得祭礼来渠以职事无暇及此只是李实之编集又不能尽依此中写去条例其甚者如祭法祭义等篇已送还令其重修特牲等篇亦有未入例处旦夕更取家_礼参校令归一却附去烦看过王朝礼已送与子约令附音疏但恐渠亦难得人写不能得耳
近报误举伪学人许令首正观此头势恐子合受得王漕文字亦不稳当人生仕宦聊尔随缘亦何必须改官而包羞忍耻处此危疑之地乎
伯丰书云其所厚者以其无所私祷寄声欲?治之子约亦甚称其所守之固但世路如此所可忧者不但道学而己任尉甚不易得然不欲深与之交恐复累渠入伪党也季通家为乡人陵扰百端几不可存立因书嘱其护之为佳
时事大⒋艘辔胖但诸人狼狈殊非所望耳子约终是好不知已行遣未此事未开口断置已定多少快活可为致意未及奉庆也
黄商伯事殊不闻首末子约书亦言其举措有未善处不知救荒何所关於近习而恶之若是耶骇机飞语殊可忧畏疏远遁藏然犹不敢不局也
揆路曾相见否其说果何如邸报中见外间事赖诸贤维持且尔无大\失但定省一节都不见人说着此甚可惧非小故也彼中亲所见闻有何节目因便烦子细报来
彼中且如来喻亦善世道如此吾人幸得窃闻圣贤遗教安可不推所闻以拯斯人之溺政使不得行於当年亦须有补於後也常教整顿学校亦甚不易可与晦伯说渠家有两世奏议烦晦伯为借h得一本见寄为幸辛卿鬻盐得便且罢却为佳
中庸不暇看但所改物之终始处殊未安可更思之近却改得论语中两三段如叶公子路曾之志如知我其天之类颇胜旧本旦夕h去子约除官可喜今固未有大段担负且看岁寒如何耳
此间数日来整顿纲目事却甚简乃知日前觉得繁只是局生要之天下事一一身亲历过更就其中屡省而深察之方是真实穷理自然不费心力也赵帅所云前官事不须理会亦是一说未可便以为非然只此便见合得显荣通达处如今世路未论邪正只刚强底便是八九分不得便宜了也
大学向所写者自谓已是定本近因与诸人讲论觉得e矩一章尚有未细密处文字元来直是难看彼才得一说终身不移者若非上智即是下愚也此番出来更历链尽觉有长进处向来未免有疑处今皆不疑矣中庸三纸已细看但原本不在此记得不子细然大⒖吹每质腔蛭始蚓抖章句反成繁冗【如鸢鱼下添解说之类】又集解逐段下驳诸先生说亦恐太g不稳便试更思之或只如旧而添集解或问以载注中之说如何
为学直是先要立本文义却可且与说出正意令其心玩味未可便令考校同异研究o密恐其意思促迫难得长进将来见得大意略举一二节目渐次理会盖未晚也此是向来定本之误今幸见得却烦勇革不可苟避讥笑却误人也
陈君举门人曹器远来此不免极力为言其学之非又生一秦矣所谓艰窘之状令人恻然不知何故前此都不说着今乃一旦骤至此也自困涸辙无力相k深负愧叹也然於此患难之际正当有以自处不至大段为彼所动乃见学力不然即与世俗戚戚於贫贱者何以异耶
辞免文字至今未得遣去盖封事字数颇多昨日方写得了更须装三两日方得发也所欲言者不论大小浅深皆已说尽明主可为忠言想不至有行遣但能寝罢召命即为幸耳万一不遂不免一行更不能做得文字只是面奏乞归也
大学中庸集注中及大学或问改字处附去可子细看过依此改定令写但中庸或问改未得了为怅耳今年早晚禾皆损州县官员不足恃赖未知明年复如何此外可深虑者不止一端亦非独为一身一家虑也时论未平不谓闲废无能之人每烦君大夫旰食之忧如此比读邸报不胜恐惧今章中所及如泉相者已行遣湖守疏中亦及彭子尢镒诱嬉怨贫臼掠窒落钏揪恐纹涫岂恐未容饱食而安坐也
礼书缘迁徙扰扰又城中人事终日汨没不得工夫点对所编甚详想多费心力但以王侯之礼杂於士礼之中不相干涉此为大病又所分篇目颇多亦是一病今已拆去大夫以上别为丧大记一篇其间有未及填写处可一面令人补足更照别纸条目整顿诸篇务令简洁而无漏落乃为佳耳修定之後可旋寄来看过仍一面附入音疏速於岁前了却亦是一事盖衰老疾病旦暮不可保而罪戾之踪又未知所税驾兼亦弄了多时人人知有此书若被此曹切害胡写两句取去烧了则前功俱废终为千载之恨矣明州书来亦说前数卷已一面附疏王朝礼初欲自整顿今无心力看得已送子约托其校定仍令一面附疏彼中更有祭礼工夫想亦不多若伯丰宝之能便下手亦只须数月可也但仪礼只有士大夫祭法不可更以王侯之礼杂於其中须如前来所定门目别作庙制九献及郊社诸篇乃为尽善【已再条具寄之矣】幸亦时为促之并得岁前了当为佳荣溜之说别纸奉报可更详考便中报及也近日眼病全看文字不得但因讲论见得此理愈见分明门路愈见径直前日答吉州王岘书中有数句颇甚简当今漫h去可以示甘吉父也岘乃乡来子约所馆之家因子约来通问也子约又入王南强章疏只此数人东涌西没到处出见甚可笑也周朴甚可念一书并信烦因便寄与勿令浮沉为佳赵恭父竟坐其事部中行下取索不知意欲坐以何罪州郡知其无辜欲为回申而恭父不愿也已发去矣此却差强人意也孙之李和卿甚不易因书或相见烦各为致区区当暑目昏不及拜书也杨子直甚入时但不知亦只避得可避底枉了做许模也伪学之章首辨张非伪学盖前此刘元秀力荐王炎作察官而韩以受知张门为疑故此章着意如此分别非独欺天亦欺韩也故其後复申炎所陈荐举之说乃是首尾专为王地冷眼旁观手足俱露甚可笑也且看此人终必得志盖此事中间已似稍缓却缘近日一缴其徒得以藉口复肆沸腾已行遣人势必从头再有行遣张乃孟远之弟本依韩刘今此以官满欲差遣之故上书外为直言而中实删去又以未删之本示刘而刘以示沈故及於祸此乃以邪攻邪自贻伊戚然遂死於道路亦可伤也又可惧也今冬上饶括苍兴国学者近十余人到此新书院已可居矣逐日幸有讲论足以自警其间亦颇有可说话者所恨直卿不在此不得与之琢磨也
初七日方遣得辞免近四十纸奏所欲言者略已尽之但犹有记不起者无奈何耳今必已到彼多日不知圣意如何若得遂退藏千万之幸如其不然到彼亦别无话可说只是乞归耳直卿来岁之计果何所定此人回幸见报若在後山此间诸生亦有能往者老拙亦时可一到也近日朋友来者颇多万正淳与王子耕吴伯丰皆在此诸人皆见陆子静来甚有议论此间近亦有与之答问论太极书未及写去大率其论与林明州不相远也
仪礼义疏已附得冠义一篇今附去看家_邦国四类已付明州诸人依此编入其丧祭礼可便依此抄节写入只觐礼一篇在此须自理会祭礼亦草编得数纸不知所编如何今并附去可更斟酌如已别有规模则亦不须用此也可早为之f今年秋冬前了却从头点对并写得十数本分朋友藏在名山即此身便是无事人不妨闭门静坐作粥饭僧过此残年也
今日吾辈只有此事是着紧处若打不过即上蔡所谓能言空如鹦鹉者为不虚矣伯丰刘五哥说已得诸司文字以彼之才固有以取之但正用此时得之亦不能使人无疑耳目前朋友思索明快未有其比心甚惜之然於事有难言者因与之语要当有以警之救得此人亦非细事若此处打不过了更说甚操存?养耶辅汉卿万正淳皆留此两月而後去其他朋友数人亦将去矣诸人皆为外间浮论攻击不敢自安而去其实欲见害者亦何必实有事迹与之相违但引笔行墨数十行便可使过岭矣此亦何地可避耶世人见处浅狭例如此令人慨叹又来学者亦未见卓然可恃以属此道之传者今更有此间隔益难收拾不谓吾道之否一至此也思虑及此又使人深惜伯丰之不能自立曷尝见有子而为桓司马家臣耶子约却是着实但又有一种不通透处激恼人鲥鱼多骨金橘太酸天下事极难得如人意也礼书如何此已了得王朝礼通前几三十卷矣但欲将冠礼一篇附疏以为诸篇之式分与四明永嘉并子约与刘用之诸人依式附之庶几易了适已报与子约或就令编此一篇或直卿自为编定此一篇并以见寄当择其精者用之此本已定即伯丰宝之辈皆可分委也病躯脚气未动但目益昏恐更数月遂不复见物以此急欲了此书及未盲间读得一过粗偿平生心愿也得曾致虚书云江东漕司行下南康毁语孟板刘四哥却云被学官回申不可遂已此其势决难久存只此礼书传者未广若被索去烧了便成枉费许多工夫亦不可多向人前说着也谢表漫录去看勿以示人初时更有数语後为元善所删然亦无甚紧要若谓取祸则只此亦足以发其机也
子约颇爱泰儿亦已嘱令随诸生程课督察之矣但婺州近日一种议论愈可恶大抵名宗吕氏而实主同父潘家所招o客往往皆此类深可忧叹亦是伯恭有以之令人不无可恨耳近日郡事浸简岁事亦可望但经界指挥不下恐复为浮议所摇【前此留葛报书皆谓可行独王不报书】疑此间受漳浦之?者或与当路厚善必实为此谋耳若果如此乃漳人之不幸而老守之幸岁里即可丐归矣寄来算法已收只此一事其说数端信知义理之难穷也
知与刘潘诸人相聚甚乐恨不在近资讲论之益但春秋难看尤非病後所宜且读他经论孟之属如不食马肝亦未为不知味也所以答子约者甚佳但恐亦不必如此今所虑者独恐物不格知不至耳知至则自见得义利公私之下毫不放过也
伯丰~交之事渠必不能办只韬藏避谤逡e引却似亦不为甚难如游诚之但以误受举削之故至今不为改秩计已近十年彼其人固多可议而为学又非伯丰比且其亲年已高而身亦五十余岁矣乃能断置如此则其长处亦不可诬也若与之交浅言深但微与说及此意劝之以晦迹避谤当无不可也好朋友难得近日数为人所误令人意绪不佳深恐又失此人故不能不关念耳大学或问齐家治国章今善好恶改作今反其好中庸章句索隐下添隐谓卑陋也【在本来也之下】本无可称改作本来卑陋得江西书吴伯丰果以去冬得疾不起见其思索通晓气象开N朋友中少能及之又子约元德书来皆言其自树立之意尤不可及法门衰败之秋又适丧如此等人尤可痛悼也子约累书来辨中庸首章戒谨恐惧与谨其独不是两事又须说心有指未发而言者方说得心字未说得性字又须说是耳无闻目无见心无知觉时方是未发之中其说愈多愈见纷又争配义与道是将道义来配此气如何有人读许多书r中乃如此黑暗彭子蕹跻嘁芍杏故渍陆得书却云已释然矣方知章句之说为有功也张元德说得颇胜子约而其兄元瞻看得尤好若得伯丰且在与之切磨可使江西一带路径不差今既不如所望而子约辈沈滞胶固不可救拔每得其书辄为之数日作恶也
病中看得孟子要略章章分明觉得从前多是衍说已略修正异日写去此书似有益於学者但不合颠倒却圣贤成书此为未安耳大学诸生看者多无入处不知病在甚处似是规模太广令人心量包罗不得也不如看语孟者渐见次第季通比已得其到道州书地主颇假之计渠亦能自处不知赦後还可得量移否周纯夫甚可念欲寄一书问劳之亦复不暇亦恐彼中难得便耳谢表为\人改坏了彼犹有语是直令人不得出气也此辈略不自思自家是何等物类乃敢如此殊可悯笑也书院中只古田林子武及婺州傅君定在此读书颇有绪傅尤刻苦前此亦多读书但未有端的用心处近方令其专一渐次读书觉得却有立作将来或可望也孙丈书已收书中甚称仁卿政事之美恨不得闻其详也亲旧皆劝谢~宾客散遣学徒然其既来即无可~之理姑复任之若合过岭亦是前定非关门闭户所能避也
晦伯人来得近问知山中读书之乐甚慰但不应举之说终所未晓朋友之贤者亦莫不深以为疑可更思之固知试未必得然以未必得之心随例一试亦未为害也痰嗽已向安否亦不可不早治也牒试中间辛宪汤y过此皆欲为问既而皆自有客不复可开口其伪冒者固不容复动念知却刘y之请甚善宗官衡阳之嫌固亦所当避也吾人所处着个道理二字便自是随\不得此是不可易之理但看处之安与否
前书所论鬼神之说後来看得如何程书中说此话处数条【东见h中尤多】可类聚看须自见谛当处也迁居扰扰中亦有一二学者在此虽不得子细讨论然大抵未有担荷得者此甚可虑陈正已来自建昌实亦明爽但全别是一般说话所谓伯恭之学一传到此甚可惧耳近有临江军张洽秀才来资质甚好可喜可喜书院方盖屋未得成就度须更两月方可居耳
此女得归德门事贤者固为甚幸但早年失母阙於礼教而贫家资遣不能丰备深用愧恨想太夫人慈念必能N略然妇礼不可缺者亦更赖直卿早晚详细与说使不至旷败乃善辂孙骨相精神长当有立辅亦渐觉长进可好看之
所喻先天之说後来看得如何若如所论即天人各是一般义理不相统摄矣恐更当子细玩索也近见朋友殊少长进深可忧虑任伯起到此昨夕方与痛说觉得上面更无去处了未知渠能领略否耳广西寄得语孟说来细看亦多合改以药之扰未得专心方略改得数段甚恨相去之远不得子细商量也
伯起说去年见陆子静说游夏之徒自是一家学问不能尽弃其说以从夫子之教唯有琴张曾牧皮乃是真有得於夫子者其言s僻乃至於此更如何与商量讨是处也可叹可叹浙中旱甚当宁忧劳闻之令人恐惧奈何奈何江西除命缘上封事【云云】上感其言故有是命诸公初只欲与郡上命与此【更有少商折甚可疑s】大抵此番尽出圣命或者以为不当力辞其说亦是但衰悴如此孤危如此势岂可出初欲且受而临期请祠又思不可不先做张本已申省辞免矣得请甚幸不然却用前说以必得为期耳
子澄得书问直卿动静南纪在长沙与同官不e求去未知如何爱直堂记一本谩往子澄此文胜它篇也近看外书有一段伊川答王信伯之问曰勿信某言但信取理不知曾见此话否前书所论伊川先生语甚善圣贤之教固不一端然专执僻见不信人言又岂信理之谓乎此处似更有商量要非面见不能尽也
子澄乃令副端章疏言其以道学自负不晓民事与监司不和而不言所争之曲直又言其修造劳民而已闻之赵仓已尝按之而复中辍必是畏此恶名而往台谏处纳之耳韬仲事甚可笑今之君子无以大相过者大率如此直是使人烦恼也彼中新宰已交印否观其举措又似了不得然今日若无变通便是管葛之才亦了不得况於常人近尝因书说与两漕而林漕才到延平便以威势迫胁小官使之为县是全然不晓会人说话矣可s可s杨元礼亦为漕司不取愿状迫换长汀渠乞来禀议又不许却欲以仓檄来辨其事不知又如何今时做官不论大小直是全然睹是不得子澄冬至书云已遣家归庐陵只与一侄子在彼俟命则是此消息来得已多时矣若道一例如是他人又却无是只是吾党便有许多触磕亦可笑岂亦大家行着一个不好底运气耶抑亦老子命薄带累诸朋友也
被旨一行不免一出但上恩如此不得不竭其愚圣德洪必不深罪言者然亦不能不以为虑若便得罢逐还家乃为厚幸
所喻学业大⑸跎拼思渲约诸人不见说着次第不成头绪但季通韬仲说欲相约来後山若得在彼亦易相见衰老之幸也辂孙不知记得外翁否渠爱壁间狮子今画一本与之可褙起与看勿令揉坏却也此是陆探微画东坡集中有赞愿他似此狮子奋迅哮吼令百兽脑裂也
居庐读礼学者自来甚善甚善但亦不易彼中後生乃能如此前此常患来学之徒真伪难辨今却得朝廷如此开大炉?煅炼一番一等混ゼ性又流不须大段比磨勘辨而自无所遁其情矣
日暮途远心力疲耗不复更堪讨论矣日者多言今年运气不好不知得见此书之成否万一不遂千万与诸同志更相勉励究此大业也
此间朋友间有一个半个然不甚济事但不意其敢来亦可怜耳彼中朋友真肯用力者名姓谓何因书报及仍略品目之慰此穷寂之望也学古鲁叔相继逝者可伤吴伯丰尤可惜朋友间似渠晓得人说话者极少始者犹疑其守之未固後来得子约张元德刘季章书又知其所立如此不幸蚤死亦是吾道之衰念之未尝不惨然也季章书语录去切勿示人足令同时辈流负愧入地也吴元士曾相识否昨看王伯照杂说中间有一段理会不得或云渠尝学於王公恐能知其说试为宛转托人扣之却见报也
斋中诸友甚不易相信得及年来此道为世排斥其势愈甚而後生乡之者曾不少衰自非天意何以及此老拙以此衰病之极而不敢少懈但精力不逮日月无多无以副其远来之意深愧惧耳前日郑齐卿去彼如此闻後来亦有一二如此者初甚虑之近亦渐渐开明甚悔当昨不且留之也
所说论致仕文字其大⒅刮一二人如减年乃指沈正卿而言初亦疑此语迂回无下落以宗师之语推之意其为沈而近得元善书乃云果尔则此自无可疑而城中诸人苦相沮抑不令剡奏为可罪也然此文字三月半间已得之後来节次有便而游宰以为渠有专人又便有回信不若令带去为便遂以付之渠乃迁延至此不知今文字在何处留滞若今尚未到则便遭论列亦是本分s他不得矣然此如破甑若不打破做两片亦须打做两截不复能顾虑也诏旨正为戒敕伪党不得自比元佑想已见之器数命题却已寝罢然此等事亦有士人合理会者前日之弊乃为泛滥细碎徒扰扰而无益今遽罢之又不究其弊之所自来大抵此辈用心岂复更有是处自不须论也林正卿归自湖外少留两夕亦颇长进但恐将来流成释老耳其弟学履安卿中间到此近寄得疑问来亦看得好甚不易一书报之可分付入试朋友俟其到城日付之也题壁靼裾哒不足s但不意诸生能自安於是贤於子合矣初见渠时闻其说曾子寝大夫之箦以为不欲蚣舅镏意便疑其意趣之不高後来讲磨尚庶几其有改不谓止是旧来见识也
想闻子约之亡重为吾道伤叹也近事似稍息而求进者纳忠不已复有苏辙任伯雨之奏想已见之大率是徐叶耳然似此纷纷何时是了两日无事闲读长编崇观以来率是如此甚可惧也
子约之亡伤痛未定而季通八月九日又已物故朋友间岂复有此人尤足为痛哭也但其家至今未得的信只魏才仲自桂林写来前日李彦中归道长沙见子蒙及赵漕说得分明矣今年不知是何厄会死了许多好人老拙尤觉衰惫非昔时比府不秘即滑脚弱殊甚杖而後能行恐亦非复久於此世也
季通之柩已归陈坂上对面一寺中盖先买得一小地在其前只今冬便葬也万事尽矣尚何言哉一恸之余行自病也
向留丞相来讨诗传今年印得寄之近得书来云日读数板秋来方毕甚称其间好处枚举甚详不意渠信得及肯如此子细读如赵子直却未必肯如此渠前此见中庸说极称序中危微精一之论以为至到亦是曾入思量以此见其资质之美惜乎前此无以此理謦於其侧者而今日闻之之晚也所论曾事甚佳但云道体虚静而无累恐钝滞了道体耳吴元士说六十律为京房之谬亦是但前此所扣乃是只以十二律旋相为宫而生六十调非为六十律也
二孙随\读书供课早晚教诲之为幸郑齐卿亦要去相从渠此几日却稍得然以病倦不能听其讲解念其志趣坚苦亦不易得可因其资而善道之度却不枉费人心力也致仕文字为\楚所咻费了无限口颊今方得州府判押但求保官更无人肯作只有伯崇一员或者以为俞山甫必肯近以书扣之乃漠然不应今不免专人去问田子真想不至有他词也
礼书便可下手抄写此中却得用之相助亦颇有益南康李敬子与一胡君同来见在书院敬子甚卓立然未细密胡君坚苦读丧礼甚子细亦不易得永嘉林补字退思者亦暂来其人甚敏然都不曾读圣贤书只一味胡走作甚可惜也彼中学者今年有几人可更精切自做工夫勤於接引为佳
收近问知斋o既开慕从者\尤以为喜规?既定更且耐烦勉力使後生辈稍知以读书修已为务少变前日浅陋儇浮之习非细事也
益公每得一书必问昆仲动静且云尝附书不知已达否此便回能以数字报之亦佳仁卿不殊此也
致仕文字州府只为申省不肯保奏此亦但得粗伸已志不暇求十全矣旦夕当附人去成败得失一切任之不能以为念也通老来未志仁能与俱否病倦不暇作书烦为致意春暖一过此为幸公度必已至亦未及书谦之数字可付之此间朋友不多亦未见大有进者然早晚略得举扬一番亦不为无补也试後江浙间必更有故旧来恨直卿不在此不得与之商量耳此理要处无多说话不知如何人自不晓以此追念伯丰愈深伤惜如子约辈亦不谓其所造只到此处便死却也李公晦禹贡集解编得稍详今附去试看如可用可令人抄下一本别发此册回来为佳二孙切烦严教督之闻外边搜罗鼎沸如今便得解亦不敢赴省况於其他只可着力学做好人是自家本分事平时所望於儿孙者不过如此初不曾说要入太学取科第也致仕文字近方发得去度今尚未到闻已有台章指目矣此却是城中诸贤牵挽之力他人不足责曹晋叔老大隐约号为有思虑者前日闻有此章尚以不及见止为恨不知此是何等见识处事不问义理只顾利害已为卑鄙况今利害又已晓然犹作是论真是不可晓也彭子扌星蚕胍盐胖此事是放了徐子宜又要个人填窠子图得旧画加色一番光鲜不知如此有何了期也渠前日有一书今附去似亦是去年秋间附来近方到不知有何语也书社甚盛以善及人而信从者\亦非细事可且勉力讲论令其反已着实用功为佳然此外亦须防俗眼谗口横生浮议也礼书附疏须节略为佳但勿太略彭子蘖醯滦薅事想已闻之杨恽之说何言欤吁可畏也
借得黄先之数册陆农师说初意全是穿凿细看亦有以订郑注之失者信开卷之有益俟用之行附去看也所喻惺惺之说甚善但见说讲授亦稍劳似当节省并合令其简约庶可久也
二孙在彼如何书社诸事既有条理想自不容其违犯更望痛加鞭策少暮年却顾之忧千万千万小四郎与刘五哥莫须常来咨问否虽不在斋中宿食亦望有以遥制之也
致仕文字虽已得之但诸贤切齿怒目之意殊不能平不知更欲如何抟噬姑亦任之耳
用之去时所附书想已达所带去文字想皆见之今则此等工夫全做不得矣精舍相聚不甚成条理盖缘来有先後人有少长乡有南北才有利钝看文字者不看大意正脉而却泥着零碎错乱s绕病中每与之酬酢辄添了三四分病以此每念吴伯丰未尝不怆然也履之兄弟却差胜若更加功或恐可望耳伯崇已赴官番阳留其季子在李敬子处资质亦淳谨但未有奋迅拔出之意耳
人家祸患重复如此可畏此又岂章子厚之所能为耶古之禅宿有虑其学之无传而至於感泣流涕者不谓今日乃亲见此境界也前书所说常惺惺此是最切要处诸朋友行持亦颇见功糠裣蚶囱д叩么艘环试过虚实遂可辨殊非小补王子合前日过此观其俯仰亦可怜也普之却能如此甚不易得礼书病起亦怕看却只看得少闲文字元来世间文字被人错注解者只前人做下才隔一手便看得别而况此道之广大精微也耶诸生相从者亦颇能有志否近报时学小变举子辈往往相贺然此岂足为重轻耶
致仕且是已分一事粗了然外面攻击之意殊未已不知更待如何可付一笑但前日得刘季章书云孙从之得郡非其自请乃复被缴适病牙痈已逝去矣看此亦是吾党同一气运不得不然非但虎食其外也季章又云彭子尴嗉亦甚衰悴题目不小想见忧惧然亦正自不必如此也所说大规模细工夫者甚善诸朋友中必有向进者恨未得从容其间耳
精舍诸友讲论颇有绪通老果如所论甚慰人意得渠如此所助非细非他人比也但渠到此适以病倦又以诸幼疾患为挠不得甚与之款曲以此知人之学所以不进只缘从初无入处不见其有可嗜之味而所以无入处又只是不肯虚心逊志耐烦理会更无他病也所论巩仲至两句切中其病前日与语正s其如此渠苦心欲作诗而所谓诗者又只如此大抵人若不透得上头一关则万事皆低此话卒乍说不得也二孙久烦教诲固不敢以向上望之但得其渐次贴律做得依本分举业秀才不至大段狼狈猖獗足矣
伯谟自去秋病不能食中间一再到此甚悴前月晦日竟不能起以其r怀趋操不谓乃止於此深可伤悼而母老家贫未有可以为後日之计又深可虑想闻之亦为一怆然也
伯崇之子见留精舍随敬子作举业亦淳谨朴实可喜也仙游不成举措然与今之受不系伪学举状者分数亦不多争前日得致道书云郑明州临行欲荐潘恭叔恭叔对以必於章中X去此说然後敢受郑亦从之此亦差强人意而在郑尤不易闻杨敬仲乃大不以为然不知今竟作如何出场也
外间汹汹未已楼大防亦不免闻林采诉w於朝已下本路究实先所委官见其案牍骇异不敢下笔已改送他官如其所请此诸人桶已尽或须作语头来相料理老朽复计此一听诸天而已伯谟不幸前书报去未去时亦安静明了但可惜後来一向废学身後但有诗数篇耳然亦足远过今日诗流也
通老到彼住得几日讲论莫须更有进否已劝渠莫便以所得者为是且更乡前更进一步不知後来意思如何也渠说冬间更欲来访但恐迫於赴官不能款曲耳诸生仍旧相聚否此间朋友只南康节次有人来甚不易得肯向此来如庐陵处即全未有转动意思也知彼中诲诱稍有次第甚慰所望诸人谁是最精进者因来喻及为佳
斋中朋友终年相聚当有极精进者此间诸人来去不常然气习偏蔽各任己私亦难尽责一人不是大率江乡人太的确而失之固执此间人太平易而流於苟简此古人所以有矫性齐美之戒也今敬子已归临行又与安卿不足只恐向後精舍规?又旷N耳安卿将来却须移出旧斋自不与精舍诸人相干也礼书须直卿与二刘到此并手料理方有汗青之日老拙衰病日甚於前目前外事悉已弃置只此事未了为念向使只如余正父所为则已~笔久矣不知至後果便能践言否予日望之也
病日益衰甚望贤者之来了却礼书前书所说且从闽宰借人先送定本及诸书来如可用之岁前能上否渠送得冠礼来因得再看一过其间有合修处尚多已略改定【如前书入名器篇者却移不得】及重编得冠义一篇颇稳当然病衰精力少又日短穷日之力只看得三五段如此若非促工夫未来了~也以此急欲直卿与用之上来庶可并力此外无他说也
钜钧到彼烦直卿钤束之勿令私自出入及请谒知旧有合去处亦须令随行不可令自去早晚在斋随\读书供课之外更烦时与提撕痛加镌戒勿令怠惰放逸乃幸之甚
子澄遂以忧归闻之惊骇渠素体羸能堪此苦否今有一缣烦为货之置少酒果食物往致奠礼鄙文一通并烦令人读之也直卿向留东阳之久做得何工夫诗及论语看到甚处因便喻及
所示论语疑义足见别後进学之勤甚慰所怀已各奉报矣
喻及读书次第意思甚善甚善且更勉力以俟後会但未知几时能复来此间少人讲论殊愦愦也
道间看得格物意思稍觉通透日前原未曾说着紧要处也讲学不可不熟如此可惧可惧
目疾不观书缘此看得道理亦渐省约不成不读书後便都无道理也所论气禀之病固然然亦大段着力乃能去之近日为朋友说滕文公首章有些意思他日相见面论之也
肤仲寄此来云陈是陆学王是吕学以今观之王是矮子渠乃疑为直卿之文不知前日所试果如何
岁晚矣何时定可来前日因书亦以直卿昆仲告郑帅此公厚德能一见之否来时恐亦须人便中报及当为作诸公书去也书会此中无有已嘱子约但殊未可必旦夕更嘱祝汝玉若得在衢尤便也此中已为图得一小屋基但未有钱物造得耳
示喻读书次第甚善但所论先天太极之义觉得大段局促日用之间只教此心常明而随事观理以培养之自当有进才觉如此狭隘拘迫却恐不能得展拓也闻有奏事之命前月念五日方被省见已写书只一两日须可遣人得请固幸万一不得即不免再入文字而往前路衢信以来听命又看如何似闻上意颇相念而士大夫亦多有以为言者此亦似一机会但觉得事有难得尽如人意者脚甚懒向前道之兴废只此一念间亦可卜得八九分不必劳蓍龟也
所遣去辞免人病久未还昨日便中方被告但又忽有召命云是谢坡所荐旦夕申省辞免万一未允即欲再辞而以封事并进前日者太草草已别草定甚详到彼亦不过是许多说话况口说未必得如此之详又免再出头面一番若其可取徐出未晚不然则魏主奚少於一夫耶【省状藁录去只呈二公勿示他人】试为思之并与仁卿景思商量度亦无以易此也
闻欲迁居此来甚慰不知定在何日也但授徒之计复何如此中甚欲直卿来相聚然恐此一事未便不知曾入计度否耶
觉得岁月晚病痛深恐不了此一事梦寐为之不也近又得正父书目亦有好处其长处是词语严简近古其短处是粗率不精致无分别也
辞免人度今已到不知所请如何头势如此又非前日之比只得力辞鄙意更欲乘此亦有所言亦为喂鹰饲虎之计又度得无益於事亦未必中於语默之宜且更筹之若其不可但只力辞亦无害於义也若已得请便不须说只恐未允故有此念盖犹是从官不应默默也泰儿挈其妇归粗慰老怀衰迟至此无复他念但更得数年整顿了却诸书此儿粗知向学它时稍堪直卿诸人提挈足矣
此间番阳近有一二朋友来颇佳恨直卿不在此无人与商量文字耳
湖南初且以私计不便未可往今缘经界住罢遂不可往矣已草自劾之章旦夕遣人若且得祠禄亦已幸矣生计逼迫非常但义命如此只得坚忍耳闻欲相访千万速来所欲言者非一知彼中学徒甚盛学业外亦须说令知有端的合用心处及工夫次第乃佳徐叶至此已久终是脱去旧习未得近日看得後生且是教他依本子认得训诂文义分明为急自此反复不厌日久月深自然心与理熟有得力处今人多是躐等妄作诳误後生辗转相欺其实都晓不得也【此风永嘉为甚】
书来知甚长进可喜近得漳州陈淳书亦甚进也今老病无它念只得朋友多见得此道理即异时必须有立得住者万一其庶几耳
闻今岁便欲不应科举何其勇也然亲闱责望此事恐未得自专更入思虑如何通老过此留三日已过去矣诚实可敬但业未甚修耳亦非细事
晦庵续集卷一
<集部,别集类,南宋建炎至德佑,晦庵集>

[book_title]晦庵续集卷二
钦定四库全书
晦庵续集卷二　　　　　　宋　朱子　撰书
答蔡季通
所喻已悉但区区方持此戒不欲辄破之故不敢承命亦为贤者虑之恐只中甚自愧便是病根不若从此痛自斩~毋以此等为愧而深求可愧之实不必更为月攘之计以俟来年庶乎於迁善改过有日新之功而胸中之浩然者无所不慊而日充矣如其不然则平日讲论徒为虚语临事之际依旧只是平日气习世俗常情某实惧焉三复来书窃意方当落笔之时天下之义理皆小而此事独大也不然何其与平日讲论之言殊不相似也以左右之高明区区常窃爱慕深不欲其如此故竭底幸熟察而深思之则不惟某之幸实朋友之幸吾道之幸也昨日读通监至班固论郭解有温良泛爱~异之资而不入於道德以至於杀身亡宗处方为之掩卷太息以为天理人欲之间毫厘一差其为祸福之不同乃至於此今日晨卧未起得昨日戌刻所贻书於此心复有戚戚焉姑遣来人草草奉报盖所欲言犹有未及究者千万察之公济所举似皆古人语盖是其入处耳王通赞必是康节所为向以为明道之文矣若明道须别有判断不止如此也林氏见思之说昔所未见它日携来恐更有合入别录者耳师说才字似作方字为是此类尚多今亦未暇细考耳乐说甚分明前日因希圣书尝附幅纸奉扣通典子声之说不知如何不能布g无以见五声损益与此廿四律同异如何也陈图亦未晓来喻须面论乃究耳薛说固未知其如何然观古人布陈箕张翼舒等说不一似亦与今人不相远但其分合出入奇正相生之变自在主将一时心术之妙计亦非图书所能传耳纲目竟无心力整顿得恐为弃井矣韬仲相聚想互有滋益近日章句集注四书却看得一过其间多所是正深惧向来日用之疏略也别後两日稍得观书多所欲论者幸会期不远此只八九间下寒泉十一二间定望临顾也
易欲如此写一本彼有後生晓文理者令写过只六十四卦亦得觉得如此尽好看亦纲目中生出也
律管分数甚荷见示自疑不能皆全分也前日所看图子如可传烦录一通见寄虽无心力亦欲略知大⒁布酪巧钜履扇ヂ急先词炯耙
大学改处他日面呈权量所未学岂敢轻议但以]寸计之范说恐非是耳更告熟考之也
律说幸早写寄但以声定律及均弦用声之说非面莫扣为可恨不知几时可相会寒泉精舍才到即宾客满坐说话不成不如只来山间却无此扰公济亦每以此为言也历法恐亦只可略论大⒐婺８怯其详即须仰观俯察乃可验今无其器殆亦难尽究也
精舍数日纷纷无意思只得应接酒食说闲话而已亦缘屋舍未就不成规矩它时须共议条约乃可久远往来耳律书缓写不妨历法莫亦可草定一梗⒎袢粲孟忍旆质不知日月五星之属迟速进退皆可於此取齐否若得此二书成亦不为无补於世也某今归山间懒未欲出意欲从月末间一到云谷度暑未知果能动否恐不能动即奉约一来家中相聚数日殊胜它处惹客生事也
程集近复借得蜀本初恐有所是正然看一两处乃是长沙初X时印本流传误人如此可恨今漫纳去试为勘一过有不同处只以纸蘸糊帖出或恐有可取也盖陈明仲云亦尝校定耳
近看遗书目录序时有先後以下一节说道理不出欲更之云先生之学其大要则可知己读是书者诚能主敬以立其本穷理以进其知两者交相为用而不已焉则日用之间且将有以默契乎先生之心而於疑信之传可坐判矣伯谏相见悬知必论此事但向来攻之未尝不屈喻之未尝不称善而终为陷溺不能自解免恐所谓亦甚然之者亦未可保近觉与此一等朋友说话殊败人意思不如缄口内修之为愈也
前书所喻公济论难反复之语不谓其所见乃如此初欲归涂过之今日已迫矣恐未能但恐终亦难说话也金声玉振之说皆未尽
孟子解看得两篇改易数处颇有功但涂抹难看无人写得一草本不知彼有後生醇谨晓文理快笔札者否俟某复来此倩得一两人来草写出一本大家商量为佳仓司程书已了有一本在此俟来日观之也
纲目有疑无问大小告便笔之但未知何日可会议耳律尺之喻不谓蜀公差误乃尔成书幸早见示程文三器图中引宋景文说不知见於何书说李昭黄锺乃南吕倍声即是倍平之法前辈已用之不知与今所论者有相犯处否也五代会要纳去看毕并前所携去文字示及为幸昨日已到芹溪今日略走寒泉晚即还此治渊源言行h等书意欲老兄一来相聚旬日伯谏之意亦然纲目草册并告带来有余力便欲下手X修也欧公疑周礼说荷h示荆公必尝亲见其说但今集中无所见只有策问一二条亦略见不能无疑之意耳新史是绍圣所作荆公既有此语史官自是不敢不书也华词固无益然专贵吏材而不及行义乃当时之深蔽也时论又大变旦夕必见及其兆已见矣星经参同甚愿早见之只恐窜谪不得共讲评耳
参同契尚多误字可早作考异示及纳甲之说屯蒙皆用上下卦初爻何耶毛颖传云其先明视佐禹治东方吐养万物又云吾子孙当吐而生恐分得名以吐之故但吐养云云未知所出耳昨看周礼磬氏疏中引案乐云磬前长三律二尺七寸後长二律尺八寸不知所谓乐者是何书亦告批喻
石磬闻平江不难得欲托人作小者数枚但不能得合新律幸为思之合用几枚其长短厚薄之度如何幸悉批喻也
丹经甚烦正然亦尚有一二处可疑当俟面请磬说更无可疑幸少黜先入之言而以公共之心度之则知鄙意之不缪如周髀经虽区区所未读然试以前书所论勾股两弦之说考之恐贤者未免错解古经也使还奉报草草已与诸友约开正同登西山矣
猿鹤事更烦一哥兄弟子细为检【所云杂书不知是何书】
又韩诗挈提陬维其义云何上文角根既是辰卯则此当为寅位孟陬东之维不知是否【又恐是总言四维也】
氛咄律光昨日闲思此语忽记毛e传有吐养万物有功之句意此等语必先有出处故二书各用之耳或知其说幸以见教十二相属起於何时首见何书亦望并及之也
诸说荷垂示但本草亦止说吐生而不言其得名之自此也相属之说若以廿八宿之象言之则唯龙与牛为合而它皆不类至於虎当在西而反居寅a为鸟属而反居西则又舛之甚者今亦未敢论此只欲见得本来出处更望详考见报也
通典中说十二律子声莫便是清声否若如所言即是廿四律不用六十律矣
莆田徐君来说历如此理会不得今以纳呈渠旦夕须自去求见但某自晓不得却为老兄所累被人上门反倒旦夕不免逐旋请教要略理会得一大⒐婺Ｃ獗蝗巳绱巳让∫
平江磬材闻不难致此见有的便告考定格式剪纸作一两日间示及当往属相识求之但触其弦之说须依公指定乃佳不可F偏说也
磬式谨领但求触弦是两节事必如来喻则既以两矩齐等求弦而又以矩之博益一矩之长而触其弦亦无害於所谓来历者必若勾短而股长则其一矩为股者今虽未长而终必长其曰股者盖即今之短而以其终之长命之也又如两端相望然後为弦则来喻固两端相望而某说亦未尝不两端相望也但季通欲裁股博之下以触弦而某则裁其上为小异耳然亦未尝不合也但如某说则简而通如来喻则烦而窒多所迁就而後合耳
乐书已就否因便奉寄示近读长编说魏汉津刘炳作大晟乐云依太史公黄锺八寸七分之管作正声之律依班固黄锺九寸之管作中声之律正声於十二月初气奏之中声即於中气奏之故有廿四气锺之说初看甚骇其说细看乃知是读着错字史记又破句读了试检律书一观可发一笑也一代制作乃如此令人惋叹可早就此事亦不是小事也
春秋无理会处不须枉费心力吾人晚年只合爱养精神做有益身心工夫如此等事便可一笔勾断不须起念尽教它是鲁史旧文圣人笔削又干我何事耶易说俟取得即纳去然亦政自非急务也
极星出地之度赵君云福州只廿四度不知何故自福州至此已差四度而自此至岳台却只差八度也子半之说尤可疑岂非天旋地转闽浙却是天地之中也耶雅郑二书皆欲得之律管并望至不知何时得来郭公易书全无伦理若兵书历书亦只如此即无可观但恐偏有所长耳子直亦是中摸索不知如何见得好处也史记律数源远七分为寸之说亦深疑之但自算不得不敢坚决去取今承来喻推析洞然无复疑论矣古人文字精密如此而後人读之卤莽如此甚可叹也然不能布算其精细尚未尽晓更容子细别奉扣也启蒙所改是否又天一地二一节与天数五地数五相连此是程子改定当时不曾说破今恐亦当添程说乃明也林侍郎所论太极不知是对何人言之来喻似有阙文读者皆莫晓也
所喻蓍数少参多两之说甚善然所积之数则少反多於少阳者八不知此意又是如何更须契勘恐不堪驳杂也比近得林潭州易说甚可笑书多重滞不可寄去无事可一来观之也
律书本子却幸寄示乐书如何若能入山可一并带草本及俗乐文字来得以面究其说幸甚律管乐书已领更容细看续奉扣也方分竟如何若果如此即空径三分之说遂不可用矣以琴为果可定否恐?声缓急亦随律高下则不容其自相和耳前日因书亦略扣汤簿尚未得报只恐渠亦未必理会到此耳律吕书旧本莫只在否便中亦望示及开通钱小大自不等不知用何者为正耶庙议亦不尽记若士大夫以下自有定制但今庙不成庙即且依程夫子说自高祖而下亦未为僭也
易中七八九六之数向来只从揲蓍处推起虽亦合然终觉曲折太多不甚简易疑非所以得数之原近因看四象次第偶得其说极为径捷不审亦尝如此推寻否亦幸语及也
仪象法要一册纳上但归来方得细看其运转之机全在河车而河车须入乃转恐未尽古法试看之如何也监粜之扰诚如所喻今日事无不如此求学道爱人之君子殆未之见斯人之不幸可胜叹哉
某自寺溪入长涧由杨村以出所过不堪举目有小诗云阡陌纵横不可寻死伤狼籍正悲吟若知赤子元无罪合有人间父母心区区於此深有所不能自已者然出位犯分之愧盖不胜言矣
某数日整顿得四书颇就绪皆为集注其余议论别为或问一篇诸家说已见精义者皆删去但中庸更作集略一篇以其集解太烦故耳
初欲专人今但付三大节中多事更不别奉问也来岁之计如何若作书社亦宜早有定论小孙素蒙印可当遣前受业耳渊源h未成文字刘子成又h得数事来云汪书处似此文字甚多俟寄去足成乃可传毋枉费笔札也大学本敬付来人看毕早寄及论语方有六篇亦未成次第未可寄也
叔京前夕方行尝劝渠日用加持敬之功渠云能存其心是之谓敬而某以为惟敬所以能存其心论此两日竟未能合观其主意又似老兄所论克己之目一般以此见议论易差若不实下日用工夫动加防检殆无以验其是非也诸友相聚作何工夫一日之间须着一两时辰作科举外工夫为佳
邑中水祸至此极可伤悯此中幸亦无它两日後方闻之耳所喻截米适有便已为言之未知复如何但恐藉此以赈被灾之民则不当夺之府中亦有米来可就拨也语h已领余未暇寻且此数编玩而绎之自有余味贪多务得恐却非所宜也余山所论诸疑皆中其病大⒁嘀皇谴艘桓翊蔚诘笔奔得都不曾透彻耳然二先生语中亦间有如此处必是记者之失如明道论释氏下学上达处则无渗漏矣其下文说尽心知性语亦不完也道义固一事然体用之殊亦不可不辨但云义即是道恐未可也又性固无不善其所以有不善有过有不及却从气禀中来只如所论亦未子细造次颠沛必於是乃知仁而用力焉之事若知之未明则所谓是者恐亦未端的此亦须更察之日用之间卓然实见仁体可也观过当以观字为重盖观处用力则天理人欲宾主分明而仁体在我者益昭着矣若但知之而已则恐未必端的实见也圣贤指人求仁之方多是於下学处指示盖用力於此而自得之则安然便为已得非若令人县揣暗料窥见彷佛便以为得也愚见如此重蒙下问不敢隐其固陋敢率易言之以求反复如其未当更得痛为镌磨复以下喻诚孤陋莫大之幸不尔则自此不复敢致其愚矣闻又从平甫借语录此殊非所宜汲汲况温陵已下手X刻不数月当成昨日已寄得十余板来矣册不甚大便於V挈真学者之幸也俟其寄来首当奉去然文字之外要当有用心处乃为究竟耳
观过终无定论如所喻亦未安愚意却欲只用古说和靖推说伊川之意甚分明盖诸说皆有病惟是此说独不费力但义差缓耳圣人之言自有如此处更以上文苟至於仁矣无恶也及表记仁者之过易辞也者反复证之则其理亦甚精晦叔所说比钦夫差直截但终是迫切不类圣人语意耳
伯谏相见所谈何事其精进固可尚而贤者之自咎亦不为过前此相聚两日固疑近日多事心志不一浮躁之习又复发见此亦不可不速扫除也太极说近看尽有未精密处已略X正其大者如乾男坤女当为气化之人物【不知曾有人如此说否】其下化生万物乃为形化者耳又主义是指正与义而言盖此是不易之定理大学所谓至善是也
子直欲且留此为u月之计俟某复来今欲烦藏用月初下来就此写却一两卷孟子更得一朋友同来尤佳不烦俟某下只开月便可来诸事知已子细即子直薪米之属亦已一一措置矣此两日亦只因孟子理会得一两条义理颇分明如尽心之说旧来不曾下语觉得诸说无纲领如知言所发明又别是人意思试检会一观即见也【六君子尽心者也所以求尽其心也孔子从心所欲心不尽用】试更求之便中见喻为幸东山一章全类诗之比兴盖言圣人之道大而无穷进之当有渐耳熟味之可见可欲之善诚如所喻但行法俟命一章前日草草言之不能无失更为参酌见告幸幸文中子论圣人忧疑处又作一论题不知合如何立语只云圣人忧疑如何不知可否若可作即令诸生试为之也伯崇之仆说到官之初尽为人理会事至於兴作水利种种躬亲若此不倦真副朋友之望也
广之到彼有何议论叔京文字曾论着其得失否此人回可示及也观过说依旧未安盖此二字与中庸致曲文一同致曲者非致夫曲乃因曲而加功观过者非观夫过乃因过而观理耳前日之说寻当改定却得寄去史记武夷集内上但史记旧点多不可凭耳大学想不辍看诚意两段竟寻旧藁不见别补去如此可令儿辈剪去旧字别写此入其间明道说人须自知知自慊之道【至】有外之心不足以合天地之心恐或旧本不载今可检写入因补此两段觉得旧说尽有合整顿处又是一番功夫耳孟说更烦为契勘辞意或小未安一字不遗乃所幸愿自觉语意蹇拙终不快利也
答择之书并观过说纳去幸为订之始终条理居敬行简之说则得之矣昨答书中亦有始终一段今不复录去也但所论小人共事之说则鄙意未能无疑盖君子随时菏牢薇卮学至圣人然後有为之理又不可强其力之所不足挟私任智而侥幸於有成窃意惟循常守正为可以无悔顾其间屈伸变化则自有斟酌不可至於已甚耳易中论此等处当无所不尽更烦考之经传令儿辈抄出它日共详之为佳得叔京书所论如此内去一观或能为反复之尤幸
通书西铭各一本上内又一角致兼善处数日为渠思讲究不精之弊恐是未能勇革世俗之学有以?溺其心而然不及别书幸为致此意也不得於言如某之说则见其强勇迫切气象正如释氏所谓直取无上菩提一切是非莫管之意如季通所论则於不动心处取义殊缓兼文理亦自不通须作不字乃说得行耳
所谓一剑两断者改过之勇固当如此然改过贵勇而防患贵怯二者相须然後真可以修慝辨惑而成徙义崇德之功矣不然则向来窃聆悔过之言非不切至而前日之书顿至於礼亦可验也自今以往设使真能一剑两段亦不可以此而自恃而平居无事常存祗畏警惧之心以防其源则庶乎其可耳易说三条昨亦思之此上下文本自通贯前此求其说而不得故各自为义而不能相通耳洗心斋戒特观象玩辞观变玩占之大者但方其退藏而与民同患之用已具及其应变则又所以斋戒而神明其德此则非圣人不能与精义致用利用崇德亦颇相类此下所言阖辟往来乃易之道易有太极则承上文而言所以往来阖辟而无穷者以其有定理耳有是理则天地设位而易行乎其中矣两而生四四而生八至於八则三变相因而三才可见故圣人因之画为八卦以形变易之妙而定吉凶至此然後可以言尽耳前所谓易有太极者恐未可以书言也纲目凡例修立略定极有条理意义矣俟到此更商?之但修书功绪尚广若得数月全似此两月无事则可以小成矣
九章之目与周礼注不同盈H恐是赢不足勾股恐是?要幸更考之见喻也小学册子向时携去今告早附来添注此数项便可上纳付匠家也子澄寄得鄂州本来今往一本并唐监如喻遣上编悬文字亦幸早示及前日因看孟子说觉得金声玉振一义旧说未安即已改定其说於乐之节颇有发明未暇写去也大抵八音金石为\音之纲领?竹匏土包括於中而革木二音无当於五声十二律故居最後而但为\乐之节不知古人已作如此看否耶又前日说宫悬用十二律一悬用七律判悬以下无n钟特磬之说不知与古法合否幸并考之也
示喻创艾之意甚善但密切常存戒惧之意不必如此发作却未得歇灭旧病依然只在也诗传不曾修近看论语却尽有合改处候修毕试整顿诗说看如何但精力短甚畏开卷也
前书所云甚恨忠告之晚常时鄙笑庄周为恶无近刑之说自今观之亦自不易也月末专望枉顾余得面言所喻自省之意甚善然恐病不在此只合且於存心处事上痛自省察矫革也某求去未获然贱迹终不能安度更不报即以罪谴逐矣此间词诉近日却~少渐可读书但直卿既归复之又病数日羸甚无人商量文字都不得下笔此事未知终竟如何万一不就恐为千载之恨也
季通可早来或未归得共究此业或已束装亦得道间相伴游山玩水也希圣要来甚善有朋友性静向学能思索检讨者携一二人来尤佳其不能此者无益徒累人也
乐说已领尚未有深解处须面扣乃悉耳雅乐说後便幸示及闻有安定鹿鸣谱亦望h寄偶得新都八陈石刻本纳呈看毕却告附还其说与薛士龙者同异如何并告喻及需通监方比修改未定旧本大略不成文字也近觉读书损耗心目不如静坐省察自已为有功幸试为之当觉其效也
古乐之说尤荷意勤及今见之殊胜蜀公之方响也但诸说中颇有未甚解处及新书内论古钱处前後颇有相抵牾者又不见今是以声定律为与此尺合之意耳此皆俟相见面论今日寒甚写字不成也蒙之名本以为谦而反近於不逊不知别有何字可改幸更为思费隐之说若有所见须子细写出逐句逐字商量如何见得上下察是隐处须着力说教分明方见归着若只如此含糊约度说得不济事不惟人晓不得自家亦晓不得也且若果如此子细当时便合引上天之载无声无臭以明至隐之义不应却引鸢飞鱼跃至显之事而为言却说翻了也请更思之前日已尝疑此後来子细反复逐一写出比较见得说不行此无可疑也只管如此疑无了时只费顷刻功夫写出了到写不行处便释然矣
昨日见报有因奏对极言太极之罪者累数百言大率皆攻鄙说其说甚y可笑不知何人所发也窃恐流布诸书亦不甚便更思之如何
三变之说甚荷见教比因修礼编得锺律一篇颇简约可观大抵尽用本原之书旦夕当奉呈也籴米事适间赵簿来问不知为请此钱分付晦伯兄弟如何幸度其可否速见喻当以嘱赵及元善作书也但吾辈时运不好不可自犯脚手然又不可不为m里计也
平江人欲遣行磬式幸裁定示及黄锺一均六律各随大小画以所定古尺为各余半寸以上以备磨错乃佳仍告早示下也前日所说磨崖刻河洛先天诸图适见甘君说阁o山中新营精舍处有石如削似可镌刻亦告以一本付之先天须刻卦印印之乃佳但篆隶碑子字画皆不满人意未有可写之人为挠耳令伯谟篆如何
三图须作篆乃有古意便当遣人送伯谟处也但磬式股鼓俱大似是误笔今别考礼注画黄锺一枚去幸细考之若合如此即别为作六枚并此付来也其厚亦有等差耶或但长短不同而博厚如一也并告依此界一侧面使有定论老兄平时於此极精密不知何故今此殊草草也龟兆之说未晓所谓不知当近界弦处耶当远之也又不知界弦是龟中直纹耶是四外边界也幸更批喻
磬式已定但恐石璞不必太大四边只各留半寸许可也博厚之制前书误谓诸律一等後来细读始知其缪耳参同写得一本稍分明俟皆了纳去更烦一看便可X刻矣蓝家墙界未得消息筑者停手以待幸早寄信去得遣一亲信人来乃佳不然即且依界筑矣切望留念省至今不到昨夕忽梦得余干想今日必到也钧孙在铺下切烦三哥诲督之不可待以朋友之礼也切祝切祝南游去住当已有决计矣
公济山头日用工夫之问见季通未有端的应答彼说虽偏然吾辈之所以自治者如此之卤莽几何其不为不如稗之五谷耶两日欲奉扣因循不暇亦苦疲惫无好意思遂不能及今试请加省察果以何地为进德之基也归来又得伯恭书云学者须是专心致志~利一源凝聚停蓄方始收拾得上此言甚当不敢不以告也
某衰晚强力不胜事今又有经界之役此实一郡利病所系不浅义不当辞已上奏恳请今更欲得晦伯一来相助不知渠肯来否已有书与之更告为勉其行并为游说老丈得不挽留之千万之幸也向所恳者曾为留意否今偶遣人送刘俟橛幸欢十人昨承老兄有意见访莫若就此同晦伯同途尤便过此则州郡遣人又费力矣春秋之说当俟面请或未成行千万便h大⒓示为幸
所喻希真事已语刘戎矣偶欲出县匆匆奉报别有一二事令缸ㄈ朔羁坌掖褂髦杏广诎宀⑼早示及闻前日谈天甚快恨不参听其?耳
三日来发热昏冒不识何证药物杂进殊未见效良以为挠所喻朝闻夕死之意不胜叹服然老人之学要当有要约处恐非仪礼之所及也费隐之说非不欲剖析言之但终觉费力强说不行不免且仍旧耳二书修改处想已了幸早寄及
闻到黄蘖想遍游一带名山多得胜⑷凰煊尽发天地之藏则痈痔果z之不能无憾於见伤因便寓此敬问还期
诸书已领子又略修改说得稍平人亦多说恐有此嫌鄙意独谓此乃实情无可疑者事定乃知其不误也某杜门如昨无足言请祠人未归若得如此占幸甚但恐消详未尽耳三圣必不我欺也闻林又请对乞与论者廷辨且攻横渠甚急上皆不领惭沮而退未知竟如何
某所遣请祠人竟未归不审何说利往之亨窃恐未可必也又为部中送磨勘告来今日又不免遣人辞之此又是别一头项费分疏然亦无甚利害也别纸所示词虽迂缓而意实诋忤却恐未便所与元善书则今早所遣人方行须後便方得附去某书中只如初议万一不及救止则此亦无甚利害与某事体自不同不必过疑也仪象法要昨因子庄过此再看向来不相接处今已得之元来文字只要熟看本义已略具备觉取象之说不明不甚快人意耳今文之误先儒旧说可证验处甚多所欲改更皆非今日之臆说也俟月末携去看恐人多看不得耳因其人还附此不知便得达否
方才仲文字正寻不见疑智夫借去乃在书府幸甚因便示及也渠深为藁仕知自今观之不为不遇犹复龃龉如此是可叹也
昨味道归来说历书就篇伏惟O庆恨未得窥藩篱也律图想甚可观然其声须细考之令有定论乃佳切在虚心平气不可有毫偏滞之私也
病之复作次第亦是出谒太早所致前日固尝奉告且勿出入不惟可养疾亦且避得招呼之烦今须且切守此戒也此外只得以处之平日学问正要此等处得力也前书所扣一哥之行来喻如此是决不可行矣直卿只可往来相伴决不能终岁守诸幼童谦之闻欲赴补又未必可挽而行期已迫思之只有铅山徐子融老成有守常作小学已往招之又未知其能远适与否耳辞免文字甚逊然不至全然无骨甚荷忧念也元善书旦夕遣人即付去律历乃千古事数日细思伊川上富公书此事亦使人不能忘但今日月已迫元善之计亦未必行近日得其书云议礼正冗未暇言政恐虽言亦不效盖覆按使还又附前议若果如元善前书之云令人痛心但不容苛ξ蘅赡魏味直卿前日有人来书中都不说及通书注答书亦忘督之若有便往可问之太极西铭前日忘记付去今付此人幸视至郭颐正编射法及冯侯者可并X行恐力不足即因见梦传为言在渠为之不难亦是适用文字殊胜时文也
徐贡父兄弟又遣人来奉邀计须归来方得赴其约然自此亦当重然诺庶得安居为着书养性之计只管如此冲寒冒热东西游走似非老大所宜尤非所以学安乐祖师之所行也
适见小报元善已得浙西提举计是见阙就彼便赴上矣历事当且悠悠然及此成书以俟来者亦非细事也但疑其不可就者非特赵君一此惑亦快事耳它日过此略带草本来及新制律管及书俱来为佳俗乐文字亦欲就借
鸿羽可用为仪不知如何解先儒所谓进退可法者不知本文有此意否耶恐此亦只是可为旄□之属无进退以礼之义也若如鄙意所释则不如曳尾於泥中也矣
眩晕之疾若得静以养之自当安定今乃汨汨应接如此何由可已如某目疾亦是如此今乃终日写书不得一举首势必双瞽而後已耳集注事前日已失究治今当为料理可便作一状来送邑中行遣也来春欲一到精舍或能俱行即同往观尤佳然须有所托以为词乃为便也
蒙中欲改数处今R出奉呈幸更审之可改即改为佳免令旧本流布太广也但恐不好看亦无奈何耳费隐尽有说但日间稍得闲坐又贪温养工夫不暇安排文义耳
前日所扣竟当如何幸早见教以解烦惑幸甚幸甚诸事却未闻焚灭之命中庸必已了矣早得数本为惠幸甚幸甚
得履之书如此亟以奉呈恐欲预有所处也然不必匆匆但当有以待之耳叶正则遭论镌两秩罢去【并毁其书板】章中已见及名次甚高与履之所云相表里势只旬月间须有处分又闻前日寒泉会哭已有告言路者周元兴闻之城下吴生赴省归者云然当非妄传亦可略语韬仲也
昨日亦尝上状不知何故未达今早又以中庸集略附刘医乃昨日遣书时所遗也今想皆已到矣雨势如此岂登山之时乎需药遣去然恐不如安乐师翁所云病前自防也专门之诮正卞公所谓执鄙吝者非诙谁然今日闻公试之日诸生帘前一语尤可~倒它日当自闻之也近报十五日车驾已与中宫同诣重华终日乃归军民相庆恐欲知也
长沙之行几日可归益公相见亦何言耶阁记不敢辞但恐病中意思昏愦未必能及许教未替前了得耳向见薛象先盛称其人今读其书乃知讲於陆氏之学者近年此说流行後生好资质者皆为所担阁坏了甚可叹也
某病躯粗健但自春夏来一向阙雨五月以前祈祷犹有应农功已粗可观而六月半後遂不复雨闻得数里间一两刻沾洒殊不周足今早禾损及八九晚田亦未可知初欲此月丐祠而事势如此如何敢求去只得尽力夯亩杨佥又以忧去新官未到今只有星子老令相与同忧更无分毫好况也然诸司已有不相容者旦夕或以劾去不可知但自不敢求耳
二书并碑却告因便示及索诗当时做得数语後来多事今已忘之矣白鹿春卿必能言曲折田已拨得些小然亦非久计要之此等兴废有时若无人主张读书即有田亦无益耳诸刻今附去一角云谷大隐两处如何得马道士书云已开堂基招得一道人在彼计须量与口食告就云谷支也
细看蒙已不必改只如前日所说改定一句足矣通书乐上章万物咸若下添解三纲名件想已有矣又欲於齐肃之意下添故希简而寂寥耳刑章十二当作十一以象再闰欲添五岁之象挂一一也揲左二也仂左三也揲右四也仂右五也只作注字亦得
易图甚精但发例中恐不能尽述当略提破而藉图以传耳陈法大略亦可见当如近日所说但未能洞晓其曲折耳乐图烦更问子本此只有十二而调名之多何耶琴说亦告寻便示及千万
因山之日已迫而未有定议有诏集议寻复中辍昨日不免入状议之未知如何也大学後来道中又改齐家治国章两处不知曾为X否
前日所论非欲求容正为当灵者不灵恐造物者亦将无以为造物耳然此事如此似已多时战国只孟子是理会得底余人如醉如梦也
北方之传果尔赵已罢去盖新用李兼济为谏官一章便行未知谁代其任此可深虑某辞免未允而赵已见诸令复如此更当费力耳相知者且如此况新来者情意不通未必以为事也某昨日冒雨登龙湖幸无它但路滑狼狈耳书堂高敞远胜云谷武夷亦多容得人他时尽可相聚也
求放之说其妙无穷须实用功乃见之耳
养正来辱书乃闻阁中之疾未已未能此来殊以怅惘某此无它但为通监课程所迫无复优游K玩之功甚思讲论耳已看到後汉章帝处只三四日当毕向後工夫却不多矣不免且那工夫了却易说未能审思不知能中理否
南轩已过上饶得书书中一纸上呈幸为订之并昨所说尝论着者携以见示幸甚幸甚遗文上纳二h已领昨伯崇借遗书三册寄还乃不知分付何人至今根究未得极以为挠盖此本最精比老兄本後来又正了数字也
伯谏书中说托料理孟子集解今纳去旧本两册更拾遗外书记善h龟山上蔡h游氏妙旨庭闻藁h五臣解【取范吕二说】各自抄出每□空一行未要写经文且以细书起止写之俟毕集却剪下粘聚也每章只作一段章内诸说只依次序列之不必重出经文矣两匠在此略X得数行矣字画颇可观未可印未得寄去也但此间独力深恐校不精为後日之累耳向来见它人X书重於改补今乃知其非所乐大抵非身处之则利害不及而心乃公耳
前书所喻公济论难反复之语不谓其所见乃如此初欲归涂过之今日已迫矣恐未能但恐终亦难话也金声玉振之说皆未尽数日客冗拨忙次得数语如此今以上呈可否俟报某来晚定归亦带过呈伯谏也孟子解看得两篇改易数处颇有功但涂抹难看无人写得一草本大家商量为佳仓司程书已了有本在此俟来日观之也济之同且在天然果如何耶
礼记纳去归来未暇子细再看恐可抄出逐段空行剪开以类相从盖所取之类不一故也四十九篇昨来分成七类【曲礼冠义王制礼运大学经解丧大记】试用推排喻及以参得失如何大学亦修成一书适详略之中细看旧本乃大有不满意处又当修改也
欲买淳熙编类一本烦为问不知直几何便批报当遣人V钱去取临老旋学做官甚可笑也或有可取处得便令此人取带归却纳钱去还之尤便耳
中庸首章更欲改数处第二版恐须换却第二版却只X补亦可然想亦只是此处如此後来未必皆然也且催令补了此数版并诗传示及也来日取得来教却别上状
中庸所改皆是切要处前日却慢看了所以切已工夫多不得力甚恨其觉之晚也大学亦尽有整顿处乱道误人可惧可惧东行有日幸早见过为两夕之留也北风未闻想只是虚声或是其境内自扰扰耳
所议可善处之毋至过甚为佳遽忘其怒而观理之是非此前贤大公顺应之要法也
数日相聚颇觉兼善有怠缓驳杂之病而季通责善伤於急迫又杂以嘲玩似非以文会友之道临行匆匆忘说愿各矫所偏以副所望幸甚幸甚
子仁留此数日稍E已劝令不如且读书理会义理无为苦用力於文字间也
太极说修定削去後语只作一统论意似亦无不尽也西铭说在後烦为细看携过见喻
伯谏书所说工夫甚善但所以见推者过当使人惭怍不知所措耳时学波荡至此虽细故亦可惊叹奈何奈何克已赞所疑不知云何因便见示
自觉浸有平气象甚善甚善涵泳不已意味当益深长耳二友讲论不废然未值大节目也
尽心说h呈并呈兼善参详有未当处却以见喻且勿令斋中诸生传写也前日所寄诸说有便并望反复公济伯谏得书否某归涂过伯谏见收公济书大段手忙脚乱也大学诚意之说以再观之果如所论想它书似此处多须一一整顿也
通监节只名纲目取举一纲\目张之义条例亦已定矣三国竟须以蜀汉为正统方得心安耳
适已奉状寻大学章句详本不见不知在书府否如在告带来参同契并携来看也
有归藏否有即借来校此间所藏者似恐只是伪书也前日匆匆忘记面扣大子乐是後汉乐名本史志必有之王朴之云亦是以一为正以一为变但当时未知变律之说故以其半为清耳要之终不是也来书且留箧中以俟面质
日边人尚未还未知行止之决所示卦象恐当以复卦为主则杨庭孚号更不着矣有攸往夙吉而今不可以夙则有复而已恐终当用此占也
祠堂记及韬仲书付去人更一书与刘公度托渠写彼中相去不远也克已课程只是语h中说常有簿子记言动之得失者是也惺惺语亦是其特敬法耳
季通无事更能一来否游诚之得书方自武昌趋长沙矣分韵诗当时做不成今已忘记若能再来当为补亡也法器都未见都昌一二士人好资质然亦无意於此盖是萧果卿亲戚念得苏文熟了坏了见识也可惜可惜都昌黄氏向来见喻减价粜米人甚赖之今出谷万斛赈粜已牒请与县官同措置盒粢
旋晕只是劳心之所致小试参同之万一当如牛刀割鸡也至之两日在此察其意必不校此当更委曲晓之耳李将若得此人之力真是笑啼俱不敢矣可付一笑也历议必有所付但今思之不得其说久当自出也宿逋令妇哔魃趵⒊倩盒腋少也
建阳事竟如何缓急之间切宜善处为佳耳某前月晦日已交郡事以常情论之亦不至甚费料理但衰晚自不当出又闲散之久不能堪此烦碎又不能似\人漶漫不省事初到甚觉劳弊此两日方少纾更看旬日又如何也大抵是不可久住夏末须力请而归耳昨日至学中为诸生说大学自此二七日即一到见某作濂溪祠堂庐山有陶渊明刘凝之遗迹亦渐次表章之比罢归日须皆可毕事也但恐迂缪伉拙时论不见容即又未知如何耳山水之胜目所未G腹楸啬苈匝灾意欲老兄一来又不能办人去取已属平【阙】恐可借仆马一来甚简便也
一出又半月临出城值石宰与顺之择之更一二朋友来遂留北岩两日同途至建阳而别匆匆急欲归奉祀事故不及遣人相报然数日相聚亦苦人多不得子细讲论未觉有深益也寒泉拜扫须在後月五六後事毕即上庐山遣人相报幸为一来前尝有书与小僧说令奉白及此春雨种植少竹木亦道欲游之意胡为乃不达此意耶更有一小诗谩h呈山头如有功役可及吾人在彼指拨了之为佳小僧稍知向前否更望提耳痛教告之也作文之病时偶论及此耳欲稍加润缛亦不难但亦使急性不得恐愈草率耳
横渠集告付下婺州用川本X成欲寄此令补所无也僧儿云伯恭说所选之文取其备\或疏通或典重或或紧或反复曲折耳
陈法虽精而旗鼓如此得无有误三军耳目耶甚可笑也或问写本已检得今纳上告令写讫便附下恐又有差互要此作底也
到三山见肤仲烦致意所嘱文字昨在五夫已为具草归来一向扰扰又缘卜葬未定心绪纷乱不暇整顿幸且体悉向後若得工夫即为改定寄去不然不须等候送终是大事此是浮文自古未闻有无铭而不葬者切不须等候也见赵南纪亦烦致意
所喻谨悉恨未得登山以观潋ド畋讨地它非所及也太极文字储宰云已h寄并某书及中庸或问下册小简皆往何为今尚未到一哥所寄集略便令对读旦夕纳去不及别作答也封牌所喻得之但不见三书之意不知改之为三如何留疏伪学以上下文考之正谓永嘉耳
中庸章句比略修定不知可旋刻否如欲之烦二哥带写白人来
诗传中欲改数行乃马庄父来说当时看得不子细只见一字不同便为此说今详看乃知误也幸付匠者正之便中印一纸来中庸必已了矣
後山米事若为乡里之计实为利便但为身谋则吾人今日是何等时节运气而可为此耶若必欲为之亦须先踏逐得能负荷得底人一以付之而吾无预焉乃为庶几不然则徒使阏叩枚其喙区区相爱之深不敢以此奉赞也
示喻筮法如此甚平正简便不知何故本法却不如此恐别有意指也试更推之如何【恐在老者阳多少则终为阳者少在少者多阳少则定为阳者亦少乃阳贵贱吉少凶多之意不知如何】小学误字再纳去数纸封面只作武夷精舍小学之书可也
旋晕之疾正当静养所需仪礼殊非急务且其本只两卷余是先人点其後乃某续点比更欲详考则已惮其字小而不敢读矣恐亦不能无误不足传後也细民艰食焦熬奈何气象不佳令人不知措身之所不谓事势急迫至此也
王朴不知变律之法而自中吕再生黄锺则固不得不为黄锺之半以为清声矣但今变半等律亦生於极其本则十三弦者皆黄锺耳薛宣等事取其一切果断为贤於今之谬政耳岂以其为可法哉
某见治再祠之疏未能得了更三五日方得遣人此请度必可遂忧世之心报主之愿虽不敢忘然绵力薄材了得甚事不如且I伏过此残生也
印书之举不谓末流之弊一至於此但当速去无可疑者必不可转则直捐之耳平生无所不舍而眷眷於此耶要之范六丈真圣人也
章丈敦劝之意甚厚得伯恭书亦云尔但冒恩重叠前後相妨如担子轻重他人不觉惟担不起者自知之耳若辞不得势须别作出场不可又似前年喑默而冒受也
昨日之别令人黯然然观贤者处之裕如又足强人意也不审晚间便发程否前途千万加意调节言语诸事更宜谨密饮酒戏笑皆宜切戒归来便觉有相窥伺者次第恐亦不免久当自知之一书至直卿亦烦为托周干附去或递去前日亦忘此可见昏罔也昨日二尺短者是周尺长者是何尺耶是景表尺否皆望批喻自奉别後惘惘至今不能忘於怀计行已过杉岭不审道间为况如何武阳曾少留否既不登车只得缓行无伤吾足乃佳耳一路皆有知旧必不落寞但恐却有应接之烦耳某幸无它诸生既来遣之不去亦姑任之若有祸害亦非此可免也但极难得人讲究文字义理深处便无人可告语殊愦愦益怀仰耳至舂陵烦为问学中濂溪祠堂无恙否某向有一祝版亦不知在与不在因风语及也
别後只得到丰城及宜春书知途中诸况足以为慰但至今尚未闻到舂陵信深以为念每至读书讲学无可咨扣无可告语尤觉仰德之深也三哥子陵一一安佳某足疾前日几作今又小定未知竟如何但精神日耗血气日衰旧学荒芜有退无进恐遂没没无闻而死耳乐书非敢忘之但方此v舌岂敢更妄作耶此书决然泯没不得近看他人所说更无堪入耳者不知老兄平日与元善相处曾说到子细处否但恐子期不曾听得便只似不曾说也近因诸人论琴就一哥借得所画图子适合鄙意乃知朝瑞只说得黄锺一均内最上一弦而遽欲以论琴之全体宜乎胶固偏执而无所合也学不欲陋岂不信哉
昨州兵之归得书知已到彼足以为慰僦居广物价廉平足以度日此外想无他挠高怀所处亦无适而不安也赵守得书甚留意寺居虽有约束然远郡荒僻舍此则无以待宾旅往往亦不能一一遵守顷在南康此寺常为客馆若自远嫌不欲居之则亦无害更托人宛转白之使知曲折可也翁丞便是德功丈之孙否耶渠向来坐事乃尊来见嘱力不能及之想未必不见讶也礼书附疏未到已与一哥说不若俟断手後抄之今只写得一截无疏尤不济事也三哥为况如何想不废读书作文比之家居更省应接当日有新功也此间块处有疑无所讲殊觉愦愦
昨因见人说琴无归着谩疏所疑得数千字欲写奉寄而昨晚一哥方报今日便有人行遂不暇及当俟後便也或有郑尚明琴史十余卷紧要处都不曾说着只是闲话耳其书亦是集古今人所说乃止如此是凡事不曾有人理会到底也以法言之亦当用旋宫法但恐以诸短律为宫则弦不惟不可弹亦不可上矣故或说琴只用黄锺一均似有此理然又只成隋文帝何妥之乐可笑耳可预考之俟寄所草去求正也顷奉记後辱惠书具闻动息足以为慰居夷当已成趣但能素位而行亦何入而不自得也但闻三哥不快甚以为念计今当已向安矣觉得渠书中语意似放未下更当有以开晓之也琴说纳呈幸为订其缪子细见喻更有一图无人画得大率与候气浅深同是一法第一弦尤可见其下诸弦乃递向上取声耳精舍已空眼前朋友亦不长进只前日永嘉一二人来稍可告语今已去矣参同契更无缝罅亦无心力思量得他但望它日为刘安之鸡犬耳到此见人说赵守家人归云自始至投馆光考而寺僧自言於官云此人长大恐不能制遂移它处此必戏语可发一笑也
素患难行乎患难吾人平日讲之熟矣今日正要得力想为日既久处之愈安不以彼此迟速贰其心也赵守易地後来者不相识元善必已报去矣贱迹复挂弹文继此须更有行遣只得静以俟之若得在湖岭之间庶得声问易通亦一幸也律书序客中不暇检寻须俟还家即为整葺後便奉寄也
三哥所苦Z疾想已向平复千万心将护着头绪读书涵泳义理久之有味自不见世间利害荣辱之有异也闲中些小疾M所不能无但在我者已看得破把得定则外物之来终不能为吾患矣所喻虽知已放得下然亦不必大段安排也赵守长厚乃遽它适新侯闻是黄门之後但无人识之不知又如何若得其有家法思旧事必能善视迁客也
所需律序乍归未暇检寻旧本旦夕得之即写本寄去鄙意但能说得有所据依而非蹈袭之意它不能有所发明也礼书未附疏本未可写以见喻再三恐亟欲见其梗⒁讶〖依袼木聿⒁迅绞枵咭痪砟梢桓缫悠溽岣须年岁间方了直卿又以忧归前日到顺昌吊之渠云归安葬毕却可与履之兄弟大家整顿也琴说向寄去者尚有说不透处今别改定一条h呈比旧似差明白
近至政和见陈廷臣【朝老】崇间以布衣上书论事谪居舂陵作诗甚多亦有佳句陈乃政和人议论鲠?不易得也不知彼中尚有其踪迹否昨附去琴说有一图说逐弦五声者此却失了元本烦三哥为检h来只依元本N狭界行填注不须更写前後说也
精舍然时有一二亦不能久法器固不敢望其能依人口说着实读书者亦自殊少甚可叹也间亦自思此理人人有分不应今日独如此难启发恐亦是自家未有为人手段无以副其远来之意甚自愧惧耳吴伯丰在後生中最为警敏肯着实用功近年说得尽有条理乃不幸而蚤死死後闻其立志守节不为利害移夺尤使人痛惜也汝玉彦中乃能相念如此甚不易得得杨子直书亦奉问但似云不敢相闻前日答之不曾入题只云小时见赵忠简李参政诸公在海上门人亲旧岁时问讯不~如胡澹庵犹日与知识唱和往来无所不道秦桧亦不能掩捕而尽杀之盖自有天也以此知人之度量相越其不啻九牛毛既可叹惜又可深为平生眼不识人之愧也周纯臣顷有一书托直卿寄之而不能达却持以归今再作数字并附去奉衲芪转寄幸甚然须有的便乃可遣也陈廷臣在营道不久故人少识之然见其诗亦颇跌宕想亦以此不为人所敬耳别幅所示郡中诸贤闻之不胜悚叹赵守笃老静退子弟皆贤诚不易得其名谓何幸批喻也欧阳君回书幸达之杨安诸公恨亦未之识幸各为致意也张舶似亦略曾相识王参政早岁休官泊然无求於世而晚为秦桧所用伤害忠贤助成凶虐以此得罪於清议朱衣道士谆谆之诲岂无意耶【此语密之】君丹诀见濂溪有诗及之当是此书彼之行此而蘅寄顺灾砣舛饱者吾人所知盖不止此乃不免於衰病岂坐谈龙肉而实未得尝之比耶魏书一哥已刻就前日寄来此必寄去矣校得颇精字义音韵皆颇有据依远胜世俗传本只欠教外别传一句耳前书亦尝奉扣弦望之说不知然否近因再看又觉主验明白因来更望详以见告也若来喻所谓非入静不能见者此实至要之诀但人为扰扰不能一意向里涵泳三琴图此亦失却旧所画本旦夕得暇当令在子更依候气说画出续寄去也礼书前卷已有次第但收拾未聚後卷则尽欠工夫未知能守等得见此定本全编否耶杨簿竟如何江西士人不患不慷慨但於本领上多欠工夫耳汤宰所编党人遗事若曾传得幸略见示
前日丘仲高行後寻得律书序草今略修定又适有彦中处便人过门因附以行度必先丘子到也年来精力衰退文字重滞无气焰此又是三五年前者今日亦做不得矣它所欲言略具前书其不能尽者亦非此所能尽也序中恐有未是处更告详细点检一一见喻不敢惮改也自余千万自爱为祷
客中得一二同志早晚讲论想亦不觉度日也近报令台谏侍从集议赦条前此未尝有此岂欲大施沛宥尽释累囚也耶但在我者只得为久驻之基耳诸朋友所读何书其所讲论亦有可示及者否比自城归後学馆一空亦自省事闲中却自看得少文字但昏忘日甚过眼辄不复记觉得不是读书时节只好闭目静坐耳琴说前已寄去後又寄改定数字不知已到未律书序亦附草本去因有回便幸喻及可否也
周南仲竟不免近日方见报行章疏甚可笑也苏守已属计台矣三哥不及别书想闲暇尽得读书作文也参同契一哥已下手刻版矣转看转晓不得
霈恩旷荡未闻施行而留赵四公存没之恩皆格不下未知贤者去住复何如计高怀必有以处顾旧山朋游未得遽承晤徒为恨耳诸喻已悉偶连日脚气上攻今方少下而右拇缓弱不能握笔又亟欲上五夫力疾拨冗附此数字似闻有类聚讨论之旨仍有期限然则不过中春亦须见得果决若便归得何其快也
似闻从游之士日\其间当有可与晤语者则为况亦当不至落寞旬呈免与不免本非所较康节先生所谓打乖正谓此也一哥兄弟亦自识道理晓事势凡百忍耐不至有他此间如封赠奏荐皆不敢陈乞元善遣使请祠已至都下闻刘赵徐吕之报亦复缩手平生谩说随时之义只是传闻想象今日始是身亲历过与口说不同想亦深得此味也
晦庵续集卷二
<集部,别集类,南宋建炎至德佑,晦庵集>

[book_title]晦庵续集卷三
钦定四库全书
晦庵续集卷三　　　　　　宋　朱子　撰书
答蔡伯静
启蒙已为看毕错误数处已正之又欲添两句想亦不难但注中尊丈两句不甚分明不免且印出俟其归却商量今不能久俟也筮仪内前日补去者更错两字今亦并注可正之亟遣人还草此但看不甚子细可更自看一两过为佳也事了能见过为数日款幸甚
或於启蒙上卷之末添数句云卷内蔡氏说为奇者三为偶者二盖凡初揲左手余一余二余三皆奇余四为偶至再揲三揲则余三者亦为偶故曰奇三偶二也如何
天经之说今日所论乃中其病然亦未尽彼论之失正坐以天形为可低昂反覆耳不知天形一定其间随人所望固有少不同处而其南北高下自有定位政使人能入於弹圆之下以望之南极虽高而北极之在北方只有更高於南极决不至反入地下而移过南方也【但入弹圆下者自不看见耳】盖图虽古所创然终不似天孰若一大圆象钻穴为星而虚其当隐之规以为瓮口乃设短轴於北极之外以缀而运之又设短柱於南极之北以承瓮口遂自瓮口设四柱小梯以入其中而於梯末架空北入以为地平使可仰窥而不失浑体耶古人未有此法杜撰可笑试一思之恐或为即着其说以示後人亦不为无补也
天经已领其论撰详悉亦甚不易但回互盖天颇费力只是旧年一般见识不欲恶着古今一个人耳其心则固深知浑盖之是非也然则孰若据实而论之省词说乎又况二极交互一说理似不然别纸附去可为详之不知是如此否尊丈许h示参同火候向见已写得多了今必已竟幸即检示前日尊丈书中已云与一哥说更烦留念也步天歌闻亦有定本今并就借校毕即纳还也
参同定本纳去可便写白并元本寄来更看一过然後刻本乃佳签贴处改补矣一两处无利害又灼然是错误即不须改也玄沟害气恐未是说人身内事方是设譬之词缓读可见也肝肺肾是三物脾是戊已无可疑者定本亦已添入矣浑象之说古人已虑及此但不说如何运转今当作一小者粗见其形制但难得车匠耳参同契考异方写得了亦未暇再看过今附夼竽扇ゲ⒋酥行幢疽徊嵩本一册济本二册烦逐一对过有合改处并贴出子细批注寄来容再看修定方可写白X行丘本不甚佳然岂相类篇首却得删了四字遂可读改得一字遂叶韵亦不为无助可试检看以此知读书不可不博考也
参同考异今以附纳其间合改定处各已标注其上矣鼎器歌中七聚聚一作窍恐合改窍为正而以聚为一作不知如何可更审之若改即正文此句亦合改也自尊丈行後惘惘至今不能平适得晦伯报云得近书又不言已到何处殊增怅想也尊堂不审处之何如不能不以为念然当有以譬之此亦无它害只是如前年远出一番耳舆地志纳还皇极经世及乐府集却望检付去人临川曾景宪书云尊丈已过彼有以驴为赠者可免徒步之劳也昨看史记历书大余之数第二年即差小余之数第三年即差以後皆g不合不知是如何尊丈必曾说来幸批喻尊丈得近书否此久不闻信息必是已过莆中矣启蒙上册三十六版注中围一【围当作径】下册第二版前十卦占贞後十卦占悔【两古字】并当作主可便改却此三字更子细看过为佳
营道有归信否数日与人讲论有得无可告有疑无可质始觉尊丈之远为可恨也
奉告乃知所苦脾疾乃尔赤土之约固宜少缓别俟一信也公晦之说极可笑其曲折须面论尊丈千里远书戒贤者兄弟勿为人所误正为此耳
尊丈要琴弦今欲寄去不知何时有便须得有信掩或笼箱之属置之其中乃免压摺损折之患亦俟一报也伯谟说尊丈有素问运气节略欲借一观比略编得些小其间不晓处多问伯谟渠亦茫然未尝措意以此知尊丈事事不容易放过不可及也
书白字画不方正努胸垤肚甚刺人眼然已写了无如之何不知乡里如何似此一向不识好字岂不见浙中书册只如时文省?虽极草草然其字体亦不至如此得人憎也复卦处空缺不好看移在临卦上亦何以异其势须着帖尽此以後二十余版盖虽只争一字而篇末一行只有一字又须动後篇直到册尾也考异俟更子细看且令刻正经此更一两日纳去未晚也浙中字宅上书籍中须多有之如古本广韵写得最好相传是唐时仙女吴彩鸾日写十本者虽未必然要可法也
仲抚相见否闻留卫公得旨自便而谢给事缴之以为恐徐谊之徒援例有请遂止得量移南剑储宰复官亦是为谢所驳【乃在铨曹时也】向若用李公晦之策又须头撞然今尚何言哉
数日探问未有近信方以为虑得书知今日可到麻沙不胜伤痛想感事兴哀何可堪也
前日八哥来访辱书具悉此事不r见属但适此默不容发口已尝托八哥奉报矣本欲今日往助墓下之役因得面言而累日泄泻气痛攻刺畏寒愈甚遂不敢出其事它日言之未晚人至承书知所苦向平深以为慰不知见服何药切宜更加将护也蔬食久亦不便若不欲食肉医家多以药和肉为丸啖之亦助胃气既无滋味自无所妨况在礼经自有权制耶
昨闻留赵徐吕之报已令刘二哥奉闻矣事势如此不知尊丈归期竟如何当此岁莫令人慨念不能平也律书证辨中论周径处自十一其长之分至二厘八毫者是也此一节未晓恐有误字或重复处幸更考之算学文字素所不晓惟贤者之听耳然须得差简约为佳更望留意也三哥用药见可跷肯妊瞪形吹孟卤嗜绽П隹鸵皇伦霾坏蒙蹩裳嵋
答蔡仲默
周纯臣书荷留念景建书已领却欲附数字报之今纳去若舂陵人未行犹可及也冠义曾寻得否幸因便寄及洪范传已领俟更详看然不敢率易改动如余子书一面写後日早来取昨日有临川便已略报仲抚颇详此无益而有害何苦委身以犯其锋也
谢诚之书说六卷陈器之书说二卷今谩附去想未暇看且烦为收起乡後商量也漳州陈安卿在此其学甚进
星室之说俟更详看但云天绕地左旋一日一周此句下恐欠一两字说地处却似亦说得有病盖天绕地一周了更过一度日之绕地比天虽退然却一日只一周而无余也岐梁恐须兼存\说而以退然为断但梁山证据不甚明白耳禹贡有程尚书说册大难送俟到此可见稍暇能早下来为佳
年来病势交攻困悴日甚要是根本已衰不复能与病为敌看此气象岂是久於人世者诸书且随分如此整顿一番礼书大段未了最是书说未有分付处因思向日喻及尚书文义通贯犹是第二义直须见得二帝三王之心而通其所可通毋强通其所难通即此数语便已参到七八分千万便拨置此来议定纲领早与下手为佳诸说此间亦有之但苏氏伤於简林氏伤於繁王氏伤於凿吕氏伤於巧然其间尽有好处如制度之属祗以疏文为本若其间有未稳处更与挑剔令分明耳示喻书说数条皆是但康诰外事与肆汝小子封等处自不可晓只合阙疑某尝谓尚书有不必解者有须着意解者有略须解者有不可解者其不可解者正谓此等处耳弗辟之说只从郑氏为是向董叔重得书亦辨此条一时信笔答之谓当从古注说後来思之不然是时三叔方流言於国周公处兄弟骨肉之间岂应以片言半语便遽然兴师以诛之圣人气象大不如此又成王方疑周公周公固不应不请而自诛之若请之於王王亦未必见从则当时事势亦未必然虽曰圣人之心公平正大区区嫌疑自不必避但舜避尧之子於南河之南禹避舜之子於阳城自是合如此若居尧之宫逼尧之子即为x矣或又谓成王疑周公故周公居东不幸成王终不悟不知周公又如何处愚谓周公亦惟尽其忠诚而已矣胡氏家h有一段论此极有意味
答刘晦伯
示喻文字非有所爱顾恐晦伯方欲读书则其序不应始於此耳如何如何韬仲向语及欲来春与居厚同为此来不知果否更早得一报则儿辈不复别为招客之计不尔却须早有定论也
到此半年百术俱试而不足以出饿殍於沟中不敢罪岁徒自咎耳蚕麦既收船米辐凑民食幸少而疫气大作死者纷然见此医救埋瘗又虑夏末尚须阙米亦一面措置若幸过此一厄则亦且告归矣精力凋耗又非昔时之比兼离家日久百事不便此间俯仰费人心力易得言语不容久居也
浙东学者修洁可喜者多杨敬仲孙季和皆已荐之诸葛诚之兄弟亦时来相处但心地不虚我见太重恐亦为学道之障也彼中亦有朋友过从如此间否
渠论度量权衡之制甚精若相见烦为求其制造古升古尺古秤各一枚便中示及为幸
仕宦迟速要有时命正唯尽心职业安以俟之庶几不失所守张宪到未向在浙东同官甚好士某所荐杨敬仲孙季和项平公渠皆荐之【公疑当作父】
度量素不曾讲究今有书扣之然此是千古未结底公案恐终未易以一言定也书烦遣去并赵宪程正思曹挺之书为一一致之为幸程在沙随寓居处不远可并遣也知赵宪已相荐甚善此等物合得终是得正不须汲汲也某以按发赃吏之故诸公相害不遗余力独赖圣主保全未至斥逐耳其势岂可复出到官之後或更有一唐仲友又作如何处置耶只得力辞得罪亦无如之何但两脚不可过分水岭一步耳
武夷精舍已成近与诸生往留旬日甚适但屋宇未备耳立之墓文已为作矣而为陆学者以为病已颇不能平鄙意则初无适莫但据实直书耳余君书来词义甚可观今有书报之可就取观也
经界事日荷留念打量法中间刘子礼写来正如此以其无奇烦费而忽之近日较量此法虽拙而易晓亦一面雕印下诸邑矣但今孟冬已尽而指挥未下恐有沮之者某又见病旦夕不免上奏为归田计矣读韬仲书为之慨然此虽作郡反不若彼得行其志也此间因不经界失陷省计以大万数故为不法扰民之计以补之若不经界真无下手处也只漳浦一项官米钱贰万二千余缗今实催五千余缗而已凡事如此令人太息昨闻交代有日适询剑浦人乃云来春方归不知何故尚尔迟迟也韬仲书报经界复行不知却作如何措置第恐复为诸司所败耳
盐k欲行於一州尚不能胜\说之排沮况欲通行四郡其间岂无见行之法自不为害之处而何必为此纷纷乎若必为此恐其说尤易沮而难行也应仓自江浙间乍来固不谙此利病然当时若一到汀州亲访民言更广询有识以审其是然後回奏亦未为晚不知何故SS如此便欲入城见之以此行盖难开口说话也来书所喻固皆一方永久之至计然度今之君子决不能用徒自DD耳赵帅在此所为不无未满人意处然自今观之又岂易得也学中教养人数颇多甚不易既难得人可招致只可拨忙自到彼中与之讲说就他卑陋处锥唤省庶几犹不为无益也
林帅政事近年已甚难得闻其虽严而简此自为得体如郑溥之却似伤烦碎然亦不易得也
此间竟未得雨田之有水者亦有螟□之灾岁事甚可虑且是热气可畏日甚一日未知终如何也小儿极荷留念不知作文竟能入律否看得只合小做规模庶几方嘟羟梢渍展芮却泛滥胡说不勒字数令人看得心烦切望痛与镌切涂{令其自改立限再呈勿令懒惰推托放过乃幸耳谢公之去传者不一昨日得元善书乃云以不言罪之此盖只为不e力攻周揆耳诚甫之传妄也轮对文字亦正当但不甚切然亦不问那下次第亦为所疾盖首论正心近似道学也然重华却照知诸奸朋结之状时有圣语云周有甚党却是王党盛耳此语尽镇压了怪事也闻於中外且得如此亦是幸事尤丈本无向背似与婺尤厚今亦不免尚未见章疏不知何事也
某衰病之余支吾郡事甚觉费力诸邑惟漳浦最狼狈诸事如鬻盐子斗折豆皆非法【子斗者废寺之田租也】坐视半年未有可下手处近方因有旨条具辄以一二事为请若蒙施行则科罚之类可以尽禁经界若行则子斗之弊亦可革去折豆见与同官商量虽或未能尽去亦可去其太甚但鬻盐一事最为非法而未敢遽议盖郡计所行万数不少一旦失之便恐狼狈也经界已得旨相度奏检谩h呈此亦已一面访问区处以俟命下即便施行意欲及此农隙并力打量田产e造文字夏料便行新税未知力能办否同官中亦有一二人可仗但四县须得六七人分头勾当郡中须得一两人总统大纲乃可集事意欲奉烦贤者一来只就郡中检校或以时循行诸县指教督趣元礼亦许来旦夕到矣不知能为一来否可禀知判官丈如许相助此有数卒送刘俟榈帽憔椭以行为幸更欲并邀季通伯崇一处可得六七人也韬仲近得书否养士训兵想已有条理此间两事都做不得深以愧耳盖作郡之势不如作县之亲也
经界之议此间同官商量正如来喻但漕司便欲施行其意甚美故或初欲先量城市及山坂无田去处又深计之亦有未便不免回申乞且先分保界立土封以俟秋成而後并手行之今I草子去一观若得前期一到此间与一二同官预定规模尤幸不必俟临时也漕使书又云开正即欲到此恐未有益不若贤者先来议定却请漕使亲临以察其当否之为便也要是秋中乃来方有益耳经界为邻邦沮久已~望今日忽得一信却恐且令此州先行此是何等处置庙堂无人乃使一统之中国有异政甚可笑也然今已向春田功方起如何更可下手万一行下亦须回申且俟农隙也复业之ゲ环猎绯鲋荡思涮锘囊咽侨十余年目下却无逃移更俟询访也诸论皆切当纸札之费诸司或不肯认此亦可自备见有一项闲钱若不因此用却亦须别作一有利益事不然徒为後人妄费窃取之资也万一求去未遂来年秋冬间当举此役是时恐晦伯已赴官不知更有何人相助幸为筹之便中报及赵帅之来留意愈切但所下约束全无检察奸欺督趣逋负之意因其来问已力言之仍为之言若更如此数年乡官将守空仓举子之家无复得米之望矣不知渠能信否大率其政尚未免有要人道好之意此亦通人之一蔽也仲宣自连城遣盛仆来此云提宫丈俸钱尚未得已为作书恳赵守未知能应副否也季通欲来不知已起离未恐其已行更不作书或未行且烦致意也应城书信已领手痛未及作答渠要学记堂额当俟後便也
所论经界利害极为明白向见何叔京每持此论赵若海陛辞日亦尝以为请但说者多以为不可行私固疑之而杨子直近日过此亦以为河州民力大困如人大病虚羸未堪汗下当且厚加调养然後可以节次调治其说亦似有理所与诸司子事理甚明但诸公何尝以此等事经意想亦只是虚发耳未敢望其思量到子直所忧处也韬仲相度钞盐利害如何两司之议不e恐亦终无益也世间万事类皆如此令人慨叹但吾力所可及者不可不勉庶几随事有补救得两三分也向承寄及沙随古铁尺置之几上忽然失之不知彼中见有此否如有之幸为别造一枚较令精审勿令一头长短乃佳仍不必凿荀名字可恶只云温公周汉尺可也经界中间更有无限不好意思不得不力辞今决此计一以明田赋之不可不均一以使秉权者知士大夫之不可以美官好语牢笼然此意难以语人以来喻者默契故辄及之耳人来往者传闻政声甚美足以慰所怀正惟不倦以终之耳林帅入境具知吏治美恶严毅有体甚强人意想必能相知也
韬仲亦得书说彼中事甚有条理读之快人也如来书简约不惹闲事又自是一种好意思也
饶廷老归闻诸公相许已有成说而辛卿适至以某尝扣其广右事宜疑其可以强起乃复宿留然近又有书恳尤延之计必从初议矣万一不允不敢惮远畏瘴但恐伉拙无补於事而徒失家居讲学接引後来之益岁月愈无多愈可惜耳
薛漕之来方议所以民力者未得要领而遽有他除虽诸公意不苟然失之此为可恨耳直卿罢举不复可劝殊不可晓书信及诸处书悉烦达之向令渠奉烦根究笛材乃欲以验季通之律者不知曾根究得否幸更留念也
林帅遽至此可骇可惜昨夕赵丞至方得其书人生浮脆如此而某又与之同庚得病尤觉可惧可惧章掾事已为言之但今年缘与宪车相E大得罪於乡人其实不曾开口说一字渠问亦不深应不谓乃得此谤今此事虽不同然此亦不可广也林帅固贤然近闻其与宪司不协亦大有行不得处岂其神明将去而不思至此耶抑为州者固得以I制使而使者果不可以察县耶大抵范忠宣所谓恕已则昏者甚不可不戒使渠自作监司能堪此耶
长坂鼠辈之扰两日未平县中得黄德威申状云已过罗溪范坑属吉阳界县宰昨日亲行募以重赏计必得之不尔亦不过深入山林四散奔逸或无所得食缢死而已无能为也但蔡一哥间来乃云後山传闻贼入石溪市中惊疑此决是虚传此间亦虚传贼到大田即是此一路也但市中t小却不可不防镇官无权不足恃此事晦伯当为乡里任责且静以抚之为一生使别无变动为佳若论长坂之贼只有七人尉司申来已获两人矣决不能来不须为备也
昨日得报君举以谢章奉祠而去未见文字不晓其由亦可骇也少意欲招一同人教诸孙而未有便近可招者不知知识间有此人否须得兼通经义声律严毅通晓奈烦善诲谕人者乃佳必不得已只能作义亦得其余则不可阙也
所喻南安韩文久已得之舛讹殊甚盖方李申尊信阁本及旧本反将後来诸家所校定者妄行改易世俗传讹兢称善本误人多矣昨为考异一书专为此本发也近日潮州取去隐其名以镂板异时自当见之今不必寄来但细读数篇便见纰缪矣年及告老乃礼之常而异议_评横为沮抑若非台章催促几不得遂今幸得之而一二要津亦肯放过亦是一事结抹如来喻所谓结五十年之公案者然邸报犹未免有?及之词只恐诸贤更欲子细看详未肯放过来哲手中也
所喻泉司事体乃尔亦是地理太远事权太轻其势不得不然比见王南_在番易本司时以涔水不办亲自到彼料理数月其课遂登渠清敏过人其事距今未远想尚可访问稽考也孙薛二守一章缴罢孙又长往尤可伤惜大抵时论汹汹殊未定也
答刘韬仲
某还家粗遣但心耗目昏老相顿见虽看书亦不能复如旧日矣得子澄书盛称韬仲居官不苟前日晦伯一再相聚亦甚进益得後来朋友向前如此老朽无复恨矣子澄乐於训诱知数相见甚善甚善伯恭竟不起令人痛恨非但朋旧之私情而已示喻数条皆切中其病然g当去恐不及改耳拂衣之举尤所未能比遣人持书入都两月未还计此迟缓是必将从其请矣若得脱此且当恣意游山不能听得世间许多是非毁誉也尤川之行初甚骇听亟以书报赵帅赵帅报书云已奏俟钞法定行差韬仲添充漕司属官专一奉行诸人必未敢动当已闻之矣尤川今竟差何人只此一事已足见盐法之弊漕司何乃全不觉悟耶所论盐法皆善曾与应仓说否若未即及早详告之恐其为漕司所惑申却文字也上四州诚不必尽改但建以东两邑利害亦与尤剑无异此等县道须别立一法乃佳若其他有利无害处一例改却又却害事反为汀州及诸邑之累耳如何如何山记乃烦重刻愧甚不知所费几何今却胜前本矣龟山别hX行甚善跋语今往幸附之又得尊丈书知莆田未行已被尤川之檄朋友深以为虑昨日得居晦书云沙随已为宛转想必无他不知竟如何但鄙意终是不能无疑耳今虽不摄邑事而往督赋正是索千金於乞丐之夫亦自无下脚手处若椎敲不恤则得罪於民若事不办则又得罪於上官两者之间亦须勇决断置此恐无好出场也
盐k已悉闻之帅说王漕亦颇有意相招奉扣不知定如何此君累历州县理事亦甚详细向来正缘两下情意不通所以担阁至今若果相问详为言之得其幡然一方之幸也
盐法利害晓然无可疑者王漕不知曾去相招否此是赵帅从初不与漕司通情之患若早以规模大⒂镏当不至此龃龉也林守事某既不成入府闲人又不欲以书恳之但见赵帅说尝为言之彼虽领略然未知其果诚实否与其坐待汰斥不若先事请祠且以此意恳二漕少缓其事渠亦当相听也某答林守书不欲尽言因见烦为宛转亦所以答其不见鄙外之骋捕潦榧扔锌纬滔肴沼腥ぜ就ㄋ妓魃蹙但恐有太过处耳诸书恐有所疑疏示一二大者为幸
社仓条目适平父携以见过已商量一一奉报矣大体最是关防随行人减∑蛞之弊此为最急向来某在仓中专治此一事其他亦无甚事也
社仓交足甚善此足以破浮说之纷纷矣建阳措置官居晦无以易收支官恐不免烦居厚不知渠屑就否两仓阙米只得且那融然亦须申请使知支遣不足之故盖此消息不可断~也示喻社仓已毕甚善所差官吏事且循春间例可也五六月附籍ゲ恢平父如何处置恐可会崇安已如何施行若未行即且俟帅司报应亦未晚也阙支一节却须早申免至临时费力建阳火灾异常今时官吏例是如此不容深责但可叹喟而已道之屈伸自关时运区区人谋岂能为力但其所论绍圣之事却错认了对头甚可笑耳右揆求去复留殊未知所以或云只缘何疏有及赦文差互处系同拟定或云何别有疏攻之或云何已补外皆未审也葛之报亦未闻元善求滁已诺缘范有疏禁朝士之求去者乃且宿留庙堂亦留此阙俟之月初轮对或云已除检详恐未应如此之峻皆不得端的也二记当作但时论正如此岂是作文字刻金石之时近王子合陈肤仲来求记皆却之矣不复得偏为韬仲作也千万谅之李簿所说甚善但此事近亦多弊今建议者意亦阑珊未知将作如何收杀也
答吕东莱
康节恐是打乖法门非辞受之正伊川再受西监正是叙复元官还莅旧职又可逡e解去即与今日事体全不相似皆未敢援以为比钦夫书来亦云岂可逆料後患而先汨所守之义此语甚直截但渠却不曾为思量如何避免得脱若只如此厮崖恐亦非臣子敢安也千万便为尽以此意达之韩丈得早为解纷为幸
昨尝奉恳一言於韩丈又专书祷之幸早为赞成使得速如所志幸甚区区所以不得不力辞者实以无功受爵求退得进於心有所不安若一请不遂势必再三以得请为期而後已然又不敢肆然直遂漠然不以为意者则以君臣之义平昔讲闻不为不熟今此除授虽未必直由中出而名为君命在臣子之心亦何敢傲然以不受为高哉此所以不免委曲恳祈宛转调护计诚欲两全公私不使交病而已区区此心非特世俗所疑虽平生知友其不哂笑者几希度惟忠厚恻怛如吾伯恭者乃有以亮此心耳前日申状及与韩沈书不能尽述此意幸请为言之有以发明某所不能言者
与王尚书【佐】
始来不为久计不欲多挈孥累今只一十岁小儿一孤甥及学者一二人在此天寒岁暮官舍萧然兀然如一老头陀时一自笑且自叹也庐阜山水之胜粗快野心然非休务不敢出出又不得留愈觉拘闷行亦力恳诸公以必去为期耳
某之族祖奉使直阁讳弁早从中州士大夫游文学甚高建炎初j命金营见留十七年全节而归又以忤时宰不及用而死藁殡西湖之智果院三十年矣其孙照者贫悴亡聊不能归葬故里今欲只就左近卜地以葬窃意欲丐台旨以重其事庶可必得今悉令取禀倘蒙矜许却令踏逐别具申请也
向乞通理夏税侧闻甚蒙尚书同右司丈维持之力但庙堂既无果决版曹又巧为沮抑至今未决甚可恨也窃闻检放文字体式许以见示久未及请今愿得以为法专此拜请幸即付去人此事自属漕司更告因二漕语次及之及早行下州县令受状检踏为佳盖早禾已刈至八九月不复可辨丰凶官司但欲罔民多取而不知侥幸奸民反乘此以欺有司也
区区按事噬腊遇毒极为可笑然公正之朝不宜有此亦姑任之但若竟如此则荒政亦不复可料理亦即引去矣
答赵都运【善觉】
向来所呈启蒙不审已蒙过目否近觉得有说未透处颇加改定旦夕修成别寄上也
理财之说尤切时病今之所谓理财者岂复有义止是豪夺耳闻蜀中亦苦赋重民贫不审何术以惠缓之
与田侍郎【子贞】
引饮想良已生果安能发渴却是渴後喜食生冷此须究其根原深加保养不可归咎末节讳疾忌医也比来雨过多气候不正元气不固者多是立脚不住平地吃交此一种病尤当过意堤防莫教随例倒却也吾辈今日事事做不得只有向里存心穷理与外人无交涉然亦不免违条碍贯看来无着力处只有更e近里面安身立命耳不审比日何所用心因书及之深所欲闻也看前日报行章疏便要回面污行首身投免亦不可得只得守吾太玄也
所喻不平者何事此等大抵无足深s所谓渐平者今乃激而愈偏大率天下只有一是一非是者须还他是非者须还他非方是自然之平若不分邪正不别是非而但欲其平决无可平之理此元佑之调停元符之建中所以败也时事至此拱手坐视无着力处病根岂有穷耶所得水石知在何许恨不敢去一观耳间中所读何书天下事既有所不得为顾此一事尚属自已若又因循放弃日月真可惜也
某一病两月将行未果所上告老之章近闻亦已见却势不免复小纷纭或恐遂抵谴诃不可知也邪表里欺天罔人方此之时不能仰首一鸣以期开悟而徒为蓄缩自全之计永负臣子之责矣奈何奈何今从黄守借人专致此书幸以数字见报凡_来见闻所及告悉及之亦恳黄守寻的便附来必不至浮沉也闻道学钩党已有名籍而拙者辱在其间颇居前列不知何者为之及所指余人谓谁皆望一一条示也
昨日季通说旧居山水甚胜弃之可惜新居近城以此间事体料之必不能免人事之扰只如使节经由不容不见便成一迎送行户应接言语之间久远岂无悔吝今年尤觉不便始悟东迁之失计贤者异时亦当信此言也片纸所喻非有疑於二君但闻是时坐间亦有它客恐致传播不便耳时论日新于越章彭徐薛诸人必续有行遣未知轻重远近如何耳薛竟不免枉道果何益乎某以议陵自劾恐亦触诸新贵之怒然已判断不能关念也
休致文字已申本府尚未得保明申发万一有迟疑即不免径申省陈乞矣比来论议似稍息未知竟如何正恐不削亦反耳卫公计时相见闻欲徙居盘涧若尔即尤相近也开正晴暖欲挈舟南下又惮经由富沙不免见诸人一番露头面可厌更俟计度若幸无疾病即当扶曳冒昧一行兼欲见石佛悬泉之胜也
士子之贤如施林诸人已相见皆如来喻但陈郑未见旦夕访问之当肯顾也五日一延见诸生力为普说今颇觉有风动之意少假旬月亦当有以少变前日之陋也闻同官多得同志甚慰鄙怀其间亦有相识相闻者恨无由相会聚切磋耳近观时论日就卑鄙而吾党之士相继而出似犹未艾天意傥遂悔祸则亦不为无可用之人矣愿相与勉旃荀卿子云皓天不复忧无疆也千秋必反古之常也弟子勉学天不忘也此正区区今日之意也
某气痞筋挛日以益甚休致文字州府已为施行但举城知旧无一人肯为作保不免远求左右想无不可得与佥圆付去人仍借一得力可托人自持印纸随之令俟批上却将以还免致失坠尤幸也来书前後不同东合郎君之说盖出老丈向得其书亦自言此意甚勤恳然事始已行不可复收矣只得向前?人指点一切不能管得杨子直黄商伯乞宫观而遭缴岂有某却望复职致仕而求恩泽之理虽至愚者知其必不然矣况今不作奏不通庙堂书而陈乞状内亦不敢叙历任年月其意亦自可见也昨日又得黄仲本书云得亲戚书议者方欲申严谢事条制渠是谢胡姻家语必非妄此亦似是有为而发若但驱逐不容更在仕路犹是善意万一或是以此速其必来而因以治之亦无可避之策只得依经据礼冒昧向前看他如何区处若幸得一章痛加排诋置之窜斥不容休致之地即在我者亦有辞矣不审明者以为如何昨日作诚父书托其致意不知曾相见否或未见可借取一观然其说亦大⒂氪讼啾砝镆灿作卫公书道此曲折数日又苦目昏不能谨书或因便问及亦告及之演山观瀑之约梦寐不忘然须病躯稍堪扶持及此一事结断了~始可出入以此反增烦懑耳渤海方缴陈益之宜春之命去冬所传上饶亦恐是浪语耳中间议论稍平仆便疑不久诸人岂坐受缚者势必多方游谈胁持恐吓以必胜为孔源说苯ゼ之缴词未报其间必有大开阖可想也
与章侍郎【茂献】
顷幸同僚实深慰喜虽趣尚之同彼此默喻然未尝得从容倾倒以图事变之所终极而遂匆匆去国至今以为恨也昨闻忠言正论愠於t小遂以口语翩然西归尝附一言於上饶少致区区高仰之意而车骑已远遂不可及但有怀想不能为情近得张元德书窃闻还家为况甚适吾人私计固应随处而安但国论大变日甚一日令人忧惧便觉无顿身处不知上天至仁何故生此等辈使能p张幻惑以败人之国家也昨在经筵不能上为明主预陈此说吾辈亦不得为无罪矣於今尚何言哉尚何言哉婺女既罢江陵恐亦难安得其近书否念之不能忘也吕子约经由曾相见否诸贤尽去几於空国矣楼孙独未知所谓国是之论初甚骇听徐观其间意实微婉不知还是从之文字否果尔亦足以去也适闻乃是南语亦可见打不过处恐亦不为同列所容矣良斋谢丈奄忽云亡後进失所尊仰欲附一书吊其子而未有以将之须例後便恐或相见幸为及之也诚斋久不得信不知成行否九级浮图八级已了只欠此一级固当为天下惜之也某自四月初大病至今中间危急已为纳禄之请近报未允前此辞职亦未果决适间闻有疏其名字牵连四十余人以白于上者如此则非久势须别有行遣然数日前尝以周易筮之偶得q尾之占见乎蓍龟者如此则亦非彼之所能为矣将安避之哉
解袂之後亦知世路渐艰然不谓乃尔之遽也久欲致一书以病不能引领乡风徒切叹仰近得宜春袁推书具道有问之意亦知雅眷之不我忘也
向来从游不款至今抱恨顾此衰朽疾病日侵恐不复有承晤之期矣世道反覆已足流涕而握其事者怒犹未息未知终安所至极耶然宗社有灵公论未泯异日必有任是责者非左右吾谁望耶子尴胧毕辔沤亦得书衡阳之榇当已过彼久矣初意但恐不得久於零陵不谓造物者亦复随俗抵d也需及庙议便欲写呈以来使不能俟当寻的便别寄也当时不知何故直尔匆匆更不暇博尽同异而遽为毁撤之计甚可惊惋岂於是时已有撞坏之徵耶
庙议固可恨然自有衬之乃有大於此者令人痛心子蘧共幻馔魄ㄖ链四耸俏奕丝鲜芏衩今遂决之其勇亦可尚也【然自有衬之一句恐有误字】
昨幸同朝列虽不得日夕从容然荷相予之意甚勤而襟期所属以为可同天下之忧者如门下亦不过三四人耳今不几日而风流云散恍然一梦婺不恤纬每深此怀而生死契N未暇论也不审次舍即今已次何许想径归清江旧第矣顷岁经由见其登临有江山之胜交游中有老成可敬有士友可亲甚可乐想为况亦不落莫恨不得往从杖屦之游耳子薜币迅敖陵见袁机仲说彼中形势事体亦甚可虑不知子藓我源χ闻北风殊恶计恐不可为久留计也
德修得祠私计亦甚便但其去日远尤使人不能忘怀补之事势恐亦难久留若更去却真空国而无人矣昨晚得去相内口书今想已到于越矣
答尤尚书【袤】
示喻程门诸人行事附见甚善龟山靖康间论事颇多今长编中全不载盖缘汪丈当时编集之际杨家子弟以避祸为说恳请删去故雍传即不见其章疏後来延平重X龟山集方始收入他时或作杨传不可不细考也尹和靖被召时适有臣寮陈公辅论毁程学尹公在道恳辞甚可观又尝论讲和甚力皆不可不载者也南轩集误字有是元本脱误者如召闲处则拙者盖有罪焉然亦曾写与定叟恐其欲有呋ゲ环帘及今承疏示当以示X者有姓字处且令灭後人亦须自晓得也
奉三月四日手教一通三复慰喜不可具言又蒙封送差敕及所撰族祖铭文尤切感荷衰病之余复叨祠禄已为优幸而云台改命又如私请便得仰止希夷之高躅以激衰懦则又报事者不言之教也幸甚志铭之作雄健高古曲尽事情虽或节用行状之词而一经点化精神迥出正襟伏读使人魄动神悚知君臣之义与生俱生果非从外得也窃谓此文实天下名教之指南寒_冷族何幸而独得之然亦非可得专有之矣幸甚幸甚属以一至城府归s武夷缭绕还家宾客书问疾病之扰无一日暇以故久不得致谢意然此心未尝一日忘也
沙随程丈忽见过留止旬日得款余论启发为多如此等人老於州县深为可惜赵帅招之折衷奏议之编工夫亦殊浩渺也项平父向来绍兴同官中极不易得来教所谓可用之才诚不易之论得书知欲此来未知能自拔否耳蔡君律书已成简径精密悉有据依乃知前人大是草率恨不令年兄见之其历书则未就然大略规模亦与律书相似所谓无零分者非如来教所疑也金陵之丧中外有识同切伤痛而况於交旧之私乎远承吊问凡所以为之深谋远虑者一皆切中事情无所回避感叹不已某昨闻其还即走紫溪又闻以柩重难行恐平父道间少人商议遂至弋阳候之幸却不甚费力一恸之余细问密折尽凡令尊兄之所虑者无不已有其端今当密与平父协力区处庶几不至甚乖剌耳所幸延哥似却长进若得数年扶持教养当成令器顾恐疾病衰颓不得终任此责也彦叙遽止此可伤人生危脆如此又可叹也圭父为况如何连得二书颇不安迹似亦不必如此人生各以时行耳岂必有挟然後可以仕哉闻尊兄亦尝晓之甚善平父遭此祸故初恐其心疾发动却因此不暇及营造无益之事反觉安稳若常如此可无他虑幸因书力劝其清心省事以持门户为佳【细间密折等语必有误字】
某衰病杜门苟安祠禄方窃自幸上恩不弃忽复收用感激虽深然资浅材疏讵复堪此此外曲折又复多端已力恳辞诸公哀怜当为开陈使得请也承问之及感愧良深陈公必已到阙不知去住如何此事自系天意岂人力之所及哉江陵计今已赴久不得书不知为况如何吴邕州求免远使不知得出何策直以亲老丐祠恐无不得之理但恐别求任使则难必耳罗y兄弟恐未参识自江西来者多能道其贤也程侍郎禹贡文字曾传得否若有本便中幸借及每读此篇常恨读书不多无以考见古今之同异计其所述必甚精博所愿见也吴监丞轮对文字亦愿得之不知可以并垂示否尚书程公垂问曲折尤感其意因见幸为致谢悃区区之意盖不殊前也罗兄亦告致鄙怀皆未敢拜书也益恭得祠甚善材业如此何患不达政须恬养以厚本根耳禹贡论得之开豁甚多叹服无已但恨未见画图得为求之便中寄示幸甚传毕当并此论归纳也伯骏子亦幸垂示它有可见教不吝及之尤所望也
某不孝祸深早岁孤露提携教育实赖母慈不幸迂愚不堪世用不能少伸乌鸟之报而奄忽至此w痛割裂不能自存幸以今春粗毕大事音容永隔痛苦终天伏承惠吊并以香茶果实远致奠仪仰感勤眷之诚俯念畴昔之好拜领号~不知所言襄阳之除必是见阙正此哀苦不敢奉庆惟是益远诲晤而残息奄奄不保朝夕引领西望徒切怅然
乡邦得人之盛魁选复出其中甚为可喜但所陈取士之策於人物取舍之际不免祖袭苏氏浮薄之余论此议肆行非天下之福殊使人不满意自此脱去场屋想当别作规矶衰陋何足取置齿颊间耶汪枢之孙遂进而立於三人之列想老丈慰意也荆州之行寄任增重今当入境矣
答郭察院【邦瑞】
副封垂示尤荷不鄙使任事者於事之几微每每如此则尚何朝纲不振之足忧哉甚善甚善甚盛甚盛某衰晚多难恳辞恩除未遂私计之便今不敢复以前请为说矣惟是前仕有妄乞施行经界一事今已住罢自合抵罪而反冒褒擢实无面目可将使指不免自劾以俟严谴
忽闻抗疏触邪遂去言职此於贤业为有光顾在治朝为可恨耳偶在病中闻之增气与士友言亦未尝不俯而叹仰而贺也乡党交游与有光宠其何幸如之h示谏草三复永叹知忠贤得志之难而吾道果未易行也然清名直节足为闾里光宠而去一凶人亦足少折邪之气於正论不为无助此又皆可贺者
答郭邦逸
吾人之学要当以明理治身为本世间得失正不足深计也某衰病屏居尚叨稍食不复有与世俗较曲直之心矣闻以前事颇累郑君为之qe尚赖恩不终抵罪也
志父中秘之除此却未之闻泉州之命亦然山间真如井底也某昨遣人请祠今已竟月杳无还耗方以为虑承喻庙堂已有领略之意若是监丞兄书所报想必得其实兼林既去亦须两下有施行乃见平平荡荡之意也
奏函必已关乙览殊未闻宣召之旨何耶承当俯就台选来岁发策大廷始当披腹呈琅\耳
答罗参议
时得钦夫书闻其进德之勇益使人叹息郴寇掩击官军反为官军所蹙势已小?但未知终当如何耳闽中人情却甚安帖时和岁丰天所赐也第州县以催发上供之故颇行刻急裒敛之政此为可虑耳建阳乡人李秉义旧尝从宝学刘丈入蜀今老且病往投旧识诸将因来求书得以附此渠不敢有所求但得一顾之宠亦足以为重也元履来山间相访适值此便亦有一书附之
九月廿日至豫章及魏公之舟而哭之云亡之叹岂特吾人共之海内有识之所同也自豫章送之丰城舟中与钦夫得三日之款其天质甚敏学问甚正若充养不置何可量也但云顷在富阳与尊兄辨论甚苦是时左右似未以外学为不然却与前此相聚时所闻小异何耶汪丈日相聚所讲论者何事当有可见语者某顷以书论数事似皆未以为然者未敢苟已复以此书扣之论语序一篇欲写呈之书中已言之而便速写札不谨只纳左右幸因语呈似幸甚幸甚先生埋铭顷欲只求汪丈写不知见许不想尝恳之不待言也前书所欲更易数处钦夫又欲删去一句【乃行状中本语】不知汪丈以为如何乘间试为扣之所寄彦丰处书未到今此便过余干却令往取矣
窃承幕府无事得以俭【俭字疑】游坐进此道而所以与谋赞画者莫非便民声劳【声劳恐有误字】之事甚休甚休
示及汪丈书知已为缘况虚【缘况虚等语恐有误字】志铭幸甚幸甚容附书端父兄弟借来一观也端父兄弟已祥祭先生德容日远益使人痛心耳记善h荷传示甚慰所望亟作书遣人未及细观然其大致可见於此始得闻和靖言行之详盖其见道极明白故其言之极平易似浅近而实深远卓乎义不可及也祁居之相见其议论云何有可以见示者否龟山论语序本为世学胶固学者类多以分文析字执辞泥迹为务故有视其所视遗其所不视之说但所引用之事从庄列中说作太过遂致微失本意却似精粗本末真有二致所以中间窃以为疑非疑其意特疑其语耳後见张钦夫吴晦叔乃知文定亦尝疑之不审尊意以为如何幸有以见教胡仁仲所着知言一册内呈其语道极精切有实用处暇日试熟看有会心处却望垂喻某於汪丈书中已说及恐欲见即为呈似也钦夫尝收安问警益甚多大抵衡山之学只就日用处操存辨察本末一致尤易见功某近乃觉知如此非面未易究也明仲兄不及拜别状想旦夕从容有讲道之乐中间说看易传不知後来所得如何某亦欲读此书如有可以见教者因来及之幸甚幸甚元履晋叔近皆相见亦甚瞻仰也前书恳求书籍碑刻等不知曾辱留意否
先生诸书想熟观之矣平日讲论甚是如此奇论所未及者别後始作书请之故其说止此然其大⒖芍矣老兄既知外学之非而欲留意於此恐於论孟中庸大学之书不可不熟读而详味章句之间虽若浅近不足用心然圣贤之言无不造极学之不博则约不可守今於六经未能遍考而止以论孟中庸大学为务则己未为博矣况又从而忽略之无乃太约乎
某块坐穷山~无师友之助惟时得钦夫书问往来讲究此道近方觉有脱然处潜味之久益觉日前所闻於西林而未之契者皆不我欺矣幸甚幸甚恨未得质之高明也元来此事与禅学十分相似所争毫末耳然此毫末却甚占地位今学者既不知禅而禅者又不知学互相排击~不着痛处亦可笑耳何叔京秋间相过少款相与怀想高致者俱不自胜也
知言後来必已熟看其说如何汪丈曾说及否可否之间必有定论因来及之幸幸记善h细看却似冯公所见未透记得无精彩长者所见莫亦是如此否
极感留意以耳目之玩烦长者愧愧向附还三书已领矣书中忘记禀知也汪丈寄横渠三书来此为校补甚多势须X作一本乃佳盖补缀不好看也大抵集中脱误尽在第二至第五卷中只换却此四卷亦得也第七卷中有一论边事状却只於卷末添版便得恐汪丈事多告请出为点对付之工人幸甚幸甚此道既寂寥而诸先贤之子孙亦复流落不振自幕府之西访其书恤其人不遗余力此亦一时节因缘耶校书极难共父刻程集於长沙钦夫为校比送得来乃无板不错字方尽写寄之不知今改正未也张家事已於共父书中言之不知其人已来未也人家僮仆乃有如此者可尚可尚今士大夫食君之禄不为不厚而临事面谩辞难就利无所不至亦有愧此仆也哉此书转托钦夫寻便亦方索然无一物可伴书者可笑可笑
与罗师孟师舜兄弟
某昨承面喻将以先公行实见委始者徒感知遇之深不自知其不可既而思之先公平日交游皆海内老成贤隽之士其间相处之久相知之深而文字言语足以发扬潜德者尚多有之某之不才岂宜进越辄任此责若昆仲以先公尝一顾之不欲鄙弃它时草定行事本末因使得预讨论而致之诸公则某虽愚不敢不勉竭驽钝以承命万望裁之又向蒙示教於辈行间自贬过甚亦不敢当自此枉书率X正之
先公铭文已为题额并托上饶程文书之字画淳古可爱想便刻石也其间有少曲折已为四哥言之矣
答罗县尉【南剑沙县人】
读书治病之说诚如所喻但古人之学以庄敬持守为先而读书穷理以发其趣至於读书之法则又当循序专一反复玩味一日之课不可过三五条譬如良药虽无劫病之功而积日累月自当渐觉四大经安矣
与林安抚【名字子方】
窃闻开府以来蠲除逋负以大万计号令所下至简而严是以举措不苛而人自不犯方地数千里吏畏民安近岁所未有也区区仰德为日固久而究观规摹敛衽心服则自今始乃蒙垂问见闻所及又有以见高明之度不自贤智乃如此尤以叹仰苟有所怀安敢不尽顾实未有以塞访逮之勤耳又承询及所知别纸具禀恨所识不多未足以副好贤乐善之意也
晦庵续集卷三
<集部,别集类,南宋建炎至德佑,晦庵集>

[book_title]晦庵续集卷四
钦定四库全书
晦庵续集卷四　　　　　　宋　朱子　撰书
与赵昌甫
罪之余物色未已不知何以见恶如此之深甚可笑也近读经书不得却看些古文章识得古人用意处然亦觉转喉触讳不敢下笔注解但时发一笑耳
来书所喻似皆未切事情已细与长孺言之後有的便渠必一一奉报要之今日只可谨之又谨畏之又畏不可以目下少便自舒肆况所谓少者又已激而更甚乎黄乃以力赞建中而去前已去者将有复来之渐其继之者与储以待次者又不定不入若非上心慨然开悟发明善类未有少安之望也千万与诸伯仲深此意敬恭朝夕安以俟之区区不胜真切之望也昨日得王谦仲书亦如履常所料盖远方未见近报耳向读学易集见其当绍圣元符之际愁居慑处之状令人伤叹不意今日乃见此境界宛在目前试取一观亦足以为法也
少时见吕紫微与人书说交游中时复抽了一两人令人惊惧当时不理会得今乃亲见此境界也斯远闻其丧偶不知果然否经年不得渠书想亦畏伪学A染也李白诗多说此事惜不能尽晓粗窥端绪亦不暇入静行持但玩其言犹是汉末文字可爱其言存神内照者亦随时随处可下工夫未必无益於养病也
已草挂冠之牍开岁即上计较平生已为优幸独恨为学不力有愧初心着书未成不无遗憾耳因便寓此少致问讯之意政远千万戒诗止酒以时自爱眷集均庆
答江隐君
每承谆切之诲若将挈而诸圣贤之域顾愚昧未知所以仰称期待教督之意而又未得亲奉指画於前其为向仰不胜此心之拳拳
别纸所喻汪洋博大不可涯逖黾所造之深所养之备纵横贯穿上下驰骋无所穷竭底滞虽若某之蒙昧诚不足以语此亦已昭然若发蒙矣幸甚幸甚然窃以平生所闻於师友者验之其大致规模不能有异独於其间语夫进修节序之缓急先後则或未同盖某之所闻以为天下之物无一物不具天理所谓寂然不动感而遂通者举目无不在焉是以圣门之学下学之序始於格物以致其知不离乎日用事物之间别其是非究其可否由是精义入神以致其用其间曲折o悉容有次序而一理贯通无分段无时节无方所以为精也而不离乎粗以为末也而不离乎本必也优游潜玩餍饫而自得之然後为至固不可自画而缓亦不可以欲速而急譬如草木自萌芽生长以至於支叶生实不至其日至之时而揠焉以助之长岂不无益而反害之哉凡此与来教所谓伤时痛俗急於自反且欲会通其旨要以为驻足之地者其本末指意似若不同故前後反复之言率多违异而语其所诣之极则又不敢以为不同也姑论其大⒁焱之端以为求教之目其他曲折不敢执着言语以取再三之渎要之非得面承不能究此心之所欲言也
伏辱坠教所以训督孜孜不倦有加於昔顾惟庸昧重劳提耳既感且愧不知所以为谢也
始者献疑亦非敢以所示大旨为不然但疑精义入神一句文义或不如此恐如所论则义以方外之一节似少功用耳及蒙垂喻再三每加精密读之恍然自失於直截根源处更无o芥可疑只是精义入神一句依前未免扭I愚谓大体已是正当即不须强以此句说合费多少心力言语於道体无所发明於文理反有所累某窃终疑之愿平心以观圣人立言之意当信某非敢妄言而此句工夫自有所谓不但如来喻所指而已拙於文词又迫私冗来使不能久驻然此非难知以吾丈高明尤不难见若无义以方外一节即儒者与异端又何异乎此似未易以内外隔截看也前书别纸变化机要二者之分亦非愚妄所晓窃意圣贤之言则一而见之浅深在学者所证本非有预如此分别也昔有人见龟山先生请教先生令读论语其人复问论语中要切是何语先生云皆要切且熟读可也此语甚有味乍看似平淡没可说只平淡中有味所以其味无穷今人说得来惊天动地非无捷径可喜只是味短与此殊不伦矣且看论语中一句一字孰有非要切之言者若学者体会履践得皆是性分内紧切U实事便从此反本还源心与理一夫岂有剩法哉若如吾丈所谓变化者则圣贤之门无有是也其庄老竺学之绪余乎反复以思未见其可大抵圣门立言制行自有规矩非意所造乃义理之本然也故日用之间内主於敬而行於义义不择则不精不精则虽其大体不离於道而言行或流於诡妄则亦与道离而不自知矣故曰和顺於道德而理於义而孟子养浩然之气亦必曰是集义所生者不识此为对仁之义乎为精微之义若来喻所云乎且对仁之义亦何以知其不精微也但大传中精字之义不如此耳
前幅所陈谬妄不中理之言必多盖未敢以为是而求正於左右切望指教区区之病正坐执滞於文字言语之间未能脱然有贯通处其於道体固患夫若存若亡而未有约卓之见耳但精义二字闻诸长者所谓义者宜而已矣物之有宜有不宜事之有可有不可所谓义也精义者精诸此而已矣所谓精云者犹曰察之云尔精之之至而入於神则於事物所宜毫厘委曲之间无所不悉有不可容言之妙矣此所以致用而用无不利也来教之云似於名言之间小有可疑虽非大指所系然亦学者发端下手处恐不可略故复陈之
与郑景实【栗】
示喻曲折亦是时态之常顷闻仙游故相叶公之为县月计所须令民以渐轮送故县帑无余积而月解无余欠人甚便之窃计郡计既正当法此稍县道之输亦公私之利也但恐县道难托别生它患此在高明必又有以制之耳储宰既去为怨家所诬亦寓公者为之先後台评所指迁学一事乃与贱迹相连士子有初不预谋者亦被流窜其事甚可笑或传不止流窜果尔又可痛也盖旧学基不佳\欲迁之久矣储宰一日自与邑中士子定议而某亦预焉其人则初不及知而其地亦不堪以葬也它时经由当自知之其可浩叹又不止如今所谕也
与饶廷老
此间虞士朋与王阮同赴东府会乃其O郡乡人必不使人攻之也姑少徐之当见底里归宿也游诚之或云参选不得已归临海不知然否能碎千金之璧而眷眷於破釜何耶
伯启闻已西去昨日得浙中书云子约之逝亲戚有为旁郡守者遂不复相闻末俗益偷乃至如此亦可叹也所喻极当初亦疑之後闻所得只是庶官恩例故不自慊今既不安不如且已止於未形尤为深虑保状已纳还仲本印纸今并附其人持归幸检入元不曾发封但别用纸护之也三衢已差替人正则恐亦不成赴上矣丁生顷年代君举於桂阳自刻其诗集而属君举序之是时盖求入社而不可得今日乃为此言固小人之常态也
示及报状只坡疏未见此其关捩虽未易窥然其手势规模亦不难见盖已排黄子由之说而退之不久必别有胜负也元善已如川其子假日至此见养子之说愕然曰大人到彼又头撞矣此语亦有味因见仲本可闲及之世间所传坡文亦未必皆出其手可更详之也某病起方得旬日无事比又伤苦风证候虽浅然服药发散出汗多倦乏不可言屋下湿润坐不得阁上又热无着身处颇以为苦耳诚之进退不决何乃至此渠年几与老拙只争十来岁前涂事亦可知若时运来时又自非人力所及也
换阙竟如何人生凡百信缘祸福之来岂计较所能免见说贤者虑患过深几至成疾何必尔耶伯起想已赴班引矣中间道学二字标榜不亲切又不曾经官审验多容伪滥近蒙易以伪号又责保任虚实於是真赝始判矣
与张孟远
老益衰百病交作处世能复几时而季通子约凶问沓来令人感怆不能为怀天之苍苍其果有所爱憎耶抑都无之而直听其自尔耶历说恨未得请余诲康节之学固非止於为历然亦不专为知来如後世?纬之言也幸深考之复以见教幸甚
归来之後叨冒重叠已深愧仄不意又蒙收召之恩顾念本末不应复有仕进之计而恳辞未获比不得已辄缘面奏封事之请妄陈瞽言政使至前所论不过如此计此愚诚当蒙矜允得遂退藏也然语默之间政尔难得中节此举却是以语为默差之毫厘则是反速其祸未知竟何似耳子充当已改秩亦久不得渠消息也季路之除甚慰物论供职当已久矣
衰病益侵自去冬来脚弱拘挛心腹痞痛日甚一日服药略无垦樾车年及已言於郡丐上告老之章而有司疑之交旧亦多以为不可未知竟如何然此意已决不复能顾利害得失也友人游子蒙趋试南宫行期偶缓过衢欲买舟而无知识可托欲丐指麾干事人相导之此公定夫先生从孙论议文学皆有余在此为可与晤语者计当自识之也
记得杲老初谪衡阳有以诗送之者曰逢人深闭口无事学梳头此语有味可发一笑然亦不得只作笑会也
答刘德修
似闻祠官秩满不知亦为再请之计否耶东方之事想日闻之某竟不免吏议然已晚矣正使苟安亦何足为轻重顾未知世道终何如耳余干时有人往来履常兄弟且如此昨得其书具道所教戒令人感叹但观时势恐未有补徒促祸耳机仲元善各已为致盛意皆属道谢子宜在宜春时得书其母年高不肯来就养甚可念子直罢庐陵後去之章贡外邑寓居亦不甚安子藜湟嗟檬槠礁肝乓喙榻陵却不得近书也季章必已到阆中文叔寓居不知为况定何如亦已托君亮附书问讯矣东溪志铭高古峻洁法度深严而浑然不见刻h之迹三复叹仰以得见为幸老先生学行之懿遂托此文以不朽矣春间当已就窆恨不得陪素车之会也传之计亦已襄事其子弟几人当能世其学也天雄铁杖石刻之况荷意甚厚第顾衰懦有不能堪重以为愧耳今年脚气幸未大作但耳聩目昏日以益甚旧书不复可读而顷年整顿仪礼一书私居乏人抄写学徒又多在远不能脱藁深虑一旦无以下见古人又恨地远不得就明者而正之也
方念久不闻动静忽邸报有房陵之行为之怅然寝食俱废累日不能自释不审彼以何日就道自简至房道里几何取道何州几日而後至风土气候不至甚异否居处饮食能便安否官吏士民皆知相尊敬否吾道之穷一至於此然亦久知会有此事但不谓便在目前耳偶有鄂便托刘公度转致此间如有的便亦望得一字之报使知动静少慰远怀千万之幸冯李亦复不容李章得郡而名见乃弟疏中恐亦非久安者李良仲鸿飞冥冥使人深羡第恨不得扣其玄中之趣范文叔却幸未见物色想亦深自晦也某足弱气痛已半年矣杖策人扶仅能略移跬步而腹|胀满不能俯案观书作字一切皆废独於长者未敢依例口占耳数日又加右臂作痛写字不成衰惫至此无复久存之理承教无期尚冀以时深为世道自爱耳某随例纳禄幸已得请中间盖亦少有纷纷後虽粗定然犹不免为从之之累亦可叹也
尽室游山大是一段奇事衰病穷蹙不复能出门户矣引领高风徒切叹仰李良仲恨未参识闻其养生颇有奇亢薏坏靡豢坌指参同契~无善本近校得一通令人X行方就自有纰谬处今纳一册或因书烦为扣之渠必於此深有得恐其有错误得笔示幸甚也屈平以往者不及来者未闻而有长生度世之愿亦是不堪时人之妄作而欲见其末稍作如何出场耳每读至此未尝不发一大笑也
与方耕道
问礼之意甚善顾浅陋何足以议此旧所遵守者温公书仪程氏新礼耳两书想皆见之择其善者可也嘉礼有日本合遣人致区区适此O惨不得如愿想能亮之承许改月来访幸甚幸甚
所喻南轩病证极令人忧念旦夕专人候之当并拜状也幕客正要蚤晚从容密罄忠益来喻乃欲公厅|笏纳诵言殊不成举措闻之骇叹如是乃是专欲引善归已明曲在人非主人所以千里相招之意也又况如此则必大激同官之怒亦使主人难处区区愚虑深为老兄忧之方念正论衰息吾党甚孤正当凡百详审委曲调护使人无可指议乃为尽善若以小故先自乖离外激\怒内致t议殊非策之得也况向来所辟两人游已望风引却今老兄若更做去就岂不大损主人声望至来喻所谓官吏纵弛此亦当以渐整顿岂容一旦遽行商君之令乎居上以恐南轩自有规模若一向纠之以猛恐非吾辈平日所讲之意更请裁之勿为过举幸甚幸甚
回刘知县【讳君房】
尝念儿时侍立先君之侧见其每得杼山侍郎公书未尝不把玩叹息而善藏之是时虽幼无所识知然窥其词意笔之妙亦意其超然非当世之士也其後仅三四年先君即弃诸孤盖已不及见更化之日矣是以一时去国诸贤次第收用侍郎公亦再登近班而某I伏穷山不得一拜下以修子弟之恭至今以为恨也不意垂老得其贤孙而与之游幸亦甚矣三复来诲俯仰今昔甲子殆将一周又自叹其老而无闻也
与蔡权郡【南康】
丐祠之请前月半间已专人入郡度诸公见怜必已俯从所欲矣昨虑使郡虚有劳费亦已预戒邸吏关白想彻台听也近闻已除石寺簿为代与之亦有雅故其人岂弟达於从政真足以惠一方矣
答卢提翰
承问及为学之意足见志尚之远甚慰甚慰盖尝闻之人之一身应事接物无非义理之所在人虽不能尽知然其大端宜亦无不闻者要在力行其所已知而勉求其所未至则自近及远由粗至精循循有序而日有可见之恳有沂运级勉之幸甚幸甚
此有乐静李公文集谩纳一本其後序所云深可以为干名求进之戒幸试观之区区奉寄意不在於文字也令兄寺簿词翰两~把玩不能去手然岂敢辄以无能之词妄取僭越之讥回书幸为遣行李集并往亦足以见区区也
答储行之
所喻缕缕殊可骇叹此其意不在左右计必又须d酿播扬成一大事亦不可知然区区之心有可以质於神明者以救民而获罪亦所不敢辞也批书迟缓亦且得心忍耐为佳闻建安亦未得去崇安却已得好消息矣县中近日大⑿乙盐匏但西路之窘日迫官司要已再轮上户至八月初然无人监督以明者行之尚且不免为虚文况今日耶
适得蔡仓书尚有挽留之意若能领其悃E幡然一来千万幸甚昨日刘居之相访具言麻沙事体云一种贫民至有饿而死者闻之恻然今日文卿相过亦说诸处轮粜已足上户便谓事毕虽有米者亦不复粜最是崇化一_可虑梁文叔亦言长平一带小民般运崇安早谷日不下百人或恐彼中土人争占拦截亦能生事此皆可深虑者窃意左右闻此亦不必待其戟如林流血成川然後为复来计矣且是目今便觉上下人情不通有话便难出口适因蔡仓见问已告之云不若便关诸司再烦左右一来权领一职带取印杖从间道直趋崇化麻沙往来监粜并措置救荒事目付之簿尉以俟事之略定而归似亦无不可者不知雅意如何文卿亦说县中士民盛传旧尹复来其意似亦可怜不应便恝然弃之也适又与文卿说自今以往境内有一夫不得其死一夫身被刀创则左右皆不得辞其责切幸察此苦言少回必去之志勿信庸人F已忘物之说以误远图恐异日思之不能无追悔也
向来此间行事得失当亦有可自警省者或谓却是欠些伪学其言虽可笑然恐有理不审於意云何也闲中读书奉亲足以自乐外物之来圣贤所不能必况吾人乎但新学一旦措手而委之庸数日前已互迁象设令人愤叹不能已而一县下人若贵若贱若贤若愚无有以为意者惟曾坚伯相见新帅来以为士子当相率诉之范仲宣深以为然而漠然无有应者此亦见人之识见分量之不同也季通之行浩然无几微不适意丘子服独为之涕泣流涟而不能已处事变恤穷交亦两得其理也
张郑黄邓相继物故吕子约前月亦不起疾殊可伤悼亦是气运使然岂可专咎章子厚耶元善到後一再得书殊恨失计初亦有所迫而然失之不能断决耳季通在湖南耳根却静然诸迁客闻高安之报想亦不免打草蛇惊也人生由命非由他此言虽浅诚有味也偶有自江西来者得东坡与何人手简墨刻适与意会今往一通可铭坐右也
东坡帖【附见】
示及数书皆有远别惘然之意虽兄之爱我厚然仆本以铁心石肠望公何乃尔耶吾侪虽老且穷而道理贯心肝忠义填骨髓直须谈笑於生死之际若见仆困穷便相为邑邑则与不学道者不大相远矣凡造道深至中必不尔出於相好之笃而已然朋友之义专务规谏故辄以狂言广兄意耳兄虽诳察妒庇鍪掠锌勺鹬髟竺裾弑阃躯为之祸福得丧付与造物非兄仆岂发此看讫便可火之不知者以为垢病也某皇恐
吾人不合偶得一官遂以官为业一日投闲便有食不足之叹彼此皆然然在此则身自当之无所怨悔亦知贤者以亲养之故不能不介念也来春之行不知都下报者云何若非以h党之故则疑虽重坐但经赦宥便是无事人只是一堕此城却恐未有出期虽然只是参选然亦须台参出人而前恐又重遭指目须更审而後道告词传闻数不曾见全篇寻常此等只拂略说过今乃铺叙如行遣禁从帅臣之体不知果是谁笔因便幸略批喻也某却至今不曾受告亦不见报行词命吃俸半年未曾立案殊不可晓也避地盖出於不得已其他却无说但後受两司对移之命既行彼乃深怨以为自此发之不知二公经年不通问也时论率两三月须有一番引作近报集议赦条不知意果如何恐亦只为诸已行遣人恐死灰之复然耳
张帅到未此公遽去朝廷不省所谓议者盖深惜之彼当已得其说矣来使方今还自府中适此两日所苦大作力疾草此不能究所欲言然前书计亦非晚当至矣独乐园图恐司马守便之官未暇刻得与之议为辨一互刻之亦佳但其诗颇有误字见山台诗中陶通明乃陶隐居之别号今作渊明当改正耳前贤遗迹正尔何关人事而使人想象爱慕不能忘虽不得复至其处而犹欲见之图画之间使其流传之广且远而未至於泯灭然则为士君子者其可不力於为善哉
所喻批满今始得之万事迟速自有时节固非人力所能为也代人尚书者不知得之何人此人固非佳士然恐亦未应遽至於此当更察之若其果然则诚为狗彘不食其余矣彼挟怨妄言者固自不足责也前日亦料从人不欲复过此亟折简呼文卿令其往见固欲寄声昨日得报乃云冬收方冗未能自拔今承喻及有问道过问之意似亦未便幸更审之大抵欲面言者无它但欲每事详审持重耳观人之失亦坐自处未能深静之故若处晦观明处静观动则无不察矣
前日廖子晦归说新阙已为人所受想已闻之理势自应尔也词命已行乃东山之笔有盐课入已之语渠自对人诵之不知已被受否闻某亦有之渠却云是同官作其势不应如此但至今不下亦不见人传诵必是丑诋以媚用事者而深藏以盖其迹甚可笑也
帅幕无事可以读书而西山南浦号为天下胜处公余徙倚亦有足乐然亦更须择交勿忘前事之师乃所望耳小坡一着高似一着此甚不易必是里面说得转了方下得此手脚然此亦至危之机更须深自防卫一种细故得放过且放过勿令人疑事事皆出於已乃为佳耳邹公亦有安静之说次第善类须少安也王巽伯未能去否向语渠寻独乐园图摹刻流布不知曾为之否不及作书因见幸为扣之也景初素守於此可验世路升沈何足深计但得此心无愧所得多矣卫公近得书寄梅岩图来初欲令作记俄闻溪城之报且罢休矣甚愧不得一游其间并以文字结缘也至之且得如此亦是一事大抵吾党例多困穷只得存活得过俱是十分亨泰矣後之晚娶深入瘴地似不善便此邦之侯一再通问亦依画葫芦合之不为难也
答黄子厚【铢】
罪戾之踪不容掩覆竟蒙台劾褫职罢祠昨日已被省而季通遂有舂陵之行已入府听命矣
示喻缕缕极感勤念然此何足置意中耶季通只是编置无他刑名正缘有司欲秘其事却致传闻张皇前日就道临老远谪殊可念耳告讦之门既启世间t小无非敌国便能因树为屋目同佣人亦已晚矣况不能耶死生祸福正当付之造物耳
所说赈贷事想已蒙留念矣今日复有数人来云是六十二都人户不知与昨日状子是同都否不免并烦契勘令社首保正等人结保具状来请恐亦只有三百来石势亦不能广及也社首辈或自呼唤不得今一书至伯起托其唤集幸为付此辈自持去又恐去建阳远俟见人数即报彼县般载来黄亭东岸等候人来请贷也老兄闲中无事不合相扰然想闵此疲民不惮少劳也
答丘子服【膺】
昨晚又承简为慰谢字初不晓将谓有何异事豕亥之讹乃尔可笑也唐人诗云昨夜秋风还入户登山临水兴如何闲咏此句甚觉块处之愦愦而力未能出奈何奈何诗谱已得之未耶御书阁已装了龛子恐官司未暇及意欲自出薄少而率诸朋旧共为之似亦不妨已略说与通理所欲议定喻及仍令匠氏画图来看也老子荷留念载营魄之义说者皆失本意前日因此偶思杨子说月未望则载魄於西与此字义颇相似检看诸家亦无一人说得是尝草定数语以辩之未暇h去俟到此日可看也对禹问以私意窥圣人崎岖反仄不成说话而反讥孟子为求其说而不得者其言之失非独如来喻所指也
前晚闻舂陵信不佳昨日亟走後山渠家亦不得的信但所传甚子细恐必不妄志业精深今岂复有此朋友为之悼叹不但为平生交好之情而已也
示喻有科举之累愚意非科举之累人人自累耳所示论昨在宝幢曾闻此说渠已尝辄语其非试更思之得失有命似不必太F时好也
前书问责沈时正扰扰不及报不知平父曾寄去否此中无本沈是叶公之姓向来敬夫在桂林刻本跋语中解此字义旧有本亦已尽矣
周子通书近时到处有本此本顷自X定比它本为完可试读之此近世道学之源也而其言简质若此与世之指天画地喝风骂雨者气象不侔矣更有二先生集本皆为人乞去俟他时别寄也
与刘平父
承示及行在诸书已领今纳胡丈书及陈贺二公祭状叶枢与沈仓书共甫与黄守子去平父至彼可与伯修昆仲熟议居止处如有意东来即遣人持沈黄二缄授元履令见二公而道曲折盖共甫书中之说如此但前此某尝妄发卜居之议未有定论既而闻居泰之意甚决且谓劝居建阳者皆挟党F私其说乖悖不知谁主倡此说真贼伯修昆仲者也范丈素志不欲居泰见於书札者非一况启手足之际又有道学失传之叹不属意可知矣今纩息未定而异议纷然不顾义理之所安妄言同异虽其意谓范丈为不复有知其如义理有出於人心之所同然者不可幽明而殊观也胡丈之旨不约而同幸持以示修崇老仆之言今可思未二公赙金尚在胡丈许某不晓求田事诸公已属元履矣当於建阳近墓买田则建阳不忧食不足断然可居无疑况近三世之坟墓而范丈之门人子弟布满左右伯修兄弟动息必闻小有过失必有交谒而更谏之者其於范氏门户久长之计岂不优於入泰范丈所不欲居之地去坟墓背朋友而自肆其心乎然则伯修兄弟今日之计不患於食之不足而患乎身之不修为前人羞辱而已平父至彼便宜论此某月末至麻沙或扶曳一至邵武不可知然此议之责今在平父向者某已不复有意启口偶因胡丈之言复发其狂琴志已领看毕即纳上亦方是五七十年来文字非古书也小报却纳还言者听者皆不易得但欠一行字耳草泽中却有此等人使人益深素餐之愧也
二南说未编次可及今为之他日相聚裁之也论语向看四篇似未浃熟可兼新旧看为佳去岁所治大抵未熟者今悉温寻之为善向数奉语可录出所作工夫次第作一纸时复省了与未了分数此最善可便为之盖虽相聚一年所进业殊少所当为而未为者殊多今又疾病如此羸顿势未能出与兄相聚相聚亦思索讲究未得恐负太硕人与共甫兄相责望之意特复奉白惟思之无事勿出入盖共甫兄不在宅中别无子弟门户深N事有不可胜虞者不惟惰游废业为不可且宾客至者谈说戏笑度无益於身事家事者少酬酢之则彼自不来矣切祝且温习勿废使有常业而此心不放则异日复相聚亦易收拾试思自去冬以来已过之日多少其间用心处放荡几何存在几何则亦可以自警矣病倦不胜思虑
答王枢使
便中忽拜手札之赐伏读感慰不可具言蒙喻千越之故悼叹闵恻见於词旨前此亦闻首为力伸归葬之请固已深叹服风诣之高足厉颓俗矣及此重太息也浮议汹汹至今未息啸俦命侣日以益\不知更欲何所为者清源既不免而信安已摈去近见所上纂述之书卒章颇有苦口之言亦不易也当今旧弼宿望中外所倚以开上心正国论者惟明公与益公而已窃计所以处此当有定论也此间亲旧有自千越会葬而归者亦得其长子书闻其动息颇详然亦无可言者但令人陨涕而已如某贱迹固不足言而终岁力辞仅免近职初意自此可以少安而後咎余责侵陵未已亦未知终安所税驾也旧有足疾岁须一发旬月以来正此为苦加以目盲日甚重听有加终日愦愦如土偶人已无复有生意矣彼何见疑之过耶湘西匾ト脑准氖镜靡匝龉鄯俏┙”首莺崾迫舴啥而心画之正结体之全足使观者魄动神竦甚大惠也某前此妄意偶及於此而不敢容易以请辄因饶宰言之不谓便蒙开可遂得弹压江山垂示永久湘中学者一何幸耶赵机宜得趋幕下书来极感知遇之意醴陵亦说甚荷容以见门下爱惜人材随能器使之妙固无一物之遗也
自迩以来衰病沈绵日就羸顿此凋陨澌尽之常无足为门下言者今因乡人李正通朝散祗役部下复此附禀其人明敏有才缓急之际可备繁使之末闻亦尝得出入门墙窃计不待区区之言久已有以处之矣又蒙不鄙俯垂访逮此见高明之度不以爵位之崇名誉之显才业之伟气节之高自谓~人而谦虚下问至於如此甚盛甚盛顾某至愚本无知识加以疾病之余思虑昏塞其何以辱嘉命然窃以谓知院参政平日尊主芘民之心其素所蓄积者固有定论盖不特士大夫知之而儿童走卒亦皆知之矣今日得其位而施之其先後缓急固宜自有次第但能益以天下之重自任而勉焉以固其志则天下受赐已不赀矣至於主张公论扶植善人抉去邪不使得乘间隙则愿高明於此益加意焉实天下幸甚幸甚老生常谈迂N无取僭易尘E伏深愧惧
与方伯谟
闲中不能无为而所读书又不能随\备礼看过日间赶f程限甚觉辛苦偶记杨敬仲答人书云恭惟某官读圣人书既饱而嬉甚可笑然亦多着题也
答俞尬
兴国盗铸曲折不知如何近闻淮上以此颇汹汹朝廷深以为忧遂以其事属之叶正则不知今果如何也所示周礼复古之书其间数处向亦深以为疑今得如此区别极为明白但素读此书不熟未有以见其必然闻陈君举讲究颇详不知曾与之商量否欲破千古之疑正当不惮子细讨论必使无复o毫间隙乃为佳耳某衰晚不天长子夭折忽已u年念之痛割无复生意以卜地未定尚未克葬初被湖南之命即以此辞未报之间忽闻临漳所请经界议格不行不免自劾庙堂已许复备祠官而不欲以此为名虽已降旨促行却令别入文字月初已遣人行计此月中必可拜命六十老翁余年无几自此杜门当不复出矣
示喻刚气未能自克之病此正区区所深患方当相与同谨佩书之戒耳大抵最要平时讲学持养使此心常存义理常胜始有用力之地也此间铜仪见说只一平环一侧环一望筒只用手转想见当时草创未尽得元佑旧制也奉告且知条教已孚物情风动士劝民安奸凶屏息此亦足以小试儒者之恳痈冀勉旃区区又将於其大者观之也诚斋归袖翻然令人慨想所寄石刻某偶在山间为大儿治葬儿辈留在家间未及快G也武夷之会乃所深愿而未可得者他时践言何幸如之但恐功名迫逐不暇赴此寂寞之期耳因书诚斋多为致谢属此悲冗未能占布也建阳新居粗有溪山之乐然心绪不佳又多俗冗苦未得舒放怀抱也周官复古正以此经不熟未得深考异时得面扣其说庶几了然无疑乃敢下语耳永嘉诸人说此甚有与先儒不同处然颇秘其说亦未得扣击之也
示及先丈所着周礼复古编极荷不鄙往时先丈固尝以见寄矣某於此书素所不熟未敢容易下语然当是时犹意其可一见而决也不谓後来不遂此愿至今遗恨况今方以伪学获罪圣朝杜门v舌犹惧不免又安敢作为文字以触祸机乎
答曾景建
季通子约相逐而逝不谓天之无意於善人乃如此每一念之辄为悲怆不能为怀也昨闻吉甫之归方窃疑之伯丰之子乃如此尤可叹息耳道夫久不得书为况如何因见致意便遽未及书也方遣人探子约之榇何日过上饶欲遣季子往哭之近得玉山书则已过矣前日仅能扶病一抚季通之柩也庐陵子一书烦为附的便其人乃子约尝寓其舍者也得不浮湛为幸
答余景思
朱赵相继沦没深为可念闻宜春人欲留学古卜葬於彼遂为留居之计不知果然否鲁叔子弟几人今皆年几何莫亦能自卓立否欲作书慰之以病未能当俟後便也作县固非易事然尽心力而为之必无不济今人多是自放懒了所以一纲弛而\目紊也承喻立苏忠勇祠於故居甚善甚善但某自今夏一病至重今已累月尚未复常心力尤衰日前欠人文字且辞之未得尽脱岂敢更承当此事耶兼近日已辞林子方家墓碑之请亦恐不能无嫌也
闲中益得观书当有深趣日月易得愿益勉旃若但如拙者既老而後有闻则享用已不能久而无复可力之望矣直卿既归想时得从容恐讲论不能无异同正当力究有未决者因来谕及不敢不尽鄙怀也
与陈同父
某叩首再拜诉哀叙谢略具前幅而苦痛之怀终有不能以言语自见者三复来教及所示奠文则已略尽之矣尚何言哉尚何言哉自闻意外之患既解而益急地远无从□知动息亲旧书来亦不能言其详第切忧叹而已数日前得沈应先书乃报云云自是必可伸雪今日忽见使人得所惠书乃知盲料亦误中也急拆疾读悲喜交怀又念常年此时常蒙惠问不谓今岁彼此况味乃如此又益以悼叹也观望既息黑白自分千万更且以处之天日在上岂容有此w枉事也亡子卜葬已得地但阳家说须明年夏乃可窆今且殡在坟庵其妇子却且同在建阳寓舍小孙壮实厚近小小不安然观其意气横逸却亦可望赖有此少怀抱然每抱抚之悲绪触心殆不可为怀也五夫所居眼界殊恶不敢复归已就此卜居矣然囊中才有数百千工役未十一二已扫而空矣将来更须做债方可了办甚悔始谋之率尔也但其处溪山却尽可观亡子素亦爱之今乃不及见此营筑念之又不胜痛也奠文说尽事情已为宣白哀恸之余哽咽不能自己此儿素知尊慕兄之文此足以少慰之矣更有少恳将来葬处欲得数语识之此子自幼秀慧生一两月见文书即喜笑咿呜如诵读状小儿戏事见必学学必能然已能辄弃去後来得亲师友意甚望之既而虽稍懒废然见其时道言语亦有可喜者但恐其骛於浮华不欲以此X之去年到婺以书归云异时还家决当尽捐他习刻意为已之学私窃喜之日望其归不意其至此也痛哉痛哉尚忍言之此语未尝为他人道以老兄素有教诲X就之意辄以不朽为托伏惟怜而许之千万幸甚更一两月当遣人就请也奠礼有状拜谢但来人至江山遇盗颇有所失亡今}到两缣云是他人所偿此不敢留却封纳却可送官给还本主也无以伴书白毛布一端往奉冬裘之须幸视至未有承教之期惟千万自爱为祷
答李继善【孝述】
便中辱书为慰信後初寒侍奉佳庆所示疑义各以所见附於左方矣来喻甚精到但思之过苦恐心劳而生疾析之太繁恐气薄而少味皆有害乎?养践行之功耳其余曲折敬子元思必能言今日疾作执笔甚难不容尽布惟冀以时自重不宣
与刘德华允f
某闻风甚久屏迹丘樊无由瞻奉兹焉假守密迩治封政化流闻益勤倾谨因致问布此腹心谅辱深照某衰病余生不堪吏事兹蒙圣恩强畀民社扶曳至此不敢为久居计顾念未有以仰报使人之意者访闻管下诸县有与贵邑地势交错税籍猥并之处所以赋重民贫凋残特甚向来贵邑得贤守令力为申请已蒙蠲减之恩而此间独仍其旧念欲以此哀告朝廷仰祈寸泽辄拟就借贵邑当来申请一宗文字以为楷式谅仁人之心无间彼此得检示去人令就抄h以归实为厚幸
某久不奉问乡往驰情比以郡境枯旱异常夙夜忧劳不知所以为计意者君子所临当不至是也备灾之具经营似颇有绪但检放一事未有长策盖太详则民有劳费太略则又恐有不均之叹窃恐贵邑施行规模次第必有可见教者专人咨请切幸毋吝法曹经由曾请见否已嘱其归涂面叩详细矣引领以俟至恳至恳建昌利病恐有所闻幸以见警千万至祷
某承示及公文已行下通放矣闻贵邑所劝未甚多恐不可不早为之所诸司未必可指此间多是兑那合起官钱遣人收籴将来粜毕还钱盖未晚也奉新临川闻颇有米市井贩鬻之家亦可劝谕使往籴也但陈法还自建昌闻元检放分数过多今又不可失信王星子与毛掾遍行其境还亦言仅可得一分耳民穷固可哀而官司之计将如之何积忧熏心百病交作求去不得未知所以为计也
某数日为江西船粟不下忧窘不可言今闻始得少通然财赋有经而饥民猥\虽竭所有以籴不能为旬月之备今再遣陈掾走建昌更令请教陈谨实勤恳同官中不多得建昌诸人既难深托百里之命正在此人耳切告推诚毋隐使邻道之人均被惠泽而守官者赖以不得罪於其民固仁人所乐为者是以忘其再三之渎而敬以为请当辱垂念也
昨见三タ意之心形於文墨读之令人感叹不能自已贵境放及几分别作如何措画皆望见教中间小报言者有谓州官检放但忧郡计之不足不恤民力之已困者可谓平论闻圣心极焦劳但无如有司出内之吝耳
某又闻检放得实州家悉已施行此见恳恻之诚孚於上下尤深喜慰
某示喻仰见忧民之切不胜感慨但此虽号邻邦然情意素不相通岂敢辄尔干预恐或徒为纷纷而无益也向来尝为钱漕僭道贤德今一书祷之幸试达之然须更得民户自言乃相应耳吾人相求而不相值彼亦果何心哉可叹可叹
某衰病多故久不得附致问讯然采听道涂窃知夯闹政究心悉力不胜叹仰恨有封壤之拘不得少佐下风也某昨移建昌之粟於都昌此两日给散方毕遂可上奏与之丐赏庶不失信於此人幸甚幸甚孙佥适到此首谈长者夯闹意相与叹息钱漕前日通书已道区区然政不须此也敝郡两邑月解千r自去夏之供至今不得一文郡中独力支吾幸不至大段旷阙前日犹恐将来为县道之累已悉与削其籍矣今日为县诚难若郡不恤县则亦何以责县之不恤其民乎顾上供给饷种种有不可阙者未知朝廷终何以惠绥之耳某孤拙亡庸不自揆度妄意一出竟速颠Y尚赖圣明照知本末假宠从欲所以矜怜慰藉之者甚厚顾无涓尘可以复伸报效感之多不若愧之甚也
某伏蒙垂喻义学记文极荷不鄙谨已略述数语具道雅意但卒章之意不欲但以势荣禄利为言故不复叙植桂之名将来入石只用今所写去八字书额足矣文字荒浅指意N\不审尊意以为如何不知当属何人书之更告详酌也
某昨蒙不鄙委撰义学记文不敢固违草具求教兹辱垂示乃知已便X石未加指摘遽尔流播愧惧多矣记中第十行周字下元有澹字今似脱去恐写去时脱了问儿子乃云写时亦尝疑之曾来请问乃知是古赡字不应遗忘恐或刻时失之耳此於大义无妨但细读之觉比上句少一字想无害也其文虽鄙然所叙契丈二事皆可以为世法更欲多得数十本散施知旧庶有能勉慕其万分者
答折宪【名知常】
示及先正枢密端明少师家传一通拜受伏读得以仰窥精忠壮烈始终大致少慰生平尊慕乡往之心甚大幸也顾又重勤台喻必使次辑以记埏道之碑则区区所以不敢僭易以承嘉命者已悉具前书矣今虽镌戒益勤孝思愈切然在某私计利害之实则不能有加於前也伏惟矜怜反复前说而改图之使得免於不韪之罪\多之怨则某不胜千万之幸
与黄知府
辄有不获已之恳事涉乡闾利病势甚迫切敢忘分守已具公干冒公听幸赐采览斟酌行下千万幸甚前日迎候之初便蒙诲谕仰见仁人之心视斯人之不获真不啻若痒疴疾痛之切其身窃意乐闻斯言不以为罪是以敢布其愚
拨米曲折固知仁民之切无所吝於此况又使府自认脚费此尤出於望外下邑饥民荷更生之赐感戴宜如何耶储宰行已数日县郭近封可保无虞但崇化麻沙以西一带素少早田唐石乃全无之只此数十里间尚尔跛骄佣琶乓嗖恢其详细为如何
闻有台劾亦既施行而未有被受亦未见章疏遣书着衔颇有所碍幸辱情照或章疏已报行得赐指致际疚幸昨蒙垂示报状极荷眷念区区寻亦已拜恩命矣罪戾彰彻固不可逃然县宰批罢一事至乃上玷清重尤切愧恐而不敢自明窃计高明固已洞照其实矣至於友生连坐亦蒙矜念委曲周至益见仁人之用心为不可及感叹亡已
但既镌罢名书罪籍不知寄禄余俸合与不合翱币呀涓扇思苹崴司更乞台旨稽考法令然後施行恐不应得免贻後日之纷纷也
答江清卿
蒙喻湖北书极荷不外但年来藏拙不敢复与外事又伯升书言周宪於麟之自有荐论之意而麟之不欲为自f鬻者此意皆甚美窃谓少忍之以遂麟之之高不当共为腻χ态以亏其一篑之功也
先夫人高识懿行宜得当世大贤纪述以诏後世而尊兄过听误以见属自顾浅陋何以称此然以委重之勤慕仰之素勉竭其愚以承尊命谨缮写纳呈幸赐裁订而取舍之乃所愿望即不可用不必过存形迹以累先德之美也向来所苦何疾今想已脱然矣细观妙书知目疾之向平为可喜也然中年气血非前日之比服药亦难见课┯行樾牡髌静以养之庶或少可补助耳
答滕诚夫
部纲之役不辞而行甚善甚善亲闱慈念固当眷恋然亦可更以王事靡W之义反复譬乃为两全也
与叶彦忠
易传且留是正不妨易自伏羲始画八卦【三画】文王重为六十四【六画】作系卦彖辞周公作系爻辞孔子作彖【乃释文王之彖通谓之彖】象文言系辞说卦序卦杂卦而彖象系辞各分上下是为十翼旧说如此承问及之
示喻为学有绪尤以为慰且只如此用功旦夕相见却得面论也大学近修得稍平正前本亦不能无所偏耳诗传两本烦为以新本校旧本其不同者依新本改正有纸卅副在内恐要帖换也校时须两人对看一听一读乃佳着旬日工夫当可毕也
答李伯谏
某碌碌如昨无可言者两月来修得数书亦有一二论说文字甚思与老兄评之而相望邈然又无人抄得徒此cc想闻之亦不无叹恨也比来观书进学诱掖後进次第如何深所欲闻因书详及之为幸通监纲目三国以後草藁之属临行忘记说及今想随行有的便旋付及幸甚唐事已了但欲东汉之末接三国修之庶几有绪易为力耳然伯起者亦尚悠悠近游诚之【伯钧之子】相过开爽可喜渠南北事甚熟或取过伯起者托渠料理也
某碌碌之况已具前书通监文字近方得暇修得数卷南北朝者伯起不承当已托元善矣度渠必能成之但见修者已殊费工夫盖旧看正史不熟仓卒无讨头处计今秋可了见到者余者望早付及此间杜门山中尚不能免宾客书问之扰想官下少暇也壁记已在前书中但斋记未成耳恶札不堪用不若别托善书者书之也周翰书词倾倒相与甚至恨未识面耳子礼兄金渠已认还七月以後息钱矣但书肆狼狈日甚深用负愧要之此等自非吾曹所当为宜其至此但恨收拾得又不好愈使人意不满耳杨州书已别付去彼此各是破戒甚觉难措辞也此事长沙必能为辨吾人徒自扰扰未必有益第好笑耳因书亦当督之也
通监诸书全不得下功前此却修得晋事粗定条例因事参考亦颇详密但晋事最末两三卷未到故前书奉速今承喻已寄少舆处必是少舆遗下不曾送来也此亦不难俟卒成之耳宋以後事分属张元善已修得大字数卷来尚未得点勘若得年岁间无出入有人抄写此甚不难了但恐不得如人意耳六象似亦送少舆不知何故未到俟别摹去近得曲江濂溪象比旧传南安本殊丰厚精彩亦当改正也读易想有味有可论者便中语及为幸
钦夫此数时常得书论述甚多言仁及江西所X太极解盖屡劝其收起印板似未甚以为然不能深论也大抵近日议论语孟解已见一二篇虽无乡时过高之失而纵草率~难点检不知何故如此无由相见殊使人忧之长沙书来说又分门编本朝事及作论笃一书虽盗跖之言有可取者亦载其中不知作此等文字是何意思使人都理会不下因书盖略讽之不知又以为然否也书肆之败始谋不臧理必至此无可言者既败之後纷纷口语互相排击更不可理会幸已自脱去不能复问晦伯必自报去某於此却似放得下但马谡未易根究耳一笑所示近文甚佳但似太高不着题大凡立言要须因人变化而无包含不尽处乃为善言耳向见钦夫文字病痛正是如此也近有文字数篇及与伯恭问答数条偶当入城未能寄往少恳欲烦为寻访安常难经说及闻别有论医文字颇多得并为访问传得一本示及为幸
答赵景昭
减税文字不知已遣行未今再遣此人去漕司取申省状恐未遣可就付也今日风色甚佳而情思益愦愦临风永叹不知所言
答毛朋
向见季通说甚俊敏更能勉力操修以世家学为佳耳大学文字季通考尚未为定本旦夕当取来更为改正乃可传也场屋之文固知贤者未能免俗然先有以立乎其大者然後出而应之则得失荣枯不能为吾累矣不识高明以为如何
就补远行为荣亲计此意甚美然古人亦有所谓不以得於外者为亲荣者亦不可不知也
答马奇之【椅】
某衰晚疾病待尽朝夕无足言者细读来示备详别後进学不倦之意世间万事须臾变灭不足置胸中惟有致知力行修身俟死为究竟法耳余正父博学强志亦不易得礼书中间商量多未合处近方见其成编比旧无甚改易所谓独立无助者诚然然渠亦岂容它人之助也此间所集诸家杂说未能如彼之好然仪礼正经段落注疏却差明白但功力颇多而衰病耗昏朋友星散不能得了耳商伯时时得书讲论精密诚可嘉尚李敬子坚苦有志尤不易得近与诸人皆已归只有建昌二吕在此蚤晚讲论粗有条理足慰岑寂也
与王抚州【阮字南卿】
南北形象虽在远方无由究悉然大⒁嗫梢饬夏壳肮涛危机交急之时其为长虑却顾亦岂一无可施设者窃计方规素定其所区画必有次第幸蒙见告乃荷不鄙也某今年公私之年皆七十矣疾病益衰气痞满腹足弱筋挛不能转动跬步之间亦须人扶乃能自致闲废之余固无职事可康尚`阶官义当纳禄又不敢自通奏恳求州郡累月仅得一申省状方此发去而闻台评已及此事其间词语不无深意矣未知所请竟复如何然幸己少伸己志即此外一切不复计也老兄气体从来清健今尚只如旧时否宣布之余何以为乐想见弯弓盘马横槊赋诗正自不减当年湖海之气也此人赵雯相随颇久今因其省亲江淮间附此问讯其人恐有可驱使处得隶戏下幸甚
与长子受之
早晚授业请益随\例不得怠慢日间思索有疑用册子随手记候见质问不得放过所闻诲语归安下处思省要切之言逐日记归日要看见好文字录取归来
不得自擅出入与人往还初到问先生有合见者见之不令见则不必往人来相见亦禀然後往报之此外不得出入一步居处须是居敬不得倨肆惰慢言语须要谛当不得戏笑喧
凡事谦恭不得尚气凌人自取耻辱
不得饮酒荒思废业亦恐言语差错失已忤人尤当深戒不可言人过恶及说人家长短是非有来告者亦勿酬答於先生之前尤不可说同学之短
交游之间尤当审择虽是同学亦不可无亲疏之辨此皆当请於先生听其所教大凡敦厚忠信能攻吾过者益友也其z谀轻薄傲慢?狎导人为恶者损友也推此求之亦自合见得五七分更问以审之百无所失矣但恐志趣卑凡不能克已从善则益者不期疏而日远损者不期近而日亲此须痛加检点而矫革之不可荏苒渐习自m小人之域如此则虽有贤师长亦无救拔自家处矣
见人嘉言善行则敬慕而纪录之见人好文字胜己者则借来熟看或传录之而咨问之思与之齐而後已【不拘长少惟善是取】
以上数条切宜谨守其所未及亦可据此推广大抵只是勤谨二字循之而上有无限好事吾虽未敢言而窃为汝愿之反之而下有无限不好事吾虽不欲言而未免为汝忧之也盖汝若好学在家足可读书作文讲明义理不待远离膝下千里从师汝既不能如此即是自不好学已无可望之理然今遣汝者恐汝在家泊於俗务不得专意又父子之间不欲昼夜督责及无朋友闻见故令汝一行汝若到彼能奋然勇为力改故习一味勤谨则吾犹有望不然则徒劳费只与在家一般他日归来又只是旧时伎俩人物不知汝将何面目归见父母亲戚乡党故旧耶念之念之夙兴夜寐无忝尔所生在此一行千万努力
到婺州先讨店权歇泊定即盥栉具刺去见吕正字初见便禀某以大人之命远来亲依先生讲席之下礼合展拜傥蒙收留伏乞端受便拜两拜如未受即再致恳云未蒙纳拜不胜皇恐更望先生尊慈特赐容纳况某於门下自先祖父以来事契深重切望垂允又再拜起问寒暄毕又进言某晚学小生久闻先生德义道学之盛今日幸得瞻拜不胜慰幸坐定茶毕再起叙晚学无知大人遣来从学之意窃闻先生至诚乐育愿赐开允使某得早晚亲炙不胜幸甚又云来时大人拜意有书投纳即出书投之又进说大人再令拜禀限以地远不得瞻拜郎中公几筵今有香一炷令某拜献今参拜之初未敢遽请容来日再请门下令弟宣教大人亦有书并俟来日请见面纳揖退略就坐又揖而起【如问它事即随事应答如将来宿食即云大人书中已具禀更听尊旨】次日将香再去仍具刺并以刺谒其弟【问看同居有几子弟皆见之只问门下人可知也见其兄弟皆拜】茶罢便起禀某昨日禀知乞诣灵筵瞻拜更俟尊命如引入即诣灵前再拜焚香又再拜讫拜其兄弟两拜进说大人致问昨闻郎中丈丈奄弃明时限以地远不获奔慰不胜惨怆之私令某拜禀切望以时节哀为道自爱又再拜m出【如问就学宿食去处即说昨蒙喻潘丈教授许借安泊大人之意不敢以某久累其家恐两不稳便已自有书与之只欲就其家借一空闲房舍或近宅屋宇安下不知尊意如何看说如何如令相见即借人出去并问其兄弟几人并见之如不问即且去俟午间再去见问此事见潘丈亦如此说大抵礼数务要?谨详缓不要张皇颠错】
何丈托问婺州寄居前辈有姜子方者是李中书之甥在婺州住建炎间曾从马殿院伸辟为抚喻司属官今其家有何子弟
间见先生说吾问宗留守家子弟闻多有在婺州者其家记录留守公事颇详不知可托借传一本否墓志亦是曾侍中作吕家必有本也
韦斋与祝公书跋
松奉娘子幸安小五娘九月十五日午时免娠生男子幸皆安乐自去年十二月初在建州权职官闻有敌骑自江西入邵武者遂弃所摄携家止政和寓垄寺五月初间龚仪叛兵烧处州入龙泉买舟仓皇携家下南剑入尤溪而某自以单车下福唐见程帅在福唐闻贼兵破松溪隘东下已入建州攻南剑甚急又匆匆自间道还尤溪六月十四日早到县而贼兵已在十数里外矣幸二舍弟已搬家深q是日即刻与县官同走至家间所q处贼在延平为官军所破仓皇自山路欲q下漳泉至此非其本心也过县更不驻不甚害人亦不纵火家中上下幸皆无恙而随行及留寓舍中衣服文字之类皆无所损失比他人为尤幸也七月间方还家而瓯土寇范汝为者出没建剑之间其\数千官军遇之辄溃诸司不免请官招安已还状受犒设将散其\无何大兵自会稽来必欲进讨昨日方报大兵冒昧入贼巢丧失数千人贼势又震大略自今夏以来未尝有一枕之安此怀如何得程蘼〗书云乡里颇扰扰不详言其故度切近江J其可忧当不啻此惟聚粮深q勿以一毫珍币自随乃为上策此中虽城居但日夕为q入深山之计生意草草凡事苟且不知百年未满之间如此者更几时而後定邪来书谓某懒於从仕非也中世士大夫以官为家如农夫之於田其敢惰邪但未能赴行在间闽中所有不过权局远不过三五月道里有远近便不便携家即厚费独行又非便是以且此I藏意亦欲俟来春无事一走会稽别当奉报晋道帅福辟得一员属官须京朝官大年又未曾参部一切差遣皆碍是以皆参差也裘四久此颇忠戆可任既忤逢年当扰攘中遂不告而去情理不复可耐今此复来察其意色不复可制蓄每日来就食而夜宿客舍然地远难得人力来往彼此资以通耗且縻不~犹冀尚可鞭策耳方贼至六月间在村中裘四亦在彼数使人呼之不至却妄云某在福唐未还又云贼破福州皆妄言也婺源先庐所在兴寐未尝忘也来书相劝以归当俟国家克复中州南北大定归未晚也
内弟祝康国出示先君子与外大父书熹之不肖於是始生故书中及之今六十有四年捧玩手泽涕血交零敬书其後而归之绍熙癸丑十二月七日孤朝散郎秘阁修撰主管南京鸿庆宫熹谨书
跋韦斋书昆阳赋
为儿甥读光武纪至昆阳之战熹问何以能若是为道梗⑿廊涣旖夤适樗兆诱袄パ舾愁之子瞻作此赋时方二十一二岁耳笔力豪壮不减司马相如也【韦斋】绍兴庚申熹年十一岁先君罢官【阙】行朝来寓建阳登高丘氏之居暇日手书此赋以授熹为说古今成败兴亡大致慨然久之於今忽忽五十有九年病中因E苏集追念畴昔如昨日事而孤露之余霜露永感为之泫然流涕不能自已复书此以示儿辈云庆元戊午四月朔旦
跋陆务观
淡淡炊烟村远近冬冬傩鼓埭西东三V古路残芜里一曲清江淡霭中外物已忘如敝屣此身无伴等鸿天寒寂寞篱门晚又见浮生一岁穷
季札闻歌小雅而识其思而不贰怨而不言者近世东坡公读柳子厚南涧中题乃得其忧中有乐乐中有忧者而深悲之放翁之诗如此後之君子其必有以处之矣庆元己未七月二十日云谷老人观陈希真所藏为记其後
跋魏丞相使金帖
内修政事外攘夷狄复文武之境土会诸侯于东都此藁实鄣比罩本心也屈已和戎岂其获已然非丞相书春公之深谋壮节犹几不足以成之岂兴事造功之果为不易耶公之子熊梦出此宸翰以示臣熹适当奉讳之後捧玩摧裂涕泗交零谨拜手稽首而识其下方云
晦庵续集卷四
<集部,别集类,南宋建炎至德佑,晦庵集>

[book_title]晦庵续集卷五
钦定四库全书
晦庵续集卷五　　　　　　宋　朱子　撰书
答刘韬仲【问目】
无求生以害仁有杀身以成仁炳以为理当死而求生是悖理以偷生失其心之德也故曰害仁理当死而不顾其身是舍生而取义全其心之德也故足以成仁若比干谏而死夫子称其仁所谓杀身以成仁也虽死不顾只是成就一个是而已使比干当谏不谏而苟免於难则求生以害仁矣未知是否
此说得之然更要见得失其心之德全其心之德各是如何气象方见端的
君子义以为质礼以行之孙以出之信以成之何故不及仁
更思之
有一言可以终身行之者其恕乎己所不欲勿施於人今之人多以姑息为恕且自居官者言之为州县则不敢击豪强为监司则不敢按赃吏为台谏则不敢排奸慝为宰相则不敢退小人皆自以为恕而不知恕者如心之谓也所恶於上毋以使下所恶於下毋以事上岂姑息之谓乎夫仁者谓之能好人可也而孔子兼能恶人言之【炳】谓恕字亦当如此体认未知是否
此说固善然被排击遭按退决非己心之所欲今乃欲施於人又何以为如心乎请更推之
庄以阒动之不以礼庄敬者礼之容也两句意疑相重【炳】谓端庄不慢者敬心之发躬行之事也所谓礼者化民成俗之具若为之冠昏丧祭之品节以教民孝弟者是也未知是否
动犹动民以行不以言之动礼只是在己者
民之於仁也甚於水火水火吾见蹈而死者矣未见蹈仁而死者也集注之说曲折虽多然词意精密发明圣人勉人为仁之意最为紧切有功或问节取范氏之说词虽平而意则缓且未见蹈仁而死一句与上文不相应如范氏仁不伤人之说则与上句不合如程子杀身成仁之说与上句合矣而地位不侔【炳】谓不如集注之说未知是否
杀身成仁蹈仁而死同异如何更思之
阳货之恶如此圣人恐无不终~之意时其亡而往者亦非欲其称盖终不欲见之耳遇诸涂者乃不期而会不可得而避非得已也未知是否
恐未然
伊川先生云性即是理【炳】谓所谓理者仁义礼智是也未知是否
四者固性之纲维然其中无所不包更详味之
子曰性相近也又曰惟上智与下愚不移夫人之气质虽有偏正昏明纯驳厚薄之不齐然禀生之初未甚相远也故谓之相近至於上智之所以为智下愚之所以为愚亦皆其气质使然既谓之相近矣何故又有上智下愚如是之悬~也
气象虽相近然亦有如是悬~者盖既曰气矣便有此不同不足s也
吾岂匏瓜也哉焉能系而不食集注云匏瓜系於一处而不食物古注云言匏瓜得系一处者不食故也吾自食物当东西南北不得如不食之物系滞一处然匏瓜未尝不可食而谓之不食物何也
不食谓不求食非谓不可食也【今俗犹言无口匏亦此类】
公山佛Z之召诸家之说善矣愚必以杨氏解佛Z章为得其要盖公山之召而子路不悦夫子虽以东周之意谕之而子路之意似有所未安也故於佛Z之召又举其所闻以为问其自信不苟如此学者未至圣人地位且当以子路为法庶乎不失其亲不可以圣人体道之权藉口恐有学步邯郸之患也未知是否
得之
人而不为周南召南横渠先生之说所以与诸家不同者何故若曰告之教之则是为之也说得为字太重经意恐不然也未知是否
为犹学也
今之愚者诈而已矣智则能诈愚者本无智巧也何故能诈
如狂不直侗不愿之类
予欲无言盖夫子以子贡专求之於言语之间告之此以发之子贡未能无疑故夫子曰天何言哉四时行焉百物生焉盖欲其察之於践履事为之实也程子所论孔子之道如日星一段虽引无言之文然其大意却似说无隐之义至其言犹患门人未能尽晓故曰予欲无言夫恐其不能尽晓当更告之而曰予欲无言何也或曰予欲无言一章实兼无隐乎尔之义盖四时行百物生所谓无隐也程子之说盖推明夫子启发子贡之意欲其求之於践履事为之实者未知是否
恐人不能尽晓而反欲无言疑得甚好更熟玩之当自见得分明也
四时行百物生两句自为体用盖阳之理运行不息故百物各遂其生圣人之心纯亦不已故动容周旋自然中礼未知是否
有此意
宰我游圣人之门而有短丧之问不类学者气象诸家之说或谓至亲以期断而宰我欲质其所知有疑而不敢隐所以为宰我盖欲闻其过也炳以为宰我在圣门虽列於言语之科然哀公问社而有使民战栗之对方昼而寝夫子有朽木粪土之讥观其地位如此则宜有短丧之问也未知是否
短丧固是不仁然其不隐不害为忠信此一事而兼有得失得失又有重轻
年四十而见恶焉其终也已圣人立言之意固是勉人及时进德然乡人之善者好之其不善者恶之苟有特立独行之士不F流俗\必t嘲共骂何为而不见恶学者亦不可不知也未知是否
见恶亦谓有可恶之实而得罪於能恶人者非不善者恶之之谓也
柳下惠三黜而不去其言若曰苟以直道事人虽适他国终未免三黜若肯枉道事人自不至三黜又何必去父母之邦观其意盖自信其直道而行不以三黜为辱也此其所以为和而介与若徒知其不去之为 和而不知其所以三黜者之为有守未足以议柳下惠也未知是否
得之
接舆歌而过孔子盖欲以讽切孔子孔子欲与之言则趋而避之孔子使子路问津於长沮桀溺固将有以发之而二人不答所问傲然有非笑孔子之意至於荷筱文人知子路之贤则止子路宿杀鸡为黍而食之见其二子焉其亲之厚之如此孔子使子路反见之则先去而不愿见矣数子者若谓其无德而隐则徉狂耕耘以避乱世澹然不以富贵利达动其心而确然自信不移若有所得者若谓其无故而隐则危邦浊世道既不行亦未见其必可以仕也特其道止於归洁其身而不知圣人所谓仕止久速者知所谓无可者矣而未知所谓无不可者也故其规模气象不若圣人之正大若以素隐行s视之愚意未知是否
无道而隐如蘧伯玉柳下惠可也被佯狂则行s矣沮溺荷筱亦非中行之士也
柳下惠为士师三黜而不去所谓降志如不去之类所谓辱身如三黜之类然圣人列之於逸民者不知於何处见得柳下惠遗逸处
见上
君子不施其亲谢氏曰对报之谓施如亲党特无失其为亲而已岂有施报往来之意也谢氏之意不明窃意其说若曰君子所以厚於亲党者特欲不失其亲亲之义而已岂有施报来往之意犹言岂望施报来往也其说与经文不通炳所h或问解此段内有两句云人之所以害其亲亲之恩者其失在於望报而不在於施炳谓施字上漏却不字未知是否
谢说不通故或问中辨之文意分明不脱字也
明道先生云人生而静以上不容说才说性时便已不是性人生而静以上何故不容说才说性时何故已不是性未明其旨
不容说者未有性之可言不是性者已不能无气质之杂矣【一】
答李孝述继善问目
孝述尝求夫心之为物窃见大学或问中论心处每每言虚言灵或言虚明或言神明孟子尽心注云心人之神明窃以为此等专指心之本体而言又见孟子举心之存亡出入集注以为心之神明不测窃以为此兼言心之体用而尽其始终反覆变态之神夫其本体之通灵如此而其变态之神妙又如此则所以为是物者必不囿於形体而非粗浅血气之为窃疑是人之一身神气所聚所以谓之神舍人而无此则身与偶人相似必有此而後有精神知觉做得个活物恐心又是身上精灵底物事不知可以如此看否孝述又尝求所以存是心者窃见伊川言人心作主不定如破屋中御t又云如一个翻车每每教学者做个主或云立个心又云人心须要定使他思时方思乃是明道亦云人有四百四病皆不由自家则是心须教由自家以此似见得心虽是活物神明不测然是自家身上物事所主在我收住後放去放去後又复收回自家可以自作主宰但患不自做主若自家主张着便在不主张着便走去及才寻求着又在故学者须自为之主使此心常有管摄方得又常求所以为主之实窃见伊川论如何为主敬而已矣又似见得要自做主宰须是敬盖敬便收束得来谨密正是着力做主处不敬便掉放E散不复做主了孝述於存心工夫又粗见如此不知是否
理固如此然须用其力不可只做好话说过又当有以培养之然後积渐纯熟向上有进步处
孝述按大学章句云明德者人之所得乎天而虚灵不昧以具\理而应万事者也窃疑人得正且通之气故心体中虚虚则灵如水之清火之明监之光皆是体虚所以透明心亦然濂溪云静虚则明明则通似亦可见近验之於心则日用间觉得一事累心便有滞碍更不通快是以窃恐虚故灵心惟虚灵所以方寸之内体无不包用无不通能具\理而应万事但以气禀物欲之私有以e之而不得全其虚灵之本体故理之在是者遂有所蔽而应事接物亦皆杂以私欲不尽出於义理之正是无以具\理而应万事矣学者之学恐只是求去其气禀物欲之昏以复其虚灵之全体盖心既虚灵则寂然不动感而遂通於所谓具\理而应万事者得矣是以大学之教以明明德为主章句或问之言明德必以虚灵为质其言明德工夫又不过欲全其虚灵之体言存养则曰圣人设教使人嘿识此心之灵而存之於端庄静一之中言格物致知则曰人心之灵莫不有知而欲其表里洞然无所不尽言诚意则曰人之本心至虚至灵\理毕具而欲其应物皆由此心以发而无所杂言正心则曰心之本体湛然虚明而欲其顺应事物而无所动言修身则曰随事省察之以审其当然之则似亦主虚灵者为说彻头彻尾许多工夫皆欲全此心之虚灵以融会\理酬酢万事而已以此观之恐虚灵不昧乃心之所以为心而圣学之基本也不知是否
同上
孝述觉得间尝心存时神气清爽是时视必明听必聪言则有伦动则有序有思虑则必专一若身无所事则一身之内如鼻息出入之细缓急血脉流行间或凝滞者而有o微疾痒之处无不分明觉得当时别是一般精神如醉醒寐觉不知可以言存心否
理固如此然亦不可如此屑屑计功效也
孝述自觉心放时精神出外更不自知如梦然才知得放时即是心便不放了如知得梦时即是梦觉孔子言我欲仁便是仁至似亦此意故日用间觉得直须谨操持勤检点盖操持容有懈时若不测地猛省起来则其懈时之放自不得远去且不得久去如此维系之久恐此心只得住里面如欲睡底人须自家打起精神不可放倒间或精神倦时不觉坐睡又自家摆洒起来不容睡着每每如此自是睡不得愚见如此不知是否
是是但说太多了
孝述谓健有为顺无为二者阳动静之分仁礼之为健义智之为顺窃疑仁之发即有怵惕恻隐之意动於中【顽然不动即为不仁】礼之仁即有恭敬辞逊之容着於外故仁恐为动之始【动静恐皆以渐致】犹春之生物萌芽甲拆方动而微礼恐为动之极犹夏之长物而长短小大莫不尽见义则所以制仁礼之宜盖即其中而为之裁制使隆杀厚薄各适其分似有裁节又收a之意虽略有所为其亦严且约矣智但分别是非当否略无作为又所以为动之本而仁礼之所由发也故义恐为静之始犹秋之收而去华就实智恐为静之极犹冬之藏而归根复命妄意推测如此不知是否
此元亨利贞所以循环之无端也
横渠先生曰虚静者仁之本亦此意
孝述又见先生答黄寺丞健顺仁义礼智之问云有分而言之者有合而言之者孝述於分而言者已随愚见陈於上矣复以合而言者求之窃意仁义礼智若以用言则有有为者有无为者故仁礼为健义智为顺若论其所以为是四者之实则仁是人之不忍之心似有柔顺之意礼之品节一定而不可易似有静之意二者恐是健中有顺义之裁制方严似有刚断之意智之周流不滞似有阳动之意二者恐是顺中有健於此可见阳本不相离之意不知是否
当时之意恐谓分则为四合则为二耳然如所说又自是一意即所谓水根阳火阳根者
孝述又谓木火之为阳动金之为静皆可言若水当为静之极然水流而不息未见所以为至静处不知当於何处观之
水寒火热水下火上其为动静之分者明矣
孝述妄谓五常是五行之德五行之气其行於天者固未易见若质之在地者窃疑与德之在人者无往而不相配今随愚陋所见言之五常之未发则本体中存恐如木之在山火之在燧金之在矿水之在地土之未动及其既发而有恻隐羞恶恭敬是非诚实之情恐如火之出而炎上水之流而润下及由其情充积成行如仁之为孝为弟为睦为A之类恐如木之为栋梁榱桷火之为灯烛炬燎金之为刀斧盘盏水之为池沼江海土之为t瓦墙壁故五常之未发只可谓之五常而不可以万行名及其发而成行随在不同则各随其所成之行名之而不得复以五常名矣恐如五行之未动只可谓之五行而不可以它物名及其动而为物有万不同则各随其所成之物名之而不得复以五行名矣但方其为五常之性也而万行之理已无不包及其为万殊之行也而五常之体亦未尝不存恐如五行之方具而万用之质已无不全及其为万殊之用而五行之体亦未尝不立极而言之则人道周乎四海无非五常之为如物充乎地上而无非五行之为凡此虽未知是否似皆说得去但木之曲直金之从革土之稼穑皆待人为而仁之恻隐义之羞恶信之诚实皆发於性之自然相配不得又土之稼穑与孝述所谓为t瓦之类又说不上不知五行之与五常本不可如此牵合耶为复可以配说而未得其说耶仁之行固有可言若义礼智信之行皆未见其实然可指之目得非四者之行无往不在而不可一一强名耶区区求之而未得其说
万物虽不可以五行名然其分各有所属则亦未离其类也万行之於五常亦然从革曲直稼穑是亦本性之发非人之所能为也若曰人为则胡不能使木从革而金曲直乎
孝述妄谓仁义礼智之施恐皆自吾身始次亲次民次物仁恐始於爱身礼恐始於敬身义恐始於制此身之宜智恐始於明此身之礼盖不爱其身则是自~故必不爱亲而亦无以爱亲不敬其身则是自贱故必不敬亲而亦无以敬亲至於义智皆然妄意如此不知是否
身者仁义礼智之主不可书【书字疑当作言】施由此始以有子孟子之言为仁之本仁义之实者观之其当自亲始可见矣
孝述妄谓仁义礼智合而成行其发也窃疑先智次仁次礼次义且就身言之恐必知此身受形所自而四肢百骸血气皆相贯属吾所当爱然後有自爱之心知爱之而不忍伤则必敬之而不敢忽爱敬既生方可裁制其宜以全爱敬之道若独指心而言亦恐必先知此心至灵至贵为一身之主然後自爱既爱之而不肯甘心放弃则必严敬自持而惟恐以慢易失之既爱既敬然後有可得而裁制者盖爱而失宜则或至枯守不用而为虚无寂灭或只知养护而不能痛自克治反非所以为爱敬而失宜则恐持之太甚而有把捉不定之患反不得其所以为敬此爱敬各有其宜而必有断制之者然未爱未敬则恐无所施其裁制之道自暴自弃则又无复庄敬自重之心不知身心之当爱则恐虽伤之而顽然不省岂复有自爱之意区区之愚所以疑是四者之发必有次第而不可紊也若未发之前则四者之体浑然在中不可谓先有此而後有彼但方发之际势必有序无杂然并发之理然知识一开则余三者踵乎其後自有不容己者是以既发之後则即其一行之中而四者之实无一不在以其本一理故也若以四时言之则恐智为冬藏仁为春生礼为夏长义为秋成归藏者发生之本发生者长养之渐而生长又所以为收成之体也夫四时者五气之布五气之生定於其初恐非至此而序生但气之流布则其序必如是而後可然冬令既行则三时之断起亦有不容遏者是以造化既成之後则即其一物之微而五气之功无一不在以其本一气故也以此观之则仁义礼智合而成行其发之先後亦有可言者妄意如此不知是否
此即前循环之说然说得太破碎又不好且静以养之可也
大学或问云以理而言之则万物一原固无人物贵贱之殊以其气而言之云云是则所谓明德者也孝述窃疑人物之性有偏全之异者不知是受得本同但做处不同为复是受得本不同乎按伊川云天所赋为命物所受为性恐是受得已不同盖理之在天本只是一个浑然全体但人物随形而受故受得来别人得形气之正故承当得尽物得形气之偏故承当不尽偏底物事难为有全底道理孟子集注论生之谓性处云以理言之则仁义礼智之禀岂物之所得而全似亦此意人之形体受尽得这道理所以亦做得这道理尽物之形体受不尽这道理所以亦只随其所受做得更就其做处言之人得形气之正故心虚而体全心之知觉便周流贯彻在处通得去形之运动便千变万化是般做得去是以於其理之精微知亦知得尽做亦做得尽人之所以可为尧舜可参天地皆为有此体质尽做得但患不为或为之而有不充却无不能之理【孟子谓王之不王非不能是不为与所谓有是四端而自谓不能吾身不能居仁由义恐皆是安於不为者】物得形气之偏故心塞而体拘心之知觉便拘碍而不能通形之运动便短狭而不能周是以於此理之本体知亦知得浅狭做亦做得浅狭被形气局定更开不来所以求为人之所为不得如慈乌父子蝼蚁君臣之类若论父子君臣之道岂止如慈乌蝼蚁之为但此二物所知只止此所能亦止此更去不得了就其所得之分言之如此恐又是人与物做得别处然又有可疑者盖物虽受此理不尽若随其所受而发则仁义礼智须皆做得出来然所举二物又每物只做得一般道理出不能相兼以通其全如此者恐是物所得之理既不能尽其全体又为气昏隔在里面发处复不能充其所得之分剂是则容有得为而未为者此二物又是昏塞中各有一点明处所以各发得一般道理特特着见於其他道理便全微了至其余物又或不能尔此可见物之气禀又自有不齐处此等性命之说固不当妄意揣量然须略识其梗⒎剿嫠见写呈乞赐开示大端使知所向而求之庶乎其略识矣
既是不曾受得自是不能做得更不须说然横渠先生亦说人有近物之性物有近人之性者又是一理如猫相乳之类温公集中亦说有一猫如此而加异焉此其赋性之近人而或过之但为形所拘耳亦可悲也
又云然於其正且通之中又或不无清浊善恶之异故其所赋之质又有智愚贤不肖之殊孝述窃谓阳五行i其大全而言之则恐同出一本而人物均禀焉所谓人物之生必得是气然後有以为百骸九窍五之身是也若别其体则恐一气之中有偏正两等而为人物贵贱之分所谓得其正且通者为人得其偏且塞者为物是也至极其变则恐偏正之中又自万殊而为人品物品之分所谓於其正且通之中又不无清浊美恶之异故其所赋之质又有智愚贤不肖之殊者是言人品之异也盖体之既分则固一定而不可易矣然恐是气之运一息不留所以俄顷之间变为万状彼人物之生各随其所值以为体是固不能齐也但用变而体不变故人之所禀虽或至浊至恶而所谓正且通者未尝不在而其为浊恶又自是一般与余气之浊恶不同以其是正且通之浊恶故其浊可澄之为清其恶可易之为美既清既美则所谓正且通者即得其本然之正矣鸟兽草木各以类分而每类中又有等色不同然其形声臭味各不能变其本体则亦与人相似但人能自化物不能自化耳妄意推测如此不知是否
此大⑷灰右嘁瞬⒁陨险轮意推之
孝述谓美恶恐即通书所谓刚柔善恶窃疑清浊以气言刚柔美恶以气之为质言清浊恐属天刚柔美恶恐属地清浊属知美恶属才清浊分智愚美恶分贤不肖上智则清之纯而无不美大贤则美之全而无不清上智恐以清言大贤恐以美言其实未尝有偏若中庸称舜知回贤是也下此则所谓智者是得清之多而或不足於美所谓贤者是得刚柔一偏之善而或不足於清於是始有贤智之偏故其智不得为上智其贤不得为大贤虽愚不肖恐亦自有等差盖清浊美恶似为气质中阳之分【阳清浊阳善恶】故其气错揉万变而大要不过此四者但分数参互不齐遂有万殊不知是否
陈了翁云天气而地质前辈已有此说矣
孝述又疑气之始有清无浊有美无恶浊者清之变恶者美之变以其本清本美故可易之以反其本然则所谓变化气质者似亦所以复其初也不知是否
气之始固无不善然腾倒到今日则其杂也久矣但其运行交错则其美恶却各自有会处此上智下愚之所以分也
又云然而本明之体得之於天终有不可得而昧者云云所以使之即其所养之中因其所发而其明之之端也
孝述窃谓觉是人之本心不容泯没故乘间发见之时直是昭着不与物杂於此而自识则本心之体即得其真矣上蔡谓人须是识其真心窃恐谓此然此恐亦随在而有盖此心或昭着於燕闲静一之时【如孟子言平旦之气】或发见於事物感动之际【如孟子言人乍见孺子将入井皆有怵惕恻隐之心】或求之文字而怡然有得【如伊川先生所谓有读论了後其中得一两句喜者】或索之论讲而恍然有悟【如夷子闻孟子极论一本之说遂怃然为间而受命】凡此恐皆是觉处若素未有觉之前但以为已有是心而求以存之恐昏隔在此不知实为何物必至觉时方始识其所以为心者既尝识之则恐不肯甘心以其虚明不昧之体迷溺於卑A苟贱之中此所以汲汲求明益不能已而其心路已开亦自有可进步处与夫茫然未识指趣者大不侔矣故孝述窃疑觉为小学大学相承之机不知是否
所论甚精但觉似少浑厚之意
知止而后有定定而后能静静而后能安安而后能虑虑而后能得
孝述谨按章句以物格知至为知止意诚以下为得所止又或问以定静安为知之所以得之故孝述窃疑定静安在物格知至之後意诚以下六事未然之前虑则在意诚以下六事将然之际如此言之则定静安虑在知止得止之间似皆有可实之处不知是否
解中似已有此意矣
孝述又按或问云不有以知其所当止之地则不能有以得其所当止者而止之又云知是知其至善之所在得是得其所止之地而止之孝述窃疑知是知之在彼得是得之在我得则心理俱融理为我有得恐亦只是知不可便指为已止其处但恐知虚而得实才得之则身亦随之矣妄意如此不知是否
知与得两事经文可见
孝述窃疑既知之後复有所谓虑而後得者恐知是知之至虑是审之详夫物格知至则万理贯通固无不知其至善之所在然恐身有未接则其义理精微容有毫厘之未察或所接之际事复异宜故必於此精加审虑然後始无o微渗漏之处此知後必虑然後为审不知是否
定静安是未有事时r次洒然虑是正与事接处对同勘合也
致知在格物
孝述窃谓人之本心至虚至灵无所不照但以气禀物欲有以蔽之是以其明不能不昏欲开其明须藉事物之实以运其知思然後其明有可通之理盖心既有蔽无从下手以开之所以穷究物理者恐是因穷究其所未知而将此心婀尾聊ブ纹潲鄙而反覆往来求出其明是以研穷之深其明必将穿漏而出而物之理亦无所遁矣此其所以能格也伊川先生曰思曰睿思虑久後睿自然生又曰致思如掘井初有浑水久後稍引动得清者出来久自明快其说似皆以为人心之明既有所蔽须即事致思然後其明自出孝述恐所谓致知在格物者亦有此意盖穷至事物之理即所以推极吾之知识也不知是否
理有未明则见物而不见理理无不尽则见理而不见物不见理故心为物蔽而知有不极不见物故知无所蔽而心得其全
孝述窃疑心具\理心虽昏蔽而所具之理未尝不在但当其蔽隔之时心自为心理自为理不相赘属如一物未格便觉此一物之理与心不相入似为心外之理而吾心邈然无之及既格之便觉彼物之理为吾心素有之物夫理在吾心不以未知而无不以既知而有然则所以若内若外者岂其见之异耶抑亦本无此事而孝述所见之谬耶
极是
或问云或考之事为之着或察之念虑之微孝述窃谓事为是身之所履善行之着处念虑是心之所发善端之萌处於此考察则心亦不遗可以得理之真实然当事为念虑之时又欲着心考察则是一心二用互有妨碍似难於着力然或问又云人之明德全体大用无时不发见於日用之间人惟不察乎此是以汨於人欲而不知所以自明孟子集注云\人虽有不忍人之心然物欲害之存焉者寡故不能察识而推之政事之间则又似必着意体察然後有见孝述恐所谓考察是此心常常反求不教外驰心存而不外驰则精神知觉常只照管自家步步不离所以事为之形念虑之起自然默有所见若此心寻常逐外不自管顾则虽间或真心见前亦不知其所发非是临时以此心为之而又以此心察之也若齐王爱牛孟子屡发之使反求其所以然却在既发之後尽可着力追求意不相妨恐又与当事体察不同以此观之则此所谓考察既以当事言则似不可重看孝述愚见如此不知是否
不必如此说只是随处理会是与不是以为取舍向背之决耳
又云昔闻延平先生之教【云云】虽其规模之大条理之密若不逮於程子孝述窃谓规模之大条理之密恐如序所论经文外有以极其规模之大而内有以尽其节目之详者规模之大恐自积习既多然後脱然有贯通处以下四段即是盖举其始终全体而言条理之密恐是物必有理皆所当穷以下六段与前所谓读书论人应事数端即是盖备夫工夫项目而言之先生谓其为说远近虚实大小精粗无不兼尽而复分先後缓急恐亦言其条理之密不知是否
只是如此
诚意
孝述妄谓人之本心得之於天初无不善所以有不善者恐是人为逆之也试以动静验之静者天动者人是以静则无不善动则常有不善使其如伊川所谓动以天焉则恐仍只是善奈何其不全以天而必杂以人遂流於不善今求其实而言之人心未发无为思则其本然之体浑然在此人更不曾动着似即南轩所谓天心者是时安得有不善来中庸所谓喜怒哀乐未发谓之中乐记所谓人生而静天之性伊川所谓其本真而静五性具焉又云喜怒哀乐未发何尝不善又云心本善恐皆指此心而言也及其既发有思有为即属之人既属之人即是气质为之若质纯粹则惟其所发无往不与理俱故本然之性得以顺达而无害若有偏驳则其偏驳之发即与理相违至其知思嗜好感物而生者又多求快血气之私而不由义理之节故本具焉又每每为所拂害不得沛然顺发曩时之善至是遂流於恶矣甚则穷人欲灭天理曩时之善尽反而纯於恶中庸所谓发而皆中节谓之和乐记所谓感物而动性之欲以及夫好恶无节而天理灭孟子所谓人性之善犹水之就下其可使为不善犹水可使过颡在山濂溪所谓五性感动而善恶分明道所谓性善犹水之清其继犹水之流有流至海而终不浊其次有远近有多少清浊虽不同然非善与恶在性中为两物相对各自出来伊川所谓其中动而七情出情荡而性凿又云发而中节则无往而不善又云发於思虑则有善有不善先生所谓心体本静然亦不能不动其用固本无不善然亦能流而入不善【见印行文集】恐皆指心之动处言也夫静则善动则有不善是心本善而人每拂之为不善圣人之所以有教\人之所以有学恐只为此濂溪云圣人立教俾人自易其恶自至其中而止伊川云学问之道无他唯知其不善则速改以从善而已横渠云领恶而全好必由学又云为学大益在自求变化气质则所谓教所谓学只是去其恶以全其善耳若其紧切着力处只在此心发动之初盖私欲之根既埋伏在内不动则已才动便牵引起来势之所必然者真心之发其间常有私欲夹杂不能得纯一此处杂了前面便流行不去是以必於此处清本正源使人欲肪〔樽也涣粼蜃源艘酝天理流行更无梗拂而於其本然者得矣学必以诚意为要窃恐谓此妄以或问之意如此推测是否
说得太多然却未见诚字之意
孝述按孟子言上世有见亲暴露者其颡有而非为人中心达於面目又云人乍见孺子将入井皆有怵惕恻隐之心非为内交要誉恶其声而然窃以为此等是恻隐之心发得实处杨震莫夜遗之金而不受上蔡自负记问闻明道玩物丧志之讥遂汗流浃背面发赤窃以为此等是羞恶之心发得实处张湛居幽室必整遇妻子若严君窃以为此是恭敬之心发得实处孔子诲子路知之为知之不知为不知范氏云是曰是非曰非为直窃以为此是是非之心发得实处人心之发每每如此而无所杂方是诚意若见贤而不能举举而不能先见不善而不能退退而不能远与第五伦兄子尝病一夜十往退而安寝子有病虽不视而竟夕不眠窃以为此等是意未诚处不知是否
未亲切
孝述妄谓子之乐恐在克复之後已过此关克尽己私故日用间是这道理在r中平铺地顺流将去无分毫私欲为之梗拂故不待勉强作为自无往而不与理相周旋所以触处皆乐虽行乎穷途逆境亦只如此曾不改吾乐焉曾之志恐是其r中脱洒略无系累遐想其动静语默之节反覆其所陈之志似把这道理做家常茶饭相似日用间只如此平平地顺行将去似将使万事万物各止其所而吾心萧然略不用意作为於其间亦见夫此理所以天然自有触目皆然自可坦然顺适不假作为故也如孝述自觉是初学不曾窥见一分半分道理便妄自警喜把来?恍惺北静蛔栽诩渲皇欠指蹲乓馑埔於道理上加添些做与这气象天渊不侔若曾可谓真知其为天理但伊川则谓其虽知之而未必实能为耳漆雕开之未能自信恐是正在此处着力过关未得窃疑其虽未尽见是理自然流行之妙而於本然实体固已识之但恐识认未至真的又自度此心了他未下然亦可见其直要於打`处下死工夫胜过去不但及此而遂已也孝述妄意揣料如此不知是否
漆雕开恐不止如此
孝述近来自觉此心分明如有物蒙蔽在内若以存养言当其放时固是纷纷扰扰全无是处其知把捉时觉得此心在此不曾从他处去但依旧荡漾糊涂蒙蒙然要光不能得光及至忽然清明时方是襟怀开爽耳目聪明气象迥别若以穷格言当其求而不得时固是茫然无入处昏懵之极至反覆寻求以揣约得大意又依旧觉得隔了一重更发不破又至暂时看得发时方识认稍明心地方开若以诚意言则日用间身虽物接而此心顽然不动时是全然昏隔了有随接便动时亦有徐徐略省而後动时动如在亲前有爱心在长上之侧有敬心但其爱敬意就间发得些又只据见在休了虽欲勉进自是做得来无意味是时心依旧e有时忽地感悟动得别时其爱直是真切其敬直是严畏非有所强而自不能已是时心方大明故存养而至於心地明爽穷理而至於识认分明诚意而至於真心发见如此者极是少三者之中意诚时尤少每日省来觉得白日在梦【明道先生所谓醉生梦死伊川先生所谓未知道者如醉人恐可说此】虽知得是梦要教醒只是不能得醒如此者岂非质昏之甚而难开A染之深而难涤耶仰惟先觉怜而教之无使终陷则不胜愿幸
但且着实持守不须如此想象计较作弄恐思虑过当别生病痛
孝述又自觉质弱心极易动日用间才有小小得失便过喜过惧此心全体动了虽欲自家做主更做不在以至在喧杂繁扰之地多处置不下甚至於乱大⒕跏瞧怯而志复无以帅之不知治此病痛孰为要切
只此便是病根前说正虑其如此耳
孝述曩以先兄在嫡未及有子而没疑於所主蒙赐教云若已立後则无此疑但复有曲折先兄尝收一襁褓之子为嗣既没孝述以其未胜丧又别无同居长上遂自主丧才两月而此子卒曩时之问正此子巳卒之後孝述遂不曾言及先兄将葬孝述复求从兄之子为之後亦在襁褓孝述仍前自主祠板之题只从弟称及领尊教始悟其非犹有不能胜丧之疑闻之伯量亦云尝以此问先生先生答云有摄主又按丧大记云子幼则以衰抱之人为之拜是当以所立之子主丧而孝述为之摄自是即欲俟练祭换栗板时易题所称复有他虑先兄之後固为宗子之子今既收立不知亦谓之嫡孙否若可谓嫡孙则庙祭当使之主又未知襁褓之子即可主祭为复待其成人或少长方可若即可主祭则今日祠板之变固合异日迁庙之称矣如或未可则今日易从子称异日复易从弟称有渎慢之嫌又按丧服小记云妇之丧虞卒哭其夫若子主之则舅主之所主不同而各有所宜既不嫌数更则异日再易祠板所称恐亦无害又\议以为必从幼子主之理势方顺孝述於换栗板日已更称矣不知是否
摄主但主其事名则宗子主之不可易也细考曾子问诸说可见
孝述又疑幼子若即可嗣主宗祀则异时纳主恐即据主祀之子祧远祖矣若未可主祀且从孝述主之则异时所纳之主即为旁亲不知旁亲当别设位而有祧为复只y於祖而无祧
纳主旁亲之说未晓所谓可更详之
孝述议亲十年展转牵制尚未成毕老母欲令今冬毕亲但先兄几筵未彻老母乃齐衰三年之服复有妨碍然主婚却是叔父欲姑从乡俗就亲不知可否若就毕挈归凡百从杀衣服皆从素淡不知可否
若叔父主婚即可娶妇无嫌礼律皆可考也但母在而叔父主婚恐亦未安可更详考也
孝述谨按礼婿将亲迎父醮而命之今孝述父兄俱没上惟母在旁尊有叔父不知往迎之时当受母命耶为复受叔父之命耶
当受命於母然母既有服又似难行记得春秋隐二年公羊传有母命其诸父兄而诸父兄以命使者之说恐可检看为叔父称母之命以命之否更详之更以上条并考之
孝述又按礼妇盥馈舅姑若舅已没不知可以叔父受盥馈礼否
叔父无盥馈之文盖与姑受醴礼相妨也母若有服则亦难行此礼要是本领未正百事俱碍耳
晦庵续集卷五
<集部,别集类,南宋建炎至德佑,晦庵集>

[book_title]晦庵别集原序
昔我文公会粹程氏门人所h之语以为遗书且谓其於二先生之语不能无所遗复取诸家集h参伍相除得十有一篇以为外书诚不忍儒先片言只字湮没无传而天下之理有所欠阙也文公先生之文正集续集潜斋实斋二公已镂板书院盖家有而人诵之矣建通守余君师鲁好古博雅一翁二季自为师友搜访先生遗文又得十卷以为别集其标目则一仿乎前而每篇之下必书其所从得且无外书不能审所自来之恨真斯文之大幸也镛於君之长子谦一为同舍郎亦尝预闻L辑之意兹来冒居长席而余君适将美解始川两卷余以见嘱於是节缩浮费以供兹役盖又二年而始克有成後之学者能於是书句句字字深思而熟D之庶有以知其无非精义密理之所存毋使摹刻既多束书不观乃贻或者之诮云咸淳元年六月朔f功郎建府建安书院山长黄镛谨书

[book_title]晦庵别集卷一
钦定四库全书
晦庵别集卷一　　　　　　　宋　　朱子　撰书【时事出处】
刘共甫【珙　以下建阳胡德方家藏】
伏奉教帖甚慰久不闻问瞻仰之意然此书之後传闻动静千条万端皆非村落所得详此两日忽闻有全蜀之命意其是乎未得其真未敢遽奉庆也行期定何如若果西去能略归乡曲否此却未须遽行但亦当求对向来圣锡正如此也若所传非的当奉行前诏则交印後似却不必迂路来归只令平父来临川上下迎侍以归足矣二奸虽去气象全未回盖上心犹以向来所为为是未有敢乘此痛言其非者昨告邦彦以所当论者惟独断二字颇以为然又未知果能发之否间读陆宣公奏议一一切中今日之病试取一读从容前席为上一一谈之当有助耳若果造朝以亟行为上早得一日是一日事然今已似太迟若更过此则又无可说矣惟近臣爱君体国之义想又非畎亩缕缕之比固不当以私计之安便为先而後图之也闻钦夫亦劝行果尔又无疑矣程集及诸书拜领厚意但误字处更不吝修改为善略读所改数处似少吝矣如何如何李先生碑额试烦问子驹不知可为别写数字示及否比及宗礼归到又须数月其家早欲成就已先刻铭文只俟此字耳I病之说不记前书拜禀云何诲谕之及乃知僭率之为咎然所自比乃尔岂故人之望耶
刘共甫
窃承延登庙堂参贰枢`君子之仕至此亦可谓得时得位可以不负其所学矣逖闻明命赞喜亡涯某去月六日始得离长沙与敬夫同行谒魏公墓下遂登祝融~顶已乃东归至储州始分手盖讲论之乐向未曾有别去殊悯然也至醴陵始微闻兄有此拜至清江始得其真然伏读十一月五日诏书奴诟大臣豕视庶位甚矣其间而不然也不知出兄笔否当时何不略开谏耶自见此诏连三日寝食不安其曲折未易以一言尽大抵自此人主心益肆势益孤贤人君子日益消缩不愿立於其朝而谗z面谀持禄保位之士益聚而肆然其无所不为矣反复念此恻然寒心中夜以兴不觉叹咤此殆圣主思之未熟而奉令承教之臣与有责也不知比来谟之际颇亦及此语否失之於前尚可褐於後愿益思所以矫正之术而亟谏之某尝譬之人子事亲之道不至其於父母之色不和为子者当左右承顺以祈悦适耶当诟詈妻孥殴击僮隶以快已之忿耶此闾巷之人知之不待曾参孝已而後悉也至於人主事天之道何独不然今日之为其亦异乎吾所闻矣比至豫章见蒋参政文字慨然有出身任事之意所以告吾君者粗亦可观但不知渠本领如何若只是如此说得亦不济事况本领若不甚正则所谓是者非所谓贤者否又如何其可恃耶闻奏请令卿监郎曹举士限五日奏又不得发照牒此是何措置只此一事可见风采奈何奈何陈公少进有何处画观今日气象虽非有危机交急之虑然大根大本处被t小坏得八九分以上了日往月来不是小事苦痛苦痛兄与陈公素有物望非它人比今日虽未为宰相然实断国论若只似常人迁延岁月保持禄位以俟人主厌弃而击逐之则非惟大失人望P陨家声亦岂吾平日读书问学之意耶亦岂吾平日致身事国之意耶在常沙时未G近诏但已不胜忧虑日与钦夫语此几至陨涕不知当其任者视以为何如耳愿亟与陈公谋之某至豫章宿上篮寺偶复感此通夕不眠夜漏未尽呼烛作此不能既所怀之万一欲作陈公书不暇然作亦不过如此只老兄语次达此怀足矣何以书为哉然今日之事政须为其大者论荐人材亦有次第今日远则益州近则吴兴皆第一义谛而敬夫尤不可後如某辈草野之臣则虽有忧叹之心然以义分观之似未当出兄果相念当且徐之不须抑迫恐一旦大发狂疾彼此为不利俟两公有成则弹冠t彦之後殊未为晚某许多年过了岂计此年岁间事耶此是实情相告某岂不欲及今一见明主极陈r中之愤懑但思之言语必有太甚处恐却两公协赞弥缝之意所以断然自誓决未敢出不独为身亦以为亲为二公为国计也千万幸
彭子蕖竟昴辍　≈固弥孙b家藏】
请违後一两日即被斥遣之命出关恰一月始能达里门奉祠幸已得请而词职未尽允势须更加控免耳区区Ie不足为重轻忽闻门下亦以论事去国而德修德夫相继亦去为之骇然此其间必有曲折恨未得闻不审从人今何所乡若遂赴镇亦须暂还江西经由上饶偶便托其教官林君致此丐以数字见报比来议论本末与诸人继逐之由林君佳士时有人往来不至浮沈也
程允夫【洵　洪正学X允夫家藏】
词职幸已如愿而忌之者以为僭渎睥睨愈甚近日叶总章中已有姓名旦夕必有行遣矣改正恩数实无此例前此但以\论纷纷故於奏状中言之後来得请而复不说分明致此事故又申省陈乞近又只得省检会申明已降指挥行下盖诸公不敢将上而t小因此又益纷纷细思此举实有未安今且未令泰儿赴铨其它姑置勿问看数月间如何又别相度也余干w痛莫能为申理者区区於此尤不能无愧也
魏元履【镏　以下胡德方家藏】
寇日深矣为之奈何诸报想自闻之此闻事甚迟方传古藤之命未知果否误国至此某之肉其足食乎小谴何益龟龄既起不知复作何计今日正惧狐鼠之妖C蚀君心此为本根之祸不去此物国势无自而张边备无自而立贤才无由而见任直言无由而上闻矣老兄以为如何成都全不闻近报不知到何许胡邦衡痛哭之书见之否说病证甚危急而无甚治法但显言西帅跋扈欲诛沈介取其首其机事不密乃尔可怪久不闻问念念不忘适有均亭便晨起手冻作字不成几不可读亦所以效颦耳一笑【逐汤相陈岂非赏魏无知之功乎可笑可笑】
魏元履
早稻既登盒糁劳计亦少缓矣但州郡以使节将临大为文具所至骚然而无毫之补此为可虑耳今岁之事偶然无大败阙真出天幸若只赖有位措置则今无乡井久矣此非面未易道也近日逐去洪迈稍快公论得刘父书云邂逅汪养源丈闻益州已出峡非晚到玉山矣上以其留行讨贼始甚知之不知到阙相见又如何也此事系消长非人力所及无咎得此邦初闻甚以为喜闻邦人亦深自幸既而闻之乃不疾而速之人其殆祸吾州乎又非徐老之比也芮漕通书否不相怪否此诸公只好闲处说葛藤缓急实难仗也此三五日来始无闲扰稍可近书册矣老兄比复作何功夫可见教否今岁不为场屋计乎诸公荐贤之举不知如何比扣芮语颇悠悠不知今已发奏未也
魏元履
边报如所示乃可虑此传闻复不然云已破虹县灵壁两城禽其魁帅得其积谷十余万斛不知孰是前日得先生书云`山见报亦如此所闻也史去而辛洪皆迁国论未知所定非草茅所得忧但愿天意悔祸有以发悟圣心耳谏垣南榻素有直声未闻有以大慰人望者何哉有所闻续以见示幸甚令子为学督之不敢怠但良亦费检束耳因书更切教戒令稍尊重为佳
魏元履
共甫书与子飞云李显忠闻殿帅之除知为夺兵罢黜之渐有尹机者说之曰今魏公锐志恢复而诸将莫敢前者姑以是自荐公必喜而见留然计其才力未能举事是我以空言而获实利也显忠悦言於公如机指意公果然之而不复计其力之未能大举也上疏出师廷议莫以为可而上意向之不可夺诏报公即行显忠与邵宏渊合兵入宿州宏渊欲散府库以赉将士而全军以归李不可遣宏渊出城措置而尽有其金帛以马载还其家已而置酒高会官妓人予白金一两士卒人予钱三百军士大怒会敌骑至城下\莫肯战扬言敌盛不可当且欲图之显忠惶遽遂走失亡七八千人【七万人出寨还者六万余】而军资器械尽没幸是日大雾敌人不知我师之遁故无他不然几殆然敌人冒火暑奔驰赴喝寺眭垤兜勒呦嗤也【入宿州後事甫书所报也】书亦云上意犹向魏公但不知相汤公遣杨存中罢王龟龄又何意耳平甫云家书中言初闻宿州之溃不得其由朝廷震骇疑二将降北德抟远将皆杨旧部曲遣往招之故有此命後省初欲论驳而亦不知所以为他计者遂止不知果然否邵宏渊刘宝分护淮东西不知复如何守险之说未为不然但不知所以为自治之计如何耳但守与和二字相似不知为是说者於此能别异之否愚谓今日之忧不在边境正惟庙堂议论弛张黜陟乃折冲制胜根本魏公绩用不成正坐此耳吕许公谓范文正公言欲经略西事不如且在朝廷此言深有味老兄以为如何
魏元履
徐已罢共甫复改命三衢而朱新仲来为泉守殊不可晓也二小使已还魏公复出江上廿八日已行矣查元章夔漕冯方以太守少卿参议从魏请也任元受以秘阁参议亦必魏荐耳无咎除户部郎张安国以掖垣兼直词禁王庆长闽宪想次第闻之矣但文云王瞻叔已回此又何耶陈君此间过时无寻问处渠欲陆尉书已作数字授之不知有糠窆燮涫б道潜肥饪闪恨不能有以处之耳孟子说向尝编集虽已终篇但苦无人商量间因人或来问检视之辄有不满意处未欲传出以误後生也或彼中有人看此书讲说有疑处令逐条抄出疑问之意便中寄示容检鄙论为E有不当处却告驳难即彼此有益若全部写得未必讲习却无所用耳
吕子约【祖俭】
某向来杜门本无一事而恭兄误使此来以为到郡引疾便可得去今乃不然不意德人亦时出此苏张之计也近复冒昧以书恳左司曾丈意其有以察此而力言之因通家问幸?兄同为一言以助其请幸甚累书求?兄为记五贤祠堂未蒙见报亦告侍次语及但得数语略记事实为幸仍须及早得之乘某未去刻石尤佳也豫章欲刻精义大字版意欲令并刻老兄所增横渠诸说此间传h未及数篇专作此数字今後遣人就借得以付之为幸彼有教授黄君者此邦人甚向学令写了即送来此转寄还不妨也
向伯元
【以下伯元之孙公永家藏】
衰病之余勉强试吏遭此旱歉四顾茫然不免控告朝廷幸亦略蒙应副目今虽似可以支吾未知来春事体又如何比及终更亦当麦熟遗此凋瘵之民以付後人耳过蒙称许何以当之q益L惧然缘此一事心剿形瘵精力全衰百病交攻求去未得殊无好怀也子卿一见倾倒留E三日而行识趣议论今亦少得也闻临江沈守留意荒政甚悉恨未得其条目而师法之今遣此人告籴其境或恐吏民有持闭遏之计者愿得一言以解其纷是亦仁人之惠也
向伯元
到官u年初亦粗健自秋冬来足疾发动不免废事经界初不敢请适会议者及之被旨相度不敢不尽其愚而事久不决浮议纷然遂力求去又竟不得今虽得旨而农事已起不可复为正当少俟秋成又未知贱迹能复几时於此也世路如此唯得早去乃为幸耳刘荐论事不阿近所未有亦恨太E果堕语耳周南之策亦粗闻之然不能如来喻之详邪说肆行而士气不衰此乃为可贺者然前辈清议在下之说又为可虑奈何
向伯元
到官半岁前月忽苦脚气手足俱痛至今未平郡计不足循例措画无非殃民害物之事初谓经界若行欺隐自露则可以供岁费而能去诸色无名之赋今乃闻有沮之者至今未有成命次第且中辍矣在此既无所为衰病复尔交攻蠖热帐馕蘖睦狄焉瞎樘镏奏矣未知进止如何万一未遂须再请也
向伯元
某之贱体自四月初感风湿之气足疾发动一卧两月屡至危殆亟上告休之请近闻未得可报今虽未死然衰颓日甚自度不能复有补於县官势须再请耳辞职亦竟未允当并力恳庶必遂也时论一变非复意虑所及忠贤奔播几於空国而无君子矣吕子约经由曾进谒否江陵近收书否章茂献闻欲徙居城中必时相见子卿想归久矣杨丈书已领不知其已趋召否今日之事凡曾在赵子直处吃一呷汤水者都开口不得只有此老尚可极言以冀主之一悟不知其有意否已作书力劝之万一肯出经由更望一言此宗社生灵之计非小故也
林井伯【成季言以下井伯之外孙方之泰家藏刊帖】
余干久不得书日月愈远令人伤叹山谷语云归来兮逍遥西江波浪何时平真可以泣鬼神也
林井伯
某向来一出略无补报罢逐而归只以自愧还家初亦粗遣至此夏初痼疾复动遂大狼狈意必不全亟遣告老人行已五六十日尚未有处分然病躯却幸少苏未知竟何如也余干屡得书处之甚安亦殊不易择之昨日自彼归过此尤能道其曲折始者风波甚可骇愕今却少定不知事且止於此耶或更未已也相看狼狈不能仰首一鸣深负忧愧子约一举却甚奇特令人叹服也
林井伯
衡阳之报令人悲痛所幸便蒙归骨之恩今当次第在道矣前日走寒泉与韬仲父子聚哭之极不能为怀也既无廷试从者归期想亦不远莫须更为过余干否子钦後来相见否几道亦当赴部今或已到必相见也某词职得请私义粗安若命悬庖厨则非人力所能避矣乡枢相见有何言句耶因遣人上谢表附此草草
方耕道【耒】
某来此已八阅月自觉得不成行止亦不成政事徒然坐食俸禄使人惭愧然累求去不获近又再请未知如何来喻云云极感忠爱然此意已决虽欲自强而不能又安能承命而改辙耶其曲折之详已具南轩书中此不能多及想燕谈之际当必及之耳皇甫路分意趣极不易得想同僚必相好也
陈子真【莆阳方楷家藏】
休致文字已申本郡尚未得保明申发万一更有迟疑即不免径申省陈乞矣比来论议似稍息未知竟如何正恐不削者以耳卫公计时相见闻欲徙居盘涧若不得去相近也开正晴暖欲舟南下又惮经由富沙不免见诸人一番露头面可厌更俟计度若幸无疾病即当扶曳冒昧一行思欲见石佛悬泉之胜也
刘德修【光祖　以下後溪之曾孙曾元家藏】
钦闻德义有年於此中间入都虽尝蒙枉顾然稠人中不暇交一语至今为恨如未始得见色也前年窃闻进登言路有识相庆继读邸状又得所上章疏分别邪正明白剀切三复?然为之汗下盖久矣莫有以此謦吾君之侧者矣然於是时窃已深为执事者忧之顾前此未尝得通声问无从效其区区且又意其骇机之发近在旦暮虽欲言之亦已无及然犹怀不能已窃窃私为同志一二君子道之盖不唯欲以少效慕用之诚亦冀转以闻於左右而求所以善其後也曾未几时果闻去国时在临漳无可与话此心者燕居深念抚几浩叹而已呜呼此岂吾人一身之休戚而造物者之意乃不可测知如此哉兹承不鄙远贻教墨所以抚存之意甚厚自视卑薄何以克堪因便布谢适有土木之扰言不尽意伏纸增跋
刘德修
今春既辞桂林之役幸复续食祠廪而自夏初一病迄今未愈中间几致委顿者数矣幸而获免然今余息奄奄未能复常呻吟少间谩读旧书姑以系思遗老耳不足为左右道也昨闻诸公於门下数有里言而t贤亦有⒔之势作镇夔门是为东来之兆而问者所闻乃若小异虽贤者所居而安无适不乐然当典戎干方之任以蕃卫王室为心亦岂能恝然於今日之事乎相望数千里无由一见倾倒此心引领乡风浩叹而已某所为大学论孟说近有为刻板南康者後颇复有所X正今内一通暇日一观为订其谬并以质於东溪翁因风见教千万幸也
刘德修
相望数千里既无会面之期而声问亦不得数往来每怀道义驰想亡已不审比来为况果何如统内军民计自宁谧但前此时事传闻多端想不能不深根本之虑今虽小定然诸公书来似已便谓无事否耳所幸仁贤萃集未至空虚朋来⒄饔逃锌赏如门下者恐终不得辞此责也某多难余生近日复有季妇之戚长沙除目未之敢承其间盖有小小曲折非敢决然忘此世也因风寓音不究怀抱伏纸恨恨
乡人江泰分教大府得亲诲范甚以自幸其人明敏有志於善尝为邑宰以平易恻怛甚得民和不幸遭谗遂至罢免窃意高明当自有以察之收拾教诲亦或可以备使令也
刘德修
某衰晚废学守藩亡状忽蒙收召已不知所以然旋被除书尤非所据力辞未获冒昧以来则承门下到阙已久且拜螭坳之命矣正人得路t议交庆此不待说而悉也区区只一两日便当入门对罢方得修敬诸容面叙以罄鄙怀
刘德修
生平慕用昨幸为僚荷相与倾倒之深盖同世道之忧而非尔汝之私情也别去恰一月矣每怀德义乡往不忘某扶曳驱驰幸已税驾道间忽拜江陵之命罪疾如此岂堪复出不免上奏力辞计必可得自此杜门当日有趣但恨虚辱招延无所裨补犹不能忘怀於吾君进学之浅深也因人往记目盲愈甚不能多及正远唯冀以时珍卫勿忘致君行道之本怀缉熙光明以扶庙社区区至恳
老先生必且宿留後便拜状子耷Ю锩献想时相会前幅所云仆於二三公亦不能无厚望幸密为言之勿以语他人也远近人材必更有可与共赞王业者不知为谁亦望并见告也文叔行後时得书否北关之集风流云散甚可叹也
刘德修
忽闻去国深为怅然盖有识之士无不同此叹息而昨日机仲经由相与仰德尤不能忘怀也今日之势政使t贤悉力交辅犹惧不济顾乃为是以速之耶不审能便归蜀耶或且宿留江湖间耶即今已到何许也某前日始拜祠命不免复辞近职小赎前日失职之罪耳因便寓此托季章致之目昏不能多作字要亦无可言者但祝眠食之间千万自爱耳天若祚宋彼将如我何哉东溪先生久欲寓书今复未暇附此致瞻仰意文叔郎中前途必相见亦告为道鄙怀也集贤益孤势难复久然亦有以自取也
刘德修
两辱惠书承且暂寓京口诸况便安足以为慰但比来时事大变殊骇听闻流窜斥逐下及韦布近年以来所未有也国事至此是岂细故而身远病衰不能一言以悟主听愧恨悲痛不知所言伏惟执事爱君忧国当同此怀也比日不审台候何似神相正直起居当益轻健也某前月之初曾约机仲会於一山寺中为两日之E时未有近日事也然已不胜忧叹怀抱抑笥指蟹缡归来旧疾发动证候轻於往时而气体积衰遂不能当药未有慷传闻愈甚病势遂进不可支吾今虽未死然必无复全理已上告老之章只从本州保明别无陈乞文字次第诸公见之意其已死必遂其请也因定叟有人在此得附此书臂痛不能作字口占亦觉气乏不得尽所欲言自度此生决无再见之期千万为天下国家厚自爱重乃所深望东溪先生体候何如得季章书闻亦不快深以为念文叔已别附书欲作传之数字而建康人留此已久不能复俟异时相见幸为深道此意也
刘德修
昨大病中奉状告诀今未成行且复宿留亦可笑也然病亦气衰终难扶持未知复有後会之期否耳单守人还奉告之辱乃闻贤兄东溪先生遽启手足而令女亦不起疾为之怛然此在德门固为不淑然前辈沦没使一方学者失所依归所系尤不细也区区乡慕之久去冬尚幸一见虽不及E承教约然亦足以粗慰平生矣i峡定在何日相望益远非独吾党无以慰离索之怀未知世事终何所底止耳病中痊发狂疾欲舒愤懑一诉穹苍既复自疑因以易筮之得q之家人为q尾好q之占遂亟焚稿v舌然r中犹勃勃不能已也余干数日前得书处之甚适亦甚不易只去岁忙乱中得其书字画言语皆晏然如平日固已服其有定力矣时相恩礼一新季章超迁甚美论功第赏固自有次序耶正则请祠竟如何相见烦为致鄙意此两日来右臂方能屈伸未暇奉记也向见焦山瘗鹤铭侧有谪丹杨工曹掾王瓒题诗诗词甚佳字亦~类鹤铭疑出一手瓒字已阙但据题德夫金石录云尔而文选诗中亦有此人名姓不知便是一人否近年乃~不见不知今尚存否暇日试为访之属正则摹数本寄及为幸某挂冠之请人尚未还而小报已不允势须再请但得冷撰旧秩亦可以已矣不敢必其悉从也定叟人来因得寓此残暑未衰万万以时自重不浸近而愈疏临风惘惘
王瓒诗首句云江外水不冻今年寒复迟者是也或正则已得请即以属陈安行可也
刘德修
昨闻当有房陵之役盖尝因便拜状不审得Q几下否但一向不闻声问驰仰不自胜耳不审比日台候何似窃惟以道自胜无适不安神相忠贤起居万福某衰晚疾病去秋以来足弱气痞遂为废人然而罪戾至深几亦不能自脱兹幸告休得请人谓庶几少安自料则亦未敢保也东方事宜计悉闻之子藿亦通书自云颇安然士友见之多云亦觉衰瘁也从之遂为古人尤足伤叹於越得书寄示涪刻亦能道示\语不审比来闲中何以日老来始觉读书有味所恨来日无多光真可惜也建昌陈刚正已旧见吕伯恭称之实奇士也不知曾相识否因其便人寓以此书所欲言者非幅纸可既
闻房州山水自佳向见张巨山集说有微王峡乃微卢之微不知有传记可考否因风幸笔示聊为广异闻耳文叔季章想时通闻问冯校书极佳士遽尔殂殒深可惜也
刘德修
某自去冬得气痛足病之疾涉春以来益以筋挛不能转动悬车年及不敢自草奏又懒作t公书只从州府申乞腾上乃无人肯为作保官者近方得黄仲本投名入社亦不知州郡意如何万一未遂即不免径自申省矣机冥茫不容顾避姑亦听之而已去岁数月之间朋旧凋落类足关於时运气脉之盛衰下至布衣之士亦不能免令人怆恨无复生意然此岂人力之所能为也哉
刘德修
某屏处如昨近以乡邑不静挈家入城扰扰u月今且归矣间读邸报幸复名而贱迹区区乃先\贤为不称耳侧听久之未有行遣势不能免姑静以俟之耳度君周卿来访志趣不凡知尝出入门墙固应如此虽已不敢隐其固陋然磨砻浸润之功尚不能无望於终教之也
刘德修
张子真转致去冬十一月十一日所惠书乃闻涂中患难曲折为之太息吾人运数如此向来乃欲妄意以扶颠持危为己任岂不误哉比日伏想税驾里门休息神观久矣某辞职终年幸蒙听许而诸人睥睨其势愈急前日正则之疏已行旦夕必当次及矣余干竟以柩还卜以此十日葬矣w哉痛哉闻有为之赋诗摹印揭之都市而匿其名者不知亦传到蜀中否得其子偈樵频兰淇噬跷蠓凉剂遂不能食又感风寒遂至大故临行亦甚了了然向更不死今必已度岭矣前日闻讣因就其偌铱拗闻要路已有切齿者亦且得行止分明也
传之云亡深可伤叹文叔竟成之郡否平父比亦得书去住无策甚可念也季章得书每以丐外为言而未有闻恐是求之不力如王兴之雷孝友亦何尝有人苦留之耶
李端甫
【以下见蔡久轩所X庆元书帖】
闻小豸既逐零陵即将次及亦欲置之叛逆之科不知如何又却中辍不免命也臧氏其如予何
刘季章
近日楼大防又已行遣一时流辈芟夷略尽其势必从头别寻题目整顿一番闻乡日湖南所按吏有诉w於朝者已下本路体量改正次第首见及矣
黄直卿
外间汹汹未已楼大防亦不免闻林采诉w於朝已下本路究实先所委官见其案牍骇异不敢下笔已改送他官如其所请比诸人桶已尽或须作话头来相料理老朽宁复计此一听诸天而已
祝汝玉
某罪戾所积久知不免不谓尚尔推迁以至今日孤豚之踪初亦何足言顾乃重贻有识之忧四方朋游盖皆有谢~生徒之诲然鄙性於此却有所不安姑复任之若祸害之来未遽止此计亦非阖门塞窦所能避也季通徒步上道令人愧叹昨日又闻有毁乡校以还僧坊之请事亦施行彼巍然当坐者岂亦不谢客而遭此耶
刘公度
承书闻为况之适足以为慰患难如此乃是玉汝於成切宜强自振拔勿令颓堕为佳向来长沙时已觉意思不似南康时後来尤觉不长进今已议亲为谁氏此尤不可不谨季通声问殊不佳而其家未得的耗其季子【沈字仲默第三】在侍旁不知何故不以命之如所传今已两月矣交游四十年於学无所不讲所赖以祛蒙蔽者为多不谓晚年乃以无状之迹株连及祸遂至於此闻之痛怛不知涕泗之流落也
蔡季通
时论如此未见阳复之验自劾之章又复不咳晃怕壅咂男势必不免然命已下又不容不尽所怀见此草奏旦夕发行即束装俟谴矣党锢传何必读行且亲见之矣
某闻以台察文字已有褫职罢祠之命祠禄恰满余未被受亦未见章疏云何储行之书来说渠亦遭章说移学切恐亦不能不波及贤者亦可笑也
昨日归来意绪不佳几成大病向晚拥裘附火幸得少定方念未闻经夕动静忽辱手示忻慰律已领图志先纳上诸书及药容来晚上去面纳次此间书册在书几者一哥必知次第恐或要用即就请幸预戒之也里中恐有留委幸见喻既欲归黄沙想只取刘原路初欲先走莒口奉别今只宿市中以俟发程矣
彼中风土气候果如何地主既乡曲想必有以相处居止亦便安否乍到未甚定叠亦是常事少顷当自妥帖矣一哥前日到此云尊嫂曾少不安亦只是旧疾寻亦向安矣居晦来日就道某季子挈妇来归不免小冗漫附数字所欲扣者非远书所能致所可言者亦不暇究悉也唯千万自爱为祷居晦适相别因语之云贱迹不可知若得在岭右当得托余芘此非戏语已十分作此拟矣景建诗甚佳顾鄙拙不足当耳书中甚知敬服後生亦不易得似此会得人说话者也向曾说区淳者否似只是全道间人可试物色收拾之也知旧相劝杜门谢客者多鄙性不耐如此又已作如此断置固不复能顾虑也居晦必有弑阈易酉缸鞅ㄕ掠详知彼中动息也
章茂献【颍　先生之孙主簿某家藏】
所需庙议以乏人使令两日方写得了适有长沙便兵却托虞推转致幸视至但再读之颇觉当时匆匆词不足以达意不能无遗恨耳
某拜镌罢之命罪大责轻唯知感戴尚复何说第恨诖误旁人及遭重贬耳
刘智夫【崇之　先生之曾孙市辖F家藏X帖】
某方辞命召遽被恩除控免u月未闻赐报益重忧恐来书缕缕备悉至意区区本怀亦岂恝然於此世但恐盛阳微未容措手而已堕机耳反复谆喻盖已虑之袁丈前日相见於太湖恨其发之太轻反为t枉之助也以近事一二参较已是什八九分不可复出但所遣人未还未知端的耳
刘智夫
某前月望日遣人入都至今未还必是值祥祭一番礼数未得将上未知竟可得请否耳日间邸报迟缓近亦殊无异闻但编类奏一事恐有深意不知出於何人或恐偶然妄发未必思虑到此亦不可知耳闻近到城中恐有所闻幸子细喻及也机仲相见必E或云集贤曾於榻前及前日事如此恐须得一州郡但不知所传端的否耳周贵卿来相访云当赴省无力可办行计某不能如之何因其归谩附此恐乡里或前路有可周旋处得与留念幸甚
刘智夫
新除未厌士友之望然以足以优游除为请外之计但有江湖佳阙不可蹉过耳不然则自此一向直前捐身为国亦无不可但恐未得当此地矣做得未甚有益则又不若初计平平之为善耳某恳辞未获不敢固必但欲换得一小小军垒或谋议官之属为三径资不知诸公能许之否闻长沙颇费力得免幸也
刘智夫
某兹闻时事曲折差慰人意最是北内康复尤为莫大之庆宗社幸甚某再辞不获无可奈何只得勉强一行但心力短耗目昏尤甚未知果能胜此重寄否耳
刘智夫
某扶病此来已交郡事破坏空乏不可支吾皆未暇言而嫠不恤纬之忧有不胜言者奈何奈何版筑之计直当罢休但陶甓之费已六七万散积旷野之中若不收拾结{则此皆为弃物矣正自未有处也
刘智夫
某涕泣再拜恭闻至尊藁适サ垩倨万方痛缠普率况以孤贱蒙被恩私悲痛崩摧岂胜号诉想在朝之久尤当同此情也比来物情事势复如何人还千万悉以所闻见告滥叨藩守不能有以匡卫王室永负臣子之责为万世之罪人矣
刘智夫
某衰晚阔疏守藩亡状已不堪收召之恩矣忽於道间又被除目超躐殊甚岂所敢当已上免章却於上饶俟命若便得请即自彼而归亦不难也
刘智夫
再辞未允势须一行已入文字乞许且以旧官入对面辞新命矣若得改授次等讲官使得效其尺寸亦万幸也但事体已如此捧土以塞孟津恐未必能有益耳
刘智夫
某二十日已到家疲惫虽剧然溪山之乐足以自慰精舍功夫渐见次第远方朋友亦已渐有来者江陵势必难赴今遣人上奏恳辞计必得之或别有行遣亦且得免作帅也机仲竟不免不知何自而发卒章所论江陵暴政则将军都郎属耳燕王何自知之耶近事大者都无所闻徙宫祧庙改服诸议後竟如何皆幸详报长沙庙额已得之否赵主事如何渠更旬月须复往且得少须勿令触罢为幸吴彭二文学到都吴已年及只可得祠禄已托平父语南强早发遣之并烦道及尤幸闻又须关仪曹亦已为作季路书亦告为督之士老而贫尤可念也
刘智夫
近报所见至腊月六日矣未闻所喻之说但仲本书亦云然殊不可晓泰亨之世庸琐自当处外顾乃为此则其为虑亦过矣且使人如何可受邪小报沙世坚自请於朝得僧牒以治边防今具支遣之数申省如此则帅复安用此等事若整顿着便成痕迹只得力辞耳郑溥之遣人来亦有近事未有异於前日之叹岂惟不异正恐有不如矣
刘智夫
都下久不得书但闻未御常朝臣子之心殊不自安耳蜀相之召想已闻之不知何意也廷老归涂必相见所虑大概不相远也身在远外无从效尺寸但知勉修在已敬俟天命耳
刘智夫
得子约书闻已御延和非久当出视外朝也又云揆亦久以小事积累忤意近有随龙【阙】姓名人守楚者差除遂致不安中间有投匿名於省中专斥之复有客自王信州处来云闻已出六和复入居僧坊不知此数日又如何也境外传闻亦不一识者忧之不知果如何耳得书却殊不及昨来除命中曲折也此既不是为时势重轻而衰晚且得休息亦良幸尔
刘智夫
郭丈得上饶附来书昨日答之略言泉相举措虽不无可议然其向正之意亦多或当言路不可令以罪去不知渠以为如何纵未必尽以为然亦须少减分数也渠却云因从官夜对及台谏之去国者故特问之然不问孙刘而独问此恐亦不能无说也
刘智夫
所喻行止之计诚为难处且看所遣人还消息如何若勇猛直前便以头目脑髓布施亦无不可也邑中之事不知所闻如何其人见事明快颇分曲直不乐者\恐传闻或过当然亦不能无少失要之善良自安强猾者不便耳
刘智夫
近报相君已参告复给朝假马会叔竟以林和叔文字除职守润却召赵德老为版曹而赵俊臣移温陵恐当改除或得祠也林择之书云天官此一二宣对言语颇契合而得其书与其偈槟私杂胸ね庵意不知何也前日以书劝其勿深论细事如舍法之类得报殊不谓然方欲猜凵趿ζ洳恢务如此亦可怪耳
刘智夫
疏近方见之昨日见张宰云大坡亲戚过者能【阙】由婺女报复而然遂使前日之言不幸而偶中【阙】此纷纷又未知所底止也
刘智夫
时事後来复如何竟已清明坚定否诸公似欲便以无事处之何虑之浅乘此正当力为久远计耳诸公谁为可告语者想已不惮力言之也
刘智夫
外间诸传闻虚实相半要是大势已定其间小小变动彼其斟酌分数盖不草草政未足为吾道欣戚也
刘智夫
祠请度未必遂见元善说建议之人虽有睥睨之意而集议者佥不谓然或者又谓刘公硕年於状中涂去数字其人虽甚不乐而不能止今又徙官计且迤逦矣某中闻亦甚杌?此数日却无所闻然後生可畏各欲奋其才力以赴事功麋鹿虽走山林其命固亦有所悬矣如复从之不能预以为虑也陈彭杨项竟又不免子直数日前得书方引孔子微服事见教今乃悬鹑百结而不能自免亦可笑也里中今岁艰食一番纷扰今犹未定想诸人自能报去矣所幸早稻极佳公私亦多方盒艋蚩刹恢晾潜范琶糯尽且愿如此它皆有所不暇问也
刘智夫
湖湘闻亦得中熟诸事想不至甚费力然今时势如此亦岂吾人展布四体之秋耶官闲读书益进德业所可勉者惟在此耳一路官吏向在任不久不能遍知所知者略已举之矣但零陵丞彭铨者子拗侄人多称之深以不及为恨耳潭幕支使王善化令张维宁乡簿刘正学皆有才可使今尝荐之长沙丞管姓者【忘其名】亦可使善化尉吾姓浦城人者修学断事亦可观未及荐也潘叔昌在全州老矣方用得关状亦尝荐之方谋率诸司列言之而未及近闻林和叔举自代举主无气恐未必可赖今将满矣甚可念也李衡阳亦甚佳近见诸司荐之不知已满未也其代者即赵希汉却有才但当裁其过甚耳诸郡惟武冈是姨弟明敏有素政必可观亦幸之勿以厥弟为累也廷老法应相避何以处之渠为作湘西精舍已成恐有合求助处幸留念也元善益之德夫相继罢逐搜罗抉剔无遗力矣吾徒皆不可保道学文字h连隅落如武侯营垒非华宗浪战之比也辞职告老再上未报今必已有处分势须镌职罢祠但恐向上更有行遣耳【山谷说吴画佛入灭图中大魔王举措可发一笑】
刘智夫
邑中数日争战报复汹汹未定而罢书已至~不见邸报所喻文字得城中相识书云有之虽未见全文然意其必借此美名以行私意也德夫之说以此所闻参之亦有此理然殊非所望於萧傅亦可叹息耳南昌昨闻已移汪宣城而沈维祖者代之今此副枢之传又何谓耶然则三山果谁得之金陵闻尚前却未定计未必能力辞也叔通事竟不得所起或云即向来起事之人又云尝入城游说不效而归不知果然否也
刘智夫
乡里一番荒扰今方小定又苦雷风虑损秋稼嗣岁尚可虑想治下当不至此闻衢信亦自裕不知何独困我里也
刘智夫
忽闻季通声问殊恶令人伤怛不能为怀闻彦中居晦正之诸人皆已薄周之恐不能给归涂之费不知能为作江西湖南两赵漕书否其它沿路有可嘱者并D垂念乃幸之甚
刘智夫
适报机仲诸人检举奉祠宋臣得竟陵而复缴罢张岩复入台想皆已见之不知其间一二曲折果何谓也除目未颁然想已有定议旦晚当有闻也仲本得书否计自此未必遽敢越竟而东也
刘智夫
某前日走後山闻季通之柩已过翠岚遂过彼哭之悲不能自胜然人生会如此亦将不暇悲彼而自悲矣昨夕方归疲惫殊甚外事未有所闻但岁俭可忧所至皆然崇安山间有~收处细民不易可怜也尝以书语机仲令达此意於有位大蒙痛诋以为所损未见分数公私莫以为虑不当遽言又谓今夏缘官司劝喻桩米致上户发粜不得无以自存缓急之际官司自有常平义仓之积足以为备不当求细民之誉敛上户之怨【此皆其来语如上户无以自存者尤可怪也】不谓贤者亦为此言他尚何望耶
刘智夫
季通之传浸密而其家问竟不至不知何故如此必是遣人在道阻滞也诸书荷留念但归期恐亦难料盖所属官司有担荷未必容其自便耳
刘智夫
近报荷垂示比得机仲书今h呈但邑中不逞又以诡名诉储宰迁学於仪曹叔通亦为所指邑宰乃不敢唤上词人供对数日扰扰未知作何出场大抵所诉无一词之实词人乃学长卓定等彼固非学长然亦未尝出门也【然官司诸生无一人敢正其妄者可叹可叹】
与长儿书
吾昨日过遂昌今日方深追远之痛忽得汝书知与妇子俱安稍吾意吾昨日方被进职之命今日遣人下辞免文字江西指挥至今未到已据部吏状揭バ唤~词诉便作闲人调度矣但印记尚在身未得十分萧散只候命下便发遣回去台越之事不足深怪吾平生为学不得力只是先办得此一着如今\人扼腕时节吾心却是闲暇君恩民病虽不敢忘然亦有时节固非伯寮臧仓之所能为也陈了翁说人当自试以观己之力量今日真试一过耳叔昌得书却似未悉此意也吾已约子约来玉山相聚不知渠能来否渠书中说汪潘康叶诸公相问讯欲相见答书时冗甚忘记谢之可写报子约烦致意或能同来尤幸吾又欲一见潘丈及叔昌不敢坐邀汝可为禀看能来即又大幸也高刘二君亦为致意想便来相聚矣不及别书也汝想未能来且省出入彼人凶猾吾甚为汝忧之切宜深自防也渠岂能改过不可错拟只当益加戒心耳至祝至祝吾後七日可过衢州城外重九日次第可到界上住三日诸公若成来固幸若不成可早遣一介相报也
林择之【用中　文公之曾孙F家藏录稿】
古田亦小荒窘今年到处如此平父归说信州恐有剽掠者建阳江墩【邵武之境】近一夕为盗所焚气象如此而浦城渠魁州府止从配隶又闻中道而逸矣奸民愈无忌惮未知所以为善後之计也元履近日议论多如此如论人材尤要一种稳当不任事之人此不可晓要是本原不【阙】　　之多愈见畏缩耳
晦庵别集卷一

[book_title]晦庵别集卷二
钦定四库全书
晦庵别集卷二　　　　　　宋　朱子　撰书
胡籍溪先生
【以下胡德芳家藏】
昨日节略礼仪尚有二节可疑敢以求教书仪中云僖靖窘底晕鹘字粮窘嗡立举帘以俟前日见先生云古人用车不可升阶乃就阶下置车故有降自西阶之礼今既用轿子不知只就厅上否如此则妇先入轿然後降自西阶以出矣又妇既入僦家俚几疽匀氩患有举蒙首之礼未知今如何乞批以见教
文叔
妇既用轿子则只就厅上偃葱刖吞前上马举蒙首之礼温公不说少间检伊川集续报去也
举蒙首之礼适检伊川集有之乃未就坐饮食时行之今想已不及矣
程沙随可久【迥　以下沙随之孙仲熊家藏】
示及古韵通式简约通贯警发为多四声互用无可疑者但切响二字不审义例如何幸望详赐指喻又其间如积劭植囿浅昧七字恐合入四声互用例中不知何故却入此门亦乞见教麒之为极十之为谌似亦是四声例也近因推考见吴才老工夫尽多但亦有未尽处泛考古书及今方言此类盖不胜举也诗说见此抄写未毕毕即拜呈求教矣闻人丈顷年见之三山扣以诗中数事甚蒙知\但恨不得E尽其说耳豳诗之说则恐未然盖破斧以後诸诗未必是周大夫刺朝廷之诗此自小序之误耳它日缪说得彻尊听当为印证其可而掊击其不然乃所愿也所喻诗论十篇便中幸早见教为望汀盐之弊已极手直之策未为不然横为诸司所排使不得伸一方之民可谓重不幸矣晦伯书来所欲更张者尤广观此事势如何行得近闻诸司於旧法中减落一二小小縻费便谓可革宿弊以一杯水阂怀敌街火无以异於小儿之戏论甚可笑也孝经妄意所疑不谓汪丈亦有此说近亦条具数处并俟後便拜呈也四营成易正为易字即是变字故其下文便以十有八变承之再仂後挂即所谓再揲三揲者是又一四营也凡为四营者三乃成一爻为四营者十八乃为一卦此以积数文义求之皆无所碍不审尊意以为如何也月桩条对亦乞颐指录以见教此事从来只是得於耳学竟未知其端的也广西盐法近得詹丈书极以为便亦录得中间解折范容州子画一来而自彼来者无不以州郡窘乏为言不知的是如何地远难遥度传闻亦难尽信大抵近世作事利民者常苦於掣肘而不得行其为民害者则因循苟且上下尊守以为不可易设使便有姚元崇真有济世之术亦未必得如其意此可叹也又蒙别垂喻俞广文立二公祠之意使为记文尤荷不鄙但此事今日老丈在彼晚学小生岂当僭取而妄为之此决不敢承命若广文有请於门下它日文成区区得以题额附名左方亦云幸矣幸Q此意於广文敬笔以俟命也前浦城主簿任希夷经由请见幸与其进而教诲之其人有志於学守官不苟王漕亦令去请教也
程可久
附子为近世通用常药它人服之未见其热老丈乃独觉其偏有所助致生它疾此见平时所养之厚而所谓无妄之药者真不可试之验也二贤祠记前书已拜禀矣岂有大师在是而晚生小子敢肆妄言於其侧者乎况陈公平生只得一见若汪公则老丈游从之久投分之深又非小生之比恐不得而辞也因便寓此偶数日祷雨倦甚又积书问颇多未暇罄所欲言
向蒙喻及诗论前书拜请幸早寄示谬说已写就然尚有误字旦夕校毕拜呈以求教诲也易中七八九六之数何自而起说者虽\终未甚安不审尊意以为如何州县祈水旱政和新礼所不载而通典开元礼尚有可依放者唯乡村所祷全无所据苟且从俗於心有未安者亦幸有以教之也
郑尚书惠叔【侨　见莆阳所X稽古录後】
匆匆去国深荷眷存既行之後又知榻前开陈之力固知高明非私於某者然不能不以为也区区舟行冒寒阻风昨夕始到三衢更一二日始遂南去病躯幸可支吾皆余芘之及也乡在长沙尝得温公稽古录正本别为X刻殊胜今越中本欲俟成书奏御未竟而来又欲面奏行下取索则又未及而去每念此书温公所以愿忠君父之志更历三朝然後成就其论人君之德有三而材有五者尤为恳切不可不使圣主闻之不知可以一言及之行下本州取索投进否然不必及某姓名恐罪累之迹延及先贤反致忠言不得闻达也闻中司已兼读官幸更与议之同君举子拗罟共白之也程允夫【洵　以下洪正学X允夫家藏帖】
先集无人写得亦多是应用文字非吾弟今日问学所急故不送前书已详言何不见悉耶墓刻不敢忘幸且少之谯传非病翁所作乃原仲致中二丈见之其说亦有病非学问正脉也遗书中李端伯刘质夫所录极精可熟味之便见学问正当用力处矣
程允夫
某重念先世南来八人度岭今无一人在者而老人暮年穷约以不肖子与世不谐之故忧窘万状无一日舒泰遂以至此尤重不孝之罪每一念至此心肝如抽裂也
某家中自先人以来不用浮屠法今谨用但卜地未能免俗然亦只求一平稳处尚未有定论计不出今冬也所喻立户事无不可但先人已立户某又自立一户恐於理未安更详度示喻
程允夫
示喻为学之意此正克已功夫所当用力然犹是至粗浅处若不痛加惩窒非惟无以仰窥圣贤阃域恐亦无以自立於州里之间矣此甚可惧不可视为常事而缓於检制也上蔡之言警切至到真当朝夕提撕然论其细微则区区所愧亦已多矣尚何以为贤者观省之助乎今当彼此各致其功庶异时相见无所愧於今日之言耳观书或有所疑因便疏示闲时写得便可旋寄德和处此中时有便人往还也所谕向来解纷之意固是如此然亦平日持已不严故择交不审而责善之道又有所不至故其末流之弊至於如此此当深自悔责而速改之详味来辞似未有此意恐更当反复鄙言毋以前说自恕也所要文字正冗未暇致思斋铭亦已忘记又无草本要不必尔但得识之於心而见诸行事则为有以发於愚言矣祠阁二记皆不成文字但欲略见此义理故不得而辞来喻之云非所望於亲友间也近思已成尚未寄到到即附去中庸无人写得只有一本不敢远寄且亦未定不欲广传也定性书解在别纸亦勿示人为佳云谷记已写寄李文矣
程钦国【後更字允夫　以下新安汪逢龙X允夫家藏帖】
往年误欲作文近年颇觉非力所及遂已罢去不能留情其间颇觉省事讲学近见延平李先生始略窥门户而疾病乘之未知终得从事於斯否耳大概此事以涵养本原为先讲论经旨特以辅此而已向来泛滥出入无所适从名为学问而实何有亦可笑耳示喻苏程之学愚意二家之说不可同日而语黄门议论所守仅贤其兄以为子以来一人而已恐未然顷因读孟子见其所说到紧要处便差了养气一章尤无伦理观此想渊源来历不甚深也正蒙建阳旧有本近来久不曾见俟病少间当为寻问也然此书精深难窥测要其本原则不出六经语孟且熟读语孟以程门诸公之说求之涵泳其间当自有得然後此等文字可循次而及方见好处如今不须杂博却不济事无收拾也若果如此有味则世间一种无紧要文字皆为妄言绮语自无工夫看得矣近集诸公孟子说为一书已就又为诗集传方了国风小雅二书皆颇可观或有益於初学恨不令吾弟见之又恨相去稍远不能得吾弟来相助成之也
程允夫
表叔墓刻不敢忘重烦督趣愧恐然此尚有少曲折异时得面论而後下手乃为稳当先集亦难於出之正亦有所疑耳吾弟近所为诗文有可寄示者否某向到湘中所语甚多然皆草率不足观谩令大儿写拜魏公墓一篇去此等闲言语正使~出亦何所用况又不能佳乎然姑以寄意焉可耳
程允夫
观志观行此章上蔡谢先生言之最详尽大抵圣人本意只论孝子之心耳至於事有不得不改者又出於不得已非其心本然也此义亦通上下而言不必专指人君也
天命之谓性则通天下一性耳何相近之有言相近者是指气质之性而言孟子所谓犬牛人性之殊者亦指此而言也
自圣人言之忠恕即道也曾子之言是也自学者言之则由忠恕可以至道也子思之言是也二先生及上蔡论此详矣宜深体味之不可只恁麽说过
浩然之气大刚直当从伊川之说更宜深思必有事焉而勿正心勿忘勿助长此固是下工夫处然於此须识得个本体始得明道举鸢飞鱼跃活泼泼地以为与此意同须要识得方有下功夫处不然才着意便是正才不着意便是忘无有是处
圣人之於天道详来问似看此章大意未分明摘句理会宜其不通
心往一段语皆有病心固未尝亡但人舍之则有时而不自见耳所谓道心惟微者此也
程允夫
闻以职事忤上官暂移他局不知所争何事若所当争乃见所守此外荣辱不足道也昨误闻刘智夫得江西仓台即以书道吾弟及一二知友姓名得其书乃云虽出妄传然已为转语王南强矣计必能相知但未知新宪为谁耳此辞职告老皆未允而向来阜陵异议之人赵詹皆已行遣此独漏网有所未安已上自劾之章矣上意必无他但势必不免於何刘之口亦已判然於心不复为求全计矣
程允夫
某病脚恰一月矣尚未能履地而时论又攻之於外因知语默之有时然语已在前矣今欲默之能有所及乎学徒不欲一旦尽遣恐或反致张皇然已不多自此来者勿受可也尾之喻已悉然V陶宥之而尧曰杀之毋乃两失其职耶
彭子蕖竟昴辍∫韵轮固弥孙b家藏】
中间传有召节固疑其非美意已乃不然方以为喜及承惠书又知开府以来经理次第尤以为慰然以时势料之亦决知其不能久既而果闻已有奉祠之命矣却不见有文字想又从中而下也此在高明无所轻重但鸣吠狺狺日甚一日其势必须大有处分其祸不止於|绅而已也想以此故亦未能释然奈何奈何某今夏一病几死亟上挂冠之请并辞近职蒙上厚恩未即听许将欲受之而去岁曾议陵者例皆获罪自惟狂妄不应独免遂以自劾章上计今已有行遣顾地远未即闻耳闲中读书却有味但目已偏盲其未盲者亦日益昏披颇艰耳缘此闲坐却有恬养功夫始知前此文字上用力太多亦是一病盖欲应事先须穷理而欲穷理又须养得心地本原虚静明澈方能察见几微剖析烦乱而无所差错若只如此终日驰骛何缘见得事理分明程夫子所谓学莫先於致知又未有致知而不在敬者正为此也锵诸书亦多是发此意下问之意但以此说推之则其受病之原与夫用药之方皆可见矣雄附远寄良荷扶衰之意茶五十饼漫附回使以供粗用背时可笑大率如此也芗林逝去在渠高年固无恨但後辈失此典刑亦自可恨也舟御不经于越否亦闻之否度不免一南辕得免u峤幸也茂献必相会贱迹既不自保又深为诸贤忧之夏中之病由此增剧中间幸小定今又复作人谋不可及矣奈何奈何
彭子
得张元德书窃闻大湟汛卧フ陆竦彼凹堇锩乓诱Ч橄胍环应接有不能免者然自此杜门少休神观益得玩心卒究大业安知天意不以是玉汝於成乎愿益勉旃以慰期望零陵经由颇得从容否复有一书幸为遣致得不浮沈乃幸
孙季和【应时　以下季和之子祖开家藏】
某到此缘所请未报邦人恐虎兕复出於柙邀留不得去已申省且留此矣黄岩粜济得伯和诸公在此商量虽未有定论然亦当不至E脱但水利一事诸公以为非得一见任官主持不可下手某已拨万缗今使与食利人户兴役矣诸人欲得贤者复来见欲差出县丞却烦吾友摄其事主此工役不知可来否专令此人奉问幸子细筹度见报若不稳当则当别为申奏专差措置水利亦无不可但在贤者之来与否耳【如不可来幸为计度见任官中有何人可委谢户如何欲烦询之不知渠肯来否】此事非小若得黄岩无水旱则邻邑俱无饥馑之忧向後乞得钱更增益之耳【度本路水利未有大於此者】余姚之旱与上虞分数如何幸博询见谕
孙季和
烛溪萧寺顷岁盖尝一至其间今闻挟书过彼亦有学子相从不胜遐想也精舍诸题悉烦着语属意皆不浅三复叹想恨不即同晤言也此来观书日用必有程度及所得所疑有可见告者因来及一二以发讲论之端为幸
孙季和
来喻谆悉备详为学次第甚慰所怀大抵学者专务持守者见理多不明专务讲学者又无地以为之本能如贤者兼集\善不倚於一偏者或寡矣更望虚心玩理以居之卒究远大之业幸甚
武夷佳句足见雅怀更求小诗数篇暇日见寄
孙季和
先志不敢忘但以家居困宾客无缘得就今既之官却恐应接稍希可以具藁便并送崇礼处令转致也但书石须更属人盖目昏殊甚不堪此役一破例之後求者继至无词可以却之朋友间如杨子直书尽有法如不识之当为转求也
孙季和
示及易说意甚精密但近世言易者直弃卜筮而虚谈义理致文义牵强无归宿此弊久矣要须先以卜筮占决之意求经文本意而复以传释之则其命词之意与其所自来之故皆可渐次而见矣旧读此书尝有私记未定而为人传出摹印近虽收毁而传布已多不知曾见之否其说虽未定然大概可见循此求之庶不为凿空强说也【如元亨利贞只是以卜得此卦者大亨而利於正耳乾卦彖传文言乃孔子推说非文王本意也又尝作启蒙一书亦已板行不知曾见之否今往一通试看如何】书小序不可考但如康诰等篇决是武王时书却因周公初基以下错出数简遂误以为成王时书然其词以康叔为弟而自称寡兄追诵文王而不及武王其非周公成王时语的甚【吴才老胡明仲皆尝言之】至於梓材半篇全是臣下告君之词而亦误以为周公诰康叔而不之正也其可疑处类此非一太史公虽用其体而不全取其文如商纪中所载汤诰全非今孔氏书也虽其词乱不若今书之懿然亦见迁书之体或未必全是师法书序也【按汉书迁尝从孔安国受书】大抵古书多此体如易序卦亦是此类若便断为孔子之笔恐无是理也先墓志文不敢忘但为归来悲冗中未暇落笔今当少暇旦夕得成当并寄叔度转达也记序诸篇大意皆正当而词指清婉可喜此虽余事然亦见游艺之不苟也入蜀不过荆门否近得刘德修一书今有报章并书册一匣寄之烦为带行达之此公未识面而书来极勤恳前日之举全类东汉诸贤计虽甚E而其意则甚诚切矣亦可敬也恐帅君以A家之故不能无嫌须调护之此非为刘乃为某计也可叹可叹
孙季和
某衰老多病益甚於前今两足拘重不复能动已两三月矣度气血已衰无复完健之理只得未死且尔引日已为幸矣然世道如此臭味凋落日见稀少亦何用久生为也【久欲告老今方及格不敢自请而外郡不为保奏只得一申省状亦且发去或者恐触祸机然不暇顾也】向承喻及祠记碣文以例不敢为人作文字遂不复曾致思所示行实诸书亦已卷藏不在目前自此或有便别为写一通来暇日试为整齐看如何然必三年然後出之时运固叵量但恐薹墙鹗不能俟耳祠记亦然但子游之封在唐为吴侯在政和为丹阳公而淳熙所颁祀礼乃为吴公盖十子皆因唐之旧自侯而公然不知何时所加顷年曾为申请礼寺行下亦无的文今纳长沙所刻一通去可试考之也尾无可讲说之云可为慨叹此固无复可以及人但不知年来自己分上工夫又如何似闻颇留意於诗文此亦恐虚度光也有如衰朽至於今日乃始追恨向来之懒惰今欲加功而日子铺排已不遍矣此当以为戒而不可学也
孙季和
昨需祠记本不敢作以题目稍新不能自己略为草定数语漫录去度未可刻以速涪城之祸幸且深藏之也
孙季和
史公入觐不知复何所处礼毕亟归亦佳事也某去秋以病请祠不遂此间亦可少安而忽有长子之丧悲痛惨怛无复生意请祠诸公已相诺而未被命计旦夕即去此矣久欲遣人至越中而未暇及今始能作书而迫行匆匆又不暇详悉所委文字亦未能遂就然不敢忘异时未死终当如志也新刻数书各往一本崇礼兄弟欲各寄一本而偶尽遂不能及亦不暇作书只烦为道意也宁海僧竟如何秉：玫缕袢葶灭於此可验试寄语招呼之若其意坚可率朋友合力助之以成其志亦非细事也
刘子澄【清之　以下庐陵胡翼龙X静春家藏帖】
昨承有召命深以为喜然亦不知行止之计偶到城中黄子来相寻具言近况为慰但求教竟不之领又以为恨比日伏惟于役有相今或已至任所矣奏对得以伸吐所学甚慰士友之望正学以言而不失浅深缓急之宜在贤者必已讲之熟矣黄子又说颇欲多所论白此恐徒取草野倨侮之讥而匆匆晷刻之间势必不容详细反复则是无故檀バ\事之机纷冗错杂而终无感寤之理不若略举大体切於上心者专指而极言之幸而开纳固为莫大之幸万一未即听从亦足以为之兆异日犹可寻绎其端绪而终其说也它则非闲人远书可以一二指陈者在明者熟虑而徐应之毋为匆匆以致後日之悔也黄子又说见问人材之意此等事度非吾辈事力所及正不须太遽也
刘子澄
某幸如昨但伯恭逝去令人悲痛不可言昨尝以子约讣告作书宛转托子静送去相报近闻渠已入浙此书恐未即达然讣报中必已见之伤悼之怀相与同之也去年方哭敬夫今伯恭又如许吾道之衰一至於此不知天意如何吾人不可不自勉未死已前协力支撑也某在家应接随分扰扰偷闲修得中庸及孟子下册孟子得公度卷子甚济事也今且修此经书通监看将来如何恐心目俱e未必了得终遗恨於身後耳西山长句及还家四言意象萧散吟玩不能去心欲作数语奉答自觉意思局迫恐不能佳此是膏肓之病不知如何医治得平闲暇些子庶晚年身心稍安乐也沅y令兄墓表草定纳呈不知可用否公度何为至今未归报中亦未见所拟官何耶曾子跋语并往归来方得细看虽杂篇所收不如前意思终是好本子见录未得附还更有一二处当略修耳近思续录俟旦夕看毕奉报第三录亦佳但如此编录得无劳心否因看书所得随手抄录不妨若作意收拾搜寻布置即费心力亦须且省节为佳也盖中年精力非少日可比不可不爱惜耳诸葛学须静也全文告因便录示千万荆州论语甚改得好比旧本大不相似若不死更长进深可痛惜伯恭详审稳当有余却不及此公俊伟明快也韬仲不苟如此不易其兄晦伯亦甚好它日皆未可量也子玉不闻问旦夕有尤川便当寄书与之择之何为至今不见归直卿近遣人来纳币甥女不成却是某女子也渠来春同为金华之行今既闻伯恭讣决当如约某当一与俱往哭伯恭亦不欲爽前约也郑景望亦殊可伤前书当报去矣陈正已今在甚处公度当已归来春之约不知竟如何也某忽随例沾误恩念有罪无功不敢受又昨奏与献米人推赏诸公不为施行前日不免於词免状中极论其事递中得周参书亦於报书中恳之未知竟如何闻江湖间水旱螟蟊民已荐饥不知州县有无措置然今年比之去年事体尤不易也庐陵当不至此此间却差稔但剽掠公行甚於常岁州县坐视不复介意此亦殊可虑耳眷集中外俱安诸郎一一佳茂爱女夭折可伤平父次女与泰儿同岁向许议昏近亦不育其女幼而解事甚可惜今此儿未有亲不能不挂怀抱耳向丈得书却来说及芗林集要序甚恨未得见也序文岂敢僭易然此却好题目但恨晚辈不当作又苦心力衰畏作文字耳景阳明年且在致远家否向见其说话意趣尽好恨不得E曲讲论今既相远又无由得相聚耳向得书朱君岑何字偶不记忆更告批喻彼中交游学生并为一一品题以来尤幸史老所荐皆J东知名士亦不易但陆子静亦入此保社不知果已行未耳惠况纸墨笔帖良以愧感无物可寄祭礼及二小书漫往幸收之昨得延之处祭礼三家方属郑丈补入而渠已物故旦夕更属新将也弟子职女戒本各为册而皆以杂仪附之【令人家小儿女各收一本读诵为便也】今此册为印者所并又缺杂仪一本不容复改然此无多字致远更能锓版流行亦教化善俗之一事也但女戒向见伯恭说欲删修一两处忘记问之不知向来曾说及否吕氏二书似亦可刻并广之也
刘子澄
某还自莆中道间大病几不能支卧家月余幸未即死然神气衰惫比之春中又什四五矣云台将满方欲俟批书毕遣人宛转致恳复求旧秩忽尤延之送欣茨嗣沙廷检举直差虽似小小行遣闻新揆却甚以为恩意亦为一番劳扰但去冬案後收坐未曾决遣不知此又折得过否耳只恐反露Q索触着骇机亦复任之不能深以为忧也王漕送示二月十一日手书三复喜慰不自胜但赵南纪云长沙中冬已见报而老兄正初始得知之何其晚耶今自劾之章复久未报不知何以处之要当极力再请以得为期得朝士书皆云尔其相m慕而未相识如张元善者尤拳拳也先圣象荷寄示然此乃湖学所藏昭陵赐安定本向见陈明仲有之因托定叟传得其温良恭逊之容比此又精善恨未得令兄见之也所谓子者相传是伯鱼薛士龙亦云恐湖学当有所传也偶有便人草率附此不知书到时朱N皂盖已在甚处所欲言甚\例不敢出自觉近日意思颇似向来所甚恶者喻玉泉之论矣年力颓侵志不胜气至於如此可惧可惧
爱直记文甚佳昨日拜鸿庆信嫉靡唤~云旧京原庙久烟尘白发祠官感慨新北望千门空引籍不知何日去朝真年衰易感不觉涕泗之横集也
刘子澄
吴大年附到春间所予书足以为慰比想经暑涉秋尊体益佳健但不知求去不遂之後诸事又当如何想亦不以此而改其度也细读来书似於此未能忘怀独蒙记忆之语又似戏谑病根依然故在也克已工夫不是易事愿益加意而勉焉则区区之幸也
王子合【遇　子合之侄孙熔家藏】
前书所喻祭礼之位昨因尝以为疑但不如此又难区处若只祭三世犹可以曾祖考妣居中而祖东考西然东位考妣之坐已自难设【祖考东而妣西则妣坐迫近曾祖不便考西妣东又与今人坐次相反】若祭四世则一位居中二位居东一位居西殊不齐整【两两对设又似敌礼不分尊卑】况左昭右穆亦是异庙而庙皆南向即与今人相向设位不同又相向设位则舅妇之坐东西相见亦甚不便似不若只以南向西上为定之为愈也
刘共甫
【以下胡德方家藏】
自领鄂渚所赐书後一向不闻问或云体候尝小不快不知所苦何恙浅深如何远方无由得的信徒有悬情耳比日秋凉伏惟忠勤有相钧候万福向来微恙失去久矣宰路虚席国论一新几微之间安危所系\谓明公宜还钧轴尚此迟迟不无觖望然上流之重当此之际寄任亦不为轻更愿进德爱身审於举措毋使中外窥觇有所窃议此为增崇望实镇服夷夏之本甚恨相望之远不获以时密罄所怀虽在荒迷不忘忧叹耳区区过计以为万一气体小或未复故常则塞垣高秋不宜久处伏惟深以家国大虑为心勿为目前华靡细娱牵制叨嵩蜢洞瞬荒汛σ涌酌髟窀菊得丑女奉身调度人所不堪彼其正大之气经纶之固已得於天资然窃意其智虑之所以日益精明威望之所以日益隆重者则寡欲养心之助与为多焉某自罹祸罚号慕之余无复事事稍得温习旧学苦淡寂寥之中时有丝发之见乃知前日所学问者极为草草而欲以此仰希圣贤下脱尘俗亦以难矣方作书为钦夫言之想其未免於此也然此事自古圣贤近代先觉言之已详病在学者自立意见别作一般主张耳其详非面莫能究顾所谓寡欲养心者其大端也不识高明亦有意乎荆州闻极荒凉无贤士大夫可奉谈燕人心至危恐久流放难复收拾愿日取古圣贤书熟读深思以物j之蔽幸甚钦夫造朝後至今未得书不知所论如何想彼却时得书也
刘共甫
岁前尝以书附族叔司理除夕得书云开正方得行今不审已达未也此叔年已碍选格今该庆恩恐可参部得少垂念幸甚渠亦非敢有过望也旧瓯宁宰刘元升者不知曾识之否其人洁廉晓事再为瓯宁事办而民安之前後莫能及近宰新喻无故为程泰之按罢客於临江贫甚几不能自食江西人士皆称而怜之如此人者苟未有所归亦可召而使也前书所禀孙教授者果何如近复细读其文必自重而不苟合者似此一等人恐又当降意求之若俟其仆仆以求已则终不可以得之矣此有邵武守杨獬浦城宰吴燠政皆可观近以事涉其境见其士民交口称颂浦城之政细民尤安乐之两人皆有文学非俗吏它时恐亦可备使令幸略记之也安道此来未及相见浦城为守侯所窘渠来始安迹建阳科敛烦扰首劾治之此两事甚佳也钦夫岁前得书为政之意甚美但所请与诸司均节一路财赋者不知者必以为侵官不知终能协济否所论盐法利害颇与闽中相似渠但深排钞法而以官般为善不知官般果能无弊否其求访人才之意孜孜不倦不自以其才为可恃而留意於此此尤可敬者使当世王公大人一皆以此为心不俟人之求已而汲汲於求人则天下岂有遗才废事乎甚可叹也
刘共甫
私门不幸老妇自去夏得疾荏苒u年疗治无瘳此至後一日遂至不起痛悼凄切不能自堪加以幼累满前将来百绪便有不能不关心者尤非衰懒所宜未知所以为计也昨闻尊体微不安深以忧念及此奉告乃始释然请祠未遂又闻继有劳赐之宠此盖事功较着圣明深知虽有谗邪无间可入或者不复久劳於外矣然想亦未免再请也某祠敕已下适此衰尚未及拜受闻昨来诸公将上辞免文字上复有除职之命幸诸公白其不可遂止不尔则愈见颠沛然圣恩深厚何以论报唯有修身守道以求无负宠嘉之意而已钦夫得书云长沙传闻某病消息殊恶此虽非实然亦竟遭凶祸可怪也又具道其经理财赋之详此足以惠一方矣但赵漕去时意象甚不平不知今相见後复如何也昨蒙喻及徽绢文字不知曾为剡奏否更得留念幸甚盖虽已有为之者更得一言之助则尤有力也近时郑监对策事想悉闻之明主可为忠言自是士大夫顾望蓄缩委曲避就养成今日之势今又自彼上言之後寂然无复继者消长之几正在此毫厘顷刻之间益可寒心计高明虽在外服未忘根本之忧亦当拳拳於此况望实益隆眷礼益厚则图所以收拾人才纪纲政体者其本末先後必有一定不易之论区区於此更望勉旃千万幸甚祠祀责沈二刻拜赐甚厚但记中默契於中者矣作也字不知尚可改否缪文本不足以发挥崇德尚贤之意读之既久愈觉纰漏益增愧耳责沈之义昨已报平父正为子高沈姓耳承许续致只得未背者尤便也别纸垂喻永隆葬事具悉尊旨但彦集於此正自忧劳唯恐不足以集事【但素不更事凡百过於忧惴急迫而已】不审高明所虑何自得之自此窃恐听言之际更当每加审谛使忠贤日亲谗慝日远则久大之业粹然无疵不独施於州里亲族之间者其爱憎贤否各得其当而已僭易皇恐余隐之事前日已尝具禀二孙之禾恐止可拨四百秤盖宋家所收自不多若可少增恐亦不可过百秤也唯是隐之父子不解事来此干预宋家产业出言不逊【其子尤甚】恐将引惹方氏复来生事已令陈吴二妇作状经府告示之矣此非得已不审尊意以为如何
刘共甫
过崇安日首诣三里视彦集所开地冈峦形势目前无大亏缺而水泉涌溢殊不可晓问之邑人亦无一人能言其所以为病者但谓开圹太深使然今若移穴近高而浅其圹则无患矣此语使人不敢信因语彦集莫若更呼术人别卜它处此数日亦未闻有定议政恐不易得耳然留彼三日三往谛观亦觉形势有可疑处所以致水盖非偶然顾高明未必信故不复白直论日前所处曲折耳想闻此亦深轸念也
刘共甫
杜门如昨无足道者但传闻淮北音问不一心窃忧之及问平父云屡得近书初不及此则彼为妄传矣然事之可忧者正亦不在是也近一二士大夫斥言近习无所隐避上亦嘉纳但崇信如初略无变改之坎恢又是何人陈此秘计欲以柔道不战而屈天下忠义之兵彼自为谋则巧矣而为国患日深奈何昨承委撰王公集序已尝具禀恐不能事以病高明前日偶与平父诸人小饮醉卧中夜少苏因不复能寐感慨俯仰之间若有开其意者忽得数十百言蹶然起坐取火书之窃意以是为王公集序若可无愧但未知尊意如何耳【闻莫子齐所作行状甚详故序文中及之得求一本见寄为幸】今属平父附便拜呈恐不中用却乞示下当略改入题处别作跋语为某之自言者授其子以见区区或粗可用而有当改处亦告垂喻曲折当如所戒也平父昨令与伯谟说招致之意近闻复当少缓亦已报之矣渠既未成诣门下欲邀来此相聚而乡人子弟不可率贫家又不能有以资之度其邵武亦未必有相聚处贫悴日侵殊可念耳
元履之弟诚之者中间得所予赙金数年贸易稍有资聚今秋因索债殴人邂逅致死遂尽索所}又举贷以继之然後得脱今一房四五口立见狼狈殊可怜然无术以褐往时元履病中亦以此弟见属今无如之何亲旧向来干扰殆逃植蝗莞从星氩簧笫嗝芑蛴胁环阎惠得赐哀怜千万之幸然渠初不敢有此望更在裁处也
何叔京【镐】
持敬之说甚善但如所喻则须是天资尽高底人不甚假修为之力方能如此若曾以下尤须就视听言动容貌辞气上做工夫盖人心无形出入不定须就规矩绳墨上守定便自内外帖然岂曰放僻邪侈於内而姑正容谨节於外乎且放僻邪侈正与庄整齐肃相反诚能庄整齐肃则放僻邪侈决知其无所容矣【既无放僻邪侈然後到得自然庄整齐肃地位岂容易可及哉】此日用工夫至要约处亦不能多谈但请尊兄以一事验之俨然端庄执事恭恪时此心如何怠惰颓靡涣然不收时此心如何试於此审之则知内外未始相离而所谓庄整齐肃者正所以存其心也
廖子晦【德明　槎溪刻於绍州州学】
去冬尝苦臂痛累月不能诎伸今幸少安又以武夷精舍初成不免与诸友朋来集甚恨贤者之不在是其溪山之胜言有不能喻也祠记见属所不敢辞但此间扰扰俟还家草定寻便寄去只恐子晦官满不及刻耳朱舍人进用正当秦范之时画策事却未闻说者必有来历可考也向见锵家本画象服紫当是提宪所借明道庙象服绯但伊川不知所服向来南康只用野服盖伊川晚年已休致可不用朝服也二先生朝服当时未有履只合用Y了乡饮酒礼石刻本所未见也所寄文字碑刻留家间未见而来书不及其名件不知果何书也近思录字大甚便老眼有便幸寄一二本
魏诚之
【元履弟　胡德方家藏】
志文所改大者如此其它悉如来喻填补矣爱君忧国已云有志於当世足以见之此等事太切切言之又似出位也奉亲人之常行若一一纪载则日用百事皆当悉书矣兴利除害k人之急如所载请移粟恤亲旧之事便是更不必重出矣隆兴乾道时政议不知是何书顷所未见大抵此等皆非草茅所当言者表而出之恐益生病不如为泛辞以包之也俚俗谓坂为富如此间大富藉富皆坂字也向见荆南田官说营田处地名长富即刘先主为曹操追及处史所谓当阳长坂也然则以坂为富南北通语要之见於文字当作坂字也
汪时法【大度　婺州有X帖】
别後不能一奉问但闻裂裳裹足远送迁客为数千里之行意气伟然不胜叹服未及致书忽辱手示获闻此日剧暑客里殊甚尤以为喜子约此行无愧臣人之义而学士大夫粗知廉耻如仆等辈有愧於彼者多矣闻庐陵寓舍有园亭江山之胜又得贤者俱行相与讲贯亦足以忘其迁谪之怀也
向伯元【浯　以下伯元之孙公永家藏】
承乏半年了无善状求去不获又未敢遽复有请凛凛然日惟得罪於民是惧它无可言也至此刻得周子象图书说赋凡五种并叙古千文重立直节堂记跋尾等率易各纳一本敬夫为记锵祠堂子澄所书亦并纳呈更立陶靖节刘凝之道原李公择陈了翁堂方求记於尤延之尚未到也得子澄书云书府有康节先生墨甚奇辄欲就请摹刻以垂学者只一两月可了即专人还纳也
向伯元
春老夏初伏想林居幽胜有足乐者承喻玩意论孟之书尤觉有味恨不得从容侍教於前也某不量E拙轻出从事无以补报县官而乖忤贵臣几蹈不测赖上圣明保全至此且幸未至颠Y然殊未敢自保也去冬病臂近方小愈然犹未至脱体呻吟之暇旧书亦有一二学者相与讨论足以自乐独念远去长者之侧不得讲去所疑消释鄙吝为恨耳
向见子澄说书府有康节书陶公诗地远不敢借观但时时想象此题目已觉清气逼人也
向伯元
纸尾批诲饮食必祭之说旨意深厚不胜叹服盖所开警为已多矣君祭先饭先儒旧说盖本如此近世乃有以为君祭必先黍稷者若然则其音读亦自不同盖如先儒之说则饭音上声而为食之之义如近世之说则饭为去声而指所食之物二说虽若皆通然细推之则恐先儒之说为长盖为宾主之礼则主人先客祭然後客祭主人食而後客食今既侍食於君则不敢当此礼而子之於父臣之於君饮食必先品尝之而後敢进亦礼之所当然也故谓侍食者於君之祭也而已先食之其义各得若如近世之说则君祭之先後有非已之所得与者且祭之先後自有常礼上下同之不必专言君祭乃先饭也鄙见如此不审尊意以为如何昨承喻及尝见大学鄙说近有修定本张君抄得幸试取观有以见教千万幸甚
向伯元
某顷叨除用出於意外恳辞幸免犹然复忝郡寄上恩厚矣但年来目疾殊甚恐不复堪吏事免章再上谅必得之也子澄去秋以书来告别方此忧念继得公度书乃知遣书之後不六七日遂至大故发书一恸痛不可言然至今未能遣人奠之日以愧恨也交游凋落如晨星矣复失此人吾道亦殊失助也
向伯元
三数年来无日不病而今年为尤甚神思疲惫筋骸纵弛饮食不至大减而肌肤消削日就枯槁蒲柳之姿望秋先殒每闻老友聪明轻健过~於人未尝不叹卫生之有经而愧谨疾之无术也祠禄将满未敢再请而朝廷记忆遂有鸿庆之命杜门窃食虽若可以终身然旧京原庙隔在异域每视新衔不胜悲愤之填膺也临江张洽秀才迂道相访後生有志不甚易得因其行附以此书并令请见幸予其进而教诲之
向伯元
蒙寄示先正遗文敛G警诵不觉终篇窃惟忠义之操高尚之风生平之所想象乡往而不得见者今乃得窥其一二大者於翰墨文字之余何其幸耶蒙需跋语晚生岂敢僭越然不敢不有以见区区慕用之私也胡公汪公皆人物标名论一定谁得改评时事传闻有足忧者每念扶持三纲之语益令人感慨也
蒙诲谕格物之说不胜悚仄前辈立言岂敢轻议但以河南夫子所谓物我一理才明彼即晓此者观之即宛转归已者似稍费力耳兼穷理功夫亦是且要识得事物当然之理积久贯通之後自然所行不疑而实理在我隐微之间亦无私念河南所论条目甚明恐亦不必事事比拟然後为得也又反身而诚乃躬行之至无一理不实有於吾身非为一时见处发也鄙见如此不审高明以为如何无由面请因风不吝垂教千万之幸然张君所传大学本子近日又多所更定稍觉平实恨未有人写得拜呈也
向伯元
山间少得过从目昏不敢读书旧学隳深以自叹然闲静从容却觉意味亦深长也昨得子澄书具道昨寄武夷佳句深有教督之意再加绎乃悟微指不胜感佩之至近闻汀剑之境有啸乱者官军挫Z势甚可忧贫病支离彷徨瞻顾未知税驾之所奈何奈何
御书古文孝经有墨本否欲求一通此书无善本欲得此正也
向伯元
某祠官秩满比已再请闻诸公已相许旦夕必得之又且藏拙休息病躯何幸如之尚恨贫窭未能即挂衣冠景行高风耳昨蒙委撰先集後语不揆荒拙率尔草成今附便拜呈恐有未当幸却垂喻容改定也晚学不当僭易迫於嘉命不敢辞耳
向伯元
昨以所撰先公文集序藁本拜呈未蒙镌改方此悚仄今奉教帖反得褒赏之词此岂所望也子澄相爱又素多可其言恐亦未为不易之论更望详之有未安处却幸指示乃可传远耳子澄新除知识多以为疑闻吾丈亦有着甚来由之语此至论也然尚幸阙期未到得且从容耳子卿官期必不远未及为书极怀想也景阳得时亲几杖甚幸真足以销鄙吝之萌矣
向伯元
周公去相尚留义兴岂过妇家少驻耶近方寄得一书问讯之劝其速归不知今已出江上未经由必相见当能道所以然者某不恨其不早去恨其不勇为也天下岂有兼行正道邪术杂用君子小人而可以有为者去岁入都时已知其必有今日之祸无疑矣
令子知丞归来文字竟足未耶今时诸司文字多为有力者所取至或同僚数人同署一纸而胁取之者此与法令所谓恐喝取财者何异火色如此平进者何自得之正当量分自安想贤郎熟闻廉靖之教其必有以处此矣
向伯元
某向来妄意作一二小书初不敢以示人近年自觉昏愦不复更有长进有欲传者因以付之今纳四书五册仰尘燕几恐有悖理幸望指教尚及镌改也
向伯元
子澄竟以荐贤遭论与某去冬波及之章正相先後但渠在郡与闲居不同昨闻俟罪D祠未许此恐当力请而归乃佳不审尊意以为如何近得其书甚恨不能早追长者之後尘也景阳何故却归庐陵久不相见不知後来学业如何也
向伯元
某衰病之余去秋复有哭女之悲支离凋耗益已甚矣昨叨除命一辞不获方欲春深阙近力申前请而代者忽以章罢便有奏事指挥闻命彷徨不知所以为计已专人致恳不过旬日当有决语万一未遂即不免一行祈哀君父庶遂本怀耳江右之形势必难勉强也子澄去替不远丑正之人又以忧去意其可以善罢从容而归今乃竟不得免又且便着道学两字结正罪名世路如此岂复更容着脚不如且杜门读书只作残年饱饭之计庶无後悔耳所恨相去之远不得时扣函丈日奉诲言以涤尘襟销滞吝此为恨恨耳
黄僖压槿山赴马帅之招今秋漕试计也後生辈未忘进取为此计较亦复可笑耳前所纳诸书有不当理处切幸指教易数比之诸家已极简易要非侍坐从容不能究其说也宠惠镜川墨拜领镜谨置之对坐常以自照如长者俨然临之不敢不起敬也
林井伯【成季　以下井伯外孙方之泰家藏】
某碌碌如昔近旬日来讼牒顿希可以藏拙但经界指挥未下不知竟如何昨夕地再震不知彼中如此否赵帅有来期未此但闻帅司已发牌印去它则无所闻也经界若行欲挽退翁仲则一来但其地皆烟瘴之乡不知二君肯一来否烦为微扣之别有有精神耐劳苦肯任事而能戢吏爱民者不妨更为寻访喻及此或亦专人去约此不厌人多分头勾当庶事易集也
林井伯
示喻福公令孙好学之意甚慰鄙怀昨择之书来亦尝及此遗书中间编得草本未曾写净兼亦止是记得诸公行事大略若欲究其学问根源则不如读其所着之书为有益也伊川先生多令学者先看大学此诚学者入德门户某向有集解两册纳呈福公其间多是集诸先生说不若且看此书其间亦有少未安处後来多改动旦夕别写得当寄去换旧本也
陈公令孙之字谓何幸批报近思录亦好看烦并为说达之也
林井伯
承喻诸贤肯来之意尤以愧荷但指挥至今未下闻有阳操两可而实力沮之者此虽两郡贫民之不幸然使区区之愿不则亦拙者无穷之恨也蔡周诸君虽未识之然既为贤者所称已笔之於简矣惠安文字此正以臬事之故不敢数与之通问无由可致力也某前月脚气大作两旬然後愈又苦臂痛中间小愈今复大作作字如此它况可知它不可意者甚多已专人求去矣
林井伯
某衰病发歇不常医者以为风气非脚气似亦有理此数日来却幸小定然亦未敢自保也经界之命虽下然已後时恐妨农功未敢下手又不免费分疏尚恐有避事饰词之责然亦无可奈何也学古之荐昨得帅书尝语及此公论所在人无异词也简卿文字极荷不外但某平生畏人来讨文字亦自守不敢求知之戒不敢以其所贱者施之於人故未尝敢作此等书如学古亦只是自首荐之未尝为转求也千万见亮为幸
林井伯
某去秋今春两次大病今夏第三女子得疾疗治惊忧凡百余日竟不可救老怀伤痛不可堪忍病躯缘此愈见衰弱奄奄度日无复生意江西之除虽感圣恩然形神如此岂复更堪仕宦已申省恳辞矣万一未遂临期须力请以得为期也通老所言极荷留念成都事已报过未知果如何若真有此可谓E脱幕府诸人亦不得为无过矣择之去住不知如何正恐子直亦不自安也
林井伯
录示气诀极荷留念不知曾试如此行持否垦楣如其说否然尚有一二处未尽晓异时须面扣也福公书来亦说不成为三山之行可见审重之意又蒙寄惠武夷长句平易宏深真有德者之言也欲作书和韵附此便致谢以雩字韵险I合未成且俟後便恐因见次问及幸为道此意也
赵帅进职因任可喜但闻开湖事都下亦颇纷纷人之多言亦可畏也
林井伯
某忧苦杜门卜葬未定忽叨收用之恩顾此私计实有未便已力恳辞势必得之此间筑室之举作未及一已觉费支吾甚悔始谋之不审也临漳纷纷後来又不止此薄德缪政累及僚友深以自愧师中必已归到前日便人尚未回也彼中诸朋友喜各安佳便遽事冗未及上状各烦致意赵卿文字未得下笔前日被潘恭叔来守乃翁志铭略为草得一两纸便觉便旋白浊梦寐不此岂治笔砚之时哉永嘉林复以墨来见观其所制颇似可用求书南游因附以此朋旧间恐有可为可誉处幸略道意已深喻之不敢有望於贤者矣郡侯好事或使知之亦佳
林井伯
闲中何以日想不废探讨之功伏腊之计不至入思虑否来春当复为一出计否风波渺然未知所止泊也某去年不甚病今春乃大作几不能起廖子晦到此见之经由相见必当语及也今幸且能吃饭读书然明年便七十矣来日能复几何不知不觉辊到此穷极处亦可笑也余干久不得书今年为黄子由徐子宜触动机关又复x腾一上未知何时得平静也仁里诸贤想各安佳草堂想论着不辍今年病中看性理文字不得仅得一二小小文书有未识来历处欲质所疑而不可得殊乡往也师是兄弟为况如何师中想非久赴官矣履之亦相聚否别後所进何业也
林井伯
某今年顿觉衰惫异於常时百病交攻支吾不暇服药更不见效只得一两日静坐不读书则便觉差胜但魔障未除不容如此两日偶看长编至燕云事便觉r次扰扰如在当时庙堂边境之人甚可笑也闽中一岁而丧三隽皆未老而遽化近又闻子约之丧贬死异乡尤足伤悼想闻之亦为怅然也郑公得请奉祠归享甲第之盛想不复以当世为念矣自其开府之初得一通问後恐踪迹累人不敢再遣今却不可不致书辄有一缄外题只纳左右处幸见面纳之免思忧虑渠向书来亦只封与詹元善盖恐人之知之也
赵子钦【彦肃】
友人林井伯文轩之从子也今往赴省因过余干劳苦故人之在难者其义甚高到都下不欲参学以避时论欲得一僧舍安泊数月不审能与致力否渠知识自多但难於见人故欲且得僻处潜伏耳
方若水【壬】
承喻深悉贤者才业如此及此未为世用之时加意讲学勉力职事以修其在我者至如士民荐举之类亦当有以禁之勿令复出不知它人如何如某久居闲处见此等无非迎合以是心常恶之当官处遇有此等或察其情有奸弊即系治之不少贷也别所喻三先生祠记多事不暇作兼长泰设此似亦无谓也县学文字适此扰扰未暇详阅要之此等粗合有司程度足矣学者须令此外识得一用心处乃有益耳旧课新诗及皆善但四六须更看前辈欧王曾苏所为乃佳然亦不足深留意也大学近改两处及未印间改之为善其它民间利害当就州府理会龙溪事亦不足深计渠固未尝喻及也程帖已领白杜本後跋有记明道一二事并附入亦佳
大率诸义皆伤浅短铺陈略尽便无可说不见反复论辨节次发明工夫读之未终已无余味矣此学不讲之过也大率a揍已字太多反失正意据题意则治已字轻以仲尼字重轻处只消拂掠说过不必如此装得太重也
晦庵别集卷二
<集部,别集类,南宋建炎至德佑,晦庵集>

[book_title]晦庵别集卷三
钦定四库全书
晦庵别集卷三　　　　　　宋　朱子　撰书
方耕道【耒】
所示藁备见勤恳之意至诚感动理必可伸但未晓其名色不知所论为己明白与未耳寇事亦不审其曲折若如前书所喻欲以不加桎梏之类为感动之术则在我者诚亦有以取之矣大率天下事循理守法平心处之便是正当如盗贼入狱而加以桎梏楚乃是正理今欲废此以诱其心欲其归恩於我便是挟私任术不行\人公共道理况恩既归我怨必归於他人彼亦安得无忿疾於我耶此等事病根不浅顷它时面见更於源头理会耳明道先生记彭中丞语云吾不为它学但自幼即学平心以待物耳此言可念也信笔及此深愧率易然以老兄乐於闻过勇於徙义必不以为怪也桂林春来未得书不知为况如何求归不获甚可念程簿得安其职幸甚许宰书已领矣所喻不敢为久安计在邑一日且料理一日事甚善至所谓不为久计者亦须决定去得如其不然即此言反为害矣
方耕道
前书所布当蒙深察既不欲密之又不欲公言而发之酒之余恐尤未安以愚意观之既为辟客即非泛泛属官之比有所见闻正当密言之耳但亦当斟酌是否量度时宜使有益於主人而无伤於事体乃为尽善若一言不契即欲忿然引去以为高则吾不知其说矣千万幸听此言盖非独老兄一身之得失实吾道兴衰所系切告详思此言有深味不可草草看过也暇日读何书易传恐宜熟观且虚心玩味未可便容易领略亦不须更立新说且只看他圣贤处事详缓曲折处不要作书读且只作事看也皇甫文仲甚不易得老兄所以箴之者甚善闻渠亦尝相劝真得朋友之道矣吾人之意岂是欲耕道为容说j阿之计只是要得是当耳猛之说前书已具言之更告留念令弟书来甚佳大慰久别之怀欲别上状雪中手冻不能办又急欲遣人候南轩安信只附此见区区凡百且劝贤兄以耐事远方既难得朋友兄弟便兼切浦责凡事仔细商量为佳也
方耕道
昨承书知所苦增进不胜惊忧既稍苏惺莫已旋向安矣偶按事天台奏久不报此必有掩蔽聪明党护奸恶者以此留滞多日欲讨少钱物奉助医药而不可得今逐急那得五十千遣去老兄且加意心将息不必过虑令兄伯华不及别书想且相照管恐耕道病倦遣去钱物幸为检入也
方耕道
昨日遣书匆匆不尽意比想体中益佳健矣人参三两恐客中或阙用今遣致之幸视至迫遽不及详布郑景明【昭先　以下景明之孙至家藏】
某老懒不堪比复大病今虽小愈犹未复常已上投闲之请度岁交或可归卧故山矣承以职业颇为当路所知甚善甚善更在勉力讲学使知益明而行益修则固不患人之不已知矣
郑景明
示喻读书未能无疑固应如此然且渐就易晓处求一入头下手功夫且读且行则久之自有见矣
郑景明
太湖保伍施行有绪乃为强豪所挠败深可叹惜官府不足倚赖如此子厚之不能安居固宜然迁徙重事不可草草已屡作书劝之矣小人凌上之风渐不可长能为风晓邑大夫有以正之乃县道政事所当然非独为子厚计也
郑景明
往来颇谈佳誉更宜勉力随事及人亦远大之基也破贼受赏果应功令亦复何嫌府公厚想不至有沮难但恐吏辈过有邀求为可憎耳某恳辞除命候毕丧葬已不得请但临漳经界报罢已引愆俟罪势必不成行也
杨生道夫乡居托芘甚幸闻其懦弱颇为人侵侮或有不得已之恳幸稍左右之今时外县例以无讼为美政善良不无受弊此不可不知也
朱鲁叔
【以下莆阳方楷家藏】
荐书不知竟可得否彼中诸公都无书来固不容效力然亦知自信之笃想不以此忉忉也向所附去文字官事之余一日岂不看得一两段未说要得十分通彻但时时得此浇灌心胸亦须有得力处也南海乐章乃今庙中祭享时所用之乐或云其谱乃唐朝所颁与今世俗之乐不同故欲得之耳只问寻常主行祭事吏人便可得之只h其篇章名号次第便中寄及幸也【闻说曲名皆连环也】
○学古
某忽被镌免之命想已见报矣罪大责轻固无足言而累及知友殊使人愧恨蔡季通经由治下恐道间不免有所烦裥乙阅彻噬偌诱罩跚於此事本无所预殊可念也士俊推官想以乡里之旧自能周旋更不致书然语次亦幸密喻之也
○学古
闻郡中此来纷纭殊甚缪政致此夫复何言但累及诸贤例为t小所辱令人不平耳新史君到事当自定但不知龙溪事竟如何耳少恳有纸万张欲印经子及近思小学二仪然比板为经子则不足为四书则有余意欲先取印经子分数以其幅之太半印之而以其余少半者印它书似亦差便但纸尚有四千未到今先发六千幅便烦一面印造仍点对勿令脱版乃佳余者亦不过三五日可遣也工墨之费有诸卒借请已恳高丈送左右可就支给仍别借两人送至此为幸借请余钱却还尽数为买吉贝并附来然须得一的当人乃佳不然又作周N矣昨亦已恳高丈为根究此人不知如何库中墨刻亦各烦支钱买纸打十数本内献抟羌坝莱茄Ъ嵌嗟檬本不妨献抟且者更多也恐印不办即续发来不妨但吉贝早得御冬为幸耳
所印书但以万幅之太半印经子其余分印诸书平分看得几本此无版数见不得多少也临行时令库中刻一书目如已了幸寄来也
方耕叟【耒　方之泰家藏】
耒敬问改过行已之方愿先生赐之一二言使耒自此得朝夕从事於斯口诵心维知所敬畏庶几前奸之不复迩其亦古人盘铭书绅之义云耒拜禀
夫子有言弟子入则孝出则弟谨而信泛爱\而亲仁行有余力则以学文其言虽约然在耕叟今日改过修已之方莫切於此耕叟勉旃它未有以告也五月十四日某书
皇甫文仲【斌　以下文仲之孙旨也亍
因遣人至九江市省马恐为驵者所欺令一禀指挥幸与留意千万之望又有一事军中请给条例合支细色者每硕只支六斗不审军府见作如何施行幸子细批喻
皇甫文仲
辟书已下否行之迟速若有严君之命不必迁延贲之初九其义甚明此不足为笑而适足以见高谊耳然行日千万更遣一报欲附书也四九侄专去请见非有素约亦不敢令辄往幸早遣其归也
皇甫文仲
鞠会向热想未可来此中见治一教场甚阔亦未竟竟即可试驰射容续奉报也
皇甫文仲
示喻淮上新田偶有水患此天意更欲太尉且为国家立功立事未许就此闲适耳大学或问今付来介看毕幸示及易传跋语未敢容易更容拟定续奉报也荆州之行果在何日未即承晤临风依然
皇甫文仲
某昨来求去不获近复有请其详具南轩书中此不备言也左右到彼既久南轩必朝夕相见讲论当有深趣所喻恢复规模诚不可易之论然今日亦惟南轩实做得此工夫某辈衰懒只思缩头岂可梦想此事也龙山佳句可见一时宾主之胜恨不得为坐上客也所喻易说实未成书非敢有所吝於贤者然其义理不能出程传但节得差简略耳大抵读书且当尽心於一家之说不可如此贪慕疑惑况在今日老兄读书便要道理受用又与章句儒生事体不同但子细反复看教程传浃洽或更就上自节出紧要处看尤当得力也因见南轩试以此说扣之亦必以为然耳
皇甫文仲
人至辱书知还侍安稳即为荆渚之行甚慰所望大丈夫所为正应如是耳张帅书烦致之暇日从容更可详扣立身行道之曲折也但秋风已高冲冒良劳千万加爱为祷弓弩甚荷留念已别具数呈禀太尉但斗力太强非羸卒所能发须少损之耳复之尤感深念但药材之属又不免为贤者之费甚以为愧幸早遣还此侄子亦不须久馆人也
皇甫文仲
朋友数人往游山北因欲请见太尉公以观军容之盛诸君皆有志者而蔡君尝欲讲於刑名分数奇正之学幸为通之使得闻其所未闻者因与俱来为数日之E千万幸甚
皇甫帅【倜】
某顷者星江密迩声光不获一见至今为恨年来奔走疾病多故又不得以时致问起居尤切瞻乡之勤兹辱惠书且承喻及有以知贱迹之不敢为江右之行足见高明相知之深相信之笃三复感慰不知所言又闻谋居筠阳极为得策但太尉丈忠诚勇略上所深知而公廉之功见於今日者又如此窃计不日浮谤自消亦不容久此闲退矣某E拙自信仇怨满朝幸上圣明未忍诛斥今又叨窃祠禄安处田间戴此厚恩岂有涯量亦不复敢有当世之念矣无由会面罄此心曲引领斋合临风拳拳
林子方【　莆阳余师鲁家藏】
伏奉赐教恭审即日春和吏部郎中节传所临神相台候起居万福至感至慰但区区本欲一走前路谒见少偿夙昔之愿已托徐丞遣人见报日今未至而来使及门则云台湟汛佣路而上矣此亦有山路可至太湖但衰病之躯两三日来饮食失节气痞腹痛似是所服脚气之药多有凉性以致如此复此山雨寒薄人势不容进引领旌纛徒切驰情失此一见之便台坐径跻华要而贱迹I伏穷山出处不齐何由复遂鄙愿所冀益懋德业有以振起末俗衰懦之气使吾党之士与有光焉则亦不必同堂合席然後为相见也颁惠茶药极感厚意方意极佳服之有效别当致谢也
林子方
【以下子方之孙友闻家藏】
伏见大礼赦书有荐士之文而乡人之议欲以布衣曹南升为请如熊左史诸长者皆已列名具状而某亦已书其後矣某与之游为最久知其人为最深盖其学问不为空言举动必循正理识虑精审才气老成虽自中年即谢场屋而安常务实不为激发过中之行本实当世有用之才非但狷介一节之士也昨陈正献公作帅之日尝欲论荐会以移镇不果论者至今惜之若蒙台慈参考\言察其行实以时列上使得稍被朝廷招徕之选足以见明使者为国荐贤不遗草泽之意下使学士诸生有所矜式兴於廉逊诚非小补东台王丈亦知其人语次扣之足以知鄙言之不妄也
林子方
比尝颛使拜书伏承诲答所恳ノ囊嗝闪裟罡行也豢裳郧区此来所苦万状仅了今春荒政即欲D祠以归而所部皆以旱告盖去岁之灾所不及处无不病者而衢婺荐凶公私匮竭尤未知所以为计独念贵境犹可告籴已请於朝降本收籴且散プ怨阋远诸州以招诱之矣恐番禺以西更有出米通贩去处谨复具公移并以ノ娜百道仰累颐指散下晓谕不胜幸甚此米到得四明尚须般运方得至衢婺正自不易为力鼠伎已穷日夕忧惧高明有可以见教者深所欲闻切望因风指示一二幸甚
刘德修【光祖　以下後溪之曾孙曾元家藏】
东溪语说拜赐甚宠伏读再三乃知师友渊源所自深远如此士不知经果不足用信矣如韩子之言也地远无从亲扣余论又以叹恨耳尝患今世学者不见古经而诗书小序之害为尤甚顷在临漳X定经子粗有补於学者前此欲寄传之及宋子渊家而便人不为带行今内一通幸为过目还以一语订其是非幸甚大学鄙说一通并往所恳不殊前也此书附制司干官孙应时顷在J东时所举吏也後生好学志趣不凡经由必得进见倘辱延纳而教诲之幸也赵天官所得书尚滞从班未厌人望中间进对陈说甚苦有识虽益归心然似已不为上下所安矣消长之决谅已非远嫠不恤纬之忧伏想同之也传之为况如何未及寓书并深驰仰耳
刘德修
窃闻荣被除书进参讲席辅导得人善类同庆某幸得为僚尤切忻幸姑此布闻余容面庆
刘德修
昨承载酒访别情谊缱绻岂胜感叹恨坐远不得E承余论而遽为数千里之别也今晚或来早即行无由诣违亦不及一见东溪先生重以怅惘又不敢拜简以勤诲E也小史汪致明颇谨欲事左右不审可容留否谨此遣前可否唯命它冀以时节宣讫致格君定国之壳万幸望
丁仲澄
【见临漳语h】
来书深以其学侵畔为忧自是而忧之则有不胜其忧者惟能於讲学体验处加工使吾胸中洞然无疑则彼自不能为吾疾矣若不求\理之明而徒恃片言之守则虽蚤夜忧虞仅能不为所夺而吾之胸中终未免於愦愦则是亦何足道愿老兄专以圣贤之言反求诸身一一晓然无疑积日既久自当有见但恐用意不精或贪多务广或得少为足则无由明耳某比来温习略见日前所未到一二大节自颇觉省力但昏弱之资执之不固尤悔日积计有甚於吾友之所患者乃承访以所疑使将何辞以对耶然以所闻质之则似不可不两进也程子曰涵养须是敬进学则在致知此二言者体用本末无不该备诚用一日之功当得其趣不然空抱疑悔不惟无益反有害矣夫涵养之功则非他人所得与在贤者加之意而已若致知事则正须友朋讲习之助庶有发明不知今见读何书作何究索与人论辨惟无欲速又无蓄疑先後疾徐适当其可则日进而不穷矣因书或有以见教勿惮辞费某亦不敢不尽愚也向见前辈有志於学而性犹豫者其内省甚深下问甚切然不肯沛然用力於日用间是以终身抱不决之疑此为可戒而不可为法也
詹尚宾【观　见南溪祠志】
孟子曰人有不为也而後可以有为又曰狷者有所不为不为之言则同不为之意似有别矣切疑狷者之病全在於有所二字於所当为者而不为则非知所决择之人矣狷者之所以不为者病在何处苟自知其偏加笃学力行审思明辨之功便可至中耶抑气质之偏自有定量终不足与有为耶
狷者但能不为而不能有为亦其气质习尚之偏耳知其偏而反之岂有终不足与有为之理
孔子曰乡原德之贼也所谓乡原者言不顾行行不顾言阉然媚世与夫同流合污似忠信似廉洁所以为德之贼也尝究乡原之用心全在於\皆悦之之一句所以动他许多不正当底事出来若夫狷者之病只在於独善其身非若乡原之病於用心处有不正矣使知学问亦可以变其气习耶抑亦受病之深药力之所不及耶不则夫子何以云过门不入室为无憾其待斯人可知矣
乡原患在求悦於人与狂狷正相反故夫子深恶之然亦无不可变之理但恐其?溺之深不肯变耳
志南上人
【见寒山子诗集後】
使至特辱惠书获审比日住山安稳为慰天台之胜夙所愿游往岁仅得一过山下而以方有公事不能登E每以为恨今又闻故人挂锡其间想见行住坐卧不离泉声山色之中尤以不得往同此乐为念新诗笔势超精又非往时所见之比但称说之过不敢当耳二刻亦佳作也但搀行夺市恐不免去故步耳寒山子诗彼中有好本否如未有能为雠校X刻令字画稍大便於观览亦佳也寄惠黄精笋乾紫菜多品尤荷厚意偶得安乐茶分上廿并杂碑刻及唐诗三册漫附回便幸视至要出师表未暇写俟写得转寄去未晚也寒山诗刻成幸早见寄
西原崔嘉彦
【以下见南康集】
前日诣见重有喧聒不可言奉告获审经宿道体佳胜为慰某前日出山至上京陂头遇雨巾屦沾湿狼狈可笑喜幸之深但恨已差晚耳承问之及感感余俟入城得面布也
昨承枉顾栖贤得E余论为慰即刻伏惟动止佳胜昨日之雨城中不能敛尘高隐必多得之也米资少许别送上幸视至魏甥恪即向来病甥之兄到此病作自有手简求药幸审其证报之当为修制服饵也
昨日裴回三峡奉候久之既以日莫遂东走楞伽折桂失此一见殊怅想也奉告欣审即日残暑道体佳胜庵屋仰勤神用方丈ㄖ混读脚晕之大小随意可也承诲示并寄竹萌良荷厚意知烦亲嵊日涓幸参粤亭子已下手否向说栽竹木处恐亦可便令施工也人还布谢草草复未有一物为报引领云山第增仰承手示闻还自德安体用冲胜良慰昨夕闻山间雨颇沾足城中殊少未敢废祷祠也所喻当为立之庵中什器俟一面措办旦夕得雨後须一出郊诸容面道或因入城幸左顾也
奉告承乍寒道体增胜为慰卧龙新庵主入庵未得一往视之承其寄笋感感人还草草少间别奉问次林师鲁
【以下先生之曾孙沂藏录】
某自幼年侍立先君子之侧则闻先芸斋公之名而知其相与游之善矣不幸既遭大祸来居深山穷谷中与世~不相闻虽先君子之执友如芸斋公者亦无由一望其色而受教诲焉孤陋块处徒有向往之诚而无以自致也比年鼎山蒋丈来尉兹邑因得从容请间以访先君子之旧游然後知芸斋公之没亦既久矣私心方窃自悲既又闻其有贤子者问学行义克世其家则又以自慰也去年林择之不鄙过门以讲学为事怪其温厚警敏知所用心皆如老於学者因扣其师友渊源所自而得三人者焉曰程深父曰林熙之而其一人则向者所闻吾芸斋公之子也於是始恨向者所闻之未尽既而择之又出送行序引读之盖所以见属之意甚厚虽窃自知其庸妄无以堪之而爱其文悦其义不觉其三复而不能已也以是益知择之之贤其来果若有自而愿见贤者之心日以切切方其归时适在城府不能为书而徒属以问讯盖亦凭恃事契之重而不自外焉兹者乃承捐惠长副以目情义周渥足以见不忘旧故之厚而其礼与词则惴惴然若後进之於先达是岂所望於通家之旧哉不敢当不敢当自是以往行李往来幅纸之书有以警诲则为赐大矣若复为是使人不敢当之礼而又告之曰先知觉後知先觉觉後觉而已则非某之所敢闻也大学集传虽原於先贤之旧然去取之间决於私臆比复思省未当理者尚多暇日观之必有以见其浅陋之失因来告语勿惮谆切岂胜幸甚择之此来得日夕聚首启其不逮实有望焉社中两贤亦未获见敢烦寄声以为异时承教之地为幸
林熙之
去冬枉顾幸得数日数奉名理感慰之深所恨空E无以少助潜思之妙耳奉告承别来春暖德履万福为慰为慰第闻师鲁遽不起疾深为悲惋美才高志未克有成既足深惜而朋从零落道学寡助此尤深可忧也想惟平日切磋义重有不易处者奈何奈何喻及仁说大概得之但所谓三者皆心似便指作仁体此似不安又谓推而上之尤觉阂隔有病莫若只於敬字加工久之自然当处见得不用如此臆度转见汗漫支离不精切也诗之比兴旧来以关雎之类为兴鹤鸣之类为比尝为之说甚详今此本偶为人借去未及录呈大概兴诗不甚取义特以上句引起下句【亦有取义者】比诗则全以彼物譬喻此物有多不说破者有下文却结在所比之事上者其体盖不同也上蔡言学诗要先识六义而讽咏以得之此学诗之要若迂回穿凿则便不济事矣不识高明以为何如
朱鲁叔
【仙游朱堂甫家藏】
去岁归来计度不审妄意作一小屋至今方得迁居然所费百出假贷殆遍今尚未能结裹圆备甚悔始虑之不精也所喻今方具晓本末记之不难但年来多事精力益衰日间应接不得少休才得顷刻无事即须就寝俟其宁息然後可以复起应接更无暇看文字矣所欠人家志铭之属积压无数摆拨不行恐未暇为吾弟记此也然亦未敢不为俟定居後看如何或人事稍简试即为思之也斋记大字亦然
余景思
【以下仙游洪震夫家藏】
彼中学校如何亦颇有士人否闻南方风俗淳朴不汲汲於进取正当劝以读书讲学开发其聪明不当启以趋时干禄之技也暇日亦当有观书味道之乐但僻远难得师友此正在自着
林择之【用中　以下文公之曾孙F家藏录藁】
某侍旁粗安早稻既登民饥亦少瘳矣然朝廷所遣使者方来所至揭榜施米十日市井游手及近县之人得之深山穷谷尚有饥民却不沾及然所谓十日亦只虚文只轺车过後便不施矣其实亦无许多米给得也世衰俗薄上下相蒙无一事真实可叹可叹长沙人来得南轩兄弟湘西朋友书有吾友书四封一角来人云自经由古田今并附此令自往相寻也书中所论疑义如论浩然之气处极好盖馁则便是缺了此正气而气之本体常浩浩然也但自家身上自间隔了耳不知贤者以为如何其他不能遍论以去人立索书不能子细也书来并为详论之文定祠记知言序遗书二序并录呈和章想书中自有更不写去祠记渠令为看未稳处读之数过但见丛杂难整顿烦子细佥出及注合作如何改易附递来漕司东厅令转致此南轩甚欲速得之语张帅改定写来芮漕处也三序并告参详喻及幸更呈诸同志议之既欲行远不厌详熟也千万并祠记发来
林择之
已经新岁学不加进而年岁日侵甚可惧也承昏期在岁里想慰老人之意又闻葺居奉祀并讲盛礼想营治不无少劳适此涸辙不能少奉助为愧耳文王之事考之诗书诚如所疑然此马肝之论也不若姑阙之以俟来者不必身质之也问答方得草草一俟徐看有疑即报去偶此岁首多事未暇也南轩一书比亦附致尤川不知达否闻欲来延平别石丈能与扩之乘兴一来相聚数日否及诸朋友在此得一讲论亦快事也扩之不及别书承书并寄元礼耕老书信已领所欲言者不过如前更不及别状楼名既犯朋友尊长名则亦难用况稠乃木稠非云稠也更可拟得一二见报当为择其安者
林择之
某忧苦如昨至节复不远痛割不自堪幸朋友不鄙弃责以讲习SS度日且复支持耳扩之来此相聚极有益其专志苦学非流辈所及但於展拓处终未甚满人意耳昨欲往临安以资用不饶又南轩踪迹不定且令中辍今却欲且归而岁暮复来再三留之以其归省之意甚坚不免听之此间事渠必能一一言之不复缕缕但元履适过此云得其子九月末书南轩求去不获数日甚挠此极知其必然不知渠又何以处之尚幸扩之之辍行也来书所论数条有未合处别纸具之但觉大概气象有粗E处不知何故如此似更宜警省也某近觉向来乖缪处不可缕数方惕然思所以自新者而日用之间悔吝潜积又已甚多朝夕惴惧不知所以为计若择之能一来辅此不逮幸甚然讲学之功比旧却觉稍有寸进以此知初学得些静中工夫亦为助不小尚恨未免泛然应接不得专一於此耳
林择之
经说依後书所定甚善但止谓之经说不同诸字尤好又春秋传序四字不须别出但序文次行不须放低则自然可见论语说下不须注孟子附字又欲移礼记作第七卷而第一行下着二先生三字其後却题明道先生改正大学伊川先生改正大学其小序则仍旧附於第六卷尾论孟说後盖此六卷乃其本书而後一卷今所附者使不相乱乃佳也更白郑丈看如何向借刘子驹本改字多是胡家改定者非先生本书今不必用然恐有合参考者偶此本在家中今令此人去取纳上更仔细商量为佳外书既未备不欲遽出此事正不须忙今草草做了将来有不如意又不免更易传者人人殊异无复可信天下後世非所以为久远计也并白郑丈看如何示及为幸孟子解此亦见从头看起未容寄去更俟几日也
林择之
某竟不免为此来初到事多殊不堪今渐定叠矣但野性危踪皆非宜久於此者见为此邦料理减税事旦夕剡奏列上即继以奉祠之请矣得否未可期但若不去必无好出场盖已有气类不同望风相疾者此要为不足恤然亦何苦将身博弹射耶【云云】来此间非案牍即有宾客之扰比於退食则形神俱惫只得瞑目危坐收拾魂魄以待事之复来殊不得看一字平生论着用尽心力皆已有绪今乃堕此纷扰中不得卒其业精力又已衰耗如此大以为惧朋友中有知识者亦皆为某危之乃知伊川先生做得易传却是得涪州一行气力也择之彼中相从者有可与进於此者乎此中一旬两到学中然殊未有慰人意处未去之间亦且试捞摸看若幸指拨得一二人亦是一方久远利害也
林择之
某所请竟未报元履传闻有添差台学之除此不待其自请而击逐之当路听言待士之意可见矣所示诸说皆甚精然鄙意有未安者别具之扩之亦有说当自封去因来幸反复之以归至当计此所校亦不多但却是不容小差处望速垂报也见喻太着之病此不能无但与其浮泛无根不如脚踏实地为有进步处耳祭仪藁本纳呈未可示人且烦仔细考究喻及日历中事虽不多然可以补事实之缺此书异时要须别X乃佳耳知与诸贤游从日有直谅多闻之益甚善甚善数诗皆佳率易和去不成语言勿示人也伯山家事如何曦之似亦曾相见来今不记仔细也伯山质实可爱敬但亦染禅学耳向与深卿书乃附剑浦刘亲不谓留滞至今欲捡藁本再录去又思择之所以告语之者必已甚悉而不能回则此书虽达亦未必有效耳今且烦致意但信得孔孟程子说话及时试将许多v淫邪遁说话权行倚阁一两年却就自家这下实做工夫看须有些巴鼻也今只管狐疑不肯放舍又引明道少时出入释老之事以饰其说何不将它平生说话仔细思惟看他所以出入释老处与自家只今全身?溺处是如何而直为此伥伥也又如前书所论冯道吕舜徒事此尤害理曾与之剧论否此等处不理会则朋友之职废矣发明义理此亦有之向来何故不曾见渠家似此文字固自有好处尚多向见汪书甚珍秘之然便只向这死水里{杀则更无超脱处矣不知世间见有六经语孟程子文字既有志於学因甚不向里面做工夫而收拾此等以为奇特枉却身心可叹可恨也静胜轩录却未见之如文字不多幸为录寄此近於蔡季通处见庭闻藁录一篇乃杨昭远记龟山所举二先生语殊无精神闷人看不得不知静胜之说又如何耳前日刘子澄寄得荥阳公家传【即吕原明也】中数段来一段说吕初学於伊川後与明道横渠李公择孙莘老游所见日益广大然公亦未尝专主一说晚更从高僧宗本修游观此则吕家学问更不须理会直是可以为戒亦不可不使深卿知若不信则无如之何也拙斋有何说数诗幸早示及籍溪行状更为促深卿早写寄来舜臣相见未向递中亦附书矣项掾果如何若果有志当痛与说恐颓波之中救得一个半个亦非细事也前书说有一贤宗室後来复相从否福州有一同年赵彦德【任丈之甥】气质亦甚好但一向习词科顷尝略劝之闻今年又往试可惜错了路陌也近闻张安国消息极不佳果如所传亦可惜耳南轩久不得书不知为况复何如所论异同处亦未报不知後来看得又如何也
深卿诗市廛差可隐未暇泛沧洲此两句便是个因循犹豫底意思宜其不能勇猛自奋於异学之中也择之押此韵处正中其膏肓不知渠还觉否此亦是偏处然吾侪中人之质若无这个意思定是埋没了出头不得也
林择之
深父遂死客中深为悲叹其弟已为了後事过此无以助之又此数时艰窘不可言【向来府中之馈自正月以来辞之矣】百事节省尚无以给旦暮欲致薄礼比亦出手不得已与其弟说择之处有文字钱可就彼兑钱一千官省并已有状及香茶在其弟处烦为於其灵前焚香点茶致此微意累年相闻而不得一见甚可恨也林宰兴学之意如何可尚可尚但闻其非久受代亦须得後人信得及乃佳不然恐徒费力而为主其事亦难为进退耳择之已辞尤川耶彼学中今复何人料理钦之中诸人能左右提挈否石宰久不得信不知其子病如何文字钱除前日发来者外更有几何在彼择之为带得几千过古田千万早示一数於建宁城下转托晋叔寄来为幸或已去手能为收拾专雇一稳当人送来尤便此中束手以俟此物之来然後可以接续印造不然便成间断费力也千万早留意为妙须知昨已修定送伯谏处未取大率事体亦只如所示但条目差分明耳钦夫屡得书有少反复议论未及录去其大概曲折亦非面未易布也力行固不易而讲论要得是当亦复如此之难可叹可惧渠所论如云论孟序中不当言汉儒得其言而不得其意盖汉儒虽言亦不得也不知择之以为如何某则~不爱此等说话前辈议论气象宏而其中自有截然不容透漏处岂若是之迫切耶近又得皇王大纪诸论其间大有合商量处不但小小可疑而已此间朋友亦无甚进益不知择之此来工夫如何甚欲一见而相去益远无由会面此情乡往殆不自胜也向来召命屡下既恳辞之又托人宛转近得诸公消息似已许其辞矣此事只得如此而贫病殊迫亦只得万事减节看如何钦夫颇以X书为不然却云别为小小生计却无害此殊不可晓别营生计顾恐益猥下耳
林择之
归自政和住家十余日祭祀宾客书问之扰不得少暇固无暇读一字书今又当出崇安见新守令石宰相招极欲往观盛礼及与朋友相聚讲论而日月匆猝如此无缘去得甚以为恨不知择之能拨忙一行否昏期既在後月度尚可一行也扩之寄来文字皆已领前便承寄海物尤愧感也中庸因论致曲而能有诚然自明能动人以下已是诚之成功孟子所谓至诚而不动者未之有也亦可见矣盖生知学知虽异然及其知之成功则一而已通书正用此意然下文拟议便是致曲之事亦若无异处也无所不用其极之说甚巧然恐其本意未必果出於此必不可通阙之可也大学正经云云亦以意言耳传中引曾子曰知曾氏门人成之也南轩语解在尤川未到所论大概甚当鄙意正如此又言行录流布甚广其间多合商量处中间以书告之然不胜毛举近得报云欲改数处亦未妥帖要之此书自不必作既作而遽刻之此尤非便昨日得伯谏书亦深议此事也近与伯恭往返议论稍多此人却向进未已今日临行无暇录寄俟後便也
林择之
闻学中已成次第甚善但尤川学者不无恨於遽去耳更能到彼少留以慰其意否若能因遂过此小E旬月尤所望也某此如常所欲言者前书已具之矣游成之来访其人开爽有用之才也极可喜可喜然更能加沈潜义理工夫所就当益可观耳渠到此之日扩之亦来得数日游谈少快幽郁之怀但闻浙中学者议论多端亦殊使人忧闷耳以此深欲早就前书之志庶几小补於世不为天地间一C物者而理义未精日力不足为之奈何
林择之
辱书知讲学有绪深以为慰是日偶与元履及诸朋友在zo新庵共增怀想也县学须知甚精密但写得未有伦理方欲为略整顿会少冗未暇也所论仁恕之说恐不必如此立说只当以语解为正遗书所云或是一时之说不必如此牵合补缀也午节在近想须归省古田既未可必即不若且来尤溪耳精义印造未办办即如所喻也游成之甚欲一见之恨相去稍远耳彪德美赴省吖此相见得一夕E只是旧时议论且云钦夫见大本未明所以被人转却亦闻择之所在恨不一见也
林择之
某此碌碌如昨无足言但独学不长进而远近朋友亦未见超然有所造诣者岁月如流良可忧惧耳择之尤川留几何时所论何事此亦久不得书矣因便仔细报来还家已来为况又何如日下作何工夫亦可一一报及相去既远难得相聚相聚往往又不能尽所怀别後令人常有耿耿不满之意後会不知复在何时又不知便得相见果能彼此廓然无许多遮障隔碍否它人固难语此而於择之犹不能无遗恨不知择之又自以为如何也二余在此日久占之警敏Ｋ锎揪步钥上驳亦未敢与说向上去恐别生病然又似太冷淡今其告归云过邑中须为一两日留可更与切磋也熙之不及别书相见烦致意扩之亦然得婺州报云薛士龙物故甚可伤而不及识之尤可恨也尤溪学记及克斋记近复改定及改去岁仁说答钦夫数书本欲写去而二公行速不暇且寄钦夫语解去看毕寄还并论其说
林择之
某哀苦之秋来增剧顾念日月易得而音容邈然发於梦寐尤痛切不能堪也此间诸人相聚自五月以後以季通大病无甚伦理近又以事归旬日间复来便为入城计亦无复讲论之暇矣南轩竟不免去国道之难行乃如此可叹可叹初意其自上饶归可以一见今却由浙中水路还湖外又闻少留吴兴避暑不知果如何渠在榻前尽说得透初谓可以转得事机要是彼\我寡难支撑耳
林择之
闻县庠始教闾里乡风之盛足以为慰所示文字皆甚佳深父埋铭读之使人恻然兴於朋友之义答问後便多寄使得反复为佳恐有建宁便只寄晋叔处可也承许见访因往尤川甚善但经营创始之劳如此未能数月而休宰解官择之辞职画一之规又将安所付授耶须及此物色得可相继者庶几不虚费贤宰许多心力商量为佳近看中庸於章句文义间窥见圣贤述作传授之意极有条理如绳贯棋局之不可乱因出己意去取诸家定为一书与向来大字章句相似未有别本可寄只前日略抄出节目今漫寄去亦可见其梗概矣论语未知焉得仁後来竟如何说因来幸详及然此须与雍也仁而不佞孟武伯问三子原宪问克伐怨欲不行夫子不为卫君殷有三仁管仲如其仁数章相贯推说方见指意耳吾斯之未能信斯字何所指而言或云自指其心然否昼寝之义孰安凡皆望思之见报
林择之
师鲁深父皆有书来相属勤甚吾友相聚之夕视此凡陋宁堪诸贤许与之过耶师鲁寄来论解数篇极佳未暇细读已觉尽有合商量处旦夕因书相与评之又看如何择之所造想日深累日不闻益论尘土满襟矣
林择之
得钦夫书论太极之说竟主前论殊不可晓伯恭亦得书讲论颇详然尤鹘突问答曲折漫录去一观遣人遽不能尽录其大概是如此钦夫云已得择之前书亦殊不以为然也拙斋深卿近有何议论某向答深卿书渠以为如何前日方答此书了李伯间来访剧论三两日旧疑释去遂肯尽弃所学而从事於此乃知此理卒不可得而殄灭彼迷溺而不返者亦可怜矣近何叔京过此少留未去伯问季通皆来集讲论甚\恨择之不在此耳适因举满腔子是恻隐之心江民表云腔子外是甚底请诸公下语已各有说更请择之亦下一语便中早见喻也石子重得书云来年赴官欲约择之相聚不知能赴其约否某意甚欲相挽一来而卒不可得为恨耳扩之得安信否比来气体如何前欲此来今极暑未可动秋冬间能同一来慰此哀苦否坟所已略就绪尽可相聚矣
陆崇安相会否渠今冬必来赴官某表兄丘子野欲求一依托书馆处不知渠请人否告为托朋友宛转问之便中见报此兄近日为况益牢落欲此甚急幸千万留意或托拙斋深卿问之尤佳
林择之
得失既往不足言正惟立身行道是乃荣亲之大耳比来少得通问而累书无所讲论不知进学工夫如何深以为念也此间朋友亦无与荐者但邵武饶克明赴省前日过此耳季通伯谟皆苦贫极无l也某不敢受俸乃以无太府历头於法有碍非敢以为高而时俗已不相察况其大者可叹可叹游山开正即行承有偕行之意甚善但恐来已不相及然某过衢信到婺女须少留能来彼相及亦佳耳钦夫书适有便已发去渠得疾之由说者多端似亦非一朝一夕之故所由来远矣近数得书云安健胜前此必病起过意将护之力也今日闻有静江之除盖近日t小屡有败露上意必是开寤思向日之言故龚实之入参时事似欲小变未知竟何如耳此间文字亦未有绪通监工夫浩博甚悔始谋之大今甚费心力然业已为之不容中辍须来年春夏间近入山僧寺谢~人事作一两月期毕力了之乃可盖心力不强其间稍似间断便觉条例不贯故须如此耳
林择之
某杜门如昨无足言者但吾人罪戾踪迹显不可R只得屏迹念咎切不可多与人往来至如时官及其子弟宾客之属尤当远避勿与交涉乃可自安此不惟择之当深戒之如克之亦不可不知此意也
林择之
某区区粗遣无足言者但齿发日衰德不加进日负忧愧耳潘文处人已归欲俟秋冬遣人相取想所报书自言其详矣如此却得且从容家居区处庶务亦是一事但郡中之约恐又不得不应切须审处使久远无悔吝乃佳耳必不得已入学亦不妨只要自处得是当此更在子细也赵帅久不得书湖事想已毕自此宜且安静勿兴功役为佳相见亦可力劝之也渠昨许草堂之赀因话为扣之然不可破官钱恐又作郑景望也
林择之
福公为赋武夷诗押舞雩字更和不得遂至今未得报谢其书两日前方和得成亦不免只蹑故迹欲作书烦附达之恐已归旦夕自别宅去也造屋事得帅且止之甚善昨关目思量许多纷纷都从十二咏首篇中一我字生出来此字真是百病之根若斫不倒触处作灾怪也
黄商伯
【以下见南康集】
某俯仰尘俗日负初心率意妄行无所闻过自决其不可久於此但以向议陈请一二事计论未备牵留至今此数日来奏牍始具一二日遣行即并上请祠之章矣姚泉近方归番阳木炭之请亦未果往亦三五日间中行也老兄下车已久学中规范计当一新所以为教使之闻之诸生莫亦有可与进於此者否此中课程不敢懈然亦未大有益为可惧耳门不远计常通问恐於鄙缪之政或有所闻人还幸赐批诲至恳至恳愚顿见事极迟非面命提耳反复谆悉不能谕切幸不惜痛言之也
某欲借盛府祭器祭服依仿制造有牒上扛书恳府公更望一言之助使必得之为幸或恐有大不可携者得令人画图详识其尺度之广狭高下浅深以见授亦幸也
祭器尤荷垂念但期日已迫未及制造亦有事力所未及者且复专人纳还幸付主者然亦疑其未便尽如古制度也
木炭事申泉司果见却未知所以为计幸复思其说以见教也
某再上祠请皆未报日夕思归而两县破坏奸民乱政不得不有所更革I治似闻传者以为不恕然亦只此数日间决遣事竟亦当少息矣盖大慝既惩小者自当退听耳但木炭事泉司不从又以蠲租未报未敢再列上前请若遂临行须更上此奏以偿夙心也
某衰病支离求去未得日惟得罪於士民是惧然近日两邑得同官协力词诉却粗衰少但赋租之弊未能有以之殊不自安耳学中讲说不敢废近亦颇有能问者两邑亦令整葺教养庶几有向风者敝政恐有所闻切告垂谕至恳至恳
示谕极感爱念之意此亦近方闻之惕然内惧即已行下戒约及令住催下户它负之可者矣又得镌论益信所闻之不妄更当申儆之自此有所闻更望子细批诲直截譬晓今者来教似已未委曲矣切恳切恳前两月配一作过寨兵於隆兴中间忽为彼府押吖文中备坐判府安抚龙图待制台判押弑菊殊不可晓已唠焊囱喝ヒ臃诚形询之想是忘记是外路外州配来误以为所部不则别有他意也彼中扛佥书满纸此等事不能觉其缪甚可笑也
此幸无他但建昌之事闻之不早见告者又皆不得其真仅若为强豪游说使人愈疑惑近不免烦佥判自往调护始得其真乃知此郎不长厚误事如此然县小无官未有可遣代之者甚以为挠耳山野之人不堪吏职此亦可见旦夕遣冬书更当力请庶不久为吏民患苦也
某衰病如昨缘建昌事忧挠不可言虽已遣官检旱且以後期申省自劾势须略减得分数但此县官吏无一人能为百姓分别黑白自此之後凌弱暴寡将有不胜其敝者未知所以为计令人晓夕不遑都昌亦甚费力二十年无事之身心一旦至此深以自叹他无可言也警诲谆复敢不铭佩但区区每见凌弱暴寡之徒心诚疾之故其发每有过当今当承命而改之然恐终不能尽去也
某昨尝专以建昌事自劾求去昨日人归诸公又不将上势当复请耳
胜私书来说此间受租米事初疑其过徐究之果然虽已究治然人生精力能有几何若事事如此索关防则无复闲泰之时矣其所论弊政非一已封呈庙堂冀必得去万一如欲此助为不小也所怀万端无由面论但日来愈觉归思浩然不可遏耳
某月初已专人D祠後得临安相识书速令来请云诸公已有许意至今尚未归必是适值四明计至未敢将上度不过旬日必可得矣建昌纳苗实有照管不到处然与抑强似不相干税务依法收税亦非州郡所得与况士大夫下争商贾之利无耻至此亦何足恤近日曾编管建昌一健讼假儒传者必又喧沸此事自信甚笃~无可疑是非毁誉付之\口少忍旬日则吾已在汶上矣
强盗三人配隶岭海乃向来惊恐都昌之人昨以其情重法轻稍加毒手经由隆兴恐有司以为疑幸为白钱丈一言於帅座交管传押为望此辈吾人所共疾想二公不以为过也
喻及帅座下喻之意已悉此是两路三州利害如此理会甚善向来亦欲申请而未暇安得谓之侵官本军今方欲援例有请也然谦德之盛不敢不承幸语及之此间白鹿洞已毕功前日往释菜开讲矣延合肥吴君为职事但渠为书社所拘恐未必能往却有杨学录者与一二後生欲往也
某请祠先遣人昨夕已归後辈尚未到周子充曾厚伯极为致力而竟不效且更看後信如何恐亦且悠悠也初来不为久计近复动却归心在此殊不便今既如此便睬氲弥亦是一两月事不免又且整顿此破落家计以俟谴逐耳昨缘收江溥亲戚船税几为所论当时得此一章亦是草草出场也
此间杨佥忽丁忧郡中事愈费力万一不得去狼狈不可言也奈何木炭却已得减免矣
白鹿洞成未有藏书欲干两漕求江西诸郡文字已有子恳之及前此亦尝求之陆仓矣度诸公必见许然见已有数册恐致重复若以呈二丈托并报陆仓三司合力为之已有者不别致则亦易为力也书办乞以公牒发来当与收附或刻之金石以示久远计二公必乐为之也旦夕遣人至金陵亦当谈杀韭分钍拐咭材城腱舨坏帽雀纯裢辄有所陈计程三五日间当以罪去已尽遣书册冗长还家此数日来翘足俟命但未知何所向耳此间诸县狼狈税务~无南来舟楫势亦不可复为矣比复苦旱近始得雨然亦未能沾足也日间虽无事然意思不佳~不得近书册懒困即思睡耳白鹿洞记纳去一本又一本寄梁文叔烦遣致之不及作书也五贤祠记杨广文自纳去矣
某无状居此一年有余率意直前不能违道干誉得罪於士民多矣请祠虽已报闻然旦夕自当以他罪行遣不至久为仁里之害也示喻曲折深荷爱念然必欲使某]?虎狼保养蛇蜴使奸猾肆行无所畏惮而得歌颂之声洋溢远近则亦平生素心所不为也姓高人事文叔在此备见首尾此而可恕则亦无以官吏为矣至如木炭钱事亦是州郡所当为而幸上司之见听方恨不能推类尽蠲苛扰初不以是而求歌颂於斯人也此钱都昌所减独多乃是毛掾考究之力此人固有过当处然细询田野之言而考之案牍以求其实则前日销骨之毁亦云甚矣此举枉错直之间所以难明非有道以照之则自谓公心者未必非私意之尤也区区不喜自辨又於老兄不可有隐情故久不知所以为报今偶有便信笔及之非欲较此是非乃欲老兄深察於公私名实之间则真得其所谓本心之正耳
此邦图经不齐整而都昌为甚数日来欲略为修整而不得工夫又无人能为物色图画诸邑供来皆不可晓甚觉费力也杨佥之去甚失助新来两掾似亦可使也少裎魃接行炱锸∽书游帷观大字及许真人井铭烦为致一二本便中示及五贤祠记纳去一本更有一两刻续致也都昌恐有合入图经事望垂谕它委勿外某乡辱诲谕奉报E率既而思之殆无以答爱我之深以愧仄自此有闻不以虚实尚望不替前日之念乃幸之甚
旱甚不雨祷祠未有以感格日夕忧惧隆兴不至此否家贫愿O富若亦似此间则更无可仰矣奈何奈何此间为旱灾所挠都昌县官稍解事又请得盛族黄省干同措置必可无虑但建昌官员皆不足倚仗又遍询彼邑寄居士人无有能分此忧者意欲恳南卿为同邑官区处庶几下情稍通吏不敢肆其奸罔不知渠肯俯听否渠虽德安人而建昌亦有产业知彼民情故欲倚以为重耳敢烦语次试为叩之若许幸早见报当专致书礼请也
归见张帅更劝其通放米船济此艰厄千万千万某比日檩懔D祠得知旧报云恐可得果尔甚幸然救荒之备什已七八成矣旱苗约须放及八分劝谕发廪得盛族倡率三县共得谷十万斛矣但前书所扣王南卿事不知曾为侦之否幸早报及也得子澄书云庐陵发策持论甚正甚慰甚慰小录求一本便中早寄幸甚此间中选者数人甚厌物论白鹿诸生文字老成其次曹生秀发可喜但尚欠琢磨小榜之首彭君尤佳惜不与荐书也已约两榜之士来白鹿相聚未知皆能来否尔此间事未去间不敢一日少?恐得乡间有所闻望一一见谕也
某力疾救荒未见涯宥传闻遽云云闻之甚惧未知将何以副其实也南卿已到此相处甚E但渠欲入浙不敢邀留之度其归程正是急时当赖其出一只手又恐其到阙或为诸公所留耳告籴荷帅漕留念然县下或更作难此乃军粮所须若赈粜则已有备矣军粮尤不可阙者更得从容一言得二公喻意属县无为阻节幸甚
张帅寄盐铁论来末卷前少却一板告为印寄更烦於太宗实录中检白鹿洞一事在太平兴国五年【会要作六年更详之】六月以洞主明起为褒信主簿其下有少本未并告录示【此已有之但不知是实录语否耳】恐此人等候呶母嬷桓肚叭账痛拮有槿哂缺闱万千万更问看何人来速即付之也赈粜减半价乃得推赏乃朝廷之命方欲论其不可乞只减二分五厘而建昌乃有愿赈济者已令邑官敦劝盛族若以谷二万硕省赈济可得两名沾赏也因书更告及之亦美事也
税钱事荷留念都昌纳米分数方两日有定论已减八分以上亦巳申奏乞截留上供若得之即只纳占米无不可者只恐未必如人意耳
石守以忧不来殊失所望亦已遣人速後政吴守矣傥得如期解去幸甚比益昏倦不堪支吾矣
某在此不久又子重不来後日之计未有所付须及此自了也其子弟能来亦佳但濡i不能多须预令知此意耳得都昌诸人书已复苦旱奈何奈何今年公私之积荡然一空万一复旱便无着手处矣
某无似复叨除目恐惧不自胜尚幸远次得以从容进退还家数月当申祠吏之请也前月之晦已书二考代者度此月中旬可到今日复遣人速之矣老兄许来固愿少E但恐文法有拘亦非细事更冀审度之也示喻赵宗丞田极感留意已撰得四百千半是粜米剩钱半是某所得诸处馈送前日钱丈所惠亦在其中今即移文库中令项桩管以俟其报告为发书扣之路运干不是彦丰否若是即某已识之并烦为致意早得一报为幸虽某去此後人亦当能成此胜缘也来书已付案中为事祖矣
辛帅之客舟贩牛皮过此挂新江西安抚占牌以H蒙蔽船窗甚密而守卒仅三数辈初不肯令搜捡既得此物遂持帅引来云发赴淮东总所见其不成行径已令拘没入官昨得辛书却云军中收买势不为已甚当给还之然亦殊不便也因笔及之恐传闻又有过当耳前书奉叩白鹿买田事如何幸早示报及某未去间有定论为佳此钱已送库寄收以俟矣千万留念
某代者已到二十七日定交郡事即略转山北迤逦东归矣脱此樊笼欣快无量但念相见未有近期不能无怆恨耳白鹿田钱已拨正牒教授候彼回文即可支付也
礼器之失不但一爵今朝廷所用宣和礼制局虽未必皆合古然庶几近之不知当时礼部印本何故只用旧制向来南康亦无力但以爵形太丑而句容有新铸者故易之耳其实皆当遣人问於礼寺而尽易之乃为尽善但恐其费不赀州郡之力不能办耳福州余丞相家有当时所赐甚精然今亦莫能用也
黄南康之政如何渠向在昭武甚佳为人所挤而罢今能不改其旧则三邑之幸也
永卿主簿老兄尚留斋馆否昨承惠书此便又遽未能别状但所问先天图曲折甚善细详图意若自乾一横排至坤八此则全是自然故说卦云易逆数也皆自已生以得未生之卦也若如圆图则须如此方见阳消长次第震一阳离兑二阳乾三阳巽一坎艮二坤三虽似稍涉安排然亦莫非自然之理自冬至至夏至为顺皆自未生而反得已生之卦盖与前逆数者相反自夏至至冬至为逆盖与前逆数者同其曰左右与今天文家说左右不同盖从中而分自北而东为左自南而西为右其初若有左右之势耳鄙见如此更冀详之启蒙改本未成後便寄去近塑得伏羲像欲奉之武夷精舍恨贤者不能一来观之耳此纸烦商伯兄呈似更同为订之也
新泉之胜闻之爽然自失安得复理杖屦扶此病躯一至其下仰观俯濯如昔年时或有善画者得为使画以来幸甚
向见杨伯起有切韵书只三四十板而声形略备亦尝传得而为人借失之今欲得一本敢烦为借抄h一本校令审谛便中见寄幸甚或语赵守刻得一板流行亦佳此非伪学想亦不至生事也五老新瀑曾往观否梦寐不忘也某竟以无状自致人言上累师傅下及朋友愧负忧惕如何可言传闻贤者亦有里巷侵侮之虞不知云何今日惟可凡事省缩岂复更与此辈争是非较曲直也彼中诸书板本闻几有焚灭之祸又云下官有持不可者遂已不知果然否耶然计此恐终不免向来得本甚多皆为人取去今欲复得一两本不知能及未为煨烬之间印以见寄否洪韵当已抄毕幸早示乃此间付之书坊镂板甚不费力况非伪学亦无嫌也新泉图子和成既为定藁必已能尽写其佳处只就觅此草本不必重摹俗工或能反败人意也自闻此泉新出恨未能一游其下以快心目溅雷喷雪发梦寐也
瀑圆韵谱近方得之图张屋壁坐起对之恨不身到其下也
定叟终於落星何不就馆城中耶郑溥之黄伯耆相继物故皆盛年也亦是一时气数然张郑尤可惜耳
杨伯起
新年几岁精神筋力想未至衰惫如某也白鹿旧游恍然梦寐但闻五老峰下新泉三叠颇为奇胜计此生无由得至其下尝托黄商伯陈和成摹画以来摩挲素墨徒以慨叹也江德之甚好说易尝与讲论否且看程先生传亦佳某谬说不足观然欲观之须破开肚肠洗却五辛查滓乃能信得及耳又印本多错误恐难会了无由面谈聊发一笑
将来官满复归庐阜耶刘俚靡烙嘬判疑跏庇幸跃诲之乃佳外孙闻尚附学想蒙怜抚
某衰朽益甚已上告老之章它盖无足言者刘傩业猛熊沤窠满矣不知已离彼未耶李敬子得襄阳教官见在此相聚或传其阙已到未知然否幸因便报及也读易想亦有味此经自有规模格局若看得破则精粗巨细无处不可受用如其未然即且将其间旨意分明处反复玩味亦自可乐不必深求幽远枉费心力也某之谬说本未成书往时为人窃出印卖更加错误殊不可读不谓流传已到几间更自不足观也刘傧嗉未豁然亦差觉老成此皆教诲之力也某年来衰惫殊甚两足拘挛不能移步犹是小故而心腹之疾犹为可虑服药无效拱手俟命而已
叶永卿吴唐卿周德之李深子
某还家方幸休息得以辑理旧书忽被恩除不胜忧惧初欲力辞又闻彼道荐饥已有流移户口恐辞或不免而失可为之时遂不免申奏对之请更旬日间必有进止之命若得罢遣且守东冈之陂即大幸也
除职初不敢辞但以赈济四家未被赏因此为伸理耳闻彼又苦饥想不至如去年之甚然在今日处置当倍费力也
深甫所喻减税事不知後来如何某若得对当且乞减徐守所增中上等税钱此数不多当必可得其它恐亦难料理也
白鹿田已就绪甚善又闻今侯能枉驾临之尤幸伯起廷彦为况如何闻永卿诸公亦尝入山观书遐想山林之胜它处真未易得令人怅然兴怀也但闻或者乃欲画某形象置之其间令人骇然不知谁实为此向欲作李宾客李九经及三先生祠於其间以未有大成殿遂不敢议今乃遽然如此於义殊不安而诸人所以相期者乃复如是之浅尤非区区之所望也幸以此示诸人亟为毁撤为佳不然须别作区处也
舜?所云白鹿之说当时亦漫及之岂有辄敢号令州郡之理渠自张皇亦不晓事之过也
白鹿买田闻已就绪吴丈又许买牛此尤永远之利也诸事更赖\贤左右维持之其必有济矣
朱守书来示及新编图经乃知其郡政从容绰有余力如此大凡区区向所欲为而不暇者今皆备矣又承喻及禁止白鹿葬地一节尤快人意但不知曾追毁其买契否不尔恐尚有後患也
白鹿知亦尝一到甚善甚善每念畴昔相与登临游从之乐未尝不发於梦寐然亦恨当时所以相切磋者犹有所未尽也
张广文别後遽至此深可悲悼某或得至浙东亦遣人视其家也
永卿所喻可欲之说恐不然但以诗所谓天生蒸民有物有则民之秉：檬擒驳抡吖壑则知欲恶之正固有不易之定理矣彼以所当恶者为所当欲岂其性情之本然者哉孟子集注近方修得一过未及再看更俟少定写得别本即附去然大凡读书且徐读正文虚心涵泳切已省察亦当自见大体意味其间曲折却续求之未晚也
唐卿比来为况如何书来不及菖蒲平安之报何耶去岁灾蹇异常病既日侵秋间又哭一女悲伤无聊屡至危殆忽蒙除用恳祠未获近乃见次又已有奏事之命不免遣人复申前请行一月矣至今未还不知事竟如何或不得已即须到彼面恳力辞庶几可脱江西决是不成行也向承录示药方极感留念今脚气已渐轻秘结却变成滑泄矣大率气血渐衰自是如此也蒙近复修改一两处未毕俟印得即奉寄易之象数初甚简易今人不得其说遂至支离使人不晓反遂诋以为淫巫瞽史之学其亦误矣
冯仪之
细读来示备详别後进学不倦之意世间万事须臾变灭不足置胸中惟有致知力行修身俟死为究竟法耳余正父博学强识亦不易得礼书中间商量多未合处近方见其成编比旧无甚改易所论独志无助者诚然然渠亦岂容他人之助也此间所集诸家杂说未能如彼之富然仪礼正经段落注疏却差明白但功力颇多而衰病耗昏朋友星散不能得了耳商伯时时得书讲论精密诚可嘉尚李敬子坚苦有志尤不易得近与诸人皆已归只有建昌二吕在此早晚讲论粗有条理足慰岑寂也
晦庵别集卷三

[book_title]晦庵别集卷四
钦定四库全书
晦庵别集卷四　　　　　　宋　朱子　撰
与一维那【以下见陈利用编大同集】
老亲比苦重听服上人药遂良已上人索诗久废无次?复此殊不佳也绍兴癸酉九月晦日紫阳朱仲晦书
当年事幽讨结友穷名山曾逢许斧子去采玉芝还归来坐空房神清骨毛寒起视尘中人一见了肺肝探囊出刀圭生死毫厘间相逢瘴海秋遗我黄金丹高堂得听莹斑衣有余欢谢师无言说舌井生波澜
上广文
广文何事创楼居收拾家藏理C余尚有简编充栋宇拟陈车马次门闾移床客去邀明月送酒人来异递书纵使清贫无长物犹胜四壁似相如
考试感事戏作
海邑三年吏勤劳不为身但令官事了从遣黠儿嗔
题米仓壁
度量无私本至公寸心贪得意何穷若教老子庄周见剖斗除衡付一空
题安隐壁
征车少s林间寺试问南枝开未开日暮天寒无酒饮不须空唤莫愁来
题梵天方丈壁
输尽王租生理微野僧行乞暮还归山空日落无钟鼓只有R堂蝙蝠飞
五月五日海上遇风雨作
秋风秋雨满征衫陆走川行两不堪尘事牵人心事远濯缨何必在江潭
两~句送顺之南归
门前三径长蒿莱愧子殷デЮ锢葱０找攀槿垂槿ゴ诵脑是不曾灰
几年江海事幽寻偏与云僧话此心今日肯来论旧学岁寒犹恐雪霜侵
寄陈讲师
【以下见别编临江集】
闻道山中客年来鬓欲皤静便三径小贫觉一身多且喜诗无病从教睡作魔故人今领\犹觉慰蹉跎
别陈讲师
几年劳梦想今日慰登临况入珠兰室又闻金玉音与君连夜语尽我一生心此外成华无因得重寻
登合o山
叠叠层峦锁s宫我来旧地访灵踪葛仙去後无丹^弟子今成白发翁
一派泠泠台下水半空漠漠岭头云祖师成道冲天去只有无穷受U人
送单应之往合山
杖头挑月入烟萝城郭尘埃奈尔何若到名山高着眼洞天深处异人多
回首名山我旧游曾将风袂拍浮丘如何不及台边水长向山前山後流
送李道士归玉笥三首
偶随云去伴云归笑指清都在翠微为我中间留一榻他年去着薜萝衣
玉笥山连都水坑拂云楼殿对峥嵘君归後夜无余事卧听寒泉落涧声
莫惜临行酒一杯看君上马古城隈相望两地无多远频寄音书与e来
题赤城观
落日空山秋气清泠泠古木乱蝉鸣仙人一去鹤不返剑客重来丹已成静对竹炉烟缕直细看月窟桂华生此身旧有蓬瀛约玉简归来问姓名
尤溪县学观大阁
【见尤川志及南溪祠堂志】
令尹弦歌不下堂叱嗟层观丽扶桑朱甍碧瓦临无地散帙投壶乐未央得意溪山供徙倚忘情鱼鸟共徜徉应观物我同根处剖破藩篱即大方
十月上休日游卧龙玉渊三峡用山谷惊鹿要须野学盟鸥本愿秋江分韵得鸥字【按大全集但有秋字韵不载此鸥字韵冯本有之或云先生命门人所作而後不用或又云得两韵而集轶之以下见南康集】
匡庐霜天後不见云气浮木叶红已E山转清幽向闻有~壑乃在卧龙湫及此遂一往幸无烟景愁Y攀欲其深泉石固所求况有百尺崖喷雪飞寒流幽琴自回抱直下鸣清G便可洗我耳枕石忘所忧精神共虚廓方物皆悠悠所恨非独往不能恣夷犹仰惭云间鹤俯羡谷中鸥先生先我来结屋阳冈头虚名代忠武灭迹慕巢由是间颇足居不田亦平畴野人种椒橘崖蜜易岁收西源有老翁卷舌藏戈矛似学辟世士乃欲邀圣丘先生且怃然但作一月留俟我有决计它时卜从游
次周师温游书堂韵兼简坐上诸同志
畴昔因来行水余依依唯认昔人居新堂已幸经重构旧事难追更特书所愿弦歌闻十室休夸文字赋三都同来况有锵裔心印相传尽未E
西源居士峒那锢夹∈为谢
知有幽芳近水开故攀危磴岵蕴θ戳病客空斋冷带雨和烟远寄来
至乐斋记
【以下见大同集】
盘谷傅公客於泉州城东之佛寺间即其寓舍之西偏治一室达其南北以为轩窗极爽垲左右图史自六经而下百家诸子史氏之记籍与夫骚人墨客之文章外至浮屠老子之书荒虚谲诡诙谐之说种植方药卜相博奕之数皆以列置无外求者公於是日俯仰盘礴於其间t书而诵之蚤夜不厌人盖莫窥其所用心而公自以为天下之乐无易此者故尝取欧阳子之诗以名其室曰至乐之斋而顾谓某曰为我记之某辞谢不敏不胳段淖智也桓椅庸人诵说而况敢为是耶既公命之不置某不得终辞乃承命而退推公意所以然者而书之曰人之所以神明其德应物而不穷者心而已古之君子自其始学则尽力於洒扫应对进退之间而内事其心既久且熟矣则心平而气和冲融畅适与物无际其观於一世事物之变盖无往而非吾乐也而况载籍所传上超羲农下至于兹其间圣贤之行事学问之源奥是非得失理乱存亡废兴之故包括笼络靡不毕具苟涉其辞义而心必契焉则其可乐而玩也岂不亦至矣哉惟世之学者或不足以知此而劳於记诵占毕之间以为事是以语之至者既I格而不入於心惟其粗厉而不平者感而入焉则其间勃然而a而怒矣亦何乐之云哉某惟欧阳子之诗与公之所以取焉者盖其指略如此因序次以为公斋记云绍兴二十八年闰月癸卯新安朱某记
恕斋记
温陵陈君养正读书之堂同郡吕君少卫榜之曰恕斋而陈君有谒於予曰愿有记也予故以是往而观焉则其垣屋位置与夫几案图书花药之列无不合其宜得其所盖饰不过侈而简不至陋起居便适而视听无邪真若幽人逸士之居者虽予亦乐之将为之记而问其作兴端原则曰此吾居第之东荣也凡兹栋宇皆亡所改於其旧惟凿щ灰院蛎骰扪啥为是室也此亦何所可记顾吾之所以望於夫子者愿闻恕之说而尽心焉耳予闻之?然曰子之志则善矣而非予所敢当也予不佞少从先生长者游尝窃闻夫恕之说以为不过推己之心以及人而已勉而行之又以为无难也然克已之功未加而蔽於有我之私胜则於此未尝不病焉而何敢易言之以重得罪於圣人之门也用此辞谢不敢为者几累月陈君请之不置而吕君亦以为言予不得以终辞也则历诵前语而谓之曰以是为记足以不没乎为斋之实而亦可见强恕之难矣惟吕君幸以为不悖於所以名之意则庶乎其施也二君皆曰善遂书斋屋壁间以视陈君且自警也绍兴二十七年十二月五日新安朱某记
乡饮舍菜二先师祝文
【见大同集】
敢昭逃谙仁兖国公先师邹国公朝廷举遗兴礼使郡县三岁一行乡饮酒之礼以迪其士子俾莫不精白以只承明诏某为县长吏敢不以时奉行即事之初以礼舍菜于先圣至圣文宣王以公等配
赦後祭【阙】　祝文
【见南康集】
乃季秋辛未天子有事于合宫乐备礼成祭泽于宇内凡诸祀坛宇之有功於民者悉诏有司洁严报享惟王圣德神功赖及万世至今天下生人有一日之安者皆王之德也邦有５涓一虿?仰惟明灵尚其昭鉴
祭芸谷文
【先生之曾孙沂藏录藁】
维乾道五年岁次己丑三月丁巳朔十有四日庚午迪功郎差充枢密院编修官朱某敢以香茶酒果之奠托友人林用中致祭于亡友林君师鲁之灵惟昔先君与芸斋先生游而吾师鲁又不鄙某愚尝不远数百里过我潭溪之上盖将从容讲学以共进于斯道也顾以姻丧欲留不可自是一别遂诀终天呜呼痛哉志长命短如师鲁之才之敏乃不克究其业而止於斯吾徒二三子失良友之助能不陨涕相吊而况高堂垂白又何以堪此愁苦耶某形疲道远不能往哭香茗之奠以累同志遵承先志收拾遗文并以嘱之庶可无憾嗟嗟师鲁尚克鉴此而享之耶呜呼哀哉
祭【阙】文
【先生之孙F家藏】
维淳熙三年岁次丙申九月癸卯朔十六日戊午宣教郎朱某敢以酒肴之奠告於某太夫人某氏灵筵曰我昔贫病掩关自休有来自东而辱与游既往既来十年顿久义笃情亲谓我昆友我相其流以必其源曰是世德抑母之贤惟母之贤聘于名族德清门慈祥雍睦成其二子学古行修左右致孝色思其柔顾我者谁曰实其季适骞以翔遽以忧踬我闻其忧惊叹失声孰勤斯诲弗俾其荣往吊不能且悲且愧千里缄辞相此一酹呜呼哀哉
芸斋遗文跋
【先生之曾孙沂家录藁】
先君子志尚高深不妄与人交盖尝避地福之古田得芸斋先生林公而与之游爱其学识行谊有以过人而惜其且将湮没无闻於世也及仕於朝为之延誉甚力然竟不及试用识者恨之某自幼侍立先君子之侧则已闻先生为人之大略近乃得其临终手笔数十百言戒其家治丧无用浮屠法者读之然後知先生所学之纯所养之固见於死生之际者又如此宜乎先君子之所甚厚而不忘也三复至言惟念先志追慕哽~不知所言既而先生之子鲁山不远数百里过某於潭溪之上道语旧故泫然久之因谓某曰先人~笔之书将刻诸石以传学者子为我识之某惟先生於此特示人以变俗由礼之大端耳若夫反躬格物以明先王制作之本使其情文义数粲然大备尽祛千载习俗之陋而壹反之於正岂不犹有望於後人哉师鲁笃志好学其果能进此以成先生之志则岂惟某与一二友朋之愿抑先君子实宠嘉之因敬书以附其後云乾道戊子四月丁酉新安朱熹敬书
书李巽伯所跋石鼓文後【先生之曾孙F家藏】
唐贞观中吏部侍郎苏着论歧阳猎引欧阳虞褚并称墨妙为据三君体法为世楷式赏好为物轩轾在当时已尔今其故仅存隋珠和璧不足喻其珍也予避地南来一日料检行庋得歧及孔庙醴泉化度孟师丹州诸碑流徙之余偶无□落为之惊喜过望书其事以示子孙建炎己酉夹锺五日雒人李处权巽伯
余年十八九时邂逅李卿於衢守张紫微坐上二公皆一时名胜挥麈论文意象超逸令人倾竦今观此卷恍然若将复见其人而追数岁月忽已四十寒暑矣不惟前辈零落殆尽而及见之者亦无几人可为太息淳熙戊申五月既望朱熹仲晦父书
跋讹传龟山列子解後【先生之曾孙主簿阙家藏】
龟山之见二先生在元丰之初此书作於其前固不足怪跋语则出於其後而有非所宜言者矣岂其後人有惜是书而不忍弃者托为是语以重之欤噫是书即传而其为龟山之累也甚矣向见沈公雅说有此书初不敢信淳熙己酉夏将乐邓T为写寄来因得记其所疑于後且细读跋语中用字下语多不中律令与龟山他文不类其伪妄不疑但不知何人所作耳七月三日熹书
跋郭忠恕说文字源【仙游洪震夫家藏】
杨文公苏文忠公皆言郭忠恕先尸解而逝今观此卷非斯人之仙而谁仙耶淳熙癸卯晦翁
题折桂院行记
【以下见南康集】
始予至折桂院之西轩爱其江山之胜道人云公为予言此未足观少上当益奇因道予行深竹中竹尽得大阜背负五老面直江湖东西数百里云山烟水渺莽萦带胜~不可名状乃规作亭其处取李翰林庐山谣中语命以为黄云观会云公去不果为今年春乃克为之未讫工而予代去闰月晦日与清江刘子澄长乐林择之开封赵子明温陵许景阳建安王春卿长乐余占之陈彦忠临淮张致远长乐黄直卿俱来因记其事云公诸王孙弃官学浮图法今客大洪山云淳熙八年辛丑岁朱熹仲晦父题
题星子县尉廨射亭
淳熙己亥季秋念日新安朱某仲晦父奉同高川苏史君莆阳詹别驾零陵陈推官会稽方丞公B江史版掾永新潘丞公善化陈明府南康卜隐君邯郸段议郎同寮杨子美元范王之才董恭父奠故屯田刘公墓退饮尉廨射亭尽醉书此以志
题落星寺
朱公永仲晦蔡季通汪清卿程正思邓邦老陈彦忠万正淳俞季清来朱氏子在侍淳熙庚子三月丁卯
题落星寺张于湖题字後
朱某奉处士叔父同王南卿俞子尬馓魄淅畋文陈胜私赵南纪及表侄俞洁已甥魏愉季子在俱来观故张紫微安国题字为之太息淳熙庚子十月十三日也
题寻真观
新安朱某仲晦永嘉薛洪持志永嘉张扬卿清叟缙云王仲杰之才会稽陈祖永庆长临江刘清之子澄长乐林用中择之乐阳赵希汉南纪宜春彭楼子应宜春彭凤子仪温陵许子春景阳庐陵郭植廷植长乐余隅占之临淮张彦先致远淳熙辛丑後三月丙戌至此莆田傅公弼梦良长乐陈士直彦忠先归
题石乳寺
淳熙庚子重五日晦翁与程正思陈彦忠俞季清来翁子在甥魏愉从
题栖贤磨崖
新安朱某奉陪高川苏史君阆中钱别驾签书杨子美博士杨元范星子王之才武宁杨子直邯郸段仲衡锵周师温因游卧龙遂至玉渊三峡门人丁克王翰甥魏愉幼子在从淳熙己亥四月上休日
题叠石庵
晦翁与程正思丁复之黄直卿俱来览观江山之胜乐志归时淳熙己亥重午日翁子在甥魏愉侍行
题折桂院
晦翁通叟送张襄阳至此痛饮而别
跋所刻和靖帖
右和靖先生帖得之祈君之子真卿淳熙庚子夏五月丙戌刻之白鹿洞书院新安朱某记
跋所刻包孝肃诗
此包孝肃公布衣时语蔡廷彦得之吴唐卿以语晦翁翁敬书之俾刻于白鹿洞
跋王太初所题
後十年朱仲晦甫赏识此词後之人当勿毁也
书武侯草庐语遗张以道
张以道将之荆襄写以送之庆元己未十一月十九日晦翁
题所书古嘈
右杜子美古嘈兄熘倩尬王之才书
晦庵别集卷四
<集部,别集类,南宋建炎至德佑,晦庵集>

[book_title]晦庵别集卷五
钦定四库全书
晦庵别集卷五　　　　　　宋　朱子　撰杂着
释氏论上
【建安吾应X家藏易东润跋】
或问孟子言尽心知性存心养性而释氏之学亦以识心见性为本其道岂不亦有偶同者耶朱子曰儒佛之所以不同正以是一言耳曰何也曰性也者天之所以命乎人而具乎心者也情也者性之所以应乎物而出乎心者也心也者人之所以主乎身而以统性情者也故仁义礼智者性也而心之所以为体也恻隐羞恶恭敬辞让者情也而心之所以为用也盖所谓降衷於民有物有则者儒【阙】　　　也故其所以尽心知性者以其穷理而极乎心之所【阙】　　之所有者无不识也所谓【阙】　养性【阙】　　　已而不失其本【阙】则性【阙】如是则情之所发亦无不【阙】　正而可以
应物於无余矣【阙】　　　　　　　性不见其分【阙】别【阙】　　　给之【阙】　　　与【阙】
其【阙】指【阙】　　　　者实在精神魂魄之聚
而吾儒所谓形而下者耳至其所以识心者则必别立一心以识此心而其所谓见性者又未尝睹夫民之衷物之则也既不睹夫性之本然则物之所感情之所发皆不得其道理於是概以为已累而尽~之虽至於反易天常殄灭人理而不顾也然则儒术之所以异其本岂不在此一言之间乎曰释氏之不得为见性则闻命矣至於心则吾曰尽之存之而彼曰识之何以不同而又何以见其别立一心耶曰心也者人之所以主於身而统性情者也一而不二者也为主而不为客者也命物而不命於物者也惟其理有未穷而物或蔽之故其明有所不照私有未克而物或累之故其体有所不存是以圣人之教使人穷理以极其量之所包胜私以去其体之所害是其所以尽心而存心者虽其用力有所不同然皆因其一者以应夫万因其主者以待夫客因其命物者以命夫物而未尝曰反而识乎此心存乎此心也若释氏之云识心则必收视反听以求识其体於恍惚之中如人以目视目以口[口虽无可得之理具势必不能不相汝尔於其间也此非别立一心而何哉夫别立一心则一者二而主者客【阙】
分矣而又块然自守灭情废事以自弃
君臣父子之间则心之用亦息矣夫【阙】
所指以为心性与其所以从事焉者乃如此然则不谓之异端邪说而何哉曰然则其徒盖有实能恍然若有所ざ乐之不厌至於遗外形骸而死生之变不足动之者此又何邪曰是其心之用既不交於外矣而其体之分於内者乃自相同而不舍焉其志专而切其机危而迫是以精神之极而一旦惘然若有失也近世所谓看心之法又其所以至此之捷径盖皆原於庄周承蜩削L之论而又加巧密焉尔然昧於天理而特为是以自私焉则亦何足称於君子之门哉
释氏论下
或问子之言释氏之术原於庄子承蜩削L之论其有稽乎朱子曰何独此哉凡彼言之精者皆窃取庄列之说以为之宋景文公於唐书李蔚等传既言之矣盖佛之所生去中国~远其书来者文字音读皆累数译而後通而其所谓禅者则又出於口耳之传而无文字之可据以故人人得窜其说以附益之而不复有所考验今其所以或可见者独赖其割裂装缀之迹犹有隐然於文字之间而不可R者耳盖凡佛之书其始来者如四十二章遗教法华金刚光明之类其所言者不过清虚缘业之论神通变见之术而已及其中间为其学者如惠远僧肇之流乃始稍窃庄列之言以相之然尚未敢正以为出於佛之口也及其久而耻於假借则遂显然x取其意而文以浮屠之言如楞严所谓自闻即庄子之意而圆觉所谓四大各离今者妄身当在何处即列子所谓精神入其门骨骸反其根我尚何存者也凡若此类不可胜举然其说皆萃於书首其玄妙无以继之然後佛之本真乃见如结坛诵舛十五轮之类以至於大力金刚吉盘茶鬼之属则甚鄙俗恶之状校之首章重玄极妙之指盖水火之不相入矣至於禅者之言则其始也盖亦出於晋宋清谈议论之余习而稍务反求静养以默证之或能颇出神怪以f流俗而已如一叶五花之谶只履西归之说虽未必实有是事然亦可见当时所尚者止於如此也其後传之既久聪明才智之士或颇出於其间而自觉其陋於是更出己意益求前人之所不及者以佐之而尽讳其怪幻鄙俚之谈於是其说一旦超然真若出乎道德性命之上而惑之者遂以为果非尧舜周孔之所能及矣然其虚夸诡谲之情淫巧儇浮之态展转相高日以益盛则又反不若其初清闲静默之说犹为彼善於此也以是观之则凡释氏之本末真伪可知而其所窃岂独承蜩削L之一言而已哉且又有一说焉夫佛书本皆梵字译而通之则或以数字为中国之一字或以一字而为中国之数字而今其所谓偈咒句齐字偶了无余欠至於所谓二十八祖传法之所谓书则又颇协中国音韵或用唐诗声律自其唐之稍黠如【阙】洪辈者则已能知其谬而强为说以文之顾服衣冠通今古号为士大夫如杨大年苏子由者反不悟而笔之於书也呜呼以是推之则亦不必问其理之是非而其增加诡伪迹状明白益无所逃矣宋公之论信而有证世之惑者於此其亦可以少息也哉
释奠申礼部检状【见临漳语录】
伏G淳熙六年尚书礼部颁降淳熙编类祭祀仪式内有合行申请事件须至申闻
一神位某近得礼部侍郎王普所着释奠仪式考其位次爵号皆与此本不同大低此图自东而西两两相对而王氏本自东序一至五次西序一至五又次东廊一至卅六又次西廊一至卅五次西廊泗水侯孔鲤次东廊沂水侯孔汲遂连中都伯左丘明以下至贾逵又次西廊杜子春以下至王安石详此次序固不如今图之善但此图十哲次序亦有小误盖以论语考之当以闵损为第一在东序冉耕为第二在西序冉雍为第三在东序宰予为第四在西序端木赐为第五在东序仲由为第六在西序冉求为第七在东序言偃为第八在西序卜商为第九在东序曾参为第十在西序今乃以冉雍为第一闵损为第三冉求为第六仲由为第七则亦误矣又其爵号王氏本费公为琅琊公郑公为东平公薛公为下邳公齐公为临淄公黎公为黎阳公徐公为彭城公卫公为河内公吴公为丹阳公魏公为河东公成侯为武成侯未知孰是又按国朝会要政和间沂水侯与泗水侯俱封仍同从祀则王氏本为得之而此图独阙泗水委是脱误其左丘明以下当从此图两两相对但左丘明当在西廊对孔汲而荀况以下当在东廊公羊高以下当在西廊两两相对与此相反乃为得之耳伏乞更赐详考改正行下
一祭器并依聂崇义之礼图式某伏见政和年中议礼局铸造祭器皆考三代器物遗法制度精密气象淳古足见一时文物之盛可以为後世法故绍兴十五年曾有圣旨以其制开说印造颁付州县遵用今州县既无此本而所颁降仪式印本尚仍聂氏旧图之陋恐未为得欲乞行下所属别行图画镂板颁行令州县依制造其用铜者许以`锡杂铸收还旧本悉行毁弃更不行用
一释奠时日注云仲春上丁仲秋下丁某检绍兴乾道淳熙令并云二月八月上丁释奠文宣王即无下丁之文又尝窃见五礼申明册内有当时州郡申请礼局已改下丁为上丁讫其後又见故敷文阁待制薛弼任杭州教授时所申今到本州检寻颁降旧本却无此条恐是前後节次颁降致有漏落将来如蒙别行镂板即乞先於仪内改下丁作上丁字仍检申明册内备录此条全文附载篇末以证元本之失仍下州郡有旧本处并行批凿改正庶使州县奉行有所依据
一元本陈设条内着尊四牺尊四着当作牺牺当作象今来颁降新本已行改正而政和年中颁降旧本尚仍其旧州县奉行不无疑惑将来如蒙别行镂板即具附载後来改正因依於篇後或只将某此状全文附载仍下州郡合将旧本批凿庶几明白不至疑误
一释奠仪旧本邹国公下并有舒王字今已删去而不着其所以然者亦与旧本抵牾将来如蒙别行镂板即乞检会靖康年中罢王安石配享先圣章疏指挥并行附载仍下州郡并将旧批凿
回余衡州启【秀实衡州之孙师鲁家藏】
赋禄真祠方遂燕居之适承流巨屏莫回成命之颁顾修问之未遑辱移书之先及恭惟某官受材宏伟涵德粹温学问有原尽得传家之奥要文词甚蔚坐观作者之典刑盍升台阁之犹屈江湖之守方慕先贤之治益观美化之成铃阁少留姑慰远民之意玺书亟下遂还近侍之班某久仰英猷未谐良觌同寅有望傥分南服之忧归赋可期即返东V之乐
回王正臣启【见大同集】
伏念行能无取艺业不修学不足以见古人之用心徒极j研之力仕不足以行平日之所志第劳刀笔之间至於典礼义文学之官首诵说讲论之事圣言高远虽莫究其指归~业光明庶有闻於来者过勤厚意贶以华仰褒饰之过宜顾省循而何有谨奉启上谢
回\解元启【以下见南康集】
窃审待问泽宫登名天府方幸究宣於明诏敢期误枉於华披味以还感藏难喻解元先辈学推庠序行着州闾出膺续食之求足为劝驾之重顾念朝家设科以取士本务得贤然而学者挟策以读书但期干禄伊欲一新於敝俗不能无望於t公辄诵浅闻少酬盛礼惟穷理修身之要当有志於古人则尊主庇民之功庶无惭於当世
回待补生启
窃审待问泽宫登名槐市方幸究宣於明诏敢期误枉於华披味以还感藏难喻然朝家建学养士之意正为育材而诸生辞家射策之心但期干禄伊欲一新於敝俗不能无望於群公辄诵浅闻少酬盛礼惟古人为已之志当有余师则大学新民之功庶无违教
晦庵别集卷五

[book_title]晦庵别集卷六
钦定四库全书
晦庵别集卷六　　　　　　宋　朱子　撰公移
漳州延郡士入学牒【见临漳语录】
契勘州县两学讲说课程近日以来渐有伦绪但以州郡尊贤尚德之心有所未至致使诸生无所薰陶涵养以发其向道入德之趣不敏之咎何以自文今G新江州知录黄从事器资浑厚操履端方杜门读书不交权利乡闾有识莫不推高若以礼请屈居州学正录之任兼同主管县学教遵必能使诸生观感而化有所兴起前州学施学正【允蕖渴学正【洪庆】皆以耆艾之年进学不倦强毅方正\所严惮林贡士【易简】李进士【唐次】或究索精微或持循雅?察其志行久益可观贡士陈【淳】太学生杨【士训】齿虽尚少学已知方永嘉学生徐寓务学求师志尚坚确凡此数士当职所知若悉招延异其礼际则凡学之子弟藏修游息无适而不得良师畏友之益庶几理义开明德业成就仰副圣朝教养作成之意其在外士人窃恐尚有年高德劭闾里推尊经明行修流辈归重而藏器自珍不求闻达者更当广行咨访续议延请绍熙三年正月初二日牒
南康军请洞学堂长G【以下见南康集】
谨按国朝会要修复白鹿洞书院已差补职事学生入洞管干讫今按江南野史本洞旧制洞主之外更有堂长名目今G学录杨日新年高老成在洞供职纪纲庶事表率生徒绩效可观合行敦请须至给G者右给帖付贡士杨日新此充白鹿洞书院堂长职事淳熙七年九月日帖
洞学榜
契勘本军庐山白鹿洞书院元系唐朝太子宾客李公遗迹经历五代号为国庠及至本朝太平兴国中尝蒙太宗皇帝赐以官书咸平年又蒙真宗皇帝重加修葺中间废坏殆且百年今者本军鼎新建立教养生徒渐有伦绪又承本路诸司及四方贤士大夫发到文籍收藏应副学者看读以至山林田土亦已标签界至措置拨买规模一新可垂久远已具事状奏闻乞赐敕额去讫窃虑向後诸色等人不知上件事理辄有毁坏以至偷盗文籍侵占田土及过往之人妄有搔扰事属不便须至晓示者右出榜白鹿洞书院张挂各请知悉淳熙八年闰三月日榜
申谕耕桑榜
当职二月十五日依近降指挥守令出郊劝农已印给劝农文榜并先来劝谕耕种田土劝课农桑及星子知县王文林种桑等法文榜发下三县贴挂晓谕民间通知去讫续据王文林申到劝谕种田方法尤为详细窃虑都建昌县人户未能通知今分下两县晓示乡村人户仰递相劝谕依此方法及时耕种用力既勤必有丰年之报再此劝谕各宜知悉淳熙七年二月
辛丑劝农文
当职昨为本军民间农事灭裂累曾出榜反复劝谕自从去岁以来凡吾父兄子弟似亦稍相听信方欲从事於深耕疾耘之务以冀一饱而当职不德刑政失中侵迫阳招致旱虐使吾父兄子弟终岁勤动而不获有秋之望永思厥咎愧负何言尚幸一二父兄皆能率其子弟当此荒歉之中种麦耕田及时尽力不为轻去坟墓之计而又赖天之灵宗社之福雨雪应候土润泉通麦既可期稻又可种嗣岁之功似已有可观者而当职亦幸免於罪戾且将受代而归矣今以中春之月只率典常躬载酒食出郊行田延见一二父兄同举此觞以告将别父兄其强食自爱谨身循理以教子弟使之孝敬父母慈爱骨肉和睦乡邻救恤灾患输纳苗税畏惧公法专心致力於农桑之务如前此劝谕之云者而勿为饮博游惰争a论讼一切非理违法之事以?刑辟其子孙之敏秀者则又教令讲学读书使知先王礼义之教既以上副国家长育人才之意而尔之门户亦将与有荣焉其前年旧榜及星子知县王文林耕田种桑法今亦再行给散并此劝谕各宜体悉淳熙八年二月
招学者入郡学榜
惟此邦江山奇秀如此俊茂宜倍於他郡而诵弦之声寥寥旷~此长吏教化不明之责也今敦请新临江军新淦县尉某人就军学传道堂主盟文社教授总司教条每日讲书次日覆三八出题四九日纳课择精勤者书考以示劝无籍者给食有籍者以此差补职事其不率教者则有规请贤父老勉其子弟努力从事於学尚庶几以见其成焉
招举人入白鹿咨目
恭惟国家以科举取士盖循前代之旧规非以经义诗赋策论之区区者为足以尽得天下之士也然则士之所以讲学修身以待上之选择者岂当自谓止於记诵缀缉无根之语足以应有司一旦之求而遂已乎今岁科场解发赴省待补之士二十有八又文行彬彬识者盖称之郡亦与有荣焉然惟国家之所以取士与士之所以为学待用之意有如前所谓者是以更欲与诸君评之今白鹿诸生各已散归山林寂正学者潜思进学之所诸君肯来当戒都养给馆致食以俟专此咨白可否须报
劝农民耘草粪田榜
雨水调匀田苗茂盛仰人户及时耘苗拔去草根多用土粪如法培加已帖知佐月半以後不测下乡点检将田中有草无粪之人量行决罚的无轻恕六月六日
劝谕f时请地种麦榜
契勘秋来久旱晚田失收兹幸得雨可种二麦今劝人户f此天时多耕阔种接济口食其有无地可耕之人及有力多而地少者仰自踏逐空闲官地具出字号四至亩角经县陈请布种当与判状执照免料权给一年其有情愿永远请佃之人亦仰分明声说即与给据管业特免五年税料即不得因而侵占他人见耕田地及广行包占状外官地顷亩如有违犯许人陈告当以状内所请地及见种子利充赏本人仍别科罪除已行下三县照应施行外须至晓谕约束者
右榜劝谕人户请详此事理f时多种二麦量力请佃官地务尽人力以相天功庶几来年不至阙食淳熙六年九月
放官私房廊白地钱约束
照对日今天色亢阳见行禁止屠杀祈求雨泽未获感应窃虑细民不易所有官私房廊白地钱自七月初二日为头五十文以上放五日五十文以下放十日
措置赈恤粜籴事件
窃见军境久阙雨泽深虑细民将来艰食合预行招诱客贩米船就军出粜并劝诱上户停蓄以备饥急措置事件下项
如遇客贩米到岸欲就军出粜仰赴务陈状看验税物讫令就石寨内捎泊出粜即与免在城税钱三分或有粜不尽之数欲载往它处须再经本务出给关引方得起离前去庶可关防欺隐透漏之弊今帖城下税务遵依施行
寻常客人粜米必经由牙人方敢粜常被邀阻多抽牙钱是致不肯住粜合严立榜赏上约许从民旅之便情愿交易庶得牙人不敢搔扰使军今立赏钱一千贯文榜市曹张挂晓示如遇客旅兴贩米斛到军听从民旅之便自行粜籴如牙人不遵今来约束辄敢邀阻解落牙钱许被扰人画时具状经使军陈诉切待勾收犯人重行勘断追纳赏钱入官施行
米船到岸虽欲出粜然贫民下户不过斗籴卒难转变钱物未免留滞须当劝谕上户及时收籴不惟他时可济荒歉於停蓄之家岂无宜利可谓两便合帖委官敦请上户说谕
措置两县到岸米船事
照对旱伤细民阙食合行出粜常平米斛应接细民食用切虑向去日久有误不测赈济况今邻郡州县收成正是客旅兴贩米斛之际本军已行措置不行收税仍放免本船杂物税钱招纳米船住岸出粜接济民户日食其两县务亦合依此措置招诱米船候有米船到岸即将常平米斛住粜备将来支用七月十一日帖都昌县
招诱客贩米斛免收力胜杂物税晓谕
照对本军并管属县近日以来阙少雨泽见今祈祷未获感应米价渐高本军已行下城下税务都建昌县招诱客贩米斛前来从便住粜免收力胜杂物税钱不得邀阻减⊙狼之类外窃虑客人未能通知须至晓谕并帖县依此施行七月十五日
再劝修筑陂塘
契勘今岁旱伤盖缘人户不修筑陂塘积水灌溉田禾致令乾死使军已节次行下三县及散榜给印榜晓示人户陂塘浅漏处亦合并力开掘修筑如有欠阙工料支费并诸军县借米吃用修筑次年送纳如陂塘广阔费用工力数多亦当计料工食申军切待具申提举衙拨米借贷
措置客米到岸民户收籴不尽晓谕
照对管内田禾多有旱损切恐民间阙食已措置令税务多方招诱客人米船住岸出粜接济民间收籴食用与免收纳杂物税钱今来渐有客旅兴贩米斛到来如有民户收籴不尽之数许令牙人并有余之家收籴停顿备接济合行出榜晓示
晓示乡民物货减饶市税
照对近城乡民全藉将些小系税之物入城货卖办籴口食若依递年收税切虑无从所出合将客旅步担兴贩纱帛药草丝绵杂物依旧收税外其余乡民应有些小土产物货入城转变并与减饶三分之一合行约束不得因而作弊
约束不许偷窃禾谷
照对三县管下田禾虽是旱损其间有水源及可车戽去处今来渐次成熟切虑有不守行止之人聚集偷窃禾谷合行下巡尉司严行禁约
约束诸县泛催官物各给凭由
访闻逐县寻常文引勾追欠户更不於引内批凿少欠是何年分官物名色若干数目泛称积年拖欠及追人户到官多是人吏作弊不问所欠多寡例将断罪是致小民忧疑不能安迹合行下诸县约束如有人户少欠官物各给凭由明言批凿所欠是何年分官物立限给付少欠之人依限赴官送纳
免流移民船力胜
照对有流移之民船至军岸合行下税务审实并与蠲免力胜放行
禁旅店不许递传单独
访闻管下旅店遇有单独困病或流移之人到店多是虑其死亡更不容留遂行递传驱逐出界因此丧命合行下诸县多印榜文於旅店约束遇有过往单独饥饿困病之人即仰所到店户不得递传扛E送出外界许就便米场验实量给口食临安痊日遣去万一有死亡之人即时报都保审实申县行下如法埋葬
取会管下都分富家及阙食之家
契勘管界久阙雨泽田禾旱损使军已行委官措置招诱客人兴贩米斛蠲免力胜杂物税钱禁戢减⊙狼之弊劝谕前来出粜目今日逐有米不阙军司亦已行帖都建昌县及委官依使军所行措置招诱客米赴县住粜及劝谕上户将所有米斛相各逐乡村开仓依时价出粜应接民间食用去讫切虑向去富实户将米斛停顿不行出粜使细民阙食不便合行立式预先委官取会管下都分蓄积米谷上户及阙食之家如後七月十六日
某都共几家
一富家有米可粜者几家除逐家口食支用供赡地客外有米几石可粜【乡例粜数即依乡例】开客户姓名米数【并佃地客姓名】一富家无余米可粜者计几家而仅能自给其地客佃客不阙仍各开户姓【并佃客地客姓名】
一中产仅能自足而未能尽赡其佃客地客者计几家【开户名取见佃客地客姓名所阙之数】
一下户合要籴米者几家
作田几家各开户名大人几口小人几口【别经营甚业次】不作田几家各开户名大人几口小人几口【经营甚业次】作他人田几家各开户名系作某人家田大人几口小人几口【兼经营甚业次】
右件如前p是着实即无隐漏其阙食之家亦无诈冒重叠仍五家结一保如将来使军委官审实挑覆却有不实去处甘伏重罪不辞
施行旱伤委官验视
照会本军并管属星子都昌建昌三县自六月以来天色亢阳阙少雨泽田禾乾枯本军恭依御笔处分严禁屠宰精意祈祷及行下诸县精加祈祷去处今据星子都昌建昌三县申依应遍诣寺观神祠及诸潭洞建坛祭祀请水精加祈祷雨泽p无感应今来诸乡早禾多有乾损及备据税户陈德详等状诉所布田禾缘雨水失时早禾多有乾稿不通收刈申乞委官检视本军今检淳熙令诸官私田灾伤秋田禾以七月听经县陈诉至月终止本军酌立规条施行及具奏闻申省部监司外须至出榜三县管属乡村都保各仰通知【以上七月十六日】
施行旱伤住催官物一月
契勘本军三县遭此旱灾早禾乾损已出榜晓谕人户依期投诉旱状将来检踏奏减秋税外有去年秋粮零欠甚多及今年夏税全未纳及分数缘其所欠并系起发上供及本军军粮之数虽是今年旱田不熟在法无缘免放然而访闻诸县催科无术不免决挞保长搔扰人户当此阙雨之时深虑重困民力除已行下各住追催一月免致保长人户奔走期限例遭刑责费去车水工夫今仰人户各体此意递相告报於住催一月限内自备所欠钱粮各赴仓送纳上以应副官司起发纲运供赡军兵下亦使本户不被追呼得以一意车水救田别作营求用备将来阙食之患公私两便各仰知悉
谕上户承认赈粜米数目
契勘本军管下今岁旱伤田禾切虑细民阙食使司已行下三县推举管下富实有米上户并自能赡给地佃客富家姓名各家见蓄米谷数目或有田产而不多或无田产却有营运蓄积米谷钱物之家敦请赴官以礼劝谕承认赈粜米谷数目申军所委官并三县劝谕到上户承认赈粜米共七万三千二百六十八硕五斗已检前项条令出给公据付人户收籴米斛呔赈粜在城上户二十五名共认赈粜米一万一千六百三十五硕每升价钱一十七文足
星子县劝谕到上户三十一名共认赈粜米一万一千九百三十五硕每升价钱一十七文足
都昌县劝谕到上户五十九名共认赈粜米二万八千九百八硕五升每升价钱一十四文足
建昌县劝谕到上户九十一名共认赈粜米一万八百硕每升价钱一十二文足
约束铺兵
本军盖缘旱伤遂置历及黄旗绿匣急速前去两县追会旱伤事件须管遵依台判日限时刻仰铺兵连夜走传至县仍仰本县於历内批凿承受日时手分姓名即时依限回报亦仰批发离县日时责付铺兵连夜依限赴军投下以凭稽考违滞去处根究重作施行
检坐乾道指挥检视旱伤
使军照对管属星子都建昌县人户陈诉秋田旱伤使军已立式出榜三县晓示人户赴县投帐缴申使军切待依条差官检视减放苗米所有近水乡分可以车戽注?得熟田段切虑人户将旱伤田段滚同得熟之田影带披诉今检乾道六年六月二十七日然Р吭尚书子奏契勘州县每遇灾伤依法听人户经官陈诉差官检视蠲放税租访闻近来往往多被豪户计嘱乡司将丰熟去处一例减放其实被旱涝去处所委官惮於往来检视则贫乏下户不得蠲减臣愚欲望圣慈特降睿旨委诸路漕臣散出文榜於乡村晓谕应有灾伤去处仰民户依条式於限内陈状仍录白本户砧基田产数目四至投连状前委自县官将砧基点对坐落乡村四至亩步差官核实检放如辄敢妄移丰熟乡分在旱伤地分侥幸减免许诸色人陈告依条断罪仍将妄诉田亩并拘没入官以一半给告人充赏施行若州县奉行灭裂从漕臣按治重典宪取进止六月二十七日三省同奉圣旨依兼照检踏灾伤在法差官同令佐诣田所先检见存苗亩次检灾伤田段合委官前去三县乡村究实得熟田段具帐申军已行帖出榜星子都建昌县约束人户从实投帐以备差官检放如有将得熟田段影带披诉却致被人户陈告定依条断罪追赏施行
施行下诸县躬亲桃杼锒蜗嗍
使军契勘今岁三县田禾旱伤间有边临山源溪涧或有得雨去处自熟田段其税赋合全行输纳又有边临大港并有积水陂塘可以车戽接救田段皆是人户自入夏一乾之後合家老幼举债辛勤用工车水救得其禾稻十中只有三五分熟者即行比仿自熟之田究见其数斟量轻重别作一等优恤兼有无水车戽全然旱死田段切虑人户将来一概投诉旱伤欲将各县乡分分委县官f此未曾收刈之际躬亲下乡遍诣田段地头亲自相视仍关叫耆保并人户指证供给罪赏e类开具供申
禁戢人从不许乞觅
使军照对所委官下乡切虑将带合干等人因而生事乞觅搔扰事属不便合令县给口食与随行人不得搔扰保正寺观等人仍立赏降给文榜付检旱官随行张挂约束
放免官私房廊白地
照对星子都建昌县军自六月以来天色亢阳阙少雨泽见据人户经军县陈诉旱伤切虑细民不易理宜恤所有人户承赁官私房廊白地钱自八月初一日为头以十分为率权行减免二分候至来年麦熟日仍旧
谕人户种荞麦大小麦
仰人户f此雨润多种荞麦及大小麦接济食用
施行人户诉状乞觅
据学生冯椅子述照对今岁旱荒民户已是投词星子见行委官检踏其在都昌旧来踏旱之弊名色非一不敢不以告者凡押旱状官中所收则谓之醋息钱直日司乞觅则谓之接状钱已下案案吏乞觅则谓之买纸钱及投旱帐则谓之投帐钱官员下乡检踏供帐民户着押社司乞觅则谓之着字钱检踏官员随从人吏於保正名下乞觅则谓之l付钱官司行下蠲放所纳米斛社司随斗敷数乞觅则谓之苗头钱凡此之类皆C民之尤者官中所放本以裕民而民之縻费乃至於是人户既已困穷坐受其弊无力赴逦实切害合行下星子都建昌县严行约束及出榜各县门并检踏官随行张挂晓示人户知悉如合干人依前乞觅前项逐色钱数仰人户不以早晚具状经县陈诉从本县拘收犯人申解军切待根勘依条施行各令知
施行专栏牙人不许妄收力胜等钱
照对本军近出榜於上江州军晓谕客贩米斛前来从便住粜免收力胜杂物税钱及约束不得邀减牙钱之类外切虑牙人并税务专栏不依先来约束仍前收纳力胜等税钱及牙人妄有邀阻减⊙狼之类今立赏钱三十贯文省榜市曹并税务检税亭张挂晓示客人知悉广行兴贩米斛前来出粜嬴落利息如税务专栏等人并米牙人辄敢收纳力胜等税钱及邀阻减⊙狼之类仰各人不以早晚具状赴军陈论切待追收犯人断罪追赏施行
禁豪户不许尽行收粜
照对本军管下今岁旱伤访闻目今外郡客人兴贩米谷到星子都建昌县管下诸处口岸出粜多是豪强上户拘占尽数收籴以待来年谷价腾踊之时倚收厚利更不容细民收籴事属未便如遇客人贩到谷米仰上户不得独行拘占尽数收籴许细民皆得从便食用
管下县相视约束及开三项田段
使军契勘在法检视灾伤先检见存苗亩次检灾伤田段盖欲f得人户未及收刈之际略见荒熟大概的实分数然後豁出熟田细检荒旱去处不致猾吏奸民通同作弊本军近缘荒旱检坐上项条法行下诸县遵依施行除星子知县王文林躬亲下乡两日之内多历都分见得荒熟田段分明民间咸乐其来不以为扰都昌权县孙迪功亦己申到躬亲行视所见灾伤等第人情苦乐皆有条理独有建昌一县地里稍远未据申到却访闻得本县官吏误认法意欲将熟田一w一角逐一看视委是繁碎不惟重扰灾伤人户亦恐枉费日月不能了办合行约束
且如一坂之田大约百w内有三五十w成熟即指定是何人田段约计亩角抄入熟田数内不在将来检放之限如一坂百亩只有一二十亩稍稍成熟即不须逐亩抄留与人户充收半藁口食仍令人户一面收刈犁翻种麦量留根查听候检放或有田面大概黄熟而其中有未出者有出而青空者有出而白死者并系荒损然其根查却与熟田无异切恐将来收刈之後误被抄入熟田数内不得检放尤为不便今请便行貌约多少定下荒熟分数令人户一面犁翻种麦如今来所检熟田数内将来续有死损即仰人户量留穗穑候检旱官到别行陈诉续与检放
乞行下江西从便客旅兴贩米谷
契勘本军并管属诸县今岁旱伤全藉江西丰熟州军客旅兴贩米斛出粜接济细民本军已行散出文榜招诱兴贩前来与免附载杂物税钱行下城下税务约束及出榜晓示米牙人不得减》治难狼令客人自行出粜切虑向上州军阻节不令谷米下河致使客旅不通及间有兴贩米谷舟船州军妄以杂物为名倚收税钱是致商贾不肯搬贩米谷前来出粜细民失望为害非轻欲望钧慈速赐行下江西丰熟州军许令商贾从便兴贩米谷向下以来出粜应接民间食用仍乞严行禁戢场务不得妄作名色收纳税钱庶得客旅通行米价不致腾踊
约束米牙不得兜揽搬米入市等事
契勘诸县m村人户搬米入市出粜多被米牙人兜揽拘截在店入水拌和增E价值用小升斗出粜嬴落厚利遂致细民艰食情实切害合行约束
约束质库不许关闭等事
契勘质库户平时开张库店典质钱物利息所入不为不多才值旱伤岁时辄以阙钱关闭邀阻遂至细民急切阙用无处质当兼目今阙雨泽城市古井多被有钱之家拘占夹栏不令\人汲运情理切害合行告示约束施行
戒约上户体认本军恤小民
契勘本军并诸县今岁旱伤民间理宜恤今访闻乾道七年放债豪强之家为缘旱伤人无以偿多被强取去猪羊以至入其家搜夺种子豆麦之类及抑令将见住屋宇并桑园田地低价折还人无所归遂致流移有至今尚未能归业之人本军虽行下三县晓谕上户体认本军恤之意量度欠债人户如粗有收成有力可还之人随宜取索外其贫乏之人见阙口食委实无可偿还仰上户且与容俟民力少苏却行取索如将来人户恃顽不还官司即为理索外上户乘此旱伤细民阙食之际强以些小钱作合子文字借贷遂空头年月价贯立契字未及u时即行填樵は仍氯站官投印及有吞图妇女顾充奴婢致细民受苦不一理合禁约
施行张廷谏诉旱伤事
据学生张廷谏子述夫旱轮岁朝廷检收秋苗成法具在而上中等户无不力陈必求其放免而後已纵使官吏有弊亦须及半下户无力陈告惮於所费故皆不投帐守令虑不及此则有帐者次第减放无帐者多至全催粮食之储既~望於其前追租之吏又驱迫於其後呤游萦钇髅蟛疾不可食者皆不可售进退皇皇朝暮不能相保今若不待投陈检视凡下等之苗先此全免放则见存者其志益坚而已逃者各思反其乡里矣遂行下当县取会五?以下米单名申军不待检视先次并与除放施行
施行邵艮陈诉踏旱利害
使军今照近据管属星子都昌建昌三县人户陈诉田禾旱伤已帖委县官躬亲下乡先次检视熟田具帐供申去後据进士邵艮子窃见官吏下乡检视田段略不问及人户旱伤去处惟於每户怅状供具所熟田亩亦不问所熟分数但勒令供作全熟田段乡民不知官吏深意皆相顾骇惑夫都昌田禾例宜旱籼非若星子早田十居七八安有五月中旬一雨至今而有全熟之理虽陂塘脚下及近容水去处间有熟者然赖车戽之勤所得不偿所费而又如此便利去处其实无几且以所居一都言之惟麦坊刘坊大宁余于之旱为尤惨虽或一二分熟者然大概颗粒不收然则熟田实不能当旱田二十分之一诚恐官司它日以所供熟田多少而定通放秋苗分数则些少熟处适所以累及旱伤之家有大不均之病闻之乡老皆以为今岁之旱酷於辛卯盖彼时人家尚有岁备自夫一旱之後加以连年暗折入间例无盖藏自前月来乡曲上户小民流离已觉相踵且今此正收刈之际人家尚有一二分早禾可恃而已如此者虽亦糊口迫之诚以催科之窘且深为後日虑而画此至无赖计耳比年以来都昌上户多为小人诬赖故阙乏之际有力之家至不敢与交易由是贫乏下户愈觉坐困而无告今乡曲犹未雨油麻粟豆并乌有赤地未耕二麦且有失时之虑嗣岁之计彼将何措此蠲租之惠尤乡民之所深望也昔唐制旱七分租庸调皆免被三分之收非不知取捐之盖有深望也本军遂作访闻行帖三县检视官约束
委官置场循环收籴米斛
照得本军管界久阙雨泽旱死田禾目今在市阙米出粜切虑细民阙食合行借拨官钱委官就军置场措置循环收籴米斛出粜应备细民食用
约束游手不许胁持良民
契勘今岁旱伤委官下乡检踏成熟田段外有旱田人户一面犁翻种麦量留根查听候别有官前来检收切虑游手胁持之人见人户旱田已经犁翻耕种妄作乡村虚声首熟欺诈乞觅使善良人户不敢犁翻以至种麦失时不能安业今仰人户知悉若实有旱田即依条量留根查以备检放一面犁翻种麦免致失时如有似此胁持妄称陈诉欺诈之人仰被扰人户经官陈理切待追取送狱根勘断罪施行
援例乞拨钱米
照对本军今岁旱伤细民阙食已行下星子都昌建昌县委官抄合赈粜赈济户口人数申军及照得乾道七年旱伤系蒙提举常平使司支拨到池州太平州芜湖繁昌等县常平米五万硕差官管押前来本军分拨下三县赈粜赈济遂具申常平提举使司乞支拨米斛差官管押前来本军赈粜赈济续蒙提举使司支拨信州贵溪县常平米五千硕差人前去搬取及支拨池州常平钱五千贯省付军收籴米斛赈粜
再谕人户种二麦
使军累行劝谕人户耕种二麦盖为今年荒旱不比常年须是并力加工救济性命今访闻多有未施工处显是顽慢已帖检旱官并行催趣将顽慢惰农之人量行决罚先此晓谕各仰知悉
行下三县抄赈粜人户
照对近委官抄三县管下赈粜人户姓名大小口数申军寻将己申到帐拖照得合赈粜人户并不见声说见住地名去处恐有漏落增添情弊难以稽考合行下逐县将逐都塌画地图画出山川水陆路径人户住止去处数内不合赈粜人户用红笔圈栏合赈粜人户用青笔圈栏合赈济人户黄笔圈栏逐一仔细填写姓名大小口数令本都保正长等参考指实缴申切待差官点摘管实
行下三县置场
照对见委官抄三县赈粜赈济人户大小口数画图结申务要实惠及民无致妄冒所有置场去处委官酌量地里远近分定置场去处各县水陆地里若干其劝谕到上户赈粜米斛亦合拨隶近便赴场去处以凭施行续据三县申置场共三十五处
星子县置场七处　都昌县置场十一处　建昌县置场一十七处
约束许下户就上户借贷
契勘今岁旱伤非常得熟处少本军已节次行下三县散榜晓谕人户f此土脉未乾并力耕垦广种二麦接济将来食用如有惰农耕种失时之人即请照已行榜示行遣其贫乏无种粮之家请谕上户借贷如要官司文历即印给令上户收执遇有下户借贷麦种粮食即令就历批领将来还足对行勾销如有不还官为理索
再谕上户恤下户借贷
契勘今年荒旱非常得熟处少本军多方救恤务使人户不至饥饿流移及行劝谕人户多种二麦接济吃用非不叮咛当职近因出郊相视陂塘见得麦田多有未施工处盖缘人户打M未了亦是官司劝谕未至其得熟处不阙种粮可以布种然其人既无饥饿之忧便乃懒惰其荒旱处合更勤苦又以难得粮种遂致因循今仰人户速将所收禾谷日下打持f此土脉未乾并力耕垦其高田堪种麦处即仰一面种麦其水田不堪种麦处亦仰f早耕翻多着遍数务要均熟庶得久远耐旱宜禾其得熟人户当念幸得收成常生惭愧不可便致惰怠f此余力多种二麦将来可以博得他处物货其遭旱人户当念既遭此难尤当勤力多种食物方可养赡老小不致饥饿流移其下户无种粮者上户当兴悯恻之心广加借贷目今施惠既可以结邻里之O将来收成亦自不失收息之利庶几过此荒年各保安业今恐前来劝谕未明再此榜示仰人户知悉
革住米船隐瞒情弊
契勘赈粜场收籴米斛如遇米船到岸内过税船只收籴三分住粜米船止籴一分其住粜米船法格并与免收税钱外访闻客旅多生奸猾动是数只到岸於内却将一两只作住粜结计在市米牙人令其虚解牙钱称就市粜讫却将在船住粜米斛夤夜搬往过税船内隐瞒官司合行出榜约束
行下场所革住米船隐瞒
照得赈粜场近缘住粜米船客人结计牙人虚解牙钱夤夜搬传米斛往过税米船之内隐瞒官司有此欺弊遂出榜河岸约束今来尚虑住粜客人虽依晓示在市出粜切虑关防不尽合行下本场自今後遇有住粜米船即令城下税务看验具数关报赈粜场本场权住出粜令客人搬米赴场从本场差人监用本场升斗自行出粜接济细民日报粜过米数粜足为给关子放行庶几杜~隐瞒官司之弊
申提举司将常平米出粜
契勘本军今岁旱伤细民阙食遂行下三县抄到合赈粜赈济户口人数已行措置赈粜赈济所有本军城下常平仓见桩管在仓米八千八百九十三硕二?六升五合二勺除今年八月内盘量欠折米一千六十硕三?二升四合外实管见在米七千八百三十二硕九?四升四合八勺系是乾道八年以後逐年收籴到数目价钱不一其米今年在内有结冒陈损兼照今年七月内管属建昌县阙少米斛出粜所支拨义仓米估价应接民间食用每升计价钱一十文足已具收报提举使衙照会去讫所是见管和籴米本军今追到牙人沈先等供具其米经年陈损与受纳到人户义仓米陈损色一同依市价每一升估计价钱一十文足本军照得上件米系是当来委官和籴到数目切虑亏损元价未敢擅便出粜具状申提举使衙照会依目今所估价直赈粜应接民间食用庶几饥民不致流移
行下置场不许留滞客旅
契勘本军今岁旱伤细民阙食虽移文江西州县通放到客米舟船又虑牙铺解落及市民日籴数少阻滞客旅不便遂行委官置场支拨官钱依市价两平交量收籴客米以备赈粜应接细民食用今访闻得本场每遇客米到场中粜更不即时交量及至交量又不即时支还价钱切虑合干人因而作弊留滞乞觅钱物合行约束限当日交量即时当官支结价钱如违将犯人勘断
行下两县委官捉人户粜米减
契勘管下今岁旱伤细民阙食使军遂措置支拨官钱差人前往外州县收籴到米分拨两县出粜访闻合干人将人户所籴米并不依实支量公然作弊减〗裎逐县知县县尉每日不测捉人户所籴米三两户当官覆量如有少数即根究解人赴军
申诸司乞行下江西不许遏籴
契勘本军并管属诸县今岁旱伤最甚细民阙食及无米支遣军粮遂多方借兑官钱差拨公吏前去江西得熟处州县收籴米数回军赈粜支遣及检淳Y令灾伤官司不得禁止搬贩及近降指挥州县不许闭籴如有遏籴州军许邻州越诉及今年八月十九日圣旨节文江东安抚使陈少保奏今岁灾伤先合措置通放米斛州县有遏籴去处许行越诉本军遂节次备坐移文隆兴府照会收籴去後已承回报行下诸县许令本军所差人收籴米谷放行今却据差去公吏吕棋状申在本军建昌县管下二陂山田等处四散收籴靖安新建县乡人米斛欲装上船G奉新县尉司弓手五十余人各持枪棒沿江巡绰不容装发米斛又被奉新县差人越界钉断建昌县管下三陂潭德爻口陂水把截不放船只上下往来巳申建昌县差保正隅官防护所籴米船今於十月二十四日被奉新县差弓级徐成等部领弓手保正等於要路把截不容乡人搬籴米谷申乞施行本军今照差去公吏吕棋系在本军建昌县界收籴靖安新建县管下米谷其奉新县官吏公然违戾见行条法及不遵今年八月十九日专降圣旨指挥辄差弓手持枪棒沿河巡绰不容收籴又差人越界前来建昌县管下三陂把截钉断水口不惟本军所籴米谷百端拦遏不行通放有赈粜支遣至於客贩米谷舟船亦不得往来公私利害至重移文隆兴府并江西转运司照详前项条法指挥请将奉新官吏按劾仍通放米船并申诸司行下隆兴府通放本军所籴米船并申御史台乞依近降指挥弹奏施行
晦庵别集卷六

[book_title]晦庵别集卷七
钦定四库全书
晦庵别集卷七　　　　　　宋　朱子　撰公移
申仓部及运司检放三县苗米数
本军照对管属星子都昌建昌三县自六月以来天色亢阳阙少雨泽田禾乾枯本军恭依御笔处分严禁屠宰精意祈禳及行下诸县精加祈禳去後续据星子都建昌三县申依应遍诣寺观神祠及诸潭洞建坛祭祀请水精加祈祷雨泽并无感应今来诸乡早禾多有乾损及备据税户陈德祥等披诉所布田禾缘雨水失时早禾多有乾槁不通收刈申乞委官检视除放苗米本军除已依条行下诸县令人户供投土段文帐差官检视及於七月十六日具录奏闻并申朝省及诸监司照会施行遂选差委迪功郎司户参军毛大年前去星子县及委迪功郎星子县主簿李如晦前去都昌县及委从政郎司法参军陈祖永前去建昌县同逐县知县躬亲诣旱伤田段地头逐一对帐检视续据所委官具到已检放过人户灾伤田段共放过米三万七千四百五十硕一?二升三合一勺申军本军今照星子都昌建昌三县淳熙七年分管催人户苗米四万六千五百一十九硕六?五升四合五勺四抄七撮数内除豁所委官检放过米共三万七千四百五十硕一?二升三合一勺统均计放八分以上外实催米九千六十九硕五?三升一合四勺四抄七撮本军已具奏闻乞存留上件米支遣官兵外今开具诸县检放实催米数下项合具状供申行在尚书仓部及申转运司使衙照会星子县管催米六千五百三十石七斗三升二合六勺已委司户毛迪功同知县王文林下乡检视
检放米五千三百六十八石七斗二合一勺检放计八分一厘二毫
先放五斗以下四百石三升二合七勺所委官检踏放四千九百六十八石六斗九合四勺实催米一千一百六十二石六斗六升五勺
都昌县管催米一万九千七百七十五石五升一合四勺八抄七撮已委星子县主簿李迪功同权县孙迪功下乡检视
检放米一万六千八十四石二斗七升一合放八分一厘三毫四系先放五斗以下一千八百六十四石八斗七升七合
所委官检踏放一万四千二百一十九石三斗九升四合实催米三千六百九十石七斗八升四勺八抄七撮建昌县管催米二万二百一十三石八斗七升四勺六抄已委司法陈从政同知县林宣教下乡检视
检放米一万五千九百九十七石七斗八升放七分九厘一毫五系先放五斗以下米五百四十一石六斗七升
所委官检踏放一万五千四百五十六石一斗一升实催米四千二百一十六石九升四勺四抄
粜场印式
入门讫监　　押
交钱讫监　　押
支米讫监　　押　不到监　押【系籴米人不到於簿历上用此印】交钱若干讫监　押
依数支米讫监　押
号式用青绢印
某场监官随行人吏某人斗子某人入门使押
夹截粜场交钱量米处
总簿式
使军
今给总簿一面付某县某j照给赈粜
历头赈济牌子仰照此字号批凿牌历对填米数给付人户今就此簿交领逐次粜济讫用支讫印於本日窠眼内其籴不足者实填所籴米数候结局日缴申　年
月　　　日给
天字【牌历】某都某保某人逐次【请粜】米若干讫姓名押正月一日　六日　十一日　十六日　廿一日　廿六日二月一日　六日　十一日　十六日　廿一日　廿六日三月一日　六日　十一日　十六日　廿一日　廿六日
牌面印纸式
某县某乡第　　正月一日六日十一日十六日廿一日廿六日都人户　　　二月一日六日十一日十六日廿一日廿六日
五日一次赴　　三月一日六日十一日十六日廿一日廿六日场请赈济米　闰月一日六日十一日十六日廿一日廿六日
使　　　　　　　　押
牌背题字式
县给付　　　都　　　官　　押【用县印】
字号监　　　　押
赈粜历头
今给历付　县　乡　都人户
大人　口小儿　口每五日}钱赴　收籴
右给历头照会淳熙八年正月　　日给
使　　　　　　押
正月初一日
正月初六日
正月十一日
措置赈粜场合行事件
照对管属今岁旱伤尤甚细民阙食使司已措置委官抄到阙食户口及劝谕上户承认赈粜米斛并支常平仓见管米斛合自淳熙八年正月一日为头赈粜赈济至闰月终住
粜支外令施行下项
一差寄居见任指使添差酒税监押监庙官三十五员前去各县逐县监辖赈济及要各县当职官分场巡察不得容令随行人并保正长作弊并监辖粜官每月支见任官食钱二贯文米六斗寄居官钱三贯米一石并逐场差拨人吏共三十五名每月支食钱一贯五百文米三斗
一使军置造入门并交钱讫支米讫不到交钱若干讫依数支米讫印子各六枚各三十五个并合干人青绢号云某处监官随行人吏某斗子某人使押并置造升斗委官较量及簿历给下逐场交管行使
一印给赈济户历头并赈济人口牌面发下三县交管於赈粜赈济前一月出榜晓示人户定某日前来本场请领历头牌子出榜後半月委各场监官就本场当官审实依总簿内千字文号批凿牌历给付人户附簿交领
一见置场赈粜米谷合於赈粜赈济前十日勒逐都保正将置场处用棘刺夹截作两门两重极小只通一人来往外门之内里门之外须极可容一场赈粜赈济人外门之侧为一窗後夹截交钱位子一间依使军立去式告示保正夹截
一见措置下场赈粜济米谷所有船运及支破担脚仍钤束合干人不得减刻斛面
官司米谷并前一日般赴场监官交足上户米令各家自用客津般每石三十里外支米三升三十里内二升十里内一升其米就所粜内支官给价钱还上户如米去场五里内即就各家见安顿监粜
官米陆路即仰保正轮差能担擎籴米人户搬送每石依上项计里数支雇米水路即本县和雇人船装钱比陆路减半支其人船食米并於官钱内支使赈粜米谷一月分六次出粜常平米切虑内有去置场处稍远般运艰辛即令本场上户一面兑米出粜即令监辖官具粜过赈济米谷报县本县以常平米粜钱依市价给还元兑粜米上户交领其县市去置场相近即般运米斛前去置场处粜济依已立定船脚支破
施行置场赈粜济所约束事
契勘赈粜赈济人户米谷已下场差官及合干人监辖外逐场先出榜分定都分先後仍於外门外及里门外各依先後资次排定都分上户坐处【近都先交钱後请米远都後交钱先请米】
至日天未明监官入场隅官入交钱位子【随行人非有号不得入门】保正大保长各将旗号引本都保下轮粜济人赴场外门依资次旗下座定以监官逐队叫名保正以旗引保长保长以旗先行赈济人户以次诣窗前呈牌隅官以入门印印其左手讫拨入门监官逐队叫名保正长引赈济人以次请米讫监官用支米讫印於牌下日子之左以湿布拭去手印即时出门次引赈粜人户诣窗交钱【上户米钱自行交外更不附历常平米钱县司差人吏当厅交纳】交讫用红印於历内本日合籴米数下之右如钱数不足分明批上实籴之数却付人户以入门印印其左手入门监官逐队叫名保正长引赈粜人以次籴米讫监官用粜米讫青印印其历内交钱印之左仍用湿布拭去手印即时出门一保毕又引一保如前一赈粜人户逐都各置绢旗一面【止用小绢一幅约长二尺各书第几都字】逐保各置小旗一面【或绢或纸从便各书第几都第几保字】逐场都各各异色保各如其都之色
委官往各场究见元认米数桩管实数
契勘先据星子等三县官劝谕到管下有力上户承认赈粜米谷接济民间食用军司已籍定姓名认粜数目及行下各令桩管备将来赈粜切虑其中有桩不及所认之数有指合行委官前去究见各户见今的实桩管米谷数目如有阙少即请严责近限计置桩管数足
再措置场所赈济孤老人等约束
照对今岁旱伤军司已行措置赈济赈粜事件立日式行下三县遵守一例施行自来年正月初一日为头赈粜赈济去讫数内合赈粜事件切虑军司有所未尽兼赈济孤老残疾等人若依每月作六次支给又恐冬寒f日分赴场请米不给合行下三县如所行赈粜事件未尽请画条具申军所有赈济孤老残疾等人所请米次数可改作每月初一日十六日作两次预行支给庶几不至失所
取会诸县知县下乡劝谕布种如何施行事
使军契勘先印给文榜发下三县晓谕乡民将田土f时犁翻多种二麦今询问得除种麦田地外尚有未犁田地去处稍多及已耕翻田乡民又不f时壅殖兼相去交春日逼切虑农事失时委自知县躬亲下乡劝谕乡民遍行翻犁田土以备来春布种如使军不测差官前去点检得再有未翻犁去处必定勾追有违约束之人重行断罪先具已如何施行状申
再行下三县劝谕到上户赈粜不许抵拒事
契勘今岁旱伤细民阙食已行下都昌县劝谕到上户承认赈济米谷数目申军使司亦已行下本县将劝谕到上户米谷数目照应置场处户口多寡分拨付逐场出粜务要均平切虑其间上户抵拒官司不即依从分拨即仰具姓名申军
行下米场人户不到者於总簿用印
照对今岁本军管属旱伤已行关防约束行下三县自来年正月为头赈粜赈济去讫所有赈粜米日分人户赴场籴米不及仰监籴官即时用不到印子於总簿姓名下印讫为照合行仍关报逐j
行下米场具粜过米式
照对本军管属今岁旱伤已据星子都建昌县劝谕到上户承认赈粜米谷数目申军使司亦已措置关防置场差官下县监辖自今年正月为头赈粜赈济去讫所有各县合五日一次遇粜米日分具粜过米数文帐二本申县本县缴连一本申军今立式下项
某处赈粜场
今具某月某日粜过米数下项
一本场本日合籴人户计若干共籴米若干
大人若干合籴若干
小儿若干合籴若干
一本日实到籴米人户若干共籴过上户某人米若干如是粜官米即说官米
大人若干籴过米若干
小儿若干籴过米若干
一比合籴米数不到人户若干少籴米若干
大人若干合籴米若干
小儿若干合籴米若干
右谨具申闻
【淳熙八年正月初二日】
施行场所未尽抄户
照对本军管属星子都昌建昌县旱伤已行下各县委官抄到阙食户口人数自今年正月为头赈粜赈济近据人户前来投陈系漏落抄不尽本军未见着实难便施行今出榜赈粜济场晓示如有不济户当来漏落未曾抄即仰具状经本场巡察官陈理从本官见着实如委系阙食即仰一面赈粜具姓名保明申军其间或有税产得过人户以乞赈济为名意在避免赋役辄敢妄冒烦紊官司罪当追治
措置行下各场关防上户用湿恶糙米
照对本军旱伤已行下三县劝谕管下上户承认米谷赈粜军司已行措置关防约束置场差官下县监辖赈粜外切虑其间有上户却将湿恶糙米谷赴场出粜有民间食用合行下三县如有上户津般到湿恶糙谷米即仰退回令上户津般堪好米谷出粜不得容令作弊并印榜晓示
续置历下场五日一次开具粜过米
照对本军管属旱伤细民阙食已行下三县劝谕到上户承认赈粜米谷数目申军使司已关防措置约束事件置场给历下县付人户差官监辖自今年正月为头每五日一次赈粜切虑其间尚有人户不能措办五日钱一顿收籴合续添赈粜历一本立式行下三县关报逐场如有人户愿日赴场收籴米斛者即仰}元立历头赴巡察官粘连印押付人户逐日收籴其有人户愿依前五日一次赴场收籴者即仰依已行事件施行仍五日一次开具粜过米谷文帐供申
行下普作赈济两日
契勘本军管属旱伤尤甚细民阙食已行下三县抄到阙食户口人数申军及劝谕到上户张世亨等四名依格承认赈济米共一万九千石及依条取拨常平义仓米自淳熙八年正月以後缘管属寒雪本军行下属县将赈粜人户一例赈济两日【正月八日帖都建昌县】
再谕上户借贷米谷事
契勘本军管属去岁旱伤已行下星子等三县劝谕上户以所收米谷赈粜除认数外有余剩米谷并不系劝谕赈粜米谷人家递年多是春间将米谷等先放下户秋冬随例收息今来上户以旱伤之故虑恐下户将来负欠不还官司不为受理仍以官司劝谕为词不肯放使下户用乏失业不便使司今淳熙四年十二月初三日指挥节文诸人户h粜米令欠户还米本外每斗收息五升其先放约秋成计本息还钱亦合一体施行如有拖欠不还官为理索所贵两无亏损合行下三县散榜劝谕约束施行
再委官体访场所合干人减〉仁
契勘本军管下去岁旱伤已行下三县劝谕到上户赈粜米谷使司遂措置委官下县分场监辖赈粜济及帖县官分定地头巡察去讫切虑各县逐场监粜济官容纵合干等人减∩?及容上户将砂土碎截湿恶空Ｃ坠雀俺≈恤屑眉把膊旃俨患辞叭パ膊焓率舨槐憔臀官前去体访如有似此违戾去处即具状供申
申监司为赈粜场利害事件
契勘本军并管属诸县去岁旱伤至甚细民阙食切虑人户逃移失业遂多方劝谕上户赈粜米谷并将见管常平米数行下分定置场去处官吏监辖粜济应接细民食用今有下项利害事件合申诸监司
除本军劝谕上户桩管米数并於外州和籴及常平米粜济应接管内细民食用外近来续据人户陈诉当来抄漏落姓名及O路州军流民前来逐食又不免行下管属多方存恤相度赈济所费米斛比之元来计度数目大改增添而向去小熟日子尚远切虑所桩米谷不能周给无可接续粜济却致民间缺食事属不便乞即拨米二三万石应副接续粜济如蒙允许即乞早赐行下取拨去处以凭差拨人船前去搬取
本军昨淳熙七年九月十三日敕中书门下省检会昨乾道七年八月一日指挥立定劝谕上户赈粜济格目给降付身补授名目内无官人一千五百石补进义校尉【愿补不理选限将仕郎者听】二千石补进武校尉【如系进士免文解一次不系进士候到部与免短使一次】四千石补承信郎【如系进士与补上州文学】五千石补承节郎【如系进士补迪功郎】如是赈粜依此减半推赏又淳熙七年十月八日指挥节文赈粜米於市价减半钱数即照已降指挥推赏
本军即已备坐行下管属劝谕只据上户张世亨张邦献刘师舆黄澄四名承认依格赈济本军已行具奏及申诸监司照会赈粜一事至今尚未有申到承认应格之人盖缘本军地瘠民贫除上项四家赈济之外未有出得上件米谷减半出粜之人是到所认米谷数目不多有阙赈粜欲乞详酌所申特赐敷奏乞将上户承认赈粜米价止令量减四分之一便与依格推赏却於所得官资比折钱数量展磨勘之类早赐行下劝谕增认庶使上户乐於就赏细民不致阙食
今照管属近来不住有外州县饥民流移入界本军已行下诸县存恤及委自当职官劝谕上户收充佃客借与空闲屋宇许令请佃系官田土给与种粮f春开耕如向去丰熟外州县税户前来识认官司不得受理如今来所招佃客将来衷私搬走呦缂葱碓赡养税户经所属陈理官为差人前去追取押叨献锝换辜吧榜乡村遍行晓示外欲乞详酌更申朝省明降指挥行下庶几州县有所遵守不惟安集流民免致失所亦使开辟旷土供纳税赋实为利便
申提举司借米付人户筑陂塘
照对管属星子等三县去岁旱伤尤甚缘田段多是高仰见管陂塘多是穿漏是致旱死不住据管属星子都昌建昌人户经官陈乞借口粮修筑陂塘本军行下逐县委自知县躬亲前去管下逐一验视所管陂塘如有穿漏及开掘即仰一面计度合用工数供报提举司乞支拨米斛已蒙提举衙唠褐富又РΡ＝璩Ｆ剿玖百五十四石
施行阙食未尽抄人等事
照对本军管下三县诸乡保正当来受情不行依公抄阙食人户多将得过隐实之人抄作阙食其实是阙食人户却不抄未欲便行追究合行约束
仰隅官保正照应本县巡察官所行事理须管从实随门残猩笫党阙食人户若保正依前减裂不即同隅官抄及将元冒滥人盖庇或在乡乞觅人户分文钱物仰隅官具状陈诉切待追究重作施行
有当来不应抄隐实有营运物业之家及上户自能赡给地客见执使军历头之人仰隅官保正追收缴纳若情盖庇不即追纳别致人户陈诉或觉察得知必定重作行遣
有委是阙食人户隅官保正不为抄或保正等乞觅搔扰仰被扰人户不拘早晚赴本军陈告切待重作行遣
有得过人户妄称阙食陈乞给历紊烦官司之人定当追收赴军重断
有合追收元给文历人户辄敢倚恃猾健讼把持不伏追收仰隅官保正具状陈诉切待重作行遣
仰属县逐乡隅官保正从实再行审实抄到阙食人户切待委官躬亲下乡随门审实如再有不实仍前泛滥去处必定追收犯人赴军定送狱根勘情弊施行
审实粜济约束
照对已行帖逐县审实粜济事件切虑各乡隅官保正不依所行约束别致引惹词诉事属不便合帖属县再行约束开具供申
各乡有营运店业兴盛之家其元给历头合行追取若虽有些小店业买卖微细不能赡给巳请历头不合追呷缬兴拼宋聪党之人亦请令隅官保正从实根括施行毋致泛滥
各乡上户地客如主家自能赡给其元给历头合行追收如主家见自阙食不能赡给虽是地客亦合给历如有似此之人即请隅官保正从实根括毋致泛滥各乡人户如将户名及第行重}请去历头合行追回如是只用第行虽不用户名实非重叠其已请历不合追取人户已请历头如有虚增口数今来核实合行减退即请於历头并总簿内分明改正
县市
一上等有店业日逐买卖营运兴盛及自有税产赡给不合请给历头人户若干
开具坊巷逐户姓名大小口数
一中等得过之家并公人等合赴县仓籴米人若干
开具坊巷逐户姓名大小口数
一下等贫乏小经纪人及虽有些小店业买卖不多并极贫秀才合请历头人户若干
开具坊巷逐户姓名大小口数
施行权免和籴令客米从便往来
本军旱伤遂支拨官钱委官在军置场和籴客人米斛循环粜籴应接民间食用及本军劝谕到上户承认粜米斛并差公吏前去收籴到米斛桩管赈粜济不阙所有元置和籴赈粜场合权行住籴客人米斛及出榜晓示从便上下出粜
免粜客米三分
照对本军去岁旱伤细民阙食遂行措置场和籴客旅米斛三分应接食用今来赈粜济米数不阙已行住籴合行散榜上流州军客旅通知
旅行许令人户借贷官司米谷充种子布种
照对管下三县去岁旱伤至重本军已行措置赈粜赈济近来节次据人户经军陈状因旱伤目今布种是时阙少种粮乞行借贷常平米斛布田军司已行下各县相度依条施行去讫未据申到今检常平免役令诸灾伤计一县板税七分以上第四等以下户乏种食者虽旧有欠阁不以月分听结保贷借米谷不堪充种子纽直以钱各二贯石给限半年随税纳仍免息利豫以应支数保明申提举司行讫申尚书户部【虽计一县放税不及七分而本户税及七分者此】
今来除星子知县一面究实相度依条借贷外所有都建昌县合委官同各县知佐相度究见管下第四等以下户委实阙乏之人各令结保依条施行
不系赈济人一例赈济
契勘去岁旱伤细民阙食使军已行劝谕到上户承认粜济米谷及有上户自能赡给佃地客户口外使军已印牌历付阙食人赴场赈粜济除将见有牌历合粜济人户普行赈济外其上户赡给地佃等日前除豁不系赈粜之人亦行抄一例赈济一十三日自三月十一日为头将张世亨等所认米及取拨常平米普行赈济务要实惠
行下各县抄户口并立支米谷正数
契勘所支赈粜米缘三县各乡间有数户抄口数太多恐未尽实合委官与县官评议豫将所支米谷立定正数赈济施行二十口以上每户支谷止於五石二十口以下十五口以上每户支谷止於四石二十五口以下计口计日支给如管谷四石以上所支亦止於四石
都昌县搬张刘二家米等事
照对都昌县止劝谕到黄澄一名承认赈济米五千石凑所管义仓米会计赈济不周本军遂行下建昌县於张世亨刘师舆赈济米内取拨四千石付都昌县赈济其合用雇舟水脚钱每石支钱三十五文省并每石支搬脚钱四十文足今张刘二家差人搬担就官请领雇钱并经都昌县所管常平米钱内支破
诸县得米人户依时布种等事
使军近行下诸县但系元给牌历赈粜赈济民户并以劝谕到张世亨黄澄刘将仕米及义仓米并行赈济半月仰得米人户并力及时耕种田土如合干人减〔恍芯∈蹈数即仰人户径赴使军陈诉切待根究重作施行
行下各场普济半月外照约束接续
照对本军近将劝谕到上户黄澄张世亨等赈济米斛自今年三月一日为头普行赈济通作一十五日今来相次了毕所有元劝谕到上户承认赈粜米斛合行依使军先来约束接续赈粜应接细民食用
委官核实四户赈济米数县官保明事
照对去岁旱伤细民阙食劝谕到都昌建昌县上户张世亨等四名共赈济米一万九千石本军遂行措置相度地里远近分作三十五场委官监辖赈济及委官巡察近尚书省子检会淳熙八年正月二十三日戎惺槊畔率】被崃秸憬东西湖北淮西州军去年间有旱伤去处检坐乾道七年内立定劝谕富室上户赈济赈粜米斛赏格已降指挥行下逐路施行近来逐路州军虽有开具已劝谕到赈济赈粜数目缘无逐司保明是致推赏未得切虑因而滞留未称劝赏之意正月二十三日三省同奉圣旨令逐路安抚转运提举司各行下所部州县将愿出谷赈济赈粜之家如有见得数目应格合行推赏即日下县结罪保明申州州结罪保明申逐司仍仰逐司疾速连衔保明申尚书省不得少有稽滞今有张世亨等所认赈济米斛已行普济管下阙食人户相次了毕未见逐县知县结罪保明申军施行今帖委司法前去建昌都昌县核实的确赈济米谷数目结罪保明供申切待再行稽考施行
移文江西通放客米及本军籴米船事
契堪本军管属去岁旱伤细民阙食及无军粮支遣本军节次借拨官钱五万三百四十四贯三百七十九文差拨公吏前去江西得熟州军收籴到米共二万三千五百二石二斗四升五合回军赈籴及支遣军粮并检淳熙令诸米谷遇灾伤官司不得禁止搬取及近降指挥州县不许闭籴如有遏籴州军许O州越诉又今年八月十九日圣旨指挥节文江东安抚使陈少保奏今岁灾伤先合措置通放米斛州县遏籴去处许人户经本司越诉遂移文江西转运司安抚司并奉新县等通放米船回军赈籴支遣军粮施行
节次差公吏收籴并拨钱下赈籴场
军资库钱共二万一千三百六十二贯八百九十六文四千贯文省差刘京手分卢文彬管押於去年七月十六日前去隆兴府管下常池市收籴到米二千三百一十六石九斗六升於八月二十一日到建昌县交卸赈粜
四千贯文省差衙前杨发手分朱祆度ツ昶咴率八日前去隆兴府管下进贤县收籴到米一千九百二十一石八斗一升并谷一百五十八石五斗至十月初九日回军城下省仓交量米七百九十石都昌县交量米八百二十一石三斗一升星子县交量米三百一十石五斗谷一百五十八石五斗
一百七十一贯二百文省揍依折帛钱共四千贯差衙前吕祺手分熊瑜管押於去年七月二十九日管押前去收籴
二千贯省差衙前吕棋往隆兴府管下奉新县收籴到米七百四十九石六斗於三月十一日回军
九千八十二贯一百一十九文省於去年八月二十五日已後节次支付在赈籴场收籴米系在後项声说正支钱二千七百一十二贯文
转支收到公吏籴米剩到钱共六千二百七十贯一百一十九文
四百八十贯七十七文省系转支籴米回纳钱付杨发收籴其米在後项声说
一千贯文省支付米彦俊籴米其米在後项声说一千六百二十九贯五百文省揍折帛钱共四千贯付衙前谢安道职级高宗选管押於去年七月二十九日往下项去处收籴共一千八百二十六石一升五合於十一月初八日回军隆兴府奉新县籴到米一千一百六十九石五斗六升五合淮南蕲州籴到米六百五十六石四斗五升折帛钱共二万八千九贯二百一十文省系淳熙五年六年钱
一千三百七十贯五百文省系六年分支付谢安道高宗选收籴米其共籴到米已在前项声说
二千八百二十八贯八百文省系六年分钱付吕祺熊瑜收籴米其米已在前项声说
四千八百八十九贯九百一十文省付在军赈籴场收籴米系在後项声说
五千贯系七年分钱差衙前孙焘职级江彦和管押於十一月二十五日往隆兴府湖收籴到米二千二百九十七石一斗六升於今年正月二十三日回军五千贯文省差职级朱彦俊管押揍前项共六千贯文省於十一月二十三日往江西吉州收籴共二千八百五十石於今年三月二十九日回军
差拨乳香度牒糯米本钱共八千八百九十二贯二百七十三文省【阙】
四千贯差衙前王邦翰手分蒋安礼管押於八月十五日往隆兴府管下常湖收籴米一千九百三十二石八斗九升至十一月二十四日回军
四千四百二十九贯二百七十三文省揍作前项钱共四千九百九贯三百五十文省管押於十二月初一日往隆兴府奉新县收籴二千三百【阙】
奏乞推赏赈济上户
照会本军去岁旱伤至重细民阙食拨到常平米斛数目不多随行劝谕到管属上户承认米数本军恭禀行下管属再行劝谕如愿将米赈济切依所降指挥格法推赏去後今劝谕到元认赈籴米税户张世亨刘师舆进士张邦献黄澄四名遵法赈济内建昌县税户张世亨五千石乞补承节郎进士张邦献五千石乞补迪功郎税户刘师舆四千石乞补承信郎并都昌县待补太学生黄澄五千石乞补迪功郎及差官监辖赈济已於去年十二月二十八日先具奏闻及申本路诸监司照会去讫续据管属星子都昌建昌三县共抄阙食饥民二万九千五百七十八户数内大人一十三万七千六百七口小儿九万二百七十六口本军各仰给历头牌面置簿历发送逐县当职官给散付人户预於县市及诸乡均定去处共置三十五场分见见任寄居指使添差监押酒税监庙等大小使臣共三十五员监辖赈粜赈济及委县官分场巡察严戢减∑蛎僦弊自淳熙八年正月初一日为始今抄到阙食人户赴场赈粜其鳏寡孤独之人即以常平米斛依法赈济至正月内又缘雪寒行下属县将元系赈粜饥民用上件张世亨黄澄等及常平义仓米一例赈济两日至三月内又虑饥民难得钱收籴米斛再自十一日为头行下诸县将已给历赈粜饥民一例普行赈济一十三日通作半月又照约都昌县止有黄澄一名承认赈济五千石凑所管义仓米会计赈济不周本军遂於建昌县张世亨等赈济米内拨米四千石本军措置官钱和雇夫脚舟船装发送都昌县交管分於场置去处责令监辖赈济至闰三月十五日终节次据都昌县建昌县申到张世亨张邦献刘师舆黄澄赈济过米撮等共计一万九千石星子县元无劝谕到上户赈济米斛即以常平义仓米斛依例普行赈济外本军节次行下都昌建昌知县逐旋审究的实赈济过张世亨黄澄等米数保明申军去後据迪功郎监城下酒税权都昌县事孙侨通直郎知建昌县事林叔坦状保明到张世亨张邦献刘师舆黄澄赈济过米一万九千石委是节次赈济饥民食用之数并无冒滥本军一面委差从政郎本军司法参军陈祖永前去都建昌县核实得张世亨张邦献刘师舆黄澄赈济米一万九千石委是赈济过的实之数本军再行稽考别无冒滥保明是实本军勘会得张世亨刘师舆各系税户张邦献系应举习诗赋终场士人并黄澄系於淳熙四年秋试应举习诗赋取中待补太学生第十五名是实其张世亨张邦献刘师舆黄澄赈济过米数各应得近降指挥赏格数内税户张世亨赈济过米五千石合补承节郎税户刘师舆赈济过米四千石合补承信郎进士张邦献赈济过米五千石合补迪功郎待补太学生黄澄赈济过米五千石合补迪功郎除巳具申本路安抚司转运司提举司提刑司照会依条保奏推赏外欲望圣慈下所属给降合得付身发下以凭给付张世亨等祗受谨录奏闻
晦庵别集卷七

        </div>
      </div>
    </div>
  </div>
</div>
<!--update:2025-08-29 17:56:23-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>