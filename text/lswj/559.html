<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,忠正德文集全文在线阅读,忠正德文集全文在线下载,大玄古籍书库">
<meta name="description" content="宋代诗文别集。。10卷。赵鼎著。赵鼎事迹见《宋史》本传。绍兴五年(1135),赵鼎监修宋神宗、宋哲宗二朝实录成书,宋高宗亲书“忠正德文”4字赐之,因此名集。史称其为文浑然天成,凡军国机事,多其视草,有奏疏诗文200余篇。陈振孙《直斋书录解题》著录作10卷。旧本久佚不传。今本系清初修《四库全书》时,馆臣从《永乐大典》搜辑而成。计有奏议64篇,骈体书启14篇,古今体诗274首,词25首,笔录7篇。又据《历代名臣奏议》增补12篇,仍编为10卷。《四库全书总目》评日:“鼎南渡名臣,屹然重望,气节学术,彪炳史书。本">
<title>忠正德文集_赵鼎_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">忠正德文集</span> <br/>
          作者： <span class="inputVal" id="bkauthor">赵鼎</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">类书文集,诗文集,完结</span> <br/>
          字数： <span class="inputVal" id="bknum">[book_length]78220</span> <br/>
          说明： <span class="inputVal" id="bkdec">宋代诗文别集。 10卷。赵鼎著。赵鼎事迹见《宋史》本传。绍兴五年(1135),赵鼎监修宋神宗、宋哲宗二朝实录成书,宋高宗亲书“忠正德文”4字赐之,因此名集。史称其为文浑然天成,凡军国机事,多其视草,有奏疏诗文200余篇。陈振孙《直斋书录解题》著录作10卷。旧本久佚不传。今本系清初修《四库全书》时,馆臣从《永乐大典》搜辑而成。计有奏议64篇,骈体书启14篇,古今体诗274首,词25首,笔录7篇。又据《历代名臣奏议》增补12篇,仍编为10卷。《四库全书总目》评日:“鼎南渡名臣,屹然重望,气节学术,彪炳史书。本不以词藻争短长,而出其绪余,无忝作者。盖有物之言,有不待雕章绘句而工者。观于是集,可以见一斑矣。“除《四库全书》本外,《乾坤正气集》本分为8卷。</span> <br/>
          封面： <span class="inputVal" id="bkimg">Z_18748.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]忠正德文集
[book_author]赵鼎
[book_date]宋代
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]类书文集,诗文集,完结
[book_length]78220
[book_dec]宋代诗文别集。 10卷。赵鼎著。赵鼎事迹见《宋史》本传。绍兴五年(1135),赵鼎监修宋神宗、宋哲宗二朝实录成书,宋高宗亲书“忠正德文”4字赐之,因此名集。史称其为文浑然天成,凡军国机事,多其视草,有奏疏诗文200余篇。陈振孙《直斋书录解题》著录作10卷。旧本久佚不传。今本系清初修《四库全书》时,馆臣从《永乐大典》搜辑而成。计有奏议64篇,骈体书启14篇,古今体诗274首,词25首,笔录7篇。又据《历代名臣奏议》增补12篇,仍编为10卷。《四库全书总目》评日:“鼎南渡名臣,屹然重望,气节学术,彪炳史书。本不以词藻争短长,而出其绪余,无忝作者。盖有物之言,有不待雕章绘句而工者。观于是集,可以见一斑矣。“除《四库全书》本外,《乾坤正气集》本分为8卷。
[book_img]Z_18748.jpg


[book_title]提要
钦定四库全书　　　　　集部四
提要
忠正德文集十卷　　　别集类三【宋】
【臣】等谨案忠正德文集十卷宋赵鼎撰鼎字元镇号得全居士解州闻喜人登崇五年进士第累官尚书左仆射同中书门下平章事兼枢密使卒赠太傅追封丰国公谥忠简事迹具宋史本传初绍兴五年鼎监修神哲二宗实录成高宗亲书忠正德文四字赐之因以名集史称其为文浑然天成凡军国机事多其视草有奏疏诗文二百余篇绍兴正论陈振孙书录解题皆作十卷今久佚不传仅就永乐大典散见各条按时事先後分类裒缀得奏议六十四篇骈体十四篇古今体诗二百七十四首诗余二十五首笔录七篇又据历代名臣奏议增补十二篇仍厘为十卷计所存者尚二百九十六篇与宋史所称二百余篇不符疑其集本三百余篇传刻宋史者或偶误三字为二字与鼎南渡名臣屹然重望气节学术彪炳史书本不以词藻争短长而出其绪余无忝作者盖有物之言有不待雕章绘句而工者观於是集可以见一斑矣乾隆四十六年九月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
忠正德文集卷一　　　　　宋　赵鼎　撰
奏议上
陈防秋利害【建炎三年五月十五日奉旨许郎官以上条具防秋利害二十五日上　按鼎以建炎三年四月除司朐蓖饫伞
臣窃惟东晋之迁国势微弱惟其设淮上之备以严外户扼荆襄之要保有上流是以能建都江左历年滋久今车驾驻跸建康则荆淮之防托沿流之斥堠诚为急务斥堠之不明以措置不专劝赏不立也自来委之军中及沿路州县而军或散亡城亦失守仓皇阻~力所不暇今欲自御营及诸军州县各选募使臣兵级立定人数信赏必罚不任出战城守之责专令探报如此则人得尽力而事不失实矣防托之不谨以事出仓卒不能预备也自来俟有警急乃始调发而阵未成列兵刃已交退无所归披靡逃溃今欲前期选受成而出各使分擘远近占据形势习熟其山川险易之宜以为出入邀袭之计广积刍粮严设堑栅出而R击入而拒守如此则前有以阻遏而後能牵制矣虽然防托之任正惟其人未得其人计将安出臣窃谓黄帝时诸侯相侵伐暴虐百姓於是习用干戈以征不享然而迁徙往来无常处以师兵为营卫所以能战炎帝伐蚩尤逐荤粥以去天下之不顺者今陛下欲久留此耶愿如臣所陈谨斥堠防托之备慎将帅委任之选保无後患坚守不动为长远之计可也苟或未然则维扬之祸可不鉴哉臣愿陛下深惩既往之失常为去就之谋以六宫所止为行宫以车驾所至为行在吏部注授并依八路户部金帛贮之诸州凡宗庙祭祀礼文法物及六曹百司之闲慢者并归之行宫而差除擢号令赏罚出於行在随驾之兵不在多选择万余以备仪卫其余兵将分布江淮预设控扼既有以分军食又有以相应援行在官兵既省则用度易足进退简便或驻江浙或临淮甸延见父老省察风俗旌别善恶搜扬人才召集军兵振耀威武使敌人知有预备而莫测e幸定居之所则恐未敢再谋窥伺然後别遣能臣出使关陕收六郡良家子募为坑糜胖盥饭箭手足其阙额以至蠲私田之税如弓箭手法推之全陕诸郡因其民俗复唐府兵之制待以岁月训练精熟则四方之事庶有可为者且关中四塞之国周以龙兴秦以虎视汉高祖所以卒能并强楚成帝业者以其先得关中之地是知古先帝王欲大有为於天下莫不在此今固未可幸陛下他日图之论屯兵疏【建炎三年　按此篇永乐大典不载今从历代名臣奏议增入】
臣伏见比来臣寮上殿奏陈利害并t臣应诏条具及二府大臣延见宾客献陈已见江淮监司郡守前後申请防秋要切之务不过控扼上流防托淮甸固护江浙一带自四月迄今百有余日虑之固已无遗策大率以兵为先而分兵固守占据地形习熟其山川险易之宜以为出入邀袭之计要在前期而遣则军行从容民不骇愕今已秋矣未见分兵而出也一旦边报有警敌骑南来风劲马骄倏至泗上则淮甸震惊声e江左陛下其安能居於此乎或谓俟杜充至然後分遣今道路梗充若久之未至终将不遣邪傥预为拨发各使安堵俟充之至尽以付之有何不可自来出兵例皆留滞今日上画一明日请器甲今日支借请钱粮明日散起发犒设般挈老小编排舟船动有十日半月之事比至按队渡江各到屯泊去处又须旬余非可传箭而集举鞭而行也待其有警而後发不亦晚乎是时上下惶骇军情忧疑将有去留向背之意安在其为控御哉若以谓淮甸上流自有兵将分擘已定不须遣兵则幸也苟或不然臣实忧之後时之悔其可再邪臣愿降旨开具上自荆襄下及楚泗屯泊地分所屯兵马大将谓谁置司处所先声後实未必皆然多作条画魇疽ス靡园彩棵裰念亦使敌人知吾有备所谓伐谋也
论时政得失【日历并扈从h载建炎三年六月初三日奉圣旨以久雨多寒召郎官以上赴都堂条具时政得失可以收人心召和气弭天变者吕颐浩奏之令实封以闻】
臣闻雨阳寒暑过差之节系之阳逆顺盛衰之理春秋洪范之所纪汉诸儒之论载之详矣臣不暇推证有勤圣览臣窃谓久雨多寒l之候其应则兵祸不解民心离散小人道长也臣尝求其致之之说敢献於陛下窃惟祖宗之有天下也历五季兵火之余险阻艰难皆目击而身蹈之故其建立足以垂法万世以圣继圣至於仁宗四十余年号称极治子孙守而勿失复何加焉厄运所锺社稷不幸乃有王安石者用事於熙宁之间以一巳之私拂中外之意巧增缘饰肆为纷更祖宗之法扫地殆尽於是天下始多事而生民病矣假辟国之谋造作边患兴理财之政困穷民力设虚无之学败坏人材\小人抑君子塞言路喜奸谀扇为刻薄轻浮之俗日入於乱赖宣仁垂帘深鉴其害首因改元昭着至意所行者仁宗之法所用者仁宗之人涵养十年民瘼小愈夫何治世之日少乱世之日多复有蔡京者崛起於崇宁之初窃尧舜孝悌之说托绍述熙丰之名毕力一心祖述安石以安石之政敷衍枝蔓浩然无涯至於不可限极而後已兵连祸结外侮交乘二圣北辕朝廷南渡则安石辟国之谋而蔡京祖述渎武之患也繁文酷吏上下相绳鞭挞追呼农亩失业则安石理财之政而蔡京祖述厚a之患也侥冒躐进依阿取容当官有营私之心而临难无仗节之义此又安石败坏人材之科而蔡京祖述宾兴贤能之患也渎武而兵祸不解厚a而民心离散至於宾兴贤能之弊则习为软熟柔佞之资无复礼义廉耻之节士风雕丧君子道消矣故凡今日之患始於安石成於蔡京自余童贯王黼辈曾何足道今贯黼巳诛而安石未贬犹得配享庙廷蔡京未族而子孙饱食安坐臣谓时政阙失无大於此者其欲收人心召和气乌可得哉故於陛下播越之中示此l之戒天之警悟不啻谆谆之告冀陛下知其所自痛惩而亟革之也伏G近降赦文遵用嘉佑辛钪苄舻吵贾家是将以元佑为法而有意乎仁宗之治矣呜呼无聊憔悴之民兹亦有少安之渐乎然而德意未敷天灾未弭者以政令未归於一致风俗犹裂於多岐谈诗书陈治乱者非安石之学则蔡京之人也遗患流毒浸淫人间牢不可破甚於胶漆徒使陛下焦心劳思孜孜访问虽日下求言之诏是诚何补风俗之难移从古所患唯陛下明於听览果於取舍其或中外臣寮因事奏请有涉於安石蔡京之遗意者皆不利社稷之人愿明正典刑播告天下使四方万里之远皆知陛下用心所向庶几变之有渐此风一变然後可以言治其他细故不足为陛下陈之
论明善恶是非【扈从h载建炎三年六月二十日除司谏先有旨奏事未对间差除至七月初一日上殿自是言事数对不复记】
臣尝谓天下有公论不可以力制不可以智胜由尧舜周孔以迄於今如权衡之设黑白之辨自一人之善恶至朝廷之赏罚一付於此则天下治矣国家陵迟衰弱之渐人皆谓敌国之为患其亦知有以致之乎以善恶是非之倒置公论久郁而不明也其来久矣祸胎至深固宜痛心疾首亟变而力新之如救灾溺唯恐不及如去恶草~其本根使风纯一物情和会则人之所欲天必从之悔祸於我其或在是缙绅者间犹昧此或狃於术业之异或牵於恩旧之私有所怀巧为沮遏忘乎大公至正之道而甘心於亡国丧家之术亦其人之不幸欤非特其人之不幸也宗庙社稷天下生民之不幸也靖康之初发蔡京之罪h党籍之家而议者则曰今边事未息军政未修忽而不省乃复为此不急之务建炎之初辨宣仁之谤复词赋之科而议者又曰今二圣未还两河未复置而不问乃复举此迂阔之议其言一行奸计潜发遂使上皇引咎哀痛之诏半为空文渊圣绍复祖宗之言讫无成效噫太平之治须太平而为之抑亦为之而後至耶苟惑於其说如前所云则天下之事无时而可为虽善恶是非久郁於公论者亦不得而措辞矣必欲厌服人望得其欢心不亦难哉唐宪宗用皇甫程异为相裴度论之曰可惜者淮西荡定河朔底宁承宗a手削地韩洪舆疾讨贼岂朝廷之力制其命哉但以处置得宜能服其心耳德宗当奉天之难诏问陆贽一时急务何者切直贽对以理乱之本系於人心况当变故e动之时在危疑向背之际人之所归则植人之所去则倾安可不审察t情同其欲恶使亿兆归趋以靖邦家此诚当今之急务也以裴度陆贽之才非不知高城深池坚甲利兵与夫折冲制胜为御侮防患之策而纳忠於君者其言如此诚知弭乱之本欤陛下绍膺大统适兹多难欲大有为必知其要念宪宗中兴之业在处置之得宜察陆贽理乱之言系人心之向背凡祖宗之法复而未尽崇观之患染而未除以至进退赏罚苟当於人心而合乎公论虽流离颠沛而因革可否不可一日而废唯公论着善恶明舆议攸归士风丕变则慕德向化心悦而诚服之矣宁谓已往之事无益於今耶若夫积粟练兵之计攻守奇正之谋当责之有司而朝廷之上朝夕之所讲明者正宜在此唯陛下不以疏阔而忽之
乞不指前朝过失状【按自此至乞劝\翟兴疑皆为司谏时所上】
恭惟太上皇帝在位二十六年慈仁厚德涵育四海每诏令之下未尝不勤勤恳恳以爱恤百姓为言也不幸朝臣失政专务阿谀积稔蔽欺驯致祸乱今天下父老恨委任之非人痛太上之北狩未尝不叹息流涕焉陛下承嗣大统适丁多难修身慎行期底康平上欲以推太上慈爱之心下欲以拯中原涂炭之苦至诚之德可格於天惟是四方封奏百僚献陈尚以崇观宣政为言谅惟陛下以父子之爱所不忍闻也夫政事惟议其是非人材惟审其邪正因革进退归之於至当之论则可矣况当时误国之人悉已窜逐奚必纷纷然深指前日之过哉愿明降诏旨使中外之人皆知圣意伏乞施行
愿法太祖仁宗【按历代名臣奏议载此系建炎三年】
臣窃惟国家之有天下也始以太祖之武建创业垂统之功继以仁宗之仁得持盈守成之道致治之术先後相成垂裕後昆为法万世哲宗时讲官顾临进言曰今不必远引尧舜三代之法如祖宗之法则陛下之家法也宰相吕大防因举祖宗之法切於时政者十数事当时以为美谈恭惟皇帝陛下承列圣之後履兹厄运孜孜图治亦知有所稽法哉近降赦文遵用嘉佑辛钍墙法乎仁宗之仁矣至於临部伍申号令亲戎旅之事推腹心同甘苦协将士之情赫斯一怒旋乾转坤又以法乎太祖之武则中兴之治诚不难致是皆陛下之家法也举而措之事业之间复何加焉尚愿持之以不倦之诚而期於必成之效则天下幸甚
论听纳不讳
臣闻治安成於所忧而祸患生於所忽古之人君所以兢兢业业不敢逸豫者慎之至也昨未渡江时朝廷便谓无事志得意满偷安苟容士大夫知其恶闻边患也则务为太平之说以投合其好亦因以得美官争先相高惟恐说之不售而听者滋惑矣於是忽其所忧缓其所急储金帛修礼文偃然为经远之谋而无复外寇之虑一旦仓皇难作不复支持譬犹病者讳而不语人或告之以病证之萌则拂然不悦其不至於丧亡则幸也方事之初以为得计漫不加省为患必深至其已然悔恨何及臣愿陛下防微杜渐每惟祸乱之忧屈已虚心不以颠危为讳或进言之人谓强敌已骄不难殄灭盗贼细故不足剪除如某人之为将可倚於成功如某处之财力可取以足用此维扬之遗风谀佞之所为也亦愿陛下力拒其言不以容悦见纳亦犹病者眷眷焉唯求安是念虽复沉z之痼而良医善药日r门下庶几其有瘳矣区区愚忠敢以此为献唯陛下留神省察请核军功疏【建炎三年　按此篇永乐大典不载今从历代名臣奏议增入】
臣窃谓国家武功之不立以军政之不修军政之不修以劝赏之不明也自崇观用兵以来积为斯弊至有殒身锋镝之下而不蒙恤赠执役权要之门而反被优恩进退取舍无复公道劝赏如此何以责人死力玩习之久今犹未除遂使辕门之士扼腕窃议愤愤不平实祸乱所由兴也虽然赏不患乎吝患乎滥赏至於滥与无赏等盖赏以待有功以功被赏人则为荣乐事赴功率为我用今也有功者赏无功者亦赏得之固不为荣亦何必有功而可得幸门百出贿赂相高临敌当先果谁用命奏功来上人得挂名淆乱其间公私相半受赏者则怀恩於私室无赏者则归怨於朝廷是皆冒滥之弊有以致之不可不察也前此固不可以概举昨勤王之赏最为有法高下品第人无间言虽朝廷立意尽公不容少紊而有司受情作弊岂得无私窃闻常州通判梁汝嘉之弟身在衢州常州推官林Q卿之弟身在福建挂名功状随例补官足迹未尝及军将士不识其面与临阵克乐人同被战功之赏此物论所以未免纷纷也然臣所知止此二人而已其所不知可胜计哉臣愚欲望特降指挥别作措置今後将帅及应干有司保明功状未尝立功而辄敢挂名者重立赏钱许人告捉有官人夺所有之官无官人夺所冒之官尽以授之量事大小更与推恩保明官吏及冒赏之人重於法所给赏钱亦令均备稍革弊病以劝忠勤是乃君天下役使t动之术也
乞措置吏部参选事
臣窃惟士之失职责在朝廷比缘国步艰难例不得调有势援者堂中择阙而寒远坐受困弊陛下灼见其事已令措置尽还部阙士大夫方有赴调之期无不欣快然臣闻参选之人多被沮抑既无案籍稽考则法令随事变更吏得因缘为奸而以书铺为假手之地故一人参选谓之铺例者不下数十千至如召保官之类费尤不赀参选巳如此况注拟耶臣以谓宜令吏部裁定保官之数如行在职事官一员用本司印状许保尽参选注拟诸事仍饬吏部长贰戒励书铺毋得妄生沮抑过为侥求傥致士人词讼即送所司究治如此则参选之士稍无留难以称陛下优恤寒远之意其他常行禁饬条法更宜明加申戒ナ臼┬
论省部取受
臣尝谓文昌政事之原朝廷号令之所出而四方之所取则也自分建六部增添吏禄所以责其尽公比因案牍散亡遂敢高下其手莫见首尾更相芘蒙大开贿赂之门觊觎之弊无复忌惮肆其经营或当缓而复先或巳失而复得使孤远寒士怀愤不平所向稽留无以伸诉此风不革为害滋深臣愚欲望圣慈特降睿旨应部有所取受及与之并行用者一等坐之厚立赏钱许人赴御史台陈告密令有司捕捉然後申闻取勘得实并於常法外重作施行庶几振起颓纲厌服人意
论役法【按历代名臣奏议载此系建炎三年】
臣窃惟免役之法起於熙宁之初当时中外臣僚论列利害不可⒕俅舐视派匣a下户优富民a贫民虽单丁女户以至僧道皆不获免以其所a养吏之余谓之剩是谓一税之外更起一税大失祖宗民之意行之六十余年今则由之而不知其害也陛下灼见纷更之弊既不能复循旧制今乃於原额之外重增三分官户更不减半其於祖宗之意益远矣又如钞旁等钱乃前日残民之术靖康初即已罢之近降指挥虽不卖钞而犹随钞纳钱卖钞纳钱规图苛细已非朝廷美事乃令随钞纳钱是何名目凡取於民亦须有名取之无名不得无辞矣今国势微弱强敌未和高城深池不足恃坚甲利兵不足恃臣所恃者惟民而已安可横a加赋重失其心耶比来州县用度不足虽知此法之弊而不以为言者幸其所a以资阙乏独京畿运判上官恪能言之仍乞诸路依此施行其意甚善虽奉圣旨权免京畿而诸路未罢也臣愿陛下如恪所请遍行诸路且使斯民知此二事昨因臣僚建言而行今因臣僚申请而罢皆非朝廷本意则心悦而归之此尧舜得民之道也祖宗得天下之术也幸陛下毋忽
乞劝\翟兴【按宋史兴以建炎三年正月由京西北路兵马钤辖为河南尹京西北路安抚制置兼招讨使】
臣恭惟祖宗弓永s伊洛乃自多事以来祭享有阙今唯权西京留司翟兴提兵保护亦稍严肃近闻差官到阙乞割邓州以隶西京及乞借补官资\劝有功朝廷行下宣抚司相度窃详京西止有翟兴人马体国输忠专以保护陵寝为意即非其他统制之比除乞割邓州等事当下所司相度外所有借补官资欲乞量事应副及於唐邓比近县分支移税赋并每岁支降度牒百十道并仰专切崇奉陵寝仍乞降诏褒嘉不独激励一方忠义之士亦以副陛下奉先思孝之意
论防江民兵【日历载建炎三年闰八月二十二日有旨防江丁夫且令放散】
臣闻有益於时者不计其所损有利於国者不恤其为害非常之言黎民惧焉者凡以此故若於时无益而所损则多於国无利而为害则大不为可也审量损益之宜明计利害之实变而通之以成天下之务而已臣窃见近降措置防江民兵指挥条具详悉灿然有理然以臣观之特文具非实效也点配科差骚动闾里拘留往返夺其农时既失民心有累子育元元之德重a民怨必生意外不测之虞此皆所损之大者则其为害可胜言哉虽然有益於时有利於国则民间祸患有所不顾於今之时为国之计将如之何恃此长江以保宗社而已若指民兵为防江之用则非也臣愿择守臣重其事权选大将严其号令凡关津紧要分立寨栅轮差别将领兵e逻大江限隔之远不能驰突舟v风水之虞不能毕济如将能率\兵不溃亡据地利之宜持牵制之势虽有强敌未易遽前然而太行天险非不关防大河要津岂无堤备而卒致都城之祸者以将不能率\而兵多溃亡也今之所患正在於此苟能作新士气恢张国威不特防江可以防淮不特防淮可以长驱深入收复两河不难也於此未得其术而欲以区区疲瘁之民为防托御敌之策臣窃惑之四方之俗勇好武莫如西民而太平之久流於骄惰使之运饷筑城犹可驱之而去责之防托御敌则望风而遁矣臣不知江湖之民得与西民而比乎西民且不可用而欲以责江湖柔弱之民可乎今以人丁点差摆布铺分遇有警急驰报县官各有地分驰至本界躬亲守御防江民兵的确利便独在於此臣不知沿江村民曾习战否乎沿江县官曾统兵否乎今之县官非学校士人则衣冠子弟使之率疲瘁柔弱之民以I强敌虽立军法日斩万人臣知其必不为用矣灼知其不可用而徒尔纷扰欲何为乎臣所谓特文具非实效也流离失业远近惊疑虽有免税之文而自V粮糗自办器甲以至勾追点集之费未足偿万分之一江湖风俗轻浮易为e动方腊青溪之变可不念哉有损而无益有害而无利於兹可见意者或曰民兵防江本非战a但令执帜近岸列为疑兵而已臣谓不然平日无事不必设此万一贼至中流鼓噪而进吾之正兵坚立不动能复有几良善乡民将救死不暇其能成列不退乎蹂乱正兵因而失利者或有之矣若夫选委土豪占集忠勇乘危据险保护乡闾虽未足为防江I敌之用不犹愈於点丁而差不择强弱不问贫富取充数而已邪臣僻陋书生不习用兵之利陛下试以臣言询诸大将沿江之民可用以为I御之兵乎今之县官可用以为统兵之将乎如其不可臣愿陛下速赐罢去选委土豪召集忠勇各为保护乡闾之计毋使怨嗟之余潜生变乱乘间而起重贻陛下之忧臣故不避烦言极陈其弊惟陛下省察
论敌退事宜【按宋史建炎四年正月已未金人陷明州乘胜破定海以舟师来袭御舟张公裕以大舶击退之辛未命臣僚条具兵退之後措置之策驻跸之所时鼎为御史中丞此下五篇以文义考之当即此时所上】
臣昨奉圣训条具目今事宜臣窃谓今日之事所先者正在却明越之兵然後图取攻之效江左宁静始可议立国之地臣尝上言乞诏周望分兵出广德邀其归路今乞遣使督王蚪军宣州与周望会合仍责以不策应杜充之罪俾立功自赎及乞诏刘光世渡江驻军蕲黄牵制荆南之兵与杜充相为声援并促韩世忠一如前来所奏为邀击之计或令与杜充会合於楚泗之间敌如江北兵\归路稍艰必有退军之渐或占据临安建康涉春不退即乘暑热v军攻击期於克复而後已至於遴选监司守臣抚绥疲瘵分委重臣大将招纳溃亡计朝廷巳有定议亦宜前期措置才俟事定即日施行如e幸所宜则愿以今岁为戒臣谨别具已见仰E圣聪
论修具事宜
臣窃谓国家多事之时固宜博询\议以究利害之实至於参酌可否实当在庙堂之上若一委之於下则纷纷辨论何所适从比蒙陛下诏谕t臣条陈敌退事宜各具已见悉已上闻矣今敌\引去回銮有期傥欲渐图恢复之谋则必经营立国之地臣愿陛下明诏大臣采摘t策有便於今者取而施行之分可惜毋贻後时之悔臣区区愚恳惟圣聪加察
论西幸事宜状【按此篇永乐大典不载今从历代名臣奏议增入】
臣昨蒙圣训条具目今事宜除已奏闻外臣窃惟东晋渡江全有淮甸t贤协力仅保一隅亦以其外无陵侮之忧故也今强敌南侵视大江如履平地淮南故非我有而江左郡县凡都会形势之地悉经蹂践其视东晋万万不侔矣虽欲立国於此其可得乎况能平定齐鲁恢复晋赵定建极宅中之计惟关中奥区兵民可恃太祖皇帝时巳有迁都之议陛下必欲经营中原当自关中始今关中半失之矣欲经营关中当自蜀中始欲幸蜀中当自荆南始虽然汉中邻长安而兴利邻秦凤太平之久负贩往来山谷险~皆成蹊径昨长安溃兵径趋兴元全无阻遏自兴元趋门更无栈道而门两间亦有捷路可至成都然则蜀中所恃之险尚须措置使~不通行然後可保张浚之行专委召集西兵未闻营度守蜀也今岳鄂路通可择使臣三两人V诏付浚及选除利州夔峡等路监司守臣委之协谋为守蜀之备俟浚回报然後决意西行且驻荆南徐图所向为今日计无u於此者谨具条画下项臣尝谓天下之事必有一定之论匹夫之谋一身商贾之谋一家亦不可缪悠然转徙终无所守况欲立国为久远之业去岁四月初陛下发临安幸建康慨然有克复中原之意臣尝上言欲守江南当以淮为外户乞早发诸将屯守淮南委杜充节制之兵既不遣充亦不行淮卒不守也後欲守江以民丁为兵以王羲叔为使臣尝上言民不足恃羲叔不可用言卒不行而江亦不守也始议e幸不敢为战守之策间关水陆栖泊会稽及洪州失守复幸平江为决战之议已而兴国有警进不能前则移跸四明自始及终元无定论傥林之平所遣海船不到则束手端坐更无脱免之计每思及此为之寒心故臣谓e幸之宜愿以今岁为戒也今秋既不可再登海船则舍上流荆襄之行无术矣臣区区愚陋不足仰承睿训惟陛下决择
论驻跸戎服
臣见陛下自渡江及幸吴越每经郡邑必御戎服亲部伍诚欲震耀神武激励将士示以同甘苦之意然而人君之举动不可以简约自卑朝廷之规模不可以权宜日削恭闻朝夕驻跸行宫臣愚欲乞诏有司益禁旅乘舆服御正人君之威仪羽卫导从备朝廷之典礼应如平日e幸故事稍加整肃虽不能庶几万一亦足以张国威消奸宄慰远民望幸观瞻之愿
论畏避苟且欲上下任责
臣尝谓方今之事所以易败而难成者其害有二台谏不尽言朝廷不任责不尽言则昧於利害之实不任责则忽於成败之几其欲保邦致治不亦难哉台谏之不尽言也以朝廷恶闻其事拒之而不得言言之而不得行与不言何异畏弃地之讥中变连和之策惧避敌之论力沮渡江之谋遂使遗患都城流毒淮甸生民沦陷社稷阽危是皆不任责以致之祸可既哉今陛下深鉴其失矣然今日之事与前日不侔议和之使系踵於道而兵祸不解初幸浙西再临江左而防托未备则朝廷之责益重矣惟陛下与大臣图之毋蹈前车之失至於祖宗基业付托之重孰为之子孙四海生灵归附之心孰为之父母此则陛下之责也当斯时负此责顾不艰哉唯自任不疑力行不屈赫然丕变庶几有济其或畏避苟且幸其无事则沦胥以败未见有振起之渐昔刘备起汉疏属志在靖难困败沮辱之中而刚果之气略不少衰一时豪杰皆为其用卒能以区区疲蜀屡困中原之师後世称之号为英主今陛下两经大变艰难颠沛亦已极矣而天下之责犹不得辞之臣愿陛下持志宜益坚临机宜益壮奋发天威之断激昂神武之姿至大至刚终始如一凡今日未获之事躬自任之以风励天下使公卿任公卿之责将士任将士之责则内修外攘举在是矣实宗社之幸斯民之幸也
论回跸【扈从h建炎四年三月初四日有旨以初十日车驾进发鼎力言其不可初六日有旨展至月半】
臣於今月初一日尝具愚恳仰渎圣听乞候浙西平定及建康已有渡船的耗乃议进发窃闻昨日已降指挥初十日e幸平江外议纷然颇谓未便臣不知朝廷有无探报所报如何浙西之寇即今何之平江境内曾无侵犯建康之\曾未渡江若平江之吉凶未知建康之去留未审则今来车驾将安往耶闻欲暂驻越州徐图所向因为就食之谋然越州百里之内悉遭掳掠不过取之衢婺诸州而陆路修阻艰於运漕傥未接济何以支吾仓皇之中益难措手兼敌人未远狡诈难防万一分兵出奇姑为回戈之势则行在咫尺宁无震惊人心一骇变故莫测臣虽浅陋虑犹及此也或谓军储窘g不能安居彼此不殊何由足备臣愚欲乞先遣王虻染分屯严婺不惟减省行在用度亦足张大声势应援浙西以俟建康宁息及平江保守无虞然後移跸北还似未晚也恭惟陛下以万乘之尊负宗庙社稷之托凡兹举动要当万全前日颁降德音固已失之太遽如今日回跸之事尚愿少留圣虑岂可坚执前议不虞後患臣采之\论如此非臣管见敢有异同伏幸留神省察论亲征【日历载建炎四年四月十五日奉诏据李光等奏金人已节次渡江付台谏照会】
臣窃闻陛下径欲e幸浙西道路传言人情震惧臣在温台胪贡愚恳及每因奏事未尝不开陈利害欲朝廷远布耳目俟浙西宁静及建康之寇尽已渡江然後回跸徐议所之今闻朝廷遽有此举必韩世忠之报敌骑穷蹙可以剪除陛下欲亲总六师为亲征之计万一世忠所报不实及建康之\未退或为回戈冲突之势陛下何以待之胜败兵家之常虽有万全之策犹不免蹉跌况欲侥幸於意外耶兼饶信魔贼未除王蚶＞方炽陛下遽舍之而去或结连窥伺宁无回顾之虞兹乃社稷存亡之几至危之道也臣愿陛下少加睿察益严探报俟敌骑渡扬子乃幸浙西此亦圣虑所及前日训谕之语臣尝亲闻之者若谓敌已穷蹙决保无他即遣将袭之可也何至亲烦车驾以?不测之祸设若有成不足言功或万一有失非如将佐可以脱身而遁事或至此悔无及矣惟幸留神省览
论放商税等事状【按笔h建炎三年间八月车驾在建康召百官议e幸利害旋有诏幸浙西明年四月自温台至明越所过焚烧殆尽鼎论奏宜有以优恤之上恻然诏免商税及租役】
臣窃见去岁之秋移跸浙右尝诏郎吏以上条具e幸之宜凡有可以加惠远方者莫不举行之德至渥也今自温台复临吴会所至郡邑悉经寇攘无聊憔悴之民欲赴诉於陛下者不啻赤子之投父母饥f之丐饮食嗷嗷之情又非前日陛下怀恻怛之心视兹困弊亦将哀其穷而副其所欲乎愿诏有司严饬州县应经残破之家特蠲今年赋役差率等事及竹木U瓦米@之类权与免税使之营葺生理以渐复业起凋瘵之疾变愁叹之声因之弭奸宄以消无穷之患矣敌骑长驱肆行残杀陛下无力以救之固非得已凡兹优恤之事力所可至者谓宜无惜至诚而神孰不忻戴是乃固邦本之术谋恢复之渐也幸陛下诚心至意果於必行要令蒙被实惠不徒为挂墙壁之空文斯为尽善事若缓而急者惟陛下加察
乞令侍从荐举人才【建炎四年五月十一日】
臣访闻湖南北及江东西诸路帅守往往阙人行在侍从除台谏外止有綦礼汪藻两人近汪藻在假不出而郎官百司局务多差外官权摄昨虽有旨召谢克家等又皆散在四方不能即至亦不闻再行催促不惟国体卑弱无以示天下缓急大事何所谘访邦家以得贤为基而人主以任贤使能为职固不可缓也今帅守有阙欲自外除授则多以事不行或不知居止所在欲自行在遣行而又阙人如此远方憔悴之民何所赴迦ニ甓山之初首颁明诏许左右司郎官已上各荐二人令所在州差人给券限三日发赴行在审察赐对随材任使仍令执政大臣同共采择在外侍从虽在谪籍别无大过而政事才学实可用者广行召擢庶几间有来者以备献纳论思之职
论福建两川盐法奏【按此篇永乐大典不载今从历代名臣奏议增入】
臣窃惟国家历兹厄运频岁艰虞皇皇之民虽流离困苦之极而未尝一日忘宋者以祖宗y业之始结民心为基本故也其於川广福建之民尤加优恤以其疾苦赴诉去朝廷特远而变乱窃发遽难救止故凡盐酒之利与民同之而不之榷近以国用窘急始议榷福建之盐寻欲榷福建之酒台谏臣僚数已开陈其弊言犹未行而近见张浚申明欲措置四川盐酒为经久之利是何中外不谋而同远方之民亦不容其少安邪浚蜀人也蜀之利病宜自知之愿陛下手诏谕浚俾令裁酌及令三省详议福建盐法所得所失孰大孰小毋致重失民心斯为尽善惟祖宗肇造艰难欲垂法万世而一时建立扫地殆尽独此民心未至离散若并此而失之则大事去矣幸陛下留意
乞支降岳飞军马钱粮状
臣今月二十六日枢密院子三省枢密院同奉圣旨除臣江南安抚制置大使【按宋史鼎除江东安抚大使系绍兴二年十月】岳飞除本路沿江制置使所以防秋合行事件令同共商议疾速措置条具闻奏臣除已遵奉施行及候岳飞到日别行条具外契勘本路江州兴国南康军并系沿江控扼合屯军马去处其岳飞一军月支钱一十二万三千余贯米一万四千五百余石数目浩大近蒙朝廷差拨岳飞军兵一万人往江州驻岳飞止差五千余人前去未敢尽数起发盖缘去年本军在彼屯泊之日钱粮阙乏转运司应副不继有误指准致本军杀马剪发卖鬻妻子博易米斛几致生事今来措置防秋尽发军马沿江把守兵\费广理合预行桩办不可少有欠阙臣见将岳飞一军逐月所用粮食催督转运司接运本路米斛起发外唯是全阙见钱支遣若不控告朝廷给降应副将来定致阙~有误军事欲望圣慈体念本路阙乏特降睿旨支赐钱四十万贯准折金银降下以充本军三月之用或将吉州榷货务见今入纳钱物截日尽数就便支拨候过防秋日住罢庶免临时往复奏请有误国事
乞下湖北帅司堤备贼马状
臣昨据本路制置使岳飞申诸处探报李成刘麟会合金人有直趋蕲黄渡江之计臣以本路正当冲要控扼江浙实系行朝利害不敢隐默节次具奏庶几中外预得为备不至仓猝失措自十一月二十日以後探报少缓而臣不即以闻者以敌情不测万一所传不审有失堤防或致冲突之患当料其有不料其无勿恃其不来恃吾有以待之也今李成尚留汉上虽未闻追袭之耗而经营襄邓用意不浅盖轻兵追袭为患速而小占据上流为患缓而大计朝廷已有措置非臣愚虑所及缘上流既失即自汉阳而下沿江诸郡皆顺流可至之地不可一日弛备非特防秋而已臣已奏禀乞支降钱物打造战船不唯本路合行计置窃恐沿江诸路亦当如此兼闻光州顺昌府各储粮十数万今则未见动息观其意向必有所用臣除不住移文制置使岳飞及本司所遣兵马远布耳目益严防守并召募硬探直往襄阳以来伺察敌情外所有汉阳沌口系汉江下流湖北帅司所隶更望圣慈特降睿旨严切戒约过为堤备庶免意外不虞之患
乞下湖北帅司防托武昌等处状
臣契勘已依圣旨措置沿江防秋事务缘昨来金人自黄州张家渡渡江由湖北路鄂州武昌县上岸方入兴国军大冶县界取山路以犯江西臣今相度如今路兴国军大冶通山等处见候岳飞到摆布防托外有武昌县尤为上流要害之地与大冶县相去不远欲乞朝廷指挥湖北路帅臣速行措置选发将兵於武昌县等处分布屯守不测有警庶几两路张大声援迭为犄角之势共济国事伏望圣慈特降睿旨详察施行
[集部,别集类,南宋建炎至德佑,忠正德文集]

[book_title]卷二
钦定四库全书
忠正德文集卷二　　　　　宋　赵鼎　撰奏议中
知洪州乞支降钱米状【按鼎移江西安抚大使知洪州在绍兴三年三月】
臣契勘江西比年以来自张俊韩世忠相继提领大兵招捕盗贼及目今屯驻岳飞二万三千余人供亿浩大竭一路财力仅能应副盖缘本路一十州军皆屡经兵火百姓未尽归业财赋所入比旧十分才及二三而官用所出比旧数几十倍积靡以至今日承此末流之弊财用愈窘民力愈困支吾不行本司合用钱米从来全仰漕司依数支移又不足则不免干紊朝廷乞支降钱物接济补助臣今初到任首以养兵理财为急务点检得见在米只支得四月一月以後未有指所有今年春衣并无一钱一匹l散兼蕲黄等州逐月不住申乞钱粮无可那融其按月按旬合支见钱唯仰洪州日逐酒税课利所收亦是不多去纳税月分尚远委是不能继续支遣若不仰干天听窃虑缓急措手不及欲望圣慈许於岁额钱米外特赐睿旨支降钱三十万贯於吉州榷货务支拨见钱及本路上供米内截拨米五万石付本司赡给官兵以救目下新陈未接数月之急及缓急差发将兵出入支用庶几不误国事臣已奏乞宫观差遣然既到官因见事势如此不敢隐默兼恐後来帅臣愈更费力伏望圣慈特赐矜察
贴黄契勘朝廷数颁诏令务在恤民力不许州县科率骚扰臣昨闲居山野间具见此患今待罪守臣断不敢经赋之外毫横a若不开具阙乏伸告陛下即本司钱粮无所从出伏望圣慈出自宸断特依臣所乞行下庶几不败事以?罪辜惟陛下矜察臣不胜万幸臣昨任建康过阙陛辞蒙陛下圣谕候到江东应有伸陈事理当一一应副然江东所管军马不多可以随宜措置除支降到银三万两外更不敢紊烦圣听今来江西窘乏既非江东之比而所管军马约及三倍有余岁额钱米不惟取拨不足设使依数应副到司亦自支遣不给兼今来正当不相接济急阙之际若不蒙朝廷特赐支降则臣之孤踪决不能自保臣虽已乞宫观窃恐未离任间别生事变重烦圣虑惟陛下哀怜之臣无任沥血祈恳之至
奏乞应副李横状【按历代名臣奏议系知洪州时上】
臣契勘襄阳府在江淮上流当川陕襟喉之地自三国用武之际未尝不先留意於此晋武帝平吴羊祜杜预亦由此以成大功昨以李横为襄阳府路镇抚使【按宋史绍兴三年正月以李横为襄阳府邓随郢州镇抚使】盖因其\据此要害增重荆襄之势诚为得策缘朝廷方遣使和议已曾戒饬边臣不得用兵今据探报李横牛V约起兵往东京以来收复州县又闻伪齐亦会合金人及遣李成领\西去切虑缘此纷扰不定遂有并吞之意是时岂李横乌合之\所能备御不能备御则襄阳决至失守襄阳不守则川陕路~荆湖震动自江以南皆顺流可至之地其利害有不可胜言者近有人自襄阳来臣因询访横用兵之状云止是军中阙乏兼冬寒在近欲擘画些小冬衣然则横之出兵固非得已臣窃思朝廷既以襄阳为上流要害之地以横忠义曾有劳克旄兑砸宦氛蚋е权不可使窘急如此以至引惹重生边患臣愚欲望陛下特诏有司时有以资给之使横衣粮足备不假他图即严降诏旨丁宁约束责其谨守疆场缮修城垒休兵牧马养待敌为持久之计自非敌人侵犯及奉朝廷指挥不得辄因小利出兵生事臣以不才误蒙委寄而上流利害实有相关者今兹所陈亦臣之职并乞圣聪加察
贴黄臣契勘李横今来出兵不知曾无被受指挥若因防秋使之牵制亦须谕横探伺敌人已发兵马然後批亢捣虚既有却顾之虑即无深入之谋今未闻敌人起兵而横兵先出彼必破横乃敢引兵南向即更无後救矣臣私忧过计如此更乞睿察
乞拨米应副襄阳李横军马状
臣勘会本司先奉圣旨令於仓部郎官孙逸所起上供米内支拨一万石应副襄阳府郢州镇抚使李横系孙逸分定於临江军吉州桩拨本司节次行下逐处及发遣李横差来人船前去交装却据临江军申本军上供米巳尽数起发了~即无未发米数本司巳具状申明朝廷去讫臣契勘李横见管军马万数不少见今措置收复?没州军巳见立功本司不住据本镇申陈急阙米粮无以养赡人兵及差到人船在本路日久今来孙逸分定取拨粮斛并是虚数即无见在臣遂急於本司刮刷到见在应副洪州见屯本司诸军日下要用粮米内支拨一千石付李横差到人船先次装发外伏望圣慈恤念李横急阙粮食速降睿旨下有米去处接续支给所贵不致阙误
乞免上供纸
臣契勘洪州年额合发绍兴三年上供纸八十五万张内一半本色一半折发价钱依年例下分宁武宁奉新三县收买解州装发据逐县申自建炎四年以前各有H户二百余名抄造中卖後来累遭贼马人户死及九分已上见今并无纸户委是难以抄造应付乞蠲免收买臣今照对分宁武宁奉新县自建炎四年十二月已後被赵延蘼斫张莽荡等贼马侵犯占据县道烧o乡村杀掳人民後来收复继续又遭赵进曹成田进刘忠及绍兴二年十月内交广贼马侵犯分宁武宁县绍兴三年正月内李宗亮侵犯分宁县三月内又有草寇侵犯奉新县遍於管下乡村放火杀掳人民被害深重委是逐县原抄纸H户例遭杀掳目今全无人户抄纸兼本州除分宁武宁奉新三县外别无出产去处若不申陈切恐有误上供岁计致负旷责伏望睿慈特与蠲免买发
乞下邻路防托虔寇【按宋史绍兴三年三月诏岳飞捕?贼六月飞自?州班师此下三篇当是四月擒斩彭友等後所上】
臣契勘?吉之民素号顽狡平日不事生产至秋冬收成之後即结集徒党出没侵掠累年以来朝廷方事外寇未暇扫除由是患害日滋根株益固上劳圣虑遣发王师今虽破荡巢穴使之着业而渠魁间有窜逸者虽苟目下少安冬春之间不能保其无事臣只候岳飞班师即分那人马逐处弹压窃虑积习未悛再有啸聚定须侵扰邻路州军伏望圣慈特降睿旨下福建广南相接本路?吉州南安军界添屯人马声援相应使凶恶之党知所至有兵不敢妄动加以岁月渐革凶残之气化为良善之民使安田亩永~後患
乞免勘乔信
勘会洪州近承提刑司公文h准今年五月六日冉谖某煎忌涎员局萃沉旃偾切糯胫昧泉县贼彭友等端坐万安县多日并不将军马追攻贼寨止就隔江抄截贼中所遣打掳人妄申获捷等事奉圣旨乔信令本路宪臣根勘具案闻奏本州见送左司理院取勘乔信军马昨自去年十二月内就袁州差发前去吉州管下把截捕杀彭友尹花八甯十二等贼火臣寮所按本军久不进兵固当坐罪缘乔信部下官兵止一千人彭友等三头项徒党万数不少\寡不敌是以不能成功又缘本军见分屯沿江兴国军控守边境而洪州取勘未巳信人不晓文法既被勘劾罔测罪名轻重日夕忧疑不能安职今来防秋用人之际正要将佐缓急使唤欲望圣慈详酌特降睿旨将乔信特降官资免行取勘或与放罪责其後
乞免摄文广状
臣契勘洪州近准湖南提点刑狱马居中牒奉圣旨躬亲前来根勘李澡曾钦承等公事臣窃详臣寮所论李澡不法情罪有无虚实臣固不可得而知内一项李澡受本司统领官文广金二百两巳经临江军鞫治勒令文广甘伏军令文状在案今来马居中恐须再勾文广入院照勘缘文广原系刘忠党中第二名首领忠既败走即投伪齐广独不从率其部曲渡江以受招安随行资财尽为刘忠所o广亦不愿顾藉又自到司以来小心谨慎每事宣力尝差往?州捕贼率先立功广人不晓文法负罪来归未知何所向纵有所贿情亦可悯兼其下千余人皆骁勇可用见其主将对狱亦恐疑虑生事臣愚欲望圣慈特降睿旨止令文广在外供答文字与免追摄入院如干照人等指证分明实有前件事迹广亦不敢隐讳庶几安慰\心不致反侧
措置防秋事宜【按宋史绍兴三年九月以鼎为江西安抚制置大使是年八月诏岳飞赴行在留精兵万人戍江州时车驾驻临安此下三篇以文义考之当即此时所上】
臣契勘即日防秋是时臣虽夙夜惕励思所以广为堤备第念事势相形利害安危固有缓急轻重傥非先事建明远E圣听恐一旦措手无及恭惟清跸见驻临安二浙闽中为近辅江东淮甸为要藩自行朝达镇江建康屯宿重兵无虑十万距京师约三千里非不深且远可恃以安然江西一路北际陈蔡庐尬髁潭衡荆襄比他路边面最为N远伪齐见遣兵将力守光州为备数年颇闻农种渐广自汴由陈蔡至光才三百里复与蕲黄接界亦粗有粮可因伪齐万一会合金人再来南侵当数路并进而镇江建康既巳有备必由光州直捣蕲黄旬日便到江上掳船造斐思淠隙缮e江湖人心摧於伤弓当鸟惊鱼散支吾不暇将见行朝亦不得奠枕则建康镇江虽屯重兵固已无益於事矣况巳酉冬敌骑巳尝出武昌岸径趋兴国缘山疾驰数日薄洪州城下【按已酉系建炎三年是年十月金人自黄州济江由大冶县趋洪州见宋史本纪】前车之戒未远则江西今日利害安危岂不重且急乎臣计本司见管军马共一万六千余皆是招收乌合之\除辎重火头等外可使出战仅及万人才足以屯防近里州县堤备盗贼岂堪前当大敌近奉圣旨留岳飞全军先分万兵驻九江士马精劲似可倚仗臣愚见尚有二患边面N而伪境近则师不可不益师旅增而赡给广则财不可不聚谓如江州兴国军西抵岳鄂皆?大江上游曲折千里控扼要害受敌处多自湓浦以上江渐狭隘至霜降水落则一箭可及一苇可航非若下流深N多阻未易侵越也今计岳飞兵数二万一千有余除火头辎重守寨疾病人外实得战士一万五千人忽有警急迎敌保城临时应机犹恐分布不给兼岳鄂人马无多安能使犄角应援臣欲乞朝廷更摘那数头项堪任出入将兵时暂付臣相兼使用又本路州县屡经兵火残毁继以连岁讨贼大兵往来民力凋弊官用空虚今既留岳飞全军复D益师则军储愈窘若止仰漕计必致阙误臣欲乞朝廷广行支降钱物及就拨本路应千诸司上供钱帛并榷货务见在及日後收桩之数并行付臣斡旋相兼支遣仍乞选户部官一员前来与漕臣协议应副庶几兵势稍强财用粗足可以待敌且免临时扰攘失措之患臣才识庸暗所见止此伏望圣慈察其势g计穷早赐睿旨详酌施行
乞於岳鄂屯驻岳飞人马状
臣勘会神武副军都统制岳飞全军人马先奉圣旨起发赴行在续蒙存留在本路?吉州平荡贼火臣契勘湖北岳鄂州系在大江之南与江州洪州兴国军地相连接最是沿江上流控扼淮甸京西实为荆湖川陕喉襟要害之所今来防秋在近鄂岳之间理合预作措置防备不可无重兵I御其鄂州虽有帅臣屯兵数少及本路见管军马计一万余人头项不一其间大半是招收乌合之人以至器甲大段未备万一有警深虑难以支吾臣今相度欲乞将岳飞军马候讨捕?吉贼火了日特降指挥令往鄂岳州屯驻所有合用钱粮专委湖北及邻路漕臣分认应副如蒙俞允不惟江西藉其声援可保无虞而湖南两广江东两浙亦获安妥及江路通快舟船往来悉无阻碍欲望圣慈详酌特降睿旨施行
奏乞节制岳飞状
臣契勘神武副军都统制岳飞先奉圣旨於本路驻弹压盗贼系听本司节制续奉朝旨赴行在未起发间再奉圣旨令李回协和岳飞敦遣措置?州管下盗贼今来本军招捕?贼了当蒙朝廷分屯江州防秋欲望特降睿旨许依旧听本司节制所贵缓急集事如蒙圣慈特赐允许即乞作朝廷措置行下
乞收留宿迁官吏状【按此下二篇皆为参政时上鼎参知政事在绍兴四年三月】
臣伏见淮东宣抚司申宿州宿迁县知县张泽结约官吏二千余人来归宣司恐碍去年六月间所降指挥不敢收受【按绍兴三年六月禁诸路招纳淮北人及中原军来归者见宋史本纪】臣前日亲闻玉音以为若拒而不纳恐失东北人心仰见陛下至仁恻隐不忘斯人之意而朝廷恐於和议未便止行下宣司从长相度宣司既有执守必无肯受之理臣窃详去年六月指挥止是一时行遣即非今来遣使所议要约虽公受之亦无妨碍如谓和议大事不可少有动e即乞陛下宣谕宰执令以书谕韩世忠遣亲密沉稳近上兵官提兵数千并遣文臣属官一员至界首密受之然後移文宿州云近有宿迁人民数千南来本司以朝廷约束不敢收受遂於本界恃\作过今已遣兵驱逐溃散是亦兵家一术也臣谓此事所系至重若峻阻之则进不能不为伪齐所戮退则聚为淮甸之寇必至於诛杀而後巳如此则淮北之人~望矣辄坑拗一蛴幸坏萌缙淇刹杉雌蜃魇ヒ庑谕臣初蒙陛下擢@机政不敢与同列故作异同故密具所见尘浼圣听唯陛下裁之
贴黄臣愚欲乞密下韩世忠辨认奸细如无他意即密切受之既受之後将有官人且留军中军人充军使唤百姓放令逐便
乞曲赦?寇
臣访闻?州自从卫军民交变以来凡十县之间失业之民率聚为寇虽圣恩厚贷其胁从亦既累年而犹家藏兵器未尝输官州县既不能止~又且听讼理狱往往许以追证旧事闾里骚然各怀反侧则是朝廷已赦之罪官吏犹得治之使德泽阻於布宣人情积於忿怨一旦奸心不能自惩则投兵刃势有必然者因而聚\阻险无由自新昨遣岳飞再已平定而前日怨仇之讼纷纷犹未巳也臣区区愚见欲望圣慈依昨来建州平范汝为体例特降曲赦或止降诏书贷其往咎及应干优恤等事并检举施行如此则人获安业盗贼潜消矣【按宋史绍兴四年七月曲赦?州】
除宣抚处置使朝辞疏【按宋史绍兴四年八月以鼎知枢密院事充川陕宣抚处置使寻改命都督川陕荆襄诸军事此篇永乐大典不载今从历代名臣奏议增入】
臣疏远之迹荷陛下特达知遇恨无死所图报大恩方国家多事中外乏人乃委臣ㄊυ妒边镇主忧臣辱其何忍辞然自惟念渡江以来遭逢器使扬历台谏再叨枢`与闻政事趋走殿陛密勿冕旒拙诚获申无复顾惜虽圣主全度见谓朴忠而万目睽睽指为迂N今乃以奇孤寡偶之身将使于万里之远曾无一毫之善可辱记怜安得不少陈悃弦E聪听臣窃见自古人君善用人者莫不专其委任假以事权任专则u嫉必生权重则嫌谤立至唐之贤臣胍等绻子仪犹困于鱼朝恩程元振之谤伤名德如裴度亦被沮于元稹魏洪简之朋比子仪明哲自将仅免危疑之累而度辨论激切卒隳幽镇之功况烀宠眷未及两人求其成功亦巳难矣向者陛下当建炎图治之初遣张浚出使川陕国势事力百倍於今浚于陛下有补天浴日之功陛下待浚有砺山带河之固君臣相信内外相资委任之笃今古无有而终致物议以就窜逐臣顷在绍兴人或指臣党浚故浚之责不敢以一言及其是非今考究其用心推寻其情实丧师失地错缪之迹则有之未必尽如言者之甚也大率专黜陟之典受不御之寄则小人不安于分义谓名器可以虚授爵赏可以苟求一不如意便生觖望川蜀之士至于醵金募士诣阙陈论展转相传以无为有一经指摘何以自明是以有志之士虽欲冒犯死亡为国立事而每以浚为鉴戒也虽然浚固有罪矣台臣抨弹之可也谏官论列之可也人君赫斯震怒虽诛殛之浚亦无憾今乃下至草泽布衣之士行伍冗贱之流凡有求浚而不得者上书投牒人人诟骂肆言丑诋及其母妻甚者指为不臣跋扈极人间之大恶皆归之於浚呜呼一何甚哉夫以浚之功与陛下之信也而谤者至此则明君不能自信矣今臣无浚之功陛下之信臣无如浚以有功而见知也乃当此重责远去朝廷臣恐好恶是非行且纷纷于聪明之下昔乐羊一箧之谤几?诬蔑赖文侯之明乃成中山之功魏尚数级之失遂致吏议唯文帝晚悟後有云中之效伏望睿明鉴古今之得失念事功之难成悯臣孤直曲加庇覆使得展布四体竭志毕虑以陛下西顾之忧非特臣之幸也意g情切干犯明威臣不胜恐惧俟罪之至
奏乞参酌吕颐浩等申请指挥状
勘会近具画一奏请内一项臣今来系出使荆襄川陕其合行事件欲乞将吕颐浩张浚孟庾昨申请到江淮荆浙都督府并宣抚处置使司巳得指挥遵依施行如事有窒碍即许臣参酌别行申请仍乞朝廷行下六曹取索逐件指挥送臣以凭照使奉圣旨依除窒碍事件见行参酌别具申请外勘会内参谋等官人吏等除理任并带新旧任请给於吕颐浩张浚元申请画一别无相妨外有别给赡家驿惶砀食钱恩例已于窒碍事件内别行申请请给除旧请外名色一同从一多给恩例从优见别作施行外吏部供到检准建炎二年二月五日兄惺槭∩惺槭∷偷教府寺少卿黄锷子契勘本寺自来出给使臣请受文历依法合以朝谢後限一月参部如违据岁月不支请受校尉以参部日起支副尉不到部官料钱勿给近来使臣校副尉往往规避在部重难差遣不赴公参侥求一时权局并非泛差使称不合参部虽已具因依告示终是词讼不~切缘差使既系时暂干办若便行永远勘行不惟虚费廪禄有失元立法意今相度欲乞今後将合参部使臣校副尉并依条候参部日起支请受如有差遣或时暂或住程亦许依条参部了日给历如不到部止据本处添给其请受依旧法据岁月不支仍勿给料钱候指挥【二月三日三省同奉圣旨依又绍兴元年十月七日兄惺槊畔率∩惺槭∷偷桨子勘会户部出给官员请受文历依近降圣旨须候参部了日出给近有见任差遣使臣等止为出给文历赴吏部公参缘使臣依法初补或得替许赴部公参注授差遣其已有差遣之人不合到部其请受文历自不合出给十月七日奉圣旨申明行下八月二十七日奉圣旨内差到统制统领将佐等官出给文历一节令检照见行条例施行余并依】
条具宣抚处置使司画一利便状
近具画一奏请内一项臣今来出使荆襄川陕其合行事件欲乞将吕颐浩张浚孟庾昨申请到江淮荆浙都督府并宣抚处置使司巳得指挥遵依施行如事有窒碍即许臣参酌别行申请奉圣旨依除合遵依事件见逐旋施行外有下项合行参酌并条具申请
一臣今来出师系都督诸军事其所管路分自宣抚镇抚制置司以下及应统兵将帅并听本府节制
一所部逐路财赋许酌度多寡有无通融移那不以拘碍截拨应副
一臣勘会昨张浚在川陕日自帅臣以下皆许便宜黜陟浚既被召续有指挥帅臣监司每遇有阙止许宣抚司每一阙具奏三两名听旨除授後来王似等申如遇帅臣监司有阙不免即便选官填替若具两三名奏听指挥窃虑被差之人疑虑不该除授不务究心职事已奉圣旨帅臣监司如差待阙替人窠阙令本司并约程前期每一阙具奏三两名听旨除授非次见阙不可待报许一面拟差臣契勘川陕至行在道路L远如事局繁简才干能否深恐朝廷未能详知缓急之际或致误事今欲乞并依张浚已得指挥施行
一臣勘会官员合该讨论之人如举辟差遣之类并合候审量了日放行访闻川路似此之人不少多是私计不便或无力前来整会致妨食禄不无留滞之叹窃见朝廷巳有追降体例欲乞行下吏部开具元讨论审量指挥及已追降体例各三两件付下候至川陕路如有似此之人从臣酌量追降放行差注之类仍具奏知庶几士人不致失所
一臣勘会昨来张浚在川陕日官员等因功赏补转官资往往有司不与理元受月日即与不曾被赏无异今来官员等如因功赏补转官资乞并自受本府子日理为补转月日
一臣勘会昨张浚在川陕日官员等若有功效合量行推赏之人系与减年磨勘今来有司须要换给吏部公据了日方许收使访闻其间多是无力前来行在改换致卒无收使之期今後如有合与减年之人从本府分明置簿立定字号勘会给据特免换给如投下磨勘之类即从臣验实收使不惟使有功之人便得祗受赏典亦可以革~奸伪之弊
一臣契勘今来川陕等路如有y置官司或收复州县便合要印记行使若给降稽缓深恐行移无以凭信今欲乞下行所属遇逐路有合铸印记并限两日铸造交付专差人V擎前来庶免失坠留滞
一臣契勘宣抚处置使司旧日给降付身差依元降便宜黜陟圣旨系是正行补授近缘到行在换给却於所补官上加以借字虽於元补官资别无减降缘有借字是致人心疑惑今欲乞行下有司将来如有换给更不添入借字
一本府合要准备将领使唤今欲乞不限员数辟差其请给理任等并依准备差使使臣体例施行
一逐路官如差出干事虽有拘碍亦不得占留辞避一乞依吕颐浩例给降空名年月金字牌旗ト十副准备缓急招收盗贼使用
一逐路应见任官如实有疾病或怯懦不堪倚仗或有_私罪犯并见阙及未差替人去处并许选官填替讫具奏乞给降付身内疾病并怯懦不堪倚仗之人与不理遗阙被差官自到任日理为在任若未受朝廷付身间有按察官等保举许行收使
一臣勘会昨张浚出使日曾蒙朝廷支降钱物止是专充激犒使用臣今来前去川陕荆襄合依例陈乞激犒钱物兼契勘本府系经由大江一带州军例经残破及岳鄂至归陕以来并无人烟又四川财赋累年应副大军与昔日事体不同所至州军或有阙乏去处亦须本府补助支遣今欲乞朝廷支降金银计一百万贯绢三万匹空名度牒二万道紫衣师号各二千五百道并专充激犒并应副缓急支用其度牒等依宣抚处置使司体例专用本府勘合所有礼部给到号簿从本府收掌如遇支使据所支数目别用本府勘合号簿同付给降去处书填x改
一臣勘会逐路豪户如愿纳钱物斗斛补助军须或缓急劝诱博籴若不命之以官窃虑无以激劝今欲乞给降空名承节承信f功郎告进义校尉绫纸各二百道给付本府准备使用仍乞依绍兴三年洛西劝诱博籴巳得指挥施行
贴黄称臣契勘昨来浙西籴买日承节f功郎各系四千贯承信郎三千贯进义校尉一千贯今来川陕等路斛斗等价直及行使铜铁钱轻重不同欲乞从臣勘量书填伏乞睿照
一臣今将吕颐浩等体例参酌乞置参谋官一员参议官二员计议官四员书写机宜文字二员主管机宜文字四员干办公事一十员准备干办一十员武臣准备差遣二十员准备差使二十员其应干事件合遵依吕颐浩张浚孟庾巳得指挥及体例施行内请给除旧请外名色同者从一多给恩数从优
贴黄称臣契勘内计议官缘张浚到川陕日为有官资稍高及不欲令干预文字之人添置上项名目今欲依例添置伏乞睿照
一今依孟庾例差置点检文字三人主管文字一十三人书写文字一十四人书表司四人发放文字大程官八人亲事官四人装界作一名发递工匠二人三省枢密院主事以上驿辉嫡趴Ｓ肼酪煤频忍謇轻重不同欲酌中依秉义郎则例支破官序高者自从高其余应干事件合遵依吕颐浩张浚孟庾巳得指挥及体例施行内请给除旧请外名色同者恩数从优
一签厅欲置人吏四人其抽差请给恩例等并依本府诸房书写文字例施行
一本府合置降赐公使库今欲乞逐库各差主管官二员专知官一名降赐库手分二人书写人一名主管官於有官人内指差专副以下许差白身人其余并依张浚已得指挥施行
一乞於内外指差医官二人克择官一名除见请外日给进武副尉灰坏拦傩蚋哒叽颖镜任蘧汕肴烁支一十贯内医官每月更支合药钱七贯
一臣勘会本府官吏等系据即目事务或依例差置若将来事务繁剧人力不胜欲乞从臣量度增添其请给等并依已差置人体例施行
一臣今来系由两浙淮南江南东西荆湖北路前去其一行大军等合用钱粮若不指定名色取拨窃虑漕司无以应办欲望圣慈特赐睿旨逐路各专委漕臣一员将应干诸色及不以有无拘碍并上供经制常平等米斛钱物应副经过支使贵免阙误
一臣随行合要绍兴辛罡袷讲⒗舨科咚咎醴ū工部都官迁材格法及将官姓帐褂令所属各行印造一本供纳如无印本如法抄h仔细点对内将官徐妒嗝茉汗厝
一臣契勘本府一行辎重并官属等合用骡马不少及所须什物等若旋行计置窃虑枉费官钱昨张浚孟庾结局日有系省骡马驴及卣时幕从物器皿家事行军什物等并见在三省枢密院激赏库殿前司省马院神武中军左藏库等处寄管欲乞拘收赴本府应副使用
一吕颐浩等昨来出师其一行官吏将佐以下皆有支破起发钱物体例缘地里远近不同是致不一今来前去川陕水陆万里比之张浚出师之时尤为艰辛所有起发钱物更不敢陈乞增置只乞依昨张浚体例施行一依例合差进奏官一名承送往来申奏文字今欲乞从本府指差不罢本身职事兼行主管依例与免本院差遣每日别给食钱二百文就本院历内勘支
一行遣纸札朱红及发递皮角牌子等及油单黄蜡点照油烛收盛文字笼仗打角官物合用物色等并具数於临安府取索限日下供应内纸令左藏库支供在外并於所至州军关取伏望圣慈特降睿旨施行
乞辟差官属依例带出见任职事状
臣今出使川陕荆襄其合行事件巳得圣旨依吕颐浩张浚孟庾昨申请到江淮荆浙都督府并宣抚处置使司已得指挥契勘张浚下属官张宗元冯康国并带出郎官职事所有臣今来踏遂辟官差到官属内有见任行在职事人亦欲依例
督府申请援乞降诏旨并h赐张浚诏书缴进朕嗣承大统遭时多难夙夜以思未知攸济政赖中外有位之臣悉力自抗舱倾危今遣知枢密院事张浚往谕密旨黜陟之典俾得以便宜施行卿等共念祖宗之勤勉人臣忠义之节以身徇国无贻名教之羞同德一心共建兴隆之业当有茂赏以答殊
臣窃观陛下励精求治志图恢复慨念中原久罹涂炭以川蜀荆襄为腹心根本故特命大臣往宣德意而臣猥以庸陋误被使令委以专征之权付以黜陟之典责任之重前此所无欲使叛亡怀归强O伏士卒奋励奸吏革心不间遐迩知尊朝廷非有丁宁告戒之辞无以一新远人耳目伏见昨来张浚出使之日曾降诏书道陛下委任之意今来欲出自宸衷特以诏旨付臣前去至所部州郡观风问俗之间告以明天子勤劳西顾恻怛至诚之意庶几武夫悍卒流涕而思用命垂髫戴白扶携以听德音其於远方观望所系甚重伏乞睿慈特垂赐可臣不任恳切之至所有赐浚诏书谨h如上论防边第一疏【按此下二篇永乐大典不载今从历代名臣奏议增入】
臣窃观古者用兵以谓国之大事至重至慎不敢少忽告之宗庙卜之蓍龟谋之卿士然後授以成g所请必听所欲必得纤悉曲折无不周致信任既笃乃始责以成功此将帅所以竭忠而士卒所以用命也秦欲伐楚王翦须兵六十万人一旅一卒不可阙陈平间楚君臣用汉金三十万斤惟意所出入高帝不问也郭子仪幕府之盛至将相者六十余人当时不以为过所以成就其功固当如此陛下轸念西陲宵衣旰食以图劳来安集之方故遣大臣往将使指是宜上下戮力以君父之忧汲汲皇皇协济厥事若但为侥幸之图姑行尝试之说一切苟且恬不介意号曰出师其实何补今臣备员督府近在阙庭施置之间巳多龃龉请兵於诸军非为臣之使令也将以备出战入守也请给於公帑非为臣无资财也将以劝功赏士也辟士於幕府非为臣私亲旧也将以得人为用也然所谓兵者不满数千半皆老弱不胜甲胄疲癃跛倚可笑可怜所V金帛至为微少犹控沥恳几同乞丐荐举士人皆惮远适面得睿旨令除京局以重观望荐章甫上弹奏巳行使臣意气忧沮举措畏忌退视宾僚有腼面目士大夫间或笑其单弱或忧其无成皆谓事大体轻有名无实顾臣一身亦何足道顾国事安危不知安在孤踪远去君门万里若或更加沮抑臣亦何能自辩伏望陛下察此行之重轻悯微臣之拙直凡有所请略赐主张无使臣茫然遐徼之外欲自诉於陛下则不可欲尽载之纸笔则不能怅焉自失莫之为计也臣词意g切不觉至此惟陛下矜察
论防边第二疏
臣闻战不必胜不苟接刃攻不必取不苟劳\帝王之兵以全取胜贵谋而贱战盖谓此也臣观汉宣帝时赵充国伐先零群臣上攻战之谋求速务快议论I起充国以为非素定庙胜之策不可用方且审料敌情图上方略垦辟田土会计米盐秸器用之具邮亭畎浍之饰无所不备优游安静不求近功虽簿责之使辈至问状之诏日闻守其成谋牢不可破卒能沮t议克强敌国无大费功遂名立臣窃慕之然自惟念臣本书生不闲军旅陛下圣度兼容无所求备徒知臣愚不谋身戆不避事付以重任责其所难义不得辞黾勉承命惟敌人寇蜀於今累年侵轶之兵岁深一岁始者接锋五路其後直抵梁洋既已弃和尚原寻又失饶风岭蜀势之危g於累卵所恃者吴d一军忠勇可仗守关则仅足出战则无余设或吴d不能支吾即是四川更无存理若今冬末幸敌不来则臣至蜀之日宣陛下恩信问百姓疾苦劝课农桑蠲削浮费协和将士简练师徒谨守关梁密行间探取谋问计养蓄威凡智虑所逮无不竭尽以副陛下委寄之意此则愚臣之所能也或吴d之兵声势大振四川财赋移用有余虽深入秦川尽还故壤於臣志愿岂不欲之或兵威不加於前敌势无损於旧虽曰蜀道险难固亦未易保守况欲及其他哉若大言无实轻举妄动侥幸成功於万一此则非愚臣之所能也今者明天子谓臣为可使军民谓臣为可行蜀人喜庙堂辄遣大臣敌国闻朝廷再开督府内外观望事体非轻而兵将单弱无以压蜀兵骄悍之气金帛鲜少无以省蜀民馈饷之劳虽自治之术犹未知攸济乃欲勉强其所不能多见其不知量矣曩张浚之行也谋欲恢复秦晋渐定中原卒之失五路失梁洋坐此被谴原浚用心岂不伟壮而议者谓浚不得无罪以其自信太重许陛下者太过而功名不能副其初议是乃昧於自知而勉强所不能者也臣窃惜之臣今行有日矣窃意宸衷之所经营执事者之所讲究必有成g如赵充国所谓素定庙胜之策者幸举以见授臣当度德量力奉命而行尚或觊觎薄效归报陛下傥不赐照察而责臣以必能臣恐异时纷纷之论赤族不足以塞责浚有大功g於物议犹不能免况如臣者哉故自受命以来日夕忧恐莫知为计虽然量能授官者人君之职陈力就列者人臣之义与其依违隐忍卒使陛下有失望之叹曷若以其所能及其所不能者明以告於陛下尚庶几获免欺君之罪惟圣明怜察
乞降指挥桩管粮食状
勘会都督府官兵等将来到荆府换易舟船并等候陆行军马合暂屯驻一行粮食切虑本府阙乏无可应办及自荆南入川沿路粮食亦未有指拟伏见朝廷近降指挥令衡州将见桩广西提刑司起到常平钱所买金银等於夔州路收籴米斛至荆南府桩管欲於数内支取米一万石应副庶免阙误伏望圣慈速赐指挥乞降旨乘载辎重老小船并合逐军自行备办状
勘会本府军马已降指挥先次选差一万人系於诸军内摘那差拨所有乘载辎重老小舟船并合逐军自行备办欲望圣慈特降睿旨行下照会
[集部,别集类,南宋建炎至德佑,忠正德文集]

[book_title]卷三
钦定四库全书
忠正德文集卷三　　　　　宋　赵鼎　撰奏议下
除右相论防秋【按鼎以绍兴四年九月除尚书右仆射同中书门下平章事兼知枢密院事】
臣契勘韩世忠属官陈桷等赴阙臣即子细叩问世忠防秋措置观桷等所说可见世忠之意桷言世忠已过淮南相视控扼因桷等之来专令乞兵防守建康一带意欲令张俊分占江上同负此责亦如张俊聚兵之意也臣以为敌若不能渡江只留淮甸即委世忠专切固护通泰万一采石等处不能支吾则敌骑深入遂有无穷之患虽能保守通泰亦复何益今若便令世忠保守建康又缘敌骑未渡之间当且以通泰盐利为重臣之愚意欲乞戒饬世忠且在承楚极力I御或采石等处已闻敌骑南侵即令世忠全军而还径趋江东或浙西冲要去处或腰击或尾袭虽不能遏其来路亦足牵制少阻南侵之势不能深入所有通泰盐利在所不顾也臣本不知兵更愿陛下召张俊与议之或以为然即乞召陈桷等面授此意及亲洒宸翰以赐世忠不可坐视安危恬不为意遂如议者所料也【张俊尝言一旦江上有警即世忠光世等各携老小登舟为自安之计必矣】臣一介书生辱陛下眷遇致身至此敢不黾勉图报万分自入夏以来每以防秋为念而议论不一何由措手既入七月方二使南归而又朱胜非求去纷纷十数日不定八月初即有川陕之命万里之行无一人一骑日夕经营自救不暇是以不能专一留心朝廷之事今事势已g乃蒙陛下擢宰司万一小有蹉跌万死不足塞责臣已力陈恳E辞免误恩或未赐矜从即乞陛下博选中外忠诚可倚之人之二府庶几协济少分陛下宵旰之忧臣不胜万幸
贴黄陈桷言世忠患一军老小留在镇江非便臣乃与桷议欲令迁来平江等处桷以为然此亦张俊之意也并乞圣裁臣昨晚已奏禀乞令陈桷等上殿奏事如陛下不欲召见即乞令与臣等议定速遣还军或别有处分韩世忠事亦乞降出付桷等以归
乞亲笔付诸将防托【按事见宋史绍兴四年十月】
臣窃见吕祉奏到金人已犯滁州界窃虑径自桓州直趋江上即建康一带仓卒惊扰乘间济渡别无阻遏大兵未集人心易e思患预防理宜堤备今欲备坐今来探报付韩世忠疾速措置如承楚大兵并来滁和窥伺渡江即仰带领精兵I御掩击兼张俊人马已趋苏常即浙西可保无虞兼刘光世疾速统领人马前来建康府防托太平州等处并张俊等疾速差人硬探滁和敌骑动息万一江上有警即仰整龊人马应援建康一带缘浙西非骑兵所长纵使济渡不能冲突唯有建康最为紧要深恐光世人马未至间遂致侵犯臣愚欲望圣慈用臣此意亲洒宸翰以赐三将责其备御勉以功名且令宣导陛下问劳将士暴露辛苦之意所有三将省见令修写来进入
措置防托画一事宜状
臣昨日已具滁州探报事宜闻奏催督三将子适已进今别有愚见仰E圣听伏幸睿察
一承楚敌\恐非重兵虽临江上未必敢渡缘近报濠州对岸涡河口亦有人马今承楚之人既至滁和即庐薷艚~势须奔避而涡河之兵与承楚合而为一万一乘虚窥伺便有冲突之患理须过为堤备
一已议欲先遣大臣或圣意以谓目今可遣即乞批出姓名且使乘传自余杭由广德以抵建康伺察敌情号召诸将增重江东之势俟刘光世军到议定防I会合之策即复趋行在所
一张浚人马昨日发~浚亦出门前去杨沂中老小不肯先发意欲同行即今别无措置事务臣愚欲乞择定车驾进发之日行下三将照会使知临幸有日即不敢稽留观望
一初二日敌犯滁州界【按史绍兴四年十月已卯金人犯滁州以丙子朔推之当是初四日】今已六日刘光世初四日承受移军文字治行三日初七日始能成行而驰至建康七百余里势恐未能相及即采石一带唯有杜琳?琼李贵三项人马不相统摄难以责办不得不过为之虑臣偶有所见敢不竭尽伏幸圣聪裁酌可否
论亲征【按史绍兴四年十月丙子朔与鼎定策亲征戊戌御舟发临安】
臣今日扈从车驾登舟出余杭门窃见道旁观者无问老幼皆以手加额咨嗟流涕以陛下冒犯风雨亲总师徒激励将臣抗御强敌为宗庙生灵之计自靖康用兵以来未尝有此举措故得民心如此虽然千金之子坐不垂堂知命者不立岩墙之下陛下以万乘之尊履兵戈至险之地苟怀爱君之心莫不忧之而臣待罪揆路实负此责是以不寒而栗当食忘味臣非不欲被坚执锐摧锋?阵为士卒先而书生懦慑之资不娴战`之事又事不素备势难遽为府库无半岁之储关津乏控扼之具随宜经理取办仓皇徒有过差无补毫末所愿陛下悯怜驽钝虑致於乖方开广聪明兼收於\智下哀痛之诏捐内帑之金唯至诚足以感动於t情唯劝赏足以激扬於士气坚恻怛艰虞之念革偷安苟且之风则功业之成曾无难者此帝王之事在陛下神谋睿断思而勉之而已存亡所系安可忽诸故於进发之初辄贡区区之恳傥少裨於万一而臣亦预有荣焉臣不胜万幸
奏承楚事宜状
臣等据两日探报承楚敌兵挽舟北向似有回意及据秦州赵康直申已措置收复承州固已疑其别有奸谋今日询问得承州之北新开湖可以通天长河入六合县河内由瓜步可以出江果如此则凡清河之舟皆可为用无复阻滞矣又沈晦奏称敌骑聚於六合【按史绍兴四年十一月韩世忠遣兵o金人营於承州破之金人犯六合县】则贼之计谋深有可虑者臣等已作圣旨下沿江诸将过作堤备更乞陛下亲笔以赐诸将责其必保万全不得少有透漏及令和同协济以纾今日之急
奏吕祉所陈状
臣适蒙降出吕祉奏状祉言敌已遁去固未敢深信而所陈二策亦未宜遽作行遣俟别有的实探报然後措置施行似未为晚兼臣已作书祝张浚如果有追袭之计即如祉所言戒约诸将勿令妄杀伏乞圣慈更赐裁酌
论降亲笔付邵溥等【按事见宋史绍兴五年五月】
臣前日奏禀欲降亲笔付邵溥吴dX谕裁损冗费等事臣退而契勘溥等议事在两月前计今归司已久犹未见裁损各件候奏到乃降亲笔似为允当合具奏知
乞除朱震职名状
臣窃见孟庾等已入文字面奉圣训范冲除徽猷阁待制充资善堂翊善朱震充赞读【按史系绍兴五年五月】范冲恩命臣除别具辞免外臣伏见朱震文学行谊素为士林推重今与范冲同膺圣眷冲既次对则震不可独无恩数起居郎虽日侍清光终非两制臣愚欲望圣慈亦除震待制与冲并命不唯公论允协亦不欲独宠冲益重臣亲嫌之谤伏惟圣聪加察
乞许亢宗与职名除郡
臣累奉圣训在廷之臣趣向异同者稍澄汰之庶几风俗丕变治道归一仰稔陛下灼见崇观之弊不为时学所惑臣每愧绵薄不足奉承睿旨窃见近日召对许亢宗者乃叶梦得妹僖槁垩术宗师梦得奏对子首以知兵不知民为说意有所指但不名耳陛下不可不察以大臣荐进例有恩数且乞优与职名除近阙知州军差遣似於公议允惬不至纷纷来日当进呈合先具奏禀
进廖刚世彩堂集
臣今早进呈廖刚乞以一官回授封赠祖父已得旨依所乞施行窃惟陛下以孝治天下故凡人子欲褒显其亲者莫不曲留圣意俯遂其请臣愚固知陛下孝养之心未尝少忘今复览廖氏事迹圣怀不无感叹所有廖刚所编世彩堂集谨具进入
奏某人差除状
臣今早蒙宣谕近所对与臣所闻之语大异臣即尝奏陈乞少待兼来日系国忌日不应降宣命容臣十八日留身奏禀讫然後施行
乞追赠邵伯温状【按此篇永乐大典不载今从历代名臣奏议增入】
臣伏见故右奉直大夫提举江州太平观邵伯温康节先生雍之子伯温自少出入富弼司马光吕公着韩绦韩维范纯仁之门程颐范祖禹深知之元佑初伯温为布衣韩维以十科荐可备讲读後以经明行修命官维又荐学官范祖禹荐于经筵司马光卒其子康亦亡乃特差伯温西京教授俾教其孙植因以经纪光家事绍圣初章作相意欲用伯温伯温安于`库澹如也元符末以上书得罪名书党籍坐废者四十年靖康初召用一时名士谏议大夫吕好问荐为谏官宰相吴敏欲以东宫官处之时戎事方兴不果用建炎初除利州路转运判官遂请宫祠以卒臣宦学关陕二十年接其议论熟其为人尝叹其不可企及也窃惟陛下褒贤念旧凡党籍上书人皆被优恤况伯温大贤之後行义显着平生所学迄不获用深为圣朝惜之臣辄h伯温元符末所上书进呈伏望圣慈特赐褒h优加追赠以示宠光岂独伯温九泉之荣实为士夫名节之劝臣不胜幸甚【按宋史伯温传鼎少从伯温游及当相乞行追录始赠秘阁修撰】
论行遣章蔡状
臣伏奉宸翰以章蔡卞罪恶贯盈当议追贬并其子孙亲戚不得与在内差遣仰认陛下崇奉宗庙之意臣虽驽钝敢不奉承今日方取见卞等见存官职来日取旨行遣然臣愚意止欲及其子孙若并亲戚斥之恐伤陛下仁恕之德合具奏知【按宋史绍兴五年八月追贬昭化军节度副使卞单州团练副使子孙不许在朝不及亲戚当即从鼎奏也】
援任申先第一疏【按申先伯雨子以布衣特起至中书舍人】
臣适蒙陛下降出任申先辩诉言章奏状缘两日假故未及进呈又缘亲笔不敢住滞为复只今行出或容臣二十一日奏禀讫然後施行从来从官落职不可无名必坐其奏状乃降指挥臣详观申先所陈意以论列沈与求因缘致此言诚过差不为无罪臣愿陛下廓天地之量少赐容忍以全事体若所言别无过当则何缘落职唯其肆言不屈\所难堪而陛下能容忍之是乃盛德事臣区区之愚尚有曲折唯圣聪省察申先之得罪於陛下激怒於\人本因与求之事今若坐其所奏落职行遣臣恐张浚不免忧疑而章蔡卞之党仔霉奈桁锻庖右员菹仁大度不能容一狂直使大臣不安t小交贺臣窃为陛下惜之臣备位宰辅无所补报惟有朴忠敢不竭尽
贴黄臣於申先非有所厚昨申先论列沈与求臣深不以为然亦尝奏禀计陛下尚能记忆今申先奏章有议者谓臣不当与台谏立敌此臣戒申先之言也又言大臣方行台谏之言以示无私则申先于臣不无怨望而臣不避谴逐辄敢冒E圣听诚以责一申先为小故而其间所系利害为甚大臣非敢倚张浚为重济其私意也伏幸睿照
援任申先第二疏
臣昨日尝以任申先落职事叙陈曲折烦E聪听伏蒙圣慈俯鉴愚恳特赐亲笔许令奏禀讫施行仰认天地之仁少霁雷霆之怒不唯申先保全进退亦使臣下遇有所见得尽区区无所隐避则陛下涵容之德高明溥博阔略细故所志者远大矣幸甚幸甚然臣尚有欲告于陛下者初陛下以伯雨之言追贬卞h用申先所以旌别淑慝明辩是非虽在九泉之下犹知惩劝则足以为万世臣子善恶之戒当时中外咸知此道复兴者以陛下聪明~人洞见底不为浮议惑而臣亦不量微薄不避\怨身任而当之今曾未几时申先乃蒙斥逐诚以台谏四人之请陛下不得已而行之若又因其赴诉之言更加削夺则非所谓十世宥之之道也臣恐卞之党有以窥伺圣意祸机一发奸计遂行不特申先粉碎虽如微臣势难苟免是不得不惧臣故辄为申先一言亦所以自为谋也并幸慈怜矜察
乞刘止等上殿【按宋史绍兴六年二月遣刘止如镇江总领钱粮是月张浚至江上会诸将议事】
臣今早得张浚书以江上诸军钱粮阙乏欲令刘止向子N早到镇江议事今日已降指挥令止等於今月二十四日内殿辞缘止等远去各有奏禀职事欲许辞日特令上殿如蒙俞允伏乞早赐批出
乞抑内侍奏【按此篇永乐大典不载今从历代名臣奏议增入】
臣前日奏事殿中伏奉圣训以言官张致远论列士大夫有结内侍者陛下既骇且怒以谓此风不可长宣政之流毒至今不可不戒宜降诏开谕且令有司立法禁止臣待罪宰辅亲承玉音仰见陛下不惑於甘言无狃於近习洞鉴覆车之迹灼知滋蔓之端好恶一分邪正自辨帝王盛德事也虽然小人无他志在进取不复顾藉至於坏风俗紊纪纲唱谗佞之风塞公正之路以及於丧国亡家之皆所不恤兹宜可畏欤今虽有所斥逐而潜形秘迹人莫得知物论所讥圣心未悟者臣不知其有无而亦不能保其必无也臣愿陛下力惩而亟革之与其沮遏波流孰若~去根本之为愈臣尝见齐威王封即墨大夫故事及本朝欧阳修奏疏仁宗皇帝其议论事迹皆可稽考谨h在前用见臣区区将顺之意亦因以献规於陛下伏幸仁察斯忠恳知绍兴乞差兵马防海道【绍兴七年三月二十六日　按笔h鼎以绍兴六年十二月引疾除观文殿大学士充浙东安抚制置大使知绍兴府】
臣检枢密院子节文已降诏旨e幸建康见令有司择日进发切虑四方传闻不一三省枢密院同奉圣旨令诸路帅臣监司散シ置鞲孚褪咕民通知仍多方措置弹压务在安静及常切检察部内如日前积弊有害军民事件悉行革去续承旨符照会车驾e幸今月初九日已到建康讫本司已行下本路诸州府措置弹压及从本司出榜分送晓谕军民通知去外缘本路见管禁军人数不多以至器械例皆少阙兼管下明州边临大江海面冲要不止备御山东贼界缘接连福建不测海寇出没若非朝廷差兵屯驻无以弹压今车驾移跸建康兵马事力悉在江淮之上则浙东一带委是空缺愚民好乱浙俗易e食菜事魔之人处处有之未易遽革万一乘隙窥伺别起事端虽不能大段为患如白马源缪罗等辈不保其无是时虽多方措置抚恤终不若少屯兵马之为实利也本路禁军共有六千余人除老弱不堪及差出之外不过有三四千人分在七州之内占破使用例不能免可以备使唤曾无三二千人而相去稍远逐州各欲为备缓急不能团结又全无器甲虽取会见管乞令修整非目下所可办集深恐临时事欲望圣慈特赐睿察差拨兵马三五千人长在明州驻或更於留守司添兵数千则虽朝廷在远使诸州缓急有所赴诉诚为利便臣以衰病已乞宫祠然本路有此利害不敢缄默仰E圣聪无任陨越
经筵论事第一疏【按鼎以绍兴七年八月除万薰凼辜媸潭链讼露篇永乐大典不载今从历代名臣奏议增入】
臣向蒙陛下不以臣不才之宰辅前後二岁迄无寸功圣度兼容忘其所短恳辞去位礼意益隆粉骨捐躯未知所称今者待罪藩郡使得自佚曾未O年遽叨召命俾预经幄示不终弃自惟何者辱陛下知遇如此然臣区区之愚有不得已者不免仰E天听臣窃惟陛下绍祖宗之业当艰难之时简拔儒臣列侍讲读非欲分章摘句为书生事业必将论道之余访以当世之务臣虽学识迂僻不足仰裨聪听亦欲少施所时有献替是i祖宗设置经筵之义况於今日乎臣谓陛下所当谘访於讲读之臣者内则政事之得失外则边事机筹而已臣之思欲献之於陛下者亦无以u此臣素不知兵然两经I敌粗识事宜谓先固本根乃议攻战屯大将於江滨分精锐於淮上首尾足以相应声援足以相及敌虽强梁欲谋深入前g大军之势後有尾袭之虞而我之漕运既省民亦少安设或长驱头举而身随矣跨河越岱无不可者故於临机应变之间反复忧虑以持重为先或欲置之危地必取成功非不可胜之策也若今之边事规模宏远事势恢张固已尽善但与臣所见偶不同耳亦非怯懦者所能知也臣昧於治体然昨在揆路妄意区别谓朝廷之上屡立党与吕夷简范仲淹之党可合也学术政事所同而其人多忠厚老成之士王安石吕惠卿之党可合也学术政事所同而其人多才能少俊之流至若元佑之人与夫绍圣崇观之党则不可合也学术政事不同而品流趣向之异也故於进退赏U之际申严劝沮使人知所向或欲混善恶於一途则善类必沮伤纳君子小人於同域则小人必胜理之自然害政之大者也若今之政事议论好恶黜陟取舍固已尽善但与臣所见偶不同耳亦非浅陋者所能及也此两事之外其他所不同者固不一而臣亦不敢自以为是顾顽冥之资执其所见而已今措置已定法令已行t心退听习俗丕变矣陛下傥欲采用臣言重为更革则中外扰扰何时而已臣行年五十有三衰疾侵寻死亡无日亦安能遽丧所守a仰从人傥使迹诸儒议论之末陛下将何所谘询臣亦自度无可献之陛下者如其遂非不悛执迷难化永为弃物不复可用亦其分也是以闻命而来逡e恐惧屡陈辞恳不敢但巳诚恐进对之言与时不合奉身求退重取慢命偃蹇之诛非陛下畴昔顾遇许以保全之意况自夏及秋足疾增剧痛楚浮肿有妨拜趋臣已别具子奏乞改除一在外宫观外辄敢尽布腹心密闻於陛下惟陛下怜之俾臣终老山林死无所恨
经筵论事第二疏
臣已具愚见仰E圣聪尚虑所言未究所重为陛下陈之且车驾驻跸所在天下之根本也外设藩篱之固中严堂陛之居然後从中制外运动得宜譬之人身有腹心有手足不可易置也今舍二浙泽国险阻之区而都建康显敞冲要四达交争之地修饬宫城移置官府悉库藏金帛随之不鉴维扬仓卒之祸而为久远安居之计实臣所未喻也若谓建康古帝王之宅得形势之利然自尧舜三代秦晋而下建都不一各便其所宜而未尝相因不闻後王之兴必居前王之地也若谓北临淮甸足以系中原之心便於进取之势然移跸已复半年矣进取之计果如何中原之人归者几何响应而起者又几何若谓易於号令然前此两经I敌车驾进临鼓作士气诸将奋励承命即前倘朝廷威令不行驾驭无术虽在营垒中无益也不考利害之实不度时措之宜采书生之高谈按史册之故事而先自致於危之地乃曰欲图恢复臣窃以谓不可虽然臣知定都建康未为得策而陛下苟因臣说遽议回銮臣亦以谓不可也自朝廷南渡中外臣民莫不以恢复之说献於陛下臣自郎官历台谏至践宰辅前後进计於陛下亦以此为先陛下笃於孝悌固亦未尝不在是也然而臣所期於陛下者不忘恢复之念常为恢复之谋仰顺天心俯鉴人事度德量力观衅而动不敢轻举而易发也今恢复之势已张恢复之名已正凡平日献议之人以谓恢复之功可而待乃欲旋幸二浙偷安目前自为退缩削弱之计必以陛下为不孝不悌之主以臣为不忠不义之人夫不孝不悌之名固陛下不可受而不忠不义之罪臣亦安敢当之此议论之臣他日必不见贷者臣所谓欲议回銮亦不可也盖一动移之间便有强弱之势不可遽也呜呼采虚名忘实利张虚声受实祸其利害为如何而浮言易动主听易e使任责者难於致力而天下之事所以易败而无功也今为陛下计唯是委任t臣不责近效俾尽前日措置之策必取今日规模之利用副陛下孝悌之心不难也如臣怯懦愚实不足以及此人有能不能前日之规模措置臣之所能也今日之规模措置非臣之所能也不强其所不能古人所取也今以不能之事责人以必能其人杀身不顾也赤族不恤也其如国事何进读帷幄虽不预国论万一陛下谘访见及臣之所言不过如此其言非今日之宜则其人难语以今日之责矣然则何所用之臣所以不避雷霆之怒仰干斧钺之诛披写血诚控告陛下诚不敢愉悦取容以欺聪听耳伏幸察臣哀切之恳曲垂恻隐之仁恢廓?罗保全腰领投之於无用之地臣虽死之日犹生之年
建康府军兵强夺民物等状【按史绍兴七年三月帝至建康八年二月发建康鼎再相在七年九月】
臣闻天子所至曰幸以其布德泽问疾苦号令风化所从而出今车驾驻跸建康宜其加惠斯民使之忻戴而军律不严郡政不举以强凌弱无复纪纲每兵数人结为一党或强夺所卖之物不还价钱或抑令空手之人般负钱米小不如意殴击随之w痛之声闻者伤恻将佐自以为得志厢界亦不敢谁何遂使XT之中日有横逆之苦臣尝建言乞令三衙广布察视分占地分严立赏罚及令诸军贴差使臣应有所犯以次坐之不知曾无降出而民间之患甚於前日今欲检举臣前章早作措置仍乞责问建康府纵容弛慢坐视不恤之罪或令所在火保团头等常切觉察应有似此之人即仰率\捕捉如敢拒捕不以所犯重轻并依军法捉事人量加激赏如此则奸恶小戢而嗷嗷疲悴之民有所赴逡
论水军作贼子
臣尝上言府城侧近往来舟船间被o掠乞令三衙广布察视分占地分及乞诸军贴差使臣分统其\应有所犯以次坐之後因城中军兵强夺人物再乞检举前章仍乞诘问建康府弛慢容纵坐视不恤之罪臣不知曾无措置施行今闻城外o掠益甚数日前权上元县窦经前~州通判朱褒舟至近城皆被o夺骨肉痛遭伤害行李一扫无余流离异乡无所伸诉然臣所知者止此而不知者日有之不可胜计也皆云多是水军作过以其在城外得以自如又有小舟可以出没若将之不得其人御之不得其术则沿江往来肆其患害殊未已也不知主将为何人虽谙晓水军利害而纵其部曲不能钤制犹当责罚使之畏惧若其泛泛一武夫则贬而黜之可也别选晓军政能统辖者代之仍乞指挥建康府重赏捕贼期於必获之重典并以坐其部辖之人庶几少戢不为江路往来之患此细故责在有司不当缕缕仰E圣听若有司非人则朝廷安可置而不问臣是以辄言之
奏韩世忠屯军事宜状
臣昨日伏蒙降出韩世忠子奏屯军事宜并世忠与臣书及世良到臣处所说世忠之意一听朝廷指挥臣见再作书与世忠议所留人数俟议定乃敢决留更当招温济到此详论曲折然後施行合具奏知
乞辨黄锾事【绍兴七年十二月十九日】
臣前日伏蒙圣训黄锾差除有人论列臣虽未见所论章疏伏闻有买田交结之事锾浙人两年前不记何人荐引召对改官臣以素无雅旧未尝E语亦不曾与差遣锾乃请宫祠而去自後声问相~所谓交结不知指为何人因言者奏对伏望陛下面叩之如得其主名然後再加询究考证有实之於法亦不足恤万一风闻不审事涉疑似使士大夫暧昧受谤不能自明恐非陛下爱惜人材之意臣不欲频留故此奏禀干E圣聪无任皇恐战栗之至
又
契勘连日节假未有言官班次或降亲笔询问俾令密奏庶几早得主名免惑圣听先帝临朝时每因臣僚论事或有所训谕往往密降御笔臣於御史中丞陆德先家多见之并乞睿照
又
臣伏蒙降出李谊言章乃是泛言结识未必实有主名然臣私忧过计遽以狂瞽仰E圣聪顾虽九殒不足塞责其余曲折容臣别日奏禀李谊章疏谨复进入请与潘良贵等职名宫观状【绍兴八年　按此篇永乐大典不载今从历代名臣奏议增入】
臣昨日入省致齐不当趋朝奏事伏见亲笔批谕潘良贵及常同差遣臣以不签书刑罚文字兼职名未定须俟面奏然後施行臣尝谓朝廷贵在安静安静则和气蒸薰天下自然蒙福今幸朝多君子无乖异之人搅扰其间足以坐致安静之风而良贵天夺其魄轻举妄发而常同辈又不分别曲直随俗毁誉自作不靖致此纷纷仰惟陛下以日月之明照临百辟天威神断曲尽事情在臣之愚无复可议然尚有一得之虑欲已不能冒犯威无所罪臣於此数人者何有厚薄之异至於进退取舍实关国体在臣不敢不言也张绚良贵皆二浙之士与臣本无契分常同虽尝荐之然自作言官屡以语言侵臣尝因此恳求避位子N始识於种师道宣司幕中虽戚里贵游子弟而好学乐善文雅有余平日交游议论之间凡有补於正论有助於善类者未尝不竭其诚心士大夫以此称子N而子N亦以此受知於陛下至如良贵常同辈皆子N素相钦重者今常同既出张绚决不可留是因子N而致此数人相继而去恐於子N不甚光美亦非其本心也臣辄献愚忠愿陛下少留圣虑如子N无罪不当外补或陛下不欲私潜藩之旧即乞优与职名处之近郡非晚复可召用良贵与次等职名即与小郡与本等职名即与宫观如此则重轻一分而赏罚之意天下晓然知之矣常同张绚且降不允指挥俟行遣良贵等了~然後徐为区处或移闲慢或令补外无不可者庶几朝廷安静士论厌伏足以彰陛下包纳狂直之美而子N去就之间亦复尽善矣且良贵等今日之过诚不可恕若考其平素亦曰端良之士倘一旦并逐深恐子N心怀忧笠娌蛔园哺瞧淙宋芬宥乐善故也臣区区愚直岂敢怀私党庇如陛下不以臣言为然即一如亲笔批谕行遣未然臣待罪宰辅实不欲呶呶之徒妄议朝廷亦所以爱惜子N耳不避烦渎重取诛谴唯陛下深加省察臣不胜万幸
乞赐岳飞亲笔
臣今日得岳飞书已定十月十九日出师臣窃惟大军一举所系非轻臣愿陛下以收复境土拯救生灵为念诚心默祷克享成功仍乞亲笔赐飞勉以尽忠体国之义使之激励将士共立功名臣已累具奏陈乞在外宫观然备位大臣不敢以中外为间并幸睿察
罢政奉祠奏议【绍兴九年正月十六日　按鼎以绍兴八年十二月请祠除醴泉观使任便居住】
臣昨蒙恩罢政甫离行阙即闻人使及境既而得请宫祠杜门养疾其外事~不相关今月初六日伏见绍兴府宣示赦书乃知大义已定悉如向来临遣之旨然臣在田里间窃听士民之论间有疑而忧之者谓一旦通和之後兵政武备势必少弛万一复有乘隙侵凌之患仓卒何以待之此盖远方之人不知朝廷自有措置而私忧过计妄意如此其区区之心有足嘉者臣受恩最深既老且病永乖图报之可杏心芍抑愚伏望陛下俯察舆言重留圣意深念前日之祸益思善後之谋上自圣躬下逮庶政兢兢业业毋忘泛海防秋时用以释天下忧疑之心图社稷久长之计慎终如始永底丕平而臣犬马余龄侵寻无几所苦渴疾日益增加固虽老死海隅会有返国乡关之日臣不胜至愿

[book_title]卷四
钦定四库全书
忠正德文集卷四　　　　　宋　赵鼎　撰四六
辞免知枢密院川陕宣抚处置使
囊封荐布觊诚悃之上昭纶诏宠颁顾愚衷之未谅辄复冒昧终幸慈怜【中谢】伏念臣才不逮人学非适用偶缘际会遂致叨u曾微尺寸之功积有邱山之衅林泉陋质裨帷幄之筹诗礼腐儒曷奋干戈之卫遽膺简擢第剧震惊自知甚明岂复堪於重任人言可畏将上累於眷私伏望皇帝陛下乾覆博临离明洞照仰屈盖高之听俯推从欲之仁特发俞音示曲全於终始庶陈力或未至於颠Y
谢除知枢密院事川陕宣抚处置使
进登右府深愧超u专任西陲曷胜负荷恩隆天地惧甚暝ā局行弧壳晕┕厣轮雄壮观万国巴蜀之利沾溉九州自古恃形胜以威华戎列圣宿骁锐以固根本上天畀祸强敌兴戎万乘远狩於海隅数路尽之度外膏腴千里遽为荆棘之墟强盛百年忍弃俘累之辱虽长鞭未及於马腹顾夕烽未靖於狼烟经营淹历於岁时忧顾上勤於宵旰载谋元帅宜属英才伏念臣智术迂?技能寡薄误蒙异眷骤越稠人再陪帷幄之严蔑有锱铢之报位高宠厚之器已盈任大责深驽蹇之力弗任矧空言不必有实而腐儒未尝知兵岂意圣明猥加推择此盖皇帝陛下焦劳图治寤寐进贤思致中兴之隆灼知当务之急眷惟西土欲臻休息之期庸遣迩臣往布拊循之惠付之以本兵之寄假之以专阃之权将备责於施为固不容於逊避臣敢不仰遵胜g益懋良图志殄仇雠傥可伸於素愿身先士卒敢自爱於微躯
重修神宗皇帝实h缴进表【按宋史绍兴五年九月鼎上重修神宗实录】
臣闻三代而上尧舜禹汤文武之相传五伯以还秦汉魏晋隋唐之殊袭不有经史孰鉴兴亡故历代官有其常俾後世信而可考【中谢】恭以神宗皇帝躬刚健笃实之美禀聪明睿知之资志大有功收不宰布诸典册灿若日星逮绍圣之改元彼日h之来上假名继述公肆诋欺尽虚美熙变更之臣反归坐元佑谤讪之罪用以胁持於上下岂惟攘窃其猷人不敢言史成此祸忠臣义士抱懑积年仰惟陛下肇开中兴克绍先烈虽干戈未定居尝愤记史之诬而岁月深大惧失贻谋之实载颁明诏复俾儒臣念兹皇祖之弥文有待翼子之所燕臣谬膺揆路兼领史权猥资僚属之能获与纂修之首朱书新h墨本旧文凡去取之不同皆存留於考异详原私意灼见奸言初忧头白之无期不谓汗青之有日百端抵牾一切编摩告功合雅颂之称尊王法春秋之旨大君有命然成不X之书小子何知例以为不急之务允矣七闰之业大哉万世之谟愿勤乙夜之观益见後昆之裕油云霈雨曾不须臾白日青天终难掩蔽所有神宗实h二百卷并考异二百卷谨缮写成册除已各先进五十卷外其余卷帙谨随表上
辞免实h成除特进表
愚衷自列惧锡命之过优聪听未咧掠嵋糁尚s情深怵惕罪实僭u【中谢】窃谓简策所传古今取信惟纪事之有实虽历世而可知苟或异同固当参考矧一朝之大典付三馆之t儒X正是非发明谟烈逮更累岁方奏成书考其论N之功宜有J嘉之异顾兹职守止预监修宠数荐加战兢无所伏望皇帝陛下曲咴旎俯赐照临推王者从欲之仁F匹夫难夺之志悯危机之可惧收涣汗以何嫌冒犯威甘俟诛谴
谢恩数【进书辞免光禄大夫特进从请赐银绢对衣金带一子六品服　按绍兴正论作三品服】
信书进御初无是正之功宠典荐加卒冒分颁之赐固辞莫遂拜贶惭【中谢】伏念臣学识迂?材能浅陋久玷枢机之任适临绎之司窃惟皇祖之诒谋昭若曜灵之垂象虽尝窜以私h迄难蔽於奸言粤稽同异之归具存前後之史发扬渊懿悉本於清衷X定谬诬兼资於\智敢期优渥猥及妄庸赏以劝能顾微臣之何力服之称德假贱息以奚名此盖伏遇皇帝陛下增贲尧文仰绳祖武成一王之大典传百世之鸿休爰褒笔削之勤滥被振提之末焕身章於父子感佩君恩旅珍币於家庭实惭民力誓期尽瘁上答殊私
谢史馆进书呤诙骼表
崇阶极品恳辞甫遂於愚诚命服优恩光宠复加於贱息省循非称悚惧增深【中谢】伏念臣起自寒微备尝险阻叨眷\浸被使令初无V陶可绩之谟荐承傅说交修之训经纶无术曾未济乎艰难撰述何功遽首蒙於涣渥恩沦骨髓光动阶庭静言庸违实为侥冒此盖伏遇皇帝陛下懋昭舜孝克广尧仁念继序而不忘俾纂修之尽善第推恩数示劝臣邻臣谨当佩服诏音益严师训日闻诗礼敢怠於教忠志在国家誓图於尽瘁
谢生日赐牲饩表【绍兴六年】
垂弧既远方感於劬劳赐品有加遽沾於庆赉荷分颁之甚腆思称效以弥亍局行弧糠念臣偶玷荣求居L固陋职参师律莫施借箸之筹位忝台司久负作霖之命惟期罢黜少弭烦言伏蒙皇帝陛下茂举ヒ怯怕〗辅俯记始生之日曲推乃圣之仁锡以稻?申之牢醴怜蒲柳之弱质俾续於年龄均庖廪之余珍用资於燕喜仰衔覆育誓罄糜捐
谢知绍兴到任【绍兴六年十二月初八日除七年正月十五日到任】
揣分求闲宜从上印疏恩示宠乃辱分符崇以秘殿之班抚此连城之俗朝廷密迩闾里安闲何所施为自然康靖【中谢】伏念臣区区末学蹇蹇孤忠久烦临照之私窃觊糜捐之报自尘揆路再阅年华亮采惠畴未有丝毫之砍铝就列空惊齿之雕盖屡渎於聪明愿少休於疾病及兹得请载冒殊恩初期退奉於祠宫稍勤香火岂谓更优於藩翰付以人民矧此稽山望隆越~露章传舍尝称汉吏之荣修禊兰亭尝想晋人之逸有何劳炕翊吮惆沧雀欠遇皇帝陛下爱厚股肱恩隆体貌使之出守示无内重而外轻借曰无功犹恐前愚而後智於臣进退可见保全臣敢不仰戴深仁益殚节宅心平易布政中和顾久侍於前旃孰宣德意但躬行於圣训即副民情
谢进哲宗实h书成除特进表【按笔h绍兴八年九月哲宗实h书成授特进宋史及绍兴正论系六月误】
忱辞屡贡方俟於俞音温诏荐颁莫哽洞咸逡e拜命感惧交怀【中谢】窃以特进崇阶盖参一品之贵实封加邑必由三岁之祠其间耆德夙望之隆或是将帅肜椭着膺此异数乃e师言矧信史之告成因旧文而X定书载笔虽阅岁时振领提纲曾何绩垮徇豆獬璧切战兢此盖伏遇皇帝陛下仁孝生知聪明时宪念泰陵之继序辨圣烈之谤诬累年於兹大典克备肆推褒锡首及庸虚臣固当仰体眷私益思策励而久妨贤路常怀患失之讥退奉真祠即控辞荣之恳尚祈天造俯鉴物情
谢再除绍兴到任表【按鼎以绍兴八年十月除检校少傅奉国军节度使充浙东安抚大使知绍兴府】
尸荣揆路无裨庙算之奇假守稽山复叨阃制之重恪宣条诏遄留部封【中谢】伏念臣性质颛愚器能v薄少从师学计已拙於谋身晚被圣知心但期於许国两膺枋任四阅岁华破朋党之相倾惟贤是荐惩风俗之大弊所见必闻徒殚驽蹇之诚莫效?埃之报臣犹自愧人岂无辞敢图陈力之方积有妨贤之畏力求闲退尚辱眷存怜其心膂之近僚付以股肱之大郡戴恩甚惧抚已增L此盖伏遇皇帝陛下齐德乾坤同明日月扩勾践养胎之义恻昭王恤病之仁而臣久侍清光备观宸断逮兹临遣得以遵承谨当细大必躬夙宵弥励庶收薄效少答鸿私
谢泉州到任表【四月二十一日　按鼎以绍兴九年二月除知泉州】
愚诚上Q方逃会府之繁申命中颁复拜名藩之宠仰衔至意不敢终辞亟引道以腾装已合符而视事异恩山重危涕雨零【中谢】伏念臣才不适时学非闻道初心耿耿誓许国以忘身末路区区欲庇民而尊主适中兴之昌运荷特Q之深知顾晚节以何堪谓朴忠而可信间登帷幄荐冠钧衡不知权变之宜奚补艰难之际阅时久属疾难胜亦既就闲再叨假守命出九天之邃道更千里之遥俟驾靡遑褰帷戾止退循疵吝曷称使令此盖伏遇皇帝陛下志在宅中仁深及物驾驭英杰肆成克复之功体貌旧臣重责蕃宣之柯谘杂幸汗号莫叱几也混蠓训辞恪施条教持身率则革闽俗之浮夸刻意咨询究海邦之利病或少输於报康奔糖腱侗惆
泉州谢落节表
罪尤昭着合正明刑仁圣优容止从典恩深沦骨涕下交颐【中谢】伏念臣奋迹寒乡莅官远服孤寡与进取何阶历半生州县之劳分沈白首偶千载风云之会遂躐华途粤自渡江之初首思言之列旋从枢`荐守侯藩独持将相之权两冠钧衡之任处人臣之极地蔑着劳能蹈富贵之危机拙於周慎叨尘既久违缪滋多自信直前执迷不反咎将安往罚其可逃是致烦言并尘睿览即其衅戾当永弃於穷荒保以初终尚远临於民社此盖伏遇皇帝陛下明齐日月德合乾坤念犬马之服勤尝叨任使悯桑榆之g暮有足哀矜用全体貌之私并示臣邻之劝臣仰衔恩纪祗服训词寸寸肤荷再生於洪造一邱一壑祈终赐於余龄
谢到潮州安置表【按鼎以绍兴九年十月责授清远军节度副使潮州安置】
省躬知过宜汤?之不遗屈法施仁荷尧云之曲庇徒知幸免何以自容【中谢】伏念臣才不通方力难任重冒窃宠灵之久积成衅戾之多屡揣分以祈闲亦蒙恩而赐可而臣忧患踵至羸癃日增始抱疾以还家即衔悲而哭子齿雕瘁於感伤之後精神昏耗於驱驰之余其谁为之无足怜者载念百为之俱谬之九死以奚逃自信直前安处危机之上执迷不返卒投罪罟之中幸沐洪私止流荒裔闻命就道辞险阻之备尝杜门省愆更觉悔尤之自取噬脐莫及流涕何追此盖伏遇皇帝陛下天度并包离明旁照曲全体貌\劝臣工怜臣簪履之余尝叨顾遇察臣桑榆之暮不足诛夷臣敢不上体不杀之仁益励自新之志身留瘴海分甘老於渔樵目断云天心永倾於葵藿
谢到吉阳军安置表【按笔h绍兴十四年十月移吉阳军十五年二月至吉阳宋史及绍兴正论系十四年九月误】
一谪五年咎将谁执再投万里戚本自贻罪大难名恩深莫报【中谢】伏念臣起从孤远幸际休明猥被眷知叨逾宠数既昧祸福之倚伏不虞罪恶之贯盈宜自省循益E周慎天其或者将必至於颠Y臣犹知之固难逃於谴罚苟全要领有愧面此盖伏遇皇帝陛下性尧仁躬行舜孝王者之法难犯固有刑章圣人之德好生终归善贷如臣缪戾尚辱哀矜白首何归怅余生之无几丹心未泯誓九死以不移
[集部,别集类,南宋建炎至德佑,忠正德文集]

[book_title]卷五
钦定四库全书
忠正德文集卷五　　　　　宋　赵鼎　撰五言古诗
已亥秋陪伯山游中条穷尽山中之胜明年春迓王毅伯再过山下呈伯山
条山有佳色不入俗子眼结庐傍水永与山作伴一脚落宦游坐叹千里远长恐山灵檄重令猿鹤怨A来河之湄用意固不浅拟从水石行稍释烟霞恋而於XT中举首即相见相看犹有情不改旧面自怜非故吾抚心祗赧唯公~俗姿体道任舒卷笑揖浮邱伯双I脱绊步武招我陪放歌容我乱窕空翠间风驭蹑云栈山亦为君容景态互明焕别去今几时兹游倏飞电所思在岩壑欲往不得便此身被官缚事g胡可缓东风涨边尘羸马注长坂崎曲余百里尽日期往返问途策而前不复微吟E向来经行处犹作生绡展怅念扪萝手去敛趋庭板忽放微云开顾我一笑`出没高树端退避还偃蹇俗驾良已非尘容更增腼解鞍迫昏暮假榻s疲懒夜梦五老人诘诟不容辨局促将安之勇退在能断利害甚白黑胡为两交战语已去飘忽欲留不可挽那知有志士居以贫为患求田亦本谋他日当能办伏枥马告劳投林鸟知倦岁时耕耨余食息桑榆暖优游聊卒岁谁复议樗散却坐水傍适我结庐愿
陪王毅伯游柏梯寺次毅伯韵
伊昔耐辱人【司空表圣自号耐辱居士】诛茅此山谷爱闲如爱官食薇如食肉酌泉吸山光清泠饱空腹故居今宛然修篁蔽山麓我亦困尘笼暮年思退缩道人梯柏处梦想长在目崎岖乃夙心宁问隘车毂危蹬乱水石悲风号竹木E步转翎举头蒙朴?径欲走其颠仰羡孤飞鹜层o拥户来何啻三十六幽人岂知此相对一茅屋真成拓异境不胜无遗镞夜枕却生寒尚烦酒燠清梦那得长鱼鼓惊晨粥五老晓相迎雾雨如盥沐引我眺北岭坐觉天宇蹙朝日涌地低明霞疑可掬欲留采黄精此鬓秃正恐泛槎星已见君平卜
次韵
平生隐遁资白驹在空谷傥令眼有山宁问食无肉要当揖爽气涤此勤书腹得官大河滨枕带首阳麓如闻五老胜坐使山峰缩扪萝上f~作意快心目却视宇宙间万化转一毂道人真有道直上驾危木神光秘岩隈灵草蒙朴?空令莲社子纷扰乱I鹜先生志高古真游穷六六飘然清夜梦时到山头屋念此感尘迹一往如飞镞哦诗示观览律吕叽红圩髯旨途行典刑余食粥使我蒙鄙心蓬首加栉沐致我外尘垢益叹生理蹙夜漱落箭泉明月冷盈掬朝过灵峰何惮屐齿秃兹焉毕余龄更无疑可卜
再次韵
苍五老人潜此十里谷孤标面有棱瘦骨饥无肉手挥云雾开~涧坦其腹乃知奇伟状未省出山麓穷幽偶见之欲遁不及缩亦怜麋鹿资笑睨咔嗄空欲挽渠衣未应呶异比垂搜役值子粲羲是悄旧凶纫哦傲嚎瞿宋势由我亦脱网罗江湖?孤鹜念此难折腰本无苏印六何意从公游大嚼渠渠屋公仍为销写妙语矜破镞一看云卧冷固鄙权门燠悬知藜羹不换咄嗟粥笑我漫弹冠短不胜沐真恐缘壁枯莫作蜗行?但当葺诗业万象入吾掬要与D生狂一扫中书秃此计是耶非更拟从公卜
王官谷夜归次伯山韵
读公出谷诗语峻有骨肋使我两目明烛笼照昏黑欲和辄复已夜漏下几刻
出郭次伯山韵
道心日和平向人~城府雅意在泉石外物等泥土终寻勾漏公丹砂养龙虎
欲游静林不果
林泉共一山欲往不得暇我不如陶生日到远公社安得缩地术坐我云门下
翠微阁
秋山钒肟丈桨胍形８笥巫由较滦星卮ㄕ摇落日暮天宇西风卷云幕
南泉
液沦山颠天匠凿其腹喷薄涌飞泉散落珠百斛幽人时一来但爱消烦溽何当作膏雨万里蒙@
还城次必强韵
俗驾不可?归途无乃遽未饱爱山心复?还城路今彼城中人朝暮催钟鼓
独乐园夜饮梅花下再赋
我有一樽酒为君消百忧当春梅盛发去作花间游嫦娥从东来爱此亦迟留便欲买花去玉i恋枝头花动月光乱月移花影流横斜满盘酒面香浮浮举觞吸明月与花相劝酬君若不尽饮恐为花月羞缅想李太白对酒无朋俦当时明月下还有此花不
次韵酬赠元长少卿
夫子禀家学玉德润无色|绅先生间早岁声籍籍晚乃落筌蹄云空鸟灭迹功名翰墨场一笑儿时剧
寄赠向叔美二首
夫子暧裰饰纯A膏粱坐此困州县一饱犹皇皇怀才几时用鬓行老苍今世无伯乐不识真乘黄结交恨不早天意非人谋论文一樽酒邂逅古虞州我尝评其人请从前辈求纷纷此薄俗定将谁与俦
梦觉一首时将解安邑赴调
明月入破窗一室炯如晓幽人睡易惊遥夜正寒悄自缘怀抱恶安得梦寐好推枕惘不乐念念堕空杳所思天一涯忽忽令人老老境足悲伤穷愁更萦绕嗟余竟奚为滥为策名早漫浪戏一官不觉成潦倒况此百日中随分接纷扰I如辕下驹孤甚沙洲鸟未妨公事多但使痴儿了州县定劳人侏儒尚能饱毋作腐鼠吓要同牛骥皂更怜爱酒陶未免空囊赵去矣莫留行峥嵘岁云杪三宿恋桑下千载归华表更堪无定居惊l转蓬葆卧闻南飞鹊悲鸣树三v念尔将安之天N风霜渺不如刷劲翮去蹑鸿鹄矫
龟山寺诗
夕照衔半壁烟霏淡横练呼风挂帆席晚着淮东岸波流荡伏龟山脚非锖喊姿_飞动绀宇锁华焕小阁候潮平微径依山转云林杳霭间历历皆奇观十年客京洛每抱辕驹叹何意顿萧然朝来舟出汴眼界霄壤分骨相仙凡换鲈从秋後肥米到淮南贱幸脱兵火余苦为尘网绊沧海寄余龄去此不难办招邀谪仙人骑鲸游汗漫
仪真宫玉清昭应宫成铸圣像於此
楼观俯长江竹树蔽修岭入门却立惊清旷非人境福地包形胜真仪入范熔护持国祚永报贶年谷丰蓬莱杳莫寻弱水三万里我欲试丹诀诛茅或在此神M可学否要且扶颓龄生当兵火日飘泊安得宁爱之不可留弛担休信宿白鹤唳石坛香烟v云屋夜久万籁息松风度玉琴潇然不能寝相伴一哀吟
舟行着浅夜泊中流
雪涨秦淮水春生白鹭洲洲前棹歌发送此一叶舟转起帆席快甚谁能收舟师拙於事遂作中滩留支撑莫动摇喘汗徒呀咻弹绳测河道篙竿伺潮头\篷鸡栅低兀坐如拘囚仰羡双飞鹄安得从之游日落暮云碧波光澹如秋四顾渺无极黯黯令人愁黑风卷半夜大浪掀中流傲兀不能寝取酒聊相酬人生天地间大海一浮沤风水审如此蛟龙应见求未脱干戈地敢为身世谋醉酣还就枕吾已信沉浮
吴帝庙
阿瞒鬼之雄掌握弄神器孙刘相继踵分争足鼎峙支吾仅自保终作降囚系智力非不如亦各论其地吾闻隆公几为强楚毙转粟收散兵正赖关中势中原乃腹心四肢吾所制英雄建立初岂但夸一世处之或不然果非长久计古人今复生此论无以异
泊震泽道中步游善宥寺观芍药回舟中小饮用范四韵
非才与时背空手行路难朱门极严冷仰首不可干初欲看缃挽舟八节滩雅意同心人赠之云锦端虽云食破砚f拟呖窭叫卮尉鼓吐千丈虹U蟠谁复议行藏浩歌空倚栏南来寄\蓬虾菜岂所欢寻幽偶一笑芳葩发奇观念尔托根远香色不易完姓名逋客晦风味书生酸作诗慰流落激烈穷雕顽愁人多苦语步v吟且看归怀止惋结赖此杯酒忽忽时岁迈凄凄风雨残曷当三径归暂卜一枝安宠辱何定物向来心已阑
过平望趋吴兴阻风游殊胜寺用益谦韵
]]\雨歇冷冷晚风清扁舟泊清浅落日涵空明门临稻畦没水浸莎岸平欠伸得旷杖屦喜微行招提掩深靓房户开斜横纷纷诸衲子尚作迎送情神武行挂冠吴市今变名及闻名理谈顿觉肝胆倾凡笼了无着古佛当自成已复外身世何者为官荣同游有亚父早定登坛盟归来不受赏慨慷羞论兵闾阎取封侯健儿胜书生因之发深省种种鸿毛轻
过子陵滩题僧舍壁
山水莽呋プ眄图画间念此清~地昔人所盘旋舟子相叹嗟示余子陵滩有台出山半藤萝蒙藓斑缅想建武功用人及茅菅躐取汝颍士列宿枢极环中有贫贱交客星犯帝关其能荣辱之但及平生字驹改擞性诠殪Ｒ挥娓透叻珏闱г囟懒⑺跻攀山僧本何知结屋临清湾笑谓舟中客何为争M艰权门有遗啄造请无寒暄嗫嚅到童仆a仰惭衣冠所得谅几何V汗流面偃鼠不过饱鹪鹩亦求安子能了此义分子一席闲
奉送吕若谷县丞任蒲东归五首
着鞭愧後发挟矢争先登肯顾危机在尚以智力矜曷不往试之投足还兢凌寄谢娄罗儿老矣病未能三年巽亭上看尽洛中山山亦为君好朝昏图画间那知张季鹰高兴不可攀忽见秋风起东随洛水还巽也幕府旧【聪问叔巽】阿升交分深【丕问季升】与君均骨肉况乃相知心遽复舍我去倍觉伤离衿高亭东望眼从此费登临
夫子有高趣一官聊尔耳独骑破虎鞯憔悴洛城里缅想文穆公青嵩照伊水百年风烈在须公一振起忽忽岁华暮悠悠心事违此行元自懒前计颇知非公有酒堪隐我无田可归月明枝未稳谁念鹊孤飞
真率会诸公有诗辄次其韵
山林与钟鼎出处无异趣刍豢等藜藿同是一厌饫此心无适莫外物曾何忤奚独淡交游未肯纨F故寻漫浪人要作寻常聚主既不速客客亦随即赴倾谈剧悬河泻酒快流百年人醉醒万物皆侨寓云何造请门日满户外屦却想耆英游风流甚寒素淡然文字欢一笑腥膻慕我亦蹭蹬余早向危机悟~意鸳鹭行幸此松萝附君诗妙铺写纵横俱中度我老学荒废一词不能措独於樽酒间不惜淋漓A何当赋归欤去敛头角露家有G门儿稍能随指顾a黍林下期视此犹应屡有兴即放言安能限章句
寄金陵诸幼
去年都城开南下相继踵我亦具扁舟携汝百指\汝宁为我累我独於汝重今而暂相远愁亦虑汝共因人问在否未语先悸恐泪下复吞声寝愕不成梦倘有相见期勿复藉官俸一饱不求余去办南山种
七言古诗
乙已二月初八日集独乐园夜饮梅花下会者宋退翁胡明仲马世甫张与之王子与林秀才及余凡七人以K如流水涵青苹为韵赋诗分得流字
孟公饮狂车辖投不适遂与俗沉浮谪仙醉吟惊冕旒气侮权幸无悔尤不如渊明此意俱悠悠飘然不系之虚舟偃蹇不从刺史游遇酒或能道上留介不为高通不偷亦知出处非人谋人生一世罹百忧惊风变灭波上沤胡为滞此胸中愁圣贤清浊皆友俦九老前尘邈难求七交高躅或可侔百年典刑今在不振起此风须此流亭亭玉立郡督邮文采秀发中甚遒绦帐先生两清修和音相答鸣琳球靖居之孙髯而修昂藏野鹤横高秋林生风度和且柔抗论直欲轻王侯河南游刃无全牛弟兄传家才术优老成不堪冠屦囚人怜拙甚营巢鸠穷动辄遭寇雠但欲缩首眠黄何意独蒙公等收欢然一笑咔囗空囊未分一钱羞典衣犹得事劝酬南州竹树相庇庥步随流水寻清幽尚嫌白日多喧啾少待月出东南陬黄梅一株香飕d青苹浮水涵春洲那知落雪纷满头但觉香露沾衣裘一百罚宁论筹呜呜自作秦人讴快谈慨慷杂嘲咻凛如武库森戈矛天地万物穷雕锼往往出语夸何刘却视万物皆蚍蜉便拟骑鲸跨九州谁能叠D筑糟邱所愿酒泉生酒瓯此生痛饮无罢休
次韵退翁游北山之什
孤云天末山数oo头隐隐衔乌龙遥临北岭望故国行歌负贩舟车通时当高秋雨霜後木叶纷乱号悲风声华一梦水流去名迹千古山争穹津桥烟草阙双峙驰道莓苔门九重鸣銮l驭杳何许蓬莱顶上云蒙蒙徒惊朝市屡更变遑问邱贫嘤⑿鄱湖龙去自不返非烟长锁琉璃宫当年真圣受天命香生菡萏祥光红宫前父老尚能说顾瞻遗宇悲涕中桥山松柏s弓剑有时宝气飞长虹今主绍述更神武唔一视云烟空请封章疏几时上振跸行闻来自东功成亦念y基业从此不复言兵戎我生多难伤暌离茫然却顾当何归伏辕不作马思奋塌翼应怜鸟倦飞临风且共一酒要看酒面吹澜漪不须遐想念今昔吾庐好在寻归期
雪中独坐退翁索诗
东风解放狂花飞何乃尚容寒作威了无宾客共携酒更有人家来索诗天高云漏不遮月皎洁上下同澄辉亭前有树高百尺为借惊乌安一枝
戊申正月行在参吏部示诸幼
秋风鼓棹长芦渡吾与若曹俱豁然脱迹干戈玩清~收身沟壑厌肥鲜折腰为米岂所愿卖剑买牛端可贤韩公雅欲却穷鬼赵壹其如无一钱罢官清坐乃吾分号寒啼饥谁汝怜政缘兹事藉升斗使我不得休林泉日 下扬州行在所寸长片善希陶甄汗衣尘帽门户底包羞忍耻王公前此行宁复作此态畴昔相知吏部铨谨严资格可驯致虽甚不才无弃捐我已投诚永结好相从v至华颠矧复鸳鹭满台阁功名合在中兴年缩头袖手正应尔敢问祖生先着鞭
京师次韵邵泽民忆拟江梅花
忆并条山访云屋渡水凉l散芬馥一枝璀璨端可人步v微吟揩病目作意题诗向我夸只今窗户知谁家伶俜瘦马京尘恶障面羞看檐上花
役所寒食即事
疲民正苦淘泥沙彼何人兮怒且狂不肯道姓字呼前醉态犹欹斜自言寒食身无事快意欲嚼遑恤他愁我自感节物遣去不问徒咨嗟
余去秋七月登舟逮此一年矣六月晦日午睡觉闻儿女辈相谓曰明朝又是秋风起推枕怅然走笔记之
流萍断梗飞花委四海茫然无定止古今本是一邮传况乃其中悲转徙秦淮霜叶乱枫林苕春风泛苹芷薄酒时时伴儿女\篷处处愁烟水故乡知是几长亭眼暗相望越千里怅念征鸿一纸书明朝江上秋风起泊桐庐县合江亭下昔有得道之士不知姓名结庐山间手植桐数本因谓之桐君县亦以此得名【是日雨】
桐庐县前江合流合江亭下多客舟红楼参差出木末小市宛转依岩陬桐君手植碧桐树岁岁春风柯叶柔白云一去凤不至暮雨丁零生客愁
舟中呈耿元直
念昔一笑相逢初我时尚少君壮夫十年再见辇毂下我鬓斓斑君白须落魄朋游嗟我在艰难兵火与君俱酬恩未拟填沟壑强忍复陪簪裾浩然胡不径投劾老矣难堪归荷锄田园坟坡胰致硎巧硎谴Τゎ抗陆馕汴岸一篙水小舟漂兀如sI对床推枕坐叹息此行未肯悲穷途胸中炯炯时一吐与生俱坐宁c除只今云台罗俊彦鄙贱老丑憎朴\跃马食肉付公等浮家泛宅真吾徒与君转从此逝秋风万里吹江湖
阅陶集偶有所感
彭泽县令八十日束带耻为升斗A二十四考中书令端委庙堂挥不去两公於此固无心钟鼎山林随所寓慎勿蹉跎两失之岁晚要寻栖息处
谢人惠麦穗
愚轩卧病空瓶储市米不得如求珠邻翁馈麦穗盈_或揉或簸喧庭除磨雷隐隐破霜瓣家童执?烟生厨须臾粥成劝我食齐眉举案烦妻孥病余聊复润喉吻软滑盈盈如膏酥宛然长粳欲争长加以白豆为参舆童儿作颦若不足老夫大笑为有余虎头食肉非不美呤永害为何如平生不耕啖此物仆泛沟尾迅夫淡中有味足养福为君努力{一盂
五言律诗【五排附】
车驾还汴
孝感天心格忧勤国步艰贾生休赋f贡禹欲弹冠白他乡客清尊此夕兹缥啪┱滓拜表请喏
围城次退翁韵
甲马分诸道舟车会此都前王端有意异世肯同途人物风流尽公私府库虚百年余故老相遇涕涟如
将归先寄诸幼
扰扰干戈地悬悬父子情人间正多故身外复何营我已忘官宠儿须办力耕归家休歇处团坐话无生
还家示诸幼
避地重遭乱还家幸再生一身今见汝寸?敢留情更恐死生隔浑疑梦寐惊吾今犹有愧未遂鹿门耕
还家
但切思家念那知行路难盘无作具菽水自加餐竹老风声劲山深夜气寒肯教孤枕梦容易到长安
马靖国後轩
性静交游少身闲日月长忘言千句偈宴坐一炉香世有流离苦人趋声利j此间亦何事高卧傲羲皇蒲中次韵提举赵正之秦亭唱和五首
云端贝阙见鳌负海山来瑞气元非雾天风不染埃颁常八柱建象魏五门开肯构经营念贻谋丕显哉丁丁谷声响泛泛棹歌来净港时吹浪中流或起埃亦知从地出几若凿山开帝室须梁栋斯功当念哉陇树迎人去关云逐马来凄风摇白草落日蔽黄埃仗节身方远逢山眼暂开却临分水处蜀道赋高哉要作哦诗伴何妨结驷来琼林有余韵水槛~o埃醉胆江山阔吟毫花草开只应闻e夜梦枕思悠哉追随六郡子深入塞云来关路春飞雪沙j夜涨埃裎千骑猎笑挽六钧开历历经游处初心已矣哉
再到蒲中游穆氏园
怀感花无数其时春正深如今重对酒感旧独伤心山鸟那知此向人犹好音东城多乐事畴昔共幽寻
赠普照监院【陕人也】
飘泊嗟何往归来恨莫从师犹作秦语我已效吴侬水浅长河浪山低太华峰几时携手去南北本同宗
六合县相僧
门外江南道潇然谁与同禅心达生死道眼识穷通聊为机缘起悬知色相空有人真勇退不到急流中
中秋呈元长
江上中秋月天边白翁一轮还自满千里共谁同扰扰干戈後栖栖羁旅中持那复问一百分空谁作清光伴潇然属两翁他乡多病後竟夕一樽同孤杵征衣泪寒沙战角风何由遂心赏幽思渺秋空
中秋醉後
顾影不成舞披襟欲御风人怜经岁别月与旧时同鹤警露华白鱼潜水监空举还径醉归梦广寒宫
九日置酒坐上呈元长
未厌山林僻那知节序迁高闲爱重九安健又今年物外无缰锁樽中有圣贤黄花自衰晚勿复笑华颠
毗陵道中
烟水毗陵道光涵落月空梦魂尘裢庋劢缁图中舟?安期鲤帆飞御寇风监湖如可乞归老浙江东
登兰溪亭
帆落溪风转山明雾雨收登临本乘兴惝恍却生愁独e竟安往潜鱼不可求何年定归计复此过扁舟左冯翊寄东镇张致一兼简闻喜亲旧
一官冯翊郡为况定如何水似古桐苦风如东镇多幽心迷簿岭断梦阻关河赖有清樽酒时时一醉歌
次韵富季申寄示
相期念畴昔道在敢忧贫分手便千里论心复几人微词动招谤烂醉可藏身第恐先求旧黄麻起世臣次韵富季申雪中即事时闻北敌起兵京师戒严二首
东风花万点落我酒间欲和郢中曲先颓坐上山威棱徒料峭生意自斓斑谁是淮西将提兵夜斩关无才居客右孤坐一窗间梦到广寒殿人来姑射山舞低明佩冷罢落花斑便欲凌风去天门隔九关
後数日雪再作
三见江南白端来伴酒樽作寒催岁暮流润压冬温云卧山容湿天低水气昏东风犹有信昨夜到前村
发杭州有讶太遽者
未着~交论但歌招隐诗人间审如此身外复奚疑丧乱物情薄奔驰智力疲溪山有佳处?老更何之
东轩即事二首
投闲非避世导引学修真物外元无事壶中别有春水声清梦寝山色上衣巾已矣将安往乡关渺战尘原宪贫非病渊明懒是真诗留百年债酒占四时春泉石高凉地祠官自在身叨蒙有如此何以夸赋
闻有长沙之命
安土无南北论情皆弟兄休寻卓庵处要便打包行萍迹虽无定葵心终有倾相望得安健有使即传声泊小金山觉渡寺僧言建德知县桐庐知县婺州教授皆被召
敢叹边氛炽今闻公道开中原非世事南国自人材朱履羞弹铗黄金谩筑台天涯转蓬恨何地赋归来
登舟示邢子友
尽室嗟何往穷年浪自悲才\身潦倒地远迹孤危风雨江南岸豺狼天一涯畏途端可悯薄宦竟奚为已失田园计难忘升斗资毋烦俗子问有达人嗤病马思春草惊乌v夜枝登舟一长叹此意只君知
闻郭瑾怀甫除郎【开封司仓】
至治本无为何曾帝力知人惟求俊彦天畀济艰危鼎席尊黄星郎用白眉锋芒森武库律吕奏咸池海内想风采朝中增羽仪余光被草木盛事播声诗感会唯千载飞腾各一时着鞭今更懒投劾去奚疑亦有乘轩恋其如续胫悲衔芦聊避弋v树未安枝念旧多生死思乡久别离自余复何道湖海是归期
七言律诗【七排附】
秋试锁宿府学
悄无人语到高堂爽气侵凌枕簟凉木叶雕风秋瑟瑟檐花流雨夜浪浪灯明E幔孤光暗蛩咽空暝剐鞒ば脑肝奁谇迕味弦宦沉水自焚香
登第示同年
氤氲和气凤城春正是英豪得志辰雨露九重均造化丹青千字富经纶古来将相皆由此今见诗书不人何处寒乡少年子v袍归拜北堂亲
守官长道之岷南过马务寨示知寨石殿直
夜关不锁戍无兵负贩行歌乐太平v野牛羊新牧地颓垣烟草古边城山川自昔留形势基业今谁问战争陇上少年多意气弯弓徒自诧功名
酬赠黄y
翰墨文章妙若神风流谈笑~o尘才华最盛东西蜀闻望相高一二人清夺峨眉千岁雪丽如锦水万花春我生不识东坡老犹及颐庵见後身
冯翊次韵邵子文寄赠之什
三见西风洛水秋归心长共水悠悠扁舟未遂鲈愿俗驾空贻猿鹤羞可见飘零E酒盏更惭落魄问朋游回头一笑君应会薄有田园归去休
夜送客至马鸣桥
满眼尘埃懒据鞍暂逢清景即怡月明夜水平低岸烟淡秋林倚半山隐退谩留他日计居贫未放此身闲老来取移文诮会整SS俗驾还
从军滑台
中原何自假游魂帷幄奇谋妙若神沙漠宣威元有将燕然勒颂不无人山川流恨荒凉地桃李无言寂寞春炯炯孤怀竟何补犹能狂饮吐车茵
碌碌功名安用之更堪心事巧相违~缘叔夜此生懒更悟渊明前日非客舍那知春色暮东风但见柳花飞潇湘亭下烟波好送我如将短艇归
登廓轩用王穆之秀才韵
临高怀远怅夷犹放目微吟竟日留一e北来天杳杳片帆东下水悠悠云烟惨淡关河暮风雨凄凉观阁秋呤缀斡山杏菟床粤晟缴向人愁
河南留守王大资
退卧东山自在身幡然犹肯慰斯民名高海内推前辈德冠朝中号伟人紫诰即看还旧物黄扉终许秉鸿钧瑶池花有千年实更看东风几度春
洛阳九日次韵县尉【是日司马文季西归因以寄之】
谁遣孤标最晚芳寒蜂冷蝶尚能狂不禁清瘦西风紧薄洗铅华晓露香照影一樽聊作伴诛茅三径莫相忘他年载酒能来否相见悬知话更长
贫病侵寻不少行藏何事更凭栏儿曹不解市朝隐我辈政宜文字欢客恨向来随处有秋风待此着人寒宾鸿旅燕元无定莫把黄花取次看
次韵县尉
劳人州县若为情蹭蹬穷途已半生愁满西风双鬓白梦咧幸勾缧木每惭彭泽辞升斗终合吴门变姓名且把黄花泛酒秋深萧寺有余清
县丞吕若谷置酒巽亭
凉风收雨断晴霓漠漠青山白鹭飞竹树蔽亏涵野色楼台灭没淡烟霏凌波鸣佩杳何许驾鹤吹笙殊未归怅念夷犹凄望眼碧云千里又斜晖
荒烟蔓草接平林景物萧萧秋意深水N山长人去远云闲天淡鸟飞沉宫前离黍他年恨关外西风别夜心莫倚栏干重留客子山从此费悲吟
再用前韵
万里高空卷素霓徘徊几点暮s飞波平洛浦棹歌远风袅宫楼香雾霏猿鹤山中应怨别鲈秋後合思归此间自有江淹赋不用桓伊恨落晖
一枝枝自寄深林何得x然着意深塞上亦知无马失江边谁问有舟沉烦君烂漫千锺酒慰我登临一寸心醉後狂歌歌更切未应愁减越人吟
次韵张与之登巽亭
百年遗恨了难平只有南山不改青桥下温波秋渺渺楼头霏雾晚冥冥祥锺福地衣冠盛气润中天草木灵那得丹青绘缣素烦君妙语写无形
霜洗残秋暮吹惊长林蔓草敛余青忘机独鸟临清浅避弋孤鸿入杳冥老矣未成南亩计归欤空北山灵独怜亭下潇潇嗄馨橛娜碎履拘
洛中次韵河南令王子与观梅
桃李丛中独立难自怜孤F怯春寒微风只解分香去流水犹能照影看冷落霓衣慵按舞斓斑粉未胜冠留连芳酒无嫌晚要与凉蟾共倚栏
定海路中观梅
傅粉生香作意开柔情似欲挽人回犹怜行役SS去不是寻芳得得来姑射山头若暄┬患伊窒陆~尘埃空江月落东风冷谁并孤舟一笛哀
建隆寺诗
天上旌旗照海隅规模想像百年余雷霆号令推神笔龙虎风云识?书顾盼八方平僭乱讴歌几世乐耕锄他时谁唱纷更术不念艰难树立初
红门埽役所观河
砥柱西倾朔野鱼龙掀舞去漫漫润蒸霏雾一川暗怒激惊风千里寒九折势须回故道三山天为障狂澜寻源不作乘槎计沧海他年一钓竿
役所寒食晚归
永巷\林栖鸟还幽花蔓草惨荒烟悄无人语寒食後时有雨点黄昏前孤坐何从得言笑一樽不复论圣贤酒酣缩首絮衾底屋头浩浩南风颠
之官开封泛洛东下先寄京师故旧
沧波东下武牢关物色人情共惨然草檄旧传骠骑府浮家今在孝船向来戎马知何补老去江湖定有缘无限青云着鞭处固应分付祖生先
暮春
花开花谢G无心转首薰风v满林人事不随春事了眼云空与暮云深锦鸠呼妇商量雨白蚁排兵做弄除却墙头老山色更无佳客肯相寻
和元长暮春
坐叹空山落景催几时江上叶舟叱跷廾钍趿舸鹤∏恳余欢傍酒来体力寒多便故絮齿牙衰甚怯新梅秦川洛水繁华事白首天边共此
别张德远诗
残蟾衰柳伴牢愁把酒悲歌汴水秋契N死生俱泪下功名富贵此心休杀鸡为黍思前约问舍求田本谋又向春风话离别此生生计日悠悠
清凉寺
数垒小山松桂幽能令盛暑作凉秋故宫於此有遗迹客子暂来生许愁万顷云波朝古堞一z寒雨送扁舟他年图画归携取要使北人清两眸
将发泗上
客里寻欢岂易谋牢歌谁与散幽忧可怜伧父双蓬鬓长寄吴侬一叶舟陶令早知今日是庾郎能赋此生愁残年流荡归无处兰芷潇潇江上秋
至宿闻陆昭中病Z
伟干亭亭叹辙鳞弊裘破帽厌京尘一官耻作儿女态扁舟去卜渔樵邻他乡未办粥计何物更能寒热人努力扶持饱吃饭秋风江上正鲈
示陆昭中
执耒田园正所图无心重整少时书功名常若归难必拙直悬知退有余避谤杜门宾客~病痰妨饮酒疏平生刚笑孔文举老我年来百不如
六月十三日书呈元长
心远由来~世纷更寻邱壑避嚣尘门阑已觉贫无事宾客应怜老畏人诗不名家免招谤酒虽作病要全身香山千载流风在a黍他年早卜邻
用元长韵赠空老
虚怀无地着o尘独鹤孤云寄此身琴发清弹庐阜月诗探妙意武林春少陵深契赞公语惠远能知陶令真扰扰今谁同此趣容车山下两闲人
夜坐
寺楼钟断锁长廊谁共萧斋一炷香书册自能留久坐灯花还解劝余觞风回~壑沉虚籁雨入幽林送嫩凉老懒由来贪睡美秋衾不怕夜初长
泊真州闸外诗
南来系?楚江V孤客羁心正郁陶海气连空山色暗秋覆地水风高屋头瓯⑶煤雨枕底春雷簸怒涛一点青灯双白鬓可无樽酒伴离骚
过高邮饮张才甫家作诗为别
短棹人谁识姓名相逢况是十年兄江关契N秋来恨兵火流离别後情高论看君挥麈柄雄图怜我付楸枰酒阑月落孤舟起便是江湖万里行
和郑有功次范元长韵
凭陵风雪不相贷逋客向来生事寒京国回头九关隔江湖吊影一身单着鞭意气初非浅唾手功名不作难老矣收心定何许鲈聊馔腐儒{
岁晏感怀
欲雪浓云冻不收凄寒偏着敝貂裘客愁有许要排逐岁事无多难挽留畴昔谩怀三径约飘零聊用一樽酬即看瑶草光风转作意湖山汗漫游
扫荡边氛渐有期此生已复叹差池眼中种种无聊赖身外悠悠徒尔为彭泽归来那得酒少陵穷甚但哦诗卑栖傥遂桑榆晚敢并鸳鸿接羽仪
卧病一首【已酉正初】
此生已复外升沉出处由来着意深拙甚但知闲可乐灾余犹有病相寻贫难调护漳滨卧老自消除魏阙心庄舄锺离各怀土吴儿莫笑作秦音
次韵子苍诸公韵
乱来那复较升沉愁极仍嗟病骨侵双袖龙锺羁客泪一樽倾倒故人心沙寒独雁难求侣山近浮云易作落轸断弦非\听暮年淮海叹知音
再用前韵示范六
举目山河往恨沉吴霜一点鬓毛侵飘零顾我非前日慷慨唯君识此心香散药畦花漫漫波侵蝶沼竹平生载酒论文地鸿e归时问信音
将至三衢杨村道中小饮
衢江波上半帆风散篷?笑傲中晚境但深耽酒癖穷途犹愧作诗工天边欺嗳秦阻海上山川百越通得尽余龄安一饱此身何敢较西东
长沙y刘元举寄示参议伯山酬唱之什因亦次韵二首
挥毫曾看妙如神倾泻明珠百斛珍畴昔笑谈知寡和後来风度~无人应怜老矣纡朱绂早约归欤岸角巾明镜未须羞鬓一樽相与永青春
秋风泽国正鲈归意长随陆海珍簿领穷年迷旧学疮痍千里愧斯人?中本是钓竿手头上无非漉酒巾节物惊心劳梦寐衢江西岸小梅春
送张京与之宰解县
忆尝从事舜蒲州把酒论文并俊游千古关河增义气一时人物最风流飘零无复相从乐潦倒难堪送别愁为我去寻山下路疏云流水五o秋
得蜀信
云水关山恨渺茫尺书能慰九回肠南亲旧知安健陕右兵民亦奋扬契N十年悲故国飘零百指滞殊乡何由结伴春风暖也向襄阳下洛阳
寒食日书事
江海飘零几送春飞蓬无地寄孤根梦回南浦人千里醉倚东风酒一樽可是今年暗寒食不堪多病怯黄昏儿童自趁秋千约花落空庭独掩门
清明诗
乡书难附北归云燕子犹寻旧主人流水迢迢长念远飞花糁糁又伤春向来轩冕非吾意何处园林托此身只有长歌一樽酒暮年风味最情亲
和元长书怀二首
神灵久愤敌尘侵畀付经营惜寸闻道倒戈回易水行看休战牧桃林宁论少壮非前日及见升平亦本心乱後亲朋无恙否试凭北e寄归音
孤怀讵胜百忧侵息影由来贵处志谢长嘶走千里身如倦翼返深林云山处处明双目樽酒时时洗寸心更赖清诗为陶写朱弦流水叹遗音
晚风定放小舟江心
荡漾扁舟入渺弥一夫摇橹疾如飞涵空监影月光淡衬地罗纹风力微未拟然犀穷水府犹能酌酒劝江妃眼中清~非人世定使鲁连何许归
同苗秀才杨山人登舟
本无筹策堪人用盍挂衣冠遂物情官职向来滋味薄干戈经此梦魂惊君犹极口谈经义我已无心卜死生何必吴门变名字烟江万里叶舟轻
靖安道中见梅
尘容俗状早知非脱迹归来喜复悲陇上人遥千万里江边花发两三枝兵戈阻~书难到雪霰飘零e去迟跋马东风一回首落英还与泪纷披
又泊兰溪亭
孤帆薄暮转清溪空翠回环望眼迷梦想莫知家远近羁游将遍浙东西归来分合投闲散老去情犹惜解携明月深林有乌鹊悲鸣未许一枝栖
发四明奔昌国用韩叔夏韵呈觉民参政
晓挂危樯两席开孤城西望几时咂摇一舸随潮去彷佛三山入眼来身世从今寄云海亲朋何在渺风埃乘桴肆志吾安敢就戮鲸鲵亦快哉
过石佛洋
鸣铙叠鼓两山傍晓泛叱笔佛洋漠漠东风吹瘴雾优日上扶桑如闻鹤驭来空N知有神洲在渺茫何必山林灵药他年鼓し枚皇
越土水浅易涸而近山无木可采故常有薪水之忧既归黄冈遂脱此责作诗示同舍
经年薪水困行朝一日归来百念消决决溪流鸣枕下丁丁谷响应山椒小安课伐犹多事无复移居莫见招老矣羞为吴市隐买田从此混渔樵
丁未冬同陆昭中渡江泊秦淮税亭之侧癸丑三月自建康移守南昌登舟顾览即昔年系缆之所也时昭中亡矣感叹存没作诗寄黄冈亲旧
江湖南北寄飞蓬叹息流光a仰中千里月明人念远一年春事水流东惊心存没风花转阅世悲欢梦境空欲寄此情那可尽相逢唯有一樽同
次张真君韵
闻君结屋临山多种黄精与紫芝云气每占华盖顶松长护玉津池溪流盘转近百里山色清虚无一姿传得M人新句法封题遥寄五言诗
中秋夜清坐读欧阳公正统论二首
稍觉清凉换e衣独怜衰鬓与秋期清樽浪作经年计黄卷长怀万古悲蛩咽幽吟愁露草鹊x寒影v风枝此生此念能忘否梦破苍龙西去时
露濯秋空灏气生沉沉天宇夜空明南楼老子兴不浅赤壁先生梦更清小艇拟寻银汉路哀砧还起玉关情何心把酒论欢赏细字文书对短檠
九日晚坐独酌一杯
木落江城风露寒坐惊芳岁逼雕残晚来自爱一杯暖老去元无九日欢拟借灵均兰作佩尚余陶令菊堪餐平生奋镙谴Χ堂斡朴菩新纺
泊舟盐桥儿子洙辄於市买历尾题云客里其如日费多因取笔足成一诗
蹭蹬生涯一钓z东西淮海信涛波乱来益觉人情薄客里其如日费多麟阁壮图今老矣菟裘归计奈贫何越吟楚奏那能已时倚哀弹拍棹歌
雪中与洙辈饮
朝市邱园定孰优要将闲适换深忧门阑终日断还往父子一樽相劝酬云锁山林寒悄悄风吹雪霰暮悠悠醉余身世知何许莫向东陵故侯
大雪连日不已
日日愁惨不开惊风和雪振穷埃百年未省南州见千里应随北客来塞马晓悲沙上月陇人遥恨笛中梅独怜寸草滋荣意知道春从斗柄回
雪晴东轩独坐
云山回合翠重重不放幽人远目穷高竹有时催冻雪饥禽竟日咽悲风悠悠事与本谋异扰扰人谁此意同却坐蒲团聊袖手更无一语可书空
过石门洋
平生戎马踏尘埃晚看沧波眼渐开眩转忽从千÷涞桶菏奔一山来风头淅沥吹成雨枕底铿轰怒作雷雅欲骑鲸傲人世吾其於此赋归哉
丙子夏病卧汗後【按鼎卒於绍兴十七年丁卯逆溯丙子则年才十二岁不应有残生儿女之语疑是绍兴十四年甲子之误】
枯肠得水若通灵溟汗周身一雨零行客筋骸困方歇醉人心骨唤初醒病蝉移梦入新＠虾紫⑸袷峋婶崞虻貌猩对儿女不愁无粟贮陶瓶
河中太守
抡才梁栋定谁须耸拔长松第一株令闻允为时属望丰功当在帝都俞将令异日作霖雨暂使斯民歌F襦播物仁风随扇发向人和气与春舒请看嶷嶷诸郎秀是应诜诜盛德符广陌乘黄将骥子丹山威凤带tR声名最重连城宝文采光腾照夜珠贾谊着书惊一世平津射策冠诸儒传经固自卑刘向遗直犹资见魏便向萱堂生月桂更寻云路种星榆人从碧海偷桃实客自朱门坠舄I性静v龟宜作伴身轻灵薏恍敕鼋鸩满泛鹅儿酒香雾争持鹊尾炉要识东人念公意岩廊千载赞昌图

[book_title]卷六
钦定四库全书
忠正德文集卷六　　　　　宋　赵鼎　撰七言~句
听琴次退翁韵
梦寻仙子访瀛洲怨入春泉v指流酒病着人无物解更烦一鼓为扶头
正月十八日枕上
空笼E幔晓寒清小醉醒然不作酲欹枕谁能寻断梦卧闻童子诵经声
山中书事
心远身闲眼界清潇然槭淄蛟登岣将满耳是非语换作松风溪水声
山居次韵止老
衣巾翠湿竹屐齿寒生步步云莫向清流还洗耳世间言语不曾闻
再用花字韵示止老二首
灵龙夜吠千年木丹鼎光腾九转砂鹤驭云Z竟何许岩前老尽碧桃花
寻师杳隔蓬莱水炼药长怀勾漏砂闻道高人犹笑此春风无处不开花
次韵止老见赠
谁是经清净侣毋烦杖履过前溪不如多置葫芦酒直使渊明醉後归
老媪折山樱一枝观其开落
坐看余香作雪飞春风犹恋折来枝何如就赏芳丛下留到丹丸结实时
有送生鸠者放之使去
山林是处有依栖及此秋晴唤妇归随分谋生何厌拙莫因饮啄傍人飞
登第西归过甘罗庙题诗壁间
初无氲略谏灵徒以游谈致上卿血食官祠尚千载男儿要自勉功名
宿宣化僧寺
收罾渔浦青裙女出米商舡白郎水小交关江上市空山落日暮烟苍
斋厨冷落山头寺人物萧条水上村几叶商船泊清浅一星渔火照黄昏
蒲中杂咏
安民堂
恺悌颁条坐啸余自书下考拙催租编民不解歌襦F凿井耕田一事无
吏隐堂
玉麈逍遥岸葛巾鸾钗宝瑟奉清樽寄声与问鸳行旧何似栖栖金马门
进思合【府衙】
萧生雅意定何哉何复留情任裁但把一杯无事酒幕中年少尽长才
颁乐堂
堂上新音锡燕开坐收和气入樽已应倦听渔阳掺客右不无鹦鹉才
赏心亭
玉山颓倒莫来扶富贵功名不让渠文举平生一樽酒苦逢儿辈议才E
红云阁【府园】
香风百步锦江秋片断明霞晚不收幕府诸郎总清丽一樽相与最风流
名阃堂
有美东吴胜事?醉翁遗恨阻跻攀只应名阃山河秀亦在先生几案间【公尝除知河中不到名阃有美皆以赐诗得名】
逍遥楼
元龙高兴~尘寰笑傲乾坤眼界斥`{鹏俱定分行藏何用倚栏干
白楼【府城】
寸断吟q柰此何临高怀远足悲歌若尽写凄凉意东阁郎君语更多
文瑞堂【y厅绘韩退之柳子厚司马子长文中子四人像】
辛苦鱼虫老着书一生冷淡笑}儒何当马上提三尺去作凌烟大丈夫
建安堂【以茶名】
潇然一枕北Я够饺￠郧喾⒛巯憔幌次髦菅蛑丝谝看妙语落晁
必种轩
此君风度固萧然谁解招邀到此轩要识维摩真面目支离瘦骨寂无言
河山阁【提刑司】
干戈险阻恃河关祸乱相寻一转丸千载太平归有道青海尽衣冠
种学轩
诗书千亩浩从横蚤岁勤劳费笔耕纨F儒冠定谁饱年年妻子笑谋生
精思轩
穷年兀兀究遗编圣处工夫也自贤政苦~盐食不足诸生毋诮腹便便
竹轩【行香院府官多燕集於此】
笙箫声断一残翠袖云鬟共倚栏要藉余清晚醉酸寒莫作子猷看
北阁【南衙寺前有周太祖甲陵破李守正时世宗驻军於此故谓之南衙北阁】
一时相见万夫雄蔓草荒陵甲空争战百年无处问高城弦管正春风
鹳雀楼
目断河梁有许愁人生离合最悠悠遥怜别夜登临怨不减清秋燕子楼
披风亭
飞步临风亦快哉雌雄何苦赋兰台只凭一弄渔舟笛唤得凉n渡水来
G斋【河上张芸叟命名如舟之下G也】
长波浩渺拍青山细雨蓬б痪趺叩向急流能暂止从他蛟鳄怒垂涎
临川亭【河上】
卷落银潢天汉涯坐观河伯势雄夸游人不识支机石拟向津梁问客槎
河西亭
波光山色雨溟蒙粉雉红楼杳霭中自是人间佳丽地不须寻访水晶宫
行庆关
振跸鸣銮万马环悲歌应鄙汉楼船关头老吏亲曾见千丈荣光夜烛天
铁佛寺【宝山阁】
波面香风落磬声夕阳楼殿更分明蓬莱弱水端难到聊与人间作化城
李园【城南李武臣累典边郡有伎人为人所诱而去】
射虎将军竟不侯脱身锋镝老菟裘柳枝折尽东风晚闲对酴一醉休
淙玉亭【亭在栖岩寺】
跳珠溅雪满空岩疏涤心灵爽气严彷佛瑶台明月下佩环声在水晶帘
逍遥亭
笸で叭四松苍髯疑是采芝翁归欤莫作终南卧无限英雄落彀中
此君亭【万固寺】
飘零谁复问平安只得幽人冷眼看流水空山云暮合此君无乃太清寒
御波亭
泠然我欲御波行身世由来水上萍好笑安期空狡狯犹须赤鲤渡沧溟
王母观
月下何人唱步虚如闻仙子好楼居五云缥缈星河阁肠断青鸾一纸书
面山堂【普救寺面山堂郡人刘氏功德院也刘多将帅】
老去收身百战j厌闻吹奏西凉凭君剩把珠帘卷要与青山共此觞
涵虚合【城南】
鹊飞乔树月临波仿佛天孙掷夜梭卷尽o云风不动却从直下看星河
南轩【南禅寺桂娘墓在其侧】
璧月沉沉过女墙时闻桂子落天香三山碧海无消息双燕归飞秋色荒
虞乡道中菊
Z露低烟拟怨谁凄然亦自惜余姿无人为买蒲城酒正是柔桑叶落时【桑落酒蒲中故事也】
和通守王元美二~句
断无车马访闲曹背暖儿童罢抑搔叹息深林有兰蕙谁能收拾赋离骚
志士犹来惜寸青铜那觉二毛侵留连春色一樽酒未必东风识此心
和y车韵
斯文天意属吾曹技痒何由一快搔莫抚断弦思凤髓如公便可将风骚
高标聊复寄尘凡此意难从俗子谈烂醉狂吟公勿怪公犹如此我何堪
解池役所大风
初从苹末转飘e回薄山林势益豪好笑堤边肤寸水便能平地作波涛
解梁别李氏女子晚宿静林寺
满眼西风恨别离路逢萧寺叩柴扉团栾一听无生话更觉前谋种种非
山下人家a黍时解鞍那暇拂尘衣宦游无况田园薄自问此生何以归
森森竹树晓生寒病怯秋衾梦易阑欲驾征鞍慵未起卧听渔吼空山
客舍重九
半月征衫困路尘一樽芳酒谩情亲心知不是陶彭泽只恐黄花解笑人
扬州竹西亭
路入扬州秋草残竹西亭上曲栏干而今那复闻歌吹黄叶西风薄暮寒
锦?牙樯一梦愁行人空击木兰舟玉箫吹断青楼二十四桥风月秋
大明水
咫尺城中膏火煎空山竹柏固苍然赠君酌清心骨此是人间第一泉
秋江晚渡
木落空江淡夕霏E篷一叶并渔矶秋风几许鲈兴亦欲临流唤渡归
雨夜不寐
西风吹雨夜潇潇冷烬残香共寂寥要作秋江篷底睡正宜外有芭蕉
泊秦淮雪中一~
不知门外月波寒但觉樽前酒量向道东风莫吹去暂教楚客作花看
次韵退翁雪中书事
营邱图画展霜绡眩转寒光监影e更待东风开夜色月明洛水断晗
o柔醉捻小梅花顾影娇春玉凤斜不觉前三尺雪夜风万里卷龙沙
章台走马最多情不怕春衫扑粉英半夜归来寒梦短潇潇卧听打声
笔头造化渺无边闻道春来思涌泉定向山台得佳句湿云残雪冷侵天
阻风橹鄄葱潞涌谝李氏酒肆後轩
西风吹面浪如山却并寒沙夜系船两日不能离故处人间岐路敢争先
八节愁闻上水滩江流东下许艰难青帘招我非无意端为E篷夜枕寒
满眼豺狼兵火余我今那暇哭穷途青鞋踏雪江南?试黄公旧酒垆
泊柴家湾风物宛如北上
雨过平田陇麦青春深桑柘暖烟生恍如身在澜洄曲q断东风杜宇声
三衢多碧轩
平生爱山心不足寸碧已复明双眸暮年得此幽栖地枕上烟岚万叠秋
将至常山先寄诸幼
经年游宦叹离t相见提携数候门一笑相看即无事径须归办酒盈樽
送张京与之宰解县
条山水是吾家君去重开满院花邂逅故人相借问言秋鬓点霜华
长堤百里并山回漫漫沧波监影开要看天工种明玉请君少待盐风来
栖迟出处略相同握手论情一笑逢便作他年林下约一樽相对两衰翁
次明仲韵
曾谒祥曦羽盖黄天衣纷扰御炉香蒙尘草莽干戈隔坐看边氛蔽日光
浩浩颠风尘四合漫漫后土水平流无人举手披云雾却放晴曦照九州
尘沙渺渺暗城楼心切尧云泪欲流慷慨一戏下酒诸郎谁是舞阳侯
一年春事到耕桑辽~乡山恨渺茫清梦不成风雨夜更堪诗思搅饥肠
除吏部郎题建康省中直舍壁
四海茫茫扰战尘岂无贤俊共经纶可怜伧父今头白也作江南第二人
役所书事用山谷观化韵
武陵归棹几重山回首沧波暮烟一寸愁生千万斛可能容易付湘弦
东风春水湛晴天斜日平林画素烟不会浮云亦多事又将飞雨过山前
小圃来时春向深酴犹得伴孤斟欲留午枕梦归去缥缈行云何处?
满马尘埃叹滞留空劳魂梦v南州涌金亭下烟波N聊作西湖一段秋
山色於人定有缘髻鬟眉黛巧争妍何当招我白云下坐对苍崖百尺泉
夜凉波面涌金霞坐觉天香落桂华便合泠然御风去玉川何待七茶
飞桥跨岸饮晴虹云散风微水月空日日尘沙困鞍马暂留身在广寒宫
台高山远淡如无愁极人念索居一任东风吹鬓潇潇蓬葆不禁梳
风堕何能续断弦只凭樽酒送雕年仙人示我长生术除却醉乡非洞天
宦学平生着意深要从黄卷古人?功名富贵非吾事只有渊明会此心
昨非今是若为论有悠悠出岫云老鹤乘轩本无意何妨饮啄混at
浩荡东风卷送春娇莺雏燕谩争新此心自有青山约不是看花陌上人
会郑有功
江流变血火连天闻道舟行相後先今世谋身无第一政缘夫子爱逃禅
自越趋明上虞道中和季申梅四首
关山戎马信音稀肠断无人寄一枝沾酒西城骑入上林踏雪探春时
孤标亦自惜幽姿折赠行人第几枝万斛清愁江上雨曾看结子欲黄时
玉瘦香寒不自持潇然冷G暗?枝向来几许闲花木及见春光烂漫时
天与清芬心自知丛林深处出o枝发明无限春消息正是风霜作恶时
自四明樵剿尥明堰下
短棹还随海浪橥明堰下小徘徊东风吹落篷窗雨点点春愁枕上来
彦文携玉友见过出示致道小诗因次其韵
一壶春色玉生光最爱霏霏v鼻香浅醉不禁衣袖冷幽林风雨夜苍凉
仙官新拜旧词臣林下相逢又一人勿谓沧浪清可濯此心原自~o尘
於世无功懒据鞍诛茅种竹老空山不应天与静中趣自是人容拙者闲
无题
胶胶身世竟何穷急电飞花过眼空惟有离愁推不去五更孤枕角声中
再书一~
吴九何如黄四娘能令诗老醉颠狂可怜去岁花前客戎马尘埃两鬓霜
元长谒仲长彦文赠以樽酒
杖头挑取一壶春要使朱日日新何必稽山?贺老风流俱是谪仙人
范元长寄示刘野夫满庭芳曲因用其语戏呈
暮年身计酒葫芦定是前身刘野夫他日烂柯山下见俨然一部黑髭须
次韵元长观梅三首
曳杖山间自探春雨余梅意已清新兵戎草草伤沦落一醉花前有几人
种柳栽花旧惜春不知春色为谁新年年青眼樽前客只有寒梅是故人
归来醉捻一枝春照影凉蟾过雨新不似陵愁醉尉穿云渡水寂无人
建康得家书寄元长观梅诗因次其韵
东风一纸平安信闻道黄岗春已来传语吴生好看客梅花应似去年开
枕上
市楼春睡厌都城车毂喧喧枕上声此夜客情还冷淡一林风露夏a鸣
梦觉
竹枕藤床一室虚松风瑟瑟梦惊余破в逃辛饔┒衫衔爷E慵不读书
老去人怜百病攻平生感慨竟谁同须知一点悬悬念不在功名富贵中
虚午夜月朦胧推枕萧然百念空更问幽人洗心法二年魂梦水声中
泊白鹭洲时辛道宗兵溃犯金陵境上金陵守不得入
脱迹干戈幸再生时时心折梦围城南来客枕能安否更作江湖盗贼惊
城头传令肪麾城外行人泪满衣处处悲风吹战角沙洲白鹭莫惊飞
月满沧江风水清沉沉昙嗾展鲁呛稳诵男饔涛奘伦砦源舷一笛横
泊盈川步头舟中酌酒五首
那知乱後年光促但觉春来酒味长KK新蟾照人白恨无双竹倩孙郎
空笼影照琉璃滑鸿洞声传钟鼓长便买扁舟作家宅风流千载谢三郎
飞扬跋扈今安取放浪酣歌亦所长曾醉西湖春色否传声江上问诸郎
苍苍烟画千岩秀泛泛花流一水长会向武陵?避世此身已是捕鱼郎
收功不在干戈\和议元非计策长闻道搜贤棠瞎要令四裔识周郎
乙卯秋闻右相平杨么作~句寄之
一扫湖湘氛消坐令愁叹变歌|何当早驾风帆下来看钱塘八月潮
丁酉春绍兴书怀【按鼎以绍兴六年丙辰冬除知绍兴酉字当是已字之误】
贺监湖边树树花东风随意作纷华那知老守怀归切陇水秦云是我家
送张汝霖纠左冯翊六~
风流幕府固多闲冷落曹司~往还举酒高楼谁作伴何妨借取华州山
平岳亭高一望间烟霞缥缈揖飞仙请君直跨刚风骑去折山头十丈莲
堂前双树小桃枝曾看芳英落酒要识当时花下客鬓毛衰飒病支离
花发城南苑路迷衫裁白马如飞月明洛水黄昏後犹有游人唤渡归
瓮面浮醅玉雪光陶巾犹带漉时香何当分我腊余味试发樽前旧态狂
平时三辅盛他邦白面青山意气郎落魄朋游那复问更将苦语话离q
病愈
支离瘦骨怯寒侵雾雨溟溟山更深医国无功还自治暮年药裹最关心
独坐东轩
云山环合户深关中有幽人竟日闲好在窗前数竿竹与君相伴老山间
潮阳容老出游闽浙过泉南当谒涌老禅师因寄四句偈
老矣潮州韩吏部饥{f饮似当年明明月夜长相照莫怪无书寄大颠
吉阳寄李泰发
海风吹浪去如飞离母山高日出迟此意此情谁会得因书写与故人知
诗余
醉蓬莱【庆蕖
破新正春到五叶尧q弄芳初秀剪彩然膏灿华筵如昼家庆图中老莱堂上竞祝翁遐尴财欢容光生玉邢泠金兽　谁会高情淡然声利一笑尘寰万缘何有解组归来访渔樵朋友华苍任从老去但此情依旧岁岁年年花前月下一樽芳酒
燕归梁【为人生日作】
绰约彤霞降紫霄是仙子风标缃裙明佩响琼瑶散馥郁暗香飘　小春十月寒犹浅粉弄梅梢秦楼风月待吹箫舞双鹤醉蟠桃
画堂春【春日】
空笼帘影隔垂杨梦回芳草池塘杏花枝上蝶双双春昼初长　强理云鬟临照暗弹粉泪沾裳自怜容艳惜流光无限思量
醉桃园【春晚】
青春不与花为主花正开时春暮花下醉眠休诉看取春归去　莺愁蝶怨春知否欲问春归何处只有一樽芳醑留得青春住
少年游【山中送春】
三月正当三十日愁杀醉吟翁可柰青春太无情甚归去苦匆匆　共君今夜不须睡樽酒且从容说与楼头打钟人道休打五更钟
怨春风【闺怨】
恨宝监菱花莹孤鸾慵照影鱼书蝶梦两消沉恨恨恨结尽丁香瘦如杨柳雨?云冷　宿醉厌厌病罗巾空泪粉欲将远意托湘弦闷闷闷香絮悠悠画帘悄悄日长春困
念奴娇【晚兴】
小园曲径度E林深处幽兰微馥竹坞无人双翠羽飞触珊珊寒玉更欲题诗晚来孤兴却恐伤幽独不如花下一樽芳酒相属　慨念故国风流杨花春梦短黄粱初熟卷白千觞须劝我洗此胸中荣辱醉揖南山一声清啸休把离骚读迟留归去月明犹挂乔木
贺圣朝
断霞收尽黄昏雨梧桐E树帘笼不卷夜沉沉一庭风露　天涯人远心期梦悄苦长宵难度知他窗外促织儿有许多言语
蝶恋花【河中作】
尽曰东风吹v树向轻寒数点催花雨年少凄凉天付与更堪春思萦离绪　临水高楼携酒处曾倚哀弦歌断黄金缕楼下水流何处去凭栏目送苍云暮
减字木兰花【和y车韵y将还阙因以送之】
笔端红翠造化工夫春有意云梦涵胸好去蓬山十二重　天街追骑催唤谪仙泥醉电扫云空百斛明珠咳唾中
水调歌头【甲辰九月十五日夜饮独乐见山台坐中】
屋下疏流水屋上列青山先生跨鹤何处杳窕白云闲采药当年三径只有长松v竹霜吹晚萧然举酒高台上彷佛揖t仙　转银汉飞宝监溢清寒金波万顷不动人在玉壶我唱君起舞要把嫦娥留住相送一残醉矣拂衣去一笑渺人寰
虞美人令【送信道舅先归桐宫】
?消目断关山路曾送雕鞍去而今留滞古燕京还是一樽芳酒送君行　吾庐好在条山曲三径应芜没诛茅为我补东篱会待新春残也来归
好事近【雪中携酒过元长】
春色遍天涯寒谷未知消息且共一樽芳酒看东风飞雪　太平遗老洞霄翁相对两华一任醉魂飞去访琼瑶宫阙
又【次前韵】
旅转飞蓬投老未知休息却念故园春事舞残红飞雪　危楼高处望天涯一抹山如只有旧时凉月照清伊双阙
又【再次前韵】
一炷鼻端香方寸浪平风息汲取玉池春水点红炉微雪　年来都以酒相妨尺退进毫却道醉乡深处是三山神阙
又【再次前韵】
烟雾青冥直上九关一息姑射有人相挽莹肌肤暄　骑鲸却下大荒来天风乱吹慨念故人非是漫尘埃城阙
鹧鸪天【客里逢春】
客路那知岁序移忽惊春到小桃枝天涯海角悲凉地记得当年全盛时　花弄影月流辉水晶宫殿五云飞分明一觉华胥梦回首东风泪满衣
望海潮【八月十五日钱塘观潮】
双峰遥促回澜奔注茫茫溅雨飞沙霜凛戈风生阵马如闻万齐挝儿戏笑夫差漫水犀强弩一战鱼虾依旧t龙怒卷银汉下天涯　雷驱电帜雄夸似云垂鹏背雪喷鲸牙须臾变灭天容水色琼田万顷无瑕俗眼但惊嗟试望中彷佛三岛烟霞旧隐依然几时归去泛灵槎
河传【秋夜旅怀】
秋光向晚叹游坐见年华将换一纸素书拟托南来征e柰雪深天更远　东窗皓月今宵满浅酒芳樽暂倩嫦娥伴应念夜长旅枕孤衾不暖便莫教清影转
浪淘沙【九日会饮分得e】
霜露日凄凉北e南翔惊风吹起不成行吊影沧浪何限恨日暮天长　为尔惜流光还是重阳故人何处舣危樯寄我相思千点泪真过潇湘
浣溪沙【送邢子友】
惜别怀归老不禁一年春~柳日下长安何处是碧云深　已恨梅花\远信休传桃叶怨遗音一醉东风分手去两惊心
贺圣朝【丙辰岁生日作】
花光烛影春容媚香生和气纷纷儿女拜翁前劝犀樽金醴【家酿名出真诰】　凌烟图画王侯富贵非翁雅意愿翁早早乞身归对青山沉醉
西江月【福唐别故人】
世态浮云易变时光飞箭难留五年重见海东头只有交情似旧　未尽别来深意难堪老去离愁青山迢水悠悠明日扁舟病酒
洞仙歌
空山雨过月色浮新酿把盏无人共心赏漫悲吟独自捻断霜须还就寝秋入孤衾渐爽　可怜窗外竹不怕西风一夜潇潇弄E响柰此九槌ν蝓清愁何处邈如天纵陇水秦云阻归音便不许时间梦中寻访
琴调相思令【思归词】
归去来归去来昨夜东风吹梦回家山安在哉　酒一杯复一杯拟愁怀待酒开愁多q九回
[集部,别集类,南宋建炎至德佑,忠正德文集]

[book_title]卷七
钦定四库全书
忠正德文集卷七　　　　　宋　赵鼎　撰建炎笔h
建炎三年已酉岁
正月车驾在维扬是月末金人侵宿泗前一月已有南侵之报遣苗傅以所部兵扈卫隆佑太后往杭州二月车驾在维扬　初一日急奏至朝廷不以为然上独忧之是日遣刘正彦以所部兵从皇子六宫往杭州是出门　初二日皇子六宫渡江　初三日上御殿执政奏事未退御前所遣探事小黄门驰骑告急上即日出门渡江幸浙西　十二日车驾至杭　二十二日某买舟泛钱塘江之衢是月中书侍郎朱胜非拜右仆射翰林学士叶梦得除尚书左丞御史中丞张除尚书右丞宰相黄潜善汪伯彦并罢
三月车驾在杭是月初叶梦得罢　初五日m傅刘正彦杀签书枢密院王渊诛宦者遂成明受之祸是日某至衢泊舟门外浮石渡　初七日是夜明受赦过　初十日尚书省子二月某日奉圣旨赵某召赴都堂审察仍令合门引见上殿初车驾至杭百官至者十无一二有旨都司侍从各荐二人右司员外郎黄⒁阅秤诏　十一日尚书省子催赴行在所　二十八日发衢州趋行在所
四月车驾在杭州　初二日上复辟隆佑太后垂帘同听政m傅刘正彦皆建节赐誓书怀渚┪髦浦檬官绿岜而去是日某至杭州门外且闻勤王兵至乃入门　初三日苗傅刘正彦引兵拒韩世忠於临平山下世忠死战二贼大败是拔寨而遁　初四日韩世忠刘光世张俊入见是日隆佑太后卷帘　初五日知枢密院事张浚签书枢密院事吕颐浩至　初六日宣制吕颐浩拜右仆射初车驾渡江命颐浩签书密院充沿江制置使控扼大江又命中书侍郎朱胜非礼部侍郎张浚留平江控扼海道胜非寻入相浚独留洎明受之变浚与统制官张俊密计勤王议既定以书招颐浩刘光世既而韩世忠自淮扬至遂举勤王之师先是浚遣进士冯N间道入杭贻书执政且诘二贼以明受之事请以上为皇太弟总兵北伐皇子为皇太侄监国二贼始惧乃命浚知枢密院事趣令还阙供职浚不至二贼请以兵诛浚隆佑难之遂谪浚散官安置浚不奉命至是乃命颐浩作相浚仍旧知枢密院寻以翰林学士李邴参知政事御史中丞郑壳签书枢密院冯N者前此既预返正之议自白衣一命奉议郎工部员外郎仍赐绯鱼　十三日某奉恩除司朐蓖饫伞∈九日车驾幸建康发杭州百司扈从齐发遂遣韩世忠追捕苗傅刘正彦是月末又以翰林学士滕康同签书枢密院五月初一日车驾至无锡　初三日车驾至镇江某始供职百司水陆从便　初十日某至建康前一日车驾已至以保宁寺为行宫　十五日真州报知枢密事张浚为高邮贼薛庆拘留浚自镇江径渡往彼抚谕庆欲邀厚赏故胁留之三日乃以兵卫之而出上初闻忧甚遣统制官王籼岜往平其事羰级山浚已归矣十八日浚归初得真州报有旨罢知枢密院既归仍旧六月车驾在建康　初一日对先是以黄⒓龅弥忌系钫趴Ｖ梁加旨龆灾潦且岳晒俪醭合是三者对于行宫　初三日有旨以久雨多寒召郎官以上赴都堂条具时政阙失可以弭天变收人心召和气者是日韩世忠生致苗刘二贼献於行在并伏法　十五日浚进呈入蜀官属上独留某欲除言事官是日有旨赵某令上殿奏事先是浚被命充川陕宣抚使议以某为主管机宜文字即始荐之意也　二十日某蒙恩除左司谏先有旨奏事未对间有是命
七月车驾在建康　初一日对自是以言事数对不复记　初七日某蒙恩除殿中侍御史是月皇子薨签书枢密院郑＾办段徊沃政事李邴罢资政殿学士王T除参知政事兵部尚书周望同签书枢密院
八月车驾在建康　十三日执政率百官辞太后於内东门先是有旨以百司闲慢细务常程注授之类并从太后之洪州谓之从卫三省枢密院签书枢密院滕康除资政殿学士主行其事吏部尚书刘珏除资政殿学士副之恩数并同二府
闰八月车驾在建康　初一日有旨召百官赴都堂议e幸岳鄂吴越利害始张浚入蜀议定幸岳鄂庶几声援相接至是议者多以吴越为便遂改前议　十三日宣制右仆射吕颐浩迁左仆射知枢密院事杜充拜右仆射充自在京留守除知枢密院召还上以委寄之重恐其意未满遂拜相　十四日执政率百官迎太庙神主於清凉寺　十六日天宁观辞太庙神御是日有诏以二十六日幸浙西留右仆射充镇守建康刘光世屯太平州韩世忠屯镇江王敉统Ｖ莶⑻充节制是时刘韩各提重兵畏充严峻论说纷纷已而光世移屯江州世忠移江阴常州境上由是充所统者王艏捌渚刹壳陈淬岳飞数头项而已　二十日御史中丞范宗尹到台供职　二十一日降旨百司及六曹都司检正以二十二日先发至平江侍从台谏以二十三日先发至镇江以俟　二十三日某登舟解缆是夜宿靖安港中　二十八日车驾至镇江
九月车驾在镇江　初一日上不御殿百司守局以司天奏当日蚀也是日某先发宿冷口　初二日车驾发镇江　初六日车驾至平江　十一日御殿百官始朝谒中司对因及某自司谏除殿中之误上曰吕颐浩多历外官不详典故　十二日某蒙恩除侍御史　二十五日降旨幸越　二十八日百司侍从先发是月翰林学士张守除同签书枢密院事
十月车驾在平江　初一日台谏发大雨不可行次日出门　初四日车驾发平江以同签书枢密院周望充浙西宣抚使置司平江留兵数项委以控制　初十日车驾至杭　十五日车驾渡钱塘江幸越　十七日某渡钱塘出陆宿西兴待舟不至
十一月车驾在越　初三日冬至是日颁巡幸赦　初六日报潭州军变　十四日报金人游骑至和州又一项由陈蔡趋蕲黄　十六日报金人已渡大江至兴国军是日有旨召从官赴都堂议　十九日出城奉迎万薰凵裼即真宗皇帝章惠皇后及温成皇后也步军闾妥跃┦Ψ钣至　二十一日对始至榻前上即谓某曰隆佑太后此月初九日已离洪之?州矣　二十二日给事中汪藻中书舍人李正民献议请车驾幸平江迎敌缓急登海舟以避从之　二十三日黄バ艺阄饔敌诏士民读之有流涕者　二十五日车驾进发从官从後节次赴行在是夜四更得报金人犯广德车驾复哂侄懦渥喽十日大战江上王舨还Z应是致军败　二十六日车驾还越是夜范宗尹除参知政事二十八日有旨巡幸四明是日雨大作车驾出门驻
城外某同台谏泊曹娥堰下　二十九日御舟过曹娥堰舟船拥并留三日不能前遂出陆
十二月初一日车驾在余姚路中　初四日车驾至明州　初九日参知至都堂问边报凌晨闻卫士作m中军统制辛永宗以兵入卫少顷即定先是遣监察御史林之平使闽广发船运至是米舟百只至?朝廷以为天赐此便兼闻敌骑已犯建昌且遣人传檄邵武遂有乘桴之计即下令每舟一只载卫士六十人人不得过两口渠辈相谓曰我有父母或曰我有二子不知所以去留诉於皇城司内侍陈宥宥率\人同禀於朝是日宰执入奏事至殿门宥迎诸公言之卫士立砌下人既\陈诉纷纷稍出不逊语间有斥骂者殿帅李质挺身当立止遏之诸公趋入殿门遂止事出一时非本谋为乱也　初十日某蒙恩除御史中丞日下供职　十二日诛亲从四人为首者余皆分隶诸军明日又诛数人於是除衡门外卫士尽废　十四日报杭州守贰而下皆遁敌骑至城下城中不知　十五日雨大作先是某上言车驾仓皇迁避至明已近旬日未曾御殿何以慰安中外乞依常礼见百官卫士以解危疑之心有旨十五日御殿依例望拜二帝至是百官班未入闻杭州之报上擐甲坐小殿排办出城士大夫去者有风涛之患留者有兵火之虞相别殿门外皆面无人色是日上登舟十六日御舟乘早潮发至定海　十七日有旨差某
同汪藻留明州商量军事前一日得报敌遣人使入明州界不欲令至行在遂遣宗尹复咚拿饔接之因令宗尹尽护诸将且应报诸路文字宗尹请某同行及欲汪掌制撰文字也　十八日咧壑撩鞣钍孤伸来自金军云七月同崔纵过河北纵被留伸随军前来初渡江杜充战不利差人下子议事意欲投降者既至建康充领兵而遁所遣使即破和州所得归朝官程晖非其国人也与宗尹商量既非专使恐不必见遂不复见之伸所携国书语极不逊　二十日闻郭仲荀退遁嵊县先是车驾发越州以仲荀充浙东宣抚副使张俊充浙东制置使俊既勾甙罩剖垢匆岳钰为之仲荀遂退师是日李迨奏仲荀所遣钱塘江把隘兵二千余人焚o萧山而去又信州报敌破抚州掳知州王仲山归洪州需金银来赎乃以仲山之子为抚y使之括取抚州之物杜充所遣属官直徽猷阁陈起宗至云金人昨在太平州界夹沙渡对岸下寨我为备甚严敌时以一二小舟渡江近岸即杀退之或沉其舟一日正昼对江拽阵而去五军旗帜一一可数把隘兵相贺云敌退矣不知其绐也是夜用数十舟载马百余匹横江直渡支备不及因致溃散其余敌骑皆浮而济以江水极浅故也充欲领\归行在今既路阻不能归矣是颐浩与宗尹书云杜在真州甚的又得信州报敌犯吉州境知州杨渊而下弃城而去　二十二日报敌骑於十八日已时过钱塘江在鱼浦至十九日骑渡~不知其数是日得旨发复登舟　二十三日至定海大风浪舟反侧不定凡三日方止　二十六日出江口泛海洋趋昌国而去泊一山下得富直柔报云李邺报贼使人招降越州恐直趋四明已定二十七日之天台矣二十七日早至昌国同宗尹入见舟中是日食时御舟发昌国先是告报每闻御舟笛响即诸舟起碇而发御舟以红丝缨为号余各以一字如参政即以参字枢密即以枢字之类书之黄旗之上分舟尾　二十八日风不顺舟人云每岁尽海上即数日南风谓之送年风建炎四年庚戌岁
正月初一日车驾在海道　初二日御舟早发过石佛洋　初三日御舟入台州港口章安镇　初四日同户部侍郎叶份中书舍人李正民綦礼太常少卿陈戬及谏议大夫富直柔同对舟中问圣体是时扈从泛海者执政之外止此六人而已吏部侍郎郑望之给事中汪藻皆未到　初六日台州报敌犯四明　初七日张俊人至云十二月二十日敌至明州十五里桥俊发兵拒之战不利正月初二日遂至城下俊大开城门遣精兵用长枪突出血战杀近千人得带G首领二级是夜敌焚寨而遁俊恐敌济师乞退归行在且以二级来献初十日闻俊已引军趋台州是日闻越守李邺投拜
又闻韩世忠奏乞留青龙镇以待邀击　十三日有旨以知明州刘宏道充浙东安抚使张思正充招抚使欲其缓急得以自如也是日闻周望劾奏秀州太守程俱擅离任所先是某上言俱文士恐不可当繁剧遂易处州既而有佑之者其事遂寝至敌犯余杭朝廷乃令押米纲离州望劾之云朝廷私此一人遂失亿兆之心士论是之　十五日张俊至於是扈卫军稍振先是同宰执会食金鳌山寺宗尹私谓某曰近日诸将姚端等进见太数锡赉极厚国用窘甚见上幸一言也某归草奏徐思之恐亦有说後乃闻上以明州卫士纷扰尽废禁卫独中军辛永宗有兵数千而姚端即御营使颐浩之亲兵将其\独盛所以优其礼遇以明受为戒也　十六日报敌以十三日入四明又见茶司备到仲山公文称金人已於十二月二十间离洪州杀城中老小七万余人由袁之潭矣　十七日报吉州太和县村民收得嘉国惠徽朱夫人先是刘珏滕康有奏待罪云除太后贤妃周夫人莫夫人外其余舟船并未到　十九日御舟发章安夜泊松门　二十一日御舟入温州港　二十二日御舟泊管市　二十三日御舟在管头中书舍人李正民充隆佑太后问安使兼两浙等路抚谕洪州御史台备申使臣尹希申初黄州关报金人侵犯从卫三省移赴?州至吉州太和县统制杨惟忠後军作乱次日前军作乱一行老小并内人被敌杀害者甚\台吏蓝衍等十余人皆未到来人云兵乱时太后贤妃用村夫荷轿更无一人扈卫者及h到?州三省关牒探报抚州王仲山投拜用天会年号下属邑取金银牛马等　二十五日对乞收海舟及谕韩世忠分兵应援因论及洪州之扰上曰太后仅以身免乘舆服御之物一皆弃尽宫人遗失一百六十余人又曰已退黜滕康刘珏差李呗益替此二人矣奏事毕将退上乃曰今日方欲召卿相见即今天下事有二敌退後如何万一不退如何措置卿可条具奏来是日闻金人明州杀戮甚酷台州一空守臣遁入罗汉洞是日御舟移泊乐湾避管头台州之路　二十六日驾幸水陆寺至是侍从省官稍集班列差盛
二月车驾在温州港　初一日御舟移泊温州江心寺下因赐名龙翔寺有小轩东向赐名浴日皆御书题额是日押米纲使臣苏童至云过越时李邺已拜金人以其家属先过钱塘矣　初五日对於江心寺　初六日闻敌犯昌国敌舟欲相袭为张公裕以大舶冲散复呙髦菀庸裕提领海舟者也　初九日昭怀忌行香罢游天庆宫登融成洞天福地天庆即道士林灵素受业之地　初十日吕颐浩在假以荧惑犯紫微垣侵相位奏乞解机务　十二日宣押颐浩入奏事如故是日闻明州兵退　十七日车驾幸温州城驻跸州治某迁入州中陈氏之居　二十一日对再荐吴表臣初至温对江心寺即荐温人吴表臣林季仲以补察官之阙季仲奉其母避地山中未至表臣先对至是再言之上极喜曰自渡江阅三吴士大夫多矣未尝见此人物如素宦於朝者卿可谓知人矣是日批出除监察御史日下供职前此知真州向子胙宰蚶胝嬷菥≡乇局萁鸩过江遂为韩世忠兵所o且言杜充已降金人而去麾下官员多有走哒咧潦巧衔侥吃蛔晕哦懦渲报不食者累日非朝廷美事也上又曰非颁赦喏悄骋蚵凼赦之弊上曰以四方号令不通不得不尔　二十四日同直柔对弹杜充且奏陈乞先罢相後得投降的耗当别议罪是日降德音返都吴会赦文之前题印标目云返都吴会之诏议者皆为太遽以未知吴中消息也三月车驾在温州　初四日有旨以初十日车驾进发某力言其未可　初六日有旨未行展至月半　初九日对论诸所获生口内契丹并燕蓟及诸路签军皆不可杀上曰正与吾意合　十二日浙西人皆至云平江失守一使臣即周望之部曲也言敌骑二月二十四日至城下周望汤东野即日引\遁去二十五日金人突入更无一人拒I者焚烧杀戮殆尽初苏人恃宣司以为安敌至欲遁而舟船悉为军兵掳去故无一人得脱又闻敌以十二月十六日破杭始入城杀人少顷而止子女玉帛取尽乃以二月初七日下令洗城自州门杀人而四隅发火十四日始离杭火十余日方罢是日又闻知秀州程俱为宣司所囚初杭州既破敌使人移檄俱降俱不能决曰小邦不敢专辄即解赴宣司又虑见袭即遁出州外村落间一职官权州遣吏追俱复咄幸匝好浊縻谘拔宣司勾捉而去几为所斩已而放出之乃劾於朝也　十四日降旨移跸越州　十八日车驾诣天庆宫朝拜九庙执政从官扈从自渡江至是始有此礼驾叩侵邸∈九日御舟发温州着浅行数里而止　二十日御舟至管头　二十一日御舟至海门二十二日海雾四合少进不行　二十三日风顺诸
船直抵章安舟行前後不相见是夜御舟不至执政船入港复叨余官皆不知但闻喝探人歌唱之声谓御舟在前然喝探人亦复不知御舟之未至也翌日率台谏仓皇咧壑粮劭谟见御舟之至即二十四日也云至松门着浅舟侧几覆泊章安三日　二十七日御舟发章安　二十八日御舟泊慈济院下　二十九日御舟入明州港定海县
四月初一日车驾在定海县　初二日御舟至明州同直柔对舟中以台谏在章安入奏乞同对问圣体至是指挥始下殿中沈与求司谏黎确寻舟不见　初四日御舟至余姚海舶不能进遂易小舟仍许侍从百司从便先发自入定海所过焚烧殆尽死葡嗾斫迥持撩髀圩嘁擞幸杂判糁上览奏恻然动念故有免商税及租役之诏仍支钱数万以济贫民留余姚一日以诸司易舟也　十一日车驾至越是月左仆射吕颐浩罢後一月某蒙恩除端明殿学士签书枢密院事是年十月初以议辛企宗建节不合眷意稍替由是间言得入初降出企宗论功子皆无实状余谓诸公曰企宗正任承宣不知何以酬之意在节旄乎范觉民叹曰此则不可当优与军职耳
绍兴二年壬子岁
十月除知平江时吕颐浩再相两辞不获道改知建康充江东安抚大使
十一月过行阙初对上玉色怡然顾劳甚至余进曰建康残破之余又宣督两司屯驻大军皆招收t寇上下忧疑在今?为艰难之地臣之此行或因庙堂进拟则臣断不敢往敢以死请万一出於宸断臣一不复辞也上曰江东阙帅朕晓夕思之无以过卿者实出朕意也卿到官有奏陈事朕当自主之余顿首谢

[book_title]卷八
钦定四库全书
忠正德文集卷八　　　　　宋　赵鼎　撰丙辰笔h
绍兴六年丙辰岁
八月某日下诏巡幸沿江先是诸路探报金与贼合谋今秋复有南侵之意且以调发大兵屯驻淮上上欲前期顺动免缓急仓卒之患议以秦桧孟庾充留守寻除桧万薰凼钩淞羰剽滋峋脔啡观同留守以知临安府梁汝嘉充巡幸随军都转运使百司并留临安常程行遣听留司与决所不可决者申行在所先差兵部尚书刘大中翰林学士朱震翰林侍读学士范冲工部侍郎赵霈中书舍人陈与义董k权户部侍郎王俣起居郎张焘侍御史周秘左司谏陈公辅右司谏王缙左司郎中耿自求右司员外郎徐林检详王f太常少卿林季仲吏部员外郎黄次山郑士彦户部员外郎周聿比部员外郎薛徽言太常博士黄积厚扈从祠部郎官熊彦诗司肜晒偻趿即婷厥槭≌字朱敦儒以督府属官从行而解潜以马军司兼权殿前司公事刘W权提举宿卫亲兵同总护卫之职行营中护右军统制巨师古以所部充前军赵密充中军马军司兵马【原本阙名】充後军以侍御史周秘御舟前弹压监察御史赵涣御舟後弹压
九月初一日车驾发临安是日先诣上天竺烧香为二圣祈福执政从官扈从建国乘马行於辇後回幸下天竺进膳宰执赐素食驾至灵隐北山云起雷震微雨作少顷即止薄晚还城登舟泊城外北郭税亭下迫暮雷电大作是日驾过中竺有卒执黄旗道左即岳侯却敌虢州寄治卢氏县捷奏也至上竺黄旗进入岳遣将王贵郝政董先引兵破之获粮十五万斛　初二日发北郭亭晚泊临平镇奏事舟中方论奏岳飞之捷上顾谓右揆浚曰岳捷固可喜但淮上诸将各据要害虽为必守之计然兵家不虑胜唯虑败耳万一小有蹉跌不知後段如何复顾某曰卿等更熟虑某等奉命而退是日微雨终日夜大风雨止北风舟行稍缓　初三日发临平晚过长安闸德远仲古见访小饮阅王存吴进人马存进沂中将部兵二千还临安听留司使唤进勇於战常对御骑射上称善曰一好汉进闻知刺好汉吴进四字作褶心每阅兵即披之示\夜泊崇德县令赵涣之对舟中上巡幸所过必延见守令省风俗问民疾苦也初四日发崇德晚泊皂林风稍止两浙漕臣张澄
子以御舟比旧稍高所过桥梁多碍时暂拆去利害甚小准平江府水门亦当少拆驻跸城所系恐不应轻毁其子进入得旨水门外进辇入城更不拆门　初五日发皂林店晚泊秀州奏事河亭因及岳飞两捷俘获之物上曰兵家不无缘饰此不足道卿等因通书飞幕属叩问子细非为核实有吝赏典但欲知事宜形势措画之方耳浚奏曰飞之措置甚大今既至伊洛间如河阳太行一带山寨必有通耗者自梁青之来常有往来之人其意甚坚确青怀卫间人尝聚\依太行数出扰磁相间金人颇患之今年春并兵力攻青以精骑数百突出渡河由襄汉来归岳侯两河人呼为梁小哥某奏曰河东山寨如韦诠忠辈今虽屈力就招然未尝下山队伍器甲如旧据险自保耕种自如唯不出兵耳金人亦无如之何但縻之而已一旦王师渡河此曹必为我用上曰斯民不忘祖宗恩德如此吾料之非金人所能有某等同奏曰愿陛下进德修业孜孜经营此念常如今日臣等愿竭驽钝佐万一进呈周秘奏状以解潜刘W各引无旗号舟船入禁围且妄申朝廷去御舟五十里远得旨潜W各罚铜八斤德远仲古过舟中小饮得洙辈书报初四日已发舟出门将往德清也初六日发秀州天色晴和晚泊平望进呈漕司按崇德令赵涣之罪状先是言者论其排办奉迎车驾事多骚扰下有司体访虽不如言者之甚亦不为无罪得旨先降一官令漕司取勘上曰涣之昨日奏对问以民间疾苦曰无问以户口登耗租赋多寡亦不能对方今多事民间岂无疾苦可言而涣之乃云朝廷仁政恤民颇安业此z谀之言也为令若此将安用之夜得洙辈书初七日登平望是日岳飞捷奏至遣偏将收复商州
且乞催已差知商州邵隆速来之任隆解之安邑人敌犯河解隆与其兄纠率乡民屡与敌战兄为敌获大骂而死隆收残\转战入蜀隶吴d麾下数立功且遣人赴阙陈奏商州要害之地不可不力取得商则可以经营关中寻命知商州俾与金守郭浩经营收复今则岳飞先得之矣浩成之子成关西之名将也顷岁夏人犯平夏城泾原帅章P命成守之被围半月余攻之甚力卒不能破初急报至哲庙颇以为忧而P每奏平夏决保无虞乞少圣虑敌退P遂召还哲宗问以城守方略P曰初无他术但如郭成辈皆一路精选俾守一城知其可保也P浙人起诸生及作帅颇有可称种师道师中皆出其幕府又尝荐师道於哲宗云师道拙讷如不能言及与之从容论议动中机会他日必为朝廷名将帅靖康初师道入枢府渊圣尝问曰在小官时颇有见知者否师道以P荐章进入渊圣叹P知人以其二孙茂荩并为寺监丞晚泊吴江县张俊遣其属史愿韩世忠遣其属张来禀议愿言俊营盱眙寨工料甚大今始及半月役战士二万俊时亲负土以率将士且乞应副楼橹并发江东西壮城兵以助役也　初八日发吴江午至平江府换小舟入门从梁汝嘉所请也泊姑苏馆进辇入行宫驻跸以府治为行宫以提刑司为三省密院以签判厅为左相府第以提举茶司为右相府第以检法厅为签书府第晚得湖北提刑赵伯牛破雷德通寨捷报德通德进之弟德进据险久为湖北之患自杨么之败其势稍弱遂为部将所杀以其\归德通犹自保一寨不肯就招至是始破知鼎州张{与伯牛同谋也　初九日後殿奏事上曰数日泊舟之後卿等或不奏事即与诸将理会军器想不如法但为美观全不适用可进甲叶数百副当为指教穿联并其旗号等悉为整顿别作一队卿等试观或可用即以此行之诸军也及言韩世忠入觐犒设激赏之物宜依例备之恐不久留某进曰世忠来日恐到当便入对世忠必有所请如钱粮军马之类陛下但谕令与臣等商量惟是措置防托恐世忠向臣等不欲尽言如陛下曲折询访必自有说臣窃谓世忠既城楚与高邮地利甚便今张俊又屯盱眙控制天长扬州一带敌决不敢犯则世忠一军包裹在内最为安稳但自濠以西并刘光世地分光世孤军万一重兵侵犯韩张两人能为出师牵制否不然徒为自守之计朝廷何赖上以为然是日诸处探报皆云刘麟自往河北乞兵回比又遣官再往矣　初十日诣天宁寺开启行香得收复顺州捷奏顺州昔之伊阳县也县有弓手翟兴勇於捕寇弟进尤为骁邑人号为小翟以获寇补官後任熙河将会熙帅刘法出兵总安城深入敌境为人所误置寨不得地敌自四山下逼日且暮举军溃乱失法所在诸将逃死不暇而进独策马大呼冲犯敌围来往再三求法不获时法已堕崖死矣进由是知名靖康初金人犯伊洛进时为京西将河南尹王襄远遁进以洛兵保伊阳自固洛之士民避难者多依之进死兄兴代之兄弟相继累岁一方寇盗为之蜗⒐袒ち昵尬有功焉刘豫僭逆数遣兵攻之兴介处一隅与朝廷隔~寡援粮乏退保太和镇兴死其子琮代之数遣人间道告於朝廷求兵粮为助而地远不能及也琮势益弱遂以余\归襄阳依李横由是伊阳太和一带险要尽弃之敌境矣岳飞至襄阳遣将王贵直捣卢氏据之乃分兵西取商州东由栾川县西碧潭太和镇以取伊阳也伊阳去洛才百余里是日韩世忠入门晚赴内殿入见　十一日进呈江西安抚大使李纲奏以车驾时巡乞扈从降诏不允奏事已上曰世忠之来当有锡赉上起离御座引宰执就观所赐之物凡十合如绣珍珠蹙领战袍马价珠头巾G玉腰绦回纹刀皆奇物并丝樗蒲衣着数十匹金酒器四百余两名马鞍[等某等进曰陛下待遇诸将如此之厚圣意岂徒然哉上曰禁中所有物别无用处止备激赏将士耳晚世忠到堂谢赐物微有酒色云上以所赐金器酌之十余不敢辞也并其随行背嵬使臣等皆被酒上各赐束带并十两金一只因赐之酒而世忠之侄秉义郎彦仰面授合门祗候以其新自~延远归也世忠叙谢再三徐曰世忠寒贱人也合受冻饿今乃蒙被厚恩如此自顾此身未知死所也　十二日後殿常朝自上即位以来止御後殿更不行前殿之礼以二圣未还意有所避也留身奏世忠之来计当奏陈边事方略上曰世忠无他语但云欲与宰执议定乞与宰执同对卿与更子细诘问如何也某曰世忠之意不欲张俊筑城便欲令向前勾引金人近前我得地利合军一击便见得失今日得城明日得县无益也窃恐劳役之久别有事生耳臣之愚见若初议遣俊等渡江径之淮北或攻宿或取徐得则进否则退归出入不常使敌罔测是亦一策不如止屯淮上初云筑山寨亦复不知修城工役如此之大臣深恐城未及就敌已有动息欲守则无地可归欲战则不保必胜臣已尝与张浚等商量若只筑一小堡可屯万人选精守之o寨腰截断粮道等皆可为之大军依旧坐据长江之险敌既不能遽渡则不无回顾之虑如此似为稳当上以为然乃曰浚意如何某曰浚初有商量之意徐徐议论但以岳飞牵制於後敌若抽兵稍回山东空缺则世忠必再为淮徐之举敌且自救不暇安能窥吾淮甸使俊筑一坚城池屯军淮上临宿亳敌且疲於奔命此恢复之端也浚此策甚善但臣之所虑今冬防托数月之事俟来春更筑一堡不失为此计耳自古用兵变化不同初无定论然先议守而後论战乃保万全也上然之是晚同右揆西枢谒韩世忠就其後圃置酒七行世忠之圃即章子厚园池昔苏子美之沧浪亭也子厚在相位日营葺所费不赀罢相即迁责未尝安享洎放还寄居严之乌龙山寺子弟辈悉遣归乡干置生事死之日无一人在侧t妾方分争金帛停尸数日无人顾藉鼠食其一指衢僧法空亲见之坐间右揆屡叩世忠进取方略世忠终不尽言但云与相公屡言之而其意不过欲令张俊先为一着渠欲乘隙而动即易为功也但恐俊等揣知其意不肯合谋耳金字递备坐探报檄岳飞明远斥堠择利进退以世忠言近探者自河北回言龙虎军由李固渡过河凡渡四昼夜精兵三万余人内分骑兵一万之京西以应岳飞也　十三日进呈已降指挥依四年例燕犒诸军将佐检正张宗元上殿遣诣建康太平抚劳刘光世张俊两军老小仍将在寨人点检整顿结成队伍晚得岳飞收复西京长水县捷报仍云已收兵复回鄂州以粮不继也　十四日进呈右司谏王缙奏状乞罢平江府营造恐妨农时也从之批旨韩世忠非晚朝辞可特赐御筵差入内内侍省都知黄冕押伴令平江府排办议十七日就韩後圃山堂随行属官总制提举官预坐使臣等别坐酒五行西枢云种夷叔靖康初被旨巡河朝辞日赐宴所居蔡氏之第吏部侍郎王时雍押伴属官预坐右相云诸处探报淮阳军等处往往抽回人马归京师以备岳兵韩侯亦云韩晚到堂因话及京城被围之事当时南壁正金人所攻之处而以卢襄李擢当之韩亦慨然叹息也　十五日望拜二圣已奏事进呈信州奏以车驾巡幸进银万两上曰此物得之何处傥府库有余自当献之朝廷或取於民则不可也更当询问果取於民便当退还某等奏曰陛下恤民如此朝廷约束甚严方州必不敢尔韩世忠辞免赐御筵有旨不允降诏　十六日批旨诸军押燕官杨沂中张俊军差淮南提点张成宪韩世忠军差扬州守臣李易刘光世军差江东漕臣向子N先是降旨宴犒诸军并依绍兴四年例晚中使赐除湿丸数十斤付密院以备给赐士卒先是赵密巨师古两军自杭护卫至此多病重i之疾一日宰执奏知上出禁中方命御药院修合且遣中使押御医亲至军营人人看候分给之服之皆看似溆嗾咭灿忠云浞酱湍吃啤∈七日进呈岳飞乞终制某等先议定奏禀以飞累有陈请亦屡降指挥而其请不已欲上亲笔批回子上曰惟宰执有此礼他人不可卿等可作书但云得旨封回可也退而右揆以书封去是日刘光世奏敌添兵戍陈蔡间而刘豫亦於颍昌积谷甚富恐有侵犯之意密院刻择官申中和言太白已过左执法以晦不见先是占星者言九月初三夜太白由黄道微高入太微垣犯右执法
丁已笔h
绍兴七年丁已岁
九月自绍兴被召是月十六日入建康对於便殿叙志已上曰卿人望所归岂应久外某辞以今日规模与臣所见不同上曰将来别作措置　十七日宣制授左仆射　十八日留身奏事上问防秋大计某曰淮西虽空缺当以壮根本为先务又问去留如何某曰其来太遽既已失之其去不可复尔也臣前日奏陈固已悉之今国威少挫兵势亦弱若遽自退缩即益弱矣却须勉自振励为不可动e之势尚少坚士心不至委靡上深以为然且曰初闻淮西之报未尝辄动执政奏事皆惶恐失措反为安慰之某曰正须如此见诸将尤须安靖使之罔测不然益增其骄蹇之心谓朝廷莫敢谁何矣仍以控制之事专责之二将曰光世之兵不为用我之所赖唯汝二人彼必感陛下倚任之重且不敢以朝廷为弱也前此大臣曾以此启沃否上曰彼皆仓皇无地措足何暇及此自入见每留身奏事上必盛怒言德远之过余每随事开解
十月初余因奏曰自淮西之变军民不见朝廷有所措置欲降一手诏慰安之上曰朕思之久矣当以罪已之意播告天下以朕任用之非其人也俟行遣张浚了降诏余曰浚已落职上曰浚误朕极多理宜远窜余又曰浚母老且有勤王大功陛下安忍使之母子不相保上曰勤王固已赏之为宰相矣功自功过自过不相掩也初七日夜内降周秘石公揆李谊弹章後批张浚谪
授散官安置岭表中书旧例凡御书批出文字多在暮夜不问早晚即时行出至是余封起未即施行明日榻前解救开陈再三上意终不解余乃曰浚所犯不过公罪上曰是何公罪误国如此私罪有余又奏曰前日赵令衿之言外颇传播谓浚之出皆诸将之意今又行遣如此之重外间益疑矣上曰安有此理若宰相出入出於诸将即唐末五代衰乱之风今幸未至於此余又曰虽非诸将之言今谪浚如此亦足少快诸将之意上曰此不恤也余又曰向来浚母未出蜀时陛下特遣中使宣谕勿遣今乃使之为万里之别生死固未可知岂不伤陛下孝治之意上意少解乃曰与岭外善地可也余曰湖南永州等处与岭外何异但且名目不谓之过岭也上曰可散官安置永州余又曰若令分司便是致仕上曰且更商量来日再将上余又留身再三恳奏拜於榻前上曰浚平日兄事卿卿一旦去国浚所以挤陷卿者无所不至今浚得罪天下卿乃极力营救卿贤於浚远矣然今日作坏得如此使朕极难处置卿亦难做余曰此则天下共知虽为国家无穷之患原其初不过措置失当而已偶因措置失当遂投岭峤之外臣恐後来者以浚为戒不复以身任责矣上意乃解於是分司之议始定　初九日降旨张浚责授左朝请郎秘书少监分司南京永州居住　二十五日谢大礼加恩不奏事退答衢州诸书先是士大夫相知者责余作相u月未见有所施设余答之云今日之事有如至虚极弱久病之人再有所伤元气大耗自非缓缓温养之必致颠覆方此危g之际唯有安靖不生~坐以镇之若欲大作措置焕然一新此起死之术也非老拙所能且张德远非不欲有为而其咳绱瞬涣苛χ过亦足为戒矣一日上曰令张俊尽以舟师分布控扼然後引兵渡江余曰淮西寂然无事不须劳攘但外间议论便谓朝廷弃却淮西以兵家举措言之一军溃散却补一军分明是怕他却当一向勿顾不发一兵看彼如何未必敢动上以为然是月董k徽猷待制知严州先是k任中书舍人余罢政之十余日谏官陈公辅论二程之学恐惑乱天下於是下诏晓谕董权礼侍h黄下部吏欲镂板董曰少俟他无所云也郎官黄次山白台谏谓k沮格诏令侍御史周秘弹之k以殿撰出知衢州其後给事中胡世将举次山自代朝廷遂进拟修注上曰非告讦董k者邪此风不可长可与在外差遣当国意甚沮由是善类稍安次山遂除湖南提刑k至是始除次对一日奏禀来春去留之计请陛下更留圣虑将来回跸之後中外便谓朝廷无复恢复之意上曰张浚措置三年穷竭民力殚耗国用何尝得尺寸之地而坏却许多事功此等议论不足恤也余又曰昨日进呈刘麟以郦琼书送岳飞琼书云昨在合淝已闻大齐政事修明奉法向公人民安业今既到此目自见之投身棵合得其所贼为夸大之言不无缘饰然闻刑法极严整人亦畏惮官吏上下委无毫之扰上曰也是嗔他如此不得余乃曰陛下承二百年太平之後州县玩习相师成风吏强官弱民无赴诉若非严加刑法无由整肃又念祖宗以来纯以仁恕待天下所以享国长久欲~复兴虽朝廷法令时有更张至於祖宗仁恕之心则列圣相承未尝少变此乃陛下之家法也必不肯如彼所为加酷於天下为今日计欲富国唯有屯田欲息民唯有择郡守县令\多不能择监司则力有所不能及唯守臣得人则民自受赐上深以为然一日泛论时事因及国史上曰前日观朱墨本内用朱勾去者也是大冗余奏曰朱勾者最系美事皆蔡卞辈不喜之语亦以其不学故不知去取耳且如吴奎传载上神宗疏曰臣愿陛下为尧舜主不愿陛下为唐德宗猜忌之主卞等签则云所引狂悖今删去臣谓载之乃见神宗之圣盖主圣然後臣直也使唐魏徵王辈传中不载当时献替之言则後世亦安知太宗为纳谏之君上深以为然余又进曰使一部尽作谀词此岂美事古谓之不讳之朝者盖屡闻直声必甚盛故也帝王一代之典是非褒贬非子孙所敢为者所以使後代人君常怀儆惧之心不敢为非也此孔子作春秋之意也奸人常以春秋为鲁讳者大恶讳小恶必谨而书之不隐也所载吴奎之疏皆谠言正论人所难堪者神宗能容之是乃盛德事谓之大恶可乎何讳之有上曰卿所论甚正非他人可及也余又进曰臣去国半年余今者再见清光窃观圣意稍异於前日上曰不得不然寻常造膝之言每以孝悌之说相e撼其实绍述之谋也又同事者和之一词朝夕浸淫罔觉也如程颐之学每贬斥之以为不可用余曰秦桧莫为陛下说些正论上曰并无一言自卿去国在庭之臣不减其旧者唯朱震一人而已余又曰臣观为此谋者不过持中论以眩惑圣听以谓不可太分别当兼收并用庶几得人之路广大无遗臣窃以为不然取人之路虽广使君子小人并进亦何为治与其多得小人不若少得君子之为愈也大抵持中论者便是沮遏善类之术分别善恶唯恐不严稍似容则乘间透漏落其奸计使君子不容措足矣君子之於小人常存恕心小人之於君子不少恕也自古及今君子常纹小人常得志以此故也上又以为然进呈高世则乞不收使元帅府结局转两官恩例得旨依奏执政奏曰莫却别与些恩数否上曰只问他宣仁族属比之诸后家所得恩数如何可取会也次日降指挥令吏部检会宣仁后族属未推恩数申上意以宣仁之族惟世则近族宣仁升遐时恩数甚薄其家并无作使相者欲以此宠世则是日余留身奏曰世则恩数已降指挥令吏部检会此乃他日题目庶使人晓然知其本末不骇听闻然今年一年之间三除使相韦渊士?钱忱也方今天下事殊未济而戚里相继作使相公议谓何臣欲将世则除命少待来春上曰卿所虑极是非晚令世则辞去直待来夏未晚也　二十九日进呈已余因奏曰臣比自外郡被召迫於威命不敢固辞然区区之诚已尝缕缕陈奏今已冬深虽别无警报独不知来岁动静如何要自今日议定去留或可留即但当措置防守或以为不可留即宜从今徐作动计亦恐一两月间别有不测惊扰庶免缓急仓卒之患上曰来春去留未议但论来秋之计当如何余曰若车驾留此则来秋防守犹如今日或兹暂回临安即俟有警进临平江或复幸此亦可惟此两途别无他说大计既定其他琐细措置当E曲商量进呈秦曰车驾稍移近里似为安稳须使淮上略有措置及使诸将各思向前无退避之意则车驾庶几少安余曰臣在平江府时每与张浚议此亦屡奏闻止令诸军各分一万精兵控制淮上作一小堡为坚守之计万一敌至得则进攻否则退守或牵制或尾袭o寨抄掠昼夜扰之而我之大军悉屯江上彼虽甚安敢遽前此臣之鄙见也近自绍兴蒙被收召再尝以敷奏恐士大夫谓臣y为此说欲符合诸将之意不知陛下尚能记此否上曰卿固尝言之奏章现在当付中书卿与执政一观可也余又曰若陛下果欲暂回临安即复以建康为行宫守臣兼留守差内侍主管匙钥留亲事官备洒扫百司官府并付留司看管以备时巡一如两都故事为往来之计若金人举国来寇即举行甲寅年I御之策此又臣之鄙见也愿更询问参政张守而下当各尽已见子细商量张曰不过如赵某所论无可疑者但愿不轻动尔余进曰臣昨来所论正不欲轻动奏亦已具之矣臣初至此时人情极不安议论汹汹臣一切不顾坚忍静坐以待之今幸无事却须议定来春大计也诸人各有进说正不敢专主不动之议余又进曰臣之所说自去岁迄今止是如此更无枝蔓亦无改易上曰朕固知之莫暂回为便否顾诸人曰卿等以为何如议论定否诸人曰如此甚便上曰其余合措置事卿节次理会余曰今所先者诸军营寨便令计置及於镇江多备舟楫亦恐缓急放散百司要用也上曰此等事正宜办也议既定余又曰来春之计既定止是防秋万一有警报须是车驾前进一步庶几作将士万一少退则崩解不复支持便以今日之退为失策矣上曰自当如此上曰两河故地朕岂敢为意但使朕父子团集及得一朝陵寝朕之志愿足矣某奏曰陛下如常存此念上天眷佑必有悔祸之意上曰朕之此念寝食不忘也某又曰人君与臣庶不同苟一念志诚上天必须感格语及此圣怀感动恻然久之某又与西枢亦不任凄感也十一月初四日宣麻右相转左光禄大夫以进书也进呈吕本中乞宫观上曰本中诗极佳不减徐俯少时所作俯晚年学李白稍放肆矣胡纺报淮阳舟愈远向上往徐州去光世使臣下书言合淝之役麟既退走光世追之道遇伏兵发光世几为所得赖诸将力战王德之弟某人者死之夜二收兵光世负交椅者亦战死伤折亦\但未见其数右相奏光世得四百舟备朝廷使用又奏须俟张浚军回乃往镇江措置某留身奏曰数日来外间传言日中有黑子司天台曾奏否上曰有之前月二十九日见如一李子大两头尖今消欲尽矣其占干阳某奏曰臣涕诸家占书其说不一或云臣蔽君之明或云臣不掩君之恶令不见百姓恶君始有此变其余占候不一俱非吉兆日者人君之象恐非寻常灾变愿陛下更加明察恐皆臣等之罪无惜黜责以答天戒上曰干卿何事某奏曰恐惧修省更乞陛下留意　初五日进呈右相奏拟韩世忠与金帅并其属将书先是秦相奏言金属将乃主帅之俳裎磐潮在山东宜作书与金属将俾达於主帅责助贼豫为背天逆理之事何以为臣子之戒冀其休兵息民也上曰贼兵既退何用此为且留俟浚归议之某曰淮西既定士气方盛之时浚乃有息兵之意生民之幸也上曰如此则留下子当批付浚施行也某奏曰昨日得浚书云建康府入纳盐铁甚盛用兵之坎豢刹幻阋采显谎芈芳劝采碳址判睦赐某曰亦缘久不变法上曰法既可信自然悠久盖自渡江後来盐法岁变或至再变自绍兴四年冬立为对带法明年秋加以出剩立为分数许入纳不对带二法兼行二年不变入纳甚匀比之常行亦自增羡　二十一日右相西枢见访会食早晚余自淮西奏捷即累求去右相既归日治行计初议正初曲赦庐薰忮┧闹莶哦节开假便作礼数後商量止俟十二月初一日以日期既近俟颁赦已然後为之亦是防秋结局也盖十一月初上既见许故凡所入文字等悉已草下
十二月初一日本留身告上偶右相以密赐乞留身谢之余展作初二日是日留身恳告求去上语虽未允意亦许矣下殿更不批旨归私第食後入文字讫乃登舟少顷押入都堂治事复归舟中来旦再押同班及堂治事初三日也上曰朕於君臣之间无毫发不足细察之卿与张浚终难同立朝也朕当全尽进退礼数烦卿一往绍兴也某恳求宫观上不允既退押到堂放散人从依时上马不得般出　初四日同奏事留身面投子乞出再押到堂复归私第晚归舟中　初五日宣押同奏事至漏舍再入文字以脚疾有妨拜跪遂免起居再押到堂复归舟中右相西枢见过　初六日降诏不允初七日忌例不　初八日院　初九日降制朱
子发行词是日宣麻　初十日受告合门是晚批出赵某令朝辞上殿并正谢　十一日正谢　十二日朝辞上殿
[集部,别集类,南宋建炎至德佑,忠正德文集]

[book_title]卷九
钦定四库全书
忠正德文集卷九　　　　　宋　赵鼎　撰使指笔h
王伦等申禀将来到金国有问对事下项
一和议成若过有邀求合如何对　和议成若要岁币须量力应副缘兵火以来诸州例皆残破户口耗减难比已前全盛时除岁币外或有邀求应副不得过币银绢各不过二十五万匹两
一和议成许还土地却要逐州税赋合如何对　税赋合随地土若以地土见还却要税赋与不得地土无异如前项岁币则可税赋则不可岁币便是税赋
一访闻大河近年不行故道向着近南今若议和以河为界却只以即今新河道标立界至合如何商议　大河须是旧来浊河应陕西京东路州军皆是若以新河为界全不济事须是尽得刘豫地土
一若到前路依例先来取国书合与不合发去　先取国书合依例先发副本
一若到军前及金国诘问招纳如何对　招纳事皆边将所为朝廷巳行戒约若和议巳成自无此事
一如到梓宫前合服初丧服若金人不容合如何论对到梓宫前如金人不容服初丧服合随宜服黑带去
佩鱼之类若入本界即服初丧之服
一许和之後欲行封册移损尊称合如何对　上即位巳十二年巳四次郊见上帝君臣上下名分已定更不烦行此礼数切须拒之断不可从也
一金人若问既和之後必便移跸还汴京合如何对若尽得刘豫地土及宗族尽归即修奉陵寝开淘汴水俟漕运通行储积足备及军营百司修缮备办方可移跸
一问因甚不差执政大臣来合如何对　为和议未成未敢辄差执政若和议已成所差官自有故事
一将来到军前坚请移跸建康就便商议如何对　建康为经残破百色不便难以久驻兼与临安相去不远商议事自不相妨
一许迎请梓宫有合先奏禀事未委伦等合与不合先归　迎请梓宫若见得的确先归无害
一议和之际若遣使人议事合与不合同共前来　若土地宗族悉如所请事意分明及所须度可应副或要再遣敌使即与同来如和议未定事不分明即不须敌使再来
一若许和议万一却欲只以现今地土为界或别要地土换易合如何对　若只以见今地土为界或别要地土换易但云欲归禀於朝使人不敢与决更不可将带金使同来也
一所有本朝叛将旧在伪齐今来和议既成乞於未交割前先与赦贷　和议既成即巳前叛将自合赦贷一敌情谲诈难保或有事干国体从权应答候槿粘h呈纳　除十四项事外如到别有事干国体自合从权应答仍体度须是朝廷可从之事
辩诬笔h
余叨尘u分绩课尬殴套阋哉兄氯搜灾馗傻湎芏又学术迂僻与\背驰其辩宣仁之w诬正裕陵之配享无慊於心无负於社稷无愧於天地神明而两家之党布满中外怨四起丛於一身矣销骨铄金何所不至度其势力将之必死则凡今日流离之极而尚延残喘者皆君父委曲庇护之赐也有此侥幸尚复何言然前後论列u数十章其间无传播失实风闻文饰之误是不得不辩其他细故无足深较谨择其尤者作辩诬
一张邦昌僭窃干王时雍权京畿提刑有亲奉玉音之语　辩曰靖康元年十二月末得省称朝夕大金师退奉圣旨差府曹一员省郎一员抄遗下军粮马料次日工部侍郎司马文季与余简封题云提刑直阁继得开封通引官姓白人探除目帖子报开封士曹赵某除直秘阁京畿提刑兼转运副使其日余在同舍陈士曹阁子内与数同官会话今刑椽郭璋独在可以为证时十二月二十七八间也先是闻开正大金师退宰相何文缜广坐中论师退後措置事首言京畿蹂践酷毒须得人安集之且言祖宗时止有提点一员尽总诸司之事俟师退颁赦改正今且除提刑一员兼漕事当於士人中选通晓民事者坐客荐持萃ㄅ姓宰P何曰子P固佳但资浅尔须於府曹省官中选之程伯玉司马文季等数人同声曰若求於省府官无如开封士曹赵某者何曰得之矣屡有人荐使除职名即呼中使具除目将上次日批旨正月初画黄下吏部户部侍郎邵泽民闻之走见何相荐宫教耿洵填士曹之阙何曰已除赵子P盖初议畿宪不成复以此处之在外无日下供职指挥适当多事舍人行词留滞未给告间车驾出郊其事遂已先被旨点检出城骨肉置局延真宫二月初天地大变六宫皇族相继取诣军前一日宋退翁胡明仲过延真率余同见府尹时有金使二人来府中催促应副退翁密谓余曰瑶华当祝尹深藏之以备垂帘待元帅之归余曰何人可托须有力量可保者退翁曰戚里王某诜之子内侍则邵成章既见尹适金使在坐不容交谈退翁於掌上书瑶华二字凭尹书几展手示之尹曰何为退翁曰藏之尹良久乃悟曰会得会得是日退翁作子详言其事托余达之於尹瑶华旧在州北城破迁之延宫未几延火尹议密归之孟氏私第不欲在士庶之家也其後迎入禁中垂帘以待元帅之归其谋实始於此逮邦昌入城士大夫亦以此议诱之故邦昌敢任其责三月末间金人渐次引去一日旧同官吕言问见访云朝廷议迎请元佑后归禁中家兄令言问与孟氏议定兄舜徒也言问与孟氏亲故舜徒委之言问後作垂帘记备见本末後数日余得行首司帖子请召议事至崇政殿门外合子中见王时雍吕好问冯释坐时雍顾谓余曰烦公以畿内之事出除目一纸示余除直秘阁京畿提刑兼权转运副使余起立白时雍以私计不便不愿就此时雍作色曰今日之事须大家担负余曰府官冗贱何预国论时雍怒甚不复言舜徒恐激作祸生谓时雍曰且只以府曹兼权又谓余曰府界职事府曹兼领何害兼有正月初成命余曰若於差权子内备坐正月初指挥乃敢就职时雍益怒面色变青徐取笔勾去直秘阁字舜徒又曰府界事无限且先理会东路祗备元帅之归所以烦公正为此也余曰闻金人留兵二万屯河南武阳县界如此即游骑四出府界何以措手舜徒曰近遣从官数辈至军前恳告今则尽发过河更不留一人一骑在河南余曰东路蹂践尤甚直抵南都更无片瓦舜徒曰元帅府官兵极多须广作t屋以待余曰府界无一人百姓使谁为之又无一钱支用时雍方发言曰此等事自当应副公可条具申来余归至得差权子犹豫未决适提刑属官孟某来参【不记名】问知是后家因叩吕言问所说孟曰此议巳定某适离家时见街道司巳在宅前治道恐亦非矣余既得此说走见户侍邵泽民问子细未及坐定泽民曰适自部中来朝廷要二十副珠子花G头面装裹内人就孟宅迎太后还内於诸人家抄家资内寻竟不得足余曰定在何日泽民曰数日前马仲时【谓殿院马伸】已上书太宰相公请速出外第且乞遣使迎元帅邦昌得书极惶恐便欲出居东府诸公谓敌骑尚有在青城者恐别有变生少隐忍数日为便今闻後骑巳过中牟邦昌岂敢一日留滞当亟请垂帘一如初议也如遣使则已发数辈近又差谢任伯【克家】捧宝而往余曰何宝泽民曰大宋受命之宝的当无如此者余既闻此始敢交职事畿宪公使造酒月给甚厚余只请士曹之俸不受一钱供给今料钱历可考也不数日太母垂帘邦昌易服出外第垂帘之次日余到都堂白事适见邦昌自崇政殿门出循廊而南朱衣前导堂吏随之三衙一人从後来【不知姓名】阶禀邦昌欲差班直数人导卫邦昌踊身顿足大叫曰公等如此不相恤余见邦昌於都堂阁子对坐茶汤是时别无执政前日暂权者皆巳退归旧班余出子再申明所权执事次日降太后圣旨差权余然後方敢举职又乞支降钱帛前日王时雍所许者邦昌谓余曰要何用余对以盖造t屋以备元帅之归邦昌取笔判依申支给前章谓余干王时雍求京畿提刑又谓余有亲奉玉音之语则天地鬼神实临之
一权京畿提刑日纠集保甲以拒勤王之师　辩曰丙午冬金人分两路渡河直抵畿内西自洛阳东至南都南自颍昌北至大河皆为金人占据京师在数千里重围之中仰视但见青天白日而道路不通中外断~四方万里之远郡县栉比官吏享厚俸兵级坐食衣粮者不可以数计而优游自若无一人槭滓还苏甙驳盟谓勤王之师月余城破敌分兵屯列城上下瞰城中百万生灵犹机上之肉明年正二月间陕西大帅范致虚遣兵万人使辛企宗将之出崤62敌令西京所屯兵迎战甫交锋西兵败走去京师犹在十程之外东南之兵聚之淮甸盘桓不进三月间二圣巳出郊赵子崧总兵一项自陈蔡稍逼咸平界远望敌骑数百奔溃不可止约自相蹂践死者盈路遗弃金帛钜万不可数计骑厚载而归此则勤王之兵也时余在开封供职不知京畿提刑者何人谓之保甲者安在也余得堂兼权宪漕时敌退城开巳数日逮交职事敌骑巳过郑州二帝北迁渡河巳久京师官吏悉趋元帅府所谓京师者数千里瓦砾j中岿然一空城而已何勤王之有况保甲一司自有武臣提刑专领余权摄时文臣见阙系武宪汪长源兼领余从长源交割得之畿县诸公悉来相见不闻有保甲在京亦未尝说及也隆佑垂帘之初刘光世一项自~延来太母遣武臣提刑汪长源户部郎官李革出城迎待而光世由颍昌境上直趋济州後数日李革见访余始知光世之过也後章谓余权京畿提刑日纠集在京保甲以拒勤王之兵则天地鬼神实临之余初被权摄指挥专为措置东路奉迎元帅自权领之後往来雍邱陈留水陆措置朝廷差中书舍人张【达明】提举迎奉一行事务余见达明议事以驿顿什物全阙次日得省具数申户部许於诸人家抄什物内关请後关到载往东界余至雍邱编排橹新贩晔喔崩椤旧儆蕖坑邑┓省境ぴ础客舟南下相见舟中余谓二公论京畿蹂践既酷即今犹有溃兵及饥民啸聚者时时出没流民不得安业乞差兵弹压等事二公深然之余遂率京畿父老上表劝进五月初上即阼又率京畿父老上表请车驾还阙至六月初余申都省以京畿措置就绪远迩静劳来安集恐非时暂兼权者能办乞早差正官前来交割凡累申不报方朝廷节次行遣围城诸人议论汹汹之时余敢露章求罢而朝廷不听其去自以权摄始末可考朝廷亦知之而不以为事也兼权之人凡有数等除别以罪斥外应执政官有自落职宫观而复旧物者皆责散置李榉蹲谝之流是也有自枢副右丞者冯适且灿凶允汤扇ㄉ惺檎咝豢思疑垆呤且仓轨堵渲岸已有自从官权执政者吕好问是也事体为最重洎上即位正除执政进退恩礼未尝少贬以其权执政日於围城中募人间道诣元帅府密陈城中E师事状之功也其後宰相议围城之罪悉欲杀之上终薄其罚者以预知城中始谋权立之详也其自开封少尹权都司者叶份之徒是也自监丞权少监者李佩之徒是也自郎官权卿少自馆职权郎官不能尽记皆置而不问也洎车驾渡江之後洞照本末当时权摄之人悉皆召用李楦慈胧喔谢克家再为尚书相继入参大政范宗尹召为中丞未u年拜相此皆权局中情重而责降散置者叶份元不离行在至八座而去余以开封右判官权京畿监司是为外补未尝超猎比之诸人不犹愈乎邦昌之入城也留守率百官用郊迎宰相礼见之於南薰门下邦昌下马相揖入幕次请从官就坐邦昌厉声曰谁为此谋公等各为妻子计乃欲邦昌赤族之地耶诸人惶恐无对乃请邦昌居尚书省留守司差从官十员相伴游说邦昌拒之甚坚余亦窃闻一二诸人初谓邦昌曰今日国祚不~如线太宰受国厚恩正是论报之日谓宜勉徇军前之意E退敌师即日遣官奉迎元帅一面邀请元佑后垂帘然後退就旧班且速议劝进既建大号未必不以为功也邦昌曰诸公误矣元帅府将相已备他日闻二帝北迁未必不便正位号唐明皇在蜀肃宗即位灵武投机之会不可失也诸人曰才闻师退急遣使劝进此亦一机会也且本谋专为社稷计他时谁不相谅邦昌曰此事安可户晓诸公不念邦昌有老母何诸人又曰今京畿百万生灵性命所系太宰设心如此天地神明亦必知之邦昌初虑师退之後别生他变既闻垂帘之议始有橐忉崃饺沼史台告报百官并寄居待次官及京城父老诸军将校并赴尚书省官员立厅上父老将校立庭中少顷堂吏引邦昌出合子立柱廊上士大夫建议纷纷邦昌拒之辞亦甚敏辩其中一人谓\曰不须如此便可山呼邦昌仓皇走避百官未退余与府僚先归台吏遮拦且曰一城百万生灵性命决於今日官员门且更告他太宰\谓之曰府中应副事冗自来集议等事才到便退未尝干与乃使之去出省门逢主伯时【立之】小立语及邦昌坚拒之说伯时曰须教他做且是易制他时足以衬刀若使蔡京为之必别有措置反为大患衬刀谓斩也户曹李W曰少卿且低声此语传播愈更艰难矣初大变之後敌移檄城中议所立者云选世有名德之人诸公议曰\所共知者惟吕舜徒司马文季又惜其忠贤之裔万一为敌所A又见元佑之家一事当求一易制而不为人所顾惜者如邦昌之流可也邦昌久在军中与敌相熟敌人之意亦在於此即遣翰林学士吴正仲入城取指名状城上四围兵合张其势以逼之日议未决将欲变生宋齐愈预闻初议者遂书邦昌姓名以授之军中喻以此命邦昌辞之甚哀切以至号恸闷~仆地扶归帐中不复食敌遣甲士百余人露刃相向且斡开口灌以粥饮而邦昌终不从敌之谋臣曰莫若送之城中使自为计立一日限事若不成纵兵齐入不使一人得脱故邦昌之入在城士庶军民祈哀万种议既定有司告报百官集阙门之外敌使五人自南薰门入甲骑数千卫之捧册文前行合门等尽用敌人邦昌乘马出尚书省後门大号於马上至御廊幕次易服东望再拜是时甲兵如雪环列城上鼓声不~天日昏暗风沙惨然士大夫相顾面无人色邦昌亦挥洒不已步自宣德西门入敌使随之至殿门五使先退恐庭中礼数有所未尽不欲见之相楸芤舶畈殿倚西壁立百官随入错杂纷乱无复行列邦昌遣合门一人下殿谕廷中曰实为生灵本非僭窃官员将校等并不得拜百官既拜或起或伏仰视邦昌倚壁鞠躬侧首北向殿中但设空御坐而已先是被围之初有旨权罢国忌行香邦昌礼数甫毕次日告报依旧制行香但无奉慰之礼以此示都人以见意也後不复登殿止坐升阳门百官禀事长揖阶下从官登门即坐但以字相呼一如执政见士大夫之礼事定敌议退师欲留兵三万为卫邦昌恳辞之又欲留兵一万屯河南武阳界恐缓急京城要用邦昌又辞之既不敢留兵所以急於迎奉隆佑还宫敌退未旬日太后垂帘即日召元帅劝进权中书舍人汪藻行辞有云晋献之子九人独文公之在外汉家之业十世至光武以中兴引证最为切当又旬余邦昌趋南都上践阼封邦昌郡王谢表云姬旦摄成王之位意在存周纪信乘汉祖之车本期诳楚此其本意也然其间举措不为无失如迎隆佑称宋太后之类敌骑虽未尽渡河敌闻之有楦曛患後来谁肯委曲见察赖圣君在上怜其本心故止及其身而置其家不问亲族之家亦不~其禄仕可谓忠厚之风盛德之事矣况如余辈庶官时暂兼权未尝超未尝增俸么麽不足比数宜其弗以为罪奈何怨家人以此藉口得肆其毒增加缘饰以无为有如亲奉玉音集保甲以拒王师之类必欲之死地而卒蒙矜贷获保余生皆君父之赐也
一某谪潮阳岳飞自岳鄂以金五万贯赆行某受之不辞交结叛将识者为之寒心　辩曰自渡江诸大将与庙堂诸公并相往还礼数唯遇生日以功德疏星香为寿而已岳飞後进并生日礼数亦复不讲某谪潮阳庚申七月初一日指挥也初六日得明州公文缴到刑部牒即日上道时岳飞在鄂州相去二千余里何由通问至当年十二月间得飞一书谢转官而已来人云因过福州张丞相处下书盖自福州至潮由循海入江西乃其归路某以通封公状谢之未尝答一字次年正月末间又得一书亦自福州经过贺年节书也某以谓既不答书不必开看亦以通封公状谢之并来书复付来人V去不曾开拆也书且不留何由有金五万贯以五万贯之金须用两人擎担必不轻付须有管押之人今岳飞既死无由考证然天地鬼神实鉴临之又邸报坐到岳飞案E在酉年春末罢兵柄入枢府之後飞发书来潮阳在申年冬末时犹总兵镇上流也谓之交结叛将可乎况来书未尝启封复还之邪且诸将总兵在外每因职事咨禀庙堂诸公必有书答之飞最远书辞最勤已前有书往还者皆谓之交结叛将可乎此不待辩而可明者以事体颇重不得不一言也
一士?辛永宗赴阙各有贿遗请求　辩曰某戊午十月末罢政知绍兴府冬至节士?以宗司瑞露酒十壶见饷十二月得请奉祠寓居能仁寺过岁某始生之日?又以十壶见赠适淮上诸将送糟淮白数头?十余只鹌?十数对遂以白鱼二头作一合?二只鹌十只作一合复赠士?盖所以为答也某是时杜门谢客至正月末间士?遣其子不议来访某尝差不议权浙东属官故?衣直入书院见余云大人被差朝陵近催促甚急缘腹疾未能起发而举市无附子令禀覆如宅库有附子数枚某寻以附子十枚送之此所谓赂遗也二月初士?来相别坐未定谓余曰昨日得临安相知书云相公差知临安非命下某闻之骇然谓?曰渴疾如此公所亲见如何远适公到阙便当奏事上不问则巳万一问及切告公以某所苦未愈奏之庶几可免此外别无一语是?有简借坐舡至萧山某榧蛐恢因言适所奉恳举家休戚所系幸公留念盖欲以疾苦奏知此所谓请求也又数日辛永宗相访云被差京畿提刑非前去且言相公必有重担子与他担负闻巳有消息矣其言与士?相符闻之忧甚亦谓永宗曰公过阙必对上不问即已万一问及幸公以某疾苦未愈奏之永宗曰会得会得至如贿遗之物虽滴水无之某平生立朝行巳自有本末何至与此辈相往还永宗挟旧怨且以某在绍兴府待之不以礼故撰造此说以相挤?尔如某以渴疾自引至於再三方蒙矜允恩意深厚礼数优渥君臣之间初无间隙至奉祠养疾尤荷眷顾之意是时亦未有论击者不知所犯何罪未委何为请求此不必质於天地神明士大夫所共知不待辩而明者以其事近卑猥故复言之
一盗用都督府钱十七万贯　辩曰某以甲寅八月初除知枢密都督川陕荆襄军马既正谢奏乞先降钱一万贯充激赏次日朱丞相胜非将上进呈曰既开府便要钱用寻降钱一万贯付库收桩差使臣二人专监属官两员提举凡一行公用什物之类及使人出入间探之费皆出此钱收支请领各有所司画一中乞入蜀犒军蒙支钱五十万贯令在库藏变易金银寄桩俟临行交割此物元不曾出库至九月末留拜右相洎扈从亲征樗煲宰蟛乜饧淖钱五十万支付韩世忠贴充大礼赏给既兼诸路都督军马府库官属不改逐月请杂支用及食钱之类节次下左藏库关请二年之间不过三二万贯而已自有提举及监官主管收支文历可考也初以二相兼督府一在内一时出视师谓之行府右相专在外凡朝廷应副督府钱物尽归行府无虑千万而在内督府所总止於前数既无所管之钱不知从何盗用洎某再相督府巳罢旧监库使臣者犹在密院偶因事斥去作处州兵钤後见言章有十七万之说郡中广坐愤然厉声谓守y等曰自初建督府以至减罢首尾监库唯某一人若谓赵相私用库钱一十七文亦无之某又不是赵相处得意之人将某赶出来事有不平难为认受人虽不知某便不知天地神明亦须知之此语颇流传也此事初出於吕祉祉得於一要人达之言者前来章中巳有此事要人之意欲重人之罪恐其复来尔如亲奉玉音之语及资善堂汲引亲党之谤皆出於此使某十年迁谪百口流落率由是也某尝谓怨嫌之祸小忌嫉之祸深自古皆然怨嫌之祸既释即已忌嫉之祸无有巳时此其可畏也
一资善堂汲引亲党　乙卯春资善既建同列留身奏事退谓某曰适得旨专令相公择资善堂官一员言才出口某曰今士人中学识渊源人物藉可以为师范无如范冲者此言应口即答未尝出於思虑当时止为得旨择人若谓有他意则皇天后土实鉴临之退亦思之恐涉嫌谤又念古人内举不避亲之义於是言於上自信弗疑不虑後患此则某之罪也命下范冲力辞且言独员终日在内恐涉嫌谤遂又进拟朱震二人更直举朝内外皆以为得人後因台谏诸人奏事上盛谈二人之贤诸人奏曰天生资善官二人无与比者翌日上以台谏之言语执政顾某喜动天某亦以此自喜不知为今日之患也然又有一事最为切害迹状霭昧无以自明此所以摧心饮血负屈衔w抱恨无穷死且不忘也某丁已秋再相适岳飞入朝奏事翌日上曰飞昨日奏乞立皇子此事非飞所宜与某奏曰飞不循分守乃至於此退召飞随军运使薛弼谕之曰大将G兵在外岂可干与朝廷大事不避嫌飞武人不知为此殆幕中村秀才教之公归语幕中毋令作此态非保全功名终始之理弼深以为然曰当子细谕飞且语幕中诸人也若谓某结飞使之为此肯使人谕止之前U者谓某汲引亲党侥幸他日後U者谓某结飞欲以兵胁朝廷呜呼谗人之言一何酷邪此自古人君恶闻之者杀身灭族之祸也尚赖君父慈怜得保首领非其幸欤万一再见天日当沥胆披肝一诉始末然後退就鼎镬无憾矣呜呼皇天后土实临鉴之

[book_title]卷十
钦定四库全书
忠正德文集卷十　　　　　宋　赵鼎　撰
家训笔录
吾历观京洛士大夫之家聚族既\必立规式为私门久远之法今参取诸家简而可行者付之汝曹世世守之敢有违者非吾之後也绍兴甲子岁四月十五日得全居士亲书
第一项　闺门之内以孝友为先吾平日教子孙读书为学正为此事前人遗训子孙自有一书并司马温公家范可各h一本时时一览足以为法不待吾一一言之
第二项　凡在仕宦以勤为本人之才性各有短长固难勉强唯勤二字人人可至勤所以处已和顺所以接物与人和则可以安身可以远害矣
第三项　诸位中以最长一人主管家事及收支租课等事务愿令已次人主管者听须\议所同乃可第四项　子孙所为不肖败坏家风仰主家者集诸位子弟堂前训饬俾其改过甚者影堂前庭训再犯再庭训
第五项　岁时享祀主家者率诸位子弟协力排办务要如礼以其享祀酒食合族破盘
第六项　旦望酌酒献食如平日长幼毕集不得懈慢第七项　远忌供养饭僧追荐如平日合族食素第八项　应本家田产等子子孙孙并不许分割自有正条可以检照遵守
第九项　岁收租课诸位计口分给不论长幼俱为一等五岁巳上给三之一十岁以上给半十五岁巳上全给止给骨肉女虽嫁未离家并偕并同其你婢奴仆并不理口数不在分给之限
第十项　宅库租课收支等应干文历并收支单状主家者与诸位最长子弟一人通行签押其余非泛增损事务亦须商议
第十一项　甲年所收租课乙年出粜收索至丙年正月初据所收之数十分内桩留一分【约度有余即量增】以备门户缓急内有官人到官支住罢官到家仍旧支给第十二项　桩留钱岁终有余即拨入租课历正初混同计数分给桩留
第十三项　田产既不许分割即世世为一户同处居住所贵不远坟
第十四项　仕宦稍Q俸入优厚自置田产养赡有余即以分给者均济诸位之用度不足或无余者然不欲立为定式此在人义风何如耳能体吾均爱子孙之心强行之则吾为有後矣
第十五项　他日无使臣使唤即於宣借内择一二人善干事能书g者令主管宅库租课等事稍优其月给庶或尽心所给钱米正初分给时拨出或季给或月给第十六项　主管宅库人专管宅库应干事务诸位不得私役及非理凌虐
第十七项　罢官於他处寄居者更不分给租课第十八项　每岁收索租课预告报管田人候见本宅\位子孙同签头引及主管宅库人亲身到彼方得交付如诸位子弟衷私取索即不得应副如辄支借将来计g本宅并不认数
第十九项　诸位子弟不得於管田人处私取租课如敢违者重行戒约及时私取钱物於分给数内〕外更令倍罚谓如私取十贯已〕十贯更〕十贯之类
第二十项　每正初契勘当年内如有合赴官者据阙期远近展一季分给如代者补填俟接人到据所展月日於桩留贴支契勘当年有任满者即约度计口存留【在官者先以书报】候到家日依旧分给所留不足即於桩留内贴支有余拨入桩留历
第二十一项　每正初合分给时即契勘当年内诸位如有婚嫁每分各给五百贯足男女同
第二十二项　增添人口展修房户等应有所费并於桩留内支破其余些小修造诸位自办
第二十三项　应婚嫁主家者主之有故以次人主之除资送礼物等已给钱诸位自行措置外其筵会及应干费用并於桩留内支破主家者与本位子孙协力排办务要如礼
第二十四项　非泛支用除婚嫁资送等巳有定数外如祭祀忌日旦望等名色不一难为预定仰主家者公共商量随事裁处务要适中两无妨阙
第二十五项　应祭祀忌日旦望供养之物及礼数等吾家自祖父以来相传皆有则例人人能记不必具载亦不必增损
第二十六项　他日吾百年之後除田产房廊不许分割外应吾所有资财依诸子法分给【诸子分自有正条】
第二十七项　三十六娘吾所锺爱他日吾百年之後於绍兴府租课内拨米二百石充嫁资仍经县投状改立户名
第二十八项　同族义居唯是主家者持心公平无一毫欺隐乃可率下不可以久远不至败坏家法
第二十九项　古今遗训子弟固有成书其详不可⒕傥ㄊ墙诩笠皇伦钗美行司马文公训俭文人写一本以为永远之法
第三十项　应该载不尽事件并仰主家者公共相度从长措置行之
右三十项恐太繁更在临时择而行之大意止是应田产不许分割每岁计口分给约束应本家所有田产并不许分割每岁据所入计口分给其详在私门规式册中可以检照遵守子孙世守之不得有违绍兴十四年九月初七日
自志笔h
赵氏得姓於赵城始封之地晋赵成季其後也余家出成季之裔世居汾晋历古仕宦不~艺祖初征河东举族内徙居解州闻喜县今为闻喜县人曾祖累赠太师曾祖母李氏累赠秦国夫人祖累赠太师追封申国公祖母牛氏累赠秦国夫人父累赠太师追封秦国公母李氏累赠秦国夫人母樊氏累赠秦国夫人余四岁而孤太夫人樊氏躬自训导二十一岁乡里首荐明年登进士第崇五年也初调凤州两当尉次任岷州长道尉以劳改京秩调同州户曹次任河中府河东县丞丁秦国太夫人樊氏忧服阕调河南府洛阳县靖康元年除开封府士曹寻改右判官累迁朝请郎赐绯鱼袋丁未秋沿檄南渡寓居杭州迁朝奉大夫祠差主管洞霄宫已酉春迁居衢州二月车驾渡江驻跸钱塘是月被召四月至行在所除司朐蓖饫晌逶麓蛹莼菇康对於普寺行宫六月除左司谏七月改殿中侍御史八月从驾平江九月除侍御史从驾越州十二月至明州除御史中丞明年庚戌三月复还绍兴五月除端明殿学士签书枢密院事十月引疾奉祠提举临安府洞霄宫寓居衢州常山县黄岗山永平寺壬子十月除知平江府道改江东安抚大使知建康府节制庐寿军马癸丑三月移江西安抚大使知洪州节制蕲黄军马兼制置大使甲寅二月召赴阙奏事三月除太中大夫参知政事八月除知枢密院事充川陕宣抚使寻改都督川陕荆襄军马九月充明堂大礼使是月末除尚书右仆射兼枢密使十月扈从亲征驻平江乙卯正月扈从还临安二月迁左仆射兼枢密使都督诸路军马监修国史丙辰九月扈从驻平江十二月引疾除观文殿大学士充浙东安抚制置大使知绍兴府丁已八月除万寿观使兼侍读九月授金紫光禄大夫尚书左仆射兼枢密使监修国史戊午九月哲宗实h书成授特进十月引疾除检校少傅奉国军节度使充浙东安抚大使知绍兴府十二月请祠除醴泉观使任便居住已未二月除知泉州四月落检校官节度使依旧特进庚申五月请祠提举临安府洞霄宫六月至明州慈溪县七月责授清远军节度副使潮州安置甲子十月移吉阳军乙丑二月一日渡海二十五日至吉阳军丙寅十一月得疾丁卯八月十二日终於贬所寿六十三得全居士赵元镇自志

        </div>
      </div>
    </div>
  </div>
</div>
<!--update:2025-08-29 17:55:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>