<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="《尔雅》疏叙,卷一。序,卷一。释诂第一,卷二。释诂下,卷三。释言第二,卷四。释训第三,卷四。释亲第四,卷五。释宫第五,卷五。释器第六,卷五。释乐第七,卷六。释天第八,卷七。释地第九,卷七。释丘第十,卷七。释山第十一,卷七。释水第十二,卷八。释草第十三,卷九。释木第十四,卷九。释虫第十五,卷九。释鱼第十六,卷十。释鸟第十七,卷十。释兽第十八,卷十。释畜第十九,尔雅注疏全文在线阅读,尔雅注疏全文在线下载,大玄古籍书库">
<meta name="description" content="诗文注。相传为周公所作，孔子及其弟子增益。晋郭璞注，宋邢昺疏。十一卷。璞(276—324)有《山海经》已著录。昺有《孝经正义》已著录。《尔雅》为中国最早以释义为主专门用以解释经传文字的著作。汉代立有《尔雅》博士，唐代写为“十三经”之一。“尔，近也;雅，正也。五方之言不同，皆以近正为主也”，故名《尔雅》。(汉刘熙《释名》)取义于对经传文字之训诂，宜近于雅正，以合原义。秦代焚书，而汉代尚经学，训诂之学遂兴。《尔雅》训诂多与《毛诗训诂传》相通，但无毛诗精确，所论制度又多为周制，故推知可能去古未远，写在《毛传》之">
<title>尔雅注疏_邢昺_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">尔雅注疏</span> <br/>
          作者： <span class="inputVal" id="bkauthor">邢昺</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,注释,辞书,宋代,训诂书,完结</span> <br/>
          字数： <span class="inputVal" id="bknum">[book_length]255633</span> <br/>
          说明： <span class="inputVal" id="bkdec">诗文注。相传为周公所作，孔子及其弟子增益。晋郭璞注，宋邢昺疏。十一卷。璞(276—324)有《山海经》已著录。昺有《孝经正义》已著录。《尔雅》为中国最早以释义为主专门用以解释经传文字的著作。汉代立有《尔雅》博士，唐代写为“十三经”之一。“尔，近也;雅，正也。五方之言不同，皆以近正为主也”，故名《尔雅》。(汉刘熙《释名》)取义于对经传文字之训诂，宜近于雅正，以合原义。秦代焚书，而汉代尚经学，训诂之学遂兴。《尔雅》训诂多与《毛诗训诂传》相通，但无毛诗精确，所论制度又多为周制，故推知可能去古未远，写在《毛传》之前，当成书于战国，又经汉儒补益。书按辞条义类分为十九篇。对当时解经(特别是诗经)及后世训诂学影响极大。邢昺《尔雅疏叙》谓“东晋郭景纯用心凡二十年，注解方毕。甚得六经之旨，颇详百物之形，学者祖焉，最为称首。其为义疏者，则俗间有孙炎、高琏，皆浅近俗儒，不经师匠”，而他自作义疏“考察其事，必以经籍为宗;理义所诠，则以景纯为主。”并经集体讨论而定稿。撰疏比较审慎，其书流传亦广，对了解古代文化、文学、文字学，皆有文献价值。有《四库全书》本，《十三经注疏》本。</span> <br/>
          封面： <span class="inputVal" id="bkimg">Z_4803.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]尔雅注疏
[book_author]邢昺
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,注释,辞书,宋代,训诂书,完结
[book_length]255633
[book_dec]诗文注。相传为周公所作，孔子及其弟子增益。晋郭璞注，宋邢昺疏。十一卷。璞(276—324)有《山海经》已著录。昺有《孝经正义》已著录。《尔雅》为中国最早以释义为主专门用以解释经传文字的著作。汉代立有《尔雅》博士，唐代写为“十三经”之一。“尔，近也;雅，正也。五方之言不同，皆以近正为主也”，故名《尔雅》。(汉刘熙《释名》)取义于对经传文字之训诂，宜近于雅正，以合原义。秦代焚书，而汉代尚经学，训诂之学遂兴。《尔雅》训诂多与《毛诗训诂传》相通，但无毛诗精确，所论制度又多为周制，故推知可能去古未远，写在《毛传》之前，当成书于战国，又经汉儒补益。书按辞条义类分为十九篇。对当时解经(特别是诗经)及后世训诂学影响极大。邢昺《尔雅疏叙》谓“东晋郭景纯用心凡二十年，注解方毕。甚得六经之旨，颇详百物之形，学者祖焉，最为称首。其为义疏者，则俗间有孙炎、高琏，皆浅近俗儒，不经师匠”，而他自作义疏“考察其事，必以经籍为宗;理义所诠，则以景纯为主。”并经集体讨论而定稿。撰疏比较审慎，其书流传亦广，对了解古代文化、文学、文字学，皆有文献价值。有《四库全书》本，《十三经注疏》本。
[book_img]Z_4803.jpg


[book_title]《尔雅》疏叙
翰林侍讲学士朝请大夫守国子祭酒上柱国赐紫金鱼袋臣邢昺等奉敕校定
夫《尔雅》者，先儒授教之术，后进索隐之方，诚传注之滥觞，为经籍之枢要者也。夫混元辟而三才肇位，圣人作而六艺斯兴。本乎发德于衷，将以纳民于善。洎夫醇ㄤ既异，步骤不同，一物多名，系方俗之语；片言殊训，滞今古之情，将使后生若为钻仰？繇是圣贤间出，诂训递陈，周公倡之于前，子夏和之于后。虫鱼草木，爰自尔以昭彰；《礼》、《乐》、《诗》、《书》，尽由斯而纷郁。然又时经战国，运历挟书，传授之徒浸微，发挥之道斯寡，诸篇所释，世罕得闻。惟汉终军独深其道，豹鼠既辨，斯文遂隆。其后相传，乃可详悉。其为注者，则有犍为文学、刘歆、樊光、李巡、孙炎，虽各名家，犹未详备。惟东晋郭景纯用心几二十年，注解方毕，甚得六经之旨，颇详百物之形。学者祖焉，最为称首。其为义疏者，则俗间有孙炎、高琏，皆浅近俗儒，不经师匠。今既奉敕校定，考案其事，必以经籍为宗；理义所诠，则以景纯为主。虽复研精覃思，尚虑学浅意疏。谨与尚书驾部员外郎直秘阁（臣）杜镐、尚书都官外郎秘阁校理（臣）舒雅、大常博士直集贤院（臣）李维、诸王府侍讲大常博士兼国子监直讲（臣）孙奭、殿中丞（臣）李慕清大理寺丞国子监直讲（臣）王焕、大理评事国子监直讲（臣）崔偓佺、前知洺州永年县事（臣）刘士玄等，共相讨论，为之疏释，凡一十卷。虽上遵睿旨，共竭于颛蒙，而下示将来，尚惭于疏略。谨叙。

[book_title]卷一 序
[疏]释曰：“尔雅”者，《释文》云：“所以训释五经，辨章同异，实九经之通路，百氏之指南，多识鸟兽草木之名，博览而不惑者也。尔，近也。雅，正也。言可近而取正也。《释诂》一篇，盖周公所作，《释言》以下，或言仲尼所增，子夏所足，叔孙通所益，梁文所补。”张揖云：“昔在周公，缵述唐虞，宗翼文武，克定四海。勤相成王，践阼理政。日昃不食，坐而待旦。德化宣流，越裳来贡，嘉禾贯桑。六年制礼，以导天下。着《尔雅》一篇，以释其义。传乎后嗣，历载五百。坟典散落，唯《尔雅》常存。《礼三朝·记》：“哀公曰：寡人欲学小辩以观于政，其可乎？孔子曰：《尔雅》以观于古，足以辩言矣。’《春秋元命包》言：‘子夏问，夫子作《春秋》，不以‘初’、‘哉’、‘首’、‘基’为‘始’何？是以知周公所造也。’率斯以降，超绝六国，越逾秦楚，爰暨帝刘。鲁人叔孙通撰置《礼记》，文不违古。今俗所传三篇《尔雅》，或言仲尼所增，或言子夏所益，或言叔通所补，或言沛郡梁文所着，皆解家所说。先师口传，既无正验圣人所言，是故疑不足能明也。夫《尔雅》之为书也，文约而义固；其陈道也，精研而无误。真九经之检度，学问之阶路，儒林之楷素也。”“序”与绪音义同。《释诂》云：“叙，绪也。”言已注述之由，叙陈此经之旨，若茧之抽绪耳。孔子作《书序》，子夏作《诗序》，故郭氏亦谓之序。序之大指，凡有五焉：初自“夫《尔雅》者”至“辨同实而殊号者也”，明此书之用也。二自“诚九流之津涉”至“ゼ翰者之华苑也”，言为群经之枢要也。三自“若乃”至“莫近于《尔雅》”，言其博物，他书不之过也。四自“《尔雅》者”至“其业亦显”，明其兴隆之时也。五自“英儒赡闻之士”至叙未，序已所以作注之意也。今各依文解之。
夫《尔雅》者，所以通诂训之指归叙诗人之兴咏？扌?绝代之离词辩同实而殊号者也。
[疏]“夫《尔雅》”至“同实而殊号者也”。○释曰：此明其用也。“夫”者发语辞，亦指示语，指此“《尔雅》者所以通诂训之指归”也。“诂”，古也，通古今之言使人知也。“训”，道也，道物之貌以告人也。“指归”谓指意归乡也。言此书所以通畅古今之言，训道百物之貌，使人知其指意归乡也。若言“初、哉、首、基”者，其指归在“始”也。若言“番番、矫矫”者，其指归在“勇”也。略举一隅，他皆放此。云“叙诗人之兴咏”者，叙，次叙也。郑玄注《周礼·大司乐》云：“兴者以善物喻善事。”又注《大师》云：“兴者，见今之美嫌于媚谀，取善事以喻劝之。”郑司农云：“兴者，?于事物。”“词”者，永言也。故《舜典》云：“歌永言。”孔注云：“歌咏其义以长其言。”又《诗序》云：“言之不足，故嗟叹之；嗟叹之不足，故永歌之。”斯皆诗人所为，此书能次叙之，故言“叙诗人之兴咏”也。若言“?雍々喈喈”，以兴民协服也；“其虚其徐”，以咏威仪容止也。如此之类，皆是。案《尔雅》所释，遍解六经，而独云“叙诗人之兴咏”者，以《尔雅》之作多为释《诗》，故毛公传《诗》皆据《尔雅》，谓之诂训传，亦此意也。云：“总绝代之离词”者，总，聚也；绝代，犹远代也；离词，犹异词也。郭璞叙《方言》云“标六代之绝语，类离词之指韵”，亦犹此也。以其六代绝远，四方乖越，故今古语异，夷夏词殊。此书能总聚而释之，使人知也。若其“绎又祭也，周曰绎，商曰肜，夏曰复胙”，及注引《方言》之类是也。云“辩同实而殊号者也”者，辩谓辩别，凡物虽殊其号而同一实者，此书辩之。若“{辟糸}谓之?，?，{??}也；{??}谓之?，?，覆车也。”又《释草》云：“唐、蒙，女萝。女萝，菟丝。”注云：“别四名。”如此之类，是也。
诚九流之津涉六艺之钤键，学览者之潭奥，ゼ翰者之华苑也。（键音件，ゼ音痴）
[疏]“诚九”至“苑也”。○释曰：此明其枢要也。云“诚九流之津涉”者，诚，实也；九流者，叙六艺为九种，言于六经若水之下流也；津涉者，济渡之处名。言九流之多，非此书无以通，喻九河之广，非津涉无以渡。案《汉书·艺文志》云：“儒家者流五十三家，八百三十五篇，盖出于司徒之官，助人君顺阴阳、明教化者也。游文于六经之中，留意于仁义之际，祖述尧舜，宪章文武，宗师仲尼，以重其言，于道最为高。孔子曰：‘如有所誉，其有所试。’唐虞之隆，殷周之盛，仲尼之业，已试之效者也。然惑者既失精微，而僻者又随时抑扬，违离道本，苟以讠华取宠，后进循之，是以五经乖析，儒学浸衰，此僻儒之患也。道家者流三十七家，九百九十三篇，盖出于史官，历记成败、存亡、祸福、古今之道，然后知秉要执本，清虚以自守，卑弱以自持，此人君南面之术也。合于尧舜之克让，《易》之?兼々，一谦而四益。此其所长也。阴阳家者流二十一家，二百六十九篇，盖出于羲和之官，敬顺昊天，历象日月星辰，敬授民时，此其所长也。法家者流十家，二百一十七篇，盖出于理官，信赏必罚，以辅礼制。《易》曰：‘先王以明罚饬法。’此其所长也。名家者流十家，三十六篇，盖出于礼官，古者名位不同，礼亦异数。孔子曰：‘必也正名乎！名不正则言不顺，言不顺则事不成。’此其所长也。墨家者流六家，八十六篇，盖出于清庙之官。茅屋采椽，是以贵俭；养三老五更，是以兼爱；选士大射，是以上贤；宗祀严父，是以右鬼；顺四时而行，是以非命；以孝视天下，是以上同。此其所长也。纵横家者流十二家，百七篇，盖出于行人之官。孔子曰：‘诵《诗》三百，使于四方，不能专对：虽多，亦奚以为？’又曰：‘使乎，使乎！’言其当权事制宜，受命而不受辞。此其所长也。杂家者流二十家，四百三篇，盖出于议官，兼儒墨，合名法，知国体之有此，见王治之无不贯，此其所长也。农家者流九家，百一十四篇，盖出于农稷之官，播百?，劝耕桑，以足衣食，故八政，一曰食，二曰货。孔子曰：‘所重民食。’此其所长也。”此九流之大旨也。云“六艺之钤键”者，案《汉书·艺文志》六艺谓《易》、《书》、《诗》、《礼》、《乐》、《春秋》六经也。“凡六艺，一百三家，三千一百二十三篇。”《说文》云：“钤，锁也。”《方言》云：“户钥，自关之东，陈、楚之间谓之键。”《小尔雅》云：“键谓之钥。”言此书为六艺之锁钥，必开通之，然后得其微旨也，故云“六艺之钤键”也。云“学览者之潭奥”者，潭，渊也；室中西南隅谓之奥，言隐奥也。此书释二仪之形象，载八表之昏荒，虽博学广览之士，莫能究渊深隐奥，故云“学览者之潭奥”也。云“ゼ翰者之华苑也”者，言此书森罗万有，纯粹六经，ゼ文染翰之士，足以掇其英华若园苑然，故云“华苑”也。
若乃可以博物不惑，多识于鸟兽草木之名者，莫近于《尔雅》。
[疏]“若乃”至“《尔雅》”。○释曰：此言其博物也。云“若乃”者，因上起下语。上既言其功用，此复美其博物，故云“若乃”。既可以博释庶物，又能多识辨于鸟兽草木之名者，“莫近于《尔雅》”，言《尔雅》最近之。又案《公羊传》说《春秋》功德云：“拨乱世，反诸正，莫近诸《春秋》。”何休云：“莫近，犹莫过之也。”然则博物多识，他书亦莫过于《尔雅》也。
《尔雅》者，盖兴于中古，隆于汉氏，豹鼠既辩，其业亦显。
[疏]“《尔雅》”至“亦显”。○释曰：此言兴隆之时也。云“盖兴于中古”者，《尔雅》之作，经传莫言其人及时，世但相传云周公作之以教成王，无正文，故云“盖”以疑之。经典通以伏牺为上古，文王为中古，孔子为下古。周公，文王子，父统子业，周公亦可言中古，故云“盖兴于中古”。云“隆于汉氏”者，以夫子没后，书纪散亡，战国陵?，嬴秦燔灭，则此书亦从而坠矣。洎乎汉氏御宇，旁求典籍，除挟书之律，开献书之路，此书亦从而隆矣，故曰“隆于汉氏”也。云“豹鼠既辩，其业亦显”者，谓汉武帝时，孝廉郎终军既辩豹文之鼠，人服其博物，故争相传授，《尔雅》之业，于是遂显。言不但兴行，兼亦广显，故云“亦”也。
英儒赡闻之士，洪笔丽藻之客，靡不钦玩耽味，为之义训。璞不揆?昧，少而习焉，沈研钻极，二九载矣。虽注者十馀，然犹未详备，多纷谬，有所漏略。是以复缀集异闻，会?卒旧说；考方国之语，采谣俗之志；错综樊、孙，博关言；?刂其瑕砾，搴其萧稂；事有隐滞，援据徵之；其所易了，阙而不论；别为音图，用?未寤。辄复拥?清道，企望尘躅者，以将来君子为亦有涉乎此也。○赡，时艳反。璞音朴。?音桃。少，时照切。会，古外切。?卒，子外切。?刂音掇。砾音历。搴音。?稂音郎。易，以豉切。了音疗。?，似税切。企，豉切。躅音逐。
[疏]“英儒”至序末。○释曰：此言已所以作注之意也。云“英儒赡闻之士”者，案《礼辞名记》：“德过千人曰英。”儒者，柔也，能以德柔服人也。赡，多也。士者，有德之称。言英俊通儒，多闻之士也。云“洪笔丽藻之客”者，洪，大也；丽，美也；藻，水草也，有文，以喻人之文章。言大有词笔，美于文章之客也。云“靡不钦玩耽味，为之义训”者，靡，无也；钦玩，犹敬爱也；耽味，犹乐嗜也。言英儒等无不敬爱此书，如耽广乐嗜嘉肴然，故曰“耽味”。而为之义理训解，谓作注也。云“璞不揆?昧，少而习焉”者，此自谦也。揆，度也。?谓?杌，无知之貌。昧，ウ也。郭氏言已不度其无知ウ昧，自少小而习此书焉。云“沈研钻极，二九载矣”者，此言用功深，不敢苟为注解也。谓深沈研?，钻求穷极，凡十八载，故云“二九载矣”。云“虽注者十馀，然犹未详备”者，言作注者虽十有馀家，犹尚未能精详具备。十馀家者，陆德明《叙录》犍为文学注二卷、刘歆注三卷、樊光注六卷、李巡注三卷、孙炎注三卷，为此五家而己；又《五经正义》援引有某氏、谢氏、顾氏。今郭氏言十馀者，典籍散亡，未知谁氏。或云沈旋、施乾、谢峤、顾野王者，非也。此四家存郭氏之后，故知非也。云“并多纷谬，有所漏略”者，言十家所注，多纷纭错缪。若孙叔然“<冥见>{髟矛}，?离”，字别为义，是纷缪也；其所难解，则全不入根节，是漏略也。云“是以复缀集异闻，会?卒旧说”者，“是以”者，因前起后语。因前十家所注纷缪漏，起己作注之意，故言“是以”。对前巳有注，故云“复”。“缀集”，谓联缀聚集。“异闻”者，注所引六经子史之类是也。“会?卒”者，《广雅》云：“会收也。?卒，聚也。”“旧说”，谓十家所说也，虽不能尽善，亦时有可观，其所善者，则收聚用之也。云“考方国之语”者，考，成也。四方之国，言语不同，有所通释者，则援引考成之，注引《方言》是也。云“采谣俗之志”者，采，取也。徒歌谓之谣。案《汉书·地理志》云：“好恶取舍，动静亡常，随君上之情欲，故谓之俗。”但童谣嬉戏之言，及俗?有所记志可以通此书者，亦采用之，若“?奚梳”注引齐人谚曰“上山斫檀，?奚梳先殚”、“?蛸”注云“俗呼为喜子”之类是也。云“错综樊、孙”者，谓交错综聚樊光、孙炎二家之注，取其理长者用之。云“博关群言”者，关，通也；群言，谓子史及小说也。言非但援引六经，亦博通此子史等以为注说也。云“?刂其瑕砾，搴其萧稂”者，此喻已作注，去恶取善也。“?刂其瑕砾”，以玉石喻也。?刂，削也。削去其疵瑕瓦砾，以取瑾瑜也。“搴其萧稂”，以禾莠喻也。搴，拔也。萧，蒿也。稂，童粱，莠类也。拔去其萧蒿稂莠，以存其嘉禾也。云“事有隐滞，援据徵之”者，援，引也；徵，成也。若事有隐奥滞泥者，则援引经据以证成之也。云“其所易了，阙而不论”者，谓通见《诗》、《书》，不难晓了者，则不须援引，故阙而不论也。云“别为音图，用?未寤”者，谓注解之外，别为《音》一卷，《图赞》二卷，字形难识者，则审音以知之；物状难辩者，则披图以别之。用此音图以?除未晓寤者，故云“用?未寤”也。云“辄复拥?清道，企望尘躅”者，此郭氏自问也。拥，手持也。?，帚也。清道，谓清?道涂也。企望者，企踵而瞻望也。尘躅者，尘路躅迹也。言己注此书，若人持帚以清道，企踵而望其芳尘美迹。所以然者何，谓是自问也。云“以将来君子，为亦有涉乎此也”者，此自答也。言已注此书非他，以为将来有德君子之为必欲研?百氏，探讨九流，非《尔雅》不可，必涉历此途，若其注释未备，则恐迷误后人。作注之由，良为此也。
《尔雅》卷上
[疏]释曰：上者对中下生名，直以编重多，分为上、中、下三卷，无义例也。
郭璞注
[疏]郭璞，字景纯，何东人，东晋弘农太守着作郎。注者，着也。解释经指，使义理着明也。亦言己注意，以释此书也。《诗》、《书》谓之传者，传，传也，博识经意，传示后人也。此皆其人自题，故或言传，或言注，无义例也。

[book_title]卷一 释诂第一
[疏]释曰：释，解也。诂，古也。古今异言，解之使人知也。《释言》则《释诂》之别。故《尔雅·叙篇》云：《释诂》、《释言》，通古今之字，古与今异言也。第，次也。一，数之始也。以其作最在先，故为第一。此篇相承以为周公作，但其文有周公后事，故先儒共疑焉。或曰仲尼、子夏所增足也，或曰当周公时有之，今无者，或在散亡之中。然则《诗》、《书》所有，非周公所释，乃后人依放故言雅记而为之文，故与之同。郭氏因即援据以成其义。若言“胡不承权舆”及“缁衣之{艹席}兮”，此秦康、郑武之诗，在周公之后明矣。其义犹今为文，采摭故事以为辞耳。则此篇所载，悉周公时所有，何足怪也！其诸篇所次，旧无明解，或以为有亲必须宫室，宫室既备，事资器用，今谓不然，何则？造物之始，莫先两仪，而乐器居天地之先，岂天地乃乐器所资乎！盖以先作者居前，增益者处后，作非一时，故题次无定例也。其篇之名义，逐篇具释，此不繁言。此书之作，以释六经之言，而字别为义，无复章句。今而作疏，亦不分科段，所解经文，若其易了，及郭氏未详者，则阙而不论。其稍难解，则援引经据及诸家之说以证之。郭氏之注，多采经记，若其通见可晓者，则但指篇目而巳。而或书名僻异，义旨隐奥者，则具载彼文以?未寤者耳。
初、哉、首、基、祖、元、胎、ㄈ、落、权舆，始也。《尚书》曰：“三月哉生魄。”《诗》曰：“令终有ㄈ。”又曰：“ㄈ载南亩。”又曰：“访予落止。”又曰：“胡不承权舆。”胚胎未成，亦物之始也。其馀皆义之常行者。耳此所以释古今之异言，通方俗之殊语。○肇，音兆。ㄈ，昌叔
[疏]“初哉”至“始也”。○释曰：皆初始之异名也。初者，《说文》云：从衣从刀，裁衣之始也。哉者，古文作才，《说文》云：“才，草木之初也。”以声近借为哉始之哉。首者，头也，首之始也。基者，《说文》云：“墙始筑也。”肇者，说文作，始开也。祖者，宗庙之始也。元者，善之长也。长即始义。胎者，人成形之始也。ㄈ者，动作之始也。落者，木叶陨坠之始也。权舆者，天地之始也。天圆而地方，因名云。此皆造字之本意也。及乎《诗》、《书》雅记所载之言，则不必尽取此理，但事之初始，俱得言焉。他皆仿此。○注“《尚书》”至“殊语”。○释曰：云“《尚书》曰：“三月哉生魄”者，《康诰》文。云“《诗》曰：令终有ㄈ”者，《大雅·既醉》文。“又曰：ㄈ载南亩”者，《周颂·载芟》文。“又曰：访予落止”者，《周颂·访落》文。“又曰：胡不承权舆”者，《秦风·权舆》文。云“胚胎未成，亦物之始也”者，《说文》云：“胚，妇孕一月也。胎，妇孕三月也。”然则尚未成形而为形之始，故曰“胚胎未成，亦物之始”，物则形也。云“其馀皆义之常者耳”者，谓、初、首、基、祖、元也，通见《诗》、《书》，故曰“义之常行”。云“此所以释古今之异言，通方俗之殊语”者，杨雄说《方言》云：“皆古今语也，初别国不相往来之言也，今或同。”而旧书雅记、故俗语，不失其方，而后人不知，故为之作释也。郭彼注云“谓作《释诂》、《释言》”是也。
林、?、天、帝、皇、王、后、辟、公、侯，君也。诗曰：“有壬有林。”又曰：“文王?哉。”其馀义皆通见《诗》、《书》。○辟，并亦反。
[疏]“林?”至“君也”。○释曰：皆天子诸侯南面之君异称也。《白虎通》云：君，群也。群下之所归心也。林者，《说文》云：“平地有丛木曰林。”?者，《左传》云：“天生?民，树之以君，而司牧之。”然则人物之众，必立君长以司牧之。故以林、?为君也。天者，《说卦》云：“乾为天，．．．．．．为君”，以其俱尊极故也。《大雅》皆谓“君为天”是也。帝、皇者，《白虎通》云：德合天地者称帝，帝者谛也，象可承也。皇，美也，大也，天之总美大称也。时质，故总称之。号之为皇，煌煌人莫违也。王者，往也，天下所归往。《说文》云：“后者，继体君也。象人之形。施令以告四方。故后之，从一、口。发号者，君后也。”辟者，法也，为下所法则也。公者，通也，公正无私之意也。侯者，?也，?迎顺也。天、帝、皇、王惟谓天子，公、侯惟谓诸侯，馀皆通称。○注“《诗》曰”至“《诗》、《书》”。○释曰：云“《诗》曰：有壬有林”者，《小雅·宾之初筵》文。又曰：文王?哉”者，《大雅·文王有声》文。云“其馀义皆通见《诗》、《书》”者，谓、天、帝、皇、王、后、辟、公、侯，皆义之常行，故不备引。
弘、廓、宏、溥、介、纯、夏、?无、?、坟、嘏、丕、弈、洪、诞、戎、骏、假、京、硕、濯、︳、宇、穹、壬、路、淫、甫、景、废、壮、冢、简、[A144]、?反、?至、将、业、席，大也。《诗》曰：“我受命溥将。”又曰：“乱如此?无”，“为下国骏?”，“汤孙奏嘏”，“王公伊濯”，“︳谟定命”，“有壬有林”，“厥声载路”，“既有淫威”，“废为残贼”，“尔土宇?反章”，“缁衣之席兮”。廓落、宇宙、穹隆、至极，亦为大也。[A144]义未闻。《尸子》曰：“此皆大，有十馀名而同一实。”○?无音呼。?，亡江切。诞音但。︳音吁。[A144]音罩。?反，蒲板切。?至，之日切。
[疏]“弘廓”至“大也”。○释曰：此皆广大之异言也。弘者，含容之大也。《周书·洛诰》云：“武王弘朕恭。”廓者，《方言》云：“张小使大谓之廓。”宏者，《书》曰：“若保宏父。”介者，《方言》云：“东齐海岱之间谓之介。”纯者，《鲁颂·?宫》云：“天锡公纯嘏。”夏者，《方言》云：“自关而西秦晋之间，凡物之壮大而爱伟之，谓之夏。”?者，深之大也。坟、嘏者，《方言》云：“坟，地大也。青、幽之间凡土而高且大者谓之坟。秦晋之间凡物壮大谓之嘏。”丕者，《书》云：“嘉乃丕绩。”弈者，《诗·大雅·韩弈》云：“弈弈梁山。”洪者，《书·大诰》云：“延洪惟我幼冲人。”诞者，《大雅·生民》云：“诞弥厥月。”戎者，《方言》云：“宋鲁陈卫之间谓之嘏，或曰戎。”京、硕、濯、︳者，秦晋之间凡人大谓之奘，燕之北鄙、齐楚之郊或曰京，齐宋之间日硕，荆吴杨瓯之郊曰濯，中齐西楚之间曰︳，此皆谓大，方俗之殊语也。甫者，《诗·齐风》云：“无田甫田。”景者，《周颂·潜》篇云：“以介景福。”壮者，秦晋之间，凡人大谓之奘，或谓之壮。冢者，舍人曰：冢，封之大也。《大雅·绵》篇云：“乃立冢土。”简者，《周颂·执竞》云：“降福简简。”[A144]者，郭云：“义未闻。”顾氏云：“都角切。”《说文》云：“草大也。”《韩诗》云：“[A144]彼圃田。”将者，《周颂》云：“日就月将。”业者，版之大也。《大雅·灵台》云：“ね业维?。”馀皆见注。○注“《诗》曰”至“一实”。○释曰：“《诗》云：我受命溥将”者，《商颂·烈祖》文。“又曰：乱如此?无”者，《小雅·巧言》文。云“下国骏?”者，《商颂·长发》文。云“汤孙奏嘏”者，《商颂·那》篇文。云“王公伊濯”者，《大雅·文王有声》文。云“︳谟定命”者，《大雅·抑》篇文。云“有壬有林”者，《小雅·宾之初筵》文。云“厥声载路”者，《大雅·生民》文。云“既有淫威”者，《周颂·有客》文。云“废为残贼”者，《小雅·四月》文。云“尔土宇?反章”者，《大雅·卷阿》文。云“缁衣之席兮”者，《郑风·缁衣》文。云“廓落、宇宙、穹隆、至极，亦为大也”者，廓落，大貌。四方上下曰宇。《说文》云：“宙，舟舆所极也。”穹隆，天之形也。郭氏读?至为至，故云“至极”。是廓、宇、穹、?至亦为大也。云“《尸子》曰：此皆大，有十馀名而同一实”者，《汉书·艺文志》云：“《尸子》二十篇。”注曰：“名佼，鲁人，秦相，商君师之。鞅死，佼逃入蜀。”案《尸子·广泽篇》云：“墨子贵兼，孔子贵公，皇子贵衷，田子贵均，列子贵虚，料子贵别，囿其学之相非也数世矣，而已??于私也。天、帝、后、皇、辟、公、弘廓、闳、博、介、忄屯、夏、?莫、蒙、赎、?反，皆大也，十有馀名而实一也。若使兼、公、虚、均、衷、平、易、别囿一实也，则无相非也。”以其数字皆训为大，故引之也。周公作诂，必以始也、君也、大也居先者，始者，无先之称；君者，至尊之号；大则无所不包。故先言之。一曰：此三者天也，人也，地也。《易·乾卦》云：“万物资始。”《坤卦》云：“直方大。”《老子》云：“域中有四大，王居其一焉。”故以此三者为先。乾、坤，相对之物，而以地在人后者，以人居天地之中，且尊尚人君，故进之。自此而下随便即言，无义例也。
?无、?，有也。（二者又为有也。《诗》曰：“遂?无大东。”）
[疏]“?无、?，有也”。○释曰：二者又为有，言大有也。成十六年《左传》云：“生民敦?。言人生聚丰厚，大有也。○注“诗曰：遂?无大东”。○释曰：《鲁颂·?宫》文也。案今《诗》本作“遂荒”。此言“遂?无”者，所见本异也。或当在齐、鲁、韩《诗》。
迄、臻、极、到、赴、来、吊、??、格、戾、怀、摧、詹，至也。齐楚之会郊曰怀，宋曰届。《诗》曰“先祖于摧”。又曰“六日不詹”。詹、摧，皆楚语，《方言》云。○极，纪力切。吊音的。??音宗。摧，昨雷切。
[疏]“迄、臻”至“至也”。○释曰：迄者，自古至今也。《大雅·生民》云：“以迄于今。”臻者，《诗·邶风·泉水》云：“遄臻于卫。”言疾至于卫也。极者，穷尽之至也。《乐记》云：“及夫礼乐之极乎天，而蟠乎地。”言礼乐之道，上至于天，下委于地也。到者，自远而至也。《大雅·韩弈》云：“靡国不到。”赴者，趋而至也。《杂记》云：“凡赴于君。”来者，自彼至我也。《春秋经》曰：“祭伯来。”言至鲁也。吊者，《小雅·天保》云：“神之吊矣。”??读为届。届、格、戾、怀、摧、詹，皆方俗语。○注“齐楚”至“言云”。○释曰：云“齐楚之会郊曰怀，宋曰届”者，《方言》文。云“《诗》曰：先祖于摧”者，《大雅·云汉》书。“又曰：六日不詹”者，《小雅·采绿》文。云“詹、摧，皆楚语，《方言》云”者，案《方言》云：“彳?（音驾）、彳各（古格字）、怀、摧、詹、戾、??（古届字），至也。?唐冀兖之间曰彳?，或曰彳各，齐楚之会郊或曰怀。摧、詹、戾，楚语也。??，宋语也。皆古雅之别语也，今则或同。”是也。
如、?、之、嫁、徂、逝，往也。《方言》云：“自家而出谓之嫁，犹女出为嫁。”
[疏]“如?”至“往也”。○释曰：皆谓造于彼也。如者，自我而往也。《春秋》公及大夫朝聘皆曰如。之者，《论语》云：“之一邦。”言又往一国也。?、嫁、徂、逝，皆方俗语。<注>“《方言》”至“为嫁”。○释曰：案《方言》云：“嫁、逝、徂、?，往也。自家而出谓之嫁，犹女而出为嫁也。逝，秦晋语也。徂，齐语也。?，宋鲁语也。往，凡语也。”
赉、贡、锡、畀、予、贶，赐也。（皆赐与也。○畀，必寐切。予，羊汝切。）
[疏]“赉贡”至“赐也”。○释曰：皆谓赐与也。赉者，赐有功善人也。《书·汤誓》曰：“予其大赉汝。”贡者，下与上也。《左传》齐桓责楚云：“尔贡包茅不入。”锡者，嘉赐也。《禹贡》云：“禹锡玄圭。”畀者，付与也。《诗·?风·干旄》云：“何以畀之？”予者，授与也。《小雅·采菽》云：“天子所予。”贶者，惠赐也。《小雅·彤弓》云：“中心贶之。”
仪、若、祥、淑、鲜、省、臧、嘉、令、类、?、彀、攻、?、介、徽，善也。（《诗》曰：“仪刑文王。”《左传》曰：“禁御不若。”诗曰：“永锡尔类”，“我车既攻”，“介人维藩”，“大姒嗣徽音”。省、?、彀，未详其义。馀皆常语。○鲜，息浅切。省，先郢切。令，力政切。?，敕金切。彀，古豆切。）
[疏]“仪若”至“善也”。○释曰：皆谓美善也。仪者，形象之善也。若者，惠顺之善也。祥者，李巡曰：“福之善也。”《书·泰誓》云：“袭于休祥。”淑者，有德之善也。《诗·曹风·?鸠》云：“淑人君子。”鲜者，清?之善。《邶风·新台》云：“??不鲜。”省、?、彀，郭氏未详。臧者，功能之善也。《诗·齐风》云：“射则臧兮。”嘉者，美之善也。《诗·大雅·抑篇》云：“无不柔嘉。”令者，《大雅·卷阿》云：“令问令望。”类者，昭二十八年《左传》云：“勤施无私曰类。”攻者，坚纟致之善。?者，养生之善。《诗·小雅·小明》云：“式?以女。”介者，大善也。徽者，美善也。<注>“《诗》曰”至“常语”。○释曰：“《诗》曰：仪刑文王”者，《大雅·文王》篇文。云“《左传》曰：禁御不若”者，《左传》无全文。案文十八年说四凶云：“投诸四裔，以御螭魅。”宣三年传言：“铸鼎象物，故民入山林，不逢不若。”盖采合传文，故云“禁御不若”也。云“《诗》曰：永锡尔类”者，《大雅·既醉》文。云“我车既攻”者，《小雅·车攻》文。云“介人维藩”者，《大雅·板》篇文。云“大姒嗣徽音”者，《思齐》文。云“馀皆常语”者，谓祥、淑、鲜、臧、嘉、令、?，书传多有之，故云“皆常语”。
舒、业、顺，叙也。（皆谓次叙。）叙、业、顺、叙，绪也。（四者又为端绪。）
[疏]“舒业”至“绪也”。○释曰：叙谓次叙。舒者，展舒，徐缓有次也。业者，事有次叙也。顺者，不逆，有叙也。舒、业、顺、叙四者又为端绪，互相训也。
怡、怿、悦、欣、ぅ、喜、愉、豫、恺、康、?甚、般，乐也。（皆见《诗》。○?甚，丁含切。般，盘。乐，洛）
[疏]“怡怿”至“乐也”。○释曰：皆谓喜乐。怡者，和乐也。《小雅·节南山》云：“既夷既怿。”怡、夷音义同。怿者，悦乐也。《商颂·那》篇云：“亦不夷怿。”悦者，心乐也。《小雅·都人士》云：“我心不说。”悦、说音义同。欣者，笑喜之乐也。《大雅·凫?》云：“旨酒欣欣。”毛传云：“欣欣然乐也。”ぅ者，饮食之乐也。《小雅·南有嘉鱼》云：“嘉宾式燕以ぅ。”喜者，《说文》云：“不言而悦也。”《小雅·彤弓》云：“中心喜之。”愉者，安?之乐也。《唐风·山有枢》云：“他人是愉。”毛传云：“愉，乐也。”豫者，逸乐也。《小雅·白驹》云：“逸豫无期。”恺者，康乐也。《小雅·鱼藻》云：“岂乐饮酒。”康者，安乐也。《唐风·蟋蟀》云：“无以大康。”?甚者，乐之久也。《小雅·鹿鸣》云：“和乐且湛。”又《卫风·氓》篇云：“无与士耽。”郑笺云：“耽非礼之乐。”般者，游乐也，《周颂》篇名也。郑笺云：“般，乐也。”<注>“皆见《诗》”。○释曰：按郭以《尔雅》之作多为释《诗》，且《诗》中备有此文，故云“皆见《诗》”。其实六经之中所训亦尔，但以《诗》、《书》之作，作非一人，故有音义虽同，而字形?春?者：《诗》文作湛、耽，而此作?甚；《诗》文作夷、说、岂（原缺）、?，而此作怡、悦、恺、般之类。直以异人之作，故不同尔，无义例也。他皆放此。
悦、怿、愉、释、宾、协，服也。（皆谓喜而服从。）
[疏]“悦怿”至“服也”。○释曰：皆谓喜而服从也。悦、怿、愉者，皆喜乐而服也。释者，释去恨怨而服也。宾者，怀德而服也。《旅獒》云：“四夷咸宾。”协者，和合而服也。《左传》曰：“谋其不协。”
?、遵、率、循、由、从，自也。（自犹从也。）?、遵、率，循也。（三者又为循行。○?音聿。）
[疏]“?遵”至“循也”。○释曰：自亦从也，转互相训也。?者，《大雅·绵》篇云：“聿来胥宇。”?、聿音义同。遵者，《周南·汝坟》云：“遵彼汝坟。”率者，《大雅·绵》篇云：“率西水浒。”循者，《顾命》云：“率循大卞。”由者，《曲礼》：“大夫、士出入君门，由?右。”从者，《小雅·何人斯》云：“伊谁云从。”?、遵、率三者，又为循行。
靖、惟、漠、图、询、度、咨、诹、究、如、虑、谟、猷、肇、基、访，谋也。（国语曰：“询于八虞，咨于二虢，度于闳夭，谋于南宫，诹于蔡、原，访于辛、尹。”通谓谋议耳。如、肇所未详，馀皆见《诗》。○度，铎。趣，子须。）
[疏]“靖惟”至“谋也”。○释曰：皆谓谋议也。靖者，安谋也。《小雅·小?》云：“靖共尔位。”惟者，思谋也。漠者，舍人曰：心之谋也。《小雅·小弁》云：“圣人莫之。”漠、莫音义同。图者，《大雅·崧高》云：“我图尔居。”询、度、咨、诹者，《小雅·皇皇者华》传云：“访问于善为咨。咨事为诹。咨事之难易为谋。咨礼义所宜为度。亲?之谋为询。”究者，《小雅·小弁》云：“不舒究之。”虑者，计谋也。谟者，大谋也。《大雅》云：“︳谟定命。”猷者，以道而谋也。《大雅·文王》云：“厥猷翼翼。”猷、犹音义同。肇者，《大雅·江汉》云：“肇敏戎公。”基者，君子作事谋始也。访者，谋政事也。<注>“《国语》”至“见《诗》”。○释曰：云“《国语》曰：询于八虞，咨于二虢，度于闳夭，谋于南宫，诹于蔡、原，访于辛、尹”者，是《晋语》胥臣对文公辞，说文王之即位也。韦氏解云：“八虞，周八士，皆在虞官。二虢，文王弟虢仲、虢叔。南宫，南宫括也。蔡，蔡公。原，原公。辛，辛甲。尹，尹逸。皆周大史也。”
典、彝、法、则、刑、范、矩、庸、恒、律、戛、职、秩，常也。（庸、戛、、职、秩义见《诗》、《书》，馀皆谓常法耳。○彝音夷。）
[疏]“典彝”至“常也”。○释曰：皆谓常礼法也。典、刑者，《诗·大雅·荡》篇云：“尚有典刑。”彝者，《洪范》云：“彝伦攸叙。”法、则者，《天官·冢宰》：“以八法治官府，．．．．．．以八则治都鄙。”郑注云：“邦国官府谓之礼法，常所守以为法式也。”“则亦法也。典、法、则所用异，异其名也。”范者，模法之常也。矩者，度方有常也。庸者，《书·皋陶谟》云：“自我五礼有庸哉！”恒，久之常也。《汤诰》云：“若有恒性。”律者，常法也。戛者，《康诰》云：“不率大戛。”职者，主之常也。秩者，《商颂·烈祖》云：“有秩斯祜”。
柯、宪、刑、范、辟、律、矩、则，法也。（《诗》曰：“伐柯伐柯，其则不远。”《论语》曰：“不逾矩。”）
[疏]“柯宪”至“法也”。○释曰：此亦谓常法，转互相训。柯者，执以取法也。宪者，《大雅·桑扈》云：“百辟为宪。”辟，罪法也。刑、范、律、矩、则皆谓常法也。<注>“《诗》曰”至“逾矩”。○释曰：云“《诗》曰：伐柯伐柯，其则不远”者，《豳风·伐柯》文。云“《论语》曰：不逾矩”者，《为政》文。
辜、辟、戾，罪也。（皆刑罪。○辟，婢亦切。辜音孤。音罪）
[疏]“辜、辟、戾、罪也”。○释曰：皆谓刑罪也。辜者，《书·仲虺之诰》云：“罔不惧于非辜。”辟者，《吕刑》云：“墨辟疑赦。”戾者，《大雅·抑》篇云：“亦维斯戾。”罪古今字也。《说文》云：“{自辛}，犯法也。从辛，从自。言{自辛}人蹙鼻，苦辛之忧。秦以{自辛}似皇，改为罪。”取非人自投于网。自，古文以为鼻。
黄发、<齿?>齿、鲐背、?、老，寿也。（黄发，发落更生黄者。<齿?>齿，齿堕更生细者。鲐背，背皮如鲐鱼。?犹耆也。皆寿考之通称。○<齿?>音倪。鲐音台。?音狗。）
[疏]“黄发”至“寿也”。○释曰：皆寿考之通称也。黄发者，舍人曰：黄发，老人发白复黄也。郭云：“黄发，发落更生黄者。”<齿?>齿者，《说文》云：“<齿?>，老人儿齿也。”郭云：“齿堕更生细者。”《鲁颂·?宫》云：“既多受祉，黄发儿齿。”郑笺云：“儿齿亦寿徵。”鲐背者，舍人曰：老人气衰，皮肤消瘠，背若鲐鱼。郭云：“鲐背，背皮如鲐鱼。”刘熙《释名》云：“九十曰鲐背，背有鲐文。”《大雅·行苇》云：“黄?台背。”毛传云：“台背，大老也。”郑笺云：“台之言鲐也。大老则背有鲐文。”《方言》云：“秦晋之郊，陈兖之会，谓老曰?鲐。”?者，郭云：“耆也。”《方言》云：“燕代北鄙，谓?为梨。”郭彼注云：“梨，面色似冻梨也。”舍人曰：?，觏也。血气精华觏竭，言色赤黑如狗矣。孙炎曰：“?面如冻梨，色似浮垢，老人寿徵也。”老者，《说文》云：“七十曰老。从人、毛、匕。言须发变白也。”
允、孚、?、展、谌、诚、亮、询，信也。（《方言》曰：“荆吴淮?之间曰展，燕岱东齐曰谌，宋卫曰询。”亦皆见《诗》。○?，丁简切。谌，市林切。）
[疏]“允孚”至“信也”。○释曰：皆谓诚实不欺也。<注>“《方言》”至“见诗”。○释曰：案《方言》云：“允、讠?（音谌）、恂（音询）、展、谅（音亮）、穆，信也。齐鲁之间曰允，燕岱东齐曰讠?，宋卫汝颍之间曰恂，荆吴淮?之间曰展，西瓯毒屋黄石野之间曰穆，众信曰谅，周南、召南、卫之语也。”云“亦皆见《诗》”者，《?风·定之方中》云：“终然允臧。”《大雅·文王》云：“万邦作孚。”《小雅·祈父》云：“?不聪。”《?风·君子偕老》云：“展如之人兮。”《大雅·荡》篇云：“其命匪谌。”诚者，复言之复也。《?·柏舟》云：“不谅人只。”《郑风·溱洧》云：“洵︳且乐。”谌、亮、谅、询、洵，音义同。
展、谌、允、慎、?，诚也。（转相训也。《诗》曰：“慎尔优游。”）
[疏]“展谌”至“诚也”。○释曰：皆谓至诚，转相训也。<注>“《诗》曰：慎尔优游”。○释曰：《小雅·白驹》文。
谑浪笑敖，戏谑也。（谓调戏也。见《诗》）
[疏]“谑浪”至“谑也”。○释曰：《诗》曰“谑浪笑敖”者，不敬之戏谑也。舍人曰：谑，戏谑也。浪，意明也。笑，心乐也。敖，意舒也。戏笑，邪戏，谑笑之貌。郭云“谓调戏也。见《诗》”者，此《邶风·终风》文。
粤、于、爰，曰也。（《书》曰：“土爰稼穑。”《诗》曰：“对越在天”，“王于出征”。）爰、粤，于也。（转相训。○粤音曰。）
[疏]“粤于”至“于也”。○释曰：皆谓语辞发端，转互相训也。《说文》云：“曰从开口，象气出于口也。”<注>“《书》曰”至“出征”。○释曰：“云“《书》曰：土爰稼穑”者，《周书·洪范》文。云“诗曰：对越在天”者，《周颂·清庙》文。云“王于出征”者，《小雅·六月》文。
爰、粤、于、那、都、繇，于也。（《左传》曰：“弃甲则那。”那犹今人云那那也。《书》曰：“皋陶曰：都。”繇，辞。于，乎。皆语之韵绝。○繇音由。于音乌。）
[疏]“爰粤”至“于也”。○释曰：“皆语之韵绝，叹辞也。爰、粤于三者又为于乎。<注>“《左传》”至“韵绝”。○释曰：云“《左传》曰：弃甲则那”者，宣二年华元答讴者辞也。云“《书》曰：皋陶曰都”者，《虞书·皋陶谟》文也。云“繇，辞”者，繇卦兆之辞也。云“于乎”者，《周颂·维天之命》云：“于乎不显。”是也。
合攵、?、盍、翕、仇、偶、妃、匹、会，合也。（皆谓对合也。○合攵音阁。?，合。盍，胡腊切。妃音配。）
[疏]“合攵?”至“合也”。○释曰：皆谓对合也。合攵者，《说文》云：“合会也。”?者，和合也。盍者，众合也。《易·豫卦·九四》云：“勿疑朋盍簪。”翕者，敛合也。《书·皋陶谟》云：“翕受敷施。”仇者，《左传》曰：“怨耦曰仇。”偶者，相对合也。《左传》曰：“大都耦国。”妃者，嘉耦曰妃。匹者，配合也。《大雅·文王有声》云：“作丰伊匹。”会者，集合也。《周礼》曰：“时见曰会。
仇、雠、敌、妃、知、仪，匹也。（《诗》云：“君子好仇”，“乐子之无知”，“实维我仪”。《国语》亦云：“丹朱凭身以仪之。”雠犹俦也。《广雅》云：“雠，辈也。）
[疏]“仇雠”至“匹也”。○释曰：皆谓匹合也。仇者，孙炎云：“相求之匹。”雠者，俦、侣、辈、类之匹也。敌者，相当之匹也。妃，合耦之匹也。<注>“《诗》云”至“辈也”。○释曰：云“《诗》云：君子好仇”者，《周南·关睢》文。云“乐子之无知”者，《桧风·隰有苌楚》文。云“实维我仪”者，《?·柏舟》文也。云“《国语》亦云：丹朱冯身仪之”者，案《周语》惠王十五年，有神降于莘，王问于内史过曰：“今是何神也？”对曰：“昔昭王娶于房，曰房后，实有爽德，协于丹朱，丹朱冯身以仪之，生穆王焉。实临昭周之子孙而祸福之，夫神一不远徙迁若。由是观之，其丹朱乎！”韦氏解云：“冯，依也。仪，匹也。言房后之行有似丹朱，丹朱冯依其身而匹偶之，生穆王焉。”
妃、合、会，对也。（皆相当对。）妃，媲也。（相偶媲也。○媲，普计切。）
[疏]“妃合”至“媲也”。○释曰：此三者又为当对，妃又为媲，谓相偶媲也。
绍、胤、嗣、续、纂、?、绩、武、系，继也。（《诗》曰：“下武维周。”?见《释水》。馀皆常语。○纂，子管切。）
[疏]“绍胤”至“继也”。○释曰：皆联继不绝也。绍者，《大雅·抑》篇云：“弗念厥绍。”胤者，《大雅·既醉》云：“永锡祚胤。”嗣者，《周颂·酌》篇云：“载用有嗣。”续者，《小雅·斯干》云：“似续妣祖。”纂者，《鲁颂·?宫》云：“缵禹之绪。”?、武见注。绩者，《陈风·东门之?》云：“不绩其麻。”系者，系属之继。《易》曰：“系小子，失丈夫。”<注>“《诗》曰”至“常语”。○释曰：云“《诗》曰：下武维周”者，《大雅·下武》文。云“?见《释水》”者，彼云：“??杨舟，绋缡维之。绋，纟率也。缡，?也。”是矣。
<气心>、谥、溢、蛰、慎、貉、谧、ダ、?、密、宁，静也。（<气心>、ダ、?，未闻其义。馀皆见《诗传》。○<气心>音戏。谥音侍。貉音陌。谧音密。ダ音拟。?，鱼毁切。）
[疏]“<气心>谥”至“静也”。○释曰：皆安静也。谥者，人死将葬，诔列其行而作之也。溢者，盈溢者宜静。《周颂·维天之命》云：“假以溢我。”蛰者，藏伏静处也。《易》曰：“龙蛇之蛰。”慎者，谨静也。《大雅》云：“淑慎尔止。”貉者，静定也。《大雅·皇矣》云：“貊其德音。”郑笺云：“德政应和曰貊。”谧者，《说文》云：“静语也。”密者，《周颂·昊天有成命》云：“夙夜基命宥密。”宁者，《周颂·良耜》云：“妇子宁止。”
陨、?员、湮、下、降、坠、В、{艹?}，落也。（?员犹陨也。方俗语有轻重耳。湮，沈落也。В、{艹?}见《诗》。○陨，于闵切。?员于敏切。В，婢眇切。{艹?}音零。）
[疏]“陨?员”至“落也”。○释曰：皆谓堕落也。陨者，《说文》云：“从高坠也。”《易》曰：“有陨自天。”?员者，石落也。郭云：“?员犹陨也。方俗语有轻重耳。”湮，沈落也。下者，自上而落也。降即下也。《曲礼》谓羽鸟死曰降。坠者，《说文》曰：“从高堕也。”《左传》曰：“弗敢失坠。”В者，《召南》云：“В有梅。”{艹?}者，《说文》云：“草曰{艹?}，木曰落。”此对文尔。散而言之，他物之落亦言{艹?}。《?风·定之方中》云：“灵雨既零。”{艹?}、零音义同。
命、令、禧、畛、祈、请、谒、讯、诰，告也。（禧未闻。《礼记》曰：“畛于鬼神。”○令，力政切。畛，稹。告，谷。）
[疏]“命令”至“告也”。○释曰：皆谓告谕也。命者，使告也。《诗·唐风·扬之水》云：“我闻有命。”令，发号以告也。《论语》云：“其身正，不令而行。”畛者，致告也。祈者，求告也。《书·召诰》云：“祈天永命。”请者，言告也。婚礼五曰请期。谒者，告白也。《月令》曰：“谒于天子。”讯者，告问也。《诗》云：“歌以讯之。”诰者，布告也。《书·大诰》、《洛诰》之类是也。<注>“《礼记》曰：畛于鬼神”。○释曰：下《曲礼》文
永、悠、迥、违、遐、?、阔，远也。（《书》曰：“?矣西土之人。”○迥，户顶切。?音惕）永、悠、迥、远，遐也。（遐亦远也，转相训。）
[疏]“永悠迥违”至“遐也”。○释曰：皆谓辽远也。永者，长远也。《周南·汉广》云：“江之永矣。”悠者，《小雅·渐渐之石》云：“山川悠远。”迥者，《大雅》云：“?酌彼行潦。”迥、?音义同。远者，离远也。《召南·殷其雷》云：“何斯违斯。”遐者，《大雅·旱麓》云：“遐不作人。”?者，古文逖也。阔者，相疏远也。《邶风·击鼓》云：“于嗟阔兮。”永、悠、迥、远四者，又远，遐也；遐亦远也。转相训尔。<注>“《书》曰：?矣西土之人”。○释曰：《周书·牧誓》文也。
亏、坏、圮、?危，毁也。（《书》曰：“方命圮族。”《诗》曰：“乘彼?危垣。”亏通语耳。○坏音怪。圮，房美切。?危音鬼。）
[疏]“亏怀”至“毁也”。○释曰：皆谓毁败也。亏者，损毁。《祭义》云：“不亏其体。”坏者，人毁也，音怪；一云自毁也，乎怪切。圮者，岸毁也。《书》叙曰：“祖乙圮于耿。”?危，是毁垣也。<注>“《书》曰”至“语耳”。○释曰：云“书曰：方命圮族”者，《尧典》文。孔安国云：“圮，毁；族，类也。言鲧性狠戾，好比方名，命而行事，辄毁败善类。”云“《诗》曰：乘彼?危垣”者，《卫风·氓》篇文也。
矢、雉、引、延、顺、荐、刘、绎、尸、旅，陈也。（《礼记》曰：“尸，陈也。”雉、顺、刘皆未详。）
[疏]“矢雉”至“陈也”。○释曰：皆谓敷陈也。矢者，《书》叙云：“皋陶矢厥谟。”引者，伸陈也。延，铺陈也。荐者，馔陈也。绎者，复陈也。《周颂·赉》篇云：“时周之命于绎思。”尸者，主陈也。旅者，谓布陈也。《大雅·宾之初筵》云：“ゾ核维旅。”<注>“《礼记》曰：尸，陈也”。○释曰：《郊特牲》文。
尸、职，主也。（《左传》曰：“杀老牛，莫之敢尸。”《诗》曰：“谁其尸之。”又曰：“职为乱阶。”）
[疏]“尸、职，主也”。○释曰：皆谓为之主宰也。<注>“《左传》”至“乱阶”。○释曰：云“《左传》曰：杀老牛莫之敢尸”者，成十七年传云：晋栾书、中行偃遂执公焉。召韩厥，韩厥辞，曰：“昔吾畜于赵氏。孟姬之谗，吾能违兵。古人有言曰：‘杀老牛，莫之敢尸。’而况君乎！二三子不能事君，焉用厥也？”是其事。云“《诗》曰：谁其尸之”者，《召南·采?》文。“又曰：职为乱阶”者，《小雅·巧言》文。
尸，き也。（谓き也。）き、寮，官也。（官地为き，同官为寮。○き，七代反。）
[疏]“尸き”至“官也”。○释曰：き谓き地。主事者必有き地。き，采也，采取赋税以供己有。き地及言同寮者，皆谓居官者也。<注>“官地”至“为寮”。○释曰：云“官地为き”者，《礼运》云：“大夫有采以处其子孙。”是也。云“同官为寮”者，《左传》文七年荀林父告先蔑之辞也。
绩、绪、采、业、服、宜、贯、公，事也。（《论语》曰：“仍旧贯。”馀皆见《诗》、《书》。）
[疏]“绩绪”至“事也”。○释曰：皆事为也。绩者，功事也。《商颂》云：“设都于禹之绩。”绪者，事业也。《鲁颂·?宫》云：“缵大王之绪。”采者，《皋陶谟》云：“亮采有邦。”业者，学人所有事。《书·周官》云：“业广惟勤。”服者，《周南·关睢》云：“寤寐思服。”宜者，宜其事也。《大雅·凫?》云：“公尸来燕来宜。”贯者，《魏风·硕鼠》云：“三岁贯女。”公者，《周颂·酌》篇云：“实维尔公允师。”<注>“《论语》曰：仍旧贯”。○释曰：《先进》篇云：“鲁人为长府。闵子骞曰：‘仍旧贯，如之何？何必改作？’”是也。
永、?、引、延、融、骏，长也。（宋卫荆吴之间曰融。?所未详。○?音样。）
[疏]“永?”至“长也”。○释曰：《说文》云：“长，久远也。”《方言》云：“施于众长谓之永。”引者，《汉书·律历志》云：“十丈为引，引者信也。”颜师古曰：“信读曰伸，言其长。”延者，《方言》云：“延，年长也，凡施于年者谓之延。”又宋卫荆吴之间曰融。”骏者，长大也。
乔、嵩、崇，高也。（皆高大貌。《左传》曰：“师叔，楚之崇也。”）崇，充也。（亦为充盛。）
[疏]“乔嵩”至“充也”。○释曰：皆高大貌。乔，《周颂·般》篇云：“堕山乔岳。”《释山》云：“山大而高，崧。”嵩、崧音义同。崇者，高贵也，亦为充盛。《乐记》云：“复缀以崇。”<注>“《左传》曰：师叔，楚之崇也”。○释曰：宣十二年传文也。杜注云：“师叔，潘?，为楚人所崇贵。”
犯、奢、果、毅、克刂、捷、功、肩、堪，胜也。（陵犯、夸奢、果毅，皆得胜也。《左传》曰：“杀敌为果。”肩即克耳。《书》曰：“西伯堪黎。”○毅音义。）
[疏]“犯奢”至“胜也”。○释曰：皆谓得胜也。舍人曰：“肩，强之胜也。”孙炎曰：“戡，胜之胜也。”陵犯、夸奢、杀敌为果、致果、为义、克杀、捷获、有功、肩克、堪任，是皆得胜也。<注>“《左传》”至“堪黎”。○释曰：云“《左传》曰：杀敌为果”者，宣二年君子辞也。云“《书》曰：西伯堪黎”者，《商颂》篇名也。
胜、肩、戡、刘、杀，克也。（转相训耳。《公羊传》曰：“克之者何？杀之也。”○戡音堪。）
[疏]“胜肩”至“克也”。○释曰：克亦胜也。《诗·周颂·敬之》云：“佛时仔肩。”克也。又为杀也。皆谓得胜而杀之。转互相训耳。<注>“《公羊》”至“之也”。○释曰：《公羊》者，在隐元年。经曰：“夏五月，郑伯克段于鄢。”传曰：“克之者何？杀之也。”
刘、?、斩、刺，杀也。（《书》曰：“咸刘厥敌。”秋猎曰?，应杀气也。《公羊传》曰：“刺之者何？杀之也。”○?，鲜。刺，次。）
[疏]“刘?”至“杀也”。○释曰：《说文》云：“杀，戮也。”斩者，文二年《左传》曰：“狼?覃取戈以斩囚。”馀皆具注。<注>“《书》曰”至“之也”。○释曰：“书曰：咸刘厥敌”者，《周书·君?》文。云“秋猎为?”者，《释天》文。云“应杀气也”者，言秋气肃杀，故名“秋猎为?”。《大司马》云：“中秋教治兵，遂以?田”是也。云“《公羊传》曰：刺之者何？杀之也”者，僖二十七年传文也。经云：“公子买戍卫，不卒戍，刺之。”故传云此也。
??、{面虫}没、孟、敦、勖、钊、茂、劭、π，勉也。（《诗》曰：“??文王。”{面虫}没犹黾勉。《书》曰：“茂哉茂哉。”《方言》云：周郑之间相劝勉为π钊。孟未闻。○?音尾。{面虫}音密。钊音招。劭音邵。π音泯。）
[疏]“??”至“勉也”。○释曰：皆谓劝勉也。敦者，厚相勉也。勖者，《邶风·燕燕》云：“以勖寡人。”劭者，勉力也。馀皆见注。<注>“《诗》曰”至“未闻”。○释曰：云“《诗》曰：??文王”者，《大雅·文王》文也。言勉勉乎不倦，文王之勤，用明德也。云“{面虫}没犹黾勉”者，以其声相近，方俗语有轻重耳。《邶风·谷风》云：“黾勉同心。”云“《书》曰：茂哉茂哉”者，《皋陶谟》文也。《书》作懋。茂、懋古今字也。云“《方言》云”以下者，案彼云：“钊、薄，勉也。秦晋曰钊，或曰薄，故其鄙语曰：‘薄努犹勉努也。’南楚之外曰薄努。自关而东，周郑之间曰π钊，齐鲁曰勖兹。”是也。
骛、务、昏、?，强也。（驰骛事务皆曰勉强。《书》曰：“不昏作劳”，“?不畏死”。○骛音务。?音闵。强，其丈切。）
[疏]“骛务”至“强也”。○释曰：皆谓自勉强也。骛谓驰骛。务谓先务。二者皆以力勉强。孙炎曰：昏，夙夜之强也。<注>“《书》曰”至“畏死”。○释曰：云“《书》曰：不昏作劳”者，《盘庚》文。云“?不畏死”者，《康诰》文。

[book_title]卷二 释诂下
卬、吾、台、予、朕、身、甫、余、言，我也。（卬犹姎也，语之转耳。《书》曰：“非台小子。”古者贵贱皆自称朕。《礼记》曰：“授政任功，曰‘予一人’”，“畛于鬼神，曰‘有某甫’。”言，见《诗》。○?，五刚切。台音怡。下同。）
[疏]“?吾”至“我也”。○释曰：我者，施身自谓也。此皆我之别称也。?者，郭云：“?犹?央也。语之转耳。”《说文》云：“女人称我曰?央。”由其语转，故曰?。《邶风·匏有苦叶》云：“人涉?否。”吾者，孔子曰：“吾自卫反鲁。”身者，我之躬也。余者，《邶·谷风》云：“伊余来?。”馀皆见注。<注>“书曰”至“见《诗》”。○释曰：云“《书》曰：非台小子”者，《汤誓》文。云：“古者贵贱皆自称朕”者，《大禹谟》云：帝曰：“朕宅帝位。”禹曰：“朕德罔克。”屈原亦云：“朕皇考曰伯庸。”是贵贱皆自称朕。《史记》秦始皇二十六年定为至尊之称。汉因不改，以迄于今。云“《礼记》云：授政任功曰予一人。畛于鬼神曰有某甫”者，皆下《曲礼》文。云“言见《诗》者，《周南·葛覃》云：“言告师氏，言告言归。”是也。
朕、余、躬，身也。（今人亦自呼为身。）
[疏]“朕、余、躬，身也”。○释曰：身即我也。郭云：“今人亦自呼为身。”舍人曰：“余，谦卑之身也。”孙炎曰：“余，舒迟之身也。”僖九年《左传》云：齐侯曰：小白余。杜注云：“小白，齐侯名；余，身也。”《邶·谷风》云：“我躬不阅。”
台、朕、赉、畀、卜、阳，予也。（赉、卜、畀，皆赐与也。与犹予也，因通其名耳。《鲁诗》曰：“阳如之何。”今巴濮之人自呼阿阳。○畀，必二切。阳音?。予音与。）
[疏]“台朕”至“予也”。○释曰：予即与也。皆谓赐与。台者，遗与也，读与贻同。朕者，我与之也。赉、畀、卜皆赐与也。《说命》云：“梦帝赉予良弼。”《?风·干旄》云：“何以畀之。”《小雅·天保》云：“君曰卜尔，万寿无疆。”<注>“与犹”至“阿阳”。○释曰：云“与犹予也，因通其名耳”者，《说文》云：“与，党与也。”“予，推予前人也。象两手相与之形。”今经典多以“与”为“推予”，故云因通其名耳。云“《鲁诗》云：阳如之何”者，《汉书·?文志》云：鲁申公为诗训故，是为《鲁诗》。其经云“阳如之何”，申公以阳为予，故引之。云“今巴濮之人自呼阿阳”者，以时验而言也。
肃、延、诱、荐、饣炎、晋、寅、荩，进也。（《礼记》曰：“主人肃客。”《诗》曰：“乱是用饣炎”，“王之荩臣”。《易》曰：“晋，进也。”寅，未详。○饣炎音淡。荩音烬。）
[疏]“肃延”至“进也”。○释曰：皆谓进道。延者，引而进之。《射义》云：“子路出延射。”诱者，道而进之也。《召南·野有死?》云：“吉士诱之。”荐者，进献也。《月令》云：“先荐寝庙。”馀皆见注。<注>“礼记”至“进也”。○释曰：云“礼记曰：主人肃客”者，上《曲礼》文也。郑注云：“进客谓道之。”云“《诗》曰：乱是用饣炎”者，《小雅·巧言》文。云“王之荩臣”者，《大雅·文王》文。云“《易》曰：晋，进也”者，《晋卦》彖辞也。
羞、饯、迪、?，进也。（皆见《诗》、《礼》）
[疏]“羞饯”至“进也”。○释曰：谓进与也。羞者，《曲礼》云：“闻子有客使某羞。”饯者，进饮食之名也。迪者，以道而进也。?者，《周颂·丰年》云：“?畀祖妣。”
诏、亮、左、右、相，导也。（皆谓教导之。）诏、相、导、左、右、助，<虑力>也。（<虑力>谓赞勉。）亮、介、尚，右也。（绍介、劝尚，皆相佑助。）左、右，亮也。（反覆相训，以尽其义。○相，息亮切。<虑力>音虑。）
[疏]“诏亮”至“亮也”。○释曰：诏者，《大宗伯》云：“诏相王之大礼。”亮者，《大雅·大明》云：“凉彼武王。”左、右者，《周南·关睢》云：“左右流之。”相者，《乡饮酒》云：“相者二人。”此皆谓教导之也。教导即赞勉也，故又为<虑力>。《说文》云：“<虑力>，助也。”不以力助，以心助也。郭云：“绍介、劝尚，皆相佑助。”孙炎曰：“介者，相助之义。如人之左右手，故以介为左右也。”《大雅·生民》云：“攸介攸止。”故转为右。左、右即亮也，亦皆谓佐助。反覆相训，以尽其义。亮、凉音义同。
缉熙、烈、显、昭、?告、?，光也。（诗曰：“学有缉熙于光明。”又曰：“休有烈光。”○?，古迥切。）
[疏]“缉熙”至“光也”。○释曰：显者，光明也。《大雅·假乐》云：“显显令德。”说文云：“昭，日明也。”《大雅·云汉》云：“昭回于天。”皓者，亦日光也。?，火光也。《小雅·无将大车》云：“不出于?。”<注>“《诗》曰”至“烈光”。○释曰：云“学有缉熙于光明”者，《周颂·敬之》文。又曰“休有烈光”，《周颂·载见》文。
︱、巩、坚、笃、?、虔、胶，固也。（︱、虔皆见《诗》、《书》。《易》曰：“巩用黄牛之革，固志也。”?然亦牢固之意。○︱，苦黠切。?音牵。）
[疏]“︱巩”至“固也”。○释曰：皆牢固也。︱者，确固也。巩者，《说文》云：“以革有所束也。”坚者，刚︹之固也。《论语》云：“不曰坚乎，磨而不磷。”笃者，厚也。物厚者牢固。?者，?亦牢固之意。虔者，恭之固也。胶者，所以固物。《小雅·隰桑》云：“德音孔胶。”<注>“︱虔”至“志也”。○释曰：云“︱、虔皆见《诗》、《书》”者，《酒诰》云：“︱毖殷献臣。”《大雅·韩弈》云：“虔共尔位。”云“《易》曰：巩用黄牛之革，固志也”者，案《革卦》云：“初九：巩用黄牛之革。”《Т卦·六二·象》曰：“执用黄牛，固志也。”文与此异。然则郭云“固志”者，所以释《革卦》之“巩”，非谓《Т》之“固志”。
畴、孰，谁也。（《易》曰：“畴离祉。”○畴，直留切。）
[疏]“畴、孰，谁也”。○释曰：皆谓语辞，不为义也。又犹言谁人也。《论语》云：“君孰与不足。”《陈风·墓门》云：“谁昔然矣。”（注）“《易》曰：畴离祉”。○释曰：《否卦·九四》爻辞也。?往?往、皇皇、藐藐、穆穆、休、嘉、珍、衤韦、懿、铄，美也。（自“穆穆”已上皆美盛之貌。其馀常语。○?往音旺。藐音邈。衤韦音衣。）
[疏]“?往?往”至“美也”。○释曰：皆谓美盛也。少仪云：“祭祀之美，齐齐皇皇。”郑玄云：“皇皇读如归往之往。”彼言皇皇，则此?往?往也。《少仪》又云：“言语之美，穆穆皇皇。”《曲礼》云：“天子穆穆，诸侯皇皇。”郑注皆云：“行容止之貌”。然则皇皇、穆穆者，皆言语容止之美盛也。《大雅·崧高》云：“既成藐藐。”毛传云：“藐藐，美貌。”休者，《大禹谟》云：“戒之用休。”又曰：“嘉乃丕绩。”《儒行》云：“席上之珍以待聘。”衤韦者，叹美也。懿者，《周颂·时迈》云：“我求懿德。”铄者，《周颂·酌》篇：“于铄王师。”是皆谓美之常语尔。
谐、辑、协，和也。（《书》曰：“八音克谐。”《左传》曰：“百姓辑睦。”）关关、?雍?雍，音声和也。（皆鸟鸣相和。）勰、燮，和也。（《书》曰：“燮友柔克。”○辑，集。?雍，于恭反。勰音协。）
[疏]“谐辑”至“和也”。○释曰：皆谓和同。协者，《说文》云：“众之同和也。”关关、?雍?雍者，皆鸟鸣音声相和也。《周南·关雎》云：“关关雎鸠。”《邶风·匏有苦叶》云：“?雍々鸣雁。”勰即古文协字。<注>“《书》曰”至“柔克”。○释曰：云“《书》曰：八音克谐”，《虞书·舜典》文。云“《左传》曰：百姓辑睦”者，案僖十五年及成十六年皆云：“群臣辑睦。”其是乎！云“《书》曰：燮友柔克”者，《周书·洪范》文
从、申、神、加、弼、崇，重也。（随从、弼辅、增崇，皆所以为重叠。神所未详。○重，直龙切。）
[疏]“从申”至“重也”。○释曰：随从、申重、加弼、弼辅、崇充，皆所以为重叠也。《大雅·凫?》云：“福禄来崇。”
觳、悉、卒、泯、忽、灭、罄、空、毕、罄、歼、拔、殄，尽也。（觳，今直语耳。忽然，尽貌。今江东呼厌极为罄。馀皆见《诗》。○觳音学。罄，苦计切。歼音尖。）
[疏]“觳今”至“见《诗》”。○释曰：此皆谓终尽。觳，今直语耳。忽然，尽貌。《左传》曰：“皋陶庭坚不祀忽诸。”云“今江东呼厌极为罄”者，以时验而言也。《说文》云：“器中尽也。”云“馀皆见《诗》”者，悉者，《说文》云：“详尽也。”卒者，终尽也。《卫风·日月》云：“畜我不卒。”泯者，灭尽也。《大雅·桑柔》云：“靡国不泯。”灭，绝尽也。《小雅·正月》云：“宁或灭之。”罄者，《说文》云：“器中空也。”《小雅·蓼莪》云：“瓶之罄矣。”空者，《小雅·大东》云：“杼柚其空。”毕者，《小雅·无羊》云：“毕来既升。”歼者，舍人曰：“众之尽也。”《秦风·黄鸟》云：“歼我良人。”拔者，搴除使尽也。殄者，《诗》云：“邦国殄瘁。”
苞、芜、茂，丰也。（苞丛、繁芜，皆丰盛。）
[疏]“苞、芜、茂，丰也”。○释曰：皆丰盛也。苞者，草木丛生也。《禹贡》云：“草木渐苞。”芜者，繁芜也。《洪范》云：“庶草蕃庑。”芜、庑音义同。茂者，茂盛也。《小雅·天保》云：“如松柏之茂。”
{秋手}、敛、屈、收、戢、?、裒、鸠、楼，聚也。（《礼记》曰：“秋之言{秋手}，{秋手}，敛也。”春猎为?，?者，以其聚人众也。《诗》曰：“屈此群丑”，“原隰裒矣”。《左传》曰：“以鸠其民。”楼犹今言拘楼，聚也。○{秋手}，子由切。?音搜。）
[疏]“{秋手}敛”至“聚也”。○释曰：皆会聚也。敛者，率聚也。《礼记·大学》曰：“百乘之家，不畜聚敛之臣。”收者，《周颂·维天之命》云：“我其收之。”戢者，藏聚也。《周颂·时迈》云：“载戢干戈。”馀皆见注。<注>“《礼记》”至“聚也”。○释曰：云“礼记曰：秋之言{秋手}，{秋手}，敛也”者，《乡饮酒义》文。云“春猎为?，?者，以其聚人众也”，“春猎为?”，《释天》文也。云“《诗》曰：屈此群丑”者，《鲁颂·泮水》文。云“原隰裒矣”者，《小雅·常棣》文。云“《左传》曰：以鸠其民”者，隐八年文。云“楼犹今言拘楼，聚也”者，以时验而言也。
肃、齐、遄、速、亟、屡、数、迅，疾也。（《诗》曰：“仲山甫徂齐。”○遄音船。亟，欺冀切。数音朔。）
[疏]“肃齐”至“疾也”。○释曰：皆谓急疾也。肃者，《召南·小星》云：“肃肃宵征。”毛传云：“肃肃，疾貌。”齐者，壮疾也。遄者，《邶风·泉水》云：“遄臻于卫。”速者，《论语》云：“无欲速。”亟者（欺冀切），《论语》曰：“好从事而亟失时。”一云亟（居力切）。《大雅·灵台》云：“匪亟其欲。”屡者，《小雅·巧言》云：“君子屡盟。”数者，《祭义》云：“祭不欲数。”迅者，疾走也。《论语》云：“迅雷风烈必变。”<注>“《诗》曰：仲山甫徂齐”。○释曰：《大雅·?民》文。
{宀?}、骏、肃、亟、遄，速也。（《诗》曰：“不{宀?}故也。”骏犹迅速，亦疾也。○{宀?}音昝。亟，居力切。）
[疏]“{宀?}骏”至“速也”。○释曰：速亦疾也。肃、亟、遄，转相训耳。骏者，犹迅也。《礼记·大传》云：“逡奔走。”骏、逡音义同。郑注云：“疾奔走，言劝事也。”<注>“诗曰：不{宀?}故也”。○释曰：《郑风·遵大路》文。
壑、?亢?亢、滕、徵、隍、氵康，虚也。（壑，?壑也。?亢?亢，谓?亢?也。隍，城池无水者。《方言》云：“氵康之言空也。”皆谓丘墟耳。滕，徵未详。○?亢音坑。氵康音康。）
[疏]“壑?亢”至“虚也”。○释曰：皆谓空虚也。壑者，?壑也。《大雅·韩弈》云：“实墉实壑。”?亢?亢者，坎陷之虚也。但重言耳。隍者，城池无水者。《易》曰：“城复于隍。”氵康者，注引《方言》云：“康之言空也。”彼注云：“氵康窘，空貌。”亦丘墟之空无。《小雅·宾之初筵》云：“酌彼康爵。”郑笺云：“康，虚也。”氵康、康音义同。
黎、庶、?、多、丑、师、旅，众也。（皆见《诗》。）
[疏]“黎庶”至“众也”。○释曰：皆谓众伙也。注云“皆见《诗》”者，《大雅·云汉》云：“周馀黎民”、《灵台》云“庶民子来”、《?民》云“天生?民”、《周颂·载见》云“思皇多祜”、《大雅·绵》篇云“戎丑攸行”、《?或朴》云“六师及之”、《小雅·采芑》云“振旅阗阗”之类是也。
洋、观、裒、众、那，多也。（《诗》曰：“薄言观者。”又曰：“受福不那。”洋，溢，亦多貌。）
[疏]“洋观”至“多也”。○释曰：皆谓重多也。洋者，洋溢，亦多貌。《鲁颂·?宫》云：“万舞洋洋。”裒者，聚之多也。《易》曰：“君子以裒多益寡。”众者，《周颂·臣工》云：“命我众人。”<注>“诗曰”至“不那”。○释曰“《诗》曰：薄言观者”，《小雅·采绿》文。“又曰：受福不那”者，《桑扈》文。
流、差、柬，择也。（皆选择。见《诗》。○差音?。柬音简。）
[疏]“流、差、柬，择也”。○释曰：皆选择也。《周南·关雎》云：“左右流之。”《小雅·吉日》云：“既差我马。”《邶风》云：“简兮简兮。”皆是也。简、柬音义同。
战、忄栗、震、惊、{难心}、竦、恐、忄?，惧也。（《诗》曰：“不{难心}不竦。”忄?即慑也。○忄栗音栗。{难心}，女板切。恐，丘勇切。忄?，之涉切。）
[疏]“战忄栗”至“惧也”。○释曰：皆惶怖也。《论语》曰：“使民战栗。”《诗·秦风·黄鸟》云：“惴惴其忄栗。”《易》曰：“震来??。”又曰：“惊远而惧迩也。”《诗》云：“不{难心}不竦。”《月令》曰：“国时有恐。”《乐记》曰：“柔气不慑。”是皆惧也。忄?即慑也。（注）“《诗》曰：不{难心}不竦”。○释曰：《商颂·长发》文也。
?、?、虺颓、玄黄、劬劳、咎、?、<疒堇>、?、鳏、戮、<疒鼠>、<疒脔>、<疒里>、痒、<疒氐>、疵、闵、逐、疚、?、瘥、痱、<疒?>、瘵、瘼、<疒齐>，病也。（虺颓、玄黄，皆人病之通名。而说者便谓之马疾，失其义也。《诗》曰：“生我劬劳。”《书》曰：“智藏鳏在。”相戮辱，亦可耻病也。今江东呼病曰瘵，东齐曰瘼。《礼记》曰：“亲<疒齐>，色容不盛。”戮逐未详，皆见《诗》。○?，普胡切。?，音徒。虺音灰。?音悴。<疒堇>音勤。?音俞。<疒鼠>音鼠。<疒脔>，力专反。<疒里>音里。痒音羊。瘥，徂何切。痱音肥。<疒?>音?。瘵音债。<疒齐>，徂细切。）
[疏]“??”至“病也”。○释曰：疾甚曰病。此皆病之通名耳。孙炎曰：“?，人疲不能行之病。”?，马疲不能进之病。虺?，马罢不能升高之病。玄黄，马更黄色之病。”然则虺?者病之状，玄黄者病之变色。郭云：“皆人病之通名。”而说者便谓之马病，失其义也。”盖指孙炎不能弘通，故云失其义也。咎者，罪病也。?者，《小雅·雨无正》云：“维躬是瘁。”?、瘁音义同。<疒堇>者，劳苦之病也。?者，《小雅·角弓》云：“交相为?。”戮者相戮辱，亦可耻病也。<疒鼠>及痒者，《小雅·正月》云：“<疒鼠>忧以痒。”《舍人》云：“疾、<疒脔>、<疒里>、痒皆心忧惫之病也。”孙炎云：“<疒鼠>者，畏之病也。”<疒里>者，《小雅·正月》云：“悠悠我里。”<疒里>、里音义同。<疒氐>者，孙炎云：“滞之病也。”《小雅·白华》云：“俾我<疒氐>兮。”疵者，瑕衅小病也。闵者，《豳风·鸱?》云：“鬻子之闵斯。”逐者，《卫风·考?》云：“硕人之轴。”郑笺云：“轴，病也。”轴与逐盖今古字。郭氏未详。疚者，《小雅·采薇》云：“忧心孔疚。”?者，《小雅·十月》云：“亦孔之?。”瘥者，《节南山》云：“天方荐瘥。”痱者，《四月》云：“百卉具腓。”痱、腓音义同。<疒?>者，《大雅·板》篇云：“下民卒<疒?>。”瘵者，《大雅·瞻?》云：“士民其瘵。”瘼者，《大雅·桑柔》云：“瘼此下民。”馀皆见注。〈注〉“《诗》曰”至“见《诗》”。○释曰：云“生我劬劳”者，《小雅·蓼莪》文。云“《书》曰：智藏鳏在”者，《周书·召诰》文。云“今江东呼病曰瘵”者，以时验而言。云“东齐曰瘼”者，《方言》文。云“《礼记》曰：亲<疒齐>，色容不盛”者，《玉藻》文。
恙、写、悝、盱、繇、惨、恤、罹，忧也。（今人云无恙谓无忧也。写，有忧者，思散写也。《诗》曰：“悠悠我悝”，“云何盱矣”。繇役亦为忧愁也。○悝音里。盱音吁。繇音遥。）
[疏]“恙写”至“忧也”。○释曰：皆言忧愁也。恙者，《聘礼》云：“公问君，宾对公再拜。”郑注云：“拜其无恙。”郭云：“今人云无恙谓无忧也。写者有忧者，思散写也。”《小雅·车荦》云：“我心写兮。”繇者，繇役亦为忧愁。惨者，心忧也。恤者，《小雅·祈父》云：“胡转予于恤。”罹者，《王风·兔爰》云：“逢此百罹。”〈注〉“诗曰”至“盱矣”。○释曰：云“《诗》曰：悠悠我悝”者，《小雅·十月》文。“云何盱矣”者，《卷耳》及《都人士》文也。
伦、?、邛、敕、勤、愉、庸、瘅，劳也。（《诗》曰：“莫知我?。”维王之邛”，“哀我瘅人”。《国语》曰：“无功庸者。”伦理事务以相约敕亦为劳。劳苦者多惰。愉今字或作窳，同。○?，与世切。劳，力报切。）
[疏]“伦?”至“劳也”。○释曰：皆谓劳苦也。伦者，理也，理治事务者必劳。?者，《广雅》云：“苦也。”孙炎曰：“习事之劳也。”敕者，相约敕也，亦为劳苦。勤者，劳力也。《梓材》云：“既勤垣墉。”愉者，懒也。郭云：“劳苦者多惰。”愉今字或作窳，同。庸者，民功曰庸。瘅者，《说文》云：“劳病也。”<注>“《诗》曰”至“庸者”。○释曰：云“《诗》曰：莫知我?”者，《小雅·雨无正》文。云“维王之邛”者，《巧言》文。云“哀我惮人”者，《大东》文。云“《国语》曰：无功庸”者，案《晋语》：“韩献子老，使公族穆子受事于朝，辞曰：‘厉公之乱，无忌备公族不能使。臣闻之曰：无功庸者，不敢居高位。今无忌智不能匡居，使至于难，仁不能救，勇不能死，敢辱君朝以忝韩宗？请退也。’固辞不立。悼公闻之，曰：‘难，虽不能死，而能让，不可不赏。’使掌公族大夫。”是其事也。
劳、来、强、事、谓、翦、?，勤也。（《诗》曰：“职劳不来。”自勉强者，亦勤力者。由事事，故为勤也。《诗》曰：“迨其谓之。”翦、?未详。○来音赉。强，其丈切。）
[疏]“劳来”至“勤也”。○释曰：皆谓勤劳也。劳、来者，以其有勤劳也。自勉强者，亦为勤。由能事事有功者，亦为勤。<注>“诗曰”至“谓之”。○释曰：云“职劳不来”者，《小雅·大东》文。人以不被劳来者为不见勤，故《采薇》叙曰：“?大杜以勤之。”即是劳来也。云“迨其谓之”者，《召南·В有梅》文也。
悠、伤、忧，思也。（皆感思也。○思，司嗣切。）
[疏]“悠、伤、忧，思也”。○释曰：皆感思也。悠者，《秦风·渭阳》云：“悠悠我思。”伤者，《周南·卷耳》云：“维以不永伤。”忧者，愁思也。
怀、惟、虑、原、念、?，思也。（《诗》曰：“?如调饥。”○?音溺。）
[疏]“怀惟”至“思也”。○释曰：皆思念也。《方言》云：“郁悠、怀、?、惟、虑、原、念、靖、慎，思也。晋宋卫鲁之间谓之郁悠。惟，凡思也。虑，谋思也。原，欲思也。念，常思也。东齐海岱之间曰靖，秦晋或曰慎。凡思之貌亦曰慎，或曰?。”舍人曰：“?，志而不得之思也。”<注>“《诗》曰：?如调饥”。○释曰：《周南·汝坟》文。
禄、祉、履、戬、祓、禧、礻?、祜，福也。（《诗》曰：“福履绥之”，“俾尔戬?”，“祓禄康矣”。礻?、禧，《书传》不见，其义未详。○戬，子浅切。祓音废。礻?音斯。）
[疏]“禄祉”至“福也”。○释曰：皆福?也。福禄对文则小异，散则禄亦福也。《商颂·玄鸟》云：“百禄是何。”郑笺谓当担负天之多福。祉者，繁多之福也。《周颂·烈文》云：“锡尔祉福。”祜者，《小雅·信南山》云：“受天之祜。”<注>“诗曰”至“康矣”。○释曰：云“《诗》曰：福履绥之”者，《周南·つ木》文云“俾尔戬?”者，《小雅·天保》文。云“祓禄康矣”者，《大雅·卷阿》文。
?、祀、祠、蒸、尝、礻龠，祭也。（《书》曰：“?于六宗。”馀者皆以为四时祭名也。○礻龠音药。）
[疏]“?祀”至“祭也”。○释曰：皆祭之别名。祭，际也，人神交际。《说文》云：“从示、从又、从肉。?，手也。以手持肉。示，神所以祭也。”?者，《说文》云：“?祀也。”祀者，《说文》云：“祭无已也。”馀者四时祭名，疏具《释天》。<注>“《书》曰：?于六宗”。○释曰：《虞书·舜典》文。孔安国云：“精意以享谓之?。”宗，尊也。所尊祭者，其祀有六，谓四时也，寒暑也，日也，月也，星也，水旱也。
俨、恪、祗、翼、?、恭、钦、寅、?，敬也。（俨然，敬貌。《书》曰：“夙夜惟寅。”《诗》曰：“我孔?矣。”?未详。○恪，虚各切。?音因。?，而善切。）
[疏]“俨恪”至“敬也”。○释曰：皆谓谨敬也。俨者，郭云：“俨然，敬貌。”《论语》云：“俨然人望而畏之。”恪者，心敬也。《周书·微子之命》云：“恪慎克孝。”祗者，《虞书·大禹谟》云：“祗承于帝。”翼者，小心之敬也。云恭者，敬貌也。《大雅·桑柔》云：“温温恭人。”钦者，《尧典》云：“钦若昊天。”<注>“书曰”至“?矣”。○释曰：云“《书》曰：夙夜惟寅”者，《虞书·舜典》文。云“《诗》曰：我孔?矣”者，《小雅·楚茨》文。
朝、旦、夙、晨、?，早也。（?亦明也。○?音俊。）
[疏]“朝旦”至“早也”。○释曰：早者，《说文》云：“晨也。从日在甲上，十，古文甲字。”今即以不晚为早。朝者，《?风·??ぐ》云：“崇朝其雨。”毛传云：“崇，终也。从旦至食时为终朝。”旦者，《说文》云：“明也。从日在一上，一，地也。”《陈风·东门之?》云：“?旦于差。”夙者，《齐风·东方未明》云：“不夙则莫。”晨者，《说文》云：“晨，昧爽也。”《东方未明》云：“不能晨夜。”?亦明之早也。
[A145]、?、替、戾、?、止、?，待也。（《书》曰：“?我后。”今河北人语亦然。替、戾、?者，皆止也。止亦相待。○[A145]音须。?音士。?音止。?，胡礼切。）
[疏]“[A145]?”至“待也”。○释曰：皆相待也。[A145]者，《邶风·匏有苦叶》云：“?须我友。”?者，《齐风·着》篇云：“俟我于着乎而。”[A145]、须、?、俟音义同。替、戾、?者，郭云：“皆止也。止亦相待。”<注>“《书》曰：?我后”。○释曰：《商书·太甲》文。
??、几、?、殆，危也。（几犹殆也。??、?未详。○??音聿。?音哉。）
[疏]“??几”至“危也”。○释曰：皆危险也。《说文》云：“危，在高而惧。”几者，几犹殆也。《周书·顾命》云：“无以钊冒贡于非几。”殆者，《小雅·节南山》云：“无小人殆。”
凯，汽也。（谓相摩近。○凯音祈。汽音盖。）
[疏]“凯，汽也”。○释曰：《说文》云：剀，摩也。郭读凯为剀，云：“谓相摩近。”孙炎云：“汽，近也。”《大雅·民劳》云：“汽可小康。”郑笺云：“汽，几也。”反覆相训，故汽得为几也。昭二十年《左传》亦引此《诗》。杜预云：“汽，期也。”然则期字虽别，皆是近义，言其近当如此。《史记》称汉高祖欲废大子，周昌曰：“臣口不能言，然臣期知其不可。陛下虽废大子，臣期不奉诏。”言期者，意亦与此同也。
治、肆、古，故也。（治未详。肆、古见《诗》、《书》。）
[疏]“治、肆、古，故也”。○释曰：肆之为故，语更端辞也。《商书·汤诰》曰：“肆台小子。”古之为故，谓旧故也。《周颂·良耜》云：“续古之人。”
肆、故，今也。（肆既为故，又为今。今亦为故，故亦为今。此义相反而兼通者，事例在下，而皆见《诗》。）
[疏]“肆、故，今也”。○释曰：《诗·大雅·绵》篇云：“肆不殄厥愠。”毛传云：“肆，故今也。”即以肆之一字为故今，因上起下之语。郭氏字别为义，云：“肆既为故，又为今。今亦为故，故亦为今。此义相反而兼通者，事例在下。”在下者，谓在下文“徂、在，存也”注。
?、?、祜、笃、?、仍、?比、埤、竺、腹，厚也。（频仍、埤益、?比辅，皆重厚。?然，厚貌。馀皆见《诗》、《书》。○?比音毗。埤音?卑。竺音笃。）
[疏]“??”至“厚也”。○释曰：皆重厚也。?者，《周书·武成》云：“?信明义。”?者，诚之厚也。《大雅·桑柔》云：“逢天亻单怒。”《小雅·天保》云：“俾尔单厚。”《周颂·昊天有成命》云：“单厥心。”皆训厚也。?、亻单、单音义同。祜者，福厚也。笃者，《周颂·维天之命》云：“曾孙笃之。”?然，厚貌。频仍、埤益、?比辅，皆重厚。《释天》云：“仍饥为荐。”《邶风北门》云：“政事一埤益我。”《小雅·节南山》云：“天子是毗。”又《采菽》云：“福禄蓖之。”?比、毗、蓖音义同。腹者，《小雅·蓼莪》云：“出入腹我。”《月令》云：“水泽腹坚。”
载、谟、食、诈，伪也。（载者，言而不信。谟者，谋而不忠。《书》曰：“朕不食言。”）
[疏]“载谟”至“伪也”。○释曰：皆虚伪也。郭云“载者，言而不信。谟者，谋而不忠”者，以载诂为言，谟为谋，今又为伪，故以为言而不信，谋而不忠，不信不忠，则是伪也。食者，孙炎曰：“食言之伪也。”哀二十五年《左传》云：“孟武伯恶郭重曰：‘何肥也？’公曰：‘是食言多矣。能无肥乎？’”然则言而不行，如食之消尽后终不行，前言则伪，故通谓伪言为食言。故此训食为伪也。诈者，《方言》云：“胶、谲，诈也。凉州西南之?曰胶，自关而东西或曰谲，或曰胶。诈，通语也。<注>“书曰：朕不食言”。○释曰：《商书·汤诰》文。
话、猷、载、行、讹，言也。（《诗》曰：“慎尔出话。”猷者，道，道亦言也。《周礼》曰：“作盟诅之载。”今江东通谓语为行。世以妖言为讹。）
[疏]“话猷”至“言也”。○释曰：皆谓言辞也。话者，善言也。孙炎曰：“善人之言也。”猷者，道也，道亦言也。载者，载于简策之言也。郭云：“今江东通谓语为行世。以妖言为讹。”<注>“《诗》曰”至“之载”。○释曰：云“《诗》曰：慎尔出话”者，《大雅·抑》篇文。云“《周礼》曰：作盟诅之载”者，《春官·诅祝职》文也。
遘、逢，遇也。（谓相遭遇。）遘、逢、遇，逆也。（转复为相触逆。）遘、逢、遇、逆，见也。（行而相值，即见。○遘音构。逆音悟。）
[疏]“遘逢”至“见也”。○释曰：皆谓相遭遇、触逆而相见也。《召南·草虫》云：“亦既遘止。”《周书·洪范》云：“子孙其逢吉。”《郑风·野有蔓草》云：“邂逅相遇。”转复相训三者又为相触逆。遘、逢、遇、逆四者，皆行而相值之名。行而相值即见也，故又为见。
显、昭、觐、钊、觌，见也。（显、昭，明见也。《逸书》曰：“钊我周王。”○钊，之遥切。）
[疏]“显昭”至“见也”。○释曰：显、昭，明见也。《周颂·敬之》云：“天维显思。”又《时迈》云：“昭明有周。”觐、钊、觌也，皆下见上者。《曲礼》云：“天子当依而立，诸侯北面而见天子曰觐。”《郊特牲》云：“不敢私觌。”○注“《逸书》曰：钊我周王”。○释曰：不在今《尚书》之内，故曰逸。
监、瞻、临、氵位、ぽ、相，视也。（皆谓察视也。○监音鉴。氵位音利，┹音跳。）
[疏]“监瞻”至“视也”。○释曰：皆谓察视也。《小雅·节南山》云：“何用不监。”又曰：“民具尔瞻。”《大雅·大明》云：“上帝临女。”《文王·世子》云：“成王幼不能氵位阼。”┹者，《考工记》云：“?彖圭璋八寸，璧琮八寸，以┹聘。”郑注云：“┹，视也。聘，问也。众来曰ぽ，特来曰聘。”相者，《小雅·小弁》云：“相彼投兔。”
鞠、讠凶、溢，盈也。（《诗》曰：“降此鞠讠凶”。）
[疏]“鞠、讠凶、溢，盈也”。○释曰：皆谓盈多。讠凶讼、满溢，皆盈多也。○注“《诗》曰：降此鞠讠凶”。○释曰：《小雅·节南山》文。毛传云：“鞠，盈。讠凶，讼也。”郑笺云：“盈犹多也。”以盈者必多，故郑转云盈犹多也。
孔、魄、哉、延、虚、无、之、言，间也。（孔穴、延、魄、虚、无皆有间隙。馀未详。）
[疏]“孔魄”至“间也”。○释曰：间谓间隙也。孔者，孔穴。《小雅·角弓》云：“如酌孔取。”魄者，形也，谓月之无光之处名魄也。《康诰》云：“惟三月哉生魄。”延者，今墓道也。虚、无者，空无所有也。是皆有间隙也。
瘗、幽、隐、匿、蔽、窜，微也。（微谓逃藏也。《左传》曰：“其徒微之。”是也。○瘗，于计切。匿，女力切。）
[疏]“瘗幽”至“微也”。○释曰：微谓逃藏也。瘗者，埋藏之微也。幽者，深微也。隐者，潜隐而微也。匿者，舍人曰：“藏之微也。”蔽者，覆障使微也。窜者，行之微也。是皆微昧不显扬也。○注“《左传》”至“是也”。○释曰：案昭十七年传云：楚白公胜作乱，杀子西、子期，叶公子高至，“遇箴尹因帅其属将与白公，子高曰：‘微二子者，楚不国矣。弃德从贼，其可保乎？’乃从叶公。使与国人以攻白公。白公奔山而缢，其徒微之。”是也。
讫、徽、妥、怀、安、按、替、戾、底、废、尼、定、曷、遏，止也。（妥者，坐也。怀者，至也。按，抑，按也。替、废皆止住也。戾、底义见《诗》。《国语》曰：“戾久将底。”《孟子》曰：“行或尼之。”今以逆相止为遏。徽未详。○妥，他果切。遏，乌曷切。）
[疏]“讫徽”至“止也”。○释曰：皆谓止住也。讫者，终止也。妥者，坐止也。怀，至止也。安，休止也。按、抑、替、废、皆止住也。《大雅》云：“以按徂旅。”《小雅》云：“勿替引之。”定者，静止也。曷者，俗以抑止为曷。今以逆相止为遏。馀皆见注。○注“戾底”至“尼之”。○释曰：云“戾、底义见《诗》”者，《小雅·采菽》云：“亦是戾矣。”底者，在物之下，是亦止也。凡注言见《诗》，今《毛诗》无者，盖在齐、鲁、韩《诗》也。云“《国语》曰：戾久将底”也，案《晋语》云：“文公在翟十二年，狐偃曰：“日吾来此也，非以翟为荣，可以成事也。吾曰奔而易达，困而有资，休以择利，可以戾也。今戾久矣，戾久将底，底着滞淫，谁能兴之？盍速行乎！”是其事也。云“《孟子》曰：行或尼之”者，案《孟子》：“鲁平公将见孟子，嬖人臧仓止之。乐正子见孟子，曰：‘克告于君，君为来见也，嬖人有臧仓沮君，君是以不来也。’曰：‘行或使之，止或尼之，行止非人所能也。吾之不遇鲁侯，天也。臧氏之子焉能使予不遇哉？’”是其事也。此云“行或尼之”者，所见本异，或传写误。
豫、射，厌也。（《诗》曰：“服之无ル。”豫未详。○射音亦。）
[疏]“豫、射，厌也”。○释曰：谓厌倦也云。○注“《诗》曰：服之无ル”。○释曰：“诗曰”者，《周南·葛覃》文也。
烈、绩，业也。（谓功业也。）
[疏]“烈、绩，业也”。○释曰：谓功业也。烈者，《周颂·执竞》云：“无竞维烈。”绩者，《大雅·文王有声》云：“维禹之绩。”
绩、勋，功也。（谓功劳也。）
[疏]“绩、勋，功也”。○释曰：谓功劳也。绩者，《虞书·大禹谟》云：“嘉乃丕绩。”勋者，案《周礼·司勋职》云：“王功曰勋。”郑注云：“辅成王业若周公。”
功、绩、质、登、平、明、考、就，成也。（功绩皆有成。《诗》曰：“质尔民人。”《礼记》曰：“年?不登。”《?梁传》曰：“平者成也。”事有分明，亦成济也。）
[疏]“功绩”至“成也”。○释曰：皆谓成济也。勋、功、绩、业皆有成也。事有分明亦成济也。《舜典》云：“三载考绩。”《周颂·敬之》云：“日就月将。”皆言成功也。○注“《诗》曰”至“成也”。○释曰：云“《诗》曰：质尔民人”者，《大雅·抑》篇文。云“《礼记》曰：年?不登”者，下《曲礼》文。云“《?梁传》曰：平者成也”者，宣十五年文也。
梏、梗、较、?、庭、道，直也。（梏、梗、较、?、皆正直也。《诗》曰：“既庭且硕。”?道无所屈。○梏音谷。较音角。?，他顶切。）
[疏]“梏梗”至“直也”。○释曰：梏、梗、较、?皆正直也。庭，条直也。道者，?道无所屈。○注“诗曰：既庭且硕”。○释曰：《小雅·大田》文。
密、康，静也。（皆安静也。）
[疏]“密、康，静也”。○释曰：皆安静也。《周颂·昊天有成命》：“夙夜基命宥密。”《大雅·生民》云：“不康?祀。”
豫、宁、绥、康、柔，安也。（皆见《诗》、《书》。）
[疏]“豫宁”至“安也”。○释曰：皆安乐也。《大雅·板田》云：“不敢戏豫。”《虞书·大禹谟》云：“万邦咸宁。”《商书·大甲》云：“抚绥万邦。”《大雅·民劳》云：“汔可小康。”《虞书·舜典》云：“柔远能迩。”
平、均、夷、弟，易也。（皆谓易直。）
[疏]“平均”至“易也”。○释曰：易者不难也。和平、均一皆易直也。《周颂·天作》云：“岐有夷之行。”《大雅·?酌》云：“岂弟君子。”
矢，弛也。（弛，放）弛，易也。（相延易。○矢、弛并音尸纸切。）
[疏]“矢弛”至“易也”。○释曰：郭云：“弛，放也。”以弓释弦曰弛，故云“弛，放”。《礼记·杂记》云：“一张一弛。”弛又为易，为相延易也。
希、寡、鲜，罕也。（罕亦希也。）鲜，寡也。（谓少。○鲜。息浅切。）
[疏]“希寡”至“寡也”。○释曰：皆简少之称也。《论语》云：“希不失矣。”《易·说卦》云：“巽为寡发。”《大雅·篇》云：“鲜不为则。”郭云：“罕亦希也。”《郑风·大叔于田》云：“叔发罕忌。”鲜又为寡。转互相训，皆谓希少尔。
酬、酢、侑，报也。（此通谓相报答，不主于饮酒。○酢音昨。）
[疏]“酬、酢、侑，报也”。○释曰：皆相报答也。郭云“此通谓相报答，不主于饮酒”者，以饮酒之礼，主人酌酒于宾曰献；宾既卒爵，洗而酌主人曰酢；主人既卒酢爵，又酌自饮，卒爵，复酌进宾曰酬。故说者以酬、酢主谓饮酒相报答。郭以《易·系辞》云“可与酬酢”，谓应对万物也。《小雅·楚茨》云：“万寿攸酢。”是神报主人也。故云“不主于饮酒”。侑者，案《公食大夫礼》宾三饭之后，云“公受宰夫束帛以侑”。注云：“束帛，十端帛也。侑犹劝也。主国君以为食宾殷勤之意，未至，复发币以劝之，欲其深安宾也。”是侑者，主人所以报宾也。
毗刘，暴乐也。（谓树木叶缺落，荫疏爆乐，见《诗》。○暴音剥。乐音洛。）
[疏]“毗刘，暴乐也”。○释曰：舍人曰：“毗刘，爆乐之意也。木枝叶稀疏不均，为爆乐。”郭云“谓树叶缺落，荫疏爆乐，见《诗》”者，《大雅·桑柔》云：“捋采其刘。”毛传云：“刘，爆烁而希也。”是矣。
<冥见>{髟矛}，?离也。（谓草木之丛茸翳{艹会}也。?离即弥离，弥离犹蒙茏耳。孙叔然字别为义，失矣。○<冥见>音陌。{髟矛}音蒙。）
[疏]“<冥见>{髟矛}，?离也”。○释曰：郭云：“谓草木之丛茸翳{艹会}也。?离即弥离，弥离犹蒙茏耳。孙叔然字别为义，失矣。”郭以时验而为此解。孙氏每字各别为义，故云失矣。
蛊、讠舀、贰，疑也。（蛊惑有贰心者，皆疑也。《左传》曰：“天命不讠舀。○讠舀音滔△）
[疏]“蛊、讠舀、贰，疑也”。○释曰：皆谓疑惑也。○注“蛊惑”至“不讠舀”。○释曰：云“蛊惑有贰心者皆疑也”者，案昭元年《左传》：晋赵孟问于医和曰：“何谓蛊？”对曰：“淫溺惑乱之所生也。于文，皿虫为蛊，?之飞亦为蛊。在《周易》，女惑男、风落山谓之蛊。”是蛊惑也。贰者，心疑不一也。《大雅·大明》云：“无贰尔心。”毛传云：“无敢怀贰心也。”云“《左传》曰：天命不讠舀”者，哀十七年叶公子高辞也。
桢、翰、仪，?也。（《诗》曰：“维周之翰。”仪表亦体?也。）
[疏]“桢、翰、仪，?也”。○释曰：舍人曰：“桢，正也，筑墙所立两木也。”翰所以当墙两边障土者也。《大雅·生民》云：“维周之桢。”又《崧高》云：“维周之翰。”仪表亦体?也。
弼、?、辅、比，亻甫也。（《书》曰：“天威?忱。”《易》曰：“比，辅也。”亻甫犹辅也。○?音匪。比，毗志切。亻甫音甫。）
[疏]“弼、?、辅、比，亻甫也”。○释曰：亻甫犹辅也。弼者，《商书·说命》云：“梦帝赉子良弼。”?者，《周书·康诰》云：“天威?忱。”辅者，《商书·汤誓》云：“尔尚辅予一人。”比者，《易·比卦·彖》云：“比，辅也。”
疆、界、边、卫、圉，垂也。（疆埸、竟界、边旁、营卫、守圉，皆在外垂也。《左传》曰：“聊以固吾圉也。”○圉音语。）
[疏]“疆界”至“垂也”。○释曰：谓四垂也。郭云：“疆埸、竟界、边旁、营卫、守圉皆在外垂也。舍人曰：“圉，拒边垂也。”孙炎曰：“圉，国之四垂也。”○注“《左传》曰：聊以固吾圉也”。○释曰：隐十一年郑伯辞也。
昌、敌、︹、应、丁，当也。（书曰：“禹拜昌言。”︹者，好与物相当值。）
[疏]“昌敌”至“当也”。○释曰：皆相当也。昌者，言当也。敌者，仇匹相当也。文六年《左传》曰：“敌惠敌怨。”︹者，好与物相当值。应者，对当也。《大雅·下武》云：“应侯顺德。”丁者，《云汉》云：“宁丁我躬。”○注“《书》曰：禹拜昌言”。○释曰：《虞书·大禹谟》文。
氵孛、肩、摇、动、蠢、迪、ㄈ、厉，作也。（氵孛然，兴作貌。蠢，动作。《公羊传》曰：“ㄈ甚也。”《?梁传》曰：“始厉乐矣。”肩见《书》。迪未详。）
[疏]“氵孛肩”至“作也”。○释曰：皆兴作也。氵孛然，兴作貌。庄公十一年《左传》云：“禹汤罪已，其兴也氵孛然。”肩者，胜任之作也。摇者，《考工记·矢人》云：“夹而摇之，以视其丰杀之节”也。动者，《商书·咸有一德》云：“德惟一，动罔不吉。”蠢者，《乡饮酒义》云：“春之为言蠢也。”ㄈ者，始作也。厉者，《方言》云：“厉、?，为也。瓯越曰?，吴曰厉。”为亦作也。○注“《公羊》”至“乐矣”。○释曰：云“《公羊传》曰：ㄈ甚也”者，隐九年云：三月“庚辰，大雨雪。何以书？记异也。何异尔？ㄈ甚也”。云“《?梁传》曰：矢厉乐矣”者，隐五年云：“九月，考仲子之宫。．．．．．．初献六羽，始僭乐矣。尸子曰：“舞《夏》，自天子至诸侯皆用八佾。初献六羽，始厉乐矣。”
兹、斯、咨、╃、已，此也。（╃、已皆方俗异语。○╃音紫。）
[疏]“兹斯”至“此也”。○释曰：此者对彼之称，言近在是也。兹者，《虞书·大禹谟》云：“念兹在兹。”斯者，《召南·殷其雷》云：“何斯违斯。”咨与兹同。╃、已与此皆音相近，故得为此也。郭云：“╃、已皆方俗异语。”
嗟、咨，?差也。（今河北人云?差叹。音兔?。○?差音嗟。）
[疏]“嗟、咨，?差也”。○释曰：皆叹也。《周南·卷耳》云：“嗟我怀人。”《尧典》云：“畴咨，若时登庸。”郭云：“今河北人云?差叹。”
闲、狎、串、贯，习也。（串，厌串；贯，贯忄大也，今俗语皆然。○串，五患切。贯音惯。）
[疏]“闲狎”至“习也”。○释曰：皆便习也。庄二十二年《左传》曰：“赦其不闲于教训。”《曲礼》曰：“贤者狎而敬之。”《大雅·皇矣》云：“串夷载路。”《齐风·猗嗟》云：“射则贯兮。”皆是习也。郭云“串，厌串；贯，贯忄大也，今俗语皆然”者，当时晋时有此厌串、贯忄大之语，故以为证也。
曩、尘、伫、淹、留，久也。（尘垢、伫企、淹滞皆稽久。）
[疏]“曩尘”至“久也”。○释曰：曩?、尘垢、伫企、淹滞、留止皆稽久也。通见《诗》、《书》。
逮、及、暨，与也。（《公羊传》曰：“会及暨皆与也。”逮亦及也。）
[疏]“逮、及、暨，与也”。○释曰：皆相亲与也。○注“《公羊》”至“及也”。○释曰：云“《公羊传》曰：会及暨皆与也”者，隐元年文也。云“逮亦及也”者，《方言》文。
骘、假、格、陟、跻、登，升也。（《方言》曰：鲁卫之间曰骘，梁益曰格。《礼记》曰：“夭王登遐。”《公羊传》曰：“跻者何？升也。”○骘音质。假音遐。）
[疏]“骘假”至“升也”。○释曰：皆谓升上。陟者，《周南·卷耳》云：“陟彼高冈。”馀见注。○注“《方言》”至“升也”。○释曰：“《方言》曰”者，案彼云：“蹑、郅（音质）、?（音企）、彳各、跻、?龠（音跃），登也。自关而西，秦晋之间曰蹑，东齐海岱之间谓之跻，鲁卫曰郅，梁益之间曰彳各，或曰?。”骘、郅，格、彳各，音义同。云“《礼记》曰：天王登遐”者，下《曲礼》文。云“《公羊传》曰：跻者何？升也”者，文公二年文也。
挥、?、歇、涸，竭也。（《月令》曰：“无漉陂池。”《国语》曰：“水涸而成梁。”挥振去水亦为竭。歇，通语。○涸音鹤。）
[疏]“挥?”至“竭也”。○释曰：皆谓竭尽也。挥者，郭云：“挥振去水亦为竭。”《曲礼》曰：“执玉器者弗挥。”是也。?即漉也。郭云“歇，通语”，谓歇即歇之通语也。涸，水竭也。○注“《月令》”至“成梁”。○释曰：云“《月令》云：无漉陂池”者，按《月令》：“仲春之月：是月也，无竭川泽，无漉陂池，无焚山林。”郑注云：“顺阳养物也。畜水曰陂，穿地通水曰池。”云“《国语》曰：水涸而成梁”者，案《周语》：定王使单襄公聘于宋，遂假道于陈以聘楚。单子归，告王曰：“陈侯不有大咎，国必亡。”王曰：“何故？”对曰：“夫辰角见而雨毕，天根见而水涸，本见而草木节解，驷见而陨霜，火见而清风戒寒，故先王之教曰：‘雨毕而除道，水涸而成梁，草木节解而备藏，陨霜而冬裘具，清风至而?城郭宫室。’今陈国火朝觌矣，而道路若塞，野场若弃，泽不陂障，川无舟梁，是废先王之教也。”引之者，证涸为水竭。
扌臣、拭、刷，清也。（振讯、扌文拭、扫刷，皆所以为?清。扌臣音振。刷，所劣切。）
[疏]“扌臣、拭、刷，清也”。○释曰：郭云：“振讯、扌文拭、扫刷，皆所以为?清。”《礼记·丧大记》云：“扌臣用巾。”哀十四年《公羊传》云：“反袂拭面。”《周礼·凌人职》云：“夏，颁冰掌事，秋，刷。”后郑云：“秋凉冰不用，可以清除其室。”
鸿、昏、于、显、间，代也。（鸿雁知运代。昏主代明，明亦代昏，显即明也。间错亦相代。于义未详。○于音乌。间音涧。）
[疏]“鸿昏”至“代也”。○释曰：皆谓更代也。云“鸿雁知运代”者，鸿雁之属，九月而南，正月而北，是知其时运而更代南北也。云“昏主代明”者，释经昏字也。日入后二刻半为昏，昏来则明往，故云“昏主代明”。云“明亦代昏”者，释经显也，显即明也。云“间错亦相代”者，谓间厕交错亦相更代也。《仪礼·乡饮酒》云：“乃间歌《鱼丽》。”郑注云：“间，代也。谓一歌则一吹。”是也。又《周颂·桓》篇云：“皇以间之。”
饣盍、饣襄，馈也。（《国语》曰：“其妻饣盍之。”○饣盍音叶。饣襄音饷。馈音?匮。）
[疏]“饣盍、饣襄，馈也”。○释曰：饣盍者以食遗与也。野食曰饣盍。舍人曰：“饣襄，自家之野也。”○注“《国语》曰：其妻饣盍之”。○释曰：《晋语》云：臼季使，舍于冀野。冀缺耨，其妻饣盍之，敬，相待如宾。从而问之，冀芮之子，与之归。既复命，而进之曰：“臣得贤人，敢以告。”是也。
迁、运，徙也。（今江东通言迁徙。）
[疏]“迁、运，徙也”。○释曰：皆谓移徙也。《大雅·皇矣》云：“帝迁明德。”《易》曰：“日月运行。”郭云“今江东通言迁徙”者，时验而言也。
秉、拱，执也。（两手持为拱。）
[疏]“秉、拱，执也”。○释曰：皆谓持执也。《周书·金?》云：“植璧秉?。”郭云“两手持为拱。”《老子》云：“虽有拱璧。”
?、熙，兴也。（《书》曰：“庶绩咸熙。”?见《周官》。○?，许金切。）
[疏]“?、熙，兴也”。○释曰：皆谓兴作。郭云“《书》曰：庶绩咸熙”者，《虞书·舜典》文。云“?见《周官》”者，《周官》即《周礼》也。《笙师职》云：“大丧，?其乐器。”郑注：“?，兴也。”兴谓作之。
卫、蹶、假，嘉也。（《诗》曰：“《假乐》，嘉成王也。”馀未详。○蹶，居卫切。假音暇。）
[疏]“卫、蹶、假，嘉也”。○释曰：谓嘉美也。郭云“《诗》曰：《假乐》嘉成王也”者，《大雅·假乐》篇叙也。
废、税、赦，舍也。（《诗》曰：“召伯所税。”舍，放置。○舍音舍。）
[疏]“废、税、赦，舍也”。○释曰：皆舍置也。废者，宣八年《公羊传》云：“废其无声者。”赦者，放置也。《虞书·舜典》云：“眚灾肆赦。”郭云“《诗》曰：召伯所税”者，《召南·甘棠》文也。
栖迟、憩、休、苦、[A090]、<鼻隶>、?，息也。（栖迟、游息也。苦劳者，宜止息。憩见《诗》。[A090]、<鼻隶>、?皆气息貌。今东齐呼息为?也。○憩，去例切。[A090]，苦怪切。<鼻隶>，词戒切。?，许四切。）
[疏]“栖迟”至“息也”。○释曰：皆止息也。舍人曰：栖?，行步之息。郭云：“栖?，游息也。”《陈风·衡门》云：“衡门之下，可以栖?。”憩者，《召南·甘棠》云：“召伯所憩。”休者，止而息也。《周南·汉广》云：“不可休息。”苦者，郭云：“苦劳者，宜止息。”[A090]、<鼻隶>、?者，郭云：“皆气息貌。”案《方言》云：“饣息（消息）、喙、?，息也。周郑宋沛之间曰饣息，自关而西、秦晋之间或曰喙，或曰饣息，东齐曰?。”故郭云“今东齐呼息为?也”。
供、峙、共，具也。（皆谓备具。○峙，直纪切。供音恭。）
[疏]“供、峙、共，具也”。○释曰：皆谓备具也。供者，《论语》云：“子路共之。”供、共音义同。峙者，《周书·费誓》云：“峙乃糗粮。”《周颂·臣工》云：“┖乃钱?。”峙、┖音义同。共者，《小雅·小?》云：“靖共尔位。”
忄某、怜、惠，爱也。（忄某，韩郑语，今江东通呼为怜。○忄某音某。）
[疏]“忄某、怜、惠，爱也”。○释曰：爱谓宠惜也。《方言》云：“怃（亡辅切）、忄奄（音掩）、怜、牟，爱也。韩郑曰怃，晋卫曰忄奄，汝颍之间曰怜，宋鲁之间曰牟，秦或曰怜。怜，通语也。”故郭云：“忄某，韩郑语，今江东通呼为怜。”忄某、怃音义同。惠者，仁爱也。《邶·北风》云：“惠而好我。”
娠、蠢、震、{难心}、妯、骚、感、讹、蹶，动也。（娠犹震也。《诗》曰：“忧心且妯”，“无感我?兮”，“或寝或讹”。蠢、{难心}、骚、蹶皆摇动貌。○娠音振。妯音抽。）
[疏]“娠蠢”至“动也”。○释曰：皆谓动作。娠者，《说文》云：“妊、娠，动也。”郭云“娠犹震也”者，以《大雅·生民》云：“载震载夙。”昭元年《左传》曰：“邑姜方震大叔。”哀元年《左传》曰：“后缗方震。”皆谓有身为震，故云“娠犹震也”。蠢者，郭云：“蠢、{难心}、骚、蹶皆摇动貌。”《小雅·采芑》云：“蠢尔蛮荆。”震者，《大雅·常武》云：“震惊徐方。”{难心}者，恐动也。《商颂·长发》云：“不{难心}不竦。”骚者，《大雅·常武》云：“徐方绎骚。”蹶者，《大雅·绵》篇云：“文王蹶厥生。”○注“《诗》曰”至“或讹”。○释曰：云“《诗》曰：忧心且妯”者，《小雅·鼓锺》文。云“无感我?兮”者，《周南·野有死?》文。云“或寝或讹”者，《小雅·无羊》文。
覆、察、副，审也。（覆校、察视、副长皆所为审谛。）
[疏]“覆、察、副，审也”。○释曰：郭云：“覆校、察视、副长皆所为审谛。”覆者，《月令·季春》云：“命舟牧覆舟，五覆五反。”察者，《周书·吕刑》云：“惟察惟法。”副者，次长之称。
契、灭、殄，绝也。（今江东呼刻断物为契断。○契，苦结反。）
[疏]“契、灭、殄，绝也”。○释曰：皆谓断绝。契者，郭云：“今江东呼刻断为契断。”定九年《左传》曰：“尽借邑人之车，契其轴。”杜注云：“契，刻也。”灭者，《小雅·正月》云：“宁或灭之。”殄者，《大雅·桑柔》云：“不殄心忧。”
郡、臻、仍、乃、侯，乃也。（乃即乃。馀未详。）
[疏]“郡臻”至“乃也”。○释曰：乃语辞也。乃、乃音义同。《大雅·绵》篇云：“乃慰乃止。”是也。
迪、繇、训，道也。（义皆见《诗》、《书》。○繇音由。）
[疏]“迪、繇、训，道也”。○释曰：《虞书·大禹谟》曰：“惠迪吉。”《小雅·巧言》云：“秩秩大猷。”猷、繇音义同。《周书·顾命》云：“命汝嗣训。”
佥、咸、胥，皆也。（东齐曰胥，见《方言》。○佥，七廉切。）
[疏]“佥、咸、胥，皆也”。○释曰：谓众皆也。《舜典》云：“佥曰：‘伯禹作司空。’”《商书》云：“咸有一德。”郭云“东齐曰胥，见《方言》”者，案《方言》云：“佥、胥，皆也。自山而东、五国之郊曰佥，东鲁曰胥。”是也。
育、孟、耆、艾、正、伯，长也。（育、养亦为长，正、伯皆官长。○长，丁丈反。）
[疏]“育孟”至“长也”。○释曰：皆谓长上也。郭云：“育、养亦为长。”《邶·谷风》云：“既生既育。”郑笺云：“育谓长老也。”孟，庶长也。又《周书·康诰》云：“王若曰孟侯。”孔安国云：“孟，长也，五侯之长。”耆、艾皆老长也。《曲礼》曰：“五十曰艾，服官政。六十曰耆，指使。”正、伯皆官长。《大雅·云汉》云：“以戾庶正。”《盘庚》云：“邦伯师长。”
艾，历也。（长者多更历。）
[疏]“艾，历也”。○释曰：艾又为历。郭云：“长者多更历。”
<厂禾>、秭、算，数也。（<厂禾>，<厂禾>数也。今以十亿为秭。《论语》云：“何足算也。”○秭音姊。算音?。）
[疏]“<厂禾>、秭、算，数也”。○释曰：皆?数也。郭云：“<厂禾>，<厂禾>数也。”推律所生之数。《虞书·大禹谟》云：“天之<厂禾>数在汝躬。”秭者，《周颂丰年》云：“万亿及秭。”毛传云：“数亿至万曰亿。数亿至亿曰秭。”郭云“今以十亿为秭”者，以时验而言也。○注“《论语》”至“算也”。○释曰：案《论语》：“子贡问曰：‘今之从政者何如？’子曰：‘噫！斗筲之人，何足算也。’”郑曰：“算，数也。”
历，傅也。（傅近。○历音<厂禾>）
[疏]“历，傅也”。○释曰：谓近傅也。隐十一年《左传》云：“庚辰，傅于许。”
艾、历、<?见>、胥，相也。（<?见>谓相视也。《公羊传》曰：“胥盟者何？相盟也。”艾、历未详。○<?见>音脉。）
[疏]“艾历”至“相也”。○释曰：皆谓相共也。<?见>者，郭云：“<?见>谓相视也。”《说文》云：“<?见>，邪视也。”郭云“《公羊传》曰：胥盟者何？相盟也”者，桓三年文。
?、乱、靖、神、弗、氵屈，治也。（《论语》曰：“予有乱臣十人。”氵屈，《书》叙作汨，音同耳。神，未详。馀见《诗》、《书》。○氵屈音骨。）
[疏]“?乱”至“治也”。○注“《论语》”至“《诗》、《书》”。○释曰：皆治理也。舍人曰：“乱，义之治也。”孙炎曰：“乱，治之理也。”云“《论语》曰：予有乱臣十人”者，《泰伯》篇文也。“氵屈，《书》叙作汨，音同耳”者，《虞书》叙云：“帝?下土，方设居方，别生分类，作《汨作》。”孔传云：“汨，治。作，兴也。言其治民之功兴，故为《汨作》之篇，亡。”云“馀并见《诗》、《书》”者，《舜典》云：“有能俾?？”《小雅·菀柳》云：“俾予靖之。”《大雅·生民》云：“?厥丰草。”弗、?音义同。
颐、艾、育，养也。（汝颍梁宋之间曰艾，《方言》云。）
[疏]“颐、艾、育，养也”。○释曰：颐者，《易》曰：“颐贞吉。”育者，《易·无妄》：“象曰：先王以茂对时育万物。”郭云“汝颍梁宋之间曰艾，《方言》云”者，案《方言》云：“台、胎、陶、鞠，养也。晋卫燕赵曰台（音颐），陈楚韩郑之间曰鞠，秦或曰陶，汝颍梁宋之间曰胎，或曰艾。”是也。
氵犬、浑、陨，坠也。（氵犬、浑皆水落貌。○氵犬，姑犬切。浑，故本切。）
[疏]“氵犬、浑、陨，坠也”。○释曰：皆坠落也。郭云：“氵犬、浑皆水落貌。”《春秋》僖公十六年经云：“星陨如雨。”
际、接、?，捷也。（捷谓相接续也。○?，所甲切。）
[疏]“际、接、?，捷也”。○释曰：郭云：“捷谓相接续也。”际者相会之捷也。”《左传》曰：“尔未际也。”《小雅·菀柳》云：“无自瘵焉。”郑笺云：“瘵，接也。”接者，《曾子问》云：“接祭而巳。”谓捷速而祭也。?者未详。
毖、神、溢，慎也。（神未详。馀见《诗》、《书》。○毖音衤必）
[疏]“毖、神、溢，慎也”。○释曰：谓谨慎也。毖者，《周官·洛诰》云：“夙夜毖祀。”溢者，舍人曰：“溢，行之慎。”《周颂·维天之命》云：“假以溢我。”故注云“见《诗》、《书》。”
郁陶、繇，喜也。（《孟子》曰：“郁陶思君。”《礼记》曰：“人喜则斯陶，陶斯咏，咏斯犹。”犹即繇也。古今字耳。○繇音由。）
[疏]“郁陶、繇，喜也”。○释曰：皆谓欢悦。郁陶者，心初悦而未畅之意也。○注“《孟子》”至“字耳”。○释曰：云“《孟子》曰：郁陶思君”者，案《孟子》云：“象往入舜官，舜在床琴。曰：‘郁陶思君尔。’忸怩。”赵氏注云：“象见舜生在床鼓琴，愕然，反辞曰：‘我郁陶思君，故来。’尔，辞也。忸怩而惭，是其情也。”云“《礼记》曰：人喜则斯陶，陶斯咏，咏斯犹”者，下《檀弓》文。郑注云：“陶，郁陶也。咏，呕也。犹当为摇声之误也。摇谓身动摇也。秦人犹、摇声相近。”云“犹即繇也，古今字耳”者，言《礼记》“犹”即此经“繇”也，古今字异耳。
馘、?齐，获也。（今以获贼耳为馘，获禾为?齐。并见《诗》。○馘，古获切。?齐，才细切。）
[疏]“馘、?齐，获也”。○释曰：皆谓克获也。郭云“今以获贼耳为馘”者，《大雅·皇矣》云：“攸馘安安。”毛传云：“不服者杀而献其左耳曰馘。”《鲁颂·泮水》云：“在泮献馘。”郑笺云：“馘，所格者之左耳，皆谓临陈格杀之，而取其耳也。”云“获禾为?齐”者，《小雅·大田》云：“此有不敛?齐。”?齐者，禾之铺而未束，故云“获禾为?齐”。是并见《诗》也。
阻、艰，难也。（皆险难。○难，乃旦切。）
[疏]“阻、艰，难也”。○释曰：皆险难也。《秦风·蒹葭》云：“道阻且长。”《商书·说命》云：“非知之艰。”
剡、[B120]，利也。（诗曰：“以我剡耜。”○剡，羊冉切。[B120]音略。）
[疏]“剡、[B120]，利也”。○释曰：皆耜之利也。《小雅·大田》云：“以我覃耜。”剡、覃音义同。《周颂·载芟》云：“有略其耜。”[B120]、略音义同。
允、任、壬，佞也。（《书》曰：“而难任人。”允信者，佞人似信。壬犹任也。○任，壬林切。）
[疏]“允、任、壬，佞也”。○释曰：皆谓谄佞也。允，信也。佞人似信。任者，孙炎云：“似可任之佞也。”《虞书·舜典》云：“而难任人。”壬犹任也。《皋陶谟》云：“何畏乎巧言、令色、孔壬？”
俾、拼、抨，使也。（皆谓使令。见《诗》。）俾、拼、抨、使，从也。（四者又为随从。○拼，北萌切。抨，烹。）
[疏]“俾、拼、抨，使也”至“从也”。○释曰：皆谓使令、随从也。郭云“见《诗》”者，《鲁颂·?宫》云：“俾尔炽而昌。”《大雅·桑柔》云：“{艹并}云不逮。”拼、{艹并}音义同，抨义亦同。此皆为使令也。俾、拼、抨、使四者又为随从。
亻襄、仍，因也。（皆谓因缘。○亻襄音穰。）
[疏]“亻襄、仍，因也”。○释曰：皆因缘也。《费誓》曰：“无敢寇攘。”郑注云：“因其亡失曰攘。”亻襄、攘音义同。施博士读曰襄。《周书·君?》云：“襄我二人。”郭无明说，义得两通。《论语》云：“仍旧贯。”
董、督，正也。（皆谓御正。）
[疏]“董、督，正也”。○释曰：皆谓御正也。《虞书·大禹谟》云：“董之用威。”《春秋》僖公十二年《左传》云：“谓督不忘。”
享，孝也。（享祀，孝道。）
[疏]“享，孝也”。○释曰：享祀，孝道也。《小雅·南山》云：“享于祖考。”
珍、享，献也。（珍物宜献。《?梁传》曰：“诸侯不享觐。”）
[疏]“珍、享，献也”。○释曰：致物于尊者曰献。珍者，珍物宜献也。享者，《周礼·大行人》云：“庙中将币三享。”郑司农云：“三享，三献也。”郭云“《?梁传》曰：诸侯不享觐”者，隐五年文。
纵、缩，乱也。（纵放、掣缩，皆乱法也。）
[疏]“纵、缩，乱也”。○释曰：放纵、掣缩，皆乱法也。《大雅·民劳》云：“无纵诡随。”
探、篡、俘，取也。（《书》曰：“俘厥宝玉。”篡者，夺取也。探者，摸取也。○探音贪。篡，初患切。俘音孚。）
[疏]“探、篡、俘，取也”。○释曰：郭云：“探者，摸取也。篡者，夺取也。”李巡曰：“囚敌曰俘。伐执之曰取。”○注“书曰”至“取也”。○云“书曰：俘厥宝玉”者，《商书》叙云：“夏师败绩，汤遂从之，遂伐三??，俘厥宝玉。”孔氏云：“俘，取也。”
徂、在，存也。（以徂为存，犹以乱为治，以曩为?，以故为今。此皆诂训义有反覆旁通，美恶不嫌同名。）
[疏]“徂、在，存也”。○释曰：《郑风·出其东门》：“匪我思且。”郑笺云：“非我思存也。”徂、且音义同。在训存者，常语也。上云：“徂，往也。”往则非存，故郭氏引类以晓人也。云“美恶不嫌同名”者，案隐七年《公羊传》云：“贵贱不嫌同号，美恶不嫌同辞。”何休云：“若继体君亦称即位，继弑君亦称即位，皆有起文美恶不嫌同辞。”是也。若此篇往也、死也，亦称徂，是恶也；存也，亦称徂，是美也。各有其义，故称“美恶不嫌同名”。
在、存、省、士，察也。（《书》曰：“在?玑玉衡。”士，理官，亦主听察。存即在。）
[疏]“在存”至“察也”。○释曰：谓审察也。《虞书·舜典》云：“在?玑玉衡，以齐七政。”存即在也。省谓视察。《论语》云：“吾日三省吾身。”士者，理狱之官，亦主听察。《虞书·舜典》：“舜命皋陶云：汝作士。”
烈、?，馀也。（晋卫之间曰蘖，陈郑之间曰烈。○?，五割反。）
[疏]“烈、?，馀也”。○释曰：谓遗馀也。《诗·大雅·云汉》叙云：“宣王承厉王之烈。”李巡曰：“?，槁木之遗也。”《商书·盘庚》云：“若颠木之有由蘖。”?、蘖音义同。郭云“晋卫之间曰蘖，陈卫之间曰烈”者，《方言》文。
迓，迎也。（《公羊传》曰：“跛者迓跛者。”）
[疏]“迓，迎也”。○释曰：谓相逢迎也。○注“《公羊》”至“跛者”。○释曰：云“《公羊传》曰：跛者迓跛者”，此成二年传文。案彼云：“晋?克与臧孙许同时而聘于齐。萧同侄子者，齐君之母也；踊于??而窥客，则客或跛或眇。于是使跛者迓跛者，眇者迓眇者。”是也。引之以证迓为迎也。宣三年《左传》曰：“狂狡辂郑人。”杜注云：“辂，迎也。”《周礼·秋官》有讶士，及《聘礼》云：“厥明，讶于馆。”郑注皆云：“讶，迎也。”《召南·鹊巢》云：“百两御之。”郑注云：“御，迎也。”字形虽别，音义实同。盖以作非一人，致兹异也。当以迓为正字，馀皆假借。
元、良，首也。（《左传》曰：“狄人归先轸之元。”良，未闻。）
[疏]“元、良，首也”。○释曰：谓头首也。郭云“《左传》曰：狄人归先轸之元”者，僖三十三年，“狄伐晋，及箕。八月戊午，晋侯败狄于箕。?缺获白狄子。先轸曰：‘匹夫逞志于君而无讨，敢不自讨乎？’免胄入狄师，死焉。狄人归其元，面如生。”是也。又证元为首。良，未详。
荐、挚，臻也。（荐，进也。挚，至也。故皆为臻至也。○荐，曹练切。）
[疏]“荐、挚，臻也”。○释曰：臻，至也。荐进、执挚皆所以表至也。
赓、扬，续也。（《书》曰：“乃赓载歌。”扬，未详。○赓，古孟切。）
[疏]“赓、扬，续也”。○释曰：谓相继续也。郭云“《书》曰：乃赓载歌”者，《虞书·益稷》文。
?、礻危，祖也。（?，付也。付新死者于祖庙。礻危，毁庙主。○礻危音鬼。）
[疏]“?、礻危，祖也”。○释曰：谓先祖也。说文云：“?，后死者合食于先祖也。”郭云：“?，付也，付新死者于祖庙。”《士虞记》云：“明日于其班?。”毁庙之主名礻危。
即，尼也。（即犹今也。尼者近也。《尸子》曰：“悦尼而来远。”○尼，女乙切。）
[疏]“即，尼也”。○释曰：尼，近也。言即今相近也。
尼，定也。（尼者止也，止亦定。）
[疏]“尼，定也”。○释曰：尼诂为止，止即定。舍人曰：尼者私之定也。
迩、几、?匿，近也。（?匿，亲近也。○几音机。?匿，女乙切。）
[疏]“迩、几、?匿，近也”。○释曰：皆谓殆近也。迩者，《郑风·东门之?单》云：“其室则迩。”几者，《聘义》曰：“日几中而后礼成。”?匿者，郭云：“亲近也。”《小雅·菀柳》云：“无自?匿焉。”
妥、安，坐也。（《礼记》曰：“妥而后传命。”○妥，他可切。）
[疏]“妥、安，坐也”。○释曰：妥定之坐也。○注“《礼记》”至“传命”。○释曰：云：“《礼记》曰：妥而后传命”者，案《士相见礼》云：“凡言非对也，妥而后传言。”郑注云：“凡言，谓巳为君言事也。妥，安坐也。传言，犹出言也。”此言“《礼记》曰：妥而后传命”者，传写误也。或所见本异。
貉、缩，纶也。（纶者绳也，谓牵缚缩貉之。今俗语亦然。○貉音陌。）
[疏]“貉、缩，纶也”。○释曰：郭云：“缩者绳也，谓牵缚缩貉之。”今俗语亦然。”据时验而言也。《大雅·绵》篇云：“其绳则直，缩板以载。”
貉、?莫、安，定也。（皆静定。见《诗》。○?莫音莫。）
[疏]“貉、?莫、安，定也”。○释曰：皆静定也。《大雅·皇矣》云：“貊其德音。”毛传云：“貉，静也。”郑笺云：“德应和曰貉。”?莫者，《皇矣》又云：“求民之莫。”郑笺云：“求民之定。”谓所归就也。貉貊、?莫莫音义同。安者，《小雅·斯干》云：“乃安斯寝。”
伊，维也。（发语辞。）伊、维，侯也。（《诗》曰：“侯谁在矣。”互相训。）
[疏]“伊维也”至“侯也”。○释曰：皆发语辞。转互相训。《邶·谷风》云：“伊余来?。”《大雅·大明》云：“维此文王。”《小雅·六月》云：“侯谁在矣。”
时、?，是也。（《公羊传》曰：“?来者何？是来也。”○?音石。）
[疏]“时、?，是也”。○释曰：是，此也。《秦风·驷[A164]》云：“奉时辰牡。”郭云“《公羊传》曰：?来者何？是来也”者，案《春秋》桓五年“冬，州公如曹”。六年“春，正月，?来”。《公羊传》曰：“‘?来’者何？犹曰‘是人来’也。”引之证?为是也。
卒、猷、假、辍，已也。（猷、假未详。○卒，子恤切。辍，丁劣切。）
[疏]“卒猷”至“已也”。○释曰：皆谓终已也。卒者，终尽之巳也。辍，止巳也。《论语》曰：“?而不辍。”
求、酋、在、卒、就，终也。（《诗》曰：“嗣先公尔酋矣。”成就亦终也。其馀未详。○酋，在由切。）
[疏]“求酋”至“终也”。○释曰：皆谓终尽也。求者，《大雅·下武》云：“世德作求。”郭云“《诗》曰：嗣先公尔酋矣”者，《大雅·卷阿》文。卒者，《邶风·日月》云：“畜我不卒。”就者，凡事物成就亦终也。
崩、薨、无禄、卒、徂落、殪，死也。（古者死亡，尊卑同称耳，故《尚书》尧曰“徂落”，舜曰“陟方乃死”。○薨，呼弘切。殪，于计切。）
[疏]“崩薨”至“死也”。○释曰：此皆死之别称也。《曲礼》曰：“天子死曰崩，诸侯曰薨，大夫曰卒，士曰不禄，庶人曰死。”郑注云：“异死名也。为人亵其无知若犹不同然也。自上颠坏曰崩。薨，颠坏之声。卒，终也。不禄，不终其禄。其之言澌也，精神澌尽也。又曰：“寿考曰卒，短折曰不禄。”郑注云：“禄谓有德行，任为大夫、士而不为者，老而死，从大夫之称；少而死，从士之称。”此云“无禄”者，即彼之“不禄”也。但落者，李巡曰：“徂落，尧死之称。”郭云：“古者死亡，尊卑同称耳，故《尚书》尧曰徂落，舜曰陟方乃死”者，皆《虞书·舜典》文也。谓之徂落者，盖徂为往也，言人命尽而往落者，若草木叶落也。殪者，案隐九年《左传》云：“衷戎师，前后击之，尽殪。”杜注云：“殪，死也。”

[book_title]卷三 释言第二
[疏]释曰：《说文》曰：“直言曰言。”仲尼曰：“言以足志。”介之推曰：“言，身之文也。”然则言者发于志而形于声，所以文章于身者也。《论语》曰：“《诗》三百，一言以蔽之，曰：思无邪。”《左传》赵简子称子太叔“遗我以九言”，皆以一句为一言也。《汉书》东方朔云“十六学《诗》、《书》，诵二十二万言”，则以一字为一言也。虽一句一字有异，要以今古方国殊别，学者莫能通，是以《方言》云：“皆古今语也，初别国不相往来之言也。”今或同，而旧书雅记、故俗语不失其方，而后人不知，故为之作释也，是曰“释言”。
殷、齐，中也。（《书》曰：“以殷仲春。”《释地》曰：“?巨齐州以南。”）
[疏]“殷、齐，中也”。○释曰：殷、齐皆谓正中也。注“《书》曰：以殷仲春”者，《尧典》文。案彼云：“日中星鸟，以殷仲春。”孔安国以殷为正，中、正义同故也。云“《释地》曰：?巨齐州以南”者，彼注云：“?巨，去也。齐，中也。”谓中州为齐州，是齐得为中也。
斯、讠多，离也。（齐、陈曰斯。讠多，见《诗》。○讠多音侈。）
[疏]“斯、讠多，离也”。○释曰：斯，析。讠多，张。皆分离也。孙炎曰：“斯，析之离。”郭云“齐、陈曰斯”者，《方言》文。《陈风·墓门》云：“斧以斯之。”是也。云“讠多，见《诗》者，《小雅·巷伯》云：“哆兮侈兮，成是南箕。”郑笺云：“因箕星之哆而又侈大之。”是也。讠多、侈音义同。
谡、兴，起也。（《礼记》曰：“尸谡。”○谡，所六切。）
[疏]“谡、兴，起也”。○释曰：谡、兴皆作起也。注“《礼记》曰：尸谡”者，《祭统》文也。
还、复，返也。（○还音旋。）
[疏]“还、复，返也”。○释曰：皆回返也。《春秋》书师还，又曰“至河乃复”之类是也。
宣、徇，彳扁也。（皆周彳扁也。○徇，辞峻切。）
[疏]“宣、徇，彳扁也”。○释曰：皆周彳扁也。《大雅·江汉》云：“来旬来宣。”毛传云：“旬，彳扁。”郑笺云：“宣，彳扁。”是皆为周彳扁也。徇、旬音义同。
ㄞ、遽，传也。（皆传车驿马之名。○ㄞ音日。传，张恋切。）
[疏]“ㄞ、遽，传也”。○释曰：皆传车驿马之名。文十六年《左传》曰：“楚子乘ㄞ会师于临品。”又僖三十三年云：“使遽告于郑。”又成五年曰：“晋侯以传召伯宗。”是皆谓今驿也。
蒙、荒，奄也。（奄，奄覆也。皆见《诗》。）
[疏]“蒙、荒，奄也”。○释曰：皆谓奄覆。《唐风》云：“葛生蒙楚。”孙炎曰：“荒大之奄。”《周南》云：“葛ぱ荒之。”故郭云“皆见《诗》”。
告、谒，请也。（皆求请也。○告音谷。）
[疏]“告、谒，请也”。○释曰：皆谓求请也。成二年《左传》曰：?克对齐侯曰：“晋与鲁、卫，兄弟也。来告曰：‘大国朝夕释憾于敝邑之地。’”《诗》叙云：“无险讠皮私谒之心。”
肃、?雍，声也。（《诗》曰：“肃?雍和鸣。”）
[疏]“肃、?雍，声也”。○释曰：和乐声也。注“《诗》曰：肃?雍和鸣”者，《周颂·有声》文也。
格、怀，来也。（《书》曰：“格，尔来庶。”怀，见《诗》。）
[疏]“格、怀，来也”。○释曰：谓招来也。注“《书》曰：格，尔众庶”者，《商书·汤誓》文也。云“怀，见《诗》”者，《周颂·时迈》云：“怀柔百神。”
畛、?，致也。（皆见《诗传》。）
[疏]“畛、?，致也”。○释曰：《曲礼》曰：“畛于鬼神。”昭元年《左传》：“叔向日：?禄以德。”《周颂·武》篇云：“耆定尔功。”毛传曰：“耆，致也。”王肃云：“致定其大功。”谓诛纣定天下。是毛读耆为?，故注云“见《诗传》”。
侈、怙，恃也。（今江东呼母为忄多，音是。）
[疏]“忄多、怙，恃也”。○释曰：皆依恃也。郭云：“今江东呼母为忄多。”《小雅·蓼莪》云：“无父何怙，无母何恃。”是也。
律、?，述也。（皆叙述也，方俗语耳。）
[疏]“律、?，述也”。○释曰：皆叙述也，方俗语异耳。律管所以述气。?者，述行之也。《大雅·文王有声》云“?骏有声”之类是也。
俞、?，然也。（《礼记》曰：“男唯女俞。”?者，应也，亦为然。○?音答。）
[疏]“俞、?，然也”。○释曰：皆然应也。“《礼记》曰：男唯女俞”者，《内则》文也。?，古答字，故为应也。
豫、胪，叙也。（皆陈叙也。）
[疏]“豫、胪，叙也”。○释曰：皆陈叙也。事豫备者，亦有叙也。《汉书》云：“典客，秦官，大初元年更名大鸿胪。”韦昭曰：“鸿，大也。胪，陈叙也。以礼大陈叙宾客也。”又《庄子》云：“大儒胪传。”是也。
庶几，尚也。（《诗》曰：“不尚息焉。”）
[疏]“庶几，尚也”。○释曰：尚谓心所希望也。注“《诗》曰：不尚息焉”者，《小雅·菀柳》篇文也。郑笺云：“尚，庶几也。”以心所念尚即是庶几，义相反覆，故引之。
观、指，示也。（《国语》曰：“且观之兵。”）
[疏]“观、指，示也”。○释曰：示谓呈见于人也。注“《国语》曰：且观之兵”者，案《周语》：穆三将征犬戎，祭公谋父谏曰：“不可！先王耀德不观兵。．．．．．．犬戎氏以其职来王，天子曰：‘予必以不享征之，且观之兵。’无乃废先王之训而王几顿乎！”是也。《论语》曰：“指其掌。”谓举当以示人也。
若、惠，顺也。（《诗》曰：“惠然肯来。”）
[疏]“若、惠，顺也”。○释曰：“顺，不逆也。”《书》“曰若稽古”，谓顺考古道也。《诗·邶风·终风》云：“惠然肯然。”言有顺心然后可来是也。
敖、?无，傲也。（《礼记》曰：“无?无，无敖。”傲，慢也。○傲，五报切。?无，好吾切。）
[疏]“敖、?无，傲也”。○释曰：皆谓傲慢。《周颂·丝衣》云：“不吴不敖。”注“《礼记》曰：无?无无傲”者，《投壶》文也。案彼云：“鲁令弟子辞曰：‘??无，?敖，?亻背立，?逾言。亻背立、逾言有常爵。’”是也。
幼、鞠，稚也。（《书》曰：“不念鞠子哀。”）
[疏]“幼、鞠，稚也”。○释曰：《方言》云：“稚，年小也。”《曲礼》曰：“幼子常视无诳。”《书》曰：“兄亦不念鞠子哀。”是皆谓年小也。“《书》曰”者，《周书·康诰》文也。
逸、愆，过也。（书曰：“汝则有逸罚。”○{侃言}音懋。）
[疏]“逸、愆，过也”。○释曰：皆谓咎过也。注云“《书》曰：汝则有逸罚”者，案《商书·盘庚》云：“惟予一人有佚罚。”《费誓》云：“汝则有常刑。”无云“汝则有逸罚”者，师读不同故也。或者其在今文乎？愆者，《左传》曰“礼义不愆”之类是也。
疑、休，戾也。（戾，止也。疑者亦止。）
[疏]“疑、休，戾也”。○释曰：戾，止也。《书》曰：“疑谋勿成。”《月令》云：“百工休是。”疑、休皆为止也。
疾、齐，壮也。（壮，壮事，谓速也。齐亦疾。）
[疏]“疾、齐，壮也”。○释曰：急疾、齐整皆于事敏速︹壮也。
忄戒、褊，急也。（皆急狭。○忄戒，纪力切。褊，必浅切。）
[疏]“忄戒、褊，急也”。○释曰：忄戒与亟同。《大雅·灵台》云：“经始勿亟。”《文王有声》云：“匪棘其欲。”《礼记》引此诗作“匪革其犹”。革亦急也。忄戒、亟、棘、革，字虽异，音义同。《魏风·葛屦》云：“维是褊心。”又《广雅》云：“忄戒，谨也。”褊，狭陋也。是皆急狭也。
贸、贾，市也。（《诗》曰：“抱布贸丝。”○贾音古。）
[疏]“贸、贾，市也”。○释曰：谓市买卖物也。注“《诗》曰：抱布贸丝”者，《卫风·氓》篇文也。《大雅·瞻?》云“如贾三倍”也。
?、陋，隐也。（《礼记》曰：“?用席。”《书》曰：“扬侧陋。”○?，符佛切。）
[疏]“?、陋，隐也”。○释曰：皆幽隐也。注“《礼记》曰：?用席”者，案《有司彻》云：“有司官彻馈，馔于室中西北隅，南面，如馈之设，右几，?用席。”是也。云《礼记》者，误也。云“《书》曰：扬侧陋”者，《尧典》文也。
遏、<辶筮>，逮也。（东齐曰遏，北燕曰<辶筮>，皆相及逮。○<辶筮>音誓。）
[疏]“遏、<辶筮>，逮也”。○释曰：逮谓相及也。注“东齐曰遏，北燕曰<辶筮>”者，《方言》文也。
征、迈，行也。（《诗》曰：“王于出征。”迈亦行。）
[疏]“征、迈，行也”。○释曰：皆出行也。注“《诗》曰：王于出征”者，《小雅·六月》文也。云“迈亦行”者，《诗》云：“周王于迈。”是也。
圮、败，覆也。（谓毁覆。○圮，彼美反。）
[疏]“圮、败，覆也”。○释曰：圮毁、败坏皆倾覆也。《书》曰：“祖乙圮于耿。”
荐、原，再也。（《易》曰：“水荐至。”今呼重蚕为<原虫>。○荐音贱。）
[疏]“荐、原，再也”。○释曰：皆重再也。孙炎云：“荐，草生之再也。”郭云“《易》曰：水荐至”者，《周易·坎卦》象辞也。云“今呼重蚕为<原虫>”者，《周礼·夏官·马质》云“禁原蚕”者是也。
抚、敉，抚也。（抚，爱抚也。敉义见《书》。○抚音武。）
[疏]“抚、敉，抚也”。○释曰：皆怜抚也。《方言》云：“宋卫?陶之间谓爱曰抚。”故注云：“抚，爱抚也。”云“敉义见《书》”者，《大诰》云“予翼以于敉宁武图功”之类是也。
?瞿、?求，瘠也。（齐人谓瘠瘦为?求。○?瞿音衢。?求音求。）
[疏]“?瞿、?求，瘠也”。○释曰：皆瘦瘠也。郑玄《周礼注》云：“瘦，?瞿。腐，败。”郭云：“齐人谓瘠瘦为?求。”
桄、?，充也。（皆充盛也。○?，俱永反。）
[疏]“桄、?，充也”。○释曰：孙叔然本恍作光。《书》云：“光被四表。”《说文》云?是火光也。是皆充盛也。
屡、?匿，亟也。（亲?匿者亦数，亟亦数也。○亟，虚记切。）
[疏]“屡、?匿，亟也”。○释曰：亟犹数也。《诗·颂》曰：“屡丰年。”《左传》曰：“诸夏亲?匿。”亲?匿者，恩信必数。故注云：“亲?匿者亦数。”
靡、罔，无也。
[疏]“靡、罔，无也”。○释曰：无，不有也。《诗》云：“靡神不举。”《书》曰：“罔有攸赦。”皆是。
爽，差也。爽，忒也。（皆谓用心差错，不专一。○差，初加切。）
[疏]“爽，差也。爽，忒也”。○释曰：广异言也。爽谓差错，又为忒变。孙炎曰：“忒，变杂不一。”郭云：“皆谓用心差错，不专一。”《诗·卫风》云：“女也不爽。”《大雅·瞻?》云：“鞫人忮忒。”
佴，贰也。（佴次为副贰。○佴，而志切。）
[疏]“佴，贰也”。○释曰：佴，次也。次即副贰之义。
剂、翦，齐也。（南方人呼翦刀为剂刀。○剂，即随切。）
[疏]“剂、翦，齐也”。○释曰：皆为齐截也。郭云：“南方人呼翦刀为剂刀。”《释器》：“金镞、翦羽谓之镞。”
饣贲、馏，稔也。（今呼{攸食}饭为饣贲，饣贲熟为馏。○饣贲音分。馏，力又切。）
[疏]“饣贲、馏，稔也”。○释曰：稔，熟也。孙炎曰：“蒸之曰饣贲，均之曰馏。”郭云：“今呼{攸食}饭为饣贲，饣贲熟为馏。”《说文》云：“饣贲，一蒸米也”。“馏，饭气流也。”然则蒸米谓之饣贲，饣贲必馏而熟之。故言“饣贲、馏，稔也”。《大雅·?酌》云：“可以饣奔饣喜。”饣贲、饣奔音义同。
媵、将，送也。（《左传》曰：“以媵秦穆姬。”《诗》曰：“远于将之。”○媵，以正切。）
[疏]“媵、将，送也”。○释曰：皆谓送行也。孙炎曰：“将行之送也。”注云“《左传》曰：以媵秦穆姬”者，案僖五年晋“执虞公及其大夫并伯，以媵秦穆姬”。杜注云：“秦穆姬，晋献公女。送女曰媵，以屈辱之。”云“《诗》曰
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:36:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>