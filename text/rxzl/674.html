<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="松窗寤言,松窗寤言全文在线阅读,松窗寤言全文在线下载,大玄古籍书库">
<meta name="description" content="明代崔铣撰。笔记，一卷。嘉靖三年(1524)，作者任南京国子监祭酒，因为疏劾贵显张璁、桂萼，忤世宗，被斥致仕。此书是他谪居家中近十载时(嘉靖十二年)所作。书撰于腊月，适逢其表侄李栋以古松一盆相赠，作者遂将盆松陈于窗侧；因感古松与之相伴共度寒节，故以“松窗”名书。寤言，即悟言。寤通悟，觉悟的话，以书中内容均为作者谪居时悟到的道理，故名《松窗寤言》。这一书名，隐寓着作者用经寒不凋的松树自况的意思。表达了作者宁处逆境，也决不向权势屈服的决心和勇气。崔铣《松窗寤言．小引》：“癸巳腊，予屏迹静居，致观复之功。表侄李">
<title>松窗寤言_崔铣_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">松窗寤言</span> <br/>
          作者： <span class="inputVal" id="bkauthor">崔铣</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,笔记,修养,完结</span> <br/>
          字数： <span class="inputVal" id="bknum">[book_length]9364</span> <br/>
          说明： <span class="inputVal" id="bkdec">明代崔铣撰。笔记，一卷。嘉靖三年(1524)，作者任南京国子监祭酒，因为疏劾贵显张璁、桂萼，忤世宗，被斥致仕。此书是他谪居家中近十载时(嘉靖十二年)所作。书撰于腊月，适逢其表侄李栋以古松一盆相赠，作者遂将盆松陈于窗侧；因感古松与之相伴共度寒节，故以“松窗”名书。寤言，即悟言。寤通悟，觉悟的话，以书中内容均为作者谪居时悟到的道理，故名《松窗寤言》。这一书名，隐寓着作者用经寒不凋的松树自况的意思。表达了作者宁处逆境，也决不向权势屈服的决心和勇气。崔铣《松窗寤言．小引》：“癸巳腊，予屏迹静居，致观复之功。表侄李生栋遗予古松一株，若偃龙之状，曰阅岁十有五祀。载列窗侧，共守寒节。是冬，天气和煦，笔砚调适，乃援笔纵谈，得八十一章，取诸《考檠》‘寤言’是命。”(《诗经·卫风·考架》：“独寐寤言，永矢弗谖。”)有《借月山房汇钞》本、《泽古斋重钞》本、《丛书集成初编》本、《景印元明善本丛书十种》本。</span> <br/>
          封面： <span class="inputVal" id="bkimg">Z_5075.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]松窗寤言
[book_author]崔铣
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,笔记,修养,完结
[book_length]9364
[book_dec]明代崔铣撰。笔记，一卷。嘉靖三年(1524)，作者任南京国子监祭酒，因为疏劾贵显张璁、桂萼，忤世宗，被斥致仕。此书是他谪居家中近十载时(嘉靖十二年)所作。书撰于腊月，适逢其表侄李栋以古松一盆相赠，作者遂将盆松陈于窗侧；因感古松与之相伴共度寒节，故以“松窗”名书。寤言，即悟言。寤通悟，觉悟的话，以书中内容均为作者谪居时悟到的道理，故名《松窗寤言》。这一书名，隐寓着作者用经寒不凋的松树自况的意思。表达了作者宁处逆境，也决不向权势屈服的决心和勇气。崔铣《松窗寤言．小引》：“癸巳腊，予屏迹静居，致观复之功。表侄李生栋遗予古松一株，若偃龙之状，曰阅岁十有五祀。载列窗侧，共守寒节。是冬，天气和煦，笔砚调适，乃援笔纵谈，得八十一章，取诸《考檠》‘寤言’是命。”(《诗经·卫风·考架》：“独寐寤言，永矢弗谖。”)有《借月山房汇钞》本、《泽古斋重钞》本、《丛书集成初编》本、《景印元明善本丛书十种》本。
[book_img]Z_5075.jpg


[book_title]松窗寤言
癸巳腊，予屏迹静居，致观复之功。表侄李生栋遗予古松一株，若偃龙之状，曰：阅岁十有五祀。载列窗侧，共守寒节。是冬天气和煦，笔砚调适，乃援笔从谈，得八十一章，取诸考盘寤言是。命，义不诠次，词无因袭。粤若是非，俟哲人正之。崔铣识：
学不志道，乃冥行也；道不法圣，乃曲途也。圣莫中于。夫子，道在修其伦纪。是故发诸孝弟，主诸忠信，出诸强恕。此诸文密其节，大其规，远其正，待其定履，而后博诸先儒之言，以尽参验之详，可矣。
心学辨乎善恶而巳矣，功在研几。善原其所为，恶究其所自，明以申画，果以栽植，则善日茂而恶日消。二者未萌也，敬以持之，则发于恶者鲜矣。是谓立本。
孔门之教，孝弟本也，忠信基也；躬行实也，文以翼也。信而斯立，立而斯行。母躐等，母玄言，母过论。譬饮江河，人人足量。
天予汝明而覆昏之，天予汝德而覆贼之，天困汝穷而强达之，天困汝贱而强贵之，尚足与言性命乎？
汉、唐铭墓之文，简宋则繁，固曰秉笔者之辨，亦由汉、唐行事，宋人建白尔。伊、周书纪其御变，张、萧史载其兴邦。贾谊、董相之策，匡世可也；相如、杨雄之赋，母乃滥乎？
日诵六经，不力行，则得其字尔；心无定静之力，则行乃迹尔。故孟子曰：不著不察。
修巳者验天理人欲之消长；治国者审君子小人之进退。非德之德，似忠之忠，君子其早。辨诸
士患见不高，高或流于虚；患行不果，果或涉于粗言。顾其行无虚行，履其平无粗大言者，难与适道；尚气者难与底功。
大学其作圣之的乎？莫先于本末之知，莫急于诚欺之辨。是故知本之当先，故推平天下者必原于格物；知末之当后，故充格物者斯极于平天下。约之皆修身也。淇澳、烈文，格物之序也，仁敬、孝慈，信，物之目也。康诰诸文，征诸古以列其次也。新民而明明德之体全矣。挈古本引淇澳以下，置之诚意章之前，格物致知之义焕然矣。
实乎此者，诚也；岐乎此者，欺也。
古之好异者以明志，今之好异者以昧心。夫正物之谓格，至理之谓物，今之异言也，则心当何正，而至善有别名乎？圣贤之道，如日月五星，定位次。
何黠缀求异而不求其可循与？文祗以抗名哗民而巳，非昧其心与？孟子曰：良知、良能。知能，心之用也；爱敬，性之实也，本诸天，故曰良。今取以证其异，删良能而不挈，非霸儒与？
碑志盛而史文矣，唐诗兴而教亡矣；启札具而友滥矣，表笺谀而君志骄矣；制诰俪而臣报轻矣；贿币流而贽礼失矣；举业专而经学浅矣；登第易而全才蔑矣。
君子不幸而知于小人，宜早决断焉。小人岂诚于好德者乎？姑借以厌群论，矜巳党焉尔。易曰：包承，小人吉，大人否。包者，外相容也，然内实异也，故否。君子、小人非可共事，故薰莸不同器。比其睽而去之，巳污身矣。荀爽之于董卓，杨氏之于蔡京，范相调停，可丧邦也。易曰：介于石，不终日。夫子赞曰：万夫之望。
子游曰：丧致乎哀而止。盖言无所不用其情而后巳。是故恸悼，哀之发于心者也。羸黑擗踊，哀之发于容体者也。粥与水，哀之发于饮食者也。齐、斩，哀之发于衣服者也；苦由哀之发于居处者也。致云者，推而极之也。五者一不至，不可谓致。欲短丧者何忍也？然孝子之心曷穷？故曰有终身之丧，或日而止者，不可毁以灭性也。论者记礼之词，而讥其过高者，未然也。
棘子成曰：君子质而巳矣。盖老氏之论，讥孔门修乎文，故子贡甚言无文之不可不如是，莫能矫之。譬诸黄以去热，附之捄寒，事有适当，夫子亦曰：礼与其奢也宁俭。盖非平居之衡言也。故前贤之义，毋轻訾焉。
中人不怠，可以寡过，老而懋学，谓之有终。
慎独，其学之枢邪？口然而心违，貌勉而志反，事攺于发念，义就于袭取，皆慎之蠹也。功如桓文，词如贾马，勇如贲育，玄如庄列，如其心之欺何？假之也，外之也，激之也，驰之也。夫鉴非雠人而妍云别，衡非私物，而轻重适。大气普物而植者受，洪冶纳金而良者跃。
知之斯果行，行之斯真知。夫帝都之盛，贤愚皆闻之。问诸人，考诸图，参伍此量以求实，不若身造而观，然后心说。其盛矣。
强入不如积感，考辞不如玩意，发事不如默成，动求不如静养。
明明德之要，其惟顾乎。心常存则本性见，静也湛，动也照，是故提撕之而巳矣。夫明目视之，亳芒莫遁也；瞑之，虽泰山在前，暗如也。暝。吾之顾者，其怠与荒邪？
人心有邪思，有妄念。邪者，贪也；妄者，觊也。贪其所可致，觊其所难得，愈动愈驰，愈驰愈远。是故有之即思，觉之即截，或澄心，或究理，或举圣学，久之则定矣。
学者改过，追索其动念之故而除之，斯不萌于再。
学者有二病：积学未厚而用之遽，养德未足而谈有余。
读经见之行事，因事验其经旨。是故卒至不骇，可以御变矣；迩言不狎，可以出令矣；小物克慎，可以举大矣；仆婢服义，可以使民矣。
接凡夫，闻俗论，应乎默乎，择其可应者，惟义而正言之可也。
心在焉谓之敬，由中焉谓之诚，循性焉谓之情，合情焉谓之恕，发恕焉谓之忠。
古无闲民，士有定业。兢业者，实功也；间散者，虚乐也。学记之教有七，正容修职，而诵说居其一。今之士终身诵说，其下者习非法言也。噫弊久矣。
治世淳而尚行，故士观而善；衰世漓而滕言，故士起而绕。古人一道，往也。要君者无上，非圣人者无法，引之者无亲，所以距辟行，定民趋，正天彝也，与后之辨故训，角字句者异矣。
良心丧而民趋迷，民趋迷而公论淆，上无以御其下，下无所望于上，则诗亡矣。人之恶，不见非于时议，贻迹于策书，则大奸横而莫之忌，人欲流而何所极乎？夫子惧为春秋，明其道，申周典，别是非，著劝戒也。奈何乱于传注，三家犹有准也。自啖、赵而下，创未有之事，如季姫使鄫子来朝之类。任独知之见，谓之实录，则凡言陋笔以卑之；谓之书法，则碎文苛例以浚之，迄今未明也，非后人之责与？
曰会、曰盟，曰遇，志私交也；曰朝，曰奔丧，事王之礼废矣。翚、侠、𫸩、无骇未赐族也，公子友而下，生而氏矣，凡以著旧章之渐坠乎？求圣学于典谟，证宪则于周礼，则诸侯之罪明，而夫子之志得矣。
归赗君氏，考宫用佾，皆纪仲子。先君失礼再取，臣子不得追而议，故协处以情，闺门适妾之别。治乱关焉，故诗首关睢，春秋详仲子。夫申生、齐昭及荼杀身亡国之祸，皆起于乱分焉尔。
求车锡命，从伐逆后，归姫王室，交于诸侯者，此尔。征伐礼乐，国自专之。成、宣而后无书者，王室益卑而诸侯散，其势必降为家人而已矣。噫！
罪莫大于弑君，恶莫甚于鲁桓。隐公自处摄位，事多逊辟，实欲让桓之心。夫子书君氏卒，见其真也，但暮年迟疑尔。羽父与允疑有畜谋焉。
桓公、宣公皆书有年，志民庆也。是时大伦攸𭣧，咎征叠见，民若无以生，生乃得丰年，非天右之平，故录以纪异。何异也？人不恤民而天勤之也。祭公逆石，志仅存之礼，犹不去告朔之羊也。天子内后，我主昏则书，传者责祭公，贬天王非季女，何深刻与？或曰：记纪事也。齐欲亡纪，天子不能存之尔。
王败不书，诸侯以自奔为文，存大分也。若曰臣某逐某侯，何以为训？后世之史，几乎詈矣。春秋立词谨严，意实温厚，若天育万物，任其生成，不骤不滞，故曰春秋者性命之文。后之言正统者，僭窃之君，臣必书死，年必分注，事事贬削，其忿懥之用邪？
单伯送王姫秋筑王姫之馆于外。王姫久在鲁矣，齐以弑桓之故，夫人且逊异邦，襄公敢偃然造其国邪？故为筑馆于外。左氏事详而义鄙，公谷明道而情疏。
纪侯大去其国，大其名也。但书去国，异于奔者，不加大以为异。谷梁曰：不遗一人之词，侯未必得人心之惭。盖若大王去邠，携其亲属。若曰仪章器物，则去国皆不暇理，况舍社稷人民之重，而计是区区者哉？大王居四裔，有空土可迁纪。侯居中原，蜂屯星布，邦各有主，故先主、孔明止图西蜀，春秋伤王纲坠而弱小受亡，一遗媵且屡书之。兴灭国，继绝世，固夫子之道与。
管子、荀子谓子紏为兄，韩宣子以桓为僖之子，伐齐内子紏，则为齐公子明矣。小白不系之齐，则不知何人，书法自尔，非为当立。子紏、小白，皆庶公子，莫适立也。小白贤，国高与国人迎而立之。大乱之后，非才不辨，屯而建侯，邦兴难解，夫子之所予也。宋襄伐齐，不书内，昭蔽罪于桓公，著其废内修之积耳。
文姜书卒，与小君同，犹桓、宣之书即位也。夫以如是之恶，备礼以终，臣子不忠，而天讨之废久矣。是以哀姜再乱，行父内赂，意如逐公，晋人庇贼，春秋不修，民彝之存者几何？
齐桓之伯，佚宋万、庆父之诛，若讨二贼，则不待谕而人纪明，良心奋，功迈于伐楚。夫知攘夷而忽于正中国，知存亡国而忽于存人心，失本末矣。
春秋于公子入，争国则书子紏、小白、展舆、去疾也；辨伦则书茶及、阳生也。齐昭蔽罪桓公，夷吾、重耳各入，故略。春秋别嫌疑，辨同异。
处父进赵盾，射姑杀处父，赵盾逐射姑，君卒而臣自党，强家之相轧也。宋之华向，齐之崔庆，卫之孙宁，鲁之归父，三家、晋私家，纷若矣，卒皆覆其国。盖久筦枢机，比周朋俦，誉而附之者进，忤而远之者不诛，则斥游说者为之辞，政事者立之基。家积太山之安，邦如累卵之危，根据难移，炎腾莫扑，故曰：虽有善者，亦莫如之何矣。如三传之言，则处父选任而告君，忠矣，恶得为罪？
晋弑其君州蒲，盖弑君者当国亡，能以名赴者。故称国。赵盾非董狐不能书弑，崔杼非太史不敢书弑。盾当国而求名，杼宗强而亡，无故二子尚可遂其直。盾奸也，杼横也。书偃盖暴狠而据众，鼓怒。晋厉去僵而挈权，道也，顾戾而失中。晋厉德薄而多功，虑浅而数得志，故败。传者何深疑而过求乎？夫君父其天也，岂臣子可得而角得失邪？宋昭无道，晋厉名恶，至今学者习言之。子鲍有宋，书偃专晋厥党为之辞，分恶杀耻。夫君不君，若蔡般、陈平国、齐光极矣。春秋从桓，称晋悼之贤，书偃佚罚，畏其势之不可也。噫！晋无臣甚矣！
齐桓戮哀姜，晋文内王，晋悼讨鱼石，乃定霸之柄乎？人伦稍明，纪纲粗立，所谓假之者与！是故儒学王道，修彝伦而已矣。
戍虎牢，说曰：责郑之不能有也。夫晋之名霸，以攘楚也，楚之猾夏，以得郑也。郑能守虎牢，则楚不能攘而乱中国矣，其可乎？不可乎？王道来远，晋君臣不知其由，然亦非力之所逮也。姑计一时之安，则兹戍之功大矣。
世道不终穷，故春秋以获麟终。夫隆冬之阴，沍而生阳，木干童叶凋而根萌芽，谷苗灰烬而生意传之实。世虽大乱，而天仁民开治之道不泯。扰者定，湛者见，翳者尽，明者发，其获麟之谓乎？圣人录焉，启志来哲，故曰生生之谓易。吁！渊矣哉！
去序而言诗，背左氏而言春秋，益荒谬矣。盖道可以知穷，事必以实著，况去千载之下乎？大序渊粹，非卜子不能作。当丘明时，诸家并兴，非窥圣道信向不如是之笃，非见国史本末不如是之详，但所采太博，妄评议尔。自获麟至灭智氏，疑后人之续与。
文王之诗，谓之雅，则非天下之故。文王未王也，谓之风，则夷于列国，王业之由基也。夷之则毕也，尊之非实也，故异其称曰南。小雅曰：以雅以南，其皆治世之音乎？
周之王业，太王基之，文王康之，武王成之，周公永之。周公人臣而有天子之功，故其诗自为二国。曰豳，不得于君，故为变。夫子序诗，首二南，曰始基之矣，终豳，曰既成而昌之矣。是故反十二国之变，慰曹、桧之思，开小雅之治，非公孰？能之。
夫子存绿衣以下四诗于首变，以验二南之化，非为录怨女而巳。是故周得后妃而致二南，卫失庄姜而召狄祸。故诗首国风，本性命而正人伦也。礼始冠昏，明基兆而防来变也。
卫自庄姜不答，宣公不父，宣姜不贞，遂成卫之淫风。鹑奔先定中，著其所以亡；木瓜为殿，著其所以存，齐桓之功也。载驰曰：控于大邦，其真继绝之良策乎？
录桑中，卫之淫昭矣。录凑洧，郑之淫昭矣。必定诸篇，皆淫风也，夫子胡为而累载之？风之乱莫大乎卫、郑，次则王、陈。卫自内嬖，郑由庄公不兄不父，王自平王不子，幽王不大，陈自太姬好游，皆曰三纲之𭣧耳。夫衽席之私，自一念之邪，祸及于妻子，毒延于邦家，侮召于夷狄，秽传于后世，故君子必慎其独也。
风及桧、曹，昭先王之泽也。乱极思治，人之良心不泯矣。夫子伤周室大衰，无以副天下之望也。夫小国利有王，大国恶之，封建废而诸侯恣也。是故诸侯横，王室微，霸图兴，王泽熄，大夫强，公室卑，君子防乎利之道者。
古者封建之法，诸侯各据其土而有其民，其势易分而难合。天子独立于上，千里之畿，岂足制万邦之命哉？惟德以柔之，兢业明作，自治日严，世享岁觐，归服日笃。禹有涂山之会，成王六服之承，史载策书，以耀来世。昭王困于水滨，穆王荒服不至，夷王下堂而朝。故宣王会东都，封申伯，命山甫钖韩侯，赫赫乎歌盛绩矣。
鲁其颂之变乎？颂歌诸庙，鲁奏诸朝，颂嗣祭其先，鲁臣祷其君，颂美其成德，鲁愿其开治，颂以祭，鲁以燕，是故鲁颂气溢而词夸。周文之极弊也，不继以商，几灭质矣。夫桧、曹无豳，则人望绝；春秋不书，获麟，则天道竭。二经圣笔，神工，大化，妙矣，渊哉！
夫子定书终于秦，定诗终于商。商之质，变周之文；秦之霸，兆王之熄。夫周上承乎商，下讫于秦也。
诗桑柔状小人之恶三：凉言刻薄也；盗言贪黩也；竞言强御也。易解状小人之情四：狐言媚惑也；乘言僭窃也。拇，言依附也；隼，言悍鸷也。
荀卿其杰儒哉！众晦而独明之也难，群倡而往和之也易。战国何时也？荀子宗孔氏，谈王道，解蔽言心不堕空寂，屡困而不易守。先儒疾其性恶之愤言，乃右杨雄，非决衡之论乎？
横渠撤皋比，几于无我。后人争气，屡变以求长，真若悯道卫圣然，徒炽其胜心而不悟也。噫！
程子之徒，其刘绚之平正，尹焞之强毅乎？确守圣经，异端不得而惑之。尹子庶乎富贵不淫，威武不屈者，论者诮其无用，岂有别见与？
许鲁斋实行之儒，刘静修志道之儒，吴草庐博闻之儒。草庐精于考索，而杂正反乎象山，直以同抚产而右之尔。元人谓之陆学，非借誉邪？
管宁之辟魏，存汉也。刘因之辞元，存中国也。生为汉民，奈何乘乱而佐奸臣以覆之？况毁裂冠冕，以夏人而事夷貊哉？静修愤诗曰：无君愁杀人。又曰：夷吾伯业，汉武雄才，幼安默如也，亦民无得而称者乎？
刘子悯元伐宋，乃赋渡江，其徒申之曰：哀之也。题梅曰：西风吹落战尘沙，梦想西湖处士家。曰恐江南春减，犹夫赋也。或讥其为元，或尊曰病宋。许子不陈伐宋之谋，欲修德以来之，见欧阳玄碑文。丘仲深亦有责言，昧稽实而肆臆贬，不亦见乎
嗟嗟！今之士，何全才之鲜乎？盖业之易能，不假深造；少而易仕，不俟大成。杰而兴者，迂辨丽，文虚谈，溺心费日故也。考学记之法，守曲礼之节，人生幼学一章业由行成，事因年易，未仕者母躁进，巳仕者守定资，其庶乎？
夫大室宇，侈服用，肆欺诞，结权要，规禄位，植交党，皆自名曰道也，岂其愚邪？将无忌而然哉！古之奸人盗名，狷夫守隘，亦厉节因穷而章。吁，何士习之益下也？
贺医闾钦笃行渊雅，确乎不移，亦管幼安之流亚与。教人惟主小学，达序矣。陈白沙谓其无所见，劝读佛书，岂名教之外，犹有别传乎？
陈御史，茂烈。莆田人，弃官养毋，灌园艺蔬。太守悯其劳，遣二力助汲。阅三日，往白守曰：是使勤人添事而溢口食也。还之。论者曰：孝廉诣极矣。先倅吉安，明允公恕，民立祠岁享云。
月川曹端之敦笃，介庵李锦之清固，学皆守朱氏，识或未逮，沿袭之近也。荒陋之中，卓然自兴。今士习攺，民伪滋，安得斯人矫之哉？王虎谷云凤之节介，岂非强哉？巳乃甘。
张彩之临，受刘瑾之包，与瑾嬖人孙聪交，不终矣。古云：一薰一莸，十年犹有臭。虽临难当剧，犹不可轻予，况平时邪？彼人何心也，欲共之兴学乎？今翰林、成均，秩文而清，士好文者慕得之，鄙台省为吏。夫树节绩言，岂限于官守，庾折刑何勤非忠，计外阶而丧内守。甚哉其不思也！
孔子以襄公二十一年巳酉冬十月二十一日庚子生，夏八月也。哀公十六年壬戍夏四月十八日乙丑卒，夏二月也，年七十有四。生从谷梁，卒从左氏，移庚子于十月，改乙丑为乙丑，长历可据也。传经之家，师次相授，况二氏去孔子之世近，生又同地乎？马迁后时而疏陋，吾无征平尔。
宋濂谓周不改时月，春秋截子丑二月于前岁。夫史乃纪实，难以巳意纷乱。君即位于岁首，周则子月也。春秋正月书即位，亦夫子移之邪？丘明，周人也，正乃其所历。夫改月，周之谬也，必为圣人掩之，则大辂乐舞，夫子胡为乎虞、夏之从哉？
至哉！夫子之教也，相其明而廓之，扶其武而诱之。子路欲共车裘于友，颜子辞善劳于巳。子路重意气，颜子达性命，犹有人巳之判。子进之曰：老者安之，朋友信之，少者怀之，人巳两忘矣。我无可施，彼无可受。四时行，百物生，天果无言哉！
人食五味以养五气，疾则扦味而气消，药以去之，凡使味之得畅也。人之道也，君臣父子以相生，桑麻榖粟以相养，有暴民生焉，侵弱犯尊，反厥民常，故刑以正之。甚者合党盛与，逆厥上罚，故兵以克之。暴者服而人道通矣。无疾则药不。可试也，暴者泯，则省刑戢兵可也。夫甘味肥膏，过食之且伤气，况于药乎，而况于舛施者乎？
修礼以同民德，删浮文以绝民趋，治之二要与。礼者，因人道之常而品节之，使不流于辟，非强人以所难也。不能无配。昏礼有六，放苟同而止私诱也。不能无聚饮，礼百拜而酒三行，防淫湎而消酗祸也。为礼者，其心惕然如不胜，其容然如不足。彼繁文拘貌，其严之失与？学则有见，见必有言，而倡诞言，饰丽词，抗高论，衍裨谈，亡益人生之用。不放之，其不费览者之日，乱，蒙士之志哉？
开屯田以省军供，禁市酤以减谷糜，削药籍以全妇贞，申里选以翼设科，均田以止贪并，拥商以抑未作，尚俭以厚本业，定制以遏奢僭，简器以绝淫巧，则民尚一而生理遂，良心发，虽赏之不奸矣。然后寺观自毁，而僧道无徒也。韩子曰：疲癃残疾者有养。凡僧道多无业者，求生无路，而后甘心为之。故书曰：不虐无告，斯万邦咸宁矣。
文正化行，是故游女变为乔木；夫子为鲁司寇，是故公慎氏出其妻。凡天下之民，咸君之子也。父母于子，无不愿其贞。后世乃听民为乐籍，人其衣裳，大羊其溷，虽名臣节士亦累声。如放而为良，何其仁与！
尧、舜之月心，得人也。夫子病学者无用心之所宁。博奕也。大学之正心，忧患忿惧也；孟子之存心，仁礼也。虽横逆自反也，与夫面壁杜门，绝念与意者异也。
贤士大夫始厉节而终丧名，且以乱邦，其由四失乎？急议论则略已而伤人；争名势则致饰而败友；尚同党则丛欺而蔽主；务欲速则开径而蠹事。
名与利其因而生，交而益者乎？名高则利巨，得以抑未作，尚俭以厚本业，定制以遏奢僭，简器以绝淫巧，则民尚一而生理遂，良心发，虽赏之不奸矣。然后寺观自毁，而僧道无徒也。韩子曰：疲癃残疾者有养。凡僧道多无业者，求生无路，而后甘心为之。故书曰：不虐无告，斯万邦咸宁矣。
文正化行，是故游女变为乔木，夫子为鲁司寇，抑未位未，乃末之误以士杨月晦去王滨，帝其衣裳，大羊其溷，虽名臣节士亦累声，如放而为良，何其仁与！
尧、舜之月心，得人也。夫子病学者无用心之所宁。博奕也。大学之正心，忧患忿惧也；孟子之存心，仁礼也。虽横逆自反也，与夫面壁杜门，绝念与意者异也。
贤士大夫始厉节而终丧名，且以乱邦，其由四失乎？急议论则略巳而伤人；争名势则致饰而败友；尚同党则丛欺而蔽主；务欲速则开径而蠹事。
名与利其因而生，交而益者乎？名高则利巨，得利则群附而誉日延。无以是为心，宅于道，斯可适矣。韩子曰：莫为之先，虽美弗章；莫为之后，虽盛弗传。其相胁以钩名利之游谈乎？自古国家之坏，起于人臣患失之心，是故佞以奉上，恭以合朋，引以植党，卒之私萃而政弊，政弊而民离，斯祸及其躬而不可解。自得适以自失，自厚适以自伐，愚矣夫。
良金美玉，见者珍焉，白日朗书，盲者说焉，炫铅石而晴昏雾也，将谁欺乎？士强交以求名，基下以抗高，暗其理而妄通之，远其实而安居之，不亦耻乎？是故君子藏辨于讷，置有于无，有不动，动则孚矣。
名是实非，其天下之大害乎？小人其心，君子其饰，故张商英忤蔡京，溷党籍矣。异端其学，圣贤其名，故张无垢师宗杲，厕儒林矣。后之视今，其有类是者乎？奸人也，得富贵，故立一节以自异，偶以幸遇而窃名者，盖多有之。夫儒必宗圣人。圣人之道，载于经，未尝令人求之博文约礼之外，曾子、子思传之。道在日用，愚者与能。说者曰：博即约也，道不可以言传。夫睿知如圣，伟杰如贤，过今人远矣，必曰文行，说者曰：求之吾心而巳矣，俟其忽悟斯可，是自处圣人之上矣。夫经何为而作也？圣人自思其身之不存，无能淑来世，故笔之书。犹父祖籍家积以贻子孙，子孙弃而不守，固罪矣。以籍为赘，而索其积于茫昧，其可乎哉？
陆象山有言：自颜子殁，而夫子之传亡，近时学者述之。夫古今风气有淳漓，而学术有难易。颜子和厚纯美，资禀高矣，少依夫子，无一行之误，曲一言之迂绎也。自程子、朱子，且出入老、释，泛滥诸家，比之反正归约，心力巳竭。盖道丧学迷，群咻众喧，拣金于沙，幸而获之。文王之德，先儒曰：似尧、舜。舜承尧治，恭巳而成。文王五十年，卑服即功，朝夕不皇暇食。而卫邦未化，虐主犹恣，则士生衰世之下，艰学巳哉！陆氏之谓传，乃释氏之顿悟，视夫子慱约之教，其华貊矣。
寤言成，授子汲使藏之。汲请曰：大人之书，平实矣。然道贵含弘，词尚微婉，今摘人之疵，抉伪之隐，母乃太直而急议论与？予曰：圣贤汲汲然辟邪，岂雠彼哉？盖定巳之志而防民之流也。古之杨、墨之徒，正名蹈迹，自处以异端，圣贤犹恶其塞仁义之涂，使见后人混禅于儒，诬道惑民者，默焉而巳乎？汲请曰：朱子云：晋尚清谈，寔爱官职。彼有假存心以盖行之不检，倡糟粕之赘，以掩其学之不精，又何必费词？予筦然笑曰：真予多言。
嘉靖甲午春正月巳未，后渠居土续书，题松窗寤言。
予刻后渠先生松卤寤言巳，乃取而读之。巳置书叹曰：必如是，方可谓之文。夫言成章谓之文，文核理谓之经。易曰：吉人之辞寡，躁人之辞多。寤言千余言耳，上埒六经，旁凌百氏。虽子云之法言以准论语，仲淹之中说以宗论语，固不若此书之班也。先生道德文章，雄视一世，世皆以能文称，岂知先生哉！岂知先生哉！
嘉靖用午夏五月庚午，晚学枕易道人书于赵邸之思训楼。
松窗寤言终

        </div>
      </div>
    </div>
  </div>
</div>
<!--update:2025-08-30 09:38:04-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>