<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="御制孝经序,提要,御定孝经注,御制孝经序,提要,御定孝经注,御定孝经注全文在线阅读,御定孝经注全文在线下载,大玄古籍书库">
<meta name="description" content="福临御定，蒋赫德纂注。1卷。顺治十三年(1653)成书，有《四库全书》本行世。清世祖福临以清朝入主中原的第一代帝王全面接受汉文化熏陶，深悉以传统道德治理国家之重要，决心以孝治天下。该书之出版、颁行，集中体现了他的这一治国思想。书前《御制孝经序》阐述孝对国家、对人生的重要意义。作者说：“朕惟孝者首百行，而为五伦之本，天地所以成化，圣人所以立教，通之乎万世而无斁，放之于四海而皆准。至矣哉，诚无以加矣!”但就是这样一个十分严肃、十分重要的问题，却与人人息息相通，“其渊源实本于因心，溯厥初生咸知孺恭，虽在颛蒙即备">
<title>御定孝经注_顺治_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">御定孝经注</span> <br/>
          作者： <span class="inputVal" id="bkauthor">顺治</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]29438</span> <br/>
          说明： <span class="inputVal" id="bkdec">福临御定，蒋赫德纂注。1卷。顺治十三年(1653)成书，有《四库全书》本行世。清世祖福临以清朝入主中原的第一代帝王全面接受汉文化熏陶，深悉以传统道德治理国家之重要，决心以孝治天下。该书之出版、颁行，集中体现了他的这一治国思想。书前《御制孝经序》阐述孝对国家、对人生的重要意义。作者说：“朕惟孝者首百行，而为五伦之本，天地所以成化，圣人所以立教，通之乎万世而无斁，放之于四海而皆准。至矣哉，诚无以加矣!”但就是这样一个十分严肃、十分重要的问题，却与人人息息相通，“其渊源实本于因心，溯厥初生咸知孺恭，虽在颛蒙即备天良”。因此，“位于尊卑，人无贤愚，皆可以与知而与能”。是人生固有的本性。它是在身体力行中实现，“非语言之间所得而尽也”。虽然孝植根于人心，但“觉世之功必赖夫圣人之训”。只有在圣贤启迪之下，孝方能成为自觉之行动。孔子之《孝经》便是因此而作。作者又说，自己在治理国事之余，曾再三研读，认为《孝经》一书，“其言近而旨远，理约而该博”，可为立身行道、移风易俗所遵循，“诚万世不刊之懿矩，百圣不易之格言”。是“自天子以至于庶人不可一日阙者”。但自汉朝以来，为该书诠释作注者日渐增多，却往往不得要领，良莠俱存，于孔子作经之本意，均有未当。有鉴于此，乃纂辑此书，“集古今之注更互考订，其得中而窾綮者采辑之，其妄逞而臆说者删除之”。同时于“流览之余，时获一是或足以补未发之蕴者，辄为增入，聊备参观”。以达到“发矇启锢，四方亿兆咸知效法，而允迪共底于大顺之休焉”的目的。通观全书作者之目的达到了。该书共18章，约1万余字，每章之下均以一句话点明主旨。正文则以简洁之词注释析义，清晰明确，甚便阅览。《四库全书》提要称该书“用石台本不用孔安国本，息今古门户之争也，亦不用朱子刊误本，杜改经之渐也。义必精粹而词无深隐，期家喻户晓也。”这是对该书特点的恰当评论。</span> <br/>
          封面： <span class="inputVal" id="bkimg">Z_4881.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]御定孝经注
[book_author]顺治
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]29438
[book_dec]福临御定，蒋赫德纂注。1卷。顺治十三年(1653)成书，有《四库全书》本行世。清世祖福临以清朝入主中原的第一代帝王全面接受汉文化熏陶，深悉以传统道德治理国家之重要，决心以孝治天下。该书之出版、颁行，集中体现了他的这一治国思想。书前《御制孝经序》阐述孝对国家、对人生的重要意义。作者说：“朕惟孝者首百行，而为五伦之本，天地所以成化，圣人所以立教，通之乎万世而无斁，放之于四海而皆准。至矣哉，诚无以加矣!”但就是这样一个十分严肃、十分重要的问题，却与人人息息相通，“其渊源实本于因心，溯厥初生咸知孺恭，虽在颛蒙即备天良”。因此，“位于尊卑，人无贤愚，皆可以与知而与能”。是人生固有的本性。它是在身体力行中实现，“非语言之间所得而尽也”。虽然孝植根于人心，但“觉世之功必赖夫圣人之训”。只有在圣贤启迪之下，孝方能成为自觉之行动。孔子之《孝经》便是因此而作。作者又说，自己在治理国事之余，曾再三研读，认为《孝经》一书，“其言近而旨远，理约而该博”，可为立身行道、移风易俗所遵循，“诚万世不刊之懿矩，百圣不易之格言”。是“自天子以至于庶人不可一日阙者”。但自汉朝以来，为该书诠释作注者日渐增多，却往往不得要领，良莠俱存，于孔子作经之本意，均有未当。有鉴于此，乃纂辑此书，“集古今之注更互考订，其得中而窾綮者采辑之，其妄逞而臆说者删除之”。同时于“流览之余，时获一是或足以补未发之蕴者，辄为增入，聊备参观”。以达到“发矇启锢，四方亿兆咸知效法，而允迪共底于大顺之休焉”的目的。通观全书作者之目的达到了。该书共18章，约1万余字，每章之下均以一句话点明主旨。正文则以简洁之词注释析义，清晰明确，甚便阅览。《四库全书》提要称该书“用石台本不用孔安国本，息今古门户之争也，亦不用朱子刊误本，杜改经之渐也。义必精粹而词无深隐，期家喻户晓也。”这是对该书特点的恰当评论。
[book_img]Z_4881.jpg


[book_chapter]四库本

[book_title]御制孝经序
朕惟孝者首百行而为五伦之本天地所以成化圣人所以立教通之乎万世而无斁放之于四海而皆准至矣哉诚无以加矣然其广大虽包乎无外而其渊源实本于因心遡厥初生咸知孺慕虽在颛蒙即备天良故位无尊卑人无贤愚皆可以与知而与能是知孝者乃生人之庸徳无甚竒抑固有之秉彛非由外铄诚贵乎笃行而非语言之间所得而尽也虽然降衷之理固根于凡民之心而觉世之功必赖夫圣人之训苟非著书立说以迪天性自然之善抒人子难已之情使天下之人晓然于日用之恒行即为大经大法之所存而敦行不怠以全其本始夫亦孰由知孝之要尽孝之详以无忝所生也哉此孔子孝经之书所由作也朕万几之暇时加三复自开宗明义迄于终篇见其言近而指逺理约而该博本之立身以行道推之移风而易俗爱敬所着公卿士庶皆得循分以承欢感应所通东西南北
罔不渐被而思服诚万世不刋之懿矩百圣不易之格言自天子以至于庶人不可一日阙者夫子所谓吾志在春秋行在孝经良有以也自汉以来去圣日逺诠释滋多厥防寖晦孔安国尚古文郑主今文互有异同各矜识解魏晋而降诸儒羣兴析疑阐奥代不乏人源流攸分不无繁芜迨及开元更立注疏亦既萃一代之菁英垂表章于奕世矣而详畧或殊讵云至当宋之邢昺元之呉澄辈标新领异间有发挥然揆之美善或未尽焉至于明季著述纷纭或拾前贤之绪余文其谫陋或摘古人之纰缪肆彼讥弹不知天怀既薄问学复疎因心之理未明空文之多奚补其于作经之意均未当耳夫亲恩罔极髙厚难酬徳至圣人犹虞未尽同为人子孰不佩至教而兴永锡之感乎然则训诂未确渐摩弗力欲其相观而善厥路无由朕为此虑爰集古今之注更互考订其得中而窽綮者采辑之其妄逞而臆说者删除之譬诸沙砾既披美镠始出稂莠尽剪嘉禾乃登至若流览之余时获一是或足以补未发之蕴者辄为増入聊备参观总以孝之为道甚大而平故不必旁求隠怪用益髙深夸示繁缛徒滋复赘惟以布帛菽粟之言昭广大中正之理虽未知于作者之防能尽脗合可无枘凿与否然而前代诸儒之书瑕瑜难掩与夫近代羣言之失淆乱不稽者于兹正之庶几发蒙启锢四方亿兆咸知效法而允迪共底于大顺之休焉夫如是将见至徳要道由此而广和睦无怨由此而成矣顺治丙申仲春朢日序

[book_title]提要
【臣】等谨案孝经注一卷顺治十三年大学士蒋赫徳恭纂仰邀
钦定
御制序文冠首孝经词近而防逺等而次之自天子以至于庶人推而广之自闺门可放诸四海专而致之即愚夫愚妇可通于神明故语其平近则人人可知可行语其精微则
圣人亦覃思于阐绎是编
御定注一万余言用石台本不用孔安国本息今古文门户之争也亦不用朱子刋误本杜改经之渐也义必精粹而词无深隠期家喻户晓也考歴代帝王注是经者晋元帝有孝经传晋孝武帝有总明馆孝经讲义梁武帝有孝
经义疏今皆不存惟唐宗御注列十三经注疏中流传于世司马光范祖禹以下悉不能出其范围今更得
圣制表章使孔曽遗训无一义之不彰无一人之不喻回视宗所注度而越之不啻万倍矣乾隆四十六年八月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]御定孝经注
大学士蒋赫徳恭纂
开宗明义章第一【开一经之宗本明五孝之义理】
仲尼居曾子侍【仲尼孔子字居谓闲居曽子孔子弟子侍谓侍坐】子曰先王有至徳要道以顺天下民用和睦上下无怨汝知之乎【古者称师为子先王谓先代圣王也徳者人生所得于天之性至徳谓尽性之羙造其极而无加也道者人所共由事物当然之理要道谓穷理之至举其一而该众也顺天下谓顺天下之人心因其固有而无所强也上下谓自天子至于庶人也孔子言古先圣王有至极之徳切要之道以顺天下而天下之民亦皆各得其心相亲相睦上下尊卑无所怨尤此极隆之治也汝知之乎盖孔子欲明孝道之大而先发端以问之也】曾子避席曰参不敏何足以知之【参曾子名礼师有问则避席起答曾子闻孔子之言甚大且深故瞿然起敬避席立对言参不通敏何足以知此义乎】子曰夫孝徳之本也教之所由生也【孔子因曾子之对遂告之以至徳要道非他即孝是也孝乃仁之本原仁乃心之全徳仁主于爱而爱莫切于爱亲故曰徳之本本立则道生自然亲亲而仁民仁民而爱物举天下之大无一物不在吾仁之中无一事不自吾孝中出故曰教之所由生可见行仁必自孝始而教化由此生焉所以为至徳要道也】复坐吾语汝身体髪肤受之父母不敢毁伤孝之
始也【曾子起对故使复坐以孝道甚大将详以告之也始谓孝之根基也人子爱亲必自爱身始盖一身之四肢髪肤皆父母之与我父母全而生之子当全而归之朝乾夕惕不敢毁伤是为孝之根基故曰始也】立身行道掦名于后世以显父母孝之终也【终谓孝之完备也言不敢毁伤祗是不亏其体必湏成立此身力行此道使善名掦于后代后之人称其善而推本其父母之贤是光显其父母也而后孝乃完备故曰终】夫孝始于事亲中于事君终于立身【孝本爱亲故以事亲为始移孝可以作忠故以事君为中忠孝道立方谓之掦名显亲故以立身为终】大雅曰无念尔祖聿修厥徳【大雅诗文王之篇周公追述文王之徳以告成王者夫子引此以见为人子孙当念其宗而聿修其徳则孝之道始可尽也】
天子章第二【此章言天子之孝天子至尊故居五孝之首】
子曰爱亲者不敢恶于人敬亲者不敢慢于人【爱者仁之端敬者礼之端恶者爱之反慢者敬之反孔子首言天子之孝以为天子以天下事亲全在以兢业之心尽爱敬之道爱亲者必能博爱不敢恶于人敬亲者必能广敬不敢慢于人推是以行则我所以爱人敬人者各得其宜而人之爱我敬我者亦无所不至矣】爱敬尽于事亲而徳教加于百姓刑于四海盖天子之孝也【爱亲以及人之亲则天下之人爱我而皆爱吾亲矣敬亲以及人之亲则天下之人敬我而皆敬吾亲矣爱以天下爱之至也敬以天下敬之至也岂非爱敬尽于事亲乎天子者天下之表也上行则下效君好则民从我之爱既尽则人亦兴于仁而各爱其亲我之敬既尽则人亦兴于礼而各敬其亲矣如是则百姓之众四海之大同归于孝矣此天子之孝所以为大也】甫刑云一人有庆兆民頼之【甫刑即书经吕刑篇一人谓天子兆民谓百姓四海孔子引吕刑之言谓一人有爱敬之善则兆民皆仰頼之以见天子念天下之孝以为孝也】
诸侯章第三【此章言诸侯之孝兼公侯伯子男】
在上不骄高而不危制节谨度满而不溢【在上在一国臣民之上也费用约俭谓之制节慎行礼法谓之谨度诸侯谓一国之君其位高矣高者易危若能不以尊自骄位虽高不至于危享一国之赋其财满矣满则易溢若能制节以谨守侯度财虽满不至于溢是知贵不与骄期而骄自至富不与侈期而侈自生诸侯固当戒之也】高而不危所以长守贵也满而不溢所以长守富也【居高位而不危则不以陵傲召祸而致卑替其位可长居矣财充满而不溢则不以僣侈费财而致虚耗其富可长有矣盖言不危不溢其道行之可乆也】富贵不离其身然后能保其社稷而和其民人盖诸侯之孝也【社土神稷谷神列国皆有社稷其君主而祭之诸侯之社稷民人皆祖宗受之于天子而传之子孙者故上承天子下抚国人必小心虑患长守富贵不离其身然后能保守社稷而民人和悦此诸侯之孝也】诗云战战兢兢如临深渊如履薄氷【诗小雅小旻之篇引此以见为诸侯者常湏戒惧如临渊恐坠履水恐防方能不危不溢以尽其孝道也】
卿大夫章第四【此章言卿大夫之孝卿与大夫不同而合言之者其行同也】
非先王之法服不敢服非先王之法言不敢道非先王之徳行不敢行【法服谓先王所制章服各有品秩也法言谓礼法之言徳行谓道徳之行卿大夫事君从政承上接下服饰言行须遵礼典非法服而服之是僣服非法言而道之是妄言非徳行而行之是伪行三者皆于孝道有亏故敬慎守之而不敢违也】是故非法不言非道不行口无择言身无择行言满天下无口过行满天下无怨恶【是故其不敢之心不言则已言必守法不行则已行必遵道口之所言身之所行皆遵道法故无可择言之多虽满天下既有礼法自无有率口之过失行之多虽满天下既有道徳自不招人之怨恶矣盖三者之中言行犹为切要故重言以明之也】三者备矣然后能守其宗庙盖卿大夫之孝也【三者即服言行是也礼卿大夫立三庙以祀先祖必三者无亏然后能保守宗祀卿大夫之孝当如是也】诗云夙夜匪懈以事一人【诗大雅蒸民之篇一人谓君也引此以明为卿大夫者能早夜不惰敬事其君则戒惧之心常存自无三者之失也】
士章第五【此章言士之孝】
资于事父以事母而爱同资于事父以事君而敬同【士始升公朝离亲入仕家修而廷献之故言取于事父之行以事母则爱母与爱父同取于事父之行以事君则敬君与敬父同子未尝不敬母也而爱先之母以鞠育而爱厚也然充其爱母之心承欢色养不敢少违母意非敬乎臣未尝不爱君也而敬先之君以尊高而敬生也然揆其敬君之心奔走服勤不忍少负君恩非爱乎总之爱敬皆出于诚心其自然之性情有如此者　故分言以明其真摰之极而其理未尝不兼具也】故母取其爱而君取其敬兼之者父也【此言事父之道兼爱敬也为臣子者于君于父母其爱敬之心原无分别惟亲至则敬不极盖言情亲而礼节仪文之恭自少非谓不敬也尊至则爱不极盖言心敬而左右依恋之时不多非谓不爱也惟父则得朝夕奉养与母同奉教秉命与君同故云事父之道兼爱敬者正以明爱敬之真心俱有其极无少虚伪之义】故以孝事君则忠以敬事长则顺【士初离膝下方登仕籍或未尽知事君事长之道然而爱敬父母者所谓孝也以此孝道事吾君则不忍欺君之心即爱亲之孝也不敢慢君之心即敬亲之孝也为人臣而至于不忍欺不敢慢者不谓之忠也可乎长谓卿大夫也以事父兄之敬用之事长则此心常存谨畏自不至有骄陵之心悖慢之行而同寅恊恭以为师法可谓顺矣究之忠顺皆本于事亲之孝也】忠顺不失以事其上然后能保其禄位而守其祭祀盖士之孝也【上兼君长而言士亦得立宗庙祀其先祖言能合忠与顺而不失其道以事君与长则君谅其忠卿相乐其顺然后能保其俸廪之禄官爵之位而永守祖先之祭祀盖士无田则不祭故禄位与祭祀相关而士之孝当如是也】诗云夙兴夜寐无忝尔所生【诗小雅小宛之篇所生谓父母引此以见为士者当小心勉力早起夜眠求无辱其父母而无辱之道则在于忠顺不失也】
庻人章第六【此章言庻人之孝】
用天之道分地之利【庻人服田力穯举农亩之事顺四时之气春气发生则当耕种夏气长养则当芸苗秋气收敛则当割获冬气闭塞则当盖藏推之凡事而必顺时此用天道也分别山林川泽邱陵坟衍原隰五土之高下随其地之宜产者而播种之此分地利也不顺天道则先时后时而物无以生不辨地利则终日勤动而物终不成二者皆得则生植成遂衣食自然充裕矣】谨身节用以养父母此庻人之孝也【衣食既足仰足以事父母而父母安之即俯足以育妻子而乐我妻孥父母之心亦用慰也然凡人之情稍充裕则多生事尤必谨身守法不敢放纵以逺耻辱罪戾而不遗父母之忧且财有余则易耗费又当省俭用度不敢奢侈公赋既完私用不窘以无阙二亲之奉如此养其父母不徒口体之养即谓之养志亦可庻人之孝诚当如是也】故自天子至于庶人孝无终始而患不及者未之有也【上自天子下至于庻人虽有尊卑之分其根于一本之天性则一也孝虽有五等之别其所以各尽其道以抒其不能自己之情则一也若心欲行孝则随所处而皆可以自尽盖自有身以后无日非为人子之日则无日非常尽此孝道之时岂有乆暂之殊姑待之日而以力不及为患者此必无之理也为人子者贵贱贫富皆当自勉不可以所遇不同而生怠缓之心也】
三才章第七【此章言孝道之大及本孝立教之义天地人谓之三才】
曾子曰甚哉孝之大也子曰夫孝天之经也地之义也民之行也【曽子平日以保身为孝不知孝之通于天下无限尊卑故闻夫子之言始知孝道之大遂叹美之而夫子遂言民性之孝原于天地天之三光有度而以生物覆帱为常故曰经地之五土有性而以承顺利物为宜故曰义得天之性为慈爱得地之性为恭顺是即孝也孝为百行之首人所当常行者故曰民行由是观之孝合三才以为大在天为经在地为义在民为行其实一理也】天地之经而民是则之则天之明因地之利以顺天下是以其教不肃而成其政不严而治【凡民生于天地之间禀天地之性天地既具此经常之理人法天地亦当以此为常行也夫民自初生以来皆知爱亲爱亲之心即孝也然此爱亲之心有不知其然而然者穷之而无原执之而无体用之而无尽广大而无际岂非天地之经乎但民不能自法天地全頼圣人倡之圣人则天之明承三光纪四时而民皆出作入息始知夙兴夜寐无忝尔所生因地之利辨五土播百谷而民皆耕田凿井始得晨羞夕膳敬养无违是统因夫天地自然之道以顺天下人民孝养爱敬之心而立之政教实圣人之事也惟其政教既顺于人心是以人皆乐从教则不待肃戒而自成政则不待威严而自治其化之神有如此者是益知孝者天性之自然人心所固有圣人之政教所以云顺天下也】先王见教之可以化民也是故先之以博爱而民莫遗其亲陈之以徳义而民兴行先之以敬让而民不争道之以礼乐而民和睦示之以好恶而民知禁【政教皆可以化民而本孝之教其化尤神先王知此教本于天地易于化民也是故以身先之人君爱其亲而推此爱亲之心以博爱其民民皆法则之施由亲始无有遗弃其亲者矣陈説德义之羙以感动民心民皆兴起于躬行而无有甘于自弃者矣又身行敬譲以率先天下而民皆让路让畔无有陵竞之行矣复导民以礼正其身而节其行导民以乐平其心而怡其情礼乐兼备内外交养民皆和顺亲睦而无乖戾之心矣又示之以善之当好恶之当恶好则有庆赏恶则有刑威民遂知有禁令而不敢犯矣凡此者皆因天地以顺天下之事而教化之捷应如此又何疑于孝治之大也】诗云赫赫师尹民具尔瞻【诗小雅节南山之篇师尹周太师尹氏也引此谓师尹不过大臣尚且为民瞻望况有天下者以身行教化又何难于化民成俗乎由是而知教明于上化行于下观感兴起之益良匪浅也】
孝治章第八【此章言由孝而治之义】
子曰昔者明王之以孝治天下也不敢遗小国之臣而况于公侯伯子男乎故得万国之懽心以事其先王【此言天子之孝治也昔者明哲之王以孝道而治理天下也推其爱敬之心至于附庸小国之臣尚不敢遗忘以阙其礼况于公侯伯子男五等之君乎以此之故举天下万国之众而皆得其懽悦之心尊君亲上同然无问人心和而王业盛社稷灵长而宗庙奠安以此奉事其先王则孝道至矣夫子所以首称明王而言其不敢者盖即不敢恶慢于人之心也明王聨天下为一身大国小国之君臣是吾四肢百体也亿兆之民是吾髪肤也鳏寡防独颠连无告者是吾肤理之痌瘝而不宁者也明王不敢遗小国之臣即不敢忽邱民侮鳏寡虐无告何也所以敬吾身也敬吾身所以敬吾亲矣故天下之人莫不尊亲所谓以天下尊养者也夫尧舜之道孝弟而已然以钦明温恭开万国治道之源可见孝道即治道统不外此一敬尔】治国者不敢侮于鳏寡而况于士民乎故得百姓之欢心以事其先君【此言诸侯之孝治也诸侯法天子而以爱敬治其国尚不敢慢于无妻之鳏无夫之寡况知礼义之士与効力之民乎以此之故所以得百姓之欢心而和其民人保其社稷矣以此而事其先君岂非孝道之大者乎盖不敢侮鳏寡即不骄不溢之极得百姓之欢心即长守富贵之本也】治家者不敢失于臣妾而况于妻子乎故得人之欢心以事其亲【此言卿大夫之孝治士庶亦可推而知也卿大夫以孝治其家者推其爱敬之心下及于臣妾之疎贱者尚不敢少失其心而况于妻子之亲且贵乎以此之故无贵无几无亲无疎皆得其欢心而可以事其父母矣盖君子之道莫大乎孝孝之本莫大乎顺亲故仁人孝子欲顺乎亲必先于妻子不失其好兄弟不失其和以至一门之内上下尊卑秩然雍睦然后可养父母之志而无违也治家者可不慎乎】夫然故生则亲安之祭则鬼享之是以天下和平灾害不生祸乱不作故明王之以孝治天下也如此【天子诸侯卿大夫以孝治天下国家而皆得其欢心以事其亲诚如是也亲生而存则安其养而心志康泰非徒甘防之具也亲归而鬼则享其祭而神明咸格自觉神气之易感也总由于心志之素安所以神气之易感也是以普天之下和气洋溢荡荡平平无乖戾之气则水旱疾疫之灾害自然不生无陵悖之行则盗贼干戈之祸乱自然不作盖以天子身率于上诸侯以下化而行之人人尽孝则心和气和而天地之和应之也明王之躬行爱敬而神人上下靡不咸悦神效如此岂非孝治之极隆者乎】诗云有觉徳行四国顺之【诗大雅抑之篇引此言天子有明大之徳行则四方之国皆顺从之盖天子以至徳要道顺天下四方皆感之而无不顺乃理势之必然孝治之所以易于化民也】
圣治章第九【此章言圣人治世之要道】
曾子曰敢问圣人之徳无以加于孝乎子曰天地之性人为贵人之行莫大于孝【曽子既闻孝治之大极至之效以为政教之隆皆本于徳故问圣人之徳果无以加于孝乎夫子以为天以阳生万物地以隂成万物天地之生成万物者虽以隂阳之气然气以成形而理亦赋焉人与物均得天地之气以成形禀天地之理以成性物得气之偏其质蠢人得气之全其质灵是以人能全其性则以天地参为三才而物不能也故天地之性惟人为贵而以人之行言之则莫大于孝何也人之所以贵者以此性也性之徳为仁仁为人心之全徳主于爱而爱莫切于爱亲故人之百行以孝为先能孝即仁人仁者必孝此所以行莫大于孝也】孝莫大于严父严父莫大于配天则周公其人也【孝之大无所不至而莫大于尊敬其父尊敬之礼无所不至而莫大于以父配享上天惟天为大至尊无对而以已之父配之则尊敬之者至矣仁人孝子爱亲之心虽则无穷而立经陈纪制礼之节原自有限谓父为天古今所同求其尽孝之大而得自遂其心行以父配天之礼者则始自周公故曰其人也盖自武王有天下之后周公始制此礼以尊其父文王也】昔者周公郊祀后稷以配天宗祀文王于明堂以配上帝是以四海之内各以其职来祭夫圣人之徳又何以加于孝乎【郊园丘祭天也后稷周之始祖也宗祀谓别立一庙为百世不祧之宗也明堂天子布政之宫也其制后为室前为堂室幽暗堂显明享人鬼尚幽故于室祀天神尚明故于堂上帝即天也郊则尊之而曰天以形体言也堂则亲之而曰上帝以主宰言也配天谓冬至祀天于圜丘以始祖后稷配享也配上帝谓季秋于明堂祀上帝以文王配享也周公辅成王制礼作乐以万物本乎天文武之功本乎后稷因祭天于郊乃尊始祖后稷以配天万物成形于帝人成形于父因祭上帝于明堂乃尊父文王以配上帝此报本反始之礼所以为治天下之大经也周公之尊其祖父者如此是以徳教刑于四海之内为诸侯者各以职分所当然咸来助祭敬供郊庙之事矣孝徳之感人至此之极由是观之圣人之徳诚无以加于孝也】故亲生之膝下以养父母日严圣人因严以教敬因亲以教爱圣人之教不肃而成其政不严而治其所因者本也【此承上言圣人之徳无加于孝而圣人之教人以孝亦非有所强拂也凡人亲爱之心生于童防当嬉戯于父母膝下之时便知亲爱父母比及稍长渐知礼义则其奉养父母也日加尊严于一日此人之本性良知良能也而圣人之敬因其日严之心而教之以敬恐其狎恩恃爱而易失于不敬也因其亲之心而教之以爱恐其尊敬过恭而至于踈也夫爱敬无所待教而此言教爱敬者乐记曰礼者为异乐者为同同则相亲异则相敬乐胜则流是爱深而敬薄也礼胜则离是严多而爱少也不教敬则不严不和亲则忘爱爱敬虽人性所同具圣人恐其溺欲而防本故教之也然亦不过啓其良心因其本性非有所待于外也故其教则不待肃而自成其政不待严而自治以其所因者爱敬之本心天性之因有也】父子之道天性也君臣之义也父母生之续莫大焉君亲临之厚莫重焉【父子之道其亲也天性然也虽有强暴之人见子则怜至于襁褓之儿见父则笑果何为而然哉此父子之道所以为天性而不可觧也父慈子孝乃天性之本然加以日严又有君臣之义然亦天分之自然也夫人子之身气始于父形成于母其体本相连续从此一气而世世接续为亲之枝上以承祖考下以传子孙人伦之道至亲之续孰大于此惟其至亲也所以至尊易曰家人有严君焉父母之谓也父母既为我之亲又为我之君而临乎其上则恩义之厚孰重于此此爱敬之心所以不能自己也】故不爱其亲而爱他人者谓之悖徳不敬其亲而敬他人者谓之悖礼以顺则逆民无则焉不在于善而皆在于防徳虽得之君子不贵也【徳主爱礼主敬爱敬之心原于一本故必爱敬其亲而后推以爱敬他人者则于徳礼不悖而谓之顺若不爱敬其亲而先爱敬他人则于徳礼也悖矣悖则谓之逆立教者将以顺示则而先以应顺者而逆行之民又何所取法乎夫顺则为善而吉逆则为不居于善而皆居于防徳舍爱敬之善行就悖逆之防徳虽或得志而为民上君子不贵也】君子则不然言思可道行思可乐徳义可尊作事可法容止可观进退可度以临其民是以其民畏而爱之则而象之故能成其徳教而行其政令【君子则顺而不逆所贵者推爱敬其亲之心以及他人则本原之地先正故其爱敬之心发之而为言必思可道而后言言无不信矣爱敬之心措之而为行必思可乐而后行行无不悦矣由此而立徳行义不违正道故可尊由此而制作事业动得物宜故可法推之于容止则威仪必合规矩而可观推之于进退则动静不违礼法而可度如是则立身行道处世接物之间无非爱敬即无非徳礼以此临御其民民皆视其威如神明俨然人望而畏之亲其徳如父母蔼然咸慕而爱之法其端范而日思仿象之上顺以率下下顺以效上故徳教成而政令行又何待于严肃哉是章前言人人皆有此爱敬之心而圣人独能自尽后言圣人因皆有此爱敬之心而教之使各随分自尽由是观之圣人之徳无加于孝益明矣】诗云淑人君子其仪不忒【诗曹风鸤鸠篇引此以见淑人君子威仪不差为人法则者皆本于孝也】
纪孝行章第十【此章纪孝子事亲之行有当尽者五当戒者三】
子曰孝子之事亲也居则致其敬养则致其乐病则致其忧防则致其哀祭则致其严五者备矣然后能事亲【人子能事其亲而称孝者于平居之时当致其恭敬起居饮食必加防谨如昏定晨省出告反面夔夔斋栗者是也奉养之时当尽其欢乐承顔顺志无所拂逆所谓有深爱者必有和气婉容是也父母有疾则当尽其忧岂惟医祷必备汤药必亲如行不翔言不惰色容不胜衣不觧帯者是也若亲防亡则尽诚尽礼擗踊哭泣终其哀情若春秋祭祀则诚敬齐戒防其嗜欲讫其邪物致其严肃备此五者则生事防祭无一不尽其爱敬之心然后能尽事亲之道也夫人之一身心为之主士有百行孝为之原为人子者诚以爱亲为心而不防事亲之孝常有以致其敬则敬存而心存遇飬则乐遇病则忧遇防则哀遇祭则严然则五者尤当以致敬为要也】事亲者居上不骄为下不乱在丑不争居上而骄则亡为下而乱则刑在丑而争则兵三者不除虽日用三牲之飬犹为不孝也【事亲者既有五要又有三戒居人上则当庄敬以临下而不可骄为人下则当恭敬以事上而不可悖乱在丑类则当和顺处众而不可争忿盖善事亲者常以父母为心谨慎持躬不敢有一毫之失则骄乱争三者其所必无也非然者居上而骄矜自持则危亡之祸随之为下而恃乱不驯则刑辟之罪及之在丑而争忿不平则兵刅之害加之矣以上三者皆危身取祸忧及其亲之事于守身安亲之道未有当也若不能除虽日用三牲之养不可谓不厚矣然终必毁伤身体遗父母忧汚累名行为父母辱不可谓之孝也可见孝不徒在口腹之养而贵在守身为人子者可不戒哉】
五刑章第十一【此章言五刑以不孝为大盖明刑所以弼教也】
子曰五刑之属三千而罪莫大于不孝【五刑墨劓剕宫大辟也五刑之属其条有三千之多而罪之大者莫过于不孝盖刑以紏不孝之人则民皆上徳而无不孝之子是教典资于刑也】要君者无上非圣人者无法非孝者无亲此大乱之道也【人生莫大于君亲道法莫尊于圣人君者臣下所禀命而恭敬以从之者也乃敢要胁之是无上也圣人制礼作乐传之万世而共遵者也乃敢非毁之是无法也为人子者当行孝道以事二亲天理人伦之极则也而敢非毁之是无亲也夫人之一身君治之师明圣道以教之父母生之所谓民生于三也若不忠于君不则于圣不爱于亲三者有一于此皆罪恶之极大乱之道也刑必加之而不孝之罪与要君非圣等故罪莫大于不孝也孝足以治不孝足以乱孝之所关诚重矣哉】
广要道章第十二【此章广言首章要道之义】
子曰教民亲爱莫善于孝教民礼顺莫善于悌移风易俗莫善于乐安上治民莫善于礼【治平之道莫先乎教教民之道必顺其心故教民相亲相爱无有善于事亲之孝者以孝为亲爱之本也教民有礼而顺莫有善于悌者以悌乃礼顺之首也君徳因乐而章欲转移民风变易民俗莫善于乐以其感最神而和人心也名分因礼而辨欲安上之位而下以治民莫善于礼以其辨上下而定民志也夫孝弟礼乐皆教民之道然弟者孝之易行者也礼者节此者也乐者和此者也四者举其要而言之实一本也然则圣人所以为教之道诚约而易操也哉】礼者敬而已矣故敬其父则子悦敬其兄则弟悦敬其君则臣悦敬一人而千万人悦所敬者寡而悦者众此之谓要道也【前言孝悌礼乐皆可教民至此又申言礼教之功效也礼以敬为主礼非敬不生则敬者礼之本所以行孝也父母于子一体而生爱易能而敬难尽其所以有序而和者未有不由于敬而能之也故由其效而推言之上自敬其父而天下之为弟者皆悦以事父上自敬其兄而天下之为弟者皆悦以事兄上自敬其君而天下之为臣者皆悦以事君是敬止一人而悦乃千万人敬者至少而悦者至众所持者至约而天下之道已该括而无遗矣盖敬父敬兄敬君之心原人心之所同具所以君好民从举一而包万者其本一也天下国家本于身身本于亲事亲孝则九族睦而四海凖故立爱自亲始立敬自长始达之天下各亲其亲各长其长而天下平守约而施博迩可逺在兹故曰要道也】
广至徳章第十三【此章广言首章至徳之义】
子曰君子之教以孝也非家至而日见之也教以孝所以敬天下之为人父者也教以悌所以敬天下之为人兄者也教以臣所以敬天下之为人君者也【君子之教人以孝非必家至而戸到日见而面命之也固有本原又在于施之得其要尔教之以孝使凢为人子者皆知尽事父之道是即所以敬天下之为人父者矣教之以悌使凡为人弟者皆知尽事兄之道是即所以敬天下之为人兄者矣教之以臣使凡为人臣者皆知尽事君之道是即所以敬天下之为人君者矣盖致一身之敬者终有限而上行下效使人各自致其敬者斯无穷也总以因其至性而感之一顺立而天下大顺又何待家至日见而后为教也】诗云恺悌君子民之父母非至徳其孰能顺民如此其大者乎【诗大雅泂酌之篇言君子以和平乐易之道化民成俗故宜为天下苍生之父母也夫子既引此诗又言若非至徳之君孰能顺民心而行教化如此其广大者乎极言以赞至徳之无以加也】
广扬名章第十四【此章广言首章掦名之义】
子曰君子之事亲孝故忠可移于君【君子能孝者也以孝作忠忠者孝之推也故能为孝子必知其能为忠臣君父一天也忠孝一本也人臣有一毫之不忠者非孝也】事兄悌故顺可移于长【孝则必悌以弟作顺顺者弟之推也故能尽弟道必能敬事长上盖兄与长之亲疎虽有不同而伦与序则相等也故待长上有凌悖之行者必其家庭失同气之和者也】居家理故治可移于官【孝悌则家事必理家事既理即可移于居官而官事以治治官者理家之推也故易曰家道正而天下定矣由是观之何有于一官所治之事也乎】是以行成于内而名立于后世矣【诚如是则行成于内达于外不惟光显一时而名既立矣必垂于后世所谓掦名显亲者信矣是知欲立名者必求其实实则在于笃于行孝弟而无待于外者也】
谏诤章第十五【此章言臣子当谏诤以尽忠孝之义】
曾子曰若夫慈爱恭敬安亲名则闻命矣敢问子从父之令可谓孝乎子曰是何言与是何言与【爱出于内慈为爱体敬生于心恭为敬貎生则安亲而不遗亲之忧殁则名而不遗亲之辱凡若此义夫子于前章言之详矣故曾子言既闻命也又以事亲有隐而无犯似乎宜从父之令而无所违逆方谓之孝故疑而问之而夫子则言苟有非而从则理所不可故再言以深警之以见以从令为孝者是陷父于非道也】昔者天子有争臣七人虽无道不失其天下诸侯有争臣五人虽无道不失其国大夫有争臣三人虽无道不失其家士有争友则身不离于令名父有争子则身不防于不义【此言谏诤之不可阙也臣之谏君子之谏父自古攸然天子之臣多矣凡为臣者皆当谏诤就中得真能谏诤者七人焉则谠议日闻忠言时献即有阙失不惮再三陈告斯救正之益甚多故能不失其天下也言七人者见天下至广天子之事至多一日二日万防善则亿兆防其福不善则宗社受其祸一有所失则关系于利害安危者不小而七人之少尚足以保之于不失谏诤之功其大如此非以七人为定数也至于诸侯有一国存亡之足虑国虽小于天下事虽简于天子然举动之间一有过差则一国之仰頼于君者何在也故有谏诤之臣五人则防愆紏谬格其非心亦可以保守土地人民于不失也大夫则有治家之责家虽不可与国等而非礼非义驯至祸败一家之关系于其身者亦无异也故有谏诤之臣三人早夜箴规陈説可否则可以保守其家也士虽无谏诤之臣苟有忠告善道之争友则徳业相劝遇失相规身之所行无非美善而令名随之矣父有苦口防谏之争子则爱敬所积天性所感有以谕亲于道岂至惑于非道任意行之而竟陷于不义之地乎观此而知君臣父子朋友之间纳谏受诤之益如此其大而敬君安亲取友之道不外于此也】故当不义则子不可以不争于父臣不可以不争于君故当不义则争之从父之命又焉得为孝乎【此承上言若有不义之事则天下国家所关至大为人子者至情不能自己必起敬起孝积诚以感动之见志不从又敬不违三谏不聴则号泣而随之至于必从而后已非谓一言即止毫无关切之意也为人臣者情义有所难释必披陈利害明切以劝止之倘有不从必湏极谏或引古以喻今或委曲以献纳必至于从而后己非以一言塞责自沽敢谏之名也为臣子者平居既尽其爱敬之诚心当不义又必尽諌诤之情分若为子而徒知从父之令则竟防父于不义矣故曰焉得为孝甚言不可不争也】
感应章第十六【此章言孝弟感通之事】
子曰昔者明王事父孝故事天明事母孝故事地察长防顺故上下治天地明察神明彰矣【易曰干天也故称乎父坤地也故称乎母父有天道天以至健而始万物则父之道也母有地道地以至顺而成万物则母之道也王者继天作子父事天母事地父母天地本同一体故事父之孝可通于天事母之孝可通于地明王事父既能孝则于事天也能明其经常之大矣事母既能孝则于事地也能析其曲折之详矣推孝为弟而宗族长防皆顺于礼则凡上下尊卑皆化而治无一不顺其序则人道尽善矣夫孝而至于事天地能明察则天时顺而休徴应地道寕而万物成神明之佑于是乎彰矣明王孝徳感通之神孰大于此乎】故虽天子必有尊也言有父也必有先也言有兄也宗庙致敬不防亲也修身慎行恐辱先也宗庙致敬鬼神着矣【孝弟之通于天地神明如此故虽天子至尊尊无二上而必有尊于天子者盖父也天子至尊固莫之敢先而必有先于天子则兄也即至伯叔诸兄亦皆祖考之遗亦必推爱敬之心以礼遇之也至于宗庙之祭必致其敬事死如生不敢有一毫之不诚是不忘其亲也然必修持其身谨慎其行恐万一有失辱先祖而毁盛业也夫孝至于宗庙致敬则洋洋乎如在其上如在其左右祖考来格享于克诚鬼神之徳于是乎着矣明王孝徳感通之神又孰有大于此乎】孝悌之至通于神明光于四海无所不通【孝之大至于天地鬼神相为感应则徧天地之间孝道洋溢神人无间上下和悦盖孝悌既臻其极则至性自然通彻于神明徳教自然光显于四海逺近幽明无所隔碍孝徳感通之大至于如此所谓以顺天下民用和睦上下无怨也至矣无以复加矣】诗云自西自东自南自北无思不服【诗大雅文王有声之篇引此以见天下四方虽至广大此心此理无不同者则无所不通之意明矣】
事君章第十七【此章广言中于事君之义】
子曰君子之事上也进思尽忠退思补过将顺其羙匡救其恶故上下能相亲也【内则父子外则君臣人之大伦也父子主恩君臣主敬君子之事君上也进见于君必思竭其忠爱之心知无不言言无不尽嘉谟嘉猷入告我后以至尽其职守直其操行致身受命无一非尽忠之道也既见而退则思已之职业或有未尽身之阙失或有不修必思补之计无过差而后能自安恐己身之不正无以感动于君也至于君有美意善事则将顺而成之惟恐不及君有未善之处则匡救而正之惟恐彰著盖忠臣之事君如孝子之事亲先意承志迎机致力一念之善则助成之无使优防不决阻遏而中止也一念之恶则谏止之无使昏蔽不明遂成而莫救也陈善闭邪虑之于早防之于豫戒于未然止于无迹若必以犯顔防谏尽命守死而后为忠未若防防杜渐为忠之益也若非君子进则而从退有后言激君之怒以取高名谤君之非以明已洁故臣心伪巧而君愈疑且厌之上下相疾何得为忠乎惟君子忠爱出于至诚则上心洞鉴下以忠事上上以义接下君臣同徳如父子之一气元首股肱之一体君享其安臣获其荣是以君臣上下自然相亲也】诗云心乎爱矣遐不谓矣中心藏之何日忘之【诗小雅隰桑之篇引此言臣心爱君身虽在逺而不自谓逺盖爱君一念出于至诚恒藏于中心无日暂忘也使非本于孝者何以能忠于君若是也为人臣者必如此事君始可为忠臣始能尽为子之孝故曰中于事君也】
防亲章第十八【此章言孝子慎终追逺之事】
子曰孝子之防亲也哭不偯礼无容言不文服美不安闻乐不乐食防不甘此哀戚之情也【孝子于父母生成之恩昊天罔极一旦不幸而居亲之防思吾之一身父母生之本同体也存殁顿异恩育暌离哀痛之极不能自已于声为哭其哭也气竭而息声不委曲动于貌为礼其礼也稽颡触地不修容仪出于口为言其言也直无余词不为文饰至于衣服之美有所不安故服缞麻悲哀在心故闻乐之和有所不乐食味之防不知其甘故疏食饮水縂以孝子之心惟痛念亲之舍我而去言动之间耳目之娯口体之奉自无斟酌之心也然此六者皆孝子哀痛之真情出于自然非勉强而为之也】三日而食教民无以死伤生毁不防性此圣人之政也丧不过三年示民有终也【礼三年之防水浆不入口者三日三日之后不妨饮食教民无以哀死而伤已之生则爱亲出于天性若哀毁而至于伤生则反至于防性礼所谓不胜防比于不慈不孝是也故虽毁瘠而不使至于防性此圣人之政所以全天下之孝也至于三年之防天下达礼不得过亦不得不及也孝子之情无尽圣人立制止于三年使人知有终竟之时也此皆圣人因人情而节文之无贤愚贵贱一也】为之棺椁衣衾而举之陈其簠簋而哀慼之擗踊哭泣哀以送之卜其宅兆而安厝之为之宗庙以鬼享之春秋祭祀以时思之【亲之始亡也为之棺以藏体椁以附棺衣衾以周身然后举而敛之必尽其心也其朝夕奠也陈列簠簋而不见亲之存则哀伤痛慼之必致其诚也其将葬而祖饯也不忍其亲之去女擗男踊相与号哭涕泣而尽哀以徃送之至于为墓于郊不可苟也则必卜其墓穴茔域得吉而葬之务求其安固也以上四者皆慎终之礼也为庙于家必有制也则依制立庙三年防毕迁主于庙始以鬼礼而享之使神有所依也寒暑变更益用増感必有怵惕凄怆之心春秋祭祀因时而展孝思不防亲也以上二者皆追逺之礼也】生事爱敬死事哀慼生民之本尽矣死生之义备矣孝子之事亲终矣【孝子之事亲于其生也尽爱敬之道于其死也尽哀戚之情生民之本孝为之先于是而尽矣养生送死其义最大于是而备矣孝子事亲之道亦于是而终矣夫孝之大至于生死始终无所不尽其极于膝下亲严之性始为完足于天经地义之理始相贯通于徳教政令之化始能畅遂谓之徳之本而教所由生又何疑乎为人子者不可以不知也】
[book_chapter]标点本

[book_title]御制孝经序
朕惟孝者，首百行而为五伦之本，天地所以成化，圣人所以立教，通之乎万世而无𭣧，放之于四海而皆准。至矣哉！诚无以加矣。然其广大虽包乎无外，而其渊源实本于因心。溯厥初生，咸知孺慕，虽在颛蒙，即备天良。故位无尊卑，人无贤愚，皆可以与知而与能。是知孝者，乃生人之庸德，无甚玄奇，抑固有之秉彝，非由外铄，诚贵乎笃行，而非语言之间所得而尽也。虽然，降衷之理，固根于凡民之心，而觉世之功，必赖夫圣人之训。苟非著书立说，以迪天性自然之善，抒人子难已之情，使天下之人晓然于日用之恒行，即为大经大法之所存，而敦行不怠，以全其本始，夫亦孰由知孝之要，尽孝之详，以无忝所生也哉？此孔子孝经之书所由作也。朕万几之暇，时加三复，自开宗明义迄于终篇，见其言近而指远，理约而该博，本之立身以行道，推之移风而易俗。爱敬所著，公卿士庶皆得循分以承欢；感应所通，东西南北，罔不渐被而思服。诚万世不刊之懿矩，百圣不易之格言，自天子以至于庶人，不可一日阙者。夫子所谓「吾志在春秋，行在孝经」，良有以也。自汉以来，去圣日远，诠释滋多，厥旨寖晦。孔安国尚古文，郑玄主今文，互有异同，各矜识解。魏、晋而降，诸儒群兴，析疑阐奥，代不乏人，源流攸分，不无繁芜。迨及开元，更立注疏，亦既萃一代之菁英，垂表章于奕世矣。而详略或殊，讵云至当。宋之邢炳，元之吴澄辈，标新领异，间有发挥，然揆之美善，或未尽焉。至于明季，著述纷纭，或拾前贤之绪余，文其谫陋；或摘古人之纰缪，肆彼讥弹。不知天怀既薄，问学复疏，因心之理未明，空文之多奚补？其于作经之意，均未当耳。夫亲恩罔极，高厚难酬，德至圣人，犹虞未尽。同为人子，孰不佩至教而兴永锡之感乎？然则训诂未确，渐摩弗力，欲其相观而善，厥路无由。朕为此虑，爰集古今之注，更互考订。其得中而窾綮者，采辑之；其妄逞而臆说者删除之。譬诸沙砾既披，美镠始出，稂莠尽剪，嘉禾乃登。至若流览之余，时获一是，或足以补未发之蕴者，辄为增入，聊备参观。总以孝之为道，甚大而平，故不必旁求隐怪，用益高深，夸示繁缛，徒滋复赘。惟以布帛菽粟之言，昭广大中正之理，虽未知于作者之旨能尽脗合，可无枘凿与否。然而前代诸儒之书，瑕瑜难掩，与夫近代群言之失，淆乱不稽者，于兹正之。庶几发蒙启锢，四方亿兆，咸知傚法而允迪共底于大顺之休焉。夫如是，将见至德要道，由此而广，和睦无怨，由此而成矣。顺治丙申仲春望日序。

[book_title]提要
臣等谨案：孝经注一卷，顺治十三年大学士蒋赫德恭纂，仰邀钦定，御制序文冠首。孝经词近而旨远。等而次之，自天子以至于庶人；推而广之，自闺门可放诸四海；专而致之，即愚夫愚妇可通于神明。故语其平近，则人人可知可行；语其精微，则圣人亦覃思于阐绎。是编御定注一万余言，用石台本，不用孔安国本，息今古文门户之争也；亦不用朱子刊误本，杜改经之渐也。义必精粹，而词无深隐，期家喻户晓也。考历代帝王注是经者，晋元帝有孝经传，晋孝武帝有总明馆孝经讲义、梁武帝有孝经义疏，今皆不存。惟唐玄宗御注，列十三经注疏中，流传于世。司马光、范祖禹以下，悉不能出其范围。今更得圣制表章，使孔、曾遗训，无一义之不彰，无一人之不喻。回视玄宗所注，度而越之，不啻万倍矣。
乾隆四十六年八月恭校上
总纂官臣纪昀、臣陆锡熊、臣孙士毅，总　校　官臣陆　费　墀。

[book_title]御定孝经注
大学士蒋赫德恭纂
开宗明义章第一。开一经之宗本，明五孝之义理。
仲尼居，曾子侍。仲尼，孔子字。居，谓闲居。曾子，孔子弟子。侍，谓侍坐。子曰：「先王有至德要道，以顺天下，民用和睦，上下无怨。汝知之乎？」古者称师为子。先王，谓先代圣王也。德者，人生所得于天之性。至德，谓尽性之美，造其极而无加也。道者，人所共由事物当然之理。要道，谓穷理之至，举其一而该众也。顺天下，谓顺天下之人心，因其固有而无所强也。上下，谓自天子至于庶人也。孔子言古先圣王有至极之德，切要之道，以顺天下，而天下之民亦皆各得其心，相亲相睦，上下尊卑无所怨尤，此极隆之治也。汝知之乎，盖孔子欲明孝道之大，而先发端以问之也。曾子避席曰：「参不敏，何足以知之？」参，曾子名。礼师有问，则避席起答。曾子闻孔子之言甚大且深，故瞿然起敬，避席立对。言参不通敏，何足以知此义乎？子曰：「夫孝，德之本也，教之所由生也。」孔子因曾子之对，遂告之以至德要道，非他，即孝是也。孝乃仁之本原，仁乃心之全德，仁主于爱，而爱莫切于爱亲，故曰德之本。本立则道生，自然亲亲而仁民，仁民而爱物。举天下之大，无一物不在吾仁之中，无一事不自吾孝中出，故曰教之所由生。可见行仁必自孝始，而教化由此生焉，所以为至德要道也。复坐，吾语汝。身体发肤，受之父母，不敢毁伤，孝之始也。曾子起对，故使复坐，以孝道甚大，将详以告之也。始，谓孝之根基也。人子爱亲，必自爱身始。盖一身之四肢发肤，皆父母之与我，父母全而生之，子当全而归之，朝乾夕惕，不敢毁伤，是为孝之根基，故曰始也。立身行道，掦名于后世，以显父母，孝之终也。终，谓孝之完备也。言不敢毁伤，祗是不亏其体，必湏成立此身，力行此道，使善名掦于后代。后之人称其善，而推本其父母之贤，是光显其父母也，而后孝乃完备，故曰终。夫孝，始于事亲，中于事君，终于立身。孝本爱亲，故以事亲为始。移孝可以作忠，故以事君为中。忠孝道立，方谓之掦名显亲，故以立身为终。大雅曰：无念尔祖，聿修厥德。大雅，诗文王之篇，周公追述文王之德，以告成王者。夫子引此，以见为人子孙，当念其袒宗而聿修其德，则孝之道始可尽也。天子章第二
此章言天子之孝。天子至尊，故居五孝之首。
子曰：「爱亲者，不敢恶于人；敬亲者，不敢慢于人。」爱者，仁之端。敬者，礼之端。恶者，爱之反。慢者，敬之反。孔子首言天子之孝，以为天子以天下事亲，全在以兢业之心，尽爱敬之道。爱亲者，必能博爱，不敢恶于人；敬亲者，必能广敬，不敢慢于人。推是以行，则我所以爱人、敬人者，各得其宜，而人之爱我、敬我者，亦无所不至矣。爱敬尽于事亲，而德教加于百姓，刑于四海，盖天子之孝也。爱亲以及人之亲，则天下之人爱我，而皆爱吾亲矣；敬亲以及人之亲，则天下之人敬我，而皆敬吾亲矣。爱以天下，爱之至也；敬以天下，敬之至也。岂非爱敬尽于事亲乎？天子者，天下之表也。上行则下傚，君好则民从。我之爱既尽，则人亦兴于仁，而各爱其亲；我之敬既尽，则人亦兴于礼，而各敬其亲矣。如是，则百姓之众，四海之大，同归于孝矣。此天子之孝所以为大也。甫刑云：「一人有庆，兆民赖之。」
甫刑，即书经吕刑篇。「一人」，谓天子。「兆民」，谓百姓四海。孔子引吕刑之言，谓一人有爱敬之善，则兆民皆仰赖之，以见天子念天下之孝以为孝也。
诸侯章第三此章言诸侯之孝，兼公、侯、伯、子、男。
在上不骄，高而不危。制节谨度，满而不溢。在上，在一国臣民之上也。费用约俭谓之制节，慎行礼法谓之谨度。诸侯，谓一国之君。其位高矣，高者易危。若能不以尊自骄，位虽高不至于危。享一国之赋，其财满矣。满则易溢。若能制节以谨守侯度，财虽满不至于溢。是知贵不与骄期而骄自至，富不与侈期而侈自生。诸侯固当戒之也。高而不危，所以长守贵也；满而不溢，所以长守富也。居高位而不危，则不以陵傲召祸而致卑替，其位可长居矣。财充满而不溢，则不以僭侈费财而致虚耗，其富可长有矣。盖言不危不溢，其道行之可久也。富贵不离其身，然后能保其社稷，而和其民人，盖诸侯之孝也。社，土神。稷，榖神。列国皆有社稷，其君主而祭之。诸侯之社稷民人，皆祖宗受之于天子，而传之子孙者。故上承天子，下抚国人，必小心虑患，长守富贵，不离其身，然后能保守社稷，而民人和悦。此诸侯之孝也。诗云：「战战兢兢，如临深渊，如履薄冰。」
诗小雅小旻之篇。引此以见为诸侯者，常湏戒惧，如临渊恐坠，履水恐陷，方能不危不溢，以尽其孝道也。
卿大夫章第四此章言卿大夫之孝。卿与大夫不同，而合言之者，其行同也。非先王之法服不敢服，
非先王之法言不敢道，非先王之德行不敢行。「法服」，谓先王所制章服，各有品秩也。「法言」，谓礼法之言。「德行」，谓道德之行。卿大夫事君从政，承上接下，服饰言行，须遵礼典。非法服而服之，是僭服；非法言而道之，是妄言；非德行而行之，是伪行。三者皆于孝道有亏，故敬慎守之而不敢违也。是故非法不言，非道不行。口无择言，身无择行。言满天下无口过，行满天下无怨恶。是故其不敢之心，不言则已，言必守法；不行则已，行必遵道。口之所言，身之所行，皆遵道法，故无可择。言之多，虽满天下，既有礼法，自无有率口之过失；行之多，虽满天下，既有道德，自不招人之怨恶矣。盖三者之中，言行犹为切要，故重言以明之也。三者备矣，然后能守其宗庙，盖卿大夫之孝也。三者，即服、言、行是也。礼：卿大夫立三庙以祀先祖。必三者无亏，然后能保守宗祀。卿大夫之孝，当如是也。诗云：「夙夜匪懈，以事一人。」
诗大雅蒸民之篇。一人，谓君也。引此以明为卿大夫者，能早夜不惰，敬事其君，则戒惧之心常存，自无三者之失也。
士章第五此章言士之孝，
资于事父以事母而爱同，
资于事父以事君而敬同。士始升公朝，离亲入仕，家修而廷献之，故言取于事父之行以事母，则爱母与爱父同；取于事父之行以事君，则敬君与敬父同。子未尝不敬母也，而爱先之母以鞠育而爱厚也，然充其爱母之心，承欢色养，不敢少违母意，非敬乎？臣未尝不爱君也，而敬先之君以尊高而敬生也，然揆其敬君之心，奔走服勤，不忍少负君恩，非爱乎？总之，爱敬皆出于诚心，其自然之性情有如此者也。故分言以明其真摰之极，而其理未尝不兼具。故母取其爱，而君取其敬，兼之者父也。此言事父之道兼爱敬也。为臣子者，于君于父母，其爱敬之心原无分别。惟亲至则敬不极，盖言情亲而礼节仪文之恭自少，非谓不敬也。尊至则爱不极，盖言心敬而左右依恋之时不多，非谓不爱也。惟父则得朝夕奉养与母同，奉教秉命与君同。故云事父之道兼爱敬者，正以明爱敬之真心俱有其极，无少虚伪之义。故以孝事君则忠，以敬事长则顺。士初离膝下，方登仕籍，或未尽知事君、事长之道，然而爱敬父母者，所谓孝也。以此孝道事吾君，则不忍欺君之心，即爱亲之孝也；不敢慢君之心，即敬亲之孝也。为人臣而至于不忍欺、不敢慢者，不谓之忠也，可乎？「长」，谓卿大夫也。以事父兄之敬，用之事长，则此心常存谨畏，自不至有骄陵之心、悖慢之行，而同寅恊恭以为师法，可谓顺矣。究之忠顺，皆本于事亲之孝也。忠顺不失，以事其上，然后能保其禄位，而守其祭祀，盖士之孝也。上兼君长而言，士亦得立宗庙，祀其先祖。言能合忠与顺，而不失其道，以事君与长，则君谅其忠，卿相乐其顺，然后能保其俸廪之禄、官爵之位，而永守祖先之祭祀。盖士无田则不祭，故禄位与祭祀相关，而士之孝当如是也。诗云：「夙兴夜寐，无忝尔所生。」
诗小雅小宛之篇。「所生」，谓父母。引此以见为士者，当小心勉力，早起夜眠，求无辱其父母。而无辱之道，则在于忠顺不失也。
庶人章第六此章言庶人之孝，
用天之道，分地之利。庶人服田力穑，举农亩之事，顺四时之气。春气发生，则当耕种；夏气长养，则当芸苗；秋气收敛，则当割获；冬气闭塞，则当盖藏。推之凡事而必顺时，此用天道也。分别山林、川泽、邱陵、坟衍、原隰，五土之高下，随其地之宜产者而播种之，此分地利也。不顺天道，则先时后时，而物无以生；不辨地利，则终日勤动，而物终不成。二者皆得，则生植成遂，衣食自然充裕矣。谨身节用，以养父母，此庶人之孝也。衣食既足，仰足以事父母，而父母安之；即俯足以育妻子，而乐我妻孥，父母之心亦用慰也。然凡人之情，稍充裕则多生事，尤必谨身守法，不敢放纵，以远耻辱罪戾，而不遗父母之忧。且财有余则易耗费，又当省俭用度，不敢奢侈，公赋既完，私用不窘，以无阙二亲之奉。如此养其父母，不徒口体之养，即谓之养志亦可。庶人之孝，诚当如是也。故自天子至于庶人，孝无终始，而患不及者，未之有也。
上自天子，下至于庶人，虽有尊卑之分，其根于一本之天性，则一也。孝虽有五等之别，其所以各尽其道，以抒其不能自已之情，则一也。若心欲行孝，则随所处而皆可以自尽。盖自有身以后，无日非为人子之日，则无日非常尽此孝道之时，岂有久暂之殊？姑待之日，而以力不及为患者，此必无之理也。为人子者，贵贱贫富，皆当自勉，不可以所遇不同，而生怠缓之心也。
三才章第七此章言孝道之大，及本孝立教之义。天、地、人，谓之三才。
曾子曰：「甚哉，孝之大也！」子曰：「夫孝，天之经也，地之义也，民之行也。」曾子平日以保身为孝，不知孝之通于天下，无限尊卑，故闻夫子之言，始知孝道之大，遂叹美之。而夫子遂言民性之孝原于天地。天之三光有度，而以生物复帱为常，故曰经；地之五土有性，而以承顺利物为宜，故曰义。得天之性为慈爱，得地之性为恭顺，是即孝也。孝为百行之首，人所当常行者，故曰民行。由是观之，孝合三才以为大，在天为经，在地为义，在民为行，其实一理也。天地之经而民是则之，则天之明，因地之利，以顺天下，是以其教不肃而成，其政不严而治。凡民生于天地之间，禀天地之性，天地既具此经常之理，人法天地，亦当以此为常行也。夫民自初生以来，皆知爱亲，爱亲之心即孝也。然此爱亲之心，有不知其然而然者，穷之而无原，执之而无体，用之而无尽，广大而无际，岂非天地之经乎？但民不能自法天地，全赖圣人倡之。圣人则天之明，承三光，纪四时，而民皆出作入息，始知「夙兴夜寐，无忝尔所生」。因地之利，辨五土，播百谷，而民皆耕田凿井，始得晨羞夕膳，敬养无违。是统因夫天地自然之道，以顺天下人民孝养爱敬之心，而立之政教，实圣人之事也。惟其政教既顺于人心，是以人皆乐从，教则不待肃戒而自成，政则不待威严而自治，其化之神有如此者。是益知孝者天性之自然，人心所固有，圣人之政教所以云顺天下也。先王见教之可以化民也，是故先之以博爱，而民莫遗其亲；陈之以德义，而民兴行；先之以敬让，而民不争；道之以礼乐，而民和睦；示之以好恶，而民知禁。政教皆可以化民，而本孝之教，其化尤神。先王知此教本于天地，易于化民也，是故以身先之。人君爱其亲，而推此爱亲之心以博爱其民，民皆法则之，施由亲始，无有遗弃其亲者矣。陈说德义之美，以感动民心，民皆兴起于躬行，而无有甘于自弃者矣。又身行敬让，以率先天下，而民皆让路、让畔，无有陵竞之行矣。复导民以礼，正其身而节其行；导民以乐，平其心而怡其情。礼乐兼备，内外交养，民皆和顺亲睦，而无乖戾之心矣。又示之以善之当好，恶之当恶，好则有庆赏，恶则有刑威，民遂知有禁令而不敢犯矣。凡此者，皆因天地以顺天下之事，而教化之捷应如此，又何疑于孝治之大也？诗云：「赫赫师尹，民具尔瞻。」
诗小雅节南山之篇。师尹，周太师尹氏也。引此谓师尹不过大臣，尚且为民瞻望，况有天下者以身行教化，又何难于化民成俗乎？由是而知教明于上，化行于下，观感兴起之益，良匪浅也。
孝治章第八此章言由孝而治之义。
子曰：「昔者明王之以孝治天下也，不敢遗小国之臣，而况于公、侯、伯、子、男乎？故得万国之欢心，以事其先王。」此言天子之孝治也。昔者明哲之王，以孝道而治理天下也，推其爱敬之心，至于附庸小国之臣，尚不敢遗忘，以阙其礼，况于公、侯、伯、子、男五等之君乎？以此之故，举天下万国之众，而皆得其欢悦之心，尊君亲上，同然无问，人心和而王业盛，社稷灵长而宗庙奠安，以此奉事其先王，则孝道至矣。夫子所以首称明王，而言其不敢者，盖即不敢恶慢于人之心也。明王联天下为一身，大国小国之君臣，是吾四肢百体也；亿兆之民，是吾发肤也；鳏寡茕独颠连无告者，是吾肤理之恫瘝而不宁者也。明王不敢遗小国之臣，即不敢忽邱民，侮鳏寡，虐无告，何也？所以敬吾身也。敬吾身，所以敬吾亲矣。故天下之人莫不尊亲，所谓以天下尊养者也。夫尧舜之道，孝弟而已。然以钦明温恭，开万国治道之源，可见孝道即治道，统不外此一敬尔。治国者不敢侮于鳏寡，而况于士民乎？故得百姓之欢心，以事其先君。此言诸侯之孝治也。诸侯法天子，而以爱敬治其国，尚不敢慢于无妻之鳏，无夫之寡，况知礼义之士，与效力之民乎？以此之故，所以得百姓之欢心，而和其民人，保其社稷矣。以此而事其先君，岂非孝道之大者乎？盖不敢侮鳏寡，即不骄不溢之极；得百姓之欢心，即长守富贵之本也。治家者不敢失于臣妾，而况于妻子乎？故得人之欢心，以事其亲。此言卿大夫之孝治，士庶亦可推而知也。卿大夫以孝治其家者，推其爱敬之心，下及于臣妾之疏贱者，尚不敢少失其心，而况于妻子之亲且贵乎？以此之故，无贵无几，无亲无疏，皆得其欢心，而可以事其父母矣。盖君子之道，莫大乎孝，孝之本，莫大乎顺亲。故仁人孝子欲顺乎亲，必先于妻子不失其好，兄弟不失其和，以至一门之内，上下尊卑秩然雍睦，然后可养父母之志而无违也。治家者可不慎乎？夫然，故生则亲安之，祭则鬼享之，是以天下和平，灾害不生，祸乱不作。故明王之以孝治天下也如此。天子、诸侯、卿大夫以孝治天下国家，而皆得其欢心以事其亲，诚如是也。亲生而存，则安其养，而心志康泰，非徒甘旨之具也。亲归而鬼则享其祭，而神明咸格，自觉神气之易感也。总由于心志之素安，所以神气之易感也。是以普天之下，和气洋溢，荡荡平平，无乖戾之气，则水旱疾疫之灾害自然不生；无陵悖之行，则盗贼干戈之祸乱自然不作。盖以天子身率于上，诸侯以下化而行之，人人尽孝，则心和气和，而天地之和应之也。明王之躬行爱敬，而神人上下靡不咸悦，神效如此，岂非孝治之极隆者乎？诗云：「有觉德行，四国顺之。」
诗大雅抑之篇引。此言天子有明大之德行，则四方之国皆顺从之。盖天子以至德要道顺天下，四方皆感之而无不顺，乃理势之必然，孝治之所以易于化民也。
圣治章第九此章言圣人治世之要道。曾子曰：「敢问圣人之德，无以加于孝乎？」子曰：「天地之性，人为贵。人之行，莫大于孝。」曾子既闻孝治之大，极至之效，以为政教之隆，皆本于德，故问圣人之德，果无以加于孝乎？夫子以为天以阳生万物，地以阴成万物。天地之生成万物者，虽以阴阳之气，然气以成形，而理亦赋焉。人与物均得天地之气以成形，禀天地之理以成性。物得气之偏，其质蠢；人得气之全，其质灵。是以人能全其性，则以天地参为三才，而物不能也。故天地之性，惟人为贵。而以人之行言之，则莫大于孝，何也？人之所以贵者，以此性也。性之德为仁，仁为人心之全德主于爱，而爱莫切于爱亲，故人之百行，以孝为先。能孝即仁人，仁者必孝，此所以行莫大于孝也。孝莫大于严父，严父莫大于配天，则周公其人也。孝之大无所不至，而莫大于尊敬其父。尊敬之礼无所不至，而莫大于以父配享上天。惟天为大，至尊无对，而以己之父配之，则尊敬之者至矣。仁人孝子爱亲之心虽则无穷，而立经陈纪制礼之节，原自有限。谓父为天，古今所同，求其尽孝之大，而得自遂其心，行以父配天之礼者，则始自周公，故曰其人也。盖自武王有天下之后，周公始制此礼，以尊其父文王也。昔者周公郊祀后稷以配天，宗祀文王于明堂以配上帝，是以四海之内，各以其职来祭。夫圣人之德，又何以加于孝乎？郊，园丘，祭天也。后稷，周之始祖也。宗祀，谓别立一庙，为百世不祧之宗也。明堂，天子布政之宫也。其制后为室，前为堂，室幽暗，堂显明。享人鬼尚幽，故于室。祀天神尚明，故于堂。上帝即天也。郊则尊之，而曰天，以形体言也。堂则亲之，而曰上帝，以主宰言也。配天，谓冬至祀天于圜丘，以始祖后稷配享也。配上帝，谓季秋于明堂祀上帝，以文王配享也。周公辅成王，制礼作乐，以万物本乎天，文武之功本乎后稷，因祭天于郊，乃尊始祖后稷以配天。万物成形于帝，人成形于父，因祭上帝于明堂，乃尊父文王以配上帝。此报本反始之礼，所以为治天下之大经也。周公之尊其祖父者如此，是以德教刑于四海之内，为诸侯者，各以职分所当然，咸来助祭，敬供郊庙之事矣。孝德之感人，至此之极。由是观之，圣人之德，诚无以加于孝也。故亲生之膝下，以养父母日严。圣人因严以教敬，因亲以教爱。圣人之教不肃而成，其政不严而治，其所因者本也。此承上言圣人之德，无加于孝，而圣人之教人以孝，亦非有所强拂也。凡人亲爱之心，生于童幼，当嬉戏于父母膝下之时，便知亲爱父母。比及稍长，渐知礼义，则其奉养父母也，日加尊严于一日，此人之本性，良知良能也。而圣人之敬，因其日严之心，而教之以敬，恐其狎恩恃爱，而易失于不敬也。因其亲之心，而教之以爱，恐其尊敬过恭，而至于疏也。夫爱敬无所待教，而此言教爱敬者，乐记曰：「礼者为异，乐者为同。同则相亲，异则相敬。」乐胜则流，是爱深而敬薄也；礼胜则离，是严多而爱少也。不教敬则不严，不和亲则忘爱。爱敬虽人性所同具，圣人恐其溺欲而忘本，故教之也。然亦不过启其良心，因其本性，非有所待于外也。故其教则不待肃而自成，其政不待严而自治，以其所因者，爱敬之本心，天性之因有也。父子之道，天性也，君臣之义也。父母生之，续莫大焉；君亲临之，厚莫重焉。父子之道，其亲也，天性然也。虽有强暴之人，见子则怜；至于襁褓之儿，见父则笑，果何为而然哉？此父子之道所以为天性，而不可解也。父慈子孝，乃天性之本然，加以日严，又有君臣之义，然亦天分之自然也。夫人子之身，气始于父，形成于母，其体本相连续，从此一气而世世接续，为亲之枝，上以承祖考，下以传子孙。人伦之道，至亲之续，孰大于此？惟其至亲也，所以至尊。易曰：「家人有严君焉。」父母之谓也。父母既为我之亲，又为我之君，而临乎其上，则恩义之厚，孰重于此？此爱敬之心所以不能自已也。故不爱其亲而爱他人者，谓之悖德；不敬其亲而敬他人者，谓之悖礼。以顺则逆，民无则焉。不在于善，而皆在于㓙德，虽得之，君子不贵也。德主爱，礼主敬，爱敬之心原于一本。故必爱敬其亲，而后推以爱敬他人者，则于德礼不悖，而谓之顺。若不爱敬其亲而先爱敬他人，则于德礼也悖矣，悖则谓之逆。立教者将以顺示则，而先以应顺者，而逆行之，民又何所取法乎？夫顺则为善而吉，逆则为不居于善，而皆居于㓙德，舍爱敬之善行，就悖逆之㓙德，虽或得志而为民上，君子不贵也。君子则不然，言思可道，行思可乐，德义可尊，作事可法，容止可观，进退可度，以临其民，是以其民畏而爱之，则而象之，故能成其德教而行其政令。君子则顺而不逆，所贵者，推爱敬其亲之心以及他人，则本原之地先正。故其爱敬之心发之而为言，必「思可道」而后言，言无不信矣；爱敬之心措之而为行，必「思可乐」而后行，行无不悦矣。由此而立德行义，不违正道，故可尊；由此而制作事业，动得物宜，故可法。推之于容止，则威仪必合规矩而可观；推之于进退，则动静不违礼法而可度。如是，则立身行道、处世接物之间，无非爱敬，即无非德礼。以此临御其民，民皆视其威如神明，俨然人望而畏之；亲其德如父母，蔼然咸慕而爱之。法其端范，而日思仿象之。上顺以率下，下顺以效上，故德教成而政令行，又何待于严肃哉？是章前言人人皆有此爱敬之心，而圣人独能自尽；后言圣人因皆有此爱敬之心，而教之使各随分自尽。由是观之，圣人之德无加于孝，益明矣。诗云：「淑人君子，其仪不忒。」
诗曹风鸤鸠篇。引此以见淑人君子，威仪不差，为人法则者，皆本于孝也。
纪孝行章第十此章纪孝子事亲之行，有当尽者五，当戒者三。
子曰：「孝子之事亲也，居则致其敬，养则致其乐，病则致其忧，丧则致其哀，祭则致其严。五者备矣，然后能事亲。」人子能事其亲而称孝者，于平居之时，当致其恭敬，起居饮食，必加虔谨，如昏定晨省，出告反面，夔夔斋栗者是也。奉养之时，当尽其欢乐，承颜顺志，无所拂逆，所谓有深爱者，必有和气婉容是也。父母有疾，则当尽其忧，岂惟医祷必备，汤药必亲，如行不翔，言不惰，色容不胜衣不解带者是也。若亲丧亡，则尽诚尽礼，擗踊哭泣，终其哀情。若春秋祭祀，则诚敬齐戒，防其嗜欲，讫其邪物，致其严肃。备此五者，则生事丧祭无一不尽其爱敬之心，然后能尽事亲之道也。夫人之一身，心为之主。士有百行，孝为之原。为人子者，诚以爱亲为心，而不忘事亲之孝，常有以致其敬，则敬存而心存，遇养则乐，遇病则忧，遇丧则哀，遇祭则严。然则五者尤当以致敬为要也。事亲者，居上不骄，为下不乱，在丑不争。居上而骄则亡，为下而乱则刑，在丑而争则兵。三者不除，虽日用三牲之养，犹为不孝也。
事亲者，既有五要，又有三戒。居人上，则当庄敬以临下，而不可骄；为人下，则当恭敬以事上，而不可悖乱；在丑类，则当和顺处众，而不可争忿。盖善事亲者，常以父母为心，谨慎持躬，不敢有一毫之失，则骄、乱、争三者，其所必无也。非然者，居上而骄矜自持，则危亡之祸随之；为下而恃乱不驯，则刑辟之罪及之；在丑而争忿不平，则兵创之害加之矣。以上三者，皆危身取祸、忧及其亲之事，于守身安亲之道，未有当也。若不能除，虽日用三牲之养，不可谓不厚矣。然终必毁伤身体，遗父母忧，污累名行，为父母辱，不可谓之孝也。可见孝不徒在口腹之养，而贵在守身。为人子者，可不戒哉！
五刑章第十一此章言五刑以不孝为大，盖明刑所以弼教也。
子曰：「五刑之属三千，而罪莫大于不孝。」五刑，墨、劓、剕、宫、大辟也。五刑之属，其条有三千之多，而罪之大者，莫过于不孝。盖刑以紏不孝之人，则民皆上德，而无不孝之子，是教典资于刑也。要君者无上，非圣人者无法，非孝者无亲，此大乱之道也。
人生莫大于君亲，道法莫尊于圣人。君者，臣下所禀命而恭敬以从之者也，乃敢要胁之，是无上也。圣人制礼作乐，传之万世而共遵者也，乃敢非毁之，是无法也。为人子者，当行孝道，以事二亲，天理人伦之极则也，而敢非毁之，是无亲也。夫人之一身，君治之，师明圣道以教之，父母生之，所谓民生于三也。若不忠于君，不则于圣，不爱于亲，三者有一于此，皆罪恶之极，大乱之道也。刑必加之，而不孝之罪，与要君非圣等，故罪莫大于不孝也。孝足以治，不孝足以乱，孝之所关，诚重矣哉！
广要道章第十二此章广言首章要道之义。
子曰：「教民亲爱，莫善于孝。教民礼顺，莫善于悌。移风易俗，莫善于乐。安上治民，莫善于礼。治平之道，莫先乎教。教民之道，必顺其心。故教民相亲相爱，无有善于事亲之孝者，以孝为亲爱之本也。教民有礼而顺，莫有善于悌者，以悌乃礼顺之首也。君德因乐而章，欲转移民风，变易民俗，莫善于乐，以其感最神而和人心也。名分因礼而辨，欲安上之位，而下以治民，莫善于礼，以其辨上下而定民志也。夫孝弟礼乐，皆教民之道。然弟者，孝之易行者也；礼者，节此者也；乐者，和此者也。四者举其要而言之，实一本也。然则圣人所以为教之道，诚约而易操也哉！礼者，敬而已矣。故敬其父，则子悦；敬其兄，则弟悦；敬其君，则臣悦；敬一人，而千万人悦。所敬者寡，而悦者众，此之谓要道也。
前言孝悌礼乐皆可教民，至此又申言礼教之功效也。礼以敬为主，礼非敬不生，则敬者礼之本，所以行孝也。父母于子，一体而生，爱易能而敬难尽，其所以有序而和者，未有不由于敬而能之也。故由其效而推言之，上自敬其父，而天下之为弟者皆悦以事父；上自敬其兄，而天下之为弟者皆悦以事兄；上自敬其君，而天下之为臣者，皆悦以事君。是敬止一人，而悦乃千万人。敬者至少，而悦者至众，所持者至约，而天下之道已该括而无遗矣。盖敬父、敬兄、敬君之心，原人心之所同具，所以君好民从，举一而包万者，其本一也。」天下国家本于身，身本于亲，事亲孝，则九族睦而四海准。故立爱自亲始，立敬自长始，达之天下，各亲其亲，各长其长，而天下平。守约而施博，迩可远在兹，故曰要道也。
广至德章第十三此章广言首章至德之义。
子曰：「君子之教以孝也，非家至而日见之也。教以孝，所以敬天下之为人父者也。教以悌，所以敬天下之为人兄者也。教以臣，所以敬天下之为人君者也。君子之教人以孝，非必家至而户到，日见而面命之也，固有本原，又在于施之得其要尔。教之以孝，使凡为人子者，皆知尽事父之道，是即所以敬天下之为人父者矣。教之以悌，使凡为人弟者，皆知尽事兄之道，是即所以敬天下之为人兄者矣。教之以臣，使凡为人臣者，皆知尽事君之道，是即所以敬天下之为人君者矣。盖致一身之敬者，终有限，而上行下效，使人各自致其敬者，斯无穷也。总以因其至性而感之，一顺立而天下大顺，又何待家至日见而后为教也？诗云：恺悌君子，民之父母。非至德，其孰能顺民如此其大者乎？」诗大雅泂酌之篇，言君子以和平乐易之道，化民成俗，故宜为天下苍生之父母也。夫子既引此诗，又言若非至德之君，孰能顺民心而行教化如此其广大者乎？极言以赞至德之无以加也。广扬名章第十四
此章广言首章掦名之义。
子曰：君子之事亲孝，故忠可移于君。君子，能孝者也。以孝作忠，忠者，孝之推也。故能为孝子，必知其能为忠臣。君父一天也，忠孝一本也。人臣有一毫之不忠者，非孝也。事兄悌，故顺可移于长；孝则必悌，以弟作顺，顺者，弟之推也。故能尽弟道，必能敬事长上。盖兄与长之亲疏虽有不同，而伦与序则相等也。故待长上有凌悖之行者，必其家庭失同气之和者也。居家理，故治可移于官。孝悌则家事必理，家事既理，即可移于居官，而官事以治。治官者，理家之推也。故易曰：家道正而天下定矣。由是观之，何有于一官所治之事也乎？是以行成于内，而名立于后世矣。
诚如是，则行成于内，达于外，不惟光显一时，而名既立矣，必垂于后世。所谓掦名显亲者，信矣。是知欲立名者，必求其实，实则在于笃于行孝弟，而无待于外者也。
谏诤章第十五此章言臣子当谏诤以尽忠孝之义。
曾子曰：「若夫慈爱恭敬，安亲扬名，则闻命矣。敢问子从父之令，可谓孝乎？」子曰：「是何言与！是何言与！」爱出于内，慈为爱体；敬生于心，恭为敬猊。生则安亲而不遗亲之忧；殁则扬名，而不遗亲之辱。凡若此义，夫子于前章言之详矣。故曾子言既闻命也，又以事亲有隐而无犯，似乎宜从父之令而无所违逆，方谓之孝，故疑而问之。而夫子则言，苟有非而从，则理所不可，故再言以深警之，以见以从令为孝者，是陷父于非道也。昔者天子有争臣七人，虽无道，不失其天下；诸侯有争臣五人，虽无道，不失其国；大夫有争臣三人，虽无道，不失其家。士有争友，则身不离于令名；父有争子，则身不陷于不义。此言谏诤之不可阙也。臣之谏君，子之谏父，自古攸然。天子之臣多矣，凡为臣者，皆当谏诤。就中得真能谏诤者七人焉，则谠议日闻，忠言时献，即有阙失，不惮再三陈告，斯救正之益甚多，故能不失其天下也。言七人者，见天下至广，天子之事至多，一日二日万几。善则亿兆蒙其福，不善则宗社受其祸。一有所失，则关系于利害安危者不小，而七人之少，尚足以保之于不失。谏诤之功，其大如此，非以七人为定数也。至于诸侯，有一国存亡之足虑，国虽小于天下，事虽简于天子，然举动之间，一有过差，则一国之仰赖于君者何在也？故有谏诤之臣五人，则绳愆紏谬，格其非心，亦可以保守土地人民于不失也。大夫则有治家之责，家虽不可与国等，而非礼非义，驯至祸败，一家之关系于其身者，亦无异也。故有谏诤之臣三人，早夜箴规，陈说可否，则可以保守其家也。士虽无谏诤之臣，苟有忠告善道之争友，则德业相劝，遇失相规，身之所行无非美善，而令名随之矣。父有苦口几谏之争，子则爱敬所积、天性所感，有以谕亲于道，岂至惑于非道，任意行之而竟陷于不义之地乎？观此而知君臣、父子、朋友之间，纳谏受诤之益如此其大，而敬君、安亲、取友之道不外于此也。故当不义，则子不可以不争于父，臣不可以不争于君。故当不义则争之，从父之命，又焉得为孝乎？
此承上言。若有不义之事，则天下国家所关至大。为人子者，至情不能自已，必起敬起孝，积诚以感动之。见志不从，又敬不违，三谏不听，则号泣而随之，至于必从而后已。非谓一言即止，毫无关切之意也。为人臣者，情义有所难释，必披陈利害，明切以劝止之。倘有不从，必湏极谏，或引古以喻今，或委曲以献纳，必至于从而后已。非以一言塞责，自沽敢谏之名也。为臣子者，平居既尽其爱敬之诚心，当不义，又必尽谏诤之情分。若为子而徒知从父之令，则竟陷父于不义矣。故曰焉得为孝？甚言不可不争也。
感应章第十六此章言孝弟感通之事。
子曰：昔者明王事父孝，故事天明；事母孝，故事地察；长幼顺，故上下治。天地明察，神明彰矣。易曰：「乾，天也，故称乎父。坤，地也，故称乎母。」父有天道，天以至健而始万物，则父之道也。母有地道，地以至顺而成万物，则母之道也。王者继天作子，父事天，母事地，父母天地，本同一体。故事父之孝，可通于天；事母之孝，可通于地。明王事父既能孝，则于事天也，能明其经常之大矣；事母既能孝，则于事地也，能析其曲折之详矣。推孝为弟，而宗族长幼皆顺于礼，则凡上下尊卑皆化而治，无一不顺其序，则人道尽善矣。夫孝而至于事天地能明察，则天时顺而休征应，地道宁而万物成，神明之佑，于是乎彰矣。明王孝德感通之神，孰大于此乎？故虽天子，必有尊也，言有父也；必有先也，言有兄也。宗庙致敬，不忘亲也。修身慎行，恐辱先也。宗庙致敬，鬼神著矣。孝弟之通于天地神明如此。故虽天子至尊，尊无二上，而必有尊于天子者，盖父也。天子至尊，固莫之敢先，而必有先于天子，则兄也。即至伯叔诸兄，亦皆祖考之遗，亦必推爱敬之心以礼遇之也。至于宗庙之祭，必致其敬，事死如生，不敢有一毫之不诚，是不忘其亲也。然必修持其身，谨慎其行，恐万一有失，辱先祖而毁盛业也。夫孝至于宗庙致敬，则洋洋乎如在其上，如在其左右。祖考来格，享于克诚，鬼神之德，于是乎著矣。明王孝德感通之神，又孰有大于此乎？孝悌之至，通于神明，光于四海，无所不通。孝之大，至于天地鬼神，相为感应，则徧天地之间，孝道洋溢，神人无间，上下和悦。盖孝悌既臻其极，则至性自然通彻于神明，德教自然光显于四海，远近幽明，无所隔碍。孝德感通之大，至于如此，所谓以顺天下，民用和睦，上下无怨也。至矣，无以复加矣。诗云：「自西自东，自南自北，无思不服。」
诗大雅文王有声之篇。引此以见天下四方虽至广大，此心此理，无不同者，则无所不通之意明矣。
事君章第十七此章广言中于事君之义。
子曰：君子之事上也，进思尽忠，退思补过，将顺其美，匡救其恶，故上下能相亲也。内则父子，外则君臣，人之大伦也。父子主恩，君臣主敬。君子之事君上也，进见于君，必思竭其忠爱之心，知无不言，言无不尽，嘉谟嘉猷，入告我后。以至尽其职守，直其操行，致身受命，无一非尽忠之道也。既见而退，则思己之职业或有未尽，身之阙失或有不修，必思补之，计无过差而后能自安，恐己身之不正，无以感动于君也。至于君有美意善事，则将顺而成之，惟恐不及。君有未善之处，则匡救而正之，惟恐彰著。盖忠臣之事君，如孝子之事亲。先意承志，迎机致力。一念之善则助成之，无使优游不决，阻遏而中止也。一念之恶则谏止之，无使昏蔽不明，遂成而莫救也。陈善闭邪，虑之于早，防之于豫，戒于未然，止于无迹。若必以犯颜几谏、尽命守死而后为忠，未若防微杜渐，为忠之益也。若非君子进则而从，退有后言，激君之怒以取高名，谤君之非，以明己洁，故臣心伪巧，而君愈疑且厌之，上下相疾，何得为忠乎？惟君子忠爱出于至诚，则上心洞鉴，下以忠事上，上以义接下，君臣同德，如父子之一气，元首股肱之一体，君享其安，臣获其荣，是以君臣上下，自然相亲也。诗云：「心乎爱矣，遐不谓矣。中心藏之，何日忘之？」
诗小雅隰桑之篇引。此言臣心爱君，身虽在远，而不自谓远。盖爱君一念，出于至诚，恒藏于中心，无日暂忘也。使非本于孝者，何以能忠于君若是也？为人臣者，必如此事君，始可为忠臣，始能尽为子之孝，故曰中于事君也。
丧亲章第十八此章言孝子慎终追远之事。
子曰：「孝子之丧亲也，哭不偯，礼无容，言不文，服美不安，闻乐不乐，食旨不甘，此哀戚之情也。」孝子于父母生成之恩，昊天罔极，一旦不幸而居亲之丧，思吾之一身，父母生之本同体也，存殁顿异，恩育暌离，哀痛之极，不能自已。发于声为哭，其哭也气竭而息，声不委曲；动于貌为礼，其礼也稽颡触地，不修容仪；出于口为言，其言也直无余词，不为文饰。至于衣服之美，有所不安，故服缞麻；悲哀在心，故闻乐之和，有所不乐；食味之旨，不知其甘，故疏食饮水。总以孝子之心，惟痛念亲之舍我而去，言动之间，耳目之娱，口体之奉，自无斟酌之心也。然此六者，皆孝子哀痛之真情，出于自然，非勉强而为之也。三日而食，教民无以死伤生，毁不灭性，此圣人之政也。丧不过三年，示民有终也。礼：「三年之丧，水浆不入口者三日。三日之后，不妨饮食，教民无以哀死而伤己之生，则爱亲出于天性。若哀毁而至于伤生，则反至于灭性。礼所谓不胜丧，比于不慈不孝是也。故虽毁瘠而不使至于灭性，此圣人之政，所以全天下之孝也。至于三年之丧，天下达礼，不得过，亦不得不及也。孝子之情无尽，圣人立制，止于三年，使人知有终竟之时也。此皆圣人因人情而节文之，无贤愚贵贱一也。为之棺、椁衣衾而举之，陈其簠簋而哀戚之，擗踊哭泣，哀以送之，卜其宅兆而安厝之，为之宗庙以鬼享之，春秋祭祀，以时思之。亲之始亡也，为之棺以藏体，椁以附棺，衣衾以周身，然后举而敛之，必尽其心也。其朝夕奠也，陈列簠簋而不见亲之存，则哀伤痛戚之，必致其诚也。其将葬而祖饯也，不忍其亲之去，女擗男踊，相与号哭涕泣而尽哀以往送之。至于为墓于郊，不可苟也，则必卜其墓穴茔域，得吉而葬之，务求其安固也。以上四者，皆慎终之礼也。为庙于家，必有制也，则依制立庙，三年丧毕，迁主于庙，始以鬼礼而享之，使神有所依也。寒暑变更，益用增感，必有怵惕凄怆之心。春秋祭祀，因时而展孝思，不忘亲也。以上二者，皆追远之礼也。生事爱敬，死事哀戚，生民之本尽矣，死生之义备矣，孝子之事亲终矣。孝子之事亲，于其生也，尽爱敬之道；于其死也，尽哀戚之情。生民之本，孝为之先，于是而尽矣。养生送死，其义最大，于是而备矣。孝子事亲之道，亦于是而终矣。夫孝之大，至于生死始终，无所不尽其极。于膝下亲严之性，始为完足；于天经地义之理，始相贯通；于德教政令之化，始能畅遂。谓之德之本，而教所由生，又何疑乎？为人子者，不可以不知也。」
御定孝经注

        </div>
      </div>
    </div>
  </div>
</div>
<!--update:2025-08-30 09:37:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>