<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="拘虚晤言,拘虚晤言全文在线阅读,拘虚晤言全文在线下载,大玄古籍书库">
<meta name="description" content="一卷。明陈沂撰。此书皆为陈沂所著杂说之文,一卷,分三十四条,二千余字。其体例有些近似连珠体,先取两事排比成句,作为比喻,而后阐明其寓意,即不用韵,也不注意修辞,语言朴素、浅显,通俗易懂。如:“刀剑,凶器也,而可以御凶;荆棘,恶材也,而可以防恶;阿魏,臭物也,而可以止臭。故纳叛以治叛,岂非善驾驭者之术哉!”“火无逾光之烛,鉴无过形之照,器之所使也。故君子尽人之能而已矣。”“与人之取,则天下无竞人;取人之舍,则天下无弃物。故智者用是以为术,贤者达是以为理”等等。其所阐发多警世之语,可为天下治世者之参考。此书先">
<title>拘虚晤言_陈沂_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">拘虚晤言</span> <br/>
          作者： <span class="inputVal" id="bkauthor">陈沂</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]2166</span> <br/>
          说明： <span class="inputVal" id="bkdec">一卷。明陈沂撰。此书皆为陈沂所著杂说之文,一卷,分三十四条,二千余字。其体例有些近似连珠体,先取两事排比成句,作为比喻,而后阐明其寓意,即不用韵,也不注意修辞,语言朴素、浅显,通俗易懂。如:“刀剑,凶器也,而可以御凶;荆棘,恶材也,而可以防恶;阿魏,臭物也,而可以止臭。故纳叛以治叛,岂非善驾驭者之术哉!”“火无逾光之烛,鉴无过形之照,器之所使也。故君子尽人之能而已矣。”“与人之取,则天下无竞人;取人之舍,则天下无弃物。故智者用是以为术,贤者达是以为理”等等。其所阐发多警世之语,可为天下治世者之参考。此书先后收入《今献汇言》、《说郛续卷四》、《广四十家小说》、《丛书集成初编·哲学类》、《影印元明善本丛书十种》中。</span> <br/>
          封面： <span class="inputVal" id="bkimg">Z_4908.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]拘虚晤言
[book_author]陈沂
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]2166
[book_dec]一卷。明陈沂撰。此书皆为陈沂所著杂说之文,一卷,分三十四条,二千余字。其体例有些近似连珠体,先取两事排比成句,作为比喻,而后阐明其寓意,即不用韵,也不注意修辞,语言朴素、浅显,通俗易懂。如:“刀剑,凶器也,而可以御凶;荆棘,恶材也,而可以防恶;阿魏,臭物也,而可以止臭。故纳叛以治叛,岂非善驾驭者之术哉!”“火无逾光之烛,鉴无过形之照,器之所使也。故君子尽人之能而已矣。”“与人之取,则天下无竞人;取人之舍,则天下无弃物。故智者用是以为术,贤者达是以为理”等等。其所阐发多警世之语,可为天下治世者之参考。此书先后收入《今献汇言》、《说郛续卷四》、《广四十家小说》、《丛书集成初编·哲学类》、《影印元明善本丛书十种》中。
[book_img]Z_4908.jpg


[book_title]拘虚晤言
明陳沂著
刀劔凶噐也而可以禦凶荆棘惡材也而可以防惡阿魏臭物也而可以止臭故納叛以治叛豈非善駕馭者之術哉
木之生𡻕有其尺而高不踰數尋髮之生𡻕有其寸而長滿倍尺分定故也故君子無過位之思焉
狐智不過善疑兔狡不過三窟故三十里之智以欺其生七十二塚以欺其死啖葛飲鴆莫非欺也百世之下又将誰欺乎
火無踰光之燭鑑無過形之照噐之所使也故君子盡人之能而巳矣
隂結而陽不能入故風暴焉隂襲而陽不能出故雷迅鳥隂陽和則風雨時隂陽乖則亢诊積故君子惡夫否有以哉
爲以松栢而高蝱以驥尾而逺故進身於靑雲之上垂名於百世之下非附有道者何以自致哉
巢危者卑居宂𠁅者温垤物之靈也夫人闇吉凶昧進退而不靈豈若是之異哉弗思耳矣
爵不賤其親富不遺其祀古者忽禄仕稱貨殖夫豈不欲哉惡不由夫道耳
軫非矩不載輪非規不行載象地也行象天也故知圓而動不滯義方而静不隨
莫利于刃淬礪而後盡其能莫精于鑑刮磨而後盡其明淂之者天也爲之者人也雖有良知良能尚忘學問之功哉
麋善角觧而不仁于麟定蜩善蛻化而弗靈于龜息故有天下者不貴千變也
鳶邜不毀而鳳凰集駿骨既貴而龍種至故盛世不弃標末之功明主不遺窠脫之材
狂沙成丘而風散則卑聚潦成壑而雨止則涸此赫赫之勢小人所幸卒然之遇鄙夫所利而君子戒一簣之虧務成章之漸有以哉
山虚雲生谷虚而泉出有所受也君子匿以受人故能聚天下之善而時出之彼隘者惡足以言大寒切膚而莫先於耳鼻大暑沾汗而莫甚于腋腕蓋外凌則多傷内附則多辱
𤓰苦于蒂得之初也蔗甘于節得之乆也初者性之真乆者養之充君子不損其真不虧其充
世無兵革者不知其恩身無疾痛者不知其福故君子思不亂之治求無危之安務輕鮮者則常視爲不足念懸結者則常視爲有餘傳曰君子坦蕩蕩小人常戚戚非有餘不足之故哉
中流之石不損一埃逝水之波不枉一折君子進退之象也捍之而動逆之而返又何取於中而謂之道哉
栗烈之寒見于流火腹堅少水萌于始涸徵于色發于聲而未喻者可謂智乎
豐体者多痺脩軀者易踬氣之難周力之不逮也故君千懷自盈之憂耻過人之譽
與人之取則天下無競人取人之舎則天下無棄物故智者用是以爲術賢者逹是以為理
天數五地數五而五行生焉故五星麗于上五岳奠于下五方以囿民人之有性也秩以五禮叙以五典人之有形也外以五形内以五臟人之有耳也諧之以五聲人之有目也宣之以五色人之有口也和之以五味人之有鼻也襲之以五臭故人得其全而靈于萬物焉
日月以体圓而行天故輪象焉鳬鷖以趾方而行水故楫象烏輪設而車不踬楫舉而舟不沉故聖人制器以尚象君子觀象以逹理
引水以溉者不如兩露之滋舉火以炙者不如陽春之布蓋澤降而氣息陽升而氣和君子貴自然也
止沸以泉不若去薪止病以藥不若去慾薪不去則沸益至慾不去則病益甚治其末也
佛者曰無言聖人亦曰無言老者曰無爲聖人亦曰無爲聖人之無言信于無言也佛則與信俱無聖人之無爲成于無爲也老則與成俱無不信而無言不成而無爲此弃天下於不治者也
理莫貴於順欲莫貴於逆理順則吉欲順則凶順于目者荒于色順于耳者淫于言順于口者腐其藏順于四肢者痹其体凶孰甚焉
溷穢不污夫淵珠湍流不潔夫塗豕故緼袍不能掩
西子之美鉛朱不能飾嫫毋之惡君子所自处者可不慎其初哉
麝逞香而致嚙龜闡靈而被𪟉故自見者不盡其術庸人者不竭其智智竭則敵至術盡則忌成
寸锦之華不若匹練之素一貂之貴不如百狐之温故學一善之襲君子貴全体之用
芳鮮陳而必燕臭穢臨而必吐盖羙惡之理着而好惡之意真也
猩以醉而執猶羡夫醯鷄貉以寐而𫉬尚強夫戢翼故舉世鮮聞乎獨醒大夣每嗟乎未覺
作之必舎釋氏之法猶貪欲奪與之老氏之術猶儉故公而無欲者謂之聖道譎而不正者謂之異端
至味不味而腴至色不色而明至音不音而和至臭不臭而馨至迹不迹而顯至思不思而神
繩之直也急而後伸矢之直也疾而後至盖緩則無可準之度徐則無可中之力故令慢則易玩法縱則難守
塚沉于河岸善崩也舟沉於陸河善塞也崩則有可防之漸塞則有不測之來君子審其勢安其變而巳矣
鳥以翼而不墜獸以蹄而不躓猱以臂而不㒹魚以鱗而不沉象以鼻而能歛蟹以鰲而能食人全五性具百体弗靈于物也不亦艱哉
一也顏樂水而掭之許惡風而棄之其所遇之不同亦若是爾
拘虚晤言終

        </div>
      </div>
    </div>
  </div>
</div>
<!--update:2025-08-30 09:37:21-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>