<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="御制五伦书序,五伦书目录,五伦书卷之一,五伦书卷之二,五伦书卷之三,五伦书卷之四,五伦书卷之五,五伦书卷之六,五伦书卷之七,五伦书卷之八,五伦书卷之九,五伦书卷之十,五伦书卷之十一,五伦书卷之十二,五伦书卷之十三,五伦书卷之十四,五伦书卷之十五,五伦书卷之十六,五伦书卷之十七,五伦书卷之十八,五伦书卷之十九,五伦书卷之二十,五伦书卷之二十一,五伦书卷之二十二,五伦书卷之二十三,五伦书卷之二十四,五伦书卷之二十五,五伦书卷之二十六,五伦书卷之二十七,五伦书卷之二十八,五伦书卷之二十九,五伦书卷之三十,五伦书">
<meta name="description" content="《五伦书》是明宣宗朱瞻基生前所编，正统十二年，其子英宗御制序刊行。全书共六十二卷，详细地论述著五伦的理法采，集经传子史中嘉言善行编撰而成。《明史•艺文志》著录：宣扬忠、孝、悌、忍、善，盖父子、君臣、夫妇、兄弟、朋友五伦道德根本。此为明正统十二年内府经厂本。。五伦，即古人所称君臣、父子、兄弟、夫妇、朋友五种人伦关系。用忠、孝、悌、忍、善为五伦关系准则。。《五伦书》虽是以。“五伦”。“五常”。作为成书的线索，但并非仅仅是在宣扬伦理道德。以现代文化的眼光来看，此书可看作以。“五伦”。为分类，采撷史籍名著，所选素">
<title>五伦书_朱瞻基_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">五伦书</span> <br/>
          作者： <span class="inputVal" id="bkauthor">朱瞻基</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]483890</span> <br/>
          说明： <span class="inputVal" id="bkdec">《五伦书》是明宣宗朱瞻基生前所编，正统十二年，其子英宗御制序刊行。全书共六十二卷，详细地论述著五伦的理法采，集经传子史中嘉言善行编撰而成。《明史•艺文志》著录：宣扬忠、孝、悌、忍、善，盖父子、君臣、夫妇、兄弟、朋友五伦道德根本。此为明正统十二年内府经厂本。 五伦，即古人所称君臣、父子、兄弟、夫妇、朋友五种人伦关系。用忠、孝、悌、忍、善为五伦关系准则。 《五伦书》虽是以 “五伦” “五常” 作为成书的线索，但并非仅仅是在宣扬伦理道德。以现代文化的眼光来看，此书可看作以 “五伦” 为分类，采撷史籍名著，所选素材从上古三代至汉唐，至宋元明。其内容删减得当，不仅记述了不少历史事件，同时也记录了不少古代的民风民俗、人文世情。其中凡正史记载的朝代、先王，都要抬一格书写以示尊重，而一般名人与诸侯王则不抬格书写。</span> <br/>
          封面： <span class="inputVal" id="bkimg">Z_4483.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]五伦书
[book_author]朱瞻基
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]483890
[book_dec]《五伦书》是明宣宗朱瞻基生前所编，正统十二年，其子英宗御制序刊行。全书共六十二卷，详细地论述著五伦的理法采，集经传子史中嘉言善行编撰而成。《明史•艺文志》著录：宣扬忠、孝、悌、忍、善，盖父子、君臣、夫妇、兄弟、朋友五伦道德根本。此为明正统十二年内府经厂本。 五伦，即古人所称君臣、父子、兄弟、夫妇、朋友五种人伦关系。用忠、孝、悌、忍、善为五伦关系准则。 《五伦书》虽是以 “五伦” “五常” 作为成书的线索，但并非仅仅是在宣扬伦理道德。以现代文化的眼光来看，此书可看作以 “五伦” 为分类，采撷史籍名著，所选素材从上古三代至汉唐，至宋元明。其内容删减得当，不仅记述了不少历史事件，同时也记录了不少古代的民风民俗、人文世情。其中凡正史记载的朝代、先王，都要抬一格书写以示尊重，而一般名人与诸侯王则不抬格书写。
[book_img]Z_4483.jpg


[book_title]御制五伦书序
朕惟天之道，非二气五行，无以成万化；人之道，非三纲五常，无以首万行。三纲五常之道，虽叙于天，然正之使叙伦而益厚，则在于君。传曰：惟天下至诚，为能尽其性。能尽其性，则能尽人之性。所谓性者，莫有大于父子之亲，君臣之义，夫妇之别，长幼之序，朋友之信。是故亲吾亲以及人之亲，立爱自亲始也；长吾长以及人之长，立敬自长始也。尧、舜、禹、汤、文、武圣圣相承，所以继天立极，而致雍熙泰和之治于悠久者，莫不循用是道。我国家以纲常为治，自皇高祖考、太祖高皇帝申明五常之诰，颁示天下，列圣相承，若出于一，肆数十年海字乂宁，风俗醇厚，良有以也。我皇考宣宗章皇帝纂承大统，益隆继述，尝于万几之暇，采辑经传百家，嘉言善行之有关于君臣父子、夫妇、兄弟、朋友之道者，类分为六十二卷，命曰五伦书。欲嘉与万方讲求其理，将以施之于身，行之于家，而达之于邦国，俾咸囿仁义忠孝慈良之域而后巳。是即帝尧亲睦九族，帝舜慎徽五典，大禹祗台德先，成汤肇修人纪，文武明德重民五教之所为也。其与易之财成辅相，书之惇典绥猷，中庸所谓修道之教，岂有二哉？所以然者，非有求于民生日用彝伦之外，亦因其本然而导其所当然者耳。朕祗嗣天序，追承
皇考之志，谨用锓梓以广其传，而并叙述
神功圣德之盛，播示将来。于乎天地之大，日月之明，纲常之道，殆与之同其久远矣。摩正绋教干五月初二日。

[book_title]五伦书目录
卷之一五伦总论
卷之二，君道一，嘉言上；
卷之三，君道二，嘉言下；
卷之四，君道三善行，圣德圣学；
卷之五，君道四善行，敬天法祖圣孝。
卷之六，君道五善行谦德、谨戒戒欲。
卷之七，君道六善行节俭、惇信刚明；
卷之八，君道七善行，礼乐重祀；
卷之九，君道八善行建储、睦亲封建。
卷之十，君道九善行德化勤政制治。
卷之十一，君道十善行，命官求言；
卷之十二，君道十一，善行听纳；
卷之十三，君道十二善行，养老崇儒兴学；
卷之十四，君道十三善行育才知人求贤。
卷之十五，君道十四，善行用贤；
卷之十六，君道十五善行，仁民重农正名。
卷之十七，君道十六善行，报功褒嘉；
卷之十八，君道十七善行，赏罚去邪；
卷之十九，君道十八善行，恤刑宥过。
卷之二十，君道十九善行，兵政、马政、征伐。
卷之二十一，君道二十善行，命将驭夷。
卷之二十二，君道二十一善行，贞淑内助。
卷之二十三，君道二十二善行，治内逮下教育。
卷之二十四，臣道一嘉言；
卷之二十五，臣道二，善行辅德；
卷之二十六，臣道三善行经国；
卷之二十七，臣道四善行与礼、典铨考课。
卷之二十八，臣道五善行荐举；
卷之二十九，臣道六善行守法；
卷之三十，臣道七，善行持正。
卷之三十一，臣道八，善行刚正；
卷之三十二，臣道九善行，谏诤弹劾。
卷之三十三，臣道十善行忠义上。
卷之三十四，臣道十一善行忠义下；
卷之三十五，臣道十二善行，识大体政治。
卷之三十六，臣道十三善行，教化正俗。
卷之三十七，臣道十四善行，恤民抚字、劝农平赋。
卷之三十八，臣道十五，善行决狱；
卷之三十九，臣道十六善行备荒，救灾理财。
卷之四十，臣道十七善行，水利屯田。
卷之四十一，臣道十八善行奉使上。
卷之四十二，臣道十九善行奉使下。
卷之四十三，臣道二十善行，将略上。
卷之四十四，臣道二十一善行将略中；
卷之四十五，臣道二十二善行将略下。
卷之四十六，臣道二十三善行御边；
卷之四十七，臣道二十四善行除寇。
卷之四十八，臣道二十五善行镇静恩信。
卷之四十九，臣道二十六善行，正学勤励，笃行明敏。
卷之五十，臣道二十七善行智识。
卷之五十一，臣道二十八善行，忠谨德量。
卷之五十二，臣道二十九善行廉介。
卷之五十三，臣道三十善行谦让，不欺恬退。
卷之五十四，父道一，嘉言善行。
卷之五十五，父道二，母伯叔叔母。善行。
卷之五十六，子道一，嘉言善行上。
卷之五十七，子道二，善行中。
卷之五十八，子道三，女妇善行下。
卷之五十九，夫妇之道，嘉言善行。
卷之六十，兄弟之道，宗族嘉言善行书禄
卷之六十一，朋友之道一，嘉言善行；
卷之六十二，朋友之道二，师生善行。

[book_title]五伦书卷之一
五伦总论
易
父父子子先兄弟弟，夫夫妇妇而家道正。正家而五至定矣。有天地然后有万物，有万物然后有男女，有男女然后有夫妇，有夫妇然后有父子；有父子然后有君臣，有君臣然后有上下，有上下然后礼义有所错。书敬敷五教，在宽。后克艰厥后，臣克艰厥臣，政乃乂，黎民敏德。天叙有典，𠡠我五典，五惇哉口。君罔以辩言乱旧政，臣罔以宠利居。成功邦其永孚于休。弘敷五典，式和民则。诗刑于寡妻，至于兄弟，以御于家邦。
春秋左氏传曰：君义臣行，父慈子孝，兄爱弟敬，所谓六顺也。君人执信，臣人执共，忠信笃敬，上下同之，天之道也。
春秋榖梁传曰：子之生，不免乎水火，母之罪也。羁贯成童，不就师傅，父之罪也。就师学问无方，心志不通，身之罪也。心志既通，而名誉不闻，友之罪也。名誉既闻，而有司不举，有司之罪也。有司举之，主者不用，王者之过也。
礼记：男女有别，而后夫妇有义；夫妇有义，而后父子有亲；父子有亲，而后君臣有正。君臣上下，父子兄弟，非礼不定。大人世及以为礼，城郭沟池以为固，礼义以为纪，以正君臣，以笃父子，以睦兄弟，以和夫妇。父慈子孝，兄良弟弟，夫义妇听，长惠幼顺，君仁臣忠，十者谓之人义。父子笃，兄弟睦，夫妇和，家之肥也。大臣法，小臣廉，官职相序，君臣相正，国之肥也。朝觐之礼，所以明君臣之义也；聘问之礼，所以使诸侯相尊敬也。丧祭之礼，所以明臣子之恩也。乡饮酒之礼，所以明长幼之序也；婚姻之礼，所以明男女之别也。大戴礼：夫妇别，父子亲，君臣严，三者正，则庶物从之矣。论语：贤贤易色，事父母能竭其力，事君能致其身。与朋友交，言而有信。君君臣臣，父父子子。大学：为人君止于仁，为人臣止于敬，为人子止于孝，为人父止于慈，与国人交，止于信。中庸君臣也，父子也，夫妇也，昆弟也，切友之交也。五者，天下之达道也。孟子：人伦明于上，小民亲于下，目内则父子外。则君臣，人之大伦也。父子主恩，君臣主敬，父子有亲，君臣有义，夫妇有别，长幼有序，朋友有信，规矩方圆之至也。圣人人伦之至也。人人亲其亲，长其长，而天下平。人为人臣者，怀仁义以事其君；为人子者，怀仁义以事其父；为人弟者，怀仁义以事其兄。是君臣父子、兄弟去利，怀仁义以相接也。然而不王者，未之有也。亲亲，仁也，敬长，义也。无他，达之天下也。孝经：天子有争臣七人，虽无道，不失其天下；诸侯有争臣五人，虽无道，不失其国；大夫有争臣三人，虽无道，不失其家。士有争友，则身不离于令名；父有争子，则身不陷于不义。管仲曰：惠者，主之高行也；慈者，父母之高行也；忠者，臣之高行也；孝者，子妇之高行也。主惠而不懈，则民奉养；父母慈而不懈，则子妇顺；臣忠而不懈，则爵禄至；子妇孝而不懈，则美名附。晏婴曰：君令臣共，父慈子孝，兄爱弟敬，夫和妻柔，姑慈妇听，礼也。君令而不违，臣共而不贰，父慈而教，子孝而箴，兄爱而友，弟敬而顺，夫和而义，妻柔而正，姑慈而从，妇听而婉，礼之善物也。
栾共子曰：民生于三，事之如一。父生之，师教之，君食之。庄周曰：君先而臣从，父先而子从，兄先而弟从，长先而少从，男先而女从，夫先而妇从。
说苑人之生，莫大乎父子之亲，君臣之义，父道圣，子道仁，君道义，臣道忠。颜之推曰：夫有人民而后有夫妇，有夫妇而后有父子，有父子而后有兄弟。一家之亲，此三者而已矣。自兹以往，至于九族，皆本于三亲焉。故于人伦为重者也，不可不笃。程颐曰：天地之间，无适而非道也。即父子而父子在所当亲，即君臣而君臣在所当严，以至为夫妇、为长幼、为朋友，无所为而非道。罗从而曰：君明，君之福，臣忠臣之福。君明臣忠，则朝廷乂，安得不谓之福乎？父慈，父之福；子孝子之福。父慈子孝，则家道隆盛，得不谓之福乎？朱熹曰：父子兄弟为天属，而以人合者居其三焉。夫妇者，天属之所由以续者也；君臣者，天属之所赖以全者也；朋友者，天属之所赖以正者也。是则所以纲纪人道，建立人极，不可一日而偏废。
张栻曰：天地位，而人生乎其中。其所以为人之道者，以其有父子之亲、长幼之序、夫妇之别，而又有君臣之义、多友之交也。
黄干曰：五典者，天叙之常礼，人道之大端也。析而言之，则君臣夫妇切友者，人之属，而天属之亲，惟父子兄弟为然。
许衡曰：父子之亲，君臣之义，与夫夫妇长幼切友，亦莫不各有当然之则，此天伦也。不君知君道，臣知臣道，则君臣各得其所矣。夫知夫道，妇知妇道，则夫妇各得其所矣。五伦书暇
五伦书卷之一

[book_title]五伦书卷之二
君道嘉言
易，首出庶物，万国咸宁。天行健，君子以自强不息。君子体仁足以长人，嘉会足以合礼，利物足以和义，贞固足以干事。君子行此四德者，故曰乾元亨利贞。庸言之信，庸行之谨，闲邪存其诚，善世而不伐，德博而化。君子终日乾乾，夕惕若厉，无咎。君子进德修业。忠信所以进德也；修辞立其诚，所以居业也。知至至之，可与几也；知终终之，可与存义也。君子学以聚之，问以辨之，宽以居之，仁以行之。夫大人者，与天地合其德，与日月合其明，与四时合其序，与鬼神合其吉凶。蒙以养正，圣功也。能以众正，可以王矣。地中有水，师，君子以容民畜众。大君有命，开国承家，小人勿用。地上有水，比，先王以建万国，亲诸侯。上天下泽，履，君子以辨上下，定民志。内君子而外小人。君子道长，小人道消也。天地交泰，后以财成天地之道，辅相天地之宜，以左右民。火在天上，大有，君子以遏恶扬善，顺天休命。谦尊而光。天地以顺动，故日月不过，而四时不忒。圣人以顺动，则刑罚清而民服。雷出地奋，豫，先王以作乐崇德，殷荐之上帝，以配祖考。山下有风，蛊，君子以振民育德。泽上有地。临，君子以教思无穷，容保民无疆。大观在上，顺而巽，中正，以观天下。观。盥而不荐，有孚颙若，下观而化也。观天之神道，而四时不忒，圣人以神道设教，而天下服矣。风行地上，观，先王以省方，观民设教。雷电噬嗑，先王以明罚𠡠法。观乎天文，以察时变；观乎人文，以化成天下。天下雷行，物与。
无妄，先王以茂对时育万物，刚健笃实辉光，日新其德。天地养万物，圣人养贤以及万民。重明以丽乎正，乃化成天下。明两作离，大人以继明照于四方。天地感而万物化生，圣人感人心而天下和平。山上有泽，咸，君子以虚受人。曰月得天而能久照，四时变化而能久成。圣人久于其道而天下化成。天下有山，遁，君子以远小人，不恶而严。明出地上，晋，君子以自昭明德。雷雨作解，君子以赦过宥罪。损上益下，民说无疆。自上下下，其道大光。有孚惠心，勿问，元吉。有孚惠我德。天下有风，姤，后以施命诰四方。泽上有地，萃，君子以除戎器，戒不虞。
木上有水，井，君子以劳民劝相。天地革而四时成。以武革命，顺乎天而应乎人。
泽中有火，革，君子以治历明时。圣人亨，以享上帝而大亨，以养圣贤。
木上有火，鼎，君子以正位凝命。游雷震，君子以恐惧修省。
山上有木，渐，君子以居贤德善俗。
山上有火，旅，君子以明慎用刑而不留狱。
随风巽，君子以申命行事。说以先民，民忘其劳；说以犯难，民忘其死。姓。
风行水上，涣，先王以享于帝立庙。涣，汗其大号。涣，王居无咎。
天地节而四时成。节以制度，不伤财，不害民。黄。
泽上有水，节，君子以制数度，议德行。
水在火上，既济，君子以思患而豫防之。易简而天下之理得矣。天下之理得，而成位乎其中矣。与天地相似，故不违。知周乎万物而道济天下，故不过。旁行而不流。乐天知命，故不忧。安土敦乎仁，故能爱。居其室，出其言善，则千里之外应之，况其近者乎？居其室，出其言，不善则千。里之外违之，况其迩者乎？言出乎身，加乎民，行发乎近，见乎远。言行，君子之枢机。枢机之发，荣辱之主也。言行，君子之所以动天地也，可不慎乎？天之所助者顺也，人之所助者信也。履信思乎顺，又以尚贤也。是以自天祐之，吉无不利。
天地之大德曰生，圣人之大宝曰位。何以守位曰仁，何以聚人曰财，理财正辞，禁民为非曰义。通其变，使民不倦，神而化之，使民宜之。乙
黄帝、尧、舜垂衣裳而天下治，盖取诸乾坤。黄精义入神，以致用也；利用安身，以崇德也。危者，安其位者也；亡者，保其存者也；乱者，有其治者也。是故君子安而不忘危，存而不忘亡，治而不忘乱，是以身安而国家可保也。
君子知微知彰，知柔知刚，万夫之望。圣人南面而听天下，向明而治。书稽于众，舍已从人，不虐无告，不废困穷。人人心惟危，道心惟微，惟精惟一，允执厥中。无稽之言勿听，弗询之谋勿庸。黄众非元后何戴？后非众，罔与守邦。慎乃有位，敬修其可愿。惟德动天，无远弗届。满招损，谦受益，时乃天道。至诚感神，知人则哲，能官人。安民则惠，黎民怀之。天聪明，自我民聪明；天明畏，自我民明威，达于上下。敬哉！有土元首明哉，股肱良哉，庶事康哉！民可近，不可下。
民惟邦本，本固邦宁。惟天生民，有欲，无主乃乱。惟天生聪明时乂。佑贤辅德，显忠遂良。兼弱攻昧，取乱侮亡，推亡固存，邦乃其昌。德日新，万邦惟怀。志自满，九族乃离。能自得师者王，谓人莫己若者亡。好问则裕，自用则小。慎厥终，惟其始。殖有礼，覆昏暴。钦。崇天道，永保天命。
惟皇上帝，降衷于下民，若有恒性，克绥本猷。惟后乙立爱惟亲，立敬惟长，始于家邦，终于四海。惟上帝不常，作善降之百祥，作不善，降之百殃。尔惟德罔小，万邦惟庆；尔惟不德，罔大，坠厥宗。四
祗尔厥辟，辟不辟，忝厥祖。慎乃俭德，惟怀永图。钦厥止，率乃祖攸行。则民非后，罔克胥匡以生；后非民，罔以辟四方。
奉先思孝，接下思恭，视远惟明，听德惟聪。惟天无亲，克敬惟亲。民罔常怀，怀于有仁；鬼神无常享，享于克诚。天位艰哉！无轻民事惟难，无安厥位惟危。慎终于始。
有言逆于汝心，必求诸道；有言逊于汝志，必求诸非道。弗虑胡获，弗为胡成？一人元良，万邦以贞。天难谌，命靡常，常厥德，保厥位。词德惟一，动罔不吉；德二三，动罔不凶。惟吉凶不僭在人，惟天降灾祥，在德二。德无常师，主善为师。善无常主，协于克一。七世之庙，可以观德，万夫之长，可以观政。
后非民罔使，民非后罔事，无自广以狭人。匹夫匹妇，不获自尽，民主罔与成厥功。知之曰明哲明招，实作则。天子惟君，万邦百官，承式明王，奉若天道，建邦设都，树后王君公，承以大夫师长。不惟逸豫，惟以乱民。惟天聪明，惟圣时宪。囚惟口起羞，惟甲胄起戎，惟衣裳在笥，惟干戈省厥躬。官不及私昵，惟其能；爵罔及恶德，惟其贤。虑善以动，动惟厥时。有其善丧厥善；矜其能丧厥功。惟事事乃其有备，有备无患。惟后非贤不乂，惟贤非后不食。惟天地万物父母，惟人万物之灵，袒聪明，作元后。元后作民父母，天佑。下民作之君，作之师，惟其克相上帝，宠绥四方。惟天惠民，惟辟奉天。天视自我民视，天听自我民听。建官惟贤，位事惟能。皇建其有极，敛时五福，用敷锡厥庶民。凡厥庶民，有猷有为有守，汝则念之。不协于极，不罹于咎。皇则受之，而康而色，曰：予攸好德，汝则锡之福，无虐茕独，而畏高明。人之有能有为，使羞其行，而邦其昌。凡厥正人，既富方榖。三德：一曰正直，二曰刚克，三曰柔克。平康正直，强弗友，刚克燮友，柔克沉潜刚克，高明柔克。明王慎德，四夷咸宾，无有远延，毕献方物。惟服食器用，志以道宁，言以道接，则不宝远物，则远人格。所宝惟贤，则弥人安。乙怨不在大，亦不在小。惠不惠，懋不懋。王敬作所，不可不敬德，肆惟王其疾敬德。王其德之，用祈天永命。皇天无亲，惟德是辅；民心无常，惟惠之怀。慎厥初，惟厥终，终以不困；不惟厥终，终以困穷。惟圣罔念作狂，惟狂克念作圣。制治于未乱，保邦于未危。明王立政，不惟真官，惟其人。至治馨香，感于神明。黍稷非馨，明德惟馨。出入起居，罔有不钦；发号施令，罔有不臧。下民祗若，万邦咸休。德威惟畏，德明惟明。诗人之好我，示我周行。彤弓绍兮，受言藏之。我有嘉宾，中心贶之。钟鼓既设，一朝飨之。夜如何其？夜未央。庭燎之光，君子至止，鸾声将将。君子来朝，何锡予之。虽无予之，路车乘马。又何予之，玄衮及黼。无念尔祖，事修厥德。永言配命，自求多福。明明在下，赫赫在上。天难忱斯，不易。惟王小心翼翼，昭事上帝，聿怀多福。厥德不回，以受方国。勉勉。我王，纲纪四方。雝雝在宫，肃肃在庙。不显亦临，无射亦保。不闻亦式，不谏亦入。永言孝思。孝思维则，昭兹来许，绳其祖武。遹求厥宁，遹观厥成。假乐君子，显显令德。宜民宜人，受禄于天。不愆不忘，率由旧章。威仪抑抑，德音秩秩。无怨无恶，率由群匹。颙颙印印，如圭如璋。令闻令望。岂弟君子，四方为纲。敬慎威仪，以近有德。先民有言，询于刍荛。价人维藩，大师维垣。大邦维屏，大宗维翰。怀德惟宁，宗子维城。无俾城坏，无独斯畏。敬天之怒，无敢戏豫。敬天之渝，无敢驰驱。昊天曰明，及尔出王。昊天曰旦，及尔游衍。无竞维人，四方其训之。有觉德行，四国顺之。𬣙谟定命，远犹辰告。敬慎威仪，维民之则。慎尔出话，敬尔威仪，无不柔嘉。白圭之玷，尚可磨也。斯言之玷，不可为也。无易由言，无曰苟矣，莫扪朕舌。言不可逝矣，无言不雠，无德不报。惠于朋友，庶民小子。子孙绳绳，万民靡不承辟。尔为德，俾臧俾嘉。淑慎尔止，不愆于仪。不僭不贼，鲜不为则。维此惠君，民人所瞻。
秉心宣犹，考慎其相。明明天子，令闻不巳。矢其文德，洽此四国。仪式刑文王之典，曰靖四方。我其夙夜。畏天之威，于时保之。载戢干戈，载橐弓矢。我求懿德，肆于时夏。宣哲维人，文武维后。燕及皇天，克昌厥后，保有厥士。于以四方，克定厥家。敷时绎思，我徂维求，定思无邪。温恭朝夕，执事有恪。率履不越，遂视既发，圣敬日跻。
昭假迟迟，上帝是祗。不竞不絿，不刚不柔。
敷政优优，天命降监，下民有严。不僭不滥，不敢怠遑。春秋左氏传曰：为国家者，见恶如农夫之务去草焉，芟夷蕴崇之，绝其本根，勿使能殖，则善者信矣。礼，经国家，定社稷，序民人，利后嗣者也。政以治民，刑以正邪。君人者，将昭德塞违，以临照百官，犹惧或失之，故昭令德以示子孙。是以清庙茅屋，大路越言席，大羹不致，粢食不凿，昭其俭也。衮冕黻璘，带裳幅舄，衡统纮绝，昭其度也。藻率、音律。鞞，补顷切。鞯，布切。鞶厉、游缨，昭其数也。火龙黼黻，昭其文也。五色比象，昭其物也。锡鸾和铃，昭其声也。三辰旗旗，昭其明也。国家之立也，本大而末小，是以能固。故天子建国，诸侯立家，卿置侧室，大夫有贰宗，士有隶子弟，庶人工商，各有分亲，皆有等衰，是以民服事其上，而下无觊觎。唯器与名，不可以假人，君之所司也。名以出信，信以守器，器以藏礼，礼以行义，义以生利，利以平民，政之大节也。民受天地之中以生，所谓命也。是以有动作礼义、威仪之则，以定命也。国之大事，在祀与戎。祀有执螣，戎有受脤，神之大节也。天生民而立之君，使司牧之，勿使失性；有君而为之贰，使师保之，勿使过度。令名，德之舆也。德，国之基也。有基无坏，无亦是务乎！有德则乐，乐则能久。善为国者，赏不僭而刑不滥。赏僭则惧及淫人，刑滥则惧及善人。古之治民者，劝赏而畏刑，恤民不倦。赏以春夏，刑以秋冬。君有君之威仪，其臣畏而爱之，则而象之，故能有其国家，令闻长世。施舍可爱，进退可度，周旋可则，容止可观，作事可法，德行可象，声气可乐，动作有文，言语有章，以临其下，谓之有。威仪也。能用善人，民之主也。礼，上下之纪，天地之经纬也，民之所以生也。是以先王尚之。心能制义曰度，德正应和曰莫，照临四方曰明，勤施无私曰类，教诲不倦曰长，赏庆刑威曰君，慈和徧服曰顺，择善而从之曰比，经纬天地曰文。九德不愆，作事无悔，故龙天禄，子孙赖之。春秋公羊传曰：君子之祭也，敬而不黩，跪则怠，怠则忘。君子之为国也，必有三年之委。古者什一而藉，什一者，天下之中正也。什一行而颂声作矣。
君子之善善也长，恶恶也短，恶恶止其身，善善及子孙。春秋榖梁传曰：王者，民之所归往也。古之君人者，必时视民之所勤。民勤于力，则工筑罕，民勤于财，则贡赋少；民勤于食，则百事废矣。为天下主者，天也，继天者，君也，君之所存者，命也。周礼：惟王建国，辩方正位，体国经野，设官分职，以为民极。礼记：母不敬，俨若思，安定辞，安民哉！敖不可长，欲不可从，志不可满，乐不可极。贤者狎而敬之，畏而爱之，爱而知其恶，憎而知其善。
天子祭天地，祭四方，祭山川，祭五祀。
岁徧制：凡官民材，必先论之。论辨然后使之任事，然后爵之，位定然后禄之。爵人于朝，与士共之；刑人于市，与众弃之。国无九年之蓄，曰不足，无六年之蓄，曰急，无三年之蓄，曰国非其国也。三年耕，必有一年之食；九年耕，必有三年之食。以三十年之通，虽有凶旱水溢，民无菜色，然后天子食，日举以乐。用民之力，岁不过三。曰。凡使民任老者之事，食壮者之食。修六礼以节民性，明七教以兴民德。齐八政以防淫，一道德以同俗，养耆老以致孝，恤孤独以逮不足，上贤以崇德，简不肖以绌恶。凡制五刑，必即天论，邮罚丽于事。德成而教尊，教尊而官正，官正而国治，君之谓也，大道之行也。夫下为公，选贤与能，讲信修睦，故人不独亲其亲，不独子其子，使老有所终，壮有所用，幼有所长，矜寡孤独废疾者皆有所养，男有分，女有归。礼者，君之大柄也，所以别嫌明微，傧鬼神，考制度，别仁义，所以治政安君也。故天生时而地生财，人其父生而师教之。四者君以正用之。故君者立于无过之地也。故用人之知，去其诈，用人之勇，去其怒；用人之仁，去其贪。四
圣人耐音能。以天下为一家，以中国为一人者，非意之也，必知其情，辟于其义，明于其利，达于其患，然后能为之。圣人作则，必以天地为本。圣王修义之柄，礼之序，以治人情。故人情者，圣王之田也。修礼以耕之，陈义以种之，讲学以耨之，本仁以聚之，播乐以安之。先王之立礼也，有本有文。忠信，礼之本也；义理，礼之文也。无本不立，无文不行。先王之制礼也，以节事，修乐以道志。故观其礼乐而治乱可知也。圣人南面而听天下，所宜先者五，民不与焉。一曰治亲，二曰报功，三曰举贤，四曰使能，五曰存爱。五者一得于天下，民无不足，无不赡者。君子如欲化民成俗，其必由学乎？玉不琢不成器，人不学不知道。是故古之王者，建国君民，教学为先。礼以道其志，乐以和其声，政以一其行，刑以防其奸。礼乐刑政，其极一也，所以同民心而出治道也。先王之制礼乐也，非以极口腹耳目之欲也，将以教民平好恶而反人道之正也。礼节民心，乐和民声，政以行之，刑以防之，礼乐刑政，四达而不悖，则王道备矣。礼义立，则贵贱等矣；乐文同，则上下和矣；好恶著，则贤不肖别矣；刑禁暴，爵举贤，则政均矣。仁以爱之，义以正之，如此，则民治行矣。大乐必易，大礼必简，乐至则无怨，礼至则不争。揖让而治天下者，礼乐之谓也。大乐与天地同和，大礼与天地同节，和故百物不失，节，故祀天祭地。明则有礼乐，幽则有鬼神，如此，则四海之内合敬同爱矣。王者功成作乐，治定制礼，其功大者其乐备，其治辩者其礼具。圣人作乐以应天，制礼以配地，礼乐明备，夫地官矣。为人君者，谨其好恶而巳矣。君好之则臣为之，上行之则民从之。礼乐不可斯须去身。致乐以治心，则易直子谅之心油然生矣。易直子谅之心生则乐，乐则安，安则久，久则天，天则神，天则不言而信，神则不怒而威。致乐以治心者也。致礼以治躬，则庄敬，庄敬则严威。心中斯须不和不乐，而鄙诈之心入之矣；外貌斯须不庄不敬，而易慢之心入之矣。故乐也者，动于内者也；礼也者，动于外者也。乐极和，礼极顺，内和而外顺，则民瞻其颜色而弗与争也，望其容貌而民不生易慢焉。故德𪸩动于内，而民莫不承听；理发诸外，而民莫不承顺。故曰致礼乐之道，举而错之，天下无难矣。则先王之所以治天下者五，贵有德、贵贵、贵老、敬长、慈幼，此五者，先王之所以定天下也。立爱自亲始，教民睦也；立敬自长始，教民顺也。教以慈睦，而民贵有亲；教以敬长，而民贵用命。天子者，与天地参，故德配天地，兼利万物，与日月并明，明照四海，而不遗微小。其在朝廷，则道仁圣礼义之序，燕处则听雅颂之音，行步则有环佩之声，升车则有鸾和之音，居处有礼，进退有度，百官得其宜，万事得其序。政者，正也，君为正，则百姓从政矣。古之为政，爱人为大，所以治爱人；礼为大，所以治礼，敬为大。天无私覆，地无私载，日月无私照，奉斯三者以劳天下，此之谓三无私。好贤如缁衣，恶恶如巷伯，则爵不渎而民作愿，刑不试而民咸服。君民者，子以爱之，则民亲之；信以结之，则民不倍；恭以莅之，则民有孙心。下之事上也，不从其令，从其所行，上好是物，下必有甚者矣。故上之所好恶，不可不慎也。上好仁，则下之为仁争先人。王言如丝，其出如纶；王言如纶，其出如绋。故大人不倡游言。可言也不可行，君子弗言也；可行也不可言，君子弗行也，则民言不危行而行不危言矣。君子道人以言，而禁人以行，故言必虑其所终，而行必稽其所敝，则民谨于言而慎于行。有国者，章善瘅恶，以示民厚，则民情不贰。大臣不可不敬也，是民之表也；弥臣不可不慎也，是民之道也。大戴礼：上敬老则下益孝，上顺齿则下益悌，上乐施则下益谅，上亲贤则下择友；上好德则下不隐；上恶贪则下耻争；上强果则下廉耻。上者，民之表也。表正，则何物不正。上之亲下也如腹心，则下之亲上也如保子之见。慈母也。上下之相亲如此，然后令则从，施则行。至礼不让而天下治；至赏不费而天下之士悦；至乐无声而天下之民和。因天下之爵以尊天下之士，此之谓至。礼不让而天下洽；因天下之禄以富天下之士，此之谓至。赏不费而天下之士悦。天下之士悦，则天下之明誉兴，此之谓至。乐无声而天下之民和。
仁者莫大于爱人，知者莫大于知贤，政者莫大于官贤。有土之君，修此三者，则四海之内，拱而俟天下器也。今人之置器，置诸安处则安，置诸危处则危，而天下之情与器无以异，在天子所置尔。国不务大而务得民心，佐不务多而务得贤臣。得民心者，民从之；有贤佐者，士归之。政善则民说，民说则归之如流水，亲之如父母。古者圣王明义以别贵贱，以序尊卑，以体上下，然后民知尊君亲上，而忠顺之行备矣。论语：敬事而信，节用而爱人，使民以时，慎终追远，民德归厚矣。
为政以难，譬如北辰居其所，而众星共之。道之以政，齐之以刑，民免而无耻；道之以德，齐之以礼，有耻且格。举直错诸枉，则民服；举枉错诸直，则民不服。日临之以庄则敬，孝慈则忠，举善而教不能，则劝。君使臣以礼。君子笃于亲，则民兴于仁；故旧不遗，则民不偷。浸润之譛，肤受之诉不行焉，可谓明也巳矣。浸润之譛，肤受之诉不行焉，可谓远也巳矣。足食足兵，民信之矣。百姓足，君孰与不足？百姓不足，君孰与足？政者，正也。子帅以正，孰敢不正。举直错诸枉，能使枉者直，先有司，赦小过。举贤才公上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣。其身正，不令而行；其身不正，虽令不从，修已以安百姓。行夏之时，乘殷之辂，服周之冕，乐则韶舞，放郑声，远佞人。郑声淫，佞人殆口。有国有家者，不患寡而患不均，不患贪而患不安。盖均无贪，和无寡，安无倾。夫如是，故远人不服，则修文德以来之，既来之，则安之。天下有道，则礼乐征伐自天子出，谨权量，审法度，修废官，四方之政行焉。
宽则得众，信则民任焉；敏则有功，公则说。
君子惠而不费，劳而不怨，欲而不贪，泰而不骄，威而不猛。因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？大学大学之道，在明明德，在新民，在止于至善。修。古之欲明明德于天下者，先治其国；欲治其国者，先齐其家；欲齐其家者先修其身；欲修其身者先正其心；欲正其心者，先诚其意；欲诚其意者，先致其知。致知在格物，物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。一家仁，二国兴仁；一家让，一国兴让。四尧、舜帅天下以仁而民从之。上老老而民兴孝，上长长而民兴弟，上恤孤而民不倍。是以君子有絜矩之道也。民之所好好之，民之所恶恶之，此之谓民之父母。得众则得国，失众则失国，君子先慎乎德，有德此有人，有人此有土，有土此有财，有财此有用。德者，本也，财者木也。外本内末，争民施夺。是故财聚则民散，财散则民聚。生财有大道，生之者众，食之者寡，为之者疾，用之者舒，则财恒足矣。人未有上好仁而下不好义者也。国不以利为利，以义为利也。中庸
致中和，天地位焉，万物育焉。故大德必得其位，必得其禄，必得其名，必得其寿，故大德者必受命。夫孝者，善继人之志，善述人之事者也。践其位，行其礼，奏其乐，敬其所尊，爱其所亲，事死如事生，事亡如事存，孝之至也。郊社之礼，所以事上帝也；宗庙之礼，所以祀乎其先也。明乎郊社之礼，禘尝之义，治国其如示诸掌乎！
日为政在人，取人以身，修身以道，修道以仁，好学近乎知，力行近乎仁，知耻近乎勇。知斯三者，则知所以修身；知所以修身，则知所以治人；知所以治人，则知所以治天下国家矣。
凡为天下国家有九经：曰：修身也，尊贤也，亲亲也，敬大臣也，体群臣也，子庶民也，来百工也，柔远人也，怀诸侯也。修身则道立，尊贤则不惑，亲亲则诸父昆弟不怨；敬大臣则不眩，体群臣则士之报礼重；子庶民则百姓劝；来百工则财用足；柔远人则四方归之；怀诸侯则天下畏之。齐明盛服，非礼不动，所以修身也。去谗远色，贱货而贵德，所以劝贤也。尊其位，重其禄，同其好恶，所以劝亲亲也。官盛任使，所以劝大臣也。忠信重禄，所以劝士也。时使薄敛，所以劝百姓也。曰省月试，既廪称事，所以劝百工也。送往迎来，嘉善而矜不能，所以柔远人也。继绝世，举废国，治乱持危，朝聘以时，厚往而薄来，所以怀诸侯也。凡为天下国家有九经，所以行之者一也。唯天下至诚为能尽其性；能尽其性，则能尽人之性；能尽人之性，则能尽物之性；能尽物之性，则可以赞天地之化育；可以赞天地之化育，则可以与天地参矣。博厚所以载物也，高明所以覆物也，悠久所以成物也。博厚配地，高明配天，悠久无疆。
非天子不议礼，不制度，不考文王。天下有三重焉，其寡过矣乎！故君子之道，本诸身，征诸庶民，考诸三王而不谬，建诸天地而不悖，质诸鬼神而无疑，百世以俟圣人而不惑。君子动而世为天下道，行而世为天下法，言而世为天下则，远之则有望，近之则不厌乙。唯天下至圣为能聪明睿知，足以有临也；宽裕温柔，足以有容也；发强刚毅，足以有执也；齐庄中正，足以有敬也；文理密察，足以有别也。唯天下至诚为能经纶天下之大经，立天下之大本，知天地之化育，夫焉有所倚？君子笃恭而天下平。孟子不违农时，榖不可胜食也；数罟不入洿池，鱼鳖不可胜食也；斧斤以时入山林，材木不可胜用也。榖与鱼鳖不可胜食，材木不可胜用，是使民养生丧死无憾也。养生丧死无憾，王道之始也。百亩之田，勿夺其时，数口之家，可以无饥矣。谨庠序之教，申之以孝悌之义，颁白者不负戴于道路矣。七十者衣帛食肉，黎民不饥不寒，然而不王者，未之有也。保民而王，莫之能御也。老吾老，以及人之。老幼吾幼，以及人之幼，治天下可运于掌。乐民之乐者，民亦乐其乐；忧民之忧者，民亦忧其忧。乐以天下，忧以天下，然而不王者，未之有也。黄君行仁政，斯民亲其上，死其长矣。德之流行，速于置邮而传命，一以德行仁者王。乙以德服人者，中心悦而诚服也。尊贤使能，俊杰在位，则天下之士皆悦而愿立于其朝矣。人皆有不忍人之心，先王有不忍人之心，斯有不忍人之政矣。以不忍人之心，行不忍人之政，治天下可运之掌上。乙贤君，必恭俭礼下，取于民有制。尧、舜之道，不以仁政，不能平治天下。黄圣人既竭心思焉，继之以不忍人之政，而仁覆天下矣。黄欲为君尽君道，天下之本在国，两之本在家，家之本在身，仁不可为众也。夫国君好仁，天下无敌。得天下有道，得其民斯得天下矣；得其民有道，得其心斯得民矣。得其心有道，所欲与之聚之，所恶勿施尔也。君之视臣如手足，则臣视君如腹心。君仁莫不仁，君义莫不义，以善养人，然后能服天下。黄孝子之至，莫大乎尊亲，尊亲之至，莫大乎以天下养人。以佚道使民，虽劳不怨；以生道藏民，虽死不怨。杀者。人善政不如善教之得民也。善政，民畏之，善教，民爱之。善政得民财，善教得民心，易其田畴，薄其税敛，民可使富也。食之以时，用之以礼，财不可胜用也。
黄亲亲而仁民，仁民而爱物。黄知者无不知也，当务之为急；仁者无不爱也，急亲贤之为务。君子之守，修其身而天下平。孝经
爱敬尽于事亲，而德教加于百姓，刑于四海，盖天子之孝也，则天之明，因地之利，以顺天下，是以其教不肃而成，其政不严而治。国语：
先王之于民也，茂正其德而厚其性，异其财求，而利其器用，明利害之乡，以文修之，使务利而避害，怀德而畏威，故能保世以滋大。防民之口，甚于防川。川壅而溃，伤人必多，民亦如之。是故为川决之使道，为民者宣之使言。故天子听政，使公卿至于列士献诗，瞽献典，史献书，师箴贤，嫱赋，曚诵，百工谏，庶人传语，近臣尽规，亲戚补察，瞽史教诲，耆艾修之，而后王斟酌焉，是以事行而不悖。宽肃宣惠，君也。宽𫠦以保本也；肃立以济时也。宣所以教施也。惠，𫠦以和民也。本有保则必固，时动而济则无败功。教施而宣则徧，惠以和民则异。若本固而功成，施徧而民异，乃可以长保民矣。
乙夫圣王之制祀也，法施于民则祀之，以死勤事则祀之，以劳定国则祀之，能御大灾则祀之，杜捍大患则祀之。非是族也，不在祀典。爱亲明贤，政之干也；礼宾矜穷，礼之宗也。礼以纪政，国之常也。兴王赏谏臣，逸王罚之。
古之王者，德政既成，又听于民，于是乎使工诵谏于朝，在列者献诗，使勿兜风，听胪言于市，辩妖祥于谣，考百事于朝，问谤誉于路，有邪而正之，尽戒之术也。国君服宠以为美，安民以为乐，听德以为听，致远以为明。五伦书卷之二

[book_title]五伦书卷之三
君道嘉言
老聃曰：圣人无常心，以百姓心为心。我无为而民自化，我好静而民自正，我无事而民自富，我无欲而民自朴。
荀况曰：天地为大矣，不诚则不能化万物；圣人为知矣，不诚则不能化万民。夫诚者，君子之所守，而政事之本也。公生明，偏生暗。圣也者，尽伦者也；王也者，尽制者也。两尽者，足以为天下极矣。选贤良，举笃敬，兴孝悌，收孤寡，补贫穷，如是则庶人安政矣。庶人安政，然后君子安位。君人者，欲安则莫若平政爱民矣；欲荣则莫若隆礼散士矣；欲立功名，则莫若尚贤使能矣。是君人者大节也。仁眇天下，故天下莫不亲也；义眇天下，故天下莫不贵也；威眇天下，故天下莫敢敌也。以不敌之威，辅服人之道，故不战而胜，不攻而得，甲兵不劳而天下服，是知王道者也。王者之论，无德不贵，无能不官，无功不赏，无罪不罚，朝无幸臣，民无幸生，尚贤使能而等威不遗，析愿禁悍而刑罚不过。百姓晓然皆知为善于家而取赏于朝也；为不善于幽，则蒙刑于显也。夫是之谓定论。是王者之论也。足国之道，节用裕民，而善藏其余。节用以礼，裕民以政，黄轻田野之税，平关市之征，省商贾之数，罕兴力役，无夺农时，如是则国富矣。先王明礼义以一之，致忠信以爱之，尚贤使能以次之，爵服庆赏以申重之，时其事，轻其任，以调齐之，潢然兼覆之，养长之，如保赤子。若是故奸邪不作，盗贼不起，而化善者劝勉矣。君者仪也，仪正而景正，君者盘也，盘圆而水圆，君者盂也，盂方而水方，君者人。之源也。源清则流清，源浊则流浊。故有社稷者而不能爱人，不能利人，而求人亲爱于已，不可得也。谏争辅拂之人，社稷之臣也，国君之宝也，明君之所尊厚也。明主尚贤使能，而飨其盛兵者，所以禁暴除害也。故仁人之兵，所存者神，所过者化，若时雨降，莫不说喜。故为人上者，必将慎礼义，务忠信，然后可。此君人者之大本也。修其道，行其义，兴天下之同利，除天下之同害，而天下之同归也。上者，下之本也。上宣明则下治辨矣；上端诚则下愿悫矣；上公正，则下易直矣。治辨则易一，愿悫则易使，易直则易知，易一则强，易使则功，易知则明，是治之所由生也。
贾山曰：天子之尊，养三老，视孝也。立辅弼之臣者，恐骄也；置直谏之士者，恐不得闻其过也。学问至于刍尧者，求善无餍也。商人、庶人诽谤，已而攺之，从善无不听也。
贾谊曰：建久安之势，成长治之业，以承祖庙，以奉六亲，至孝也。以幸天下，以育群生，至仁也。立经陈纪，轻重同得，后可以为万世法程，虽有愚幼不肖之嗣，犹得蒙业而安，至明也。礼者禁于将然之前，而法者禁于巳然之后。庆赏以劝善，刑罚以惩恶。先王执此之政，坚如金石；行此之令，信如四时；据此之公，无私如天地。四。
为人主计者，莫如先审取舍。取舍之极定于内，而安危之萌应于外矣。以礼义治之者积礼义；以刑罚治之者积刑罚。刑罚积而民怨背，礼义积而民和亲。故世主欲民之善同，而所以使民善者或异。或道之以德教，或敺之以法令，道之以德教者，德教。洽而民气乐；敺之以法令者，法令极而民风哀。哀乐之感，祸福之应也。
董仲舒曰：王者欲有所为，宜求其端于天。天道之大者在阴阳。阳为德，阴为刑，刑主杀而德主生。是故阳常居大夏，而以生育长养为事；阴常居大冬，而积于空虚不用之处。以此见天之任德不任刑也。为人君者，正心以正朝廷，正朝廷以正百官，正百官以正万民，正万民以正四方，四方正，远近，莫不一于正，而无有邪气奸其间者。是以阴阳调而风雨时，群生和而万民殖，诸福之物，可致之祥，莫不毕至，而王道终矣。
天者群物之袒，故徧覆包函而无陁殊；圣人法天而立道，亦溥爱而无私。王者上谨于承天意，以顺命也；下务明教化民，以成性也；正法度之宜，别上下之序，以防欲也。修此三者，而大本举矣。公孙弘曰：因能任官，则分职治；去无用之言，则事情得；不作无用之器，则赋敛省；不夺民时，不妨民力，则百姓富。有德者进，无德者退，则朝廷尊；有功者上，无功者下，则群臣逡。罚当罪，则奸邪止；赏当贤，则臣下劝。人主和德于上，百姓和合于下，故心和则气和，气和则形和，形和则声和，声和则天地之和应矣。故阴阳和，风雨时，五榖登，六畜蕃，嘉禾兴，朱草生，山不童，泽不涸，此和之至也。王吉曰：宣德流化，必自近始。朝廷不备，难以言治；左右不正，难以化远。谨选左右，审择所使。左右𫠦以正身，所使所以宣德。说苑：人君之道，清净无为，务在博爱，趋在任贤，广开耳目，以察万方。大道容众，大德容下。圣人寡为而天下理矣。夫有文无武，无以威下；有武无文，民畏不亲。文武俱行，威德乃成。既成威德，民亲以服。
明主者有三惧：一曰、处尊位而恐不闻其过；二曰、得意而恐骄，三曰闻天下之至言而恐不能行。有国者不可以不学。春秋。圣人之于天下百姓也，其犹赤子乎？饥者则食之，寒者则衣之，将之养之，育之长之，唯恐其不至于大也。圣王贵德而务施，缓刑辟而趋民时。王者盛其德而远人归，故无忧。圣王先德教而后刑罚，立荣耻而明防禁，崇礼义之节以示之，贱货利之弊以变之。有功而不赏，则善不劝；有过而不诛，则恶不惧。利之勿害，成之勿败，生之勿杀，与之勿夺，乐之勿苦，喜之勿怒，此治国之道，使民之义也，爱之而已矣。善为国者，遇民如父母之爱子，兄之爱弟，闻其饥寒为之哀，见其劳苦为之悲。贤君之治国，其政平，其吏不苛，其赋敛节，其自奉薄，不以私善害公法。赏赐不加于无功，刑罚不施于无罪，不因喜以赏，不因怒以诛，害民者有罪；进贤举过者有赏。后宫不荒，女谒不听，上无淫慝，下不阴害，不幸宫室以费财，不多观游台池以罢民，不雕文刻镂以逞耳目。官无腐蠹之藏，国无流饿之民。此贤君之治国也。将治大者不治小，成大功者不小苛。为国之道，食有劳而禄有功，使有能而赏必行，罚必当。善言进，则不善无由入矣；不进善言，则善无由入矣。明王之施德而下下也，将怀远而致近也。明君在上，下有直辞；君上好善，民无讳言。圣人重诚，敬慎所忽。德行广大而守以恭者荣，土地博裕而守以俭者安；禄位尊盛而守以卑者贵；人众兵强而守以畏者胜；聪明睿智而守以愚者益；博闻多记而守以浅者广。圣王之举事，必先谛之于谋虑，而后考之于蓍龟。上不玩兵，下不废武。圣人之治天下也，先文德而后武力。凡武之兴，为不服也，文化不攺，然后加诛。王者知所以临下而治众，则群臣畏服矣；知所以听言受事，则不蔽欺矣；知所以安利万民，则海内必定矣。道之所在，天下归之；德之所在，天下贵之；仁之所在，天下爱之；义之所在，天下畏之。明君之制，赏从重，罚从轻，食人以壮为量，事人以老为程，已节欲而听谏，敬贤而勿慢，使能而勿贱。
古者圣王既临天下，必变四时，定律历，考天文，揆时变，登灵台以望气气。圣王修礼文，设庠序，陈钟鼓，天子辟廱，诸侯泮宫，所以行德化。新序：
贤圣之君，不以禄私亲，功多者授之，不以官随爱，能当者处之。故曰察能而授官者，成功之君也。
圣人不易民而教，知者不变法而治，因民而教者，不劳而功成；据法而治者，吏习而民安之。匡衡曰：治天下，审所上而已。教化之流，非家至而人说之也。贤者在位，能者在职，朝廷崇礼，百僚敬让，道德之行，由内及外，自近者始，然后民知所法，迁善日进而不自知也。朝廷，天下之桢干也。公卿大夫相与循理恭让则民不争；好仁乐施，则下不暴；上义高节，则民兴行；宽柔和惠，则众相爱。四者，明王之所以不严而成化也。钦翼祇栗，事天之容也。温。恭敬逊，承亲之礼也；正恭严恪，临众之仪也；嘉惠和悦，飨下之颜也。举措动作，物遵其仪，故形为仁义，动为法则。
扬雄曰：天下为大，治之在道，不亦小乎？四海为远，治之在心，不亦迩乎？道之以仁，则下不相贼；莅之以廉，则下不相盗；临之以正，则下不相诈；修之以礼义，则下多德让。
诸葛亮曰：治世以大德，不以小惠。亲贤臣，远小人，此先汉之所以兴隆也。亲小人，远贤，臣此后汉之所以倾颓也。王通曰：推之以诚，则不言而信，镇之以静，则不行而谨，惟有道者能之。古之为政者，先德而后刑，故其人悦以恕，志以成道，言以宣志，诏其见王者之志乎？其恤人也周，其致用也悉，一言而天下应，一令而不可易，非仁智博达，则天明命，其孰能诏天下乎？天子必有师，然亦何常师之有？惟道所存。以天下之身，受天下之训，得天下之道，成天下之务，民不知其由也，其惟明主乎！礼其皇极之门乎？圣人所以向明而节天下也，其得中道乎？故能辨上下，定民志。张蕴古大宝箴有曰：大明无私照，至公无私亲。故以一人治天下，不以天下奉一人。礼以禁其奢，乐以防其欲，左言而右事，出警而入跸，四时同其惨舒，三光同其得失。又曰：勿谓无知，居高听卑；勿谓何害，积小就大。又曰：勿内荒于色，勿外荒于禽，勿贵难得货，勿听亡国音。又曰：勿谓我尊而傲贤慢士，勿谓我智而拒谏矜已。又曰：众弃而后加刑，众悦而后行赏，弱其强而治其乱，伸其屈而直其枉。
陆贽曰：君人之柄在明其德威，立国之权在审。其轻重，德与威不可偏废也。舍已以从众，违欲以遵道，远密佞而亲忠直，推至诚而去逆诈。杜谗沮之路，广谏诤之门，扫求利之法，务息人之术。录片善片能，以尽群材；忘小瑕小怨，俾无弃物。国总天下之智，以助聪明；顺天下之心，以施教令。乙从义如转圜，进善如不及，推广此道，足致和平。古之圣王之居人上也，必以其心从天下之心，而不敢以天下之人从其欲。君人者，以众智为智，以众心为心，恒恐一夫不尽其心，一事不得其理，孜孜访问，唯善是求，岂但从谏弗佛而已哉？愚智兼纳，洪纤靡遗，盖之如天，容之如地。垂旒难纩而黜其聪察，匿瑕藏疾而务于包涵。不示威而人畏之如雷霆，不用明而人仰之如日月，此天子之德也。君人之道，子育为心，虽深居九重，而虑周四表；虽恒处安乐，而忧及困穷。理国化人，在于奖一善，使天下之为善者劝；罚一恶，使天下之为恶者惩。是以爵人必于朝，刑人必于市，惟恐众之不睹，事之不彰。君天下者，必以天下之心为心，而不私其心；以天下之耳目为耳目，而不私其耳目，故能通天下之志，尽天下之情。立国而不先养人，国固不立矣；养人而不先足食，人固不养矣。足食而不先备灾，食固不足矣。为官而备者，人必不赡；为人而备者，官必不穷。
韩愈曰：圣人一视而同仁，笃近而举远。一道莫大乎仁义，教莫大乎礼乐刑政，施之于天下，万物得其宜，措之于其躬，体安而气平。善医者，不视人之瘠肥，察其脉之病否而已矣。善计天下者，不视天下之安危，察其纪纲之理乱而已矣。
柳宗元曰：圣人之𫠦以立天下曰仁义。仁主恩，义主断，恩者亲之，断者宜之，而理道毕矣。圣人之道，不穷异以为神，不引天以为高，利于人，备于事，如斯而巳矣巳。
圣人之为赏罚者，非他，所以惩劝者也。赏务速而后有劝，罚务速而后有惩。圣人有制度，有法令，过则为辟。故立大中者不尚异，教人者欲其诚。
李德裕丹扆六箴，其宵衣箴曰：先王听政，昧爽以俟；鸡鸣既盈，曰出而视。伯禹大圣，寸阴为贵。光武至仁，反仄不忌。无俾姜后，独去簪珥。彤管记言，克念前志。
正服箴曰：圣人作服，法象可观。虽在宴游，尚不怀安。汲黯庄色，能正不冠；杨阜慨然，亦讥缥纨。四时所御，各有其官。非此勿服，惟辟所难。
罢献箴曰：汉文罢献，诏还𫘧骐。銮辂徐驱，焉用千里。厥后令王，亦能恭已。翟裘既焚，筒布则毁。道德惟丽，慈俭为美。不过天道，斯为至理。
纳诲箴曰：惟后纳诲，以求厥中。从善如流，乃能成功。汉𪉑沉湎，举白浮钟；魏睿侈汰，凌霄作宫。忠虽不忤，善亦不从。以规为瑱，是谓塞聪。
辨邪箴曰：居上处深，在察微萌。虽有谗慝，不能蔽明。汉之孝昭，睿过周成。上书知诈，照奸得情。燕盖既折，王猷治平。百代之后，乃流淑声。
防微箴曰：天子之孝，敬遵王度。安必思危，乃无遗虑。乱臣猖獗，非可遽数。玄服莫辨，触瑟始仆。柏谷微行，豺豕塞路。睹貌献飧，斯可戒惧。刘蕡曰：为君者，所发必正言，所履必正道，所居必正位，所近必正人。事天地以教人恭奉。宗庙以教人孝养，高年以教人弟长，字百姓以教人慈幼。欧阳修曰：为人君者，以细务而责人，专大事而独断，此致治之要术也。纳一言而可用，虽众说不得以沮之，此力行之果断也。知此二者，天下无难治矣。善为天下虑者，不敢忽于微而杜其渐也。治天下者，用人非一端，故取士非以一路。若夫知钱榖，晓刑狱，熟民事，精吏干，勤劳夙夜，以办集为功者，谓之材能之士；明于仁义礼乐，通于古今治乱，其文章论议，与之谋议，天下之事，可以决疑定策，论道经邦者，谓之儒学之臣。善用人者，必使有材者竭其力，有识者竭其谋。取士之方，必求其实，用人之术，当尽其材。人主之善驭下者，常欲闻难言之言，然后下无隐情，上无雍听，奸宄不作，祸乱不生，礼以治民，而乐以和之，德义仁恩，长养涌泽，此三代之𫠦以深于民者也。治天下在明号令，正朝廷在修纪纲，号令所行，纪纲所振，由人主有赏罚之柄也。刑者，圣人所以爱民之具也，其禁暴止杀之意，必本乎至仁。周敦颐曰：圣人在上，以仁育万民，以义正万民，心纯则贤才辅，贤才辅则天下治。纯心要矣，用贤急焉。古者圣王制礼法，修教化，三纲正，九畴叙，百姓太和，万物咸若。治天下有本，身之谓也。治天下有则，家之谓也。本必端，端本诚心而巳矣，则必善，善则和亲而巳矣。家难而天下易，家亲而天下疏也。圣人之道，仁义中正而已矣。天道行而万物顺，圣德修而万民化。
程颢曰：人主当防未萌之欲，及勿轻天下之士。君道以至诚仁爱为本，人主之学，唯当务为急，辞命非所先也。王道坦然，本乎人情，出乎礼义，若履大路而行，无复回曲。程颐曰：君道在乎稽古正学，明善恶之归，辨忠邪之分，趋道之正，又在乎君志先定。定志者，正心诚意，择善而固执之也。惟以圣人之训为必当，从，先王之治为可法而已。然天下之患，常生于忽微，而志亦戒乎渐习。故古之君出入闲燕，必有诵训箴谏之官，左右前后，无非正人，以成德业。圣人视亿兆之心犹一心者，通于理而巳。夫以一人之身，临乎天下之广，若区区自任，岂能周于万事？故自任其知者，适足为不知。唯能取天下之善，任天下之聪明，则无所不周乙。人君欲观已之施为善否，当观于民，民俗善，则政化善也。圣人养贤才，与之共天位，使之食天禄，俾施泽于天下，养贤以及万民也，养贤所以养万民也。夫居上位者，必有才德威望，为民所尊畏，则事行而众心服从。古之圣人设前旒屏树者，不欲明之尽乎隐也。王者法天道，行宽宥，施恩惠，养育兆民。人君至诚益于天下，天下之人无不至诚爱戴，以君之德泽为恩惠也。丰大之道，唯王者能致之。所有既大，其保之治之之道亦当大也。故王者之所尚至大也。人主所以有崇高之位者，盖得之于天，与天下之人共戴也，必思所以报民。古之人君，视民如伤，若保赤子，皆是报民也。治身齐家，以至平天下者，治之道也。建立治纲，分正百职，顺天时以制事，至于创制立度，尽天下之事者，治之法也。圣人治天下之道，唯此二端而已。为民立君，陁以养之也。养民之道，在爱其力，民力足则生养遂，生养遂则教化行而风俗美，故为政以民力为重也。善言治天下者，不患法度之不立，而患人材之不成。圣人修巳以敬，以安百姓，笃恭而天下平。惟上下一于恭敬，则天地自位，万物自育，气无不和，四灵何有不至。此体信达顺之道，聪明睿知皆由是出，以此事天飨帝。张载曰：天道四时行，百物生，无非至教，圣人之动，无非至德，中正然后能贯天下之道，此君子所以大居正也。
为政必身倡之，且不爱其劳，又益之以不倦，唯君子为能与时消息，顺性命，躬天德而诚行之也。能通天下之志者，为能感人心。圣人同乎人而无我，故和平天下，莫盛于感人心。
凡天下疲癃残疾，惸独鳏寡，皆吾兄弟之颠连而无告者也，于时保之，子之翼也。尊高年，所以长其长，慈孤弱，所以幼吾幼。
邵雍曰：用天下之目为目，其目无所不观矣；用天下之耳为耳，其耳无所不听矣；用天下之口为口，其口无所不言矣；用天下之心为心，其心无所不谋矣。不圣人所以能立无过之地者，以其善事乎心者也。
上好德则民用正，上好佞则民用邪。
司马光曰：王者以仁义为丽，道德为威，选贤而进之，量能而任之，成功者赏，败官者诛，此人君之职也。人君之尊，与天地同体，以刚健为德，以厚重为威，照微当如日月，发言当如雷霆。信者，人君之大宝也。国保于民，民保于信，人君之职。量材而授官，二也。度功。而加赏，二也；审罪而行罚，三也。材有短长，故官有能否；功有高下，故赏有厚薄；罪有大小，故罚有轻重。此三者，人君所当用心。天子之于万国，能褒善而黜恶，抑强而辅弱，抚服而惩违，禁暴而诛乱，然后发号施令，而四海之内莫不率从。为人君者，视天下有一事不治，以为已过，有一民失所，以为已忧。天下巳安巳治矣，犹复思将来之患而豫防之。明主谋事于始，而虑患于微，是以用力不劳，而收功甚大。
仁者，非妪煦姑息之谓也。兴教化，修政治，养百姓，利万物，此人君之仁也。国之至治，在于审官，官之得人，在于选士，士之向道，在于立教，教之归正，在于择术。继体之君，谨守祖宗成法，苟不隳之以逸欲，败之以谗谄，则世世相承，无有穷期。切直之言，非人臣之利，乃国家之福，是以人君夙夜求之，惧弗得闻。古之圣王，尊礼黄发，属任以政者，盖以更历天下之事，练习为治之体故也。天下重器也，得之至艰，守之至艰。今民有十金之产，犹以为先人所营，苦身劳志，谨而守之，不敢失坠，况于承祖宗艰难之业，奄有四海，传祚万世，可不重哉，可不慎哉！圣人当国家隆盛之时，则戒惧弥甚，故能保其令闻，永久无疆矣。凡守太平之业者，其术无他如守臣室而已。今有臣室于此，将以传之子孙，为无穷之规，则必植其堂基，壮其柱石，强其栋梁，厚其茨盖，高其垣墉，严其关键。既成，又择其子孙之良者，使谨而守之，日省月视，欹者扶之，弊者补之，如是，则亘千万年无颓坏也。夫民者，国之堂基也。礼法者，柱石也；公卿者，栋梁也；官吏者，茨盖也；将帅者，垣墉也；甲兵者，关键也。是六者，不可不朝念而夕思也。乙圣帝明王，皆消恶于未萌，弭祸于未形，天下阴被其泽，而莫知其𫠦以然也。宴安怠惰，肇荒淫之基；奇巧珍玩，发奢泰之端；甘言卑辞，启侥幸之徒；附耳屏语，开谗贼之门；不惜名器，道僭逼之源；假借威福，授陵夺之柄。凡此六者，其初甚微，朝夕狎玩，未睹其害。曰滋月益，遂至深固，比知而革之，用力百倍矣。为国家者，必先实而后文也。安国家，利百姓，仁之实也；保基绪，传子孙，孝之实也。辨贵贱，立纪纲，礼之实也。和上下，亲远近，乐之实也。决是非，明好恶，政之实也；诘奸邪，禁暴乱，刑之实也。察言行，试政事，求贤之实也。量材能，课功状，审官之实也。询安危，访治乱，纳谏之实也。选勇果，习战斗，治兵之实也。实之不存，虽文之盛美，无益也。曾巩曰：为政之要，莫如得人。百官称职，则万务咸治。黄官久于其业而后明，功久于其事而后成。乙名正然后位定，位定鸣后事举。苏轼曰：王者所宜先者德也，所宜后者刑也；所宜先者，义也，所宜后者，利也。口
圣人之治天下，宽猛相资，君臣之间，可否相济。圣人之治天下，使天下之事各当其处而不相乱；天下之人各安其分而不相躐，然后天子得优游无为而制其上。古之人君，收天下之英雄而不失其心，故天下皆争归之。得人之道在于知人，知人之法在于责实。凡举大事，必顺天心，天之所向，以之举事必成。苏辙曰：圣人欲有其富，则保之以俭，欲久其尊，则守之以谦，欲安其佚，则行之以劳，欲得其欲，则济之以无欲。圣人之为天下，不务逆人之心，人心之所向，因而顺之；人心之所去，因而废之，故天下乐从其所为。善治天下者，必明于天下之情，而后得御天下之术。胡安国曰：为国以义不以利，如以利，则上下交征，而国必危矣。举动人君之大节，贤哲量之以行藏其道，奸邪窥之以作止其恶，四邻望之以厚薄其情。故有国者必谨于礼而后动。此守身之本，保国之道也。明君以务学为急，圣学以立心为要。克谨天戒，则虽有其象而无其应，弗克畏天，灾咎之来必矣。天人一理也，万物一气也。观于阴阳寒暑之变，以察其消息盈虚，此制治于未乱，慎于微之意也。
善善而不能用，则无贵于知其善；恶恶而不能去，则无贵于知其恶。范祖禹曰：君人者，如天运于上，而四时寒暑各司其序，则不劳而万物遂矣。朝廷者，四方之极也，非至公无以绝天下之私，非至正无以止天下之邪。治天下之繁者必以至简，制天下之动者必以至静。危则惧，惧则善心生；安则泰，泰则逸心生。古者圣王正身齐家以率天下，其身不正，未有能正人者。君者，本也，民者，末也。君者，源也，民者，流也。本正则末正，源清则流清矣。是以先王之治，必反求诸已，已正则物莫不应矣。富而逸者，民之所欲也，与其所欲，去其所恶，而不王者，未之有也。明君用人而不自用，故恭已而成功。多疑之君自用而不用人，故劳心而败。事。圣人顺天理而感人心，敛天下之贤者而聚之于朝，使之施其所有以为国之有，则贤者无不得其所，而民物亦无不得其所矣。天地之有四时，百官之有六职，天下万事备尽于此，如网之在纲，裘之挈领，虽百世不可易也。明王檤天下而使之言，故国家可得而治也。天子所以制御天下者，赏善罚恶，辨是非枉直，使人各得其𫠦，物各安其分，而不相陵暴也。李侗曰：治道必以明天理，正人心，崇节义，厉廉耻为先，本末备具，可举而行，非特空言而已。胡寅曰：为天养人者，天子之职也。帝王之德，莫不本于格物致知以诚其意，正心修身以齐其家，若夫正朝廷、正百官以正万民，则自是而推之矣。黄人主必昭俭德以照临百官，清心寡欲，不殖货利，而用君子，立乎朝廷，则宠赂之门自塞矣。
日
人君莫大乎修身，而修身莫先于寡欲。欲诚不行，则心虚而善入，气平而理胜，动无非礼，事无不善，唐虞之治，不越此矣。
圣主忧其所当忧，然后能乐其所可乐。人君躬行于上，卿大夫表式于下，以明习人伦为要，则三代教化之实也。
君以养人为职，凡为人害者必去之。国之兴也，未有不由亲贤。自古人君待遇臣下，其礼虽一，然严威俨恪，常施于爪牙甲胄之士，以折其骄悍难使之气；柔巽谦屈，常施于林壑退藏之人，以厉其廉靖无求之节。故能驾驭人才，表正风俗。上好俭而民财丰，节力役而民力裕。
胡宏曰：圣人理天下，以万物各得其所为至极，欲拨乱兴治者，当正大纲，知大纲，然后本可正而末可定。为天下者必本于理义。理也者，天下之大体也；义也者，天下之大用也。理不可以不明，义不可以不精，理明然后纪纲可正，义精然后权衡可平。纪纲正，权衡平，则万事治，百姓服，四海同。天下有三大，大本也，大几也，大法也。大本，一心也；大几，万变也；大法，三纲也。有大本然后可以有天下；见大几然后可以取天下；行大法然后可以理天下。朱熹曰：上有信以惠于下，则下亦有信以惠于上矣。以仁为体，则无不在所爱之中，故足以长人。天下之事，其本在于一人，而一人之身，其主在于一心，故人主之心一正，则天下之事无有不正。纲纪不能以自立，必人主之心术公平正大，无偏党反侧之私，然后纲纪有所系而立。君心不能以自正，必亲贤臣，远小人，讲明义理之归，闭塞私邪之路，然后乃可得而正也。先王养民之政，道其妻子，使之养其老而恤其幼，不幸而有鳏寡孤独之人，无父母妻子之养，尤宜怜恤。
君之于民，一视同仁，凡有材能，皆使进善，则人材众多，而国赖以兴也。欲成天下之务，则必从善去恶，进贤退奸，然后可以有济。
王者知有天而畏之，言行必信，政教必立，喜怒必公，用舍必当，黜陟必明，赏罚必行，克已自新，蚤夜思省，举心动念，出言行事之际，常若皇天上帝临之在上，宗社神灵守之在傍，懔懔然不复敢使一毫私意萌于其间。民之视效在君，天之视听在民。张栻曰：德者，所以为民极也。国之所以为国者，以天序天秩，实维持之也。善政立而后。善教可行，所谓富而教之也。吕祖谦曰：人主常与慈祥笃实之人处，其所以兴起善端，淊养德性，镇其躁而消其邪，日改月化，有不在言语之间者矣。人主进德之验，他未即见，惟于谏者之言先见之。言之委曲迁就，是君德未信于人，而犹有所畏也；言之岂切侵讦，是君德已信于人，而既无所畏也。工明真德秀曰：圣人之治天下，莫不欲归吾仁，而其行则自近始，故亲亲而仁民，仁民而爱物，其序不可紊也。人君为天下民物之主，痒疴疾痛，孰非同体？故君道必主于仁，而为仁必极其至。为人君者，不以已之乐为乐，而以天下之乐为乐；不以已之忧为忧，而以天下之忧为忧。人主之心，与天地相为流通，而善恶吉凶之符，甚于影响。居中而制事者，心也，古先圣王必于此乎用力，故一心正而万事莫不正。有修德之实心，然后有修德之实事；有爱民之实心，然后有爱民之实事。未有无是心之实，而能有其事之实者也。人主以实心为善，则人自孚；以实德示民，则人自化。明君在上，既择天下英贤，委以股肱之任，而又选公清直亮之士，使为耳目之官，二者交举其职，而无阿党朋比之私，则纪纲张，治道立矣。惟人主之观人也，不以文章而以德行，不以虚誉而以实功，不以承迎已意为善，而以规弼巳过为忠。人主修德讲学，则天下安，昆虫草木亦得其所。五伦书卷之三

[book_title]五伦书卷之四
君道二，嘉言下；
圣德
黄帝生而神灵，弱而能言，幼而徇齐，长而敦敏，成而聪明。颛顼静渊以有谋，疏通而知事。帝喾生而神灵，自言其名。普施利物，不于其身。聪以知远，明以察微，顺天之义，知民之急，仁而威，惠而信，修身而天下服，取地之财而节用之，抚教万民而利诲之，历日月而迎送之，明鬼神而敬事之。其色郁郁，其德嶷嶷。其动也时，其服也士。帝溉既同。执中而徧天下，日月所照，风雨所至，莫不服从。唐尧放勋，钦明文思安安，允恭克让，光被四表，格于上下。帝德广运，乃圣乃神，乃武乃文。巍巍乎唯天为大，唯尧则之，荡荡乎民无能名焉。其仁如天，其知如神，就之如日，望之如云。富而不骄，贵而不舒。虞舜重华，协于帝，濬哲文明，温恭允塞。玄德升闻，帝德罔愆。临下以简，御众以宽。乙好问而好察迩言，隐恶而扬善，执其两端，用其中于民。黄善与人同，舍已从人，乐取诸人以为善。夏禹，敏给克勤，其德不违。其仁可亲，其言可信，声为律，身为度。商汤克宽克仁，彰信兆民，懋昭大德，建中于民。以义制事，以礼制心，肇修人纪，从谏弗咈，先民时若。居上克明，为下克忠，与人不求备，检身若不及。克齐圣广渊，抚民以宽，除其邪虐。功加于时，德垂后裔。执中立贤无方。周王季，克明克类，克长克君，王此大邦，克顺克比。文王若曰：月之照临，光于四方，显于西土。克明德慎罚，不敢侮鳏寡。庸庸祗柢，威威显民。黄
穆穆文王，于缉熙敬止，不大声以色，不长夏以革，不识不知，顺帝之则。于乎！不显文王之德之纯，视民如伤，望道而未之见。武王能继先王之德，而配三后于京，故诗人美之曰：王配于京，世德作求。永言配命，成王之孚。成王之孚，下土之式。永言孝思，孝思维则。不泄迩，不忘远。成王祗勤于德，夙夜不逮，诗人颂之曰：夙夜基命，宥密于缉熙，单厥心，肆其靖之。汉高袒宽仁爱人，意豁如也。有大度，不事家人生业，而性明达，好谋能听。文帝恭修玄默，以道德为丽，以仁义为准。光武身济大业，兢兢如不及。明慎政体，总揽权纲，量时度力，举无过事。明帝善刑理，法令分明，日晏坐朝，幽枉必达，内外无幸曲之私，在上无矜大之色。章帝事从宽厚，感陈宠之义，除惨狱之科，深元无之爱，著胎养之令，平徭简赋，人赖其庆。而又体之以忠恕，文之以礼乐，故乃蕃辅克谐，群后德让。唐高祖倜傥不羁，豁达大度，至性刚直，无所矫饰，志略弘远，宽仁容众，凡有委任，推以赤心，皆许便宜从事，未尝限以文法。太宗聪明英武，有大志，而能屈节下士，进贤任能，厉精为政，求士若不及，从谏如转圜。玄宗生而聪明睿哲，及长，宽仁孝友，识度弘远，英武果断，不拘小节。肃宗聪明秀异，英睿有谋略，仁爱孝友，得之天性。宪宗刚明果断，自幼即位，慨然发愤，志平僭叛，能用忠谋，不惑群议，卒收成功。宋太袒仁孝，豁达，有大度，专务爱养民力，削藩镇之权，专用儒臣，分理郡国，务农兴学，慎罚薄敛，与世休息。三代而降，文物仁义之风，无让汉、唐云。太宗亲录囚徒，洞察微隐，断决庶事，日旰忘食，宫嫔简省，日用俭素，布褐䌷绦，内服绝绢，屡经澣濯，乘舆器仗，无所损益。抑祥瑞之献，却尊美之号，乐忠谠之言，征遗逸之士，其于文籍，尤所笃好。仁宗恭俭仁恕，敬天重民，在位四十二年，忠厚恻怛，所以培国本者厚矣，谥之曰仁，诚无愧焉。高宗恭俭仁厚，继体守文为有余。宁宗池台苑囿，无所增益，府库之财，未尝妄费，常以爱民为心。每遇水旱，忧形于色，御众临下，率从宽简。
理宗表章理学，使濂、洛、考亭之道大明于天下，传之后世，庙号曰理，固其宜也。
元宪宗刚明雄毅，沉断寡言，不乐宴饮，不好侈靡。世祖度量弘广，知人善任使，信用儒术，爱养黎庶，每遇灾伤，免租赈饥，惟恐不及。
仁宗天性慈孝，聪明恭俭，通达儒术。平居服御质素，澹然无欲，不事游畋，不喜征伐，不崇货利。有司奏大辟，为之惨恻者久之。国朝太祖高皇帝生而神明，即位以来，昧爽临朝，日晏忘餐，虚心清问，从善如流，神谋睿断，昭见万里。退朝之暇，即延接儒生，讲论経典，取古帝王嘉言善行书置殿庑，出入省观，斥侈靡，绝游幸，却异味，罢膳乐，泊然无所好。敦行俭朴，以身为天下先。太宗文皇帝外严内仁，而雄林大略，条理精密，知人善任使，推诚待下，凡所委用，非浸润所能间。谗谀之人，终见疏斥。矜过误，略小罪，不以私爱蔽大恶。听言之际，明睿所照，不待其尽，洞见底蕴。临机刚果，裁制大事，数语而决，与下人言，开心写诚，表里明白。盖唐、虞三代以来，若汉之高帝、世祖、唐之文皇，宋之太祖。其宽仁大度，聪明文武，闳远之规，乾刚之用帝，皆兼而有之。仁宗昭皇帝天禀纯明，孝友之行，出于至性。在储位二十年，深明人君之道。暨嗣位，励志图治，推诚任人，每曰：为人君止于仁耳。故弘施霈泽，悉罢科买，已逋责，询民隐，急农事，褒旧劳，举坠典，屡饬法司，崇宽厚，戒深刻，惟日以恤人为务。圣学
商高宗命傅说曰：来！汝说，台小子旧学于甘盘，既乃遁于荒野，入宅于河，自河徂亳，暨厥终罔显。尔惟训于朕志。若作酒醴，尔惟曲蘖；若作和羹，尔惟盐梅。尔交修，予罔予弃，予惟克迈。乃训。说曰：王人求多闻，时惟建事。学于古训，乃有获。事不师古，以克永世，匪说攸闻。惟学逊志，务时敏，厥修乃来。允怀于兹道，积于厥躬，惟敩学半，念终始，兴于学，厥德修罔觉。
周武王召师尚父、太公望问曰：昔黄帝、颛顼之道存乎？师尚父曰：在丹书。王欲闻之，则斋矣。王斋三日，端冕，师尚父亦端冕奉书而入，道书之言曰：敬胜怠者吉，怠胜敬者灭；义胜欲者从，欲胜义者凶。王闻之，惕若恐惧，退而为戒，书于席之四端，为铭焉。王访于箕子，曰：于乎箕子！惟天阴骘下民，相恊厥居，我不知其彝伦攸叙。箕子乃言曰：我闻在昔鲧陑洪水，汨陈其五行，帝乃震怒，不畀洪范九畴，彝伦攸𭣧。鲧则殛死，禹乃嗣兴，天乃锡禹洪范九畴，彝伦攸叙。成王受群臣之戒，作敬之之诗，而自为答之之言曰：维予小子，不道敬止。曰就月将，学有缉熙于光明，佛时仔肩，示我显德行。
列国鲁哀公问子夏曰：必学而后可以安国保民乎？子夏曰：不学而能安国保民者，未尝闻也。哀公曰：然则五帝、三王有师乎？子夏曰：有。臣闻黄帝学乎大真，颛顼学乎绿图，帝喾学乎赤松子，尧学乎尹寿，舜学乎务成跗，禹学乎西王国，汤学乎威子伯，文王学乎钗时子斯，武王学乎郭叔。此数圣人未遭此师，则功业不著乎天下，名号不传乎千世。夫不学不明古道，而能安国家者，未之有也。汉宣帝甘露三年，诏诸儒讲五经异同于石渠阁，帝亲称制临决，立梁丘易、夏侯、尚书、榖梁春秋博士。光武受尚书，通大义，召桓荣入说，甚善之，朝会辄令敷奏经义。章帝初即位，降意儒术，特好古文尚书、左氏传，诏贾逵入讲北宫白虎观、南宫云台。帝善逵说，又诏群臣及诸生诸儒讲议五经同异，帝亲称制临决，作白虎议奏。
唐太宗身属外鞬，锐情经术，即王府开文学馆，召名儒十八人为学士，与议天下事。既即位，殿左置弘文馆，悉引内学士番宿更休。听朝之间，与讨论古今，道前王所以成败，或日仄夜艾，未尝少怠。尝谓侍臣曰：梁武帝惟谈苦空，元帝为周师所围，犹讲老子，此深足为戒。朕𫠦好者，惟尧、舜、周、孔之道，如鸟之有翼，鱼之有水，不可暂无耳。又曰：若不甲夜视事，乙夜观书，何以为人君也。
玄宗开元三年，谓宰相卢怀慎曰：朕每读书，有所疑滞，无从质问，可选儒学之士，日使入内侍读。怀慎荐太常卿马怀素，遂以怀素为左散骑常侍，与褚无量更日侍读。代宗自幼好学，乐善强记。及长，博通経籍，尤精易象，而温恭简敬，动必由礼。宪宗留意典坟，每览前代兴亡得失之事，皆三复其言。及观贞观、开元实录，见太宗撰金镜书及帝范，玄宗撰开元训诫，遂采尚书、春秋、史汉等书，君臣行事可为龟镜者，集成十四篇，曰君臣道合，辩邪正，戒权幸，慎微行，任贤臣，纳忠谏，谨征伐，重刑法，去奢泰，崇节俭，奖忠直，修德政，简畋猎，录勋贤，分为上下卷，目曰前代君臣事迹，书于屏风，列之座右。
穆宗尝谓兵部侍郎薛放曰：为学経史何先？放对曰：经者，古先圣之至言，多仲尼所发明，皆天人之极致，诚万代不刊之典也。史则历纪成败，杂书善恶，各录当时之事，亦足鉴其兴亡。帝曰：六经所尚不一，志学之士，白首不能尽通，如何得其要？对曰：论语者，六经之精华，孝经者，人伦之大本，穷理执要，真可谓圣人至言。是以汉朝论语首列学官。光武令虎贲之士皆习孝经，玄宗亲为孝经注解，皆使当时大治，海内久安，人知孝节气感和乐之所致也。帝曰：圣人谓孝为至德要道，其信然矣。宋太祖初为周将时，酷好看书，虽在军中，手不释卷。闻人有奇书，不吝千金购之。显德初，从世宗平淮，有人赞之曰：赵某私有重车数乘。世宗遣人察之，果有笼箧数车，令引入，面开之，唯书数千卷。世宗异之，且曰：卿方为朕将帅，当坚甲利兵，何用书为？太祖顿首谢曰：第无奇谋，上赞圣德。所以聚书观览者，欲广闻见，增智虑也。世宗曰：善。太宗雅好文史，于禁中建清心殿，收藏图籍，以资观览。视朝之暇，必读太平御览三卷，有所阙废，即进补之，虽隆冬短晷，必足其数。大臣请少息，曰：朕开卷有得，不以为劳也。真宗尝讲春秋毕，邢炳曰：春秋一经，少有人听，多或中辍。帝曰：勤学有益，最胜他事。且深资政理，无如经书。朕听政之暇，惟文史是乐，讲论经艺，以日系时，宁有倦耶？仁宗尝命讲官讲无逸篇，曰：朕深知享国之君，宜戒逸豫。侍臣杨安国曰：旧有无逸图，宜书于屏间。帝曰：朕不欲坐席背圣人之言，当置之左右。又命学士丁度取孝经之天子孝治、圣治广要道四章为图，朝夕阅之。尝以贾昌朝为崇政殿说书。昌朝以传注训诂，不为曲释，至先王治心修身、经理天下之意，指物引喻，析豪解缕，帝独意向尧、舜、三代，昌朝以经开说，所质问皆道德之要。英宗以其英讲读论语毕，赐执政讲读官左右史御筵于资善堂，内出御书唐人诗，分赐在坐。翌曰，吕公著上奏曰：陛下曰新典学，诚以尧、舜、三代为法，则四海不劳而治。将来论语终帙，进讲尚书二书，皆圣人之格言，为君之要道。臣辄于其中及孝経内节要语共一百叚进呈。圣人之言，本无可去取，臣今惟取明白切于治道者，庶便于省览，或游意笔砚之间，以备挥染，亦日就沙将之一助也。神宗天性好学，至日晏忘食。英宗常遣内侍止之。帝正衣冠拱手，虽大暑未尝用扇。时孙思恭为侍读，一曰讲孟子，至：多助之至，天下顺之；寡助之至，亲戚畔之。思恭泛引古今助顺之事，而不及亲戚畔之者。帝顾曰：微子，纣之诸父也，抱祭器而入周，非亲戚畔之耶？思恭再拜称服。明睿。
哲宗时，起居舍人王岩叟尝因侍讲，奏曰：陛下退朝无事，不知何以消曰？帝曰：看文字。岩叟对曰：陛下以读书为乐，天下幸甚。圣贤之学，非造次可成，须在积累。积累之要在专与勤，屏绝他好，始可谓之专，久而不倦，始可谓之勤。愿陛下特留意。帝深然之。孝宗检身不懈，数御経筵，留意讲诵。尝语大臣曰：人主读书罕知道，虽知之，亦罕能行之，或惟作歌诗，如陈、隋之君，竟亦何补。唐德宗亦知学，然所行不至。与陆贽论事，皆下人传旨，事之是非，反复诘难，犹恐未尽，传旨岂能尽。帝尝御选德殿，取尚书及资治通鉴，孜孜读之，法其所以兴，戒其𫠦以亡，口诵心思，未尝一日去手。宁宗为王时，深慕秘阁修撰朱憙之学，每讲官进讲，必问熹说何如。及即位，熹进大学讲义。一日，启上曰：臣所进讲义，于圣意何如？上曰：其要只在求放心。熹顿首曰：陛下天纵生知，举此正是要领，愿推之以见于行。理宗持身甚严，鸡三鸣往决政事，退入讲堂。讲官讲经史，终日手不释卷，率以为常。元世祖尝暮召平章政事不忽木，坐寝榻下，陈说四书及古史治乱，至丙夜不寐。帝喜曰：朕所以令卿从许平仲学，正欲卿以嘉言入告朕耳。裕宗少从姚枢、窦默受孝经，及终卷，世祖大悦，设食飨枢等。及封燕王，守中书令兼判枢密院。每与诸王近臣习射之暇，辄讲论経典，若资治通鉴、贞观政要、王恂、许衡所述辽金帝王行事要略，下至武经等书，从容听言之间，苟有允惬，未尝不为之洒然改容。文宗尝曰：昔我祖宗睿知聪明，其于致理之道，自然生知。朕以统绪所传，实在眇躬，夙夜忧惧。自惟早岁，跋涉艰阻，视我祖宗既乏生知之明，于国家治体岂能周知？故立奎章阁，置学士员，日以祖宗明训，古昔治乱得失陈说于前，使朕乐于听闻。国朝丙午五月，太祖皇帝命有司访求古今书籍，藏之秘府，以资览阅。因谓侍臣詹同等曰：三皇、五帝之书，不尽传于世，故后世鲜知其行事。汉武帝购求遗书，而六经始出，唐虞三代之治，始得而见。武帝雄才大略，后世罕及，至表章六经，开阐圣贤之学，有功于后世。又曰：吾每于宫中无事，辄取孔子之言观之，如节用而爱人，使民以时，真治国之良规，万世之师法也。乙吴元年九月癸卯，新城内殿成，命博士熊鼎编类古人行事可为鉴戒者，书于壁间。又命侍臣书大学衍义于两庑壁间。太祖曰：前代宫室多施绘画，予用此以备朝夕观览，岂不愈于丹青乎？洪武二年三月戊申，谓翰林侍读学士詹同曰：古人为文章，或以明道德，或以通当世之务，如典谟之言，皆明白易知，无深怪险僻之语。至如诸葛孔明出师表，亦何尝雕刻为文，而诚意溢出，至今使人诵之，自然忠义感激。近世文士，不究道德之本，不达当世之务，有词虽艰深，意实浅近，即使过相如、杨雄，何裨实用？自今翰林为文，但取通道理，明世务，无事浮藻。
二十年二月甲辰，御注尚书洪范成。先是，命儒臣书洪范揭于御座之右，朝夕观览，乃自为注。至。是成，召赞善刘三吾曰：朕观洪范一篇，帝王为治之要道也。所以叙彝伦，立皇极，保万民，叙四时，成百榖，本于天道，而验于人事。箕子为武王陈之，武王犹自谦曰：五帝之道，我未能焉。朕每为惕然。遂疏其旨为注，朝夕省览。三吾对曰：陛下留心是书，上明圣道，下福生民，为万世开太平者也。
永乐四年正月丙申，太宗皇帝谓侍臣曰：朕昨闲暇作书，爱制笔精妙，甚称人意。因叹匠艺如此，岂是生而能之，亦由精学所致。今之学者不及古人，政由自怠之过。前代大儒君子，皆是积勤以造其极。今人卤莽厌烦，用力未至，便谓求道之难，譬之耕而不勤，可望有获乎？
五伦书卷之四

[book_title]五伦书卷之五
君道善行
敬天
唐尧命羲和钦若昊天，历象日月星辰，敬授人时。分命义仲宅嵎夷，曰旸谷，寅宾出日，平秩东作，日中星鸟，以般仲春。厥民析，鸟兽孳尾。申命羲叔宅南交，平秩南讹，敬致日永星火，以正仲夏。厥民因，鸟兽希革。分命和仲宅西，曰昧谷，寅饯纳日，平秩西成，宵中星虚，以殷仲秋。厥民夷，鸟兽毛毨。申命和叔宅朔方，曰幽都，平在朔易，日短星昴，以正仲冬。厥民墺，鸟兽氄毛。虞舜在璇玑玉衡，以齐七政。
商成汤时，大旱七年，太史占之曰：当以人祷。汤曰：吾所为请雨者，民也。若必以人祷，吾请自当。遂齐戒，剪爪断发，素车白马，身婴白茅，以身为牺牲，祷于桑林之野，以六事自责曰：政不节欤，民失职欤？宫室崇欤？女谒盛欤？苞苴行欤？谗夫昌欤？何不雨之极也！言未巳，大雨方数千里。周文王即位之八年六月，寝疾五日，而地动，东西南北不出国。有司曰：地之动，为人主也。群臣皆恐，请兴事动众，增国城以移之。文王曰：天之见妖，以罚有罪，我必有罪，天以罚我，请改行，其可免乎？于是谨其礼秩，皮革以交诸侯，饬其辞令币帛以礼俊士，颁其爵列等级以赏有功。无几，疾止。成王免丧，受群臣之戒，乃述其言而作诗曰：敬之敬之！天维显思，命不易哉！无曰高高在上，陟降厥士，日监在兹。
王初即位，管叔及群弟流言于国曰：公将不利于孺子。周公居东
二年，秋，大熟，未获，天大雷电以风，禾尽偃，大木斯拔，邦人大恐。王与大夫尽弁以启金縢之书，乃得周公所自以为功代武王之说。王执书以泣曰：昔周公勤劳王家，惟予冲人弗及知。今天动威，以彰周公之德，惟朕小子其新逆我国家，礼亦宜之。王出郊，天乃雨，反风，禾则尽起。二公命邦人，凡大木所偃，尽起而筑之，岁则大熟。
宣王时，天大旱，王以不雨，遇灾而惧，整身修行，欲以消去之，祈于群神，六月，乃得雨。列国宋景公时，荧惑在心，惧，召子韦问曰：荧惑在心，何也？子韦曰：荧惑，天罚也。心，宋分野也。祸当君身。虽然，可移于宰相。公曰：宰相所使治国也，而移死焉，不祥，寡人请自当也。子韦曰：可移于民。公曰：民死，将谁君乎？宁独死耳。子韦曰：可移于岁。公曰：岁饥，民饿必死。为人君欲杀其民以自活，其谁以我为君乎？是寡人之命固尽矣。子无复言矣。是夕，荧惑徙舍。汉文帝二年十一月晦，日食。帝谓群臣曰：人主不德，布政不均，则天示之灾，以戒不治。朕下不能治育群生，上以累三光之明，不德大矣。其悉思朕之过失，及知见之所不及，以启告朕。及举贤良方正、能直言极谏者，以匡朕之不逮。诏罢卫将军、太仆见马遗财足，余皆以给传置。宣帝本始四年夏四月，地震山崩，北海、琅琊二郡，坏祖宗庙。诏丞相、御史，其与列侯、中二千石博问经学之士，有以应变，匡朕之不逮者，母有所讳。帝素服，避正殿五日。元帝初元五年四月，有星孛于参，诏曰：朕之不逮，序位不明，众僚久意，未得其人，元元失望，上感皇天，阴阳为变，咎流万民，朕甚惧之。乃者关东连遭灾害，饥寒疾疫，夭不终命。其令大官母日杀，所具各减半，乘舆秣马无乏。正事而巳。
光武建武七年三月癸亥晦，日有食之。帝避正殿，寝兵，不听事。五日，诏曰：吾德薄致灾，谪见日月，战栗恐惧，夫何言哉！今方念愆，庶消厥咎。其令有司各修职任，奉遵法度，惠兹元元。百僚各上封事，无有所讳，其上书者不得言圣。
明帝永平八年十月壬寅晦，日有食之既，诏曰：朕以无德，奉承大业，而下贻人怨，上动三光，日蚀之变，其灾尢大。春秋图谶，所为至谴，永思厥咎，在予一人。群司勉修职事，极言无讳。
和帝永元八年，诏曰：蝗虫之异，殆不虚生，万方有罪，在予一人，而言事者专咎自下，非助我者也。朕寤寐恫矜，思弭忧衅。昔楚严无灾而惧，成王出郊而反风，何以匡朕不逮，以塞灾变？百僚师尹，勉修厥职，刺史二千石详刑辟，理冤虐，恤鳏寡，矜孤独，思惟致灾兴蝗之咎。
十二年三月，诏曰：比年不登，百姓虚匮。京师去冬无宿雪，今春无澍雨，黎民流离，困于道路。朕痛心疾首，靡知所济，瞻仰昊天，何辜！今人三公，朕之腹心，而未获承天安民之策，数诏有司，务择良吏，今犹不改，将何以救其咎罚？咎罚既至，复令灾及小民，若上下同心，庶或有瘳。
安帝元初二年，诏曰：朝廷不明，庶事失中，灾异不息，忧心惶惧。被蝗以来，七年于兹，而州郡隐匿，裁言顷亩。今群飞蔽天，为害广远，所言所见，宁相副耶？三司之职，内外是监，既不奏闻，又无举正，天灾至重，欺罔罪大。今方盛夏，且复假贷，以观厥后。其务消救灾眚，安辑黎元。唐太宗贞观八年，星孛虚、危、𩔶氐，余百日。帝访。群臣虞世南对曰：昔齐景公时，彗见，公问晏婴，对曰：公穿池沼畏不深，起台榭畏不高，刑罚畏不重，是以天见慧为戒。景公惧而修德。愿陛下勿以功高而自矜，勿以太平久而自骄。彗虽见，未足忧。帝曰：然吾年十八举义兵，二十四平天下，未三十即大位，故负而矜之，轻天下士。上天见变，其为是乎？吾何得不戒邪？高宗总章元年四月丙辰，彗星见于五车。帝避正殿，令中御减膳，奉常停乐，仍令内外九品以上各上封事，极言得失，勿令有隐。太子少师许敬宗等奏：星虽孛而光芒小，此非国眚，不足上劳圣虑，请御正殿，复常膳。帝曰：朕获奉宗庙，临御亿兆，谪见于天，诚朕之不德也。不从。戊辰，慧星灭。玄宗开元七年五月朔，日有食之。帝素服，彻乐减膳，命中书门下察系囚，赈饥乏，劝农功。宋璟等奏曰：陛下勤恤人隐，此诚苍生之福。然臣闻日食修德，宜亲君子，远小人，绝女谒，除谗慝，所谓修德也。帝深然之。宋太宗端拱二年，彗出东井，帝避正殿，减常膳。八月丙辰，大赦。是夕，慧不见。诏曰：朕以身为牺牲，焚于烈火，亦未足以答谢天谴。当与卿等审刑政之阙失，思稼穑之艰难，恤物安人，以祈玄祐。真宗咸平元年正月甲申，彗出营室北。吕端等言：慧出之应，当在齐、鲁分。帝曰：朕以天下为忧，岂直一方耶？甲午，诏求直言，避殿减膳。乙未，虑囚，老幼疾病，流以下听赎，杖以下释之。丁酉，慧减。
仁宗时讲臣尝讲尚书洪范五事，帝曰：王者之用五事，皆本于五行乎？王殊对曰：五事得。则有休证，五事失，则有咎证，是以圣人克谨天戒，以修甚身。帝曰：人君奉天，在于修德，夙夜兢兢，戒慎于未形，尚恐不至，必俟天有谴告，然后修德，此岂畏天之道哉？乙庆历二年五月旱。丁亥夜，雨。戊子，宰相章得象等入贺。上曰：昨夜朕忽闻微雷，因起露立于庭，仰天百拜以祷。须臾雨至，朕及嫔御衣皆沾湿，不敢避去。移刻雨霁，再拜而谢，方敢升阶。得象对曰：非陛下至诚，何以感动天地？上曰：比欲下诏罪已，避寝减膳，又恐近于崇饰虚名，不若夙夜精心，密祷为善尔。六年三月朔，日食。帝谓宰相曰：谪见于天，愿归罪朕躬，卿宜救民疾苦，思所以利安之。贾昌朝对曰：陛下此言足以弭天变，臣敢不孜孜以奉陛下。帝曰：人主惧天而修德，犹人臣畏法而自新也。皇祐四年冬，无雪，帝责躬减膳，每见辅臣，忧形于色。庞籍等言：臣等不能燮理，上烦圣心，愿守散秩，以避贤路。帝曰：是朕诚不能感天，而惠不能及民，非卿等之过也。是夕大雪。神宗熙宁六年三月丙辰，以四月朔日当食。自丁已避殿减膳，降天下囚罪一等，流以下释之。其日，日食不见。乙亥，帝乃御殿复膳。哲宗元祐二年旱，帝曰：朕涉道日浅，昩于政治，万事失中，以干阴阳之和。乃自冬迄夏，旱旸为虐，生民嗷嗷，无所告劳。永惟灾变之来，盖不徒发，非克已思过，洗心修德，其何以答塞天变，协致太和？公卿大夫其勉修厥职，共图消复。
高宗建炎三年六月，久雨，恒阴，下诏以四失罪已，一曰昧経邦之大略，二曰昧戡难之远。图三曰无绥人之德，四曰失驭臣之柄。复诏郎官以上言阙政。
绍兴十五年四月戊寅，慧星出东方。癸未，避殿减膳，命监司、郡守条上便民事宜，提刑巡行决狱。丁亥，大赦。癸巳，彗没。
孝宗躬勤庶政，每遇灾异，乐闻阙失，集尚书所言敬天之事，列为两图，以备观省，谓之敬天图。
理宗淳熙五年十二月壬午，太史奏：来岁正旦日当食。诏以是月二十一日避正殿减膳，命百司讲行阙政，凡可以消弭灾变者，直言无隐。元世祖至元三十年，有星孛于帝座，世祖忧之，夜召中书平章政事不忽木入禁中，问所以销天变之道。奏曰：风雨自天而至，人则栋宇以待之；江河之为地限，人则舟楫以通之。天地有所不能者，人则为之，此人所以与天地参也。且父母怒尺，子不敢疾怨，惟起散起孝。故易震之象曰：君子以恐惧修省。诗曰：敬天之怒，又曰：遇灾而惧。三代圣王，克谨天戒，鲜不有终。汉文之世，同日山崩者二十有九，日食地震，频岁有之。善用𬼘道，天亦悔祸，海内乂安，此前代之龟鉴也。臣愿陛下法之。因诵文帝日食求贤诏，世祖悚然曰：此言深合朕意，可复诵之。遂详论款陈，夜至四鼓，世祖善之。英宗至治二年十一月朔，日食。御史李端言：近者京师地震，日月薄食，皆臣下失职所致。帝自责曰：是眹之过也。因𠡠群臣亦当修饬，以谨天戒。
国朝丙午八月壬子，太祖皇帝命博士许存仁进讲经史。存仁讲尚书洪范篇，至休征、咎征之应，因语之曰：天道微妙难知，人事感通易见。天人一理，必以类。应稽之往昔，君能修德，则七政顺度，雨旸应期，灾害不生；不能修德，则三辰失行，旱潦不时，灾异迭见，其应如响。箕子以是告武王，以为君人者之儆戒。今宜体此，下修人事，上合天道。然岂特为人上者当勉，为人臣者亦当修省，以辅其君，上下交修，斯为格天之本日。吴元年六月，久旱，太祖皇帝日减膳素食，宫中皆然。既而大雨，群臣请复膳，曰：亢旱为灾，实吾不德所致。今虽得雨，然苗稼焦损必多，纵肉食，奚能甘味？得乎民心，则得乎天心。今欲弭天灾，但当谨于修已，诚以爱民，庶可答天之眷。乃诏免民今年田租。
洪武元年八月，太祖谓中书省臣曰：近京师火，四方水旱相仍，朕夙夜不遑宁处，岂刑罚失中，武事未息，徭役屡兴，赋敛不时，以致阴阳乖戾而然耶？卿等同国休戚，宜辅朕修省，以消天谴。参政傅𤩽等对曰：古人有言，天心仁爱人君，则必出灾异以谴告之，使知变自省。人君遇灾而能自警惧，则天变可弭。今王下修德省愆，忧形于色，居高听卑，天实鉴之。顾臣等待罪宰辅，有乖调变，贻忧圣衷，咎在臣等。太祖曰：君臣一体，苟知谨惧，天心方回。卿等其尽心力，以匡不逮。
三年夏，久不雨，太祖谓中书省臣曰：今仲夏不雨，实为农忧。祷祠之事，礼所不废。朕巳择明日诣山川坛，躬为祷之尔。中书各官其代告诸祠，且命皇后与诸妃执爨，为昔日农家之食，令皇太子、诸王供馈于斋所。至是日四鼓，太祖素服草履，徒步出诣山川坛，设槁席露坐，昼曝于日，顷刻不移；夜卧于地，衣不解带。皇太子捧榼进蔬食，杂麻麦、菽粟，凡三日。既而大雨，四郊沾足。四年十月，太祖谓中书省臣曰：祥瑞灾异，皆上天垂象，然人之常情，闻祯祥则有骄心，闻灾异则有惧心。朕尝命天下勿奏祥瑞，若灾异即时报闻，尚虑臣庶罔体朕心，遇灾异或匿而不举，或举不以实，使朕失致谨天戒之意。中书其行天下，遇有灾变，即以实上闻。
乙七年五月，太祖以天久不雨，躬祀太岁、风云雷雨、岳镇、海渎、钟山之神及天下山川、京都各府城隍之神。文曰：朕受命上帝，即位七载，民遭兵乱，未获苏息，加以转输戌守之供，其苦为甚。方今仲夏，当农民渴雨之期，予心惶惶，莫知所措，故祈诸神，特降雨泽。神不我弃，为达上帝。苟有罪责，宜降朕躬，母为民灾，神其听之。既而大雨。伦。
永乐十一年春正月朔，日有食之。先是，礼部以正旦朝贺宴会上请。太宗皇帝曰：古者日食，天子素服修政，用谨天戒。朕既乖于治理，上累三光，而众阳之宗薄食于元旦，咎孰甚焉！尔文武群臣，尚思勉辅朕躬，调变阴阳，消弭灾变。新正朝贺宴会之礼悉罢之。
十九年四月，万寿圣节，先期，礼部奏行庆贺礼，𠡠文武群臣曰：比者上天垂戒，奉天等三殿灾，朕心兢惕，寝食不宁，方反躬省愆，遑遑夙夜。而礼部谓朕初度，请行贺礼，此岂所以相朕恭承天意，盖益重朕之不德也。其止勿贺。法祖商盘庚迁都于殷，犬家世族，安土重迁，胥动浮言，小民眩于利害，亦不欲徙。盘庚乃告谕诸侯大臣曰：昔我高后成汤，与尔之先祖俱定天下，法则可修，舍而弗勉，何以成德？乃遂涉河南治亳，行汤之政，然后百姓攸宁，殷道复兴，诸侯来朝，以其遵成汤之德也。
周武王克商，犬告武成曰：呜呼！君后！惟先王建邦启土。公刘克笃前烈，至于大王，肇基王迹，王季其勤王家。我文考文王，克成厥勋，诞膺天命，以抚方夏。大邦畏其力，小邦怀其德。惟九年，大统未集，予小子其承厥志。成王免丧，始朝于先王之庙，而作诗曰：闵予小子，遭家不造，嬛还在疚。于乎皇考，永世克孝。念兹皇祖，陟降庭止。维予小子，夙夜敬止。于乎皇王，继序，思不忘。
康王为太子，成王将崩，惧其不任，乃命召公、毕公相而立之。成王崩，二公率诸侯以康王见于先王庙，申告以文王、武王之所以为王业之不易，务在节俭，每多欲，以笃信临之。遂即位，徧告诸侯，宣告以文、武之业以申之。故成、康之际，天下安宁，刑错不用。汉明帝自临万几，约身率礼，遵奉建武制度无违，海内乂安，四夷宾服，断狱稀少，有治平之风。
唐宪宗尝称太宗、玄宗之盛，谓左右臣曰：朕欲庶几二祖之道德风烈，不为宗庙羞，何行而至此乎？翰林学士李绛对曰：陛下诚能正身励已，尊道德，远邪佞，进忠直，与大臣言，敬而信，无使小人参焉；与贤者游，亲而礼，无使不肖与焉。去官无益于治者，则材能出；斥宫女之希御者，则怨旷销。将帅择，士卒勇矣，官师公，吏治辑矣，法令行而下不违，教化笃而俗必迁。如是，可与祖宗合德，号称中兴，夫何远之有？
宋真宗尝谓儒臣曰：朕每念太祖、太宗丕变衰俗，崇尚斯文，垂世教人，实有深旨。朕谨遵圣训，绍继前烈，庶警学者。先王之成宪，犹指诸掌，孰曰难哉！哲宗嗣位，年益壮，日以进学为益。吕大防因推祖宗家法以进曰：自三代以后，唯本朝百二十年，中外无事，盖由祖宗𫠦立，家法最善。臣请举其略。因亦其事亲事长、治内待外戚，尚俭、勤身、尚礼、宽仁八法以进，曰：此皆祖宗家法，所以致太平者。陛下不须远法前代，但尽行家法，足以为天下。帝深然之。高宗建炎三年夏四月乙卯，大赦，举行仁宗法度。应嘉祐条制与今不同者，自官制、役法外，赏格从重，条约从宽，罢上供不急之物。国子监丞张戒上书几八千言，自谓恐忤圣意。高宗谓宰执曰：朕熟览之，其忧国爱君之心诚可嘉。又曰：戒言朕有仁宗守成之德，而不知太祖创业之志，此言良是。朕见仁宗在位四十二年，德洽民心，至今天下诵之。朕心仰慕如尧、舜、文、武，故当立政用人之事，朕尝置在左右，朝夕以为法。至于太袒以神武创业，朕不及也。赵鼎对曰：陛下以仁宗为法，此乃中兴之基。至于太祖创业艰难，愿陛下常留圣虑，则施行之事，自然若合符节矣。元世祖在潜邸，因问张德辉曰：祖宗法度具在而未尽施设者甚多，将如之何？德辉指银盘喻曰：创业之主，如制此器，精选白金良匠，规而成之，畀付后人，传之无穷，当求谨厚者司堂，乃永为宝用。否则不惟缺坏，亦恐有藕而去之者矣。世祖良久曰：此正吾心所不忘也。武宗谕詹事曲出曰：汝旧事，吾其与同僚恊议，务遵法度，凡世祖所未尝行及典故所无者，慎勿行。仁宗御嘉禧殿，顾谓侍臣曰：卿等以朕居帝位为安耶？朕惟太祖创业艰难，世祖混一疆宇，兢业守成，恒惧不能当天心，绳祖武，使万方百姓乐得其所。朕念虑在兹，卿等固不知也。
英宗尝御大安阁，见太祖、世祖遗衣，皆以缣素木绵为之，重加补缀，嗟叹良久，谓侍臣曰：祖宗创业艰难，服用节俭乃如此，朕焉敢顷刻忘之？又谓拜住曰：朕以幼冲，嗣承大业，锦衣玉食，何求不得？惟我祖宗栉风沐雨，戡定万方，曾有此乐耶？卿元勋之裔，当体朕至怀，母忝尔祖。拜住顿首对曰：创业惟艰，守成不易，陛下睿思及此，亿北之福也。
国朝洪武三十五年六月，太宗皇帝谕群臣曰：我皇考肇造鸿业，垂法万年，为子孙计，思虑至周。比者建文信任奸回，悉皆更改，使天下臣民无所遵法。兹予继承天位，恪遵成宪，凡皇考法制为所更改者，悉复其旧。七月，视朝罢，以建文多改旧制，顾侍臣叹息曰：只如群臣散官一事，前代沿龙，行之巳久，何关利害，亦欲改易。且陵土未乾，何忍纷纷为此？于是天颜怆然变色。既又曰：凡开创之主，其经𩔶多，谋虑深，每作一事，必筹度数日乃行，亦欲子孙世守之。故诗书所载后王之善，必曰不愆不忘，率由旧章；于戒警后王，必曰：率乃祖攸行，曰监于先王成宪。此皆老成之言。后世轻佻谄谀之徒，立心不端，以其私智小见，道嗣君攺易祖法，嗣君不明，以为能而宠任之徇。小人之邪谋，至于国弊民叛而丧其社稷者有之矣，岂可不以为戒？
永乐二十二年十一月，仁宗皇帝谕侍臣曰：守成之主，动法祖宗，斯鲜过举。书曰：监于先王成宪，其永无愆。后世嗣位者，往往作聪明，乱旧章，而卒致丧败不救，可为鉴戒。朕十有余岁，侍太祖皇帝侧，亲见作祖训，屡更改易，而后成书。是时秦、晋、周世子皆在，太祖闲暇，即召太孙及诸世子于前，分条逐事，委曲开谕之，皆持身正家，以至治天下之要道。为天子、为藩王，能每事遵守，岂有不福禄永远者？朕寤寐不忘。今巳命司礼监刊印，将赐诸子及弟侄。侍臣对曰：陛下此心，即太祖皇帝之心也。圣孝
虞舜微时，母死，父瞽叟惑于后妻而爱少子象，常欲杀舜，舜避逃，有小过则受罪。顺事父及后母与弟，笃谨匪懈。其后舜践帝位，载天子旌旗，朝瞽叟，夔夔齐栗，克尽子道。
周文王为世子，朝于王季，日三，鸡初鸣，衣服至于寝门外，问内竖之御者曰：今日安否何如？内竖曰：安。文王乃喜。及日中又至，亦如之。及莫又至，亦如之。其有不安节，内竖以告文王。文王色忧，行不能正履。王季复膳，然后亦复初。食。上必在，视寒煖之节。食下，问𫠦膳，命膳宰曰：末有原。应曰：诺，然后退。武王事文王也。文王有疾，武王不说冠带而养。文王，一饭亦一饭，文王再饭亦再饭。
汉高祖归栎阳，五日一朝太公。太公家令说太公曰：天无二日，土无二王。皇帝虽子，人主也；太公虽父，人臣也，柰何令人主拜人臣？后帝朝太公，太公拥篲迎门却行。帝大惊，下扶太公，太公曰：帝，人主，柰何以我乱天下法？于是帝下诏曰：人之至亲，莫亲于父子。故父有天下，传归于子，子有天下，尊归于父，此人道之极也。前日天下大乱，朕亲被坚执锐，帅士卒平暴乱，立诸侯，偃兵息民，天下大安，此皆太公之教也。诸王通侯、群卿大夫巳尊朕为皇帝，而太公未有号。今上尊太公曰太上皇。文帝高祖之子。初封代王，居代时，母薄太后尝病三年，帝为之目不交睫，衣不解带，汤药非口𫠦尝弗进。仁孝闻于天下。明帝尝谒原陵，夜梦先帝、太后，如平生忻对。既寤，悲不能胜。明旦，遂率百官上陵。帝从席前伏御床，视太后镜奁中物，感恸悲涕，左右皆泣，莫能仰视。晋武帝居文帝丧，虽从汉魏之制，既葬除服，而深衣素冠，降席撤膳，哀敬如初丧者。有司奏改服进膳，不许，遂礼终而后服吉。及太后之丧亦如之。沦嗜倦伍唐高租性至孝，初葬元贞太后，时遇祁寒，跣行二十余里，足皆流血，毁顿之极，哀感行路，言及二亲，未尝不流涕。有时得珍味及诸方异膳，必先荐享而后方食。太宗谓侍臣曰：吾今日生日，世俗皆为乐，在朕翻成伤感。今君临天下，富有四海，而欲承颜膝下，永不可得，此子路有负米之恨也。诗云：哀哀父母，生我劬劳。柰何以劬劳之日，更为宴乐乎？因泣数行下，左右皆悲。贞观十三年，帝谒献陵，至小次，降舆纳履，入阙门，西向再拜，恸哭，俯伏，殆不能兴。礼毕，改服，入寝宫，执馔以献。阅高祖及太穆后服御，悲感左右。步出司马北门，泥行二百步。高宗为皇太子时，太宗尝命游观习射，太子辞以非所好，愿得奉至尊居膝下。太宗大喜，乃营寝殿侧为别院，使太子居之。太宗每视朝，太子常侍，观决庶政。尝从幸翠微宫，太宗苦痢增剧，太子侍疾，旬日之间，发有变白者。太宗泣曰：吾闻古之孝者，不过文王。汝今数日不食，昼夜不离吾侧，口尝汤药，盛年发则变白，汝之孝敬过文王矣，吾虽殒殁，亦无所恨。及太宗崩，灵驾将引，帝号叫自投于地，扳辒车，咽恸摧裂，大军悲泪，不能自胜。玄宗开元十七年，谒桥陵，至𤲬垣西关，下马望陵涕泗。行及神午门，号恸再拜，且以三府兵马供卫，遂谒定陵、献陵、昭陵、乾陵，乃还。肃宗至德二载，奉迎玄宗自蜀还，御望贤宫南楼。帝望楼𮝻易，下马趋进楼前，再拜，蹈舞称贺。玄宗下楼，帝匍匐捧玄宗足，涕泗呜咽，不能自胜。扶玄宗升殿。尚食每进一味，帝皆尝膳，然后进。飞龙御马，帝亲选试，然后进御。宋孝宗受高宗禅，高宗即移御德寿宫。孝宗攀恋乘泣，步出祥曦殿门，冒雨扶驾，至宫门，弗肯止。高宗麾谢再三，命左右扶掖以还。隆兴十五年，高宗祔庙，诏曰：朕欲衰绖三年，群臣屡请御殿易服。虽尝诏俟过祔庙，勉从所请。然稽诸礼典，心实未安。行之终制，乃为近古。宜体至意，勿复有请。大臣乃不敢复言。时群臣皆欲以日易月，而上之终丧三年，断自圣心，不为浮议所夺也。
元英宗为皇太子时，仁宗不豫，忧形于色，夜则焚香泣曰：至尊以仁慈御天下，庶绩顺成，四海清晏。今天降大厉，不如罚殛我身，使至尊永为民主。仁宗崩，帝哀毁过礼，素服寝于地，日歠一粥。及即位，诏太常曰：朕将以四时躬祀太室，宜集议其礼，母以朕劳于对越而有𫠦损，其悉遵典礼行之。
国朝吴元年四月，仁祖忌日，太祖皇帝诣庙祭毕，退御便殿，泣下不止。巳而谓起居注詹同曰：往者吾父以是月六日亡，兄以九日亡，母以二十二日亡，一月之间，三丧相继。人生值此，其何以堪？终天之痛，念之罔极。愈呜咽不胜。左右皆泣，不能仰视。命懿文太子及诸王往凤阳祭皇陵，临遣，恻然命之曰：吾祖宗去世既远，吾父母又相继早亡，每念劬劳鞠育之恩，惟有感痛而巳。今日虽尊为天子，富有四海，欲致敬尽孝，为一日之奉，不可得矣。哀慕之情，吴天罔极。今凤阳陵寝所在，特命尔等躬诣致祭，以代朕行。孔子曰：事死如事生，事亡如事存。尔等敬之。因悲咽不自胜。太子、诸王皆感泣。永乐二年五月，太宗皇帝将诣孝陵，有司请具法驾，上曰：不用，但以骑士数人前导。巳而顾侍臣曰：明日皇考升遐之日，正属感慕之时，何用法驾？非为辟除道路，则前导骑士亦可不用。
太宗御右顺门，永春侯王宁侍侧，论及太祖时事，戚然动容。宁曰：世人竭诚诵经，饭僧奉佛，可以福利先亲。嘿然不答。既而谕之曰：为庶人能继承家业不失坠，或又能扩充增益于前，可以为孝。士居官食禄，能持身循理，建立功业，荣亲于当时，显名于后日，可以为孝。天子以四海为家，能思天位者，亲之所传，大业者，亲之所建，天下生民，亲之𫠦保而敬。以奉天，勤以守业，仁以临民，使万物得𫠦，四夷咸宾，光昭祖宗，传之子孙，可以为孝，何必事佛乃为孝乎？既而复曰：元季天下鼎沸，生民涂炭，父母妻子不相保。我皇考奉天命，戡定祸乱，立纲陈纪，使强不敢凌弱，众不敢暴寡，天下晏然，有莫大之功德，则必享莫大之福矣，岂他福之所能及也！宁惭而退。十一年，仁宗皇帝为太子，监国南京。七月，千秋节，礼部请行庆贺礼，谕之曰：车驾在北京，予不得君父前躬致礼，乃可受群臣礼耶？其止之。自是千秋节遇车驾巡狩，并免礼。
五伦书卷之五

[book_title]五伦书卷之六
君道善行
谦德
虞舜相尧二十有八载，尧崩，三年之丧毕，舜避尧之子于南河之南，天下诸侯朝觐者不之尧之子而之舜，讼狱者不之尧之子而之舜；讴歌者不讴歌尧之子，而讴歌舜，然后之中国践天子位焉。
夏禹在帝舜时，帝欲逊以位，禹曰：朕德罔克，民不依。皋陶迈种德，德乃降，黎民怀之。
汉文帝为代王，时大臣既诛诸吕，欲立之，议曰：大王高帝长子，宜为高帝嗣，愿即天子位。王曰：奉高帝，宗庙，重事也。寡人不佞，不足以称。群臣皆伏固请。王西向让者三，南向让者再，遂即天子位。
黄十四年冬，诏曰：先王远施不求其报，望祀不祈其福，右贤左戚，先民后已，至明之极也。今吾闻祠官祝厘，皆归福于朕躬，不为百姓，朕甚愧之。其令祠官致敬，无有所祈。
光武即位，祝曰：皇天上帝，后土神祇，眷顾降命，属秀黎元，为人父母，秀不敢当。群下百辟不谋同辞，秀犹固辞，至再至三，佥曰：皇天大命，不可稽留，敢不敬承！于是建元，大赦天下。中元元年六月辛卯，京师醴泉涌出，又有赤草生于水涯。郡国频上甘露，群臣奏言：地祇灵应，而朱草萌生。宣帝每有嘉瑞，辄以攺元、神爵、五凤、甘露、黄龙列为年纪。盖以感致神祇，表彰德信，是以化致升平，称为中兴。今天下清宁，灵物乃降，陛下情存损抑，推而不居，岂可使祥符显庆，波而无闻。宜令太史撰集，以传来世。帝不纳。常自谦无德，每郡国所上，辄抑而不当，故史官罕得记焉。明帝永平六年春二月，王雒山宝鼎出。帝曰：祥瑞之降，以应有德，方今政化多僻，何以致兹？先帝诏书，禁人上事言圣，而间者章奏颇多浮词，自今若有过称虚誉，尚书皆宜抑而不省，示不为谄子蚩也。
唐太宗时，秘书监虞世南上圣德论，帝赐手诏，称：卿论太高，朕何敢拟上古，但比近世差胜耳。然卿适睹其始，未知其终。朕慎终如始，则此论可传。如或不然，恐使后世笑卿也。
玄宗御制戒言六篇，以示诸王，盖明君臣父子之义，斋祭稼穑之事。忠王玙等上表，请宣付史官，及示百僚，许之。宰臣李林甫等奏曰：臣等伏以圣谟垂训，辉映千古，颁示朝廷，未及天下，兼望宣布中外。帝手诏谓曰：周公圣人，摄行王政，戒伯禽曰：无以鲁国骄人。朕方圣虽惭，岂忘戒子？所示庭训，何足以宣布中外耶？后唐明宗登极之，年逾六十，每夕于宫中焚香祝天曰：某胡人因乱，为众所推，愿天早生圣人，为生民主。
宋英宗居父濮安懿王丧，时仁宗以储位未建，起复知宗正寺，固辞不拜。既终丧，帝复起之，犹力辞。韩琦言于帝曰：宗正之命初出，外人皆知，必为皇子，不若遂正甚名。帝从之，召翰林学士王圭草诏。诏下，复称疾固辞。司马光言于帝曰：皇子辞不赀之富，至于旬月，甚贤于人远矣。然父召无诺，君命召不俟驾，愿以臣子大义责之，宜必入。帝从之，遂受命。将入宫，戒其舍人曰：谨守吾舍，上有适嗣，吾归矣。因肩舆赴召，行李萧然，唯书数厨而巳。中外相贺。既为皇子，慎静恭默，无所猷为，而天下阴知甚圣德。及仁宗崩，遗诏令嗣位，惊曰曙。不敢为，因反走。韩琦等共掖留之，乃即位。
元仁宗当成宗晏驾时，自怀州入燕，诛安西王之党。诸王阔阔出等劝其早正大位。帝曰：王何为出此言？彼恶人潜结宫壸，搆乱我家，故诛之，岂欲觊望神器耶？怀宁王，吾兄也，大位当归之。帝初即位，平章政事李孟进曰：陛下御极，物价顿减，方知圣人神化之速，敢以为贺。帝蹙然曰：卿等能尽力赞𮖠，使兆民乂安，庶几天心克享。至于秋成，尚未敢必。今朕践阼，曾未逾月，宁有物价顿减之理？朕托卿甚重，兹言非所赖也。孟愧谢。
国朝洪武二年四月，淮安、宁国、镇江、扬州、台州府并泽州各献瑞麦，群臣皆贺。太祖皇帝曰：朕为民主，惟思修德致和，以契天地之心，使三光平，寒暑时，五榖熟，人民育，为国家之瑞，盖不以物为瑞也。昔尧、舜之世，不见祥瑞，曾何损于圣德？汉武帝获一角兽，产九茎芝，当时皆以为瑞，乃不能谦抑自损，抚辑民庶，以安区宇，好功生事，卒使国内空虚，民力困竭，后虽追悔，巳无及矣。其后神爵、甘露之侈，致山崩地震，而汉德于是乎衰。由此观之，嘉祥无征，而灾异有验，可不戒哉！五年六月癸卯，句容县民献嘉瓜，云同带而生。中书省臣率百官以进，礼部尚书陶凯奏曰：陛下临御，同带之爪产于句容。句容，陛下祖乡也，实为祯祥。盖由圣德和同，国家协庆，故双瓜连带之瑞，独见于此，以彰陛下保民爱物之仁，非偶然者。太祖皇帝曰：草木之瑞，如嘉禾、并莲、合欢、连理、两岐之麦、同带之瓜，皆是也。卿等以此归德。于朕，朕否德，不敢当之。纵使朕有德，天必不示以一物之祥，苟有过，必垂象以谴告，使我克谨其身，以保其民，不致于祸殃。且草木之祥，生于其土，亦维其土之人应之，于朕何预？若尽天地间时和岁丰，乃王者之祯也。十八年四月，五色云再见，礼部请率百官表贺。太祖皇帝谕之曰：天下康宁，人无灾害，祥瑞之应，固和气所召。昔舜有卿云之歌，在当时有元恺岳牧之贤，相与共致雍熙之治。朕德不逮，治化未臻，岂可逐以是受贺？前代帝王喜言祥瑞，臣下从而和之，往往不知省惧，以至灾异之来，不复能弭。盖夸侈之心生，则戎慎之志怠，故鲜克有终，可以为戒。
永乐元年十二月，太宗皇帝宴闲，顾问侍臣曰：今一岁又终，外间军民安否如何？对曰：陛下临御以来，所施无非仁政，今军民皆安，正太平无事之时。曰：太平岂易言。朕惟遵皇考成宪以为治，如得雨旸时若，年榖丰登，兵革不兴，兆民安乐，朝无奸邪，然后可为太平无事。
二年九月，周王啸来朝，且献驺虞，百僚称贺。太宗皇帝既罢朝，谓侍臣曰：适闻群臣言，不觉惕然。天下之大，如一夫有怨，岂得谓仁？一念不诚，岂能格天？朕方夙夜斯惧，何可便谓驺虞是天降祥于朕？侍臣曰：圣志如此，𫠦以上格天心。上曰：祥瑞之来，易令人骄，是以古之明主，皆遇祥自警，未尝因祥自怠。警怠者，国之安危繋焉。驺虞若果为祥，在朕更当加慎。十三年十一月，行在礼部尚书吕震奏：麻林国进麒麟将至，请于至日率群臣上表贺。太宗皇帝曰：往者翰林院言修五经、四书及性理大全，书成，欲上表进，朕则许之。盖帝王修齐治平之道具于此，有益世教，可以表进。麒麟有无，何所损益？遂已谨戒。虞舜𠡠天之命，惟时惟几。商成汤归，自克夏，至于亳，诞告万方，有曰：兹朕未知，获戾于上下，栗栗危惧，若将陨于深渊。太戊时，亳有祥桑縠共生于朝，七日大拱。太戊惧，其相伊陟曰：臣闻妖不胜德，君之政其有阙欤？君其修德。太戊修先王之政，明养老之礼，早朝晏退，问疾吊丧，三日而桑枯死。武丁祭汤之明日，有雉雊于鼎耳。武丁惧。祖已曰：王勿忧，先修政事。乃训于王曰：唯天监下民，典厥义，降年有永，有不永，非天夭民，民中绝命。武丁修政行德，天下咸𬴐，殷道复兴。周穆王嗣位，怵惕惟厉，中夜以兴，思免厥愆。列国卫武公年九十五，犹箴儆于国曰：自卿以下至于师长士，苟在朝者，毋谓我耄老而舍我，必恭恪于朝夕，以交戒我。于是作抑戒，使日诵是诗于甚侧以自警，故没也，谓之睿圣武公。汉明帝永平八年，因日食，诏群司极言无隐。于是在位者皆上封事，各言得失。帝览章，深自引咎曰：群僚所言，皆朕之过。人冤不能理，吏黠不能禁，而轻用人力，缮修宫宇，出入无节，喜怒过差，永览前戒，竦然兢惧，徒恐薄德，久而致怠耳。唐太宗贞观五年，诏侍臣曰：治国与养病无异也。病人觉愈，弥须将护，若有触犯，必致殒命。治国亦然。天下稍安，尢须兢慎，若便骄逸，必至丧败。今天下安危，系于朕身，故日慎一日，虽休勿休。宋太宗遇灾知惧，过举能悔，是以民穷而不怨，兵罢而能戢也。高宗尝言：朕观古之人君，有嗜杀人者，盖不能养性，故多恣暴。大率知足便无事，贵为天子，谁能制之？若不知足，更为侈靡，未有不乱，如唐明皇是也。孝宗尝诏讲官萧燧等曰：每见陆贽论事，未尝不寒心，恐朕亦有德宗之失，卿等可条具之。国朝甲辰四月庚子，太祖谓徐达等曰：人之行事，固欲尽善，然一时智虑有未周，及既行之后，思之有未尽善，亟欲更之，巳无及矣。与其追悔于既往，曷若致谨于其初。大抵更涉世故则智明，父𩔶患难则虑周。近日纪纲法度，粗若有绪，其间有未尽善者，诸公宜执正论，亟为更张，庶几上下之间，各得其便。苟有不善，岂徒予之过，亦汝等之责也。太祖尝大宴群臣，宴罢，因谕之曰：朕本布衣，以有天下，实由天命。当群雄初起，𫠦在剽掠，生民惶惶，不保朝夕。朕见其所为非道，心常不然。既而与诸将渡江，驻兵太平，深思爱民安天下之道，自是十有余年，收揽英雄，征伐四克，赖诸将辅佐之功，尊居天位。念天下之广，生民之众，万几方殷，朕中夜寝不安枕，忧悬于心。御史中丞刘基对曰：往者四方未定，劳烦圣虑。今四海一家，宜少纾其忧。上曰：尧、舜圣人，处无为之世，尚犹忧之，矧德匪唐、虞，治非雍熙，天下之民方脱于创残，其得无忧乎？夫处天下者当以天下为忧，处一国者当以一国为忧，处一家者当以一家为忧。且以一身与天下国家言之，一身小也。𫠦行。不谨，或至颠蹶；所养不谨，或生疢疾。况天下国家之重，岂可顷刻而忘儆戒哉！戒欲。
夏时，仪狄作酒，禹饮而甘之，曰：后世必有以酒亡国者。遂疏仪狄，绝旨酒。商成汤不迩声色，不殖货利。列国晋文公合诸侯而盟曰：吾闻国之昏，不由声色，必由奸利。好乐声色者，淫也；贪奸利者，惑也。夫淫惑之国，不亡必残。自今以来，无以美妄疑妻，无以邪乐妨正，无以奸情害公，无以货利示下。其有之者，是谓伐其根本，流其华叶。若此者，有患勿忧，有寇勿弭，不如言者，盟示之。楚庄王登强台而望崩山，左江而右湖，以临彷徨，其乐忘死。遂盟强台而弗登，曰：后世必有以高台陂池亡其国者。汉文帝时，有献千里马者，帝曰：鸾旗在前，属车在后，吉行日五十里，师行三十里，朕乘千里马，独先安之。于是还其马与道里费，而下诏曰：朕不受献也，其令四方毋来献。帝尝欲作露台，召匠计之，直百金。帝曰：百金，中人十家之产也。吾奉先帝宫室，尝恐羞之，何以台为？当是时，后宫贱璘瑁而疏珠玑，却翡翠之饰，除雕琢之巧，恶丽靡而不近，斥芬芳而不御，抑止丝竹曼衍之乐，憎闻郑卫幼眇之音，是以玉衡正而太阶平也。光武时，宋弘为大司空，尝燕见，御座屏风图画列女，帝数顾视之，弘正容曰：未见好德如好色者也。帝即命撤去，笑谓弘曰：闻义则服。对曰：陛下进德，不胜其喜。
和帝时，南海献龙眼、荔枝，十里一置，五里一堠，奔腾险阻，死者相继。时临武长唐羌孙上书陈状，帝下诏曰：远国珍羞，本以荐宗庙苟。有伤害，岂爱人之本？其𠡠令大官后勿复受献。顺帝时，桂阳太守文砻献大珠，诏却之曰：海内颇有灾异，朝廷修政，犬官减膳，珍玩不御。而文砻不惟竭忠宣畅本朝，而远献大珠，以求幸媚，封以还之。唐太宗问褚遂良曰：舜造漆器，谏者十余人，此何足谏？对曰：奢侈者，危亡之本，漆器不巳，将以金玉为之。忠臣爱君，当谏其渐，若祸乱巳成，无所复谏矣。帝曰：然朕有过，卿亦当谏其渐。且人主惟一心，攻之者众，或以勇力，或以辩口，或以謟谀，或以奸诈，或以嗜欲辐辏，各求自售，人主少懈而受其一，则危亡随之，此其𫠦以难也。帝尝谓公卿曰：昔禹凿山治水，而民无谤𮙋者，与民同利故也。夫美丽珍奇，固人之𫠦欲，若纵之不巳，则危亡立至。朕欲营一殿，材用巳具，鉴秦而止，王公巳下，宜体朕此意。玄宗诏焚锦绣珠玉于前殿，禁采珠玉及为刻镂器玩、珠绳帖𬘺服者。复废织锦坊。五代周太祖时，内出宝玉器数十，有茶笼、酒器及金银结镂宝装床几、饮食之具，碎之于殿庭，有一玉杯，累掷之不坏。枢密使王峻上请，帝笑而赐之，仍戒左右：今后凡有珍华悦目之物，不得入宫。宋太祖时，三司奏诸塲院主吏有羡余粟及万石、刍五万束以上者赏。太祖曰：为人臣者，以此济上之欲，然非倍取民租，私减军食，何以致之？自今勿复施行。太宗时，登州海岸林中尝有鹘自高丽一夕飞至，绝俊，号曰海东青。夏帅赵保中以献，帝曰：朕久罢游畋，尽放鹰犬，无𫠦事此。遂却之。仁宗一日晨兴，语曰：昨夕因不寐，甚饥，思食烧羊。侍臣曰：何不降旨取索？仁宗曰：禁中每有取索，外面遂以为例，恐自此逐夜宰杀，以备非时供应，则岁月之久，害物多矣。岂可不。忍一夕之馁，而启无穷之杀耶？元仁宗为皇太子时，詹事院臣启金州献瑟瑟。洞，请遣使采之。帝曰：𫠦宝惟贤，瑟瑟何用焉。若此者，后勿复闻。贾人有售美珠者，近侍以为言。帝曰：吾服御雅不喜饰以珠玑，生民膏血，不可轻耗。汝等当广进贤才，以恭俭爱人相规，不可以奢靡蠹财相导。言者惭而退。英宗初即位，有献七宝带者，因近臣以进，帝曰：朕登大位，不闻卿等荐贤，而为人进带，是以利诱朕也。其还之。
国朝甲辰三月，江西行省以陈友谅缕金床进，太祖皇帝观之，谓侍臣曰：此与孟昶七宝溺器何异？以一床工巧若此，其余可知。陈氏父子穷奢极靡，焉得不亡？即命毁之。侍臣曰：未富而骄，未贵而侈，此所以取败。太祖曰：既富岂可骄乎？既贵岂可侈乎？人有骄侈之心，虽富贵岂能保乎？处富贵者，正当扣奢侈，弘俭约，戒嗜欲以厌众心，况穷天下之技巧，以为一巳之奉乎？其致亡也宜矣。然此亦足以示戒，覆车之辙，不可蹈也。
洪武元年四月，命工画古孝行及身所経𩔶艰难起家战伐之事为图，以示子孙。谓侍臣曰：朕家本业农，祖父皆长者，世承忠厚，积善余庆，以及于朕。今图𬼘者，使后世观之，知王业艰难也。起居注詹同等顿首曰：陛下昭德垂训，莫此为切。太祖曰：富贵易骄，艰难易忽，父远易忘，后世子孙，生长深宫，惟见富贵习于奢侈，不知祖宗积累之难，故示之以此，使朝夕览观，庶有𫠦警也。十月，司天监进元主所制水精宫刻漏，备极机巧，中设二木偶人，能按时自击钲鼓。太祖皇帝览之，谓侍臣曰：废万几之务，而用心于此，所谓作无益，害有益也。使移此心以治天下，岂至灭亡？命左右碎之。
五伦书卷之六

[book_title]五伦书卷之七
君道善行
节俭
唐尧居帝位，荐玉以白缯，茅茨不剪，朴桷不斲，素题不椰，大路不画，越席不缘，大羹不和，粢盛不毇，毇，许委切。粝米，一石舂为八斗曰藏。藜藿之羡。饭于土簋，饮于土钏，金银珠玉不饰，锦绣文绮不展，奇怪异物不视，玩好之器不宝，淫泆之乐不听。宫垣室屋不垩色，布衣掩形，鹿裘御寒，衣履不敝，尽不更，不以私曲之故，害稼穑之时。夏禹菲饮食而致孝乎鬼神，恶衣服而致美乎黻冕，卑宫室而尽力乎沟洫。孔子赞之曰：禹，吾无间然矣。周文王卑服，即康功、田功。汉文帝在位，躬行节俭，身衣弋绨，所幸慎夫人，衣不曳地，帷帐无文绣，以示敦朴，为天下先。治霸陵皆瓦器，不得以金银铜锡为饰，因山不起坟，终其身节俭之德如一焉。光武作寿陵，曰：古者帝王之葬，皆陶人瓦器，木车茅马，使后世之人不知其处。孝文识终始之义，孝景能遵述孝道，遭天下反复，而霸陵独完受其福，岂不美哉！今所制地不过二三顷，毋为山陵陂池，裁令流水而巳。章帝南巡，过汝南郡，时何敞为太守，有刻镂屏风，为帝张设，诏命侍中黄香铭之曰：古典务农，雕镂伤民。忠在竭节，义在修身，敞有惧心。晋武帝大弘俭约，出御府珠玉玩好之物，颁赐王公，省郡国御调，禁乐府靡丽百戏之技及雕文游畋之具。有司尝奏御牛青丝网断，诏以青麻代之。元帝性简俭冲素，有司奏太极殿广室施绛帐，帝曰：汉文集上书皂囊为帷，朕当效之。遂令冬施青布，夏施青练帷帐。南宋武帝清简寡欲，未尝有珠玉舆马之饰。后庭无纨绮丝竹之音。宁州尝献虎魄枕，光色甚丽。时将北征，以虎魄治金创，命捣碎付诸将。财帛皆在外府，内无私藏，内外奉禁，莫不节俭。
后魏高祖诏罢尚方锦绣绫罗之工，四民欲造，任之无禁。其御府衣服，金银珠玉、绫罗锦绣，大官杂器，太仆乘具，内库弓矢，出其太半，班赉百官及京师士庶，逮六镇戌士各有差。武帝性清俭，率素，服御饮膳取给而巳，不好珍丽，不食二味。所幸昭仪贵人，衣无兼彩。南齐高帝性清俭，后宫器物栏槛以铜为饰者攺用铁。内殿施黄纱帐，宫人着紫皮裘履，每曰：使我治天下十年，当使黄金与土同价。后周武帝身衣布袍，寝布被，无金宝之饰。诸宫殿华绮者，皆撤毁之。为土阶数尺，不施栌拱。其雕文刻镂，锦绣纂组，一皆禁断。后宫嫔御不过十人，劳谦接下，自强不息。隋文帝居处服玩，务存节俭，上下化之。开皇、仁寿之间，大夫不衣绫绮，而无金银之饰。常服率多布帛装带，至以铜铁骨角而已。
唐太宗贞观二年八月，公卿奏曰：依礼，季夏之月，可以处台榭。今隆暑未退，秋霖方始，宫中卑湿，请营一阁以居。帝曰：朕有气病，岂宜下湿？若遂来请，縻费良多。昔汉文帝将起露台，而惜十家之产。朕德不逮汉文，而所费过之，岂为民父母之道也？固请于三，竟不许。
肃宗耕籍田，因阅耒耜，有雕刻文饰，曰：田器，农人执之，在于朴素，岂贵文饰乎？乃命撤之。
德宗即位，诏罢梨园使及伶官之冗食者三百余人，留者隶太常。陜虢观察使李泌奏虢。州卢氏县山冶近出瑟瑟，请充贡献，禁人开采。诏曰：瑟瑟之宝，朕不饰器玩，不尚珍奇，常思返扑之风，用明躬俭之德。其出瑟瑟处，任百姓求采不禁。文宗锐意求理，每与宰相议政，深恶侈靡，每下诏𠡠，常以敦本崇俭为先，庶有上行下效之渐。元夕于咸泰殿观灯，三宫及诸公主并赴宴。帝方以节俭先天下，衣服咸有制度。延安公主衣裾宽大，即时遣归。驸马都尉窦澣待罪，诏夺两月赐钱。宣宗性尚俭素，先是，宫中每有行幸，即以龙脑郁金藉之于地，至是，帝皆不许，时人方之汉文帝。
宋太祖性节俭，宫中垂苇帘，缘用青布，常服之衣，澣濯至再。魏国长公主襦饰翠羽，戒勿复用。又教之曰：汝生长富贵，当念惜福。见孟昶宝装溺器，桩而碎之曰：汝以七宝饰此，当以何器贮食？所为如是，不亡何待？皇女尝以铺翠襦入宫，帝曰：主家服此，宫闱戚里必相效。京师翠羽价高，小民逐利，伤生浸广。遂禁止之。又谓之曰：我以四海之富，宫殿悉以金玉为饰，力亦可办，但念为天下守财耳。古称以一人治天下，不以天下奉一人。真宗大中祥符元年，诏除无舆供帐存于礼文者如旧。自今宫禁中外进奉物，勿以销金文绣为饰。又诏皇亲臣庶第宅饰以五采，及用罗制幡胜、缯帛为假花者，并禁之。仁宗景祐元年五月，禁民间织锦刺绣为服饰。西川岁织锦上供，亦罢之。宝元二年六月，诏省浮费。自乘舆服御及宫掖所须，宜从简约，若吏兵禄赐，毋槩行裁减。至和二年。春，帝不豫，两府大臣日至寝合问安，见上器服简质，用素漆唾壶盂子、素瓷盏进药。御榻上衾褥皆黄，绝色，巳故暗，宫人遽取新衾覆其上，亦黄𫄟也。然外人无知者，惟两府侍疾，因见之耳。高宗绍兴二十七年，诏焚交阯所贡翠羽于通衢，仍禁宫人服用销金翠羽。宁宗嘉泰元年，以风俗侈靡，命官民营造，务遵法制，内出销金翠羽，焚之通衢，禁民无或服用。
元宪宗时，回鹘献水精盆、珍珠伞等物，可直银三万余锭。帝曰：方今百姓疲弊，所急者钱耳，朕独有此，何为却之？时诸王拔都遣脱必察至行在，乞买珠银万锭，帝以千锭授之，仍诏谕之曰：太祖、太宗之财，若此费用，何以给诸王之赐？王宜详审之，此银以充今后岁赐之数。世祖时，回回孛可马、合谋沙等献大珠，邀价钞数万锭。帝曰：珠何为？当留是钱以赒贫者。国朝洪武元年十二月，太祖皇帝退朝还宫，皇太子、诸王侍。太祖指宫中隙地谓之曰：此非不可起亭馆台榭，为游观之所。今但令内史种蔬，诚不忍伤民之财，劳民之力耳。昔商纣崇饰宫室，不恤人民，天下怨之，身死国丘。汉文帝欲作露台，而惜百金之费，当时民安国富。夫奢俭不同，治乱悬判，尔等当记吾言，常存儆戒。
八年九月，诏攺建大内宫殿。
太祖皇帝谓廷臣曰：唐、虞之时，宫室朴素，后世穷极侈丽，习尚华美，去古远矣。朕今所作，但求安固，不事华丽，凡雕饰奇巧，一切不用，惟朴素坚壮，可传永久，使吾后世子孙守以为法。至于台榭苑囿之作，劳民费财，以事游观。之乐，朕决不为之。其𠡠所司，如朕之志。
永乐十二年二月，百官奏事，
太宗皇帝退坐右顺门，所服里衣，袖赦垢，纳而复出。侍臣有赞圣德者，上慨然叹曰：朕虽日十易新衣，未尝无，但自念当惜福，故每澣濯更进。昔皇妣躬补缉故衣，皇考见而喜曰：皇后居富贵，勤俭如此，正可以为子孙法。故朕常守先训，不敢忘。言巳怆然。侍臣顿首曰：陛下恭俭如此，诚万世之法。惇信列国。齐桓公与鲁庄公会于柯，鲁大夫曹岁手剑从之。管仲曰：君将何求？曹子曰：愿请汶阳之田。管子顾桓公曰：君许诺。公曰：诺。曹子请盟，桓公下与之盟。巳盟，曹子摽剑而去。要盟可犯而桓公不欺，曹子可雠，而桓公不怨。桓公之信著乎天下，自柯之盟始焉。晋文公伐原，与大夫期，五曰，五日而原不降。文公令去之。吏曰：原不过三日，将降矣，君不如待之。公曰：得原失信，吾不为也。原人闻之曰：有君义若此，不可不降也。遂降。温人闻之，亦请降。于是诸侯归之，遂侵曹伐卫，为践土之盟，温之会而成霸功，其信由伐原也。悼公再驾伐郑，郑人行成，同盟于亳城北，载书有曰：或间兹命，司慎、司盟，名山名川、群神群祀、先王先公、七姓十二国之祖，明神殛之，俾失其民，队命亡氏，踣其国家。既盟而郑背之以从楚。悼公复以诸侯之师伐郑，观兵于东门。郑子展出盟。悼公于是赦郑囚，皆礼而归之。纳斥堠，禁侵掠，至诚待郑，郑遂使良霄告绝于楚，不敢叛晋。二十四年汉光武初，朱鲔据洛阳，光武遣岑彭说之，降鲔。曰：大司徒𬙂被害时，鲔预其谋，又谏更始无遣萧王壮伐诚，自知罪深。彭还，具言于帝。帝曰：夫建大事者不忌小怨，今若降，官爵可保，况诛罚乎？河水在斯，吾不食言。彭复往告鲔，鲔从城下索曰：必信，可乘此上。彭趋索，欲上，鲔见其诚，即许降。后五日，乃面缚，与彭俱诣河阳。帝即解其缚，召见之，拜为平狄将军，封扶沟侯。
唐太宗时，或有上书请去佞臣者，曰：愿阳怒以试之。执理不屈者，直臣也；畏威顺旨者，佞臣也。帝曰：朕自为诈，何以责臣下之直乎？朕方以至诚治天下，岂可为此哉！鸿胪卿郑元璹使突厥，还，言于帝曰：戎狄兴衰，以羊马为候。今突厥民饥畜瘦，此将亡之兆，不过三年。帝然之。群臣多劝乘间击突厥。帝曰：新与人盟而背之不信；利人之灾，不仁；乘人之危以取胜，不武。纵使其种落尽畔，六畜无余，朕终不击，必待有罪然后讨之。宋太祖乾德初，吴越王钱倜来朝，帝待之甚厚。晋王及中外臣僚表请留倜，帝曰：倜职贡无缺，今又来朝，若利其土宇而留之，何以示信于天下也？倜辞归国，赐与金帛名马，别以黄绢封署文书一束，付倜曰：候至国开之。倜开封，乃群臣请留五十余封。倜大惊，上表称谢。仁宗时，契丹壻刘三嘏避罪来归，辅臣议纳之，以诘契丹阴事。帝以问杜衍，衍曰：中国主忠信，若自违誓约，纳叛亡，则不直在我。且三嘏为契丹近亲，而逋逃来归，其谋身若此，尚足与谋国乎？纳之何益，不如还之。帝从其言，遂还三嘏。国朝永乐元年十二月丁丑，锦衣卫臣奏：福建送至海寇若千人，法当弃市。太宗皇帝曰：朕尝许以不杀，今杀之，是不信。不信则后来者之路塞矣。俱宥之，令戍边。刚明汉高帝六年冬十二月，剖符封功臣赞侯，萧何食邑独多。功臣皆曰：臣等被坚执锐，多者百余战，小者数十合。今萧何未尝有汗马之劳，徒持文墨议论，顾反居臣等上，何也？帝曰：诸君知猎乎？追杀兽者，狗也；发纵指示者，人也。今诸君徒能得走兽耳，功狗也。至如萧何发纵指示，功人也。由是群臣皆莫敢言。武帝聪明能断，用人行法，无所假贷。隆虑公主子昭平君尚帝女夷安公主，隆虑主卒，昭平君日骄，醉杀主傅，系狱，廷尉以公主子上请。帝曰：吾弟老，有是一子，死以属我。于是为之垂涕，叹息，良久曰：法令者，先帝所造也。用弟故而诬先帝之法，吾何面目入高庙乎？又下负万民。乃可其奏。乙。建元六年，武安侯田蛉为丞相。蛉骄侈，荐人，或起家至二千石，权移主上。尝请考功地益宅，帝怒曰：君何不遂取武库？是后乃稍退。昭帝即位，大司马、大将军霍光受遗诏辅政。左将军上官桀及桀子骠骑将军安与光争权，欲害之，诈使人为燕王旦上书，言光出都肄郎十都，试也，习也。羽林道上称跸，擅调益幕府校尉，专权自恣，疑有非常。光闻，止画室中，不入。帝曰：大将军安在？桀曰：以燕王告其罪，不敢入。诏召光。光入，免冠顿首谢。帝曰：将军冠，朕知是书诈也，将军无罪。光曰：陛下何以知之？帝曰：将军之广明都郎属耳，属，近也。调校尉以来未能。十曰：燕王何以得知之？且将军为非。不湏校尉。是时帝年十四，尚书左右皆惊，而上书者果亡。其后有譛光者，帝辄怒曰：大将军忠臣，先帝所属，以辅朕身，敢有毁者，坐之。
章帝时，皇后兄窦宪以贱直请夺沁水公主园田，事觉，帝大怒，切责宪曰：深思前过，夺主园田时，何用愈赵高指鹿为马，久念使人惊怖。国家弃宪如孤雏腐鼠耳。宪大震惧，皇后为毁服深谢，良久乃解，使以田还主。虽不绳其罪，终不授以重任。
隋文帝命高频伐陈，军还，以功加上柱国，进爵齐国公。帝劳之曰：公伐陈，后人云公反，朕巳斩之。君臣道合，非青蝇所间也。颍逊位，优诏不许。是后，卫将军庞晃及将军卢贲等前后短颊于帝，帝怒，皆被疏黜。突厥犯塞，以颍为帅，击破之。又出白道，进图入碛，遣使请兵。近臣言颍欲反，帝不答。颍破贼而还。唐太宗为秦王时，战柏壁，宋金刚败奔突厥。尉迟敬德与寻相来降，引为右一府统军，从击王世充。会寻相叛，诸将疑敬德且乱，囚之。行台左仆射屈突通、尚书殷开山曰：敬德剽敢，今执之，猜贰已结，不即杀，后悔无及也。王曰：不然，敬德必叛，宁肯后寻相者耶？释之，引见卧内，曰：丈夫意气相许，小嫌不足置胸中，我终不以谗害良士。因赐之金，曰：必欲去，以为汝资。是日，猎榆窠，会世充自将兵数万来战。单雄信者，贼骁将也，骑直趋王故德跃马大呼，横刺雄信坠，乃翼王出，率兵还战，大败之。王顾曰：比众人意公必叛，我独保无他，何相报速邪？赐金银一箧。帝嗣位，杜如晦为尚书右仆射，领选，与房玄龄共筦朝政。监察御史陈师合上拔士论，谓一人不可总数职，阴年讽如晦等。帝曰：玄龄、如晦不以勋旧进，特其材可与治天下，师合欲以此离间吾君臣耶？遂斥岭表。帝尝问房玄龄、萧瑀曰：隋文帝何如主也？对曰：文帝勤于为治，临朝或至日昃，五品以上引坐论事，卫士传餐而食，虽性非厚，亦精励之主也。帝曰：公得其一，未知其二。文帝不明而喜察，不明则照有不通，喜察则多疑于物，事皆自决，不任群臣，一日万几，岂能一一中理？群臣既知主意，则惟取决受成，虽有愆违，莫敢谏诤，此所以二世而亡也。朕则不然，择天下贤才，置之百官，使思天下之事，关由宰相，审熟使安，然后奏闻。有功则赏，有罪则刑，谁敢不竭心力以修职业，何忧天下之不治乎？因𠡠百司：自今诏𠡠未便者，皆应执奏，毋得阿容，不尽已意。帝在禁中，尝止树下，爱之曰：此嘉木也。右卫大将军宇文士及从而誉之不巳。帝正色曰：魏征尝劝我远佞人，我不知佞人是谁，意疑是汝。今果不谬。士及叩头谢。宪宗时，李吉甫尝言：人臣不当强谏，使君悦臣安，不亦美乎？李绛曰：人臣当犯颜苦口，指陈得失，若陷君于恶，岂得为忠？帝曰：绛言是也。吉甫又尝言于帝曰：赏罚，人主二柄，不可偏废。今恩泽巳深，而威刑未振，中外懈怠，愿加严以振之。帝顾绛曰：何如？绛对曰：王者之政，尚德不尚刑，岂可舍成、康、文、景，而效秦始皇父子乎？帝曰：然。后旬余，于𬱖入对，亦劝帝峻刑。帝谓宰相曰：于𬱖大是奸臣，劝朕峻刑。卿等知其意乎？皆对曰：不知也。帝曰：此欲使朕失人心耳。吉甫失色，退而抑首不言，笑竟日。
宋太祖以德州剌史郭贵知邢州，国子监丞梁梦升知德州。贵族人亲吏之在德州者，多为奸利，梦升以法绳之。贵素与都军头史圭善，时帝初临御，欲知
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:35:47-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>