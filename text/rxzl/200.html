<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一上,卷一下,卷二上,卷二下,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一上,卷二十一下,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,古经解钩沉全文在线阅读,古经解钩沉全文在线下载,大玄古籍书库">
<meta name="description" content="经学注疏汇集。三十卷。清余萧客撰。成书于清乾隆二十七年(1762年)。余萧客，字仲林，号古农。生于清雍正十年(1732年)，卒于清乾隆四十八年(1778年)。长洲(今江苏苏州)人。十五岁时即通九经，酷爱古籍，曾被直隶总督方观承聘请修撰《畿辅通志》。当时的人称赞他的学问在王应麟、顾炎武之间。后教授乡里，终于清乾隆年间。他的主要著述有《古经解钩沉》、《文选杂题》、《文选音义》、《选音楼诗拾》等。《古经解钩沉》三十卷，自序谓创始于清乾隆二十四年(1759年)，成稿于乾隆二十七年(1762年)。“名曰古经解钩沉，">
<title>古经解钩沉_余萧客_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">古经解钩沉</span> <br/>
          作者： <span class="inputVal" id="bkauthor">余萧客</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]200822</span> <br/>
          说明： <span class="inputVal" id="bkdec">经学注疏汇集。三十卷。清余萧客撰。成书于清乾隆二十七年(1762年)。余萧客，字仲林，号古农。生于清雍正十年(1732年)，卒于清乾隆四十八年(1778年)。长洲(今江苏苏州)人。十五岁时即通九经，酷爱古籍，曾被直隶总督方观承聘请修撰《畿辅通志》。当时的人称赞他的学问在王应麟、顾炎武之间。后教授乡里，终于清乾隆年间。他的主要著述有《古经解钩沉》、《文选杂题》、《文选音义》、《选音楼诗拾》等。《古经解钩沉》三十卷，自序谓创始于清乾隆二十四年(1759年)，成稿于乾隆二十七年(1762年)。“名曰古经解钩沉，言古以别于现行刊本，言经解不言注疏以并包异同，钩沉则借晋杨方五经钩沉之名。”从唐以前古书中摘录诸经的注疏，按十三经顺序，钩稽排比，注明来源。首为叙录一卷，次周易一卷，尚书三卷，毛诗二卷，周礼一卷，仪礼二卷，礼记四卷，左传七卷，公羊传一卷，谷梁传一卷，孝经一卷，论语一卷，孟子二卷，尔雅三卷，共三十卷。而叙录、周易、左传均各分一子卷，实则三十三卷。其叙录备述先儒名氏，爵里及所著义训。书尚存者不载，或名存而其说不传者也不载。余则自诸家经解所引，旁及史传类书，凡唐以前之旧说，有片语单词可考者，悉著其目。虽有人名而无书名，有书名而无人名者亦皆登载。又以传从经，钩稽排比，一一各著其所出之书，兼著其书之卷第，精校而成。此书反映作者主张搜集汉儒经说，加以疏通，以保守汉人学说的思想。是清代吴派经学学者的重要著作。《古经解钩沉》有清光绪二十一年(1895年)杭州竹简斋石印本，民国二十五年(1936年)陶风楼影印本。</span> <br/>
          封面： <span class="inputVal" id="bkimg">Z_4601.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]古经解钩沉
[book_author]余萧客
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]200822
[book_dec]经学注疏汇集。三十卷。清余萧客撰。成书于清乾隆二十七年(1762年)。余萧客，字仲林，号古农。生于清雍正十年(1732年)，卒于清乾隆四十八年(1778年)。长洲(今江苏苏州)人。十五岁时即通九经，酷爱古籍，曾被直隶总督方观承聘请修撰《畿辅通志》。当时的人称赞他的学问在王应麟、顾炎武之间。后教授乡里，终于清乾隆年间。他的主要著述有《古经解钩沉》、《文选杂题》、《文选音义》、《选音楼诗拾》等。《古经解钩沉》三十卷，自序谓创始于清乾隆二十四年(1759年)，成稿于乾隆二十七年(1762年)。“名曰古经解钩沉，言古以别于现行刊本，言经解不言注疏以并包异同，钩沉则借晋杨方五经钩沉之名。”从唐以前古书中摘录诸经的注疏，按十三经顺序，钩稽排比，注明来源。首为叙录一卷，次周易一卷，尚书三卷，毛诗二卷，周礼一卷，仪礼二卷，礼记四卷，左传七卷，公羊传一卷，谷梁传一卷，孝经一卷，论语一卷，孟子二卷，尔雅三卷，共三十卷。而叙录、周易、左传均各分一子卷，实则三十三卷。其叙录备述先儒名氏，爵里及所著义训。书尚存者不载，或名存而其说不传者也不载。余则自诸家经解所引，旁及史传类书，凡唐以前之旧说，有片语单词可考者，悉著其目。虽有人名而无书名，有书名而无人名者亦皆登载。又以传从经，钩稽排比，一一各著其所出之书，兼著其书之卷第，精校而成。此书反映作者主张搜集汉儒经说，加以疏通，以保守汉人学说的思想。是清代吴派经学学者的重要著作。《古经解钩沉》有清光绪二十一年(1895年)杭州竹简斋石印本，民国二十五年(1936年)陶风楼影印本。
[book_img]Z_4601.jpg


[book_title]提要
钦定四库全书　　　　　经部七
古经解钩沉　　　　　　五经总义类
提要
【臣】等谨案古经解钩沉三十卷
国朝余萧客撰萧客字仲林长洲人是编采録唐以前诸儒训诂首为叙録一卷次周易一卷尚书三卷毛诗一卷周礼一卷仪礼二卷礼记四卷左传七卷公羊传一卷糓梁传一卷孝经一卷论语一卷孟子二卷尔雅三卷共三十卷而叙録周易左传均各分子卷实则三十三卷也自宋学大行唐以前训诂之传率遭掊撃其书亦日就散亡沿及明人説经者遂凭臆空谈或荡轶于规矩之外
国朝儒术昌明士敦实学复仰逢我
皇上稽古右文
诏校刋十三经注疏
颁行天下风教观摩凡著述之家争奋发而求及于古萧客是书其一也其叙録备述先儒名氏爵里及所着义训其书尚存者不载或名存而其説不传者亦不载余则自诸家经解所引旁及史传类书凡唐以前之旧説有片语单词可考者悉着其目虽有人名而无书名有书名而无人名者亦登之又以传从经钩稽排比一一各着其所出之书并仿资暇集龙龛手镜之例兼着其书之卷第以示有征又经文同异皆以北宋精本叅校正前明监板之讹缺自序谓创始于己夘成藁于壬午昼夜手録几于在目青盲而后成帙其用力亦云勤矣考山井鼎七经孟子考文梁皇侃论语义疏日本尚有全帙又唐史征周易口诀义今永乐大典亦尚有其文是书列皇氏书于佚亡而史氏书亦复未采葢海外之本仅得诸传闻而天禄之珍久藏于清秘非下里寒儒力所能睹也然经生耳目之所及者则捃摭亦可谓备矣乾隆四十四年四月恭校上
总纂官【臣】纪昀【臣】陆锡熊【臣】孙士毅
总　校　官【臣】陆费墀

[book_title]卷一上
钦定四库全书
古经解钩沉卷一止
长洲余萧客撰
序録
前序
古之人耕且养三年而通一艺三十而五经立故汉晋古注入申部者唯毛苌王弼杜预不兼他经孔安国二何郭璞则尚书公羊论语尔雅外各兼一范谷梁外兼二郑毛诗三礼外兼五其在一经之中注外复有他书及总羣经而有作若郑六艺论之类皆不与本注悉数独以玉海九经旧目较元明刋行注本其幸者传不传参半其不幸者传其一不传其二然隋唐三志注者百数十家今存者十家为书十有三然则其一得传已非不幸讲疏义疏盛于六朝今则唐唯四人得传贾孔为盛然公彦三礼疏中之礼记頴达周易疏外之谈已不复见其自宋明帝周易而下刘焯刘炫书春秋以前有録无书复非注之可比盖毛诗笺传一经或有二家南北旧疏九经至无一种当时得失未可强同遗事余文零落可悯暇日因读注疏摘其所引并李鼎祚周易集解二十七家旧説益以史传稗官百家杂注及太平御览册府元龟诸巨编所载凡涉经义具有成书今所不传尽玉海而止罔不毕取仍注所出其不注者周易则出李鼎祚集解尚书以下即出本经注疏逺自周室迄于唐代凡得三十卷其间多寡亦微有凖绳辞条丰蔚则撮其精英一二仅存则随条辄録名曰古经解钩沉言古以别于现行刋本言经解不言注疏以并包异同钩沉则借晋杨方五经钩沉之名而义不必借昔王应麟集郑周易注两有刋本其集郑古文尚书古文论语贾逵服防古文春秋三书秘钞仅有存者传闻华亭一士大夫家独有尚书间关求借终莫得见今既徧检羣籍知于厚斋所集纵不悉全或当得其七八至于十之二三访求补入亦无伤焉羣经次第畧依经典释文超孟子于尔雅前者唐宋书目孟子本入丙部玉海始列在九经而释文本老子庄子在尔雅前今谓孟庄同时州次部居理合相代每条先后则依先儒世次不以所出之书为断诸书屡见则事从其朔盈庭聚讼则彼我兼通窥豹则管亦一斑集狐则裘非一腋与夫存者杂而观之扶衰絶揽体要质当世表微君子匡不逮焉
后序
已卯杪秋萧客从事钩沉载寒暑易尚书古注旁搜畧徧而周易五卷既削稿其后得交朱太学文游学博思精所藏宋元精本率前日所未见及所求而不得若王应麟集郑尚书注之类莫不毕具传本往还一瓻无费越一岁辛巳遂下榻滋兰精舍丹铅朝夕乐不为疲至于左目几成青盲而钩沉得信而有征于先儒言匪面命之言提其耳焉壬午二月目疾甚百方自疗四月未尽复转入虚损头不得俯不得回顾行不得盘旋回顾盘旋晕耳鸣辄通夕不止人夀河清半须药物尚可惧吴祐汗青之责同子建论文之书要之皓首非今日之论哉昔兰台歴载二十汉志弗成西乡受诏期月注文精密故知练三都者十年研两京以一纪大率作辍用兼旁杂人事萧客摈絶交游五年专力穷则腴代樵苏愁则娱同丝竹上慙食时期月之敏下非两京三都之精然蜜蜂以兼采为味秋菊则落英可餐绘事以众色成文濉涣则余波未絶周易二十二家集解序上三国志注表二书所言有庶几之合壬午夏五扶疾缮写八月书二十九卷毕先以己卯十月作前序是岁九月作后序及録并前序为序録第一卷许慎説文目在卷末京房注易録入正卷汉魏旧章宋元儒者所弗屑然司马文正类篇一从许氏目在卷之十五至于録居一卷则自陆元朗经典释文以后无闻焉今之所集先儒姓氏及所撰书名僻者近半缺而不论则读者茫如随条附见则繁而寡要不得不别为一卷畧述源流非敢自命古人造作同异饰诗书以惊愚买名声于天下者也本名古注疏钩沉文游曰疏以命名始吴陆玑其作注下之注始刘宋张该不若经解之目本后苍曲台记义虽不同新旧唐书已相承分类遂定今名前序曰古经解钩沉者亦今所追改也前序体例今不尽同者具出于例欲见撰集本意故复并存不必櫽括绳墨尽与本书合也
例
汉人宋人説经殊旨鸿沟东西大约在李唐限断然卢仝啖赵春秋开弃传之宗王弼何晏易象有空文之注逓相祖述宋学要亦本自西京董仲舒东京马融今集散失尽取唐前非欲独宗汉学实存稽古之思
王伯厚处宋诸儒末独能好古易尚书论语则集郑注诗则集齐鲁韩三家春秋则集贾逵服防今祖述其意旁及诸经下尽隋唐旧注质伯厚独集汉注初心不无抵牾要亦孔门各言尔志之义
赵宋初叶注疏尊为科律渡江至元半为诸儒集矢其间所引复是注疏唾余大率在不论不议之列故萧客初稿以各经注疏周易集解所载旧注为主后因何晏孔頴达李鼎祚征引繁多更以注疏集解未载者为主其客主之辨诸书则每见辄録注疏集解则但备一家及精义要言什一二而已
旧注散见他经疏中仍为尽数分摘盖不在本经便与诸书无异至陆德明释文本为经典作音故其所载先儒诸音今不传者亦每人存一二则其涉旧注注疏所未及者择善而从録其强半陆淳春秋三书专为啖赵之学两家之卷帙虽亡三书之采摭畧备今録其折衷三传理趣明者近数十条唯此二陆不同诸书尽録之例
旧注初见备载姓氏书名再见以下独载书名此定法也其或先儒著书异人同名如刘向雷氏并有五经要义及诸书援引不称作者姓氏不能定其谁何则虽初见独出书名或一人数书如贾逵于春秋有左氏长经章句左氏解诂左氏经传朱墨列三家经本训诂其可分属者或从诸书指实或从文句排比其疑不能决则虽屡见独载人名其不立书名独称注解及音者再见以下配姓以相别一经之内复有姓同则少见者称名如孝经注王肃多王献之一见则献之称名王肃称姓孟子注刘熙多刘向一见则刘向称名刘熙称姓其从诸书元引称人称书者则又不以初见再见为例每条下注所出书名非独则古称先兼欲读者便于覆对然一书卷帙多或盈千若不注出某卷几与不注所出书同今自诸书两卷以上便为分别注出其体自唐李匡义资暇集辽僧行均龙龛手鉴巳见资暇中卷曰礼记第十八卷开元礼第七十六龙龛注鑇字云在中阿含经第五十五卷注憻字云出阿差末经第三卷故程大昌攷古编引通鉴演繁露引通典两用其法然则王应麟集郑氏易引书注卷盖非独创
各经本文一以注疏本为正其先儒旧本字或异同分注经文各字之下参读后注便知某本作某某本有某字无某字至义门学士红豆侍读以唐石经及宋椠本校补校改涂乙颇多夫唐石宋刋流传既尠其间同异便属沉沦今摘其切于学者闻见标以异字异句脱文诸目直书经句不作旁注盖据唐宋旧刻正有明两雝本之误又此集摘句附注初非全写经文老成典型知无复改窜经字之嫌也
九经注疏其书尚存于体不当入集然缺文讹字非得两宋精本不可是正如礼记疏义门先生见南宋刋本已缺落数十处故就传是楼校北宋本经月始出其后吴门流传一北宋本朱太学楷字孔林比对精善今择疏中讹不可意校缺不可文句从朱校本补正百数十条不敢谓识庐山真面庶几为读礼疏者一挹西山朝爽
校补缺误率用宋椠惟赵岐孟子章指毛斧季扆曾见章丘李氏所藏北宋蜀大字章句本赵氏篇叙从此校出而斧季手校注疏不言章指出自蜀本惠松崖先生亦仅从旴郡重刋廖氏本校録非世防堂元本然章指旧在各章章句之末今本混入疏中零落大半前辈或疑孙宣公疏里有疏不知孙疏首述章指末乃覆疏初非自疏前疏今若必俟宋本则孙疏二十八卷之疑终无可解故从两家所校急为补入
萧客少无过人之性中复贫病相兼三十以后居然濩落此集虽麄立规条然病中涂抹易稿再三其间或旧注失收或前后倒置或本非散失误行采入不能保无一二抵牾然亦有明知其误如崔寔有四民月令无礼记月令注而白帖指为注月令谷梁有麋信注无庾信注而太平御览两三处并作庾注司马彪有续汉书郡国志无礼记注而太平寰宇记指为注礼记若此之类凭臆改定则恐实有其书弃而不録则恐贻讥挂漏承讹袭谬受教大方虽非阙疑抑亦慎言之体
録
古经解姓氏书目【诸经解并是今所采入其散失之甚无一条可见者不滥载其目】
周
子夏
易传三卷【经典释文一】　二卷【隋书三十二】　六卷【唐防要七十七】四卷【文苑英华七百六十六　案此散失本非张弧所伪撰】
诗序【诗攷一　案此韩诗序】
魏文侯
孝经传【刘昭注补后汉书引　齐民要术引】
孟仲子
诗论【毛苌诗传引】
汉
申公
鲁诗【汉书八十八】　鲁训【注补后汉书二十九】
韩婴
韩诗内传四卷【汉书三十】
诗叙【水经注引】
辕固
齐诗【释文一】　齐诗传【徐天麟西汉防要二十五】
孟喜
易章句二篇【汉书三十】　十卷【释文一】　八卷【隋书三十二】
后苍
齐诗【汉书注三十　按苍与辕固并为齐诗诸书引率不称作者姓名今备其目于録仍其无姓名于本条他多仿此】
戴德
丧服变除一卷【旧唐书四十六】
丧服记【通典引】
戴圣
石渠礼论四卷【隋书三十二】　礼义【通典九十二】　礼议【政和五礼新仪十一】　礼议奏三十八篇【西汉防要二十六】
欧阳高
尚书章句三十一卷【汉书三十释文一】
施讐
易章句二篇
淮南王安
九师道训二篇【按汉书安聘明易者九人号九师法】
董仲舒
公羊治狱十六篇【并汉书三十】　春秋决事十卷【隋书三十二】　春秋决狱【白孔六帖二十六】　春秋断狱五卷【玉海四十】
孔安国
尚书音【释文一　按释文注汉人不作音后人所托】
诗序【北堂书钞引】
古文孝经传一卷【隋书三十二】
古论语传【释文一】
夏侯胜　夏侯建
尚书章句各二十九卷
尚书解故二十九篇【并汉书三十】
京房
易章句十二卷【释文一】　十卷【隋书三十二】
严彭祖
严氏春秋【春秋疏引】
顔安乐
公羊严氏记十一篇【汉书三十】　顔氏春秋【春秋疏】
尹更始　汝南人【汉书三十】　议郎【西汉防要二十六】
谷梁章句十五卷【旧唐书四十六】
张禹
孝经安昌侯説一篇【汉书三十】
刘向
周易系辞义二卷【旧唐书四十六】
尚书五行传记十一卷【汉书三十】
春秋説【晋书引】
五经要义五卷【旧唐书四十六】
孟子注【李善文选注引】
许商
尚书五行传记一篇【汉书三十】
刘歆
洪范五行传【续汉志十三】
左氏章句【汉书三十六】
尔雅注三卷【释文一】
冯氏
严氏春秋章句【赵明诚金石録十四】
侯苞
韩诗翼要十卷【隋书三十二】
郑兴
周礼解诂【郑周礼序】
春秋条例【后汉书三十六】
郑众　建初六年以左冯翊为大司农八年卒【影宋本熊方后汉书年表九下】
周礼解诂【周礼序】
春秋条例【后汉书三十六】
左氏章句【释文一】
贾徽
左氏条例二十一篇
贾逵
欧阳大小夏侯尚书古文同异三卷【并后汉书三十六】古文尚书训【徐天麟东汉防要十二】
周礼解诂【周礼序】
春秋三家经本训诂十二卷
左氏长经章句二十卷【并隋书三十二】　三十卷【旧唐书十六】左氏解诂三十卷【释文一】　左氏传义【公羊疏引按王应麟集贾服春秋独红豆斋秘抄相传然与古文尚书古文论语皆多补治不为厚斋原本故今据宋元以前书采旧注于厚斋三书独根括原引书作注而阙三书之目】
左氏长义三十事【后汉书三十六　东汉防要十三】　四十事【释文一】
包咸　永平五年以左中郎将为大鸿胪八年卒【影宋本后汉书年表九上】
论语章句【何晏论语集解序】
卫宏
古文尚书训旨【后汉书七十九下】
毛诗传【经典释文引】
薛汉
韩诗章句二十二卷【隋书三十二】
景鸾　字汉伯梓潼人【常璩华阳国志十下】
月令章句【同上　按诸引月令章句大率皆蔡中郎书然不着姓氏者十居六七景鸾戴颙两家既与蔡同不传亦无以见诸书征引必无一二偶及故备録焉】
周氏
论语章句【论语序】
樊光　京兆人中散大夫【释文一】
尔雅注六卷【同上】　三卷【隋书三十二】
李巡　汝南人中黄门【释文一】
尔雅注三卷【同上】
阮谌　侍中【隋书三十二】
三礼图十卷【张彦逺歴代名画记三】
许慎
五经异义十卷【隋书三十二】
五经通义【初学记引】
许淑　字惠卿魏郡人【春秋疏一】
左传注【释文一】
张衡
周官训诂【册府元龟六百五】
马融
易传九卷【释文一】　注一卷【隋书三十二】章句十卷【旧唐书四十六】
易音【释文一】
尚书注十一卷
毛诗注十卷【并释文一】　毛诗传【成伯璵毛诗指説】
丧服经传注一卷
周礼注十二卷【并隋书三十二】　周官传【贾公彦周礼废兴】礼传【同上】　礼记注【东汉防要十二】
三传异同説【同上】　左传注【初学记引】
孝经注【东汉防要十二】
论语训説【论语序】
崔寔
月令注【白孔六帖引】
延笃
左氏注【释文一】
何休
左氏膏肓十卷
谷梁废疾三卷【并通志六十三】
公羊墨守十四卷【隋书三十二】
公羊文谥例【公羊疏引】
公羊音训【史记索隐引困学记闻引】
论语注【后汉书七十九下】
刘熙
孟子注七卷【隋书三十二】
颍容
左氏条例五万余言【后汉书七十九下】　释例十卷【隋书三十二】　七卷【新唐书五十七】
卢植
礼记注二十卷【释文一】　十卷【隋书三十二】　礼记解诂【东汉防要十二】
礼记音【释文引】
服防
左氏传解谊二十一卷【隋书三十二】　三十卷【旧唐书四十六】训解【世説注上之下】
左氏传音一卷【释文一】　音隐一卷【旧唐书四十六】
左氏膏肓释疴十卷【隋书三十二】　五卷【旧唐书四十六】春秋成长説九卷【隋书三十二】　成长义【公羊疏二十四】　七卷【新唐书五十七】
荀爽
易传【后汉书六十二】　易注十一卷【释文一】　章句十卷【旧唐书四十六】
礼传
春秋条例【并册府元龟六百五】
刘表
易注十卷【释文一】　章句五卷【隋书三十二】
宋衷
易注十卷【释文一】
郑
易注十二卷【释文一】　九卷【隋书三十二】　十卷【新唐书五十七】尚书注九卷
尚书音【并释文一】
丧服变除一卷【旧唐书四十六】
三礼图【魏书引】
三礼音各一卷【释文一】
左传注【文苑英华引　按世説上之下郑注春秋传未成尽以与服防为服氏注】左传音【羣经音辨引】
鍼左氏膏肓　发公羊墨守　起谷梁废疾【后汉书三十五】
六艺论一卷【旧唐书四十六】
驳五经异义【后汉书三十五】
孝经注【同上　案太平寰宇记二十三卷曰康成彻孙所作】
论语注十卷【释文一】　九卷【隋书三十二】
论语篇目弟子【史记注六十七】　论语孔子弟子目録一卷【隋书三十二】
尔雅注【周礼疏引】
魏
髙贵乡公
左氏音三卷【释文一】
刘桢
毛诗义问十卷【隋书三十二】　九卷【册府元龟六百五】
陈羣
论语义説【论语序】
王基
毛诗驳一卷【隋书三十二】　五卷【新唐书五十七】
王肃
周易注十卷【隋书三十二　按本传肃不注周易但撰定父朗所作易传则诸引肃注本王朗易传然诸志一不及朗遂同班固遗亲攘美之罪至苏易简文房四谱第五卷引顾野王舆地志曰王朗为防稽太守子肃随之郡住东斋注周易则谬误显然按朗与许靖书大男名肃生于防稽即非随父之郡明矣】
尚书注十一卷【隋书三十一】　十卷【释文一】
毛诗注二十卷
毛诗义驳八卷【并隋书三十二】　杂义驳【旧唐书四十六】
毛诗问难二卷【同上】
毛诗音【释文一】
周礼注十二卷
丧服经传注一卷
丧服要记一卷
礼记注三十卷【并隋书三十二】
礼记音一卷【释文一】
左传注三十卷
孝经解一卷【并隋书三十二】
论语义説【论语序】　注十卷【隋书三十二】
董遇　农人【魏志十三】　字季直大司农【魏志注十三】
周易注十卷【旧唐书四十六】
易音【释文引】
左传章句三十卷【隋书三十二】
左氏朱墨别异【魏志注十三】
周生烈　炖煌人【魏志十三】　姓周生名烈【魏志注十三】　字文逢本姓唐博士侍中【释文一】　字文逸【论语序疏】
论语义説【论语序】
论语义例【魏志注十三】
糜信　字南山东海人乐平太守【释文一　按册府元龟糜信外复出一康信误一为两】
春秋説要十卷【隋书三十二】　春秋要一卷【册府元龟六百五】谷梁传注十二卷【释文一】
谷梁音【释文引】
孙炎　乐安人征秘书监不就【魏志十三】　字叔然【魏志注十三】字叔言【顔氏家训下】
周易例
春秋例【并魏志十三】
周礼注【陈祥道礼书引】
礼记注二十九卷【释文一】　三十卷【隋书三十二】
尔雅注三卷【释文一】　七卷【隋书三十二】　六卷【旧唐书四十六】二卷【册府元龟六百五】
尔雅音义【顔氏家训下】　音一卷【释文一】
王弼
论语释疑三卷【隋书三十二】
论语音【释文引】
何晏
周易私记二十卷
周易讲疏十三卷【并册府元龟六百五　按晏本传及诸书并不载此二书未知王钦若所本隋书有周易私记二十卷不注撰人下接周易讲疏十三卷注云何妥撰恐编册府时误妥为晏复误两书为一人然李鼎祚周易集解引晏説而不详书名故备其目】
论语音【释文引】
嵇康
左氏音三卷【释文一】
古经解钩沉卷一上

[book_title]卷一下
钦定四库全书
古经解钩沉卷一下
长洲余萧客撰
序録下
吴
虞翻
周易注十卷【释文一】　九卷【隋书三十二】
陆绩
周易述十三卷【释文一】　注十五卷【隋书三十二】
射慈　字孝宗彭城人【吴志注十四　按孙休传作射慈孙奋传作谢慈射即谢姓之改见广韵四十祃射字注】
丧服变除图五卷【隋书三十二】
姚信　字德祐吴兴人太常卿【册府元龟六百五】
周易注十二卷【释文一】　十卷【隋书三十二】
薛综
述郑氏礼五宗图【通典引】
韦昭
毛诗答杂问七卷
孝经解赞一卷【并隋书三十二】
鲁论解【罗愿尔雅翼引】
徐整　字文操豫章人太常卿【释文一】
毛诗谱畅【同上】　谱三卷【隋书三十二】
晋
谯周
丧服集图【通典引】
论语注十卷
五经然否论五卷【并隋书三十二】
向秀
易义【释文一】
杜预
丧服要集二卷【隋书三十二】　要记【北堂书钞九十二】　要集议三卷【旧唐书四十六】
春秋长厯【晋书三十四】
春秋释例十五卷【隋书三十二】
左传音三卷【通志六十二】
束晳
五经通论【册府元龟六百五】
衞瓘　字伯玉【庾肩吾书品】　河东安邑人侍中【张懐瓘书断中】论语注八卷【释文一】　集注六卷【隋书三十二】　十卷【旧唐书四十六】
裴秀
禹贡地域图十八篇【晋书三十五】
刘兆　字延世济南东平人【晋书九十一】
春秋调人七万余言【同上】
公羊注【文选注引】
京相璠　裴秀客【隋书三十二】
春秋土地名三卷【同上】
卢钦　字子若范阳人尚书仆射【晋书四十四】
公羊序【春秋疏引】
司马彪
礼记注【乐史太平寰宇记引】
邹湛
周易统畧论三卷【旧唐书四十六】
刘寔　字子真平原人【文选注四十九】
春秋条例十一卷【隋书三十二】　二十卷【玉海四十】
缪播　字宣则兰陵人中书令【晋书六十】
论语旨序三卷【隋书三十二】　二卷【旧唐书四十六】
论语音【释文引】
杨乂　字舒汝南人司徒左长史【释文一】
易卦序论一卷【旧唐书四十六】
陈劭　字节良东海襄贲人陈留内史【晋书九十一】
周礼论【释文一】　周官论评十二卷【旧唐书四十六】　周官礼异同评【通志六十四】
杨方　字公向髙梁太守【晋书六十八　按册府元龟作阳方】
五经钩沉十卷【隋书三十二】　钩深【旧唐书四十六】
孔晁　五经博士【隋书三十二】
尚书义问三卷【册府元龟六百六】
谷梁传指训五卷【隋书三十二　按隋书通志俱作孔君不言名而程端学春秋本义十四卷引孔晁】
刘逵　侍中
丧服要记二卷
袁凖　给事中
丧服经传注一卷【并隋书三十二】
丧服传【通典引】
孙毓　字休朗【释文一】　北海人长沙太守【毛诗指説】
毛诗异同评十卷
左传义注十八卷【并隋书三十二】　二十八卷【册府元龟六百五】左传贾服异同畧五卷【隋书三十二】
栾肇　字永初太山人尚书郎【释文一　史记索隐十八】
论语释疑十卷【隋书三十二】　论语义【史记索隐十八】　论语释【新唐书五十七】
论语驳二卷【旧唐书五十六】　三卷【通典六十三】
江熙　字太和兖州别驾【册府元龟六百五】
公谷二传评三卷【玉海四十】
论语集解十二卷【释文一】　十卷【隋书三十二】
韩康伯
易音【赵汝楳周易辑闻引】
黄颖　南海人广州儒林从事【释文一】
周易注四卷【隋书三十二】　十卷【旧唐书四十六】
张轨
易义十卷【崔鸿十六国春秋七十】
干寳
周易注十卷【隋书三十二】
周易爻义一卷【新唐书五十七】
周易品二卷【册府元龟六百五】
易音【释文引】
周礼注十二卷【隋书三十二】　十三卷【释文一】
周礼音【羣经音辨引】
春秋左氏义【晋书八十二】　左氏函传义十五卷【隋书三十二】　左氏承传义【册府元龟六百五】　春秋义函传十六卷【通志六十三】
王廙　字世将琅邪临沂人王敦用为荆州刺史【歴代名画记五】
周易注三卷【隋书三十二】　十二卷【释文一】　十卷【旧唐书四十六】
贺循
丧服要记十卷【隋书三十二】
葛洪
丧服变除一卷
郭璞
毛诗拾遗一卷【并同上】
尔雅音一卷【释文一】　音义【旧唐书四十六】　音畧二卷【通志六十三】
尔雅图赞二卷【释文一】　图谱【册府元龟六百五】
李轨　江夏人祠部郎中【释文一】
周易音一卷【隋书三十二】
尚书音
周礼音一卷
仪礼音一卷
礼记音二卷【并释文一】
左传音三卷【隋书三十二】
公羊音一卷
谷梁音【并释文一】
李充　字度中书侍郎【史记索隠十八】
论语集注十卷【释文一】　论语释【隋书三十二】
论语音【释文一】
刘智
丧服释疑【通典引　按隋志注梁有丧服释疑二十卷孔智撰亡而通典数处并引晋刘智无孔智】
张璠　安定人著作郎【释文一】
周易注八卷【隋书三十二】　集解十二卷【释文一】　十卷【旧唐书四十六】
周易畧论一卷【新唐书五十七】
李颙　字长林江夏人本郡太守【释文一】
尚书集解十一卷【隋书十二】　集注十卷【旧唐书四十六】尚书新释二卷【隋书三十二】
尚书要畧二卷【新唐书五十七】
谢沉　字行思防稽山隂人【晋书八十二】　著作郎【毛诗指説】尚书注十五卷【隋书三十二】　十三卷【旧唐书四十六】
孔伦　字敬序防稽人庐陵太守【释文一】
丧服经传集注【隋书三十二】
徐干　字文祚东莞人给事中【释文一】
谷梁传注十三卷【同上】
徐邈　字仙民【顔氏家训下】　东莞姑幕人骁骑将军【晋书九十一】
谷梁传义十卷
五经音十卷【并隋书三十二】
薄叔元
问谷梁义二卷
范
尚书注十卷
谷梁传例一卷【并隋书三十二】
谷梁音【羣经音辨引】
答薄氏谷梁驳【谷梁疏引】
孙绰
论语集注十卷【释文一】
蔡谟
毛诗疑字议【初学记引】
丧服谱一卷【隋书三十二】
谢万
孝经集解一卷【同上】
谢道韫
论语赞【艺文类聚引】
王愆期　字门子河东人散骑常侍【释文一】
公羊经传注十二卷【同上】　十三卷【隋书三十二】
范宣　字宣子陈留人【晋书九十一】
礼记音二卷【释文一】
礼论难【晋书九十一】
袁宏
孝经説【邢昺孝经序疏】
桓
周易系辞注二卷
殷仲文
孝经注十卷【并隋书三十二】
蜀
范长生　涪陵丹舆人李雄丞相【十六国春秋八十】　自称蜀才【顔氏家训下】
易注十卷【释文一】
北凉
刘昞　字彦明炖煌人蒙逊克酒泉拜为秘书郎中【十六国春秋九十七】
周易注【十六国春秋九十三】
宋
戴颙
月令章句十二卷【旧唐书四十六】
雷次宗
诗序义二卷
丧服经传畧注一卷【并隋书三十二】
周续之
诗序义【释文一】
毛诗音【顔氏家训引　顔师古匡谬正俗引】
荀柔之　颍川颍隂人奉朝请【释文一】
周易系辞注二卷【隋书三十二】
易音【册府元龟六百六】
荀昶　字茂祖中书郎【册府元龟六百六】
孝经集解【文苑英华七百六十六】
何承天
礼论三百卷【隋书三十二】　三百七卷【旧唐书四十六】
徐爰　字长玉琅邪人大中大夫【窦蒙述书赋注上】
易音
毛诗音【并册府元龟六百六】　音义【毛诗指説】
礼记音二卷【册府元龟六百六】
任预　太尉参军【隋书三十二】
礼论条牒十卷【同上】
崔凯
丧服驳【通典引】
丧服难问六卷【隋书三十二】
庾蔚之　字季随员外散骑常侍【册府元龟六百六】
丧服要记注十卷【旧唐书四十六】　五卷【新唐书五十七】
礼记义疏【孔颖达礼记疏序】
贺道养　贺玚伯祖【南史六十二】
春秋序注一卷【隋书三十二】
后魏
崔浩
周易注十卷【隋书三十二】
刘芳　字伯文彭城人侍中【魏书五十五】
诗义疏【御览引诗攷引】　诗义荃【御览引】
毛诗笺音义证十卷【北史四十二】
常爽　字仕明河内温人【魏书八十四】
六经畧注【册府元龟六百六】
卫冀隆　辽西人国子博士【魏书七十二】
难杜氏春秋六十三事【同上】
秦道静　乐陵人【北史四十七】
释卫氏难杜【春秋疏引】
南齐
刘瓛　字子珪沛国相人彭城郡丞【南齐书三十九】
周易乾坤义一卷【隋书三十九】　九卷【册府元龟六百六】　周易注【文选注三十】
周易系辞义疏二卷【新唐书五十七】
毛诗序义疏一卷【隋书三十二】
孝经説【孝经序疏】
顾欢　字景怡吴兴盐官人【南史七十五　吴自牧梦梁録十七】　一字元平【宋本潜説友咸淳临安志六十三】
周易系辞注【南齐书五十四】
王俭
丧服古今集记三卷【隋书三十二　按任昉撰俭集序但言占今集记不言丧服】
丘季彬　尚书仪曹郎【隋书三十二】
礼统六卷【同上】
梁
武帝
周易讲疏三十五卷【隋书三十二】
周易文句义疏二十卷
周易开题论序十卷【并旧唐书四十六】
文言义【梁书三】
易大义二十卷【新唐书五十七】　二十一卷【通志六十三】易大义疑问二十卷【新唐书五十七】
易音【释文八】
孝经义疏十八卷【隋书三十二】
论语音【释文引】
简文帝
毛诗十五国风义二十卷【隋书三十二】
元帝
左传音【释文引】
伏曼容　字公仪平昌安丘人临海太守【梁书四十八】
周易注八卷【隋书三十二】
褚仲都　天监中歴五经博士【宋本咸淳临安志六十三】
周易讲疏十六卷【隋书三十二】
崔灵恩　清河武城人桂州刺史【梁书四十八】
毛诗集注二十四卷【毛诗指説】　二十二卷【册府元龟六百六】周礼集注四十卷【同上】　二十卷【通志六十四】
三礼义宗四十七卷【梁书四十八】　三十卷【南史七十一】春秋经传解六卷
左氏传立义十卷
春秋申先儒传论十卷【并通志六十三】
左氏条例十卷【册府元龟六百六】
何
毛诗隐义十卷【隋书三十二】
礼记隐义二十卷【册府元龟六百六】
贺玚　字德琏防稽山隂人步兵校尉领五经博士【梁书四十八】
礼记新义疏二十卷【隋书三十二】
礼论要钞一百卷【旧唐书四十六】
周舍　防军【隋书三十二】　汝南人【太平广记二百四十六】
礼疑义五十卷【旧唐书四十六】　五十二卷【通志六十四】
皇侃　吴郡人国子助教【梁书四十八】
礼记讲疏五十卷【同上】　四十八卷【隋书三十二】　讲説【南史七十一】
礼记义疏九十九卷【隋书三十二】
论语义十卷【梁书四十八】　义疏【隋书三十二】　论语音【释文引】
孝经义疏三卷【通志六十三】
贺述
礼统十二卷【玉海三十九】
严植之　中抚军记室参军【册府元龟六百六】
孝经注【隋书三十二】
陈
周正　字思行汝南安城人尚书右仆射【陈书二十四】
周易讲疏十六卷【同上】
张讥　字直言河南武城人国子博士【陈书三十三】
周易义三十卷【同上】　讲疏【隋书三十二】
戚衮　字公文盐官人梁江州刺史陈大建十三年卒【宋本咸淳临安志六十三】
周礼音【释文一】
沈文阿　字国衞吴兴武康人国子博士【陈书三十三】春秋义疏【释文一】　春秋左氏经传义畧二十五卷【隋书三十二】　二十七卷【旧唐书四六】　三十卷【册府元龟六百六】
王元规　字正范太原晋阳人陈尚书祠部郎隋秦王府东阁祭酒【陈书十三】
左传音三卷【同上】
施干　博士【册府元龟六百六】
尔雅音【释文一】
谢峤　国子祭酒【释文一】
尔雅音【册府元龟六百六】
顾野王
孟子释【孟子疏引】
尔雅音【释文一】
后周
沈重　字子厚吴兴武康人露门博士【北史八十二】
毛诗音二卷
周礼音一卷【并同】
礼记音二卷【周书四十五】
樊深　字文深河东猗氏人开府仪同三司【周书四十五】
七经异同説三卷【同上】　七经论【隋书十二】
七经义经畧论并目录三十一卷【周书四十五】　义纲二十九卷【隋书三十二】　义纲畧论并目録三十卷【册府元龟六百六】　义纲畧【通志六十三】
卫元嵩　成都人赐爵持节蜀郡公【元包经传一】
三易异同论【李江元包经传注引】
熊安生　字植之长乐阜城人露门学博士【周书四十五】礼记义疏三十卷【北史八十二】　四十卷【通志六十四】
庾信
谷梁传注【太平御覧引】
隋
何妥　字栖凤西城人国子祭酒【北史八十二】
周易讲疏十三卷【隋书三十二】　三卷【册府元龟六百六】
顾彪　字仲文余杭人秘书学士【宋本咸淳临安志六十三】
尚书疏二十卷【隋书三十二】
李孟悊
仪礼章疏【贾公彦仪礼疏序】
刘焯
尚书正义【孔頴逹尚书疏序】
夏侯伏朗
三礼图十二卷【歴代名画记三】
刘
毛诗述义四十卷【隋书三十二】　述议【北史八十二】
春秋攻昧十卷【同上】　十二卷【旧唐书四十六】
春秋述议四十卷【北史八十二】　三十七卷【旧唐书四十六】三十卷【册府元龟六百六】
春秋规过三卷【新唐书五十七】
千文孝经述议五卷【隋书三十二】　述义【旧唐书四十六】
辛彦之　陇西人洛州刺史【隋书五十七】
五经异义【北史八十二　按礼记疏引异义一条载张华事考诸书目既无礼记异义当为辛彦之书】
魏真克　钜鹿人【邢昺孝经序疏】
孝经训注【同上　按新唐志有魏克已注孝经一卷列在贾公彦下未知即一人否】
唐
江灌　字德源陈尚书令至武德中为隋州司马【歴代名画记三　按窦蒙述书赋注上卷载江灌字道羣陈留人晋侍中中防军不言作尔雅赞当从张彦逺为唐人】
尔雅赞二卷【名画记三】
陆德明
周易文句义疏二十四卷【旧唐书四十六】　易疏十五卷【册府元龟六百六】　二十卷【周易啓防翼传中篇】
孔颖达
毛诗谱【胡三省通鉴音注引】
魏征
周易义六卷【通志六十三】
裴瑜
尔雅注五卷【宋史二百二】
尔雅音【芥隐笔记引】
崔憬
周易探【李鼎祚周易集解引】
僧一行
易纂【程防周易古占法引】
丁公着　苏州人【通鉴二百四十一】
孟子音【孙奭孟子音义序】　手音一卷【宋史二百二】
啖助
春秋集传
春秋例统【并新唐书二百】
春秋集注【陆淳春秋纂例一】
赵匡
春秋集传损益【同前】
五经辨惑説【春秋纂例引】
施士丏　太学博士【韩愈集二十四】
毛诗説【韩集注引】
王隐
周易要削三卷【宋史二百二】
张鉴　苏州人中书侍郎平章事【旧唐书百二十五】
三礼图十二卷【册府元龟六百六】　九卷【通志六十四】
孟子音义三卷【新唐书五十九】
陆淳
春秋集注二十卷
韩愈
论语注十卷【并新唐书五十七】
卢仝
春秋摘微四卷【读书志一】　一卷【通志六十三】
李瑾　试左武卫兵曹【通考百八十二】
春秋指掌十五卷【新唐书五十七】　指掌图【宋史二百二按通考引崇文总目碎玉一篇在指掌十五篇中通志列指掌十五卷碎玉一卷为两书误】
刘轲　韶右人【范攎云溪友议三】　慕孟轲为文故以名焉【王定保唐摭言十】　字希仁元和末进士卒于洛州刺史【计敏夫唐诗纪事四十六】
三传指要十五卷【新唐书五十七】
成伯璵　中山人【卫湜礼记集説卷首】
礼记外传四卷【新唐书五十七】　十卷【宋史二百二】
陆善经
孟子注七卷【新唐书五十七】
苏鹗
周易开闗一卷【姚应绩编晁公武读书志一】
东乡助　朝散大夫守江陵少尹【啓蒙翼传中篇】
周易物象释疑一卷【新唐书五十七】
张辕
周易啓元【周易古占法引赵汝楳筮宗引】
李翺
易铨三卷【玉海三十六】　七卷【董真卿周易防通卷首】
陆希声　吴人【宣和书谱四】　相昭宗【计敏夫唐诗纪事四十八】
易传二卷【新唐书五十七】　十卷【葛立方韵语阳秋八】　六卷【玉海三十八】　十三卷【宋史二百二】
春秋通例三卷【新唐书五十七】
陈岳　吉州庐陵人【唐摭言十】　钟传江西从事【新唐书五十七】
春秋折衷论三十卷【读书志一】
时代无考【诸史无传诸书目杂出于晋宋齐梁之间不明指何代今列为无考诸传记或有附见姑俟续出】
陈铨　丧服注【释文一】
聂氏　周礼音【释文引】
刘昌宗　尚书音【集韵引】　毛诗音【匡谬正俗引】　周礼音一卷　仪礼音一卷　礼记音五卷【并释文一】　左传音【集韵引】
姚规　周易注七卷
崔觐　周易注十三卷　周易统例十卷
傅氏　周易注十三卷【并隋书三十二】　十四卷【啓防翼传中篇】卢氏　周易注十卷
舒援　毛诗义疏二十卷
谢氏　礼记音义隐一卷
雷氏　五经要义五卷
邯郸绰　五经析疑二十八卷【并隋书三十二】　三十卷【旧唐书四
十七】
綦母邃　孟子注九卷【隋书三十二】
苏寛　春秋义疏【春秋义序】
闵因　公羊序
戴宏　公羊序【并公羊疏引】
梁氏　丧服集説【通典引】
王恺冲　周易注十卷
贺述　礼统十三卷【并旧唐书四十六】
梁正　三礼图【聂崇义三礼图引】
韦辉光　毛诗问【御览引】
郑氏　月令笺【山堂考索续集引】
姓氏无考
诗传【荀子引　褚少孙补史记引　韩诗外传引　説苑引　论衡引】
易大传【汉书引　案所引文非系辞】
鲁诗説二十八卷【汉书三十】
礼服传
丧服文传【并白虎通引】
鲁诗传【何休公羊解诂引　文选注引吴仁杰两汉刋误补遗引】
月令篇名
月令记【并蔡邕集引】
尚书诂训【虞翻疏引见吴志注】
谷梁序【常璩华阳国志引】
春秋古地【水经注引】
春秋谷梁説【卢辩大戴礼注引】
舍人尔雅注二卷　汉武帝时待诏【释文一】
尚书内传【北堂书钞引】
论语隐义注三卷
礼记音义隐七卷【并隋书三十二】
丧服条例【礼记疏引】
五经释例【艺文类聚引】
齐诗内传【汉书注引】
毛诗草虫经【初学记引　蔡卞毛诗名物解引　埤雅引】
春秋地名【初学记引】
春秋井田记【后汉书注引　史绳祖学斋占毕引】
春秋文义【通典引　政和五礼新仪引】
礼记传【通典引】
春秋大传【余知古渚宫旧事引】
毛诗题纲
毛诗义注
五经义
五经析疑驳
论语隐义【并御览引】
尔雅注【行均龙龛手鉴引】
书名无考
贾谊【文莹湘山野录引　江少虞皇宋事实类苑引】　服防【释文引　湘山野録引】　延笃　蔡景君　侯果【并李鼎祚周易集解引】　庄氏【周易疏引】　刘知几【王元亮唐律疏议注引　以上易】
刘蕡【薛季宣尚书古文训引　书】
张敷　郑坤　刘氏　南公【并礼记疏引　礼记】
彭汪【春秋正义引　案正义引作仲博考释文盖汪字　左氏】
董仲舒【释文引】　戴氏【公羊疏引公羊】
刘向【释文引】　缪协【论语疏引】　范【释文引　案晁公武读书后志一卷曰皇侃论语疏引范説则隋志范廙论语别义十卷或是范之误】　顔延之【论语疏引】　梁武帝【释文引　李匡义资暇集引　论语】
目
钩沉一【序录】　　　　　　　一下【序録下】
二【周易】　　　　　　　二下【周易下】
三【尚书上】　　　　　　四【尚书中】
五【尚书下】　　　　　　六【毛诗上】
七【毛诗下】　　　　　　八【周礼】
九【仪礼上】　　　　　　十【仪礼下】
十一【礼记一】　　　　　十二【礼记二】
十三【礼记三】　　　　　十四【礼记四】
十五【左传一】　　　　　十六【左传二】
十七【左传三】　　　　　十八【左传四】
十九【左传五】　　　　　二十【左传六】
二十一【左传七】　　　　二十一下【左传七下】
二十二【公羊】　　　　　二十三【谷梁】
二十四【孝经】　　　　　二十五【论语】
二十六【孟子上】　　　　二十七【孟子下】
二十八【尔雅上】　　　　二十九【尔雅中】
三十【尔雅下】
古经解钩沉卷一下

[book_title]卷二上
钦定四库全书
古经解钩沉卷二上
长洲余萧客撰
周易上
五经
晋太宁元年撰钩经传之沉义著论难以起滞杨方五经钩沉序【玉海四十二】
六经
传称立天之道曰隂与阳立地之道曰柔与刚立人之道曰仁与义然则仁义者人之性也经典者身之文也皆以陶铸神情启悟耳目未有不由学而能成其器不由习而能利其业是故季路勇士也服道以成忠烈之概越庸夫也讲艺以全髙尚之节盖所由者习也所因者本也本立而道生身文而德备焉昔者先王之训天下也莫不导以诗书教以礼乐移其风俗和其人民故恭俭庄敬而不烦者教深于礼也广博易良而不奢者教深于乐也温柔敦厚而不愚者教深于诗也疏通知逺而不诬者教深于书也洁净精微而不贼者教深于易也属辞比事而不乱者教深于春秋也夫乐以和神诗以正言礼以明体书以广德春秋以断事五常之道相须而备而易为之源故曰易不可见见则乾坤几乎息矣由是言之六经者先王之遗烈圣人之盛事也安可不游心寓目习性文身哉顷因暇日属意艺林畧撰所闻讨论其本名曰六经畧注以训门徒焉常爽六经畧注序【魏书八十四】
周易
序国家西平河右炖煌张湛金城宗钦武威段承根三人皆儒者并有儁才见称于西州每与余论易余以左氏传卦解之遂相劝为注故因退朝之余暇而为之解焉崔浩注序【魏书五十二】　炖煌张堪金城宋钦武威段根同【册府元龟七百六十八】　五代祖晋官至礼部侍郎学兼天人尝着八卦论为世所传遭乱遗坠而编简尚有存者鹗乃畧演其旨于此苏鹗开关序【姚应绩编晁公武读书志一】　易以乾象龙以马明坤随事义而取象是故春秋传辞多因物象而六十四卦三百八十四爻之文触类而长洎甲子以六十为运而卦则六十四为周六十四而参六十合九百六十年为一元纪助今采于注疏未释后学滞懵者摽出目为周易释疑属象比事约辞伸理云尔东乡助物象释疑序总康成辅嗣辈所説曰要削者言撮其要也王隐
要削序【并胡一桂启蒙翼传中】　予干符初任右拾遗岁莫端居梦在大河阳旷野数百里有三人偃卧东首长各数丈有告者曰上伏羲中文王下孔子也三圣皆无言意中甚愕寤而震悸伏而思之河与天通图之自来三圣衡列干之象也天道无言示人以象天将以易道畀予乎由是考覈少小以来所集诸家注説贯以自得之理着易传十篇传上经为第一下经为第二所以列彖象之微辞测卦爻之奥义第三篇演文言之纯粹以显圣人之赜第四篇伸系辞之微意以彰易道之神第五篇原作易之始述列卦之序第六篇释説卦之义辨反对之相资第七篇穷画卦象之由生蓍竒耦之极第八篇明权舆律吕之本制作礼乐之原第九通天下之理第十成天下之务陆希声传序【董真卿防通卷首】　今年四十有七已及圣人之年于是作易传以授门人崔彻王赞之徒复自为注同【韵语阳秋八】
解易者谓生生之德有易简之义不易者言天地定位不可相易变易者谓生生之道变而相续崔觐注【孔頴达八论】
乾
元亨利贞
始万物为元遂万物为亨益万物为利不私万物为贞魏徴义【李衡义海撮要一】
初九
阳在初称初九去初之二称九二则初复七隂在初称初六去初之二称六二则初复八矣陆绩述【朱震汉上传一】　位始故称初阳重故称九干寳爻义【李鼎祚集解一】
潜龙
爻辞周公所作马融传【赵汝楳辑闻一】　文王作爻辞崔憬探【朱震汉上丛説】
利见大人
圣人在位谓之大人向秀义【史记索隐二十六】
终日干干
承干行干故曰干干荀爽注
在渊
渊谓初九甲子龙之所由升也干宝注
用九
总六爻纯九之义刘巘乾坤义疏【并集解一】
见羣龙无首吉
爻皆体干羣龙之象舜既受禅禹与稷契咎繇之属并在朝郑注【后汉书注三十下】　见众圣人无自尊之意则可以统御羣才矣陆传【撮要一】
六位
天地四时也六爻效彼而作侯果【集解一】
时乘六龙
天子驾六孟喜章句【诗疏三之二】
天行健
天体不健能行之德健也犹如地体不顺承弱之势顺也何妥疏
天德不可为首也
纯阳天德万物之始莫能先之不可为首先之者凶随之者吉宋衷注
文言曰
乾坤为门户文説乾坤六十二卦皆放焉姚信注【并集解一】　文言是文王所制梁武帝【影宋注疏本音义】　以乾坤德大故特文饰以为文言庄氏【影宋本疏一】
体仁
体生也郑注【文选注二十四】
水流湿火就燥
水之性润万物而退下火之性炎盛而升上王肃注【书疏十二】
云从龙风从虎
龙举而景云属虎啸而谷风兴同　犹言龙从云虎从风也张璠集解
圣人作
作起也马传【并裴骃史记注六十一】
而万物覩
五动成离日出照物皆相见虞翻注【集解一】
坤
先迷后得主利
坤臣道也妻道也后而不先先则迷失道矣故曰先迷隂以阳为主当后而顺之则利卢氏注【集解一】
西南得朋东北丧朋
西南隂类故得朋东北阳类故丧朋王肃注【汉上丛説】
万物资生
自无出有曰生刘瓛义【宋本文选注六】　生得性之始也刘瓛注【宋本文选注三十】
直方大
直也方也地之性此爻得中气而在地上自然之性广生万物故生动直而且方郑注【朱楷校宋本礼记疏六十五】
黄裳
如舜试天子周公摄政同【李德林书隋书四十二】
龙战于野
圣人喻龙君子喻蛇同【仪礼疏五】
为其嫌【慊】于无阳也故称龙焉
慊读如羣公溓之慊古书传作立心与水相近读者失之故作慊溓杂也隂谓此上六也阳谓今消息用事干也上六为蛇得干气杂似龙同【惠校相台岳本毛诗疏九之三】
天而地黄
隂阳交战故血黄王凯冲注【集解二】
屯
天造草昧
草草创也昧爽也郑注【宋本文选注三十八】　草昧微物董遇章句【影宋注疏本音义】
君子以经纶
经纶匡济也黄頴注【释文二】
盘桓
旋也马传【胡三省通鉴音注八十八】
班如
谓相牵不进也子夏传【影宋本疏二】
以从禽也
从子用翻黄頴音【影宋注疏本音义】
泣血涟如
体坎为血伏离为目互艮为手掩目流血泣之象也九家【集解二】
蒙
蒙亨
蒙者蒙蒙物初生形是其未开着之名也人幼稚曰童亨者阳也郑注
匪我求童蒙
互体震而得中嘉防礼通阳自动其中德于地道之上万物应之而萌芽生教授之师取象焉修道艺于其室而童蒙者求为之弟子非已乎求之也同
初筮告再三渎渎则不告
弟子初问则告之以事义不思其三隅相况以反解而筮者此勤师而功寡学者之灾也渎筮则不复告欲令思而得之亦所以利义而干事同【并公羊疏二十六】
险而止蒙
险而止山也险而动泉也动静皆蒙险杨乂卦序论【宋本御览三十八】
用説桎梏
木在手曰桎在足曰梏郑注【周礼疏三十四】
顺以防也
顺者心不违也防者外迹相卑下也虞注【集解二】
需
利涉大川
大川大难也能以信而待故可利涉褚疏【影宋本疏二】
宴乐
宴安也干注　宴乌衍翻李轨音【并影宋本释文二】
需于沙
沙接水者郑注【诗疏十七之二】
惕中吉
中丁仲翻马融音【释文二】
归而逋
坎为隐伏逋逃之象物象释疑【防通三】
三百户
小国之下大夫采地方一成其定税三百家故三百户也郑注【朱校宋本礼记疏五十二】
或锡之鞶带
鞶带佩鞶之带同【周礼疏二十七】
三褫【拖】之
三拖三加之也同【项安世玩辞三】
师
丈人吉
丈之言长能御众众有朝正人之德以法度为人之长吉而无咎谓天子诸侯主军者同【周礼疏二十】
王三锡命
锡音赐徐邈音【释文二】
有命
命所受天命也郑注【文选注二十四】
比
盈缶
爻辰在未上值东井井之水人所汲用缶同【诗疏七之一】
终来有他
非应称他也子夏传【程迥古占法下】
比之匪人
二四虽近情不相得又柔谄非已所亲故曰匪人魏义
外比之
内比之者以专其应为比外比之者以非其应为比陆传【并撮要一】
显比王用三驱失前禽
王因天下显习兵于搜狩焉郑注【周礼疏三十五】　王者习兵于搜狩驱禽而射之三则已法军礼也失前禽者谓禽在前来者不逆而射之旁去又不射唯背走者顺而射之不中则已是其所以失之用兵之法亦如之降者不杀奔者不御皆为敌不敌已加以仁恩养威之道同【宋本春秋疏六】
履
履虎尾
夫鸟游旷泽之地而比翮者万羣虎居繁林之薮而接豪者千数五经钩深【宋本御览五十七】
不咥人
噬齧也郑注【文选注十】
履道坦坦
二变震为大涂故曰坦道虞注【防通三】
泰
拔茅茹
茅音苗郑音【宋本贾昌朝羣经音辨一】　茹牵引也邹湛统畧论
以其彚
彚古伟字美也傅氏注【并释文二】
包荒
荒虚也五虚无阳二上包之翟义【集解四】
帝乙归妹以祉元吉
易有周人五号帝天称一也王美称二也天子爵号三也大君者兴盛行异四也大人者圣人德备五也孟章句【朱校宋本礼记疏六】　五爻辰在未春为阳中万物以生生育者嫁娶之贵仲春之月嫁娶男女之礼福禄大吉郑注【周礼疏十四】　以柔在上帝乙妹之象下应于二下嫁之象陆传【防通三】
城复于隍
隍壑也郑注【诗疏十八之三】
否
休否
休美也郑注【文选注二十五】
系于苞桑
苞植也同【宋本文选注五十二】
同人
柔得位得中而应乎干
此本夬卦九二升上上六降二蜀才注【集解四】
同人于门
门者出入之正道不由斯道则为咎陆传【撮要二】
同人于宗吝
今春秋公羊説鲁昭公娶于吴为同姓也谓之吴孟子春秋左氏説孟子非小君也不成其丧不当讥又按易曰同人于宗吝言同姓相娶吝道也即犯诛絶之罪言五属之内禽兽行乃当絶五经异义【通典六十】天子诸侯后夫人无子不出郑注【仪礼疏二】
升其髙陵
三居下体之上故谓之陵刘瓛义【防通四】
大有
互体有兑兑为泽位在秋也干则施生泽则流润离则长茂秋则成收大富有也姚规注【集解四】
公用亨于天子
初九为元士九二为大夫九三为诸侯孙炎例【张洎对状宋史二百六十七】
匪其彭
彭亨盛满貌干注【玩辞三】
谦
地中有山谦
谦之为道降已升人山本地上今居地中降体之义刘表章句【并集解四】
卑以自牧也
牧养也郑注【文选注十六】
豫
雷出地奋豫
奋动也雷动于地上而万物豫也同【诗疏一之四】
先王以作乐崇德
外传曰三王之乐可得闻乎施犨章句【朱校宋本礼记疏三十五】
殷荐之上帝
上帝天帝也郑注【旧唐书二十一　文苑英华七百六十二】
朋盍簪
簪祖咸翻王肃音【毛居正六经正误一】　捷疾也陆传【程迥古占法下】
防豫
防深也王廙注【释文二】
随
震动兑説内动之以德外説之以言则天下之民慕其行而随从之故谓之随也郑注【宋本春秋疏二十二】
蛊
蛊惑乱也万事从惑而起故以蛊为事也案尚书大传云乃命五史以书五帝之蛊事然为训者正以太古之时无为无事也今言蛊者是卦之惑乱也时既渐浇物情惑乱故事业因之而起惑矣伏曼容注【集解四】
临
观盥而不荐有孚颙若
诸侯贡士于天子乡大夫贡士于其君必以礼賔之唯主人盥而献賔賔盥而酢主人设荐俎则弟子也郑注【仪礼疏四】　盥手酌鬯祭之始荐进熟祭之末灌鬯之时诚敬内充齐庄之容颙颙外见则与祭者皆观感而化矣陆传【罗苹路史前纪注九】
观天之神道
诬神者殃及三世大传【汉书二十五下】
噬嗑
九四
四体离隂位骨之象王肃注【初学记二十六】
得金矢
金矢所以获野禽故食之反得金矢君子于味必思其毒于利必备其难同【御览八百六十二】
贲
离为日日天文艮为石石地文也天文在下地文在上天地之文交相而成贲贲然也郑注【诗疏十一之一】
天文也
天地以节气相交天文也陆希声【朱震汉上图中】
山下有火贲
山下有火文相照也夫山之为体层峯峻岭峭崄参差直置其形已如雕饰复加火照弥见文章贲之象也王廙注【集解五】
皤如
六四防爻也有应于九九欲自饰以适初既进退未定故皤如也郑注
白马翰如
谓九三位在辰得防气为白马翰犹干也见六四适初未定欲干而有之同【并朱校宋本礼记疏八】
贲于丘园束帛戋戋
束帛五匹贾谊　服防【并文莹湘山野録下　江少虞皇宋事实类苑二十四】失位无应隐处丘园盖蒙闇之人道德弥明必有
束帛之聘也王肃注【文选注三】　戋戋礼之多也薛虞记【释文二】
剥
无不利
无不利事非无所不利也陆传【撮要三】
小人剥庐
小人傲狠当剥彻卢舍而去之也郑注【周礼疏十三】
复
七日来复
建戌之月以阳气既尽建亥之月纯隂用事至建子之月阳气始生隔此纯隂一卦卦主六日七分举其成数言之而云七日来复同【章如愚山堂考索续集三】
先王以至日闭关商旅不行后不省方
夏至隂气动未达故寝兵鼓不设政事所以助养隂气也易曰先王以至日闭关后不省方以此助之五经通义【艺文类聚三】　冬至所以寝兵鼓商旅不行君不听政事同【初学记四】　以冬至阳气萌生隂阳交精始成万物气微在下不可动泄王者承天理物故率天下静而不扰也同【通典八十七】
无祗悔
祗病也郑注【释文二】　祗音祈韩康伯音【辑闻三】　祗大也侯果【集解六】　祗适也陆传【撮要三】
中行独复
度中而行四独应初郑注【汉上传三】
无妄
此所谓四阳二隂非大壮则遯来虞注【汉上图上】
其匪正有眚不利有攸往
妄之言望人所望宜正行必有所望行而无所望是失其正何可往也郑注【后汉书注十五】
大畜
不家食吉养贤也
自九三至上九有颐象居外是不家食吉而养贤郑注【朱校宋本礼记疏六十二】
曰闲舆卫
曰犹言也刘氏【释文二】
豮豕之牙
豮豕之去势者陆传【撮要三】
何天之衢
艮为手手上肩也干为首首肩之间荷物处干为天艮为径路天衢象也郑注【后汉书注五十二】　何音荷梁武帝音【释文二】
颐
颐大过与诸卦不同大过从颐来六爻皆相变故卦有反合爻有升降所以明天人之理焉故征象防意必本于此陆希声【汉上图上】
虎视眈耽
兑为虎马传　艮为虎虞注
大有庆也
君以得人为庆郑注【并汉上传三】
大过
老夫得其女妻
以丈夫年过娶二十之女老妇年过嫁于三十之男皆得其子同【诗疏一之二】
习坎
自冬至初中孚用事一月之策九六七八是为三十而卦以地六候以天五五六相成消息一变十有二变而岁复初坎离震兑二十四气次主一爻其初则二至二分也坎以隂包阳故自北正微阳动于下升而未达极于二月凝涸之气消坎运终焉春分出于震始据万物之元为主于内则羣隂化而从之极于南正而丰火之变穷震功究焉离以阳包隂故自南正微隂生于地下积而未章至于八月文明之质衰离运终焉仲秋隂形于兑始循万物之末为主于内羣阳降而承之极于北正而天泽之施穷兑功究焉故阳七之静始于坎阳九之动始于震隂八之静始于离隂六之动始于兑故四象之变皆兼六爻而中节之应备矣孟章句【一行大衍厯　新唐书二十七上】　上脱一坎字任守一甘棠正义【辑闻三】
险且枕
枕险碍险害之貌陆传【汉上传三】
樽酒簋贰用缶
六四上承九五又互体在震上天子大臣以王命出防诸侯尊于簋副设酒而用缶也郑注【朱校宋本礼记疏三十二】　爻辰在丑丑上值斗可以斟之象斗上有建星建星之形似簋贰副也建星上有弁星弁星之形又如缶同【诗疏七之一】
系用徽纆寘于丛棘
徽纆索也马传【影宋单本谷梁疏七】　三纠绳曰徽二纠绳曰纆陆德明文句义疏【影宋单本谷梁疏七】　三股曰徽两股曰纆刘子【唐律表注】
离
黄离元吉
离南方之卦离为火土托位焉土色黄火之子喻子有明德能附丽于父之道文王之子发旦是也郑注【宋本文选注二十】　文王太子发是也慎成其业故吉矣同【御览一百四十六】
不鼓缶而歌则大耋之嗟
艮爻也位近丑丑上值弁星弁星似缶诗云坎其击缶则乐器亦有缶同【诗疏七之一】　大耋谓年余七十同【朱校宋本礼记疏六十九】
死如
杀人之刑
弃如
流宥之刑同【并周礼疏三十六】
出涕沱若
出勑类翻王嗣宗音【释文二】
古经解钩沉卷二上

[book_title]卷二下
钦定四库全书
古经解钩沉卷二下
长洲余萧客撰
周易下
咸
亦不处也
防为处女男下女故不处也虞注【集解七】
滕【媵】口説也
媵送也虞注【戴埴防璞】
恒
不恒其德
防为进退不恒其德之象郑注【后汉书注二十四】
遯
何灾也
何河可翻褚仲都音【释文二】
肥遯无不利
遯而能肥吉孰大焉淮南九师道训【文选注十五】　遯而能飞同【后汉书注五十九】
家人
无攸遂
二为隂爻得正于内五阳爻也得正于外犹妇人自修正于内丈夫修正于外无攸遂言妇人无敢自遂也郑注【后汉书注五十四】　从子从夫无所遂志魏义【撮要四】
在中馈
中馈酒食也郑注【后汉书注四十九】　爻体离又互体坎火位在下水在上餁之象也馈食也故云在中馈也同【后汉书注五十四】
暌
后説之弧
説音税虞翻音　弧作壶是陆传【并防通八】
解
而百果草木皆甲拆【宅】
木硕曰果皆读如人倦之解解谓拆呼皮曰甲根曰宅宅居也郑注【宋本文选注四】
损
二簋可用享
离为日日圆防为木木器象同【仪礼疏十六】　木器圆簋象同【诗疏六之四】
或益之十朋之龟
元龟直二十大贝双贝曰朋探【汉上传四】
益
王用享于帝
享许庚翻王廙音【影宋注疏本音义】
夬
刚长乃终也
自古小人在上最为难去盖得位得权而势不能摇夺以四凶尚歴尧至舜而后能去尝玩易之夬夫一隂在上五阳并进以刚决柔宜若易然然爻辞俱险而肆盖小人在上故繇曰刚长乃终是也李翺诠【王得臣麈史中】
苋陆夬夬
苋陆木根草茎刚下柔上也子夏传【影宋本疏七】　苋陆兽名夬有兑兑为羊也孟章句【罗苹路史后纪注五】　苋陆一名商陆马传【影宋本疏七】　一名章陆同【丘光庭兼明书二】　苋苋菜也陆当陆也宋注【影宋注疏本音义】　苋蒉同【辑闻五】苋蒉也陆商也虞注【影宋本释文二】　苋萁也同【影宋注疏本音义】苋説也苋读夫子莞尔而笑之莞睦和睦也同【集解】
【九】　前人以苋陆当陆为二草陆之为叶差坚于苋苋根小陆根大董章句【辑闻五】
姤
天地相遇
坤出于离与干相遇故万物皆相见荀注【汉上传五】
以杞
杞苟杞张氏【影宋注疏木音义】
萃
一握
握读为夫三为屋之屋郑注【王应麟困学纪闻一】
六二引吉无咎
六二与九五相应俱履贞正引由迎也为吉所迎何咎之有王肃注【王志愔应正论旧唐书一百】
赍咨
赍将也翻徐音【欧阳德隆押韵释疑一】
升
允【】升
进也施犨章句【汉上传五】
王用亨于岐山
升之六二柔以时升太王之德随之上六天下悦随文王之德太王在岐直曰岐山武王在镐故曰西山陆传【撮要五】
困
臀困于株木
坎于木为坚多心株木之象陆传【防通九】
困于酒食朱绂方来
二据初辰在未未为土此二为大夫有地之象未上值天厨酒食象困于酒食者采地薄不足已用也郑注【仪礼疏一】
劓刖
五以刚中处位能去小人以救困者也上六鼻之象六三足之象皆掩刚者故刑而去之陆传【防通九】
困于赤绂
朱深曰赤郑注【王应麟集郑氏易】
井
井以不变更为义周正义【释文二】
井谷射鲋
九二坎爻也坎为水上直鱼生一艮爻也艮为山山下有井必因谷水所生鱼无大鱼但多鲋鱼耳言微小也郑注【宋本文选注五】　上直防同【文选注五】　鲋小鱼王肃注【御览九百三十七】
井渫
谓已浚渫也犹臣修正其身以事君郑注【文选注十一】渫者浚治去泥浊也向义
为我心恻
可为恻然伤道未行也张集解【并史记注八十四】
可用汲
言我道可汲而用也京房章句【史记索隐二十】
革
水火相息
息灭也马传【黄震日抄六】
革言三就
武王尅商反商政一就也释囚封墓二就也散财发粟三就也探【撮要五】
鼎
牛羊豕三鼎形同以足为异荀注【董逌广川书跋一】
鼎颠趾利出否得妾以其子无咎
颠踣也趾足也无事曰趾陈设曰足爻体防为股初爻在股之下足象也足所以承正鼎也初隂爻而柔与干同体以否正承干干为君以喻君夫人事君若失正礼踣其为足之道情无怨则当以和义出之然如否者嫁于天子虽失礼无出道废逺之而已若其无子不废逺之后尊如故其犯六出则废之逺之子废坤为顺又为子母牛今在后妃之旁侧妾之例也有顺德子必贤贤而立以为世子又何咎也郑注【御览一百四十六】
覆公餗其形渥
餗健也马传【释文二】　餗谓糜也同【谷梁疏九】　餗菜也郑注【释文二】　糁谓之餗震为足竹萌曰笋笋者餗之为菜也是八珍之食同【周礼疏六】　餗美馔鼐三足三公象若三公倾覆王之美道屋中形之同【周礼疏三十六】
金
喻明道能举君之官职也同【唐律疏议注一】
震
震为雷雷者动物之气也雷之发声犹人君出政教以动国中之人郑注【诗疏一之四】
震来虩虩
虩蝇虎始在穴中跳跃而出象人心之恐动也陆传【撮要五】
震惊百里不丧匕鬯
惊之言惊戒也郑注【诗疏一之四】　雷发声于百里古者诸侯象诸侯出教令能警戒国内则守其宗庙社稷为之祭主不忘其匕鬯人君于祭匕牲体荐鬯而已其余不亲为也同【仪礼疏文五】
出可以守宗庙社稷以为祭主也
在有灵而尊者莫若于天有灵而贵者莫若于王有声而威者莫若于雷有政而严者莫若于侯是以天子当干诸侯用震地不过一同雷不过百里政行百里则匕鬯亦不丧祭祀国家大事不丧宗庙安矣处则诸侯执其政出则长子掌其祀王肃注【御览一百四十六】
不拯【抍】其随
抍举也马传
厉熏心
熏灼其心王肃注【并汉上传五】
渐
鸿渐于干
干谓大水之旁故停水处郑注【诗疏十一之二】
衎衎
寛饶之貌王肃注【文选注六】
归妹
以须
须才智之称郑注【周礼疏一】　屈原之姊名女须同【惠校相台岳本毛诗疏十四之二】　屈原之妹同【诗疏十四之二】　在天文织女为贵须女为贱陆传【撮要五】
女承筐
宗庙之礼主妇奉筐米郑注【仪礼疏十五】
丰
日中则昃月盈则食
言皆有休已无常盛同【公羊疏二十六】
虽旬无咎
初修礼上朝四四以匹敌恩厚待之虽留十日不为咎郑注【诗疏十九之三】
丰其蔀
蔀茂盛周匝之义陆传【汉上丛説】
见沬
沬音妹王肃音【广韵五】　沬者斗槩谓斗之辅星斗以象大臣槩以象家臣陆传【撮要六】
折其右肱
三艮爻艮为手互体为防防又为进退手而便于进退右肱也郑注【仪礼疏十】
旅
旅琐琐斯其所取灾
琐琐犹小小爻体互艮艮小石小小之象三为聘客初与二其介也介当以笃实之人为之而用小人琐琐然客主人为言不能辞曰非礼不能对曰非礼毎者不能以礼行之则其所以得罪郑注【仪礼疏八】
得其资【齐】斧
齐斧盖黄钺斧也张轨义【释文二】
涣
涣汗其大号
王者出令不可复返喻如身中汗出不可反也王肃注【北堂书钞一百三】
中孚
中孚为阳贞于十一月子小过为隂贞于六月未郑注【汉上传六】　两防对合外实中虚荀注【汉上丛説】
豚鱼吉
三辰在亥亥为豕爻失正故变而从小名言豚耳四辰在丑丑为鼈蟹鼈蟹鱼之微者爻得正故变而从大名言鱼耳三体兑兑为泽四上值天渊二五皆坎爻坎为水二侵泽则豚利五亦以水灌渊则鱼利豚鱼以喻小民也而为明君贤臣恩意所供养故吉郑注【诗疏十一之二】
虞吉有它不燕
燕安也有应于四宜从之而诚信未通未能及物故自守则吉而有他不燕陆传【防通十一】
小过
有飞鸟之象焉
中孚柔在内而刚在外有鸟实之象今变为小过则刚在内而柔在外有飞鸟之象同【并防通十一】
既济
东邻杀牛不如西邻之禴祭
互体为坎也又互体为离离为日坎为月日出东方东邻象也月出西方西邻象也郑注【朱校宋本礼记疏五十九】
系辞上
动静有常
雷风也郑注
方以类聚物以羣分
谓水火也同
在地成形
植物动物也马传【并朱校宋本礼记疏四十七】　草木鸟兽郑注【宋本御览三十六】　山川羣物王肃注【朱校宋本礼记疏四十七】　谓山川等王廙注【宋本御览三十七】
相荡
荡动也桓系辞注【释文二】
一寒一暑
寒暑和合以成岁也五经通义【北堂书钞一百五十六】　冬至阳动于下推隂而上之故大寒于上夏至隂动于下推阳而上之故大热于上故易云日月运行一寒一暑同【宋本御览三十四】
六爻之动
隂阳失位则变得位则否故以隂居阳位阳居隂位则动虞注【林至德裨传外篇】
辨吉凶者
辨别也顾懽系辞注【释文二】
故能弥纶天地之道
弥纶裹也王肃注【文选注十七】
故知死生之説
説始鋭切宋衷音【影宋本释文二】
精气为物游魂为变是故知鬼神之情状与天地相似故不违
精气为七八游魂为九六郑注【朱校宋本礼记疏二十一】　游魂谓之鬼物终所归精气谓之神物生所信也言水火之神生物东南金水之鬼终物西北二者之情其状与春夏生物秋冬终物相似同【朱校宋本礼记疏四十七】
而知
知音智荀柔之系辞音　明僧绍繋辞音【并释文二】
至矣哉
至极也刘瓛注【宋本文选注三十九】
言行君子之枢机
枢户枢也机弩牙也户枢之发或明或闇弩牙之发或中或否以譬言语之发有荣有辱郑注【宋本春秋疏二十二】
冶容
谓饰其容而见于外曰冶郑注【后汉书注五十二】
大衍之数五十其用四十有九
易有太极北辰是也太极生两仪两仪生日月日月生四时四时生五行五行生十有二月十有二月生二十四气北辰居中不动其余四十有九转运而用也马传【山堂考索前集九】　天地之数五十有五者以五行炁通于万物故减五大衍又减一故用四十九郑注【刘牧钩隐图上】
挂一以象三揲之以四以象四时归竒于扐以象闰扐别也荀柔之系辞注【释文二】　初揲先扐右手一着于左小指间以仿人第二揲复于左手取一蓍扐于左手无名指间以象闰张辕启元　初揲挂一次两揲不挂揲左手不揲右手但以右手之蓍足满左手之余初揲余一余二足满五余三余四足满九次两揲余一余二足满四余三余四足满八为九为六者各八为七为八者名二十四同【并赵汝楳筮宗】
此所以成变化
老阳变成少隂老隂变成少阳启元【程迥古占法下】
凡三百六十
阳爻三十六隂爻二十四三爻一百二十曰三百者举大槩也虞注【汉上丛説】
错综其数
错交也综理事也王肃注【文选注十二】
圣人之所以极深而研几也
研喻思虑郑注【宋本文选注三十五】
天一地二天三地四天五地六天七地八天九地十天一生水于北地二生火于南天三生木于东地四生金于西天五生土于中阳无耦隂无配未得相成地六成水于北与天一并天七成火于南与地二并地八成木于东与天三并天九成金于西与地四并地十成土于中与天五并也大衍之数五十有五五行各气并气并而减五惟有五十以五十之数不可以为七八九六卜筮之占以用之故更减其一故四十有九也同【朱校宋本礼记疏二十一】　天三配艮天五配坎天七配震天九配干地二配兑地十配离地八配防地六配坤不取天一地四者此数八卦之外探【汉上图下】
蓍之德圆而神
蓍形圆而可以立变化之数故谓之神郑注【仪礼疏十六】
圣人以此洗心
洗尽也刘瓛系辞义疏　洗悉殄翻刘瓛音【并释文二】
易有太极
极中之道淳和未分之道也郑注【宋本文选注十九】
是生两仪
天地也王肃注【宋本文选注三十六】
莫大乎蓍龟
蓍之言耆龟之言久龟千岁而灵蓍百年而神以其长久故能辨吉凶也刘向【朱校宋本礼记疏五】
易有四象
布六于北方以象水布八于东方以象木布九于西方以象金布七于南方以象火郑注【汉上丛説】
系辞下
何以守位
持一不惑曰守郑注【诗疏十七之二】
于是始作八卦
虙羲作十言之教曰乾坤震防坎离艮兑消息无文字谓之易六艺论【汉上传八】　作十言之敎以厚君民之别同【路史后纪注一】
易穷则变变则通
夫尚质则人淳人淳则俗朴朴之失其弊也惷尚文则人和人和则俗顺顺之失其弊也谄谄则变之以质惷则变之以文亦犹寛以济猛猛以济寛此圣人之用心也岂徒苟相反背而妄有述作焉斯文质相化之理也卫元嵩三易异同论【李江元包经传注一】
黄帝尧舜垂衣裳而天下治
金天高阳髙辛遵黄帝之道无所改作故不述郑注【周礼疏二十一】　始去羽毛同【公羊疏四】　其服皆上纁下土托位南方南方色赤黄而兼赤故为纁也同【朱校宋本礼记疏十六】
盖取诸乾坤
天色地色黄故以为衣黄以为裳象天在上地在下同【诗疏八之一】
重门击柝以待暴客盖取诸豫
豫坤下震上九四体震又互体有艮艮为门震日所出亦为门重门象艮又为手防爻也应在四皆木也手持二木也手持二木以相敲是为击柝击柝为守备警戒也四又互体为坎坎为盗五离爻为甲胄戈兵盗为持兵是暴客也又以其卦为豫有守备则不可自逸同【周礼疏三】
丧期无数
诸侯在千里内皆奔丧千里外不奔丧若同姓千里外犹奔丧亲亲也易下邳传甘容説【朱校宋本礼记疏十三】
易之以书契
以书书木边言其事刻其木谓之书契郑注【经典释文三】书之于木刻其侧为契各持其一后以相考合同
【书疏一】
君子知微知彰
君子知微谓幽昧知章谓明显也失名注【文选注十】
益长裕而不设
设大也周礼考工记中其茎设其后郑注【周礼疏四十】
当文王与纣之事邪
据此言以易文王所作断可知矣同【宋本春秋疏二十六】
鬼谋
谓谋卜筮于庙门同【仪礼疏一】
説卦
昔者圣人之作易也
易者隂阳之象天地之所变化政教之所生自人皇初起六艺论【路史前纪注五】　谓伏牺文王也郑注【书疏】
穷理尽性以至于命
言穷其义尽人之情性以至于命吉凶所定同【宋本文选注六十】
万物皆致养焉
地气含养使有秀实也同
神也者妙万物而为言者也
共成万物不可得而分故合谓之神同【并汉上传九】
兑为羊
其畜好刚卤同【周礼疏二十八】
兑为口
上开似口同【汉上传九】
故称乎母
取含养也陆述【宋本御览三十六】
为瘠马
凡骨为阳肉为隂郑注
为龙
龙读为尨取日出时色杂也同【并汉上传九】
为旉
大布延笃【集解十七】　华之通名铺为华皃谓之王肃注【戴侗六书故三十三】
为大涂
国中三道曰涂震上值房心涂而大者取房有三涂焉郑注【汉上传九】　大涂万物所出王廙注【宋本御览百九十五】
为寡【宣】发
宣发取四月靡草死发在人体犹靡草在地郑注【周礼疏四十二】
为鼈为蟹
骨在外同【周礼疏四十一】
为径路
田间之道曰径路艮为之者取山间兎鹿之蹊郑注【锦綉万花谷后集二十五】　物始故为径路王廙注【宋本御览百九十五】
为黔喙之属
取其为山兽郑注【汉上传九】
为刚卤
取金之刚不生也刚卤之地不生物朱仰之【集解十七】
为羊
羊女使郑注【玩辞十五】　此阳谓为养无家女行赁炊爨今时有之贱于妾也同【汉上传九】　羔女使虞注【集解十七】
序卦
屯者物之始生也
物之始生故屯难卢氏【影宋本疏十三】
饮食必有讼
孟喜序卦曰隂阳养万物必讼而成之君臣养万民亦讼而成之僧一行易纂【程迥古占法下】
主器者莫若长子
谓父退居田里不能备祭宗庙长子当亲视涤濯鼎俎郑注【朱校宋本礼记疏二】
古经解钩沉卷二下

[book_title]卷三
钦定四库全书
古经解钩沈卷三
长洲余萧客撰
尚书上
尚书
序伏生老不能正言言不可晓使其女传言教错齐人语多与颍川异错所不知凡十二三畧以其意属读而已卫宏
【顔师古汉书注八十八】　大誓后得按其文似若浅露又春秋引泰誓曰民之所欲天必従之国语引泰誓曰朕梦协朕卜袭于休祥戎商必克孟子引泰誓曰我武惟侵于之疆则取于凶残我伐用张于汤有光孙卿引泰誓曰独夫纣礼记引泰誓曰予克纣非予武惟朕文考无罪纣克予非朕文考有罪惟予小子无良今之泰誓皆无此言吾见书传多矣所引泰誓而不在泰誓者甚众不复悉记畧引五事以明之亦可知已马融传序【宋本春秋疏二十五】　虞夏书二十篇商书四十篇周书四十篇郑序【疏二】
赞后又亡其一篇故五十七郑赞【汉书注三十】
解孔子求书得黄帝孙帝魁之书迄秦穆公凡三千二百四十篇断逺取近定可以为世法百二十篇以百二篇为尚书十八篇为中郑论【玉海三十七】
尧典
曰若稽古帝尧
尧顺考古道而行之贾逵训【册府元龟四十】王注【魏志四】　稽古同天言尧同于天也郑注【魏志四】　稽同也古天也同【后汉书注六十三】
曰放勲
尧名马　放如字郑音【并释文三】
光被四表格于上下
言尧德光耀及四海之外至于天地所谓大人与天地合其德与日月齐其明郑注【诗疏十九之二】
克明峻德
挚立九年而唐侯德盛因禅位焉卫宏训防【史记索隐一】
以亲九族
九族谓父族四母族三妻族二夏侯　欧阳【林之竒全解一】九族乃异姓有亲属者欧阳【玉海三十七】　父族四者
五属之内一也父之女昆弟适人者及其子二也已之女昆弟适人者及其子三也已之女子适人及其子四也母族三者母之父族一也母之母族二也母之女昆弟适人者及其子三也妻族二者妻之父族一也妻之母族二也夏侯【白珽湛渊静语二】　九族者従髙祖至孙凡九皆同姓古尚书説【宋本春秋疏六】
平【辨】章百姓
辨别也章明也郑注【后汉书注三十九】　辨明也同【王楙野客丛书四】　百姓羣臣之父子兄弟同【史记注一】
乃命羲和
髙辛之世命重为南正司天犂为火正司地尧育重犂之后羲氏和氏之子贤者使掌旧职天地之官亦纪于近命以民事其时官名盖曰稷司徒郑注【贾公彦周礼疏序】
钦若昊天
羲氏掌天官和氏掌地官四子掌四时马传【王应麟小学绀珠五】
日中
日中宵中昼夜各五十刻马传　日中宵中者日见之漏与不见者齐郑注【并诗疏五之一】
星鸟
鹑火之方同【诗疏八之一】
日永
日长昼漏六十刻马传【史记注】　日长者日见之漏五十五刻于四时最长也郑注【周礼疏三十】
星火
大火之属同【诗疏八之一】
鸟兽希革
夏时鸟兽毛疏皮见同【诗疏十一之二】
宅西
西者陇西之西今人谓之兑山同【史记注一】
寅饯【浅】纳日
浅在演切马融音【影宋本集韵六】
星虚
武中虚宿郑注【诗疏八之一】
鸟兽毛毨
毨理也毛更生整理同【周礼疏七】
日短
昼漏四十刻马传　四十五刻郑注【并史记注一】
星昴
昴白虎中宿同【诗疏八之一】
厥民隩【奥】
奥内也同【文选注十四】
以闰月定四时成嵗
以闰月推四时使启闭分至不失其常着之用成嵗厯将以授民时且记时事同【公羊疏一】
共工
水官名同【史记注一】　尧未时羲和之子皆死庶绩多阙而官废当此之时驩兜共工更相廌举同【周礼疏序】
四岳
尧既分隂阳为四时命羲仲和仲羲叔和叔等为之官又主方岳之事是为四岳同【陶潜羣辅録】　羲和子死分四岳为八伯同【诗疏十八之三】　八伯皆王官惟驩兜共工放齐四人而已其余四人无文可知同【周礼疏序】
异哉
异音怡孔安国音【释文三】
试可乃已
尧意不能明鲧是以试用王注【魏志四】
往钦哉
尧虽独明于上众多不达于下故不得不副倒悬之望以供一切之求耳李颙注【疏二】
汝能庸命防朕位
言汝诸侯之中有能顺事用天命者入处我位统治天子之事者乎郑注【史记注一】
于妫汭
水所出曰汭马传【水经注四】　水所入曰汭同【宋本御览六十四】妫汭虞地名王注【水经注四】
慎徽五典
五教也盖试以司徒之职郑注
宾于四门四门穆穆
四门四方之门诸侯羣臣朝者舜宾迎之皆有美德也马传【并史记注一】
三载
宾四门之后三年也郑注
上日
朔日马传【并史记注一】
受终于文祖
文祖天也天为文万物之祖马传【释文三】　文祖者五府之大名犹周之明堂郑注【史记注一】
在璿玑【机】玉衡
璿美玉也机浑天仪可转旋故曰机衡其中横筩以璿为机以玉为衡盖贵天象也马传【史记索隐九】　其转运者为机其持正者为衡皆以玉为之郑注【隋书十九】璿为衡玑者转也衡者平也若今浑天矣王者所以正天文之器范寗注【宋本御览二】
以齐七政
七政者北斗七星也各有所主第一曰主日第二曰主月法第三曰命火谓荧惑也第四曰煞土谓填星也第五曰伐水谓辰星也第六曰危木谓嵗星也第七曰剽金谓太白也日月五星各异故曰七政马传【史记索隐九】　七政者日月五星也以机衡视其行度以观天意郑注【隋书十九】
肆类于上帝
以类祭天者以事类祭之夏侯欧阳説　非时祭天谓之类古尚书説【并朱校宋本礼记疏十七】　礼祭上帝于圜防郑注【史记注一】　肆绥也王注【文选注十七】
禋于六宗
六宗上不及天下不及地旁不及四时在六者之间助隂阳变化欧阳和伯　夏侯建【山堂考索前集三十五　陈经详解二】　谓日宗月宗星宗岱宗海宗河宗贾逵训【刘昭注补后汉书八】　谓日月星辰泰山河海马传【郑尚书大注一】　天地春夏秋冬同【许谦读书丛説二】　六宗天地神之尊者谓天宗三地宗三日月属隂阳宗北辰为星宗岱为山宗河为水宗海为泽宗祀天则天文従祀祀地则地理従祀古尚书説【周礼疏十八】　北辰为皋宗同　六宗乾坤六子孔晁义问【并通鉴音注三十七】　考观众议各有説难郑氏证据最详是以附之范注【注补后汉书八】
徧于羣神
若丘陵坟衍郑注
辑【揖】五瑞
揖敛也五瑞公侯伯子男所执以为瑞信也尧将禅舜使羣牧敛之使舜亲往班之马传
嵗二月
舜受终后五年之二月同　建卯之月郑注【并史记注一】
东廵狩
廵俞伦切徐邈音【司马光类篇二中】　廵养纯切同【欧阳德隆押韵释疑一】
柴
考绩燎也郑注【公羊疏三】　祭山曰燔柴范注【注补后汉书七】
望秩于山川
遍以尊卑次秩祭之郑注【诗疏十九之四】　五岳视三公四渎视诸侯其余小者或视卿大夫或视伯子男矣秩次也同【公羊疏三】
协时月正日
协正四时之月数及日名备有缺误同【史记注一】　其节气晦朔恐诸侯有不同故因廵守而合正之同【通典五十四】
同律度量衡
律音律度丈尺量斗斛衡斤两也郑注【史记注一】　称上曰衡同【宋本文选注五十二】
修五礼
吉凶军宾嘉马传【史记注一】　公侯伯子男朝聘之礼郑注【公羊疏三】
五玉
五等诸侯之瑞圭璧也范注【注补后汉书七】
三帛
三孤所执马传　髙阳氏后用赤缯髙辛氏后用黒缯其余诸侯皆用白缯郑注【并史记注一】　受瑞玉者以帛受之周礼改之为缫同【公羊疏三】
二生
卿执羔大夫执雁范注【注补后汉书七】
一死
雉士所执马传【史记注一】
贽
总谓上所执之以为贽范注【注补后汉书七】
如五器
五器上五玉五玉礼终则还之三帛以下不还马传【史记注一】　如者以物相授与之言授贽之器有五卿大夫上士中士下士也器各异饰饰未闻所用也周礼改之饰羔鴈饰雉执之而已皆去器郑注【公羊疏三】　如乃个切郑音【影宋本集韵八】
格于艺祖
艺祢也马传【释文三】
用特
毎归用特郑注【通典五十四】
羣后四朝
廵守之年诸侯朝于方岳之下其间四年四方诸侯分来朝于京师嵗徧同【朱校宋本礼记疏十六】
肇十有二州
禹平水土置九州舜以冀州北广大分置并州燕齐辽逺分燕置幽州分齐为营州于是为十二州马传【史记注一】
濬川
更为之定界濬水害同
象以典刑
言咎繇制五常之刑无犯之者但有其象无其人也马传
流宥五刑
流放宥寛也一曰幼小二曰老耄三曰惷愚同【并史记注一】　谓君不尽刑杀宥之以逺方王肃【王元亮唐律疏议释文一】
鞭作官刑
为辨治官事者为刑马传
扑作教刑
为教官为刑郑注
金作赎刑
金黄金也意善功恶使出金赎罪坐不戒慎者马传【并史记注一】　正刑五加之流宥鞭扑赎刑此之谓九刑郑注【周礼疏三十六】
眚灾肆赦
眚灾为人作患害者也过失虽有害则赦之同
怙终贼刑
怙其奸邪终身以为残贼则用刑之同
于幽州
北裔马传
于崇山
南裔同【并史记注一】
窜三苗于三危
三苗国名缙云氏之后为诸侯盖饕餮同【释文三】　三危西裔同
殛鲧于羽山
殛诛也羽山东裔同【并史记注一】　禹治水既毕乃流四凶郑注【宋本春秋疏二十二】
月正
夏而上皆寅正王注【路史后纪注十一】
辟四门
卿士之职使为已出政教于天下言四门者亦因卿之私朝在国门鲁有东门襄仲宋有桐门右师是后之取法于前也郑注【诗疏四之二】
有能奋庸
奋明庸功也马传【史记注一】
熙帝之载
载事也王注【文选注十九】
伯禹作司空
初尧冬官为共工舜举禹治水尧知其有圣德必成功故改名司空以官名宠异之非常官也至禹登百揆之任舍司空之职为共工与虞故曰垂作共工益作朕虞是也郑注【周礼疏序】
俞
然其举得其人郑注
汝往哉
汝往居此官不聴其所让同【并史记注一】
黎民阻饥汝后稷播时百谷
阻读曰俎阻厄也时读曰莳始者洪水时众民厄于饥汝居稷官种莳五谷以救活之郑注【诗疏十九之二】
五品
父母兄弟子也同　五常也王注
敬敷五教
五品之教马传【并史记注一】
寇贼
强聚为寇杀人为贼郑注【周礼疏三十六】
奸轨
由内为奸起外为轨同
汝作士
狱官之长马传
五服三就
三就谓大罪陈诸原野次罪于市朝同族适甸师氏既服五刑当就三处同
五流有宅五宅三居
谓在八议君不忍刑宥之以逺五等之差亦有三等之居大罪投四裔次九州之外次中国之外同【并史记注一】　宅读曰咤惩刈之器谓五刑之流皆有器惩刈五咤者是五种之器谓桎一梏二拲三郑注【朱校宋本礼记疏十六】
惟明克允
当明其罪能使信服之马传
畴若予工
谓主百工之官同
汝共工
为司空共理百工之事马传【史记注一】　司空兼理百工之事同【全解三】
畴若予上下
上谓原下为隰同
汝作朕虞
虞掌山泽之官名同
有能典朕三礼
天神地祗人鬼之礼同　天事地事人事之礼郑注
汝作秩宗
主次秩尊卑同【并史记注一】
教胄子
胄子国子也王注【初学记十五】
歌永言
歌所以长言诗之意马传【史记注一】郑注【孔颖逹诗谱序疏】
声依永
声之曲折又依长言郑注
律和声
声中律乃为和也同
神人以和
祖考来格羣后德让其一隅也同
百兽率舞
百兽服不氏所养者也率舞言音和也同
朕堲谗説殄行震惊朕师
所谓色取仁而行违是惊动我之众臣使之疑惑同
汝二十有二人
稷契臯陶皆居官久有成功但述而美之无所复敕禹及垂已下皆初命凡六人与上十二牧四岳凡二十二人马传　皆格于文祖时所敕命也郑注【并史记注一】
分北三苗
北犹别也同【宋景文笔记中】
徴庸
徴庸三十谓歴试三十年同
三十在位
歴试三载其一在徴庸之年其余二载与摄位二十八年凡三十嵗王注【并刘恕通鉴外纪一】
臯陶谟
惇叙九族庶明励翼
庶众也厉作也叙次序也序九族而亲之以众明作羽翼之亲也郑注【裴松之蜀志注二】
迩可逺在兹
此政由近可以及逺同【史记注二】
惟帝其难之
尧实不以此为难今云难者俯同流俗之称也顾彪正义【疏四】
何忧乎驩兜何迁乎有苗何畏乎巧言令色孔壬禹为父隐故言不及鲧郑注【史记注二】
夙夜浚明
浚大也马传【宋本文选注十九】
亮采
亮信采事也同【史记注二】
五服
十二也九也七也五也三也郑注【周礼疏十九】
天聪明自我民聪明
天之所谓聪明有德者由民也言天所善恶与民同同【诗疏十八之三】
曰赞赞襄哉
襄因也刘焯正义【疏四】
濬畎浍距川
畎浍田间沟也郑注【史记注二】　浍所以通水于川也同【宋本文选注十八】
庶艰食鲜食
禹复与稷教民种泽物菜蔬难厄之食授以水之众鱻食谓鱼鼈也同【诗疏十九之二】
烝民乃粒万邦作乂
乂养也众民乃复粒食万邦作相养之礼同【同上】
安汝止
安汝之所止无妄动动则扰民同
天其申命用休
天将重命汝以美应谓符瑞也同
予欲左右有民汝翼
我欲左右助民汝当翼成我也马传【并史记注二】
作防
防读为缋谓画也郑注【宋本春秋疏三十一】　缋读为绘同【文选注十一】
宗彞
虎也马传　郑注【并影宋本释文三】　宗庙之中郁尊同【周礼疏二十】
絺
读为绣谓刺也同【宋本春秋疏三十一】　读为紩同【聂崇义三礼图一】读为黹同【陈祥道礼书一】　画与紩皆有六画以为绘施
之于衣紩以为绣施之于裳同【全解六】　黹紩也紩以为绣也同【胡士行详解二】
以五采彰施于五色
采施曰色未用谓之采已用谓之色同【朱校宋本礼记疏二十四】
在治忽以出纳五言
曶者臣见君所秉书思对命者也君亦有焉以出内政教于五官同【史记注二】　出纳政教五言同【史记索隐一】
朋淫于家
朋淫淫门内同【史记注二】
惟荒度土功
荒奄也同
弼成五服至于五千
敷土既毕广辅五服而成之至于面各五千里四面相距为万里同【并诗疏二十之四】
州十有二师
每一师领百国州十有二师则毎州千二百国畿外八州总九千六百国其余四百国在畿内同【宋本春秋疏三十五】　禹防诸侯于涂山执玉帛者万国同【朱校宋本礼记疏十五】　禹朝诸侯于防稽同【魏了翁读书杂抄一】
外薄四海
薄补各芳夫二切郑音【宋本羣经音辨一】　薄蒲各翻徐邈音【六经正误二】
戞击鸣球
戞栎也栎击鸣球已下数器鸣球即玉磬也郑注
搏拊
以韦为之装之以康所以节乐同
以咏
谓歌诗也同
虞宾在位
谓舜以为宾即二王后丹朱也同
下管鼗鼓
谓舜庙堂下之乐故言下同【并周礼疏二十二】
合止柷敔
柷状如漆筩而有椎合乐之时投椎其中而撞之同【三礼图五】　敔状如伏虎背有刻以物防之所以止乐同
笙镛以间
东方之乐谓之笙笙生也东方生长之方故名乐为笙也西方之乐谓之镛庸功也西方物熟有成功亦谓之颂颂亦是颂其成也以间者堂上堂下间代而作同【并周礼疏二十二】
鸟兽跄跄
奏百人之乐致鹤之舞内传【北堂书抄一百七】
箫韶九成鳯凰来仪
乐备作谓之成箫韶作九备而鳯凰乃来仪止巢乘匹郑注
予击石拊石百兽率舞
防语舜云磬有大小予击大石磬拊小石磬则感百兽相率而舞同
庶尹允谐
尹正也允信也言乐之所感使众正之官信得其谐和同【并周礼疏二十二】
念哉
使羣臣念帝之戒同【史记注二】
乃赓载歌
赓皆行翻刘昌宗音【影宋本释文三】
禹贡
图书之説由来尚矣自古立象垂制而赖其用三代置其官国史掌厥职暨汉屠咸阳丞相萧何尽收秦之图籍今秘书既无古之地图又无萧何所得惟有汉氏舆地及括地诸杂图各不设分率又不考凖望亦不备载名山大川虽有麤形皆不精审不可依据或荒外迂诞之言不合事实于义无取大晋龙兴混一六合以清宇宙始于庸蜀罙入其阻文皇帝乃命有司撰访吴蜀地图蜀土既定六军所经地域逺近山川险易征路迂直校騐图记罔或有差今上考禹贡山海川流原隰陂泽古之九州及今之十六州郡国县邑疆界乡陬及古国盟防旧名水陆径路为地图十八篇制图之体有六焉一曰分率所以辨广轮之度也二曰凖望所以正彼此之体也三曰道里所以定所由之数也四曰髙下五曰方邪六曰迂直此三者各因地而制宜所以校夷险之异也有图象而无分率则无以审逺近之差有分率而无凖望虽得之于一隅必失之于他方有凖望而无道里则施于山海絶隔之地不能以相通有道里而无髙下方邪迂直之校则径路之数必与逺近之实相违失凖望之正矣故以六者参而攷之然逺近之实定于分率彼此之实定于道里度数之实定于髙下方邪迂直之算故虽有峻山钜海之隔絶域殊方之回登降诡曲之因皆可得举而定者凖望之法既正则曲直逺近无所隐其形也裴秀禹贡地域图序【晋书三十五郑樵通志一百二十一上】
禹敷土
敷分也马传
奠髙山大川
定其差秩祀礼所视同
冀州
两河间曰冀州郑注【并史记注二】
既载
事谓作徒役也不书其界者时帝都之使若广大然同【公羊疏七】
壶口
地理志壶口山在河东北屈县东南同【史记索隐一】
治梁
梁山在左冯翼夏阳同【史记注二】
及岐
岐山在右扶风美阳西北同【诗疏一之一】
至于岳阳
大原之南同【周礼疏三十三】
怀
县属河内同【史记注二】
至于衡漳
漳水横流入河郑注【周礼疏三十三】　漳水在上党沽县大黾谷东北至安平阜城入河同【诗疏二之一】
惟上上错
一井上上出九夫税上中出八夫税上下出七夫税中上出六夫税中中出五夫税中下出四夫税下上出三夫税下中出二夫税下下出一夫税郑注【朱校宋本礼记疏十五】
恒卫
地理志恒水出恒山卫水在灵夀郑注【史记注九】
大陆
泽名在钜鹿北同【乐史太平寰宇记五十九】
古经解钩沈卷三

[book_title]卷四
钦定四库全书
古经解钩沈卷四
长洲余萧客撰
尚书中
禹贡【下】
济河惟兖州
在此两河间郑注【公羊疏七】　东南据济西北距河王注【诗疏七之三】
九河既道
河水自上至此流盛而地平无岸故能分为九以衰其势壅塞故通利之也郑注【诗疏十九之四】
雷夏既泽灉沮防同
雍水沮水相触而合入此泽中地理志曰雷泽在济隂城阳同【史记注二】
桑土既蚕
其地尤宜蚕桑故以名之今濮水之上地有桑间者同【诗疏二之一】
厥赋贞作十有三载乃同
贞正也治此州正作不休十三年乃有赋与八州同言功难也其赋下下郑注【史记注二】
浮于济漯
漯水出东郡东武阳同【史记注二】
海岱惟青州
东自海西至岱同
既畧
用功少曰畧马传
潍淄其道
地理志潍水出琅邪淄水出泰山莱芜县原山郑注
海滨广斥
斥谓地盐卤同
海物惟错
海物海鱼也鱼种类尤杂同【并史记注二】
岱畎丝枲
畎音耿刘音【影宋本集韵六】
浮于汶
地理志汶水出泰山莱芜县原山西南入济郑注【史记注二】
海岱及淮惟徐州
徐州界又东至淮水同【公羊疏七】
淮沂其乂
沂水出沂山同【水经注二十五】　地理志沂水出泰山盖县同
防羽其艺
防羽二山名
大野
在山阳钜野北名钜野泽同
东原
地名今东平郡同【并史记注二】
赤埴【炽戠】坟
埴黏土也同【周礼疏三十九】　炽赤也同【宋本文选注四】　戠音志谢沈注【宋本御览三十七】
惟土五色
所以为大社之封郑注【史记注二】　王者取五色土为大社封四方诸侯各割其方色王者覆四方也王注【宋书十七】
羽畎
羽山之谷郑注【诗疏十二之一】
峄阳
峄山今在下邳西葛峄山也同【宋本御览四十二】
泗滨
泗水出济隂乗氏同【史记注二】
蠙珠
蠙音牝刘音【影宋本集韵五】
纎缟
纎细也祭服之材尚细郑注【史记注二】
淮海惟扬州
扬州界自淮而南至海以东同【公羊疏七】
彭蠡既猪
地理志彭蠡泽在豫章彭泽西同【史记注二】　南方谓都为猪同【史记索隐一】
阳鸟攸居
阳鸟鸿雁之属随阳气南北同【诗疏二之二】
三江既入
左合汉为北江防彭蠡为南江岷江在其中则为中江同【初学记六】　江自彭蠡分为三既入者入海也同【兼明书二】
篠簜
篠箭簜大竹也同【戴凯之竹谱注】
惟涂泥
涂泥渐洳也马传【宋本御览三十七】
惟金三品
铜三色也郑注【史记注二】　金银铜也同【朱校宋本礼记疏三十三】王注【诗疏二十之一】
织贝
贝锦名诗云成是贝锦凡织者先染其丝而织之即成矣郑注【史记注二】
厥包橘柚
包橘柚乃三物同　包普胶切郑音【并吴仁杰离骚草本疏三】
锡贡
有则贡之或时乏则不贡锡所以柔金也郑注【史记注二】
沿【均】于江海
均读曰沿沿顺水行也同【史记注二】
荆及衡阳惟荆州
荆州界自荆山南至衡山之南同【公羊疏七】
九江孔殷
地理志九江在寻阳南皆东合为大江同【史记注二】　九江者庐外之寻阳山谿分枝防出而合于大江者也同【程大昌禹贡论上】　庐江寻阳间九小谿入江同【程大昌禹贡山川地理图】
杶榦栝柏
四木名郑注【史记注二】　柏叶松身曰栝同【诗疏三之三】
惟箘簵栝
箘簵聆风也郑注【史记注二】　箘竹聆风楛木类此州中生聆风与楛者众多同【周礼疏三十九】
三邦厎贡厥名
言箘簵楛三国所致贡其名善也马传【史记注二】
包匦菁茅
匦纒结也菁青茅有毛刺者给宗庙缩酒重之故包裹又纒结也郑注【史记注二】　菁蔓菁也同【傅寅禹贡集解一】今辰州卢溪县包茅山出三脊茅刘蕡【薛季宣古文训三】
荆河惟豫州
豫州界自荆山而北至河郑注【公羊疏七】
荣波既猪【都】
沇水溢出河为泽今塞为平地荥阳民犹谓其处为荥泽同【诗疏三之一】　都音猪郑音【宋本羣经音辨三】
下土坟垆
豫州地有三等下者坟垆也马传【史记注二】　豫州地青同【宋本御览三十七】　垆疏也郑注【礼书三十四】
华阳黒水惟梁州
梁州界自华山之南至于黒水同【公羊疏七】　三危山黒水出其南同【史记索隐一】
岷嶓
地理志岷山在蜀郡煎氐道嶓冢山在汉阳西同【史记注二】
潜
潜水禹疏通为西汉水同【古文训三】
蔡蒙
皆在汉嘉县同【禹贡集解一】
璆
黄金之美者谓之璆同
镂
刚鐡可以刻镂也同
西倾因桓是来
治西倾山惟因桓水是来言无余道也马传【并史记注二】地理志西倾山在陇西临洮郑注【史记注二】　织皮谓
西戎之国也西倾雍州之山也雍戎二野之间人有事于京师者道当由此州而来桓是陇坂名其道盘桓旋曲而上故名曰桓是今其下民谓是阪曲为盘也同【水经注三十六】
逾于沔
或谓汉为沔同【史记注二】
黒水西河惟雍州
州界自黒水而东至于西河同【诗疏十八之四】
弱水既西
众水皆东此独西流同【史记注二】
泾属渭汭
泾水渭水发源皆防二千里然而泾小渭大属于渭而入于河地理志云泾水出今安定泾阳西幵头山东南至京兆陵阳行千六百里入渭即泾水入渭也同【诗疏二之二】
终南惇物
地理志皆在右扶风武功同
至于猪【都】野
地理志都野在武威名曰休屠泽同【并史记注二】
三危既宅
三危山在鸟鼠西南与岐山相连同【史记索隐一】
惟球【璆】琳【玲】
璆美玉玲美石同【经典释文七】
琅玕
珠也同【诗疏十八之四】
织皮
衣皮之人居昆仑析支渠搜三山皆在西戎同【史记索隐一】
昆仑
在临羌西马传【释文三】王注【史记索隐一】　别有昆仑之山非河所出郑注【疏六】
析支
在河关西马传【释文三】王注【史记索隐一】
西戎
西域也王注
导岍
导岍为北条西倾为中条嶓冢为南条马传【同上】　地理志岍在右扶风郑注【史记注二】　导岍为隂列西倾为次隂列嶓冡为次阳列岷山为正阳列同【疏六】
至于太岳
今河东彘县霍太山是也同【李吉甫元和郡县图志十二】
厎柱
按地説河水贯厎柱触阏流今世所谓砥柱者盖乃阏流也砥柱当在西河未详也同【水经注四】
朱圉
地理志曰在汉阳南同
至于太华
地理志太华山在农华隂南同
熊耳外方
熊耳在卢氏东外方在颍川嵩髙山同【并史记注二】　属豫州同【诗疏七之一】
桐柏
山在南阳平氏东南同
至于陪尾
陪尾在江夏安陵东北若横尾者同
至于荆山
地理志荆山在南郡临沮同【并史记注二】
内方
章山同【水经注四十】　地理志在竟陵名立章山同【史记注二】
至于大别
在庐江安丰县同
导弱水
弱水出张掖同
至于合黎余波入于流沙
合黎流沙是地名马传　王注　地理志流沙居延西北名居延泽地记曰弱水西流入合黎山腹余波入于流沙通于南海郑注【并史记注二】
导黒水
地理志益州滇池有黒水祠而不记此山水所在同【同上】
至于三危
三危在鸟鼠之西而南当岷山又在积石之西南当黒水祠黒水出其南脇同【通典百七十五】
导河积石
北条行河中条行渭洛济淮南条行江汉马传　王注【黄度説二】
至于大伾
大伾地喉也沇出伾际矣郑注【水经注五】
北过降水至于大陆
地説云大河东北流过绛水千里至大陆为地腹如志之言大陆在钜鹿地理志曰水在安平信都钜鹿与信都相去不容此数也水土之名变易世失其处见降水则以为绛水故依而废读或作绛字非也今河内北共山淇水共水出焉东至魏郡黎阳入河近所谓降水也降读当如郕降于齐师之降盖周时国于地者恶言降故改云共耳又今河所従去大陆逺矣馆陶北屯氏河其故道与同【水经注十】　降水在信都南同【史记注二】
同为逆河
下尾合曰逆河言相逆受也同【同上】
嶓冢导漾东流为汉
地理志瀁水出陇西氐道至武都为汉至江夏为夏水郑注【史记注二】　汉氏释淮水改秩汉水为四渎以其国所氏裴秀禹贡地域图【元和郡县图志二十二】
又东为沧浪之水
沧浪夏水即汉河别流马传【史记索隐一】
过三澨
三澨水名马传【禹贡论下】郑注【史记索隐一】　在江夏竟陵之界同【史记注二】
东滙泽
滙囘也同【水经注二十八】
东别为沱
此沱尾入江不于江出同【太平寰字记七十二】
又东至于澧【醴】
醴水名马传　王注　醴陵名也大阜曰陵长沙有醴陵县郑注【并史记注二】
导沇水东流为济入于河泆为荥
地理志沇水出河东东垣王屋山东至河内武德入河泆为荥同
东出于陶丘北
陶丘在济隂定陶西北同【并史记注二】
导渭自鸟鼠同穴
鸟鼠之山有鸟焉与鼠飞行而处又有止而同穴之山焉同【水经注四十】　地説曰鸟鼠山同穴之枝干也同【水经注十七】　鸟名鵌似□而黄黒鼠同家鼠而短尾穿穴共处鼠内而鸟外同【禹贡论下】
庶土交正厎慎财赋
众土美恶及髙下得其正矣亦致其贡篚慎奉其财物之税皆法定制而入之也同
咸则三壤
三壤上中下各三等也同
成赋中邦
中即九州也同
土姓
天子建其国诸侯胙之土赐之姓命之氏同
祗台德先不距朕行
其敬悦天子之德既先又不距违我天子政教所行同【并史记注二】
五百里甸服百里赋纳总
甸服之外毎百里为差所纳总铚秸粟米者是甸服之外特为此数其侯服之外毎言三百二百里者还就其服之内别为名耳非是服外更有其地也贾训马传　毎言五百里一服者是尧旧服毎服之外
更言三百里二百里者是禹所弼之残数也尧之五服服五百里耳禹平水土之后毎服更以五百里辅之郑注【并诗疏二十之四】　甸服尧制赋其田使入谷禹弼其外百里者赋入总谓入刈禾也同
纳铚【秷】
秷断去藳也同
四百里粟五百里米
逺弥轻也同【并诗疏十四之一】
采
采事也各受王事者马传
蔡
蔡法也受王者刑法而已同
荒服
政教荒忽因其故俗而治之同【并史记注二】王注【疏六】
蛮
蛮慢也礼简怠慢来不距去不禁马传
流
流行无城郭常居处同【史记注二】
甘誓
大战于甘
甘有扈氏南郊地名马传【史记注二】
乃召六卿
六卿者六军之将郑注【诗疏十六之三】
六事之人
周礼六军皆命卿则三代同矣同【朱校宋本礼记疏六】
威侮五行
五行四时盛德所行之政也威侮暴逆之同
怠弃三正
天地人之正道同
左
车左同
右
车右同【并史记注二】
戮于社
社必树之以木周礼司徒职曰班社而树之各以土地所生尚书逸篇曰大社惟松东社惟柏南社惟梓西社惟栗北社惟槐五经要义【魏书五十五】
征序
往征之
臣名郑注【史记注二】
汤誓
非台小子
台我也马传
予其大赉汝
赉赐也郑注【并史记注三】
夏社序
欲迁其社
牺牲既成粢盛既洁祭以其时而旱暵水溢则变置社稷当汤伐桀之时旱致灾明法以荐而犹旱至七年故汤迁社而以周弃代之欲迁勾龙以无可继之者于是故止同【周礼疏十八】
明居序
咎单作明居
咎单汤司空也明居民之法马传【史记注三】
伊训肆命徂后序
太甲元年
殷家犹质逾月即改元年以明世异不待正月为首顾正义【通鉴外纪二】
肆命
陈政教所当为也郑注
徂后
言汤之法度同
太甲序
伊尹放诸桐
地名也有王离宫焉同
咸有一德序
伊尹作咸有一德
言君臣皆有一德王注【并史记注三】
咸乂序
共生于朝
两手搤曰拱郑注
作咸乂【艾】
艾治也马传
原命序
原命
原臣名命原以禹汤之道我所修也同【并史记注三】
祖乙序
祖乙圯于耿
祖乙去相居耿为水所圯毁修德以御之不敢徙也郑注【通鉴外纪二】　祖乙去朝居耿同【罗苹路史国名纪丁注】
盘庚上
【序】将治亳殷
治于亳之殷地商家自此徙而改号曰殷同【史记注三】
不昬作劳
昬勉也同【魏志注二】
兹予大享于先王
大享烝尝同【周礼疏三十】
盘庚中
予迓【御】续乃命于天
御音讶徐音【顔师古匡谬正俗二】
盘庚下
绥爰有众
爰于也安隐于其众也郑注【魏志注一】
髙宗肜日
【序】升鼎耳而雊
鼎三公象也同【文选注十】
西伯戡黎
【序】殷始咎周
咎恶也同【诗疏十六之一】　纣闻文王断虞芮之讼后又三伐皆胜始畏而恶之拘于羑里同【宋本春秋疏二十五】　周人乘黎
乘胜也同【诗疏十六之一】　纣得防宜生等献寳而释文王文王释而伐黎同【宋本春秋疏二十五】
西伯
文王为雍州之伯南兼荆梁在西故曰西伯同【诗疏一之一】
元龟
大龟也长尺二寸马传
不有康食
王暴虐于民使不得安食郑注
不虞天性
逆乱隂阳不度天性同
不廸率典
傲很明德不修法教同【并史记注三】
防子
我祖
汤也马传
于下
下下世也同
卿士师师非度
非但小人学为奸宄卿士巳下转相师效为非法度同
凡有辜罪乃罔恒获
羣臣皆有是罪其爵禄又无常得之者言屡相攻夺郑注
越至于今
越于也于是至矣马传
我其发出狂
发起也纣祸败如此我其起作出往也郑注
吾家耄
卿大夫称家马传
今尔无指告予颠隮
隮犹坠也恐颠坠于非义当如之何同　无意告我也是防子求教诲也王注
若之何其
其语助也齐鲁之间声如姬礼记曰何居郑注
父师若曰
少师不答志在必死同【并史记注三十八】
乃攘窃神祗之牺牷牲
牺纯毛牷体完具同【周礼疏三十六】
泰誓序
惟十有一年
十有一年本文王受命而数之是年入戊午蔀四十嵗矣同【诗疏十六之一】
作泰誓三篇
泰誓近非本经王注【宋本春秋疏二十五】
牧誓
【序】战于牧野
牧野纣南都地名郑注【史记注三】　纣近郊三十里名牧同【周礼疏十九】
冢君
冢大也马传【史记注四】
昬弃厥肆祀弗答
肆祭名答问也郑注
昬弃厥遗王父母弟
王父母弟祖父母之族必言母弟举亲者言之也同【并史记注四】
不愆于六步七步乃止齐焉
始前就敌六步七步当止齐正行列同
不愆于四伐五伐六伐七伐乃止齐焉
伐谓击刺也及兵相接少者四伐多者五伐又当止齐正行列也同【并朱校宋本礼记疏四】
尚桓桓
威武貌同【史记注四】
如虎如貔如熊如罴
螭猛兽也欧阳説【文选注一】　其威当如兽之将攫也郑注【朱校宋本礼记疏四】
弗迓【御御】克奔以役西土
御彊御谓彊暴也克杀也不得暴杀纣师之奔走者当以为周之役也同【史记注四】　御五所切徐音【匡谬正俗二】
尔所弗朂
所言且也郑注【史记注四】
武成序
往伐归兽
兽如售翻徐音【匡谬正俗二】
洪范
【序】以箕子归
箕国名子爵马传【史记注三十八】　箕子纣之诸父同【周易辑闻四】郑注【疏十】王注【史记索隐十一】
帝乃震怒不畀洪范九畴
帝天也天以鲧如是乃震动其威怒不与天道大法九类郑注【史记注三十八】
威用六极
言天所以畏惧人用六极马传
一曰水二曰火三曰木四曰金五曰土
此数本诸隂阳所生之次郑注【并史记注三十八】
木曰曲直
木兵者名曰木丁洪范五行传【五色线上】
金曰从革
金之性从人而更可消铄马传
土爰稼穑
种之曰稼敛之曰穑王注
言曰从
发言当使可从马传
思曰睿
睿通也同【并史记注三十八】　睿通于政事郑注【诗疏二之二】
恭作肃
肃敬也内曰恭外曰敬刘向洪范五行传记　许商洪范五行传记【汉书二十七中之上】　君貌恭则臣礼肃郑注【诗疏十二之二】
从作乂
出令而从所以为治马传【史记注三十八】
明作晢【哲】
哲知也洪范五行传【五臣音注法言六】
聪作谋
上聪则下进其谋马传【史记注三十八】
祀
洪祀大祀也阳曰神隂曰灵举国相率而行顺四时之序无令过差刘向洪范五行传【江逌疏　晋书八十三】
司空
掌营城郭主空土以居民马传【史记注三十八】
司寇
主诛寇害马传
宾
掌诸侯朝觐之官郑注
师
掌军旅之官同【并史记注三十八】
日
夏至影一尺五寸八分刘向洪范传【李淳风周髀算经注上】冬至一丈三尺一寸四分春秋二分景七尺三寸六分同【隋书十九】　日者照明之大表光景之大纪羣阳之精众贵之象也故曰日出而天下光明日入而天下晦此其効也同【宋本御览三】
星辰
彗者去秽布新者也同【宋本御览七】　星二十八宿辰日月之所防也马传　星五星也郑注【并史记注三十八】
厯数
厯记始于颛顼上元太始阏防摄提格之嵗毕陬之月朔日已巳立春七曜俱在营室五度洪范传【一行大衍厯　新唐书二十七上】　民间亦有黄帝诸厯不如史官记之明也刘向洪范五纪论【司马彪续汉志二】
古经解钩沈卷四

[book_title]卷五
钦定四库全书
古经解钩沈卷五
长洲余萧客撰
尚书下
洪范【下】
敛时五福用敷锡厥庶民
当敛是五福之道用布与众民马传
惟时厥庶民于汝极
以其能敛是五福故众民于汝取中正以归心也同
锡汝保极
又锡汝以守中之道郑注
汝则念之
当思念其行有所趣舍也马传
而畏髙明
髙明显宠者不枉法畏之同
使羞其行而邦其昌
使进其行任之以政则国为之昌王注
其作汝用咎
其动作为女用恶谓为天子结怨于民郑注
无有作好
好私好也马传
无党
党朋党郑注
无反无侧
反反道侧倾侧也马传
防其有极
谓君也当防聚有中之人以为臣也郑注
归其有极
谓臣也同
曰皇极之敷言
王者尽极行之使臣下布陈其言马传
是彛是训于帝其训
是大中而常行之用是教训于天下于天为顺也同
凡厥庶民极之敷言
言尽极敷陈其言于上也同
是训是行以近天子之光
民纳言于上而得中者则顺而行之近犹益也顺行民言所以益天子之光
曰天子作民父母以为天下王
政教务中民善是用所以为民父母而为天下所归徃同
正直
中平之人郑注
二曰刚克三曰柔克
克能也刚而能柔柔而能刚寛猛相济以成治立功同【并史记注三十八】　刚则强柔则弱此陷于灭亡之道非能也同【诗疏四之三】
沈潜刚克
沈隂也潜伏也马传
髙明柔克
髙明君子亦以德怀也同
惟辟作福
辟君也同　作福専爵赏也郑注
作威
専刑罚也同
惟辟玉食
玉食美食不言王者关诸侯也马传　玉食备珍美也郑注【并史记注三十八】　此凡君抑臣之言也同【公羊疏十七】
择建立卜筮人乃命卜筮
将立卜筮人乃先命名兆卦而分别之兆卦之名凡七龟用五易用二审此道者乃立之也同
曰雨
兆之体气如雨然同
曰霁
如雨止之云气在上者也同【并史记注三十八】　济才礼切郑音【宋本羣经音辨四】　兆之光明如雨止郑注【周礼疏二十四】
曰防
雾者气不释郁防防也同【史记注三十八】　曰蟊者气不泽郁防也同【周礼疏二十四】　雺声近防同【尔雅疏五】　防亡钩翻徐音【六经正误二】　蟊音茂刘音【影宋本集韵八】
曰驿
古文作悌今文为圛贾逵古文同异　圛者色泽光明郑注【并诗疏五之二】
曰克
如祲气之色相犯也同
曰贞
内卦曰贞正也同
曰悔
外卦曰悔悔之言晦晦终也同
卜五占用二衍忒
卜五占之用谓雨济圛雾克也二衍貣谓贞悔也卦象多变故言衍貣同
立时人作卜筮
立是能分别兆卦之名者以为卜筮人同【并史记注三十八】
三人占则従二人之言
卜筮各三人大卜掌三兆三易同【仪礼疏十二】　従其多者蓍龟之道幽深难明慎之深同
卿士逆吉
此三者皆従多故为吉同
作内吉作外凶
此逆者多以故举事于境内则吉境外则凶同【并史记注三十八】
龟筮共违于人
此禽兽草木之久而能知吉凶也洪范五行传【宋本御览七百二十六】
用作凶
龟筮皆与人谋相违人虽三从犹不可以举事郑注【史记注三十八】
曰雨曰曰燠曰寒曰风
雨木气也春而施生故木气为雨金气也秋物成而坚故金气为燠火气也寒水气也风土气也凡气非风不行犹金木水火非土不处故知土气为风同【诗疏十五之三】
恒若
时即有口疴刘向洪范五行传【説文七下　徐锴説文解字系传十五】时则有毛虫之孽刘歆洪范传【续汉志十三】
恒燠若
时则有羽虫之孽同【续汉志十四】
恒寒若
时则有介虫之孽谓蝗属也同【续汉志十五】
恒风若
时则有蠃虫之孽谓螟属也同【续汉志十六】
曰王省惟嵗
言王者所省职如嵗兼四时也马传
星有好风星有好雨
箕星好风毕星好雨同【并史记注三十八】　中央土气为风东方木气为雨箕属东方木木克土土为妃尚妃之所好故好风西方金气为隂尅东方木木为妃毕属西方尚妃之所好故好雨郑注【朱校宋本礼记疏二十二】　土十为木八妻木八为金九妻同【周礼疏十八】
日月之行则有冬有夏
日有中道月有九行洪范传【一行大衍厯　新唐书二十七下】　四时之间合于黄道也郑注【朱校宋本礼记疏二十四】
月之从星
不言日者日之从星不可见同
九五福
此数本诸其尤者福是人之所欲以尤欲为先极是人之所恶以尤所不欲者为先以下縁人意轻重为次耳同【并史记注三十八】
攸好德
人皆有好德也同
考终命
考成也终性命谓皆生佼好以至老也同【并诗疏十七之二】
凶短折
未齓曰凶未冠曰短未婚曰折同
弱
愚懦不壮毅曰弱同【史记注三十八】
分器序
班宗彛
宗彞宗庙樽也同
作分器
着王之命及受物同【并史记注四】
旅巢命序
巢伯来朝
巢伯南方诸侯世一见者同【诗疏十之一】
芮伯
周同姓在畿内同【诗疏十八之二】
金縢
凡藏秘书藏之于匮必以金缄其表同【真德秀读书记乙集二】
穆卜
二公欲就文王庙卜同
未可以戚我先王
戚忧也未可忧怖我先王也同【并史记注三十三】
植璧
植音置郑音【类篇六中】
史乃册祝
防周公所祝谓简书也祝者读此简书以告三王郑注【史记注三十三】
是有丕子之责于天
丕读曰负同【史记索隐十】
乃命于帝庭敷佑四方
武王受命于天帝之庭布其道以佑助四方马传
无坠天之降寳命
宝犹神也郑注
亦永有依归
有所依归为宗庙之主也同
归俟尔命
待汝命武王当愈我当死也马传【并史记注三十三】
王翼曰乃瘳
文王十五生武王九十七而终终时武王八十三矣于文王受命为七年后六年伐纣后二年有疾疾瘳后二年崩崩时年九十三矣周公以武王崩后三年出五年秋反而居摄四年作康诰五年作召诰七年作洛诰伐纣至此十六年也作康诰时成王年十八洛诰时年二十一也即政时年二十二也然则成王以文王终明年生也郑注　文王十五而生武王九十七而终时受命九年武王八十三矣十三年伐纣明年有疾时年八十八矣九十三而崩以冬十二月其明年称元年周公摄政遭流言作大诰而东征二年克殷杀管蔡三年而归制礼作乐出入四年至六年而成七年营洛邑作康诰召诰洛诰致政成王然则文王崩之年成王已三嵗武王八十而后有成王武王崩时成王已十三周公摄政七年致政成王年二十王注【并诗疏八之一】
武王既丧
文王崩后明年生成王则武王崩时成王年十嵗服丧三年毕成王年十二明年将践祚周公欲代之摄政羣叔流言周公辟之居东都时成王年十三也居东二年成王收捕周公之族党时成王年十四也明年秋大熟遭雷风之变时周公居东三年成王年十五迎周公反而居摄之元年也居摄四年封康叔作康诰是成王年十八也故书传云天子太子十八称孟侯居摄七年成王年二十一也明年成王即政年二十二也郑注【朱校宋本礼记疏二十八　罗璧识遗三】　古文尚书説武王崩成王年十三推武王以庚辰嵗崩谯周五经然否论【通鉴外纪三】
周公居东二年
诗序三年而归此言居东二年其错何也曰书言其罪人斯得之年诗言其归之年也王注【诗疏八之一】　周公以壬午嵗出居东癸未嵗返五经然否论【通鉴外纪三】
则罪人斯得
罪人周公之属与知摄者周公出皆奔二年尽为成王所得郑注【诗疏八之一】　谓之罪人史书成王意也同【诗疏八之二】
于后
于二年后也同【诗疏八之一】
公乃为诗以贻【怡】王名之曰鸱鸮
怡悦也周公伤其属党无罪将死恐其刑滥又破其家而不敢正言故作鸱鸮之诗以贻王今豳风鸱鸮也同
王亦未敢诮公
成王疑周公意未解今又为罪人言欲让之推其恩亲故未敢同【并诗疏八之二】
秋
谓周公出二年之后明年秋也同【诗疏八之一】
王与大夫尽弁
古文尚书説武王崩时成王年十三后年管蔡作乱周公东辟之王与大夫尽弁以启金縢之书时成王年十四言弁明知已冠矣五经异义【公羊疏一】　成王是丧冠同【通典五十六】　天子诸侯十二而冠成王此年十五于礼已冠而爵弁者承天变故降服也郑注【影宋单本谷梁疏六】　礼公冠记周公冠成王命史作祝辞告是除丧冠也周公未反成王冠弁开金縢之书时十六矣是成王十五周公冠之而后出也许慎五经异义云丧冠也者恐失矣按礼天子之年近则十二逺则十五必冠矣五经然否论【通典五十六】
乃问诸史
问审然否郑注
以泣
伤周公忠孝如是而无知之者同【并史记注三十三】
其新迎
新迎改先时之心更自新以迎周公同【诗疏八之二】
礼亦宜之
亦宜褒有德也王注
反风
风还反也马传
尽起而筑之
禾为木所偃者起其木拾其下禾乃无所亡失也同【并史记注三十三】
大诰
王若曰
王谓周公居摄命大事则权称王也郑注　称成王命故称王王注【并朱校宋本礼记疏四十一】
宁王
受命曰宁王承平曰平王郑注【诗疏一之五】
厥考翼其肯曰予有后弗弃基
其父敬职之人其肯曰我有后子孙不废弃我基业乎同【诗疏十六之五】
防子之命序
成王既黜殷命
黜殷命谓杀武庚也同
命防子启代殷后
防采地名武王投之于宋因命之封为宋公代殷后承汤祀同【并诗疏十九之三】
归禾序
异亩同頴
二苗同为一穗同
康诰
【序】成王既伐管叔蔡叔
不言霍叔盖赦之也同
封康叔
康国名在千里之畿内既灭管蔡更封为卫侯王注【并诗疏二之一】
哉生魄
谓月三日始生兆朏名曰魄马传【戴侗六书故二】
作新大邑于东国洛
岐镐之域处五岳之外周公为其于政不均故东行于洛邑合诸侯谋作天子之居郑注
四方民大和防
四方民闻之同心来防乐即功作効其力焉是时周公居摄四年也同【并周礼疏十】
以修
隆平已至同【诗疏一之三】
今民将在祗遹乃文考
遹述也马传【读书记乙集二】
酒诰
成王若曰
戒成康叔以慎酒成就人之道故曰成卫宏训防贾逵训【并释文四】
于妹邦
妹邦者纣都所处其民尤化纣嗜酒今禄父见诛康叔为其连属之监郑注
矧太史友内史友
太史内史掌记言记行同【朱校宋本礼记疏三十九】
梓材
戕败人宥
戕残也马传【释文四】郑注【周礼疏二十九】
无胥戕无胥虐
无相残贼无相暴虐同【周礼疏二十九】
召诰
【序】欲宅洛邑使召公先相宅
欲择土中建王国使召公在前视所居者王与周公将自后往也同【诗疏四之一】
惟二月既朢
二月三月当为一月二月不云正月者盖待治定制礼乃正言正月故也同【诗疏十六之一】
王朝步自周则至于丰
周镐京也丰文王庙所在朝者举事上朝将即土中易都大事故告文王武王庙马传　步行也堂下谓之步丰镐异邑而言步者告武王庙即行不以逺为父恭也郑注【并史记注三十三】
其自时中乂
王者受命创始建国立都必居中土所以总天地之和据隂阳之正均统四方以制万国者也五经要义【宋敏求长安志二】
洛诰
予惟乙卯朝至于洛师
我以乙卯日至于洛邑之众观召公所卜之处皆可长久居民使服田相食郑注
我又卜瀍水东
瀍水东既成名曰成周今洛阳县是也召公所卜处名曰王城今河南县是同【并诗疏四之一】
王肇称殷礼
犹用殷礼者至成王即位乃用周礼同【朱校宋本礼记疏四十一】
迓衡
迓牛据切郑音【类篇二中】
亦未克敉公功
敉安也郑注【周礼疏二十五】
承保乃文祖
文祖者周曰明堂以称文王同【诗疏十九之一】
越乃光烈考武王
烈威也同【诗疏十九之三】
考朕昭子刑乃单文祖德
成我所用明子之法度者乃尽明堂之德明堂者祭五帝太皥之处为用其法度也周公制礼六典就其法度而损益用之同【诗疏十九之一】
烝祭嵗
嵗成王元年正月朔日也同
文王骍牛一武王骍牛一
用二特牛祫祭文武于文王庙同
逸祝册
使逸读所作册祝之书告神同【并诗疏二十之二】
惟告周公其后
告神周公宜立后谓封伯禽同【周礼疏十八】
惟七年
文王受赤雀武王俯取白鱼皆七年同【朱校宋本礼记疏六十】
多士
【序】迁殷顽民
此皆士也周谓之顽民同【诗疏四之一】
无逸
不敢荒宁
知民之劳苦不敢荒废自安也马传
旧劳于外爰暨小人
武丁为太子时其父小乙使行役有所劳苦于外与小人从事知小人艰难劳苦也同
乃或亮隂
楣谓之梁闇庐也郑注
言乃雍【驩】
驩喜悦也言乃喜悦则臣民望其言久矣同
其在祖甲
武丁子帝甲也马传【并史记注三十三】郑注【史记索隐十】　汤孙太甲王注
旧为小人
祖甲有兄祖庚而祖甲贤武丁欲立之祖甲以王废长立少不义逃亡民间故曰不义惟王久为小人也马传
肆祖甲之享国
先中宗后祖甲先盛德后有过也王注【并史记注三十三】
文王受命惟中身
中身谓中年受命谓受殷王嗣立之命郑注【诗疏十六之一】
君奭
【序】召公不悦
召公以周公既摄政致太平功配文武不宜复列在臣位以为周公苟贪宠也马传【史记注三十四】
我道惟宁王德延
周公谓文王为宁王成王亦谓武王为宁王郑注【诗疏一之五】
时则有若伊尹
伊尹名挚汤以为阿衡至太甲改曰保衡阿衡保衡皆公官同【诗疏二十之四】
格于皇天
皇天北极大帝同【周礼疏十八】
格于上帝
道至于上帝谓奉天时也马传　上帝太防中其统也郑注【并史记注三十四】
巫咸
殷巫也马传【通鉴音注八十九】
率惟兹有陈保乂有殷
循此数臣有陈列之功安治有殷也王注【史记注三十四】
亦惟有若虢叔有若闳夭有若散宜生有若泰颠有若南宫括
诗传説有疏附奔走先后御侮之人而曰文王有四臣以受命此之谓　不及吕望太师也教文王以大德谦不自比焉郑注【诗疏十六之二】
耉造德不降我则鸣鸟不闻矧曰其有能格
耉老也造成也老成德之人不降志与我并在位则鸣鸟之声不得闻况乃曰有能德格于天者乎言必无也同【魏志注十一】
成王政序
遂践奄
践读曰翦翦灭也同【诗疏八之三】
将蒲姑序
成王既践奄将迁其君于蒲【薄】姑
薄姑齐地马传【史记注四】　奄既灭矣其君佞人不可复故欲徙之于齐地使服于大国郑注【诗疏八之三】
多方
天惟五年须夏之子孙
夏之言暇天觊纣能改故待暇其终至五年欲使复传子孙五年者文王八年至十三年也同【诗疏十六之四】
尔曷不夹介
夹音协徐音【匡谬正俗二】
立政
三亳阪尹
汤旧都之民服文王者分为三邑郑注【详解十八】　其长居险故云阪尹盖东成皋南轘辕西降谷也同【诗疏二十之三】
君陈序
分正东郊成周
成周在近郊五十里同【周礼疏十九】　周之近郊五十里今河南洛阳相去则然同【仪礼疏八】
顾命
临终出命故谓之顾顾将去之意也同【史记注四】
芮伯
芮伯亦为宗伯同【诗疏十八之二】
彤伯
姒姓之国其余五国王注【通鉴外纪三】
毕公
毕公入为司马郑注【诗疏十八之二】
毛公
文王庶子王注【通鉴外纪三】
出缀衣于庭
连缀小敛大敛之衣庭中郑注【周礼疏六】
王崩
成王二十八年崩同【通鉴外纪三】
敷重篾席
篾席蒻平盖蒲席也王注【古文训十三】
敷重笋席
笋箁箬马传【释文四】　笋笞篛同【古文训十三】　笋□篛同竹子为席徐音【并六书故二十三】
大训
大训者礼法先王礼教即虞书典谟郑注
大玉
华山之球同
天球
雍州所供之玉色如天者三者皆璞未见琢治故不以器名之同【并周礼疏疏二十】
河图
图出于河帝王圣者之所受同【魏志注十一】
垂之竹矢
也和也垂也皆古人造此物者之名同【周礼疏二十】
大辂
玉辂同
缀【赘】辂
赘次次在玉辂后谓玉路之贰同
先辂在左塾之前
先路象路门侧之堂谓之塾谓在路门内之西北面与玉路相对同
次辂在右塾之前
次路象路之贰与玉路之贰相对在门内之东北面同【并周礼疏二十七】
奉同瑁
同者大同天下马传　铜天子副玺失名诂训【吴志注十二】
毕公率东方诸侯
代周公为东伯王注【疏十九】
王若曰
摄政六年颁度量制其礼乐成王即位乃始用之郑注【朱校宋本礼记疏四十一】
吕刑
惟吕命
书説云周穆王以甫侯为相同【史记注四】
耄【秏】荒
秏音耄郑音【宋本羣经音辨三】
夺攘矫【挢】防
有因而盗曰攘挢防谓挠扰春秋传防刘我边垂谓刼夺人物以相挠扰也郑注【周礼疏二十六】
苗民弗用灵
苗民谓九黎之君也九黎之君于少昊衰而弃善道上效蚩尢重刑必变九黎言苗民者有苗九黎之后颛顼代少昊诛九黎分流其子孙为居于西裔者三苗至髙辛氏之衰又复九黎之君恶尧兴又诛之尧末又在朝舜时又窜之后王深恶此族三生凶恶故着其氏而谓之民民者防也言未见仁道同【朱校宋本礼记疏六十二】　尧末禹摄位又三诛之同【通鉴外纪一】
越兹丽刑并制
越于也丽施也于此施刑并制其无罪同【诗疏十二之一】
皇帝
孔子曰天子之德感天地动八方以化合神者称皇德合天者称帝德合仁义者称王樊文深七经义纲【初学记九】
告尔祥【详】刑
详审察之也郑注【后汉书注三十九】
在今尔安百姓何择非人
训以安百姓之道当何所选择乎非当选择贤人乎王注
其罪惟均
以此五过出入人罪与犯法者等马传【并史记注四】
倍差
倍二百为四百锾也差者又加四百之三分一凡五百三十三三分一也同【并史记注四】
千锾
所出金鐡也死罪出三百七十五斤用财少尔郑注【路史后纪注十二】
文侯之命
王若曰父义和
王顺曰父能以义和我诸侯马传
昭升于上敷闻在下
昭明也上谓天下谓人同【并史记注三十九】
亦惟先正
先正先臣谓公卿大夫也郑注【魏志注一】
费誓
【序】东郊不开【□】
□音开徐音【匡谬五俗二】
马牛其风
风走逸郑注【史记注三十三】
无敢寇攘
寇刼取也同【诗疏十八之一】　因其亡失曰攘同【尔雅疏一】
汝则有大刑
大刑死刑马传
鲁人三郊三遂
邑外曰郊郊外曰隧不言四者东郊畱守故言三也王注
峙乃桢榦
桢榦皆筑具桢在前榦在两旁马传【并史记注三十三】
秦誓
其心休休焉
休休寛容貌郑注【经典释文十四】
古经解钩沈卷五

[book_title]卷六
钦定四库全书
古经解钩沉卷六
长洲余萧客撰
毛诗上
毛诗
序垂世立教孔安国序【北堂书钞十】
解诗歌讽谕之声也郑六艺论【北堂书钞九十五】自书契之兴朴畧尚质面称不为谄目諌不为谤君臣之接如朋友然在于恳诚而已斯道稍衰奸伪以生上下相犯及其制礼尊君卑臣君道刚严臣道柔顺于是箴諌者希情志不通故作诗者以诵其美而讥其过同【谱序疏】　子夏授高行子高行子授薛仓子薛仓子授帛妙子帛妙子授河间大毛公为故训传授赵人小毛公徐整毛诗谱畅【经典释文一】
周南召南
其地在南郡南阳之间韩婴叙【水经注三十四】　房中之乐歌周南召南而不用钟磬之节王肃注【陈乐书百十三】
闗雎
周衰所作齐诗【李樗黄櫄集解一】　康王政衰之诗同【郑樵六经奥论三】　后夫人鸡鸣佩玉去君所周康王后不然故诗人叹而伤之鲁诗【洪迈容斋四笔一】　刺时也韩诗序【王应麟诗考六】
【序】风风也
动物曰风托音曰讽刘瓛序义　用物感物则谓之讽崔灵恩集注
故政得失
正齐人之得失周续之序义【并释文五】
雅
夫风雅者体同而由我化物则谓之风物由我正则谓之雅考之礼教其归不殊也同【北堂书钞九十五】
关关雎鸠
闗雎贞洁慎匹故人君退朝入于私宫后妃御见有度应门击柝鼓人上堂退反宴处体安志明今时大人内倾于色贤人见其萌故咏闗雎説淑女正容仪以刺时薛氏韩诗章句【后汉注二】
在河之洲
雎鸠以声相求必于河之洲隐蔽无人之处同【后汉书注二十八】
窈窕淑女
盈其欲而不愆其德其诚可比于金石其声可内于宗庙诗传【荀子十九】　淑女奉顺坤德成其纪纲韩诗【诗考一】　窈窕专贞貌薛章句【文选注二十一】　善心曰窈善容曰窕王肃注【礼部韵畧三】
【笺】不嫉妬
嫉音自徐邈音【影宋本释文五】
左右流之
左右音佐佑郑音　如字王肃申毛【并释文五】
钟鼓乐之
钟者秋分之气万物至秋而成至冬而藏坚成不絶灭莫如金故金为钟相继不絶也五经通义【北堂书钞一百八】　房中之乐有钟磬侯苞韩诗翼要【乐书百十三】
维叶萋萋
萋萋盛也薛章句【文选注七】
【传】丛木也
丛粗外切周续之音　丛徂外切刘昌宗防【并影宋本集韵七】
【笺】烦撋之
撋而纯翻何【释文五】
我姑酌彼金罍
金罍大器天子以玉诸侯大夫皆以金士以梓韩诗説　古廷説罍器诸臣之所酢人君以黄金饰尊大一石金饰口目葢取云雷之象谨案韩诗説天子以玉经无明文罍者取象云雷故从人君下及诸臣同五经异义【并周礼疏二十】　士用梓无饰韩诗【三礼圗十四】　金罍大夫器也同【诗考一】
我姑酌彼兕觥
二升曰觥韩诗传【仪礼疏七】　四升曰防韩诗【广川书防三】
云何吁矣
云词也薛章句【文选注二十五】
螽斯羽
螽斯名蜙蝑一名舂黍似蝗而小青色长股而鸣喻后妃之性不妬忌子孙众多毛诗题纲【御览九百四十六】
【桃夭序】防姻以时
春秋二百四十年鲁女出嫁夫人来归大夫逆女天王娶后自正月至十二月悉不以得时失时为贬褒何限于仲春季秋以相非哉夫春秋举秋毫之善贬纎介之恶故春狩于郎书时礼也夏城中丘书不时也此人间小事犹书得时失时况防姻人伦端始礼之大者不讥得时失时不善者耶若防姻季秋期尽仲春则隐二年冬十月夏之八月未及季秋伯姬归于纪周之季春夏之正月也桓九年春季姜归于京师庄二十五年六月夏之四月也已过仲春伯姬归于纪或出盛时之前或在期尽之后而经无贬文三传不讥何哉凡诗人之兴取义繁广或举譬类或称所见不必皆可以定时候也又按桃夭篇序美防姻以时葢谓盛壮之时而非日月之时故灼灼其华喻以盛壮非谓嫁娶当用桃夭之月其次章云其叶蓁蓁有蕡其实之子于归此岂在仲春之月乎又标梅三章注曰夏之向晚迨氷未泮正月以前草虫喓喓末秋之时或言嫁娶或羙男女及时然咏各异矣周礼以仲春会男女之无夫家者葢一切相配合之时而非常人之节曲礼曰男女非有行媒不相知名故日月以告君斋戒以告鬼神若万人必在仲春则其日月有常不得前却何复日月以告君乎夫冠防笄嫁男女之节冠以二十为限而无春秋之期笄以嫁而设不以日月为断何独嫁娶当系于时月乎王肃云防姻始于季秋止于仲春不言春不可以嫁也而马昭多引春秋之证以为反诗于难错矣两家俱失义皆不通通年聴防葢古正礼也束晳五经通论【通典五十九】
公侯干城
干户旦切郑音【宋本羣经音辨一】
施于中逵【馗】
中馗馗中九交之道也薛章句【文选注二十】
芣苢
伤夫有恶疾也韩诗【宋本文选注五十四】　自闗雎至芣苢后妃房中之乐王注【诗考四】
采采芣苢
芣苢木名实似李韩诗【説文系传二】　直曰车前瞿曰芣苢韩诗传【陆佃埤雅十六】　芣苢泽泻也芣苢臭恶之菜诗人伤其君子有恶疾人道不通求已不得发愤而作以事兴芣苢虽臭恶乎我犹采采而不已者以兴君子虽有恶疾我犹守而不离去也薛章句【宋本文选注五十四】芣苢实似李食之宜子出于西戎衞宏传　王注【并影宋本释文五】　远国异物非周妇人所得采王基驳【疏一之三】
汉广
悦人也韩诗序【文选注三十四】
汉有游女
郑交甫遵彼汉臯台下遇二女与言曰愿请子之佩二女与交甫交甫受而懐之超然而去十歩循探之即亡矣回顾二女亦即亡矣韩诗内传【文选注十二】　汉女所弄珠如荆鸡卵同【御览八百二】　郑交甫逢二女鬾服韩诗传【説文九上】　郑交甫过汉臯遇二女妖服佩两珠韩诗【初学记七】　游女汉神也薛章句
不可求思
言汉神
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:36:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>