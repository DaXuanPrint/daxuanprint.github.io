<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷之一,卷之二,卷之三,卷之四,卷之五,卷之六,卷之七,卷之八,卷之九,卷之十,卷之十一,卷之十二,卷之十三,书经直解全文在线阅读,书经直解全文在线下载,大玄古籍书库">
<meta name="description" content="十三卷。明张居正撰。居正字叔大,又字时大,号太岳,谥文忠。湖广江陵(今属湖北省)人。明政治家。嘉靖二十六年(1547)进士,改庶吉士,授翰林院编撰。隆庆元年(1567)入阁。穆宗死后,居正代高拱为首辅。万历初,神宗年幼,国事都由他主持。前后当政十年,进行了一系列改革,如裁汰冗员、整顿吏治、加强边备,兴修水利、推行一条鞭法等,皆有成效,海内称治,帝待之以师礼。因在朝时与太监冯保相结,死后廷臣群起而劾之。官职悉削,家产抄尽,长子敬修自缢身亡,其他子女亦饥饿而死。直到熹宗朝,方下诏复其故宫,予以祭葬。著述除《书">
<title>书经直解_张居正_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">书经直解</span> <br/>
          作者： <span class="inputVal" id="bkauthor">张居正</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]275189</span> <br/>
          说明： <span class="inputVal" id="bkdec">十三卷。明张居正撰。居正字叔大,又字时大,号太岳,谥文忠。湖广江陵(今属湖北省)人。明政治家。嘉靖二十六年(1547)进士,改庶吉士,授翰林院编撰。隆庆元年(1567)入阁。穆宗死后,居正代高拱为首辅。万历初,神宗年幼,国事都由他主持。前后当政十年,进行了一系列改革,如裁汰冗员、整顿吏治、加强边备,兴修水利、推行一条鞭法等,皆有成效,海内称治,帝待之以师礼。因在朝时与太监冯保相结,死后廷臣群起而劾之。官职悉削,家产抄尽,长子敬修自缢身亡,其他子女亦饥饿而死。直到熹宗朝,方下诏复其故宫,予以祭葬。著述除《书经直解》外,尚有《帝鉴图说》、《太岳集》、《太岳杂著》等。《书经直解》是居正为神宗进讲所作,故注语浅近,多作常语,以便于阅读,因称“直解”。当时神宗幼冲,故多用通常易懂之语。是一部当时有关《尚书》的通俗读物。有明万厉元年(1573)刻本,今藏故宫博物院图书馆;另有清全祖望批校明万厉元年(1573)刻本,今藏天一阁文物保管所;此外尚有明万卷楼刻大业堂印本、明崇祯九年(1636) 马士奇澹宁居刻本等。</span> <br/>
          封面： <span class="inputVal" id="bkimg">Z_4471.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]书经直解
[book_author]张居正
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]275189
[book_dec]十三卷。明张居正撰。居正字叔大,又字时大,号太岳,谥文忠。湖广江陵(今属湖北省)人。明政治家。嘉靖二十六年(1547)进士,改庶吉士,授翰林院编撰。隆庆元年(1567)入阁。穆宗死后,居正代高拱为首辅。万历初,神宗年幼,国事都由他主持。前后当政十年,进行了一系列改革,如裁汰冗员、整顿吏治、加强边备,兴修水利、推行一条鞭法等,皆有成效,海内称治,帝待之以师礼。因在朝时与太监冯保相结,死后廷臣群起而劾之。官职悉削,家产抄尽,长子敬修自缢身亡,其他子女亦饥饿而死。直到熹宗朝,方下诏复其故宫,予以祭葬。著述除《书经直解》外,尚有《帝鉴图说》、《太岳集》、《太岳杂著》等。《书经直解》是居正为神宗进讲所作,故注语浅近,多作常语,以便于阅读,因称“直解”。当时神宗幼冲,故多用通常易懂之语。是一部当时有关《尚书》的通俗读物。有明万厉元年(1573)刻本,今藏故宫博物院图书馆;另有清全祖望批校明万厉元年(1573)刻本,今藏天一阁文物保管所;此外尚有明万卷楼刻大业堂印本、明崇祯九年(1636) 马士奇澹宁居刻本等。
[book_img]Z_4471.jpg


[book_title]卷之一
少师兼太子太师吏部尚书中极殿大学士臣张居正等谨案
虞书
虞，是帝舜有天下之号。这书共有五篇，都是虞舜时史官所作，以记当时之事者，故总谓之虞书。
尧典
尧，是唐尧。典，是典籍。这第一篇典籍，载唐尧的事，所以谓之尧典。
【原文】曰若稽古帝尧，曰放勋，钦明文思安安，允恭克让，光被四表，格于上下。
【直解】曰若，是发语之辞。稽，是考。放，是至。勋，是功业。钦，是敬。明，是通明。文，是文章。思，是思虑。安安，是无所勉强。允，是实。克，是能。格，是至。史臣说，稽考古时帝尧，他的功业极其广大，无一处不到，所以谓之放勋。然尧之有此大业者，以其有盛德为之本耳。论他的德性，钦敬而不轻忽，通明而不昏昧，文章著见，思虑深远，这四德又都出于自然，安而又安，不待勉强。其德性之美如此。所以行出来恭敬是着实恭敬，无一些虚伪；行出来谦让真能谦让，无一些起矫强。尧有这等盛德，所以光辉发见于外者，极其显著。凡东西南北四海之外，无不被及，上天下地之间，无不充塞，此正所谓放勋也。
【原文】克明俊德，以亲九族；九族既睦，平章百姓；百姓昭明，协和万邦；黎民於变时雍。
【直解】俊德，是大德，即上文所谓“钦明文思安安，允恭克让”便是。亲，是亲爱。睦，是和睦。平，是均。章，是明。协字，解做合字。於，是叹美词。变，是变恶为善。时字，解做是字。雍，是和。史臣承上文叙放勋的实事，说道，德性在人，万理咸备，本自峻大，但为私欲昏蔽，所以小了。惟尧能明其大德，浑然天理，不为私欲所蔽。大德既明，则身无不修，而万化之本立矣。由是推此德去亲爱自家的九族，那九族每，就亲爱和睦，没有乖争。一家都齐了，又推此德去普教那畿内的百姓，那百姓每，就感动兴起，个个晓道理，没有昏昧。一国都治了，又推此德去合和那万国之民，那黎民也就变恶为善，雍雍然成醇美之俗，天下都平了。一家齐，是勋放于家矣；一国治，是勋放于国矣；天下平，是勋放于天下矣。然则四表岂有不被，而上下岂有不格者乎？所谓放勋之实如此。
【原文】乃命羲、和，钦若昊天，历象日月星辰，敬授人时。
【直解】乃字，接着前面说。羲氏、和氏，是掌管天文的官，若，是顺。昊，是广大的意思。历，是历书。象，是观天的器具。史臣前面既称述尧的功德，此以下是叙尧的政事，就接着说，帝尧当时命羲氏、和氏，二人掌管推步天文，分付他两个说：日月星辰，运行于昊天，有一定的度数；布列于昊天，有一定的位次。你须要加意敬谨，顺其自然之理，不可怠忽违背，妄意穿凿。把那推算的历书，与观天的象器，推验那日月星辰的度数位次，不可分毫差错，然后造为历书。历造成了，又要一心敬谨，颁行天下，授与有司，使天下的人都依这历本上说话，及时干那农桑等事，庶不失先后早晚之宜也。盖君道莫大于敬天动民，故尧特以治历明时为首务如此。
【原文】分命羲仲，宅嵎夷，曰旸谷。寅宾出日，平秩东作；日中，星鸟，以殷仲春；厥民析，鸟兽孳尾。
【直解】羲促，是官名。宅，是居。旸谷，是所居官次之名。寅，是敬。宾，是以礼相接，如宾客一般。平，是均平。秩，是次序。日中，是春分昼夜相停。星鸟，是南方朱鸟七宿。殷字，解做中字。析，是分散。孳，是生。尾，是交接。帝尧总命羲和造历既成，犹恐推步有差，又命四个官分管四时，以考验之。这一节，是命官专管春时的事。帝尧分命羲仲，使他居于嵎夷东表之地，其官次之名叫做旸谷。于春分初出之日，以敬礼而宾接之，记那日影的尺寸。凡春月岁功方兴，所当作起的事，则均平而秩序之，颁布以授于民。又必考之春分昼日的晷度，果是五十刻与夜相停否；考之春分初昏之时，果是南方朱鸟七宿适当午位否。这两件相合了，可见仲春为阳气之中矣。又验之于民，先时冬寒，民皆聚于室内，到春时都散处在外，可以验其气之温。又验之于物，鸟兽到这时节，也都孳尾生育，可以验其气之和。以上都是考验历书上春月的节候，惟恐有差也。
【原文】申命羲叔，宅南交。平秩南讹，敬致；日永，星火，以正仲夏；厥民因，鸟兽希革。
【直解】申，是重。羲叔，是官名。南交，是南方交趾之地，南交下当有“曰明都”三字。讹，是变化的意思。星火，是东方苍龙七宿中大火心星。因，是因春之析。希，是少。革，是更易。这一节，是命官专管夏时的事。帝尧重命羲叔，使他居于南方交趾之地。其官次之名，叫做明都。凡夏月时物长盛，谈变化的事，都均次其先后之宜，授与有司。当夏至日午时，敬以伺日，记那日影的长短。又必考于日，夏至昼间，果六十刻为最长否；考之于星，大火心宿，夏至初昏果见于正南否。这两件相合了，可见仲夏得正阳之气矣。又验之于民，春时已是分散居住了，此时天气愈热，越发分散居住。又验之于物，那鸟兽的毛，都希疏变易，亦以气愈热故也。以上都是考验历书上夏月的节候，惟恐有差也。
【原文】分命和仲，宅西，曰昧谷。寅饯纳日，平秩西成；宵中，星虚，以殷仲秋；厥民夷，鸟兽毛毨。
【直解】和仲，是官名。饯，是送。西成，是秋间谈成就的事。虚，是北方玄武七宿中之虚星。夷，是平。毨，是鲜好。这一节，是命官专管秋时的事。帝尧分命和仲，使他居于西极之地。其官次之名，叫做昧谷。于秋分将入之日，以敬礼而饯送之，记那日影的尺寸。凡秋月物之时，所当成就的事，都均平而秩序之，颁布以授于民。又必考之秋分夜间的晷度，果是五十刻与昼相停否；考之秋分初昏之时，果是虚星适当午位否。这两件相合，可见仲秋为阴气之中矣。又验之于民，先是夏间民皆苦于炎热，到此时则暑退而人气舒平。又验之于物，鸟兽到这时节，毛羽也都更生一番，润泽鲜好。以上都是考验历书上秋月的节候，惟恐有差也。
【原文】申命和叔，宅朔方，曰幽都。平在朔易；日短，星昴，以正仲冬；厥民隩，鸟兽氄毛。
【直解】和叔，是官名。在字，解做察字。朔易，是冬间谈改易的事。昴，是西方白虎七宿中之昴星。隩，是室中深奥的去处。氄毛，是耎毳细毛。这一节，是命官专管冬时的事。帝尧又重命和叔，使他居北方之地。其官次之，名叫做幽都。凡冬月岁功臣已毕，所当变旧为新的事，都均平而审察之，以授与有司。又必考之于日，冬至昼间果是四十刻为最短否；考之于星，冬至初昏果是昴宿见于正南否。这两件相合，可见仲冬得正阴之气矣。又验之于民，此时天气寒冱，都聚居于深室之内。又验之于物，那鸟兽每，都生出耎毳细毛，以自温适，亦以气寒故也。以上都是考验那历书上冬月的节候，惟恐有差也。夫帝尧既总命羲和造历，又分命四臣考验。敬天勤民之心，可谓切矣。然其大要，曰寅宾、曰寅饯、曰敬致，其为钦若之心则一也；曰平秩、曰平在，其为敬授之心则一也。何莫而不本于一钦之所运用哉！观尧典者，求其心法可也。
【原文】帝曰：“咨！汝羲暨和。期三百有六旬有六日，以闰月定四时，成岁。允厘百工，庶绩咸熙。”
【直解】咨，是嗟叹。期，是天运一周。厘，是治。工，是官。庶绩，是众功。熙，是广。帝尧既命羲和造历，分时考验，至此又告之说道：“嗟！汝羲氏及和氏，既受命造历，当知置闰之法。盖每岁有十二月，每月有三十日，是三百六十日者，一岁之当数也。使气朔皆合此数，何消置闰。但天运一周，与日相会，而二十四气完备，叫做一期。这一期之数，凡三百又六旬又六日，以一岁三百六十的常数较之，多五日有零了，是为气盈。盈者，言有余也。又月与日会，每不彀三十日，一岁有六个月小尽。以一岁三百六十日的常数较之，又少五日有零，是为朔虚。虚者，言不足也。合气盈朔虚两项之数，每岁常余出十日，至三岁共余出三十日，若不设个闰月以归其余，则这余日又占过一月，岁岁那移，久而愈差矣。所以必须以此余日，置为闰月，三岁一闰，五岁再闰，十九岁七闰，使盈虚消息，气朔分齐，然后春夏秋冬四时之节候不差，而岁功以成也。造历既成，颁行天下。以信治百官，使百官每有所遵守。凡春而东作，夏而南讹，秋而西成，冬而朔易，以至庆赏刑威等事，莫不以时举行，而众功自然熙广矣。”
【原文】帝曰：“畴咨若时？登庸。”放齐曰：“胤子朱启明。”帝曰：“吁！嚚讼，可乎?”
【直解】畴，是谁。咨，是访问。庸，是用。放齐，是臣名。胤子朱，是尧之嗣子丹朱。启，是开。呈，是叹其不然的意思。嚚，是言不忠信。讼，是争辩。帝尧问群臣说：“谁为我访求能顺时为治的人？我将登用他。”当时有臣放齐对说：“帝之嗣于丹朱，他的心性开通明哲，可以登用。”尧叹其不然说：“丹朱为人，口不道忠信之言，好与人争辩曲直；他的聪明，都用在不好的去处。此等的人必不能顺时为治，岂可登用乎？”
【原文】帝曰：“畴咨若予采?”兜曰：“都！共工方鸠僝功。”帝曰：“吁！静言庸违，象恭滔天。”
【直解】采，是事。兜，是臣名。都，是叹美词。共工，是官名。方字，解做且字。鸠，是聚。僝，是见。违，是背。象恭，是外貌恭敬。滔天二字，先儒疑有差误，汉儒孔氏解作其心傲狠若漫天的意思。帝尧又问群臣说：“谁为我访求能顺成事务的人？我将用他。”当时有臣兜叹美说道：“见今有那共工官，方且集聚事务，著见其功，帝着用之，将来必能顺事可知。”帝尧叹其不然，说道：“共工为人，居常无事，舌辩能言，到用着时，与其所言全然违背，不相照应，外面矫饰恭敬的模样，中心其实傲狠滔天。似这等变诈无有实心的人，如何靠得他顺成事务乎？”以上两节，见帝尧知人之明。夫君道在乎知人，而知人最为难事，非知其才能之难，乃知其心术之难也。胤子朱之才，共工之功，若可登用矣，尧独察其心术之邪慝而舍之。盖由常日与群臣相接，听其议论，考其行事，故知之深如此。
【原文】帝曰：“咨！四岳，汤汤洪水方割，荡荡怀山襄陵，浩浩滔天。下民其咨，有能俾乂”?佥曰：“於！鲧哉。”帝曰：“吁！咈哉。方命圮族。”岳曰：“异哉，试可乃已。”帝曰：“往，钦哉！”九载，绩用弗成。
【直解】汤汤，是水盛的模样。割字，解做害字。荡荡，是水广的模样。怀，是包其四面。襄，是驾出其上。地之大阜，叫做陵。俾，是使。乂，是治。帝尧访问四岳大臣说：“如今天下汤汤的大水横流，为民之害。那水荡荡然广大，将高山的四面都包了，又驾出于大陵之上，其势浩浩然泛溢，若漫天的一般。今此下民，不得安居粒食，皆困苦嗟怨。汝诸臣中，有能除患救民者，我将任之以治水之事。”于是四岳与所领诸侯在朝者，同词叹美说：“当今之时，能治水者其惟伯鲧哉！”方命，是违背上令。圮，是败。族，是类。帝尧因四岳荐鲧，乃叹息而甚不然其言，说道：“咈哉！鲧之为人，悻戾自用，违背上命，又与众不和，伤害同类，这等的人，岂堪用哉！”异，是已废而强举的意思。四岳以伯鲧有才，故又强举之说：“今廷臣之才，实未有过于鲧者，不若姑试其可而用之，但取他能治水而已，不必求其全也。”尧因四岳之强举，不得已而用之，又戒之说：“汝往当敬慎之哉！”既而九载考绩，鲧卒不能成治水之功。夫方命圮族，尧知鲧之不可用，可谓知人之智矣。既知之而复用之者何？盖陷溺之民，不可以坐视，此又急于救民之仁也。然伯鲧卒无成功，可见无德的人，虽有才能，终不能济国家之事。用人者不可不审也。
【原文】帝曰：“咨！四岳。朕在位七十载，汝能庸命，巽朕位?”岳曰：“否德忝帝位。”曰：“明明扬侧陋。”师锡帝曰：“有鳏在下，曰虞舜。”帝曰：“俞，予闻，如何?”岳曰：“瞽子。父顽，母嚚，象傲，克谐以孝，烝烝乂，不格奸。”帝曰：“我其试哉！女于时，观厥刑于二女。”厘降二女于妫汭，嫔于虞。帝曰：“钦哉！”
【直解】巽，是逊让。否德，解做不德。明明，上明字，是显用；下明字，是指在显位的说。扬，是荐举。侧陋，是微贱之人。师，是众。锡，是与。鳏，是无妻的。烝，是进。乂，是治。格，是至。刑，是法则的意思。厘，是整理。降，是下嫁。汭，是地名。嫔，是为妇。帝尧欲以天下与贤，而未得其人，乃访问于四岳说：“我在帝位已七十载矣，年力衰倦，不胜烦劳。汝四岳若能用我的命令，我将让汝以天子之位。”四岳对说：“帝位至重，惟有德者可以当之。我的德不称，恐忝辱了帝位。”帝尧说：“汝既不肯自当，可为我旁求有德之人。如已在显位的，汝当明显之；在侧陋微贱的，也当荐扬之。惟贤是举，贵贱不必拘也。”于是四岳众臣同辞与尧说：“若是求之于侧陋中，倒有个鳏居在下位的人，叫做虞舜，其德可以居此帝位。”尧即应而然之说：“我也曾闻此人，但未知其德果是何如？”四岳对说：“虞舜是瞽者之子。其父则顽愚，其继母则嚚诈，继母所生之弟名象，又傲慢不恭。这三人常谋欲害舜，舜却能谐和之以孝道，积诚感动，使他每都进进以善自治。父母渐化而为慈，弟渐化而为顺，不至于大为奸恶。夫舜处人伦之变，而不失其常如此，非盛德而能之乎？”尧说：“即舜之处父母兄弟者，固足以见其德矣。我还试验他，把我二女娥皇女英，都与他为妻，又看他处夫妇之间，所以为法则于二女者何如。”于是治装下嫁二女于妫汭之地，使为妇于虞氏之家。尧又念这二女是天子的女，今嫁于微贱之匹夫，恐生骄慢，故训戒之说：“钦哉！”教他恭敬以尽妇道，善事舅姑，不可慢也。其后二女果能遵尧之命，化舜之德，尧乃以舜为真贤，竟举帝位让之焉。
舜典
舜，是虞舜。这一篇书，载帝舜的事绩，所以叫做舜典。
【原文】曰若稽古帝舜，曰重华协于帝。浚哲文明，温恭允塞，玄德升闻，乃命以位。
【直解】华，是光华。协，是合。帝，指帝尧说。浚，是深。哲，是智。文，是有文理。明，是心里通明。温，是和粹。恭，是恭敬。允，是信。塞，是实。玄德，是幽潛之德。升闻，是上闻。史臣说稽考古昔帝舜，继帝尧之后。帝尧的盛德显著，既有光华。帝舜之德又有光华，与帝尧相合。然其德何如？盖常人之有智者或失之浅露，明者或过于伺察。惟舜之智，神机默运，不可测识，乃沉深而有智，与那浅露的不同；舜之明，虚灵内照，自有经纬，乃文理而光明，与那伺察的不同。常人恭以持己者，或过于严峻，实以待人者，或出于矫饰。惟舜则和粹而恭敬，其恭也蔼然可亲，而无严峻之形；诚信而笃实，其实也表里如一，而无矫饰之意。夫浚哲文明，就与尧之钦明文思安安一般，温恭允塞，就与尧之允恭克让一般，信乎重，华协于帝也。舜既有这四者幽潛之德，是以身虽在畎畞之中，而令闻已上达于帝尧。尧乃先命以司徒百揆四岳的职位，而终禅以天下焉。
【原文】慎徽五典，五典克从。纳于百揆，百揆时叙。宾于四门，四门穆穆。纳于大麓，烈风雷雨弗迷。
【直解】徽，是美。五典，是父子、君臣、夫妇、长幼、朋友，五常之道。百揆，是官名。凡百庶政都经他揆度，故名为百揆。四门，是四方诸侯来朝之门。穆穆，是和顺的意思。麓，是山脚。烈，是迅猛。迷，是错乱。尧将禅位于舜，先试之以事，以观其才德何如。初使他为司徒之官职掌五典。舜则小心敬畏，以美其教化。由是父子从其亲，君臣从其义，夫妇从其别，长幼从其序，朋友从其信，人人皆顺从，无违教者。又使他为百揆之官，统领庶务。舜则以时整理。由是礼乐刑政，纪纲法度，件件都修举，无废弛者。又使他兼四岳之官，宾礼四方来朝的诸侯。舜则以礼感化。由是四方诸侯，都穆穆然雍容和顺，无乖戾者。当洪水为灾，尧又使舜入山林中相视高下。适遇着猛风雷雨，舜则神色自若，初不惊惧迷乱，这又见他度量过人处。夫尧将难事历历试舜，而舜之盛德，无所不宜如此，所以举天下而付之也。
【原文】帝曰：“格，汝舜。询事考言，乃言底可绩，三载。汝陟帝位。”舜让于德，弗嗣。
【直解】格，是来。询，是谋。乃字，解做汝字。底，是致。陟，是升。帝尧试舜之后，欲禅以帝位，乃呼而命之说道：“来汝舜，汝于前日登庸之初，我曾历历谋汝以司徒百揆四岳等事，以考其敷奏之言，其后试验之行事。则见汝之言，皆致可有功，随用随效，于今已有三年之久矣。夫观其言行之相符，则其谋皆由于素定；观其久暂之一致，则其事非出于强为。汝之德，真可以付托天下。今当代我升于帝位可也。”舜犹以己德有愧，欲逊让于有德之人，不敢承嗣帝位焉。夫尧以天下与舜，而舜又以天下让贤，圣人至公无我之心，于此可见。
【原文】正月上日，受终于文祖。
【直解】上日，是初一日。文祖，是尧的始祖。舜既不肯嗣位，而尧之命，又难以终辞，于是但受摄位之命，替尧权管国事。乃以正月初一日，告于文祖之庙。尧自此终了帝位之事，而舜承受之矣。必于正月初一日者，正始也；必告文祖者，尊祖也。
【原文】在璿玑玉衡，以齐七政。
【直解】在字，解做察字。璿，是美珠。玑，是观天之器，以珠饰之，故名璿玑。衡，是玑上的管子，横施于玑上，周旋运转，窥测周天的度数。以玉为之，故名玉衡。齐，是考验。七政，是日、月与金、木、水、火、土五星。其运行于天，有迟速顺逆，随时布令，著见灾祥，如人君之有政事一般，故名七政。帝舜摄位之初，未遑他务，首先整顿那观天的器具，察视璿玑玉衡，考验日月五星的厘度，将以定天时，授人事，而成天下之务焉。盖帝王致治之道，莫大于敬天勤民。故帝尧即位，即命羲和钦若昊天；帝舜受摄，即在璿玑玉衡以齐七政。其敬天勤民之心，先后一揆也。
【原文】肆类于上帝，禋于六宗，望于山川，遍于群神。
【直解】肆字，解作遂字。类、禋、望，都是祭名。类，是比类，郊天有常礼，今虽不是郊祀的时节，而其礼与之相类，故谓之类。禋，是精诚。宗，是尊。四时、寒暑、日、月、星、水旱，这六者皆礼所当尊，故谓之六宗。望，是望而祭之。遍，是周遍。舜既受终观象，遂以摄位告于上下神祗。其行祭告昊天上帝之礼，则与郊祀的礼仪一般，无敢简略；其行四时寒暑日月星辰水旱这六样的祭礼，则皆精意致享，无敢怠忽。天下名山大川，五岳四渎之属，其神远在各处，不能亲至其地，则随其方向，遥望而祭之，无有不备；丘陵坟衍，及历代帝王圣贤之类，有功于民，载在祀典者，则一一周遍祭告，无有所遗。盖人君一身，乃是天地百神之主，故舜于摄位之初，首举祀典如此。
【原文】辑五瑞，既月，乃日觐四岳群牧，班瑞于群后。
【直解】辑，是敛。五瑞，是五等诸侯所执以为信的，公执桓圭、侯执信圭、伯执躬圭、子执榖璧、男执蒲璧。既，是尽。四岳，是四方诸侯。群牧，是九州牧伯。群后，就指四岳群牧说。帝舜摄位之初，于正月内，先征召天下公、侯、伯、子、男五等诸侯，将他所执的圭璧，都取来辩验。盖诸侯始封，天子授他圭璧以为瑞信，至来朝时，乃合符于天子，而验其真伪也。到正月尽间，则四方诸侯，九州牧伯，渐次有至者矣。远近不同，到有先后，舜则每日使他随到随见，不必取齐。盖人少陸绩相见，则接待之礼，既得周全，询问政务，又得详尽矣。既见之后，还将那五瑞依旧班赐与他。盖诸侯所执圭璧前日皆受之于尧，今敛而班之，使知天下既归于舜，这圭璧便是舜之所授，所以与天下正始，以示更新之意也。
【原文】岁二月，东巡守，至于岱宗，柴，望秩于山川，肆觐东后。协时月正日，同律度量衡。修五礼、五玉、三帛、二生、一死贽，如五器，卒乃复。五月南巡守，至于南岳，如岱礼。八月西巡守，至于西岳，如初。十有一月朔巡守，至于北岳，如西礼。归，格于艺祖，用特。
【直解】秩，是祭祀中牲币柷号之次第。五玉，即上文所谓五瑞。三帛，是诸侯世子以下所执的币帛，有、玄、黄，三样。二生，是卿大夫所执的羔与雁。一死，是士所执的雉鸟。格，是至。艺祖，是始祖。特，是止用牛一只，叫做特牲。舜摄位之初，四方诸侯来朝已毕，遂举行巡守之礼。是年二月，先往东方巡守，至于东岳泰山之下，燔柴祭天以告至，望秩以祀东方之名山大川。遂就此地，接见东方的诸侯。因察侯国中时侯之早晚，月令之大小，与夫日辰之甲乙，比羲和所颁布的历书何如，有不合的，就责他改正，务使同奉朝廷的正朔。又审验侯国中律吕之高下清浊，丈尺之长短，斗斛之大小，权衡之轻重，比朝廷所降的规则何如，有不同的，也就责他改正，务使同遵朝廷的制度。又修明吉、凶、军、宾、嘉之五礼，不使废随坠，使天下的风俗无不同。至于诸侯朝见的，各执五玉、三帛、二生、一死，以为贽。既修五礼，又将五礼中所用的器具，各处要一一相同，不许彼此异制，使天下的礼器无不一。此数事皆了毕，乃转而回还。至五月的时节，又往南方巡守，到南岳衡山之下，朝见南方的诸侯。凡告天、祀神、一正朔、考制度、同风俗等事，都与巡守东岳的礼一般。至八月时节，又往西方巡守，到西岳华山之下，其礼与初时所行的一般。至十一月时节，又往北方巡守，到北岳恒山之下，其礼也与巡守西方时所行的一般。巡守既毕，于是回还京师，亲到艺祖之庙，用一牛祭祀，而以巡守事完告之。盖人君之于祖宗，事死如事生，凡出时必告行，返时必告归，礼当如此。夫虞舜以一岁之间，遍巡四岳，当时国不称费，民不告劳者，盖古时仪卫不多，凡事简省。至于后世，一巡一幸，千骑云从，供亿浩繁，而万民骚动，巡守之礼，殆不可复矣。
【原文】五载一巡守，群后四朝。敷奏以言，明试以功，车服以庸。
【直解】敷奏，是陈奏。试，是考验。庸，是有功于民。舜既举行朝觐巡守之礼，遂立为定制。每五年之间，天子以一年巡守，遍到四岳，与诸侯相见。诸侯以四年次第来朝。天子巡守后之次年，东方诸侯来朝，又次年，南方诸侯来朝，又次年，西方诸侯来朝，又次年，北方诸侯来朝。四方诸侯都已朝毕了，又次年，则天子复出巡守。当诸侯来朝之时，都着他把在国所行的政事，一一敷陈奏闻于上。犹恐他说的虽好，而所行或不尽然，又明白考验其治国之功绩，果是实否。若真能修举职业，有功于民，则赐他路车章服以旌异之，使善者愈有所劝，而不善者亦知所勉。五年之间，巡守朝觐，殆无虚岁，古之君臣，皆劳身勤民如此。故上无不究之泽，而下无不达之情也。
【原文】肇十有二州，封十有二山，浚川。
【直解】肇，是始。封，是表。浚，是开导。先时天下只有冀、兖、青、徐、荆、扬、豫、梁、雍，九州。至舜即位因冀青二州地方太广，政教难周，于是始分冀州以东恒山之地为并州，其东北医无闾之地为幽州，又分青州东北辽东等处为营州。添此三州，通前九州，共成十二州，所以均疆域而通政教也。既分了十二州，又于每州之内，各择其一山之高大者封表之，以为一州之镇。如冀州则表霍山，兖州则表泰山之类，所以定望祭而攀瞻仰也。又浚导十二州之川，凡水道稍有不利者，即一一开通，不使壅塞。此时虽洪水已平，而犹以修举水利为急务，盖思患预防之意也。
【原文】象以典刑，流宥五刑，鞭作官刑，扑作教刑，金作赎刑。眚灾肆赦，怙终贼刑。钦哉，钦哉，惟刑之恤哉！
【直解】象，是如天垂象以示人。典字，解作常字。刑，是墨、劓、剕、宫、大辟，五样刑法。流，是迁徙远方。宥，是宽宥。眚，是过误。灾，是不幸。肆，是释放。怙，是倚恃。终，是再犯。贼，是杀。恤，是怜悯的意思。帝舜设为墨、劓、剕、宫、大辟，五样刑法，明示下下，如日月星辰垂象一般，使人晓然皆知，不敢冒犯。所以待罪恶之重者，若虽犯在五刑，而情有可疑者，则发遣去远方以宽宥之，此重中有轻者也。五刑之外，又以皮作鞭，用为官府之刑，惩治吏胥。竹片、荆条，二物名为扑，用为学校之刑，责治生徒。所以待罪之轻者，其或罪在可议。例难加刑者，则许他以黄金纳官，赎免其罪，此又轻中极轻者也。此五者，皆制法之条理，法之正也。若是犯罪之人，有偶然差误，出于无心的；有遭逢不幸，陷于有过的，这两项情有可原，则径从释放，赦免其罪。若是依倚势力，敢于作恶；或不改前非，至于屡犯的，这两项情甚可恶，则依律治罪，或杀或刑，不准宥赎。这两句，是用法之权衡，法外之意也。夫舜之制刑，轻重取舍，错综斟酌，极其谨慎，敬而又敬者，杲何心哉！惟念夫死者不可复生，刑者不可再续，故虽兢业戒慎，犹以为不能尽得天下之情，深恐刑罚一或失当，则必滥及于无辜。其哀矜怜恤之仁，常寓于法制之内，所以又说钦哉钦哉，惟刑之恤哉。盖刑罚以禁恶，乃圣人不得已之意，而钦恤以慎刑，尤圣人不忍人之心。以此为心，岂有刑罚不中者哉！
【原文】流共工于幽州，放兜于崇山，窜三苗于三危，殛鲧于羽山，四罪而天下咸服。
【直解】流，是发遣。放，是安置。窜，是驱逐。殛，是拘囚。共工、兜，是二臣名。三苗，是南蛮之君。鲧，是崇伯。幽洲、崇山、三危、羽山，是四面极边的去处。舜之用刑，虽以好生为心，宽恤为念，然于有罪之人，亦不容不诛也。当时之臣，若共工、兜，二人相助为恶；三苗之君，恃险为乱，不服王化；伯鲧方命圯族，治水无功。天下之人，谓之四凶。当尧之时，未及诛戮，及舜摄位，以此四人者，稔恶不悛，罪在不宥，乃发遣共工于北边之幽洲，安置兜于南边之崇山，驱逐三苗之君于西裔之三危，拘囚崇伯鲧于东裔之羽山。这四个凶人，都是天下人心之所共恶者。舜为天下除害，各因其罪而罪之。故天下之人，皆以舜为刑当其罪，无不心悦而诚服也。夫人君治天下，大要在赏罚两件，必至公至当，才能服人。前面说明试以功，车服以庸，是记舜赏当共功，此言四罪而天下咸服，是记舜罚当其罪。
【原文】二十有八载，帝乃徂落。百姓如丧考妣，三载，四海遏密八音。
【直解】帝，是帝尧。徂，是升。落，是降。人死，则魂升于天，魄降于地，故叫做徂落。遏，是绝。密，是静。八音，是金、石、丝、竹、匏、土、革、木，八件音乐。舜摄位至二十又八年，帝尧乃崩。畿内的百姓，哀痛深切，就如居自家父母之丧一般，至于三年之久。四海的人民，亦皆不忍作乐，绝静了八音。盖帝尧圣德广大，恩泽隆厚，所以人心思慕之深，至于如此。
【原文】月正元日，舜格于文祖。
【直解】月正，就是正月。元日是初一日。格是至。文祖是帝尧的始祖，已见上文。先时舜受终于文祖，不过是替帝尧摄得天子之事，至尧崩之后，舜服三年丧既毕，天下之人，都来归舜，不容逊避。舜于是以除丧之明年正月初一日，复至文祖庙祭告，才即天子位焉。必以月正元日者，盖月正乃一岁之始，元日又一月之始，人君即位改元，必与天下更始，故取岁月之首以重其事也。上一节是记尧之终，此一节是记舜之始。
【原文】询于四岳，辟四门，明四目，达四聪。
【直解】舜既告庙即位，首先召见四岳大臣，访问他治天下的道理。以人君为治，第一件是进用贤才，然贤才或隐于山林，或屈在下位，朝廷未必尽知。于是大开那进贤的门路，使四方但有德行，有才能的，皆得以进用，而无闭塞阻当之虞。又以人君一身聪明有限，天下事岂能尽见，岂得尽闻。于是明四方之目，达四方之聪，以天下之耳目，为上之耳目，使人人眼里但有所见，耳里但有所闻的事情，都许直言来告，而无遮隔壅塞之弊。夫辟四门，则贤才无不进；明四目，达四聪，则下情无不通；帝舜之励精图治如此。
【原文】咨十有二牧，曰：“食哉，惟时！柔远能迩，惇德允元，而难任人，蛮夷率服。”
【直解】牧，是养民之官。柔，是宽以抚之。能，是要他驯习于教化的意思。惇，是厚。德，是有德的人。允，是信。元，是仁厚的人。难，是拒绝。任人，是包藏凶恶的人。帝舜既分天下为十二州，每州设官牧养百姓，于是呼十二州之牧而告之说：“牧民之道，当使民足食，而足食之道，在不违农时。必须轻徭薄赋，禁止兴作，使民皆得以尽力于农畞之事，然后民食可得而足也。民食既足，教化可兴。一州之民，有在远方的，则当宽以抚之，使乐于归戴；有在近处的，则当驯而习之，使入于礼法。人有德行的，则亲厚之；有存心仁厚的，则信任之，使得以助我之治。若那深情厚貌，包藏凶恶的人，则须深恶痛绝，使不得倖进，以贻害于民。尔十二牧，若于这几件，处置各得其宜，则不但中国之人，皆顺其治，虽远而蛮夷外国之人，慕我治化，亦相率而服从矣。”夫安民之道，固在于知人用贤。然天下事，众君子成之而不足，一小人坏之而有余。所以帝舜之命十二牧，既说惇德允元，教他亲信君子，又说个难任人，教他提防小人。圣人之远虑如此，万世图治者所当深念也。
【原文】舜曰：“咨！四岳，有能奋庸熙帝之载，使宅百揆，亮采惠畴?”佥曰：“伯禹作司空。”帝曰：“俞，咨！禹，汝平水土，惟时懋哉！”禹拜稽首，让于稷、契暨皋陶。帝曰：“俞，汝往哉！”
【直解】奋，是起。熙，是广。帝，指帝尧。载，是事。宅，是居。亮，是明。惠，是顺。畴，是类。懋，是勉。帝舜咨访四岳说：“今之天下，乃帝尧之天下；今之事功，乃帝尧之事功。尔在朝之臣，有能奋起事功，熙广帝尧之事者，我将使他居百揆之位。以明亮庶事，使件件各得其宜；因以顺成庶类，使物物各遂其性。此辅弼重任，不知何人可以当之？”于是四岳及所领诸侯，一同举荐说：“今有伯禹，见做司空之官，可居此任。”帝舜素知禹贤，即以群臣之举为然，而咨以命禹说：“汝为司空，能平水土，今命汝仍以旧官，兼行百揆之事，当勉励不怠，以成亮采惠畴之功可也。”禹闻帝舜之命，不敢自任，乃拜下稽首，让于稷、契及皋陶说：“此三人皆有才德，可居百揆之任。”帝舜以此三人固贤，而禹功冠群臣，自宜首用，故但然其举，不听其让，说：“百揆重任，非汝不可，汝其往就职事哉！”人主之务，莫先于择相，故帝舜即位之初，首发百揆之命。而当时诸臣济济相让之美，千古之下，犹可以想见焉。
【原文】帝曰：“弃，黎民阻饥，汝后稷，播时百谷。”
【直解】弃，是后稷的名。阻，是困阨。后，是君。弃以功受封于邰，为邰君，而居稷官，故谓之后稷。播，是布种。谷非一种，故谓之百谷。弃自幼年，便好耕种。帝尧时已命为后稷，教民播谷。至是帝舜因禹之让，乃申命之说：“洪水初平，地利未能尽兴，天下人民，还有阨于饥饿，不得饱食的。今命汝仍为后稷之官，任养民之职，教百姓每，因天时之早晚，顺地势之燥湿，以播种此百谷，使人人都得饱食，而无阻饥之患，于以终汝后稷之事，可也。”
【原文】帝曰：“契，百姓不亲，五品不逊，汝作司徒，敬敷五教，在宽。”
【直解】亲，是亲睦。五品，是君臣、父子、夫妇、长幼、朋友，五伦中的名位等级。逊，是顺。司徒，是掌教化之官。敷，是宣布。五教，即是五品之教。宽，是从容不迫。契在帝尧时，已作司徒。至是帝舜因禹之让，亦申命之说：“今天下百姓每，多不相亲爱，五伦的品节，也多不逊顺，我甚忧之。今命汝仍为司徒之官，任教民之职。汝必用心敬谨，以宣布五品之教，使人知所遵守，不可少有怠忽，而又必从容宽裕，以待民之渐化，不可过于急迫，于以终汝司徒之事，可也。”盖人君之治天下，以养民教民二者为急务。故帝舜命相之后，即于后稷司徒之命惓惓焉。然必先稷而次司徒者，盖衣食既足，而后教化可兴，亦王道之序也。
【原文】帝曰：“皋陶，蛮夷猾夏，寇贼奸宄，汝作士。五刑有服，五服三就。五流有宅，五宅三居。惟明克允。”
【直解】猾，是乱。夏，是中国文明之地。劫人的叫做寇。杀人的叫做贼。奸宄，是阴谋为恶的人。在外的叫做奸，在内的叫做宄。士，是士师，掌刑之官。服，是服其罪。宅，是居止。帝舜因禹让及皋陶，亦申命之说：“如今四方蛮夷猾乱中国，中国之人，乘机作恶，有为寇为贼的，有为奸为宄的，其为生民之害多矣。汝皋陶旧为士师之官，今命汝仍居此职，凡寇贼奸宄，罪恶不可宥者，当治以墨劓剕宫大辟五等之刑，使服其罪。然刑虽有五，而服则有三等之就。惟死刑弃之于市，宫刑则下蚕室，余刑亦就屏处，不使误而至死。于寇贼奸宄，罪有可议者，则制五等流刑以宅之。然流虽有五，而宅伹为三等之居。惟大罪投诸四裔，次则九州之外，次则千里之外，各有远近不同。汝之且刑，必致其明察，凡轻重远近之间，不使少有差错，乃能刑当其罪，而人无不信服也。”夫民教之不从，乃可加以刑罚。观舜命官治刑在教民之后，可见用刑非圣人之得已也。
【原文】帝曰：“畴若予工?”佥曰：“垂哉！”帝曰：“俞，咨！垂，汝共工。”垂拜稽首，让于殳、斨暨伯与。帝曰：“俞，往哉！汝谐。”
【直解】若，是顺理整治的意思。垂，是臣名。共工，是官名，专管理工作的事。殳、斨、伯与，是三个臣名。谐，是和。帝舜问于廷臣说：“谁能依顺那物理，整治我百工之事者，我将任用之。”君臣同辞对说：“有臣名垂者，其人有巧思，可当此任。”帝舜遂以群臣之举为然，而咨以命垂说：“汝当做共工之官，顺治百工，以整理兴作之事。”垂乃下拜稽首，让于殳、斨及伯与说：“这三人皆有才能堪居此任。”帝舜以此三人虽贤，终不及垂，故但然其言，不许其让，而命之说：“共工之任，非汝不足以当之。汝其往任此职，以谐和百工之事，可也。”夫共工之职，在九官之中，虽若稍轻，然舜亦必咨访责成，不肯轻授如此。盖圣人为官择人之心，不以崇卑而有间也。
【原文】帝曰：“畴若予上下草木鸟兽?”佥曰：“益哉！”帝曰：“俞，咨！益，汝作朕虞。”益拜稽首，让于朱、虎、熊、罴。帝曰：“俞，往哉！汝谐。”
【直解】上，是山林。下，是泽薮。益，是臣名。虞，是掌山泽的官。朱、虎、熊、罴，是四个臣名。帝舜又咨访廷臣说：“人君一身为万物之主。山林川泽之间，有草木，有鸟兽，虽是天地所生之物，而樽节爱养以遂春生者，亦人君之责也。汝群臣谁能为我顺而治之，取之以时，用之以节，使上而山林，下而泽薮，凡草木鸟兽，无不各遂生育者，我将用之。”群臣同辞对说：“在廷之臣，惟伯益可当此任哉！”帝舜以群臣所举为然，遂咨益而命之说：“汝当作我虞人之官，掌此山泽，以顺草木鸟兽之性。”伯益闻命，下拜稽首推让于朱、虎、熊、罴，说此四臣，皆可使居虞人之职。帝舜虽然其言，不听其让，仍命伯益说：“山泽之事，惟汝为能。汝其往任此职，谐和其事，可也。”
【原文】帝曰：“咨！四岳，有能典朕三礼?”佥曰：“伯夷。”帝曰：“俞，咨！伯，汝作秩宗。夙夜惟寅，直哉惟清。”伯拜稽首，让于夔、龙。帝曰：“俞，往，钦哉！”
【直解】三礼，是祀天神、享人鬼、祭地祗，三件大礼。秩宗，是主叙次百神之官。夙，是早。寅，是敬畏。直，是心无私曲。清，是洁净。夔、龙，是二臣名。帝舜咨访四岳说：“国之大事在祀，谁能为我掌管祀天神、享人鬼、祭地祗之礼者，我将任而用之。”四岳与群臣同辞对说：“如帝所求，惟有伯夷，可当此任。”帝舜然其所举，乃嗟叹呼伯夷而命之说：“汝当作我秩宗之官，管奉祀天神地祗人鬼。必须每日之间，无论早晚，一惟致其敬畏，不可少有怠忽，使方寸之间，常存正直，则自然心地洁清，无物欲之污染。这等方可以交于神明，而主三礼之事。”伯夷闻命，拜下稽首，而让于夔、龙，说此二人，皆可任典礼之职。帝舜以二臣虽贤，不及伯夷，故但然其言，不听其让，说：“典礼重任，非汝不足以当之。汝其往任此官，致其钦敬，以典三礼，无失寅清之道，可也。”夫礼主于敬，而事神之本在心。人君是天地百神之主，自己敬谨正直，清心寡欲，既无不尽，而掌礼之官，亦必能体此心，乃可感格神明。观帝舜命伯夷典礼，待丁宁告戒之如此，则其平日治心之功，又可知矣。
【原文】帝曰：“夔，命汝典乐，教胄子，直而温，宽而栗，刚而无虐，简而无傲。诗言志，歌永言。声依永，律和声。八音克谐，无相夺伦，神人以和。”夔曰：“於！予击石拊石，百兽率舞。”
【直解】典乐，是掌乐之官。胄子，是长子，自天子之太子，以至公卿大夫之嫡子皆是。温，是和厚。栗，是荘敬。志，是心之所向。永，是吟咏。声，是五声。律，是十二律。伦，是伦序。石，是石磬。击，是重敲。拊，是轻敲。帝舜因伯夷以典乐让夔，遂呼夔而命之说：“养人性情，莫善于乐。今天子之太子，与公卿大夫之嫡子，将来都有天下国家的责任，不可不素教而豫养之。我今命汝作掌乐之官，教训那胄子，时常把乐与他讲习，以涵养其德性，变化其气质。且如人性气直遂者，或欠和厚，须教他直而又温；性气宽缓者，或欠荘敬，须教他宽而又栗，使其无不及之偏。刚劲的人，易至于刻虐，须教他刚而无虐；简略的人，易至于傲慢，须教他简而无傲，使其无大过之病。庶几，胄子之德，悉底于中和，他日任天下国家之事，自无不当矣。然作乐之道何如？盖乐音之起，生于人心者也。凡人心有所向，必形于言辞而为诗，是诗所以言其志也。取那诗辞来歌咏，便有长短的节奏，是歌所以永其言也。节奏既有长短，那声韵便有高下清浊不同。宫、商、角、徵、羽，五声都依那歌咏上出来，所以说声依永。声韵既有高下清浊，但未必其能和。又必取那十二律之管来调和之，律吕相间，损益相生，以叶五声，然后高下清浊之节，才能成文而不乱，所以说律和声。人声既和了，乃将这歌声，播之于金、石、丝、竹、匏、土、革、木之间而为乐，则八音皆能谐和，而不相侵乱，失其伦序。由是荐之郊庙则神无不和，奏之朝廷，则人无不和。盖以和感和，自然之理也。以此而教胄子，岂有不感化者哉！”舜之命夔如此，夔因举声乐感通之妙，以见其果能和神人之意，说道：“八音之中，惟石声最难谐和。我曾于磬之大者，重敲之以发越其声，磬之小者，轻敲之以悠扬其韵，而石声无不和。但见那百兽闻之，亦跄跄然相率而鼓舞。”异类且能感动，而况其他乎？帝之所谓神人以和者，信矣。
【原文】帝曰：“龙，朕堲谗说殄行，震惊朕师。命汝作纳言，夙夜出纳朕命，惟允。”
【直解】龙，是臣名。堲，是疾恶。谗说，是小人谗间之言。殄，是绝。师字，解做众字。纳言，是官名。允，是当。帝舜因伯夷让龙，遂呼龙命之说：“我最疾恶那小人，造为谗间之言，以是为非，以非为是，贤的却说做不肖，不肖的却说做贤，伤绝善人君子所行之事，使不得安其位行其志。他那谗言，能颠倒邪正，惑乱人心，变易黑白，惊动众听，其为治道之害不小，不可不防闲而禁绝之。今命汝作纳言之官。汝于早夜之间，出纳我之命令，必须仔细详审，或将我的言语宣布于下，必用心审察停当，果无矫伪蒙蔽之私，方才传出，有不当的，还要执奏；或将下边的言语奏闻于我，亦必用心审察停当，果无希合巧侒之奸，方才进上，有不当的，也要斟酌。如此，则出纳之间，所言皆合于理，矫伪者既无所托，邪僻者亦无自进，而谗说不得行矣。”夫以帝舜明目达聪于上，百僚师师协恭于下，宜若无谗邪之说，得以行于其间，而其命官之词，犹必惓惓若此者，盖邪正消长之机，天下之安危所系，防微杜渐，虽圣人不敢忽也。
【原文】帝曰：“咨！汝二十有二人，钦哉！惟时亮天工。”
【直解】二十二人，是指前面所命四岳九官十二牧。亮，是辅相显明的意思。天工，是天事。帝舜既分命诸臣各任其职，至此又嗟叹而总告之说：“咨！汝等二十有二人，职任虽有不同，然所理者，都是上天的事。盖天生民而以治理托之于君，君不能独理而委之于臣，苟有一事怠慢，一时忽略，则天工必致废缺矣。汝等都要常持一个敬谨的心，勤修职业，以辅相明亮上天之事。做四岳的，要敬谨以进贤才、通壅蔽；做九官的，要敬谨以典礼、典乐、明刑、敷政、教养万民，顺遂百物；做十二牧的，要敬谨以足民食、安远近，使上天之事，一一修明，无有废坠。则我代天理物之责，亦庶几克尽矣。汝等可不勉哉！”
【原文】三载考绩，三考，黜陟幽明。庶绩咸熙。分北三苗。
【直解】考，是稽考。绩，是政绩。三考，是九年。黜，是罢斥。陟，是升用。幽，是无功的。明，是有功的。庶绩，是众功。熙，是广。分比，是分别其善恶。帝舜命官分治之后，即立考课黜陟之法。令百官每三年任满，即稽考他在任有无功绩，以验其职事之勤惰。三年一考，六年再考，待至九年满日，然后通考其在任事绩，大行赏罚。惰而无功者，罢黜之；勤而有功者，升用之。考绩于三载，固不失于太宽，黜陟于九载，又不至于太严，赏罚大明，名实不爽。所以那时朝廷之上，政治清明，官府之中，职务精核，群臣各修其业，众功无不熙广。虽乍臣乍叛如三苗者，亦得以考其善恶而分别之，善者择而留之，恶者窜而去之，无复向日之负固梗化者，亦因朝廷处置得宜，自然心诚畏服故也。
【原文】舜生三十征庸，三十在位，五十载陟方乃死。
【直解】征，是召。陟方，是升遐。史臣于《舜典》篇终总叙说，帝舜生三十年，尧起召于畎畞之中而登用之。后来历试三年，居摄二十八年，通共又三十年，方才既帝位。在位又五十年，乃升遐而崩。计其寿，凡百有一十岁。孔子说，有大德者，必得其位，必得其寿。舜起匹夫而为天子，是得位；年百余岁而后崩，是得寿。然本之有浚哲文明，温恭允塞之德耳。观史臣所记，与孔子之言，欲法尧舜者，可不以修德为务哉！

[book_title]卷之二
大禹谟
谟，是谋议。这一篇是史臣记大禹所陈告于帝舜的谋议，故名为大禹谟。
【原文】   曰若稽古大禹，曰文命敷于四海，祗承于帝。
【直解】曰若，是发语辞。文命，是文德教命。敷，是布。祗，是敬。帝，指帝舜。史臣稽考古时大禹，说禹为舜臣，治水成功，其文德教命，既已东渐、西被、南暨、北及，敷布于四海之内。于是陈其谟谋议论以敬承于帝舜，欲其保治于无穷。盖好问好察，兢兢保治者，帝舜之心也。禹之开陈善道，正是敬承帝舜之美意尔。
【原文】   曰：“后克艰厥后，臣克艰厥臣，政乃乂，黎民敏德。”
【直解】此以下，是大禹所陈之谟。后，是君。克，是能。艰字，解做难字。乂，是治。敏，是速。大禹说：“人君以一身总理庶政，统治万民，其道最为难尽；人臣受国家委任，有辅政长民之责，其道亦为难尽。必须为君者，真能知君道之难，兢兢然夙夜戒惧，务尽那为君的道理，不敢有一时怠忽；为臣者，真能知臣道之难，亦兢兢然夙夜戒惧，务尽那为臣的职业，不敢有一事苟且。这等样上下交修，然后朝廷的政事，得以整饬修举，而无坏乱之弊；天下的人民，亦皆从上之令，速化于善，而不容自已也。若使为君与臣者不知其难，而视为容易，或徒知其难，而不能自勉，则其政事必至于废弛，民心必至于涣散，而何政乂民化之有。是可见治乱安危之机，只在君臣一念敬忽之间耳，可不戒哉！”
【原文】帝曰：“俞！允若兹。嘉言罔攸伏，野无遗贤，万邦咸宁。稽于众，舍己从人，不虐无告，不废困穷，惟帝时克。”
【直解】允，是信。兹字，指君臣克艰说。嘉言，是善言。伏，是隐伏。稽，是考。众，指臣民说。无告，是民之鳏寡孤独，无处告诉者。困穷，是士之困苦贫贱，穷而未遇者。帝，指帝尧。帝舜闻禹陈克艰之谟，即应许之说道：“汝谓君臣克艰，则政事修治，而黎民感化，斯言诚然也。但为君臣者，患不能耳。若信能尽此克艰之道，夙夜祗慎，而上下交修，将见闻博而壅蔽通。凡有嘉谋嘉猷，可以补益治道者，皆得自献于上，而无有隐伏于下者矣。四门辟而群贤进，凡有怀才抱德，可以分理庶职者，皆得效用于时，而无有遗弃在野者矣。贤才聚于上，而膏泽下于民，虽万邦之广，万民之众，亦莫不蒙被恩德，安居乐业，而无有一夫之不获者矣。君臣克艰之效，至于如此，然此岂易致哉！必须稽考于众，旁求博采，于人之言有善者，即舍己之短，以从人之善，初无有一毫系吝的意思。夫然后人乐告以善，而嘉言罔伏也。又必广询民瘼，有鳏寡孤独，无处告诉的，一一周恤保爱，不忍虐害。夫然后德泽远被，而万邦咸宁也。又必博求贤哲，虽困苦贫贱，穷而在下的，一一推举拔用，不至废弃。夫然后多士毕集，百野无遗贤也。然此惟帝尧能之。”观于衢室之访，是稽众舍己也；其咨之叹，是不虐无告也；侧陋之杨，是不废困穷也。所以说惟帝时克。夫舜于克艰之事，不敢自谓曰能，而一以归诸尧，则舜之克艰，于此亦可见矣。
【原文】益曰：“都！帝德广运，乃圣乃神，乃武乃文。皇天眷命，奄有四海，为天下君。”
【直解】都，是叹美辞。帝，是帝尧。广，是广大。运，是运行。眷，是眷顾。奋，是尽。帝舜既以克艰之事归之于尧，伯益遂从而称赞之说道：“美哉帝尧之德，广大而无外，且运行而不息。所以变化之妙，有不可以一端形容者。自其德出于自然，而无所勉强，乃谓之圣；自其圣妙于无迹，而莫能测度，乃谓之神；自其刚毅能断，凛然可畏者而言之，又何其武也；自其英华宣著，焕乎有章者而言之，又何其文也。将以为圣，而又见其神，将以为武，而又见其文。帝尧之德，可谓极盛而无以加矣。是以皇天眷顾其德，保佑命之，使他尽有四海之地，尺地莫非其有，为天下之君，一民莫非其臣焉。夫尧以盛德得天如此，则所谓克艰厥后者，信乎为尧之能事也。”
【原文】禹曰：“惠迪吉，从逆凶，惟影响。”
【直解】惠，是顺。迪，是道。逆，是违背道理。禹因伯益赞美帝尧之言，遂发明天人感应之理说道：“凡人行事若能顺着道理，天必降之以福，诸凡吉庆的事都集于其身；若或违背道理而行，则天必降之以殃，诸凡凶祸的事都集于其身，就如影之随形，响之应声一般，断断乎其不差谬。故帝尧有广运之德，斯受皇天之眷，正所谓惠迪吉也。天人感应之理，岂不昭昭然哉！”
【原文】益曰：“吁！戒哉！儆戒无虞，罔失法度。罔游于逸，罔淫于乐。任贤勿贰，去邪勿疑。疑谋勿成，百志惟熙。罔违道以干百姓之誉，罔咈百姓以从己之欲。无怠无荒，四夷来王。”
【直解】无虞，是无可忧虞之事。罔字、勿字都是禁止的意思。逸，是安逸。淫，是过。谋，是谋为。百志，是说凡百谋虑。熙，是光明。咈，是咈逆。王，是四夷君长来朝之名。伯益闻禹陈克艰惠迪之谟，将推广其意以告帝舜，恐其听之未审，故先嗟叹说道：“天位至重，保守为难，帝其戒之哉！如今四方虽是太平，无可忧虞的事。然乱每生于极治，而变常发于不虞。当这时节，正要常常儆戒为制保邦之计，不可自谓治安，便忘敬畏也。然所当儆戒者何事？盖承平日久，法度易至于废弛，必须修明振举，使人知所遵守，不可失坠。太平无事，人情易流于逸乐，必须愈加勤励，不可游于安逸，淫于宴乐。贤人君子既知其可用，须一心信任他，不可以小人间之。邪小人既知其当去，须决于屏斥，不可少有迟疑。凡谋为的事务，心里或有疑惑未安的，这叫做疑谋，切不可苟且成就。凡百志虑，必要正大光明，理顺而心安者，然后可成之。至于刑赏于夺，都有个公正的道理，不可违背了正理，而屈法徇情以求百姓的称誉。凡人好恶从违都有个本然的公心，不可咈了天下人的公心，而任情好恶，以遂一己之私欲。自此以上八件，都是当儆戒的事，人君若能朝夕以此为戒，内而无怠于心，无一念之不儆戒，外而无荒于事，无一事之不儆戒，则治道益隆，太平可保，不但中国之民服从而已，虽远方四夷，在荒服之外者，亦莫不闻风向化，稽首而来朝矣。儆戒无虞，其效如此。”
【原文】禹曰：“於!帝念哉。德惟善政，政在养民。水、火、金、木、土、谷，惟修；正德、利用、厚生，惟和。九功惟叙，九叙惟歌。戒之用休，董之用威，劝之以九歌，俾勿坏。”
【直解】於，是叹辞。叙，是顺。戒，是晓喻。休，是美。董，是督责。大禹因伯益陈儆戒之言，遂叹美之而告帝舜说：“伯益所陈儆戒无虞的言语，于君德治道甚有关系，帝当留神思念之不可忽也。盖为人君者固贵乎有德，然所谓德者，非徒存诸心而已。惟当见之于行事之间，使政无不善，才是实德。而所谓政者，又非徒为法制禁令而已。在乎为百姓每兴利造福，使民无不安，才是善政。然所谓养民之政何如？彼水、火、金、木、土、谷这六件，都是天地自然之利，民生日用之不可缺者。但其中容有太过不足处，必须一一为之整理，或相制以泄其过，或相助以补其不足，使六者无不修。六者既修，民生始遂。不可逸居而无教。于是教他明伦理，修礼义，以正其德；教他作什器，通货财，以利其用；又教他勤生业，节用度，以厚其生。将这三件事，一一为之区画，行之各得其宜，处之各当其理，使三者无不和合。这六者与三者，总叫做九功。今既已修和，则养民之政，莫不各有成功。一顺其自然之理，而不至于错乱矣。九功既叙，则民皆利其利而乐其乐，莫不形之于歌咏之间矣。然始勤终怠，人之常情，安养既久，怠荒易作，则已成之功，能保其乂而不废乎？故当有以激励之。于那百姓每有勤于府事的，则以善言奖励他的好处，使其知所勉；有怠于府事的，则以刑罚督责而惩戒之，使其知所畏。然又恐事出于勉强者，或不能久，故复劝之以九歌。就把百姓每前日歌咏之言，协之律吕，播之声音，用之乡人，用之邦国，以劝相之，使百姓每欢欣鼓舞，趍事赴功，修者常修，和者常和，前日之成功，得以永久而不至废坏。则养民之政，斯其曲成而不遗矣。凡此皆保治之道，帝之所当深念者也。”夫养民之政，至于惟叙惟歌，即伯益所谓无虞也，而必保其治于勿坏，即伯益所谓儆戒也。禹、益之言，其互相发明如此。
【原文】帝曰：“俞!地平天成，六府三事允治，万世永赖，时乃功。”
【直解】六府，即是上面说的水火金木土谷，这六件乃财用所自出，所以叫做六府。三事，即是正德利用厚生，这三件乃人事所当为，所以叫做三事。乃字，解做汝字。帝舜因大禹陈说养民之政，遂应而许之，说道：“汝谓政在养民，而今日已成之功，当保之于勿坏，这言语说的极是。但保治固我所当为，而成治实汝所由致。往时洪水为灾，天地皆失其职，万民不得其所，如今水土既皆平治，上天亦得以成遂其生物之功。于是水火金木土谷，六府相资为用，信无一件之不修；正德利用厚生，三事各当其理，信无一件之不和。而养民之政成矣。不但今日之民，蒙被其利，虽万世之后，犹将赖之。这都是汝治水经理的功绩，非他人所能与也。夫天下事，成之甚难，而坏之甚易，我岂不思所以保之哉！”
【原文】帝曰：“格汝禹，朕宅帝位三十有三载，耄期倦于勤。汝惟不怠，总朕师。”
【直解】格，是来。宅，是居。人生九十岁叫做耄，一百岁叫做期。总，是率。师字，解作众字。帝舜既推美大禹之功，遂呼而命之说：“来汝禹，听我之言。我从受尧禅，居此帝位三十有三载，年九十有三岁，过于耄而及于期，血气已衰，倦于勤芝之事。汝当朝夕勉力不怠，以总率我之臣民替我管理天下。”这是帝舜命禹摄位之意，亦若尧之命舜，曰格汝舜，汝陟帝位也。
【原文】禹曰：“朕德罔克，民不依。皋陶迈种德，德乃降，黎民怀之。帝念哉!念兹在兹，释兹在兹，名言兹在兹，允出兹在兹，惟帝念功。”
【直解】朕，是禹自称，古时上下通得称朕。迈，是勇往力行的意思。种字，解做布字。降，是下。怀，是感念。八个兹字都指皋陶说。释，是舍。大禹因舜命他摄位，不敢自当，乃让与皋陶，说道：“摄位重事，须是有德为民心所归者，乃可当之。我的德浅薄，民不依归，岂能胜此重任。群臣中，惟皋陶能勇往力行以布其德。他的恩德下及于民，被其泽者甚众，黎民皆感戴而怀服之。命之摄位，斯为允当。帝欲为天下得人，当以此人为念，不可忘也。我尝思念堪此重作的，惟在于皋陶。如今要舍了他，别求个人，在朝之臣，并未见有过于皋陶者。我不但提名在口，显然称道的，在于皋陶，实是发自本心，所深信而诚服者，亦惟在于皋陶，反覆思之，终无可易。惟帝深念其功，而使之摄位，必有以副帝之托，而不孤天下之望也。”夫摄位，重事也，而禹之推让皋陶，谆切恳至如此。盖圣人之心，惟欲为天下得人而已，岂有一毫私己之念哉！
【原文】帝曰：“皋陶!惟兹臣庶，罔或干予正。汝作士，明于五刑，以弼五教，期于予治。刑期于无刑，民协于中，时乃功，懋哉!”
【直解】干，是犯。正，是政令。弼字，解做辅字。期，是期望。懋，是勉。帝舜因大禹以摄位让皋陶，遂呼皋陶而称美之，说道：“人君之为治，固有政令以正人之不正，但不能使人皆不犯。惟此臣民众庶，都循理守法，无或有干犯我之政令者，这是何故？盖由汝作士师之官，能明于墨劓剕宫大辟五等刑法，轻重出入，一一精当不差，使人皆畏刑远罪，以辅助那君臣父子夫妇长幼朋友五伦之教，不至于玩弛而不行，期望我至于化行俗美之治而后已。故始初百姓不亲，五品不逊，虽不免于用刑，然汝之心，岂忍于残民之生哉！只是要刑一人，而千万人惧，使人人皆迁善改过，至于无刑之可用，而后其心始慰也。所以民皆感化，相亲相让，合于中道，无有越礼犯分之人，自然不陷于刑辟。而向之期于无刑者，今果遂其所愿矣。凡此皆汝明刑弼教之所致，乃汝之功绩，我之所深念也。汝当于此益加懋勉，无替此心，始终如一可也。”
【原文】皋陶曰：“帝德罔愆，临下以简，御众以宽。罚弗及嗣，赏延于世。宥过无大，刑故无小。罪疑惟轻，功疑惟重。与其杀不辜，宁失不经。好生之德，洽于民心，兹用不犯于有司。”
【直解】愆，是过差。嗣，是子嗣。世，是后世的子孙。宥，是赦免。过，是误犯。故，是故犯。不辜，是无罪的人。不经，是不合于常法。皋陶因舜美其功，乃归功于舜，说：“民协于中，非臣之功，皆本于帝德所致耳。盖帝之德，尽善尽美，无一毫过差。且如为人上者，或烦苛琐碎，则下人便无以自容。而帝之临下，则平易简静，无有烦琐的气象。统御众人者，若性太急躁，则众人易致扰乱。而帝之御众，则泛容宽裕，无有急促的意思。罚那有罪的人，惟止他本身，更不累及他子孙。至于赏那有功的人，则不止他本身，必与之爵土，以远及其后世。人有陷于不知而误犯刑宪的，是无心之过也，每量情以恕之，其罪虽大，亦从宽宥。若有明知而故犯法的，是有心作恶也，则尽法以治之，其罪虽小，亦不轻恕。其原情定罪，或有可重可轻，在疑似之间者，惟从轻以处之，而常过于宽。至若论功行赏，或有可轻可重，在疑似之间者，则从重以赏之，而常遇于厚。又有一等罪人，法可以杀，可以无杀。杀之则彼似无罪，不杀则我为失刑，帝则以为与其枉杀了无罪的人，害其性命，宁可姑全其生，使我自认失刑之责。这等仁爱忠厚之至，真与天地好生之德一般。帝有此德，流衍洋溢，渐涵浸渍，深入于民心。天下之人，无不爱慕感悦，兴起于善，自不干犯有司的法度。岂待臣之明刑弼教，而后能成协中之治哉！”
【原文】帝曰：“俾予从欲以治，四方风动，惟乃之休。”
【直解】俾，是使。风动，是说德教感民，如风之动物一般。帝舜因皋陶称颂其德，又申言以归美于皋陶，说道：“民不犯法，上不用刑，此固我心所愿欲者，而未必其能遂也。今也我欲民不犯法，而民果不犯，我欲上不用刑，而刑果不用，使我得遂其所愿，以臻于至治，教化流行而四达，就如风之鼓动万物，无远无近，莫不靡然顺从者，皆由汝能明五刑以弼五教。故民莫不从上之化，至于若是耳。这是汝之休美，有不可得而辞者，使非汝，则我好生之念虽切，亦何能遽洽于民哉！”然皋陶虽明刑，使不遇帝舜之君，则其志岂能尽行。故天下后世，不多皋陶之功，而多帝舜之能任贤也。
【原文】帝曰：“来!禹。降水儆予，成允成功，惟汝贤。克勤于邦，克俭于家，不自满假，惟汝贤。汝惟不矜，天下莫与汝争能；汝惟不伐，天下莫与汝争功。予懋乃德，嘉乃丕绩，天之历数在汝躬，汝终陟元后。
【直解】降水，即是洪水。允字，解做信字。满，是自足。假，是宽假。懋，是茂盛。嘉，是称美。丕绩，是大功。乃字，解做汝字。历数，是帝王相承的次序，如历书岁时节气，先后有序的一般，所以教做历数。陟，是升。帝舜虽称美皋陶之功，而摄位之命，终当归之于禹，故又申前意以命之，说：“来汝禹，昔日洪水为灾，逆行泛滥，乃天示儆戒于我。当是时，汝尝奏说，这洪水当如何浚决，当如何疏导。后来见汝行事，一一都如其所言，信而有征。到如今果然地平天成，府事允治，而大功克就，此惟汝之贤，在廷诸臣，皆不能及也。然常人于功成之后，未免有满足自恕之心。汝虽为朝廷立了许多的功绩，然观汝之在国，则荒度土功，敷布文教，一念祗承孜孜焉，未常少怠。观汝之在家，则菲饮食，恶衣服，卑宫室，凡事省约，兢兢然未尝少纵。且自视歉然，日惟不足，初无有一毫盈满之心，宽假之意，此亦惟汝之贤，在廷诸臣，皆不能及也。然汝虽不自矜夸其能，而其能之实有不可掩者，天下的人，自然敬服，谁来与汝争能；汝虽不自张大其功，而其功之实有不可掩者，天下的人，自然推让，谁来与汝争功。夫汝德冠群伦、功盖天下如此，我因此懋汝之盛德，嘉汝之大功，知天命人心，咸归于汝，帝王相承的次序，决定在于汝之身而不能外。汝日后终当升此大君之位，以为天下臣民之主。今日总师之命，岂可得而辞哉！”
【原文】“人心惟危，道心惟微，惟精惟一，允执厥中。
【直解】危，是危殆。微，是微妙。舜将传位于禹，遂授他治天下的心法，说道：“人只是一个心，但其发于形气之私的，叫做人心；发于义理之正的，叫做道心。如耳欲听声音，目欲视美色，又如顺着意的便喜，逆着意的便怒，这都是人心。此心一发，若无义理以节制之，便流于邪恶而不可止，岂不危哉？如当听而听，当视而视，当喜而喜，当怒而怒，各中其节，这便是道心。这道心，人皆有之，但为私欲所蔽，才觉发见又昏昧了，所以微妙而难见耳。人心道心二者，杂于方寸之间。若不知辨别，则危者愈危，微者愈微，天理之公，卒无以胜夫人欲之私矣。所以治心者，要于吾心念虑萌动的时节，就精以察之，看是人心，看是道心，分别明白，不使混杂。既精察了，就要克去了人心，专一守着道心，使常为一身之主，而不为私欲所摇夺。夫既察之精，而又守之一，则方寸之间，纯是天理，凡百事为，自然合着正当的道理，无有太过不及之差，而信能执其中矣。”盖天下之治，皆本于心，而端本之学，正心为要。故舜之命禹，叮咛告戒如此。先儒说，这十六个字，开万世心学之源，道统之传，实自此始，为君者不可不知。
【原文】“无稽之言勿听，弗询之谋勿庸。
【直解】稽，是考证。询，是咨访。庸字，解做用字。上文帝舜既授禹以存心出治之本，此又以听言处事之要告之，说道：“人君听人的言语，必其言之历历有据，本于古人之格言，则听之可也。若无所考证，驾空悬虚说出来的，这是无稽之言。若听了这样言语，必然淆乱国是，妨害政事，法宜绝之以勿听焉。人君用人之谋画，必其谋之曾经咨访，合于众论之同然，则用之可也。若是不加咨访，独任己见，发出来的，这是弗询之谋。若用了这般谋画，必然拂逆人情，违背公论，汝宜拒之以勿用焉。”此二者听言处事之要也。夫舜明目达聪，用人之善，如恐不及，乃亦有不听之言，不用之谋何也？盖公听并观，所以来天下之善；审察辨别，所以求事理之中。若徒知听言之为美，自己全无权衡主宰，一概都要见之施行，则将至于议论纷纭，可否淆乱，其败谋偾事，与拒谏遂非者，为害一而已矣。故人君为治，固贵于用言，尤贵于能断。
【原文】“可爱非君？可畏非民？众非元后何戴?后非众罔与守邦？钦哉!慎乃有位，敬修其可愿，四海困穷，天禄永终。惟口出好兴戎，朕言不再。”
【直解】位，是君位。可愿，是人心所同欲的道理。好，是善。戎，是兵。帝舜命禹摄位，既反覆教戒之，至此又深儆之，说道：“君之与民，分虽相悬，而道实相须。彼人君至尊，人但知其可畏也，自我观之，天下之可爱者，岂非君乎？人民至微，人皆以为可忽也，自我观之，天下之可畏者，岂非民乎？如可见得君之可爱？盖天下百姓至众，皆仰赖着大君在上为之统御，才安其生。若无君，则众皆涣散而无主。饥寒困苦者，谁与赈救？相争相害者，谁与管理？将何所仰戴乎？此君之所以可爱也。如何见得民之可畏？盖人君以一身而统驭万邦，全赖着众百姓，归依拥护，才安其位。若无民，则一人孤立于上，要财用谁来供给？要役使谁与出力？将何以守邦乎？此民之所以可畏也。然则人君居此可爱之位，治此可畏之民，其可不敬之哉！必兢兢业业，慎守其所居之位，敬修其所可愿欲之理。凡存于心发于政者，务使有善而无恶，有可欲而无可恶。然后人心永戴，而天位常安也。苟不能修行善道，所行的事，都咈了百姓之心，使四海人民，困苦穷极，不得其所。则向时戴后者，将转为怨嗟；向时守邦者，将转为离叛。人心既失，天命难保，人君所受于天之禄，亦永绝而不可复享矣。岂不深可畏哉？”舜之告禹，至此尽矣，犹恐禹之固辞也，又说道：“言发于口，利害所关。或生出好事，也因这言语；或兴起戎兵，也因这言语。言不可苟如此。今我命汝之言，盖已详审而不苟矣，岂容更有他说。汝当受命以摄位，勿复辞避也。”夫以禹之盛德，岂不能守其禄位者，而舜犹谆谆警戒之如此，圣人忧勤惕厉之心，于此可见。
【原文】禹曰：“枚卜功臣，惟吉之从。”帝曰：“禹，官占，惟先蔽志，昆命于元龟。朕志先定，询谋佥同，鬼神其依，龟筮协从，卜不习吉。”禹拜稽首，固辞。帝曰：“毋，惟汝谐。”
【直解】枚卜，是历举而卜之。官占，是掌占卜之官。蔽，是决断。昆字，解做后字。佥，是众。依，是顺。龟，是灼龟观兆。筮，是揲蓍起卦。协，是合。习字，解做重字。毋，是禁止之辞。禹承帝舜摄位之命，恳辞不获，乃不得已而求决于神，说道：“摄位大事，不可专主于人谋。今在廷之臣，有功者甚多，请一一卜之于龟，视其卜之吉者而命之可也。”帝舜说：“阙有大疑，固用卜以决之。然占卜之法，必先断定其志之所向，或可或否，自家心里先有个主张了，然后命之于大龟，灼而卜之，以验其吉凶。今我命汝摄位之志，已先定于心，无所疑惑，而询谋于众人，亦同以为然，无有异议，是人心同矣。夫鬼神之祸福，亦视人心之向背何如。今人心既无不归属于汝，就是鬼神也定是依顺，龟筮也定然协从矣，又何用取群臣而枚卜之乎？且占卜之法，一得吉兆，不必再卜。今鬼神既依，龟筮又从，就如已行占卜了一般，又何须重卜以求吉乎？”禹到这时节，理尽词穷，无可解说，但拜下稽首至地，恳切逊避，以示终不敢当之意。帝舜因禁止之，说道：“摄位之命，惟汝相应，汝不必屡屡固辞，以违神人之意也。”
【原文】正月朔旦，受命于神宗，率百官，若帝之初。
【直解】朔旦，是初一日。神宗，是尧的庙号。帝，指舜帝说。帝舜命禹摄位，叮咛恳切。禹既不得终辞，乃以正月初一日，受摄位之命，于帝尧之庙。盖舜之天下，原是帝尧所传，今舜以天下传禹而禹受之，则不得不祭告于尧。在舜则告其终，在禹则告其始也。既行受命之礼，由是总率百官，摄行庶政，与天下更始，就与帝舜始初受尧之命，摄位行事一般。盖尧舜禹，相授受一道，故其事亦无不同如此。
【原文】帝曰：“咨！禹，惟时有苗弗率，汝徂征。”禹乃会群后，誓于师曰：“济济有众，咸听朕命。蠢兹有苗，昏迷不恭，侮慢自贤，反道败德，君子在野，小人在位，民弃不保，天降之咎。肆予以尔众士，奉辞伐罪。尔尚一乃心力，其克有勋。”
【直解】徂，是往。群后，是众诸侯。誓，是行军时告戒众人的说话。济济，是众盛齐整的模样。肆字，解做故字。当舜之时，有苗之君，负固不服。舜乃命禹率师征之，先嗟叹以命之，说道：“方今天下薄海内外，皆已无虞。惟是止有苗之君，不循我的教命，稔恶不悛，罪不可赦。汝当躬率六师，往正其罪。”禹承帝命，乃征召众诸侯以兵来会。遂誓戒之，说道：“济济然尔众，都来听我的命令。今有顽蠢无知的有苗之君，昏暗迷惑不知恭敬，侮慢他人，自以为贤，反背正道而不由。凡所行的，都是无道之事，败坏常德而不修。凡所行的，都是失德之事。怀才抱德的君子，本所当用也，却乃摈斥疏远，而使之在野；谗佞凶恶的小人，本所当远也，却乃亲信任用，而使之在位。用舍颠倒，政事乖谬。由是下失民心，弃之而不保；上失天心，降之以罪咎。有苗之罪，为天人所共弃如此。帝乃命我征之，故我以尔众士，奉帝之命，以讨伐有苗之罪。众将士每，务要一汝之心，同以奉辞伐罪为念，不可少有疑贰；齐汝之力，同以奉辞伐罪为事，不可少有退缩。然后战无不胜，攻无不取，而能成除暴安民之功也。汝众将士，可不勉哉！”
【原文】三旬，苗民逆命。益赞于禹曰：“惟德动天，无远弗届。满招损，谦受益，时乃天道。帝初于历山，往于田，日号泣于旻天于父母，负罪引慝，祗载见瞽瞍，夔夔斋栗，瞽亦允若。至诚感神，矧兹有苗。”禹拜昌言曰：“俞!”班师振旅。帝乃诞敷文德，舞干羽于两阶。七旬，有苗格。
【直解】赞，是助。届，是至。帝，是帝舜。历山，是地名。旻，是仁覆悯下的意思。天心怜悯下民，所以叫做旻天。慝字，解做恶字。祗，是敬。载，是事。斋，是庄敬。栗，是战栗。夔夔，是斋栗的模样。允，是信。若，是顺。诚，是诚能感物的意思。昌言，是盛大德之言。班，是还。振字，与整字同意。诞字，解做大字。敷，是布。干，是楯，羽，是羽旄，都是大乐中舞者所执。两阶，是东西两阶。格，是至。禹征有苗，兵临其国，已三十日，而苗民犹恃顽负险，违逆命令，未肯服从。当时伯益随禹出征，见师旅久劳于外，欲劝禹罢兵，乃赞助一言于禹说道：“苗民之顽，与其加以威，不若化之以德。盖惟德可以感动天心，虽是冲漠无朕，至为高远，而此德之所昭升，实无远而不到，比之用威尚力，自不同也。大凡人志气盈满者，必招损伤，谦虚自处者，定受利益，这个乃天道之自然。如日中则昃，月盈则亏，就是满招损的道理；阳消必长，阴微必盛，就是谦受益的道理，乃一定而不可易者也。知天道之自然，则今日之事，惟当谦以修德，而不可自满以伐人矣。昔帝舜初在微贱之时，曾耕于历山而往于田。此时他的父亲瞽瞍，惑于后妻少子之言，常欲害帝。帝自以不得父母的欢心，悲怨思慕，日日呼旻天而号泣，又呼父母而号泣。虽是他父母不慈，然帝之心，只说父母岂有不是处，还是我为子的孝道未尽，皆自认以为己罪，自引以为己恶，不敢有一毫归咎父母之心，只是敬修他为子之事。在瞽瞍面前，夔夔然庄敬战栗，愈加恭谨，不敢少懈。瞽瞍虽愚，被他孝心感动了，也欢喜信顺，化而为慈矣。夫瞽瞍，父也，尚可以孝感。今有苗虽顽民也，独不可以德化之乎？然不但人心可以诚感，便是鬼神至幽，无形与声，若能致其诚敬以事之，则鬼神亦将感通，洋洋乎来格来享矣。今苗民虽顽，亦人类也，又岂有不可以诚感者乎？诚能绥之以文德，而怀之以至诚。彼苗民者，将不威而自服矣，又何必勤兵于远哉？”夫伯益劝禹罢兵修德，真可谓盛德之言矣！故禹即拜而受之，深以其言为是，就依他的言语，班师整旅，以归京师。帝舜亦有感于伯益之言，于是弛其威武，大布其文命德教，而不复以苗民之顺逆为念。这时节，朝廷清晏，恬然无事，惟有那执干楯的，与那执羽旄的，雍雍然相与舞于东西两阶之间而已。但见德化所被，无远弗届。从禹班师之后，才七十日，而有苗已回心向化，群然来格。伯益修德之言，至是验矣。夫苗民一也，以兵临之则不服，以德威之而即来，可见服远之道，惟在内治之修。而虞廷雍容太和之景象，千古之下，犹可想见焉。
皋陶谟
谟，是谋议。这一篇书，是史臣记皋陶所陈告于帝舜的谋议，故名为皋陶谟。
【原文】   曰若稽古皋陶曰：“允迪厥德，谟明弼谐。”禹曰：“俞!如何?”皋陶曰：“都!慎厥身修，思永。惇叙九族，庶明励翼，迩可远，在兹。”禹拜昌言曰：“俞!”
【直解】曰若，是发语辞。允迪，是实践。谟，是陈说道理。明，是明尽。弼，是救正过失。谐，是可否相济的意思。思永，是思虑长远。惇，是厚。庶明，是众贤人。励翼，是勉励辅佐。迩，指家国。远，指天下。史臣说，稽考古时，皋陶曾陈谟于帝舜说道：“人君不患臣言不尽，惟患己德之未修。为君者，诚能躬行实践以修其德，真真实实的要做圣君，无一毫虚假、间断，则其臣知君必乐于闻善，而所以为之谋者，有知必言，有言必尽，启心相告，无有隐匿而不明者矣。又知君必乐于闻过，而所以弼其失者，一俞一吁，一可一否，同心共济，无有畏忌而不谐者矣。若人君不能修德，或修德而未实，则臣下不免望风顺旨，欲进一言，恐君未必能听，欲谏一事，恐君未必能容，尚何谟明弼谐之有哉！然则人君欲臣下之尽言，不可不自勉以为纳忠之地也。”当时大禹同在帝前，有味皋陶之言，深叹以为然，又问：“迪德之义，其详如何？”皋陶对说：“美哉汝之问也。彼人君一身，乃万化之原，必兢兢业业，谨慎以修其身，凡一言一动，皆深思远虑，务求至当，为长久之计，不敢轻易苟且，取便于目前。这才是允迪厥德。由是自身而推之家，则九族之亲属，化于其德，莫不以恩相厚，以礼相序，而家可齐矣；自身而推之国，则群臣之明哲者，感于其德，莫不勉励以辅佐之，而国可治矣。不特如此，又自家国之近，可达天下之远，使天下无不平者，亦在此修身思永上推之耳，岂有他哉！”禹以皋陶所陈，为盛德之言，遂屈己而拜之，说道：“汝言甚是，真为君者之所当知也。”大抵天下国家之本在身。故皋陶陈谟，必始于修身。《大学》说自天子以至于庶人，壹是皆以修身为本，亦此意也。
【原文】皋陶曰：“都!在知人，在安民。”禹曰：“吁!咸若时，惟帝其难之。知人则哲，能官人。安民则惠，黎民怀之。能哲而惠，何忧乎兜，何迁乎有苗，何畏乎巧言命色孔壬?”
【直解】都，是叹词。吁，是叹而未深然之词。时字解做是字，指知人安民说。帝指帝尧。官人是用人。兜是尧时的凶人。迁，是窜徙。有苗是恃险为乱之国。巧言令色孔壬，是外面好其言，善其色，内里却大包藏着奸恶的人。皋陶既陈修齐治平之谟，复推广其未尽之旨，先叹美说道：“人君为治之道，其大者只有两件：一在于知人，一在于安民。盖人之才德有大小，心术有邪正。若知之不明，则用舍失当，何以任众职而兴事功？所以要知人。万邦黎庶，皆赖大君为主。若安之无道，则民心离散，何以固根本而奠邦家？所以要安民。”禹闻皋陶之言，因嗟叹而未深然之说道：“如汝所言，既要知人，又要安民，这两件都兼举而无歉，不但寻常的人，便是帝尧之圣，犹且难之。盖人藏其心不可测度，知之固未易也。若使为君的，果能于人之贤否，一一都鉴别不差，则睿智所照，将与日月而并明，何哲如之？以是而用人，必能使才称其职，德称其位矣。岂有不宜者乎？天下之广，兆民之众，安之固未易也。若使为君的，果能于天下的人，都使之各得其所，则恩泽所及，将与两露而同润，何惠如之？由是万邦黎庶，必皆爱之如父母，戴之为元后矣。岂有不怀者乎？夫为人君者，患不能知人安民，故不善之人，皆足以害吾之治而可虑。若既能哲以知人，而又能惠以安民，二者兼尽如此，将见众贤集于朝，百姓和于野，人心丕变，邦本辑宁。这时节就有当恶如兜者，也都改行从善了，何足忧乎？有昏迷如有苗者，也都感化归服了，何必迁乎？有好言善色、大包藏奸恶的人，也都变狡诈而为诚实了，又何足畏乎？智仁功用大，至于如此，虽圣如帝尧，犹且难之，帝岂可以易而视之哉？”禹之此言，盖欲帝舜深思其难，而求其道也。
【原文】皋陶曰：“都!亦行有九德。亦言其人有德，乃言曰，载采采。”禹曰：“何?”皋陶曰：“宽而栗，柔而立，愿而恭，乱而敬，扰而毅，直而温，简而廉，刚而塞，强而义。彰厥有常，吉哉!
【直解】亦字，解做总字。载字，解做行字。采，是事。重言采采，是说某事某事。栗，是严密。愿，是谨厚。乱字，解做治字。扰，是驯顺。毅，是果断。廉，是有分辨。塞，是笃实。彰，是著。吉，是善。皋陶将推衍知人之谟，先叹美说道：“人才固未易知，而观人亦自有法。彼人之才性中和而不偏者，皆谓之德。总言此德之见诸行事者，凡有九件。人必有此九德，才叫做贤人。然人固以有德为贤，而德又以据为实。总言其人之有德者，不可徒徇其虚名，亦不可徒观其外貌，必须指他所行的某事某事以为证验，则事皆有据，而名实不爽，自不患于人之难知矣。”禹因问九德之目何如。皋陶遂悉数之说：“凡人之宽洪者，或流于纵弛。惟宽而又能庄严整肃，则宽得其中，而不过于宽，这是一德。柔和者，或流于颓靡。惟柔而又能卓然自立，则柔得其中，而不过于柔，这又是一德。谨厚者，或过于鄙朴。惟愿而又能恭而中礼，则愿得其中，而不失之野，这又是一德。有治才者，多失之骄傲。惟有才而又能敬以接人，则才得其中，而不方于众，这又是一德。驯顺者，或失之优柔。惟驯而又能果毅有为，则顺得其中，而不至于无断，这又是一德。劲直者，或过于峭厉。惟直而又且温和可亲，则直得其中，而不伤于太峻，这又是一德。简易者，或过于坦率。惟简而又有廉隅分辨，则简得其中，而不流于太简，这又是一德。刚明者，或出于矫激。惟刚而又能恂恂信实，则刚得其中，而不至于过刚，这又是一德。强勇者，多任乎血气。惟强而又皆合乎义理，则强得其中，而非血气勇矣，这又是一德。所谓九德之目如此。人能于此九者，或独擅乎一长，或兼备乎众美，都彰著于行事之间，而灼然可见，又且始终如一，有常而不变，斯其为成德之吉士哉！人君欲知臣下之贤否，但验之于行事之间，看他偏与不偏，初时说好的，到后来看他变与不变，则下无遁情，而知人之哲得矣。”
【原文】“日宣三德，夙夜浚明有家。日严祗敬六德，亮采有邦。翕受敷施，九德咸事，俊乂在官。百僚师师，百工惟时，抚于五辰，庶绩其凝。
【直解】宣，是著。浚字，解做治字。严，是畏。亮，是明。采，是事。有家，是大夫的职任。有邦，是诸侯的职任。翕，是合。敷，是布。施，是用。才过千人的叫做俊，才过百人的叫做乂。抚，是顺。五辰，是木火土金水五行分旺于四时，谓之五辰。凝字，解做成字。皋陶说：“人之于九德，不必其尽备而但贵于有常。如九德之中，有了三件，又能加日新之功，以扩充此德，而使之益著，此三德之有常者也。这等的人，若使他为大夫而有家，必能夙夜匪懈以治其家。而有家之事，无不明治矣！如九德之中，有了六件，又能加日谨之功，以敬修此德，而使之益固，此六德之有常者也。这等的人，若使他为诸侯而有邦，必能克勤无怠以治其邦。而有邦之事，无不明治矣！夫德之有常者，多寡不同，而皆宜于用如此。人君若能合而受之，但凡有德之士，都搜罗收取将来，分布而用之于百官有司之任，或为大臣，或为小臣，量材授职，无有不当。将见四方之人，闻知朝廷用人得宜如此，都愿出而效其才能，以任国家之事。凡大而千人之俊，小而百人之乂，莫不在官任使，而无有遗佚在野者。朝廷之上，所用的既都是贤才，将见百官每志同道合，彼此相师。我有善，他便取法于我；他有善，我便取法于他。有同寅协恭之美，而无媢嫉妬忌之私。凡百官所任的职务，亦皆及时干办，不至失误，都顺着天时以修人事。如春属木，则布德施惠，以顺木之辰；夏属火，则劳民劝农，以顺火之辰；秋属金，则禁暴诛慢，以顺金之辰；冬属水，则盖藏敛聚，以顺水之辰；土寄旺于四时，则修四时之令，以顺土之辰。由是各样的功绩，都有成效，如礼乐刑政工虞教养之类，莫不一一修明振举，而无复有废坠怠弛之患矣。”夫人君能知人而善用之，则贤才进而治功成如此。然则知人之功用，其所系岂小小哉！
【原文】“无教逸欲有邦，兢兢业业，一日二日万几。无旷庶官，天工人其代之。
【直解】无，是禁止辞。教，是上行下效的意思。有邦，是有国的诸侯。几，是事之几微。旷字，解做废字。天工，是上天付与君臣同干的事。皋陶说：“人君一身，乃臣下的表率，若安逸纵欲，则那有邦的诸侯，也都仿效，怠惰奢侈了。这恰似教导他逸欲一般。为人君者，岂可如此？必须兢兢然戒谨，业业然危惧，务以勤俭率先天下。所以然者何也？盖人君统理天下，一日二日之间，虽若至近，而事几之来，便有万端。若不能时时审察于几微，一有差错，则悔之无及矣！此所以不可不兢业也。然天子能以一心察天下之几，不能以一身兼天下之务，故分其职于庶官。若庶官用非其才，便旷废了职业。为人君者，岂可如此？必须选择贤能以充其职，使不至于虚旷。所以然者何也？盖庶官所治的事，本是上天的事。天不能自为，而付之人君，君不能独为，而付之庶官。是庶官乃是替天行事的，苟一官旷，则一事废矣。此庶官之所以不可旷也。夫敦勤俭以率诸侯，则知人之本以端；择贤能以任众职，则知人之道克尽矣。”
【原文】“天叙有典，勅我五典五惇哉!天秩有礼，自我五礼有庸哉!同寅协恭，和衷哉!天命有德，五服五章哉!天讨有罪，五刑五用哉!政事懋哉!懋哉!
【直解】叙，是伦叙，勅，是正，五典，是五常之道。惇，是厚。秩，是尊卑贵贱之品秩。庸，是常。衷，指典礼之具于人心者说。有德，是所行遵乎典礼的人。有罪，是所行者乎典礼的人。五章，是五等章服，公服衮冕九章，侯伯服惊冕七章，子男服毳冕五章，孤服冕三章，乡大夫服玄冕一章。章字，解做显字。懋，是勉。皋陶陈安民之事说道：“天生君臣父子夫妇长幼朋友之伦，即有亲义序列信之典。这五典，乃天所叙的，本自敦厚，但人情因物有迁，则厚者有时而薄。故立之教条，以勅正我五典，使君臣有义，父子有亲，夫妇有别，长幼有序，朋友有信，各相惇厚，不至于偷薄者，其责则在于君。天生君臣父子夫妇长幼朋友之伦，即有尊卑贵贱等级隆杀之礼。这五礼，乃天所秩的，本自有常，但人情怠弃则废礼，用之不能义。故著为法式，以用我五礼，使尊卑有分，贵贱有等，各循常度，不相紊乱者，其责则在于君。然君固主此典礼者，臣则畏此典礼者，必须同其寅畏，无一此忽易，协其恭敬，无一些怠荒，上下一心，融会流通，以和民之衷，使人心感化，五典无不惇，五礼无不庸，而后可也。这是教以化之，所以安民于典礼者如此。夫典礼之叙秩，既皆出于天，则人之所行有遵乎典礼者，便是天所眷命者也。但天不能自显扬他，人君代天常善，则有五等之服以章显之，因其德之大小，以为命服之尊卑，使善人知所劝。所行有背乎典礼者，便是天所为所欲为讨者也。但天不能自惩治他，人君代天罚恶，则用五等之刑以惩戒之，因其罪之大小，以为刑法之轻重，使恶人知所惧。这命德讨罪两件，乃是朝廷的大政事，君主之于上，臣用之于下，岂可轻忽之哉！必当勉力不怠，以修明其政事。有德的必赏，务合乎天命之公；有罪的必刑，务合乎天讨之正，而后可也。这是政以治之，所以安民于命讨者又如此。”
【原文】“天聪明，自我民聪明。天明畏，自我民明威。达于上下，敬哉有土。”
【直解】明，是显扬那为善的人。畏，是刑威那为恶的人，威字与畏字通用。上是天，下是民。有土，是有国之君。皋陶既以典礼命讨陈安民之谟，因发明天人合一之理，以见所以不可不安民之意，说道：“天道至神，以其聪，则于人之善恶无所不闻；以其明，则于人之善恶无所不见。然天无耳目以视听，何以于人之善恶无不见闻？盖天无视听，而以百姓之视听为视听。但百姓每所闻的，便是天闻了；百姓每所见的，便是天见了。所以说，天聪明，自我民聪明。天道至公，凡为善的人，必降之福以显明之；为恶的人，必降之以畏惧之。然天无心于好恶，何以能加祸福于人如是显应？盖天无好恶，而以民心之好恶为好恶。但百姓每所公好的，便是天之所福；百姓每所公恶的，便是天之所祸。所以说，天明畏，自我民明威。夫天在于上，民在于下，高卑虽甚悬绝，而一理贯通，上下无间，人心之所在，即天理之所在也。人君有民人社稷之寄，知所以奉天者，岂可忽民而不敬哉！必须兢兢业业，常存敬畏，凡惇典庸礼，命德讨罪，皆求不拂乎民心。则上天秩叙命讨之意，无不钦承，而人君奉天安民之道，亦庶乎克尽矣。苟一有不敬，则于民心必有违拂，拂民，即逆天矣。天其可逆乎哉？此有土者之所以不可不敬也。”皋陶前面陈知人之谟，而终之以兢业，此陈安民之谟，而终之以敬。可见用人行政，虽各有其事，而皆本于一心之敬以图之，万世人君所当深念也。
【原文】皋陶曰：“朕言惠，可底行。”禹曰：“俞!乃言底可绩。”皋陶曰：“予未有知，思曰赞赞襄哉!”
【直解】惠，是顺理。底，是致。乃字，解做汝字。思曰的曰字，当作日字。赞，是助。襄，是成。皋陶既陈知人安民之谟，因望帝舜力行其言，说道：“我之所言知人安民两事，似皆顺于治理，傥可致之施行，则不徒托诸空言矣。”禹与皋陶，同此心者，遂应许之，说道：“汝之所言，诚为当理，若致之于行，必有成功。行汝知人之谟，则贤才必聚于朝；行汝安民之谟，则庶民必安于野。其有益于治道，信非浅浅也。”皋陶谦说：“行之有功，我固未敢预知，但我之心，惟思日日赞助于帝，有怀必吐，有言必尽，期以共成帝之治功而已。”大抵天下事，非言之难，惟行之难。故皋陶于陈谟之终，而勉舜以力行；禹因而赞扬之，亦不必其言之出于己。大臣责难陈善之忠，同寅协恭之美，于此皆可见矣。
益稷
益、稷是二臣名。这一篇书，也都是帝舜与大禹、皋陶讲论治道的说话。因篇首禹称益、稷二人佐其成功，故以益稷名篇。
【原文】帝曰：“来!禹，汝亦昌言。”禹拜曰：“都!帝，予何言?予思日孜孜。”皋陶曰：“吁!如何?”禹曰：“洪水滔天，浩浩怀山襄陵，下民昏垫。予乘四载，随山刊本，暨益奏庶鲜食。予决九川，距四海，浚畎浍距川。暨稷播，奏庶艰食鲜食。懋迁有无化居。烝民乃粒，万邦作乂。”皋陶曰：“俞!师汝昌言。”
【直解】昌言，是盛德之言。孜孜，是勉力不怠的意思。垫，是沉溺。四载，是水乘舟，陆乘车，泥乘，音春。山乘樏。音雷。刊，是除。奏，是进。鸟兽鱼鳖之肉，叫做鲜食。九川，是九州之川。距，是至。浚，是疏通。畎、浍都是田间的水道。播，是耕种。艰食，是难得之食。此时播种初兴，五谷难得，故叫做艰食。懋，是勉。化居，是变化所居积的货物。粒，是米食。作乂，是兴起治功。当时禹与皋陶，同在帝舜之前，帝舜因皋陶陈谟有契于心，遂呼禹来前，命他说道：“皋陶所陈知人安民之谟，深切于治道，有益于民生，真是盛德的好言语。汝与皋陶，同心畏治者，若有善言，亦当告我，不可隐也。”禹拜而叹美，称帝说道：“皋陶所陈知人安民之谟，人君治天下的道理，已说尽了，我更何所言乎？我惟思今日天下虽已治安，然艰难之念易忘，平成之功难保，自今以往，当终日孜孜然勉力不怠，以尽其所当为的事功，不敢以已治而忘乱，已安而忘危也。”皋陶因禹之言，遂叹而问说：“所谓孜孜者如何？”禹乃追述先年治水本末之详，以见今日当孜孜保治的意思，说道：“往时洪水泛滥，势若漫天，浩浩然广大无涯，把高山的四面都包了，驾出于冈陵之上，那下民都昏迷沉溺不能聊生。我于时仰承帝命，任治水之责，乃乘着四载，以跋涉山川，践行险阻。遇水则乘舟，遇陆地则乘车，遇泥泞去处则乘，遇上山则乘樏。这时节平地皆水，功无所施，乃循山而行，相度地势，遇有树木薮塞则斫伐之以通道路。然后治水之功，可以渐加。又因此时水土未平，民无所食。我乃与伯益教民纲罟渔猎，进众鸟兽鱼鳖之肉于民，权使他食之以充饥。于是先开导九川之水，使各至于海而大者有所归，次疏通畎浍之水，使各至于川而小者有所洩。此时水势渐平，田亩可辨，我乃与稷相看高阜处教民播种五谷。但田地久荒，耕种方始，粒食尚为难得。故一面教民树艺五谷进之以艰食，一面仍令民采取鸟兽鱼鳖进之以鲜食。及至水土尽平，山林川泽之利皆兴，四方商贾来往通利，乃懋勉其民，使他各迁其土产所有，往那缺少的去处，互相交易，变化其所居积的货物，彼此相通，以济匮乏。然后天下之民，皆得粒食，不消更进鲜食。从此得以立纲纪，施政教，而万邦兴起治功焉。当时天下未平，百姓困穷，我等承帝之命，君臣同忧，历了许多艰难辛苦，才得平定。岂可以今日之治安，而遂忘前日之艰若乎？我所以思日孜孜者，正欲共保太平于无穷耳。”皋陶一闻其言，即深然之，说道：“汝之言，安不忘危，治不忘乱，真是盛德的言语。凡我君臣，当以为师法，孜孜保守，不可忽也。”
【原文】禹曰：“都!帝，慎乃在位。”帝曰：“俞!”禹曰：“安汝止，惟几惟康，其弼直，惟动丕应徯志。以昭受上帝，天其申命用休。”
【直解】止，是至善之所在。两个惟字都解做思字。几，是事几发动处。康，是事体安稳处。弼，是辅弼之臣。丕字，解做大字。徯，是等待的意思。申，是重。体，是美。大禹前面既极言致治之难，此又告舜以保治之道，先叹美而称帝说道：“天位至重，保之甚难，帝当兢兢业业，谨慎重以居是位可也。”帝舜一闻其言，即应以为然。于是禹推广慎位之事以告之说：“人心至灵，一事一物，莫不各有个至善所当止的道理，只为私欲动摇，始有不得其所止者。帝当绝去私欲，涵养道心，将这一心，常安放在天理上，而不为外物所摇。这是安于所止，以立应事之本的工夫。然存之于静者，或不能不失之于动。又当于念虑才发之时，即仔细研审，看他善与不善，必其念念皆善，然后施也，否则宁止而不为。及事务将成之际，又再三省察，看他安与不安，必其事事安稳，然后成就，否则不妨于更改。这是审于几康，以尽处事之要的工夫。然使朝无直臣，则人主或不闻其过，又必左右辅弼之臣，皆务尽其绳愆纠谬之职。如君心有未正，则直言以格其非；国事有未当，则直言以救其失。然后君无过举，而庶事获康也。夫曰安止，曰几康，既密其功于己；曰弼直，又资其辅于人。人己交修，以尽慎位之道如此，则念念事事都合乎天理，顺乎人心矣。将见以此而措之于政事，则是惟无动，一遇有所动作，如政今之施，纪纲之布，则天下之民，莫不敬信，翕然丕应，固有预先等待我于未举意之先者矣。其下而得民为何如？以此而显然受命于上帝，则皇天重重眷命与之以休美之福，殆有愈久而愈隆者矣。其上而得天为何如？夫天人交孚，则君位益固，前日之治功，真可常保于无穷矣。帝欲慎位，可不念哉！”
【原文】帝曰：“吁!臣哉邻哉，邻哉臣哉。”禹曰：“俞!”
【直解】邻，是亲近辅助的意思。帝舜闻禹弼直之言，有感于心，遂叹说：“汝谓人君安于所止，审于几康，而尤必赖辅弼之臣，直言规正，可见臣职之所系甚重矣。然则今之列职于朝廷者，虽是我的臣子，其实乃我之邻哉。左右夹持，诚不可以一日缺者也。我今欲赖四邻以自辅助，不必他求，亦惟在尔诸臣哉！上下相资，诚不可以势分言者也。”舜之反覆咏叹如此，其责望于禹之意深矣。禹因帝言，有契于心，遂应而承之曰：“俞！”盖深信夫君臣之道，相须以成，而以臣邻之义自任矣。夫大禹丁宁于安止几康之戒，所以责难于君，而帝即俞之；帝舜反覆咏叹臣邻之托，所以委重于臣，而禹即然之。君臣之间，明良合德，诚为千载时矣。岂非万世为君臣者所当法哉！
【原文】帝曰：“臣作朕股肱耳目。予欲左右有民，汝翼。予欲宣力四方，汝为。予欲观古人之象，日、月、星辰、山、龙、华虫，作会，宗彝、藻、火、粉米、黼、黻、绣，以五采彰施于五色，作服，汝明。予欲闻六律、五声、八音，在治忽，以出纳五言，汝听。
【直解】股肱，即是手足。左右是扶持的意思。翼，是辅翼。华虫，是雉鸟。会是绘画。宗彝，是宗庙中酒尊，上面画虎蜼二兽。藻，是水草。粉米，是白米。黼，其形如斧。黻，其形如亚字。绣，是刺绣。五采是五样华采物料，所以染色者，如蓝澱、丹沙、粉墨之类。在字，解做察字。忽是荒忽不治的意思。自上达下叫做出，自下达上叫做纳。五言，是诗歌叶于五声的。帝舜详叙臣所以为邻之义，以命大禹说道：“君臣之分，虽有尊卑，而上下相须，实同一体，君必资臣以为助。如人有元首，必资手足以为运行，耳目以为视听，是臣乃我之股肱耳目也。然何以见之？盖人君之治，以政教礼乐为先。我尝忧民性之未复，要扶持教导斯民，使无一人不归于善，而不能以自遂也。必赖汝为臣的辅助赞襄以化之，然后能遂我教民之心。我尝忧民生之未厚，要宣布政令于四方，使无一人不得其所，而不能以自为也。必赖汝为臣的设施措置以安之，然后能遂我养民之心。这等看来，臣岂不是我之股肱乎？衣裳之制，创自古人，我今要观看那古人衣裳的形象，稍加损益，取日、月、星辰、山、龙、华虫六件，绘画于上衣，取宗彝、藻、火、粉米、黼、黻六件，刺绣于下裳。其画与绣，都把五采之物，杂施于缯帛之间以为五色，做成朝祭的衣服。这是礼制所系不可不慎，而我不能以自明也。必赖汝为臣的为我明其大小尊卑之等，使礼达而分定焉。声音之道，与政相通。我今要听闻那六律五声八音之所奏，以察治乱。或其声和以乐欤，则知政事之修治；或其声怨以怒欤，则知政事之荒忽。其听与察，把朝廷所出的歌咏，民间所纳的歌谣，凡叶于五声的，都播之于律吕之间以为乐章，验他和与不知。这是政治所关，不可不审，而我不能自听也。必赖汝为臣的为我听其乖和得失之分，使乐和而政成焉。这等看来，臣岂不是我之耳目乎？”夫帝舜之命禹，既曰臣哉邻哉，可见其君臣相亲，而至于忘势，又曰股肱耳目，可见其君臣一体，而至于忘形。其引喻愈切，而责望愈至矣。
【原文】“予违，汝弼。汝无面从，退有后言。钦四邻。
【直解】违，是违悖道理。弼，是匡正。面从，是当面顺从。后言，是背后议论。四邻，是股肱耳目之职。帝舜既以股肱耳目发明臣邻之义，至此又责望于禹说道：“我为天子，一日二日，便有万几，岂能一一皆当。但有违悖道理处，汝当尽言匡正，明白开陈，使我得闻而改之，这方是弼直之道。若当我面前，唯唯诺诺，顺从以为是，及退至背后，却乃私下议论以为不是，岂大臣事君之道哉！汝切不可如此。须知汝乃我之四邻，股肱耳目，共成一体，安危治乱，无不相关。使君有违而不能弼之，则将安用臣邻为哉。汝宜兢兢业业，精白乃心，务思弼我之违，以敬尔四邻之职可也。”帝舜之所以责望于禹者如此，其求助之意，可谓切矣。
【原文】“庶顽谗说，若不在时，侯以明之，挞以记之，书用识哉，欲并生哉。工以纳言，时而飏之，格则承之庸之，否则威之。”
【直解】庶顽，是众顽愚的人。谗说，是谗害人的言语。时字，解做是字，指忠直说。侯，是射箭的把子。明，是试验。挞，是用刑杖责罚。书，是簿籍。识，是记其过。工，是掌乐之官。飏，是宣扬。格，是改过从善。承字，解做荐字。庸是用。帝舜命禹说：“忠直之道，汝固当自尽于己矣。然人心不同，彼群臣中，岂无那众顽愚好兴造谗言，诬害善类，不在此忠直之列者。这等的人，甚为治道之害，然亦未可以邃绝之也。必先用射侯以明验之。盖射以观德，若是心里不正，其射必不能多中。以此验之，则邪正可辨矣。若知其果是顽谗的人，必须用刑杖责罚他，使他人儆惧不忘。又立个簿籍，把他过恶都写在簿籍上记着，使他羞愧无已。若此者果何为哉？我的意思，只是要他惩创悔悟，变顽谗而为忠直，庶得与忠直者并生于天地之间，而不为盛世之弃人耳。夫教之如此，可谓至矣，但未知其果能率教与否。又必命掌乐之官，将他所进纳的言语，播之于乐，时时宣扬之。察其言已和平，则能改过可知；其言乖戾，则过之不改可知。若果能变顽谗而为忠直，就当荐之用之，虽进诸股肱耳目之任，亦不为过，不必追究其既往矣。若至此而尚不能改，则是稔恶不悛，终为顽谗而已。然后用刑罚以威治之。若迸诸四夷，或寘之重典，使不得终肆其恶，以伤害善良。盖彼即自外干生成，虽欲其并生，不可得矣。”尝观舜之命龙有曰：“朕堲谗说殄行，震惊朕师。”则顽谗之人，乃舜之所深恶者，而犹不忍邃置于法，必待其教之不改而后刑焉。此其好生之德，所以能洽于民，而卒致无刑之治也欤。
【原文】禹曰：“俞哉!帝光天之下，至于海隅苍生，万邦黎献，共惟帝臣，惟帝时举。敷纳以言，明庶以功，车服以庸。谁敢不让？敢不敬应？帝不时，敷同日奏，罔功。
【直解】俞哉，是未尽然之辞。光，是德之光辉。苍生，是黎民。黎献，是黎民中的贤者。敷纳，是下陈上纳。庶字，当作试字。让，是相让而勉于为善。敷同，是朋比欺罔的意思。奏字，解做进字。禹因帝舜欲用刑以威顽谗，其心未尽以为然，故先应个“俞哉”，说道：“帝之所言固是，但我之意以为，庶顽谗说，与其惩之以威，不若化之以德。诚使帝之盛德，光辉照著，广被天下，以至于海隅之远，苍生之众，无不在其照临之中。将见德辉所及，人人瞻仰，那万邦黎庶中，有素负忠直而为贤者，莫不感慕兴起，都愿出来辅佐圣君，为帝股肱耳目之臣。这时节，惟帝举而用之耳。然举用之道何如？彼贤者始进而立朝，必有自献的言语。则使他各陈所见，而听纳之以观其蕴。及其既进而效职，各有表见的事功，则就他本等职业上，一一而明试之以考其成。其中有功绩彰著，与他当初敷陈的说话不相违背的，则锡之车马章服以厚其报。夫即修德以致贤，而又能考成以核实，则精神所感，人皆化之。不特贤者济济相让，便是不贤的人，也都更相劝勉，而消其忌贤嫉能之私矣。谁敢不让乎？不特贤者秉德陈力以应其上，便是不贤的人，也都精白一心，而化为直己效忠之人矣。敢有不敬应者乎？信乎德之所感，甚于威之所加也。帝若不能以德用贤，而徒任刑以为治，则上无感人动物之诚，而下怀苟且畏避之虑，即今所用之臣，方且彼此扶同，朋比欺罔，日进于无功矣。岂特庶顽谗说为可虑哉！由此观之，则尚德之与用威，其得失判然矣。”
【原文】“无若丹朱傲，惟慢游是好。傲虐是作，罔昼夜额额。罔水行舟，朋淫于家，用殄厥世。予创若时，娶于涂山，辛、壬、癸、甲。启呱呱而泣，予弗子，惟荒度土功。弼成五服，至于五千，州十有二师。外薄四海，咸建五长。各迪有功，苗顽弗即工，帝其念哉！”帝曰：“迪朕德，时乃功惟叙。皋陶方祗厥叙，方施象刑，惟明。”
【直解】无，是禁戒之辞。罔字，解做无字。额额，是不休息的模样。殄，是绝。世，是世代相传的基业。涂山，是国名。启，是禹之子。呱呱，是小儿啼哭声。荒，是大。度，是相度。师、长都是官名。薄，是迫近。即字，解做就字。禹既勉舜以明德，又进戒说：“为人君者，当勤于修德，不可如尧子丹朱之骄傲。丹朱之不肖，虽是多端，而傲之一字，尤为众恶之本。盖傲心一逞，肆然无忌，所以惟怠慢逸游是好，惟傲狠暴虐是作，无昼无夜，只是去荒淫纵欲，额额然不知休息。所干的事，通不顺道理，譬如在无水地上行船的一般。又朋比众小人，与他淫乱于家，不理国事。因此不得继尧的天下，把他祖宗世代相传的基业，一旦殄绝了。此所谓前人之覆辙也。我因此深以为戒，兢兢业业勤修其职，不敢有一毫怠傲的心。初娶涂山氏之女为妻，成婚之后，只在家住了辛壬癸甲四日，就出去治水。及后生子启，呱呱而泣，我亦不暇顾念。惟以水土未平，奔走四方，大相度那平治水土之功。及水土既平，则疆域可定。乃因其地之远近，辅帝以成五服之制，把王畿千里之地，每边五百里，画为甸服。其外为侯服，又外为绥服，又外为要服、荒服。每服五百里，东西南北相至，各成五千里疆域既定，则官职可建。乃于九州之内，每州选立十二人以为之师，使他佐州牧以纠诸侯。九州之外，迫近四海的去处，各建立五人以为之长，使他率蕃夷以卫中国。夫始而拯溺救民，不敢有一日之求安，既而疆理经制，不敢有一事之苟且。凡若此者，亦惟恐此心少懈，将驯致于丹朱之傲游耳。如今内而十二师侯牧，外而五长蕃夷，各遵行朝廷的德教，治功虽已成就，然那有苗之国，负险恃顽，不肯就工，犹为盛世之累。帝其念之哉！未可以天下既平，而遂生怠荒之念也。”帝舜因禹之戒，复答其意说：“如今四海之内，都遵行我的德教者，实由汝禹由治水而弼服，由弼服而建官，功有次叙，故教化广被，而四方底宁。虽有苗民之顽慢，皋陶方且敬承汝之功叙，而施五等之象刑，以弼教辅德。且其用刑，轻重得宜，明白当罪，可以畏服乎人。夫刑既明于中国，威自及于外夷，苗民或庶几其可化耳。岂可专恃德教，而尽废刑威哉！”大抵德者出治之本，刑者辅治之具，虽帝舜为君禹皋为佐，有不能废者。但以好生之心，而行其钦恤之意，则自然天下无冤，而民协于中矣。若曰尧舜之世惟尚德而不尚刑，则虞廷士师之官，可以无设，而皋陶明刑之功，不得与禹稷并美矣。此图治者之所当知。
【原文】夔曰：“戛击鸣球，搏拊琴瑟，以咏。祖考来格。虞宾在位，群后德让。下管鼗鼓，合止柷敔，笙镛以间，鸟兽跄跄。箫韶九成，凤皇来仪。”
【直解】戛，是轻敲。击，是重敲。鸣球，是玉磬。搏，是重弹。拊，是轻弹。咏，是歌咏。虞宾，是丹朱，因他是帝尧之后，待以殊礼，为虞廷之宾客，故叫做虞宾。群后，是助祭的诸侯。下，是堂下。鼗鼓，是有柄的小鼓，两旁有耳，持其柄摇之，则两耳自击而成声。柷，形如方桶，以木为之，撞之有声。敔，形如伏虎，背上有刾，刷其刾而有声。这两件，皆所以节乐者。镛，是大钟。间是相参的意思。跄跄，是舞动的模样。箫韶，是舜乐的总名。九成，是九奏。仪，是容仪。当时帝舜作大韶之乐，后夔为乐官，因述其声乐感通之妙，以告于舜说道：“乐作于宗庙之中，在堂上，石音则有鸣球，丝音则有琴瑟。我曾戛击鸣球，搏拊琴瑟，合着那堂上歌咏之声，使乐声与人声相应。但见那乐音和畅，无感不通。幽而为神，则祖考之灵，来格来享，如在乎其上；明而为人，则帝尧之后作宾于虞者，来在助祭之位，与众诸侯每都雍雍肃肃，以德相让焉。乐之作于堂上者如此。在堂下，竹音有管，革音有鼗鼓。乐初作时，击柷以合其声，乐既终时，栎敔以止其奏。又匏音有笙，金音有镛，把这几件乐器或吹或击，与堂上的鸣球琴瑟之乐更迭而作，各尽其条理之妙。但见太和所感，无微不入，虽冥然无知如鸟兽者，闻此乐声亦跄跄然相率而舞动焉。乐之作于堂下者如此。合堂上堂下之乐，自一奏乐至于九奏，谓之九成，则乐之始终备矣。但见至和之极，感通益神，虽世所希有如凤凰者，亦来舞于殿庭之间而有容仪焉。”夫以韶乐感通之妙，至于如此，虽由于乐声之和，而孰非本于帝德之所致哉！
【原文】夔曰：“於!予击石拊石，百兽率舞。”庶尹允谐。
【直解】於，是发语辞。重敲叫做击，轻敲叫做拊。石，是石磬。庶尹，是众官之长。谐，是和。夔又重言韶乐感通之妙，说道：“八音之中惟石最为难和，而乐之条理以磬声终焉。我于石磬之大者，重敲之以发其声，石磬之小者，轻敲之以审其韵。但见其清越悠扬而锵然可听，石声和矣。石声既和，则八音皆无不和，而乐之条理备矣。由是以其声之和，而动其气之和，故百兽闻之，皆相率而抃舞；以其音之和，而动其心之和，故庶尹闻之，皆诚信而克谐。”其感人动物之神如此，又孰非帝德之所致哉！史臣记禹皋陈谟终篇，而以夔言继之，正以见当时治定功成，礼备乐和，千载而下，犹可以想其太平之气象也。
【原文】帝庸作歌曰：“敕天之命，惟时惟几。”乃歌曰：“股肱喜哉!元首起哉!百工熙哉!”皋陶拜手稽首，飏言曰：“念哉!率作兴事，慎乃宪，钦哉!屡省乃成，钦哉!”乃赓载歌曰：“元首明哉，股肱良哉，庶事康哉!”又歌曰：“元首丛脞平声。哉，股肱惰哉，万事堕哉!”帝拜曰：“俞，往钦哉!”
【直解】敕，是戒。几，是事之微。股肱，以比臣下。元首，以比君上，是君臣一体的意思。熙，是广。飏言，是大声疾言。宪，是法度。屡，是数。省，是稽考。赓，是续载，是成。丛脞，是因循怠弛，凡事都矬下了，不能修举的意思。堕，是废坏。帝舜之时，天下既已治安，犹恐君臣之间，怠荒易作，乃用作歌以相儆戒。先述其作歌之意说道：“天命无常，至为可畏。今虽治定功成，礼备乐和，然理乱安危之机，每相为倚伏。必须兢兢业业，常存敬畏。虽一时之顷，一事之微，亦不敢怠忽，庶乎天命可以常保也。”乃歌说：“为臣的，若能欢忻踊跃，喜于乘时而图几，则人君的治功，有不兴起者哉！百官的事务，有不熙广者哉！”这是帝舜作歌，而以保治之事责之于臣者如此。皋陶将欲赓歌，而先述其意，乃拜手稽首，大声说道：“帝欲敕天保治，其思念之哉！夫人君一身，乃群臣之表，若不有以倡率之，则臣下何所观感。必须以励精图治之心，总率群臣，使他每都勤修职业，以兴起朝廷的事功。但锐于兴事者，其弊或至于纷更，又当谨守成法，率由旧章，不可轻信喜事之人，有所更改。此帝所当敬念者也。夫既率之以兴事而又戒之以守法，则百工之事，固无不起矣。然不有以考验之，则锐于始者，或怠于终。言之善者，或行不逮。又必日省月试，数数稽考其成功，看他果能兴事与否。然后惰者警，勤者劝，而无诞谩欺罔之弊。此又帝所当敬念者也。”皋陶既述其赓歌之意，乃遂续成其歌说道：“君位乎上，若能明于任官，而率作考成之有要，则小大之臣，咸怀忠良，而国家之事岂不妥帖停当哉！”又歌说：“为人上者若不能励精率作，而安于怠荒放佚，将朝廷的政务堆集而不能整理，纪纲矬下而不能振举，则为股肱之臣者，亦皆苟且偷惰，因循旷职，而国家之事，岂不懈弛而废坏哉！”这是皋陶以保治之道责之于君者如此。帝舜闻皋陶之言，既拜以致其敬，又俞而然其言，说道：“自今以往，我君臣当上下一心，敬谨以保天命哉！”大抵致治固难，保治尤难。盖乱每生于极治，而患常发于不虞。故虞廷君臣，当治定功成之后，交相儆戒。君以喜起熙哉望之于臣，臣以率作兴事责之于君，兢兢焉惟恐慌怠荒之或作，而政事之废弛也。夫以虞舜为君，禹皋为佐，而犹不忘戒惧如此，况其他乎？此万世为君为臣者所当深念也。

[book_title]卷之三
夏书
夏，是大禹有天下之号。这书纪夏家一代的事迹，故叫做夏书，共四篇。
禹贡
贡，是贡赋。这一篇，史臣记大禹平水土，定贡赋，及经理天下的事。独以贡名篇者，水土平而后贡赋定，特举其成功而言也。
【原文】禹敷土，随山刊木，奠高山大川。
【直解】这一节是总记大禹治水之要。敷，是分刊，是除。奠，是定。史臣说，当时洪水横流，泛滥于天下，九州的区域都不辨了。禹受命治水，乃先分别土地，以为冀、兖、青、徐、扬、荆、豫、梁、雍之九州。然后知某州最下，治之宜先，某州最高，治之宜后，可以随地而施功矣。凡水都发源于山，只为山势阴塞、道路不通，所以有怀襄之害。禹乃随山而行，相其便宜，又除去了障蔽的树木，以通其道路。然后知某水为某山所壅，必须开凿某山为某水所出，必须浚治可以因势而利导矣。九州既分，又须立各州的表识，以为之纪纲。禹乃定其山之高者、川之大者与做一州之疆界。如某处有某山，便可寻众山之脉脉络；某水在某处，便可寻众水之脉络，而导山导水之功，皆可举矣。禹之治水，大要不出此三件，故总揭而言之如此。
【原文】冀州。
【直解】此以下，是分记九州治水之成功。冀州，即是今北直隶、山西、河北等处，及辽东义州卫迤西地方。当尧之时，水为民患者莫甚于河，而冀州乃河水所经，又帝都所在，故禹受命治水，先从此起。不言疆界者，冀州三面抵河，观兖豫雍三州所至，便自可见，亦所以尊京师，示王者无外之意也。
【原文】既载壶口，治梁及岐。
【直解】篇中凡既字都是既已成功之词。载字解做始字，言禹治水施功，寔始于此。壶口、梁岐，都是山名。壶口山，旧志在河东郡北屈县东南，即今山西平阳府吉州。梁山，旧志在离石县，即今山西太原府石州。岐山，旧志在汾州介休县，今在汾州孝义县西。冀州之水，以河为大。壶口山，乃河水冲激的去处，禹始初便去治他，所以杀河势也。梁岐二山，乃河水经流的去处，禹便治梁而及于岐，所以开河道也。于是冀州无河水之患矣。
【原文】既修太原，至于岳阳。
【直解】修是修整前面的工程。地广而平叫做原。太原，即今山西太原府地方。岳，是太岳，即今山西霍州之霍山。山南叫做阳，岳阳是太岳之南。冀州之水，其次莫大于汾。汾水出于太原经于太岳，鲧尝治之，功未成就。禹则因其功而修之，先治太原，以浚汾水之源，从此至于太岳之南，中间诸山，无不修治，以导汾水之流。由是顺流入河，而冀州无汾水之患矣。
【原文】覃怀厎绩，至于衡漳。
【直解】覃怀，是地名，即今河南怀庆府地方。厎绩，是成功。衡漳，是水名。漳水有二：一出山西乐平县之少山，叫做清漳；一出山西长子县发鸠山，叫做浊漳。二水合流横入于河，故总叫做衡漳。覃怀在涞、淇二水之间，往时洪水泛滥，平地皆水，致功为难。及河汾既治，禹功可施，然后覃怀之地，致有平治之功，而无垫溺之患。以至于衡漳所经，凡是平地，也都厎绩，与覃怀一般。盖至是而冀州之土无不平矣。
【原文】厥土惟白壤。
【直解】土性柔软不成块的叫做壤。水患既平，则土复其常，必须辨其色性，然后可以教民稼穑而制其贡赋。故辨冀州之土，其色则白，其性则壤，一州之土，虽未必尽然，而白壤者居多，故以白壤名之。
【原文】厥赋惟上上错，厥田惟中中。
【直解】赋，是田土上起的税粮。错，是间杂不等的意思。盖地力有厚薄，年岁有丰凶。遇着成熟的年，便照常额；遇着凶岁或地土有抛荒的去处，使从宽赋。所以税粮多寡不等，这叫做错。禹因土宜既辨，地利可兴，遂将九州的田赋，总较其多寡肥瘠，分为九等。于是定冀州之赋，则居上上为第一等，而或地力年份不同，则间出第二等；定冀州之田，则居中中而为第五等。先言赋而后言田者，京师是天子所自治，场圃园田之类，各有钱粮，非尽出于田也。赋高于田四等者，地广而人稠，生之者众也。
【原文】恒、卫既从，大陆既作。
【直解】恒、卫是二水名。恒水出今真定府曲阳县，旧时东流合滱水，今西南流至行唐县入滋水。卫水出今真定府灵寿县，东入滹沱河。从，是顺着正道。大陆，即今顺德府及赵州深州地方。作，是耕治。冀州水患既除，由是恒卫之水，各须其正道，大陆之地，皆可以耕作，而冀州之土，无有不平者矣。这二项成功最迟，故纪于田赋之后。
【原文】岛夷皮服。
【直解】岛夷，是冀州东北海岛之夷，属于中国者，畿内之地，出赋已多，故不制其贡。独有海岛属夷，每年进贡，止用皮服，一以示羁縻之义，一以明不贵异物也。
【原文】夹右碣石入于河。
【直解】夹右，是挟在右边。碣石，是山名，旧志在北平郡西南河口之地，即今永平府之南，后来渐没于海。冀州东西南三面临河，贡赋转运都可直达，惟北方诸水，皆不与河通。故贡赋之来，必自北海入河，南向西转。那碣石之山，在河口海滨，正是他右手转湾的去处，却似挟他在右边的一般，所以说夹。右碣石入于河，入河，则达帝都矣。以上都是经理冀州的事。
【原文】济、河惟兖州。
【直解】此以下，每州都标个疆界，所谓奠高山大川也。禹定兖州的境界，东南跨过济水，西北直到大河，这地方都属兖州。如今北直隶大名府，及景州、沧州、山东东昌府及德州、武定、滨州、济宁、曹州等处都是。
【原文】九河既道。
【直解】九河，是徒骇、太史、马颊、覆鬴、胡苏、简、洁、钩盘、鬲津。八条支河，并河之正泒，总为九河。禹时在今河间府沧州一带地方，后来黄河南徙，故道都湮没了。道，是顺其道。河水自大陆以北，到兖州地方，其势愈大，为害愈甚。禹乃疏其正泒，分其支流以为九河，使都入海，不复漫流为害矣。
【原文】雷夏既泽。
【直解】雷夏，是泽名，旧志在济阴郡城阳县西北，今山东濮州雷泽城就是。水有蓄聚叫做泽。方河水横流而入于泽，泽不能受，也都泛滥奔溃。今九河既治，故雷夏亦能蓄水成泽，不至于溢出而为患。盖凡水之止者无不治矣。
【原文】灉、沮会同。
【直解】灉、沮是二水名。自河出者为灉，自济出者为沮。会同，是合流为一。方河水泛滥之时，灉沮小水，也都散漫。今九河既治，故灉沮二水，合流为一，如诸侯会同以朝天子的一般。盖凡水之流者无不治矣。
【原文】桑土既蚕，是降丘宅土。
【直解】桑土，是宜栽桑树的地土。蚕，是养蚕。降，是下。丘，是高地。宅，是居。土，是平地。兖州水患最甚，凡是宜桑之土，都渰没了。今水落土干，桑树渐盛，可以养蚕而取丝矣。往时兖州之民，都往高处避水。今桑土既蚕，由是都从丘陵下来，居于平地，不苦于卑湿矣。兖州之土，无不平，于此可验。
【原文】厥土黑坟，厥草惟繇，厥木惟条。
【直解】坟，是土脉高起的模样。繇，是茂。条，是长。兖州水患既平，土宜可辨。故辨其色则纯黑，性则坟起。土性既复，地利可兴。故其草则繇而蕃茂，其木则条而长盛。盖兖州居河济下流，水未平，则为卑湿，于草木不宜；水既平，则为沃衍，于草木最宜。故特举以为证也。徐、扬二州言草木，亦是此意。
【原文】厥田惟中下，厥赋贞，作十有三载，乃同。
【直解】贞，是正。作，是耕治。同，是同于他州。禹定兖州之田，则居中下为第六等，其赋则是最薄的正额，为第九等。不曰下下而曰贞者，君天下者以薄赋为正也。这地土且便不起科，必待耕治，十有三年，生理尽复，然后使同他州办纳税粮。盖兖州当河下流，被害尤剧，今水患虽已平治而生理尚是艰难，故特加宽恤。圣人爱民之仁如此。
【原文】厥贡漆、丝，厥篚织文。
【直解】贡，是下献于上。田里出的税粮叫做赋，地方产的物件叫做贡。篚是竹筐之类。织文，是织成文采的币帛。禹既定田赋之等，又制贡物之宜。兖州厥木惟条，其树多漆，则使之贡漆；桑土既蚕，其地多丝，则使之贡丝；至于织成文采的币帛，乃丝中之贵重者，则又使之盛于筐篚以入贡焉。盖漆所以制器，用丝与织文所以备章服，皆国用之不可阙者，故因其所有而取之。
【原文】浮于济、漯，达于河。
【直解】水中行船叫做浮。济、漯，是二水名。济水旧志出河东郡垣曲县王屋山东南，今在河南怀庆府济源县，西至温县南入河漯水，是河之支流。禹因济漯二水，皆可通河，故定兖州之贡道或去济水近便的，则浮舟于济以达于河，或去漯水近便的，则浮舟于漯以达于河。达河，则达帝都矣。以上都是经理兖州的事。
【原文】海、岱惟青州。
【直解】这是定青州的境界。岱，是泰山，在今山东济南府泰安州。禹既分了青州，遂定其境界。东北跨大海，西南到泰山，这地方都属青州。即今山东济南、青州、登州、莱州四府，与辽东之广宁、沈阳、开原、盖州，诸卫都是。
【原文】嵎夷既略。
【直解】嵎夷，是地名，在今山东登州府。《尧典》说宅嵎夷，就是此地。略，是制为经界的意思。嵎夷在青州极东迫近大海，地方最远，施功为难。今水患尽去，可以正疆界，画沟涂，而其地皆已经略矣。远地如此，则近者可知，是青州之土无不平也。
【原文】潍、淄其道。
【直解】潍、淄是二水名。潍水，出今山东青州府莒州箕屋山，北至莱州府昌邑县入海。淄水，出今山东济南府莱芜县原山，东至青州府寿光县入济。青州有潍淄二水，向尝泛溢，今则潍水入海，淄水入济，各循其故道矣。是青州之水，无不平也。青州地虽卑下，然去海甚近，水易归壑，又不当众流之冲，故用功简省于他州如此。
【原文】厥土白坟，海滨广斥。
【直解】滨，是水边。广，是广阔。斥，是斥卤，其土味咸，可以煎盐的去处。禹辨青州之土有二样：在平地，则其色洁白，其性坟起；在海滨，则一望广阔，又斥卤而咸。先辨其土宜，而后可定贡赋也。
【原文】厥田惟上下，厥赋中上。
【直解】青州之田居上下，较之九州为第三等，赋居中上，较之九州为第四等。
【原文】厥贡盐、，海物惟错。岱畎丝、枲、铅、松、怪石。莱夷作牧，厥篚、丝。
【直解】盐，是咸土煎成的。，是细葛。错，是杂，海物非但一种，故叫做错。畎，是山谷。枲，是麻。铅，是黑锡。怪石，是怪异之石。莱夷，是莱山住的夷人，即今莱州府地方。牧，是畜牧。，是山桑。禹定青州之贡，有一州通出的，有各处所产的，如盐与细葛，并杂出的海物，皆服食燕享所需，此通一州之贡也。如岱山之谷所出，有丝与枲，可以为衣服；又有铅与松木怪石，可以为器械屋宇；莱山夷人牧放的去处，出那山桑之丝，最是坚韧，可为琴瑟之弦；缯帛之用者，则盛于筐篚以入贡。此随地所出之贡也。
【原文】浮于汶，达于济。
【直解】汶，是水名，出莱芜县原山之南，西南至汶上县入济。禹定青州之贡道，以汶水去济最近。而济水与河相通，则使浮舟于汶，由西南达于济。达济则达河，而帝都可至矣。不言达河者，因前兖州已言浮于济漯达于河故也。以上都是经理青州的事。
【原文】海、岱及淮惟徐州。
【直解】这是定徐州的境界。禹既分了徐州，遂定其境界。东至大海，北至泰山，南至淮水，这地方都属徐州。即今山东兖州府南直隶徐、泗、宿、海、邳等州，都是。夫七州疆界，都只举其二，至此独载其三边者，盖止说海、岱，便与前面的青州相同，止说淮、海，便与后面的扬州相同，必须说海、岱及淮，才见得是徐州的疆界。
【原文】淮、沂其乂，蒙、羽其艺。
【直解】淮、沂是二水名。淮水，出今河南南阳府桐栢县，东至淮安府地方入海。沂水，出今山东青州府沂水县，西南至邳州入泗。乂，是治。蒙、羽是二山名。蒙山，在今山东兖州府费县。羽山，在今海州赣榆县。艺是耕种。徐州之水，淮、沂为大，往时都泛滥逆流。自禹功既施，则淮入于海，沂入于泗，而二水皆得其治矣。至于蒙、羽二山，向为淮、沂所包，今水患既去，地利可兴，而皆得以种艺矣。淮、沂治，则凡水之流者可知；蒙、羽艺，则凡地之高者可知。
【原文】大野既猪，东原厎平。
【直解】大野，是泽名，在今兖州府钜野县。猪，是停蓄而复流。东原是地名，即今兖州府东平州地方。徐州之泽有大野，是济水横绝的去处，往时不免溃决。自禹功既施，于是大野始能容受众流，有蓄有泄，而既猪矣。至于东原之地，是大野环抱的去处，为济水所经，今则水患尽去，而已厎于平矣。大野猪，则凡水之止者可知；东原平，则凡地之平者可知。于此见徐州水土无不平治也。
【原文】厥土赤埴坟，草木渐包。
【直解】填，是黏腻。渐，是进长。包，是丛生。徐州水患既平，由是辨其土宜，其色则赤，其性则黏腻而坟起，其草木亦渐而进长，包而丛生矣。
【原文】厥田惟上中，厥赋中中。
【直解】徐州之田，较九州，则居上中为第二等，其土厚故也；其赋较九州，则居中中为第五等，人工尚稀故也。
【原文】厥贡惟土五色，羽畎夏翟，峄阳孤桐，泗滨浮磬，淮夷珠暨鱼，厥篚玄织、缟。
【直解】羽畎，是羽山之谷。夏翟，是五色的雉鸟。峄阳，是峄山之南，在今邳州。孤桐，是特生的桐树。浮磬，是石浮水边，可以为磬的。，是出珠的蚌。币赤黑色叫做玄。缯帛黑经白纬叫做织，纯白的叫做缟。禹定徐州之贡，也有一州通出的，又有各处所产的。如土有五色者，可以建大社封诸侯，则制以为贡，此一州之所出者也。如羽山之谷，出五色的雉鸟，其羽可以为旌旌。峄山之南，出向阳特生的桐树，其材可以为琴瑟。泗水之傍，浮出的石，制之为磬可以备乐器。淮夷之地，有珠及鱼，可以为服饰而供祭品。这几处所有，都着他入贡。至于玄色之币，可以为冠及齐祭之服，黑经白纬之织，纯白之缟可以为去凶即吉之服，亦淮夷之所有者，又使之盛于筐篚而入贡焉。此皆随地所出者也。
【原文】浮于淮、泗，达于河。
【直解】泗，是水名，出今兖州府泗水县陪尾山，以其四泉并发，故叫做泗水，南至邳州地方入淮。禹定徐州之贡道，必先浮舟于淮，由淮以入于泗，自泗而上，则或由灉水以达河，或由泲水以达河，而帝都可至矣。盖泗水虽不与河通，然西流有灉水出于河而入于泗，上流有泲水入于河而合于泗，故由灉由泲，皆可以达河也。以上都是经理徐州的事。
【原文】淮、海惟扬州。
【直解】这是定扬州的境界。禹既分了扬州，遂定其境界。北面至淮，东南二面直到大海，这地方都属扬州。即今南直隶，江西、浙江、福建及广东南雄、韶州、潮州、惠州、广州五府都是。
【原文】彭蠡既猪，阳鸟攸居。
【直解】彭蠡是泽名，旧志在豫章郡彭泽县，即今江西鄱阳湖，在饶州、南康二府地方。阳鸟是雁。雁九月飞向南，那时日行南陆，正月飞向北，那时日行北陆，以其随着日阳，所以叫做阳鸟。居，是止。彭蠡会众水之流，跨三州之地，往时泛滥，平治最难。今禹功既施，乃能停蓄而且流通，不复有横决之患，其水边洲渚，亦皆厎平。于是随阳之雁，都得其所栖止，而各遂其性矣。
【原文】三江既入，震泽厎定。
【直解】三江，是松江、娄江、东江，在今南直隶，苏州、松江二府地方。入是入海。震泽，是泽名，即今苏州府吴县西南太湖，以其震动而难定，故叫做震泽。震泽纳三吴之水，而三江在其下流，往时三江未曾疏通，所以震泽泛涨，不能安定。自禹功既施，则三江之水，都顺流入海，而得其所归。于是震泽之水亦有所蓄泄，至于安定，而不复震荡矣。盖扬州之水，西莫大于彭蠡，东莫大于震泽，今二水既治，则众水可知。故特举此以见扬州之成功也。
【原文】筱既敷，厥草惟夭，厥木惟乔。厥土惟涂泥。
【直解】筱，是箭竹。，是大竹。敷字，解做布字。夭，是少长的模样。乔，是高。涂泥，是泞湿。扬州水土既平，由是物得遂其生，而土性为可辨。筱之竹，都布满而发生，其草则和夭夭而长盛，其木则乔然而高竦。其地卑湿，故其土皆是涂泥。不言色者，其色杂也。
【原文】厥田惟下下，厥赋下上，上错。
【直解】上错，是间或进上一等。扬州之土涂泥，地最瘠薄。故其田则居下下，为第九等，其所出之赋，则居下上，为第七等。间或年份不同，又进上第六等，以其人功渐修故也。
【原文】厥贡惟金三品，瑶、琨、筱，齿、革、羽、毛惟木。岛夷卉服，厥篚织贝。厥包橘柚锡贡。
【直解】金三品，是金、银、铜三样。瑶、琨都是似玉的好石。齿，是象牙。革，是犀兕等兽的皮。羽，是鸟羽。毛，是兽毛。木，是大木。岛夷，是东南海岛之夷，即今日本琉球诸国。卉服，是用草织成的服，如葛布蕉布之类。贝，是海中甲虫，其背有文的。织贝，是织成贝文的锦。橘、柚是二果名，本是一种，橘小而柚大。锡贡，是与之诏命而后贡。禹制扬州之贡物，有常年进纳的，有暂时取用的。如金、银、铜这三样可以资国用；瑶、琨似玉之石，可以为礼器；筱竹可以为箭；竹可以为笛管；象之齿、犀兕之革，可以为车甲；鸟羽、兽毛可以饰旌旄；大木可以备栋梁器械，都是一州所有的，故制以为一州之贡。若海岛之夷，所贡的，是织成的草服，盛于筐篮的，是织成贝文的美锦，这惟岛夷所有，故制以为一方之贡。凡此皆常岁之贡也。至于贡物中用包裹的，则有橘、有柚，然亦非岁贡之常，必待朝廷有祭祀宴享之事，锡与诏命索取这果，方才贡来，初不以口腹之故，烦劳百姓。此暂时之贡也。
【原文】沿于江、海，达于淮、泗。
【直解】顺流而下叫做沿。禹定扬州之贡道，起初沿江而下，入于大海，又自海而达于淮泗，由是由灉、泲以达河，而帝都可至矣。盖禹时江淮未通，故必由海而后可以通淮。不言达河者，因徐州已言浮于淮泗，达于河故也。以上都是经理扬州的事。
【原文】荆及衡阳惟荆州。
【直解】这是定荆州的疆界，荆山，旧志在南郡临沮县北，即今湖广襄阳府南漳县。衡，是南岳衡山，旧志在长沙国湘南县，即今衡州府衡山县。阳是山南。禹既分了荆州，遂定其境界。北抵荆山，南尽衡山之阳，这地方都属荆州。即今湖广，及广西桂林、平乐、梧州三府，河南信阳州、广东连州，都是。不言衡山而必言衡阳者，见荆州之南境，不但至于衡山，而且包乎山之南也。
【原文】江、汉朝宗于海。
【直解】江、汉是二水名。诸侯朝见天子叫做朝宗。江、汉二水都发源于梁州，至荆州合流，其势愈大。禹既因其势而导之，由是二水顺流东下，望海而趋，无复停滞，就似诸侯往京师朝见的一般。荆州去海尚远，而邃言明朝宗于海者，以禹功既施，知其势所必至也。
【原文】九江孔殷。
【直解】九江，是沅、渐、元、辰、叙、酉、浓、资、湘九水聚会的去处，即洞庭湖，在今湖广岳州府巴陵县地方。孔，是甚。殷，是正。九江，乃江水之所经也。江汉既治，于是九江之水，各顺其流，而合于洞庭，水道甚得其正，而无横决之患矣。
【原文】沱、潜既道。
【直解】沱、潜是二水名。江水分出的叫做沱，汉水分出的叫做潜。沱水，在今湖广荆州府枝江县。潜水，在今承天府潜江县。沱、潜，乃江汉之支流也。江汉既治，于是沱、潜二水，亦皆各循其道，而无逆流之患矣。
【原文】云土、梦作乂。
【直解】云、梦，是二泽名。云泽，在江北，即今湖广承天、德安二府，及沔阳州等处。梦泽，在江南，即今湖广江夏、华容等处。土，是土见。作乂，是耕治。往时江汉诸水未平，云、梦之间，都彼渰没。今水患既去，于是云泽之地，都见了干土，梦泽之地，都可以耕治。盖云泽地卑，水落稍迟，故人工晚；梦泽地高，水落在先，故人工早也。
【原文】厥土惟涂泥，厥田惟下中，厥赋上下。
【直解】下中，是第八等。上下，是第三等。荆州土性涂泥，与扬州同，所以田之等只高得扬州一等。而其赋乃出第三等者，以其地方既阔而人工又修也。
【原文】厥贡羽、毛、齿、革，惟金三品，杶、干、栝、柏，砺、砥、砮、丹，惟箘、、楛，三邦厎贡厥名。包匦菁茅，厥篚玄、玑组，九江纳锡大龟。
【直解】羽、毛、齿、革，金三品已解，见扬州。杶、栝、柏是三样木名。杶木可作弓干，故叫做杶干。砺、砥都是磨刀的石。砮是石箭镞。丹，是丹砂。箘、是竹名。楛，是木名。这竹木都可以为箭。三邦，是地名。匦是匣。菁茅是草名。祭祀时，则束茅于地以缩奠酒。是浅绛色。玑，是不圆的珠。组，是丝带。纳锡，是纳与朝廷。龟一尺二寸的，叫做大龟。荆州之贡，有羽、毛，齿、革，有金、银、铜，又有杶、干、柏与砺、砥、砮镞、丹砂，这都是通一州所出的。又有箘、二竹，及梏木，惟出于三邦者为有名，则专令三邦致贡，而不责于他处。又有菁茅则包而又匣之，所以重祭祀之用，而不敢轻忽。又有玄二色之币，及珠玑组绶，可为服饰者，则入之于篚焉。至于九江所出大龟，可以占卜，若偶得之，即纳与朝廷，以其物不常有，故不制为常贡也。
【原文】浮于江、沱、潜、汉，逾于洛，至于南河。
【直解】逾，是过。凡水道不通，从陆路搬过，叫做逾。洛，是水名。南河，是冀州南界之河。荆州之贡道，先浮舟于江、沱，以入潜、汉。汉水与洛水不通，又从陆路过于洛，然后由洛而至于南河。达河，则达帝都矣。以上都是经理荆州的事。
【原文】荆、河惟豫州。
【直解】这是定豫州的境界。荆，即是荆州之荆山。禹既分了豫州，遂定其境界。西南至荆山，北至大河，这地方都属豫州。即今河南之开封、河南、南阳、归德、汝宁五府及南直隶颖、亳二州，湖南均、随二州，山东曹州，都是。
【原文】伊、洛、瀍、涧既入于河。
【直解】伊、洛、瀍、涧是四水名。伊水，旧志出上洛县熊耳山，在今陕西西安府商州地方，至河南府洛阳县入洛。洛水，旧志出洛南县冡岭山，亦在今商州，至河南府巩县入河。瀍水，旧志出河南郡谷城县北山，在今洛阳县地方，至河南府偃师县入洛。涧水，旧志出弘农郡新安县，即今河南府渑池县，至本府新安县入洛。豫州之川有四，曰伊、洛、瀍、涧，四水相敌，向尝横流。今则伊、瀍、涧三水各入于洛，与洛水合流而入于河。盖豫州之川无不治矣。
【原文】荥波既猪，导菏泽，被孟猪。
【直解】荥、波、菏泽、孟猪是四水名。荥水，在今河南开封府荥泽县地方。波水，旧志出娄涿山，北流入谷水，在今河南府水宁县地方。菏泽，旧志在济阴郡定陶县，即今山东兖州府曹州。孟猪，在梁国睢阳县，即今河南归德府虞城县。被，是余波所及。豫州之泽亦有四，曰荥、波、菏泽、孟猪，往时尝有泛滥之患。今荥、波二泽，既有蓄泄，又导菏泽之余波，以入于孟猪，而孟猪亦能容受。盖豫州之泽无不治矣。
【原文】厥土惟壤，下土坟垆。
【直解】壤，解见冀州。坟，解见兖州。垆，是疏。豫州之土，在高处的，其性柔细，在低处的，其性坟起而疏松。不言色者，其色杂也。
【原文】厥田惟中上，厥赋错上中。
【直解】豫州之田，居中上为第四等。其赋，居上中为第二等，而年份不同，间出第一等。赋高于田者，亦以人功修也。
【原文】厥贡漆、枲、、纻，厥篚织、纩，锡贡磬错。
【直解】漆，解见兖州。，解见青州。纻，是苎麻，其皮可绩以布。织，解见徐州。纩，是细绵。磬错，是治磬的错刀。豫州之贡，有漆、有枲及、纻等布。其入篚者，有黑经白纬之织，与精细之纩。其待锡命而后贡者，有治磬之错。盖磬错非常用之物，故不制为常贡也。
【原文】浮于洛，达于河。
【直解】豫州去冀州最近，以河为界，其入贡之道，东境径自入河，西境则浮于洛而达于河。达河，则达帝都矣。以上都是经理豫州的事。
【原文】华阳、黑水惟梁州。
【直解】这是定梁州的境界。华，是西岳华山，在今陕西西安府华阴县。黑水，旧志出张掖郡鸡山，在今陕西肃州卫地方，流入南海。禹既分了梁州，遂定其境界。东至华山之南，西至黑水，这地方都属梁州。即今四川、云南及陕西之汉中府、阶州，皆是。
【原文】岷、嶓既艺。
【直解】岷、嶓是二山名。岷山，旧志在蜀郡湔氐道西徼外，即今四川成都府茂州。嶓冡山，旧志在陇西郡氐道县及西县，即今陕西巩昌府秦州，并汉汉中府沔县地方。岷、嶓二山，乃江汉发源的去处，自禹功既施，于是泛滥之患尽去，而稼穑之功可兴。二山之间，其地皆可种艺。岷、嶓艺，则江汉之上源治矣。
【原文】沱、潜既道。
【直解】这沱、潜二水，是江汉别流之在梁州者，与荆州的不同。梁州之沱有二：其一，旧志在蜀郡郫县，即今四川成都府郫县，西流入江；其一，旧志在蜀郡汶江县，即今成都府灌县，东流入江。潜亦有二：其一，旧志在巴郡宕渠县，即今四川顺庆府渠县，西南流入江；其一，旧志在汉中郡安阳县，即今陕西汉中府洋县，西南入汉。沱、潜二水，乃江汉分出的支流，禹都加浚治，于是二水各有所归，或入于江，或入于汉，而无不顺其道焉。沱、潜道，则江汉之下流治矣。
【原文】蔡、蒙旅平。
【直
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:35:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>