<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,四书参凡例,批评批点参订校阅姓氏,大学,中庸,论语序,论语卷一,论语卷二,论语卷三,论语卷四,论语卷五,论语卷六,论语卷七,论语卷八,论语卷九,论语卷十,孟子序,孟子卷一,孟子卷二,孟子卷三,孟子卷四,孟子卷五,孟子卷六,孟子卷七,四书参全文在线阅读,四书参全文在线下载,大玄古籍书库">
<meta name="description" content="《四书参》十九卷是明代文学家李贽对《大学》（一卷）、《中庸》（一卷）、《论语》（十卷）、《孟子》（七卷）四书写的评注。一起参与此书编订的还有杨起元（批点）和张明宪等。书中多采用段后批、眉批、夹批、和加重点号等方法。此本大致为明末凌氏朱墨套印本。_四书参_全文在线阅读_四书参_全文在线下载_大玄古籍书库">
<title>四书参_李贽_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">四书参</span> <br/>
          作者： <span class="inputVal" id="bkauthor">李贽</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]81176</span> <br/>
          说明： <span class="inputVal" id="bkdec">《四书参》十九卷是明代文学家李贽对《大学》（一卷）、《中庸》（一卷）、《论语》（十卷）、《孟子》（七卷）四书写的评注。一起参与此书编订的还有杨起元（批点）和张明宪等。书中多采用段后批、眉批、夹批、和加重点号等方法。此本大致为明末凌氏朱墨套印本。</span> <br/>
          封面： <span class="inputVal" id="bkimg">Z_4644.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]四书参
[book_author]李贽
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]81176
[book_dec]《四书参》十九卷是明代文学家李贽对《大学》（一卷）、《中庸》（一卷）、《论语》（十卷）、《孟子》（七卷）四书写的评注。一起参与此书编订的还有杨起元（批点）和张明宪等。书中多采用段后批、眉批、夹批、和加重点号等方法。此本大致为明末凌氏朱墨套印本。
[book_img]Z_4644.jpg


[book_title]序
四书评序
千古善读书者，陶渊明一人而已。何也？以其好读书，不求甚解也。夫读书解可也，即甚解亦无不可者，只不可求耳。盖道理有正言之不解，反言之而解者；有详言之不解，略言之而解者。世之龙头讲章之所以可恨者，正为讲之详，讲之尽耳。此四书评一帙，有正言，亦有及言，有详言六，有略言，㧾不求甚解之语则近之。若读者威以为未解也，则有世之所谓龙头讲章在。勿谓李卓老解之不详，讲之不尽，令渊明老子笑人也。
卓吾自述
四书眼序
克已复礼为仁，原是一句没头面说话，到  氏子眼前，便请问其目。请问其目者，请问其眼也。有眼光固如此。今人渎书，一味瞎渎。仲尼既生，仍如长夜，真有以钟为曰，以籥为日也者，非 论也。呜呼哀哉！南阳梁子，夙具圣贤之骨，早办圣贤之心，时开圣贤之眼，读书 有见， 时之录之。一日，持四书一编，澄  勉之曰：可谓四书眼矣，幸子自爱，博参具眼者，将不心于此 一小数。尚且有眼则活， 眼则死，人可听其盲瞽已也。生死关头，愿言努力子 矣，海内自有日月，归时望子通身是眼也。以是序其出，并送之
东粤杨起元撰

[book_title]四书参凡例
一是参义在尊经，理非黜注。盖口代天言曰圣，心传圣语为贤。大以包合三才，中以定衡四宇。旨远而言微，湏加玩索；意领而神解，无藉支离。摸象者种种非真，观幻者物物是妄。单留指授，尚属筌蹄；况炫博综，焉能浃洽。壁中断简，字偕金石俱宣；教外别传，文与泰东并峙。连篇累牍，何待分章；节句纤词，要求了悟。
一是参注略汉诂，疏遗宋解。盖专门都狃于师丞，抵牾时伙；鼓箧更烦于考核，证据寔难。一洙玄水，味何别于淄渑；万籁真声，听奚分于宫征。易牙之口，谁调，师旷之聪希有。钻研而九仞及泉，止观而几年面壁。禅必斥夫野狐，永断葛籐袅袅；鸣唯和乎岐凤，悉除林莽啾啾。片言居要，篾叟悟易而不烦；三语逼真，椽吏谈玄而弗咶。妙喻纪昌之贯虱，技神痀丈之承蜩。
一是参首明正学，摹仿考亭；悉禀遗书，步趋明道。盖内圣外王，止一诚以贯致知格物，惟一本以该。三纲八目豢乱于丝棼；涑水阳明，说挠于讼聚。亲新复训似讹，身心别解最舛。五章之补传，几成续貂；两故之窾言，未经射鹄。屋边架屋，解涉于支吾；眉下添眉，释妨于矛盾。况经言直截不下带，而道存圣训，简明直寻。行而语在，特为指点，聊证指归。
一是参次循程传，爰讨孔真。盖庸以赞中，义叵岐而为二；学惟慎独，功安事于多岐。言天以溯道源，江河耒于银汉；存诚以弘道妙，苍寔发于根抵。虞𢌜精一之真传，形容委至，宣尼祖述之遗意，阐发周详，活泼退藏，总是乾旋坤转，湏弥芥子，包含鱼跃鸢飞。易简机缄，一些隐怪，无涉荡平功用；半毫偏倚何施。坦不事夫町畦，理何分于费隐。直湏镜照，莫务钩深。
一是参源穷洙泗，见彻渊微，直从行与语言，探取本来面目。盖橐籥六经，参赞皇王之引跃；鼓吹百代，砭针讹俗之愚蒙。挈至乐以开潜修，乘一时以明𠃓旨。缀篇山雉，合意狩麟。礼乐从先，尧唐继统。志不惬于西周，教祗行于东鲁。晓父者读之而意味深长；喜句者玩之而手足舞蹈。指南车造，跋有康庄，拱比星躔，人无昩谷疏注，髅有百家推测，悟从一贯。
一是参子究七篇，见超千古。文仍杰搆，义不分章。盖辟邪翼正，道嗣孔宗；言善崇王，功非禹下。抽几希之关键，介别圣狂，扩情性之端倪，学严存省。矢口而英气干霄，命词而玉光照乘。荀、杨让醇，韩、吕逊美。虽为词苑之滥觞，寔是经笥之秘宝。老泉批点，仅供结撰之芳规；正叔品评，未尽发扬之浩气。词锋谁御，文画可摹。
一是参章，仍本文，评依卓老，语符名理，意合正宗。盖扁鹊洞垣，窍穴无幽不照；卞和别玉，瑕疵隐璞必知。壁观多年，方参有日。奇文佳话，纸价不减于洛阳；片语单词，篇帙巳传于百济。勘办既精，详略允当，淂骏于牝牡，骊黄之外，辨琴于高。流尾胁之中，披砂而简金，恍逢哲匠；入山而获宝，胜遇波斯。道不期于反正，趣竟惬于玄超。弃糟粕之尘谭，独留玄箸；斥皮肤之浅识，雅剩微言。正不在多，少亦为畅。
一是参，读从世本，点仿杨公，豁目可观，会心不远。盖草玄有素，问字远集候芭，怀玉擅奇，纬思齐名。王鼎。录南阳之独证，天眼大通；举颜氏之质仁，悟头入妙。提纲挈领，而扩若发蒙；缕析肌分而洞如观火。入汉宫而千门万户自在；陟秦塞而阻塞要害俱谙。诚哉远道之立标，允矣迷津之宝筏。何嫌依样，端可袭珍。
一是参，美兼二妙，胜集诸家。博采群言，标题独诣。盖稽琴阮啸，声别同谐；和璧隋珠，物殊共宝。具琉璃之法眼，烛照山河；秉空慧之真心，镜明毫发。或脉衍圣宗，或印传经秘，或商从口授，或解析问疑。半偈而妙贯五宗，一丝而增重九鼎。并为孔孟之婠孙，庶几鲁邹之正派。识之简畔，刮目金篦；合之篇中，耳传玉磬。曼衍者词美不妆，清华者语约必录。
一是参，字从朱墨，刻极精研，损益权衡，斟酌删述。盖汗牛充栋，徒多四部之编；粉蠹盈箱，空老一生之诵。龙头赘刻，标窃浮词；狐腋粹言，咿唔呓语。无论鲁鱼习舛，诚为帝虎承讹。胡不付彼秦坑，祗应畀之伦臼。儒谈尊宿，剩读非遗；肤见迂疏，屏除何谬。庶令赤水玄珠，索不从于象罔；黄庭白雪，炼自透于玄关。讵乏知音，母劳勦说。
巩延张兆隆识

[book_title]批评批点参订校阅姓氏
四书参批评批点姓氏
批评
李卓吾贽
批点
杨复所起元
四书参参订校阅姓氏
参订
张君度明宪
同订
柳旋、倪元维、
沈君硕茂德。
施伯澄一泓
钱健之一清
潘泗、石滨
凌安国启康
张澄宇助明
张巩延兆隆
校阅
严升之绪延
吴善生士成
张不群骏业
史潜伯龙渊
王圣俞前
沈位甫致中
张稚通睿卿
张季玉岩英
张伯振振纮
张叔超振缨

[book_title]大学
大学序
大学之书，古之大学，所以教人之法也。盖自天降生民，则既莫不与之以仁义礼智之性，然其气质之禀或不能齐，是以不能皆有以知其性之所有而全之也。有一聪明睿智能尽其性者出于其间，则天必命之以为亿兆之君师，使之治而教之以复其性。此伏羲、神农、黄帝、尧、舜所以继天立极，而司徒之职、典乐之官所由设也。三代之隆，其法寖备，然后王宫国都以及闾巷，莫不有学。人生八岁，则自王公以下至于庶人之子第皆入小学，而教之以洒扫应对进退之节，礼乐、射御、书数之文。及其十有五年，则自天子之元子、众子，以至公卿大夫、元士之适子，与凡民之俊秀，皆入大学，而教之以穷理正心、修已治人之道。此又学校之教，大小之节所以分也。夫以学校之设，其广如此，教之之术，其次第节目之详又如此。而其所以为教，则又皆本之人君躬行心得之余，不待求之民生日用彝伦之外。是以当世之人无不学，其学焉者无不有以知其性分之所固有，职分之所当为，而各俯焉以尽其力。此古昔盛时，所以治隆于上，俗美于下，而非后世之所能及也。及周之衰，贤圣之君不作，学校之政不修，教化陵夷，风俗颓败，时则有若孔子之圣，而不得君师之位以行其政教，于是独取先王之法，诵而传之，以诏后世。若曲礼、少仪、内则、弟子职诸篇，固小学之支流余裔，而此篇者，则因小学之成功，以著大学之明法，外有以极其规模之大，而内有以尽其节目之详者也。三千之徒，盖莫不闻其说，而曾氏之传独得其宗，于是作为传义，以发其意。及孟子没，而其传泯焉，则其书虽存而知者鲜矣。自是以来，俗儒记诵词章之习，其功倍于小学而无用；异端虚无寂灭之教，其高过于大学而无实。其他权谋术数，一切以就功名之说，与夫百家众技之流，所以惑世诬民，充塞仁义者，又纷然杂出乎其间，使其君子不幸而不得闻大道之要，其小人不幸而不得蒙至治之泽，晦盲否塞，反复沈痼，以及五季之衰，而坏乱极矣。天运循环，无往不复。宋德隆盛，治教休明，于是河南程氏两夫子出，而有以接乎孟氏之传，实始尊信此篇而表章之。既又为之次其简编，发其归趣，然后古者大学教人之法，圣经贤传之指，粲然复明于世。虽以熹之不敏，亦幸私淑而与有闻焉。顾其为书犹颇放失，是以忘其固陋，采而辑之。间亦窃附巳意，补其阙略，以俟后之君子。极知僭逾，无所逃罪，然于国家化民成俗之意，学者修巳治人之方，则未必无小补云。淳熙巳酉二月甲子，新安朱熹序。
大学序终
大学
子程子曰：大学，孔氏之遗书，而初学入德之门也。于今可见。古人为学次第者，独赖此篇之存，而论孟次之。学者必由是而学焉，则庶乎其不差矣。
大学之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始，知所先后，则近道矣。古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知。致知在格物，物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本，其本乱而末治者否矣。其所厚者薄，而其所薄者厚，未之有也。
右经一章，盖孔子之言，而曾子述之。
其传十章，则曾子之意，而门人记之
也旧本颇有错简今因程子所定而
更考经文，别为序次如左：
康诰曰：克明德，大甲曰：顾𬤊天之明命，帝典曰：克明峻德，皆自明也。
右传之首章释明明德。
汤之盘铭曰：苟日新，日日新，又日新。康诰曰：作新民。诗云：周虽旧邦，其命维新。是故君子无所不用其极。
右传之二章释新民。
诗云：邦畿千里，惟民所止。诗云：缗蛮黄鸟，止于丘隅。子曰：于止，知其所止，可以人而不如鸟乎？诗云：穆穆文王，于缉熙敬止。为人君止于仁，为人臣止于敬，为人子止于孝，为人父止于慈，与国人交，止于信。诗云：瞻彼淇澳，菉竹猗猗。有斐君子，如切如磋，如琢如磨，瑟兮僩兮，赫兮喧兮。有斐君子，终不可𬤎兮。如切如磋者，道学也。如琢如磨者，自修也。瑟兮僩兮者，恂栗也。赫兮喧兮。者，威仪也。有斐君子，终不可𬤎兮者，道盛德至善，民之不能忘也。诗云：於戏，前王不忘。君子贤其贤而亲其亲，小人乐其乐而利其利，此以没世不忘也。右传之三章释止于至善。
子曰：听讼，吾犹人也，必也使无讼乎？无情者不得尽其辞，大畏民志，此谓知本。
右传之四章释本末。
此谓知本，此谓知之至也。
右传之五章，盖释格物致知之义，而今亡矣。间尝窃取程子之意以补之曰：所谓致知在格物者，言欲致吾之知，在即物而穷其理也。盖人心之灵，莫不有知，而天下之物莫不有理。惟于理有未穷，故其知有不尽也。是以大学始教，必使学者即凡天下之物，莫不因其巳知之理而益穷之，以求至乎其极。至于用力之久，而一旦豁然贯通焉，则众物之表里精粗无不到，而吾心之全体大用无不明矣。此谓物格，此谓知之至也。
所谓诚其意者，母自欺也。如恶恶臭，如好好色，此之谓自谦，故君子必慎其独也。小人闲居为不善，无所不至，见君子而后厌然，揜其不善而著其善，人之视巳，如见其肺肝然，则何益矣？此谓诚于中，形于外，故君子必慎其独也。曾子曰：十目所视，十手所指，其严乎！富润屋，德润身，心广体胖，故君子必诚其意。
右传之六章释诚意。
所谓修身在正其心者，身有所忿懥则不得其正；有所恐惧则不得其正；有所好乐则不得其正，有所忧患则不得其正。心不在焉，视而不见，听而不闻，食而不知其味，此谓修身在正其心。
右传之七章释正心修身。
所谓齐其家在修其身者，人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣。故谚有之曰：人莫知其子之恶，莫知其苖之硕。此谓身不修，不可以齐其家。
右传之八章释修身齐家。
所谓治国必先齐其家者，其家不可教，而能教人者无之。故君子不出家而成教于国。孝者，所以事君也；弟者，所以事长也；慈者，所以使众也。康诰曰：如保赤子，心诚求之，虽不中不远矣。未有学养子而后嫁者也。一家仁，一国兴仁；一家让，一国兴让；一人贪戾，一国作乱，其机如此，此谓一言偾事，一人定国。尧、舜帅天下以仁而民从之，桀、纣帅天下以暴而民从之，其所令反其所好而民不从。是故君子有诸巳而后求诸人，无诸巳而后非诸人。所藏乎身不恕而能喻诸人者，未之有也。故治国在齐其家。诗云：桃之夭夭，其叶蓁蓁。之子于归，宜其家人。宜其家人，而后可以教国人。诗云：宜兄宜弟，宜兄宜弟，而后可以教国人。诗云：其仪不忒，正是四国。其为父子兄弟足法，而后民法之也。此谓治国在齐其家。
右传之九章释齐家治国。
所谓平天下在治其国者，上老老而民兴孝，上长长而民兴弟，上恤孤而民不倍，是以君子有絜矩之道也。所恶于上，毋以使下；所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右。此之谓絜矩之道。诗云：乐只君子，民之父毋，民之所好好。之，民之所恶恶之，此之谓民之父母。诗云：节彼南山，维石岩岩。赫赫师尹，民具尔瞻。
有国者不可以不慎，辟则为天下聊矣。诗云：殷之未丧师，克配上帝，仪监于殷，峻命不易道。得众则得国，失众则失国。是故君子先慎乎德。有德此有人，有人此有土，有土此有财，有财此有用。德者，本也，财者，末也。外本内末，争民施夺，是故财聚则民散，财散则民聚。是故言悖而出者亦悖而人；货悖而入者亦悖而出。康诰曰：惟命不于常道，善则得之，不善则失之矣。楚书曰：楚国无以为宝，惟善以为宝。舅犯曰：亡人无以为宝，仁亲以为宝。秦誓曰：若有一个臣，断断兮无他技，其心休休焉，其如有容焉。人之有伎，若巳有之；人之彦圣，其心好之，不啻若自其口出，寔能容之，以能保我子孙黎民，尚亦有利哉！人之有技，媢疾以恶之；人之彦圣而违之，俾不通，寔不能容，以不能保我子孙黎民，亦曰殆哉！惟仁人放流之，迸诸四夷，不与同中国。此谓唯仁人为能爱人，能恶人。
见贤而不能举，举而不能先命也；见不善而不能退，退而不能远过也。好人之所恶，恶人之所好，是谓拂人之性，菑必逮夫身。是故君子有大道，必忠信以得之，骄泰以失之。
生财有大道，生之者众，食之者寡，为之者疾，用之者舒，则财恒足矣。仁者以财发身，不仁者以身发财，未有上好仁而下不好义者也；未有好义，其事不终者也，未有府库财非其财者也。孟献子曰：畜马乘不察于鸡豚，伐冰之家不畜牛羊；百乘之家不畜聚敛之臣与其。有聚敛之臣，宁有盗臣？此谓国不以利为利，以义为利也。长国家而务财用者，必自小人矣。彼为善之小人之使为国家，菑害并至，虽有善者，亦无如之何矣。此谓国不以利为利，以义为利也。右传之十章，释治国平天下凡传十章，前四章统论纲领指趣，后六章细论条目功夫。其第五章乃明善之要，第六章乃诚身之本，在初学尤为当务之急，读者不可以其近而忽之也。
大学终

[book_title]中庸
中庸序
中庸何为而作也？子思子忧道学之失其传而作也。盖自上古圣神，继天立极，而道统之传，有自来矣。其见于经，则允执厥中者，尧之所以授舜也。人心惟危，道心惟微，惟精惟一，允执厥中者，舜之所以授禹也。尧之一言，至矣尽矣，而舜复益之以三言者，则所以明夫尧之一言，必如是而后可庶几也。盖尝论之，心之虚灵知觉，一而巳矣，而以为有人心、道心之异者，则以其或生于形气之私，或原于性命之正，而所以为知觉者不同，是以或危殆而不安，或微妙而难见耳。然人莫不有是形，故虽上智不能无人心；亦莫不有是性，故虽下愚不能无道心。二者杂于方寸之间，而不知所以治之，则危者愈危，微者愈微，而天理之公，卒无以胜夫人欲之私矣。精则察夫二者之间而不杂也；一则守其本心之正而不离也。从事于斯，无少间断，必使道心常为一身之主，而人心每听命焉，则危者安，微者著，而动静云为，自无过不及之差矣。夫尧、舜、禹天下之大圣也，以天下相传，天下之大事也。以天下之大圣，行天下之大事，而其授受之际，丁宁告戒，不过如此，则天下之理岂有以加于此哉？自是以来，圣圣相承，若成、汤、文、武之为君，皋陶、伊、傅、周、召之为臣，既皆以此而接夫道统之传。若吾夫子则虽不得其位，而所以继往圣，开来学，其功反有贤于尧、舜者。然当是时，见而知之者，惟颜氏、曾氏之传得其宗。及曾氏之再传，而复得夫子之孙子思，则去圣远而异端起矣。子思惧夫愈久而愈失其真也，于是推本尧、舜以来相传之意，质以平日所闻父师之言，更互演绎，作为此书，以诏后之学者。盖其忧之也深，故其言之也切；其虑之也远，故其说之也详。其曰天命率性，则道心之谓也；其曰择善固执，则精一之谓也；其曰君子时中，则执中之谓也。世之相后，千有余年，而其言之不异，如合符节。历选前圣之书，所以提挈纲维，开示缊奥，未有若是其明且尽者也。自是而又再传，以得孟氏，为能推明是书，以承先圣之统，及其没而遂失其传焉，则吾道之所寄，不越乎言语文字之间。而异端之说，日新月盛，以至于老、佛之徒出，则弥近理而大乱真矣。然而尚幸此书之不泯，故程夫子兄弟者出，得有所考，以续夫千载不传之绪，得有所据，以斥夫二家似是之非。盖子思之功于是为大，而微程夫子，则亦莫能因其语而得其心也。惜乎其所以为说者不传，而凡石氏之所辑录，仅出于其门人之所记，是以大义虽明，而微言未析。至其门人所自为说，则虽颇详尽，而多所发明，然倍其师说而淫于老佛者，亦有之矣。熹自蚤岁即尝受读而窃疑之，沈潜反复，盖亦有年，一旦恍然似有以得其要领者，然后乃敢会众说而折其中。既为定著章句一篇，以俟后之君子。而一二同志复取石氏书，删其繁乱，名以辑略，且记所尝论辩取舍之意，别为或问，以附其后。然后此书之旨，支分节解，脉络贯通，详略相因，巨细毕举，而凡诸说之同异得失，亦得以曲畅旁通，而各极其趣。虽于道统之传，不敢妄议，然初学之士或有取焉，则亦庶乎行远升高之一助云尔。淳熙巳酉春三月戊申，新安朱熹序。
中庸序终
中庸
子程子曰：不偏之谓中，不易之谓庸。中者，天下之正道，庸者，天下之定理。此篇乃孔门传授心法，子思恐其久而差也，故笔之于书，以授孟子。其书始言一理，中散为万事，末复合为一理，放之则弥六合，卷之则退藏于密，其味无穷，皆实学也。善读者玩索而有得焉，则终身用之，有不能尽者矣。
天命之谓性，率性之谓道，修道之谓教。道也者，不可须臾离也，可离非道也。是故君子戒慎乎其所不睹，恐惧乎其所不闻，莫见乎隐，莫显乎微，故君子慎其独也。喜怒哀乐之未发，谓之中，发而皆中节，谓之和。中也者，天下之大本也；和也者，天下之达道也。致中和，天地位焉，万物育焉。
右第一章
子思述所传之意以立言。首明道之本原出于天而不可易，其实体备于巳而不可离。次言存养省察之要，终言圣神功化之极。盖欲学者于此反求诸身而自得之以去夫。外诱之私，而充其本然之善，杨氏所谓一篇之体要是也。其下十章，盖子思引夫子之言，以终此章之义。
仲尼曰：君子中庸，小人反中庸。君子之中庸地，君子而时中；小人之中庸也，小人而无忌。
右第二章。
子曰：中庸其至矣乎！民鲜能久矣。
右第三章
子曰：道之不行也，我知之矣。知者过之，愚者不及也。道之不明也，我知之矣。贤者过之，不肖者不及也。人莫不饮食也，鲜能知味也。
右第四章
子曰：道其不行矣夫！
右第五章
子曰：舜其大知也与！舜好问而好察迩言，隐恶而扬善，执其两端，用其中于民，其斯以为舜乎！
右第六章
子曰：人皆曰予知，驱而纳诸苦获陷阱之中，而莫之知辟也。人皆曰予知，择乎中庸，而不能期月守也
右第七章
子曰：回之为人也，择乎中庸，得一善则拳拳服膺而弗失之矣。
右第八章
子曰：天下国家可均也，爵禄可辞也，白刃可蹈也，中庸不可能也。
右第九章
子路问强，子曰：南方之强与？北方之强与？抑而强与？宽柔以教，不报无道。南方之强也，君子居之；衽金革，死而不厌；北方之强也，而强者居之。故君子和而不流，强哉矫，中立而不倚，强哉矫。国有道，不变，塞焉，强哉矫。国无道，至死不变，强哉矫。
右第十章
子曰：素隐行怪，后世有述焉，吾弗为之矣。君子遵道而行，半涂而废，吾弗能巳矣。君子依乎中庸，遁世不见，知而不悔，唯圣者能之。
右第十一章
君子之道，费而隐，夫妇之愚，可以与知焉。及其至也，虽圣人亦有所不知焉，夫妇之不肖，可以能行焉，及其至也，虽圣人亦有所不能焉。天地之大也，人犹有所憾。故君子语大，天下莫能载焉；语小，天下莫能破焉。诗云：鸢飞戾天，鱼跃于渊。言其上下察也。君子之道，造端乎夫妇，及其至也，察乎天地。
右第十二章
子思之言，盖以申明首章道不可离之意也。其下八章杂引孔子之言以明之。
子曰：道不远人。人之为道而远人，不可以为道。诗云：伐柯伐柯，其则不远。执柯以伐柯，睨而视之，犹以为远。故君子以人治人，改而止忠恕，违道不远。施诸巳而不愿，亦勿施于人。君子之道四，丘未能一焉。所求乎子，以事父，未能也；所求乎臣，以事君，未能也；所求乎弟，以事兄，未能也；所求乎朋友，先施之，未能也。庸德之行，庸言之谨，有所不足，不敢不勉，有余不敢尽。言顾行，行顾言，君子胡不慥慥尔。
右第十三章
君子素其位而行，不愿乎其外。素富贵，行乎富贵；素贫贱，行乎贫贱；素夷狄，行乎夷狄；素患难，行乎患难。君子无入而不自得焉。在上位不陵下，在下位不援上，正巳而不求于人，则无怨。上不怨天，下不尤人。故君子居易以俟命，小人行险以徼幸。子曰：射有似乎君子，失诸正鹄，反求诸其身。
右第十四章
君子之道，辟如行远必自迩，辟如登高必自卑。诗曰：妻子好合，如鼓瑟琴。兄第既翕，和乐且耽。宜尔室家，乐尔妻孥。子曰：父母其顺矣乎！
右第十五章
子曰：鬼神之为德，其盛矣乎！视之而弗见，听之而弗闻，体物而不可遗。使天下之人齐明盛服，以承祭祀，洋洋乎如在其上，如在。其左右。诗曰：神之格思，不可度思，矧可射思。夫微之显，诚之不可揜如此夫！
右第十六章
子曰：舜其大孝也与！德为圣人，尊为天子，富有四海之内，宗庙飨之，子孙保之。故大德必得其位，必得其禄，必得其名，必得其寿。故天之生物，必因其材而笃焉。故栽者培之，倾者覆之。诗曰：嘉乐君子，宪宪令德。宜民宜人，受禄于天。保佑命之，自天申之。故大德者必受命。
右第十七章
子曰：无忧者，其唯文王乎？以王季为父，以武王为子，父作之，子述之。武王缵大王、王季、文王之绪，壹戎衣而有天下，身不失天下之显名，尊为天子，富有四海之内，宗庙飨之，子孙保之。武王末受命，周公成文武之德，追王大王、王季，上祀先公以天子之礼。斯礼也，达乎诸侯、大夫及士、庶人。父为大夫，子为士，葬以大夫，祭以士；父为士，子为大夫，葬以士，祭以大夫。期之丧，达乎大夫，三年之丧，达乎天子。父母之丧，无贵贱一也。
右第十八章
子曰：武王、周公其达孝矣乎！夫孝者，善继人之志，善述人之事者也。春秋修其祖庙，陈其宗器，设其裳衣，荐其时食。宗庙之礼，所以序昭穆也。序爵，所以辨贵贱也；序事，所以辨贤也。旅酬，下为上，所以逮贱也。燕毛，所以序齿也。贱其位，行其礼，奏其乐，敬其所尊，爱其所亲，事死如事生，事亡如事存，孝之至也。郊社之礼，所以事上帝也；宗庙之礼，所以祀乎其先也。明乎郊社之礼，禘尝之义，治国其如示诸掌乎！
右第十九章
哀公问政，子曰：文、武之政，布在方策，其人存。则其政举；其人亡，则其政息。人道敏政，地道敏树。夫政也者，蒲卢也。故为政在人，取人以身，修身以道，修道以仁。仁者人也，亲亲为大，义者宜也，尊贤为大。亲亲之杀，尊贤之等，礼所生也。在下位不获乎上，民不可得而治矣。故君子不可以不修身，思修身不可以不事亲；思事亲不可以不知人，思知人不可以不知天。天下之达道五，所以行之者三，曰：君臣也，父子也，夫妇也，昆弟也，朋友之交也。五者，天下之达道也。知、仁、勇三者，天下之达德也。所以行之者一也。或生而知之，或学而知之，或困而知之，及其知之一也；或安而行之，或利而行之，或勉强而行之，及其成功一也。子曰：好学近乎知，力行近乎仁，知耻近乎勇。知斯三者，则知所以修身；知所以修身，则知所以治人；知所以治人，则知所以治天下国家矣。凡为天下国家有九经：曰：修身也，尊贤也，亲亲也，敬大臣也，体群臣也，子庶民也，来百工也，柔远人也，怀诸侯也。修身则道立，尊贤则不惑，亲亲则诸父昆弟不怨，敬大臣则不眩，体群臣则士之报礼重；子庶民则百姓劝；来百工则财用足。柔远人则四方归之；怀诸侯则天下畏之。齐明盛服，非礼不动，所以修身也。去谗远色，贱货而贵德，所以劝贤也。尊其位，重其禄，同其好恶，所以劝亲亲也。官盛任使，所以劝大臣也。忠信重禄，所以劝士也。时使薄敛，所以劝百姓也。日省月试，既廪称事，所以劝百工也。送往迎来，嘉善而矜不能，所以柔远人也。继绝世，举废国，治乱持危，朝聘以时。厚往而薄来，所以怀诸侯也。凡为天下国家有九经，所以行之者一也。凡事豫则立，不豫则废，言前定则不给，事前定则不困，行前定则不疚，道前定则不穷。在下位不获乎上，民不可得而治矣。获乎上有道，不信乎朋友，不获乎上矣。信乎朋友有道，不顺乎亲，不信乎朋友矣。顺乎亲有道，反诸身不诚，不顺乎亲矣。诚身有道，不明乎善，不诚乎身矣。诚者，天之道也；诚之者，人之道也。诚者，不勉而中，不思而得，从容中道，圣人也。诚之者，择善而固执之者也。博学之，审问之，慎思之，明辨之，笃行之。有弗学，学之，弗能，弗措也；有弗问，问之弗知，弗措也；有弗思，思之弗得，弗措也；有弗辨，辨之弗明，弗措也；有弗行，行之弗笃，弗措也。人一能之，巳百之；人十能之，已千之。果能此道矣，虽愚必明，虽柔必强。
右第二十章
自诚明谓之性，自明诚谓之教。诚则明矣，明则诚矣。
右第二十一章
子思承上章夫子天道人道之意而立言也。自此以下十二章，皆子思之言，以反复推明此章之意。
唯天下至诚为能尽其性。能尽其性，则能尽人之性；能尽人之性，则能尽物之性；能尽物之性，则可以赞天地之化育；可以赞天地之化育，则可以与天地参矣。
右第二十二章
其次致曲，曲能有诚，诚则形，形则著，著则明，明则动，动则变，变则化，唯天下至诚为能化。
右第二十三章
至诚之道，可以前知。国家将兴，必有祯祥；国家将亡，必有妖孽。见乎蓍龟，动乎四体，祸福将至，善必先知之，不善必先知之，故至诚如神。
右第二十四章
诚者，自成也，而道自道也。诚者物之终始，不诚无物。是故君子诚之为贵。诚者非自成巳而巳也，所以成物也。成巳，仁也；成物，知也，性之德也，合外内之道也，故时措之宜也。
右第二十五章
故至诚无息，不息则久，久则征，征则悠远，悠远则博厚，博厚则高明。博厚所以载物也，高明所以覆物也，悠久，所以成物也。博厚配地，高明配天，悠久无疆。如此者不见而章，不动而变，无为而成。天地之道，可一言而尽也。其为物不贰，则其生物不测。天地之道，博也、厚也、高也、明也、悠也、久也。今夫天斯昭昭之多，及其无穷也，日月星辰系焉，万物覆焉。今夫地一撮土之多，及其广厚，载华岳而不重，振河海而不泄，万物载焉。今夫山一卷石之多，及其广大，草木生之，禽兽居之，宝藏兴焉。今夫水一勺之多，及其不测，鼋鼍蛟龙，鱼鳖生焉，货财殖焉。诗云：维天之命，于穆不巳。盖曰天之所以为天也。于乎！不显文王，之德之纯，盖曰文王之所以为文也。纯亦不巳。
右第二十六章
大哉圣人之道，洋洋乎发育万物，峻极于天，优优大哉！礼仪三百，威仪三千，待其人而后行。故曰：苟不至德，至道不凝焉。故君子尊德性而道问学，致广大而尽精微，极高明而道中庸，温故而知新，敦厚以崇礼。是故居上不骄，为下不倍。国有道，其言足以兴；国无道，其默足以容。诗曰：既明且哲，以保其身。其此之谓与。
右第二十七章
子曰：愚而好自用，贱而好自专，生乎今之世，反古之道。如此者，灾及其身者也，非天子。不议礼，不制度，不考文。今天下车同轨，书同文，行同伦，虽有其位，苟无其德，不敢作礼乐焉。虽有其德，苟无其位，亦不敢作礼乐焉。子曰：吾说夏礼，杞不足征也；吾学殷礼，有宋存焉。吾学周礼，今用之，吾从周。
右第二十八章
王天下有三重焉，其寡过矣乎！上焉者虽善，无征，无征不信，不信民弗从。下焉者虽善，不尊，不尊不信，不信民弗从。故君子之道，本诸身，征诸庶民，考诸三王而不缪，建诸天地而不悖，质诸鬼神而无疑，百世以俟圣人而不惑。质诸鬼神而无疑，知天也。百世以俟圣人而不惑，知人也。是故君子动而世为天下道，行而世为天下法，言而世为天下则，远之则有望，近之则不厌。诗曰：在彼无恶，在此无射。庶几夙夜，以永终誉。君子未有不如此而蚤有誉于天下者也。
右第二十九章
仲尼祖述尧、舜，宪章文武，上律天时，下袭水土，辟如天地之无不持载，无不复帱，辟如四时之错行，如日月之代明。万物并育而不相害，道并行而不相悖。小德川流，大德敦化，此天地之所以为大也。
右第三十章
唯天下至圣，为能聪明睿知，足以有临也；宽裕温柔，足以有容也；发强刚毅，足以有执也；齐庄中正，足以有敬也；文理密察，足以有别也。溥博渊泉，而时出之。溥博如天，渊泉如渊，见而民莫不敬，言而民莫不信，行而民莫不说。是以声名洋溢乎中国，施及蛮貊。舟车所至，人力所通，天之所覆，地之所载，日月所照，霜露所队，凡有血气者，莫不尊亲，故曰配天
右第三十一章
唯天下至诚，为能经纶天下之大经，立天下之大本，知天地之化育，夫焉有所倚？肫肫其仁，渊渊其渊，浩浩其天。苟不固聪明圣知，达天德者，其孰能知之？
右第三十二章
诗曰：衣锦尚䌹，恶其文之著也。故君子之道，暗然而日章，小人之道，的然而日亡。君子之道，淡而不厌，简而文，温而理，知远之近，知风之自，知微之显，可与入德矣。诗云：潜虽伏矣，亦孔之昭。故君子内省不疚，无恶于志。君子之所不可及者，其惟人之所不见乎？诗云：相在尔室，尚不愧于屋漏。故君子不动而敬，不言而信。诗云：奏假无言，时靡有争。是故君子不赏而民劝，不怒而民威于𫓧钺。诗曰：不显惟德，百辟其刑之。是故君子笃恭而天下平。诗云：予怀明德，不大声以色。子曰：声色之于以化民，末也。诗曰：德𬨎如毛，毛犹有伦。上天之载，无声无臭，至矣。
右第三十三章
子思因前章极致之言，反求其本，复自下学为巳谨独之事，推而言之，以驯致乎笃恭而天下平之盛，又赞其妙，至于无声无臭而后巳焉。盖举一篇之要而约言之，其反复丁宁示人之意，至深切矣。学者其可不尽心乎？
中庸章句终

[book_title]论语序
史记世家曰：孔子名丘，字仲尼，其先宋人，父叔梁纥，母颜氏，以鲁襄公二十二年庚戌之岁十一月庚子生孔子于鲁昌平乡陬邑。为儿嬉戏，常陈俎豆，设礼容。及长，为委吏，料量平，为司职，吏畜蕃息。适周，问礼于老子。既反，而弟子益进。昭公二十五年甲申，孔子年三十五，而昭公奔齐，鲁乱，于是适齐，为高昭子家臣。以通乎景公，公欲封以尼溪之田，晏婴不可，公惑之，孔子遂行。反乎鲁。定公元年壬辰，孔子年四十三，而季氏强僭，其臣阳虎作乱专政，故孔子不仕而退，修诗书礼乐，弟子弥众。九年庚子，孔子年五十一。公山不狃以费畔，季氏召孔子，欲往，而卒不行。定公以孔子为中都宰，一年，四方则之，遂为司空，又为大司寇。十年辛丑，相定公，会齐侯于夹谷。齐人归鲁侵地。十二年癸卯，使仲由为季氏宰，堕三都，收其甲兵。孟氏不肯堕成，围之，不克。十四年乙巳，孔子年五十六。摄行相事，诛少正卯，与闻国政。三月，鲁国大治。齐人归女乐以沮之，季桓子受之郊，又不致膰俎于大夫。孔子行，适卫，主于子路妻兄颜浊、邹家。适陈，过匡，匡人以为阳虎而拘之。既解，还卫，主蘧伯玉家，见南子。去适宋，司马桓魋欲杀之，又去。适陈，主司城贞子家。居三岁而反于卫。灵公不能用。晋赵氏家臣佛肸以中牟畔，召孔子，孔子欲往，亦不果。将西见赵简子，至河而反，又主蘧伯玉家。灵公问陈，不对而行。复如陈。季桓子卒，遗言谓康子必召孔子。其臣止之。康子乃召冉求。孔子如蔡及叶。楚昭王将以书社地封孔子，令尹子西不可，乃止。又反乎卫。时灵公巳卒，卫君辄欲得孔子为政，而冉求为季氏将，与齐战有功，康子乃召孔子，而孔子归鲁。实哀公之十一年丁巳，而孔子年六十八矣。然鲁终不能用孔子，孔子亦不求仕。乃叙书传、礼记、删诗、正乐，序易彖、系象、说卦、文言。第子盖三千焉。身通六艺者七十二人。十四。年庚申，鲁西狩获麟，孔子作春秋。明年辛酉，子路死于卫。十六年壬戌，四月巳丑，孔子卒，年七十三。葬鲁城北泗上。弟子皆服心丧三年而去。惟子贡庐于蒙上，凡六年。孔子生鲤，字伯鱼，先卒。伯鱼生伋，字子思，作中庸。
何氏曰：鲁论语二十篇，齐论语别有问王、知道，凡二十二篇。其二十篇中章句颇多于鲁论。古论出孔氏壁中，分尧曰、下章子张问以为一篇，有两子张，凡二十二篇，篇次不与齐、鲁论同。
程子曰：论语之书，成于有子、僧子之门人，故其书独二子以子称。○又曰：读论语，有读了全然无事者，有读了后其中得一两句喜者；有读了后知好之者，有读了后，直有不知手之舞之，足之蹈之者。○又曰：今人不会读书，如读论语，未读时是此等人；读了后又只是此等人，便是不曾读。○又曰：颐自十七八读论语，当时已晓文义，读之愈久，但觉意味深长。
论语序终

[book_title]论语卷一
学而第一
子曰：学而时习之，不亦说乎？有朋自远方来，不亦乐乎？人不知而不愠，不亦君子乎？
有子曰：其为人也，孝弟而好犯上者鲜矣。不好犯上而好作乱者，未之有也。君子务本，本立而道生。孝弟也者，其为仁之本与？子曰：巧言令色，鲜矣仁。
曾子曰：吾日三省吾身。为人谋而不忠乎？与朋友交而不信乎？传不习乎？
子曰：道千乘之国，敬事而信，节用而爱人，使民以时。
子曰：弟子入则孝，出则第，谨而信，泛爱众而亲仁，行有余力，则以学文。
子夏曰：贤贤易色。事父母能竭其力，事君能致其身，与朋友交，言而有信，虽曰未学吾。必谓之学矣。
子曰：君子不重则不威，学则不固，主忠信，无友不如巳者，过则勿惮攺。曾子曰：慎终追远，民德归厚矣。
子禽问于子贡曰：夫子至于是邦也，必闻其政。求之与？抑与之与？子贡曰：夫子温良恭俭，让以得之，夫子之求之也，其诸异乎人之求之与？
子曰：父在观其志，父没观其行，三年无改于父之道，可谓孝矣。
有子曰：礼之用，和为贵，先王之道斯为美，小大由之，有所不行。知和而和，不以礼节之，亦不可行也。
有子曰：信近于义，言可复也。恭近于礼，远耻辱也。因不失其亲，亦可宗也。
子曰：君子食无求饱，居无求安，敏于事而慎于言，就有道而正焉，可谓好学也巳。
子贡曰：贫而无谄，富而无骄，何如？子曰：可也，未若贫而乐，富而好礼者也。子贡曰：诗云：如切如磋，如琢如磨，其斯之谓与？子曰：赐也，始可与言诗。巳矣，告诸往而知来者。
子曰：不患人之不巳知，患不知人也。为政第二。
子曰：为政以德，譬如北辰居其所，而众星共之。
子曰：诗三百，一言以蔽之，曰：思无邪。
子曰：道之以政，齐之以刑，民免而无耻。道之以德，齐之以礼，有耻且格。
子曰：吾十有五而志于学，三十而立，四十而不惑，五十而知天命，六十而耳顺，七十而从心，所欲不逾矩。
孟懿子问孝，子曰：无违。樊迟御，子告之曰：孟孙问孝于我，我对曰：无违。樊迟曰：何谓也？子曰：生事之以礼，死葬之以礼，祭之以礼。
孟武伯问孝，子曰：父母惟其疾之忧。
子游问孝，子曰：今之孝者，是谓能养。至于犬马皆能有养，不敬，何以别乎？
子夏问孝，子曰：色难。有事，弟子服其劳；有酒食，先生馔，曾是以为孝乎？
子曰：吾与回言，终日不违如愚。退而省其私，亦足以发回也不愚。
子曰：视其所以，观其所由，察其所安，人焉廋哉！人焉廋哉！
子曰：温故而知新，可以为师矣。
子曰：君子不器。
子贡问君子，子曰：先行其言而后从之。
子曰：君子周而不比，小人比而不周。
子曰：学而不思则罔，思而不学则殆。
子曰：攻乎异端，斯害也巳。
子曰：由诲女，知之乎？知之为知之，不知为不知，是知也。
子张学干禄，子曰：多闻阙疑，慎言其余则寡尤；多见阙殆，慎行其余则寡悔。言寡尤，行寡悔，禄在其中矣。
哀公问曰：何为则民服？孔子对曰：举直错诸枉，则民服；举枉错诸直，则民不服。
季康子问：使民敬忠以劝，如之何？子曰：临之以庄则敬，孝慈则忠；举善而教，不能则劝。
或谓孔子曰：子奚不为政？子曰：书云：孝乎！惟孝，友于兄弟，施于有政，是亦为政，奚其为为政？
子曰：人而无信，不知其可也。大车无𫐐，小车无𫐄，其何以行之哉！
子张问：十世可知也。子曰：殷因于夏礼，所损益可知也。周因于殷礼，所损益可知也。其或继周者，虽百世可知也。
子曰：非其鬼而祭之，謟也。见义不为，无勇也。
论语卷一终

[book_title]论语卷二
八佾第三
孔子谓季氏八佾舞于庭，是可忍也，孰不可忍也？
季氏要哭
三家者以雍彻，子曰：相维辟公，天子穆穆，奚取于三家之堂？
三家要笑
子曰：人而不仁，如礼何？人而不仁，如乐何？
季氏三家哭不淂，笑不淂。
林放问礼之本，子曰：大哉问礼！与其奢也宁俭，丧，与其易也宁戚。子曰：夷狄之有君，不如诸夏之亡也。
凄然。
季氏旅于泰山，子谓冉有曰：女弗能救与？对曰：不能。子曰：呜呼！曾谓泰山不如林放乎
季氏闻。之不胜扯淡，这便是夫子救季氏处。
子曰：君子无所争，必也射乎？揖让而升，下而饮，其争也，君子.
必也射乎以下，正说君子无𫠦争。
子夏问日：巧笑倩兮，美目盻兮，素以为绚兮。何谓也？子曰：绘事后素。曰：礼后乎？子曰：起予者商也，始可与言诗巳矣
与言诗，非许可子夏也，正救礼苦心处。要知，要知。
子曰：夏礼，吾能言之，杞不足征也。殷礼，吾能言之，宋不足征也。文献不足故也，足则吾能征之矣。
能言能微，自家就是文献。末二语徘徊托慨，煞有担荷。若真以文献之足望杞、宋，便成痴想。
子曰：禘自既灌而往者，吾不欲观之矣。或问禘之说，子曰：不知也。知其说者之于天下也，其如示诸斯乎？指其掌。
此二篇不曾说出一字，实是无一字不曾说出
祭如在祭，神如神在。子曰：吾不与祭，如不祭。
恐不与祭而先言，非真不与祭而后言也。
王孙贾问曰：与其媚于奥，宁媚于灶，何谓也？子曰：不然。获罪于天，无所祷也。
说一媚字，便获罪于天矣。
子曰：周监于二代，郁郁乎文哉，吾从周。
子入太庙，每事问。或曰：孰谓鄹人之子知礼乎？入太庙，每事问。子闻之，曰：是礼也。
曰：是礼。夫子便是礼矣。何处着一知字？
子曰：射不主皮，为力不同科，古之道也。
今则何如？
子贡欲去告朔之饩羊，子曰：赐也，尔爱其羊，我爱其礼。
此一羊也，𭻍之则为礼，去之则为羊，故曰其羊其礼。
子曰：事君尽礼，人以为謟也。
惟避謟之名，则蹈非礼之实矣。事父母亦然。
定公问：君使臣，臣事君，如之何？孔子对曰：君使臣以礼，臣事君以忠。
正当。
子曰：关雎，乐而不淫，哀而不伤。
赞乐也，非赞诗也。赞诗则说不去矣。
哀公问社于宰我，宰我对曰：夏后氏以松，殷人以柏，周人以栗。曰：使民战栗。子闻之曰：成事不说，遂事不谏，既往不咎。
实是说他谏他咎他。六是说哀公谏哀公咎哀公。
子曰：管仲之器小哉！或曰：管仲俭乎？曰：管氏有三归，官事不摄，焉得俭？然则管仲知礼乎？曰：邦君树塞门，管仲亦树塞门。邦君为两君之好，有反坫，管氏亦有反坫。管氏而知礼，孰不知礼？
孔子于夷吾可谓好而知恶。
子语鲁大师乐曰：乐其可知也。始作，翕如也，从之，纯如也，皎如也，绎如也。以成。
当时之乐，不能如此可知，便有物色英惟之意。
仪封人请见，曰：君子之至于斯也，吾未尝不得见也。从者见之，出，曰：二三子何患于丧乎？天下之无道也久矣，天将以夫子为木铎。
仪封人是仲尼第一个知已，六是老天一人知已，异人异人。
子谓韶尽美矣，又尽善也；谓武尽美矣，未尽善也。
许乐也，非评舜与武王也。
子曰：居上不宽，为礼不敬，临丧不哀，吾何以观之哉？
可以居上矣，可以为礼矣，可以临丧矣。
里仁第四
子曰：里仁为美。择不处仁，焉得知？
择而不处，𫠦以为愚。
子曰：不仁者不可以久处约，不可以长处乐。仁者安仁，知者利仁。
世上惟仁知的讨了便宜。
子曰：惟仁者能好人，能恶人。
不仁的如何好恶得人？
子曰：苟志于仁矣，无恶也。
志仁无恶，本论也。去欲还理，权法也。
子曰：富与贵，是人之所欲也，不以其道得之，不处也。贫与贱，是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是。
都作训辞看，血脉便贯通无碍。
子曰：我未见好仁者，恶不仁者。好仁者无以尚之。恶不仁者，其为仁矣，不使不仁者加乎其身。有能一日用其力于仁矣乎？我未见力不足者，盖有之矣，我未之见也。
无以尚之。不使不仁者加乎其身，正是用力力足处。
子曰：人之过也，各于其党，观过斯知仁矣。
仁人之言。
子曰：朝闻道，夕死可矣。
说不闻道，不可以死，非说闻道即当死也。
子曰：士志于道，而耻恶衣恶食者，未足与议也。
耻恶衣恶食，真是可耻。
子曰：君子之于天下也，无适也，无莫也，义之与比。
子曰：君子怀德，小人怀土，君子怀刑，小人怀惠。
怀字沙。
子曰：放于利而行多怨
何利之有？
子曰：能以礼让为国乎何有？不能以礼让为国，如礼何？
礼之用如此，今人那得知？
子曰：不患无位，患所以立，不患莫巳知，求为可知也。至言。
子曰：参乎，吾道一以贯之。曾子曰：唯。子出门。人问曰：何谓也？曾子曰：夫子之道，忠恕而巳矣。
天下有忠恕之人，有一处不贯通否？乃知曾子之唯，实见到此处矣。今人看此都瞆聩。
子曰：君子喻于义，小人喻于利。
喻字纱有不知其然而然者矣。
子曰：见贤思齐焉，见不贤而内自省也。
参苓蛇虺都是药。
子曰：事父母几谏，见志不从，又敬不违，劳而不怨。
几谏只是一个敬字，观又敬二字可知已。
子曰：父母在不远游，游必有方。
游必有方，正是不远游，非真不游也。
子曰：三年无改于父之道，可谓孝矣。
子曰：父母之年，不可不知也。一则以喜，一则以惧
说尽人子至情。
子曰：古者言之不出，耻躬之不逮也。
可想见古人淳朴厚重之风。
子曰：以约失之者鲜矣。
子曰：君子欲讷于言而敏于行。
欲字有孳孳硈硈意。
子曰：德不孤，必有邻。
有一善，端，善毕至矣。
子游曰：事君数斯辱矣，朋友数斯疏矣。
非畏辱。畏疏也，正恐疏辱则不淂谏耳。
论语卷二终

[book_title]论语卷三
公冶长第五
子谓公冶长可妻也，虽在缧袣之中，非其罪也，以其子妻之。子谓南容：邦有道不废，邦无道，免于刑戮，以其兄之子妻之。
子谓子贱：君子哉若人！鲁无君子者，斯焉取斯！
子贡问曰：赐也何如？子曰：女器也。曰：何器也？曰：瑚琏也。
或曰：雍也仁而不佞。子曰：焉用佞？御人以口给，屡憎于人，不知其仁，焉用佞？
子使漆雕开仕，对曰：吾斯之未能信。子说。
子曰：道不行，乘桴浮于海，从我者其由与？子路闻之，喜，子曰：由也好勇，过我，无所取材。
孟武伯问：子路：仁乎？子曰：不知也。又问。子曰：由也千乘之国，可使治其赋也，不知其仁也。求也何如？子曰：求也，千室之邑，百乘之家，可使为之宰也，不知其仁也。赤也何如？子曰：赤也，束带立于朝，可使与宾客言也，不知其仁也。
子谓子贡曰：女与回也孰愈？对曰：赐也何敢望回？回也闻一以知十，赐也闻一以知二。子曰：弗如也，吾与女弗如也。
宰予昼寝，子曰：朽木不可雕也，粪土之墙不可杇也，于予与何诛？子曰：始吾于人也，听其言而信其行；今吾于人也，听其言而观其行。于予与！改是。
子曰：吾未见刚者。或对曰：申枨。子曰：枨也欲，焉得刚？
子贡曰：我不欲人之加诸我也，吾亦欲无加诸人。子曰：赐也，非尔所及也。
子贡曰：夫子之文章，可得而闻也。夫子之言，性与天道，不可得而闻也。
子路有闻，未之能行，唯恐有闻。子贡问曰：孔文子何以谓之文也？子曰：敏而好学，不耻下问，是以谓之文也。
子谓子产有君子之道四焉：其行巳也恭，其事上也敬，其养民也惠，其使民也义。
子曰：晏平仲善与人交，久而敬之。
子曰：臧文仲居蔡，山节藻税，何如其知也？
子张问曰：令尹子文三仕为令尹，无喜色，三巳之，无愠色。旧令尹之政，必以告新令尹，何如？子曰：忠矣。曰：仁矣乎？曰：未知，焉得仁？崔子弑齐君，陈文子有马十乘，弃而违之。至于他邦，则曰：犹吾大夫崔子也。违之。之一邦，则又曰：犹吾大夫崔子也。违之何如？子曰：清矣。曰：仁矣乎？曰：未知，焉得仁？
季文子三思而后行。子闻之，曰：再斯可矣。
子曰：宁武子。邦有道则知，邦无道则愚。其知可及也，其愚不可及也。
子在陈，曰：归与！归与！吾党之小子狂简，斐然成章，不知所以裁之。
子曰：伯夷叔齐，不念旧恶，怨是用希。
子曰：孰谓微生高直？或乞醯焉，乞诸其邻而与之。
子曰：巧言令色，足恭。左丘明耻之，丘亦耻之。匿怨而友其人，左丘明耻之，丘亦耻之。
颜渊、季路侍，子曰：盍各言尔志？子路曰：愿车马衣轻裘，与朋友共敝之而无憾。颜渊曰：愿，无伐善，无施劳。子路曰：愿闻子之志。子曰：老者安之，朋友信之，少者怀之。
子曰：巳矣乎！吾未见能见其过而内自讼者也。子曰：十室之邑，必有忠信如丘者焉，不如丘之好学也。
雍也第六
子曰：雍也，可使南面。仲弓问子桑伯子，子曰：可也简。仲弓曰：居敬而行简，以临其民，不亦可乎？居简而行简，无乃大简乎？子曰：雍之言然。
哀公问：弟子：孰为好学？孔子对曰：有颜回者，好学，不迁怒，不贰过，不幸短命死矣。今也则亡，未闻好学者也。
子华使于齐，冉子为其母请粟，子曰：与之釜。请益，曰：与之庾。冉子与之粟五秉。子曰：赤之适齐也，乘肥马，衣轻裘，吾闻之也，君子周急不继富。原思为之宰，与之粟九百。辞。子曰：母以与尔邻里乡党乎！
子谓仲弓曰：犁牛之子骍且角，虽欲勿用，山川其舍诸？
子曰：回也，其心三月不违仁，其余则日月至焉而已矣。
季康子问仲由：可使从政也与？子曰：由也果于从政乎何有？曰：赐也可使从政也与？曰：赐也达，于从政乎何有？曰：求也可使从政也与？曰：求也艺，于从政乎何有？
季氏使闵子骞为费宰，闵子骞曰：善！为我辞焉。如有复我者，则吾必在汶上矣。
伯牛有疾，子问之，自牗执其手曰：亡之！命矣！夫！斯人也而有斯疾也！斯人也而有斯疾也。
子曰：贤哉回也！一箪食，一瓢饮，在陋巷，人不堪其忧，回也不改其乐，贤哉回也！
冉求曰：非不说子之道，力不足也。子曰：力不足者，中道而废。今女画。
子谓子夏曰：女为君子儒，无为小人儒。
子游为武城宰，子曰：女得人焉尔乎？曰：有澹台灭明者，行不由径，非公事未尝至于偃之室也。
子曰：孟之反不伐，奔而殿，将入门，策其马曰：非敢后也，马不进也。
子曰：不有祝𬶍之佞，而有宋朝之美，难乎免于今之世矣。
子曰：谁能出不由户？何莫由斯道也。
子曰：质胜文则野，文胜质则史。文质彬彬，然后君子。
子曰：人之生也直，罔之生也幸而免。
子曰：知之者不如好之者；好之者不如乐之者。
子曰：中人以上，可以语上也，中人以下，不可以语上也。樊迟问知，子曰：务民之义，敬鬼神而远之，可谓知矣。问仁，曰：仁者先难而后获，可谓仁矣。
子曰：知者乐水，仁者乐山。知者动，仁者静，知者乐，仁者寿。
子曰：齐一变至于鲁，鲁一变至于道。
子曰：觚不觚，觚哉！觚哉！
宰我问曰：仁者，虽告之曰：井有仁焉，其从之也。子曰：何为其然也？君子可逝也，不可陷也，可欺也，不可罔也。
子曰：君子博学于文，约之以礼，亦可以弗畔矣夫
子见南子，子路不说，夫子矢之曰：予所否者，天厌之，天厌之。
子曰：中庸之为德也，其至矣乎！民鲜久矣。
子贡曰：如有博施于民而能济众，何如？可谓仁乎？子曰：何事于仁？必也圣乎？尧、舜其犹病诸！夫仁者，巳欲立而立人，巳欲达而达人，能近取譬，可谓仁之方也巳。
论语卷三终

[book_title]论语卷四
述而第七
子曰：述而不作，信而好古，窃比于我老彭。
子曰：默而识之，学而不厌，诲人不倦，何有于我哉？
子曰：德之不修，学之不讲，闻义不能徙，不善不能攺，是吾忧也。
子之燕居，申申如也，夭夭如也。
子曰：甚矣！吾衰也久矣，吾不复梦见周公。
子日：志于道，据于德，依于仁，游于艺。
子曰：自行束修以上，吾未尝无诲焉。
子曰：不愤不启，不悱不发，举一隅，不以三隅反，则不复也。
子食于有丧者之侧，未尝饱也。子于是日哭则不歌。
子谓颜渊曰：用之则行，舍之则藏，惟我与尔有是夫。子路曰：子行三军，则谁与？子曰：暴虎冯河，死而无悔者，吾不与也。必也临事而惧，好谋而成者也。
子曰：富而可求也，虽执鞭之士，吾亦为之。如不可求，从吾所好，
子之所慎。齐战疾，
子在齐，闻韶，三月，不知肉味，曰：不图为乐之至于斯也。
冉有曰：夫子为卫君乎？子贡曰：诺，吾将问之。入曰：伯夷、叔齐何人也？曰：古之贤人也。曰：怨乎？曰：求仁而得仁，又何怨？出曰：夫子不为也。
子曰：饭疏食，饮水，曲肱而枕之，乐亦在其中矣。不义而富且贵，于我如浮云。
子曰：加我数年，五十以学易，可以无大过矣。
子所雅言，诗、书、执礼，皆雅言也。
叶公问孔子于子路，子路不对。子曰：女奚不曰？其为人也，发愤忘食，乐以忘忧，不知老之将至云尔。
子曰：我非生而知之者，好古敏以求之者也。
子不语怪力乱神。
子曰：三人行，必有我师焉。择其善者而从之，其不善者而改之。
子曰：天生德于予，桓魋其如予何？子曰：二三子以我为隐乎？吾无隐乎尔，吾无。行而不与二三子者，是丘也。
子以四教，文、行、忠、信。
子曰：圣人，吾不得而见之矣，得见君子者斯可矣。子曰：善人，吾不得而见之矣，得见有恒者斯可矣。亡而为有，虚而为盈，约而为泰，难乎有恒矣。
子钓而不纲，弋不射宿。
子曰：盖有不知而作之者，我无是也。多闻，择其善者而从之，多见而识之，知之次也。
互乡难与言。童子见，门人惑，子曰：与其进也，不与其退也，唯何甚？人洁巳以进，与其洁也，不保其往也。
子曰：仁远乎哉！我欲仁，斯仁至矣。
陈司败问：昭公知礼乎？孔子曰：知礼。孔子退，揖巫马期而进之，曰：吾闻君子不党，君子亦党乎？君取于吴为同姓，谓之吴孟子。君而知礼，孰不知礼？巫马期以告，子曰：丘也幸，苟有过，人必知之。
子与人歌而善，必使反之而后和之。
子曰：文，莫吾犹人也。躬行君子，则吾未之有得。
子曰：若圣与仁，则吾岂敢！抑为之不厌，诲人不倦，则可谓云尔巳矣。公西华日正唯弟子不能学也。
子疾病，子路请祷，子曰：有诸？子路对曰：有之。诔曰：祷尔于上下神祗。子曰：丘之祷久矣。
子曰：奢则不孙，俭则固。与其不孙也，宁固。
子曰：君子坦荡荡，小人长戚戚。
子温而厉，威而不猛，恭而安。
泰伯第八
子曰：泰伯，其可谓至德也巳矣。三以天下让，民无得而称焉。
子曰：恭而无礼则劳，慎而无礼则葸，勇而无礼则乱，直而无礼则绞。君子笃于亲，则民兴于仁，故旧不遗，则民不偷。
曾子有疾，召门弟子曰：启予足，启予手。诗云：战战竞竞，如临深渊，如履薄冰。而今而后，吾知免夫小子。
曾子有疾，孟敬子问之，曾子言曰：鸟之将死，其鸣也哀；人之将死，其言也善。君子所贵乎道者三：动容貌斯远暴慢矣；正颜色斯近信矣；出辞气斯远鄙倍矣。笾豆之事，则有司存。
曾子曰：以能问于不能，以多问于寡，有若无，实若虚，犯而不校。昔者吾友尝从事于斯矣。
曾子曰：可以托六尺之孤，可以寄百里之命，临大节而不可夺也。君子人与，君子人也。
曾子曰：士不可以不弘毅，任重而道远。仁以为巳任，不亦重乎！死而后巳，不亦远乎？
子曰：兴于诗，立于礼，成于乐。
子曰：民可使由之，不可使知之。
子日：好勇，疾贫，乱也。人而不仁，疾之巳甚，乱也。
子曰：如有周公之才之美，使骄且吝，其余不足观也巳。
子曰：三年学不至于谷，不易得也。
子曰：笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。
子曰：不在其位，不谋其政。
子曰：师摰之始，关睢之乱，洋洋乎盈耳哉！
子曰：狂而不直，侗而不愿，悾悾而不信，吾不知之矣。
子曰：学如不及，犹恐失之。
子曰：巍巍乎舜、禹之有天下也，而不与焉。
子曰：大哉尧之为君也！巍巍乎唯天为大，唯尧则之。荡荡乎民无能名焉。巍巍乎其有成功也，焕乎其有文章。
舜有臣五人，而天下治。武王曰：予有乱臣十人。孔子曰：才难，不其然乎！唐、虞之际，于斯为盛。有妇人焉，九人而巳。三分天下有其二，以服事殷、周之德，其可谓至德也巳矣。
子曰：禹，吾无间然矣。菲饮食而致孝乎鬼神，恶衣服而致美乎黻冕，卑宫室而尽力乎沟洫，禹吾无间然矣。
论语卷四终

[book_title]论语卷五
子罕第九
子罕言利与命与仁。
达巷、党人曰：大哉孔子！博学而无所成名。子闻之，谓门弟子曰：吾何执？执御乎？执射乎？吾执御矣。
子曰：麻冕，礼也，今也纯俭，吾从众。拜下，礼也，今拜乎上，泰也。虽违众，吾从下。
子绝四母，意母必母固母我。
子畏于匡，曰：文王既没，文不在兹乎？天之将丧斯文也，后死者不得与于斯文也。天之未丧斯文也，匡人其如予何！
大宰问于子贡曰：夫子圣者与？何其多能也？
子贡曰：固天纵之，将圣，又多能也。子闻之，曰：大宰知我乎？吾少也贱，故多能。鄙事君子，多乎哉，不多也。牢曰：子云，吾不试故艺。
子曰：吾有知乎哉？无知也。有鄙夫问于我，空空如也。我叩其两端而竭焉。
子曰：凤鸟不至，河不出图，吾巳矣！夫子见齐衰者，冕衣裳者与瞽者，见之，虽少必作，过之必趋。
颜渊喟然叹曰：仰之弥高，钻之弥坚，瞻之在前，忽焉在后。夫子循循然善诱人，博我以文，约我以礼，欲罢不能，既竭吾才，如有所立卓尔，虽欲从之，末由也巳。
子疾病，子路使门人为臣。病间，曰：久矣哉！由之行诈也。无臣而为有臣，吾谁欺？欺天乎！且予与其死于臣之手也，无宁死于二三子之手乎？且予纵不得大葬，予死于道路乎？
子贡曰：有美玉于斯，韫椟而藏诸，求善贾而沽诸？子曰：沽之哉！沽之哉！我待贾者也。
子欲居九夷，或曰：陋如之何？子曰：君子居之，何陋之有？
子曰：吾自卫反鲁，然后乐正、雅颂各得其所。
子曰：出则事公卿，入则事父兄，丧事不敢不勉，不为酒困，何有于我哉！
子在川上，曰：逝者如斯夫，不舍昼夜。
子曰：吾未见好德如好色者也。
子曰：譬如为山，未成一篑，止吾止也。譬如平地，虽覆一篑，进吾往也。
子曰：语之而不惰者，其回也与？
子谓颜渊曰：惜乎吾见其进也，未见其止也。
子曰：苗而不秀者有矣。夫秀而不实者，有矣夫。
子曰：后生可畏，焉知来者之不如？今也四十五十而无闻焉，斯亦不足畏也巳。
子曰：法语之言，能无从乎？改之为贵；巽与之言，能无说乎？绎之为贵。说而不绎，从而不改，吾末如之何也巳矣。
子曰：主忠信，无友不如已者，过则勿惮改。
子曰：三军可夺帅也，匹夫不可夺志也。
子曰：衣敝缊袍与衣狐貉者，立而不耻者，其由也与？不伎不求，何用不臧？子路终身诵之。子曰：是道也，何足以臧？
子曰：岁寒然后知松柏之后雕也。
子曰：知者不惑，仁者不忧，勇者不惧。
子曰：可与共学，未可与适道；可与适道，未可与立；可与立，未可与权。
唐棣之华，偏其反而。岂不尔思，室是远而。子曰：未之思也，夫何远之有？
乡党第十
孔子于乡党，恂恂如也，似不能言者。其在宗庙朝廷，便便言，唯谨尔。
朝与下大夫言，侃侃如也；与上大夫言，訚訚如也。君在，踧踖如也，与与如也。
君召使摈，色勃如也，足躩如也。揖所与立，左右手衣前后襜如也。趋进翼如也。宾退，必复命，日：宾不顾矣。
入公门，鞠躬如也，如不容。立不中门，行不屣阈，过位，色勃如也，足躩如也。其言似不足者，摄齐升堂，鞠躬如也。屏气似不息者。出，降一等，逞颜色，怡怡如也。没阶，趋，翼如也。复其位，踧踖如也。
执圭，鞠躬如也，如不胜。上如揖，下如授，勃如战色，足蹜蹜如有循。享礼有容色，私觌，愉愉如也。
君子不以绀𮉪饰，红紫，不以为亵服。当暑袗𫄨绤，必表而出之。缁衣羔裘，素衣麑裘，黄衣狐裘，亵裘，长短右袂，必有寝衣，长一身有半。狐貉之厚以居。去丧，无所不佩，非帷裳必杀之。羔裘玄冠，不以吊。吉月必朝服而朝，
齐必有明衣，布齐必变食，居必迁坐。
食不厌精，脍不厌细，食𮩞而𮩝，鱼，馁而肉败，不食。色恶不食，臭恶不食，失任不食，不时不食。割不正不食，不得其酱，不食。肉，虽多，不使胜食气。惟酒无量，不及乱。沽酒市脯不食，不撤姜，食不多食。祭于公不宿肉，祭肉不出三日，出三日不食之矣。食不语，寝不言，虽蔬食菜羹瓜祭，必齐如也。
席不正，不坐。
乡人饮酒，杖者出，斯出矣。乡人傩，朝服而立于阼阶。
问人于他邦，再拜而送之。康子馈药，拜而受之，曰：丘未达，不敢尝
廐焚。子退朝，曰：伤人乎！不问马。
君赐食，必正席先尝之。君赐腥，必熟而荐之；君赐生必畜之。侍食于君，君祭先饭。疾，君视之，东首，加朝服，拖绅。君命召，不俟驾，行矣。
入太庙，每事问。
朋友死无所归，曰：于我殡。朋友之馈，虽车马，非祭肉不拜。
寝不尸，居不容。见齐衰者，虽狎必变。见冕者与瞽者，虽亵必以貌。凶服者式之，式负版者。有盛馔，必变色而作。迅雷风烈必变。
升车必正立，执绥车中，不内顾，不疾言，不亲指，
色斯举矣。翔而后集，曰：山梁雌雉。时哉！时哉！子路共之，三嗅而作。
论语卷五终

[book_title]论语卷六
先进第十一
子曰：先进于礼乐，野人也；后进于礼乐，君子也。如用之，则吾从先进。
子曰：从我于陈蔡者，皆不及门也。德行：颜渊、闵子骞、冉伯牛、仲弓、言语、宰我、子贡、政事，冉有、季路、文学，子游、子夏。
子曰：回也，非助我者也，于吾言无所不说。
子曰：孝哉！闵子骞！人不间于其父母昆弟之言。
南容三复白圭，孔子以其兄之子妻之。
季康子问：弟子：孰为好学？孔子对曰：有颜回者，好学，不幸短命死矣，今也则亡。
颜渊死，颜路请子之车以为之椁，子曰：才不才，亦各言其子也。鲤也死，有棺而无椁，吾不徒行，以为之椁，以吾从大夫之后，不可徒行也。
颜渊死，子曰：噫！天丧予！天丧予！颜渊死，子哭之恸。从者曰：子恸矣。曰：有恸乎？非夫人之为恸，而谁为？
颜渊死，门人欲厚葬之，子曰：不可。门人厚葬之，子曰：回也视予犹父也，予不得视，犹子也。非我也，夫二三子也。
季路问事鬼神，子曰：未能事人，焉能事鬼？敢问死。曰：未知生，焉知死？
闵子侍侧，訚訚如也。子路行行如也。冉有、子贡，侃侃如也。子乐若由也，不得其死然。
鲁人为长府，闵子骞曰：仍旧贯，如之何？何必改作？子曰：夫人不言，言必有中。
子曰：由之瑟，奚为于丘之门？门人不敬子路。子曰：由也升堂矣，未入于室也。
子贡问：师与商也孰贤？子曰：师也过，商也不及。曰：然则师愈与？子曰：过犹不及。
季氏富于周公，而求也为之聚敛而附益之。子曰：非吾徒也，小子鸣鼓而攻之可也。
柴也愚，参也鲁，师也辟，由也彦。
子曰：回也其庶乎屡空。赐不受命而货殖焉，亿则屡中。
子张问善人之道，子曰：不践迹，亦不入于室。
子曰：论笃，是与？君子者乎？色庄者乎？
子路问：闻斯行诸？子曰：有父兄在，如之何其闻斯行之？冉有问：闻斯行诸？子曰：闻斯行之。公西华曰：由也问闻斯行诸？子曰：有父兄在。求也问：闻斯行诸？子曰：闻斯行之。赤也惑，敢问。子曰：求也退，故进之；由也兼人，故退之。
子畏于匡，颜渊后，子曰：吾以女为死矣。曰：子在，回何敢死！
季子然问：仲由、冉求可谓大臣与？子曰：吾以子为异之。问。曾由与求之问。所谓大臣者，以道事君，不可则止。今由与求也，可谓具臣矣。曰：然则从之者与？子曰：弑父与君，亦不从也。
子路使子羔为费宰，子曰：贼夫人之子！子路曰：有民人焉，有社稷焉，何必读书，然后为学。子曰：是故恶夫佞者。
子路、曾晳、冉有、公西华侍坐，子曰：以吾一日长乎尔母，吾以也。居则曰：不吾知也。如或知尔，则何以哉？子路率尔而对曰：千乘之国，摄乎大国之间，加之以师旅，因之以饥馑。由也为之，比及三年，可使有勇且知方也。夫子哂之。求尔何如？对曰：方六七十，如五六十。求也为之，比及三年，可使足民，如其礼乐，以俟君子。赤尔何如？对曰：非曰能之，愿学焉。宗庙之事，如会同，端章甫，愿为小相焉。点尔何如？鼓瑟，希铿尔舍瑟而作，对曰：异乎三子者之撰。子曰：何伤乎？亦各言其志也。曰：莫春者，春服既成，冠者五六人，童子六七人，浴乎沂，风乎舞雩，咏而归。夫子喟然叹曰：吾与点也。三子者出，曾晳后。曾晳曰：夫三子者之言何如？子曰：亦各。言其志也巳矣。曰：夫子何哂由也？曰：为国以礼，其言不让，是故哂之。唯求则非邦也与？安见方六七十？如五六十而非邦也者？唯赤则非邦也与。宗庙会同，非诸侯而何？赤也为之小，孰能为之大？
颜渊第十二
颜渊问仁，子曰：克巳复礼，为仁。一。曰：克巳复礼，天下归仁焉。为仁由巳，而由人乎哉？颜渊曰：请问其目。子曰：非礼勿视，非礼勿听，非礼勿言，非礼勿动。颜渊曰：回虽不敏，请事斯语矣。
仲弓问仁，子曰：出门如见大宾，使民如承大祭，巳所不欲，勿施于人。在邦无怨，在家无怨。仲弓曰：雍虽不敏，请事斯语矣。
司马牛问仁，子曰：仁者其言也讱。曰：其言也讱，斯谓之仁矣乎？子曰：为之难，言之得无讱乎？
司马牛问君子，子曰：君子不忧不惧。曰：不忧不惧，斯谓之君子矣乎？子曰：内省不疚，夫何忧何惧？
司马牛忧，曰：人皆有兄弟，我独亡。子夏曰：商闻之矣，死生有命，富贵在天。君子敬而无失，与人恭而有礼，四海之内，皆兄第也，君子何患乎无兄弟也。
子张问明，子曰：浸润之赞，肤受之诉不行焉，可谓明也巳矣。浸润之赞，肤受之诉不行焉，可谓远也已矣。
子贡问政，子曰：足食足兵，民信之矣。子贡曰：必不得巳而去于斯三者何先？曰：去兵。子贡曰：必不得巳而去于斯，二者何先？曰：去食。自古皆有死民，无信不立。
棘子成曰：君子质而巳矣，何以文为？子贡曰：惜乎夫子之说君子也！驷不及舌。文犹质也，质犹文也。虎豹之鞞，犹犬羊之鞟。
哀公问于有若曰：年饥，用不足，如之何？有若。对曰：盍彻乎？曰：二，吾犹不足，如之何其彻也？对曰：百姓足，君孰与不足？百姓不足，君孰与足？
子张问崇德辨惑。子曰：主忠信徙义，崇德也。爱之欲其生，恶之欲其死，既欲其生，又欲其死，是惑也。诚不以富，亦祗以异。
齐景公问政于孔子，孔子对曰：君君臣臣，父父子子。公曰：善哉！信如君不君，臣不臣，父不父，子不子，虽有粟，吾得而食诸？
子曰：片言可以折狱者，其由也与？子路无宿诺，
子曰：听讼，吾犹人也，必也使无讼乎？
子张问政，子曰：居之无倦，行之以忠。
子曰：博学于文，约之以礼，亦可以弗畔矣夫。
子曰：君子成人之美，不成人之恶。小人反是。
季康子问政于孔子，孔子对曰：政者，正也。子帅以正，孰敢不正？
季康子患。盗问于孔子，孔子对曰：苟子之不欲，虽赏之不窃。
季康子问政于孔子，曰：如杀无道以就有道，
何如？孔子对曰：子为政，焉用杀？子欲善而民善矣。君子之德风，小人之德草，草上之风必偃。
子张问：士：何如斯可谓之达矣。子曰：何哉尔所谓达者？子张对曰：在邦必闻，在家必闻。子曰：是闻也，非达也。夫达也者，质直而好义，察言而观色，虑以下人，在邦必达，在家必达。夫闻也者，色取仁而行违，居之不疑，在邦必闻，在家必闻。
樊迟从，游于舞雩之下，曰：敢问崇德、修慝、辨惑。子曰：善哉问！先事后得，非崇德与？攻其恶，无攻人之恶，非修慝与？一朝之忿，忘其身以及其亲，非惑与？
樊迟问仁，子曰：爱人。问知，子曰：知人。樊迟未达，子曰：举直错诸枉，能使枉者直。樊迟退，见子夏，曰：乡也吾见于夫子而问知。子曰：举直错诸枉，能使枉者直。何谓也？子夏曰：富哉言乎！舜有天下，选于众，举皋陶，不仁者远矣。汤有天下，选于众，举伊尹，不仁者远矣。
子贡问友，子曰：忠告而善道之，不可则止，无自辱焉。曾子曰：君子以文会友，以友辅仁。
论语卷六终

[book_title]论语卷七
子路第十三
子路问政，子曰：先之，劳之。请益，曰：无倦。
仲弓为季氏宰，问政，子曰：先有司，赦小过，举贤才。曰：焉知贤才而举之？曰：举尔所知尔所不知，人其舍诸！
子路曰：卫君待子而为政，子将奚先？子曰：必也正名乎？子路曰：有是哉！子之迂也。奚其正？子曰：野哉由也！君子于其所不知，盖阙如也。名不正则言不顺，言不顺则事不成；事不成则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也。君子于其言，无所苟而已矣。
樊迟请学稼，子曰：吾不如老农。请学为圃，曰：吾不如老圃。樊迟出，子曰：小人哉！樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼？
子曰：诵诗三百，授之以政。不达使于四方，不能专对，虽多亦奚以为？
子曰：其身正，不令而行；其身不正，虽令不从。
子曰：鲁、卫之政，兄弟也。
子谓卫公子荆善居室。始有曰：苟合矣，少有曰：苟完矣。富有曰：苟美矣。
子适卫，冉有仆，子曰：庶矣哉！冉有曰：既庶矣，又何加焉？曰：富之。曰：既富矣，又何加焉？曰：教之。
子曰：苟有用我者，期月而已可也，三年有成。
子曰：善人为邦百年，亦可以胜残去杀矣。诚哉是言也。
子曰：如有王者，必世而后仁。
子曰：苟正其身矣，于从政乎何有？不能正其身，如正人何？
冉子退朝，子曰：何晏也？对曰：有政。子曰：其事也。如有政，虽不吾以，吾其与闻之。
定公问：一言而可以兴邦，有诸？孔子对曰：言。不可以若是其几也。人之言曰：为君难，为臣不易。如知为君之难也，不几乎一言而兴邦乎？曰：一言而丧邦，有诸？孔子对曰：言不可以若是其几也。人之言曰：予无乐乎为君，唯其言而莫予违也。如其善而莫之违也，不亦善乎？如不善而莫之违也，不几乎一言而丧邦乎？
叶公问政，子曰：近者说，远者来。
子夏为莒父宰，问政，子曰：无欲速，无见小利。欲速则不达，见小利则大事不成。
叶公语孔子曰：吾党有直躬者，其父攘羊而子证之。孔子日：吾党之直者异于是。父为子隐，子为父隐，直在其中矣。
樊迟问仁，子曰：居处恭，执事敬，与人忠，虽之夷狄，不可弃也。
子贡问曰：何如斯可谓之士矣？子曰：行巳有耻，使于四方，不辱君命，可谓士矣。曰：敢问其次？曰：宗族称孝焉，乡党称弟焉。曰：敢问其次，曰：言必信，行必果，硁硁然小人哉！抑亦可以为次矣。曰：今之从政者何如？子曰：噫！斗筲之人，何足算也。
子曰：不得中行而与之，必也狂狷乎？狂者进取，狷者有所不为也。
子曰：南人有言曰：人而无恒，不可以作巫医。善夫不恒其德，或承之羞。子曰：不占而已矣。
子曰：君子和而不同，小人同而不和。
子贡问曰：乡人皆好之，何如？子曰：未可也。乡人皆恶之，何如？子曰：未可也，不如乡人之善者好之，其不善者恶之。
子曰：君子易事而难说也，说之不以道，不说也，及其使人也器之。小人难事而易说也，说之虽不以道说也，及其使人也求备焉。
子曰：君子泰而不骄，小人骄而不泰。
子曰：刚毅木讷，近仁。
子路问曰：何如斯可谓之士矣？子曰：切切𤟧𤟧，怡怡如也，可谓士矣。朋友切切𤟧𤟧，兄弟怡怡。
子曰：善人教民七年，亦可以即戎矣。
子曰：以不教民战，是谓弃之。
宪问第十四
宪问耻子曰：邦有道谷，邦无道谷，耻也。克、伐怨欲不行，焉，可以为仁矣？子曰：可以为难矣，仁则吾不知也。子曰：士而怀居，不足以为士矣。
子曰：邦有道，危言危行；邦无道，危行言孙。
子曰：有德者必有言，有言者不必有德。仁者必有勇，勇者不必有仁。
南宫适问于孔子曰：羿善射，傲荡舟，俱不得其死。然禹、稷躬稼而有天下，夫子不答。南宫适出，子曰：君子哉若人！尚德哉若人！
子曰：君子而不仁者有矣。夫未有小人而仁者也。
子曰：爱之能勿劳乎？忠焉，能勿诲乎？
子曰：为命。裨谌草创之，世叔讨论之，行人子羽修饰之，东里子产润色之。
或问子产，子曰：惠人也。问子西，曰：彼哉彼哉！问管仲，曰：人也。夺伯氏骈邑三百，饭疏食，没齿无怨言。
子曰：贫而无怨难，富而无骄易。
子曰：孟公绰为赵、魏老则优，不可以为滕、薛大夫。
子路问成人，子曰：若臧武仲之知，公绰之不欲，卞庄子之勇，冉求之艺，文之以礼乐，亦可以为成人矣。曰：今之成人者何必然？见利思义，见危授命，久要不忘，平生之言，亦可以为成人矣。
子问公叔文子于公明贾，曰：信乎夫子不言不笑，不取乎？公明贾对曰：以告者过也。夫子时然后言，人不厌其言；乐然后笑，人不厌其笑；义然后取，人不厌其取。子曰：其然，岂其然乎？
子曰：臧武仲以防求为后于鲁，虽曰不要君，吾不信也。
子曰：晋文公谲而不正，齐桓公正而不谲。
子路曰：桓公杀公子纠，召忽死之。管仲不死，曰：未仁乎？子曰：桓公九合诸侯，不以兵车，管仲之力也。如其仁，如其仁。
子贡曰：管仲非仁者与！桓公杀公子紏，不能死，又相之。子曰：管仲相桓公，霸诸侯，一匡天下，民到于今受其赐。微管仲，吾其被发在衽矣！岂若匹夫匹妇之为谅也？自经于沟渎而莫之知也。
公叔文子之臣大夫僎与文子同升，诸公子闻之，曰：可以为文矣。
子言卫灵公之无道也。康子曰：夫如是，奚而不丧？孔子曰：仲叔圉治宾客，祝𬶍治宗庙，王孙贾治军旅。夫如是，奚其丧？
子曰：其言之不怍，则为之也难。
陈成子弑简公，孔子沐浴而朝，告于哀公曰：陈桓弑其君，请讨之。公曰：告夫三子。孔子曰：以吾从大夫之后，不敢不告也。君曰：告夫三子者。之三子告，不可。孔子曰：以吾从大夫之后，不敢不告也。
子路问事君，子曰：勿欺也而犯之。
子曰：君子上达，小人下达。
子曰：古之学者为巳，今之学者为人。
蘧伯玉使人于孔子，孔子与之坐而问焉，曰：夫子何为？对曰：夫子欲寡其过，而未能也。使者出，子曰：使乎，使乎？
子曰：不在其位，不谋其政，
曾子日君子思不出其位。
子曰：君子耻其言而过其行。
子曰：君子道者三，我无能焉。仁者不忧，知者不惑，勇者不惧。子贡曰：夫子自道也。
子贡方人，子曰：赐也贤乎哉！夫我则不暇。
子曰：不患人之不巳知，患其不能也。
子曰：不逆诈，不亿不信，抑亦先觉者，是贤乎！
微生亩谓孔子曰：丘何为是栖栖者与？无乃。为佞乎？孔子曰：非敢为佞也，疾固也。
子曰：骥不称其力，称其德也。
或曰：以德报怨，何如？子曰：何以报德？以直报怨，以德报德。
子曰：莫我知也夫！子贡曰：何为其莫知子也？子曰：不怨天，不尤人，下学而上达，知我者其天乎？
公伯寮诉子路于季孙，子服景伯以告，曰：夫子固有惑志于公伯寮，吾力犹能肆诸市朝。子曰：道之将行也与？命也；道之将废也与，命也。公伯寮其如命何？
子曰：贤者辟世，其次辟地，其次辟色，其次辟言。
子曰：作者七人矣。
子路宿于石门，晨门曰：奚自？子路曰：自孔氏。曰：是知其不可而为之者与？
子击磬于卫，有荷蒉而过孔氏之门者，曰：有心哉击磬乎！既而曰：鄙哉硁硁乎！莫已知也。斯已而已矣。深则厉，浅则揭。子曰：果哉末之难矣。
子张曰：书云：高宗谅阴，三年不言。何谓也？子曰：何必高宗？古之人皆然。君薨，百官总巳以听于冢宰三年。
子曰：上好礼，则民易使也。
子路问君子，子曰：修巳以敬。曰：如斯而巳乎？曰：修巳以安人。曰：如斯而巳乎？曰：修已以安百姓。修巳以安百姓，尧、舜其犹病诸！
原壤、夷俟。子曰：幼而不孙弟，长而无述焉，老而不死，是为贼。以杖叩其胫。
阙党童子将命，或问之，曰：益者与？子曰：吾见其居于位也，见其与先生并行也。非求益者也，欲速成者也。
论语卷七终

[book_title]论语卷八
卫灵公第十五
卫灵公问陈于孔子，孔子对曰：俎豆之事，则尝闻之矣，军旅之事，未之学也。明日遂行。在陈绝粮，从者病，莫能兴。子路愠见，曰：君子亦有穷乎？子曰：君子固穷，小人穷斯滥矣。
子曰：赐也，女以予为多学而识之者与？对曰：然，非与？曰：非也，予一以贯之。
子曰：由知德者鲜矣。
子曰：无为而治者，其舜也与？夫何为哉？恭已正南面而已矣。
子张问行，子曰：言忠信，行笃敬，虽蛮貊之邦行矣。言不忠信，行不笃敬，虽州里行乎哉！立则见其参于前也，在舆则见其倚于衡也，夫然后行。子张书诸绅，
子曰：直哉史鱼！邦有道如矢，邦无道如矢，君子哉蘧伯玉。邦有道则仕，邦无道则可，卷而怀之。
子曰：可与言而不与之言，失人；不可与言而与之言，失言。知者不失人，亦不失言。
子曰：志士仁人，无求生以害仁，有杀身以成仁。
子贡问为仁，子曰：工欲善其事，必先利其器。居是邦也，事其大夫之贤者，友其士之仁者。
颜渊问为邦，子曰：行夏之时，乘殷之辂，服周之冕，乐则韶舞，放郑声，远佞人。郑声淫，佞人殆。
子曰：人无远虑，必有近忧。
子曰：已矣乎！吾未见好德如好色者也。
子曰：臧文仲其窃位者与！知柳下惠之贤而不与立也。
子曰：躬自厚而薄责于人，则远怨矣。
子曰：不曰如之何，如之何者，吾末如之何也已矣。
子曰：群居终日，言不及义，好行小慧，难矣哉！
子曰：君子义以为质，礼以行之，孙以出之，信以成之，君子哉！
子曰：君子病无能焉，不病人之不已知也。
子曰：君子疾没世而名不称焉。
子曰：君子求诸已，小人求诸人。
子曰：君子矜而不争，群而不党。
子曰：君子不以言举人，不以人废言。
子贡问曰：有一言而可以终身行之者乎？子曰：其恕乎！巳所不欲，勿施于人。
子曰：吾之于人也，谁毁谁誉？如有所誉者，其有所试矣。斯民也，三代之所以直道而行也。
子曰：吾犹及史之阙文也。有马者借人乘之，今亡巳夫！
子曰：巧言乱德，小不忍则乱大谋。
子曰：众恶之必察焉，众好之必察焉。
子曰：人能弘道，非道弘人。
子曰：过而不攺，是谓过矣。
子曰：吾尝终日不食，终夜不寝，以思无益，不如学也。
子曰：君子谋道，不谋食。耕也，馁在其中矣。学也，禄在其中矣。君子忧道不忧贫。
子曰：知及之，仁不能守之，虽得之必失之。知及之，仁能守之，不庄以莅之，则民不敬。知及之，仁能守之，庄以莅之，动之不以礼，未善也。
子曰：君子不可小知而可大受也；小人不可大受而可小知也。
子曰：民之于仁也，甚于水火。水火吾见蹈而死者矣，未见蹈仁而死者也。
子曰：当仁不让于师。
子曰：君子贞而不谅。
子曰：事君敬其事而后其食。
子曰：有教无类。
子曰：道不同，不相为谋。
子曰：辞达而已矣。
师冕见，及阶，子曰：阶也。及席，子曰：席也。皆坐。子告之曰：某在斯，某在斯！师冕出，子张问曰：与师言之道与？子日：然，固相师之道也。
季氏第十六
季氏将伐颛臾，冉有、季路见于孔子曰：季氏将有事于颛臾。孔子曰：求无乃尔是过与！夫颛臾，昔者先王以为东蒙主，且在邦域之中矣，是社稷之臣也，何以伐为？冉有曰：夫子欲之，吾二臣者皆不欲也。孔子曰：求。周任有言曰：陈力就列，不能者止。危而不持，颠而不扶，则将焉用彼相矣！且尔言过矣。虎兕出于柙，龟玉毁于椟中，是谁之过与？冉有曰：今夫颛臾固而近于费，今不取，后世必为子孙忧。孔子曰：求，君子疾。夫舍曰：欲之，而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之，既来之，则安之。今由与求也相夫子，远人不服而不能来也，邦分崩离析而不能守也，而谋动干戈于邦内，吾恐季孙之忧不在颛臾，而在萧墙之内也。
孔子日：天下有道，则礼乐征伐自天子出；天下无道，则礼乐征伐自诸侯出。自诸侯出，盖十世希不失矣；自大夫出，五世希不失矣；陪臣执国命，三世希不失矣。天下有道，则政不在大夫；天下有道，则庶人不议。
孔子曰：禄之去公室，五世矣；政逮于大夫，四世矣。故夫三桓之子孙微矣。
孔子曰：益者三友，损者三友，友直、友谅，友多闻，益矣；友便辟，友善柔，友便佞，损矣。
孔子曰：益者三乐，损者三乐，乐节礼乐，乐道人之善，乐多贤友，益矣；乐骄乐，乐佚游，乐宴乐，损矣。
孔子曰：侍于君子有三愆：言未及之而言，谓之躁；言及之而不言，谓之隐；未见颜色而言，谓之瞽。
孔子曰：君子有三戒。少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。
孔子曰：君子有三畏：畏天命，畏大人，畏圣人之言。小人不知天命而不畏也，狎大人侮。圣人之言，
孔子曰：生而知之者，上也，学而知之者，次也；困而学之，又其次也。困而不学，民斯为下矣。
孔子曰：君子有九思：视思明，听思聪，色思温，猊思恭，言思忠，事思敬，疑思问，忿思难，见得思义。
孔子曰：见善如不及，见不善如探汤。吾见其人矣，吾闻其语矣。
隐居以求其志，行义以达其道，吾闻其语矣，未见其人也。
齐景公有马千驷，死之日，民无德而称焉。伯夷、叔齐饿于首阳之下，民到于今称之，其斯之谓与！
陈亢问于伯鱼曰：子亦有异闻乎？对曰：未也。尝独立，鲤趋而过庭，曰：学诗乎？对曰：未也。不学诗，无以言。鲤退而学诗。他日又独立，鲤趋而过庭，曰：学礼乎？对曰：未也，不学礼，无以立。鲤退而学礼。闻斯二者。陈亢退而喜曰：问一得三，闻诗闻礼，又闻君子之远其子也。
邦君之妻，君称之曰夫人，夫人自称曰小童，邦人称之曰君夫人，称诸异邦曰寡小君，异邦人称之，亦曰君夫人。
论语卷八终

[book_title]论语卷九
阳货第十七
阳货欲见孔子，孔子不见，归孔子豚。孔子时其亡也，而往拜之。遇诸涂，谓孔子曰：来，予与尔言曰：怀其宝而迷其邦，可谓仁乎？日不可。好从事而亟失时，可谓知乎？曰：不可。日月逝矣，岁不我与！孔子曰：诺！吾将仕矣。
子曰：性相近也，习相远也。
子曰：唯上知与下愚不移。
子之武城，闻弦歌之声，夫子莞尔而笑，曰：割鸡焉用牛刀？子游对曰：昔者偃也闻诸夫子曰：君子学道则爱人，小人学道则易使也。子曰：二三子，偃之言是也。前言戏之耳。
公山弗扰以费畔召，子欲往。子路不说，曰：末之也巳。何必公山氏之之也。子曰：夫召我者，而岂徒哉！如有用我者，吾其为东周乎！
子张问仁于孔子，孔子曰：能行五者于天下，为仁矣。请问之，曰：恭、宽、信、敏、惠。恭则不侮，宽则得众，信则人任焉，敏则有功，惠则足以使人。
佛肸召，子欲往。子路曰：昔者由也闻诸夫子曰：亲于其身，为不善者，君子不入也。佛肸以中牟畔，子之往也，如之何？子曰：然！有是言也。不曰坚乎？磨而不磷；不曰白乎，涅而不缁。吾岂匏爪也哉，焉能系而不食？
子曰：由也，女闻六言六蔽矣乎？对曰：未也。居，吾语女。好仁不好学，其蔽也愚。好知不好学，其蔽也荡；好信不好学，其蔽也贼。好直不好学，其蔽也绞。好勇不好学，其蔽也乱。好刚不好学，其蔽也狂。
子曰：小子何莫学夫诗。诗可以兴，可以观，可以群，可以怨，迩之事父，远之事君，多识于鸟兽草木之名。
子谓伯鱼曰：女为周南、召南矣乎？人而不为周南、召南，其犹正墙面而立也与！
于曰：礼云礼云，玉帛云乎哉！乐云，乐云，钟鼓云乎哉？
子曰：色厉而内荏，譬诸小人，其犹穿窬之盗也与？
子曰：乡原，德之贼也。
子曰：道听而涂说，德之弃也。
子曰：鄙夫可与事君也与哉！其未得之也，患得之，既得之，患失之；苟患失之，无所不至矣。
子曰：古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。
子曰：巧言令色，鲜矣仁。
子曰：恶紫之夺朱也，恶郑声之乱雅乐也，恶利口之覆邦家者。
子曰：予欲无言。子贡曰：子如不言，则小子何述焉？子曰：天何言哉！四时行焉，百物生焉，天何言哉！
孺悲欲见孔子，孔子辞以疾。将命者出户，取瑟而歌，使之闻之。
宰我问：三年之丧，期巳久矣。君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。子曰：食夫稻，衣夫锦，于女安乎？曰：安。女安则为之。夫君子之居丧，食旨不甘，闻乐不乐，居处不安，故不为也。今女安则为之。宰我出，子曰：予之不仁也。子生三年，然后免于父母之怀。夫三年之丧，天下之通丧也。予也有三年之爱于其父母乎？
子曰：饱食终日，无所用心，难矣哉！不有博奕者乎，为之犹贤乎巳。
子路曰：君子尚勇乎？子曰：君子义以为上。君子有勇而无义为乱；小人有勇而无义为盗。
子贡曰：君子亦有恶乎？子曰：有恶。恶称人之恶者，恶居下流而讪上者，恶勇而无礼者，恶果敢而窒者。曰：赐也亦有恶乎？恶徼以为知者，恶不孙以为勇者，恶讦以为直者。
子曰：唯女子与小人为难养也。近之则不孙，远之则怨。
子曰：年四十而见恶焉，其终也已。
微子第十八
微子去之，箕子为之奴，比干谏而死。孔子曰：殷有三仁焉。
柳下惠为士师，三黜。人曰：子未可以去乎？曰：直道而事人，焉往而不三黜？枉道而事人，何必去父母之邦？
齐景公待孔子，曰：若季氏，则吾不能以季孟之间待之。曰：吾老矣，不能用也。孔子行。
齐人归女乐，季桓子受之，三日不朝。孔子行。
楚狂接舆歌而过孔子，曰：凤兮凤兮，何德之衰！往者不可谏，来者犹可追。已而已，而今之从政者殆。而孔子下。欲与之言，趋而辟之，不得与之言。
长沮、桀溺耦而耕，孔子过之，使子路问津焉。长沮曰：夫执舆者为谁？子路曰：为孔丘。曰：是鲁孔丘与？曰：是也。日：是知津矣。问于桀溺。桀溺曰：子为谁？曰：为仲由。曰：是鲁孔丘之徒与？对曰：然。曰：滔滔者，天下皆是也，而谁以易之？且而与其从辟人之士也，岂若从辟世之士哉？耰而不辍。子路行，以告夫子怃然曰：鸟兽不可与同群，吾非斯人之徒与，而谁与？天下有道，丘不与易也。
子路从而后，遇丈人，以杖荷𦰏。子路问曰：子见夫子乎？丈人日：四体不勤，五谷不分，孰为夫子？植其杖而芸。子路拱而立。止子路宿，杀鸡为黍而食之，见其二子焉。明日，子路行，以告子曰：隐者也。使子路反见之，至则行矣。子路曰：不仕无义。长幼之节，不可废也。君臣之义，如之何其废之？欲洁其身而乱大伦。君子之仕也，行其义也。道之不行，已知之矣。
逸民伯夷、叔齐、虞仲、夷逸、朱张、柳下惠、少连。子曰：不降其志，不辱其身。伯夷、叔齐与！谓柳下惠、少连，降志辱身矣。言中伦，行中虑，其斯而已矣。谓虞仲、夷逸，隐居放言，身中清，废中权。我则异于是，无可无不可。
大师摰适齐，亚饭干适楚，三饭缭适蔡，四饭缺适秦。鼓方叔入于河，播鼗，武入于汉；少师阳击磬，襄入于海。
周公谓鲁公曰：君子不施其亲，不使大臣，怨乎不以故旧，无大故则不弃也，无求备于一人。
周有八士，伯达、伯适、仲突、仲忽、叔夜、叔夏、季随、季䯄。
论语卷九终

[book_title]论语卷十
子张第十九
子张曰：士见危致命，见得思义，祭思敬，丧思哀，其可巳矣。
子张曰：执德不弘，信道不笃，焉能为有，焉能为亡？
子夏之门人问交于子张，子张曰：子夏云何？对曰：子夏曰：可者与之，其不可者拒之。子张曰：异乎吾所闻。君子尊贤而容众，嘉善而矜不能。我之大贤与于人何所不容？我之不贤与，人将拒我，如之何其拒人也？
子夏曰：虽小道，必有可观者焉。致远恐泥，是以君子不为也。
子夏曰：日知其所亡，月无忘其所能，可谓好学也巳矣。
予夏曰：博学而笃志，切问而近思，仁在其中矣。
子夏曰：百工居肆以成其事，君子学以致其道。
子夏曰：小人之过也必文。
子夏曰：君子有三变：望之俨然，即之也温，听其言也厉。
子夏曰：君子信而后劳其民，未信则以为厉巳也；信而后谏，未信则以为谤巳也。
子夏曰：大德不逾闲，小德出入可也。
子游曰：子夏之门人，小子当洒扫应对进退则可矣，抑末也。本之则无如之何。子夏闻之曰：噫！言游过矣！君子之道，孰先传焉？孰后倦焉？譬诸草木，区以别矣。君子之道，焉可诬也！有始有卒者，其惟圣人乎？
子夏曰：仕而优则学，学而优则仕。
子游曰：丧致乎哀而止。
子游曰：吾友张也，为难能也，然而未仁。
曾子日：堂堂乎张也，难与并为仁矣。
曾子曰：吾闻诸夫子，人未有自致者也，必也亲丧乎？
曾子曰：吾闻诸夫子。孟庄子之孝也，其他可能也。其不攺父之臣与父之政，是难能也。
孟氏使阳肤为士师，问于曾子，曾子曰：上失。其道，民散久矣。如得其情，则哀矜而勿喜。子贡曰：纣之不善，不如是之甚也。是以君子恶居下流，天下之恶皆归焉。
子贡曰：君子之过也，如日月之食焉。过也，人皆见之；更也，人皆仰之。
卫公孙朝问于子贡曰：仲尼焉学？子贡曰：文、武之道，未坠于地，在人贤者识其大者，不贤者识其小者，莫不有文武之道焉。夫子焉不学，而亦何常师之有？
叔孙武叔语大夫于朝曰：子贡贤于仲尼。子服景伯以告子贡。子贡曰：譬之宫墙，赐之墙也及肩，窥见室家之好。夫子之墙数仞，不得其门而入，不见宗庙之美，百官之富，得其门者或寡矣。夫子之云，不亦宜乎？
叔孙武叔毁仲尼，子贡曰：无以为也。仲尼不可毁也。他人之贤者，丘陵也，犹可逾也；仲尼，日月也，无得而逾焉。人虽欲自绝，其何伤于日月乎？多见其不知量也。
陈子禽谓子贡曰：子为恭也，仲尼岂贤于子乎？子贡曰：君子一言以为知，一言以为不知，言不可不慎也。夫子之不可及也，犹天之不可阶而升也。夫子之得邦家者，所谓立之斯立，道之斯行，绥之斯来，动之斯和，其生也荣，其死也哀，如之何其可及也？
尧曰第二十
尧曰：咨尔舜，天之历数在尔躬，允执其中。四海困穷，天禄永终。舜亦以命禹，曰：予小子履，敢用玄牡，敢昭告于皇皇后帝，有罪不敢赦。帝臣不蔽，简在帝心。朕躬有罪，无以万方。万方有罪，罪在朕躬。周有大赉，善人是富。虽有周亲，不如仁人。百姓有过，在予一人。谨权量，审法度，修废官，四方之政行焉。兴灭国，继绝世，举逸民，天下之民归心。焉，所重民食、丧祭。宽则得众，信则民任焉，敏则有功。公则说。
子张问于孔子曰：何如斯可以从政矣？子曰：尊五美，屏四恶，斯可以从政矣。子张曰：何谓五美？子曰：君子惠而不费，劳而不怨，欲而不贪，泰而不骄，威而不猛。子张日：何谓惠而不费？子曰：因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？子张曰：何谓四恶？子曰：不教而杀，谓之虐；不戒视成，谓之暴；慢令致期，谓之贼。犹之与人也，出纳之吝，谓之有司。
子目不知命，无以为君子也；不知礼，无以立也；不知言，无以知人也。
论语卷十终。

[book_title]孟子序
史记列传曰：孟轲，驺人也，受业子思之门人。道既通，游事齐宣王，宣王不能用，适梁，梁惠王不果，所言则见，以为迂远而阔于事情。当是之时，秦用摘鞅，楚、魏用吴起，齐用孙子、田忌，天下方务于合从连衡，以攻伐为贤，而孟轲乃述唐、虞、三代之德，是以所如者不合。退而与万章之徒序诗书，述仲尼之意，作孟子七篇。
韩子曰：尧以是传之舜，舜以是传之禹，禹以是传之汤，汤以是传之文武、周公，文武、周公传之孔子，孔子传之孟轲。轲之死，不得其传焉。苟与杨也，择焉而不精，语焉而不详。○又曰：孟氏醇乎醇者也。荀与杨，大醇而小疵。○又曰：孔子之道大而能博，门弟子不能徧观而尽识也，故学焉而皆得其性之所近，其后离散。分处诸侯之国，又各以其所能授弟子，源远而末益分。惟孟轲师子思，而子思之学出于曾子。自孔子没，独孟轲氏之传得其宗。故求观圣人之道者，必自孟子始。○又曰：杨子云曰：古者杨墨塞路，孟子辞而辟之，廓如也。夫杨、墨行，正道废，孟子虽贤圣不得位，空言无施，虽切何补？然赖其言，而今之学者，尚知宗孔氏，崇仁义，贵王贱霸而巳，其大经大法，皆亡灭而不救，坏烂而不收，所谓存十一于千百，安在其能廓如也？然向无孟氏，则皆服左衽而言佚离矣。故愈尝推尊孟氏，以为功不在禹下者，为此也。
或问于程子曰：孟子还可谓圣人否？程子曰：未敢便道他是圣人，然学巳到至处。○程子又曰：孟子有功于圣门，不可胜言。仲尼只说一个仁字，孟子开口便说仁义，仲尼只说一个志，孟子便说许多养气出来，只此二字，其功甚多。○又曰：孟子有大功于世，以其言性善也。○又曰：孟子性善、养气之论，皆前圣所未发。○又曰：学者全要识时，若不识时，不足以言学。颜子陋巷自乐，以有孔子在焉。若孟子之时，世既无人，安可不以道自任？○又曰：孟子有些英气，才有英气，便有圭丐英气甚害事。如颜子便浑厚不同。颜子去圣人只亳发间。孟子大贤亚圣之次也。或曰：英气见于甚处？曰：但以孔子之言比之，便可见。且如冰与水精非不光，比之玉，自是有温润含畜气象，无许多光耀也。
杨氏曰：孟子一书，只是要正人心，教人存心养性，收其放心。至论仁义礼智，则以恻隐、羞恶、辞让、是非之心为之端。论邪说之害，则曰：生于其心，害于其政。论事君，则曰格君心之非。一正君而国定，千变万化，只说从心上来。人能正心，则事无足为者矣。大学之修身、齐家、治国、平天下，其本只是正心诚意而巳。心得其正，然后知性之善，故孟子遇人便道性善。欧阳永叔郤言圣人之教人性非所先，可谓误矣。人性上不可添一物，尧、舜所以为万世法，亦是率性而巳，所谓率性循天理是也。外边用计用数，假饶立得功业，只是人欲之私，与圣贤作处，天地悬隔。
孟子序终

[book_title]孟子卷一
梁惠王章句上
孟子见梁惠王，王曰：叟不远千里而来，亦将有以利吾国乎？孟子对曰：王何必曰利？亦有仁义而巳矣。王曰：何以利吾国？大夫曰：何以利吾家？士庶人曰：何以利吾身？上下交征利，而国危矣。万乘之国，弑其君者必千乘之家；千乘之国，弑其君者必百乘之家。万取千焉，千取百焉，不为不多矣。苟为后义而先利，不夺不餍，未有仁而遗其亲者也，未有义而后其君者也。王亦曰仁义而巳矣，何必曰利？劈头初见，便拦截他也，只为其根气劣耳，若在齐王，便展转接引矣。孟老待人逼真，化工付物。
孟子见梁惠王，王立于沼上，顾鸿鴈麋鹿，曰：贤者亦乐此乎？孟子对曰：贤者而后乐此，不贤者虽有此，不乐也。诗云：经始灵台，经之营之，庶民攻之，不日成之。经始勿亟，庶民子来。王在灵囿，麀鹿攸伏。麀鹿濯濯，白鸟鹤鹤。王在灵沼，于牣鱼跃。文王以民力为台为沼，而民欢乐之。谓其台曰灵台，谓其沼曰灵沼，乐其有麋鹿鱼鳖。古之人与民偕乐，故能乐也。汤誓曰：时日害丧，予及女偕亡。民欲与之偕亡，虽有台池鸟兽，岂能独乐哉？初说起，似极奇特，及细说，来又甚平稳，是大辩手。
梁惠王曰：寡人之于国也，尽心焉耳矣。河内凶，则移其民于河东，移其粟于河内，河东凶亦然。察邻国之政，无如寡人之用心者。邻国之民不加少，寡人之民不加多，何也？孟子对曰：王好战，请以战喻。填然鼓之，兵刃既接，弃甲曳兵而走，或百步而后止，或五十步而后止。以五十步笑百步，则何如？曰：不可，直不百步耳，是亦走也。曰：王如知此，则无望民之多于邻国也。不违农时，榖不可胜食也；数𮊁不入洿池，鱼鳖不可胜食也；斧斤以时入山林，材木不可胜用也。谷与鱼鳖不可胜食，材木不可胜用，是使民养生丧死无憾也。养生丧死无憾，王道之始也。五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，数口之家，可以无饥矣。谨庠序之教，申之以孝梯之义，颁白者不负戴于道路矣。七十者衣帛食肉，黎民不饥不寒，然而不王者，未之有也。狗彘食人食而不知检，涂有饿莩而不知发。人死，则曰：非我也岁也，是何异于剌人而杀之？曰：非我也，兵也。王无罪岁，斯天下之民至焉。不违农时二节安放在？中间真有天马行空手叚若在俗笔云倒在后。
梁惠王曰：寡人愿安承教。孟子对曰：杀人以梃与刃，有以异乎？曰：无以异也。以刃与政，有以异乎？曰：无以异也。曰：庖有肥肉，廐有肥马，民有饥色，野有饿莩，此率兽而食人也。兽相食，且人恶之，为民父母行政不免于率兽而食人，恶在其为民父母也？仲尼曰：始作俑者，其无后乎？为其象人而用之也，如之何其使斯民饥而死也？以兽相食跌出为民父母来，以作俑跌出使斯民饥而死来。何等机锋，何等文字。
梁惠王曰：晋国，天下莫强焉，叟之所知也。及寡人之身，东败于齐，长子死焉，西丧地于秦七百里，南辱于楚，寡人耻之，愿比死者一洒之，如之何则可？孟子对曰：地方百里。而可以王。王如施仁政于民，省刑罚，薄税敛，深耕易耨，壮者以暇日修其孝悌忠信，入以事其父兄，出以事其长上，可使制梃以挞秦、楚之坚甲利兵矣。彼夺其民时，使不得耕耨以养其父母，父母冻饿，兄弟妻子离散。彼陷溺其民，王往而征之，夫谁与王敌？故曰：仁者无敌，王请勿疑。仁义甲兵。
孟子见梁𮖠王，出语人曰：望之不似人君，就之而不见所畏焉。卒然问曰：天下恶乎定？吾？对曰：定于一。孰能一之？对曰：不嗜杀人者能一之，孰能与之？对曰：天下莫不与也。王知夫苗乎？七八月之间，旱则苖槁矣，天油然作云，沛然下雨，则苖渤然兴之矣。其如是，孰能御之？今夫天下之人牧，未有不嗜杀人者也。如有不嗜杀人者，则天下之民皆引领而望之矣。诚如是也，民归之，由水之就下，沛然谁能御之？出语人最有意味，正为今天下之人牧未。有不嗜杀人者，故为今天下云人牧，告耳。人牧字亦妙。牧者，养也，反以之杀人乎？说至此，暴者无当仁矣。
齐宣王问曰：齐桓、晋文之事，可得闻乎？孟子对曰：仲尼之徒无道桓、文之事者，是以后世无传焉，臣未之闻也。无以则王乎？曰：德何如？则可以王矣。曰：保民而王，莫之能御也。曰：若寡人者，可以保民乎哉？曰：可。曰：何由知吾可也？曰：臣闻之胡龁曰：王坐于堂上，有牵牛而过堂下者，王见之，曰：牛何之？对曰：将以衅钟。王曰：舍之。吾不忍其觳觫，若无罪而就死地。对曰：然则废衅钟与？曰：何可废也。以羊易之，不识有诸？曰：有之。曰：是心足以王矣。百姓皆以王为爱也，臣固。知王之不忍也。王曰：然，诚有百姓者，齐国虽褊小，吾何爱一牛？即不忍其觳觫，若无罪而就死地，故以羊易之也。曰：王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？王笑曰：是诚何心哉？我非爱其财而易之以羊也，宜乎百姓之谓我爱也。曰：无伤也，是乃仁术也。见牛未见羊也。君子之于禽兽也，见其生，不忍见其死，闻其声不忍食其肉，是以君子远庖厨也。王说，曰：诗云：他人有心，予忖度之。夫子之谓也。夫我乃行之，反而求之，不得吾心。夫子言之，于我心有戚戚焉。此心之所以合于王者，何也？曰：有复于王者曰：吾力足以举百钧，而不足以举一羽，明足以察秋毫之末，而不见舆薪，则王许之乎？曰：否。今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉；百姓之不见保，为不用恩焉。故王之不王，不为也，非不能也。曰：不为者与不能者之形何以异？曰：挟太山以超北海，语人曰：我不能，是诚不能也。为长者折枝，语人曰：我不能，是不为也，非不能也。故王之不王，非挟太山以超北海之类也；王之不王，是折枝之类也。老吾老以及人之老，幼吾幼以及人之幼，天下可运于掌。诗云：刑于寡妻，至于兄弟，以御于家邦。言举斯心加诸彼而巳。故推恩足以保四海，不推恩无以保妻子。古之人所以大过人者，无他焉，善推其所为而巳矣。
今恩足以及禽兽，而功不至于百姓者，独何与？权然后知轻重度然。后知长短，物皆然，心为甚，王请度之，抑王兴甲兵，危士臣，构怨于诸侯，然后快于心与？王曰：否，吾何快于是？将以求吾所大欲也。曰：王之所大欲，可得闻与？王笑而不言，曰：为肥甘不足于口与？轻煖不足于体与？抑为采色不足视于目与？声音不足听于耳与？便嬖不足使令于前与？王之诸臣皆足以供之，而王岂为是哉？曰：否，吾不为是也。曰：然则王之所大欲可知巳。欲辟土地，朝秦、楚，莅中国而抚四夷也，以若所为，求若所欲，犹缘木而求鱼也。王曰：若是其甚与？曰：殆有甚焉。缘木求鱼，虽不得鱼，无后灾。以若所为，求若所欲，尽心力而为之后必有灾。曰：可得闻。与？曰：邹人与楚人战，则王以为孰胜？曰：楚人胜。曰：然则小固不可以敌大寡，固不。可以敌众，弱固不可以敌强，海内之地方千。里者，九齐集有其一，以一服八，何以？异于邹敌楚哉？盖亦反其入矣。今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之涂，天下之欲疾其君者，皆欲赴诉于王，其若是孰能御之？
王曰：吾惛不能进于是矣，愿夫子辅吾志，明以教我。我虽不敏，请尝试之。
曰：无恒产而有恒心者，惟士为能。若民则无恒产，因无恒心。苟无恒心，放辟邪侈，无不为巳，及陷于罪，然后从而刑之，是罔民也，焉有仁人在位，罔民而可为也？是故明君制民之产，必使仰足以事父母，俯足以畜妻子，乐岁终身饱，凶年免于死亡，然后驱而之善，故民之从之也轻。今也制民之产，仰不足以事父母，俯不足以畜妻子，乐岁终身苦，凶年不免于死亡，此惟救死而恐。不赡，奚暇治礼义哉？王欲行之，则盍反其本矣！五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣。百亩之田，勿夺其时，八口之家可以无饥矣。谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。
孟子经济，只是教养二大端，在当时可以行之者，独有齐、魏二大国。然魏王根气太是骄浮，故老孟每每拦截之。独于齐王反复接引，亦只为齐王老实耳。看他此处问答，何等老实。圣主圣主。
梁惠王章句下：
庄暴见孟子曰：暴见于王，王语暴以好乐，暴未有以对也。曰：好乐何如？孟子曰：王之好乐甚，则齐国其庶几乎！他日，见于王，曰：王尝语庄子以好乐，有诸？王变乎色，曰：寡人非能好先王之乐也，直好世俗之乐耳。
曰：王之好乐甚，则齐其庶几乎？今之乐，由古之乐也。曰：可得闻与？曰：独乐乐。与人乐乐孰乐？曰：不若与人。曰：与。少乐乐。与众乐乐孰乐？曰：不若与众。臣请为王言乐。今王鼓乐于此，百姓闻王钟鼓之声，管籥之音，举疾首蹙頞而相告曰：吾王之好鼓乐，夫何使我至于此极也？父子不相见，兄弟妻子离散。今王田猎于此，百姓闻王车马之音，见羽旄之美，举疾首蹙頞而相告曰：吾王之好田猎，夫何使我至于此极也？父子不相见，兄弟妻子离散，此无他，不与民同乐也。今王鼓乐于此，百姓闻王钟鼓之声，管籥之音，举欣欣然有喜色而相告曰：吾王庶几无疾病与？何以能鼓乐也？今王田猎。于此百姓闻王车马之音，见羽旄之美，举欣欣然有喜色，而相告曰：吾王庶几无疾病与？何以能田猎也？此无他，与民同乐也。今王与百姓同乐，则王矣。如此机锋，如此描画，千古无两。
齐宣王问曰：文王之囿方七十里，有诸？孟子对曰：于传有之。曰：若是其大乎？曰：民犹以为小也。曰：寡人之囿方四十里，民犹以为大，何也？曰：文王之囿方七十里，刍荛者往焉，雉兔者往焉，与民同之，民以为小，不亦宜乎？臣始至于境，问国之大禁，然后敢入。臣闻郊关之内，有囿方四十里，杀其麋鹿者如杀人之罪，则是方四十里为阱于国中，民以为大，不亦宜乎？快谈。
齐宣王问曰：交邻国有道乎？孟子对曰：有。惟仁者为能以大事小，是故汤事葛，文王事昆夷；惟智者为能以小事大，故太王事獯鬻，勾践事吴。以大事小者，乐天者也；以小事大者，畏天者也。乐天者保天下，畏天者保其国。诗云：畏天之威，于时保之。王曰：大哉言矣！寡人有疾，寡人好勇。对曰：王请无好小勇。夫抚剑疾视曰：彼恶敢当我哉！此匹夫之勇，敌一人者也，王请大之。诗云：王赫斯怒，爰整其旅，以遏徂莒，以笃周祜，以对于天下。此文王之勇也。文王一怒而安天下之民。书曰：天降下民，作之君，作之师，惟曰其助上帝宠之。四方有罪无罪，惟我在天下，曷敢有越厥志。一人衡行于天下，武王耻之。此武王之勇也。而武王亦一怒而安天下之民，
今王亦一怒而安天下之民，民惟恐王之不好勇也。一字可味，见勇不可不好，亦不可久好也。说勇处，原是说仁智，所以为妙。
齐宣王见孟子于雪宫，王曰：贤者亦有此乐乎？孟子对曰：有人不得则非其上矣。不得而非其上者，非也；为民上而不与民同乐者，亦非也。乐民之乐者，民亦乐其乐；忧民之忧者，民亦忧其忧。乐以天下，忧以天下，然而不王者，未之有也。昔者齐景公问于晏子曰：吾欲观于转附、朝舞，遵海而南，放于琅邪。吾何修而可以比于先王观也？晏子对曰：善哉问也！天子适诸侯曰巡狩，巡狩者，巡所守也。诸侯朝于天子曰述职。述职者，述所职也。无非事者，春省耕而补不足，秋省敛而助不给。夏谚曰：吾王不游，吾何以休？吾王不豫，吾何以助？一游一豫，为诸侯度。今也不然，师行而粮食，饥者弗食，劳者弗息。睊睊胥谗，民乃作慝。方命虐民，饮食若流，流连荒亡，为诸侯忧。从流下而忘反，谓之流，从流上而忘反，谓之连。从兽无厌，谓之荒；乐酒无厌，谓之亡。先王无流连之乐，荒亡之行，惟君所行也。景公说，大戒于国，出舍于郊，于是始兴发补不足，召太师曰：为我作君臣相说之乐，盖征招、角招是也。其诗曰：畜君何尤！畜君者，好君也。竟以客收局，文字大奇。
齐宣王问曰：人皆谓我毁明堂，毁诸巳乎？孟子对曰：夫明堂者，王者之堂也。王欲行王政，则勿毁之矣。王曰：王政可得闻与？对日：昔者文王之治岐也，耕者九一，仕者世禄，关市讥而不征，泽梁无禁，罪人不孥。老而无妻曰鳏，老而无夫曰寡，老而无子曰独，幼而无父曰孤。此四者，天下之穷民而无。告者文王发政施仁，必先斯四者。诗云：哿矣富人，哀此茕独。王曰：善哉言乎！曰：王如善之，则何为不行？王曰：寡人有疾，寡人好货。对曰：昔者公刘好货，诗云：乃积乃仓，乃裹糇粮。于橐于囊，思戢用光。弓矢斯张，干戈戚扬，爰方启行。故居者有积仓，行者有裹粮也，然后可以爰方启行。王如好货，与百姓同之，于王何有？王曰：寡人有疾，寡人好色。对曰：昔者大王好色，爱厥妃。诗云：古公袒父，来朝走马。率西水浒，至于岐下。爰及姜女，聿来胥宇。当是时也，内无怨女，外无旷夫。王如好色，与百姓同之，于王何有？都是活法。圣人圣人，此独以之待齐宣耳，若梁惠无有也。二王优劣见矣。
孟子谓齐宣王曰：王之臣有托其妻子于其友而之楚游者，比其反也，则冻馁其妻子，则如之何？王曰：弃之。曰：士师不能治士，则如之何？王曰：巳之。曰：四境之内不治，则如之何？王顾左右而言他。
孟子见齐宣王曰：所谓故国者，非谓有乔木之谓也，有世臣之谓也。王无亲臣矣。昔者所进，今日不知其亡也。王曰：吾何以识其不才而舍之？曰：国君进贤，如不得巳，将使卑逾尊，疏逾戚，可不慎与？左右皆曰贤，未可也；诸大夫皆曰：贤，未可也。国人皆曰贤，然后察之，见贤焉，然后用之。左右皆曰：不可，勿听，诸大夫皆曰：不可，勿听。国人皆曰不可，然后察之，见不可焉，然后去之。左右皆曰：可杀，勿听。诸大夫皆曰：可杀，勿听。国人皆曰可杀，然后察之，见可杀焉，然后杀之，故曰国人杀之也。如此，然后可以为民父母。曰贤止曰未可犹。将信之。也，曰不可，曰可杀，直曰勿听，决不信之矣。圣贤之心，忠厚逗漏于语言文字中，亦复如此。若今之刻薄小人，曰贤直勿听，曰不可，曰可杀，直可之矣。
齐宣王问曰：汤放桀，武王伐纣，有诸？孟子对曰：于传有之，曰：臣弑其君，可乎？曰：贼仁者谓之贼，贼义者谓之残，残贼之人，谓之一夫。闻诛一夫纣矣，未闻弑君也。快谈。
孟子见齐宣王曰：为巨室则必使工师求大木。工师得大木，则王喜，以为能胜其任也。匠人斲而小之，则王怒，以为不胜其任矣。夫人幼而学之，壮而欲行之，王曰：姑舍女所学而从我，则何如？今有璞玉于此，虽万镒，必使玉人雕琢之。至于治国家，则曰：姑舍女所学而从我，则何以异于教玉人雕琢玉哉？说淂如此明白，死人也会活。
齐人伐燕胜之，宣王问曰：或谓寡人勿取，或谓寡人取之。以万乘之国伐万乘之国，五旬而举之，人力不至于此，不取必有天殃。取之何如？孟子对曰：取之而燕民悦则取之，古之人有行之者，武王是也。取之而燕民不悦，则勿取，古之人有行之者，文王是也。以万乘之国伐万乘之国，箪食壸浆以迎王师，岂有他哉？避水火也。如水益深，如火益热，亦运而巳矣。说淂极明白，岂真人力不至于此哉？可醒大梦。
齐人伐燕取之，诸侯将谋救燕，宣王曰：诸侯多谋伐寡人者，何以待之？孟子对曰：臣闻七十里为政于天下者，汤是也，未闻以千里畏人者也。书曰：汤一征自葛始，天下信之。东面而征，西夷怨，南面而征，北狄怨，曰：奚为后我？民望之，若大旱之望云霓也。归。市者不止，耕者不变，诛其君而吊其民，若时雨降，民大悦。书曰：徯我后，后来其苏。今燕虐其民，王往而征之，民以为将拯巳于水火之中也，箪食壶浆以迎王师。若杀其父兄，系累其子弟，毁其宗庙，迁其重器，如之何其可也？天下固畏齐之疆也，今又倍地而不行仁政，是动天下之兵也。王速出令，反其旄倪，止其重器，谋于燕众，置君而后去之，则犹可及止也。真是上策。孟老胸中仍有甲兵，非漫为大言者比也。
邹与鲁哄，穆公问曰：吾有司死者三十三人，而民莫之死也，诛之则不可胜诛，不诛则疾视其长上之死而不救，如之何则可也？孟子对曰：凶年饥岁，君之民老弱转乎沟壑，壮者散而之四方者几千人矣。而君之仓廪实，府库充，有司莫以告，是上慢而残下也。曾子曰：戒之，戒之！出乎尔者，反乎尔者也。夫民今而后得反之也，君无尤焉。君行仁政，斯民亲其上，死其长矣。快谈。
滕文公问曰：滕小国也，间于齐、楚，事齐乎？事楚乎？孟子对曰：是谋非吾所能及也。无巳，则有一焉，凿斯池也，筑斯城也，与民守之，效死而民弗去，则是可为也。事齐事楚，只为得自家利害而已，说到效死而民弗去，方知为百姓耳。孟子非真欲其不事齐、楚也，只借次提醒其一念为民之心云。下二篇俱此意。
滕文公问曰：齐人将筑薛，吾甚恐，如之何则可？孟子对曰：昔者大王居邠，狄人侵之，去之岐山之下居焉。非择而取之，不得巳也。苟为善，后世子孙必有王者矣。君子创业垂统，为可继也。若夫成功，则天也，君如彼。何哉？疆为善而巳矣。
滕文公问曰：滕，小国也，竭力以事大国，则不得免焉，如之何则可？孟子对曰：昔者大王居邠，狄人侵之，事之以皮币，不得免焉；事之以犬马，不得免焉；事之以珠玉，不得免焉。乃属其耆老而告之曰：狄人之所欲者，吾土地也。吾闻之也，君子不以其所以养人者害人，二三子何患乎无君？我将去之。去邠，逾梁山，邑于岐山之下，居焉。邠人曰：仁人也，不可失也。从之者如归市。
或曰：世守也，非身之所能为也。效死勿去，君请择于斯二者。当时文公恐无可去之地，只有一死而已，又何择？
鲁平公将出，嬖人臧仓者请曰：他日君出，则必命有司所之。今乘舆已驾矣，有司未知所之，敢请。公曰：将见。孟子。曰：何哉？君所谓轻身以先于匹夫者，以为贤乎？礼义由贤者出，而孟子之后丧逾前丧，君无见焉。公曰：诺。乐正子入见，曰：君奚为不见孟轲也？曰：或告寡人曰：孟子之后丧逾前丧，是以不往见也。曰：何哉？君所谓逾者，前以士，后以大夫，前以三鼎，而后以五鼎与？
曰：否，谓棺椁衣衾之美也。
曰：非所谓逾也，贫富不同也。
乐正子见孟子，曰：克告于君，君为来见也。嬖人有臧仓者沮君，君是以不果来也。
曰：行或使之，止或尼之，行止非人所能也。吾之不遇鲁侯，天也。臧氏之子，焉能使予不遇哉？说得诸佞之人，直是这样无权。
孟子卷一终

[book_title]孟子卷二
公孙丑章句上
公孙丑问曰：夫子当路于齐，管仲、晏子之功，可复许乎？孟子曰：子诚齐人也，知管仲、晏子而巳矣。或问乎曾西，曰：吾子与子路孰贤？曾西蹴然曰：吾先子之所畏也。曰：然则吾子与管仲孰贤？曾西艴然不悦，曰：尔何曾比予于管仲？管仲得君如彼其专也，行乎国政如彼其久也，功烈如彼其卑也，尔何曾比予？于是曰：管仲、曾西之所不为也，而子为我愿之乎？曰：管仲以其君霸，晏子以其君显，管仲、晏子犹不足为与？曰：以齐王由反手也。曰：若是，则第子之惑滋甚。且以文王之德，百年而后崩，犹未洽于天下，武王、周公继之，然后大行。今言王若易，然则文王不足法与？曰：文王何可当也？由汤至于武丁，贤圣之君六七作，天下归殷久矣，久则难变也。武丁朝诸侯，有天下，犹运之掌也。纣之去武丁未久也，其故家遗俗，流风善政犹有存者。又有微子、微仲、王子比干、箕子、胶鬲，皆贤人也，相与辅相之，故久而后失之也。尺地莫非其有也，一民莫非其臣也，然而文王犹方百里起，是以难也。齐人有言曰：虽有智慧，不如乘势；虽有镃基，不如待时。今时则易然也。夏后、殷、周之盛，地未有过千里者也，而齐有其地矣。鸡鸣狗吠，相闻而达乎四境，而齐有其民矣。地不改辟矣，民不改聚矣，行仁政而王，莫之能御也。且王者之不作，未有疏于此时者也；民之樵悴于虐政，未有甚于此时者也。饥者易为食，渴者易为饮。孔子曰：德之流行，速于置邮而传命，当今之时，万乘。之国，行仁政，民之悦之，犹解倒悬也。故事半古之人，功必倍之，惟此时为然。国势民情如视之掌，故敢卑言管晏，岂如今之大头巾、假道学，漫然大言而已。
公孙丑问曰：夫子加齐之卿相，得行道焉，虽由此霸王不异矣。如此则动心否乎？孟子曰：否，我四十不动心。曰：若是，则夫子过孟贲远矣。曰：是不难，告子先我不动心。曰：不动心有道乎？曰：有。北宫黝之养勇也，不肤挠，不目逃，思以一毫挫于人，若挞之于市朝，不受于褐宽博，亦不受于万乘之君。视剌万乘之君，若剌褐夫，无严诸侯，恶声至，必反之。孟施舍之所养勇也，曰：视不胜，犹胜也。量敌而后进，虑胜而后会，是畏三军者也。舍岂能为必胜哉？能无惧而已矣。孟施舍似曾子，北宫黝似子夏。夫二子之勇，未知其孰贤，然而孟施舍守约也。昔者曾子谓子襄曰：子好勇乎？吾尝闻大勇于夫子矣。自反而不缩，虽褐宽博吾不惴焉。自反而缩，虽千万人吾往矣。孟施舍之守气，又不如曾子之守约也。曰：敢问夫子之不动心与？告子之不动心，可得闻与？告子曰：不得于言，勿求于心；不得于心，勿求于气；不得于心，勿求于气可；不得于言，勿求于心，不可。夫志，气之帅也，气，体之充也。夫志至焉，气次焉，故曰持其志，无暴其气。既曰志至焉，气次焉，又曰持其志，无暴其气者，何也？曰：志壹则动气，气壹则动志也。今夫蹶者、趋者，是气也，而反动其心。敢问夫子恶乎长？曰：我知言，我善养吾浩然之气。敢问何谓浩然之气？曰：难言也，其为气也至。大至刚，以直养而无害，则塞于天地之闲。其为气也，配义与道，无是馁也。是集义所生者，非义袭而取之也。行有不慊于心，则馁矣。我故曰：告子未尝知义，以其外之也，必有事焉而勿正心，勿忘，勿助长也，无若宋人然。宋人有闵其苖之不长而揠之者，芒芒然，归谓其人曰：今日病矣，予助苗长矣。其子趋而往视之，苗则槁矣。天下之不助苗长者寡矣，以为无益而舍之者，不耘苖者也；助之长者，揠苗者也。非徒无益而又害之。何谓知言？曰：诐辞知其所蔽，淫辞知其所陷，邪辞知其所离，遁辞知其所穷。生于其心，害于其政；发于其政，害于其事。圣人复起，必从吾言矣。宰我、子贡善为说辞，冉牛、闵子、颜渊善言德行，孔子兼之。曰：我于辞命则不能也。然则夫子既圣矣乎？曰：恶，是何言也？昔者子贡问于孔子曰：夫子圣矣乎？孔子曰：圣则吾不能。我学不厌而教不倦也。子贡曰：学不厌，智也；教不倦，仁也。仁且智，夫子既圣矣。夫圣孔子不居，是何言也？昔者窃闻之子夏、子游、子张，皆有圣人之一体。冉牛、闵子、颜渊则具体而微，敢问所安。曰：姑舍是。曰：伯夷、伊尹何如？曰：不同道。非其君不事，非其民不使，治则进，乱则退，伯夷也。何事非君，何使非民？治亦进，乱亦进，伊尹也。可以仕则仕，可以止则止，可以久则久，可以速则速，孔子也，皆古圣人也，吾未能有行焉，乃所愿则学孔子也。伯夷、伊尹于孔子若是班乎？曰：否。自有生民以来，未有孔子也。曰：然则有同与？曰：有。得百里之地而君之，皆能以朝诸侯。有天下，行一不义，杀一不辜，而得天下，皆不为也。是则同。曰：敢问其所以异？曰：宰我、子贡、有若智足以知圣人，污不至阿其所好。宰我曰：以予观于夫子，贤于尧、舜远矣。子贡曰：见其礼而知其政，闻其乐而知其德，由百世之后，等百世之王，莫之能违也。自生民以来，未有夫子也。有若曰：岂惟民哉！麒麟之于走兽，凤凰之于飞鸟，泰山之于丘垤，河海之于行潦，类也。圣人之于民，亦类也。出于其类，拔乎其萃，自生民以来，未有盛于孔子也。此篇于学问宗肯大有关系，非仅了问答之常已也。○文字亦奇。
孟子曰：以力假仁者霸，霸必有大国；以德行仁者王，王不待大。汤以七十里，文王以百里。以力服人者，非心服也，力不赡也。以德服人者，中心悦而诚服也，如七十子之服孔子也。诗云：自西自东，自南自北，无思不服，此之谓也。
孟子曰：仁则荣，不仁则辱。今恶辱而居不仁，是犹恶湿而居下也。如恶之，莫如贵德而尊士。贤者在位，能者在职，国家闲暇，及是时，明其政刑，虽大国必畏之矣。诗云：迨天之未阴雨，彻彼桑土，绸缪牖户。今此下民，或敢侮予。孔子曰：为此诗者，其知道乎！能治其国家，谁敢侮之？今国家闲暇，及是时般乐怠敖，是自求祸也。祸福无不自巳求之者。诗云：永言配命，自求多福。太甲曰：天作孽犹可违，自作孽，不可活。此之谓也。
孟子曰：尊贤使能，俊杰在位，则天下之士皆悦而愿立于其朝矣。市廛而不征，法而不廛，则天下之商皆悦而愿藏于其市矣。关讥而不征，则天下之旅皆悦而愿出于其路矣。耕者助而不税，则天下之农皆悦而愿耕于其野矣。廛无夫里之布，则天下之民皆悦而愿为之氓矣。信能行此五者，则邻国之民仰之若父母矣。率其子弟，攻其父母，自生民以来，未有能济者也。如此，则无敌于天下，无敌于天下者，天吏也。然而不王者，未之有也。
说得如此明白，无人下手。何也？何也？
孟子曰：人皆有不忍人之心。先王有不忍人之心，斯有不忍人之政矣。以不忍人之心，行不忍人之政，治天下可运之掌上。所以谓人皆有不忍人之心者。今人乍见孺子，将入于井，皆有怵惕恻隐之心，非所以内交于孺子之父母也，非所以要誉于乡党朋友也，非恶其声而然也。由是观之，无恻隐之心，非人也；无羞恶之心，非人也；无辞让之心，非人也；无是非之心，非人也。恻隐之心，仁之端也；羞恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端，而自谓不能者，自贼者也；谓其君不能者，贼其君者也。凡有四端于我者，知皆扩而充之矣。若火之始然，泉之始达，苟能充之，足以保四海；苟不充之，不足以事父母。此等文字，真如慈父母之为子，大有功于世教。孟子大圣人也。
孟子曰：矢人岂不仁于函人哉？矢人惟恐不伤人，函人惟恐伤人，巫匠亦然，故术不可不慎也。孔子曰：里仁为美，择不处仁，焉得智。夫仁，天之尊爵也，人之安宅也。莫之御而不仁，是不智也。不仁不义，无礼无义人。役也，人役而耻为役，由弓人而耻为弓，矢人而耻为矢也。如耻之，莫如为仁，仁者如射，射者正巳而后发，发而不中，不怨。胜巳者，反求诸巳而巳矣。如此朋白引诱，而犹不仁，人役不如矣。可怜，可怜！
孟子曰：子路人告之以有过则喜，禹闻善言则拜，大舜有大焉，善与人同，舍巳从人，乐取于人以为善，自耕稼陶渔，以至为帝，无非取于人者。取诸人以为善，是与人为善者也。故君子莫大乎与人为善。看常人护短争长，乃知子路、大禹、大舜，真大圣大贤也。
孟子曰：伯夷非其君不事，非其友不友，不立于恶人之朝，不与恶人言。立于恶人之朝，与恶人言，如以朝衣朝冠坐于涂炭，推恶恶之心，思与乡人立，其冠不正，望望然去之，若将浼焉。是故诸侯虽有善，其辞命而至者，不受也。不受也者，是亦不屑就巳。柳下惠不羞污君，不卑小官，进不隐贤，必以其道，遗佚而不怨，阨穷而不悯，故曰：尔为尔，我为我，虽祖裼裸程于我侧，尔焉能浼我哉！故由由然与之偕，而不自失焉。援而止之而止，援而止之而止者，是亦不屑去巳。孟子曰：伯夷隘，柳下惠不恭。隘与不恭，君子不由也。
公孙丑章句下
孟子曰：天时不如地利，地利不如人和。三里之城，七里之郭，环而攻之而不胜。夫环而攻之，必有得天时者矣。然而不胜者，是天时不如地利也。城非不高也，池非不深也，兵革非不坚利也，米粟非不多也，委而去之，是地利不如人和也。故曰：域民不以封疆之界，固国不以山溪之险，威天下不以兵革之利，得道者多助，失道者寡助。寡助之至，亲戚畔之；多助之至，天下顺之。以天下之所顺，攻亲戚之所畔，故君子有不战，战必胜矣。
曰：不如特较其缓急耳。若谓天时地利可尽捐而不用，又为儒者之言矣。
孟子将朝王，王使人来曰：寡人如就见者也。有寒疾，不可以风，朝将视朝，不识可使寡人得见乎？对曰：不幸而有疾，不能造朝。明日，出吊于东郭氏。公孙丑曰：昔者辞以病，今日吊，或者不可乎？曰：昔者疾，今日愈，如之何不吊？王使人问疾，医来。孟仲子对曰：昔者有王命，有采薪之忧，不能造朝。今病小愈，趋造于朝。我不识能至否乎？使数人要于路，曰：请必无归而造于朝。不得巳，而之景丑氏宿焉。景子曰：内则父子，外则君臣，人之大伦也。父子主恩，君臣主敬。丑见王之敬子也，未见所以敬王也。曰：恶，是何言也？齐人无以仁义与王言者，岂以仁义为不美也？其心曰：是何足与言仁义也。云尔，则不敬莫大乎是。我非尧、舜之道，不敢以陈于王前，故齐人莫如我敬王也。景子曰：否，非此之谓也。礼曰：父召无诺，君命召不俟驾。固将朝也，闻王命而遂不果，宜与夫礼若不相似然。曰：岂谓是与？曾子曰：晋、楚之富，不可及也。彼以其富，我以吾仁，彼以其爵，我以吾义，吾何慊乎哉！夫岂不义，而曾子言之，是或一道也。天下有达尊三：爵一，齿一，德一，朝廷莫如爵，乡党莫如齿，辅世长民莫如德，恶得有其一以慢其二哉？故将大有为之君，必有所不召之臣欲。有谋焉则就之，其尊德乐道，不如是，不足与有为也。故汤之于伊尹，学焉而后臣之，故不劳而王。桓公之于管仲，学焉而后臣之，故不劳而霸。今天下地丑德齐，莫能相尚，无他，好臣其所教，而不好臣其所受教。汤之于伊尹，桓公之于管仲，则不敢召。管仲且犹不可召，而况不为管仲者乎？此等处都是孟子不可及处。若孟仲子，真是不肖子弟之尤者矣。
陈臻问曰：前日于齐王餽兼金一百而不受；于宋，餽七十镒而受，于薛，餽五十镒而受。前日之不受，是则今日之受非也；今日之受，是则前日之不受非也。夫子必居一于此矣。孟子曰：皆是也。当在宋也，予将有远行，行者必以赆，辞曰：餽赆，予何为不受。当在薛也，予有戒心，辞曰：闻戒，故为兵餽之，予何为不受？若于齐则未有处也。无处而餽之，是货之也。焉有君子而可以货取乎？大是孟子之平陆，谓其大夫曰：子之持戟之士，一日而三失伍，则去之，否乎？曰：不待三。然则子之失伍也亦多矣。凶年饥岁，子之民老羸转于沟壑，壮者散而之四方者几千人矣？曰：此非距心之所得为也。曰：今有受人之牛羊而为之牧之者，则必为之求牧与刍矣。求牧与刍而不得，则反诸其人乎？抑亦立而视其死与？曰：此则距心之罪也。他曰见于王，曰：王之为都者，臣知五人焉，知其罪者，惟孔距心为王诵之。王曰：此则寡人之罪也。毕竟是圣王贤臣。
孟子谓蚳蛙曰：子之辞灵丘而请士师，似也，为其可以言也。今既数月矣，未可以言与。蚳蛙谏于王而不用，致为臣而去。齐人曰：所以为舐蛙则善矣，所以自为则吾不知也。公都子以告，曰：吾闻之也，有官守者不得其职则去；有言责者不得其言则去。我无官守，我无言责也，则吾进退岂不绰绰然有余裕哉？孟子为卿于齐，出吊于滕王，使盖大夫王𬴐为辅行。王𬴐朝暮见，反齐、滕之路，未尝与之言行事也。公孙丑曰：齐卿之位不为小矣，齐、滕之路不为近矣。反之而未尝与言行事，何也？
曰：夫既或治之，予何言哉！此处与吊公行氏大不同矣。
孟子自齐葬于鲁，反于齐，止于嬴。充虞请曰：前日不知虞之不肖，使虞敦匠，事严，虞不敢请，今愿窃有请也。木若以美然，曰：古者棺椁无度，中古棺七寸，椁称之，自天子达于庶人，非直为观美也，然后尽于人心。不得不可以为悦，无财，不可以为悦，得之为有财，古之人皆用之，吾何为独不然？且比化者无使土亲肤，于人心独无恔乎？吾闻之也，君子不以俭其亲。仁人孝子之言。
沈同以其私问曰：燕可伐与？孟子曰：可。子哙不得与人燕，子之不得受燕于子。哙有仕于此而子悦之，不告于王而私与之。吾子之禄爵，夫士也，亦无王命而私受之于子，则可乎？何以异于是？齐人伐燕。或问曰：劝齐伐燕，有诸？曰：未也。沈同问：燕可伐与？吾应之曰：可。彼然而伐之也。彼如曰：孰可以伐之？则将应之曰：为天吏则可以伐之。今有杀人者，或问之曰：人可杀与？则将应之曰：可。彼如曰：孰可以杀之，则将应之曰：为士师则可以杀之。今以燕伐燕，何为劝之哉？理顺辞明，文章上乘。
燕人畔，王曰：吾甚惭于孟子。陈贾曰：王无患焉。王自以为与周公孰仁且智？王曰：恶是何言也？曰：周公使管叔监殷，管叔以殷畔，知而使之，是不仁也；不知而使之，是不智也。仁智周公未之尽也，而况于王乎？贾请见而解之，见孟子，问曰：周公何人也？曰：古圣人也。曰：使管叔监殷，管叔以殷畔也，有诸？曰：然。曰：周公知其将畔而使之与？曰：不知也。然则圣人且有过与？曰：周公弟也，管叔兄也，周公之过，不亦宜乎？且古之君子，过则改之；今之君子，过则顺之。古之君子，其过也如日月之食，民皆见之；及其更也，民皆仰之。今之君子，岂徒顺之，又从为之辞。陈贾小人，岂不愧死？
孟子致为臣而归，王就见孟子曰：前日愿见而不可得，得侍同朝，甚喜。今又弃寡人而归，不识可以继此而得见乎？对曰：不敢请耳，固所愿也。他日，王谓时子曰：我欲中国而授孟子室，养弟子以万锺，使诸大夫国人皆有所矜式，子盍为我言之？时子因陈子而以告孟子，陈子以时子之言告孟子。孟子曰：然。夫时子恶知其不可也？如使予欲富，辞十万而受万，是为欲富乎？季孙曰：异哉！子叔疑使巳为政，不用则亦已矣。又使其子弟为卿，人亦孰不欲富贵，而独于富贵之中有私龙断焉。古之为市者，以其所有易其所无者，有司者治之耳。有贱丈夫焉，必求龙断而登之，以左右望而罔市利，人皆以为贱，故从而征之。征商自此贱丈夫始矣。不敢情耳，固言愿也。孟子宿昼之心已尽。呈露，何王之不悟，乃言养弟子，诸大夫，国人矜式耶？宜其以子叔说辞也。
孟子去齐，宿于昼，有欲为王留行者，坐而言不应，隐几而卧。客不悦曰：弟子齐宿而后敢言，夫子卧而不听，请勿复敢见矣。曰：坐，我明语子。昔者鲁缪公无人乎子思之侧，则不能安子思；泄柳、申详无人乎缪公之侧，则不能安其身。子为长者虑，而不及子思，子绝长者乎？长者绝子乎？觉太英气
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:36:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>