<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,例言,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五十五,卷五十六,卷五">
<meta name="description" content="八十一卷。题为清沈廷芳撰。廷芳字椒园，一字畹叔，仁和(今浙江杭州市)人。乾隆元年由监生召试博学鸿词，授翰林院编修，官至山东按察使。此书实为与廷芳同时的浦镗撰而由廷芳刊行的。镗(生卒年不详)字金堂，一字声子，号秋稼，嘉善廪贡生(参胡玉缙《四库全书总目提要补证》)。此书或称《十三经注疏正误》，为校正十三经注疏而作，以监本、重修监本、陆氏闽本、毛氏汲古阁本参互考证，音义和释文以徐氏通志堂本为准。诸经正义，宋代曾在端拱、咸平、景德年间多次校正，但由于版本久湮，明以来公私刊版也有据宋本刊正的，而所刊往往不同。此书把">
<title>十三经注疏正字_沈廷芳_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">十三经注疏正字</span> <br/>
          作者： <span class="inputVal" id="bkauthor">沈廷芳</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]733090</span> <br/>
          说明： <span class="inputVal" id="bkdec">八十一卷。题为清沈廷芳撰。廷芳字椒园，一字畹叔，仁和(今浙江杭州市)人。乾隆元年由监生召试博学鸿词，授翰林院编修，官至山东按察使。此书实为与廷芳同时的浦镗撰而由廷芳刊行的。镗(生卒年不详)字金堂，一字声子，号秋稼，嘉善廪贡生(参胡玉缙《四库全书总目提要补证》)。此书或称《十三经注疏正误》，为校正十三经注疏而作，以监本、重修监本、陆氏闽本、毛氏汲古阁本参互考证，音义和释文以徐氏通志堂本为准。诸经正义，宋代曾在端拱、咸平、景德年间多次校正，但由于版本久湮，明以来公私刊版也有据宋本刊正的，而所刊往往不同。此书把诸经原文每条标出本句，再疏其讹误于下，并标明据何本而改。不能确定的字句，一并存疑，即便是据某人所言也并附于后。对文字本身的形声六体，推究尤为详细，清代校经之书莫详于此。但此书也有缺陷，中国古代文字，经久嬗变不能尽以许慎之说为依据；且经学流传多由口授，又限于门户，经典之间的差别很大。作者囿于所见，未见古来善本，又以时文之体读唐代义疏，往往疑所不当疑，而援引俗刻他书肆意窜改。</span> <br/>
          封面： <span class="inputVal" id="bkimg">Z_4574.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]十三经注疏正字
[book_author]沈廷芳
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]733090
[book_dec]八十一卷。题为清沈廷芳撰。廷芳字椒园，一字畹叔，仁和(今浙江杭州市)人。乾隆元年由监生召试博学鸿词，授翰林院编修，官至山东按察使。此书实为与廷芳同时的浦镗撰而由廷芳刊行的。镗(生卒年不详)字金堂，一字声子，号秋稼，嘉善廪贡生(参胡玉缙《四库全书总目提要补证》)。此书或称《十三经注疏正误》，为校正十三经注疏而作，以监本、重修监本、陆氏闽本、毛氏汲古阁本参互考证，音义和释文以徐氏通志堂本为准。诸经正义，宋代曾在端拱、咸平、景德年间多次校正，但由于版本久湮，明以来公私刊版也有据宋本刊正的，而所刊往往不同。此书把诸经原文每条标出本句，再疏其讹误于下，并标明据何本而改。不能确定的字句，一并存疑，即便是据某人所言也并附于后。对文字本身的形声六体，推究尤为详细，清代校经之书莫详于此。但此书也有缺陷，中国古代文字，经久嬗变不能尽以许慎之说为依据；且经学流传多由口授，又限于门户，经典之间的差别很大。作者囿于所见，未见古来善本，又以时文之体读唐代义疏，往往疑所不当疑，而援引俗刻他书肆意窜改。
[book_img]Z_4574.jpg


[book_title]提要
钦定四库全书　　　　　经部七
十三经注疏正字　　　　五经縂义类
提要
【臣】等谨案十三经注疏正字八十一卷
国朝沈廷芳撰廷芳字椒园仁和人乾隆丙辰
召试博学鸿词授翰林院编修官至山东按察使是编校正十三经注疏以监本重修监本陆氏闽本毛氏汲古阁本叅互考正而音义释文则以徐氏通志堂本为准凡周易三卷尚书五卷诗十四卷周礼十卷仪礼十一卷礼记十五卷左传十卷公羊传四卷谷梁传二卷孝经一卷论语二卷孟子一卷尔雅三卷考诸经正义宋端拱咸平景德递有刋校而板本久湮学者无由是正明万厯后公私刋板虽其中亦有据宋本刋正者而所校辄有不同廷芳是书每条标其本句而疏其讹误于下其据某本改者并显出之有未定者则以疑存之或有据某人説者亦缀附焉而于形声六体尤所究详然籕改而篆篆改而八分而书偏旁防画或因或革不能限以许慎之所述又经师口授各据専门春秋则三传异文诗则四家殊字而假借通用又复错出于其间故曰若越若书自不同桑葚桑椹诗亦各体此一经自不相同者也周礼之簭不可以通乎周易之筮仪礼之庿不可以通于礼记之庙此诸经各不相谋者也郑康成之屡称旧书陆德明之多引别本更无论矣故是书所举或漏或拘尚未能毫髪无憾然防稽众本考騐六书订刋板之舛讹祛经生之疑似注疏有功于圣经此书更有功于注疏较诸训诂未明而自谓能穷义理者固有虚谈实际之分矣乾隆四十五年十二月恭
校上
总纂官【臣】纪昀【臣】陆锡熊【臣】孙士毅
总　校　官【臣】陆费墀

[book_title]例言
十三经注疏正字例言
一唐太宗诏国子祭酒孔頴逹等撰定五经义疏凡百七十卷名曰五经正义高宗永徽中贾公彦始撰周礼仪礼义疏宋真宗景德中因判国子监李至请命直讲崔颐正孙奭崔偓佺等讐挍二传二礼孝经论语尔雅七经疏刋刻布下明神宗万厯中并孟子彚为十三经令国子监刋本即今国子监本也焦氏经籍志谓唐定注疏始为十三经略言之耳
一十三经所见者有四本一监本一监本修板修板视原本误多十之三一陆氏闽本一毛氏汲古阁本闽本及旧监本世藏较少故据监本修板及毛氏本正焉释文则从徐氏通志堂本校
一字一本误者曰某本误并误者曰某字误某误而无可考曰当某字误可商曰疑某字误不可知曰某字疑或脱或衍或误而不能定则概曰疑
一字有形误有声误上下互易左右跳行前脱者后重初衍则中落甚者以释文羼注以传注并经或疏存而经亡或彼疏而此注诸如此例难可因仍若疏中标目自某至某间有缪讹经注可考则从省略
一字乖六体已见宋玉山毛氏六经正误至于加埸成减作锡祗去下以同却易旁而殊却各为音义非可混淆若监本以士衡名更陆玑为机毛氏縁熹宗讳改学校作挍是处多同则从间出
一注疏引经字体不一或文有假借或本有异同俱载原文兼述义训惟论语大学中庸孟子士人覊丱诵习所引异同概不标出至史传诸子义异圣言引归体要其于详略不尽以本文正焉若夫纬候之缪言湮沉之古册无可攷挍抑又略诸
一书有因校而误者如郑志中孙皓康成弟子也后人误以皓为归命侯而改郑志作吴志误史起为呉起而改魏襄王为魏文侯此因校得误也极知梼昧未敢莽卤至于参伍考校未能尽正尚以俟好古博学之君子云
十三经注疏正字例言

[book_title]卷一
钦定四库全书
十三经注疏正字卷一
山东按察使沈廷芳撰
易
周易正义序
孔頴逹奉撰定【定当衍字颖毛本误从示后同不出】
周易正义卷第一【七字衍】
第一论易之三名
乾坤其易之蕴邪【蕴经文作緼】上下无常【无当从经文作无后并同】
第二论重卦之人
王辅嗣等以为伏犠重卦【重误画】末有【毛本误繇案繇古傜由字占筮之从卜直又切后同者不出】
第三论三代易名
案周礼太卜三易云云【太经作大后凡引经传太字同】
第四论卦辞爻辞谁作
一説所以卦辞爻辞并是文王所作【上所字当衍文】文王囚而演易【囚监本误卦】郑学之徒并依此説也【监本依误焉此字阙】
第五论分上下二篇
阳三隂四位之正也【三监本误二】分而为上下象隂阳也【而字误任下字下从王氏玉海校】
第六论传易之人
同授淄川杨何【淄误菑】孙授施讐讐授张禹【讐误犨】
第七论谁加经字
但子夏传云虽分为上下二篇未有经字经字是后人所加不知起自谁始【但云虽三字误衍案玉海此二十六字在孟喜之前已题经字下今误倒】周易兼义上经【兼义二字释文无案唐书孔颖逹传颖逹与顔师古等诏撰五经义训凡百余篇号义赞诏改为正义前序所题正义是也今诸卷首末并作兼义未详所自○案王氏应麟云易正义十六卷旧志十四卷宋端拱元年十月祭酒孔维等校正今厘为九卷非复唐宋旧次亦不知定自何人也】
干
乾元亨节疏天乃积诸阳气而成天【下天字疑衍】物得生成而为元也【生成疑始生误】
初九节疏故称勿用以诫之【诫监本误诚】惟隠居为泗上亭长【上误水】七既为阳爻其画已长【长当阳字误】
九二节疏处于至五焉○三与上相应矣【矣疑其字之误属下句】观辅嗣之注焉唯取地上称田【焉疑衍或言字误】谓周而普独【独当也字误】诸儒以为九二当太簇之月【诸儒案李鼎祚集解作先儒是也下同】此干之阳气渐生似圣人渐进【进误出】
九三节注至于夕惕犹若厉也【案郭氏京云定本犹字在惕字上】疏处下至之灾○其相终竟空旷【相当礼字误】犹如未夕之前当若厉也【当疑常字误】
九四节注斯诚进退无常之时也【常原本作恒见毛氏六经正误】持疑犹豫【犹豫释文作犹与大壮上六注同】
疏犹豫迟疑【迟疑当依注作持疑后并同】
用九节注坤利在永贞【下集觧有矣字】
疏九天之德○非是一爻之九则为天德也【则疑即字误】彖曰节疏天也至者邪○天本无情何情之有【何情当何正误】彖者发首则叹美卦者云云【则疑即字误】或难其觧【其疑具字误】保合节注不和而刚【而疑则字误】
疏以能保安合防大利之道【大利当大和误】
君子以自彊不息【彊释文作强下并同】
疏所论之例者皆大判而言之【之例疑诸例误】
或跃节疏退则潜处在渊【则误在】
文言节疏天本无心岂造元亨利贞之名也【无心误无名】使物嘉美而防聚【而误之】谓行仁德法天之元德也【元毛本误无】不成节疏心处僻陋不见是而无闷【心疑身字误】
九三曰君子终日干干【曰毛本误曰】
是故居上位节疏故不可忧也【可当衍字】
故干干节注惕怵惕之谓也【案集觧无下三字】怠则旷【释文作觧后并同】九四曰节疏言虽进退无恒犹非羣众而行【非当是字误】九五曰节疏此同气水火皆无识而相感【同当声字误】陈上数事之名本明于此【疑】此因圣人感万物以同类【此类疑此亦误】
是以动而节注夫干者统行四事者也【夫监本误与】
潜龙勿用下也节疏是文言第三节【三误二】非为大祸灾也【为疑谓字误】易经上称用九【易疑以字误】
此一至知矣○此一章但云天下治【但云下当脱下也上治四字】乾元用九节疏故云乃见天则【见毛本误元】
乾元者节疏其六爻发挥至略言之【二百八字当在下节疏旁通万物之情也下】君子以成德节疏周氏云上第六节乾元者云云【案正义以乾元者节为第五节而周氏以为第六节未详】是君子于时不用【是下疑脱以字】问以辨之【辨释文作辩后并同】
夫大人节疏况小而近者可有违乎【下当脱故曰二字可当何字误】
坤
坤元亨节疏马比龙为劣钝【监本比钝二字阙】
君子有攸往节疏今以隂诣隂乃得朋【监本乃字阙】非复宏通之道【监本复字阙】
曰节疏总名坤义及二德之首也【二当四字误】是隂柔以和顺承平于天【平当奉字误】二是长乆无疆也【无毛本误天】但坤比元即不得大名【元当干字误】
柔顺节注而能永保无疆用之者【能误以从卢本校】
疏人得生利【当即得主利之误】人若得静而能正【若毛本误君】初六节疏义所谓隂道【义当盖字误所疑衍字】
履霜坚冰隂始凝也【案郭氏京云误增坚冰字】
疏不敢干乱先圣正经之辞【干毛本误于】故分爻之象辞各附其当爻下言之【象辞字误倒】
六二象辞疏动而直方○是质以直方动又直方【是疑衍以疑己字误】
不习节疏犹地道光大故也【犹当作由】
六四节疏不与物忤故无咎功名不显故无誉也【案集説本如此是也】
六五节疏五居尊位【尊误君】
上六节注卑顺不盈乃全其美【卑监本误早】
疏盛而不已○固为占固【为当谓字误】占固此阳所生之地【生当主误】
文言节注动之方正不为邪也【正误直从卢本校】
后得主而有常【案程子云主下脱利字】
盖言顺也【案朱子云古字顺慎通案此当作慎】
疏故上文善恶并言【故疑衍字】
直其正也节疏故事得冝故曰义【故事疑于事误】皆得所宜名以方正【名疑各字误】既云义以方外【监本既字阙】
隂虽有美节疏此一节明六三爻辞【六三误六二】
故称血焉疏然犹未能离其隂【隂监本误阳】
屯
云雷节疏姚信云纶谓纲也以织综经纬此君子之事【案集解载姚德祐説云经纬也时在屯难是天地经纶之日故君子法之须经纶艰难也与此所引异】刘表郑云以纶为沦字【云疑误沦当论字误案刘说无考集觧述郑注云论谓论撰书礼乐施政事是本作论是也】
六二乘马班如【班郑本作般】
六三君子几【几郑作机云弩牙也】
疏见路至其志○知此几不为事之几微【下当脱者字】象曰即鹿无虞以从禽也【案郭氏京云即鹿无虞下脱何字】
九五节疏言九五既居尊位当恢宏博施【当误常】
防
再三渎渎则不告【案崔氏憬云渎古黩字】
疏即明者不求于闇【即当既字误】明者不谘于闇故云童防求我也【故云下当脱匪我求童防五字】师若以广深二义再三之言告之【二义当之义误】则童防闻之转亦渎乱【亦当益字误】
初筮告○其唯二乎者以云初筮告以刚中也【也误者乎字毛本误】
象曰节疏是险而止故防昩之象也【故疑为字误毛本脱昧字】初六象辞疏且刑人之道乃贼害于物【且疑但字误案易疏发首多用但字盖辞气尔尔正当以不解解之也】
九二包防【案郑氏云包当作彪彪文也】注故包蒙吉也【故下卢本有曰字】疏亲而得中○以已之两阳迎接上下二隂【两阳当一阳误】六三象曰勿用取女行不顺也【案朱子云顺当作慎】
六四节注处两隂之中【两监本误而疏同】
疏此释六四爻辞也【七字当衍文】
六五象曰顺以巽也【案郑氏云巽当作逊】
疏巽以顺也犹委物于二【疑顺以巽者谓委任于二之误】
上九击防【系郑本作系】
需
需有孚节疏此需卦辞也【误系】
曰节注位乎天位【位监本误生】
疏谓五至贞吉○五即居于天位【即当既字误】
九二需于沙【沙郑本作沚】
九三致冦至【冦郑本误戎】
六四节疏顺以听命也【命衍字】
凡称至穴也○穴之与血各随事义也【血误位】
九五节注已得天位畅其中正【畅监本误阳】
讼
讼有孚窒【窒郑本作咥注云觉悔貌】
曰讼有孚窒惕中吉刚来而得中也【案李氏鼎祚云蜀才云此本遯卦案二进居三三降居二是刚来而得中也夫二岂能为善听之主哉年代緜流师资道丧恐传冩字误以五为二后贤当审详之也】注犹复不可以终【脱以字从集解校】犹不可以为终【下衍也字】
疏言中九二之刚来向下体【中当由字误】
象曰节注物有其分【下起契之过四字衍从卢本校】
九二节疏若其邑强大则大都偶国【偶当作耦】即此三百户者一成之地也【即当则字误】
象曰自下讼上患至掇也【掇郑本作惙注惙忧也】
六三节疏故食其旧日之德禄位【德疑衍字】
九五节疏处得至元吉○总统万机【机与几通】即六卿总归于天子诸卦之爻皆以九五为尊位也【即疑既字误诸卦上疑脱故字】柔来而文刚【文毛本误又】
上九终朝三褫之【褫郑本作拕徒可切】
师
师贞丈人吉无咎【案崔氏憬云丈人子夏传作大人并王者之师也见集解】
注丈人严荘之称也【之称下案集解有有军政者四字】为师之正丈人乃吉也【案集解无也字】无功罪也【集解作无功则罪】
六五田有禽利执言【言案郭氏京以为之字之误】
注弟子之凶固其宜也【固误故】
比
曰比吉也【案郭氏京云也字误増朱子云此三字疑衍文】
六四节疏六四上比于五欲外比也【欲疑是字误】
九五节注爱其来而恶于去也【其误于疏同从葛本校】以显比而居王位【王毛本误下】非为上道也【卢本作非为上之道】
疏为比至道也○三度驱禽云云今亦从之【下去则射之四字疑衍文亦当不字误】禽惟有背己向己趣己【趣当而字误】
象曰舍逆取顺失前禽也【案郭氏京以为舍逆取顺一句误在失前禽上】
小畜
曰节疏犹不能拥畜【拥畜案大畜疏作抑畜】
健而巽节注然后烝而为雨【烝释文作蒸】今不能制初九之复道【复下卢本有自字】故九三不可以进而舆説辐也【原阙】疏犹所施润泽未得流行周徧【犹疑作由】
小畜至处也○故言九三更以不能复为劣也【脱以字】六四血去惕出【案马氏融以为血当作恤忧也】
疏夫言至咎也○夫者发语之端非是总为之辞【为监本误咎】
九五节疏不为专固相逼【为误有】
上九节疏九三欲进已能固之【固监本误囚】能畜止刚徤【徤监本误食】
象曰节注是以初九九二其复则可【九二误九五】
疏夫处至之辐○谓舆下缚木与轴相连【与轴监本误舆轴】
履
彖曰节注履虎尾而不见咥者【而误有从卢本校】干刚正之德者也【者疑衍字或在干字下】宜其履虎尾不见咥而亨【宜监本误直】九二节注履道尚谦不喜处盈【喜释文作憙】在幽而贞宜其吉也【脱也字从卢本校贞监本误卓】
六三节疏以六三之微而欲行九五之事【事误志而字脱从六经正误校】
象曰节疏不足以有明者释眇能视【下物字疑衍】目既隆眇【隆疑】
泰
曰节疏止由天地气交而生养万物【止当正字误】
象曰节疏以不兼公卿大夫故不云君子也【子字监本误】九三节疏恤忧也【恤忧字误倒】
将复至福也○故于食有福【于误饮】
象曰无往不复【案释文作无平不陂】
六四翩翩【释文作篇篇云轻举貌】
象曰翩翩不富皆失实也【案郭氏京云反误作失字】
六五节注尽夫隂阳交配之冝【案毛氏居正云交配原本作配合】疏爻备斯义者【爻毛本作文】
上六节注勿用师不烦攻也【攻毛本误政】
否
否之匪人【案朱子云或疑之匪人三字衍文由比六三而误传不特觧其义亦可见】
象曰节疏不可荣华其身以居禄位【禄误幸从集觧校下同】是辟其羣小之难不可重受官爵【脱是字爵误赏】辟其隂阳厄运之难不可重自荣贵而骄逸也【厄误已贵误华】
六三象辞疏【当在上爻辞下误跳行】
同人
曰节疏上应九五是应乎干也【乎误于】
同人曰同人于野亨【案程子云同人曰三字羡文】
六二节注唯同于五过五则否【五误主毛本下五字误上】用心褊狭鄙吝之道【褊误偏】
九四乗其墉【墉郑本作庸】
注履非其位以与人争【以与人争集解作与三争二】二自应五【应五字误倒】其所以得吉者以困而反正则也【脱者以二字正则误则者】九五象辞疏所以必用大师力能相遇也【力疑乃字误也疑者字误】故言相克也【故下疑脱云字】
上九象辞注益为他灾【他释文作异】
疏凡处至师也○去初上而言【去毛本误云】
大有
其德刚健节疏刚健至元亨○刚健则物不拥滞也【拥当依毛本作壅】文则明粲而不犯于物也【原阙】
象曰节注故遏恶善成物之性【案毛氏居正云性原本作美】顺夫天德休物之命【误顺天休命顺物之命从卢本校】
初九节疏不能至咎也○注云不能履中云云【注当故字误】初九公用亨于天子【亨左氏传引作享杜注三为三公而得位变而为兑兑为説得位而説故能为王所宴飨朱子本义从之】
疏与五至过焉○三既能与五之同功【五当衍字】
九四匪其彭【彭虞翻本作尫云或作彭作旁声字之误案子夏传作旁字】
注唯夫有圣知者乃能免斯咎也【圣知当从释文作至知】
疏非取其旁九四言不用三也【九四二字疑在言字下】
象曰明辨晢也【晢章舌切误从析下同郑本作遰云读如明星晢晢】
六五节疏故其诚信【故疑固字误】所为之处人皆畏敬【处疑】上九节注五为信德而已履焉履信者也【者误之谓二字从集解校】居丰富之世【富误有】故系辞具焉也【脱也字】
谦
曰天道下济而光明【案程子云济当为际下际谓下交也】
疏卑者有谦而不可逾越【脱者有二字从论语疏校】是君子之所终也【所衍字】言君子能终其谦之善而又谦之福【而误事福上衍终字从集觧校】
象曰君子以裒多益寡【裒郑本作捊云取也】
六二节注鸣者声名【案毛氏居正云鸣误名】
象曰节疏鸣声中吉【疑】
上六利用行师征邑国【案陆氏德明云有邑字者非】
豫
曰节疏行师能顺则众从之【顺下当脱动字】不云义又略不云用也【又毛本误文】
象曰节疏配灵威仰以祖后稷配也【下配字疑衍】
初六象辞疏释鸣豫之义【下衍而字鸣豫下当脱凶字】
六二介于石【介郑本作砎古八切谓磨砎】
六三象辞疏略云有悔举其迟也【有悔下当脱不字】
随
曰大亨贞无咎【案郭氏京云大亨下脱利字】
疏随之时义大矣哉者【者误若】
震刚至矣哉○为随而不大通逆于时也【下当脱者字】六二象辞疏既随此初九则失彼九五丈夫【初九下当脱小子二字】六三节注故舍初系四志在丈夫也【脱也字】亦欲于己求之则得所求矣【得下衍其字从集解校】
上六节注故维之王用亨于西山也【也误者】
蛊
蛊元亨节疏有为之时利在拯难【拯毛本误极】又如此宣令之后三日更丁寕而语之【如疑字误】
曰节疏当须有事也有为治理也【上也字疑谓字误】
利涉节注使令洽而后乃诛也【洽误治】
初六节注能堪其事故终吉【下卢本有也字】
上九节注高尚其事者也【脱者字从卢本校】
临
临元亨节疏以物凶必衰【凶当盛字误】
六四象辞疏以六四以隂所居得正【以隂下当脱处隂二字】
观
曰节疏此盛名观卦之美【名疑】
初六节注处于观时【集觧作失位处下】故曰童观【下案集觧作处大观之时而为童观趣顺而已小人为之无可咎责君子为之鄙吝之道】
疏为此观者趣在顺从而已【者监本作防】
六三象辞疏【案卢本作注未审孰是存考】
九五节注观之极者也【案释文作观之盛也】观民之俗以察己道【道误之】
上九象辞注特处异地为众所观【脱所字特误从卢本挍】
噬嗑
柔得中节疏谓五至狱也○恐畏之适五位则是上行【畏疑谓字误】故谦卦序曰地道卑而上行【序当衍字】坤道体在上故总云上行不止也【道当衍字不止下当脱谓五二字】
象曰雷电噬嗑【案程子云象无倒置者疑此文互也】
初九屦校防趾【校毛本误挍后并同】
疏必校之在足足为惩戒故不复重犯【一十四字疑衍】故校之在足已没其趾【已疑以字误足监本误而】桎其小过诫其大恶【桎当惩字误】
象曰屦校灭趾不行也【释文云或作止不行也】
疏犹着校灭没其趾也【也疑衍字犹疑作由】
六二节疏所刑者当故曰噬肤【者误中】
九四象曰利艰贞吉未光也【释文作未光大也】
贲
贲亨小利有攸往【案郭氏京云小定本作不】
疏以刚上文柔不得中正【案中正下注作中位谓居无位之地】
曰贲亨【案朱子云亨字疑衍】
注刚柔不分文何繇生【生毛本误王】
疏相饰即有为亨【疑有脱字】
天文也【郭氏京云上脱刚柔交错一句】
观乎天文节疏阳在其中荠麦生也【荠误齐】
象曰节疏君子内含文明以理庶政【文毛本误又】
初九舍车而徒【车监本误舆】
六四贲如皤如【皤郑本作燔音烦】
注为已冦难二志相感不通亨【通亨当依集解本作交通难误虽】
剥
曰剥剥也【案郭氏京云剥剥落也今本脱落字】
注触祸以陨身【陨释文作殒】
疏不利有攸往小人道长者【道衍字】
六二节疏蔑犹至弃也○转欲防物之所处者【脱所字】六三剥之无咎【案陆氏德明云有之字非】
六四节疏四剥道浸长【脱剥字】
六五节疏但以宫人之相似【以疑与字误】
上九节注小人用之则剥下所庇也【庇释文作芘】
复
曰节注入则为反出则刚长【为反当阳反误】
反复节疏凡经七日【凡毛本误日】又每日分为八十分【又误者】在于九月之末【末毛本误未】
复其节疏静非对动者也【也衍字下黙非对语者也同】以动静语黙而无别体【而当两字误】
象曰节疏闭塞其闗也商旅不行于道路也【上也字当使字之误属下句】
初九节疏既在阳始即能从而复之【阳始误阳复】
六三频复【频郑本作颦】
注频频蹙之貌也【蹙释文作戚千寂切忧也又子六切】
上六有灾眚【灾释文作灾云本又作灾郑作烖案説文烖正字也灾或字也灾籀文也子夏传云伤害曰灾妖祥曰眚郑云异自内生曰眚自外曰祥害物曰灾】
无妄
曰动而健【案郭氏京云动而愈健脱愈字】
疏以此卦象释能致无之义【以此二字当误倒】
象曰先王以茂对时育万物【案郭氏京云物上误増万字】
六二节疏六二处中得位【二误三】
象曰不耕获未富也【案郭氏京云求字误作未】
六三节注是有司之所以为【毛本误从禾】
大畜
曰刚健笃实辉光日新其德【辉释文作煇】
不家食节疏所以不使贤者在家自食而吉也【也当者字误】
初九象辞注故能已利【已利字误倒从释文挍】
九三节注不忧险厄【厄释文作阨】
上九何天之衢亨【案胡氏瑗云天之衢亨误加何字程子云以象有何字故爻下亦误加之】象曰何天之衢【案郭氏京云何天之衢亨脱亨字】
頥
曰自求口实【实误食】
象曰节疏先儒云祸从口出患从口入【案此本傅口铭患原本作病】初九节注闚我禄而竞进【上释文有而字】
六二节注以此而行未见有与【案卢本作未见其与也】
六三节疏是自纳于上以谄媚者也【自监本误目】
六四节注观其自养则养正【养正误履正从集解挍】
六五节注故可守贞从上得頥之吉【案集解作故冝居贞顺而从上则吉】
大过
大过注音相过之过【六字脱从疏挍】
疏唯易爻乃大能过越常理以拯患难也【易爻当阳爻之误】初六节疏虽遇大过之难而无咎也【遇监本误过】
九二枯杨生稊【案毛氏居正云梯作稊误案梯从木从弟梯稚也木根再发稚条也音题又他兮切阶梯也从禾者亦音题稊稗之稊孟子五谷不不如稊稗是也】
九三节注宜其淹溺而凶衰也【溺误弱】
九四象辞疏以屋栋桡折云云此则义也【此则疑即此误】上六节疏言不可害于义理也【可当衍字】
坎
习坎【案郭氏京云习字上脱封名坎字曰下亦脱坎字】
有孚节疏刚正至者也○故云刚正在内有孚者也【也毛本误内】
曰节疏习重乎险也【一脱乎字一乎字误在重险上】
险之时用节疏险虽有时而用【虽疑难字误】
六三险且枕【险郑本作检云木在手曰检在首曰枕】
六四象曰樽酒簋【释文无字】
九五祗既平【案郑氏云只当为坁小丘也】
象曰中未大也【案集解作中未光大也】
离
畜牝牛节疏是牝之善者【原阙】
曰节疏此以卦象説离之功德也并明利贞之义也【上也字疑衍】丽乎正也者【也当衍字】是以畜牝牛吉言【言当者字误】象曰大人以明照于四方【案郭氏京云明上脱明照二字】
初九节注错然者敬慎之貌也【敬误警】
九三日昃之离不鼓缶而歌【案顾氏炎武云离古读为罗毛氏居正云鼔作鼓误从攴者鼔击之鼔从支从皮者钟鼓之鼓支音普木切击也】
注则至于耋老而有嗟凶【而有嗟凶卢本作有嗟凶矣】
六五节注以柔乘刚不能制下【柔监本误所】
上九节疏所断罪人之首【所当斫字误】
象曰王用出征以正也【案王肃本此下有匪其丑大有功也八字】疏言所出征者除去民害以正国故也【所下当脱以字】十三经注疏正字卷一

[book_title]卷二
钦定四库全书
十三经注疏正字卷二
山东按察使沈廷芳撰
易
周易兼义下经
咸
止而説节疏能自静止则不随动欲【动欲字疑误倒】
九三节注股之为物随足者也【股毛本误咸】
九四象辞贞吉节疏正而故得悔亡也【而下当脱吉字】
九五节疏脢者至之下○郑云脢背脊肉也【脱背字】
恒
恒亨节疏三事○无疑亨字在三事之中【中当外字误】曰节疏因名此卦得其恒名【上名字疑明误】
恒亨节疏此就名释卦之德【此就下当脱卦字】
利有攸往节注故终则复始往无穷极【极误也从卢本校】初六浚恒【浚郑本作濬】
疏深恒者以深为恒是也【是当者字误】
九三或承之羞【或郑本作咸】
遯
上九节注矰缴不能及【矰释文作缯】
大壮
九三羸其角【嬴郑本作累】
六五丧羊于易【案郭氏京云牛误写羊字象并同】
上六象曰不详也【详郑本作祥云善也】
晋
曰节注凡言上行所之在贵也【之误以从噬嗑注校】
六二节注脩德以斯闻乎幽昩【闻误间】
九四节疏履非至守也○能游不能度谷【度亦作渡】陆玑以为雀防【玑监本误机后并同案陆玑字元恪吴太子中庶子乌程令作毛诗义疏名机者乃晋人字士衡者也】六五失得勿恤【失郑本作矢】
上九节疏故曰进其角也【进当依经文作晋】
明夷
曰以大难文王以之【以之郑本作似之下箕子以之同】
象曰节疏所以君子能用此明夷之道以临于众【能疑衍字】六二夷于左股【夷郑本作睇注旁视为睇】
注夷于左股示行不能壮也【示误是】不垂其翼然后乃免也【脱字从释文挍】
六五象辞疏明不可息也息灭也【上也字当者字误】
上六不明晦【案郭氏京以为上六至晦晦上脱至字误増不明字】
家人
九三节注处下体之极为一家之长【下衍者也二字从集解挍】行与其慢也宁过乎恭家与其渎也宁过乎严【脱二也字挍同上】是以家人虽嗃嗃悔厉犹得其吉【吉误道】
睽
初九节注与四合志故得悔亡【四误人从卢本挍】
六三其牛掣【掣郑本作防云牛角皆踊曰防】
六五节注有应故悔亡【脱悔字】
上九节注豕而负涂莫过焉【而误之】未至于洽先见殊怪【洽误治卢本作合】
疏处睽至亡也○恢诡谲怪道通为一【诡谲庄子作恑憰】即形虽万殊而性本同得【案郭注无本字即作则】
蹇
象曰君子以反身脩德【案郭氏京云经注正字并误作反字】
初六象曰宜待也【郑本作宜待时也】
九三往蹇来反【案郭氏京云经注象三正字并误作反字】
解
曰百果草木皆甲拆【郑本拆作宅注皮曰甲根曰宅宅居也】
初六节注屯难盘结于是乎解也【盘释文作磐】
疏夫险难未夷则贱弱者受害【贱当柔字误】
象曰节注或有过咎非其理也【过释文作遇】
疏有过至理也○非其理也者【者衍字】
六三象辞疏言此寇虽由已之招【虽当唯字误】
上六节疏将解之荒悖而除乱【之字当衍文】
损
象曰君子以惩忿窒欲【惩释文作徴云止也郑云犹清也窒欲郑本作懫欲云懫止也】六三节注故天地相应乃得化醇【醇释文作淳】
象曰节疏三人疑加疑惑也【上疑字当则字误】
六五节疏而能自抑损者也【而疑衍字】
益
曰节疏民説无疆者也【者疑故字误】
木道乃行【案程子云益误木或以为上巽下震故云木道非也】
初九节疏应刚能断应巽不违【应刚当体刚之误】
九五节注有孚惠我德也【六字疑衍文】
夬
夬扬于王庭节疏以刚断制行令于邑可也【断制字误倒】扬于王庭节疏只谓柔乗五刚也【谓当为字误】
孚号节注则柔邪者危【原阙】
告自邑节疏只谓所尚乃穷故也【谓当为字误】
象曰节注施而能严严而能施【上施字误明】
初九象辞疏孰知不胜果决而往【孰疑】
九三壮于頄【頄郑本作頯云夹面也】君子夬夬【案胡氏瑗以为差错移此四字干若濡有愠之下程子移于若濡有愠之上以为有遇雨字又有濡字故误以为连也】
注最处体上故曰頄也【頄误权】遇雨若濡有恨而无所咎也【案集解作有愠而终无所咎也】
九四其行次且【次郑本作趀】
姤
姤女壮勿用取女【案郭氏京云取字下误増女字彖同】
曰姤遇也【毛本误象】
勿用取女不可与长也【案郭氏京云上脱女壮二字】
象曰后以施命诰四方【诰郑本作诘起一切注云正也】
九二节疏初自乐来应己之厨【应误为】
九三节注而二据于初不为己乗【乗监本误弃毛本误弃从卢本校】居不安行无其应【无误失挍同上】
疏特以不遇其时故致此危厉【时误位】
九四包无鱼【案郭氏京云包失鱼注二有其鱼故失之也今本误作无鱼】
九五节疏之至者也○梓皮革自楚往【往误注】
萃
萃亨【程子云萃下有亨字羡文也亨字自在下与涣不同涣则先言卦材萃乃先言卦义彖辞甚明镗案释文云马郑陆虞等并无此字】
用大牲吉注全夫聚道用大牲乃吉也【夫误乎从卢本挍】彖曰节疏何由得众【众当聚字误】
利见大人亨【案郭氏京云下脱利贞字】
象曰节注聚而无防则众生心【生心字误倒从卢本校】
初六节注为笑者懦劣之貌也【懦释文作愞】已为正配【配释文作妃音配】
六二节注处坤之中已独履正【履误处从集解挍】
九五象曰萃有位志未光也【释文无志字】
升
曰柔以时升【误象升郑本作升】
是以大亨【案程子云元亨误作大亨】
象曰君子以顺德【案朱子云王肃本顺作慎意尤明白】
上六节注处贞之极进而不息者也【贞当升字误】
疏若洁已脩身施于为政【政当正字误下疏为政不息同】
困
曰节注刚见揜于柔也【原阙】
险以説节疏此又就二体名训以释亨德也【名训疑】其唯君子节疏此就二五之爻释贞大人之义【此毛本误比】初六象曰入于幽谷幽不明也【案郭氏京云下误増幽字】
疏释株者机木谓之株也【九字跳行当在上爻辞疏内兼有脱误存考】九五劓刖【案郑氏云当为倪防】
注异方愈乖遐迩愈叛【迩释文作逺】
上六节注行无通路居无所安【下无字毛本误】
疏象不言困于臲卼【不监本误亦】
象曰动悔节疏吉行者知悔而征【吉毛本误言】
井
汔至节疏以喻人之脩德不成又云【十字疑衍文】不能慎终如始故就人言之凶也【脱之字慎终如始集解作善始令终】
曰改邑不改井乃以刚中也【郭氏京以为改邑不改井下脱无丧无得往来井井两句镗案集解本乃以刚中也下有此八字】
羸其瓶【集解本上有井字】
疏汲水未出而覆喻脩德未成而止【出毛本误用】
象曰节注木上有水井之象也【井集解作上水二字】
疏木上有水则是上水之象【是毛本误堤】
初六旧井无禽【案崔氏憬云禽古擒字犹也】
九二节注其道不交则莫之与也【莫之与释文作无与之】
疏井之为德以下给上【给误汲下疏并同】正以谷中之水下注彻鲋【以疑似字误彻当射字误】
九三节疏得位而有应于上井射鲋之象【井当非字误】六四节疏子夏传云甃脩治也【脩误亦】
九五象辞疏以中正者若非居中得正则任用非贤【以疑言字误任用毛本误仕用】
上六节疏收式胄切【四字当衍文】
革
曰节注凡不合然后乃变生【然卢本作而】
己日节疏革而当理其悔乃亡消也【亡消字当误倒】
天地节疏此先明天地革者【者当也字误】
九三节疏既革言三就云云【革监本误不】
鼎
鼎元吉亨【案程子云文衍吉字卦才可以致元亨未便有元吉也彖复止云元亨其羡明矣】疏亨饪成新能成新法【新法当法象之误】且有二义【且当具字误】彖曰而大亨以养圣贤【案郭氏京云误増而大亨字】
初六节注则是为覆鼎也【释文无为字】
九四其形渥【郑本作刑屋言屋中刑之】
注处上体之下【处监本误虚】
象曰节注果致凶灾信之如何【之如二字当误倒】
上九节注高不诫亢【诫疑】
疏玉者坚刚而有润者也【有润疑温润误】
震
震亨疏此雷之卦天之威动【卦下当脱雷者二字】
震惊节疏威震至盛也○诗传则为鬯是香草【为当谓字误】彖曰节注威震惊乎百里则惰者惧于近也【也卢本作矣】出可以守宗庙社稷【郭氏京云上脱不丧匕鬯字朱子曰或云出即鬯字之误】初九节疏卦则况举屯时宜其有所封建【况当泛字误】六三节疏故惧○验注以训震为惧【以疑衍字】
六五辞注往来则危也【则误乃从卢本挍】
上六节疏既居震位【位当极字误】
艮
艮其背节疏又若能止于未兆【又疑人字误】若对面不相交通则是否之道也【面误而】
彖曰节疏光明施止有时【光当先字误】
艮其止【案晁氏公武云止当依封辞作背】
六二不拯其随【拯释文作承音拯】
注腓体躁而处上【上误止从卢本校】
九三列其夤【夤郑本作】
渐
彖曰渐之进也【案朱子云之字疑衍或是渐字】
女归吉也【案郭氏京云误増也字】
曰君子以居贤德善俗【案陆氏德明云王肃本作善风俗】
上九鸿渐于陆【案范氏谔昌云陆当为逵朱子谓以韵读之良是顾宁人谓古读仪为俄不与逵为韵也】
疏然居无位之地【然当上字误】
归妹
归妹征凶节注少隂而承长阳【承误乗】
疏上咸卦明二少相感恒卦明二长相承【承当成字误】女娣是兄弟之行【女娣疑娣妹之误】
彖説以动节疏若其不以备数更有动望之忧【动望当勤望误见诗笺】
征凶节疏所戒其征凶也【所当故字误】
曰君子以永终知敝【敝释文作弊】
初九节注妹少女之称也【妹误娣】
疏为妻而行则凶焉为娣而行则吉【焉疑衍字】
六三节疏则是室主犹存【犹误独】
六五节疏以长从少者可以从少【以长从少下当脱不若以少从长之为美九字可以从少四字当言以长从少之误】
曰不如其娣之袂良也【案郭氏京云良下误増也字】
疏释其六五虽所居贵位然长不如少也言不必少女而从于长男也【其字及上也字当衍文不必当不如之误】
上六节注为女而上承【上承误承命从左传疏挍】
丰
勿忧节疏然后可以君临万国【君毛本误居】
彖曰明以动节疏动故丰者【上当脱明以二字】
日中节注施于己盈则方溢【案陆氏德明云有方字者非】故具陈消息之道者也【者疑衍字】
初九遇其配主【配郑本作妃注嘉耦曰妃】
疏故曰虽均无咎【均宜依经文作旬】
六二丰其蔀【蔀郑本作菩云小席】
九三丰其沛日中见沫【沛郑本作韦注祭祀之蔽膝沫作昧】
九四曰遇其夷主吉行也【案郭氏京云行上脱志字】
疏位不当者止谓以阳居隂【止疑正字误】日中盛则反而见斗【疑日中明盛而反见斗之误】
上六曰丰其屋天际翔也【案郑氏云际当为瘵瘵病也翔作祥】閴其无人自藏也【藏郑本作戕注伤也】
注不出戸庭失时致凶【案陆氏德明云此引节卦九二爻辞应云门庭作户误也或云门户通语】
旅
彖曰节注足以小亨【足误是从卢本挍】
旅之节注物失所居则咸愿有附【误咸失其居物愿所附从集解挍】曰节注止而明之刑戮详也【而误以从卢本挍】
初六斯其所取灾【案郭氏京云斯字并合作防贱之义不合作斯】
六二节注童仆之正义足而已也【脱也字从卢本挍】
辞下【案卢本有尤自外至也五字注】
九四节注客子所处不得其次云云【子误于从集解挍】
上九象曰丧牛于易【释文作丧牛之凶】
巽
彖曰节注命乃行也【案郭氏京云重巽以申命命乃行也命乃行也一句误入注】柔皆节疏刚虽巽为中正【为当乎字误】
曰节疏故君子训之以申命行事也【训疑法字误】
九三节注频频蹙【蹙释文作顣】
六四节注而有益莫善三品【善集解作若】
上九辞疏故巽在牀下也【巽误过】
兑
曰丽泽兑【丽郑本作离云离犹并】
注施説之盛莫盛于此【之盛误之道】
初九节注无所党系【系释文作繋】
六三节疏而以不正来説邪佞之道【而当衍字邪佞字误倒】九五辞疏宜在君子而信小人故以当位责之也【在疑任字误责之毛本误贵之】
涣
彖曰利涉大川【案郭氏京云下脱利贞字】
疏乗木至功也○故言此以序之也【序疑】
初六节注乖散未甚故可以逝行【逝误游从释文挍】不在厄剧而后乃逃窜【厄误危挍同上】
六三节疏故得无悔故曰涣其躬无悔【无悔并误无咎】
六四节注犹有丘虚匪夷之虑【虚去鱼切释文作墟】
上九曰涣其血逺害也【案程子云血下脱去字】
节
彖説以行险节注然后乃亨也【乃误及案郭氏京云此句误入注】天地节疏则四时功成之也【之字疑在功成字上】
九五节注为节而不苦非甘而何【而不误之不】
疏甘者不苦之名也【甘毛本误苦】
中孚
彖曰乃化也【案程朱俱连上孚字为句】
注各得其所也【得误当从卢本挍】
豚鱼吉信及豚鱼也【案郭氏京云及下误増豚鱼字】
九二节注立诚笃至【至误志从葛本挍】
六三节注三居少隂之上四居长隂之下对而不相比【案集解作三四俱隂金木异性】
九五辞疏若直以阳得正位而无有系信【直毛本误真】
小过
小过亨节疏过之小事谓之小过【过之疑过于之误】得名上在君子为过行也【上当止字误】可小事不可大事者时也【时也二字疑衍文】
彖曰柔得中是以小事吉也【案郭氏京云是以下脱可字小事下误増吉字】有飞鸟之焉【案程子云此一句不类彖体葢解者之辞误入彖中】
九三节疏故曰弗过防之云云凶也【也误者】然则戕者皆杀害之谓【戕者当戕弑之误】
九四节注不为责主【毛氏居正云贵误责】夫宴安酖毒【酖释文作鸩】六五节注则烝而为雨【烝释文作蒸】
曰密云不雨已上也【上郑本作尚云庶几也案郭氏京云已止也注阳已止下故也今本正文作已上故注亦误作阳已上故止也】
上六弗遇过之飞鸟离之【案程子云或曰遇过恐亦当作过遇义同九四未知是否顾宁人云古人读离为罗正与过为韵也】
既济
既济亨小利贞【案朱子云亨小当为小亨】
彖曰既济亨小者亨也【案郭氏京云亨小下脱小字】
初吉节注终乱不自为乱【案卢本无终乱二字】
初九节注其于义也无所咎矣【矣误也从卢本挍】
疏初九处既济之初体刚居中【中当正字误】
九三节注是居衰末而能济者也故伐鬼方三年乃克也【也故二字误高宗从卢本挍】
六四节注夫有隙之弃舟而得济者【隙释文作郤】
疏而舟漏则濡湿【而疑夫字误】
上六节注过进不已则遇于难【进误而从卢本挍】
未济
未济亨小狐汔济【案程子云汔当为仡壮勇之状谓勇于济】
曰节注令物各得其所也【得误当从释文挍】
九二节注循难在正而不违中【循误靖疏同释文云循犹履也】
六三利涉大川【案朱子云或疑利字上当有不字】
六五节注付物以能而不疑焉【焉误也从疏校】
十三经注疏正字卷二

[book_title]卷三
钦定四库全书
十三经注疏正字卷三
山东按察使沈廷芳撰
易
周易系辞上第七○疏有以简编重大是以分之【有疑惟字误】或以上篇论易之大理下篇论易之小事者理必不通【下理事二字互误】
第一章
天尊节注乾坤其易之门户【释文无户字】
鼔之以雷霆【案蜀才云霆疑为电】坤以简能【案姚氏信云能当为从】
疏初始无形未有营作【营毛本误管】
可久则贤人之德可大则贤人之业【案诗颂天作疏引王辅嗣注云不曰圣人者圣人无体不可以人名而名故易简之主皆以贤人名之】
天下之理得节注成位况立象也【况误至】
第二章
圣人设卦节疏吉凶者失得之象【下也字衍文】
刚柔节注则俱由刚柔而着【脱则字从卢本挍】
所居节疏由观易位之次序也【位之字误倒】
所乐节疏言君子爱乐而玩习者【玩习字误倒下同从六经正误挍】先生卜征五年【卜毛本误十】
第三章
彖者节疏正义曰彖谓【疏监本误注下五字亦误入注】
辨吉凶节疏辞爻至差也○任后贤所择【择误释】
忧悔吝节疏谓小小疵病【小小毛本误小此】
故能弥纶天地之道【天地释文作天下】原始反终【反终郑本作及终】第四章○疏精气为物【为毛本误于】上章明卦爻之义【上章毛本误此章】
精气节注精气絪緼聚而成物【絪緼释文作烟煴】
知周乎万物而道济天下【案郑氏云道当作导】
一隂节注寂然无体不可为象【无误天】
疏故以言之为道【为当谓字误】
道者至阳也○谓道虽在于隂而无于隂【无毛本误不】谓道虽在阳阳中必无道也【案前文当作言道虽在于阳而无于阳言道所在皆无阳也此略而言之】
故君子之道鲜矣【鲜郑本作尟云少也】
注体斯道者不亦鲜矣乎【脱乎字从集解挍】
疏君子至极也○至于百姓但日用通生之道【案通即前注道者无不通也生即上疏日曰赖用此道而得生之生】
第五章
显诸仁藏诸用【藏郑本作臧云善也】
鼓万物节注未能全无以为体【未误不全监本误至】则有经营之迹也【迹释文作功云一本功作迹】
效法之谓坤【效释文作爻胡孝切蜀才作効】
子曰易其至矣乎【案崔氏憬云夫言子曰皆是语之别端此更美易之至极也朱子云十翼皆夫子所作不应自着子曰疑皆后人所加也】
成性节疏使物生不失其性【失监本误夫】
第六章○疏是行之于急者故引七卦之议以证成之【于字疑议当义字误】
是故谓之象节疏谓圣人有其微妙【例上疏微妙当作神妙】系辞焉节疏谓此防通之事而为爻也【谓误议】
鸣鹤节疏若拟议于恶则恶亦随之【脱议字】
枢机节疏所以感动天地【脱以字】其纎利能防截于金【纎疑从金旁作鑯】
第七章
初六节疏而用洁白之茅可置于地【可疑以字误】
有功而不德【德郑本作置云当为志】
亢龙有悔节【案朱子云释干上九爻义当属文言此盖重出】
作易者其知盗乎【作释文作为】
冶容诲淫【冶郑本作野云妖野容仪教诲泾佚也】
第八章
大衍节疏王弼至宗也○又云其用四十有九【有九误九也】五十者虽是不用【五十者三字当其一二字误】若易由太极有由于无【脱极字】
天数五至行鬼神也【四十四字案朱子云宜在大衍之数前】
第九章
其知神之所为乎【案郭氏京云经注不字并误作所字】
易有节疏发其言辞出言而施政教也【发当法字误】故法其隂阳变化【故当效字误】
是以君子节疏然易以万事告人【然当言字误】
易无思节注非遗数者则无以极数【脱则字疏同】
疏非忘象○无不既亿【既亿疑记忆误】言象之所以立有象者【立当衍字】
夫易节疏遂定天下之象【遂监本误以】
惟神节疏案上节云唯深也云云【上误下】若章中所陈则有三事【事毛本误章】
第十章
天一至地十【案程子云合在天数五地数五上简编失其次也】
是以明于节疏定吉凶于前民乃法之所用【所当以字误】
第十一章
易有太极节注取有之所极况之太极者也【取下卢本有其字】八卦节注则吉凶可定【葛本作则吉凶定矣】
立成器以为天下利【案朱子云立下疑有阙文】
天生神物节疏行四时生杀【行疑】
易有四象节疏诸儒有为七八九六【为当谓字误】
易曰自天祐之节【案朱子云释大有上九爻义然在此无所属或恐是错简冝在第八章之末案朱子分圣人有以见天下之至盗之招也为第八章】又以尚贤也
疏既履信思顺【履误有】
第十二章
子曰书不尽言言不尽意然则圣人之意其不可见乎子曰圣人立象以尽意
鼔之节疏系辞以尽其言
形而上节疏是得以理之变也
是故夫象圣人有以见天下之
黙而存之
系辞下第八
第一章
因而重之节疏夫八至中矣○夫八卦备天下之理者刚柔节疏则上系第二章云云
系辞节注适时之功则存之爻辞
吉凶节疏所以悔吝生在乎所动之中也
刚柔节疏言刚柔之象立在其卦之根本者也【立在字毛本误倒】是诸爻之变皆臻趣于时也
日月节疏自然无为云云是示人简矣【矣当也字误】
何以守位曰仁【仁释文作人】
疏言圣人何以保守其位必须仁爱【须误信】
第二章
观鸟兽之文与地之宜【案朱子云王昭素曰与地之间诸本多有天字】
注无大不极无微不究【微当依卢本作细】
作结绳而为罔【释文无罔字】
疏用此罔或陆畋以罗鸟兽或水渔以罔鱼鳖也【渔误泽罔字监本误倒】故称离卦之名为罔也【称疑取字误】
包犠氏节疏在位一百二十年【案绎史引帝王世纪二十作一十】女娲氏没次有大庭氏云云【绎史引世纪作女娲氏没大庭氏王有天下次有拍皇氏云云】尊卢氏【下有祝融氏三字】朱襄氏【在隂康氏下】母曰任已【巳世纪作姒】感女登于尚羊【案尚羊元命包作常羊】无懐氏后【氏误之】次帝直【直亦作宜】次帝【亦作来】
神农氏节疏日角龙顔有圣德【脱日角二字从书疏挍】有星如虹下流华渚【有误大虹误斗流误临挍同上】少昊在位八十四年而崩【案绎史此外纪文也世纪作百年】姬姓也母曰景仆【脱上三字景误昌】其母不见云云【案绎史载世纪云其母见其神异自言其名曰夋龆龀有圣德年十五而佐颛顼三十登帝位都亳】帝尧陶唐氏伊祁姓【祁误祈绎史作祁姓也云云或从母姓伊氏】
黄帝节注垂衣裳以辨贵贱【辨释文作别】
疏此于九事之第一也【于疑衍字】何以连云尧舜者【何疑所字误】刳木为舟剡木为楫【刳剡释文作挎掞】致逺以利天下【案陆氏德明云一本无此句朱子亦云疑衍】
注涣者乗理以散动也【动误通从卢本及疏挍】
古之塟者节疏则礼记又云殷人之棺椁【则当衍字】
上古节疏此明九事之终也【明疑衍字】事大大结其绳事小小结其绳【案集解及玉海无二结字】
第三章
是故易者节疏易卦者冩万物之形象故易者象也【上者字疑皆字误故下当脱云字】
阳一君节注隂爻画两以明臣道必二【道误体从集觧挍】疏无为者为每事因循【下为字当谓字误】
易曰憧憧节疏注云天下之动云云【上当脱故字】
龙蛇之蛰以存身也【存释文作全】
注故能乗天下之微防而通其用也【案集觧作理入寂一则精义斯得乃用无极也】
利用节注利用之道皆安其身而后动也【皆误由】名弥美而累愈彰矣【弥误愈】
第四章○疏以上章先言用安身可以崇德【脱言字从集觧挍】若身自危辱何崇德之有【德衍字】
易曰公用节疏待时而动何不利之有者【脱之有二字】待隼可射之动而射之【上射之下当脱时字】
不见利不劝【案郭氏京云动误劝字】屦校防趾【趾释文作止校毛本误挍下同】危者节疏故此节恒须谨慎可以安身【此节下疑脱言字或明字】危者安其位者也【也当衍字】
知几节疏至万夫之望【下衍者字】
几者节注几者去无入有理而未形【未误无】故能朗然元照【照误昭】吉凶之彰始乎微兆故言吉之先见也【乎误于言误为从集解挍】
君子见几节疏言赴几之速也【下易曰至吉者一十一字当为衍文】顔氏节注得之于二不逺而复【案二即因以济民行之谓吉凶二理也】疏子曰顔氏之子至元吉者【者衍字元毛本误言】此节论贤人唯庶于几虽未能知几【庶下疑脱慕字虽疑衍文】又以殆为辞【当作殆辞也】易曰不逺复节注得二者于理不尽【得二即上注得之于二也作得一误】天地节疏絪緼气附着之义【气误相】天地若有心为一【一误二】
易曰三人节疏此损卦六三辞也【六三下当脱爻字】谓此爻所论致其醇一也【醇一疑纯一之误】
危以动则民不与也【案郭氏京云辅字误作与字】
第五章
乾坤节疏或以刚柔体象天地之数也【或当故字误】
以通节注况爻之辞也【毛本误卦】
疏易之其称万物之名万事论説【之其当辞所之误】
于稽节疏类谓事【下然字疑衍文】故云衰意也【衰下当脱世之二字】而微显阐幽【案朱子云而微显恐当作微显而】
疏以体言之则云微显【下也字疑衍文】
开而当名【案朱子云开而之而亦疑有误】
其称名节疏是所取义而广大也【而疑衍字】
因以济民行【案郑氏云当为式】
第六章
易之兴也节疏但中古之时【但当至字误】
履德之基节疏以为忧患行德为本也【疑此言忧患以行德为本也之误】
恒杂节疏不被物之不正也【疑】
巽以行权疏巽顺以既能顺时合宜【当顺以巽则能顺时合宜之误】
第七章
上下节疏是上下无常定也【上当衍字】
其出入以度外内使知惧【案朱子云此句未详疑有脱误】
若夫杂物撰德【撰郑本作算云数也】
注杂物撰德而一以贯之者也【脱者也二字从集觧挍】
疏统摄坤卦地道之义【脱统字】要定或此卦存之与亡【或字疑在要字上】则能思虑有益以过半矣【以疑已字误】
夫彖至乎道○言彖辞论量此卦中爻义意也【义意字疑误倒】动于险中云云【于当依经文作乎】道以约少无为之称【以疑者字误】
第八章
四多惧近也【案郭氏京云四多惧注云惧近也今本误以近也字为正文而注中又脱惧字】注位近于君故多惧也【近误逼从集觧挍】
疏其不宜利于疎逺也【上当脱是字】言二所多誉者言二所以要防无罪咎而多誉也【上所字下当脱以字下言所二字当衍文】
物相杂节注刚柔交错元黄相杂【相杂误错杂从卢本挍】
易之兴节疏故其辞者忧其倾危也【故其辞者当其辞危者之误】则以危谓忧危【谓当为字误】
其道节疏若能始终皆惧云云【若当言字误】若能终始之惧则无凶咎【之疑于或皆字之误】
第九章
能研诸侯之虑【案李氏焘云衍侯之二字朱子亦云】
疏若不有易略则为险也【有疑衍字】
定天下节疏言卜占之事则知未来之騐也【卜占上当脱玩其二字】人谋节注人谋况议于众以定得失也鬼谋况寄卜筮以考吉凶也【况并误凡从卢本挍】不劳探射而吉凶自着【射误讨疏内同】疏先与人众谋图以定得失【下当脱是与人为谋也六字】能通幽深之理【理注作故】
吉凶节注情逆违道以蹈凶【蹈误陷从卢本挍】
逺近节疏近为比爻共聚【为当谓字误】
凡易节注近况比爻也【况误凡从卢本挍】随事以考之【随误存从集觧挍】
説卦第九
昔者节疏今言作易明是伏牺非文王也【明误言也误等】参天节疏七九阳数○天三覆地二载【二毛本误三】
观变节疏不假用蓍成卦【假毛本误暇】
挥节注刚柔发散变动相生【生误和从卢本挍】
和顺节疏至于一期所赋之命【期疑】
天地节疏则易之爻卦与天地等成【成当盛字误】
曰以烜之【烜释文作晅】干以君之【案郭氏京云居误作君字】
疏乾坤与天地同功也【同误通从集觧挍】
成言乎艮【案李氏焘云成当作诚】
疏帝若出万物则在乎震【若出疑出生误或若出下脱生字】
坤也者节疏坤不言方者所言地之飬物不专一也【所疑衍字】
神也者节注莫不自然相与而为变化【脱而字从集觧挍】水火相逮【释文作水火不相逮】
疏光说万物者莫说乎兑【尤疑】
干为首节疏震能动用故为足也【震误足】
震为雷为龙【龙虞本作駹注云苍色震东方故为駹旧读作龙上已为龙非】为旉【郑本旉作专云市恋切毛本误旉下并同】
疏为黄取其相杂而成苍色也【案黄者天地之杂也黄相杂色非苍苍字当为衍文】马后左足白为馵【脱左字】
巽其于人也为寡髪为广颡【寡髪亦作宣髪案虞氏翻云为白故宣发马□以宣为寡髪非也广颡郑本为黄颡】
疏王肃作为香臭【下也字当衍文】如人之少髪【如监本误始】
坎为下首为薄蹄为曳【案集觧引孔疏云干震坎皆以马喻干至健震至动坎至行故皆可以马为喻坤则顺艮则止巽亦顺离文明而柔顺兊柔説皆柔健故不以马为喻也惟坤卦彖利牝马取其行不取其健故曰牝马也坎亦取其行不取其健皆外柔故为下首薄蹄曳也九十字今并脱去】疏为曳取其水摩地而行也【摩误磨从集觧挍】
离为乾卦【案郑氏云干当为干阳在外能干正也】为科上槁【槁郑本作槀】艮为狗【狗虞本作拘云指屈伸制物故为拘拘旧作狗上已为狗字误】为黔喙之属【黔郑本作黚谓虎豹之属贪冒之】
疏其坚劲故多节也【其下当脱性字或质字】
兑为羊【羊虞本作羔云羔女使皆取位贱故为羔旧读羊皆已见上此为再出非夫子意也震为长男又言长子谓以当继世守宗庙主祭祀故详举之】
序卦第十○疏序卦之所明云云托象以明义【之象二字衍文从下注挍】故云非易之蕴【下故以取其人理六字疑衍文】
有天地节注故为物之始生也【生监本误交】
物生必【案郭氏京云始误物字郑氏云防小之貌齐人谓萌为也】者也【案郭氏京云者昧也脱昩字】
比者比也【案郭氏京云比者亲比也脱亲字】
注比非大通之道【比误此】
履而泰然后安【案朱子引晁氏曰郑本无而泰二字】
有天地节注故夫子云云而不系之于离也【离误杂】夫妇节注冝与世升降【世集解作时】
故受之以大壮注阳盛隂消君子道胜也【脱也字胜误盛从集解挍】伤于外者必反于家【于家误其家】
注伤于外必反诸内也【诸内也误修诸内从集解挍】
家道穷必乖注室家至亲过则失节【则误在从集解挍】家人尚严其弊必乖也【弊误敝】
决必有所遇注以正决邪必有嘉遇也【脱也字嘉误喜从卢本挍】故受之以巽注以巽则得所入也【所误出】
涣者离也注涣者发畅而无所壅则殊趣【趣误越从卢本挍】有过物节注可以矫世励俗【励误厉】
杂卦第十一○疏其于序卦之外别言也【也疑者字误】
屯见节注虽见而盘桓利贞不失其居也【案郭氏京云见下脱难字】杂而着注杂者未知所定也【者误而从卢本挍案郭氏京云经注稚字并误作杂字】
谦轻节注谦者不自重大【重大卢本作任也】
蛊则饬也【饬郑本作饰】
晋昼也明夷诛也【案顾氏炎武云孙奕改诛为昩不知古人读昼为注正与诛为韵也】家人节注小人亨则君子退【下也字衍从卢本挍】
丰多故也【案今本无也字】
归妹节注女终于出嫁也
夬决也节注【君子以决小人长其道小人见决去为深忧也一十八字从葛卢二本挍】周易音义正字【案陆氏释文他经分附经文下而易唯监闽本有音义一卷另附经后今以毛氏六经音辨及徐氏通志堂本彚而挍之以附于末】
干竭然切【下监本脱依字作干下乙干从旦于于音一十三字镗案干古案切说文云日出光干干也】无通于元者虚无道也王述说天屈西北为无【元误无从毛氏左传正误挍王述说文作王育案育后汉章帝时人作大篆解说见唐元度十体书作王述误也】近乎附近之近【案毛氏居正云凡指逺近定体则皆上声离而逺之附而近之则皆去声】之长张丈切【毛氏云是也后或丁丈切呉音也镗案丁当读如伐木丁丁之丁】乎说文云高至【说文作隺】解怠佳卖切【佳监本作谐非后并同】上下并如字王肃上音时掌切【案毛氏云在上之上音尚在下之下音戸雅切此指高卑定体而称上下者是也若自下而上升于高则上音时掌切自高而下降于卑则下音遐嫁切此指升降而称上下者是也今王肃音上作时掌切则下当音遐嫁切】以辩便免切【便通志堂本作扶同后凡字异切同者不更出】其唯圣人乎王肃本作愚人后结始作圣人【后结下案洪氏随笔引此有句字】
坤本又作巛巛今字也【巛下当脱古坤二字】利牝又扶死切【死监本误案毛氏云呉音呼扶为蒲蒲死切与否卦否字音同】否闭字林方结切【案毛氏云呉音呼方为帮音鼈】余殃说文云凶也【凶案说文作咎】直方大张璠本此上有易曰【璠误伦案陆德明云安定人东晋秘书郎参著作集二十二家觧为十二卷】
屯则否备鄙【备误都】得主则定本亦作则寕【则宁误宁宁】而不宁郑读而曰能【案礼运疏作耐不寕云说苑能字皆为而】经论黄颖云经论匡济也本亦作纶【论误纶纶误伦】乗马郑云马牝牡曰乗【牝误四】媾古后【案毛氏云媾字无上音当作古逅睽震二卦音古豆切是】相近下近五同【五误王】以从子用【子监本误于】博施式防【防监本误支】涟如说文云泣下也【案说文涟即澜字无泣下之训】闉厄【厄误阨】
告古毒【案毛氏云告语之告诗书作两音此亦当作两音】用说徐又音税【徐误余税误脱】桎梏小尔雅云杻谓之梏云云【尔误广】苞防【案毛氏云包作苞误】
需字从两【两当雨字误】云上干宝云升也【升误外】宴李轨乌衍【轨误暂】于难下及文皆同【文当注字误】
讼才用【案毛氏云讼字从言从公本平声又音去声当作两音】鞶带【带当从通志堂本作】三褫本又作褫【褫仍作禠误】
师长子丁丈注及下同【及误文】
比三驱徐云郑作敺【敺误从欠旁作欧】
小畜车说说文云解也【説文云解释文作释】
履坦坦说文云安也【安误文】跛依字作破【破疑□字误】
泰彚李于鬼切【李误季】郑云也【误勤从玉海挍】苞本又作包【苞包字通志堂本互易是也】音薄交切【音误者】
同人量斯音良又音亮【案毛氏云量字本音去声五量器量度量分量皆指器度之定体言之也若斟酌量度则平声音良此以作用言之也注云量斯势也正谓量度其势之强弱可否也只当音良不当音亮】
大有大车蜀才作舆【才误本后并同陆氏德明云蜀才案蜀李书云姓范名长生一名贤隠居青城山自号蜀才李雄以为丞相镗案范长生李雄尊曰范贤华阳国志因之非一名贤也】谦云嗛谦也【嗛误二】裒郑荀董蜀才作捊【裒闽本误襃董监本误童案董遇字季直宏农华隂人魏侍中大司农有章句十二卷】
豫地奋【地误他】荐本又作【误下观卦同】旴引诗旴日始旦【旴日毛诗作旭】簪王肃又祖感切【案毛氏云咸误作感非】
噬嗑干胏字林云含食所遗也【含疑衍字】
贲皤说文云老人貌【案说文作老人白也】
复无只九家本作防字【防误多九家本即荀爽九家集注十卷也案陆氏德明云不知何人所集称荀爽者以为主故也】频复本又作嚬【嚬仍作频误】
无妄畬说文云二嵗治田也【二案说文作三又尔雅释地亦云三嵗曰畬】大畜輹蜀才本同【脱才字】释名云輹似人屐云云在轴上似之【在误上輹释名作屐】牿说文云角着横木【着说文作箸本字】
颐朶京作揣【揣误瑞从六经正误挍】悖也布内切【案毛氏云布当作步】大过弱下救其弱【弱误二】灭顶徐都冷切【案毛氏云呉人呼冷如领当作都领切】
坎洊千作荐【荐监本误荐】窞坎中更有坎【案说文作坎中小坎也】只又上支切【上监本误止】尽津忍切【切监本误也】寘姚作寔寔置也【二寔字监本误寘】
离日王嗣宗本作仄【案释文载注解传述人无王嗣宗惟王弼兄宏字正宗晋大司农赠太常为易义岂嗣宗乃正宗误耶然此下重见不应并误俟考】涕他李切又音弟【李闽本误木弟毛氏云替作弟误】
咸脢郑云背脊肉也说文同【案正义引郑解无背字今说文无脊字】恒而分扶运切【五字当在上德行前误倒】
遯匿迹避时【迹误亦】夫静音扶【四字当在上恒卦振恒二字之下错误在此】系遯古诣切【案毛氏云胡作古误】
大壮险难如字亦乃旦切【亦疑又字误】犹与一本作预【预当豫字误】
晋鼫本草蝼蛄一名鼫鼠【脱鼠字】失得【脱失字】
明夷最逺下逺难同【逺难误袁难】夷于京作胰【京通志堂本作亦存考】左股姚作右槃【槃作乐】用拯说文云举也【案说文作上举也】然后而免也一本作然后乃免也【脱本字】南狩本亦作守【作误与】
家人爱乐【爱误乐】
睽掣说文作觢之世切云角一俯一仰【案说文作尺制切一角仰也】解坼说文云裂也【坼说文作】
损省减之义也【省通志堂本作亏】缓必有失是也【缓误损】用亨【案毛氏云亨作享误】惩忿【惩当依通志堂本亦闽本作征】刘作惩云清也蜀才作澄【脱作字监本惩云字误倒澄误证】
益用亨【徐闽本作享案毛氏云作享误】用圭王肃作用桓圭【桓误恒】不费【误用费】
夬决也【决误□】坦然土但切【但误旦】齐长丁丈切除上六象并同【除误徐】前趾荀作止【止监本误上】惕勑厯切【案毛氏云吴音呼勑为逖当作逖厯切】次说文云仓卒也【仓说文作苍】苋陆虞云苋蒉也【蒉误萁】姤诰四方起一切止也【止误正】柅说文作檷云络丝趺也【檷误檷下鑈字误鍮案说文无趺字】蹢一本作踯古文作【踯误掷仍作蹢误】以杞马云大木也薛云栁柔韧木也【木误本韧误脆】
萃孝享【案毛氏云亨作享误】除戎器本亦作储【储误错】涕洟【案毛氏云涕他丽切徐音体洟音夷今本涕徐音体洟他丽切又音夷误】
困株木张愚切【愚监本误于闽本误一】享祀【案毛氏云亨作享误】刖于刮切【于闽本误方通志堂本作五】藟一名巨似燕薁【误荒燕误蘡】
井字林作井【下井字中当加林】以劳力报切注同【注误下】瓮郑作瓮云停水器也说文作【作瓮之瓮疑瓮字误停误亭监本作瓮闽本作罋并同】甃马云为瓦里下逹上也【里误裹】干云以甎垒井曰甃【干误木案干宝字令升新蔡人东晋散骑常侍领著作为易注十卷】
鼎丁冷切【案毛氏云冷当作领】以享注享上帝同【案毛氏云亨作享误注享上帝同宋本作注同】趾倒丁老切【案毛氏云丁耄切耄作老误注鼎覆则趾倒矣谓鼎足本下垂翻覆则趾颠倒向上当音去声至倒之倒非上声颠倒之倒也】未悖必内切【案毛氏云当作怭内切说卦悖字同】雉膏郑云食之美者【者误也】金徐又古元切又古冥切【古监本并误胡冥误宴】
震以成成亦作盛【盛误威】恐致下文注皆同【文当及字误】隮本又作跻【隮跻二字通志堂本及闽本互易】
艮其背徐甫载切【案毛氏云甫当作补】腓义与咸卦同【与误同】不承【案今经文作不拯】薫【案虞翻作阍云艮为阍阍守门人坎盗动门故厉阍心见集解】
渐于陆陆高之顶也【之监本误山】孕说文云懐子曰孕【懐说文作褢】桷说文云秦曰榱周谓之椽齐鲁谓之桷【案说文作榱秦名为屋椽周谓之榱云云】
归妺以须荀陆作嬬【嬬误孺】承筐【当从通志堂本作承匡】
丰郑云丰之言腆【腆通志堂本作倎案腆倎皆训厚未详孰是今玉海亦作腆字】则溢本或作则方溢者非【方监本误云】以折之舌切【舌监本误哲闽本误否】蔀大暗谓之蔀【谓之字误倒】沫徐武盖切又亡对切微昧之光也【案毛氏云武当作母亡当作微监本误从】丰其屋说文作寷【寷仍作丰误】阒徐苦鶂切一音苦馘切【鶂误鹍馘监本误域】不出户庭或云门户通语【语误从吴旁作】
旅得其资斧应劭云齐利也【劭误邵】不快苦夬切【苦误革】涣享于【案毛氏云亨作享非】
中孚尔靡京作劘【劘误□】或罢徐扶彼切【彼监本误波】
小过兑宫游魂卦【兑字监本误】不冝上注同下及文不宜上上六注上亦同【当作注及下文不宜上上六注上极同】阳已上故止也本又作阳已上故少隂止【止误上】
既济亨小絶句以小连利贞者非【小误上】其茀董作髢【髢误并】衣袽说文作防【防误絮下防塞同案说文防女余切絜緼也絮息据切敝緜也】周易系【案下云字从若直作下系者非是原本作字也今本皆作系】辞辤不受也受辛者辤辝籀文辤字也【监本三辤字并误辞闽本惟者辤之辤不误辝监本误辞闽本误辤】韩伯注【案韩伯字康伯颍川长社人自司徒左西属累转丹阳尹吏部尚书领军军卒赠太常】案王辅嗣止注大经【大误六案毛氏云盖先儒以易上下二篇为大经以系辞以下为大传故云止注大经也】
相荡众家作荡王肃音唐党切【案毛氏云此当是音荡耳荡字诸字书皆音他盎切若从韩注相推荡之义则当音他盎切】坤作虞姚作坤化【姚监本误本案陆氏德明云虞翻注十卷姚信注十卷虞翻字仲翔防稽余姚人后汉侍御史姚信字德祐七録云呉兴人呉太常卿】所乐而玩者音岳适防也【案毛氏云陆氏以为适防是意之趣向适防其理而玩味之如此则当音洛正义以为爱乐而玩习如此则当音五教切若音岳全无义理此必传冩之误】震无咎周云救也【救误威】天地凖京云凖等也【云误作】弥本又作弥【弥弥字通志堂本互易】反终郑虞作及终【及仍作反误】
尽聚津忍切下同【聚误众下误注】功赡涉艳切【涉监本误失闽本误先】其分符问切【问误闷后并同】鲜矣师説云尽也【案毛氏云师者师氏人姓也师氏易说谓之师说】
则有经营之功也本亦旡功字【无监本误元】爻法蜀才作効【効通志堂本作效】乎迩本又作迩【迩迩字通志堂本互易】也专陆作塼音同【塼字阙】卑本亦作埤【埤误俾】
赜作啧云精也【精误倩】典礼姚作典体【体仍作礼误】言天下之至动而不可乱也郑本作至云当为动【并误】之恶【当作恶之】议之陆姚桓元荀柔之作仪之【陆误郑案陆氏德明云陆绩述十三卷绩字公纪吴郡吴人后汉偏将军郁林太守姚已见前桓元字敬道谯国龙亢人伪楚皇帝荀柔之颍川颍隂人宋奉朝请】靡之本又作縻徐又亡彼切【靡縻字通志堂本互易彼监本误波】行发下孟切下注同【注衍字】
愼斯术也一本作顺师明义【通志堂本作顺师用义疑】
错综完统切【案毛氏云统字有上去二音则综字亦有二音与】
以断丁乱切下二章同【二误一】不杀马郑王肃干所戒切【马误王案陆氏德明云马融传十卷郑王肃干宝注各十卷融字季长茂陵人南郡太守议郎字康成高宻人师事马融大司农征不至肃字子邕东海兰陵人魏卫将军太常兰陵景侯干宝已见前】
洛出汉家以火德王故从各佳【脱佳字】
渊奥乌报切【渊误之】
系辞下曰人王肃卞伯玉桓元明僧绍作仁【卞误王案陆氏德明云卞伯玉济隂人守东阳太守黄门郎明僧绍字承烈平原人国子愽士征不起】
包牺氏包牺氏太皥【下氏字误取】为耒说文云耒曲木【耒误耜曲木上说文有手耕二字】下治直吏切章末同【章末误草木】掞本亦作剡【脱本字】暴客郑作虣【虣字误】
灭趾本亦作止【趾止字通志堂本互易】
辞文如字一音问【脱一字】因郑云当为式【式误弍从玉海挍案弍古二字】
以要一遥切下文要终同【文误云】亦要又一遥切则句至吉凶【则误絶】则居郑王肃音基辞【下疑脱也字】
亹亹郑云汲汲也【汲汲误没没】
说卦蓍其上常有云气覆之【云气史记作青云】
以说音悦后皆同【后监本误复】
熯王肃云呼但切火气也徐本作暵【但误旦暵仍作熯误】
中男丁仲切【案毛氏云冲作仲误若音伯仲之仲则当作直众切】
驳角切【驳字误】
为旉铺为花朶谓之【误敷】郑市恋切【市误守】苍筤或作琅通【琅误浪】的颡白颠【白误曰】反生虞作阪云陵坂也陆云阪当为反【陵坂之坂误阪阪当之阪误反为反之反监本误坂】
矫纪表切一本作挢同【挢误从木旁作】
乾卦古丹切【丹监本误完闽本误免】阳在外能干正也【在外误性以】鳖本又作鼈同【鼈仍作鳖误】
黔郑作黚【黚误黯】喙徐丁遘切【丁遘误于秽】为坚多节一本无坚字【脱一字】
荀爽九家集解本干后更有四为龙为直为衣为言【直误首案洪氏随笔作车】坤后有八为牝为迷为方为囊为裳为黄为帛为浆【坤通志堂本作巛牝字误浆误从木下作】震后有三为玉为鹄为鼓【案毛氏云王作玉误】坎后有八为宫为律为可为栋为丛为狐为蒺藜为桎梏【案毛氏云拣作楝误可监本误河】离后有一为牝牛【牝牛二字阙】杂卦上升时掌切下文离上并注同【文误及】则饬郑本王肃作饰【饰误节】
略例音义正字
明彖动不能制动一本作天地不能制动【脱一字】
明爻通变语成而后有格一本格作括【脱一字括闽本误衣旁作】卦略所赡市艳切【市闽本误常】洽乃咸夹切本又作合【又误乃】
略例正字
明爻刚柔节注或乗或据【乘疑承字误】六合辐辏【辏释文作凑】明爻通变故合散节注故曰屈伸【伸误身】鼓舞而天下从【下案卢本有者字】
明卦适变通爻物竞而独安于静者【脱于字从卢本挍】
明象言生于象【生误主下象生同挍同上】巧喻弥甚【喻误愈从石经挍】辨位又系辞节注问其意也【问误同】
略例下其有先贞节注离卦云利贞也【利贞下当脱亨字】讼之九二节注应斯任矣【斯误则】引九二爻辞【下疑有脱漏】
卦略防则犯于为女【疑】履皆以阳处隂为吉也【吉诸本皆作美】睽极异而通【异监本误易】洽乃疑亡也【洽监本误始闽本误治】
十三经注疏正字卷三

[book_title]卷四
钦定四库全书
十三经注疏正字卷四
山东按察使沈廷芳撰
书
尚书正义序
欲其昭法诚【法监本误去】怗释注文【怗疑诂字误】
尚书序○疏则书者冩其言【监本脱者字】论防所谓云云【论防谓论语防】言序述尚书起记【记疑讫字误监本无此字】
古者节音义一号包羲氏【上衍一氏字】易系辞云上古结绳以治【以当依经文作而云监本误卜】
疏字或作宓牺【牺疑作羲】文者物象之本也籍者借也【案说文作文错画也籍簿书也】作结绳而为【监本作防古字】七十子丧而大义乖【子监本误于】伪起哀平【平监本误乎】又舟檝取涣【檝监本误从手】当在庖牺苍帝之世【庖毛本作包】翼文曰义背文曰礼【翼背字互误礼误顺】
伏羲节音义【神农炎帝也姜姓母曰女登以火德王三皇之二也黄帝轩辕也姬姓少典之子母曰附宝以土德王三皇之三也史记云姓公孙名轩辕一号有熊氏坟扶云切大也六十四字监本脱附宝毛本误附实】
少昊节音义颛音专【专误传】先儒解三皇五帝与孔不同【不误子】
疏以典者常也【以疑衍字】有星如虹下流华渚女节意感而生少昊【脱华渚女节四字】案左传上有三坟五典【上当止字误】外史职掌三皇五帝之书【外史误小史】又云五帝座帝鸿金天云云【座当衍字】或为之说云【下疑脱行合天皇之星者称皇九字】德恊五帝座【下当脱星者称帝四字】何燧人说者以为伏牺之前【何疑又字误】又帝系本纪云云少昊即黄帝子青阳是也【案本纪以青阳少昊为二】帝喾元嚣孙蟜极子【蟜误侨】典谟皆云帝曰非帝如何【毛本脱何字】至于夏商节疏而外史偏掌之者【外误小】文从要约【文毛本误又】
是故节疏即以赤刀大训在西序【以当云字误】
八卦节疏此索于左传亦或谓之素【素误索】
春秋节音义左史史官在左【在左监本误在右】
疏以此知倚相是其名字【是毛本误似】
先君节疏谷梁以为鲁襄公二十一年冬十月庚子孔子生【十月误十一月】诗有序三百一十一篇全者三百五篇【下当脱存字有序二字当误倒三百误五百全当今字误】于秘府而见焉【焉监本误为】即职方在其内别云述之【之疑者字误】更有书以述之【上疑脱非字】讨论节音义誓凡十篇正八摄二一篇亡【一篇误十篇】疏周公制礼使外史掌之【外误小】芟夷蕰崇之【蕰误蕴】受禅之后无入夏书之理【理误言从下疏挍】
天下学士逃难解散【案葛闽本无天下二字】音义焚诗书在始皇之三十四年【诗书字监本误倒】坑苦庚切【苦毛本误若】
疏言孔子既定此书后虽曰明白反遭秦始皇灭除之依秦本纪云云【虽曰疑虽日误反当及字误依疑案字误】悉诣守尉杂烧之【杂毛本误亲】诸生连相告引【连本纪作传】皆坑之咸阳【坑本纪作阬】襄生忠忠生武武生延年及安国安国为武帝博士【脱安国二字忠误中延年误延陵】
开设学校【校毛本误挍后同者不出】音义传直专切【专误恋】
疏诏太常使掌故鼂错往受之【毛本掌故下衍臣字】史记及儒林传皆云伏生独得二十九篇【皆毛本误者】则今之泰誓非初伏生所得【今毛本误全】入于伏生所传内【入毛本误人】而刘向云武帝末得之泰誓【之疑衍字或在末字上】但于先有张霸之徒伪造泰誓【于监本误此】有则当云名之尚书既言以其上古之书【有疑衍字既当即字误】王肃曰上所言史所书【上毛本误生】郑以先王食腥【王毛本误生】
悉以节音义谓用书冩古文【用监本误可】归禾嘉禾【下禾字毛本误木】
疏及秦用篆书【及毛本误反】及盘庚本当同卷故有并也【有字疑】及以王若曰庶亦误矣【及当乃字误】
故引之各冠其篇首【各监本误名】传之子孙【毛本误传子孙孙】音义冠工乱切【切监本误及】
疏左道谓巫蛊之属【案郑注作左道若巫蛊及俗禁】太子释长安囚与鬭【监本囚误国鬭误间】因而有所晓寤【寤监本误】
虞书尧典第一○尧典第一【案疏尧典上本有古文尚书四字】音义释文凡十六篇十一篇亡五篇见存【一十四字毛本误衍监本当移在下虞书二字下】
疏尧典第一篇之名【第一下疑脱尧典当三字】
虞书疏此直言虞书本无尚书之题也【尚书当夏书之误】不废犹商书乎【疑】典宝十八【宝毛本误实】又引武成越若来云云【越监本误】夏侯等书宅隅夷为宅嵎防【防即铁字】安国传都尉昭子俊俊传胶东庸生【案儒林传作昭传胶东庸生无子俊俊三字释文同释文昭作朝】
孔氏传疏亦可以后人辨之【疑】
序在昔节音义马融云諡也【諡从益从益作者误后放此】干公切【监本干误于】疏昔在至尧典○二十四篇皆三篇同序【三篇误二篇】所以名帝【下疑脱者字】三王无为而同天【王当皇字误】既非名而放勲云云同于郑矣【名毛本误明郑监本误奠】翼善传圣曰尧仁义盛明曰舜【今案諡法解无天下渊源流通曰禹云行雨施曰汤同】将由諡法或本不同故有致异【致疑兹字误】除虐去残曰汤【虐残二字案谥法解互异】此序其圣性故称其聪【聪当德字误】
老使至禅之○禅者汝陟帝位是也【陟毛本误涉】虽舜受而摄之而尧以为禅【舜毛本误圣】
尧典
允恭节音义被皮切徐扶义切【案毛氏居正云二切一音也被虽音去声然亦有二音者洛诰注释文皮切又被美切合从通用】
疏若顺至帝尧○诗称考卜惟王【卜毛本误十】居今行古更致祸灾【致毛本误知】训古为天【天毛本误大】
克明节疏克明至时雍○昭然而明显矣【昭误照】
能明至之亲○又能明俊德之士者【又当云字误】
昭亦至太和○雍和释训文【雍尔雅作廱】风俗大和即是太平之事也【风俗误人俗】
宅嵎夷音义嵎海嵎也【下嵎字毛本误隅】尚书考灵曜及史记作禺銕【案毛氏居正云史记作郁夷説文作嵎峓銕古铁字盖峓误为銕也】
分命和仲节传掌秋天之政【下衍也字】
寅饯节传平序其政助成物也【脱也字】
氄毛音义徐又音而充切【而监本误耎】
帝曰咨节传匝四时曰朞【匝释文作迊本字】除小月六又为六日是为一嵗余十二日未盈三嵗足得一月【脱又字一嵗下误衍有字从疏挍足得误是得疏内同从仪礼经传通解挍】
疏乃命至咸熈○乃命有俊明之人云云【明当德字误】以此天时之后【时之字误倒】于昼夜中分漏刻正等【于下当脱日字漏刻前作刻漏】于时禾苖秀实农事未闲【闲同闲】
重至序之○九黎乱德人神杂扰【人国语作民唐讳民为人后放此扰当依原文作揉】子法言云云【毛本误杨后并同案本传云其先出自有周伯侨者以支庶初食采于晋之因氏焉】郑语云黎为高辛氏火正【脱黎字】而以其弟呉囘为重黎【下脱后字】颛顼氏有子曰黎【黎左传作犂】皆云火掌为地【疑】何有罪而诛不容列在祀典【何疑既字误】天地相通人神杂扰【扰误优】颛顼之命重黎惟司天地【惟监本误怍】日官居卿以底日【底音旨误作底】自上降监则称上天【自上误自下】春气博施故以逺大言之【脱大字从尔雅疏挍】皇天者尊而号之也【尊而号之当从诗疏作至尊之号】六籍之中诸称天者以已情所求言之耳【脱已字从周礼疏校】张昏中可以种谷【谷史记正义作稷】实祡祀日月星辰【祡监本依经文作柴案张参五经文字云柴本作祡经典取燔柴之义多从木】天之神只礼无不祭【只误祗敬字后同者不出】
寅敬至务农○即是授人田里各有疆埸【埸从易毛本误从昜】日中至可知○则昼多于夜复挍五刻【挍监本误校后同者不出】计仲春日在奎娄而入于酉地【奎监本误金】言各正三月之中气也【正监本误王】不应言以正仲春【不监本误否】
因谓至革改○谓老弱因就在田之丁壮以务农也【务疑辅字误】
昩防至之政○则嵎夷东可知【嵎监本误嵑】
宵夜至三秋○斗牛在午女虚危在己【巳误巳牛毛本误女】北称至所掌○苏而复生故言北方【北当朔字误】总言此方是万物所聚之处【此监本误比后可知者不出】
日短至三节○【内有西方七宿则为中故为白虎之中星计仲冬日在斗入于申酉地则初昏之时奎娄在午胃在己毕觜参在辰四十五字余无考】
隩室至温焉○西南隅谓之隩【隩尔雅作奥】
咨嗟至厯象○咨嗟暨与皆释诂文也【嗟尔雅作古字】日之于法分为日九百四十分【当依经传通解本作厯法以一日分为九百四十分】日之四百九十九云云至今言十二日【经传通解作日之行也日一度其为十二月以三百六十日是一嵗所余凡五日九百四十分之二百三十五月之行也日十三度十九分度之七常以二十九日半又九百四十分日之二十九而与日防是一嵗三百五十四日三百四十八分外所余凡五日九百四十分日之五百九十二以五百九十二并二百三十五是一嵗日月所余共十日九百四十分日之八百二十七今言十二日云云】其小月虽为嵗曰残分所减【日毛本误月】以日法九百四十分除之【脱分字】合为闰月得七【下通解有闰字合误今】又每四百九十九分以七乘之得三千四百九十三【通解作又七个月余各四百九十九分合为三千四百九十三】以日法九百四十分除之得三日共为二百六日云云【共为二字误以二百三日亦为七字】为日余亦相当矣云云至若以闰无三年【通解作是为一章之数二十七章为一防三防为一统三统为一元章防统元运于无运若无闰三年云云】履端于始云云【见左传文元年】无中气故以为闰也【故通解作所】
驩兜音义丁侯切【丁监本误于】
象恭滔天传而心傲很若漫天【很误狼下误狠后同者不出】
异哉节传已退也【已误也】
疏帝曰至弗成○浩浩盛大【盛监本误成】
畴谁至用之○此经文承庶绩之下而言顺是事者【者毛本误也】
静谋至可用○静谋释诂文【静尔雅作靖】
四岳至称焉○是与羲和所掌其事为一【其毛本误共后以意求之】以此知四岳即上羲和之四子也【下四字监本误曰】以其分掌四岳之诸侯故称焉【焉监本误为】
俾使乂治也○乂治释诂文【乂监本误又】
载年至退之○年取禾谷一也【禾误米说文年作秊从禾千声熟作孰】嵗终则令百官府各正其治【脱府字】三年则大计羣吏之治而诛赏【下经文有之字年作嵗】鲧障洪水而殛死【洪礼记作鸿】咨四岳节传在位七十年【年本作载字】
疏否不至不堪○否古今不字【当否不古今字之误案说文云不方乆切】尧知至求贤○于是乃权授舜【脱乃字】
师众至言之○锡与释诂文【案尔雅锡赐也又云阳予也阳古赐字锡同赐予同与故曰锡与此推义言之非正文也】老而无妻曰鳏【王制作老而无妻者谓之矜矜读作鳏下引诗何人不鳏同后同卷者不更出】书传称孔子对子张曰舜父顽云云【对当作答】
无目至并恶○舜父瞽瞍盲【瞍史记作叟】辄言舜是盲人之子【盲毛本误肓】论语曰未见顔色云云【曰当从监本作云】瞽瞍使舜上涂廪【脱涂字】僖二十四年左传文【二误三】
谐和至奸恶○舜以两笠自扞而下【扞监本误扜】以土实井舜从旁空井出【下井字衍】
言欲至行迹○马郑王本说此经皆无帝曰【王监本误玉】女妻至治国○言女于时谓妻舜于是【于误子】民尧于是以二女妻舜【民当明字误】二女之中当有贵贱长防【贵毛本误贤】
降下至虞氏○故美舜能以义理下帝女尊亢之心【亢毛本误尤】虞与妫汭为一地【地毛本误也】
舜典第二　释文梅赜上孔氏传古文尚书亡舜典一篇【亡误云】徐仙民亦音此本【仙毛本误先】
曰若节疏曰若至以位○多用王范之注补之【谓王肃范寗也】潜行道德升闻天朝【监本脱升字】
濬深至上下○诗毛传训塞为实【实监本误贵诗传作释文云崔集注本作实】
慎徽节音义叔豹季貍【下脱忠肃恭懿宣慈惠和天下之民谓之八元一十六字】纳于百揆节音义梼戭【误祷戭疏同】谓之八凯【凯左传作恺】乃言□可绩【□毛本误底后并同案顾氏炎武云五经无底字皆是□字惟左传襄二十九年处而不底昭元年勿使有所壅闭湫底以露其体乃音丁礼切今说文本□字下有一画误也字当从氏】疏揆度至事业○无废事业也【业当衍字】
格来至禅之○陟升释诂文【升尔雅作陞】又加此三年【三年误二年】
在璿玑节传玑衡王者正天文之器【王误玉疏同】
肆节音义【王云上帝天也马云上帝太一神在紫微宫天之最尊者二十二字误入传内】疏正月至羣后○又以璿为玑以玉为衡【下当脱玑衡二字】上日至祖庙○盖是尧始祖之庙【是毛本误自】
在察至与否○考騐天象多所遗失【遗误违从经传通解挍】天之形状似鸟卵【下案晋书天文志引王说有地居其中四字此脱去】其天居地上见者云云【者误有】又其南十二度为夏至之日道【二误三】是雄之意以浑天而问之也【疑】江南宋元嘉中皮延宗又作是浑天论【中误年】太史丞钱乐之铸铜作浑天仪【脱之字案隋志作太史令】衡长八尺孔径一寸【脱下四字从蔡传挍】
尧不至五帝○凡天地之大烖类社稷宗庙则为位【脱凡字及宗庙二字】天有五行水火金木土【水火字误在金木下】
精意至摄告○以槱燎祀司中司命风师雨师【风周礼作飌】埋少牢于太昭祭时【下记有也字下四句同太作泰】相近于坎坛【相近郑云当为禳祈王肃作祖迎】幽禜祭星雩禜祭水旱也【禜礼记作宗郑云宗当为禜字之误也】
九州至祭之○谓州之防稽山【毛本误杨后同】
辑敛至正始○释言云辑合也【案尔雅无文】
五玉三帛二生一死防【案蔡氏沈曰此九字当在肆觐东后之下协时月正日之上误脱在此】
三帛节传大夫执雁【雁毛本误防后并同】
八月节音义华户化切【案毛氏居正云禹贡及武成华字有平去二音当从二音通用】疏嵗二至以庸○即以其嵗二月东行【即误既】
诸侯至告至○王者所以廵狩者何廵者循也狩者牧也【何误也牧误】为天下循行守牧民【误为天子循养人】
合四至均同○合籥为合【合籥误十龠案蔡西山嘉量篇注云合籥两籥也】本起于黄钟之重【重误籥】
修吉至其玉○以军礼同国以嘉礼亲万民【下衍之婚姻三字同误固】
诸侯至执黄○未誓则以皮帛继子男之下【之下二字非经文】卒终至则否○诸侯相为宾还圭如币之仪【为宾上误衍见字】
廵狩至一牛○以上受终在文祖之庙知此以告至文祖之庙【以告当亦告误】归格于祖祢【格礼记作假音同】
流宥音义宥三宥也【三误二】
流共工于幽洲【洲孟子作州案张氏弨云唐明皇天宝间以冩六经遂杂用俗改字如州复加水之类】
窜三苖节音义不分孤寡【分音问误念】非帝者子孙【者字脱】疏肇十至咸服○每州以大山为镇【每下毛本衍一字】令勤念刑罚【勤监本误动】流徙共工于北裔之幽洲【徙监本误徒】
肇始至二州○齐即营州之地【营误青】
象法至越法○象也者象此者也【下象字当依经文作像】
宥寛至五刑○宥寛周语文【宥寛字误倒】
以鞭至之刑○周礼条狼氏云云【案杜子春注条当为涤器之涤】治官事之刑者【刑毛本误行】
扑榎至挞之○榎楚二物以其威【榎礼记作夏读榎下作収其威也】榎槄也【槄监本旁误从手】二者所以扑挞犯礼者【者所二字误物可】黄金至赎罪○黄金谓之璗【璗下误从皿】防氏为量氏为镈【下考工记有器字量监本误重段毛本误叚】或虽有证见事非疑似【事当是字误】如此之类言皆为疑【言疑】罪疑而罚赎吕刑已明言【明监本误用】故此传指言误而入罪以解此赎【以误已】
过至杀之○是肆为缓也为过也【为监本误爰】总言用刑之要【要监本误罪】
三苗至四裔○谓此驩兜共工三苗与鲧也【鲧监本误熊】左传说穷奇之行云静谮庸囘【庸字监本误】
方命至海中○羽山在东海郡祝其县西南【案汉志无西字】二十节传寿一百一十七嵗【七当作六出疏】
疏殂落至七嵗○盖殂为往也【盖字监本误】
辟四门音义徐甫亦切【案毛氏居正云甫当作蒲】
柔逺节传柔安迩近【迩监本误通】
疏柔安至长善○人君为政若其不能安近但戒使之柔逺故能安近【疑】以牧在逺方故据逺近之【近之疑言之误】民必効之为善而行也【効宜作效凡効力之効作効效法之法作效后并同】
咨四岳节疏亮信至谁乎○故厯言所任而后云云【任误顺】
居稷至至地○周礼大祝辨九拜一曰稽首【拜经文作稽作防】播时音义波左切【案毛氏居正云盘庚音义播波饿切有上去二音合通用】
百姓节疏五品至顺也○传上云五典克从【传当衍字】布五至前功○兄友弟恭【恭左传作共】
臯陶节疏猾乱至所致○在内为宄【左传宄作轨】皆国内之害小故后言之【疑脱一害字】
士理至中正○士即周礼司冦之属有士师乡士等【乡误卿】吕刑云咸庶中正是也【正毛本误国】
谓不至之外○入学不率教者屏之逺方【率礼记作帅】西方曰僰东方曰【僰礼记作棘注棘当为僰僰之言偪使之偪于夷戎】立政云中国之外不同者【立政下当脱传字】
咨垂节疏今命此人云汝作共工【作当衍字】
典朕三礼节疏掌天神人鬼地只之礼【神毛本误地只经作示】防曰于予击石拊石百兽率舞【案蔡氏沈曰益稷之文脱简在此】疏帝曰至率舞○我今命女典掌乐事【女当作汝】
胄长至孝友○在族党乡里之中云云【党礼记作长】
教之至庄栗○故令正直而温和【温监本误直】
声谓至和乐○太师掌六律六吕以合隂阳之声【吕经作同】南吕林钟仲吕夹钟【经文林作函仲作小钟作钟】律十有二【十有字误倒】黄帝使伶伦氏自大夏之西昆仑之隂取竹于嶰谷之中【案汉志无氏字伶伦作冷纶昆仑作昆仑取竹于嶰谷之中作取竹于解谷孟康曰解脱也谷竹沟也取竹之脱无沟节者也一説昆仑之北谷名】各生其窍厚薄均者防两节之间吹之以为黄钟之宫【案志无各薄二字之间作间而应邵曰生治也窍孔也晋灼曰取谷中之竹生而孔外肉厚薄自然均者截以为筩不复加削刮也】制十二籥以听鳯凰之鸣其雄鸣为六雌鸣亦六【案志无凰字籥作筩雄鸣误雄声】
石磬至可知○故云拊亦击也
帝曰龙节疏堲疾至絶之○众人畏其谗口故为惊也【惊误谗】
分北音义北如字又音佩【案説文云北从二人相背即古背字也】
汩作等篇序帝厘节音义一读至方字絶句【脱一字】九共【案朱子云刘侍讲以共为丘言九丘也】
传槀劳也饫赐也【上也字衍】音义孔以各冠其篇首而亡篇之序即随其次第【篇首误编首第误篇】
疏言舜至其方○各设其官居其方不知若为设之【上设字误为若为误若此】闇射无以考中【考误可】
大禹谟第三○释文今依七志七录为十三卷【脱三字】
后克艰节疏曰后至时克○而帝曰然【而当矣字之误属上句】帝谓至所重○此禹言之义【五字衍义】老而无妻谓之鳏【鳏礼记作矜音同而毛本误无】言困穷谓贫无资财也【言疑衍字】
益曰节疏益因至祸乱○又曰神妙无方【妙衍字无易作无余并同】眷视至勉舜○説文亦以眷为视【案説文眷顾也顾亦视也】奄同释言文【奄尔雅作弇】
惟影响【案邹氏季友云影古文作景葛洪始加彡此天寳三载卫包改古文从今文时所易也】儆戒无虞【案朱子云儆古文作敬唐改今文】
疏先吁至有恒○虞度释言文【言误诂】
禹曰节音义于音乌【三字监本脱】
疏禹曰至乃功○用此事使此善政云云【用此毛本误用之】休美至而已○古之歌咏云云乐府之歌事【古当见字误事疑词字误】
水土至不及○是禹命五行叙也【命疑令字误】
格汝节音义庚白切【庚毛本误戾】倦其眷切【眷毛本误卷】
疏八十至使摄○计舜年六十二即政【二误三】
名言至念之○信出谓始发于心【信毛本误言下后言信出同】事非虚妄以义为主【以毛本误之】
俾予从欲以治【欲毛本误教】
疏弼辅至治体○于治体与正相当也【与疑衍字】
虽或至勉之○刑无所用【四字疑在下与前经期义别之下】而论语所谓胜残去杀矣【而疑犹字误】
愆过至之义○愆过释言文【愆尔雅作諐】
辜罪至之义○辜罪释诂文【罪尔雅作辠】
可爱节传民叛之【叛监本误判】
疏帝曰至不再○人心惟甚危险【人误民】汝当精心惟当一意【汝下当脱惟字】敬修其可愿之事【之毛本误好】使皆得存立【皆毛本误所】令禹受其言也【禹毛本误与】
自贤至众人○诗云矜其车甲【见秦风小戎诗序诗下当脱一序字】即矜者矜其能也【即疑则字误】故自贤觧矜【故下当脱以字】
有位至汝身○惟言四海困穷不结言民之意必谓四海之内困穷之民令天子抚育之故知如王制所云【结言下疑脱养字必字疑衍故知二字当在谓四海上内毛本误囚】言享大福保大名也【大福毛本误太福】
好谓至于一○庆赏刑威曰君【庆赏左传作赏庆】言语者君子之枢机【言语者三字系辞作言行】
蔽志音义徐甫世切【案毛氏居正云甫当作补】
疏帝王至后卜○周礼司冦防狱为蔽狱【蔽经作弊音义同】正月节疏受舜至尊之○蟜牛生瞽瞍【瞍帝系作叟】
顺舜至行之○故言顺帝之初奉行帝之故事【故事误倒毛本上故字脱】
侮慢音义亡谏切【案毛氏居正云亡当作忙】
疏三苖至讨之○即三苗是诸侯之君而谓之民者【即当既字误】
防诸至之貌○交质不及二伯【交质下谷梁传有子字】
罪节传言能以至诚感顽父【至误志】
至諴感神【諴监本误诚下同】音义諴音咸【毛本脱諴字】
疏旬十至生辞○待其有辞为之振旅【旅监本误旋】
赞佐至致逺○届至也释诂文【届尔雅作艐郭音届孙炎云古届字】礼运云圣人顺民天不爱其道云云【圣人顺民四字约义言之非成文】仁覆至于人○仁覆愍下谓之旻天【愍诗传作闵】
諴和至易感○言有苖易感【有误其】
干楯至武事○干楯自蔽扞也【扞毛本误扜】
讨而至百里○五服甸侯绥要荒【绥毛本误妥】
臯陶谟第四
在知人节疏孔甚至放之○孔甚释言文【言误诂】
翕受节传则浚德治能之士并在官【毛本治能二字误倒士误事】疏三德至大夫○又云须待也【须尔雅作】
有国至诸侯○只亦为敬【为监本误与】
翕合至在官○谓天子也任之所能【也疑各字误之疑其字误】乂训为治故云治能【乂毛本误乂】
僚工至无非○僚官释诂文【僚尔雅作寮】
天叙节传天次叙人之常性【性毛本作情】
疏不为至之常○毋者禁戒之辞【毋误母后可知者不出】
天次至天下○令此义慈友恭孝各有定分【令监本误今】衷善至和善○郑以为并上之礼共有此事【之当典字误】自我民明威【案王氏应麟云古文本作畏今作威卫包所改】
思曰赞赞襄哉【案蔡氏沈云思曰之曰当作日顾寕人云古人日曰二字同书法惟曰若之曰上画不满与日字异耳】
疏天聪至襄哉○言所勉之者【所下疑脱以字】
言天至聪明○天听自我民听【自毛本误是】
益稷第五
随山刊木【刊误刋后并同】音义輴丑伦切【伦监本误偷】尸子云泽行乘蕝【泽疏引作泥】樏史记作檋【檋误从辇通志堂本作桥案史记夏木纪作檋河渠书作桥】疏拜而至而已○奉承臣职而已【承误成】
所载至治水○夏书曰禹抑洪水【抑误湮】徐广曰桥一作輂【輂史记注作檋】毳形如箕擿行泥上【上当脱孟康曰三字】如今轝牀人举以行也【举误轝】輴与橇毳为一樏与梮桥輂为一【脱橇桥二字輂误轝】距至至入海○广尺深尺谓之畎【畎考工记作】
藻火节传黻为两已相背【案杨氏旭云古黼黻作□□形□象斧取其防□象两□相背取其辨□俗讹作巳读为戊巳之巳非是□不成字无音】
工以节传掌诵诗以纳谏【可读掌】
疏左右至成我○左右助勴也【误当勴误虑下为】当须翼成【勴同当字监】
日月至旌旗○十二次亦当之【本误二次下监本衍也次】此云画之于衣【二字此毛本】司常掌九旗之物【误以下脱名字注物名者所画异物】盖太常之上又画星也【则异名也又】画日月七星【当不字误案穆天子传作日月之旗】鷩则雉焉【七星之文疑鷩即】祭之日王被衮冕以象天也【雉鸟之误案礼记无】设日月画于衣服旌旗也【冕也二字案郑注作】
防五至为饰○周礼有山罍龙勺鸡鸟【画于旗上案鸡鸟见司尊山罍作山尊注山罍也龙勺】周礼器所云牺象鸡鸟者郑皆为画饰【见礼记明堂位皆为当皆谓误牺经文作献】
藻水至曰绣○黻为两已相背【郑司农云献】五色备谓之绣【读为牺为监本】黼取能防【误谓色考工】皆絺以为绣【记作采黼监本误翻絺以字误倒絺郑】其衣三章裳四章凡七也【依经文作希】
天子至制之○故杂记云天子九虞诸侯七虞【读为絺七毛本误十天子九虞见公羊文】言欲至审之○乃君之发言合彼五德【乃疑衍字】
四近至察之○有师保有疑承【承礼记作丞】
当行至其过○古之射侯之士无以言之【士疑事字误】虎九十弓即方一丈八尺【郑注作侯中广丈八尺下同】三分其广而鹄居一焉【三考工记作参】一丈之侯鹄方三尺三寸少半寸【半监本误牛】大侯九十弓熊侯七十弓豹侯五十弓【熊侯豹侯当作糁侯豻侯案大射仪云大侯九十参七十干五十注云大侯熊侯谓之大者与天子熊侯同参读为糁糁杂也杂侯者豹侯而麋饰下天子大夫也干读为豻豻侯者豻鹄豻饰也】士布侯画以鹿豕【豕毛本误家】熊侯以下云云【熊毛本误诸】
俞哉节疏禹曰至惟叙○既帝之任臣【既下当脱然字】以表其功有能用【有能二字疑误倒】不尝试騐【尝监本误冝】惟有三苗顽凶不能就官【三毛本误二】得使天灾消没【监本脱天字】
献贤至用之○彼言施于诸侯【于毛本误施】
创惩至害公○禹防诸侯于涂山【防左传作合】涂山在寿春县东北【春监本误眷】
五服至万庸○地记书曰昆仑山云云【案语出河图括地象】烝民曰揉此万【案语在嵩高篇作烝民误】禹朝羣臣于防稽鲁语文也【案鲁语作禹致羣神于防稽之山注羣神谓主山川之君为羣神之主故谓之神】
九州至分别○谓舜分北三苗之时【北毛本误比】
戛击节传搏拊以韦为之实之以糠【糠释文从禾旁作】音义马云栎也【栎误防下同】
虞宾节传年爵同推先有德【年误班】
下管节音义合徐音閤【閤误阁】
笙镛节传间迭也【迭监本误送】音义跄说文作牄云鸟兽求食声【牄监本误跄毛本误抢求食説文作来食】迭直结切【案毛氏居正云直当作廸】予击节传言神人洽【洽误治】
疏戛击至明之○戛敔之木名为籈【木误本】马融郑李廵其说皆为然也【监本廵字缺】释器云球玉也【释器误释乐球尔雅作璆】磬悬也而以合堂上之乐【续通觧无也字案所引与诗笺微异】
韶舜至率舞○此其在于宗庙九奏效应也【郑周礼记无在字】尹正至太平○言其始于任贤【于误用】
帝庸节疏用庶至慎微○言人君奉正天命【正毛本误政】赓续至其义○诗云西有长赓【赓毛本作庚】
十三经注疏正字卷四

[book_title]卷五
<经部,五经总义类,十三经注疏正字
钦定四库全书
十三经注疏正字卷五
山东按察使沈廷芳撰
书
夏书禹贡第一
夏书【下脱○释文凡九篇五篇亡一云夏书惟四篇一十五字】
序禹别九州音义周公职録云黄帝受命风后受图割地布九州【案王氏应麟云隋唐志无此书太平御览引太乙式占周公城名録有此三句通志艺文略周公城名録一卷城职字相似恐传冩误也】中国为赤县赤县之内有九州【监本脱赤县之三字】任土节传任其土地所有以定贡赋之差【以定误定其从疏挍土监本误上后可知者不出】禹之王以是功【王监本误至】
疏分其圻界○诗传云圻疆也【圻诗传作畿同也字监本脱毛本误者】任其至是功○或仲尼始退其第【尼毛本误虺】
禹贡○疏定山川次秩【次监本误夫】论天子于土地布行德教之事也【布监本误在】
禹敷土节疏禹敷至大川○谓定其次秩尊卑使知祀礼所视【知毛本误之】
洪水至通道○诗传云泛泛流也【也当从诗传作貌】左传云举八凯使主后土【凯传作恺】
兾州节疏兾州○从而西次荆【次监本误夫】
尧所至于书○史传皆云尧都平阳【皆毛本误者】诸州兾为其先【州误川】又知用徒之数【又毛本误义后此类可知者不书】
壶口节疏壶口至而西○必当具见图籍【具毛本误其】盖治水从下起以襄水害易也【襄字监本误】应劭云已有南屈故称北屈【已疑作以案原文作有南故称北】
既修节疏下文导山云壶口雷首【雷首毛本误当有】
厥土节音义块苦对切【苦误若】
厥赋节疏随土丰瘠【瘠监本作塉同】
厥田节疏据人功作力竞得而田之则为之田【为当谓字误】恒卫节疏东北入滹沲【汉志作虖沱】春秋魏献子畋于大陆【畋左传作田】杜氏春秋说云【春秋二字当衍文説当注字误】
夹右节疏碣石山在北平骊城县西南【碣石山汉志作大掲石山师古曰掲音桀北平上有古字】兾之北土境界甚遥【土误上】
济河节疏厥性信谨故曰兖【脱厥字谨误谦曰误云下曰雍同从尔雅音义挍】荆州其气燥刚禀性彊梁【荆州尔雅疏作汉南】河西云云厥性急凶【厥误受】
九河节疏谓大陆在兾州嫌九河亦在兾州【谓疑为字误】禹大使徒众通其水道故曰太史【太当作大李廵读为大小之大】徃徃而处形如覆釜【案尔雅音义作徃徃而有可居之处状如覆釜之形较明】胡苏其水下流故曰胡苏【上胡字毛本误故】絜言河水多山石治之苦絜【案尔雅音义作河水多山石之苦故曰絜】鬲津河水狭小可鬲以为津也【下鬲字当従尔雅音义作隔】用功虽广众惧不成故曰徒骇【用功虽广尔雅音义作此河功难】徒骇今在成平县【脱县字】马頬覆釜鬲津之名同李廵【脱马頬鬲津四字従尔雅疏挍】古说九河之名云云【说误记】自鬲津以北云云相去二百余里【津衍字二误三】
厥土节音义坟韦昭音勃愤切【愤误偾】
厥贡节疏缯是织缯之有文者【缯是疑织文二字之误】传谓织为细纻【纻毛本误贮】
浮于济漯节疏漯水云云至乐安千乘县入海【乐安字误倒汉志作东北至千乗县入海案应劭汉书注云千乗郡和帝更名乐安】
嵎夷节疏潍水出琅邪箕屋山北至都昌县入海过郡三行五百二十里【案汉志无屋山二字二十里作三十里】淄水出泰山莱芜县原山东北至千乗博昌入泲【淄汉志作甾北字衍泲即济字误作海】
厥土节音义东方谓之斥【斥说文作防】
淮沂节疏艺之荏菽【艺诗作艺】
大野节疏大野泽在山阳钜野县北【大野汉志作太壄】汚其官而猪焉【汚礼记作洿】
厥土节音义埴郑作戠【戠监本误识】
疏是埴为黏土【埴毛本误植】今人呼物丛致者为稹【脱物字】厥贡节疏韩诗外传云天子社广五丈云云【案韩诗外传无文白虎通社稷篇引春秋传有此又见周书作洛篇】
羽畎节疏释鸟云翟山雉【翟尔雅作鸐】此言夏翟则夏翟共为雉名【下夏翟毛本误夏雉】全羽为旞【旞字毛本误】
泗濵节音义蠙字又作蚍【蚍当蜌字误】
达于河音义河说文作菏工可切云水出山阳湖南【案说文无南字荷音古俄切工可当工何之误】
三江音义韦昭云谓吴松江钱塘江浦阳江也【监本脱浦阳江三字】大湖音太胡【上大字误太下湖字误胡】
疏三江既入入此湖也【脱一入字】治水致功令江入此泽【令监本误今】郑云三江分于彭蠡为三孔东入海【孔疑北字误】指其泽谓之薮【毛本薮字缺】
厥草节音义乔其娇切【乔监本误夭】
厥贡节疏此皆道金银之别名及其精者也【精误美】齿革节疏说文云犛西南夷长旄牛也【旄说文作髦】故知毛是旄牛尾也【毛毛本误旄】
岛夷节草服葛越【案毛氏居正云越字释文无音盖葛即葛藟之葛诗葛覃所谓为絺为绤是也越则麻苎蕉檾黄草之属皆是礼记大路素而越席注越席草席也音活葛越之越亦当音活】厥包节疏故云其所包裹而送之【送之当依传作致者】
江汉节疏宗尊也欲其尊王也【宗尊字误倒】老子云沧海所以能为百谷王者以其下之【沧今老子本皆作江】郑云江水汉水其流遄疾【汉毛本误海】
九江节音义张湏元缘江图云【元通志堂本作无存考】
疏九江在今庐江浔阳县南【浔汉志作寻】
沱濳节疏及汉中安阳县皆有沱水濳水【濳水汉志作鬵谷水师古曰鬵音潜其字亦或従水】江源有江首出江【汉志作江原在蜀郡有水首出江】沱水自蜀郡都水县湔山与江别而更流【湔误従手旁作】
云土梦作乂【案沈氏括云石经倒土梦字唐太宗时得古本始改正】
传水去可为耕作畎之治【耕毛本误东】音义梦亡弄切一音武仲切【案毛氏居正云亡当作忙武当作母后音中亡武字并同】
疏杜预云江夏安陆县东南亦有梦城【脱东南二字梦城误云梦従左传疏挍文出杜氏释例土地名】或曰南郡华容县云云江南之梦也【脱也字】左传称楚昭王入于云中【入误寝】
杶榦节疏弓人取榦之道七【七误也】释本云栝柏叶松身【栝尔雅作桧与此一也】陆玑毛诗义疏云杶防栲漆相似如一【杶防亦作櫄樗字同陆玑监本误陆机后并同】
匦菁茅疏菁蔓菁也【蔓误蓂下同】王祭不供【左传作共音供凡引经供字同】缩酌用茅明酌也【缩酌误缩酒】郑注云以茅缩去滓也【去滓二字误酒】沃酒其上酒渗下去若神饮之【沃酒字误倒去字脱】
厥篚节疏染纁者三入而成【脱染字】色在緅缁之间其六入者【下郑注有与字疏云以无正文故云与以疑之】玉藻说佩玉所悬者皆云组绶【玉藻上疑脱组绶三字】
九江节疏汉食货志云元距髯长尺二寸【距髯志作岠冉孟康曰冉甲缘也岠至也度背两边缘尺二寸也】
伊洛节传涧出沔池山【沔史记正义引作渑汉书地理志作黾属宏农郡沔渑二字通】荥波音义波马本作播【作监本误又】
疏盖此泽跨河南北但在河内多而得名耳【脱但在河内四字従诗疏挍跨河监本误跨江】
菏泽音义菏又工可【工误士】
疏山阳郡有湖陵县【湖误胡】地理志孟猪在梁国睢阳县东北【孟猪志作盟诸】
厥土惟壤节传【案史记正义引此传有垆疎也三字】音义垆音卢说文黒刚土也【九字误入疏上误衍传字】
厥贡漆枲节疏即纩是新绵耳【耳疑衍字即疑则字误】
岷嶓节疏蜀郡有湔氐道【脱氐字】岷山在西徼外【岷汉志作防】蔡防节音义旅如字韦音卢【案毛氏居正云音卢者字作玈左传玈弓矢千是也与旅祭之旅不同】
厥田节疏又有当出下上中下者差复益小【小当少字误】厥贡节音义璆又闾幼切马同【同监本误周】
疏璆琳美玉之别名【之别二字衍】
熊罴音义罴彼宜切【罴毛本误罢】
浮于潜逾于沔【案蔡氏沈云于经文当曰逾于渭今曰逾于沔未详】
传桓水自西倾山南行【自毛本误是】
疏西倾在陇西临洮县西南【倾汉志作顷师古曰顷读倾】
黒水节疏先以华阳而后黒水【而字下毛本误衍河计二字】故先黒水而后西河计雍州之境云云【河计毛本误王肃】王肃云西据黒水【王肃毛本误本皆】徧检孔本皆云西距黒水东据河【距误据毛本本皆二字误东而】又河在雍州之东而谓之西河者【东而毛本误河王】故谓之西河王制云云【河王毛本误为东】是河相对而为东西也【毛本脱为东二字】
泾属节疏诗毛传云汭水涯也郑云汭之言内也【汭传笺依经文作芮涯作厓同】湿水出安定湿阳县西岍头山【岍汉志作开】荆岐节疏禹贡北条荆山在冯翊懐德县南南条荆山在南郡临沮县东北【脱东字懐汉志作褱师古曰褱亦怀字】
终南音义三秦记云又名地肺【三秦误山秦】
疏垂山古文以为惇物【惇汉志作敦】
原隰节传下湿曰隰【湿当从尔雅作湿后并同案湿漯本字今以为燥湿之湿误也】三危节疏杜林以为炖煌县即古瓜州也【县误郡】禹治水未己窜三苖【未下疑脱平字】
厥贡节传琅玕石而似珠【珠监本误玉】
浮于积石节疏禹凿以通河东郡之西界也【也当衍字】织皮昆崘析支渠搜西戎即叙【蘓氏轼以为当在厥贡惟球琳琅玕之下浮于积石之上】疏所以孔义或是地名国号不必为山也【所以二字当衍国号上疑脱或是字】
岍节疏地理志云禹贡北条荆山云云【理毛本误里】岍岐北条西倾中条【岍岐误岍】岍岐为正隂列西倾为次隂列【岍岐误岍正字脱】
更理至雍州○吴岳在扶风岍县西【吴岳汉志作吴山岍作汧】壶口节疏雷首在河东蒲坂县南【坂汉志作反故蒲地水经注引应劭曰秦始皇东巡见有长坂故加坂也孟康曰晋文公以赂秦秦人还蒲于魏魏人喜曰蒲反矣故曰蒲反也】太岳在河东彘县【太岳案汉志作霍大山】
底柱节疏析城在河东濩泽县西南【脱南字】王屋在河东垣县东北【王屋汉志作黄屋】
西倾节疏朱圉在天水冀县南【圉汉志作圄读与圉同】
熊耳节疏嵩高山在颍川嵩高县【嵩高之嵩汉志上作崇下作崈师古曰崈古崇字】古文以为陪尾山【陪汉志作倍】
过九江节疏歴陵县南有博阳山古文以为敷浅原【案博阳汉志作传昜敷作博师古曰傅读曰敷昜古阳字朱长孺曰韵防敷古作□作史世家傅锡庶民汉文傅纳以言是也博阳山字当作敷数转为转为博耳】
导弱水节疏地説书合黎山名【説疑记字误】
导河节疏蒲昌海一名盐泽者也【脱也字】广袤三四百里其水停居【汉书无四字停作亭】
南至于华隂传河自龙门南流至华山北而东行【而东误至东从史记正义挍】
大伾音义徐扶眉切郭抚梅切【案毛氏居正云扶当作蒲抚当作浦】疏释山云再成英一成伾【伾监闽本作岯尔雅作坯】成臯县山又不一成【一监本误三案此字当依传作再】
北过节疏降水在信都县【降汉志作洚】班固汉书以襄国为信都在大陆之南【南监本误内】
同为逆河节音义渤蒲兀【字毛本误在蒲兀上】
嶓冢节疏漾水出陇西氐道县【漾汉志作养师古曰字本作漾或作瀁】南入于江传触山回南入江【江监本误泟】
东滙泽为彭蠡东为北江入于海【案郑氏樵以此一十三字为衍文朱子取之】
疏孔为三江既入入震泽也【孔下当脱以字】故言江自彭蠡分而为三江【下江字疑衍】山水同今变易【当有脱字】
又东至于澧疏濯余佩兮澧浦【濯楚辞作遗】
东迤北防于滙【于本或作为石经及史记亦作于字今案金氏履祥以为若至彭蠡则江汉合流久矣当作北防于汉】
传东溢分流都共北防为彭蠡【共监本误其】
东出于陶丘北疏释丘云再成为陶丘【云误丘】
导渭节疏释鸟云鸟防同穴其鸟为防其防为鼵【释鸟误释文防尔雅作鵌】今在陇西首阳县鸟防同穴山中【县下衍有字中字脱】未知谁得其实也【脱其字】鸟防同穴山渭水所出东至京兆船司空县入河【东字脱兆下误衍北字】
锡土姓节音义台徐音怡行下孟切注同【一十字监本脱】疏台我至行者○胙四岳国赐姓曰姜【脱国字】
二百里纳铚疏奄观铚刈【刈诗作艾】
三百里节音义秸马云去其颖【颖从禾毛本误从示】
疏郊特牲云莞簟之安而稾秸之设【见礼器作郊特牲误秸记作鞂】二百里男传任王者事【案史记正义引此作任王事者】
五百里绥服疏蛮夷要服【蛮夷字误倒】韦昭云以文武教衞为安【教毛本误侯】
三百里揆文教疏释言训揆为度【言误诂】
要服节音义要一遥切束如字一音来【案毛氏居正云周礼司约注约束约音于妙切与要同束音诗注切今此要束当从周礼音葢束字无来音也若取约勅之义则束当作朿来当作来皆音棘】
疏乃以文教要服之【服当束字误】
二百里流疏贾逵马融以为甸服之外百里至五百里米特有此数去王城千里【以为甸服之外百里至九字毛本误在去王下】而书传无称焉【焉误也】使各有寰宇【寰宇国语作寕宇案诗颂殷武疏亦作寰当古本作寰宇也】南北万三千三百六十八里【八监本误入】乃谓着地人迹屈曲而量之【着监本误】东渐节音义朔朔北也【衍一朔也】
甘誓第二
序启与节传夏启嗣禹立【立误位】
疏夏启至之罪○有扈氏不服启伐之【启误故】
甘誓疏明堂位所谓各扬其职【位误云】
甘有至先誓○鄠扈音同未知何时改也【时监本误故】
有扈氏节传有扈与夏同姓恃亲而不恭【恃毛本误侍】音义侮亡甫【毛本误及】
天用絶其命【毛本误勦案毛氏居正云絶之从刀音子六截也从力者音尺交揽取也曲礼毋勦説是也】
疏五行至乱常○太史谒于天子曰某日立春【于礼记作之】昭王使观射父傅太子【案国语作庄王使士亹傅太子】夏有观扈周有管蔡【案夏有观扈左传昭元年文也今楚语作启有五观文王有管蔡】
孥子至累也○乐尔妻孥【孥诗作帑读奴】
五子之歌第三
五子之歌传启之五子因以名篇【因毛本误囚】
疏初言皇祖有训未必则指怨太康【则疑即字误】
太康节音义豫本又作豫忬【下豫字衍】
乃盘游节音义盘步干乐音洛【干毛本误音洛监本误如字】疏有穷至废之○羿帝喾射官也【説文羿作□射作防】尧时十日并出【出误生】言虽不经难以取信【脱难字】
述循至叙怨○述循释诂文【案尔雅无文】
其二曰节疏左传晋平公近女色过度惑以丧志【女色当依原文作女室疏云女在房室故以室言之】
惟彼陶唐有此冀方云云【案左传引此作惟彼陶唐帅彼天常有此冀方今失其行乱其纪纲乃灭而亡】
征第四
征疏羲和至甲乙也【二百三十二字跳行当在上序传下】
羲氏至甲乙○尧育重黎之后使典天地【育毛本误有】
惟仲康节疏羿废至天子○而立其弟仲康为天子【天误太】
每嵗节音义铃音零【零误令】
官师节音义艺本又作蓺【蓺监本误埶】
疏徴证至安家○晋杀赵同赵括栾却为徴【脱赵同二字】遒人至文教○正嵗帅理官之属而观治象之法【理官经作治官法作灋后引周礼法字同】
惟时节音义倒丁老切【案毛氏居正云传言反倒谓反覆颠倒倒当音丁耄】乃季秋节传不合即日食可知【即疏及左传疏作则】
义和节传主其官而无闻知于日食之变异【主监本误生】政典节音义赦亦作□【赦监本误放毛本赦□字互误】
疏辰日至可知○谓此聚防为辰【此毛本误之】知不然者以集是止舍之处【止误上】
凡日至百役○君南向于北墉下答隂之义也【脱于字墉误牖向礼记作乡许亮凡经传向字同】庄二十五年谷梁传云云【庄监本误在】礼云啬夫承命告于天子【礼上当脱觐字】左传云诸侯用币【在文十五年】诸侯从天子救日食各以方色与其兵【各以下礼记有其字】帝告厘沃序自契节传十四世凡八徙国都【八监本误入】疏十四至国都○子天乙立天乙是为成汤是也【下天乙二字衍】文在汤征诸侯伊尹去亳之上【上误土】
契父至王居○知先王是契父帝喾【王毛本误生父监本误文】汤居亳今济隂亳县是也【案汉地理志亳作薄属山阳郡】
十三经注疏正字卷五

[book_title]卷六
钦定四库全书
十三经注疏正字卷六
山东按察使沈廷芳撰
书
商书汤誓第一○释文凡三十四篇十七篇亡十七篇见存【监本脱十七篇见四字毛本脱十七篇三字○案此一十六字当在商书二字下】
序伊尹节传汤升道从陑出其不意【陑监本误而】
疏伊尹至汤誓○伊尹以夏政丑恶而归汤【丑毛本误配】桀都至之南○上党郡壶闗县有羊肠坂【坂汉志作阪】为出其不意故也【监本脱其字】
经下疏王曰至攸赦○是日何时能丧若其可丧云云【能丧毛本误能畏若监本误君】
契始至一夫○汤号为商知契始封商【九字监闽二本无当误衍】公刘为豳【豳误从□于文二豕山间为豳后并同】二代不同理则然矣【二监本误三】
称举至顺天○称举释言文【称尔雅作偁】桀有昏德宣三年左传文【三毛本误二】
夏社等篇序汤既胜夏节传欲变置社稷而后世无及句龙者【脱欲字从史记正义挍】
疏汤既至臣扈○革命创制变置社稷【置毛本误制下同】汤承至而止○郑等注此序乃在汤誓之上【误云下郑因此误同】
言夏至皆亡○圣人不可自专复用二臣自明也【自明疑】典宝序遂伐三朡【朡释文及监闽本作朡韵书作艐史记作□或又作】
疏玉足以庇嘉谷【廕楚语作防】
仲虺之诰第二
序汤归节音义夏亥雅切奚鸡切【案八字通志堂本无】
疏汤归至作诰○大坰地名【坰毛本误从同】
仲虺之诰疏汤诰召诰之二字足以为文【二监本误一】仲虺至曰诰○古人名字不可审知【字监本误或】诰谓于防之所设言以诰众【防下疑脱同字上诰字疑衍】
予恐来世以台为口实【予毛本误子】
兹率节下疏【当在上成汤节下跳行也后可知者不出】
疏弱则至正义○兼谓包之攻谓击之【攻毛本误政】此二者始欲服其人末是灭其国【末监本误未】
垂裕后昆【裕误从示后并同】音义本或作忠非【本误中】
汤诰第三
汤诰下疏【当在上序下】
惟皇节疏顺人有常之性则是为君之道【是当依传作惟】并告节传言百姓兆民并告无罪【兆监本误先】
敢用节疏未变夏礼故用牡【用误云】
与之戮力【戮释文作勠】
天命节传差【僣毛本误从赞】音义僭子念切忒也【毛本忒字误】俾予节音义【俾必尔徐甫婢辑音集又七入一十五字监本脱】
咎单序音义咎其九【四字脱案毛氏居正云书序臯陶音高本又作咎史汉皆作咎繇咎单疑是咎繇之后合音高其音舅者由晋舅犯为晋君之舅因呼舅犯或借用咎字后因以为氏非姓也春秋以前亦未之闻】
伊训第四
序疏太甲至元年○奉嗣王归于亳【嗣毛本误祀】太甲本继汤后【本误必】别立外丙之弟仲壬【别衍字】
惟元祀节音义尹祠音辞【尹衍字】
疏惟元祀至先王【脱下三字】祠丧于殡敛祭皆名为奠【祠当礼字误】
此汤至而告○知此年十一月汤崩【十一监本误十二】
奉嗣王只见厥祖【嗣毛本误祠】
古有夏节疏杼能帅禹者也【帅误师】
山川节音义暨其器【其误具】
捡身若不及【捡当从监本作检】
疏常舞至无政○酣酒乐也【酒乐字误倒】民之精爽不擕贰者则明神降之【擕楚语作同】
殉求至风俗○昧求谓昏昧以求之【昏昧误贪昧从六经正譌挍】无逸云于游于畋【畋无逸作田】
尔惟节疏苟为至之训○尔惟德谓修德为善也【为误以】赵文子冠见韩献子献子曰戒之此谓成人【脱献子二字】成人在始始与善善进云云【案原文作成人在始与善始与善善进善不善蔑由至矣始与不善不善进不善善亦蔑由至矣】
大甲上第五
序疏汤葬至曰放○舜放四凶徙之逺裔【徙毛本误徒】惟嗣王节疏阿至之训○郑亦云阿依衡平也【元监本误文】伊尹汤所依而取平【脱所依二字】
惟尹节音义辟徐甫亦切【案毛氏居正云甫当作浦】
疏礼法君前臣名【法疑衍字前毛本误称】
自周有终相亦惟终【案金氏履祥云周当为君古文君作□与周字相似故误】无越节音义覆芳服【服毛本误覆】
疏伊尹至有辞○又当以意往省视矢括【又监本误人】犹若人君所脩政教欲发命也【命毛本误明】
机弩至则中○如射者弩以张讫机闗【以疑已字误】
伊尹节疏伊尹至世迷○当受人教诲之【疑】
大甲中第六
惟三祀节音义阕苦穴【穴毛本误宂】
疏案士虞礼云朞而小祥云云【见士虞记中】云祥后复更有一月而禫【禫误毛本一字缺】
皇天节音义疆居良【良毛本误艮】
伊尹拜手稽首传拜手首至手【案此传应在虞书益稷臯陶拜手稽首下】疏太祝辨九拜一曰稽首【案周礼拜作稽作防】头至手所谓拜手也【下手字毛本误子】振动者战栗变动之拜【之误而】稽颡而后拜谓三年丧拜也【谓误即】左传云非天子寡君无所稽首【非天子误天子在】诸侯相于则顿首也【于监本误施】
视乃厥祖【厥今本作烈案石经亦作厥】
视逺节疏视若不见故言惟明【若疑苦字误下听若同】
大甲下第七
有言节音义咈扶弗【四字监本脱】
有言逊于汝志节传勿以自臧【臧监本误藏】
咸有一德第八
序疏经称尹躬及汤咸有一德【脱咸字】言已君臣皆有纯一之德【已疑衍字】
伊尹节疏告老至以戒○比至沃丁始卒【比监本误此】殷仲壬即位居亳命卿士伊尹【命误其】仲壬崩伊尹乃放太甲于桐而自立也【崩纪年作陟】义当污宫灭族【污同洿毛本误汗】厥德匪常【匪今本作靡案石经亦作匪】
疏毛诗传云九有九州也【传毛本误序】
非天节音义王于况切下以王同【脱以王二字】
任官惟贤材【材今本作才】
疏官贤至其人○冏命云小大之臣云云【冏字毛本误】言臣至其人○顺下谓卑顺以为臣下【臣下毛本误下下】七世节疏此又劝王脩德以立后世之名【劝监本误观】天子至观德○其文见于记传者【监本脱者字】
咸乂序伊陟节音义名咸殷之巫也【下监本脱乂治也三字】疏祥妖至之罚○或当别出余书则孔用之也【则疑】时则有青眚青祥【青祥误之祥下同案李奇注曰内曰眚外曰祥】桑谷野木而不合生于朝【而衍字案书传説苑皆以此为祖已语】修先王之政明养老之礼【下脱三日而祥桑枯死七字】三年而逺方重译而至者十六国【者误七案书传云重译而朝者六国説苑作七国惟家语作十有六国疑六与七近之】
赞告至臣名○君奭传曰巫氏也【奭字监本误】
伊陟原命序传原命伊陟二篇皆亡【二误三】
祖乙序疏谓古人之言虽尚要约【谓疑然字误】经言圯于耿大不辞乎【于耿下疑脱不字】
盘庚上第九
序疏自汤至亳殷○上文言自契至于成汤八迁【八监本误入】其实止十二也【止十监本误正千】下传云殷亳之别名则亳殷即是一都【亳殷毛本误曰殷】束晳以殷在河北与亳异也【束监本误东】始皆作乱其字与治不【始治二字当互误】
胥相至怨上○自祖辛巳来民皆奢侈【巳字当作以】
盘庚疏殷质以名篇○本纪云弟开甲立崩开甲兄祖辛之子祖丁立【误子开甲立崩弟祖丁立开甲本纪作沃甲世本作开甲】
率吁节音义慼千歴切【千毛本误十】
若颠木之有由蘖【案徐氏锴云説文无由字本作甹以周木生条也今商书去作由葢古文省】
疏盘庚至四方○有用生蘖哉【蘖字监本误】上天其必长我殷之王命于此新邑【王毛本误土】
刘杀至杀故○先王所以去彼迁此者【去彼监闽本作决欲】先王至辄迁○谓行有典法言能敬顺天命即是有所服行也【监本脱二行字】
言今至蘖哉○郭璞云晋衞之间曰枿【枿尔雅注作蘖又方言云陈郑之间曰枿】
斆于音义斆戸教切【下衍下如字三字】
疏盘庚至攸箴○又戒臣曰汝等无有云云【臣监本误且】斆教至朝臣○小乐正斆干【干毛本误于斆礼记作学音效下同】
今汝节音义聒古活马及説文皆云拒善自用之意【聒説文作□云讲语也文毛本误父】
乃不节疏戎大昏强越于皆释诂文【越尔雅作粤】言不徙则有毒毒为祸患也【毒毒当大毒之误】逺近谓徐促【徐毛本误賖】乃既节音义恫勅动【勅动误徒弄】
相时音义马云视也【也监本误王】
汝曷节传责其不情告上【不下毛本有以字】
则惟汝众自作弗靖【汝今本作尔案石经亦作汝】
疏相时至有咎○制汝短长之命威恩甚大【威恩字疑误倒威监本误灭】
曷何至祸害○曷何同音故曷为何也【案今莱易之间呼曷近何此北音也】世选尔劳传言我世世选汝功勤【选当依毛本作数】音义掩本又作弇【又误文】
作福节传各从汝善恶而报之【各误乎】
疏古者至汝善○春夏物未成可荐者少故礿祠为小也【礿祠误禘祫】夏惟作祫不作时祭【脱时字】
予告节疏予告至有志○志之所主欲得中也【监本脱所字】汝无节疏老谓见其年老【上老字毛本误弱】
无有节疏有过罪以惩之【有过下疑脱者字】
自今节音义度亦作渡【渡仍作度误】
盘庚中第十
用亶音义亶诚也【诚误诫】
咸造音义造七报切【七误士】
疏话善至于众○郑诗笺亦云话善言也【案毛传云话言古之善言也郑笺无文】
保后节疏行天时也顺时布政若月令之为也【上也字当谓字之误】
若乗节音义徐尺售切【尺毛本误天】
疏惠公改葬申生彻于外【彻国语作达】
失于政节疏崇重至徙乎○尘居之久【尘误陈】
有戕音义戕又七良切【七误士】
今予节疏颠陨至于内○颠越也是从上倒下之言【越也二字疑衍】史克云弗敢失坠【坠左传作队】在内为宄【宄左传作轨】
盘庚下第十一
适于山节音义降工巷徐下江【脱下四字】
尔谓节疏冲童至其善○自称童人言己幼小无知【自监本误将】吊至灵善皆释诂文【案灵善尔雅无文】谓动谋于众言己不自专也【专毛本误守】
宏贲至大业○宏贲皆大也释诂文【贲尔雅作坟】周礼云其声大而宏【云监本误于】诗云有贲其首【贲诗作颁释文符云】
伯节疏国伯至善政○伯国之伯诸侯师长【师监本误帅】反覆相训故尚为庶几【覆监闽本作复读作覆义亦同也】隠谓隠审也【隠审下当脱括谓捡括四字】
简大至众民○又云相助勴也【勴误虑下俱训为勴同】
式敷节传长任一心以事君【任监本误在疏同】
説命上第十二
序使百工节传经营求之于外野【案监闽葛诸本无营外二字疑衍】疏盘庚至曰説○故载之书中而高之【脱故载之书四字】王宅忧亮隂【案亮隂礼记引作谅闇论语作谅隂大传作梁闇汉书志作凉隂】
传亮信也隂黙也【脱亮信也三字从礼记疏挍】
惟恐德弗【惟毛本误台案今本皆作台】
説筑傅岩节传通道所经有涧水壊道【涧监本误间疏同】疏遂以傅险姓之号曰傅説【以误令】
若药节音义【瞑莫遍遍切徐又呼县瞑困极也瘳勅留警音景二十五字监本脱】疏开汝至自警○先使人瞑愤乱【愤当愦字误】楚语称衞武公作懿戒以自警【脱戒字警国语作儆】
説命中第十三
乃进节疏犹王官之伯率领诸侯也【之毛本误宗】
惟天节音义从才容【容误用】
惟衣裳节音义省一本作眚【脱一字】
疏惟口至厥躬○省其身堪将帅然后授之【帅毛本误师】有其善节疏是言推而不有故名反归之也【推毛本误惟】无启宠节疏纳谓臣入慢以轻王【王当生字误】
黩于节疏数则黩黩则不敬【黩礼记作烦】故传总云事神礼烦则乱而难行【脱则字】
説拜节传言知之易行之艰【艰当从葛本作难】
説命下第十四
尔交节疏迈行释言文【言误诂】
昔先正节疏郑不见古文云云故此为解【此为二字当误倒】佑我节传功至大天无能及者【大天毛本误于天】
高宗彤日第十五
序祖已节传贤臣名以训道谏王【名误也从史记正义挍训道疑误倒或以训字倒】
疏耳不至雊鸣○雷始动雉乃鸣而雊其颈【説文无乃字】
高宗彤日音义绎字书作□【□误】
疏天云绎又祭也【天毛本误释文下同】尔雅因释祭而本之上世故先周后商【后毛本误复】此以上代先后故与尔雅倒也【上当时字误】天又云夏曰复胙郭璞云未见义所出【脱义字又监本误文】祭天地社稷山川五祀皆有绎祭【五祀郑笺作七祀】
乃训节疏言天至絶命○义者宜也得其适宜【适误事从通解续挍】
乃曰节传天道其如我所言【我监本误其】
疏嗣至修之○烝民不能自治自立君以主之【下自字衍从通解挍】
西伯戡黎第十六
序戡黎音义戡説文作□【□今説文作□】
疏咎恶至见恶○二年伐邘【邘字从于今从□误下同】
受纣至无道○残义损善曰纣【案今諡法解无文】
戡亦胜也○戡胜释诂文【戡尔雅作堪】
西伯节疏西伯戡黎○王者中分天下为二公总治之谓之二伯【为当而字误】
祖伊节疏文王率殷之叛国以事纣【率左传作帅】
格人节疏祖伊未必问至人亲灼【未毛本误木】
故天节疏则天与先王俱是人君之本【本毛本误木】以纣自絶先王故天亦弃之【监本脱王字】
微子第十七
序疏殷既至少师○殷纣既暴虐无道错乱天命【乱毛本误辞】
微子疏微子名启【启毛本误各】传云去无道者以去见其为卿士也【卿士当无道误】
沈酗音义酗説文作防云酒醟【案今説文作醉醟】醟説文于命切防酒也【案説文无酒字】
疏微子至于今○必不待更久也【待误得】
父师至言之○比干于纣亲则诸父【于纣误是纣之三字】
耄逊音义遯一音都困【都误徒】
疏父师至何其○则当如之何其救之乎【当毛本误思】汝无至救之○知隮于沟壑矣【隮左传作挤】
乃罔节传违戾耉老之长致仕之贤【致毛本误卧】
不顾音义顾音故徐音鼓【案毛氏居正云顾字礼部韵无上声音当从一音用】疏自来至政乱○释诂云攘因也【攘尔雅作儴】
刻病至无主○已而为妻云云太史据法而争之【脱之字已误改】
十三经注疏正字卷六

[book_title]卷七
钦定四库全书
十三经注疏正字卷七
山东按察使沈廷芳撰
书
周书防誓上第一
周书下释文凡四十一篇九篇亡【一十字脱】
序疏周自至示弱○时维暮春在镐【脱时字维误惟镐周书作鄗】文王九十七而终【而终礼记作乃终】
十三至伐纣○以一月戊午【午监本误牛】死魄朔也生魄朢也【魄汉志作霸下并同】未为周之正月【未毛本误末】
渡津乃作○流为雕五至以谷俱来【五至字监本误倒】举火神怪【疑】计安国必不为彼伪书作传【彼毛本误波】
泰誓【案昆氏説之云古文作大誓与大诰同开元间卫包定今文始作泰】
惟宫室节音义匮其魏切【魏误媿】
疏今之防事也【事误是】多取野兽飞鸟置其中【取误聚】焚炙节疏乃更为铜柱云云亦加于炭火之上【于毛本误以】予小子节疏天子出乎上帝【将出下礼记有征字】
泰誓中第二
王乃徇师节疏徇疾也循行也【案说文作□行示也循行顺也】
我闻节传言吉人竭曰以为善【渴误竭下及音义并同从释文校音义苦曷误巨列】播弃节疏耉面冻犂色似浮垢也【面冻犂尔雅疏作面如冻棃此疑】昵近释诂文【昵尔雅作昵】
惟受节疏日亡吾乃亡【下监本脱矣是桀亦贼虐谏辅谓己有天命而云过于桀者殷本纪云纣剖比干观其心三十字】又纣有炮烙之刑云云是纣罪过于桀也【毛本也字缺烙误从水】
剥丧节疏一曰剥割也【剥毛本误则】
朕梦节疏梦者事之祥人之精爽先见者也【梦精字毛本互误】武王伐纣云云至太公强之【语见齐世家作周本纪误羣公毛本误羣八】六韬云卜战云云至不逾人矣【案今六韬无文惟论衡云周武王伐纣卜筮之逆占曰大凶太公推蓍蹈而曰枯骨死草何知吉凶】
受有节传平人凡人也【平人疑夷平之误】
疏昭二十四年左传此文【左传下当脱引字】
予有节音义南宫括【通志堂本作适】
疏则十人之内其一是妇人【是毛本误见】
朂哉节疏如是乃可克矣【乃毛本误小】
泰誓下第三
斮朝音义又士略【案毛氏居正云七作士误】
果毅音义牛既【牛毛本误午】
牧誓第四
牧誓音义説文作坶【坶监本误母】
疏武王至长也【当在上序下】
兵车至全数○犹屦有两只亦称为两【屦误履】欲总明三百两人之大数【三毛本误此】
时甲子节传二月四日【日监本误目后可知者不出】
疏与此甲子皆言有日无月【言疑是字误】
王朝节疏武成云癸亥夜陈未毕而雨【案癸亥云云出周语以武成有癸亥陈于商郊之文而传引夜雨之事以解俟天休命故言武成云云非谓癸亥夜陈未毕而雨为武成成文也】
王左杖节传黄钺以黄金饰斧【脱上黄字从诗疏】音义音越【监本误音钺】
疏钺斧也【钺广雅误戉】逖逺释诂文【逖尔雅作逷】
御事节疏是其誓战者故不及太宰太宗司寇也【太宗当大宗之误下脱伯字也】此御事之文指三卿而説【文毛本误大】
庸蜀节音义【羌徐起良説文云西戎牧羊人髳茂侯切濮音卜所求又苏走二十八字监本脱】
疏左传称庸与百濮伐楚【楚毛本误之】
称尔节音义比徐扶志毗志二【比毛本误此】
疏称举言文【称尔雅作偁】方言云防楚谓之子【子误干】楯自闗而东或谓之□【□音伐误楯楯方言作盾】闗西谓之楯是干楯为一也【毛本谓误为干楯误干吴】矛长立之于地故言立也【言立毛本误言之】牝鸡节疏吾离羣而索居【居毛本误志】
今商王节疏正义曰晋语云殷辛伐有苏氏【毛本正误日辛误卒】妲己所誉者贵之【誉监本误分与言二字毛本误举言】
俾暴节音义俾必尔使也【下监本脱徐甫婢下同宄音轨九字】今予节音义愆去防【四字监本脱】
夫子节疏此先呼其人然后勉之【下此既言然四字疑衍】
如虎节音义貔音毗罴彼皮【监本脱音毗罴三字】
武成第五
惟一月节传月二日近死魄【监本脱近字】音义魄説文云月始生魄然也【也误貌】
厥四月哉生明以下至示天下弗服【三十七字蔡传从朱子定本移入万姓説服下】丁未祀于周庙以下至大告武成【二十七字蔡传从朱子定本移入受命于周之下】音义豆本又作梪【毛本脱又字】
疏惟一至武成○乃以庶国馘祀于周庙【脱馘字】
翼明至孟津○翼明释言文【翼尔雅作翌】
其四至互言○而魄死明生互言耳【而疑衍字】
倒载至文教○车甲衅而藏之府库【衅礼记作衅注衅字也】越三日庚戌○或此三当为四由字积与误【与误字疑倒字积谓古四字作亖积三而成】
既生魄节【一十四字蔡传移入示天下弗服之下】
王若曰呜呼羣后至其承厥志【七十五字蔡传移入大告武成之下】惟先王节疏故言建启土也【监闽本无也字】
公刘节疏后稷死子不窋立卒子鞠陶立【案本纪无陶字】有公非公祖之【公祖本纪作公叔祖】周道之兴自此始【始误之后二字】至于节疏是大王翦齐商人始王业之兆迹也【兆毛传作肇】王季修古公之道诸侯顺之【本纪王季作公季道作遗】
我文考文王克成厥勲【成毛本误伐】
惟九年节传故大业未就【业监本及葛闽本作统】
疏魏惠王有后元年【案竹书纪年周显王三十四年魏惠成王三十六年改元称一年】厎商之罪以下至罔不率俾【七十八字蔡传移入于征伐商之下】
疏戴皇天而履后土【案左传作君履后土而戴皇天】彼晋大夫要秦伯故以地神后土而言之【秦监本误奏】
暴殄节疏普谓天下百物云云【普监本误皆】
为天下节传而纣为魁主窟聚渊府薮泽【窟监本误窋疏同】恭天成命以下至大邑周【三十四字蔡传从程子定本移入其承厥志之下】疏皆相率而充已【充疑从字误】
惟尔有神以下至万姓説服【一百十二字蔡传移入罔不率俾之下】既戊午师逾孟津【逾今本作渡案石经亦作逾】
倒戈音义丁老【案毛氏居正云当云丁耄丁老乃倒仆之倒倒仆却是偃卧其戈于地而不用则不应云攻于后以北也】
疏自河至毕陈○胶鬲曰然愿西伯无我欺【曰监本误日】子以是报矣【子误日】吾已令胶鬲以甲子之期报其主矣【脱之期二字】
旅众至距战○周本纪云纣发兵七十万人以距武王【脱周字】乃反商政政由旧【七字程子移入用附我大邑周之下】
释箕子节疏闾族居里门也【案説文无族居二字】故圣人临众不恶而严是以知之【脱不恶而严是以六字】
列爵惟五至终【三十八字蔡传移在大邑周之下而刘原父以为上有缺文】
惇信节
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:36:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>