<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="敘论章第一,女道章第二,妇道章第三,母道章第四,懿范章第五,女三字经全文在线阅读,女三字经全文在线下载,大玄古籍书库">
<meta name="description" content="清代兴国朱浩文星源撰。光绪二十六年(1900)听雨堂刻本。专为教育妇女恪守封建道德品行而作的女子训教书。全书包括叙议意、女道章、妇道章、母道章、懿范章等五章。仿效宋代《三字经》体例,以三字句白话文形式,训教女子要三从四德,做贤妻、良母、孝女、节妇,告诫人们女子一生下来就要教诲她学礼法、守闺房、少出门,“七八岁,讲伦常,十岁后,做女工,刀剪缝,蚕织事,无不通”;“十四五,将做媳,门内事,件件精,露头面,人贱轻”;“十八九,出嫁时,一切事,父母命,莫差错,谨顺从”;对待丈夫要“视为天,一切事,听夫婿,义最重,">
<title>女三字经_朱浩文_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">女三字经</span> <br/>
          作者： <span class="inputVal" id="bkauthor">朱浩文</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,蒙学,女教,完结</span> <br/>
          字数： <span class="inputVal" id="bknum">[book_length]6976</span> <br/>
          说明： <span class="inputVal" id="bkdec">清代兴国朱浩文星源撰。光绪二十六年(1900)听雨堂刻本。专为教育妇女恪守封建道德品行而作的女子训教书。全书包括叙议意、女道章、妇道章、母道章、懿范章等五章。仿效宋代《三字经》体例,以三字句白话文形式,训教女子要三从四德,做贤妻、良母、孝女、节妇,告诫人们女子一生下来就要教诲她学礼法、守闺房、少出门,“七八岁,讲伦常,十岁后,做女工,刀剪缝,蚕织事,无不通”;“十四五,将做媳,门内事,件件精,露头面,人贱轻”;“十八九,出嫁时,一切事,父母命,莫差错,谨顺从”;对待丈夫要“视为天,一切事,听夫婿,义最重,职当全,夫怒责,忍吞声,不生育,劝纳妾,休嫉妒,丈夫死,女要守,死事小,失节大;”要妇女“事翁姑,首敬顺,不并立,言必从”。总之要女子“讲三从,说四德,能终身,为准则”。在懿范章中,还列举众多“女范”、“妇范”、“母范”,要妇女效仿。《女三字经》三字一句,对仗工整,押韵顺口,节奏明快,便于记诵,在民间流传很广。</span> <br/>
          封面： <span class="inputVal" id="bkimg">Z_4719.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]女三字经
[book_author]朱浩文
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,蒙学,女教,完结
[book_length]6976
[book_dec]清代兴国朱浩文星源撰。光绪二十六年(1900)听雨堂刻本。专为教育妇女恪守封建道德品行而作的女子训教书。全书包括叙议意、女道章、妇道章、母道章、懿范章等五章。仿效宋代《三字经》体例,以三字句白话文形式,训教女子要三从四德,做贤妻、良母、孝女、节妇,告诫人们女子一生下来就要教诲她学礼法、守闺房、少出门,“七八岁,讲伦常,十岁后,做女工,刀剪缝,蚕织事,无不通”;“十四五,将做媳,门内事,件件精,露头面,人贱轻”;“十八九,出嫁时,一切事,父母命,莫差错,谨顺从”;对待丈夫要“视为天,一切事,听夫婿,义最重,职当全,夫怒责,忍吞声,不生育,劝纳妾,休嫉妒,丈夫死,女要守,死事小,失节大;”要妇女“事翁姑,首敬顺,不并立,言必从”。总之要女子“讲三从,说四德,能终身,为准则”。在懿范章中,还列举众多“女范”、“妇范”、“母范”,要妇女效仿。《女三字经》三字一句,对仗工整,押韵顺口,节奏明快,便于记诵,在民间流传很广。
[book_img]Z_4719.jpg


[book_title]敘論章第一
天地分，乾坤定，有男女，性各秉。
聖人教，在六經，易家人，利女貞。
書釐降，帝典篇，詩刑于，始二南。
禮昏義，及內則，治上下，統家國。
春秋法，首正名，書姜氏，削夫人。
下此者，列女傳，或庭誥，或閨範。
古賢人，各垂訓，崇女教，與男等。
奈世俗，置罔聞，爰撰此，淺俗文。
願舉世，教閨門，力講究，體諸身。
行習慣，成四德，暨三從，庶無忒。
女道修，母道得，此始終，可爲則。

[book_title]女道章第二
古生女，弄之瓦，明卑弱，臥牀下。
能步言，聽姆教，婉娩從，毋執抝。
幼即學，立身正，凡定動，禮法慎。
身穩重，貌端莊，行從容，休急忙。
坐須戒，手足慌，立須戒，靠門牆。
毋邪視，毋側聽，惹人賤，招人慍。
莫狂跳，莫亂叫，人見之，誰不笑？
莫低唱，莫悄語，人聽之，自取辱。
毋謊話，毋戲謔，或與人，相口角。
女最忌，是多言，彼長舌，最討嫌。
女最忌，是使性，彼喬氣，最簿命。
守閨房，少出門，外是非，莫與論。
裹了足，戒足行，穿了耳，戒耳聞。
凡閨女，不出閨，庭除走，便非宜。
須自禁，莫強隨，苟失禮，人共嗤。
七八歲，講倫常，第一事，奉爺娘。
盡愛敬，職所當，每早起，問安康。
寒備火，熱扇涼，飢進食，渴進湯。
爺娘教，是家常，時刻記，不可忘。
或責詈，勿怨傷，謹聽受，暗思量。
有不是，即更張，勿任性，反強梁。
有不諳，問無妨，切不可，意氣昂。
兄嫂姊，弟妹行，相親愛，恩誼長。
凡飲食，及衣裳，互相讓，兩有光。
十歲後，漸長大，男女衣，不同架。
凡見人，即起身，遠離坐，勿比親。
行遇人，即轉身，毋不避，直撞行。
伯叔母，姑娘輩，雖然熟，禮不廢。
生客來，要謹避，切不可，呆相對。
清早起，開房門，拭卓椅，埽塵埃。
凡器物，安排勻，要齊整，勿斜橫。
黃昏時，燈早紅，同女伴，做女工。
學針黹，刀翦缝，蠶績事，無不通。
十四五，已成人，婦道近，要關心。
烹調熟，紡織勤，門內事，件件精。
現做女，將做媳，要做人，從此起。
慎言語，慎舉動，竟兢兢，勿放縱。
務貞靜，務端莊，色凜凜，勿輕狂。
莫窺窗，莫遊庭，露頭面，人輕賤。
夜行燭，無燭止，擁蔽面，出門事。
男與女，不親授，近身物，不相與。
坐立言，總遠避，雖族間，亦如是。
遠親戚，表兄弟，年紀長，須迴避。
莫以熟，不必退，與言笑，無禁忌。
僱工人，奴僕輩，雖傳呼，毋入內。
凡寺觀，莫去遊，女入廟，最堪羞。
出門口，買物件，爭價值，丟臉面。
看臺戲，聽鼓詞，一切事，更不宜。
讀歌本，及小說，蕩心思，嚴禁絕。
最要緊，頭與腳，勤梳洗，戒齷齪。
衣新舊，要常澣，聯裂縫，補釦襻。
環與釵，常見新，雖舊了，莫給人。
閨房物，莫露形，是褻衣，暗處存。
盛暑天，莫露形，敬自身，免招毀。
十八九，出嫁時，匳厚簿，隨其宜。
勿問長，勿問短，勿妄爭，勿自管。
自此後，離娘家，一切事，莫錯差。
父母命，哥嫂說，謹順從，乃女德。

[book_title]婦道章第三
古娶婦，重六禮，廟見後，婦若子。
拜翁姑，暨伯叔，入廚下，親什物。
事翁姑，首敬順，循禮節，聽教令。
不並坐，不並立，語必順，應必疾。
凡翁姑，所鍾愛，小姑叔，宜優侍。
凡翁姑，所貴重，雖微物，勿輕動。
晨必省，莫驚寤，埽庭房，浣巾布。
淨抹拭，各器具，放整齊，有定處。
親起來，盥水備，涼熱宜，然後退。
潔茶點，安匙箸，稱萬福，問怡豫。
飯軟蒸，內熟煮，和羹湯，所欲與。
凡飲食，莫私嘗，烹飪好，奉高堂。
辨好惡，察性情，毋拂意，煩惱生。
昏必定，茶水備，安置好，稟辭退。
若有呼，隨即應，忙起身，仔細問。
朝如斯，夕如斯，尋常節，須謹持。
需財物，卽敬供，毋吝惜，在心胸。
財物輕，親恩重，違親心，財何用。
凡取與，並假借，毋自主，毋自便。
到娘家，慎話言，口口稱，公婆賢。
夫家屈，娘家訴，想娘家，來庇護。
娘家護，能幾回，舅姑惱，情乖離。
反覆思，忍耐過，兩家裏，周全多。
舅姑老，須色養，全仗人，揣意向。
飲食性，要隨時，勤供給，勿延遲。
棉單衣，須適體，常收拾，勤換洗。
精血敝，氣力微，凡出入，好扶持。
身後事，要早防，免臨時，來慌張。
舅姑疾，尤宜慎，請醫生，湯藥進。
病若危，求天地，禱神明，願身替。
心果誠，自佑庇，孝所感，常有濟。
設不幸，當大故，照喪禮，髽髮哭。
殯殮物，必誠信，服衰麻，從制定。
葬與祭，皆如禮，逢忌日，跪拜泣。
有遺器，及衣服，謹收藏，不可忽。
遇清明，紙錢掛，遇中元，包袱化。
教誡言，須謹記，隨時述，傳後輩。
事翁姑，始終備，能謹遵，方不愧。
爲人婦，夫卽天，義最重，職當全。
語温和，性柔順，潔己身，貞而正。
恩愛篤，情意綿，如賓客，相敬焉。
一切事，聽夫壻，毋專恣，行己意。
丈夫前，不可欺，一事欺，百事疑。
若有錯，從實說，若隱瞞，做不得。
勸丈夫，孝爺娘，罔極恩，非尋常。
具甘旨，備茶湯，送夫手，敬持將。
夫就學，遠負笈，寒熱衣，隨時寄。
勸下氣，師友處，勸立志，聖賢域。
夫成名，服官政，勸恤民，同守印。
夫顯達，位公卿，勸報國，作名臣。
夫經商，或作賈，勸公平，正直與。
交端人，結良友，謹守身，勿被誘。
夫耕作，勸勤苦，與求人，甯求土。
節衣食，儉使用，安本分，人必重。
夫外出，計途程，潔埽除，候閨門。
家中事，料理勤，毋錯做，勿胡行。
夫誤罵，無怨憎，順夫意，婉轉陳。
夫怒責，忍呑聲，儻委屈，久自明。
夫失德，語諄諄，勸攺過，做好人。
莫吵鬧，莫激怒，須婉曲，期感悟。
身懷胎，遵古訓，凡起居，要詳慎。
惡色絶，淫聲禁，豫養成，嬰兒性。
生育無，勸納妾，妾生兒，宗嗣接。
待妾輩，貴和平，休嫉妬，傷夫心。
夫若病，服事勤，求方藥，禱神明。
不憚苦，不計貧，百般治，願長生。
夫不幸，失所天，義從一，毋變遷。
寒餓死，世人怕，一死小，失節大。
或爲節，或爲烈，成大名，萬古揭。
伯與叔，夫手足，禮雖嚴，義須篤。
夫行小，有伯在，須勸夫，聽誥誡。
夫行大，叔年小，撫成立，責任了。
常衣食，勤伺奉，無彼此，分别送。
一家事，勸同商，毋專執，逞强梁。
銀錢物，本是公，大家省，心要同。
凡出入，準禮義，勸丈夫，毋執意。
兄弟和，家必興，勸丈夫，共助成。
分財產，亦常事，拈鬮定，毋再議。
爺娘在，孝各盡，兄弟間，無較論。
勸友愛，勸敬恭，天倫篤，恩義終。
妯娌來，雖各姓，天良同，無二性。
通其情，達其意，無拂逆，罔弗濟。
己分事，固當爲，公共事，不可推。
我代了，緊急時，妯娌心，無不知。
銀錢物，要相讓，讓多回，彼亦諒。
常衣食，美推人，稍粗惡，己自存。
姪兒女，若己生，同保護，莫少分。
妯娌和，家必振，私意泯，衆心定。
待小姑，宜謹慎，親鍾愛，難比論。
些小事，當順承，有不是，須婉陳。
衣與食，常關心，頭與腳，料理清。
年稍長，裝匳貲，預備好，嫁及時。
凡一切，女執事，必盡心，教周至。
後往來，敬哥嫂，天良在，自然曉。
正位內，婦人分，丙政亂，敗亡迅。
門以內，要整齊，婢與媪，予嚴規。
迎主意，獻殷勤，最壞事，此輩人。
稍不謹，爲所中，暗煽動，惑家衆。
搬是非，造事端，爲禍烈，不可言。
小醜內，大醜外，悔悟時，家法壞。
凡僕婦，休俊俏，最可憎，多言笑。
要得用，惟樸實，必勤快，少出事。
凡丫鬟，禁出外，莫以賤，無法戒。
年紀長，宜配人，誤青春，亦可矜。
外三姑，與六婆，宜屏絶，免播唆。
此輩心，多陰險，慣巧言，難防檢。
凡婦女，不交結，親眷來，以禮接。
好聽書，與看牌，此等客，莫令來。
凡婦女，各有家，走親鄰，禮便差。
須杜漸，須防微，必守禮，免嫌疑。
穿衣服，須有常，禮服外，布最良。
寒熱衣，不可缺，惟青藍，是正色。
但鮮潔，合短長，儘攣補，卻無妨。
尋常食，飯與粥，好蔬菜，隔冬蓄。
但精潔，當珍饈，日用節，養生優。
非有客，勿殺牲，戕物命，失仁心。
酒合歡，非婦宜，苟常飲，性情移。
偶宴會，略舉杯，止成禮，毋愆儀。
節浪費，省浮文，剩銀錢，恤宗親。
孤寡疾，儘力能，勝拜佛，與齋僧。
凡畫匣，及書箱，休損溼，蟲鼠傷。
依時曬，好珍藏，按仲檢，勿散亡。
凡字紙，休污穢，燒灰送，江河內。
婦人賢，能敬惜，子孫善，由爾積。
朔望日，祖先前，虔奉拜，無忽焉。
遇忌辰，及令節，縱有事，祭無缺。
時新物，必先薦，死如生，須在念。
奉祠祭，尤要誠，不可作，故事行。
埽墳墓，送寒衣，感霜露，貴及期。
厚宗族，睦姻親，通慶弔，禮鄕鄰。
大小事，化解平，循天理，順人情。
早完糧，早安逸，免公差，來催逼。
雖不盡，婦人責，能內助，皆婦德。
居家道，須勤勞，不勤勞，百事拋。
心能勤，身能勞，一切事，不混淆。
勞則思，善心生，逸則淫，惡念萌。
常早起，常宴眠，婢僕輩，執事虔。
紡不住，績不停，機杼聲，晝夜鳴。
操井臼，親廚房，備茶飯，助農忙。
餵生畜，趕曬塲，做家事，力承當。
到晩來，丙外門，親檢點，關鎖勤。
防賊盜，慎火燭，宜小心，不可忽。
廳堂房，卓椅凳，安整齊，抹拭淨。
瓷銅器，擦宜勤，擺設好，少染塵。
匙箸碗，杯盤碟，檢點勤，新舊接。
若懶看，稍不管，製難齊，用難緩。
凡什物，收拾好，需用時，免尋找。
緊急來，無處覓，待求人，悔不及。
置家具，囤穀米，須及時，常料理。
暑霉天，防腐爛，出曬勤，不可慢。
養雞鴨，畜豬羊，賓祭用，免慌忙。
孶生多，須檢防，休污穢，上廳堂。
坐客處，常整理，拂灰塵，淨卓椅。
廚房內，勤省視，剩殘羹，無抛棄。
亂柴薪，遠竈前，勤收拾，免燒延。
竈與井，有神明，小兒女，戒勿輕。
埽又蓋，令潔淨，及時祭，必誠信。
居家道，須節儉，雖絲粒，休作賤。
當有時，想無日，莫待無，向人乞。
但熬苦，休借債，借時好，還知害。
但熬苦，休賣地，地賣了，指何喫。
凡用度，日計畫，出量入，不大岔。
凡用物，常修整，免損傷，費難省。
財帛事，常留神，庫箱櫃，勿靠人。
謹鎖鑰，察形迹，防小人，沒朝夕。
有遺失，莫嚴追，暗訪查，有獲時。
財帛小，聲名大，妄疑猜，招怨罵。
放私債，貪小利，利未來，連本棄。
若瞞公，及瞞婆，欺丈夫，淘氣多。
冬夏衣，冠服履，好收藏，毋壞毁。
布皂衣，常淨洗，補綴穿，不在美。
至出入，須公平，升斗秤，要分明。
佔便宜，爭毫分，損陰德，殃兒孫。
接待人，要長情，厚與薄，親疏分。
分尊我，固當敬，分卑我，也莫陵。
人罵我，我不聽，不回言，人評論。
待下人，勿瑣碎，少言笑，厚恩惠。
媪婢輩，也是人，飲食類，一般平。
有不是，勿惱嗔，十分刻，異心生。
夫罵人，好言勸，勸開了，兩不怨。
凡藝匠，與雇工，從優待，自順從。
一絲粒，能施人，飢寒輩，感在心。
治家事，最瑣細，持大體，婦道立。

[book_title]母道章第四
兒女生，謹護持，衣寒燠，須適宜。
食多少，亦有定，若由他，恐生病。
愛在心，有分寸，切不可，都依順。
能言行，教唯俞，教步趨，以漸入。
六七年，教數日，教方名，啟知識。
迨入塾，教敬師，養德性，習禮儀。
書筆硯，常整飭，近好人，遠邪僻。
或出遊，不易方，不過時，不攺常。
遇長輩，須拱揖，讓道旁，勿輕肆。
若飲食，侍長者，終席謹，罔差忒。
勿並坐，勿參立，勿箕踞，勿跛倚。
不中道，不中席，不中門，不履閾。
毋側聽，毋淫視，毋誑語，毋謔戲。
諸般事，母教近，但少成，若天性。
年稍長，教志學，古聖賢，皆可作。
講倫常，講品誼，立志定，勿遷異。
謹視聽，謹言動，克己嚴，毋稍縱。
毋玩人，毋玩物，德志喪，真性汨。
毋佚遊，毋宴樂，紛華逐，正學落。
三更火，五更雞，教勤苦，毋自欺。
若名成，佩國印，無小大，教忠藎。
旣委贄，卽致身，上爲國，下爲民。
若爲士，名未成，雖布衣，亦經生。
教自立，爲善良，期訓俗，與型方。
若爲商，或服賈，貿易塲，有良窳。
教公平，戒詐術，人旣信，財自裕。
若耕作，在田間，教勤苦，莫好閒。
賭痞匪，嚴絶他，守本分，免過差。
有貴賤，有富貧，子必教，素位行。
女十年，不出門，賴母教，語諄諄。
講三從，說四德，須剖晰，令明白。
能終身，爲準則，母教全，女道得。
姪男女，要關情，勤看顧，比親生。
同嬉戲，口角爭，隨禁止，勿分明。
平時教，自家兒，甥男女，亦教之。
毋順意，毋長志，小兒性，終不肆。
媳與女，一般看，分厚薄，起衅端。
媳婦來，終身靠，女適人，難長到。
媳婦重，女兒輕，姑嫂輩，自和平。
大小婦，及諸孫，婆看待，無差分。
閒暇時，談古訓，勸亦警，大家聽。
善惡報，時常述，勖戒之，使自懼。
卽事稱，因時責，聽熟多，終有得。
爲母道，己粗詳，能遵奉，靡不昌。

[book_title]懿範章第五
女範　婦範　母範
昔漆女，手停績，憂魯君，口歎息。
昔女娟，躬操舟，諫趙簡，殳命留。
漢緹縈，殳當刑，上書贖，得兩存。
曹娥父，溺大江，抱屍出，甘身亡。
張孝女，廹割肝，療祖母，病竟安。
竇二女，不從賊，姊墜死，妹肱折。
浣女哀，子胥餒，投溪死，明信禮。
韓玖英，質娟麗，恐賊辱，投糞穢。
昔楚妃，性貞良，水亟至，守符亡。
衞共姜，甘守義，作柏舟，以自誓。
郤缺耨，妻餉饁，敬如賓，循禮節。
炊扊扅，烹伏雌，百里妻，貧安之。
齊御妻，激夫學，爲大夫，名顯爍。
於陵妻，止夫召，灌園食，甘貧陋。
飾荆釵，與布裙，孟光賢，不計貧。
鮑宣妻，提甕汲，初入門，婦道立。
杞梁妻，訪夫骨，哭萬里，變國俗。
梁節婦，卻魏王，刀割鼻，立表揚。
令女寡，誓不嫁，割耳鼻，父母罷。
長卿妻，夫子亡，割耳誓，節義揚。
王凝妻，被牽臂，引刀斷，人共惜。
皇甫妻，罵董卓，車下死，志不奪。
余鄭氏，遇唐帥，嚴詞責，節不敗。
賈直言，妻董氏，遠謫時，封髮誓。
漢馬后，謹外戚，諸舅封，辭詔力。
班婕妤，多才學，命同輦，以義卻。
樂羊妻，斷機織，勉學勤，須寸積。
渾澄妻，鍾與郝，皆和順，昭雍睦。
唐邁姑，沒齒食，上堂乳，夀八秩。
盧冒刃，身衞姑，賊箠擊，謹持扶。
姜詩妻，能養志，感湧泉，躍鯉至。
兪聞氏，姑目瞽，以舌舐，明復賭。
昔周姜，正母儀，國人化，風俗移。
太姒嗣，𡽪音比，衆妾和，螽斯美。
文伯母，自勤績，垂明訓，論勞逸。
孟母教，首三遷，斷機勖，成大賢。
賈母望，倚門閭，教勤王，亂人誅。
陳嬰母，知德微，勉事漢，封侯歸。
王陵母，知漢興，伏劍死，一陵心。
漂母哀，飯韓信，識英雄，漢業定。
陸續母，截肉方，獄中泣，竟感王。
范滂母，能割愛，從父亡，令名在。
安世母，勉報國，稱殿虎，立朝側。
仲郢母，和丸教，夜不輟，勤苦造。
歐陽母，甘貧居，親畫荻，教子書。
侃母訓，結勝已，嘉賓至，截髮禮。
程母賢，過不蔽，續道統，斯不愧。
尹母陳，忘祿養，勉正學，應舉曠。
古懿範，述難盡，擇最著，略爲訓。
凡女子，須敬聽，勉師古，亦賢聖。
凡婦女，厥道全，惟姒后，一身兼。
自茲下，長各專，苟盡道，名必傳。

        </div>
      </div>
    </div>
  </div>
</div>
<!--update:2025-08-30 09:36:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>