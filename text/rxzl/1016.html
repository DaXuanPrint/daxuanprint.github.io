<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="辩命论,作品赏析,辩命论全文在线阅读,辩命论全文在线下载,大玄古籍书库">
<meta name="description" content="南朝梁刘峻撰。此论约作于天监八年（509），因不被梁武帝任用而作。李善云：“孝标植根淄右，流寓魏庭，冒履艰危，仅至江左。负材矜地，自谓坐致云霄。岂图逡巡十稔，而荣惭一命。因兹著论，故辞多愤激，虽义越典谟，而足杜浮竞也。”（《文选》卷五十四）“辩”，《梁书》《艺文类聚》作“辨”。开篇以君臣议论管辂为引子，然后以“余谓士之穷通，无非命也”进入正题。接着列举周公、孔子等古代先贤与近世秀士的遭际，说明即使是“上智”也无法逃脱“命”的掌控。然后他详述“非命”论之“六蔽”，对其展开猛烈攻势。最后重申自己观点：“然所谓">
<title>辩命论_刘峻_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">辩命论</span> <br/>
          作者： <span class="inputVal" id="bkauthor">刘峻</span> <br/>
          朝代： <span class="inputVal" id="bkdate">南北朝</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]5893</span> <br/>
          说明： <span class="inputVal" id="bkdec">南朝梁刘峻撰。此论约作于天监八年（509），因不被梁武帝任用而作。李善云：“孝标植根淄右，流寓魏庭，冒履艰危，仅至江左。负材矜地，自谓坐致云霄。岂图逡巡十稔，而荣惭一命。因兹著论，故辞多愤激，虽义越典谟，而足杜浮竞也。”（《文选》卷五十四）“辩”，《梁书》《艺文类聚》作“辨”。开篇以君臣议论管辂为引子，然后以“余谓士之穷通，无非命也”进入正题。接着列举周公、孔子等古代先贤与近世秀士的遭际，说明即使是“上智”也无法逃脱“命”的掌控。然后他详述“非命”论之“六蔽”，对其展开猛烈攻势。最后重申自己观点：“然所谓命者，死生焉，贵贱焉，贫富焉，治乱焉，祸福焉，此十者，天之所赋也。愚智善恶，此四者，人之所行也。”他认为个人的德行修养与贵贱贫富之命运无关，但即便如此，他认为“修道德，习仁义，敦孝悌，立忠贞，渐礼乐之腴润，蹈先王之盛则”依然是“君子之所急”。文章借言管辂穷困不达，寄寓对人生穷通的愤慨。其中有云：“臣观管辂，天才英伟，珪璋特秀，实海内之名杰，岂日者卜祝之流乎？”“萧远论其本而不畅其流，子玄语其流而未详其本”这样的借题发挥，实有作者自己的遭遇和感慨在内，是所谓“物不得其平则鸣”的典型反映。借论性命穷通而寄托自己对现实的不满，表面上似乎一切都“得之于自然，不假道于才智”，实际上却是对吉凶得失、成败利钝与贤愚善恶的不能相称表示了疑问和悲愤。此论有为而发，文采斐然而气骨凛然，铺陈排比，杂糅了辞赋的手法，古今皆推为名作。明人孙矿评云：“辩论不穷，藻绘有余，第调法无左马之苍劲，遂觉饶思而乏势，富辩而寡韵。卑卑气格，去西京殊远。盖时尚若兹，即高手未能超出。”（《文选集评》卷十三）清人何焯评云：“全篇多有激之谈，收束愔愔德音，乃殊庄叟元谈，荡而不归也。”（《文选集评》卷十三）</span> <br/>
          封面： <span class="inputVal" id="bkimg">Z_5417.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]辩命论
[book_author]刘峻
[book_date]南北朝
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]5893
[book_dec]南朝梁刘峻撰。此论约作于天监八年（509），因不被梁武帝任用而作。李善云：“孝标植根淄右，流寓魏庭，冒履艰危，仅至江左。负材矜地，自谓坐致云霄。岂图逡巡十稔，而荣惭一命。因兹著论，故辞多愤激，虽义越典谟，而足杜浮竞也。”（《文选》卷五十四）“辩”，《梁书》《艺文类聚》作“辨”。开篇以君臣议论管辂为引子，然后以“余谓士之穷通，无非命也”进入正题。接着列举周公、孔子等古代先贤与近世秀士的遭际，说明即使是“上智”也无法逃脱“命”的掌控。然后他详述“非命”论之“六蔽”，对其展开猛烈攻势。最后重申自己观点：“然所谓命者，死生焉，贵贱焉，贫富焉，治乱焉，祸福焉，此十者，天之所赋也。愚智善恶，此四者，人之所行也。”他认为个人的德行修养与贵贱贫富之命运无关，但即便如此，他认为“修道德，习仁义，敦孝悌，立忠贞，渐礼乐之腴润，蹈先王之盛则”依然是“君子之所急”。文章借言管辂穷困不达，寄寓对人生穷通的愤慨。其中有云：“臣观管辂，天才英伟，珪璋特秀，实海内之名杰，岂日者卜祝之流乎？”“萧远论其本而不畅其流，子玄语其流而未详其本”这样的借题发挥，实有作者自己的遭遇和感慨在内，是所谓“物不得其平则鸣”的典型反映。借论性命穷通而寄托自己对现实的不满，表面上似乎一切都“得之于自然，不假道于才智”，实际上却是对吉凶得失、成败利钝与贤愚善恶的不能相称表示了疑问和悲愤。此论有为而发，文采斐然而气骨凛然，铺陈排比，杂糅了辞赋的手法，古今皆推为名作。明人孙矿评云：“辩论不穷，藻绘有余，第调法无左马之苍劲，遂觉饶思而乏势，富辩而寡韵。卑卑气格，去西京殊远。盖时尚若兹，即高手未能超出。”（《文选集评》卷十三）清人何焯评云：“全篇多有激之谈，收束愔愔德音，乃殊庄叟元谈，荡而不归也。”（《文选集评》卷十三）
[book_img]Z_5417.jpg


[book_title]辩命论
主上尝与诸名贤言及管辂。叹其有奇才而位不达。时有在赤墀之下豫闻斯议，归以告余。余谓士之穷通，无非命也。故谨述天旨，因言其致云。
臣观管辂天才英伟，珪璋特秀，实海内之名杰，岂日者卜祝之流乎？而官止少府丞，年终四十八。天之报施，何其寡欤？然则高才而无贵仕，饕餮而居大位，自古所叹，焉独公明而已哉！故性命之道，穷通之数，夭阏纷纶，莫知其辩。仲任蔽其源1，子长阐其惑2。至于鹖冠瓮牖，必以悬天有期；鼎贵高门，则曰唯人所召3。哓哓哗咋，异端斯起。萧远论其本而不畅其流，子玄语其流而未详其本4。尝试之曰：
夫道生万物，则谓之道；生而无主，谓之自然。自然者，物见其然，不知所以然，同焉皆得，不知所以得。鼓动陶铸而不为功，庶类混成而非其力。生之无亭毒之心，死之岂虔刘之志。坠之渊泉非其怒，升之霄汉非其悦。荡乎大乎，万宝以之化；确乎纯乎，一化而不易。化而不易，则谓之命。
命也者，自天之命也。定于冥兆，终然不变。鬼神莫能预，圣哲不能谋，触山之力无以抗，倒日之诚弗能感。短则不可缓之于寸阴，长则不可急之于箭漏。至德未能逾，上智所不免。是以放勋之世，浩浩襄陵；天乙之时，焦金流石。文公疐其尾，宣尼绝其粮5。颜回败其丛兰，冉耕歌其芣苡6。夷叔毙淑媛之言，子舆困臧仓之诉7。圣贤且犹若此，而况庸庸者乎？至乃伍员浮尸于江流，三闾沈骸于湘渚8。贾大夫沮志于长沙，冯都尉皓发于郎署9。君山鸿渐，铩羽仪于高云；敬通凤起，摧迅翮于风穴。此岂才不足而行有遗哉？10
近世有沛国刘瓛，瓛弟琎，并一时之秀士也。瓛则关西孔子，通涉《六经》，循循善诱，服膺儒行；琎则志烈秋霜，心贞昆玉，亭亭高竦，不杂风尘。皆毓德于衡门，并驰声于天地。而官有微于侍郎，位不登于执戟，相次殂落，宗祀无飨。因斯两贤以言古，则昔之玉质金相，英髦秀达，皆摈斥于当年，韫奇才而莫用。徼草木以共雕，与麋鹿而同死，膏涂平原，骨填川谷，堙灭而无闻者，岂可胜道哉！此则宰衡之与皂隶，容彭之与殇子，猗顿之与黔娄，阳文之与敦洽，咸得之于自然，不假道于才智。故曰：死生有命，富贵在天。其斯之谓矣。
然命体周流，变化非一，或先号后笑，或始吉终凶，或不召自来，或因人以济。交错纠纷，回还倚伏，非可以一理征，非可以一途验。而其道密微，寂寥忽慌，无形可以见，无声可以闻，必御物以效灵，亦凭人而成象，譬天王之冕旒，任百官以司职。而或者睹汤武之龙跃，谓龛乱在神功，闻孔墨之挺生，谓英睿擅奇响，视彭韩之豹变，谓鸷猛致人爵，见张桓之朱绂，谓明经拾青紫。岂知有力者运之而趋乎？而非命，有六蔽焉尔。请陈其梗 ：
夫靡颜腻理，哆噅顣頞，形之异也。朝秀晨终，龟鹄千岁，年之殊也。闻言如响，智昏菽麦，神之辨也。固知三者，定乎造化，荣辱之境，独曰由人，是知二五而未识于十，其蔽一也。
龙犀日角，帝王之表，河目龟文，公侯之相。抚镜知其将刑，压纽显其膺录。星虹枢电，昭圣德之符；夜哭聚云，郁兴王之瑞。皆兆发于前期，涣汗于后叶。若谓驱貔虎，奋尺剑，入紫微，升帝道，则未达窅冥之情，未测神明之数，其蔽二也。
空桑之里，变成洪川；历阳之都，化为鱼鳖。楚师屠汉卒，睢河鲠其流；秦人坑赵士，沸声若雷震。火炎昆岳，砾石与琬琰俱焚；严霜夜零，萧艾与芝兰共尽。虽游夏之英才，伊颜之殆庶，焉能抗之哉，其蔽三也。
或曰，明月之珠，不能无颣；夏后之璜，不能无考。故亭伯死于县长，相如卒于园令。才非不杰也，主非不明也，而碎结绿之鸿辉，残悬黎之夜色，抑尺之量有短哉？若然者，主父偃、公孙弘，对策不升第，历说而不入，牧豕淄原，见弃州部，设令忽如过隙，溘死霜露，其为诟耻，岂崔马之流乎？及至开东阁，列五鼎，电照风行，声驰海外，宁前愚而后智，先非而终是？将荣悴有定数，天命有至极。而谬生妍蚩，其蔽四也。
夫虎啸风驰，龙兴云属，故重华立而元凯升，辛受生而飞廉进。然则天下善人少，恶人多，暗主众，明君寡。而薰莸不同器，枭鸾不接翼，是使浑敦、檮杌，踵武于云台之上；仲容、庭坚，耕耘于岩石之下。横谓废兴在我，无系于天。其蔽五也。
彼戎狄者，人面兽心，宴安鸩毒，以诛杀为道德，以蒸报为仁义。虽大风立于青丘，凿齿奋于华野，比于狼戾，曾何足喻？自金行不竞，天地板荡，左带沸唇，乘间电发。遂覆瀍洛，倾五都。居先王之桑梓，窃名号于中县，与三皇竞其萌黎，五帝角其区宇。种落繁炽，充仞神州。呜呼！福善祸淫，徒虚言耳！岂非否泰相倾，盈缩递运，而汩之以人？其蔽六也。
然所谓命者，死生焉，贵贱焉，贫富焉，治乱焉，祸福焉，此十者，天之所赋也。愚智善恶，此四者，人之所行也。夫神非舜禹，心异朱均，才街杏梗谟谒啊J且运厮课藓悖黄代起，鲍鱼芳兰，入而自变。故季路学于仲尼，厉风霜之节；楚穆谋于潘崇，成杀逆之祸。而商臣之恶，盛业光于后嗣；仲由之善，不能息其结缨。斯则邪正由于人，吉凶在乎命。
或以鬼神害盈，皇天辅德。故宋公一言，法星三徙，殷帝自翦，千里来云。若使善恶无征，未洽斯义。且于公高门以待封，严母扫墓以望丧，此君子所以自强不息也。如使仁而无报，奚为修善立名乎？斯径廷之辞也。夫圣人之言，显而晦，微而婉，幽远而难闻，河汉而不测。或立教以进庸怠，或言命以穷性灵，积善馀庆，立教也；凤鸟不至，言命也。今以其片言辩其要趣，何异乎夕死之类而论春秋之变哉？且荆昭德音，丹云不卷；周宣祈雨，珪璧斯罄。于叟种德，不逮勋华之高；延年残犷，未甚东陵之酷。为善一，为恶均，而祸福异其流，废兴殊其迹，荡荡上帝，岂如是乎？《诗》云：“风雨如晦，鸡鸣不已。”故善人为善，焉有息哉？
夫食稻粱，进刍豢，衣狐貉，袭冰纨，观窈眇之奇舞，听云和之琴瑟，此生人之所急，非有求而为也。修道德，习仁义，敦孝悌，立忠贞，渐礼乐之腴润，蹈先王之盛则，此君子之所急，非有求而为也。然则君子居正体道，乐天知命，明其无可奈何，识其不由智力，逝而不召，来而不距，生而不喜，死而不戚。瑶台夏屋，不能悦其神；土室编蓬，未足忧其虑。不充诎于富贵，不遑遑于所欲。岂有史公、董相《不遇》之文乎？
注释
1仲任：范晔《后汉书》曰：王充，字仲任。郑玄《论语注》曰：蔽，塞也。《论衡》曰：凡人有生死寿夭之命，亦有贵贱贫富之命。命当贫贱，虽富贵之，犹涉患祸，失其富贵。命当富贵，虽贫贱之，犹逢福善，离其贫贱。今言随操行而至，此命在末不在本也。
2子长：司马迁，字子长。《苍颉篇》曰：阐，开也。《史记》或曰：天道无亲，常与善人。伯夷叔齐，可谓善人，而饿死。七十子之徒，仲尼独荐颜渊为好学，然蚤夭。盗跖日杀不辜，肝人之肉，竟以寿终。此其大较者也，余甚惑焉。
3《七略》鹖冠子者，盖楚人也。常居深山，以鹖为冠，故曰鹖冠。《礼记》孔子曰：儒者蓬户瓮牖。《论衡》曰：夫命悬於天，吉凶在乎时。《吴都赋》曰：高门鼎贵。《汉书》贾捐之曰：石显方鼎贵。又于公曰：少高大门，令容驷马高盖车。《左传》闵子骞曰：祸福无门，惟人所召。
4李萧远（李康）作《运命论》，言治乱在天，故曰论其本。郭子玄（郭象）作《致命由己论》，言吉凶由己，故曰语其流。
5《傅子》曰：周文王子公旦有圣德，谥曰文。《毛诗》曰：狼跋，美周公也。狼跋其胡，载疐其尾。毛苌曰：疐，跲也。《汉书·平纪》曰：追谥孔子曰宣尼公。《论语》曰：子在陈绝粮，从者病，莫能兴。
6《家语》曰：颜回年二十九而发白，三十二而早死。《文子》曰：日月欲明，浮云盖之。丛兰欲茂，秋风败之。《家语》曰：冉耕，鲁人，字伯牛，以德行著名，有恶疾。《韩诗》曰：采苡，伤夫有恶疾也。《诗》曰：采采芣苡，薄言采之。薛君曰：芣苡，泽写也。芣苡，臭恶之菜。诗人伤其君子有恶疾，人道不通，求已不得，发愤而作。以事兴芣苡，虽臭恶乎？我犹采采而不已者，以兴君子虽有恶疾，我犹守而不离去也。
7崔玮《七蠲》曰：三王行化，夷叔隐己。《古史考》曰：伯夷、叔齐者，殷之末世孤竹君之二子也。隐於首阳山，采薇而食之。野有妇人谓之曰：子义不食周粟，此亦周之草木也。於是饿死。曹植《与杨脩书》曰：有南威之容，乃可以论於淑媛。《傅子》曰：昔仲尼既殁，仲弓之徒追论夫子言，谓之《论语》。其后邹之君子孟子舆拟其体，著七篇，谓之《孟子》。然子舆，孟子之字也。《孟子》曰：鲁平公将出，嬖人臧仓曰：有司未知所之，敢请。公曰：将见孟子曰：何哉？孟子之后丧逾前丧，君无见。公曰：诺，乐正子春见孟子曰：克告於君，君将来见也。嬖人有臧仓者沮君，君是以不果来。孟子曰：吾之不遇鲁侯，天也。臧氏之子，焉能使予不遇哉？
8《史记》曰：子胥自刭死，王乃取子胥尸，盛以鸱夷之革，浮之於江中。《楚辞》渔父见屈原曰：子非三闾大夫与？《汉书》曰：贾谊渡湘水，为赋以吊屈原。杨雄《反骚》曰：钦吊楚之湘累。《音义》曰：诸不以罪死曰累。屈原赴湘死，故曰累也。
9《汉书》曰：贾谊为长沙王太傅，谊既以谪去，意不自得。又曰：冯唐以孝著，为郎中署长，事文帝。帝辇过问曰：父老何自为郎？
10《东观汉记》曰：桓谭，字君山，少好学，遍治五经。光武即位，拜议郎，诏会议云台。上问谭曰：吾以谶决之何如？谭不应，良久对曰：臣生不读谶。问其故，谭颇有所非是。上怒曰：桓谭非法，将去斩之。谭叩头流血，乃贳。由是失旨，遂不复转迁。出补六安太守丞，之官，意不乐，道病卒。《周易》曰：鸿渐于陆，其羽可用为仪。许慎《淮南子注》曰：铩羽，残羽也。应璩《与从弟书》曰：弋下高云之鸟。《东观汉记》曰：冯敬通，少有俶傥之志，明帝以为衍材过其实，抑而不用，遂埳壈失志，以寿终於家。《淮南子》曰：凤皇之翔至德也，濯羽弱水，暮宿风穴。许慎曰：风穴，风所从出。《韩诗外传》曰：子路谓孔子曰：夫子尚有遗行乎？奚居之隐也。

[book_title]作品赏析
《辨命论》的主旨是说明人的穷通都由天命决定，既非人事，也不是鬼神所能影响的 。李善注曰：孝标植根淄右，流寓魏庭，冒履艰危，仅至江左。负材矜地，自谓坐致云霄，岂图逡巡十稔，而荣惭一命，因兹著论，故辞多愤激，虽义越典谟，而足杜浮竞也。
刘峻在《辩命论》中提出了命的定义：然所谓命者，死生焉，责贱焉，贫富焉，治乱焉，祸福焉。此十者，天之所赋也。刘峻认为人的死生、贵贱、贫富、治乱、祸福都由天命决定，而天命又是不可知、不可抗拒的：化而不易，则谓之命。命也者，自天之命也。定于冥兆，终然不变。鬼神莫能预，圣哲不能谋，触山之力无以抗，倒日之诚弗能感。至德未能逾，上智所不免。此外刘峻指出命运与才能、道德并无关系：然则高才而无责仕，饕餮而居大位，自古所叹……邪正由于人，吉凶在乎命。
对天命学说最大的贡献在于提出了命的定义:死生、贵贱、贫富、治乱、祸福。刘峻与范缜都是魏晋南北朝时期的名士，两人均认为命运存在，而且是不可抗拒、与道德才能无关的。可见，在魏晋南北朝时期，命运存在的思想已形成共识，并且根深蒂固。在社会战乱频仍、动荡不断的时期，按以往的理论已经无力解释现实社会中人们际遇生死、贵贱、贫富、治乱、祸福的原因。这就为命理学的出现提供了最直接的社会生活环境与思想动力。 [2]
《辨命论》虽然属于哲学方面的论文，然而却是用华丽的骈俪文体写成的。特别是刘峻写作《辨命论》“盖以自喻”（刘瑶：《梁典》），浇铸着他的不平之气，从而使之音节精壮，辞彩飞扬，辨锋犀厉，情致淋漓，较之李康、郭象等前人之作显现出另一番慷慨激越的特色。而刘峻这一论文面对现实，面向人生，与南朝文风大相径庭，故而有“足杜浮竞”（李善：《文选注》）之效。诚然，《辨命论》从总体上言仍然囿于儒家“天命不可知”的思想体系，然而较之前人有所开拓，有所恢宏，故张溥击节称赏：“辨命六蔽，善言天命。”（《刘户曹集题辞》）至于刘峻于其中首先倡言：“天下善人少，恶人多；暗主众，明主寡”，吐出了封建社会诸多失意文人内心的愤懑，故而千百年来有着许多的知音。
《辨命论》成，中山刘沼不尽同意刘峻的观点，曾往来致书诘难，刘峻并一一作答。过了很久很久，刘沼没有音信、而刘峻值儿子病死内心戚戚惶惶不能前去相访。有人来拿着刘沼的复信给刘峻看，并言及这是刘沼于病中写成只是因为死未及发出。刘峻面对刘沼遗文，如睹故人，不胜悲悼，写作《追答刘沼书》以相吊。该书不及200字，只是借典实来说明刘峻的相哀相念之情。

        </div>
      </div>
    </div>
  </div>
</div>
<!--update:2025-08-30 09:39:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>