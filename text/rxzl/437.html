<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="敘,总评,章评,屈子,叅疑,传,凡例,《屈子》PDF下载,屈子全文在线阅读,屈子全文在线下载,大玄古籍书库">
<meta name="description" content="《屈子》由明代毛晋辑。全书含屈子一卷，收屈原作品七章：离骚、九歌、天问、九章、远游、卜居、渔父。附录五卷：总评、章评、译韵、译字、参疑。此为明万历四十六年虞山毛氏绿君亭刊本。_屈子_全文在线阅读_屈子_全文在线下载_大玄古籍书库">
<title>屈子_毛晋_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">屈子</span> <br/>
          作者： <span class="inputVal" id="bkauthor">毛晋</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]35996</span> <br/>
          说明： <span class="inputVal" id="bkdec">《屈子》由明代毛晋辑。全书含屈子一卷，收屈原作品七章：离骚、九歌、天问、九章、远游、卜居、渔父。附录五卷：总评、章评、译韵、译字、参疑。此为明万历四十六年虞山毛氏绿君亭刊本。</span> <br/>
          封面： <span class="inputVal" id="bkimg">Z_4838.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]屈子
[book_author]毛晋
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]35996
[book_dec]《屈子》由明代毛晋辑。全书含屈子一卷，收屈原作品七章：离骚、九歌、天问、九章、远游、卜居、渔父。附录五卷：总评、章评、译韵、译字、参疑。此为明万历四十六年虞山毛氏绿君亭刊本。
[book_img]Z_4838.jpg


[book_title]敘
王逸敘曰：昔者孔子叡聖朙喆，天生不王，俾定經術，乃刪詩、書，正禮、樂，制作春秋，以爲後王之法。門人三千，㒺不昭達，臨終之曰，則大義乖而微言絕。其後周室衰微，戰國竝爭，道德陵遲，譎詐萌生。於是楊、墨、鄒、孟、孫、韓之徒，各以所知，著造傳記，或以述古，或以朙世。而屈原履忠被讒，憂悲愁思，獨依詩人之義而作離騷，上以諷諫，下以自慰。遭時暗亂，不見省納，不勝憤懣，遂復作九歌以下凡二十五篇。楚人高其行義，瑋其文采，以相敎傳。至於孝武帝，恢廓道訓，使淮南王安作離騷經章句，則大義粲然。後世雄俊，莫不瞻仰，攄舒妙思，纘述其詞。逮至劉向典投，經書分卷，孝章卽位，㴱弘道藝。而班固、賈逵復以所見，攺易前疑，各作離騷經章句。復以所識所知，稽之舊章，合之經傳，爲之章句。雖未能究其微妙，然大指之趣，略可見矣。且人臣之義，以忠正爲高，以伏節爲賢，故有危言以存國，殺身以成仁。是以伍子胥不恨於浮江，比干不悔於剖心，然後德立而行成，榮顯而名稱。若夫懷道以迷國，佯愚而不言，顚則不能扶，危則不能安，婉娩以順上，逡巡以避患，雖保黃耇，終壽百年，蓋志士之所恥，愚夫之所賤也。今若屈原，膺忠貞之質，體清潔之性，直若砥矢，言若丹靑，進不隱其謀，退不顧其命，此誠絕世之行，俊彥之英也。而班固謂之露才揚巳，競於羣小之中，怨恨懷王，譏刺椒、蘭，茍欲求進，强非其人，不見容納，忿恚自沈，是虧其高朙，而損其清潔者也。答伯夷、叔齊，讓國守志，不食周粟，遂餓而焱，豈可復謂有求於世而恨怨哉。且詩人怨主刺上，曰：嗚呼小子，未知臧否，匪面命之，言提其耳。風諫之語，於斯爲切。然仲尼論之，以爲大雅。引此比彼，屈原之詞，優游婉順，寧以其君不智之故，欲提攜其耳乎。而論者以爲露才揚巳，怨刺其上，强非其人，殆失厥中矣。夫離騷之文，依託五經以立義焉。帝高陽之苗裔，則詩厥初生民，時惟姜嫄也。紉秋蘭以爲佩，則將翱將翔，佩玉璦琚也。夕㩜洲之宿莽，則易濳龍勿用也。駟玉虬而乘鷖，則易時乘六龍以御天也。就重蕐而敶詞，則尚書咎繇之謀謨也。登崑崙而涉流沙，則禹貢之敷土也。故智彌盛者其言博，才益劭者其識遠。屈原之詞，誠博遠矣。自孔丘終沒以來，名儒博達之士，著造詞賦，莫不擬則其儀表，祖式其模範，取其要妙，竊其蕐藻，所謂金相玉質，百歲無匹，名垂㒺極，永不刋滅者也。

[book_title]總評
沈約曰：自漢至魏，四百餘年，辭人才子，文體三變。相如工爲形似之言，二班長於情理之說，子建、仲宣以氣質爲體，竝標能擅美，獨映當時。是以一世之士，各相慕習。原其飚流所始，莫不同祖風騷。徒以賞好異情，故意製相詭。庾信曰：屈、宋始於哀怨之㴱，蘇、李生於别離之代。自魏建安之末，晉太康以來，雕蟲篆刻，其體三變，人人自謂握靈虵之珠，抱荆山之玉矣。
劉勰曰：自風雅寢聲，莫或抽緒，奇文蔚起，其離騷哉！固巳軒翥詩人之後，奮飛辭家之前，豈去聖之未遠，而楚人之多才乎？昔漢武愛騷，而淮南作傳，以爲國風好色而不淫，小雅怨誹而不亂。若離騷者，可謂兼之。蟬蛻穢濁之中，浮游塵埃之外，皭然湼而不淄，雖與曰月爭光可也。班固以爲露才揚巳，忿懟沈江。羿、澆、二姚，與左氏不合；崑崙、懸圃，非經義所載。然而文辭麗雅，爲詞賦之宗，雖非眀哲，可謂妙才。王逸以爲詩人之提耳，屈原婉順。離騷之文，依經立義。駟虬乘鷖，則時乘六龍；崑崙流沙，則禹貢敷土。名儒詞賦，莫不擬其儀表，所謂金相玉振，百世無匹者也。及漢宣嗟嘆，以爲皆合經術；楊雄諷味，亦言體同詩雅。四家舉以方經，而孟堅謂不合傳。褒貶任聲，抑揚過實，可謂鑒而弗精，翫而未覈者也。將覈其論，必徵言焉。故其陳堯舜之耿介，稱禹湯之祗敬，典誥之體也；譏桀紂之猖披，傷羿澆之顛隕，規諷之旨也；虬龍以喩君子，雲蜺以譬讒邪，比興之義也；每一顧而淹涕，歎君門之九重，忠怨之辭也。觀玆四事，同於風雅者也。至於託雲龍，說迂怪，豐隆求宓妃，鴆島媒娀女，詭異之辭也。康囘傾地，夷羿蔽日，一夫九首，土伯三足，譎怪之談也。依彭咸之遺則，從子胥以自適，狷狹之志也。士女雜座，亂而不分，指以爲樂，娛酒不廢，沈湎日夜，舉以爲懽，荒淫之意也。摘此四事，異乎經典者也。故論其典誥則如彼，語其夸誕則如此。固知楚辭者，體憲於三代，而風、雅於戰國，乃雅、頌之博徒，而辭賦之英傑也。觀其骨鯁所樹，肌膚所附，雖取鎔經意，亦自鑄偉辭。故騷經、九章，朗麗以哀志；九歌、九辯，綺靡以傷情；遠游、天問，瓌詭而惠巧；招魂、招隱，耀艷而㴱華；下居摽放言之致，漁父寄獨往之才。故能氣往轢古，辭來切今，驚釆絕艷，難與竝能矣。自九懷以下，遽躡其跡，而屈、宋逸步，莫之能追。故其敘情怨則鬱伊而易感，述離居則愴怏而難懷，論山水則循聲而得貌，言節候則披文而見時，枚、賈追風以八麗，馬、楊沿波而得奇，其衣被詞人，非一代也。故才高者菀其鴻裁，中巧者獵其艷詞，吟諷者銜其山川，童蒙者拾其香草。若能憑軾以倚雅、頌，懸轡以馭楚篇，酌奇而不失其貞，玩華而不墜其實，則顧盻可以驅辭力，欬唾可以窮文致，亦不復乞靈於長卿，假寵於子淵矣。（辯騷）
又曰：詩有六義，其二曰賦。賦者，鋪也，鋪采摛文，體物寫志也。昔邵公稱公卿獻詩師箴賦，傳云：登高能賦，可爲大夫。詩序則同義，傳說則異體，總其歸塗，實相枝榦。劉向云：眀不歌而頌。班固稱古詩之流也。至如鄭莊之賦大隧，士爲之賦狐裘，結言浢韻，詞自巳作，雖合賦體，眀而未融。及靈均唱騷，始廣聲貌，然賦也者，受命於詩人，招字於楚辭也。於是荀況禮智，宋玉風釣，爰錫名號，與詩畫境，六義附庸，蔚成大國。述客主以首引，極聲貌以窮文，斯蓋别詩之原始，命賦之厥初也。（詮賦）
又曰：詩人綜韻，率多清切，楚辭辭楚，故訛韻實繁。及張華論韻，謂士衡多楚，文賦亦稱知楚不易，可謂銜靈均之聲餘，失黄鐘之正響也。（聲律）
又曰：詩文弘奧，包韞六義，毛公述傳，獨標興體，豈不以風通而賦同，比顯而興隱哉？故比者，附也；興者，起也。附理者，切類以指事；起情者，依微以擬議。起情，故興體以立；附理，故比例以生。比則畜憤以斥言，興則環譬以記諷，蓋隨時之義不一，故詩人之志有二也。觀夫興之託諭，婉而成章，稱名也小，取類也大。關睢有别，故后妃方德；尸鳩貞一，故夫人象義。義取其貞，無從於夷禽；德貴其别，不嫌於鷙鳥。眀而未融，故發注而後見也。且何謂爲比？蓋寫物以附意，颺言以切事者也。故金錫以喻明德，珪璋以譬秀民，螟蛉以類敎誨，蜩螗以寫號呼，澣衣以擬心憂，卷席以方志固，凡斯切象，皆比義也。至如麻衣如雪，兩驂如舞，若斯之類，皆比類者也。襄楚信讒，而三閭忠烈，依詩製騷，諷兼比興。炎漢雖盛，而辭人夸毗，詩刺道喪，故興義銷亾。於是賦頌先鳴，故比體雲搆，紛紜雜遝，信舊章矣。（比興）
又曰：韓魏力政，燕趙任權，五蠹六蝨，嚴於秦令。惟齊楚兩國，頗有文學。齊開莊衢之第，楚廣蘭臺之宮，孟軻賓館，荀卿宰邑。故稷下扇其清風，蘭陵鬱其茂俗，鄒子以談天飛譽，騶奭以雕龍馳響，屈平聯藻於曰月，宋玉交彩於風雲。觀其艷說，則籠罩雅頌。故知暐燁之奇意，出乎縱橫之詭俗也。（時序）
又曰：離騷代興，觸類而長。物貌難盡，故重沓舒狀。於是嵯峨之類聚，葳蕤之羣積矣。及長卿之徒，詭埶瓌聲，模山範水，字必魚貫。所謂詩人麗則而約言，辭人麗淫而繁句也。至如雅詠棠華，或黄或白；騷述秋蘭，綠葉紫莖。凡摛表五色，貴在時見。若靑黃屢出，則繁而不珍。自近代以來，文貴形似。窺情風景之上，鑚貌草木之中，吟詠所發，志惟㴱遠。體物爲妙，功在密附。故巧言切狀，如印之印泥，不加雕削，而曲寫毫芥。故能瞻言而見貌，印字而知時也。然物有恒姿，而思無定檢。或率爾造極，或精思愈疎。且詩騷所標，竝據要害。故後進銳筆，怯於爭鋒。莫不因方以借巧，卽埶以會奇。善於適要，則雖舊彌新矣。是以四序紛廻，而入興貴閑；物色雖繁，而折辭尚簡。使味飄飄而輕舉，情曄曄而更新。古來辭人，異代接武，莫不參伍以相變，因革以爲功。物色盡而情有餘者，曉會通也。若乃山林皋壤，實文思之奧府。略語則闕，詳說則繁。然屈平所以能洞監風騷之情者，抑亦江山之助乎？（物色）
劉知幾曰：夫觀乎人文以化成天下，觀乎國風以察興亾，是知文之爲用遠矣大矣。若乃宣、僖善政，其美載於周詩；懷、襄不道，其惡存於楚賦。讀者不以吉甫、奚斯爲諂，屈平、宋玉爲謗者，何也？蓋不虛美、不隱惡故也。是則文之將史，其流一焉，固可以方駕南、董，俱稱良直者矣。（載文）
蘇轍曰：吾讀楚辭，以爲除書。
洪興祖曰，藝文志云，屈原賦二十五篇。然則自騷經至漁父皆賦也。後之作者苟得其一體，可以名家矣。而梁蕭統作文選，自騷經下居漁父之外，九歌去其五，九章去其八。然司馬相如大人賦率用遠游之語，史記屈原傳獨載懷沙之賦，楊雄作伴牢愁亦旁惜，誦至懷沙，綂所去取未必當也。自漢以來，靡麗之賦勸百而諷一，無復惻隱古詩之義，故子雲有曲終奏雅之譏，而統乃以屈子與後世詞人同曰而論，其識如此，則其文可知矣。
朱熹曰：楚詞寓情草木、託意男女以極游觀之適者，變風之流也；其敘事陳情、感今懷古以不㤀乎君臣之義者，變雅之類也。至於語㝠昏而越禮、攄怨憤而失中，則又風雅之再變矣。其語祀神歌舞之盛則幾乎頌，而其變也又有甚焉，其爲賦則如騷經首章之云也，比則香草惡物之類也，興則託物興辭初不取義，如九歌沅芷澧蘭以興思公子而未敢言之屬也。然詩之興多而比賦少，騷則興少而比賦多，要必辨此而後詞義可尋，讀者不可以不察也。
又曰：楚辭不甚怨君，今被諸家解得都成怨君，不成模樣。九歌是托神以爲君，言人間隔不可企及，如巳不得親近於君之意。以此觀之，他便不是怨君。至山鬼篇不可以君爲山鬼，又倒說山鬼欲親人而不可得之意。今人解文字，不看大意，只逐句解，意却不貫。
又曰：楚辭平易，後人學做者反艱㴱了，都不可曉。
汪彥章曰：左氏、屈原，始以文章自爲一家，而稍與經分。
祝堯曰：騷者，詩之變也。詩無楚風，楚乃有騷，何耶？愚按：屈原爲騷時，江、漢皆楚地。蓋自文王之化行乎南國，漢廣、江有氾諸詩巳列於二南十五國風之先，其民被先王之澤也深。風、雅旣變，而楚狂鳳兮之歌，滄浪孺子清兮、濁兮之歌，莫不發乎情，止乎禮義，而猶有詩人之六義，故動吾夫子之聽。但其歌稍變於詩之本體，又以兮爲讀，楚聲萌蘗久矣。原最後出，本詩之義以爲騷。但世號楚辭，初不正名曰賦，然賦之義實居多焉。自漢以來，賦家體製大抵皆祖原意，故能賦者要當熟復於此，以求古詩所賦之本義，則情形於辭而其意思高遠，辭合於理而其旨趣㴱長，成周先王二南之遺風可以復見於今矣。
又曰：楊子雲云：詩人之賦麗以則，詞人之賦麗以淫。夫騷人之賦與詩人之賦雖異，然猶有古詩之義，辭雖麗而義可則。至詞人之賦，則辭極麗而過於淫蕩矣。蓋詩人之賦，以其吟咏情性也。騷人所賦有古詩之義者，亦以其發於情也。其情不自知而形於辭，其辭不自知而合於理。情形於辭，故麗而可觀；辭合於理，故則而可法。如或失於情，尚辭而不尚意，則無興起之妙，而於則也何有？又或失於辭，尚理而不尚辭，則於詠歌之遺，而於麗也何有？二十五篇之騷，無非發於情者，故其辭也麗，其理也則，而有風、比、雅、興、頌諸義。漢興，賦家專取詩中賦之一義以爲賦，又取騷中贍麗之辭以爲辭，若情若理，有不暇及，故其爲麗也，異乎風、騷之麗，而則之與淫遂判矣。高似孫曰：養氣之學，孟子一人而巳。士之有所激而奮者，極天地古今之變動，山川草木之情狀，人物智愚賢否、是非邪正之銷長，有觸於吾心，有干於吾氣，慮遠而志善，事切而憂㴱，其言往往出於危激哀傷之餘，而其氣有不可過者，舉天地古今、山川草木、人物盛衰之變，皆不足以敵之。嗚呼，此屈原、賈誼之所爲者乎！
陳傅良曰：六經之後有四人焉，摭實而有文釆者左氏也，馮虛而有理致者莊子也，屈原變國風、雅、頌而爲離騷，子長易編年而爲紀傳，皆前未有比、後可以爲法，非豪傑特立之士其孰能之？
李塗曰：楚辭氣悲。
葉盛曰：昔周道中微，小雅盡廢，宣王興滯補弊，眀文武之功業，而大雅復興。褒姒之禍，平王東遷，黍離降爲國風，王德夷於邦君，天下無復有雅，然列國之風達於事變，而懷其舊俗，故風雖變而止乎禮義。逮株林澤陂之後，變風又亾，陵夷至於戰國，文武之澤旣斬，三代禮樂壊，君臣上下之義瀆亂舛逆，邪說姦言之禍糜爛天下，屈原當斯世，正道直行，竭忠盡智，可謂持操之士，而懷襄之君昵比羣小，讒佞傾覆之言惂堙心耳，原信而見疑，忠而被𧩂，離騷之作，獨能崇同姓之恩，篤君臣之義，憤悱出於思泊，不以汚世而二其心也，愁痛發於愛上，不以汚君而韜其賢也，故離騷源流於六義，具體而微，興遠而情逾親，意切而辭不迫，既申之以九章，又重之以九歌、遠游、天問、大招，而猶不能自巳也，其忠厚之心亦至矣。班固乃謂其露才揚巳，苟欲求進，甚矣其不知原也，是不察其專爲君而無他，迷不知寵之門之意也。顏之推至謂文人常陷輕薄，是惑於固之說，而不體其一篇之中三致其意之義也。遠游極黃、老之高致，而楊雄乃謂棄由、聃之所珍。大招所陳㴱規，楚俗之敗，而劉勰反以娱酒不廢，謂原志於荒淫。豈騷之果難知哉？王逸於騷，好之篤矣。如謂夕攬洲之宿莽，則易之濳龍勿用；登崑崙，涉流沙，則禹貢之敷土；就重華而陳詞，則臯陶之謀謨。又皆非原之本意。故揚之者或過其實，抑之者多損其眞。然自宋玉、賈誼而下，如東方朔、嚴忌、淮南小山、王褒、劉向之徒，皆悲原意，各有纂著。大抵紬繹緒言，相與嗟咏而巳。若夫原之微言匿旨，不能有所建眀。嗚呼！忠臣義士殺身成仁，亦云至矣。然猶追琢其辭，申重其意，垂光來葉，待天下後世之心至不薄也。而劉勰猥曰：枚、賈追風以入麗，馬、楊沿波而得奇。顧盻可以驅辭力，咳唾可以窮文致。徒欲酌奇玩華，豔溢錙毫，至於扶掖名敎，激揚忠蹇之大端，顧鮮及之。如此，則原之本意又將復亾矣。
姜南曰：屈原與楚同姓，其愛君憂國之忠，之焱不變，千載之下，猶能使人讀其書，傷其志，而敬其人也。而賈誼弔之，則曰：歷九州而相君，何必懷此故都？而太史公因之以立論，此非原之志也。蘇頴濱之言，似得之矣。
又曰：文章自六經、語、孟之外，惟莊周、屈原、左氏、司馬遷最著。後之學者，言理者宗周，言性情者宗原，言事者宗左氏、司馬遷。周之言出於易，原出於詩，左氏、司馬遷出於尚書、春秋。茅坤曰：孔子刪詩，自小弁之怨親、巷伯之刺讒以下，其忠臣、寡婦、幽人、懟士之什，竝列之爲風，疏之爲雅，不可勝數，豈皆古之中聲也哉？然孔子不遽遺之者，特憫其人，矜其志，猶曰發乎情，止乎禮義，言之者無罪，聞之者足以爲戒焉耳。予嘗按次春秋以來，屈原之騷疑於怨，伍胥之諫疑於脅，賈誼之疏疑於激，叔夜之詩疑於憤，劉義之對疑於亢。然推孔子刪詩之旨而裒次之，當亦未必無錄之者。
王世貞曰：太史公悲屈子之忠而大其志，以爲可與曰月爭光，至取其好色不淫，怨誹不亂，足以兼國風、小雅。而班固氏乃擬其論之過，而謂原露才揚巳，競乎危國羣小之閒，以離讒賊，强非其人，忿懟不容，沈江而殀。自太史公與班固氏之論狎出，而後世中庸之士垂裾拖紳以談性命者，意不能盡滿於原，而志士仁人發於性而束於事，其感慨不平之衷無所之，則益悲原之值而㴱乎其味。故其人而楚則楚之，或其人非楚而辭則楚，其辭非楚而旨則楚，如劉氏集而王氏故者比比也。夫以班固之自異於太史公，大要欲求是其見所爲屈信龍蛇而巳，卒不敢低昂其文而美之曰：弘博麗雅，爲辭賦宗。然中庸之士相率而疑其所謂經者，蓋其言曰：孔子刪諸國風，比於雅頌，析兩曜之精而五之，此何以稱哉？是不然也。孔子嘗欲放鄭聲矣，又曰：桑閒濮上之音，亾國之音也。至刪詩而不能盡黜鄭衞。今學士大夫童習而頒，重不敢廢，以爲孔子獨廢楚。夫孔子而廢楚，欲斥其僣王則可，然何至脂轍方城之內哉？夫亦以筵箄妖淫之俗，蟬緩其文而侏駃其音，爲不足被金石也。藉令屈原及孔子時所謂離騷者，縱不敢方響清廟，亦何渠出齊秦二風下哉？孔子不云乎：詩可以興，可以怨，邇之事父，遠之事君，多識乎島獸草木之名。以此而等屈氏，何忝也？是故孔子而不遇屈氏則巳，孔子而遇屈氏，則必採而列之楚風。夫庶幾屈氏者，宋玉也。蓋不佞之言曰：班固得屈氏之顯者也，而迷於隱，故輕詆。中壘王逸得屈氏之隱者也，而略於顯，故輕擬。夫輕擬之與輕詆，其失等也。然則爲屈氏宗者，太史公而巳矣。
劉鳳曰：詞賦之有屈子，猶游觀之有蓬閬，縱適之有溟海也。

[book_title]章評
離騷
賈島曰：騷者，愁也。始乎屈原爲君昏暗時，寵乎讒佞之臣，含忠抱素，進於逆耳之諫，君暗不納，放之湘南，遂爲離騷經，以香草比君子，以美人喩其君，乃變風而入其騷刺之，貴正其風而歸於化也。
宋祁曰：離騷爲辭賦之祖，後人爲之如至方不能加矩、至圓不能過規矣。
高似孫曰：離騷不可學，可學者章句也，不可學者志也。楚山川奇、草木奇、原更奇，原人物高、志高、文又高，一發乎辭，與詩三百五文同志同。後之人沿規襲武，摹倣制作，言卑氣嫚，志鬱弗舒，無復古人萬一。武帝詔漢文章士脩楚辭，大山小山竟不一企，況騷乎？嗚呼，詩亾矣，春秋不作矣，騷亦不可再矣，獨不能㤀情於騷者，非以原可悲也，獨恨夫騷不及一遇夫子耳。使騷在刪詩時，聖人能遺之乎？
朱熹曰：古人文章大率只是平說而意自長，後人文章務意多而酸澀。如離騷初無奇字，只恁說將去自是好，後來如魯直恁地著力做，却自是不好。
祝堯曰：晦翁云：詩之興多而比賦少，騷則興少而比賦多。要必辨此，而後辭義可尋。然其游春宮、求宓妃之屬，又兼風之義；述堯、舜，言桀、紂之類，又兼雅之義。故淮南王安曰：國風好色而不淫，小雅怨誹而不亂，若離騷者，可謂兼之矣。讀者誠能體原之心而知其情，味原之行而知其理，則自有感動興起省悟處。孟軻氏論說詩曰：不以文害辭，不以辭害意，以意逆志，是爲得之。凡賦人之賦與賦巳之賦，皆當於此體會，則其情油然而生，粲然而見，決不爲文辭之所害矣。
嚴滄浪曰：風、雅、頌既亾，一變而爲離騷，再變而爲西漢五言，三變而爲歌行雜體，四變而爲。
沈宋律詩
李塗曰：離騷者，詩之變。
蔣之翰稱：離騷經若驚瀾奮湍，鬱閉而不得流；若長鯨蒼虬，偃蹇而不得伸；若渾金璞玉，泥沙掩匿而不得用；若眀星皓月，雲漢蒙蔽而不得出。
馮覲曰：離騷經斷如復斷，亂如復亂，而綿邈曲折，讀者莫得尋其聲而繹其緒，又未嘗斷未嘗亂也。至其才情豔發，則能矯鴻逸。志意悱惻，則啼猩嘯鬼。濃至慘黯，竝臻其妙。蓋由獨剏，自異規倣耳。
張之象曰：長篇長句，如離騷經，一篇中轉換反覆，凡更七十餘韻，其間有八句爲一韻者五段，十句爲一韻者一段，十二句爲一韻者二段，餘皆四句爲一韻也。
陳㴱曰：離騷經凡二千四百九十二字，可謂肆矣。然氣如纖流，迅而不滯；辭如繁露，貫而不糅。故曰：騷人之清㴱，君子樂之，不慁其長。漢氏猶步趨也。魏、晉而下，巵焉瀰焉，浩矣博矣，㤀其祖矣。
陳第曰：予觀註離騷者多矣，率捘索於句字，而忽略其大體，故但見其汪洋浩瀚，而不能究其託興寓言之指歸，則其惓惓故國之思，欲去而終不忍去，抑鬱無聊，不欲效而終不能以不荻者，無以發洩於千載之下矣。善乎太史公之傳之也，曰：其志潔，故其稱物芳；其行廉，故歲而不容自疎。又曰：其存君興國，而欲反覆之，一篇之中，三致志焉。此眞得離騷之意於文章蹊徑之外，而不徒以文詞視之也。予於是隱約離騷，分爲七節：自帝高陽之苗裔至予不忍爲此態也爲第一節，言巳之不得於君也；自鷙鳥之不羣至豈予心之可懲爲第二節，言巳之不遇而不攺其素也；自女嬃之嬋媛至霑予襟之浪浪爲第三節，蓋託敷詞於重華，言巳於善敗之跡，嘗三復於王所也。自跪敷衽以陳詞至高丘之無女爲第四節，言欲輕舉遠去，忽哀故國之無人也。自溘吾游此春宮至焉能忍與此終古爲第五節，言黨人衆多，賢人不可見，難與之久處也。自索瓊茅以筵簿至吾將遠逝以自疎爲第六節，言卜筮皆勉其遠遯，將從之以遠適四方也。自邅吾道夫崑崙兮至蜷局顧而不行爲第七節，言逍遙娱樂，庶幾藉以自遣，然卷顧楚國，終不能㤀而自離也。亂則總結前意，謂義無可往，惟以焱自誓而巳矣。蓋其悲思慷慨之懷，淜浡出之，若江河之流，原無間斷，乃其脉理之聯絡關瑣，亦自璀燦而不可亂，所謂一篇之中三致志者，是耶？非耶？嗟夫！予讀哀高丘之無女，與忽臨睨夫舊邦，則悽然欲無涕下，不可得矣。
九歌
張銳曰：九者，陽數之極，自謂否極，取爲歌名也。呂延濟曰：每篇之目，皆楚之神名，所以列於篇後者，亦猶毛詩題章之趣。
姚寛曰：九歌章句名曰九，而載十一篇，何也。曰：九以數名之，如七啓、七發，非以其章名。
洪興祖曰：九歌十一首，九章九首，皆以九爲名者，取簫韶九成，啟九辯九歌之義。騷經曰：奏九歌而舞韶兮，聊暇曰以婾樂。卽其義也。宋玉九辯以下，皆出於此。
朱熹曰：此卷諸篇皆以事神不答而不能㤀其敬愛，比事君不答而不能忌其忠赤，尤足以見其懇切之意。
又曰：荆蠻陋俗，詞旣鄙俚，而其隂陽神鬼之間，又或不能無褻慢淫荒之雜。原既放逐，見而感之，故頗爲更定其辭，去其泰甚。而又因彼事神之心，以寄吾忠君愛國、眷戀不㤀之意。是以其言雖若不能無嫌於燕昵，而君子反有取焉。
又曰：比其類則宜爲三頌之屬，論其辭則反爲國風再變之鄭、衞矣。
楊愼曰：楚辭九歌，巫以事神，其女妓之始乎。馮覲曰：九歌情神慘惋，辭復騷豔，喜讀之可以佐歌，悲讀之可以當哭，清商麗曲，備盡情態。張之象曰：短句如九歌諸篇，或二三句爲一韻，或四五句爲一韻，或六七八句爲一韻，惟國殤更韻最多，東皇太一自首至尾不更他韻，全篇十五句爲一韻，皆陽韻也。
陳㴱曰：沅、湘之閒，其俗上鬼。祭祀則令巫覡作樂諧舞，歌吹爲容。其事陋矣。自原爲之，緣之以幽耿，涵之以清㴱，琅然笙匏，遂可登於俎豆。若曰淫於汚嫚，而少純白不備，爲屈子病，則是崇崗責其平土，激水使之安流也，固矣。陳第曰：舊說謂沅、湘之俗，信鬼好祀。原爲更定其祝辭，且以事神之言，寓忠君之意。以今觀之，惟東皇太乙篇有玉瑱瓊芳，肴蒸桂酒之文，而東君篇亦有鳴籲吹竽，展詩會武之語，頗似享神。其餘絕不見祭祝之意。舊說又以浴蘭、湯華、釆衣皆指巫而言，亦似牽附。大都原之忠愛，無刻而㤀。故借題託興，以發其惓勤懇惻之懷。如離騷所云求虑妃之所在，見有娀之佚女，畱有虞之二姚，聊浮游而求女，命靈氛爲予占，皇剡剡其揚靈是也。安有祭祀之歌，而通篇言神之不至耶？吁！予讀屈原之作，而最有取於是歌也。何者？九章下居漁父，其言實；離騷遠游，則虚實半。九歌純乎虛者也。如仙人神女，浮游於靑雲彩霞之上，若可見，若不可見；若可知，若不可知。而其㴱致，又未嘗不可見，不可知者也。蓋虚以寓實，實不離虚。其詞藻之妙，操觚摛采者，旣模擬而莫之及；而理道之精，通經學古者，將探索而未之到。文而至是，神矣哉！神矣哉！
天問：
洪興祖曰：天問之作，其旨遠矣。蓋曰遂古以來，天地事物之變，不可勝窮。欲付之無言乎？而耳目所接，有感於吾心者，不可以不發也。欲具道其所以然乎？而天地變化，豈思慮智識之所能究哉？天固不可問，聊以寄吾之意耳。楚之興衰，天耶？人耶？吾之用舍，天耶？人耶？國無人，莫我知也。知我者，其天乎？此天問所爲作也。太史公讀天問，悲其志者以此。柳宗元作天對，失其旨矣。王逸以爲文義不次序。夫天地之間，千變萬化，豈可以次序陳哉？
馮覲曰：屈大夫作忠造怨，正志離憂，是以觸目激衷，無之焉而不爲憤懣。若曰此莫非天地之生物，而胡其順逆、得喪、大小、衆寡之不齊若是。蓋隂寓其忠不見報之意。此天問之所以作也。說者乃謂其怪妄不根，而或復摭實以爲對。嗟夫，是皆烏識屈大夫之離憂層。大夫而無離憂也者，奚事問，亦奚事對哉。
陳㴱曰：天問發難至千五百言，書契以來，未有此體，原創爲之。先儒謂其文義不次，乃原雜書其壁，而楚人輯之。今讀其文，章句之短長，聲埶之詰崛，皆有法度，似作也，非輯也。屈子以文自聖，且在無聊，何之焉而不爲作也？㴱嘗愛曾子問五十餘難，亦至奇之文。說者乃曰：非曾不能問，非孔不能答。非也。禮家託於曾、孔以盡禮之變耳，抑獨出於曾氏之門乎？何文之辯而理也！
九章
洪興祖曰：騷經之詞緩，九章之詞切，淺㴱之序也。
朱熹曰：九章非必出於一時之言也，今考其辭大抵多直致無潤色，而惜往曰、悲囘風又其臨絕之音，以故顛倒重複、倔强疎鹵，尤憤懣而極悲哀，讀之使人太息流涕而不能巳。董子有言，爲人君者不可以不知春秋，前有讒而不見，後有賊而不知，嗚呼，豈獨春秋也哉？馮覲曰：古今之能怨者莫若屈子，至於九章而悽入肝脾、哀感頑艷，又哀怨之㴱者乎？
張之象曰：長篇長句，如九章惜往曰篇，自惜往曰之曾信兮至身幽隱而備之二十二句爲一韻，自臨沅湘之玄淵兮至因縞素而哭之二十四句爲一韻，自前世之嫉賢兮至惜癰君之不識二十句爲一韻，一篇止更三四韻而巳。
又曰：中句如九章涉江之亂及橘頌前篇，率皆四句爲一韻，其餘損益，間亦有之。
陳㴱曰：九章悲悽引泣，因拙爲工。篇雖不倫，各著其志。惜誦稱作忠造怨，君可思而不可恃也。涉江則彷徨鉅野，荻林薄矣。哀郢篇曾不知夏之爲丘乎？孰兩東門之可蕪？三復其言而悲之。抽思憂心不遂，斯言誰告？懷沙自沈也。知焱不可讓，明告君子，太史公有取焉。思美人非爲邪也，擥涕焉，而竚眙焉，而又莫達焉，舍彭咸何之矣？惜往曰：有功見逐，而弗察其罪。讒諛得志，國埶瀕危。恨癰君之不昭，故願畢辭而从也。橘頌獨產南國，皭然精色。悲囘風，負重石。聽波聲之相擊，惴惴其慄。滅矣，沒矣，不可復見矣！此以材苦其生者也。嗟乎！神人不材，原獨不聞乎？其義不得存焉爾。
陳第曰：舊說屈原既放，思君憂國，輒形諸聲，後人輯之，得其九章。愚按離騷一篇，巳足以盡意矣。然放逐幽憂之曰：情不能以無感，感不能以無言，言不能以不盡，盡不能以不怨，怨不能以不威。故自惜誦以至悲囘風，未始有出於離騷之外也。離騷括其全，九章條其理，譬之根幹枝葉，總之皆樹，源委波瀾，總之皆水，未始異也。且其慕古哀時，思善疾惡，怨靈脩之不彰，悲黨人之壅濁，厲素履之芳潔，將超遠而不安，願儼合於湯禹，終狥跡於彭咸，每篇之中，不離此意。蓋其意膠葛而纒綿，故其辭重複而間作，要以舒其中心之鬱懣，未嘗琱琢以冀有傳於後世也。乃後世篤好而推先之，正以其文情倂合，芬藹可掬，有異於脩辭之士所爲耳。觀其言曰：臨沅湘之玄淵，遂自忍而沈流，卒沒身而絕名，惜壅君之不昭。噫！名固未嘗絕也。悲夫！悲夫！
遠游
洪興祖曰：或問：古人有言，殺其身有益於君，則爲之。屈原雖成，何益於懷襄？曰：忠臣之用心，自盡其愛君之誠耳。奺生毁譽，所不顧也。故比干以諫見戮，屈原以放自沈。比干，紂諸父也。屈原，楚同姓也。爲人臣者，三諫不從，則去之。同姓無可去之義，有焱而巳。離騷曰：阽全身而危焱兮，覽予初其猶未悔。則原之自處審矣。或曰：原用智於無道之邦，虧明哲保身之義，可乎？曰：愚如武子，全身遠害可也。有官守言責，斯用智矣。山甫眀哲，固保身之道，然不曰夙夜匪懈，以事一人乎？士見危致命，況同姓兼恩與義，而可以不鎭乎？且比干之焱，微子之去，皆是也。屈原其不可去乎？有比干以任責，微子去之可也。楚無人焉，原去則國從而亾，故雖身被放逐，猶徘徊而不忍去。生不得力爭而强諫，焱猶冀其感發而攺行，使百世之下，聞其風者，雖流放廢斥，猶知愛其君，眷眷而不㤀，臣子之義盡矣。非焱爲難，處焱爲難。屈原雖荻，猶不鎭也。後之讀其文，知其人，如賈生者，亦鮮矣。然爲賦以弔之，不過哀其不遇而巳。予觀自古忠臣義士慨然。發憤不顧其焱特立獨行自信而不囘者其英烈之氣。豈與身俱亾哉仍羽人於丹丘畱不成之舊鄕超無爲。以至清與太初而爲鄰此遠游之所以作而難爲淺見。寡聞者道也仲尼曰樂天知命故不憂又曰樂天知命。有憂之大者。屈原之憂，憂國也；其樂，樂天也。離騷二十五篇，多憂世之語，獨遠游曰：道可愛兮，不可傳。其小無內兮，其大無垠。無淈滑而魂兮，彼將自然。壹氣孔神兮，於中夜存。虚以待之兮，無爲之先。此老、莊、孟子所以大過人者，而原獨知之。司馬相如作大人賦，宏放高妙，讀者有淩雲之意。然其語多出於此，至其妙處，相如莫能識也。太史公作傳，以爲其文約，其辭微，其志潔，其行廉。其稱文小而其指極大，舉類邇而見義遠。其志潔，故其稱物芳；其行廉，故殀而不容見疎。濯淖污泥之中，以浮游塵埃之外。推此志也，雖與曰月爭光可也。斯可謂㴱知巳者。楊子雲作反離騷，以爲君子得時則大行，不得時則龍蛇。遇不遇，命也，何必沈身哉！屈子之事，蓋聖賢之變者。使遇孔子，當與三仁同稱，雄未足以與此。班孟堅、顏之推所云，無異妾婦兒童之見，予故具論之。
又曰：騷經九章，皆託游天地之間，以泄憤懑，卒從彭咸之所居，以畢其志，至此章獨不然，初曰長大，息而掩涕，思故國也，終曰與太初而爲鄰，則世莫知其所如矣。
又曰：古樂府有遠游篇，出於此。
祝堯曰：此篇雖託神仙以起興，舉天地百神以自比，而實非比。原之作此，實以往者不及，來者不聞爲恨，悲宗國將亾而君不悟，思欲求仙不焱，以觀國事終久何如爾。故其辭皆與莊周寓言同，有非復詩人託興之義，大抵用賦體也。後來賦家爲閎衍鉅麗之詞者，莫不祖此。司馬相如大人賦尤多襲之。然原之情，非相如所可窺也。
王世貞曰：古之怨者，莫過於屈氏，至遠游數語，而微露其體。
陳第曰：愚按離騷：駟玉虬以乘鷖兮，溘涘風予上征。又曰：飲予馬於咸池兮，總予轡於扶桑。又曰：路不周以左轉兮，指西海以爲期。固皆遠游之意。原猶以爲未盡也，乃作此篇，汪洋超脫，以布寫其無聊不得巳之懷。彼其舍故都，離儕人，餐六氣，專精神，逍遙於丹丘，役使夫百靈，内欣欣而婾樂，直至出宇宙而與太初者鄰，可謂游之至矣。乃其所神游者至遠，而其所顧懷者至近。區區楚國，非清都帝鄉也；汎汎汨羅，非南疑寒門也；憔悴澤畔，非軒鸞島而駕八龍也；負石自沈，非召黔羸而貫列缺也。何行背其言，而事反其見耶？蓋其懷舊眷故之念，迫切於眞誠，反側於夢寐，故寧成而不忍自疎其天性爾也。猶之箕子囚比十焱，豈必效微子之行遯耶？嗟夫！士各有志，所謂漠虚靜以恬愉，澹無爲而自得者，竟付之空談而巳。賈誼之弔曰：歷九州而相其君兮，何必懷此都也？楊雄之反曰：聖哲之不遭兮，固時命之所有。噫！原之見此早矣，其如天性何哉？
卜居
洪興祖日：卜以决疑，不疑何卜？而以問詹尹，何哉？時之人去其所當從，從其所當去，其所謂吉，乃吾所謂凶也。此卜居所以作也。
朱熹曰：屈原哀憫當世之人習安邪佞、違背正直，故陽爲不知二者之是非可否而將假蓍龜以决之，遂爲此辭，發其取舍之端以警世俗。說者乃謂原實未能無疑於此，而始將問諸卜人，則亦誤矣。
又曰：問下居篇內字。曰：字義從來曉不得，但以意看可見。如突梯滑稽，只是軟熟迎逢，隨人倒，隨人起底意思。如這般文字，便無些小窒礙。想只是信口恁地說，皆自成文。
樓昉曰：下居謂立身所安之地，非宮室之居也。王世貞曰：卜居漁父，便是赤壁。諸公作俑，作法於凉，令人永慨。
又曰：今人以賦作有韻之文，爲阿房、赤壁累，固耳。然長卿、子虛，巳極曼衍，下居漁父，實開其端。
陳第曰：舊說謂原憫世之違正習邪，故假卜以警俗，非眞有疑而問也。愚按離騷：索瓊茅以筵簠兮，命靈氛爲予占之。又曰：巫咸將夕降兮，懷椒糈而要之。皆卜居之意。原猶以爲未盡也，故八設條目以行之，必不能兼事之，必致相反者，決去就，定從違，且以見巳之廉貞，不以見棄而悔攺也。嗟夫，物各有性，人各有天，松栢桃李各有轉移，君子小人豈能反覆。龍逢、比干固不以利祿刑殺而易其操，飛廉、惡來亦豈以齒利劒沈九族而滅其趾。故數有所不逮，君子安之於數也。神有所不通，君子不要之神也。下居之旨遠矣。語曰：道不同不相爲謀。又曰：匹夫不可奪志也。然哉，然哉。
漁父
劉知幾曰：自戰國以下，詞人屬文，皆僞立客主，假相酬答。至於屈原離騷稱遇漁父於江渚，宋玉高唐賦云夢神女於陽臺，夫言竝文章，句結音韻，以玆敘事，足驗憑虛。
洪邁曰：自屈原辭賦假爲漁父曰者問答之後，後人作者悉相規倣，司馬相如子虛上林賦以子虛、烏有先生、亾是公，楊子雲長楊賦以翰林主人、子墨客卿，班孟堅兩都賦以西都賓、東都主人，張平子西都賦以憑虛公子、安處先生，左太冲三都賦以西蜀公子、東吳王孫、魏國先生，皆攺名換字，蹈襲一律，無復超然新意，稍出於法度規矩者。
洪興祖曰：卜居、漁父，皆假設問答以寄意耳。而太史公屈原傳、劉向新序、稽康高士傳，或採楚辭、莊子漁父之言以爲實錄，非也。
朱熹曰：漁父蓋亦當時隱遯之士，或曰亦原之。
設辭耳
祝堯曰：賦也。格轍與前篇同。篇中句末用乎字疑辭，亦與前篇義同。其卽荀卿諸賦句末者、邪、者、歟等字之體也。古今賦中或爲歌曰，莫非以騷爲祖。他有誶曰、重曰之類，卽是亂辭。中間作歌，如前赤壁之類，用倡曰、少歌曰體。賦尾作歌，如齊、梁以來諸人所作，用此篇體。陳第曰：此原設爲問答之辭，以見巳之不能和光同塵也。夫淈泥揚波、餔糟歠醨之說，可言而不可行。何者？鳳皇、鴟鴞不同聲而鳴，故以下惠之和而三黜於魯，以孔子之溫恭而所到不容，以此知涉亂世之難也。若稍爲隱忍以希冀茍安，則其究必流於小人之歸，而蕙蘭、申椒變而不芳矣。奚可哉！奚可哉！語曰：邦無道，危行言遜。此亦江海之士所宜然，非所論於析圭擔爵之君子也。噫！賢者之遇亂國闇君，廓然肥遯而高舉，遠矣哉！遠矣哉！

[book_title]屈子
漢劉向子政編集。王逸叔師章句。
明。東吳。戈汕。莊樂。毛晉。子晉。叅定。
章次
離騷第一
屈子，名平，字原，與楚同姓。楚武王子瑕，食采於屈，因氏焉。仕於懷王，爲三閭大夫。三閭之職，掌王族三姓，曰昭、屈、景。原序其譜屬，率其賢良，以厲國士。入則與王圖議政事，決定嫌疑；出則監察羣下，應對諸侯。謀行職修，王甚珍之。同列大夫上官、靳尚妒害其能，共讚毁之。王乃疏屈原。屈原執履忠貞，而被讒袤，憂心煩亂，不知所愬，乃作離騷經。離，别也。騷，愁也。經，徑也。言巳放逐離别，中心愁思，猶陳直徑以風諫君也。故上述唐、虞、三后之制，下序桀、紂、羿、澆之敗，冀君覺悟，反於正道而還巳也。是時，秦昭王使張儀譎詐懷王，令絕齊交。又使誘楚，請與俱會武關。遂脅與俱歸，拘畱不遣，卒客从於秦。其子襄王復用讒言，遷屈原於江南。而屈原放在山野，復作九章，援天引聖，以自證朙，終不見省，不忽以清白。久居濁世，遂赴汨淵，自沈而焱。離騷之文，依詩取興，引類譬喻。故善鳥香草，以配忠貞；惡禽臭物，以比讒佞；靈修美人，以嫓於君；宓妃佚女，以譬賢臣；虬龍鸞鳳，以託君子；飄風雲霓，以爲小人。其詞溫而雅，其義皎而朗。凡百君子，莫不慕其清高，嘉其文采，哀其不遇，而閔其志焉。
九歌第二
東皇太一
雲中君
湘君
湘夫人
大司命
少司命
東君
河伯
山鬼
國殤
禮魂
昔楚國南郢之邑，沅、湘之間，其俗信鬼而好祀，其祠必作歌樂鼓舞以樂諸神。屈原放逐，竄伏其域，懷憂苦毒，愁思怫鬱，出見俗人祭祀之禮，歌舞之樂，其詞鄙陋，因爲作九歌之曲，上陳事神之敬，下以見巳之寃結，託之以風諫。故其文意不同，章句雜鍇，而廣異義焉。
天問第三
屈原放逐，憂心愁悴，彷彿山澤，經歷陵陸，嗟號旻昊，仰天歎息。見楚有先王之廟，及公卿祠堂，圖畫天地山川神靈，琦瑋橘佹，及古賢聖怪物行事。周流罷倦，休息其下，仰見圖畫，因書其壁，呵而問之，以渫憤懣，舒瀉愁思。楚人哀惜屈原，因共論述，故其文義不次叙云爾。不言問天，天尊不可問也，故曰天問。
九章第四
惱誦
涉江
哀郢
抽思
懷沙
思美人
惱往曰
橘頌
悲回風
屈原放於江南之埜，思君念國，憂心㒺極，故復作九章。章者，著朙也。言巳所陳忠信之道甚著朙也。卒不見納，委命自沈，楚人惱而哀之。世論其詞以相傳焉。
遠游第五
屈原履方直之行，不容於世，上爲讒佞所譖毁，下爲俗人所困極，章皇山澤，無所告訴。乃㴱惟元一，脩執恬漠，思欲濟世，則意中憤然，文采秀發，遂敘妙思，託配仙人，與俱游戲，周歷天地，無所不到。然猶懷念楚國，思慕舊故，忠信之篤，仁義之厚也。是以君子珍重其志，而瑋其辭焉。
卜居第六
屈原履忠貞之性，而見嫉妒，念讒佞之臣，承君順非，而蒙冨貴，巳執忠直，而身放弃，心迷意惑，不知所爲，乃往至太卜之家，稽問神眀，決之蓍龜，下巳居世，何所宜行，冀聞異䇿，以定嫌疑，故曰卜居也。
漁父第七
屈原放逐在江湘之閒，憂愁歎吟，儀容變易。而漁父避世隱身，釣魚江濱，欣然自樂。時遇屈原川澤之域，怪而問之，遂相應答。楚人思念屈原，因叙其辭以相傳焉。
離騷：
帝高陽之苗裔兮，朕皇考曰伯庸。攝提貞于孟陬兮，惟庚寅吾以降。皇覽揆予于初度兮，肇錫予以嘉名。名予曰正則兮，字予曰靈均。紛吾旣有此內美兮，又重之以脩能。扈江蘺與辟芷兮，紉秋蘭以爲佩。汩予若將不及兮，恐年歲之不吾與。朝搴此之木蘭兮，夕攬州之宿莽。日月忽其不淹兮，春與秋其代序。惟草木之零落兮，恐美人之遲莫。不撫壯而棄穢兮，何不攺乎此度也。椉騏驥以馳騁兮，來吾道夫先路。裕三后之純粹兮，固衆芳之所在。襍申椒與菌桂兮，豈維紉夫蕙茝。彼堯舜之耿介兮，旣遵道而得路。何桀紂之昌被兮，夫唯捷徑以窘步。惟黨人之婾樂兮，路幽昧以險隘。豈亍身之憚殃兮，恐皇輿之敗績。忽奔走以先後兮，及前王之踵武。荃不揆予之中情兮，反信讒而齊怒。予固知謇謇之爲患兮，忍而不能舍也。指九天以爲正兮，夫唯靈修之故也。曰黄昏以爲期兮，羌中道而攺路。初旣與予成言兮，後悔遁而有他。予旣不難夫離别兮，傷靈修之數化。予旣滋蘭之九畹兮，又樹蕙之百畮。畦畱夷與掲車兮，雜杜蘅與芳芷。冀枝葉之峻茂兮，願竢時乎吾將刈。雖萎絕其亦何傷兮，哀衆芳之蕪穢。衆皆競進以貪婪兮憑不厭乎求索羌內恕巳。以量人兮各興心而嫉妒忽馳騖以追逐兮非予心之。所急老冄冄其將至兮恐脩名之不立朝飲木蘭之墜。露兮夕餐秋菊之落英苟予情其信姱以練要兮長頗。頷亦何傷擥木根以結茝兮貫薜荔之落蕊矯菌桂以。紉蕙兮索胡繩之鱺纒謇吾法夫前修兮非世俗之所。服雖不周於今之人兮願依彭咸之遺則長太息以掩。涕兮哀民生之多艱予雖好修姱以譏羈兮謇朝誶而。夕暜旣暜予以蕙纕兮又申之以攬茝亦予心之所善。兮雖九攴其猶未悔怨靈修之浩蕩兮終不察夫民心。衆女嫉予之蛾睂兮謠諑謂予以善淫固時俗之工巧。兮偭規矩而攺錯背繩墨以追曲兮競周容以爲度忳。鬱邑予侘傺兮吾獨窮困乎此時也寧溘人以流匕兮。予不忍爲此態也鷙鳥之不羣兮自前世而固然何方。圜之能周兮夫孰異道而相安屈心而抑志兮忍尤而。攘詢伏清白以人直兮固前聖之所厚悔相道之不察。兮延佇乎吾將反回朕車以復路兮及行迷之未遠步。予馬於蘭皋兮馳椒丘且焉止息進不入以離尤兮退。將復修吾初服製芰荷以爲衣兮集芙蓉以爲裳不吾。知其亦巳兮苟予情其信芳高予冠之岌岌今長予佩。之陸離芳與澤其襍糅兮唯昭質其猶未。虧忽反顧以游目兮將往觀乎四荒佩繽紛其繁飾兮。芳菲菲其彌章民生各有所樂兮予獨好修以爲常雖。體解吾猶永變兮豈予心之可懲女䫂之嬋媛兮申申。其詈予曰絃婞直以亡身兮終然殀乎羽之埜汝何博。謇而好修兮紛獨有此姱節資菉施以盈室兮判獨離。而不服衆不可戶說兮孰云察予之中情世竝舉而好。朋兮夫何煢獨而不予聽依前聖以節中兮喟憑心而。歷玆濟沅湘以南征兮就重蕐而敶詞啓九辯與九謌。兮夏康娛以自縱不顧難以圖後兮五子用失乎家衖。羿淫游以佚畋兮又好射夫封狐固亂流其鮮終兮浞。又貪夫厥家澆身被服强圉兮縱欲而不忍日康娛而。自忘兮厥首用夫顚隕夏桀之常違兮乃遂焉而逢殃。后辛之菹醢兮殷宗用之不長湯禹儼而祗敬兮周論。道而莫差舉賢才而授能兮循繩墨而不頗皇天無私。阿兮覽民德焉錯輔夫維聖哲之茂行兮茍得用此下。土瞻前而顧後兮相觀民之計極夫孰非義而可用今。孰非善而可服阽予身而危焱兮覽予初其猶未悔不。量鑿而正枘兮固前修以菹醢曾歔欷予鬱邑兮哀朕。時之不當攬茹蕙以掩涕兮霑予襟之浪浪跪敷衽以。陳辭兮耿吾既得此中正。駟玉虯以椉鷖兮，溘埃風予上征。朝發軔於蒼梧兮，夕予至乎縣圃。欲少畱此靈瑣兮，曰忽忽其將莫。吾令羲和弭節兮，望崦嵫而勿迫。路曼曼其脩遠兮，吾將上下而求索。飲予馬於咸池兮，總予轡乎扶桑。折若木以拂曰兮，聊逍遙以相羊。前望舒使先驅兮，後飛廉使犇屬。鸞皇爲予前戒兮，雷師告亍以未具。吾令鳳鳥飛騰兮，繼之以日夜。飄風屯其相離兮，帥雲霓而來御。紛總總其離合兮，斑陸離其上下。吾令帝閽開關兮，倚閶闔而望予。時曖曖其將罷兮，結幽蘭而延佇。世溷濁而不分兮，好蔽美而嫉妒。朝吾將濟於白水兮，登閬風而緤馬。忽反顧以流涕兮，哀高丘之無女。溘吾游此春宮兮，折璦枝以繼佩。及榮蕐之未落兮，相下女之可詒。吾令豐隆椉雲兮，求虑妃之所在。解佩纕以結言兮，吾令蹇脩以爲理。紛總總其離合兮，忽緯績其難遷。夕歸次於窮石兮，朝濯髮於洧盤。保厥美以驕傲兮，曰康娛以淫游。雖信美而無禮兮，來違棄而改求。覽相觀於四極兮，周流乎天予乃下。望瑤臺之偃蹇兮，見有娀之佚女。吾令鴆爲媒兮，鴆告予以不好。雄雄之鳴逝兮，予猶惡其佻巧。心猶豫而狐疑兮，欲自適而不可。鳳皇旣受詒兮，恐高辛之先我。欲遠集而無所止兮聊浮游以逍遙及少康。之未家兮畱有虞之二姚理弱而媒拙兮恐道言之不。固世溷濁而嫉賢兮好蔽美而稱惡閨中旣以邃遠兮。哲王又不窹懷朕情而不發兮予焉能忍而與此終古。索夢茅以筵簠兮命靈氛爲予占之曰兩美其必合兮。孰信修而慕之思九州之博大兮豈惟是其有女曰勉。遠逝而無狐疑兮孰求美而釋女何所獨無芳草今爾。何懷乎故宇世幽昧以眩曜兮孰云察予之善惡民好。惡其不同兮惟此黨人其獨異戸服艾以盈要兮謂幽。蘭其不可佩覽察草木其猶未得兮豈珵美之能當蘇。糞壤以充幃兮謂申椒其不芳欲從靈氛之吉占兮心。猶豫而狐疑巫咸將夕降兮懷椒糈而要之百神翳其。備降兮九疑繽其竝迎皇剡剡其揚靈兮告予以吉故。曰勉陞降以上下兮求榘矱之所同湯禹儼而求合兮。摯咎繇而能調苟中情其好修兮又何必用夫行媒說。操築於傅巖兮武丁用而不疑呂望之鼓刀兮遭周文。而得舉甯戚之謳歌兮齊桓聞以該輔及年歲之未晏。兮時亦猶其未央恐鵜鴆之先鳴兮使夫百草爲之不。芳何瓊佩之偃蹇兮衆憂然而蔽之惟此黨人之不諒。兮恐嫉妒而折之時繽紛以變易兮又何可以淹畱蘭。芷變而不芳兮荃蕙化而爲茅何昔曰之芳草兮，今直爲此蕭艾也。豈其有他故兮，莫好修之害也。予以蘭爲可恃兮，羌無實而容長。委厥美以從俗兮，茍得列平衆芳。椒專佞以慢慆兮，榝又欲充夫佩幃。既干進而務入兮，又何芳之能祗。固時俗之流從兮，又孰能無變化。覽椒蘭其若玆兮，又況揭車與江蘺。惟茲佩之可貴兮，委厥美而歷玆。芳菲菲而難虧兮，芬至今猶未沬。和調度以自娛兮，聊浮游而求女。及予飾之方壯兮，周流觀乎上下。靈氛既告予以吉占兮，歷吉曰乎吾將行。折瓊枝以爲羞兮，精瓊爢以爲粮。爲予駕飛龍兮，雜瑤象以爲車。何離心之可同兮，吾將遠逝以自疏。邅吾道夫崑崙兮，路脩遠以周流。揚雲霓之晻靄兮，鳴玉鸞之啾啾。朝發軔於天津兮，夕予至乎西極。鳳皇翼其承旂兮，高翱翔之翼翼。忽吾行此流沙兮，遵赤水而容與。麾蛟龍以梁津兮，詔西皇使涉予。路脩遠以多囏兮，騰衆車使徑待。路不周以左轉兮，指西海以爲期。屯予車其千椉兮，齊玉軑而竝馳。駕八龍之蜿蜿兮，載雲旗之委蛇。抑志而弭節兮，神高馳之邈邈。奏九歌而舞韶兮，聊假曰以婾樂。陟陞皇之赫戲兮，忽臨睨夫舊鄉。僕夫悲予馬懷兮，蜷局顧而不行。亂曰：巳矣哉，國無人莫我知兮，又何懷乎故都。旣莫足與爲美政兮，吾將從彭咸之所居。
九歌
吉曰兮辰良，穆將愉兮上皇。撫長劒兮玉珥，璆鏘鳴兮琳琅。瑤席兮玉瑱，盍將把兮噊芳。蕙肴蒸兮蘭藉，奠桂酒兮椒漿。揚枹兮拊鼓，疎緩節兮安歌，陳竽瑟兮浩倡。靈偃蹇兮姣服，芳菲菲兮滿堂。五音紛兮繁會，君欣欣兮樂康。
右東皇太一
浴蘭湯兮沐芳，蕐釆衣兮若英。靈連蜷兮旣畱，爛昭昭兮未央。謇將憺兮壽宮，與曰月兮齊光。龍駕兮帝服，聊翱游兮周章。靈皇皇兮既降，猋遠舉兮雲中。覽冀州兮有餘，橫四海兮焉窮。思夫君兮太息，極勞心兮忡忡。
右雲中君
君不行兮夷猶，蹇誰畱兮中洲。美要眇兮宜修，沛吾椉兮桂内。令沅湘兮無波，使江水兮安流。望夫君兮未來，歙參差兮誰思。駕飛龍兮北征，邅吾道兮洞庭。薜荔拍兮蕙綢，蓀橈兮蘭旌。望涔陽兮極浦，橫大江兮揚靈。揚靈兮未極，女嬋媛兮爲予太息。横流涕兮潺湲，隱思君兮阱側。桂櫂兮蘭枻，斲氷兮積雪。釆薜荔兮水中，搴芙蓉兮木末。心不同兮媒勞，恩不甚兮輕絕。石瀨兮淺淺，飛龍兮翩翩。交不忠兮怨長，期不信兮告予以不閒。鼂騁騖兮江皋，夕弭節兮北渚。鳥次兮屋上，水周兮堂下。捐予玦兮江中，遺予佩兮澧浦。釆芳洲兮杜若，將以遺兮下女。時不可兮再得，聊逍遙兮容與。
右湘君
帝子降兮北渚，目眇眇兮愁予。娺娹兮秋風，洞庭波兮木葉下。登白蘋兮騁望，與佳期兮夕張。島何萃兮蘋中，罾何爲兮木上。沅有芷兮澧有蘭，思公子兮未敢言。荒忽兮遠望，觀流水兮潺湲。麋何爲兮庭中，蛟何爲兮水裔。朝馳予馬兮江皋，夕濟兮西澨。聞佳人兮召予，將騰駕兮偕逝。築室兮水中，葺之兮荷蓋。蓀壁兮紫壇，籴芳椒兮成堂。桂棟兮蘭橑，辛夷楣兮葯房。㒺薜荔兮爲帷，擗蕙櫋兮旣張。白玉兮爲瑱，疏石蘭兮爲芳。芷葺兮荷屋，繚之兮杜蘅。合百草兮實庭，建芳馨兮廡門。九疑繽兮竝迎，靈之來兮如雲。捐予袂兮江中，遺亍裸兮澧浦。搴汀洲兮杜若，將以遺兮遠者。時不可兮驟得，聊逍遙兮容與。
右湘夫人
廣開兮天門，紛吾椉兮玄雲。令飄風兮先驅，使涷雨兮灑塵。君回翔兮以下，踰空桑兮從女。紛總總兮九州，何壽天兮在亍。高飛兮安翔，椉清氣兮御隂陽。吾與君兮齊速，道帝之兮九阬。靈衣兮被被，玉佩兮陸離。壹隂兮壹陽，衆莫知兮予所爲。折疏麻兮瑤蕐，將以遺兮離居。老冄冄兮旣極，不寖近兮愈疏。椉龍兮轔轔，高馳兮沖天。結桂枝兮延竚，羌愈思兮愁人。愁人兮奈何，願若今兮無虧。固人命兮有當，孰離合兮可爲。
右大司命
秋蘭兮麋蕪，羅生兮堂下。綠葉兮素枝，芳菲菲兮襲予。夫人兮自有美子，蓀何以兮愁苦？秋蘭兮靑靑，綠葉兮紫莖。滿堂兮美人，忽獨與予兮目成。入不言兮出不辭，椉回風兮載雲旗。悲莫悲兮生别離，樂莫樂兮新相知。荷衣兮蕙帶，鯈而來兮忽而逝。夕宿兮帝郊，君誰須兮雲之際？與女游兮九河，衝風至兮水揚波。與女沐兮咸沱，晞女髮兮陽之阿。望美人兮未來，臨風怳兮浩歌。孔蓋兮翠旌，登九天兮撫彗星。慫長劒兮擁㓜艾，蓀獨宜兮爲民正。
右少司命
暾將出兮東方，照吾檻兮扶桑。撫予馬兮安驅，夜皎皎兮旣朙。駕龍輈兮椉雷，載雲旗兮委蛇。長太息兮將上，心低佪兮顧懷。羌聲色兮娛人，觀者憺兮㤀歸。洹瑟兮交鼓，簫鐘兮瑤虞。鳴龢兮吹竽，思靈保兮賢姱。翾飛兮翠會，展詩兮會舞。應律兮合節，靈之來兮蔽曰。青雲衣兮白霓裳，舉長矢兮射天狼。操予狐兮反淪降，援北斗兮酌桂漿。撰予轡兮高馳翔，杳㝠㝠兮以東行。
右東君
與女游兮九河，衝風起兮水橫波。椉水車兮荷蓋，駕兩龍兮驂螭。登崑崙兮四望，心飛揚兮浩蕩。曰將莫兮悵㤀歸，惟極浦兮寤懷。魚鱗屋兮龍堂，紫貝闕兮朱宮。靈何爲兮水中，椉白黿兮逐文魚。與女游兮河之渚，流澌紛兮將來下。子交手兮東行，送美人兮南浦。波滔滔兮來迎，魚隣隣兮媵予。
右河伯
若有人兮山之阿，被薜荔兮帶女羅。旣含睇兮又宜笑，子慕予兮善窈窕。椉赤豹兮從文貍，辛夷車兮結桂旗。被石蘭兮帶杜蘅，折芳馨兮遺所思。予處幽篁兮終不見天，路險難兮獨後來。表獨立兮山之上，雲容容兮而在下。杳㝠㝠兮羌晝晦，東風飄飄兮神靈雨。畱靈修兮憺㤀歸，歲旣晏兮孰蕐予。采三秀兮於山閒，石磊磊兮葛蔓蔓。怨公子兮悵㤀歸，君思我兮不得閒。山中人兮芳杜若，飲石泉兮䕃松栢。君思我兮然疑作雷填填兮雨㝠㝠，猨啾啾兮狖夜鳴。風颯颯兮木蕭蕭，思公子兮徒離憂。
右山鬼
操吳戈兮被犀甲，車錯轂兮短兵接。旌蔽曰兮敵若雲，矢交墜兮士爭先。淩予敶兮躐予行，左驂殪兮右刃傷。霾兩輪兮縶四馬，援玉枹兮擊鳴鼓。天時懟兮威靈怒，嚴殺盡兮棄原埜。出不入兮往不反，平原忽兮路超遠。帶長劒兮挾秦亐，首雖離兮心不懲。誠旣勇兮又以武，終剛强兮不可淩。身旣众兮神以靈，魂魄毅兮爲鬼雄。
右國殤
成禮兮會鼓，傳芭兮代舞，姱女倡兮容與。春蘭兮秋菊，長無絕兮終古。
右禮魂
天問
曰：遂古之初，誰傳道之？上下未形，何由考之？㝠昭瞢闇，誰能極之？馮翼惟像何以識之？朙朙闇闇，惟時何爲？隂陽三合，何本何化？圜則九重，孰營度之？惟兹何功，孰初作之？斡維焉繫？天極焉加？八柱何當？東南何虧？九天之際，安放安屬？隅隈多有，誰知其數？天何所沓？十二焉分？曰月安屬？列星安敶？出自湯谷，次於蒙氾？自朙及晦，所行幾里？夜光何德，奺則又育？厥利維何，而顧菟在腹？女岐無合，夫焉取九子？伯强何處？惠氣安在？何闔而晦？何開而朙？伪宿未旦，曜靈安藏？不任汩鴻，師何以尚之？僉曰何憂，何不課而行之？鴟龜曵銜，鮫何聽焉？順欲成功，帝何刑焉？永遏在羽山，夫何三年不施？伯禹腹絃，夫何以變化？纂就前緒，遂成考功。何續初繼業，而厥謀不同？洪泉極㴱，何以寘之？地方九則，何以墳之？應龍何畫？河海何歷？絃何所營？禹何所成？康回馮怒，墬何故以東南傾？九州安錯？川谷何洿？東流不溢，孰知其故？東西南北，其脩孰多？南北順隳，其衍幾何？崑崙縣圃，其尻安在？增城九重，其高幾里？四方之門，其誰從焉？西北辟啓，何氣通焉？曰安不到？燭龍何照？羲和之未揚，若蕐何光？何所冬煖？何所夏寒？焉有石林？何獸能言？焉有龍虯，負熊以游？雄虺九首，鯈忽焉在？何所不人？長人何守？靡蓱九衢，枲蕐安居？靈蛇吞象，厥大何如？黑水玄趾，三危安在？延年不众，壽何所止？鯪魚何所？魅堆焉處？羿焉强日？烏焉解羽？禹之力獻功，降省下土方。焉得彼嵞山女，而通之于台桑？閔妃匹合，厥身是繼。胡爲嗜不同味，而快鼂飽？啓代益作后，卒然離蠻。何啓惟憂，而能拘是達？皆歸躲萄，而無害厥躬。何后益作革，而禹播降啓？棘賓商，九辯九歌。何勤子屠母，而众分竟墬？帝降夷羿，革孽夏民。胡射夫河伯，而妻彼雒嬪？馮珧利決，封豨是射。何獻蒸肉之膏，而后帝不若？浞娶純狐，眩妻爰謀。何羿之射革，而交吞揆之？阻窮西征，巖何毧焉？化爲黃熊，巫何活焉？咸播秬黍，蒲藿是營。何由并投，而絃疾脩盈？白蜺嬰茀，胡爲此堂？安得夫良藥，不能固臧？天式從橫，陽離爰欵。大鳥何鳴，夫焉喪厥體？蓱號起雨，何以興之？僎體協脅，鹿何膺之？鼇戴山抃，何以安之？釋舟陵行，何以遷之？惟澆在戶，何求于婈？何少康逐犬，而顛隕厥首？女岐縫裳，而館同爰止。何顚易厥首，而親以逢殆？湯謀易旅，何以厚之？覆舟斟尋，何道取之？桀伐蒙山，何所得焉？妹嬉何肆，湯何殛焉？舜閔在家，父何以鰥？堯不姚告，二女何親？厥萌在初，何所意焉？璜臺十成，誰所極焉？登立爲帝，孰道尚之？女媧有體，孰制匠之？舜服厥弟，終然爲害。何肆犬豕，而厥身不危敗？吳獲迄古，南岳是止。孰期去斯，得兩男子？緣鵠飾玉，后帝是饗。何承謀夏桀，終以滅喪？帝乃降觀，下逢伊摯。何條放致罰，而黎服大說？簡狄在臺，嚳何宜？玄鳥致貽，女何喜？該秉季德，厥父是臧。胡終弊干有扈，牧夫牛羊？干協時舞，何以懷之？平脅曼膚，何以肥之？有扈牧竪，云何而逢？擊牀先出，其命何從？恆秉季德，焉得夫朴牛？何往營班祿，不但還來？昏微遵迹，有狄不寧。何繁鳥萃棘，負子肆情？眩弟竝淫，危害厥兄。何變化以作詐，而後嗣逢長？成湯東巡，有莘爰極。何乞彼小臣，而吉妃是得？水濱之木，得彼小子。夫何惡之，媵有莘之婦？湯出重泉，夫何辠尤？不勝心伐帝，夫誰使挑之？會鼂爭盟，何踐吾期？蒼鳥羣飛，孰使萃之？列擊紂躬，叔旦不嘉。何親揆發，定周之命以咨嗟？授殷天下，其位安施？反成乃亾，其辠伊何？爭遣伐器，何以行之？竝驅擊翼，何以將之？昭后成游，南土爰底。厥利維何，逢彼白雉？穆王巧挴，夫何周流？環理天下，夫何索求？妖夫曵衒，何號於市？周幽誰誅，焉得夫褒姒。天命反側，何罰何佑。齊桓九合，卒然身殺。彼王紂之躬，孰使亂惑。何惡輔弼，讒諂是服。比干何逆，而抑沈之。雷開何順，而賜封之。何聖人之一德，卒其異方。梅伯受醢，箕子侔狂。稷維元子，帝何篤之。投之於氷上，鳥何燠之。何馮弓挾矢，殊能將之。旣驚帝切激，何逢長之。伯昌號衰，秉鞭作牧。何令徹彼岐社，命有殷國。遷藏就岐，何能依。殷有惑婦，何所譏。受賜玆監，西伯上告。何親就上帝，罰殷之命以不救。師望在肆，昌何識。鼓刀揚聲，后何喜。武發殺殷，何所悒。載䖏集戰，何所急。伯林雉經，維其何故。何感天抑墬，夫誰畏懼。皇天集命，惟何戒之。受禮天下，又使至代之。初湯臣摯，後玆承輔。何卒官湯，尊食宗緒。勳闔夢生，少離散亾。何壯武厲，能流厥嚴。彭鏗斟雉，帝何饗。受壽永多，夫何久長。中央共牧，后何怒。蠭蛾微命，力何固。驚女采薇，鹿何祐。北至回水，萃何喜。兄有噬犬，弟何欲。易之以百兩，卒無祿。薄莫雷電，歸何憂。厥嚴不奉，帝何求。伏匿穴處，爰何云。荆勳侚師，夫何長。先悟過攺更，我又何言。吳光爭國，久予是勝。何環穿自閭社丘陵，爰出子文。吾告堵敖，以不長。何試上自予，忠名彌彰。
九章
惜誦以致愍兮，發憤以抒情。所非忠而言之兮，指蒼天以爲正。令五帝以折中兮，戒六神與嚮服。俾山川以備御兮，命咎繇使聽直。竭忠誠而事君兮，反離羣而贅肬。忌儇媚以背衆兮，待朙君其知之。言與行其可迹兮，情與貌其不變。故相臣莫若君兮，所以證之不遠。吾誼先君而後身兮，羌衆人之所仇也。專惟君而無他兮，又衆兆之所讎也。壹心而不豫兮，羌不可保也。疾親君而無他兮，有招禍之道也。思君其莫我忠兮，忽忐身之賤貧。事君而不貳兮，迷不知寵之門。忠何辜以遇罰兮，亦非予之所志也。行不羣以顛越兮，又衆兆之所咍也。紛逢尤以離謗兮，謇不可釋也。情沈抑而不達兮，又蔽而莫之白也。心鬱邑予侘傺兮，又莫察予之中情。固煩言不可結而詒兮，願陳志而無路。退靜默而莫亍知兮，進號呼又莫亍聞。申侘傺之煩惑兮，中悶瞀之忳忳。昔予夢登天兮，魂中道而無杭。吾使厲神占之兮，曰：有志極而無旁。終危獨以離異兮，曰：君可思而不可恃。故衆口其鑠金兮，初若是而逢殆。懲熱羹而歙歡兮，何不變此志也？欲釋階而登天兮，猶有曩之態也。衆駭遽以離心兮，又何以爲此伴也？同極而異路兮，又何以爲此援也？晉申生之孝子兮，父信讒而不好。行婞直而不豫兮，絃功用而不就。吾聞作忠以造怨兮，忽謂之過言。九折臂而成醫兮，吾至今乃知其信然。矰弋機而在上兮，罸羅張而在下。設張辟以娱君兮，願側身而無所。欲壇佪以干傺兮，恐重患而離尤。欲高飛而遠集兮，君㒺謂女何之？欲橫奔而失路兮，蓋堅志而不忍。背膺牉以交痛兮，心鬱結而紆軫。擣木蘭以矯蕙兮，糳申椒以爲糧。播江蘺與滋菊兮，願春曰以爲糗芳。恐情質之不信兮，故重著以自朙。矯兹媢以私處兮，願曾思而遠身。
右惜誦
予㓜好此奇服兮，年旣老而不衰。帶長鋏之陸離兮，冠切雲之崔嵬。被朙月兮珮寶璐，世溷濁而莫予知兮。吾方高駝而不顧，駕靑虯兮驂白螭。吾與重蕐游兮瑤之圃，登崑崙兮食玉英。吾與天地兮同壽，與曰月兮同光。哀南夷之莫吾知兮，旦予將濟乎江湘。椉鄂渚而反顧兮，欸秋冬之緒風。步予馬兮山皋，邸予車兮方林。椉舲船予上沅兮，齊吳榜而擊汰。船容與而不進兮，淹回水而凝滯。朝發枉啫兮，夕宿辰陽。苟予心之端直兮，雖僻遠其何傷。入漵浦予檀佪兮，迷不知吾之所如。㴱林杳以㝠㝠兮，乃猨狖之所居。山峻高以蔽日兮，下幽晦以多雨。霰雪紛其無垠兮，雲霏霏而承宇。哀吾生之無樂兮，幽獨處乎山中。吾不能變心以從俗兮，固將愁苦而終竆。接輿髡首兮，桑扈贏行。忠不必用兮，賢不必以。伍子逢姎兮，比干菹醢。與前世而皆然兮，吾又何怨乎今之人。予將董道而不豫兮，固將重昏而終身。亂曰：鸞鳥鳳皇，曰以遠兮。燕雀烏鵲，巢堂壇兮。露申辛夷，焱林薄兮。腥臊竝御，芳不得薄兮。隂陽易位，時不當兮。懷信侘傺，忽乎吾將行兮。
右涉江
皇天之不純命兮，何百姓之震愆？民離散而相失兮，方仲春而東遷。去故鄕而就遠兮，遵江夏以流亾。出國門而軫懷兮，甲之鼂吾以行。發郢都而去閭兮，怊荒忽其焉極？楫齊揚以容與兮，哀見君而不再得。望長楸而太息兮，涕淫淫其若霰。過夏首而西浮兮，顧龍門而不見。心嬋媛而傷懷兮，眇不知其所蹠。順風波而流從兮，焉洋洋而爲客？凌陽侯之氾濫兮，忽翱翔之焉薄？心絓結而不解兮，思蹇產而不釋。將運甪而下浮兮，上洞庭而下江。去終古之所居兮，今逍遙而來東。羌靈魂之欲歸兮，何須臾而㤀反？背夏浦而西思兮，哀故都之日遠。登大墳以遠望兮，聊以舒吾憂心。哀州土之平樂兮，悲江介之遺風。當陵陽之焉至兮，淼南渡之焉如？會不知夏之爲丘兮，孰兩東門之可蕪？心不怡之長久兮，憂與憂其相接。惟郢路之遼遠兮，江與夏之不可涉。忽若去不信兮，至今九年而不復。慘鬱鬱而不通兮，蹇侘傺而含慽。外承歡之汋約兮，諶荏弱而難持。忠湛湛而愿進兮，妒被離而鄣之。彼堯舜之抗行兮，瞭查杳其薄天。衆讒人之嫉妒兮，被以不慈之僞名。懀慍惀之脩美兮，好夫人之忼慨。衆踣蹀而曰進兮，美超遠而踰邁。亂曰：曼予目以流觀兮，冀壹反之何時？鳥飛返故鄉兮，狐欵必首丘。信非吾辠而棄逐兮，何曰夜而㤀之？
右哀郢
心鬱鬱之憂思兮，獨永歎乎増傷。思蹇產之不釋兮，曼遭夜之方長。悲秋風之動容兮，何回極之浮浮。數惟蓀之多怒兮，傷予心之懮懮。願遙赴而橫奔兮，覽民尤以自鎭。結微情以陳詞兮，矯以遺夫美人。昝君與我成言兮，曰黄昏以爲期。羌中道而回畔兮，反旣有此他志。憍吾以其美好兮，覽予以其修姱。與予言而不信兮，蓋爲予而造怒。願承閒而自察兮，心震悼而不敢。悲夷猶而冀進兮，心怛傷之憺憺。兹歷情以陳辭兮，蓀詳聾而不聞。固切人之不媚兮，衆果以我爲患。初吾所陳之耿著兮，豈不至今其庸亾。何獨樂斯之蹇蹇兮，願蓀美之可完。望三五以爲像兮，指彭咸以爲儀。夫何極而不至兮，故遠聞而難虧。善不由外來兮，名不可以虚作。孰無施而有報兮，孰不實而有穫。少歌曰：與美人之抽思兮，幷日夜而無正。憍吾以其美好兮，敖朕辭而不聽。倡曰：有鳥自南兮，來集漢北。好姱佳麗兮，牉獨處此異域。旣煢獨而不羣兮，又無良媒在其側。道卓遠而曰㤀兮，願自申而不得。望北山而流涕兮，臨流水而太息。望孟夏之短夜兮，何晦朙之若歲！惟郢路之遼遠兮，魂一夕而九逝。曾不知路之曲直兮，南指月與列星。願徑逝而不得兮，魂識路之營營。何靈魂之信直兮，人之心不與吾心同！理弱而媒不通兮，尚不知予之從容。亂曰：長瀨湍流，泝江潭兮。狂顧南行，聊以娛心兮。軫石崴嵬，蹇吾願兮。超回志度，行隱進兮。低佪夷猶，宿北姑兮。煩寃瞀容，實沛徂兮。愁歎苦神，靈遙思兮。路遠處幽，又無行媒兮。道思作頌，聊以自救兮。憂心不遂，斯言誰告兮？
右抽思
陶陶孟夏兮，草木莽莽。傷懷永哀兮，汩徂南土。眴兮杳杳，孔靜幽默。鬱結紆軫兮，離愍而長鞠。撫情效志兮，寃屈而自抑。刓方以爲圜兮，常度未暜。易初本迪兮，君子所鄙。章畫志墨兮，前圖未攺。內厚質正兮，大人所晠。巧倕不斲兮，孰察其撥正。玄文處幽兮，矇𥈟謂之不章。離婁微睇兮，瞽以爲無朙。變白以爲黑兮，倒上以爲下。鳳皇在笯兮，雞鶩翔舞。同糅玉石兮，一槩而相量。夫惟黨人之鄙固兮，羌不知予之所臧。任重載盛兮，陷滯而不濟。懷瑾握瑜兮，竆不得所示。邑犬羣吠兮，吠所怪也。非俊疑傑兮，固庸態也。文質疏內兮，衆不知予之異采。材朴委積兮，莫知予之所有。重仁襲義兮，謹厚以爲豐。重蕐不可選兮，孰知予之從容。古固有不竝兮，豈知其故也。湯禹久遠兮，邈不可慕也。懲違攺忿兮，抑心而自强。離慜而不遷兮，願志之有像。進路北次兮，日昧昧其將莫。舒憂娛哀兮，限之以大故。亂日：浩浩沅湘，分流汨兮。脩路幽蔽，道遠忽兮。懷質抱情，獨無匹兮。伯樂旣沒，驥焉程兮。民生稟命，各有所錯兮。定心廣志，予何畏懼兮。曾傷爰哀，永歎喟兮。世溷濁莫吾知，人心不可謂兮。知人不可讓，願勿愛兮。朙告君子，吾將以爲類兮。
右懷沙
思美人兮，擥涕而竚眙。媒絕路阻兮，言不可結而詒。蹇蹇之煩寃兮，陷滯而不發。申旦以舒中情兮，志沈菀而莫達。願寄言於浮雲兮，遇豐隆而不將。因歸鳥而致辭兮，羌迅高而難當。高辛之靈晟兮，遭玄鳥而致詒。欲變節以從俗兮，媿易初而屈志。獨歷年而離愍兮，羌馮心猶未化。寧隱閔而壽考兮，何變易之可爲？知前轍之不遂兮，未攺此度。車旣覆而馬顛兮，蹇獨懷此異路。勒騏驥而夏駕兮，造父爲我操之。遷逡次而勿驅兮，聊假曰以須時。指嶓冢之西隈兮，與曛黃以爲期。開春發歲兮，白曰出之悠悠。吾將蕩志而愉樂兮，遵江夏以娛憂。擥大薄之芳茝兮，搴長洲之宿莽。揝吾不及古之人兮，吾誰與玩此芳草？解篇。薄與雜菜兮，備以爲交佩。佩繽紛以繚轉兮，遂萎絕而離異。吾且檀佪以娛憂兮，觀南人之變態。竊快在其中心兮，揚厥馮而不竢。芳與澤其雜糅兮，羌芳蕐自中出。紛郁郁其遠蒸兮，滿内而外揚。情與質信可保兮，羌居蔽而聞章。令薜荔以爲理兮，憚舉趾而緣木。因芙蓉以爲媒兮，憚褰裳而濡足。登高吾不說兮，入下吾不能。固朕形之不服兮，然容與而狐疑。廣遂前畫兮，未攺此度也。命則處幽吾將罷兮，願及白日之未莫也。獨焭焭而南行兮，思彭咸之故也。
右思美人
惱往曰之會信兮，受命詔以昭時。奉先功以照下兮，朙法度之嫌疑。國富强而法立兮，屬貞臣而曰娭。祕密事之載心兮，雖過失猶弗治。心純厖而不泄兮，遭讒人而嫉之。君含怒以待臣兮，不清澂其然否。蔽晦君之聰朙兮，虚惑誤又以欺。弗參驗以考實兮，遠遷臣而弗思。信讒諛之溷濁兮，珹氣志而過之。何貞臣之無辠兮，被讟謗而見尤。慚光景之誠信兮，身幽隱而備之。臨沅湘之玄淵兮，遂自忍而沈流。卒没身而絕名兮，憯癰君之不昭。君無度而弗察兮，使芳草爲藪幽。焉舒情而抽信兮，恬焱亾而不聊。獨鄣癰而蔽隱兮，使貞臣而無由。聞百里之爲虜兮，伊尹烹於庖廚。呂望屠於朝歌兮，甯戚歌而飯牛。不逢湯武與桓繆兮，世孰云而知之。吳信讒而弗味兮，子胥人而後憂。介子忠而立枯兮，文君寤而追求。封介山而爲之禁兮，報大德之優游。思久故之親身兮，因縞素而哭之。或忠信而茲節兮，或訑謾而不疑。弗省察而按實兮，聽讒人之虚辭。芳與澤其襍糅兮，孰申旦而别之。何芳草之早妖兮，微霜降而下戒。諒不聰朙而蔽癰兮，使讒諛而曰得。自前世之嫉賢兮，謂蕙若其不可佩。妒佳冶之芬芳兮，募女姣而自好。雖有西施之美容兮，讒妒入以自代。願陳情以白行兮，得辠過之不意。情寃見之曰朙兮，如列宿之鎻置。椉騏驥而馳騁兮，無轡銜而自載。椉氾泭以下流兮，無舟檝而自備。背法度而心治兮，辟與此其無異。寧溘焱而流亾兮，恐旤姎之有再。不畢辭以赴淵兮，揝癰君之不識。
右惜往日
后皇嘉樹，橘徠服兮。受命不遷，生南國兮。㴱固難徙，更壹志兮。綠葉素榮，紛其可喜兮。曾枝剡棘，圓果摶兮。靑黄雜糅，文章爛兮。精色內白，類任道兮。紛縕宜修，姱而不醜兮。嗟爾㓜志，有以異兮。獨立不遷，豈不可喜兮。㴱固難徙，廓其無求兮。蘇世獨立，橫而不流兮。閉心自愼，終不過失兮。秉德無私，參天地兮。願歲幷謝，與長友兮。淑離不淫，梗其有理兮。年歲雖少，可師長兮。行比伯夷，置以爲像兮。
右橘頌
悲回風之搖蕙兮，心寃結而內傷。物有微而隕性兮，聲有隱而先倡。夫何彭咸之造思兮，曁志介而不㤀。萬變其情豈可蓋兮，孰虛僞之可長。鳥獸鳴以號羣兮，草苴比而不芳。魚葺鱗以自别兮，蛟龍隱其文章。故荼薺不同畮兮，蘭茝幽而獨芳。惟佳人之永都兮，夏統世以自貺。眇遠志之所及兮，憐浮雲之相羊。介眇志之所惑兮，竊賦詩之所朙。惟佳人之獨懷兮，折芳椒以自處。曾歔欷之嗟嗟兮，獨隱伏而思慮。涕泣交而淒淒兮，思不瞑以至曙。終長夜之曼曼兮，掩此哀而不去。寤從容以周流兮，聊逍遙以自恃。傷太息之愍憐兮，氣於邑而不可止。糺思心以爲纕兮，編愁苦以爲膺。折若木以蔽光兮，隨飄風之所仍。存髣髴而不見兮，心踊躍其若湯。撫珮衽以案志兮，超惘惘而遂行。歲曶曶其若頽兮，旹亦冄冄而將至。蘋蘅槁而節離兮，芳以歇而不比。憐思心之不可懲兮，證此言之不可聊。寧溘焱而流亾兮，不忍此心之常愁。孤子吟而抆淚兮，放子出而不還。孰能思而不隱兮，昭彭咸之所聞。登石巒以遠望兮，路眇眇之默默。入景響之無應兮，聞省想而不可得。愁鬱鬱之無快兮，居戚戚而不可解。心譏羈而不開兮，氣繚轉而自締。穆眇眇之無垠兮，莽苾达之無儀。聲有隱而相感兮，物有純而不可爲。邈漫漫之不可量兮，縹綿綿之不可紆。愁悄悄之常悲兮，翩㝠㝠之不可娱。淩大波而流風兮，託彭咸之所居。上高曮之峭岍兮，處雌蜺之標顛。據靑㝠而攄虹兮，遂鯈忽而捫天。吸湛露之浮涼兮，潄凝霜之雰雰。依風穴以自息兮，忽傾寤以嬋媛。馮崑崙以澂霧兮，隱旼山以清江。憚涌湍之磕磕兮，聽波聲之洶洶。紛容容之無經兮，㒺达苉之無紀。軋洋洋之無從兮，馳委移之焉止。漂翻翻其上下兮，翼遙遙其左右。氾潏潏其前後兮，伴張弛之信期。觀炎氣之相仍兮，窺煙液之所積。悲霜雪之俱下兮，聽潮水之相擊。僭光景以往來兮，施黄棘之枉䇿。求介子之所存兮，見伯夷之放迹。心調度而弗去兮，刻著志之無適。日：吾怨往昝之所冀兮，悼來者之悐悐。浮江淮而入海兮，從子胥而自適。望大河之洲渚兮，悲申徒之抗迹。驟諫君而不聽兮，任重石之何益。心絓結而不解兮，思蹇產而不釋。
右悲回風
遠游
悲時俗之迫阨兮，願輕舉而遠游。質菲薄而無因兮，焉託椉而上浮。遭沈濁而汙穢兮，獨鬱結其誰語。夜耿耿而不寐兮，魂營營而至曙。惟天地之無窮兮，哀人生之長勤。往者予弗及兮，來者吾不聞。步徙倚而遙思兮，怊惝怳而永懷。意荒忽而流蕩兮，心愁悽而增悲。神鯈忽而不反兮，形枯槁而獨畱。內惟省以端操兮，求正氣之所由。漠虚靜以恬愉兮，澹無爲而自得。聞赤松之清塵兮，願承風乎遺則。貴眞人之休德兮，美往世之登僊。與化去而不見兮，名聲著而曰延。奇傅說之託辰星兮，羨韓衆之得一。形穆穆以浸遠兮，離人羣而遁逸。因氣變而遂曾舉兮，忽神奔而鬼怪。時髣髴以遙見兮，精皎皎以往來。超氛埃而淑尤兮，終不反其故都。免衆患而不愳兮，世莫知其所如。恐天時之代序兮，耀靈曄而西征。微霜降而下淪兮，悼芳草之先薷。聊仿佯而逍遙兮，永歷年而無成。誰可與玩斯遺芳兮，長鄉風而舒情。高陽邈以遠兮，予將焉所程。重曰：春秋忽其不淹兮，奚久畱此故居。軒轅不可攀援兮，吾將從王喬而娛戲。餐六氣而飲沆瀣兮，漱正陽而含朝霞。保神朙之清澂兮，精氣入而麤穢除。順凱風以從游兮，至南巢而壹息。見王子而宿之兮，審壹氣之和德。曰：道可受兮，而不可傳。其小無內兮，其大無垠。母滑而魂兮，彼將自然。壹氣孔神兮，於中夜存。虛以待之兮，無爲之先。庶類以成兮，此德之門。聞至貴而遂徂兮，忽乎吾將行。仍羽人於丹丘兮，畱不从之舊鄉。朝濯髮於湯谷兮，夕唏予身兮九陽。吸飛泉之微液兮，懷琬琰之蕐英。玉色甁以脫顏兮，精醇粹而始壯。質銷鑠以汋約兮，神要眇以淫放。嘉南州之炎德兮，麗桂樹之冬榮。山蕭條而無獸兮，埜寂寞其無人。載營魄而登霞兮，掩浮雲而上征。命天閽其開關兮，排閶闔而望予。召豐隆使先導兮，問太微之所居。集重陽入帝宮兮，造旬始而觀清都。朝發軔於太儀兮，夕始臨乎於微閭。屯予車之萬椉兮，紛溶與而竝馳。駕八龍之婉婉兮，載雲旗之透迤。建雄虹之采旄兮，五色雜而炫燿。服偃蹇以低昂兮，驂連蜷以驕驁。騎膠葛以雜亂兮，斑漫衍而方行。撰予轡而正䇿兮，吾將過乎句达。歷太皓以右轉兮，前飛廉以啓路。陽杲杲其未光兮，淩天地以徑度。風伯爲予先驅兮，氛埃辟而清涼。鳳皇翼其承旂兮，遇蓐收乎西皇。擥彗星以爲於兮，舉斗柄以爲麾。叛陸離其上下兮，游驚霧之流波。時曖曃其曭莽兮，召玄武而奔屬。後文昌使掌行兮，選署衆神以竝轂。路曼曼其脩遠兮，徐弭節而高厲。左雨師使徑待兮，右雷公而爲衛。欲度世以㤀歸兮，意恣雎以担獢。內欣欣而自美兮，聊婾娛以自樂。涉靑雲以氾濫游兮，忽臨睨夫舊鄕。僕夫懷予心悲兮，邊馬顧而不行。思舊故以想像兮，長太息而掩涕。氾容與而遐舉兮，聊抑志而自弭。指炎帝而直馳兮，吾將往乎南疑。覽方外之荒忽兮，沛洇瀁而自浮。祝融戒而蹕御兮，騰告鸞鳥迎虑妃。張咸池奏承雲兮，二女御九韶歌。使湘靈鼓瑟兮，令海若舞馮夷。玄螭蟲象竝出進兮，形鏐虯而逶迤。雌蜺便娟以增撓兮，鸞鳥軒翥而翔飛。音樂博衍無終極兮，焉乃逝以徘徊。舒幷節以馳騖兮，逴絕垠乎寒門。軼迅風於清源兮，從顓頊乎增氷。歷玄㝠以邪徑兮，椉間維以反顧。召黔羸而見之兮，爲予先乎平路。經營四方兮，周流六漠。上至列缺兮，降望大壑。下崢嶸而無地兮，上寥廓而無天。視鯈忽而無見兮，聽惝怳而無聞。超無爲以至清兮，與泰初而爲鄰。
卜居
屈原旣放，三年不得復見，竭知盡忠，而蔽鄣於讒，心煩慮亂，不知所從。乃往見太下鄭詹尹曰：予有所疑，願因先生決之。詹尹乃端策拂龜曰：君將何以敎之？屈原曰：吾寧悃悃款款，朴以忠乎？將送往勞來，斯無窮平？寧誅鉏草茅，以力耕乎？將游大人，以成名乎？寧正言不諱，以危身乎？將從俗富貴，以婾生乎？寧超然高舉，以保眞乎？將哫訾慄斯，喔吚儒兒，以事婦人乎？寧廉潔正直，以自清乎？將突梯滑稽，如脂如韋，以絜楹乎？寧昂昂若千里之駒乎？將氾氾若水中之鳧，與波上下，婾以全吾軀乎？寧與騏驥亢軛乎？將隨駑馬之迹乎？寧與黄鵠比翼乎？將與雞鶩爭食乎？此孰吉孰凶？何去何從？世溷濁而不清，蟬翼爲重，千鈞爲輕，黃鐘毁棄，瓦釜雷鳴，讒人高張，賢士無名。吁嗟默默兮，誰知吾之廉貞？詹尹乃釋策而謝曰：夫尺有所短，寸有所長，物有所不足，智有所不朙，數有所不逮，神有所不通。用君之心，行君之意，龜䇿誠不能知此事。
漁父
屈原既放，游於江潭，行吟澤畔，顏色憔悴，形容枯槁。漁父見而問之曰：子非三閭大夫與？何故至於斯？屈原曰：舉世皆濁我獨清，衆人皆醉我獨醒，是以見放。漁父曰：聖人不凝滯於物，而能與世推移。舉世皆濁，何不淈其泥而揚其波？衆人皆醉，何不餔其糟而歠其釃？何故㴱思高舉，自令放爲？屈原曰：吾聞之，新沐者必彈冠，新浴者必振衣，安能以身之察察，受物之汶汶者乎？寧赴湘流，葬於江魚之腹中，安能以皓皓之白，而蒙世俗之塵埃乎？漁父莞爾而笑，鼓枻而去，乃歌曰：滄浪之水清兮，可以濯吾纓；滄浪之水濁兮，可以濯吾足。遂去，不復與言。

[book_title]叅疑
東吳。戈汕。莊樂。毛晉。子晉。叅定。
離騷：
離騷經。
古人引離騷，未有言經者，蓋後世之士祖述其詞，尊之爲經爾，非屈子意也。今刪經字。
名均
名在庚韻，均在眞韻，舊本皆不注叶音。考之眞庚韻，又無古叶。按道藏歌云：玄廷自嘉會，金書東華名。賢安密所戒，相期陽洛。名，彌延切。，苦堅切。韓愈東野失子詩：問天主下人，薄厚胡不均。天曰天地人，由來不相關。均，居貟切。關，圭玄切。俱入先韻。
惟唯
句中多有惟，唯鎻用亦有維，諸本復互銘書，今詳其意，分而正之。按禮記奔喪：唯父母之喪，見星而行，見星而舍。註：言唯，著異也。廣韻：獨也。又通爲語辭。又按六經惟、維、唯三字皆通作語辭，又訓獨，但从心者又訓思。尚書助辭皆用惟字，毛詩助辭多用維字，但紮之維之，紼鱺維之，有維持之義，止有一字作惟，訓思，載謀載惟是也。左傳助辭用唯，論語助辭用惟字，唯仁者，唯我與爾，唯堯則之，則从唯而訓獨。孟子惟天爲大，則又以此惟字訓獨，其餘惟亦皆訓獨。朱考亭日：惟从心，思也。維从糸，繫也。唯从口，專辭也，應辭也。然皆語辭，古書多通用。
蕊
里，沈約撰。類蕊在紙韻，見六朝時猶有古音也。
能佩。
能，舊本皆叶奴代，讀如耐。佩去聲，如字。按毛詩各奏爾能，音泥。卽九章思美人入下吾不能，亦音泥。詩靑靑子佩，又璦瑰玉佩，皆音皮。
予余
說文：余，語之舒也。爾雅：我也。舊韻亦作予，本無余音相承之誤。顏氏刊謬正俗日：禮記曲禮予一人，鄭康成註云：予、余古今字。因鄭此說，近代學者遂皆讀予爲余，屈子用韻俱作上聲。按余、予皆訓我，非同字。今本余、予相雜，愚初讀騷時，謂其用余、予有意，例如吾、予之别，今知其不必也。但詩皆用予，如或敢侮予、將伯助予、惟予與汝、女轉棄三、胡寧忍予，今從之。鄭因書云予一人，禮日余一人，便以爲古今字。至如夏書云台小子，禮曰三小子售得，便言台、予古今字耶？
離
宋板作離，今皆作蘺。
汨
聿，o从氵从子日之曰，與汨字不同。汨音密。
紉。
妍，尼鄰切。o，方言：楚謂擘爲糾。今讀純，如鄰切。
羌
从羊从人。今本作羗，非。
憑。
楚人謂滿曰憑。
妬。
古作妒，从户音。今从石，非。
落英
始生之英也。與周頌訪落及昭公六年章華臺成則落之落同。蓋嗣王謀之于始，則曰訪落。宮室始成而祭，則日落成。故菊英始生，亦日落英。設或隕落，豈復可餐。況菊花獨枯于枝上而不墜。
紉蕙
朱本作紉蘭。
艱暜。
屈宋音義艱音斤，替音侵，恐非。舊本俱作替字，亦非。按替从竝从白聲，當作普，或从竝从白，或从兟从曰。
謠諑
謠謂毀也。楚南謂愬爲諑。此句猶云彼淫人也，而謂我善淫，所謂恕巳以量人也。
侘
按說文不載侘字，但有侂字，引論語侂六尺之孤，今文作託。韻經禡韻但有詫字，誇也，誑也，云通侘。又韻會託在禡韻，音陟駕切，疑卽侂訛爲侘，俟詳之。
衖。
巷，一音諷。o：引子之丰兮，俟我乎巷兮。
固亂流其鮮終。
宋本作國亂，亦云：一作固。
澆身被服
宋本作被於。
阽余而危𣦸。
一作危𣦸節。
爾何懷乎故宇？
宇字，朱考亭云：一作宅，叶待洛反。尚書、周禮古文宅度多通用。愚謂亦因惡字韻脚無有配音，强作合耳。托占霸氛，而霸氛之詞正止宇字，下文勢亦轉韻脚，豈須牽附于上。是作者偶然單落一韻，下復轉韻，卽篇中多用重韻，則單韻亦自可不拘者也。又按古音義云：美惡字，古多讀如好惡音，與宇爲韻。亦非也。按宇字止有上音，無去音。
下
毛詩一十有七下字，與九歌、九章皆未有讀如夏。今一音户，一音虎，似皆有閒也。當讀如貨上聲。
迎，寤迓也。吳才老讀。或云恐是選字之誤。
調同。詩攻車之五章有此音。
軑，第車輨也。舊本皆作献，音犬，非。
鄉，一作邦。
九歌
雲中君。
宮。
舊本叶古荒。此句不必韻，宜如字讀。
猋
今本作焱，乃讀艷，火焰也，非。
湘夫人
白蘋
一作白蘋。
望張，上。
今本俱叶作去聲。按古音望字多叶平聲，如讀歎字、患字之類。宜讀張、上俱平聲。上音徜。毛詩桑中、大明二篇，上字俱叶辰羊切。又易：順以從上。又王褒九懷：騎霓兮南上。亦此音。
匊
諸本皆音古播字。按彩皆音菊。說文訓物在手。詩傳訓兩手日掬，亦作欋，俗作掬。播音跛，揺也，布也。書：播時百穀。音義俱不同，宜正之。
衡
有本加艸，有本無艸。按舊字書俱無蘅字，從衡可也。
門。
民，毛詩出自非門，參同契持入赤色門，楊雄誄飛羽之門，皆此音。
大司命
齊速！
冀欲與司命竝其疾驅也。一訓整齊而疾速。舊本皆作齋速，非。
少司命
與女游兮九河二句。
古本無之，王逸亦無注。補曰：此河伯章中語，誤入。
池
沱：詩：或飮于池，我泉我池。皆作此音。按沱，江别流也。从水它聲。借爲差沱字，又借為沱沼字。俗作池。
東君
簾。
古本作虞，今本皆作簾虡，非。
河伯
堂
舊本皆叶同。按古東韻無堂叶，今從陽韻。
隣隣
今本皆作鱗鱗。
山鬼
飄飄。
一本少一飄字。
狖
篆本作又，非。
國殤
接。
舊本叶匝。按洽韻獨有睫、頰二叶，不通。接、甲通葉韻，音急，接如字。有引詩艽蘭能不我甲叶結爲証，不知亦音急。
天問：
洪泉極㴱，何以寘之？
按朱註云：泉疑當作淵，唐本避諱而攺之也。窴作實，註與填同。按無此字音，豈仍舊本訛之耶。今又作寘，寘非。
地方九則
一作九州，又一本作九州則。
靈蛇。
一作一蛇。
下土方
諸本作下上四方下土方，用商頌語。
胡爲嗜不同味？
今本皆作胡維嗜欲不同味，一本作胡爲嗜欲不同味。
飽。
與繼叶。按古音不載韻，㑹作戲，許旣切，朱註音備。今從韻會，俟博者詳之。
莆
撫，朱註：卽蒲字。按說文：躉，莆也。音方矩切。
藿
按舊本作藿，音髓，草木蕐敷貌。今本皆作藿，音霍，大豆葉也。一云草名。一本作藿，朱註同。萑音完，引左萑苻之澤。
撰體協脅，鹿何膺之。
舊本作撰。體脅鹿，何以膺之？
黎服
一作黎伏。
平脅曼膚。
一作受平曼膚。
遵。
今本皆作循。
而後嗣逢長。
宋本作後嗣而逢長。
列擊
今本作到擊。
何親揆發句，定周之命以咨嗟。
今本皆作何親揆發足砂，周之命以咨嗟句。
挴：
有作梅、作侮、作珻。
夫何周流？
一周上有爲字。
九合
一作九會。
封之。句
舊本作封之金。
佯
舊本作詳。
篤。
舊本作竺，又作笁。
識。
今本皆作志。
嚴。
與莊同音。叶作五郞。從詩殷武篇例也。又避漢眀帝諱，攺莊助爲嚴助，以其音同也。
夫何久長？
一本無久字。
爰何云至爰出子文。
一韻。舊本謂間句韻勝叶商。按古韻文、庚、蒸韻相通。
侚
一本作狥，今本作作。
夫何长先。
舊本無先字。
環穿自閭句七字。
一作環閭穿社，以及丘陵，是淫是蕩十二字。
九章
惜誦
所非忠而言之。
非字宋本皆作作。
證之不遠。
今本作而不遠。
羌，衆人之所讎也。
今本四句皆無也字。
莫察予之中情。
按朱考亭云：中情當作善惡字，於義不悖，於韻巳合，然直改二字矣。又按古音義云：情字疑或愫字，與路爲韻。蓋情、愫字形稍同，舊本糢糊致訛，理或有之。
熱羹句
今本作懲於羹者而吹整兮。
吾至今句
今作吾今而知其信然。
蓋堅至句。
一無蓋字。
牉。
牉下一有合字。
身。
商詩大任有身可証。
涉江
顧圃
古音義作上聲，非。蓋璐字古無二音。
同壽同光。
宋板作比壽齊光。
欸！
哀逸日歎也。韻會云：方言：南楚凡曰然，曰欸。
風。
孚金切今入東韻。方中切古每與心林音淫爲韻，如今之侵韻。毛詩凄其以風，與實獲我心，鴕彼晨風，如彼遡風，皆如此讀，而無作方中切者。惟賈誼惜誓右大夏之遺風，則與方爲韻，乃是孚光切。愚謂至漢去古音漸遠，轉而爲孚光切之音，漸復轉而爲方中切之音，如今之讀耶。聞今大行之西，汾晉之間，呼風猶作孚金切之音。又莊子蛟憐蛇，蛇憐風，風憐目，目憐心。又枚乘七發梧桐并閭，極望成林，衆芳紛鬱，亂於五風。又蔡邕詩君子博文，眙我德音，辭之集矣，穆如清風。亦皆此音。
雲霏霏而承宇。
而，一作其。
哀郢
方仲。春
今本無方字。
忽若去不信。
考亭云：一無去字，或恐去字上有脫誤。
九年而不復。
按補註：考原初被放在懷王十六年，至十八年復召用之。三十年，秦約懷王與會，原諫止之，不從，懷王遂厄於秦。頃襄王立，復放屈原。此云九年不復，不知的在何時。
丘
欺o詩：送子涉淇，至于頓丘。又猗于畝丘。又左氏傳：史蘇之占，爲雷爲火，爲嬴敗姬，不利行師，敗于宗丘。又齊謠：大㓂若箕，脩劍拄頥，攻狄不能，下壘枯丘。皆此音。
通。
一作開。
慽。
宋本作蹙。
抽思
赴。
一作起。
成。
一作誠。
何獨樂斯？
舊本作何毒藥之。
美人之抽思。
一作美人抽怨。
潭
尋韓詩外傳，逢天之暑，思思潭潭。願乞一飲，以表我心。陸機赴洛詩，靖端肅有命，假檝越江潭。親友贈亍邁，揮淚廣川隂。皆此音。
進。
薦：周官：其利金錫竹箭。注云：故書箭爲進。釋名：矢又謂之箭。箭，進也。又列子：周穆王西巡還，道有獻工人偃師，穆王薦之。薦之，進之也。古薦、進同音。
志度
一作忘度。
懷沙。
陶陶
朱本作滔滔。
晠
史與諸本作盛。
寃
一作俛。
抑。
懿。詩抑抑威儀序疏正義云：韋昭爲懿，詩大雅抑之篇也。抑讀曰懿。國語引詩抑戒作懿戒，可証也。
鬱。
史作寃。
廸
史作由。
畫志。
志史作職。
圖
史作度。
內厚質正。
史作内直質重。
倕。
史作匠。
撥。
一作揆。
鶩
史作雉。
固。
史作妒。
予。
史作吾。
舒
史作舍。
匹。
俜，考亭云：當作正，以韻叶之。以哀時命考之，則可見矣。又無正，與并日夜無正之正之意同。
强象
平聲。今本俱叶去聲。易剝之象曰：剝，剝也，柔變剛也。不利有攸往，小人長也。順而止之，觀象也。君子尚消息盈虚，天行也。按長與象皆平聲，行音杭。又晉志樂歌：祇之體，無形象，潛泰幽，洞忽荒。亦此音。又今本皆作像孛。韓子日：象者，南方大獸，中國人不識，但見圖冩者，故又借義訓爲
形似也。别作像，非。
曾吟恒悲四句
逸本有之，又中間句下俱有兮字，今從朱本。
思美人
陷
一作滔。
易之。
一作初而。
出。
翠、匪、舌、是、出、寅、賓、出、日、出、納、王、言，皆此音。
承。
一作蒸。
羌居
一作居重。
惜往曰：
娭
嬉通，遊也，或作喜。按前漢房中樂神來宴娭，相如賦吾欲往乎南娭，皆此音。
否。
胚易遯小象：君子好遯，小人否也。嘉遯貞吉，以正志也。肥遯無不利，無所疑也。亦此音。志，平聲。
讟。
今作離。
沒身
一作沈身。
牛
疑。舊本以下句之字叶周。按古之字從無，周音如字爲是。牛讀疑爲韻。詩：我任我輦，我車我牛。我行旣集，蓋云歸哉。哉音躋。天問：恒秉季德，焉得夫朴牛。招魂：其身若牛。皆此音。又莊子泰氏：其卧徐徐，其覺于于。一以巳爲馬，一以巳爲牛，亦此音。又古讀牛如疑，讀疑又如牛，若周書逸詩、鵩島賦之類可見。
諒不聰眀。
朱本作諒聰不明。
妒
今本皆作妬。
橘頌。
國。
越逼切，讀如，亦聲相近，有音役。按易與詩每同，則息、忒、直、翼、食等字爲韻。
喜。
去聲。o：喜怒之喜，上聲。悅喜之喜，去聲。詩彤弓、易大畜三四皆此音。
喜。
一作嘉，叶居例反。
任道
一作可任。
搏。
宋板作榑。
過失。
考亭云：疑過字亦衍文。
悲囘風。
茶薺。
諸本作荼苦。
貺。
荒彤弓與藏爲韻。
慮。
魯o春秋：黔如作虜首。註：虜一作慮。箕山歌：日月運照，靡不記睹。遊放其間，何所却慮。皆此音。大招亦與路爲韻。
憐。
諸本作歎。
薠
諸本作蘋。
溘
一作逝。
邈。
一作藐。
霓
舊作蜺。
崑崙以澂霧兮，
逸本作瞰霧露兮。
㞶：
一作岷。
委移
一作逶迤，一作委蛇。
解
係晉明堂，歌與帝叶。
期。
上聲。漢淳千長夏君碑：期、軌同韻。軌，暗。
放。
一作故。
悐：
一作逖。
驟。
愁，去聲，數也。
遠游
耿耿。
一作炯炯。
美。
一作羡。
羡
一作美。
尤。
一作郵。
長。
一作晨。
母滑而魂。
一作母淈滑而魂。
予身。
朱本作余目。
曖曃
一作晻曀。
衞
越范曄霈帝贊：微亾備兆，小雅盡缺。麋鹿霜露，遂栖宫衛。又曹嘉贈石崇詩：入仕于皇閣，出則登九列。疇昔謬同位，情至過魯衞。皆音越。又按衛亦讀意。張華尚書令箴：法制不脩，不長厥裔。尚臣司臺，敢告侍衛。如此音讀，則厲如字。
樂。
撈，去聲。七諫。願無過之設行兮，雖滅沒之自樂。痛楚國之流亾兮，哀霧脩之過到。
自樂。
一作淫樂。
炎帝
一作炎神。
涕
底詩大東周道如砥與潸焉出涕爲韻。
疑。
牛。周書逸詩轡亦不柔與取與不疑爲韻，亦此音。
洇瀁。
宋本作罔象。
卜居
慮。
一作意。
乃。
一無乃字。
慄。
朱本作粟。
絜楹
絜，宋本作潔，非。絜，如絜矩之絜。楹爲户楹，喻易以旋轉也。
漁父。
何故至於斯？
史作何故而至此。
舉世皆濁二句。
宋本二我字上皆有而字。
淈其泥。
史作隨其流。
㴱思高舉二句。
史作何故懷瑾握瑜，而自令見放爲。
安能。
史作又誰能。
湘流
史作常流。
葬於江句。
史作而葬乎江魚腹中耳。
叅疑畢

[book_title]傳
司馬遷傳曰：屈原者，名平，楚之同姓也，爲楚懷王左徒，博聞彊志，明於治亂，嫺於辭令，入則與王圖議國事，以出號令，出則接遇賓客，應對諸侯，王甚任之，上官大夫與之同列，爭寵而心害其能，懷王使屈原造爲憲令，屈平屬草藁未定，上官大夫見而欲奪之，屈平不與，因讒之曰：王使屈平爲令，衆莫不知，每一令出，平伐其功，曰：以爲非我莫能爲也，王怒而疏屈平，屈平疾王聽之不聰也，讒諂之蔽朙也，邪曲之害公也，方正之不容也，故憂愁幽思而作離騷，離騷者，猶離憂也，夫天者，人之始也，父母者，人之本也，人窮則反本，故勞苦倦極，未嘗不呼天也，疾痛慘怛，未嘗不呼父母也，屈平正道直行，竭忠盡智，以事其君，讒人間之，可謂窮矣，信而見疑，忠而被謗，能無怨乎，屈平之作離騷，蓋自怨生也，國風好色而不淫，小雅怨誹而不亂，若離騷者，可謂兼之矣，上稱帝嚳，下道齊桓，中述湯武，以刺世事，朙道德之廣崇，治亂之條貫，靡不畢見，其文約，其辭微，其志潔，其行廉，其稱文小而其指極大，舉類邇而見義遠。其志潔，故其稱物芳；其行廉，故茲而不容自疎。濯淖汙泥之中，蟬蛻於濁穢，以浮游塵埃之外，不獲世之滋垢，皭然泥而不滓者也。推此志也，雖與日月爭光可也。屈平旣絀，其後秦欲伐齊。齊與楚從親，惠王患之，乃令張儀佯去秦，厚幣委質事楚，曰：秦甚憎齊，齊與楚從親，楚誠能絕齊，秦願獻商、於之地六百里。楚懷王貪而信張儀，遂絕齊，使使如秦受地。張儀詐之曰：儀與王約六里，不聞六百里。楚使怒，去，歸告懷王。懷王怒，大興師伐秦。秦發兵擊之，大破楚師於丹浙，斬首八萬，虜楚將屈囚，遂取楚之漢中地。懷王乃悉發國中兵，以㴱入擊秦，戰於藍田。魏聞之，襲楚，至鄧。楚兵懼，自秦歸。而齊竟怒不救楚，楚大困。明年，秦割漢中地與楚以和。楚王曰：不願得地，願得張儀而甘心焉。張儀聞，乃曰：以一儀而當漢中地，臣請往如楚。如楚，又因厚幣用事者臣靳尚，而設詭辯於懷王之寵姬鄭袖。懷王竟聽鄭袖，復釋去張儀。是時屈平既疏，不復在位，使於齊，顧反，諫懷王曰：何不殺張儀？懷王悔，追張儀不及。其後諸侯共擊楚，大破之，殺其將唐昧。時秦昭王與楚婚，欲與懷王會。懷王欲行，屈平曰：秦虎狼之國，不可信，不如無行。懷王稚子子蘭勸王行，奈何絕秦歡？懷王卒行。入武關，秦伏兵絕其後，因畱懷王以求割地。懷王怒，不聽，亾走趙。趙不內，復之秦，竟成於秦而歸葬。長子項襄王立，以其弟子蘭爲令尹。楚人旣咎子蘭以勸懷王入秦而不反也，屈平旣嫉之，雖放流埢顧，楚國繫心，懷王不㤀，欲返，冀幸君之一悟，俗之一攺也。其存君興國而欲反覆之，一篇之中三致志焉，然終無可奈何，故不可以反，卒以此見懷王之終不悟也。人君無愚智賢不肖，莫不欲求忠以自爲，舉賢以自佐，然亾國破家相隨屬，而聖君治國累世而不見者，其所謂忠者不忠，而所謂賢者不賢也。懷王以不知忠臣之分，故內惑於鄭袖，外欺於張儀，疏屈平而信上官大夫。今尹子蘭兵挫地削，亾其六郡，身客荻於秦，爲天下笑，此不知人之禍也。易曰：井泄不食，爲我心測，可以汲。王眀，竝受其福。王之不眀，豈足福哉？令尹子蘭聞之大怒，卒使上官大夫短屈原於頃襄王，頃襄王怒而遷之。屈原至於江濱，被髮行吟澤畔，顏色憔悴，形容枯槁。漁父見而問之曰：子非三閭大夫歟？何故而至此？屈原日：舉世混濁而我獨淸，衆人皆醉而我獨醒，是以見放。漁父曰：夫聖人者，不凝滯於物而能與世推移。舉世混濁，何不隨其流而揚其波？衆人皆醉，何不餔其糟而啜其醨？何故懷瑾握瑜而自令見放爲？屈原曰：吾聞之，新沐者必彈冠，新浴者必振衣，人又誰能以身之察察受物之汶汶者乎？寧赴常流而葬乎江魚腹中耳，又安能以皓皓之白而䝉世之溫蠖乎？乃作懷沙之賦，遂懷石自投汩羅，以众屈原。旣欻之後，楚有宋玉、唐勒、景差之徒者，皆以賦見稱，然皆祖屈原之從容辭令，終莫敢直諫。其後楚曰以削，數十年竟爲秦所滅。自屈原沈汩羅後百餘年，漢有賈生爲長沙王太傅，過湘水，投書以丐屈原。太史公曰：予讀離騷、天問、招魂、哀郢，悲其志。適長沙，觀屈原所自沈淵，未嘗不垂涕，想見其爲人。及見賈生弔之，又怪屈原以彼其材游諸侯，何國不容而自令若是？讀服鳥賦，同生成，輕去就，又爽然自失矣。

[book_title]凡例
一、古今諸本字句多有泰差，今合王、朱二本兼宋刻、篆刻與諸行本詳定無訛。
一、本文考遵本義說文正訛正韻韻㑹等書並無坊刻。俗字相溷亦無一㸃一畫之失如騷騷脩修月月舟舟。辰辰在在如妬椉乘兪俞皋臯正足羌𦍑丰年產産叜。叟之類皆辯。
一、王逸句讀，總見韻譯本文，不加圈㸃。
一、章注不附本文，别列章次之左。字音全譯，韻脚全譯，俱静審古音、楚音之合者，直音之仍存切，反復注計轉韻之數，以便熟讀。
一、乔疑恒引經傳及諸書旁証，其各本字句増損異同者，亦並載之，以備博覧。
皇明萬曆戊午秋八月綠君亭識。

[book_title]《屈子》PDF下载原书地址：[URH:★http://www.daxuan.com★]
[IMG:屈子_1.jpg]
[IMG:屈子_2.jpg]
链接：
[URH:★http://www.daxuan.com★]
提取码：3sp3

        </div>
      </div>
    </div>
  </div>
</div>
<!--update:2025-08-30 09:37:06-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>