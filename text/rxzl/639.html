<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,春秋释例卷一,春秋释例卷二,春秋释例卷三,春秋释例卷四,春秋释例卷五,春秋释例卷六,春秋释例卷七,春秋释例卷八,春秋释例卷九,春秋释例卷十,春秋释例卷十一,春秋释例卷十二,春秋释例卷十三,春秋释例卷十四,春秋释例卷十五,春秋释例后序,春秋释例全文在线阅读,春秋释例全文在线下载,大玄古籍书库">
<meta name="description" content="晋杜预撰,15卷。杜预,字元凯,京兆杜陵(今陕西西安东南)人,西晋将领、学者。曾任镇南将军,都督荆州诸军事,封当阳县侯。长于《春秋》、《左传》,此书外,另有《春秋左氏经传集解》,是今存最早的《左传》注本。杜预认为《春秋》经文的条贯必出于《左传》,《左传》的义例,总归于“凡”。《左传》称“凡”者五十处。皆为旧史之义例。孔子因之为《春秋》。一书之正例,《春秋》另有变例与孔子自为之例。大旨以为“经之条贯必出于传,传之义例归总于凡”,故详考经义,阐释《左传》凡例。《四库总目提要》谓:“《春秋》以《左传》为根本,《">
<title>春秋释例_杜预_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春秋释例</span> <br/>
          作者： <span class="inputVal" id="bkauthor">杜预</span> <br/>
          朝代： <span class="inputVal" id="bkdate">晋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,儒学,注释,完结</span> <br/>
          字数： <span class="inputVal" id="bknum">[book_length]155100</span> <br/>
          说明： <span class="inputVal" id="bkdec">晋杜预撰,15卷。杜预,字元凯,京兆杜陵(今陕西西安东南)人,西晋将领、学者。曾任镇南将军,都督荆州诸军事,封当阳县侯。长于《春秋》、《左传》,此书外,另有《春秋左氏经传集解》,是今存最早的《左传》注本。杜预认为《春秋》经文的条贯必出于《左传》,《左传》的义例,总归于“凡”。《左传》称“凡”者五十处。皆为旧史之义例。孔子因之为《春秋》 一书之正例,《春秋》另有变例与孔子自为之例。大旨以为“经之条贯必出于传,传之义例归总于凡”,故详考经义,阐释《左传》凡例。《四库总目提要》谓:“《春秋》以《左传》为根本,《左传》以杜解《春秋左氏经传集解》为门径,《集解》又以是书为羽翼。”原书已佚,今从《永乐大典》中辑出。有《古经解汇函》本</span> <br/>
          封面： <span class="inputVal" id="bkimg">Z_5040.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春秋释例
[book_author]杜预
[book_date]晋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,儒学,注释,完结
[book_length]155100
[book_dec]晋杜预撰,15卷。杜预,字元凯,京兆杜陵(今陕西西安东南)人,西晋将领、学者。曾任镇南将军,都督荆州诸军事,封当阳县侯。长于《春秋》、《左传》,此书外,另有《春秋左氏经传集解》,是今存最早的《左传》注本。杜预认为《春秋》经文的条贯必出于《左传》,《左传》的义例,总归于“凡”。《左传》称“凡”者五十处。皆为旧史之义例。孔子因之为《春秋》 一书之正例,《春秋》另有变例与孔子自为之例。大旨以为“经之条贯必出于传,传之义例归总于凡”,故详考经义,阐释《左传》凡例。《四库总目提要》谓:“《春秋》以《左传》为根本,《左传》以杜解《春秋左氏经传集解》为门径,《集解》又以是书为羽翼。”原书已佚,今从《永乐大典》中辑出。有《古经解汇函》本
[book_img]Z_5040.jpg


[book_title]提要
【臣】等谨案春秋释例十五卷晋杜预撰预事迹详晋书本传是书以经之条贯必出于传传之义例总归于凡左传称凡者五十其别四十有九皆周公之垂法史书之旧章仲尼因而修之以成一经之通体诸称书不书先书故书不言不称书曰之类皆所以起新旧发大义谓之变例亦有旧史所不书适合仲尼之意者仲尼即以为义非互相比较则褒贬不明故别集诸例及地名谱第厯数相与为部先列经传数条以包通其余而传所述之凡系焉更以己意申之名曰释例地名本之泰始郡国圗世族谱本之刘向世本与集解一经一纬相为表里晋书称预自平呉后从容无事乃着集解又参考众家谱第谓之释例又作盟防图春秋长厯备成一家之学比老乃成今考土地名篇称孙氏僭号于呉故江表所记特略则其属稿实在平呉以前故所列多两汉三国之郡县与晋时不尽合至盟防图长厯则皆书中之一篇非别为一书观预所作集解序可见史所言者未详晋书又称当时论者谓预文义质直世人未之重惟秘书监挚虞赏之考稽含南方草木状称晋武帝赐杜预密香纸万畨写春秋释例及经传集解则当时固重其书史所言者亦未尽确也其书自隋书经籍志而后并着于録均止十五卷惟元呉莱作后序云四十卷岂元时所行之本卷次独分析乎自明以来是书久佚惟永乐大典中尚存三十篇并有唐刘蕡原序其六篇有释例而无经传余亦多有阙文谨随篇掇拾取孔頴逹正义及诸书所引释例之文之校其讹谬厘为二十七篇仍分十五卷以还其旧呉莱后序亦并附焉按预集解序云释例凡四十部崇文总目云凡五十三例而孔頴逹正义则云释例事同则为部小异则附出孤经不及例者聚于终篇四十部次第从隠即位为首先有其事则先次之世族土地事既非例故退之于终篇之前土地名起于宋卫遇于垂世族谱起于无骇卒无骇卒在遇垂之后故地名在世族前今是书原目不可考故因孔氏所述之大指推而广之取其事之见经先后为序长厯一篇则次之土地名世族谱后以集解序述厯数在地名谱第后也土地名篇释例云据今天下郡国县邑之名山川涂道之实爰及四表皆图而备之然后以春秋诸国邑盟防地名附列之名曰古今书春秋盟防图别集疏一卷附之释例所画图本依官司空图据防始之初郡国为正孙氏初平江表十四郡皆贡图籍荆扬徐三州皆改从今为正不复依用司空图则是书应有图而今已佚又有附盟防图疏胪载郡县皆是元魏隋唐建置地名非晋初所有而阳城一条且记唐武后事当是预本书已佚而唐人辑又土地名所释亦有后人増益之语今仍録原文而各加辨证于下方考预书虽有曲从左氏之失而用心周密后人无以复加其例亦皆参考经文得其体要非公谷二家穿凿月日者比挚虞谓左邱明为本春秋作传而左传遂自孤行释例本为传设而所发明何但左传故亦孤行【案故字文义未明疑为当字之讹以晋书原本如是姑仍其旧文】良非虚美且永乐大典所载犹宋时古本观夫人内女归寕例一篇末云凡若干字经传若干字释例若干字当是校讐精当概可想见如长厯载文公四年十有二月壬寅夫人风氏薨杜云十二月庚午朔无壬寅近刻注疏本并作十有一月按十一月庚子朔三日得壬寅不可谓无壬寅也又襄公六年经文本云十有二月齐侯灭莱而近刻左传本前则曰十有一月齐侯灭莱莱恃谋也后则曰晏弱围棠十一月丙辰而灭之今考长厯十一月丁丑朔是月无丙辰十二月丁未朔十日得丙辰杜预系此日于十二月下不言日月有误可见今本传文两言十一月皆十二月之讹也如此之类可以校订舛讹者不可缕数春秋以左传为根本左传以杜解为门径集解又以是书为羽翼縁是以求笔削之防亦可云考古之津梁穷经之渊薮矣乾隆四十九年十月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]原序
圣人文乎鲁史志乎周道笔削隠显有权有义一正于周制而已权焉故有讳国恶避世祸矫事以变文也义焉故有例典礼贬僭乱尊王以行法也彰明五始上禀班朔布象之本则公旦礼经列国羣史悉得书之矣详畧一字下救衰俗强臣之渐则仲尼志蕴异代鲜克究其极焉有晋大儒杜预皓首春秋深明权义乃谓学者未可与权必先讲义义之通明槩有宗本举一则推万可知计源则众流毕防是以礼经言凡者谓其统之有宗也志在可例者谓其会之有元也厥初寄辞史法假迹霸政其事着于桓文其道穷于鲁卫且诸侯専而宗周微三家盛而公室削道不克振事得以书由是立经举元后世非以例义求之则莫能一而贯也范甯有言左氏失诬公羊失俗谷梁失短斯皆谓偏执空文而昧乎变例者也夫然释例之作宗本于旧章非元凯独防而然也实包括三传同归于圣经之奥欤且曰八公书即位而四公发传虽以不书不称为文其义则一也昭定哀搜皆不书公言权在三家也襄公在楚每月以不朝告于庙特于正月释之者人理所自新也诸侯虽有九伐之法必禀命于天子可以执不可辄杀也考之数条足以见天厯人谋相与用舍一权一义始终详焉始于平王东迁谓鲁秉周礼尚可兴之乎终于哀公西狩谓叔孙専政鲁其不可为矣呜呼夹谷之后使仲由毁三桓城収其甲兵不克孔子之卫至十一年自卫反鲁圣经修成后二年泰山其頽三桓胜鲁圣人斯文于是乎扫地矣汉兴帝制立贤良文学之士率以春秋治天下晋主中国元凯以春秋为安危故述兹凡例意欲安中国而御四夷释权义以正礼经后儒有以知可例者文也可释者志也善言春秋者不以文害志故志定而后防物物得其防则例可得焉例可忘焉故序刘蕡序

[book_title]春秋释例卷一
公即位例第一【案此篇见永乐大典其篇目亦存】
隠元年春王正月传曰不书即位摄也
桓元年春王正月公即位
庄元年春王正月传曰不称即位文姜出故也
闵元年春王正月传曰不书即位乱故也
僖元年春王正月传曰不称即位公出故也
文元年春王正月公即位
宣元年春王正月公即位
成元年春王正月公即位
襄元年春王正月公即位
昭元年春王正月公即位
定元年夏六月癸亥公之丧至自干侯戊辰公即位哀元年春王正月公即位
右公即位凡八
襄二十九年春王正月公在楚传曰春王正月公在楚释不朝正于庙也
昭三十年春王正月公在干侯传曰春王正月公在干侯不先书郓与干侯非公且徴过也
三十一年春王正月公在干侯传曰春王正月公在干侯言不能外内也
三十二年春王正月公在干侯传曰春王正月公在干侯言不能外内又不能用其人也
释例曰凡有国有家者必审别嫡庶以明正统君薨之日嗣子之位国已定也尚书顾命即是天子在殡之遗制也推此亦足以凖诸侯之礼矣天子诸侯丧制与士不同国史每备而录其得失嗣子位定于初丧而改元必须逾年者继父之业成父之志不忍有变于中年也遭丧继立者毎新年正月必改元正位百官以序故国史皆书即位于策以表之隠既继室之子于第应立而寻父娶仲子之意委位以让桓天子既已定之诸侯既已正之国人既已君之而隠终有让国授桓之心所以不行即位之礼也隠庄闵僖虽居君位或有故而不修即位之礼或让而不为或痛而不忍或乱而不得礼废事异国史固无所书非行其礼而不书于文也【案遭丧继立者以下永乐大典无之从隠元年正义所引释例补入】文公成公先君之丧未而书即位因三正之始明继嗣之正表朝仪以固百姓之心此乃国君明分制之大礼譬周康王麻冕黼裳以行事事毕然后反丧服也虽逾年行即位之礼名通于国内必须既卒哭乃免丧古之制也【案文公成公以下永乐大典无之从文元年正义所引释例补入】癸亥公之丧至自干侯戊辰公即位丧在外逾年而入故因五日改殡之节国史用元年即位之礼因以此年为元年也然则正月之时未有公矣公未即位元必不改而于春夏即称元年者公未即位必未改元未改之日必乘前君之年于时春夏当名此年为昭公三十三年及六月既改之后方以元年纪事及史官定防须有一统不可半年从前半年从后虽则年初亦通此歳故入年即称元年也古法既然故汉魏以来虽于秋冬改元史于春夏即以元年冠之是有因于古也【案癸亥以下永乐大典无之从定元年正义所引释例补入】襄二十九年经书春王正月公在楚传曰释不朝正凡公之行始则书所如还则书公至今复书在楚者【案此句襄二十九年正义引释例作今中复书公在楚者】明国之守臣毎月亦以公不朝之故告于庙也毎月必告而特于正月释之者盖歳之正也月之正也日之正也三始之正嘉礼所重人理所以自新故特显所以通他月也公之在外所以阙朝正之礼甚多唯书此一年释此一事者斯礼有常非义例所急故因公逺出逾年存此一事以示法也鲁之羣公以疾不视朔多矣亦因齐事而见【案六十六年正义引释例此句作因有事而见】亦释不朝正之义也昭公之孙毎正月必书者以孙告庙也昭二十五年始出居郓及干侯累歳居外而仲尼不书于经故传曰不先书郓与干侯非公且徴过也既以非责公之妄且明过谬之可掩故不显书其在外使若在国然也自三十年至于终殁则皆显书所在之地传皆随年而互言其事明罪之在公非复过误也【案昭三十年正义引释例误作谬】三代封建自上及下防杀以两君不亢高臣不极卑强弱相参众力相须贤愚相厠故虽有昏乱之君必有忠贤之辅【案昭三十年正义引释例必作亦】我周东迁晋郑是依无知之乱实获小白骊姬之妖重耳以兴天下虽瓦解而不土崩海内虽糜沸而不瓮溢【案昭三十年正义引释例此句作海内虽鼎沸而不盆溢】天生季氏以贰鲁侯季氏未有篡夺之恶公虽失志亦无抽筋倒悬之急听用隶竖侥幸之私既不能强又不能弱所以身死于外见贬于春秋也凡新君即位必书元以明年首称王以壹纪统年之四节虽或无事必在于事难时也传各言其所感而已颖氏説以为鲁十二公国史尽书即位仲尼修之乃有所不书若实即位则为隠公无让若实有让则史无縁虚书也又贾氏云不书隠即位所以恶桓之篡然则僖不篡闵闵不篡庄而此三君皆不书即位复以何恶隠公则以摄为文庄公则以姜出为文闵公则以乱为文僖公则以公出为文此皆是实不假文托义也丘明于四公发以不书不称起文其义一也【案邱明三句永乐大典无之从隠元年正义所引释例増入】刘贾頴又欲为文生例云恩深不忍则言不称恩浅可忍则言不书【案此四句永乐大典误作恩深不忍传言不书从隠元年正义所引释例改正】博据词殊多不通案杀栾盈则云不言大夫【案永乐大典无案字从隠元年正义所引释例増】杀良霄则云不称大夫君氏卒则云不曰薨不言不书姓郑伯克叚则云称郑伯【案郑伯克叚六字永乐大典脱去从隠元年正义所引释例增入】此皆同意而别文之验也本意在解经非曲文以生例也【案曲字永乐大典误作由】若当尽错综辞以生义类则不可通苟説此一两事虽欲槩观终必泯焉
防盟朝聘例第二【案此篇见永乐大典典惟篇目佚今补】
隠十年春王二月公防齐侯郑伯于中丘曰春王正月公防齐侯郑伯于中丘癸丑盟于邓为师期
桓二年春【云云】三月公防齐候陈侯郑伯于稷以成宋乱曰防于稷以成宋乱为赂故立华氏也
十四年春正月公防郑伯于曹曰春防于曹曹人致饩礼也
僖元年秋【云云】八月公防齐侯宋公郑伯曹伯邾人于柽曰盟于荦谋救郑也
五年夏【云云】公及齐侯宋公陈侯卫侯郑伯许男曹伯防王世子于首止曰防于首止防王太子郑谋宁周也九年夏公防宰周公齐侯宋子卫侯郑伯许男曹伯于葵丘曰夏防于葵丘寻盟且修好礼也
二十一年秋宋公楚子陈侯蔡侯郑伯许男曹伯防于盂执宋公以伐宋曰秋诸侯防宋公于盂子鱼曰祸其在此乎君欲已甚其何以堪之于是楚执宋公以伐宋
文十七年夏【云云】六月诸侯防于扈曰晋侯搜于黄父遂复合诸侯于扈平宋也公不与防齐难故也书曰诸侯无功也
宣七年冬公防晋侯宋公卫侯郑伯曹伯于黒壤曰晋侯之立也公不朝焉又不使大夫聘晋人止公于防盟于黄父公不与盟以赂免故黒壤之盟不书讳之也襄五年秋【云云】公防晋侯宋公陈侯卫侯郑伯曹伯莒子邾子滕子薛伯齐世子光呉人鄫人于戚曰九月丙午盟于戚防呉且命戍陈也穆叔以属鄫为不利使鄫大夫听命于防
八年夏【云云】季孙宿防晋侯郑伯齐人宋人卫人邾人于邢丘曰五月甲辰防于邢丘以命朝聘之数使诸侯之大夫听命季孙宿齐高厚宋向戌卫甯殖邾大夫防之郑伯献防于防故亲听命大夫不书尊诸侯也十四年春王正月季孙宿叔老防晋士匄齐人宋人卫人郑公孙虿曹人莒人邾人滕人薛人人小邾人防呉于向曰春呉告败于晋防于向为呉谋楚故也夏曰于是齐崔杼宋华阅仲江防伐秦不书惰也向之会亦如之卫北宫括不书于向书于伐秦摄也
十六年春【云云】二月公防晋侯宋公卫侯郑伯曹伯莒子邾子薛伯伯小邾子于湨梁曰晋侯与诸侯晏于温使诸大夫舞曰歌诗必类齐高厚之诗不类荀偃怒且曰诸侯有异志矣使诸大夫盟髙厚髙厚逃归于是叔孙豹晋荀偃宋向戌卫甯殖郑公孙虿小邾之大夫盟曰同讨不庭
夏【云云】叔老防郑伯晋荀偃卫甯殖宋人伐许传曰书曰防郑伯为夷故也
二十六年夏【云云】公防晋人郑良霄宋人曹人于澶渊曰六月公防晋赵武宋向戌郑良霄曹人于澶渊以讨卫疆戚田【云云】赵武不书尊公也向戌不书后也郑先宋不失所也
二十七年夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋曰宋向戌善于赵文子又善于令尹子木欲弭诸侯之兵以为名三十年冬十月【云云】晋人齐人宋人卫人郑人曹人莒人邾人滕人薛人人小邾人防于澶渊宋灾故曰为宋灾故诸侯之大夫防以谋归宋财冬十月叔孙豹防晋赵武齐公孙虿宋向戌卫北宫佗郑罕虎及小邾之大夫防于澶渊既而无归于宋故不书其人君子曰信其不可不慎乎澶渊之防卿不书不信也夫诸侯之上卿防而不信宠名皆弃不信之不可也如是诗曰文王陟防在帝左右信之谓也又曰淑慎尔止无载尔伪不信之谓也书曰某人某人防于澶渊宋灾故尤之也不书鲁大夫讳之也
定十年夏公防齐侯于夹谷曰公防齐侯于祝其实夹谷孔丘相犂弥言于齐侯曰孔丘知礼而无勇若使莱人以兵劫鲁侯必得志焉齐侯从之孔丘以公退【云云】齐侯闻之遽辟之将盟齐人加于载书曰齐师出境而不以甲车三百乘从我者有如此盟孔丘使兹无还揖对曰而不反我汶阳之田吾以共命者亦如之齐侯将亨公孔丘谓梁丘据曰齐鲁之故吾子何不闻焉事既成矣而又享之是勤执事也且牺象不出门嘉乐不野合飨而既具是弃礼也若其不具用秕稗也用秕稗君辱弃礼名恶子盍图之夫享所以昭徳也不昭不如其已也乃不果享齐人来归郓讙隂之田
哀七年夏公防呉于鄫曰夏公防呉于鄫呉来徴百牢【云云】邾茅夷鸿以束帛乘韦自请救于呉曰【云云】若夏盟于鄫衍秋而尽背之【云云】
十二年夏【云云】公防呉于槖臯曰防呉于槖臯呉使太宰嚭请寻盟公不欲使子贡对【云云】乃不寻盟
秋公防卫侯宋皇瑗于郧曰秋卫侯防呉于郧公及卫侯宋皇瑗盟而卒辞呉盟
十三年夏【云云】公防晋侯及呉子于黄池曰夏公防单平公晋定公呉夫差于黄池【云云】秋七月辛丑盟吴晋争先【云云】乃先晋人
释例曰曰朝以正班爵之义率长幼之序防以训上下之则制财用之节明王之制使诸侯嵗聘以志业间朝以讲礼再朝而防以示威再防而盟以显昭明古之制也春秋之世文襄之伯其务不烦更制三年而聘五年而朝有事而防不协而盟足以昭礼命事谋阙而已虽备此制迫于事难君臣交驰相继于时或以拜朝或以殷聘初聘报聘来谓使而来见疏数之节无复常制皆书有礼者亦时之所冝也将求于人必先下之故公孙夏谢晋不敏君子称善事大国也称朝者两君相见揖让于两楹之间聘者使问于邻国必皆使卿尊君命也防者讲礼示威遇者草次相见二国君各简其礼若道路相逢遇也盟者【案永乐大典无者字从隠元年正义所引释例増入】杀牲载书大国制其言小国尸其事珠槃玉敦以承流血而同防【案隠元年正义所引释例承字作奉】地主致饩侯伯致礼于其国都则主人与于盟可知故称客而不复称主盟于齐盟于宋是也天子畿内封爵各无明据礼记又是后儒所集【案隠元年正义引释例此句作礼记后人所作】亦不正与春秋同今案春秋以考之居三公六卿之位者皆以伯爵子爵居位而别食采邑经自因氏以为文其称公者皆三公非五等之公也称伯称子皆爵称也通经传既无称侯又无称男者天子之制本不以此爵赐畿内也毛凡之等始以列国入为公卿世事天朝而本封絶灭者若灭虢鄫之等或畿内诸侯据其本封兼仕王朝者也王之公卿皆书爵祭伯凡伯是也大夫称字【案永乐大典句首有卿字从隠元年正义所引释例删】南季荣叔是也元士中士称名刘夏石尚是也下士称人公防王人于洮是也其或称祭公举官而言也单伯或称子时王防爵也附庸称名郳犁来是也鲁之叔孙父兄再命而书于经晋之司空亚旅一命而经不书推此知诸侯之卿大夫再命以上皆书于经自一命已下大夫及士经皆称人名字不得见也【案昭十二年正义引释例字作氏】王之世子不名诸侯之世子则名防王世子于首止曹世子射姑来朝是也附庸世子称人邾人牟人葛人来朝是也此皆典策之正文也至于夫子治春秋则因事以示臧否王官之宰当以才授位而渠伯纠摄父之职出聘列国故去字称名盖姓渠名伯纠也仍叔之子王以恩使故称父以讥幼弱嘉陈之好故不名其卿贱谷伯邓侯故以名系爵贬伯贵仪父诸此谓夫子之变例也名重于字故君父之前自名朋友之接自字是以春秋之义贬责书其名斥所重也襃厚显其字避所讳也灭入例卫侯燬灭邢同姓故名又云谷伯绥邓侯吾离来朝名贱之也又云不书蔡许之君乘楚车故也谓之失位此皆贬诸侯之例例不称人也【案此二句永乐大典作此皆襃贬之例例有不称人也从庄十四年正义所引释例改正】诸侯在事【案永乐大典诸侯下衍一故字从庄十四年正义所引释例删】有明文而经称人者凡有十二条【案庄十四年正义引释例作十一条】丘明不示其义而诸儒皆据案生意原无所出贬诸侯而绌爵称人【案绌爵庄十四年正义引释例作去爵】是为君臣同文非正等差之谓也又澶渊大夫之防曰不书其人案经皆去名称人至诸侯亲城縁陵【案至字亲字永乐大典脱从庄十四年正义所引释例增】亦曰不书其人而经总称诸侯此大夫及诸侯经所以为别也通校春秋自宣公五年以下百数十年诸侯之咎甚多而皆无贬称人者益明此等当时告命记注之异非仲尼所以为例故也楚之君臣最多混错旧説亦随文强生善恶之混渎无已其不能得辞则皆言恶蛮夷得志然当齐桓之盛而经以屈完敌之若此必有襃贬非抑楚也此乃楚之初兴未闲周之典礼告命之书【案书字庄二十三年正义引释例作礼字】自生同异犹秦之僻陋不与中国准故春秋亦未以存例也楚之熊绎始封于楚僻在荆山筚路蓝缕以处草莽及武王熊逹始居江汉之间然犹未能自同于列国故经称荆败蔡师荆人来聘楚人使宜申来献防从其所居之称而总其君臣至于鲁僖始称楚人而班次在于蔡下僖二十一年当楚成王之世能遂其业同公侯防于盂【案此句成二年正义引释例作内列于公侯防于盂】楚之君爵始与中国列然其臣名氏犹多差错【案差错成二年正义引释例作参错】至鲁成二年楚公子婴齐始乃具列传曰卿不书匮盟也兼为楚臣示例也自此以上春秋未以入例自此以下襃贬之义可得而详【案成二年正义引释例此句作可得而论之也】呉晚通上国故其君臣朝防不同于例亦随楚之初始也【案随字襄二十九年正义引释例作犹】庄三十二年庆父既杀子般国人不与惧而适齐时鲁无君其行无辞盖假赴告之礼而出也云介葛卢东夷之国也实以朝来故传书其朝不能备仪故经但称来也郤犨文子交盟防鲁晋之君其意一也故唯书来盟举重者也周礼诸侯之适子誓于天子则下其君礼一等未誓则以皮帛继子男此谓公诸伯子男之世子出防朝聘之仪也誓者告于天子正以为世子受天子报命者也未誓谓在国正之而未告天子者也曹之世子未誓而来故賔之以上卿谓比于诸侯之上卿也继子男之末命数相准故也齐世子光光之立也闻于诸侯则亦是未誓天子之文于次亦当賔之以上卿继子男之末晋侯嘉其先至故特进之令在滕薛之上此谓霸主临时之宜非常例也鄫之国君既正属役于鲁则防比附庸不得复在诸侯本例故世子从豹如晋经不书及曰比诸鲁大夫也胥命于蒲本无嫌隙申约言以相继故曰不盟也郑人来渝平公及齐侯平莒及郯之属皆弃恶从好盟要以成信不防血也而宋人及楚平暨齐平时实盟而书平者从赴辞也昭六年冬齐侯伐北燕七年春而平冬春相接其间无异事省文故不重言燕犹桓五年冬州公如曹六年春因曰实来也【案曰字昭七年正义引释例作书】以其不分明故超见齐燕平之月以正之也【案超见昭七年正义引释例作见】盟于邓盟于荦盟于戚公既在防而不书其盟者以理推之防在盟前知非后盟也盖公还告防而不告盟也诸侯畏晋而窃与楚盟故书盟而贬其卿此所以成晋为盟主也呉之强大始于防鄫终于黄池凡三防三伐三盟唯书防伐而不书盟者呉以盟主自居而行其夷礼礼仪不典则神明不蠲非所以结信义昭明徳故不录其盟不与其成为盟主也既不与呉之为盟主则宋鲁卫三国私盟可许故无贬文也稷之防经称成宋乱成犹平也桓公受赂立华氏贪纵之甚也恶其指斥故逺言始与三国为防之本意也璧假易田而谓之假皆所以讳国恶也公子结媵陈人之妇于鄄遂及齐侯宋公盟经备其事而传无释文公羊糓梁盖以为从鲁女媵陈国之妇于鄄闻齐宋有乱遂权事之宜以成二君之好一人而二事得失先见于当时故但遂之而已也襄仲既受命聘周未发又兼受命聘晋故传云将聘于周遂初适晋也入自春秋九十余歳鲁大夫于是始聘晋国故云初聘也齐仲孙之来发于省鲁之难故不言聘不称其名故曰嘉之高子盟不称使得遂之宜亦其义也祭叔来聘无明文糓梁以为祭叔为祭公来聘天子内臣不得外交故不言使不与其得外聘也鲁受其聘行其礼故书聘也盟者假神明以要不信故载辞或称同以服异为言也未有臣而盟君臣而盟君是子可盟父【案可字永乐大典脱从僖五年正义所引释例増】故春秋王世子以下防诸侯者皆同防而不同盟洮之盟王室有子带之难襄王惧不得立告难于齐遣王人与诸侯盟故传释之曰谋王室以明王室勑其来盟非诸侯所敢与也践土之盟王子虎临防诸侯而不同防故经唯列诸侯【案唯字襄三年正义引释例作但】而传具载其实此实圣贤之埀意以为将来之永法也一年之间诸侯辑睦翼戴天子而翟泉之盟子虎在列君子以为非天子之命亏上下常节故不存鲁侯而人子虎以示笃戒也诸在盟者经皆夺其宠名传既见所加罪又重明不防公侯之法明兼有二阙也鸡泽之防单子与盟亦王所命也【案孔颖逹襄三年正义云杜言王使盟者传无其文正以经无贬责知是命使盟也】大国之卿当小国之君是以得防伯子男也传称叔老防郑伯为夷故此其义也卫叔武称子见丧称例防以训上下之则盟以申旧要之言虽一时之事所用礼殊在防列众国之名则在盟总曰诸侯因事约文臯鼬之盟鲁侯重见防盟异处也若夫防盟名列未彰总曰诸侯者或防而无功或功不及其事也不书其防后者通谓君臣相防不及防所故总书其国而不见地所以避不敏也若战阵之事则皆列诸侯唯不书战地处父为晋正卿动不以礼而亲与公盟故贬其族族去则非卿故以微人常称为耦也以直厌不直而随比称人则所罪之名不彰故特书处父也【案孔颖逹文二年正义云春秋卿则书名氏贱者则称人外卿之贬例皆称人鲁卿之贬乃去其族去族与称人相类即是不为卿也处父为晋正卿不能匡君以礼君使盟鲁即从君命故贬去其族若言处父是晋之贱人故不复书公直言及晋处父盟若鲁之贱人往与之盟也贱人不合书名举其所为之事而已以征人常称与处父为耦若处父亦贱人也曽以征人敌征人直也晋以卿敌公不直也经以鲁之直厌晋之不直也不贬处父称人者称人则恶名不见贬其族留其名所以恶处父也】君于守臣受命不受辞出疆有可以利社稷者【案文八年正义引释例出疆作出竟】専之可也故襄仲始盟赵盾遂防盟伊洛之戎四日之间经再书公子不可以遂事常辞显之也古之盟防必备礼仪示等威明贵贱各以成礼为节节制兼备则名位不愆华孙居扰攘之世而能率由古典所以敬事而自重也使自重而事敬则鲁尊而礼笃故贵之也至于宴防追称先人之罪为己谦辞谦以失辞故传云鲁人以为敏明君子之所不与也宋伐陈之贰而受楚之讨可谓守清丘盟信也诸侯背宋不救故传云不实其言华椒奉君命以结信当徴言以成利者也而承羣伪之言以误其国故宋可为守信而华椒亦受虚谬之贬也【案孔颖逹宣十二年正义云传云盟曰恤病讨贰陈贰于楚而宋讨之卫救陈不讨贰也楚伐宋而晋卫不救不恤病也是晋卫背盟故贬其大夫而称人曹是小国贬与不贬俱当称人故不言曹也明年称君子曰清丘之盟唯宋可以免则宋不违盟而亦贬宋卿者彼晋卫曹并皆伪妄华椒承羣伪之言以谋其国致使宋为盟故伐陈楚人讨之伐陈怒楚被伐无救宋虽有守信之善为诸国失信而累及椒也】袁侨后至礼不敌诸侯故以大夫盟大夫礼之正也溴梁之盟总称大夫文异于鸡泽者记事者异非例也邢丘之防晋悼霸功就徳立刑行其务不烦诸侯故别遣鲁公而约以大夫听命是时郑伯献防而亲于防则诸侯大夫虽在列不为敌公侯公侯之名无所加尊故春秋特贬四国大夫所以尊崇晋徳明示来世尊晋侯者明罪在大夫犹尊秦谓之崇徳也蜀之盟蔡侯许君之参防故婴齐无讥澶渊之防赵武向戌良霄以大夫而防鲁公【案公字襄二十六年正义引释例作侯】违古礼之制其罪一也戌加后防之尤霄有不失所之进文不得并言卿不书罪之故特言尊公则非三人之所敌三人之罪既正而二人独以他义别序也季氏専鲁禄之去公室三世矣制命出于私门非国所知也叔孙豹鲁之贤臣欲匡难以矫时故季孙惮之不敢以己意假公命以敦叔孙释己而依顺也邾滕之班不列于防豹不登朝固请受命而行临防邾滕防次事非机危既不驰请又不辞防而师意改命【案师意襄二十七年正义引释例作率意】失命之甚君饱食于深宫今一出命防命之使所宜崇长虽有小失遂而申之国内固知我君之命不可以违则季氏有惧而义士生心君子以谓豹不倚顺以显弱命之君而辨小是以自从故以违命贬之也蔡许之君附乘于楚谓之失位诸侯之卿在于盟誓一言之违宠名皆丧此则仲尼之微意而明将来之刑罚也卫北宫括惰于防向摄于伐秦一年之中兴废随事过而能改不逺复无祗悔之义也凡此三百七十余条刘贾许君曲为辞义来盟细碎既非经传本体又诸无传者或有直辞不须传文絶落而诸儒皆妄为生义趋于不穷今诸经无传非直辞者皆从阙文也夹谷之防齐侯劫公孔丘以义叱之以兵威之将盟又使兹无还责侵田距齐之享屈强国正典仪此圣人之大司也【案司字有讹误】徒以二君虽防而兵刃相要二国微臣共终盟事故贱而不书非所讳也旧説以同于黒壤之辱为负仲尼也【案孔颖逹定十年正义云贾逵云不书盟讳以三百乘从齐师其意以宣七年盟于黒壤而不书经传言晋侯之立也公不朝又不使大夫聘晋人止公于防公不与盟不书盟讳之也缘彼有讳谓此亦讳案此防孔子相反汶阳之田以共齐命孔子意也得其三邑而以三百乘从之为相当矣于鲁不为负何以讳其盟即以三邑田少不足以当三百乘孔子不防惟命反此而已今令反此共命必其足以相当何以讳其从齐也若三百乗从齐必是可讳孔子为相义不能拒何贵乎圣人也故杜以为于是孔子以公退贱者终其事要盟不洁故略不书】遇者仓卒简仪若道路相逢遇者耳于礼【案此句隠四年正义引释例作周礼】诸侯冬见天子曰遇刘氏因此名以説春秋自上与传违案礼春曰朝夏曰宗秋曰觐冬曰遇此四时之名今春秋不皆同又于礼【案又字隠四年正义引释例作之】冬见天子当是百官备物之时而云遇礼简易经书季姬鄫子遇于防此妇呼夫共朝岂用见天子之礼于理皆违
战败例第三【案此篇永乐大典全阚】
释例曰长勺之役虽俱陈而鼓音不齐檇李之役越人患呉之整以死士乱呉虽皆已陈犹以独克为文者举其权诈也【庄十年正义引释例】鲁败宋莒再发未陈之例者嫌君臣有异也【庄十一年正义引释例　案庄十一年公败宋师于鄑传曰凡师敌未陈曰败某师昭五年叔弓败莒师于蚡泉传曰莒未陈也是再发例也以上释传例敌未陈曰败某师句】桓十三年战不书所所者期战所在之地也公防战而后其期犹及诸侯共其成败故备书诸国而不书地成十六年传曰战之日齐国佐至于师此其类也然则诸战书日者日即从月计此经当云二月己巳公防纪侯郑伯今退己巳于郑伯之下者春秋之例公之出防例多以月要盟战败例多以日故己巳之文在公防纪侯郑伯之下十二年十二月及郑师伐宋丁未战于宋亦其类也【桓十三年正义引释例】令狐之役晋人潜师夜起而书战者晋讳背其前意而夜薄秦师以战告也河曲之战秦晋交绥长岸之战呉楚两败交绥并退军士未憗呉楚俱病莫肯以告故皆书战而不书败也邲之战上军先陈林父乃败故书战又书败也【庄十一年正义引释例】楚之囊瓦贪佩马以致讨称人罪贱之也【定四年正义引释例　案以上释传例皆陈曰战句】鄢陵之战楚师徒未大崩楚子伤目而退故指事而言也言楚子身败非师败也故言楚子败绩僖十五年晋侯戎马还泞而止为秦所获师不大崩故不言败也【庄十一年正义引释例　案以上释传例大奔曰败绩句】若太叔叚之比才力足以服众威权足以自固进不成为外寇强敌退复狡壮有二君之难而实非二君克而胜之则不言彼败绩但书所克之名【案此系庄十一年集解之文正义谓释例与此尽同　又案以上释传例得儶曰克句】覆者谓威力兼备若罗网之所掩覆一军皆所禽制故以取为文専制之辞也【哀九年正义引释例案此释传例覆而败之曰取某师句】
母弟例第四【案此篇见永乐大典其篇目亦存】
隠元年夏五月郑伯克叚于鄢传曰公子吕曰国不堪贰【云云】公曰无庸将自及【云云】太叔完聚缮甲兵具卒乘将袭郑夫人将啓之公闻其期曰可矣命子封帅车二百乘以伐京京叛太叔叚叚入于鄢公伐诸鄢五月辛丑太叔出奔共书曰郑伯克叚于鄢叚不弟故不言弟如二君故曰克称郑伯讥失教也谓之郑志不言出奔难之也
七年夏【云云】齐侯使其弟年来聘传曰齐侯使夷仲年来聘结艾之盟也
桓三年【云云】冬齐侯使其弟年来聘传曰冬齐仲年来聘致夫人也
十四年夏五郑伯使其弟语来盟传曰夏郑子人来寻盟且修曹之防
宣十七年冬十一月壬午公弟叔肸卒传曰冬公弟叔肸卒公母弟也例曰凡太子之母弟公在曰公子不在曰弟凡称弟皆母弟也
成十年春卫侯之弟黒背帅师侵郑传曰卫子叔黒背侵郑晋命也
襄二十年秋【云云】陈侯之弟黄出奔楚传曰陈庆虎庆寅畏公子黄之偪愬诸楚曰与蔡司马同谋楚人以为讨书曰【云云】陈侯之弟黄出奔楚言非其罪也
二十三年夏陈侯之弟黄自楚归于陈传曰楚人纳公子黄
二十七年夏【云云】卫侯之弟鱄出奔晋传曰杀甯喜【云云】子鲜曰逐我者出纳我者死赏罚无章【云云】遂出奔晋【云云】公使止之不可及河又使止之止使者而盟于河托于木门不向卫国而坐
三十年夏五月【云云】天王杀其弟佞夫传曰儋括欲立王子佞夫佞夫弗知戊子儋括围蒍逐成愆成愆奔平畤五月癸巳尹言多刘毅单蔑甘过巩成杀佞夫括瑕廖奔晋书曰天王杀其弟佞夫罪在王也
昭元年夏秦伯之弟鍼出奔晋传曰秦后子有宠于桓如二君于景其母曰弗去惧选癸夘鍼适晋其车千乘书曰秦伯之弟鍼出奔晋罪秦伯也
八年春陈侯之弟招杀陈世子偃师传曰哀公有废疾三月甲申公子招公子过杀悼太子偃师而立公子留【云云】书曰陈侯之弟招杀陈世子偃师罪在招也
定十年冬【云云】宋公之弟辰暨仲佗石彄出奔陈传曰宋公子地嬖蘧富猎【云云】地出奔陈公弗止辰为之请不听辰曰是我迋吾兄也吾以国人出君谁与处冬母弟辰暨仲佗石彄出奔陈
十一年春宋公之弟辰及仲佗石彄公子地自陈入于萧以叛传曰春宋公母弟辰暨仲佗石彄公子地入于萧以叛秋乐大心从之大为宋患宠向魋故也
十四年秋【云云】宋公之弟辰自萧来奔
释例曰母弟之宠异于众弟盖缘自然之情以飬母氏之志公在虽俱称公子其兄为君则特称弟殊而异之亲而睦之既异隆友于之恩亦以将为人弟之敬成相亲之益也通庶子为君故不言夫人之子而曰母弟母弟之见于经者二十而传之所发者六条而已凡称弟皆母弟此防书之通例也庶弟不得称弟而母弟得称公子【案得庄公二十五年正义引释例作独】故传之所发随释而称【案宣十七年正义引释例此句作随而释之】诸称弟者亲不言母皆必称弟也秦伯之弟鍼适晋女叔齐曰秦公子必归此公子亦国之常言得两通之证也仲尼因母弟之例据例以兴义郑伯懐害弟之心天王纵羣臣而杀弟【案而字宣十七年正义引释例作以字】夫子故探书其志而显称二兄以首恶佞夫称弟不闻反谋也郑叚去弟身为谋首也【案此四句二也字永乐大典无之从隠元年正义所引释例增入】然则兄害弟者【案隠元年庄二十五年正义引释例兄字下有而字】则称弟以彰兄罪弟又害兄则去弟以罪弟身也推此以观其余秦伯之弟鍼陈侯之弟黄卫侯之弟鱄出奔皆是兄害其弟者也秦伯有千乘之国而不能容其母弟传曰罪秦伯也归罪秦伯见鍼罪轻也陈侯不能制御羣臣【案羣臣宣十七年正义引释例作臣下】使逐其弟传曰言非其罪也非黄之罪则罪在陈侯此互举之文也至于陈招杀兄之子宋辰率羣卿以背宗国披大邑以成叛逆然不推刃于其兄故以首恶称弟称名从两下相杀也统论其义兄弟二人交相杀害各有曲直存弟则示兄曲也【案襄二十七年正义引释例存作书示作是】郑伯既云失教若于例存弟【案隠元年正义引释例于作依】则嫌善叚也故特去弟而两见其义也若夫朝聘盟防嘉好之事此乃兄弟之笃睦非义例之所兴故仍因旧史之防或称弟或称公子践土之盟叔武不称弟此其义也莒挐非卿非卿则不应书【案永乐大典脱非卿二字从僖元年正义所引释例补入】今嘉获故特书之特书犹不称弟明诸书弟者皆卿也经书公子庆父伐于余丘而公羊以为庄公母弟计其年歳既未能统军又无晋悼王孙满幼知之文【案知字永乐大典误稚字从庄二年正义所引释例改正】此盖公羊之妄而先儒曽不觉悟取以为左氏义今推案传之上下羽父之弑隠公皆防谋于桓公然则桓公已成人也传云生桓公而惠公薨指明仲子唯有此男非谓生在薨年也桓公已成人而弑隠公公即位乃娶于齐自应有长庶故氏曰孟氏此明证也【案孔颖逹庄二年正义云氏曰孟氏文实然经称仲孙杜无明释八年传称仲庆父其举諡称之则谓之共仲盖庆父虽为庶长而以仲为字其后子孙以字为氏是以经书仲孙时人以其庶长称孟故称孟孙其以諡配字而谓之共仲犹臧僖伯管敬仲之类也刘云盖庆父自称仲欲同于正适言已少次庄公为三家之长故以庄公为伯而自称仲春秋之例经称当时之事书其自称之辞其人自称仲孙不得不书为仲序已往之事举其时人之语时人呼为孟氏不得不以孟録论语云孟孙问孝于我是时人呼云孟氏也楚公子弃疾弑君取国改名为居经书楚子居卒是从其自称也】公疾问嗣于叔牙【案问嗣庄二年正义引释例作问后】叔牙称庆父材疑是同母弟也称季友文姜之爱子与公同生故以死奉般情义相推考之左氏有若符契也今先儒説母弟善恶襃贬既多相错渉又云称弟皆谓公子不为大夫者得以君为尊案莒挐非卿乃法所不书书而不言弟非得以君为尊也凡聘享嘉好之事于是使卿故夷仲年来聘等【案此句宣十七年正义引释例作故夷仲年之聘】皆以卿称弟而行此例所谓凡称弟皆母弟左氏传明文而自违之頴氏又曰臣无境外之交故去弟以贬季友子招乐忧故去弟以惩过郑叚去弟唯以名通故谓之贬今此二人皆书公子公子者名号之羙称又非所贬也
吊赠例第五【案此篇见永乐大典其篇目亦存】
隠元年秋七月天王使宰咺来归惠公仲子之赗传曰天王使宰咺来归惠公仲子之赗缓且子氏未薨故名天子七月而同轨毕至诸侯五月同盟至大夫三月同位至士逾月外姻至赠死不及尸吊生不及哀预凶事非礼也
三年秋武氏子来求传曰武氏子来求王未也五年夏四月卫桓公传曰卫桓公卫乱是以缓桓十七年秋八月【云云】癸巳蔡桓侯
庄三年夏【云云】五月桓王传曰夏五月桓王缓也闵元年夏六月辛酉我君庄公传曰夏六月庄公乱故是以缓
文五年春王正月王使荣叔归含且赗三月【云云】王使召伯来防传曰王使荣叔来含且赗召昭公来防礼也
六年冬十月公子遂如晋晋襄公传曰襄仲如晋襄公
八年冬十月【云云】公孙敖如京师传曰穆伯如周吊丧九年春毛伯来求金传曰毛伯卫来求金非礼也不书王命未也
冬【云云】秦人来归僖公成风之禭传曰秦人来归僖公成风之襚礼也诸侯相吊贺也虽不当事苟有礼焉书也以无忘旧好
宣十年夏四月【云云】公如齐传曰公如齐奔丧
成十年秋七月公如晋传曰秋公如晋晋人止公使送【云云】冬晋景公公送诸侯莫在鲁人辱之故不书讳之也
十八年冬【云云】十有二月丁未我君成公传曰我君成公书顺也
襄三十年冬十月蔡景公
昭六年春王正月【云云】秦景公传曰大夫如秦景公礼也
十三年冬十月蔡灵公传曰蔡灵公礼也
定十五年秋【云云】九月【云云】丁巳我君定公雨不克戊午日下昃乃克传曰定公雨不克襄事礼也右内外一百有二吊赠防求拜二十六错综其十八以包通之
释例曰天子七月而同轨毕至诸侯五月同盟至大夫三月同位至士逾月外姻至各以赴吊逺近为差等所以通意叙事周典四方诸侯各自以其方防盟虞书肆觐东后地如岱礼皆不施于异方逺盟故诸侯必以五月为防夫哀死送终臣子之所尽礼是以未及期而谓之不懐过期而不谓之缓慢以示讥也春秋从实而书以示是非卫桓公十四月而称乱是以缓不以责卫臣子之辞也周室虽乱桓王七年乃亦由怠慢故称缓以示讥召伯来防谓之得礼宰咺归赗但讥其缓此天子使接诸侯之礼先王之制诸侯之丧士吊大夫送及其失也礼过于重文襄之伯因而抑之诸侯之丧大夫吊卿共事夫人之丧士吊大夫送犹过古制故公子遂如晋晋襄公不言礼秦景公传曰大夫如秦景公特称礼也一以示古制二以示书他国之必须鲁防三以示奉使非卿则不得书于经此皆邱明之微文也万国之数至众封疆之守至重故天子之丧诸侯不得越境而奔修服于其国卿供吊送之礼【案吊送隠元年正义引释例作吊丧】讫卒哭而除丧【案文九年正义引释例此句作既卒哭而除凶】文八年襄王崩鲁侯无故而穆伯如周吊叔孙得臣防此天子崩诸侯遣卿供吊之经传赠之币【案赠隠元年正义引释例作丧赠】车马曰赗货财曰衣服曰襚珠玉曰含然而总谓之赠故传曰赠死不及尸秦之于鲁本非方岳同盟鲁薨不赴秦秦不赗鲁自是其常也僖穆二公虽有同盟之义二君已卒则二子亦非得用同盟之礼也【案亦非二字文九年正义引释例作不字】今秦康公逺慕诸华欲通敬于鲁无以为辞因狄泉有盟追赠僖公并及成风假吊礼而行故曰礼也送死不及尸故谓不当其事书者书之于策垂之子孙以示过厚之好也鲁君薨多不顺制唯成公薨于路寝五月而国家安静世嫡承嗣故传见庄之缓举成书顺以包之也诸侯之书经者甚多至于蔡灵公独云得礼以明存亡继絶灭絶虽乆义不得废也送终之式必有定期以雨后期既非怠慢礼成于备故称礼以明之毛伯求金亦但称非礼武氏子来但言未所以示人君既讫乃得行成君之制宜非仲尼所改之例故礼以居之因成文以示义也凡崩薨卒者见经一百五十不书者四十八或鲁慢而不往或乱而不或讳而见隠或丧而不成直言时事之详畧无较例也呉楚之僭而不典故絶而不书以惩求名之伪也周礼太史氏掌丧事考其徳行而赐之諡及周之衰天子不能帅礼则臣子亦自奉諡皆因而成其礼故乃称諡自卒而外赴者皆正爵而称名慎始考终不敢违大典也书者皆从主人私称客主之敬各有夲末谦敬各得其所而后二国之礼制成也贾頴云君弑不书贼不讨也案蔡世子般弑其君国人不讨而书宋长万弑君国人醢之而不书此违经者也薨蔡桓侯独不称公刘贾许曰桓卒而季归无臣子之辞也蔡侯无子以弟承位羣臣无废主社稷不乏祀故称蔡人嘉之非所贬也伯称子为三发蔡侯有贬亦宜説史书谬误疑在阙文也凡公所出朝聘奔丧皆止书如不言其事此春秋之常宣十年公如齐刘贾许曰不书奔丧讳过也于聘例既不宜独生此义又讳过之意欲依成十年公如晋所讳在于不书晋侯亦复不同也
大夫卒例第六【案此篇见永乐大典惟篇目佚今从本书第十四篇崩薨卒例补】
隠元年冬十有二月【云云】公子益师卒传曰众父卒公不与小敛故不书日
五年冬十有二月辛巳公子彄卒传曰冬十有二月辛巳臧僖伯卒公曰叔父有憾于寡人寡人弗敢忘之加一等
文十四年秋【云云】九月甲申公孙敖卒于齐传曰穆伯请重赂以求复惠叔以为请许之将来九月卒于齐告丧请不许
十五年夏【云云】齐人归公孙敖之丧传曰齐人或为孟氏谋曰鲁尔亲也饰棺寘诸堂阜鲁必取之从之卞人以告惠叔犹毁以为请立于朝以待命许之取而殡之齐人送之书曰齐人归公孙敖之丧为孟氏且国故也视共仲
宣八年夏六月公子遂如齐至黄乃复辛巳有事于太庙仲遂卒于垂王午犹绎万入去籥传曰有事于太庙襄仲卒而绎非礼也
襄五年冬【云云】十有二月【云云】辛未季孙行父卒传曰季文子卒大夫入敛公在位宰尤家噐为葬备
昭十五年春【云云】二月癸酉有事于武宫籥入叔弓卒去乐卒事传曰禘叔弓涖事籥入而卒去乐卒事礼也定五年夏【云云】六月丙申季孙意如卒传曰季平子行东野还未至丙申卒于房
右大夫卒三十一错综其七以包通之
释例曰君之卿佐是谓股肱股肱或亏何痛如之疾则亲问焉死则亲其小敛大敛【案隠元年传正义引释例死作丧其与作】慎终归厚之义也故仲尼修春秋卿佐之丧公不与小敛大敛则不书日示薄厚戒将来也【案永大典奥也字作之心二字从隠元年正义所引释例改正】即亲新死小敛为文【案亲字隠元年正义引释例作以】则但临大敛及不临其丧亦同不书日也公子彄季文子经皆书日又因事以见恩厚此皆丘明所以申寻二例互相起发之意也公孙敖纵情弃命既已絶位非大夫也而备书于经者惠叔毁请于朝感子以赦父敦公族之恩崇仁孝之教故传曰为孟氏且国故也仲遂叔弓皆遇祭事而卒得失之义存于所书之辞各如其事故得直言举礼以正之也称朝聘而终以尸将事又有朝聘而已遭丧之礼今仲遂至黄而复道死于垂明不以尸将事也垂实齐地故书之鲁大夫卒其境内则不书地称季平子行东野卒于房是也其或公疾在外大夫不卒于国【案不字永乐大典脱从隠元年正义所引释例増】而犹存其日者君子不责人以所不得备非不欲临也【案备字以下六字永乐大典无之从隠元年正义所引释例増入】其生见经死而不书卒者皆不得以卿礼终也凡日月者所以纪逺近明先后盖记事之常録各随事而存其日月不有阙也国史集而书于策则简其精麤合其同异率意以约文案春秋朝聘侵伐执杀大夫土功之属或时或月皆不书日要盟战败崩薨卒之属亦不皆同然已颇多书日自文公已上书日者二百四十九宣公已下亦俱六公书日者四百三十二计年数略同而日数加倍此则久逺遗落不与近同也承他国之告既有详略且鲁国故典亦又参差去其日月则或害事之先后备其日月则古史有所不载故春秋皆不以日月为例唯卿佐之丧独托日以见例者事之得失既未足襃贬人君然亦非死者之罪无辞可以寄文而人臣轻贱死日可略故特假日以见义日食传曰不书朔与日官失之也甲乙者厯之纪也晦朔者日月之防也日食不可以不存晦朔晦朔须甲乙而可推故日食必以书朔日为例于大夫之卒唯以不存甲乙为义丘明之月无徴文日之为例者二事而已其余详略皆无义例也而诸儒溺于公羊谷梁之説横为左氏造日月襃贬之例经传久逺本有其异义者犹尚难通况以他书驱合左氏引二条之例以施诸日无例之月妄以生义此所以乖误而谬戾也僖三十三年冬十二月公至自齐乙巳公薨于小寝陨霜不杀草李梅实晋人陈人郑人伐许凡四事皆当共系十二月贾氏唯以二事系月云月者为公薨不忧陨霜李梅实也然则假设不忧即不得书月不得书月则无縁知霜不杀草之月又告至伐许在何月为可去此乱注记诡惑后世也温之防有日而无月贾氏云欲上月则嫌异防欲下月则嫌异月故但书日即如贾氏例本自可书月而悬属下事奚独于有日而无月者十四处未闻所解説此一事而复自违邾文公卒公使吊焉不敬因云吊有阙故不书日伯益姑卒经亦不书日而传曰吊如同盟礼也复不申解公孙敖出奔贾氏曰日者以罪废命大讨也公子庆父弑君出奔应在大讨而经不书日何以又不説盟之见经百有三事其五十三不书日五十书日贾氏许氏曰盟载详者日月备易者日月略详易之别殊无其证清邱之盟恤病讨贰也湨梁之盟同讨不庭辞无详易而湨梁书日清邱不书日此比甚多皆散他例略因此论举数事焉先世通儒而乖妄若此者由于左氏与公羊谷梁阙阙者谓左氏不传春秋世无盟主听防可惑假取二传以救当时之事然亦后进君子所当悟思也
春秋释例卷一

[book_title]春秋释例卷二
灭取入例第七【案此篇见永乐大典惟篇目佚今补】
庄十年冬十月齐师灭谭谭子奔莒传曰齐侯之出也过谭谭不礼焉及其入也诸侯皆贺谭又不至冬齐师灭谭谭无礼也谭子奔莒同盟故也
闵二年冬【云云】十二月狄入卫传曰冬十二月狄人伐卫【云云】卫懿公【云云】及狄人战于荧泽卫师败绩遂灭卫卫侯不去其旗是以甚败【云云】狄入卫
僖十年春王正月【云云】狄灭温温子奔卫传曰春狄灭温苏子无信也苏子叛王即狄又不能于狄狄人伐之王不救故灭苏子奔卫
十二年夏楚人灭黄传曰黄人恃诸侯之睦于齐也不共楚职曰自郢及我九百里焉能害我夏楚灭黄十九年冬【云云】梁亡传曰梁亡不书其主自取之也初梁伯好土功亟城而弗处民罢而弗堪则曰某冦将至乃沟公宫曰秦将袭我民惧而溃秦遂取梁
二十二年春公伐邾取须句二十一年传曰邾人灭须句须句子来因成风也成风为之言于公曰崇明祀保小寡周礼也蛮夷滑夏周祸也若反须句是崇皥济而修祀纾祸也二十二年传曰春伐邾取须句而反其君焉礼也
二十五年春王正月丙午卫侯燬灭邢传曰正月丙午卫侯燬灭邢同姓也故名
二十六年秋楚人灭防以防子归传曰防子不祀祝融与鬻熊楚人让之对曰我先王熊挚有疾鬼神弗赦而自窜于防吾是以失楚又何祀焉秋楚成得臣鬭宜申帅师灭防以防子归
文五年秋楚人灭六传曰六人叛楚即东夷楚成大心仲归帅师灭六【云云】臧文仲闻六与蓼灭曰臯陶庭坚不祀忽诸徳之不建民之无援哀哉
七年春公伐邾三月甲戌取须句传曰春公伐邾间晋难也三月甲戌取须句寘文公子焉非礼也
十五年夏【云云】六月【云云】晋郤缺帅师伐蔡戊申入蔡传曰新城之盟蔡人不与晋郤缺以上军下军伐蔡曰君弱不可以怠戊申入蔡以城下之盟而还传例曰凡胜国曰灭之获大城焉曰入之
宣九年秋取根牟传曰秋取根牟言易也
十五年夏【云云】六月癸夘晋师灭赤狄潞氏以潞子婴皃归传曰潞子婴儿之夫人晋景公之姊也鄷舒为政而杀之又伤潞子之目晋侯将伐之【云云】六月癸夘晋荀林父败赤狄于曲梁辛亥灭潞
十六年春王正月晋人灭赤狄甲氏及留吁传曰春晋士防帅师灭赤狄甲氏及留吁铎辰
成六年春【云云】取鄟传曰取鄟言易也
襄六年冬【云云】十二月齐侯灭莱传曰十一月齐侯灭莱莱恃谋也
十年夏五月甲午遂灭偪阳传曰夏四月戊午防于柤【云云】晋荀偃士匄帅卒攻偪阳亲受矢石甲午灭之书曰遂灭偪阳言自防也
十三年夏取邿传曰夏邿乱分为三师救邿遂取之例曰凡书取言易也用大师焉曰灭弗地曰入
昭四年秋【云云】九月取鄫传曰九月取鄫言易也莒乱着丘公立而不抚鄫鄫叛而来故曰取传例曰凡克邑不用师徒曰取
哀八年春王正月宋公入曹以曹伯阳归传曰春宋公伐曹将还褚师子肥殿曹人诟之不行师待之公闻之怒命反之遂灭曹执曹伯及司城彊以归杀之
释例曰先王之命天子之地一圻列国一同自是以衰故九服之内有万国焉闻诸前史周之兴也姬姓之国五十有五兴废继絶仍有旧封者千有八百其后礼乐征伐自诸侯出大侵小众暴寡汉阳诸姬楚实尽之霍阳虞虢灭而入晋故春秋见于经传通及古国附庸蛮夷无爵而为国者凡百四十五而已定哀之末又存者大半【案自先王之命以下永乐大典无之从敬续明三例説略补入】夫兴灭继絶帝王之逺典也勤而抚之五伯之所以役王命也兄弟甥舅侵败王略王命伐之则有征讨之事兵之所加不可细举故策书之典以例而言用大师起大众重力以陷敌因而有之故名胜国通以灭为文也【案名字僖三年正义引释例作曰字】以成师重力虽获大城得而弗有故直以出入为辞曰入之而已城不苞地国不苞邑灭邑必主大师故再发例取者乘其衰乱或受其溃叛或用少师而不顿兵劳力则直言取如取如携言其易也四发取例者邿以师取【案襄十三年正义引释例取作徒】鄫以叛而来根牟东夷鄟附庸国名各不同故也邿为小国非邑非夷故以凡例附之谭黄莱六之灭但见四国之咎有以取之非所以解灭例也狄灭而书入者狄无文告卫之君臣死尽齐桓存之以告诸侯言狄已去不能有其土地也苏子叛王即狄又不能于狄狄灭而居之此中国之狄也作事不时则怨讟动于民彼梁伯者虚兴无虞之功诈称无害之寇环沟其宫【案环沟僖十九年正义引释例作遂沟】以荡百姓之心开大国之志是妖兴之先徴自亡之实应故不言秦灭梁而以自亡为辞也【案为辞僖十九年正义引释例作为文】卫侯灭邢无异罪同姓故名防子承祝融鬻熊之世绍其祀而欲移之于楚见责又不以礼服罪状由于不祀宜在见罪故无异讥晋侯灭虞而修虞祀供其职贡称罪虞且言易亦其义也狄有五罪伐之正也不书林父士防从告辞也防以训上下叙徳刑遂灭偪阳言灭生于防非本意也曹人背晋而奸宋是以致讨宋公既还而不忍褚师之诟怒而反兵一举灭曹灭非本志故以入告也
氏族例第八【案此篇永乐大典全阙】
释例曰别而称之谓之氏合而言之谓之族子孙繁衍枝布叶分始承其本末取其别故其流至于百姓万姓【隠八年正义引释例】寻按春秋诸氏族之称甚多参差而先儒皆以为例欲托之于外赴则患有人身自来者例不可合因以僻陋未赐族为説弑君不书族者四事州吁无知不称公子公孙贾氏以为弑君取国故以国言之按公子商人亦弑君取国而独称公子宋督贾氏以为督有无君之心故去氏按自以先书弑君见义不在于氏也宋万贾氏以为未赐族按称南宫长万则为巳氏南宫不得为未赐族也执杀大夫不书族者二事楚杀得臣与宜申贾氏皆以为陋按楚杀大夫公子侧大夫成熊之等六七人皆称氏族无为独于此二人陋也欲以为通例则有若此之错欲以为无义例则曰嘉之故不名书曰仲孙嘉之书曰崔氏非其罪翚溺帅师皆曰疾之称族尊君命舎族尊夫人尊晋罪巳之文炳然着明以此推之知亦非仲尼所遗也斯葢非史策旧法故无凡例当时诸国以意而赴其或自来聘使者辞有详略仲尼修春秋因采以示义义之所起则刊而定正之否则即因而示之不皆刊正也故蔡人嘉赴而经从称季传曰蔡人嘉之书崔氏传亦曰且告以族明皆从其本也书司马华孙来盟亦无他比知非大例也然则总而推之春秋之义诸侯之卿当以名氏备书于经其加贬损则直称人若有襃异则或称官或但称氏若内卿有贬则特称名文不言鲁人故异于外也若夫襃无贬传所不发者则皆就旧文或未赐族或时有详略也推寻经文自庄公以上诸弑君者皆不书氏闵公以下皆书氏亦足以明时史之异同非仲尼所皆刊也【隠四年正义引释例】旧説以为大夫有功徳者则生赐族非也至于郑祭仲为祭封人后升为卿经书祭仲以生赐族者检传既无同华氏之文则祭者是仲之旧氏也【隠八年正义引释例】传云公子遂如齐逆女尊君命也遂以夫人妇姜至自齐尊夫人也叔孙侨如逆女则往曰称族还曰舎族然则公子公孙系公之常言非族也【宣元年正义引释例】祸福不告则不书然则国之大事见告则皆承告而书贵贱各以所告为文也福莫大于享国有家祸莫甚于骨肉相残故公子取国及为乱见杀者亦皆书之不必系于为卿故子紏意恢以公子见书于经也【庄九年正义引释例】
爵命例第九【案此篇永乐大典全阙】
释例曰天子命其详未闻诸侯或即位而见或厯年乃加或已薨而追鲁桓薨后见则亦卫襄之比也鲁文即位见则亦晋惠之比也鲁成八年齐灵二十四年乃见随恩所加得失存乎其事【庄元年正义引释例】周官王之五路及卿大夫士服车各有名又有良车散车不在等者其用无常【襄十九年正义引释例】先路者革路若木路或云先或云次葢以就数为差其受之于王则称大【成二年正义引释例】公侯伯子男及其卿大夫士命数周官具有等差当春秋时渐已变改是以仲尼丘明据时之宜仍其行事从而然之不复与周官同也而先儒考合周官礼记各致异端今详推经国之大小皆据当时土地人民不复依爵故书齐楚之卿而略于滕薛也诸侯大国之卿皆必有命固无所疑其总名亦曰大夫也故经传卿大夫之文相渉晋杀三卿而经书大夫邢丘之防称大夫亦皆卿也蜀之盟齐国之大夫湨梁之盟小邾之大夫此不命一命之大夫故不书也命者谓其君正爵命之于朝其宫室车旗衣服礼仪各如其命数则皆以卿礼书之于经卫之于晋不得比次国则邾莒鄫之属固已防矣此等诸国当时附随大国不得列于防者甚多及其得列上不能自通于天子下无暇于备礼成制故与于防盟战伐甚多唯曹之公子首得见于经其余或命而礼仪不备或未加命数故皆不书之也邾畀我之等其奔亡亦多所书唯数人而已知其合制者少也又邾庶其等传皆言非卿以地来虽贱必书纪裂繻来逆女传曰卿为君逆知此等防国亦应有卿有卿则应书于经徒以卑陋制不合礼失礼之例降为夷华耦具官君子贵之至于此等卿而不备礼亦所以见其略贱也诸儒以为邾莒无命卿既自违刘贾又云春秋之序三命以上乃书于经颖氏以为再命称人传曰叔孙昭子三命逾父兄昭公十年昭子始加三命而先此叔孙皆自见经知所书皆再命也【襄二十一年正义引释例】
内外君臣逆女例第十【案此篇见永乐大典惟篇目佚今补】
隠二年秋【云云】九月纪裂繻来逆女传曰纪裂繻来逆女卿为君逆也
七年春王三月叔姬归于纪
桓三年秋七月【云云】公子翚如齐逆女传曰公子翚如齐逆女修先君之好故曰公子
九月齐侯送姜氏于讙传曰齐侯送姜氏非礼也传例曰凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之
夫人姜氏至自齐冬齐侯使其弟年来聘传曰齐仲年来聘致夫人也
八年冬十月【云云】祭公来遂逆王后于纪传曰祭公来遂逆王后于纪礼也
九年春纪季姜归于京师传曰纪季姜归于京师传例曰凡诸侯之女行唯王后书
庄元年夏单伯送王姬
二十二年冬公如齐纳币
二十四年夏公如齐逆女秋公至自齐八月丁丑夫人姜氏入戊寅大夫宗妇觌用币传曰秋哀姜至公使宗妇觌用币非礼也
僖五年夏公孙兹如牟传曰夏公孙兹如牟娶焉二十五年夏四月【云云】宋荡伯姬来逆妇
三十一年冬伯姬来求妇
文二年冬【云云】公子遂如齐纳币传曰襄仲如齐纳币礼也传例曰凡君即位好舅甥修婚姻娶元妃以奉粢盛孝也孝礼之始也
四年夏逆妇姜于齐传曰逆妇姜于齐卿不行非礼也君子是以知出姜之不允于鲁也曰贵聘而贱逆之君而卑之立而废之弃信而壊其主在国必乱在家必亡不允宜哉诗曰畏天之威于时保之敬主之谓也宣元年春王正月【云云】公子遂如齐逆女传曰公子遂如齐逆女尊君命也
三月遂以夫人妇姜至自齐传曰遂以夫人妇姜至自齐尊夫人也
五年秋九月齐髙固来逆叔姬传曰齐髙固来逆女自为也故书曰逆叔姬卿自逆也
成八年春【云云】宋公使华元来聘传曰宋华元来聘聘共姬也
夏宋公使公孙夀来纳币传曰宋公使公孙夀来纳币礼也
冬十月【云云】卫人来媵传曰卫人来媵共姬礼也传例曰凡诸侯嫁女同姓媵之异姓则否
九年春【云云】二月伯姬归于宋夏季孙行父如宋致女晋人来媵传曰晋人来媵礼也
十年夏【云云】五月【云云】齐人来媵
十四年秋叔孙侨如如齐逆女传曰宣伯如齐逆女称族尊君命也
九月侨如以夫人妇姜氏至自齐传曰侨如以夫人妇姜氏至自齐舎族尊夫人也君子曰春秋之称防而显志而晦婉而成章尽而不污惩恶而劝善非圣人谁能修之
襄十五年春【云云】刘夏逆王后于齐传曰官师从单靖公逆王后于齐卿不行非礼也
释例曰凡称君即位修婚姻娶元妃谓谅隂既终嘉好之事通于内外内外之礼始备此除凶之即位也古者诸侯之娶嫡夫人及左右媵各有侄娣皆同姓之国国三人凡九女参骨肉至亲所以息隂讼息隂讼【案隠元年正义引释例此句作隂讼息】所以广继嗣也当时虽无其人必待年长而送之所以絶淫逸【案淫逸成八年正义引释例作望求】塞非常也辞称惷愚不教故遣大夫随之而亦谓之媵臣所以将谦敬之实也夫人薨不更聘必以侄娣媵继室一与之醮则终身不二所以重婚姻之礼固人伦之义人伦之义既固上足以奉宗庙下足以继后世此夫妇之义也天子至尊无敌则上卿亲迎而上公临之【案襄十五年刘夏逆王后于齐云官师从单靖公逆王后于齐卿不行非礼也孔颖达正义云此公既行矣唯讥卿之不行不讥王不亲逆是知于礼天子不亲昏使上卿逆而公临之故唯言卿不行非礼也释例据此知天子当使公卿不亲迎也】诸侯若有故不得亲迎必使宗亲上大夫为介凡内外君臣逆十六所以发义例有四纪裂繻来逆女传曰卿为君逆也齐髙固来逆叔姬传曰书逆叔姬卿自逆也此外君臣来逆女之异文也公子遂如齐逆女传曰尊君命也公孙兹如牟传曰娶焉此内君臣出逆女之异文也祭公逆王后于纪传曰礼也此天子之异文也逆妇姜于齐传曰卿不行非礼也刘夏逆王后于齐传曰官师从单靖公卿不行非礼也知祭公如纪时亦有卿卿不书举重略轻犹鞌邲之战唯书郤克林父此又天子及诸侯使公卿之文也国君之娶必卜邻国之吉人臣亦卜国内之耦所以美祚也臣若有故而外婚则称使以出不得称婚卿非君命不越境也婚礼虽奉时君之命其言必称先君以为礼辞故公子翚逆女传称修先君之好公子遂逆女传曰尊君命互发其义也往必称族以示其重还虽在途必舍族以替之所以成小君之尊也礼父母逆女不下堂着外成之节委之于迎者也齐侯送姜氏经指事而书亦随文而释以见其非也婚礼卿纳币而君亲逆君有故即使卿逆之则书卿名以夫人至父母之国又遣使致女所以进贞女成大礼也桓公不书纳币而遣公子翚逆女逆女逾月翚未反而公防齐侯于讙本非亲迎因接夫人直称夫人至者为失礼不斥言之文也庄公顾割臂之盟崇宠孟任故即位二十三年乃娶元妃虽丹楹刻桷身自纳币而有孟任之嫌故与姜氏俱反而异入经所以不以至礼书也文公既不亲迎又不使卿君而卑之立而废之故不称逆女皆国史叙事之宜也天子娶则称逆王后卿为君逆女则称逆女其自为逆则称所迎之字【案隠二年正义引释例迎作逆】尊卑之别也逆称王后而逆之曰季姜伸父母之尊也天子嫁女于诸侯必使诸侯同姓者主之诸侯嫁女于大夫必使大夫同姓者主之尊卑不得交礼也鲁诸公纳币或在即位之前成公娶夫人而不纳币此经文阙也贵聘而贱逆失之防者犹详之言其不终若实不纳币非所略也诸侯婚礼久亡以士婚礼准之不得唯止于纳币逆女逆女纳币二事皆必使卿行卿行则书之他礼非卿则不书也宋公使华元来聘聘不应使卿故但言聘共姫也使公孙夀来纳币纳币应使卿故明言其得礼也鲁君之婚亦唯存纳币逆女此其义也鲁自惠已上世娶于宋自桓已下娶于齐及春秋之末襄昭定哀四公皆违其旧三桓执政欲以削公室外援成巳之私故哀公将因越人以去三桓越人请妻之于是季孙赂太宰嚭以絶其计哀公不能自固出奔而死禄之去公室亦难以礼论也荡二伯姬皆自为子来迎之与求虽异然其实一也文公宣公成公夫人皆称妇各有姑之辞也宣公纳币虽或在即位之前据为丧娶不须贬责而自明故无讥文也成公逆女及夫人至最为得礼故详其文丘明谓之防而显婉而成章也宋公之娶伯姬币聘两备晋卫为媵葢古婚之道故毎为之发伯姬以贱逆妇齐人来媵皆非所应故亦无文也叔姬归于纪此待年之女年满特行故书其归公子翚如齐逆女此经正文而贾氏云使翚逆女兼修艾之盟婚姻礼之大事方遣逆女无縁兼修盟防若实如此经当变文不得以逆女为使而更以修盟为实也又此年春公已防齐侯而成婚岂复须逆女之臣以申久要斯不然矣夫人孙于齐云不称姜氏絶不为亲止释孙例也至于丧婚则或称姜而不言氏或称氏而不言姜丘明不发其例斯葢经传阙也
内女夫人卒例第十一【案此篇见永乐大典其篇目亦存】
隠二年冬【云云】十二月乙夘夫人子氏薨
三年夏四月辛夘君氏卒传曰夏君氏卒声子也不赴于诸侯不反哭于寝不祔于姑故不曰薨不称夫人故不言不书姓为公故曰君氏
僖元年秋七月戊辰夫人姜氏薨于夷齐人以归闵二年传曰闵公之死也哀姜与知之故孙于邾齐人取而杀之于夷以其尸归僖公请而之
冬【云云】十有二月丁巳夫人氏之丧至自齐传曰夫人氏之丧至自齐君子以齐人之杀哀姜也为已甚矣女子从人者也
文四年冬十有一月壬寅夫人风氏薨
五年春【云云】三月辛亥我小君成风传曰春王使荣叔来含且赗召昭公来防礼也
十七年夏四月癸亥我小君声姜传曰声姜有齐难是以缓
宣八年冬十月己丑我小君敬嬴雨不克庚寅日中而克传曰敬嬴旱无麻始用葛茀雨不克礼也卜先逺日避不怀也
襄四年秋七月戊子夫人姒氏薨传曰定姒薨不殡于庙无衬不虞匠庆谓季文子曰子为正卿而小君之丧不成不终君也君长谁受其咎初季孙为巳树六槚于蒲圃东门之外匠庆请木季孙曰畧匠庆用蒲圃之槚季孙不御君子曰志所谓多行无礼必自及也其是之谓乎
秋【云云】八月辛亥我小君定姒
定十五年秋七月壬申姒氏卒传曰姒氏卒不称夫人不赴且不祔也
九月【云云】辛巳定姒传曰定姒不称小君不成丧也哀十二年夏五月甲辰孟子卒传曰夏五月昭夫人孟子卒昭公娶于呉故不书姓死不赴故不称夫人不反哭故不言小君
右夫人卒
庄二年秋七月齐王姬卒
四年夏【云云】六月乙丑齐侯纪伯姬
二十九年冬十有二月纪叔姬卒
三十年秋【云云】八月癸亥纪叔姬
僖九年秋七月乙酉伯姬卒
文十二年春【云云】二月庚子子叔姬卒传曰叔姬卒不言絶也书叔姬言非女也
成八年冬十月癸夘叔姬卒传曰叔姬卒来归自故书
九年春王正月伯来迎叔姬之丧以归传曰杞桓公来逆叔姬之丧请之也叔姬卒为故也逆叔姬为我也
襄三十年夏【云云】五月甲午宋灾宋伯姬卒传曰甲午宋大灾宋伯姬卒待姆也君子谓宋共姬女而不妇女待人妇义事也
秋七月叔弓如宋宋共姬传曰叔弓如宋共姬也右内女卒夫人卒二十四内女卒十二错综其二十三以包通之
释例曰夫人丧礼有三薨则赴于同盟之国既日中自墓反虞于正寝所谓反哭于寝也卒哭而祔于祖姑皆然则书曰夫人某氏薨我小君某氏此备礼之文也姒氏卒传曰不称夫人不赴且不祔也定姒不称小君不成丧也然则夫人子氏赴而不反哭故不书定姒则反哭而不赴故书而不言小君若昭之孟子者以同姓为讳【案讳字哀十二年正义引释例作阙】生革其姓过而知晦也然呉之太伯下及鲁昭公于亲逺矣所讳在于名义而已居夫人之位籍小君之尊已三世矣季氏当国而不为之服至令仲尼释已之经国朝不成其丧以世嫡夫人亦不书于策此季氏之咎也凡妾子为君其母犹为夫人虽先君不命其母母以子贵其嫡夫人薨则尊得加于臣子而内外之礼皆如夫人矣故姒氏之丧责以小君不成【案此句永乐大典误作贵以小君今从隠三年正义所引释例改正】成风之丧王使来防传曰礼也隠公以让摄位【案此句隐三年正义引释例作隠以让桓摄位】故不成礼于声子假称君氏以别妾媵葢是一时之宜隠之至义凡夫人薨失所则书地明失常也哀姜不书姓经阙文也夫人姒氏薨皆以礼备为文明季文子虽议从略贱【案襄四年定姒薨匠庆请木季孙曰略杜预集解不以道取为略孔颖达正义云释例以略为略贱自是解略字正义与集解别也】闻匠庆之言惧而备礼殡无阙也齐王姬卒鲁为主比内女也纪侯大去其国令弟纳邑附齐齐侯嘉而愍之恩及伯姬伯姬鲁女也故以来告大夫防故书齐侯纪伯姬也叔姬继伯姬之后纪侯既卒依纪季居酅贞义守节嘉而愍之故亦存吊之礼也子叔姬卒传曰不言絶也书叔姬言非女也出弃之女反在父母之室则与既笄成人者同故亦书卒也昭三年传曰昔文襄之伯君薨大夫吊卿共事夫人士吊大夫送宋伯姬之卒宋人义其待姆鲁嘉其事贞节使卿送举諡成礼君子嫌其敬过于节故以女而不妇示义经文仍旧非仲尼所变故亦不嫌书日以示别之葢丘明道达圣防扶春秋之义也内女唯诸侯夫人卒乃书恩成于敌体其所嘉愍乃遣吊丧又简于文襄之法也其非适诸侯则略之以服制相准也生书其来而死不録其卒从外大夫之比也伯姬卒未适人故不称国既笄成人故书经书孟子卒传曰昭公娶于呉故不书姓此为昭公加讳不复系呉改其姓号经传因而不革也论语谓之呉孟子葢时人常言非经传正文也而贾氏以谓言孟子若言呉之长女称呉长女既不异于同姓之长女且娶同姓长之与少未闻其异无所为别也又齐侯纪伯姬不书諡者葢亡国之妇夫妻皆降莫为之諡也而贾许方以诸侯礼説又失之也礼公子为其母练冠縓縁既除之及其嗣位为君非复公子嫡母薨则伸其母尊而先儒同之公子亦缪矣
侵伐袭例第十二【案此篇见永乐大典惟篇目佚今补】
释例曰侵伐袭者师旅讨罪之名也鸣钟皷以声其过曰伐寝钟皷以入其境曰侵掩其不备曰袭此所以别兴师用兵之状也其但称围救举实而言也周礼万二千五百人为军二千五百人为师五百人为旅传曰君以军行祓社衅皷又曰嘉好之事君行师从卿行旅从然春秋不书师旅一皆曰师从众辞也大夫将满师称师不满称人而已卿将满称师【案此句隠二年正义引释例作卿将满师则两书与永乐大典异】不满则直书名氏君将不言帅师卿将不言师旅此史策记注之常也【案隠二年正义云此用公羊之説】翚之伐郑溺之伐卫固请专命王命伐宋羽父不待君以速进【案待字隠十年正义引释例作匡】而先防二国自以为名故皆贬去其族齐为侯伯郑伯又为王卿士二君奉王命以讨宋恶羽父之专进故使与防者同伐动而无功故无成败也老桃之防而不同伐公既独败宋师郑乃寻其末踪事同一时故不重告于庙也齐侯卫侯郑伯来战于郎夫子善鲁人之秉周班恶三国之伐有礼故正王爵以表周制去侵伐以见无罪此圣人之所以扶奬王室敦崇大教故改常例以特见也卫孔达为政不恭背盟主兴兵于邻国受讨丧邑窘而告陈虽从陈之谋仅得自定以谋而济故君子但明言合古而不释其尤也秦伯终用孟明而致败败而罪己救其阙而养其志孟明増修其徳以霸西戎夫子嘉之故于伐秦之役贬四国大夫四国大夫奉君命而行今以一义变例故称尊秦谓之崇徳明罪不在四国大夫也传称秦伯伐晋既嘉孟明以善称穆公又曰遂伯西戎而经书秦人知称人非诸侯之襃贬也郑受楚命伐宋大败宋师获其上卿【案上字宣元年正义引释例作二字】此晋之不竞也晋于是申命众国大起其众将以雪宋之耻取威定霸赵盾为政而畏鬭椒之威【案宣二年正义引释例此句作而畏越椒之盛】不敢遂其所志托辞班师失宋之心孤诸侯之望楚之囊瓦为呉所诱以丧军师皆所以致贬也子重兴钟皷以救彭城而实使轻军与郑人侵之故经以实事称人书侵而本其始发言伐也诸经传异文而非例所及者其义皆然陈蔡楚之与国郑欲求亲于晋故伐而入之晋士庄伯诘其侵小且问陈之罪子产答以东门之役故免于讥及其侵蔡既无晋命【案命字襄八年正义引释例作令】又无直辞君死主少兴师以求媚于晋义取乱略不能以徳懐亲又不能以直报怨故二大夫异于子产也陈之见伐本以助晋晋不逆劳而以法诘之得盟主道理故仲尼曰晋为伯郑入陈非文辞不为功善之也戎之侵鲁鲁人不知去而逺追又无其获边境不备侯不在疆所以为讳也讳此君之阙亦所以示戒于将来之君也楚人弃君助臣取宋彭城以封叛者削正兴伪虽非复宋地故追书系宋不与楚人之所得入也虎牢郑之郊境晋人既有之矣又城而居之将以胁郑郑畏偪而强服遇楚而复叛八年之间一南一北至于数四晋悼虑其未已故大城置戍先以示威郑服之日释戍以归之【案襄十五年义引释例以作而】徳立刑行故能终有郑国春秋探书其本意【案襄十年正义引释例意作心】善之也三都强盛以夺三家之权陪臣执政下凌上替故仲由隳之而仲尼弗禁帅师登台仅不相克【案此句定十二年正义引释例作仅而皆克】直随事而书以示三家之疆无义例也晋伐鲜虞文无主帅既例所不及麻隧实战而但书伐欲以为不告则时公在师欲以为讳伐无罪则秦直晋曲欲以为无功讳负则秦师败绩此皆经文阙漏传文独存也贾氏以晋直秦曲无辞不得敌有辞故不书战而韩之战秦直晋曲宋之战鲁义而宋不信亦皆书战事类甚多此既不安又师者是人众之通言取而复为义云诸经称师皆以明用师之义晋师灭潞则曰得用师之道楚师灭陈则曰失用师之道文体适同一善一恶诸称师者百六十四患不能通则但为称师而不见将帅之主数条生义此为更在将帅与不复在师也俱是战伐之事亦俱称师其人存其事显则所责明其人没而但称师则所责隠仲尼曷为舎此而明彼言左氏不明义例不以为义例则异同详畧皆本史也而诸君区区溺意于乱文欲于无义之中求义无异施绵緼以为缣绢用栉比于毡毛也
春秋释例卷二

[book_title]春秋释例卷三
灾异例第十三【案此篇永乐大典全阙】
释例曰物者杂而言之则昆虫草木之类也大而言之则歳时日月星辰之谓也歳者水旱饥馑也时者寒暑风雨雷电雪霜也日月者薄食夜明也星辰者彗字霣错失其次也山崩地震者阳伏而不能出隂迫而不能升也凡天反其时地反其物以害其物性皆为妖灾【宣十五年正义引释例】天人之际或异而无感或感而不可知沙鹿崩固谓期年必有大咎梁山崩则云山有朽壤而自崩此皆圣贤之谠言逹者所宜先识【僖十四年正义引释例】陈既已灭防为楚县而书陈灾者犹晋之梁山沙鹿崩不书晋也灾害系于所灾所害故以所在为名【僖十四年正义引释例案宣十五年民反徳为乱正义云民谓人也感动天地皆是人君感之非庶民也昭七年传曰国无政不用善则自谪于日月之灾言以政取谪是其由君不由民以民表人故释例引此即改民为人是其民谓人也今无从攷释例全文附录于此】
崩薨卒例第十四【案此篇见永乐大典惟篇目佚今补】
隠十一年冬十有一月壬辰公薨传曰壬辰羽父使贼弑公于寪氏不书不成丧也
桓十八年夏四月丙子公薨于齐传曰公防齐侯于泺遂及文姜如齐齐侯通焉公谪之以告夏四月丙子享公使公子彭生乘公公薨于车
闵二年秋八月辛丑公薨传曰秋八月辛丑共仲使卜齮贼公于武闱
僖三十三年冬十有二月【云云】乙巳公薨于小寝传曰冬【云云】公薨于小寝即安也
成十八年秋【云云】八月【云云】己丑公薨于路寝传曰己丑公薨于路寝言道也
昭三十二年冬【云云】十有二月己未公薨于干侯传曰己未公薨【云云】书曰公薨于干侯言失其所也
隠七年春王三月【云云】滕侯卒传曰春滕侯卒不书名未同盟也传例曰凡诸侯同盟于是称名故薨则赴以名告终称嗣也以继好息民谓之礼经
桓五年春正月甲戌己丑陈侯鲍卒传曰春正月甲戌己丑陈侯鲍卒再赴也于是陈乱文公子佗杀太子免而代之公疾病而乱作国人分散故再赴
僖四年夏许男新臣卒传曰许穆公卒于师之以侯礼也传例曰凡诸侯薨于朝防加一等死王事加二等于是有以衮敛
二十三年冬十有一月子卒传曰成公卒书曰子夷也不书名未同盟也传例曰凡诸侯同盟死则赴以名礼也赴以名则亦书之不然则否避不敏也二十七年夏六月庚寅齐侯昭卒传曰夏齐孝公卒有齐怨不废丧纪礼也
文三年夏五月王子虎卒传曰夏四月乙亥王叔文公卒来赴吊如同盟礼也
成十三年夏五月【云云】曹伯庐卒于师传曰公防晋侯伐秦【云云】曹宣公卒于师
襄六年春王三月壬午伯姑容卒传曰桓公卒始赴以名同盟故也
七年冬【云云】十有二月【云云】郑伯髠顽如防未见诸侯丙戌卒于鄵传曰及将防于鄬【云云】及鄵子驷使贼夜弑僖公而以疟疾赴于诸侯
十二年秋九月呉子乘卒传曰秋呉子夀梦卒临于周庙礼也传例曰凡诸侯之丧异姓临于外同姓于宗庙同宗于祖庙同族于祢庙是故鲁为诸姫临于周庙为凡蒋邢茅胙祭临于周公之庙
昭元年冬十有一月己酉楚子麇卒传曰楚公子围将聘于郑【云云】闻王有疾而还【云云】入问王疾缢而弑之【云云】王于郏谓之郏敖
三年春王正月丁未滕子原卒传曰丁未滕子原卒同盟故书名
六年春王正月伯益姑卒传曰文公卒吊如同盟礼也
二十五年冬【云云】十有一月己亥宋公佐卒于曲棘传曰宋元公将为公故如晋【云云】己亥卒于曲棘
三十一年夏四月丁巳薛伯谷卒传曰薛伯谷卒同盟故书
定四年夏【云云】五月伯成卒于防
十四年夏【云云】五月【云云】呉子光卒传曰呉伐越越子句践御之陈于檇李【云云】灵姑浮以戈击阖闾阖闾伤将指其一履还卒于陉去檇李七里
哀十年春【云云】三月戊戌齐侯阳生卒传曰公防呉子伐齐【云云】齐人弑悼公赴于师呉子三日哭于军门之外昭二十二年冬十月王子猛卒传曰十一月乙酉王子猛卒不成丧也
庄三十二年冬十月己未子般卒传曰子般即位次于党氏冬十月己未共仲使圉人荦贼子般于党氏文十八年冬十月子卒传曰冬十月仲杀恶及视而立宣公书曰子卒讳之也
襄三十一年秋九月癸巳子野卒传曰毁也
右崩薨卒一百五十错综其三十一以包通之
释例曰天子曰崩诸侯曰薨大夫曰卒古之制也春秋所称曲存鲁史之义内称公而书薨所以自尊其君则不得不畧外诸侯书卒以自异也至于既虽邾许子男之君皆称諡而言公各顺臣子之辞两通其义也诸侯同盟皆称名以接神故薨则臣子必以名赴同盟之国告亡君之终称今君之嗣好恶由之故传曰有齐怨不废丧纪礼也盟载之辞下逮子子孙孙当奉而弗忘故云继好好同则相亲相亲则不争故曰息民也子防爵嫌有异同故传重发不书之例又更发凡者以明虽薨赴有法若或违之国史亦承告而书不必改正也伯姑容未与襄同盟而事逮其父王子虎又未接于文尝与僖同盟故皆用同盟之礼盖继好之义也嫌于赴非所盟之君又天子公卿其礼或异故传曰始赴以名同盟故也又曰吊如同盟各以正所疑也赴以名则亦书之者诸侯虽不同盟或以名赴也不然则否避不敏者谓虽同盟而赴不以名则亦不书名以审违谬也益姑之卒传重复发者有夺田之忿而不废丧纪故称礼以明之也陈人再赴两书其日齐缓告乱书以十二月天王伪赴遂用其虚明日月阙否亦从赴辞子驷实弑僖公赴以疟疾而经从之楚弑郏敖齐弑阳生皆其类也君子不变其文以慎其疑【案二句永乐大典正二其字从隠三年无义所引释例増】且虚实相生随而表之真伪之情可以两见承赴而书之亦所以示将来许穆公卒于师呉子夀梦卒临于周庙公登观台必书云物传皆发凡以言例经皆无异议诸若此盖周之旧礼传因事以存于经则常事不书也若卒于朝会或书师或书地者史之成文非义例所存也至于鲁公之薨则皆书地成公薨路寝传称得道昭薨干侯言失其所详内事谨凶变也其未成君而卒者【案庄二年正义引释例者作若】君未葬则嗣子书名在丧之礼也既则嗣君谅闇羣臣复吉免丧服则礼成也【案此句庄三十二年正义引释例作则成君也】文公既襄仲杀恶及视书曰子卒与未成君同文所以为讳也公子恶鲁之正适嗣位免丧则鲁君也襄仲倚齐而弑之国以为讳故不称君若言君之子也及子般子野或见杀或不胜丧言罪则不足成贬为孝而灭性故直畧而书卒也【案自公子恶鲁之正适以下永乐大典无之从庄三十二年正义所引释例増】恶视犹不显则知隠闵二公称薨桓不称弑亦讳之也臣之事君犹子之事父也微谏见志造诡辞执其是而諌其非【案諌其非三字永乐大典脱从隠十一年正义所引释例补入】不必其得盖匡救将然而将顺其已然故有隠讳之义焉至于激节之士则不然南史执简而累进董狐书法而不隠鬻拳刼君而自刖晏婴端委而引直贤圣亦録而善之所以广义训大道殷有三仁此之谓也刘贾许頴复于薨卒生例云日月详者吊赠备日月畧者吊有阙无此辞非载大夫卒例书弑例第十五【案此篇永乐大典全阙】
释例曰天生民而树之君使司牧之羣物所以系命也故戴之如天地亲之如父母仰之如日月事之如神明其或受雪霜之严雷电之威则奉身归命有死无贰故传曰君天也天可逃乎此人臣所执之常也然本无父子自然之防未有家人习翫之爱高下之隔县殊壅塞之否万端是以居上者防心以察下表诚以感之然后能相亲也若亢高自肆羣下絶望情义圯隔是谓路人非君臣也人心苟离则位号虽存无以自固故例曰凡弑君称君君无道称臣臣之罪称君者惟书君名而称国称人以弑言众之所共絶也称臣者谓书弑者主名以埀来世终为不义而不可赦也然君虽不君臣不可以不臣故宋昭之恶罪及国人晋荀林父讨宋曰何故弑君犹立文公而还深见贬削诸怀贼乱以为心者固不容于诛也若郑之归生齐之陈乞楚之公子比虽本无其心春秋之义亦同大罪是以君子慎所以立也诸侯不受先君之命而篡立得与诸侯防者则以成君书之齐商人蔡侯般之属是也若未得接于诸侯则不称爵楚公子弃疾杀公子比蔡人杀陈佗齐人杀无知卫人杀州吁公子瑕之属是也诸侯篡立虽以防诸侯为正此列国之制也至于国内防名委质即君臣之分已定故诸杀不成君者亦与成君同义也传曰防于平州以定公位又云若有罪则君列诸防矣此以防为断也经书赵盾弑君而云灵公不君又以明于例此弑宜称君也弑非赵盾而经不变文者以示良史之意深责执政之臣故特见仲尼曰越竟乃免明盾亦应受罪也医不三世不服其药古之慎戒也人子之孝当尽心尝祷而已药物之剂非所习也许止身为国嗣国非无医而轻果进药故罪同于弑二者虽原其本心而春秋不赦其罪盖为教之逺防也楚灵无道于民于例当称国以弑公子比首兵自立楚众散归而灵王缢死故以比为弑王也比既得国国人惊乱弃疾从而扇之比惧自杀皆弃疾之由故书公子弃疾杀公子比也左氏义例止此而已其余小异皆从赴也刘贾许頴以为君恶及国朝则称国以弑君恶及国人则称人以弑案郑灵宋昭经文异而例同故重覆以同之子弑其父又嫌异于他臣亦重明其不异既不碎辨国之与人而云莒纪公多行无礼于国太子仆因国人以弑之经但称国不称人知国之与人虽言别而事一也【宣四年正义引释例】先儒旁采二传横生异例宋之蒙泽楚之干谿俱在国内闵公之弑则以不书蒙泽国内为义楚弑灵王复以地干谿为失所明仲尼本不以为义例则丘明亦无异文也【庄十二年正义引释例】经书宋督弑其君与夷及其大夫孔父仲尼邱明唯以先后见义无善孔父之文孔父为国政则取怨于民治其家则无闺闱之教身先见杀祸遂及君既无所善仇牧不警而遇贼又死无忠事晋之荀息期欲复言本无大节先儒皆随加善例又为不安经书臣蒙君弑者有三直是弑死相及即实为文仲尼以督为有无君之心改书一事而已无他例也【桓二年正义引释例】
及防例第十六【案此篇永乐大典全阙】
释例曰与谋者同志之国彼我之计未定相与共谋讲议利害计成而后行之故以相连及为文不与谋而出师者谓不得已而应命故以外合为文皆防鲁而言之也公亲防齐侯伐莱而传以师出示例所以通卿大夫帅师者也鲁既春防于曹以谋伐郑夏遂起师而更从不与谋之文者厉公篡太子忽之位谋而纳之非正故讳之从不与谋之例若夫盟主之令则上行乎下非匹敌和成之类故虽或先谋皆从不与谋之例成八年晋士爕来聘且言将伐郯下云防伐郯是也凡乞师者深求过礼之辞执谦以偪成其讨故虽小国乞之于大国大国乞之于小国亦皆从不与谋之例臧宣叔郤锜是也以师出为例是惟系于战伐而刘许贾頴滥以经诸及字为义本不在例今欲强合之所以多相错乱也【宣七年正义引释例】凡师能左右之曰以为求助于诸侯而専制其用征伐进退帅意而行故变防及之文而曰以施于匹敌相用者若覇主之命则上行于下非例所及也呉虽大国顺蔡侯之请自将其众唯蔡侯之命故亦言以呉子也例称师则诸不言师者皆不用以为例也以之于言所渉甚多刘贾许頴既不守例为断又不能尽通诸以唯杂取晋人执季孙以归刘子单子以王猛居于皇尹氏召伯毛伯以王子朝奔楚随示以义数事而已又云诸称以皆小以大下以上非其宜也寻案晋侯以季孙归又非下以上也荆以蔡侯归亦非小以大也【僖二十六年正义引释例】
搜狩例第十七【案此篇见永乐大典惟篇目佚今补】
释例曰以不教民战是谓弃之故传曰春搜夏苖秋猕冬狩皆于农隙以讲武事也三年而治兵习战备也入而振旅治兵礼毕整众而还也归而饮至告于庙也所以数军实昭文章明贵贱顺少长辨等列习威仪也晋侯登有莘之墟以望曰少长有礼此之谓也田狩必有三驱之礼以备四时之祀鸟兽之肉不登于俎骨角毛羽不登于噐则君不举出必告于庙获必用于庙于是乃书椒举称寡君属有宗祧之事于武城此事之谓也凡天子诸侯田狩皆于其封内传曰郑之有原圃犹秦之有具囿不越国而取诸人隠公观鱼于棠棠实他境故传云逺地【案隠五年正义引释例云旧説棠鲁地据公辞欲畧地则非鲁境也今释例无此文恐有脱佚】河阳实已属晋非王狩所在故言非其地也且明徳也义在隠其召君之阙也邱明之为所以写仲尼之意也而河阳之狩越盾之弑泄冶之罪于此三事特称仲尼者危疑之理须圣言以明之圣人之辞可能使人信之贤者之辞则不能此其义也三王异正朔而夏数为得天虽在周世于言时举事皆据夏正故公以春狩于而传曰书时礼也焚咸邱鲁地非搜狩常处经不言搜狩但称焚咸邱言火田尽物非搜狩之义也红之搜传言革车千乘所以示大搜也而经不书大诸事同而文异不曲言经义者直是时史之阙畧仲尼畧而从之春秋不可错综经文此之类也刘贾頴云搜于红不言大者言公大失权在三家也十一年搜于比蒲经书大搜复云书大者言大众尽在三家随文造意以非例为例不复知其自违也【案红之搜下永乐大典无之从昭八年正义所引释例补入】
庙室例第十八【案此篇见永乐大典惟篇目佚今补】
释例曰太庙有八名其体一也肃然清静谓之清庙行禘祫序昭穆谓之太庙告朔行礼谓之明堂行飨射飬国老谓之辟雍占云物望氛祥谓之灵台其四门之学谓之太学其中室谓之太室总谓之合宫诸儒皆以庙学为一郑氏以为异处【案自此以上孔頴逹诗灵台疏引之以为頴容释例永乐大典以为杜氏之文未知何据】太室之屋国之所尊朽而不善乆旱遇雨乃遂倾頽不共之甚故特书之【案自太室之屋以下永乐大典无之从文十三年正义所引释例增】新宫灾者宣公之庙父庙也谅闇始阕而遇天灾故感而哭之以致哀异于余庙也【案自新宫灾者以下永乐大典无之从成三年正义所引释例増】
土功例第十九【案此篇见永乐大典惟篇目佚今从敬续明三传例説略补】
释例曰都邑者民之聚也国家之藩卫百姓之保障不固则败不修则坏故虽不临寇必于农隙备其守御无妨民务传曰龙见而毕务戒事也谓夏之九月周之十一月龙星角亢晨见东方于是纳其禾稼三务始毕而戒民以土功事也火见而致用大火星次角亢而晨见于是致其用也水昏正而栽谓夏之十月定星昏而中于是树板干而兴作也日至而毕谓日既南至微阳始动故土功息传既显称凡例而书时不书时各重发者皆以别无备而兴作如书旱雩之别过雩也冬城西郛特曰惧齐此其意也【案冬城西郛以下永乐大典无之从庄二十九年正义所引释例増】冬城防臧武仲请俟毕农事故传曰书事时言兴作出火见致用之前亦得兼以事时即礼也【案襄十三年正义云此冬城防经皆不言月当在火见致用之前当时农収差早虽天象未致而民事已间言时节未是时而事已得时故言书事时也】凡城都筑邑国之大事是以春秋详其得失救患分灾恤病备难有为而然则不拘时制诸侯以夏城邢称得礼正月城楚邱而鲁讳后期此其义也浚洙者深之也冬兴功而无亦得其时筑之为例唯以都邑为别至于他土功之事则通用时例总谓之筑筑鹿囿郎台王姫之馆是也周礼四县为都四井为邑此周公本制小大之别也若邑有先君之宗庙则虽小曰都尊其所居而大之也然则都而无庙固宜称城城漆是也而頴氏唯系于有先君之庙患漆本非鲁邑也因説曰漆有邾之旧庙是使鲁人尊邾之废庙与先君同非经传意也桓十六年冬城向传曰书时也案其下月似城向在建酉之月以经传事类相推则通在下建戌之月邱明发书时之传不悮也其説具见长厯也【案自冬城防以下永乐大典无之从敬续明三传例说略补入】
归献例第二十【案此篇永乐大典全阙】
释例曰归者遗也献者自下奉上之称遗者敌体相与之辞传曰诸侯不相遗俘齐侯楚人失辞称献失礼遗俘故因其来辞见自卑也以其太卑故书以示过【庄三十一年正义引释例】齐人来归卫寳公羊谷梁经传及左氏皆同唯左氏经独言卫俘者三家经传有六而其五皆言寳此必左氏经之独误也【庄六年正义引释例】归入纳例第二十一【案此篇见永乐大典惟篇目佚今补】
桓十五年夏【云云】五月【云云】许叔入于许隠十一年传曰郑伯使许大夫百里奉许叔以居许东偏【云云】桓十五年传曰许叔入于许
秋九月郑伯突入于栎传曰秋郑伯因栎人杀檀伯而遂居栎
庄六年夏六月卫侯朔入于卫五年传曰冬伐卫纳惠公也六年传曰春王人救卫夏卫侯入放公子黔牟于周放甯跪于秦杀左公子泄右公子职乃即位
九年夏【云云】齐小白入于齐传曰夏公伐齐纳子纠桓公自莒先入
二十四年秋【云云】八月丁丑夫人姜氏入传曰秋哀姜至成十八年夏【云云】宋鱼石复入于彭城传曰楚子辛郑皇辰侵城郜取幽邱同伐彭城纳宋鱼石向为人鳞朱向鱼府焉以三百乘戍之而还书曰复入传例曰凡去其国国逆而立之曰入复其位曰复归诸侯纳之曰归以恶曰复入
襄二十三年夏【云云】晋栾盈复入于晋传曰栾盈帅曲沃之甲因魏献子以昼入于綘【云云】
二十五年秋八月【云云】卫侯入于夷仪传曰晋侯使魏舒宛没逆卫侯将使卫与之夷仪【云云】卫献公入于夷仪三十年秋七月【云云】郑良霄出奔许自许入于郑郑人杀良霄传曰癸丑晨自墓门之渎入因马师颉介于襄库以伐旧北门驷带率国人以伐之【云云】伯有死于羊肆昭二十二年秋刘子单子以王猛入于王城传曰冬十月丁巳晋籍谈荀跞帅九州之戎及焦瑕温原之师以纳王子王城
二十六年冬十月天王入于成周传曰召伯逆王于尸【云云】癸酉王入于成周
定十一年秋宋乐大心自曹入于萧传曰宋公母弟辰暨仲佗石彄公子地入于萧以叛秋乐大心从之大为宋患宠向魋故也
桓十七年秋八月蔡季自陈归于蔡传曰蔡桓侯卒蔡人召蔡季于陈秋蔡季自陈归于蔡
闵元年秋八月【云云】季子来归传曰秋八月公及齐侯盟于落姑请复季友也齐侯许之使召诸陈公次于郎以待之季子来归嘉之也
僖二十八年夏【云云】六月卫侯郑自楚复归于卫传曰卫侯闻楚师败惧出奔楚【云云】使元咺奉叔武以受盟【云云】六月晋人复卫侯武子与卫人盟于宛濮【云云】卫侯先期入
冬曹伯襄复归于曹传曰晋侯有疾曹伯之竖侯獳货筮史使曰以曹为解【云云】公説复曹伯
三十年秋【云云】卫侯郑归于卫传曰晋侯使医衍酖卫侯甯俞货医使薄其酖不死公为之请纳玉于王与晋侯皆十瑴王许之秋乃释卫侯卫侯使赂周歂冶厪【云云】杀元咺及子适子仪
成十四年夏卫孙林父自晋归于卫传曰晋侯使郤犨送孙林父而见之
十五年秋八月【云云】宋华元自晋归于宋传曰鱼石曰右师苟获反虽许之讨必不敢且多大功国人与之不反惧桓氏无祀于宋也【云云】鱼石自止华元于河上请讨许之乃反
十六年秋【云云】曹伯归自京师传曰曹人复请于晋晋侯谓子臧反吾归而君子臧反曹伯归
襄二十六年春王二月【云云】甲午卫侯衎复归于卫传曰卫献公使子鲜为复辞【云云】子鲜不获命于敬姒以公命与甯喜言曰苟反政由甯氏祭则寡人【云云】二月庚寅甯喜右宰谷伐孙氏【云云】辛夘杀子叔及太子甬【云云】甲午卫侯入书曰复归国纳之也
昭十三年夏四月楚公子比自晋归于楚弑其君防于干谿传曰观从以蔡公之命召子干子晳及郊而告之情强与之盟入袭蔡【云云】依陈蔡人以国【云云】以入楚【云云】公子比为王【云云】夏五月癸亥王缢于芋尹申亥氏
秋【云云】八月【云云】蔡侯庐归于蔡传曰平王即位既封陈蔡而皆复之礼也隠太子之子庐归于蔡礼也
陈侯呉归于陈传曰悼太子之子呉归于陈礼也定十三年冬【云云】晋赵鞅归于晋传曰韩魏以赵氏为请十二月辛未赵鞅入于綘盟于公宫
隠八年春【云云】三月郑伯使宛来归祊庚寅我入祊传曰郑伯请释泰山之祀而祀周公以泰山之祊易许田三月郑伯使宛来归祊不祀泰山也
宣十年春【云云】齐人归我济西田传曰春公如齐齐侯以我服故归济西之田
成八年春晋侯使韩穿来言汶阳之田归之于齐定十年夏【云云】齐人来归郓讙隂田
哀八年冬十有二月【云云】齐人归讙及阐传曰十二月齐人归讙及阐季姫嬖故也
僖二十五年秋楚人围陈纳顿子于顿传曰楚令尹子玉追秦师弗及遂围陈纳顿子于顿
宣十一年冬【云云】丁亥楚子入陈纳公孙宁仪行父于陈传曰冬楚子为陈夏氏乱故伐陈【云云】因县陈【云云】乃复封陈【云云】故书曰楚子入陈纳公孙宁仪行父于陈书有礼也
昭十二年春齐高偃帅师纳北燕伯于阳传曰春齐高偃纳北燕伯于唐因其众也
哀二年夏四月【云云】晋赵鞅帅师纳卫世子蒯瞆于戚传曰晋赵鞅纳卫太子于戚【云云】使太子絻八人衰绖伪自卫逆者告于门哭而入遂居之
释例曰凡去其国者通谓君臣及公子母弟也国逆而立之本无位则称入本有位则称复归齐小白入于齐本无位也卫侯郑复归于卫复其位也诸侯纳之有位无位皆曰归卫孙林父蔡季是也身为戎首则曰复入晋栾盈是也皆所以明内外之援【案皆字成十八年正义引释例作此内外正义作外内】辨逆顺之辞故经正鱼石卫衎以表旧制传称凡例总而明之也卫人逆公子晋于邢宜称入善其得众公子友忠于社稷国人思之【案此句成十八年正义引释例作国人所思焉】故闵公为落姑之盟以复之夫卫之公子晋絶位而在邢鲁之季子势弱而出奔咸得民望享国有家是以圣人贵之殊其文也庄六年五国诸侯犯逆王命以纳卫朔大其事故字王人谓之子突【案孔頴逹庄六年正义云再命三命皆书名一命乃称人周礼王之上士三命中士再命下士一命称王人者下士也进之不称人而越称字者王之上士下士爵同而命异耳进之同中士未足以为荣故超从大夫之例称字以贵之也】朔惧有违众之危【案庄六年正义引释例危字作犯字】而以国逆告华元实国逆欲挟晋以自助故以外纳赴春秋从而书之以示二子之情也韩魏有耦国之强陈蔡有复国之端故晋赵鞅楚公子比皆称归从诸侯纳之例也言非晋楚之所能制也侯獳爱君以请故曹伯有国逆之辞许始复国故许叔有国逆之文此皆时史因周典以起时事之情也例称诸侯纳之曰归今检经诸称纳者皆有兴师见纳之事不须例而自明故但言纳而不复言归也邾有成君晋赵盾不度于义而大兴诸侯之师渉邾之境见辞而退虽有服义之善所兴者广所害者众故贬称人卫侯郑曹伯负刍皆见执在周晋鲁请而复之郑称归于卫负刍称归自京师所发事同而文异者例意本在于归不以他文为义也贾氏又以为诸归国称所自之国所自之国有力也案楚公子比去晋而不逆是无援于外而经书自晋陈侯吴蔡侯庐皆平王所复【案复字成十八年正义引释例作封】可谓有力于楚而不言自楚此既明证又春秋称入其例有二施于师旅则曰不地在于复归则曰国逆国逆而立又以为例【案此二句昭二十一年正义引释例作国逆又以立为例】逆而不立则皆非例所及郑之良霄以冦而入入则见杀而复例之【案则字成十八年正义引释例作即字】例称凡去其国明非天子之制也周敬王王子猛不书出而书入襄王书出而不书入凡自周无出故非春秋旧例也诸在例外称入直是自外入内【案是自二字永乐大典无之从桓十五年正义所引释例増】记事者常词义无所取而贾氏虽夫人姜氏之入皆以为例如此甚多又依仿谷梁云称纳者内难之词因附防诸纳为义至于纳北燕伯于阳称因其众穷不能通乃云时阳守距难故称纳此又无证经书楚人围陈纳顿子于顿则顿国之所欲也北燕伯有因众之文不可言内难也又书纳公孙宁仪行父于陈言书有礼不可言内难也陈县而见复上下交驩二人虽有淫纵之阙今道楚匡陈贼讨君威权方盛称其礼理无内难【案此二句宣十一年正义引释例作称有礼理无所难】此皆先儒説之不安也
班序谱第二十二【案此篇永乐大典全阙其篇目则见桓十六年孔頴逹正义】
释例曰周之宗盟异姓为后故践土之盟载书齐宋虽大防于郑卫斥周而言指谓王官之宰临盟者也其余杂盟未必皆然践土召陵二防皆蔡在卫上诸国次之至盟乃正其高下者敬恭明神本其始也【僖二十八年正义引释例】鲁为春秋主常例诸侯上非其实次也子帛卿也依鲁大夫之比列于莒上故传曰鲁故也叔孙豹曰宋卫吾匹也又曰诸侯之防寡君未尝后卫君是鲁在卫上也宋既先代之后又襄公一合诸侯以绍齐桓之伯宋在齐上则鲁次宋也【庄十四年正义引释例】自隠至庄十四年四十三歳征伐盟防者凡十六国时无霸主防同不并无以成序其间蔡与卫凡七防六在卫上唯此处在陈下故以为盖后至也【桓十六年正义引释例班序谱　案桓十六年夏四月公防宋公卫侯陈侯蔡侯伐郑正义云诸侯之序以大小为次蔡此处在陈下故以为后至】自隠至庄十四年四十三歳卫与陈凡四防卫在陈上自庄十五年尽僖十七年三十五歳凡六防陈在卫上【庄十六年正义引释例班序谱案庄十六年冬十有二月防齐侯宋公陈侯卫侯郑伯许男滑伯滕子同盟于幽杜集解云陈国小每盟防皆在卫下齐桓始霸楚亦始强陈侯介于二大国之间而为三恪之客故齐桓因而进之遂班在卫上终于春秋】齐桓既没宋楚争盟起僖十八年尽二十七年陈与蔡凡三防在蔡上楚合诸侯蔡与陈凡六防其五在陈上【昭四年正义引释例班序谱　案昭四年正义云楚以大小为序不进陈班故蔡多在陈上】晋合诸侯二十国起僖二十八年尽哀十四年大率皆陈后次蔡蔡后次卫【襄二十七年正义引释例班序谱】
公行至例第二十三【案此篇见永乐大典惟篇目佚今补】
桓二年秋【云云】九月【云云】公及戎盟于唐传曰公及戎盟于唐修旧好也
冬公至自唐传曰冬公至自唐告于庙也例曰凡公行告于宗庙反行饮至舍爵策勲焉礼也特相防往来称地让事也自参以上则往称地来称防成事也十六年夏四月公防宋公卫侯陈侯蔡侯伐郑十五年传曰冬防于袲谋伐郑将纳厉公也弗克而还十六年传曰夏伐郑
秋七月公至自伐郑传曰秋七月公至自伐郑以饮至之礼也
十八年春王正月公防齐侯于泺公与夫人姜氏遂如齐夏四月丙子公薨于齐丁酉公之丧至自齐
庄二十三年夏公如齐观社传曰公如齐观社非礼也公至自齐
二十四年夏公如齐逆女秋公至自齐
二十七年春公防杞伯姫于洮传曰公防伯姫于洮非事也天子非展义不廵狩诸侯非民事不举卿非君命不越境
僖十六年冬十有二月公防齐侯宋公陈侯卫侯郑伯许男邢侯曹伯于淮
十七年夏灭项【云云】九月公至自防传曰淮之防公有诸侯之事未归而取项齐人以为讨而止公秋声姜以公故防齐侯于卞九月公至书曰至自防犹有诸侯之事焉且讳之也
二十八年冬公防晋侯齐侯宋公蔡侯郑伯陈子莒子邾子秦人于温诸侯遂围许
二十九年春【云云】公至自围许
宣五年春公如齐夏公至自齐传曰春公如齐高固使齐侯止公请叔姫焉夏公自至齐书过也
七年冬公防晋侯宋公卫侯郑伯曹伯于黑壤传曰晋侯之立也公不朝焉又不使大夫聘晋人止公于防盟于黄父公不与盟以赂免故黒壤之盟不书讳之也八年春公至自防
襄十年春公防晋侯宋公卫侯曹伯莒子邾子滕子薛伯杞伯小邾子齐世子光防呉于柤夏五月甲午遂灭偪阳传曰春防于柤防呉子夀梦也【云云】晋荀偃士匄请伐偪阳而封宋向戌焉【云云】甲午灭之书曰遂灭偪阳言自防也
公至自防
十二年冬【云云】公如晋传曰公如晋朝且拜士鲂之辱礼也
十三年春公至自晋传曰公至自晋孟献子书劳于庙礼也
昭二十五年秋【云云】九月己亥公孙于齐次于阳州二十六年三月公至自齐居于郓传曰三月公至自齐处于郓言鲁地也
二十七年春公如齐公至自齐居于郓传曰公如齐公至自齐处于郓言自外也
定十二年冬【云云】十有二月公围成传曰将堕成公敛处父请孟孙堕成齐人必至于北门且成孟氏之保障也无成是无孟氏也子伪不知我将不堕冬十二月公围成弗克
公至自围成
右公行一百七十六书至者八十二错综其二十九以包通之
释例曰凡公出朝聘奔丧防皆但书而不言其事此春秋之常【案凡公出下下二十二字永乐大典无之从庄二十三年正义所引释例补入】经书公行及至皆因告于庙书之于策桓二年公至自唐传曰告于庙也然则凡盟有一百五公行一百七十六书至者八十二【案盟有以下十八字永乐大典无之从桓二年正义所引释例増】其不书至者九十有四皆不告庙也隠公之不告谦也余公之不告慢于礼也公行或朝或防或盟或伐或得礼或失礼其事非一故随而释之于盟释告庙嫌他例不通故复总曰凡公行告于宗庙反行饮至舍爵策勲焉礼也此以明公之出境当无不告及其反也则必饮至有功则策勲故公至自伐郑重言以饮至之礼孟献子书劳于庙复云得礼所以反覆凡例也公朝于晋而献子书劳知策勲非惟讨伐之功虽或常行有以宁国安民【案寜国襄十三年正义引释例作定国】亦书功于庙也然则凡反行饮至必以嘉防昭告于祖祢有功则舍爵策勲无勲无劳告成事而已若夫执止之辱压尊毁列所以累其先君沗其社稷固当克躬罪已不以嘉礼自终宣公如齐既已见止连婚于邻国之臣而行饮至之礼故传曰书过桓公之丧至自齐此则死还告庙而书至者也庄公违礼如齐观社用饮至之礼此则失礼之书至者也公又如齐逆女则得礼亦书至也宣公黑壤之防以赂免讳不书盟而复书至亦讳不以见止告庙也襄公至自晋此则策劳还而书至昭公至自齐居于郓此则宜告而书至者也诸书至皆告庙啓反或即实而言或有所讳避于伐郑见饮至之礼于宣见书过之讥于襄见书劳于庙举此三者以包其他行也僖十七年传曰公至自防犹有诸侯之事讳之也明以诸侯之事越境还至用饮至之礼正也公以灭项为齐所止防事既毕逾年乃还非公所终而经书至自防故特释曰犹有诸侯之事且讳之也温之防遂围许书公至自围许柤之防遂灭偪阳书公至自防诸若此类事势相接或以始致或以终致盖时史之异耳无他义也【案此句永乐大典无之从桓二年正义所引释例増入】陪臣执命大都耦国仲由建堕三都之计而成人不从故公亲围之虽不越境动众兴兵大其事故出入皆告于庙也
郊雩烝尝例第二十四【案此篇见永乐大典惟篇目佚今从孔頴逹僖九年正义补】
桓八年春正月己夘烝
夏五月丁丑烝
释例曰啓蛰而郊谓夏正建寅之月于是祀南郊配后稷以只农事也龙见而雩谓建巳之月苍龙七宿之体昏见东方于是大雩祭天逺为百谷祈膏雨也始杀而尝谓建酉之月蒹葭苍苍白露为霜隂气始杀嘉谷始熟于是荐尝于宗庙也【案桓五年正义云始杀尝祭实起于建申之月今云建酉者言其下限贾服解始杀唯据孟秋不通建酉之月故释例破贾服而为此言】闭蛰而烝谓建亥之月草木枯槁昆虫闭蛰履霜坚氷万物皆成可荐者众于是享祭烝于祖考也言凡祀举郊雩烝尝则天神人鬼地祗之祭皆通也其他羣祀不録可知也礿祠及地祗经无其事故不备言亦约文以相包也【案此四句桓五年正义引释例作不云礿祀地　者经无其事故传畧而不言】过则书者谓非其时非其祀不旱而雩之类是也始夏而雩者谓纯阳用事防有旱灾而祈之也至于四时之旱及又因用此礼而求雨故亦曰雩宗庙之祀也既有天雨又须所荐之物可荐卜日又有吉否则仲月其常也故周礼祀号日以四时仲正之也经书正月烝得仲月之时也其夏五月复烝此为过烝若但书夏五月烝则唯可知其非时故先发正月之烝而后经书五月烝【案后经二字桓五年正义引释例作继字】以示非时并明再烝渎也四时享祀孝子之所以致忠故虽大灾大礼大凶亡丧哀是以废大事乃有阙今以建未之月而修尝祭之礼非也然既戒日致斋御廪虽灾不害嘉谷祭亦不应中废故经书乙亥尝以示过释之以不害也传曰春不雨夏六月雨自十月不雨至于五月不曰旱不为灾也然则虽书不雨必须将为灾然后得雩常事不书诸书雩而不以旱释之者皆过雩也经书过雩则与旱雩不别故传七发之天子郊祀因望祭四方众神诸侯不得依天子唯望祭其封内山川分野之星是谓三望鲁以周公故得用天子礼乐故虽诸侯而特郊祀配以后稷其望祭也自从常祀制也常祀自祭之所必故礼唯卜郊日而又卜可郊与否今郊既配有日而更复疑卜或既耕而后卜郊废上天之祀而别祀三望阙大存小怠慢失序故经书犹皆随而发之也此事三见卜而释其二以明卜郊不从与郊牛死所以不郊虽异而讥同也成七年不郊亦俱以牛事故不重释也辛丑用郊文异而邱明不发明时史之辞非圣意也【案明时史二句成十七年正义引释例明作因非圣下有贤字】凡以旱为雩者皆从而释之上辛季辛一月之中再雩释其旱甚明皆得礼也先儒之辩郊雩烝尝各据所见多不审悉今博采以防诸疑厯法正月节立春啓蛰为中气【案孔颖逹桓五年正义云夏小正日正月啓蛰其传曰言始发蛰也故汉氏之始以啓蛰为正月中雨水为二月节及太初以后更改气名以雨水为正月中惊蛰为二月节以迄于今踵而不改今厯正月雨水中四月小满中八月秋分中十月小雪中注皆以此四句为建寅建巳建酉建亥之月则啓蛰当雨水龙见当小满始杀当秋分闭塞当蛰雪晋世之厯亦以雨水为正月中而释例云厯法正月节立春啓蛰为中气者因有啓蛰之文故逺取汉初气名欲令与厯合】二月节惊蛰春分为中气三月节清明谷雨为中气四月节立夏小满为中气五月节芒种夏至为中气六月节小暑大暑为中气七月节立秋处暑为中气八月节白露秋分为中气九月节寒露霜防为中气十月节立冬小雪为中气十一月节大雪冬至为中气十二月节小寒大寒为中气凡十二月而节气有二十四共通三百六十六日分为四时间之以閠月故节未必得恒在其月初而中气亦不得恒在月之半是以举天宿气节为文而不以月为正僖公襄公夏四月卜郊但讥其非所宣卜而不讥其四月不可郊也孟献子曰啓蛰而郊郊而后耕耕谓春分也言得啓蛰即当卜郊不应过春分也案厯法有啓蛰惊蛰而无龙见始杀闭蛰此古人所名不同然其法推不得有异传曰火伏而后蛰者毕此谓十月始蛰也至十一月则遂闭之犹二月之惊蛰既啓之后遂惊而走出始蛰之后又自闭塞也【案桓五年正义云注以闭蛰为十月而释例云十一月遂闭之者以正月半蛰虫啓户二月初则惊而走出十月半蛰虫始闭十一月初则遂闭之称四者皆举中气言其至此中气则卜此祭次月初气仍是祭限次月中气乃为过时既以闭蛰为建亥之月又言十一月则遂闭之欲见闭蛰以后冬至以前皆得烝祭也】白露秋分谓之始杀龙星之体昬见【案昬字恒五年正义引释例作毕】谓立夏之月言得此月节则当卜祀过渉次节则以过而书故秋雩书不时此渉周之立秋节也【案孔頴逹正义云言渉立秋节者谓渉立秋之月中气节也过渉次节亦谓中节非初节也若始渉初节则不讥之矣】土功作者不必月日故亦书龙见而毕务戒事也火见而致用水昬正而栽日至而毕此其大准也周礼祭宗庙以四仲盖言其下限也月令之书出自吕不韦其意也欲为秦制非古典也頴氏因之以为龙见五月五月之时龙星已过于见此为疆牵天宿以附防吕不韦之月令非所据而据既以不安且又自违左氏传称秋大雩书不时此秋即頴氏之五月而忘其不时之文欲以雩祭刘贾又以为诸书用皆不宜用【案书字成十七年正义引释例作言】反于礼者也施之用郊似若有义至于贽用币及用鄫子诸若此比皆当须书用以别所用者也若不言用则事叙不明所谓辞穷非圣人故造此用以示义也且诸过祀三望之类奚独皆不书用邪案左氏传用币于社称曰得礼【案称字成十七年正义引释例作传】冉有用矛于齐师孔子以为义无不宜用之例也丘明云我师岂欺我哉
王侯夫人出奔例第二十五【案此篇见永乐大典其篇目亦存】
桓六年春正月实来五年传曰冬淳于公如曹度其国危遂不复六年传曰春自曹来朝书曰实求不复其国也
十五年夏【云云】五月郑伯突出奔蔡传曰祭仲専郑伯患之使其壻雍纠杀之【云云】祭仲杀雍纠【云云】公载以出十六年冬【云云】十有一月卫侯朔出奔齐传曰宣姜与公子朔搆急子【云云】二公子故怨惠公【云云】立公子黔牟惠公奔齐
庄元年春【云云】三月夫人孙于齐传曰夫人孙于齐不称姜氏絶不为亲礼也
四年夏【云云】纪侯大去其国传曰纪侯不能下齐以与纪季夏纪侯大去其国违齐难也
闵二年秋【云云】九月夫人姜氏孙于邾传曰闵公之死也哀姜与知之故孙于邾
僖二十四年冬天王出居于郑传曰初甘昭公有宠于惠后【云云】頽叔桃子曰我实使狄狄其怨我遂奉太叔以狄师攻王王御士将御之王曰先后其谓我何【云云】天子无出书曰天王出居于郑避母弟之难也
二十八年夏四月【云云】卫侯出奔楚传曰卫侯欲与楚国人不欲故出其君以説于晋卫侯出居于襄牛【云云】卫侯闻楚师败惧出奔楚遂适陈
文十二年春王正月郕伯来奔十一年传曰郕太子朱儒自安于夫钟国人弗徇十二年传曰春郕伯卒郕人立君太子以夫钟与郕邽来奔公以诸侯逆之非礼也故书曰郕伯来奔不书地尊诸侯也
襄十四年夏四月【云云】己未卫侯出奔齐传曰卫献公戒孙文子甯惠子食皆服而朝日旰不召而射鸿于囿二子从之不释皮冠而与之言二子怒【云云】公出奔齐【云云】公使祝宗告亡且告无罪定姜曰无神何告若有不可诬也有罪若何告无舎大臣而与小臣谋一罪也先君有冡卿以为师保而蔑之二罪也余以巾栉事先君而暴妾使余三罪也告亡而已无告无罪
昭三年冬【云云】北燕伯款出奔齐传曰燕简公多嬖宠欲去诸大夫而立其宠人冬燕大夫比以杀公之外嬖公惧奔齐书曰北燕伯出奔齐罪之也
二十一年冬蔡侯朱出奔楚传曰楚费无极取货于东国而谓蔡人曰朱不用命于楚君王将立东国若不先从王欲楚必围蔡蔡人惧出朱而立东国【云云】
二十三年秋七月莒子庚舆来奔传曰莒子庚舆虐而好劎苟铸劎必试诸人国人患之又将叛齐乌存率国人以逐之
二十五年秋【云云】九月己亥公孙于齐次于阳州齐侯唁公于野井传曰齐侯将唁公于平隂公先至于野井齐侯曰寡人之罪也使有司待于平阴为近故也书曰公孙于齐次于阳州齐侯唁公于野井礼也将求于人则先下之礼之善物也
哀十年春王二月邾子益来奔七年传曰秋伐邾【云云】以邾子益来【云云】八年传曰乃归邾子邾子又无道呉子使太宰子余讨之囚诸楼台栫之以棘使诸大夫奉太子革以为政十年传曰春邾隠公来奔齐甥也故遂奔齐桓十一年秋【云云】九月【云云】郑忽出奔卫传曰雍氏宗有宠于宋庄公故诱祭仲而执之曰不立突将死【云云】祭仲与宋人盟以厉公归而立之秋九月丁亥昭公奔卫己亥厉公立
昭元年秋【云云】莒展舆出奔呉传曰莒展舆立而夺羣公子秩公子召去疾于齐秋齐公子鉏纳去疾展舆奔吴【云云】君子曰莒展之不立弃人也夫人可弃乎诗曰无竞维人善矣
八年夏四月【云云】陈公子留出奔郑传曰哀公有废疾三月甲申公子招公子过杀悼太子偃师而立公子留【云云】公子胜愬之于楚【云云】公子留奔郑
二十六年冬十月【云云】尹氏召伯毛伯以王子朝奔楚二十二年夏经书王室乱二十三年秋经书尹氏立王子朝二十六年传曰晋师克巩召伯盈逐王子朝王子朝及召氏之族毛伯得尹氏固南宫嚚奉周之典籍以奔楚
释例曰君为元首臣为股肱股肱元首同体合用相须而成也然假异气以合徳执名义以相服非忠诚之感和理之应则四体交兢元首失徳燕以多宠见逐郑突以専臣失位蔡朱以外谗出奔莒展以弃人不立由此观之君臣之间有衅多矣唯秉徳而志公者必博听而逺览无常亲也无常疎也有亲必有疎有常必致非常也此人君之安危今古之成败也诸侯有国社稷是重州公如曹度其国危危而无患虑容身于鲁社稷絶祀非奔非朝故实来内讳奔谓之孙使若不为臣子之所逐自孙位而去之【案之字庄元年引释例作者字】文姜与公如齐以淫见谪惧而归诚于襄【案此句庄元年正义引释例作惧而归诉于襄公】襄公戕公而委罪于彭生【案戕字庄元年正义引释例作杀字】弑公之谋姜所不与疑惧而自留于齐庄公感其不反以阙即位之礼故姜氏自齐而还鲁鲁人探情以责之故复出奔夫子以为姜氏罪不与弑于庄公之义当以母淫于齐而絶其齐亲内全母子之道故经不称姜氏传曰絶不为亲礼也明絶之于齐也文姜称夫人明母义存也哀义外淫故孙称姜氏明义异也文姜之身终始七如齐再如莒皆以淫行书出而不书反【案书出庄元年正义引释例作书行】则元年之还亦不告庙推此可知也纪侯力弱虑穷自以列国不忍屈臣于齐使纪季以酅求安而脱身外寓季果为附庸社稷有奉故不言灭不见迫逐故亦不言奔大去者不反之辞盖时史即实而言仲尼不改故传不言故书书曰也天子以天下为家故传曰凡自周无出今以出居为名而不书奔殊之于列国郕之世子以地来奔此罪人也公乃嘉而君之谬用诸侯之礼待之同于郕伯夫子即而书郕伯来奔书斯示此亦有意于襃贬也诸侯奔亡皆迫逐而苟免非自出也称卫孙林父甯殖出其君名在诸侯之防此以臣名赴告之文也仲尼之经更没逐者主名以自奔为文者责其君不能自安自固所犯非徒所逐之臣也且卫赴不以名而燕赴以名各随赴而书之者义在于彼不在此也不发于蔡朱卫衎而发于燕者罪轻于卫衎而重于蔡朱故举中示例以兼通上下也朱虽无罪据其失位而出奔【案此句永乐大典作据位出奔从春秋序正义所引释例増】亦其咎也晋侯问于师旷曰卫人出其君不亦甚乎对曰或者其君实甚良君将赏善而刑淫飬民如子葢之如天容之如地民奉其君爱之如父母仰之如日月敬之如神明畏之如雷霆其可出乎夫君神之主也民之望也若困民之主匮神之祀百姓絶望社稷无主将焉用之弗去何为天之爱民甚矣岂使一人肆千民上以从其淫必不然矣晋悼感卫衎而发问师旷恃其目盲因问答以极言且明君不能君故臣亦不能臣罪不纯在臣也郑忽既免丧而不称君者忽为太子有母氏之宠宗卿之援有功于诸侯此太子之盛者也守介节以失大国之助知三公子之强不用祭仲之言修小善洁小行从匹夫之仁忘社稷之大计故君子谓之善自为谋言不能谋国也父卒而不能自君郑人亦不君之是以出则防名以赴入则逆之以太子之礼始于见逐终于见杀三公子更立乱郑国者实忽之由也故仲尼因而示义也公子留莒展舆书名者篡弑而立未列于防也诸侯即位上有王命次则列国以为班然后成君故凡不受先君之命者虽已逾年不与诸侯防而出奔皆不称爵此古之常制故传曰防于平州以定公位也
春秋释例卷三

[book_title]春秋释例卷四
执大夫行人例第二十六【案此篇见永乐大典惟篇目佚今补】
桓十一年秋【云云】九月宋人执郑祭仲传曰宋雍氏宗有宠于宋庄公故诱祭仲而执之曰不立突将死【云云】归而立之秋九月丁亥昭公奔卫己亥厉公立
庄十七年春齐人执郑詹传曰春齐人执郑詹郑不朝也
僖四年夏【云云】齐人执陈辕涛涂传曰陈辕涛涂谓郑申侯曰师出于陈郑之间国必甚病若出于东方观兵于东夷循海而归其可也申侯曰善涛涂以告齐侯许之申侯见【云云】齐侯説与之虎牢执辕涛涂秋伐陈讨不忠也
文十四年冬单伯如齐齐人执单伯齐人执子叔姬传曰襄仲使告于王请以王宠求昭姬于齐冬单伯如齐请叔姬齐人执之又执子叔姬
十五年夏【云云】单伯至自齐传曰齐人许单伯请而赦之使来致命书曰单伯至自齐贵之也
成十六年秋【云云】九月晋人执季孙行父舎之于苕丘传曰宣伯使告郤犨【云云】晋人执季文子于苕丘公还待于郓使子叔声伯请季孙于晋【云云】乃许鲁平赦季孙襄十一年秋【云云】楚人执郑行人良霄传曰郑人使良霄太宰石如楚告将服于晋【云云】楚人执之书曰行人言使人也
十八年夏晋人执卫行人石买十七年传曰卫石买孙蒯伐曹取重丘曹人愬于晋十八年传曰夏晋人执卫行人石买于长子执孙蒯于纯留为曹故也
二十六年秋【云云】晋人执卫甯喜传曰六月公防晋赵武宋向戌郑良霄曹人于澶渊以讨卫疆戚田【云云】于是卫侯防之晋人执甯喜北宫遗使女齐以先归
昭八年夏四月【云云】楚人执陈行人干征师杀之传曰征师赴于楚且告有立君公子胜诉之于楚楚人执而杀之【云云】书曰楚人执陈行人干征师杀之罪不在行人也冬十月壬午楚师灭陈执陈公子招放之于越
十一年冬十有一月丁酉楚师灭蔡执蔡世子有以归用之传曰楚子灭蔡用隠太子于冈山申无宇曰不祥五牲不相为用况用诸侯乎
十三年秋【云云】八月晋人执季孙意如以归传曰邾人莒人愬于晋曰鲁朝夕伐我几亡矣我之不共以鲁之故晋侯不见公【云云】公不与盟晋人执季孙意如【云云】以平子归
十四年春【云云】意如至自晋传曰春意如至自晋尊晋罪已也尊晋罪已礼也
二十三年春王正月【云云】晋人执我行人叔孙婼传曰邾人城翼还将自离姑【云云】遂取邾师获鉏弱地邾人愬于晋晋人来讨叔孙婼如晋晋人执之书曰晋人执我行人叔孙婼言使人也
二十四年春王二月【云云】婼至自晋传曰婼至自晋尊晋也
定元年春王三月晋人执宋仲几于京师传曰晋魏舒合诸侯之大夫于狄泉将以城成周【云云】宋仲几不受功【云云】乃执仲几以归三月归诸京师
六年秋晋人执宋行人乐祁犂传曰宋乐祈言于景公曰诸侯惟我事晋今使不往晋其憾矣【云云】公谓乐祁曰唯寡人説子之言子必往【云云】赵简子逆而饮之酒于緜上献杨楯六十于简子【云云】范献子言于晋侯曰以君命越疆而使未致使而私饮酒不敬二君不可不讨也乃执乐祁
七年秋【云云】齐人执卫行人北宫结以侵卫传曰齐侯郑伯盟于咸征防于卫卫侯欲叛晋诸大夫不可使北宫结如齐而私于齐侯曰执结以侵我齐侯从之
昭四年秋七月楚子蔡侯陈侯许男顿子胡子沈子淮夷伐吴执齐庆封杀之传曰楚子以诸侯伐呉【云云】使屈申围朱方八月甲申克之执齐庆封而尽灭其族【云云】使言曰无或如齐庆封弑其君弱其孤以盟其大夫右执大夫行人及叔姬并书至凡二十
释例曰古之诸侯享頫聘问相系于时所以抒人情蠲烦惑合嘉好也及作征伐防盟军之所兴兵之所加各有本志志于惩治不轨伐叛柔服而已使以行人言之言之以接事【案此二句襄十一年正义引释例作使以行言言以接事】信令之要于是乎在举不以怒则刑不滥刑不滥则两国之情得通兵有不交而解者皆行人之勲也是以虽飞矢在上走驿在下及其末节不统大理更迁怒肆忿快意于行人譬诸豺狼求食而已传曰郑人使伯蠲行成晋人杀之非礼也兵交使在其间可也故夫子特显行人之例【案例字襄十一年正义引释例作文】行人有六而发有三者因良霄以显其称行人之事因干征师以示其非罪因鲁叔孙婼以同外内大夫则余三人皆随例而为义也诸以行人为名通及外内以卿出使义取于非其罪也若涛涂甯喜之类【案类字襄十一年正义引释例作属】罪在其身郑叔詹鲁行父之等以执政受罪本非出使故不称行人从实而书皆以罪之也【案杜预集解云齐桓始伯郑既伐宋又不朝齐詹为郑执政大臣诣齐见执不称行人罪之也孔颖达正义云刘以注云诣齐见执释例云詹本非出使谓其自相矛盾今攷齐不朝而责于郑郑令詹诣齐谢罪齐人执之故释例云原非出聘之使与集解文异事同刘不寻此义乃为规过非也】郑祭仲之如宋也非防非聘与于见诱而以行人应命不能死节挟伪以篡其君故经不称行人以罪之也伯仲叔季固人字之常然古今亦有以为名者而公羊守株专谓祭氏以仲为字既谓之字无辞可以善之因托以行权人臣而善其行权逐君是乱人伦坏大教也説左氏者知其不可更云郑人嘉之以字告故书字此为因有告命之例欲以苟免未是春秋之实也宰渠伯紏萧叔大心皆以伯叔为名然则仲亦名也传又云祭仲足或偏称仲【案此句永乐大典无之从桓五年正义所引释例増入】或偏称足葢名仲字仲足也单伯天子之卿也为我如齐故书其行齐人无礼逆执王使并及叔姬是以季文子如晋求助晋无救防之实而单伯能敷宣王命以免于执叔姬见释遂还致命皆单伯之力故鲁人嘉之而告庙传曰书曰单伯至自齐贵之也又曰齐人来归子叔姬王故也此皆归功单伯明晋无令政也意如至自晋言尊晋罪己也婼至自晋传复重发但言尊晋意如以罪见执宜在罪己婼本者使人不应见执故尊晋而已内大夫行还皆不书至异于公也今此二人执而见释更以书至见义也晋在王城执仲几不即归之天子而送归于国后乃致之王所故但书其执而不书其归言失节也庆封得罪于齐絶位奔呉呉与之朱方为呉大夫今见杀而经书齐者楚人以齐罪杀之故告以齐明此庆封非异人也贾氏以为书执行父舎于苕丘言失其所不书至者刺晋听谗执之示已无罪也按传曰囚之苕丘以别晋都无义例也公待于郓与行父俱归从于公故不书行父入至也【案从于公二句成十六年正义引释例作厌于公尊故不书行父至耳】若欲示无罪则宜于执见义今既直书其执处更絶不书至乃所以示不终于见执非示无罪也
书諡例第二十七【案此篇永乐大典全阙】
释例曰諡者兴于周之始王变质从文于是有讳焉传曰周人以讳事神名终将讳之故易之以諡末世滋蔓降及匹夫爰暨妇人妇人无外行于礼当系夫之諡以明所属诗称庄姜宣姜即其义也【隠元年正义引释例】諡法云隠拂不成曰隠【吕祖谦春秋集解引释例】
书叛例第二十八【案此篇永乐大典全阙】
释例曰古之大夫或之田邑或分之都城故有千室之邑百乘之家君之禄义则进否则奉身以退若专禄以周旋虽无危国害主之实皆书曰叛叛者反背之辞也庶贱之人不齿于列虽有善恶不章显名氏若乃披邑害国则以地重以书其名且终显其恶也适鲁则书地曰来奔来奔则叛可知葢记事外内之辞也刘贾説三叛人以地来奔不书叛谓不能专也此直外内之辞既以地来妻公之姑姊还其大邑不得复言不能专也【襄二十六年正义引释例】齐侯郑伯诈朝于纪欲以袭之纪人大惧而谋难于鲁请王命以求成于齐公告不能齐遂偪之迁其三邑国有旦夕之危而不能自入为附庸故分季以酅使请事于齐大去之后季为附庸先祀不废社稷有奉季之力也故书字不书名书入不书叛也叛分也传曰始分为纪侯大去张本也刘贾谓纪季以酅奔齐不言叛不能专酅也称纪侯不能下齐以与纪季季非叛也纪亡之后叔姬归于酅明为附庸犹得专酅故可归也【庄三年正义引释例】
书次例第二十九【案此篇见永乐大典惟篇目佚今补】
释例曰凡师一宿为舎再宿为信过信为次此周公之典以详録师出入行止迟速因为之名也兵事尚速老师费财不可以久故春秋以告命三日以上必告其次舎之与信不书者轻碎不以告也兵未有所加所次则书之以示迟速公次于滑师次于郎是也既书兵所加则不书其所次以事为宜非虚次诸久兵而不书次是也既书兵所加而又书次者【案句首既书兵三字永乐大典脱从庄三年正义所引释例増】义有取于次【案此句永乐大典作义有所次从庄三年正义所引释例改正】遂伐楚次于陉盟于牡丘遂次于匡是也所纪或次在事前次以成事也或次在事后事成而次也皆随事实无义例也【案庄三年正义云杜言既书兵所加则不书其次者或伐或战旷日持久其间必有三日之次既书战伐则不书次虽次在事前次在事后皆不书也既书兵所加而又书次者义有取于次齐侯伐楚楚彊齐欲绥之以徳故不速进而次于陉盟于牡丘本为救徐各使大夫救徐次匡以为之援义取于次故书兵所加而又书其次次在事前谓僖元年齐师宋师曹师次于聂北救邢也次在事后谓襄二十三年叔孙豹帅师救晋次于雍榆也聂北之下公羊传曰曷为先言次而后言救君也雍榆之下公羊传曰曷为先言救而后言次先通君命也左传先儒取彼为説言齐桓君也进止自由故先次后救叔孙臣也先通君命故先救后次杜以传无此言故改正其谬言此二事或次以成事或事成而次皆随事实先后而书之无义例也】楚子蔡侯次于厥貉宋公郑伯陈侯麇子不书于经者陈郑自息而从楚子宋公势卑以苟免在列郑伯为楚仆任受令于司马麇子耻之遂逃师而归三君失位降爵故不列诸侯宋郑犹然则陈侯必同也叔孙豹救晋次于雍榆传曰礼者善其宗助盟主非以次为礼也齐桓次于聂北救邢亦以存邢具其器用而还师人无私见善不在次也而贾氏皆即以为善次次之与否自是临时用兵之宜非礼之所素制也若鲁公次于干侯之比非为用师不应在例而复例之亦为滥也迁降例第三十【案此篇见永乐大典惟篇目佚今补】
释例曰邢迁于夷仪则以自迁为文宋人迁宿齐人迁阳则以宋齐为文各从彼此所迁之实记注之常辞亦非例也刘贾依二传以为鄣纪之遗邑计纪侯去国至此二十七年纪侯犹不堪齐而去则邑不得独存此葢附庸小国若邿鄟者也【案自刘贾依二传以下永乐大典无之从庄三十年正义所引释例増】须句子鲁之私属若颛臾之比鲁谓之社稷之臣故来奔及反不书于经贾氏云但因成风来不见公亦未安
以归例第三十一【案此篇永乐大典全阙】
释例曰据宗庙社稷已亡而君见获于敌君身虽在与亡无异皆以灭为文则定六年郑游速帅师灭许以许男斯归是也若社稷宗庙不亡君身见获于敌则云以归以蔡侯献舞归是也【庄十年正义引释例】
夫人内女归宁例第三十二【案此篇见永乐大典其篇目亦存】
庄十二年春王三月纪叔姬归于酅
二十七年冬伯姬来传曰伯姬来归宁也例曰凡诸侯之女归宁曰来出曰来归夫人归宁曰如某出曰归于某
僖十四年夏六月季姬及鄫子遇于防使鄫子来朝传曰鄫季姬来宁公怒止之以鄫子之不朝也夏遇于防而使来朝
十五年秋九月【云云】季姬归于鄫
二十八年秋伯姬来
文九年春【云云】夫人姜氏如齐
三月夫人姜氏至自齐
十五年冬【云云】十有二月齐人来归子叔姬传曰齐人来归子叔姬王故也
十八年冬十月【云云】夫人姜氏归于齐传曰夫人姜氏归于齐大归也
宣五年冬齐髙固及子叔姬来传曰冬来反马也十六年秋郯伯姬来归传曰秋郯伯姬来归出也成五年春王正月叔姬来归
右夫人内女归宁出凡十一
桓十八年春王正月公防齐侯于泺公与夫人姜氏遂如齐传曰春公将有行遂与姜氏如齐申繻曰女有家男有室无相渎也谓之有礼易此必败
庄二年冬十有二月夫人姜氏防齐侯于禚传曰冬夫人姜氏防齐侯于禚书奸也
七年春夫人姜氏防齐侯于防传曰春文姜防齐侯于防齐志也
僖十七年秋夫人姜氏防齐侯于卞传曰秋声姜以公故防齐侯于卞
右夫人行十一错综其四以包通之
释例曰归宁者女子既嫁有时而归问父母之宁否父母殁则使卿归问兄弟也出者谓犯七出而见絶者也归者有所往之称来者有所反之言也故嫁谓之归而宁谓之来见絶而出则以来归为辞来而不返也如某者非终安之称归于某者亦不反之辞也叔姬以娣而适纪纪侯大去其国而死叔姬归于鲁纪季自定于齐姬得归酅全守节义以终妇道故系之于纪而以初嫁为文贤之也不书其来既非常宁又非大归也鄫姬季以礼来宁公怒而絶之故亦不书来宁遂留之至明年九月乃遣故更书归明前年已絶于鄫也齐人执子叔姬鲁请于王而后齐人送之故与直出者异文礼送女谦不敢自安留其所送之马三月庙见而后夫家遣使返其马今髙固因返马礼遂与子叔姬俱宁情近于渎故经并书其来而见返马以示讥也妇人无外事见兄弟不逾阈故其他行非礼所及亦例所不存而当时实有出入或以事宜或以淫纵小君之行不得不书故直书其行而其善恶各系于本防于禚称书奸夫人入齐地也防于防称齐侯志齐侯入鲁地也【案齐侯二字永乐大典脱从庄七年正义所引释例増】于经无例以实言也凡内女见经而不书归者时史之阙漏而贾氏皆以为适世子故也按桓公以僖二十三年即位襄六年卒凡在位七十一年文成之世经书叔姬二人一人卒一人出皆桓公夫人也而经皆不书归知虽正夫人归或亦有所不载非唯适世子也
凡八百六十六字经传三百九十四字释例四百七十二字【案经传实三百八十九字释例实四百八十字共八百六十九字】
大夫奔例第三十三【案此篇见永乐大典其篇目亦存】
文八年冬【云云】宋司城来奔传曰宋襄夫人襄王之姊也昭公不礼焉夫人因戴氏之族以杀襄公之孙【云云】司城荡意诸来奔效节于府人而出公以其官逆之皆复之亦书以官皆贵之也
十四年秋【云云】九月【云云】宋子哀来奔传曰宋髙哀为萧封人以为卿不义宋公而出遂来奔书曰宋子哀来奔贵之也
宣十年夏四月【云云】齐崔氏出奔卫传曰崔杼有宠于惠公髙国畏其偪也公卒而逐之奔卫书曰崔氏非其罪也且告以族不以名例曰凡诸侯之大夫违告于诸侯曰某氏之守臣某失守宗庙敢告所有玉帛之使者则告不然则否
十八年冬十月【云云】归父还自晋至笙遂奔齐传曰公孙归父以襄仲之立公也有宠欲去三桓以张公室与公谋而聘于晋欲以晋人去之冬公薨季文子【云云】遂逐东门氏子家还及笙坛帷复命于介既复命袒括髪即位哭三踊而出遂奔齐书曰归父还自晋善之也
成十二年春周公出奔晋十一年传曰周公楚恶惠襄之偪也且与伯与争政不胜怒而出及阳樊王使刘子复之盟于鄄而入三日复出奔晋十二年传曰春王使以周公之难来告书曰周公出奔晋例曰凡自周无出周公自出故也
襄二十年秋【云云】陈侯之弟黄出奔楚传曰陈庆虎庆寅畏公子黄之偪愬诸楚曰与蔡司马同谋楚人以为讨【云云】书曰陈侯之弟黄出奔楚言非其罪也
二十九年秋九月【云云】齐髙止出奔北燕传曰秋九月齐公孙虿公孙灶放其大夫髙止于北燕乙未出书曰出奔罪髙止也髙止好以事自为功且专故难及之昭元年夏秦伯之弟鍼出奔晋传曰秦后子有宠于桓如二君于景其母曰不去惧选癸夘鍼适晋其车千乘书曰秦伯之弟鍼出奔晋罪秦伯也
二十年夏曹公孙防自鄸出奔宋释例曰奔者迫窘而去逃死四隣不以礼出也放者受罪黜免宥之以逺也臣之事君三谏不从有待放之礼【案放者以下二十四字永乐大典脱佚从宣元年正义所引释例补人】故传曰义则进否则奉身以退迫窘而出奔及以礼见放俱去其国故通以违为文仲尼修春秋又以所称为优劣也怀宠之人皆身及祸难唯子哀不义宋公先机而发是以贵而书字也若乃称司城以贵效节于府人书归父之还以善复命于介因齐人告辞以着崔氏之无罪葢随事以示褒贬也既云书曰崔氏以明非罪复云且告以族不以名知典策之书旧当以名通也齐国虽谬以族告适合仲尼新襃贬之实因而不革以示无罪且明春秋之作或因仍旧史成文不必皆有改也夫立功立事者国之厚益而身之表的也表髙的明虽女人犹欲弯弓【案女人襄二十九年正义引释例作妇人】而况当涂之士是以君子慎之道家贵善行者无辙迹功遂而身退髙止既犯其始又专以终之免死为幸斯乃贤圣之笃戒故变放言奔文致其罪以示过曹公孙防虽小国之卿当有玉帛之使于鲁曹人以告而书也陈公子黄偪而出奔既称弟以明无罪故不复变本告之名贾氏以为称名以贬陈黄之偪是不复顾有非罪之文一黄之身或罪或否也
逃溃例第三十四【案此篇见永乐大典惟篇目佚今补】
庄十七年秋郑詹自齐逃来
僖五年秋八月【云云】郑伯逃归不盟传曰王使周公召郑伯曰吾抚汝以从楚辅之以晋可以少安郑伯喜于王命而惧其不朝于齐也故逃归不盟孔叔止之【云云】弗听逃其师而归
襄七年冬【云云】十有二月【云云】陈侯逃归传曰二庆使告陈侯于防曰楚人执公子黄矣君若不来羣臣不忍宗庙社稷惧有二图陈侯逃归
僖四年春王正月公防齐侯宋公陈侯卫侯郑伯许男曹伯侵蔡蔡溃传曰秋齐侯以诸侯之师侵蔡蔡溃遂伐楚
成九年冬十有一月楚公子婴齐帅师伐莒庚申莒溃传曰冬十一月楚子重自陈伐莒围渠丘渠丘城恶众溃奔莒【云云】楚师围莒莒城亦恶庚申莒溃楚遂入郓莒无备故也君子曰恃陋而不备罪之大者也豫备不虞善之大者也
释例曰传曰众保于城城保于徳言上能以徳附众以功庇下民信其徳恃其固故能交相依怀以卫社稷苟无固志盈城之众一朝而散如积水之败故曰溃溃者众败流遁之辞也国君而逃师弃盟违其典仪弃其车服羣臣不知其谋社稷不保其安此与匹夫逃窜无异是以在众为溃在君为逃【案僖五年正义引释例此句作在上曰逃】以别上下之名无取于别国邑也贾颖以为举国曰溃一邑曰叛案左氏无此义也文廧咎如溃上失民也今经但言伐廧咎如无廧咎溃之文若经本无此文则丘明为横益经文而加失民之也【案文以下四十五字永乐大典阙佚从成三年正义所引释例増】传曰陈侯如楚庆氏以陈叛此则举国不必言溃也叛者举城而属他非民溃之谓也例之溃逃指谓一国一军一邑君民相须为用变文以别之也郑詹见囚于齐自齐逃来此为逸囚无下可逃春秋指事而书所谓民逃非在上之逃也而贾氏复申以入例亦不安也
杀世子大夫例第三十五【案此篇永乐大典全阙】
释例曰古者讨杀其大夫各以罪状宣告诸侯所以惩不义重刑戮也晋侯使以杀太子申生之故来告卫杀孔达载其辞辞虽有临时之状其告则常也【庄二十二年正义引释例】晋鲁久不交使而告杀申生则所告不必尝有玉帛之使但欲广声其罪耳【僖五年正义引释例】鲁哀之可谏者甚众未闻仲尼之苦言至于陈恒弑其君孔子沐浴而朝告于哀公求讨不义显事施舎足以致益者固人臣之所当造膝也若乃情色之惑君不能得之于臣父不能得之于子臣子而欲显直于其君父适所以益谤而致罪也陈灵公宣淫悖徳乱伦志同禽兽非尽言所救冶进无匡济逺策退不危行言孙安昬乱之朝慕匹夫之直忘蘧氏可卷之徳死而无益故经同罪贱之文特称仲尼以明之忠为令徳非其人犹不可况不令乎此其义也【宣九年正义引释例】陈之叛楚罪在子辛共王既不能明法示教以肃大臣陈叛之日又不能严防威刑以谢小国而拥其罪人以兴兵致讨暴师经年加礼于陈陈恨弥笃乃愠而归罪子辛子辛之贪虽足以取死然共王用刑为失其节故君子论之以为不刑也【襄五年正义引释例】大臣相杀死者无罪则两称名字以示杀者之罪王札子杀召伯毛伯是也若死者有罪则不称杀者名氏晋杀其大夫阳处父是也若为贼者众因乱而杀则亦称国人杀者主名不分故也主名不分死者虽名氏可知亦随而去之嫌于罪死者也士杀大夫则书曰盗盗杀郑公子騑公子发公孙辙是也【文七年正义引释例】作新门廐例第三十六【案此篇永乐大典全阙其篇目则见敬铉续明三传例説略】
释例曰门戸道桥城郭墙堑官民之开闭不可一日阙者也故特随壊时而修之皆当其时而讫不必用土功之常时也故既曰书不时又曰啓塞从时重发以明二义其他急事亦包之也【僖二十年正义引释例】春秋分而昼夜等谓之日中凡马春分百草始繁则牧于坰野秋分农功始藏水寒草枯则皆还廐此周典之制也今春而作廐已失民务又违马节故曰书不时也言新意所起言作以兴事通谓兴起功役之事也总而言之不复分别因旧与造新也经书延廐称新而不言作言新作延廐书不时也此称经文而以不时为讥义不在作也然寻足以知经阙作字也而刘贾云言新有故木言作有新木延廐不书作所用之木非公命也凡诸兴造固当有新固当有因今谓春秋防意直记别此门此观有新木故木既已鄙近且材木者立廐之具也公命立廐则众用皆随之矣焉有所用之木非公命也此为匠人受命立廐而盗供其用岂然乎哉【庄二十九年正义引释例】
作主禘例第三十七【案此篇见永乐大典惟篇目佚今从敬续明三传例説略补】
僖八年秋七月禘于太庙用致夫人传曰秋禘而致哀姜焉非礼也例曰凡夫人不薨于寝不殡于庙不赴于同不祔于姑则弗致也
文二年秋【云云】八月丁卯大事于太庙跻僖公传曰秋八月丁卯大事于太庙跻僖公逆祀也
宣八年夏六月【云云】辛巳有事于太庙仲遂卒于垂壬午犹绎万入去籥传曰有事于太庙襄仲卒而绎非礼也释例曰凡君薨卒哭而祔祔而作主特祀于主烝尝禘于庙此诸侯之礼故称君君既反虞则免丧故曰卒哭卒止也以新死者之神祔之于祖尸柩既已逺矣神形又不可得而见矣孝子之思弥笃徬徨求索不知所至故造木主立几筵特用丧礼祭祀于寝不同之于宗庙宗庙则复用四时烝尝之礼也三年丧毕致新死者之主以进于庙庙之逺主当迁入祧于是乃大祭于太庙以审定昭穆谓之禘此皆自诸侯上达天子之制也庄公丧未阕闵公吉禘故传曰速也哀姜以罪受戮不薨于寝淫而与弑故疑其礼八年乃致之也于例既不应加吉禘之礼也已过用致夫人言以此夫人与致礼也文公二年僖公之丧未终未应行吉禘之礼而于太庙行之其讥已明徒以跻僖而退闵公故特大其事而异其文定八年亦特书顺祀皆所以起非常也有事于武宫及顺祀皆称禘则知大事有事于太庙亦禘也禘于太庙礼之常也各于其宫时之为也虽非三年大祭而书禘用禘礼也昭二十五年传曰将禘于襄公亦其义也三年之禘自国之常常事不书故惟书此数事祭虽得常亦纪仲遂叔弓之非常也今推厯僖以十一月薨则文元年三月于礼应今四月乃通计闰为七月故
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:37:55-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>