<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="思玄庸言一卷,思玄庸言全文在线阅读,思玄庸言全文在线下载,大玄古籍书库">
<meta name="description" content="一名。《桑子庸言》一卷。明桑悦撰。桑悦,字民怿,常熟。(今江苏省常熟县)。人。成化元年。(1465)举人,官至柳州府通判。桑悦以才名吴中,为人怪妄,敢以大言以欺人。书看过之后旋即焚弃,说:“已在吾腹中矣。”尝以孟子自比。并自夸地说:举天下文章,惟有桑悦。后丁外艰归,不复出。桑悦居家其间更加狂诞,乡人虽很看重他的文采,但对其所为却很不以为然。著有《桑子庸言》、《思玄集》等,其所著之书,颇盛行于世。此书是桑悦居长沙时所作。只一卷,二千字左右,自以为穷究天人之际,而实际上却没什么精奥之处。有《学海类编》(道光本">
<title>思玄庸言_桑悦_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">思玄庸言</span> <br/>
          作者： <span class="inputVal" id="bkauthor">桑悦</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]2417</span> <br/>
          说明： <span class="inputVal" id="bkdec">一名 《桑子庸言》一卷。明桑悦撰。桑悦,字民怿,常熟 (今江苏省常熟县) 人。成化元年 (1465)举人,官至柳州府通判。桑悦以才名吴中,为人怪妄,敢以大言以欺人。书看过之后旋即焚弃,说:“已在吾腹中矣。”尝以孟子自比。并自夸地说:举天下文章,惟有桑悦。后丁外艰归,不复出。桑悦居家其间更加狂诞,乡人虽很看重他的文采,但对其所为却很不以为然。著有《桑子庸言》、《思玄集》等,其所著之书,颇盛行于世。此书是桑悦居长沙时所作。只一卷,二千字左右,自以为穷究天人之际,而实际上却没什么精奥之处。有《学海类编》(道光本、影道光本》本、《娄东杂著全集》本、《百陵学山》本,1959年商务印书馆据 《百陵学山》本补印 《丛书集成初编》单行本,均题名为 《思玄庸言》。</span> <br/>
          封面： <span class="inputVal" id="bkimg">Z_4892.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]思玄庸言
[book_author]桑悦
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]2417
[book_dec]一名 《桑子庸言》一卷。明桑悦撰。桑悦,字民怿,常熟 (今江苏省常熟县) 人。成化元年 (1465)举人,官至柳州府通判。桑悦以才名吴中,为人怪妄,敢以大言以欺人。书看过之后旋即焚弃,说:“已在吾腹中矣。”尝以孟子自比。并自夸地说:举天下文章,惟有桑悦。后丁外艰归,不复出。桑悦居家其间更加狂诞,乡人虽很看重他的文采,但对其所为却很不以为然。著有《桑子庸言》、《思玄集》等,其所著之书,颇盛行于世。此书是桑悦居长沙时所作。只一卷,二千字左右,自以为穷究天人之际,而实际上却没什么精奥之处。有《学海类编》(道光本、影道光本》本、《娄东杂著全集》本、《百陵学山》本,1959年商务印书馆据 《百陵学山》本补印 《丛书集成初编》单行本,均题名为 《思玄庸言》。
[book_img]Z_4892.jpg


[book_title]思玄庸言一卷
海盧桑悅民懌
道者四德之總名分之其目有四合之其理則一老子曰大道廢有仁義蓋以道為大仁義為小而不知道卽仁義也本性無着養於氣質得木則能養仁得金則能養義得火則能養禮得水則能養智得土則能養信五五相參謂之聖人五薄籠五謂之賢者牽於木而雜於水則仁不明而智不瑩謂之愚人
聖人脩開闢之教佛氏順混沌之化天以四時成萬物聖人以四德成萬民承天意也佛氏則以山河大地為幻并身為無焉其肯修身齊家治國平天下邪相率為之不待乾坤毀曰月息而物巳先消矣
雷霆有聲不震乎聾曰月有光不照乎盲天地有情鍾於人陰陽有色因乎物是故吾道域域昊昊窒之者小郁郁融融闄之者不通闄音咬隔也
盎然太虛無聲無色虛出聲實成色聲本於天色本於地人與鳥獸俱禀天地之氣以生虚聲中藏實色外暴耳能聽天下之聲目能視天下之色此人所以異於萬物也與然天聰無耳天明無目人之聰明無不貫之不視而見不聽而聞周流六虚神應無方是謂天人嗚呼不有斯人安能無所不聞無所不見以繼天而立極邪區區恃一耳目之聰明而欲成參贊之功眞揭竿下海而求唐子者矣
膏梁之口食物天與其味之薄藜藿之口食物天補其味之厚千金之子餘百金而自貧編岷之家得十金而自富是故口常淡則能養味心不奢則能養財䏻養味則常甘能養財則常足
天地之數起於一極於三萬一千三百四十五萬六千六百五十六萬三千八百四十萬一咳唾不能離焉故曰萬物莫逃於數
易者陰陽而巳天地之經也高𤰞以陳叙之以禮氤氲流行和之以樂栽培傾覆理之以書竅籟和嗚鳴之以詩作善降祥作惡降殃刑之以春秋禮樂詩書春秋其緯歟易經五經五經緯易則日月明寒暑平庻物生經不經緯不緯則天地混沌聖人法天作經而尤注意於易故曰假數年以學後世用世之士舍易而學彼五經是有緯而無經也學易而舍彼五經是有經而無緯也矧一經之學若獨蠒之緖其能成經緯之業哉
喜怒之情生於天之六氣喜生譽怒尘毀人處世之所必遭渠乃行天之氣初不為我而設又何足介意邪誰毀誰譽惟孔子能之欲人無毀譽於己是以聖人望人者乎毀譽兩忘斯能通天下之礙能通天下之礙而後天下之事可從而理矣
寒暴者日得其心暍耕者雨得其心冥行者月得其心水蠱者惡近池内燥者惡視旱丘是故人心有衆枳天道無兩岐喜怒異趨惟物之怕不徇于物乃能定我惟我旣定不物于物疾雷震空空本無聲洪水崩山山不納水優哉一笑千古
古之君子其達也任人今之君子其達也任己寛爲之地竟人之才已䏻不與其間是之謂任人凖己之能取其所符而𣓪其所角是之謂任己任人者能化已爲人是謂無己任已者亦化人爲已是謂無人無已者虚而通無人者窒而礙虚而通者展拓天下而有餘窒而礙者包容閭里而不足
聰明盡忘則智周萬物才辨俱晦則賢能效用
天下靜器擾則悅悅則𣗥𣗥則危繁焉使人莫能理是絲政也屢汲焉可潤百口是井恩也加力培植焉而後生物私其主是苑囿德也行絲政者亂行井恩者勞行苑囿德者維日不足易曰易簡而天下之理得矣天下之理得而成位於其中矣
高宗取傳說於版築使總百揆卒乂有商高祖追亾卒韓信拜為大將克成漢業陳年有云三𫝕不寧
取士爲相四夷不軌拔卒爲將後世以資格取士器人於歲月之間欲得眞才以熈帝載其難矣哉
或問太虚有形否曰無形安得有吾體有言否曰無言安得有吾文章有性否曰無性安得有吾仁義禮智體也文章也仁義禮智也皆吾有也不有之則無我無我則與太虚同其大與太虚同其大而後可執其生我機以位天地育萬物
將歌搏䑕曾子為非學奕慕鴻孟氏所戒况人君之治天下可不一其心哉所謂一其心者無它不邇聲色不殖貨利專於求賢而已心一於求賢期應乎天心則得賢以翼乎當時𫝹鍾於造化則生賢以燕乎後嗣國祚之延永實於是而基之也其可不加之意邪是故大同之世士夫無黨清明之朝巖穴無賢易曰天地閉賢人隱
大小無定名高下無定形四方無定位蟭螟如蝇則以為大鲲魚首尾數丈則以為小是無定名也臨淵以平地為高登山以丘陵爲下是無定形也過邠而朢則邠皆西過營而朢則營皆東南北亦然是無定位也君子法之不以定名求大小不以定形求高下不以定位求四方是之謂大方之家嗚呼安得斯人而與之議天下事哉
君相之文在於任賢其武在於任將故曰用人則裕自用則小
天之視聽同乎民民之至愚通乎神人君寄民之上衆心壘之為高位衆力固之為崇墉衆有歸之為富有其可不重民也牛羊以畜之草菅以刈之虐乎民則慢乎神慢乎神則逆其天矣天祿不永終乎書曰予臨兆民凛乎若朽索之馭六馬民可畏哉
紀昌射能貫虱不如養由矯矢而獸號養由矯矢而獸號又不如更嬴虚發而鳥下紀昌射之精養由射之化更嬴射之神識此其能兵乎
醯雞出於甕而入於蛙井嘆曰不圖天地如是其大也蛙遂爍爍自得大鵬扶搖而上九萬餘里見天地如井歛翼而下思玄子曰物之見大小不同有如是哉世無高九萬餘里之眼而謂見之盡者妄也
室北隅有明牕焉薄紙䝉其櫺遊蜂浪蝶欲假道以出不意其有限也終日撲撲不休豈知門户在邇一囘頭卽廖廓也噫薄覆不發莫覩乾坤
卷完

        </div>
      </div>
    </div>
  </div>
</div>
<!--update:2025-08-30 09:37:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>