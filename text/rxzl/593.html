<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,春秋本例全文在线阅读,春秋本例全文在线下载,大玄古籍书库">
<meta name="description" content="北宋崔子方撰。係疏解《春秋》义例的著作。凡二十卷。崔氏疏解《春秋》之作有《春秋经解》、《春秋例要》、《春秋本例》等，此其一。是书大旨以为圣人之书，编年以为体，与时以为名，著日月以为例，而日月之例又其本，故名《本例》。《宋史·艺文志》著录：《本例》、《例要》二十卷，可知崔氏原书乃二书之合本。今《通志堂经解》本，《本例》析目录别为一卷，以足二十卷之数，而《例要》则闕而无存。清修《四库全书》从《永乐大典》。中辑出。《例要》一卷，别为一书，而《本例》仍作二十卷。此书凡分十六门，皆以日月例推之，而又分著例、变例二则">
<title>春秋本例_崔子方_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春秋本例</span> <br/>
          作者： <span class="inputVal" id="bkauthor">崔子方</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]50296</span> <br/>
          说明： <span class="inputVal" id="bkdec">北宋崔子方撰。係疏解《春秋》義例的著作。凡二十卷。崔氏疏解《春秋》之作有《春秋經解》、《春秋例要》、《春秋本例》等，此其一。是書大旨以為聖人之書，編年以為體，與時以為名，著日月以為例，而日月之例又其本，故名《本例》。《宋史·藝文志》著錄：《本例》、《例要》二十卷，可知崔氏原書乃二書之合本。今《通志堂經解》本，《本例》析目錄别為一卷，以足二十卷之數，而《例要》則闕而無存。清修《四庫全書》從《永樂大典》 中輯出 《例要》一卷，别為一書，而《本例》仍作二十卷。此書凡分十六門，皆以日月例推之，而又分著例、變例二則; 州分部居，自成條理。考《公羊》、《穀梁》二傳，原本就以日月例說解《春秋》。此書承之，並推日月之例以概括全經，不免有支離、牽强之失，故陳振孫《書錄解題》稱：專以日月為例，正是蹈《公羊》、《穀梁》之失。然此書條理清晰，推本經義，糾《三傳》之誤，於經意多有所得，實足以成一家之言。為宋代解說《春秋》的一部較為重要著作。有《通志堂經解》本、《四庫全書》本，《摛藻堂四庫全書薈要》本等。</span> <br/>
          封面： <span class="inputVal" id="bkimg">Z_4994.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春秋本例
[book_author]崔子方
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]50296
[book_dec]北宋崔子方撰。係疏解《春秋》義例的著作。凡二十卷。崔氏疏解《春秋》之作有《春秋經解》、《春秋例要》、《春秋本例》等，此其一。是書大旨以為聖人之書，編年以為體，與時以為名，著日月以為例，而日月之例又其本，故名《本例》。《宋史·藝文志》著錄：《本例》、《例要》二十卷，可知崔氏原書乃二書之合本。今《通志堂經解》本，《本例》析目錄别為一卷，以足二十卷之數，而《例要》則闕而無存。清修《四庫全書》從《永樂大典》 中輯出 《例要》一卷，别為一書，而《本例》仍作二十卷。此書凡分十六門，皆以日月例推之，而又分著例、變例二則; 州分部居，自成條理。考《公羊》、《穀梁》二傳，原本就以日月例說解《春秋》。此書承之，並推日月之例以概括全經，不免有支離、牽强之失，故陳振孫《書錄解題》稱：專以日月為例，正是蹈《公羊》、《穀梁》之失。然此書條理清晰，推本經義，糾《三傳》之誤，於經意多有所得，實足以成一家之言。為宋代解說《春秋》的一部較為重要著作。有《通志堂經解》本、《四庫全書》本，《摛藻堂四庫全書薈要》本等。
[book_img]Z_4994.jpg


[book_title]提要
【臣】等谨案春秋本例二十卷宋崔子方撰子方字彦直涪陵人为人介而有守黄庭坚极称其贤绍圣中罢春秋取士子方三上书乞复之不报其为是书也大旨谓圣人之书编年以为体举时以为名着日月以为例而日月之例又其本乃列一十六门皆以日月时例之而分着例变例二则州分部居自成条理考春秋公羊谷梁二传专以日月为例固有穿凿破碎之病然二传之作去圣人时代犹近递相授受其学必有所传自啖助赵匡陆淳诸人废例言经举汉晋以来相传师说一概斥之亦不免於凭臆自用子方是书陈振孙书録解题讥其墨守公羊未始不中其失顾能於新学方炽异说渐起之时独硜硜守先儒之旧训虽所言不免胶固而要不失为谨严视後来无所师承而敢於放言高论者固犹有先儒笃实之遗矣春秋家有此一书亦未始非补偏救弊之道也乾隆四十二年三月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]序
春秋本例序
春秋之法以为天下有中外侯国有大小位有尊卑情有疏戚不可得而齐也是故详中夏而略外域详大国而略小国详内而略外详君而略臣此春秋之义而日月之例所从生也着日以为详着时以为略又以详略之中而着月焉此例之常也然而事固有轻重矣安可不详所重而略所轻乎其槩所重者日其次者月又其次者时此亦易明尔然而以事之轻重错於大小尊卑疏戚之闲又有变例以为言者此日月之例至於参差不齐而後世之论所以不能合也今考之春秋之法权事之轻重而着为之例分其类而条次之可以具见而不疑若夫事有疑於其例者则备论焉且尝论圣人之书编年以为体举时以为名着日月以为例春秋固有例也而日月之例盖其本也故号本例呜呼学者苟通乎此则於春秋之义斯过半矣

[book_title]卷一
钦定四库全书
春秋本例卷一
宋　崔子方　撰
例目
王门
例日【凡三】
师败　　崩　　葬
例月【凡四】
居　　入　　狩　　杀其弟
王后门【王姬附】
例日【凡一】
卒【王姬】
例月【凡三】
逆王后　　王后归　　王姬归
例时【凡一】
内逆王姬
王臣门
例日【凡一】
卒
例月【凡五】
立　　奔　　救　　杀　　葬
例时【凡三】
来　　来求　　来聘
凡王事门
例月【凡七】
王室乱　　使来聘　锡命　　归脤
归賵　　　使求　　会葬
公门
例日【凡七】
即位　　朝　　盟　　孙　　丧至
薨　　　葬
例月【凡二十五】
会　　如　　至　　在　　居　　还
复　　次　　遇　　至　　以　　城
侵　　伐　　围　　取　　追　　救
纳　　狩　　观　　视　　平国　成乱释诸侯
子门
例日【凡二】
生　　卒
夫人门
例日【凡六】
入　　致　　孙　　丧至　　薨　　葬
例月【凡八】
公纳币　公逆女　姑逆妇　大夫逆女
至　大夫以夫人至　归　飨
例时【凡六】
会　　如　　至　　大夫纳币　诸侯逆女大夫宗妇觌
内女门
例日【凡一】
卒
例月【凡四】
大夫为君逆　　归　　执　　葬
例时【凡十二】
来纳币　　大夫自逆　　致女　　来媵来　　来归　　复归　　遇　　逆妇
求妇　朝子　　逆丧
内大夫门
例日【凡三】
奔　　刺　　卒
例月【凡二】
盟　　执
例时【凡二十五】
莅盟　会　　如　　至　　来　　来归还　　复　　逆　　媵　　告籴　乞师堕邑　疆田　城　　入邑　侵　　伐
围　　取　　救　　次　　戍　　归丧如葬
宗庙郊祭门
例日【凡十一】
立宫　作主　郊　　禘　　大事　烝
尝　　有事　绎　　从祀　纳鼎
例月【凡五】
考宫献羽　　卜郊　　用牲于社
不告月犹朝庙　　屋坏
例时【凡二】
丹楹　　刻桷
内戎事门
例日【凡五】
战　　败　　治兵　　大阅　　焚邑
例月【凡三】
作军　舍军　作甲
凡内事门
例月【凡三】
诸侯来盟　　肆眚　　邑溃
例时【凡四十九】
来盟　　来朝　　来聘　　来会　来唁来言　　来求　　来输平　胥命　凡来以来　　逃来　　来献捷　来归俘
来归襚　来奔丧　来会葬　侵我　伐我围内邑　入内邑　取内邑　取内田
内入邑　内取邑　内取田　归内田
假田　　税　　田赋　　蒐　　狩
乞师　　来乞师　平　　　戍　　次
师救　　师围　　师还　　归　　城
筑　　　作　　　浚　　　毁　　窃
得　　　取杀
凡外事门
例日【凡十一】
战　　败　　入　　灭　　国灭以君归国君灭　　　诱杀国君　　盗弑国君
执国君用之　　弑君　　　卒
例月【凡十七】
诸侯盟　立君　　执国君　获国君
释国君　国君奔　国君归　国君入
败小国　入小国　灭小国　戕国君
国迁　　国溃　　亡　　克　　葬
例时【凡四十七】
诸侯会　大夫盟　大夫会　相如　如会如师　　乞盟　　平　　　还　　次
遇　　　以　　　逃归　　大去
小国君奔　　小国君入　　小国君归
执小国君　　大夫奔　　　大夫归
大夫入　叛　杀世子　　　杀君之子
执世子用之　杀大夫　　　盗杀大夫
获大夫　执大夫　放大夫　讨贼　侵
伐　　围　　取　　救　　纳　　降
戍　　袭　　殱　　弃师　取师　迁邑入郛　城　　小国葬
外域门
例月【凡八】
公与盟　灭诸国　入诸国　败诸国
为诸国灭　　国灭以君归　弑君　卒
例时【凡十六】
诸国与盟　　诸国与战　　为诸国败
为诸国侵　　为诸国伐　　为诸国围
侵诸国　伐诸国　围诸国　救诸国
执归　　诱杀　　相灭　　相入
相败　　相伐
内灾异门
例日【凡六】
日食　　地震　　震电　　山崩
星变　　灾
例月【凡二】
雨雪　　陨霜
例时【凡十二】
有年　　无麦禾　李梅实　大水　旱
饥　　　有蜚　　有蜮　　多麇
有鸜鹆　蝝生　　获麟
不着例【凡八】
星孛　　雹　　　无冰　　雨木冰
螟　　　螽　　　雩　　　不雨
外灾异门【凡一】
灾
例时【凡七】
大灾　　火　　　山崩　　大水
雨螽　　陨石　　鶂退飞
春秋本例卷一

[book_title]卷二
钦定四库全书
春秋本例卷二
宋　崔子方　撰
王门
例日
师败
成元年秋王师败绩于茅戎【以时志而知例日者春秋以军事为重故凡战败例皆日则王师之败固当日矣王者之师天下莫敢校今茅戎乃能败之春秋深恶焉故其词使若王师自败于彼云尔又特略其事而以时志也】
右一变例
崩
隐三年三月庚戌天王崩
桓十五年春三月乙未天王崩
僖八年冬十有一月丁未天王崩
文八年秋八月戊申天王崩
宣二年冬十月乙亥天王崩
成五年冬十有一月己酉天王崩
襄元年秋九月辛酉天王崩
襄二十八年冬十有二月甲寅天王崩
昭二十二年夏四月乙丑天王崩
右九着例
葬
庄三年夏五月葬桓王【其不日盖讥也讥不及礼而葬也】
文九年春二月辛丑葬襄王
宣三年春王正月葬匡王
襄二年春王正月葬简王
昭二十二年夏六月葬景王
右五着例一变例四【五书葬其不及礼者四何其失礼多耶且凡葬皆以内往葬为词春秋九书王崩而书葬五则内之不赴葬者凡四也以天子之葬而诸侯不往会者如此之多则宜其不及礼者亦多也有以见王室之微矣】
例月
居
僖二十四年冬天王出居于郑【王者无外然则天王之出见不能乎其家而出也其曰出失内之辞尔然於外犹得其所居焉故曰天王出居于郑也夫贵为天子而不能容其母弟以得罪于母亦甚矣故春秋尽其辞且不月以见讥】
昭二十二年六月刘子单子以王猛居于皇【王猛非正例不月此承葬景王月】
昭二十三年秋七月天王居于狄泉
右三着例一其变例二
入
昭二十二年秋刘子单子以王猛入于王城【入王城不月知居于皇亦不月者也居入不月然後知王猛之非正而春秋讥矣】
昭二十六年冬十月天王入于成周
右二着例一其变例一
狩
僖二十八年冬天王狩于河阳【温河阳之邑也晋文始霸会诸侯于温而王适於是时为河阳之狩盖王实畏晋欲来会之故假狩事以行耳春秋不月王之行所以见讥而三家皆谓再致天王讳之似误矣详具经解】
右一变例
杀其弟
襄三十年五月天王杀其弟佞夫
右一着例
王后门【王姬附】
例日
卒
庄二年秋七月齐王姬卒
右一【王后外夫人卒葬皆不书王姬由鲁嫁犹内女且来赴故卒之也死人之重事例皆日然不以是为讥王姬不日卒盖阙也凡薨卒有不日者皆类此】
例月
逆王后
桓八年冬十月祭公来遂逆王后于纪【承雨雪月】襄十五年二月刘夏逆王后于齐【承盟月王后天下之母而使士逆士贱非所以逆王后也故不月以见之详具经解】
右二变例
王后归
桓九年春纪季姜归干京师【自纪言之犹略也】
右一变例
王姬归
庄元年冬十月王姬归于齐【承陈侯卒月】
庄十一年冬王姬归于齐
右二变例【内女归例月知王姬归亦例月矣王姬归不书主我故书齐鲁仇雠之国而为之主婚姻虽有天子之命可以辞矣故不月以见讥】
例时
内逆王姬
庄元年夏单伯逆王姬【齐鲁仇雠之国而为之主婚姻虽有天子之命可以辞矣故不月以见讥逆王姬例月】
右一变例
王臣门
例日
卒
隐三年夏四月辛卯尹氏卒
文三年夏五月王子虎卒
昭二十二年冬十月王子猛卒
定四年秋七月刘卷卒
右四着例一其失日三
例月
立
昭二十三年秋七月尹氏立王子朝
右一着例
奔
成十二年春周公出奔晋【凡自周无出周公之出不能乎其国而出也周公有国於王畿矣故特从小国例而不月不月然後知周公不能乎其国而出明矣】
襄三十年五月王子瑕奔晋
昭二十六年冬十月尹氏召伯毛伯以王子朝奔楚
右三着例二其变例一
救
庄六年春王正月王人子突救卫【救例时善其能救卫也故详志而月之也】
右一着例
杀
宣十五年六月王扎子杀召伯毛伯
右一着例
葬
定四年秋七月葬刘文公
右一着例
例时
来
隐元年冬十有二月祭伯来【为天子之大夫而私觌诸侯罪矣故月之以见讥凡来例时】
右一着例
来求
隐三年秋武氏子来求赙
文九年春毛伯来求金
右二着例
来聘
庄二十三年春祭叔来聘
右一着例
凡王事门
例月
王室乱
昭二十二年六月王室乱
右一着例
使来聘
隐七年冬天王使凡伯来聘
隐九年春天王使南季来聘
桓四年夏天王使宰渠伯纠来聘
桓五年夏天王使仍叔之子来聘
桓八年春正月天王使家父来聘【承烝月】
僖三十年冬天王使宰周公来聘
宣十年秋天王使王季子来聘
右七变例【以时志而知例月者春秋之例以尊卑为详略故凡王事未有不月者其不月志者讥也周官时聘以谕诸侯之志则王使来聘盖可也然终春秋之世周之聘鲁者七而鲁之臣如京师者五见周之所以交鲁之礼厚而鲁之所以事周之礼薄而上下皆失之矣春秋之所不与故於内之如京师者不言聘而於王使来聘则去月以见讥】
锡命
庄元年冬十月王使荣叔来锡桓公命
文元年夏四月天王使毛伯来锡公命
成八年秋七月天子使召伯来锡公命
右三着例
归脤
定十四年秋天王使石尚来归脤【周官归脤以交诸侯之福则王使归脤盖可也用见周之交鲁之礼厚而鲁之所以事周之礼薄而上下皆失之矣春秋之所不与故犹不月以见讥与来聘不月同例】
右一变例
归賵
隐元年秋七月天王使宰咺来归惠公仲子之賵文五年春王正月王使荣叔归含且賵
右二着例
使求
桓十五年春二月天王使家父来求车
右一着例
会葬
文元年二月天王使叔服来会葬
文五年三月王使召伯来会葬
右二着例
春秋本例卷二

[book_title]卷三
钦定四库全书
春秋本例卷三
宋　崔子方　撰
公门
例日
即位
桓元年春王正月公即位
文元年春王正月公即位
宣元年春王正月公即位
成元年春王正月公即位
襄元年春王正月公即位
昭元年春王正月公即位
定元年六月戊辰公即位
哀元年春王正月公即位
右八着例一其变例七【七以月志而知例日者内之重事例当日也凡君薨子继於是即位然则即位当在先君之年嫌一年而二君故於嗣君之年正月书之追治之也见即位者嗣君之始焉尔追治之事不可以日志也定公则异是矣故以日即位口即位其例也】
朝
僖二十八年五月癸丑公朝于王所
是年冬壬申公朝于王所【有日无月盖月阙】
右二着例
盟
隐元年三月公及邾仪父盟于蔑【公始即位不能自信而顾与邾为盟卒又渝之故不日以见讥公盟例日】
隐六年夏五月辛酉公会齐侯盟于艾
隐八年九月辛卯公及莒人盟于浮来
桓元年夏四月丁未公及郑伯盟于越
桓十二年夏六月壬寅公会?侯莒子盟于曲池是年秋七月丁亥公会宋公燕人盟于谷丘是年冬十有一月丙戌公会郑伯盟于武父桓十七年春正月丙辰公会齐侯纪侯盟于黄是年二月丙午公会邾仪父盟于趡
庄九年春公及齐大夫盟于蔇【是时齐无君其曰齐大夫衆辞也虽然当其无君可以无盟矣又不正公之释怨而与仇盟春秋深恶焉故不月与日以见讥】
庄十三年冬公会齐侯盟于柯【是时鲁亦强国而邻於齐齐欲图霸而鲁数不会故齐为柯之盟以亲鲁也齐桓不能修德以来诸侯而顾为私盟以属鲁以桓公为病矣且公前年纳其仇不克亲与齐战今乃从而受盟以公亦病矣故不月与日以见讥】
庄十六年冬十有二月会齐侯宋公陈侯卫侯郑伯许男曹伯滑伯滕子同盟于幽【公羊曰公会当从公羊加公字桓盟不日齐始霸也】
庄二十二年秋七月丙申及齐高傒盟于防【着日而盟盖公盟也不言公大夫不敌也且又丧盟何以不讥讥丧盟例去日去日则无用见其为公盟也春秋欲有所见者不嫌矣详具经解】
庄二十三年冬十有二月甲寅公会齐侯盟于扈【桓盟不日不正齐鲁之为是盟复日之以见讥也】
庄二十七年夏六月公会齐侯宋公陈侯郑伯同盟于幽【齐桓始霸也凡桓文之盟不日以着其信】
闵元年秋八月公及齐侯盟于落姑【桓盟不日】
僖五年秋八月诸侯盟于首止【桓盟不日】
僖七年秋七月公会齐侯宋公陈世子款郑世子华盟于甯母【桓盟不日】
僖八年春王正月公会王人齐侯宋公卫侯许男曹伯陈世子款盟于洮【桓盟不日】
僖九年九月戊辰诸侯盟于葵丘【桓盟不日以着其信且葵丘之盟束牲载书而不歃血加五命以令诸侯此桓公之盛而反加日何也周襄之末天下无王诸侯有能行王政而兴起者则易然也以桓公之盛管仲之贤而不能有志乎此乃区区为霸者之政此孔子之门所以小管仲而下桓文虽然当是时攘戎狄安中国九合诸侯免民於左祍之患者桓公之功也春秋与其霸而小其不至於王故於九合之会则信之以着其美而於葵丘之盟则变例以见讥焉然独於是盟然後见讥何也犹曰桓之盛极此而己无能为矣故讥之也】
僖十五年三月公会齐侯宋公陈侯卫侯郑伯许男曹伯盟于牡丘【桓盟不日】
僖二十一年十有二月癸丑公会诸侯盟于薄释宋公
僖二十五年冬十有二月癸亥公会卫子莒庆盟于洮
僖二十六年春王正月己未公会莒子卫甯速盟于向
僖二十七年十有二月甲戌公会诸侯盟于宋僖二十八年五月癸丑公会晋侯齐侯宋公蔡侯郑伯卫子莒子盟于践土【晋文始霸也桓文之盟不日以着其信则此何以日为下公朝于王所当日也加日於上知既盟而朝同在癸丑之日耳】
文二年三月乙巳及晋处父盟【着日而盟盖公盟也不言公大夫不敌也是又丧盟何以不讥讥丧盟例去日去日则无用见其为公盟也春秋欲有所见者不嫌矣详具经解】
文三年十有二月己巳公及晋侯盟
文七年秋八月公会诸侯晋大夫盟于扈【是时晋侯新立故诸侯相与会于晋境而听事焉晋侯不能亲诸侯乃使大夫抗礼而主盟此诸侯之耻而晋之罪也故不叙诸侯不名晋大夫以略之又不日以见讥则异乎同盟于新城矣详具经解】
文十三年十有二月乙丑公及晋侯盟
文十四年六月公会宋公陈侯卫侯郑伯许男曹伯晋赵盾癸酉同盟于新城
文十七年六月癸未公及齐侯盟于谷
宣十七年六月己未公会晋侯卫侯曹伯邾子同盟于断道
成二年十有一月丙申公及楚人秦人宋人陈人卫人郑人齐人曹人邾人薛人鄫人盟于蜀
成三年冬十有一月丙午及荀庚盟丁未及孙良夫盟【此皆聘而後盟也着日而盟知其为公矣不言公大夫不敌也大夫何以不贬彼以宾客之道来我固与之盟尔其诸类此】
成五年十有二月己丑公会晋侯齐侯宋公卫侯郑伯曹伯邾子杞伯同盟于虫牢
成七年八月戊辰同盟于马陵【救郑诸侯】
成九年春王正月公会晋侯齐侯宋公卫侯郑伯曹伯莒子杞伯同盟于蒲【自文宣以来晋楚於是争盟而伐郑郑从晋则楚师至从楚则晋师至然郑固欲亲中国自宣二年晋宋卫陈之役而郑之从晋者十年其後蜀之盟楚实合十二国之衆以临诸侯郑於是在楚故晋侯伐郑虫牢之会郑伯受盟及蒲之会所以寻前日之盟也郑固未有罪耳而晋人於秋执郑伯栾书伐郑明年卫侵郑诸侯复伐郑而郑亦不宾乍合乍离及楚人一有讨於郑而郑即甘心於楚盖怒晋之无信不恤小国之祸而轻辱人君乃与楚比伐许侵宋同挠诸夏凡二十年之间诸侯会盟侵伐城戍曾无虚岁諰諰然以失郑为忧是祸也晋有以啓之以不信蒲之盟故也春秋不日其盟所以起其事而见讥焉】
成十一年春王三月已丑及郤犫盟【聘而後盟】
成十五年三月癸丑公会晋侯卫侯郑伯曹伯宋世子成齐国佐邾人同盟于戚
成十七年六月乙酉同盟于柯陵【伐郑诸侯】
襄三年夏四月壬戌公及晋侯盟于长樗
是年六月公会单子晋侯宋公卫侯郑伯莒子邾子齐世子光己未同盟于鸡泽
襄七年冬十月壬戌及孙林父盟【聘而後盟】
襄九年十有二月己?同盟于戏【伐郑诸侯】
襄十一年秋七月己未盟于亳城北【伐郑诸侯】
襄十五年二月己?及向戌盟于刘【聘而後盟】
襄十九年春王正月诸侯盟于祝柯【此围齐诸侯也诸侯患齐之强数事侵伐故欲同围之然而不能而遂为此盟其盟也有不同者矣此邾子所以执也故不与同又不日以见讥焉】
襄二十年夏六月庚申公会晋侯齐侯宋公卫侯郑伯曹伯莒子邾子滕子薛伯?伯小邾子盟于澶渊
襄二十五年秋八月己巳诸侯同盟于重丘【会夷仪诸侯】
昭十三年八月甲戌同盟于平丘公不与盟【会平丘诸侯详具经解】
昭二十六年秋公会齐侯莒子邾子?伯盟于鄟陵【二十五年公孙于齐齐谋纳公莒邾?皆齐之与国故同为鄟陵之盟也且公实有国而不处反因他人以求入而卒以不能鄟陵之盟为不韪矣其不与同以见四国之盟有不同者矣故不月与口以见讥此昭公所以终去如晋也】
定四年五月公及诸侯盟于臯鼬【会召陵诸侯也诸侯为蔡之故以侵楚然终不能为蔡释怨於楚使蔡去中夏而即夷故明年蔡侯以吴子及楚人战于柏举遂复蔡怨故臯鼬之盟不日亦不与同所以讥诸侯之无能为而伤中夏之微也】
定十二年冬十月癸?公会齐侯盟于黄
右五十四着例四十四其变例十
孙
昭二十五年九月己?公孙于齐
右一着例
丧至
桓十八年夏四月丁酉公之丧至自齐
定元年夏六月癸?公之丧至自乾侯
右二着例
薨
隐十一年冬十有一月壬辰公薨
桓十八年夏四月丙子公薨于齐
庄三十二年秋八月癸?公薨于路寝
闵二年秋八月辛丑公薨
僖三十三年十有二月乙巳公薨于小寝
文十八年春王二月丁丑公薨于台下
宣十八年冬十月壬戌公薨于路寝
成十八年八月己丑公薨于路寝
襄三十一年夏六月辛巳公薨于楚宫
昭三十二年十有二月己未公薨于乾侯
定十五年夏五月壬申公薨于高寝
右十一着例
葬
桓十八年冬十有二月己丑葬我君桓公
闵元年夏六月辛酉葬我君庄公
文元年夏四月丁巳葬我君僖公
文十八年六月癸酉葬我君文公
成元年二月辛酉葬我君宣公
成十八年十有二月丁未葬我君成公
襄三十一年冬十月癸酉葬我君襄公
定元年秋七月癸巳葬我君昭公
定十五年九月丁巳葬我君定公
右九着例
春秋本例卷三

[book_title]卷四
钦定四库全书卷
春秋本例卷四
宋　崔子方　撰
公门
例月
会
隐二年春公会戎于濳【不正公之会戎且又丧会故不月以见讥】隐九年冬公会齐侯于防【当是时桓公羽父相与谋乱公顾不能靖内难至於身弑而不知故不月以见讥】
隐十年春王二月公会齐侯郑伯于中丘
隐十一年夏公会郑伯于时来
桓元年三月公会郑伯于垂
桓二年三月公会齐侯陈侯郑伯于稷
桓三年春正月公会齐侯于嬴
是年六月公会?侯于郕
是年九月公会齐侯于讙
桓六年夏四月公会纪侯于郕
桓十年秋公会卫侯于桃丘弗遇【弗有故意卫侯故不欲会公其不月凡不成会者例不月】
桓十一年九月公会宋公于夫锺
是年冬十有二月公会宋公于阚
桓十二年八月公会宋公于虚
是年冬十有一月公会宋公于龟
桓十四年春正月公会郑伯于曹
桓十五年五月公会齐侯于艾
桓十六年春正月公会宋公蔡侯卫侯于曹桓十八年春王正月公会齐侯于泺
庄二十七年春公会?伯姬于洮【妇人既嫁见兄弟不踰阈而公会伯姬于洮故不月以见讥】
是年冬公会齐侯于城濮【桓文之盟不日桓文之会不月盖信而安之春秋变例以美二伯者如此】
僖元年八月公会齐侯宋公郑伯曹伯邾人于柽【桓会不月讥公丧会故加月】
僖五年夏公及齐侯宋公陈侯卫侯郑伯许男曹伯会王世子于首止【桓会不月】
僖九年夏公会宰周公齐侯宋子卫侯郑伯许男曹伯于葵丘【桓会不月】
僖十一年夏公及夫人姜氏会齐侯于阳谷【桓会不月】僖十三年夏四月公会齐侯宋公陈侯卫侯郑伯许男曹伯于咸【桓会不月承葬陈宣公月】
僖十六年冬十有二月公会齐侯宋公陈侯卫侯郑伯许男邢侯曹伯于淮【齐桓之霸凡十二会而孔子独称九合诸侯盖道其不以兵车而已牡丘之盟阳谷之会淮之会盖有兵车也是时桓德既衰楚亦内侮伐徐败娄林之师桓公於是合诸侯以救之又为之伐厉伐英氏以报楚则其有兵车亦明矣故淮之会则加月以见讥】
僖二十八年冬公会晋侯齐侯宋公蔡侯郑伯陈子莒子邾子秦人于温【文会不月】
文十三年冬卫侯会公于沓【公如晋故不月矣详具经解】是年十有二月郑伯会公于棐
宣元年夏公会齐侯于平州【此丧会故不月以见讥】
宣七年冬公会晋侯宋公卫侯郑伯曹伯于黑壤【是年夏会伐莱秋而至冬又会黑壤春而至其间大旱之不恤且古者凶荒杀礼简政今公区区以侵伐期会为急亦不知务矣故不月以见讥】
成二年十有一月公会楚公子婴齐于蜀
成十二年夏公会晋侯卫侯于琐泽【不月盖讥也然未有见焉春秋以例着者不疑也不然或月阙耳】
成十六年秋公会晋侯齐侯卫侯宋华元邾人于沙随不见公【是盖鲁有内难故往後期而诸侯不及见公耳不见公故不月也详具经解】
襄五年秋公会晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚【春秋尊中国而　　　先吴於鄫诸侯之罪也故不月以见讥】
襄七年十有二月公会晋侯宋公陈侯卫侯曹伯莒子邾子于鄬
襄十年春公会晋侯宋公卫侯曹伯莒子邾子滕子薛伯?伯小邾子齐世子光会吴于柤【再言会即吴也吴夷也不正以诸侯之尊即吴而远会故不月以见讥】
襄十一年秋七月会于萧鱼【伐郑诸侯】
襄十六年三月公会晋侯宋公卫侯郑伯曹伯莒子邾子薛伯?伯小邾子于溴梁
襄二十一年冬十月公会晋侯齐侯宋公卫侯郑伯曹伯莒子邾子于商任
襄二十二年冬公会晋侯齐侯宋公卫侯郑伯曹伯莒子邾子薛伯?伯小邾子于沙随【传称会于沙随复锢栾氏犹信也前年秋栾盈出奔楚晋私以一大夫之故朞年之间再合诸侯见晋之失正而非所以令诸侯也齐人於是不宾明年伐卫遂伐晋则当时之事可知矣始令犹可再令而讥矣故沙随之会不月以见之】
襄二十四年秋八月公会晋侯宋公卫侯郑伯曹伯莒子邾子滕子薛伯?伯小邾子于夷仪
襄二十五年夏五月公会晋侯宋公卫侯郑伯曹伯莒子邾子滕子薛伯?伯小邾子于夷仪
襄二十六年夏公会晋人郑良霄宋人曹人于澶渊【不正公与大夫会故不月以见讥】
昭十三年秋公会刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘【八月甲戌同盟于平丘公不与盟是盖诸侯不肯与公盟也诸侯不肯与公盟而曰公不与盟盖讳之也使若公自不盟云尔故不月公之行以见之详具经解】
定八年夏公会晋师于瓦【不正公之会晋师故不月以见讥】定十年夏公会齐侯于夹谷【夹谷之会齐人伏甲以劫我是时孔子相焉而谋以不行然则是会也亦殆矣故不月以见讥】
定十四年五月公会齐侯卫侯于牵
哀七年夏公会吴于鄫【不正公之会吴故不月以见讥】
哀十二年夏五月公会吴于橐臯【会吴亦讥也承孟子卒月】是年秋公会卫侯宋皇瑗于郧【丧会故不月以见讥然後知孟子昭夫人而哀嫡祖母也】
哀十三年夏公会晋侯及吴子于黄池【是时吴实主会其曰会晋及吴主晋而宾吴也辞费矣然而吴子进矣进吴子所以伤中国之亡也故不月以见焉犹曰是非中国得意之会云尔】
右五十三着例三十二其变例二十一
如
桓十八年春王正月公与夫人姜氏遂如齐庄二十二年冬公如齐纳币【解具纳币下】
庄二十三年夏公如齐观社【解具观社下】
庄二十四年夏公如齐逆女【解具逆女下】
僖十年春王正月公如齐
僖十五年春王正月公如齐
僖三十三年冬十月公如齐
文三年冬公如晋【讥亟朝也凡公如某而不目其事者皆朝也周官之制诸侯有世相朝之礼春秋之时天下无王霸主更盟故一君有三朝者春秋权事之宜犹与之至於比年亟朝则为己甚然後讥焉故凡比年亟如皆不月者所以见讥也文二年三月乙巳及晋处父盟此盖公在晋而盟也传谓晋人以公不朝来讨故公如晋晋使处父盟公以耻之犹信也春秋不书公如晋盖讳之而於三年讥亟朝则二年之盟公在晋不疑矣】
文十三年冬公如晋【下书卫侯会公于沓盖是时公方修礼于大国而遽与他国私会以为失事盟主之道故不月以见讥】
宣四年秋公如齐
宣五年春公如齐【比年而朝讥亟也】
宣九年春王正月公如齐【八年六月夫人熊氏薨然则此丧朝也何以不讥礼庶子为後为其母缌宣公以庶立故春秋不讥丧朝然後知妾母不得称夫人明矣且下十年两如齐而此不讥亟朝春秋欲有所见者不嫌也】
宣十年春公如齐【讥亟】
是年夏四月公如齐【承日食月】
成三年夏公如齐【讥亟】
成四年夏四月公如晋【承臧孙卒月】
成十年秋七月公如晋
成十三年三月公如京师
成十八年春王正月公如晋【讥亟承杀大夫月】
襄三年春公如晋【讥亟且丧朝】
襄四年冬公如晋【讥亟】
襄八年春王正月公如晋
襄十二年冬公如晋【公比年伐郑出会曾未息肩而又朝于晋夫内弃其国事而区区以侵伐期会朝聘之为急亦不知务矣故不月以见讥十年伐郑戍虎牢十一年夏伐郑盟亳城北秋又伐郑会萧鱼是也春秋凡此志讥矣】
襄二十一年春王正月公如晋
襄二十八年十有一月公如楚
昭二年冬公如晋至河乃复【解具复门】
昭五年春王正月公如晋
昭七年三月公如楚
昭十二年夏公如晋至河乃复
昭十三年冬公如晋至河乃复
昭十五年冬公如晋【十二年十三年两如晋皆不得入见鄙於大国犹不自愧而复朝焉虽不至河而复犹讥也春秋之义岂远於人情哉】
昭二十一年冬公如晋至河乃复
昭二十三年冬公如晋至河有疾乃复
昭二十七年春公如齐【是时公失国居郓故凡如齐如晋皆不月以见讥】是年冬十月公如齐【承曹午卒月】
昭二十八年王三月公如晋次于乾侯【解具次门】昭二十九年春公如晋次于乾侯【公比如晋而不得入故皆不月也】
定三年春王正月公如晋至河乃复
右三十八着例十七其变例二十一
春秋本例卷四

[book_title]卷五
钦定四库全书
春秋本例卷五
宋　崔子方　撰
公门
例月【凡月往则月至不月往则不月至不月往不月至皆讥也惟桓文之例则异是】
至
桓二年冬公至自唐【春秋贱桓於桓之事未有讥焉者然此不月至何也春秋之例内地例不致其致者例不月文十七年至自谷定十三年至自围成是其例也唐内地】
桓十六年秋七月公至自伐郑【月往】
庄六年秋公至自伐卫【不月往】
庄二十三年春公至自齐【不月往】
是年夏公至自齐【不月往】
庄二十四年秋公至自齐【不月往】
庄二十六年夏公至自伐戎【不月往】
僖四年八月公至自伐楚【桓会不月往为葬许穆公月】
僖六年冬公至自伐郑【桓会不月往】
僖十五年九月公至自会【桓会不月往为己卯晦月】
僖十七年九月公至自会【桓会例不月淮之会讥也故月往而月致详具经解】
僖二十六年冬公至自伐齐【不月往】
僖二十九年春公至自围许【文会不月往】
僖三十三年十有二月公至自齐【月往】
文四年春公至自晋【不月往】
文十四年春王正月公至自晋【不月往而月致何也十三年冬公如晋卫侯会公于沓是时公方修礼于大国而遽与他国私会以为失事霸主之道故不月以见讥下书十有二月乙丑公及晋侯盟公还自晋郑伯会公于棐以为卒事于大国然後可与他国会故特月致见卒事而会不讥始往而会者讥耳】
是年秋七月公至自会【月往】
文十七年秋公至自谷【内地例不致其致例不月是时齐方以子叔姬之罪致责于我鲁数求齐盟而不得谷之盟非得意之盟也故特致焉谷内地】
宣四年秋公至自齐【不月往】
宣五年夏公至自齐【不月往】
宣八年春公至自会【不月往】
宣九年春王正月公至自齐【月往】
宣十年春公至自齐【不月往】
是年五月公至自齐【不月往承陈弑君月】
宣十七年秋公至自会【月往而不月致有讥也宣公之立事齐而不事晋岂断道之会而晋有责于我乎故不月致以见之】
成三年二月公至自伐郑【月往】
是年夏公至自晋【不月往】
成四年秋公至自晋【不月往】
成六年春王正月公至自会【月往】
成七年八月公至自会【不月往而月至承戊辰盟月】
成九年春王正月公至自会【月往】
成十一年春王三月公至自晋【往至同月】
成十三年秋七月公至自伐秦【月往】
成十五年三月公至自会【往至同月】
成十六年秋公至自会【不月往】
是年十有二月公至自会【不月往而月致承季孙盟月】
成十七年秋公至自会【不月往】
是年十一月公至自伐郑【不月往而月致为仲婴齐卒月】
成十八年夏公至自晋【不月往】
襄三年夏四月公至自晋【不月往而月致承晋盟月】
是年秋公至自会【月往而不月致所讥不在往会而在己会盖不正诸侯为会而乃使大夫主盟故讥也与溴梁之会不月致同例】
襄五年春公至自晋【不月往】
是年秋公至自会【不月往】
是年十有二月公至自救陈【不月往而月致为行父卒月】襄八年夏公至自晋【月往而不月致是时公在晋而季孙宿会晋侯郑伯齐人宋人卫人邾人于邢丘夫鲁君在晋而晋侯乃与其大夫会舍君而与臣则季氏专鲁而公不得为政可知矣且公以礼出事人然而内不能制其臣外见鄙於大国久留于晋故不月致以见讥】
襄十年夏五月公至自会【不月往而月致承灭偪阳月】
是年冬公至自伐郑【不月往】
襄十一年秋七月公至自伐郑【承已未盟月此讥亟伐郑往至皆不月】
是月公至自会【同上讥】
襄十三年春公至自晋【不月往】
襄十六年夏公至自会【月往而不月致盖不正诸侯为会而乃使大夫主盟故讥也与鸡泽之盟不月致同例详具经解】
襄十九年春王正月公至自伐齐【月往】
襄二十年秋公至自会【月往而不月致公与邾子盟澶渊比至於国而大夫已伐邾矣不正公之渝盟而亟伐故以见讥也然後知澶渊之盟故不与同明矣】
襄二十一年夏公至自晋【月往而不月致岂公如晋朝以谢背盟伐邾之故而晋犹有责於我乎故以见讥也】
襄二十二年春王正月公至自会【往至同月】
是年冬公至自会【不月往】
襄二十四年冬公至自会【不月往】
襄二十五年秋八月公至自会【月往】
襄二十九年夏五月公至自楚
昭五年秋七月公至自晋【月往】
昭七年九月公至自楚【月往】
昭十三年八月公至自会【不月往而月致承同盟月】
昭十六年夏公至自晋【不月往】
昭二十六年三月公至自齐居于郓【解具居郓下】是年秋公至自会居于郓
昭二十七年春公至自齐居于郓
是年冬十月公至自齐居于郓
昭二十九年春公至自乾侯居于郓
定四年秋七月公至自会【月往】
定六年二月公至自侵郑【往至同月】
定八年春王正月公至自侵齐【往至同月】
是年三月公至自侵齐【月往】
是年夏公至自瓦【不月往】
定十年夏公至自夹谷【不月往】
定十二年十有一月公至自黄【月往】
是年十有二月公至自围成【往至同月】
定十四年五月公至自会【往至同月】
哀十年五月公至自伐齐【往会吴例不月为葬齐悼公月】
哀十三年秋公至自会【不月往】
右七十九着例三十其变例四十九
在
襄二十九年春王正月公在楚
昭三十年春王正月公在乾侯【昭公失国在外何不讥正月以存君之辞也】
昭三十一年春王正月公在乾侯
昭三十二年春王正月公在乾侯
右四着例
居
昭二十六年三月公至自齐居于郓【日孙故月致昭公自失国往至皆不月居外亦不月以讥】
是年秋公至自会居于郓
昭二十七年春公至自齐居于郓
是年冬十月公至自齐居于郓【承曹伯卒月】
昭二十九年春公至自乾侯居于郓
右五变例
还
文十三年冬十有二月公还自晋
右一着例
复
昭二年冬公如晋至河乃复【公朝于晋晋人辞焉故至河乃复凡此志讥也此又丧朝也】
昭十二年夏公如晋至河乃复
昭十三年冬公如晋至河乃复
昭二十一年冬公如晋至河乃复
昭二十三年冬公如晋至河有疾乃复
定三年春王正月公如晋至河乃复【昭公之不得入于晋亦以数矣定公之复容有故焉春秋亦讥其可讥者而已】
右六着例一其变例五
次
庄三年冬公次于滑【是将救纪而不能者也传曰将谋纪是也次止也公有畏矣故不月以见讥】
僖四年三月公会伐楚次于陉
僖十五年三月公会盟牡丘遂次于匡
昭二十五年九月己?公孙于齐次于阳州【承孙齐月昭公自失国凡如次居皆不月以讥】
昭二十八年春王三月公如晋次于乾侯【承葬曹悼公月】昭二十九年春公如晋次于乾侯
右六着例二其变例四
遇
隐四年夏公及宋公遇于清
庄二十三年夏公及齐侯遇于谷
庄三十年冬公及齐侯遇于鲁济
右三变例【周官有朝觐宗遇会同之礼春秋之时文不足也故皆谓之朝会而所谓遇者特志其相遇而已礼记所谓未及期相见是也当是时诸侯不信期会失时故未有及期而相见者犹诗所谓邂逅相遇云尔凡遇之志皆讥也故不月以见之】
至
僖二十六年春王正月公追齐师至酅弗及襄十五年夏公救成至遇【公救成而至遇不及乎事也凡春秋不及乎其事者志以略此公行所以不月也】
右二着例一其变例一
以
僖二十六年冬公以楚师伐齐
右一变例解具伐齐下
城
文七年春公伐邾三月甲戌取须句遂城郚【城卑者之事而公亲之其日兼讥取须句而遂城郚也】
右一变例
春秋本例卷五
<经部,春秋类,春秋本例>

[book_title]卷六
钦定四库全书
春秋本例卷六
宋　崔子方　撰
公门
例月
侵
庄十年二月公侵宋
僖四年春王正月公会齐侯宋公陈侯卫侯郑伯许男曹伯侵蔡【桓会不月为蔡溃月】
定四年三月公会刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯?伯小邾子齐国夏于召陵侵楚
定六年二月公侵郑
定八年春王正月公侵齐
是年二月公侵齐
右六着例
伐
隐七年秋公伐邾【公始即位与邾结好而盟今亲伐焉不正公之始渝盟而亲师故不月以见讥】
桓十五年冬十有一月公会宋公卫侯陈侯于袲伐郑
桓十六年夏四月公会宋公卫侯陈侯蔡侯伐郑庄五年冬公会齐人宋人陈人蔡人伐卫【不正公会四国之微者以出故不月以见讥】
庄九年夏公伐齐纳子纠【不正公释怨而纳仇人之子故不月以见讥】庄二十六年春公伐戎【戎未有害於我也而公伐之公不能内治其国而远事於戎以公为不知务矣故不月以见讥】
是年秋公会宋人齐人伐徐【不正公会两国之微者以出故不月以见讥】
僖四年春王正月公会齐侯宋公陈侯卫侯郑伯许男曹伯侵蔡蔡溃遂伐楚【桓会不月为蔡溃月】
僖六年夏公会齐侯宋公陈侯卫侯曹伯伐郑【桓会不月】
僖二十一年冬公伐邾
僖二十二年春公伐邾取须句【邾吾之与国也冬伐之春又伐之而取其邑秋又与之战以内为迫人已甚故不月以见讥】
僖二十六年冬公以楚师伐齐取谷【公恃远国之师以伐甥舅之国而取其邑致怨之道故不月以见讥】
僖三十三年夏四月公伐邾取訾娄
文七年春公伐邾三月甲戌取须句【僖二十二年伐邾取须句须句既复於邾今又伐而取之不正其再取故不月伐而日取邑下兼讥遂城郚故着日也】
宣四年春王正月公及齐侯平莒及郯莒人不肯公伐莒取向
宣七年夏公会齐侯伐莱【解具会黑壤下】
宣十八年春公伐?【公伐?不月又不致此有疑者或曰讥也具经解】成三年春王正月公会晋侯宋公卫侯曹伯伐郑成十年五月公会晋侯齐侯宋公卫侯曹伯伐郑成十三年夏五月公自京师遂会晋侯齐侯宋公卫侯郑伯曹伯邾人滕人伐秦
成十六年秋公会尹子晋侯齐国佐邾人伐郑【是时沙随之会不见公晋人以为怒故伐郑之役公强与焉此季孙行父所以执也即当时之事言之盖公不得与伐郑矣春秋以为耻而讳焉故犹书公伐郑志其意也春秋之例会以会致伐以伐致各如其事焉今出伐郑而曰至自会见实未尝与伐也又不月以见讥】
成十七年夏公会尹子单子晋侯齐侯宋公卫侯曹伯邾人伐郑
是年冬公会单子晋侯宋公卫侯曹伯齐人邾人伐郑【公比年伐郑今又一岁之间而两伐郑春秋以为已甚故皆不月以见讥】
襄九年冬公会晋侯宋公卫侯曹伯莒子邾子滕子薛伯?伯小邾子齐世子光伐郑【不月讥丧师是年五月夫人姜氏薨】
襄十年秋公会晋侯宋公卫侯曹伯莒子邾子齐世子光滕子薛伯杞伯小邾子伐郑【不月讥丧师】
襄十一年夏四月公会晋侯宋公卫侯曹伯齐世子光莒子邾子滕子薛伯?伯小邾子伐郑【承郊月】
是年秋七月公会晋侯宋公卫侯曹伯齐世子光莒子邾子滕子薛伯杞伯小邾子伐郑【当不月以讥亟伐犹成十七年之讥此承同盟月】
哀七年秋公伐邾八月己酉入邾【解具入邾下】
哀十年春王二月公会吴伐齐【会吴之微者讥也承邾子奔月】哀十一年五月公会吴伐齐【亦讥也为甲戍战月】
右三十着例九其变例二十一
围
僖六年夏公会齐侯宋公陈侯卫侯曹伯伐郑围新城【桓会不月】
襄十八年冬十月公会晋侯宋公卫侯郑伯曹伯莒子邾子滕子薛伯杞伯小邾子同围齐
昭二十六年夏公围成【成内邑是时昭公孙在齐故欲取内邑也夫公实有国而不能制其臣至於见逐反区区欲取一邑以自营见公之失君道矣故不月以见讥】
定十二年十有二月公围成
右四着例三其变例一
取
隐十年六月辛未取郜辛巳取防【不正公以诈败人之师旬浃之间而取二邑故加日以见讥】
僖二十二年春公伐邾取须句
僖二十六年冬公以楚师伐齐取谷
僖三十三年夏四月公伐邾取訾娄
文七年春公伐邾三月甲戌取须句
宣四年春王正月公及齐侯平莒及郯莒人不肯公伐莒取向【齐鲁强国以好平两小国之怨而且不能信不足故又不知自反而复取邑以致怨於人以内为过是宜不月以见讥】
右六变例二其四解具伐下
追
庄十八年夏公追戎于济西【戎过我于济西未为有罪且亦疆场之事耳而公固自追之失人君之重故不月以见讥详具经解】
僖二十六年春王正月公追齐师至酅弗及
右二着例一其变例一
救
庄二十八年秋公会齐人宋人救郑【不正公会两国之微者以出故不月以见讥】
成七年秋公会晋侯齐侯宋公卫侯曹伯莒子邾子杞伯救郑【春秋不与相侵伐则凡救者可也然陈郑介二大国之间从楚则晋师至从晋则楚师至晋楚争陈郑以为强弱一救一伐安有常哉然则救郑非所以为郑适以怒楚而致战耳夫羣诸侯而莫益於事者亦春秋所不与故不月以见讥】
襄五年冬公会晋侯宋公卫侯郑伯曹伯齐世子光救陈【救陈之讥犹成七年救郑之讥也】
襄十五年夏公救成至遇【解具至遇下】
右四变例
纳
庄九年夏公伐齐纳子纠【不正公之释怨而纳雠人之子故不月以见讥】
右一变例
狩
桓四年春正月公狩于郎
庄四年冬公及齐人狩于禚【不正公之释怨而与仇人之微者狩故不月以见讥】
右二着例一其变例一
观
隐五年春公观鱼于棠【凡蒐田之事不言公观鱼称公与公狩于郎同义知公私行而不与国人同之也故不月以见讥】
庄二十三年夏公如齐观社【诸侯非民事不越境而公乃如齐观社又未终母丧而从宴乐故不月以见讥】
右二变例
视朔
文十六年夏五月公四不视朔
右一着例
平国
宣四年春王正月公及齐侯平莒及郯
右一着例
成乱
桓二年三月公会齐侯陈侯郑伯于稷以成宋乱
右一着例
释诸侯
僖二十一年冬十有二月癸丑公会诸侯盟于薄释宋公
右一着例
右凡公躬行之事无时以时志者讥也春秋贱桓於桓之事无讥故六盟十二会二至二伐一如一狩即位薨葬丧至皆以例书盖曰桓弟弑兄臣弑君而立乎其位此其大者不治则其余无足讥焉耳
子门
例日
生
桓六年九月丁卯子同生
右一着例
卒
庄三十二年冬十月己未子般卒
文十八年冬十月子卒
襄三十一年秋九月癸巳子野卒
右三着例二其失日一
春秋本例卷六

[book_title]卷七
钦定四库全书
春秋本例卷七
宋　崔子方　撰
夫人门
例日
入
庄二十四年八月丁丑夫人姜氏入
右一着例
致
僖八年秋七月禘于太庙用致夫人【致犹致女也父母家之辞也盖齐女先妾耳而致之为夫人非礼矣故去氏姓以见之且致夫人重事例当日其不日犹曰妾非所以为夫人故不以尊礼举之也详具经解】
右一变例
孙
庄元年三月夫人孙于齐【君夫人讳奔犹曰孙位而去云尔夫人孙重事例当日夫人久在齐不可以日致也详具经解】
闵二年九月夫人姜氏孙于邾【其不日以罪略之盖曰夫人有罪不以尊礼举之也文姜犹是致也】
右二变例
丧至
僖元年十有二月丁巳夫人氏之丧至自齐
右一着例
薨
隐二年十有二月乙卯夫人子氏薨
庄二十一年秋七月戊戌夫人姜氏薨
僖元年秋七月戊辰夫人姜氏薨于夷
文四年冬十有一月壬寅夫人风氏薨
文十六年秋八月辛未夫人姜氏薨
宣八年夏六月戊子夫人嬴氏薨
襄二年夏五月庚寅夫人姜氏薨
襄四年秋七月戊子夫人姒氏薨
襄九年五月辛酉夫人姜氏薨
昭十一年五月甲申夫人归氏薨
定十五年秋七月壬申姒氏卒
哀十二年夏五月甲辰孟子卒
右十二着例
葬
庄二十二年春王正月癸丑葬我小君文姜僖二年夏五月辛巳葬我小君哀姜
文五年春三月辛亥葬我小君成风
文十七年夏四月癸亥葬我小君声姜
宣八年冬十月己丑葬我小君敬嬴
襄二年秋七月己丑葬我小君齐姜
襄四年八月辛亥葬我小君定姒
襄九年秋八月癸未葬我小君穆姜
昭十一年九月己亥葬我小君齐归
定十五年九月辛巳葬定姒
右十着例
例月
公纳币
庄二十二年冬公如齐纳币【纳币大夫之事而公亲之又未终母丧而嘉礼是行故不月以见讥】
右一变例
公逆女
庄二十四年夏公如齐逆女【春秋讥不亲迎公於齐则有父雠之弗报於内则有母丧而图婚然则亲迎祗以为罪也故不月以见讥】
右一变例
夫人逆妇
文四年夏逆妇姜于齐【讥姑逆也解具经解】
右一变例
大夫逆女
桓三年秋七月公子翬如齐逆女【承日食月春秋之例逆夫人例月以为有国之重事惟不正其使大夫逆然後不月以见讥桓无讥然则公子翬逆女犹月者也详具经解】
宣元年春王正月公子遂如齐逆女【承即位月不特讥使大夫逆又讥丧娶】
成十四年秋叔孙侨如如齐逆女【礼有亲迎不正使大夫逆故不月以见讥】
右三变例
至【始至】
桓三年九月夫人姜氏至自齐
右一着例
大夫以夫人至
宣元年三月遂以夫人妇姜至自齐
成十四年九月侨如以夫人妇姜氏至自齐
右二着例
归
文十八年冬十月夫人姜氏归于齐
右一着例
飨
庄四年春王二月夫人姜氏飨齐侯于祝丘【飨两君之礼重事例当月】
右一着例
例时
会
庄二年冬十有二月夫人姜氏会齐侯于禚【为宋公卒月】
庄七年春夫人姜氏会齐侯于防
是年冬夫人姜氏会齐侯于谷
僖十七年秋夫人姜氏会齐侯于卞
右四着例
如
庄五年夏夫人姜氏如齐师
庄十五年夏夫人姜氏如齐
庄十九年秋夫人姜氏如莒【莒鲁盖婚姻之国故夫人如莒夫人如莒非礼也是加月以见讥者然公子结遂及齐侯宋公盟故不月矣先事故不月後事亦不得而月二十年二月夫人如莒加月以讥是其例】
庄二十年春王二月夫人姜氏如莒
文九年春夫人姜氏如齐
右五着例三其变例二
至
文九年三月夫人姜氏至自齐【此出姜也十八年归于齐者是也夫人不允于鲁故终以见出是行也夫人其有不允之证乎臣子殆其往而喜其反故致之不然夫人之行不致也故加月重録之见臣子以是为危矣】
右一变例
大夫纳币
文二年冬公子遂如齐纳币
右一着例
诸侯送女
桓三年九月齐侯送姜氏于讙【为公会月】
右一着例
大夫宗妇觌
庄二十四年八月戊寅大夫宗妇觌用币【大夫之妇同宗者也宗妇觌浅事也例当时而以日志所以致讥乎用币焉尔】
右一变例
内女门
例日
卒
庄四年三月纪伯姬卒
庄二十九年冬十有二月纪叔姬卒
僖九年秋七月乙酉伯姬卒
僖十六年夏四月丙申鄫季姬卒
文十二年二月庚子子叔姬卒
成八年冬十月癸卯杞叔姬卒
右六着例四其失日者二
例月
大夫为君逆
隐二年九月纪裂繻来逆女
右一着例
归
隐二年冬十月伯姬归于纪
隐七年春王三月叔姬归于纪
庄二十五年六月伯姬归于杞
僖十五年秋九月季姬归于鄫
成九年二月伯姬归于宋
右五着例
执
文十四年冬齐人执子叔姬【子叔姬与单伯有罪於齐者也执内大夫例月知执内女亦例月矣其不月以讥内也】
右一变例
葬
庄四年夏六月乙丑齐侯葬纪伯姬【凡内女为诸侯夫人然後卒葬诸侯例月知夫人葬亦例月也此加日而葬隐之也亡国之葬也详具经解】
庄三十年八月癸亥葬纪叔姬【加日以葬隐之也亡国之葬也】襄三十年秋七月葬宋共姬
右三着例一其变例二
例时
来纳币
成八年夏宋公使公孙夀来纳币
右一着例
大夫自逆
庄二十七年冬莒庆来逆叔姬
宣五年秋九月齐高固来逆叔姬【为叔孙卒月】
右二着例
大夫致女
成九年夏季孙行父如宋致女
右一着例
来媵
成八年冬十月卫人来媵【承?叔姬卒月】
成九年夏晋人来媵
成十年五月齐人来媵【承公会月】
右三着例
来
庄二十七年冬杞伯姬来
僖二十八年秋杞伯姬来
宣五年冬齐高固及子叔姬来
右三着例
来归
文十五年十有二月齐人来归子叔姬【子叔姬有罪齐人使致责于我而後归之故加月以见讥】
宣十六年秋郯伯姬来归
成五年春王正月杞叔姬来归【四年?伯来朝而五年叔姬来归杞伯之来告絶叔姬也且杞伯来朝而告絶知?之有辞矣以叔姬之来归为内过故加月以见讥】
右三着例一其变例二
归【复归】
庄十二年春王三月纪叔姬归于酅【岂纪季以酅入齐是时叔姬来鲁乎故今归于酅也不书其来闵之也书其归喜复其所也故详録而加月详具经解】右一变例
遇
僖十四年夏六月季姬及鄫子遇于防使鄫子来朝【凡遇之志故讥也此又谨録而加月】
右一变例
来逆妇
僖二十五年夏宋荡伯姬来逆妇
右一着例
来求妇
僖三十一年冬杞伯姬来求妇
右一着例
来朝子
僖五年春杞伯姬来朝其子
右一着例
来逆丧
成九年春王正月杞伯来逆叔姬之丧以归【为公会月】
右一着例
春秋本例卷七

[book_title]卷八
钦定四库全书
春秋本例卷八
宋　崔子方　撰
内大夫门
例日
奔
闵二年九月公子庆父出奔莒【内大夫奔例日谨有罪也是时庆父与夫人同恶盖同日而出奔夫人先故不日庆父不得後日也庆父不日然後知与夫人同日奔矣然庆父之罪不患不见】
文八年冬十月公孙敖如京师不至而复丙戌奔莒
宣十八年冬十月壬戌归父还自晋至笙遂奔齐襄二十三年冬十月乙亥臧叔纥出奔邾
昭十二年冬十月公子憖出奔齐【憖之奔不日盖见其非罪也】成十六年冬十月乙亥叔孙侨如出奔齐
右六着例四其变例二
刺
僖二十八年春公子买戍卫不卒戍刺之【刺大夫例日谨有罪也以罪刺者不言其事言其事者有托也故不日以见讥详具经解】
成十六年十有二月乙酉刺公子偃
右二着例一其变例一
卒
隐元年冬十有二月公子益师卒【失日】
隐五年冬十有二月辛巳公子彄卒
隐八年冬十有二月无骇卒【失日】
隐九年三月庚辰挟卒
庄三十二年秋七月癸巳公子牙卒
僖十六年三月壬申公子季友卒
是年秋七月甲子公孙兹卒
文十年春王三月辛卯臧孙辰卒
文十四年秋九月甲申公孙敖卒于齐
宣五年秋九月叔孙得臣卒【失日】
宣八年六月辛巳仲遂卒于垂
宣十七年冬十有一月壬午公弟叔肸卒
成四年夏四月甲寅臧孙许卒
成十五年三月乙巳仲婴齐卒
成十七年冬十有一月壬申公孙婴齐卒于狸蜃襄五年十有二月辛未季孙行父卒
襄十九年八月丙辰仲孙蔑卒
襄二十二年秋七月辛酉叔老卒
襄二十三年八月己卯仲孙速卒
襄三十一年秋九月己亥仲孙羯卒
昭四年冬十有二月乙卯叔孙豹卒
昭七年十有二月癸未季孙宿卒
昭十五年二月癸酉叔弓卒
昭二十一年八月乙亥叔辄卒
昭二十三年春王正月癸丑叔鞅卒
昭二十四年春王二月丙戌仲孙貜卒
昭二十五年冬十月戊辰叔孙婼卒
昭二十九年夏四月庚子叔倪卒
定五年秋七月壬子叔孙不敢卒
哀三年秋七月丙子季孙斯卒
右三十着例二十七其失日者三
例月
盟
隐元年九月及宋人盟于宿
桓十一年九月柔会宋公陈侯蔡叔盟于折庄十九年秋公子结媵陈人之妇于鄄遂及齐侯宋公盟【公子结不终媵事抗二君之盟卒致三国之师故不月以见讥详具经解】
僖十九年冬会陈人蔡人楚人郑人盟于齐【盟于齐主齐与盟也是时齐桓既卒宋襄图霸以刧诸侯盖诸侯不肯从宋而後为齐之盟所以未忘桓公之功也春秋善是盟故亦信而不月犹之桓公之志尔传谓陈穆公请修好於诸侯以无忘齐桓之德犹信也】
僖二十九年夏六月会王人晋人宋人齐人陈人蔡人秦人盟于翟泉
文二年夏六月公孙敖会宋公陈侯郑伯晋士縠盟于垂陇
文八年冬十月壬午公子遂会晋赵盾盟于衡雍乙酉公子遂会雒戎盟于暴【大夫盟例月此特加日讥遂之专盟见四日之间不能复命而再出会故两日以见之欲志乙酉故不得不先志壬午也】
文十年秋七月及苏子盟于女栗【离盟不月此承不雨月】文十六年春季孙行父会齐侯于阳谷齐侯弗及盟【齐侯弗及盟者故也】
是年六月戊辰公子遂及齐侯盟于郪丘【是时齐强鲁弱齐人方责子叔姬之罪鲁再受兵诸侯不能救大夫求盟而不得公又有疾鲁於是病矣郪丘之会以得齐盟为喜故详録而加日与仲孙速会莒人盟于向加日同例】
成元年夏臧孙许及晋侯盟于赤棘【离盟】
成二年秋七月齐侯使国佐如师己酉及国佐盟于袁娄【大夫盟不以日志此嫌国佐如师而遂与之盟且以见自鞍至於袁娄緜地五百里自癸酉至於己酉历三十有七日然後得盟以廹齐为已甚故日志以见讥也】
成十六年十有二月乙丑季孙行父及晋郤犫盟于扈【是时叔孙侨如为难故晋人使公不得与伐郑而行父见执公彷徨于外以求自明仅能使侨如见逐季孙受盟喜释执而免乎难故详録而加日】
成十八年十有二月仲孙蔑会晋侯宋公卫侯邾子齐崔杼同盟于虚朾
襄三年六月戊寅叔孙豹及诸侯之大夫及陈袁侨盟【是时己未诸侯同盟矣及袁侨如会而大夫又与之盟夫诸侯已盟则大夫可无盟矣然而又盟见大夫之张也故特加日以见讥】
襄十六年三月戊寅大夫盟【是时诸侯会湨梁而大夫专盟见大夫之益张也故特加日以见讥然後知鸡泽之盟讥其渐矣】
襄二十年春王正月辛亥仲孙速会莒人盟于向【莒鲁之怨自属鄫始其後莒与齐邾比以为吾患鲁无岁不受兵及仲孙速之为此盟然後兵怨始解几二十年莒鲁不交兵则是盟也实国之所喜故详録而加日余具经解】
襄二十七年秋七月辛巳豹及诸侯之大夫盟于宋【加日犹鸡泽湨梁之盟耳】
昭十一年夏五月仲孙貜会邾子盟于祲祥【离盟不月承夫人薨月也】
定三年冬仲孙何忌及邾子盟于拔【离盟】
哀二年春王二月癸巳叔孙州仇仲孙何忌及邾子盟于句绎【先君之季年邾子来朝已而又来奔丧於我亦厚矣而鲁乃比年有事於邾今又三卿大举而伐之取沂漷田要其君而与之盟明年又复渝盟而围其国则鲁之於邾为己甚故特加月以见讥】
右二十一着例五其变例十二其离盟四
执
文十四年冬齐人执单伯【单伯如齐而见执不称行人以为失奉使之道故不月以见讥】
成十六年九月晋人执季孙行父舍之于苕丘昭十三年八月晋人执季孙意如以归
昭二十三年春王正月晋人执我行人叔孙婼
右四着例三其变例一
例时
莅盟
僖三年冬公子友如齐莅盟
文七年冬公孙敖如莒莅盟
昭七年三月叔孙婼如齐莅盟【承公如楚月】
定十一年冬叔还如郑莅盟
右四着例
会
庄十四年冬单伯会齐侯宋公陈侯卫侯郑伯于鄄
文元年秋公孙敖会晋侯于戚
文十一年夏叔仲彭生会晋郤缺于承筐
文十六年春季孙行父会齐侯于阳谷
宣十四年冬公孙归父会齐侯于谷
宣十五年春公孙归父会楚子于宋
是年秋仲孙蔑会齐高固于无娄
成五年夏叔孙侨如会晋荀首于谷
成十五年冬十有一月叔孙侨如会晋士燮齐高无咎宋华元卫孙林父郑公子鰌邾人会吴于锺离【再言会吴即吴也吴远中国未尝与中国会诸大夫欲往会之故於彼即吴也不正以中国之衆即吴远会故加月以见讥】
襄二年秋七月仲孙蔑会晋荀罃宋华元卫孙林父曹人邾人于戚【为葬小君月】
是年冬仲孙蔑会晋荀罃齐崔杼宋华元卫孙林父曹人邾人滕人薛人小邾人于戚
襄五年夏仲孙蔑卫孙林父会吴于善道
襄八年夏季孙宿会晋侯郑伯齐人宋人卫人邾人于邢丘
襄十四年春王正月季孙宿叔老会晋士匄齐人宋人卫人郑公孙虿曹人莒人邾人滕人薛人杞人小邾人会吴于向【加月犹锺离之会讥也】
是年冬季孙宿会晋士匄宋华阅卫孙林父郑公孙虿莒人邾人于戚
襄十九年冬叔孙豹会晋士匄于柯
襄二十七年夏叔孙豹会晋赵武楚屈建蔡公孙归生卫石恶陈孔奂郑良霄许人曹人于宋
昭元年春王正月叔孙豹会晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢【承即位月】
昭九年春叔弓会楚子于陈
昭十一年秋季孙意如会晋韩起齐国弱宋华亥卫北宫它郑罕虎曹人杞人于厥憗
昭二十五年夏叔诣会晋赵鞅宋乐大心卫北宫喜郑游吉曹人滕人薛人小邾人于黄父
昭三十一年春王正月季孙意如会晋荀栎于适历【承公在乾侯月】
哀六年夏叔还会吴于柤
右二十三着例二十一其变例二
春秋本例卷八

[book_title]卷九
钦定四库全书
春秋本例卷九
宋　崔子方　撰
内大夫门
例时
如
庄二十五年冬公子友如陈
庄二十七年秋公子友如陈葬原仲
庄三十二年冬十月公子庆父如齐【承子般卒月】僖五年夏公孙兹如牟
僖七年秋七月公子友如齐【承盟甯母月】
僖十三年冬公子友如齐
僖二十八年秋公子遂如齐
僖三十年冬公子遂如京师遂如晋
僖三十一年春公子遂如晋
文元年夏四月叔孙得臣如京师【承葬僖公月】
是年冬十月公孙敖如齐【承楚弑君月】
文五年夏公孙敖如晋
文六年夏季孙行父如陈
是年冬十月公子遂如晋【为葬晋襄月】
文九年二月叔孙得臣如京师【为葬襄王月】
文十一年秋公子遂如宋
文十四年冬单伯如齐
文十五年秋季孙行父如晋
文十七年冬公子遂如齐
文十八年秋公子遂叔孙得臣如齐
是年冬十月季孙行父如齐【承子卒月】
宣元年夏季孙行父如齐
是年夏公子遂如齐
宣九年夏仲孙蔑如京师
宣十年六月公孙归父如齐【为葬齐惠公月】
是年秋季孙行父如齐
是年冬公孙归父如齐
宣十八年秋七月公孙归父如晋【承楚子卒月】
成五年春王正月仲孙蔑如宋【承叔姬来归月】
成六年夏六月公孙婴齐如晋【为郑伯卒月】
是年冬季孙行父如晋
成十一年夏季孙行父如晋
是年秋叔孙侨如如齐
襄二年秋七月叔孙豹如宋【承葬小君月】
襄四年夏叔孙豹如晋
襄六年冬叔孙豹如邾
是年季孙宿如晋
襄七年秋季孙宿如卫
襄九年夏季孙宿如晋
襄十六年冬叔孙豹如晋
襄十九年春王正月季孙宿如晋【承祝柯盟月】
襄二十年秋叔老如齐
是年冬十月季孙宿如宋【承日食月】
襄二十四年春叔孙豹如晋
是年冬叔孙豹如京师
襄二十八年秋八月仲孙羯如晋【承大雩月】
襄二十九年冬仲孙羯如晋
襄三十年秋七月叔弓如宋【为葬共姬月】
昭二年夏叔弓如晋
是年冬季孙宿如晋
昭三年夏叔弓如滕
昭六年夏季孙宿如晋
是年冬叔弓如楚
昭九年秋仲孙貜如齐
昭十年九月叔孙婼如晋【为葬晋平公月】
昭十一年春王二月叔弓如宋【为葬宋平公月】
昭十六年九月季孙意如如晋【承大雩月】
昭二十二年六月叔鞅如京师【为葬景王月】
昭二十三年春王正月叔孙婼如晋【为叔鞅卒月】昭二十五年春叔孙婼如宋
定十年秋叔孙州仇如齐
哀五年冬叔还如齐
右六十二着例
至
文十五年六月单伯至自齐【承日食月】
昭十四年春意如至自晋
昭二十四年春王二月婼至自晋【承仲孙貜卒月】
右三着例
来
闵元年冬齐仲孙来
右一着例
来归
闵元年秋八月季子来归【承公盟月】
右一着例
还
宣十八年冬十月归父还自晋【承公薨月】
右一着例
复
文八年冬十月公孙敖如京师不至而复【为奔莒月】宣八年夏六月公子遂如齐至黄乃复【为有事月】
右二着例
媵
庄十九年秋公子结媵陈人之妇于鄄
右一着例
告籴
庄二十八年冬臧孙辰告籴于齐
右一着例
乞师
僖二十六年夏公子遂如楚乞师
右一着例
堕邑
定十二年夏叔孙州仇帅师堕郈
是年夏季孙斯仲孙何忌帅师堕费
右二着例
疆田
昭元年秋叔弓帅师疆郓田
右一着例
城
文十二年冬十有二月季孙行父帅师城诸及郓【承战月】
襄二年冬仲孙蔑会晋荀罃齐崔杼宋华元卫孙林父曹人邾人滕人薛人小邾人于戚遂城虎□
襄十五年夏季孙宿叔孙豹帅师城成郛
襄二十九年夏五月仲孙羯会晋荀盈齐高止宋华定卫世叔仪郑公孙段曹人莒人滕人薛人小邾人城杞【承公至月】
昭三十二年冬仲孙何忌会晋韩不信齐高张宋仲几卫世叔申郑国参曹人莒人薛人杞人小邾人城成周
哀三年五月季孙斯叔孙州仇帅师城啓阳【承桓宫灾月】
右六着例
入邑
襄十二年春王正月季孙宿帅师救邰遂入郓【宿受命救邰而遂入郓见政之逮大夫也故加月以见讥】
右一变例
侵
僖四年冬十有二月公孙兹帅师会齐人宋人卫人郑人许人曹人侵陈【伐楚之役齐有怒于陈执袁涛涂与江黄伐之矣陈虽有罪执其人伐其国可也今又合七国之衆而侵之以齐桓责人为已甚故加月以见讥】
成六年秋仲孙蔑叔孙侨如帅师侵宋
襄二十四年春仲孙羯帅师侵齐
定八年九月季孙斯仲孙何忌帅师侵卫【承葬陈怀公月】
右四着例三其变例一
伐
隐四年秋翬帅师会宋公陈侯蔡人卫人伐郑隐十年夏翬帅师会齐人郑人伐宋
桓十二年十有二月及郑师伐宋【为战于宋月】
桓十七年秋八月及宋人卫人伐邾【承葬蔡桓侯月】庄二年夏公子庆父帅师伐於余丘
庄三年春王正月溺会齐师伐卫【卫侯得罪天子而奔齐为之伐卫以纳朔而溺往会之故加月以见讥】
庄十四年夏单伯会伐宋
僖三十三年秋公子遂帅师伐邾
文三年春王正月叔孙得臣会晋人宋人陈人卫人郑人伐沈【为沈溃月】
文十四年春王正月叔彭生帅师伐邾【承公至月】宣十年秋公孙归父帅师伐邾
宣十一年夏公孙归父会齐人伐莒
成八年冬十月叔孙侨如会晋士燮齐人邾人伐郯【承叔姬卒月】
襄十四年夏四月叔孙豹会晋荀偃齐人宋人卫北宫括郑公孙虿曹人莒人邾人滕人薛人杞人小邾人伐秦【承卫侯奔月】
襄十六年五月叔老会郑伯晋荀偃卫甯殖宋人伐许【承地震月】
襄二十年秋仲孙速帅师伐邾
昭十年秋七月季孙意如叔弓仲孙貜帅师伐莒【承晋侯卒月】
哀元年冬仲孙何忌帅师伐邾
哀二年春王二月季孙斯叔孙州仇仲孙何忌帅师伐邾【为邾子盟月】
右十九着例十八其变例一
围
成三年秋叔孙侨如帅师围棘
襄元年春王正月仲孙蔑会晋栾黶宋华元卫甯殖曹人莒人邾人滕人薛人围宋彭城【承即位月】
昭十三年春叔弓帅师围费
定六年冬季孙斯仲孙何忌帅师围郓
定十年夏叔孙州仇仲孙何忌帅师围郈
是年秋叔孙州仇仲孙何忌帅师围郈
哀三年冬十月叔孙州仇仲孙何忌帅师围邾【承秦伯卒月】
右七着例
取
宣十年秋公孙归父帅师伐邾取绎
右一着例
救
僖十五年三月公孙敖帅师及诸侯之大夫救徐【承牡丘盟月】
文九年三月公子遂会晋人宋人卫人许人救郑【承夫人至月】
襄十二年春王三月季孙宿帅师救邰【为遂入郓月】襄二十三年八月叔孙豹帅师救晋【为下己卯月】
右四着例
次
襄元年夏仲孙蔑会齐崔杼曹人邾人杞人次于鄫
襄二十三年八月叔孙豹帅师救晋次于雍榆【受命救晋畏齐不进止于雍榆故此加月以见讥】
右二着例一其变例一
戍
僖二十八年春公子买戍卫
右一着例
归丧
文十五年夏齐人归公孙敖之丧
右一着例
如葬
庄二十七年秋公子友如陈葬原仲
右一着例
春秋本例卷九

[book_title]卷十
钦定四库全书
春秋本例卷十
宋　崔子方　撰
宗庙郊祭门
例日
立宫
成六年二月辛巳立武宫
定元年九月立炀宫【立炀宫讥也故不日以见之】
右二着例一其变例一
作主
文二年春王二月丁丑作僖公主
右一着例
郊
成十七年九月辛丑用郊
定十五年夏五月辛亥郊
哀元年夏四月辛巳郊
右三着例
禘
闵二年夏五月乙酉吉禘于庄公
僖八年秋七月禘于太庙用致夫人【讥致夫人故不日解具致夫人下】
右二着例一其变例一
大事
文二年八月丁卯大事于太庙跻僖公
右一着例
烝
桓八年春正月己卯烝
是年夏五月丁丑烝
右二着例
尝
桓十四年秋八月乙亥尝
右一着例
有事
宣八年夏六月辛巳有事于太庙
昭十五年二月癸酉有事于武宫
右二着例
绎
宣八年夏六月壬午犹绎
右一着例
右立宫作主郊禘凡宗庙之祭皆有国之常事常事不书有讥焉则书凡书讥也故於日月之例无变焉然後知春秋之日月不以例着者皆以示讥其足以知乎讥者不变也
从祀
定八年冬从祀先公【此鲁礼之复正者其不日何也非常祀也是时阳虎欲为乱故顺祀先公而祈焉春秋以为其所有事者无足道也吾志其从祀而已故特略而时志之且以志阳虎之伪也】
右一变例
纳鼎
桓二年夏四月取郜大鼎于宋戊申纳于太庙
右一着例
例月
考宫献羽
隐五年九月考仲子之宫初献六羽
右一着例
卜郊【卜牛　牛伤　免牲　免牛　三望附】
僖三十一年夏四月四卜郊不从乃免牲犹三望宣三年春王正月郊牛之口伤改卜牛牛死乃不郊犹三望
成七年春王正月鼷鼠食郊牛角改卜牛鼷鼠又食其角乃免牛夏五月不郊犹三望
成十年夏四月五卜郊不从乃不郊
襄七年夏四月三卜郊不从乃免牲
襄十一年夏四月四卜郊不从乃不郊
定十五年春王正月鼷鼠食郊牛牛死改卜牛哀元年春王正月鼷鼠食郊牛改卜牛
右八着例
用牲于社【于门附】
庄二十五年六月辛未朔日有食之鼓用牲于社是年秋大水鼓用牲于社于门
庄三十年九月庚午朔日有食之鼓用牲于社文十五年六月辛丑朔日有食之鼓用牲于社右四【凡大祀例日则次祀例当月此非常祀当去月以见讥唯秋大水不加月是其例余皆承日食月】
不告月犹朝于庙
文六年闰月不告月犹朝于庙
右一着例
大室屋坏
文十三年秋七月大室屋坏
右一着例
例时
丹楹
庄二十三年秋丹桓公楹
右一着例
刻桷
庄二十四年春王三月刻桓公桷【为葬桓公月】
右一着例
内戎事门
例日
战
桓十年冬十有二月丙午齐侯卫侯郑伯来战于郎
桓十二年冬十有二月及郑师伐宋丁未战于宋桓十三年春二月公会纪侯郑伯己巳及齐侯宋公卫侯燕人战齐师宋师卫师燕师败绩
桓十七年夏五月丙午及齐师战于奚
庄九年八月庚申及齐侯战于乾时我师败绩僖二十二年秋八月丁未及邾人战于升陉成二年六月癸酉季孙行父臧孙许叔孙侨如公孙婴齐帅师会晋郤克卫孙良夫曹公子首及齐侯战于鞍齐师败绩
右七着例
败
隐十年六月壬戌公败宋师于菅
庄十年春王正月公败齐师于长勺【不正公一岁而两败人之师故不日以见讥】
是年六月公败宋师于乘丘【诈战而胜曰败某师虽然有胜矣岂君子之所尚乎不正公不旬月之间而两败人之师故皆不日以见讥】
庄十一年夏五月戊寅公败宋师于鄑
僖元年九月公败邾师于偃【是丧师故不日以见讥】
是年冬十月壬午公子友帅师败莒师于郦昭五年秋七月戊辰叔弓帅师败莒师于蚡泉
右七着例四其变例三
治兵
庄八年春王正月甲午治兵
右一着例
大阅
桓六年秋八月壬午大阅
右一着例
焚邑【火攻也】
桓七年春二月己亥焚咸丘
右一着例
例月
作军
襄十一年春王正月作三军【戎事例日此不日以见讥详具经解】
右一着例
舍军
昭五年春王正月舍中军【戎事例日此不日以见讥详具经解】
右一着例
作甲
成元年三月作丘甲【戎事例日此不日以见讥详具经解】
右一着例
凡内事门
例月
诸侯来盟
襄二十九年夏五月杞子来盟
右一着例
肆眚
庄二十二年春王正月肆大眚
右一着例
邑溃
昭二十九年冬十月郓溃
右一着例
春秋本例卷十
<经部,春秋类,春秋本例>

[book_title]卷十一
钦定四库全书
春秋本例卷十一
宋　崔子方　撰
凡内事门
例时
来盟
桓十四年夏五郑伯使其弟语来盟【阙月字又其下当有他事亦阙】
闵二年冬齐高子来盟
僖四年夏楚屈完来盟于师
文十五年三月宋司马华孙来盟【称官而字之见其专官而恃贵也不称使以其私来也嫌与齐高子同例故加月以见讥】
宣七年春卫侯使孙良夫来盟
右五着例四其变例一
来朝
隐十一年春滕侯薛侯来朝
桓二年春正月滕子来朝【桓弑逆之人诸侯所共恶今滕子实始修礼而朝事之故加月以见讥】
是年秋七月?侯来朝【亦讥始朝桓也详具经解】
桓六年冬纪侯来朝
桓七年夏谷伯绥来朝邓侯吾离来朝
桓九年冬曹伯使其世子射姑来朝
桓十五年五月邾人牟人?人来朝【承郑伯奔月】庄二十三年夏萧叔朝公
庄二十七年冬杞伯来朝
僖七年夏小邾子来朝
僖十四年夏六月季姬及鄫子遇于防使鄫子来朝【解具内女遇鄫子下】
僖二十年夏郜子来朝
僖二十七年春?子来朝
文十一年秋曹伯来朝
文十二年春王正月杞伯来朝【承郕伯奔月】
是年秋滕子来朝
文十五年夏曹伯来朝
宣元年秋邾子来朝
成四年三月?伯来朝【承郑伯卒月】
成六年夏六月邾子来朝【为郑伯卒月】
成七年夏五月曹伯来朝【为三望月】
成十八年秋杞伯来朝
是年八月邾子来朝【为公薨月】
襄元年九月邾子来朝【承天王崩月】
襄六年秋滕子来朝
襄七年春郯子来朝
是年夏四月小邾子来朝【承卜郊月】
襄二十一年冬十月曹伯来朝【承日食月】
襄二十八年夏邾子来朝
昭三年秋小邾子来朝
昭十七年春小邾子来朝
是年秋郯子来朝
定十五年春王正月邾子来朝【为食郊牛月】
哀二年夏四月滕子来朝【承卫侯卒月】
右三十四着例三十二其变例二
来聘
隐七年夏齐侯使其弟年来聘
桓三年冬齐侯使其弟年来聘
庄二十三年夏荆人来聘
庄二十五年春陈侯使女叔来聘
僖三十三年春王二月齐侯使国归父来聘【承入滑月】文四年秋卫侯使甯俞来聘
文九年冬楚子使椒来聘
文十二年秋秦伯使术来聘
宣十年冬齐侯使国佐来聘
成三年冬十一月晋侯使荀庚来聘【为盟月】
是月卫侯使孙良夫来聘
成四年春宋公使华元来聘
成八年春宋公使华元来聘
是年冬十月晋侯使士爕来聘【承叔姬卒月】
成十一年春王三月晋侯使郤犫来聘【承公至月】成十八年夏晋侯使士匄来聘
襄元年冬卫侯使公孙剽来聘
是年冬晋侯使荀罃来聘
襄五年夏郑伯使公子发来聘
襄七年冬十月卫侯使孙林父来聘【为盟月】
襄八年冬晋侯使士匄来聘
襄十二年夏晋侯使士鲂来聘
襄十五年春宋公使向戌来聘
襄二十六年夏晋侯使荀吴来聘
襄二十七年春齐侯使庆封来聘
襄二十九年夏五月晋侯使士鞅来聘【承公至月】是月吴子使札来聘
襄三十年春王正月楚子使薳罢来聘【公前朝楚故楚使薳罢来聘以报之盖自文公九年至此历七十余年楚未尝致聘於鲁今薳罢之来欲报公明矣不正大夫之荅君故加月以见讥】
昭二年春晋侯使韩起来聘
昭十二年夏宋公使华定来聘
昭二十一年夏晋侯使士鞅来聘
右三十一着例三十其变例一
来会
定十四年秋邾子来会公
右一着例
来唁
昭二十五年九月齐侯唁公于野井【承公孙月】
昭二十九年春齐侯使高张来唁公
昭三十一年夏四月晋侯使荀跞唁公于乾侯【承薛伯卒月】
右三着例
来言
成八年春晋侯使韩穿来言汶阳之田归之于齐
右一着例
来求
隐三年秋武氏子来求赙
文九年春毛伯来求金
右二着例
来渝平
隐六年春郑人来渝平
右一着例
胥命
桓三年夏齐侯卫侯胥命于蒲
右一着例
来
隐元年冬十有二月祭伯来【为益师卒月】
桓六年春正月寔来【寔犹是也言州公是欲来鲁州公自曹犹以好来于我故书来然春秋以月志然後州公之奔不疑矣详具经解】
桓八年冬十月祭公来【承雨雪月】
僖二十九年春介?卢来
是年冬介?卢来
襄十八年春白狄来
右六着例五其变例一
以来
哀七年八月以邾子益来【承入邾来月】
右一着例
逃来
庄十七年秋郑詹自齐逃来
右一着例
来献捷
庄三十一年夏六月齐侯来献戎捷【献捷大夫之事而齐侯亲之故加月以见讥】
僖二十一年冬楚人使宜申来献捷
右二着例一其变例一
来归俘
庄六年冬齐人来归卫俘
右一着例
来归襚
文九年冬秦人来归僖公成风之襚
右一着例
来奔丧
定十五年夏五月邾子来奔丧【承公薨月】
右一着例
来会葬
襄三十一年冬十月滕子来会葬【为葬月】
定十五年九月滕子来会葬【为葬月】
右二着例
春秋本例卷十一

[book_title]卷十二
钦定四库全书
春秋本例卷十二
宋　崔子方　撰
凡内事门
例时
侵我
僖二十六年春王正月齐人侵我西鄙【承公盟月】文七年夏四月狄侵我西鄙【承宋公卒月】
文十五年秋齐人侵我西鄙
是年十有二月齐侯侵我西鄙【承归子叔姬月】
襄十四年夏四月莒人侵我东鄙【承卫侯奔月】
右五着例
伐我
庄十九年冬齐人宋人陈人伐我西鄙
庄二十年冬齐人伐我
僖二十六年夏齐人伐我北鄙
文十四年春王正月邾人伐我南鄙【承公至月】
文十七年夏四月齐侯伐我西鄙【承葬小君月】
成二年春齐侯伐我北鄙
襄八年夏莒人伐我东鄙
襄十年秋莒人伐我东鄙
襄十二年春王三月莒人伐我东鄙【为遂入郓月】襄十五年夏齐侯伐我北鄙
是年秋八月邾人伐我南鄙【承日食月】
襄十六年三月齐侯伐我北鄙【承大夫盟月】
是年秋齐侯伐我北鄙
襄十七年秋齐侯伐我北鄙
是秋齐高厚帅师伐我北鄙
是冬邾人伐我南鄙
襄十八年秋齐师伐我北鄙
襄二十五年春齐崔杼帅师伐我北鄙
定七年秋齐国夏帅师伐我西鄙
定八年夏齐国夏帅师伐我西鄙
哀八年春王正月吴伐我【承入曹月】
哀十一年春齐国书帅师伐我
右二十二着例
围内邑
襄十二年莒人伐我东鄙围台
襄十五年夏齐侯伐我北鄙围成
襄十六年秋齐侯伐我北鄙围成
襄十七年秋齐侯伐我北鄙围桃
是年秋齐高厚帅师伐我北鄙围防
右五着例
入内邑
隐二年夏五月莒人入向【为入极月】
成九年冬十有一月楚公子婴齐帅师伐莒庚申莒溃楚人入郓【是日莒先溃楚人得以入郓也着日欲有所见也郓吾邑也盖是时楚非有意於伐我因郓之不守而遂入之耳然则何以不言遂再称楚人不可以遂言也其再称楚人何也是公子婴齐不正其见利而妄入吾邑故贬之不与名称也详具经解】右二着例一其变例一
取内邑
昭二十五年十有二月齐侯取郓【公孙在齐故齐取郓以居公也是时齐强鲁弱不能责季氏之罪以纳公而乃取一邑以居焉见齐之无意於纳公矣昭公不悟犹居郓三年以待齐及其不能然後始之晋故此加月以见讥】
哀八年夏齐人取讙及阐
右二着例一其变例一
取内田
宣元年六月齐人取济西田【宣公以庶立齐侯以大国之权来为平州之会以定公位故以田赂齐也不正鲁之以田与齐而齐之受田于鲁故加月以见讥】右一变例
内入邑
隐八年三月庚寅我入祊【郑伯守人之土地而妄以与人我不度义而受之邑人不宾至於用师而入之亦病矣故加月以讥归祊而加日以讥入祊也】
右一变例
内取邑
成六年二月取鄟【承立武宫月】
襄十三年夏取邿
昭元年三月取郓【取之莒也莒鲁争郓久矣是时莒有弑君之祸岂鲁责赂於莒而後取郓乎故加月以见讥】
昭四年九月取鄫【取之莒也始鄫欲属鲁而为莒所灭鲁不能救今复取之於莒又不复其国家而遂有之故加月以见讥】
昭三十二年春正月取阚【承在乾侯月】
右五着例三其变例二
内取田
僖三十一年春取济西田
成二年秋八月取汶阳田【承宋公卒月】
襄十九年春王正月取邾田自漷水【承盟柯月】
右三着例
归内邑
隐八年二月郑伯使宛来归祊【加月讥也解具入祊下】哀八年冬十有二月齐人归讙及阐【承?伯卒月】
右二着例一其变例一
归内田
宣十年春齐人归我济西田
定十年夏齐人来归郓讙龟隂田
右二着例
假田
桓元年三月郑伯以璧假许田【承公会月】
右一着例
税亩
宣十五年秋初税
右一着例
田赋
哀十二年春用田赋
右一着例
蒐
昭八年秋蒐于红
昭十一年五月大蒐于比蒲【承夫人卒月】
昭二十二年春大蒐于昌闲
定十三年夏大蒐于比蒲
定十四年秋大蒐于比蒲
右五着例
狩
哀十四年春西狩获麟
右一着例
来乞师
成十三年春晋侯使郤錡来乞师
成十六年六月晋侯使栾黶来乞师【承日食月】
成十七年九月晋侯使荀罃来乞师【承盟柯陵月】成十八年冬晋侯使士鲂来乞师
右四着例
平
昭七年春王正月暨齐平【凡言及者我意也变及言暨知非我意也吾之平强矣故加月以见讥】
定十年春王三月及齐平【齐鲁比年有侵伐之怨鲁实畏齐平齐之平强矣故加月以见讥颊谷之会齐有异谋知齐之不欲平亦明矣】
定十一年冬及郑平
右三着例一其变例二
戍
襄五年冬戍陈
襄十年冬戍郑虎牢
右二着例
次【俟附】
庄八年春王正月师次于郎以俟陈人蔡人【为治兵月】庄三十年夏次于成
右二着例
师救
僖十八年夏师救齐
右一着例
师围
庄八年夏师及齐师围郕
右一着例
师还
庄八年秋师还
右一着例
归
定五年夏归粟于蔡
哀八年夏归邾子益于邾
右二着例
城
隐七年夏城中丘
隐九年夏城郎
桓五年夏城祝丘
桓十六年冬城向
庄二十九年冬十有二月城诸及防【承杞叔姬卒月】庄三十二年春城小谷
宣八年冬十月城平阳【承葬小君月】
成四年冬城郓
成九年冬十有一月城中城【承葬齐顷公月】
襄七年夏四月城费【承卜郊月】
襄十三年冬城防
襄十九年冬城西郛
是冬城武城
定六年冬城中城
定十四年秋城莒父及霄
定十五年冬城漆
哀四年夏城西郛
哀五年春城毗
哀六年春城邾瑕
右十九着例
筑
庄元年秋筑王姬之馆于外
庄二十八年冬筑郿
庄三十一年春筑台于郎
是年夏四月筑台于薛【承薛伯卒月】
是年秋筑台于秦
成十八年八月筑鹿囿【为公薨月】
昭九年冬筑郎囿
定十三年夏筑虵渊囿
右八着例
作
僖二十年春新作南门
定二年冬十月新作雉门及两观【两观之僭久矣今复作之故目事以见讥而加月也】
右二着例一其变例一
新
庄二十九年春新延廐
右一着例
浚
庄九年冬浚洙
右一着例
毁
文十六年秋八月毁泉台【承夫人薨月】
右一着例
窃
定八年冬盗窃宝玉大弓
右一着例
得
定九年夏四月得宝玉大弓【承郑伯卒月】
右一着例
取杀
庄九年九月齐人取子纠杀之【凡外杀世子公子例皆时以鲁之不能存子纠故加月以见讥】
右一变例
春秋本例卷十二

[book_title]卷十三
钦定四库全书
春秋本例卷十三
宋　崔子方　撰
凡外事门【凡外与内接而於外事为重者自见本门】
例日
战【败绩附】
庄二十八年春王三月甲寅齐人伐卫卫人及齐人战卫人败绩
僖十五年十有一月壬戌晋侯及秦伯战于韩僖十八年五月戊寅宋师及齐师战于甗齐师败绩
僖二十二年冬十有一月己巳朔宋公及楚人战于泓宋师败续
僖二十八年夏四月己巳晋侯齐师宋师秦师及楚人战于城濮楚师败绩
文二年春王二月甲子晋侯及秦师战于彭衙秦师败绩
文七年夏四月戊子晋人及秦人战于令狐文十二年冬十有二月戊午晋人秦人战于河曲宣二年春王二月壬子宋华元帅师及郑公子归生帅师战于大棘宋师败绩
宣十二年夏六月乙卯晋荀林父帅师及楚子战于邲晋师败绩
成二年夏四月丙戌卫孙良夫帅师及齐师战于新筑卫师败绩
成十六年六月甲午晦晋侯及楚子郑伯战于鄢陵楚子郑师败绩
定四年冬十有一月庚午蔡侯以吴子及楚人战于柏举楚师败绩
哀二年秋八月甲戌晋赵鞅帅师及郑罕逹帅师战于铁郑师败绩
右十四着例
败
僖三十三年夏四月辛巳晋人及姜戎败秦师于殽
右一着例
右战败大国次国同例
入
隐五年秋卫师入郕【凡入大国次国例皆日郕伯爵盖次国而不日入何也传谓?之乱也而郕人侵卫故卫师入郕犹信也夫利人之乱而欲得志焉者取祸之道春秋深恶焉故不月与日以见讥】
隐十年秋宋人卫人入郑【宋为大国郑不能事大乃与齐鲁比而伐之致宋丧师而失二邑此宋所以怒而入郑也郑之见入有以自取之矣郑尚不知自咎乃复掩其不备而取宋卫蔡三国之师春秋深恶焉故不月与日以见讥】
是年冬十月壬午齐人郑人入郕
文十五年六月晋郤缺帅师伐蔡戊申入蔡宣十一年冬十月丁亥楚子入陈
襄二十五年六月壬子郑公孙舍之帅师入郑
右六着例四其变例二
灭
僖二十五年春王正月丙午卫侯毁灭邢
宣十二年冬十有二月戊寅楚子灭萧
昭八年冬十月壬午楚师灭陈
昭十一年冬十有一月丁酉楚师灭蔡
右四着例
右入灭大国次国同例然大国未有见也
灭国以君归【杀之附】
僖二十六年秋楚人灭夔以夔子归【传谓夔子不祀其祖楚人让之而夔子终不祀也故楚人灭夔夫有不祀之罪而且致怒大国者取亡之道春秋讥焉故不月以见之国灭故不月则以归不得而日也】
定四年夏四月庚辰蔡公孙姓帅师灭沈以沈子嘉归杀之
定六年春王正月癸亥郑游速帅师灭许以许男斯归
定十四年二月辛巳楚公子结陈公孙佗人帅师灭顿以顿子牂归
定十五年二月辛丑楚子灭胡以胡子豹归
右五着例四其变例一
国君灭
昭二十三年秋七月戊辰吴败顿胡沈蔡陈许之师于鸡父胡子髠沈子逞灭
右一着例
诱杀国君
昭十一年夏四月丁巳楚子?诱蔡侯般杀之于申
右一着例
盗杀国君
哀四年春王二月庚戌盗杀蔡侯申
右一着例
执国君用之
僖十九年夏六月己酉邾人执鄫子用之
右一着例
弑君
隐四年春二月戊申卫州吁弑其君完
桓二年春王二月戊申宋督弑其君与夷及其大夫孔父
庄八年冬十有一月癸未齐无知弑其君诸儿庄十二年秋八月甲午宋万弑其君捷及其大夫仇牧
僖十年春王正月晋里克弑其君卓及其大夫荀息【失日】
文元年冬十月丁未楚世子商臣弑其君頵文十四年九月甲申齐公子商人弑其君舍文十六年冬十有一月宋人弑其君杵臼【失日】文十八年夏五月戊戌齐人弑其君商人
是年冬十月莒弑其君庶其【失日】
宣二年秋九月乙丑晋赵盾弑其君夷臯
宣四年夏六月乙酉郑公子归生弑其君夷宣十年夏五月癸巳陈夏徵舒弑其君平国成十八年春王正月庚申晋弑其君州蒲
襄二十五年夏五月乙亥齐崔杼弑其君光襄二十六年春王二月辛卯卫甯喜弑其君剽襄三十年夏四月蔡世子般弑其君固【失日】襄三十一年十有一月莒人弑其君密州【失日】昭十三年夏四月楚公子比自晋归于楚弑其君虔于乾溪【失日】
昭十九年夏五月戊辰许世子止弑其君买定十三年冬薛弑其君比【失月】
哀六年秋七月庚寅齐陈乞弑其君荼
右二十二着例十五其失月者一失日者六【弑君父天下之大恶春秋於其辞不加讥贬焉亦不区区以日月例见也其失日月者阙之志臣子不谨而已】
卒
隐三年八月庚辰宋公和卒
桓十四年冬十有二月丁巳齐侯禄父卒
庄二年冬十有二月乙酉宋公冯卒
僖九年春王正月丁丑宋公御说卒
是年九月甲子晋侯佹诸卒
僖十七年冬十有二月乙亥齐侯小白卒
僖二十三年夏五月庚寅宋公兹父卒
僖二十四年冬晋侯夷吾卒【失月】
僖二十七年夏六月庚寅齐侯昭卒
僖三十二年冬十有二月己卯晋侯重耳卒文六年八月乙亥晋侯驩卒
文七年夏四月宋公王臣卒【失日】
文十四年夏五月乙亥齐侯潘卒
文十八年春王二月秦伯罃卒【失日】
宣四年春王正月秦伯稻卒【失日】
宣九年九月辛酉晋侯黑臀卒于扈
宣十年夏四月己巳齐侯元卒
宣十八年七月甲戌楚子旅卒
成二年秋八月壬午宋公鲍卒
成九年秋七月丙子齐侯无野卒
成十年夏五月丙午齐侯獳卒
成十五年夏六月宋公固卒【失日】
襄十三年九月庚辰楚子审卒
襄十五年十有一月癸亥晋侯周卒
襄十九年秋七月辛卯齐侯环卒
襄二十八年十有二月乙未楚子昭卒
昭元年冬十有一月己酉楚子麇卒
昭十年秋七月戊子晋侯彪卒
是年十有二月甲子宋公成卒
昭十六年秋八月己亥晋侯夷卒
昭二十五年十有一月己亥宋公佐卒于曲?昭二十六年九月庚申楚子居卒
昭三十年六月庚辰晋侯去疾卒
哀五年秋九月癸酉齐侯杵臼卒
哀六年秋七月庚寅楚子轸卒
哀十年三月戊戌齐侯阳生卒
右大国卒三十六着例三十一其失月者一失日者四
隐八年夏六月己亥蔡侯考父卒
桓五年春正月甲戌己丑陈侯鲍卒【再着日义具经解】桓十一年夏五月癸未郑伯寤生卒
桓十二年八月壬辰陈侯跃卒
桓十七年六月丁丑蔡侯封人卒
庄元年冬十月乙亥陈侯林卒
庄二十一年夏五月辛酉郑伯突卒
庄二十五年夏五月癸丑卫侯朔卒
僖十二年十有二月丁丑陈侯杵臼卒
僖十四年冬蔡侯肸卒【失月】
僖二十五年夏四月癸酉卫侯毁卒
僖二十八年六月陈侯款卒【失日】
僖三十二年夏四月己丑郑伯捷卒
文十三年夏五月壬午陈侯朔卒
宣三年冬十月丙戌郑伯兰卒
宣九年冬十月癸酉卫侯郑卒
宣十七年春王正月丁未蔡侯申卒
成二年秋八月庚寅卫侯速卒
成四年三月壬申郑伯坚卒
成六年夏六月壬申郑伯费卒
成十四年冬十月庚寅卫侯臧卒
襄二年六月庚辰郑伯睔卒
襄四年春王三月己酉陈侯午卒
襄七年冬十有二月郑伯髠顽如会未见诸侯丙戌卒于鄵
襄二十九年夏五月庚午卫侯衎卒
昭七年八月戊辰卫侯恶卒
昭八年夏四月辛丑陈侯溺卒
昭十二年三月壬午郑伯嘉卒
昭二十年十有一月辛卯蔡侯卢卒
昭二十三年夏六月蔡侯东国卒于楚【失日】昭二十八年夏四月丙戌郑伯寜卒
定四年春王二月癸巳陈侯吴卒
定八年秋七月戊辰陈侯柳卒
定九年夏四月戊申郑伯虿卒
哀二年四月丙子卫侯元卒
右次国卒三十五着例三十二其失月者一失日者二
隐七年春王三月滕侯卒【失日】
隐八年夏六月辛亥宿男卒
桓十年正月庚申曹伯终生卒
庄十六年冬十有二月邾子克卒【失日】
庄二十三年冬十有一月曹伯射姑卒【失日】庄二十八年四月丁未邾子琐卒
庄三十一年夏四月薛伯卒【失日】
僖四年夏许男新臣卒【失月】
僖七年秋七月曹伯班卒【失日】
僖二十三年十有一月杞子卒【失日】
文五年冬十月甲申许男业卒
文九年秋八月曹伯襄卒【失日】
文十三年夏五月壬午邾子籧篨卒
宣九年八月滕子卒【失日】
宣十七年春王正月庚子许男锡我卒
成十三年夏五月曹伯庐卒于师【失日】
成十四年春王正月莒子朱卒【失日】
成十六年夏四月辛未滕子卒
成十七年十有二月邾子玃且卒【失日】
襄六年春王三月壬午杞伯姑容卒
襄十七年春王二月庚午邾子牼卒
襄十八年十月曹伯负刍卒于师【失日】
襄二十三年三月己巳杞伯匄卒
襄二十六年八月壬午许男甯卒于楚
昭元年六月丁巳邾子华卒
昭三年春王正月丁未滕子原卒
昭六年春王正月杞伯益姑卒【失日】
昭十四年三月曹伯滕卒【失日】
是年八月莒子去疾卒【失日】
昭十八年春王三月曹伯须卒【失日】
昭二十四年八月丁酉杞伯郁厘卒
昭二十七年冬十月曹伯午卒【失日】
昭二十八年秋七月癸巳滕子寜卒
昭三十一年夏四月丁巳薛伯谷卒
定三年二月辛卯邾子穿卒
定四年夏五月杞伯成卒于会【失日】
定八年三月曹伯露卒【失日】
定十二年春薛伯定卒【失月】
哀四年秋八月甲寅滕子结卒
哀八年冬十有二月癸亥杞伯过卒
哀十年五月薛伯夷卒【失日】
哀十一年秋七月辛酉滕子虞母卒
哀十三年夏许男成卒【失月】
右小国卒四十三着例二十其失月三其失日二十【小国赴告之礼有不傋故其失日月者特多也且又不名者七然後知赴告之礼不傋明矣春秋以人之善恶皆见於行事亦无事於死而後为之讥贬故虽阙日之多不嫌也志臣子不谨而已矣】
春秋本例卷十三

[book_title]卷十四
钦定四库全书
春秋本例卷十四
宋　崔子方　撰
凡外事门
例月
诸侯盟【离盟则不月】
隐二年冬十月纪子帛莒子盟于密【离盟不月承伯姬归月】隐三年冬十有二月齐侯郑伯盟于石门【离盟不月为葬宋公月】
隐八年秋七月庚午齐侯宋公卫侯盟于瓦屋【传谓诸侯之参盟於是焉始故谨而日之或然也其详具经解】
僖二年秋九月齐侯宋公江人黄人盟于贯僖十九年六月宋公曹人邾人盟于曹南鄫子会盟于邾
文十五年冬十有一月诸侯盟于扈
宣十一年夏楚子陈侯郑伯盟于辰陵【楚子之与陈郑盟谋以讨陈乱而安郑也然终以入陈而纳其奸人又明年围郑以楚子不信其盟甚矣故不月以见讥】
定七年秋齐侯郑伯盟于咸【离盟】
是秋齐侯卫侯盟于沙【离盟】
定八年冬卫侯郑伯盟于曲濮【离盟】
右十着例八其变例二
立君
隐四年冬十有二月卫人立晋
右一着例
执国君【以伐　以归附】
僖二十一年秋宋公楚子陈侯蔡侯郑伯许男曹伯会于盂执宋公以伐宋【凡大国执例月此特讥之而以时志犹曰为中国耻故略之也】
僖二十八年冬晋人执卫侯归之于京师【承天王狩河阳故不月】
成九年秋七月晋人执郑伯
右三着例一其变例一其阙文一
获国君
僖十五年十有一月壬戌晋侯及秦伯战于韩获晋侯
右一着例
释国君
僖二十一年十有二月癸丑公会诸侯盟于薄释宋公【承盟日】
右一着例
国君奔
桓十一年九月郑忽出奔卫
桓十五年五月郑伯突出奔蔡
桓十六年十有二月卫侯朔出奔齐
僖二十八年夏四月卫侯出奔楚
文十二年春王正月郕伯来奔
襄十四年夏四月己未卫侯出奔齐【是时孙林父费逐其君春秋恶焉故不名?侯以见之又加日以谨林父之恶也】
昭二十一年冬蔡侯朱出奔楚【般以诱杀有执而用焉朱顾不能复雠而又奔之春秋贱焉故不月以讥】
右七着例五其变例二
国君归
桓十五年五月郑世子忽复归于郑
僖二十八年六月卫侯郑自楚复归于卫
襄二十六年春王二月甲午卫侯衎复归于卫【辛卯而剽弑甲午而衎入剽之弑衎与有力焉故加日以见之】
昭十三年八月蔡侯庐归于蔡
是月陈侯吴归于陈
右五着例四其变例一
国君入
桓十五年秋九月郑伯突入于栎
庄六年夏六月卫侯朔入于卫
襄二十五年秋八月卫侯入于夷仪
右三着例
右奔归入大国次国同例然大国未有见也
败小国
僖十五年冬楚人败徐于娄林【三年徐人取舒舒楚属也盖徐人恃齐而取之及桓德既衰而後楚亟伐徐败之娄林徐之祸有以自取之春秋讥焉故不月以见之】
右一变例
入小国
隐二年夏五月无骇帅师入极
隐十一年秋七月壬午公及齐侯郑伯入许【是时桓公羽父为乱公不能靖内难至於身弑而不知而顾入人之国亦不知务矣故加日以见讥】
桓二年九月入?
僖二十年五月郑人入滑
僖二十七年秋八月乙巳公子遂帅师入?【是年?子来朝夫春接其君秋入其国以内为过矣故加日以见讥】
僖二十八年三月丙午晋侯入曹【晋侯入曹而执曹伯畀宋人晋文於是失正矣故加日以见讥】
僖三十三年春王二月秦人入滑
文五年夏秦人入鄀【传谓鄀叛楚即秦而又贰於楚故秦人入鄀犹信也盖鄀之祸有以自取之故不月以见讥】
昭十八年六月邾人入鄅
哀七年秋公伐邾八月己酉入邾【解具公伐下】
哀八年春王正月宋公入曹以曹伯阳归
右十一着例七其变例四
灭小国【君奔附】
庄十年冬十月齐师灭谭谭子奔莒
庄十三年夏六月齐人灭遂
僖二年夏五月虞师晋师灭夏阳
僖五年秋八月楚人灭弦弦子奔黄
僖十二年夏楚人灭黄
文四年秋楚人灭江【江黄汉东之国而属於楚闻齐桓之兴不内自度遽欲背楚而亲中国桓公方欲事楚故贯之盟阳谷之会实从黄江之人以谋楚明年遂兴召陵之师楚既内服江黄遂会伐陈则楚之有怒於两国可知矣及桓德既衰楚益内侮僖之十二年楚伐黄而遂灭黄至此楚伐江而遂灭江也夫为国不知所以自谋而致怒大国者取亡之道春秋讥焉故不月以见之】
文五年秋楚人灭六【春秋灭国变日月之例者八江黄夔六项鄫巢徐是也盖讥其有以自取灭亡之祸而已然六之罪未有见焉春秋以例着者不疑矣不然或月阙耳】
襄六年秋莒人灭鄫【鄫故莒属也欲去莒而附鲁故前年叔孙豹鄫世子如晋明年又会戚传所谓公请属鄫是也夫小国之政不安其旧而新是图以致怒於人者取亡之道春秋讥焉故不月以见之】
是年十有二月齐侯灭莱
昭四年秋七月楚子蔡侯陈侯许男顿子胡子沈子淮夷伐吴遂灭赖
右十着例六其变例四
右败入灭小国微国同例
戕国君
宣十八年秋七月邾人戕鄫子于鄫【戕国君重事例当日诸侯卒则名鄫子不名不日见微国赴告不备】
右一着例
克
隐元年夏五月郑伯克段于鄢
右一着例
亡
僖十九年冬梁亡【梁之亡也不以月志然後知诸国有以自取灭亡之祸者其不月明矣】
右一变例
国迁
庄十年三月宋人迁宿
闵二年春王正月齐人迁阳
僖元年夏六月邢迁于夷仪
僖三十一年十有二月卫迁于帝丘
成十五年冬十有一月许迁于叶
昭九年春许迁于夷【许自此至定之四年二十五年之间凡三迁都焉夫国家之政士民之居何可数迁数迁则下騒动而亦不足以为国矣春秋讥焉故不月以见之】
昭十八年冬许迁于白羽
定四年六月许迁于容城【承葬陈惠公月】
哀二年冬十有一月蔡迁于州来
右九着例六其变例三
国溃
僖四年春王正月公会齐侯宋公陈侯卫侯郑伯许男曹伯侵蔡蔡溃
文三年春王正月叔孙得臣会晋人宋人陈人卫人郑人伐沈沈溃
成九年冬十有一月楚公子婴齐伐莒庚申莒溃楚人入郓【解具入郓下】
右三着例
葬
隐三年十有二月癸未葬宋缪公
桓十五年夏四月己巳葬齐僖公
庄三年夏四月葬宋庄公
庄九年秋七月丁酉葬齐襄公
僖十八年秋八月丁亥葬齐桓公
僖二十七年秋八月乙未葬齐孝公
僖三十三年夏四月癸巳葬晋文公
文六年冬十月葬晋襄公
宣十年六月葬齐惠公
成三年二月乙亥葬宋文公
成九年冬十有一月葬齐顷公
成十五年八月庚辰葬宋共公
襄十六年春王正月葬晋悼公
襄十九年冬葬齐灵公
昭十年九月葬晋平公
昭十一年春王二月葬宋平公
昭十六年冬十月葬晋昭公
昭二十六年春王正月葬宋元公
昭三十年秋八月葬晋顷公
哀五年闰月葬齐景公
哀十年五月葬齐悼公
右大国葬二十一着例十二其变例九【加日者八不月者一】
隐五年夏四月葬卫桓公
桓五年夏葬陈桓公
桓十一年秋七月葬郑庄公
桓十三年三月葬卫宣公
桓十七年八月癸巳葬蔡桓侯
庄二年春王二月葬陈庄公
庄二十一年冬十有二月葬郑厉公
僖十三年夏四月葬陈宣公
僖二十五年秋葬卫文公
宣三年冬十月葬郑穆公
宣十二年春葬陈灵公
宣十七年夏葬蔡文公
成三年春王正月辛亥葬卫穆公
成四年夏四月葬郑襄公
成十五年春王二月葬卫定公
襄四年秋七月葬陈成公
襄八年夏葬郑僖公
襄二十九年秋九月葬卫献公
襄三十年冬十月葬蔡景公
昭七年十有二月癸亥葬卫襄公
昭八年冬十月壬午葬陈哀公【此加日隐之也亡国之葬也与葬纪伯姬纪叔姬同例】
昭十二年五月葬郑简公
昭十三年冬十月葬蔡灵公
昭二十一年春王三月葬蔡平公
昭二十八年六月葬郑定公
定四年六月葬陈惠公
定八年九月葬陈怀公
定九年六月葬郑献公
哀二年冬十月葬卫灵公
哀四年冬十有二月葬蔡昭公
右次国葬三十着例二十一其变例九【加日者三不月者六其一亡国之葬】
右大国次国之葬例月其越礼而葬者僭也故加日以见之其不及礼而葬者逼也故去月以见之传称宋华元乐举厚葬文公今宋文之葬实日卫文侯之俭也今卫文之葬实不月以类考之可知矣古人以送死可当大事故春秋以葬礼为重於其有过不及者皆明着以见讥焉是以大国之僭礼者多而次国之僭礼者少次国不及礼者多而大国之不及者少理势然也盖惟天子无僭而小国无逼耳
春秋本例卷十四

[book_title]卷十五
钦定四库全书
春秋本例卷十五
宋　崔子方　撰
凡外事门
例时
诸侯会
桓二年秋七月蔡侯郑伯会于邓【承纪侯朝月】
庄十五年春齐侯宋公陈侯卫侯郑伯会于鄄僖三年秋齐侯宋公江人黄人会于阳谷
僖二十一年秋宋公楚子陈侯蔡侯郑伯许男曹伯会于盂
文十七年六月诸侯会于扈【承公盟月】
宣九年秋九月晋侯宋公卫侯郑伯曹伯会于扈【承晋侯卒月】
定十年冬齐侯卫侯郑游速会于安甫
定十四年秋齐侯宋公会于洮
右八着例
大夫盟
桓十一年春正月齐人卫人郑人盟于恶曹【是三国来战之人也彼恃强淩我不约而来战又复同盟以固其恶春秋恶焉故加月以见讥】
僖二十一年春宋人齐人楚人盟于鹿上
宣十二年冬十有二月晋人宋人卫人曹人同盟于清丘【承灭萧月】
右三着例二其变例一
大夫会
襄三十年冬十月晋人齐人宋人卫人郑人曹人莒人邾人滕人薛人杞人小邾人会于澶渊宋灾故【承葬蔡景公月】
昭二十七年秋晋士鞅宋乐祁犂卫北宫喜曹人邾人滕人会于扈
右二着例
相如
桓五年夏齐侯郑伯如纪
是年冬州公如曹
右二着例
如会如师
僖二十八年五月陈侯如会【承盟月】
成二年秋七月齐侯使国佐如师【为盟月】
襄三年夏六月陈侯使袁侨如会【承盟月】
襄七年十有二月郑伯髠顽如会【承会月】
右四着例
乞盟
僖八年春王正月郑伯乞盟【承盟月】
右一着例
平
宣十五年夏五月宋人及楚人平【称人以平平在下也故加月以见讥详具经解】
右一变例
还
襄十九年秋七月晋士匄帅师侵齐至谷闻齐侯卒乃还【承齐侯卒月】
右一着例
次
庄十年夏六月齐师宋师次于郎【为败宋师月】
僖元年春王正月齐师宋师曹师次于聂北【承元年正月】
文十年冬楚子蔡侯次于厥貉
定九年秋齐侯卫侯次于五氏
定十三年春齐侯卫侯次于垂葭
定十五年夏五月齐侯卫侯次于蕖蒢【承郊月】
右六着例
遇
隐八年春宋公卫侯遇于垂
庄四年夏齐侯陈侯郑伯遇于垂
庄三十二年夏宋公齐侯遇于梁丘
右三着例
以
桓十四年冬十有二月宋人以齐人蔡人卫人陈人伐郑
定四年冬十有二月庚午蔡侯以吴子及楚人战于柏举
右二解具本事下
逃归【不盟附】
僖五年秋八月郑伯逃归不盟【承盟月】
右一着例
大去
庄四年夏纪侯大去其国
右一着例
小国君奔
庄二十四年冬曹羁出奔陈
昭元年秋莒展舆出奔吴
昭三年冬北燕伯欵出奔齐
昭二十三年秋七月莒子庚舆来奔【为败鸡父月】哀十年春王二月邾子益来奔【邾子之前年以来今又奔之以益为贱而无耻矣故加月以见讥】
右五着例四其变例一
小国君归
僖二十八年冬曹伯襄复归于曹
成十六年秋曹伯归自京师
右二着例
执小国君【畀附归于附】
僖五年冬晋人执虞公
僖十九年春王三月宋人执滕子婴齐【滕子之名失地之君也夫诸侯有失地者诸侯相与纳之盖可也今宋襄图霸不能怀绥小国又因其微弱而遂执之以宋为不义故加月以见讥】
僖二十八年三月丙午晋人入曹执曹伯畀宋人【解具入曹下】
成十五年三月晋侯执曹伯归于京师【承盟月】襄十六年三月晋人执莒子邾子以归【承盟月】襄十九年春王正月晋人执邾子【承盟月】
昭四年夏楚人执徐子
哀四年春王二月宋人执小邾子【承杀蔡侯月】
右八着例七其变例一
大夫奔
庄十二年冬十月宋万出奔陈【万弑君之贼宋人不即讨纵之踰时而後出奔以为其国无臣子矣故加月以志其久且见讥也】
僖二十八年六月卫元咺出奔晋【承卫侯归月】
文六年冬十月晋狐射姑出奔狄【承葬晋襄公月】
文七年夏四月晋先蔑奔秦【承宋公卒月】
文八年十月宋司城来奔【承盟月】
文十四年九月宋子哀来奔【承公孙敖卒月】
宣十年夏四月齐崔氏出奔卫【承日食月】
成七年冬卫孙林父出奔晋
成十五年秋八月宋华元出奔晋【承葬宋襄公月】
是月宋鱼石出奔楚
成十七年秋齐高无咎出奔莒
襄六年夏宋华弱来奔
襄十七年九月宋华臣出奔陈【承雩月】
襄二十年秋蔡公子履出奔楚
是秋陈侯之弟光出奔楚
襄二十一年春王正月邾庶其以漆闾丘来奔【承公如晋月】
是年秋晋栾盈出奔楚
襄二十三年夏邾畀我来奔
襄二十四年冬陈鍼宜咎出奔楚
襄二十七年夏卫侯之弟鱄出奔晋
襄二十八年夏卫石恶出奔晋
是年冬齐庆封来奔
襄二十九年秋九月齐高止出奔北燕【承葬卫献公月】襄三十年秋七月郑良霄出奔许【承葬宋姬月】
昭元年夏秦伯之弟鍼出奔晋
是年冬十有一月楚公子比出奔晋【承楚子卒月】昭五年夏莒牟夷以牟娄及防兹来奔
昭六年夏宋华合比出奔卫
昭八年夏四月陈公子留出奔郑【承陈侯卒月】
昭十年夏齐栾施来奔
昭十五年夏蔡朝吴出奔郑
昭二十年夏曹公孙会自鄸出奔宋
是年冬十月宋华亥向宁华定出奔陈【大国三卿今相与同恶一旦出奔臣既罪恶君亦孤露上下不协莫此之甚故加月以见讥】
昭二十二年春宋华亥向宁华定自宋南里出奔楚
昭三十一年冬黑肱以滥来奔
定四年冬十有一月楚囊瓦出奔郑【承吴楚战月】定十年秋宋乐大心出奔曹
是年冬宋公之弟辰暨仲佗石彄出奔陈
定十四年春卫公叔戌来奔
是春卫赵阳出奔宋
是年秋卫世子蒯聩出奔宋
是秋卫公孟彄出奔郑
是秋宋公之弟辰自萧来奔
哀四年春王二月蔡公孙辰出奔吴【承杀蔡侯月】哀六年夏齐国夏及高张来奔
哀十一年夏陈辕颇出奔郑
是年冬十有一月卫世叔齐出奔宋【承葬滕隐公月】
右四十七着例四十五其变例二
大夫归
桓十一年九月突归于郑【为会盟月】
桓十七年秋八月蔡季自陈归于蔡【承蔡侯卒月】庄二十四年冬赤归于曹
僖二十八年冬卫元咺自晋复归于卫
成十四年夏卫孙林父自晋归于卫
成十五年秋八月宋华元自晋归于宋【承葬共公月】襄二十三年夏陈侯之弟光自楚归于陈
昭十三年夏四月楚公子比自晋归于楚【为弑君月】定十三年冬晋赵鞅归于晋
哀十年五月卫公孟彄自齐归于卫【承葬齐悼公月】
右十着例
大夫入
桓十五年五月许叔入于许【承郑伯奔月】
庄三年秋纪季以酅入于齐
庄九年夏齐小白入于齐
成十八年夏宋鱼石复入于彭城
襄二十三年夏晋栾盈复入于晋入于曲沃襄三十年九月郑良霄自许入于郑【承葬共姬月】昭元年秋莒去疾自齐入于莒
定十一年秋宋乐大心自曹入于萧
右八着例
叛
襄二十六年春王二月卫孙林父入于戚以叛【承弑君月】
昭二十一年夏宋华亥向宁华定自陈入于宋南里以叛
定十一年春宋公之弟辰及仲佗石彄公子地自陈入于萧以叛
定十三年秋晋赵鞅入于晋阳以叛
是年冬晋荀盈士吉射入于朝歌以叛
右五着例
春秋本例卷十五
<经部,春秋类,春秋本例>

[book_title]卷十六
钦定四库全书
春秋本例卷十六
宋　崔子方　撰
凡外事门
例时
杀世子
僖五年春晋侯杀其世子申生
襄二十六年秋宋公杀其世子痤
昭八年春陈侯之弟招杀陈世子偃师
右三着例
杀君之子
僖九年冬晋里克杀其君之子奚齐
右一着例
执世子用之
昭十一年冬十有一月楚师灭蔡执蔡世子有以归用之【承灭国月】
右一着例
杀大夫
庄二十二年春王正月陈人杀其公子御寇【承葬月】庄二十六年夏曹杀其大夫
僖七年夏郑杀其大夫申侯
僖十年夏晋杀其大夫里克
僖十一年春晋杀其大夫丕郑父
僖二十五年夏四月宋杀其大夫【承卫侯卒月】
僖二十八年夏四月楚杀其大夫得臣【承战城濮月】僖三十年秋卫杀其大夫元咺及公子瑕
文六年冬十月晋杀其大夫阳处父【承葬晋襄公月】文七年夏宋人杀其大夫
文八年冬十月宋人杀其大夫司马【承盟月】
文九年二月晋人杀其大夫先都【承葬襄王月】
是年三月晋人杀其大夫士縠及箕郑父【承夫人至月】文十年夏楚杀其大夫宜申
宣十一年冬十月楚人杀陈夏徵舒【为入陈月】
宣十三年冬晋杀其大夫先縠
宣十四年春卫杀其大夫孔逹
成八年夏晋杀其大夫赵同赵括
成十五年秋八月宋杀其大夫山【承葬宋公月】
成十七年十有二月晋杀其大夫郤錡郤犫郤至【承日食月】成十八年春王正月晋杀其大夫胥童【为弑君月】是月齐杀其大夫国佐
襄二年冬楚杀其大夫公子申
襄五年秋楚杀其大夫公子壬夫
襄十九年八月齐杀其大夫高厚【承仲孙蔑卒月】
是月郑杀其大夫公子嘉
襄二十年秋蔡杀其大夫公子燮
襄二十二年冬楚杀其大夫公子追舒
襄二十三年夏陈杀其大夫庆虎及庆寅
是年冬十月晋人杀栾盈【承臧纥出奔月】
襄二十七年夏卫杀其大夫甯喜
襄三十年秋七月郑人杀良霄【承葬共姬月】
昭二年秋郑杀其大夫公孙黑
昭四年七月楚子执齐庆封杀之【为灭赖月】
昭五年春王正月楚杀其大夫屈申【承舍中军月】昭八年夏楚人执陈行人于徵师杀之
是年秋陈人杀其大夫公子过
昭十二年五月楚杀其大夫成熊【承葬简公月】
昭十四年冬莒杀其公子意恢
昭二十七年夏楚杀其大夫郤宛
哀二年十有一月蔡杀其大夫公子驷【承蔡迁月】哀四年夏蔡杀大夫公孙姓公孙霍
右四十二着例
盗杀大夫
襄十年冬盗杀郑公子騑公子发公孙辄
昭二十年秋盗杀卫侯之兄絷
哀十三年冬十有一月盗杀陈夏区夫【承星孛月】
右三着例
获大夫
僖元年冬十月败莒师于郦获莒拏
宣三年春王二月宋郑战于大?获宋华元襄八年夏郑侵蔡获蔡公子燮
昭二十三年秋七月吴败顿胡沈蔡陈许之师获陈夏啮
哀十一年夏五月齐吴战艾陵获齐国书
右五着例一其四各承战败月
执大夫
桓十一年九月宋人执郑祭仲【为盟月】
庄十七年春齐人执郑詹
僖四年夏齐人执陈辕涛涂
襄十一年秋楚人执郑行人良霄
襄十八年夏晋人执卫行人石买
襄二十六年秋晋人执卫甯喜
定元年三月晋人执宋仲几于京师【定无正以三月继王】定六年秋晋人执宋行人乐祁犂
定七年秋齐人执卫行人北宫结以侵卫
右九着例
放大夫
宣元年夏晋放其大夫胥甲父于卫
昭八年冬十月楚师灭陈执公子招放之于越【承灭陈月】
哀三年秋蔡人放其大夫公孙猎于吴
右三着例
讨贼
隐四年九月卫人杀州吁于濮【卫人不即讨贼踰九月而仅能杀之于濮故加月以见之】
桓六年八月蔡人杀陈佗【承大閲月】
庄九年春齐人杀无知
昭十三年夏四月楚公子弃疾杀公子比【承弑君月】
右四着例三其变例一
春秋本例卷十六

[book_title]卷十七
钦定四库全书
春秋本例卷十七
宋　崔子方　撰
凡外事门
例时
侵
庄十五年秋郑人侵宋
庄二十九年夏郑人侵许
僖二年冬十月楚人侵郑【承不两月】
僖二十八年春晋侯侵曹
僖三十年秋介人侵萧
宣元年秋楚子郑人侵陈遂侵宋
是年冬晋赵穿帅师侵崇
宣二年夏晋人宋人卫人陈人侵郑
宣三年夏楚人侵郑
成二年冬楚师郑师侵卫
成六年二月卫孙良夫帅师侵宋【承立武宫月】
成八年春晋栾书帅师侵蔡
成十年春卫侯之弟黑背帅师侵郑
成十六年夏四月郑公子喜帅师侵宋【承卒月】成十七年春卫北宫括帅师侵郑
成十八年冬楚人郑人侵宋
襄二年六月晋师宋师卫甯殖侵郑【承郑伯卒月】襄八年夏郑人侵蔡
襄十一年夏四月郑公孙舍之帅师侵宋【承卜郊月】襄十二年冬楚公子贞帅师侵宋
襄十九年秋七月晋士匄帅师侵齐【为齐侯卒月】定七年秋齐人执卫行人北宫结以侵卫
定八年秋七月晋士鞅帅师侵郑遂侵卫【承陈侯卒月】哀七年春宋皇瑗帅师侵郑
是春晋魏曼多帅师侵卫
哀十年夏晋赵鞅帅师侵齐
哀十三年秋晋魏曼多帅师侵卫
右二十七着例
伐
隐二年十有二月郑人伐卫【承子氏薨月】
隐四年春王二月莒人伐杞【为弑君月】
是年宋公陈侯蔡人卫人伐郑
隐五年九月邾人郑人伐宋【承考宫月】
是年冬十有二月宋人伐郑【承公子卒月】
隐十年秋宋人卫人蔡人伐戴
桓五年秋蔡人卫人陈人从王伐郑
桓十四年冬十有二月宋人以齐人蔡人卫人陈人伐郑【承齐侯卒月】
庄十四年春齐人陈人曹人伐宋
庄十五年秋宋人齐人邾人伐郳
庄十六年夏宋人齐人卫人伐郑
庄二十八年春王三月甲寅齐人伐卫【为战月】僖元年秋七月楚人伐郑【承夫人薨月】
僖三年冬楚人伐郑
僖七年春齐人伐郑
僖十一年冬楚人伐黄
僖十五年春王正月楚人伐徐【承公如月】
是年秋七月齐师曹师伐厉【厉楚属也传曰伐厉以救徐是也桓以安中国抚诸侯为已任不能却楚以救徐而顾伐厉厉何罪焉伐国以救国未可以公天下也於桓为病矣故加月以见讥】
是年冬宋人伐曹
僖十八年春王正月宋公曹伯卫人邾人伐齐【十二月齐侯卒不正四国之伐丧故加月以见讥】
是年冬邢人狄人伐卫
僖十九年冬卫人伐邢
僖二十年冬楚人伐随
僖二十一年秋会于盂执宋公以伐宋
僖二十二年夏宋公卫侯许男滕子伐郑
僖二十三年春齐侯伐宋
是年秋楚人伐陈
僖二十六年冬楚人伐宋
僖二十八年春晋侯伐卫
文元年夏四月晋侯伐卫【承葬僖公月】
是月卫人伐晋
文二年冬晋人宋人陈人郑人伐秦
文三年夏五月秦人伐晋【承王子虎卒月】
是年冬晋阳处父伐楚【承公盟月】
文七年冬徐伐莒
文九年三月楚人伐郑【承夫人至月】
文十年夏秦伐晋
文十一年春楚子伐麇
文十七年春晋人卫人陈人郑人伐宋
宣元年秋宋公陈侯卫侯曹伯会晋师于棐林伐郑
是年冬晋人宋人伐郑
宣二年春王二月秦师伐晋【承战月】
宣四年冬楚子伐郑
宣五年冬楚人伐郑
宣八年六月晋师白狄伐秦【承有事月】
宣九年夏齐侯伐莱
是年九月晋荀林父帅师伐陈【为晋侯卒月】
是年冬十月楚子伐郑【承卫侯卒月】
宣十年五月晋人宋人卫人曹人伐郑【承葬齐惠公月】是年六月宋师伐滕
宣十二年冬十有二月宋师伐陈【承灭萧月】
宣十三年春齐师伐莒
是年夏楚子伐宋
宣十四年夏五月晋侯伐郑【承曹伯卒月】
宣十五年六月秦人伐晋【承灭潞月】
宣十八年晋侯卫世子臧伐齐
成三年夏郑公子去疾帅师伐许
是年冬十有一月郑伐许【承盟月】
成四年冬郑伯伐许
成六年秋楚子婴齐帅师伐郑
成九年秋七月晋栾书帅师伐郑【承齐侯卒月】
是年冬十有一月秦人白狄伐晋【承葬齐顷公月】
是月楚子婴齐帅师伐莒
成十四年秋郑公子喜帅师伐许
成十五年夏六月楚子伐郑【承宋公卒月】
成十八年夏楚子郑伯伐宋
襄元年夏晋韩厥帅师伐郑
襄二年春王正月郑伯伐宋【承葬简王月】
襄三年冬晋荀罃帅师伐许
襄五年冬楚公子贞帅师伐陈
襄八年冬楚公子贞帅师伐郑
襄九年冬十有二月楚子伐郑【承盟戏月】
襄十年夏五月楚公子贞郑公孙辄帅师伐宋【承灭偪阳月】
襄十一年秋七月楚子郑伯伐宋【承盟月】
是年冬秦人伐晋
襄十七年春王二月宋人伐陈【承邾子卒月】
是年夏卫石买帅师伐曹
襄十八年冬十月楚公子午帅师伐郑【承曹伯卒月】襄十九年夏卫孙林父帅师伐齐
襄二十四年秋七月齐崔杼帅师伐莒【承日食月】襄二十五年冬郑公孙夏帅师伐陈
襄二十六年冬楚子蔡侯陈侯伐郑
昭六年冬齐侯伐北燕
昭十六年春齐侯伐徐
昭十九年春宋公伐邾
是年秋齐高发帅师伐莒
昭二十二年春齐侯伐莒
定十二年夏卫公孟彄帅师伐曹
定十三年夏卫公孟彄帅师伐曹
定十五年夏郑罕逹帅师伐宋
哀元年秋齐侯卫侯伐晋
哀三年五月宋乐髠帅师伐曹【承桓宫灾月】
哀五年夏齐侯伐宋
是夏晋赵鞅帅师伐卫
哀六年冬宋向巢帅师伐曹
哀九年夏楚人伐陈
是年秋宋公伐郑
哀十年夏宋人伐郑
是年冬楚公子结帅师伐陈
哀十二年秋宋向巢帅师伐郑
哀十三年夏楚公子申帅师伐陈
右百一着例九十九其变例二
围
隐五年冬十有二月宋人伐郑围长葛【承公子彄卒月】僖六年秋楚人围许
僖十九年秋宋人围曹
僖二十三年春齐侯伐宋围缗
僖二十五年秋楚人围陈
僖二十六年冬楚人伐宋围缗
僖二十七年冬楚人蔡侯陈侯郑伯许男围宋僖二十八年冬诸侯遂围许
僖三十年秋晋人秦人围郑
文三年秋楚人围江
宣三年秋宋师围曹
宣九年冬十月宋人围滕【承卫侯卒月】
宣十二年春楚子围郑
宣十四年秋九月楚子围宋【为葬曹文公月】
成九年冬十有一月郑人围许【承葬齐顷公月】
襄四年冬陈人围顿
襄七年冬楚公子贞帅师围陈
昭十一年夏四月楚公子弃疾帅师围蔡【承杀蔡侯月】昭二十三年春王正月晋人围郊【承叔鞅卒月】
定四年秋七月楚人围蔡【承公至月】
定十年夏晋赵鞅帅师围卫
哀元年春王正月楚子陈侯随侯许男围蔡【承即位月】哀三年春齐国夏卫石曼姑帅师围戚
哀七年秋八月宋人围曹【承入邾月】
右二十四着例
取
隐四年春王二月莒人伐杞取牟娄【为弑君月】
隐六年冬宋人取长葛
僖三年夏四月徐人取舒【承不雨月】
宣九年秋取根牟
右四着例
春秋本例卷十七

[book_title]卷十八
钦定四库全书
春秋本例卷十八
宋　崔子方　撰
凡外事门
例时
救
闵元年春王正月齐人救邢【例书正月】
僖元年春王正月齐师宋师曹师救邢【例书正月】僖六年秋诸侯遂救许
僖二十八年春楚人救卫
文三年十有二月晋阳处父伐楚救江【承盟月】宣元年秋晋赵盾帅师救陈
宣九年冬十月晋郤缺帅师救郑【承卫侯卒月】
宣十二年冬十有二月卫人救陈【承灭萧月】
成六年冬晋栾书帅师救郑
襄十年冬楚公子贞帅师救郑
哀七年冬郑驷弘帅师救曹
右十一着例
纳
僖二十五年秋楚人围陈纳顿子于顿
文十四年秋七月晋人纳捷菑于邾弗克纳【承公至月】宣十一年冬十月楚子入陈纳公孙宁仪行父于陈【入陈月】
昭十二年春齐高偃帅师纳北燕伯于阳
哀二年夏四月晋赵鞅帅师纳卫世子蒯聩于戚【承卫侯卒月】
右五着例
降
庄八年夏郕降于齐师
庄三十年秋七月齐人降鄣【郕降于齐郕自降也齐人降鄣劫而服之也不正齐桓行覇而劫人以降故加月以见讥】
右二着例一其变例一
戍
襄五年冬戍陈
襄十年冬戍郑虎牢
右二着例
袭
襄二十三年冬十月齐侯袭莒【承臧孙奔月】
右一着例
殱
庄十七年夏齐人殱于遂
右一着例
弃师
闵二年冬郑弃其师
右一着例
取师
隐十年秋宋人蔡人卫人伐戴郑伯伐取之哀九年春王二月宋皇瑗帅师取郑师于雍丘【承葬杞僖公月】
哀十三年春郑罕逹帅师取宋师于岩
右三着例
迁邑
庄元年冬十月齐师迁纪郱鄑郚【承陈侯卒月】
右一着例
入郛
文十五年十有二月齐侯遂伐曹入其郛【承齐人归叔姫月】
右一着例
城
僖元年夏六月齐师宋师曹师城邢【解见城楚丘】僖二年春王二月城楚丘【楚丘卫邑齐人城之以封卫也不言孰城如桓意也狄灭卫桓公以为耻故春秋为之讳不书灭而书入城楚丘以封卫桓公不以为功故春秋不书其人始终讳之也定之方中木瓜之诗存则灭卫城楚丘不患不见於後世又城邢与楚丘独以月志见桓公之急於存亡曾不踰月而遂能城卫邢之都云尔盖变例以见之也详具经解】
僖十四年春诸侯城缘陵
右三着例一其变例二
葬
桓十年夏五月葬曹桓公【故加月】
庄二十四年春王三月葬曹庄公【故加月】
僖四年八月葬许穆公【承公至月】
僖七年冬葬曹昭公
文六年春葬许僖公
文九年冬葬曹共公
宣十四年九月葬曹文公【故加月】
宣十七年夏葬许昭公
成十三年冬葬曹宣公
襄六年秋葬杞桓公
襄十九年春葬曹成公
襄二十三年夏葬杞孝公
襄二十六年冬葬许灵公
昭元年秋葬邾悼公
昭三年五月葬滕成公【故加月】
昭六年夏葬杞文公
昭十四年秋葬曹武公
昭十八年秋葬曹平公
昭十九年冬葬许悼公
昭二十四年冬葬杞平公
昭二十八年三月葬曹悼公【故加月】
是年冬葬滕悼公
昭三十一年秋葬薛献公
定三年秋葬邾庄公
定四年秋七月葬杞悼公【承公至月】
定八年秋七月葬曹靖公【承陈侯卒月】
是年九月葬陈怀公
定十二年夏葬薛襄公
哀四年冬十有二月葬蔡昭公
哀四年十有二月葬滕顷公【承葬蔡】
哀九年春王二月葬杞僖公【故加月】
哀十年秋葬薛惠公
哀十一年冬十有一月葬滕隐公【故加月】
哀十三年秋葬许元公
右三十四着例二十五其变例九【盖僭礼而葬者加月以见讥也此变例者九而四在曹盖曹虽小国其出会叙盟常居郑卫之後邾滕之前以为次国则不足以为小国则其尤也故曹之为例与小国差异宜其僭礼者独多也不然曹固得从次国例耶】
春秋本例卷十八

[book_title]卷十九
钦定四库全书
春秋本例卷十九
宋　崔子方　撰
【楚始见於春秋称荆其後乃称楚盖荆以州号而楚以国号其後日以强大来慕礼义其君臣爵号名氏自同乎中国故春秋亦从而书之自屈完来盟之後楚於是例中国矣吴亦外域之强也然其君臣爵号名氏不自同乎中国惟其行礼於中国与其有援中国之功则春秋从而进之其他因其故俗而已故吴终春秋之世贬也】
例月【凡南蛮与内接而与中国同例者各见本门】
公与盟
隐二年秋八月庚辰公及戎盟于唐【凡外盟例月与戎盟例时公盟例日与戎盟例月春秋尊中国而败吴楚详畧之例然也桓二年公及戎盟不日是其例此变例而加日盖以讥公之始与戎好也】
桓二年九月公及戎盟于唐
右二着例一其变例一
灭中国
僖十年春王正月狄灭温温子奔卫
襄十年春公会诸侯会吴于柤夏五月甲午遂灭偪阳【言会吴主吴也於会主吴则遂灭偪阳者吴事也不正诸侯从於吴而灭中夏故
加日以见讥】
昭三十年冬十有二月吴灭徐徐子章羽奔楚【先儒以徐为夷非也春秋以中国例书徐而曰夷者何也】
右三着例二其变例一
入中国
庄十四年秋七月荆入蔡
闵二年十有二月狄入卫
定四年冬十有一月庚辰吴入郢【入国甚矣春秋之时未有大国见入者春秋略吴楚而曰吴之入郢所以重大国之祸云尔故变例以见之详具经解】右三着例二其变例一
败中国
庄十年秋九月荆败蔡师于莘
昭二十三年秋七月戊辰吴败顿胡沈蔡陈许之师于鷄父【为胡沈子灭日】
右二着例
为中国灭
僖十七年夏灭项
文十六年秋八月楚人秦人巴人灭庸
宣八年夏六月楚人灭舒蓼
宣十六年春王正月晋人灭赤狄甲氏及留吁成十七年十有二月楚人灭舒庸
襄二十五年秋八月楚屈建帅师灭舒鸠
昭十七年八月晋荀吴帅师灭陆浑戎
右七着例
国灭以君归
宣十五年六月癸卯晋师灭赤狄潞氏以潞子婴儿归【春秋略未有以日志者盖以为有国之祸莫重於见灭人君之辱莫甚於以归故特变例而加日所以深警乎後世不肖之君知以是为耻耳况於有国之诸侯乎】
右一着例
弑君
襄二十九年夏五月阍弑吴子余祭
昭二十七年夏四月吴弑其君僚
右二着例
卒
襄十二年秋九月吴子乘卒
襄二十五年冬十有二月吴子遏伐楚门于巢卒昭十五年春王正月吴子夷末卒
定十四年夏五月吴子光卒
右四着例
例时
中国与盟
僖二十年秋齐人狄人盟于邢
僖三十二年秋卫人及狄盟
文八年冬十月乙酉公子遂会雒戎盟于暴【解具内大夫盟下】
右三着例二其变例一
中国与战
昭十七年冬楚人及吴战于长岸
哀十一年夏五月公会吴伐齐甲戌齐国书及吴战于艾陵【凡夷狄战不日此加日见公与之战也且上言公会吴伐齐而下言国书及吴战则公之与战亦明矣凡春秋之战不以公亲之尊亲之道也】
右二着例一其变例一
为中国败
僖三十三年秋晋人败狄于箕
文十一年冬十月甲午叔孙得臣败狄于咸【传曰长狄也屡肆侵暴叔孙得臣射而杀之夫不兴师徒以一人之力一朝之间而能除此大患春秋善焉故详録而加日不言帅师而特加日知传之犹信也】
成十有二年秋晋人败狄于交刚
昭元年六月晋荀吴败狄于太原【承邾子卒月】
右四着例三其变例一【春秋以战败为有国之重事而皆以日志今於狄之战败犹不及月何也兵革固所以御外侮也则夫今日之与之战而败之者乃其常耳故畧也】
为中国侵
僖三十二年夏四月卫人侵狄【承郑伯卒月】
右一着例
为中国伐
庄三十年冬齐人伐山戎
僖十年夏齐侯许男伐北戎
僖十七年春齐人徐人伐英氏
宣三年春王正月楚子伐陆浑戎【承郊牛月】
襄三年春楚公子婴齐帅师伐吴
襄十四年秋楚公子贞帅师伐吴
襄二十四年夏楚子伐吴
昭四年秋七月楚子蔡侯陈侯许男顿子胡子沈子淮夷伐吴【为灭赖月】
昭五年冬楚子蔡侯陈侯许男顿子沈子徐人越人伐吴
昭六年秋九月楚薳罢帅师伐吴【承雩月】
昭十二年冬十月晋伐鲜虞【承公子憗奔月】
昭十五年晋荀吴帅师伐鲜虞
定四年秋七月晋士鞅卫孔圉帅师伐鲜虞【承刘卷卒月】哀六年春晋赵鞅帅师伐鲜虞
右十四着例
为中国围
文十二年夏楚人围巢
右一着例
侵中国
庄二十四年冬戎侵曹
僖十三年春狄侵卫
僖十四年八月狄侵郑【承沙鹿崩月】
僖二十一年狄侵卫
僖三十年夏狄侵齐
文四年夏狄侵齐
文九年夏狄侵齐
文十年冬狄侵宋
文十一年秋狄侵齐
文十三年冬狄侵卫
宣三年秋赤狄侵齐
宣四年夏六月赤狄侵齐【承郑弑君月】
右十二着例
伐中国【以归附】
隐七年冬戎伐凡伯于楚丘以归
庄十六年秋荆伐郑
庄二十八年秋荆伐郑
庄三十一年冬十月狄伐邢【承子般卒月】
僖八年夏狄伐晋
僖二十四年夏狄伐郑
成七年春王正月吴伐郯【承鼷鼠食郊牛月】
哀六年春吴伐陈
右八着例
围中国
僖三十一年冬狄围卫
右一着例
救中国
僖十八年五月狄救齐【承战月】
哀十年冬吴救陈
右二着例
执归
哀四年夏晋人执戎蛮子赤归于楚
右一着例
诱杀
昭十六年春楚子诱戎蛮子杀之
右一着例
相灭
昭十三年冬十月吴灭州来【承葬蔡灵公月】
昭二十四年冬吴灭巢
右二着例
相入
成七年八月吴入州来【承盟马陵月】
定五年夏於越入吴
哀十三年夏於越入吴
右三着例
相败
定十四年五月於越败吴于檇李【为吴子卒月】
右一着例
相伐
昭三十二年夏吴伐越
右一着例
春秋本例卷十九

[book_title]卷二十
钦定四库全书
春秋本例?二十
宋　崔子方　撰
内灾异门
例日
日食
隐三年春王二月己巳日有食之
桓三年秋七月壬辰朔日有食之既
桓十七年冬十月朔日有食之
庄十八年春王三月日有食之
庄二十五年六月辛未朔日有食之
庄二十六年冬十有二月癸亥朔日有食之庄三十年九月庚午朔日有食之
僖五年九月戊申朔日有食之
僖十二年春王三月庚午日有食之
僖十五年夏五月日有食之
文元年二月癸?日有食之
文十五年六月辛丑朔日有食之
宣八年秋七月甲子日有食之既
宣十年夏四月丙辰日有食之
宣十七年六月癸卯日有食之
成十六年六月丙寅朔日有食之
成十七年十有二月丁巳朔日有食之
襄十四年二月乙未朔日有食之
襄十五年秋八月丁巳日有食之
襄二十年冬十月丙辰朔日有食之
襄二十一年九月庚戌朔日有食之
是年冬十月庚辰朔日有食之
襄二十三年春王正月癸酉朔日有食之
襄二十四年秋七月甲子朔日有食之
是年八月癸巳朔日有食之
襄二十七年冬十有二月乙?朔日有食之昭七年夏四月甲辰朔日有食之
昭十五年六月丁巳朔日有食之
昭十七年夏六月甲戌朔日有食之
昭二十一年秋七月壬午朔日有食之
昭二十二年十有二月癸酉朔日有食之
昭二十四年夏五月乙未朔日有食之
昭三十一年十有二月辛?朔日有食之
定五年春王三月辛?朔日有食之
定十二年十有一月丙寅朔日有食之
定十五年八月庚辰朔日有食之
右三十六着例三十三其阙日者三
地震
文九年九月癸酉地震
襄十六年五月甲子地震
昭十九年夏五月己卯地震
昭二十三年八月乙未地震
哀三年夏四月甲午地震
右五着例
震电【震庙附】
隐九年三月癸酉大雨震电
僖十五年九月己卯晦震夷伯之庙
右二着例
山崩
僖十四年秋八月辛卯沙鹿崩
右一着例
星不见星陨
庄七年夏四月辛卯夜恒星不见夜中星陨如雨
右一着例
灾
桓十四年秋八月壬申御廪灾
僖二十年五月乙巳西宫灾
成三年二月甲子新宫灾三日哭
定二年夏五月壬辰雉门及两观灾
哀三年五月辛卯桓宫僖宫灾
哀四年六月辛丑亳社灾
右六着例
例月
雨雪
隐九年三月庚辰大雨雪【为抉卒月】
桓八年冬十月雨雪
右二着例
陨霜
僖三十三年十有二月陨霜不杀草
定元年冬十月陨霜杀菽
右二着例
右雨雪陨霜志时候之差故自当月也
例时
有年【大】
桓三年冬有年
宣十六年冬大有年
右二着例
无麦禾
庄七年秋无麦苖
庄二十八年冬大无麦禾
右二着例
李梅实
僖三十三年十有二月李梅实【承陨霜月】
右一着例
大水
桓元年秋大水
桓十三年夏大水
庄七年秋大水
庄二十四年八月大水【承夫人入月】
庄二十五年秋大水
宣十年秋大水
成五年秋大水
襄二十四年秋七月大水【承日食月】
右八着例
旱
僖二十一年夏大旱
宣七年秋大旱
右二着例
饥【大】
宣十年冬饥
宣十五年冬饥
襄二十四年冬大饥
右三着例
有蜚
庄二十九年秋有蜚
右一着例
有蜮
庄十八年秋有蜮
右一着例
多麇
庄十七年冬多麇
右一着例
有鸜鹆
昭二十五年夏有鸜鹆来巢
右一着例
蝝生
宣十五年冬蝝生
右一着例
获麟
哀十四年春西狩获麟
右一着例
不着例
星孛
文十四年秋七月有星孛入于北斗
昭十七年冬有星孛于大辰
哀十三年冬十有一月有星孛于东方
右三
雨雹
僖十年冬大雨雹
僖二十九年秋大雨雹
昭三年冬大雨雹
昭四年春王正月大雨雹
右四
无冰
桓十四年春正月无冰
成元年二月无冰
襄二十八年春无冰
右三
雨木冰
成十六年春王正月雨木冰
右一
螟
隐五年九月螟
隐八年九月螟
庄六年秋螟
右三
螽
桓五年秋螽
僖十五年八月螽
文八年冬十月螽
宣六年秋八月螽
宣十三年秋螽
宣十五年秋螽
襄七年八月螽
哀十二年冬十有二月螽
哀十三年九月螽
是年十有二月螽
右十
右六物不着例於月有之则月志於时有之则时志志事之实见灾之久近与异之踈数也
雩
桓五年秋大雩
僖十一年秋八月大雩
僖十三年秋九月大雩
成三年秋大雩
成七年秋大雩
襄五年秋大雩
襄八年秋九月大雩
襄十六年秋大雩
襄十七年九月大雩
襄二十八年秋八月大雩
昭三年八月大雩
昭六年秋九月大雩
昭八年秋大雩
昭十六年九月大雩
昭二十四年秋八月大雩
昭二十五年秋七月上辛大雩李辛又雩【一月再雩自当志日也】
定元年九月大雩
定七年秋大雩
是年九月大雩
定十二年秋大雩
右二十一
不雨
庄三十一年冬不雨
僖二年冬十月不雨
僖三年春王正月不雨夏四月不雨六月雨文二年自十有二月不雨至于秋七月
文十年自正月不雨至于秋七月
文十三年自正月不雨至于秋七月
右六
右雩者求雨之祭春秋之例於雩而得雨则书雩雩而不得雨则书不雨为灾则书旱故於书雩之年未尝书旱与不雨书旱与不雨之年未尝书雩也其例盖於雩之月而雨则以月志雩於雩之时而雨则以时志雩於雩而不雨则以时志不雨於踰时而不雨则又各以首月志不雨则自某月不雨至於某月者志实不雨而已非
志雩而不得雨者也僖公历三时三书不雨而书六月雨盖僖公忧民闵雨而数为之雩於雩而不雨则书不雨以志其忧於其得雨则书雨以志其喜书之详以见其勤也文公历三时不雨而略曰自某月不雨至於某月於文之世三见之盖文不忧民闵雨而不为之雩其不雨不以为忧其雨不以为喜书之略以志其怠也故观所书之详略以考二君之行事则其为例可见矣
外灾异门
月例
灾
襄三十年五月甲午宋灾【宋伯姬卒加日於灾上见伯姬以
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:37:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>