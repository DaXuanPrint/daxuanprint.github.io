<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="空同子纂一卷,空同子纂全文在线阅读,空同子纂全文在线下载,大玄古籍书库">
<meta name="description" content="一卷。明李梦阳撰。《四库全书总目》提要著录此书,题“无撰者名氏”。《四库》馆臣认为此书并非李梦阳所作,而是他人节取李梦阳。《空同子》。内容的十分之二三而刊刻售卖,欺蒙世人以获利。但《中国丛书综录》及《丛书集成初编目录》均著录此书为明李梦阳撰。全书只一卷,不分类,采用问答的形式讨论问题,篇幅较短,所涉及的内容包括山川、雷电、风雨、气体等自然现象及一些社会问题等。阐释较为清楚,只是内容上基本同于《空同子》。有明刻本、《百陵学山》本、《学海类编》本、《影印元明善本丛书十种》。本。1959年商务印书馆据《百陵学山">
<title>空同子纂_李梦阳_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">空同子纂</span> <br/>
          作者： <span class="inputVal" id="bkauthor">李梦阳</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]2770</span> <br/>
          说明： <span class="inputVal" id="bkdec">一卷。明李梦阳撰。《四库全书总目》提要著录此书,题“无撰者名氏”。《四库》馆臣认为此书并非李梦阳所作,而是他人节取李梦阳 《空同子》 内容的十分之二三而刊刻售卖,欺蒙世人以获利。但《中国丛书综录》及《丛书集成初编目录》均著录此书为明李梦阳撰。全书只一卷,不分类,采用问答的形式讨论问题,篇幅较短,所涉及的内容包括山川、雷电、风雨、气体等自然现象及一些社会问题等。阐释较为清楚,只是内容上基本同于《空同子》。有明刻本、《百陵学山》本、《学海类编》本、《影印元明善本丛书十种》 本。1959年商务印书馆据《百陵学山》 本影印出版 《丛书集成初编》 单行本。</span> <br/>
          封面： <span class="inputVal" id="bkimg">Z_5214.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]空同子纂
[book_author]李梦阳
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]2770
[book_dec]一卷。明李梦阳撰。《四库全书总目》提要著录此书,题“无撰者名氏”。《四库》馆臣认为此书并非李梦阳所作,而是他人节取李梦阳 《空同子》 内容的十分之二三而刊刻售卖,欺蒙世人以获利。但《中国丛书综录》及《丛书集成初编目录》均著录此书为明李梦阳撰。全书只一卷,不分类,采用问答的形式讨论问题,篇幅较短,所涉及的内容包括山川、雷电、风雨、气体等自然现象及一些社会问题等。阐释较为清楚,只是内容上基本同于《空同子》。有明刻本、《百陵学山》本、《学海类编》本、《影印元明善本丛书十种》 本。1959年商务印书馆据《百陵学山》 本影印出版 《丛书集成初编》 单行本。
[book_img]Z_5214.jpg


[book_title]空同子纂一卷
北郡李夢陽獻吉
十月無陽，故曰陽。月非無陽也，陽生而未成也。消長之道，盡於上則生於下，故曰復其見天地之心乎。董仲舒謂十月眞無陽，又謂月內一日無陽，何哉？
項氏曰：六子，始氣也，末形也，中精也，雷風氣也，山澤形也，水火精也。空同子曰：雷電光墮地則石，氣非不形也，山澤通氣，形非不氣也，水火非氣何來，氣非不精也，形氣精，一而三，三而一也。易本義主揲著乎？
道理一橫一直爾，十字是也。數盡十，理亦盡之矣。王字眞草篆隸不變，挺三才而獨立也，變之非王也。
知聲而不知音者，禽獸是也；知音而不知樂者，衆庶是也。惟君子而後知樂。空同子曰：聲言直，音言曲，樂言律。直者，單而粗者也；音者，方而文者也；律者，比而諧者也。如啄啄呼雞，落落呼猪，咄咄呼馬，驢苗呼猫，鷕呼雀，呼之則應者，知聲也。人人能謠，如今里巷之詞曲，不學而能之，疾徐高下，皆中板眼，所謂知音也。及問其出某呂某律，孰宮孰商，則不知也。故曰：惟君子而後知樂。解者未達，乃以瓠巴鼓瑟，游魚出聽，伯牙彈琴，六馬仰秣，爲禽獸知音。夫作樂而獸舞鳳儀，斯感通之妙，非聲音之末也。昔有鼓琴於池上者，調及蕤賔，而蕤賔鐵躍之出，亦謂知音邪？
書曰：汝惟風，下民惟草。又曰：彰善癉惡，樹之風聲。孔子曰：君子之德風，小人之德草。政之行，風行之也。關羽威振華夏，陶侃千里不拾遺，亦其風耳。李斯論囚，渭水爲赤，而關東盜愈繁；漢武令直指使者誅捕無道，而海内愈擾：以不知風耳。傳曰：知風之自
鮑叅政曰：今欲平治，先三要。或問：何謂三要？曰：內閣掌印一要，吏部尚書一要，左都御史一要。空同子曰：內閣之要大而公，吏部之要明而執，都御史之要貞而無回。大生公，公生明，明生執，執生貞，貞無回。
銷元氣者，苛吏也。苛則刻，則不恕，則恕巳凌人，則訐人，則伺察人。譬無疾而藥，索五臟之未形。
今之弊，官不乆任。國初臺省不甚通，如御史陞按察僉副，或徑陞使，使久則入爲左右都，副則左右副，僉則左右僉，如知府久則陞左右布政使，或參左右使，久則入爲部侍郞尚書等，如此則法吏敢持繩刹之權，民吏無不更事之嫌。今臺省旣大相通融，而任又弗久也，蓋官非良久必敗，故今之官利數遷，太相夤縁求速，故私奸易規避，大事無了絕，途路迎送糜費，甚者一官至，民不知姓名去矣，猶過客也。今又爲小轉法，如知府轉按察副使，按察僉事轉叅議等，或年資未應轉，又爲更調法，如此府調彼府，此縣調彼縣，此臬調彼臬，此省調彼省等，甚者巡撫都御史亦調，法愈巧而官愈廢，故曰今弊。
宋儒興而古之文廢矣。非宋儒廢之也，文者自廢之也。古之文文其人，如其人便了如畫焉，似而巳矣。是故賢者不諱過，愚者不竊美。而今之文文其人，無美惡皆欲合道傳志，其甚矣。是故考實則無人，抽華則無文。故曰：宋儒興而古之文廢。或問：何謂？空同子曰：嗟！宋儒言理不爛然歟？童稚能談焉。渠尚知性行有不必合邪？
或問：典謨訓誥不言權，呂刑輕重諸罰有權。空同子曰：夫權者，權其變以適中者也，故變而後權。夫聖人在位，允執厥中，又用其中於民矣，何權之言哉？曰：舜不告而娶，唐虞禪，湯武放伐，非權乎？曰：夫身或遇之行之矣，又何言哉？曰：孔子每言權，何也？曰：高而無位，於是發其微以詔來。且春秋之世何世矣？曰：孟子七篇太半言權，何也？曰：戰國之世又何世矣？孟子不發其發，天下不以謀數爲權乎？吁，大哉！予何敢忘孟氏之功也。孟不生，孔其熄乎？矧帝王之心傳。或又問漢儒。空同子曰：反經無道，無道何權矣？聖人之權，輕重之以適中者也，非反之也。問宋儒。曰：宋人不知孟子，又安知權？故心帝王之傳者必孔孟，心孔孟者必知權可也。曰：若是，則宋儒得位，不興三代之治乎？空同子曰：吁，難言哉！周程其大矣。宋之開國者誰歟？致太平者誰歟？應變定傾者誰歟？固非斯人之流也。吁，難言哉！然周程其大矣。
術異者終罔吉，泄化機也，京房、郭璞其人也。文異者終罔吉，發神秘也，遷、固、蔡、禰、韋、陸其人也。貪盛者終罔吉，犯止戒也。好訐者終罔吉，悖厚訓也。好殺者終罔吉，戕生道也。
人有未學而仕者矣，有初仕而壞者矣。女有未笄而歸者矣，有未歸而穴窺者矣。瓜果未熟而市鬻之矣，五穀未元而采之食焉矣。始秋而萑葦箔矣，十歲而冠者有矣。布帛曰短矣，斗升曰巨矣，工曰粗矣，商曰僞矣，農曰惰矣，士曰嬉矣，官曰營矣，俗靡靡矣。無弗謟者矣，無弗餮者矣，無敢者矣，其代速矣，消長起落促促矣。悲哉！嗟嗟！
空同子曰：關、張死而蜀之事去矣，傷哉！或曰：蜀存亡孔明哉？曰：惡何言也！湯非尹不商，文非姜不周，何也？撥亂世反之正，其才殊也。夫蕭、張非信劣者也，然卒成漢者，信也。由是觀之，將必有殊才。不然，萊朱、周、召非聖人邪？而鳴條牧野之師，必尹與姜行哉？
孔子出妻，亦不王之兆也。三代興廢，皆判於媍人。文王刑於寡妻，亦天成之也。詩曰：天作之合。
顏淵死，孔子曰：噫，天䘮予！非止悼傳，亦以占廢也。凡王之興，天必與之佐，孟子所謂其間必有名世者。故益、稷佐禹，尹、朱佐湯，呂佐文、武，天豫生之，雖鳥冰牛巷，空桑寂濱，必全成之而置之王側。夫孔門王佐，一顏子耳，今也早死，不天䘮予而誰䘮哉？
或問仙有死。空同子曰：氣消之也。氣旋轉消息，息則臭腐而神化，消則精靈而枯朽也。仙結天地日月之精，去殼出神焉耳。然如消何？元會數竆，天地日月亦消，而况於仙乎？
或問導引采取之法。空同子曰：小法耳，殺人哉。心動則疲，精下無返，人體如天，血肉固實，脉絡周流，無𦉑無欠，外氣入之灌之，紅鉛安容哉。
釋亦有至言，如苦海無邊，回頭是岸，卽易之不逺復，書之狂克念，詩之誕先登，是啓人自新之門，而闢其反觀之機也，可以人廢之哉。
卷完

        </div>
      </div>
    </div>
  </div>
</div>
<!--update:2025-08-30 09:38:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>