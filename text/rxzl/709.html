<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,汉礼器制度,汉礼器制度全文在线阅读,汉礼器制度全文在线下载,大玄古籍书库">
<meta name="description" content="《汉礼器制度》是秦、汉之际薛县叔孙通所撰的典制文献。《隋书经籍志考证》称，《仪礼·士丧疏》引郑玄注：“凌人曰：汉礼器制度，大槃(同“盘”)广八尺，长一丈二尺，深三尺，漆赤中。”《周礼·天官疏》曰：“叔孙通前汉时作《汉礼器制度》，多得古之周制，故郑君(玄)依而用之也。”《周礼·夏官疏》曰：“冕礼，《周礼》无文，叔孙通作《汉礼器制度》，取法于周，今还取彼以释之。”旧列史部政书类。久佚。收录于《玉函山房辑佚书续篇》_汉礼器制度_全文在线阅读_汉礼器制度_全文在线下载_大玄古籍书库">
<title>汉礼器制度_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">汉礼器制度</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]4467</span> <br/>
          说明： <span class="inputVal" id="bkdec">《汉礼器制度》是秦、汉之际薛县叔孙通所撰的典制文献。《隋书经籍志考证》称，《仪礼·士丧疏》引郑玄注：“凌人曰：汉礼器制度，大槃(同“盘”)广八尺，长一丈二尺，深三尺，漆赤中。”《周礼·天官疏》曰：“叔孙通前汉时作《汉礼器制度》，多得古之周制，故郑君(玄)依而用之也。”《周礼·夏官疏》曰：“冕礼，《周礼》无文，叔孙通作《汉礼器制度》，取法于周，今还取彼以释之。”旧列史部政书类。久佚。收录于《玉函山房辑佚书续篇》</span> <br/>
          封面： <span class="inputVal" id="bkimg">Z_5110.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]汉礼器制度
[book_author]佚名
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]4467
[book_dec]《汉礼器制度》是秦、汉之际薛县叔孙通所撰的典制文献。《隋书经籍志考证》称，《仪礼·士丧疏》引郑玄注：“凌人曰：汉礼器制度，大槃(同“盘”)广八尺，长一丈二尺，深三尺，漆赤中。”《周礼·天官疏》曰：“叔孙通前汉时作《汉礼器制度》，多得古之周制，故郑君(玄)依而用之也。”《周礼·夏官疏》曰：“冕礼，《周礼》无文，叔孙通作《汉礼器制度》，取法于周，今还取彼以释之。”旧列史部政书类。久佚。收录于《玉函山房辑佚书续篇》
[book_img]Z_5110.jpg


[book_title]提要
《漢禮器制度》一卷，漢叔孫通撰。《漢書‧蓺文志》、《隋書‧經籍志》俱未載，蓋其佚已久矣。顧有見引於許君者，如《五經異義》載宗廟條；見引於鄭君者，如《三禮》注所引諸條，均詳下。此叔孫《制度》為許、鄭親見之明證。賈氏於《周禮‧天官‧凌人》疏曰︰「叔孫通前漢時作《漢禮器制度》，多得古之周制，故鄭君依而用之也。」於《夏官‧弁師》疏曰︰「叔孫通作《漢禮器制度》，取法於周，今還取彼以釋之。」此叔孫書雖佚，唐人猶寶貴之明證。其偁名有異者，据《史記》列傳稱「通定宗廟《儀法》」、「及稍定漢諸《儀法》」，是一名《漢儀法》矣；据《漢書‧禮樂志》稱「所撰《禮儀》，《後漢書‧曹褒傳》稱「慕通為《漢禮儀》」，是一名《漢禮儀》矣；《褒傳》又云「召褒持班固所上通《漢儀》十二篇」，是一名《漢儀》矣；据《獨斷》進賢冠下論「《漢制禮》無文」，《宋史‧禮志一》稱「叔孫創《漢制》，化流後昆」，是一名《漢制》矣；据《南齊書‧禮志上》所述，是一名《漢禮》矣；据《三禮圖》所引，是一名《制度》矣。蓋古人名書，有从渻稱之例。《禮器制度》異名不一，从至渻稱，則曰《漢制》，曰《漢禮》，或曰《制度》矣。其書久佚，而時時見於他說。《宋史‧蓺文志三》有《漢制拾遺》一卷，不載撰人，當亦隋唐間好事者編輯通之遺書乎？近孫氏星衍据《尚書》、《三禮》注疏、《續漢志》注諸書，輯叔孫通《漢禮器制度》一卷，刻入《平津舘叢書》。其後勞氏格据《禮記正義》補八事，在《月河精舍讀書雜識》中。丁氏晏《佚禮扶微》又稍益之，在《南菁叢書》中。按︰王氏應麟《漢制考》已采叔孫書，在孫氏之前，孫已采入。惜此書隨時已亡，故《隨志》不忘，而《類聚》、《初學記》未見稱引。今於諸家所補外，得三十三事。凡稱《漢禮器制度》外，如曰《漢禮》、曰《制度》、曰《漢制》、曰《漢禮儀》、曰《漢禮制度》，以一書異名，皆采列焉，末附胡廣所注數事。義有未明，略加証据。後之覽者，其訂補焉。吳縣王仁俊扞鄭甫。

[book_title]漢禮器制度
為龍頭及頷，口銜璧，璧下有旄牛尾。〈《詩‧周頌‧有瞽篇》疏引《漢禮器制度》。〉
凡冕以版，廣八寸，長尺六寸，以上玄下朱覆之，乃以五采繅繩貫五采玉，垂於延前後，謂之邃延。〈《周禮‧弁師》疏。〉
冕制皆長六寸，廣八寸，天子以下皆同。〈《論語‧衛靈公》疏。〉
按︰應劭《漢官儀》引沈文說與此同。
翣，方扇，〈二字据《縫人》疏引補。〉以木為筐，〈《縫人》疏引「筐」作「匡」。〉廣三〈《縫人》疏引「三」作「二」。〉尺，兩角〈二字据《縫人》疏引補。〉高二尺四寸，〈此下並据《縫人》疏引錄。〉柄長五尺。以布覆之，為白黑文，則曰黼翣；以青黑文，則曰黻翣；為雲氣，則曰畫翣。〈《禮記‧䘮大記》鄭注引《漢禮》。　又《周禮‧天官‧縫人》注引《䘮大記》。賈疏︰「案︰彼注引《漢禮》。」〉
罍，刻木為之。〈《爾雅‧釋器》疏︰「故《禮圖》依《制度》云。」〉
大斗長三尺　寸，五升，徑六寸，長二尺。〈《詩‧大雅‧行葦》疏。〉
二升觚，三升觶。〈《儀禮‧特牲記》注。〉
豐，形如豆，卑而小者。〈《儀禮‧燕禮》注。〉
案︰《儀禮》疏云︰「据漢法而知。」
棜長四尺,廣二尺四寸,深五寸。禁長四尺，廣二尺四寸，足高三寸。〈《禮記‧禮器》注。〉
瓚槃大五升，口徑八寸；下有槃，徑一尺。〈《儀禮‧聘禮》注。〉
扆，從廣八尺。〈《儀禮‧覲禮》注。〉
案︰鄭注︰「依，如今綈素屏風也。」疏︰「漢時屏風以綈素為之，故鄭以漢法為說。」
柷，如漆桶，中有椎柄。敔，如伏虎，背上有刻。〈《書‧益稷》疏。〉
柷，狀如漆筩，中有椎，合之者投椎於其中而撞之。〈《詩‧商頌》疏。〉
按︰《詩》疏並未明引，据《禮記‧王制》彼疏引，知此亦《禮器制度》。彼條勞已采，故錄此。《禮記‧樂記》注引作「狀如漆筩，中有椎」。
射，罰爵之豐，作人形也。豐，國名也，其君坐酒亡國，載杅以為戒。〈聶崇義《三禮圖》十二引《舊圖》「《制度》云」。案︰《太平御覽‧器物部六》引無「《制度》云」及「其君」五字；「形」下、「名」下均有「也」字；「杅」作「盂」；今誤訂。《舊圖》者，後漢阮諶所脩之鄭玄《三禮圖》。〉
五武為步，步六尺。〈《儀禮‧鄉射禮》疏引《漢禮》。〉
釜受三斛，或云五斛。〈聶崇義《三禮圖》十三引《舊圖》「《制度》云」。案︰《太平御覽‧器物部二》引「五斛」作「二斛」。〉
瑚，如簋而平下。璉，如簋而兌下。〈《太平御覽‧器物部四》引《三禮圖》曰︰「《制度》云。」〉
宗廟有日祭之禮。〈《五經異義》。〉
案︰《異義》已佚，見《初學記》十三、《類聚》三十八、《御覽‧禮儀部》，引「謹案叔孫通」云云，知必為《禮器制度》文矣。
天地以下，羣臣所祭，凡一千五百四十，新益為萬五千四十。〈《太平御覽‧禮儀部六》引《漢舊儀》曰︰「《漢制》云云。」案︰「新益萬五千四十」，當即曹褎所撰次者。〉
高帝廟注九寸，前方後圓，圍一尺。〈《禮器‧祭法》疏。〉
天子冠通天。〈《獨斷》引《漢制》。〉
進賢冠，文官服之，尚書兩梁。〈《獨斷》引《漢制》。〉
鉤邊，若今曲裾也。〈《禮記‧深衣》注。〉
皇子封為王。〈《獨斷》引《漢制》。案︰此條當在《漢禮儀》別一篇。〉
宗廟八月飲酎，用九醖太牢，皇帝侍祠。以正月旦作酒，八月成，名曰酎，一曰九醖，一名醕酎。〈《西京雜記》一引《漢制》。〉
符，竹長六寸，分而相合。〈《說文‧竹部》。〉
案︰符為禮器，許君引《漢制》，乃約《禮器制度》而省引耳。
天子玉几，冬則加綈錦其上，謂之綈几。以象牙為火籠，籠上皆散華文，後宮則五色綾文。以酒為書滴，取其不凍；以玉為硯，亦取其不凍。夏設羽扇，冬設繒扇。公侯皆以竹木為几，冬則以細𦋺為橐以憑之，不得加綈錦。〈《西京雜記》一引《漢制》。〉
帝之下書有四：一曰策書，二曰制書，三曰詔書，四曰誡書敕。策書者，編簡也，其制長二尺，短者半之，篆書，起年月日，稱皇帝，以命諸侯王。三公以罪免，亦賜策，而以隷書，用尺一木，兩行，唯此為異也。制書者，帝者制度之命，其文曰「制詔三公」，皆璽封，尚書令印重封，露布州郡也。詔書者，詔，告也，其文曰「告某官」云，如故事。誡敕者，謂敕刺史、太守，其文曰「有詔敕某官」。他皆倣此。〈《後漢書‧光武紀》建武元年注引《漢制度》。〉
人君之居，前有朝，後有寢。終則制廟以象朝，後制寢以象寢。〈《後漢書‧光武紀》建武二年注引《漢禮制度》。〉
戎，立車，以征伐。〈《續漢書‧輿服志上》注引《漢制度》。〉
天子出，有大駕、法駕、小駕。大駕則公卿奉引，大將軍驂乘，太僕御，屬車八十一乘，備千乘萬騎。法駕，公不在鹵簿，唯河南尹、執金吾、洛陽令奉引，侍中驂乘，奉車郎御，屬車三十六乘。小駕，太僕奉駕，侍御史整車騎也。〈《後漢書‧儒林列傳上》注引胡廣《漢制度》。案︰胡廣有《漢禮器制度》注，說詳前。〉
今長吏二千石車朱轓，千石至六百石朱左轓。〈《漢書‧景紀》中。〉
列侯功德優盛，朝廷所敬異者，賜特進，在三公下，不在車騎下。〈《續漢書‧百官志五》注引胡廣《漢制度》。〉
是為猥諸侯。〈《續漢書‧百官》注五引胡廣《制度》。〉
諸王受封，皆受茅土，歸立社稷。本朝為宮室，自有制度。至於列侯歸國者，不受茅土，不立宮室，各隨貧富，裁制黎庶，以守其寵。〈《續漢書‧百官志五》注引「胡廣曰」。案︰此承上兩條，蓋注，省「《漢制度》」三字。〉
弁冕，以木為體，廣八寸，長尺六寸。〈《周禮‧弁師》疏引作「凡冕以版，廣八寸，長尺六寸。」〉
績麻三十升布為之，上以元，下以纁，前後有旒。尊卑各有差等，天子玉笄朱紘。〈《儀禮‧士冠禮》疏。〉
冕制皆長尺六寸，廣八寸，天子以下皆同。〈《左傳‧桓二年正義》。〉
洗之所用，士用鐵，大夫用銅，諸侯用白銀，天子用黃金。
尊卑皆用金罍，及其大小異。〈並《士冠禮》疏。〉
飾棺，天子龍、火黼黻皆五列，又有龍翣二，其戴皆加璧。〈《周禮‧縫人》注。〉
大扄牛鼎之扄長三尺，小扄膷鼎之扄長二尺。〈《考工記‧匠人》注。賈疏云︰「《漢禮器制度》。」〉
籩，竹器，如豆者。〈《籩人》注。賈疏︰「依《漢禮器制度》而知也。」〉
大槃廣八尺，長丈二尺，深三尺，漆赤中。〈《周禮‧凌人》注。疏云︰「叔孫通前漢時作《漢禮器制度》，多得古之周制。」又《禮記‧䘮大記》注、《儀禮‧士䘮禮》疏。〉
擊柷之椎名為止，戛敔之木名籈。〈《書‧益稷正義》。〉
柷，狀如漆筩，中有椎，將作樂，先擊之。鼗，如小鼓，長柄，旁有耳，搖之使自擊。〈《禮記‧王制正義》。〉
瓚槃大五升，口徑八寸；下有槃，口徑一尺。〈《典瑞》注引《漢禮》。疏︰「此據《禮器制度》文，叔孫通所作。」〉
觚大二升，觶大三升。〈《梓人》疏引《禮器制度》。〉
璧翣𡸁五采羽於其下，樹於簨之角上。〈《明堂位》注。《正義》曰︰「按《漢禮器制度》而知也。」〉
壺大一石，瓦甒五斗。〈《禮器》注。《正義》曰︰「《漢禮器制度》文。」〉
勺五升，徑六寸，長三尺。〈《行葦正義》引《漢禮器制度》注。〉
以韋衣木板，飾以三色再就。〈《聘禮》注。賈疏︰「依《漢禮器制度》而知也。」〉
禁，如今方案，隋長，局足高三寸。〈《禮記‧禮器》注。　《正義》︰「按《漢禮器制度》而知。」〉
籥，如笛，三孔。〈《少儀》注。　《正義》︰「按《漢禮器》知之。」〉
舂牘以竹，大五六寸，長七尺；短者一二尺。其端有兩空，𩭄畫，以兩手築地應，長六尺五寸。其中有椎，雅狀如漆筩而弇口，大二圍，長五尺六寸，以羊韋鞔之，有兩組疏畫。〈《周禮‧笙師》注。疏云︰「此皆約漢法知之而言。」《禮‧樂記正義》引「雅狀」以下，云︰「並以漢時制度而知。」〉
池以竹為之，如小車，笭衣以青布。〈《禮記‧䘮服大記》注。《正義》︰「以漢之制度而知。」〉
以銅為魚，縣於池下。〈《䘮大記》注。　《正義》︰「參漢之制度而知。」〉
俊按︰平津館集本僅八條，据丁氏《佚禮扶微》、勞氏《讀書雜識》輯補。

        </div>
      </div>
    </div>
  </div>
</div>
<!--update:2025-08-30 09:38:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>