<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="春秋序,春秋经传集解隐公第一,春秋经传集解桓公第二,春秋经传集解庄公第三,春秋经传集解闵公第四,春秋经传集解僖公上第五,春秋经传集解僖中第六,春秋经传集解僖下第七,春秋经传集解文上第八,春秋经传集解文下第九,春秋经传集解宣上第十,春秋经传集解宣下第十一,春秋经传集解成上第十二,春秋经传集解成下第十三,春秋经传集解襄元第十四,春秋经传集解襄二第十五,春秋经传集解襄三第十六,春秋经传集解襄四第十七,春秋经传集解襄五第十八,春秋经传集解襄六第十九,春秋经传集解昭元第二十,春秋经传集解昭二第二十一,春秋经传集解昭">
<meta name="description" content="简称《左传集解》,晋杜预为左氏《春秋》经传所作的注,原题《春秋经传集解》。凡30卷。西汉传左氏学者有张苍、贾谊、张敞、刘歆等人。东汉名师辈出,有陈元、郑众、贾逵、马融、延笃、许淑、服虔,颖容等。魏有王肃,董遇。晋杜预酷好《左传》,认为前儒大抵转相祖述,未尽通左氏学,并杂引《公羊》《榖梁》。以释传,自乱体例。杜氏专修《左传》,分经之年与传之年相附,合经传于一编,比其义类,条理凡例,采刘歆、贾逵、许淑、颍容之说以解经传,排斥服虔等人说。大而天官地理,细而方物典故,靡不剖析微细,敷畅旨趣,居于前儒之上。杜氏条理">
<title>春秋经传集解_杜预_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春秋经传集解</span> <br/>
          作者： <span class="inputVal" id="bkauthor">杜预</span> <br/>
          朝代： <span class="inputVal" id="bkdate">晋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]544384</span> <br/>
          说明： <span class="inputVal" id="bkdec">简称《左传集解》,晋杜预为左氏《春秋》经传所作的注,原题《春秋经传集解》。凡30卷。西汉传左氏学者有张苍、贾谊、张敞、刘歆等人。东汉名师辈出,有陈元、郑众、贾逵、马融、延笃、许淑、服虔,颖容等。魏有王肃,董遇。晋杜预酷好《左传》,认为前儒大抵转相祖述,未尽通左氏学,并杂引《公羊》《榖梁》 以释传,自乱体例。杜氏专修《左传》,分经之年与传之年相附,合经传于一编,比其义类,条理凡例,采刘歆、贾逵、许淑、颍容之说以解经传,排斥服虔等人说。大而天官地理,细而方物典故,靡不剖析微细,敷畅旨趣,居于前儒之上。杜氏条理《左传》凡例50,别例49,括成大旨为三体五事。三体,一曰发凡正例,二曰新意变例,三曰归趣非例。五事,一曰微而显,二曰志而晦,三曰婉而成章,四曰尽而不行,五曰惩恶而劝善。(《春秋经传集解序》) 杜氏崇周公而抑孔子,认为《左传》发凡五十,皆周公旧例,其称 “书”“不书” “先书” “故书” “不言”“不称” “书曰” 等,方为孔子新例,称 “变例” ,故杜注往往强经以就传,并对弑逆之臣,多所迴护,是其一短。盖杜预为魏臣而奉晋纂,事理之必然,多为后世儒者所讥。但杜氏勤力于《左传》,为之条理定例和集解,使之成为一部有价值的经学,又为后世传左氏学者所宗,称其为左丘明之功臣。</span> <br/>
          封面： <span class="inputVal" id="bkimg">Z_5013.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春秋经传集解
[book_author]杜预
[book_date]晋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]544384
[book_dec]简称《左传集解》,晋杜预为左氏《春秋》经传所作的注,原题《春秋经传集解》。凡30卷。西汉传左氏学者有张苍、贾谊、张敞、刘歆等人。东汉名师辈出,有陈元、郑众、贾逵、马融、延笃、许淑、服虔,颖容等。魏有王肃,董遇。晋杜预酷好《左传》,认为前儒大抵转相祖述,未尽通左氏学,并杂引《公羊》《榖梁》 以释传,自乱体例。杜氏专修《左传》,分经之年与传之年相附,合经传于一编,比其义类,条理凡例,采刘歆、贾逵、许淑、颍容之说以解经传,排斥服虔等人说。大而天官地理,细而方物典故,靡不剖析微细,敷畅旨趣,居于前儒之上。杜氏条理《左传》凡例50,别例49,括成大旨为三体五事。三体,一曰发凡正例,二曰新意变例,三曰归趣非例。五事,一曰微而显,二曰志而晦,三曰婉而成章,四曰尽而不行,五曰惩恶而劝善。(《春秋经传集解序》) 杜氏崇周公而抑孔子,认为《左传》发凡五十,皆周公旧例,其称 “书”“不书” “先书” “故书” “不言”“不称” “书曰” 等,方为孔子新例,称 “变例” ,故杜注往往强经以就传,并对弑逆之臣,多所迴护,是其一短。盖杜预为魏臣而奉晋纂,事理之必然,多为后世儒者所讥。但杜氏勤力于《左传》,为之条理定例和集解,使之成为一部有价值的经学,又为后世传左氏学者所宗,称其为左丘明之功臣。
[book_img]Z_5013.jpg


[book_title]春秋序
陆德明曰此杜元凯所作既以释经故依例音之本或题为春秋左传序者沈文何以为释例序今不用
唐国子博士兼太子中允赠齐州刺史吴县开国男陆德丨《释文》附
《春秋》者，鲁史记之名也。记事者，以事系日，以日系月，以月系时，以时系年，所以纪远近，别同异也。故史之所记，必表年以首事。年有四时，故错举以为所记之名也。○系，工帝反。别，彼列反。错，七各反，下皆同。○《周礼》有史官，掌邦国四方之事，达四方之志。诸侯亦各有国史，大事书之于策，小事简牍而巳孟子曰：楚谓之梼杌，晋谓之乘，而鲁谓之《春秋》，其实一也○策，本又作册，亦作策，同初革反。孟子书名。姓孟，名轲，字子舆，鄹邑人，与齐宣王同时人，著此书。梼，徒刀反。杌，五忽反。梼杌，四凶之一。杜云：顽凶无俦匹之貌。乘，绳证反，车乘也，一云兵乘。○韩宣子适鲁，见《易象》与《鲁春秋》曰：《周礼》尽在鲁矣，吾乃今知周公之德，与周之所以《王》。韩子所见，芸周之旧典《礼经》也○宣子，名起，晋大夫。适鲁在昭二年。尽，津忍反，后放此。王，于况反，又如字。○周德既衰，官失其守，上之人不能使《春秋》昭明，赴告策书，诸所记注，多违旧章。仲尼因鲁史策书成文，考其真伪，而志其典礼，上以遵周公之遗制，下以明将来之法。其教之所存，文之所害，则刊而正之，以示劝戒。其余则皆即用旧史。史有文质，辞有详略，不必改也。故《传》曰：其善士。又曰：非圣人孰能修之。盖周公之志仲尼从而明之○告，古毒反，一音古报反。崩薨曰赴，祸福曰告。注，张住反，字或作注。刊，苦干反，削也。○左丘明受《经》于仲尼以为《经》者不刊之书也。故《传》或先经以始事或后经以终义。或依经以辩理或错经以合异随义而发其例之所重旧史遗文略不尽举非圣人所修之要故也。○先，悉荐反。后，户豆反。重，直用反，又直龙反。○身为国史，躬览载籍，必广记而备言之。其文缓，其旨远，将令学者原始要终，寻其枝叶，究其所穷，优而柔之，使自求之；餍而饫之，使自趋之。若江海之浸，膏泽之润，涣然冰释，怡然理顺，然后为得也○令，力呈反，下令学者同。要，于遥反。究，久又反。餍，于艳反。饫，于预反。趋，七住反，又七俱反。浸，子鸩反。膏，古刀反。唤，呼乱反。怡，以之反。○
其发凡以言例，皆经国之常制，周公之垂法，史书之旧章，仲尼从而修之，以成一经之通体。其微显阐幽，裁成义类者，皆据旧例而发义，指行事以正褒贬。诸称书、不书、先书故书、不言、不称、书曰之类，皆所以起新旧，发大义，谓之变例。然亦有史所不书，即以为义者，此盖《春秋》新意，故《传》不言凡，曲而畅之也。其《经》无义例，因行事而言，则《传》直言其归趣而巳，非例也○阐，昌善反，明也。褒，保刀反。贬，彼检反，《字林》方犯反。畅，敕亮反。趣，七住反。○故发《传》之体有三，而为例之情有五：一曰微而显，文见于此，而起义在彼，称族尊君命，舍族尊夫人，梁亡，城缘陵之类是也。二曰志而晦，约言示制，推以知例，参会不地，与谋曰及之类是也。三曰婉而成章，曲从义训，以示大训，诸所讳辟，璧假许田之类是也。四曰尽而不污，直书其事，具文见意，丹楹刻桷，天王求车、齐侯献捷之类是也。五曰惩恶而劝善，求名而亡，欲盖而章书齐豹盗三叛人名之类是也。推此五体，以寻《经》传，触类而长之，附于二百四十二年行事，王道之正，人伦之纪备矣○为，于伪反，又如字。见，贤遍反，下同。舍音舍。参，七南反，又音三。与音预。婉，于元反。辟，本亦作避，音同。后仿此假，古雅反，后不音者同。污，于俱反，曲也。楹音盈。刻音克。桷音角。捷，在妾反。惩，直升反。长，丁丈反。○或曰：《春秋》以错文见义，若如所论，则《经》当有事同文异而无其义也。先儒所传，皆不其然答？曰：《春秋》虽以一字为褒贬，然皆须数句以成言，非如八卦之爻可错综为六十四也。固当依《传》以为断。古今言《左氏春秋》者多矣，今其遗文可见者十数家，大体转相祖述，进不成为错综经文以尽其变，退不守丘明之传。于丘明之传有所不通，皆没而不说，而更肤引《公羊》、榖梁，适足自乱。预今所以为异，专修丘明之传以释《经》，《经》之条贯必出于《传》，《传》之义例，总归诸凡。推变例以正褒贬，简二传而去异端，盖丘明之志也。其有疑错，则备论而阙之，以俟后贤。○传，直专反。数，色主反，下同。综，宗宋反。断，一乱反。肤，芳于反。贯，古乱反。去，起吕反。然刘子骏创通大义，贾景伯父子、许惠卿皆先儒之美者也。末有颍子严者，虽浅近亦复名家，故特举刘、贾、许、颍之违，以见同异。分《经》之年，与《传》之年相附，比其义类，各随而解之，名曰《经传集解》。又别集诸例及地名、谱第、历数，相与为部，凡四十部，十五卷，皆显其异同，从而释之，名曰《释例》。将令学者观其所聚异同之说，《释例》详之也。○骏音俊。子骏，刘歆字。创，初亮反，字以作创。复，扶又反，下同。见，贤遍反，下同。比，毗志反。谱，本又作谱，同，布古反。数，所具反，后不音者皆同。
○或曰：《春秋》之作，《左传》及榖梁无明文，说者以为仲尼自卫反鲁，修《春秋》，立素王，丘明为素臣。言公羊者，亦云黜周而王鲁，危行言孙，以辟当时之害，故微其文，隐其义。《公羊经》止获麟，而《左氏经》终于孔丘卒○王，于况反，下王鲁、素王同。黜，敕律反。行，下孟反。孙音逊，本亦作逊。○敢问所安答曰：异乎余所闻。仲尼曰：文王既没，文不在兹乎？此制作之本意也。叹曰：凤鸟不至，河不出图，吾巳矣夫！盖伤时王之政也。麟凤五灵，王者之嘉瑞也。今麟出非其时，虚其应而失其归，此圣人所以为感也。绝笔于获麟之一句者，所感而起，固所以为终也○出，如字，又尺遂反。夫音扶，下若夫同。瑞，垂伪反。应，应对之应。○曰：然则《春秋》何始于鲁隐公答？曰：周平王，东周之始王也。隐公，让国之贤君也。考乎其时则相接，言乎其位则列国，本乎其始则周公之祚胤也。若平王能祈天永命，绍开中兴，隐公能弘宣祖业，光启王室，则西周之美可寻，文、武之迹不坠。是故因其历数，附其行事，采周之旧，以会成王义，垂法将来。所书之王，即平王也。所用之历，即周正也；所称之公，即鲁隐也。安在其黜周而王鲁乎？子曰：如有用我者，吾其为东周乎！此其义也○祚，才路反。胤，以刃反。中，丁仲反。坠，直类反。王如字，又于况反。正音政，读者多音征，后皆放此。○若夫制作之文，所以章往考来，情见乎辞，言高则旨远，辞约则义微，此理之常，非隐之也。圣人包周身之防，既作之后，方复隐讳，以辟患，非所闻也。子路欲使门人为臣，孔子以为欺天，而云仲尼素王，丘明素臣，又非通论也○包，必交反。防，扶放反，又音房。论，力顿反。○先儒以为制作三年，文成致麟，既巳妖妄，又引《经》以至仲尼卒，亦又近诬。据《公羊经》止获麟，而《左氏》小邾射不在三叛之数，故余以为感麟而作，作起获麟，则文止于所起，为得其实。至于反袂拭面，称吾道穷，亦无取焉。○近诬如字近旧音附近之近诬音无邾张俱反射音亦袂绵世反拭音式
《春秋》序终
潜府刘氏家塾希世之宝。

[book_title]春秋经传集解隐公第一
释文解佳买切旧夫子之经与丘明之传各卷杜氏合而释之故曰经传
息姑，惠公之子，母声子。《谥法》：不尸其位曰隐。《第氏传》。《公羊》、榖梁二传既显姓别之，此不言□□。杜氏　　尽十一年。孟子。言元妃，明始适夫人也。子，宋姓。惠公各不皇。《谥法》：爱人好与曰惠。其子隐公，让国之君。妃，芳非切。《传》曰：嘉耦曰妃。适，本又作嫡，同，丁历切。孟子卒，不称薨，不成丧也。无谥，先夫死，不得从夫谥，谥实至切。继室以声子，生隐公。声，谥也。盖孟子之侄娣也。诸侯始娶，则同姓之国以侄娣媵。元妃死，则次妃摄治内事，犹不得称夫人，故谓之继室。侄，直结切，《字林》：丈一切，兄女也。娣，大计切，女弟也。娶，七住切。媵，以证切，又绳证切。
宋武公生仲子。仲子生而有文在其手，曰为鲁夫人，故仲子归于我。妇人谓嫁曰归。以手理自然成字。有若天命，故嫁之于鲁。《释文》：妇人谓嫁曰归。本或无曰字。此依《公羊传》。生桓公而惠公薨，言归鲁而生男，惠公不以桓生之年薨。是以隐公立而奉之。隐公继室之子，当嗣，世以祯祥之故，追成父志。为桓尚少，是以立为大子，帅国人奉之为《经》。元年春，不书即位传。祯音贞。少，诗照切。大音泰。旧太字皆作大，后大子皆放此。为，于伪切。后凡为经为传张本、起本之例皆放此，更不音。经元年春王正月隐公之始年，周王之正月也。凡人君即位，欲其体元以居正，故不言一年一月也。隐虽不即位，然摄行君事，故亦朝庙告朔也。告朔朝正，例在襄二十九年，即位例在隐、庄、闵、僖元年。朝，直遥切，下同。○
三月，公及邾仪父盟于蔑附庸之君，未王命，例称名。能自通于大国，继好息民，故书字贵之。名例在庄五年。邾，今鲁国邹县也。蔑，姑蔑，鲁地。鲁国卞县南有姑城。父音甫，邾子之字。凡人名字皆放此。蔑，亡结切。好，呼报切。邹，侧留切。卞，皮彦切，本或作弁。○
夏五月，郑伯克假于鄢不称国计而言郑伯，讥失教也。假不弟，故不言弟，明郑伯虽失教，而段亦凶逆。以君讨臣，而用二君之例者，言假强大俊杰，据大都以耦国，所谓得俊曰克也。国讨例在庄二十二年，得俊例在庄十一年，母弟例在宣十七年。郑在荧阳宛陵县西南。鄢，今颍川鄢陵县。段，徒乱切，郑伯弟名。鄢，于晚切，又于建切，又于然切。弟音悌，又如字。俊音俊。杰音桀。荧，户扃切，本或作荥，非。宛于阮切，又于元切。○
秋七月，天王使宰咺来归惠公仲子之赗宰官。咺，名也。咺赠死不及尸，吊生不及哀。䂊凶事，故贬而名之。此天子大夫称字之例。仲子者，桓公之母，归人无谥，故以字配姓。来者，自外之文；归者，不反之辞。咺，吁阮切。赗，芳凤切。○
九月，及宋人盟于宿。客主无名，皆微者也。宿，小国，东平无盐县也。凡盟以国地者，国主亦与盟。例在僖十九年。宋，今梁国睢阳县。与音预，下同。睢音虽。○
冬十有二月，祭伯来。祭伯，诸侯为王卿士者。祭国，伯爵也。《传》曰：非王命也。释其不称使。祭，侧界切，《传》祭仲同。使，如字，又所吏切。○公子益师卒。《传例》曰：公不与小敛，故不书日，所以示薄厚也。《春秋》不以日月为例，唯卿佐之丧，独记日以见义者，事之得失既，未足以褒贬人君，然亦非死者之罪，无辞可以寄文，而人臣轻贱，死日可略，故特假日以见义。敛，力验切。见，贤遍切，下同。
传：元年春，王周正月，言周以别夏、殷，别，彼列切。夏，户雅切。三代之号，可以意求。不书即位，摄也。假摄君政，不修即位之礼，故史不书于《策传》，所以见异于常。见，贤遍切。○
三月，公及邾仪父盟于蔑，邾子克也。克仪父名。未王命，故不书爵。曰仪父，贵之也。王未赐命，以为诸侯。其后仪父服事齐桓，以奖王室，王命以为邾子，故庄十六年《经》书邾子克卒，《释文》故不书爵。一本无故字。奖，将丈切。公摄位而欲求好于邾，故为蔑之盟。解，所以与盟也。好，呼报切。与如字，又音预。○
夏四月，费伯帅师城郎。不书，非公命也。费伯鲁大夫。郎鲁邑。高平方与县东南有郁郎亭。《传》曰：君举必书。然则史之策书皆君命也。今不书于《经》亦因史之旧法故传释之诸鲁事传释不书他皆放此。费音秘。郁于六切放甫往切。后此例皆同。○
初，郑武公娶于申，曰武姜，申国今南阳宛县娶七住切宛于元切。生庄公及共叔假。假出奔共，故曰共叔。犹晋侯在鄂谓之鄂侯。共音恭。共，地名。凡国名、地名、人名、字、氏族音不重音，疑者复出，后放此。鄂，五各切。庄公寤生，惊姜氏，故名曰寤生。遂恶之。寐寤而庄公巳生，故惊而恶之。寤，五故切。恶，乌路切，注同。爱共叔假，欲立之，欲立以为大子。亟请于武公，公弗许。及庄公即位，为之请制。公曰：制，岩邑也，虢叔死焉，佗邑唯命。虢叔，东虢君也。恃制岩险而不修德，郑灭之，恐假复然，故开以佗邑。虢国，今荧阳县。亟，欺冀切，数也。为，于伪切。岩，本又作严，五衔切。虢，瓜伯切。复，扶又切。请京，使居之，谓之京城大叔。公顺姜，请使假居京，谓之京城大叔。言宠异于众臣。京，郑邑，今荧阳京县。大音泰，注及下同。祭仲曰：都城过百雉，国之害也。祭仲，郑大夫。方丈曰堵，三堵曰雉。一雉之墙长三丈，高一丈。侯伯之城方五里，径三百雉，故其大都不得过百雉。过，古卧切，后不音者皆同。堵，丁古切。长，直亮切，又如字。高，古报切，又如字。径，古定切。先王之制，大都不过叁国之一，三分国城之一。叁，七南切，又音三。中五之一，小九之一。今京不度，非制也。不合法度，非先王制。君将不堪。公曰：姜氏欲之，焉辟害？对曰：姜氏何厌之有？不如早为之所，使得其所宜焉于虔切。厌于盐切。无使滋蔓。蔓，难图也。蔓草犹不可除，况君之宠弟乎？公曰：多行不义，必自毙，子姑待之。毙，踣也。姑且也。蔓音万。毙，婢世切，本又作弊，旧扶设切。踣，蒲北切。
既而大叔命西鄙、北鄙贰于已。鄙，郑边邑，贰两属。公子吕曰：国不堪贰，君将若之何？公子吕，郑大夫。欲与大叔，臣请事之。若弗与，则请除之，无生民心。叔久不除，则举国之民当生他心。公曰：无庸，将自及。言无用除之，祸将自及。大叔又收贰以为己邑，前两属者，今皆取以为己邑。至于廪延。言转侵多也。廪延，郑邑。陈留酸枣县北有延津。廪，力锦切。子封曰：可矣，厚将得众。子封，公子吕也。厚，谓土地广大。公曰：不义不昵，厚将崩。不义于君，不亲于兄，非众所附，虽厚必崩。昵，女乙切，亲也。
大叔完聚，完城郭，聚人民。完音桓。缮甲兵，具卒乘，步曰卒，车曰乘。缮，市战切。卒，尊忽切，《注》及下同。乘，绳证切，《注》及下同。将袭郑。夫人将启之。启，开也。公闻其期，曰：可矣。命子封帅车二百乘以伐京。古者兵车一乘，甲士三人，步卒七十二人。京叛。大叔段假入于鄢，公伐诸鄢。五月辛丑，大叔出奔。共共国今汲郡共县。共音恭。汲居及切。
书曰：郑伯克假于鄢。假不弟，故不言弟。如二君，故曰克。称郑伯，讥失教也。谓之郑志。不言出奔，难之也。《传》言夫子作《春秋》，改旧史以明义，不早为之所，而养成其恶，故曰失教。段实出奔，而以克为文，明郑伯志在于杀，难言其奔。弟，大计切，又如字。难，乃旦切，注同。
遂置姜氏于城颍，城颍，郑地。置，之豉切，置也。而誓之曰：不及黄泉，无相见也。地中之泉，故曰黄泉。既而悔之。
颍考叔为颍谷封人，封人，典封疆者。疆，居良切。闻之，有献于公，公赐之食，食舍肉。公问之，对曰：小人有母，皆尝小人之食矣，未尝君之羹，请以遗之。食而不啜羹。欲以发问也。宋华元弑羊为羹飨士，盖古赐贱官之常。舍，音舍。遗，唯季切，下同。啜，川悦切。华，户化切。公曰：尔有母遗，繄我独无。繄，语助繄，乌兮切，又乌帝切。颍考叔曰：敢问何谓也？据武姜在设疑也。公语之故，且告之悔。对曰：君何患焉？若阙地及泉，隧而相见，其谁曰不然？隧，若今延道。语，鱼据切。阙，其月切。隧音遂。公从之。公入而赋：大隧之中，其乐也融融。赋，赋诗也。融融，和乐也。乐音洛，注及下同。融，羊弓切。姜出而赋：大隧之外，其乐也泄泄。泄泄，舒散也。泄，羊世切。遂为母子如初。君子曰：颍考叔，纯孝也，纯，犹笃也。爱其母，施及庄公。《诗》曰：孝子不匮，永钖尔类。其是之谓乎不匮，纯孝也。庄公虽失之于初，孝心不忘，考叔感而通之，所谓永锡尔类。诗人之作，各以情言，君子论之，不以文害意，故《春秋传》引《诗》，不皆与今说《诗》者同。他皆放此。施，以豉切，又式智切。匮，其位切。○
秋七月，天王使宰咺来归惠公仲子之赗缓，且子氏未薨，故名惠公葬在春秋前，故曰缓也。子氏，仲子也。薨在二年。赗，助丧之物。
天子七月而葬，同轨毕至；言同轨以别四夷之国。别，彼列切。诸侯五月，同盟至；同在方岳之盟。大夫三月，同位至；古者行役不逾时，士逾月，外姻至。逾月，度月也。姻，犹亲也。此言赴吊，各以远近为差，因为葬节。赠死不及尸，尸，未葬之通称。称，尺证切。吊生不及哀，诸侯巳上既葬则缞麻除，无哭位，谅暗终丧。上，时掌切。缞，七雷切。谅音亮，又音良。暗如字。豫凶事，非礼也。仲子在而来赠，故曰豫凶事。○
八月，纪人伐夷，夷不告，故不书夷国在城阳庄武县。纪国在东莞剧县。隐十一年《传例》曰：凡诸侯有命，告则书，不然则否。史不书于策，故夫子亦不书于《经》。《传》见其事，以明《春秋》例也。他皆放此。莞音官。见，贤遍切。下三见同。○
有蜚不为灾，亦不书。蜚，负蠜也。庄二十九年《传例》曰：凡物不为灾，不书。又于此发之者，明《传》之所据，非唯史策，兼采简《牍》之记，犹皆放此。蜚，扶味切。蠜音烦，又音盘。○
惠公之季年，败宋师于黄，黄。宋邑。陈留外黄县东有黄城。败，必迈切，他也。后放此。公立而求成焉。
九月，及宋人盟于宿，始通也。《经》无义例，故《传》直言其归趣而巳。他皆放此。○
冬十月庚申，改葬惠公。公弗临，故不书。以桓为大子，故隐公让而不敢为丧主。隐摄君政，故据隐而言。
惠公之薨也，有宋师，大子少，葬故有阙，是以改葬。少。诗照切。
卫侯来会葬，不见公，亦不书。诸侯会葬，非礼也。不得接公成礼，故不书于策。他皆放此。卫国在汲郡朝歌县。朝如字。○
郑共叔之乱，公孙滑出奔卫。公孙滑，共叔假之子。滑，于八切，又乎八切。卫人为之伐郑，取廪延。郑人以王师、虢师伐卫南鄙，虢。西虢国也。弘农狭县东南有虢城。为，于伪切。狭，失冉切。请师于邾。邾子使私于公子豫，公子豫，鲁大夫。私请师。豫音预。豫请往，公弗许，遂行，及邾人、郑人盟于翼，翼，邾地。不书，非公命也。○
新作南门，不书，亦非公命也。非公命不书。三见者，皆兴作大事，各举以备文。○
十二月，祭伯来，非王命也。○
众父卒，众父，公子益师字众音终。公不与小敛，故不书日。礼，卿佐之丧，小敛大敛，君皆亲临之，崇恩厚也。始死，情之所笃，礼之所崇，故以小敛为文。至于但临大敛及不临其丧，亦同。不书日。与，音预。敛，力验切，注皆同。
经：二年春，公会戎于潜。戎狄夷蛮，皆氐羌之别种也。戎而书会者，顺其俗以为礼。皆谓居中国若戎子驹支者。陈留济阳县东南有戎城。潜，鲁地。氐，都兮切。羌，却良切。种，章勇切。驹，音拘。济，子礼切，水名。凡地名皆同。○夏五月，莒人入向。向，小国也。谯国龙亢县东南有向城。莒国，今城阳莒县也。将卑师少，称人。弗地曰入。例在襄十三年。向，舒亮切。谯，在遥切。亢音刚，又苦浪切。将，子匠切。○无骇帅师入极。无骇，鲁卿。极附庸小国。无骇不书氏，未赐族。赐族例在八年。骇，户楷切。○
秋八月庚辰，公及戎盟于唐。高平方与县北有武唐亭。八月无庚辰。庚辰，七月九日也。日月必有误。方音房。与音预。○
九月，纪裂𦈡来逆女。裂𦈡，纪大夫。《传》曰：卿为君逆也。以别卿自逆也。逆女或称使，或不称使，昏礼不称主人，史各随其实而书，非例也。他皆放此。裂音列。𦈡音须。为，于伪切，下为鲁同。别，彼列切。○
冬十月，伯姬归于
纪。无传。伯姬，鲁女。裂𦈡所逆者。○
纪子帛、莒子盟于密。子帛，裂𦈡字也。莒、鲁有怨，纪侯既昏于鲁，使大夫盟莒以和解之。子帛为鲁结好息民，故《传》曰：鲁故也。比之内大夫，而在莒子上称字，以嘉之也。字例在闵元年。密，莒。丨城阳淳于县东北有密乡。帛音白。解，如字，又户买切。好，呼报切。○
十有二月乙卯，夫人子氏薨。无《传》。桓未为君，仲子不应称夫人，隐让桓以为大子，成其母丧以赴诸侯，故《经》于此称夫人也。不反哭，故不书葬，例在三年。○郑人伐卫。凡师有钟鼓曰伐。例在庄二十九年。
传：二年春，公会戎于潜，修惠公之好也。戎请盟，公辞。许其修好而不许其盟，御夷狄者不壹而足。好，呼报切，《注》及下同。○
莒子娶于向，向姜不安莒而归。夏，莒人入向，以姜氏还。《传》言失昏姻之义。凡得失小故，经无异文，而《传》备其事。案文则是非足以为戒。他皆放此。还音旋，后皆同。○
司空无骇入极，费庈父胜之。鲁司徒、司马、司空，皆卿也，本父费伯也。前年城郎，今因得以胜极，故《传》于前年发之。庈音琴。○
戎请盟。秋，盟于唐，复修戎好也。复，扶又切。○
九月，纪裂𦈡来逆女。郷为君逆也为，于伪切。○
冬，
纪子帛、莒子盟于密，鲁故也○
郑人伐卫，讨公孙滑之乱也。治元年取廪延之乱。
经：三年春王二月己巳，日有食之。无《传》。日行迟，一岁一周天；月行疾，一月一周天。一岁凡十二交会。然日月动物，虽行度有大量，不能不小有盈缩，故有虽交会而不食者，或有频交而食者。唯正阳之月，君子忌之，故有伐鼓用币之事。今《释例》以《长历》推《经》、《传》，明此食是二月朔也。不书朔，史失之。书朔日例在桓十七年。己音纪。巳音祀。食，如字，本或作蚀，音同。量音亮。缩，所六切。○三月庚戌，天王崩。周平王也。实以壬戌崩，欲诸侯之速至，故远日以赴。《春秋》不书实崩日，而书远日者，即传其伪以惩臣子之过也。《襄》二十九年《传》曰：郑上卿有事，使印假如周会葬。今不书葬，鲁不会。○
夏四月辛卯，君氏卒。隐不敢从正君之礼，故亦不敢备礼于其母。○秋，武氏子来求赙。武氏子，天子大夫之嗣也。平王丧在殡，新王未得行其爵命，听于蒙宰，故《传》曰：王未葬，释其所以称父族，又不称使也。鲁不共奉王丧，致令有求，经直文以示不敬，故《传》不复具释也。○
八月庚辰，宋公和卒。称卒者，略外以别内也。元年大夫盟于宿，故来赴以名，例在七年。○
冬十有二月，齐侯、郑伯盟于石门。来告，故书。石门，齐地。或曰济北卢县故城西南济水之门。○癸未，葬宋穆公。无《传》。鲁使大夫会葬，故书。始死书卒，史在国承赴，为君故，恶其薨名，改赴书也。书葬则举谥称公者，会葬者在外，据彼国之辞也。书葬例在昭六年。为，于伪切。恶，乌路切。
传：三年春，王三月壬戌，平王崩。赴以庚戌，故书之。○
夏，君氏卒，声子也。不赴于诸侯，不反哭于寝，不祔于姑，故不曰薨。不称夫人，故不言葬。夫人丧礼有三：薨则赴于同盟之国，一也；既葬日中，自墓反虞于正寝，所谓反哭于寝，二也；卒哭而祔于祖姑，三也。若此，则书曰：夫人某氏薨，葬我小君某氏。此备礼之文也。其或不赴不祔，则为不成丧，故死不称夫人薨，葬不言葬我小君某氏。反哭则书葬，不反哭则不书葬。今声子三礼皆阙，《释例》论之详矣。祔音附。不书姓，为公故曰君氏。不书姓，辟正夫人也。隐见为君，故持书于经，称曰君氏，以别凡妾媵。为，于伪切。见，贤遍切。别，彼列切。○
郑武公庄公为平王郷士，卿士，王卿之执政者。言父子秉周之政。王贰于虢，虢，西虢公。亦仕王朝。王欲分政于虢，不复专任郑伯。朝，直遥切。复，扶又切。任，而鸩切。后不音者皆同。郑伯怨王。王曰：无之。故周、郑交质。王子狐为质于郑，郑公子忽为质于周。王子狐，平王子。狐音胡。质音致，下同。王崩，周人将畀虢公政。周人遂成平王本意。畀，必二切，与也。四月，郑祭足帅师取温之麦。秋，又取成周之禾。四月，今二月也。秋，今之夏也。麦禾皆未熟，言取者，盖芟践之。温，今河内温县，成周洛阳县。祭，侧界切。芟，所衔切。周、郑交恶。两相疾恶。
君子曰：信不由中，质无益也。明恕而行，要之以礼。虽无有质，谁能间之？苟有明信，涧溪沼沚之毛，溪亦涧也。沼，池也。沚，小渚也，毛草也。要，于遥切。间，间厕之间。溪，苦兮切。《尔雅》云：山夹水曰涧，山渎无所通曰溪。沼，之绍切。沚，本又作畤，音止，亦音市。苹蘩蕰藻之菜，苹，大蓱也。蘩，皤蒿。蕰。藻，聚藻也。苹音频。蘩音烦。蕰。纡粉切。藻音早。蓱。蒲丁切。皤，蒲多切。筐筥锜釡之器，方曰筐，圆曰筥。无足曰釡，有足曰锜。筐，丘芳切。筥，九吕切。锜，其绮切。潢污行潦之水，潢污，停水。行潦，流潦。潢音黄。污音乌。潦音老。可荐于鬼神，可羞于王公，羞，进也。而况君子结二国之信，行之以礼，又焉用质？通言盟约，彼此之情，故言二国。焉。于虔切。约，如字，又于妙切。《风》有采蘩采苹，采蘩、采苹，《诗》《国风》，义取于不嫌薄物。《雅》有行苇泂酌，《诗》《大雅》也。《行苇篇》，义取忠厚也。《泂酌篇》，义取虽行潦可以共祭祀也。苇，于鬼切。泂音迥。共音恭。昭忠信也明有忠信之行，虽薄物皆可为用。行，下孟切。○
武氏子来求赙，王未葬也○
宋穆公疾，召大司马孔父而属殇公焉，曰：先君舍与夷而立寡人，先君，穆公兄宣公也。与夷，宣公子，即所属殇公。属，章欲切，注同。殇，舒羊切。舍音舍。与，如字，一音余。寡人弗敢忘。若以大夫之灵，得保首领以没，先君若问与夷，其将何辞以对？请子奉之，以主社稷，寡人虽死，亦无悔焉。对曰：群臣愿奉冯也。冯穆公子庄公也。没亦作殁。冯，皮冰切，亦作凭。公曰：不可。先君以寡人为贤，使主社稷，若弃德不让，是废先君之举也，岂曰能贤？言不让则不足称贤。光昭先君之令德，可不务乎？吾子其无废先君之功。先君以举贤为功，我若不贤，是废之。使公子冯出居于郑。辟殇公也。八月庚辰，宋穆公卒，殇公即位。
君子曰：宋宣公可谓知人矣。立穆公，其子飨之，命以义夫。命出于义也。夫，语助。夫，音符，注同。《商颂》曰：殷受命咸宜，百禄是荷。其是之谓乎《诗》颂言殷汤、武丁受命皆以义，故任荷天之百禄也。帅义而行，则殇公宜受此命，宜荷此禄。公子冯不帅父义，忿而出奔，因郑以求入，终伤咸宜之福，故知人之称唯在宣公也。殷礼有兄弟相及，不必传子孙。宋其后也，故指称《商颂》。颂，似用切。荷，本又作何，河可切，又音河，注同。任音壬。忿，芳粉切。称，尺证切。传，直专切。○
冬，齐、郑盟于石门，寻卢之盟也。卢盟在春秋前。卢，齐地。今济北卢县故城。庚戌，郑伯之车偾于济既盟而遇大风，《传记》异也。十二月无庚戌，日误。偾，弗问切，仆也。○
卫庄公娶于齐东宫得臣之妹，曰庄姜，得臣，齐大子也。大子不敢居上位，故常处东宫。美而无子，卫人所为赋硕人也《硕人》诗。义取庄姜美亍色，贤于德而不见答，终以无子，国人忧之。为，于伪切。又娶于陈，曰厉妫，生孝伯，早死，陈，今陈国陈县。妫，九危切。其娣戴妫生桓公，庄姜以为己子，妫，陈姓也。厉、戴皆谥。虽为庄姜子，然大子之位未定。
公子州吁，嬖人之子也嬖，亲幸也。吁况干切，必计切。贱而得幸曰。○有宠而好兵，公弗禁，庄姜恶之，石碏谏白：臣闻爱子教之以义方，石碏，卫大夫。好呼报切。禁居鸩切，一音金。恶乌路切。碏七略切。弗纳于邪。骄奢淫泆，所自邪也。四方之来，宠禄过也。将立州吁，乃定之矣。若犹未也，阶之为祸。言将立为大子，则宜早定；若不早定，州吁必缘宠而为祸邪！似嗟切，下同。泆，音逸。夫宠而不骄，骄而能降，降而不憾，憾而能眕者，鲜矣。如此者少也。降其身则必恨，恨则思乱，不能自安自重。夫音扶，发句之端，后放此。憾，本又作感，同，胡暗切，恨也。五年同。眕，之忍切，重也。鲜，息浅切。且夫贱妨贵，少陵长，远间亲，新间旧，小加大，小国而加兵于大国，如息侯伐郑之比。妨，音芳。少，诗照切。长，丁丈切。间，间厕之间，下同。比，必二切。淫破义，所谓六逆也。君义，臣行，父慈，子孝，兄爱，弟敬，所谓六顺也。臣行君之义。去顺效逆，所以速祸也。君人者，将祸是务，去而速之，无乃不可乎？弗听。其子厚与州吁游，禁之，不可。桓公立，乃老。老，致仕也。四年《经》书州吁弑其君，故《传》先《经》以始事。去，起吕切，及下同。弑音试。先，悉荐切。
经：四年春王二月，莒人伐耜，取牟娄。无《传》。书取，言易也。例在襄十三年。耜国本都陈留雍丘县。推寻事迹，桓六年，淳于公亡国，耜，似井之迁都淳于。僖十四年，又迁缘陵。襄二十九年，晋人城耜之淳于，耜又迁都淳于。牟娄，杞邑，城阳诸县东北有娄乡。杞音起。牟，亡侯切。易，以豉切。雍，于用切。○
戊申，卫州吁弑其君完。称臣弑君，臣之罪也。例在宣四年。戊申，三月十七日。有日而无月。弑，本又作杀，同音试。凡弑君之例皆放此，可以意求，不重音。完音九。○
夏，公及宋公遇于清。遇者，草次之期，二国各简其礼，道路相逢遇也。清，卫邑。济北东阿县有清亭。○
宋公、陈侯、蔡人、卫人伐郑。○
秋，翚帅师会
宋公、陈侯、蔡人、卫人伐郑。公子翚，鲁大夫。不称公子，疾其固请，强君以不义也。诸外大夫贬，皆称人，至于内大夫贬，则皆去族称名。于记事之体，他国可言某人，而己之卿佐不得言鲁人，此所以为异也。翚溺去族，《传》曰疾之，叔孙豹则曰言违命，此其例也。翚，许归切。强，其丈切。去，起吕切，下同。溺，乃历切。○
九月，卫人杀州吁于濮。州吁弑君而立，未列于会，故不称君。例在成十六年。濮，陈地，水名。濮音卜。○
冬十有二月，卫人立晋。卫人逆公子晋而立之。善其得众，故不书入于卫，变文以示义。例在成十八年。
传：四年春，卫州吁弑桓公而立。
公与宋公为会，将寻、宿之盟，未及期，卫人来告乱。
夏，公及宋公遇于清。宿盟在元年。○
宋殇公之即位也，公子冯出奔郑，郑人欲纳之，及卫州吁立，将修先君之怨于郑，谓二年郑人伐卫之怨。而求宠于诸侯，以和其民，诸篡立者，诸侯既与之会，则不复讨，故欲求此宠。篡，初患切。复，扶又切，下文复伐同。使告于宋曰：君若伐郑，以除君害，害，谓宋公子冯。君为主，敝邑以赋与陈、蔡从，则卫国之愿也。言举国之赋调。从才用切。调，徒吊切。宋人许之。于是陈、蔡方睦于卫，蔡今汝南上蔡县。故
宋公、陈侯、蔡人、卫人伐郑，围其东门，五日而还。
公问于众仲曰：卫州吁其成乎？众仲，鲁大夫。对曰：臣闻以德和民，不闻以乱。乱，谓阻兵而安忍。以乱，犹治丝而棼之也。丝见棼缊益，所以乱。棼，扶云切。缊，于云切。夫州吁阻兵而安忍，阻兵无众，安忍无亲，众叛亲离，难以济矣。恃兵则民残，民残则众叛；安忍则刑过，刑过则亲离。夫兵犹火也，弗戢将自焚也。夫州吁弑其君而虐用其民，于是乎不务令德，而欲以乱成，必不免矣。戢，庄立切。○
秋，诸侯复伐郑，宋公使来乞师，乞师不书，非卿。公辞之。从众仲之言。羽父请以师会之，羽父，公子翚。公弗许，固请而行。故《书》曰：翚帅师，疾之也。诸侯之师败郑徒兵，取其禾而还。时郑不车战。○
州吁未能和其民，厚问定君于石子。石子，石碏也。以州吁不安咨其父。石子曰：王觐为可。曰：何以得觐？曰：陈桓公方有宠于王，陈、卫方睦，若朝陈使请，必可得也。厚从州吁如陈。石碏使告于陈曰：卫国𥚹小，老夫耄矣，无能为也。此二人者，实弑寡君，敢即图之。入十曰耄。称国小已老，自谦以委陈使，因其往就图之。觐，其靳切，见也。朝，直遥切。后不出者皆放此。褊，必浅切，一音必殄切。耄，毛报切。陈人执之，而请莅于卫。请卫人自临讨之。莅音利，又音类。九月，卫人使右宰丑莅杀州吁于濮。石碏使其宰獳羊肩莅杀石厚于陈。
君子曰：石碏，纯臣也，恶州吁而厚与焉。大义灭亲，其是之谓乎！子从弑君之贼，国之大逆，不可不除，故曰大义灭亲。明小义则当兼子爱之。獳，奴侯切。恶，乌路切。与音预。
卫人逆公子晋于邢。冬十二月，宣公即位。公子晋也。邢音刑，国名。《书》曰：卫人立晋，众也。
经：五年春，公矢鱼于棠。书陈鱼，以示非礼也。书棠，讥远地也。今高平方与县北有武唐亭，鲁侯观鱼台。○夏四月，葬卫桓公。○秋，卫师入郕。将卑师众，但称师，此史之常也。郕，音成，国名。将，子匠切。○
九月，考仲子之宫，初献六羽。成仲子宫，安其主而祭之。惠公以仲子手文娶之，欲以为夫人。诸侯无二嫡，盖隐公成父之志，为别立宫也。公问羽数，故书羽。妇人无谥，因姓以名宫。嫡，都历切。为，于伪切。○邾人、郑人伐宋邾主兵，故序郑上。○螟。无《传》。虫食苗心者为灾，故书。螟，亡丁切。○
冬十有二月辛巳，公子𫸩卒。大夫书卒不书葬。葬者，臣子之事，非公家所及。𫸩，苦侯切。○宋人伐郑，围长葛。颍川长社北有长葛
传：五年春，公将如棠观鱼者，臧僖伯谏曰：凡物不足以讲大事，臧僖伯公子𫸩也。僖谥也。大事祀与戎鱼本亦作渔。其材不足以备器用，则君不举焉。材谓皮革、齿牙、骨角毛羽也。器用，军国之器。君将纳民于轨物者也，故讲事以度轨量，谓之轨，取材以章物采，谓之物，不轨不物，谓之乱政。乱政亟行，所以败也。言器用众物不入法度，则为不轨不物乱败之所起。度，待洛切，一音如字。亟，欺冀切，数也。故春搜、夏苗、秋猕、冬狩，搜索，择取不孕者。苗，为苗除害也。猕，杀也。以杀为名，顺秋气也。狩，围守也。冬物毕成，获则取之，无所择也。搜，所求切。猕，息浅切，《说文》作𤫏。《榖梁传》云：春曰田，秋曰搜。狩，手又切。索，所百切。孕，以证切。为，于伪切。皆于农隙以讲事也，各随时事之间。隙，去逆切。三年而治兵，入而振旅，虽四时讲武，犹复三年而大习。出曰治兵，始治其事。入曰振旅，治兵礼毕，整众而还。振，整也。旅，众也。振，之慎切。复，扶又切，下同。归而饮至，以数军实，饮于庙，以数车徒器械及所获也。数，所主切，注同。械，户戒切。昭文章，车服、旌旗。明贵贱，辨等列，等列行五。辨，如字，又方免切，别也。行，户郎切。顺少长，出则少者在前，还则在后，所谓顺也。少，诗照切，注皆同。长，丁丈切，下注同。习威仪也。鸟兽之肉不登于俎，俎，祭宗庙器，鸟兽之肉。一本作其肉。俎，庄吕切。皮革齿牙、骨角毛羽不登于器，谓以饰法度之器。则公不射，古之制也。若夫山林川泽之实，器用之资，皂隶之事，官司之守，非君所及也。士臣皂，皂臣舆。舆，臣隶。言取此杂猥之物，以资器备，是小臣有司之职，非诸侯之所亲也。射，食亦切。早，才早切。舆音余。猥，乌罪切。公曰：吾将略地焉。孙辞以略地，略总摄巡行之名。《传》曰：束略之，不知西则否矣。行，下孟切。遂往，陈鱼而观之。陈，设张也。公大设捕鱼之备而观之。捕音步，一音博。僖伯称疾不从。《书》曰：公矢鱼于棠，非礼也。且言远地也。矢亦陈也。棠实他竟，故曰远地。从才用切。竟音境。○
曲沃庄伯以郑人、邢人伐翼，曲沃晋别封成师之邑，在河东闻喜县。庄伯，成师子也。翼晋旧都，在平阳绛邑县东。邢国在广平襄国县。沃，乌毒切。王使尹氏、武氏助之，翼侯奔随。尹氏、武氏，皆周世族大夫也。晋内相攻伐，不告乱，故不书。《传》具其事，为后晋事张本。曲沃及翼本末见桓二年。随晋地。《传》具，一本作传见，贤遍切。○
夏，葬卫桓公。卫乱，是以缓。有州吁之乱，十四月乃葬。《传》明其非慢也。○
四月，郑人侵卫牧，牧，卫邑。《经》书夏，四月，葬卫桓公。今《传》直言夏，而更以四月附郑人侵卫牧者，于下事宜得月，以明事之先后，故不复备举经文。三年君氏卒，其义亦同。他皆仿此。牧，州牧之牧，徐音目。以报东门之役。东门役。在四年。卫人以燕师伐郑。南燕国今东郡燕县。燕于贤切。郑祭足、原繁、泄驾以三军军其前，使曼伯与子元潜军军其后。燕人畏郑三军，而不虞制人。北制，郑邑，今河南城皋县也，一名虎牢。泄，息列切。曼音万。六月，郑二公子以制人败燕师于北制。二公子曼、伯子元也。君子曰：不备不虞，不可以师。○
曲沃叛王。秋，王命虢公伐曲沃，而立哀侯于翼。春，翼侯奔随，故立其子光。○
卫之乱也，郕人侵卫，故卫师入郕。郕国也。东平刚父县西南有郕乡。父音甫。○
九月，考仲子之宫，将万焉。万舞也。公问羽数于众仲，问执羽人数。对曰：天子用八，八八六十四人。诸侯用六，六六三十六人。大夫四，四、四十六人。士二。二二四、人士有功赐用乐。夫舞所以节八音而行八风，八音，金、石、丝、竹、匏、土、革、木也。八风，八方之风也。以八音之器，播八方之风，手之舞之，足之蹈之，节其制而叙其情。八音，金钟、石磬、丝、琴、瑟、竹箫、管、土埙、木柷、梧、匏、笙、革鼓也。八方之风，谓东方谷风、东南方清明风、南方凯风、西南方凉风、西方阊阖风、西北方不周风、北方广莫风、东北方融风。匏，白交切。蹈，徒报切。故自八以下。唯天子得尽物数，故以八为列，诸侯则不敢用八。公从之。于是初献六羽，始用六佾也。鲁唯丈王、周公庙得用八，而他公遂因仍僭而用之。今隐公特立此妇人之庙，详问众仲，众仲因明大典，故《传》亦因言始用六佾。其后季氏舞八佾于庭，知唯在仲子庙用六。佾音逸。僭，子念切。○
宋人取邾田，邾人告于郑曰：请君释憾于宋，敝邑为道。释四年再见伐之恨。道音导，本亦作导。郑人以王师会之王师不书，不以告也。伐宋，入其郛，以报东门之役。郛，郭也。东门役在四年。郛，芳夫切，下同。宋人使来告命。告命策书。公闻其入郛也，将救之，问于使者曰：师何及？对曰：未及国。忿公知而故问，责穷辞使，色吏切，下同。公怒，乃止。辞使者曰：君命寡人同恤社稷之难，今问诸使者曰：师未及国，非寡人之所敢知也。为七年公伐邾《传》。难，乃旦切。○
冬十二月辛巳，臧僖伯卒。公曰：叔父有憾于寡人，诸侯称同姓大夫，长曰伯父，少曰叔父。有恨，恨谏观鱼，不听。寡人弗敢忘。葬之加一等。加命服之等。○
宋人伐郑，围长葛，以报入郛之役也。
经：六年春，郑人来渝平。和而不盟曰平。渝，羊朱切，变也。○
夏五月辛酉，公会齐侯盟于艾。泰山牟县东南有艾山。艾，五盖切。○秋七月。虽无事而书首月，具四时以成岁。他皆放此。○冬，宋人取长葛。秋，取，冬乃告也。上有伐郑，围长葛，长葛，郑邑可知，故不言郑也。前年冬围，不克而还，今冬乘长葛，无备而取之，言易也。易，以豉切。《传》同。
传：六年春，郑人来渝平，更成也。渝，变也。公之为公子，战于狐壤，为郑所执，逃归怨郑。郑伐宋，公欲救宋，宋使者失辞，公怒而止。忿宋则欲厚郑，郑因此而来，故《经》书渝平。《传》曰更成。壤，如掌切。使，所吏切。○
翼九宗五正，顷父之子嘉父逆晋侯于随，翼，晋旧都也。唐叔始封，受怀姓九宗，职官五正，遂世为晋强家。五正，五官之长。九宗，一姓为九族也。顷父之子嘉父，晋大夫。顷音倾。长，丁丈切。下文及注同。纳诸鄂，晋人谓之鄂侯。鄂，晋别邑。诸地名疑者皆言有，以示不审，阙者不复记其阙。他皆放此。前年桓王立此侯之子于翼，故不得复入翼，别居鄂。鄂，五各切。复，扶又切，下同。○
夏，盟于艾，始平于齐也。春秋前，鲁与齐不平，今乃弃恶结好，故言始平干齐。好。呼报切。○
五月庚申，郑伯侵陈，大获。
往岁，郑伯请成于陈，成，犹平也。陈侯不许。五父谏曰：亲仁善邻，国之宝也，君其许郑。五父，陈公子佗。佗，徒何切，人名皆同。陈侯曰：宋、卫实难，可畏难也。难，乃旦切，注同。郑何能为？遂不许。
君子曰：善不可失，恶不可长，其陈桓公之谓乎？长恶不悛，从自及也。悛，止也。从，随也。悛，七全切。虽欲救之，其将能乎？《商书》曰：恶之易也，如火之燎于原，不可乡迩，《商书》《盘庚》。言恶易长。如火焚原野。不可乡近。燎。力召切。又力吊切。乡。本又作向。同。许亮切。近。附近之近。其犹可扑灭。言不可扑灭。扑，普卜切。周任有言周任，周大夫。任音壬。曰：为国家者，见恶如农夫之务去草焉，芟夷蕰崇之，绝其本根，勿使能殖，则善者信矣。芟，刈也。夷，杀也。蕰，积也。崇，聚也。去，起吕切。芟，所衔切。《说文》作癹，匹未切，云以足蹋夷草。蕰，纡粉切。信如字，又音申。○秋，宋人取长葛。○
冬，京师来告饥，公为之请籴于宋、卫、齐、郑，礼也。告饥不以王命，故《传》言京师，而不书于《经》也。虽非王命，而公共以称命已。国不足，旁请邻国，故曰礼也。《传》见隐之贤。为，于伪切。籴，直历切。见，贤遍切。○
郑伯如周，始朝桓王也，桓王即位，周、郑交恶，至是乃朝，故曰始。王不礼焉，周桓公言于王曰：我周之东迁，晋、郑焉依。周桓公，周父黑肩也。周采地。扶风雍县东北有周城。幽王为犬戎所杀，平王东徙。晋文侯、郑武公左右王室，故曰晋郑焉依。焉如字，或于虔切，非。雍，于用切，左音佐，右音佑，又并如字。善郑以劝来者，犹惧不蔇，蔇，至也。蔇，其器切。况不礼焉？郑不来矣。为桓五年诸侯从王伐郑传。
经：七年春王三月，叔姫归于纪。无《传》。叔姬，伯姫之娣也。至是归者，待年于父母国，不与嫡俱行，故书。嫡，本又作适，同，丁历切。○滕侯卒。《传例》曰：不书名，未同盟也。滕国在沛国公丘县东南。沛音贝。○夏，城中丘。城例在庄二十九年。中丘在琅邪临沂县东北。琅音郎。沂，鱼依切。○
齐侯使其弟年来聘。诸聘皆使卿执玉帛以相存问，例在襄元年。○秋，公伐邾。○
冬，天王使凡伯来聘。凡伯周卿士凡国伯爵也。汲郡共县东南有凡城共音恭凡字本作泛音凡。○戎伐凡伯于楚丘以归。戎鸣钟鼓以伐天子之使，见夷狄强暴。不书凡伯败者，单使无众，非战陈也。但言以归，非执也。楚丘，卫地，在济阴城武县西南。使，所吏切，下同。见，贤遍切。暴，蒲报切。陈，直觐切。
传：七年春，滕侯卒，不书名，未同盟也。凡，诸侯同盟，于是称名，故薨则赴以名，盟以名告神，故薨亦以名告同盟。告终称嗣也。以继好息民，告亡者之终，称嗣位之主。嗣位之主当奉而不忘，故曰继好。好同则和亲，故曰息民。好，呼报切，注同。谓之《礼经》。此言凡例，乃周公所制《礼经》也。十一年不告之例，又曰不书于策，明《礼经》皆当书于策。仲尼修《春秋》，皆承策为经。丘明之传，博采众记，故始开凡例，特显此二句，他皆放此。○
夏，城中丘，书，不时也。○
齐侯使夷仲年来聘，结艾之盟也。艾盟在六年。○
秋，宋及郑平。七月庚申，盟于宿。公伐邾，为宋讨也。公距宋而更与郑平，欲以郑为援。今郑复与宋盟，故惧而伐邾，欲以求宋，故曰为宋讨。为，于伪切，《注》为宋同。援，于眷切。复，扶又切。○
初，戎朝于周，发币于公郷，凡伯弗宾。朝而发币于公卿。如今计献诣公府卿寺。
冬，王使凡伯来聘。还，戎伐之于楚丘以归。《传》言凡伯所以见伐。○
陈及郑平。六年，郑侵陈，大获，今乃平。十二月，陈五父如郑莅盟。莅，临也。壬申，及郑伯盟。歃如忘忘不在于歃血。歃，色洽切。忘，亡亮切。服虔云：如而也。泄：伯曰：五父必不免，不赖盟矣。泄伯郑泄驾。泄，息列切。
郑良佐如陈莅盟。良佐，郑大夫。辛巳，及陈侯盟，亦知陈之将乱也。入其国，观其政治，故总言之也。皆为桓五年、六年陈乱，蔡人杀《陈佗传》。治，直吏切。○
郑公子忽在王所，故陈侯请妻之，以忽有王宠故。妻。七计切。郑伯许之，乃成昏。为郑忽失齐昏援，以至出奔。《传》为，于伪切。
经：八年春，宋公、卫侯遇于垂。垂卫地。济阴句阳县东北有垂亭。句，古侯切。○
三月，郑伯使宛来归祊。宛，郑大夫。不书氏，未赐族。祊，郑祀泰山之邑，在琅邪费县东南。宛，于阮切。祊，必彭切。费音秘。○庚寅，我入祊。桓元年，乃卒易祊田，知此入祊，未肯受而有之。○
夏六月已亥，蔡侯考父卒。无《传》。《襄》《六年》《传》曰：杞桓公卒，始赴以名，同盟故也。诸侯同盟称名者，非唯见在位二君也。尝与其父同盟，则亦以名赴其子，亦所以继好也。蔡未与隐盟，盖春秋前与惠公盟，故赴以名。见，贤遍切。好，呼报切。○辛亥，宿男卒。无《传》。元年，宋、鲁大夫盟于宿，宿与盟也。晋荀偃祷河，称齐、晋君名，然后自称名，知虽大夫出盟，亦当先称己君之名，以启神明，故薨皆从身盟之例，当告以名也。《传例》曰：赴以名，则亦书之，不然则否，辟不敏也。今宿赴不以名，故亦不书名。诸例或发于始事，或发于后者，因宜有所异同，亦或丘明所得记注本末不能皆备，故与音预，下不与同。祷，丁老切，或丁报切。○
秋七月庚午，宋公、齐侯、卫侯盟于瓦屋。齐侯尊宋，使主会，故宋公序济上。瓦屋，周地。○八月，葬蔡宣公。无《传》。三月而葬，速。○
九月辛卯，公及莒人盟于浮来苡人微者，不嫌敌公侯，故直称公，例在僖二十九年。浮来，纪邑。东莞县北有邳乡，邳乡西有公来山，号曰邳来间。邳，蒲悲切。间如字。○螟。无《传》。为灾。○
冬十有二月，无骇卒。公不与小敛，故不书日。卒而后赐族，故不书氏。敛，力验切。
传：八年春，齐侯将平宋、卫，平宋、卫于郑。有会期。宋公以币请于卫，请先相见，宋敬齐命。卫侯许之，故遇于犬丘犬丘，垂也。地有两名。○
郑伯请释泰山之祀而祀周公，以泰山之祊易许田。
三月，郑伯使宛来归祊，不祀泰山也成王营王城，有迁都之志，故赐周公许田，以为鲁国朝宿之邑。后世，因而立周公别庙焉。郑桓公，周宣王之母弟，封郑，有助𥙊。泰山汤沐之邑在祊。郑以天子不能复巡狩，故欲以祊易许田，各从本国所近之宜。恐鲁以周公别庙为疑，故云巳废泰山之祀，而欲为鲁祀周公孙，辞以有求也。许田，近许之田。泰山，如字。东岳。复，扶又切。守，手又切。近，附近之近，下同。为，于伪切。下为鲁同。○
夏，虢公忌父始作郷士于周周人于此遂畀之政。畀，必二切。○
四月甲辰，郑公子忽如陈逆妇妫。辛亥，以妫氏归，甲寅，入于郑，陈针子送女，先配而后祖，针子曰：是不为夫妇，诬其祖矣，非礼也，何以能育针子，陈大夫。礼，逆妇必先告祖庙而后行，故楚公子围称告庄、共之庙。郑忽先逆妇而后告庙，故曰先配而后祖。针，其廉切。诬，亡符切。共音恭，一本亦作恭。○
齐人卒平宋、卫于郑，秋，会于温，盟于瓦屋，以释东门之役，礼也会温不书，不以告也。定国息民，故曰礼也。平宋、卫二国，忿郑之谋，郑不与盟，故不书。与，音预。○
八月丙戌，郑伯以齐人朝王，礼也言郑伯不以虢公得政而背王，故礼之。齐称人，略从国辞。上有七月庚午，下有九月辛卯，则八月不得有丙戍。背，音佩。○
公及莒人盟于浮来，以成纪好也二年，纪苡盟于密，为鲁故。今公寻之，故曰以成纪好。好，呼报切。○
冬，齐侯使来告成三国。齐侯冬来告，称秋和三国。公使众仲对曰：君释三国之图，以鸠其民，君之惠也。寡君闻命矣，敢不承受君之明德。鸠，集也。○
无骇卒，羽父请谥与族，公问族于众仲，众仲对曰：天子建德，立有德以为诸侯。因生以赐姓，因其所山生以赐姓。谓若舜由妫涒，故陈为妫姓。涒，如锐切。胙之土而命之氏。报之以土，而命氏曰陈胙。才故切。诸侯以字诸侯位卑，不得赐姓，故其臣因氏其王父字。为谥，因以为族，或便即先人之谥，称以为族。官有世功，则有官族，邑亦如之。谓取其旧官旧邑之称以为族，皆禀之时君。称，尺证切。公命以字为展氏。诸侯之子称公子，公子之子称公孙，公孙之子以王父字为氏。无孩，公子展之孙，故为展氏。
经：九年春，天子使南季来聘。无传。南季，天子大夫也。南，氏；季，字也。○
三月癸酉，大雨震电。庚辰，大雨雪。三月，今正月。电徒练切雨于付切。○挟卒。无《传》。挟，鲁大夫，未赐族。挟音协。○夏，城郎。○秋七月。○冬，公会齐侯于防。防鲁地在琅邪华县东南。华，户化切。
传：九年春，王三月癸酉，大雨霖以震。书始也。《书》：癸酉，始雨日霖。音林。久雨谓之淫，淫雨谓之霖。庚辰，大雨雪，亦如之。书，时失也。夏之正月，微阳始出，未可震电既，震电又不当大雨雪，故皆为时失。
凡雨自三日以往为霖，此解《经》书霖也，而《经》无霖字，《经》误。平地尺为大雪。○夏，城郎，书，不时也。○
宋公不王，不共王职，共音恭，本亦作供。郑伯为王左郷士，以王命讨之，伐宋。宋以入郛之役怨公，不告命。入郛在五年。公以七年伐邾，欲以说宋，而宋犹不和也。说音悦。公怒，绝宋使。
秋，郑人以王命来告伐宋。遣使，致王命也。伐宋未得志，故复往告之。使，所吏切，及注同。复，扶又切。
冬，公会齐侯于防，谋伐宋也。○
北戎侵郑，郑伯御之，患戎师，曰：彼徒我车，惧其侵轶我也。徒。步兵也。轶，突也。轶，直结切，又音逸。公子突曰：使勇而无刚者尝寇而速去之，公子突郑厉公也。尝试也。勇则能往无刚不耻退。君为三覆以待之。覆，伏兵也。覆，扶又切，《注》及下同。戎轻而不整，贪而无亲，胜不相让，败不相救。先者见获必务进，进而遇覆，必速奔。后者不救，则无继矣，乃可以逞。逞，解也。轻，遣政切。逞，敕领切。解音蟹。或佳买切。从之。
戎人之前遇覆者奔，祝聃逐之，祝聃，郑大夫。聃，乃甘切，一音土甘切。衷戎师，前后击之，尽殪，为三部伏兵，祝聃帅勇而无刚者先犯戎而速奔，以遇二伏兵，至后伏兵起，戎还走，祝聃反逐之。戎前后及中三处受敌，故曰衷戎师。殪，死也。衷，丁仲切，又音忠。殪，于计切。处，昌虑切。戎师大奔。后驻军不复继也。驻，丁住切。十一月甲寅，郑人大败戎师。此皆春秋时事，虽经无正文，所谓必广记而备言之，将令学者原始要终，寻其枝叶，究其所穷。他皆放此。令，力呈切。要，于遥切。
经：十年春王二月，公会齐侯、郑伯于中丘。《传》言正月会，癸丑盟。《释例》推《经》、《传》日月，癸丑是正月二十六日，知《经》二月误。○
夏，翚帅师会齐人、郑人伐宋。公子翚不待公命，而贪会二国之君，疾其专进，故去氏。齐、郑以公不至，故亦更使微者从之伐宋。不言及，明翚专行，非邓之谋也。及例在宣七年。去，起吕切，传同。○
六月壬戌，公败宋师于菅。齐、郑后期，故公独败宋师。书败宋，未陈也。败例在庄十一年。菅，宋地。菅音古颜切。陈，直觐切。辛未，取郜。辛巳，取防。郑后至，得郜、防二邑，归功于鲁，故书取，明不用师徒也。济阴城武县东南有郜城。高平昌邑县西南有西防城。郜，古报切，《字林》又工竺切。○
秋，宋人、卫人入郑。宋人、蔡人、卫人伐戴，郑伯代取之。三国伐戴，郑伯因其不和，伐而取之。书伐，用师徒也。书取，克之易也。戴国，今陈留外黄县东南有戴城。戴亦作载。易，以豉切，《传》同。○
冬十月壬午，齐人、郑人入郕。
传：十年春王正月，公会齐侯、郑伯于中丘。癸丑，盟于邓，为师期。寻九年会于防，谋伐宋也。公既会而盟？盟不书，非后也。盖公还告会而不告盟。邓，鲁地。
夏五月，羽父先会齐侯、郑伯伐宋。言先会，明非公本期，释翚之去族。
六月戊申，公会齐侯、郑伯于老桃。会不书，不告于庙也。老桃，宋地。六月无戊申。戊申，五月二十三日，日误。壬戌，公败宋师干菅。庚午，郑师入郜。辛未，归于我。庚辰，郑师入防。辛巳，归于我。壬戌六月七日。庚午，十五日。庚辰，二十五日。郑伯后期，而公独败宋师，故郑频独进兵以八。郜、防入而不有，命鲁取之，推功上爵，让以自替，不有其实，故《经》伹书鲁取，以成郑志，善之也。
君子谓：郑庄公于是乎可谓正矣。以王命讨不庭，下之事上，皆成礼于庭中。不贪其土，以劳王爵，正之体也。劳者，叙其勤以答之。诸侯相朝，逆之以饔饩，谓之郊劳。鲁侯爵尊，郑伯爵卑，故言以劳王爵。劳，力报切，注同。饩，许气切。
蔡人、卫人、郕人不会王命。不伐宋也。
秋七月庚寅，郑师入郊。犹在郊，郑师还，驻兵于远郊。宋人、卫人入郑，宋、卫、奇兵承虚入郑。蔡人从之，伐戴。从宋、卫伐戴也。八月壬戍，郑伯围戴。癸亥，克之，取三师焉。三国之军在戴，故郑伯合围之。师者，军旅之通称。称，尺证切。
宋、卫、既入郑，而以伐戴召蔡人，伐戴，乃召之。蔡人怒，故不和而败。言郑取之易也。○
九月戊寅，郑伯入宋。报入郑也。九月无戊寅。戊寅，八月二十四日。○
冬，齐人、郑人入郕，讨违王命也。
经：十有一年春，滕侯、薛侯来朝。诸侯相朝，例在丈十五年。薛，息列切。○
夏，公会郑伯于时来。时来，莱也。荧阳县东有釐城，郑地也。莱音来。釐音来。王元规力之切。○
秋七月壬午，公及齐侯、郑伯入许。与谋曰：及还，使许叔居之，故不言灭也。许，颍川许昌县。与音预。还音环。○
冬十有一月壬辰，公薨。实弑书薨，又不地者，史策所讳也。
传：十一年春，滕侯、薛侯来朝，争长。薛鲁国薛县长丁丈切。薛侯曰：我先封。薛祖奚仲夏所封。在周之前夏，户雅切。滕侯曰：我，周之卜正也。卜正，卜官之长。薛，庶姓也，我不可以后之。庶姓，非周之同姓。
公使羽父请于薛侯曰：君与滕君辱在寡人。《周谚》有之曰：山有木，工则度之；宾有礼，主则择之。择所宜而行之。谚，音彦，俗言也。度，大洛切。周之宗盟，异姓为后。盟载书皆先同姓，例在定四年。寡人若朝于薛，不敢与诸任齿。薛，任姓，齿，列也。任音壬，注同。君若辱贶寡人，则愿以滕君为请。薛侯许之，乃长滕侯。○
夏，公会郑伯于莱，谋伐许也。
郑伯将伐许，五月甲辰，授兵于大宫。大宫郑祖庙大音泰。
公孙阏与颍考叔争车，公孙阏，郑大夫。阏，安葛切。颍考叔挟辀以走，辀，车辕也。挟音协。辀，张留切。子都抜棘以逐之，子都、公孙阏。棘，戟也。及大逵，弗及。子都怒。逵，道方九轨也。逵，求龟切。《尔雅》云：九达谓之逵。《释文》云：道方九轨。此依《考工记》。
秋七月，公会齐侯、郑伯伐许。庚辰，傅于许。傅于许城下傅音附，注同。颍考叔取郑伯之旗蝥弧以先登，蝥，弧，旗名。蝥，莫侯切。弧，音胡。子都自下射之，颠颠队而死。射，食亦切，下及注同。队，直类切。瑕叔盈又以蝥弧登，瑕叔盈，郑大夫。周麾而呼曰：君登矣！周，遍也。麾，招也。麾，许危切，又许伪切。呼，火故切。遍音遍。郑师毕登。壬午，遂入许。许庄公奔卫。奔不书，兵乱遁逃，未知所在。遁，徒顿切。
齐侯以许让公。公曰：君谓许不共，不共职贡，共音恭，本亦作供，音同，《注》及下同。故从君讨之，许既伏其罪矣。虽君有命，寡人弗敢与闻。乃与郑人。
郑伯使许大夫百里奉许叔以居许东偏，许叔，许庄公之弟。东偏东鄙也。与音预。曰：天祸许国，鬼神实不逞于许君，而假手于我寡人。借手于我寡德之人以讨许。寡人唯是一二父兄，不能共亿，父兄同姓，群臣共给。亿，安也。亿，于力切。其敢以许自为功乎？寡人有弟，不能和勰，而使糊其口于四方，弟共叔，假也。糊，鬻也。段出奔在元年。糊音胡。说文云。寄食。鬻，本又作粥，之育切，又与六切。其况能久有许乎？吾子其奉许叔以抚柔此民也，吾将使获也佐吾子。获郑大夫公孙获。若寡人得没于地，以寿终寿，如字，又音授。天其以礼悔祸于许，言天加礼于许而悔祸之。无宁兹。许公复奉其社稷。无宁，宁也。兹，此也。复，扶又切，又音服。唯我郑国之有请谒焉，如旧昏媾，谒，告也。妇之父曰昏，重昏曰媾。媾，古豆切。重，直龙切。其能降以相从也，降降，心也。无滋他族。实逼处此，以与我郑国争此土也。吾子孙其覆亡之不暇，而况能禋祀许乎？絜齐以享谓之禋。祀。谓许山川之祀。覆，芳服切。暇，行嫁切。禋音因。齐，侧皆切。一本作斋。寡人之使吾子处此，不唯许国之为，亦聊以固吾圉也。圉，边垂也。为，于伪切。圉，鱼吕切。乃使公孙获处许西偏，曰：凡而器用财贿无置于许。我死，乃亟去之。吾先君新邑于此，此今河南新郑，旧郑在京兆。贿，呼罪切，《字林》音悔。置，之豉切，置也。亟，纪力切，急也。下注同。王室而既卑矣。周之子孙日失其序。郑亦周之子孙。夫许，大岳之胤也，大岳，神农之后，尧四岳也。胤，继也。大音泰。天而既厌周德矣，吾其能与许争乎？
君子谓：郑庄公于是乎有礼。礼，经国家，定社稷，序民人，利后嗣者也。许无刑而伐之，服而舍之，刑，法也。厌，于艳切。度德而处之，量力而行之，相时而动，无累后人，我死，乃亟去之，无累后人。度，待洛切。量，音良，下同。相，息亮切。累，劣伪切，注同。可谓知礼矣。○
郑伯使卒出豭，行出犬鸡，以诅射颍考叔者。百人为卒，二十五人为行。行亦卒之行列。疾射颍考叔者，故令卒及行闲皆诅之。卒，尊忽切，注同。豭，音加，猪别名。行，户刚切，注同。诅，侧虑切。令，力呈切。
君子谓郑庄公失政刑矣。政以治民，刑以正邪，既无德政，又无威刑，是以及邪。大臣不睦，又不能用刑于邪人。邪，似嗟切，下及注同。邪而诅之，将何益矣？○
王取邬、刘、二邑在河南缑氏县。西南有邬聚，西北有刘亭。邬，乌户切。缑，古侯切，又苦侯切。聚，才遇切。𫇭、邘之田于郑，𫇭、邘、郑二邑。𫇭，尤委切。邘音于。而与郑人苏忿生之田，苏忿生，周武王司寇苏公也。忿，芳粉切。温、今温县。原、在沁水县西。沁，七浸切，《字林》先枉切，郭璞、王苍解诂音狗沁之沁，沈文何疏鸩切，韦昭思金切，水名。黹、在野王县西南。黹，敕之切。樊、一名阳樊。野王县西南有阳城。樊，扶袁切。隰、郕、在怀县西南。隰，详立切。郕，尚征切。钻、茅、在修武县北。攒，才官切。向、轵县西有地名向上。向，舒亮切，注同。轵，音𥿄。盟、今盟津。盟音孟。州、今州县：陉、阙陉音刑。𬯎、在修武县北。𬯎，徒回切。怀，今怀县凡十二邑，皆苏忿生之田。钻茅𬯎属汲郡，余皆属河内。
君子是以知桓王之失郑也，恕而行之，德之则也，礼之经也。己弗能有而以与人，人之不至，不亦宜乎苏氏叛王十二邑，王所不能有。为桓五年从王伐郑张本。○
郑、息有违言，以言语相违恨。息侯伐郑，郑伯与战于竟，息师大败而还。息国汝南新息县竟音境息一本作鄎音息。
君子是以知息之将亡也。不度德，郑庄贤度。待洛切。不量力，息国弱。不亲亲，郑、息。同姓之国。不征辞，不察有罪，言语相恨，当明征其辞，以审曲直，不宜轻鬭。犯五不韪，而以伐人，其丧师也，不亦宜乎韪，是也。韪，韦鬼切。《苍颉篇》同。丧，息浪切。○
冬十月，郑伯以虢师伐宋。壬戌，大败宋师，以报其入郑也。入郑在十年。宋不告命，故不舌曰：凡诸侯有命，告则书，不然则否。命者，国之大事政令也。承其告辞，史乃书之于策。若所传闻行言，非将君命，则记在简牍而巳，不得记于典策。此匝盖《周礼》之旧制。传，直专切。堆。出臧否亦如之。臧否谓善恶得失也。灭而告败，胜而告克，此皆互言，不须两告乃书。否，音鄙，又方九切，注同。虽及灭国，灭不告败，胜不告克，不书于策，○
羽父请杀桓公，将以求大宰。大宰，官名。大音泰，注同。公曰：为其少故也，吾将授之矣。授桓位。为于伪切。少。诗照切。使营菟裘，吾将老焉。菟裘，鲁邑，在泰山梁父县南。不欲复居鲁朝，故别营外邑。菟，兔都切。裘音求。父音甫。复，扶又切，下同。羽父惧，反𧮂公于桓公，而请弑之。
公之为公子也，与郑人战于狐壤，止焉。内讳获，故言止。狐壤，郑地。譛，侧鸩切。弑，音试，下同。一本作杀。郑人囚诸尹氏，尹氏、郑大夫。赂尹氏而祷于其主钟巫，主尹氏所主祭。赂音路。祷丁老切，或多报切。巫亡夫切。遂与尹氏归而立其主。立钟巫于鲁。十一月，公祭钟巫，齐于社圃，社圃，园名。圃，布古切。馆于寪氏。馆，舍也。寪氏，鲁大去。寪，于委切。壬辰，羽父使贼弑公于寪氏，立桓公而讨寪氏。有死者欲以弑君之罪加寪氏，而复不能正法诛之，《传》言进退无据。不书葬，不成丧也。桓弑隐篡立故丧礼不成
《春秋左氏传》卷第一。

[book_title]春秋经传集解桓公第二
释文桓公名轨惠公之子隐公之弟母仲子史记亦名允谥法辟土服远曰桓
杜氏　　尽十八年，
经：元年春王正月，公即位。嗣子位定于初丧，而改元必须逾年者，继父之业，成父之志，不忍有变于中年也。诸侯每首岁必有礼于庙，诸遭丧继位者，因此而改元正位，百官以序，故国史亦书即位之事于策。桓公篡立而用常礼，欲自同于遭丧继位者，《释例》论之备矣。篡，初患切。○
三月，公会郑伯于垂，郑伯以璧假许田。○
夏四月丁未，公及郑伯盟于越。公以篡立，而修好于郑，郑因而迎之，成礼于垂，终易二田，然后结盟。垂，大丘，卫地也。越近垂地名。郑求祀周公，鲁听受祊田，令郑废泰山之祀。知其非礼，故以璧假为文。时之所隐。假，举下切。好，呼报切，传同。近，附近之近。祊，百庚切。令，力呈切。○秋，大水。书灾也。《传例》曰：凡平原出水为大水。○冬十月。
传：元年春，公即位，修好于郑。郑人请复祀周公，卒易祊田，事在隐八年。复，扶又切。公许之。三月，郑伯以璧假许田，为周公祊故也。鲁不宜听郑祀周公，又不宜易取祊田，犯二不宜以动，故隐其实不言祊，称璧假，言若进璧以假田，非久易也。为，于伪切。○
夏四月丁未，公及郑伯盟于越，结祊成也。结成《易》二田之事也。《传》以《经》不书祊，故独见祊。见，贤遍切。盟曰：渝盟无享国。渝，变也。渝，羊朱切。享，许丈切。○
秋，大水，凡平原出水为大水。广平曰原。○冬，郑伯拜盟。郑伯若自来，则《经》不书。若遣使，则当言郑人，不得称郑伯，疑谬误。使，所吏切。○
宋华父督见孔父之妻于路，华父督宋戴公孙也。孔父嘉孔子六世祖华户化切大夫氏也。后皆同督音笃。目逆而送之，曰：美而艳。色美曰艳。艳，以瞻切。
经：二年春王正月戊申，宋督弑其君与夷及其大夫孔父。称督以弑，罪在督也。孔父称名者，内不能治其闺门，外取怨于民，身死而祸及其君。闺，音圭。○滕子来朝。无《传》。隐十一年称侯，今称子者，盖时王所黜。○
三月，公会齐侯、陈侯、郑伯于稷，以成宋乱。成，平也。宋有弑君之乱，故为会欲以平之。稷，宋地。○
夏四月，取郜大鼎于宋。戊申，纳于大庙。宋以鼎赂公。大庙，周公庙也。始欲平宋之乱，终于受赂，故备书之。戊申，五月。十日。郜，古报切。大，音泰。传大庙仿此。○秋七月，杞侯来朝。公即位而来朝。○蔡侯、郑伯会于邓。颍川召陵县西南有邓城。召，上照切。○九月，入耜。不称主帅，微者也。弗地曰入。帅，所类切，或作师。○公及戎盟于唐。冬，公至自唐。《传例》曰：告于庙也。特相会，故致地也。凡公行还不书至者，皆不告庙也。隐不书至，谦不敢自同于正君。书劳策勋。
传：二年春，宋督攻孔氏，杀孔父而取其妻。公怒，督惧，遂弑殇公。
君子以督为有无君之心，而后动于恶，虽有君，若无也。故先书弑其君，
会于稷，以成宋乱。为赂故，立华氏也。《经》称平宋乱者，盖以鲁君受赂立华氏，贪纵之甚，恶其指斥，故远言始与齐、陈、郑为会之本意也。《传》言为赂故立华氏，明经本书平宋乱为公讳，讳在受赂立华氏也。犹璧假许田为周公祊，故所谓婉而成章，督未死而赐族，督之妄也。为，于伪切，注除为会一字并同。恶，乌路切。婉，于阮切。
宋殇公立，十年十一战，殇公以隐四年立。十一战，皆在隐公世。民不堪命。孔父嘉为司马，督为太宰，故因民之不堪命，先宣言曰：司马则然。言公之数战，则司马使尔。嘉，孔父字。大音泰。数音朔。巳杀孔父而弑殇公，召庄公于郑而立之，以亲郑。庄公，公子冯也。隐三年，出居于郑。冯入宋不书，不告也。冯，皮冰切，下同。以郜大鼎赂公，郜国所造器也，故系名于郜。济阴城武县东南有北郜城。齐、陈、郑皆有赂故，遂相宋公。
夏四月，取郜大鼎于宋。戊申，纳于大庙，非礼也。臧哀伯谏曰：臧哀伯，鲁大夫僖伯之子。相息亮切，下注传相同。君人者，将昭德塞违，以临照百官，犹惧或失之，故昭令德以示子孙。是以清庙茅屋，以茅饰屋，著俭也。清庙肃然清静之称。著，张虑切，后不音者同。称，尺证切。大路越席，大路，玉路，祀天车也。越席结草。越，户括切。祀天车，本或无天字者，非。大羹不致，大羹肉汁，不致五味。粢食不凿，黍稷曰粢，不精凿。粢音咨。食，音嗣，饼也。凿，子洛切。《字林》作毇，子沃切。云粝米一斛，春为八斗。昭其俭也。此四者，皆示俭。衮、冕、黻、珽、衮，画衣也。冕，冠也。黻，韦𫖒以蔽膝也。珽，玉笏也。若今吏之持簿。衮，古本切。黻音弗，下同。珽，他顶切。𫖒音必。笏音忽。簿，步古切。徐广云：持簿手版也。带、裳、幅、舄、带，革带也。衣下曰裳。幅，若今行縢者。舄，复履。幅，音逼。舄，音昔。縢，徒登切。复，音福。衡、𬘘、纮、线，衡，维持冠者。𬘘，冠之垂者。纮，缨从下而上者。线，冠上覆。𬘘，多敢切，《字林》丁坎切。纮，获耕切。线，音延，《字林》弋善切，上时掌切，下上丁同。昭其度也。尊卑各有制度。藻、率、鞞、琫、藻率，以韦为之，所以借王也。王五采，公、侯、伯三采，子、男二采。鞸，佩刀。削，上饰，琫，下饰。率，音律。鞸，补顶切。琫，布孔切。借，在夜切。削，音笑。鞶、厉、游、缨，鞶，绅，带也。一名大带。厉，大带之垂者。游，旌旗之游缨，在马膺前如索裙。鞶，步干切。游音留。注同。膺，于陵切。索，悉名切。昭其数也。尊卑各有数。火、龙、黼、黻，火，画火也。龙，画龙也。白与黑谓之黼，形若斧。黑与青谓之黻，两己相戾。黼，音甫。戾，力计切。昭其文也。以文章明贵贱。五色比、象，昭其物也。车服器械之有五色，皆以比象天地四方，以示器物不虚设。比，井是切。械，户戒切。钖、鸾、和、铃，昭其声也；锡在马，额，鸾在镳，和在衡，铃在旗。动皆有鸣声。锡，音扬，马面当卢。额，颜客切。镳，彼骄切。旗，勤衣切。三辰、旗、旗，昭其明也。三辰，日月星也。画于旗旗，象天之明。夫德，俭而有度，登降有数，登降，谓上下尊卑。文物以纪之，声明以发之，以临照百官，百官于是乎戒惧而不敢易纪律。今灭德立违，谓立华督违命之臣。而置其赂器于大庙，以明示百官，百官象之，其又何诛焉？国家之败，由官邪也；官之失德，宠赂章也。郜鼎在庙，章孰甚焉？武王克商，迁九鼎于雒邑，九鼎，殷所受夏九鼎也。武王克商，乃营雒邑而后去之，又迁九鼎焉。特但管洛邑，未有都城。至周公乃卒营雒邑，谓之王城，即今河南城也。故《传》曰：成王定鼎于郏鄏。置，之豉切，置也。邪，似嗟切。雒音洛，本亦作洛。夏，户雅切。郏，古洽切。鄏音辱。义士犹或非之，盖伯夷之属。而况将眧违乱之赂器于大庙，其若之何？公不听。
周内史闻之曰：臧孙达其有后于鲁乎！君违，不忘谏之以德内史，周大夫官也。僖伯谏隐观鱼，其子哀伯谏桓纳鼎。积善之家，必有余庆，故曰其有后于鲁。○
秋七月，耜侯来朝，不敬。耜侯归，乃谋伐之○
蔡侯、郑伯会于邓，始惧楚也楚国今南郡江陵县北纪南城也。楚武王始僭号称王欲害中国蔡郑姫姓近楚故惧而会谋近附近之近。○九月，入耜，讨不敬也。○
公及戎盟于唐，修旧好也惠隐之好，好音呼报切，注同。
冬，公至自唐，告于庙也。
凡公行，告于宗庙，反行饮至，舍爵策勋焉，礼也。爵，饮酒器也。既饮置爵，则书勋劳于策，言速纪有功也。舍音赦，旧音舍。
特相会，往来称地，让事也。特相会，公与一国会也。会必有主，二人独会，则莫肯为主，两让会事不成，故但书地。自参以上，则往称地，来称会，成事也成会事参七南切，亦音三上时掌切。○
初，晋穆侯之夫人姜氏，以条之役生大子，命之曰仇。条，晋地。大子文侯也。意取于战相仇怨。仇音求。其弟以千亩之战生，命之曰成师。桓叔也。西河界休县南有地名千亩，意取能成其众。
师服曰：异哉，君之名子也！师服，晋大夫名。如字，或弥政切。夫名以制义，名之必可言也。义以出礼，礼从义出。礼以体政，政以礼成。政以正民，是以政成而民听，易则生乱。反易礼义，则乱生也。嘉耦曰妃，怨耦曰仇，古之命也。自古有此言。耦五口切。妃，芳非切。今君命大子曰仇，弟曰成师，始兆乱矣，兄其替乎？穆侯爱少子桓叔，俱取于战以为名，所附意异，故师服知桓叔之党必盛于晋，以倾宗国，故因名以讽谏。替，他计切，废也。少，诗照切。讽，方凤切。
惠之二十四年，晋始乱，故封桓叔于曲沃，惠鲁惠公也。晋文侯卒子昭侯元年危不自安封成师为曲沃伯。靖侯之孙栾宾傅之。靖侯，桓叔之高祖父。言得贵宠。公孙为傅相。靖，才井切。栾，力官切。
师服曰：吾闻国家之立也，本大而末小，是以能固。故天子建国，立诸侯也。诸侯立家，卿大夫称家。卿置侧室，侧室众子，也得立此一官。大夫有贰宗，适子为小宗，次者为贰宗，以相辅贰。适，丁历切。为小宗，本或作为大宗，误。士有隶子弟，士卑，自以其子弟为仆隶。庶人工商各有分亲，皆有等衰，庶人无复尊卑，以亲疏为分别也。衰，杀也。分，扶问切，又如字。亲，七刃切，又如字。衰，初危切，注同。复，扶又切。别，被列切。杀，所界切。是以民服事其上，而下无觊觎。下不冀望上位。觊，音冀。觎，羊朱切，《字林》：羊住切。《说文》云：欲也。今晋，甸侯也，而建国，本既弱矣，其能久乎？诸侯而在甸服者。甸，徒练切。
惠之三十年，晋潘父弑昭侯而纳桓叔，不克，潘父晋大夫也。昭侯文侯子。晋人立孝侯。昭侯子也。惠之四十五年，曲沃庄伯伐翼，弑孝侯。庄伯桓叔子翼，晋国所都。翼人立其弟鄂侯。鄂侯生哀侯。鄂侯以五年奔随。其年秋，王立哀侯于翼。哀侯侵陉庭之田。陉庭翼南鄙邑。陉音刑。陉庭南鄙启曲沃伐翼。
经：三年春正月，公会齐侯于嬴。《经》之首时必书王，明此历天王之所班也。其或废法违常，失不班历，故不书王。嬴，齐邑，今泰山嬴县。《释文》从此尽十七年皆无王，唯十年有二，《传》以为义，或有王字者，非。嬴音盈。○
夏，齐侯、卫侯胥命于蒲申约言以相命而不歃血也。蒲，卫地，在陈留长垣县西南。约，如字，又于妙切。歃，所洽切。垣音袁。○。六月，公会耜侯于郕。○
秋七月壬辰朔，日有食之。既。无传。既，尽也。历家之说，谓日光以望时遥夺月光，故月食。日月同会，月奄日，故日食。食有上下者，行有高下，日光轮存而中食者相奄密，故日光溢出。皆既者，正相当而相奄间疏也。然圣人不言月食日，而以自食为文，阙于所不见。○公子翚如齐逆女。礼，君有故，则使卿逆。○
九月，齐侯送姜氏于唤。唤，鲁地。济北蛇丘县西有下唤亭。巳去齐国，故不言女。未至于鲁，故不称夫人。唤，音欢。蛇，以支切。○公会齐侯于唤。无传。○夫人姜氏至自齐。无《传》。告于庙也。不言翚以至者，齐侯送之，公受之于唤。○
冬，齐侯使其弟年来聘。○有年无传。五榖皆熟，书有年。
传：三年春，曲沃武公伐翼，次于陉庭。韩万御戎，梁弘为右，武公，曲沃庄伯子也。韩万，庄伯弟也。御戎仆也。右，戎车之右。逐翼侯于汾隰，汾湿汾水边。汾隰，扶云切。汾，水名。下湿曰隰。骖𮉤而止，骖，𬴂。马。骖，七南切。𮉤，户卦切。𬴂，芳非切。夜获之，及栾共叔共叔，桓叔之傅，栾宾之子也。身傅翼侯，父子各殉所奉之主，故并见获而死。共音恭，注同。殉，似俊切。○
会于嬴，成昏于齐也。公不由媒介，自与齐侯会而成昏，非礼也。介音界。○
夏，齐侯、卫侯胥命于蒲，不盟也。○
公会耜侯于郕耜，求成也。二年入耜，故今来求成。○
秋，公子翚如齐逆女，修先君之好，故曰公子。昏礼虽奉时君之命，其言必称先君，以为礼辞。故公子翚逆女，《传》称修先君之好；公子遂逆女，《传》称尊君命，互举其义。好，呼报切，注同。齐侯送姜氏，非礼也。凡公女嫁于敌国，姊妹则上郷送之，以礼于先君；公子则下郷送之于大国，虽公子亦上郷送之。于天子，则诸郷皆行，公不自送。于小国，则上大夫送之。○
冬，齐仲年来聘，致夫人也。古者女出嫁，又使大夫随加聘问，存谦敬，序殷勤也。在鲁而出，则曰致女；在他国而来，则总曰聘，故《传》以致夫人释之。《释文》齐侯送姜氏，本或作送姜氏于唤公子则下郷送公子。公女。○
芮伯万之母芮姜，恶芮伯之多宠人也，故逐之，出居于魏。为明年秦侵芮张本。芮国，在冯翊临晋县。魏国，河东河北县。芮，如锐切。恶，乌路切。翊，音翼。
经：四年春正月，公狩于郎。冬猎曰狩。行三驱之礼，得田狩之时，故《传》曰：书时，礼也。周之春，夏之冬也。田狩从夏时，郎非国内之狩地，故书地。狩，手又切。夏，户雅切。下同。○
夏，天王使宰渠伯纠来聘。宰官渠氏，伯纠，名也。王官之宰，当以才授位，而伯纠摄父之职，出聘列国，故书名以讥之。国史之记，必书年以集此公之事，书首时以成此年之岁，故《春秋》有空时而无事者。今不书秋冬首月，史阙文，他皆放此。纠，居黝切。传
四年春正月，公狩于郎，书时，礼也。郎非狩地，故唯时合礼。○
夏，周宰渠伯纠来聘，父在，故名。○
秋，秦师侵芮，败焉，小之也。秦以芮小，轻之，故为芮所败。○
冬，王师、秦师围魏，执芮伯以归。三年，芮伯出居魏，芮更立君。秦为芮所败，故以芮伯归，将欲纳之。
经：五年春正月甲戍，已丑，陈侯鲍卒。未同盟而书名者，来赴以名故也。甲戍，前年十二月二十一日。己丑，此年正月六日。陈乱，故再赴。赴虽日异，而皆以正月起文，故但书正月。慎疑审事，故从赴两书。鲍，步饱切。○夏，齐侯、郑伯如纪。外相朝，皆言如。齐欲灭纪，纪人惧而来告，故书。○
天王使仍叔之子来聘。仍叔，天子之大夫。称仍叔之子，本于父字，幼弱之辞也。讥使童子出聘。○葬陈桓公。无《传》。○城祝丘。无《传》。齐、郑将袭纪故。○
秋，蔡人、卫人、陈人从王伐郑。王自为伐郑之主，君臣之辞也。王师败不书，不以告。从，如字，又才用切。○大雩《传例》曰：书，不时也。失龙见之时。雩音于，𥙊名。见，贤遍切。○螽。无《传》。蚣蝑之属，为灾故书。螽，音终。蚣，相容切。蝑，相鱼切。○冬，州公如曹。不书奔，以朝出也。为下实来书也。曹国，今济阴定陶县。陶，同劳切。
传：五年春正月甲戍，已丑，陈侯鲍卒，再赴也。于是陈乱，文公子佗杀大子免而伐之。佗，桓公弟五父也。称文公子，明佗非桓公母弟也。免，桓公大子。佗，大何切。免音问。父音甫。公疾病而乱作，国人分散，故再赴。○
夏，齐侯、郑伯朝于纪，欲以袭之，纪人知之。○
王夺郑伯政，郑伯不朝。夺，不使知王政。袭音习。秋，王以诸侯伐郑，郑伯御之。
王为中军，虢公林父将右军，蔡人、卫人属焉；虢公林父，王卿士。将，子匠切。下及注大将同。周公黑肩将左军，陈人属焉。黑肩，周桓公也。
郑子元请为左拒，以当蔡人，卫人子元，郑公子拒方陈。拒，俱甫切，下同。陈，直觐切，下文之陈及《注》同。为右拒，以当陈人。曰：陈乱，民莫有鬭心，若先犯之，必奔。王卒顾之，必乱。蔡、卫不枝，固将先奔不能相枝持也。卒，尊忽切，下同。既而萃于王卒，可以集事。从之。萃，聚也。集，成也。萃，似类切。曼伯为右拒，曼伯，檀伯曼音万。祭仲足为左拒，原繁、高渠弥以中军奉公，为鱼丽之陈，先偏后伍，伍承弥缝。《司马法》：车战，二十五乘为偏，以车居前，以伍次之，承偏之隙而弥缝阙漏也。五人为伍，此盖鱼丽陈法。丽，力知切，注同。缝，扶容切。乘，绳证切。
战于𦈡葛，𦈡、葛，郑地。𦈡音须。命二拒曰：旝动而鼓。旝，旃也。通帛为之，盖今大将之麾也，执以为号令。旝，古外切，又古活切，本亦作桧。建大木，置石其上，发机以硾敌。麾，许危切。蔡、卫、陈皆奔，王卒乱。郑师合以攻之，王卒大败。祝聃射王中肩，王亦能军。虽军败身伤，犹殿而不奔，故言能军。射，食亦切。中，丁仲切。殿，多见切。祝聃请从之。公曰：君子不欲多上人，况敢陵天子乎？苟自救也，社稷无陨，多矣。郑于此收兵自退。陨，于敏切。
夜，郑伯使祭足劳王，且问左右。祭足即祭仲之字，盖名仲，字仲足也。劳王问，左右言郑志在苟免，王讨之，非也。劳，力报切，注同。名仲，字仲足，一本作名仲字足。○仍叔之子弱也。仍叔之子来聘。童子将命，无速反之心，久留在鲁，故《经》书夏聘，《传》释之于末秋。○
秋，大雩，书，不时也。十一公，《传》唯此年及襄二十六年有两秋，此发雩祭之例，欲显天时以指事，故重言秋，异于凡事。重，直用切。凡祀，启蛰而郊，言凡祀，通下三句天地宗庙之事也。启蛰，夏正建寅之月，祀天南郊。蛰，直立切。正，音征。龙见而雩，龙见。建巳之月。苍龙宿之体，昏见东方，万物始盛，待雨而大，故祭天远，为百谷祈膏雨。见，贤遍切，注同。宿，音秀。为，于伪切。始杀而尝，建酉之月，阴气始杀，嘉榖始熟，故荐尝于宗庙。闭蛰而蒸，建亥之月，昆虫闭户，万物皆成，可荐者众，故蒸𥙊宗庙。《释例》论之备矣。闭，必计切，又必结切，《字林》芳结切。蒸，之承切。过则书。卜日有吉否，过次节则书，以讥慢也。○
冬，淳于公如曹，度其国危，遂不复淳于州国所都。城阳淳干县也。国有危难，不能自安，故出朝而遂不还。度，待洛切。复音服，后不音者皆同。难，乃且切。经。六年春正月，实来实，实也。不言州公者，承上五年冬经如曹间无异事，省文，从可知。实，时力切。省，所景切。○
夏四月，公会纪侯于成。成鲁地在泰山巨平县东南。○秋八月壬午，大阅。齐为大国，以戎事征诸侯之戍，嘉美郑忽，而忽欲以有功为班，怒而诉齐。鲁人惧之，故以非时简车马。阅音悦。蔡人杀陈佗。佗立逾年。不称爵者，篡立未会诸侯也。《传》例在庄二十二年。○九月丁卯，子同生。指公子庄公也。十二公唯子同是适，夫人之长子，备用大子之礼，故史书之于策。不称大子者，书始生也。适，丁历切，传同。长，丁丈切。○冬，纪侯来朝。
传：六年春，自曹来朝。书曰实来，不复其国也。亦承五年冬传淳于公如曹也。言奔则来行朝礼，言朝则遂留不去，欲变文言实来。○
楚武王侵随，随国今义阳随县。使䓕章求成焉，䓕章，楚大夫。䓕，于委切。军于瑕以待之。瑕，随地瑕。下加切。随人使少师董成。少师，随大夫董正也。少，诗照切，注及下同。后仿此。鬭伯比言于楚子曰：吾不得志于汉东也，我则使然。鬭伯比，楚大夫令尹子文之父。我张吾三军而被吾甲兵，以武临之，彼则惧而协以谋我，故难间也。汉东之国，随为大。随张，必弃小国。张，自侈大也。被，皮寄切，下注被甲同。间，间厕之间。张，猪亮切，注同。一音如字。侈，昌氏切，又式氏切。小国离，楚之利也。少师侈，请羸师以张之。羸，弱也。羸，劣追切。《注》及下同。熊率且比曰：季梁在，何益？熊率，且比，楚大夫季梁。随贤臣。率音律。且，子余切。鬭伯比曰：以为后图，少师得其君。言季梁之谏，不过一见从随侯，卒当以少师为计，故云以为后图。二年，蔡侯、郑伯会于邓，始惧楚，楚子自此遂盛，终于抗衡中国，故《传》备言其事以终始之。抗，苦浪切。王毁军而纳少师。从伯比之谋。
少师归，请追楚师。随侯将许之。信楚弱也。季梁止之曰：天方授楚，楚之羸，其诱我也，君何急焉？臣闻小之能敌大也，小道大淫。所谓道，忠于民而信于神也。上思利民，忠也；祝史正辞，信也。正辞不虚称君美。今民馁而君逞欲，逞，快也。馁，奴罪切。祝史矫举以祭，臣不知其可也。诈称功德，以欺鬼神。矫，居兆切。公曰：吾牲牷肥腯，粢盛丰备，何则不信？牲，牛羊豕也。牷，纯色完全也。腯亦肥也。黍稷曰粢，在器曰盛。牷音全。腯，徒忽切。对曰：夫民，神之主也。言鬼神之情，依民而行。是以圣王先成民而后致力于神。故奉牲以告曰：博硕肥腯。谓民力之普存也。博，广也。硕，大也。谓其畜之硕大蕃滋也，谓其不疾族蠡也，谓其备腯咸有也。虽告神以博硕肥腯，其实皆当兼此四。谓民力适完，则六畜既大而滋也。皮毛无疥癣，兼备而无有所阙。畜，吁又切，下皆同。蕃，音烦。族，七木切，本又作蔟，同。蠡，力果切，《说文》作瘰，云：族瘰，皮肥也。疥，音界。癣，息浅切，《说文》云乾疡。奉盛以告曰：洁粢丰盛。谓其三时不害，而民和年丰也。三时：春、夏、秋。奉酒醴以告曰：嘉栗旨酒。嘉，善也。栗，谨敬也。谓其上下皆有嘉德而无违心也。所谓馨香，无谗慝也馨香之远闻。慝，他得切。闻音问，又如字。故务其三时，修其五教，父义母慈，兄友弟恭。子孝。亲其九族，以致其禋祀，禋，洁，敬也。九族，谓外祖父、外祖母、从母、子及妻父、妻母、姑之子、姊妹之子、女子之子，并已之同族，皆外亲有服而异族者也。九族，杜择与孔安国、郑玄不同。禋音因。于是乎民和而神降之福，故动则有成。今民各有心，而鬼神乏主，民饥馁也。饥音饥。君虽独丰，其何福之有？君姑修政而亲兄弟之国，庶免于难。随侯惧而修政，楚不敢伐○
夏会于成，纪来咨谋齐难也齐欲灭纪，故来谋之。难，乃且切，下同。○
北戎伐齐，齐侯使乞师于郑。郑大子忽帅师救齐。六月，大败戎师，获其二帅大良、少良，甲首三百，以献于齐。甲首，被甲者首。帅。所类切。少，诗照切。
于是诸侯之大夫戍齐，齐人馈之饩，生曰饩。馈其愧切。饩，许既切。牲腥曰饩。使鲁为其班，后郑。班，次也。鲁亲班齐馈，则亦使大夫戍齐矣。《经》不书，盖史阙文。郑忽以其有功也，怒，故有郎之师。郎师。在十年。
公之未昏于齐也，齐侯欲以文姜妻郑大子忽，大子忽辞，人问其故，太子曰：人各有耦，齐大，非吾耦也。《诗》云：自求多福，《诗》《大雅》《文王》。言求福由己，非由人也。妻，七计切。下及注同。在我而巳。大国何为？君子曰：善自为谋。言独洁其身，谋不及国。及其败戎师也，齐侯又请妻之，欲以他女妻之。固辞。人问其故，大子曰：无事于齐，吾犹不敢。今以君命奔齐之急，而受室以归，是以师昏也，民其谓我何？言忽见怪于民。遂辞诸郑伯。假父之命以为辞。为十一年郑忽出奔卫《传》。○秋，大阅，简车马也。○
九月丁卯，子同生，以大子生之礼举之，接以大牢，大牢，牛羊豕也。以礼接夫人，重适也。接如字，郑注《礼记》作捷，读此者亦或捷音。卜士负之，士妻食之。《礼》：世子生三日，卜士负之，射人以桑弧蓬矢射四方。卜士之妻为乳母。食，音嗣。弧音胡。蓬，步工切。射，食亦切。公与文姜宗妇命之。世子生三月，君夫人沐浴于外寝，立于阼阶西乡。世妇抱子升自西阶，君命之，乃降。盖同宗之妇。阼，才故切。
公问名于申𦈡，对曰：名有五：有信，有义，有象，有假，有类。申𦈡，鲁大夫。𦈡音须。以名生为信，若唐叔虞，鲁公子友。以德命为义，若文王名昌，武王名发。以类命为象，若孔子首象尼丘。取于物为假，若伯鱼生，人有馈之鱼，因名之曰鲤。鲤，音里。取于父为类。若子同生，有与父同者。不以国，国君之子，不自以本国为名也。不以官，不以山川，不以隐疾，隐痛疾患，辟不祥也。不以畜牲，畜牲：六畜。不以器币。币，玉帛。周人以讳事神，名终将讳之。君父之名，固非臣子所斥，然《礼》：既卒哭，以木铎徇曰：舍故而讳新。谓舍亲尽之祖而讳新死者，故言以讳事神名，终将讳之，自父至高祖皆不敢斥言。《释文》：周人以讳事神名，众家多以名字属下句。铎，待洛切。徇，似俊切，本又作殉，同。舍，音舍，下同。故以国则废名，国不可易，故废名。以官则废职，以山川则废主，改其山川之名。以畜牲则废祀，名猪则废猪，名羊则废羊。以器币则废礼。晋以僖侯废司徒，僖侯名司徒，废为中军。宋以武功废司空，武公名司空，废为司城。先君献武废二山，二山，具，敖也。鲁献公名具，武公名敖，更以其乡名山。敖，五羔切。是以大物不可以命。公曰：是其生也，与吾同物。命之曰同。物，类也。谓同日。○
冬，纪侯来朝，请王命以求成于齐，公告不能。纪微弱，不能自通于天子，欲因公以请王命，公无宠于王，故告不能。
经：七年春二月已亥，焚咸丘。无传。焚，火田也。咸丘，鲁地。高平巨野县南有咸亭。讥尽物，故书。焚，扶云切。○夏，榖伯馁来朝。馁，须唯切。○邓侯吾离来朝不总称朝者，名自行朝礼也。榖国在南乡筑阳县北。筑音逐。
传：七年春，榖伯、邓侯来朝，名，贱之也。辟陋小国，贱之。礼不足，故书名。以春来夏乃行朝礼，故《经》书夏。辟，匹亦切，本又作僻，同。○
夏，盟、向求成于郑，既而背之。盟、向，二邑名。隐十一年，王以与郑故，求与郑成盟。音孟。向，伤亮切。背。音佩。
秋，郑人、齐人、卫人伐盟、向，王迁盟、向之民于郏。郏王城。郏，古洽切。○
冬，曲沃伯诱晋小子侯杀之。曲沃伯武公也。小子侯哀侯子。经八年春正月已卯，蒸。无《传》。此夏之仲月，非为过而书者，为下五月复蒸见渎也，例在五年。蒸，之承切。夏，户雅切。为，于伪切。复，扶又切。见，贤遍切。○天王使家父来聘。无传。家父，天子大夫。家，氏。父，字。○夏五月丁丑，蒸。无传。○秋，伐邾。无传。○，冬十月，雨雪。无传。今八月也。《书》，时失雨。于付切。○
祭公来，遂逆王后于纪。祭公，诸侯为天子三公者。王使鲁主昏，故祭公来受命而迎也。天子无外，故因称王后卿不书，誉重略轻。祭，侧界切。传八年春，灭翼。曲沃灭之。○
随少师有宠，楚鬭伯比曰：可矣。雠有衅，不可失也。衅，瑕隙也。无德者宠，国之衅也。衅，许觐切，注同。
夏，楚子合诸侯于沈鹿，沈鹿楚地。黄。随不会，黄国今弋阳县。弋，余职切。使䓕章让黄。责其不会。楚子伐随，军于汉、淮之间。
季梁请下之，弗许而后战，下之请服也。下，遐嫁切，注同。所以怒我而怠寇也。少师谓随侯曰：必速战。不然，将失楚师。随侯御之，望楚师。遥见楚师，将失楚师，一本无师字。季梁曰：楚人上左，君必左，君，楚君也。无与王遇。且攻其右，右无良焉，必败。偏败，众乃𢹂矣。少师曰：不当王，非敌也。弗从。不从季梁谋。战于速杞，随师败绩。随侯逸。速、杞随地逸逃也。鬭丹获其戎车。与其戎右少师。鬭丹楚大夫戎车君所乘兵车也。戎右车右也。宠之故以为右。
秋，随及楚平，楚子将不许。鬭伯比曰：天去其疾矣，去疾，谓少师，见获而死。去，起吕切，注同。随未可克也。乃盟而还。○
冬，王命虢仲立晋哀侯之弟缗于晋。虢仲，王卿士虢公林父。缗，亡巾切。○
祭公来，遂逆王后于纪，礼也。夫子娶于诸侯，使同姓诸侯为之主祭，公来受命于鲁，故曰礼。
经：九年春，纪季姜归于京师。季姜，桓王后也。季，字；姜，纪姓也。书字者，伸父母之尊。伸音申。○夏四月。○秋七月。○
冬，曹伯使其世子射姑来朝。曹伯有疾，故使其子来朝。射音亦，又音夜。
传：九年春，纪季姜归于京师。凡诸侯之女行，唯王后书。为书妇人行例也。适诸侯，虽告鲁犹不书。为，于伪切。○
巴子使韩服告于楚，请与邓为好。韩服巴行人。巴国在巴郡江州县。好。呼报切。楚子使道朔将巴客以聘于邓。道朔楚大夫。巴客韩服。邓南鄙鄾人攻而夺之币，鄾在今邓县南，沔水之北。鄾音忧。沔，面善切。杀道朔及巴行人。楚子使䓕章让于邓，邓人弗受。言非鄾人所攻。
夏，楚使鬭廉帅师及巴师围鄾。鬭廉，楚大夫。邓养甥、聃甥帅师救鄾。三逐巴师，不克。二甥皆邓大夫。聃，乃世切。鬭廉衡陈其师于巴师之中，以战而北。衡，横也。分巴师为二部，鬭廉横陈于其间，以与邓师战而伪北。北，走也。衡如字，一音横。陈，直觐切。注同。又如字。北如字，一音佩。嵇康音胸背。邓人逐之，背巴师而夹攻之，楚师伪走，邓师逐之，背巴师。巴师攻之，楚师自前还，与战。背音佩，注同。夹，古洽切，又古协切。邓师大败，鄾人宵溃。宵，夜也。溃，户对切。○
秋，虢仲、芮伯、梁伯、荀侯、贾伯伐曲沃。梁国在冯翊夏阳县荀贾皆国名夏户雅切。○
冬，曹大子来朝，宾之以上郷，礼也。诸侯之适子，未誓于天子而摄其君，则以皮帛继子男，故宾之以上卿，各当其国之上卿。适，丁历切。
享曹大子，初献，乐奏而叹。酒始献享许两切。施父曰：曹大子其有忧乎！非叹所也。施父鲁大夫施色豉切人名字父音甫。
经：十年春王正月庚申，曹伯终生卒。未同盟而赴以名。○夏五月，葬曹桓公。无《传》。○
秋，公会卫侯于桃丘，弗遇。无《传》。卫侯与公为会期，中背公，更与齐、郑，故云独往而不相遇也。桃丘，卫地，济北东阿县东南有桃城。中，如字，一音丁仲切。背音佩。○
冬十有二月丙午，齐侯、卫侯、郑伯来战于郎。改侵伐而书来战，善鲁之用周班，恶三国讨有辞。恶，乌洛切，又乌路切。《传》十年春，曹桓公卒。终施父之言。○
虢仲𧮂其大夫詹父于王，虢仲，王郷。士詹父属大夫。谮，侧鸩切。詹，章廉切。詹父有辞，以王师伐虢。夏，虢公出奔虞。虞国在河东大阳县。○
秋，秦人纳芮伯万于芮。四年，围魏所执者：○
初，虞叔有玉，虞叔，虞公之弟。虞公求旃，旃，之也。旃，之然切。弗献。既而悔之，曰：周谚有之：匹夫无罪，怀璧其罪。人利其璧，以璧为罪。谚音彦。吾焉用此？其以贾害也。贾，买也。焉，于虔切。贾音古，注同。乃献之。又求其宝。剑叔曰：是无厌也。无厌，将及我。将杀我。厌，于盐切，下同。遂伐虞公，故虞公出奔共池。共池，地名。阙共音洪，又音恭。○
冬，齐、卫、郑来战于郎，我有辞也。
初，北戎病齐，在六年。诸侯救之，郑公子忽有功焉，齐人饩诸侯，使鲁次之，鲁以周班后郑，郑人怒，请师于齐，齐人以卫师助之，故不称侵伐，不称侵伐，而以战为文，明鲁直，诸侯曲，故言我有辞，以礼自释，交绥而退，无败绩。先书齐、卫，王爵也。郑主兵而序齐、卫下者，以王爵次之也。《春秋》所以疑鲁，犹秉周礼。见，贤遍切。
经：十有一年春正月，齐人、卫人、郑人盟于恶曹。恶曹地阙。○
夏五月癸未，郑伯寤生卒同盟于元年，赴以名。○秋七月，葬郑庄公。无《传》。三月而葬，速。○
九月，宋人执郑祭仲。𥙊氏仲，名。不称行人，听迫胁以逐君，罪之也。行人例在襄十一年，《释例》详之。听，吐定切。　突归于郑。突厉公也。为宋所纳，故曰归。例在成十八年。不称公子，从告也。文连祭仲，故不言郑。○郑忽出奔卫。忽昭公也。庄公既葬，不称爵者，郑人贱之，以名赴。○
柔会宋公、陈侯、蔡叔盟于折。无《传》。柔，鲁大夫。未赐族者。蔡叔，蔡大夫。叔，名也。折，地。阙。折，之设切，又市列切。○公会宋公于夫钟。无《传》。夫钟。郕地。夫音扶。○
冬十有二月，公会宋公于阚。无《传》。阚，鲁地，在东平须昌县东南。阚，口暂切。须，宣逾切。
传：十一年春，齐、卫、郑、宋盟于恶曹宋不书《经》，阙。○
楚屈瑕将盟贰、轸，贰、轸。二国名。屈居勿切。楚大夫氏。贰音二。轸，之忍切。郧人军于蒲骚将与随、绞、州、蓼伐楚师。郧国在江夏云杜县东南有郧城。蒲骚，郧邑。绞，国名。州国，在南郡华容县东南。蓼国，今义阳棘阳县东南湖阳城。郧音云。骚音萧，又音縿。绞，古卯切。蓼音了，本或作鄝，同。夏，户雅切。棘，纪力切。湖音胡。莫敖患之。莫敖。楚官名。即屈瑕。敖，五刀切。鬭廉曰：郧人军其郊，必不诫，且日虞四邑之至也。虞，度也。四邑，随、绞、州、蓼也。邑亦国也。日，人逸切。度，待洛切。君次于郊郢，以御四邑。君，谓屈瑕也。郊郢，楚地。郢，以井切，又以政切。我以锐师宵加于郧，郧有虞心，而恃其城，恃近其城。近，附近之近。莫有鬭志。若败郧师，四邑必离。莫敖曰：盍请济师于王。盍，何不也。济，益也。盍，户腊切。济，笺计切。对曰：师克在和，不在众。商、周之不敌，君之所闻也。商，纣也。周，武王也。《传》曰：武王有乱臣十人，纣有亿兆夷人。亿，于力切。成军以出，又何济焉？莫敖曰：卜之。对曰：卜以决疑，不疑何卜？遂败郧师于蒲骚，卒盟而还。卒盟贰轸。○
郑昭公之败北戎也，在六年。齐人将妻之，昭公辞。祭仲曰：必取之。君多内宠，子无大援，将不立。三公子皆君也。子突、子亹、子仪之母，皆有宠。妻，七计切，下注同。援，于眷切。亹，亡匪切，本或作亹。弗从。夏，郑庄公卒。
初，祭封人仲足有宠于庄公，祭，郑地。陈留长垣县东北有祭城。封人，守封疆者，因以所守为氏。疆，居良切。庄公使为郷。为公娶邓曼，生昭公，故祭仲立之。曼，邓姓。为，于伪切。曼音万。宋雍氏女于郑庄公，曰雍姞，生厉公。雍氏，姞姓，宋大夫也。以女妻人曰女。雍，于恭切。女，尼据切。《注》曰：女同姞，其吉切，又其秩切。雍氏宗有宠于宋庄公，故诱祭仲而执之，祭仲之如宋，非会非聘，见诱而以行人应命。应，应对之应。曰：不立突，将死。亦执厉公而求赂焉。祭仲与宋人盟，以厉公归而立之。
秋九月丁亥，昭公奔卫。已亥，厉公立。经十有二年春正月。○
夏六月壬寅，公会耜侯、莒子盟于曲池。曲池鲁地。鲁国汶阳县北有曲水亭。汶音问。○
秋七月丁亥，公会宋公、燕人，盟于榖丘。榖丘，宋地，燕人，南燕大夫。○
八月壬辰，陈侯跃卒。无《传》。厉公也。十一年与鲁大夫盟于折。不书葬，鲁不会也。壬长，七月二十三日。书于八月，从赴。跃，羊略切。○公会宋公于虚。虚，宋地。虚，去鱼切。○
冬十有一月，公会宋公于龟龟，宋地。○
丙戌，公会郑伯，盟于武父。武父郑地。陈留济阳县东北有武父城。父音甫。有父字者，皆同音甫。○丙戌，卫侯晋卒。无《传》。重书丙戌，非义例，因史成文也。未同盟而赴以名。重，直用切，下同。○
十有二月，及郑师伐宋。丁未，战于宋。既书伐宋，又重书战者，以见宋之无信也。《庄》十一年《传例》曰：皆陈曰战。尤其无信，故以独战为文。见，贤遍切。陈，直觐切。
传：十二年夏，盟于曲池，平耜莒也隐四年，莒人伐耜，自是遂不平。○
公欲平宋、郑，秋，公及宋公盟于句渎之丘，句渎之丘，即榖丘也。宋以立厉公故，多责赂于郑。郑人不堪，故不平。句，古侯切。渎音豆。宋成未可知也，故又会于虚。冬，又会于龟。宋公辞平，故与郑伯盟于武父，宋公贪郑赂，故与公三会而卒，辞不与郑平。遂帅师而伐宋，战焉，宋无信也。
君子曰：苟信不继，盟无益也。《诗》云：君子屡盟，乱是用长。无信也《诗》《小雅》：言无信，故数盟，数盟则情疏，情疏而憾结，故云长乱。屡，力具切。本又作娄，音同。长，丁丈切。数音朔，下同。憾，户暗切。○
楚伐绞，军其南门。莫敖屈瑕曰：绞小而轻，轻则寡谋，请无捍采樵者以诱之。捍，卫也。樵，薪也。轻，遣政切。捍，户且切。樵，在遥切。从之。绞人获三十人。获，楚人也。明日，绞人争出，驱楚役徒于山中。楚人坐其北门，而覆诸山下，坐，犹守也。覆设伏兵而待之。覆，扶又切，注同。
大败之，为城下之盟而还。城下盟，诸侯所深耻。
伐绞之役，楚师分涉于彭，彭水在新城昌魏县。罗人欲伐之，使伯嘉谍之，三巡数之，罗，熊姓，国，在宜城县西山中，后徙南郡枝江县。伯嘉，罗大夫。谍，伺也。巡，遍也。谍，徒勰切。数，色主切。枝，质而切。伺音笥。遍音遍。
经：十有三年春二月，公会纪侯、郑伯。已巳，及齐侯、宋公、卫侯、燕人战。齐师、宋师、卫师、燕师败绩。大崩曰败绩。例在庄十一年。或称人，或称师，史异辞也。卫宣公未葬，惠公称侯以接邻国，非礼也。○三月，葬卫宣公。无《传》。○夏，大水。无《传》。○秋七月。○冬十月。
传：十三年春，楚屈瑕伐罗，斗伯比送之。还，谓其御曰：莫敖必败，举趾高，心不固矣。趾，足也。遂见楚子曰：必济师。难，言屈瑕将败，故以益师。讽谏。见，贤遍切。济，笺诣切。难，乃旦切。讽，本亦作风，方凤切。楚子辞焉。不解其旨，故拒之。解，户买切。入告夫人邓曼。邓曼曰：大夫其非众之谓，邓曼，楚武王夫人。言伯比意不在于益众。其谓君抚小民以信，训诸司以德，而威莫敖以刑也。莫敖狃于蒲骚之役，将自用也，狃，𢗗也。蒲骚役在十一年。狃，女久切。𢗗，时世切，又时设切。必小罗。君若不镇抚，其不设备乎？夫固谓君训众而好镇抚之，抚小民以信也。好，呼报切，又如字。召诸司而劝之以令德，训诸司以德也。见莫敖而告诸天之不假易也。诸，之也。言天不借贷慢易之人，威莫敖以别也。易，以豉切，注同。借，子夜切。贷，他代切。慢，武谏切。不然，夫岂不知楚师之尽行也？楚子使赖人追之，不及。赖国在义阳随县。赖人仕于楚者尽津忍切。此类可以意求。
莫敖使徇于师曰：谏者有刑。徇，宣，令也。徇，似俊切。及鄢，乱次以济，鄢水在襄阳宜城县，入汉。鄢，于晚切，又于万切。乱次以济。本或作乱次以济其水。遂无次，且不设备。及罗，罗与卢戎两军之卢戎，南蛮。卢如字，本或作庐，音同。大败之。莫敖缢于荒谷，群帅囚于冶父缢，自经也。荒谷、冶父，皆楚地。缢，一豉切。荒如字，本或作旒，音同。冶音也。以听刑。楚子曰：孤之罪也。皆免之，○
宋多责赂于郑，立突赂。郑不堪命，故以纪、鲁及齐与宋、卫、燕战。不书所战，后也。公后地期而及其战，故不书所战之地。○郑人来请修好。好，呼报切。
经：十有四年春正月，公会郑伯于曹。修十二年武父之好以曹地曹与会好呼报切与音。预○无冰。无《传》。书时失。○
夏五不书月，阙文。○郑伯使其弟语来盟。○
秋八月壬申，御廪灾。御廪，公所亲耕，以奉粢盛之仓也。天火曰灾。例在宣十六年。廪，力锦切。乙亥，尝。先其时，亦过也。《既戒》曰：致齐御廪，虽灾，苟不害嘉榖，则祭不应废，故书以示法。先，悉荐切，又如字。齐，侧皆切。○
冬十有二月丁巳，齐侯禄父卒。无《传》。隐六年盟于艾。
宋人以齐人、蔡人、卫人、陈人伐郑。凡师能左右之曰以。例在僖二十六年。
传：十四年春，会于曹，曹人致饩，礼也。熟曰饔，生曰饩。
夏，郑子人来寻盟，且修曹之会。子人，即弟语也，其后为子人氏。○
秋八月壬申，御廪灾。乙亥尝，书，不害也。灾其屋，救之则息，不及榖，故曰书不害。○
冬，宋人以诸侯伐郑，报宋之战也。在十二年。焚渠门，入及大逵。渠门，郑城门。逵道方九轨。逵，求龟切。伐东郊，取牛首，东郊，郑郊。牛首，郑邑。以大宫之椽归。为卢门之椽。大宫，郑祖庙。卢门，宋城门。告伐而不告入取，故不书。大，音泰。椽，直专切，榱也。圆曰椽，方曰桶。《说文》云：周谓之椽，齐鲁谓之桷。
经：十有五年春二月，天王使家父来求车。○三月乙未，天王崩无《传》。桓王也。○
夏四月已巳，葬齐僖公无《传》。○
五月，郑伯突出奔蔡突既篡立，权不足以自固，又不能倚任蔡仲，反与小臣造贼盗之计，故以自奔为文，罪之也。例在昭三年。倚，于绮切。○
郑世子忽复归于郑忽实居君位，故今还以复其位之例为文也。称世子者，忽为大子，有母氏之宠，宗卿之援，有功于诸侯，此大子之盛者也。而守介节，以失大国之助，知三公子之强，不从祭仲之言，修小善，洁小行，从匹夫之仁，忘社稷之大计，故君子谓之善自为谋，言不能谋国也。父卒而不能自君，郑人亦不君之，出则降名以赴，入则逆以大子之礼，始于见逐，终于见杀。三公子更立，乱郑国者，实忽之由。复归例在成十八年。介音界。行，下孟切。更音庚。○许叔入于许许叔庄公弟也。隐十一年郑使许大夫奉许叔居许东偏郑庄公既卒刁入居位许人嘉之以字告也。叔本不去国虽称入非国逆例。○公会齐侯于艾○
邾人、牟人、葛人来朝无《传》。三人皆附庸之世子也。其君应称名，故其子降称人。牟国，今泰山牟县。葛国在梁国宁陵县东北。牟，亡侯切。○
秋九月，郑伯突入于栎栎，郑别都也，今河南阳翟县。未得国，直书入，无义例也。栎音历。翟，徒历切。○
冬十有一月，公会宋公、卫侯、陈侯于袳伐郑。袳，宋地，在沛国相县西南。先行会礼而后伐也。袳，昌氏切。相，息亮切。
传：十五年春，天王使家父来求车，非礼也。诸侯不贡车服，车服，上之所以赐下。天子不私求财。诸侯有常职贡。○
祭仲专，郑伯患之，使其婿雍纠杀之，将享诸郊。雍姫知之，谓其母曰：父与夫孰亲？其母曰：人尽夫也，父一而巳，胡可比也？妇人在室则天父，出则天夫，女以为疑，故母以所生为本解之。遂告祭仲曰：雍氏舍其室，而将享子于郊，吾惑之。以告。祭仲杀雍纠，尸诸周氏之汪。汪，池也。周氏，郑大夫。杀而暴其尸，以示戮也。舍音舍。汪，乌黄切。暴，步卜切。公载以出，愍其见杀，故载其尸共出国。曰：谋及妇人，宜其死也。○夏，厉公出奔蔡。○六月乙亥，昭公入。○许叔入于许。○
公会齐侯于艾，谋定许也。○
秋，郑伯因栎人杀檀伯，而遂居栎。檀伯，郑守栎大夫。檀，徒干切。○
冬，会于袳，谋伐郑，将纳厉公也，弗克而还。
经：十有六年春正月，公会宋公、蔡侯、卫侯于曹。○
夏四月，公会宋公、卫侯、陈侯、蔡侯伐郑。春，既谋之。今书会者，鲁讳议纳不正。蔡常在卫上，今序陈下，盖后至。○
秋七月，公至自伐郑。用饮至之礼，故书。○冬，城向。《传》曰：书，时也，而下有十一月，旧说因谓《传》误。此城向亦俱是十一月，伹本事异，各随本而书之耳。《经》书夏，叔弓如滕。五月，葬滕成公，《传》云五月，叔弓如滕，即知但称时者，未必与下月异也。又推校此年闰在六月，则月却而节前，水星可在十一月而正也。《诗》云：定之方中，作于楚宫。此未正中也。功役之事，皆总指天象，不与言历数同也。故《传》之释《经》，皆通言一时，不月别。向，失亮切。定，丁佞切。○
十有一月，卫侯朔出奔齐。惠公也。朔谗𡚻取国，故不言二公子逐，罪之也。
传：十六年春正月，会于曹，谋伐郑也。前年冬，谋纳厉公不克，故复更谋。复，扶又切。○夏，伐郑。○
秋七月，公至自伐郑，以饮至之礼也。　冬，城向，书，时也。○
初，卫宣公蒸于夷姜，生急子，夷姜，宜公之庶母也。上淫曰蒸。蒸，之承切。急如字，《诗》作急。上时掌切，一音如字。属诸右。公子为之娶于齐而美，公取之，生寿及朔，属寿于左。公子左右媵之子，因以为号。属，音烛，下同。为，于伪切。夷姜缢，失宠而自经死。宣姜与公子朔𡚻急子。宣姜，宣公所取急子之妻。𡚻会其过恶。构，古豆切。会，古外切。公使诸齐，使盗待诸华，将杀之。莘，卫地。阳平县西北有莘亭。使，所吏切。莘，所巾切。寿子告之，使行，行，去也。不可，曰：弃父之命，恶用子矣？恶，安也。恶音乌，注同。有无父之国，则可也。及行，饮以酒，寿子载其旌以先，盗杀之。急子至曰：我求之也，此何罪？请杀我乎！又杀之。二公子故怨惠公。
十一月，左公子泄、右公子职立公子黔牟，黔牟群公子饮以酒。于鸩切。一本以作之。泄，息列切。黔，其廉切，又音琴。惠公奔齐。
经：十有七年春正月丙辰，公会齐侯、纪侯盟于黄黄齐地。○。
二月丙午，公会邾仪人盟于踓踓，鲁地称字，义与蔑盟同。二月无丙午。丙午，三月四日也。日月必有误。踓，翠轨切。○。
夏五月丙午，及齐师战于奚奚鲁地皆陈曰战。陈，直觐切。○。
六月丁丑，蔡侯封人卒。十一年，大夫盟于折。○
秋八月，蔡季自陈归于蔡。李，蔡侯弟也。言归为陈所纳。○癸巳，葬蔡桓侯。无《传》。称侯，盖谬误。三月而葬，速。○及宋人、卫人伐邾。○
冬十月朔，日有食之。甲乙者，历之纪也；晦朔者，日月之存会也。日食不可以不存晦朔，晦朔须甲乙而可推，故日食必以书朔日为例。
传：十七年春，盟于黄，平齐纪，且谋卫故也。齐欲灭纪，卫逐其君。○
及邾仪父盟于踓，寻灭之盟也。蔑盟，在隐元年。○
夏，及齐师战于奚，疆事也。争疆界也。疆，居良切，《注》及下皆同。于是齐人侵鲁疆，疆吏来告，公曰：疆埸之事，慎守其一，而备其不虞，虞，度也。不度犹不意也。埸音亦。度，待洛切，下同。姑尽所备焉。事至而战，又何谒焉？齐背盟而来，公以信待，故不书侵伐。背音佩，下同。○
蔡桓侯卒。蔡人召蔡季于陈。桓侯无子，故召季而立之。季内得国人之望，外有诸侯之助，故书字以善得众，称归以明外纳。
秋，蔡季自陈归于蔡，蔡人嘉之也。嘉之，故以字告。○伐邾，宋志也。邾宋争疆。鲁从宋志，背踓之盟。○
冬十月朔，日有食之。不书日，官失之也。天子有日官，诸侯有日御。日官日御，典历数者。日官居卿以底日，礼也。日官，天子掌历者，不在六卿之数，而位从卿，故言居卿也。底，平也，谓平历数。底，音旨，下同。日御不失日，以授百官于朝。日官平历，以班诸侯。诸侯奉之，不失天时，以授百官。○
初，郑伯将以高渠弥为郷，昭公恶之，固谏不听。昭公立，惧其杀已也，辛卯，弑昭公而立公子亹。公子亹，昭公弟。恶，乌路切，下及《注》所恶皆同。亹，音尾。
君子谓昭公知所恶矣。公子达曰：公子达，鲁大夫。高伯其为戮乎？复恶巳甚矣。复，重也。本为昭公所恶，而复弑君，重为恶也。复，扶又切，注同。一音服，则乖注意。重，直用切，下同。
经：十有八年春，王正月，公会齐侯于泺泺水在济南历城县西北入济。泺，卢笃切，又力角切，一音洛。《说文》。匹沃切。○公与夫人姜氏遂如齐。公本与夫人俱行至泺，公与齐侯行会礼，故先书会泺。既会而相随至齐，故曰遂。○
夏四月丙子，公薨于齐。不言戕，讳之也。戕例在宣十八年。戕，在良切。○
丁酉，公之丧至自齐。无《传》。告庙也。丁酉，五月一日，有日而无月。○秋七月。○
冬十有二月己丑，葬我君桓公。无《传》。九月乃葬，缓慢也。
传：十八年春，公将有行，遂与姜氏如齐。始议行事。申𦈡曰：女有家，男有室，无相渎也，谓之有礼。易此必败。女安夫之家，夫安妻之室，违此则为渎。今公将姜氏如齐，故知其当致祸乱。渎，徒木切。
公会齐侯于泺，遂及文姜如齐。齐侯通焉，公商之谪，谴也。谪，直革切。谴，遣战切。以告。夫人告齐侯。○
夏四月丙子，享公，齐侯为公设享燕之礼。为，于伪切。使公子彭生乘公，公薨于车上车曰乘。彭生多力，拉公干而杀之。乘，如字，又纯证切。上，时掌切。拉，立答切。干，古旦切。○
鲁人告于齐曰：寡君畏君之威，不敢宁居，来修旧好，礼成而不反，无所归咎，恶于诸侯，请以彭生除之除耻辱之恶也。好，呼报切。咎，其九切。○齐人杀彭生不书，非郷。○
秋，齐侯师于首止，陈师首止讨郑弑君也。首止，卫地。陈留襄邑县东南有首乡。子亹会之，高渠弥相。不知齐欲讨己，相息亮切切。七月戊戍，齐人杀子亹而𮝹高渠弥，车裂曰𮝹。𮝹音患。祭仲逆郑子于陈而立之。郑子。昭公弟子仪也。
是行也，𥙊仲知之，故称疾不往。人曰：祭仲以知免。仲曰：信也。时人讥𥙊仲失忠臣之节。仲以子亹为渠弥所立，本既不正，又不能固位安民，宜其见除，故即而然讥者之言，以明本意。知音智，又如字。○
周公欲弑庄王而立王子克，庄王，桓王大子王子克、庄王弟子仪弑申志切。辛伯告王，遂与王杀周公黑肩，王子克奔燕。辛伯，周大夫。
初，子仪有宠于桓王，桓王属诸周公。辛伯谏曰：并后妾如后。属。音烛。匹嫡，庶如嫡。嫡，丁历切，注同。两政臣擅命，擅，市战切。耦国，都如国。乱之本也。周公弗从，故及。及于难也。
《左氏传》卷第二。

[book_title]春秋经传集解庄公第三
庄公名同桓公子母姜谥法胜敌克乱曰壮
杜氏　　尽三十二年。
经：元年春王正月。○三月，夫人孙于齐。夫人，庄公母也。鲁人责之，故出奔。内讳奔谓之孙，犹孙让而去。孙，本亦作逊，音同，《注》及《传》同。○夏，单伯送王姬。无《传》。单伯，天子郷也。单，采地。伯，爵也。王将嫁女于齐，既命鲁为主，故单伯送女不称使也。王姬不称字，以王为尊，且别于内女也。天子嫁女于诸侯，使同姓诸侯主之，不亲昏，尊卑不敌。单音善。采，七代切。别，彼列切。○
秋，筑王姬之馆于外。公在谅暗，虑齐侯当亲迎，不忍便以礼接于庙，又不敢逆王命，故筑舍于外。谅音梁，又音亮。迎，鱼敬切。○
冬十月乙亥，陈侯林卒。无《传》。未同盟而赴以名。○
王使荣叔来锡桓公命。无《传》。荣叔，周大夫。荣，氏，叔，字。锡，赐也。追命桓公，褒称其德，若《昭》七年王追命卫襄之比。比，必利切。○王姫归于齐。无《传》。不书逆，公不与接。○齐师迁纪郱鄑郚。无《传》。齐欲灭纪，故徙其三邑之民而取其地。郱在东莞临朐县东南。郚在朱虚县东南。北海都昌县西有訾城。郱，蒲丁切。鄑，子斯切。郚音吾。朐，其俱切。訾，子筛切。
传：元年春，不称即位，文姜出故也。文姜与桓俱行，而桓为齐所杀，故不敢还。庄公父弑母出，故不忍行即位之礼。据文姜未还，故《传》称文姜出也。姜于是感公意而还。不书，不告庙。杀音试，又如字。○
三月，夫人孙于齐，不称姜氏，绝不为亲，礼也。姜氏，齐姓。于文姜之义，宜与齐绝而复奔齐，故于其奔，去姜氏以示义。复，扶又切。去，起吕切。○
秋，筑王姫之馆于外，为外礼也。齐强鲁弱，又委罪于彭生。鲁不能雠齐，然丧制未阕，故异其礼，得礼之变。阕，苦穴切。
经：二年春王二月，葬陈庄公。无《传》。鲁往会之，故书。例在昭六年。○
夏，公子庆父帅师伐于余丘。无《传》。于余丘，国名也。庄公时年十五，则庆父，庄公庶兄。○秋七月，齐王姫卒。无《传》。鲁为之主，比之内女。○
冬十有二月，夫人姜氏会齐侯于禚。夫人有不以礼，故还皆不书。不告庙也。禚，齐地。禚，诸若切。○乙酉，宋公冯卒。无《传》。再与桓同盟。冯，皮冰切。
传：二年冬，夫人姜氏会齐侯于禚，书奸也。文姜前与公俱如齐，后惧而出奔，至此始与齐好会。会非夫人之事，显然书之。《传》曰：书奸，奸在夫人。文姜此年出会，其义皆同。好，呼报切。
经：三年春王正月，溺会齐师伐卫。溺，鲁大夫。疾其专命而行，故去氏。溺，乃狄切。去，起吕切。○夏四月，葬宋庄公。无《传》。○五月，葬桓王。○
秋，纪季以酅入于齐。季，纪侯弟酅。纪邑在齐国东安平县。齐欲灭纪，故季以邑入齐为附庸。先祀不废，社稷有奉，故书字贵之。酅，户圭切，本又非携。○冬，公次于滑。滑，郑地，在陈留襄邑县西北。《传例》曰：凡师，过信为次。兵未有所加，所次则书之。既书兵所加，则不书其所次。以事为宜，非虚次。滑，乎八切，又于八切。
传：三年春，溺会齐师伐卫，疾之也。《传》重盟上例。重，直用切。○
夏五月，葬桓王，缓也。以相十五年三月崩，七年乃葬，故曰缓。○
秋，纪季以酅入于有纪于是乎始判，判，分也。言分为附庸始于此。○
冬，公次于滑，将会郑伯，谋纪故也。郑伯辞以难。厉公在栎，故难。乃且切。栎音历，或音书灼切。
凡师，一宿为舍，再宿为信，过信为次。为经书次，例也。舍宿不书，轻也。言凡师通君臣。
经：四年春王二月，夫人姜氏享齐侯于祝丘。无传。享，食也。两君相见之礼，非夫人所用，直书以见其失。祝丘，鲁地。食，音嗣，又如字，本或作会。见，贤遍切。○三月，纪伯姬卒。无《传》。隐二年裂𦈡所逆者内女，唯诸侯夫人卒葬皆书，恩成于敌礼。○
夏，齐侯、陈侯、郑伯遇于垂。无《传》。○纪侯大去其国。以国与季，季奉社稷，故不言灭。不见迫逐，故不言奔。大去者，不反之谓。○六月，齐侯葬纪伯姫。无《传》。纪季入酅，为齐附庸，而纪侯大去其国，齐侯加礼初附，以崇厚义，故摄伯姫之丧而以纪国夫人礼葬之。○秋七月。○
冬，公及齐人狩于禚。无《传》。公越竟，与齐微者俱狩，失礼可知。狩，手又切。竟音境。
传：四年春王三月，楚武王荆尸，授师孑焉，以伐随。尸，陈也。荆亦楚也，更为楚陈兵之法。扬雄《方言》：孑者，戟也。然则楚始于此。参用戟为陈。孑，吉熟切。陈，直觐切。将齐，入告夫人邓曼曰：余心荡。将授兵于庙，故齐。荡。动散也。齐，侧皆切。邓曼叹曰：王禄尽矣，盈而荡，天之道也。先君其知之矣。故临武事，将发大命，而荡王心焉。楚为小国，僻陋在夷，至此武王姑起其众，僭号称王，陈兵授师，志意盈满，临齐而散，故邓曼以天地鬼神为征应之符。僻，匹亦切。僭，子念切。应，应对之应。若师徒无亏，王薨于行，国之福也。王薨于行，不死于敌。王遂行，卒于榔木之下。榔木，木名。榔，郎荡切，又莫昆切，又武元切。令尹斗祁莫敖屈重除道梁溠，营军临随。随人惧，行成，待秘王丧，故为奇兵，更开直道。溠水在义阳厥县西，东南入郧水。梁桥也。随人不意其至，故惧而行成。重直用切，又直容切。溠高贵乡公音侧嫁切，水名。　林壮加切。郧音云，或作员。莫敖以王命入盟随侯，且请为会于汉涒而还，涒，内也。谓汉西涒如锐切。水曲曰涒。济汉而后发丧。
纪侯不能下。齐，以与纪季。不能降屈事齐，尽以国与季，明季不叛。下，遐嫁切。夏，纪侯大去其国，违齐难也。违，辟也。难，乃旦切。经五年春王正月。○
夏，夫人姜氏如齐师。无传，书奸。○秋，郳犁来来朝。附庸国也。东海昌虑县东北有郳城。犁来名郳，五兮切，国名，后为小邾。犁，力兮切。虑如字，又力于切。
冬，公会齐人、宋人、陈人、蔡人伐卫。
传：五年秋，郳犁来来朝，名，未王命也。未受爵命为诸侯，传发附庸称名例也。其后数从齐桓以尊周室，王命以为小邾子。数，音朔。○冬，伐卫，纳惠公也。惠公朔也。桓十六年出奔齐。
经：六年春王正月，王人子突救卫。王人，王之微官也。虽官卑而见授以大事，故称人而又称字。○
夏六月，卫侯朔入于卫。朔为诸侯所纳，不称归，而以国逆为文，朔惧失众心，以国逆告也。归入例在成十八年。○秋，公至自伐卫。无《传》。告于庙也。○螟。无《传》。为灾。螟，亡丁切。○冬，齐人来归卫俘。《公羊》、《榖梁》《经传》皆言卫宝，此《传》亦言宝，唯此《经》言俘，疑《经》误。俘，囚也。俘，芳夫切。《传》六年春，王人救卫。
夏，卫侯入，放公子黔牟于周，放甯跪于秦，杀左公子泄、右公子职，甯，跪，卫大夫宥之以远曰放。甯，乃定切。跪，其毁切。宥音又。乃即位。
君子以二公子之立黔牟为不度矣。夫能固位者，必度于本末，而后立衷焉。不知其本，不谋。知本之不枝，弗强。本末，终始也。衷，节适也。譬之树木，本弱者其枝必披，非人力所能强成。度，待洛切。衷，丁仲切，《注》同。王音忠。强，其丈切，注同。披，普靡切，又普知切。《诗》云：本枝百世。《诗》《大雅》：言文王本枝俱茂，蕃滋百世也。蕃音烦。○
冬，齐人来归卫宝，文姜请之也。公亲与齐共伐卫，事毕而还。文姜淫于齐侯，故求其所获珍宝，使以归鲁。欲说鲁以谢惭国。音悦。○
楚文王伐申，过邓，邓祁侯曰：吾甥也。祁，谥也。姊妹之子曰甥。祁，巨支切，《字林》上尸切。止而享之。骓甥、聃甥、养甥请杀楚子，皆邓甥仕于舅氏也。骓音隹。邓侯弗许。三甥曰：亡邓国者，必此人也。若不早图，后君噬齐，若啮腹齐，喻不可及。噬，市制切。齐，粗兮切。啮，五结切。其及图之乎？图之，此为时矣。邓侯曰：人将不食吾余。言自害其甥，必为人所贱。对曰：若不从三臣，抑社稷实不血食，而君焉取？余言君无复余焉。于虔切。复，扶又切。弗从。还年，楚子伐邓。伐申还之年。十六年，楚复伐邓，灭之。鲁庄公十六年，楚终强盛。为经书楚事张本。
经：七年春，夫人姜氏会齐侯于防。防鲁地。○
夏四月辛卯夜，恒星不见，恒，常也。谓常见之星。辛卯四月五日，月光尚微，盖时无云，日光不以昏没。见，贤遍切。《注》及《传》皆同。夜中星陨如雨。如，而也。夜半乃有云，星落而且雨，其数多，皆记异也。日光不匿，恒星不见，而云夜中者，以水漏知之。夜中，夜半也，丁仲切，又如字。陨，于闵切，落也。匿，女力切。○秋，大水。无传。○无麦苗。今五月，周之秋，平地水出，漂杀熟麦及五稼之苗。漂，匹妙切，又匹遥切。○
冬，夫人姜氏会齐侯于谷。无《传》。榖，齐地，今齐北榖城县。
传：七年春，文姜会齐侯于防，齐志也。文姜数与齐侯会，至齐地，则奸发夫人，至鲁地，则齐侯之志，故《传》略举二端以言之。数音朔。○
夏，桓星不见，夜明也。星陨如雨，与雨偕也。偕，俱也。偕音皆。○
秋，无麦苗，不害嘉榖也。黍稷尚可更种，故曰不害嘉榖。
经：八年春王正月，师次于郎，以俟陈人、蔡人。无《传》。期共伐郕。陈、蔡不至，故驻师于郎以待之。○甲午，治兵。治兵于庙，习号令，将以围郕。○
夏，师及齐师围郕，郕降于齐师。二国同讨，而齐独纳郕。降，户江切。《传》皆同。○秋，师还。时史善公克己复礼，全军而还，故特书师还。○
冬十有一月癸未，齐无知弑其君诸儿。称臣，臣之罪也。儿，如字，一音五兮切。
传：八年春，治兵于庙，礼也。
夏，师及齐师围郕，郕降于齐师。仲庆父请伐齐师。齐不与鲁共其功，故欲伐之。公曰：不可。我实不德，齐师何罪？罪我之由。《夏书》曰：皋陶迈种德，《夏书》，逸《书》也。称皋陶能勉种德。迈勉也。夏，户雅切，后放此。陶音遥。德乃降。姑务修德以待时乎？言苟有德，乃为人所降服。姑且也。
秋，师还。君子是以善鲁庄公。《传》言《经》所以即用旧史之文。○
齐侯使连称、管至父戍葵丘，连称、管至父，皆齐大夫。戍，守也。葵丘，齐地。临淄县西有地名葵丘。称，尺证切，又如字。瓜时而往，曰：及瓜而代。期戍，公问不至，问，命也。期音基，本亦作期。请代，弗许，故谋作乱。
僖公之母弟曰夷仲年，生公孙无知，有宠于僖公，衣服礼秩如□。适大子。适，丁历切。襄公绌之，二人因之以作乱。二人连称：管至父绌敕律切。
连称有从妹在公宫，无宠，使间公伺公之间隙。从，才用切，下从者同。间如字，注同。或古苋切，非。曰：捷，吾以女为夫人。捷，克也。宣无知之言。捷，在接切。女音汝。
冬十二月，齐侯游于姑棼，遂田干贝丘，姑棼、贝丘，皆齐地田猎也。乐安博昌县南有地名贝丘。棼，扶云切。贝，补盖切。见大豕。从者曰：公子彭生也。公见大豕，而从者见彭生，皆妖鬼。公怒曰：彭生敢见！射之。豕人立而啼。公惧，队于车，伤足丧屦。反，诛屦于徒人费，诛，责也。啼田兮切。乐音洛。见贤遍切。射食亦切。队直类切。丧息浪切。屦九具切。费音秘。弗得，鞭之见血。走出，遇贼于门，劫而束之。费曰：我奚御哉？袒而示之背，信之。费请先入，诈欲助贼，御鱼吕切。袒音伹。伏公而出。鬭死于门中，石之纷如死于阶下。石之纷如齐，小臣亦鬭死。纷，敷文切。遂入，杀孟阳于床，孟阳亦小臣，代公居床。床，士良切。曰：非君也，不类，见公之足于户下，遂弑之，而立无知。《经》书十一月，癸未，《长历》推之，月六日也。《传》云十二月，《传》误。
初，襄公立无常，政令无常。鲍叔牙曰：君使民慢，乱将作矣。奉公子小白出奔莒。鲍叔牙小白傅，小白，僖公庶子。鲍，步卯切。乱作，管夷吾、召忽奉公子纠来奔。管夷吾、召忽，皆子纠傅也。子纠，小白庶兄。来不书，皆非卿也。为九年公伐齐，纳子纠、齐小白入于齐《传》。召，时照切。纠，居黝切。
初，公孙无知虐于雍廪。雍廪齐大夫为杀无知传。廪力锦切。
经：九年春，齐人杀无知。无知弑君而立，未列于会，故不书爵。例在成十六年。○
公及齐大夫盟于蔇。齐乱无君，故大夫得敌于公，盖欲迎子纠也。来者非一人，故不称名。蔇，鲁地。琅邪缯县北有蔇亭。蔇，其器切。缯，才陵切。○
夏，公伐齐，纳子纠。齐小白入于齐。一公子各有党，故虽盟而迎子纠，当须伐乃得入。又出在小白之后，小白称入，从国逆之文，本无位。○
秋七月丁酉，葬齐襄公。无《传》。九月乃葬，乱故。○
八月庚申，及齐师战于乾时，我师败绩。小白既定，而公犹不退师，历时而战，战遂大败。不称公战，公败讳之。乾时，齐地。时水在乐安界，岐流，旱则竭涸，故曰乾时。乾音干。岐，其宜切，又巨移切。涸，户各切。○
九月，齐人取子纠杀之。公子为贼乱则书齐实告杀，而书齐取杀者，时史恶齐志在谲以求管仲，非不忍其亲，故极言之。恶，乌路切。谲，古穴切。○冬，浚洙无传。洙水在鲁城北，下合泗，浚深之，为齐备。浚，苏俊切。洙，音殊，水名。泗，音四。
传：九年春，雍廪杀无知。
公及齐大夫盟于蔇，齐无君也。
夏，公伐齐，纳子纠。桓公自莒先入。桓公、小白。
秋，师及齐师战于乾时，我师败绩。公丧戎路，传乘而归。戎路兵车，传乘乘他车。丧，息浪切。传，直专切，又丁恋切。乘，绳证切，《注》传乘同。乘他车，如字。秦子、梁子以公旗辟于下道，二子，公御及戎右也。以误齐师。辟音避，本亦作避，又婢亦切。是以皆止。止，获也。
鲍叔帅师来言曰：子纠，亲也，请君讨之。鲍叔乘胜而进军，志在生得管仲，故托不忍之辞。管、召，雠也，请受而甘心焉。管仲射桓公，故曰雠。甘心，言欲快意戮杀之。召，时照切。雠，市由切。射，食亦切。乃杀子纠于生窦，生窦鲁地。窦音豆。召忽死之。管仲请囚，鲍叔受之，及堂阜而税之。堂阜，齐地。东莞蒙阴县西北有夷吾亭，或曰鲍叔解夷吾缚于此，因以为名。税，本又作说，同，吐活切，又失锐切。解，姑蟹切。缚，扶略切。归而以告曰：管夷吾治于高徯，高徯，齐卿。高，敬仲也。言管仲治理政事之才多于敬仲。治，直吏切。徯音兮。使相可也。公从之。相，息亮切。
经：十年春，王正月，公败齐师于长勺。齐人虽成列，鲁以权谲稽之，列成而不得用，故以未陈为文。例在十一年。长勺，鲁地。勺，上酌切。陈，直觐切。十一年《经》、《注》同。○二月，公侵宋。无《传》。侵例在二十九年。○三月，宋人迁宿。无《传》。宋强迁之而取其地，故文异于邢迁。强，其犬切。○
夏六月，齐师、宋师次于郎。不言侵伐，齐为兵主，背蔇之盟，义与长勺同。背音佩，传同。○公败宋师于乘丘。乘丘。鲁地。乘，绳证切。○
秋九月，荆败蔡师于莘，荆，楚本号，后改为楚。楚辟陋在夷，于此始通上国。然告命之辞犹未合典礼，故不称将帅。莘，蔡地。莘，所巾切。率，子匠切，又作帅，同。所类切。以蔡侯献舞归。献舞蔡季。○
冬十月，齐师灭谭，谭国在济南平陵县西南。《传》曰谭无礼。此直释所以见灭。《经》无义例，他皆放此。灭例在文十五年。谭，徒南切。谭子奔莒。不言出奔，国灭无所出。
传：十年春，齐师伐我。不书侵伐，齐背蔇之盟，我有辞。公将战，曹刿请见。曹刿，鲁人。刿，古卫切。见，贤遍切。其乡人曰：肉食者谋之，又何间焉？肉食在位者。间，犹与也。间，间厕之间。与音预。刿曰：肉食者鄙。未能远谋。乃入见。问何以战。公曰。衣食所安。弗敢专也。必以分人。对曰。小惠未遍。民弗从也。分公衣食，所惠不过左右，故曰未遍。遍音遍。公曰。牺牲王帛。弗敢加也。必以信。祝辞。不敢以小为大，以恶为美。牺，许宜切。对曰。小信未孚。神弗福也。孚，大信也。公曰。小大之狱。虽不能察。必以情。必尽己情。察，审也。对曰。忠之属也。上思利民，忠也。属，音蜀。可以一战。战则请从。
公与之乘。共乘兵车，从才用切之乘，绳证切。战于长勺。公将鼓之，刿曰：未可。齐人三鼓，刿曰：可矣。齐师败绩。公将驰之，刿曰：未可。下视其辙，视车迹也。三。息暂切。又如字。辙。直列切。登轼而望之，曰：可矣。遂逐齐师。
既克。公问其故，对曰：夫战，勇气也。一鼓作气，再而衰，三而竭。彼竭我盈，故克之。夫大国难测也，惧有伏焉。恐诈奔轼。音式。伏如字，旧扶又切。吾视其辙乱，望其旗靡，故逐之。旗靡、辙乱、怖遽。旗音其。靡音美。怖，普布切。遽，其据切。○
夏六月，齐师、宋师次于郎。公子偃曰：宋师不整，可败也。公子偃。鲁大夫。宋败，齐必还，请击之。公弗许，自雩门窃出，蒙皋比而先犯之。雩门，鲁南城门。皋比，虎皮。雩，音于。比，音毗。公从之，大败宋师于乘丘，齐师乃还。○
蔡哀侯娶于陈，息侯亦娶焉。息妫将归，过蔡，蔡侯曰：吾姨也，妻之姊妹曰姨。止而见之，弗宾。不礼敬也。息侯闻之，怒，使谓楚文王曰：伐我，吾求救于蔡而伐之。楚子从之。
秋九月，楚败蔡师于莘，以蔡侯献舞归。○
齐侯之出也，过谭，谭不礼焉。及其入也，诸侯皆贺，谭又不至。以九年入。过古禾切。冬，齐师灭谭，谭无礼也。谭子奔莒，同盟故也。《传》言谭不能，及远所以亡。
经：十有一年春王正月，无《传》。○
夏五月戊寅，公败宋师于鄑。鄑，鲁地。传例曰：敌未陈曰败某师。鄑，子斯切。○秋，宋大水。公使吊之，故书。○冬，王姬归于齐。鲁主昏，不书。齐侯逆，不见公。
传：十一年夏，宋为乘丘之役故侵我。公御之。宋师未陈而薄之，败诸鄑。
凡师，敌未陈曰败某师，通谓设权谲变诈以胜敌，彼我不得成列，成列而不得用，故以未陈独败为文。为，于伪切。陈，直觐切。皆陈曰战，坚而有备，各得其所，成败决于志力者也。大崩曰败绩，师徒挠败，若沮岸崩山，丧其功绩，故曰败绩。挠，乃孝切，又乃巧切。沮，在吕切，坏也，又子余切。岸崩谓之沮。丧，息浪切。得俊曰克，谓若大叔假之比，才力足以服众，威权足以自固，进不成为外寇强敌，退复狡壮。有二君之难，而实非二君。克而胜之，则不言彼败绩，但书所克之名。俊，音俊，本或作俊。比，必利切。复，扶又切。狡，交卯切。将，侧亮切。难，乃且切。覆而败之曰取某师，覆谓威力兼备，若罗网所掩覆，一军皆见擒制，故以取为文。京师败曰王师败绩于某。王者无敌于天下，天下非所得与战者。然《春秋》之世，据有其事，事列于《经》，则不得不因申其义。有时而败，则以自败为文，明天下莫之得校。京师败，本或作京师败绩者，非。校音教。○
秋，宋大水，公使吊焉，曰：天作淫雨，害于粢盛，若之何不吊？不为天所愍吊。对曰：孤实不敬，天降之灾，又以为君忧，拜命之辱。谢辱厚命。
臧文仲曰：宋其兴乎？臧文仲，鲁大夫。禹、汤罪己，其兴也悖焉；悖，盛貌。悖，蒲忽切。一作勃，同。桀、纣罪人，其亡也忽焉。忽，速貌
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:37:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>