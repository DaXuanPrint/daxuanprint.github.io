<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,尔雅蒙求卷上,尔雅蒙求卷下,尔雅蒙求全文在线阅读,尔雅蒙求全文在线下载,大玄古籍书库">
<meta name="description" content="两卷，清李拔式编。李拔式生平履历不详。是一部推广普及《尔雅》的启蒙著作，卷首有李氏自序。上卷，释诂，释言，释训、释亲、释宫、释器、释乐。下卷，释天、释地、释丘、释山、释水、释草、释木、释虫、释鱼、释鸟、释兽、释畜_尔雅蒙求_全文在线阅读_尔雅蒙求_全文在线下载_大玄古籍书库">
<title>尔雅蒙求_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">尔雅蒙求</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,训诂书,完结</span> <br/>
          字数： <span class="inputVal" id="bknum">[book_length]14325</span> <br/>
          说明： <span class="inputVal" id="bkdec">两卷，清李拔式编。李拔式生平履历不详。是一部推广普及《尔雅》的启蒙著作，卷首有李氏自序。上卷，释诂，释言，释训、释亲、释宫、释器、释乐。下卷，释天、释地、释丘、释山、释水、释草、释木、释虫、释鱼、释鸟、释兽、释畜</span> <br/>
          封面： <span class="inputVal" id="bkimg">Z_4804.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]尔雅蒙求
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,训诂书,完结
[book_length]14325
[book_dec]两卷，清李拔式编。李拔式生平履历不详。是一部推广普及《尔雅》的启蒙著作，卷首有李氏自序。上卷，释诂，释言，释训、释亲、释宫、释器、释乐。下卷，释天、释地、释丘、释山、释水、释草、释木、释虫、释鱼、释鸟、释兽、释畜
[book_img]Z_4804.jpg


[book_title]序
嘉庆三年仲冬新镌尔雅蒙求蟠根书屋校订。
昔郑夹漈谓尔雅出自笺注，未行之先盖凭诗书而作。尔雅明则百家笺注可废。是故童子入小学未读诸经宜先读此书。然读者往往艰于成诵，久或并字之形声而俱忘之，斯与不读何以异？今年长夏无事，爰集宋本洎各善本，以及释文诸韵书，正其讹音讹字，录以径寸楷书，俾诵读之余，即可摹𭂁，书法日进，则此书无浸淫而烂熟，所谓事半功倍，于童子实有裨焉。书成，用质同人，咸以为善，因梓而广之，槩省注释及音之反切，为便初学，故均从简易也。嘉庆三年十月既望，竹岑李拔式识。

[book_title]尔雅蒙求卷上
释诂
初哉首基肇祖元胎倜落权舆，始也。林烝天帝，皇王后辟，公侯，君也。弘廓宏溥介纯夏。怃厖坟嘏，丕奕洪诞戎骏假京硕濯𬣙宇穹壬路淫甫，景废壮冢简罩，昄眰将业席，大也。怃厖有也。迄臻极到赴来吊艐格，戾怀摧。詹，至也。如适之嫁，徂逝，往也。赉贡锡畀予贶，赐也。仪若祥倜鲜省臧嘉令类𬘭彀攻谷介徽善也。舒业顺叙也。舒业顺叙，绪也。怡怿悦欣衎喜愉豫。恺康妉般，乐也。悦怿愉释宾协，服也。遹遵率循由从自也。遹遵，率循也。靖惟漠图，询度咨诹。究如虑。谟猷肇基。访，谋也。典彝法则刑范矩庸恒律戛职秩，常也。柯宪刑范辟律矩，则，法也。辜辟，戾，罪也。黄发，𫠜齿，鲐背。耇老寿也。允孚袒展谌诚亮询，信也。展谌允慎。袒，诚也。谑浪笑敖，戏谑也。粤于，爰曰也。爰粤，于也。爰粤于那。都繇于也。合郃盍翕，仇偶妃匹。会合也。仇雠，敌妃。知仪，匹也。妃合会，对也。妃，媲也。绍胤，嗣续，纂𮉫绩武。系，继也。忥，谥溢蛰、慎、貉、谧、𫖮、𬱟密，宁静也。陨陨湮下降坠摽，蘦落也。命令禧畛，祈请谒谇，诰，告也。永悠迥违遐逖，阔远也。永悠回远，遐也。亏，坏圮垝，毁也。矢雉引延，顺荐刘绎尸。旅，陈也。尸职，主也。尸，采也。采，寮官也。绩绪采业，服宜贯公事也。永羕引延融，骏长也。乔，嵩崇高也。崇，充也。犯奢果毅，克捷功肩，堪胜也。胜肩，戡刘杀，克也。刘猕斩刺，杀也。亹亹蝒没孟敦勖钊茂劭勔，勉也。骛务昏暋强也。卬吾台予，朕身甫余。言我也。朕余，躬身也。台朕赉畀卜阳，予也。肃延诱。荐饮晋寅。荩，进也。羞饯迪烝，进也。诏亮左右，相导也。诏相导左右助𠣊也。亮介，尚右也。左右亮也。缉熙烈显，昭皓颍，光也。劼巩坚笃，掔虔，胶固也。畴，孰，谁也。暀暀皇皇，藐藐穆穆，休嘉，珍祎懿铄，美也。谐辑，协和也。关关噰噰，音声和也。勰，燮，和也。从申神加弼，崇，重也。觳悉卒泯忽灭，罄空毕罊，歼拔，殄，尽也。苞芜，茂丰也。揫敛屈收戢搜裒鸠楼，聚也。肃齐遄速，亟屡数，迅疾也。寁骏肃亟，遄速也。壑，坑坑滕征隍，漮，虚也。黎庶烝多，丑师旅，众也。洋观裒众，那，多也。流差东，择也。战栗震惊，𫺷竦恐慴惧也。𤸵瘏虺𬓼玄黄劬劳，咎顇勤瘉鳏戮癙脔㾖痒疧疵闵逐疚痗瘥痱瘅瘵瘼，癠病也。恙写悝盱繇惨恤罹，忧也。伦勚邛敕勤愉庸瘅，劳也。劳来强事，谓翦篲勤也。悠伤，忧思也。怀惟虑愿念惄思也。禄祉履戬，祓禧褫。祜，福也。禋祀祠蒸尝礿祭也。俨恪祗翼，𬤇恭钦寅。熯，敬也。朝，旦。夙，晨晙，早也。𩖕俟，普戾砥止。徯，待也。谲，几灾。殆，危也。讥，汽也。治肆，古故也。肆故，今也。惇袒祜笃掔仍膍埤竺腹，厚也。载谟食，诈伪也。话猷载行，讹言也。遘逢，遇也。遘逢遇遌也。遘逢遇。遌，见也。显昭觐钊，觌，见也。监，瞻临莅。𫖯，相视也。鞠讻，溢盈也。孔魄哉，延，虚无之言，闲也。瘗，幽隐，匿蔽窜，微也。讫徽妥怀，安。按普戾底砥。尼定曷遏，止也。豫射，厌也。烈，绩，业也。积勋，功也。功绩质登，平明考就成也。梏梗较颋庭道直也。密，康静也。豫宁绥康，柔安也。平均夷弟，易也。矢，弛也。弛，易也。希寡鲜罕也。鲜寡也。酬酢侑，报也。毗刘，暴乐也。𬢒髳茀，离也。蛊謟贰，疑也。桢翰，仪干也。弼榧辅比，辅也。疆界边卫圉垂也。昌敌强应丁当也。渤肩，摇动。蠢迪倜厉，作也。兹斯咨呰。巳此也。嗟咨，嗟也。闲狎，串贯，习也。曩尘伫淹留，久也。逮及，暨，与也。骘，假格、陟跻，登，升也。挥盝歇涸竭也。拒拭刷，清也。鸿昏于显闲代也。馌，𫗵馈也。迁，运徙也。秉拱，执也。𫷷熙，兴也。卫蹶。假，嘉也。废税赦，舍也。栖迟憩休，苦㕟。齂呬，息也。供峙，共具也。 怜，惠爱也。娠蠢震𫺷。妯骚感讹蹶，动也。覆察副审也。契灭，殄绝也。郡臻仍乃侯，乃也。迪繇，训道也。佥咸胥，皆也。育孟耆艾。正伯，长也。艾，历也。历秭，算数也。历，傅也。艾历𫌪胥，相也。乂乱靖神弗淈，治也。颐艾，育养也。洑浑，陨坠也。际接，翣捷也。毖神溢䆅也。郁陶，繇喜也。馘䆅获也。阻，艰难也。剡㗉利也。允任。壬，佞也。俾并抨使也。俾并抨使从也。儴仍，因也。董督，正也。享，孝也。珍享，献也。纵缩，乱也。探篡俘取也。
徂在，存也。在存省士察。也。烈，蘖余也。迓，迎也。元良，首也。荐挚，臻也。赓，扬，续也。祔，祪祖也。即，尼也。尼，定也。迩几，昵，近也。妥，安坐也。貉缩，纶也。貉嗼，安定也。伊，维也。伊维，侯也。时寔，是也。卒，猷。假，辍已也。求酋在。卒就终也。崩薨无禄。卒，殂落。殪，死也。
释言
殷齐中也。斯，誃离也。谡，兴起也。还，复返也。
宣，徇，徧也。驲，遽，传也。蒙荒，奄也。告谒，请也。肃噰，声也。格，怀来也。畛，砥致也。侈，怙，恃也。律遹，述也。俞，答然也。豫，胪叙也。庶几，尚也。观，指示也。若，惠顺也。敖怃，傲也。幼鞠，稚也。逸，愆过也。疑休戾也。疾齐壮也。悈，褊急也。贸，贾市也。厞陋，隐也。遏遾，逮也。征迈，行也。圮，败，覆也。荐原，再也。怃，敉，抚也。臞脙，瘠也。桄颍，充也。屡昵，亟也。靡罔，无也。爽，差也。爽，忒也。佴，贰也。剂，翦齐也。馈馏，稔也。媵，将，送也。作，造为也。餥，糇食也。鞫究，穷也。卤矜，咸苦也。干流，求也。流，覃也。覃，延也。佻，偷也。潜，深也。潜深测也。谷鞠生也。啜，茹也。茹，虞，度也。试式，用也。诰誓，谨也。竞，逐，强也。御圉，禁也。窒，埋，塞也。黼黻，彰也。膺，身亲也。恺悌，发也。髦士，官也。畯，农夫也。盖，割裂也。邕支载也。諈诱，累也。漠察，清也。庇庥，荫也。谷履，禄也。履，礼也。隐，占也。逆，迎也。憯，曾也。增，益也。𪧘，贫也。𫉁，隐也。𫣊唈也。基，经也。基，设也。祺，祥也。祺，吉也。兆，域也。肇，敏也。挟，藏也。浃，彻也。普，废也。普，灭也。速，征也。征，召也。琛，宝也。探，试也。髦，选也。髦，俊也。俾，职也。纰，饰也。凌，栗也。栗，戚也。蠲，明也。茅，明也。明朗也。猷，图也。猷，若也。称，举也。称，好也。坎律，铨也。矢，誓也。舫，舟也。泳，游也。迨，及也。冥，幼也。降，下也。佣，均也。强，暴也。窕，肆也。肆。力也。俅，戴也。瘗，幽也。牦，罽也。烘，燎也。煁，烓也。陪，朝也。康，苛也。樊，藩也。赋，量也。粻，粮也。庶，侈也。庶，幸也。筑，拾也。奘，驵也。集，会也。舫，桴也。洵，均也。洵，龛也。逮，遝也。是，则也。画形也。赈，富也。局，分也。𫺊，怒也。僁，声也。葵，揆也。揆，度也。逮，及也。惄，饥也。畛，重也。猎，虐也。土，田也。戍，遏也。师，人也。硈，巩也。弃，忘也。嚣，闲也。谋，心也。献，圣也。里，邑也。襄，除也。振，古也。怼，怨也。缡，介也。号，𬤙也。凶，咎也。苞，稹也。逜，寤也。𬱫题也。猷，肯，可也。务，侮也。贻，遗也。贸，买也。贿，财也。甲，狎也。菼，骓也。菼，薍也。粲，餐也。渝，变也。宜，肴也。夷，悦也。颠，顶也。耋，老也。𬨎，轻也。俴，浅也。绹，绞也。讹，化也。跋，躐也。疐，跲也。烝，尘也。戎，相也。饫，私也。孺，属也。幕，暮也。煽，炽也。炽，盛也。柢，本也。窕，闲也。沦，率也。罹，毒也。检，同也。邮，过也。逊，遁也。毙，踣也。偾，僵也。畛，殄也。曷，盍也。虹，溃也。暗，暗也。䵒胶也。孔，甚也。厥，其也。戛，礼也。阇，台也。囚，拘也。攸，所也。展，适也。郁，气也。宅，居也。休，庆也。祈，叫也。濬，幽深也。折，智也。弄，玩也。尹，正也。皇，匡正也。服，整也。聘，问也。愧，惭也。殛，诛也。克，能也。翌，明也。讻，讼也。晦，冥也。奔，走也。逡，退也。疐，仆也。亚，次也。谂，念也。届，极也。弇，同也。弇，盖也。恫，痛也。握，具也。振，讯也。阋，恨也。越，扬也。对，遂也。毁，火也。懈，怠也。宣，缓也。遇，偶也。曩，向也。遑，暇也。宵，夜也。懊，忨也。愒，贪也。支，拄也。裁，节也。并，并也。卒，既也。慒，虑也。将，资也。黹，𮉢也。递，迭也。矧，况也。廪，廯也。逭，逃也。讯，言也。闲，伣也。沄，沆也。干，扞也。趾，足也。剕，刖也。襄，驾也。忝，辱也。燠，煖也。块，堛也。将，齐也。糊，𫗴也。启，跪也。矈，密也。开，辟也。袍，襺也。障，畛也。腼，姡也。鬻，糜也。舒，缓也。翿，纛也。纛，翳也。隍，壑也。芼，搴也。典，经也。威，则也。苛，妎也。芾，小也。迷，惑也。狃，复也。逼，迫也。般，还也。班，赋也。济，渡也。济，成也。济，益也。缗，纶也。辟，历也。漦，盝也。宽绰也。衮，黻也。华，皇也。昆，后也。弥，终也。
释训
明明斤斤，察也。条条秩秩，智也。穆穆肃肃，敬也。诸诸便便，辩也。肃肃翼翼，恭也。廱廱，优优，和也。兢兢譝譝，戒也。战战跄跄，动也。晏晏温温，柔也。业业翘翘，危也。惴惴𢙒𢙒，惧也。番番矫矫，勇也。桓桓烈烈，威也。洸洸赳赳，武也。蔼蔼济济，止也。悠悠洋洋，思也。蹶蹶踖踖，敏也。薨薨增增，众也。烝烝遂遂，作也。委委佗佗，美也。恀恀惕惕，爱也。称称格格，举也。蓁蓁孽孽，戴也。压压媞媞，安也。祁祁迟迟，徐也。丕丕简简，大也。存存萌萌，在也。懋懋慔慔，勉也。庸庸慅慅，劳也。赫赫跃跃，迅也。绰绰爰爰，缓也。坎坎墫墫，喜也。瞿瞿休休，俭也。旭旭𫏋𫏋，㤭也。梦梦訰訰，乱也。懪懪邈邈，闷也。儚儚洄洄，惛也。版版荡荡，僻也。爞爞炎炎，薰也。居居究究，恶也。仇仇敖敖，傲也。仳仳琐琐，小也。悄悄惨惨，愠也。痯痯瘐瘐，病也。殷殷惸惸，忉忉慱慱。钦钦京京。忡忡惙惙。怲怲奕奕，忧也。畇畇，田也。畟畟，耜也。郝郝，耕也。绎绎，生也。穟穟，苗也。緜緜，穮也。溞挃，获也。栗栗，众也。浊溞，淅也。烰烰，烝也。俅俅，服也。峨峨，祭也。锽锽，乐也。穰穰，福也。子子孙孙，引无极也。颙颙卬卬，君之德也。丁丁嘤嘤，相切直也。蔼蔼萋萋，臣尽力也。噰噰喈喈，民协服也。佻佻契契，愈遐，急也。宴宴粲粲，尼居息也。哀哀凄凄，怀报德也。儵儵嘒嘒。罹，祸毒也。晏晏旦旦，悔爽忒也。皋皋琄琄，刺素食也。欢欢愮愮，忧无告也。宪宪泄泄，制法则也。谑谑謞謞，崇谗慝也。翕翕訾訾，莫供职也。速速蹙蹙，惟逑，鞫也。抑抑，密也。秩秩，清也。甹逢，掣曳也。朔，北方也。不俟，不来也。不遹，不迹也。不彻，不道也。勿念，勿忘也。萲谖，忘也。每，有，虽也。饎，酒食也。舞，号雩也。暨，不及也。蠢，不逊也。
如切如磋，道学也。如琢如磨，自修也。瑟兮僩兮，恂栗也。赫兮咺兮，威仪也。有斐君子，终不可谖兮。道盛德至善，民之不能忘也。既微且尰，干疡为微，肿足为尰。是刈是濩。濩，煮之也。履帝武敏。武，迹也。敏，拇也。张仲孝友。善父母为孝，善兄弟为友。有客宿宿，言再宿也。有客信信，言四宿也。美女为媛，美士为彦。其虚其徐，威仪容止也。猗嗟名兮，目上为名。式微，式微者，微乎微者也。之子者，是子也。徒御不惊，辇者也。襢裼，肉袒也。暴虎，徒搏也。冯河，徒涉也。筥篨，口柔也。戚施，面柔也。夸毗，体柔也。婆娑，舞也。擗，拊心也。矜，怜，抚掩之也。緎，羔裘之缝也。殿屎，呻也。帱谓之帐。侜张，诳也。谁昔，昔也。不辰，不时也。凡曲者为罶。鬼之为言归也。
释亲
父为考，母为妣。父之考为王父，父之妣为王母。王父之考为曾祖王父；王父之妣为曾祖王母；曾祖王父之考为高祖王父；曾祖王父之妣为高祖王母。父之世父、叔父为从祖祖父；父之世母、叔母为从祖祖母。父之昆弟，先生为世父，后生为叔父。男子先生为兄，后生为弟。男子谓女子，先生为姊，后生为妹。父之姊妹为姑，父之从父昆弟为。从祖父父之从祖昆弟为族父，族父之子相谓为族昆弟，族昆弟之子相谓为亲同姓。兄之子、弟之子相谓为从父昆弟。子之子为孙，孙之子为曾孙，曾孙之子为玄孙，玄孙之子为来孙，来孙之子为昆孙，昆孙之子为仍孙，仍孙之子为云孙。王父之姊妹为王姑，曾祖王父之姊妹为曾祖王姑；高祖王父之姊妹为高祖王姑；父之从父姊妹为从祖姑；父之从祖姊妹为族祖姑。父之从父昆弟之母为从祖王母；父之从祖昆弟之母为族祖王母；父之兄妻为世母；父之弟妻为叔母；父之从父昆弟之妻为从祖母；父之从祖昆弟之妻为族祖母；父之从祖祖父为族曾王父；父之从祖祖母为族曾王母；父之妾为庶母，祖王父也。昆，兄也。宗族。母之考为外王父，母之妣为外王母，母之王考为外曾王父；母之王妣为外曾王母；母之昆弟为舅，母之从父昆弟为从舅。母之姊妹为从母。从母之男子为从母昆弟，其女子子为从母姊妹。母党。妻之父为外舅，妻之母为外姑，姑之子为甥，舅之子为甥，妻之昆弟为甥，姊妹之夫为甥，妻之姊妹同出为姨。女子谓姊妹之夫为私，男子谓姊妹之子为出女子，谓昆弟之子为侄，谓出之子为离孙，谓侄之子为归孙，女子子之子为外孙。女子同出谓先生为姒，后生为娣。女子谓兄之妻为嫂，弟之妻为妇，长妇谓稚妇为娣妇，娣妇谓长妇为姒妇。妻党妇称夫之父曰舅，称夫之母曰姑。姑舅在则曰君舅、君姑，没则曰先舅先姑，谓夫之庶母为少姑，夫之兄。为兄，公夫之弟为叔，夫之姊为女公，夫之女弟为女妹。子之妻为妇，长妇为嫡妇，众妇为庶妇。女子子之夫为壻，壻之父为姻，妇之父为婚。父之党为宗族，母与妻之党为兄弟，妇之父母，壻之父母相谓为婚姻，两壻相谓为亚。妇之党为婚兄弟，壻之党为姻兄弟，嫔，妇也。谓我舅者，吾谓之甥也。婚姻。
释宫
宫谓之室，室谓之宫。牖户之闲谓之扆，其内谓之家，东西墙谓之序，西南隅谓之奥，西北隅谓之屋漏，东北隅谓之宦，东南隅谓之㝔。柣谓之阈，枨谓之楔，楣谓之梁，枢谓之椳。枢。达北方谓之落时，落时谓之戺。垝谓之坫，墙谓之墉，镘谓之杇，椹谓之榩，地谓之黝，墙谓之垩，樴谓之杙，在墙者谓之楎，在地者谓之臬，大者谓之栱，长者谓之阁，阇谓之台，有木者谓之榭。鸡栖于弋为桀，凿垣而栖为埘。植谓之传，传谓之突。杗廇谓之梁，其上楹谓之棁，𫔰谓之槉，栭谓之楶，栋谓之桴，桷谓之榱桷。直而遂谓之阅，直不受檐谓之交，檐谓之樀，容谓之防，连谓之簃。屋上薄谓之筄，两阶闲谓之乡，中庭之左右谓之位，门屏之闲谓之宁，屏谓之树。𨸂谓之门，正门谓之应门，观谓之阙。宫中之门谓之闱，其小者谓之闺，小闺谓之合。衖门谓之闳，门侧之堂谓之塾。橛谓之𫔶，阖谓之扉，所以止扉谓之闳。瓴甋谓之甓。宫中衖谓之壸，庙中路谓之唐堂途谓之陈。路，旅途也。路场。猷，行道也。一达谓之道路，二达谓之岐旁，三达谓之剧旁，四达谓之衢，五达谓之康，六达谓之庄，七达谓之剧骖，八达谓之崇期。九达谓之逵，室中谓之时，堂上谓之行，堂下谓之步，门外谓之趋，中庭谓之走，大路谓之奔，隄谓之梁，石杠谓之徛。室有东西厢曰庙，无东西厢，有室曰寝，无室曰榭。四方而高曰台，陜而修曲曰楼。
释器
木豆谓之豆，竹豆谓之笾，瓦豆谓之登，盎谓之缶，瓯瓿谓之瓵，康瓠谓之甈，斪㔉谓之定，斫谓之䦃，锹谓之疀，緵𮊁谓之九罭。九罭，鱼罔也。嫠妇之笱谓之罶，罺谓之汕，䉟谓之𦋐，椮谓之涔。鸟罟谓之罗，兔罟谓之罝，麋 谓之茅，彘𮊁谓之羉，鱼罟谓之罛。繴谓之罿。罿，罬也。罬谓之罦。罦，覆车也。絇谓之救，律谓之分，大版谓之业，绳之谓之缩之彝卣，罍器也。小罍谓之坎。衣梳谓之䘽，黼领谓之襮，缘谓之纯，袕谓之褮，衣眦谓之襟，衱谓之裾，衿谓之袸，佩衿谓之褑，执衽谓之袺，扱衽谓之𮖱。衣蔽前谓之襜，妇人之祎谓之缡。缡，𮉫也。裳削幅谓之幞。舆革前谓之鞎，后谓之笰，竹前谓之御，后谓之蔽，环谓之捐，镳谓之钀，载辔谓之轙，辔首谓之革，𮩜谓之餯，食𮩞谓之𮩝，抟者谓之糷，米者谓之糪。肉谓之败，鱼谓之馁，肉曰脱之，鱼曰斮之。冰，脂也。肉谓之羹，鱼谓之𮬜，肉谓之醢，有骨者谓之臡，康谓之蛊，淀谓之垽。鼎绝大谓之鼐，圜弇上谓之鼒，附耳外谓之𬬩，款足者谓之鬲，甑谓之鬵。鬵，鉹也。璲，瑞也。玉十谓之区，羽本谓之翮，一羽谓之箴，十羽谓之缚，百羽谓之𦈉。木谓之虡，旄谓之藣，菜谓之蔌，白盖谓之苫，黄金谓之𬍡，其美者谓之镠，白金谓之银，其美者谓之镣。瓶金谓之钣，锡谓之鈏，象谓之。鹄角谓之觷，犀谓之剒，木谓之𢾅，玉谓之雕，金谓之镂，木谓之刻，骨谓之切，象谓之磋，玉谓之琢，石谓之磨。球琳，玉也。
简谓之毕，不律谓之笔，灭谓之点，绝泽谓之铣。金镞翦羽谓之𬭤，骨镞不翦羽谓之志。弓有缘者谓之弓，无缘者谓之弭，以金者谓之铣，以蜃者谓之珧，以玉者谓之圭。圭大尺二寸谓之玠，璋大八寸谓之琡，璧大六寸谓之宣，肉倍好谓之璧，好倍肉谓之瑗，肉好若一，谓之环。䍁，绶也。一染谓之縓，再染谓之赪，三染谓之𫄸，青谓之葱，黑谓之黝。斧谓之黼，邸谓之柢，雕谓之琢，蓐谓之兹，竿谓之椸，箦谓之笫，革中绝谓之辨，革中辨谓之韏。镂，镕也。卣，中尊也。
释乐
宫谓之重，商谓之敏，角谓之经，征谓之迭，羽谓之柳。大瑟谓之洒，大琴谓之离，大鼓谓之鼖，小者谓之应乔。大磬谓之𪵑，大笙谓之巢，小者谓之和。大箎谓之沂，大埙谓之嘂，大钟谓之镛，其中谓之剽，小者谓之栈。大箫谓之言，小者谓之筊。大管谓之簥，其中谓之篞。小者谓之篎。大籥谓之产，其中谓之仲，小者谓之箹。
徒鼓瑟谓之步，徒吹谓之和，徒歌谓之谣，徒击鼓谓之咢，徒鼓钟谓之修，徒鼓磬谓之寋。所以鼓柷谓之止，所以鼓敔谓之籈。
大鼗谓之麻，小者谓之料，和乐谓之节。

[book_title]尔雅蒙求卷下
释天
穹苍，苍天也。春为苍天，夏为昊天，秋为旻天，冬为上天。
四时
春为青阳，夏为朱明，秋为白藏，冬为玄英。四气和，谓之玉烛。春为发生，夏为长嬴，秋为收成，冬为安宁。四时和为通正，谓之景风。甘雨时降，万物以嘉，谓之醴泉。
祥
榖不熟为饥，蔬不熟为馑，果不熟为荒，仍饥为荐。
灾
太岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在己曰屠维，在庚曰上章，在辛曰重光，在壬曰玄黓，在癸曰昭阳。
岁阳
太岁在寅曰摄提格，在卯曰单阏，在辰曰执徐，在已曰大荒落，在午曰敦牂，在未曰协洽，在申曰涒滩，在酉曰作噩，在戌曰阉茂，在亥曰大渊献，在子曰困敦，在丑曰赤奋若。载岁也。夏曰岁，商曰祀，周曰年，唐虞曰载。
岁名
月在甲曰毕，在乙曰橘，在丙曰修，在丁曰圉，在戊曰厉，在己曰则，在庚曰窒，在辛曰塞，在壬曰终，在癸曰极。
月阳
正月为陬，二月为如，三月为窉，四月为余，五月为皋，六月为且，七月为相，八月为壮，九月为玄，十月为阳，十一月为辜，十二月为涂。
月名
南风谓之凯风，东风谓之谷风，北风谓之凉风，西风谓之泰风。焚轮谓之颓，扶摇谓之猋。风与火为庉，回风为飘。日出而风为暴，风而雨土为霾，阴而风为曀。天气下地不应曰雺，地气发天不应曰雾。雾谓之晦。䗖𬟽谓之雩。䗖𬟽，虹也。霓为挈贰，弇日为蔽云，疾雷为霆霓，雨霰为霄雪。暴雨谓之涷，小雨谓之霡霂，久雨谓之淫，淫谓之霖，济谓之霁。
风雨
寿星，角亢也。天根，氐也。天驷，房也。大辰，房心、尾也。大火谓之大辰，析木之津。箕斗之闲，汉津也。星纪，斗牵牛也。玄枵，虚也。颛顼之虚，虚也。北陆，虚也。营室谓之定，娵觜之口。营室，东壁也。降娄，奎娄也。大梁，昴也。西陆，昴也。浊谓之毕，咮谓之柳。柳，鹑火也。北极谓之北辰。何鼓谓之牵牛，明星谓之启明。彗星为欃枪，奔星为彴约。
星名
春祭曰祠，夏祭曰礿，秋祭曰尝，冬祭曰蒸。祭天曰燔柴，祭地曰瘗埋，祭山曰𢈧县，祭川曰浮沈，祭星曰布，祭风曰磔。是禷是祃，师祭也。既伯既祷，马祭也。禘，大祭也。绎，又祭也。周曰绎，商曰肜，夏曰复昨。
祭名
春猎为搜，夏猎为苗，秋猎为猕，冬猎为狩。宵田为獠，火田为狩。乃立冢土，戎丑攸行。起大事，动大众，必先有事乎社而后出，谓之宜。振旅阗阗，出为治兵，尚威武也。入为振旅，反尊卑也。
讲武
素锦绸杠，𫄸帛縿素。升龙于縿，练旒九，饰以组，维以缕，缁广充幅，长寻曰旐，继旐曰旆。注旄首曰旌，有铃曰旗。错革鸟曰𭤰，因章曰旃。旌旗。
释地
两河闲曰冀州，河南曰豫州，河西曰雝州，汉南曰荆州，江南曰扬州，济河闲曰兖州，济东曰徐州，燕曰幽州，齐曰营州。
九州
鲁有大野，晋有大陆，秦有杨陓，宋有孟诸，楚有云梦，吴越之闲有具区，齐有海隅，燕有昭余祁，郑有圃田，周有焦获。
十薮
东陵、阠、南陵、息慎，西陵、威夷、中陵、朱滕、北陵、西隃、鴈门是也。陵莫大于加陵，梁莫大于湨梁，坟莫大于河坟。
八陵
东方之美者，有医无闾之珣玗琪焉；东南之美者，有会稽之竹箭焉。南方之美者，有梁山之犀象焉；西南之美者，有华山之金石焉。西方之美者，有霍山之多珠玉焉；西北之美者，有昆仑虚之球琳、琅玕焉。北方之美者，有幽都之筋角焉；东北之美者，有斥山之文皮焉。中有岱岳，与其五榖鱼盐生焉。
九府
东方有比目鱼焉，不比不行，其名谓之鲽。南方有比翼鸟焉，不比不飞，其名谓之鹣鹣。西方有比肩兽焉，与邛邛岠虚比，为邛邛岠虚啮甘草，即有难，邛邛岠虚负而走，其名谓之蟨。北方有比肩民焉，迭食而迭望。中有枳首蛇焉。此四方中国之异气也。
五方
邑外谓之郊，郊外谓之牧，牧外谓之野，野外谓之林，林外谓之坰。下湿曰隰，大野曰平，广平曰原，高平曰陆，大陆曰阜，大阜曰陵，大陵曰阿，可食者曰原，陂者曰阪，下者曰湿田，一岁曰菑，二岁曰新田，三岁曰畬。
野
东至于泰远，西至于豳国，南至于濮铅，北至于祝栗，谓之四极。觚竹、北户、西王母曰下，谓之四荒。九夷、八狄、七戎六蛮，谓之四海。
岠齐州以南戴日为丹穴，北戴斗极为空桐。东至日所出为大平，西至日所入为大蒙。大平之人仁，丹穴之人智，大蒙之人信，空桐之人武。
四极
释丘
丘一成为敦丘，再成为陶丘，再成锐上为融丘，三成为昆仑丘。如乘者乘丘，如陼者陼丘，水潦所止。泥丘、方丘、胡丘，绝高为之京，非人为之丘，水潦所还。埒丘上正。章丘，泽中有丘。都丘、当途。梧丘，途出其右而还之。画丘途出其前，戴丘途出其后，昌丘水出其前，渻丘水出其后，沮丘水出其右，正丘水出其左。营丘如覆敦者，敦丘逦迤。沙丘左高咸丘，右高，临丘，前高旄丘，后高陵丘，偏高阿丘、宛中宛丘。丘背有丘为负丘。左泽定丘，右陵，泰丘如亩，亩丘如陵陵丘。丘上有丘为宛丘。陈有宛丘，晋有潜丘，淮南有州黎丘。天下有名丘五，其三在河南，其二在河北。
丘
望厓洒而高岸，夷上洒下，不漘墺隈厓，内为墺，外为鞫。毕堂墙，重厓岸，岸上浒坟大防涘为厓。穷渎汜谷者溦。
厓岸
释山
河南华、河西岳、河东岱，河北恒，江南衡。山三袭陟，再成英，一成坯。山大而高崧，山小而高岑，锐而高峤，卑而太扈，小而众岿。小山岌，大山峘，属者峄，独者蜀，上正章宛中隆山脊冈未及上翠微。山顶冢崒者厜㕒，山如堂者密，如防者盛峦山堕重甗隒，左右有岸𠩂大山宫，小山霍，小山别，大山鲜。山绝陉，多小石硗，多大石𬒈。多草木岵，无草木峐。山上有水埒，夏有水，冬无水泶。山𨽍无所通溪，石戴土，谓之崔嵬。土戴石为砠。山夹水涧，陵夹水澞。山有穴为岫。山西曰夕阳，山东曰朝阳。泰山为东岳，华山为西岳，霍山为南岳，恒山为北岳，嵩高为中岳。梁山，晋望也。
释水
泉一见一否，为瀸井，一有水，一无水，为瀱汋。滥泉，正出，正出，涌出也。沃泉，县出，县出，下出也。氿泉，穴出，穴出，仄出也。湀辟流川，过辨回川。灉反入𬈁，沙出岍出，不流归，异出同流。肥瀵大出，尾下水醮曰厬。
水自河出，为灉。济为濋，汶为澜，洛为波，汉为潜，淮为浒，江为沱，㳡为洵，颍为沙，汝为𣸣。水决之泽为岍，决复入为汜。河水清且澜漪，大波为澜，小波为沦，直波为径。江有沱，河有灉，汝有𣸣。浒，水厓，水草交为湄。济有深涉。深则厉，浅则揭。揭者，揭衣也。以衣涉水为厉，繇膝以下为揭，繇膝以上为涉，繇带以上为厉。潜行为泳。泛泛杨舟，绋缡维之。绋，𫄴也。缡，𮉫也。天子造舟，诸侯维舟，大夫方舟，士特舟，庶人乘桴。水注川曰溪，注溪曰谷，注谷曰沟，注沟曰浍，注浍曰渎。逆流而上曰溯洄，顺流而下曰溯游，正绝流曰乱。江、河、淮、济为四渎。四渎者，发源注海者也。
水泉
水中可居者曰洲，小洲曰陼，小渚曰沚，小沚曰坻，人所为为潏。
水中
河出昆仑虚，色白，所渠并千七百一川，色黄。百里一小曲，千里一曲一直。
河曲
徒骇、大史、马颊、覆鬴、胡苏、简絜、钩盘、鬲津、九河。从释地巳下至九河，皆禹所名也。
释草
蒮山韭、落山葱、𫈎、山薤、蒚山蒜、薜山蕲、椴木槿、榇木槿、术、山蓟、杨枹蓟、箭王篲、菉王刍、拜蔏藋、蘩皤蒿、蒿菣、蔚、牡菣、啮雕蓬、荐黍蓬、萆鼠莞、𫈎、鼠尾、菥蓂、大荠、蒤虎杖、盂狼尾、瓠栖瓣、茹藘、茅搜、果裸之实栝楼荼、苦菜、萑蓷、𬟁绶、粢稷、众秫、戎菽，谓之荏菽。卉草𦳆雀弁仑雀麦蘾、乌蕵萰、菟荄、蘩菟蒵、蔩、菟瓜、茢薽、豕首并马帚、䕇怀羊茭、牛蕲、突芦萉淔灌芮芝笋、竹萌、簜竹莪萝苨、菧苨绖履荇接余其叶苻白华、野菅薜、白蕲、菲芴、葍葍荧委萎葋酊荧竹萹蓄、箴寒浆解茩、芵茪筮荑𬂮蘠瓞瓝其绍瓞芍凫茈蘱、薡董蕛苵钩芺薤鸿荟苏桂荏蔷虞蓼、𦰏蓨衅赤苗、芑白苗秬、黑黍秠，一稃二米稌稻、葍藑茅台夫须、藆藅莔贝母荍蚍胚艾冰台蕇亭历苻鬼目、薜庾草蔜䕅𧃒离南活莌茏天菕须葑苁蒡隐葱莤蔓于𧀦蔖柱夫摇车出隧。蘧蔬、蕲茝、蘪芜茨、蒺藜、蘮蒘、窃衣、髦颠蕀雚芄兰、𧂇莐藩、蕍蕮、菌鹿藿。其实莥，薃侯莎。其实媞，莞苻蓠。其上蒚，荷芙蕖。其茎茄，其叶蕸，其本蔤，其华菡萏。其实莲，其根藕，其中的，的中薏。红茏古。其大者蘬蒫、荠实黂、枲实、枲麻、须蕵芜菲、蒠菜蒉、赤苋、蘠蘼虋冬、萹苻止泺贯众。莙牛藻、蓫薚、马尾、萍蓱。其大者苹、莃、菟葵、芹、楚葵𬞘牛蘈藚牛唇、苹藾萧、连异翘、泽乌蕵傅横目厘蔓华菱、蕨攗、大菊、蘧麦薜牡 葥山莓、啮苦堇藫石衣蘜治蘠唐蒙女萝、女萝、菟丝苗蓨蓕蒛葐芨堇草虃百足菺戎葵蘻狗毒垂比叶蕧盗庚芓麻母瓝九叶藐茈草倚商活脱蘵黄蒢、藒车、芞舆权黄华葞春草蔠葵、蘩露菋荎藸、蒤委叶皇守田钩藈姑望乘车困衱袶𦔬乌阶杜土卤盱虺床蔝蔜赤枹蓟菟奚颗涷中馗。菌小者菌 小叶苕陵苕、黄华蔈、白华茇蘪从水生薇垂水薜山麻莽数节桃枝四寸有节。粼坚中𫂃筡中仲无笐苔箭萌、筿箭枹霍首、素华轨、鬷芏夫王藄月尔箴马蓝、姚茎、涂荠苄地黄蒙玉女拔笼葛藗牡茅、菤耳、苓耳、蕨虌、荞邛巨繁由胡莣、杜荣稂、童粱藨麅的芍购蔏蒌、茢、勃茢、葽绕、蕀蒬、茦刺、萧萩、 海藻、长楚、铫芅、蘦大苦、芣莒、马舄、马舄、车前。纶似纶，组似组，东海有之。帛似帛，布似布，华山有之。苀东蠡緜马羊齿、萿麋舌、搴柜朐。蘩之丑秋为蒿芙蓟。其实荂蔈荂、荼猋藨、苕苇丑苕、葭华蒹薕葭芦、菼薍。其萌虇蕍笋葟华荣卷施草拔心不死。荺茭荄根攫橐含华荂也。华荂，荣也。木谓之华，草谓之荣不荣。而实者谓之秀，荣而不实者谓之英。
释木
槄、山槚、栲、山樗、柏、椈、髡、梱、椴、柂、梅、楠、柀、煔、𪲮、枷、杽、忆、楙、木瓜、椋、即来、栵栭、檴落、柚、条、时英、梅、楥、柜、桏、栩、杼、菋、荎、著、藲荎、杜甘棠、狄、臧槔贡、綦、朹、檕梅。朻者聊、魄、榽橀。梫木、桂、榆、无疵、椐、𭫀柽、河柳、旄、泽柳、杨、蒲柳、权、黄英辅小木杜赤棠、白者棠、诸虑、山蘽、𪳍、虎蘽、杞、枸𪲛、芫鱼毒。檓、大椒、楰、鼠梓、枫𪳍𪳍。寓木宛童、无姑。其实夷栎，其实梂、檖、萝、楔、荆桃、旄冬桃、榹桃、山桃、休无实。李、痤、接虑李、驳赤李、枣、壶枣、边要枣、𪲎、白枣、𬃘酸枣、杨彻、齐枣、遵羊枣、洗大枣、煮填枣、蹶泄、苦枣、晳无实枣、还味棯枣、榇、梧、朴、枹者谓榇。采薪、采薪即薪。棪、樕、其刘、刘、杙、櫰槐大叶而黑。守宫、槐叶书聂、宵炕槐小叶曰槚。大而皵楸，小而皵。槚、椅、梓、桋、赤栜、白者栜、终牛棘、灌木、丛木、瘣木、苻娄、蕡、蔼、枹、遒木魁、瘣、棫、白桵、梨、山樆、桑辨、有葚、栀、女桑、桋、桑、榆、白枌、唐棣、栘、常棣、棣、槚、苦荼、樕朴、心荣、桐木、栈木、干木、檿桑、山桑。木自弊柛立死。椔蔽者翳。木相磨槸，棤皵，梢梢擢枞，松叶柏身。桧，柏叶松身。句如羽乔，下句曰朻，上句曰乔。如木楸曰乔，如竹箭曰苞，如松柏曰茂，如槐曰茂。柷州木髦、柔英、槐、棘、丑乔，桑柳丑条，椒榝丑莍，桃李丑核。瓜曰华之，桃曰胆之，枣、李曰疐之，樝梨曰钻之。小枝上缭为乔，无枝为檄。木族生为灌。
释虫
螜、天蝼、蜚𫊮蜰、蚓𧊔入耳。蜩、螂、蜩、螗蜩、蚻、蜻蜻蠽、茅蜩、蝒马蜩、霓寒蜩、蜓蚞、螇螰、蛣蜣、蜣螂、蝎、蛣 蠰、啮桑、诸虑、奚相、蜉蝣、渠略、蛂蟥蛢、蠸舆父、守瓜、猱、蚌蝼。不蜩王蚥蛄䗐强蛘，不过𬠅蠰，其子蜱蛸、蒺藜、蝍蛆蜎蝮蜪、蟋蟀蛩蟼蟆蛝马䗃蛗螽蠜、草螽负蠜、蜥螽、蚣蝑、蟿螽、螇蚯、土螽、蠰溪、螼蚓、蜸蚕、莫貉、螳螂蛑虹蛵负劳、蜭毛蠹、蟔蛅蟖、蟠鼠负蟫、白鱼、蛾罗、螒天鸡、傅负版强蚚蛶螪何螝蛹蚬缢女蚍蜉大蚁，小者蚁。蠪朾蚁螱飞蚁，其子蚳次蟗蜘𬹣蜘𬹣𬹣蝥、土蜘𬹣草蜘𬹣土蠭木蠭蟦蛴螬、蝤蛴蝎蛜威、委黍蟏蛸长踦、蛭猱至掌国貉虫蚃蠖、蚇蠖、果蠃、蒲卢螟蛉桑虫蝎桑蠹、荧火即炤密肌继英蚅乌躅蠓蠛蠓、王蛈蝪蟓桑茧雔由樗茧、棘茧栾茧魧萧茧翥丑罅螽丑奋强丑捋蠭丑螸，蝇丑扇，食苗心螟，食叶𫋌，食节贼，食根蟊。有足谓之虫，无足谓之豸。
释鱼
鲤、鳣、𫚢鲇、鳢鲩、鲨、𬶍、鮂、黑𫚤、鳛䲡。鲣大鲖，小者𫚛。魾大鳠，小者𬶐。鰝大𫚥。鲲鱼子𬶨是鱁鱦小鱼𩹿鮛鲔、鯦当魱。𫚓鱴刀。𫚪鮬、鳜𫚡。鱼有力者鰴。𫚍𫚥、𫚑鳟，鲂魾、𫚞鯠。蜎蠉、蛭虮、科斗、活东魁、陆蜪蚅、鼁𫜟蟾诸。在水者黾。蜌螷、蚌含浆。鳖三足能，龟三足。贲蚹蠃、螔蝓蠃小者蜬。螖蠌小者蟟。蜃小者珧。龟俯者灵，仰者谢。前弇诸果，后弇诸猎。左倪不类，右倪不若。贝居陆贆，在水者蜬。大者魧，小者鰿。玄贝、贻贝。余貾黄白文。余泉白黄文。蚆博而頯，蜠大而险，𧐐小而㨊。蝾螈、蜥蜴、蜥蜴、鼹蜓、鼹蜒、守宫也。镻蝁螣、螣蛇、蟒、王蛇、蝮虺，博三寸，首大如擘鲵。大者谓之𫚥，鱼枕谓之丁，鱼肠谓之乙，鱼尾谓之丙。一曰神龟，二曰灵龟，三曰、摄龟，四曰、宝龟，五曰、文龟，六曰、筮龟，七曰山龟，八曰、泽龟。九曰水龟，十曰火龟。
释鸟
隹：其鳺𫛜。𫛵鸠、鹘鸼、鸤鸠、鸪鵴、鷑鸠、𫛨鷑、鴡鸠、王鴡鹆、鵋𫛰鶅、鵵轨、𫁡、天狗、鹨、天鸙、鵱𬸞鹅、鸧麋鸹、鵅、乌𪇰舒鴈鹅舒凫、鹜、𫛚、䴔䴖、与鵛、鵌、鹈、𫛦鸅、鶾天鸡、觉山鹊、𫜃负雀、啮齿艾鶨𫛰老鳸𫛩、桑鳸窃脂。𩾗鹩剖苇。桃虫鹪其雌鴱，𬸘凤其雌皇，䳭鸰、雝渠、鸒斯、鹎鶋、燕白脰乌、𫛪鴾母、密肌系英巂、周燕、燕鳦、鸱鸮、𫛢鴂、狂茅鸱、怪鸱、枭鸱鶛刘疾生哺𬆮，生噣雏。爰居杂县。春鳸鳻鶞，夏鳸窃玄，秋鳸窃蓝，冬鳸窃黄，棘鳸窃丹，行鳸𬣾𬣾，宵鳸啧啧、鵖𫛡、戴𬸊。𫛯泽虞、鹚鷧。鹩鹑，其雄鶛，牝庳。鸍沈凫、鴢头䴔、鵽鸠、寇雉、萑老鵵、鶟𫛷鸟、狂梦鸟皇黄鸟、翠鹬、鸀山乌、蝙蝠服翼、晨风。鹯、鸉白鷢、寇雉、泆泆鷏、蚊母䴘、须鸁、鼯鼠、夷由、仓庚、商庚、鴩、𫗦收、鹰鶆鸠、鹣鹣、比翼、鵹黄、楚雀、䴕、斲木、鸄、鶶鷵、鸬诸雉、鹭、舂𬬺、鹞雉、𨝰雉、鳪雉、𫜁雉、秩秩、海雉、鸐、山雉、雗雉、𫛱雉、雉绝有力奋。伊洛而南，素质五彩皆备成章曰翚。江淮而南，青质五彩皆备成章曰鹞。南方曰寿，东方曰鶅，北方曰鵗，西方曰𫜄。鸟鼠同穴，其鸟为鵌，其鼠为鼵。鹳鷒、鶝鶔，如鹊，短尾，射之，衔矢射人。鹊、鵙丑，其飞也翪。鸢、乌丑，其飞也翔。鹰隼丑，其飞也翚。凫鴈丑，其足蹼，其踵企。乌鹊丑，其掌缩。亢鸟咙，其粻嗉。鹑子𪉃，𫛪子𫛢。雉之暮子为鹨。鸟之雌雄不可别者，以翼右掩左，雄左掩右。雌鸟少美长丑，为鹠𫛽。二足而羽谓之禽，四足而毛谓之兽。䴗，伯劳也。仓庚，黧黄也。
释兽
麋牡麔牝麎。其子䴠，其迹躔，绝有力。狄鹿，牡麚牝麀。其子麛，其迹速，绝有力。 麇牡麌牝麜。其子麆，其迹解，绝有力。豣。狼牡貛牝狼，其子獥，绝有力。迅。兔子嬔，其迹迒，绝有力。欣。豕子猪䝐豮幺幼奏者豱。豕生三𫎆，二师一特。所寝橧，四蹢皆白豥，其迹刻，绝有力。䝈牝豝。虎窃毛，谓之虦猫。貘白豹、甝、白虎、虪黑虎，貀，无前足。鼳鼠身，长须而贼，秦人谓之小驴。熊虎丑，其子狗，绝有力。羬貍子𧳙，貉子貆，貒子𫎌。貔白狐。其子縠。麝父。麇足豺，狗足。䝙。獌似貍，罴如熊，黄白文。羚大羊。麠大麅，牛尾，一角。麂大麇，旄毛，狗足。魋如小熊，窃毛而黄。猰㺄类䝙，虎爪，食人，迅走。狻麑如虦猫，食虎豹。𫘱如马，一角不角者。骐。羱如羊麟，麇身牛尾，一角，犹如麂，善登木。𧳙修毫。䝙似貍，兕似牛，犀似豕，汇毛刺。佛佛如人，被发，迅走，食人。貍狐貒貉丑，其足蹯，其迹蹂。蒙颂猱状猱猿，善援。玃父善顾。威夷，长脊而泥。麔麚短脰，贙有力。豦迅头。蜼，卬鼻而长尾，时善乘领。猩猩小而好啼。阙泄多狃。
寓属
鼢鼠、鼸鼠、鼷鼠、鼶鼠、鼬鼠、鼩鼠、鼭鼠、鼣鼠、鼫鼠、鼤鼠、鼨鼠、豹文。鼮鼠、鼳鼠。鼠属。牛曰齝，羊曰齛，麋鹿曰齸，鸟曰嗉，寓鼠曰衔。
齸属
兽曰衅，人曰挢，鱼曰须，鸟曰狊。须属。
释畜
𫘦𬳿马野马，駮如马，倨牙，食虎豹。𫘥蹄趼，善升甗。𫘥𬳿枝蹄趼，善升甗。小领盗骊，绝有力。駥膝上皆白，惟𮩴四骹皆白。𫘯，四蹢皆白，前前足皆白𫘬，后足皆白翑，前右足白启，左白踦，后右足白骧，左白𮩴。骝马白腹𫘪，骊马白跨驈，白州驠，尾本白𫘫尾，白𬴀。馰颡、白颠、白达素县，面颡皆白，惟𮪡回毛在膺，宜乘在肘后。减阳在干，茀方在背，阕广，逆毛居馻。騋牝骊牡，玄驹𬡇骖。牡曰骘，牝曰騇。骝白驳，黄白𫘩，骝马黄脊𩨃，骊马黄脊騽。青骊駽，青骊𬴊驒，青骊繁鬣騥，骊白杂毛駂，黄白杂毛𬳵，阴白杂毛骃，苍白杂毛骓，彤白杂毛騢，白马黑鬣骆，白马黑唇𩧴，黑喙䯄，一目白𬑗，二目白鱼。既差我马。差，择也。宗庙齐毫，戎事齐力，田猎齐足。
马属
犘牛、犦牛、犤牛、犩牛、猎牛、犝牛、犑牛，角一俯一仰，觭皆踊觢。黑唇犉，黑眦牰，黑耳犚，黑腹牧，黑脚犈。其子犊，体长㸬，绝有力。欣犌。
牛属
羊牡羒、牝牂，夏羊牡羭牝羖⾓不𬹱觤⾓三觠羷。羳羊黄腹，未成羊羜，绝有力奋。羊属。犬生三猣，二师二玂。未成毫。狗，长喙羷，短喙猲獢，绝有力。佻。庬，狗也。
狗属
鸡大者蜀，蜀子雓，未成鸡𫢪，绝有力奋。鸡属。马八尺为駥，牛七尺为犉，羊六尺为羬，彘五尺为䝈，狗四尺为獒，鸡三尺为鹍。
六畜秀水张丹鸣刊。

        </div>
      </div>
    </div>
  </div>
</div>
<!--update:2025-08-30 09:36:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>