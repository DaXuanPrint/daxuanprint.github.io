<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="叙古千文,跋,书胡致堂〈叙古千文〉后,叙古千文全文在线阅读,叙古千文全文在线下载,大玄古籍书库">
<meta name="description" content="一卷。宋胡寅。(1098—1156)撰。黄灏。(生卒年不详)。注。胡寅字明仲,崇安。(今属福建)人。胡安国弟之子,宣和三年(1121)进士,授校书郎,受学于杨时。金人南侵,上书高宗,建议兴师北向,反对遣使讲和。著作有《论语详说》、《读史管见》等。黄灏字商伯,都昌(今属江西)人。擢进士第,光宗即位。(1190),官太常寺簿。是书综合史事,故名“叙古”。卷末有朱熹、李昴英二跋。朱氏云:“叙事立言,昭陈法戒,实有春秋经世之志。至于发明道统,开示德门,又于卒章深致意焉。新学小童,朝夕讽之而问其义,亦足以养正于蒙矣">
<title>叙古千文_胡寅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">叙古千文</span> <br/>
          作者： <span class="inputVal" id="bkauthor">胡寅</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,蒙学,字书,完结</span> <br/>
          字数： <span class="inputVal" id="bknum">[book_length]2288</span> <br/>
          说明： <span class="inputVal" id="bkdec">一卷。宋胡寅 (1098—1156)撰。黄灏 (生卒年不详) 注。胡寅字明仲,崇安 (今属福建)人。胡安国弟之子,宣和三年(1121)进士,授校书郎,受学于杨时。金人南侵,上书高宗,建议兴师北向,反对遣使讲和。著作有《论语详说》、《读史管见》等。黄灏字商伯,都昌(今属江西)人。擢进士第,光宗即位 (1190),官太常寺簿。是书综合史事,故名“叙古”。卷末有朱熹、李昴英二跋。朱氏云:“叙事立言,昭陈法戒,实有春秋经世之志。至于发明道统,开示德门,又于卒章深致意焉。新学小童,朝夕讽之而问其义,亦足以养正于蒙矣。”李氏云:“其叙古字,凡千不重。虽饮席间谈笑成之,而上下数千载,关系大处,包撮略尽,兴君昏主之理乱,哲佐悖臣之功罪,吾道异端之正偏,一字森严,百世确论。”是书有《粤雅堂丛书》本。</span> <br/>
          封面： <span class="inputVal" id="bkimg">Z_4592.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]叙古千文
[book_author]胡寅
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,蒙学,字书,完结
[book_length]2288
[book_dec]一卷。宋胡寅 (1098—1156)撰。黄灏 (生卒年不详) 注。胡寅字明仲,崇安 (今属福建)人。胡安国弟之子,宣和三年(1121)进士,授校书郎,受学于杨时。金人南侵,上书高宗,建议兴师北向,反对遣使讲和。著作有《论语详说》、《读史管见》等。黄灏字商伯,都昌(今属江西)人。擢进士第,光宗即位 (1190),官太常寺簿。是书综合史事,故名“叙古”。卷末有朱熹、李昴英二跋。朱氏云:“叙事立言,昭陈法戒,实有春秋经世之志。至于发明道统,开示德门,又于卒章深致意焉。新学小童,朝夕讽之而问其义,亦足以养正于蒙矣。”李氏云:“其叙古字,凡千不重。虽饮席间谈笑成之,而上下数千载,关系大处,包撮略尽,兴君昏主之理乱,哲佐悖臣之功罪,吾道异端之正偏,一字森严,百世确论。”是书有《粤雅堂丛书》本。
[book_img]Z_4592.jpg


[book_title]叙古千文
太和氤氲，二仪肇分。清浊奠位，乾坤为门。品物流形，睿哲超群。维河出图，显道之原。伏羲画卦，爰始斯文。俨埀衣裳，下臣上君。
轩辕通变，成于华勲。意诚心正，万化生身。神禹胼胝，疏浚汩堙。底别九州，拯㧞垫昏。贡赋包篚，多寡适均。沐浴咏歌，逮今攸遵。
弃稷厥初，夙震姜嫄。秬秠穈芑，茀种耕耘。暨益播食，燔烈饔飧。字育蒸黎，馀庆茂繁。契掌邦教，修叙彝伦。由己敬敷，丕革顽嚚。
孝慈友弟，贱卑贵尊。寛宏悠久，帝风雍醇。皋陶矢谟，秋杀春温。钦恤象刑，信顺协存。共鲧驩苖，讨而弗论。蛮貊賔服，治俗愈敦。
岳牧代工，洪造何言。三辰珠粲，四序环循。鸟兽咸若，草木殖蕃。箫韶鳯凰，焜耀典坟。夏承虞禅，咨称俭勤。启听讴讼，付畀后昆。
战廿剿扈，威赏讵烦。洛汭荒畋，驰骋十旬。御毋述戒，祖训忍闻。羿射擅朝，寒浞又因。戡歼浇豷，少康兴纶。癸坠令绪，鼎迁于殷。
汤聘莘亩，伊尹戮力。征徂自葛，畏爱无敌。徯来其苏，鸣条倒㦸。俾后尧舜，匹夫必获。速戾放桐，遂终允德。予弼梦赉，武丁恭黙。
营求郊野，筑岩说得。对扬休声，鬼方是克。总福骏厖，贤主六七。悼监辛纣，凶矜骄溢。师箕囚奴，忠谏焚炙。邠岐积累，文谟寖赫。
重演爻繇，端本衽席。孚佑缉熙，西顾与宅。肆武观政，旄钺麾斥。盟津约誓，附国八百。钓渭非熊，皓首凭轼。殪戎漂杵，祝断丑历。
嗣王幼冲，旦岂履籍。植璧秉圭，金縢纳䇿。管蔡挟庚，往差罪辟。斧斨卒完，绣衮赤舄。康持既盈，囹圄閴寂。穆耄喜游，遐骛辙迹。
厉仍板荡，宣续愤惕。侧躬厉行，俊髦任职。猃狁侵镐，徐土骚绎。迅霆𬊤焞，虓虎绵翼。恢复疆境，雅颂谐激。平王徙居，俯就里绌。
宗庙黍离，过者闵恻。伯业纷更，周纲竟失。尼父将圣，休明皇极。魋围莫害，陈馁蔡厄。删诗定书，系辞黜索。晩潜奥思，笔削史册。
姚姒以降，斟酌凖的。日星炳焕，千古昭则。麟瑞应期，妙感孰测。乐育英才，升堂入室。伋蹈前轨，轲禀绝识。标示中庸，攘距杨墨。
王泽息传，独赖遗编。嬴秦讫赧，惆怅卜年。烹灭列侯，废壊井田。杂烧简牍，耽惑佺仙。良遇刘祖，婴颈拘牵。再报仇雠，楚羽戕咽。
炎汉开基，规模广延。勃诛产禄，光拥昭宣。董相仲舒，儒术穷研。请罢僻邪，乃绩巍焉。贼莽窃玺，冦佩豭豜。白水龙翔，荣取青毡。
燮洽敉宁，吾奚间然。志宏朽驭，奄寺聨翩。党锢缙绅，傕汜兵纒。许都曹操，鄂保孙权。亮兮翊汉，据蜀当天。司马欺孤，炽邺连颠。
导建江表，安摧苻坚。南北判裂，圻甸腥膻。隋暂混并，炀恶罔悛。秦王雄视，资受勇智。除残涤暴，慕仁劝义。斗米数钱，外戸不闭。
丞辅畴功，鉴亡一魏。玩凟句骊，犹横壮气。牝鸡遽晨，枝干披瘁。狄杰扶倾，唐统荐继。霓曲喧轰，鼙鼔骇沸。
临淮汾阳，泛扫氛翳，贽斩篡泚，度枭叛济。貂珰专命，霜凝冰至。藩镇交拏，虐悖狂恣。鱼烂丝棼，吁嗟五季。
猗与我宋，尽美全懿。坱圠难名，普率纯被。乔松孕秀，颜孟并辔。私淑诸人，追配洙泗。庄老虚谈，佛释空谛。
申韩惨刻，朱翟偏蔽。璞辂考占，黥彭击刺。篆籀末习，词章小技。肯涉波澜，致逺恐泥。探頥钩隠，涵养精粹。
达理制事，酬酢经纬。举此加彼，兼善博施。参乎覆载，可谓大器。

[book_title]跋
右《叙古千文》，礼部侍郎胡公明仲所作，其叙事立言，昭示法戒，实有《春秋》经世之志，至于发明大统，开示正途，又于卒章深致意焉。新学小童，朝夕讽之，而问其义，亦足以养正于蒙矣。清江刘孟容，出其先朝，奉君所书八分小卷，庄谨齐一，所以传家之意甚备，岂亦有取于斯乎？因摹刻置南康郡斋，传诸小学，庶几其有补云。
淳熙乙亥八月戊戌新安朱熹书

[book_title]书胡致堂〈叙古千文〉后
文定胡公，潜心《春秋》四十余年，而后徐出其说；致堂其亲传，故笔削皆有法，叙古字凡千不重。虽饮席间谈笑成之，而上下数千载，关系大处，包撮略尽。兴君昏主之理乱，哲佐悖臣之功罪，吾道异端之正偏，一字森严，百世确论，不但可以习童稚而已。《古千文》猥陋不伦，乃盛行于世，俗盖未知有此作也。其书一经朱文公表揭，遂传。广帅宗（宋）公慈，里两翁之里，学两翁之学，既梓之衡阳，又梓之广之泮宫。自此流布天下，人人得讽咏，有功于人心多矣。南岳之高，南海之深，不泯不磨，致堂之心。
李昴英

        </div>
      </div>
    </div>
  </div>
</div>
<!--update:2025-08-30 09:36:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>