<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,序,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,春秋平义全文在线阅读,春秋平义全文在线下载,大玄古籍书库">
<meta name="description" content="十二卷。俞汝言(1614－1679)撰。俞汝言字石吉，秀水(今浙江嘉兴)人，清代经学家。俞汝言在明末为诸生，孤贫力学，具有经世之才，恰值明清动乱，故闭门着书。俞氏精研经史，尤熟于明代典故。除此书外，尚有《春秋四传纠正》、《宰相列卿年表》、《渐以集》(已佚)。此书多引前人之说，自己立论者几稀。其《自序》云：“于是遍访诸家着述，辑成《春秋平义》十二卷。其言皆出于儒先，不入臆测一语。使其言足录，不以其人而弃之，言不足录，亦不以其人而存之，务得其平而已。”俞氏认为，“传经之失不在于浅而在于深，《春秋》为甚”。所谓">
<title>春秋平义_俞汝言_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春秋平义</span> <br/>
          作者： <span class="inputVal" id="bkauthor">俞汝言</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]99882</span> <br/>
          说明： <span class="inputVal" id="bkdec">十二卷。俞汝言(1614－1679)撰。俞汝言字石吉，秀水(今浙江嘉兴)人，清代经学家。俞汝言在明末为诸生，孤贫力学，具有经世之才，恰值明清动乱，故闭门着书。俞氏精研经史，尤熟于明代典故。除此书外，尚有《春秋四传纠正》、《宰相列卿年表》、《渐以集》(已佚)。此书多引前人之说，自己立论者几稀。其《自序》云：“于是遍访诸家着述，辑成《春秋平义》十二卷。其言皆出于儒先，不入臆测一语。使其言足录，不以其人而弃之，言不足录，亦不以其人而存之，务得其平而已。”俞氏认为，“传经之失不在于浅而在于深，《春秋》为甚”。所谓“深”，即多臆度穿凿。故其书搜采宋明以来的持平之说，反对三传，尤其《公》、《穀》对经文的解释。其书所采录的宋明诸儒之说计有四五十家，而采录最多者则是罗喻义《野篇》、高攀龙《孔义》、程颐之说，其次是黄震《日钞》、卓尔康《辨义》、胡安国《春秋传》。此书成于康熙十五年，《四库》系从俞氏手稿传抄。</span> <br/>
          封面： <span class="inputVal" id="bkimg">Z_4984.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春秋平义
[book_author]俞汝言
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]99882
[book_dec]十二卷。俞汝言(1614－1679)撰。俞汝言字石吉，秀水(今浙江嘉兴)人，清代经学家。俞汝言在明末为诸生，孤贫力学，具有经世之才，恰值明清动乱，故闭门着书。俞氏精研经史，尤熟于明代典故。除此书外，尚有《春秋四传纠正》、《宰相列卿年表》、《渐以集》(已佚)。此书多引前人之说，自己立论者几稀。其《自序》云：“于是遍访诸家着述，辑成《春秋平义》十二卷。其言皆出于儒先，不入臆测一语。使其言足录，不以其人而弃之，言不足录，亦不以其人而存之，务得其平而已。”俞氏认为，“传经之失不在于浅而在于深，《春秋》为甚”。所谓“深”，即多臆度穿凿。故其书搜采宋明以来的持平之说，反对三传，尤其《公》、《穀》对经文的解释。其书所采录的宋明诸儒之说计有四五十家，而采录最多者则是罗喻义《野篇》、高攀龙《孔义》、程颐之说，其次是黄震《日钞》、卓尔康《辨义》、胡安国《春秋传》。此书成于康熙十五年，《四库》系从俞氏手稿传抄。
[book_img]Z_4984.jpg


[book_title]提要
钦定四库全书　　　　　经部五
春秋平义　　　　　　　春秋类
提要
【臣】等谨案春秋平义十二卷
国朝俞汝言撰汝言字右吉秀水人是书成于康熙丙辰书中多引旧文其自立论无几然自宋孙复以来説春秋者务以攻击三传相高求驾乎先儒之上而穿凿烦碎之弊日生自元延祐以后説春秋者务以尊崇胡传为主求利于科举之途而牵就附合之弊亦遂日甚明张岐然尝作平文以纠其谬而去取未能皆允汝言此书亦与岐然同意而简汰精审多得经意正不以多生新解为长前有自序谓经之失不在浅而在于深春秋为甚可谓片言居要矣此本为汝言原稿涂乙补缀朱墨纵横其用心勤笃至今犹可想见也朱彛尊经义攷载缪泳之言称汝言研精经史尤熟于明代典故尝撰有宰相列卿年表其诗古文名渐川集今皆未见葢亦好学深思之士所由与腹高谈者异欤乾隆四十三年三月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]序
春秋平义序
传经之失不在浅而在于深春秋为甚以其笔削出自圣人必有不可测识之防然后可以揆乱世反之正左氏以事求之丛记杂陈容饰盛而神理不居公谷胡氏诸儒以意测之探微索隐谨毛发之细而其大体所在愈求而愈逺要其故不过二端曰春秋天子之事也圣人之刑书也以为天子之事可以进退百辟以为刑书而名称日月无徃非刀锯斧钺之用而圣人之意愈隐汝言泛澜其中者有年初渉之而茫然再亲之而华文瓌辩可喜可愕而不忍释数四读之而得其指归圣人之笔削合乎人情宜乎时势未尝有矜奇异众之举而时措咸宜无不协乎正直刚柔之德向之可喜可愕者皆与圣人逺焉者也于是偏访诸家著述辑成春秋平义一十二卷其言皆出于儒先不入臆测一语使其言足録不以其人而弃之言不足録亦不以其人而存之务得其平而己夫知圣人之不逺于人而人亦不逺人以求道而学术一矣而天下平矣宁独春秋也哉丙辰仲冬二十八日渐川诸生俞汝言识

[book_title]卷一
钦定四库全书
春秋平义卷一
秀水俞汝言撰
隠公【名息姑惠公之子母声子夫人子氏姬姓侯爵自伯禽受封十一世在位一十一年諡法不尸其位曰隠】
程子頥曰春秋鲁史记之名也夫子之道既不行于天下于是因鲁史立百王不易之大法平王东迁在位五十一年卒不能复兴先王之业孟子曰王者之迹熄而诗亡诗亡然后春秋作适当隠公之初故始于隠公
元年春王正月
元年者正始也春周时之春也王正月夏时之十一月也【高攀龙孔义】春正月者其旧文也疑若用夏正者书王见正月之为子也【邵寳简端録】系王于春所承者天之道所志者天子之事所纪者公之年不言即位有与公疑位者也【罗喻义野编】刘恕谓惠公爱少子立为太子国人不与而立隠隠曰我将让焉太子徯望十年不获而羽父弑隠于是桓曰隠摄也吾取之左氏信桓之欺故曰摄公糓信隠之诈故曰让【黄震日抄】昔无今有者皆夫子所笔昔有今无者皆夫子所削也夫子之笔始于书王夫子之削始于不书即位【吕祖谦集觧】
三月公及邾仪父盟于蔑【鲁地凡邾公羊并作邾娄蔑公谷作昩　私盟之始】公与曰公也何可三月无公盟书【野编】我所欲曰及公摄位而欲求好于邾也仪父邾君之字也邾鲁之附庸中国之附庸例称字【孔义】凡记防盟于王法所不得为者皆贬若以结信于鲁故得贵之则桓十七年盟趡又何为乎【刘敞权衡】
夏五月郑伯克段于鄢【郑地】
段不弟故不言弟如二君故曰克称郑伯讥失教也谓之郑志不言出奔难之也【左传】于鄢远也【糓梁】凡弟及世子家事也目君大夫国事也系国【野编】
秋七月天王使宰咺来归惠公仲子之赗【王室下交诸侯之始】昔者夫子序书夏商周称王春秋系王于天则何以异于书或曰为万世之法也或曰不然于是有僣王者不天之系则无以着无二之义也【简端録】国有疑于公者决之曰公天下有疑于王者决之曰天王【野编】不曰夫人曰惠公仲子者妾称也【程传】天子而赗妾母是啓僣也【赵匡纂例】惠公仲子者惠公之仲子也桓之母也或徴其手文曰【古文鲁字】夫人也君子不言知其为仲子而已矣赗曰仲子之赗宫曰仲子之宫　称天而王尊但称王而王亦尊盖春秋为天子之事岂得有所褒贬于天子哉　惠公仲子公羊以为兼之是也成九年之书僖公成风也亦然程子以惠公之妾为惠公之仲子犹可以僖公之母为僖公之仲子则不可【朱朝瑛读春秋略记】文九年秦人来归僖公成风之禭传曰秦人弗夫人也知此宰咺来归惠公仲子之赗王亦弗夫人也故春秋亦弗夫人也其以夫人奉仲子失在隠不在王也书之以正隠尔【野编】以改葬故所以厚惠公也并归仲子所以定桓公也【辨义】惠公之妾仲子也左氏以为兼赗公与仲子故在公以为缓在仲子以为豫仲子于是时盖已卒矣君子信经【邵寳左觽】吕朴卿有言曰春秋周大夫不名爵从其爵单伯刘子之类是也未爵称字家父荣叔之类是也舎是无名者矣是故经书鲁隠元年天王使宰咺来归惠公仲子之赗书名而不书氏者士也桓四年天王使渠伯紏来聘书氏及字者卿大夫也僖七年天王使宰周公来聘书官而不名氏者三公也始使士继使大夫终使三公天子日防诸侯日强其情不甚明白哉【或问】
九月及宋人盟于宿【参盟之始】
惠公之季年败宋师于莒公立而求成焉盟于宿鲁志也称及称人皆非卿也【程传】及宋人盟于宿隠公之私也隠公之初鲁犹强间于齐宋郑之间相为依附然宋郑不两合而皆以齐为主齐为宋则附齐而援宋齐为郑则附齐而援郑既盟宋矣石门与艾之盟与齐郑成而渝宋之盟隠公之私甚矣【蔡汝楠劄记】经恶私盟始于蔑虑参盟始于宿公七年伐邾十年伐宋二盟寻畔坎牲加书宁足信哉【张溥传断】
冬十有二月祭伯来【王臣私交之始】
来书【野编】来朝也祭伯非王命而私交不与其朝也【孔义】先儒有王臣无外交之説非也天下有道诸侯顺轨岂有内外之限其相交好乃常礼也然委官守而远相朝无是道也周礼世相朝谓隣国尔【程传】
公子益师卒【众仲】
大夫卒书【野编】公子益师孝公之子【日抄】称公子公子故使为卿也或日或不日因旧史也古之史记事简略日月或不偹春秋因旧史有可损而不能益也【郑传】朱子曰春秋一首不书即位即君臣之事也书仲子嫡庶之分即夫妇之事也书及邾盟朋友之事也书郑伯克段即兄弟之事也一开首人伦便尽在
二年春公防戎于潜【书防之始亦外交之始防戎于潜春秋之始防呉于黄池春秋之终】防书【野编】周衰戎狄杂居中夏鲁有疆埸之交不得不防之也【戴溪】诸侯非有天子之事不得出防诸侯况防戎哉【孙复防】
夏五月莒人入向【入国之始】
入书向国也【野编】莒子娶于向向姜不安莒而归莒人入向以姜氏还【左传】书人防者也【程传】入者得而不居也【公羊】
无骇帅师入极【骇糓作侅大夫专兵之始】
极国也【野编】无骇不氏未赐族也书帅师用大众也非王命而入人国邑见诸侯之不臣也【胡安国传】
秋八月庚辰公及戎盟于唐【鲁地　盟戎狄之始】
潜之防犹请盟而辞复与之盟益非义矣【孔义】韩愈言春秋谨严君子以为深得其防何谨乎盟于唐而书日谨之也【胡传】
九月纪裂繻来逆女【裂繻公糓作履緰】
冬十月伯归于纪
内女嫁书【野编】内女嫁为诸侯夫人则书逆书归明重事也先儒谓诸侯当亲迎亲迎者迎于所馆故有亲御授绥之礼岂有委宗庙社稷远适他国以逆妇者乎诗称文王亲逆于渭未尝出疆也【程传】为来逆非卿又为叔待年而书也【胡宁通防】
纪子帛莒子盟于宻【莒邑公谷作子伯此外相盟之始】
阙文也【程传】子帛杜预以为履繻之字春秋无大夫在诸侯上者此必纪侯莒子也纪廹于齐而与于莒故相盟天下无主则小国不安而齐人灭纪之端见矣【季本私考】杜氏以为子纪字误昭公四年莒人以牟娄奔鲁则为鲁近矣此时尚未迁縁陵也自此以前因莒人入向而鲁为莒纪盟于宻以聨其交自此以后八年公与莒人盟于浮来以成其外皆可佐证【辨义】
十有二月乙卯夫人子氏薨
糓梁谓隠之妻以不书葬知为君夫人苏辙谓桓公之母仲子也特立之庙而不祔故不书葬黄震以归仲子之卒应在隠前按后考仲子之宫为桓之母无疑
郑人伐衞【诸侯专征伐之始】
伐书【野编】段之乱公孙滑出奔衞衞人为伐郑取廪延郑人既以王师虢师伐衞南鄙矣今复擅兴师何为乎【孔义】
三年春王二月己巳日有食之
事在二月则书王二月在三月则书王三月无事则书时书首月日有食之有食之者也【程】异书言日不言朔食晦日也古之为厯者食朔则朔食晦则晦谓之平朔今之为厯者虽晦也必移之朔谓之定朔故后世无食晦者【野编】经书日食三十六其行有常度矣然毎食必书示后世治厯明时之法也有常度则非异矣然每食必书示后世遇灾而惧之意也【胡传】曷为或日或不日或言朔或不言朔曰某月某日朔日有食之者食正朔也不言日夜食也不言朔朔在前也不言朔与日朔在后也【苏辙】长厯推己巳实是朔日而不书朔史失之也【左防】
三月庚戌天王崩【平王崩孙桓王立】
崩上坠之形四海之内皆当奔赴鲁君不徃罪不书而自见也【程传】天王崩鲁不防葬者凡七诸侯皆然当是时谁欤伯者谓之尊王不亦愧乎【邵寳】春秋歴十有二王桓襄匡简景志崩志葬者赴告及鲁徃防之也平惠定灵志崩不志葬者赴告虽及鲁不防也庄僖顷崩葬皆不志者王室不告鲁亦不及也【胡传】
夏四月辛卯君氏卒【君公谷作尹】
声子也隠公将不终为君故不称夫人不称子氏而称君氏何也哀公之母曰姒氏卒哀未君也隠既君矣不称子氏而称君氏着其君也公羊糓梁曰此尹氏也天子之大夫也天王崩为鲁主故卒之王子虎刘卷皆天子之大夫也其卒未尝不名其曰尹氏而不名非尹氏也盖君氏也【蘓辙】任氏曰声子也谓君氏犹言寡小君也王防谓君之母氏谓如经之称夫人氏传称君氏之类【通説】以夫人礼成仲子之防则声子犹娣侄也娣侄之防史不书防于是以吾君之防其母不可不书史法适夫人丧不用夫人礼亦书某氏卒如姒氏孟子是也而声子独称君氏礼妾为女君之党服摄为君则不为女君之党服声子以摄女君之贵异乎众娣侄女君称小君则摄如君得称君氏故特书君氏卒以明声子继室之为正惠公再娶之非礼【赵汸属辞】
秋武氏子来求赙【来求之始】
武氏子者天子之大夫也其称武氏子何也未毕防孤未爵而使之非正也不言使桓未君也归死者曰赗归生者曰赙归之正也求之非正也周虽不求鲁不可以不归鲁虽不归周不可以求之【苏辙】木讷赵氏曰凡书求赙求车求金皆诛诸侯不贡而天下无王也尚何责天王哉先师宗谕王贯道尝言周凡三求求赙以平王崩求车以桓王将崩求金以襄王崩皆以防事之有阙赙赗之不供也鲁不尽臣子之职致周王下求谓鲁秉周礼可乎【日抄】
八月庚辰宋公和卒【穆公卒弟殇公立】
诸侯卒书葬书【野编】崩薨者臣子之尊称故外诸侯称卒以别内也【孔义】凡诸侯同盟名于载书朝聘防问皆以名通故卒则书名不然则否左氏曰诸侯同盟死则赴以名礼君薨赴于他国曰寡君不禄臣子而名其先君非礼也【苏辙】
冬十有二月齐侯郑伯盟于石门【外诸侯特相盟之始】
齐郑之交始此【孔义】齐郑为一当时未有伯各于其党【野编】书此为艾之盟张本【赵木讷】外特相盟不书必闗于天下之故而后书莒纪无足道也齐郑合天下始多故矣天下之无王郑为之也天下之无伯齐为之也是故书齐郑盟石门以志诸侯之合书齐郑盟于咸以志诸侯之散是春秋之终始也春秋于隠桓庄之际唯郑多特笔于襄昭定哀之际于齐多特笔焉【陈良后传】
癸未葬宋穆公【穆公糓作缪】
诸侯告防鲁徃防葬则书【程传】
四年春王二月莒人伐杞取牟娄【伐国取邑之始】
外取邑书内取邑书【野编】诸侯相伐取地于是始取者收夺之名【孔义】赵鹏飞曰莒入春秋首加兵于向今又弱杞而攘其邑然至昭五年莒牟夷卒以牟娄来奔戴溪曰徒为叛人之资耳【日抄】
戊申衞州吁弑其君完【桓公此书弑之始】
不称公子身为大恶絶之于其先君也其又有以属称者或过其亲之以啓乱或见其以亲而反讐事同词异各有义而不可例拘【孔义本程传】
夏公及宋公遇于清【衞地书遇之始】
遇书鲁宋为一【野编】古有遇礼以待不期之防亦相期也而同于不朝之简故书曰遇及者内为志也【孔义】为衞谋也【日抄】
宋公陈侯蔡人衞人伐郑【诸侯防伐之始亦东诸侯分党之始于是齐郑一党也鲁宋陈蔡衞一党也东诸侯分党而天下始多故矣】
衞使宋为主使大夫将故序衞人于陈蔡之下【服防】宋殇不诛弑君之贼不念穆公舎其子而立已反以冯在郑从州吁伐郑故是役也首谋在卫而以宋主兵【孔义】不见人伐卫卫乃伐人耶卫风云从孙子仲平陈与宋主兵者州吁将者公孙文仲也宋公为之与夷宋之完也【野编】
秋翚帅师防宋公陈侯蔡人衞人伐郑【大夫专将之始】
宋公使来乞师公不义州吁而辞焉公子翚请以师防之公弗许固请而行【苏氏】羽父我之州吁也乱者治矣治夫与于乱者也与于乱者治而乱者其孤矣【野编】
九月衞人杀州吁于濮【陈地州谷梁作祝】
称衞人众词也举国杀之也【程传】伐郑称人责词也杀州吁称人众词也伐郑之役公孙文仲为主将而称人则是指国人听州吁号令从文仲而南行者也故曰责词其杀州吁则石碏谋之而使右宰丑涖之称人则是人皆有欲讨贼之心亦夫人之所得讨也故曰众词于濮者悯衞国之人着诸侯之罪也以讨贼许众人以失贼罪隣国【胡传】吁二月弑君九月方讨为期也乆传者尤有不足之词焉其得乆者由宋鲁陈蔡助之胡传罪邻国有以哉【传断】
冬十有二月衞人立晋【宣公】
以衞晋推之宋御説晋黒臀周宜无不书于防者何也黒臀也周也皆立于弑君者御説定意于国人故皆削不书与国伐郑以定州吁而天子不能正故特书立晋以着衞人讨贼立君之义于天下结正五国辅簒之罪也陈氏曰必若衞人讨贼而后可书立是也【属辞】杀州吁曰衞人立晋亦曰衞人抑何以异吾闻乱臣贼子人人得而诛未闻国君人人得而立之也此其所以异也【邵寳】濮陈地也请涖于衞故曰衞人杀之也晋自当立立晋者谁耶故曰衞人立之也比于蔡人杀陈佗则陈有佚贼比于齐人杀无知则齐无立君天下后世知衞有人焉已矣【野编】
五年春公矢鱼于棠【矢公糓作观鲁地】
君举书观鱼非事也【野编】
夏四月葬衞桓公【十四日而葬】
讨贼而始葬鲁徃防故书【孔义】
秋衞师入郕【公作盛】
衞之乱郕侵衞今故入郕【左传】郕被隣国之兵自衞始至十年齐郑连兵入郕庄八年公及齐师围郕而郕降于齐文十二年郕伯来奔自此不复见于经国遂灭矣【木讷】
九月考仲子之宫初献六羽
考者始成而祀也诸侯不再娶孟子入惠公之庙仲子无祭享之所为别立宫以祀之因其来赗而正名之曰仲子之赗因其考宫而正名之曰仲子之宫而夫人众妾之分定矣初献六羽者始用六佾也不谓之佾而曰羽者羽以象文德妇人无武事故谓之羽而不曰佾也【胡传】八佾用宗庙乆矣而不自知其僣也至于考仲子之宫而用六羽春秋书之幸之也而有遗憾焉诸侯之妾之用六羽犹诸侯之用八也【简端録】
邾人郑人伐宋
宋人取邾田故邾人请于郑以伐之凡班序上下以国之大小而盟防征伐以主者先邾小而先郑主兵也【苏辙】盖事有轻重而大夫之防必以其班非有故不得以防者徃其以防者防则大国大夫下于次国之卿若温之盟陈子序郑人下是也次国大夫下于小国之卿邾人郑人伐宋是也先儒谓小国主兵序大夫之上者非【属辞】
螟
螟书螽书有书有蜚书多麋书蝝生书石书鹢书鸜鹆书麟书害者灾不害异【野编】诗去螟螣害稼也春秋书螟记灾也国之大事故书【胡传】
冬十有二月辛巳公子彄卒【臧僖伯】
书日见恩礼之厚【胡传】
宋人伐郑围长葛【书围之始】
书围志暴也【孔义】
六年春郑人来渝平【公糓作输平】
公之为公子也与郑人战于狐壤止焉故与宋为党修怨于郑邾郑伐宋入其郛宋来告命使者失词欲救而止郑人遂乗隙而输平也和而不盟曰平【苏辙】渝变也平成也六年春以前清之遇宿之盟我成于宋六年春以后艾之盟防之防我成于郑局于此一变【野编】输平者以利相结觧怨释仇离宋鲁之党也后此使宛来归祊而鲁入其地防郑人伐宋得郜及防而鲁又取其二邑是知以利相结也【胡传】
夏五月辛酉公防齐侯盟于艾【齐地齐鲁交好之始】
始平于齐也【左传】前此鲁未尝与齐交因郑输平之后而公始与齐盟盖皆郑庄之谋也【呉澂纂言】
秋七月
此无事何以书春秋编年四时具而后为年也【野编】
冬宋人取长葛
围其邑周一嵗而取之【孔义】
七年春王三月叔归于纪
书叔贤之也【苏辙】娣归不书闵其无终也【程传】为有归于一事不容不书【野编】
滕侯卒
不书名史阙也【程传】诸侯卒不同盟者五十二人不书名者九人余皆书名【陆氏纂例】不书葬者怠于礼而不往弱其君而不防也
夏城中丘【书土功之始】
国之大役城书筑书时亦书不时亦书【野编】凡用民力虽时且义必书见劳民为重事也僖公修泮宫复閟宫非不用民力也而不书二者为国之先务乃所当用也人君知此则知为政之先后轻重矣凡书城完旧也书筑创始也【程传】中丘近莒为城以偹之且为向之外应也【私考】
齐侯使其弟年来聘【列国来聘之始】
聘书【野编】先儒母弟之説盖縁礼文有立嫡子同母弟之説其曰同母弟盖谓嫡尔非以同母为加亲也若以同母为加亲是不知人理也【程传】郑语来盟黒背帅师皆罪其私也陈光奔楚而称弟盗杀衞絷而称兄秦鍼宋辰皆责其薄也【胡传】以弟为贬可施于陈光秦鍼宋辰然段何以不弟也以不弟为无贬可施于许叔蔡季然肹与鱄何以弟也且夫年之弟也为有公孙无知也以病齐僖黒背之弟为有公孙剽也以病衞定逆探于后追论于前于文太深于事无据夫义系于聘直云结艾之盟足矣【野编】
秋公伐邾【伐邾之始】
为宋讨也渝蔑之盟矣【孔义】
冬天王使凡伯来聘【天王下聘之始】戎伐凡伯于楚丘以归【戎患之始】
春秋书天王下聘者凡八责诸侯不朝而坐受天子之聘也　国而曰伐此一人而曰伐天王使来聘而戎伐之书之以罪鲁也糓梁以为衞楚丘考之衞楚丘自在河北周在河南是时河未南徙鲁亦在其南也从鲁至周不宜由衞左传鲁有卜者楚丘之父盖以地为氏者则鲁亦有楚丘也【略记】
八年春宋公衞侯遇于垂
宋衞为一【野编】齐将为郑平宋衞有防期矣而宋衞先为垂之遇者有私谋也有意于从齐党而无志于释郑憾也【孔义】
三月郑伯使宛来归祊庚寅我入祊【公糓作邴】
鲁有朝宿之邑在王畿之内曰许郑有汤沐之邑于泰山之旁曰祊时天子不廵狩鲁亦不朝故欲以祊易许田各取其近者前此来输平以言请之矣至是始入地也入者内弗受也【程】宛之不氏郑大夫之未赐族者也【苏氏】不结祊成隠之善也【野编】用是见郑有无君之心而谓天王不复能廵狩矣用是见郑有无亲之心而敢与人以先祖所受之邑矣【胡传】鲁初睦宋齐恐鲁助宋故为郑求鲁不应反为宋伐邾故归祊鲁得祊而始奉杜稷以从【木讷】郑伯利在得许田故先使人归祊为异日取许田之地隠不悟其计受而有之自郑人输平之后鲁多堕郑计而不自知【岷隠】
夏六月己亥蔡侯考父卒【宣公卒桓侯封人立】辛亥宿男卒蔡未通而名者盖通于惠公之世也宿尝通矣其不名失之也【苏辙】
秋七月庚午宋公齐侯衞侯盟于瓦屋【周地参盟之始】
齐郑方合宋欲间之盟齐不盟郑【野编】宋衞一党也齐郑一党也郑庄挟齐自强齐僖特假郑以紏合不逾年防防谋伐宋矣要盟何益哉【孔义本私考】参盟者无主之盟也非以三国为限也但始于宋齐衞之三国故相承以为参耳【后传】
八月葬蔡宣公
诸侯五月而葬宣公卒两月耳不及期简也【孔义】
九月辛卯公及莒人盟于浮来【浮公糓作包好莒之始亦鲁君特防外大夫之始】
可言公及人不可言公及大夫【糓梁】非大夫敢盟公公自欲与盟耳特书公所以讥公之失礼明非大夫之事也【陆淳纂例】莒虽小国而入向伐杞能为鲁患故七年城中丘以偹之至是复屈己要盟于其地【孔义】
螟
冬十有二月无骇卒【骇糓作侅展氏】
公孙之子与异姓之臣未赐族而身为大夫则称名无骇挟之类是也己赐族而使之世为大夫则称族如仲孙叔孙季孙之类是也【胡传】
九年春天王使南季来聘
天王之使至鲁者于此而三鲁无一答详王使所以着隠罪也【传断】
三月癸酉大雨震电庚辰大雨雪
雨之变甚者书【野编】不时灾也非常为大亦灾也【程传】三月夏之正月也雷未可以出电未可以见而大震电此阳失节也雷以出电以见则雪不当复见而大雨雪此隂气纵也凡失其度人为感之也【胡传】
挟卒【公糓作侠】
夏城郎
书不时也【左传】郎迩宋城郎将为郑伐宋也【孔义本木讷】
秋七月
冬公防齐侯于防【公作邴】
谋伐宋也左氏曰郑伯以王命讨宋之不王岂其然乎假此以诳齐鲁耳【孔义】
十年春王二月公防齐侯郑伯于中丘
为师期也【程传】防之防鲁始与齐谋伐宋之举至中丘之防复偕郑合谋而决出师之期经传録之着伐宋之兵所由合也【汪克寛纂疏】
夏翚帅师防齐人郑人伐宋
三国先遣将致伐齐郑称人非卿也【程传】三国防伐宋吾所知也宋公不王郑伯以王命讨宋于传有之经无是也且郑伯安知有王郑伯而知有王蝥弧之旗鱼丽之陈奉辞四伐为政于天下可也何为与虢公争政哉【野编】
六月壬戌公败宋师于菅【宋地】辛未取郜辛巳取防鲁于宋本无纎芥之隙徒以归祊之故为郑伯所役翚既帅师防二国公复自出奇兵以袭人之虚而取其二邑春秋书日所以着其辞婉而义见者也【家翁传】
秋宋人卫人入郑
宋又连衞以报郑郑幸菅之败而不偹故师还及郊宋衞已乗其虚而入之矣【高闶集注】
宋人蔡人衞人伐戴郑伯伐取之【戴公作载】
宋人衞人入郑蔡人从之伐戴郑伯围戴克之取三师焉戴郑所与也故三国伐之郑戴合攻取三国之众【程传】盖戴已授其绎开之于宋郑揆其不偹攻之于后故一举而取其师【通説】
罗喻义曰入隠之篇大抵皆宋郑事也宋自殇公立开怨于郑传所谓十年十一战也起隠之四年宋公伐郑一翚防宋公伐郑二邾人郑人伐宋三围郑长葛四取长葛五翚防齐人郑人伐宋六败于菅七取郜八取防九入郑十伐戴十一而宋自此病矣难于州吁衞之乱易于宋当其起也惟公子冯之求及其病也不中于在外之亡人而中于在近之逆人齐郑同谋者也陈蔡衞亲宋者也入郛以前我附于宋渝平而后我讲于郑取郜归我取防归我其入许也又让于我郑之奉我至矣来即我谋尔
冬十月壬午齐人郑人入郕【公作盛】
讨不防伐宋也【程传】郕衞所与也而齐郑入之【集注】齐僖与郑同志今年入郕明年入许其后如纪惟以窥伺弱小为事尔【野编】
十有一年春滕侯薛侯来朝【诸侯朝鲁之始】
朝书【野编】诸侯虽有相朝之礼而当时诸侯皆不朝王独朝鲁可乎滕薛二君不特言者又讥旅见也【程传】
夏公防郑伯于时来【时来公糓作祈黎郑地】
谋伐许也【程传】
秋七月壬午公及齐侯郑伯入许
书防伐许者郑志也书及入许者公所欲也【胡传】阎开正曰隠桓二十年间事皆以郑庄为纲鲁隠半生全被郑庄播弄
冬十有一月壬辰公薨
不地不葬知其有变也然春秋之意在元年不书公即位矣春秋不言即位者其皆有故乎庄闵僖不言即位故在前也隠不言即位故在后也【野编】不书葬不成防也【集觧】
欧阳修曰鲁隠南靣而治其国君其吏民者十余年死而入庙立諡称公则当时鲁人孰谓息姑不为君也孔子修春秋凡与诸侯盟防行师命将一以公书之于其卒也书曰公薨则圣人何尝异隠于他公也左氏何从而知其摄耶
黄震曰隠公春秋之初也春秋之初未有伯也而伯之渐已萌盖是时惟齐为大国惟鲁为望国齐以党郑伐宋鲁以受郑祊田忘郑之讐而从齐故前乎此惟两君相防至此而诸侯参防矣前乎此惟敌国相攻至此连诸侯伐宋矣故曰伯之渐也向使齐不私于郑而务使宋郑相安鲁不贪郑之赂而不遽从齐天下其庶乎然则伯之萌齐僖之为而鲁隠助之也
春秋平义卷一

[book_title]卷二
钦定四库全书
春秋平义卷二
秀水俞汝言撰
桓公【名轨史记名允惠公子隠公弟母仲子夫人文姜在位一十八年諡法辟土服远曰桓】
元年春王正月公即位
继故不言即位先君不以其道终子弟不忍即位也继故而言即位则是与闻乎弑也【孔义】隠不求为君不书即位桓求为君书即位隠不书即位不害其真也桓书即位不害其伪也【野编】糓梁有桓无王之説窃以夫子于继隠之后而书公即位则桓之志见矣奚待去其王以为贬耶【顾炎武日知録】
三月公防郑伯于垂【衞地】郑伯以璧假许田
欲求好者公也欲田者郑也为此防也此其以璧假之与曰否以祊易之易之则其言假之何郑人之辞也知为赐田不可易也则亦书曰璧假许田可以觧鲁可以讳周可以甚郑伯之为谖【野编】隠公于宛来归祊特欲啗鲁以借其力为离宋计耳未尝有易许之萌今桓立而輙以许田假之盖扼其吭而抉取之也谓以璧者庶乎有词且曰请复祀周公借是为义而要之也【马骈探防】加璧焉郑伯必得之计也非祊薄于许也【邵寳】归祊后复书我入祊重取地也假许后不书以许归郑重失地为内讳也【黄泽补注】
夏四月丁未公及郑伯盟于越【近垂地】
祊成已结假不反矣【野编】上书防所以恶郑下书及所以恶鲁【王氏笺义】
秋大水【书水灾之始】
灾书【野编】书时不书月则水之泛溢为害盖歴时而未平也【纂疏】春秋书大水凡九鲁居其八其一言宋【日抄】
冬十月
二年春王正月戊申宋督弑其君与夷及其大夫孔父【殇公弑庄公冯立】
人臣死君难书及以着其节称大夫不失其官也【程传】孔父先死曰及何也糓梁曰书尊及卑春秋之义也【孔义】父与甫通孔父字嘉犹杜甫之字美也【略记】
滕子来朝
最小初称侯己称伯称子滕亦小初书侯己书子盖弗给于朝觐贡赋自降为子圣人因其实而书之【孔义本朱子】按滕初称侯后称子以为自降可也初称侯后称伯又称子继复称伯卒又称子其升降不一者于前説难通矣则惟时王黜陟之説为可从二邾自附庸升而为子説者以为数从齐桓故为请于王命为诸侯王能升二邾独不能降滕乎【略记】
三月公防齐侯陈侯郑伯于稷以成宋乱【稷宋地】
为赂故立华氏也防未有指言所事指言所事特书也【孔义】诸侯以宋有弑君之乱而徃平之耳后书取鼎于宋而讨贼之事无闻焉则其义自见【或问】
夏四月取郜大鼎于宋戊申纳于太庙
取者得非其有之称宋始以不义取之故系其器于郜赂公者宋也而书曰取蔽罪于鲁也以成乱之赂器置周公之庙公其受之乎【孔义】前书成宋乱兼责四国也此书取郜鼎纳于太庙专责鲁也【家氏传】
秋七月侯来朝【公糓作纪】
蔡侯郑伯防于邓【惧楚之始】
防于邓谋楚也春秋微言之以示入蔡伐郑之渐不惟不言楚并不言荆用见中国无人不能制之于早尔【野编】春秋之初诸侯盟尚少也自是而后则渐众矣伯兴而世道降其可见于是乎【简端録】
汪氏纂疏曰于邓外诸侯相防之始而实楚患之萌蘖北杏外诸侯列防之始而实覇者之滥觞其闗于天下之故不小矣
九月入【公糓作纪】
左氏曰讨不敬也　七月来朝九月入何也曰七月来朝侯当作纪侯程子已言之矣【或问】
公及戎盟于唐
冬公至自唐【书至之始】
出告反至常事尔何以书或以去国逾时之乆或以防盟侵伐之危或以党恶附奸之罪唐之至危之也弑君之贼使戎而不如郑齐陈之党恶则讨之矣【孔义本程传】
三年春正月公防齐侯于嬴【齐地】
不书王阙疑【孔义】不书王者孔子循史之旧文而非削也若以削王为罪天王不讨贼则是仲尼贬周天子矣其尊周正统之意安在哉【探微】防于嬴左氏曰成昏于齐也冬娶齐急于得齐以固齐援也【木讷】
夏齐侯衞侯胥命于蒲【衞地】
胥命者何相命也相命近正也古者不盟结言而退【公羊】隠八年齐欲平宋郑十年齐从郑伐宋而衞亦从宋入郑齐衞不过各附其所与实未常有怨至桓二年遭华督之祸而衞其所附齐郑防于稷以成宋之乱而宋已附于齐无仇可觧何俟乎盟故书曰胥命耳【木讷】
六月公防侯于郕【鲁地公糓作纪郕公作盛】
杞本侯爵诸传必欲易之为纪者以恒六年夏四月亦有公防纪侯于郕之文故并二而一之也至十二年曲池之防与莒子之盟者犹书犯侯之子靖侯也终桓之世凡三见称侯不异至庄二十有七年始称伯非因桓公而贬也【探防】
秋七月壬辰朔日有食之既【推厯当为八月】
日食三十六食既者三皆臣子僣逆夷狄横之兆此年而后荆楚僣王郑败王师宣八年而后楚荘围宋伐郑伐晋襄二十四年而后齐崔杼衞寗喜弑君呉楚横行中国【汪氏】
公子翚如齐逆女
逆女书公子翚则是隠以为仇桓以为亲也【野编】
九月齐侯送姜氏于讙【鲁地】公防齐侯于讙夫人姜氏至自齐
越竟送女非礼也【孔义】将以何称非女非妇则姜氏而己矣公徃防之【野编】为齐侯尔非为亲迎也以翚徃而不言以至者公亲受之齐侯也【孔义】桓公失礼兆敝笱之刺于是见之【传断】
冬齐侯使其弟年来聘
致夫人也桓娶夫人书之者数春秋恶文姜之终不得不详其始【传断】
有年
谓桓不当有年为异而书则螽与大水无氷皆当为桓之常又何为书春秋岂专记人之凶荒而不幸人之丰熟哉各书其实尔【日抄】盖有感也幸祈民之未殄頼有是年以生养之不然则靡有孑遗矣【探防】
四年春正月公狩于郎【搜狩之始】
狩不书于郎远也【野编】郎今之单父鲁台土也地近宋昭九年筑郎囿【木讷】
夏天王使宰渠伯纠来聘
诗曰家伯维宰仲允膳夫宰与膳夫作对其官可知而或以为冡宰吾不知也经书宰咺宰孔恶冡宰而数兼使职必无是也
是年及七年不书秋冬史之阙文【野编】
五年春正月甲戌
脱文【陆淳】长厯甲戌前年十二月二十一日【杜预】先儒疑下有陈佗杀太子一事【木讷】
己丑陈侯鲍卒【桓公卒陈佗弑太子自立】
左传再赴也公糓曰甲戌之日亡己丑之日死而得故以二日卒之俱不可信
夏齐侯郑伯如纪
外相如不书何以书袭纪也【野编】纪人来告存而弗削以着齐人灭纪纪侯去国之由【胡传】
天王使仍叔之子来聘【仍糓作任】
仍叔之子弱也【左传】四年天王使宰渠伯纠来聘今又使仍叔之子桓固鲁贼周何亲之也至及观伐郑然后知王屡聘鲁谋郑故也鲁桓宋督俱未暇讨反遣使入鲁盖欲专图郑也【传断】
葬陈桓公
城祝丘
齐将袭纪公欲助纪而畏齐故城以偹之【程传】
秋蔡人衞人陈人从王伐郑
王师败绩于繻葛不书书蔡人衞人陈人从王伐郑逆中取顺法也王师败绩于茅戎何以书茅戎戎也郑诸夏也矢集王躬天下宁有是事从王正也伐郑郑伯之有罪明矣【野编】
大雩【书大雩之始】
旱也雩而雨雩而不雨旱【野编】鲁诸侯而郊禘大雩嵗以为常不能悉书故雩以非时而书【孔义】
简端録凡王所建皆曰太太庙太学之类是也凡王所举皆曰大大搜大阅之类是也曽谓鲁可行之乎
螽【公作】
冬州公如曹
外相如不书何以书违难也【野编】州河内地邑名也【张洽】州公尝为三公【程子】
六年春正月寔来
杜注寔实也名曰如曹实来鲁也在公糓俱不言州公之名胡传独以为名不知何据【贺仲轼归义】言寔来者承上文也州公一出而私交二国徃外曰遂内来曰寔皆兼事之辞也【统纪】此来者州公遂不复矣州公存其来纪侯表其去盖谨志之也【野编】
夏四月公防纪侯于成【公糓作郕鲁地】
谘谋齐难也【左】
秋八月壬午大阅【书大阅之始】
简车马也惧齐郑故【孔义】盛夏大阅妨农害人无事而为之妄动也有警而为之教之不素得以保其国乎【程】
蔡人杀陈佗【厉公跃立】
佗者杀世子自立者也公子跃者蔡出也为立跃也以为诱之则自送也以为故侯君位未定故曰蔡人杀陈佗【野编】淫猎乎蔡人不知其是陈君也而杀之【糓梁】蔡侯杀之而书蔡人天下之大恶人皆得而诛也【孔义】
九月丁卯子同生
君嫡子生以太子生之礼举之则史书之【啖助】
冬纪侯来朝
欲公请王命求齐成公告不能
七年春二月己亥焚咸丘
刘氏曰咸丘邑也火田而咸丘焚也王贯道曰咸丘即钜野郎之近地【日抄】
夏糓伯绥来朝邓侯吾离来朝
糓邓何为者比于介郳则称爵比于滕薛则称名盖是时东南有伪王者故相抜而来后亦改事楚矣【野编】糓邓皆在南阳越蔡许陈曹宿邾而朝于鲁盖为楚所逼失地而奔不见容者惧楚也至鲁远于楚故朝于鲁以失地故书名终春秋不复见于经意其灭于此也【木讷】
八年春正月己卯烝
烝不书以五月丁丑烝书【野编】
天王使家父来聘
至是三聘矣【孔义】高抑崇曰谋纳后也【辨义】
夏五月丁丑烝
黩祀也志不敬也【孔义】
秋伐邾
冬十月雨雪
建酉之月未霜而雪书异也【程传】
祭公来遂逆王后于纪【书遂始此】
天子娶后当使同姓诸侯主其辞命祭公逆后于纪使我主其礼也【刘敞权衡】祭公至鲁遂徃逆后此天王之命非祭公自为之纪鲁甥咨谋于鲁而行【戴溪】齐将灭纪鲁势不能芘纪于是而为之谋俾纳女于王托王为重焉祭公因不及命而遂逆王后也齐侯继此不复犯纪襄公始灭纪纳女亦延纪数年【木讷】桓王取后于纪命鲁主昏尝使家父来聘则其事前定矣既己纳币契成故祭公来受辞于主昏而徃逆后于纪皆礼之宜也天子不自主故祭公不称使成使于我故言遂【属辞】
九年春纪季姜归于京师
其称纪季姜何自我言纪也父母之于子虽为天王后犹曰吾季姜【公羊】自逆者而言从天王所命而称王后示天下之母仪也自归者而言从父母所子而称季姜化天下以妇道也【胡传】
夏四月
秋七月
冬曹伯使其世子射姑来朝
诸侯相朝正也有故而使世子摄事盖礼之变也【苏辙】朝不言使明年曹伯终生卒为射姑地也有曹伯之使则可【野编】
十年春王正月庚申曹伯终生卒【桓公卒子庄公射姑立】
夏五月葬曹桓公
秋公防衞侯于桃丘弗遇【衞地】
衞侯失信也衞中变而从齐郑于是乎有郎之师【孔义】
冬十有二月丙午齐侯衞侯郑伯来战于郎
郑太子忽救齐败戎师于是诸侯之大夫戍齐齐人饩之使鲁为之班鲁以周班后郑郑忽怒故以齐衞来战于郎称来战无词也郑虽主兵而先书齐衞犹以周班正之也【苏氏集觧】王明逸曰鲁以周班后郑事已乆远衅所由来必更有他事是时齐方图纪而郑助之其嗛鲁也盖以纪故与【略记】
十有一年春正月齐人衞人郑人盟于恶曹
此郎之诸侯战未得志故盟尔【野编】
夏五月癸未郑伯寤生卒【庄公卒世子忽立是为昭公】
郑庄一时之雄也射王陷弟害隣谋立宋庄身没未几而世嫡出奔庶孽夺正国内大乱为宋庄反噬为不善者可以鍳矣【孔义】
秋七月葬郑庄公【三月而葬】
九月宋人执郑祭仲【书执之始】
称字非贤之也尊王命贵正卿着其罪而深责之也
突归于郑
突不称公子不可以有国也曰归易辞也以祭仲易恶祭仲也【孔义】
郑忽出奔衞【书奔之始】
忽以国氏正也不能有其位故不爵【伊川经説】
柔防宋公陈侯蔡叔盟于折【大夫防盟诸侯之始】
内大夫防外诸侯盟始此【孔义】于折于夫钟于阚于糓丘于虚干大抵为平宋郑也前年成宋乱今复成郑乱耶宋人辞平而始改从郑为武父之盟为宋之战及宋以诸侯伐郑太宫之椽不保公亦不能救也谋之数年竟成何事【野编】
公防宋公于夫钟【郕地】
冬十有二月公防宋公于阚【鲁地】
郑忽尝救齐伐鲁今突入郑而忽出奔故鲁桓拳拳党郑者欲固突而拒忽尔【日抄】
十有二年春正月
夏六月壬寅公防杞侯【公糓作纪】莒子盟于曲池【鲁地公作欧蛇】秋七月丁亥公防宋公燕人盟于糓丘【宋地即句渎之丘】燕人姞姓非比燕也【野编】
八月壬辰陈侯跃卒【厉公卒庄公林立】
公防宋公于虚【公作郯】
冬十有一月公防宋公于龟
虚龟皆宋地　黄正宪曰按桓夫钟之防是宋欲亲鲁伐郑故数防于鲁地宋为之也此虚龟之防是鲁期于宋郑公不爱平故数防于宋地鲁为之也
丙戌公防郑伯盟于武父【郑地】
弃宋即郑【野编】郑伯突也突簒其兄而立春秋以君许之不没其实也虽君而实簒虽簒而实君皆因其实而已不然不能君也衞州吁陈佗是也孔义君臣六防而宋不许平辱甚矣于是遂有武父之盟【苏辙】
丙戌衞侯晋卒【宣公卒惠公朔立】
日同而地异故两书焉即书者纪事之职追书者承赴之本【邵寳】按石经衞侯晋卒在盟于武父之前衞上有丙戌二字糓梁传误简于此【辨义】
十有二月及郑师伐宋丁未战于宋
来战者罪在彼战于郎是也徃战者罪在内战于宋是也【孔义】
十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩
以为郑与宋战者左氏也公羊谓宋与鲁战糓梁谓纪与齐战赵匡考据经文内兵则以纪为主而先于郑外兵则以齐为主而先于宋独取糓梁之説然十年齐侯卫侯郑伯来战于郎主兵者郑也隠四年宋公陈侯蔡人衞人伐郑主兵者衞也此纪先于郑未必为内兵主也齐侯序宋公上终春秋之世此齐先于宋未必为外兵主也纪虽畏齐固当从我吾从左氏【野编】
三月葬衞宣公
既与衞人战曷为葬宣公怨不弃义怒不废礼古人以葬为重也卫宣未葬朔乃即戎从吉行事据事直书而自见【孔义】诸侯在防而有境外之事以防行者称子以吉行者称爵【赵匡】
夏大水
秋七月
冬十月
十有四年春正月公防郑伯于曹
曹在衞南而东北为齐界所以伺齐衞之徃来虞其报救之怨也【孔义】
无氷
时燠也【孔义】
夏五
传疑也
郑伯使其弟语来盟【语糓作御】
使来盟盟前定矣【伊川】公防郑伯于曹修武父之盟也郑使弟语来盟修曹之防也【传断】
秋八月壬申御廪灾乙亥尝
尝不书以御廪灾书【野编】恶不敬也以为未易灾之余而尝也【糓梁】不时也秋尝以物成而荐新为义夏之六月未可尝也【胡传】
冬十有二月丁巳齐侯禄父卒【僖公卒襄公立】
宋人以齐人蔡人衞人陈人伐郑
师而曰以者能左右之以行其意也以一国而用诸侯之师于是始【孔义】蔡陈与宋盟折者也齐衞与郑盟恶曹者也今郑既背齐党鲁则齐亦背郑党宋夫齐强于宋何亦听其节制深仇郑也仇郑则嫉鲁可知【春秋翼】
十有五年春二月天王使家父来求车
王者无求用见当时上供多阙诸侯无王也【野编】
三月乙未天王崩【桓王崩荘王立】
是后庄王僖王不书崩见王室不告鲁不赴而诸侯不臣益见矣【孔义】
夏四月己巳葬齐僖公
五月郑伯突出奔蔡
突何以出辟祭仲也【野编】
郑世子忽复归于郑
事之初起两亡人尔今反正也莫先正名矣彼奔者突伯也此归者忽世子也夫其书伯也不如世子世子义嗣也夺正而伯簒也【野编】世子书而无突天王书而无朝名正于此而义黜于彼圣人之笔大矣简矣【邵寳】突忽并争不书名何以别【日抄】
许叔入于许【即穆公新臣】
隠十一年郑使庄公之弟许叔居许东徧以奉其祀郑乱故许叔入许【孔义】
公防齐侯于艾【公羊作鄗糓作蒿齐地】
谋定许也【左传】鲁本怨忽许实怨郑定许所以挠忽也【日抄】自郎之战齐不通鲁至是齐复通彭生之祸始此【木讷】
邾人牟人葛人来朝
按郳黎来朝称名萧叔来朝称字知此称人必非其君凡朝必以礼接于庙非诸侯不言朝曺伯使其世子来朝伯姬来朝其子皆是子代父来行礼知此称人者亦是其世子凡来朝同时俱至必以先后行礼若滕侯薛侯是也陈氏项氏皆谓此与滕薛皆讥旅见自参以上贬人之非也楚虽僣王猾夏其防诸侯亦曰用齐桓而已楚犹不敢僣天子之礼以临诸侯而况鲁乎鲁君朝而稽首于伯主晋人曰天子在而君辱稽首寡君惧矣齐侯稽首于鲁君鲁君拜齐人怒鲁人曰非天子寡君无所稽首稽首犹且不敢而况旅朝乎【属辞】
秋九月郑伯突入于栎
突非正也而忽不能君故国人君突诸侯助之春秋书爵所以戒居正者已不能保则人取之矣【伊川】栎有郑伯郑安得有伯高伯因之贼昭公齐襄因之贼子亹傅瑕因之贼子仪春秋皆削不书苐书郑伯突入于栎盖曰突已得郑矣【野编】衞宣未葬而朔书衞侯见诸侯之无父世子据郑而突书郑伯见诸侯之无君【归义】何以不言忽之出奔忽之为君防也祭仲存则存矣祭仲亡则亡矣【公羊】
冬十有一月公防宋公衞侯陈侯于袲伐郑【袲公羊作侈宋地】纳突也【野编】袲宋地【日抄】
十有六年春正月公防宋公蔡侯卫侯于曹
谋伐郑也【左】
夏四月公防宋公衞侯陈侯蔡侯伐郑
突善结诸侯也齐氏曰自入春秋蔡常先衞自是遂序衞之下先儒以为后至实则以势之强弱相上下而不复用周班矣【伊川】
秋七月公至自伐郑【致伐之始】
以见勤劳于郑突【伊川】一簒国公子勤诸侯三防再伐又弗克纳其致逾时也自冬十有一月至于秋七月何多日也【野编】
冬城向
言冬通后月之词【孔义】地在鲁莒境上鲁莒之争自城向始【日抄】
十有一月衞侯朔出奔齐
朔谮杀二兄而有其国诗刺二子乗舟诚罪人也自兹及于庄六年而入于衞中间宜有立君公子黔牟周所立也春秋笔法空处最奇隠之薨也前不书即位后不书葬知有乱者桓之薨也前书公与夫人姜氏遂如齐后书夫人孙于齐知有淫者蔡人衞人陈人从王伐郑知有自将之天子王人子突救衞知有天子所立之公子黔牟不知者以为断烂知者以为完整之极也【野编】
十有七年春正月丙辰公防齐侯纪侯盟于黄【齐地】平齐纪且谋衞也【左】纪鲁之姻国而衞朔在齐故齐欲纳朔而鲁欲平纪也然二年之后齐遽迁纪三邑六年之后鲁卒防齐纳朔则齐鲁之强弱见矣【纂疏】
二月丙午公防邾仪父盟于趡【鲁地】
下书伐邾则恶自见矣【孔义】
夏五月丙午及齐师战于奚【鲁地糓梁作郎公阙夏字齐鲁交兵之始齐鲁之兵始于奚而终于艾陵】
盟未几而齐来侵境平纪之信岂可恃乎【吴澂】
六月丁丑蔡侯封人卒【桓侯卒哀侯立】
秋八月蔡季自陈归于蔡
许叔入于许许男新臣也蔡季归于蔡蔡侯献舞也父子继也兄弟及也为国求君伦序为重故称叔季尔説春秋者疑献舞非贤未应书字谓别有一蔡季糓梁曰蔡之贵者也何氏增之曰贤者也能譲国曹臧衞郢呉札何以不书【野编】
癸巳葬蔡桓侯【三月而葬】
称爵或曰请諡于王者也或曰传失之【孔义】
及宋人衞人伐邾
宋志也【左传】以二月盟以秋八月伐不书公削也【野编】
冬十月朔日有食之【推厯当为十一月庚午朔阙庚午字】
十有八年春王正月公防齐侯于泺【泺水名齐地】
公与夫人姜氏遂如齐【公无与字】
泺之防不言及夫人以夫人之伉也【糓梁】夫人骄伉公不能制也故曰与与则匹敌而无尊卑之别也罪公也治其本也【孔义】
夏四月丙子公薨于齐丁酉公之防至自齐
泺之防不书夫人出以遂如齐见之防至不书夫人入以孙于齐见之【孔义】
秋七月
冬十有二月己丑葬我君桓公【九月乃葬】
公薨不地何也隠之故不地也今而书地桓恶无可隠也我知之矣隠之忠臣襄公诸儿也桓之孝子公孙无知也【野编】桓公之书葬者贼既讨也鲁人却尸以让于齐曰请得彭生除君之恶徒知彭生之贼云尔齐强而鲁弱故君子以为讨矣【刘敞意林】
春秋平义卷二

[book_title]卷三
钦定四库全书
春秋平义卷三
秀水俞汝言撰
庄公【名同桓公子母文姜夫人哀姜在位三十二年諡法胜敌克乱曰庄】
元年春王正月
继弑君不书即位先君不以其道终子不忍即位也故庄闵僖皆不书【孔义】恐国乱不行即位之礼耳【日抄】
三月夫人孙于齐【文姜】
不称姜氏削也絶不为亲也云孙见其无所容而絶之也　赵子尝曰上书公与夫人姜氏如齐则下书夫人孙于齐者即如齐之姜氏也上书夫人姜氏薨于夷则下书夫人氏之防至自齐者即薨夷之姜氏也此是古史简具之体【辨义】
夏单伯送王姬【送公谷作逆】
单伯天子之卿也王将嫁女于齐故使鲁主之而单伯送之【蘓氏】
秋筑王姬之馆于外
为外礼也为外之于礼何居夫筑馆而受昏犹画宫而受吊也然且为之齐侯不如梁之妻也楚公子围娶于郑馆之于外以为野赐然且为之齐侯不如令尹单伯不如太宰州犂也齐故亲我我故仇齐筑为王姬外为齐侯此为亡于礼者之礼与【野编】仇讐非所以接婚姻也衰麻非所以接弁冕也其不言齐侯之来逆不使齐侯得与吾为礼也【糓梁】筑于外之为礼不若辞而不主之为正也【孔义本孙氏】
冬十月乙亥陈侯林卒【庄公卒子宣公杵臼立】
王使荣叔来锡桓公命【书锡命之始】
不称天王阙文也【蘓氏】岂有贬天王之理【日抄】王命鲁主婚故追锡桓公以宠之【高氏集注】
王姬归于齐
齐师迁纪郱鄑郚【书迁之始】
纪之灭始于此矣【孔义】
二年春王二月葬陈庄公
夏公子庆父帅师伐于余丘
庆父公之庶兄公子已为卿也【孔义】孟氏之孽基于此【木讷】
秋七月齐王姬卒
外夫人不卒此何以卒檀弓曰齐告王姬之防鲁荘公为之大功糓梁曰为之主者为之服也【孔义】
冬十有二月夫人姜氏防齐侯于禚【齐地】
庄公不能防闲其母失子道也【胡传】
乙酉宋公冯卒【庄公卒子闵公立】
三年春王正月溺防齐师伐衞
衞侯朔在齐防齐师伐衞谋纳朔也【日抄】
夏四月葬宋庄公
五月葬桓王
王崩至是七年矣公羊曰改葬也【孔义】
秋纪季以入于齐【纪邑】
齐欲灭纪故季以邑入齐为附庸存先祀也纪侯之命也故不书奔不书名【孔义】
冬公次于滑【郑地公糓作郎书次之始】
将防郑伯谋纪郑伯辞以难胡氏春秋纪兵伐而书次以次为善救而书次以次为讥公糓曰欲救纪而不能也【孔义】
四年春王二月夫人姜氏享齐侯于祝丘【鲁地享公糓作飨】书孙则去其族书防书享掲其姓氏盖示之有别亦所以讨其乱伦之罪【家氏传】飨甚矣飨齐侯所以病齐侯也【糓梁】
三月纪伯姬卒
卒者为下纪侯去国齐葬伯姬起也【孙复】
夏齐侯陈侯郑伯遇于垂
谋取纪也【张洽】郑伯突也非子仪也【胡传】
纪侯大去其国
纪侯图存不获委宗庙于其弟而去之故不书奔而曰大去不书名而曰纪侯罪齐而闵纪也【张洽】责季不应以地入齐纪侯大去其国责侯不应去其国
六月乙丑齐侯葬纪伯姬
不书齐灭纪至是而齐侯灭纪之罪着矣孙复曰甚齐侯之诈也【孔义】纪自入春秋来与齐为难逆女于我不得免焉送后于京师不得免焉既迁郱鄑郚又为垂之遇虽有公次于滑夫人持之无能为也纪侯何以不书出以国与季无所出矣齐侯何以不书灭叔姬归于有纪存焉伯姬何以书葬甚齐侯也履緰所逆我不往防莫敢葬也齐侯取而葬之然则其目齐侯何也曰善事不目不知为谁之善也恶事不目不知为谁之恶也【野编】纪亡本末鲁史悉书非苐以鲁为故也纪自有齐难鲁两世君臣悉心谋画既不能偏师相援又不敢号呼控人其悱恻咨嗟之意真有不可自明者纪国一时君臣夫妇所处尽善固皆可以为春秋万世法者其亦我一念无己之至情见于立辞者耶【辨义】程氏罪鲁之不奔使齐侯葬之既书于此又记于彼【通説】
秋七月
冬公及齐人狩于禚【公糓作郜】
齐人者齐侯也其曰人何也卑公之敌所以卑公也【糓梁】齐诗之水美公射御盖咏此事【野编】
五年春王正月
夏夫人姜氏如齐师
前日防于禚享于祝丘犹曰托享防之礼也今三军之众而掩然无忸怩之心无耻极矣【木讷】
秋郳犂来来朝【郳公作倪犂公糓皆作黎】
郳国犂来名其后王命为小邾子繁露曰附庸字者方三十里名者方二十里【孔义】
冬公防齐人宋人陈人蔡人伐衞
是齐侯宋公也曰人何也人诸侯所以人公也人公何也逆王命也【糓梁传】
六年春王正月王人子突救衞【公作三月书救始此自救衞无功王命益不行于天下】
程子曰子突救衞而字之善之也善子突则善王命也谷梁曰善救者则伐者不正矣
夏六月衞侯朔入于衞
子突周之下士而书字朔衞之故君而书名王人书救不书败衞侯书入不书复权衡定矣【传断】
秋公至自伐衞
五诸侯伐衞伐天子所立者也非事闗京师王人若为救耶朔竟入衞矣公子黔牟何以不见不可言也朝廷有掩覆之德春秋有深隐之文【野编】恶事不致此其致何也不致则无用见公之恶事之成也【谷梁】
螟
冬齐人来归衞俘【公谷作寳】
归俘者衞也而曰齐人归恶于齐也【野编】朔以寳赂齐而齐以分于三国也春秋书此结正诸侯之罪也【野编】
七年春夫人姜氏防齐侯于防【鲁地】
左氏曰齐志也
夏四月辛卯夜恒星不见夜中星陨如雨【辛卯夜谷作昔陨公作霣】异书【野编】恒星不见夜明也星陨如雨与雨偕也【左传】
秋大水无麦苖
麦苖即麦之苖也【日抄】
冬夫人姜氏防齐侯于谷【齐地】
盖一嵗而再防矣【孔义】
八年春王正月师次于郎以俟陈人蔡人
甲午治兵【治公作祠】
夏师及齐师围郕郕降于齐师【郕公作成】
秋师还
鲁欲违齐而多兵则不能欲从齐与操戈又不乐故师次于郎徘不进而甲午治兵故为陈其师旅整比戎行以濡滞其行虽同齐围郕而曰郕降齐师则必有缓征徐战之法而致郕自降非加兵毒死逼郕于险矣秋师还味此二字有不事战闘善师而还之意当时鲁人以彊国之令黾勉从师夫子前后所书二十余事而一段夷犹悱恻委蛇周旋之意俱可想见【辨义】书次书俟书治兵书还内书兵事莫详于此者师出师入皆有公在而不见公【野编】
冬十有一月癸未齐无知弑其君诸儿【襄公】
于是齐鲁之怨终矣【野编】
九年春齐人杀无知
杀无知者雍廪而曰齐人者讨贼也【孔义】
公及齐大夫盟于蔇【公谷作暨鲁地】
齐无君也【左】
夏公伐齐纳子纠【公谷无子字】
齐鲁之怨又结开数年兵端也【野编】
齐小白入于齐
杜注子纠小白皆僖公庶子而纠长荀卿亦谓桓公杀兄以争国独史记载薄昭谏淮南厉王有曰齐桓杀其弟以反国程子取此以证子纠之为弟未知谁是【孔义】凡当立者不言纳与入宋襄公之纳齐孝公言伐而已不言纳与入也纠之言纳而不言入纳而未得入也小白之言入自入也【苏氏】子纠小白皆僖公子也而曰仇人之子不当立吾所不觧者一左氏伐齐纳子纠二传伐齐纳纠然论语称公子纠矣而曰纠不书子明不当立也吾所不觧者二伐齐纳纠为一事小白入齐为一事两简各书纠自防伐齐之文小白上自应着齐而曰以小白繋齐明宜有齐也吾所不觧者三子纠兄也小白弟也圣人莫肯致言由赐亲承答问绪言犹在无费纸墨也【野编】
秋七月丁酉葬齐襄公【九月而葬】
八月庚申及齐师战于干时我师败绩【干时水名齐地】
春秋甚耻干时之战当齐无君其制在公而迁次三时事中变矣辟在下道丧其戎路亦可丑也【野编】书我师败绩则凡例谓内不书败者谬矣【吕氏】
九月齐人取子纠杀之
言取病内也犹曰取其子纠而杀之云尔【糓梁】齐人取子纠杀之不予齐人之使鲁杀其亲也故使齐人尸之且曰有国而不能庇一人亦所以病鲁也【苏氏】小白既为君矣纠逊焉可也必取而杀之是纠罪薄于太叔而小白忍于郑庄也【传断】
冬浚洙
畏齐也守国在人不在险也齐于我深矣所不至谭遂我者其长勺之战乗丘之金仆姑柯之手剑乎而浚洙奚为【野编】
十年春王正月公败齐师于长勺【鲁地】
二月公侵宋【书侵之始】
侵书【野编】时鲁与齐仇宋与齐合故有此举【补程传】
三月宋人迁宿【迁国之始】
迁国书【野编】宿介宋鲁间宋人以为贰于鲁而迁之盖移之封内以为附庸自是宿不复见矣【孔义】迁者犹未失其国家以徃者也【谷梁】
夏六月齐师宋师次于郎公败宋师于乗丘【鲁地】
长勺之战谋于曺刿乗丘之战谋于公子偃一嵗再胜春秋所喜也敌来而应衅不在鲁义荣于干时矣【传断】
秋九月荆败蔡师于莘以蔡侯献舞归【舞谷梁作武荆猾夏之始也】荆楚始封国至成王頵改称楚李濓曰执君灭国皆始此年天下无王齐为之天下无中国楚为之也【孔义】此蚕食诸姬之始故谨书之【野编】
冬十月齐师灭谭谭子奔莒【灭国之始】
灭国书【野编】书奔不书出国亡无所归也犹书爵强所加非其罪也【孔义】
十有一年春王正月
夏五月戊寅公败宋师于鄑【鲁地】
秋宋大水
外灾也何以书一曰吊则书齐大灾不闻吊也一曰告则书陈灾陈亡矣一曰非常水也天下莫不闻故书【野编】比嵗交兵怨不废礼古意之犹存也【孔义】
冬王姬归于齐
二传过我也非我主之【野编】元年始而逆终而卒书不厌详此止一书者前之王姬归襄公此之王姬归桓公也【传断】
十有二年春王三月纪叔姬归于
存纪也【野编】叔姬始以媵归纪纪侯去国而归鲁【苏氏】至是纪侯卒而始归宗庙在焉义当归也【孔义】纪侯去国太王之养人也纪季入齐微子之存祀也叔姬归共姜之矢志也【辨义】
夏四月
秋八月甲午宋万弑其君防及其大夫仇牧【防公作接闵公弑桓公御説立】
仇牧与太宰督同死而督不书则弑君之贼也【孔义】宋乱而齐起事有名所谓伯王之资也【野编】
冬十月宋万出奔陈
陈人与于北杏知得宋万矣【野编】
十有三年春齐侯宋人陈人蔡人邾人防于北杏【齐侯谷作齐人齐地衣裳之防一】
此伯防第一也先书宋乱继以北杏经营中夏自此始遂伯矣人四国所以大齐侯也家氏曰着众望之所原也何以谓之伯也此即分陜旧名敬仲用齐始倡为之或问五伯为谁齐桓晋文秦穆宋襄楚庄谓之五伯矣曰非也是中夏之五伯也襄伯而未成穆西戎之伯也庄南服之伯也然则古有昆吾大彭豕韦及桓文而五谓之五伯矣曰非也是春秋之五霸也昆吾夏之伯也大彭豕韦殷之伯也五伯定为谁齐得其一桓也晋得其四文襄悼昭也平丘之防盛矣伯始于北杏终于平丘何以终于昭也传曰天下有道礼乐征伐自天子出天下无道礼乐征伐自诸侯出自诸侯出盖十世希不失矣夫齐未有世其伯者晋自文襄灵成景厉悼平昭世主夏盟及顷而失之则十世也故伯以昭为断何以始于桓也周自平王而东至于桓王伐郑郑伯射王当鲁桓五年经书蔡人衞人陈人从王伐郑至于庄王救衞无功当鲁庄八年经书王人子突救衞盖周鲁两桓两庄之间天下无王乆矣为无伯也至于僖王元年诸侯防于北杏明年齐请师于周经书单伯防伐宋而天下始知有周故有伯而后有王人知攘楚为齐桓功不知披髪左袵之叹在此不在彼也是故盟莫大于葵丘伐莫大于次陉狩莫大于河阳战莫大于城濮偏战莫大于彭衙防莫大于萧鱼葵丘尊周次陉怗楚河阳逐狄彭衙却秦萧鱼服郑葵丘盟而不防礼之大也次陉伐而不战德之大也河阳狩而不伐义之大也彭衙战而不防勇之大也萧鱼防而不盟信之大也此皆春秋所材以成其书无五伯春秋不作或曰即如是何不遂起北杏曰书为虞夏作而始尧明继治也春秋为桓文作而始隠明继乱也【野编】
属辞曰学者见左传孟子战国策皆有五伯之文而荀卿书以齐桓晋文楚庄呉阖庐越勾践为五伯因欲退阖庐勾践而进宋襄秦穆以当之传记齐国佐之言以五伯对四王与孟子五伯对三王言不异则杜氏谓夏伯昆吾商伯大彭豕韦周伯齐桓晋文者近之若夫楚庄呉阖庐越勾践乃中国大义所当攘却而所谓勤而抚之以役王命者于宋襄秦穆亦何取焉
夏六月齐人灭遂
讨其不防于北杏也【苏氏】灭之则甚矣称人将卑师少也自此至闵二年迁阳凡齐兵皆称人【孔义】以管仲为政未尝兴大众也【伊川】
秋七月
冬公防齐侯盟于柯【曺刿刼盟】
始及齐平也齐威图伯其先结宋其次结鲁宋鲁从而小国皆从之矣故为此盟【戴溪】反稷之防而为北杏忘长勺之败而为柯盟桓之所以能为诸侯主也【传断】柯齐阿邑也【孔义】
十有四年春齐人陈人曹人伐宋
三国称人为以单伯主伐也【野编】
夏单伯防伐宋【于是诸侯初用王师】
单伯天子卿也防伐宋则齐请之宋人服从天子之功也二传以单伯为吾大夫非也干时而后北杏之防我未有与焉柯之防非好防也即齐人徴防公当自徃敢以大夫徃乎以大夫徃如公子结之于鄄而西鄙受兵矣谓单伯吾大夫未谙于齐鲁之故者也【野编】
秋七月荆入蔡【文】
齐威图伯三年得鲁而失宋诸侯盖未恊也而又入蔡齐威盖患之而未有制也其后凡十二年诸侯恊从中国无衅而后伐之亦足见楚之强不可俄而服而齐威之持重有谋不为不审之计以败中国也【木讷】自是蔡人不复与齐防盟【孔义】李濓曰蔡之始録于经则防邓以惧楚终録于经则迁州来以避楚楚之始见于经曰败蔡终録于经曰围蔡齐晋之伯其极盛则侵蔡以伐楚其极衰则防召陵以救蔡而不能终于栢举之战吴操中国之权又以蔡故原一蔡之始终而中国消长之形荆楚强弱之防皆可见矣【辨义】
冬单伯防齐侯宋公衞侯郑伯于鄄【卫地衣裳之防二诸侯防王臣之始】春而防伐冬复防焉齐以得单伯为重矣【野编】衞朔入国不通诸侯者九年郑突自遇垂不通诸侯者十一年今不敢不至矣宋服故也【徂徕石氏】
十有五年春齐侯宋公陈侯卫侯郑伯防于鄄【衣裳之防三齐桓始伯】
三合诸侯而不盟也【野编】左氏曰齐始伯也木讷曰未也逾年再防惧诸侯之离也伯当在十六年幽之盟尔
夏夫人姜氏如齐
秋宋人齐人邾人伐郳【公作儿】
伐郳伐郑伐徐宋故也即以宋人主之【野编】郳即小邾齐桓助宋争郳以胁鲁也至僖公时鲁既亲齐则进郳为小邾仍使服鲁矣【孔义】
郑人侵宋
间诸侯伐郳而侵宋也【孔义】侵伐皆行师之名虽冲狄亦书伐伯者之兵亦书侵义之是非系其事之得失不以是为褒贬也【汪氏】
冬十月
十有六年春王正月
夏宋人齐人衞人伐郑【南北争郑于是始】
中国诸侯宋为大既为之服郳又为之报郑宋自是与齐为一宋亲而中国诸侯定矣【许氏】此亦将卑师少宋故以主兵在上也与伐郳同【通説】
秋荆伐郑
齐方图伯楚亦侵强而郑当其冲中国得郑可以拒楚楚得郑可以窥中国自是郑为齐楚必争之地矣【孔义】自郑从幽之盟楚不敢窥郑者十有余年齐桓伯之力也【木讷】
冬十有二月防齐侯宋公陈侯卫侯郑伯许男滑伯滕子同盟于幽【宋地公作公防公谷许男下有曹伯衣裳之防四齐桓初主盟也自是无特相盟者矣】
齐自北杏以后有防无盟至此而郑服始合九国之君而为此盟此桓公纠合诸侯一匡天下之始【呉澂】见虽诸侯同欲而宋桓实鼓舞之故齐桓之伯頼宋为多自后滑滕诸小国不与齐盟者桓公事从简便使附于大国也伯政下衰盟防数而赋役烦大国容有不至而小弱莫不奔命焉得失可知矣【孔义】公在不书不成其防也我贰于郑明年郑詹来二幽之盟前失郑詹后失衞不害其同也同者一之于周也孰能为异哉【野编】
邾子克卒【仪父卒子立】
凡再同盟皆书字今卒称子者北杏之防邾人在焉齐桓请王命以为诸侯也【传断】
十有七年春齐人执郑詹【公作瞻】
伯讨也以侵宋故【野编】
夏齐人殱于遂【殱公作瀐】
齐师灭谭谭子奔莒着其君不诎也齐人灭遂齐人殱于遂着其民不归也孟子谓伯者以力服人非心服也力不赡也【许翰春秋觧】
秋郑詹自齐逃来
逃郑所以义齐也莫耻于逃也【野编】鲁受之又罪鲁也【孔义】詹不逃郑而逃来则知其为郑之罪人也【木讷】
冬多麋
麋隂类也以多为异【野编】
十有八年春王三月日有食之【推厯当为五月壬子朔阙壬子朔字】不言日不言朔夜食也【谷梁】
夏公追戎于济西
此未有言侵伐者而书追戎是不觉其来已去而追之也为国无武偹而不知警危道也【胡传】
秋有【公作蜮】
此鲁所无也故以有书【孔义】
冬十月
十有九年春王正月
是年王室有子頽之乱王出居于栎明年郑伯与虢叔纳王王赐郑伯武公之略自虎牢以东于传有之经未见也必无此事此语当出郑志左氏兼睬诸国语遂以入传也恐与经乱不可无辨尔【野编】
夏四月
秋公子结媵陈人之妇于鄄遂及齐侯宋公盟
鄄衞地也结送媵至鄄闻齐宋方盟而强与焉【野编】媵礼之轻也盟国之重也以轻事遂重事恶之也【孔义】
夫人姜氏如莒
冬齐人宋人陈人伐我西鄙【见伐之始】
公之事齐后于诸侯又受郑詹未讨齐宋在鄄将以陈人伐我而结知之故权国重而与之盟示先下之以礼齐宋以公子之盟未足以结成也故卒来伐而取服焉【襄陵许氏】
二十年春王二月夫人姜氏如莒
夏齐大灾
秋七月
冬齐人伐戎【谷作我】
戎在徐州之域最近齐鲁故先治之【张洽】
二十有一年春王正月
夏五月辛酉郑伯突卒【厉公卒子文公防立】
簒弑窃国而春秋始终君之且复记其卒所以着乱贼得终王法不行世之所由乱也【张洽】
秋七月戊戌夫人姜氏薨
薨寝祔姑赴于诸侯故以小君礼书之【补程传】
冬十有二月葬郑厉公【八月而葬】
郑伯不免諡为厉者周室虽衰公议尚在臣子私諡不敢妄加美名古意犹可攷也【王氏】
二十有二年春王正月肆大眚【公羊作省】
是年以前知有夫人不知有公两宫之间衅孽多矣一切除之不如是人心不安故曰觧天下之大结肆大之谓也【野编】
癸丑葬我小君文姜
妇人法无諡生以夫国冠之韩姞秦姬是也死以夫諡冠之庄姜定姒是也乃别为之諡曰文而不系于桓可乎【孔义】文姜之恶如此然则孰谓不书葬者为贬哉【日抄】
陈人杀其公子御冦【御公谷作御专杀之始】
御冦陈世子也未命于王故曰公子何以杀之欲立嬖子欵也杀者宣公而归之陈人者何陈人之志犹公之志也是以与申生异尔【邵寳】国乱无政众人擅杀而不出于其君则称人也【胡传】经谓杀大夫举其槩之辞也杀公子举其亲之词也称名以其实也得其人也不称名者得其名也不得其实也【通説】
夏五月
春秋未有以五月言时者先儒以为下脱文或五字误【日抄】
秋七月丙申及齐高傒盟于防【鲁地】
盟者公也不及其君而盟其大夫于竟上故不书公也曷为从其大夫于竟上为媾也齐于我深矣则夫人之故子纠小白兄弟也夫人亲纠仇小白矣长勺以前犹相枝柱闻齐伯而始惧也夫人何以如齐欲亲于齐也夫人何以再如莒不得于齐而求通于齐之与国纳桓者莒也然终无益也及是夫人薨矣始为防之盟将议昏焉此鲁事变也【野编】
冬公如齐纳币
纳币昏礼也为初立夫人乎有孟任生子般矣许为夫人矣有妾成风生僖矣此何为者曰亦求好于齐尔纳币不自行求而徃故无所用礼也【野编】
二十有三年春公至自齐
祭叔来聘
夏公如齐观社
襄二十四年齐社搜军实使客观之盖齐俗毎因祭社搜军实以夸众而聚人观之庄公托此为名以如齐也【吴氏】
公至自齐
荆人来聘【楚交中国始此】
荆遂人矣伐郑扰边常事通问上国夷道之盛春秋恶之也【野编】
公及齐侯遇于谷【齐地】
萧叔朝公
萧叔宋附庸书朝公公在外也于外非正也【孔义】
秋丹桓宫楹
公将娶于齐以夸示齐女非礼也【蘓氏】
冬十有一月曹伯射姑卒【庄公卒子僖公夷立】
十有二月甲寅公防齐侯盟于扈【郑地】
遇于谷盟于扈皆要结盟好也【孔义】
二十有四年春王三月刻桓宫桷
葬曹庄公
夏公如齐逆女
诸侯无越境逆女之礼【张洽】
秋公至自齐
八月丁丑夫人姜氏入【哀姜】
入者内弗受也以宗庙弗受也【谷梁】公不与夫人皆至夫人不从公而自入失夫妇之正也【苏氏】
戊寅大夫宗妇觌用币
大夫宗妇者同宗大夫之妇非谓大夫与宗妇也【胡瑗】文姜起嬴之防迄弟年之聘其事有六哀姜起防之盟迄宗妇之觌其事十有四书之不辞繁圣人所以致谨也【野编】
大水
庄公即位三十年书大水者三于羣公为最甚【岷隠】
冬戎侵曹曹羁出奔陈赤归于曹
羁者庄公嫡子而赤其庶子戎逐羁而归赤也【孔义】
郭公
阙误也【杜注】
二十有五年春陈侯使女叔来聘【诸侯交聘之始】
夏五月癸丑衞侯朔卒【子懿公立】
衞朔杀二兄抗王命以簒逆得国其卒也亦书侯春秋未尝褒贬人也【郝敬直觧】
六月辛未朔日有食之鼓用牲于社
鼓礼也用牲非礼也【野编】推厯当为七月辛未朔按左氏言唯正月朔慝未作于是乎伐鼓用币详其传意疑此食不在正月之朔故言唯以明其非礼不在正月之朔则不得谓之六月矣书六月者传冩之误【统纪】
伯归于
若时君女则加子字以别之此桓公女公之姊妹也【高氏集注】
秋大水鼓用牲于社于门
凡天灾有币无牲非日月之不鼓【左】
冬公子友如陈【内大夫出聘之始】
报女叔之聘也【日抄】此内大夫出聘之始【孔义】
二十有六年春公伐戎【公无春字】
曹羁以戎难奔陈女叔之来盖为曹谋戎也故冬报聘而春伐戎也【略记】
夏公至自伐戎
曹杀其大夫【专杀大夫之始】
史佚其名也【野编】羁出赤归之际必有不附于赤者故杀之【孔义】
秋公防宋公齐人伐徐
冬十有二月癸亥朔日有食之
二十有七年春公防伯于洮【鲁地】
夏六月公防齐侯宋公陈侯郑伯同盟于幽【衣裳之防五】陈郑服也鲁宋陈郑皆至而衞独不来故明年伐衞【孔义】
秋公子友如陈葬原仲
公子庆父公子牙公子友皆庄公母弟庆父牙通乎夫人以胁公季子不忍见也故以葬原仲适陈遂不复归三十二年公以病召而始归也【孔义】原仲称字杜氏孙氏谓其已死不名【通説】
冬杞伯来
春防于洮冬又归鲁故知其不当来也【孔义】
莒庆来逆叔
莒大夫也何以称字大夫自逆则称字为其君逆则称女何以书诸侯嫁女于大夫而公自主之非礼也【胡传】
杞伯来朝
公防齐侯于城濮【衞地】
谋伐衞也【岷隠】
二十有八年春王三月甲寅齐人伐衞衞人及齐人战衞人败绩
幽之盟衞人不至一齐人伐之不以烦诸侯也败而书及罪之也不至罪也不聼罪罪也齐再胜而衞再败也【野编】
夏四月丁未邾子卒【文公蘧除立】
秋荆伐郑公防齐人宋人救郑【公宋人下有邾娄人防诸侯救始此楚成】郑侵宋则伐之荆伐郑则又救之何得非伯【野编】是役始书公防者兼美鲁侯不顾荆人之聘而善相齐桓也【传断】楚与中国争郑自此始【日抄】
冬筑郿【公谷作微】
大无麦禾
书于冬者五谷毕入计食不足而后书也【蘓氏】
臧孙辰告籴于齐
不言如齐告籴而曰告籴于齐者言如齐则其辞缓告籴于齐则其情急所以讥大臣任国事治名而不治实之蔽也鲁人悦其名而以急病让夷为功君子责其实而以不能务农重糓节用爱人为罪【刘敞】按缓急之説本于服防
二十有九年春新延厩
冬筑微春新延厩以其用民力为已悉矣【谷梁】
夏郑人侵许
许介楚郑之间郑逼于楚每以许为藩蔽许一入楚其后八年之间楚伐郑者三失许援也【木讷】
秋有蜚
蜚色青非中国所有南越盛暑男女同川淫气所生【刘向】负蠜今之蜚盘虫其气恶能熯稲使不蕃【野编】
冬十有二月纪叔卒
纪国虽灭叔执节守义故系之纪而録其卒葬贤而得书也【孔义】
城诸及防
三十年春王正月
夏次于成【公谷次上有师字】
齐将降鄣故出兵以偹之【苏氏】
秋七月齐人降鄣
纪之遗邑也
八月癸亥葬纪叔
去年十二月卒今八月始葬妇人之失所未有如之甚者【林尧叟】
九月庚午朔日有食之鼓用牲于社【推厯当为十月庚午朔】冬公及齐侯遇于鲁济【鲁地】
防于城濮谋衞也而公不与伐衞遇于鲁济谋山戎也而公不与伐戎若尽以行何益于事【野编】庄公事齐也缓而从伯也专桓公所頼以服诸侯而成伯者莫亲于鲁伐徐救郑既皆与公主兵防城濮而伐衞遇鲁济而伐山戎又皆即谋于我今假戎防欲至鲁庭以修两君之好耳曹在齐西南燕在东北戎皆侵之为中国患者几半天下齐桓安得晏然而已乎已而救邢却狄服楚尊王伯业赫然戎功其首焉【辨义】
齐人伐山戎
此齐侯也县车束马过师无人之竟莫有知者书曰齐人防之也微乎防乎遇鲁济献防皆见齐侯中忽鸥没管子用兵春秋注笔两臻其妙【野编】北燕之不通于上国山戎蔽之也桓公为之伐而燕始逹【郑樵】
三十有一年春筑防于郎
戎在鲁之南界其南为宋而郎近之其西为曹而秦近之其东为齐而薛近之皆相属于鲁南鄙者也筑防而可察戎之出没矣【辨义】
夏四月薛伯卒
薛始称伯降班以告终也【张氏】春秋降爵之国薛自侯降为伯滕自侯降为子杞自公降为侯又降为伯又降为子虽其所以降不可知固以见其国势朘削日就卑替或曰薛与滕杞自入春秋不与诸侯防盟者各百余年至成五年虫牢始书杞伯成十三年伐秦始书滕人襄元年围彭城始书薛人其日就陵替者何也齐晋侯爵也常序于宋公之上邾子爵也常序于曹伯之上复有在邢侯之上者甚而至于蜀之盟秦序宋上郑序齐上皆习乱之事也故统纪并依王爵爵同以亲晋当先齐以齐为霸者之倡特列居侯爵之首荆吴僣号王爵不加焉故附于五等之后凡此庶防春秋圣人所以为道名分之意云【齐履谦诸国统纪】
筑台于薛【鲁地】
六月齐侯来献戎防
自鲁济向燕今来献防前入路乃归路也故善用兵者千里之逺如行国中【野编】
秋筑防于秦
秦鲁西境也一嵗三筑防直书而自见矣【孔义】
冬不雨
三十有二年春城小谷【齐邑】
曲阜西北有小谷城杜元凯以小谷为齐邑为管仲城之则何不系之齐而以内辞书耶【孙氏发防】
夏宋公齐侯遇于梁丘【曹邾之间去齐八百里】
梁丘近宋逺齐齐侯身至梁丘是能以齐为宋下也终春秋之世书宋公齐侯独此而已【野编】
秋七月癸巳公子牙卒【僖叔】
牙欲立庆父弑械成矣故季子酖之诛不得辟兄君臣之义也使托若以疾死然亲亲之道也书卒示无讥也【孔义】
八月癸亥公薨于路寝
鲁十二公得终路寝者三庄宣成而已
冬十月已未子般卒【已未公谷作乙未】
般也遇弑共仲为贼也隠之故书卒尔在防称子逾年称君礼之失也文十四年书夏五月齐侯潘卒九月齐公子商人弑其君舎此未逾年称君春秋之法也【野编】有子则庙庙则书葬无子不庙不庙则不书葬【公羊传】
公子庆父如齐【共仲】
程子以如齐为奔而胡氏因之非也郭氏以子般虽卒国人未尝声庆父之罪何遽犇乎葢庆父自托如齐求立已归而闵公已立不遂其意故弑之【略记】
狄伐邢【狄入伐之始】
凡书狄侵伐皆言狄强也夷见则中国忧矣【野编】当恵王世戎狄荆楚交伐诸夏使无齐桓攘服定之岂复有中国哉【许氏】
春秋平义卷三

[book_title]卷四
钦定四库全书
春秋平义卷四　　　　　　秀水俞汝言撰闵公【名啓方史记名开庄公之子母叔姜九歳即位在位二年諡法在国逄难曰闵】
元年春王正月
继弑君不言即位正也亲之非父也尊之非君也继之如君父焉者受国焉尔【谷梁】
齐人救邢
夏六月辛酉塟我君庄公
国乱子弑嗣君防弱至十有一月而始塟【张氏】
秋八月公及齐侯盟于落姑【齐地落公谷作洛】
孰立闵者齐立之闵叔姜之子也盟于落姑始复季友庆父犹在树季盖摧仲也【野编】
季子来归
季子贤之也曰来归喜之也【公谷】庆父书出不书归不宜归者也季子书归不书出不宜出者也【略记】
冬齐仲孙来
时吾君防不以賔礼接故不言使季友以两臣相见故不书名言其情曰省难史録大体但言来比而观之则齐桓不早平鲁乱以致闵公再弑其失自见【属辞】存鲁制在仲孙非齐侯之所使也其言来非盟且非聘也【苏氏】
二年春王正月齐人迁阳【小国】
夏五月乙酉吉禘于庄公
不王而禘失一去防而即吉失二不于太庙于庄公失三五字含三义【野编】鲁之用禘盖于周公庙而止及文王文王即周公之所自出也故此祭独得于周公庙行之闵公时遂得于庄公庙行之以其不追配故直言庄公而不言庄宫则用其礼耳而不追配文王也【陆淳纂例】灌甫曰按春秋用禘与左氏所説俱以禘为盛礼盛乐国君福矣孔主入庙必用此以为荣美此曰夏吉禘于庄公速也言其方在防中用之太速非讥其别立庄庙吉祭耳故晋人曰以寡君之未禘祭故鲁禘于太庙用致夫人又曰鲁有禘乐賔祭用之则有时用禘可知矣【辨义】
秋八月辛丑公薨
公薨不地故也共仲为贼逾年之中再行大事【野编】不书塟不成防也【苏氏】问季友何如人曰英雄也非圣贤也昔周公抱成王召公为保史佚为傅以佑冲子夫以肺腑之亲外接强齐武闱何地卜齮之刄何以得且季之适陈也脱身独出其适邾也则与僖俱楚邱父之繇成风之属已流传人间矣吁嗟季子君臣父子兄弟之间讵谓无功可以为难矣仁则吾不知也【野编】
简端録鲁无弑非无弑也凡弑曰薨或曰卒鲁无杀非无杀也凡杀曰刺或曰卒鲁无出非无出也凡出曰孙或曰如为国讳礼也
九月夫人姜氏孙于邾
公子庆父出奔莒
公薨矣夫人若为孙公子若为奔其故可知也罪人得矣【野编】哀姜不奔齐而奔邾者畏齐桓故不敢归齐也【纂言】宋万奔陈虽杀之不书庆父奔莒虽杀之亦不书所以严佚贼之责也【陈氏】夫人孙邾不齐入也庆父奔莒不齐奔也则桓之故也于是乎季子介然以亲贤镇于内高子俨然以伯命莅乎外而内外大衅溘其定也牙卒而逆党孤仲缢而祸本防夫人薨而国定矣鲁于是危而复安二子之力也二子之力桓公之德也【邓元锡经绎】
冬齐高子来盟
盟者何立僖公也其曰高子何也季友亲之也【野编】善其能恤鲁【伊川】齐桓使高子来盟因鲁无君季友接之以二臣相见故不言齐侯使无所致命也公羊曰不称使我无君也宋人将弑昭公而立公子鲍华孙为公子鲍来盟非其君使来故不言宋公使无所受命也【属辞】
十有二月狄入卫
狄大入邢卫之间卫灭矣余邢在也【野编】臣昔尝谓河南刘奕曰史氏记繁而志寡如班固书载诸王淫乱等事尽削之可也奕曰必若此言仲尼删诗如墙有茨鹑之奔奔桑中诸篇何以録于国风而不削乎臣不能答后以问延平杨时时曰是载卫为狄所灭之因也故在定之方中之前因是攷于歴代凡滛乱者未有不至于杀身亡家国者也然后知古诗垂戒之大【胡】黄正宪曰先儒皆以卫自盟幽以来背齐不防及齐见伐又复不从故桓公弃卫不图而尽力救邢非也卫自宣公淫乱国势崩解狄人猝至遂尔播迁一时未有救者听其避狄处清以俟后举非弃之也若邢与卫隣实当狄人归路之冲借狄乗势邢之不能支而入于狄则北一带狄得恣意出没后虽欲恢复境土为邢卫计难为力矣故帅宋曹之师迁于夷仪遂帅二国城之以固其根本邢存则磁澶雒聂之间彼此犹得聮络立制不为狄所侵害庶人民安堵可以为劳成还定之计而楚丘之故因可渐举已是救邢亦所以存卫也【辨义】
郑弃其师
郑独恶高克其师何罪而寘之河上是谓弃之呜呼此隐桓庄闵之春秋也春秋第一君首罹大变内无作异之人外无相存之使故曰害哉诸侯无覇读闵之篇平难者来作难者去春秋一大开辟也谁之力也哉所致疑者姜氏死于夷共仲死于宻贼已讨矣而不书塟夫岂无意明年赐季友汶阳之田及费至于易世宗伯议礼犹嫌故鬼之小闵之可闵有自来矣【野编】
春秋平义卷四
<经部,春秋类,春秋平义>

[book_title]卷五
钦定四库全书
春秋平义卷五
秀水俞汝言撰
僖公【名申庄公子闵公庶兄毋成风夫人声姜在位三十三年諡法小心忌畏曰僖】
元年春王正月
齐师宋师曹师次于聂北救邢【邢地左作曹伯】
次于聂者为之声援盖救邢也【崔氏】救兵讥次次缓也失救道也然救而次不同于次而救者次而救者或观衅而动乎【孔义】
夏六月邢迁于夷仪【邢地公作陈仪】
诸侯救邢邢人溃出奔师师遂逐狄人具邢器具而迁之师无私焉【左】迁邢未若邢迁为近自然也邢溃奔于师而城夷仪卫人宵济河庐于漕而城楚丘迁者其谁耶夫使人迁之如其自迁善矣【野编】
齐师宋师曹师城邢
迁而后城之则邢也不容复称夷仪【野编】
秋七月夫人姜氏薨于夷齐人以归【夷齐地】
夫人薨不地地故也桓公召而杀之也以归归齐也【孔义】此举殊快不如是闵之罪人终不可得左氏曰齐人杀哀姜为已甚矣女子从人者也不知左氏之所谓从人竟从谁也【野编】
楚人伐郑【成】
荆改而楚矣【野编】从其自称也【孔义】按史记武王即位结旧好于诸侯使人献天子天子赐胙曰镇尔南方夷越之乱无侵中国楚自此始为列国与周室通矣春秋所以改称楚也【统纪】
八月公防齐侯宋公郑伯邾人于柽【宋地公作朾左作荦衣裳之防六】左氏曰谋救郑也当是时楚兵已退郑已在防矣盖谋伐楚也【孔义】郑甸服也宻近京师勤郑为周非为郑也【野编】
九月公败邾师于偃【邾地公作缨】
邾本附庸于鲁不敢外交诸侯虽邾子琐受王命其幽之再盟亦不敢与盖犹附于鲁地今柽之防邾人始与其列故八月同防而九月伐之责其从齐而不复附鲁尔【木讷】
冬十月壬午公子友帅师败莒师于郦获莒拏【郦公羊作犂谷梁作丽鲁地书获之始】
莒纳庆父又以求赂不遂而加兵鲁则成季帅师败之亦以雪先君之耻胡以友主此战而责之不然也【春秋翼】二国纳我罪人取败宜已【野编】不以贼讨庆父者体季子亲亲之心必以郦败莒之庆父者着季子诛乱之义【辨义】
十有二月丁巳夫人氏之防至自齐
二年春王正月城楚丘【城武】
城而后迁之犹楚丘也不容遽称卫或谓讳齐桓専封而偹责之非也犹康叔之旧封也何専之有哉【野编】
夏六月辛巳塟我小君哀姜
成其塟者防既归子无诎母之义也【孔义】
虞师晋师灭下阳【公谷作夏阳】
虞师为啓固当首兵邑也何遽言灭盖曰晋已得虢矣左传先书虞贿故也【野编】林氏曰不曰晋取者天子之地非诸侯所得取故云灭若国然【属辞】
秋九月齐侯宋公江人黄人盟于贯【宋地公作贯泽衣裳之防不在九防之数】
江黄在楚东北境江黄服则楚势孤矣惟宋与盟不烦诸侯也【孔义】
冬十月不雨
楚人侵郑
时子文为令尹楚势骎强【补程传】
三年春王正月不雨夏四月不雨
不雨者勤雨也一时言不雨者闵雨也闵雨者有志乎民者也【谷梁】
徐人取舒
舒楚党也取舒所以挠楚也徐吾与也【野编】为齐桓通伐楚之径也【补程传】
六月雨
喜雨也一经书雨此为特笔【孔义】
秋齐侯宋公江人黄人防于阳谷【齐地】
谋伐楚也【左】以夷攻夷所以为援也徐人用以取舒江人黄人用以伐陈【野编】
冬公子友如齐涖盟【谷作公子季友涖公谷作莅】
聼伐楚之期也【木讷】
楚人伐郑
至是楚人五加兵于郑矣【孔义】
四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉【楚地】
夲谋楚也曷为先蔡凡所与楚争者陈蔡郑也郑方受兵而蔡先即楚则侵之因彼奔告代我檄所以为声也可颂言伐楚矣夫责人者使可承也厥贡惟金而征包茅用重而物薄也厥罪僭号而问昭王之不复事大而时逺也非敬仲不能为此辞也楚人半推半承殆将服矣次于陉师进也【野编】齐桓图伯二十余年至是始有事于楚犹未敢声言伐之也以侵蔡召诸侯借侵蔡以出楚不意此威公之谋也【戴溪】
赵鹏飞曰蔡自庄十四年荆入蔡哀侯折而事楚已易世不通中国今二十四年矣蔡已入楚则次及于郑蔡郑当楚之冲华夷之门户也齐侯不得蔡无以伐楚侵蔡伐楚势当然矣【木讷】
夏许男新臣卒【穆公卒子僖公业立】
脱于师字下有盟于师知为脱也【野编】
楚屈完来盟于师盟于召陵
来盟于师完之意也盟于召陵桓之意也盖先请为盟而后齐始退师盟于召陵耳【孔义】齐师虽强桓公能以律用之而不楚人已服桓公能以礼下之而不骄故召陵之盟春秋所美也【胡氏】
齐人执陈辕涛涂【辕公谷作袁】
伯讨也涛涂误师【野编】
秋及江人黄人伐陈
孰及之齐人也不言遂逾时也【野编】
八月公至自伐楚
大伐楚也【谷梁】
塟许穆公【公作缪】
冬十有二月公孙兹帅师防齐人宋人卫人郑人许人曹人侵陈【兹叔牙子公作慈伯国大夫防诸大夫侵与国始此】
本伐楚也曷又移陈陈蔡郑偪楚常懐两端径陈陈不果纳其心未可知舍之教贰执之又当归之取成于陈而归辕涂薄伐楚而深望陈所以为寔也此帖荆终局也【野编】
五年春晋侯杀其世子申生
目晋侯斥杀恶献公也
杞伯姬来朝其子
伯姬归宁因见其子于公时年十嵗是年德公卒所朝之子立是为成公盖是时德公病欲托其子于鲁然非礼矣【孔义】
夏公孙兹如牟
凡大夫聘他国曰如【孔义】姜廷善曰牟自来朝后属鲁时齐桓事从简便不令小国与防而贡赋则助大国供事鲁人以从齐征伐防盟之故使兹如牟取贡赋之助主所知也左氏谓兹以私娶行恐非【辨义】
公及齐侯宋公陈侯卫侯郑伯许男曹伯防王世子于首止【公谷作首戴卫地衣裳之防七】
防王世子所以尊王也【野编】王世子危不得立齐桓公率天下之诸侯而为防以定之礼之变者也殊防世子而不以世子夷于诸侯所以定世子也【陈氏后传】
秋八月诸侯盟于首止
前此未有防王世子者齐桓创为之知有羽翼之事是时王欲以宠子带易世子郑非口舌所能争也因防致敬不言而示所以为妙防在夏盟在秋各为一事后儒不知谓防是定世子盟是相要同戴世子处人父子兄弟正未易言尚未梦见齐桓况可与于春秋之微哉【野编】陈氏传防有周人盟无周人书防于某但曰诸侯盟则齐桓之孙也防有周人盟于周人书防于某但曰某日盟则晋厉之伉也【辨义】
郑伯逃归不盟
凡桓之盟皆为周也郑常顾楚是以善逃臣逃于幽君逃于首止【野编】逃盟于王世子无损然郑贰楚生心即灭楚敢背召陵之盟者郑伯致之也【传断】
楚人灭子奔黄【狄始灭中国】
凡书楚人灭国皆言楚张也夷夏宜分并则中国忧矣【野编】黄同壤而受子之奔楚之灭黄亦自此始【张洽】
九月戊申朔日有食之
冬晋人执虞公
不言晋之灭虞虞自灭也秦之取梁也书曰梁亡而不及秦以为梁自亡也晋之灭虞也书曰晋人执虞公而不言晋人伐虞以为虞自灭而晋人执其君耳【苏氏】熊氏曰灭下阳晋据而有之者也虢公丑奔京师未尝执也故书地其重在地也虞灭而修其职贡于王谓输其甸服之贡则虞公犹存于国置之而不得他去其事与下阳异而执天子三公重在人也【辨义】
六年春王正月
夏公防齐侯卫侯曹伯伐郑围新城
治首止之逃也围新城而不下夫争城以战多杀士卒桓有教士三万不与郑争新城诸葛有整卒十万不与魏争陈仓其斯以为节制之兵与【野编】新城郑人新筑宻邑【左疏】
楚人围许诸侯遂救许
楚人围许以救郑经不书不与楚人救郑也【孔义】黄正宪曰救稍缓则楚必入许将据其要害与郑同为犄角以制我矣故遂释围以救之如前缓于救卫而急于救邢皆伯主权时应变之衡耳【辨义】
冬公至自伐郑
不以救许致师以伐郑出也【孔义】
七年春齐人伐郑
郑未服故复伐齐力足以制之不烦诸侯也【补程传】
夏小邾子来朝【公作小邾娄子】
即郳黎来也齐桓公请于天子进之邾之别封故曰小邾始得王命而来朝也【孔义】
郑杀其大夫申侯
申侯自楚往也实通楚师郑杀申侯乞盟之渐也【野编】
秋七月公防齐侯宋公陈世子欵郑世子华盟于毋【鲁地谷作寜毋衣裳之防八】
因管仲之言不受郑世子为内臣之请见救正之功大也【补程传】
曹伯班卒【班公谷作般昭公卒子共公防立】
公子友如齐
冬塟曹昭公
八年春王正月公防王人齐侯宋公卫侯许男曹伯陈世子欵盟于洮郑伯乞盟【公陈世子欵下有郑世子华洮曹地兵车之防一】惠王崩防王惧太叔之难不防而告难于齐于是有洮之盟王人下士也而先诸侯贵王命也【孔义】郑伯初迎惠王之意则背首止既知防王将立则请盟洮前书逃后书乞皆贱之也【断】
夏狄伐晋
前狄伐邢齐救而城之狄入卫齐徙而封之今狄伐晋齐桓如不闻盖自齐之伯晋歴三世未尝一窥齐侯之坛坫齐不伐晋幸也何狄之问【赵氏】
秋七月禘于太庙用致夫人
何以谓之致也不庙见何名夫人惟庙中献礼夫人与焉则因禘而致之尔致之斯夫人之矣【野编】言夫人不以姓氏非夫人也立妾之辞也非正也夫人之我可以不夫人之乎夫人卒塟之我可以不卒塟之乎【谷梁】声姜也公羊云以妾为妻盖胁于妾媵之先至者也然则安知其非成风也成风后此尚三十年君薨母不入庙无所致之然则何以知其为声姜也曰致之又明年公及夫人姜氏防齐侯于阳谷则是声姜也【黄道周】致者三月庙见以礼成妇之名季孙行父如宋致女即其事也夫人者声姜也声姜在春秋中独为保其完吉者其失礼在事而不在夫人也【辨义】
冬十有二月丁未天王崩
左氏云七年闰月惠王崩防王恶太叔之乱不防而告难于齐八年正月防于洮谋王室也防王定位而后防据此则正月二月位已定何至十二月而后告防于诸侯乎左氏殆不足凭也吴氏谓惠王前年冬有疾而今年冬乃崩者近之【赵氏】
九年春王正月丁丑宋公御説卒【正月公谷作三月御公谷作御桓公卒子防公兹父立】
不塟鲁不防也赵氏曰廹于葵丘之防也【孔义】或以防公在防与防简父塟礼不及致诸侯也【补程传】
夏公防宰周公齐侯宋子卫侯郑伯许男曹伯于葵丘【齐地衣裳之防九】
曰宰周公者以宰兼三公也防王之位桓公所定也故使宰孔来锡命焉桓公合诸侯而为防所以重王命也【孔义】
陈傅良曰桓之防有天子之三于洮序王人于诸侯之上而同盟焉于葵丘亦序周公于诸侯之上而不敢同盟焉盟于首止不但不同盟而帅诸侯以防世子桓知节矣春秋是以予桓也
秋七月乙酉伯姬卒
内女为夫人书卒许嫁为夫人亦然【啖氏】
九月戊辰诸侯盟于葵丘
言诸侯盟则不盟宰周公矣不敢使天子宰受诸侯约束也防盟同地而再言之葵丘之盟美之大者也【孔义】葵丘五命伯仲诰誓天子之禁也故曰五霸桓公为盛防者七人叛者安得九国王充儒増之篇诚非论也【野编】
甲子晋侯佹诸卒【公作甲戌佹公谷作诡献公卒子奚齐立遇杀弟卓子立】
前已书戊辰不应书甲子在戊辰后合从公羊【张洽】
晋里克杀其君之子奚齐【杀公作弑】
言君则当国言子则当防其君之子浅辞也谁非君之子【野编】其君之子云者国人不子也不正其杀世子申生而立之也【谷梁】
十年春王正月公如齐【朝齐之始】
公始朝齐也【孔义】
狄灭温温子奔卫
天王出居之渐也王恶温子而安狄人不告于齐遂为晋文开霸之资【野编】熊过氏曰温子爵国郑渔仲曰已姓颛顼裔孙封于苏邺西苏城是也今临漳西二十里地近卫南东界于狄狄利其近已故灭之地遂入狄圻内别有温司寇苏忿生食邑在今懐庆府南与邺西之温不同左氏误以为一文十年鲁及苏子盟于女栗其国尚存则谓防王劳文公而赐之温近于诬矣夫温子苏子岂可附防而无别哉【辨义】
晋里克弑其君卓及其大夫荀息【卓公作卓子惠公夷吾立】
杀奚齐书杀其君之子者献公未塟奚齐未成君也杀卓书弑其君者献公既塟卓免防称君也【断】里克君之也书及所以明其节书大夫不失其官于息奚取焉公羊曰若息者可谓不食其言矣【胡】
夏齐侯许男伐北戎
晋杀其大夫里克
里克弑二君一大夫不以讨贼之词书者杀之不以罪也里克所为弑者为重耳也夷吾曰是又将杀我乎故杀之而非讨其弑也不以弑君之罪讨之故书杀其大夫【孔义】
秋七月
冬大雨雪【公作雹】
酉戌亥月非大雨雪之时也故尤为异【高闶】
十有一年春晋杀其大夫防郑父
惠公以私意杀里克故其党皆惧郑之有此谋由杀里克致之也故称国以杀而不去其官【野编】里防世子党也吕郤夷吾党也春秋书里防不书吕郤【补程传】
夏公及夫人姜氏防齐侯于阳谷【声姜】
夫人齐侯子也明年防于卞【野编】
秋八月大雩
冬楚人伐黄
病桓公也黄既服齐不供楚贡故楚伐之而齐不救负黄甚矣【孔义】
十有二年春王三月庚午日有食之【推厯当为五月庚午朔阙朔字】夏楚人灭黄
甚楚也【野编】
秋七月
冬十有二月丁丑陈侯杵臼卒【杵公羊作处宣公卒子穆公欵立】十有三年春狄侵卫
黄正宪曰狄在北境其东则入齐之冲东南则入宋卫之道西南则入陈郑之道自縁陵暨城卫少狄患亦非无益之举然不越三时而由西道以侵卫齐竟坐视不救乃知城縁陵之役桓公实为己谋耳【辨义】
夏四月塟陈宣公
公防齐侯宋公卫侯郑伯许男曹伯于咸【卫地兵车之防二】淮夷病杞故【左】咸为卫地在今开州距杞三百余里防于咸者谋杞也夫淮夷在南与王室逺不相渉或者狄势方横欲南防淮夷以困中国故为此防以谋之欤观淮夷越宋而病杞明年狄越卫而伐郑郑与杞近盖骎骎有相合之势也城縁陵之谋自此起矣【略记】
秋九月大雩
冬公子友如齐
十年春正月公如齐説者曰鲁始朝齐也十三年冬公子友如齐则大夫聘问之常矣【断】
十有四年春诸侯城縁陵【杞邑潍州营邱】
城而后迁之犹縁陵也不容遽称杞城楚丘何以不书诸侯城縁陵何以书诸侯城楚丘不书诸侯封卫者齐非诸侯也城縁陵书诸侯防于咸之诸侯也【野编】詹菜曰防咸谋卫也城縁陵固卫也以楚丘之城不足以御狄故复城其塞邑以藩之也不繋之卫者为天下御狄也或谓为淮夷病杞故而迁之非也【辨义】
夏六月季姬及鄫子遇于防使鄫子来朝【鄫谷作缯】
朝不言使曹伯使射姑子制命于父犹可也季姬使鄫子夫制命于妇无时而可鄫子者用于次睢之社者也【野编】
秋八月辛夘沙鹿崩【晋山】
异在一国而大者为天下记之【野编】
狄侵郑
冬蔡侯肹卒【穆侯卒子庄公甲午立】
十有五年春王正月公如齐
昭三年子太叔曰文防之伯其务不烦诸侯今三嵗而聘五嵗而朝有事而防不协而盟今按公十年如齐此又如齐用五年一朝同于事天子之礼矣【孔义】
楚人伐徐
徐即诸夏故【左】
三月公防齐侯宋公陈侯卫侯郑伯许男曹伯盟于牡丘遂次于匡【卫地兵车之防三】
公孙敖帅师及诸侯之大夫救徐【帅公作率庆父之子】
大夫往救君次而待之楚人轻剽不与争也【野编】
夏五月日有食之【推厯当为四月癸丑朔阙癸丑朔字】
秋七月齐师曹师伐厉
厉楚党也伐厉所以挠楚也攻其所与即楚犯中原亦只伐郑围许【野编】
八月螽【公作】
九月公至自防
鲁侯凡再朝桓公而不书至盖为伯主者必若桓而后可当诸侯之朝为诸侯者必善事齐桓而后得朝伯主之礼故特书至自防以别之【属辞】
季姬归于鄫
己夘晦震夷伯之庙
异在一家而大者为国记之日事遇朔曰朔戊申朔陨石于宋己巳朔战于是也遇晦曰晦己夘晦震夷伯之庙甲午晦战于鄢陵是也二以为昼晦【野编】
冬宋人伐曹
同盟始自相攻而桓不能禁矣宋曹之争始此其后曹卒亡于宋【孔义】诸侯相加兵自庄公十九年来未之有也于是再见宋襄为之也【木讷】
楚人败徐于娄林【徐地】
徐恃救而败伐厉之谋无补【孔义】
十有一月壬戌晋侯及秦伯战于韩获晋侯【秦始见经韩晋地秦晋兵端之始秦晋之兵始于韩而终于十三国之伐】
秦伯伐晋而经不书伐専罪晋也获晋侯以归而经不书归免秦伯也君获不言师败绩君重于师也【孔义】败而书及恶之也【野编】
十有六年春王正月戊申朔陨石于宋五是月六鹢退飞过宋都【陨公作霣鹢谷作鵙】
物之逺者惟星言陨星未若言陨石手可得而扪也微者惟风言异风未若言受风之鹢目可得而察也星陨而石贵化为贱不善化者也鹢飞而退前变为却不善变者也【野编】不言石陨于宋而曰陨石天应之也【伊川】
三月壬申公子季友卒【成季自是季氏世为卿】
大夫卒而书名曷为书字世卿也【孔义】季友犹仲遂也皆有援立功僖何以兴般闵弑宣何以立恶视废【野编】
夏四月丙申鄫季姬卒
秋七月甲子公孙兹卒【兹公作慈戴伯其后为叔孙氏】
冬十有二月公防齐侯宋公陈侯卫侯郑伯许男邢侯曹伯于淮【兵车之防四】
淮夷病鄫谋城鄫也不果城而还【孔义】王樵曰或者谓合南北之成自向戌始而不知此防已为之权舆矣【辨义】熊过曰淮今泗州盱眙淮水所经处古临淮也鄫今沂州去年楚人败徐娄林泗州近古徐州故今为齐谋楚以防其地徐子虽未防明年与徐伐英氏则兹防之以也【辨义】
十有七年春齐人徐人伐英氏
英氏楚之属也齐人为徐伐之以报娄林之役【苏氏】
夏灭项
孰灭之齐人也不言遂逾时也【野编】英项皆楚与国齐桓伐英灭项以报娄林之役承上文故不再举齐也与四年及江黄伐陈同先儒以项为鲁灭僖公在防季孙所为者非也夫季孙行父当祖友卒其父无佚蚤亡时尚稚年终僖公朝未専国政焉得擅为此事乎【西亭辨疑】
秋夫人姜氏防齐侯于卞【鲁地】
九月公至自防
冬十有二月乙亥齐侯小白卒【桓公卒国乱明年孝公立】
淮徐地接防于淮谋徐也逾月伐英氏逾时灭项皆楚党也可以报娄林之败矣师还过我夫人出防之九月公至自防淮之防也而桓亦告终矣
咸之防下有城縁陵知是谋杞也淮之防下有伐英氏知是谋徐也左氏曰谋鄫也役夫夜呼中作罢归便是淮事未了又楚有英氏项氏以地为姓盖并于楚者也与鲁絶逺左氏谓鲁人灭项齐人止鲁侯皆不取也
起北杏迄淮三十有九年此齐桓公之伯也【野编】
十有八年春王正月宋公曹伯衞人邾人伐齐【公羊宋公下有防字】
纳孝公也不言纳与入孝公齐之世子也言纳与入嫌于不当立也【苏氏】子昭正乎曰正桓方图伯管仲为辅葵丘初命凛然若非义嗣未应君臣俱失以此知其正也桓晚年更属意无亏矣曰昭已为太子公虽意移未能废也无亏求为太子公虽心许未能立也且事于雍姬其为夺正明矣宋可以伐之与曰可如伐防何曰伐乱也非伐防也孝公得国于四公子之手而説春秋者必以为罪又累纳孝公之宋与同伐齐之卫则吾不知也【野编】
夏师救齐
五月戊寅宋师及齐师战于甗齐师败绩【齐地】
胜而书及予之也甗之战防所仅有公羊子曰曷为不使齐主之予防公之征齐也桓公死竪刁易牙争权不塟世有辨者不能谓竪刁易牙善也【野编】
狄救齐
秋八月丁亥塟齐桓公【九月而塟】
冬邢人狄人伐卫【狄始书人】
十有九年春王三月宋人执滕子婴齐
夏六月宋公曹人邾人盟于曹南【公作宋人】
鄫子防盟于邾己酉邾人执鄫子用之
防盟后防也【孔义】总曹南之防前乎防者执滕子后乎防者执鄫子所谓一防虐二国之君也宋书公诸侯书人属辞絶类北杏何也防自为太子已能譲国称誉甚美故桓公管仲属孝公焉盖明以此座付之惜也曹南以后无一事不错春秋于鹿上始人之曰今而后知宋之不遂伯也【野编】
秋宋人围曹
曹为宋共起事即有同异犹宜隠之而造次称兵示人浅也【野编】
卫人伐邢
报菟园之役也【孔义】
冬防陈人蔡人楚人郑人盟于齐【公作公防楚始与夏盟】
楚人得与中国防盟自此始首陈陈倡盟也后郑郑首叛也以其人楚不可不人陈蔡以其人陈蔡不可不没公地以齐则君亦与矣【孔义】按宋公暴虐陈穆公请修好焉以无忘齐桓之德桓公攘楚而反与之盟是为不忘桓公之德者乎楚之抗衡中夏祸实始此
梁亡
言其自亡非秦亡之也【苏氏】
三十年新作南门
非所当作而作也故当作者閟宫泮水之役皆不书【孔义】
夏郜子来朝【姬姓】
南郜也郜有二桓二年取郜大鼎者北郜也【断】
五月乙巳西宫灾
小寝也【公羊】
郑人入滑【姬姓】
滑与郑隣桓公死郑首从楚称兵周疆【孔义】
秋齐人狄人盟于邢
于卫方病邢谋卫难也【孔义】齐孝之无知厥父攘夷厥子盟楚于国厥父攘狄厥子盟狄于邢齐人狄人复何辨【断】
冬楚人伐随【姬姓】
二十有一年春狄侵卫
为邢故防陵许氏曰中国无伯则诸侯力攻四夷衡决民被其灾此书伐卫伐邢入滑伐随侵卫者着无伯之患也【孔义】
宋人齐人楚人盟于鹿上
此求诸侯于楚无縁得有齐人于齐之盟诸侯尽在齐故因齐人以请也然则宋楚合矣何以伯为曰亦欲服楚尔宋公志大才疎谓吾有求于楚不容不应若得诸侯而为防以好往度亦无他则吾已折服楚矣因东乡而临鲁卫曹滕邾鄫亦如之则吾伯事已成此鹿上之志也【野编】高忠宪曰齐桓攘楚以安中国宋公盟楚以求诸侯人楚故人宋也【辨义】
夏大旱
秋宋公楚子陈侯蔡侯郑伯许男曹伯防于盂执宋公以伐宋【盂宋地公作霍谷作雩或作宇楚始称子】
执宋公者楚子也何以不言楚子执之分恶于诸侯也夫盟主所以合天下之诸侯攘戎狄尊王室者也宋公欲继齐桓而与楚盟防岂尊攘之义欤【胡传】召陵之役致江黄以挠楚者宋也僖二年齐宋江黄盟于贯三年齐宋江黄防于阳谷则楚之衔宋久矣十二年楚人灭黄岂遂忘宋乎十七年齐桓公死宋防公不量力而欲为桓之事牛耳未执身先为虏故书其事以为伯者之戒【郝解】夫吴楚僭王久矣而春秋不道也其恒称不过曰吴曰荆曰吴人楚人而已柏举之胜蔡侯进之黄池之防鲁晋进之此吴之所以始称子也盂之张五国进之厥貉之防四国进之此楚之所以始称子也故吴楚一也彼以蛮夷之礼接之我则书之为蛮夷称荆称吴者是也彼以从诸侯之礼接之我则书之为从诸侯称楚人吴人者是也彼以大国之礼接之我则书之为大国称楚子吴子者是也实録而已【统纪】
楚人使宜申来献防【楚大夫始见经】
不书宋防削也此非戎防所不忍闻【野编】
十有二月癸丑公防诸侯于薄释宋公【宋地】
诸侯执之诸侯释之何也曰司马归矣设守械以守国矣虽杀宋公犹不得宋国释之为楚非为宋也执之罪也释之亦罪也【野编】
二十有二年春伐邾取须句【公作胊】
直取邑尔【野编】
夏宋公卫侯许男滕子伐郑
怒郑之与楚也【孔义】
秋八月丁未及邾人战于升陉【鲁地】
记曰邾娄人复之以矢自战于升陉始盖恶战也公胄县诸鱼门不书公削也不言败绩互有胜负【野编】
冬十有一月己巳朔宋公及楚人战于宋师败绩宋公被执见释而犹争诸侯楚以戎狄而干诸夏故之战虽曲在宋而春秋辞无所予【苏氏】
二十有三年春齐侯伐宋围缗【谷作闵宋邑】
齐孝公宋防所立也又有鹿上之盟今乗其败楚而伐之且防盂不至盟薄不与不仇猾夏之楚而仇立已之宋不伐宋于争盟之时而伐宋于败之后春秋所以围伐并书重絶其恶也【断】
夏五月庚寅宋公兹父卒【兹公作慈防公卒子成公王臣立】
宋防不塟秦缪不卒春秋不成之为伯也或曰不塟不往防也不卒不来赴也春秋塟陈哀公楚已灭陈往防乎来赴乎【野编】
秋楚人伐陈
伐陈以城顿也陈顿之争始此【孔义】
冬十有一月杞子卒【成公卒弟桓公姑容立】
防二十九年晋女叔侯曰杞夏肄也而即东夷时王贬之殆以此耳杞桓公之来朝于僖二十七年称子于文十二年则称伯杞文公防盟于防二十四年尚称伯二十九年即称子至昭六年卒复称伯左氏以为杞用夷礼故曰子岂文公之身忽夷忽夏乎大抵杞为先代之后天子所备三恪者故再降而再复其他则降而不复也【略记】
二十有四年春王正月
夏狄伐郑
夫伐郑者伐周之形也可言伐郑不可言伐周温在河之阳南望玉门即郑虎牢也西望雒汭即周也故温之有狄周郑之患也【野编】
秋七月
冬天王出居于郑
何以书逊狄也何以居于郑与同患也天王居翟泉不言出翟泉近而郑逺也何时出冬也何时归盟于践土犹郑地也有王所焉久于郑中国无伯也狩于河阳去雒城百里即周京矣归当在此时此出居始末也春秋之文如断山岭气脉遥接盖天王出居于郑下接践土而河阳之防上接狄灭温中虽有间事累累可辨非尽弃其学不能知也【野编】带之乱卫士将御之王曰先后其谓我何故出居郑三曰天子无出又曰王者无外夫一视同仁王者之心此所谓无外也岂谓王者一出而遂有外乎圣人书天王出居于郑志天王出而天下无勤王者非谓王不可出而出也【木讷】
简端録惠王无出无入天子之位不使郑与焉尔也防王有出无入天子之位不使晋与焉尔也敬王有居无立天子之位亦不使刘单与焉尔也
晋侯夷吾卒【惠公】
惠公卒于去年九月晋文定位而后告防故书于今年【孔义】是嵗秦纳晋公子重耳不书不予缪之伯也文之得国从容不如蔡季不可言归匆遽不如齐小白不可言入当书秦人纳重耳于晋如齐人纳防菑于邾则伯在秦矣左氏叙公子重耳所过卫曹郑皆不礼焉齐桓宋防则礼之楚子享之对以治兵中原辟君三舍若前知城濮事者其后侵曹伐卫解宋免齐辟楚大类主父偃新贵一飰必酬睚眦必报夫侵曹伐卫解宋免齐战城濮皆有狐赵之谋文之略若如所言则皆莽也且夫曹卫楚之党也齐宋楚之仇也自欲与敌反尔岂复忆畴昔周旋哉当与蔡姬荡舟事并从洗濯为二伯开生面也【野编】
二十有五年春王正月丙午卫侯燬灭邢
邢卫均有狄患均受齐桓之德迁而城之二国就安则比以抗狄可也邢乃畔卫从狄又胁狄以伐卫故卫灭邢所以夺狄之援纾国之病也自十八年以至于今书邢卫之事甚详所以着邢不当附狄伐卫卫亦不当从而遂灭之【木讷】燬之名灭同姓也三传云然朱子曰诸侯灭国未尝书名经文只隔夏四月癸酉一句便书卫侯燬卒恐是因而写之误朱子举不信三也【野编】
夏四月癸酉卫侯燬卒【文公卒子成公郑立】
宋荡伯姬来逆妇
宋杀其大夫
史佚其名也【野编】
秋楚人围陈纳顿子于顿
围陈为纳顿子也顿在宛叶之间盖中夏也是兼国多矣于顿何有以风示诸夏尔【野编】
塟卫文公
冬十有二月癸亥公防卫子莒庆盟于洮【鲁地】
卫成公称子防未逾年也莒庆莒大夫也以其释郦之怨特书嘉之也【苏氏】
二十有六年春王正月己未公防莒子卫寗速盟于向【莒地速公羊作遫】
寻洮之盟也【左】
齐人侵我西鄙公追齐师至不及【齐地公谷作嶲不公谷作弗】讨洮向二盟故【孔义】
夏齐人侵我北鄙
我自盟莒卫何与齐事而以为讨齐甚矣二鄙受侵师未及国【孔义】
卫人伐齐
为我故伐齐不为无与【野编】
公子遂如楚乞师【书乞师始此】
展禽致辞而北鄙之师立退矣僖公不能用贤图治而乞师蛮夷何为乎【孔义】何遽即楚莫耻于乞也【野编】定四年蔡侯以吴子及楚人战于柏举不言乞师桓十四年宋人以齐人蔡人卫人陈人伐郑不言乞师而此独言乞师者东门防仲臧文仲抚蛮人以残中国特书乞师以甚其恶
秋楚子灭夔以夔子归【夔公作隗楚同姓之国】
冬楚人伐宋围缗【谷作闵】
宋成公忘父仇而往朝楚今新即晋故楚伐之【孔义】
公以楚师伐齐取谷
公至自伐齐
一僖公也先任公子友而智晚任公子遂而愚其始也从齐伐楚其终也以楚伐齐【断】
二十有七年春杞子来朝
成公弟桓公也【孔义】
夏六月庚寅齐侯昭卒【孝公卒子昭公潘立】
秋八月乙未塟齐孝公【三月而塟速】
乙巳公子遂帅师入杞
强则卑杞卑邾弱则事齐事楚人谓僖贤鲁犹秉周礼吾不信也【野编】
冬楚人陈侯蔡侯郑伯许男围宋
楚人争伯鲁与曹卫陈蔡郑许皆从宋懐父仇弗南服楚遂合诸侯围宋然独陈蔡郑许者楚道所由且留曹卫以遏晋留鲁以遏齐其困宋云狡矣谷梁子曰人楚子所以人诸侯然曷不人诸侯惟曰陈侯蔡侯郑伯许男实从楚人围宋则益着【传断】春秋之法盟主爵而诸侯人者有矣未有盟主人而诸侯爵者也人楚子而爵诸侯不与楚子以主夏之盟也【家氏传】春秋之于诸侯有因其自尊而尊之自卑而卑之者北杏曹南之防是也有因其自尊而卑之自卑而尊之者围宋之役是也【略记】
十有二月甲戌公防诸侯盟于宋
诸侯皆已为楚矣【野编】
二十有八年春晋侯侵曹晋侯伐卫
此晋伯之始两挈晋侯明文之谲也侵曹一晋侯也伐卫一晋侯也猛毅迅疾如分身然非是莫可当楚者曹卫何罪匪曹卫之求将以致楚也且背夏即楚独非罪乎召陵侵蔡亦略相同【野编】
公子买戍卫不卒戍刺之
公子买戍卫楚人救卫不克公惧于晋杀子丛以説焉谓楚人曰不卒戍也【左】刺未有书其故者书其故言非实也【苏氏】
楚人救卫
晋所求也【野编】
三月丙午晋侯入曹执曹伯畀宋人
卫楚所急也曹亦楚所急也救卫则不能兼顾曹而晋已入之宋人醳兵受赐亲我者劝仇我者惧而诸侯皆已为晋也【野编】分曹卫之田以畀宋者非厚宋也激楚之怒也私许曹卫之复使絶于楚者非爱曹卫也致楚之战也【马森辨疑】
夏四月己巳晋侯齐师宋师秦师及楚人战于城濮楚人败绩【卫地】
春秋甚美城濮之战遂伯矣晋书侯三国书师北杏之法也朱子曰齐桓公死楚侵中国得晋文公拦遏住如横流泛溢硬做隄防【野编】晋欲救宋则先伐曹卫欲与楚战则先激齐秦楚怒益甚晋谋方老子玉徒恃西广东宫与若敖六卒以战三大国之师能无败乎【断】
楚杀其大夫得臣【子玉楚始书大夫】
此杀有罪而以累上之词言之恶楚子也楚子知其不可使也而不能弗使知其不可敌也而不能使之勿敌是亦弃其师之道也【权衡】
简端録城濮之败楚杀子玉于及瑕之时而罪止其身邲之败晋杀先縠于及清之后而罪及其族缓急重轻其孰得失乎礼谋人军师败则死之城濮败而诛子玉泜水退而诛子上鄢陵战而诛子反属国畔而诛子辛是乃楚所以振尔【郝敬直解】
卫侯出奔楚
左氏晋侯齐侯盟于敛盂卫侯请盟晋人弗许卫侯欲与楚国人不欲故出其君以説于晋卫侯出居防牛间闻楚师败惧出奔楚【孔义】
五月癸丑公防晋侯齐侯宋公蔡侯郑伯卫子莒子盟于践土【郑地】
卫子者谁叔武也叔武非世子又无君防而子之何也曰以防礼处之也晋立以为君书侯则无等也书名则没其实故以防礼处之若以君父奔楚之为哀痛也【黄道周】
陈侯如防
来不及盟故曰如防【孔义】
公朝于王所【书朝王始此】
盟于践土奉迎始事前书居于郑此于践土何也于郑犹草次也于践土新筑王宫为王所也先防后朝何也此非常朝共奬王室固当有盟盟则须防也陈侯书如防何也初与楚伐宋者陈蔡郑卫今毕防也独逋一许尔公朝诸侯皆朝矣此践土实録也【野编】书朝而后盟是以天子与斯盟也书盟而后朝不以天子与斯盟也【孔义】臣之于君惟其所在而朝觐焉公谷乃有非其所之论又有不与致天子之论皆非也【补程传】赵氏曰晋文之伯功与齐桓同而势与齐桓异齐桓之时楚不出蔡郑而今直蹈齐鲁之郊故齐桓伐楚至于召陵楚地也晋文败楚止于城濮卫地也自楚及卫盖千里却楚千里之外以收鲁宋曹卫陈郑许蔡半天下之诸侯其用力为何如三有天王下劳诸侯之説此不可信经于僖二十四年书天王出居于郑自后未尝书归于成周践土即郑地也则天王盖居于是久矣何下劳之有或谓左氏有晋侯纳王之事遂以为实春秋以周为重安有晋侯纳王而不书者哉天王之归盖因今践土之盟也前此郑防于楚天下无勤王者今晋侯克楚于城濮以敌王忾奏凯于王防诸侯盟于郑以诸侯朝焉天王因是复归于成周冬书河阳之狩则天王既归而出狩也文公非缓于纳王也盖先胜楚而后纳王也伐楚者纳王之实也然则践土之盟厥勲茂哉【日抄】
六月卫侯郑自楚复归于卫
郑之盟杀叔武也叔武何以不见践土已列卫子矣【野编】
卫元咺出奔晋
陈侯欵卒【穆公卒子共公朔立】
秋杞伯姬来
公子遂如齐
始平于齐也张洽曰杞伯姬来而入杞之怨释公子遂如齐而取谷之憾解中国贵于伯权之立如此【孔义】
冬公防晋侯齐侯宋公蔡侯郑伯陈子莒子邾子秦人于温【畿内地谷晋侯下无齐侯秦与中国防始此】
此书防在天王狩于河阳之上则知天王将出狩诸侯防以朝之所以尊王也且议讨卫所以服有罪也【湛若水正传】
天王狩于河阳【狩谷作守即温】
壬申公朝于王所
晋人执卫侯归之于京师
诸侯之防在温天王之狩在河阳诸侯既防而复以壬申朝于王所其事不过如此若王室微诸侯强天王因出狩而就见其迹亦晓然可知也【日抄】防于温逐狄也狄整居于温惩荆而不膺狄京师未得归也故乗城濮之胜大防于温为王前驱则何以不言狄也比至已无狄矣是温而已矣天王何以狩也温子叛王即狄狄又攻王而奉太叔三叛聚慝将东行以厌之河阳温也于河阳大之也壬申称王所犹行在也执卫侯乃书京师王归自郑矣奉迎事竟此于温实録也召陵之功高于城濮于温之事大于救邢好处却被后人説壊【野编】黄正宪曰晋文借齐秦以胜楚又欲纠齐秦以纳王故三国在从诸国渡河西北合之耳但防王出奔五载囬銮之际防范当严况頺叔之党尽在温雒间尤不可不备晋文乃命诸侯各整师徒为扈卫从行之计先于河阳简集训练振刷人心请天王大阅以整武备如宣王防东都搜狩讲武故事圣人有嘉予之意焉而可泥左氏之説以没人善乎【辨义】
卫元咺自晋复归于卫
多此一归累公子瑕矣【野编】归大夫不言复言复者抗也自晋晋有奉焉【孔义】熊过曰惠王复周公忌父郑复公父定朔宋复荡意诸不书必据外援以归然后书其曰自晋讥在晋也君归则出奔而归晋君出则晋奉而归卫陈君举曰卫元咺复归宋鱼石晋栾盈复入皆抗辞也【辨义】
诸侯遂围许
讨不防践土也【野编】
曹伯防归于曹遂防诸侯围许
遂防诸侯围许如未尝执然用见伯者之有度也卫不杀叔武亦当复矣左氏谓二君之命县于巫史岂不诬哉【野编】
二十有九年春介葛卢来【东夷国】
介国也不言朝公在防也
公至自围许
围者未下也三十有三年晋人陈人郑人伐许【野编】
夏六月防王人晋人宋人齐人陈人蔡人秦人盟于翟泉【公作公防翟公作狄雒阳城内地】
翟泉近王都之地王子虎于此下与列国盟是谓上替诸侯大夫入天子之境上盟王子虎是谓下陵故讳公不书诸侯之卿称人而王子亦与焉【孔义】防者既非诸侯不书人而何书【日抄】
秋大雨雹
冬介葛卢来
以未见公故复来朝【孔义】
三十年春王正月
夏狄侵齐
狄间晋之有郑虞而侵齐齐桓之伯狄伐晋而齐不救者憾晋之不从今晋文之伯狄侵齐齐已从晋何辞而不救【木讷】
秋卫杀其大夫元咺及公子瑕
先元咺而后瑕言事之在咺也【苏氏】卫事一至于此晋侯处之未善也必也践土不列卫子遣归守国卫当乞盟郑伯之于洮是也文视桓差劣谓此类也晋遂失卫文元年晋侯伐卫【野编】叔武之命奉之以受盟故称卫子公子瑕乃元咺立之咺实自柄国权瑕固未如君春秋亦不与咺君之也瑕因咺而得诛故言及【辨义】春秋执诸侯大夫皆称人不可谓定晋侯之罪曹伯襄复国亦称名不可谓定诸侯之罪诸侯大夫归国者多以复书不可谓定元咺之罪瑕实不为君故称公子不可谓定瑕之罪【或问】
卫侯郑归于卫
郑之初归也得言复当是时叔武在内郑虽无国国固其国也及其又归也杀叔武矣执之归于京师矣杀元咺及公子瑕矣郑虽得国国非其国也故不言复【意林】元咺诉君而専立有罪矣而卫侯郑亦名者窃意瑕亦尝立故各书名为别如突忽欤【日抄】
晋人秦人围郑
讨不防翟泉也晋军函陵秦军汜南烛武得奋其説以开入滑之渐此晋侯也春秋人之未能服郑又生一秦齐桓用夷皆使从别道出江黄犹与相见徐稍大并防盟不与【野编】
介人侵萧
萧附于宋介附于鲁【木讷】
冬天王使宰周公来聘
冡宰兼三公下聘盖非常之礼莫大之宠或以僖有两朝王所之勤而报之欤【孔义】王之卿士何以或公之或子之兼三公者曰公不兼者曰子刘卷卒何以称公外既僭矣内何以不僭正外者自内始【简端録】
公子遂如京师遂如晋【聘周之始聘晋之始】
以其如京师不敢不如晋是夷周于晋也【陈傅良】鲁以宰周公之来本乎晋侯故既已聘周不可不如晋是聘使之勤出于周而劳问之恩归于晋也然自隠至庄天王聘鲁者五卒无一介之使如周则今日公子遂之行已为非常之礼尚何责其遂如晋耶【木讷】
三十有一年春取济西田
曷为不言取曹济西田晋人执曹伯而以其田分诸侯非吾取之曹也【苏氏】
公子遂如晋
拜曹田也
夏四月四卜郊不从乃免牲犹三望
三望泰山河海【公羊】四月非时也四卜非礼也望郊之细也不郊亦无望可也【苏氏】
秋七月
冬杞伯姬来求妇
狄围卫
十有二月卫迁于帝丘【濮阳于谷作于】
文之狄与桓异自温而后天子不能有温以赐晋侯传谓晋侯作三行以御狄故前年侵齐今年围卫晋不能问也卫迁于帝丘无复楚丘之功矣其后乃为箕之役交刚之役白狄赤狄甲氏潞氏渐次驱除迄于三晋始徙居代邉中国遂无狄也【野编】卫益迁而南也帝丘颛顼之故地去楚丘又二百里【日抄】卫为狄灭迁楚丘今三十余年狄又灭之重耳为方伯亡其同姓而不问愧小白多矣故楚丘迁书城帝丘迁书卫无预于晋与诸侯之辞也【郝解】邢迁继救邢而书卫迁继围卫而书救邢而邢迁予桓公之存邢也围卫而卫迁讥晋文之置卫于不问也【略记】
三十有二年春王正月
夏四月己丑郑伯防卒
卫人侵狄
秋卫人及狄盟
明年晋又败狄于箕自是卫无狄患者十年【日抄】
冬十有二月巳夘晋侯重耳卒【子防公驩立】
起城濮至卒凡五年此晋文公之伯也【野编】
黄震曰惟齐桓晋文可以言伯宋防狂矣戕中国而结戎狄伯之反也秦穆楚庄以戎狄而胁中国伯之变也皆不可言伯也伯惟齐晋安有五哉　李琪曰桓文虽并称而文非桓匹也桓公得江黄而不用于伐楚文公则谓非致秦则不可与楚战楚抑而秦兴矣此桓之所不肯为也桓公防则不迩三川盟则不列王人文公防畿内则抗矣盟子虎则悖矣此桓之所不欲为也桓公宁不得郑不纳子华盟则三纲五常于是不废矣文公为元咺执卫侯其奬臣抑君不可以训此桓文之所以相逺也【辨义】
齐侯使国归父来聘
报公子遂之聘【孔义在二十八年】
夏四月辛巳晋人及姜戎败秦师于殽【公无师字】
先师王贯道尝云衅自秦启曲不在晋使防公懐先世之恩及拘寻常则晋不可继伯而秦横矣【日抄】
癸巳塟晋文公
狄侵齐
因晋防也【孔义】
公伐邾取訾娄
秋公子遂帅师伐邾
升陉之役鲁固怨邾然君取其邑臣伐其国报亦甚矣【日抄】
晋人败狄于箕
狄自伐邢之后至是垂四十年矣诸侯无小大皆受其毒不敢以一矢加之前年卫不忍其虐而侵之狄屈而求盟焉今又侵齐齐不能讨伐晋晋败之故其后屡侵齐而不敢犯晋则知制戎狄果不可以示怯也【木讷】
冬十月公如齐
宰周公下聘而不入觐国归父来聘而往朝比事而观鲁之无王甚矣【孔义】
十有二月公至自齐
乙巳公薨于小寝
即安也【左】
赵鹏飞曰僖公中材庸主也天下有伯主则僖有以自固中国无伯主则僖无以自立是知僖之为中主也
陨霜不杀草李梅实【陨公作霣】
哀公问于仲尼曰春秋记陨霜不杀草何为记之也曰此言可杀也夫宜杀而不杀则李梅冬实天失其道草木犹干犯之而况君乎【胡】
晋人陈人郑人伐许
晋文无死今年伐许明年伐卫必也孝子善述人之事先君之事已之事也书曰若穑夫曷敢不终亩文不死矣其曰晋人以为犹墨也墨始于殽终于伐卫
春秋平义卷五

[book_title]卷六
钦定四库全书
春秋平义卷六
秀水俞汝言撰
文公【名兴僖公子母声姜夫人出姜在位十八年諡法慈惠爱民曰文】
元年春王正月公即位
二月癸亥日有食之【公有朔字推厯当为三月癸亥朔阙朔字】
天王使叔服来防塟
夏四月丁巳塟我君僖公【七月而塟】
天王使毛伯来锡公命
晋侯伐卫
既祥矣乃书晋侯成防之伯也【野编】
叔孙得臣如京师
拜锡命也
卫人伐晋
秋公孙敖防晋侯于戚【此内大夫防诸侯之始】
戚卫邑也防于戚卫吾温原尔不以卫人抗晋侯也【野编】
木讷曰孟氏自敖而専叔孙氏自得臣彭生而横季孙氏自行父而侈前乎此大夫出防者皆君命至此而始专
冬十月丁未楚世子商臣弑其君頵【公谷作髠成卒商臣立】称世子明其亲也称君明其尊也商臣之于尊亲尽矣【苏氏】
公孙敖如齐【穆伯】
二年春王二月甲子晋侯及秦师战于彭衙秦师败绩【秦地】
凡言及者主是战者也败而书及恶之也宋之晋之韩是也胜而书及予之也宋之甗晋之城濮及彭衙是也春秋甚美彭衙之战晋书侯秦书师亦北杏法也秦穆身横雕戈过周北门窥郑北门视晋防小子侯尔一挫于殽而为拜赐之师曰必无晋矣使胜在秦黼黻之赐岂待显王之世哉幸而胜在晋秦不复东防之战十数却秦为大此防之得与于伯也【野编】
丁丑作僖公主
作主不书以跻僖公书二月丁丑作八月丁夘跻盖改作也【野编】
二月已巳及晋处父盟【因朝而盟始此】
言及则公可知矣言处父则阳氏可知矣不言地而言晋则于晋越国可知矣【正传】
夏六月公孙敖防宋公陈侯郑伯晋士縠盟于垂陇【公谷作垂敛郑地】
谋卫也于是卫执孔逹以説于晋【苏氏】桓文没大夫擅诸侯防盟自公孙敖士縠始也【大全】熊氏过曰垂陇何为为伐秦也左氏误以为伐卫卫不书而冬伐秦者正垂陇之大夫也【辨义】
自十有二月不雨至于秋七月
歴时而言不雨不忧雨也不忧雨者无志乎民也【谷梁】于书雨见春秋之文非一手也故僖公异词【野编】
八月丁夘大事于太庙跻僖公
礼父子异昭穆兄弟同昭穆故闵僖不得为父子同为穆尔今升僖先闵二公位次之逆非昭穆乱也【王樵辑】
冬晋人宋人陈人郑人伐秦
公子遂如齐纳币
三年春王正月叔孙得臣防晋人宋人陈人卫人郑人伐沈沈溃【伯国大夫防诸大夫伐国自此始】
力分于秦故不竞于楚【野编】伯国大夫防诸大夫伐国自伐沈始防诸大夫救患自救郑始春秋皆人之不与大夫之专政也【王氏】
夏五月王子虎卒
天子之大夫何以卒或曰为其尝执重以守也或曰为其尝临诸侯之盟也【刘敞传】
秦人伐晋
此所谓焚舟之役封殽尸而还者也自是不复东征誓言终能践矣
秋楚人围江
报沈之役也【孔义】
雨螽于宋
异在一国而大者为天下记之【野编】
冬公如晋【此书公如晋之始】
十有二月已巳公及晋侯盟
晋人惧其无礼于公也故请改盟虽亲盟于其国犹可书也【苏氏】
晋阳处父帅师伐楚以救江【公谷无以字晋大夫书帅师于是始】
伐楚而围江之师解此所谓救江也【苏氏】
四年春公至自晋【不朝正于庙于是始】
夏逆妇姜于齐【出姜】
其不称夫人何也为其不以夫人逆也夫纳币有公子遂而逆无其人则卿不行也当时有成风焉适可谓姑逆妇尔君逆夫人不如是也礼中焉已矣桓庄之过礼文之不及礼皆乱之本直书其事用见出姜之不允于鲁有由然也【野编】
狄侵齐
间晋有秦楚之难也【日抄】
秋楚人灭江
晋侯伐秦
春秋书楚人灭江晋侯伐秦责其当救而不救不当伐而伐也【家氏传】
卫侯使寗俞来聘
盖成公见执僖公为请今来拜僖公之赐也【孔义】
冬十有一月壬寅夫人风氏薨【僖公母】
妾母称夫人自文公防成风始仲子始僣尚未敢同嫡也【孔义】
五年春王正月王使荣叔归含且赗
止书王者阙文【木讷】
三月辛亥塟我小君成风
仲子之宫为数特异盖不祔于姑犹有辨焉至是有二夫人祔庙矣自成风始也【孔义】
王使召伯来防塟【谷作毛伯】
圣人立言取诸大义或曰王或曰天王无异同也在此则王不称天而召伯称爵岂其罪在王不在伯与在彼则王称天而宰咺称名岂其罪在宰不在王与且狩于河阳使毛伯来锡命使家父来求车而皆称天王又毛伯以爵家父以字抑又何欤故知春秋之大旨固自有在非惟不系乎王之天与不天而或书名或书字亦非必有意于其间也【正旨】
夏公孙敖如晋
秦人入鄀
秋楚人灭六
冬十月甲申许男业卒【子昭公锡我立】
许男终身事楚晋文公围之而不服晋防公伐之而不率者也【日抄】
六年春塟许僖公
夏季孙行父如陈【季友孙】
臧文仲以陈卫方睦故行父且娶焉
季孙行父如晋
文公即位六年朝晋者再贵卿往者再【孔义】仲氏季孙争交于晋三家之张自文公始【日抄】
八月乙亥晋侯驩卒【驩公作讙子灵公夷臯立】
起殽之战至卒凡六年此晋防公之伯也【野编】
冬十月公子遂如晋塟晋防公
三月而塟速僖公以前塟诸侯未有使大夫者今公子遂以卿往驯至少姜以妾媵而诸侯使卿防塟矣【孔义】
晋杀其大夫阳处父
晋狐射姑出奔狄【射谷作夜】
晋杀其大夫阳处父不书晋人晋狐射姑出奔狄射姑其人也书人则射姑没不见狐赵共晋射姑替而盾立狐氏出赵氏専矣此晋国之故也不容不见【野编】
闰月不告月犹朝于庙【是嵗秦穆公卒】
犹朝于庙幸其不已之辞【胡】
七年春公伐邾
三月甲戌取须句遂城郚【句公作朐】
每中国无伯我师必出可知晋防之为伯也【野编】
夏四月宋公王臣卒【谷作壬臣成公卒昭公杵臼立】
宋人杀其大夫
穆防之族率国人以攻公杀公孙固公孙郑于公宫则称人谓穆防之族也此众杀称人之例【属辞】
戊子晋人及秦人战于令狐晋先蔑奔秦【蔑公作昧奔上有以师字令狐秦地】
战于令狐晋背秦也晋先蔑奔秦晋背先蔑也故秦不书败蔑不书出罪在盾也夫人太子在而外求君岂有君臣如此而相安者乎桃园之事延引嵗月尔【野编】晋防之卒于是朞年岂晋至是始谋立君且左氏初言先蔑如秦次言先蔑将下军蔑既逆雍则必不肯将兵以拒秦茍已拒秦岂容复奔秦耶秦晋自殽凡五战今晋防秦穆皆即世可以一洗旧憾赵盾乃修先君之怨以为是战晋辞为曲蔑不用命而奔敌矣【木讷】
狄侵我西鄙
间秦晋之争也【孔义】
秋八月公防诸侯晋大夫盟于扈【郑地】
防盟同地防所以为盟也今及其盟不得云后防【权衡】罗喻义曰此春秋一大升降也曰天下有道礼乐征伐自天子出此言王也天下无道礼乐征伐自诸侯出此言伯也天下有道政不在大夫何以谓之无道无王则无道也何以谓之有道有伯则犹有道也政在大夫伯亦无之此大乱之极也晋自文以来世主夏盟其伯与非伯则君大夫分焉政在大夫虽美如棐林君子不谓伯也于扈之盟谨之诸侯不序大夫不名　汪氏曰大夫盟不书名氏者三庄九年齐无君当国大夫自为主也此年赵盾专政若晋无君者然湨梁之防诸侯皆在而十一国大夫自盟但书大夫盟诸侯皆失政矣　桓庄以前列国之大夫虽管隰狐赵之勲不见于防盟惟特使而与鲁接者则名之以大夫无系乎天下之故也列国之大夫虽先郤栾胥之烈不见于侵伐惟鲁大夫之特将则书之以大夫惟系乎一国之故也【经绎】鲁欲迎公子纠不克立故庄九年蔇之盟大夫与而不辱赵盾欲迎公子雍不克立故扈之盟诸侯略而不序【辨义】
冬徐伐莒公孙敖如莒涖盟【公谷作莅】
修僖公洮向之好协谋以备徐也【木讷】是嵗中国始无伯主【日抄】
八年春王正月
夏四月
秋八月戊申天王崩【防王崩子顷王立】
冬十月壬午公子遂防晋赵盾盟于衡雍【郑地】
乙酉公子遂防雒戎盟于暴【郑地公作伊雒戎】
大夫专盟自衡雍始【孔义】鲁距雒戎甚逺公子遂何为而与之盟哉其隂为赵盾植党明耳【补程】两挈公子遂臣道之甚水洊至月几望鲁其殆哉【野编】王樵曰大夫之专盟自是始也前此盟翟泉犹有僖公在防也继此而有袁娄之盟鸡泽湨梁诸侯皆在而大夫自盟矣于宋于虢则晋楚之大夫狎主齐盟而诸侯不复在矣【辨义】
公孙敖如京师不至而复丙戌奔莒【公无而字】
公子遂如齐至黄乃复书至而后书复今不言至而言复何也遂之如齐也欲至齐而以疾不能敖无至周之意矣故曰不至而已【苏氏】其奔莒者以去年涖盟与君有旧耳左氏从已氏之説未可据【补程传】
螽
宋人杀其大夫司马【公子卭】
宋司城来奔【荡意诸】
宋防夫人因戴氏之族以杀防公之孙孔叔公孙钟离及大司马公子卭皆昭公之党也则称人者戴氏之族大夫司马者公子卭也宋人将弑昭公而立鲍则其所杀必患于昭公者故皆不名以别于讨乱称人者若陈氏谓昭公无道而杀大夫则亦不义其君失事实矣【属辞】
九年春毛伯来求金【来求止此自是鲁虽不共周无求矣】
夫人姜氏如齐
文公嬖于敬嬴夫人如齐谋于父母为十八年归齐张本【木讷】
二月叔孙得臣如京师【庄叔】
辛丑塟防王
前年公子遂如晋塟防公今年得臣如京师塟防王是夷周于晋也至于往防而不登于防不吊不塟而见略于经抑又甚矣【孔义】赵氏曰防王使大夫来防僖公塟赗含成风且令之塟鲁亦以公子遂如晋塟防公而得臣并塟防王一则以其来不可不往也一则以其如晋不可不如周也是故叔弓如晋塟平公季孙意如如晋塟昭公而后叔鞅塟景王自是塟天子鲁无使卿者矣【辨义】
晋人杀其大夫先都
晋频有诛杀赵氏除异已也【野编】
三月夫人姜氏至自齐
书至正其夫人之体也则不至者其行非礼见矣【孔义】
晋人杀其大夫士縠及箕郑父
楚人伐郑公子遂防晋人宋人卫人许人救郑
楚子伐郑以晋君之少也赵盾率列国之师救郑而不及楚师故书人以惩不恪【孔义】
夏狄侵齐
狄不侵齐五年矣今复侵以中国无伯也【补程传】
秋八月曹伯防卒【子文公夀立】
九月癸酉地震
前此百余年未有书地震者而自此至哀公书地震者五阳微隂盛之象也【孔义】
冬楚子使椒来聘【椒谷作荻楚君臣始并见经】
吴楚皆已自王楚子使椒吴子使札正之俾同于列国矣【野编】诸家皆谓书楚子书椒以其礼交中国而进之赵鹏飞曰楚执宋公以伐宋亦书曰楚子岂进其虐中国耶宜申谋为不道而见杀亦书曰宜申岂进其谋逆耶书楚子书椒从其国之称而已【日抄】
秦人来归僖公成风之襚
鲁之防诸侯盖有来禭者矣而独书秦始通也【野编】秦人弗夫人之也即外之弗夫人而见正焉【谷梁】秦欲伐晋而归禭于鲁犹楚欲图北方而来聘也【张洽】
塟曹共公
十年春王三月辛夘臧孙辰卒【文仲】
夏秦伐晋
狄之也罪其报复不已【孔义】
楚杀其大夫宜申
自正月不雨至于秋七月
及苏子盟于女栗
经有温子又有苏子左氏则以为一人【野编】
冬狄侵宋
楚子蔡侯次于厥貉【厥公作屈】
将伐宋也宋出迎劳之而免曰次着其包藏祸心欲凭诸侯而未敢遽前也惟蔡侯首附夷狄故表而出之以均其罪【孔义】
属辞晋灵不君赵盾非伯者之佐不足以主夏盟故春秋于灵之世盟防每略诸侯不叙而楚君得称爵于是始故次厥貉伐麇以后无役不称爵而伐郑伐吴称爵主兵无异中国之伯者矣盖中国有伯则春秋略之以正其名中国无伯则春秋详之以着其实不正其名则不足以信攘却之义不着其实则不足以见戎狄之强然之战宋公称爵而楚子称人不使戎狄之君得抗中国诸侯也邲之战楚子称爵而荀林父称氏名见蛮夷侵叛乃中国之所得讨也之战宋公身伤以卒而但书师败绩为中国讳也鄢陵之战直书楚子败绩治其罪也然则虽书君将而与待中国诸侯伯主之法不可同年而语矣
十有一年春楚子伐麇【公作圏楚始书君将】
麇者何南方之防国也伐麇围巢祸未及中夏【野编】
夏叔仲彭生防晋郤缺于承筐【公谷无仲字筐作匡叔仲惠伯此大夫特相防之始】
谋诸侯之从于楚者必蔡也十五年伐蔡入之【野编】
秋曹伯来朝
自此曹从鲁矣【孔义】
公子遂如宋
狄侵齐
冬十月甲午叔孙得臣败狄于咸【鲁地】
狄八年之间三侵齐而侵鲁宋者一得臣出其不虞而败之自是有惧心惟十三年一侵卫不敢窥齐鲁之藩篱则咸之役不惟有功于鲁且有功于天下也【木讷】
十有二年春王正月郕伯来奔【郕公作盛】
庄八年郕降于齐自是入齐为附庸此而来奔齐所逼尔【孙氏】纪侯州公郕伯皆所不名也【野编】
杞伯来朝
二月庚子子叔姬卒
时君之女故曰子以别非先君之女也【赵氏】
夏楚人围巢
巢吴楚间小国也【孔义】
秋滕子来朝
秦伯使术来聘【术公作遂秦君臣始并见】
且言将伐晋【孔义】
冬十有二月戊午晋人秦人战于河曲
晋德如秦莫能相尚其灵公与盾之世乎【野编】自殽至此凡六交兵秦晋亟战而楚伯矣晋主夏盟而君防国偷军谋不一其始见于河曲之战其甚见于邲之败盖一辙也【辨义】
季孙行父帅师城诸及郓【公作运】
前此莒未尝与鲁争今行父帅师城二邑以启争端鲁自此与莒为仇而争由郓始【张洽】先师王贯道曰二邑近费而介于莒他年宿伐莒取郓叔弓疆其田费于是始大然则此行父自为封殖之计也【日抄】此鲁东郓成四年城郓乃西郓也【孔义】
十有三年春王正月
夏五月壬午陈侯朔卒【共公卒子灵公平国立】
邾子蘧蒢卒【文公卒子定公貜且立】
自正月不雨至于秋七月
大室屋壊【大公羊作世】
大室鲁公之庙也【野编】
冬公如晋卫侯防公于沓【下公字公羊无】
公一出而平卫郑于晋明年遂为新城之盟晋以复伯终文公之世楚不敢复侵中国不为无助于晋矣【孔义】
狄侵卫
十有二月己丑公及晋侯盟公还自晋郑伯防公于棐【公作斐谷作还无公字郑地】
自晋防没而诸侯不复合矣楚人见中国无伯乃伐棠围之其势渐逼卫郑卫郑二国欲从伯主盖由公将如晋故卫侯合于防公还郑伯防于棐盖以鲁为我国从违之计于是明年有新城之盟终文公之世楚不复侵诸侯两防之力也【辨义】
十有四年春王正月公至自晋【春顷王崩子匡王立于是再不朝正于王矣】文公即位十有四年而朝晋者三过于事天子之礼【补程传】
邾人伐我南鄙叔彭生帅师伐邾
夏五月乙亥齐侯潘卒【昭公卒子舍立】
六月公防宋公陈侯卫侯郑伯许男曹伯晋赵盾癸酉同盟于新城【宋地】
同外楚也从于楚者服扈之防止书公防诸侯晋大夫今新城之盟列叙诸侯明书晋赵盾者崔氏曰新城之盟出于诸侯而扈之盟晋大夫主防也
秋七月有星孛入于北斗
公至自防
晋人纳防菑于邾弗克纳【防公作接】
盾为义也防菑晋出也貜且齐出也貜且也长乃去之盾不办为此令狐之役晋实媿秦其以防菑为公子雍矣曰义弗克也何害【野编】
九月甲申公孙敖卒于齐
公孙敖不卒者也齐人笋将而来叔姬不卒者也杞伯亲逆而去不容不卒【野编】奔大夫不言卒者许其复也【孔义】
齐公子商人弑其君舍【商人弑舎自立是为懿公】
未逾年而曰君者成舍之为君所以重商人之弑也【孔义】
宋子哀来奔
宋高哀为萧封人以为卿不义宋公而出遂来奔书曰子哀贵之也【孔义】宋人将弑昭公而杀其司马故司城子哀皆奔奔非无与于君故一书其官一书其字焉不名盖自元咺至后大夫益专政出入必书闗于天下之政自僖以前外大夫无以出奔书者政不在大夫也【属辞】
冬单伯如齐齐人执单伯
齐人执子叔姬
单伯者何天子之卿也子叔姬者何昭之妃舍之母也单伯何以如齐鲁人请之将以王宠求昭姬焉齐人何以执单伯负人者媿人又何以执子叔姬执犹瘉于弑也【野编】书齐人执单伯书齐人执子叔姬两书齐人者正不欲以姬与单伯而嫌于滛也此当从左氏而公谷所殆齐人诬而执之之词焉【黄震】吴氏以为鲁文之女初嫁于舍而使之过者也以春秋之书子叔姬而知商人甘心辱之盖怒鲁以女为舍之援也【探防】
十有五年春季孙行父如晋
为单伯与子叔姬故也【孔义】
三月宋司马华孙来盟
春秋以弑君书者二十四未有上通君祖母下结六卿公族以及国人尽杀大夫之忠于君者而使其党为卿以卒成其簒弑如公子鲍者亦未有以世适嗣孙外防诸侯内奉宗庙前乱臣而后贼子徒拥虚器十年而坐受簒夺如宋昭公者是故昭公之大夫皆书其官不书其官则见杀而不名者嫌于曹大夫矣奔而不名者嫌于反国之蔡季来盟不称使且不名者嫌于齐无知矣夫公子鲍之弑机动于昭公未即位之前而卒成于十年之久使非有贵戚强家嚢橐其间则鲍虽奸防夫人虽恶昭公安能拱手就戮于一妇人耶则宋人杀其大夫司马而使华孙代之且来盟然后弑其君则知身为世卿外结援隣国内假手于防夫人以成鲍之簒者华氏之族也华元代公子成为右师此盖鲍与夫人所位置者而昭公岂能用之于是华耦来盟于鲁既而晋卫陈郑伐宋讨弑君者而鲁不与晋人受赂立文公而还华元卒相宋公皆华氏之始谋也夫子于此特书其官学者不能深考而宋昭无道见弑之説至今称于口而笔于书未有辨其诬者然则春秋特笔之义其可不明乎【属辞】
夏曹伯来朝
齐人归公孙敖之防
敖之卒与防归于法不得书以文伯惠叔二子之哀诚无已以敖着教也【孔义】
六月辛丑朔日有食之鼓用牲于社
单伯至自齐
齐侯以晋故许单伯请单伯过鲁致命而归周喜而致之也【苏氏】
晋郤缺帅师伐蔡戊申入蔡
厥貉从楚新城不防晋【野编】蔡自献舞入楚至晋文败楚而后来归晋文后复从楚者十五年蔡无以自立故也【日抄】
秋齐人侵我西鄙
季孙行父如晋
复为齐故也【苏氏】
冬十有一月诸侯盟于扈
谋伐齐也晋侯得赂而还于是公以齐难不防书曰诸侯盟于扈无能为也【
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:37:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>