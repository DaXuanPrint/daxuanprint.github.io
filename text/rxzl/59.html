<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,九经误字,九经误字全文在线阅读,九经误字全文在线下载,大玄古籍书库">
<meta name="description" content="一卷。清顾炎武撰。炎武因明国子监所刊诸经字多讹脱，而坊刻之误又甚于监本，极不便于经籍流传，乃考石经及各种旧刻经籍作成此书，以纠正经籍在流传中的错字讹脱。其原则是凡监本有笔误显然易见者不录，与石经异文而两通者不录。所摘监本、坊本误字，各经并不很多，只有《仪礼》错讹尤甚，靠此书得以校明，清代印行时得以补正，这是顾氏对经籍的一大贡献。但由于顾氏所依据的石经为裁剪本而非完本，造成了把监本本来对的地方反倒改错，而有些错的地方反倒置之不论，尚不及后人考证精密。不过，清代校经之学，实由顾炎武和张尔岐始，其创始之功不可没">
<title>九经误字_顾炎武_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">九经误字</span> <br/>
          作者： <span class="inputVal" id="bkauthor">顾炎武</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,经学,完结</span> <br/>
          字数： <span class="inputVal" id="bknum">[book_length]4172</span> <br/>
          说明： <span class="inputVal" id="bkdec">一卷。清顾炎武撰。炎武因明国子监所刊诸经字多讹脱，而坊刻之误又甚于监本，极不便于经籍流传，乃考石经及各种旧刻经籍作成此书，以纠正经籍在流传中的错字讹脱。其原则是凡监本有笔误显然易见者不录，与石经异文而两通者不录。所摘监本、坊本误字，各经并不很多，只有《仪礼》错讹尤甚，靠此书得以校明，清代印行时得以补正，这是顾氏对经籍的一大贡献。但由于顾氏所依据的石经为裁剪本而非完本，造成了把监本本来对的地方反倒改错，而有些错的地方反倒置之不论，尚不及后人考证精密。不过，清代校经之学，实由顾炎武和张尔岐始，其创始之功不可没。现存有清抄本。</span> <br/>
          封面： <span class="inputVal" id="bkimg">Z_4460.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]九经误字
[book_author]顾炎武
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,经学,完结
[book_length]4172
[book_dec]一卷。清顾炎武撰。炎武因明国子监所刊诸经字多讹脱，而坊刻之误又甚于监本，极不便于经籍流传，乃考石经及各种旧刻经籍作成此书，以纠正经籍在流传中的错字讹脱。其原则是凡监本有笔误显然易见者不录，与石经异文而两通者不录。所摘监本、坊本误字，各经并不很多，只有《仪礼》错讹尤甚，靠此书得以校明，清代印行时得以补正，这是顾氏对经籍的一大贡献。但由于顾氏所依据的石经为裁剪本而非完本，造成了把监本本来对的地方反倒改错，而有些错的地方反倒置之不论，尚不及后人考证精密。不过，清代校经之学，实由顾炎武和张尔岐始，其创始之功不可没。现存有清抄本。
[book_img]Z_4460.jpg


[book_title]提要
【臣】等谨案九经误字一卷
国朝顾炎武撰炎武有左传杜解补正已着録是书以明国子监所刋诸经字多譌脱而坊刻之误又甚于监本乃考石经及诸旧刻作为此书其中所摘监本坊本之误诸经尚不过一二字惟仪礼脱误比诸经尤甚如士昏礼视诸衿鞶下脱壻之绥姆辞曰未教不足与为礼也十四字乡射礼各以其物获下脱士鹿中翿旌以获七字燕礼享于门外东方下脱其牲狗也四字特牲馈食礼长皆答拜下脱举觯者祭卒觯拜长皆答拜十一字振之三下脱以授尸坐取箪兴七字其一两字之脱尚十九处皆赖炎武此书校明今本得以补正则于典籍不为无功矣惟所引石经子朝奔郊四字字体与唐不类考左传昭公二十二年王师军于京楚辛丑伐京注云京楚子朝所在又昭公二十三年王子朝入于尹注云自京入尹氏之邑则子朝无奔郊之事此四字为王尧惠等妄加明矣炎武亦复采之未免泥古之过然不以一眚掩也乾隆四十六年九月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]九经误字
昆山顾炎武撰
今天下九经之本以国子监所刻者为据而其中譌脱寔多又周礼仪礼公羊谷梁二传既不列于学官其学殆废而仪礼则更无他本可雠其譌脱尤甚于诸经若士子各专一经而下邑穷儒不能皆得监本止习书肆流传之本则又往往异于监本无怪乎经术之不通人材之日下也已余至关中见唐石壁九经复得旧时摹本读之虽不无踳駮而有足以正今监本之误者列之以告后学亦庻乎离经之一助云东吴顾炎武
易
匪其彭旡咎明辨晢也【石经晢字从折从日与诗明星晢晢之晢同音折又音制监本误从析作曾晳之晳非】
书
东迆北会于汇【石经及监本注疏皆同按史记夏本纪亦作于汇今本作为汇非】　视乃厥祖【石经监本同今本作烈祖】　厥德匪常【石经监本同按唐栁泽上书引此作匪常今本作靡常非】　则惟汝众自作弗靖【石经监本同今本汝作尔】　师逾孟津【石经监本同释文逾亦作逾今本作渡非】　明作晢　曰晢时燠若【石经监本同书传会选晢之列反字与晰同下当从日从口非】　无偏无陂【本作无颇唐明皇改颇为陂宋宣和六年复为颇今尚仍唐作陂然吕氏春秋引此正作颇而下文有人用侧颇僻之语况以古音求之作颇为协】　今尔又曰夏迪简在王庭【石经监本同今本作其日】　度作刑以诘四方【石经监本同释文诘起一反今本作诰误】
【刘三吾书传会选大抵与石经文同惟大全多同今本】
诗
何彼襛矣【襛如容反石经及监本注疏皆从衣今本作禾者非】　羊牛下括【与上章同义石经监本同今本多作牛羊非】　不能辰夜【石经监本同传云辰时也今本作晨非】求尔新特【石经监本同笺云求汝新外防特来之女今本作求我非】　成不以富【石经监本同笺云室家成事不足以得富也宋苏氏曰成当依论语作诚今本竟改作诚非】　家伯维宰【石经监本同郑康成周礼注引此亦作维宰今本作冢宰非】　如彼泉流【石经监本同今本作流泉小旻抑并同】　秪自疧兮【石经作疷从氏宋刘彛以为当作□音民病也唐人避太宗讳凡字从民者皆省而为氏今人书昬为昏犹其遗法也唐张参五经文字愍字下云縁庙讳偏旁准式省从氏凡汦昏之类皆从氏又□字下云莫中反礼记作琘是其例也后人不解或乃于氏下又添一画而读为氐则误之甚矣】　不皇朝矣【石经监本同二章不皇出三章不皇他并同今本作遑】　以笃于周祐【石经监本同今本或无于字】　既右飨之【石经监本同今本作享】降予卿士【石经监本同笺云下予之卿士今本作防于非】
【吕氏读诗记严氏诗缉并与石经文同　乱离瘼矣爰其适归古本并作爰左氏宣十二年传引此亦作爰杜注爰于也言祸乱忧病于何所归乎朱子依家语改作奚今本皆作奚　维此二国其正不获郑笺作正云正长也石经同朱子依毛传作政但古本之异学者亦不可不知也】
礼记
檀弓下使子贡问之【监本注疏作子路】　王制用地小大【监本作大小】　曾子问女氏许诺而弗敢嫁【监本弗作不】　礼运所以讲信修睦而固人之肌肤之会筋骸之束也【监本人下脱之字】玉藻入太庙说笏非古也【监本古作礼】　参分带下绅居
二焉【监本二作一】　丧服小记麻同【下有】麻同皆兼服之【六字监本脱】　襍记下视君之母与妻【监本妻上复出君之二字】　雍人拭羊宗人视之【监本视作祝】　祭法禘郊宗祖【监本作祖宗】　孔子闲居敢问何如斯可谓参天地矣【监本参下多一于字】
【已上并当依石经】
周礼
考工记弓人非弓之利也【监本脱也字】角不胜干干不胜筋谓之不参均【监本脱不字】　其次角有灂而疏【监本脱角字已上并当依石经】
仪礼
士昬礼妇说服于室御受【监本受作授】视诸衿鞶【下有】壻之绥姆辞曰未教不足与为礼也【十四字监本脱】乡饮酒礼司正升立于序端【监本序作席】　则使人授爼如宾礼【监本授作受】介俎脊胁肫胳肺【监本脱肫字】　乡射礼改取一个挟之
【监本取作作】　大夫虽众皆与士为耦【下有以耦二字监本】与进者相左相揖退反位【脱监本脱退】　宾与大夫反坐奠于其所兴【字监本脱坐】　各以其物获【字下】士鹿中翿旌以获【有七字监本】燕礼太师告于乐正曰【脱监本脱于】主人拜送觯【字监本送】
【作】　亨于门外东方【受下】其牲狗也【有四字监本】大射仪第七【监本脱仪字】　主人洗觚升【监本觚作酧】　上射降三等【监本三作二】　上射于左【监本于作与】　司射东面于大夫之西比耦【监本比作北】　司射作射如初【监本作射作作揖】　北面告于公【监本脱告字】　司射遂袒【监本脱遂字】　仆人师洗升实觯【监本实作宾】司马师受虚爵【监本脱师字】　公答拜宾反位【监本脱宾字】聘礼宾避不答拜【监本宾作客】　尚擸坐啐醴【监本醴作酒】
觐礼坐奠圭【监本圭作主】　天子乗龙载大旂【监本旂作斾】　丧服异居则服齐衰三月也【监本脱也字】　不满八嵗以下皆为无服之殇【监本脱皆字】　壻传曰何以缌报之也【监本缌下多一也字】　士丧礼即位于西阶下东面【监本于作如】　哀子某来日某卜葬其父某父【监本来日下脱某字】　若不从卜宅如初仪【监本宅作择】　既夕礼众主人东即位【监本脱主字】　士虞礼箪巾在其东【监本巾作布】　卒彻祝佐食降复位【监本脱复字】　尸即席坐唯主人不哭【监本唯作惟】　尸受振祭【监本受作授】　特牲馈食礼立于门外东方南面【监本方作房】　佐食启会却于敦南出立于户西南面【监本脱户字】　洗献众兄弟如众宾仪【监本脱上众字】　众宾长自左受旅如初【监本脱自字】长皆答拜【下有】举觯者祭卒觯拜长皆答拜【十一字监本脱】　举觯者洗各酌于其尊【监本尊作奠】　主人出立于户外西面【监本外作内】少牢馈食礼用荐嵗事于皇祖伯某【监本荐作为】　振之
三【下有】以授尸坐取箪兴【七字监本脱】　尸受同祭于豆祭【监本同祭作同受】　宾戸西北面拜送爵【监本戸作尸】有司彻匕皆加于鼎东枋【监本枋作祊下西枋同】　宾亦覆手以受【监本受作授】　立于主人席北西面【监本作面西】　遂饮卒爵执爵以兴【监本脱下爵字】　宰夫执荐以从【监本荐作爵】　受三献爵酌以醋之【监本脱爵字】　宾戸西北面答拜爵上【监本戸作尸】
【已上并当依石经】
左传
宣十五年尔用而先人之治命【监本脱而字】　昭二十年古若无死【监本作古者】　二十二年辛丑伐京毁其西南【下有】子朝奔郊【四字监本脱】　哀十六年沈诸梁兼二事【监本脱沈字已上并当依石经】
公羊传
桓十五年祭仲存则存祭仲亡则亡矣【监本则存下多一矣字】庄七年列星不见则何以知夜之中星反也【监本脱则字】九年其言取之何【监本脱言字】　二十七年通季子之私行也【监本通下多一乎字】　二十八年曷为先言筑防而后言无麦禾【监本作后书】　僖元年贬必于其重者【监本脱其字】　二十年西宫灾何以书记灾也【监本灾作异】　二十一年吾不从子之言以至乎此【监本作以至此乎】　文十三年周公用白牡【监本牡作牲】　十四年淫乎子叔姬【监本乎作于】　成十六年成公将会晋厉公【监本脱晋字】　襄二十七年子苟欲纳我【监本脱欲字】　二十九年僚恶得为君乎【监本恶作焉】　昭二十一年春王三月【监本作二月】　二十五年终弑之而败焉【监本脱之字】定二年主灾者两观【监本主作时】
【已上并当依石经】
谷梁传
隐元年珠玉曰含【监本珠作贝】　四年与于弑公故贬之也【监本脱之字】　八年日入恶入者也【监本恶下脱入字】　而祭泰山之邑也【监本脱也字】　桓九年则是放命也【监本放作故】　庄二年为之主者卒之也【监本脱主字】　六年春王三月【监本作二月】十四年单伯防齐侯宋公衞侯郑伯于鄄【监本脱宋公卫侯四】
【字】　十九年其逺之何也【监本脱之字】　僖十年吾若此而入自明则骊姬必死【监本明下更多一明字】　文五年赗以早而含以晚【监本作已晚】　八年不至复【监本复上多一而字】　宣七年来盟者前定也【监本脱者字】　九年楚子伐郑【监本子作人】　公孙宁仪行父亦通于其家【监本脱于字】　成十三年遂会晋侯齐侯宋公【监本脱齐侯二字】　十六年存意公亦存焉【监本焉作也】襄二年六月庚辰【监本辰作寅】　十八年非大而足同与
【监本与作焉】　昭元年三月取郓【监本作二月】　四年为齐讨也【监本讨作封】　五年以地来也【监本地上多一其字】　八年弟兄不得以属通【监本作兄弟】　不与楚灭闵之也【监本作闵公】　十一年一事注乎志【监本注作注】　定元年此大夫【监本此下多一其字】　四年一事而再会【监本作后而再防】　哀元年子不志三月卜郊【监本志作忘】
【已上并当依石经】
【凡监本有笔误显然易见者不録其与石经异文而两通者亦不録】

        </div>
      </div>
    </div>
  </div>
</div>
<!--update:2025-08-30 09:35:41-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>