<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="十种德性相反相成义,十种德性相反相成义全文在线阅读,十种德性相反相成义全文在线下载,大玄古籍书库">
<meta name="description" content="梁启超的伦理论文。指独立与合群;自由与制裁;自信与虚心;利己与利他;破坏与成立等十种德性的相互关系。原为在日本东京大同高等学校时的讲稿,经整理后载《清议报》第82、84册,1901年6月16日、7月6日出版,收入《饮冰室合集·文集》第2册第5卷。他认为独立就是要有人格、人权,不要做奴隶,但要关心群体;自由就是要充分享受人权,但要服从法律,“人人自由,而以不侵他人之自由为界”(《梁启超选集》)。自信是对自己人格、人权、能力的自我肯定,但不能自傲,“愈自重者愈不敢轻薄天下人”(同上书)。自私利己并非恶德,“天">
<title>十种德性相反相成义_梁启超_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">十种德性相反相成义</span> <br/>
          作者： <span class="inputVal" id="bkauthor">梁启超</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]6709</span> <br/>
          说明： <span class="inputVal" id="bkdec">梁启超的伦理论文。指独立与合群;自由与制裁;自信与虚心;利己与利他;破坏与成立等十种德性的相互关系。原为在日本东京大同高等学校时的讲稿,经整理后载《清议报》第82、84册,1901年6月16日、7月6日出版,收入《饮冰室合集·文集》第2册第5卷。他认为独立就是要有人格、人权,不要做奴隶,但要关心群体;自由就是要充分享受人权,但要服从法律,“人人自由,而以不侵他人之自由为界”(《梁启超选集》)。自信是对自己人格、人权、能力的自我肯定,但不能自傲,“愈自重者愈不敢轻薄天下人”(同上书)。自私利己并非恶德,“天下之道德法律,未有不自利己而立者也”(同上书)。但利己时必须爱他,方能真正利己。“善能利己者,必先利其群,而后己之利亦从进焉。”(同上书)崇信西方资产阶级一贯提倡的“合理利己主义”。最后提出要在破坏旧道德过程中建立新道德。他详论个人与社会之相互关系的目的在于要使人们明白,“知有合群之独立,则独立而不轧轹;知有制裁之自由,则自由而不乱暴;知有虚心之自信,则自信而不骄盈;知有爱他之利己,则利己而不偏私;知有成立之破坏,则破坏而不危险”(同上书)。</span> <br/>
          封面： <span class="inputVal" id="bkimg">Z_4575.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]十种德性相反相成义
[book_author]梁启超
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]6709
[book_dec]梁启超的伦理论文。指独立与合群;自由与制裁;自信与虚心;利己与利他;破坏与成立等十种德性的相互关系。原为在日本东京大同高等学校时的讲稿,经整理后载《清议报》第82、84册,1901年6月16日、7月6日出版,收入《饮冰室合集·文集》第2册第5卷。他认为独立就是要有人格、人权,不要做奴隶,但要关心群体;自由就是要充分享受人权,但要服从法律,“人人自由,而以不侵他人之自由为界”(《梁启超选集》)。自信是对自己人格、人权、能力的自我肯定,但不能自傲,“愈自重者愈不敢轻薄天下人”(同上书)。自私利己并非恶德,“天下之道德法律,未有不自利己而立者也”(同上书)。但利己时必须爱他,方能真正利己。“善能利己者,必先利其群,而后己之利亦从进焉。”(同上书)崇信西方资产阶级一贯提倡的“合理利己主义”。最后提出要在破坏旧道德过程中建立新道德。他详论个人与社会之相互关系的目的在于要使人们明白,“知有合群之独立,则独立而不轧轹;知有制裁之自由,则自由而不乱暴;知有虚心之自信,则自信而不骄盈;知有爱他之利己,则利己而不偏私;知有成立之破坏,则破坏而不危险”(同上书)。
[book_img]Z_4575.jpg


[book_title]十种德性相反相成义
《中庸》曰：“万物并育而不相害，道并行而不相悖。”大哉言乎！野蠻時代所謂道德者，其旨趣甚簡單而常不相容；文明時代所謂道德者，其性質甚繁雜而各呈其用。而吾人所最當研究而受用者，則凡百之道德，皆有一种妙相，即自形質上觀之，划然立于反對之兩端；自精神上觀之，純然出于同体之一貫者。譬之數學，有正必有負；譬之電學，有陰必有陽；譬之冷勢兩暗潮，互沖而互調；譬之輕重兩空气，相薄而相劑。善學道者，能備其繁雜之性質而利用之，如佛說華嚴宗所謂相是無礙、相入無礙。苟有得于是，則以之獨善其身而一身善，以之兼善天下而天下善。
朱子曰：“教學者如扶醉人，扶得東來西又倒。”凡我輩有志于自治，有志于覺天下者，不可不重念此言也。天下固有絕好之義理，絕好之名目，而提倡之者不得其法，遂以成絕大之流弊者。流弊猶可言也，而因此流弊之故，遂使流俗人口實之，以此義理、此名目為詬病；即熱誠達識之士，亦或疑其害多利少而不敢复道。則其于公理之流行，反生阻力，而文明進化之机，為之大窒。庄子曰：“其作始也簡，其將畢也巨。”可不懼乎？可不慎乎？故我輩討論公理，必當平其心，公其量，不可徇俗以自畫，不可惊世以自喜。徇俗以自畫，是謂奴性；惊世以自喜，是謂客气。
吾今者以讀書思索之所得，覺有十种德性，其形質相反，其精神相成，而為凡人類所當具有，缺一不可者。今試分別論之：
其一　獨立与合群
獨立者何？不倚賴他力，而常昂然獨往獨來干世界者也。
（中庸）所謂“中立而不倚”，是其義也。人之所以异于禽獸者以此，文明人所以异于野蠻者以此。吾中國所以不成為獨立國者，以國民乏獨立之德而已。言學問則倚賴古人，言政術則倚賴外國。官吏倚賴君主，君主倚賴官吏。百姓倚賴政府，政府倚賴百姓。乃至一國之人，各各放棄其責任，而惟倚賴之是務。究其极也，實則無一人之可倚賴者。譬猶群盲偕行，甲扶乙肩，乙牽丙袂，究其极也，實不過盲者依賴盲者。一國腐敗，皆根于是。故今日救治之策，惟有提倡獨立。人人各斷絕倚賴，如孤軍陷重圍，以人自為戰之心，作背城借一之舉，庶可以掃拔已往數千年奴性之壁壘，可以脫离此后四百兆奴种之沈淪。今世之言獨立者，或曰“拒列強之干涉而獨立”，或曰“脫滿洲之羈軛而獨立”；吾以為不患中國不為獨立之國，特患中國今無獨立之民。故今日欲言獨立，當先言個人之獨立，乃能言全体之獨立；先言道德上之獨立，乃能言形勢上之獨立。危哉微哉！獨立之在我國乎？
合群云者，合多數之獨而成群也。以物競天擇之公理衡之，則其合群之力愈堅而大者，愈能占优胜權于世界上，此稍學哲理者所能知也。吾中國謂之為無群乎？彼固龐然四百兆人，經數千年聚族而居者也。不宁惟是，其地方自治之發達頗早，各省中所含小群無數也；同業聯盟之組織頗密，四民中所含小群無數也。然終不免一盤散沙之誚者，則以無合群之德故也。合群之德者，以一身對于一群，常肯絀身而就群；以小群對于大群，常肯絀小群而就大群。夫然后能合內部固有之群，以敵外部來侵之群。乃我中國之現狀，則有异于是矣。彼不識群義者不必論，即有號稱求新之士，日日以合群呼號于天下，而甲地設一會，乙徒立一党，始也互相輕，繼也互相妒，終也互相殘。其力薄者，旋起旋滅，等于無有；
其力強者，且將釀成內訌，為世道憂。此其故，亦非盡出于各人之私心焉，蓋國民未有合群之德，欲集無數之不能群者強命為君，有其形質，無其精神也。故今日吾輩所最當講求者，在養群德之一事。
獨与群，對待之名詞也。入人斷絕倚賴，是倚群毋乃可恥？常絀身而就群，是主獨無乃可羞？以此間隙，遂有誤解者与托名者之二派出焉。其老朽腐敗者，以和光同塵為合群之不二法門，馴至盡棄其獨立，閹然以媚于世；其年少气銳者，避奴隸之微號，乃專以盡排儕輩、惟我獨尊為主義。由前之說，是合群為獨立之賊；由后之說，是獨立為合群之賊。
若是乎兩者之終不能并存也。今我輩所亟當說明者有二語，曰獨立之反面，依賴也，非合群也；合群之反面，營私也，非獨立也。雖人自為戰，而軍令自聯絡而整齊，不過以獨而扶其群云爾；雖全机運動，而輪軸自分勞而赴節，不過以群而扶其獨云爾。苟明此義，則無所容其托，亦不必用其避。臂之物質然，合無數“阿屯”而成一体，合群之義也；每一“阿屯”中，皆具有本体所含原質之全分，獨立之義也。若是者，謂之合群之獨立。
其二　自由与制裁
自由者，權利之表證也。凡人所以為人者有二大要件，一曰生命，二曰權利。二者缺一，時乃非人。故自由者，亦精神界之生命也。文明國民每不惜擲多少形質界之生命，以易此精神界之生命，為其重也。我中國謂其無自由乎？則交通之自由，官吏不禁也；住居行動之自由，官吏不禁也；置管產業之自由，官吏不禁也；信教之自由，官吏不禁也；書信秘密之自由，官吏不禁也；集會、言論之自由，官吏不禁也。
（近雖禁其一部分，然比之前世紀法、普、奧等國相去遠甚。）凡各國憲法所定形式上之自由，几皆有之。雖然，吾不敢謂之為自由者何也？有自由之俗，而無自由之德也。自由之德者，非他人所能予奪，乃我自得之而自享之者也。故文明國之得享用自由也，其權非操諸官吏，而常采諸國民。中國則不然，今所以幸得此習俗之自由者，恃官吏之不禁耳，一旦有禁之者，則其自由可以忽消滅而無复蹤影。而官吏之所以不禁者，亦非專重人權在而不敢禁也，不過其政術拙劣，其事務廢馳，無暇及此云耳。官吏無日不可以禁，自由無日不可以亡，若是者謂之奴隸之自由。若夫思想自由，為凡百自由之母者，則政府不禁之，而社會自禁之。以故吾中國四万万人，無一可稱完人者，以其僅有形質界之生命，而無精神界之生命也。故今日欲救精神界之中國，舍自由美德外，其道無由！
制裁云者，自由之對待也。有制裁之主体，則必有服從之客体。既曰服從，尚得為有自由乎？顧吾嘗觀万國之成例，凡最尊自由權之民族，恒即為最富于制裁力之民族。其故何哉？自由之公例曰：“人人自由，而以不侵人之自由為界。”制裁者，制此界也；服從者，服此界也。故真自由之國民，其常要服從之點有三：一曰服從公理，二曰服從本群所自定之法律，三曰服從多數之決議。是故文明人最自由，野蠻人亦最自由，自由等也，而文野之別，全在其有制裁力与否。無制裁之自由，群之賊也；有制裁之自由，群之寶也。童子未及年，不許享有自由權者，為其不能自治也，無制裁也。國民亦然，苟欲享有完全之自由權，不可不先組織鞏固之自治制。而文明程度愈高者，其法律常愈繁密，而其服從法律之義務亦常愈嚴整，几于見有制裁不見有自由。而不知其一群之中，無一能侵他人自由之人，即無一被人侵我自由之一，是乃所謂真自由也。不然者，妄竊一二口頭禪語，暴戾恣睢，不服公律，不顧公益，而漫然號于眾曰：“吾自由也。”則自由之禍，將烈于洪水猛獸矣。昔美國一度建設共和政体，其基礎遂确乎不拔，日益發達，繼長增高，以迄今日；法國則自一七八九年大革命以后，君民兩党，互起互仆，垂半世紀余，而至今民權之盛猶不及英美者，則法蘭西民族之制裁力，遠出英吉利民族之下故也。然則自治之德不備，而徒漫言自由，是將欲急之，反以緩之；將欲利之，反以害之也。故自由与制裁二者，不惟不相悖而已，又乃相待而成，不可須臾离。言自由主義者，不可不于此三致意也。
其三　自信与虛心
自信力者，成就大業之原也。西哲有言曰：“凡人皆立于所欲立之地，是故欲為豪杰，則豪杰矣；欲為奴隸，則奴隸矣。”孟子曰：“自謂不能者，自賊者也。”又曰：“自暴者不可与有言也，自棄者不可与有為也。”天下人固有識想与議論過絕尋常，而所行事不能有益于大局者，必其自信力不足者也。有初時持一宗旨，任一事業，及為外界毀譽之所刺激，或半途變更廢止，不能達其目的地者，必其自信力不足者也。居今日之中國，上之不可不沖破二千年頑謬之學理，內之不可不鏖戰四百兆群盲之習俗，外之不可不對抗五洲万國猛烈侵略、溫柔籠絡之方策，非有絕大之气魄，絕大之膽量，何能于此四面楚歌中，打開一條血路，以導我國民于新世界者乎？
伊尹曰：“余天民之先覺者也，余將以斯道覺斯民也，非余覺之而誰也？”孟子曰：“夫天未欲平治天下也，如欲平治天下，當今之世，舍我其誰也？”抑何其言之大而夸歟，自信則然耳！
故我國民而自以為國權不能保，斯不能保矣；若人人以自信力奠定國權，強鄰孰得而侮之？國民而自以為民權不能興，斯不能興矣；若人人以自信力奪爭民權，民賊孰得而壓之？而欲求國民全体之信力，必先自志士仁人之自信力始！
或問曰：吾見有頑錮之輩，抱持中國一二經典古義，謂可以攘斥外國陵鑠全球者，若是者非其自信力乎？吾見有少年學子，摭拾一二新理新說，遂自以為足，廢學高談，目空一切者，若是者非其自信力乎？由前之說，則中國人中富于自信力者，莫如端王、剛毅；由后之說，則如格蘭斯頓之耄而向學，奈端之自視欿然，非其自信力之有不足乎？曰：惡，是何言歟！自信与虛心，相反而相成者也。人之能有自信力者，必其气象闊大，其膽識雄遠，既注定一目的地，則必求貫達之而后已。而當其始之求此目的地也，必校群長以擇之；
其繼之行此目的地也，必集群力以圖之。故愈自重者愈不敢輕薄天下人，愈堅忍者愈不敢易視天下事。海納百川，任重致遠，殆其勢所必然也。彼故見自封、一得自喜者，是表明其器小易盈之跡于天下。如河伯之見海若，終必望洋而气沮；
如遼豕之到河東，卒乃怀慚而不前；未見其自信力之能全始全終者也。故自信与驕傲异：自信者常沈著，而驕傲者常浮揚；自信者在主權，而驕傲者在客气。故豪杰之士，其取于人者，常以三人行必有我師為心；其立于已者，常以百世俟圣而不惑為鵠。夫是之謂虛心之自信。
其四　利已与愛他
為我也，利己也，私也，中國古義以為惡德者也。是果惡德乎？曰：惡，是何言！天下之道德法律，未有不自利已而立者也。對于禽獸而倡自貴知類之義，則利已而已，而人類之所以能主宰世界者賴是焉；對于他族而倡愛國保种之義，則利己而已，而國民之所以能進步繁榮者賴是焉。故人而無利已之思想者，則必放棄其權利，弛擲其責任，而終至于無以自立。彼芸芸万類，平等競存于天演界中，其能利己者必优而胜，其不能利己者必劣而敗，此實有生之公例矣。西語曰：“天助自助者。”故生人之大患，莫甚于不自助而望人之助我，不自利而欲人之利我。夫既謂人矣，則安有肯助我而利我者乎？又安有能助我而利我者乎？國不自強而望列國之為我保全，民不自治而望君相之為我興革，若是者，皆缺利已之德而已。昔中國楊朱以“為我”立教，曰：“人人不拔一毫，人人不利天下，天下治矣。”吾昔甚疑其言，甚惡其言，及解英德諸國哲學大家之書，其所標名義与楊朱吻合者，不一而足；而其理論之完備，實有足以助人群之發達，進國民之文明者。蓋西國政治之基礎，在于民權，而民權之鞏固，由于國民競爭權利，寸步不肯稍讓，即以人人不拔一毫之心以自利者利天下。觀于此，然后知中國人號稱利己心重者，實則非真利己也。苟其真利己，何以他人剝奪己之權利，握制己之生命，而恬然安之，恬然讓之，曾不以為意也？故今日不獨發明墨翟之學足以救中國，即發明楊朱之學亦足以救中國。
問者曰：然則愛他之義，可以吐棄乎？曰：是不然。利己心与愛他心，一而非二者也。近世哲學家，謂人類皆有兩种愛己心：一本來之愛己心，二變相之愛己心。變相之愛己心者，即愛他心是也。凡人不能以一身而獨立于世界也，于是乎有群。其處于一群之中而与儔侶共營生存也，勢不能獨享利益而不顧儔侶之有害与否，苟或爾爾，則己之利未見而害先睹矣。故善能利己者，必先利其群，而后已之利亦從而進焉。以一家論，則我之家興，我必蒙其福，我之家替，我必受其禍；以一國論，則國之強也，生長于其國者罔不強，國之亡也，生長于其國者罔不亡。故真能愛己者，不得不推此心以愛家、愛國，不得不推此心以愛家人、愛國人，于是乎愛他之義生焉。凡所以愛他者，亦為我而已。故苟深明二者之异名同源，固不必侈談“兼愛”以為名高，亦不必諱言“為我”以自欺蔽。但使舉利己之實，自然成為愛他之行；充愛他之量，自然能收利己之效。
其五　破坏与成立
破坏亦可謂之德乎？破坏猶藥也。藥所以治病，無病而藥，則藥之害莫大；有病而藥，則藥之功莫大。故論藥者，不能泛論其性之良否，而必以其病之有無与病藥二者相應与否，提而并論，然后藥性可得而言焉。破坏本非德也，而無如往古來今之世界，其蒙垢積污之時常多，非時時摧陷廓清之，則不足以進步，于是而破坏之效力顯焉。今日之中國，又積數千年之沈痾，合四百兆之痼疾，盤踞膏盲，命在旦夕者也。非去其病，則一切調攝、滋補、榮衛之術，皆無所用。故破坏之藥，遂成為今日第一要件，遂成為今日第一美德！世有深仁博愛之君子，懼破坏之劇且烈也，于是竊竊然欲補直而幸免之。吾非不懼破坏，顧吾尤懼夫今日不破坏，而他日之破坏終不可免，且愈劇而愈烈也。故与其听彼自然之破坏而終不可救，無宁加以人為之破坏而尚可有為。自然之破坏者，即以病致死之喻也；人為之破坏者，即以藥攻病之喻也。故破坏主義之在今日，實万無可避者也。《書》曰：“若藥不瞑眩，厥疾不廖”。西諺曰：“文明者非徒購之以价值而已，又購之以苦痛。”破坏主義者，實沖破文明進步之阻力，掃蕩魑魅罔兩之巢穴，而救國救种之下手第一著也。處今日而猶憚言破坏者，是畢竟保守之心盛，欲布新而不欲除舊，未見其能濟者也。
破坏之与成立，非不相容乎？曰：是不然。与成立不相容者，自然之破坏也；与成立兩相濟者，人為之破坏也。吾輩所以汲汲然倡人為之破坏者，懼夫委心任運听其自腐自敗，而將終無成立之望也，故不得不用破坏之手段以成立之。凡所以破坏者，為成立也，故持破坏主義者，不可不先認此目的。苟不爾，則滿朝奴顏婢膝之官吏，舉國醉生夢死之人民，其力自足以任破坏之役而有余，又何用我輩之汲汲為也？故今日而言破坏，當以不忍人之心，行不得已之事。彼法國十八世紀末葉之破坏，所以造十九世紀近年之成立也；彼日本明治七、八年以前之破坏，所以造明治二十三年以后之成立也。破坏乎，成立乎，一而二、二而一者也。雖然，天下事成難于登天，而敗易于下海。故苟不案定目的，而惟以破坏為快心之具，為出气之端，恐不免為無成立之破坏。譬之藥不治病，而徒以速死，將使天下人以藥為詬，而此后諱疾忌醫之風將益熾。是亦有志之士不可不戒者也！
結論
嗚呼，老朽者不足道矣！今日以天下自任而為天下人所屬望者，實惟中國之少年。我少年既以其所研究之新理新說公諸天下，將以一洗數千年之舊毒，甘心為四万万人安坐以待亡國者之公敵，則必毋以新毒代舊毒，毋使敵我者得所口實，毋使旁觀者轉生大惑，毋使后來同志者反因我而生阻力。
然則其道何由？亦曰：知有合群之獨立，則獨立而不軋轢；知有制裁之自由，則自由而不亂暴；知有虛心之自信，則自信而不驕盈；知有愛他之利己，則利己而不偏私；知有成立之破坏，則破坏而不危險。所以治身之道在是，所以救國之道亦在是！天下大矣，前途遠矣，行百里者半九十，是在少年！
是在吾党！

        </div>
      </div>
    </div>
  </div>
</div>
<!--update:2025-08-30 09:36:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>