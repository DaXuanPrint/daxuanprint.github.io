<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="浮物,浮物全文在线阅读,浮物全文在线下载,大玄古籍书库">
<meta name="description" content="一卷。明祝允明。(1460—1526)撰。祝允明字希哲,号枝山,又号枝指生,长洲。(今江苏苏州)人。弘治五年。(1492)举人,官广东兴宁知县,迁应天通判。祝允明博学善文,工书法,其狂草下笔纵横,于似无规则中见功力。与同郡唐寅、文征明、徐祯卿并称。“吴中四子”,其诗取材广泛,风格工丽,其文亦潇洒自如,时复有致。但他玩世不恭,不问生产。生平著述很多,有《祝子罪知》七卷,《读书笔记》一卷,《怀星堂集》三十卷,《祝氏集略》三十卷,《志怪录》、《野记》、《前闻记》、《江海歼渠记》等几十种。《浮物》一书,取韩愈“文">
<title>浮物_祝允明_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">浮物</span> <br/>
          作者： <span class="inputVal" id="bkauthor">祝允明</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]7378</span> <br/>
          说明： <span class="inputVal" id="bkdec">一卷。明祝允明 (1460—1526)撰。祝允明字希哲,号枝山,又号枝指生,长洲 (今江苏苏州)人。弘治五年 (1492)举人,官广东兴宁知县,迁应天通判。祝允明博学善文,工书法,其狂草下笔纵横,于似无规则中见功力。与同郡唐寅、文征明、徐祯卿并称 “吴中四子”,其诗取材广泛,风格工丽,其文亦潇洒自如,时复有致。但他玩世不恭,不问生产。生平著述很多,有《祝子罪知》七卷,《读书笔记》一卷,《怀星堂集》三十卷,《祝氏集略》三十卷,《志怪录》、《野记》、《前闻记》、《江海歼渠记》等几十种。《浮物》一书,取韩愈“文气水也,言浮物也”之义而命名。由于作者放诞自负,持论矫激,故书中皆务为新奇之论。如“以 《诗》三百篇,《春秋》二万言,为圣人之烦”,可见其放言无忌,所论与实际差距甚大。与唐寅相比，祝允明更喜欢哲理的思索，对传统思想的批判也更深刻，也更理性和果敢。他二十八岁著《浮物》一书，竭力非议儒家六经，思想的锋芒已经有所显露。收入《金声玉振集·撰述》中。</span> <br/>
          封面： <span class="inputVal" id="bkimg">Z_5125.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]浮物
[book_author]祝允明
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]7378
[book_dec]一卷。明祝允明 (1460—1526)撰。祝允明字希哲,号枝山,又号枝指生,长洲 (今江苏苏州)人。弘治五年 (1492)举人,官广东兴宁知县,迁应天通判。祝允明博学善文,工书法,其狂草下笔纵横,于似无规则中见功力。与同郡唐寅、文征明、徐祯卿并称 “吴中四子”,其诗取材广泛,风格工丽,其文亦潇洒自如,时复有致。但他玩世不恭,不问生产。生平著述很多,有《祝子罪知》七卷,《读书笔记》一卷,《怀星堂集》三十卷,《祝氏集略》三十卷,《志怪录》、《野记》、《前闻记》、《江海歼渠记》等几十种。《浮物》一书,取韩愈“文气水也,言浮物也”之义而命名。由于作者放诞自负,持论矫激,故书中皆务为新奇之论。如“以 《诗》三百篇,《春秋》二万言,为圣人之烦”,可见其放言无忌,所论与实际差距甚大。与唐寅相比，祝允明更喜欢哲理的思索，对传统思想的批判也更深刻，也更理性和果敢。他二十八岁著《浮物》一书，竭力非议儒家六经，思想的锋芒已经有所显露。收入《金声玉振集·撰述》中。
[book_img]Z_5125.jpg


[book_title]浮物
气水言浮物，韩公语也。盖以水大则物毕浮，气盛则言皆宜余气水知何如，然不废养也。时冲口得一二言，或几十伯言，因稡之以浮物名，期之以察吾气耳。成化丁未长至日吴。
下祝允明云：
道于巳自足，不足为欠；欲于巳本不足，足为赘。人以赘为足，妄也。足故不足，不足故足。
得之者学，容之者量，发之者力，成之者天。
古之君子，仁足以仁天下之不仁，义足以义天下之不义，文足以文天下之不文，武足以武天下之不武，故其君欲仁焉求之，欲义焉求之，欲文焉求之，欲武焉求之。道行于身，效被于民，而功归于君，故其君之需之也，势恒重。后世君子有不逮乎古者，皆资君之仁义文武以为政耳，故君之用之也，其势甚轻。
君子行巳戒八忒，持家去六缪。奚谓八忒？一曰徇细廉，则大廉之贼也；二曰遵小谨，则大谨之残也。三曰胶古法而不变，则灭身族，隳名声之招也。四曰守故习而不化，则庸暗之道也；五曰专志自用，不适通途，则骄吝之所由也。六曰见小而足，则倾大功，败骏谋之蠹也；七曰好名，则亡实之征也。八曰锐往急成，捷骤不循，则无成效之故也。见下。
奚谓细廉？昔者终黎子有德于友而不受其报，后御人而攫其金，友者见之，终黎子曰：子念我却报之惠，则秘诸。世知郤报之廉，而不知其御人也。故曰行细廉，则大廉之贼也。奚谓曲谨？姫仲得父书，必衣冠百拜而启之，启之，则父戒其阴事之词也，因密投之溷中。仲知拜书之为谨。而昧于投溷之大不谨，故曰务曲慎，则大慎之残也。奚谓胶古法？古者人自称曰朕，称人曰卿，上下通之。让里丈人幼习古语，卿人而眹巳，而不知世主之专称也，遂执于史，以不君见诛，故曰胶古法而不变，则灭身族，隳名声之招也。奚谓故习？鲁敔师由执敔三十年矣，孔子自卫反鲁，一正雅颂，由执其故敔，不中节而不肯更也，鲁君遂摈不用。故曰守故习而不知化，则庸暗之道也。奚谓专志自用？仓吾布与数士游，遇歧路，布有为于东，群士曰西也，布曰东也。士强从之。他日又同行，布有为于西士曰：东也，布曰西也，众遂不从。曰：布，骄人也。以一违众，斥不与友，故曰专巳自用，不适通途，则骄吝之所由也。奚谓见小？鲁人猎于野，见父之趾，林木蔽翳，隍中有骇鹿焉，关于疾驰而赴之。中路一兔突过，鲁人遽射之，不中，连射之，获焉。迨及隍，则矢穷矣。徒手抟鹿，鹿遂逸。鲁人见兔而足，忘鹿之大于兔也，故曰见小而足，则隳大功，败骏谋之蠹也。奚谓好名？庄季好射而弱，所用不过二石，以示左右，左右以季之喜誉也，争引试之，誉曰：不下八石。俄而少进焉，又示左右，左右由前之诳也，因曰：兹九石矣。季大说，终身自以为九石。里人仲摰实能八石，因欲学于季。季与之对，摰甚恐，既则季败焉。季问摰，得其实，始大媿废射。故曰好名则亡，实之征也。奚谓急成？中山君得文木之椟，爱之，曰：是当为玉室。乃取藏璧，削为圭心，遽于成度之失度。圭成临椟，圭缩弱而衡余三。分之一，乃更为之心，益遽于前，亟削余分，误衡其圭，圭成衡如故，而缩更短三分之一。中山君以急性于一椟之故，藏玉削毁，椟亦终弃。故曰锐性急成，捷骤不循，则无成效之故也。
何谓六缪？一曰倒持。何谓倒持？信舆㒗，委妾婢，借以闲妻制子，妻子则怨，舆嬯则衒，此之谓倒持。二曰用疑，何谓用疑？令甲不孚，使乙监诸，乙疑丙监，还与甲咸，偾事贾怼，身或并害，是之谓用疑。三曰令枝，何谓令枝？外内持政，夫西妇东，号召歧二，下，谁与适从，此谓之令枝。四曰床帷，何谓床帷？爱夫人，嬖妇媵，乘昏醉之时，进燕虞之辞，杂以谗誉，则必听之术也，此之谓床帷。五曰缪词，何谓缪词？君子矫妇言，辟私说，自之谓明，群妪察识，将是更非，欲毁反羡，从反而发，适逢其愿，是谓缪词。六曰去就移。何谓去就移？凡二责决贵一贵定，贵必晨奢夕啬，朔动晦佚，下惸惑而不识所适，是谓去就移也。
夫筭之制，以竹以木，以骨以角，其质三，其形一也。而用者纵其五以为五，衡其一亦为五，筭岂有五一之定称哉？问筭之所以无定称，筭不知也。俄而乱之，取向纵者而衡之，则一亦可为五；取向衡者而纵之，则五亦只为一，五一又岂有定数哉？问筭之所以无定数，筭愈不知也。夫筭，其质一，其形一，不苟殊也，则其殊者为多为寡。以人之手偶异也，则多者奚足羡，寡者奚足悲也。夫人之贵贱富贫、通塞寿夭也万殊，然其形性一也。人以贵富通寿为多羡，以贫贱塞夭为寡悲。是非缪与？当视筭而知之。夫通是说者，无往而不为多矣。
夫四气之运，时温温，时炎炎，时萧萧，时冽列，变亦烦矣。山石之定，巨如许，细如许，古如许，今如许，定亦胶矣。运曷不𫏐定，释其熄乎？定曷不时变，通其胶乎？天地不能推，圣人莫能移。物数如是哉！其如是，数也，而所以如是，有非数者存。
云漫雨霗，神识都暗，日烛月焕，宇抱轩发，人之气与天通也。
优者借也饰为鬼，头毛面目形色皆鬼也，真鬼见之而遽狎，倏疑寻察焉，乃惊而去。人以圣人之貌饰其躬，亦借也，真圣人见之，将不惊而去乎？
凡世主之道，辟如通流，混混莫休，无入以不周。片私少婴，犹叶堕块横，爰泛爰凝，败厥贞。贞之以败，无必易其大小，导以汰。凡主之道，母娄迁。天之不迁，以永厥玄，岳之不迁，而永厥坚。土不迁，亘世年，使天易玄，匪物先岳土而迁，隳攸坚，趣攸年。唯主弗迁，与天岳土延。凡主之道，靡一定，候之靡定，燠寒以正。川之靡定，流莫竟。候定兹紊，川定兹壅。唯主靡定，与候川以并。凡主之道，法定于天岳土，法迁于候川，则以并以延，乃自然。
尔无誉天，天无喜。尔；无毁天，天无怒，尔无媚天，天无私，尔无怨天，天无惧，尔无功天，天无荣，尔无尤天，天无辱。
会者，怒道也，而为之者不怒，以可怒者非吾也。轩辕氏于蚩尤，汤于癸，文于崇、莒、黎、密，武于辛，其怒亦会也。
圣人之言，无多有余，无寡不足，六经亦可，百经亦可，一经亦可。
财成辅相，易未尝不道王政，休征咎征，书未尝不语阴阳。
通目者，典嗅也。匆耳者，职闻也；了童者，司瞻也。宣喙者，知言也。灵君者，务思也。五官职职相用而不相咸。职闻之宰诧乎典嗅曰：子无亦自谓子之能官也？馨秽之气，熏膻之味，子能察之矣。抑陋诸子独不闻乎？弦歌钟吕，承云五茎，顺天地之体，成品物之性，和阴阳之气，当是时也，何也？何臭味之校乎？子之不若朕之能者，固也。司瞻之丞诩乎职闻曰：子无亦自谓子之能官也。土革之音，悲谐之匀，子能审之矣。抑微诸子，独不见乎？冠裳黼黻，文章缯饰，昭天之文，阐地之宜，彰人之则。为是数也，岂羡于音声哉？子之不若朕之能者，固也。知言之守夸乎？司瞻曰：子无亦自谓子之能官也。青黄之貌，华素之泽，子能辩之矣，抑末矣。子独不闻乎通天地之情状，而家国之化治，开人伦之理道，宣生民之文物，渊乎无形，壳乎有象，高乎皇王，卑乎陪台，远乎胚胎之先，近乎瞬息之内，无不假朕以为之要。微朕子其昩诸子之不若眹之能者，固也。抑二士其皆亚乎？于是司瞻之丞与职闻之宰、典嗅之吏，相视噪哈，自谓不若喙也。务思之君见之，卤然曰：三士者固不能矣，知言之守，其果独能乎？朕之能，未易与若角也。道自能嗅，匆耳能闻，了童能瞻，宣喙能言，其于能固也，若独不知乎，其嗅其闻，其瞻其言，其不嗅、其不闻，其不瞻、其不言，将奚以司之乎？眹思欲嗅，能俾自嗅；思欲闻，能俾耳闻；思欲瞻，能俾童瞻；思欲言，能俾喙言。四士之能，眹之能也，若亦惟朕之是庸哉，而何优劣之有？于是三士闻灵君之言，退然自失，以为能之不若君也，知言之守独哗曰：君自谓君之能，能于四士哉！其如是，君胡不命耳以瞻，令童以嗅，号喙以闻，使自以言，君不能易其能，是君不能，四士自能，能在四士，不在君也。其如是，君岂能于四士哉？使四士不自能，君其能嗅、闻、瞻、言哉？其如是，君弗独弗能于四士，抑后于四士矣。于是务思之，君茫然无以应。不知五能果谁为之牧邪？谁优劣耶？谁是非邪？五官偕迷，无所问。真良久，乃相谓曰：吾闻无何有之乡空冥之府，有神人焉，曰太清，盍相与问诸。于是五士率而前，至空冥之府，遇乎太清，问之焉，察而弗尽。于是太清与无穷与、无为与，五官亦重疑焉。良久，乃相谓曰：然则唯元始能知之，盍相与问诸？于是五官、三真同问之元始，元始哑然曰：嘻！朕亦乌知乎其为能为不能哉？能不能弗能知，又乌能知乎优劣哉？优劣弗能知，又乌知其是非哉？夫自非能嗅而嗅不得不嗅；耳非能闻而闻不得不闻；童非能瞻，而瞻不得不瞻；啄非能言，而言不得不言；君非能思而思不得不思，均自然矣。夫如是，谓之能可也，谓之不能可也；谓能之有优劣可也，谓能之无优劣可也。庸讵知夫其言之是邪？又讵知夫其言之非是邪？又讵知夫其言之无是无非是邪？朕知止是而巳，加是，朕亦弗能言矣。子其返矣！于是五官更欲问之，而无始巳无，回视三真，三真亦往，乃始冥然而退，各职其职，终身无争。故淮南子曰：不知乃士矣。于是务思之，君茫然无以应。不知五能果谁为之牧邪？谁优劣耶？谁是非邪？五官偕迷，无所问。真良久，乃相谓曰：吾闻无何有之乡空冥。自字能嗅，自于鼻之送，亦起句通。日者目物、鼻之送枝，二夲才子不音浮物，一犹竟能，少诸子米后尘，可见才大，解所不宜，足以记，朕亦乌知乎其为能为不能哉？能不能弗能知。又乌能知乎优劣哉？优劣弗能知，又乌知其是非哉？夫自非能嗅，而嗅，不得不嗅；耳非能闻，而闻，不得不闻；童非能瞻，而瞻，不得不瞻；啄非能言，而言，不得不言；君非能思，而思，不得不思。均自然矣。夫如是，谓之能可也，谓之不能，可也；谓能之有优劣可也，谓能之无优劣可也。庸讵知夫其言之是邪？又讵知夫其言之非是邪？又讵知夫其言之无是无非是邪？朕知止是而巳，加是，朕亦弗能言矣。子其返矣！于是五官更欲问之，而无始巳无，回视三真，三真亦往，乃始冥然而退，各职其职，终身无争。故淮南子曰：不知乃知，知乃不知。若元始者，乃真知者也。
楚王有贵姬，以谗逐，既而悔，命竖阳追之，曰：必得吾能贵子。竖阳追得之，而辞其贵。楚王曰：贵非人欲乎？竖阳曰：臣恐君之逐也。
君子有三烛，形烛乎鉴，行烛乎心，名烛乎实。钻木得火，火盛则木然；凿穴出泉，泉涌则穴没。物之制在人。
圣人不生，人物错揉，罔富罔榖，天则以为忧。圣人既出，笃生完性，天秘昭发，则天不以为忌。天之量如此也，王者之道则宣然
圣人之于人，遏其恶伪而通其善真；
众人之于人，通其恶伪，而遏其善真。赤子在室，无不恋慈母真仁，恶偷窃真义，畏长者真礼，发巳见真智，守令止真信。为之亲者，乃妄笞曲詈，示之不亲；诱使多藏，示之不义；拱揖侮玩，示之不礼；违是狥非，示之不智；诳有诈无，示之不信。赤子之恶。亲通之也，人之罪可胜既乎？
次且出门，弗觌所亲，胜跃赴事，必获其济，心未尝不前知也，而况于至诚乎？
国者宇相建栋柱，兵臣慎藩御，刑法察司门户，庶工尹史承榱布槛础，言官通牖，王中心无营，高安处而时握规矩。
蝎之螫物也，以尾物涉其背，则回尾螫之。鼹懈察焉，疾过其背，蝎急回尾而不值，乃自刺其背，伤焉。鼹稣复过之，蝎又如之，则背三伤，莫可动巳。鼹铤乃徐而吞之。智哉鼹蟋乎！还以蝎术更杀蝎身。故善去小人者，不在他术也，即其所以为小人者治之尔。
理无两，是无二可。衣裳作于公孙氏，乃工能易青黄之饰，长短之宜，不能易割缀之制。夫何故衣裳之出乎割缀者，不系乎巧拙也。饮食作于庖牺氏，良庖能易酸咸之味，调饪之度，不能易水火之用。夫何故饮食之出乎水火者，不系乎良庸也。宫室作于炎帝氏，智匠能易材木之品，崇庳之当，不能易方圆之法。夫何故宫室之出于方圆者，不系乎智愚也。群事群物，无或不然，夫岂独于为人之道而可易乎？知此者，可以无往而不近道矣。
夫栾者，相害术也，而为者安乎笑嬉而不怼，以其害者假也。酒，欢物也，加鸩鸟之羽，而饮者蹙急荒乱，以其欢者假也。吾是以知天下之情，莫遁于真假。真使之得，则丧亦得；真使之丧，则得亦丧。
火可俄在，亦可俄灭，其灭非真灭。道可俄有，亦可俄无，其无非真无。
富与贵，得外物以饰外物者也；贫与贱，不得外物而不饰外物者也。外物自得自失，自饰自不。饰，吾何与焉？识此则贫本不足戚，贱本不足羞。形之大莫若象，百兽莫之能杀也，而杀象者人能之。人不大于象也，而杀人者虺能之。虺不大于人也，而杀虺者即且能之。即且不大于虺也。大于即且者，皆未能杀夫即且也；小于即且者，亦未之能杀夫即且也。即且毒尤矣。然而天雨小作，檐溜著于腐株，乃成虫焉，名曰蜗诞，无目无耳无口，无肠无足，其形如积涂，其行如倒流，即且见之，百足皆僵。蜗诞缓游而绕之，即且坐以死。夫虫象毛也，人，裸也；虺，介也，即且亦裸也。蜗蜒，水也。其类异，其貌异，其小大异，其所出异，而转转相制如此。物理如斯乎？制恶固不在大也，制恶不在大，化善独在大乎？故观蜗之究能杀象，则知为国之理矣。
务谋虑而略故守，察往以慎来，则身必修矣。审僚友之言，以验巳得失，则身必修矣。谨衣冠之度，母侈母亵，则身必修矣。无纵酒食，厚滋味，唯求餍之尚，则身必修矣。不流视妄瞻，则身必修矣。时御音乐，通正黜邪，以养中情，则身必修矣。慎盥散，勤栉总而不惰，则身必修矣。善修词令，整语言，无召寇来侮，则身必修矣。诚笃论说，持贞以判决，向方母回，则身必修矣。正步骤，遵规矩，急母轻乱，缓毋弛骄，则身必修矣。顿乎持捉拱挹，勿散勿暴，则身必修矣。大喜则笑，小喜则矧，不暴齿，不荡人，则身必修矣。详屡履而不溷，则身必修矣。辨拜揖之等，周恭孙之节，则身必修矣。坐而庄安，不敖以肆，则身必修矣。立不易方，不倾跛，则身必修矣。颜色令庄，发气盈容温。如春风，纷如霁云，则身必修矣。立气整肃，犹山嵉石从，非理不得挠，邪枉莫可婴，则身必修矣。盘旋便习，威文烂然，则身必修矣。集义充气，至大至刚，塞天地之间，则身必修矣。运思匪留，旁建无疆，包周身之防，归仁贤之称，则身必修矣。穷群物之理，极世务之情，之远之近，之微之显，精入于无伦，粗究于有像，至可应，来可名，则身必修矣。制事务宜，无相比周顺随，则身必修矣。不矫为知，不计为义，而离立雄，时，适惟是，则身必修矣。无倾人便巳，适我欺彼，大视廓止，则身必修矣。涕洟无弗慎，咳嚏无弗修，则身必修矣。书策端整，楮笔洁清，莫垢溷颓败，则身必修矣。作字详肃而有法，不苟草粗略，则身必修矣。宫庭之居，爰处爰安，弗约蹙，弗泰放，则身必修矣。唯诺敏辨，俊爽昭白，则身必修矣。眠寝宁谧，不尸不蛊，则身必修矣。爬搔欠申庄雅，则身必倏矣。和调脏腑，疏宣脉络，导养气血，母汨和，则身必修矣。防护风雨燠寒游沴之气，毋俾笺体病肤，则身必修矣。澄湛神观，开朗凝峻，则身必修矣。疴痛侵躯，砭𦶟按剌，膏液火水，必三审五视，务康顺乃止，则身必修矣。尊神鬼，敬祷祀而肃斋戒，则身必修矣。谨时日，信卜筮而详吉凶，则身必修矣。审富贵，安贫贱而狥义命，则身必修矣。察五行运行，修习委顺，毋徼外伟，则身必修矣。勤兴居动静，敏给干务，旦夕无懈，则身必修矣。用不伤则，不漫费，则身必修矣。矜鳏孤之人，恤流连之夫，恻痛煦妪，则身必修矣。广子谅之。念博施弘予，殚力而后罢，则身必修矣。奖予善类，推挽若复，则身必修矣。隐蔽人忒，而救阏儆饬俾徙德，则身必修矣。慷壮激烈，置身遐地，操意坚持，千折弗挠，则身必修矣。善让喜推，敛退抑抑，则身必修矣。𢂛涤洁清，芳白可亲，则身必修矣。见恶物必除，俾无伤巳，若伤人，则身必修矣。片语必践，毋滕口食，则身必修矣。闻善疾行，奔走若争，则身必修矣。受忠词，广欢说，小过则转，大过则反，则身必修矣。务持大体，简略细碎，开廓正大，则身必修矣。志匹往哲，弗狥时说，动为远业，则身必修矣。意度轩发，八通四达，肾肠展豁，则身必修矣。凡谓修身，非巳修也，如是，则心可修矣。皆旦夜之凡常，不及乎接人临事而建政也，君子尽之。由是接人、临事建政亦易矣，然亦略也，非备矣。
陈侯多疑，有美人甚嬖。异日，陈侯见美人与瑟师映帷而笑，将杀美人。美人逸，陈侯命中射之士追之，俄而召反。他美人问故，陈侯曰：吾恐其追及，复与之戏笑也。遂命他美人监以往。他美人因与中射之士偕逸。
心存水火亦水；心存理欲亦理。
积善无骤而善成，积恶无骤而恶败。积恶者，非暂积而暂败也，积恶者其犹积冰乎？今曰不消，曰可恃也，益之，明日不消，曰可恃也，益之，明日又不消，又曰可恃也，复益之。二旦，赫曦炳耀，不崇朝而竟消矣。夫赫牺岂伺如积之期而渐消之哉？积恶者宜视日冰也反之。
马无蹊田之能，牛无致远之技，秋无敷华之荣，春无结实之利。易时易地，贤绝明废。
日月既没，爝火补其功；雨泽时枯，川井代其用。
日月不伺于爝火，爝火无意于日月；雨泽非需于川井，川井岂有于雨泽？其补其代人耳，人亦灵通矣哉！虽然，知补代于日月雨泽，而不知补代于心之失，行之忒，又若非灵通也。
凡三十则。
顷岁余家刻梓吴十种，内有祝公蚕衣，即此类也。皆拟诸子而作，笔记同焉。
浮物终

        </div>
      </div>
    </div>
  </div>
</div>
<!--update:2025-08-30 09:38:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>