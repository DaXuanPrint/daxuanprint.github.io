<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="先贤仲子传,仲子闕里誌,仲子书卷一,仲子书卷二,仲子书卷三,仲子书卷四,仲子书卷五,仲子书卷六,仲子书全文在线阅读,仲子书全文在线下载,大玄古籍书库">
<meta name="description" content="孔子弟子仲由(字子路)之言行、事迹辑录。清人冯云鹓从史传中辑录仲由有关生平事迹、思想言论的资料,汇集而成。共七卷。依《阙里志》与宋陈尧叟赞列本传于卷首。排鲁襄公三十一年(前542年)至鲁哀公十五年(前480年)间仲由生卒、从师、婚姻、仕宦等简历于卷一。卷二至卷四据《仲里志》原本、《孔子家语》、《说苑》、《荀子》、《韩诗外传》、《吕氏春秋》、《孔丛子》、《韩非子》、《新书》、《论语撰考谶》、《冲波传》、《庄子》、《搜神记》、《史记》、《论语谶》、《论语隐义》、《孝子传》等史籍杂传,综录仲由从政之才、勇于行义">
<title>仲子书_冯云鹓_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">仲子书</span> <br/>
          作者： <span class="inputVal" id="bkauthor">冯云鹓</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,完结</span> <br/>
          字数： <span class="inputVal" id="bknum">[book_length]12881</span> <br/>
          说明： <span class="inputVal" id="bkdec">孔子弟子仲由(字子路)之言行、事迹辑录。清人冯云鹓从史传中辑录仲由有关生平事迹、思想言论的资料,汇集而成。共七卷。依《阙里志》与宋陈尧叟赞列本传于卷首。排鲁襄公三十一年(前542年)至鲁哀公十五年(前480年)间仲由生卒、从师、婚姻、仕宦等简历于卷一。卷二至卷四据《仲里志》原本、《孔子家语》、《说苑》、《荀子》、《韩诗外传》、《吕氏春秋》、《孔丛子》、《韩非子》、《新书》、《论语撰考谶》、《冲波传》、《庄子》、《搜神记》、《史记》、《论语谶》、《论语隐义》、《孝子传》等史籍杂传,综录仲由从政之才、勇于行义之德、果烈刚直之性。其中以仲氏善质疑与孔子对其之教诲为详、卷五收入《仲里志》、《山东通志》。《河南通志》、《卞里志序》、《峄县志》、《泗水志》、《曲阜志》中仲子祠庙、故居、墓之处所及蒲城、问津处、倾盖亭、石门桥、御水堤、仲子书堂、卞邑、石门庄、石门山、卞城等古迹名胜之方位。并按家谱列仲氏二代至六十七代(乾隆五十五年,即1790年)宗子世表于卷末。收入《圣门十六子书》(道光本)。</span> <br/>
          封面： <span class="inputVal" id="bkimg">Z_4521.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]仲子书
[book_author]冯云鹓
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,完结
[book_length]12881
[book_dec]孔子弟子仲由(字子路)之言行、事迹辑录。清人冯云鹓从史传中辑录仲由有关生平事迹、思想言论的资料,汇集而成。共七卷。依《阙里志》与宋陈尧叟赞列本传于卷首。排鲁襄公三十一年(前542年)至鲁哀公十五年(前480年)间仲由生卒、从师、婚姻、仕宦等简历于卷一。卷二至卷四据《仲里志》原本、《孔子家语》、《说苑》、《荀子》、《韩诗外传》、《吕氏春秋》、《孔丛子》、《韩非子》、《新书》、《论语撰考谶》、《冲波传》、《庄子》、《搜神记》、《史记》、《论语谶》、《论语隐义》、《孝子传》等史籍杂传,综录仲由从政之才、勇于行义之德、果烈刚直之性。其中以仲氏善质疑与孔子对其之教诲为详、卷五收入《仲里志》、《山东通志》。《河南通志》、《卞里志序》、《峄县志》、《泗水志》、《曲阜志》中仲子祠庙、故居、墓之处所及蒲城、问津处、倾盖亭、石门桥、御水堤、仲子书堂、卞邑、石门庄、石门山、卞城等古迹名胜之方位。并按家谱列仲氏二代至六十七代(乾隆五十五年,即1790年)宗子世表于卷末。收入《圣门十六子书》(道光本)。
[book_img]Z_4521.jpg


[book_title]先賢仲子傳
仲子名由字子路魯之卞人也有勇力才藝以政事著名爲人果烈而剛直勇于行義初見夫子冠雄雞冠佩假豚拔劒而舞曰君子固以劒自衛乎夫子曰君子忠以爲質仁以爲衛不出環堵之室而知千里之外有不善則以忠化之侵暴則以仁固之何待劔于子路曰由乃今聞此言請攝齊以受教遂儒服委質因門入請爲弟子夫子曰以子之所能而加之以學問量可及乎子路曰南山有竹不揉自直斬而用之逹于犀革以此言之何學之有子曰括而羽之鏃而礪之其入之不亦深乎仕爲蒲大夫夫子過之入其境曰善哉由也恭敬以信矣入其邑曰善哉由也忠信以寛矣至其庭曰善哉由也明察以斷矣子貢執轡而問曰夫子未見由之政而三稱其善可得聞乎夫子曰吾見其政矣入其境田疇盡易草萊盡闢溝洫深治此其恭敬以信故其民盡力也入其邑墻屋完固樹木甚茂此其忠信以寛故其民不偷也至其庭庭甚清雅諸下用命此其明察以斷故其政不擾也𨿽三稱其善庸𥁞其美乎子路見于夫子曰負重涉遠不擇地而休家貧親老不擇祿而仕昔者由也事二親之時嘗食藜藿之食爲親負米百里之外親没之後南遊于楚從車百乘積粟萬鐘願欲食藜藿爲親負米不可得也夫子曰由也事親可謂生事盡力死事盡思者也子路遇孔悝之難結纓而死夫子哭于中庭嘗曰自吾得由惡言不入于耳子貢曰不畏強禦不侮矜寡其言循性其都以富材任治戎是仲由之行也唐贈衛侯宋封河内公進封衛公明嘉靖九年攺稱先賢

[book_title]仲子闕里誌
繆協曰子羔學藝可仕孔子猶曰不可欲合愈精愈究也于時有以佞才惑世仕不由學比之子羔則長短相形子路舉兹以對夫子善其來旨此乃斥時豈譏仲子乎
猗歟魯哲義勇無儔獨立不懼從政惟優欽屬仁聖勒封介邱褒賢進號載顯英猷
宋陳堯叟贊

[book_title]仲子書卷一
出處：清馮雲鵷《聖門十六子書》仲子書卷一
清道光刻本
仲子書卷一仲子年表
周景王三年魯襄公三十一年己未九月初七日仲子生丁卯九歲與鄉兒戲即英强異常鄉人奇之
丙子十八歲知詩書達禮見義勇為丁丑十九歲委質因門人請為孔子弟子
庚辰二十二歲娶顏氏乃顔濁鄒之妹也辛巳二十三歲從孔子在齊
是年景王崩敬王立壬午二十四歲從孔子在齊
癸未二十五歲從孔子適周問禮樂於老？萇宏甲申二十六歲孔子適齊從焉
是年魯昭公出奔乙酉二十七歲從孔子在齊
丙戌二十八歲從孔子在齊聞韶樂戊子三十歲家貧親老常負米百里養親鄉
人稱孝
己丑三十一歲父凫卒哀痛絕食不寢者數日鄉人哀之庚寅三十二歲迎母養於魯辛卯三十三歲母宋氏卒哀毁幾不起顏色憔悴歸窆魯卞城南與父合塟是歲魯昭公薨于乾侯定公立壬辰三十四歲因陽虎亂政從孔子退修詩書丙申三十八歲從孔子觀魯桓公廟欹器有問持盈等語是年孔子初為中都宰丁酉三十九歲孔子為中都宰從之戊戌四十歲孔子為魯司空從之己亥四十一歲生子崔是年公山弗狃以費畔召孔子孔子，欲往諫之孔子有為東周語庚子四十二歲孔子為魯司？誅少正卯從焉辛丑四十三歲是年孔子攝相定公會齊侯於夾谷癸卯四十五歲是年為季氏宰墮三都齊人歸女樂從孔子。去魯適衛甲辰四十六歲從孔子在衛己而去衛適曹適宋又適陳過匡匡人圍之仲子怒起奮戟將戰孔子止之使鼓琴曲三終匡人解甲而去月餘反衛孔子見南子仲子不悅丙午四十八歲是年定公薨哀公立戊申五十歲從孔子自陳反衛己酉五十一歲生子啟庚戌五十二歲從孔子自陳如蔡辛亥五十三歲從孔子自蔡如葉遇長沮桀溺問津又遇荷蘇丈人有拱立止宿事至葉有葉公問孔子不對事壬子五十四歲從孔子在陳有絕糧愠見事癸丑五十五歲從孔子在衛時蒯瞶入居於戚有衛君待子而為政之問丁巳五十九歳是年孔子反魯戊午六十歲為蒲宰將行見孔子有願受教等語己未六十一歲為蒲宰有水備等政孔子過蒲稱三善焉庚申六十二歲蒲大治是年不與小邾盟是春西狩獲麟孔子修春秋止周敬王四十年魯哀公十五年辛酉六十三歲是年衛亂三月初三日仲子結纓而卒墓於澶淵即今大名府開州也謹按杜氏春秋長歷魯襄公三十一年己未九月壬午朔則七日為戊子哀公十五年辛酉三月己卯朔则三日為辛巳以此考之仲子生以壬午日卒以辛巳日可補仲里志所未備也道光壬辰嘉平月崇川後學馮雲鵷謹識

[book_title]仲子書卷二
上篇
仲氏其先姬姓帝譽高辛氏之後也高辛氏才子八人其仲曰堪子孫遂以王父字為氏傳至夏禹有奚仲居薛為車正商有仲虺為湯左相至太戊以前有仲衍者仲虺之後凡數世皆有佐商之功逮至周有仲山甫宣王時為樊侯補衮西京詩人美之其後有咨為卞邑大夫遂家於卞咨生奐奐生式式生度度生肇肇生拱北拱北生凫娶宋氏三十無子祓於天娠居側室夢異物入懷匪兕匪虎黄質黑文寤以告鳬鳬曰熊與羅與汝産必子我終賴焉遂誕子路名曰由及長身長九尺有兼人之資貌偉聲雄赳赳行行年十九盛服以見孔子孔子有忠以為質仁以為衛等語遂受教為弟子娶顏氏生子崔及啟從孔子遊才名曰著當世欽其勇然則天將與素王故篤生此異人為之輔也年六十三歲卒於衛難仲里志子路初見孔子子曰汝何好樂對曰好長劍子曰吾非此之問也徒謂以子之所能而加之以學問豈可及乎子路曰學豈益也哉孔子曰夫人君而無諫臣則失正士而無教友則失聽御狂馬不釋策操弓不反檠木受绳則？人受諫則聖受學重問孰不順成毀仁惡士必近於刑君子不可不學子路曰南山有竹不揉自？斬而用之達於犀革以此言之何學之有孔子曰栝而羽之鎌而礪之其入之不亦深乎子路再拜曰敬受教子路戎服見孔子？劒而舞之曰古之君子
固以劒自衛乎孔子曰古之君子忠以為質仁以為衛不出環堵之室而知千里之外有不善則以忠化之侵暴則以仁固之何待劒乎子路曰由乃今聞此言請攝齊以受教
子路盛服見於孔子子曰由是倨倨者何也夫江始出於岷山其源可以濫觴及其至於江津不舫舟不避風則不可以渉非唯下流水多邪今爾衣服既盛顔色充盈天下且孰肯以非告汝乎子路趨而出改服而入蓋自若也子曰由志之吾告汝奮於言者華奮於行者伐夫色智而有能者小人也故君子知之曰知言之要也不能曰不能行之至也言要則智行至則仁既仁且智惡不足哉子路鼓琴孔子聞之謂冉有曰甚矣由之不才也夫先王之制音也奏中聲以為節流入於南不歸於北夫南者生育之鄉北者殺伐之域故君子之音温柔居中以養生育之氣憂愁之感不加於心暴厲之動不在於體夫然者乃所謂治安之風也小人之音則不然亢麗微末以象殺伐之氣中和之感不載於心温和之動不存於體夫然者乃所以為亂亡之風昔者舜彈五弦之琴造南風之詩其詩曰南風之薰兮可以解吾民之愠兮南風之時兮可以阜吾民之財兮唯修此化故其興也勃焉德如泉流至於今王公大人述而弗忘殷紂好為北鄙之聲其廢也忽焉至於今王公大人舉以為誠夫舜為布衣積德含和而終以帝紂為天子荒淫暴亂而終以亡非各所修之致乎由今也匹夫之徒曾無意於先王之制而習亡國之聲豈能保其六七尺之體哉冉有以告子路子路懼而自悔靜思不食以至骨立夫子曰過而能改其進矣乎
子路問於孔子曰由聞丈夫居世富貴不能有益於物處貧賤之中而不能屈節以求仲則不足以論乎人之域矣孔子曰君子之行己期於必達於己可以屈則屈可以伸則伸故屈節者所以有待求伸者所以及時是以雖受屈而不毁其節志達而不犯於義子路問於孔
子曰有人於此被褐而懷玉何如子曰國無道隱之可也國有道則衮冕而執玉孔子謂子路曰見長者而不盡其辭雖有風雨吾不能入其門矣故君子以其所能敬人小人反是孔子謂子路曰君子以心導耳目立義以為勇小人以耳目導心不惡以為勇故曰退之而不怨先之斯可從己孔子謂子路曰君子而强氣則不得其死小人而强氣則刑戮薦臻
子路見於孔子曰負重涉遠不擇地而休家貧親老不擇祿而仕昔者由也事二親之時常食藜藿之實為親負米百里之外親喪之後南遊於楚從車百乘積粟萬鍾累茵而坐列鼎而食雖欲食藜藿為親負米不可復得也枯魚銜索幾何不蠹二親之壽忽若過隙孔子曰由也事親可謂生事盡力死事盡思者也子路治蒲請見於孔子曰由願受教於夫子子曰蒲其何如對曰邑多壯士又難治也子曰然吾語爾恭而敬可以攝勇寬而正可以懷强愛而恕可以容困溫而断可以抑姦如此而加之則政不難矣
子路治蒲三年孔子過之入其境曰善哉由也恭敬以信矣入其邑曰善哉由也忠信以寛矣至其庭曰善哉由也明察以斷矣子貢執轡而問曰夫子未見由之政而三稱其善其善可得聞與孔子曰吾見其政矣入其境田畴盡易草莱甚辟溝洫深治此其恭敬以信故其民盡力也入其邑牆屋完固樹木甚茂此其忠信以寬故其民不偷也至其庭庭甚清閒諸下用命此其明察以斷故其政不擾也以此觀之雖三稱其善庸盡其美乎以上十二條見家語
子路持劍孔子問曰由安用此乎子路曰善古者固以善之不善古者固以自衛孔子曰君子以忠為質以仁為術不出環堵之內而聞千里之外不善以忠化寇暴以仁圍何必持劍乎子路曰由也請攝齊以事先生矣
楚伐陳陳西門燔因使其降民修之孔子過之不軾子路曰禮過三人則下車過二人則軾今陳修門者人數衆矣夫子何為不軾孔子曰吾聞之國亡而不知不智知而不爭不忠忠而不死不廉今陳修門者不行一於此吾故不為軾也，孔子觀於周廟而有欹器焉孔子問守廟者曰此為何器對曰蓋為右坐之器孔子曰吾聞右坐之器滿則覆虛則欹中則正有之乎對曰然孔子使子路取水而試之滿則覆中則正虛則欹孔子喟然嘆曰嗚呼惡有滿而不覆者哉子路曰敢問持滿有道乎孔子曰持滿之道挹而損之子路曰損之有道乎孔子曰高而能下滿而能虛富而能儉貴而能卑智而能愚勇而能怯辯而能訥博而能淺明而能闇是謂損而不極能行此道唯至德者及之易曰不損而益之故損自損而終故益子路問於孔子曰治國何如孔子曰在於尊賢而賤不肖子路曰范中行氏尊賢而賤不肖其亡何也曰范中行氏尊賢而不能用也賤不肖而不能去也賢者知其不己用而怨之不肖者知其賤己而譬之賢者怨之不肖者譬之怨譬並前中行氏雖欲無亡得乎子路曰不能
勤苦不能恬贫窮不能輕死亡而曰我能行義吾不信也昔者申包胥立於秦庭七日七夜哭不絕聲遂以存楚不能勤苦安能行此曾子布衣縕袍未得完糟糠之食藜藿之羹未得飽義不合則辭上卿不恬贫窮安能行此比干將死而諫逾忠伯夷叔齊餓死于首陽而志逾彰不輕死亡安能行此故夫士欲立義行道母論難易而後能行之立身著名無顧利害而後能成之詩曰彼其之子碩大且篤非良篤修？之君子其誰能行之哉以上五條見說苑

[book_title]仲子書卷三
中篇子路問於孔子曰請釋古之學而行由之意可乎孔子曰不可昔者東夷慕諸夏之義有女其夫死為之内私壻終身不嫁不嫁則不嫁矣然非貞節之義也蒼梧之弟娶妻而美好請與兄易忠則忠矣然非禮也今子欲釋古之學而行子之意庸知子用非為是用是為非乎不順其初雖欲悔之難哉孔子閒居喟然而歎曰銅鞮伯華而無死天下其有定矣子路曰願聞其為人也何若孔子曰其幼也敏而好學其壯也有勇而不屈其老也有道而能以下人子路曰其幼也敏而好學則可其壯也有勇而不屈則可夫有道又誰下哉孔子曰由不知也吾聞之以衆攻寡而無不消也以貴下賤無不得也昔在周公旦制天下之政而下士七十人豈無道哉欲得士之故也夫有道而能下於天下之士君子乎哉子路問於孔子曰管仲何如人也子曰大人也子路曰昔者管子說襄公襄公不說是不辯也欲立公子糾而不能是無能也家殘於齊而無憂色是不慈也桎梏而居檻車中無慙色是無愧也事所射之君是不貞也召忽死之管子不死是無仁也夫子何以大之子曰管仲說襄公襄公不說管子非不辯也襄公不知說也欲立子糾而不能非無能也不遇時也家殘於齊而無憂色非不慈也知命也桎梏居檻車而無慙色非無愧也自裁也事所射之君非不貞也知權也召忽死之管子不死非無仁也召忽者人臣之材也不死則三軍之虜也死之則名聞天下夫何為不死哉管子者天子之佐諸侯之相也死之則不免為溝中之瘠不死则功復用於天下夫何為死之哉由汝不知也子路為蒲令備水災與民春修溝瀆為人煩苦故予人一簞食一壺漿孔子聞之使子貢止之子路忿然不說往見夫子曰由也以暴雨將至恐有水災故與人修溝瀆以備之而民多匱於食故與人一簞食一壺漿而夫子使賜止之何也夫子止由之行仁也夫子以仁教而禁其行仁也由也不受子曰爾以民為餓何不告於君發倉廩以給食之而以爾私饋之是汝不明君之惠見汝之德義也速已則可矣否則爾之受罪不久矣子路心服而退也子路將行辭於孔子曰贈汝以車乎以言乎子路曰請以言孔子曰不强不遠不勞無功不忠無親不信無復不恭無禮慎此五者可以長久矣子路行辭於孔子曰敢問新交取親若何言寡可行若何長為善士而無犯若何孔子曰新交取親其忠乎言寡可行其信乎長為善士而無犯其禮乎成回學於子路三年回恭敬不已子路問其故何也回對曰臣聞之行者比於烏上畏鷹鸇下畏網羅夫人為善者少為讒者多若身不死安知禍罪不施行年七十常恐行節之虧回是以恭敬待大命子路稽首曰君子哉趙襄子謂孔子曰先生委質以見人主七十君矣而無所通不識世無明君乎意先生之道固不通乎孔子不對異日襄子見子路曰嘗問先生以道先生不對知而不對則隱也隱則安得為仁若信不知安得為聖子路曰建天下之鳴鐘而撞之以梃豈能發其聲乎哉君問先生無乃猶以梃撞乎以上八條見說苑子路問於孔子曰君子亦有憂乎孔子曰君子其未得也則樂其意既已得之又樂其治是以有終身之樂無一日之憂小人者其未得也則憂不得既已得之又恐失之是以有終身之憂無一日之樂也晉人欲伐衛畏子路不敢過蒲以上二條見荀子子路曰士不能勤苦不能輕死亡不能活貧窮而曰我行義吾不信也昔者申包胥立於秦廷七日七夜哭不絕聲是以存楚不能勤苦焉得行此比千且死而諫愈忠伯夷叔齊餓于首陽而志益彰不輕死亡焉能行此曾子褐衣緼緒未嘗完也糲米之食未嘗飽也義不合則辭上卿不活貧窮焉能行此夫士欲立身行道無顧難易然後能行之欲行義徇名無顧利害然後能行之詩曰彼已之子碩大且篤非良篤修身行之君子其孰能與之哉子路曰有人於斯夙興夜寐手足胼胝而面目黧黑樹藝五穀以事其親而無孝子之名者何也孔子曰吾意者身未敬邪色不順邪辭不遜邪古人有言曰衣歟食歟曾不爾即子勞以事其親無此三者何為無孝之名意者所友非仁人邪坐語汝雖有國土之力不能自舉其身非無力也勢不便也是以君子入則篤孝出則友賢何為其無孝子之名詩曰父母孔邇以上二條見韓詩外傳子路拯溺者其人拜之以牛子路受之孔子曰鲁人必拯溺者矣吕氏春秋顏讎由善事親子路義之後讎以非罪執於義將厄子路請以金贖焉人將許之既而二三子納金於子路以入衛或謂孔子曰受人之金以贖其私昵義乎子曰義而贖之貧取於友非義而何愛金而令不事？辟凡人猶且不忍況二三子於由之所親乎詩云如可贖兮入百其身苟出金可以生人雖百倍古人不以為多故二三子其欲由也成其義非汝之所知也孔叢子
子路見孔子之背磬折舉哀曰唯由也見孔子聞之曰由也何以遣亡也故過猶不及有餘猶不足也語曰况乎明王執中履衡言秉中適而據乎宣故威勝德則淳德勝威則施威之與德交若糾纏且畏且懷君道正矣新書季孫相魯子路為郈令魯以五月起衆為長溝當此之為子路以其私秩粟為漿飯要作溝者於五父之衢而餐之孔子聞之使子貢往覆其飯擊毁其器曰魯君有民子奚為乃餐之子路拂然恕攘肱而入請曰夫子疾由之為仁義乎所學於夫子者仁義也仁義者與天下共其所有而同其利者也今以由之秩粟而餐民不可何也孔子曰由之野也吾以女知之女徒未及也女故如是之不知禮也女之餐之為愛之也夫禮天子愛天下諸侯愛境內大夫愛官職士愛其家過其所愛曰侵今魯君有民而子擅爱之是子侵也不亦誣乎言未？而季孫使者至議日記也起民而使之先生使弟子令徒役而餐之將奪肥之民邪孔子駕而去魯韓非子
孔子出使子路齋雨具有頃天果大雨子路問其故孔子曰昨暮月離于畢後日月復離畢孔子出子路請齋雨具孔子不聽出果無雨子路問其故孔子曰昔日月離其陰故雨昨暮月離其陽故不雨論衡子路掩雉而復釋之吕氏春秋邑名朝歌顔淵不舍七十弟子掩目宰子獨
顧由蹙墮車論語撰考議
子路顔淵浴於洙水見五色鳥顔淵問子路曰熒熒之鳥後日顏淵與子路又浴於泗水更見前鳥復問子路識此鳥否子路曰同同之鳥顏淵曰何一鳥而二名子路曰譬如絲絹素之則為帛染之則為卓一鳥二名不亦宜乎孔子嘗游於山使子路取水逢虎於水所與同戰攬尾得之納懷中取水還問孔子曰上士殺虎如何子曰上士殺虎持虎頭又曰中士殺虎如何子曰中士捉耳又問曰下士殺虎如何子曰捉虎尾子路出尾棄之於是心服以上二條見衝波傳子路問孔子曰猪肩羊膊可以得兆藿蕈藁芼可以得數何必以蓍龜孔子曰不然蓋取其名也夫蓍之為言耆也龜之為言舊也明狐疑之事當問耆舊也由此言之著不神龜不靈蓋取其名未必有實也子路未入聖門時戴雞佩豚孔子引而教之漸漬磨礪闢導誘進猛氣消損樽節屈折？能政事列在四科以上二條見論衡孔子舍於沙邱見主人曰辯
士也子路曰夫子何以識之曰其口窮跨其鼻空大其服博其？流其舉足也高其踐地也深鹿合而牛舍莊子

[book_title]仲子書卷四
下篇
孔子言於定公曰家不藏甲邑無百雉之城古之制也今三家過制請皆損之乃使季氏宰仲由隳三都孔子為魯司寇攝行相事有喜色子路問曰由聞君子禍至不懼福至不喜今夫子得位而喜何也孔子曰然有是言也不曰樂以貴下人乎孔子北遊於農山子路子貢顔淵侍側孔子四望喟然而嘆曰於斯致思無所不至矣二三子各言爾志吾將擇焉子路進曰由願得白羽若月赤羽若日鐘鼓之音上震於天旍旗繽紛下蟠於地由當一隊而敵之必也攘地千里塞旗執馘唯由能之使二子者從我焉夫子曰勇哉魯有儉嗇者瓦鬲煮食食之自謂其美盛之土型之器以進孔子孔子受之歡然而悅如受太牢之饋子路曰瓦甂陋器也煮食薄膳也夫子何喜之如此乎子曰夫好諫者思其君食美者念其親吾非以？具之為厚以其食厚而我思焉？孔子之郯遭程子於途傾蓋而語終日甚相親顧謂子路曰取束帛以贈先生子路屑然對曰由聞之士不中間見女嫁無媒君子不以交禮也有間又顧謂子路子路又對如初孔子曰由詩不云乎有美一人清揚宛兮邂逅相遇適我願兮今程子天下賢士也於斯不贈則終身弗能見也小子行之孔子觀於曾桓公之廟有欹器焉夫子問於守廟者曰此謂何器對曰此蓋為宥坐之器孔子曰吾聞宥坐之器虛則欹中則正滿則覆明君以為至誡故常置之於坐側顧謂弟子曰試注水焉乃注之水中則正滿則覆夫子喟然嘆曰嗚呼夫物惡有滿而不覆哉子路進曰敢問持滿有道乎子曰聰明睿智守之以愚功被天下守之以讓勇力振世守之以怯富有四海守之以謙此所謂損之又損之之道也衛將軍文子問於子貢曰吾聞孔子之施教也先之以詩書而道之以孝悌說之以仁義觀之以禮樂然後成之以文德蓋入室升堂者七十有餘人其孰為賢子貢對曰不畏强禦不侮矜寡其言循性其都以富材任治戎是仲由之行也子路問於孔子曰賢君治國所先者何孔子曰在於尊賢而賤不肖子路曰聞晉中行氏尊賢而賤不肖矣其亡何也孔子曰中行氏尊賢而不能用賤不賢而不能去賢者知其不用而怨之不肖者知其必已賤而讎之怨讎並存於國鄰敵搆兵於郊中行氏雖欲無亡豈可得乎楚昭王聘孔子孔子往拜禮焉路出于陳蔡陳蔡大夫相與謀曰孔子聖賢其所刺譏皆中諸侯之病若用於楚則陳蔡危矣遂使徒兵拒孔子孔子不得行絕糧七日外無所通藜羹不充從者皆病孔子愈慷？講絃歌不衰乃召子路而問焉曰詩云匪兕匪虎率彼曠野吾道非乎奚為至於此子路愠作色而對曰君子無所困意者夫子未仁與人之弗吾信也意者夫子未智與人之弗吾行也且由也昔者聞諸夫子為善者天報之以福為不善者天報之以禍今夫子積德懷義行之久矣奚居之窮也子曰由未之識也吾語汝汝以仁者為必信也則伯夷叔齊不餓死首陽汝以智者為必行也則王子比干不見剖心汝以忠者為必報也則關龍逢不見刑汝以諫者為必聽也則伍子胥不見殺夫遇不遇者時也賢不肖者才也君子博學深謀而不遇時者衆矣奚獨吾哉且芝蘭生於深林不以無人而不芳君子修道立德不為窮困而改節為之者人也生死者命也是以晉重耳之有霸心生於曹衛越王勾踐之有霸心生於會稽故居下而無憂者則思不遠處身而常逸者則志不廣庸知其終始乎孔子遭厄於陳蔡之間絕糧七日弟子餒病孔子絃歌子路入見曰夫子之歌禮乎孔子弗應曲終而曰由來吾語汝君子好樂為無驕也小人好樂為無懾也其誰之子不我知而從我者乎子路悅援戚而舞三終而出明日免於厄子貢執警曰二三子從夫子而遭此難也其弗忘矣孔子曰善惡何也夫陳蔡之間吾之幸也二三子從吾者皆幸也吾聞之君不困不成王烈士不困行不彰庸知其非激憤属志之始於是乎在孔子之宋匡人簡子以甲士圍之子路怒奮戟將與戰孔子止之曰惡有修仁義而不免世俗之惡者乎夫詩書之不講禮樂之不習是吾之過也若以述先王好古法而為咎者則非吾之罪也命也夫歌予和汝子路彈琴而歌孔子和之曲三終匡人解甲而罷孔子之舊曰原壤其母死夫子將助之以木槨子路曰由也昔者聞諸夫子曰無友不如已者過則勿憚改夫子憚矣姑已若何孔子曰凡民有喪匍匐救之况故舊乎非友也吾其往及為槨原壤登木曰久矣予之不託於音也遂歌曰狸首之斑然執女手之卷然夫子為之隱佯不聞以過之子路曰夫子之屈節而極於此失其與矣豈未可以已乎孔子曰吾聞之親者不失其為親也故者不失其為故也子路問於孔子曰臧武仲率師與邾人戰於狐鮐遇敗焉師人多喪而無罰古之道然與孔子曰凡謀人之軍師敗則死之謀人之國邑危則亡之古之正也其君在焉者有詔則無詩楚伐吳工尹商陽與陳棄疾追吳師及之棄疾曰王事也子手弓而可商陽手弓棄疾曰子射諸射之斃一人韔其弓又及棄疾謂之又及棄疾復謂之斃二人每斃一人輒掩其目止其御曰吾朝不坐燕不與殺三人亦足以反命矣孔子聞之曰殺人之中又有禮焉子路怫然進曰人臣之節當君大事唯力所及死而後已夫子何善此子曰然如汝言也吾取其有不忍殺人之心而已以上十四條並見家語溫伯雪子適齊舍於魯孔子見之而不言子路曰吾子欲見温伯雪子久矣見之而不言何邪孔子曰若夫人者目擊而道存矣亦不可以容聲矣莊子孟懿子問書曰欽四鄰何謂也孔子曰王者前有凝後有丞左有輔右有弼謂之四近言前後左右近臣當畏敬之不可以非其人也周文王胥附奔輳先後禦侮謂之四鄰以免乎羑里之害懿子曰夫子亦有四鄰矣孔子曰吾有四友焉自吾得回也門人加親是非胥附乎自吾得賜也遠方之士日至是非奔輳乎自吾得師也前有光後有輝是非先後乎自吾得由也惡言不至於門是非禦侮乎公父文伯死室人有從死者其母怒而不哭相室諫之其母曰孔子天下之賢人也不用於魯退而去是子素宗之而不能隨今死而内人從死者二人焉若此於長者薄於婦人厚也既而夫子聞之曰季氏之婦尚賢哉子路愀然對曰夫子亦好人之譽已乎夫子死而不哭是不慈也何善爾子曰怒其子之不能隋腎所以為尚賢者吾何有焉其亦善此而已矣平原君與子高飲强子高酒曰昔有遺諺堯舜千鍾孔子百顧子路嗑嗑尚飲十榼古之聖賢無不能飲也吾子何辭焉子高曰以穿所聞賢聖以道德兼人未聞以飲食也平原君曰即如先生所言則此言何生子高曰生於嗜酒者蓋其勸厲奬戲之辭非實然也平原君欣然曰吾不戲子無所聞此雅言也以上三條並見孔叢子孔子厄於陳蔡中夜有一人長九尺餘皂衣高冠叱聲動左右子路與之戰於庭有頃未勝孔子察之見其車甲孔子曰何不探其車甲引而奮登子路引之没手仆于地乃大缇魚也長九尺餘孔子曰此物也何為來哉吾聞物老則群精依之因衰而至是其來也豈以吾遇厄乎此之謂五酉五酉者五行之方皆有其物酉者老也物老則為怪殺之則已夫何患焉絃歌不輟子路烹之其味滋病者興明日遂行搜神記魯有溺者子路拯之其人拜之以牛子路不受孔子曰魯人必不拯溺矣子路曰由也聞諸夫子曰人者天地之以生物為心也非圖報也孔子曰由是也前言戲之也吕氏春秋初衛靈公有寵姬曰南子靈公太子養瞶得過南子懼誅出奔及靈公卒而夫人欲立公子郢郢不肯曰亡人太子之子輒在於是衛立輒為君是為出公出公立十二年其父蕢瞶居外不得入子路為衛大夫孔悝之邑宰蕢瞶乃與孔悝作亂謀入孔悝家遂與其徒襲攻出公出公奔魯而蕢瞶入立是為莊公方孔悝作亂子路在外聞之而馳往遇子羔出衛城門謂子路曰出公去矣而門已閉子可還矣母空受其禍子路曰食其食者不避其難子羔卒去有使者入城城門開子路隨而入造蕢瞶贅瞶與孔悝登臺子路曰君焉用孔悝請得而殺之蕢瞶弗聽於是子路欲燔臺蕢瞶懼乃下石乞壺黶攻子路擊斷子路之纓子路曰君子死而冠不免遂結纓而死孔子聞衛亂曰嗟乎由死矣已而果死史記子路感雷精而生尚剛好勇親涉衛難結纓而死孔子聞而覆？每聞雷鳴中心惻怛論語議衛蒯瞶亂子路興師往有狐黯者當師曰子路入邪曰然黯從城上下麻繩釣子路半城問曰為師邪為君邪曰在君為君在師為師黯因投之折其左股不死黯開城欲捉之子路目如明星之光耀黯不能前謂曰畏子之目願覆之子路以衣袂覆目黯遂殺論語隱義仲子崔者仲由之子也子路仕衛赴蒯瞶之亂衛人孤屬時守門殺子路子崔既長告孔子欲報父讎夫子曰行矣子崔即行黶知之曰夫君子之勇不掩人之不備須後日於城西決戰其曰黶持蒲弓木戟與子崔戰而死孝子傳

[book_title]仲子書卷五
祠墓古蹟
仲子墓在開州北七里西南為戚城東北為蒯瞶臺各距二三里墓前有享殿三楹東西廂各一及石羊虎林門明嘉靖中置守墳户有司春秋時祭仲氏裔孫歲一赴開祭墓則在開州者為眞墓也一在長垣縣東北三里古蒲邑世傳為衣冠墓一在清豐縣東南三十里趙讓村古頓邱地亦蒲境世傳為招魂墓仲子父母墓在卞橘東仲村仲子廟在泗水東郭明萬歷十九年泗水令譚好善出俸重修仲子廟在濟寧州城南四十里仲家淺聞創始於唐任城令賀知章金元以後代有修葺康熙二年增修坊曰志隘乾坤氟凌今古中為正大門左忠信門右明決門衛公殿旁左有聞喜堂右有中興祠以上四條見仲里志仲里在泗水縣東六十里相傳為子路故居今名仲村石門一在費縣西南九十里關陽鎮西一在平陰縣北十里齊地以石為之故濟水之門也二賢庄在沂水縣西北八十里閉公山上相傳為閔子避地之所又有子路依栖岩上有曬書臺試劍石以上三條見山東通志問津處在南陽府葉縣北一十里即葉人
長沮桀溺耦耕之所下有東流水後人因建問津橋蒲城在大名府長垣縣今
為縣治子路為蒲宰孔子入其境稱有三善即此地也學堂岡在
長垣北十里昔夫子往返魯衛講道之地後人因建廟焉題曰四子言志處傾蓋亭在兖州府郯城縣北十里孔子遇程子於途傾蓋而語命子路以東帛贈之今建亭焉石門橋在河間府任邱縣南二十里道旁有石碣題稱先賢子路止宿處？虎尾處在東平州西四十里力梁山相傳先賢？虎尾於此山二賢祠在浙江
杭州府湧金門外合子貢同祀名柳洲二賢祠相傳吳越春秋載從孔子奉先王雅琴禮樂適越之處禦水堤在東昌府范縣東北郭外俗名子路堤自西徂東相接數百里周敬王十一年魯定公元年仲子三十四歲從孔子自齊歸魯因陽虎亂政退修詩書講學於此時值衛水大泛率衆築堤防禦故堤以仲子名上有祠堂與城相近仲氏書堂在濟寧州南六十里魯橋洲上初名仲氏學以上九條見仲里志仲子子路墓在觀城縣東南負瑕村石門在費縣西南即子路宿於石門處山巔二石柱猶存子路堤在壽張縣西南世傳子路所築先賢仲子祠在萊陽縣西南嵯峨鄕矯家莊先賢仲子廟在范縣城北一里子路堤上以上五條見山東通志雎州有匡城古屬宋世謂孔子畏於匡即此按括地志匡城本漢長垣縣在滑州城西南十里而匡城北十五里有蒲鄉河南通志子路祠堂在子路山相傳子
路讀書處宋嘉祐四年劉秩劉可隠等建子路祠堂三楹今廢東阿志潕水之左即黄城山也有水出黄城山東北逕方城水東流注潕水故聖賢？墓記曰南陽葉邑方城西有黄城山是長沮桀溺耦耕之所有東流水則子路問津處尸子曰楚狂接輿耕於方城蓋於此也水經注杏壇之北世傳子路捻丁石蓋石之靨也夫所謂勇於義而已豈區區若是耶元楊奐東遊記泗古卞邑仲氏之先有為邑大夫者因占籍稱卞里人數傳而生季路應秋水夜月之瑞云後仕衛死孔悝難藁葬澶淵子啟始歸卞卞里誌序石門莊在嶧縣東三十里相傳為子路宿處按子路所宿之石門齊地春秋隱公三年盟於石門是也當從通志屬今平陰縣嶧縣志故卞城在泗水東五十里古卞明國也湯伐有卞春秋地入於魯為卞莊子之邑襄公二十九年公還自楚季武子取卞告曰聞守卞者將叛臣帥師以討之是也城為市里城東有卞橋泗水逕之龍門山在泗水縣西北三十里即所稱石門也以上二條見泗水志石門山在曲阜東北五十里子路宿於石門閭氏地里考以為魯之郭門孔尚任謂即石門山王士禎信之孔貞瑄又謂為尼防之後障泰岱之門屏夫子作琴操於此曲阜志謹按仲里志載石門在河間府任邱縣南二十里相傳即先賢與農門問答之地然去魯甚遠仲子未嘗遊歷其地考之山東通志一在關陽一在平陰俱屬齊地泗水志以為即龍門山雖云魯地古無此名惟孔尚任季重氏石門集云古石門寶魯國都鄙之分南北往來此稱孔道西可達魯東可達卞漢人高士傳稱晨門魯人為魯守石門司其啟閉者夫魯無二石門子路負米養親負笈從師僕僕於卞與魯者不宿此安宿乎闕里新誌亦云石門山在縣北五十里即子路宿處然則石門之在曲阜得此説而論始定作志者錄其遠而棄其近奚可哉道光壬辰嘉平月崇川後學馮雲鵷謹誡

[book_title]仲子書卷六
宗子世表
二代子崔欲報父仇殺狐黯問於孔子孔子曰行矣遂與孤黯戰而死無嗣二代啟子崔弟年十三歲奉母奔喪號泣莊公憫焉賜骸給資葬于澶淵之北既畢還卞後八年母顏氏卒奉棺詣澶三代序生子稱乾四代稱乾生子發志
五代發志魯下大夫生子丞祖六代丞祖生子繼立
七代繼立生子？墻八代？墙生子隆
九代隆秦處士隱嶧山下後還卞生子綱十代绸生子光十一代光字公亮仕漢為右
扶風生子洪禮十二代洪禮生子經十三代經漢
卿士生子伸醴十四代伸醴生子元
十五代元娶金氏後守節旌表其門生子謀十六代謀漢大夫生子世德
十七代世德漢更始元年赤眉作亂與妻黃氏逃于延就亭遂家焉更名為横坊村後又改仲家淺在任城南四十里生子馳十八代馳生子須十九代須隱居修
藥圃有瑟亭號雙鶴居士生子靈臺二十代靈臺生子時鳴二
十一代時鳴生子强二十二代强生子臬
二十三代臬仕東晉為尚書生子慨二十四代？生子慶
二十五代慶北魏中尉生子鎧二十六代鎧生子濬二十七代濬
生子晉昭二十八代晉昭齊太守生子浩
二十九代浩梁刺史生子誨三十代誨生子遠三十一代遠生子恩三十二代恩生子孝俊
三十三代孝俊生子在三十四代在生子陵三十五代陵仕唐為
常侍生子文三十六代文習儒開元七年賀知章令任城見文而異之因詢
其家世之詳文告以避兵遷任始末賀公嘆曰以賢人之後而流落吾邑下同編氓亦足？也遂建廟於横坊村以文主奉祀事生子關三十七代關主奉祀事生子駕
三十八代駕主奉祀事生子俟三十九代俟主奉祀事生子膭四十代膭主
奉祀事生子扶久四十一代扶久主奉祀事宋眞宗進封仲子為河內公因
重修祖廟生子運四十二代運主奉祀事生子國聘
四十三代國聘主奉祀事生子永宗四十四代永宗主奉祀事生子簡
四十五代簡主奉祀事生子勵四十六代勵主奉祀事生子憑
四十七代憑主奉祀事生子潔四十八代潔主奉祀事生子虔四十九代虔
主奉祀事時高宗南渡不忍遠離祖廟遂避難于古棠之南陽湖及金主有詔求聖賢子孫乃歸守廟
庭改名仲家淺生子？五十代？主奉祀事生子惕
五十一代惕元處士主奉祀事生子集五十二代集主奉祀事生子福
五十三代福主奉祀事明洪武初更名仲家淺闌生子義五十四代義主奉祀事生子伯安
五十五代伯安主奉祀事生子也五十六代也主奉祀事生子俊
五十七代俊主奉祀事生子贯五十八代貫字微之主奉祀事生子蒿
五十九代蒿號旭谷主奉祀事萬歷十九年泗令譚好善重建祖廟于泗歸復儒籍生子九卿六十代
九卿字一相號西圃主奉祀事生子于陛六十一代于陛字玉鉉號青蓮崇禎十六年欽授世襲翰林
院五經博士主奉祀事生子秉貞六十二代秉貞字含可號靜一康熙十一年襲
翰林院五經博士主奉祀事生子承述六十三代承述字顯武號鱗舟
康熙四十六年承襲翰林院五經博士主奉祀事生子蘊錦六十四代蕴錦
字綱文號閣江雍正三年襲翰林院五經博士主奉祀事生子耀清耀涵六十五代耀清字范澄未襲
卒贈翰林院五經博士生子振棕六十五代耀
涵字養愚乾隆二十四年代襲翰林院五經博士主奉祀事六十六代振棕字蔭堂考授翰林院五經博士未襲卒無嗣以振梓長子貽熙為宗六十七代貽熙字伯咸號恬菴乾隆五十五年襲翰林院五經博士主奉祀事子緒堃

        </div>
      </div>
    </div>
  </div>
</div>
<!--update:2025-08-30 09:36:00-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>