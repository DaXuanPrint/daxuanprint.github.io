<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="青巖丛录一卷,青岩丛录全文在线阅读,青岩丛录全文在线下载,大玄古籍书库">
<meta name="description" content="一卷。明王祎撰。此书一卷,分五篇,内容主要论述纬书及释、道两家的源流,与《医书》相同异,原已收入王祎文集之中,曹溶编《学海类编》时将其摘出别行,并改为此名。有《百陵学山》本、《金华丛书》本、《学海类编》。本、《艺海珠尘》。本。_青岩丛录_全文在线阅读_青岩丛录_全文在线下载_大玄古籍书库">
<title>青岩丛录_王祎_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">青岩丛录</span> <br/>
          作者： <span class="inputVal" id="bkauthor">王祎</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">儒理哲学,哲学,完结</span> <br/>
          字数： <span class="inputVal" id="bknum">[book_length]3951</span> <br/>
          说明： <span class="inputVal" id="bkdec">一卷。明王祎撰。此书一卷,分五篇,内容主要论述纬书及释、道两家的源流,与《医书》相同异,原已收入王祎文集之中,曹溶编《学海类编》时将其摘出别行,并改为此名。有《百陵学山》本、《金华丛书》本、《学海类编》 本、《艺海珠尘》 本。</span> <br/>
          封面： <span class="inputVal" id="bkimg">Z_5443.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]青岩丛录
[book_author]王祎
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]儒理哲学,哲学,完结
[book_length]3951
[book_dec]一卷。明王祎撰。此书一卷,分五篇,内容主要论述纬书及释、道两家的源流,与《医书》相同异,原已收入王祎文集之中,曹溶编《学海类编》时将其摘出别行,并改为此名。有《百陵学山》本、《金华丛书》本、《学海类编》 本、《艺海珠尘》 本。
[book_img]Z_5443.jpg


[book_title]青巖叢錄一卷
烏傷華川玉褘子充
緯書漢儒以爲孔子所演七經之緯凡三十六篇易緯稽覽圖乾鑿度坤靈圖通卦驗是類謀辨終備書緯璇璣鈐考靈曜刑德放帝命驗運期授詩緯推度災紀曆樞含神霧禮緯含文嘉稽命徵斗威儀樂緯動聲儀稽耀嘉叶圖徵孝經緯援神契鉤命訣春秌緯演孔圖元命包文耀鉤運斗樞感精符合誠圖考異郵保乾圖漢含孳佐助期握誠圖潛潭巴說題辭此三十五篇又太平御覽有論語緯摘輔象撰考識書緯帝驗期禮緯稽命耀春秋緯命曆序孝經緯左方契威嬉拒及河圖九篇洛書六篇又別有三十篇與七緯各八十一篇而尚書中候論語識又不與焉大抵緯書之說以謂孔子旣叙六經以明天人之道知後世不能稽同其意故別立緯識以遺來世其書出於漢哀平之世蓋夏賀良之徒爲之以爲有經則有緯故曰緯書其言誕謾詭譎不可致詰是時王莽好符命將以此濟其篡逆而公孫述效之至光武亦以赤伏自累篤好而推崇焉當世儒者習爲內學賈逵以此論左氏學曹褒以此定漢禮樂大儒如鄭玄輩專以識言經而何休之徒又不足言矣然惟桓譚張衡力非之而不能囘也先是孔安國毛公以來皆相承以為妖妄亂中庸之典因魯恭王河間獻王所得古文參而考之以成其義謂之古學而世儒惑於識緯反非毀之至魏王肅推引古學王弼杜預從而明之自是古學稍立而識緯之學浸微逮宋大明中始禁識緯之書及隋末遣使搜天下書籍與識緯相涉者悉焚之唐以來其學遂熄矣然考之唐志猶存九部四十八卷而孔穎達作九經正義往往援引緯書之說宋歐陽公𠹉欲删而去之以絕偽妄使學者不爲其所亂惑然後經義純一其言不果行迨鶴山魏氏作九經要義始加黜削而其言絕焉今易緯乾鑿度猶存
佛氏之學其未入中國出世尊大弟子阿難陀多聞總持有大智慧結集世尊所說爲修多羅藏而諸尊者或後或先各闡化源優波羅集為四部律謂之毗𡰱金剛薩埵於毗盧遮那前親授瑜珈五部謂之秘密章句無着天親頻升知足天宮咨參慈氏相與造論發明大乗謂之唯識宗旨西竺龍勝以所得毗羅之法弘其綱要謂之中觀論燉煌杜法順深入華嚴不思議境大宣玄旨謂之華嚴法界觀此其大略也
自漢永平二年佛法始入中國厥後離為異宗曰教曰禪曰律凡三焉魏嘉平初曇柯羅始持僧祇戒本至洛陽曇無德曇諦等繼之立羯磨法唐南山澄照律師道宣作疏以明之四分律遂大行是為南山之宗薩埵以瑜珈授龍猛猛授龍智智授金剛智唐開元中智來中國大建曼茶羅法事大智道氤大慧一行及不空三藏咸師尊之是為瑜珈之宗唐貞觀三年三藏玄奘往西域諸國會戒賢於那蘭陀寺因授唯識宗旨以歸授慈恩基基乃網羅舊說廣製疏論是爲慈恩之宗梁陳之間北齊惠聞因讀中觀論悟旨遂遙禮龍勝為師開空假中三觀止觀法門以法華宗旨授慧思思授天台國師智顗其說乃大備顗授灌頂頂授智威智威授惠威惠威授玄朗玄朗授湛然是爲天台之宗隋末順以法界觀授智儼儼授賢首法藏至清涼國綂國師澄觀追宗其學著華嚴疏論數百萬言圭峰宗密繼之而其化廣被是為賢首之宗瑜珈久亾南山亦僅存其行於今者唯慈恩天台賢首而天台為尤盛此則世之所謂教也世尊天法自迦葉二十八傳至菩提達摩乃弘教外別傳之旨謂不立文字可以見性而成佛達摩傳慧可可傳僧璨璨傳道信信傳弘忍忍傳曹溪大鍳禪師慧能而其法始盛能二弟子懷讓行思皆深入其閫奧讓傳道一一之學江西宗之其傳為懷海海傳希運運傳臨濟慧照大師義玄玄立三玄門以策厲學徒是爲臨濟之宗海之㫄出爲潙山大圓禪師靈佑佑傳仰山智通大師慧寂父唱子和微妙玄機不可湊泊是為潙仰之宗思傳希遷遷之學湖南宗之其傳爲道悟悟傳崇信信傳宣鑑鑑傳義存義存傳雲門匡眞大師文偃偃之語言如青天震雷聞者掩耳是爲雲門之宗玄沙師備實偃之同門友其傳爲桂琛琛傳法眼大師文益益雖依華嚴六相唱明宗旨而迥然獨立不涉凡情是為法眼之宗遷之㫄出為藥山惟儼儼以寶鏡三昧五位顯訣三種滲漏傳曇晟晟傳洞山悟本大師良价价傳曹山元證大師本寂而復大振是為曹洞之宗法眼再傳至延壽流入高勾驪仰山三傳至芭蕉徹石晉開運中亦亡弗繼雲門曹洞雖僅存然不絕如綫惟臨濟一宗大用大機震蕩無際久盛於今此則世之所謂禪也律學均以南山爲宗眞悟智圓律師允堪著會正記等文實出六十家釋義之外是為會正之宗至大智律師元照复別以法華開顯圓意作資持記乃與會正之說不能有同是為資持之宗二宗今雖並存而學者多遵資持之教此則世之所謂律也大抵佛之爲道本無二門自去聖旣邈源達而流益分於是師異指殊各建户庭互相矛盾禪則譏教爲滯於名相教則譏禪爲溺於空寂若律之爲用雖禪教所共持而取舍各不同至於為教禪之學者又各立異以取勝一彼一此不相出入自教宗言之慈恩立三教天台則分四教賢首則又爲五教自禪宗言之慧能與神秀同受法於弘忍能則爲頓宗秀則為漸宗道一神㑹同出於能道一則密契心印神會則復於知解其不同如此至若天台教宗之一也而四明知禮孤山智圓性善性惡之說如冰炭之不相投臨濟禪宗之一也而或以棒或以喝至橫川拱則復以聲偈其示人之要如柄鑿之不相合支泒乖錯論說紛紜殆不得而悉數也
老子之道本於清靜無爲以無爲爲體以無爲而無不爲爲用道德經五千餘言其要旨不越是矣先漢以來文帝之爲君曹參之爲臣常用其道以爲治而民以寧一則其道固可措之國家天下者也自其學一變而爲神仙方技之術再變而爲米巫祭酒之教乃遂流爲異端矣然而神仙方技之術又有二焉曰鍊養也曰服食也此二者今全眞之教是巳米巫祭酒之教亦有二焉曰符籙也曰科教也此二者今正一之教是巳鍊養之事黄帝之書雖頗及之而皆後人依倣而託之者及赤松子魏伯陽者出實始為之宗至於盧生李少君欒大之徒則又變鍊養爲服食其爲術愈偏矣符籙之事黃老之書所未𠹉道張道陵冠謙之等實創爲其法及杜光庭與林靈素輩則又變符籙爲經典科教其為事益陋矣然甞論之錬養之說歐陽子𠹉刪正黄庭經朱子甞攺注參同契二公大儒皆不以其說爲非山林獨善之士用以養生全年固未爲得罪於明教科教之說鄙陋不經庸黄𠜍資是為逐食之具爲世患蠹亦未甚鉅也獨服食符籙二說本邪僻繆妄而凡惑之者鮮不罹禍欒大李少君于吉張津之流以此殺身柳泌趙歸眞之徒以此禍人而卒自嬰其僇張角孫恩呂用之輩遂以此敗人天下國家而不顧矣今也鍊養服食其術具傳而全眞之教𠔥而用之全眞之名昉於金世有南北二宗之分南宗先性北宗先命近時又有眞大道教有七祖康禪之教其說又自相乖異至於符籙科教具有其書正一之家實掌其業而今正一又有天師宗師分掌南北教事而江南龍虎閣皂茅山三宗符籙又各不同先儒有云道家之說雜而多端其信然矣又謂其書皆昉於漢桓帝之時今其經典以爲天師永壽年間受於老君是也世傳太平經最古且多今不復存然其所言興國廣嗣之術殆不過房中鄙亵之談若大洞等經大率六朝以來文士之所造雖文采可觀而往往淺陋無甚高論朱子謂佛學偷得老子好處後來道家只偷得佛家不好處執是說以求之道家之本末可論矣
堪輿家之說原於古隂陽家者流古人建都邑立家室固未有不擇地者而擇地以塟其術則本於晉郭璞所著塟書二十篇多後人增以謬妄之說蔡元定𠹉去其十二而存其八後世言地理之術者此其祖矣自近世大儒考亭朱子以及蔡氏莫不尊信其術以謂奪神功回天命致力於人力之所不及莫此為驗是固有不可廢者矣後世之為其術者分爲二宗一曰宗廟之法始於閩中其源甚逺至宋王伋乃大行其爲說主於星卦陽山陽向隂山隂向不相乖錯純取五星八卦以定生尅之理其學浙間傳之而今用之者甚鮮一曰江西之法肇於贛人楊筠松曾文辿及賴大有謝子逸輩尤精其學其爲說主於形勢原其所起卽其所止以定位向專指龍穴沙水之相配而它拘忌在所不論其學盛行於今大江以南無不遵之者二宗之說雖不能相同然皆本於郭氏者也業其術者參其異而會其同斯得之矣
醫家之書自内經以下藏于有司者一百七十九家二百九部一千二百五十九卷而後出雜著者不與焉內經謂爲黃帝之書雖先秦之士依倣而託之其言質奥而義弘深實醫家之宗旨殆猶吾儒之六經乎秦越人八十一難經繼作蓋舉黄帝岐伯之要旨而推明之亞於內經者也漢張仲景本内經難經之旨著金匱玉函經及傷寒諸論其論六氣之所傷最爲詳備晉王叔和纂岐伯華佗等書爲脉經敘隂陽内外辨三部九候分人迎氣口條陳十二經洎三焦五藏六腑之病尤爲精密二氏之書誠千古不刊之典也厥後巢元方著病源候論王砯撰天元玉策要皆有所祖述然元方言風寒二濕而不著濕熱之說砯推五運六氣之變而患在滯而不通此其失也至唐孫思邈出以絕人之識篤濟物之仁其列千金方翼所以發前言啓後學有功於醫道深矣當時王燾有外臺秘要所言方證符證灼灸甚詳然謂針能殺生人而不能起死人則一偏之論也及宋錢乙龎安時許叔微迭興龎則囿於准䋲尺寸之中許則務在出奇而應變其術皆本於仲景惟錢深造仲景之間奥建爲五藏之方各隨所互用謂肝有相火則有瀉而無補腎爲眞水則有補而無瀉可謂啓内經之秘惜其遺書散亡出於閻孝忠之所集者非乙之本眞也若大觀間陳師文裴元宗輩所製二百九十七方則欲以一定之方而應無窮之病識者固知其昧於變通之道矣金氏之有中原也張潔古劉守眞張子和李明之四人者作醫道於是乎中興潔古以古方新病不能相値治疾一切不以方故其書不傳其學則明之深得之明之推内外三傷尤先於治脾土其為法專於補其所著脾胃論誠根本之言也子和以吐汗下三法風寒暑濕火燥六門為醫之關鍵其劑多峻厲其爲法主於攻守眞論風火之病以內經病機氣互十九條者爲病原式曲盡精微其治法則與子和相出入者也張氏一再傳其後無聞李氏弟子多在中州獨劉氏傳之荆山浮圖師師至江南傳之宋中人羅知悌而南方之醫皆宗之爰及近時天下之言醫者非劉李之學弗道也劉李之法雖攻補不同會而通之隨證而用之不存其存乎
卷完

        </div>
      </div>
    </div>
  </div>
</div>
<!--update:2025-08-30 09:39:31-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>