<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,校点说明,神异经全文,神异经全文在线阅读,神异经全文在线下载,大玄古籍书库">
<meta name="description" content="小说。汉东方朔撰。不分卷。朔有《海内十洲记》已著录。此集分东荒经、东南荒经、南荒经、西南荒经、西荒经、西北荒经、北荒经、东北荒经、中荒经九篇，仿《山海经》体例，述各方蛮荒之地的奇禽异兽，茂林佳果及神话传说。如巨梨、仙桃、神枣，食之可以长寿。西北海外有人长二千里，两脚中间相去千里，腹围一千六百里，但日饮天酒五斗。而西海外之鹄国男女皆长七寸，寿三百岁，其行如飞。亦有关于东王公与西王母为巨鸟希有所翼覆，西向张左翼覆东王公，右翼覆西王母，背上小处无羽一万九千里，西王母岁登翼上去会东王公，其柱高入天。一些情节都比远">
<title>神异经_东方朔_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">神异经</span> <br/>
          作者： <span class="inputVal" id="bkauthor">东方朔</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]7763</span> <br/>
          说明： <span class="inputVal" id="bkdec">小说。汉东方朔撰。不分卷。朔有《海内十洲记》已著录。此集分东荒经、东南荒经、南荒经、西南荒经、西荒经、西北荒经、北荒经、东北荒经、中荒经九篇，仿《山海经》体例，述各方蛮荒之地的奇禽异兽，茂林佳果及神话传说。如巨梨、仙桃、神枣，食之可以长寿。西北海外有人长二千里，两脚中间相去千里，腹围一千六百里，但日饮天酒五斗。而西海外之鹄国男女皆长七寸，寿三百岁，其行如飞。亦有关于东王公与西王母为巨鸟希有所翼覆，西向张左翼覆东王公，右翼覆西王母，背上小处无羽一万九千里，西王母岁登翼上去会东王公，其柱高入天。一些情节都比远古神话有所发展。如鲁迅所说，“固亦神仙家言，然文思较深茂，盖文人为之。”有《汉魏丛书》本，《龙威秘书》本。</span> <br/>
          封面： <span class="inputVal" id="bkimg">Z_14684.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]神异经
[book_author]东方朔
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]7763
[book_dec]小说。汉东方朔撰。不分卷。朔有《海内十洲记》已著录。此集分东荒经、东南荒经、南荒经、西南荒经、西荒经、西北荒经、北荒经、东北荒经、中荒经九篇，仿《山海经》体例，述各方蛮荒之地的奇禽异兽，茂林佳果及神话传说。如巨梨、仙桃、神枣，食之可以长寿。西北海外有人长二千里，两脚中间相去千里，腹围一千六百里，但日饮天酒五斗。而西海外之鹄国男女皆长七寸，寿三百岁，其行如飞。亦有关于东王公与西王母为巨鸟希有所翼覆，西向张左翼覆东王公，右翼覆西王母，背上小处无羽一万九千里，西王母岁登翼上去会东王公，其柱高入天。一些情节都比远古神话有所发展。如鲁迅所说，“固亦神仙家言，然文思较深茂，盖文人为之。”有《汉魏丛书》本，《龙威秘书》本。
[book_img]Z_14684.jpg


[book_title]提要
《神异经》一卷，旧本题汉东方朔撰。所载皆荒外之言，怪诞不经。共四十七条。陈振孙《书录解题》已极斥此书，称东方朔撰、张茂先传之伪。今考《汉书·朔本传》，历叙朔所撰述，言凡刘向所录朔书俱是，世所传他事皆非。其赞又言後世好事者取奇言怪语附著之朔云云。则朔书多出附会，在班固时已然。此书既刘向《七略》所不载，则其为依托，更无疑义。《晋书·张华本传》，亦无注《神异经》之文，则并华注亦属假借，振孙所疑，诚为有见。然《隋志》载此书，已称东方朔撰，张华注。则其伪在隋以前矣。观其词华缛丽，格近齐、梁，当由六朝文士影撰而成，与《洞冥》、《拾遗》诸记先後并出，故其中西北荒金阙银盘明月珠事，陆倕《石阙铭》引用之。其中玉女投壶事，徐陵《玉台新咏序》引用之。流传既久，固不妨过而存之，以广异闻。又考《广韵》去声四十一漾收犭恙字，《说文》、《玉篇》皆所不载。注称兽似狮子，实本此经北方有兽焉，其状如狮子，名曰犭恙之文。则小学家已相援据，不但文人词藻，转相采摭已也。《隋志》列之史部地理类，《唐志》又列之子部神仙类。今核所言，多世外恍惚之事，既有异於舆图，亦无关於修炼，其分隶均属未安。今从《文献通考》列《小说类》中，庶得其实焉。

[book_title]校點說明
《神異經》一卷，舊題汉東方朔撰，晉張華注。由於《漢書·東方朔傳》未列此書，因此學者多認為此書為後人偽托。但是唐孔穎達在疏《左傳》時，曾引“服虔按：《神異經》云……”，服虔是東汉人，可知《神異經》作者當在服虔之前。又，許慎《說文解字》及東汉郭憲《汉武洞冥記》皆有引《神異經》的內容，更可證此書作者是汉人。很可能如《汉書·東方朔傳》所說的“後世好事者因取奇言怪語附著之朔”，而形成此書。
本書受《山海經》的影響，分為《東荒經》、《東南荒經》、《南荒經》、《西南荒經》、《西荒經》、《西北荒經》、《北荒經》、《東北荒經》、《中荒經》，凡九篇。內容多奇聞異物，想像豐富，文筆簡潔流暢。
今存之《神異經》版本頗多，詳略亦差異很大。今以內容較為詳備的《汉魏叢書》本為底本，而校以他本進行標點。該本有明人朱謀■〈土韋〉校語，對張華注文混入正文等問題進行辨析，於閱讀本書很有幫助。

[book_title]神異經全文
○東荒經九則
東荒山中有大石室，東王公居焉。長一丈，頭髮皓白，人形鳥面而虎尾。載一黑熊，左右顧望，恒與一玉女投壺。每投千二百矯， ■〈土韋〉按：《仙傳》、《拾遺》矯字作梟。 設有入不出者，天為之■〈口醫〉噓。 華曰：嘆也。 矯出而脫誤不接者， 言失之。 天為之笑。 華云：言笑者，天□流火炤灼。今天下不雨而有電光，是天笑也。
東方有人焉，男皆朱衣縞帶元冠，女皆彩衣，男女便轉可愛，恒恭坐而不相犯，相譽而不相毀。見人有患，投死救之。名曰善人。 俗云士人。 一名敬， 俗云敬謹。 一名美， 俗云美人。 不妄言，■〈口果〉■〈口果〉然而笑，倉卒見之如痴。 俗云善人如痴，此之謂也。
東方荒外有豫章焉。此樹主九州，其高千丈，圍百尺，本上三百丈。本如有條枝，敷張如帳。上有玄狐、黑猿，枝主一州，南北並列，面向西南。有九力士操斧伐之，以占九州吉凶。斫之復生，其州有福。創者，州伯有病。積岁不復者，其州滅　亡。 亡者，州伯死。復者，木創復也。
東方有桑樹焉，高筏十丈，敷張自輔。其葉長一丈，廣六七尺，其上自有蠶，作繭長三尺。繰一繭，得絲一斤。有椹焉。長三尺五寸，圍如長。
東方有樹焉，高百丈，敷張自輔。葉長一丈，廣六尺，其名曰梨。如今之樝梨，但樹大耳。其子徑三尺，剖之少瓤。白如素。和羹食之為地仙。衣服不敗，闢谷可以入水火。 一名木梨。
東方有樹，高五十丈，葉長八尺，名曰桃。其子徑三尺二寸，和核羹食之，令人益寿。 ■〈土韋〉按：別本作寿短，誤。 食核中仁，可以治嗽。小桃溫潤，嘅嗽人食之即止。 ■〈土韋〉按：別本作嘅嗽人肉滑者，誤。
東海之外荒海中，有山焦炎而峙，高深莫測，盖稟至陽之為質也。海中激浪投其上，■〈日翕〉然而尽。計其昼夜，■〈日翕〉攝无極，若熬鼎受其灑汁耳。
大荒之東極，至鬼府山、臂沃椒山， ■〈土韋〉按：《玄中記》云：天下之強者，東海之惡燋焉。水灌而不已。惡燋，山名，在東海南方三萬里。海水灌之即消，即沃椒也。 腳巨洋海中，升載海日。盖扶桑山有玉鷄，玉鷄鳴則金鷄鳴，金鷄鳴則石鷄鳴，石鷄鳴則天下之鷄悉鳴，潮水應之矣。
東海滄浪之洲，生強木焉，洲人多用作舟楫。其上多以珠玉為戏物，終无所負。其木方一寸，可載百許斤。縱石鎮之不能沒。
東方荒中，有木名曰栗。其殼徑三尺三寸，殼刺長丈餘，实徑三尺。殼亦黃，其味甜，食之多令人短氣而渴。 ■〈土韋〉按：《太平御覽》引此云：東荒北有栗樹，高三十丈，栗徑三尺，其殼，其肉黃白，味甘，食之令人短氣而渴。《廣記》所引，出《酉陽記》。
東方裔外有建山，其上多橘柚。
○東南荒經五則
東南方有人焉，周行天下，身長七丈， ■〈土韋〉按：《說郛》所引作七尺，誤。 腹圍如其長。頭戴鷄父魌頭， 華曰：髮煩亂也。■〈土韋〉曰：鷄父未詳。 朱衣縞帶，以赤蛇繞額， 一作惡蛇繞項。 尾合於頭。不飲不食，朝吞惡鬼三千，暮吞三百。此人以鬼為飯， ■〈土韋〉按：《廣記》飯作食，別本作飲，誤。 以露為漿。 《廣記》作霧。 名曰尺郭，一名食邪。道師云吞邪鬼，一名赤黃父。今世有黃父鬼。
東南荒中有邪木，高三千丈，或十餘圍，或七八尺。其枝喬直上，不可■〈冉阝〉也。 ■〈土韋〉云：■〈冉阝〉，犹何也。 葉如甘瓜，二百岁，葉落而生花，花形如甘瓜。花復二百岁，落尽而生萼。萼下生子。三岁而成熟。成熟之後，不長不減。子形如寒瓜，長七八寸。徑四五寸。萼復覆生頂。 言發萼而得成实。 此不取，萬世如故。若取子而留萼，萼復生子如初。年月復成熟，後二年，則成萼，而復生子。其子形如甘瓤，少■〈柬見〉 音練。 甘美，食之令人身澤。不可过三升，令人冥醉，半日乃醒。木高，人取不能得，唯木下有多羅之人緣能得之。 多羅，国名。 一名无葉，世人後生不見葉，故謂之无葉也。一名倚驕。 按：《太平廣記》引此作綺縞，而張茂先注云：驕謂直上，不可那也。知《廣記》誤。
東南隅太荒之中，有樸父焉。夫婦並高千里，腹圍自輔。天初立時，使其夫妻導開百川，懶不用意。 《說郛》作用力。 謫之，並立東南。男露其勢，女露其牝。 勢、牝謂男女之陰陽，《御覽》作殺。 不飲不食，不畏寒暑，唯飲天露。須黃河清，當復使其夫婦導護百川。古者初立，此人開導河，河或深或淺，或隘或塞，故禹更治，使其水不雍。天責其夫妻倚而立之，若黃河清者，則河海絕流，水自清矣。
東南海中有烜洲，洲有溫湖，鮒魚生焉。其長八尺，食之宜暑而辟風寒。
東南有石井，其方百丈。上有二石闕，俠東南面，上有蹲熊。有榜著闕曰地戶。
○南荒經十則
南方有犬，人面鳥喙而有翼，手足扶翼而行，食海中魚。有翼不足以飛，一名■〈月鳥〉兜。《書》曰：放■〈月鳥〉兜於崇山。 按：《古文尚書》作■〈月鳥〉吺。 一名驩兜。為人狠惡，不畏風雨，禽獸犯死乃休耳。
南方有人，長二三尺，袒身而目在頂上。走行如風，名曰旱鼠■。所之国大旱。 俗曰旱魃。 一名格子。善行，市朝眾中，遇之者，投著廁中乃死，旱災消。《詩》曰：旱魃為虐。或曰生捕得殺之，禍去福來。
南荒外有火山，其中生不尽之木。 ■〈土韋〉按：別本作不昼之木。 昼夜火燃，得暴風不猛，猛雨不滅。 ■〈土韋〉按：《玄中記》：南方有炎火山，四月生火，其木皮為火浣布。
南方大荒之中有樹焉，名曰柤稼■〈木匿〉。柤者，柤梨也；稼者，株稼也；■〈木匿〉，親昵也。三千岁作華，九千岁作实。其華蕊紫色，其实赤色。其高百丈，或千丈也。敷張自輔，東西南北方枝，各近五十丈，葉長七尺，廣五尺，色如綠青，木皮如桂樹，理如甘草，味飴。实長九尺，圍如其長而无瓤核。以竹刀剖之，如凝蜜。 一作如酥。 得食復見，实即凝矣。言復見後实熟者，寿一萬二千岁。 ■〈土韋〉按：言復見以下十三字，乃茂先注。
南方大荒有樹焉，名曰如何。三百岁作華，九百岁作实。華色朱，其实正黃。高五十丈，敷張如蓋，葉長一丈，廣二尺。餘似菅苧，色青，厚五分，可以絮，如厚樸。材理如支，九子，味如飴。实有核，形如棗子。 或作棘子。 長五尺，圍如長。金刀剖之則酸，蘆刀剖之則辛。食之者地仙。不畏水火，不畏白刃。
南方荒中有涕竹，長数百丈，圍三丈六尺，厚八九寸，可以為船。其筍甚美，食之可以止瘡癘。 張茂先注曰：子筍也。
南方有甘蔗之林，其高百丈，圍三尺八寸。促節多汁，甜如蜜，咋嚙其汁，令人潤澤。可以節蚘蟲。 《廣記》引作蛇蟲。 人腹中蚘蟲，其狀如蚓，此消穀蟲也。多則傷人，少則穀不消。是甘蔗，能滅多益少，凡蔗亦然。
不尽木火中有鼠，重千斤，毛長二尺餘，細如絲。但居火中，洞赤，時時出外，而毛白，以水逐而沃之，即死。取其毛績紡，織以為布，用之若有垢涴，以火燒之則凈。
南方蚊翼下有小蜚蟲焉。目明者見之，每生九卵，復未嘗有毈，復成九子，蜚而復去，蚊遂不知。亦食人及百獸，食者知言蟲小，食人不去也。此蟲既細且小，因曰細蠛。陳章對斉桓公小蟲是也。 ■〈土韋〉按：陳章鷦螟巢於蚊睫事見《晏子春秋》。 此蟲常春生，以季夏藏於鹿耳中，名嬰蜺。
南方有獸，似鹿而豕首，有牙。善依人求五穀，名无損之獸。人割取其肉不病，肉復自復。其肉惟可作鮓，使■〈米審〉肥美而鮓肉不坏。吞之不入，■〈米審〉尽更添肉。復作鮓如初，愈美，名曰不尽鮓是也。 《御覽》獸部引此■〈米審〉字作瀋，鮓字作鮮。
南荒之外有火山，長四十里，廣五十里。其中皆生不烬之木，火鼠生其中。
南方有銀山，長五十里，高百餘丈，悉是白銀。
○西南荒經三則
西南大荒中有人，長一丈，腹圍九尺。踐龜蛇，戴朱鳥，左手憑白虎，知河海水斗斛，識山石多少，知天下鳥獸言語。土地上人民所道，知百穀可食，識草木鹹苦，名曰聖，一名哲，一名賢， 俗曰先知。 一名无不達。凡人見而拜之，令人神智。此人為天下聖人也，一名先通。
西南方有人焉，身多毛，頭上戴豕。貪如狼惡，好自積財，而不食人穀。強者奪老弱者，畏群而擊單。名曰饕餮。《春秋》言饕餮者，縉云氏之不才子也。一名貪惏，一名強奪，一名凌弱。此国之人皆如此也。
西南荒中出訛獸，其狀若菟，人面能言。常欺人，言東而西，言惡而善。其肉美，食之言不真矣。 言食其肉，則其人言不誠。 一名誕。
○昆侖西有獸焉，其狀如犬，長毛四足，似羆而无爪，有目而不見，行不開。有兩耳而不聞，有人知往。有腹无五脏，有腸直而不旋，食物徑过。人有德行而往牴觸之。有凶德則往依憑之。天使其然，名為渾沌。《春秋》云：渾沌，帝鴻氏不才子也。空居無為，常咋其尾，回轉仰天而笑。 以《史記》正義校。
西方荒中有獸焉，其狀如虎而犬毛，長二尺，人面虎足，猪口牙，尾長一丈八尺，攪乱荒中，名梼杌，一名傲狠，一名難訓。《春秋》云顓頊氏有不才子名梼杌是也。
有人面目手足皆人形，而胳下有翼，不能飛。為人饕餮，氵㸒逸无理，名曰苗民。《春秋》所謂三苗，《書》云竄三苗於三危。
西荒之中有人焉，長短如人，著百結敗衣，手虎爪，名曰獏■〈犭為〉。伺人獨行，輒食人腦，或舌出盤地丈餘，人先開其声，燒大石以投其舌，乃氣絕而死。不然食人腦矣。 一本云伺人眠輒往就人，欲食人腦。
西方日宮之外 《廣記》引作自官。 有山焉，其長十餘里，廣二三里，高百餘丈，皆大黃之金，其色殊美，不雜土石，不生草木。上有金人，高五丈餘，皆純金，名曰金犀。入山下一丈有銀，又一丈有錫，又入一丈有鉛，又入一丈有丹陽銅，似金可鍛，以作錯塗之器。《淮南子》朮曰餌丹陽之為金是也。 《淮南子》以下乃茂先注，後人誤合為經。梁簡文帝詩云劍鏤丹陽銅，用此。
西荒中有獸如虎，毫長三尺，人面虎足，口牙一丈八尺。人或食之，獸鬥終不退卻，唯死而已。荒中人張捕之，復黠逆知，一名倒寿。
西方深山中有人焉，身長尺餘，袒身，捕蝦蟹。性不畏人，見人止宿，暮依其火以炙蝦蟹。伺人不在，而盜人鹽以食蝦蟹。名曰山臊。其音自叫。人嘗以竹著火中，爆烞而出，臊皆驚憚。犯之令人寒熱。此雖人形而変化，然亦鬼魅之類，今所在山中皆有之。
西海水上有人，乘白馬朱鬣，白衣玄冠，從十二童子，馳馬西海水上，如飛如風，名曰河伯使者。或時上岸，馬迹所及，水至其處。所之之国，雨水滂沱，暮則还河。
西海之外有鵠国焉，男女皆長七寸。為人自然有礼，好經綸拜跪。其人皆寿三百岁。其行如飛，日行千里。百物不敢犯之，唯畏海鵠，过輒吞之，亦寿三百岁。此人在鵠腹中不死，而鵠一舉千里。 華曰：陳章與斉桓公論小兒也。
西方山中有蛇，頭尾差大，有色五彩。人物觸之者，中頭則尾至，中尾則頭至，中腰則頭尾並至。名曰率然。 茂先注云：会稽常山最多此蛇，《孫子兵法》三軍勢如率然者是也。
○西北荒經六則
西北有獸焉，狀似虎，有翼能飛，便剿食人。知人言語，聞人鬥，輒食直者；聞人忠信，輒食其鼻；聞人惡逆不善，輒殺獸往饋之。名曰穷奇，亦食諸禽獸也。 ■〈土韋〉按：別本云穷奇似牛面狗尾，尾長曳地，其声似狗，狗頭人形，鉤爪鋸牙，逢忠信之人嚙而食之，逢奸邪者則禽禽獸而伺之。
西北荒有人焉，人面朱髮，蛇身人手足，而食五穀禽獸。貪惡愚頑，名曰共工。《書》流共工於幽州。幽州，北裔也。而此言西北，方相近也，皆西裔之族耳。
西北荒中有玉饋之酒，酒泉注焉。廣一丈，長深三丈，酒美如肉，澄清如鏡。上有玉尊玉笾，取一尊，一尊復生焉。與天同休，无乾時。石边有脯焉，味如麞鹿脯。飲此酒，人不生死。一名遺灑。其脯名曰追復，食一片復一片。 或作一斤。
西北荒中有二金闕，高百丈，金闕銀盤，圓五十丈。二闕相去百丈，上有明月珠，徑三丈，光照千里。中有金階，西北入兩闕中，名曰天門。 ■〈土韋〉：陸公佐《新闕銘》云北荒明月，即此事。
西北荒中，有小人，長一分。其君朱衣玄冠，乘輅車馬，引為威儀。居人遇其乘車，抓而食之，其味辛，終年不為物所咋。並識萬物名字，又殺腹中三蟲，三蟲死，便可食仙藥也。
西北海外有人，長二千里，兩腳中間相去千里，腹圍一千六百里。但日飲天酒五斗， 張華云：天酒，甘露也。 不食五穀魚肉，唯飲天酒。忽有飢時，向天仍飲。好遊山海間，不犯百姓，不干萬物，與天地同生，名曰无路之人，一名仁，一名信，一名神。
○北荒經三則
北荒中有棗林，其高五十丈，敷張枝條数里餘，疾風不能偃，雷電不能摧。其子長六七寸，圍過其長。熟赤如朱，乾之不縮，氣味潤澤，殊於常棗。食之可以安軀，益於氣力，故方書称之。赤松子云：北方大棗味有殊，既可益氣又安軀。北方荒中有石湖，方千里，岸深五丈餘，恒冰，唯夏至左右五六十日解耳。湖有橫公魚，長七八尺，形如鯉而赤。昼在水中，夜化為人。刺之不入，煮之不死。以烏梅二枚煮之則死。食之可止邪病。其湖无凸凹，平滿无高下。
北方層冰萬里，厚百丈，有磎鼠在冰下 ■〈土韋〉按：《御覽》引作鼷鼠。 土中焉。形如鼠，食草木肉。重千斤，可以作脯，食之已熱。其毛八尺，可以為羽褥，臥之卻寒。其皮可以蒙鼓，聞千里。其毛可以來鼠，此毛所在，鼠輒聚焉。
北海有大鳥，其高千尺，頭紋曰天，胸紋曰候。左翼文曰鷖，右翼紋曰勒。頭向東正海中央捕魚。或時舉翼而飛，其羽相切如風雷也。
○東北荒經一則
東北荒中有木，高四十丈，葉長五尺，廣三尺，名曰栗。其实徑三尺二寸，其殼赤，其肉黃白，味甜，食之令人短氣而渴。
○中荒經十則
昆侖之山有銅柱焉，其高入天，所謂天柱也。圍三千里，周圓如削。下有回屋，方百丈，仙人九府治之。上有大鳥，名曰希有。南向。張左翼覆東王公，右翼覆西王母。背上小處无羽，一萬九千里。西王母岁登翼上，会東王公也。故其《柱銘》曰：昆侖銅柱，其高入天。員周妃削，膚体美焉。其《鳥銘》曰：有鳥稀有，碌赤煌煌。不鳴不食，東覆東王公，西覆西王母。王母欲東，登之自通。陰陽相須，唯会益工。
九府玉童玉女，與天地同休息，男女无為匹配，而仙道自成。 張茂先曰：言不為夫妻也。 男女名曰玉人。
東方有官，青石為墻，高三仞，左右闕高百尺。畫以五色，門有銀榜，以青石碧鏤，題曰：天地長男之宮。西方有宮，白石為墻，五色玄黃，門有金榜而銀鏤，題曰天地少女之宮。中央有宮，以金為墻，門有金榜以銀鏤，題曰：天皇之宮。南方有宮，以赤石為墻，赤銅為門闕，有銀榜，曰：天皇中女之宮。北方有宮，以黑石為墻，題曰：天地中男之宮。東南有宮，黃石為墻，黃榜碧鏤，題曰：天地少男之宮。西北有宮，黃銅為墻，題曰：地皇之宮。
東方裔外有東明山，以青石為墻。西方裔外有大夏山，以金為墻。南方裔外有岡明山，以赤石為墻。西南裔外老寿山，以黃銅為墻。東南裔外闠清山，以青石為墻。西北裔外西明山，以白石為墻。皆有宮。 盖神仙之宅也。 東北有鬼星石室，三百戶共一門，石榜，題曰：鬼門。西南銅關夾榜，題曰：人往門。東北銅關夾門榜，題曰：人來門。
南方有獸焉，角足大小形狀如水牛。皮毛黑如漆，食鉄飲水，其糞可為兵器，其利如剛，名曰嚙鐵。 《玄黃經》云：南方嚙鉄，糞利為剛。食鉄飲水，腸中不傷。■〈土韋〉按：今蜀中深山，亦有嚙鉄獸。
鬼門昼日不開，至暮即有人語，有青火色。
西南大荒有馬，其大二丈，髯至膝，尾委地，蹄如丹踠可握。日行千里，至日中而汗血。乘者當以絮纏頭，以辟風病，彼国人不纏。
北方有獸焉，其狀如獅子。食人。吹人則病。名曰■〈犭恙〉。 音恙。 恒近人村里，入人居室，百姓患苦。天帝徙之北方荒中。
西方深山有獸焉，面目手足毛色如猴。体大如驢，善緣高木。皆雌无雄，名綢。順人三合而有子，要路強牽男人。將上絕冢之上，取果並窃五穀食，更合三畢而定，十月乃生。
不孝鳥，狀如人身，犬毛有齒，猪牙，額上有紋，曰不孝；口下有紋，曰不慈；背上有紋，曰不道；左脇有文，曰愛夫；右脇有紋，曰憐婦。故天立此異，畀以顯忠孝也。

        </div>
      </div>
    </div>
  </div>
</div>
<!--update:2025-08-30 10:12:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>