<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="苹野纂闻,苹野纂闻全文在线阅读,苹野纂闻全文在线下载,大玄古籍书库">
<meta name="description" content="明代文言笔记小说集,明伍馀福撰,凡二十则(其中有些文、史考辨等短篇)。今存版本有《学海类编》本、。《广四十家小说》本、《丛书集成初编》本、《续说郛》本、。《五朝小说》本(后两种题作《莘野纂闻》)等。卷末有其子跋语云:“此先君家食时所纂”,“先君捐馆后,始于笥中捡出”;时为嘉靖十九年(1540)。《四库全书总目》谓“是书所记仅二十条,皆吴中故实,间及朝政”。其中有志怪作品如《终南勇士》,记二贾人迷途终南山之奇遇。_苹野纂闻_全文在线阅读_苹野纂闻_全文在线下载_大玄古籍书库">
<title>苹野纂闻_伍余福_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">苹野纂闻</span> <br/>
          作者： <span class="inputVal" id="bkauthor">伍余福</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,笔记,小说,完结</span> <br/>
          字数： <span class="inputVal" id="bknum">[book_length]3732</span> <br/>
          说明： <span class="inputVal" id="bkdec">明代文言笔记小说集,明伍馀福撰,凡二十则(其中有些文、史考辨等短篇)。今存版本有《学海类编》本、 《广四十家小说》本、《丛书集成初编》本、《续说郛》本、 《五朝小说》本(后两种题作《莘野纂闻》)等。卷末有其子跋语云:“此先君家食时所纂”,“先君捐馆后,始于笥中捡出”;时为嘉靖十九年(1540)。《四库全书总目》谓“是书所记仅二十条,皆吴中故实,间及朝政”。其中有志怪作品如《终南勇士》,记二贾人迷途终南山之奇遇。</span> <br/>
          封面： <span class="inputVal" id="bkimg">Z_14853.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]苹野纂闻
[book_author]伍余福
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,笔记,小说,完结
[book_length]3732
[book_dec]明代文言笔记小说集,明伍馀福撰,凡二十则(其中有些文、史考辨等短篇)。今存版本有《学海类编》本、 《广四十家小说》本、《丛书集成初编》本、《续说郛》本、 《五朝小说》本(后两种题作《莘野纂闻》)等。卷末有其子跋语云:“此先君家食时所纂”,“先君捐馆后,始于笥中捡出”;时为嘉靖十九年(1540)。《四库全书总目》谓“是书所记仅二十条,皆吴中故实,间及朝政”。其中有志怪作品如《终南勇士》,记二贾人迷途终南山之奇遇。
[book_img]Z_14853.jpg


[book_title]苹野纂闻
●终南勇士
近有二贾过山东者，路迷东西，误入终南山中，猿啼虎啸，令人惊悸。二贾自意其必死也，望烟炊而进焉，得草庐，有老妪讶之曰：“尔何来耶？吾儿勇且武，遇之则死，宜速去。”二贾求哀，老妪不得已而止之。俄有勇士以铁杖肩：二物，前一虎后一鹿，矫矫而归。入其室，老妪语之曰：“适有二贾，吾援焉以候，请见之。”二贾为通其姓氏，且告以失道艰辛之状。勇士怜之，遂出酒肉以为饷，了无害意。翌旦，二贾告行，勇士送之，及半途而返，且告之曰：“勿语吾姓名，恐见知也。”
●木介
正德己巳冬十二月，吴中大雪，冻死者塞途，白胥门河以及震泽水不流澌，或有事，辄涉冰以行。偶从来者，问湖海冰山之状，或告曰：“尚有木介焉。”曰：“何以言之？”曰：“濒海有树，其水激而飞集，树皆冰也，是之谓木介。”识者以为兵兆云。
●安化伏诛
安化王真鐇据宁夏，潜图不轨，与逆瑾交通，誓书约为内应。而宁夏都指挥何锦辈又从而附之，假伪符以号召，诸路官军具有形迹。俄有诏率兵讨之，擒瑾辈并槛车真鐇，械递京师，得其状。初不出于寘鐇，而瑾实先之，则瑾其首诛耳。瑾以中贵得幸，权倾中外，大肆诛杀，以胁善类。观者侧目，皇上赫然斯怒，密用廷臣计，遂籍其家，得玉琴狮蛮带及金宝奇物无虑亿万。以正德庚午八月赐寘鐇死，仍加瑾以极刑，其门下士若张文冕等悉就显戮。
●兰溪节妇
钟氏者，浙之上虞人也，年甫笄而归兰溪孙景云。景云以进土令玉山，病革且死，孙氏环室而号之几绝，复苏曰：“吾终以身殉可也。”绝粒者数曰，其姑慰之不能释。家人卜以九月二十曰发丧，孙氏知之，遂点检殉葬仪卫，自座灵外，更设一座以自待。忽语其姑曰：“若无伯叔则当奉舅姑，今伯叔俱在，妾无虑矣。”语毕而其姑在醉中懵如也。翌旦往叩之，则就缢矣。年止二十有五，众皆流涕。部使者为之奏闻，得建祠致祭焉。
●蒋焘灵
吾友蒋焘，少负才，以文章知名，乙卯科试南都，不利辄死。先是，焘梦入元冥，作赋有“清虚玉府”之句，盖凶兆也。死后降灵于其家，其母徐氏进之，则应声曰：“吾不死，若拈弄吾典籍，若举恸皆令吾悲。”一曰又曰：“吾得从先君游。”甚有赖徐氏，又将追逐之，而焘蔑如也。年止十七，所著有《东璧遗橐》，其文皆艳语，虽老儒不能及。
●叶湘尸
洞庭贾者叶湘，挟千金以市布。买一舟行至淀山湖，曰就瞑，舟人利其有也，酌以酒且绐之曰：“前此则近贼巢，不若是地舣舟之为安也。”湘然之。方就枕，而操戈者突至，湘授首，遂沈其尸于湖中，而人不知也。家人以湘未归，诹诸卜者得凶兆，寻即其所往而求之，见有荡浆者悠悠然出芦苇中，从而问曰：“若见湖中莩乎？”则曰：“有之。”指示而得，盖湘魄也。第不知谋自何人，置不问。已而京口有操舟者仓皇失措，且自诬以神语，有司擒之，勒其实，即杀湘者也。移檄检之果然，卒抵罪。予友阎起山为作传，以著其事。
●李贞伯谏草
李应祯先生当宪庙时，以中书舍人供奉内阁，有诏命缮写佛经，祯辞以不可。其奏略曰：“臣闻凡为天下国家有九经，未闻有所谓佛经者也。”宪庙可其奏遂寝，至今谏草犹存。余尝从陈氏得观之说者，谓其鲠直，有古内史之风焉。
●张淮牡丹百咏
张淮先生善吟咏，晚而孤贫，就馆琴川钱氏。时牡丹盛开，钱戏之曰：“一夕而百咏，成中峰例也，先生能仿而和之否乎？”淮操笔赋之，及成则漏下五鼓矣。主人叹赏，以为牡丹未有赋百篇一韵者，而先生独能之，亦一奇也。从是诗名益振。会金肃公子以诗接战，淮应口而酬之，肃遁去，其诗在今有板行者。
●徐武功神术
武功伯徐呈雅奉摩利诸天法。当英庙初，或中以飞语，英庙特加严刑以核之，理不能堪，遂借水以试其术，俄而雷电交作，震殿一角。上以其冤，而天监之也，遂赦之，不知堕其术中矣。
●黄白米歌
戴章甫冠子表兄也，尝作黄白米二歌示予。予询其故，则曰：“吾不堪时事之多舛也。”是时中贵李广当国，求幸者或以黄金或以白金贿赂，行而公道微，故作此语耳。
●成器哭刘球
刘球学士以避难隐居姚江几数年，从学者曰众，而名始闻当涂。以其异党也，廉得之竟置于法。有成器先生者，姚之名儒也，特悯其忠，为作文以祭之。登灵绪山，望空而哭者三。祭毕，辄书祭文数通，分呈藩臬，迹其所为。若谢翱、王炎午之于文，信国皆非有为而为之者。后数年，而球之子佥事釪以提学至造其庐而拜之，执子弟礼甚谨。至今山上有祭忠台在焉。
●陈韩二贵相
吾苏陈僖敏公镒、韩都御史雍并为郡庠弟子，未第时，会郡守进香城隍庙，二公职当分赞，先期而至。有丐者私相语曰：“适见城隍迎丞相前导而出，往常在此未尝见也。”二公阴然之，后果相继第进士为显官，皆以勋名终。然则享爵禄者，神明预识于尘埃中矣。
●杨尚书厚德
希颜先生杨翥，尝讲道於胥溪之上，生徒弥众。杨士奇自庐陵来，邂逅闲以求馆事，公叩其中而器之。乃告主人曰：“吾不足为若师，尚当求我之所师者以师之。”遂辞去。主人询其所谓师者，盖指士奇也，竟延之。公初与士奇不相善，而家具贫意之，所交惟以义相让，而士奇德之。迨入阁，首以公荐人翰林，寻拜礼部侍郎进尚书。时公在京邸，邻有恶少侮之，公不为意，至虑以驴鸣骇，其幼子而转售之，恶少为之感化。其厚德如此，至今乡人犹能称之。惜乎家无噍类，而家乘世守之物，往往流落人间可怪也，呜呼，岂天之于作善者食其报耶！
●杨和王神像
余读《宋史》，知杨和、王沂中之忠深，以隔于异代不得亲见为恨。偶过友人家，得其当时所画像而观之，其躯长六尺有奇，而魁岸且勇，两颐间髯奋如戟，首蝉冠，玉带紫袍，中拥皋比而坐，神采凛凛，令人见之有生气。外别有一像，貌不类尼姑，而服则似之，识者谓高宗尝赐二妃于王，而此其一也。或曰：“王好杀，其一妃厌之，出为比邱尼云。”
●文交木伐梨
博平故多梨，甚美而硕，土人岁一贡，率以为常，而蒙害者甚众。至交木作县，悉斧去，谓其利微而害大也。交木讳林，字宗儒，其仲子壁与余交，尝道其事，为笔之以告司牧者。
●北寺浮图灾
浮图九级坐奠吴城，卧龙街上，作为雄镇。正德壬申五月六曰，有火自空而来，流为乌，其声殷殷，然与雷相薄，而风雨随之，火愈炽。延及如来示寂像，亦入毗荼，自内城而外，烟焰烛天，见者骇目。次曰往观之，则向来金碧之饰，土木之费荡然尽矣。因叹息久之，以为佛有灵乎？有灵则护之，胡乃自灭如此？遂循廊而行，得一碑，为宋濂撰。相传创于孙吴，再新于萧梁，又再新于赵宋，所谓东坡施金龟以藏舍利者即其所也。未几，流闻曰急，俗以为兆而竟不验。然则浮图之兴替常也，奚怪焉？
●吴甘泉数学
吴甘泉，长洲吕山人也。博物洽闻，于书无所不读，而尤精于数。其学主先天加一倍法，而以时曰占之吉凶成败之理，具有左验。时都御史俞公谏抚吴都谍报者曰至，公以为忧，延甘泉而问焉。甘泉以数推之曰：“贼必来，来未及城而败，计其时盖中秋节也。”已而果然。余将举山妻葬事，而甘泉适至，试以葬曰阴晴卜之。甘泉曰：“自午而前半阴，晚乃雨。”至期卒如所言。所著《数书》十卷，时人称之曰甘泉先生。
●尹罙头
尹髼头者，不知何许人。手持一杖，披羽袍翻然而行，见者以其童颜鹤发有仙风，争延致之，叩其中不答。或以年问，则曰：“吾历绍兴以来，盖三百十有一岁矣。”郡守林公世远闻而异之，一曰召见，亦嗒然不答，惟曰：“吾宋人，吾宋人，于今何有？”寻遁去。近有自天台来者，亦云见之。
●郎山奏捷
霸州文安剧贼刘宠，拥众数千横行江北，所至郡县悉皆风靡，朝廷命将征之，而势益猖獗。正德庚午秋八月，吾乡水村陆公完以都御史摄将权提兵，自山东而下，昼击夜驰，穷追罔惮，侦其税驾，弃马而舟渡江，抵郎山据险。公曰：“此贼左计也。”约来曰举兵，而风雨猝至。贼众以不习水战，望洋而惧。公又曰：“此天亡贼也。”遂冲涛而进，登郎山，躬自督战，擒渠魁，歼丑类，一夕而空之，海水尽赤。盖自提兵以来，未有如郎山之捷者也。公将献俘于朝，而先枭其羽翼者以示众。于是驻节于苏，而韩公不得专美有宋矣。
●盛氏变怪
盛早为吴世医，家官正科，其家故无恙。忽有鬼啸于梁者，早以为祟，命羽士治之。方步虚而瓦砾随至，昼夜扰扰，室家靡宁。或以猪首献而食之，辄吃吃有声，类能言者。家人欲穷治之，而莫之能也。厥后三子相继夭折，祟亦寝。

        </div>
      </div>
    </div>
  </div>
</div>
<!--update:2025-08-30 10:13:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>