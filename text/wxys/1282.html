<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="羽族通谱,羽族通谱全文在线阅读,羽族通谱全文在线下载,大玄古籍书库">
<meta name="description" content="《羽族通谱》一卷，清·来集之。来集之，原名伟才，字元成，号棰道人，又号倘湖樵人。浙江萧山人。崇祯十三年（1640）进士。官安庆推官。明亡以遗老终。著有《倘湖樵书》。其事迹详见毛奇龄所撰墓碑。据林时对《荷锸丛谈》，集之于鲁王时，曾以兵科给事中监兵长河，此为毛氏碑铭所不及也。本书以拟人的手法描写名种鸟类，虽为游戏笔墨然却富于才情。如称鸿雁为随阳子，语本《尚书·禹贡》“阳鸟攸居”，孔安国传曰“随阳之鸟，鸿雁之属”。称其“以明于春秋，待诏金马门”，“心怀忠赤，非偶不匹，有爱日之诚，又工书法篆籀八分，整整斜斜，成行">
<title>羽族通谱_来集之_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">羽族通谱</span> <br/>
          作者： <span class="inputVal" id="bkauthor">来集之</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]1668</span> <br/>
          说明： <span class="inputVal" id="bkdec">《羽族通谱》一卷，清·来集之。来集之，原名伟才，字元成，号棰道人，又号倘湖樵人。浙江萧山人。崇祯十三年（1640）进士。官安庆推官。明亡以遗老终。著有《倘湖樵书》。其事迹详见毛奇龄所撰墓碑。据林时对《荷锸丛谈》，集之于鲁王时，曾以兵科给事中监兵长河，此为毛氏碑铭所不及也。本书以拟人的手法描写名种鸟类，虽为游戏笔墨然却富于才情。如称鸿雁为随阳子，语本《尚书·禹贡》“阳鸟攸居”，孔安国传曰“随阳之鸟，鸿雁之属”。称其“以明于春秋，待诏金马门”，“心怀忠赤，非偶不匹，有爱日之诚，又工书法篆籀八分，整整斜斜，成行布列。”所云亦鸟亦人，颇为风趣。今据《檀几丛书》本整理。</span> <br/>
          封面： <span class="inputVal" id="bkimg">Z_14806.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]羽族通谱
[book_author]来集之
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]1668
[book_dec]《羽族通谱》一卷，清·来集之。来集之，原名伟才，字元成，号棰道人，又号倘湖樵人。浙江萧山人。崇祯十三年（1640）进士。官安庆推官。明亡以遗老终。著有《倘湖樵书》。其事迹详见毛奇龄所撰墓碑。据林时对《荷锸丛谈》，集之于鲁王时，曾以兵科给事中监兵长河，此为毛氏碑铭所不及也。本书以拟人的手法描写名种鸟类，虽为游戏笔墨然却富于才情。如称鸿雁为随阳子，语本《尚书·禹贡》“阳鸟攸居”，孔安国传曰“随阳之鸟，鸿雁之属”。称其“以明于春秋，待诏金马门”，“心怀忠赤，非偶不匹，有爱日之诚，又工书法篆籀八分，整整斜斜，成行布列。”所云亦鸟亦人，颇为风趣。今据《檀几丛书》本整理。
[book_img]Z_14806.jpg


[book_title]羽族通谱
昔者羽人氏之王天下也，混沌既剖，玄黄遂分，卵翼生全，总归造化，有泰鴶孑声如丈夫，鹦鹉声如女儿，而鸲鹆亦剪舌以通人言，此语言文字之始也。有巢氏之后，丹山有羽皇氏者出，生有圣德，眉生八彩，飞而在天，众族从之。所居成邑成都，众遂立而尊之，以统羽族。鹄立鸿渐，鹭立鸳班，六官咸备，是为元凤元年。
时洚水泛滥，百川未有所归，乃命㶉𫛶敕水，鹈鹕淘河，精卫衔西山木石以填东海，然后得五土而居之，顾犹上为巢而下营窟也。取诸大壮，以兴宫室之制：谘尔鹊，能知吉凶，辨太岁之方向，择日举工，千门万户，惨淡经营；谘尔乙，尔本殷帝之胄，有巧思，肯构肯堂，涂塈泥餙，焕然一新。于是鸡司晨，鹖鴠求明，教之勤也，俾勿坏也，民犹艰食鲜食，爰诏布谷催耕，戴胜降桑，以课蚕事，蒸民乃粒，而集翠之裘，聚鹜之冠，写隼于旗，绘鹢于楼船，华虫餙其衣裳，鸣鸾和其车辇，鷩文在身，鹝文在绶，彬彬乎日趋于文明矣，衣食之计既备，礼仪之教聿兴，当其时，君臣之分久明，乃教以人伦，鹤鸣在阴，父子有亲，鸳鸯在梁，夫妇有别，鹡鸰在原，长幼有序，莺其鸣矣，朋友有信。
有五臣焉：曰雕，曰鹗，曰鹘，曰鹫，曰隼。皆明目张胆，肃清皇路。盖自北溟至于南溟，不知几千万里。上自天池鹑首之位，下及海外委羽之山，莫不霑被德化。虽鹏南徙而六月，鹄一举而千里，德音所及，迅疾有加。肇兴文教，令天下明经者，上公车，与计臣偕。有意鸸子者，其先以营室起家，世为司空，以明于春秋，起而应诏。又有随阳子者，世授鸿胪，亦以明于春秋，待诏金马门，鷾鸸以巧捷善解人意。虽对当筵之酒，剪春风之幕，依依媚人，人莫不怜而爱之。随阳子心怀忠赤，非偶不匹，有爱日之诚，又工书法篆籀八分，整整斜斜，成行布列，当其意得。虽泼云作墨，裂天为幅，不足供其挥洒也，忠怀不已。
时复以哀，哀流民之情，大声上奏，尝上疏曰：盖闻《关睢》之德，宜配君子。而陛下何以遨翔四海，求凰不得也？且鹖之猛毅，不可以奋武卫乎，翟之绣胸，不可以敷文教乎！抑慈乌反哺，孝行可嘉，鹪鹩一枝，高尚其事。而旌赏无加，蒲轮未发，令反舌有声，佞人在侧，致渐磐者无衎衎之安，渐逵者鲜羽仪之用。窃恐雨晴有逐妇之鸠，仳离有衔子之，而子规有血空啼，桑扈无心载好矣。书奏，上益厌听焉。
盖羽皇氏能自歌自舞，及是爱听金衣公子，翻调玉树后庭花之曲。而飞燕能掌上之舞，鸾能对镜之舞，鸲鹆能八风之舞，孔雀能闻人拍手之舞。上遂留连，夜以继日，常与鹣鹣比翼，而爱画眉之修蛾，如巧妇之猿捷，游波天女之轻杨。夜行游女之淫荡，飞奴之贱种，姑恶之悍妒，皆贯鱼以进。嗣后神意稍疲，益留意轻举羽化之术。有白鹤山人者，晓任督二脉，习火七水九之数，光发于顶，赤如丹砂，长啸九皋，声彻于天。上颇倾心向之，虽鸠与鹳之禹步，之书符，莺与同力之占晴雨，皆以方术见。幸而信天翁，白头翁，屡名问焉，元凤之风于斯为下，迄春秋而有歌凤德之衰者云。

        </div>
      </div>
    </div>
  </div>
</div>
<!--update:2025-08-30 10:13:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>