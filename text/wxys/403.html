<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="析津来稿,回头看纪略,回头看纪略全文在线阅读,回头看纪略全文在线下载,大玄古籍书库">
<meta name="description" content="最初连载于上海《万国公报》第三十五至三十九册，光绪十七年十一月（1891年12月）至十八年三月（1892年4月）。原作系美国作家毕拉宓（Edward。Bellamy）所著小说《回顾》（Looking。Backward，2000—1887，1888年初版）。译者未署名，仅标注“析津来稿”；今知为李提摩太与蔡尔康合译。此后上海广学会有单行本，改题《百年一觉》，有光绪二十年（1894年）刊本和光绪二十四年（1898年）刊本。全书共二十八章，初刊本无序跋，《百年一觉》本有译者李提摩太序，并给各章添加了小标题。此次">
<title>回头看纪略_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">回头看纪略</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]14920</span> <br/>
          说明： <span class="inputVal" id="bkdec">最初连载于上海《万国公报》第三十五至三十九册，光绪十七年十一月（1891年12月）至十八年三月（1892年4月）。原作系美国作家毕拉宓（Edward Bellamy）所著小说《回顾》（Looking Backward，2000—1887，1888年初版）。译者未署名，仅标注“析津来稿”；今知为李提摩太与蔡尔康合译。此后上海广学会有单行本，改题《百年一觉》，有光绪二十年（1894年）刊本和光绪二十四年（1898年）刊本。全书共二十八章，初刊本无序跋，《百年一觉》本有译者李提摩太序，并给各章添加了小标题。此次以《万国公报》连载本为底本，进行点校、排印。这部小说是由19世纪小说家爱德华·毕拉宓所著,以虚构的手法描摹2000年资本主义的社会制度在美国消亡,由社会主义意识形态及相应的社会制度所取代。该书于1888年在美国出版,仅仅两年之后,就由李提摩太翻译成中文,题为《回头看纪略》</span> <br/>
          封面： <span class="inputVal" id="bkimg">Z_13927.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]回头看纪略
[book_author]佚名
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]14920
[book_dec]最初连载于上海《万国公报》第三十五至三十九册，光绪十七年十一月（1891年12月）至十八年三月（1892年4月）。原作系美国作家毕拉宓（Edward Bellamy）所著小说《回顾》（Looking Backward，2000—1887，1888年初版）。译者未署名，仅标注“析津来稿”；今知为李提摩太与蔡尔康合译。此后上海广学会有单行本，改题《百年一觉》，有光绪二十年（1894年）刊本和光绪二十四年（1898年）刊本。全书共二十八章，初刊本无序跋，《百年一觉》本有译者李提摩太序，并给各章添加了小标题。此次以《万国公报》连载本为底本，进行点校、排印。这部小说是由19世纪小说家爱德华·毕拉宓所著,以虚构的手法描摹2000年资本主义的社会制度在美国消亡,由社会主义意识形态及相应的社会制度所取代。该书于1888年在美国出版,仅仅两年之后,就由李提摩太翻译成中文,题为《回头看纪略》
[book_img]Z_13927.jpg


[book_title]析津來稿
美國現出一書《回頭看》，名儒畢拉宓君著也。所論皆美國後百年變化諸事。西國諸儒因其書多敘養民新法，一如傳體，故均喜閱而讀之。業已刊印數十萬部行於世。今譯是書，不能全叙，聊譯大畧於左。

[book_title]回头看纪略
第一章
有某姓者，美國人，千八百五十七年生於勃斯頓府。時美一人分四等，曰貧、富、智、愚。但富者致富之法，或買股份，或作生意。旣富之後，終身不自操作而安享其富。且自視尊重如神，而使貧者出力勤勞，一如牲畜，以爲世事貧富之分，勢所宜爾。而智愚之判，亦恍若天淵矣。豈知上帝生人，本爲一體，貧者、富者，皆胞與也。何至富者自高位 ，而於貧者毫無顧惜，豈所謂大同之世哉？誠以未有良法美意，使貧者與富者等，令其均沾實惠耳。
迨千八百八十七年，某年三十，父母俱棄養，弟兄姊妹又皆物故。煢煢獨影，惟與僕伴。去其家不遠有巴特勒者之女，早受某聘，尚未娶。原擬修造新屋之後，再咏求凰。詎當是時，歐美二洲嘗有工匠停工與富户相爭之事。工匠欲增工價，而猶欲少作工，爲留餘閒以讀書也。又欲一切比於富户，蓋上帝生人，原屬一例，雖工匠與富户亦兄弟也。而今乃以貧富懸殊之故，致視貧賤如奴僕，無怪常有爭端也。然緣是某之房屋，愈不能修。完姻之日，愈無期矣。
第二章
是年五月三十日，係美國舊例上墳日也。初，美之南省欲自立國，北省人不允，謂各自立國是，成衆小國，不足與人抗，必合衆成大國，方能自雄。南省人不服，遂搆兵，死者甚衆，卒爲北省人所勝。南北始合一焉。自是，每至五月三十日，各家上墳修墓，栽花以記念死者功勛。
巴特勒家有死於是役者，乃亦上墳。某與同往，見其原聘之女，名儀狄者，著西國孝服，色尚靑。比返，又同至巴特勒家飮食。是日，覩其女，貌甚嫻雅。極慕之，恨己之室，未能卽修而因以敦燕好也。
及日暮，某返。先是，某有舊疾，不能寐。嘗作地窟如室，四周築以塞門德土。入此窟中，外面一切聲息不聞，始安眠焉。詎是日又見信函，知工匠又停工，房愈不能修。心倍焦急，仍不能寐。時有一醫，不用藥而用入蟄之法，使人安寢。名曰“人電”。欲使之醒，亦用“人電”動之，使之醒。某聞之，遣黑奴延 醫來治不寐之疾。乃先囑黑奴，明日九下鐘使余醒，遂如蟄眠矣。
第三章
後，某聞一女子語曰：“伊醒矣！目欲啟，切勿告之。”又聞一女子語曰：“許之乎？”旋聞一男子曰：“諾。已許之矣。”嗣又聞行步聲，衣服窸窣聲，知女子已去。急開目，頭暈甚，見一六十許之叟，面甚善，在其側問某曰：“汝覺身體舒暢否？”某問叟曰：“我在誰之屋乎？”叟曰：“我醫也，汝先飮此藥，再告汝。”某飲之，乃曰：“汝入蟄日久，此初醒也。 告我何時入蟄？”某曰：“昨夕。”叟曰：“昨夕果何日何年也？”某曰：“非千八百八十七年五月三十上墳日乎？”叟曰：“今日是二千年九月初十日也。然則爾已睡一百十三年 三月 十一日矣。”
某初聞之，茫然不知何謂。叟又與以藥飲之，服後又睡。比醒，叟仍在側。某思叟言，睡百餘年，以爲欺我。叟視某醒，問之曰：“汝又睡十二點鐘矣。看此時較未睡之前，似更有 神。”某曰：“然。甚有 神。君告我果如何到此地也？”叟曰：“我本好化學，欲在地中作一窟室習化學。詎正掘時，忽見塞門德土。有小室，其門不能啟。屋上仍有石條，石條上有灰燼。於是撬開石條，視小室乃一卧房。□尚有人，卽 數醫來視，均言已死，係早年用法包裹人屍不壞者。諸醫去，我想非死，必係入蟄。乃用“人電”出蟄之法動之，果醒。
正言間，某視壁上有晝像，與儀狄上墳日所著服色同。乃艴然謂叟曰：“君何欺我？我視此晝像與昨日所見之人同。此不過一晝夜耳，何言百餘年耶？”叟曰：“爾勿急，可同我至樓上一觀。”開窗令視，指曰：“此山此水，非勃斯頓府乎？”曰：“然。”叟曰：“此房樓街道，猶似昨日否？”乃瞠目，視良久曰：“噫嘻！何街道房屋俱變也？得勿睡果有百年耶？”於是疑信半焉。
第四章
某看後，心恍惚不寧 [1] ，幾欲昏暈。叟復以一杯酒飲之。少頃，始定亦淸醒。叟乃與某握手，行西禮，曰：“予今接爾到二千年之世界矣。予素善醫，名理德，人稱予爲理大夫。此地旣係君之故家，今君在此卽如在君家矣。”某亦伸手相握，乃曰：“某名偉斯德，多蒙叟 □□。”偉斯德又四顧房屋，均無煙筒，乃曰：“此何故也？”叟曰：“煙筒乃當年生火笨法。今年火之法，較當年強萬倍。”偉又曰：“通街房屋無一如從前破濫。想家家生計，必皆餘裕矣。”叟曰：“誠然，前之人俱爲己計，故貧富不等。今已更改章程，與通國之人均等，使貧富一例，安享富樂。此百年內之變通，較前一千年之變通尤大也。”
言至此，日已暮。叟約偉斯德下樓，入屋見止妻女，並無子息。見其屋內光明如白晝，並未見燈在何處。其妻貌甚秀，女更秀美。儀狄與其前聘之女同名，不覺注目。坐談時，偉俱談百年前事，叟俱談現在事。妻女聞之俱詫異。偉又言其寢睡之夜事，大家 度，言看石條上灰燼，必其夜失火。黑奴已死，用“人電”之醫已去，次日無人唤爾醒，外人亦無有知爾。在窟室睡者，故耽誤至此也。談次，儀狄亦注目，視之如熟識者，心内不能決。
第五章
談至夜半，理叟妻女，俱各安寢。偉自醒後，似有多少事在心，乃曰：“予今夜又不能睡矣。”叟曰：“無妨，飮以樂水，卽睡矣。至明日與我等耳，萬不至如前狀也。如不困倦，何妨再談？”偉曰：“甚善。尚有許多 教者。千八百八十七年，是我睡蟄之年。時有一大事，係工匠會停工，聯會各國工匠，與富户爭工價。言我等一生勞苦如牲畜，所生之財均歸爾富户云云。因此常停工，幾欲亂國。今已百年，究竟如何了結？”叟曰：“完結甚好，絕未生亂。先是，富户立股份局，凡大生意，如鐵路、輪船、開礦、製造厰各類，皆成股份。凡自立生意者皆賠累，不能敵大局貨物之便宜。因是股份局甚多，進欵比國家尤大，利盡歸富户，已至是。乃大衆計議將各局均歸國家辦理，各行藝業亦盡歸國家統轄。此後所獲利息，各工匠大衆均分。不至有貧富不等焉。”偉斯德曰：“如何遽能立變。得毋借兵力變之乎？”叟曰：“非也。此法百姓先私自試於多處，甚公平，然後將此事登於報端，使人人皆知，後始奏明歸國家辦理。時徧國人無一不樂從者。”
第六章
偉斯德曰：“予前在世時，國家政事，只有二者。一保護本國，不使外人來侵掠，一不□内地人彼此欺凌。”叟曰：“誠然。然此已大錯。蓋人民仇敵，並非英法德等國，實乃飢□□□耳。”偉曰：“誠如叟言，但予在世時，此等事凡爲官者不敢委之辦理，恐其弊滋大也。”叟曰：“閱厯代史鑑所載，誠如此。但此時一改此章，絕無此弊。”偉曰：“此特去富户之弊耳。其工匠之事如何辦理？”叟曰：“國家旣將土田、礦務、製造、鐵路、輪船等事，均歸國家。自此以後，一切民分爲□等，一作官，一作工。自幼至二十一歲，皆在學讀書日，自二十一歲至四十五歲，皆作官作工之日，二十四年之久。凡作官及作工者，正出力辦事之時，過四十五歲以後，苟非□有事之秋，皆安閒養老之日也。彼不能爲官，又不作工者，卽受凍餒，且人皆不齒。故此章一立，無一游惰之民矣。”
第七章
偉斯德曰：“凡爲官者，統轄兵卒最易。因其事皆一律，惟國家辦理各樣事，事煩緖亂，官府如何辦理？”叟曰：“不難也。凡人在塾讀書時，各人有何進益，皆有簿籍載之。學成出塾，初學辦事，時三年内皆爲粗工。迨至有長進者，提出升等，則薪水加多。無長進者，仍在此爲粗工，薪水原少，而寔因各人姿性所能，使之習各事焉。”偉曰：“旣如此，則薪工多之好事，人皆願習。薪工少之不好事，人不願習。將如何？”叟曰：“亦不難。好事，人雖願習，不妨爲之加工。不好事，人雖不願習，不妨使之少作。如此則不事勉强，而不願習者，自爭前進，願習者亦自不爭入而謀矣。”偉又曰；“不願出力而工，食猶欲加增者居多，又如之何？”叟曰：“人有能勞力不能勞心者，亦有能勞心不能勞力者，均隨其所能使之。則勞心之工價自多於勞力者，此中毫無强派焉。至於爲教習及專門者，如律師、大夫、傳教等事，總俟至三十五歲時始准出而爲之。故凡出而任事者，皆老成練達之材也。”偉又曰：“薪水工價如此定法，亦甚平允。按前二百年此事最難定，緣各人皆有無厭之求。工食本大，猶嫌少焉。”叟曰：“時已夜半多矣，君可少睡，明日再談可也。”
第八章
次日，偉斯德天將明卽醒。醒後回憶上墳之日，在外戚家同食，回家後又見停工之信，不知房果何日修成。此 此景，儼然昨夕。乃何以未幾而屋宇全非，自己之屋何在？覺昨夕一樣，今朝又是一樣，不知是虚、是幻、是夢。心恍惚不寧，不敢在屋，欲下樓至街市，驗看景象如何。乃出而視街道房屋，大非昔比。卽房屋樣式，亦一新，又極 工。地方風景，幾於難認，不知何處是故鄕也。旋又入而至客屋，惝恍無憑，心内難受。不知其入屋時，屋内已有人在内，卽儀狄也。偉斯德徬徨之間，未及覩視，及至心緖難安，不覺拍手呼曰：“如何好！”儀狄隨卽過而握手，相問曰：“君何也？”偉乃云：“此刻稍安”。隨以出門徧閱風景全殊，心苦難受之故告之，儀狄曰：“是我家之過也。君方如病初 ，正宜需人排遣 釋。君如再出，有難受時，切須告我，以便消遣君懷耳。”
第九章
未幾，早饌，與叟家人同坐談次。理叟夫人問：“前二百年，男女衣裝作何體製？”偉具告之。飯後，又至樓上，與理叟談。告叟曰：“今晨刻到街上一觀，凡錢舖、匯兑莊、雜貨舖，一槪全無。此何故也？”叟曰：“現在此等生意，市肆俱無所用。”偉聞之甚詫，曰：“無此何以爲市耶？”叟曰：“作工者所得之薪工，皆出國家各局中。若交易買賣，各人手持出入帳簿，至國家所設之各局買物。按其本人所得工價，俱存在局。隨意取貨，與前二百年大不相同。”正言間，儀狄至樓，手持帳本，問其父曰：“今日欲買何物？”叟謂偉曰：“君旣問市肆，何妨同儀狄親至局中一覩，如何？”
第十章
於是二人同行至街上。見一極 美之房，男女出入極多。入其内，甚寬闊，除窗牗玻璃外，卽房頂上亦有玻璃，光照屋内甚明。屋内地下，有養魚池一方，池中有抽水激筩，激水上流一二丈高。四周有雅座，可以玩賞。此卽國家設局賣貨之所也。然貨不存於此，此實皆排列貨樣。各有各類，以待人隨意擇購。儀狄遂至其所欲購之貨處，所怡無一人。偉問儀狄曰：“何無人也？”儀狄曰：“此無須人伺應。緣各物價値，皆在排貨各處之旁載明。俟我等擇定，某貨自有人來也。”於是以手指按其機關，卽有人至，乃告以欲買何物。其人一面聽，一面寫，寫之時係上紙，而下紙已如印板印者。於是扯下一紙，與儀狄一紙， 於送信筒中，立刻吸紙由筒中遞入分局帳房。分局帳房又按其所買之物，分各類裝入十餘个盒。又 送信筒中，由地道筒中遞入總局。總局棧房卽將各物仍由地道筒中代送至家，不須自攜帶也。偉時不知其故，問儀狄曰：“所買之物何在？”儀狄曰：“大約我等到家，貨亦送到矣。”乃告以故。偉又曰：“如此買貨者，近地可送。其遠者將何如？”儀狄曰：“每行六分鐘時，必有一分局轉遞。雖鄕村極遠處，亦有之。”偉乃曰：“若然，則今一人所作之事，可抵從前百人所作之事矣。愈見從前分利之人多，今日生利之人多也。”偉又問曰：“鄕里貨物，可能及大省城乎？”儀狄曰：“一例蓋無論何處，局、貨殊無二致也。”二人於是同行回家。
第十一章
回家後，理叟未在家，其夫人亦出。儀狄問偉曰：“君欲聞音樂否？”偉曰：“願聞。卽 撫奏。”儀狄曰：“非我能奏樂也，君 至音樂房可乎？”遂共入樂房，房中空無一物，四周墻及地皆以木爲之，塗以彩飾油漆，甚悦觀。惟有數座位排列，儀狄取一張單，係二千年九月十二日中，開列若干樂，曲調甚夥。儀狄又指示單内，分十二時。爰指五點鐘處， 偉擇曲。欲□何音調，卽 指示。偉乃擇風琴。儀狄令偉坐候，自乃於木墻上，手按機關一撥，滿屋俱是琴音，如在目前，甚屬悦耳。後，儀狄又變爲他樂器，所有一一樂器，俱使聽聞。雖歌唱音調，亦俱從牆内出。偉乃大悦曰：“美哉！妙哉！”儀狄曰：“吾城内有數處樂房。凡善此技者，每日按時往樂房輪流作樂。晝夜音聲不絕，家家與樂房相連，如從前得律風然。”偉曰：“終夜不絕者何也。”儀狄曰：“終夜不絕者，如人或年老，或養疴，不能出外。乃於其卧室墻上，手按機關遂傾耳而聽。八音俱備，他人不聞。不比樂房中奏樂也。”偉曰：“得無我所住之屋，亦有乎？”儀狄曰：“然。俟告我父，指示可也。君如再悶難過，可自撥其機，卽可消遣移 。”言次，理叟、夫人俱回，同坐而談。偉問叟曰：“今法卽變如此，君家產業，能有些須留以與子孫乎？”叟曰：“與子孫亦無多。緣人人作工，所得皆能自養。是以無過富過貧之慮。”偉曰：“如是，誰肯爲人服役乎？”叟曰；“均有機器作事，如作衣服、作飯、洗衣等事，皆用機器，不過須人管理耳。至於家家生火，未有用木炭及煤者，均用電光。”言至此，日暮昏黑，燈火皆是電燈。移時安寢，儀狄告其父，指示偉君卧房樂器之機。
第十二章
偉又欲問叟以多少事，言：“現在雖變化如此，我仍不甚明曉。”叟曰：“君總須牢記，人自幼至二十一歲，是在塾讀書之日。初出塾學事，是各樣粗工三年。外又有一年學專門伎藝。再後，各人因其長進有升等，因之出力任事，至四十五歲。除此之外，又各有所司之人，共有五等。凡升等者，皆因其藝之 進也。至四十五歲以後，卽可以安閒，國家俱有賜養。雖其家子孫，不能無養，而國家視人如一。家凡有老病，俱與以養給。又工價無厚薄。牢牢記此，自漸曉然矣。”於是又指示以墻上之機，言此刻安上，至明晨八點鐘，卽作樂聲矣。
第十三章
次日淸辰，忽聽滿屋奏樂。遂 而聽之，其音絕妙不可言。早飯後，偉問叟曰：“歐洲地方，現在亦變如此否？抑仍舊否？”叟曰：“凡大國，無論歐美，全變如此景象矣。從前商賈舖面，雖然無數，而進口出口貨物每年皆有一定之數。現在旣歸國家辦理，更易知矣。各國將其欲買之物，開單先分寄各國。至期，貨物皆運到矣。”偉曰：“價錢如何定法？前之買貨，某家賤則買某家。今則如何？”叟曰：“價錢更易定矣。其賣本國何價，賣外國亦何價。絕無欺僞。且從前自製物件，費工甚多。今凡大家所用之物，皆歸製造厰製辦。一人可作百人之事，盡以機器爲之。價廉而工省。前之定貨物行價，全因貨來之多寡。多則賤，寡則貴。現在以此法爲害人，全以製物之工夫多寡定價値。工多而細則價昂，工少而粗則價賤。至於民流移他國，凡年少壯者，均可作工。他國則償其本國銀若干。年老者，不能作工，惟有耗費本國則償他國銀若干。如此往還，均按年齒之老幼定價，各國皆然。”儀狄謂其父曰：“此客今日 到飯店公所飲食，可乎？”叟乃謂偉曰：“平日我等均在飯店公所飲食，偉君可同去否？”偉曰：“諾。”儀狄謂偉曰：“君欲見百年前之友否？”偉聞之驚詫，不知又有何新聞。隨之去，儀狄乃引至從前未到之室。謂之曰：“君之友卽在此。”遂去。偉啟門，見書籍滿架，乃恍然悟其意。於是坐此半日，看前百年之書。因思，嘗有名人，言世界將來必要大變，今果應其言矣。於是深感謝儀狄。
第十四章
偉在此閱歷書籍，不覺卽午時。外間大雨不能卽去，詎叟率妻女俱已换衣欲行。從前每下雨，必支傘，穿雨衣、雨靴。今則出門，見看街卒手按一機，恍若橡皮布，支 若巷。人行其中，並有電光照耀，不黑暗。 至公所，見房屋甚多，較前至賣貨局之屋，尤 美寬闊。人亦不少。行未幾，見一室，横匾書理某之室。遂啟門入。蓋家家俱有室於此也。墻上有消息，一按卽有人來擺飯。擺飯者，非同百年前之下役。今皆端謹自飭、毫無點俗之人。飯後，店中各有玩賞，亦有戲樓，俱各隨意焉。
第十五章
理叟家不聽戲，一 入書室中。叟夫人謂偉曰：“爾誠有福人哉！”偉曰：“何謂也？”夫人曰：“此百年内之新書，爾尚未見，今則一旦見之矣。”偉問叟曰：“書之傳也，必須刊印。果如何印法？是本人印抑國家代印耶？”叟曰：“初次印者，係本人。迨後，人人重看其書，國家始爲重刊排印。又派其人專職撰書。”叟又謂偉曰：“從前國人全各爲己計，有利則進，無利則退。今已改章，將一國之人，均令視爲一家人。旣爲一家，卽無爭論。自立此新章以後，新機器、新書、新法均有益於人者，迭出不窮，毫無秘密不傳之意。且又好又多。此百年内之書，較千年前，尤極善也。談次，儀狄持一卷來，與偉斯德曰：“晚間若不能睡， 看此書以消遣。此乃新書也。”偉持回，一夕未睡，閱畢始就寢。
第十六章
偉斯德自睡蟄初醒，次日出門，看街上風景，回入室中心悶難受，幾欲瘋癲。幸儀狄在室爲之 釋，始稍安。自是日，儀狄每晨早 ，暗防護之。恐其再出，仍悶而難過也。至是，偉睡 ，又欲出門。忽見儀狄出，謂曰：“君何往？仍欲自出作難乎。 勿出，少坐。”儀狄採鮮花， 於水瓶中。偉曰：“前日卿家旣救我命，後卿又救我，不使我成癲疾。此恩何以報也！”儀狄曰：“君言太過。我無他，惟有安慰君數言而已。何足掛齒。君旣將現在與從前比較，旣已作難。而從前之近人，又不見，更難。苟無人排 ，何以自遣耶？”偉問儀狄曰：“卿家祖居是本地，抑自遠遷來耶？若係本地，卿告我，我試認否。”正談際，叟夫婦出，共用早飯。飯畢，叟引偉至賣貨總局一觀。在路上，告叟曰：“我今居翁家，是閒人。何以自安？必須有事可幹方好。”叟曰：“君勿多心。君住我家，亦一新聞。舉國人誰家有百年前之人乎？然舉國人已皆知爾之事，俟歇幾日，將約君到學堂，講百年前史事。他人只聞之，君則新見之，必能言之娓娓也。”言次，已到總局。
第十七章
總局中，貨物堆如山積。眞無物不有也。凡入來貨，俱整裝。而出貨，則皆斤兩尺寸。日無停畧，將所有之貨分十類，每一類有一總司之人。其人皆知某一城、某一鄕，一月中用多少貨，一禮拜用多少貨。均預先備下，以供不逮。一國之君皆由總辦中選舉。蓋總辦到四十五歲時卽退，每逢舉國君時，卽從此已退之總辦選舉。故所有通國辦事之人，年歲惟國君齒長。偉問叟曰：“舉國君若此，能無弊乎？”叟曰：“不然。不但舉君無弊，卽辦他事，亦一槪無弊。”偉曰：“無弊，將人心俱改變乎？”叟曰：“非也。緣國無窮人，則無貪賄賂者。無富人，亦無有能出賄賂者耳。”於是由總局同回。
第十八章
是日晚，叟家妻女俱安寢。偉又問叟曰：“人自四十五歲至五十五歲，時正强仕之年。何遽安閒養老也？”叟曰：“非也。人過四十五歲，卽不必爲人役使，亦不必自出力任事。蓋此原可以自由，或用心於道書，或用心於博學，不必爲薪水操勞。緣從前人，至老年猶須自食其力，今則無須，故得閒可以悦心，研慮於格致等書，或專門學某事。此其人雖若安閒，亦可大有益於國家也。”言至此，夜已深，叟亦安寢。
第十九章
次日，偉斯德至省城游歷。聞人言曰：“此地無刑獄囚犯。”心大疑，因回問叟曰：“城中何以無刑獄也？安能無一犯罪之人乎？”叟曰：“在昔人犯罪，多半因此二端，一窮民飢寒，始爲盗，二因貪惏不堪，因而爭鬬。故緣以犯罪也。今土地、貨物、銀錢均歸國家辦理。人皆衣食充足，無窮苦不堪之狀。卽彼貪婪之人，亦無所得，何處犯罪致勞刑獄之囚耶？”偉問曰：“雖然，倘不幸遇事而有爭端，將奈何？”叟曰：“在昔之人虚誑者多。今定章，如有虚誑欺人之事，審明加倍受罰。故今世上無虚誑之人，卽有事亦易完結。”偉又問其餘犯罪將如何，叟曰：“其餘若不遵國法者，則必係瘋狂不知美惡，送至醫院爲之醫治。”偉又問：“一切事俱歸官辦理，得毋有任性暴虐者乎？將如何？”叟曰：“此事絕無有也。蓋均以相親相愛之意待之，卽有暴虐，立卽撤任换去，緣向日爲民主之俗也。”偉嘆曰：“若是，則眞所謂大同之世也。與前百年霄壤之别矣。前嘗人謂我曰：百年後世界必要大變，如今日景象，我猶以爲過言，乃今而目覩矣。安得均 百年前之人，而皆目覩乎！”
第二十章
午飯後，儀狄問偉曰：“君前睡百年之室，又往看否？”偉曰：“未也。我恐再看其地，心又難過。若卿同我去，我或無恐。”儀狄似不樂從，偉乃再三懇之，始同去。至其處，看室内猶似百十三年前景象。偉隨行隨看，似戀戀。旋見錢櫃一具，中存金錢滿，中尚有房契、地契、錢票等。乃以示儀狄，儀狄曰：“此物今已無所用之矣。”乃促之行曰：“此地不可久停也。”隨問偉曰：“君當日睡時，本家尚有何人？”偉曰：“父母、兄弟、姊妹俱無，止我一人。但當時定婚姻，尚未娶、其人之名，與卿同。”儀狄曰：“惜當時君家房被焚，其女子亦必爲君傷心。”言之不覺涙下。偉問曰：“卿願見其人否？”乃由項下 下一囊，内有小盒，開盒卽前儀狄之像也。儀狄接過其像，卽與親嘴曰：“此人升天幾近百年矣。”二人於是同行而回。
第二十一章
次日，偉同理叟至學堂觀之。大抵學生自六歲入塾，至二十一歲出塾。偉曰：“自六歲入塾，至二十一歲，此費亦甚不貲也。”叟曰：“花費雖多，人人樂爲。蓋兒女未有不欲其壯實而且靈慧者。然非多讀書，不爲功。故令讀書有三善焉。一，欲其多明各種道理、各種製作之法，使人人皆得讀書之樂。二，若自己不讀書，不能與朋友相合。三，養育女子，若自己不明此理，何以訓之？惟其然，則將來旣無富家之惰，亦無貧家之勞矣。昔人鮮有明此者，今已無人不知。從前覺粗工原愚笨人之所爲，今經明示規條，凡製作之法，雖粗工亦無分智愚，均須自作，且較前尤甚 也。”與叟自學堂同至公所飮食，母女二人俱已在此相候。
第二十二章
飯畢，叟妻女俱去。偉與叟坐談，謂叟曰：“我前在世時，計徧國每年每人均拉皆有三四百元進項。今人至四十五歲，卽不作工，是作工之日比從前已少，進項亦必無多。何以家家生計，較前更餘裕乎？得毋核算不實乎？”叟曰：“今世與前世不同者，十有二焉。子宜細心體察之：一，從前辦公，皆係借債，故有國債焉，有省債焉，有州縣債焉，均有利息以隨之。現今並無此累，此其所以省財也。二，國家無論水陸，均無養兵之費，專修文事以治民。此亦省却無數耗費也。三，民無錢糧關税之累。四，無冘【冗 】員。無論文武、上下官，計從前一省之員數足今日一國之用。五，無犯罪之人。在昔民窮多爲盗，專事搶掠。今家給人足，槪無此害。故犯罪者鮮焉。六，無疾病、瘟疫。從前染疫疾者，醫養兼費不貲。今時和年豐，疾病甚少。七，從前開錢行生意，皆分利之人。今此等生意槪無所用，皆變爲生利之人矣。八，從前人皆奢侈過度，彼此以富相鬬，糜費無窮。今已俱改此習矣。九，在昔閒人甚多，凡富户均不操作。今無論貧富，一律作工，否則無進項，衣食遂不足矣。十，昔日各家，凡所需用，皆僱工自作，不惟所作不工巧，而花費亦無限。現今皆歸製造厰製作，價廉而工省，已節無數浮費也。十一，分貨之法，今已較昔甚省。昔日分貨之法，係各列廛肆以俟，苟無來買之人，則肆中人皆安閒坐耗。現皆歸總局分貨，萬人可作八萬人之事，省何如也。此十一條，大約可省從前花費之半。第十二，以上花費雖大，然比較各色新法之省，猶不過十之一二焉。新法者何？蓋舊法各人所作生意皆爲一己圖利，因其爲己，是以作僞誑、騙假物欺人等事，層出不窮。現今新法，使人人俱爲大衆計利，是以無作僞欺人之物，而生意愈隆。不但益人，而且利己。此古今之大不相同也。今子以前世每人皆有若干元進項，爲第一能生財之人。詎知今日之法之善乎？蓋前世人與人爭利，祇圖利己則人必有受害者，非道德之法也。且前世之法有四弊焉：一，各家生意，彼此不相通。某家存貨多少，均不相知。倘存者多，一時不能銷售，亦惟有積存而已。二，無論何等買賣，彼此相欺。又有時將同行之貨，一人都買盡，以後作獨行生意，榷利更多。生利雖同，而心實無異於盗賊也。三，每十年上下，必有一大字號荒閉。此號一閉，卽有若干之家被其害，而亦閉焉。倘其生意徧於五洲各國，則五洲各國之人亦受其害。四，有銀錢之家，往往因商業多荒閉，則又因噎廢食，不敢買賣。寧使其銀空存，而人亦與俱閒。假使開礦，或製造厰，其銀旣已布開，而人不皆爲用乎？現今旣改新法，此四弊均已無之。若論新法之利息，則又甚多難算也。試以舊法比較之。子知從前製造，凡大局皆勝於小局。今使一國之人皆取償於一大局，則其利較前不加數倍乎？”偉斯德恍然曰：“吾今始曉然矣。蓋今雖無極大之富户，亦無極苦之貧人。家家皆可以享安閒之福也。”叟曰：“誠如所論。總之前世之法，專爲利己。今日之法，專爲利衆，是以家家皆享安閒之福焉。”未幾日暮。叟携偉斯德同回。
第二十三章
是日晚，偉與儀狄至樂房，聽當日所聞之雅樂。偉乘間謂儀狄曰：“有一事 教，予當日在地窟室中初醒時，恍惚聞似爾語音，向爾父曰：不要告訴他。嗣又聞似爾母語音，謂爾父曰：許之乎？爾父應曰：諾。此何謂也？”偉詢問時，微窺儀狄，似有慚色忸怩狀。偉見其狀，乃詐之曰：“明明似有何事不使我知，若如此是待我非好意也。”偉言至此，儀狄愈羞赧，不得已乃曰：“此事似可說，又不可說。然現在不可說，終當告君。全憑君自主，非憑我作主也。”一面說，一面撥動樂房消息曰：“誤我等聽樂矣。”滿屋音遂發。聽樂時，儀狄仍不敢擡頭。樂畢，儀狄謂偉曰：“君前曾謂我待君不薄，我今尚有求於君。”偉問何事，儀狄曰：“求君自此不可再問我適纔之言。我惟有應承而已，然雖應承，卻不求你。你若有言，可自告我。”言時，儀狄仰首微笑。曰：“恁個或也可以。”二人共笑。於是始各去。是夜，偉自思，若得儀狄爲妻，心意始愜。乃輾轉反側，不能寐。
第二十四章
次日，偉斯德早 ，擬再見儀狄，與之言。而儀狄匿，不見，乃又至地窟室中，見内有百年前之日報、月報堆積。乃收拾一處，欲呈理叟閱視。比返，進屋正値早飯時。突見儀狄面色又帶赤，移時乃如常笑語。偉遞報與叟閱，緣此報載工匠與富户爭工價。乃告叟曰：“當時有一會，名亂會。不與富户爭，但與國家爭。此會究竟如何辦理？”叟曰：“亂會原係從前富户所立。緣工匠與富户爭，富户不能勝，乃出錢使人謂工匠曰：‘此係國家大事，國家若准，我等無不允從。爾何不立會以與國家爭？我等願助之。’於是名亂會。後有數智士揚言曰：‘盍趁此機，將前事盡反之乎？此莫妙之策也。’緣從前貧富相爭，賢愚相爭，老幼相爭，强弱相爭，男女相爭，如此似與禽獸無異。必須將一切事盡聽國家辦理，使各等人皆如弟兄，不再相欺相爭，永遠相助相愛，方稱治理。”談際，偉一面與叟言，一面與叟夫人母女語。飯後，偉思儀狄乃第一聰明德行之女子也，實 人深羡慕焉。
第二十五章
飯畢，叟妻女俱去。偉與叟坐，乃問曰：“現在婦女，規矩較前世如何？”叟曰：“閫内之事，較前甚少。緣作衣裳、洗衣、炊爨等事，皆歸大局中辦理。一人可作千人之事，是以男女雖各有事，無多。至入塾讀書，則男女俱一例。迨卒業出塾任事，凡用力之事，皆歸男子，輕鬆之事，歸女子。其每日作工，比男子差少，尚有餘閒歇息。總之，出力任事，或十年或十五年不等。倘生育嬰孩，則作工時少，或無嬰孩，亦至四十五歲時止。”偉問曰：“女子工價如何？”叟笑曰：“爾若問他人此語，彼卽輕看爾矣。假如爾父衣食充足，乃使爾母缺乏乎？雖工價亦一例也。蓋國家旣視人如一家，則必使人人，無論男女，皆視爲一例。且現在女子身體壯實，心地明白聰慧，德行學問比從前皆高一等。”
第二十六章
次日早 ，偉問叟曰：“今日是禮拜幾日？我自睡百餘年，不知今日何日矣。”叟曰：“今日是禮拜日。爾初醒日，係前十日禮拜五晚刻。爾第二次醒，是上禮拜下半日。今日旣是禮拜，子願聞人講書否？我等現在有兩法聽講：一是遵舊規到禮拜堂聽講，一是至我樂房内，各人皆坐，將禮拜堂電綫一撥卽聽講，與在禮拜堂一樣。此城内有名講書者，名保兒屯。每禮拜日聽講者，總計有十五萬人。非盡在堂中，緣各在各家聽講也。”偉曰：“我從未由得律風聽人講書，今何妨在家中樂房聽講？”於是均至樂房。先有鈴響，知時候已到，乃各傾耳而聽。一開口講，卽聽言吾城中，現今有百年前之一人，住於城内，是爾等所知者。我今不講他事，但講百年内，凡事皆大有長進，不比從前。不但養民各法，比前高一等，卽道德亦皆更有長進。聽至此，儀狄暗與其父曰：“今日講此恐偉某聽之難過，盍使聽他人講書乎？”叟問偉曰：“ 更聽他人講，可乎？”偉曰：“否，我卽願聽此人講。”於是仍聽保兒屯講。保兒屯曰：“從前人欲買何物，若買之甚便宜，卽大歡喜。不知賣者賠累，已難受之甚。或自己賣何物，若賣極大價値，又甚歡喜。絕不思將他人之利盡掠歸於己，與盗賊之心何異。然當時雖極體面人，亦如是焉。從前亦有大製造厰，所傭工人每日天明卽 ，夜半方睡。而工錢甚有限，將人幾至累死。現在凡事皆歸國家辦理，不爲自己計，全爲衆人計。自改此章以後，雖極貧民皆有事可作。絕無乞丐之流，亦無極富之户任意奢侈者矣。蓋徧國人皆如弟兄，所出之力全係公出，所生之利亦全係公分。不必勸人施舍，亦無有望人施舍者。從前皆言人心壞，豈人心壞哉？法不善也。不然，何以今日法一改，人心皆善耶？又，前世彼此相爭如惡鬼然，現今彼此相愛如兄弟然。此法初立，卽有如是效驗。倘將來行之日久，其效必尤大也。”所講大畧如此。講畢，各人皆散。
第二十七章
偉斯德一聞此講，心甚難過。以爲今世人看我前世人如畜類然，則現今之人視我，亦必是一無知無學之人矣。合城之人皆如此講，我有何面顏在此耶？理叟與其妻待我雖好，心内亦必輕我。又思前日，欲問儀狄願附婚姻，不知其肯否。若儀狄亦如此看我，我卽不敢仰攀矣。想至此，又自思：我在今世，一個朋友全無。向誰訴耶？叟一家人雖看出我之心事想法，安慰我。然雖安慰我，視我已如狗矣。於是遽出，至地窟中。心内自想：我之良友，均在前世。今已無一人矣。然在此坐，亦無前世之人。我旣非今世，又非前世。今世、前世，皆無我。我將如何？正傷心，忽聞有人曰：“爾切勿怪我隨爾來。”偉回顧，見儀狄在門外，見其面現出憐愛之狀。乃聞其言曰：“我看爾似難過，是以不能不隨爾來此。若爾不願我來， 告我，我卽去。我且問爾，前曾向爾言，心若難過，必告我。今何悄自前來耶？”言至此，儀狄似若落涙然。偉覺其定欲相慰，乃告之曰：“卿有心憐我，我感謝。但今日聽保兒屯所講，我方知我與卿心不能同，相隔甚遠。”儀狄曰：“保兒屯今日所講，我卽知爾心必難受。蓋彼未曾見爾，亦不知爾故。纔所講如此。”儀狄一面說，一面入來，謂之曰：“爾告我，欲我何爲？”偉乃告之曰：“若爾不知我欲汝何爲，是汝無目。我願汝與我結婚姻。”儀狄面又赤。一面羞赧，一面笑曰：“恐非我無目，得毋爾無目乎？”偉始知儀狄早已心肯，乃曰：“爾旣願與我爲婚，我卽不慮人議論我前世人如何不及今世矣。”言至此，儀狄謂之曰：“爾不可犯我，爾須先知我是誰，以後再議於是。”引偉去見其母，儀狄悄俯母耳數語，卽去。其母告偉曰：“此儀狄卽是前儀狄重外女孫。從前儀狄，守貞十四年後，始嫁。生一子，卽我父也。從前儀狄之像，我今尚存。並前與偉斯德來往書信，亦尚存。此儀狄將其書信皆已閱過，向我夫婦曰：我不願嫁，緣今世無偉斯德其人者。若再遇如偉斯德，我始嫁之。此前言也。詎意在地窟中初見爾時，爾尚未醒也。見爾項下繫一小盒，內有前儀狄像。我等始知爾卽偉斯德也。若無此事在前，此十日間，何能卽應允汝爲妻之速乎？爾現卽知儀狄是誰，倘不願結絲蘿，卽作罷論。”偉曰：“我旣知是前儀狄之派，我更願娶之矣。”後問理叟願否，叟曰：“我已早有此意。”嗣又遇儀狄，儀狄告偉曰：“君將醒時，所聞之語，卽此事也。但前日爾尚未問我結婚姻時，我不能述此語。若述此語，一似我勉强爾者。今旣侍君巾櫛矣，故不得不 君知我是誰耳。”至晚，偉之苦况已過，此十日之内，惟此晚心内愉快。
第二十八章
次日晨，偉斯德尚未醒，睡夢中聞有人呼曰：“天不早矣，今何醒之難也？”聞其聲似前黑奴之聲。驀然驚 四顧，仍在地窟中。燈仍在側，果是黑奴，擎一杯酒奉偉飲。偉驚疑呆視。黑奴曰：“郎君恐懼乎？ 卽飲此酒。”飲後，心覺明白，似仍在己家中，二千年之事，不過如一夢而已。
旁尚有報紙，係千八百八十七年五月三十一日。閱報上目錄，有本國事一則。載多少大製造局關閉，又有 寡孤獨，養老院中生息，均存製造局內，現已關閉。此等人養給全無，實屬可憫。又論外國事，載各國盡備軍裝器械，似欲動兵者。
閱畢，出門至街上。街猶仍舊，而街中來往服色，華麗有穿各樣紬緞如公侯者，又有破衣鶉結不能遮體者。心思此不似一家人樣式。又看滿街粘貼報單，所言皆自誇其貨如何佳妙，有欲人均至其家買貨者。若他人終日不開市，賠累關閉不顧也。又前行市肆，無數所賣之貨，俱是一樣。而彼此奪利之狀，有此家售價一吊，彼家則售價九百，意不盡奪其售主歸我不止。行至十字口，一抹灣，有一大製造局。聞其内錘打如鐵匠，幾有數千人製造之音。揣其製造之 ，總欲比他人價賤而且佳，以爲奪售之計，不管他人生理，與刀槍殺人一般。又前行，遇衆人一簇閒聚。問其狀，皆謀事不得衣食，無出難以聊生者也。又行至一大匯兑莊，見其總管，問生意如何。彼答曰：“凡作大生意者，無過於我等。此生意如人之心，心活人活，心死人死。假如我生意不作，他生意亦不活動流通矣。”聞其言，如同瘋狂。因思匯兑莊、銀錢莊及各行生意人等，十有九似蟲食穀，久之皆空。蓋皆分利之人，並無生利之人也。又前行，留心體察，往來之人面上，多帶愁容。一似現在營生雖可將就，恐將來不能免飢凍也者。
又行至城外，見一大校塲，無數兵勇在此操練。一人宣 ，萬人隨之作坐，進退如同一人。因思軍伍妙法，雖整齊，然均爲殺人而設。獨至養民之法，則各有各法，不能如此盡一。大抵皆各思利己以害人，若與行養民新法者校，譬如軍伍不齊，雖百萬人不能敵彼一千 卒也。殊可惜耳。
由是旋返，至一貧人所居之地。見無非淫、賭之事，與禽獸同。雖孩童開口，卽學詈人，稍長卽學偷竊。自思早年曾經此地，惟今日心内覺似别有景况，大不能安。卽自問此一切好人與惡人，果是一家否？其窮人與富户，到底是弟兄姊妹否？若果是弟兄姊妹，我能無關心乎？
想至此，適至儀狄家門首。 者告曰：“内有客， 入。”入見諸客，所服皆華麗之至。几案陳設，皆金銀器具。飮者，亦上等酒。覩其 狀，盡想法快樂，說笑自如。凡外面窮人之苦，無一關切者。偉斯德一入，見其 景，心甚難過。儀狄問偉曰：“何愁也？”偉答曰：“適纔在外面，看世上窮苦，全似釘十字架一般。爾若留心傾聽，亦可聽出來外面窮人之苦來。上天向下看，實憐此等人。欲想法救之。我等竟不關念，只爲飮食快樂而已，如何算上帝兒女？此正是難對天對人之處，我是以難過也。”言至此，諸客皆默然。有聞偉言如不聞者，有聞偉言而竊怒者。偉又思，此一切明達人，雖聞我言，到底不憐恤世上之苦。後又自思，得毋不善勸人之過乎？因又向諸客勸論一次。言現在養民之法，十有九皆奪人之利，非生人之利。一言至此，諸客不但不聽，反笑其爲中瘋狂，無與言者。聞有人言彼欲攪擾世界至亂也。又有人言彼欲使世上無一貧人，眞堪一笑。末後有一人曰：“將彼逐出！”偉又欲勸之，仍不可。乃含涙而出，曰：“可憐此衆硬心，不聽良言也。”
言畢，忽又四顧，此屋非地窟中，乃理叟家之卧房。至是，心方明白，此二千年之事殊非夢也。從前一些苦况已過，貧民现已均富矣。想至此，乃跪而感謝上主，成全此救世大事。後又思，前百年，岳家 客飮食，當去者是我。我從前救貧之心甚少，覺不能作。今世已變如此，乃知救貧非我之功，實他人之功也。論理，自己原不配住此好世界。於是又跪禱於上帝前認罪，又矢願曰：“若使我活在此好世界，自此以後，不敢仍似從前，但爲自己計，總欲爲衆人計。”禱畢，立 。見儀狄采花而來，遂告之曰：“我前旣未曾爲救世操心，今世原不稱在此世界住。但我已對天矢願，自此以後要全改變此心，亦欲利濟衆人也。”儀狄曰：“上帝是最慈悲者。旣已悔過前罪，諒必赦也。”於是偉斯德心始安。
注解：
[1] 　原文“甯”“寧”混用，以下統一為“寧”。

        </div>
      </div>
    </div>
  </div>
</div>
<!--update:2025-08-30 10:10:17-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>