<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,第一卷。葛岭仙跡,第二卷。白堤政跡,第三卷。六桥才跡,第四卷。灵隱诗跡,第五卷。孤山隱跡,第六卷。西泠韵跡,第七卷。岳坟忠跡,第八卷。三台梦跡,第九卷。南屏醉跡,第十卷。虎溪笑跡,第十一卷。断桥情跡,第十二卷。钱塘霸跡,第十三卷。三生石跡,第十四卷。梅屿恨跡,第十五卷。雷峰怪跡,第十六卷。放生善跡,西湖佳话全文在线阅读,西湖佳话全文在线下载,大玄古籍书库">
<meta name="description" content="清代话本小说集。全称《西湖佳话古今遗迹》。16卷。无名氏撰;题“古吴墨浪子搜辑”。有康熙十二年(1673)金陵王衙精刊本，卷首有西湖全图1幅，西湖佳景10幅，用五色套板印，极精美。又有乾隆十六年(1751)刻本。卷首有乾隆十五年东谷老人序。古典文学出版社1958年出版了排印本;上海古籍出版社1980年出版新一版。全书均以西湖名胜为背景，叙述了16个人物的故事。各自成篇。合为16篇。书中记述的16个人物可分为5个类型：一类是抗敌保国的英雄于谦、岳飞，他们一个生于西湖，一个葬于西湖，英勇反抗民族压迫，终因诬陷">
<title>西湖佳话_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">西湖佳话</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,话本,完结</span> <br/>
          字数： <span class="inputVal" id="bknum">[book_length]145416</span> <br/>
          说明： <span class="inputVal" id="bkdec">清代话本小说集。全称《西湖佳话古今遗迹》。16卷。无名氏撰;题“古吴墨浪子搜辑”。有康熙十二年(1673)金陵王衙精刊本，卷首有西湖全图1幅，西湖佳景10幅，用五色套板印，极精美。又有乾隆十六年(1751)刻本。卷首有乾隆十五年东谷老人序。古典文学出版社1958年出版了排印本;上海古籍出版社1980年出版新一版。全书均以西湖名胜为背景，叙述了16个人物的故事。各自成篇。合为16篇。书中记述的16个人物可分为5个类型：一类是抗敌保国的英雄于谦、岳飞，他们一个生于西湖，一个葬于西湖，英勇反抗民族压迫，终因诬陷被杀。一类是文学故事人物苏小小、文世高、冯小青、白娘子、他们生于西湖，长于西湖，为了爱情进行了执意的追求，有的悲惨的结束了生命。一类是隐居的林逋、骆宾王，他们全都隐于西湖，不趋炎附势，有着极高的文学才华。一类是道教和佛教中的人物：葛洪、济颠、远公、圆泽、莲池，他们全都活动于西湖。一类是白居易、苏轼、钱镠，他们全都在杭州主过政，为西湖的建设建立了功绩，西湖也留下了他们的不朽佳作。这部小说集的作者不肯蹈袭前人，全书大都根据民间传说进行创作，情节完整，故事性较强，告诫说教的意味相对较少，笔调干净、朴素，时时流露出对美丽湖山的热爱。此书流传颇广，日本在文化元年(1804)曾有刻本《通俗西湖佳话》问世。</span> <br/>
          封面： <span class="inputVal" id="bkimg">Z_14940.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]西湖佳话
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,话本,完结
[book_length]145416
[book_dec]清代话本小说集。全称《西湖佳话古今遗迹》。16卷。无名氏撰;题“古吴墨浪子搜辑”。有康熙十二年(1673)金陵王衙精刊本，卷首有西湖全图1幅，西湖佳景10幅，用五色套板印，极精美。又有乾隆十六年(1751)刻本。卷首有乾隆十五年东谷老人序。古典文学出版社1958年出版了排印本;上海古籍出版社1980年出版新一版。全书均以西湖名胜为背景，叙述了16个人物的故事。各自成篇。合为16篇。书中记述的16个人物可分为5个类型：一类是抗敌保国的英雄于谦、岳飞，他们一个生于西湖，一个葬于西湖，英勇反抗民族压迫，终因诬陷被杀。一类是文学故事人物苏小小、文世高、冯小青、白娘子、他们生于西湖，长于西湖，为了爱情进行了执意的追求，有的悲惨的结束了生命。一类是隐居的林逋、骆宾王，他们全都隐于西湖，不趋炎附势，有着极高的文学才华。一类是道教和佛教中的人物：葛洪、济颠、远公、圆泽、莲池，他们全都活动于西湖。一类是白居易、苏轼、钱镠，他们全都在杭州主过政，为西湖的建设建立了功绩，西湖也留下了他们的不朽佳作。这部小说集的作者不肯蹈袭前人，全书大都根据民间传说进行创作，情节完整，故事性较强，告诫说教的意味相对较少，笔调干净、朴素，时时流露出对美丽湖山的热爱。此书流传颇广，日本在文化元年(1804)曾有刻本《通俗西湖佳话》问世。
[book_img]Z_14940.jpg


[book_title]序
宇內不乏佳山水，能走天下如騖，思天下若渴者，獨杭之西湖。何也？
碧嶂高而不亢，無險崿之容，清潭波而不濤，無怒奔之勢。且位處於省會之間，出郭不數武，而澄泓一鑒，瞭人鬚眉。蒼翠數峰，圍我幾席，舉目便可收兩峰、三竺、南屏、孤嶼之奇，隨棹即可躋六橋、十錦、湖心、花港之勝。至欲窮其幽奇，則風雅之跡，高隱之廬，仙羽之玄關，名衲之精舍，山之麓，水之湄，杰閣連雲，重樓霞起，又竟月之游不足盡也。所以佳人才子，或登高選句，或鼓楫留題者比比；而忠貞節烈，寄影潛形者，亦復不少。甚而點染湖山，則又有柳帶朝煙，桃含宿雨，丹桂風飄，芙蓉月浸，見者能不目迷耶？黃鸝枝上，白鶴汀中。畫舫頻移，笙歌雜奏，聞者有不心醉乎？隨在即是詩題，觸處盡成佳話，故筆不夢而花，法不說而雨。自李鄴侯、白香山而後，騷人巨卿之品題日廣，山水之色澤日妍；西湖得人而顯，人亦因西湖以傳。
嗟嗟！西湖至今日，而佳麗幾不可問矣。以淡妝濃抹之西子，竟成蓬首捧心之西子矣。然而入皆為西子惜，餘獨為西子幸。幸古人之美跡猶存，品題尚在，則西子之面目自若也。但有其跡，而不知其跡之所從來，猶不足為西子寫生，因考之史傳志集，徵諸老師宿儒，取其跡之最著、事之最佳者而紀之。如仙翁之藥爐丹井，和靖之子鶴妻梅，白蘇之文章，岳于之忠烈，錢鏐之崛起，駱宋之聯吟，辨才、圓澤、濟癲、蓮池之道行，小青、蘇小之風流，俱彰彰於人耳目者，亟為之集焉。今而後有慕西子湖而不得親見者，庶幾披圖一覽，即可當臥游云爾。
康熙歲在昭陽赤奮若孟春陬月望日　古吳墨浪子題

[book_title]第一卷 葛嶺仙跡
西湖，環繞皆山也。而山之蜿蜒起伏，可客人之散步而前後觀覽者，則嶺也。嶺之列在南北兩峰，與左右諸山者，皆無足稱。縱有可稱，亦不過稱其形勢。稱其隅位而已，並未聞有著其姓者。獨保叔塔而西一帶，乃謂之葛嶺。此何說也？蓋嘗考之。此嶺在晉時，曾有一異人葛洪，在此嶺上修煉成仙，一時人傑地靈，故人之姓，即冒而為嶺之姓也。
你道這葛洪是誰？他號稚川，原是金陵句容人。在三國時，從左慈學道，得九丹金液仙經，白日衝舉的仙公葛玄，就是他之祖也。仙公昇天之日，曾將上清三洞、靈寶中盟諸品經篆一通，授與弟子鄭思遠，囑以吾家門子孫。若有可傳者，萬勿秘。故此葛洪出身，原自不凡。但父母早亡，其家甚貧。卻喜他生來的性情恬淡，於世間的種種嗜慾皆不深戀，獨愛的是讀書向道。卻又苦於無書可讀，只得到山中去伐了些柴薪，挑到市上去賣，賣了銀錢，就買些紙筆回來，借人家的書來抄讀。且抄且讀，不畏寒暑，如此十數年，竟成了一個大儒。
有人勸他道：「兄之學業，亦可謂成矣，若肯出而求仕，便不憂貧賤了。」葛洪答道：「讀書為明理耳，豈謂功名貧賤哉？」勸者道：「功名可謝，而貧賤難處。今兄壯年，只因貧賤，尚未授室，設非出仕，則妻子何來？」葛洪笑道：「梁鴻得孟光為妻，未聞出仕。即欲出仕、亦自有時，何待人求？」勸者不能答而去。
葛洪學問既高，寄情又遠，故於閒居，惟杜門卻掃，絕不妄交一人。有興時，但邀遊山水以自適。一日，在青黛山數株長松之下，一塊白石上箕踞而坐，靜玩那滿山的蒼翠之色，以為生於山中，卻又不緊貼於山，以為浮於山外，卻去山遠了則此色又不復有，因而感悟道：「孟夫子所言『睟於面，盎於背』，正是此種道理，此山之所以稱壽也。」正在沉吟注想，不期此日，恰有個南海的太守，姓鮑，名玄，同了許多門客，也到青黛山來遊玩，先在半山亭子上吃了半晌酒，酒酣之際，各各散步。鮑玄偶攜了一個相士，正游到葛洪的坐處來忽見葛洪坐在石上，昂昂藏藏，丰神飄逸，不覺驚訝，因指謂相士道：「你看此人，體態悠然，自應富貴，何如此青年，甘居泉石？」相上因定睛看了一看，道：「這少年富貴固有，然富貴還只有限，更有一件大過人處，老先生可曾看出？」鮑玄道：「富貴之外，則不知也。」相士道：「你看他鬚眉秀異，清氣逼人，兩眼灼灼有光，而昂藏矯健如野鶴，此殆神仙中人。」
鮑玄聽了，尚不盡信，因走上前，對著葛洪拱一拱手，道：「長兄請了。」葛洪正看山到得意之所，低著頭細細理會，忽聽得有人與他拱手；忙回過頭來看時，卻見是一個老先輩模樣，只得立起身來，深深打一恭，道：「晚輩貪看山色，不識台駕到此，失於趨避，不勝有罪。」鮑玄見他謙謙有禮，愈加歡喜，因又問道：「我看長兄神情英發，當馳騁於仕路中，為何有閒工夫尋山問水，做此寂寞之事？」葛洪答道：「嘗聞賢人君子之涉世，即居仕路中吐握風雲，亦宜有山水之雅度，如老先生今日是也。何況晚輩正在貧賤時，去仕路尚遠，落得受用些山川秀氣，以涵養性。」鮑玄聽了大喜道：「長兄不獨形貌超凡，而議論高妙又迥出乎尋常之外，真高士也，可敬，可羨。」因而問姓。葛洪道：「尚不曾拜識山門，晚生小子安敢妄通。」鮑玄道：「我學生南海郡守鮑玄也，過時陳人，何足掛齒。」葛洪忙又打一恭，道：「泰山北斗，果是不虛。晚生葛洪，孤寒下士，何幸得瞻紫氣。」鮑玄聽了，道：「這等說是葛兄了。但不知仙鄉何處？」葛洪道：「祖籍金陵句容。」鮑玄道：「聞句容縣，三國時，有一位白日飛升的仙人，道號葛孝先者，兄既與之同姓，定知其來歷矣。」葛洪又打一恭，道：「此即晚生之祖也。自愧不肖，尚墜落凡胎，言之實可羞恥。」鮑玄聽了又不覺大喜，因顧謂相士道：「祖孫一氣，吾兄言神仙中人，殆不誣矣。」相士笑答道：「非予言不誣，實相理不誣也；非相理不誣，實天地間陰陽之氣不誣也。」葛洪見二人說話有因，因而問故。鮑玄遂將前看他所論之言，又細細說了一遍。葛洪此時聽了，雖謙謝不遑，然胸中早已落了一個神仙的影子在心坎之上。
葛洪見鮑太守賓客紛紛，恐他有正事，說罷，遂要辭別而回。鮑玄執手不捨，再三問明了居址之地，方容他別去。正是：
謾道知音今古稀，只須一語便投機。
況乎語語皆如意，怎不身心一片依。
你道鮑玄為何這等喜愛葛洪？原來他有一個女兒，名喚潛光小姐，最所鍾愛，尚未得佳婿。今見葛洪少年，瀟灑出塵，又有才思，甚是注意。到次日，就托相士為媒，來與葛洪道達鮑太守之意。葛洪惟以處貧，再三辭謝，當不得鮑太守情意諄諄，遂一言之下，結成了秦晉姻盟。又過不多時，竟和諧了琴瑟之好，夫妻甚是相得。
自此，鮑玄與葛洪在翁婿之間，便時相過從。原來鮑玄最好的是外丹，並內養之術。因見葛洪出自神仙之裔，便盡將所得的丹術。朝夕與葛洪講究，指望他有些家傳。葛洪因說道：「小婿聞修仙一道，要在各人自煉，雖有家學，亦不過是些平常導引之法，只好保養氣血，為延年計耳。至于飛升衝舉之事，想來定須大丹。」鮑玄聽了，深以為然，遂留心訪求大丹之術。
那時是晉成帝咸和初，司徒王導欲召葛洪補州主簿，以便選為散騎常侍，領大著作。葛洪固辭不就。後因東南一帶反了無數山賊，朝廷敕令都督顧秘統領大兵往討之。這顧秘與鮑玄原是舊交，臨行來辭，鮑玄因開筵款留，坐中命葛洪相陪。顧秘見葛洪器宇軒豁，間出一言，頗有深意，度其有才，因問他道：「目今東南一帶，山賊作亂，相連相結，將有千里。本督奉命往討，不知還該作何方略。葛兄多才，當有以教我。」葛洪道：「草野下士，焉知方略。但思賊本民也，洶洶而起者，不過迫於饑寒。有司不知存恤，復以催科酷虐之，使其不能生，便不畏死而作亂，實非有爭奪割據之大志。況一時烏合，未知紀律，恩詔並寬恤之令一下，則頃刻解散矣。若欲示威，鋌而走險，則天下事不可知矣。望老大人為天地惜生，為朝廷惜福。」顧秘聽了，不覺喜動顏色，因對鮑玄道：「令婿稚川兄不獨才高，而察覽賊情，直如燃犀觀火，而解散謀猷，竟是仁心義舉。杯酒片言，本督領教多矣。軍旅危務，本不當煩讀高賢，但思兵機叵測，倘一時有變，本督自知魯鈍，恐不能速應。一著稍差，豈不喪師辱國。意欲暫屈高賢，帷幄共事，設有所疑，便於領教，使東南賴以安靜，或亦仁人所願。望葛兄慨允。」葛洪因辭謝道：「芻蕘上獻，不過備大人之一彩。若借此臨戎，小知大受，鮮不誤事，烏乎敢也。」顧秘道：「一長便可奏效，何況全才。本督意已決矣，萬望勿辭。」隨命軍中取了一道縣尉的敕書，填了葛洪名字，並縣尉的衣冠送上，道：「暫以此相屈，尋當上請，自別有恩命。」葛洪還要推辭，鮑玄因從旁勸說道：「幼而學，壯而行，丈夫之志也。賢婿雖別有高懷，然積功累行，不出貧寒，則功名二字，亦人生所不可少。況知己難逢，今既蒙顧老督台汲汲垂青，實賢婿知己也。何不出而仰佐其成功，使東南萬姓死而忽生，擾而忽定，豈不於徒抱之仁心，更加一快乎？至於事後之功名，存之棄之，則無不可。當此之際，何必饑而不食，渴而不飲，虛費此耕鑿之功哉。」顧秘聽了大喜道：「鮑老先生之言甚善，葛兄不可不聽。」葛洪見交相勸勉，知義不可辭，方才受了敕書，穿了冠帶，先拜謝了聖恩，又拜謝了主帥，然後入內，拜別了岳父岳母並妻子，竟隨了顧都督，領著三軍而去。正是：
莫認丹成便可仙，積功累行實為先。
若徒硜守不為善，那得丹成上九天。
顧督師兵尚未到東南之界，葛洪早獻計道：「賊巢廣遠，難於遍剿，利在招降，固矣。但思招降亦不容易，必使其心又感又畏，方才貼服。今欲其感，須用大恩結之；再欲其畏，必須大威震之。大恩不過一紙，大威必須百萬。今元帥所擁有限，何以使其必畏？」顧秘道：「如此卻將奈何？」葛洪道：「洪聞先聲最能動眾。元帥可先發檄文於東南各府州縣，虛檄其每府發兵若干、糧草若干，每州縣發兵若干、糧草若干；某兵就使當守何險，某兵乘勢當攻何寨；獲一首級，當作何賞；破一營寨，當進何爵；候本督府百萬大兵到日，一同進剿。烈烈轟轟，喧傳四境。卻暗戒各府州縣不必實具兵馬，但多備旗鼓火炮，虛張殺伐之勢，使賊人聞之，自然驚懼。然後命洪率一旅，宣揚聖恩，沿路招而安之，定自畏威而感服矣。」顧督師稱其妙算，一一依計而行。不數日之間，各府州縣俱紛紛傳說大兵到了，有旨檄兵進剿，皆設旌旗、火炮、糧草，以為從剿之用。眾山賊聞知，莫不驚懼。強梁者尚思擁眾憑險，以圖僥倖，柔弱者早已悔之無及。過不得一兩日，忽又聞得恩詔到了，沿途都寫帖詔旨道：
萬物皆自傾自覆，而天地之栽培不息。凡我黎民，偶以饑寒而為賊誘者，朕甚憫之。若能悔過自新，可速納兵戈於各府州縣，仍各回鄉里安生，便曲赦其罪，蠲免其積欠錢糧，有司不得重徵再問。若果係饑寒，事平後量加優恤。有能誅獲賊首來獻者，賞千金，封萬戶。若執迷不悟，大兵到日，盡成齏粉，其無悔？
眾賊見詔書寫得明明白白，又且懇切，皆大喜道：「吾屬有生路矣。」
遂各人將所執的刀槍弓箭，盡交納到各府州縣來，竟一哄分頭散去。各府州縣轉取他所納的兵器，擺列在城頭之上，要害之所，以為助剿之需。賊首見此光景，無計可施，欲要擁眾，而眾已散了八九；欲要據險，而勢孤力寡，如何能據，只得尋思要走。早有幾個貼身賊將，打聽得有賞千金、封萬戶的詔書，便你思量生縛了去請賞，我思量斬了首級去獻功。你爭我奪，竟將賊首斲成肉醬，而不可獻矣。賊首既死，而餘黨便東西逃散，那裡還有蹤跡。及顧都督的兵到境上，而東南一帶已是太平世界，竟無處勞一兵一將、一矢一炮矣。顧都督大喜道：「此皆葛縣尉之功也。」遂細細的表奏朝廷，請加重賞。朝廷見兵不血刃，而四境掃清，甚嘉其功，因賜爵為關內侯。詔命到日，眾皆稱賀。葛洪獨苦辭道：「洪本一書生，蒙元帥提攜，得備顧問。即今山賊之平，非元帥大兵，赫赫加臨，誰肯信一言，而遽解散耶？此皆元帥虎威所致，元帥乃謙虛不自有，而盡歸功於洪，復蒙聖主賜以上爵。洪自惟草茅下士，何以當此？萬望元帥代為辭免。」顧秘道：「解散之功且無論，即大兵之威，亦賢候檄府縣虛應之所揚也，豈盡在本督？賢侯有功而不受職，朝廷不疑賢侯為薄名器，則疑賢侯為矯情。辭之何難？然揆之於義，似乎不可。」葛洪聽了，甚是躊躇。
原來葛洪本念不甚重在功名，惟深注於修煉。平素與鮑玄講究，知修煉以得丹砂為重，而丹砂惟交趾最良，今見辭功名不去，遂轉一念道：「洪本書生，不諳朝廷典禮，幾於獲罪。今蒙元帥訓教，辭爵既於義不可，但士各有志，才各有宜，今洪欲謹辭侯爵，別乞一命。總是朝廷臣子，不識可乎？」顧秘道：「既有所受，則不為矯情矣。但不知賢侯欲求何地？」葛洪道：「乞勾漏一令，平生之願足矣。」顧秘道：「勾漏，下邑也，賢侯何願於此？」葛洪道：「此洪素志也，望元帥周全。」顧秘許諾，果為他婉婉轉轉上了一本。不日倒下旨來道：葛洪既奏大功，勾漏一令，何足以償。既稱其有素志，著即赴任。侯爵雖不拜，可掛為虛銜，以示朝廷優待功臣之典。
葛洪拜謝了聖恩，又拜謝了顧都督，方才奉旨還家，與岳翁鮑玄將願乞勾漏令，要求丹砂之事細細說明，鮑玄大喜。不久別了岳翁，攜了妻子潛光小姐，上任而去。正是：
一官遠遠走天涯，名不高來利不加。
若問何求並何願，誰知素志在丹砂。
果然勾漏是一小縣，葛洪到任即薄賦減刑，寬謠息訟。不消兩月，治得一清如水，真是民無凍餒，官有餘閒。故葛洪在衙無事，聞知羅浮名勝，遂常常去遊覽，欲以山水之理，去參悟那性命之學。見那山水，到了春夏之時，則草木榮茂,到了秋冬之際，則草木衰落，因悟道：「此豈山水有盛衰，蓋氣有盛衰也。」偶看到梅花盛開之時，見開者開，落者落，因又悟道：「此亦非梅有開落，亦氣有盛衰，故梅當其盛而開，緣其衰而落也。」因而自悟道：「萬物皆在氣中，豈人獨能出於氣外？少壯者，受生之氣正盛也；老耄者，受生之氣已竭矣。若欲長生，必須令此氣常壯，不至於衰竭則可也。此《丹經》所以貴乎養氣也。」由是朝夕之間，惟以養氣為事，初惟靜養；繼用調息；繼而閉其口，使氣惟從鼻息中出納；繼而長收短放；繼而吐故納新，又直收入丹田；繼而直貫至尾閭，又直貫至夾脊，漸漸有個貫頂之意，行之既久，只覺滿腹中的精神充足，滿身上的氣血流通，十分快活。因暗想道：「吾自身中原有大樂，反不去料理，為何轉在塵世中戀此雞肋？」此時在勾漏作令，已滿了三載，因而解了印綬，納於上司，竟告病謝事而去。不日到了故鄉，拜見鮑玄，道：「小婿為吏三年，真是兩袖清風，惟有丹砂一筐，奉上泰山，聊以佐外丹之一用。」鮑玄笑受道：「得此，則黃白有種，無藉於世矣。」自此之後，翁婿二人，杜門不出，不是養氣，就是煉丹。不數月之間，外丹已成，不但資生，兼之濟世。然而細細一思，卻於性命無益，故葛洪全不在意。雖不在意，而葛洪修煉之名，早已傳播四方。
有一個淮南王劉安，原是漢朝子孫，朝代雖更，他卻保全未失。他為人最好的是修煉外丹，只因未得真訣，往往為之而不就。他心不能死，尚苦苦的訪求高人異士。今聞得葛洪之名，遂著人用厚聘，再三來敦請一會。葛洪初辭了一兩遍，後見他殷殷不倦，轉感他仰慕之誠，竟慨然而往。及到了相見，淮南王加禮優待，欲求他修煉之術。葛洪道：「修煉雖爐火之功，然其成敗，實關天地之造化，並賴鬼神之護持。大王若存濟人利物之心，則天地自然不吝，鬼神自然樂從，而鉛汞通靈矣。倘妄想齊山，私圖高鬥，誠恐九轉之功，必不能滿也。」淮南王聽了，不勝大喜，道：「賢侯之論，金玉也。安何敢私？但欲參明至理耳。倘蒙仙術，僥倖成丹，請悉以代民間租賦。」葛洪聽了，因力贊道：「大王仁心仁政，天地鬼神實與聞之。洪雖薄緩，何敢不於爐鼎之間少效一臂。」二人說得投機，彼此大悅。遂選吉擇地，起立爐灶，安鉛置汞，加以丹砂，盡心修煉。到了七七四十九日，如是者九轉，大丹乃成。淮南王啟爐，果得黃金三萬兩，不負前言，悉以代淮南一郡租賦之半。深感葛洪之傳，敬之不啻神明。
然葛洪靜思暗想，以為終日碌碌為人，而自家性命何時結果？必須棄家避世，遠遁而去，擇一善地，細細參求，方能有成。算計定了，此時身邊黃白之資自有，不憂路費，遂暗暗的改換了道裝，隱起葛洪名姓，別號抱樸子，止帶了一個能事的老僕，飄然而去。又恐近處人易蹤跡，遂順著長江一路，直至京口，由京口轉至丹陽，又由丹陽至常蘇。常蘇非無名勝之地，可以潛身，然山水淺足，故葛洪舍之而去。直至臨安，見兩峰與西湖之秀美，甲於天下，方大喜道：「此地可卜吾居矣。」因而遍遊湖山，以擇善地。南屏嫌其太露，靈隱怪其偏枯，孤山厭其淺隘，石屋憎其深沉，皆不稱意。一日，從赤霞山之西而行，忽見一嶺蜿蜒而前，忽又迴環後盼，嶺左朝吞旭日，嶺右夜納歸蟾，嶺下結茅，可以潛居，嶺頭設石，可以靜坐，有泉可汲，有鼎可安。最妙是遊人攘攘，而此地過而不留；尤妙在笙歌沸沸，而此中安然獨靜。葛洪看了，不覺大喜道：「此吾居也。」因出金購地，結廬以處。遂安爐設鼎，先點外丹，為資身之計，然後日坐嶺頭，觀天地之化機，以參悟那內丹之理。一日有感，因而題詩一首道：
縱心參至道，天地大丹台。
氣逐白雲出，火從紅日來。
真修在不息，虛結是靈胎。
九轉還千轉，嬰兒始出懷。
葛洪悟後，因時時參想道：「天地所以不老者，先天之氣至足也。人是後天父母氣血所生，故有壯有老，不能持久，縱能於天地之氣吐吞收放，亦不過稍稍延年，斷不能使受傷之後天，重返不息之先天。」再又參想道：「若果不能，則神仙一道，盡屬荒唐矣。他人且無論，即吾祖仙公，仙蹤仙術，歷歷可徵，豈亦荒唐耶？由此想來，必竟後天之中，仍有開闢先天之路。故《丹經》論至精微，有曰父母，有曰戊巳，有曰懷胎，有曰調養，有曰產嬰兒，有曰出元神。此必有說，斷非無故而妄立名色，以炫世人之耳目。且《丹經》又有曰三九郎君、二八姹女，又有曰黃婆，不知者盡指為采戰之事。試思采戰淫欲，豈有得道仙人而肯著之為經耶？此中定別具妙理，而人未及參明耳。若果采戰，縱有神術，亦屬後天，何關性命。況且溫柔鄉。多半是黃泉路。」
原來葛洪自在勾漏，得了養氣調息之術，有些效驗，便日日行之。這一日，正坐在嶺頭初陽台上，吐納東方的朝氣，忽想起《丹經》上有兩名要言，道：「爐內若無真種子，猶如水火煉空鐺。」因又參想道：「據此二言，則調養不足重，而真種子乃為貴也。但不知真種子卻是何物。若要認做藥物，《丹經》又有言：『竹破還將竹補宜，抱雞須用卵為之。』由此看來，自是人身之物。但人身俱是後天，那裡做得種子？」因而坐臥行動，凝思注想，無一刻不參真種子，再也參不透。
忽有一道人，古貌蒼髯，來訪葛洪，欲暫借一宿。葛洪看那人體態，大有道氣，便延之上坐，請教道長何來，那人道：「來與汝說真種子。」葛洪聞言，便下拜道：「願吾師指教。」那道人便一手扯起葛洪，道：「世兄請起，吾乃汝祖弟子鄭思遠也，特來傳汝祖秘術於兄。」遂將昔日葛玄神仙妙旨，一一傳授而去。葛洪恍然大悟道：「原來《丹經》所喻，皆係微言，實暗暗相通，所云三九郎君，即父也；二八姹女，即母也；所云戊巳黃婆，即父母交媾之媒也。父母之交媾，即父母先天之陰陽二氣，相感相觸，而交結於眉目間，而成黍珠也。此黍珠，吸而吞之，即吾後天中之真種子也。父母交媾，即戰也；吾吞納，即彩也。彩而溫養之，即水火之煉也。修煉得法，而種子始成胎也。時足胎成，而嬰兒始產也。嬰兒既產，則元神始出也。元神出，然後化腐為神，而屍可解也。」葛洪自得鄭思遠之指點，此理既明，心無所惑，遂出囊中黃白，叫老僕去一一治辦。又廣結其廬，深深密密，好潛藏修煉，不與人知。正是：
茫然容易偏難識，得竅雖難亦易行。
藥餌金丹皆備矣，大丹何患不能成。
藥物既備之後，葛洪便閉戶垂簾，據鼎爐而坐，抽添得鼎爐內水火溫溫暖暖、以待先天種子之來。而戊巳黃婆，則日引著明眸皓齒的三九郎君，與綠鬢朱顏的二八姹女，時時調笑於葛洪鼎爐之前。雖五賊為累，龍虎不能即馴也。參差了數遍，然陰陽之交媾，你貪我愛。出自天然，鉛汞之調和，此投彼合，不須人力。況有黃婆勾勾引引，忽一時，金童玉女眉目間，早隱隱約約浮出一粒黍珠，現紫光明色。葛洪急開簾審視，認得是父母的先天種子。忙一吸而彩入爐中，再抽添火候，牢牢固守，工夫不敢少息。過了些時，腹中漸覺有異，知已得了真種子。不須更煩藥物，遂將所求，一概遣去，惟存心於調攝溫養，毫忽不敢怠情。果是道參真訣，修合玄機，胸中種子結就靈胎，早日異而月不同。到了十月滿足，忽有知有覺，產一嬰兒，在丹田內作元神，可以隨心稱意，出入變化無窮矣。
葛洪到此，素心已遂，道念愈堅，因拜謝天地祖先，立願施藥濟世，不欲復在世緣中擾擾。因遣老僕還鄉報信，使家人絕望，自卻顛顛狂狂，在西湖上遊戲。他雖韜光斂晦，不露神仙的蹤跡，然朝游三竺，暮宿兩峰，旬日不食也不饑，冬日無衣也不寒，入水不濡，入火不燃，舉止行藏，自與凡人迥異，遂為人所驚疑而羨慕矣。
一日，有一貴者邀洪共飯。時賓客滿座，內忽一客戲洪曰：「聞令祖孝先公，仙術奇幻，能吐飯變蜂，不知果有其事，而先生亦善此術否？」葛洪道：「飯自飯，蜂自蜂，如何可變？先祖之事，或真或妄，予亦不知。但尊客既談及此，或蜂飯之機緣有觸，而不可不如尊客之命。」一面說，一面即將口中所嚼之飯，對著客面一噴。客只道是飯，忙低面避之。那裡是飯，竟是一陣大蜂，亂撲其面，而肆其攢噬之毒。客急舉衣袖拂之，那裡拂得他開。左邊拂得去，右邊又叮來了，右邊拂得去，左邊又叮來了。客被叮不過，慌了手腳，只得大叫道：「先生饒我罷，某知罪矣。」葛洪笑道：「此飯也，豈會叮人，尊客欲觀，故戲為之。既如此害怕，何不仍飽予腹內。」將箸招之，那一陣大蜂早飛入口中，還原為飯矣。滿座賓客見之，無不絕倒。
遂傳播其仙家幻術之妙，至錢塘縣尉亦聞其名，特設席錢塘江口，請葛洪觀潮。正對飲時，忽風潮大作，一派銀山雪浪，自海門洶湧而來。觀潮之人，盡遠遠退奔高岸。縣尉亦要避去，葛洪笑留之，道：「特來觀潮，潮至而不觀，轉欲避去，則此來不幾虛度乎？」縣尉道：「非不欲觀，略移高阜。以防其衝激耳。」侍衛之人，恐其有失，遂不顧葛洪，竟簇擁縣尉，亦退避於高岸之上，獨剩葛洪一人，據席大飲。頃刻潮至，葛洪舉杯向之，稱奇道妙，恬不為怪，真是仙家妙用，不可測度。那潮頭有三丈餘高，卻也奇怪，到了葛洪面前，宛若有物阻隔住的一般，竟自分流而過，獨他坐處，毫無點水潤濕，觀者莫不稱異。一日，有客從葛洪西湖泛舟，見洪有符數紙，在於案上。客曰：「此符之驗，可得見否？」葛洪道：「何難」。即取一符，投之水中，順水而下。洪曰：「何如？」客笑道：「常人投之，亦能下流。」洪復取一符投之，逆水而上。洪曰：「何如？」客又笑道：「西湖之水平，略遇上水微風，則逆上亦易事耳。」洪又復取一符投之，這符卻便作怪，也不上，也不下，只在水中團團旋轉。但見那上流的符，忽然下去，下流的符，忽然上來，三符聚做一塊，便不動了。葛洪隨即收之。客方笑謝道：「果然奇異。」
忽一日，葛洪在段橋閒走，見一漁翁自言自語道：「看他活活一尾魚，如何一會兒便死了？只得賤賣些，自有個售主。」葛洪聞言，笑道：「你既肯賤，我欲煩此魚，到河伯處一往，買你的放生罷。」漁翁大笑道：「此真買乾魚放生的了，果能活之，任憑放去，斷不要錢。」洪遂於袖中，取符一道，納魚口中，投之水內，踴躍鼓鱗而去。觀者無不稱奇。
又一年，錢塘大旱，萬姓張惶。也有道士設壇求雨，也有兒童行龍求雨，百計苦求，並無半點。葛洪看此光景，不覺動念。因安慰眾人道：「莫要慌，吾為汝等求之。」因在葛嶺丹井中，取水吸了一口，立在初陽台上，望著四面一噴，不多時，早陰雲密布，下了一場大雨，四野沾足。
一日，見一窮漢，日以挑水為生者，因汲水，誤落錢百十文於井中，無法可得，惟望井而泣，葛洪道：「癡漢子，何必泣，我能為汝取出。」遂於井上，大呼：「錢出來！錢出來！」只見那錢一一都從井內飛將出來，一個也不少。其人拜謝而去。
又一年，瘟疫盛行，葛洪不忍人染此疾，遂書符投於各井中，令人飲水，則瘟疫自解。又一人為錢糧逼迫，要賣妻子，其妻情急，竟往西湖投水。葛洪見了，止他道：「不必短見，我完全你夫婦罷。」松亭內一塊大青石下，有賊藏銀一包在彼，可叫汝丈夫往取之，完糧之外，還可作本錢度日。其夫往取，果得之，感謝不盡。
嘗有客來謁葛洪，洪與客同坐在堂，門外又有客繼至，復有一洪親迎，與之俱人。而座上洪仍與前來之客談笑，未嘗離席動身。此乃葛洪出神妙用。每遇天寒客至。洪便道：「貧居乏火，奈何？」因而口中吐出熱氣來，滿座皆暖。盛暑客到，洪又道：「蛙居苦熱，奈何？」因而口中噓出冷氣來，一室皆涼。
或有請洪赴席，洪意不欲往，無奈請者再三勉強，洪不得已而隨去。行不上數百步，忽言腹痛，即時臥地，須臾已死，請者驚慌，忙舉洪頭，頭已斷，再舉四肢，四肢皆斷，抑且鼻爛蟲生，不可復近。請者急走報洪家，卻見洪早已坐在堂上，請者亦不敢有言，復走向洪死所視之，已無洪屍矣。神異如此，人人皆道他是仙公再世，每以仙術濟人，其功種種也，稱述不盡。但在湖上邀游既久，人皆知他是個仙人，日逐被人煩擾，不欲更留，因振衣拂袖，返於故鄉。
此時鮑玄並妻子潛光，俱已去世，物是人非，不勝感歎，因訪遺族子孫，以為棲止。曾著《抱僕子》內外篇、醫書《金匱方》百卷、《肘後方》四卷，流傳於世。既而仙機時露，復為人蹤跡甚繁，心每厭之，遂獨居一室。其年八十一歲，坐至日中，不言不動。兀然若睡。家人驚視之，己屍解而去矣。及視其顏色，雖死如生，再撫摩其體，卻柔軟不糜。至後舉屍入棺，輕如無物，方知仙家與世人迥異。後朝代屢更，有人登葛嶺憑弔之，尚若仙人之遺風不散，故地借人靈，垂之不朽，至今稱為葛嶺焉。

[book_title]第二卷 白堤政跡
古詞有云：「景物因人成勝概。」西湖山水之秀美，雖自天生，然補鑿之功，卻也虧人力。這西湖風景，莫說久遠者不知作何形狀，就是到了唐時，杭州一帶地方，還都是沮洳斤鹵之所。居民稀稀疏疏，不能生聚，何況山水？直到唐玄宗時，李泌來為刺史，留心政事，方察出民之凋敝，皆由水泉鹹苦之故。因自到西湖之上，親嘗那西湖之水，見其恬淡可以養生，便思量要引入城中，以救那鹹苦之害，卻無計決鑿。因再三審視，方又察出西湖之水，原有泉眼數十暗行地中，必鑿井相通，將湖水引入，今居民食淡，方遂其生。因不惜一時之財，分用民夫，在郡城中開鑿了六個大井。你道是那六井：相國井、西井一名化成井、金牛池、白龜池、方井、小方井。自六井鑿通之後，果然水泉清淡，萬姓不受鹹苦之害，遂致生聚漸繁，居民日富。凋敝人情，轉變作繁華境界，卻還無人料理到西湖上去。不意李泌去任之後，後官只管催科，並不問及民間疾苦。日積月累，遂致六井依然湮塞，民間又飲鹹苦之水，生聚仍復蕭條。那西湖冷淡，是不須說了。直到真元中，杭州又來了一個大有聲名的賢刺史，方才復修李鄴侯的舊跡，重洗刷出西湖的新面目來，為東南勝境。
你道這賢刺史是誰？就是太原白樂天，名居易。樂天生來聰慧過人，才華蓋世，有人從海上來，見了他些奇蹤異跡，相傳於人，故人盡道他是神仙轉世。唐時以詩取士，有一位前輩老先生，叫做顧況，大有才名。一時名士，俱推重他為詩文宗主。凡做的詩文，都要送來請教於他，以定高下。這顧況的眼睛又高，看了這些詩文，皆不中意，絕無稱賞。若經他看了一遍，再看一遍，便要算做上等的了。故人送詩到他門首，都躡足而不敢進，因相傳顧況之門為鐵門關，金鎖匙，難得開了讓人入去。
此時白樂天年還未冠，聞知顧況之名，也不管好歹，竟攜了一卷詩，親送到門前，叫門上人傳將入去。顧家門上人是傳送慣了的，一面接了詩，一面就說道：「相公請回，候老爺看過了，再來討信罷。」白樂天道：「不消得，煩你送入，我在此候，只怕老爺就要請我相見。」門上人見他年紀小，說大話，不好搶白他，只笑了一笑，便傳將入去。此時顧況坐在書房裡，正對著幾卷套頭詩，看厭了，推在半邊，吃茶消遣。忽又見門上人送進這卷詩來，他卻又接在手中。原來這顧況本意原甚愛才，不是輕薄，只因送來這些詩，不是陳腐，就是抄襲，若要新奇，便裝妖作怪，無一首看得上眼，故露出許多高傲之態，為人畏懼。然他本心卻恐怕失了真才，故送進詩來，他又接在手中。先看見詩卷面上，寫著「太原白居易詩稿」七字，竟無一謙遜之詞，又不致求教之意，又見他名字叫做白居易，因大笑道：「他名居易，只恐長安米價太貴，『居』之也還不『易』。」說便說，笑便笑，詩卻恐怕失了佳句，因展開一看。才看得第一首，便覺是自出手眼，絕不與人雷同。再看第二首，更覺淡雅中有些滋味，不禁那些嬉笑之容，早已收斂。再信手揭開中間一看，忽看見一首詠芳草的道：
離離原上草，一歲一枯榮。
野火燒不盡，春風吹又生。
遠芳侵古道，晴翠接荒城。
又送王孫去，萋萋滿別情。
顧況讀完，便忍不住將案一拍，大叫道：「此詩拓陶韋之氣，吐杜李之鋒，好佳作也！」因問門上人道：「這白相公既送詩來，為何不請他入坐，卻放他去了？」門上人道：「小的不知好歹，倒肯放他去，他卻不肯去，還立在門外，等老爺相請哩。」顧況道：「如此還好，快去相請。」門上人一面出去請，他就立起身，也隨後踱了出來相接。二人相見了，甚是歡然。顧況因說道：「我只道斯文絕矣，不意吾子還為天壤間留此種子，何其幸也。」遂邀白樂天到書房裡去，置之上座，待以貴賓之禮。杯酒之間，細論古今，竟成了莫逆之交，當時有人戲題兩句道：顧才子掣開金鎖匙，白樂天撞破鐵門關。
自此之後，白樂天詩名大播，長慶中就登了拔萃的進士，年紀只得二十七歲。唐時凡登進士第的都在曲江飲聞喜宴，宴罷，便都到慈恩寺雁塔下題名。他時有為將相者，就以朱涂其名上以為榮，且各各題詩紀事。樂天所題之詩，有兩句道：慈恩塔下題名處，十九人中最少年。
樂天因詩才有名，又兼年少，故召入翰林為學士，隨遷了左拾遺。每每奏對班中，論事鯁直，不肯少屈，天子變色，謂宰相李絳道：「白居易，朕所拔擢也，怎敢直言放肆如此，朕豈能堪。」李絳忙跪奏道：「言路大開，乃朝廷之盛事。白居易敢於直言者，正所以報陛下拔擢之恩也。望陛下姑容之，以發揚盛德。」天子聞言大悅，待居易如初。後又因論事觸怒廷臣，怪其出位多言，遂貶為江州司馬。久之，穆宗即位，聞其才名，又召入翰林以知制誥。但天子性好游畋，出入無度，白居易耐不住，又做了一篇《續虞人箴》，獻於天子，以寓規諷。天子見了，不勝大怒。是時宰相無力，沒人解救，遂謫遷為杭州刺史。樂天聞報，略無慍色，因說道：「我白居易，既蒙拔擢，做一日之官，自當盡一日之職。立朝則盡言得失，守邦則撫字萬民，總是一般，何分內外？況聞杭州有山有水，足娛我性情，有何不可？」便就在東都收拾行囊，帶領家眷，同赴杭州之任。正是：
非關有意逐賢人，豈是私心作遠臣。
多分西湖山與水，催他來點十分春。
白樂天不日到了杭州，上了刺史之任。一完了許多酬應的公務，即遍訪民間疾苦，方曉得李鄴侯開的這六井，歲久年深，無人料理，依然湮塞，居民仍苦鹹水，生聚又復蕭條。樂天訪察明白，因又急發人丁，重修六井，不日功成，百姓感激不盡。又訪察得下塘一帶之田，千有餘頃，皆賴西湖之水，以為灌溉。近因湖堤倒塌，蓄泄無時，難以救濟，往往至於荒旱。樂天因又築起湖堤，比舊堤更高數尺，以便多蓄湖水。放水口上，又恐水高，易於泄去，又設立水閘以為啟閉。自築堤立閘之後，蓄水有餘，泄水不竭，故下塘一帶百姓，竟無荒旱之苦，又感激不盡。
樂天因行了這幾件德政，見民間漸漸有富庶之風，與前大不相同，他也滿心歡喜，便於政事之暇，日日到西湖上來遊覽。見南山一帶，樹色蒼蒼，列著十數里的翠屏，甚是豁人的心眼。又見湧金、清波一帶的城郭列於東，又見保叔塔、葛仙嶺、棲霞烏石、北高峰繞於西北，南高峰、南屏山、鳳凰山繞於西南，竟將明聖一湖，包裹在內，宛如團團的一面大水鏡。但恨水闊煙深，舉動要舟，不便散步。又見孤山一點，宛在水中，而西冷一徑，盡是松筠，往來必須車馬，因而動了一片山水之興，遂從那斷橋起，又築了一條長堤，直接著孤山，竟將一個湖，分作裡外兩湖。又在長堤上種了無數的桃李垂楊，到春來開放之時，紅紅綠綠，綿延數里，竟像一條錦帶，引得那些城裡城外之人，或攜樽揭盒，或品竹彈絲，都到堤上來遊賞。來來往往，就如蟣一般，再沒個斷絕之時。初還是本郡遊人，既而又添了外邑，漸漸引動四方，過不多時，竟天下聞西湖之名矣。樂天既做一個西湖上的山水主人，就有那好事的道：「這裡可憩憩足力。」就添蓋了一間亭子。又有的道：「這裡可以眺望遠山。」就增造了一座樓台。由是好佛的撿幽靜處起建寺宇，好仙的擇名勝地創立宮觀，好義的為忠孝立廟，好名的為賢哲興祠。西湖勝地，無不為人占去。至於酒樓茶館，冷靜處，也隔不得三家五家，酒帘高掛。若到熱鬧處，竟比屋皆是酒罏。初還只在西湖上裝點，既而北邊直裝點到靈隱、天竺，南邊直裝點到淨慈、萬松嶺，竟將一個西湖，團團裝點成花錦世界。後來這條堤，因是白樂天所築，遂叫做白公堤。樂天見此光景，也十分得意，因賦詩自表道：
望海樓台照曙霞，護江汀畔踏晴沙。
濤聲夜入伍胥廟，柳色春藏蘇小家。
紅袖織綾誇柿蒂，青旗沽酒趁梨花。
誰開湖寺西南路，草綠裙腰一道斜。
自此之後，百姓感白樂天事事為杭州盡心修治，皆心悅誠服，巴不得他在湖上受用。他政事一完，也便到各名勝的所在遊賞題詩。若煙霞石屋、南北兩峰、冷泉亭、雷峰塔，以及城中虛白堂、因岩亭、忘笙亭，凡有一景可觀，無不留題以增其勝概，只恨沒一個同調的詩友，與之相唱和。忽一日，聞得他一個詩酒知心的好友，叫做元微之，也除授到浙東做觀察使。雖有一江之隔，為官守所繫，不能往來，然同在數百里內，消息可以相通，滿心觀喜，但不知何時方能到任，因差人去打聽。又暗想道：「我與微之二人，皆以詩酒山水為性命。前見我遷了杭州刺史，又見我說身臨明聖之邦，有西湖山水之樂，他甚是氣我不過。今日他自經歷到禹穴、蘭亭，並山陰道上，他豈不誇張其美，也要來氣我？諒西湖名甲天下，對得他過，須要打點回他方妙。」果遲不得數日，到任後，有一和尚叫做賀上人，自浙東回杭，替元微之帶了一封書來，忙忙拆開看時，卻無一句寒暄之語，惟有一首七言律詩，誇獎他州城之美，並他為官得勝地之樂道：
州城回繞拂雲堆，鏡水稽山滿眼來。
四面常時對屏障，一家終日在樓台。
星河似向簷前落，鼓角驚從地底回。
我是玉皇香案吏，謫居猶得住蓬萊。
樂天看了，知他是來爭氣，因笑一笑道：「他要爭氣，我偏要貶駁他一番，看他何詞以對。」因而也不敘寒暄，但只題詩一首，差人送去。元微之得了書，拆開一看，也只一詩，因讀那詩道：
賀上人回得報書，大誇州宅似仙居。
厭看馮翊風沙久，喜見蘭亭煙景初。
日出旌旗生氣色，月明摟閣在虛無。
知君暗數江南郡，除卻餘杭總不如。
元微之見了，知是樂天戲他，故相貶駁，因和韻答他一首，仍自誇張，卻隱寓貶駁杭州之意，又差人寄復樂天。樂天開看，其詩道：
仙都難畫亦難書，暫任登臨不合居。
繞廓煙嵐新雨後，滿山樓閣上燈初。
人聲曉動千門辟，湖色宵涵萬象虛。
為問西州羅剎岸，濤頭衝突近何如？
原來錢塘江未經築岸之時，那潮頭起時，直高數十丈，拍天一般的湧將上來，就如千軍萬馬奔騰，也不似這般洶湧，所以元微之做入詩中，以來取笑。樂天看了，因笑道：「微之此詩，要來笑我，卻笑差了。錢塘江潮如雪山銀障，乃天下奇觀也。便是漢時枚乘所賦的八月廣陵濤，何等稱雄，也比不得我錢塘潮之萬一。微之為何反以囉剎來貶駁？由此看來，我杭州的好處，他尚未盡知，若不說明，豈不埋沒了。」因又做詩一首，寄與元微之道：
君問西州城下事，醉中疊紙為君書。
嵌空石面摽羅剎，壓捺潮頭敵子胥。
神鬼曾鞭猶不動，波濤雖打欲何如？
誰知太守心相似，抵滯堅頑兩有餘。
元微之看了這首詩，細細辨明羅剎二字，是稱美錢塘江的徽號，不是貶他之說，方自知笑差了，做聲不得。復因公事到杭州，因而一遊，方知西湖之美，實實及他不來，方才心服，不敢再爭。正是：
柳簇花攢紅袖新，山搖水曳翠眉顰。
何須著屐東西覓，日出湖中對美人。
樂天因山山水水，日對著西湖這樣的美人，又詩詩酒酒，時題出自家這般的才子，一片尤滯之魂那裡還按納得定，遂不禁稍稍寄情於聲色。身邊早蓄了兩個姬妾，一個叫做樊素，一個叫做小蠻。樊素善於清謳，每歌一聲，而齒牙鬆脆，不啻新鶯。小蠻善于飛舞，每舞一回，而腰肢擺折，勝似游龍。故樂天愛之特甚，日侍不離，因有詩二句贈他兩人道：櫻桃樊素口，楊柳小蠻腰。
要知櫻桃口，不是單贊其口，贊其口能歌也。楊柳腰，也不是獨羨其腰，羨其善舞耳。故後人又有詩駁其櫻桃口，贊之不盡道：
吐去新鶯穿齒滑，吞來舌上滾明珠。
朱唇一起嬌無那，細想櫻桃怎得如？
又有詩駁楊柳腰道：
衫袖翩躚總不消，細看妙盡在纖腰。
輕輕款款尋思去，轉覺粗疏是柳條。
樂天既有了兩個絕色的姬妾在旁，便日日帶他到湖山深處，或是蓮藕灣頭，或是風前歌一曲，或是月下舞一回，又自作詩以紀其事。所稱山水之樂，詩酒與風流之福，十分中實實也享了八九。卻又逢著唐朝的法網甚寬，凡是官府到任，宴會飲酒，俱有官妓承應，或是出郊迎接，或是騎馬相隨。皆習以為平常之事，恬不為怪。樂天因營妓中沒有出色的女子，又因有樊素、小蠻足以娛情，故不甚去追求官妓。忽一日，見了一官妓，叫做商玲瓏，生得姿容鮮媚，甚是可人，又且琴棋技藝，種種皆可應酬，故此樂天亦甚鍾愛，每每喚他來承應。一日，與他對雪飲酒，正飲到酣暢之際，忽元微之差人來寄書問候。樂天看了書，因大笑對商玲瓏說道：「元相公一向要以浙東形勝，與俺杭州的西湖比較，只就山水論，己比較不過，今番又有你在此賞雪對飲，又添了一段風流佳話，只怕元相公一發比我不過了。待我再題詩一首，取笑他一番。」因乘著酒興，又題詩寄元微之道：
可憐風景浙東西，先數餘杭次會稽。
禹廟未勝天竺寺，錢湖不羨若耶溪。
擺塵野鶴春毛暖，拍水沙鷗濕翅低。
更對雪樓君愛否？紅欄碧甃點銀泥。
元微之得了這首詩，已自知爭他不過，便自心服。但因「雪樓君愛」之句，訪問出商玲瓏之美，不勝羨慕垂涎。遂寫書與樂天，並送許多金幣與商玲瓏，要邀他去相見一面。樂天因是好友，推辭不得，只得著人送去。微之一見大悅。遂留在浙東，盤桓了數月，方才送還，完了一案。正是：
山水既然輸服矣，為何官妓又來爭？
須知才色原相近，才盡焉能色不生。
此時樂天雖然縱情詩酒，卻於政事未嘗少廢，但裝點的西湖風景，天下聞名。到了三年任滿，朝廷知他政績，遂仍召回京，做秘書監。樂天聞報，喜少愁多，又不敢違旨，只得要別杭州而去，因思想道：「我在西湖之上，朝花夕月，冬雪夏風，盡盡的受用了三載，今聞我去，你看山色依依，尚如不捨，鳥聲戀戀，宛若留人。我既在此做了一場刺史，又薄薄負些才名，今奉旨內轉，便突然而去，豈不令山水笑我無情？」因叫人快備一盛席，親到湖堤上來祭奠山水花柳之神，聊申我白樂天謝別之敬，以了西湖之緣。祭奠畢，遂與商玲瓏一班名妓，縱懷暢飲，直飲得爛醉如泥，仍題詩道：
徵途行色慘風煙，祖帳離聲咽管弦。
翠黛不須留五馬，皇恩只許住三年。
絲藤蔭下鋪歌席。紅藕花中泊妓船。
處處回頭盡堪戀，就中難別是湖邊。
題罷，方才歸去。到了臨行這日，合城百姓，感他三年恩惠，若大若小，皆來擁著馬頭相送。樂天因笑謝道：「我在此為官三年並無好處。」遂信口念出兩句道：「惟留一湖水，與汝救荒年。」
須臾眾百姓散去，樂天方得長行。但一路上又無病痛，又無愁煩，只是不言不語胸懷不樂。朝夕間，連酒也不飲，詩也懶做。眾隨行的親友見他如此，不知何故，只得盤問於他道：「你在杭州，做了三年刺史，雖然快活，卻是外官。今蒙聖恩新升除了秘書監，官尊職顯，乃美事也，有何愁處，只管皺了眉頭？」樂天道：「升遷榮辱，身外事耳，吾豈為此。所以然者，吾心自有病也。」親友又問道：「我見你步履如常，身子又不像疼痛，卻是何病？」樂天道：「我說與你罷，一片溫來一片柔，時時常掛在心頭。痛思捨去終難捨，苦欲丟開不忍丟。戀戀依依維自繫，甜甜美美實他鉤。諸君若問吾心病，卻是相思不是愁。」
眾親友聽了，俱又驚又笑道：「聲色場中，脂脂粉粉，老先生亦可謂司空見慣矣，況櫻桃口、楊柳腰尚在身邊，盡可消遣，為何一個商玲瓏便鍾情至此？」樂天道：「商玲瓏雖然解事，亦不過點綴湖山，助吾朝夕間詩酒之興耳，過眼已作行雲流水，安足繫吾心哉？吾所謂相思者，乃是南北兩峰，西湖一水耳。」眾親友聽了，盡鼓掌大笑道：「這個相思病，實害得新奇，但可惜《本草》、《岐黃》俱不曾留方，無藥可治，如之奈何？」說罷，連樂大也大笑道：
但聞山水癬，不見說相思。
既說相思苦，西湖美可知。
此時樂天已將出浙江境，要打發杭州送來的船回去，因戀戀不捨，又做了一首絕句，叫他帶回杭州去，貼在西湖白堤亭子上。那詩道：
自別錢塘山水後，不多飲酒懶吟詩。
欲將此意憑回棹，報與西湖風月知。
自此之後，樂天為想西湖害了相思病之事，人人傳說，以為美談。後因言事觸怒於人，又將白樂天出為蘇州刺史。那蘇州地方，雖也有虎丘山、觀音山並東西兩洞庭湖，可以遊賞，但樂天心心念念，只想著西湖，口口聲聲，只說著西湖。嘗對一個相好朋友道：「俺與西湖，既結下宿世之緣，便當生生死死，終身受用，為何緣分只有三年？況此三年中，公事簿書又破費了我許多，山灣水曲，何曾游得遍。細想起來，我與他相處的情分，尚未十分親切，今突然撇來，又因官守羈身，再不能夠重與他一見，真可謂之負心人矣。」那相好的朋友笑道：「害相思須要害得有些實際，不可徒害了虛名。白先生既如此羨慕西湖，吾輩尚不知那西湖果是怎生的模樣，可果有三分顏色，以領略白先生之病否？」樂天聽了道：「你要知他的顏色麼？一時如何摹寫得盡，待我說個大概與你聽罷。」因提起筆來，題詩一首道：
為我踟躕停酒盞，與君約略說杭州。
山名天竺堆青黛，湖號錢塘瀉綠油。
大屋簷多裝雁齒，小航船亦畫龍頭。
所嗟水路無三百，官係何由得再游。
那好朋友見詩中「堆青黛」、「瀉綠油」之句，不覺驚喜起來道：「原來西湖之美有如此，莫說你見過面的害相思，連我這不見面的，也種下一個相思的種子在心上了。」未幾，又召入京，後來只做到刑部尚書。他因宦情不濃，也就請告了，就在東都履道里所住之處，築池種樹，構石樓看山，與弟白敏中、白行簡、裴度、劉禹錫散誕逍遙，因號為「香山居士」，又號為「醉吟先生」。後來老了，又與胡杲、吉旼、鄭據、劉真、盧真、張渾、狄兼謨、盧貞八個年高有德致仕之友，時時往來，故一時榮之羨之，稱為「香山九老」。直活到七十五歲方終。臨死時，捨不得小蠻，因做一首絕句別他道：
一樹香風萬萬枝，嫩於金色軟於絲。
永豐東角荒園裡，盡日無人屬阿誰？
總之白樂天的文章聲價為天下所重，自不必言矣。守杭時，重開六井，點染湖山，是他一生的功績，故流傳至今，建詞祭祀不絕，以為西湖佳話。

[book_title]第三卷 六橋才跡
才子二字，乃文人之美稱。然詩書科甲中，文人滿天下而奇才能有幾人？即或間生一二，亦不過逞風花雪月於一時，安能留古今不朽之才跡在天壤間，以為人之羨慕？今不意西湖上卻有一個。你道是誰？這人姓蘇，名軾，字子瞻，別號東坡，乃四川眉山人也。他生在宋仁宋景佑年間，一生來便聰慧異常，一讀書便能會悟，一落筆便自驚人。此時在父親蘇老泉，雖未曾中得制科，卻要算做當時的一個老才子。只因眼中識得王安石不近人情，是個好人，不肯依附，故爾淪落，他自既不想功名，見生了東坡這等兒子，怎不歡喜。誰知那時的秀氣，都萃在一門，過不多時，他夫人程氏，又生了蘇轍，字子由，這子由的天姿秀美，也不亞於哥哥。故一時人贊美之，稱老泉為老蘇，子瞻為大蘇，子由為小蘇，合而稱之為三蘇，十分稱羨。
卻恨眉山僻在東南，沒個大知己，老泉聞得成都的張方平，一時名重天下，遂領了兩個兒子，從眉山直走到成都，來見方平，要他舉薦。張方平一見了他兩個兒子的文章，即大驚大訝道：「此奇才也，薦與別人，何足以為重輕，須舉薦與當今第一人，方不相負。」此時稱斯文宗主，而立在朝廷之上者，惟歐陽修一人，故張方平寫書舉薦，又叫人將他二人直送到京師。歐陽修看了薦書，就看二人的文字，不禁拍案大叫道：「筆挺韓筋，墨凝柳骨，後來文章，當屬此二人矣。張方平可謂舉薦得人。」遂極力稱贊，直送與宰相韓琦去看。韓琦看了也驚歎道：「此二人不獨文字優長，議論侃侃，當為國家出力，此朝廷瑞也。」自此，二人才名便轟然遍滿長安。
到了嘉祐元年，蘇軾、蘇轍便同登了進士。歐陽修常將他的文章示人道：「此吾輩中人也，只恐到了三十年後，人只知有蘇文，不知有我矣。」當時仁宗皇帝親試策問，大是得意。朝罷進宮，龍顏甚悅，因對太后說道：「朕今日得二文士，乃四川蘇軾、蘇轍。惜朕老矣，恐不能用，只好留與後人了。」遂欲以唐故事召入翰林，宰相限以近例，惟召試秘閣，及試又入優等，遂直史館，稱為學士，十分榮耀。不料後來神宗皇帝登基，王安石用事。那王安石是個執拗之人，一意要行「青苗錢法」，蘇軾卻言青苗法害民不便。王安石又一意要變更科舉，蘇軾又言科舉不當變更，只宜仍舊。神宗要買燈，蘇軾又奏罷買燈，事事相忤。王安石如何容得，遂把他出了外任，通判杭州。蘇軾聞報，恰好遂了他好遊山水的心腸，胸中大樂道：「我久聞得李鄴侯、白太傅都在杭州留傳政跡，垂千古風雅之名，我今到杭州，若得在西湖上也做些好事，與李白二公配饗，豈不快心。」就一面打點起身。那時他兄弟子由同在京做官，見哥哥屢屢觸犯王安石，恐有大禍，甚是憂心，今見他出判杭州，脫離虎口，方才歡喜；又恐怕他到杭州舊性復發，又去做詩做賦，譏刺朝政，重起禍端，因與表兄文同，於餞行之際，苦苦勸誡他一番。東坡深服其言。文同到他臨行之時，恐他忘了前言，又做詩兩句贈他道：北客若來休問答，西湖雖好莫吟詩。
東坡領教而別。不一日到了杭州，遠遠望見山色，便覺不同，滿心歡喜。到任之後，一完了衙門公事，便出遊於西湖之上。果然好一個西湖！但見：
碧澄澄，凝一萬頃徹底琉璃；青娜娜，列三百面交加翡翠。春風吹過，豔桃浪李如描；夏日照來，綠蓋紅蓮似畫。秋雲掩映，滿籬嫩菊堆金；冬雪紛飛，孤嶼寒梅破玉。曉霞連絡三天竺，暮靄橫鋪九里松。風生於呼猿洞口，雨飛來龍井山頭。簪花人逐淨慈來，訪友客投靈隱去。
此時東坡在西湖上，觀之不足，愛之有餘。政事稍有餘閒，便不論晴雨，定要出遊，見山水風光，變幻不測，晴有晴有的風景，雨有雨的妙處，因喜而題詩一絕道：
湖光瀲灩晴偏好，山色空濛雨亦奇。
若把西湖比西子，淡妝濃抹也相宜。
自此詩一出，人人傳誦，就有人稱西湖為西子湖了。東坡原久聞西湖之名，恨不能一見，今見了西湖，又覺見面勝似聞名，那詩酒襟懷、風流性格，那裡還把持得定，按納得下，便不免要淘情聲色。那時錢塘有個名妓，喚做朝雲，姿色甚美，而性情不似楊花，愛慕的是風流才子，鄙薄的是庸俗村夫。一時有錢的舍人，往往要來娶他，他卻風鑒頗高，看不上眼的決不肯從。東坡聞知了，因喚他來侑酒。見他不沾不染，不像個風塵中人，甚愛之，又甚憐之。飲到酒酣之際，因問他道：「汝落風塵幾年了？」朝雲道：「四年矣。」東坡又戲問道：「既已四年，則朝為雲，暮為雨，只怕風塵中樂事，還勝似巫山。」朝雲道：「雲雨雖濃，任風吹送，而此身飄飄無主，竟不知誰是襄王。此地獄中之水火也，不克脫去，苦莫能言，尚何樂之有？」東坡道：「既知苦而不知樂，何不早早從良？以汝姿容，何患不逢青眼？」朝雲道：「他若見憐，妾又嫌他酒肉，妾如可意，他又厭妾風塵，這良卻於何從？」東坡聽了大喜，又復大笑道：「我倒不厭你風塵，但不知你可嫌我酒肉否？」朝雲聞言，慌忙拜伏於地道：「倘蒙超拔，則襄王有主矣，無論衾綢，犬馬亦所甘心。」東坡喜他有志，果就娶他為妾，正是：
風惡雖然不惜塵，棄生拼死也由人。
楊花若不沾泥去，尚可隨花落繡茵。
一日，東坡宴客湖濱，召一妓叫做群芳來侑酒，酒半，因命他歌，群芳不敢推辭，因歌一道「惜分飛」的詞道：
淚濕欄杆花著露，秋到眉峰碧聚。此恨平分取，更無言語空相覷。
細雨殘雲無意緒，寂莫朝朝暮暮。今夜山深處，斷魂吩咐潮回去。
東坡聽了，歎驚道：「此詞筆墨風流，卻是何人所作？」群芳初還不肯說，當不得東坡再三盤問，方才說出道：「這就是昨日任滿回去的推官毛相公，臨別贈妾之作也。他再三戒妾，莫歇與人聽，妾因他已去的官，無甚干係，故偶爾歌出。」東坡聽說，因而歎息道：「毛澤民與我同僚，在此多時，我竟不知他是個風雅詞人，怎還要去覓知己於天下，真我之罪也。」即時寫書，差人去追回毛澤民來，深深謝罪道：「若論小弟，有眼無識，也不該邀寅兄去而復返，苦苦邀回者，蓋欲為群芳的雲雨添些意緒耳。」說罷，二人大笑。遂留毛澤民在西湖上，與他詩酒盤桓月餘，方放他回去。自此，毛澤民大有聲名，又復升官別地。正是：
聽歌雖好色，識曲是憐才。
一首新詞美，留之去復來。
東坡在杭州做官，不但詩酒流連，就政事也自風流。一日，有營妓二人，一名鄭容，一名高瑩，兩個都拿了一紙牒文來求判。鄭容牒文是要求落籍，高瑩牒文是要求從良。東坡看過，俱點點頭允了，就提起筆來，做一支「減字木蘭花」詞兒，分判在兩紙牒文上。
鄭容的判道：鄭莊好客，容我樓前先墜幘，落筆生風，籍藉聲名不負公。
判高瑩的道：高山白早，瑩骨冰肌那解老？從此南徐，良夜清風月滿湖。
判畢，送與府僚諸公同看，諸公看了。都只羨詞義之美。卻不知有何巧妙。東坡笑一笑，因用硃筆在詞兒每句之首，圈了一字。諸公再看，方知已暗暗將「鄭容落籍，高瑩從良」八字，己判在牒上。沒一個不歎服其才之高，而調笑風流之有趣也。
又一日坐堂。有一個小民，拿一張牒文告道：「原告人吳小一，告為張二欠錢不還事。」東坡因差人拘了張二來。那張二也呈上一張訴牒來道：「訴狀人張二訴為無力可還事。」東坡就當堂審問這吳小一道：「張二少你甚麼錢？」吳小一道：「他發了小人綾絹錢二萬，約定三月就還，經今一年，分毫不付，求相公作主追還。」東坡又問張二道：「你欠他綾絹錢，可是真麼。」張二道：「實欠他二萬是真。」東坡道：「既欠他的，為何不還？」張二道：「小人發他綾絹，原為制扇生理。不料製成扇子，適值今存連雨天寒，一時發賣不去，故此拖欠至今。」東坡道：「既是有扇可抵，可取些扇子來。我與你發市。」張二急急出去，取了一篋扇子來。東坡叫人當堂打開、撿取白團夾絹扇二十柄，就將判筆或是草聖，或是楷書，或畫幾株桔樹，或畫一片竹石。不多時即寫畫完了，付與張二道：「快領去賣錢，償還吳小一。」張二抱扇叩頭而出，才走出府門，早有好事的，見是蘇東坡的字畫，都情願出千錢一柄，頃刻之間，都已買盡，還有來遲的買不著，俱懊惱而去。張二得錢還了吳小一這主債，還剩下許多扇子，好不快活，不獨張二快活，連一府之人皆為之感激。
東坡又見杭人雖覺富盛，空乏者多，遂將公用不盡的餘錢積了許多，俱買良田，叫人耕種，以養杭城的窮民。所以杭民無論受恩不受恩的，都感之如父母。他又見湖中葑草填塞，因想道：「李、白二公遺蹟，今又將漸漸湮沒，我既在此為官，若不開濬一番，仰視二公，豈不有愧！」正欲舉行，不意朝廷因他四年任滿，又將他轉遷密州。因歎息道：「不能遂吾志矣，倘與西湖有緣，除非再來。」忙將未完的事體，盡行歸結。正在忙時，忽有一個營妓來投牒，要求從良。東坡是遊戲慣了的，那裡管甚閒忙。一見那妓生得醜陋，便大笑指牒道：五日京兆，判狀不難。九尾野狐，從良任便。
又有一個周妓，色藝俱精，要算做一郡之魁。聞東坡肯判脫籍，便也來援例求脫。東坡道：「汝若脫籍，則西湖無色矣。」不准脫籍，因批道：慕周南之化，此意可嘉。空冀北之群，所請不允。
人見他同是一事，一允一不允，都有妙趣，遂相傳以為佳話。
東坡既到密州任，不多時又遷他到徐州，既到徐州，任不多時，又遷到湖州。你道此是為何？只因他在京時曾論過王安石的青苗法不便，今青草法行，果然不好，又致百姓受害生怨，王安石卻歸罪到東坡身上，說是他起的禍根。因叫門下人尋他的過失，參論他。早有一個心腹御史舒亶，打聽得他在杭州，專好做詩譏消朝廷，遂特特劾奏一本道：蘇軾出判杭州，專好惜詩譏誚時事。陛下發錢以濟貧民，蘇軾則曰：「贏得兒童好音語，一年強半在城中。」陛下明法以課試群吏，蘇軾則曰：「讀書萬卷不讀律，致君堯舜終無術。」陛下興水利，蘇軾則曰：「東海若知明主意，應教斥鹵變桑田。」陛下謹鹽禁，蘇軾則曰：「豈是聞韶解忘味，邇來三月食無鹽。」蘇軾不臣，乞下獄究治。
這疏上了，當事遂坐他譏諷之罪，差人就湖州直拿到京師，下在御史獄中，舉家驚慌無措。兄弟蘇轍，正在京做官，見兄遭禍，追恨道：「他臨行時，我再三勸戒他，不要做詩，他任性不聽，致有今日之禍。」遂上書，願以自己見任官職贖兄罪。王安石道他黨護，因說道：「官職乃朝廷的恩榮，又不是你的世業，怎麼將來贖罪？」遂連蘇轍也貶到筠州監酒場去。正是：
譏刺休言是不忠，忠心實具是非中。
倘然明主能深察，疾苦民情已上通。
此時在位是神宗皇帝，因見了蘇軾譏刺詩句，在宮中甚是不樂。忽被慈聖曹太后見了，因問道：「官家何事不樂？」神宗道：「朝廷所行的政事，近被蘇軾謗訕，且謗訕之言，竟形之詩句。」太后聽了，吃驚問道：「這個蘇軾，莫非就是與兄弟蘇轍同榜的那才子，四川蘇軾麼？」神宗聽了，也吃驚道：「正是那個蘇軾。娘娘怎麼得知？」太后道：「當日仁宗皇帝親自臨軒策試，朝罷回官，大喜說道：『朕今日因策試得了蘇軾、蘇轍二人，實大才也，甚為國家生色，但恨朕老矣，恐不能展其才，只好遺與後人大用罷了。』」因流下涕來問道：「今二人安在？」神宗不能隱，只得實說道：「軾方繫獄，轍已謫外。」太后因不悅道：「先帝遺愛之人，官家如何不惜？」神宗受命，就有個釋放之意。恰又值東坡在獄中，自念眾奸人虎視眈眈，料不能兔。又想子由臨行苦勸之言，不曾聽得，以致遭此慘禍。因將胸中苦痛，做成一詩，叫獄吏送與子由。誰知這獄吏是舒御史吩咐下的，叫他留心伺察蘇軾的所為，都要報知與他。獄吏梁成既得了此詩，安敢不報。舒直得了詩，隨即獻上與神宗，道他獄中怨望。神宗展開一看，見上面寫的道：
聖主如天萬物春，小臣愚暗自忘身。
百年未了須還債，十口無歸更累人。
是處青山可埋骨，他時夜雨獨傷神。
與君今世為兄弟，更結來生來了因。
神宗見了這詩，情詞哀切，並無怨望之念，不覺大動其心，即傳出詔旨來釋放，但貶他為黃州團練副使。東坡出獄，因欽限緊急，不敢久停，即時同家眷到於黃州。因那詔書上不許簽書公事，東坡便幅巾芒鞋，日日與田夫野老說趣打諢。且喜聽人說鬼，聽了一個，又要人說一個。那個回說道：「胸中沒有鬼了。」東坡道：「若是沒了，姑謊言之，亦可也，何必真鬼。」眾皆大笑，率以為常。正是：
珠璣筆墨錦心腸，誰說無妨卻有妨。
口若懸河開不得，只應說鬼當文章。
神宗自聞了曹太后說先帝稱他大才之言，便叫侍臣各處去尋他的文章來看，見一篇，愛一篇，道：「果係大才。」胸中便有個大用之意，只礙著王安石與他不合，故因循下了。忽一日，有人傳說蘇軾死在黃州，此時神宗正進御膳，不禁再三歎息道：「才難！才難！豈不然乎？」遂連御膳也不進了。後又聞知蘇軾原不曾死，龍顏大悅，遂親書御札，升他到汝州。蘇軾上表稱謝，神宗看他的表文甚是奇炒，因對左右稱贊道：「蘇軾真奇才，你道可比得古人那一個？」左右道：「除非唐之李白。」神宗道：「李白有蘇軾的才，卻沒有蘇拭的學，以朕觀之，還勝如李白。」東坡將到汝州，又上一本，說：「臣有田在常州，願移居常州。」神宗就准其奏。
不料過不多時，神宗晏駕，哲宗登基。東坡正感神宗屢轉之恩，不勝悲痛，只以為失了明主，不能進用，誰知過不多日，早有旨升蘇軾為龍圖閣翰林學士。東坡喜出望外，不日到京，召入便殿。朝見禮畢，宣仁太后即問道：「卿前為何官？」蘇軾俯伏答道：「臣前為黃州團練副使，後蒙恩諒移汝州，又諒移常州。」太后又問道：「今為何官？」蘇軾道：「臣今待罪翰林學士。」太后道：「怎麼得驟然至此？」蘇軾道：「此皆際遇太皇太后、皇帝陛下之恩也。」太后道：「不是。」蘇軾道：「或是大臣論薦。」太后道：「也不是。」蘇軾驚奏道：「臣雖不才，實不敢從他途以進。」太后道：「此乃先帝之意也。先帝每誦卿文章，嘗歎曰：『奇才，奇才！』但未及進用卿耳。今上奉先帝遺命，故特簡爾。」蘇軾俯伏於地，聞言不禁痛哭，至於失聲。太后與哲宗也一同哭泣，左右近侍都悲咽感傷。哭畢，太后又命以錦墩賜坐，賜茶。又撤御前金蓮燭，送蘇軾歸院，正是：
被譴亦已久，新恩何處來？
先皇與新主，都道是奇才。
東坡既感聖恩，便舊性又發。凡政事有礙於朝廷，不便於民情者，依舊又上疏爭論，觸怒當事。皇帝高拱九重，那裡管得許多，早又被奸人將他打發出來，做杭州知府。東坡聞報，絕不以內外介意，轉歡喜道：「吾昔日西湖未了之願，今者可以完矣。」遂又移家眷出京。那杭州百姓，前番受過他的恩惠。今又聽得他來，不勝歡喜，大家都打點焚香頂禮遠接。
卻說東坡路過金山，聞知佛印禪師是個高僧，原是認得的，今日正在金山上放參，與那些問道的人接見。東坡也思量進去與他一見。無奈問道的人，上百上千，一時挨擠不開；欲要叫人趕散，卻又不雅；因思量道：「我有道理了。」遂穿起公服來，將皇上賜的那條玉帶也繫在腰間，叫人兩邊攙扶了，競昂然直走進來。眾人見他這般打扮，自然是個顯官，只得略略放開一路，讓他走人。將走到香案前，那佛印禪師坐在一層高講台上，早已遠遠望見，忙高聲問道：「蘇學士何來？此間卻無你的坐處。」東坡聽了，知是禪機，即隨口戲答道：「既無處坐，何不暫借和尚的四大身體，用作禪床。」佛印道：「山僧有一句轉語，學士若答得來便罷，若答不來，便請解下身上繫的玉帶，留鎮山門。」東坡就叫左右解下玉帶，放在香案之上。佛印道：「山借四大本無，五蘊俱空，學士要在何處坐？」東坡一時答應不出，早不覺面皮一紅。佛印即喝侍者，收此玉帶，永鎮山門。東坡見佛印果深於禪理，有些機鋒，遂棄了玉帶，欣然而去。正是：
既然四大皆空去，玉帶將懸何處腰？
佛法大都空裡事，山門留鎮亦徒勞。
東坡到了杭州，見父老遠迎。甚是歡喜。及上表謝恩，就將其情篇入道：
江山故國，所至如歸。
父老遺民，相迎似舊。
東波到任，公事一完，即打點往西湖上來，完他未了的心願。不料一時大旱起來，饑荒疫病，一齊發作，百姓苦不可言。東坡見了不忍，因特奏一本，求減本路上供糧米三分之一。那時和尚的度牒甚貴，又乞多賜本路度牒，換米以救饑民。又乞將常平倉米，減價以祟。朝廷一一准奏。百姓所以不致荒亂，皆東坡之力也。窮民病疫，隨地隨造病坊，置藥於中，延良醫分治，百姓救活者不計其數。不意大旱之後，值秋天大雨，太湖之水泛漲起來，禾稼盡壞。東坡料定明歲必然大饑，因又奏請朝廷，免上貢米一半，又多乞度牒，預先糴米，以備明年出糶。朝廷又一一依他所奏。果到明春饑時，百姓賴此，得免流散死亡之苦，感德不可勝言。正是：
水旱饑荒安得無？全虧仁政早先圖。
若教危急方思救，多分斯民已矣乎。
自後水旱不侵，民情稍定，東坡便日日到湖上，與江干並六井處，細細審察地形，方知六井所以常常湮塞，下塘往往遭旱者，皆因湖水淺之故耳。湖水所以淺，皆藥草叢生，滿湖壅塞耳。湖水若不塞塞，則蓄水有餘，自能放入運河，則運河自足矣。今惟湖水淺，運河失湖水之利，只得要取給於江潮，一取給於江潮，則江潮入市，而渾濁多淤泥，三年一淘，為市民大患。此六井所以漸廢也。為今之計，須先開掘茅山、鹽橋二河，使其挖深，令茅山一河，專受江潮，鹽橋一河，專受湖水。又造堰閘以為湖水蓄泄之限，然後潮水不入市，而六井可濬，民受其利矣。但欲湖水深，須盡去葑田，若去葑田，卻將這些葑草堆積何處？因想湖南到湖北，約三十里，若沿湖往來，終日也走不到，何不將此葑草淤泥取將起來，填築一條長堤，以通南北，則葑田又去，行人又便，此一舉而兩得之利也。葑田既去，再召募人種菱，收其利以償修湖之費，豈非妙事？遂先與各官計較得端端正正，然後上疏奏聞朝廷。朝廷覽奏，見是利民之事，焉得不准？不日旨下，東坡不勝歡喜，即擇吉鳩工。此時乃饑荒之後，百姓無聊，聞太守鳩工，現有錢米日給，俱蜂擁而來，掘的掘，挖的挖，挑的挑，築的築，不數月。蔚草去盡，築成長堤，將一湖界而為兩，西曰「裡湖」，東日「外湖」。堤上造六橋通水利，以便游舫之往還。那六橋俱命一名：
第一橋曰映波，第二橋曰鎖瀾。
第三橋曰望山，第四橋曰壓堤。
第五橋曰東浦，第六橋曰跨虹。
堤之兩傍，都種了桃柳芙蓉，到花開的時節，望之就如一片雲錦相似，好不華麗。葑草既無，湖水既深，又將茅山、鹽橋二河挖深，一受江潮，一受湖水，則潮水不入市，而六並不受淤泥之害，可一濬而常通矣，東坡見大功既成。素志已遂，不勝欣欣然，因題詩一首以志喜道：
六橋橫絕天漢上，北山始與南山通。
忽驚二十五萬丈，老葑怨卷蒼煙空。
自此之後，西湖竟成仙境，比白樂天的時節，風景更覺繁華。凡游西湖者，都樂而忘返。所以有人贊道：
若往西湖游一遍，就是凡夫骨也仙。
東坡政事之暇，便約一班兒的同僚官長、文人墨客，都到湖上來嬉游。
每船中分幾個妓女，任憑他撐到各處去，飲酒徵歌，直飲到日落西山，煙霧迷濛，東坡方教自家船上鳴金為號，聚集諸船。那些船聞得鳴金聲響，便一齊撐將攏來，聚作一處，又歌的歌，舞的舞，歡呼酣飲，或會於湖心寺，或會於望湖亭，直到一二鼓，夜市未散。眾妓華服騎馬，點著燈燭，乘著月光，異香馥鬱，光彩奪人，恍如仙子臨凡，紛紛逐隊而歸。城中士女夾道觀者，無一個不道他是「風流太守」。有人題詩贊他道：
嬉游雖說誰民樂，細想風流實近淫。
何事斯民翻羨慕？蓋緣恩澤及人深。
侍妾朝雲，當時有一個相好的妓女，叫做琴操，前番東坡見他時，才只得十三歲，便性情聰慧，喜看佛書。東坡這番來，琴操已是二十九歲了。東坡憐他有些佛性，恐怕他墜落風塵，迷而下悟，思量要點化他，因招他到湖中飲酒。飲到半酣，因對琴操說道：「你既喜看佛書，定明佛理，我今權當作一個老和尚，你試來參禪，何如？」琴操道：「甚好。」
東坡因問他道：「怎麼是湖中景？」琴操答道：落霞與孤騖齊飛，秋水共長天一色。
東坡又問道：「怎麼是景中人？」琴操答道：裙拖六幅湘江水，髻綰巫山一段云。
東坡又問：「怎麼是人中景？」琴操答道：隨他揚學士，鱉殺鮑參軍。
東坡聽罷，因把桌子一拍道：門前冷落車馬稀，老大嫁作商人婦。
琴操大悟，到次日即削去頭髮，做了尼姑，參訪佛印禪師，後來也成了正果。這叫做「東坡三化琴操」。
東坡在杭州，公則政事，私則游湖，不覺又是三年。朝廷知他開築有功，因又召入為翰林承旨，東坡聞命，又忙忙入京。百姓感他恩德，人人垂淚，甚至人家俱畫像供奉。正是：
念功天子召，感德盡人悲。
終是忠良好，誰言不可為？
東坡到了汴京，朝見過，適值遼國來了一個使臣，傳他國王之命，道他遼國有一對，要宋國對來，對得來便為上邦，對不來便為下邦。其對只有五字，道：三光日月星。
天子便傳旨各官，誰能對此一對者，加官進爵。文武百官奉旨，俱細細思量道：「此對指出三件事，一個三字占了去，卻將什麼數目字去對他？」所以皆則聲不得。天子見百官默然，正自著急，忽見班部中轉出那個有才有學的蘇軾來，俯伏金階道：「臣有一對獻上。」隨即高聲朗誦道：四詩風雅頌。
天子聽了，龍顏大悅，忙命侍臣寫了，賜與遼使道：「此對可為上邦麼？」遼使見了，啞口無言，甘心為下邦而去。朝廷果然加官，直做到禮部尚書。那時王安石雖死，而王安石一班奸人舒直等，尚佈滿朝中，未曾除去。
他們見東坡為天子所知，官漸漸做大了，十分妒忌，因又誣他謗訕朝政，群相附和，仍謫貶他到惠州。東坡因路途遙遠，姬妾都不帶去，惟朝雲苦欲隨侍，方才帶他同行。到得惠州，未及一年，朝雲因不服水土，遂患病而死，東坡甚是憐惜他，因作一首《西江月》詞兒道：
玉骨那愁霧障，冰肌自有仙風。海仙時過探芳業，倒掛綠毛麼鳳。
素面翻嫌粉泥，洗妝不褪唇紅。高情已逐曉雲空，不與梨花同夢。
東坡就把他葬在棲禪寺大聖塔後，葬處因他誦「如夢如泡」之句而死，復造一六如亭覆其上，遂成了個名墓。後人到清明時節，都來滴酒澆奠，至於地下常濕。
東坡在惠州，見地方人修東西二橋，一時修不完，即解犀帶以助其功，人皆感激。只可恨奸人聞知他在惠州安然無恙，遂又加讒譖，直貶他到海外儋耳地方。兄弟蘇轍在京，未免有言，遂連蘇轍也貶雷州。二人聚在一處，人看著好不淒涼。東坡全不在念，竟帶了兒子蘇邁，渡過海去，同到儋耳。以為可以暫息，不料舒亶又行文府縣，不許與他官房居住，要他野居，侵瘴疫而死。東坡無奈，只得自買一間房子。卻喜得東坡的文章，天下聞名，那些士人都說道：「蘇學士乃天上人，今忽到此，是我三生有幸的造化。」遂都來拜從，因著人替他挑土填泥，修理房屋。
東坡原是個慷慨人，見人情甚好，便毫無抑鬱，日日與這班門生學者，飲酒賦詩為樂，一些瘴疫也不沾染。後來朝廷感悟，知他是個忠臣，遂赦免其罪，起為提舉成都玉局觀，聽其還鄉，把舒亶一班好人，盡置之死地。人人稱快。正是：
害人常自誇，計策妙無涯。
不料惡將滿，輪流到自家。
東坡感蒙聖恩，便渡過海來，隨路到於常州。因四川遙遠，歸去不便，若住常州，到與西湖甚近，還可往來其間，以作娛老之計，因此買了一間房子在常州。尚未進屋。偶月夜閒行，走到一個僻巷，忽見一個老婦，倚著門，哭泣甚哀。東坡因問他道：「你為何哭得這般哀苦？」那老婦人道：「我有祖屋一間，先人創造，費盡心力，已是百年。今兒子不肖賣與另以，叫我出屋，怎不痛心？」說罷又哭。東坡問他房子賣與何人，原來恰就是東坡所買。東坡一時惻然，隨著人取了文卷來，當老婦人前燈上燒了，竟還了他的祖房，一分銀子也不要他還。老婦人感恩不消說了，便是旁人聞知，也稱羨不已。正是：
焚券雖微事，仁心卻甚深。
推行成德政，傳說到而今。
東坡住在常州之意，原因與杭州不遠，還可去時時遊賞。不期世上好事難得再逢，在毗陵不多時，忽一朝無病安然而逝。死後有人傳說，朝廷正要降旨拜他為相，因聞死信方才止了，直到徽宗皇帝時，因好道，親臨寶籙宮齋醉，見一個有法術的道士，在醮壇之上拜表，伏地不起，久之，方起，徽宗問道：「往日就起，今日為何起得恁遲？」道士答道：「適至玉皇殿前，要進表章，恰值魁星奏事，直待他奏完，方才上得表章。」徽宗道：「魁星是何神？所奏是何事？」道士答道：「所奏事不可知，然這魁星就是本朝蘇軾。」徽宗聽了，大為驚喜，便傳旨要他的文章墨跡觀看，看了，甚是贊美敬重，因又傳旨，凡有人藏得蘇軾詩文墨跡，盡數獻出，官給賞銀。自此之後，士大夫以及田夫野老，沒一個不去搜求他的遺蹟。
徽宗因喜他的才名，就復了蘇軾的官爵，追贈蘇軾為太師，諡文忠。杭州百姓因見朝廷如此隆禮，也便聞風感念舊德，遂於孤山建起白、蘇二公祠來，至今不廢，游湖者無不景仰焉。

[book_title]第四卷 靈隱詩跡
西湖十景是：蘇堤春曉、麥院風荷、平湖秋月、斷橋殘雪、兩峰插雲、三潭印月、雷峰夕照、南屏晚鍾、柳浪聞鶯、花港觀魚。以至亭台樓閣、古剎名山，何處不留名人之題詠，為何詩跡二字，獨加之靈隱？蓋靈隱之詩，一字一句，皆為千古所不磨，故不留跡而跡自留也。
你道這是甚麼詩？也不是明，也不是宋元，也還不是五代，乃是初唐時人，姓駱，名賓王，乃浙江金華義烏縣人。這人生來有些夙慧，七歲上便能賦詩。不但能賦，出語定然驚人；至於為文，落筆千言，真有倒峽瀉河之勢。及長成了，大有聲名。同時還有個盧照鄰、王勃、楊炯，與他共稱做『盧、駱、王、楊四才子』。那時王勃曾在膝王閣作賦，盛為海內所稱，故駱賓王常對人說：「若論才名，吾愧在王前，恥居盧後。」其自負也如此。既人仕，初為的是侍御史，十分榮顯。不期那時，唐高宗皇帝晏了駕，武則天太后臨朝。初還恐人議論，立太子為帝，後見人心自屬，遂將帝貶到房州，竟做了女主，自稱金輪皇帝，漸漸將唐家宗室子孫，殺戮殆盡。駱賓王一時看不過，遂上疏請立廬陵王為帝，不宜反唐為周。武則天見了，不勝大怒，遂貶駱賓王為臨海丞。
武則天既貶了駱賓王，恐怕又有人繼此有言，遂嚴刑重罰，欲以籍天下人之口。不知天下人之口，雖被他箝了，然人心不平，個個懷憤，早惱犯了一個將軍之怒。
這將軍也姓徐，名敬業，原是個有血性的男子。因受了唐家爵祿，見武則天身為唐朝后妃，承恩受寵，隆重無比，今一旦反唐為周，大悖倫常，不覺忠義激發，遂訓練精兵，競犯帝闕。又恐天下人溺於聞見，不知其罪，因知駱賓王是個大才子，又見他為則大所貶，要求他做一道檄文，以討其罪。因遣人到臨海，將駱賓王竟請到軍中。此時駱賓王一肚牢騷，無處發洩，要他做檄文，正中其懷，遂提筆來，朗朗烈烈，為徐敬業代做了一篇道：
偽周武氏者，性非和順，地實寒微。昔充太宗下陳，曾以更衣入侍。泊乎晚節，穢亂春宮。潛隱先帝之私，陰圖後房之嬖。入門見嫉，蛾眉不肯讓人；掩袖工讒。狐媚偏能惑主。踐元後於翬翟，陷吾君於聚麀。加以虺蜴為心，豺狼成性。近狎邪僻，殘害忠良。殺姊屠兄，弒君鴆母。人神之所同嫉，天地之所不容。猶復包藏禍心，窺竊神器。君之愛子，幽之於別宮；賊之宗盟，委之以重任。
嗚呼！霍子孟之不作，朱虛候之已亡。燕啄皇孫，知漢祚之將盡；龍漦帝後，識夏庭之遽衰。敬業，皇唐舊臣，公侯家子，奉先君之成業，荷本朝之厚恩。宋微子之興悲，良有以也；袁君山之流涕，豈徒然哉！是用氣憤風雲，志安社稷，固天下之失望，順宇宙之推心。爰舉義旗，以清妖孽。南連百越，北盡三河；鐵騎咸群，玉軸相接。海陵紅粟，倉儲之積靡窮；江浦黃旗，匡復之功何遠。班聲動而北風起，劍氣衝而南斗平。喑嗚則山嶽崩頹，叱吒則風雲變色。以此制敵，何敵不摧！以此圖功，何功不克！
公等或居漢地，或葉周親，或膺重寄於話言，或受顧命於宣室。言猶在耳，忠豈忘心！一抔之土未乾，六尺之孤安在？尚能轉禍為福，送往事居，共立勤王之勛，無廢大君之命，凡諸爵賞，同指山河。若其眷戀窮城，徘徊岐路，坐昧先幾之兆，必貽後至之誅。請看今日之域中，競是誰家之天下。
自此檄文一出，傳遍天下，誰不數武后之罪，誰不慕敬業之忠，思量舉義相從。一日，此檄傳到武后御前，武后細細讀去，讀到「娥眉不肯讓人，狐媚偏能惑主」兩句，忍不住以袍袖掩口而笑，再讀到「一抔之土未乾，六尺之孤安在」二句，便不覺動容。驚問道：「此檄文是何人所作？」左右稟道：「這就是日前上疏，被貶做臨海丞的駱賓王所作。」武后聽了，再三歎息道：「我貶他，只道他是個庸臣，誰知他有才如此，而使之流落不偶乎？此宰相之過也。」
駱賓王這道檄文，雖然做得妙，可以感動人心，爭奈武則天反唐為周，這十八年原是天意，徐敬業的人力如何爭得來？舉兵不多時，早一敗塗地。敬業既敗了，駱賓王豈能使他獨存？自然要走得沒蹤沒跡了。武后果然放他不下，再三叫人物色。有人說他死在軍中了，又有人說他逃回義烏去了，又有人說他削髮為僧了。尋了年餘，那裡有個影響，武后也只得罷了。正是：
撥亂應須忠勇全，有忠無勇也徒然。
檄文縱是高天下，馬到旗開便可憐。
駱賓王平昔最愛的是靈隱，此番竟隱於此，絕不露一些形跡。那靈隱的可愛在何處？略表一二便知。離城西十二里，高有九十餘丈，周圍亦有十二里，漢時稱為虎林，因有白額虎常在階下聽經。至唐因避帝諱，更名武林。其發源直自新安，從富春至餘杭，蜿蜒五百里，遂結脈於兩峰三竺。這北高峰上，有浮屠七級，遠眺則群山屏列，湖水鏡浮；雲光倒垂，萬象俱俯；畫舫往還，恍若鷗鳧。其次，則有鳥門峰、石筍峰、香爐峰、獅子峰。蓮花峰、飛來峰。巖洞則有呼猿洞、玉女洞、龍泓洞、射旭洞。谿澗則有南澗、北澗、大澗。名泉則有月桂泉、伏犀泉、永清泉、倚錫泉。其最為人所賞鑒者，惟冷泉。寺之左右，多有靜室。如韜光庵，白沙庵、石筍庵、茶庵、無著庵、松偃庵，更有勝閣如望海閣、超然閣、永安閣、彌陀閣、雲來閣，俱是天造地設的。
獨靈隱寺，是晉咸和元年，西僧慧理建造的。山門緊對著巉崖峭壁，門上一匾，是「絕勝覺場」，係葛洪寫的。景德四年，改名「香月林」。還有白雲岩、松隱岩。天下叢林，最著名的莫過於此。門前就是冷泉亭，乃唐刺史元藇所建。高不倍尋，廣不累丈，撮奇搜勝，真乃仙境。春之日，草碧花香，可以導和納粹，暢人懷抱。夏之日，風冷泉亭，可以蠲煩消暑，起人幽情。秋冬則山樹為蓋，岩石為屏，雲從棟起，水與階平。坐而玩之，物無遁形。亭前峭壁，皆鑿世尊羅漢，真是神工鬼斧。清溪內，怪石昂藏，流泉湍急，游魚噴沫，碧藻澄鮮。臥可垂綸於枕上，坐可濯足於床間。自從這亭子造了，遊人都要到亭子上息足片時，說些超世拔俗的話。冷之一字，大有開悟人處。
那亭子右首，不上裡許，有一峰孤石，可四十圍，山勢蔥育，石瓣搓峨，遠遠望去，宛似一朵千葉蓮花。峰腰有一小洞，其口不過二尺許，望之黝黝黯黯，峭峻不可攀躋。此中有一白猿窟穴在內。那白猿還是慧理法師所蓄的，每見那白猿臨澗長嘯一聲，則諸猿畢集，人皆謂之猿父。好事者施食以齋之，聞呼即出，後人便建一飯猿台。到了宋朝，有僧守一，或朝或夕，每叩木魚數聲，那老猿即便下來，與守一作伴，代守一燒香換水，或洗菜擔柴。閒暇便與守一弈棋賭勝。凡事俱也領會，只是不能言語。守一自有此猿，不但朝夕不至寂寞，人來要看猿的，都有佈施齋襯。就是那老猿，也日日有人持果品來與他吃。
忽一日，臨安知府，姓袁，名元，來游靈隱。到了方丈坐下，遂與老僧敘茶，已畢，偶問道：「賓山有個呼猿洞，洞中有個千歲猿，能知人事，可是真麼？」老憎道：「靈性相通，人物無間，都是有的。」老憎因請知府到冷泉亭上坐了，隨喚支賓到守一長老處，呼取老猿到亭上來。守一連忙將木魚敲了三下，老猿即從洞中走出。守一道：「本府大爺要請你相會，只索去走一遭。」老猿聽見要他去見太爺，就把身子蹲了一蹲，頭搖了兩搖，卻像有不欲去見的意思。守一道：「凡事隨緣，豈容揀擇，先天一著，卻要留心。」守一道了四句，那老猿也就隨了支賓，走到知府面前，兩手作一問訊形狀，隨轉身問訊了本山長老，知府也就覺道他靈異。長老道：「還有靈異處哩，極會下棋。」知府道：「果然會下？可曉甚棋？」長老道：「不論圍棋、象棋，俱已精妙。」
知府心內道：「天下國手，惟我稱尊，豈有猴子倒好的道理？」就命取棋子來。先把象棋擺上，老猿拱手讓知府起子，知府就把一個「海中撈月」之勢，絕頂一著，從來沒人贏得的。那老猿不慌不忙，走了幾著，也只平常，臨後幾著，知府著忙道：「我輸了，輸了！」若論知府平日，極是高手，著著有解，此番或未容心算到至極處，故此輸了。
知府心裡又道：「圍棋，我有仙傳，從來國手推讓。」叫取圍棋來，著了一盤「鐵網勢」。數到後來，老猿卻輸了半子。知府大喜，又要再著一局、老猿搖手，不欲再著。知府對長老道：「本府圍棋，原係天下第一手，老猿輸半子，也爭差不多。今要再著，他便作難，未免有些懼怯。煩你轉諭他。再試一局，何如？」長老便轉叫老猿再著。知府遂著起手，老猿將手格住，右手就將一子放在當心。知府暗笑道：「從來無此一著也。」便隨手應去。著到局終，知府卻輸半子，知府道：「我二十年來，從無一局相對，今日不料與老猿著得三盤，卻輸了兩次，豈非怪事？只恐外人知我輸與異獸，寧不可笑！」心中怏怏。不料濟癲走近前來，把老猿頭上一摸，說道：
先天一著已多年，黑白盤中沒後先。
今日天機殊太泄，有緣緣裡卻無緣。
道罷，把手將老猿腦後一拍，只見那老猿把頭點上兩點，挺然直立在棋枰之側，推來攘去，全然不動。仔細看之，竟像木削成，石琢就，天台山上老僧峰一樣的。知府驚訝稱奇。長老即命侍者，取些乾柴，將老猿駕起，眾曾念起往生咒來，立時焚化。守一說偈道：「咄！咄！
斷峽髯公，傲來小友。
不計年華，那知子丑。
踢碎虛空，劈開枷杻。
世外翛然，洞中藏丑。
太液池頭，尋蓮覓耦。
費了聰明，橘中逢叟。
一著先機，阿誰參剖？
口不談天，手能摩鬥。
卻被頑仙，當頭一捂。
大汗浹身，從空作抖。
急走急走，日已到西。
唱徹渭城，前途有酒。
咦！八萬四千誰是你？世間沒有閒花柳。」
守一道罷而回。知府笑道：「這個老猿，可謂極有神通的了，如何被這顛和尚三言兩語，一掌打死？」但死得更奇，下火後，明明看見他在雲端合掌作禮而去。也是一段公案。這是呼猿洞的後事，按過不敘。
且說那駱賓王既無蹤跡，則詩人中又少了一個才子。不期過不得數年，又出了一個才子，叫做宋之問。這宋之問才子之名，卻也不減於駱賓王。但此時見武則天女主臨朝，逞縱淫欲，其他莫論，只朝臣中一個張昌宗，一個張易之，二人最為寵幸。那時宋之問年少才高，也動了個望幸之心，因賦了一首「明河篇」以寓意。
武后見了，微笑道：「詩意雖美，然是兒有口過。(口臭)」遂不詔用。宋之問不勝憤忌，遂棄官而浪遊於四方，以詩酒自娛。一日，游到杭州西湖之上，南北兩山，遍歷一回，因愛靈隱寺、飛來峰之形勝，泉石秀美，遂借寓於寺中，日夕觀玩其妙。
原來靈隱後山最高，名曰鷲嶺，從下而上，殊費攀躋。而山上有泉，轉流而下，不煩眾僧之取汲，自能流至廚灶間，以供眾僧之飲。嶺面朝東，而日出正照，錢塘之潮，隔城而望，如在目前。那時宋之問觀之不盡，愛之有餘，欲賦一詩，以占靈隱之勝，奈景界雄者雄，而幽者幽，可以人詩者應接不暇，從何處題起？一時苦吟，未得佳句。時值秋天，是夕月光皎潔，松筠與泉石互映，宋之問不忍便睡，因而繞廊閒行，只覺樹影婆婆可愛，但秋氣逼人，微有寒色，不覺信口吟一句道：
嶺邊樹色含風冷。
宋之問偶然觸發，吟了這一句，正想著再吟一句，合成一聯佳葉，不期一時再對不出，因而口裡念著這一句，只在殿前走來走去。忽見殿上琉璃燈下，蒲團之上，有一個老僧在那裡打坐，見了宋之問，也不起身，只覺他苦吟不就，因忍不住問道：「年少郎君，既要吟詩，風景只在口頭，何用如此苦搜？」宋之問聽了，不覺暗自吃驚道：「除了盧、駱、王、楊，我也要算做當今一個才子，怎麼這老和尚，開口就輕薄起來。」欲要呵叱他，又見他說話雖若戲侮，而風景只在口頭之言，卻大有意思。但問道：「師父莫不也會吟詩麼？」那老僧卻漸答道：「老僧詩雖不會吟，但這一句早已代郎君對就了也。」宋之問聽見他說對就了，暗笑道：「不知對些什麼出來。」因問道：「既對了，何不念與我聽。」那老和尚因念道：
石上泉聲帶雨秋。
宋之問見老僧對句幽雋，不覺驚喜道：「老師父原來是個詩人，我弟子失敬了，請起奉揖。」揖罷，又問道：「老師父既出口便成，想胸中定然頭頭是道。我弟子見靈隱泉石秀美，欲賦一詩，以記其勝，雖說只在口頭，卻一時拈不出，止做得首二句在此。請教老師父，不知可還能為我再續一聯否？」老僧道：「首二句可念來。」宋之問因念道：
鷲嶺鬱岧嶢，龍宮鎖寂寥。
老僧聽了，也不假思索，即隨口道：「何不曰：樓觀滄海日，門對浙江潮。」
宋之問聽了，愈加敬服道：「老師父先輩雄才也，弟子何能及一二。老師父既已露一班，何不卒成之，以彰靈隱之勝？」那老僧聞言，略不推辭，欣然又續念道：
桂子月中落，天香雲外飄。
捫蘿登塔遠，刳木取泉遙。
霜薄花更發，冰輕葉互調。
夙齡尚遇異，搜對滌塵囂。
待入天台路，看予度石橋。
那老僧不假思索，信口念完。宋之問聽了，方才服倒。道：「老師父佳作，聲調雄渾，摹寫曲折盡情，自是詩壇名宿，盧，駱、王、楊之恃，也決非隱逸中偶然得句者。不知為何遁人緇流？」那老僧見問，但微微歎息，並不答應。宋之問知其別有深意，也便不復再問，但朝夕在寺中與他盤桓，深相結納，暗暗細察，方知他正是駱賓王。欲待明問他，知他決不應承，因細細述武則天近日狂淫之事道：「只可惜徐敬業事不成，帶累得駱侍御『千古誅心』的一道檄文空作了，殊令人悵悵。」那老僧聽了，不覺攢起眉來說道：「此既往之浮雲，居士還只管說他作什麼？」到次日，宋之問再尋那老僧閒談時，已不知何往。只待宋之問去後，那老僧方又回到寺中。此時寺中僧眾因他有「天香雲外飄」之句，遂起了一所屋字，名「天香院」，請那老僧住於其中。又過了許多時，一日，無疾而終，皆相傳以為得了正果。世雖屢更，卻流傳下這一首詩，為靈隱千秋生色，再無一人敢於續筆，所以謂之詩跡。

[book_title]第五卷 孤山隱跡
嘗思人生天地間，既具鬚眉，復存姓字，是顯也，非隱也。所謂隱者，蓋謂其人之性情，宜於幽，洽於靜，僻好清閒，不欲在塵世之榮華富貴中，汨沒性命。雖鳥獸不可同群，置身仍在人間，而金紫非其所欲，棲心已在天際，故出處之間，托遜山林，而別揚一段曠逸之高風，所謂隱也。雖然，隱固一也，而隱之情，隱之時，與隱之地，則不一也。巢由之隱，是逃天下也；荊蠻之隱，是計國也；沮溺之隱，是潔身也；七人之隱，是避世也。即賞菊思鱸，皆有所感，若一無所感而但適情於幽閒清曠之地以為隱者，惟宋之林和靖先生為最。
先生名逋，表字君復，和靖是其溢號也。杭之錢塘人，其祖名克己者，曾出什於錢鏐王，為通儒學士，至於君復，則少而孤，無所依傍。既長，則淡於好尚，但喜刻忐而為學。經史百家，無不通曉。在真宗景德中，家居無聊，遂放游於江淮之間。游既久，見人所逐之利，所趨之榮，與己頗不相合，況山水之明媚，多不及西湖，便急急返掉，歸而高臥於家。但家貧乏，經營衣食之資，有所不足，君復處之晏如。人有勸其娶者，又有勸人出仕音，君復俱不以為然。因自思曰：「人生貴適志耳，志之所適，方為吾貴。然吾志之所適，非室家也，非功名富貴也，只覺青山綠水，與我情相宜。而鼓鍾琴瑟未嘗不佳，以我志揆之，則落英饑可餐，笑舉案齊眉之多事；紫緩金章未嘗不顯，以吾心較之，則山林偏有味，愧碌碌因人之非高。」和靖胸中自存了此念，則那不娶不仕之志已堅如石矣，又過了許久，只覺得城市中所見所聞，與疏懶不相宜，遂朝夕到湖上去，選擇一結廬之地。六橋淺直而喧，兩峰孤高而僻，天竺靈鷲，已為僧僚之藪，石屋煙霞，皆藏道侶之真。逐一看來，環山疊翠，如畫屏列於几案；一鏡平湖，澄波千頃，能踞全湖之勝，而四眺爽然者，惟孤山。細察其山分水合，若近若遠，路盡橋通，不淺不深，大可人意。遂決意卜居於此，因而結茅為室，編竹為籬。
君復得此而居，暢懷不啻分封，由是朝置一樓，暮橫片石，相地栽花，隨時植樹。不三四年間，而孤山風景己非昔日矣。凡游湖者，莫不羨其居址之妙，而慕其隱逸之高，然和靖不知也，惟以作字題詩自適。其字善行草，殊多別緻，而為詩孤峭澄淡，自寫胸臆，絕不襲人牙後，故流傳至今，多為人重。當日郡守薛映，敬其人，又愛其詩，故政事之暇，便時常到孤山來與之倡和。而和靖不亢不卑，恬然與之交接，卻未嘗人城一投謁。薛映亦諒之，愈加敬重。在和靖絕不以貴介為重，惟料理他自家的樂事。園中豔桃濃李，魏紫姚黃，春蘭秋菊，月桂風荷，非不概植，而獨於梅花更自鍾情，高高下下，因山傍水，繞屋依欄，無非是梅。和靖所愛者，愛其一種縞素襟懷，冷香滋味，與己之性情相合耳。
自此日增月累，不覺恰好種了三百六十株，便想道：「這數竟按著周天之數，一歲薪米可以無虞，是天不絕我林君復之處。我之日給，何不竟以梅子所售之利為定則？」遂置一瓶，每一樹所獲之利若干，便包一包，投於瓶中，以三百六十株所售之錢，作三百六十包，每日隨取一包，或一錢二錢，當日便使一錢二錢；若止五分，便使五分，總以梅價之多寡為日用支給之豐嗇。每逢梅將放之時．便經月不出門，惟以詩酒盤桓其間，真王候不易其樂也。所題梅詩句甚多，那最傳誦者有云：
疏影橫斜水清淺，暗香浮動月黃昏。
又云：雪後園林才半樹，水邊籬落總橫枝。
又云：湖水倒窺疏影動，屋簷斜插一枝低。
又云：蕊訝粉綃裁太碎，蒂凝紅蠟綴初乾。
又云：橫隔片煙爭向靜，半黏殘雪不勝情。
略舉數聯，幾將梅之色香情態，摹寫殆盡。客有慕名來看梅者，和靖亦不深拒，但有數字畫於門板云：休教折損，盡許人看。不迎不送，恕我癡頑。
或有人問和靖曰：「此公廬也，公之梅，公所賞也，雖不折毀，何輕令人竊其香色？」和靖笑曰：「竊固不該相容，卻喜香色未曾竊去，故樂得做一暢漢耳。」梅花開後，誠恐無聊，非煮茗而細咀山色，則銜杯而深領湖光。朝弄看雲，夜良坐月；午睡足，弄筆晴窗，長吟短詠，只覺天地清明之氣，與西湖秀韻之容，只供和靖一人之受用，而攘攘者竟不知也。人有慕名來訪者，竟欣然接見，絕不檢人辭避。但和靖之品第原高，無論等閒流俗，不敢請謁，即薄有才名，而相見時無高論驚人，並一長可取者，皆返掉卻步而去。惟意有可投，言有可合，或字畫，或詩文，可以相當者，方許往還。然可與相當的，能有幾人？故和靖雖不避人，而人多自避也。然而高僧詩友，亦嘗往還。和靖每因山水之好，多不在家，便想一法，買下仙鶴二隻，置之園中，豢養已馴，遂縱之人云，少頃即歸入籠內。和靖大喜道：「此猶吾子也。」遂題一絕云：
春靜棋邊窺野客，雨寒廊底夢滄洲。
是時四方貴客，不遠千里而來訪和靖者甚多。奈和靖曠達襟懷，除梅花盛開之日，杜門不出，餘日則閒放小舟，邀游湖曲，竟日不歸，殊無定跡。守門童子皆不知其處，自有二鶴之後，又見鶴知人性，每欲飲食，便俯首長鳴於和靖之前，和靖朝出暮歸，必引頸相迎，如有所依之狀，因戒童子道：「若有遠方客至，急切不能覓予，且請客稍坐，速放一鶴，摩於空中。予若見鶴，便知有客至，即掉舟而還，庶賓主不致相左耳。」
天聖中，丞相王隨以給事中出知杭州。既至，聞知和靖之名，即親造其廬而訪之。王隨一見即問道：「處士何不出？」和靖答道：「非不出也，無出之才耳。」王隨道：「出須何才？」和靖道：「上致君，下澤民，豈草野散人之所易及耶？」王隨笑道：「吾聞出處同一道。山林經濟，即是廊廟謨謀。」和靖道：「處之才不過栽培花木，豢養禽魚，以及吟詠山水耳。逋雖不才，尚可於語句中致其推敲。」王隨猶不以為意，因對園林佳致，遂分韻與之角險，見和靖吐辭恬淡，落筆高華，始歎賞道：「林君高名，自有真也。」
見其所居，富於圃而陋於室，因出俸錢，重為新之。有巢居閣、放鶴亭、小羅浮，工竣，以啟謝王隨道：自蒙惠緝，衡茆改色，猿鳥交驚，不意至陋之窮居，獲此不朽之盛事。往者，名賢鉅公，亦嘗顧丘園之側，微念土木之衰病，不過一在駕，一式廬而已，從未有過回玉趾，歷覽堵環，當纓蕤之盛集，攄風雅之秘思，率以賡栽，始成編軸。且復構他山之堅潤，刊群玉之鴻麗，珠聯縷錯，雕縟相輝，輦植置佳，賁於空林，信可以奪山水之清暉，發鬥牛之寶氣矣。自此和靖之高隱愈重，早有人傳人帝京。祥符五年，真宗聞之，不勝稱羨，因降敕於府縣，令其賜與粟帛，常存恤之。和靖雖感聖恩，卻絕不以此驕人。人有勸之者道：「聖恩既待先生如此隆重，何不出而承之，更為榮顯。」和靖道：「榮顯，虛名也；供職，危事也。怎如兩峰尊嚴而聳列，一湖澄碧而當中，令予之飲食坐臥，皆在空翠中之為實受用乎？況繁華夢短，幽冷情長，決不肯以彼而易此。」因題詩於壁道：
山水未深猿鳥少，此生猶擬別移居。
直過天竺溪流上，獨木為橋小結廬。
和靖詩雖多奇句，大可名家，但隨就稿，隨即棄之。或惜之道：「詩，風雅物也，得人風雅而流傳之，詩人之榮也。先生佳句，大為人賞鑒，當錄存以示後，奈何等閒輕棄之？」和靖笑日：「情景有會，不能自己，聊托詩以喻之，原非為人也。況吾方晦跡，轉欲以詩博名，豈不大相矛盾乎？」待郎李及，出知杭州，為人清介簡重，惡時俗輕浮，禁士女游湖嬉戲，自亦足跡不到湖上。忽一日，天寒微雪，遽欲出郊。人皆道他作主湖頭，邀賓客為高會，孰知其不然，單到孤山，來訪林處士，清談至暮而歸。
和靖因不娶無子，而兄之子林宥，則再三教誨，遂登進士甲科。人有駁之者道：「自身高隱而教姪登科，榮之耶？辱之耶？」和靖道：「亦非榮，亦非辱，蓋人之性情各有宜耳，宜則為榮，不宜則為辱，豈可一例論。」是時和靖雖以隱自居，然梅堯臣嘗渭：「和靖之學，談道則孔孟，語文則韓李，趣向博遠，直寄適於詩爾。使之立朝，定有可觀。」自此言一出，而人皆勸其當仕，和靖聽之，但付一笑而已。從此大隱之名愈振，故同時如范仲淹，皆有詩寄林處士道：
片心高興月徘徊，豈為千鍾下釣台？
猶笑白雲多自在，等閒為雨出山來。
其一時名公，如陳堯佐、梅堯臣、龔宗元輩，皆有詩推贊和靖，而和靖視之漠如也。惟以風花雪月，領湖上之四時；南北東西，訪山中之百美。初陽旭日，洗眼拜觀；靜寺晚鍾，留心諦聽。芳草多情，看走柳堤之馬；書長無事，坐觀花港之魚。烹泉不便，暫人酒家，倚樹多時，間過僧院。緩步六橋，受用荷香十里；情朗八月，消磨桂魄三更。花前小飲，不喜同人：柳外聽鶯，何妨獨往。至於調鶴種梅，又其性命也。故和靖能高臥孤山，而足跡不入城市者二十餘年．而從尤一日不恬然自足，誠甘心於隱，而非假借也。何以知之？知之於其詩也。詩云：
強接俗流終返道，敢嫌貧病是欺天。
文章敢道長於古，光景渾疑剩卻閒。
讀其詩，字字皆以隱逸為安。既老，恐姪與姪孫不克全其志，因自造一墓於孤山之廬側。以見其歸隱孤山之緣。先是祥符中，天書見於承天門。一時，大臣如王欽若等，皆請封禪泰山，誇示外國，此諛政也。故和靖臨終，曾題一絕句，以自明守正之意，兼譏刺當時。詩云：
湖上青山對結廬，墳前修竹亦蕭疏。
茂陵他日求遺稿，猶喜曾無封禪書。
題畢，踱出庭前，將鶴撫摩一回，道：「我欲別去，南山之南，北山之北，任汝往還可也。」又對滿林梅樹道：「二十年來，享爾之清供已足，從此聽爾之舒放榮枯可也。」一時無疾而終，時年六十二。
姪宥與姪孫大年，正謀安葬，不意和靖未隱孤山時，曾客臨江，偶見臨江李諮，少年英偉，才思高華，雖舉進士，人無知者，惟和靖先生一見便驚賞道：「兄乃公輔之器也！」李諮深感其知遇之情。後果人為三司。至是，忽罷三司，出為杭州守，因思昔年林君復先生期許之言，借此到湖上，便可酬謝知己矣。自到任之後，公事一完，即訪林君復消息。左右道：「林處士已死數月了。」李諮聞信，不勝驚悼道：「我李諮承聖恩，賜我守杭，一則得以領略湖山佳景，二則便可請教君復先生詩篇墨妙，不料仙游，我李諮何不幸至此。」因為緦服，與其門人，哭而葬之於其廬側自營之墓。因求先生之遺稿，讀至先生臨終一首，不覺歎服道：「先生真隱士也，千占之品行在此一絕中。」遂將此詩勒石，並納於壙中。其時仁宗皇帝聞之，賜溢「和靖處士」，仍賜米五十石，帛五十疋於其家，以榮其大隱之名。後人思慕其高風，遂以其故廬立為祠字，後復從神位於蘇堤李鄴候、白樂天、蘇東坡三賢祠內，合而為四賢祠焉。

[book_title]第六卷 西泠韻跡
詩云：「出其東門，有女如云。」又云：「出其闉闍，有女如茶。」由此觀之，則青樓狹邪，其來久矣。然如雲如茶，不過形容其脂粉之妍，與夫綺羅之豔已耳，未有稱其色占香奩，才高彤管，可垂千古之名者也。故衾裯色笑，僅供片時之樂；而車馬一稀，則早已人商人之室矣。此其常也。孰知有其常，而邀山水之靈，則又未嘗無其變，如南齊時錢塘之蘇小小者也。
蘇小小本生於妓家，父不知何人，而母死，門戶冷落，風月中之滋味，已不識為何如。卻喜得家住於西泠橋畔，日受西湖山水之滋培，早生得性慧心靈，姿容如畫，遠望如生花白雪，近對如帶笑芙蓉。到了十二三歲上，發漸漸齊，而烏雲半挽；眉看看畫，而翠黛雙分。人見了早驚驚喜喜，以為從來所未有。到了十四五時，不獨色貌絕倫，更有一種妙處，又不曾從師受學，誰知天性聰明，信中吐辭，皆成佳句。此時的西湖，雖秀美天生，還未經人力點綴，而道路迂遠，遊覽未免多勞。自西泠而東，至孤山，望斷橋止矣，欲泛湖心，必須畫舫。自西泠而西，一帶松杉，逶逶迤迤，轉至南山，沿湖不啻一二十里，步履殊勞。蘇小小此時年雖幼小，卻識見不凡，因自想道：「男子往來可以乘騎，我一個少年女兒，卻蹙金蓮於何處？」遂叫人去製造一駕小小的香車來乘坐，四圍有幔幕垂垂，命名為油壁車。這油壁車，怎生形狀？有《臨江仙》詞一首為證：
氈裹綠雲四壁，幔垂白月當門。雕蘭鑒桂以為輪，舟行非槳力，馬走沒蹄痕。
望影花嬌柳媚，聞聲玉軟香溫。不須窺見已消魂。朝朝松下路，夜夜水邊村。
自有此車，叫一人推著，傍山沿湖去遊戲，自由自在，全不畏人。有人看見，盡以為異，紛紛議論道：「此女若說是大人家的閨秀，豈元僕從相隨？怎肯教他出頭露面獨坐車中，任人飽看？若說是小人家兒女，畢竟有些羞縮處，那裡有此神仙一般的模樣？」大家疑疑惑惑，只管跟著車兒猜度。蘇小小見了這些光景，也不回他長短，但信口朗吟道：
燕引鶯招抑夾途，章台直接到西湖。
春花秋月如相訪，家住西泠妾姓蘇。
眾人聽了，也還不知其詳。但一時轟傳開去，已有細心，看破他的行徑，便慕者慕，想者想，而不知涎垂幾許矣，但見他年尚鶯雛，時還燕乳，不敢便作蜂蝶之猖狂，然早有豪華公子，科甲鄉紳，或欲謀為歌姬，或欲取為待妾，情願出千金不惜，紛紛來說，蘇小小盡皆辭去。有一賈姨娘來勸他道：「姑娘你不要錯了主意。一個妓家女子，嫁到富貴人家去，雖說做姬做妾，也還強似在門戶中，朝迎夕送，勉強為歡。況以姑娘的才貌，怕不貯之金屋？」蘇小小道：「姨娘之意，愛惜甥女，可渭至矣。但甥女卻有一癖處，最愛的是西湖山水。若一入樊籠，止可坐井觀天，不能遨遊於兩峰三竺矣。況且富貴貧賤皆繫於命，若命中果有金屋之福，便決不生於娼妓之家。今既生於娼妓之家，則非金屋之命可知矣。倘人候門，河東獅子，雖不逞威；三五小星，也鬚生妒。況豪華非耐久之物，富貴無一定之情，人身易，出頭難，倒不如移金谷之名花，置之日中之市，嗅於鼻，誰不憐香；觸之目，誰不愛色。千金一笑，花柳定自來爭。十斛片時，風月何曾肯讓。況香奩標美，有如釣餌甜甜，彤管飛聲，不啻溪桃片片。朝雙雙，暮對對，野鴛鴦不殊睢鳥；春紅紅，秋紫紫，假連理何異桃夭。設誓憐新，何礙有如皎日？忘情棄舊，不妨視作浮云。今日歡，明日歇，無非露水；暫時有，霎時空，所謂煙花。情之所鍾，人盡吾夫，笑私奔之多事；意之所眷，不妨容悅，喜坐懷之無傷。雖倚門獻笑，為名教所非譏；而惜旅憐鰥，亦聖王所不廢。青樓紅粉，既有此狹邪之生涯；緣鬢朱顏，便不可無溫柔之奇貨。由此想來，以甥女之才，一筆一墨，定當開楚館之玉堂；以甥女之貌，一笑一顰，誓必享秦樓之金屋。納幣納財，不絕於室，秣駒秣馬，終日填門。弄豔冶之心，遂風流之願。若能在妓館中做一個出類拔萃的佳人，豈不勝似在候門內抱憨癡之衾，擁迷瞞之被，做一個隨行逐隊之姬妾。甥女之志向若此，不識姨娘以為何如？」
賈姨聽說，不覺笑將起來，道：「別人以青樓為業地，原來姑娘到看得人情世故這等透徹，反以青樓為淨土。既是主意定了，不消再說。待老身那裡去尋一個有才有貌的郎君來，與姑娘破瓜就是了。」蘇小小聽了，也只付之一笑。正是：
十分顏色十分才，豈肯風沉與雨埋？
自是桃花生命裡，故教紅杏出牆來。
一日，蘇小小乘著那油壁香車，沿著湖堤一帶，觀玩那些山光水影，以遣閒情，不期遇著一個少年郎君，騎著一匹青驄馬，金鞍玉鐙，從斷橋灣裡出來，忽然看見了蘇小小坐在香車中，瓊姿玉貌，就如仙子一般，暗暗吃了一驚，想來：「難道塵世間能生出這等風流標緻的女子來？」因勒住馬，或左或右的，再三瞻視。原來蘇小小看見那郎君少年俊雅，也自動心，便不避忌，任他顧盼。馬在車左，蘇小小也便左顧；馬在車右，蘇小小也便右顧。但彼此不便交言，蘇小小只得口吟四句道：
妾乘油壁車，郎乘青驄馬。
何處結同心，四泠松柏下。
蘇小小吟罷，竟叫人驅車而去。那少年郎君聽了，又驚又喜，早已魄散魂消。你道這少年是誰？他姓阮，名郁，表字文生，是阮道之子。因奉父命，到浙東公幹，聞西湖之美，故乘馬來游，不期恰遇著蘇小小的香車，四目相視，未免留情，臨去又朗吟出「結同心」之句，那慾火生煙，那裡還按納得住？但不知是何等人家。再三訪問，方有人對他說道：「此妓家蘇小小也，年才十五。大有聲名，在城的貴公子，誰不想他慕他，但他出處風流，性情執拗，一時恐未許人攀折。」
阮郁聽了，暗想道：「既係妓家，便不妨往而求見，縱不能攀折，對此名花，留連半晌，亦人生之樂事也。」到了次日，將珠玉錦繡備了百金之禮，叫人捧著，自仍騎了青▉馬，繞著西北湖堤，望著松柏鬱蔥處，直至西泠橋畔。下了馬，步到門前，見花遮柳護，甚是潔幽，又恐唐突美人，不敢輕易叩門，只在門前低回。恰好賈姨從裡面開門走出來，看見了，因問道：「官人何事到此？莫非不識桃源，要問路麼？」阮郁見賈姨問他，便忙上前深深一揖，笑說道：「若不識桃源，為何到此？」賈姨答禮道：「既識桃源，卻是尋誰？」阮郁道：「昨偶在湖堤。僥天之幸，遇見一美人，蒙垂青不棄，臨行贈詩一首，指出西泠之路，故癡魂戀戀，特備一芹，妄想拜求一見。」
賈姨道：「官人既要見舍甥女，為何不叩門，而閒立於此？」阮郁道：「這等說，是美人姨母了。」又作一揖道：「不是晚輩不叩門，因初到於此，無人先致慇懃，倘遂突然剝啄，只道少年狂妄，豈不觸令甥女之怒，故爾鵠立以候機緣。今幸遇姨母，萬望轉達，定當圖報。」賈姨道：「轉達容易，但舍甥女還是閨女，荳蔻尚爾含葩，未必肯容人彩，官人莫要錯費了心情。」阮郁道：「但求一見，為榮多矣，誰敢妄想巫山之夢，姨母請但放心。」賈姨笑道：「好一個憐香惜玉的情種。待我去通知。」說罷，即回身人去。去不多時，出來道：「舍甥女聞得騎青驄馬的官人來訪，便叫老身請官人裡面坐，但舍甥女睡尚未起，不能倒曳金蓮，望勿見罪。」阮郁道：「蒙許登堂，則仙姿有望，便花磚影轉，誰敢嫌遲？求姨母再報，繡衾不妨壓而睡足。」說罷，方才斜穿竹徑，曲繞松廊，轉入一層堂內。那堂雖非雕畫，卻緊對湖山，十分幽爽。
賈姨送阮郁到堂，安了坐，他便去了。阮郁坐在堂上，明知窗外湖山秀美，他卻竟如未曾看見的，一心只想在美人身上。忽想道：「美人此時定然起身梳洗了。」又半晌，忽想道：「美人此時定然妝罷簪花了。」正想不了，忽見兩個侍兒，一個攜著茶壺，一個捧著果盒，擺在臨湖的一張長條掉上，請阮郁吃茶。侍兒道：「姑娘此時妝柬將完，我們去請來相會。」阮郁道：「難為你二位了，可對姑娘說，慢慢不妨，我自品茶相候。」只覺那茶一口口俱有美人的香色在內，吃下去，甚是心悅神抬。又坐了一個時辰，方看見前邊的那個侍兒，又捧出茶來道：「小姑娘出來了。」阮郁聽見出來，忙起身側立以待。早一陣香風，蘇小小從繡簾中裊裊婷婷走出。但見：
碎剪名花為貌，細揉嫩柳成腰。紅香白豔別生嬌，恰又鶯雛燕小。
雲鬢烏連雲髻，眉尖青到眉梢。漫言姿態美難描，便是影兒亦好。
阮郁見蘇小小今日妝束，比昨日湖堤相遇的模樣更自不同，早喜得神魂無主。候蘇小小走下堂來，忙叫人將禮物擺在堂上，方躬身施禮道：「昨幸有緣，無心中得遇姑娘仙駕，又蒙垂青，高詠『同心』之句，歸時喜而不寐，故今日敢不避唐突之嫌，聊備寸絲為敬，欲拜識仙姿，以為終身之奇遇，還恐明河在望，不易相親，又何幸一人桃源，即蒙邀迎如故，真阮郁之大幸也。姑娘請上，容阮郁拜見。」蘇小小見他謙謙有禮，又市帛交陳，十分屬意。因笑說道：「賤妾，青樓弱女也，何足重輕，乃蒙郎君一見鍾情，故賤妾有感於心，而微吟示意。又何幸郎君不棄，果殷殷過訪。過訪已自叨榮，奈何復金玉輝煌，鄭重如此。可謂視葑菲如瓊枝矣，敢不趨迎。但恨妝鏡少疏，出遲為罪，郎君請上，容小小一拜。」
二人交拜畢，方東西就坐。茶罷，蘇小小道：「男女悅慕，從來不免，何況我輩。但悵春未及時，花還有待，徒辱郎君之青目，卻將奈何？」阮郁道：「姑娘怎麼如此說？天姿國色，以一見為榮。幸今既蒙不拒，又辱款接如斯，則榮幸已出於望外。玉尚璞含，珠猶內蘊，誰敢不知進退，更作偷竊之想耶？姑娘但請放心，小子領一茶，即告退矣。」蘇小小聽了，大喜道：「郎君若如此相諒，便晨夕相對，無傷也，何必去之太促。」阮郁道：「姑娘不見督責，小子敢大膽再留連半晌，得飽餐秀色而歸，使魂夢少安，便感恩非淺。」蘇小小道：「妾留郎君者，蓋蒙郎君垂顧，欲以一樽，少伸地主之誼耳。若雲餐秀，賤妾蒲柳之姿，何秀之有？聞言未免增愧。」阮郁道：「白玉不自知潔，幽蘭不自知香，惟弟之餓心饞眼，一望而明。若再坐久，只恐姑娘黛色容光，皆被我竊去矣。」蘇小小微笑道：「妾不自知，而郎君知之，可謂妾真知己矣。且請到松杉軒傍，妾臥樓之前，鏡閣之上，望望湖光山色，聊盡款曲，何如？」阮郁道：「本不當入室取擾，既姑娘有此盛意，我阮郁留一刻，也享一刻之福，何敢復以套辭，但些須薄物，望笑而揮入，無令陳此遺羞。」蘇小小道：「乍蒙垂顧，怎好便受厚禮？若苦辭，又恐自外，卻將奈何？」阮郁道：「寸絲半幣，大辱章台，若再宣言，則愧死矣。」蘇小小道：「郎君既留隋趙，為妾作聲價，妾敢不拜嘉，以明用愛。」遂命侍婢收入。即邀阮郁到鏡閣上去坐。
阮郁到了閣上，只見造得十分幽雅。正當湖面，開一大圓窗，將冰紗糊好，就如一輪明月。中貼一對道：
閉閣藏新月，開窗放野云。
窗外簷端懸一扁，題「鏡閣」二字。閣下桃花楊柳，丹桂芙容，四圍點綴得花花簇簇。在窗內流覽湖中景色，明明白白，無所不收。若湖上遊人畫肪過到鏡閣之前．要向內一望，卻簷幔沉沉，隱約不能窺覵，故遊人到此，往往留有餘不盡之想。閣中琴棋書畫，無所不具。阮郁見了，更覺神飛，因贊道：「西湖己稱名勝，不意姑娘此閣，又西湖之仙宮也。弟何幸得蒙引入，真僥倖也。」蘇小小道：「草草一椽，絕無雕飾，不過借山水為色澤耳。郎君直謂之仙，亦有說乎？」阮郁道：「弟之意中，實見如此，若主何說，則無辭以對。」蘇小小因笑道：「對亦何難？無非過於愛妾，故並此閣亦蒙青盼耳。」阮郁聽了，亦笑道：「弟之心，弟不自知，姑娘乃代為拈出。姑娘之慧心，真在千秋之上矣。」二人方問答合機，只見侍兒捧出酒肴來，擺在臨湖窗前，請二人對飲。蘇小小道：「不腆之酌，不敢獻酬，以增主愧，望郎鑒而開懷。」阮郁來意，自以得見為幸，今見留人秘室，又芳樽相款，怎不快心。才飲得數杯，早情興勃勃，偷看小小幾眼，又四圍流覽一番，忽見壁邊貼著一首題鏡閣的詩，寫得甚是端楷，大有風韻。因念道：
湖山曲裡家家好，鏡閣風情別一窩。
夜夜常留明月照，朝朝消受白雲磨。
水痕不動秋客淨，花影斜垂春色拖。
但怪眉稍兼眼角，臨之不媚愧如何？
阮郁讀完，更加驚喜道：「原來姑娘佳作，愈出愈奇，然令人垂涎不已者，正妙在眉梢眼角，何以反言不媚，得無謙之太過乎？請奉一厄。」因而斟上，蘇小小道：「賤妾謙之太過，既受郎君之罰，郎君舉之太過，獨不該奉敬乎？」因而也斟上一危。二人上拖拖逗逗，歡然而飲，忽賈姨走來，笑說道：「好呀，你二人竟不用媒了。」阮郁笑道：「男女同飲雖近私，然尚是賓主往來。若紅絲有幸，還當借重於斧柯，焉敢無禮，而輕於犯帨，以獲衍尤。」說罷，大家都歡然而笑。蘇小小因請賈姨娘人座，又飲了半晌，大家微有醉意。阮郁便乘醉說道：「姨母方才爭說竟不用媒，卻像以媒自居。但不知姨母伐柯之斧利乎不利乎？」賈姨道：「宮人不消過慮，縱然不利，天下斷無個破親的媒人。官人若不信，可滿飲一筋，待老身面試，試與官人看。」因篩了一大杯，送到阮郁面前、阮郁笑領了道：「姨母既有此高情，莫說一筋，便醉殺了，亦所甘心，但斧柯前一敬未伸，如何敢勞面試？」賈姨笑道：「先試而後伸敬，亦未為晚。」阮郁道：「既是如此相信，且飲乾所賜，看是如何。」遂拿起酒來，一飲而盡。
賈姨見了，甚是喜歡，因對蘇小小笑說道：「賢甥女，你是個聰慧的人，有心作事，有眼識人，不是個背前面後，隨人勾挑引誘，便可傾心之人，故我做姨娘的有話便當面直說。大凡男女悅慕，最難稱心；每有稱心，又多阻隔。今日阮官人青聰白面，賢甥女皓齒蛾眉，感大作合，恰恰相逢，況你貪我愛，契洽殊深，若情到不堪，空然回首，可謂錦片姻緣，失之當面矣。今所不敢輕議者，憐惜賢甥女瓜期尚未及耳。然此一事，做姨娘的也替你細細思量過了。你今年已交十五，去二八之期不遠，若待到其時，婚好及時，千金來逼，何容再拒。倘不得其人，而雲粗雨暴，交村蠢之歡，又不如早一日軟軟溫溫，玉惜香憐，寧受甘甜之苦矣。」蘇小小聽了，忍不住也笑將起來道：「姨娘怎直言至此，相想自是個過來人了。」
阮郁此時已在半酣之際，又被蘇小小柔情牽擾，已癡過不能自主，恨不得一時即諧了花燭。今聽見賈姨為他關說，又見蘇小小聽了喜而不怒，似乎有個允從之意，不勝快心。因篩了一大觴，送到賈姨之前道：「姨母面試文章，十分精妙，將我晚生肺腑，已深深掘出，即當叩謝，一時不便，且借芳憎，當花上獻，望姨母慨飲。」賈姨道：「老身文章未必做的好，卻喜阮官人批語批得好，自然要中主考之意了。」蘇小小道：「上賓垂顧，當借西冷山水風流，聊勸一觴。姨娘奈何只以粉脂求售，無乃太俗乎？」賈姨聽了，連點頭道：「是我不是，該罰！該罰！」遂將阮郁送他的酒，一氣飲乾道：「再有談席外事專，以此為例。」蘇小小因叫恃兒，推開紗窗，請阮郁觀玩湖中風景。阮郁看了，雖也贊賞，卻一心只暗暗的對著小小，時時偷窺他的風流調笑，引得魄散魂消，已有八分酒意了，尚不捨得辭去。無奈紅日西沉，漸作黃昏之狀，方勉強起身謝別，蘇小小道：「本當留郎君再盡餘歡，但恐北山松柏迷阻歸鞍，故不敢強為羈絆。倘情有不忘，不妨重過。」阮郁道：「未得其門，尚思晉謁，既已登堂，便思人室。何敢自外？明晨定當趨侍。」說罷再三致意而別。正是：
美色無非自出神，何曾想著要述人。
誰知饑眼癡魂魄，一見何知更有身。
阮郁乃當朝相公之子，只貪絕色，看得銀錢甚輕。到了次日，果備了千金納聘，又是百金酬媒。此時已問明了賈姨的住處，故先到賈家，送上媒資，求他到蘇家去納聘。你道婦人家，見了白晃晃銀子，有不眉歡眼笑的？略略假推辭兩句，便收了道：「既承阮官人如此高情，舍甥女之事，都在老身身上。包管錦叢叢、香樸樸，去被窩中受用便了。」阮郁道：「若能到此，感謝不盡。」說罷，賈姨遂留阮郁坐下，竟叫阮家家人，攜了聘禮，同送到蘇家去。因暗暗對蘇小小道：「千金，厚聘也；相公之子，貴人也；翩翩弱冠，少年也；皎皎多情，風流人物也；甥女得此破瓜，方不辱抹了從前的聲價，日後的芳名。請自思之，不可錯過。」蘇小小道：「姨娘既諄諄勸勉，料不差遲。甥女無知，敢不從命？」
賈姨見他允了，滿心歡喜，遂將聘金替他送入內房，便忙忙走回家，報知阮郁。阮郁聞報，喜之不勝，遂同賈姨到蘇家來謝允，小小便治酒相款。阮郁又叫家人去，取了百金來，以為花燭之費。賈姨遂專主其事，忙叫人選擇一個黃道吉日，請了許多親戚憐媼。到了正日，張燈結綵，備筵設席，笙蕭鼓樂，雜奏於庭，好不熱鬧。
眾親鄰都在外堂飲酒，惟蘇阮二人，卻在房中對飲合巹之卮。自外筵散後，二人飲到半酣之際，彼此得意，你看我如花，我看你似玉，一種美滿之情，有如性命。才入夜，阮郁即告止飲，思量枕席功夫，蘇小小卻羞羞澀澀，倘著留飲，左一杯，右一杯，只是延捱。阮郁見小小延捱情態，又是一種嬌羞，那炎炎慾火，愈加按納不定。無可奈何，只得低聲告求道：「夜已深了，醉已極了，萬望姐姐垂情，容小生到巫山去少息，何如？」蘇小小那裡肯聽，竟有個坐以待旦之意。還虧得賈姨走進房來，嗔怪道：「如此芳春良夜，坐傍藍橋，不思量去飲甘露瓊漿，怎還對此曲孽，癡癡強進，豈不令花燭笑人。」因叫侍兒將酒席撤去，立逼著他二人解衣就寢，小小到此際亦無可奈何，但半推半就，任阮郁擁人羅幃而已。正是：
雖曰情願，卻未曾經慣。痛癢此時難辨，直驚得，心頭戰。
誰知桃片，忽須臾作踐。到得甜甜留戀，只思量，何曾怨。
－－右調《霜天曉角》
阮郁與小小這，夜雖說千般憐，萬般惜，然到那憐惜不得之時，未免也笑啼俱有，卻喜得苦處少，樂處多，十分恩愛皆從此種出來。
到了次日響午二人方才起來梳洗。賈姨早進房來賀喜，阮郁又再三向賈姨謝媒。自此之後，兩人恩愛如膠似漆，頃刻不離。每日不是在畫舫中。飛觴流覽那湖心與柳岸的風光，就是自乘著油壁香車，阮郎騎著青驄駿馬，同去望那南北兩高峰之勝概。真個得成比目，不羨鴛鴦，已經三月，正在綢纓之際，不意阮郁的父親。在朝有急變之事，遣人立逼他回去。二人那裡捨得，徒哭了數日，無計可留，只好叮嚀後約，匆匆而別。正是：
陌路相逢信有緣，誰知緣盡促歸鞭。
勸君莫錯怪人事，扯去牽來都是天。
阮郁既去之後，小小一時情意難忘，便杜門個出。爭奈他的芳名，一向原有人羨慕的，今又經了相公之子千金為聘，這一番舉動，愈覺轟動人耳目。早有許多富貴子弟，探知消息，都紛紛到西泠蘇家來求復帳。奈小小一概謝絕，只說到親眷家養病去了，卻又無聊，只得乘了油壁車兒，兩山遊玩，以遣悶懷。有幾個精細少年，見他出遊，知他無病，打聽得阮公子這段姻緣，是賈姨撮合的，便暗暗備禮來求賈姨為媒。賈姨卻又在行有竅，凡來求他的子弟，必須人物俊雅，可中得小小之意，又要揮灑不吝，有些油水滋培的，方才應承許可。若有些須不合，便冷冷辭去。但辭去的固多，應承的卻也不少。從此，西泠的車馬，朝夕填門。若說往來不斷，便當迎送為勞，卻喜得蘇小小性情語默，比當道的條約還嚴。他若倦時，誰敢強交一語；到他喜處，人方踴躍追陪。睡到日中，啼鳥何曾驚夢？閒行月下，花影始得隨身。從沒人突然調笑，率爾狂呼，以增其不悅。故應酬杯斝，交接儀文，人自勞而他自逸。卻妙在冷淡中，偶出一言，忽流一盼，若慰若籍，早已令人魂消，只感其多情，決不嫌其簡慢，故聲價日高，交知日廣。而蘇小小但知有風流之樂，而不知有拂逆之苦。以一錢塘妓女，而春花秋月，消受無窮；白面烏紗，交接殆盡。或愛其風流，或憐其嬌小，或慕其多才，或喜其調笑，無不人人贊羨，處處稱揚。他卻性好山水，從無暇日。若偷得一刻清閒，便乘著油壁車兒，去尋那山水幽奇，人跡不到之處，他獨縱情憑弔。
忽一日，游到石屋山中，煙霞岩畔，此時正是暮秋天氣，白雲低壓，紅葉滿山，甚覺可愛，小小遂停了車兒，細細賞玩。賞玩不多時，忽見對面冷寺前，有一壯年書生，落落寞寞，在那裡閒踱，忽看見了佳人停車，便有個要上前相問訊的意思，走不上兩三步，忽又退立不前。蘇小小見了，知他進退趑趄者，定為寒素之故。因下了車兒，輕蹙金蓮，迎將上去，道：「妾乃錢塘蘇小小也，品雖微賤，頗識英雄，先生為何見而卻步？」那書生聽了，不勝驚喜道：「果是蘇芳卿耶？聞名久矣，第恨識面無由，今幸相逢。即欲仰邀一顧，又恐芳卿日接富貴，看寒儒不必人眼，故進而復退。不期芳卿轉下車就語，可謂識面又勝似聞名多多矣。」蘇小小道：「妾之虛名，不過墮於脂粉，至於梁夫人之慧心，紅拂女之俏眼，惟有自知，絕無人道。及今睹先生之丰儀，必大魁天下，欲借先生之功名，為妾一驗。」那書生道：「我學生既無李藥師之奇才，又無韓良臣之勇敢，蕭然一身，饑寒尚且不能自主，功名二字，卻從何說起？芳卿莫非失眼。」小小道：「當此南北分疆時，上求賢久矣，功名雖有，卻在帝闕王都，要人去取。先生居此荒山破宇中，功名豈能自至？還須努力，無負天地生才。」
那書生聽見說得透暢，不覺傷心大慟道：「蒼天蒼天！你既覆庇群生，何獨不覆庇到我鮑仁？反不如錢塘一女娘，見憐之親切也。」小小道：「先生莫怪妾直言。據妾看來，非大不培，只怕還是先生栽之不力耳。」鮑生聽了，因跌跌腳道：「芳卿責我，未嘗不是。不知帝闕王都，動足千里。行李也無半肩，枵腹空囊，縱力追夸父，也不能前往。」蘇小小道：「先生若無齊治均平的大本領，我蘇小小風月行藏，便難效力。若是這些客途資斧，不過百金之事，賤妄尚可為情。」鮑生聽了，又驚喜道：「芳卿何交淺而言深，一至於此？」蘇小小道：「一盼而肝膽盡傾，交原不淺。百金小惠，何為深？先生不要認錯了。」鮑生道：「漂母一飯，能值幾何？而千秋同感，施得其人耳，何況百金。但恐我鮑仁不肖，有負芳卿之知我，卻將奈何？」蘇小小道：「聽先生自道尊名，定是鮑先生了。若不以妓跡為嫌，敢屈到寒家，聊申一敬。」鮑仁道：「芳卿，仙子也，所居自是仙宮，豈貧士所敢輕造。然既蒙寵招，自當趨承。敢請香車先發，容步後塵。」蘇小小既上車兒，又說道：「相逢陌路，萬勿以陌路而爽言。」鮑仁答道：「知己一言，焉敢自棄？」說罷，便前後而行。
不朗蘇小小香車才到，已早有許多貴介與富家子弟，或攜樽在他家坐待，或治席於湖舫，遣人來請的，紛紛攘攘。一見他到了，便你請我邀，喧奪不已。蘇小小俱一概回他道：「我今日自作主人，請一貴客，已將到了，沒有工夫。可拜上列位相公爺們，明日領教罷。」眾人都裡肯聽，只是請求不去。蘇小小便不理他，竟人內，叫人備酒俟候。不一時，鮑仁到了，見門前擁擠的僕隸，皆華麗異常，卻自穿著縕袍草履，到了門前，怎好突人。誰知小小早遣了隨車認，得的童子在門前等候，一見到了，便趕開眾人，直請他到鏡閣中去。小小早迎著說道：「鮑先生來了。山徑崎嶇，煩勞步履，殊覺不安。」鮑仁道：「珠玉之堂，寒儒踞坐，甚不相宜。」小小道：「過眼煙花，焉敢皮相英雄。」鮑仁道：「千秋義俠，誰知反在閨幃。」
二人正說不了，待兒早送上酒來對飲。飲不多時，外面邀請的又紛紛催迫，小小雖毫在不意，鮑仁聽了，只覺不安。因辭謝道：「芳卿之情，已領至透骨人髓矣。至於芳樽眷戀，即通宵達旦，亦不為長。但恨此時此際，眉低氣短，不能暢此襟懷，徒費芳卿之婉轉，而觸蜂蝶之憎嫌。倒不如領惠而行，直截痛決，留此有餘不盡，以待異日，何如？」小小道：「妾既邀接鮑先生到此，本當掃榻親薦枕衾，又恐怕流入狎邪之私，而非慷慨相贈之初心。況先生堂堂國士，志不在於兒女。既要行，安敢復留？」遂於座後，取出兩封白物，送鮑仁道：「百金聊佐行旌，靜聽好消息耳。」鮑仁收了，近前一揖，道：「芳卿之情，深於潭水，非片言所能申謝，惟銘之五內而已。」說罷，竟行。小小親送至門而別。正是：
遊人五陵去，寶劍值千金。
分手脫相贈，平生一片心。
鮑仁既去，且按下不題。卻說蘇小小送了鮑仁，方才次第來料理眾人。
眾人等得不耐煩，背地裡多有怨言。及見小小走到面前，不消三言兩語，只一顰一笑，而滿座又早歡然。故縱情談笑，到處皆著芳香；任性去來，無不傳為豔異。最可喜是王侯之貴，若憐他嬌。惜他美，便待之不啻上賓。尤妙的是歡好之情，若稍不濃，略不密，便去之有如過客。苦莫苦於人家姬妾，言非不工，貌非不美，淪於下賤，安得自由？怨莫怨於遠別妻孥，望又不來，嫁又不可，獨擁孤衾，淒涼無限。怎得如小小羅綺遍身，滿頭珠翠，鱠厭不甘，蠶嫌不暖，無人道其犯分而不相宜。故小小自十五而至二十，這四五年楚館秦樓之福，俱已亨盡。四方的文人墨士，與夫仕宦名流。無不過交、此時賈姨奔走慇懃，纏頭浸潤，也成一個家業了。每每稱羨小小道：「甥女當日高標為妓之論，雖一時戲言，做姨娘的還不以為然，到了今日，方知甥女有此拿雲捉月之才，方有此遊戲花柳之樂，真青樓之傑出者也。」蘇小小聽了，也只付之一笑。
忽一日，有上江觀察使孟浪，自恃年少多才，聞蘇小小之名，只以為是虛傳，不信紅裙中果有此人，偶因有事西吳，道過錢塘，胸中原有一個蘇小小橫在心頭，思量見他一面，便借游湖之名，叫了大樓船一隻作公館，備下酒席，邀了賓客，遂著人去喚蘇小小來佐酒。自恃當道官，妓女聞呼，必然立至。不期差人去時，蘇家一個老嫗回道：「姑娘昨日被田翰苑家再三請去西溪看梅，只怕明日方得回家。你是那位相公家？若要請我姑娘吃酒，可留下帖子，待他回來看了，好來赴席。。」差人道：「誰有帖子請他！是孟觀察相公叫他佐酒。」老嫗道：「我家姑娘從來不曉得做什麼酒。既要做酒，何不到酒肆中去叫一個？」差人因蘇小小不在，沒法了，只得將所說的話，一一回復孟浪。
孟浪沉吟半晌回想道：「他既是一個名妓，那有此時還閒著的道理？不在家，想是實情。」又吩咐差人道：「既是明日來家，明日卻是要准來伺候的。」差人領命，到了次日，黑早便去，連蘇家的門還未開，只得且走了回來。及再去時，蘇家老嫗回道：「方才有信，說是今日要回，只是此時如何得能便到？極早也得午後。」差人午後再去，還說不曾回來。差人恐怕誤事，便坐在門前呆等，直等到日落，也不見來，黃昏也不見影。只等到夜靜更深，方看見兩三對燈籠，七八個管家，簇擁著一駕香車兒，沿湖而來，到了門前下車時，差人忙忙要上前呼喚，只見蘇小小已酣酣大醉，兩三個侍兒一齊攙扶了進去。眾家人只打聽明白，說蘇姑娘已睡下了，方敢各各散去。差人見他如此大醉行徑，怎敢一時羅嗅？只得又回去，細細的稟知官府。孟浪道：「果是醉了麼？」差人道：「小人親眼看見的。三個丫頭挽他不動，實實醉了。」孟浪道：「既是真醉，再恕他一次，若明日再左推右托，便饒他不過。」
及到了第三日，差人再去時，侍兒回道：「宿醒未醒，尚睡著；不曾起身，誰敢去驚動他？」差人道：「你快去說聲：『這孟爺乃上江觀察使，官大著哩。叫了三日，若再不去，他性子又急，只怕還惹出事來。』」侍兒笑說道：「有捨子事？和尚道士。去遲了，不過罰兩杯酒罷休了。」差人聽得不耐煩起來。便走回船中稟道：「小人再三催促，那娼妓只睡著不肯起來，全不把相公放在心上。」孟浪聽了，勃然大怒道：「一個娼妓，怎這等放肆？須拿他來羞辱一場方快。」又想道：「自去拿他，他認我是客官，定還不怕。必須托府縣立刻拿來，方曉得利害。」即差人到府縣去說，府縣得知，俱暗暗吃驚道：「此人要津權貴，況且情性暴戾，稍有拂逆，定要口傷。」叫人悄悄報知蘇小小，叫他速速去求顯宦發書解釋，然後青衣蓬首，自去請罪，庶可兔禍。若少遲延，便不能用情。
侍兒俱細細與小小說知。小小聽了，還只高臥不理。倒是賈姨聞知著急，忙忙走到床前說道：「這姓孟的，人人都說他十分憊懶，你不要看做等閒。我們門戶人家，要抬起來，固不難，要作踐，卻也容易。你須急急起來打點，不可被他凌辱一場，把芳名損了。」蘇小小道：「姨娘不消著急。他這兩三日請我不去，故這等裝腔作勢，我無過勉強去走走便罷了，何必打點？」賈姨道：「不是這等說。據府縣說來，連官府也怕他三分。又來吩咐，叫你求幾位顯宦的書，去說個人情，你方好去請罪。若不是這等，便定然惹出禍來。」蘇小小被賈姨只管瑣碎；只得笑笑地走起身來，道：「花酒中的一時喜怒，有甚麼大禍？甥女因力倦貪眠，姨娘怎這樣膽小，只管催促？因穿了衣服，漫慢的走到鏡台前去妝飾？」賈姨道：「你此去是請罪，不要認做請酒，只須搭上一個包頭，穿上一件舊青襖，就是了，何消妝束？」小小又笑道：「妝束乃恭敬之儀，恭敬而請，有罪自消，如何倒要蓬首垢面、青衣輕薄起來？」遂不聽賈姨之言。竟梳雲掠月，妝飾得如畫如描。略吃些早膳，就乘了車兒，竟到湖船上來，叫人傳稟。
此時孟觀察正邀了許多賓客，賞梅吃酒，忽聽見說蘇小小來了，心上雖然暗喜，但既發作一番，那裡便好默默，必須哼喝他幾句，然後收科。因問道：「他還是自來，還是府縣拿來了？」左右稟道：「自來的。」孟觀察道：「既是自來，且姑容他進見。」一面吩咐，一面據了高坐，以便作威福。不片時，人還未到面前，而鼻孔中早隱隱（嘗）麝蘭之味，將他暴戾之氣，已消了一半。及到面前，雖然是淡妝素服，卻一身的嫋娜，滿面的容光，應接不暇。突然望見一個仙子臨凡，這孟觀察雖然性暴，然正在壯年，好色之心頗盛，見了這般美麗，恨不得便吞他入口，只礙著觀瞻不雅，苦苦按納。
蘇小小不慌不忙，走到面前，也不屈膝，但深深一拜，道：「賤妾蘇小小，願相公萬福。」盂觀察此時心己軟了，說不出硬話來，但問道：「我喚了你三日，怎麼抗拒不來，你知罪麼？」小小道：「若說居官大法，賤妾與相公腰隔天淵，如何敢抗？至於名公巨卿，行春遣興，賤妾來遲去慢，這些風花雪月之罪，妾處煙花，不能自主，故年年月月日日，皆所不免。賤妾雖萬死，亦不能盡償，蓋不獨為相公一人而坐，還望開恩垂諒。」觀察道：「這也罷了，但你今日之來，還是求生，還是求死？」小小道：「『愛之則欲其生，惡之則欲其死』，悉在相公欲中，賤妾安能自定？」觀察聽了，不禁大笑起來，道：「風流聰慧，果然名下無虛，但此皆口舌之辯才，卻非實學。你若再能賦詩可觀，我不獨不加罪，且當優禮。」小小便請題。觀察因指著瓶內梅花道：「今日賞梅，就以此為題。」小小聽了，也不思索，信口長吟道：
梅花雖做骨，怎敢敵春寒？
若要分紅白，還須青眼看。
孟觀察聽了，知詩意皆包含著眼前之事，又不亢，又不卑，直喜得眉歡眼笑。遂走下坐來，親手攙定小小道：「原來芳卿果是女中才子，本司誤認，失敬多矣。」因邀之人坐，小小道：「賤妾何才？止不過情詞曲折，偶會相公之意耳。」觀察道：「情詞會意，正才人之所難。」遂攜了小小，並坐在上面，歡然而飲。飲酒之間，小小左顧右盼，詼諧談笑，引得滿座盡傾。觀察此時，見他偎偎倚倚，不覺神魂俱蕩。欲要留小小在船中，又恐官箴不便，直吃得酕醄大醉，然後差人明燈持火，送了小小回家，卻與小小暗約下，到夜靜時，悄悄移小船到鏡閣下相就。如此者一連三夜，大快其心，贈了小小千金，方才別去。正是：
一怒雙眸裂，回嗔滿面春。
非關情性改，總是色迷人。
孟觀察去後，賈姨因問道：「這觀察接甥女不去，特著府縣來拿，何等威嚴。自你去請罪，我還替你耽著一把干係。為何見了你，只幾句言語，說得他大笑起來，這是何緣故？」小小道：「姨娘有所不知，但凡先要見甥女，後因不得見而惱怒者，皆是欣慕我才色之美，願得一見者也。至於苦不得見方惱，則此惱非他本心，皆因不得見而生，故甥女妝飾得可人，先安慰定他的欣慕之心，則後來之惱怒，不待言而自消矣。若青衣蓬首，被他看得不才不美，無可欣慕。不更益其惱怒乎？我拿定他是個色厲而內荏之人，故敢直見之而不畏。」賈姨聽了，不勝歡喜道：「我也做了半生妓女，進門訣、枕席上的訣、啟發人錢鈔的訣、死留不放的訣，倒也頗通，從不知妓女中還有這許多竅脈。怪不得甥女享此大名，原來還有這個秘訣。」蘇小小笑道：「有何秘訣？大都人情如此耳。」
自有孟觀察這番舉動遠近傳聞，蘇小小不獨貌美，兼有應變之才、聲名一發重了。蘇小小卻暗暗自思道：「我做了數年妓女，富貴繁華，無不盡享；風流滋味，無不遍嘗；從不曾受人一毫輕賤，亦可謂僥天之幸了。須乘此車馬未稀，早尋個桃源歸去，斷不可流落爐頭，償王孫之債。」主意定了，遂懨懨托病，淡淡辭人。或戒飲於繡佛之前，或遁跡於神龍之尾。蜂蝶原忙，而花枝業不知處；樓台自在，而歌舞悄不聞聲。此雖人事看明，巧於迴避；誰知天心有在，樂於成全。
忽一日，小小偶同了一個知己朋友，看荷花回來，受了些暑熱之氣，到夜來又貪涼，坐在露台，此時是七月半後，已交秋風冷，不期坐久，又冒了些風寒，染成一病，臥床不起。醫生來看，都說是兩感，多凶少吉。誰知小小父母久無，親戚雖有，卻也久疏，惟有賈姨娘往來親密，見小小病體十分沉重，甚是著急。因含眼淚說道：「你點點年紀，享了這等大名，正好嘲風弄月的，快活受用，奈何大之不仁，降此重疾。」小小道：「姨娘不要錯怪了天。此非天之不仁
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:13:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>