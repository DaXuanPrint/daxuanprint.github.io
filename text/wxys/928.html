<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="江行杂录,江行杂录全文在线阅读,江行杂录全文在线下载,大玄古籍书库">
<meta name="description" content="笔记。南宋廖莹中撰。一卷。莹中字群玉,邵武(今属福建)人。淳祐进士,为奸相贾似道幕僚,助纣为虐,自杀身亡。然此书所收传说故事,多有称道贞节、廉政、收复中原等内容,不似出于无耻之徒之手。观其文章,十分流畅,可比高手。如谈《阿房宫赋》、《长城赋》、《华山赋》之传承关系,评《花蕊宫词》、宋徽宗《祭享乐章》、无名氏《念奴娇词》等,多精彩语,具有理论价值。记两宋都市妇女职业、妇女殉国事迹,别具风趣。全书取材丰富,文笔生动,不失为南宋笔记佳作。有《古今说海》本,《说郛》本,《历代小史》本。_江行杂录_全文在线阅读_江行杂录_全文在线下载_大玄古籍书库">
<title>江行杂录_廖莹中_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">江行杂录</span> <br/>
          作者： <span class="inputVal" id="bkauthor">廖莹中</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,笔记,小说,完结</span> <br/>
          字数： <span class="inputVal" id="bknum">[book_length]5183</span> <br/>
          说明： <span class="inputVal" id="bkdec">笔记。南宋廖莹中撰。一卷。莹中字群玉,邵武(今属福建)人。淳祐进士,为奸相贾似道幕僚,助纣为虐,自杀身亡。然此书所收传说故事,多有称道贞节、廉政、收复中原等内容,不似出于无耻之徒之手。观其文章,十分流畅,可比高手。如谈《阿房宫赋》、《长城赋》、《华山赋》之传承关系,评《花蕊宫词》、宋徽宗《祭享乐章》、无名氏《念奴娇词》等,多精彩语,具有理论价值。记两宋都市妇女职业、妇女殉国事迹,别具风趣。全书取材丰富,文笔生动,不失为南宋笔记佳作。有《古今说海》本,《说郛》本,《历代小史》本。</span> <br/>
          封面： <span class="inputVal" id="bkimg">Z_14452.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]江行杂录
[book_author]廖莹中
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,笔记,小说,完结
[book_length]5183
[book_dec]笔记。南宋廖莹中撰。一卷。莹中字群玉,邵武(今属福建)人。淳祐进士,为奸相贾似道幕僚,助纣为虐,自杀身亡。然此书所收传说故事,多有称道贞节、廉政、收复中原等内容,不似出于无耻之徒之手。观其文章,十分流畅,可比高手。如谈《阿房宫赋》、《长城赋》、《华山赋》之传承关系,评《花蕊宫词》、宋徽宗《祭享乐章》、无名氏《念奴娇词》等,多精彩语,具有理论价值。记两宋都市妇女职业、妇女殉国事迹,别具风趣。全书取材丰富,文笔生动,不失为南宋笔记佳作。有《古今说海》本,《说郛》本,《历代小史》本。
[book_img]Z_14452.jpg


[book_title]江行杂录
宋廖莹中录
肃宗在春宫，尝与诸王从玄宋诸太清宫，有龙见于殿之东梁，玄宗目之，顾问诸王：有所见乎？皆曰：无之。问太子，太子俯而未对。上问：头在何处？曰：在东。上抚之曰：真我儿也。
令狐文公除守兖州，州境方旱，米价甚高。公至，首问米价几何，州有几仓，屈指独语曰：旧价若干，四仓各出米若干，以若千定价粜，则可以赈救矣。左右听之，流语遍郡中。宫人竞发所畜，物价乃乎，人心欣然。
贾躭精于术数，有一叟失牛，诣桑国师占。师曰：尔牛在贾相公帽筒巾。叟迎公首诉之。公笑取筒中式盘，据鞍作卦，曰：尔牛左安国砚之门后大槐鹊巢中。便往探视，见旁有人蘩牛，乃获盗牛者。
牛奇章帅维杨，杜牧在幕中，夜多微服逸游，公闻之，以街子数辈潜随护之，以防不虞。后牧之以拾遗召，临别，公以纵逸为戒，牧之始犹讳之，公命取一箧，皆街子报帖云：社书记平善。乃大感服。
杜牧之阿房宫赋云：六王毕，四海一，蜀山兀，阿房出。陆𫢺作长城赋云：千城绝，长城列，秦民竭，秦君灭。像辈行在牧之前。则阿房宫赋又祖长城句法矣。牧之云：明星荧荧，开妆镜也。绿云优扰，梳晓人也。渭流张腻，弃脂水也。烟斜雾横，焚椒兰也。雷霆乍惊，宫车过也。辘辘远听，杳不知其所之也。盛言秦之奢侈。杨敬之作华山赋，有云：见若咫尺，田千亩矣；见名环堵，城千雉矣；见者杯水，池百里矣；见若蚁蛭台九僧夫。蛏窠联联，起阿房矣。小星荧匕，焚咸阳矣。山赋，杜司徒佑巳常称之，牧之乃佑孙，亦是效敞之所作。信矣，文章以不蹈袭为难也。
元相国之镇江夏也，尝秋夕登黄鹤楼，遥望海江之滨，有光若残是焉。乃令亲信往观之，遂擢小舟，直至江所，乃钓船也。询彼渔，云：边获一鲤，光则无之。亲信乃携鲤而来。既登楼，命庖人剖之，腹中得古镜二，如古钱大，以面相合，背则隐起双龙，虽小而鳞鬣髯瓜悉具。既磨莹，则常有光耀。公宝之，置巾箱中。及相国觉，镜亦亡去。
外王父中书令晋国公，宣宗朝，再启黄阁，不恊比于权道，惟以公谅宰大政。四方有请诉碍于法者，必固争不已，由是征镇忌焉。然志尚典籍，虽门施行马，庭列凫钟，而寻绎未尝稍倦。于永宁里第别搆书斋，每退朝，独处其中，愉愉如也。大中三年，因请假，将入斋，惟所扰卑脚犬花鸭从。既启扉，而花鸭连衔公衣，却行，叱去复至。既人合，花鸭仰视，吠转急。公亦疑之，乃匣中拔千金剑，按于膝上，向空祝之曰：若有异类阴物，可出相见。吾乃大丈夫，岂慑于鬼辈而相迫邪？言讫，欻有物从梁上坠地，乃人也，朱发衣，短褐衣，色貌黝瘦，顿首连拜，惟曰：死罪。公止之，且询其姓名何为？对曰：李龟寿，卢龙塞人也。或有厚赂龟寿，令不利于公。龟寿上感钧化，复为花鸭所惊，形不能匿。令公若贯龟寿万死之罪，愿以余生服事台鼎。公曰：待汝以不死。遂命元从都押衙传存隶之。明日，且有妇人至第门，服装单急，曳履而抱持襁婴，请于阍曰：幸为呼李龟寿。龟寿乃出其妻，且曰：讶君稍迟，昨夜半自前来相见耳。遂与龟寿同止。及公薨，龟寿尽室亡去。
白乐天诗云：倦倚绣床愁不动，缓垂绿带髻鬟低。辽阳春尽无消息，夜合花开日又西。好事者画为倦绣图。
梁太祖统四镇日，名温，与崔相国连构大事。崔每奏：太祖忠赤，委之关东，国无患矣。昭宗遽𠡠太祖改名全忠。识者曰：全字人王也，又在中心，其不可也。近臣亦奏，上方悔焉。𠡠命既行，追之莫及，后果篡大位。是时四方天下，其在中心，赐名之应也。
王平甫云：花蕊宫词三十二首，今考王恭简续成初集记，才二十八首，尽笔于此，庶真 了然。五云楼阁凤城间，花木长新日月闲。三十六宫连内苑，太平天子坐昆山。
会真广殿约宫墙，楼阁相扶接太阳。静甃玉阶横水岸，御炉香燕扑龙床。龙池九曲远相通，杨柳丝牵两岸风。长似江南好春景，画船来去碧波中。
东内斜将紫禁通，龙池凤苑夹城中。晓钟声断严妆罢，院院纱窗海日红。殿名新立号重光，岛上池台尽攺张。但是一人行奉处，黄金阁内锁牙床。安排诸院接行廊，水槛周回十里强。青锦地衣红绣毯，尽铺龙脑郁金香。夹城门与内门通，朝罢巡游到苑中。每日中官祗侯处，满堤红艳立春风。厨船进食簇时新，侍坐无非列近臣。日午殿头宣索脍，隔花催唤打鱼人。立春日进内园花，红蕊轻轻嫩浅霞。跪到玉阶犹带露，一时宣赐与宫娃。三面宫城近夹墙，苑中池水白茫茫。亦从狮子门前入，旋见亭台绕岸傍。离宫别院绕宫城。金板轻敲合凤笙。夜夜月明花树底，傍池长有按歌声。御制新翻曲子成，六宫絻唱未知名。尽将觱栗来抄谱，先按君王玉笛声，旋移红树一青笞，宣使龙池再凿开。展得缘波宽似海，水心楼殿胜蓬菜。
太虚高阁凌波殿，背倚城墙面浸池。诸院各分娘子位，羊车到处不教知。修仪承宠往龙池，扫地焚香日午时。等候大家来，院里。有教鹦鹉念宫诗。才人出入每相随，笔砚将来绕曲池。张向彩笺书大字，忽防御制写新诗。六宫官职总新除，宫女安排入。画图二十四司分六局，御前频见错相呼。
春风一面晚妆成，偷折花枝傍水行。却被内监遥觑见，故将红豆打黄莺。梨园弟子簇池头，小乐携。来侯燕游。旋把银笙先按拍，海棠花下合梁州。殿前排燕赏，花开。宫女侵晨探几回。斜望花开遥举袖，传声先唤近臣来。小毬塲近曲池头，宣唤勋臣试打毬。先向画廓排御幄，管弦声动立浮油。供奉头筹不敢争，上棚专唤近臣名。内人酌酒才宣赐，马上齐呼万岁声。
殿前宫女总纤腰，初学乘骑怯又娇。上得马来才似走，几回抛鞚抱鞍桥。自教宫娥学打毬，玉鞍初跨柳腰柔。上棚知是官家认，遍遍长嬴第二筹。翔鸾阁外夕阳天，树影花光水接连。望见内家来往处，水门斜过罨楼船。内人追逐采莲时，惊起沙鸥两岸飞。兰棹把来齐柏水，并船相间湿罗衣。新秋女伴各相逢，罨画船飞别浦中。旋折荷花伴歌舞，夕阳斜照满衣红。月头支给买花钱，满殿宫娥尽十千。遇著唱名多不应，含羞急过御床前。
周恭帝幼冲，军政多决于韩通。通愚凄太祖英武有度量，多智略，屡立战功，由是将士皆爱服归心焉。及将北征京师，民间𬤎言出军之曰，当立点检为天子。富室或挈家逃匿于外州，独宫中不之知。太祖惧，蜜以告家人曰：外间詾讻如此，将若之何？太祖姊方在厨，引面杖逐太祖，击之曰：大丈夫临犬事，可否当自泱胸怀，乃来家间恐怖，妇女何为？
太祖之自陈桥还也，太夫人杜氏方设斋于定力院，闻变，王夫人惧，杜太夫人曰：吾儿乎！生奇异，人皆言当极贵，何忧也？言笑自若。是日，太祖即位，契丹、北汉兵皆退。
京都中下之户，不重生男，每生女，则爱护如捧璧擎珠。甫长成，则随其姿质，教以艺业，用备士大夫采拾娱侍，名目不一。有所谓身边人、本事人、供过人、针线人、堂前人、剧杂人、拆洗人、琴童、棋童、厨娘等级，截乎不紊。就中厨娘最为下色，然非极富贵家不可用。余以宝祐丁已参阃寓江陵，尝闻时官中有举其族人置厨娘事，首末甚悉，谩书之以发一笑。其婺人名某者，奋身寒素，巳历二倅一守，然受用澹治，不改儒家之风。偶奉祠居里，便嬖不足使令，饮馔且大粗率。守念昔留某官处，晚膳出京都，厨娘调美极可口。适有便介如京，谩作承受人书，托以物色费，不屑较。未几，承受人复书曰：得之矣。其人年可二十余，近回自府第，有容艺，能筭能书，旦夕遣以诣直。不旬月果至。初憩五里头时，遣脚夫先申状来，乃其亲笔也。字画端楷，历叙庆幸，即曰：伏事左右，末乞以四轿接取，庶成体。面辞甚委曲，殆非庸碌女子所可及。守一见，为之破颜。及入门，容止循雅，红裙翠裳，参视左右，乃退。守大过所望。少选，亲朋皆议举杯为贺厨娘。厨娘遽至，使厨请曰：未可展会。明日且是常食五杯五分。厨娘请食品菜品资次，出书以示之。食品第一为羊头佥，菜品第一为葱齑，余皆易辨者。厨娘谨奉旨教，举笔砚具物料，内羊头佥五分，各用羊头十个，葱韭五牒，合用葱五斤，他物称是。守固疑其妄，然未欲遽示以俭鄙，姑从之，而密觇其所用。翊旦，厨师告物料齐，厨娘发行奁，取蜗铫盂勺汤盘之属，令小婢先棒以行，熣灿耀目，皆白金所为，大约计该五七十两，至如刀砧杂器，亦一一精致，傍观啧啧。厨娘更围换围裙，银索攀膊，掉臂而入，据坐胡床，切徐起，取抹批脔，惯熟条理，真有运斤成风之势。其治羊头也，漉置几上，别留脸肉，余悉掷之地。众问其故，厨娘曰：此皆非贵人所食矣。众为拾顿他所，厨娘笑曰：若辈真狗子也。众虽怒，无语以答。其治葱韭也，取葱微彻，过沸汤，悉去须叶，视楪之大小分寸而截之，又除其外数重，取条心之似韭黄者，以淡酒醯浸渍，余，弃置了不惜。凡所供备，馨香脆美，济楚细腻，难以尽其形容。食者举箸无嬴余，相顾称好。既撤席，厨娘整襟丹拜曰：此曰诚厨，万幸台意须照例。守方迟难，厨如曰：岂非待检例邪？探囊取数幅纸以献，曰：是昨在某官处所得支赐判单也。守视之，其例每展会支赐，绢帛或至百疋钱，或至三二百千，无虚拘者。守破悭勉强，私窃喟叹曰：吾辈事力单薄，此等筵宴不宜常举，此等厨娘不宜常用。不两月，托以他事，善遣以还。其可笑如此。
温公之任崇福，春夏多在洛，秋冬在夏县。每日与本县从学者十许人讲书，用一大竹简筒，内贮竹签，上书学生姓名。讲后一日，即抽签令讲，讲不通，则微数责之。公每五日作一暖讲，一杯一饭、一面、一肉一菜而巳。公先陇在鸣条山，坟所有余庆寺。公一日省。坟止寺中，有父老五六辈上谒，云：欲献薄礼。乃用瓦盆盛粟米饭，瓦罐盛菜美，真饭土簋，啜土钏也。公享之如太牢。既毕，复前启曰：某一间，端明在县曰为诸生讲书，村人不及往听，今幸略说。公即取纸笔书庶人章讲之，既巳，复前曰曰：自天子章以下，各有毛诗两旬，此独无有，何也？公默然少许，谢曰：某乎，生虑不及此，当思其所以奉答。村父笑而去。每见人曰：我讲书曾难倒司马端明。公闻之，不介意。
建炎巳酉秋，杭州清波门里竹园山平地涌血，须臾成池，腥间数里。明年，金人杀戮万人，即暗竹园也。熙宁八年冬，杭州地涌血者三，最后流入于河，腥不可闻。有称中兴野人，和东坡念怒娇词，题吴江桥上。车驾巡师江表，过而睹之，诏物色其人，不复见矣。词云：炎精中否，叹人才委靡，都无英物。胡虏长驱三犯阙，谁作长城坚壁。万国奔腾，两宫幽陷，此恨何时雪。草庐三顾，岂无高卧。贤杰天心春我中兴，吾皇神武，踵曾孙周发。河岳封疆俱效顺，狂虏会须灰灭。翠羽南巡，扣闻无语，徒有冲冠发。孤忠耿耿，剑锋冷浸秋月。
古者尚书令史防禁甚密。宋法，令史白事不得宿外，虽八座命亦不许。李唐令史不得出入，夜锁之。韩愈为吏部侍郎，乃曰：人所以畏鬼，以其不见鬼。如可见，则人不畏矣。选人不得见令史，故令史势重，任其出入，则势自轻。不禁吏出入，自文公始。
徽宗北狩，四太子请王婉容为粘罕子妇，上遣之曰：好事新主！及行，大哭曰：何忍以一身事两主？就舆中以奁刀自刎。太子曰：南宋大臣未有如此者。择地葬之，至碑曰贞媚蒙。
光尧圣寿太上皇帝，当内修外怀之际，尤以文德服远，至于宸章人藻，日星昭垂者非一。绍兴二十八年，将郊已，有司以太常乐章人序失次，文义弗恊，请遵真宗、仁宗朝故事，亲制祭享乐章。诏从之。自郊社、宗庙、原庙等共十有四章，一笔而成，睿思雅正，宸文典瞻，所谓大哉王言也。至于一时闲适，寓景而作，则有渔父辞十五章，又清新简远，备骚雅之体。其辞有曰：薄晚烟林淡翠微，江边秋月巳明辉。纵远柁，适天机，水底闲云片叚飞。又曰：青草开时已过船，锦鳞跃处浪痕圆。竹叶酒，柳花毡，有意沙鸥伴我眠。又曰：水涵微影湛虚明，小笠轻蓑未易晴。明镜裹榖绞生，白鹭飞来空外声。辞不能尽载。观此数篇，虽古之骚人词客，老于江湖，擅名一时者，不能企及。
通判监洒赵诗者，昔在学校，尝因齐生熟寐，与众戏，以香烛花果、楮钱之类，设供于卧榻前，而潜祠之。寝者既觉，见之曰：我巳死邪？因唏嘘不巳。少顷复寐，久不起，视之，真死矣。乃彻供设之物，相与秘。之，斯人岂乍觉见此，神魂惊散，遂不复还体也邪？事有不可知者。

        </div>
      </div>
    </div>
  </div>
</div>
<!--update:2025-08-30 10:12:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>