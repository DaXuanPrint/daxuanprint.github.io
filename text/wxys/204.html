<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第一回。元世祖贬圣伐陵,第二回。程廉访招贤纳士,第三回。冬青树记换君王骨,第四回。灵隐寺激怒英雄心,第五回。寇复雷大闹临安郡,第六回。秦锦帛起义紫金山,第七回。杨镇龙兵犯牛渚,第八回。钟明亮入寇蓝关,第九回。北固亭范国昌望气,第十回。棲霞岭皇甫惇题诗,第十一回。征曰本蒙古丧师,第十二回。走占城涪陵返国,第十三回。智深献策掠广陵,第十四回。万俟蛎弃家走寿春,第十五回。种世龙传檄达荆楚,第十六回。杨孝伯击楫过洞庭,第十七回。寿阳城锡帛僭号,第十八回。虎丘寺涪陵遇友,第十九回。狄招讨一征罗浮,第二十回。韩搏虎七">
<meta name="description" content="元之先世，本号蒙古，其国在女真之北，以奇渥温三字为姓。有始祖母曰阿兰氏，寡居在极北沙漠。屡有光明耀腹，后一乳而生三子。季子曰孛端义儿，魁梧奇伟，沉毅寡言。其后子孙蕃盛，不相统属。传至九世孙，曰也速该，兴师攻塔塔儿部，大获全胜，擒其部长铁木真以归。也速该适生一子，遂以铁木真名之，志武功也。铁木真深沉有大略，用兵如神，灭西夏四十余国，雄长一方，遂称帝于斡难河，号曰成吉思可汗，是为太祖。由太祖、太宗、定宗、宪宗，四传而至宪宗母弟，曰奇渥温忽必烈承位，是为世祖，改元至元。及至元八年，正宋度宗咸淳七年，始改蒙古，国">
<title>元代野史_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">元代野史</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]327146</span> <br/>
          说明： <span class="inputVal" id="bkdec">元之先世，本号蒙古，其国在女真之北，以奇渥温三字为姓。有始祖母曰阿兰氏，寡居在极北沙漠。屡有光明耀腹，后一乳而生三子。季子曰孛端义儿，魁梧奇伟，沉毅寡言。其后子孙蕃盛，不相统属。传至九世孙，曰也速该，兴师攻塔塔儿部，大获全胜，擒其部长铁木真以归。也速该适生一子，遂以铁木真名之，志武功也。铁木真深沉有大略，用兵如神，灭西夏四十余国，雄长一方，遂称帝于斡难河，号曰成吉思可汗，是为太祖。由太祖、太宗、定宗、宪宗，四传而至宪宗母弟，曰奇渥温忽必烈承位，是为世祖，改元至元。及至元八年，正宋度宗咸淳七年，始改蒙古，国号曰元。</span> <br/>
          封面： <span class="inputVal" id="bkimg">Z_13728.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]元代野史
[book_author]佚名
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]327146
[book_dec]元之先世，本号蒙古，其国在女真之北，以奇渥温三字为姓。有始祖母曰阿兰氏，寡居在极北沙漠。屡有光明耀腹，后一乳而生三子。季子曰孛端义儿，魁梧奇伟，沉毅寡言。其后子孙蕃盛，不相统属。传至九世孙，曰也速该，兴师攻塔塔儿部，大获全胜，擒其部长铁木真以归。也速该适生一子，遂以铁木真名之，志武功也。铁木真深沉有大略，用兵如神，灭西夏四十余国，雄长一方，遂称帝于斡难河，号曰成吉思可汗，是为太祖。由太祖、太宗、定宗、宪宗，四传而至宪宗母弟，曰奇渥温忽必烈承位，是为世祖，改元至元。及至元八年，正宋度宗咸淳七年，始改蒙古，国号曰元。
[book_img]Z_13728.jpg


[book_title]第一回 元世祖贬圣伐陵
元之先世，本号蒙古，其国在女真之北，以奇渥温三字为姓。有始祖母曰阿兰氏，寡居在极北沙漠。屡有光明耀腹，后一乳而生三子。季子曰孛端义儿，魁梧奇伟，沉毅寡言。其后子孙蕃盛，不相统属。传至九世孙，曰也速该，兴师攻塔塔儿部，大获全胜，擒其部长铁木真以归。也速该适生一子，遂以铁木真名之，志武功也。铁木真深沉有大略，用兵如神，灭西夏四十余国，雄长一方，遂称帝于斡难河，号曰成吉思可汗，是为太祖。由太祖、太宗、定宗、宪宗，四传而至宪宗母弟，曰奇渥温忽必烈承位，是为世祖，改元至元。及至元八年，正宋度宗咸淳七年，始改蒙古，国号曰元。时当宋季衰微，理度二宗，开庆咸淳年间，国势已十分不振，又恰用一炻贤嫉能，不学无信，吝军赏，挑边衅之贾似道为相，平章军重事，竟将中夏神州赤县，轻轻送与鞑靼部落去了。恭宗皇宗，四岁即位，仅二年，降于蒙古，虏之北去。二王航海，一益王名昱，恭宗兄也，时年九岁；一卫王名昺，恭宗弟也，时年八岁。恭宗北狩，益王始即位于福建，曰端宗皇帝。时元世祖遣都元帅张宏范，领兵追至闽中，君臣仓皇奔走，至广南砜州而崩。再立卫王，权统人心。以曾子渊充山陵使，奉梓宫，权殡于香山县马南宝家。南宝以献粟助饷，拜工部侍郎。时左相留梦炎早已逃匿，不知去向。右相陈宜中见时势危迫，托词请帝往占城诸国避难，己且先往谕意，为之先容，亦借此逃往暹罗去了。相从者少保文天祥、少傅张世洁、枢密使陆秀夫；宗室有荣公名晸，德昭裔也；虞公名景、宁公名升，德芒裔也；涪陵公名晟，秦王裔也。此外有樊公名昱、陈公名暹，俱年幼，涕泣相从。就中惟涪陵公晟，年方一十五岁，沉毅慷慨，屡屡痛恨误国诸奸，尝谓卫王曰：“早知今日如此狼狈，悔不在皋亭山，与伯颜背城一战，幸而胜，国之福也；不胜，则君臣在临安，同死社稷，省得今日跋涉海岛。深恨陈宜中当时不从耳。”言罢，目光如炬。张世洁大奇之。时由惠州之甲子门、谢女峡、井澳、潮州等处，又被元将唆都、刘深、百家奴之兵，冲杀数陈，张世杰死战，保护卫王而走。恰好工部侍郎马南宝，募集乡兵千人扈驾，直送至新会县南八十里，地名崖山岛，始住。相随者，惟宁公升、陈公暹而已。诸人并不知生死下落，卫王大恸。数日后，有败残兵至，言文少保，已在海丰县五岭坡，被元将所擒。
此时君臣中心如碎。次日，张宏范大军由海道猝至，将崖山前后围定。张世杰叹曰：“频年航海，何时已乎？”纵火焚行朝草市，以大舶千余只，列成一字阵，下碇海中，外舳内舻，贯以大索，为死守计。元兵纵火焚舟，宋舰皆涂泥，上缚长木以拒火，舟不能热。张宏范招之不降，攻之不克，相持十余日，无计可施。究竟元人师广力强，又分兵由厘山之东，转而南入大洋，兼以奇兵，断了樵汲道路，宋师大困。世杰虽智勇足备，奈天命已去，众寡不敌，前后夹攻，诸军遂溃。枢密使陆秀夫，自知不免，先驱妻子入海。谓帝曰：“陛下不可再辱。”负帝蹈海而死。杨太后大恸曰：“我忍死间关至此者，为赵氏一块肉耳，今无望矣！”亦赴海死。升暹二公，及群臣从死者甚众。
张世杰以十六舟，奋勇杀出，正遇元将朵尔思忽横舟挺枪阻住，世杰大喝一声，挥刀斩落水中，夺港而去。一心望占城逃走。
惠州失散，赵氏后裔，必逃彼处，别立为君，再图恢复。至海陵山下，忽遇飓风大起，几乎舟覆，部从欲弃舟上岸，世杰止之。望着海水，长叹数声，命取瓣香来。世杰焚香，仰天大呼曰：“我为赵氏，心力尽矣，一君亡，复立一君，今君亡而我未死者，非畏死也，欲待敌兵退，别立赵氏，以存大宋之檀祀耳。天若不欲我恢复赵氏，风覆我舟，世杰宁畏死之人哉！”
言未毕，果然飓风又起，雪浪掀天，世杰端坐不动，海水突然高起，十有余丈，柁折舟覆，世杰死焉。马南宝在香山闻之，泣曰：“国亡与亡，吾之死期至矣！”遇乐、遇阳二子，日日悲泣，吟诗有云：目极厓门天地改，寸心不与夜潮消。又云：众星耿耿沧波底，恨不同归一少微。亦不食而死。当时有元将唆都等，分兵来追世杰。见此风浪，亦舣舟近岸，不敢向前，徐徐回舟。合着张宏范大军，肃清闽广，凯还燕京。世祖大喜，升赏诸将，屡令宰相孛罗等劝降天祥。天祥志贯金石，心如日月，迨至世祖至元十九年，不屈遇害。前三日，大史奏三台星折，盖忠义之气，终不能挽回劫运矣。
且说元世祖自灭宋后，志得意满，初政尚略有可观，洎至无丙辰辛已年间，悖谬备至，燕淫宸极，秽污宫闱，傲狠之性，殆莫与抗。先是世祖尝问太保刘秉忠曰：“朕起沙漠，奄有中夏，海外诸国，罔不臣服，可谓千载一时矣！不知朕之国运，千载后谁为继者？太保占事之来，若合符节，惟朕深知，当不隐讳。”秉忠曰：“自古龙犛乌火，洛龟无书，纳甲飞符，河图无法，又况鸟鹊知来而不知往，猩猩知往而不知来，天运国祚，安可预知也？然据臣推测，似属西方之人。”世祖默会其意，谓僧录司八思麻等，乃西人也，平定诸国有佐命功，尊为帝师。使天下极其崇奉，生列上公，死葬王礼，没后更立一人，定为家法。或可以暗损西人之福。故平宋后，即诏以八思麻为推诚翊运保戴大国师，官上柱国，班宰相上，朝臣凡一品以下，莫与抗礼。世职罔替，其桑门满利班只，授大司徒；嗣古妙高，为枢密副使。弟子等，凡是西僧，概授五晶职衔。旨下，有翰林承旨李迪，左庶子赞善大夫王晏，上表切谏。其略谓朝廷名器，不可妄假于缁流。且国家景运初开，一言一动，皆宜慎重举止，以为天下后世法。西僧等至假以国师之名，业已过矣，不可滥授。极晶，紊乱典常，乞停此诏，则臣等幸甚，天下幸甚云云。世祖大怒曰：“尊崇释典，敬礼国师，乃朕祖宗家法，小子何得要君罔上，讪谤朝廷。”立命押赴市曹斩首，文武不敢谏阻。二人斩毕，退御便殿，八思麻等入见谢恩。世祖大喜，命各赐坐讫，谓之曰：“朕推崇释教，凡有国政，皆与国师等商度是非，议论得失，国师等亦宜尽言无隐，罔负朕意。忽令彼书生辈，饶舌不休也。”八思麻等，再拜起谢曰：“陛下皈依释门，崇奉吾教，我佛有灵，大元之国运，万世永赖矣，臣等敢不竭尽愚衷，翊戴圣明哉！”世祖称善。八思麻遂乘机进曰：“陛下尊奉吾教，不择臣等蕡苾，猥厕朝右，陛下之意至矣。然在廷文武与天下之人，必不服。”世祖怒曰：“朕为天下主，独不能操其权乎？”八思麻曰：“非也！自来三教并列，而与吾教相水火者，道也。从古帝王重道则毁释，崇释则毁道，释与道势不两立。然最与吾释门相仇敌者，尤莫甚于儒。即如当今士大夫，多宋末衣冠之旧，谓其礼乐文章，足以治国平天下，其中奸诈百出，机变沓生，误人家国，为祸不浅。孰有我西方之教，清净纯一，易臻上理哉！陛下崇佛，而天下儒者皆谤佛，何也？盖所崇者殊，而所尚者异也。天下仅陛下一人崇佛而已，为今之计，欲天下之人，皆崇佛法，不如禁彼两教，匆使并行，焚其书、灭其法，夺其所奉、贬其所尊，此陛下所能操其权者也。伏维陛下圣裁。”世祖恍然大悟曰：“微国师言，朕几为群儒所误。朕亦思天地间，既推朕为至尊，何得又奉上帝。又崇至圣？联几貌焉中处，不能辖遍覆载矣！来日下诏，方表朕心。”八思麻等遂出。次日临朝，大会文武，传诏曰：朕今混一土宇，中外臣民，宜定所尚，以便各遵荡平之路。
尚忠尚质，三代惟然，是道是儒，累朝皆谬。朕前已崇奉释教，皈依西方，二三臣工，罔敢异志？其儒宗至圣孔子，降为中贤，免行释奠之礼，学宫改为兰若招提，科举学校一律停止。上帝天翁，坐拥虚器，懵懵无识，全无降鉴之德，宜更其位，圆丘郊祀，俱罢典礼。其道门书籍，概用焚毁，惟《道德经》不在此数。有私藏天文图谶、太乙雷公式、七曜历、推背图、苗太鑑历等书者，杀无赦。知而不举者坐。诏下，文武骇异。翰林学土王磐，出班欲谏，太傅伯颜，手牵其据曰：“先生独不见李迪、王晏耶。”王磐不听，大言曰：“老夫今日得死所矣。”
班中左拾遗吴潜、给事中刘元礼、集贤大学士许衡、工部郎中郭守敬、昭文馆学士张文谦等，一齐曰：“王翰林能死，断不能一人独死也！”王磐苍颜白发，盛气向前，正欲毁其白麻，忽西南（口豁）唎一声，如天崩地塌。内宫传言，太极殿被雷声震塌一角，霎时天昏地黑，雨雹并至，屋瓦皆起，世祖大惊退朝。桑门国师等惊得无处逃窜，随着众官，仓皇出朝。至正阳门，忽疾雷一声，将专吽没的里二西僧震死。时王磐执许衡手言曰：“灭天毁圣，亘古未有，谁谓苍苍者或懵也？”叹息而别。次日又报，大同路地震，江淮等处大水，淹死居民二十余万。太庙中鬼哭有声。群臣方谓天变猝至，可回帝心，上表进谏，文武交章劾奏西僧，而世祖刚愎日恣，竟不批出，亦不停悔前诏。许衡叹曰：“先圣德与天侔，其圣自在天壤，岂人所能升贬哉？衡读其书，得以身名俱显。累累乞休不许，非我志也，今老矣，更贪位立朝，人将谓我无耻。”郁郁致仕，不久遂卒。王磐亦以年老乞病而归。
一日国师桑门等，及一班律臣，侍案偏殿。世祖偕诸王妃嫔，浮白噱饮，自起行酒，谓众人曰：“今日须痛饮尽醉，不醉者以违旨论罪。”一时群臣，丧德失仪，谑言谩语，全无顾忌。饮至半酣，世祖兴起，磕头箕倨大呼曰：“取龙头钵盂来。”
少时，内官捧至，众视之，不解何物。世祖曰：“饮器也，用人头琢就，然必国王之头方妙，此乃蛮国王头也。凡我西方诸部君长，伐人之国，得王头为饮器者，最为吉祥。”群臣皆贺。嗣古妙高进曰：“陛下饮器，自以为妙。然据臣思之，犹未尽善。”世祖有怒色。嗣古妙高谢曰：“陛下言此饮器，须得国王头为之始妙，然不过国王头耳，非天子头也，若得天子头为之，岂不更妙？”世祖回嗔作喜曰：“果然更妙。”嗣古妙高曰：“今宋帝诸陵，皆在会稽，何不遣使伐掘陵寝，取头以归。且陵中必藏有珍玩，可得金宝。最为两便。”世祖手抚其臂大笑曰：“枢密可人哉，朕昔年平国，数十有余，所获珍异无算。及张宏范灭宋以归，珍宝全无，惟得一死不屈节之文天祥而已。朕甚怪焉。金宝乃在陵中，枢密不言，朕焉能知？
权擢少傅，异日更有升赏。”嗣古妙高叩首谢恩。即日传旨，遣侍郎卢世荣、宦者咬住，前往会同浙省平章哈马黎伐陵。二人领旨，即往临安去讫。

[book_title]第二回 程廉访招贤纳士
元世祖平宋后，宗室大臣族姓，概行迁于内地，凡台省诸职，间用南人，惟御史台、按察司等官，不用南人。又制江南人为十等，一官二吏，先之者贵之也，贵之者，谓有益于国也；七匠八娼，九儒十丐，后之者贱之也，贱之者，谓无益于国也。
嗟乎！以儒者而屈乎娼之下，丐之上，闻者尚犹羞之，矧当时有志之士，肯立于其朝乎？至是御史程文海奏曰：“陛下扫平区宇，中国之天下，须参用中国人。则风土人情，悉得其宜，如御史台、按察司，乃采风问俗之职，江南等处风土，非南人不谙也。且江南为故宋人物荟萃之地，今宜设各道廉访使，博采知名之士，朝廷充用，天下可不劳而定矣。况陛下诏书，崇奉释教，停罢科举，非采访何由得知？”世祖允奏。即命程文海为江南廉访使，拜集贤直学士，兼侍御史，行御史台事。
文海得旨，一至江南，令人访求留梦炎、赵孟頫二人至，谓之曰：“当今大元天子，侧席求贤。文海故有是命。二公抱经邦济世之才，与草木同朽，是明月之珠，夜光之璧，季诸道涂矣！二公若能以昔日事宋者，改而事元，或可稍展骥足耳。”
二人齐声曰：“亡国之大夫，不足与图存，某等猥以庸质，深荷采访荐举，若肯垂手引援，身立治朝，得以尺寸自效，固所愿也。”文海大喜，给与诰身。二人叩首谢命，荐人燕京，俱用为翰林承旨。留梦炎谢表有云：使伏枥驽蹇，布骐骥而蹀足，窜迹翩翎，排鸳鸯而刷羽。又云：分其斗米，济濡沫之枯鳞；惠以余光，照芃棲之寒女。赵孟頫亦用杜牧之语，书奇文海云：泛大鲸之海，每觉魂摇；戴巨鳌之山，未如恩重。甚至有云：惠深范叔绨袍赠，荣过、苏春佩印归。呜呼！二人之求仕，如此其亟也！文海随又访求赵孟适、张伯淳、叶李二十余人，荐之于朝。内中惟谢枋得逃去不就，余者世祖擢居显要，皆大用之。
当时临安有一衣锦山，山之东峰，天生一片圆石，径二尺七寸，其光可鉴人影，毫发不爽。五代钱谬幼时，游玩至此，自顾其形，皆冠冕黼黻如王者状。继后唐昭宗皇帝，因封钱谬所居营为衣锦营，又升为衣锦城，并封此山为衣锦山。程文海采访江南时，将过浙江，恰好山中有二名士；一姓范名国昌，汝南人也；一复姓司马，名肃，河内人也。因避宋末之乱，相遇于平江，各诉衷曲，志同道合，相约共隐。及元兵北去，二人曰：“闻临安大好山水，曷往杭州。一者不忘故国，二者得玩湖山佳丽。”遂至城东，买山为终焉之计。二人每于月下星前，促膝谈心，间及国事，未尝不潸然流涕也。或时荡舟西湖，或时散步葛岭，或时招凉苏公堤上，或时选胜灵隐寺中。一觞一咏，凡飞来峰、小孤山，诸处名胜，招之可到。但题咏时，出口无非乾坤有象家何在，江汉无情水自流。其时地使之然也。
一日又闻元主，命程御史访求江南人才。留梦炎、赵孟頫俱荐入燕，已得位矣。二人大恸曰：“生死事小，廉耻事大，人之无良，一至于此。”蒙古江南十等之制，儒宗扫地矣！矧宗藩旧相，忍觇颜于其朝哉？此间密迩杭城，征聘来时，不惟羞杀故国之父老，亦且有玷旧国之山川也。”收拾琴书，往苏松别求名胜而去。二人在途不时感叹。国昌唱然曰：“风景不殊，举目有山河之异。吾与兄宁终作楚囚泣耶。”司马肃亦叹曰：“胡元虽混一中国，然观道途情形，举目皇皇，人心未定，草泽中若有英雄崛起，扶持颠危，天下事未可知也。”二人安步当车，缓缓而行。非止一日，忽见一关，范国昌讶曰：“此独松关也，属苏州吴江县所辖。”方欲进关，见把关军士，围着许多车马，与二少年壮士厮打。二少年全无惧怯，赤手空拳，施逞威风。众军士俱披靡莫当，远远围定。大嚷曰：“过关常例，俱有明文，乃大元天子所设，尔恃强违例，卖弄本事，欺藐国法，禀见关主定夺，尔能插翅飞否？”二人方知就里，上前排解，代给常例，可笑作怪军土便不语了。二少年犹忿怒不息，大骂酋虏，作法自毙，某若得志，誓将汝等羯贼逐出斡难河外，方泄吾愤。二公上前，急掩其口，代为谢过，拥着车马，一同过关。少时随后一人，打马扬鞭而来，相貌堂堂，气宇不凡，一见二公，滚鞍下马，称谢曰：“孺子辈无礼，深荷二贤土解纷，今晚逆旅，请同下榻一叙可乎？”二公心知其为少年父也。暗奇其人，许之。行不数武，则二少年已只候于客舍中矣。三人一同入邸，坐定，各陈姓名，其人自言云中马邑人氏，姓岳，名燕超，二子岳镇、岳坤，世居山后农耕为业。惟高曾以上名胜者，景德样符间，曾任三关总制兵马使，兼团练使之职，余俱不显。宋末窝坦台，陷没云中，避乱东京，再迁会稽山阴。近闻元主设各道廉访使，访求人才，某见江浙，被程御史荐入燕京者甚多，故今移家远徙。某观二公行色，高视阔步，毋乃亦此意乎？二人听罢，哑然而笑曰：“智者所见略同哉！
共剖心腹，如出一辙。”燕超曰：“某以武人，尚不忍见故宫之禾黍，彼留赵诸人，岂无人心者。”范国昌浩然叹曰：“冠履倒置，如斯为盛，囚首虏廷，身是故宋遗老，中原从此无名分矣！”司马肃曰：“蒙古灭天毁圣，停罢科举，故设采访之官，然崇尚西僧，已三纲殄绝，又求人才，前后自相矛盾。满廷髡秃，杂以缙绅，彼非求治，乃欲羞杀儒者也！”范国昌曰：“蒙古放枭囚凤，不齿儒者，然儒者席上之珍，其贵自见，蒙古何知？不足语此，是非九方皋，焉能赏识于牝牡骊黄外哉！
惟灭天毁圣，擢发不足以数其罪也。”燕超忽然触着灭天贬圣一事，不觉发指。一时酒后耳热，拔剑起舞，复长吟云：猎猎北风吹倒人，乾坤无处不生尘。
胡儿冻死长城下，始信江南别有春。
范国昌亦向临安酾酒吟曰：国破山河在，人非殿宇空。
中原何日事，搔首赋车攻。
司马肃慨然叹曰：“留梦炎在宋为状元宰相，富贵可谓极矣，不守节义，并不知进退者也。”亦成一律曰：黄犬东门事已非，华亭鹤唳漫思归，直须死后方回首，谁肯生前便拂衣！
此日区区求适志，他年往往见知机。
不须更说莼鲈美，但在松江水亦肥。
三人促膝达旦，竟成莫逆。国昌叩其二子，俱年方弱冠，且武略精通，言谈之间意气自豪。燕超叱之曰：“孺子在家，专务弓马，未尝学问，既见长者，理宜肃玲德诲，多识之无为是。”二公起谢，称赏不已。次日作别，燕超曰：“某在东京，有二契友——韩靖夏、高耀卿。耀卿乃渤海世胄，宋末时，不屑进取，隐身博徒，赋性豪迈，最尚任侠，家资百万，挥洒如土。韩靖夏乃延安人氏，曾为东京留守司统制。因见贾似道专权误国，弃官而去。二人与某订交最深，分手时，相约异日当会于闽广间，不知二兄异日亦可于闽广间得相遇否？”二人一齐言：“鸡黍之约，千里不爽，各宜努力，皓首为期。”因问燕超何适，燕超曰：“某今日犹飘萍转蓬，行踪靡定，然男子仗剑樽酒间，四海皆吾家也。且过广陵，再定行止。”燕超遂向维扬进发，二人亦投松江而去。

[book_title]第三回 冬青树记换君王骨
会稽狮山屃湖间，有一老人，操舟往来江上，自言朱姓，江上人皆呼之曰：“朱叟”，与村中父老极为相得。花朝月夕，往往刺舟而来，酌酒与父老共饮，倾觞谈心，整日不倦。一日正饮间，朱叟忽掩面大哭，众皆愕然。朱叟曰：“吾悲宋室耳。”
众解之曰：“宋室虽可悲悯，然事往矣！翁毋自苦。”朱叟收泪，从容谓众曰：“老夫世居淮西，服畴食德，代沐国恩，自夏贵以淮右降元，举家逃窜十年，并无确耗。老夫浪迹两浙，蜉蝣江上家国茫茫，乃故宋之遗民也！恶得不悲！”言讫，涕泗横流，众皆感泣。朱叟泪满杯中，举酒酬江，吟曰：烟凝楚岫愁千点，雨洒吴江泪万行。
牢落京湖数十载，不堪独坐细思量。
朱叟曰：“老夫略识涂鸦，摭拾唾余，博父老一噱耳。但老夫在淮时，亦喜与里中父老，烹鲜炰羔，敦崇信义，惟期积厚作子孙计，若缓急有无施与，皆我等分内事也。”时座中有陶翁、徐翁者，颇读书明大义，皆感叹曰：“乃翁素履所荫，未可量也，我等俱宜效之。”众皆肃然起敬，自此逐日登秦望，游天姥，访芋萝，玩若耶，聚饮江干，散步古刹。会稽乃千岩竞秀，万壑争流之区，朱叟一面玩景，一面探访家音。一日过余姚之墟，见沙浦坐一少年，面如死灰，欷歔欲绝，朱叟怜而问之，则曰：“韩其姓，怀珠其名，滁州全椒人。宋末，父为县尉，薄宦余姚，卒于任所。今始间关来越，寻亲骸骨，未知何处，是以恸耳。”朱叟曰：“滁州千里迢迢，女雏年弱质，乌能达此？”少年曰：“怀珠年近弱冠，但念有父不得生还，岂骸骨亦不能归里，中心惨但，五内俱裂。辞母离滁，至中途已资斧告罄，幸遇同里朱阿哥来浙，怜我幼弱，随行始达。”
朱叟闻一朱字，急问朱姓者何名，来此何故？少年曰：“名方义，本淮西人，宋灭元兴，家室离散，伊寻父来越。”并状貌年齿，历历述之，朱叟不觉泣下，曰：“是吾子也，暌违数十载，今日始得音耗。”众父老皆大喜称庆，少年叩首泣谢曰：“老翁不日骨肉重逢。小于亲骸，何日得归？”朱叟此时，悲喜交集，喜者，父子相逢有日；悲者，茕兹韶年孺子，间关跋涉，寻亲骸骨，若不代为借箸，奚以慰其孝思？众父老皆慰藉少年曰：“尔父临没年月葬记，女得闻否？”少年答以未闻，众父老皆有难色。朱叟停会，私问其父宦途行径，宦囊充实否？
少年捧腹泣曰：“前日贫无卓锥，近来连锥也无，但父没亦有因。县令史公，本以夤缘贾平章馆客廖莹中，堂吏翁应龙二人得选，日日坐私衙，打屈棒，替豪门作犬马，与父有隙，父解组乞归，因以诗讽之曰：拷打追来只为金，转增冤孽罪何深。
莫将棘枳棲鸾凤，愿得挂冠游竹林。
县令怀恨在心，乞休不允，因事构陷，遂卒任所。县令寻亦被逮，此母氏在家言之。”朱叟慨然曰：“女父素行若此，骸骨决然可寻。”同至城近，凡萧寺、废院停棺处，物色殆遍，皆有主者。众讶曰：“岂一县尉尸骸，竞委沟壑耶！”少年号泣而行。朱叟与众，探坟问塚，白杨箱望处，搜剔备至。一日少年泣谓朱叟曰：“夜来梦身卧雪地，雪月交辉，忽又行走河畔，宿草蔓延，芊芊绵绵不绝，耳中若闻人语，有云：官告终养，身无寸丝，人欲请宾，口不能言，似乎亲骸不可得也。”
众人疑辨一会，有谓吉者，有谓不吉者。内有罗翁名铣者，恍然曰：“是矣！终无丝，冬字也；请不言，青字也，合冬青二字，意者乃父尸骸，其在冬青树下乎！”朱叟亦悟雪月雪地，冬也；河畔草，青青也。罗翁所测无疑，众人一齐行至西山幽绝处，果有冬青数株，树下桐棺累累，逐一看去，惟最下一棺，业已败朽，并无封志槽。上垢泥铺藓，白骨多露于外；少年一见心酸，即欲刺臂沥血，忽见骨旁有玉块一枚，泣曰：“此我父故物也。”众问何知？曰：“与家中母氏所存无异。常言双块一存父身，一藏母所，非其验乎！”众皆奇之，少年带泪刺血，真沁入骨，滴滴不溢，遂抚骨大恸。甲乙检集包好，叩首众人，方俗拜谢朱叟，忽其子方义，踉跄而至，众皆大悦，朱叟父子，喜出望外，方义又见怀珠已得父骨，深幸死亲生父，各遂所愿。怀珠十分感激，深谢朱叟父子，德比二天，异日誓图死报，倘不于本身，必于其子孙见之。朱叟逊谢。今按韩怀珠，即义死鄱阳之韩成祖也。当时众父老，已知朱叟将离会稽，又嘉方义、怀珠二人，仁孝可风，争相挽留至家，欲以觞之。
方过姚墟，忽道涂纷纷传言，世祖遣官伐陵，取骨收宝，使臣奉旨，将至临安，会合平章，不日即临会稽。众父老惊讶不已，暗想：自有天地以来，岂有伐陵天子，恐系讹言。回至山阴，人人传说，果有是事。皆讶曰：“夺其国而更伐其墓，太属不情！”朱叟愤惋泣下曰：“巍巍至尊，没后朽骨不能保全，何宋帝之不幸至此耶！”时同行有少年，姓唐名珏，字玉潜者，独倡言曰：“我等逐日游恋狮山屃湖间，目极宫殡，尚怀水土之恩，今遭大变，理宜瓣香杯酒，陵前沥奠，略表小民寸心。”
众父老皆言甚善，独朱叟沉吟未决。陶翁让之曰：“翁平日忠义自许，此时何气馁不胜？”朱叟摇首曰：“徒往一奠，此事殊未了。”众皆拱手听命，朱叟曰：“陵中之宝可取，陵中之骨不可去也，须设法藏之。”众谓藏之亦未尽善，元主特为取骨，若不得骨，决然征问左右居民，无噍类矣。一时拟议未定，又闻使臣已莅浙省，总统江南浮屠杨琏、真珈，亦赴杭城。
会稽萧山知县，明日皆来巡视，禁上游人。朱叟谓怀珠曰：“事急矣！请以令先君骨易之。”怀珠泣而不答。众父老曰：“此计甚善，韩县尉以臣代君，朽骨犹存，忠义！女以千里寻亲，不得乃父之骨，而得君王之骨，相易以葬，亦仁人孝子之用心也。”怀珠方允，众父老甚喜。行过水隩，忽江干有一丐者，背负竹箩，手持竹夹，一路长歌而来。歌曰：沧桑感慨兮，陵谷迁移。
珠宫抔土兮，衰草迷离。
高孝两朝兮，惠泽布施。
遗骸不保兮，令我心悲。
众闻其歌异之，丐者见众父老，正色曰：“公等殡宫比邻，忍坐视乎？”朱叟示以意，丐者大喜，自言姓林，名景曦，字霁山，在宋为太学生。公等好义，愿与共事。众父老甚喜同心，各去备器械。黄昏时候，首先至理宗皇帝陵所，惟见墓木虚拱，翁仲空立，驼马尚犹睁嵘，丹青亦未剥落，但寒食青草，夜月棠梨，麦饭一盂也无。诸人暗暗奠讫，独有罗翁名铣者，原本故宋中宦，深知陵中广狭曲折布置之法，穴出隧道，径达灵寝，用铁管撬开寝门，白玉棺即见，众人用力透其枢纽，举而启之，惟更换其骨，其余珠襦玉匣，分毫不动。负骨而出，掩其关，塞其隧，土色石痕如故。朱叟一得此骨，随交与怀珠曰：“以理宗皇帝龙骨，作尔父骨，当不辱没女矣。”怀珠泣谢。时林景曦亦至，高孝二帝陵前，一时性起，欲遍易之。父老皆虑无骨更换，而同事者众，即奔各处无主墓中，随取无数人骨，不拘或贵或贱，或长或短，七脚八手，尽将南宋诸帝陵中，如法更换其骨。朱叟乃斫文木为匮，复黄绢为囊，各署其表曰：某陵某陵，葬之兰亭山下。韩怀珠曰：“帝王之骨，小子何敢竟葬为父？不如一齐瘗此，异日或有还陵之期，父骨既已代君，僭居陵寝，小子以玉块一枚，归复母命，于心慰矣。”众皆大喜，无不以忠孝奖之。又将理宗之骨，深深瘗讫。朱叟乃市羊豕，具牲醴，少年唐珏，作文以告。林景曦亦作诗吊之。陶翁谓朱叟曰：“瘗处若不立记，将来此骨，还陵无期矣！”朱叟曰：“不必他物，每瘗一处，即种冬青于其上，他日有继我等志者，冬青树即宋君之墓志也。”少年唐珏，争先种之，井口占一绝曰：一杯自筑珠宫土，双匣亲传竺国经。
只有春风知此意，年年杜宇哭冬青。
众父老亦各于所函土堆上，逐一种之，朱叟候众人种毕，乃举酒酹曰：炎宋无辜，蒙古伐陵。
罪列穹苍，虐及杳冥。
惨矣列圣，鉴我椒馨。
瘗玉何所，视此冬青。
再拜奠别，共秘其事，外人无复知者。时至元戊寅岁十二月初八日也。次日，朱叟父子及韩怀珠，辞别父老，遂回滁州。
今按南宋宫殡，在会稽者甚多，而屃湖之滨，狮山之侧，茔址可识者，约有二十四处，俗呼为二十四堆是也。后人观此有感，咏以诗曰：屃湖湖水明如镜，照出兴亡事可哀。
二十四堆春草绿，钱塘风雨翠华来。
当时浙省平章哈马黎，乃枢密正使和礼霍孙之弟，抚恤人民，颇有干略，闻御史台采访人才，亦屡下士礼贤，辑睦同寅，钱塘江下，每多盗贼盘踞津隘，商旅难通，严檄武弁巡缉，稍稍敛手。时有江宁巨盗秦锡帛、邢土龙、蓝天蔚等，由润州杨子桥趋过南徐，私窥临安。闻哈平章威望素重，亦遂引去。在杭州又有京西华州寇复雷，其人伟岸风骨，目瞬如电；河东关普灵，面如重枣，声若洪钟；枣阳焦芳、歙县宇文广、聊城斛律亢宗等，无不智勇足备，出人意表，遨游钱塘，凭吊临安，有饮马长江之志。正遇侍郎庐世荣，宦者咬住，奉旨伐陵来浙，哈马黎同杨琏、真珈等接旨已毕，飞马报往绍兴。此风一出，人人咤异。数日备齐车辇，董率卒役直往会稽。有绍兴知府刘含芬，暗暗饮泣，承接不遑。会稽山阴萧山诸县令，只候陵所。
庐世荣、咬住等，于是月十二日，同至理宗陵寝近处，略略巡视，下令人役，金宝不得损伤，亦不许隐匿，违者定按军法。
军役得令一声呐喊，只见云愁雾惨，日黯风悲，天地无色，草木饮泣。纵斧处鸟雀争飞，挥锄时狐兔逃窜，龙螭丰碑，一齐粉碎，鸾凤文石，并无瓦全，层层撅开，将珠玉金宝尽行辇出。
侍郎卢世荣，逐件查明注册。更往内掘，石门紧闭，用铁锤击碎石管，一声响亮，寝门洞开，已见灵柩左右，石栏盘白玉神，路灿黄金，殿寝陈设，十分华丽。咬住命尽行折毁，珍玩一一运出，然后破棺抉首，军士以利斧斫破石槨，直截其首而出，棺内所有，罄行取之。咬住一见首骨，讶曰：“此陵不上三十年，骨已朽至此乎？想应宋室数尽矣。”一时伐遍诸陵，搜掠靡遗，坏棺破穴，残年断骼，委弃满地。甚而近处有公卿大夫之墓，士庶富贵之茔，骄兵悍卒，见冢即掘，棺既毁胔，弃骨草莽间，微或阻之，拔刀相向，掳掠奸淫，无所不至。有司知而不问，会稽遭此惨酷，人人切齿，处处痛心，行道之人，无不饮恨吞声，掩面而过，此即大元世祖皇帝泽及枯骨之第一善政也。会稽随即大旱三载，赤地千里，江阴水决，衢州地震，无非人民怨气所致。喜得山阴唐玉潜、林霁山，既同朱叟等换骨，倡为义举，朱叟别后，二人遂订莫逆之交，往往作诗，互相赠答。及见诸陵伐掘后，二人愤极，侦元使去后，凡各处断残肢体，尽收而葬之，其有不获者，行贿西僧，买归以葬，葬毕远循，惧获罪也。
且说哈马黎督率军役，伐掘已毕，回至临安，将理宗首骨，用匣庋置，辇上金宝，庐世荣、咬住离了浙省即回燕京。寇复雷等在余杭县，初闻此信，人人怒发冲冠，大骂虐及枯骨，羯贼有为君天下者乎！众人商议，发掘后，离杭回京。我等先在北新关三十里，罗刹江岸等候劫杀庐世荣、并宦者咬住，夺回君王骨，仍置陵中，方泄吾愤。众皆磨拳擦掌，准备劫杀。比及寇复雷等知之，则庐世荣去杭已三日矣，诸人叹息而罢。世祖一日得理宗首骨，并许多珍异，喜至手舞足蹈，命精巧工匠，将骨用珠玉嵌就，镶成琳珑八宝龙骨饮器，酌以酪浆，尝其旨否，十分满志。重赏庐世荣、咬住二人，官爵有差，而加西僧嗣古妙高为太傅。自以为得此饮器，宏开景运，国祚绵永，设宴大庆，西僧等合口颂扬，群臣皆呼万岁，而不知上天震怒，人心叛离，国运自此斩矣。

[book_title]第四回 灵隐寺激怒英雄心
却说杭州临安城外一寺，曰灵隐寺，乃吴浙第一名山。唐宋以来，代有胜迹，诗人骚客，留题不可胜述。南宋又驻跸临安，故当代尤甚。元主既奉西僧，凡名刹髡首，无不骄恣傲睨，而平章哈马黎，每来灵隐，见游士云集，甚恶之，谓混扰清门，出令禁止，寺僧遂如虎生翼，种种不法，大肆横行。寇复雷等在杭，偏欲捣入虎口，往来寺中。一日有游士三人，一名韩昭，一名李穆，一名杨孝伯，来杭访友不遇，散步入寺，凭古迹。
李韩二人触景兴怀，吟诗不辍。惟杨孝伯玩景不置，观其气宇轩昂，似非笔墨者流，而寇复雷等，以英雄遇名士，自尔情投意合，约略数语，欢然相得，各通乡曲，即命从者取酒，择一回廓静处，开怀醵饮。寇复雷提起伐陵一事，拍案大怒，目中火出，韩昭、李穆，掩袂欹歔，曰：“似此惨恶，一部十七史，未之见也。”关普灵曰：“蒙古以犬羊之俗，豺狼之性，兵戈所至，靡不残虐，而天意竟归之。作斯世主，惟智者不平焉。”
李穆曰：“天道幽远，此意令人难知，古云：‘顺天者存，逆天者亡。’逆取顺守，尚难保国，矧蒙古逆取逆守乎？宋未偏安海隅，纲纪不振，用人乖舛，蒙古扼其呒而夺之，偶得志耳，未必即为天命攸归也。”韩昭曰：“诸君以天意佑相蒙古耶，而不知天怒实甚，蒙古崇奉西僧，尊礼释教，停罢科举，狂言悖语，贬我先圣尼父，而为中贤，妄作妖书，欺灭上帝，故今灾异叠见，地动山崩，古今有如此天子乎？”言未毕，座中焦芳勃然大怒曰：“反了反了，灭了圣教，改换天地，是举目不见三光了，不反何待？”韩李二人讶曰：“寺中恐属垣有耳，诸君醉矣。”寇复雷亦激怒而起，众人俱拔剑击柱，暴躁狂呼，时已惊动寺中长老古卷思吉了了和尚。这了了和尚，正是西人，狞面赤须，勇悍淫虐，惯使双刀。二弟子海清、海宁，原是宋末独松关总兵张濡部将，伯颜破关，遁此为僧，助桀为恶，寺中凡五百余僧，俱是乡里无赖，斗牌宿娼，帮闲吃白食的髡秃。可惜灵隐寺历代名胜，竟为藏垢纳污之通逃薮矣。时寇复雷等初来寺中，众僧欲上前阻滞，见诸人状貌，知难歪缠，听其游玩，想不久即去。谁知诸人性起，大呼大嚼，端来撩彼虎须，了了和尚得知，老大着惊，有二行者上前责曰：“此乃净地，行者有令，禁止游人。女等业已违令，还狂饮喧呼，是何道理？”寇复雷大怒，触口就骂，宇文广挥拳便打。二行者吓得魂不附体，飞也似奔去了。韩昭、李穆素知寺中僧众不法，即速避出寺外。众人哗然曰：“不入虎穴，焉得虎子。”率性撞入寺来，正遇了了和尚手挽手双刀而出，海清、海宁左右扈从，杨孝伯拔剑敌住，了了和尚猛勇异常，刀法全无破绽。众人一齐混战，正是慈悲精舍交锋地，清净法门作战场。当时斛律亢宗，见孝伯战了了不下，手拔阶前石栏杆一支，乘势打去，正中左臂，了了负痛，回身便走。海宁亦被焦芳挥剑中腕。众僧披靡，忽一声呐喊，五百余僧，团团围住。了了振起精神，手拈长枪，复来助战。众人虽勇，奈随身仅有佩剑，只可防身。
众僧是长矛大戟，面面刺来。焦芳激得暴吼如雷。
正在危急，韩昭、李穆在寺外大呼曰：“公等尽力敌住，我二人外面纵火焚寺，烧杀贼秃。”果然西廊后火起，烟涨迷天。了了大惊，速命救火。众僧手忙足乱。寇复雷等冲杀而出，会合李、韩，回头看时，倏忽不见火影，众人咤异。韩昭曰：“此吾二人疑兵计，所设疑火，想已扑灭耳。”众人皆欲将寺纵火焚之，韩昭曰：“不可，六朝名地，焚之可惜。”众人曰：“留寺有僧，终为后患。”韩昭曰：“非也，此外通近杭城，行省得知我等手无寸尺，其祸非小。”众仍服，遂暗往皋亭山暂住而去。
再说江宁秦锡帛，狼声虎状，眉横一字，及长，多权谋，能左右射，粗猛过人，素有异志，常游西湖、葛岭等处。慕贾似道之为人，曰：“似道风流，可儿可儿，有三子，曰杞、曰梓、曰楠，俱能操强弓，骑怒马。有兄名开岐。又有浦城邢士龙、顺昌蓝天蔚。邢蓝二子，在闽杀人，亡命江淮，锡帛见二子俱万夫勇，收为爪牙。凡江淮等无赖之徒，悉往归之，俱密密分布于淮扬、苏松间。扬子江、瓜步洲等津隘，遍置腹心，劫掠江口、收纳亡命。奸逼妇女，无不备至。锡帛一日同邢、蓝二人潜游临安，私探浙省近来消息。偶至灵隐，刚入寺门，众僧各执器械一齐打出。三人大惊，不知所措，溜焉逃走。至江口，方欲上船，忽见上流舟聚如蚁，船上遍列戈矛，无数军卒，大呼：“且住，奉平章之命，拿贼来也。”三人大窘，沿岸望小孤山而走。众军弃舟上岸，看看追及，三个自知不免。
蓝天蔚立定主意，命二人先行，独自挡住，众军一拥上前擒拿，趁着机会，随手夺得一支画戟，丢开架子，便左五右六施展起来。众军卒出其不意，错愕间，反慌了手足，远远辟易，一齐乱箭射来，蓝天蔚一支戟，神出鬼没，舞动处，箭皆纷纷落地，大喝一声，能战者皆来，刺伤数人，众军已东西逃窜。蓝天蔚捉空，撇了众军，追赶秦、邢二人而走。殊不知杭州兵，并非能征惯战，不过奉哈马黎之令，巡哨沿江，稽察灵隐，见蓝天蔚孤身独立，只说瓮中捉鳖，焉能当此恶战。锡帛三人，不知灵隐有事，冲了头阵，照常往游，几投罗网。蓝天蔚赶上，备言杀败杭兵，三人大喜，锡帛恚怒，回首指杭城誓曰：“有杭无我，有我无杭，秦某不能效看花洛阳之客，立马吴山，誓不休也。”
却说平章哈马黎两次得知此事，大怒曰：“大元混归一统，岂容鼠辈子屡肆猖撅也。”严檄各处关隘，十分防范，杭城左右，密加稽查，杭州官属，悚息听命。时钱塘江下，潮水发了，大凡浙江广陵两处潮汐一至，观者人山人海。故有句云：“闻道浙江潮有信，浙潮争似广陵潮。”时值八月之望，钱塘两岸，如龛山、赭山、海门等处，观者如堵。韩昭、李穆、寇复雷众人，亦至罗刹江畔观潮阁上，扶槛而望。沿江往来，遍见军卒巡视。诸人在阁上，不以为意。韩昭指曰：“此钱塘松江也，东北行七十里，为三江之口，东北人海为娄江，东南入海为东江，并松江为三江。”言未已，忽潮头高起十有余丈，滚滚而下，如天半银河泻落长空，又如万丈白练，月光激射，舒卷夭矫，掀撼两岸，天地皆震，诸人玩赏不已。韩昭曰：“伍大夫之灵也！”寇复雷赞曰：“生有若大志量，没有如此神通，非忠愤所激不能也，的是英雄。”杨孝伯遥指杭城谓曰：“杭州若无捍海石塘，则潮水一起，杭州皆鱼鳖矣。”李穆曰：“此钱谬王功也。”众问故，李穆曰：“梁开平中，钱鏐欲建候潮通江门，潮水冲激，版筑不就，因令人以强弩数百直射潮头，既而潮水渐向西陵，乃积石筑木，为塘捍之，城基始定。昔人相传，武肃王箭所射正处，尝立铁幢，故名铁幢浦，今其铁箭犹存也。”众皆一心观潮，方津津谈论不休。忽回头不见焦芳、斛律亢宗二人，大疑！关普灵曰：“想沿江玩景去矣！”少时人声沸腾，言行省遣人拿获巨盗二名，已械赴杭城去了。众人大惊，情知有变，急望皋亭而走，沿途打探，行省拿去者，果焦芳、斛律亢宗也。众人有兴而来，败兴而返。

[book_title]第五回 寇复雷大闹临安郡
却说焦芳、斛律亢宗沿江观玩，谁知有灵隐寺僧在旁，指示哨军，即报兵马使司百家奴，令僧认识，众军随后上前，一拥围住。焦芳、斛律亢宗见势头不好，挥拳打翻数人，众寡不敌，一齐被擒，械至杭城衙中，百家奴细细鞫问，是何盗贼，何处人氏，且独不知哈平章威望乎！焦芳睁目大怒曰：“妇蒙古夺人宗社，发人陵寝，是谓盗贼！我等非女所管辖，要杀即杀，要剐即剐，何必琐碎？”百家奴怒其言无状，欲动极刑。
只见斛律亢宗厉声曰：“禹门纵使高千丈，放过蛟龙也不防，我二人故宋之遗民也，一名焦芳，一名斛律亢宗，灵隐寺战败了了和尚，是我等，不愿作婢膝奴颜汉子。供辞已毕，任女施为。”百家奴听毕大惊，似此声口，俱属反贼。怒谓二人曰：“恶贼桀骜不法，明系中山狂人之党，权责一百军棍，等平章奏闻元主，然后发落。”二人铁石硬汉，并不讨饶。百客观存在奴暗暗警异，令发往府中禁下，即将所供禀知行省，哈马黎大惊曰：“据此，必有羽党潜伏临安，早晚更宜严备，委军校四下密察。”一面行文，严戒沿江州郡。百家奴始退。
却说寇复雷等，得此消息，议曰：“势已骑虎，与其束手就缚，曷若血溅杭州。李穆曰：“未可造次，且宜三思，画虎不在，噬脐何及？”寇复雷仇忿然曰：“天下事不成则败，不败则成，何思之有？”韩昭曰：“不然，百足之虫，死而后僵，以所辅者众也，某虑者，众寡之势，太相悬耳。”众毕默然。
关普灵曰：“事急矣，有台州杨镇龙聚兵数千，久蓄异志，昔曾有书聘某，某义不从，则累谢绝之，今事在燃眉，闻镇龙已移兵温州府泰顺县东某处札定，某往乞师，万一得助，则大事济矣。”众毕曰：“甚善。”韩昭嘱曰：“关兄精细，某所深知，此去事在必在，但沿江一带，哈马黎防范甚严，兵来须如疾雷不及掩耳，使他善防，而我偏出其所不防，相机行事，自不多嘱。我等分头打探。江下须以“钦乃”二字为号，城近须以“囒哰”二字为号，庶人不疑，齐于杭界一会。”关普灵许诺，随即扮为舟子，往来江下，适有温州府太守在杭，闻本府有事，星夜回归，官船正少舵师，喧嚷不止。关普灵正合机会，登舟把舵，太守屡顾舵师，若疑讶者！普灵一心乞师，低头不语。一日一夜，遂达温州。闻杨镇龙时在瑞安县，被金华府统制兀良围住，今温州太守回归，必添兵助战。果然太守一归，即披挂上马，率兵往瑞安县而去。关普灵此时，如坐针毡，急焰中烧。忽然暗想太守在舱中累累顾盼，似曾相识。秘密问之，乃知即昔年蒲州同学之吕大成也。一时大喜得计，遍处传言，云婺州贼叶禹五，仍转金华，全军屯于浦口，不日攻打金华，以就牧养。兀良一闻此信，吃惊不小，果二贼合谋，骗我出户，使我无归，则越境失地，二罪俱发。有此一惊，金华兵心无主，围遂松懈，关普灵已混入贼中去了，杨镇龙正在危迫，一见关普灵，如饥得食，如渴得水。关普灵不暇款曲，讨过鞍马，绰刀而出，凑杀一阵。兀良本是庸才，焉能抵敌，败回金华。吕大成一见关普灵又在临阵，疑惑不已，欲战不可，欲回不便。
关普灵打个照会，大成会意，二人交锋，不数合，大成诈败而走。杨镇龙大喜称谢曰：“非将军来，围几不解矣。”关普灵曰：“某解此围，一酬前情，一修继好，有所求而来耳。”镇龙问何求，普灵遂以杭州事告之，并露乞师之意。镇龙初闻，似有难色。昔灵晓之曰：“大王欲举事两浙，杭州乃都会也，我等乞师，先为大王立威名于此，杭浙闻风，皆胆落矣，且大王异日，独无缓急乎？”镇龙大悟，即拨二千兵与之，普灵辞曰：“精壮之土，五百人足矣，兵不贵多，在调遣得宜，若分布有法，五百人人杭，可当十万师矣。”众兵闻往攻临安，人人磨拳，个个擦掌，皆称愿往，选来选去，仍有一千之众。镇龙随拨裨将二人听用，普灵见过二将，授以计划先行。又嘱镇龙曰：“温州之地不可久居，温州之民，亦不可伤害。盖温州吕太守智勇足备，大王非其敌也，兵法云：兼弱攻昧，大王最宜留意。”镇龙许诺。关普灵谢别起行，遂望钱塘进发。
且说杭州知府郑良谟，怜焦芳、斛律亢二人，系是好汉，点查监下，惟令小心看守，未更加刑，牢头节级，亦不许若刻侵犯。故二人在内，得以自如。焦芳一眼瞧见有襄江好汉，姓傅名突，字伯通者，亦在内禁，暗问何为至此？傅突言游玩临安，于海宁渡口，一言不合，失手殴死舟子，海宁县令，将某取供，械赴在此。二人亦告以故，各言且俟机变。忽一日按察佥事，不木华儿，又将二人提去复问，二人在白马街前，见韩昭、宇文广，一卖夜来香，一呼囒哰各个会意。至佥事衙中复问，不木华儿纯用极刑，凡突地吼、死猪愁、定百派等法，罗织锻炼，极其惨酷。二人虽是铁汉，已死去活来，身无完肤，扶入狱中，奄奄昏迷。不木华儿与众官议曰：“杭近左右，盗贼云扰，此类不可久留，恐生他变，来日即宜斩讫。”众官皆然之。焦芳、斛律亢宗，在狱得苏，见此狱如铜墙铁壁，人役甚众，内外毫不通风，囚犯俱各分禁，不能共语，凡囚犯到此者，惟延颈待决而已。二人纳闷一会儿，见就近一囚，面貌凶恶，低声问曰：“二公来此，非等闲辈，亦束手待毙者耶！”
二人略以示意，囚手出二丹掷来，命速吞之，伤可立愈，已而果然。二人问之，则海盐响马也。欲再问时，忽然牢子突至，见囚与二人私语，以蒺藜杵怒击之，囚敢怒而不敢言，二人甚不过意，四体棒伤，乎复如故，感囚不已。时已黄昏，忽闻炮声震天，云上都天使至，乎章哈马黎率同文武，出郭迎接，下马拱候。少时天使一到，齐齐上前，方欲施礼，忽城门火起，天使后面数人，囒哰一声，在马上突出兵刃，就杀起来。那天使纵出肩舆，绰斧一跃上马，大喝羯贼休走，一斧砍来，将不木华儿劈为两段，哈乎章吓得魂不附体，郭门拥塞，不敢人城，潜往僻暗处逃窜。众官一时拥挤，或前或后，良贱难分。只闻一片喊杀之声，四下响应，俱是杨镇龙拨来军士，四路纵火呐喊，恐吓人心。当时临安城中，烧动民舍，哭声震地。其都统制、招讨使、兵马使诸武官齐去接旨，各营军士皆无主将，部曲不相统属，东往西杀，全不济事，有知府禁中傅突，乘势破监而走，众囚犯死中得活，相随接应兵，拼力攻杀。杭兵救火不是，御敌不是，惟兵马使家奴，随过太傅伯颜略地，称为惯将，死力在乎章府前，将关普灵敌住。宇文广已打入佥事衙中，节级牢头皆被杀死。焦芳、斛律亢宗在内纵出凶徒，只见海盐响马猛下辣手，争先杀入后衙，将不木华儿家小尽行屠之。此皆理刑官生平法外行凶，残酷之报也。当时焦芳等杀出，纵兵火掠府库。转过巷口，又见襄阳傅突，亦领有许多囚徒，喊杀而来，众人合并往杭城大街冲杀，如入无人之境。关普灵已杀败百家奴，亦会合一处，惟不见寇复雷。言未已，在杭州都统阿刺达口，领大队人马杀来，众人一齐鼓勇，连环战住。阿都统本是蒙古骁将，奈众人兵器，如雨点刺来，目不暇瞬，渐次危急，焦芳、傅突双枪并举，搠于马下，元兵奋勇夺去。两军混战一会，焦芳已被箭伤，血流不止。诸人亦各有微伤，号召军土，方欲出走，忽前面一彪军马蜂拥而至。当头一将，乃是宣抚司统制刘坤，舞丈八蛇矛，拦住去路。后面又有副使殷其雷、都监王璋领精兵来追，军士慌乱。关普灵抖擞精神，约住众兵，大呼关某独当前面，众人顾后，横刀跃马而出，与刘坤大战二十余合，刘坤力怯败走。前路已开，后面殷其雷亦为宇文广所伤，惟王璋抵死不退，解律亢宗大怒，方欲助战，只见海盐响马跃出，大呼曰：“众好汉休慌，咱能擒之。”大踏步舞刀向前，王璋欺其徒步，不提防，一刀砍将入处，王璋侧身欲躲，竟被他乘势轻舒猿臂夹下马来，刀劈首级，回身就走。
众人一齐催军，杀退杭兵，作速出城。
且说寇复雷、杨孝伯，率兵挨肩闯入杭城，这杭城八街洞达，余者星罗棋布，路次惯熟，纵横无不如意，约住众兵，休伤土女，凡蒙古兵将尽力截杀。又令众军，大呼百姓毋惊，我等来报伐陵取骨之仇耳。临安城中，无不鼎沸。时有两浙制置使范文虎，本故宋安庆知府，贾似道婿也。叛降于元，二王走温州，文虎领兵追杀，不及而还，伯颜奏授此职，亦在杭城挺枪杀来。寇复雷一见，双眼睁圆，大骂逆贼，碎尸万段。范文虎亦怒，二人交手，杨孝伯从旁夹攻，文虎抵敌不住，欲走，被寇复雷狠命一斧，连首劈去，不知所在，众军溃散。不一时，二人又杀败数将，夜色已深，情知众人已出，且战且走，徐徐退出城去。韩昭、李穆见众人会合已齐，始回皋亭。杨镇龙二裨将，押众军先行，众人断后。许多囚犯，皆叩首称谢而走，众人随行，沿途虚设警报，以止追兵，直至皋亭山始住。杨镇龙之兵，已在临安大掠，虏得无数金宝，欢声如雷。关普灵随即修书，附以币帛礼物，交二裨将，并重赏之。韩昭亦嘱曰：“归命尔主，异日若有缓急，誓当相助，决不食言。但必以安民为主，方能成事，不可屠掠，至嘱至嘱。”二将应诺谢别，领兵遂行，谁知镇龙后日起事，一味掳掠，全是盗贼之行，以致事败身死，愿随执鞭。海盐响马，始自陈姓名公孙濮，即海盐人氏，每在淮安维扬等处行劫。昨偶归故土，为仇家所陷。
然濮生性，十日若不杀人即生疾病，因见众好汉事事皆存仁心，自念平生残刻如许，存此余生，皆众好汉之赐也。今休矣，不复向绿林中劈径矣。众问：“何往？”曰：“将往建康勾曲山，受道德经，众三茅真君，长游去矣！”举手谢别众人，飘然而去，众皆叹息不已。
再说钱塘知县，随着哈平章，当夜于城外一僧寺中躲避，次日人役物色之，始归。有左丞完宣、参议吴敏、知府郑良谟、指挥使方文、都督史天雄、兵马使百家奴等商议，合词星夜奏闻元主。一面选轻骑三千，令史天雄、方文二人追杀贼党。二人直追至三十里外，并无贼影。又闻道路讹言，台州贼杨镇龙已破温州。二人疑惑间，忽流星马上报来，果然温州吕太守兵败，贼已逆江而上，请兵沿江截贼。二人不敢再追，急回禀知平章，严檄各隘口，力拿贼党，量难飞去。温州若失，密迩绍兴，则临安震动矣！不如厉兵秣马，杭城戒严，探听的确，再行追鞲。不然，强弩之末，不足以穿鲁缟。更有疏虞，两浙保无忧乎？哈马黎然之。不日下旨，以江西参政脱脱，权摄两浙事宜。哈马黎以不职调回上都，百家奴随逮入燕，其参议总制等俱降补外任，余皆如故。

[book_title]第六回 秦锦帛起义紫金山
且说涪陵公赵晟，在惠州甲子门遇元兵杀来，急与荣公晸、樊公昱，并工部尚书马南宝之子遇乐、遇阳，一齐跃上一舟而走。元将唆都，刺斜杀出，弓弦响处，樊公昱应弦而倒。傍舟又有参政鲁嗣源，保护虞公赵景而走，唆都跃过舟去，将鲁嗣源、赵景擒下，四人始急驾舟，由港放入大洋，正值顺风，瞬息已去百里，方始放心。时荣公晸年最幼，受惊得疾。在洋中一望，惟见白茫茫一片浮光暗影，海水连天，渺无津涯。又海风时发时止，船愈颠翻不定，自顾已不知置身何所？举目无依，仰天号泣。二马与涪陵再三抚慰，弗听，不及提防，跃入洋中而死。涪陵公赵晟大哭，见此景况，亦欲寻死。马遇乐止之曰：“殿下保重，且看此舟，吹至何所，必有下落，再作区处。”
不一时，远远望见一山，三人甚喜，将舟顺风掉去，隔岸隐隐闻有钟声，恍惚见一白鹦鹉，飞来飞去。涪陵讶曰：“此补陀落伽山也！已属宁波府定海县东洋。”遂同碇舟上岸，登善财岩，直入大士道场。涪陵至莲台下，五体投地，祷告不已，起身出寺少憩，略玩圣境，偶见璧上，有元中书史天泽留题云：使相函香至此诚，愿将海水救群生。
慈悲可谓消诸恶，征伐容将息大兵。
金色圆光开宝髻，玉毫妙相络珠缨。
手中示现杨枝露，愿洗干戈作太平。
涪陵观罢，点头数四日：“我之怀矣！”亦题一绝于后云：拜手慈航大士前，宏深誓愿本无边。
人亡国破家何在？底事重将问老禅。
涪陵题毕，与二马转过潮音洞，见一老僧。方欲入定，知是异人，叩以休咎。僧笑曰：“老别号古崖，挂锡洞口，暂托福地，焉知休咎，然颇善风鉴，观君日丽中天，额角广阔，目光外射，二肘如龙虎之状，贵不可言。元武盘屈，晦满天庭，不受颠越，焉垂汗青？异日勉为之。此间贼舟，不时窃发，非君所居。”三人谢别，即时登舟，方欲顺海归浙，谁知大洋风色忽变，一时逆转，向南飘去。三人无可如何，听其所适，无何，已近一岛，船碍风阻，白浪掀人，慌忙弃舟上岸，回顾即覆，三人惊得目瞪口呆。岛中荒僻，杳无人烟。涪陵业已忍饥数日，至此更举步维艰了。二马扶持，勉强而行，险阻嵚崎，榛榛莽莽，迷天塞地，荆棘钩衣刺骨，偶一踯躅，又陷于泞泥溪壑，真是艰苦万状。正行间，忽然跳出一只猛兽，似狼非狼，似熊非熊，小头庳脚，其毛如漆，其大如驴，见人迎面便扑。
涪陵早已惊倒在地。且幸二马，孔武有力，略略少退，让兽扑来，侧身躲过，马遇阳纵步入去，挥拳便打，马遇乐回身手扼其颈，紧紧抱住，那兽方欲再纵，遇阳已跃在背上，用力一夹，弟兄使尽平生之力，那兽虽猛，已动作不得，大吼一声，山鸣谷应，弟兄乘势，按翻草中，挥动老拳，尽力毒打。那兽端然不惧。弟兄二人，手无寸铁，一毫不敢松手，忽闻人声，少时有人奔上山来，见擒猛兽，招呼同伴，齐前围定。马遇乐汗流脊背，大呼拔刀，内有一人止之曰：“此兽非金铁所能伤也！
惯食铜铁，以铁锥锥之，铁皆碎落，火不能烧，名曰“白豹”，惟羚羊角可以碎之。”随行有佩此角者，慌忙取出，按其筋骨，照身劈之，可怪一时皮开骨折而死。众皆大喜，方欲问讯。二马不暇酬答，慌寻涪陵，已惊死在地。二马大哭，手抚其心犹温。内又一人曰：“壮士休慌，此受惊晕绝，不省人事，牙门紧闭，系涎潮壅塞耳，非真死也！”以大指掐涪陵人中，令人取水，以药少许灌之，渐渐得苏。众人此时，有扛兽者，有引路者，有代负涪陵者，二马随之至岸，近见有三只大海鳅头，一应帆樯舵靛，篙工舵师俱备，随将涪陵负入舱中卧定调养篙。
问众里居，始知皆广南交趾之鸟蜒户也。鸟蜒户者，交广浮海采珠客也。二马亦陈广南香山人氏，众皆大喜曰：“此岛名黑兽岛，乃大琉球国所属，岛中方广二千余里，惯出白豹，故以名之。白豹之骨最强直，中实少髓，其齿尤坚，其皮可以悴湿，其腹内有铁，可以铸剑，切玉如泥，凡南荒海岛山泽中，皆图其形，所以祛邪，此兽有许多妙处。壮士若肯同舟航海，则三生有幸矣。”二马问：“将何往？”答云：“赴真腊。”时涪陵已可稍进饮食，遂安心与众商议，同赴真腊国去讫。
且说安丰路国凤阳府寿春知县，姓史名献（白寿），原系史弥远裔孙，与刺史贾智深二人表里为奸，敲击万民之饥肤，咀嚼百姓之膏髓，莅任三载，恨不得寿阳一片地皮并刮人宦囊去，安抚廉得其实，欲奏免二人，二人情知上官恼怒，下民咒诅，思出一先发制人之计，史献（白寿）曰：“男子不能流芳百世，也当遗臭万年。恒大司马且为之，而况尔我乎！”贾智深曰：“智者观时，达者审势，奈无机会可乘耳。”史献（白寿）曰：“此处有紫金山，即汉淮南王宴宾客之八公山也，晋谢安以败苻秦，周世宗大破南唐，皆在此处，累为得胜之地，先据此山，与寿阳相为犄角，直窥凤阳，则安丰路皆在掌握中矣！”贾智深曰：“吾有契人秦锡帛，久蓄异志，未敢妄动，吾今以书招之，来时直献寿春若何？”史献（白寿）鼓掌大喜。
贾智深遂暗遣心腹送书，直达江宁。秦锡帛自杭州逃归，江宁府上下督捕甚急，锡帛已山穷水尽，当日得书，正合机会，令众扮作大商富贾，载以巨舰，器械尽置艨艟底下，偷渡淮清河。
以邢土龙、蓝天蔚二人作前队，出石梁；其兄秦开岐作后队，出巢湖；自作中队，直抵寿阳。守将梁果大怒，率兵拒战，至二十里外迎住，邢、蓝二人遂与交锋，不数合，大败奔回，登城固守。自以寿阳城坚可恃，多备矢石，以防攻打。谁知贾史二人，已暗开城门，贼兵长驱直入。粱果大惊，弃城而走，往凤阳投其兄粱毅而去了。
秦锡帛不费寸尺之力，遂得寿阳，城中仓廪积储，最为饶裕，分兵以邢、蓝二将，并子秦楠、史献（白寿）等屯紫金山。
自与兄开岐、贾智深等紧守寿阳。不日又得褚点、庞奋、汪维彦诸将来归。锡帛分布攻取就近临淮、盱眙、天长等县，皆有捷音，秦淮大震，駸駸乎遂有立马吴山之志矣。

[book_title]第七回 杨镇龙兵犯牛渚
当时寇复雷等，尚在严州，闻寿阳强盛，将往归之，借以起事。韩昭曰：“不可，昭昔在广德，曾见锦帛一面，其人似王敦，蜂目已露，惟豺声未著耳，虽能食人，终为人食，大丈夫共事，须择磊磊落落，如青天皎日者与之，方能有济。若非其类，同流合污，固不可，隙末凶终，亦未尽善，诸君不可不慎也。”关普灵曰：“甚善！徐英公遣将，谓以彼福泽，成我功名也！然弟在河东，相识有种世龙其人者，弟名世虎，原故宋豹林老种之后，素秉忠义，广结当世英雄，家资巨富，破家助友，常言曰：‘倾我黄金百斗，结成天下一家。’又言欲于闽广间倡义起事，号召吴越，其志非小，我等且探听的确，共往归之。”韩昭大喜曰：“似此，方不负我等初心也！”众皆愿往，遂向东京进发。
却说杨镇龙，见众兵临安得胜而回，又得关普灵回书，并许多礼物，甚是欣喜。秦锦帛既据寿春，亦以书约会，请图浙东，共达建康，联盟犄角。镇龙遂大举人马，欲过江南，由温州纡道，直抵吴兴，进窥秀水。时吴兴守将乃故宋降臣刘权，闭关死守。镇龙分兵打安吉州，有防御使廉思领兵出迎，镇龙命骁将慕容光出马。慕容光乃宁羌州人氏，面如重枣，猿臂善射，兼万人之勇。廉思忠以膏粱子弟，焉能抵敌，勉强对垒，生擒回阵，元军大溃。镇龙指挥人马追至城下，见吊桥拽起，方始回军。次日镇龙分布军将，架起云梯，极力攻打，城中惊惶无措，有魏明、史进二将一跃上城，砍翻军士，斩关而入。
州牧王炳，仰药而死。众兵入城，掳掠一空。再攻长兴，开门纳降。守将刘权星夜往临安告急。镇龙分兵攻打不休，刘权见援兵不至，势不能支，弃城望嘉兴而逃。镇龙既得吴兴，拔安吉，袭建平，遂攻广德。广德军乃元将勃律丁镇守，闻贼兵至，大怒，督兵至苦竹岭迎战，手舞钢叉，与魏明力战三十余合，魏明力怯，方欲回阵，被勃律丁，手起一叉，刺于马下。元军大至，镇龙大惊，慌忙押定阵脚，慕容光飞马上前，军已大乱，混战一会，损伤极多，究竟镇龙所聚乌合，掳掠其长，攻战其短，全无纪律，一败即乱。次日进兵官礄，令史进在左，慕容光在右，别成长蛇之势。镇龙披执，舞刀出马，不数合，勃律丁率众大败奔走，镇龙长驱直追，近城下，勃律丁不敢入城，拍马落荒而逃。镇龙跃马争先，刚刚入城，敌楼上一声梆子响，乱箭射下，镇龙马蹶坑堑，左右伏兵，一齐杀出，幸得史进、慕容光策应兵到，镇龙死战杀出，身中十有余箭，几乎被擒，部下多带重伤，回营纳闷。当时史进入帐，献以周郎赚南郡之策，镇龙从之。
却说勃律丁闻镇龙中计被创，大喜。当晚忽报贼营大乱，哀声四起。勃律丁暗思，镇龙若毙，余党可一鼓歼之，命重军坚守城池，小心防护。自率精兵，潜往劫寨。谁知尽是空营，情知中计，火速退回。慕容光、史进双马杀出，弓弦响处，勃律丁中箭落马，史进一刀，取了首级。镇龙已在城下，督兵攻城，矢石交下，尚难近前，命军士大呼，以首级示之，众军无主，自然张皇，沿夜攻破其城，杀掠无遗。探马报人太平府去了。太平乃建康门户，龙山南指，牛渚北临，铁瓮当其东，石头枕其背，牛渚采石二矾，险扼江口，极为长江要害之区。太平自昔日贾似道师溃逃归，元兵屡力口残败，沿江斥堠不设，防守无人。镇龙即袭破昭关，径出含山县，不由芜湖，偷过和州，将渡采石矶，太平方始戒严。
且说太平知府夏贵，当初以淮西降元，奏授行省左丞，权知府事，遂守太平。至是闻广德已失，尚以长江天堑，贼兵安能飞渡？忽报贼过和州，将渡采石。夏贵惊慌无措，急命都监陈宏统、团练副使王杲领兵一千，将牛渚矶屯住。牛渚与太平，相隔仅二十五里，去采石二里。镇龙扬帆而来，闻牛渚有兵，也不退避，竟在和州之横江浦，对采石矶下寨。时有范国昌、司马肃二人，从姑苏游至和州，将渡采石，闻有兵阻，戏吟曰：横江馆前津吏迎，向余西指有元兵。
即今欲渡缘何事，如此扁舟不可行。
范国昌吟毕笑曰：“降臣拒叛臣，类聚怎交兵！”司马肃亦笑曰：“宁为叛将死，不作降臣生。”二人不敢济江，遂转京口而去。
且说涪陵公赵晟，与二马随着众商，直至真腊国。此城犹在占城国之西南由广州发船，北风十日可到。其国天气寒，风土大异。国中望天处，微有小痕。古云：女娲氏补之所不至也！
其俗嫁娶，男归女舍，国人生女，至九岁，即请僧诵经，作梵法，损其童身，谓他日必能谐好。宜家室，至十岁即嫁，其妻或与人私，夫必大喜，谓妻美故。而立法最酷，凡国人杀害华人者，依法赏死。如华人杀国人至死者，即重罚金。无金，则卖身取金赎罪。刑有斩手头足，烧火烙印胸背、黥额，或木削尻其标，即绞罪也。然无盗少讼，大凡人家失物，知盗是某，不吐实，以锅煎油待沸，出手探之，果盗，则手随腐烂，否则如故，盖其术如此。又有浮石图十二座，或两造结讼，难分曲直。令两造各坐一塔外，用各眷属提防巡视，或一二日，或三四日，不直者，必得奇疾异症，直者无恙，谓之座天狱，亦土神之灵也。似此则较中土少无数狱讼盗贼矣。众商在彼，争相居奇，惟涪陵与二马宴然无事。一日报有满刺加国王，遣使来聘，与真腊联姻，国王已允。不日将送公主至矣。涪陵抑郁一无聊，日日感叹，亦与二马至三街六市等处观玩。见百货云集，异产杂沓，举不知为何物何用？土音人形，亦与中国悬殊。时值退朝，有无数车马，纷纷攘揍，道旁者指示之曰：“若者大夫，若者国相，若者公候勋戚，若者酋长军将也。仪制率多猥琐，人物亦多怪异，观罢而归，众商正在夸奇争胜，你得猫睛珠，我得交臂玉；你夸清泥乃无价之宝，我炫阳燧为希世之珍。
这边夸胜，那边道强，聒絮不了，真是卖物当行，不消说得。
今按真腊国所产最珍者，惟有夜明珠，其珠光彩若月，照人无妍媸，皆成美丽。汉成帝时，入献中国，飞燕以赐婕妤，此其证也。但此珠不常产，虽产，外商亦不能采也。一日国中沸腾，传言满刺加固公主已至。涪陵亦与二马齐往观之，见本国车马过毕，随有小香车十余队，蜂拥而来，其中粗钗俊粉，媸妍不一。嗣后一辇香车，云蛮霓旌，侍从皆肃，众哗然曰：“公主至矣！”视其中，一女子，回面孪耳，齞唇历齿，伛肩皤腹，裙底莲船，约尺有五。而金冠象简，珠围翠裙，抹巾障袖，犹强作媚态。涪陵不觉破涕一笑，二马观之，亦失声大笑。国人争相赞美，意涪陵诸人，皆共笑其美也。
却说真腊国王，年老仁慈，武备不修。有红夷国王，秃忽鲁，闻真腊与满刺加联姻结盟，疑有并吞红夷之意。命大将鳌奴，率众岛酋长，兵伐真腊。国王大恐，集文武商议，勉强命将御之。红夷酋将鳌奴，勇健异常，所部皆碧眼赤发，耳带金环，似人似鬼，凶恶之徒。兼善火攻，兵所到处，靡不残破。
真腊兵将闻名，早已心胆俱裂。且幸鳌奴统兵，已离真腊不远，忽见海中现出一只巨鱼，如状鲌鱎，嘴似鹦鹉，共有八足，略现半身，即望之若山，八足微动，波涛汹涌，雪浪排空。鳌奴知是真腊浮胡之鱼阻舟，不敢前进，退回红夷去了。国王大喜，谓是天意不欲强暴凌慈良之国也。涪陵住此数年，见非可久棲，辞别众商，众商以定风珠赠之，遂与二马拽起风帆，驾舟起舵，望占城进发。
涪陵缄口真腊，不言故国者数年，舟中叹曰：“频年海外，飘泊无归，中都阻隔，云山缥渺，万里之行，何时已乎？晟以茕独靡依，不足论矣，深累二兄，撇桑梓而棲异域耳。，’二马齐声曰：“是何言也？弟兄虽愚鲁武夫，颇明大义，纵使蒙古混一中国，弟兄若归，便稽首而称臣哉！”涪陵曰：“想惠州一战，赵氏无噍类矣，我等宜就近广南诸国，探听的确，可归则归。”一行赖有定风珠，海中无虞，不日已至暹罗之钓鱼岛。岛边酋长部落，知是中国人，一直放过，遂入暹罗，三人变姓名，权在暹罗棲身，待时而动。

[book_title]第八回 钟明亮入寇蓝关
却说故宋右丞相陈宜中，航海时，逃窜占城。数年，闻故宋已为煨烬，自思从此不为名分所属矣。然占城与广南，音息可通，又虑有故国父老相遇，且占城国王，不以礼相待，自知在此，难免非笑，以相臣而供人口实，内顾五色，弃了家室，更往暹罗。事非偶然，端端涪陵三人，亦由真腊，至此相遇，叙及国事，陈宜中始言卫王赴海而死。陆秀夫、张世态并马南宝等俱在崖山殉节。涪陵放声大哭，望着广南，呼天抢地，泪尽继之以血。二马尤悲悼其父，自不待言。涪陵抚膺欲绝，宜中方欲劝止，涪陵愤泣曰：“祖宗养士三百年，国亡始得数人之报，使在廷尽如信公、越公诸人，国不亡矣！”宜中大惭而退，遂起谋害之意。时有王霖者，故宋浙东安抚也，恭宗时逃位至此，仕于暹罗，一日宜中相遇，谈及故国，亦甚扼腕，继言语涉公赵晟在此，语涉讥刺，俱有不安。宜中恼羞成怒曰：“德祐元年，右相之命，宜中在温州，以母老乞养，力辞诰命，公所知也。洎太后以书达老母，命宜中就任，宜中所迫者，母命耳！国运兴亡，自关天命，何得波及群臣也？涪陵孺子，素与宜中牴牾。今日相遇，已无名分，尚犹诮让我等，其生死可在掌握中也。”王霖问计，宜中曰：“元主平定西夏四十余国，海外诸邦，谁不震恐？令国王稽查国中，拿获赵氏苗裔一语，便了却涪陵孺子。”王霖自知不便启奏，令大夫共辇奏之。国王亦虑蒙古强暴，遂允其旨，命巡城金吾，严查得实，械赴免贡。涪陵一日在城，闻此风声，也不顾马氏兄弟，望城西出走。
西窜数十余里，力已困乏，足酸腹馁。一望荒岛，并无鸟声，回视海水，滚滚东流。烟波汨没，浩淼绵亘，不如所止。呼天号泣，仍然苍苍冥冥，就岸近一石矶坐定，泪如泉涌，自言自语。谓近广诸国，或可探听音息，谁知反入虎口。自顾此境，正合昔日道君皇帝北狩时，在五国城吟云：杳杳神京路八千，宗祧隔越已千年。
衰残病弱哪能久，辛苦穷荒敢怨天。
凄切之音，动于林木。欲蹈海自尽，则流水无知，亦徒以万倾于波，作一坏三尺。无可奈何，仍复起身，颠踬沿岸而走。
忽见满山遍地，皆黑漆匙筋，仰视其处，多连抱大木，匙筋乃木之花与须也，不暇掇拾。约行十余里，至一水澳，见一人碧眼蜷须，徐步而来。急上前，哭诉以被陷异域之故。其人曰：“君中土人也，年甫冠，仪表不凡，非青宫之贵介，即侯门之世裔也，保毋别情乎？”涪陵不能隐讳，以实告。其人愀然曰：“是可悯也！吾送汝竟回广南何如？”涪陵泣拜曰：“固所愿也！”其人迟疑一会，又曰：“广南近不可归，吾本欲赴东海，且随吾往，或近闽浙等处暂居，异日方可回归。”涪陵恐至诸国，又如暹罗。其人曰：“且往，见机而行。”遂同至一处，招得一舟，随风飘去。其人讶曰；“汝身有何珠宝？”涪陵出定风珠示之，其人曰：“此拘弥国产也，亦名履水珠，入水不溺，谨密佩藏，汝国中稀世之珍也！”其人食用诸物，随身俱备，涪陵十分感戴。又其人喜浴，浴后蹲坐舱中，以伴涪陵，但不多言笑。
一日其人在舟中，遥指隐隐青翠处谓曰：“此日本国之萨摩洲也，汝可即在日本权住，异日得志，勿相忘也！”言讫，泪如雨下。涪陵大哭曰：“恩人，使入汤之禽，再假羽毛，已断之足，复蒙接续，所谓群蛰应南山之雷，穷鳞得西江之水也！
恩重如山，安忍相负？”收泪方欲叩谢，忽见足下晶光错落，粒粒皆是明珠，盖其人之泪也！惊骇久之，其人手出一帕，拾取承之，盈千累万，眼中尚扑簌簌不止。以赐涪陵曰：“吾南海之鲛人也，将往赤城市绡，值汝凄怆于此，偶然相遇，亦夙缘耳。汝得此珠，不虑资斧，前途保重，吾往矣，恐误吾海市也！”送至岸所，一跃入海而没。涪陵惊讶不已，上岸至萨摩洲，一味言语，全然不通，衣服甚是蓝缕。土人见涪陵大异之！
无论老者少者，妍者媸者，俱前围绕惊视。见涪陵衣服，意若羡之。涪陵心怜其人，各与鲛珠一粒，土人大喜喃喃，不知何语？交臂若作谢状。出以饮食，俱难适口。涪陵在此，日日揣音声，察颜色，稍得其似。时怀故土，望洋而悲，间触景物，破泣而笑。又土人群处，偶有不合，便有持刀枪厮杀，性命不顾，难分难解。而涪陵一至，随即敛手，盖心敬之也。
一日土人有赴国者，约涪陵共往，欣然同之。土人心德涪陵，欲达于朝，不日至其国。涪陵视人物诡异，面如锅底，口若血盆，红发赤须，铃眼露齿，三分似人，七分似鬼。剽悍暴戾，素性好杀，无他执业，专一沿海为寇生活。涪陵初至，心甚畏怖，恐其或噬人也，然国人甚敬礼之。其国滨海，所控山岛九百余里，以木作棚为城，倚山为宫室。近郭五十里，有一山，曰灵芝山，国之镇山也。山产紫玉，并独摇芝草，此草无风自动，茎大如手指，赤如丹丝，其叶似苋而阔，有细实如鸡子十二枚，绕其四方，按十二辰也。所产之地，左右无草。国之南，有水仙树，树中有水，谓之仙浆，饮之醉至七日。又出宝马，曰飞风辇，日行千里。出枫叶之鱼。所产异物，不可胜数。国王名坦呢哩特布，号“老王子”，颇能治国，抚下用人，俱得其宜。闻蒙古并了中夏，心中老大不忿，曰：“中原皇帝，乃天上人为之，岂尔鞑靼所能统驭也耶？”竟不纳贡，亦不上表称贺。每谓臣下，言蒙古能灭西夏四十余国，未遇敌手，惜宋室乃正朔所在，一旦殄灭，蒙古之势张矣。一日有部下纥搭大夫奏曰：“今有故宋赵涪陵在此，乞大王礼之。”王大喜，即以宾礼请见。涪陵逊谢起居，国王慰问甚至。且曰：“下国离中土，万有四千余里，隋开皇时，始通中国。，大宋仁宗皇帝，天圣年间，孤先王闻知中国出了圣人，亲自入贡，迄今与上国暌违，又数世矣。不择鄙陋，即请权住日本，与孤同参国政，岂不美哉！”涪陵见国王礼意殷勤，遂安心住于日本不提。
再说广南巨寇，姓钟名明亮，长乐人氏。聚众数千，有苏州朱贲、石城童乂，东筦耿星星、东光张师旦等辅之。内惟张师旦颇有谋略，能出计划。耿星星勇冠三军，昔年落魄江湖，投宿一古寺中，遇群盗与寺僧合谋劫一大姓。适耿入寺，虑泄其机，僧与群盗起以利刃迫之。耿大怒，将寺中铜钟一口用手轻轻托起，以示威猛。群盗摄伏不敢犯，寺僧速供食寝，谢过而止。殊盗众见耿冲破其纲，夜半相约，欲负寺中韦驮天尊而去。天尊系铜所铸，其值不下百缗，奈重甚，刚刚转动，仆身便倒，天尊护杵二指，适将一盗贯心而死，大震一声，盗众尽散。寺僧惊起，一见骇异，数人不能扛。耿上前，以双手挽起，仍安置如旧，面不改色，气不喘息。寺僧拜伏于地，谢曰：“僧等今后再不与群盗伍矣。”耿不顾，天明竟去。
一日游至海丰县，见县尉率无数兵役，追获钟明亮甚急。
明亮大窘，无处逃窜，耿不忿，披靡直入，夺其兵器而舞，独挡兵役。众皆辟易，明亮以是得免。及明亮大举，攻陷南雄府始兴等县。耿千里来归，明亮大喜，与张师旦二人，俱任心腹爪牙。旬日，又招得李虓、章（王同）、曹顺、曹能等，随添无数人马。师旦临阵，用金人铁浮图之法，练成牙兵。身披重铠，头戴铁兜鍪，周匝缀以长簷，三人为伍，贯以韦索，每进一步，即用以拒马，更翼以弓石，有进无进，果然摧坚陷阵，锐不可挡，又拔长宁、龙川等县，惠州震恐，直窥潮阳。
时潮州府总兵，姓狄名定国，汾州人。广南参政，以狄氏为南人所畏服。潮州近海，盗出无常，定国素有威望，奏授此职，驻师潮阳，静镇海道。时闻贼已猖撅，统兵守住蓝关，控制要害。钟明亮叩关讨战，定国下令曰：“锐气方张，不可与战，俟其粮尽引还，击之可获全胜。”命关上多设炮座，安布弩床，以老其师。明亮等无可如何，大掠关下。潮洲人民，前经元师残虐后，疮痍未复，又遭此翻蹂躏，九死一生。明亮一日退兵十里，定国不出。又退十里，定国不追。直退至五十里外，定国仍置之不理。忽报海道有数百艘贼兵上岸，径奔潮阳。
定国始惊，令其子狄勇紧守蓝关，自提兵往策应潮州。刚至韩山，与贼兵相遇，两军各列阵势，耿星星跃马绰刀而出，定国挺枪迎住，二人大战八十余合，胜负未分，定国暗晾贼将骁勇，当以回马枪杀之。忽贼队中喊声起处，李虓、章（王同）一齐冲杀过来，铁浮图之兵势如潮涌，将元兵冲为数段，求援不及，三军大乱，弃甲抛戈而走。定国虚掩一枪，弃了贼将，速奔潮州，恰至城下，见敌楼上遍插旗帜，悉是贼号。张师旦扶槛按剑言曰：“吾已取潮州多时了。”定国大怒，攻城，箭如雨下，定国无奈，率兵退保饶平，以图恢复。

[book_title]第九回 北固亭范国昌望气
却说狄定国领兵退守饶平，次日其子狄勇亦至，言贼内外夹攻，我师已溃，蓝关亦失。定国即命狄勇速往肇庆府苗秀实处，乞师恢复潮州。一面申明参政，命将出师来援。狄勇去后，钟明亮随率大军，攻打饶平。定国出其不意，用精兵夜突其营，败之。明亮大怒，挥军四面攻打，火炮石子、云梯冲车一齐并用。谁知定国长于守御，随方御之。明亮智勇俱困，退二十里下寨。时饶平县知县，姓白名映雪者，浙之秀水人也。先世原归德府，商丘人氏。因父白琏，以宋度宗咸淳进士，官秀水令，遂家焉。映雪七岁而孤，母樊氏教之。每夜以书灯就绩。樊氏有贤行，教子方严有法。映雪秉母训，素廉谨，学成，亦登进士。遍交当世知名，往来从游。如非其人，樊知必叱之跪而责之曰：“汝不亲贤人君子，而狎比此类，吾不忍见尔有玷家声也！”或泣杖之，或终日不与言。必映雪再三叩首，谢罪改过，至绝其人而后已。至是以家贫亲老，作毛义捧檄，奉母任所，官居廉明，颇有循声。
饶平时有一方翰林，挂冠而归，家富无子，复纳一妾。后妾生一女，而妻亦于是日忽生一子，妻本朴而妾甚黠，暗将己女，换去其妻之子。妻知之，问妾，妾故狡诈，又复便捷，与妻相争。方适自外归，不能决。妻兄大忿，因质于官。映雪换二妇质讯，争执如前，妾云系己出。某处有誌，某处可验。妻云惟己所生是子，妾者女也，乌得欺心暗换，牴牾不已。映雪令将其子暂存署中，交付乳母，来日复问。次日至舟中，传齐，先问方，方亦言妻妾俱同日产，无可证验。次问二妇，二妇你争我辩，聒絮不休。映雪大怒曰：“子嗣以承禋祀，娶妻纳妾，皆为子也。二妇无良，究竟有子不如无子，命汝夫另娶，将其子弃掷水中。”旁立一役，十分狼毒，果然叉手，就往乳母怀中夺来，抛下水去。重重包裹，乍沉乍浮，犹圉圉蠕动，已无啼声。其妻见此光景，五内俱裂，不顾生死，望水中便跳，思往救援，其妾端然不动。映雪速令救起其妻，捞上其包，内裹一鱼，见水自然动了。复令人回衙，抱其真子至，大骂其妾：“既为尔子，如何不救？”妾无言可答，用刑具一吓，乃悉吐实。
又有兄弟三人，以分居涉讼者，兄宦为州倧，两弟俱农，家中经纪。因兄宦游归，令弟各爨。外藏锦绫二笥，不与分。
闺闼喷有烦言，渐至诟谇，因以涉讼。映雪于末后判云：何处西风夜卷霜，雁行中断各凄凉。
吴绫越锦藏私箧，不及姜家布被香。
其兄见之，肉袒谢罪，两弟侧然感动。映雪复晓之曰：“手足之爱，天性也！汝弟兄虽有三人，要皆父精母血所成，实父母一人也。兄弟参商，其如父母何？”三人抱头大哭，誓不复分，叩首而去。一时传为美谈，此类甚多，不必具述。
映雪此时，见四郊多垒，戎马倥偬，生民涂炭，又虑城小难守，恐惊其母，昼夜焦思。一日见定国献策曰：“贼能用金人铁浮图之法，我兵独不能用羌人铁叶车之法乎？”定国大悟曰：“甚妙！即请贵县督造。守御之事，吾力任之，待造齐，援兵若至，用此车布垒阵法破之，可获全胜。”映雪遂连夜督工匠人等，造作战车。其车兼用靖康时李纲遗法，两竿双轮，上载弓弩，又设皮篱，以捍矢石，下用铁叶，裹钉作裙，以卫人足。长兵御人，短兵御马，旁施铁纤贯之，可阵可营。每军用兵二十五人，四人推竿以运车，一人登车以发矢，余执军器，夹车两旁。每军共二千五百人，以五之一为辎重及卫兵，余当车。八十乘即布为方阵，则四面各二十乘，而辎重犹得处中。
铁浮图虽勇而锐，不能当矣！督造已毕，正值狄勇自肇庆而回，言苗秀实颇怀观望，托言海近，盗发不测，不敢擅离。定国怒忿，恰好参政梅殷，统兵五千，亲临潮阳来援，已在十里外下寨。定国大喜，速往参见。起居礼毕，梅殷问曰：“闻贼兵甚锐，攻城掠池，势不可挡，吾已调有两广峒丁在此，凭统制分布，作何计较？”定国闻有峒丁，起谢参政曰：“吾计成矣！”
遂告以铁车之故，梅殷亦可其策。定国辞归。次日五鼓，分派众将，各授方略。军中蓄锐日久，间有斗志，定国希望一鼓成功，振顿精神，决一大战。请参政梅殷、县令白映雪留重兵守城策应。两军对圆，贼阵有李虓、章（王同）出马，狄勇敌住，战不数合，诈败而走。钟明亮麾动大旗，鸣鼓进兵。只见朱贲从东杀来，曹顺从西杀来，童义、耿星星领铁浮图从中杀来，三路齐进，势若长蛇，中军冲突，两翼救应，首尾相顾，进止不越步武。定国暗中惊服，贼兵正仗铁浮图，奋勇攻杀，抢掠马匹器械无数。忽元兵散而复合，号炮一举，定国放出铁车，步步联营，来如潮涌山奔，坚如铜碉铁砦，锐不可当。铁浮图虽勇，冲突不动，渐渐少退。元兵鼓声响处，更出生力军马，两翼杀出，此兵便是两广峒丁，概用弓矢，箭无虚发。定国命军中大呼降者免死，贼将李虓、章（王同）、曹顺、童义等，已被众军剁为肉泥。耿星星身中数矢，弃马逃窜，钟明亮血贱满身，死战回寨，方欲改换衣甲而走，奈铁车层层围裹上来，营已攻破，自知不免，先杀妻子，然后仗剑自刎。一时贼兵尸积如山，血流成渠，降者称是。有朱贲、曹能口称愿降，众军缚定，一战成功，大获全胜。其漏网逃去者，不过十分之二。参政梅殷大喜，举酒迎劳曰：“将军一战而捷，凡有大胜者，必有小败，若非前此失利，以骄敌心，恐成功未必如此之速也！”定国逊谢曰：“此众军努力，白县令献策功也！”参政梅殷，即驻师饶平，命定国肃清余党，兵至潮州，耿星星离阵，即望台州而走，张师旦孤掌难鸣，亦弃城而走，余党随剿随抚，所陷州县，一时恢复。梅殷师回广州，表奏元主。擢梅殷枢密正使，入燕与完泽中书同参。密勿也。狄定国广南参政兼招讨使。随征将士，俱有升赏。
饶平知县白映雪，除授广南道监察御史，制诰方下，同官相庆。映雪母氏樊徐谓之曰：“汝非宋人也，家贫而仕，已得微职，不无报效，急流勇退，在此时矣。”映雪即日表还制浩，不俟命下，挂冠归浙。不久，其母卧病不起，疾革，渭之曰：“今后慎勿再仕蒙古，名义二字，不可不慎也！其他吾无虑矣。”
言毕遂卒。雪号恸欲绝，葬祭如礼，墓庐守制，每潸潸作孺子泣曰：“终天遗恨，风木生悲，再不能奉慈母之训矣！”闻者悲之。
映雪仕饶平，年方弱冠，尚无配偶。服阕后，闻有故人范国昌、司马肃在京口，将往探之。沿途盗贼纵横，纡道始达镇江，又闻国昌等已往丹阳，再至丹阳。三人相晤，悲喜交集，各诉契阔。映雪述母遗命，二人不胜感叹，范国昌曰：“当今南北，虽有数人，皆无大志，抢州夺郡，杀戮生灵，徒甘盗贼之名，反使元人借为口实。我等身如转蓬，未知瞻乌爰止，于谁之屋耳。”三人再回丹阳，留连数日，买舟，放回京口。映雪在舟中，略叙前事，极言狄定国颇有将略，广南得人，可谓绳其祖武。但定国有功于蒙古，将来事业恐亦徒为蒙古之用矣！
范国昌曰：“仕者自仕，用保民也；退者自退，以适志也；达者审所出处，以应世用而已，于蒙古何与子”司马肃亦深然其言曰：“无名分者，固亦无伤，但恐后世笑越客之徒劳耳！”
三人舟次，远远望见南徐。苍苍冥冥，如轻烟一抹，蜿蜒由黄鹤而来，真百越舟车之会，三吴襟带之邦也！沿江波涛渺渺，如匹练飞去，一望无极。将近丹徒，见前面金山、吴山色色如画。范国昌喟然叹曰：“长江天堑，所以限南北也，江表三百年王气尽矣！”时映雪遥指城北一山谓曰：“峭拔耸翠者，非北固山耶，我等曷登山一望。”二人遂同上岸，直登北固。此山三面临江，高数十丈，江景尽在目中。视镇江府治，外蔽国畿，内连天堑，无惑乎金主亮，吟立马吴山第一峰也。映雪又望金山寺，在扬子江心，距城仅三五里许，叹曰：“韩世忠、张世杰当年大战阿术，风景犹如昨也。”三人径至山顶，遥望金陵，佳气郁郁葱葱。皆曰：“建康不出百年，当有应运而兴者。”至亭中坐定，良久，亭上有苏子瞻飞白大书三字，曰“北固亭”。亭下自晋唐以来，代有名题，南宋尤甚。三人逐一赏玩不置，皆曰此亭经两晋六朝后，争地争城，不知几许？无情江水，淘尽古今无数英雄。想像刘梦得诗意，萧萧庐荻，悠然意远，睹此名胜，亦宜分韻记其事。范国昌遂即景咏《京口晚渡》云：轻帆如叶下关头，北国苍苍动客愁。
云净芜城山过雨，江空瓜步岸横秋。
铃音几处烟中寺，灯影谁家水上楼。
最是二分明月好，玉箫声里下扬州。
司马肃曰：“我意不在京口，当咏金粉六朝。”以怀古命意云：玉树庭花唱已遥，金陵王气又重消。
龙蟠不去怀双阙，牛首空回望六朝。
故垒云低天漠漠，荒林秋尽两潇潇。
石头城畔多情月，夜夜来看过上潮。
白映雪犹凝思未定，二人问属意所在。映雪曰：“适观金山有感，未免语涉讥讪耳。”咏曰：一战金山敌已纾，偏安南渡竟何如？
云开凤岭笙歌满，梦冷龙城驿使疏。
海日忽惊宫漏尽，春潮犹笑将坛虚。
谁知立马吴山客，不惜千金买谏书。
三人互相甲乙，评览一会，忽江下一只官船，呼哨而至。
泊近山下，内一差官上岸，径入亭来。映雪认定曰：“此广南差官也。”二人避去。映雪上前施礼，差官遂言广州狄参政闻大人服阕，上表荐举，升授西台御史之职，因差某来秀水，预先知会，不日诰敕下了，请大人勿辞。某从秀水物色而来，谁知相遇于此。命仆从将礼物呈上。映雪急止之曰：“九重丹诏，休教彩凤衔来，一片闲心已被白云锁住。从此予将往南山之南，北山之北，与草木同朽矣！为我深谢狄参政，当图后报耳。”
遂吟诗以见志云：青云有路擢西曹，参政十分荐剡劳。
下乘难追千里马，虚名恐误九方皋。
嵇康自信趋时懒，少室谁云索价高。
总使阳和动邹律，心如流水去滔滔。
吟毕，拂袖而出。差官一场没趣，仍回广州。范国昌等游兴正浓，尚欲留恋北固，忽被差官唐突至此，聒絮一会，直待映雪话毕，始同登舟过江，游芙蓉楼而去。

[book_title]第十回 棲霞岭皇甫惇题诗
范国昌等既过镇江，登芙蓉楼，观玩江景，回视北固青青，焦山圌山端然可见。又上西南万岁楼，见扬子江中船只蚁聚，霖逦直达江湾青龙镇等处，一望无垠。因在镇江，打探吴越消息，闻奏锡帛攻陷凤阳，太守孟知节力不能支，仰药而死。守将梁毅并弟梁果战败降贼。太平府牛渚矶守将陈宏统、王杲自以长江可恃，师久遂生怠心，疏虞防守。
一日晨起大雾，满江迷漫，对面不见，王杲始命哨军沿江巡视，不知杨镇龙之兵已偷渡采石，擒了斥堠，杀至牛渚，已过营前。二将慌忙上马，措手不及，众军大溃。一时杀死溺水者不计其数。王杲被擒，陈宏统赴水而死。杨镇龙降其余众，遂围太平。夏贵确有主见，不慌不忙，轻轻又将太平降于镇龙。
锡帛、镇龙两处陷没无数郡县，三吴道路梗塞。范国昌等闻之，逆料三吴非可久居，将往京湖。白映雪亦言昔日蒙古会稽伐陵，有人大闹临安之事，亦思暂避两浙。范国昌曰：“此非常之举也！我等曷往物色之。”司马肃曰：“贬圣伐陵，千古公愤，可笑白子丹，犹为之献策以退敌也。”映雪曰：“饶平有老母在焉，深恐城门失火，殃及池鱼，彼时亦箭在弦上，不得不发耳。”三人一同遂往东京。
却说临安西湖，每到春日，画舫莲舟，游人无算，或挟歌妓舞女荡桨，或载檀板金樽刺船，其湖心亭、苏公堤、熙春桥等处弄潮者，画则管弦咿哑，终日不绝。夜则灯水辉煌，达旦不休，所谓暖风薰得游人醉也！又西湖山水清丽，绰约可爱，故能惹动士女，游览不置。苏子所云欲把西湖比西子，淡妆浓抹也相宜，良非虚语。湖上有天竺峰、八仙石、冷泉亭、大观台诸胜。山之北为棲霞岭。岭下有岳王坟、精忠庙、勒赐褒忠行福祠。时有一人就祠近筑室而居，姓向名南枝。隔山又一人，姓施名泽久。二人俱精悍有力，演易筋经，卖枪棒作生活计。
居近西湖，生平锄强扶弱，好打不平。元世祖至元二十一年，西湖游人，较往年更胜一筹。二人见湖上湖下，湖左湖右，如荼如火，星布云涌一般。观玩之际，惟闻笙簧缭绕，笑语嗷嘈，有人以诗记其事云：乍睛时节好天光，纨绮风来扑地香。
花点胭脂山泼黛，西湖今日也浓妆。
白舫青樽挟妓游，语音轻脆认苏州。
明知此地湖山胜，偏要违心誉虎丘。
画罗纨扇总如云，细革新泥簇蝶裙。
孤愤何关儿女事，踏青争上岳王坟。
明侪游兴略相同，里外湖桥宛转通。
觌面几番成一笑，刚才分路又相逢。
画舫人归一字排，半奁春水净如揩。
斜阳独上长堤立，拾得花间小凤钗。
梨花无主草堂青，金缕歌残翠黛凝。
魂断萧萧松际路，满天梅雨下西陵。
珠翠丛中逞别才，时新衣服称身裁。
谁知百裥罗裙上，也画西湖十景来。
时样梳妆出意新，鄂王坟上小逡巡。
抬头一笑匆匆去，不避生人避熟人。
白石敲光细火红，绣襟私贮小金筒。
口中吹出如兰气，侥幸何人占下风。
苔阴小立按双鬟，贴地弓鞋一寸弯。
行转长堤无气力，累人挽着上孤山。
施、向二人，观玩良久，见湖岸湖舟，无非拥妓酣饮，丛杂朱翠，按谱度曲。甚者袖手玩景，选胜赏心而已。施、向二人，虽豪侠者流，颇有不屑之意。直至湖心亭，眺望之际，恰有士人数辈，在亭下浮白呼庐，举觞豪饮。一人曰：“闷酒寡饮，殊乏风雅，即景为题，不成者，罚金谷数。”四座皆然之，其人首唱曰：白沙堤外荡舟行，烟雨空濛画不成，忽见斜阳西岭照，半峰阴暗半峰睛。
次座者曰：“本地风光，拈来皆成妙谛。如某从何处设色。”
亦蘸笔书云：花坞斜连花坞遥，夹堤水色淡轻绡。
外湖艇子里湖去，穿过湖西十二桥。
又次者曰：“此自然天籁也，当歌对酒，我辈搁笔矣！”
不得已，勉强一吟，题曰：长短兰桡拂渚汀，声声萧鼓集西冷。
为谁唱出桃花曲，尽著萧郎廉外听。
最次者曰：“风流蕴藉，洵是可人，但未免绮语撩人矣！”
说罢，遂奋腕疾书云：一到湖心眼界宽，云光霮□接风湍。
亭前春色浓如许，莫作瑶池清浅看。
众皆哗然笑曰：“骚坛得此军，可殿后矣。”洗践更酌，仍相豪饮。施、向二人在亭上，亦鼓掌欢笑曰：“如此游湖，可儿可儿。”众忽仰视，讶曰：“施、向二好汉也。”急起邀入，坐定。二人坦然无疑。举巵如钱鲸吸川，尽醉方止。大笑曰：“但识琴中趣，何劳弦上音。渊明尚抚无弦琴也，而况我等武人，不识之无，庸何伤？”众士人见他豪迈可敬，酒后耳热，方欲舞剑为乐，以佐觞政。忽有杭州都巡检司，欲游此亭赏湖。先令仆役散除闲人。施、向皆怒曰：“多大巡检，此亭独汝合游也？”刚欲发作，众士人恐其滋事波及，逡巡避去。
施、向二人，仍少坐一会，见巡检未至，亦过六一泉、孤山寺等处，游遍而归。方至岳王坟，见一士方巾便服，周览墓道，欷歔久之，又至精忠庙，再拜奠酒，忽然放声大哭。二人惊异之，宿酒皆醒，见士人袖出小金盒一具，拈管题壁云：不是金牌下九阍，燕云唾手复中原。
千秋大狱成三字，全宋精忠聚一门。
狞北两官悲断梦，向南孤木自招魂。
蜡书夜月西风冷，背上空留旧湼痕。
其人题罢，犹涕泗横流。二人上前慰之曰：“先生忠义人也！”至情相感，如是如是。其人逊谢，自言复姓皇甫，名惇，湘江人也。避乱至此，有感蛙鸣，不图遂聒尊听。亦问姓字，二人告之，重新叙礼，意气相投。忽旁边转过一人大喝曰：“何物寒酸于，以粪土污人墙壁。”皇甫惇大惊，未及回答，施、向二人一见，知是钱塘县恶棍王多管，本名科远，系余杭人氏。
原是一介累举不第的秀才，因其唆讼好事，全无行止，士林羞与之伍。广文以劣等申之提举，褫其衣冠，窜过钱塘，至是益横，乡党苦之。其家甚富，前代居闽，有祖名好谦者，因过镇江遇韩世忠大战金山寺，杀败兀术，追至黄天荡，以铁绠贯大钩，沉于江中，前后将金兵围得水泄不通，兀术大窘，业将被擒。王好谦乃宽衣大帽，从容至营中，献破海舟之策。命兀术舟中实土铺板，穴船擢浆，风息，以火箭射宋军箬蓬，世忠大败。兀术过江，深德好谦，谢以美官，不受；赏之千金，遂成巨富。王多管，究竟贼种苗裔，席饶裕之业，至钱塘又纳粟，补博士员。凡官长一至，即奉百金为寿。若遇钱神墨吏，便与胶漆不相离矣。当下在精忠庙，见皇甫惇题诗，玩其声口，有事可搜，遂责皇甫惇曰：“汝一介寒酸，何得又谤朝廷，祸至勿悔。”皇甫惇浪迹此间，不知所措。施、向二人，急引至家中暂避，次日命之速走。犹未拔关，突有差役数人，排阖而人，将铁索锁了皇甫惇就走。施、向二人，不敢争执。皇甫惇欲辨不能，挣扎不得。带至钱塘。
县宰升堂，即问名姓。皇甫惇又羞又恼，逐一说出。复问精忠庙如何擅题反诗，皇甫惇不敢隐瞒，将诗呈上。县宰反复沉玩，意甚恻然，命请王乡宦。少时，王多管昂然而至。县宰笑迎起居毕曰：“王兄谓皇甫惇所题，讥讪朝廷，反情毕露，其旨安在？”王多管曰：“通首皆怀不轨，即如千秋大狱成三字，全宋精忠聚一门。千秋台乃至元九年，立于斡难河，以旌武功，以志始基。狱者，言二犬也。三字者，今上以奇渥温为姓，忽必烈为名，俱三字也。大狱二字，言二大犬，暗刺当今始祖，乃苍白狼黝白鹿相配而生也。复兴宋室，谋反作叛，想其父子兄弟俱有成谋，故暗将精忠二字，托之武穆也。狩北两宫悲断梦，大约今冬起意北征，使燕京、上都两处寝不安席，宵衣旰食也。向南狐木自招魂，木生在火，宋南渡中兴，南为火地，宋以火德王天下，又凡元者属黄，黄者土也，取木能刻土。向南孤木自招魂，谓以一木独支大厦，能为宋末诸帝泄憾招魂也。至次句唾手燕云，恢复中原，则朗若列眉矣！”县令曰：“不然，唾手燕云，终欲复仇而报国。誓心天地，尚令稽首以称藩。此武穆王表奏高宗，誓灭金人之语，非皇甫生所撰也，王兄误解矣！彼异地羁旅，偶一感怀，何遂加以讪上之罪？”
王多管不悦曰：“渠言中原且不在意，其志非小，县公独不见前日大闹临安乎？”县令变色曰：“前日大闹临安，党与甚众，且皆强梁跋扈之徒，此人孱弱一书生，彼自咏南宋之武穆王耳，岂得以笔墨之故，陷人不义？不义之行，侯长孺不为也。”
王多管语侵县令，县令置若不闻，竟将皇甫惇释放。且勉之曰：“玩汝诗词，颇怀忠义，异日得志，莫渝初心，侯某有厚望马。”皇甫惇拜谢而起。王多管怀恨而出。
按县令姓侯名长孺，南阳人也。初任钱塘，下车伊始，王多管即遣人馈蒸豚一蹄，长孺不便推却，受而启之，内藏百金，长孺大异之！受豚反金，后稔知积恶有素，但未发觉。时侦察之，长孺杜绝请托。多管无门可入，搜得此事，谓指斥乘舆，坐以大逆，或可挟制，不敢不从，发发利市。讵知侯长孺以赐同进士出身，作民牧，岂不曾作过诗来，而落汝含沙射人圈套也。王多管出衙，大怒县令，思中伤之。遍造无根谤言，震撼上官。又令其子王元贿买沿江巨盗，多于钱塘江近时时抢掠，戳伤人命。又令人常在江边打捞浮浪尸首，或去头足，或损阳阴，捏作无影疑案，如此之类，种种不一。月余，钱塘县遂有不决之案七十余端。县令公事旁午，上官切责，下民抱怨。侯长孺初任尚有循声，至此竟左支右绌了。更还有钱塘榷税、田土婚姻，吏胥舞弊，逐节生枝。委决略有缺陷，皆索瘢剔痍，人人上控。平章脱脱大怒，以不职奏免，罢官而走。
王多管大喜得计。谁知事有巧遇，恰好钱塘继任，姓葛名天民，亦湘江人氏。皇甫惇深得侯令救护，十分感激，既见王多管种种不法，百计倾陷，老大不平，然无可借手。闻葛天民补任钱塘，正合机会，遂将前事逐一告之。葛天民与皇甫惇下帷数载，谊属中表。因皇甫惇见宋灭元兴，无心仕进，故游历京湖，仍然书生。葛天民生性疾恶如仇，王多管之名，耳之最久。一蒞任，见被害之家，告王多管者，状子如雪片飞来。葛天民立获数盗，用重刑榜掠，供出其子王元贿托之谋，即将王元拿至质谳。谁知王元狡猾凶顽，克肖乃父，倔强不服，株连吏役，与天民牴牾。天民大怒，将蠹役数人立毙杖下。胥吏恨入骨髓，夹拶群盗，死去活来，一口咬定王元，至死不变。王元亦受刑不过，尽皆吐实。王多管至此，恶贯始盈，方得伏法。
而按察金事哈刺哈孙，并知府阿速，以天民执法，而少趋奉，偏将招词层层驳辩从轻，未能大辟。葛天民怒气无处发泄，将王多管刺了双目，其子王元剜去二肘，发往袁州府萍乡县安置。
前案始明，正值侯长孺亦按籍复仕。分发江西。闻知此事，遂求任萍乡。至任所，令人察之，见王多管在一斗室中，瞑目上坐，口中喃喃，自言此案如何起结，如何更变，如何耸动官府，条分缕晰，了了甚明。其子旁列矮坐，以足指夹笔管书之，报知长孺，令人拿至，将父子立毙杖之。人以为天道好还，毫厘不爽云。

[book_title]第十一回 征曰本蒙古丧师
当时钱塘县除了巨猾，讼息民安，人人称庆。皇甫惇在天民署中，情谊相得，间或观潮游湖，遨游山水，置身事外。一日至江下遇二乞者，齐声谓皇甫先生，别来无恙耶？惊视之，乃向南枝、施泽久也。问何至此，二人言自先生被陷后，王多管累来根究我等，不许岭下居住。我等不服，欲与为敌，谁知彼等有意生事，将一久病老儿，缢死岭下，谬以人命官司诬陷我等，令人呈报。我等闻风逃窜，幸而得免。就近居民无不被累。今闻恶榻已除，方始来归。皇甫惇亦叹恨不已。二人齐声曰：“从此更不住棲霞矣！”问其故，曰：“西湖十景，名胜甲于天下，游湖士女如云，每有豪族恶少在此，以强凌弱，我等素性不耐，易生枝节，愿避此地，徜徉他乡，落得无拘无束。”
皇甫惇亦点头道：“是。”问何业？向南枝便卖枪棒，施泽久就耍花蛇。二人回归，果将家室移往僻静处安置，离了钱塘，顺江而去。皇甫悼见二人落落气概，随遇自得，俨然四海为家。
自思在此，日日羁縻，终非长策，遂谢别葛天民，亦望会稽迸发。
且说马遇乐弟兄在暹罗国，忽不见了涪陵，四处探访，并无迹踪，必因国王令旨，知风逃去。弟兄十分焦急，千山万水，保护海外，至暹罗已渐近中国，忽然失散。海阔天空，焉知下落？二人暗思陈宜中必知此事，急往告之。宜中变色曰：“小子犹问赵氏耶？恐汝辈亦难免矣！”弟兄不敢复问，大惊而退，情知涪陵为宜中所不容，或往占城，亦未可知？弟兄急急遂往占城。不知涪陵在日本，国王坦呢哩特布优礼相待。尝与涪陵并车游幸所属名岛，并境内山川。涪陵亦尝赞赏国王政俗之美，国王甚嘉纳之。其国离城百余里，有一奉圣寺，天生奇奥，石径幽窈，修造恢诡，已历千余年。自来日本，无兵火水早之忧，又无攘夺篡弑之变，奉圣寺竟成古迹，又日本之南，与洛伽补陀为界。寺内番僧岁凡一往，因此香火极盛，头陀极多。但不似中国名胜，鲜有游览至此者。土人贪而好杀，前代国王每勤征伐，剽掠海边。独老王子无此残暴之气，然性佞于佛。一日整备法驾，将往奉圣寺，瓣香祈福，请涪陵同往，涪陵不得已从之。至寺中，国王皈依顶礼，众僧鸣动钟鼓，宣扬佛号。国王举手膜拜，诚恳备至。少时茶罢，众僧一齐献谀，谓国王有无量功德，佛日增辉，国祚绵永等语。国王大喜。涪陵心中，不以为然。由客堂散步，直入丈室，忽见有中国人字迹，大书一联云：水月通禅寂，鱼龙听梵音。末书司勋郎中钱起题。涪陵大奇之，暗思历遍海邦，今日忽见六书正体，文人笔墨，且喜鱼龙听梵音一语，暗合身分。正在惊喜，忽闻净室中有人私语。谛听之，若闻木瓜呀布云云。木瓜者，尊称也；呀布者，犹言好也，盖蛮姑琮女音也。涪陵一时心头火起，既而转念曰，此何地也？奸僧得知，祸不旋踵矣，急急走出，见国王与僧众犹趺坐挥麈而谈，布施功德，如此恁般。国王大喜曰：“寡人来日，即当辇金来寺，斋僧供佛，忏悔夙愆，预种福田。”众僧合掌叩谢。国王遂同涪陵，起身作别而归。
次日，国王果遣内官将许多金宝送往寺去。涪陵止之曰：“金宝送去，有何用处？”国王敛容答曰：“斋僧布施，为寡人作功德，使国安民服，群岛附庸，不致叛离。”涪陵笑曰：“国家安危，自关气运，然能亲贤远佞，用人得宜，虽危可安，虽乱可治。岂彼群僧能为力也？至于群岛叛离，只须国王抚以恩信，镇以兵威，自然拱服。且上国亦非富庶之邦，某观沿海岛岸遍是穷民，然皆精悍可用之徒。何不赐以衣食，各安其生，各遂其性，国有事变，可得其力为用。况蒙古殄灭西夏四十余国，今混一土宇，尔日本独能保无虞乎？”国王默然无语，时日本有四猛将，曰沙咤鲁、嘿渊、越乞纥干、懈底鳌。在阶下一齐厉声大呼曰：“金宝不可赐与僧众，徒供妄费，赵宋王之言至言也！国王不可不察。”国王曰：“寡人堂堂一国，无多金宝，既已许口，岂可失信于僧众。”大夫纥搭出班奏曰：“近闻奉圣寺边，沧水不里部落，往往失去蛮姑蒜女无算，酋长不决，诸部常相攻杀。奉圣伊迩，其中不无弊端。滥赐金宝，妄予恩典，恐将士灰心。”纥搭语未绝声，诸武将争相议论，呶呶不已。国王此时将金宝辇在殿前，首鼠两端，中心无主。
涪陵见众心不服，知计可行，请国王将金宝收下。大声谓众臣曰：“诸公毋哗，赵某有计献上。”众臣果然一时屏息。涪陵请国王调兵五百，遣嘿渊、澥底鳌二将诈以巡海为名，暗暗将寺围定，一搜其中，决有奸细。国王未及回答。嘿渊、澥底鳌应声愿往，领兵而去。国王一片佛心，竟被众人一吹一唱，从中止了。
却说奉圣寺僧千有余众，所恃人广地僻，种种不法。凡琉球黑水，诸部恶秃，多聚于此。不是掳掠各部蛮女，入寺宣淫；即下洋拦截番舶，抢夺珍宝。补陀山下贼舟，皆朝南海番僧之徒为之也。当日嘿渊、澥底鳌二将，领兵诈称巡海，又暗知会沧水不里酋长，领兵来寺，秘密围定。一声令下，二将打人，果在复室中，搜出姑猔蛮女百四十余人，海物珍异无数。僧众见事机败露，各持刀剑。死命杀出。二将恐势力不敌，把关拦住。也不管千年古迹，火焚其寺，逸出者截而杀之。一时烟涨迷空，寺内号吼之声，惊闻数里。不上半日，惟见废瓦秃垣，一片白地。二将始将搜出蛮女金宝，押回国中复命。国王初闻不法诸事，甚怒僧等。继闻二将火焚寺宇，勃然大怒，命斩二将。文武进谏，俱受唾骂。涪陵见国王盛怒之顷，不便发语。
只见国王拔剑砍案，大呼速斩。业已绑出午门，无可解救。忽报元主遣兵十万，来征日本，已至海上了。国王大惊无措。涪陵乘机进曰：“蒙古果不出吾所料，国王且以应敌为重，恕了二将，速议军旅。”国王此时不得不从，即命赦之。二将叩首谢罪。在廷文武深德涪陵。国王立令将金宝分赏诸岛穷倭，调来听用。涪陵笑止之曰：“虽鞭之长，不及马腹，是在平时耳。
此时须别求方略。”国王前席请计。涪陵见国王方寸已乱，乃问曰：“上国险隘，何处为最？”文武齐声曰：“此去七百里，扶桑岛最险峻。岛下赤金崖，凡航海来日本者，皆从崖前泊舟上岸，乃吾国咽喉也！”涪陵又曰：“除了扶桑岛，更有何处？”
文武曰：“此外惟白石濑亦控制海道，但离国仅四百余里。”
涪陵又问何谓赤金崖？国王曰：“崖下多产金铁，采用不尽，积久遂成赤色，故曰赤金崖。”涪陵击节喜曰：“即此甚妙，计可成矣！”遂命沙咤鲁率兵三千，把守扶桑岛。吾授汝图式，速采崖前金铁，命工匠起大冶，铸造轰天雷大炮二十余座。铸成，如法安放。凡应用诸物，速发帑藏措置，即此可挡蒙古十万师矣。”命嘿渊、澥底鳌统兵五千，札白石濑。上国惟仗刀枪厮杀，亦大费事，可命军中速造连弩。其弩每发共一十二支，乃大汉诸葛武侯遗法，弩床在右，翼以药箭石子。蒙古虽强，难逾此二关也！再命大将越乞纥干领兵一万，往来救应，步步结营，胜则相助，败则相援。蒙古不能深入重地，其兵必退。
赵某海外飘泊十年，今日务在上国，将郁气一吐。国王大喜，下令城中戒严，众将分头去讫。
却说元世祖吞并六合，总括中外，犹贪心不足，屡命将征伐绝域，专务远略，穷兵黩武，费用浩繁，民甚苦之。有四帅，曰阿答海、相吾答儿、阿里海、忽都贴木儿。四人日日怂恿元主征伐，凡高昌、吐蕃、交趾、高丽、鬼蛮、天竺、鄯善、安南、西域、回鹘，甚至钦察，离中国三万八千余里，因产良马，无不伐之。至是又因琉球国使臣入贡，言日本国产独摇芝，且有赵宋后裔在焉，其国大治，横行海岸，所向无前。元主业已怒其不贡，又闻有宋赵氏住在国内，即命起兵伐之。太傅伯颜、中书完泽、右丞相和礼霍孙皆极力切谏，不听。惟桑哥庐世荣阿合马一班佞臣，俱赞成之。元主大喜，即诏相吾答儿为大元帅，阿里海副之，百家奴、蕃哥、方文，张燮、积庆贴木儿等，胥授节制，以琉球使臣为向导，统雄师十三万，征伐日本。相吾答儿等得旨，即备战舰海鳅，由天津放至登莱，迤逦而下，径泊罗崇明。又数月，始达昌国，渐近日本。不日已见扶桑岛了。岛上因国王用涪陵之计，命沙咤鲁统兵把守，铸炮以候。
又调集无数士兵驻崖前，连珠为屯，一屯一炮，每屯五十人，二十余屯，阻住海岸。果然土兵能奋死力，一见海上，隐隐有元兵到来，便呐一声喊，聚集满岸，磨拳擦掌。约计元兵相去不过十里之遥，土兵从不见过轰天雷战法，争相上前发动药线。
谁知不发则已，一发就如震天的响了一声。众兵就吓得抱头乱窜，双耳齐聋，尽皆伏地不起。那炮打去数里之遥，豁喇的落在水中，波涛鼎沸，鱼鳖皆惊。大元帅相吾答儿惊得面如土色，谓众将曰：“红夷西洋，素长火攻，今日本亦用此法，即已至此，我师焉得上岸？”言未已，岛上又发了数炮，军中一时惊惶，皆言不如少退，略避其锋，谁知风色正顺，海鳅大船，一时焉能驶退。岛上士兵，正打得高兴，二十余座轰天雷一齐举发，火焰通红，烟涨迷空。但遇着一船，无不粉碎。众军叫苦不迭，霎时已不见了万余人马。相吾答儿无计可施。俄而，飓风又起，愈吹愈近，且喜岛上发放已尽，准备不及，土兵正在喧嚷，相吾答儿下令三军务须死中求生，趁此冲突上岸，违者斩首。三军方欲鼓噪上前，只见沙咤鲁率大队，在赤金崖前，密如箐笋排定，引弓注石，处处截杀。三军不敢直进，相吾答儿大怒，立斩数员健将，以殉元军。积庆贴木儿者自负胆略过人，跃上一只小舟，奋勇争先，思夺其险。突见上流头，竖满赤红旗帜，不知多少人马，汹涌滚滚而下。柁师大喊叫曰：“不好了，鲸鱼发了。”鲸鱼者，海鱼也，大者长千里，小者亦数千丈，转瞬已近岛岸，乘时炮声又举，鲸鱼震怒，鼓浪成雷，喷沫成雨，扬耆昂首，山石为之震动，翻江搅海，白浪滔天，土兵俱惊呆了。沙咤鲁下令退兵，但见雪阵银山，卷地若军声十万，鳌奔龟吼，浮天壮铁甲三千。可怜大元十余万雄师，不一会，尽埋臂掩骼于洪涛巨浸中。其浮去得生者，惟百家奴、方文，暨一小卒，三人回朝复命而已，岂不哀哉！此皆元世祖穷兵黩武之报，而亦元世祖石桀屠生灵之恶也！有诗叹曰：苦把生灵任毒痡，穷边黩武葬鱼湖。
劝君莫话封侯事，一将功成万骨枯。
昔时梁武帝筑堰淮水，以灌寿阳。淮水涨，堰坏，十余万口皆漂入海。世祖此恶，比之尤有甚焉。
淮水汤汤卷土奔，烟波一洗徐扬村。
元征日本恶尤甚，十万貔貅葬海门。

[book_title]第十二回 走占城涪陵返国
\当时日本大将越乞纥干，统接应兵至扶桑，犹见波涛汹涌，无不骇异。沙咤鲁令将二十余座轰天雷，安布赤金崖前，永镇此岛，扼守要害，班师回国。白石濑、嘿渊、澥底鳌，闻师凯旋，一齐回兵，国人鼓舞称庆，皆曰赵宋王之赐也！国王更喜不自胜，饮至策勋，大宴群臣，尊涪陵首座。国王举觞上寿次及文武。涪陵接庄在手，转涕泗横流，喟然叹曰：“可怜蒙古十余万生灵，一旦淹没，中心惨怛，上国酌酒相庆，赵某焉能入唇？”国王曰：“不然，蒙古自遭谴责，于尔我无与。赵王怜念及此，异日定仁慈之主也！”涪陵逊谢，终是不说。因以为将好杀，戒诸武将。国王感动，亦泫然泪下。大夫纥搭进曰：“赵王德音，诸公自当铭心镂骨。然赵王在下国，累施覆载，更生有庆，又多设良模，遗我成法。使下国风气变易，岂可无以报德？”赵王异日登极，下国不辞万里，自当岁岁入贡不休也！”涪陵亦谢，勉强尽欢而罢。
数日后，辞别国王，欲往占城。国王大惊，声泪俱下，曰：“下国若非赵王，焉有目前景象，所遗成法，永久世守。然赵王回国，如龙跃天衢，振翼云汉，亦大庆幸事，未敢强留，愿得早正乾坤，永定正朔，海外与有荣施。”命文武整备海舰，送往占城，略酬万一。涪陵固辞不许。次日国王率同文武，离城百余里，祖饯海岸，送者如云。文臣武将，无不下泪，各部号吼如雷。嘿渊、澥底鳌二将感救死之恩，定要送往占城。涪陵不许，二将便欲拔剑自刎，涪陵惊泣许之。与国王再三珍重而别。二将登舟，拽满风帆，望南漂去。国王及众文武，方始回国。却说占城国有辖土，曰金城堡。地广人稠，路扼冲要，前临紫泥岛，左拒交趾，右达暹罗，其地东方朔所谓紫泥海也。
堡中番汉杂处，又当冲要，交广通商，宋末避难者，往往居此。
时有枣阳人孟来酚者，以襄阳被围时，随其父挚家避兵至此。
父名琪，理宗时，官防御使，孟宗政侄也。迁金城堡，数年遂卒。一母一妹，侨居海外，母氏向贤而有远识，父子避乱占城，皆母氏意也。妹名丽蓉，亦美而有才，修洁闲雅，举止雍穆，慨然有丈夫志。每言渠为男子，定当为炎宋复仇，继伯父之业。
伯父者，宗政之子珙，为宜抚，镇江陵，大兴屯田者也。来翂曰：“不然，凡女子多言能为男子事：即为男子，又恐须眉而巾帼矣，所谓大言欺人也！”丽蓉笑曰：“弟能量姊乎？姊终为常人妇则已矣，然姊终不为常人妇。”二人反唇相讥，其母怒止之。来翂年近弱冠，豪侠有胆力，亦慕其叔祖宗政之为人，读其书，想其行事，有击碎唾壶之风。然母氏方严有法，不敢犯。
一日遇乐兄弟由暹罗而至，恰遇来翂，具陈桑梓，来翂奇之，款至家中，二马升堂拜母，誓订骨肉之交。二马年俱稍长，来翂以兄事之，遇乐备言在暹罗国，失散小主涪陵之故，来翂惊喜曰：“炎宋尚有人耶，占城不闻禁锢搜拿之命，逃在占城，或未可知？弟兄当共往物色，访归故土。”次日辞别其母，三人携手而去。
却说金城堡有一人，姓铫名宏，虎而冠者也。相识俱狐狗之属，若鲍士弢、佟泰、费儋、鲜于典等皆是。堡中每每以强凌弱，鲸吞虎视，夷民敢怒而不敢言。而铫宏尤有势力，诸人皆谄附之，豪霸金城，罔不慑息。堡内有令狐威者，亦宋人避难者也，年逾五旬。一子名韬，尚幼，膝前惟二女承颜，以供朝夕。长琼英，次琼华，俱明眸皓齿，有天姿国色。令狐威闺训维谨，二女亦娴懿则，养亲抚弟，殷勤备至。忽一日酋豪铫宏经过，二女未及避躲，铫宏一见，魂爽飞越，喜出望外。自此每遇令狐威，便十分承顺，屈己款洽，遂有求姻之意。令狐威伟岸风骨，并不假以辞色。铫宏又浼鲍士弢、费儋二人，再三关说。令狐威坚拒不允，且曰：“某本宋人，侨居贵国，中原肃清，即还故土，此事万难从命。”鲍、费二人，败兴而去。
铫宏又羞又恼，暗思铫某在金城，岂屈己下人者哉？以礼相求者，念女异地羁旅也。受此奚落，遂起不良之意。鲍、费二人又怂恿之，宏意遂决。
一日正值令狐威出外未归，宏率多人排阖而人。二女无所逃遁，被众人一拥围住，擒获就走。英、华抵死不从，狂呼不已。幼弟韬，年方十岁，亦号泣呼救。堡中人见是铫宏，谁敢出头？喜得令狐韬孺子虽幼，却有急智，大呼众人休助桀为恶，铫宏之死期至矣。铫宏怒甚，令狐韬曰：“适见空中有金甲神将，传言铫宏恶贯已盈，命尽今日日中。”姚宏听罢，慌忙伏地，望空乞命。盖夷人信鬼，其性然也。众人被骗，皆欲散走，惟鲍士弢、费儋二人，擒定英、华不放。正在危急，忽来二大汉，官目昂嚎，面貌狰狞。三拳两足，竟将鲍、费二人打倒。
又一小后生，上前将英、华护定欲行，突时夷鬼散者复集，足有百余人，团团围定。又有佟泰、鲜于典手舞梢棒打来。二汉子赤手奋勇抵住，鲍、费二人忽地起身，将后生拿住，方欲榜掠，突来马遇乐，打开众人，一眼认定后生，正是涪陵公赵晟。
心头火起，披靡直入，来救涪陵。孟来翂能识令狐二女，随与马遇阳各负其一，并幼子韬，送往孟家去了。二汉子大吼一声，各夺器械，丢开架子。铫宏等俱受重伤，抱头乱窜，胁从者皆一溜烟逃走。涪陵见了马氏兄弟，不胜之喜。二大汉即日本国之嘿渊、湃底鳌也，送涪陵，由金城起舵上岸相遇。数人正欲叙旧，忽见令狐威飞奔而来，哭拜在地，深谢救援之恩。马遇乐曰：“此位即故宋之赵涪陵公也。”令狐威慌忙再拜稽首，涪陵扶起，孟来翂一齐邀至家中，二将不知就里，涪陵一一说知。来翂喜甚，重相叙礼，自是置酒高会，各言别后之情。次日二将辞归日本。涪陵依依不舍，厚赠之，不受。令狐威亦十分感戴；与众人齐送至海岸而别。
涪陵逐日与马遇乐等各处游览，见占城风气景物，又与诸国悬殊。令狐威领二女归家后，涪陵、遇乐屡过其门，叩以家世。令狐威谢曰：“威从兄令狐概者，曾知广德军，威在理宗朝，亦判台州。因劾贾平章公田一表，为似道罢归，避祸来此，缄口不言国事者，二十余年矣！”言毕泣下，涪陵亦泣曰：“国家不幸，崖山殄灭，岂尽天命，抑亦人谋，当年如公者，能复几人？”威逊谢。自言其从兄概，不忠于国，明知广德乃临安右臂，临难苟免，望敌而逃，朝廷养士百年，将何用哉？令狐氏可谓无色矣！马遇乐代为扼腕。一日涪陵、遇乐招饮其家。
酒酣，令狐威起曰：“威乞一言，万勿见拒。威海外漂？白，苟延残喘，荆妻早逝，所生弱息，粗知女红，鄙陋在夷。前日不逞之徒，尚思鱼肉，此亦未了之事。威欲屈殿下，权执柯斧，马兄亦代令弟主盟。况马、孟二英雄，深劳救援，未敢过望，聊以报德。”遇乐起谢曰：“幼弟不娴礼教，恐负所托。”威曰：“老夫志意已决，且弱息既蒙振拔，此外万无他适之理。”
涪陵大喜，极力赞成，尽欢而散。至孟家说知，向夫人喜不自胜，定聘纳采，不日成婚。马遇阳、孟来翂二人遂联姻娅，马、孟共处一家。
涪陵主焉，隐身堡中，且常以信义感化夷民，占人悦服。
盖此堡离国中三百余里，属占城北境，去交趾不远。交趾占城属郡也。交趾之民，为占城役，岁供租税，皆经堡中。交趾极东则界广南之钦、廉二州矣。交人至堡，涪陵细访广南消息。
交人言广南今有狄参政威望素著，盗贼屏息，讨平巨寇，甚得广人之心。海运已通，道路不梗矣。涪陵思归，与二马至海近试试风色。登舟方拽帆解缆，忽飓风大起，柁师慌忙下碇，几乎颠覆，涪陵触动一物，随手探怀，谁知乌有？涪陵一时嗒然若丧，错愕不知所出。二马惊问之，则真腊国所得之定风珠也。
涪陵欷歔不已。二马曰：“宝珠即价未重连城，何自伤若此？”
涪陵曰：“失珠何足惜，内有藏珠帕，乃暹罗逃命时鲛人所赠物耳，珍藏其帕者，示不忘患难于安乐也。”遂上岸不乐而归。
先是令孤氏二女在孟家避难，丽容与琼英、琼华相得，有若骨肉，向夫人亦爱若己出。：不日遂归，丽容母女犹眷恋不已，至是成婚，鸾凤并巢，马遇阳亦寄其家，三人仍复聚首。
英、华兼通词翰，属笔之下，姊妹互相旗鼓，工力悉敌。字卫夫人争写坐位至精巧，女红乃其余事。丽容惟喜观书史，不恒以笔墨见长，然属思每一脱稿，英、华俱拜下风，以是益敬之。
丽容每规英、华曰：“凡女子宜观女诫女史并《烈女传》等书，以贞德性。至吟风弄月，乃不过消遣逸兴耳，所重者不在此而在彼也。”英、华佩其言，奉如傅焉。
一日三人偶经门首，丽容拾得一物，启视之，内一珠大如鸡卵，状有鳞窍，黑色而有光，灼灼可鉴。视其帕似罗非罗，似縠非縠，柔软若无物。三人大异之，丽容置帕水中，水各分裂，讶曰：“鲛绡也，物若非出水中，岂有毫不沾濡之理。量此珠亦是珍产。”遂什袭藏之。后闻涪陵失珠，琼英与遇阳言其故，遇阳喜曰：“殿下镜台之兆，其在此乎？”琼英曰：“向夫人久含此意，未便发泄。当与吾父商之。”遇阳然其言。
告令狐威，威笑曰：“此奇缘也。”遂力肩其事，请之涪陵。
涪陵初不之许，既而曰：“珠帕所关，即我夙缘乎？鲛人一物，更为我作之合耶。但海外淹滞，身无长物，即以鲛绡之帕为质，定风珠尚当还我，以便浮海归国。待有建树，乃订星期。某若碌碌终身，不复问此帕也。”令狐威说知盂家，则琼英已备颠末为之先容矣。向夫人闻涪陵已允，大喜过望。且闻欲归，大开华宴祖饯，回其定风珠，并以礼物副之。
遇阳与琼英伉俪虽笃，未便同归。令狐威亦年迈子幼，门无应僮，不免冷落，遂移近孟家别室而居。遇乐、遇阳始谢来翂，约以异日，努力功业，离了金城，护定涪陵望国而归。

[book_title]第十三回 智深献策掠广陵
且说杨镇龙既得太平，与史进、慕容光等议进取之策。降将夏贵曰：“太平乃建康门户，既得太平，建康震动，必有重兵来伐。不如紧守牛渚、采石二矶，并各隘口，一面召募养兵，以待再举未迟。”史进曰：“不然，太平令与凤阳犄角相助，安丰路不便出师。若伐凤阳，则太平袭其后；若征太平，则凤阳乘其虚。分兵则势已孤，且江南屡遭兵戈，士马不备，至粮运多赴海道达上都，元人虽来，无能为也。宜乘破竹之势，直捣宣城，就取宁国，机会诚不可失。”镇龙两从之。一日，史进领兵欲行，将取宁国。慕容光引二人入帐。镇龙视其人，岸然风骨，状如熊虎，盖即广南之耿星星、张师旦也。饶平一战，钟明亮兵败自刎，二人逃此。镇龙当用人之际，一见大喜，即署麾下。二人愿随史进共取宁国。史进心薄其人，不许。二人固请，镇龙许之。史进思夺其功，大怒曰：“临陈逃亡，不能救主，不能尽节，史某不与共事也。大王别遣他将。”镇龙被史进抢白，颇有怒容。然犹豫未决，二人新不间旧，满面羞惭，谢过而退。史进领兵忿忿而去。镇龙甚恚史进，思寻事杀之。
然史进虽刚愎自用，而勇略兼备，战无不捷，要非镇龙所能驾驭也。镇龙性最褊急，无远识尤多忌刻。风阳秦锡帛，因军中乏粮，遣人约会太平，共取安丰，随乞粮百斛，暂救眉急，不日见还。镇龙不与，慕容光急谏曰：“既与联合，缓急尚当相助，奈何靳粮不与？”镇龙曰：“太平之粮，仅可支给本营；目下攻取宁国，兵兴粮随。若宁国持久不下，则我军尚不能支，焉有余粮及人？”慕容光再三苦告曰：“百斛粮不能窘我太平，大王三思。坚同盟之意也。”镇龙坚拒不允，惟婉词以谢其使。慕容光叹息而出曰：“事立败矣。”秦锡帛一闻乞粮不与，怒欲兴师争夺太平。史献（白寿）止之曰：“不劳凤阳张弓寸箭，元兵若进攻太平，我坐视不援，可立见其溃也。尔时鹬蚌相持，不坐受渔人之利乎！”锡帛怒始息，然营中实已乏绝，渐至岁除，军士多出怨言。锡帛命再加抄括，濠梁各处，百姓积藏，已累次胶削。又经此番，俱不能卒岁了。濠梁之民大困，搜括之令一下，鸡犬俱无，流离展转，填满沟壑。周衰尚云哿矣富人，哀此茕独，此时之富人，一般与茕独皆饿殍矣。
锡帛日日虑乏粮一事。贾智深曰：“吴中惟广陵乃南北都会，枕江背淮，四通五达，舟车所聚，最为富饶。欲苏我军之困，非广陵不可。”锡帛问计将安出，贾智深曰：“目下已届元夕，命诸将如此如此足矣。”锡帛大喜，依计而行。
且说广陵即今扬州府，辖三州七县，繁华富丽，冠冕三吴。唐人所谓烟花扬州也。至元夕之盛，即京师无以过之。昔唐元宗皇帝，元夕问仙师叶法善曰：“元夕四方，以何处为最？”仙师曰：“无逾广陵者矣。”帝愀然曰：“朕安得一游广陵也？”仙师曰：“当为陛下谋之。”少顷，殿前起一虹桥，请帝登焉。帝遂命乐官李龟年、雷海清等数十人相从，俄而遂见广陵，果然灯火辉煌，士女淡抹浓妆，望月踏歌于道，语音缭绕，笙簧嗷嘈，满城管弦绮罗，疑非人世。帝喜不自禁，命乐官等将月中所得霓裳羽衣曲，于云中奏之。广陵士女皆仰而望见，以为仙人现于云中，瞻拜不已。游罢而归，数日后，节度使果奏其事。夫以广陵之盛，而天子犹慕之，其名胜可知矣。时元世祖至元二十二年，广陵正值上元，满城火树，或十丈或二十丈，无不燃灯万盏，百戏杂陈。树下衣罗绮曳锦绣细钗粉艳丽如仙者，名妹不计其数，相与踏歌入云，鳌山万叠，宝炬千层，彩楼百座，凡凤笙龙笛，鸾箫象管，齐奏于不夜天中。并星毬檀车，香风拂拂，香气氤氲，令人应接不暇。所谓风吹玉漏穿花急，人倚朱栏送目劳也。当时有骚客玩此，吟一律以写其胜云：及时膏雨已阑珊，黄道春泥晓未干。
白面郎敲金灯过，红妆人揭绣帘看。
管弦沸月喧和气，灯火烧空夺夜寒。
一片歌喉盈耳畔，却疑身在五云端。
又绝句云：鳌山万叠照楼台，都把临窗格子开，椒眼竹篮呼卖籍，金钱抛出绣帘来。
满城士女正在赏玩不休，忽江都县衙前鳌山火起，延烧民居。众人争赴救火，县宰随出，令人作速扑灭。仓卒间，有置制使孟知缙，犹卤簿呵殿而来。人丛中一片喊声，应者四起。
孟知缙情知有变，方欲避入县衙，已喊杀连天，有数人上前一把擒住。县宰见不是头，窜伏暗处。一时各衙警报，俱有强人打入，劫夺库藏，沿街大掠。又报城外炮声震地，大队将至虹桥。这边说杨镇龙兵袭芜城，那边疑秦锡帛师过通州。城中人民惊惶无措，抱头乱窜，此时一派哭声，遇贼不免乐海变成苦海，游场改作战场。士女无辜，突遭此锋镝死亡之惨也。时镇守扬州都督石中孚是员老将，一闻火起有变，即令各隘下闸，各衙多备弩箭火炮，紧守府库，违者定按军法。披挂出府，正遇秦杞、秦梓率众纷纷攘攘而来。石中孚大喝：“且住！”随与二人交马，不一合，轻舒猿臂，将秦杞擒下。秦梓见兄被获，大怒，奋力来夺，亦被中孚拿住，余兵死者无算。石中孚正在攻杀之际，忽报置制使为贼所擒，大惊，杀至江都衙前，遇着刑士龙督兵掳掠，中孚大怒，挥刀直取士龙。二人大战五十余合，胜负未分，中孚诈败，拖刀而走。士龙性起，放马过来，弓弦响处，士龙中箭落马。中孚勒马回头，举刀直取首级。忽嗖的一矢，从旁飞来，中孚眼快，随手接住。蓝天蔚飞马已到，中孚怒发如雷，抖擞精神，舞刀又战蓝天蔚。三十余合，渐至力乏。刑士龙负伤助战，二人夹攻，中孚大败而退。众兵力不能支，一齐欲遁。恰有副将马芳、柴贵等，总统阿达迭木儿兵到，一齐混战。蓝天蔚、刑士龙自知不敌，保护凤阳兵望城而走。刚欲出城，此时城上有中孚拨来军士，杀散贼兵，安置炮座，布列弩床，一发动矢石如雨，十分利害。随后追兵甚急，刑士龙大窘。蓝天蔚心生一计，命众军拥近城边，佯作欲出之状。城上一声呐喊，矢石欲下。蓝天蔚将孟知缙押赴向前，城上军士，见是置制使，投鼠忌器，不敢发机。贼兵弃了盂知缙，乘势斩关冲杀而出。犹未及半，门首千钩闸蹋下，压死兵士不计其数。刑、蓝二人仅以身免。时东方既白，石中孚率兵追剿，有庞奋、褚点阻住去路。石中孚大呼：“谁擒此贼？”副将柴贵应声而往。褚点战柴贵不下，无心恋战，且战且走。石中孚麾动后军，大杀一阵，见相去已远，方始回兵。是役也，凤阳虽劫得库藏而归，已属大创，损兵甚多，诸将皆重伤。石中孚收兵回城，先向孟知缙谢过。孟知缙自顾，甚有惭色。中孚入府，大怒众将违令，失了府库，众将齐票都督令下时，置制使业已被擒，失去库藏矣，非小将之罪也。石中孚怒气始息，押过秦杞、秦梓审问，始知是凤阳党伙确来劫粮。中孚又问系何人计划，或广陵城有人暗引。二人回言即贾寿州之谋也。中孚咬牙切齿，大骂贾贼，又问二人姓名。二人以实告。诸将闻是锡帛之子，尽目眦欲裂，七窍生烟，立请磔之。杞、梓二人，乞命叩头不已。中孚笑曰：“公等以为杀之便也，二竖子诛之，污吾刀斧。兼与锡帛结媾，恶战不休，今留在广陵，使锡帛不敢正觑，如赵国之质秦异人，是质二子而广陵有泰山之安。诸君亦得免血战之劳也。”众将皆喜，曰：“都督胜算，非人所及。”中孚命将所获贼兵，赐以酒食，放归凤阳，将此语达之锡帛。众兵得生，喏喏连声而去，当时城中死伤甚众，恨敌人骨，见获者纵之，老大不平。石中孚忙合众官一面申奏，一面抚恤。命死者掩埋，伤者调治。帑藏有未尽者，悉数发之，以恤死伤之家。人心少安，后人有悼扬州士女者云：昨日笙歌燕画楼，今朝血肉委荒丘，哪堪此地重来赏，明月二分一段愁。
无端箫鼓起戈矛，遏断长淮水不流。
但得二分明月好，再燃灯火看扬州。
蓝天蔚等离了广陵，会合众将，始知秦杞、秦梓被陷，大惊。顿足曰：“二公子被擒，我等何以复命？”诸将皆无可奈何，回至凤阳，将人马交割。所得帑币金银，逐一纳上。秦锡帛大喜三军得食，鼓舞称庆。诸将始伏地请死，齐言二公子被陷之故。贾智深大怒诸将不协力保护，又不救出，有何面目回归。时座中秦开歧、史献帱俱怒，皆请正法。谁知秦锡帛毫不在意，徐谓众人曰：“诸将赴广陵，并非保护吾子赏元夜也，竖子定然恃父之威，不遵约束，所以失陷，于诸将何与？若使诸将皆竖子辈，几败乃公大事矣。且能使三军得食，即损二子何伤？”反将甘言安慰众将，一时军中感动，皆言愿效死力，攻破广陵，救出公子。锡帛不许，方欲令人探听下落，忽报被擒军士俱已放回。锡帛唤入问之，众军将石中孚所言，一一说知。锡帛恚曰：“是欲挟制凤阳，使我投鼠忌器，不敢动兵也。
拼将二子，任女凌迟，誓必血溅扬州。”贾智深劝曰：“塞翁失马，焉知非福？大王宜静以待之，若有机会，广陵可图。石中孚决不敢伤二公子也。”秦锡帛口虽强倔，心中叫苦不迭，喝退军士，不乐而罢。

[book_title]第十四回 万俟蛎弃家走寿春
东京阳武县，一人姓万候名蛎，以刀笔为业。天性狡狯，利口便给。仗一支悬河口，三寸不烂舌，不耕而食，不织而衣，一班也厌膏粱而服文绣，且人所不能言者，彼能言之，人所不能为者，彼能为之。以此变乱黑白，混杂泾渭，遮莫是明察官长，俱被他弄得糊糊涂涂，瞒得清清楚楚，至迎合官长处，提头便知尾，举念即会心，迨至日深月沉，则操纵若提木偶，反复似弄婴儿，告讦舞文，指挥如意。河南阳武县一员七秩县宰，竟岁岁皆万俟蛎除拜矣。以此拦劫公门。不数年，遂有千金之产。因念生平惟托城社为奸，终寄人篱下，代作嫁衣，未能手抚印绶，身蒞公堂，巍然作一真命县宰。立定主意，直入燕京，投身在丞相桑歌门下自效。这开门纳贿，乃万俟蛎卖物当行，大来大做，小来小做。不久，遂大惬桑哥之意，用为记室，托以心腹，从此渐打点自己前程。又每与桑哥左右送殷勤，仆妾行兜揽，无不为之极力游扬。桑哥亦不知不觉，满心欢悦，直补以京西平凉府固原州州判。万俟蛎闻命，大失所望，不得已就任。自思有大胜者必有小败，一下车即勤谨清廉，慎守官方，同寅皆称羡之。事无大小，皆市美誉，沽买德政歌。正所谓欲擒先纵，欲贪故廉也。一时治下士夫颂之者，不曰“召杜遗风”，即日“万家生佛”。将固原州州判竟拂拂扬扬，传入安抚耳中，安抚使呀曰：“此循吏才也。任为州县长，或可展其骥足耳。”遂加以直隶知州衔，而调补褒城县知县。万俟蛎大喜，盖非喜其得加职衔，喜其得作县令也。从此森罗变相，刻刻怕人。百万生灵，驱入馋口。接一状子，不问其理之直不直，先问其家之富不富。若富，虽盗跖庄蹻，皆有生理；不富，即伯夷叔齐，亦有死法。此风一倡，上行卜效。自有一班吃白的无赖棍徒，或诬控赌博、或捏造人命、修造房屋、指占公地、买卖田产、捏漏国税。柳下惠之坐怀，竟是奸淫妇女；许孝廉之让产，直断估占家私，最嫉恶者乡绅士子，进见每高自位置，动加鄙夷，微有忤犯，必十分廷辱，窘迫备至。若遇不肖揞绅，袖金入见，手出白镪，分庭抗礼，则尺有二寸睫毛，皆毶毶然作鹭鸶笑矣。万俟蛎又将褒城远近地势，酌按陆路设关，水路设卡。事事有行，行行有税。山居者税菽麦，水居者抽鱼鳖，樵竖供柴薪，织妇女输布帛。厘毫丝忽，网罗几尽。至各关上税取十分之三，然此关税矣，前关又税。前关税矣，首关又税。
弄得你权子母者告瓶之罄矣，意犹难甘。凡商贾负贩误入褒城者，多是晦气。当初商王成汤，网开三面，万俟蛎褒城县之网，共开六面。四面皆设法罗取，又上下其手，岂不共有六面。时有贩缯客人娄丐，系宁羌州人氏，南北通行。乃一富贾，从人甚众，押着百余辆缯帛，直过褒城。税了头关，不税二关。人役阻住货物，娄丐大怒，挥动老拳，打伤吏役，直闯过关。吏役再追至次关，两关齐力，一同拿获，拥至褒城。万俟蛎初闻咆哮大怒，及见许多车辆货物，不啻万金，遂事急智生，心花俱开，将娄丐略略审问，一毫也不动声色，命监下候命，逐日设计，托心腹人监诈吓诓骗，使入圈套。娄丐乃铁石硬汉，江湖豪客，在监已烦闷不过，龌龊不堪，又被他歪缠到底，愿以十车缯帛献之。十车不允，增二十车。二十车又不允，至四十车。万候蛎见百余辆仅得此数，意犹未足，仍然不放。又设伎俩谓打坏关门，致损什物，殴伤吏胥，各处所值若干。此类云云。分析甚夥，仍延至数月。娄丐在禁中无可如何，如数献之，货物已去三分之二。此时有牢头狱卒等，皆曰：“客人自此脱离犴狴矣。”谁知万俟蛎更不释放，又谓应取保结、奉节级、付文凭、给申引，如此惩般说法，还不下数百金。娄丐闻知，只激得双目直瞪，欲自刎而手无寸铁，欲自缢而徒死无益，竟如数偿之，伊更何说。万俟蛎见弄得如此，已无法可设，无计可搜，始命放出，当堂将货物交割。娄丐一看，尚有三十余辆，即票曰：“此数应客人货物否？”万俟蛎曰：“此女原物也。”
娄丐领毕，命从者推出仪门，聚于一处，纵火焚之。一时公廨烟焰大起，少时三十余辆缯帛，胥为煨烬。领着从人，大笑而去。万俟蛎在公座，目中火出，眼睁睁看着娄丐举火，不便发语，更不便令人救护，并肠子也激做七段八续，连叫可惜，没兴而退。从此南北商贾，纡道而过，畏褒城之多关也。至褒城百姓，乃囊中物，著手惟倾家破产卖子鬻妻而后已。但闻得万候蛎三字，无不魂惊魄悸。一日进香回衙，经一巷口，见有新造门墙，十分美观，忽隔巷一破户内，有鼓乐声。是日乃国忌日，立即大怒，命卤簿速往拿至，皂役回禀乃是破户。万俟蛎骂曰：“奴才多口，明明此家作乐，于破户何与？”皂役会意，立即拥至轿前，乃一纳粟巡政厅。万俟蛎责曰：“国家忌辰，如何擅自作乐？”巡政厅答曰：“职员李晓山，作乐者乃隔巷张道土家，为伊亡母作小祥斋，职员有何涉也？”万俟蛎怒曰：“明明女家，系我亲闻尚有支吾？”命回衙收入卡内，静候发落。李晓山叫屈不已，只得暗通关节，令人嘱托五百金为寿，万俟蛎立便释放。一日审一小偷，系窃瓜贼不肯妄攀平民，被夹拶不己，大呼曰：“小人仅偷一瓜，何至如此？”取笔题曰：不须夹拶不须敲，女比穿窬术更高。
叉手取人肝与脑，满身俱是杀人刀。
万俟蛎大怒，反唇相讥，吆喝一声，立毙杖下。又一日，问一株连平民，姓刘名友恭，家道殷实，素读书敦气节，与胥吏有隙。因将友恭之名，嘱大盗供出。万俟蛎如获重宝，横加拷掠，锻炼成狱。刘友恭指天誓日，谓：“捕风捉影，凭盗口一词，诬人不法，恐天理公论难泯。”万俟蛎愈怒，用死猪愁定百脉等法，罗织鞫之，极其残酷。刘友恭死而复苏，咬牙切齿，大言曰：“女串通盗贼，诈擅民财。刘某身首异处，毕竟不服。”万俟蛎一闻此言，眼中火喷，口中沫出，即如刘友恭杀其父母一般，令速杖毙。一时皂役如狼似虎，惟见血肉交挥，刘友恭屈杖而死。将尸拖出，其子遇隆尚幼，冤填胸臆，无处发泄，领尸呼天抢地而归。万俟蛎褒城敲诈之谋，除去盗口，便在娼妓。得一妓当案鞫问，令供体面绅民，甚至有娼妓盗贼良心难味处，不忍一味妄扳。万俟蛎要拶要打，十分恐吓，日日抽筋刮骨，富民剥削已尽，渐无蛇可弄矣。忽又想及城市乡镇，有许多训蒙老学究，每馆按书童若干，应缴结若干。搜刮一遍，不拘一两五钱，积少成多。可怜褒城散了无数寒馆，逃去无数塾师，以及巫医先生、木石工匠、寺内僧尼、观中道士，日日奔走，皆为万俟蛎充满囊橐。日有日征，月有月税，至此渐及下艺。闻衙前一剃发师有玉杯，价值数十缗。万俟蛎思构陷之，而未得其便也。一日有磨镜奴一、卖菜佣一、操舟牙侩一、牛医叟并剃发师五人，聚而闲谈，拍手而笑。万俟蛎适出遇之，喝左右拿下。五人方欲惊走，已被锁住，带至堂前，面面相觑。万俟蛎问各习何业，何故聚此摴蒲？磨镜者曰：“磨镜而兼补锅，偶然聚谈，并未摴蒲。”万俟蛎怒曰：“闻所谈者明系摴蒲，何言尚未？”命且监下。问卖菜者，并习烧饼师，谓其不去烧饼，不合坐而谈笑，命且监下。问操舟者系渔户，谓其不往捕鱼，不合坐而谈笑，命且监下。惟牛医翁甚黠，不待问及，先大哭曰：“小人家无斗筲，所业最窘，乃牛医耳。”
万俟蛎骂曰：“不长进也，老伧若大年齿，尚家无担石。”
并皆监下。又问剃发师，谓其也不合坐谈摴蒲，一同监下。五人暗暗叫苦，各个会意，典房舍衣物，卖家室儿女，少者贯以青蚨，多者凑成白镪，惟剃发师直勒至变卖玉杯，得五十两元丝，方释手而罢。又有一修足匠，闻其女甚美，有富户欲以百金娶为妾，修足匠未许。万俟蛎算计已就，命入衙修足，见伊手正用力处，故将足一伸，撄着刀锋，鲜血淋漓。万俟蛎扪足大怒，修足匠已魂不附体，连连叩头。万俟蛎惟令速速打死，既而曰：“且待足伤痊愈，重处未迟。”命收入禁，遣心腹微示以意。修足匠无奈，托人将女卖与富户，以百金献之，始免罪而出，仍令不时入衙修足。一日修足匠入，万俟蛎恻然问曰：“女父女颇相忆否？”修足匠伏地大哭不已。万俟蛎曰：“女可捏定买良作贱一词，将富户告来。”修足匠果从其策。呈词上，万俟蛎批传富户，大加呵斥，要依律处分。富户此时噬脐无及，暗托人关说，愿退女外，赠百金作奁费，更献二百金为万俟蛎寿。万俟蛎允之，待女金两缴，始唤修足匠谓之曰：“尔女业已退回；可领归去。但此案颇费周旋，非献我百金，不能办也。”修足匠不知所对，万俟蛎笑曰：“此间业有百金，系富户某赠尔女者，留此可也。”修足匠叩头谢曰：“父女聚首，已出望外，不愿得金也。”泣拜而去。如此之类，不可殚述。一时贿赂塞途，人人震恐，秽声狼藉，比户相骂。欲上控而万俟蛎系出桑丞相之门，根深柢固，安抚使亦颇碍情分。正值京西路廉访使按至汉口，凡褒城被冤者，纷纷控诉。廉访使得实，并欲劾奏安抚及直省左丞等。安抚始赫然震怒，将吏役等拟军罪，而于万俟蛎终留桑哥情分，从宽革职，徒三年而已。
万俟蛎此时宦囊正足，洋洋不以为意，落得起程。时，褒人恶言谩语，极力诟詈，儿童妇女亦持瓦石掷之。万俟蛎低头出城，徐谓舆夫曰：“笑骂由他笑骂，好官自我为之。”直望朔州而进。徒限既满，并妻妾子女家于朔州，抚有万金，；因思一富贵长久之计，遂置姬妾，开妓馆，己亦得便宜取乐。即眼穿金线，衣织回文，皆是子弟挥霍，免破自己血钞。一时车马盈门，笙歌彻夜。燕赵一带，院中之名大噪。有宁羌州娄丐经此，偶至院中，留连数日，赏赐无算，众姬妾着意顺承，吹弹歌舞，娄丐几乎乐而忘返。忽见万俟蛎在内，咤异久之。因问姬妾，始知就里。娄丐喜至手舞足蹈曰：“妙哉，妙哉！早知女今日如此可儿，悔当年不赠数百辆缯帛也。”万俟蛎侍立拱手，不敢多言。娄丐尽兴而去。万俟蛎不以为耻，方谓富足生涯，惟此稳适，己不过托名而已。谁知大同府怀仁县获劫饷大盗十余人，追问饷银，俱费在万俟蛎院中。移交朔州太守，立命拿获、缉捕。等将万侯蛎锁至公堂，太守喝重责四十，追偿赃物，万俟蛎伏地犹称：“罪官愿缴原银。”恳恩免责，太守怒曰：“本州管女罪官不罪官。”皂隶见本官动怒，已拖翻在地，退去裤子，方杖一下，即如
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:09:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>