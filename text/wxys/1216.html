<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="纂异记,纂异记全文在线阅读,纂异记全文在线下载,大玄古籍书库">
<meta name="description" content="传奇小说集，唐李玫撰。“玫”，一作“攻”，一作“政”，大中(847—859)时人，其他不详。本书所记也都是神仙鬼怪之事。但是它不限于记载现成的奇事异闻，有的还是有意的创作。象《嵩岳嫁女》一篇，写了神仙大办婚礼的场面。作者将不同时代的仙人凑合在一起，让他们写唐代的七言律诗，显然是作者编制出来的故事。原书一卷，已佚，《太平广记》存有佚文。《说郛》中的《纂异记》题宋李玫撰，记宋人故事，显系伪托。_纂异记_全文在线阅读_纂异记_全文在线下载_大玄古籍书库">
<title>纂异记_李玫_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">纂异记</span> <br/>
          作者： <span class="inputVal" id="bkauthor">李玫</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]18957</span> <br/>
          说明： <span class="inputVal" id="bkdec">传奇小说集，唐李玫撰。“玫”，一作“攻”，一作“政”，大中(847—859)时人，其他不详。本书所记也都是神仙鬼怪之事。但是它不限于记载现成的奇事异闻，有的还是有意的创作。象《嵩岳嫁女》一篇，写了神仙大办婚礼的场面。作者将不同时代的仙人凑合在一起，让他们写唐代的七言律诗，显然是作者编制出来的故事。原书一卷，已佚，《太平广记》存有佚文。《说郛》中的《纂异记》题宋李玫撰，记宋人故事，显系伪托。</span> <br/>
          封面： <span class="inputVal" id="bkimg">Z_14740.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]纂异记
[book_author]李玫
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]18957
[book_dec]传奇小说集，唐李玫撰。“玫”，一作“攻”，一作“政”，大中(847—859)时人，其他不详。本书所记也都是神仙鬼怪之事。但是它不限于记载现成的奇事异闻，有的还是有意的创作。象《嵩岳嫁女》一篇，写了神仙大办婚礼的场面。作者将不同时代的仙人凑合在一起，让他们写唐代的七言律诗，显然是作者编制出来的故事。原书一卷，已佚，《太平广记》存有佚文。《说郛》中的《纂异记》题宋李玫撰，记宋人故事，显系伪托。
[book_img]Z_14740.jpg


[book_title]纂异记
○嵩岳嫁女
三礼田ギ者，甚有文，通熟群书，与其友邓韶博学相类，皆以人昧，不能彰其明。家于洛阳。元和癸巳岁，中秋望夕，携觞晚出建春门，期望月于韶别墅。
行二三里，遇韶，亦携觞自东来。驻马道周，未决所适。有二书生乘骢，复出建春门，揖ギ、韶曰：「二君子挈，得非求今夕望月地乎？某弊庄，水竹台榭，名闻洛下，东南去此三二里，傥能迂辔，冀展倾盖之分耳。」ギ、韶甚惬所望，乃从而往。问其姓氏，多他语对。行数里，桂轮已升。至一车门，始入甚荒凉，又行数百步，有异香迎前而来，则豁然真境矣。泉瀑交流，松桂夹道，奇花异草，照烛如昼，好鸟腾翥，风和月莹（阙）。ギ、韶请疾马飞觞。书生曰：「足下中，厥味何如？」ギ、韶曰：「干和五殳，虽上清醍醐，计不加此味也。」
书生曰：「某有瑞露之酒，酿于百花之中，不知与足下五殳熟愈耳。」谓小童曰：「折烛夜一花，倾与二君子尝。」其花四出而深红，圆如小瓶，径三寸余，绿叶形类杯，触之有余韵。小童折花至，于竹叶中凡飞数巡，其味甘香，不可比状。饮讫，又东南行。数里至一门，书生揖二客下马，觞以烛夜花中之余，赉诸从者。饮一杯，皆大醉，各止于户外。乃引客入，则有鸾鹤数十，腾舞来迎。步而前，花转繁，酒味尤美。其百花皆芳香，压枝于路傍。凡历池馆堂榭，率皆陈设盘筵，若有所待，但不留ギ、韶坐。ギ、韶饮多，行又甚倦，请暂憩盘筵。书生曰：「坐以何难，但不利于君耳。」ギ、韶诘其由，曰：「今夕中天群僊，会于兹岳，籍君神魄，不杂腥膻，请以知礼导升降。此皆诸僊位坐，不宜尘触耳。」
言讫，见直北花烛亘天，箫韶沸空，驻云母双车于金堤之上，设水晶方盘于瑶幄之内。群僊方奏《霓裳羽衣曲》，书生前进，命ギ、韶拜夫人。夫人褰帷笑曰：「下域之人，而能知礼。然服食之气，犹然射人，不可近他贵婿，可各赐熏髓酒一杯。」ギ、韶饮讫，觉肌肤温润，稍异常人，呼吸皆异香气。夫人问左右，谁人召来，曰：「卫符卿、李八百。」夫人曰：「便令此二童接待。」于是二童引ギ、韶于神僊之后纵目。ギ问曰：「相者谁？」曰：「刘纲。」「侍者谁？」曰：「茅盈。」「东邻女弹筝击筑者谁？」曰：「麻姑、谢自然。」「幄中座者谁？」
曰：「西王母。」俄有一人驾鹤而来，王母曰：「久望刘君矣。」有玉女问曰：「礼生来未？」于是引ギ、韶进，立于碧玉堂下左。刘君笑曰：「适缘莲花峰士奏章，事须决遣，尚多未来客，何言久望乎？」王母曰：「奏章事者，有何所为？」
曰：「浮梁县令求延年矣。以其人因贿赂履官，以苛虐为政，生情于案牍，忠恕之道蔑闻，唯锥于货财，巧为之计更作。自贻覆饣束，以促余龄。但以莲花峰叟，徇从于人，奏章甚恳，特纡死限，量延五年。」ギ问刘君谁，曰：「汉朝天子。」
续有一人，驾黄龙，戴黄旗，道以笙歌，从以嫔嫡，及瑶幄而下。王母复问曰：「李君来何迟？」曰：「为敕龙神设水旱之计，作弥淮蔡，以歼妖逆。」汉主曰：「奈百姓何？」曰：「上帝亦有此问，予一表断其惑矣。」曰：「可得闻乎？」
曰：「不能悉记，略举大纲耳。其表云：「某县某，克篝丕华，德洽兆庶，临履深薄，匪敢怠荒。不劳师车，平中夏巴蜀之孽；不费天府，扫东吴上党之妖。九有已见其廓清，一方尚屯其氛寝。伏以虺蜴肆毒，痛于淮蔡。豺狼尚猜其口喙，蝼蚁犹固其封疆。若遣时丰人安，是稔群丑。但使年饿厉作，必摇人心。如此倒戈而攻，可以席卷。祸三州之逆党，所损至微；安六合之疾，其利则厚。伏请神龙施水，厉鬼行灾，由此天诛，以资战力。」汉主曰：「表至嘉，弟既允许，可以前贺诛锄矣。」书生谓ギ、韶，此开元天宝太平之主也。未顷，闻箫韶自空而来，执绛节者前唱言：「穆天子来。」奏乐，群僊皆起，王母避位拜迎，二主降阶，入幄环坐而饮。王母曰：「何不拉取老轩辕来？」曰：「他今夕主张月宫之宴，非不勤请耳。」王母又曰：「瑶池一别后，陵谷几迁移，向来观洛阳东城，已丘墟矣。定鼎门西路，忽焉复新市朝云。名利如旧，可以悲叹耳。」穆王把酒，请王母歌。以珊瑚钩击盘而歌曰：「劝君酒，为君悲。」且吟曰：「自从频见市朝改，无复瑶池晏乐心。」王母持杯，穆天子歌曰：「奉君酒，休叹市朝非。
早知无复瑶池兴，悔驾骅骝草草归。」歌竟，与王母话瑶池旧事，乃重歌一章云：「八马回乘汗漫风，犹思往事憩昭宫。
晏移南圃情方洽，乐奏钧天曲未终。斜汉露凝残月冷，流霞杯泛曙光红。昆仑回首不知处，疑是酒酣魂梦中。」王母酬穆天子歌曰：「一曲笙歌瑶水滨，曾留逸足驻征轮。人间甲子周千岁，灵境杯觞初一巡。玉兔银河终不夜，奇花好树镇长春。悄知碧海饶词句，歌向俗流疑误人。」
酒至汉武帝，王母又歌曰：「珠露金风下界秋，汉家陵树冷。当时不得僊桃力，寻作浮尘飘陇头。」汉主上王母酒曰：「五十余年四海清，自亲丹灶得长生。
若言尽是僊桃力，看取神僊簿上名。」帝把酒曰：「吾闻丁令威能歌，命左右召来。」令威至，帝又遣子晋吹笙以和，歌曰：「月照骊山露泣花，似悲僊帝早升遐。至今犹有长生鹿，时绕温泉望翠华。」帝持杯久之，王母曰：「应须召叶静能来，唱一曲当时事。」静能续至，跪献帝酒，复歌曰：「幽蓟烟尘别九重，贵妃汤殿罢歌钟。中宵扈从无全仗，大驾苍黄发六龙。妆匣尚留金翡翠，暖池犹浸玉芙蓉。荆榛一闭朝元路，唯有悲风吹晚松。」歌竟，帝凄惨良久，诸僊亦惨然。
于是黄龙持杯，亦于车前再拜祝曰：「上清神女，玉京僊郎。乐此今夕，和鸣凤凰。凤凰和鸣，将翱将翔。与天齐休，庆流无央。」僊郎即以鲛绡五千疋、海人文锦三千端、琉璃琥珀器一百床、明月骊珠各十斛，赠奏乐僊女。乃有四鹤立于车前，载僊郎并相者侍者，兼有宝花台。俄进法膳，凡数十味，亦沾及ギ、韶。
ギ、韶饮，有僊女捧玉箱，托红笺笔砚而至，请催妆诗。于是刘纲诗曰：「玉为质兮花为颜，蝉为鬓兮云为鬟。何劳傅粉兮施渥丹，早出娉婷兮缥缈间。」于是茅盈诗云：「水晶帐开银烛明，风摇珠佩连云清。休匀红粉饰花态，早驾双鸾朝玉京。」巢父诗曰：「三星在天银河回，人间曙色东方来。玉苗琼蕊亦宜夜，莫使一花冲晓开。」诗既入，内有环佩声，即有玉女数十，引僊郎入帐，召ギ、韶行礼。礼毕，二书生复引ギ、韶辞夫人，夫人曰：「非无至宝可以相赠，但尔力不任挈耳。」各赐延寿酒一杯，曰：「可增人间半甲子。」复命卫符卿等引还人间，无使归途寂寞。于是二童引ギ、韶而去，折花倾酒，步步惜别。卫君谓ギ、韶曰：「夫人白日上升，骖鸾驾鹤，在积习而已。未有积德累仁，抱才蕴学，卒不享爵禄者，吾未之信。傥吾子尘牢可逾，俗桎可脱，自今十五年后，待子于三十六峰，愿珍重自爱。」
复出来时车门，握手告别。别讫，行四五步，杳失所在。
唯有嵩山，嵯峨倚天，得樵径而归。及还家，已岁余，室人招魂葬于北邙之原，坟草宿矣。于是ギ、韶捐弃家室，同入少室山，今不知所在。（《太平广记》卷五○）
○陈季卿
陈季卿者，家于江南，辞家十年，举进士，志不能无成归。羁栖辇下，鬻书判给衣食。常访僧于青龙寺。遇僧他适，因息于暖阁中，以待僧还。有终南山翁，亦伺僧归，方拥炉而坐，揖季卿就炉。坐久，谓季卿曰：「日已晡矣，得无馁乎？」
季卿曰：「实饥矣，僧且不在，为之奈何？」翁乃于肘后解一小囊，出药方寸，止煎一杯，与季卿曰：「粗可疗饥矣。」季卿啜讫，充然畅适，饥寒之苦，洗然而愈。东壁有寰瀛图，季卿乃寻江南路，因长叹曰：「得自渭泛于河，游于洛，泳于淮，济于江，达于家，亦不悔无成而归。」翁笑曰：「此不难致。」乃命僧童折阶前一竹叶，作叶舟，置图中渭水之上，曰：「公但注目于此舟，则如公向来所愿耳。然至家，慎勿久留。」季卿熟视久之，稍觉渭水波浪，一叶渐大，席帆既张，恍然若登舟。始自渭及河，维舟于禅窟兰若，题诗于南楹云：「霜钟鸣时夕风急，乱鸦又望寒林集。此时辍棹悲且吟，独向莲花一峰立。」明日，次潼关，登岸，题句于关门东普通院门云：「度关悲失志，万绪乱心机。下阪马无力，扫门尘满衣。计谋多不就，心口自相违。已作羞归计，还胜羞不归。」自陕东，凡所经历，一如前愿。旬余至家，妻子兄弟，拜迎于门。夕有《江亭晚望》诗。
题于书斋云：「立向江亭满目愁，十年前事信悠悠。田园已逐浮云散，乡里半随浙水流。川上莫逢诸钓叟，浦边难得旧沙鸥。不缘齿发未迟暮，吟对远山堪白头。」此夕谓其妻曰：「吾试期近，不可久留，即当进棹。」乃吟一章别其妻云：「月斜寒露白，此夕去留心。酒至添愁饮，诗成和泪吟。离歌栖凤管，别鹤怨瑶琴。
明夜相思处，秋风吹半衾。」将登舟，又留一章别诸兄弟云：「谋身非不早，其奈命来迟。旧友皆霄汉，此身犹路歧。北风微雪后，晚景有云时。惆怅清江上，区区趁试期。」一更后，复登叶舟。泛江而逝。兄弟妻属，恸哭于滨，谓其鬼物矣。一叶漾漾，遵旧途至于渭滨。乃赁乘，复游青龙寺，宛然见山翁拥褐而坐。
季卿谢曰：「归则归矣，得非梦乎？」翁笑曰：「后六十日方自知。」而日将晚，僧尚不至。翁去，季卿还主人。后二月，季卿之妻子赍金帛自江南来，谓季卿厌世矣，故来访之。妻曰：「某月某日归，是夕作诗于西斋，并留别二章。」始知非梦。明年春，季卿下第东归，至禅窟及关门兰若，见所题两篇，翰墨尚新。后年季卿成名，遂绝粒，入终南山去。（《太平广记》卷七四）
○荥阳氏
唐益州令将之任，夜止属邑古寺。方寝，见老妪，以桐叶蒙其首，伛偻而前。令以拄杖拂其叶，妪俯拾而去，俄亦复来，如是者三，久之不复来矣。顷有裳者，自北户升阶，褰帘而前曰：「将有告于公，公无惧焉。」令曰：「是何妖物？」曰：「实鬼也，非妖也，以形容衰瘵，不敢于谒。向者窃令张奶少达幽情，而三遭拄杖之辱，老奶固辞，耻其复进，是以自往哀诉，冀不逢怒焉。某荥阳氏子，严君牧此州。未逾年，钟家祸，乃护丧归洛，夜止此寺。继母赐冶葛花汤，并室妹同夕而毙。张奶将哭，首碎铁锤，同瘗于北墙之竹阴。某陇西先夫人即日诉于上帝，帝敕云：『为人之妻，已残戮仆妾；为人之母，又毒杀孤婴。居暗室，事难彰明。在天鉴。理宜诛亟。以死酬死，用谢诸孤。』付司命处置讫报。是日，先君复诉于上帝云：『某游魂不灵，乖于守慎，致令へ室，害及孤孩。彰此家风，黩于天听，岂止一死，能谢罪名？某三任县令，再剖符竹，实有能绩，以安黎。岂图余庆不流，见此狼狈？悠扬丹，未越属城。长男既已无辜，孀妇又俾酬死，念某旅榇，难为瘗埋，伏乞延其生命，使某得归葬洛阳，获先人之茔阙，某无恨矣。』明年，继母到洛阳，发背疽而卒。上帝谴怒，已至如此。今某即无怨焉。所苦者，被僧徒筑溷于骸骨之上，粪秽之弊，所不堪忍。况妹为厕神姬仆，身为厕神役夫，积世簪缨，一日凌坠，天门阻越，上诉无阶，籍公仁德，故来奉告。」令曰：「吾将奈何？」答曰：「公能发某朽骨，沐以兰汤，覆以衣衾，迁于高原之上，脱能赐木皮之棺、苹藻之奠，亦望外也。」令曰：「诺！乃吾反掌之易尔。」鬼呜咽再拜，令张奶密召鸾娘子同谢明公。张奶遽至，疾呼曰：「郭君怒晚来轩屏狼藉，已三召矣。」于是裳者忄章惶而去。明旦，令召僧徒，具以所告。遂命土工，发溷以求之，三四尺乃得骸骨，与改瘗焉。（《太平广记》卷一二八）
○刘景复
吴泰伯庙，在东阊门之西，每春秋季，市肆皆率其党，合牢体，祈福于三让王，多图善马彩舆女子以献之。非其月，亦无虚日。乙丑春，有金银行首纠合其徒，以绡画美人，捧胡琴以从，其貌出于旧绘者，名美人为胜儿。盖户牖墙壁会前后所献者，无以匹也。女巫方舞，有进士刘景复，送客之金陵，置酒于庙之东通波馆，而欠伸思寝，乃就榻。方寝，见紫衣冠者言曰：「让王奉屈。」刘生随而至庙，周旋揖让而坐。王语刘生曰：「适纳一胡琴，艺甚精而色殊丽。吾知子善歌，故奉邀作胡琴一章，以宠其艺。」初生颇不甘，命酌人间酒一杯与歌。逡巡酒至，并献酒物，视之，乃适馆中祖筵者也。生饮数杯，醉而作歌曰：「繁弦已停杂吹歇，胜儿调弄逻ュ发。四弦拢捻三四声，唤起边风驻寒月。大声漕漕奔屈屈，浪蹙波翻倒溟渤。小弦切切怨ざざ，鬼泣神悲低悉率。侧腕斜挑制流电，当秋直戛腾秋鹘。汉妃徒得端正名，秦女虚夸有僊骨。我闻天宝年前事，凉州未作西戎窟。麻衣右衽皆汉民，不省胡尘蓬勃。太平之末狂胡乱，犬豕崩腾恣唐突。玄宗未到万里桥，东洛西京一时没。一朝汉民没为虏，饮恨吞声空咽け。时看汉月望汉天，怨气冲星成彗孛。国门之西八九镇，高城深垒闭闲卒。河湟咫尺不能收，挽粟推车徒。今朝闻奏凉州曲，使我心魂暗超忽。胜儿若向边塞弹，征人血泪应阑干。」歌既成，刘生乘醉，落泪草札而献。王寻绎数四，召胜儿以授之。王之侍儿有不乐者，妒色形于坐中。恃酒，以金如意击胜儿首，血淋襟袖，生乃惊起。明日视绘素，果有损痕。歌今传于吴中。（《太平广记》卷二八○）
○张生
有张生者，家在汴州中牟县东北赤城阪。以饥寒，一旦别妻子游河朔，五年方还。自河朔还汴州，晚出郑州门，到板桥，已昏黑矣。乃下道，取陂中径路而归。忽于草莽中，见灯火荧煌，宾客五六人，方宴饮次，生乃下驴以诣之。相去十余步，见其妻亦在坐中，与宾客语笑方洽。生乃蔽形于白杨树间，以窥之。见有长须者持杯，请措大夫人歌，生之妻，文学之家，幼学诗书，甚有篇咏。欲不为唱，四座勤请。乃歌曰：「叹衰草，络纬声切切。良人一去不复还，今夕坐愁鬓如雪。」长须云：「劳歌一杯。」饮讫，酒至白面少年，复请歌，张妻曰：「一之谓甚，其可再乎？」长须持一筹箸云：「请置觥，有拒请歌者，饮一钟。
歌旧词中笑语，准此罚。」于是张妻又歌曰：「劝君酒，君莫辞。落花徒绕枝，流水无返期。莫恃少年时，少年能几时？」酒至紫衣者，复持杯请歌。张妻不悦，沉吟良久，乃歌曰：「怨空闺，秋日亦难暮。夫婿断音书，遥天雁空度。」酒至黑衣胡人，复请歌。张妻连唱三四曲，声气不续。沉吟未唱间，长须拋觥云：「不合推辞，乃酌一钟。」张妻涕泣而饮，复唱送胡人酒曰：「切切夕风急，露滋庭草湿。良人去不回，焉知掩闺泣。」酒至绿衣少年，持杯曰：「夜已久，恐不得从容。即当暌索，无辞一曲，便望歌之。」又唱云：「萤火穿白杨，悲风入荒草。疑是梦中游，愁迷故园道。」酒至张妻，长须歌以送之曰：「花前始相见，花下又相送。何必言梦中，人生尽如梦。」酒至紫衣胡人，复请歌云：「须有艳意。」张妻低头未唱间，长须又拋一觥。于是张生怒，扪足下得一瓦，击之，中长须头。再发一瓦，中妻额。阒然无所见，张君谓其妻已卒，恸哭连夜而归。及明至门，家人惊喜出迎。张君问其妻，婢仆曰：「娘子夜来头痛。」张君入室，问其妻病之由。曰：「昨夜梦草莽之处，有六七人，遍令饮酒，各请歌。孥凡歌六七曲，有长须者频拋觥。方饮次，外有发瓦来，第二中孥额。因惊觉，乃头痛。」张君因知昨夜所见，乃妻梦也。（《太平广记》卷二八二）
○蒋琛
人蒋琛，精熟二经，常教授于乡里。每秋冬，于溪太湖中流设网罟以给食。常获巨龟，以其质状殊异，乃顾而言曰：「虽人余且之网，俾免刳肠之患。既在四灵之列，得无愧于鄙叟乎？」乃释之。龟及中流，凡返顾六七。后岁余，一夕风雨晦冥，闻波间汹汹声，则前之龟扣舷人立而言曰：「今夕太湖溪松江神境会，川渎诸长，亦闻应召。开筵解榻，密迩渔舟。以足下淹滞此地，持网且久，纤鳞细介，苦于数网。脱祸之辈，常怀怨心。恐水族乘便，得肆胸臆。昔日恩遇，常贮悫诚，由斯而来，冀答万一。能退咫尺以远害乎？」琛曰：「诺！」
遂于安流中，缆舟以伺焉。未顷，有龟鼍鱼鳖，不可胜计，周匝二里余。蹙波为城，遏浪为地，辟三门，垣通衢。异怪千余，皆人质螭首，执戈戟，列行伍，守卫如有所待。续有蛟蜃数十，东西驰来，乃嘘气为楼台，为琼宫珠殿，为歌筵舞席，为座榻茵褥，顷刻毕备。其尊器皿玩用之物，皆非人世所有。又有神鱼数百，吐火珠，引甲士百余辈，拥青衣黑冠者，由溪南津而出。复见水兽亦数百，衔耀，引铁骑二百余，拥朱衣赤冠者，自太湖中流而来。至城门，下马交拜。溪神曰：「一不展觌，五纪于兹。虽鱼雁不绝，而笑言久旷。勤企盛德，衷肠然。」湖神曰：「我心亦如之。」揖让次，有老蛟前唱曰：「安流王上马。」于是二神立候焉。则有衣虎豹之衣，朱其额，青其足，执蜡炬，引旌旗戈甲之卒，凡千余，拥紫衣朱冠者，自松江西氵瓜而至，二神迎于门，设礼甚谨。叙暄凉竟，江神曰：「此去有将为宰执者北渡，而神貌未扬，行李甚艰，恐神不识不知。事须帖屏翳收风，冯夷息浪。斯亦上帝素命，礼宜躬亲。候吾子清尘，得免举罚否？然窃于水滨拉得范相国来，足以补其尤矣。」乃有披褐者，仗剑而前。溪湖神曰：「钦奉实久。」范君曰：「凉德未泯，吴人怀恩，立祠于江，春秋设薄祀，为村醪所困，遂为江公驱来，唐突盛筵，益增惭栗。」于是揖让入门。既即席，则有老蛟前唱曰：「湘王去城二里。」俄闻阗车马声，则有绿衣玄冠者，气貌甚伟，驱殿亦百余。既升阶，与三神相见，曰：「适辄与汨罗屈副使俱来。」乃有服饰LLRR与容貌惨悴者，伛偻而进。方即席，范相笑谓屈原曰：「被放逐之臣，负波涛之困，谗痕谤迹，骨销未灭，何惨面目，更猎其杯盘？」屈原曰：「湘江之孤魂，鱼腹之余肉，焉敢将喉舌酬对相国乎？然无闻穿七札之箭，不射笼中之鸟。弗刂洪钟之剑，不几上之肉。且足下亡吴霸越，功成身退，逍遥于五湖之上，辉焕于万古之后。故鄙夫窃仰重德盛名，不敢以常意奉待。何今日戏谑于绮席，恃意气于放臣？则何异射病鸟于笼中，腐肉于几上？窃于君子惜金镞与
利刃也。」
于是湘神动色，命酒罚范君。君将饮，有女乐数十辈，皆执所习于舞筵。有俳优扬言曰：「皤皤美女，唱《公无渡河》歌。」其词曰：「浊波扬扬兮凝晓雾，公无渡河兮公竟渡。风号水激兮呼不闻，提衣看入兮中流去。浪排衣兮随步没，沉尸深入兮蛟螭窟。蛟螭尽醉兮君血干，推出黄沙兮泛君骨。当时君死兮妾何适，遂就波澜兮合魂魄。愿持精卫衔石心，穷取河源塞泉脉。」歌竟，俳优复扬言：「谢秋娘舞《采桑曲》。」凡十余叠，曲韵哀怨。舞未竟，外有宣言：「申徒先生从河上来，徐处士与鸱夷君自海滨至。」乃随导而入。江溪湘湖，礼接甚厚。
屈大夫曰：「子非蹈瓮抱石抉眼之徒与？」对曰：「然。」屈曰：「余得
朋矣。」
于是朱弦雅张，清管徐奏，酌瑶觥，飞玉觞，陆海珍味，靡不臻极。舞竟，俳优又扬言：「曹娥唱《怨江波》。」凡五叠，琛所记者唯三。其词云：「悲风淅淅兮波绵绵，芦花万里兮凝苍烟。虬螭窟宅兮渊且玄，排波叠浪兮沉我天。所覆不全兮身宁全，溢眸恨血兮徒涟涟。誓将柔荑抉锯牙之啄，空水府而藏其腥涎。青娥翠黛兮沈江Й，碧云斜月兮空婵娟。吞声饮恨兮语无力，徒扬哀怨兮登歌筵。」
歌竟，四座为之惨容。江神把酒，太湖神起舞作歌曰：「白露溥兮西风高，碧波万里兮翻洪涛。莫言天下至柔者，载舟覆舟皆我曹。」江神倾杯，起舞作歌曰：「君不见，夜来渡口拥千艘，中载万姓之脂膏。当楼船泛泛于叠浪，恨珠贝又轻于鸿毛。又不见，潮来津亭维一ザ，中有一士青其袍。赴宰邑之良日，任波吼而风号。是知溺名溺利者，不免为水府之腥臊。」湘王持杯，溪神歌曰：「山势萦回水脉分，水光山色翠连云。四时尽入诗人咏，役杀吴兴柳使君。」酒至溪神，湘王歌曰：「渺渺烟波接九嶷，几人经此泣江篱。年年绿水青山色，不改重华南狩时。」于是范相国献《境会夜宴》诗曰：「浪阔波澄秋气凉，沉沉水殿夜初长。
自怜休退五湖客，何幸追陪百谷王。香枭碧云飘几席，觥飞白玉滟椒浆。酒酣独泛扁舟去，笑入琴高不死乡。」徐衍处士献《境会夜宴并简范》诗曰：「珠光龙耀火童童，夜接朝云宴渚宫。凤管清吹凄极浦，朱弦闲奏冷秋空。论心幸遇同归友，揣分惭无辅佐功。云雨各飞真境后，不堪波上起悲风。」屈大夫左持杯，右击盘，朗朗作歌曰：「凤骞骞以降瑞兮，患山鸡之杂飞。玉温温以呈器兮，因之争辉。当侯门之四辟兮，谨嘉谟之重扉。既瑞器而无庸兮，宜昏暗之相微。
徒刳石以为舟兮，顾沿流而志违。将刻木而作羽兮，与超腾之理非。矜孑孑于空阔兮，靡群援之可依。血淋淋而滂流兮，顾江鱼之腹而将归。西风萧萧兮湘水悠悠，白芷芳歇兮江篱秋。日δδ兮川云收，棹四起兮悲风幽。羁魂汨没兮，我名永浮。碧波虽涸兮，厥誉长流。向使甘言顺行于曩昔，岂今日居君王之座头？是知贪名徇禄而随世磨灭者，虽正寝而死兮，无得与吾俦。当鼎足之嘉会兮，获周旋于君侯。雕盘玉豆兮罗珍羞，金卮琼兮方献酬。敢写心兮歌一曲，无诮余持杯以淹留。」申屠先生献《境会夜宴》诗曰：「行殿秋未晚，水宫风初凉。谁言此中夜，得接朝宗行。灵鼍振冬冬，神龙耀煌煌。红楼压波起，翠幄连云张。玉箫冷吟秋，瑶瑟清含商。贤臻江湖叟，贵列川渎王。谅予衰俗人，无能振纲。
分辞皆乱世，乐寐蛟螭乡。栖迟幽岛间，几见波成桑。尔来尽流俗，难与倾壶觞。今日登华筵，稍觉神扬扬。方欢沧浪侣，遽恐白日光。海人瑞锦前，岂敢言文章。
聊歌灵境会，此会诚难忘。」鸱夷君衔杯作歌曰：「云集大野兮，血波汹汹。玄黄交战兮，吴无全垄。既霸业之将坠，宜嘉谟之不从。国步颠蹶兮，吾道遘凶。
处鸱夷之大困，入渊泉之九重。上帝愍余之非辜兮，俾大江鼓怒其冤踪。所以鞭浪山而疾驱波岳，亦粗足展余拂郁之心胸。当灵境之良宴兮，谬尊俎之兼容。击箫鼓兮撞歌钟，吴讴越舞兮欢未极，遽军城晓鼓之冬冬。愿保上善之柔德，何行乐之地兮难相逢。」歌终，郡城楼早鼓绝，洞庭山寺晨钟鸣。而飘风勃兴，玄云四起，波间车马音犹合沓。顷之，无所见。曙色既分，巨龟复延首于中流，顾眄环而去。（《太平广记》卷三○九）
○三史王生
有王生者，不记其名，业三史，博览甚精，性好夸炫，语甚容易，每辩驳古昔，多以臆断，旁有议者，必大言折之。尝游沛，因醉入高祖庙，顾其神座，笑而言曰：「提三尺剑，灭暴秦，翦强楚，而不能免其母『乌老』之称。徒歌『大风起兮云飞扬』，曷能威加四海哉？」徘徊庭庑间，肆目久之，乃还所止。是夕才寐而卒。见十数骑，擒至庙庭。汉祖按剑大怒曰：「史籍未览数纸，而敢亵黩尊神。『乌老』之言，出自何典？若无所据，尔罪难逃。」王生顿首曰：「臣常览大王《本纪》，见司马迁及班固云『母刘媪』，而注云『乌老反』，释云：『老母之称也。』见之于史，闻之于师，载之于籍，炳然明如白日，非臣下敢出于胸襟尔。」汉祖益怒曰：「朕中外泗水亭长碑，昭然具载矣，曷以外族媪氏，而妄称乌老乎？读错本书，且不见义，敢恃酒喧于殿庭，宜付所司劾犯上之罪。」语未终，而西南有清道者，扬言太公来。方及阶，顾王生曰：「斯何人而见辱之甚也？」汉祖降阶对曰：「此虚妄侮慢之人也，罪当斩之。」王生逞目太公，遂厉声而言曰：「臣览史籍，见侮慢其君亲者，尚无所贬。而贱臣戏语于神庙，岂期肆于市朝哉？」汉祖又怒曰：「在典册，岂载侮慢君亲者！当试征之。」王生曰：「臣敢征大王可乎？」汉祖曰：「然。」王生曰：「王即位，会群臣，置酒前殿，献太上皇寿，有之乎？」汉祖曰：「有之。」「既献寿，乃曰：『大人常以臣无赖，不事产业，不如仲力，今某之业，孰与仲多？』有之乎？」汉祖曰：「有之。」「殿上群臣皆呼万岁，大笑为乐，有之乎？」曰：「有之。」王生曰：「是侮慢其君亲矣。」太公曰：「此人理不可屈，宜速逐之，不尔，必遭杯羹之让也。」汉祖默然良久，曰：「斩此物，污我三尺刃。」令搦发者掴之，一掴惘然而苏。东方明矣，以镜视腮，有若指踪，数日方灭。（《太平广记》卷三一○）
○张生
进士张生，善鼓琴，好读孟轲书。下第游蒲关，入舜城。日将暮，乃排闼耸辔争进，因而马蹶。顷之马毙，生无所投足，遂诣庙吏，求止一夕。吏指檐庑下曰：「舍此无所诣矣。」遂止。初夜方寝，见绛衣者二人，前言曰：「帝召书生。」
生遽往，帝问曰：「业何道艺之人？」生对曰：「臣儒家子，常习孔孟书。」帝曰：「孔圣人也，朕知久矣。孟是何人？得与孔同科而语？」生曰：「孟亦传圣人意也。祖尚仁义，设礼乐而施教化。」帝曰：「著书乎？」生曰：「著书七千二百章，盖与孔门之徒难疑答问，及鲁论、齐论，俱善言也。帝曰：「记其文乎？」
曰：「非独晓其文，抑亦深其义。」帝乃令生朗念，倾耳听之。念《万章问》：「舜往于田，号泣于天。何为其号泣也？孟子曰：『怨慕也。』万章问曰：『父母爱之，喜而不忘；父母恶之，劳而不怨。然则舜怨乎？，答曰：『长息问于公明高曰：舜往于田，则吾得闻命矣。号泣于天，怨于父母，则吾不知也。』」
帝止生之词，怃然叹曰：「盖有不知而作之者，亦此之谓矣。朕舍天下千八百二十载，暴秦窃位，毒四海，焚我典籍，泯我帝图，蒙蔽群言，逞恣私欲。百代之后，经史差谬。辞意相及，邻于诙谐。常闻赞唐尧之美曰：『垂衣裳而天下理』，盖明无事也。然则平章百姓，协和万邦，至于滔天怀山襄陵，下民其咨。夫如是则与垂衣之义乖矣。亦闻赞朕之美曰：『无为而治。』乃载于典则云：『宾四门，齐七政，类上帝，礼六宗，望山川，遍群神，流共工，放兜，殛鲧，窜三苗。』
夫如是，与无为之道远矣。今又闻号泣于天，怨慕也，非朕之所行。夫莫之为而为之者，天也；莫之致而致之者，命也。朕泣者，怨己之命，不合于父母，而诉于天也。何万章之间，孟轲不知其对？传圣人之意，岂宜知是乎？」嗟不能已。久之谓生曰：「学琴乎？」曰：「嗜之而不善。」帝乃顾左右取琴，曰：「不闻鼓五弦，歌《南风》，奚足以光其归路？」乃抚琴以歌之曰：「南风熏熏兮草芊芊，妙有之音兮归清弦。荡荡之教兮由自然，熙熙之化兮吾道全。熏熏兮思何传。」歌讫，鼓琴为《南风弄》。音韵清畅，爽朗心骨，生因发言曰：「妙哉！」乃遂惊悟。（《太平广记》卷三一○）
○韦鲍生妓
酒徒鲍生，家富畜妓。开成初，行历阳道中，止定山寺，遇外弟韦生下第东归，同憩水阁。鲍置酒，酒酣，韦谓鲍曰：「乐妓数辈焉在？得不有携者乎？」鲍生曰：「幸各无恙，然滞维扬日，连毙数驷，后乘既阙，不果悉从。唯与梦兰、小倩俱，今亦可以佐欢矣。」顷之，二双鬟抱胡琴方响而至。遂坐韦生鲍生之右，丝击金，响亮溪谷。酒阑，鲍谓韦曰：「出城得良马乎？」对曰：「予春初塞游，自坊历乌延，抵平夏，止灵武而回。部落驵骏获数匹，龙形凤颈，鹿胫凫膺，眼大足轻，脊平肋密者，皆有之。」鲍抚掌大悦，乃停杯命烛，阅马于轻槛前数匹，与向来夸诞，十未尽其八九。韦戏鲍曰：「能以人换，任选殊尤。」鲍欲马之意颇切，密遣四弦，更衣盛妆，顷之乃至。命捧酒劝韦生，歌一曲以送之云：「白露湿庭砌，皓月临前轩。此时颇留恨，含思独无言。」又歌送鲍生酒云：「风荷珠难暂圆，多生信有短因缘。西楼今夜三更月，还照离人泣断弦。」韦乃召御者，牵紫叱拨以酬之。鲍意未满，往覆之说，紊然无章。有紫衣冠者二人，导从甚众，自水阁之西，升阶而来。鲍韦以寺当星使交驰之路，疑大寮夜至，乃恐悚入室，阖户以窥之。而杯盘狼籍，不暇收拾。时紫衣即席，相顾笑曰：「此即向来闻妾换马之筵。」因命酒对饮。一人须髯甚长，质貌甚伟，持杯望月，沉吟久之，曰：「足下盛赋云：『斜汉左界，北陆南躔。白露暧空，素月流天。』可得光前绝后矣。对月殊不见赏，风霁地表，云敛天末。洞庭始波，木叶微脱。」
长须云：「数年来在长安，蒙乐游王引至南宫，入都堂。与刘公干、鲍明远看试秀才。予窃入司文之室，于烛下窥能者制作，见属对颇切，而赋有蜂腰鹤膝之病，诗有重头重尾之犯。若如足下洞庭木叶之对，为纰缪矣。小子拙赋云：『紫台稍远，燕山无极。凉风忽起，白日西匿。』则稍远忽起之声，俱遭黜退矣，不亦异哉。」谓长须曰：「吾闻古之诸侯，贡士于天子，尊贤劝善者也。故一适谓之好德，再适谓之尊贤，三适谓之有功，乃加九锡。不贡士，一黜爵，再黜地，三黜爵地。夫古之求士也如此，犹恐搜山之不高，索林之不深，尚有遗漏者。乃每岁季春，开府库，出币帛，周天下而礼聘之。当是时，儒墨之徒，岂尽出矣？智谋之士，岂尽举矣？山林川泽，岂无遗矣？日月照临，岂得尽其所矣？天子求之既如此，诸侯贡之又如此，聘礼复如此，尚有栖栖于岩谷，郁郁不得志者。吾闻今之求聘之礼缺，是贡举之道隳矣。贤不肖同途焉；才不才汨汨焉。隐岩冗者，自童髦穷经，至于白首焉；怀方策者，自壮岁力学，讫于没齿。虽每岁乡里荐之于州府，州府贡之于有司，有司考之诗赋，蜂腰鹤膝，谓不中度。弹声韵之清浊，谓不中律。虽有周孔之贤圣，班马之文章，不由此制作，靡得而达矣。然皇王帝霸之道，兴亡理乱之大体，其可闻乎？今足下何乃赞扬今之小巧，而隳张古之体？
况予乃皓月长歌之手，岂能拘于雕文刻句者哉？今珠露既清，桂月如昼，吟咏时发，杯觞间行。能援笔联句，赋今之体调一章，以乐长夜否？」曰：「何以为题？」长须云：「便以妾换马为题，仍以『舍彼倾城、求其骏足』为韵。」命左右折庭前芭蕉一片，启书囊，抽毫以操之，各占一韵。长须者唱云：「彼佳人兮，如琼之瑛。此良马兮，负骏之名。将有求于逐日，故何惜于倾城。香暖深闺，永厌桃花之色。风清广陌，曾怜喷玉之声。」希逸曰：「原夫人以矜其容，马乃称其德。既各从其所好，谅何求而不克。长跪而别，姿容休耀其金钿。右牵而来，光彩顿生于玉勒。」文通曰：「步及庭砌，效当轩墀。望新恩，惧非吾偶也。恋旧主，疑借人乘之。香散绿骏，意已忘于鬓发。汗流红颔，爱无异于凝脂。」希逸曰：「是知事有兴废，用有取舍，彼以绝代之容为鲜矣，此以轶群之足为贵者。
买笑之恩既尽，有类卜之。据鞍之力尚存，犹希进也。」文通赋四韵讫，芭蕉尽。
韦生发箧取红笺，跪献于庑下。二公大惊曰：「幽显路殊，何见逼之若是？然吾子非后有爵禄，不可与鄙夫相遇。」谓生曰：「异日主文柄，较量俊秀轻重，无以小巧为意也。」言讫，二公行十余步间，忽不知其所在矣。（《太平广记》卷三四九）
○许生
会昌元年春，孝廉许生下第东归，次寿安，将宿于甘泉店。甘棠馆西一里已来，逢白衣叟，跃青骢，自西而来，徒从极盛。醺颜怡怡，朗吟云：「春草萋萋春水绿，野棠开尽飘香玉。绣岭宫前鹤发人，犹唱开元太平曲。」生策马前进，问其姓名，叟微笑不答。又吟一篇云：「厌世逃名者，谁能答姓名。曾闻三乐否，看取路傍情。」生知其鬼物矣，遂不复问，但继后而行，凡二三里，日已莫矣。
至喷玉泉牌堠之西，叟笑谓生曰：「吾闻三四君子，今日追旧游于此泉，吾昨已被召，自此南去，吾子不可连骑也。」生固请从，叟不对而去，生纵辔以随之。
去甘棠一里余，见车马导从，填隘路歧。生麾盖而进，既至泉亭，乃下马，伏于丛棘之下，屏气以窥之。见四丈夫，有少年神貌扬扬者，有短小器宇落落者，有长大少髭髯者，有清瘦言语及瞻视疾速者，皆金紫，坐于泉之北矶。叟既至，曰：「玉川来何迟？」叟曰：「适傍石墨涧寻赏，憩马甘棠馆亭，于西楹偶见诗人题一章，驻而吟讽，不觉良久。」座首者曰：「是何篇什？得先生赏叹之若是？」
叟曰：「此诗有似为席中一二公，有其题而晦其姓名，怜其终章皆有意思。」乃曰：「浮云凄惨日微明，沈痛将军负罪名。白昼叫阍无近戚，缟衣饮气只门生。佳人暗泣填宫泪，厩马连嘶换主声。六合茫茫悲汉土，此身无处哭田横。」座中闻之，皆以襟袖拥面，如欲恸哭。神貌扬扬者云：「我知作诗人矣，得非伊水之上，受我推食脱衣之士乎？」久之，白衣叟命飞杯，凡数巡巡，而座中欷未已。
白衣叟曰：「再经旧游，无以自适，宜赋篇咏，以代管弦。」命左右取笔砚，乃出题云：「《喷玉泉感旧游书怀》，各七言长句。」白衣叟倡云：「树色川光向晚晴，旧曾游处事分明。鼠穿月榭荆榛合，草掩花园畦垄平。迹陷黄沙仍未寤，罪标青简竟何名。伤心谷口东流水，犹喷当时寒玉声。」少年神貌扬扬者诗云：「鸟啼莺语思何穷，一世荣华一梦中。李固有冤藏蠹简，邓攸无子续清风。文章高韵传流水，丝管遗音托草虫。春月不知人事改，闲垂光影照ㄜ宫。」短小器宇落落者诗云：「桃蹊李径尽荒凉，访旧寻新益自伤。虽有衣衾藏李固，终无表疏雪王章。羁魂尚觉霜风冷，朽骨徒惊月桂香。天爵竟为人爵误，谁能高叫问苍苍。」
清瘦及瞻视疾速者诗云：「落花寂寂草绵绵，云影山光尽宛然，坏室基摧新石鼠，潴宫水引故山泉。青云自致惭天爵，白首同归感昔贤。惆怅林间中夜月，孤光曾照读书筵。」长大少须髯者诗云：「新荆棘路旧衡门，又驻高车会一樽。寒骨未沾新雨露，春风不长败兰荪。丹诚岂分埋幽壤，白日终希照覆盆。珍重昔年金谷友，共来泉际话孤魂。」诗成，各自吟讽，长号数四，响动岩谷。逡巡，怪鸟鸱枭，相率啾唧，大狐老狸，次第鸣叫。顷之，骡脚自东而来，金铎之声，振于坐中。各命仆马，颇甚草草。惨无言语，掩泣攀鞍，若烟雾状，自庭而散。生于是出丛棘，寻旧路，匹马草于涧侧，蹇童美寝于路隅。未明，达甘泉店。店媪诘冒夜，生具以对媪。媪曰：「昨夜三更，走马挈壶，就我买酒，得非此耶？」开柜视，皆纸钱也。（《太平广记》卷三五○）
○浮梁张令
浮梁张令，家业蔓延江淮间，累金积粟，不可胜计。秩满，如京师，常先一程致顿，海陆珍美毕具。至华阴，仆夫施幄幕，陈樽垒。庖人炙羊方熟，有黄衫者，据盘而坐。仆夫连叱，神色不挠。店妪曰：「今五坊弋罗之辈，横行关内，此其流也，不可与竞。」仆夫方欲求其帅以责之，而张令至，具以黄衫者告。张令曰：「勿叱。」召黄衫者问曰：「来自何方？」黄衫但唯唯耳。促暖酒，酒至，令以大金钟饮之。虽不谢，似有愧色。饮讫，顾炙羊，着目不移。令自割以劝之。
一足尽，未有饱色。令又以奁中饣炎十四五啖之，凡饮二斗余。酒酣，谓令曰：「四十年前，曾于东店得一醉饱，以至今日。」令甚讶，乃勤恳问姓氏。对曰：「某非人也，盖直送关中死籍之吏耳。」令惊问其由，曰：「太山召人魂，将死之籍付诸岳，俾某部送耳。」令曰：「可得一观乎？」曰：「便窥亦无患。」于是解革囊，出一轴，其首云：「太山主者牒金天府。」其第二行云：「贪财好杀，见利忘义人，前浮梁县令张某。」即张君也。令见名，乞告使者曰：「修短有限，谁敢惜死。但某方强仕，不为死备。家业浩大，未有所付。何术得延其期？某囊橐中，计所直不下数十万，尽可以献于执事。」使者曰：「一饭之恩，诚宜报答。
百万之贶，某何用焉？今有僊官刘纲，谪在莲花峰。足下宜匍匐径往，哀诉奏章，LLRR舍此则无计矣。某昨闻金天王与南岳博戏不胜，输二十万，甚被逼逐。足下可诣岳庙，厚数以许之，必能施力于僊官，纵力不及，亦得路于莲花峰下。不尔，荆榛蒙密，川谷阻绝，无能往者。」令于是赍牲牢，驰诣岳庙，以千万许之。然后直诣莲花峰，得幽径，凡数十里。至峰下，转东南，有一茅堂，见道士隐儿而坐。
问令曰：「腐骨秽肉，魂亡神耗者，安得来此？」令曰：「钟鸣漏尽，露顷刻。
窃闻僊官，能复精魂于朽骨，致肌肉于枯骸。既有好生之心，岂惜奏章之力？」道士曰：「吾顷为隋朝权臣一奏，遂谪居此峰。尔何德于予，欲陷吾为寒山之叟乎？」令哀祈愈切，僊官神色甚怒。俄有使者，赍一函而至，则金天王之书扎也。
僊官览书，笑曰：「关节既到，难为不应。」召使者反报，曰：「莫又为上帝谴责否？」乃启玉函，书一通。焚香再拜以遣之。凡食顷，天符乃降，其上署彻字。
僊官复焚香再拜以启之。云：「张某弃背祖宗，窃假名位，不顾礼法，苟窃官荣，而又鄙僻多藏，诡诈无实。百里之任，已是叨居。千乘之富，今因苟得。令按罪已实，待戮余魂。何为奏章，求延厥命？但以扶危拯溺者，大道所尚。纾刑宥过者，玄门是宗。徇尔一，我全弘化。希其悛恶，庶乃自新。贪生者量延五年，奏章者不能无罪。」僊官览毕，谓令曰：「大凡世人之寿，皆可致百岁。而以喜怒哀乐，汨没心源，爱恶嗜欲，伐生之根。而又扬己之能，掩彼之长，颠倒方寸，顷刻万变。神倦思怠，难全天和。如彼淡泉，汨于五味，欲致不坏，其可得乎？
勉导归途，无堕吾教。」令拜辞，举首已失所在。复寻旧路，稍觉平易，行十余里，黄衫吏迎前而贺。令曰：「将欲奉报，愿知姓字。」吏曰：「吾姓钟，生为宣城县脚力，亡于华阴，遂为幽冥所录。递符之役，劳苦如旧。」令曰：「何以勉执事之困？」曰：「但酬金天王愿曰，请置子为阍人，则吾饱神盘子矣。天符已违半日，难更淹留，便与执事别。」入庙南柘林三五步而没。是夕，张令驻车华阴，决东归。计酬金天王愿，所费数逾二万。乃语其仆曰：「二万可以赡吾十舍之资粮矣，安可受祉于上帝，而私谒于土偶人乎？」明旦，遂东至偃师，止于县馆。见黄衫旧吏，赍牒排闼而进，叱张令曰：「何虚妄之若是？今祸至矣，由尔偿三峰之愿不果，俾吾答一饭之恩无始终。悒悒之怀，如痛毒螫。」言讫，失所在。顷刻，张令有疾，留书遗妻子，未讫而终。（《太平广记》卷三五○）
○杨祯
进士杨祯，家于渭桥，以居处繁杂，颇妨肄业，乃诣昭应县，长借石瓮寺文殊院。居旬余，有红裳既夕而至。容色姝丽，姿华动人，祯常悦者，皆所不及。
徐步于帘外，歌曰：「凉风暮起骊山空，长生殿锁霜叶红。朝来试入华清宫，分明忆得开元中。」祯曰：「歌者谁耶？」何清苦之若是？」红裳又歌曰：「金殿不胜秋，月斜石楼冷。谁是相顾人，褰帷吊孤影？」祯拜迎于门。既即席，问祯之姓氏，祯具告。祯祖父母叔兄弟中外亲族，曾游石瓮寺者，无不熟识。祯异之曰：「得非鬼物乎？」对曰：「吾闻魂气升于天，形魄归于地，是无质矣，何鬼之有？」曰：「又非狐狸乎？」对曰：「狐狸者，接人矣。一中其媚，祸必能及。
某世业功德，实利生民。某虽不淑，焉能苟媚而欲奉祸乎？」祯曰：「可闻姓氏乎？」「某燧人氏之苗裔也。始祖有功烈于人，乃统丙丁，镇南方。复以德王神农、陶唐氏，后又王于西汉，因食采于宋。远祖无忌，以威猛暴耗，人不可亲，遂为白泽氏所执。今樵童牧竖，得以知名。汉明帝时，佛法东流，摩胜、竺法兰二罗汉奏请某十四代祖，令显扬释教，遂封为长明公。魏武季年，灭佛法，诛道士，而长明公幽死。魏文嗣位，佛法重兴，复以长明世子袭之。至开元初，玄宗治骊山，起至华清宫，作朝元阁，立长生殿，以余材因修此寺。群像既立，遂设东幢。帝与妃子，自汤殿宴罢，微行佛庙。礼拖伽竟，妃子谓帝曰：『当于飞之秋，不当今东幢岿然无偶。』帝即日命立西幢，遂封某为西明夫人。因赐琥珀膏，润于肌骨。设珊瑚帐，固予形貌。于是选生及蛾，即不复强暴矣。」祯曰：「歌舞丝竹，四者孰妙？」曰：「非不能也，盖承先祖之明德，禀炎上之烈信，故奸声乱色，不入于心。某所能者，大则铄金为五兵，为鼎鼎钟镛。小则化食为百品，为炮燔烹炙。动即煨山岳而烬原野，静则烛幽暗而破昏蒙。然则抚朱弦，咀玉管，骋纤腰，矜皓齿，皆冶容之末事，是不为也。昨闻足下有幽隐之志，籍甚既久，愿一款颜，由斯而来，非敢自献。然宵清月朗，喜觌良人，桑中之讥，亦不能耻。
傥运与时会，少承周旋，必无累于盛德。」祯拜而纳之。自是晨去而暮还，唯霾晦则不复至。常遇风雨，有婴儿送红裳诗。其词云：「烟灭石楼空，悠悠永夜中。
虚心怯秋雨，艳质畏飘风。向壁残花碎，侵阶坠叶红。还如失群鹤，饮恨在雕笼。」每侵星请归，祯追而止之。答曰：「公违晨夕之养就岩谷而居者，得非求静专习文乎？奈何欲使采过之人，称君为亲而就偶？一被瑕玷，其能洗涤乎？非但损公之盛名，亦当速某之生命耳。」归半年，家童归，告祯乳母。母乃潜伏于佛榻，俟明以观之。果自隙而出，入西幢，澄澄一灯矣。因扑灭，后遂绝红裳者。（《太平广记》卷三七三）
○齐君房
齐君房者，家于吴，自幼苦贫，虽勤于学，而寡记性。及壮有篇咏，则不甚清新，常为冻馁所驱，役役于吴楚间。以四五六七言干谒，多不遇侯伯礼接。虽时所获，未尝积一金。贮布袋，脱满一绳，则必病，罄而复愈。元和初，游钱塘。时属凶年箕敛，投人十不遇一，乃求朝飧于天竺。至孤山寺西，馁甚，不能前去。因临流零涕，悲吟数声。俄尔有胡僧自西而来，亦临流而坐，顾君房笑曰：「法师，谙秀才旅游滋味否？」君房曰：「旅游滋味即足矣。法师之呼，一何谬哉！」僧曰：「子不忆讲《法华经》于洛中同德寺乎？」君房曰：「某生四十五矣，盘桓吴楚间，未尝涉京江，又何有洛中之说乎？」僧曰：「子应为饥火所恼，不暇忆前事也。」乃探钵囊，出一枣，大如拳，曰：「此吾国所产，食之知过去未来事，岂止于前生尔。」君房馁甚，遂请食之。食讫甚渴，掬泉水饮之，忽欠伸枕石而寝。顷刻乃寤，因思讲《法华》于同德寺，如昨日焉。因泣涕礼僧曰：「震和尚安在？」曰：「专精未至，再为蜀僧，今则断攀缘矣。」「神上人安在？」曰：「前愿未满，又闻为法师矣。」「悟法师焉在？」曰：「岂不忆香山寺石像前，戏发大愿，若不证无上菩提，必愿为赳赳贵臣。昨闻已得大将军，当时云水五人，唯吾得解脱，独尔为冻馁之士耳。」君房泣曰：「某四十余年日一餐，三十余年拥一褐，浮俗之事，决断根源，何期福不圆修，困于今日？」僧曰：「过由师子座上，广说异端，使学空之人，心生疑惑。戒珠曾缺，禅味曾膻，声浑响清，终不可致。质伛影曲，报应宜然。」君房曰：「为之奈何？」僧曰：「今日之事，吾无计矣。他生之事，庶有警于吾子焉。」乃探钵囊中，出一镜，背面皆莹彻，谓君房曰：「要知贵贱之分，修短之限，佛法兴替，吾道盛衰，宜一览焉。」君房览镜。久之，谢曰：「报应之事，荣枯之理，谨知之矣。」僧收镜入囊，遂挈之而去。行十余步，旋失所在。是夕，君房至灵隐寺，乃剪发具戒，法名镜空。大和元年，李玫习业在龙门天竺寺，镜空自香山敬善寺访之，遂闻斯说。因语玫曰：「我生五十有七矣，僧腊方十二，持钵乞食，尚九年在。舍世之日，佛法其衰乎？」诘之，默然无答。乃请笔砚，题数行于经藏北垣而去。曰：「兴一沙，衰恒沙。兔而置，犬而拿。牛虎相交亡角牙，宝檀终不灭其华。」（《太平广记》卷三八八）
○徐玄之
有徐玄之者，自浙东迁于吴，于立义里居。其宅素有凶藉，玄之利以花木珍异，乃营之。月余，夜读书，见武士数百骑升自床之西南隅，于花毡上置缯缴，纵兵大猎。飞禽走兽，不可胜计。猎讫，有旌旗豹纛，并导骑数百，又自外入。至西北隅，有戴剑操斧，手执弓槌，凡数百。挈幄幔帘榻、盘碟鼎镬者，又数百。负器盛陆海之珍味者，又数百。道路往返，奔走探值者，又数百。玄之熟视转分明。至中军，有错彩信旗、拥赤帻紫衣者，侍从数千。至案之右，有大铁冠，执铁简，宣言曰：「殿下将欲观渔于紫石潭，其先锋后军并甲士执戈戟者，勿从。」于是赤帻者下马，与左右数百，升玄之石砚之上，北设红拂卢帐。俄尔盘榻幄幕、歌筵舞席毕备。宾旅数十，绯紫红绿，执笙竽箫管者，又数十辈。更歌迭舞，俳优之类，不可尽记。酒数巡，上客有酒容者。赤帻顾左右曰：「索渔具。」复有旧网笼罩之类，凡数百，齐入砚中。未顷，获小鱼数百千头。赤帻谓上客曰：「予深得任公之术，请以乐宾。」乃持钓于砚中之南滩，乐徒奏《春波引》。曲未终，获鲂鲤鲈鳜百余。遽命操脍促膳，凡数十味，皆馨香不可言。金石丝竹，铿鞫齐奏。酒至赤帻者，持杯顾玄之而谓众宾曰：「吾不习周公礼，不习孔氏书，而贵居王位。今此儒，发鬓焦秃，肌色可掬，虽孜孜矻矻，而又奚为？肯折节为吾下卿，亦得陪今日之宴。」玄之乃以书卷蒙之，执烛以观，一无所见。玄之舍卷而寝，方寐间，见被坚执锐者数千骑，自西牖下分行布伍，号令而至。玄之惊呼仆夫，数骑已至床前，乃宣言曰：「蚍蜉王子猎于羊林之茸，钓于紫石之潭，玄之牖奴，遽有迫胁。士卒溃乱，宫车振惊。既无高共临危之心，须有晋文还国之伐。付大将军{龙虫}丁追过。」宣讫，以白练系玄之颈，甲士数十，罗曳而去。其行迅疾，倏忽如入一城门。观者架肩叠足，逗五六里。又行数里，见子城，有赤衣冠者唱言。蚍蜉王大怒曰：「披儒服，读儒书，不修前言往行，而肆勇敢凌上，付三事已下议。」乃释缚，引入议堂。见紫衣冠者十人，玄之遍拜，皆目踞受。听陈劾之词尤炳焕于人间。是时王子以惊恐入心，厥疾弥甚。三事已下议，请肉刑。议状未下，太史令马知玄进状论曰：「伏以王子曰不遵典法，游观失度，视险如砥，自贻震惊。徐玄之性气不回，博识非浅。况修天爵，难以妖诬。今大王不能度己，返恣胸臆，信彼多士，欲害哲人。窃见云物频兴，怪屡作，市言讹谶，众情惊疑。昔者秦射巨鱼而衰，殷格猛兽而灭。今大王欲害非类，是蹑殷秦，但恐季世之端，自此而起。」王览疏大怒，斩太史马知玄于国门，以令妖言者。是时大雨暴至，草泽臣<尉虫>飞上疏曰：「臣闻纵盘游、恣渔猎者，位必亡。罪贤臣、戮忠谠者，国必丧。伏以王子猎患于绝境，钓祸于幽泉，信任幻徒，荧惑儒士，丧履之戚，所谓自贻。今大王不究游务之非，返听诡随之议。况知玄是一国之元老，实大朝之世臣。是宜采其谋猷，匡此颠仆。全身或止于三谏，犯上未伤于一言。肝胆方期于毕呈，身首俄惊于异处。
臣窃见兵书云：『无云而雨者天泣。』今直臣就戮，而天为泣焉。伏恐比干不恨死于当时，知玄恨死于今日。大王又不贷玄之峻法，欲正名于肉刑，是抉吾眼而观越兵，又在今日。昔者虞以宫之奇言为谬，卒并于晋公。吴以伍子胥见为非，果灭于句践。非敢自周秦悉数，累黩聪明。窃敢以尘埃之卑，少益嵩岳。」王览疏，即拜<尉虫>飞为谏议大夫，追赠太史马知玄为安国大将军。以其子氐为太史令，赙布帛五百段，米各三百石。其徐玄之待后进旨。于是氐诣移市门进官表曰：「伏奉恩制云：『马知玄有殷王子比干之忠贞，有魏侍中辛毗之谏诤。而我亟以用己，昧于知人。栋梁于将为大厦之晨，碎舟只于方济巨川之日。由我不德，致尔非辜。是宜褒赠其亡，赏延于后者。』宸翰忽临，载惊载惧。叩头气竭，号断血零。伏以臣先父臣知玄，学究天人，艺穷历数。因玄鉴得居圣朝，当大王采刍荛之晨，是臣父展嘉谟之日。逆耳之言难听，惊心之说易诛。今蒙圣泽旁临，照此非罪。鸿恩沾洒，犹惊已散之精魂。好爵弥缝，难续不全之腰领。今臣岂可因亡父之诛戮，要国家之宠荣。报平王而不能，效伯禹而安忍？况今天图将变，历数堪忧，伏乞斥臣遐方，免逢丧乱。」王览疏不悦，乃返寝于候雨殿。既寤，宴百执事于陵云台曰：「适有嘉梦，能晓之，使我心洗然而亮者，赐爵一级。」群臣有司，皆顿首敬听。曰：「吾梦上帝云：『助尔金，开尔国，展尔疆土。自南自北，赤玉洎石，以答尔德。』卿等以为如何？」群臣皆拜舞称贺曰：「答邻国之庆也。」{尉虫}飞曰：「大不祥，何庆之有？」王曰：「何谓其然？」{尉虫}飞曰：「大王逼胁生人，滞留幽穴，锡兹咎梦，由天怒焉。夫助金者锄也，开国者辟也，展疆土者分裂也，赤玉洎石，与火俱焚也。得非玄之锄吾土，攻吾国，纵火南北，以答系领之辱乎？」王于是赦玄之之罪，戮方术之徒，自坏其宫，以禳厥梦。乃以安车送玄之归。才乃榻，玄之寤。既明，乃召家僮，于西牖掘地五尺余，得蚁穴如三石缶。因纵火以焚之，靡有孑遣，自此宅不复凶矣。（《太平广记》卷四七八

        </div>
      </div>
    </div>
  </div>
</div>
<!--update:2025-08-30 10:13:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>