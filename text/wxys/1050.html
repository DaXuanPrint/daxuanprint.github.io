<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●序,●犹及编,犹及篇全文在线阅读,犹及篇全文在线下载,大玄古籍书库">
<meta name="description" content="明代文言轶事小说集。。一卷。《千顷堂书目》题明杨名撰,入子部小说类,无卷数。今存有《盐邑志林》本,一卷,题明朱元弼撰,卷首有朱所作“引”。《丛书集成初编》本据《盐邑志林》本影印。朱元弼“引”称:“往予时有《犹及编》出入自随,所载俱盛德事。非真知灼见者不与也,不戒而为好事者持去,遂不复置于今且廿年。”后来他因“俗日益改”而复置此自随,“月书一事,不令有缺,或闻或见,或忆旧所闻见,足备鉴戒者,庶几警醒不自沉废云。”由此观之,朱原有《犹及编》已失,而此书成于万历乙巳(一六○五)年,是后来所记的“亦盛德事”,未知">
<title>犹及篇_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">犹及篇</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]8691</span> <br/>
          说明： <span class="inputVal" id="bkdec">明代文言轶事小说集。 一卷。《千顷堂书目》题明杨名撰,入子部小说类,无卷数。今存有《盐邑志林》本,一卷,题明朱元弼撰,卷首有朱所作“引”。《丛书集成初编》本据《盐邑志林》本影印。朱元弼“引”称:“往予时有《犹及编》出入自随,所载俱盛德事。非真知灼见者不与也,不戒而为好事者持去,遂不复置于今且廿年。”后来他因“俗日益改”而复置此自随,“月书一事,不令有缺,或闻或见,或忆旧所闻见,足备鉴戒者,庶几警醒不自沉废云。”由此观之,朱原有《犹及编》已失,而此书成于万历乙巳(一六○五)年,是后来所记的“亦盛德事”,未知其原有《犹及编》是其自撰,还是杨名所撰。篇中琐记时事,多为孝子烈女等。也有少许录自《读书镜》等其他书。共约四十来则,每则百字上下,都无标题而相杂列,其中写人述事不乏生动者。《嘉善人陆某》则,写一青年“少有才貌”,跟其父“御史中丞某”在京读书,但是却“与邻邸女相窥”。久不能成奸,就请其馆师出主意,师让他“祷于城隍之神”。结果城隍神夜入中丞之梦,问明陆某是他的儿子,就把其子阴籍中的“某科状元”的记录一笔勾去,改罚“孤贫一世”,而对那个不配为人师表的馆师,则“命左右速抽其肠”。中丞半夜惊醒,馆僮奔告馆师腹痛难忍而死,而其子后来“终身行乞于市,无所归”。这个故事,是用一种迷信的方法进行说教,有警世意味。《叶春华》则写一海宁卫军人,父早死,事母至孝,每日朝出暮归,晴樵雨渔,以供其母酒肉。其母性暴且多怒,酒食稍差即怒叱之,罚其跪以待食,达旦不命之起。邻人教他不必如此,他说“恐伤母志”,劝他娶妻,他说“恐不能事吾母”。最终得到县令的表彰。 《沈某妻宋氏》则,写一贫女宋氏,从小丧母,从姑而生,长大婚嫁沈某。一日其姑病,请巫医,久而未愈,巫医拒之曰: “除是割股,或可疗也”。宋氏遂待夫出, 自割股投入药内进姑食,姑疾愈乃起。此事后闻于邑云云。以上两则写至孝之人,也具劝世意味,但如此孝法,不免带有矫枉过正之嫌,有着明显的儒家说教的痕迹。</span> <br/>
          封面： <span class="inputVal" id="bkimg">Z_14574.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]犹及篇
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]8691
[book_dec]明代文言轶事小说集。 一卷。《千顷堂书目》题明杨名撰,入子部小说类,无卷数。今存有《盐邑志林》本,一卷,题明朱元弼撰,卷首有朱所作“引”。《丛书集成初编》本据《盐邑志林》本影印。朱元弼“引”称:“往予时有《犹及编》出入自随,所载俱盛德事。非真知灼见者不与也,不戒而为好事者持去,遂不复置于今且廿年。”后来他因“俗日益改”而复置此自随,“月书一事,不令有缺,或闻或见,或忆旧所闻见,足备鉴戒者,庶几警醒不自沉废云。”由此观之,朱原有《犹及编》已失,而此书成于万历乙巳(一六○五)年,是后来所记的“亦盛德事”,未知其原有《犹及编》是其自撰,还是杨名所撰。篇中琐记时事,多为孝子烈女等。也有少许录自《读书镜》等其他书。共约四十来则,每则百字上下,都无标题而相杂列,其中写人述事不乏生动者。《嘉善人陆某》则,写一青年“少有才貌”,跟其父“御史中丞某”在京读书,但是却“与邻邸女相窥”。久不能成奸,就请其馆师出主意,师让他“祷于城隍之神”。结果城隍神夜入中丞之梦,问明陆某是他的儿子,就把其子阴籍中的“某科状元”的记录一笔勾去,改罚“孤贫一世”,而对那个不配为人师表的馆师,则“命左右速抽其肠”。中丞半夜惊醒,馆僮奔告馆师腹痛难忍而死,而其子后来“终身行乞于市,无所归”。这个故事,是用一种迷信的方法进行说教,有警世意味。《叶春华》则写一海宁卫军人,父早死,事母至孝,每日朝出暮归,晴樵雨渔,以供其母酒肉。其母性暴且多怒,酒食稍差即怒叱之,罚其跪以待食,达旦不命之起。邻人教他不必如此,他说“恐伤母志”,劝他娶妻,他说“恐不能事吾母”。最终得到县令的表彰。 《沈某妻宋氏》则,写一贫女宋氏,从小丧母,从姑而生,长大婚嫁沈某。一日其姑病,请巫医,久而未愈,巫医拒之曰: “除是割股,或可疗也”。宋氏遂待夫出, 自割股投入药内进姑食,姑疾愈乃起。此事后闻于邑云云。以上两则写至孝之人,也具劝世意味,但如此孝法,不免带有矫枉过正之嫌,有着明显的儒家说教的痕迹。
[book_img]Z_14574.jpg


[book_title]●序
往予时有《犹及编》，出入自随，所载俱盛德事，非真知灼见者不与也。不戒而为好事者持去，遂不复置。于今且廿年，俗日益改，而予蚤夜亦自觉其密移。今年予与绣水石价卿同客钱塘，客有以文字见索者，书谓予与某俱在也。予答书且许且辞而曰：某实未尝在此。以示价卿，价卿曰：不然焉。知某非欲言实在不已绞乎？予愧谢不已，以为此亦盛德事也。虽曰：乞诸其邻吾甘之矣。因复置此，自随月书一事，不令有缺，或闻或见，或忆旧所闻见足备鉴戒者，庶几警醒不自沉废云。

[book_title]●犹及编
卫指挥徐行健者廉介严勇，以死事闻，进都指挥，荫其次子，具邑志。初入小学夜归，揖其父指挥东泉，东泉教以揖起不得，称夜课，但称「饿死事小，失节事大」二语，终东泉世以为常。其死于倭也，每将而出，未尝不涅体识衣示必死也。故数有战功，又卒能死得以功世其赏。其弟行权，孤行一意不愧父兄，兄欲分其赏功者润之，不顾而去，训蒙自食，岁储其美于僧舍。既晚无子，并以操嬴奇于诸卫，使迂谈高卧，卒无乏用，并家教云。
嘉善人陆某者，御史中丞某之子也。少有才貌，随御史读书京邸，与邻邸女相窥，久不能就。谋于师某，而祷于城隍之神。中丞夜梦神至其邸，问中丞曰：陆某何人？答曰：儿也。神曰：奈何以溷亵相闻？顾左右检其籍，则某科状元也，命更罚孤贫一世。又问某为何人？答曰：儿师也。神曰：何为人谋至此？命左右速抽其肠。中丞惊寤，时夜方半，馆僮奔告，馆师腹痛难忍。中丞倅起视之，死矣。陆某后亦有家，制于妻子，终身行乞于市，无所归。
平湖洪进士蒸为河南州守，时有为盗陷，临刑谓陷者曰：我今死矣。我实非盗，又非识汝，汝何陷之深也？其盗曰：汝不记某年月日乎？我饥而以饔鬻于市，某某且予直矣。汝过而视，谓弗直也，某卒弗市。而我负以归，卧于其所。今渠魁者过而饵我以升斗也，我初不受，卒不能不受，因从之，而即以从败。我盗由汝，我死由汝，汝安得独生？其人俯首愧谢，同刑而死。
仇云凤者，某父之高足也。自拟古人，与某深相得。某尝因弟贷而出，尽于盗，归而迫于贷家，某为卖屋偿之，寄居于人。仇执某仰天而谓曰：此非吾先师之子，何其不仁之甚也？或问其故曰：不为大舜、周公而孑孑煦煦，徒使后人难为？兄或曰：未达。曰：周公处此，必逐其弟大舜，亦与弟同其逋耳。生平学问类有根据如此云。
沈益川腾蛟者，宪副秦川公伯子也。宪副晚而更置室，生子腾龙，析箸别居，不蛟之半，使之父事蛟焉。宪副卒，既十年矣。一日蛟召龙饮，割巳之半予之，妻子不知所出，徐曰：此吾先君不言意也。为田五百亩云。
嘉靖时，吾郡编大粮长，每县只三四人，分收通邑粮，任其役者必富豪也。秀水石奇尝任其役，一日公错系狱，见狱有美少年者，问其故。曰：先世拖欠，两世系死，今仅十金，无从乞贷，度亦不能出矣。某出狱，便即代完以出，令甚贤之。未几，小民不堪其豪夺其私斛以告，令曰：焉有能代人粮而故多收粮者乎？竟坐告者。
《读书镜》载，房太尉家无半臂崔枢，夫人妇妾不许时世妆。刘丞相挚家法俭素，闺门雍睦，凡冠巾衣服制度，自其先世以来，常守一法，不随时增损。故承平时，其子弟杂处士大夫间，望而知其为刘氏也。数十年来衣冠诡异，虽故老达官亦不免从俗，独吾乡郑东谷家教子孙世敦俭朴，足式浮靡。
九都归氏家颇富，其耕牛甚驯也。兄弟同宅，一日兄弟交讼，而兄胜其弟以归。兄急欲言胜，将至而舍舟先入，牛触之死。弟与众至而后知也，枕其股而哭之甚哀。
前峰徐公鷁为肇庆知府，时有吏听缺，未参而拨直开府，遂因抄写文字昵于开府子弟，因得开府牌限，即为实参。久而无缺，复潜至开府，言府短长。诸僚劝公特为出缺收参，既参犯赃，诸僚上下谓公必当置之死。临杖俱属意行杖者，而公竟以法遣。后开府按府媒孽百出，久而不去，众僚皆恐以为此吏犹在也。既而开府，病三日以卒，盖论公之疏具而不及发也，众始以公为不杀吏之报。此公盛德事也。
仇谦斋先生彬者，子俊卿，蚤举于乡。而先生多从弟兄，皆同居。先生酒后多弄酒，而居恒好敦睦，族人尝揭其斋曰：五伦之间宁过于厚，七情所发惟怒难忍。人问其故，答曰：我子徼幸，我又先为教官，一家之人惟我当忍，故以此自警云。尝细思之两言，深为有味。
余先君营一厕，既具，而虚其迟矢之木，久之不设，家大小咸称不便，先君唯唯。馀问其故，答曰：吾欲待其材之必为此者。乃知君子无弃材。而漫言怜材者，皆未仁也。
余曾大父卒于南雍，馀大父时年十六，伯氏二十四，而季才十四也。因从伯氏诛均其产，而以赀腴赘季于祖氏，大父独瘠，若固然也。已而弟壮，颇以役事阴累其兄，伯父直之不得，至绝其季不相往来。一日蚤起大哭，不巾栉而骤往兄宅，路人举谓狂也。既至，兄方负手逍遥于门，缔视而后始定。人问其故，乃知夜梦伯氏为人剖其腹云。
秦川沈公奎者，与馀外祖吴半山先生总角交也。沈挂冠最早，每午饭必待馀外祖至而共之，馀外祖亦不以为嫌也。盖公少尝读书于馀外祖家，馀先母亦父事之者。隆庆初，馀馆一缙绅家，一日郊游召客，则公在焉。酒半请间，问馀知外祖与公交厚不？余曰：知之。公曰：秀才但知读书，今日之酒近于佚游，虽谢主人可也。又教以某事善，今日某事未善不可不知。尝见公哭肃皇帝，泣不能起，谓人曰：禄我爵我，我未之有报。
丁酉五月，馀寓嘉兴东塔寺。雷震，馀与僧觉、省元、同槛而坐。沙弥过焉，觉指沙弥谓馀曰：伊家盖亲闻雷偈者。馀问之，附近新行镇人也，其兄好用假银，一日从镇买秧而还，轻雷将雨于路矣。田夫共指以谓曰：此必市以假银者。其兄遂闻雷而惧也，及家雨至，置秧于地，而自投父怀，若无所容者。父曰：但随我经行念佛。随念佛随行雷，倏引出田所击死，当门而跪，而父初不知也。明日沙弥往视，观者甚众，亟欲火葬灭之。将举火，复大雷电，沙弥与众大恐，罗拜不已，而倏失其尸。既三日，去镇里许，则尸在焉，始以归而火葬。此盖乙未五月事也。书曰：天明畏，自我民明畏。谚曰：千人所指，无疾而死。所称雷偈非耶？
丰厓徐先生泰，馀高祖之门人也。馀六七岁时，大父置酒燕所知，先生时已罢光泽令矣。与其弟襄阳太守咸俱在坐，太守事先生如严父也。馀先君引馀见客，先生抚馀首曰：汝高祖余师也，馀师每行于路，如鸟舒翼，端拱而来。馀辈遇于道，必前可二三十丈，拱立道左，以俟将至而揖。先生垂拱受之，或以俟起乃行，必有所欲言也。不则馀辈起时，先生已去，又二三十丈矣。真馀师也，汝当识之。口占曰：勿假道学之名以自蔽，勿遗道学之实以自废。惟循事物当然之理，以求圣贤所至之地。为馀字字作解，复教馀诵，因为流涕曰：此馀师自警铭也，汝不知能识之否？太守手剥果将投馀，但视其兄，终不与。前辈事师，生死无异如此。
松江包孝妇杨氏者，包侍御孝与节之母也。侍御本嘉兴人，父赘于杨，生二侍御。俱襁褓时偶归嘉兴，疾作而死。母遂居松江以为籍，课其子，至相继成进士，相继为侍御。先后之际，母故轩轾之，令长跪以迎，且杖以策其后，至不少借也。二子在任，母辄出见郡邑，长以前杜其阴有所祈请者。后孝以按楚诋宦者戍庄浪，节因乞养，名节共著，母严训之力居多。
徐文贞公家有当户仆朱者，家累万，其居室在太仆君宅之西偏。朱病将死，使其子请于文贞长君曰：此间存银二千，乞差人来取，勿更留此间。长君谓未尝有此，弗取也。积数日，朱复使其子曰：先夫人卒，以千金见属，谓当小小营运，以俟吾子不时之需。今官人在太仆，而某旦夕且死，奈何不妆还府耶？长君令人取之以归，以深义朱，而太仆故能复其子，且使常有是居也。
沈某妻宋氏者，幼丧母，从姑以居。既长而婚，贫甚，姑病迎医，久而未愈，则拒之曰：除是割股或可疗也。宋因夫出，潜自割以投故药，煮而进之。姑以为甘，而疾遂起，无有知者。适舅姊自乡至者，与宋同卧起，而创不能匿，相戒无惊其姑，若弗闻也。舅姊去而愠甚，其婢遂引及之乡里以闻，邑侯表其闾，宋终谢以为未尝有此者。
吴江吴会妻姜氏者，苏州葑门里人。万历戊子，岁大饥疫，会与其父相继死，其母继母也，姜寻亦病，初誓不起，实母强之汤药，谓守可相倚，以故复起。未几，母有他志，因某媪共食及之，姜遂夜怀会像缢而死，三日面犹如生。里人数百奔走数月，必得抚按请而庙祀于其里。余尝至其庙，同周氏、吴氏、姜氏称三烈云。
甲寅倭寇为难，官军死者颇多，徐指挥行健独得其死。死之时，实再胜而出者也。每出，周身书名，自誓以死，死时已既手刃二倭矣。其胜以严，故败亦以严，盖士有失律，恐其归不能贷，故弗救也。
是时城守甚危，先后攻二十馀日而卒不为陷者，知县郑公茂、参将汤公克宽力也。贼薄东门，既纵火矣，郑犹手一剑立于西门，纳避倭者入，无可依者处于仓场空地，人日给升米焉。夜历城守则以饼菜自随，抚其严者而鞭其怠者，虽卫户侯弗贷也，但云女必非户侯耳。贼引闽广人多设攻具，汤辄射其所急，无不应弦倒。贼分郡四至，汤能一一射而歼之。盖汤尝从父庆收江洋大盗，平三沙叛人，所部多果捷，善射人也。汤邳州人，郑莆田人。余尝建议盐城当祀二公，今他祀累累，而不及二公。恐倭贼再来，无城守者。
戊子饥疫，路多饿者，然亦不知其所从来也。圆花崇教寺山门，有一壮士，日以一花被自蒙而卧，卧而起，则就河饮水一二升，复卧，如此者数日，遂卧于香花桥上，被如故也。因自入于河，计其人非不食嗟来之食，不至于是，宜并传之。
丰阳冯先生皋谟，馀师也，既平张连，遂不出，闲居三十馀年。颇广田宅，宅最迫者二旧邻也。邻固请售，先生曰：某不敢谓厚德，不忍故老去某乡。居故里，出门便有一二故老殊善。幸各相安，但有鹅鸭可憎，缓急可通，不妨时时相告也。至今二氏颓垣短舍，饱暖并立云。
万历壬寅冬日，洞庭山宕户柴大，雇俞三船装假山石同费二并一火头至海盐。予友徐子民既买之矣，谓其无峰石，又恐其不再至也，令一仆挟数金随舟而往。甫至嘉兴秀城桥夜泊，俞呼费、柴登市共饮，剧醉而还，徐仆与火头卧定已久，闻其各醉而卧也。明日火头先起，但见柴、费各半尸，火煨于仓后，亦并无俞迹，因大呼之。地方以闻于官，收徐仆、火头于狱。而追尸亲至，则柴妻哭而不哀，又数问俞，且问其佩，共谓俞无疑，予亦以为然也。冯开之谓馀曰：事甚不然，山东某县人有初婚者夫妇入卧，谨闭其室，而明日午后不启，发之则床无其人，而各有足骨杂置他所，其断处无血，似火焚者。问其故，则夜皆大饮烧酒而卧也。安知三人所饮非烧酒者？予乃深信烧酒之祸云。
钟宾日先生晓遗腹子，母徐课之书，不甚从师而蚤游庠序。平生除训蒙外，一茶未尝饮于人。晚年卖卜以为食，足不出门户。一女赘婿而寡，与徐氏俱以节闻。隆庆初，先生馀五十而卒，恤其贫而无后一门节孝，今亦无有道之者识而表之。
王沂阳先生文禄，嘉靖癸卯举于乡，万历癸未尚行会试，精神意气与新科未尝少异。当事者壮而怜之，欲为破格授以京职。先生曰：吾平生每嘲进士白丁，而吾独难此遂已乎？必不肯就也。然自是会试亦多不能达矣。平生博闻强识，负气露才，为孝廉六十馀年，有司无不严事之，谓其未尝私谒，亦不可干以私也。卒时八十四岁，无子，以产均于其族，族弟文祯为肖其像于所居。所著有《丘陵学山》、《王生艺草》行于世。
杨翁学诗者，字可言，号琴台，子翁父威，以岁贡入为监生，而翁独冶游好武，精骑射，通音律，书画俱工，平生好师事沂阳先生。甲寅倭患，有司聘以城守，城守多赖以全。既五十而三试武科，咸举于乡，既七十犹必日作蝇头字不辍，乘屋治圃不假手人，持弓跃马轻捷过于少时。所著有《兵法通鉴》、《策论》诸书。今之武举及成进士者，非翁弟子，则私淑翁者多也。年七十九，连呼渡河者三日而卒。
徐翁者雷川，号行权，名指挥行健弟也。幼病痘疮，死而复生，故其面目可畏，而聪敏过人，耳目所过终身不忘。试童生至老不衰，最后盖逾六十矣。有司怜而慰之曰：生苦矣，吾将使生衣巾，终其身不烦作文可乎？翁谢曰：某卫指挥子弟，苟志足衣巾，稍缘饰之，寄学称武生久矣。既完三作，复作一进贤歌于尾，讥其以貌取人而废己也。自此亦遂不复试云。翁少贫，夫妇自食其力，兄以武功赏助之，泣不受，曰：焉有兄以其生受赏，而弟忍食之者？老而无子养生送死，俱颇自赡，多壮年束修自为营运云。
杨先生嘉森，号培庵，金陵人也。万历乙亥，先生住覆舟山阳，去国子监不里许。予一日往见，先生瞑目坐扁豆棚下，旁有一淄床，馀坐久许，而先生欠伸始见馀也。少顷童子出蔬饭一碗，苋菜一盘，将为午膳，更呼出一碗分饭与予共之，各不成饱而罢。因论饮食、男女、货财，予自谓不能为累。先生厉声曰：公每日肉食，与今日藿食觉有异否？予曰：不异。先生曰：如此是不知肉味耶？是食而不知其味耶？予未及对，先生曰：公今客处既久，曾有女子就公，既非干名义，又必无人知，而公不就之否？公故贫窭，曾闭门独坐庭中，有金从天而下，公不动念否？予听其言，至今犹有愧色也。先生时年五十，其母可馀七十，先生有弟馆于苏州，以其一子一女待先生为养。先生与其母尝三日不食，饮水相慰，而是子是女亦能安之。女有殊色，善琴棋，有监生求以为妻，而先生不应，明日呼一卖菜佣而与之。予别先生，先生即索馀扇书一绝见赠，曰：一肩风月送君担，秋夜冷泉彻底寒。此日山中怜顾别，好将生意逐时看。后三年，馀寓书访之，母子入青龙山饿而卒。
叶春华者，海宁卫军人也。父早死，事其母至孝，朝出暮还，晴樵而雨渔，市以供其母酒肉。母性暴而多怒，酒肉稍不善，必令别置而叱之，使跪以待食，食既而不命之起，虽达旦不敢起。邻人或叩壁而教之，则曰：恐伤母志也。劝之娶，曰：无力，即有力恐不能事吾母。前年县令旌其门曰：素可表。俗殊未尽其实云。
王日章，字天与，馀继祖母之叔也，初为增广生员，未四十以足疾自废。其兄桂，使之舁而督储挽，往来京师。既数岁足瘳，而交广称礼部儒士，借工部差至浙以归，抗礼于巡按御史。御史固疑其骤，而族子持其袂以告，日章趋而出，遽往京师。御史方逮其家属以求日章，日章又迁衡王府工正之青州矣。衡固忧不足，而日章至即问初封庄田图籍，得田四十万于昌邑潍水间，半没民间，半为蒿莽。即据蒿莽召民耕之，为保聚以耒之，三年不收其税，民居殷盛，原额遂还，岁收粟十馀万斛。又从登莱入海，天津收海，粜于京师，徵贵贱，权出入，通有无，而衡遂大富，甲于诸侯。是时衡恭王固恪谨无他请，即请以属日章无不能得者，盖交广而善于用财也。居衡馀三十年，青人士怪其专国而恃老，讽巡按御史箝王口而陷之，死于狱。庄遂复废，粟亦渐湮，居民殷盛尚自若也。追而祠之至今，祷无不应者，事在嘉靖末年。
钱塘沈大亨者，孤子也，少敏而慧。徐文贞公为提学副使，入为增广生员，既四十落魄不自得，游京师。上方日坐斋宫，公卿争致客能拟清词者。大亨遂投文贞，久之无以异也。会有旨许生员五日内以赀为王官有差，大亨遂贷赀杭贾而入之，得楚之典宝。楚王新嗣，雅好读书，而一时诸臣无可与语，一见大享而问曰：汝生员乎？曰：然。若为《汉书》句读，可几日而毕？大亨曰：一月。王善曰：寡人以毕教授，三月尚未进也。即命免班一月。大亨以朱笔句读，而笔又精严，王大悦，亟召侍而读之，因及诸史，随笔随读，终日未尝去左右也。因问大亨有子否？大亨以子见，则应对给捷，王又大悦，而揖动息与俱当是之。时王出王入，是父是子，楚国惟知有大亨也。既九年，大亨家至数万，屡求归老，王固不许，卒以王庶人卖菜于门，归而死，以为曾与其家人殴也。王不能蔽，散其家殆尽以归。事在隆庆初年，与王日章出处略，当为列传。
仇潜溪翁以诸生，既七十而濡次当贡，会陪贡者赵某也，仇既得贡而必欲让之。宗师笑曰：生老矣，何反让其次也？对曰：某虽贫未甚，渠更贫不能待也。宗师亦怜而许之。次二年又会选贡，翁八十矣，而后以贡入京，途与吏某将吏办者，同行怜之特甚，既廷试照选法当以次濡有时也。而吏适得铨办，因为之干旋，得典教常熟，亦得千金而归，寿九十有奇，而作天道之不负人也若此。
慈溪陈卜式由举人为巫山县知县，敝衣恶食，清介自持。大师会讨杨应龙，开府道经巫山，檄夫五百名，卜式为减二百，曰：巫山不能办也。遂罢官归，无行李。妻子寻丧，匿姓名训蒙于常州，岁取修金不过八两，以为食其力足矣。主人廉而益之，必不受也。今年馆杭州沙田，修更不及八两，亦甚自得，云平生不敢不屦。式兄以馀履畀之，曰：吾适有屦受，则当为之藏。不愿也。告之曰：有司适馈播州平赏功银十二两至。式唯唯不问云。
都御史夏公良心，广德州人也，治礼记。初以参政管水利，筑捍海塘，驻吾盐最久。一日将为其子择师，以聘币送学，邀馀及朱正学相见。馀两人至，则公俟诸便坐，迎而谓曰：两君同宗乎？朱曰：同。予曰：不同。公目摄馀而谓朱曰：君与泰室嫡昆仲乎？盖心知朱以其兄藉馀也。因论馆事，馀曰：适己馆杭，义不能舍。遂迎朱，而数以间召馀纵谈共饭，开诚虚听，古今未有如公者也。一日而甚召馀，馀至而公事始毕，迎馀而谓曰：此浙江驿吏也。前吾夜渡钱塘，索驿夫而不给，故为笞之。馀曰：其间必有可原者。公曰：何谓也？余曰：以公之令不能行之驿吏，驿吏安能行之驿卒乎？公默良久，为更其批。又公在杭时，一日召馀于馆，馀至则舆从己驾将迎按院也。谓馀曰：吾在贵县久，将以利弊为按院白者，君为具草。馀问何谓利弊？公曰：如粮长空役以待者皆是也。馀曰：空役之设不得为弊。充类言之，公无不信。为人上而相信若此，亦古之良吏与？
徐翁某者，嘉兴漏泽寺傍人也。家颇饶裕，市贩于门，而好行其德。一日二青衣者揖而乞食于前，翁问之，则河南解军广东而还者，路长费尽耳，盖主仆也。因出以批回示翁，翁计之曰：限期过矣。今复为此，安得到家？因问欲到家必须几金？其人备言所以，翁命家人具馔，而自以其金碎为之橐礼而送之，其人感泣，共识姓名而去。后十年，翁亦以军解至河南，夜不能前，望悬灯处投之，以为庙也。至则大家，以告守门者，守门者入告，而启门房止之宿。须臾主人自外至，翁从门隙观之，灯火仆从甚盛也。入至厅事揖而后，入既卧矣，复出而叩翁于宿，曰：客嘉兴人，知某处徐翁某无恙乎？翁问何以知翁？则前所为翁具橐者也。相抱而哭，问翁所往，并问翁怀资当几？翁曰：可二十金，主人曰：不足也。翁但留我，我令仆往，还而送翁。翁留其家二十七日，而后，其仆始至，费尽出于主人。主人与其姻族日夕更相张宴以娱，翁至出妻子行酒，其每至厅事，必揖而后入者，盖为翁生位而以父母事之者也。两人施报，为事巧合有如此者。又乞人有以狙置翁门而扪虱者，狙脱缰锁去，而乞人始知，泣不自止。翁曰：无愠，此去不远，吾第与女钱百文，手而与吾仆呼之，有狙能归，即以相赠，必无失也。乞人果以是得狙去。其后翁以里递更役，举一乡人，乡人父子伺翁于间而窘之濠上，且溺且掠且死，家人竟莫之知也。适群乞饮于濠之河而罢，谛前而观，知为翁也。则亡狙者奋臂呼群乞逐其父子，而负翁以归其家，曰：某扪虱亡狙之乞人也。嗟乎！此与翳桑之事何异乎？人患为德不博耳，乃至为报不还。若是如徐翁者，岂造物故以是相勉乎？识之以风后学可也。
钟凤彩者，修洁自好，不苟取与人交，至相契不欲通财。家甚贫，而衣冠必整，未尝见有憔悴色。族多富而好施予者，不欲知其贫，似亦不屑受也。卒以是死，其子益甚以为家法，不能改云。

        </div>
      </div>
    </div>
  </div>
</div>
<!--update:2025-08-30 10:12:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>