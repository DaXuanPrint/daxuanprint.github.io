<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="孔子项讬相问书,附录一：小儿论,附录二：新编小儿难孔子,孔子项讬相问书全文在线阅读,孔子项讬相问书全文在线下载,大玄古籍书库">
<meta name="description" content="敦煌遗书。故事赋体。作者佚名。今存敦煌写本13种:S395、1392、2941、5529、5530、5674、P3255、3754、3826、3833、3882、3883及李木斋旧藏卷。原卷题有“孔子项托相问书一卷”,大多为晚唐五代写本,有的明确题有“天福八年(943)癸卯岁十一月十日净土寺学郎张延保记”。这篇故事主要记述孔子东游,路逢小儿项托就人事物情、天文地理、生物演变等问题互相诘难并展开激烈辩论的经过,表现出项托机警过人的聪明才智,同时也说明圣人如孔子者并不可畏。通篇以杂言韵语为主。开头说明孔子项托">
<title>孔子项讬相问书_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">孔子项讬相问书</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,变文,完结</span> <br/>
          字数： <span class="inputVal" id="bknum">[book_length]5222</span> <br/>
          说明： <span class="inputVal" id="bkdec">敦煌遗书。故事赋体。作者佚名。今存敦煌写本13种:S395、1392、2941、5529、5530、5674、P3255、3754、3826、3833、3882、3883及李木斋旧藏卷。原卷题有“孔子项托相问书一卷”,大多为晚唐五代写本,有的明确题有“天福八年(943)癸卯岁十一月十日净土寺学郎张延保记”。这篇故事主要记述孔子东游,路逢小儿项托就人事物情、天文地理、生物演变等问题互相诘难并展开激烈辩论的经过,表现出项托机警过人的聪明才智,同时也说明圣人如孔子者并不可畏。通篇以杂言韵语为主。开头说明孔子项托相遇,中间以问答形式,反复辩难,最后以项托胜辩作结。文末附七言长诗1首,共56句,概述项托入山游学,反遭孔子诛杀,及其精诚未去,赤血生竹的经过,基本上承袭汉赋的体式。孔子项托故事“在敦煌所有俗文中,传本最多,流传亦最广。更从其他史料观之,不但流传最广,亦最长。明本《历朝故事统宗》卷九有《小儿论》一篇,文字尚十同八九。明本《东园杂字》也有这一故事。又解放前,北京打磨厂宝文堂,同记书铺,还有铅印《新编小儿难孔子》在出售,与敦煌本文字犹十同七、八。”(《敦煌变文集》第236页)。可见此一故事深远的影响。整理本见《敦煌变文集》(人民文学出版社·1957年),《敦煌讲唱文学作品选注》(甘肃人民出版社·1987年)。</span> <br/>
          封面： <span class="inputVal" id="bkimg">Z_14027.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]孔子项讬相问书
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,变文,完结
[book_length]5222
[book_dec]敦煌遗书。故事赋体。作者佚名。今存敦煌写本13种:S395、1392、2941、5529、5530、5674、P3255、3754、3826、3833、3882、3883及李木斋旧藏卷。原卷题有“孔子项托相问书一卷”,大多为晚唐五代写本,有的明确题有“天福八年(943)癸卯岁十一月十日净土寺学郎张延保记”。这篇故事主要记述孔子东游,路逢小儿项托就人事物情、天文地理、生物演变等问题互相诘难并展开激烈辩论的经过,表现出项托机警过人的聪明才智,同时也说明圣人如孔子者并不可畏。通篇以杂言韵语为主。开头说明孔子项托相遇,中间以问答形式,反复辩难,最后以项托胜辩作结。文末附七言长诗1首,共56句,概述项托入山游学,反遭孔子诛杀,及其精诚未去,赤血生竹的经过,基本上承袭汉赋的体式。孔子项托故事“在敦煌所有俗文中,传本最多,流传亦最广。更从其他史料观之,不但流传最广,亦最长。明本《历朝故事统宗》卷九有《小儿论》一篇,文字尚十同八九。明本《东园杂字》也有这一故事。又解放前,北京打磨厂宝文堂,同记书铺,还有铅印《新编小儿难孔子》在出售,与敦煌本文字犹十同七、八。”(《敦煌变文集》第236页)。可见此一故事深远的影响。整理本见《敦煌变文集》(人民文学出版社·1957年),《敦煌讲唱文学作品选注》(甘肃人民出版社·1987年)。
[book_img]Z_14027.jpg


[book_title]孔子项讬相问书
昔者夫子东游，行至荆山之下，路逢三个小儿。二小儿作戏，一小儿不作戏。夫子怪而问曰：“何不戏乎？”小儿答曰：“大戏相煞，小戏相伤，戏而无功，衣破里空。相随掷石，不如归舂。上至父母，下及兄弟，只欲不报，恐受无礼。善思此事，是以不戏，何谓怪乎？”
项讬有相，随拥土作城，在内而坐。夫子语小儿曰：“何不避车？”小儿答曰：“昔闻圣人有言：上知天文，下知地里（理），中知人情，从昔至今。只闻车避城，岂闻城避车？”夫子当时无言而对，遂乃车避城下道。遣人往问：“此是谁家小儿？何姓何名？”小儿答曰：“姓项名讬。”
夫子曰：“汝年虽少，知事甚大。”小儿答曰：“吾闻鱼生三日，游於江海；兔生三日，盘地三亩；马生三日，（趁）及其母；人生三月，知识父母。天生自然，何言大小！”
夫人问小儿曰：“汝知何山无石？何水无鱼？何门无关？何车无轮？何牛无犊？何马无驹？何刀无环？何火无烟？何人无妇？何女无夫？何日不足？何日有餘？何雄无雌？何树无枝？何城无使？何人无字？”小儿答曰：“土山无石，井水无鱼，空门无关，轝车无轮，泥牛无犊，木马无驹，斫刀无环，萤火无烟，仙人无妇，玉女无夫，冬日不足，夏日有餘，孤雄无雌，枯树无枝，空城无使，小儿无字。”
夫子曰：“善哉！善哉！吾与汝共游天下，可得已否？”小儿答曰：“吾不游也。吾有严父，当须侍之；吾有慈母，当须养之；吾有长兄，当须顺之；吾有小弟，当须教之。所以不得随君去也。”
夫子曰：“吾车中有双陆局，共汝博戏如何？”小儿答曰：“吾不博戏也。天子好博，风雨无期；诸侯好博，国事不治；吏人好博，文案稽迟；农人好博，耕种失时；学生好博，忘读书诗；小儿好博，苔挞及之。此是无益之事，何用学之！”
夫子曰：“吾与汝平卻天下，可得已否？”小儿答曰：“天下不可平也，或有高山，或有江海，或有公卿，或有奴婢，是以不可平也。”
夫子曰：“吾以汝平卻山高，塞卻江海，除卻公卿，弃卻奴婢，天下荡荡，岂不平乎？”小儿答曰：“平卻高山，兽无所依，塞卻江海，鱼无所归；除卻公卿，人作是非；奕卻奴婢，君子使谁？”
夫子曰：“善哉！善哉！汝知屋上生松，户前生苇，床上生蒲，犬吠其主，妇坐使姑，鸡化为雉，狗化为狐，是何也？”小儿答曰：“屋上生松者是其椓（椽），户前生苇者是其箔，床上生蒲者是其席。犬吠其主，为傍有客；妇坐使姑，初来花下也。鸡化为雉，在山泽也；狗化为狐，在丘陵也。”
夫子语小儿曰：“汝知夫妇是亲，父母是亲？”小儿曰：“父母是亲。”夫子曰：“夫妇是亲。生同床枕，死同棺椁，恩爱极重，岂不亲乎？”小儿答曰：“是何言与！是何言与！人之有母，如树有根；人之有妇，如车有轮。车破更造，必得其新；妇死更娶，必得贤家。一树死，百枝枯；；一母死，众子孤。将妇比母，岂不逆乎？”
小儿卻问夫子曰：“鹅鸭何以能浮？鸿鹤何以能鸣？松柏何以冬夏常青？”夫子对曰：“鹅鸭能浮者缘脚足方，鸿鹤能鸣者缘咽项长，松柏冬夏常青者缘心中强。”小儿答曰：“不然也！虾蟆能鸣，岂犹咽项长？龟鳖能浮，岂犹脚足方？胡竹冬夏常青，岂犹心中强？”夫子问小儿曰：“汝知天高几许？地厚几文？天有几樑？地有几柱？风从何来？雨从何起？霜出何边？露出何处？”小儿答曰：“天地相卻万万九千九百九十九里，其地厚薄，以天等同，风出苍吾（梧），雨出高处，霜出於天，露出百草。天亦无樑，地亦无柱，以四方云，而乃相扶，故与为柱，有何怪乎？”
夫子叹曰：“善哉！善哉！方知后生实可畏也。”
夫子共项讬对答，下下不如项讬；夫子有心煞项讬，乃为诗曰：
孙景悬头而刺股，匡衡凿壁夜偷光，
子路为人情好用（勇），贪读诗书是子张。
项讬七岁能言语，报答孔丘甚能强。
项讬入山游学去，叉手堂前启孃孃；
“百尺树下儿学问，不须受记有何方。”
耶孃年老惛迷去，寄他夫人两车草；
夫子一去径年岁，项讬父母不承忘。
取他百束将烧卻，餘者他日餧牛羊。
夫子登时卻索草，耶孃面色转无光，
当时便欲酬倍价，每束黄金三锭强。
金钱银钱总不用，婆婆项讬在何方？”
“我儿一去经年岁，百尺树下学文章。”
夫子当时文（闻）此语，心中欢喜倍胜常。
夫子乘马入山去，登山蓦领（岭）甚分方，
树树每量无百尺，葛蔓交脚甚能长。
夫子使人把锹樕，撅著地下有石堂：
一重门里石师子，两重门外石金刚，
入到中门侧耳听，两伴读书似雁行。
夫子拔刀撩乱斫，其人两两不相伤：
化作石人总不语，铁刀割截血汪汪。
项讬残去犹未尽，回头遥望启孃孃：
将儿赤血𤭊盛著，擎向家中七日强。”
阿孃不忍见儿血，擎将写（泻）著粪堆傍。
一日二日竹生根，三日四日竹苍苍，
竹竿森森长百尺，节节兵马似神王。
弓刀器械沿身带，腰间宝剑白如霜，
二人登时卻觅胜，谁知项讬在先亡。
夫子当时甚惶怕，州悬（县）分明置庙堂。
孔子项讬相问书一卷

[book_title]附录一：小儿论
孔子一日领众徒出游，见诸儿戏，一儿独不戏。乃驻车而问之，答曰：“凡戏无益，衣破里空，必有斗争，劳而无功，亏体辱亲，诚亦伪事，故乃不戏。”遂低头以瓦石作城。夫子责其何不避车，答曰：“城当避车乎？车当避城乎？”夫子勒车偏道，下而问曰：“小子汝年尚幼，何多诈乎？”答曰：“人生三日，别於父母；鱼生三日，游于江湖。天生自然，岂为诈乎？”夫子叹曰：“善哉！汝居何乡何里何名何字？”小儿答曰：“在敝乡贱里，姓项名讬，尚未有字。”子曰：“我欲与游戏，汝意若何？”答曰：“家有父母，当事兄长，当敬幼弟，可教名师，可学焉，可戏也？”子曰：“吾车中有十二棋子，欲与赌博，未知可乎？”答曰：“天子好博，其事不理；诸侯好博，不利於己；君子好博，学问荒废；小人好博，失卻家计；奴婢好博，必被鞭笞；农夫好博，耕种失时：是以无博也。”子曰：“欲与平治天下，汝意若何？”答曰：“天下不可平也。或有高山，或有江湖，或有王侯，或有奴婢。平却高山，鸟兽无依；填却江湖，鱼鳖无归；除却王侯，民多是非；舍却奴婢，君子使谁。天下荡荡，岂可平乎？”子曰：“汝言天下何火无烟，何水无鱼，何山无石，何树无枝，何人无妇，何女无夫，何牛无犊，何马无驹，何雄无雌，何为君子，何为小人，何为不足，何为有餘，何城无使，何人无字？”答曰：“萤火无烟，井水无鱼，土山无石，枯树无枝，仙人无妇，王母无夫，石牛无犊，木马无驹，孤雄无雌，贤为君子，愚为小人，冬日不足，夏日有餘，空城无使，小儿无字。”子曰：“汝至天地之纲纪，阴阳之终始，何左何右，何表何里，何父何母，何夫何妇，风从何来，雨从何起，云从何出，雾从何至，天地相去几千万里。”小儿曰：“九九八十一是天地之纲纪，八九七十二是天地之终始，天为父，地为母，日为夫，月为妇，东为左，西为右，南为表，北为里，风发苍梧，雨生郊市，云出四方，雾从地起，天地相去万千餘里，东西南北皆有等尔。”子曰：“汝言父母夫妇，何为至亲？”答曰：“父母亲，夫妇不亲。”子曰：“夫妇生则同衾，死则共棺椁，何得不亲？”答曰：“人无父母，如树无根，带根一死，枝叶便枯。千日一日才无父母，诸子悉皆孤薄。以妇比母，不亦远乎？人生无妇，如车无轮，所造更得其新，妇死更索，必得其亲。三窗六牖，不如一户之光；众星朗朗，不如孤月独明。父母之恩，奚可悉论也？”孔子叹曰：“善哉！善哉！”小儿问曰：“適来问讬，一一答之，讬欲请问数事，幸弗见弃。假如鹅鸭何以能浮，鸿雁何以能鸣，松柏何以冬夏常青？”夫子答曰：“鹅鸭能浮为脚足方，鸿雁能鸣为咽颈长，松柏冬夏常青，为心中刚。”小儿曰：“不然。鱼鳖能浮，岂为脚足方？虾蟆能鸣，岂为咽颈？长竹亦冬夏常青，岂为心中刚？”小儿曰：“天上零零，夫子知有几星？”子曰：“適来问地，何得谈天？”小儿曰：“地下碌碌，知有几屋子？”曰：“只论眼前，何得谈天说地。”小儿曰：“若论眼前，眉毛数得其有几茎？”夫子不答而去，故有后生可畏之语。
明李廷机考正丘宗孔增释历朝故事统宗卷九（万历二十三年周曰校刻本）

[book_title]附录二：新编小儿难孔子
昔文宣王姓孔名丘字仲尼。鲁国昌平乡阙里人。圣人身长九尺六寸。灵王二十一年己酉生於鲁国之西。置一学堂。教三千徒弟七十二贤儒。一日领诸徒弟出游。路途数个小儿作戏。其中一个不戏。孔子住车而问曰。汝缘何不戏。小儿答曰。凡戏无益。衣破则缝。伤我父母。不及门中必有争对。劳而无功。岂是好事。故乃不戏。小儿回头将瓦子作城，孔子曰何不避车乎。小儿答曰。为车当避於城。惟以城避车。我辈年幼何以避之。孔子曰。你有多大年纪。如何诈作。小儿答曰。人生三日当别父母。兔生一日走於郊野。鱼生三日游於江湖。龙生三日张牙舞爪。天生自然有何诈乎。孔子曰。汝居何乡何里何姓何名。小儿答曰。吾居贱地姓项名橐无字即是小儿。孔子曰。吾车中有三十二棋子。与你博戏。你意下如何。小儿答曰。天子好博四海不理。诸侯好博岂修於己。君子好博学问荒废。小人好博输卻家私。农夫好博耕种时失。故乃不戏。孔子曰。吾共你同游。你意下如何。小儿答曰。家有严父当须侍之。家有慈母当须养之。家有明师当须学之。家有兄长当须听之。家有弱弟当须教之。何必与你同游。孔子曰。你知何火无烟。何水无鱼。何山无石。何树无枝。何人无妇。何妇无夫。何牛无犊。何马无驹。何城无市。何人无字。何为不足。何为有餘。小儿答曰。萤火无烟。井水无鱼。土山无石。老树无枝。仙人无妇。玉女无夫。土牛无犊。木马无驹。皇城无市。小人无字。冬日不足。夏日有餘。孔子曰。可知父母至亲。兄弟至亲。夫妇至亲。小儿答曰。父母与兄弟至亲。夫妇不亲。孔子曰。夫妇生则同衾。死则同穴。如何不亲。小儿答曰。若曰夫妇至亲。一日无父母诸子何以为倚。将妻性母岂不远乎。兄弟如手足。夫妻如衣服。衣破再缝又得其新。妻死再娶又得其亲。兄弟难以再换。父母如树根。子孙如树枝何由而佳。无妻者如车无轮。车造其轮。人得其新。贤家之女世间之屋。三窗六萤不如一户之光。众星朗朗不如皓月之明。孔子曰。你知天地之纪纲，阴阳之致中，何左何右，或表或里，风从何起，云从何生。天地相去几万里。小儿答曰。九九八十一，乃天地之纪纲，八九七十二，阴阳之致，山东为左，山西为右，山外为表，山内为里。风从地起。云从山生。天地相去有万万餘里。孔子曰。我与你平卻山河意下如何。小儿答曰。山河不可平。平卻无高低。平卻高山兽无所倚。填卻江湖鱼无所归。除却王侯人多事非。除却小人君子是谁。孔子不言。小儿问圣人。鹅鸭能以浮水为何。孔子曰。赖他有登水掌逼水毛。因此浮之。小儿又曰。舟船无逼水毛水上亦能浮之。孔子不答。小儿又问曰。松柏为何冬夏常青。孔子曰。赖他心实精脉饱满所以冬夏常青。小儿又问曰。竹竿心空。心又不实冬夏也亦常青。孔子不答。小儿又问曰。公鸡因何能鸣。孔子曰。赖他颈长因此能鸣。小儿又曰。蛤蟆颈短何亦鸣。孔子不答。小儿又曰。天上明明有多少星。孔子曰。吾与你眼前之事何必论天地。就问你眉毛发有多少数。圣人无言可答。连忙下车来迎。

        </div>
      </div>
    </div>
  </div>
</div>
<!--update:2025-08-30 10:10:39-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>