<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="汲冢琐语,汲冢琐语全文在线阅读,汲冢琐语全文在线下载,大玄古籍书库">
<meta name="description" content="杂史体志怪小说,作者不详。为“汲冢书”之一种,至南宋已亡佚,现在流传的是辑佚本。有遗文20余则,较完整的只有十五、六则。成书时代,大致在战国中期以前。内容取材于历史又杂以浓厚的虚幻成分,侈谈梦验、祥妖、预言吉凶,多涉鬼神。表现形式是“残丛小语”,一事一则,内容不断变换,读来轻松有味。记事虽短,而首尾完整,着重写人物言行,颇能表达人物的特定情绪和形象的特征。如“晋冶氏女徒”,描写女奴美丽的梦幻,抒情味很浓;“豫让”条,描写豫让呼天而击衣,形象鲜明。历来把它看作志怪小说的开端。不仅后世小说多采载其事,干宝撰《">
<title>汲冢琐语_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">汲冢琐语</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]2973</span> <br/>
          说明： <span class="inputVal" id="bkdec">杂史体志怪小说,作者不详。为“汲冢书”之一种,至南宋已亡佚,现在流传的是辑佚本。有遗文20余则,较完整的只有十五、六则。成书时代,大致在战国中期以前。内容取材于历史又杂以浓厚的虚幻成分,侈谈梦验、祥妖、预言吉凶,多涉鬼神。表现形式是“残丛小语”,一事一则,内容不断变换,读来轻松有味。记事虽短,而首尾完整,着重写人物言行,颇能表达人物的特定情绪和形象的特征。如“晋冶氏女徒”,描写女奴美丽的梦幻,抒情味很浓;“豫让”条,描写豫让呼天而击衣,形象鲜明。历来把它看作志怪小说的开端。不仅后世小说多采载其事,干宝撰《搜神记》也藉以为“师范”。</span> <br/>
          封面： <span class="inputVal" id="bkimg">Z_14455.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]汲冢琐语
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]2973
[book_dec]杂史体志怪小说,作者不详。为“汲冢书”之一种,至南宋已亡佚,现在流传的是辑佚本。有遗文20余则,较完整的只有十五、六则。成书时代,大致在战国中期以前。内容取材于历史又杂以浓厚的虚幻成分,侈谈梦验、祥妖、预言吉凶,多涉鬼神。表现形式是“残丛小语”,一事一则,内容不断变换,读来轻松有味。记事虽短,而首尾完整,着重写人物言行,颇能表达人物的特定情绪和形象的特征。如“晋冶氏女徒”,描写女奴美丽的梦幻,抒情味很浓;“豫让”条,描写豫让呼天而击衣,形象鲜明。历来把它看作志怪小说的开端。不仅后世小说多采载其事,干宝撰《搜神记》也藉以为“师范”。
[book_img]Z_14455.jpg


[book_title]汲冢瑣語
周宣王夜臥而晏起，后夫人不出於房。其后既出，乃脫簪珥，待罪於永巷，使其傅母通言於宣王曰：「妾之淫心見矣。至使君王失禮而晏起，以見君王之樂色而忘德也。亂之興，從婢子起，敢請罪。」王曰：「寡人不德，實自生過，非夫人之罪也。」遂復姜后也。勤於政事，早朝晏退，卒成中興之名。 〈（《藝文類聚》十五）〉
宣王之元妃獻后，生子不恒，期月而生，后弗敢舉。天子召問群臣及元史，史皆答曰：「若男子也，身體有不全，諸骨節有不備者，則可。身體全，骨節備，不利於天子也。將必喪邦。」天子曰：「若而不利余一人，命棄之。」仲山甫曰：「天子年長矣，而未有子。或天將以是棄周，雖棄之，何益？且卜筮言，何必從？」天子乃弗棄之。 〈（《御覽》八十五，又一百三十五）〉
幽王娶褒姒，楚矢箕服，是喪王國。 〈（《北堂書鈔》二十六，又四十二。）〉
周王欲殺王子宜咎，立伯服，釋虎，將執之，宜咎叱之，虎弭耳而服。 〈（《御覽》八百九十一，《事類賦·注》二十）〉
仲壬崩，伊尹放太甲，乃自立四年。 〈（《御覽》卷八三）〉
晉冶氏女徒病，棄之舞囂之馬僮飲馬而見之。病徒曰：「吾良夢。」馬僮曰：「汝奚夢乎？」曰：「吾夢乘水如河汾，三馬當以舞。」僮告舞囂，自往視之，曰：「尚可活，吾買汝。」答曰：「棄之矣。猶未死乎？」舞囂曰：「未。」遂買之，至舞囂氏而疾有間，而生荀林父。 〈（《御覽》六百四十二）〉
晉平公夢見赤熊窺屏，惡之而有疾，使問子產。 〈（案《左傳》昭七年《疏》引以上同）〉子產曰：「昔共工之卿曰浮游，既敗於顓頊，自沒沈淮之淵〈（案《路史·後紀》引作「自沈於淵」）〉其色赤，其言善笑，其行善顧，其狀如熊，常為天王崇，見之堂則王天下者死；見之堂下則邦人駭；見之門則近臣憂；見之庭則無傷。今窺君之屏，病而無傷，祭顓頊共工，則瘳。」公如其言而病間。 〈（《御覽》九百八，《路史·後紀》二。案《史通》云：「尋《汲冢瑣語》，即《乘》之流耶？其《晉春秋》篇云： 「平公疾，朱熊窺屏。」左氏亦載斯事，而云夢黃熊入門。）〉
晉平公與齊景公乘，至於澮上，見人乘白驂八駟，以來平公之前。公問師曠曰：「有犬狸身而狐尾者乎？」〈（案《水經註》引作「有犬狸身而狐尾，隨平公之車，公問師曠。」《太平廣記》引作去其車而隨公之車。」）〉師曠有頃而答曰：「有之。首陽神，其名曰者來。首陽之神飲酒霍太山，而歸其居，而於澮乎見之。 〈（案《水經註》引對曰：「首陽之神，有犬狸身狐尾。其逢君者，飲酒得福則徼之。」《太平廣記》引作「狸而狐尾，其名曰首陽之神。飲酒於霍太山，而歸其君。」）〉甚善，君有喜焉。 」〈（《水經·澮水注》，《御覽》四十，《太平廣記》二百九十一）〉
師曠御晉平公，〈（案《御覽》三百六十九引作「晉師曠晝侍平公」）〉鼓瑟，輟而笑曰：「齊君與其嬖人戲，墜於床而傷其臂。」平公命人書之曰：某月某日〈（案《御覽》三百九十一引作「某年某月。」）〉齊君戲而傷，問之於齊侯，齊侯笑曰：「然，有之。〈（《藝文類聚》十九《御覽》三百六十九，又三百九十一。案《御覽》三百六十九引作「公晝記之，使問齊侯，果如其言。」）〉
有鳥飛從西方來，白質，五色皆備，集平公之庭，相見如讓。公召叔向問之，叔向曰：「吾聞師曠曰：『西方有白質鳥，五色皆備，其名曰；南方赤質，五色皆備，其名曰搖。』其來為吾君臣，其祥先至矣。」〈（《御覽》九百十七）〉
齊景公伐宋，至曲陵，夢見大君子，甚長而大，大下而小上，其言甚怒，好仰，晏子曰：「若是，則盤庚也。夫盤庚之長九尺有餘，大下小上，白色而髯，其言好仰而聲上。」公曰：「是也。」「是怒君師，不如違之。」遂不伐宋也。 〈（《御覽》三百七十七）〉
齊景公伐宋，至曲陵，夢見有短丈夫賓於前，晏子曰：「君所夢何如哉？」公曰：「其賓者甚短，大上而小下，其言甚怒，好亻免。」晏子曰：「如是，則伊尹也。伊尹甚大而短，大上小下，赤色而髯，其言好亻免而下聲。」公曰：「是矣。」晏子曰：「是，怒君師，不如違之。」遂不果伐宋。 〈（《御覽》三百七十八）〉
范獻子卜獵，命人占之，曰：「其繇曰：君子得黿，小人遺冠。」范獻子獵而無得，遺其豹冠。 〈（《御覽》六百八十四，又八百三十二，又九百三十二）〉
隕石於鑄三，宋景公問於刑史子臣曰：「隕石於鑄三，何也？」刑史子臣答曰：「天下之望山三，將崩。」〈（《北堂書鈔》一百六十）〉
初，刑史子臣謂宋景公曰：「從今已往，五祀〈（案《御覽》引作五月。）〉五日，臣死。自臣死後，五年五月丁亥〈（案《御覽》引作丁巳，）〉吳亡。已後五祀八月辛巳，君薨。」刑史子臣至死日，朝見景公，夕而死。後吳亡，景公懼，思刑史子臣之言，將至死日，乃逃於瓜圃〈（案《初學記》二十四引「瓜圃」，見《瑣語》）〉遂死焉。求得，已蟲矣。 〈（《藝文類聚》八十七，《御覽》九百七十八，《事類賦注》二十七）〉
智伯既敗，將出走，夢火見於西方，乃出奔秦。又夢火見於南方，遂奔楚也。 〈（《御覽》八百九十六，《事類賦》註八）〉
蒲且子見雙鳧過之，其不被弋者亦下。 〈（《文選·勵志詩》注）〉
齊東有二石，高八尺，博四尺，而入於海。 〈（《北堂書鈔》一百六十）〉
魯國多盜，季康子治之，獲一人焉。詰之曰：「汝胡以盜？」對曰：「此猶之蟻羶也，慕羶而附，寧可已邪？大夫為政，不能不盜，何以詰吾盜？柳下蹠，魯之民盜也，嘯聚其徒數千人，驪山之陽，抉人肝而食之，享年九十。而邑宰不得問也。子大夫陪臣陽貨，魯之家盜也。國命出其手，叛費，囚桓子，以意行國中自如，寶玉大弓，誰非先王所遺？子孫世守之謂。何今陽貨偃然竊以逋也？而子大夫不得問也？子大夫之家，魯之國盜也。名則魯臣，實魯君焉。國政為家事，國賦為家賦，藐然魯國如無有焉。而魯君不得問也。魯君，魯之大夫也，乾候之難，亦惟季孫意如之故，不得正其終。魯君靦然不斥季孫之立而以為身，則魯何以有王章也？逐一君，复易一君，而周天子不得問也。吾儕小人，其何知，知則於人而已矣。子大夫與吾儕小人，其俱負翳以謀朝夕耳，詰安用之？」康子曰：辨哉盜也！」去之，縶於獄中。 〈（《玉函山房輯佚書》卷六十三《史編·雜史類》之《古文瑣語》）

        </div>
      </div>
    </div>
  </div>
</div>
<!--update:2025-08-30 10:12:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>