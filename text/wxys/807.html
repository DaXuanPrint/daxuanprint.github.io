<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第一类。脱剥骗,第二类。丢包骗,第三类。换银骗,第四类。诈哄骗,第五类。伪交骗,第六类。牙行骗,第七类。引赌骗,第八类。露财骗,第九类。谋财骗,第十类。盗劫骗,第十一类。强抢骗,第十二类。在船骗,第十三类。诗词骗,第十四类。假银骗,第十五类。衙役骗,第十六类。婚娶骗,第十七类。奸情骗,第十八类。妇人骗,第十九类。拐带骗,第二十类。买学骗,第二十一类。僧道骗,第二十二类。炼丹骗,第二十三类。法术骗,第二十四类。引嫖骗,杜骗新书全文在线阅读,杜骗新书全文在线下载,大玄古籍书库">
<meta name="description" content="明万历存仁堂陈怀轩刊本《杜骗新书》扉页书影明万历存仁堂陈怀轩刊本《杜骗新书》正文书影明代文白相间短篇世情小说集。全称《江湖历览杜骗新书》,一名《江湖奇闻》。存明万历间存仁堂陈怀轩刊本,四卷八十三则。每卷前附图一幅。正文前题《鼎刻江湖历览杜骗新书》,“浙江夔东张应俞著,书林汉冲张怀耿梓”。本书所叙,乃形形色色诈骗故事,共分脱剥、丢包、换银、诈哄、伪交、牙行、引赌、露财、谋财、盗劫、强抢、船中、诗词、假银、衙役、婚娶、奸情、妇人、拐带、夤缘、僧道、炼丹、法术等二十四骗。成书于明万历年间。现存主要版本有明万历存">
<title>杜骗新书_张应俞_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">杜骗新书</span> <br/>
          作者： <span class="inputVal" id="bkauthor">张应俞</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]82237</span> <br/>
          说明： <span class="inputVal" id="bkdec">明万历存仁堂陈怀轩刊本《杜骗新书》扉页书影明万历存仁堂陈怀轩刊本《杜骗新书》正文书影明代文白相间短篇世情小说集。全称《江湖历览杜骗新书》,一名《江湖奇闻》。存明万历间存仁堂陈怀轩刊本,四卷八十三则。每卷前附图一幅。正文前题《鼎刻江湖历览杜骗新书》,“浙江夔东张应俞著,书林汉冲张怀耿梓”。本书所叙,乃形形色色诈骗故事,共分脱剥、丢包、换银、诈哄、伪交、牙行、引赌、露财、谋财、盗劫、强抢、船中、诗词、假银、衙役、婚娶、奸情、妇人、拐带、夤缘、僧道、炼丹、法术等二十四骗。成书于明万历年间。现存主要版本有明万历存仁堂陈怀轩刊本,藏大连图书馆、日本内阁文库、美国哈佛大学燕京图书馆;张怀耿刊本,藏日本东京大学东洋文化研究所;日本皇都书林五车楼翻刻本,藏日本东洋文库。</span> <br/>
          封面： <span class="inputVal" id="bkimg">Z_14331.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]杜骗新书
[book_author]张应俞
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]82237
[book_dec]明万历存仁堂陈怀轩刊本《杜骗新书》扉页书影明万历存仁堂陈怀轩刊本《杜骗新书》正文书影明代文白相间短篇世情小说集。全称《江湖历览杜骗新书》,一名《江湖奇闻》。存明万历间存仁堂陈怀轩刊本,四卷八十三则。每卷前附图一幅。正文前题《鼎刻江湖历览杜骗新书》,“浙江夔东张应俞著,书林汉冲张怀耿梓”。本书所叙,乃形形色色诈骗故事,共分脱剥、丢包、换银、诈哄、伪交、牙行、引赌、露财、谋财、盗劫、强抢、船中、诗词、假银、衙役、婚娶、奸情、妇人、拐带、夤缘、僧道、炼丹、法术等二十四骗。成书于明万历年间。现存主要版本有明万历存仁堂陈怀轩刊本,藏大连图书馆、日本内阁文库、美国哈佛大学燕京图书馆;张怀耿刊本,藏日本东京大学东洋文化研究所;日本皇都书林五车楼翻刻本,藏日本东洋文库。
[book_img]Z_14331.jpg


[book_title]第一类 脱剥骗
假马脱缎
江西有陈姓，庆名者，常贩马往南京承恩寺前三山街卖。
时有一匹银合好马，价约值四十金。忽有一棍，擎好伞，穿色衣，翩然而来，伫立瞻顾，不忍舍去，遂问曰：“此马价卖几许？”庆曰：“四十两。”棍曰：“我买，但要归家作契对银。”庆问：“何住？”棍曰：“居洪武门。”棍遂骑银合马往，庆亦骑马随后。行至半途，棍见一缎铺，即下马，放伞于酒坊边，嘱庆曰：“代看住，等我买缎几匹，少顷与你同归。”庆忖：“此人想是富翁，马谅买得成矣。”棍入缎铺，故意与之争价，待缎客以不识价责之，遂佯曰：“我把与一相知者看，即来还价何如？”缎客曰：“有此好物，凭伊与人看，但不可远去。”棍曰：“我有马与伙在，更何虑乎。”将缎拿过手，出门便逃去。缎客见马与伙尚在，心中安然。庆待至午，杳不见来，意必棍徒也，遂舍其伞，骑银合，又牵一马回店。缎客忙奔前，扯住庆曰：“你伙拿吾缎去，你将焉往。”庆曰：“何人是我伙？”缎客曰：“适间与你同骑马来者。你何佯推，定要问你龋”庆曰：“那人不知何方鬼，只是问我买马，令我同到他家接银，故与之同来矣。他说在你店买缎，少顷与我同去，我待久不见来，故骑自马回店。你何得妄缠我乎？”缎客曰：“若不是你伙，何叫你看伞与马？我因见你与马在，始以缎与他。你何通同妆套，脱人缎去？”
二人争辨不伏，扭在应天府理论。缎客以前情直告。庆诉曰：“庆籍江西，贩马为生，常在三山街翁春店发卖，何尝作棍。竟遇一人，问我买马，必要到他家还银，是以同行。彼中途下马，在他店拿缎逃去，我亦不知，怎说我是棍之伙？”府尹曰：“不必言，拘店家来问，即见明白。”其店家曰：“庆常贩马，安歇吾家，乃老实本分人也。”缎客曰：“既是老实人，缘何代那棍看伞与马？此我明白听见，况他应诺。”庆曰：“叫我看伞，多因为他买马故也，岂与之同伙。”府尹曰：“那人去，伞亦拿去否？”缎客曰：“未曾拿去。”府尹曰：“此真是棍了。欲脱你缎，故托买马，以陈庆为质，以他人之马，赚你之缎，是假道灭虢术也。此你自遭骗，何可罪庆。”各逐出免供。
吾观作棍亦多术矣。言买马非买马，实欲假马作讹，为脱缎之术，故先以色服章身，令人信其为真豪富。既而伫立相马，令人信其为真作家。迨入缎铺，诳言有马与伙，令人信其为真实言，至脱缎而走，以一伞贻庆，与缎客争讼，此皆以巧术愚弄人也。若非府尹明察，断其为假道灭虢，则行人得牛，不几邑人之灾乎。虽然，庆未至混迹于缧绁，缎客已被鬼迷于白昼矣。小人之计甚诡，君子之防宜密，庶棍术虽多，亦不能愚弄我也。
先寄银而后拐逃
通州有姓苏，名广者，同一子贩松江梭布，往福建卖。布银入手，回至半途，遇一人姓纪名胜，自称同府异县，乡语相同，亦在福建卖布而归。胜乃雏家，途中认广为亲乡里，见广财本更多，乃以己银贰拾余两寄藏于广箱内，一路小心代劳，浑如同伴。后至日久，胜见利而生奸。一夜佯称泻病，连起开门，出去数次。不知广乃老客也，见其开门往返，疑彼有诈谋，且其来历不明，彼虽有银贰拾余两寄我箱内，今夜似有歹意。
乘其出，即潜起来，将己银与胜银，并实落衣物，另藏别包袱，置在己身边，仍以旧衣被，包数片砖石，放在原箱内，佯作熟睡。胜察广父子都睡去，将广银箱夤夜挑走。广在床听胜动静，出门不归，曰：“此果棍也。非我，险遭此脱逃矣。”
次日广起，故惊讶胜窃他银本，将店主扭打，说他通同，将我银偷去。其子弗知父之谋，尤怒殴不已。父密谓曰此事我已如此如此，方止。早饭后，广曰：“我往县告，若捕得那棍，你来作证，不然定要问你取矣。”广知胜反中己术，径从小路趱归。
胜自幸窃得广银，茫茫然行至午，路将百里，开其箱内，乃砖石旧衣也，顿足大恨。复回原店，却被店主扭打一场，大骂曰：“这贼，你偷人银，致我被累。”将绳系颈，欲要送官。
只得吐出真情，叩头恳免。时胜与广，已隔两日程途，追之不及，徒自悔恨而已。
按：纪胜非雏客，乃雏棍也。先将己银，托寄于广，令其不疑，后以诈泻开门，候其熟睡，即连彼银共窃而逃，彼之为计，亦甚巧矣。盖此乃欲取姑与，棍局中一甜术也。孰知广乃老客，见出其上，察其动静，已照其肝胆，故因机乘机，将计就计，胜已入厥算中，而不自知矣。夫胜欲利人之有，反自丧其家，雏家光棍，又不如老年江湖也。待后回店，被其扭打，捻颈，哀告以求免，是自贻伊戚，又谁咎也？天理昭昭，此足为鉴。
明骗贩猪
福建建阳人邓招宝者，常以挑贩为生。一日贩小猪四只往崇安大安去卖，行至马安岭上，遇一棍问他买猪。宝意此山径僻岭无人往来，人家又远，何此人在路上买猪，疑之，因问其何往。棍曰：“即前马安□也。”宝曰：“既要买，我同你家去。”棍曰：“我要往县，你拿出与我看，若合吾意，议定价方好回家秤银，不然恐阻程途矣。”此棍言之近理，宝即然之，遂拿一猪与看。棍接过手，拿住猪尾，放地上细看，乃故放手致猪便走，佯作惊恐状，曰：“差矣，差矣。”即忙赶捉。不知赶之正驱之也。宝见猪远走，猛心奔前追捉，岂知已堕其术也。棍见宝赶猪，约离笼二三百步，即旋于笼内，拿一猪在手，又踢倒二笼，猪俱逃出。大声曰：“多谢你，慢慢寻。”宝欲赶棍，三猪出笼逃走，恐因此而失彼，况棍走远难追，但咒骂一常幸得三猪成聚，收拾入笼，抱恨而去。
吾观棍之脱猪也，一邂逅相逢之顷，贼念即生，乃以诡言相哄，致宝深信，所谓君子可欺以其方者也。
乃始也放猪佯逐以误其远赶之于前，继也擒猪踢笼，以制其不赶之于后，使人明堕其术而不自知。仓卒妆套，抑□谲也。商者鉴此，勿谓暗机隐械宜为慎防，即明圈显套，尤当加谨。
遇里长及脱茶壶
赵通，延平府南平县人也。家世积善，钱粮颇多，差当七图一甲里役。其甲首林钱一者，机智过人，不务生理，第饮赌宿娼。后来家业萧条，无处栖身，只得逃外。通亦不知其向往。
一日，通与仆往杭贸易，经过浦城，憩息于亭，适见钱一，通遂骂之曰：“这奴才，你逃外数年，户丁不纳，粮差累赔，是何理也？今你见我，你何以说？”钱一被骂不甘，心生一计，向前赔笑曰：“我每欲回，送条编与里长，奈我家中欠人财物甚多，难以抵偿，故不敢回矣。今幸遇里长，如天降下，敢再推辞。况这几年，赖里长福庇，开店西关马头，家中稍裕，新娶邑人徐某之妾为妻，被人欺奸。我乃孤身一人，出外独居，无奈伊何。今幸遇里长，则有主矣。里长往杭州，亦经门处过，即到我家暂歇。自当算还编银，又烦代我作主。”通听其言，私心喜曰：“今日得此，可作往杭盘费，诚可谓出门招财也。”
遂与同行。至一店所，钱曰：“里长今朝起早，又路行半日，肚又饥矣，上店沽酒湿口，何如？”应曰：“可。”遂入店。
叫店主暖酒，切豆腐与通食，便问店主曰：“这里有好红酒猪肉否？”店主曰：“市前游店，肉酒俱有。”钱一曰：“可借壶秤一用。”店主拿壶秤出，钱接过手，直望游店，转弯抹角，潜躲而去。
通与仆吃酒一壶将尽，乃对仆曰：“钱一去许久不来，莫非与人争斗，不然，此时当来矣。汝往看之。”仆即往酒肉店去问，说并无钱一，待欲寻他，又不知他去向，只得秤银还酒，店主收银，索取壶秤。通怒曰：“酒是我吃，我还你犹可，壶秤是你自交钱一，何干我事。”店主曰：“人同你来，你在我店饮酒，故把壶秤借他。不然，我晓得甚么钱一。”言来言去，两下角口大闹。众人来劝，问其来历，始知甲首骗里长入店，更脱店主壶秤。众人大笑，即是他自错，赔他也罢。不得已代赔，呕气抱忿而去。
按：林钱一始说家颇充裕，妻被棍奸，欲投里长作主，致人不疑。继也入店借壶秤，沽酒肉，以叙闲阔之情，使人不备，玩通于股掌之中，术亦巧矣。然钱一狡猾有素，通亦知之，乃一卒遇之，遂信其言，而入店饮酒，更欲沽红买肉，皆非款待之真情，在通当烛其伪而止之，曰店中不便，有酒有肉到家食之未晚也，则钱一奸无所施，将道旁脱走不暇，何至赔壶秤而受呕气也。故钱一狡也，而通亦欠检点焉。嘻！
乘闹明窃店中布
吴胜理徽州府休宁县人，在苏州府开铺，收买各样色布。
揭行生意最大，四方买者极多，每日有几拾两银交易。外开铺面，里藏各货。一日，有几伙客人凑集买布，皆在内堂作帐对银。一棍乘其丛杂，亦在铺叫买布。胜理出与施礼，待茶毕，安顿外铺少坐。胜理复入内与前客对银。其棍见其铺无守者，故近门边诈拱揖相辞状，遂近铺边拿布一捆，拖在肩上，缓步行去。虽对铺者亦不觉其盗。
后内堂诸商交易毕，胜理送客出外，忽不见铺上布，问对门店人曰：“我铺里一捆布，是何人拿去？”对门店人曰：“你适间后来那客人与你拱手作辞，方拖布去。众皆见之，你何佯失布？”胜理曰：“因内忙，故安他在外铺坐，候前客事毕，然后与他作帐，何曾卖布与他。”邻人讶曰：“狡哉！此棍。彼佯拱手相辞，令我辈不敢说他是贼。缓步而行，明白脱去矣，将奈何？”胜理只得懊恨一场而罢。
按：棍之窃斯布也，初须乘其丛杂，入其店中，尚未定其骗局之所出也。至胜理待其茶，而安之外铺少坐，左顾右盼，而奸谋遂决矣。故拱揖而辞，而明脱其布，如荆州之暗袭，不甚费力，真可谓高手矣。
在胜理店积货物，宜不离看守，方可保无虞。关防不密，安知无棍徒混入行奸乎。待布既失，而后扼腕，何益哉！大凡坐铺者当知此而谨慎之可也。
诈称偷鹅脱青布
有一大铺，布匹极多，交易丛杂，只自己一人看店。其店之对门人，养一圈鹅，鸣声嘈杂，开铺者恶其聒耳，尝曰：“此恶物何无盗之者？与我耳头得沉静些。”忽棍闻之。一日乘其店中闲寂，遂入店拱手，以手按柜头一捆青布，轻轻言曰：“不敢相瞒，我实是一小偷，爱得对门店下一只鹅吃，只大街面难下手。我有一小术，只要一个人赞成。”店主曰：“如何赞成？”小偷曰：“我在这边问曰，可拿去否，汝在内高声应曰可。又再问曰，我真拿去，汝再应曰，说定了，任从拿去。
我便去拿，方掩得路人耳目。托你赞成，后日你家不须闭门，亦无贼入矣。但你须在内去，莫得窃视，视则法不灵。你直听鹅声息，我事方毕，你可出来。”店主然之。小偷高声问曰：“我拿去否？”内高声应曰：“凭你拿去。”又再高声问曰：“我真拿去。”内又高声应曰：“说定了，任你拿去。”两旁店人皆闻其问答之语，小偷遂负其柜上捆青布而去。人以为借去也。
其店主在内，听得鹅声鸟几鸟几，不敢出来，其盗布者匆匆行之久矣。何之多时，鹅声不绝，其店主恐店内久无人守，只得外出，看鹅尚在，自己柜头反失一捆青布，顾问两旁店曰：“适才谁上我店，拿我一捆布去？”左右店皆答曰：“是那个问你买的。你再三应声，叫他只管拿去。今拿去已久矣。”店主抚心自悔曰：“我明被此人骗了，只是自己皆死说不得也。”
事久，众怜觉之，始笑此人之痴，而深服此棍贼之高手矣。
按：君子仁民爱物，而仁之先施者莫如邻，物之爱者，即鹅亦居其一。何对邻人养鹅，恶在嘈杂之声，必欲盗之者以杀之，爱物之谓何哉？利失对邻之鹅而赞成棍贼以盗之，仁心安在？是以致使棍闻其言，乘机而行窃，反赞成其偷，亦是鼠辈也。欲去人之鹅，而反自失其布，是自贻祸也，将谁怨哉！若能仁以处邻，而量足以容物，何至有此失也。
借他人屋以脱布
聂道应别号西湖，邵武六都人，家原富厚，住屋宏深，后因讼耗家，以裁缝为业。忽一日往人家裁衣，有一光棍见客人卖布，知应出外，故领到应家前栋坐定。竟入内堂，私问应妻云：“汝丈夫在家否？”其妻曰：“往前村裁衣。”棍曰：“我要造数件衣服，今日归否？”对曰：“要明日归。”棍曰：“我有同伴在你前栋坐，口渴求茶一杯吃。”应妻即讨茶二杯，放于厅凳上。棍将茶捧与布客饮。饮罢，接杯入，方出拣布四匹，还银壹两，只银不成色。客曰：“此价要换好银。”棍曰：“我儿子为人裁衣，待明日归换与你。”言未毕，棍预套一人来问针工在家否。棍应曰：“要明日归。”其人即去。布客曰：“你收起布，明日换之与我。”客既出，少顷棍亦拖布逃出。
次早，布客到应家问曰：“针工归否？”应妻曰：“午后回。”布客次早又问针工归否，应妻又曰：“今午回。”布客午后又来问，应妻曰：“未归。”布客怒曰：“你公公前日拿布四匹，说要针工归来还银，何再三推托。你公公何去？”应妻道：“这客人好胡说，我家那有公公，谁人拿你布？”二人角口大闹。邻人辨，曰：“他何曾有公公？况其丈夫又不在家，你布不知何人拿去，安可妄龋”布客无奈，状投署印同知钟爷。状准，即拘四邻来审。众云应不在家，况父已死，其布不知甚人脱去。钟爷曰：“布在他家脱去，那日何人到他家下？”着邻约为之穷究，必有着落矣。邻约不能究，乃劝西湖曰：“令正不合被棍脱茶，致误客人以布付棍，当认一半。布客不合轻易以布付人，亦当自认一半。”二家诺然，依此回报。钟爷以邻约处得明白，俱各免供。
按：布入人家卖，又饮人家之茶，则买主似有着落矣，谁不肯以布与之？讵料此棍借其屋，赚其茶，以为脱布之媒，又还其银，止争银色而许换，谁知防之。今后交易惟两相交付，彼虽许换银，布只抱去，明日重来，则无受脱之事矣。
诈匠修换钱桌厨
建宁府，凡换钱者皆以一椅一桌厨列于街上，置钱于桌，以待人换。午则归家食饭，晚则收起钱，以桌厨寄附近人家，明日复然。有一人桌厨内约积有钱五六千，其桌破坏一角。傍有一棍，看此破桌厨内多钱，心生一计，待此人起身食午，即装做一木匠，以手巾缚腰，插一利斧于傍，手拿六尺，将此桌厨横量直量一次，高声自说自应曰：“这样破东西，当做一新的来换，反叫我修补，怎么修得，真是吝啬的人。”自说了一常一手拿六尺，将桌厨钱轻轻侧倾作一边，将桌厨负在无人处，以斧砍开，取钱而逃。时傍人都道是换钱的叫木匠拿去修，那料大众人群中，有棍敢脱此也。
“午后，换钱者到，问傍人曰：“我桌厨那里去？”众合答曰：“你叫木匠拿去修，匠还说你吝啬，何不再做新的，乃修此破物。彼已负去修矣。”换钱者曰：“我并未叫匠来，此是光棍脱去。”急沿途而访问，见空僻处桌厨剖破，钱无一文，怅恨而归。
按：此棍装匠而来，大举大动，大志大言，人那知他是脱。只匠人修旧物，须在作场内，何须带斧带六尺而来，装为匠，便非匠矣。但他人物件，他人为修，何人替他盘诘？此棍所以得行其诈也。然因此以推其余，凡来历不明，而装情甚肖者，倍宜加察也。

[book_title]第二类 丢包骗
路途丢包行脱换
江贤，江西临川县人，钱本稀少，每年至七月割早谷之后，往福建崇安地方，以绱鞋为生。积至年冬，约有银一拾余两，收拾回家。中途偶见一包，贤捡入手，约有银二三两，不胜喜悦。从前一人曰：“见者有分，不许独得。可藏在你箱中，待僻静处，拿出来分。你捡者得二分，我见者得一分。”贤意亦肯，况银纳置彼箱，心中坦然无疑。行未数十步，忽一人忙赶到来，啼哭哀告，曰：“我失银三两，作一包，是揭借纳官的。
你客官若拾得者，愿体天心还我，阴功万代。”前见者故作怜悯之容曰：“是此绱鞋财主拾得，要与我均分。既是你贫苦人的，我情愿不分。你可出些收赎与他，叫他把还你。”贤被此人证出，只得开箱，叫失银者将原银包自己取去。但得其二钱收赎，亦自以为幸。不知自己银已被棍将伪包换去矣。
至晚到乌石地方，取出收赎银还酒，将剩者欲并入大包，打开只见铜铁，其银一毫也无，只得大哭而罢。
按：贤所撰银，必早被棍觑见，故先伪设银包套合。一棍在贤之先于荒僻处，俟贤来，投银包于地，彼必捡之，乃出而欲与之分，令藏彼箱则与彼银共一处矣。其后棍装情哀取，贤自应开箱还之。何自开箱，使棍手亲取其原包，则棍得以伪包换贤之银，贤岂知防其脱换哉。故检银之时，即以其捡者前棍均分，勿入箱中，则彼穷于计矣。然二棍亦必于僻处再抢之矣。
故客路不在虚得人之有，而在密藏已之有也，斯无所失矣。

[book_title]第三类 换银骗
成锭假银换真银
泉州府客人孙滔，为人诚实，有长者风。带银百余两，往南京买布，在沿山搭船。陡遇一棍，名汪廷兰，诈称兴化府人，乡语略同。因与孙同船数日甚欢，习知潘朴实的人，可骗也，因言他芜湖起岸买货舟中，说他尚未倾银，有银一绽细丝十二两重，若有便银打换为妙，意在就孙换之。孙因请看。汪欣然取出真银。孙接过手曰：“果是金花细丝。”汪欲显真银，因转在孙手接出，遍与舟中客人看，问好否。都道是细丝。遂因舟上有笔砚在此，汪微微冷笑，将此银写十二两足，在风窠底。孙心中道此人轻薄，有银何必如此翻弄，因潜对汪曰：“出来人谨慎些。”汪曰：“无妨。”孙因问要换折多少。汪曰：“弟只零买杂货，凭兄银色估折便是。”孙因取出小曹八九钱重的，只九一、二成色。汪看喜曰：“此银九四、五倾来么，俱一样如此，即好矣。”盖汪重估孙银水，使孙乐换。孙取天平两对，估折明白。汪即箱中取出白绵纸，与孙面包作两包。
汪因徉起，转身一回，故意误收原银入袖，曰：“此包是我的了。”孙曰：“不是，这包是你的。”汪即替出那假曹，亦绵纸包与真银一样，交与孙收。孙接过手，亦微开包紧，见银字无异，慨不深省，即锁封笥箧中。汪须臾起岸分别。孙一向到南京，取出前银，乃是锡曹，懊恨无及，始知被他替包骗去矣。
按：孙滔，朴实人也，其看银时但称彼轻薄，不知此人轻薄处，正要如此，人方不疑，后方好用假。
不然待打换之后，或有人从傍取视，岂不败机。故坐舟冷笑，为书银摹样，无非为眩视计耳，向后推复细认哉。说者曰：“假令包银时，孙即取真银入手，后令汪收银，则汪不究乎？”曰：“虽然彼棍者变计百端，即令真银入手，彼又别有脱法。但各守本分，各用己财，勿贪小可便宜，则不落圈套矣。”
道士船中换转金
贲监生在南监，期满将归，欲换好金数十两，归遗妻妾，以将远敬。同乡邓监生阻之曰：“京城换金者，屡被棍以铜曹脱去，金非急用，何必在此换为。”贲曰：“京城方有好金。
若有棍能脱我者，亦服他好手段。”数日内换金十余两，皆照金色交易，都是好金。后有一后生，以金锭十二两来换。贲生取看，几有足色金，问其换数。后生曰：“某乡官命换的，要作五换。”贲递与邓看。而此金可有六换，若五换价公道矣。
邓看曰：“果好，可将此金对明收起，勿过他手。”然后对银六十两还之。贲依言，先收入此金，然后还其银。后生不得展转，只得领银归。见其父云，两监生如此关防，不能再脱出。
父顿足曰：“一家生意在此，把本子送去了，何以为生。速去访此监生何时归。”回报已讨定船，某日刻期登舟矣。体探已的。
至期，两监生到船坐定。老棍装为一道士衣冠净洁，亦来搭船。柁工收之在船中，共谈处。道士言词雍容，或谈及京中官民事体，一一练熟。两监生及同船诸人亦乐与谈。两日后将近晚间，道士故提及辨珠玉宝贝之法，诸人闲谈一番。又说到辨金上去，道他更辨得真。贲监生因自夸彼在京换一锭足金色，换数又便宜。诸人中有求看估色数者，贲生夸耀，取出与诸人递观，皆夸羡好金。遍观已讫，时天色渐晚，复付还贲生。将收入箱际，道士亦曰：“愿借观。”接过一看，曰：“果好真金。”随手即付还讫。又道及别新话上去。贲监生收入金，晚饭已熟，各散而餐。次日道士以船钱以还柁工，与诸人别，而登岸去。
“贲监生归以金分赠妻妾。数日后叫匠人来打钏钿。先以小锭金打，匠皆称金好。贲夸曰：“更换有一锭十二两的。更好。”匠曰：“大锭金，京中光棍多以铜曹脱人。”贲曰：“取与你看，有何棍能脱我乎。”匠接过手笑曰：“正是铜曹也。
贲怪之，急取回看，曰：“果铜也。我与邓相公看，定是上好金，又同船诸人看皆是好金，何都被瞒过。”忽猛省曰：“嗳！
是也。最后是一道士看，付还时天色近晚，我未及再检视，即收藏箱中，是此时换去也。此道士何得一铜曹如此相似，又早已在手，如此换得容易。想京中换金后生，即老棍之子。彼换时未能脱，故来搭船脱归也。”
按：老棍子脱贲生金也，人谓其棍真高手矣，吾曰：“不然。设若贲生韬藏不露，则老棍虽有诸葛神机，庄周妙智，安能得其金而窥之，何以脱为。故责在贲生，矜夸炫耀，是自招其脱也。噫！

[book_title]第四类 诈哄骗
诈学道书报好梦
庚子年，福建乡科上府所中诸士，多系沈宗师取在首列者，人皆服沈宗师为得人。十二月初间，诸举人都上京矣。
省城一棍，与本府一善书秀才谋，各诈为沈道一书，用小印图书，护封完密，分递于新春元家。每到一家，则云：“沈爷有书，专差小人来，口嘱付说你家相公明年必有大捷。他得异梦，特令先来报知。但须谨密勿泄。更某某相公家与尊府相近，恐他知有专使来，谓老爷厚此薄彼，故亦附有问安书在，特搭带耳，非专为彼来也。”及到他家，所言亦复如是，谓专为此来，余者都搭带也。及开书看，则字画精楷，书词玄妙，皆称彼得祥梦，其兆应在某当得大魁。或借其名，或因其地取义，各做一梦语为由，以报他先兆之意。曾见写与举人熊绍祖之书云：“闽省多才，甲于天下，虽京浙不多让也。特阅麟经诸卷无如贤最者以深沉浑厚之养，发以雄俊爽锐之锋，来春大捷南宫，不卜而决矣。子月念二日夜将半，梦一飞熊，手擎红春花，行红日之中，止有金字大魁二字。看甚分明，醒而忆之。
日者建阳也，熊者君姓也，春花者君治春秋经也，红亦彩色之象，大魁金字，则明有吉兆矣。以君之才，叶我之梦，则际明时魁天下确有明徵。若得大魁出于吾门，喜不能寐，专人驰报，幸谨之勿泄。”熊举人之家阅之大喜，赏使银三两，请益，复与二两。曰：“明年有大捷，再赏你十两。”及他所奉之书，大抵都述吉梦都是此意，人赏之者，皆三五金以上。
至次年，都铩南翮而归。诸春元会时，各述沈道之书叙梦之事，各抚掌大笑曰；“真是好一场春梦也。此棍真出奇绝巧矣，以此骗人，人谁不乐与之。”算其所得，不止百金。以上聊述之，以助一笑。
按：此棍骗新举人，骗亦不痛。虽赏他几两银，亦博得家人肚中欢喜四个月。惜此棍不再来，若再为之，人亦乐赏之矣。此骗局中最妙者。
诈无常烧牒捕人
长源地方，人烟过千，亦一大市镇也。有一日者，推命人也，至其间推算甚精，断人死生寿夭，最是灵验，以故乡里之老幼男女，多以命与算。凡三年内，有该病者，该死者，各问其姓名，暗登记之，以为后验。昼往于市卜命，夜则归宿于僧寺。
有一游方道士至寺，形容半槁，黄瘦黧黑，敬谒日者曰：“闻先生推命极验，敢求此地老幼有本年命运该死者，当有疾病者，悉以其姓名八字授我，我愿以游方经验药方几种奉换。”
日者曰：“你不知命，要此何干？”道士曰：“我自有别用。”
日者悉以推过之命，本年有该病者该死者，尽录付之。
道士后乞食诸家，每逢痴愚样人，辄自称是生无常，奉阴司差，同鬼使捕拿此方某人某人等，限此一季到。痴人代之播传，人多未信。又私将黄纸写一牌文，末写阴司二大字。中间计开依日者所授之老幼命该死者，写于上半行。又向本僧寺问本地富家男女及人家钟爱之子姓名，写于后上层。夜间故在社司前，将黄纸牌从下截无人名处焚化。其上半有人名处打灭存之。次日人来社司祈告，见香炉上有黄纸字半截未焚者取视之，都是乡人姓名，后有阴司字，大怪异之，持以传闻于乡。不一月间，此姓名内，果死两人，遂相传谓前瘦道士是生无常，此阴司黄纸牌，彼必知之，凡牌中有名者皆来问，无名者恐下截已焚处有，亦往问之。道士半吞半吐，认是己同鬼使焚的。由是畏死者问阴司牌可计免否。道士曰：“阴司与阳间衙门则同，有银用者计较免到，或必要再拿者，亦可挨延二三年，奈何不可用银也。”由是富家男女，多以银贿道士，兼以冥财金银，托其计较免到，亦赚得数十金去。其后牌中有名者多不死。反以为得道士计免之力也，岂不惑哉。
按：阴司拘人何须纸牌，即有牌票亦可必焚，即焚矣，何为故留残纸余字，以扬于众？比必无之理也。
观瘦无常一节，则惑世诬民昭昭矣。人之信鬼幻者鉴此，可以提醒。
诈以帚柄耍轿夫
城西驿上至建溪，陆路一百二十里，常轿价只一钱六分，或路少行客，则减下一钱四分，或一钱二分，亦抬。但先邀轿价入手，便五里一放，略有小坡，又放下不抬。大抵坐轿两分，步走一分。凡往来客旅，无不被其笼络者。或当考期，应试士子归家，轿价便增至二钱四分，至少者二钱。不先秤银不抬。
若银揽到手，不抬上二十里，便转雇上路夫去，把好价克减，只以一分一铺，转雇他人抬之。其下手抬者，仍旧五里一放，动曰：“我未得时价。”士子不得已，又重加之。但士人往来简少，都无与校。
有一提控，不时往来于路，屡被轿夫刁蹬。一日复要上县去，把两条纸题四句嘲诗，以方纸包之，再用敝帚柄两个，截齐，以绵纸封之，如两匹缎样。次日，自负上路，轿夫争来抬之。提控曰：“吾为一紧急事回家，身无现银。有能送我直到家者，议轿价二钱，又赏汝今晚明早酒饭。若要现银，及转雇，则不能也。”内有二轿夫愿抬。遂以两封缎缚于轿，叮咛曰：“善安顿之，勿损坏。”才升轿，又曰：“我到回窑街，要寄一急信与人，你等到那里慎勿忘也。”未半午后，已到回窑。
提控曰：“你在此暂等，我去寄信便来。”其实抽身从小路归家。
一饭久不来。两轿夫曰：“他坐话不觉久，有此两匹绸缎在此，我与你奔回，何须等他。”二人疾行，近晚归家。一曰各执一匹去，一曰倘有好歹须相添贴。两人扯开绵纸，只是两截敝帚柄，重重封裹。又各有一方包，疑是书信，开之见有纸题大字云：轿夫常骗人，今也被我骗。若非两帚柄，险失两匹缎。二人在家大骂曰：“光棍、精光棍。”邻家轿夫闻之，入问何故各骂光棍。二轿夫叙其缘由如此。邻轿夫大笑而出，将两帚柄半封半露挂于排栅边，以两纸诗贴于旁。见者诵者诗，又看其帚柄，无不大笑曰：“此提控甚善骗。只你二轿夫亦不合起歹心，早是敝帚柄故敢扬言骂人。若果是绸缎，你尚恐人知，那相公能寻汝取乎？此是你不是，何骂相公为。”
后三日，提控回，见此诗尚贴在排栅，故问居旁人曰：“前日人寄我两匹缎，被两轿夫抬走，你们亦闻得乎？”人知是此提控弄轿夫，曰：“你也勿寻缎，那轿夫亦不敢出索轿钱矣。”提控亦大笑而去。
按：提控骗轿坐者，非棍也，此两轿夫则棍耳。
不然，何提控再回询问而轿夫不敢出也？此谓借棍术还驭棍徒，亦巧矣。然凡远出，若雇轿夫挑夫，须从店主同雇，彼知役夫根脚，斯无拐逃失落之虞矣。
巷门口诈买脱布
建城大街中，旁有一巷，路透后街，巷口为亭，旁列两凳，与人坐息，似人家门下一样。亭旁两边，俱土城，似入人家之门，路稍转则见前大路矣。
忽日有一棍在亭坐，见客负布而来，认非本城之人，心知其可哄，即叫曰：“买布。”客人入亭来，棍取其布，反覆拣择，拿六匹在手，曰：“要买三匹，我拿六匹入内去拣。”即转入巷路，从后大街逃矣。布客在巷凳坐许久，时有一二行路者过此，心疑之。因随其后而入，转一曲墙路，见两旁并无人家，直前则出大路，心方知是被棍脱出。只问街两旁人曰：“方才有一人拿布六匹而来，兄曾见否？”旁人曰：“此巷往来极多，那知甚人拿布。”布客道其哄买之由，旁人曰：“此是棍明骗去矣。”布客只得大骂懊恨而去。
可以物付与。不然，虽公共之门，里面人烟丛杂，亦未可轻易信也，商者可以鉴此。

[book_title]第五类 伪交骗
哄饮嫖害其身名
石涓，湖广麻城人，富而多诈，负气好胜，与族兄石涧尝争买田宅致隙。涧男石孝，读书进学，人品俊秀，性敏能文，人多拟其可中。石涓尝怀妒忌，思吾生平发财，被涧兄所压，今其子又居士列，是虎而傅翼也，因思计暗伤涧孝父子。
不数年，涧故，石孝居忧，无人检束。涓思孝年少不羁，或可诱以酒色。因伪相结纳，孝趋亦趋，孝诺亦诺，终日游戏相徵逐，数以曲蘖为欢。或时有美妓，涓邀孝饮其郏或有好戏妇，涓每搬戏邀孝饮，又令戏妇曲意奉承，务挑其淫荡之心。
孝堕其术中而不觉，玩日愒月，荒废诗书。及服阕补考，竟列劣等。孝因发奋，往寺读书，涓辄拉友挟妓，载酒至寺欢饮。
孝见妓不觉有喜心，故态复萌。涓又劝孝娶美妾二人，朝夕纵淫。内荒于色，外湎于酒，手沾战疯，不能楷书，道考被黜，家业凋零。石涓抚掌大笑曰：“吾生平之恨泄矣，计亦遂矣。”
乃呼其子而训之曰：“涧兄在日，家富于我。因生孝不肖，酷好饮酒宿娼，不事诗书，致令丧却前程，身如丧家之狗。尔辈宜以为鉴，慎勿蹈其覆辙。”
未几，其子亦被人引诱赌嫖，所费不訾。涓因年老，无如之何，惟付之长叹而已。
按：石涓奸巧百端，匿怨友人，使孝淫溺酒色，名利俱丧。彼虽自谓得计，足以快其宿忿，殊不思杀人之父，人亦杀其父，杀人之兄，人亦杀其兄。天网恢恢，报应不爽。安能保他人不袭彼故智，而子孙不蹈其覆辙乎。垂戒二子，所繇殆与义方之训异矣，又何怪其子之复然耶。然孝亦自愚也。使孝稍有心智，宜忖父在之时，与彼有怨，今父已即世，得彼不念足矣，顾安望深交乃尔，此其中情叵测可知。由是以怠惰荒淫为戒，勤励不息自强，则石涓虽诈，安能中自立之士哉。
哄友犯奸谋其田
毕和，山西人，心术狡险，阴悍暗毒，乡人无不被其害者。
族弟毕松，有田一段，价值五十余金，与和田毗连。和屡谋不遂，因诈与交好，屡席相款，旦夕游戏，即同胞不啻焉。
同乡有林远者，性刚而暴。其妻罗氏貌美好淫，与夫反睦。
和乘隙挑之，遂通往来，情甚密，假意不令松知，实欲使之知之，故遮头露尾，为松觑破。松乃怪和曰：“枉自与你相知，有此美妇人，何不引我一宿，岂便夺你爱乎？”和逊谢曰：“此妇极有情，若引你去，必深相怜爱，恐你往来无节，事机不密，其夫若知，有误身家不便矣。”松只疑其专宠，乃私往挑之，罗氏遂允。后来情更绸缪，每候其夫出外，非和往则松往，甚且三人同床，情如一体。
将及月余，和密报其夫，曰：“松弟与我至知，今闻与令正有情，我屡谏不听。闻你欲捕之。若捕得，可轻打些，彼必叫我解交，我谕他多送你些银，以绝他后日妄为，慎勿害他性命。”林远闻言，怒气填胸，次日即托言外出，须三日后方归。
松专瞰远去，向闻其出外，即往其家搂罗氏，入房调耍。林远从密处突出，打入房中。二人已解衣在床，远揪松于床下凶打。
罗氏拚命拿住夫手，远不能多打。松求放曰：“愿以银赎免。”
远曰：“要何人来保认。”松曰：“叫我和兄来。”远正合意，即遣人呼和至。和曰：“不行正路，以至于此，须召你亲兄来。”松曰：“勿召我兄，只你代我出银与之，后日即还。”和曰：“我代议事，怎好出银。但今事急矣，我若不出银，此事无由解释，然必有实物相当方可。”松因写前毗连之田契卖之。和曰：“只可少作价，多则亦为林远所得。”遂止作价四十两。
和归，取银三十两相付，远曰：“须六十两。”和曰：“奸情被获合输，妇价一半。纵令正美貌，可值六十金，此已一半矣。”远再三不肯。和曰：“彼田价四十两，我手中无现银，不如约一月后再在我手接十两。”远要约批。和曰：“若他人议事须加二抽头，我已该八两矣，今为你息事，何逼我约批乎。”
遂无约批，放松同归。
数日后，松备本息四十四两赎前田，和不肯退。一月后，林远向和取约银。和曰：“指示你撰银三十两，二两谢我，岂为多乎。”远后对人说出和教捉奸之由，松方知为和所卖。然已堕其诡计，悔无及矣。
按：和欲谋松田，先引之奸，欲诱其奸，先与之友。且其奸也，非彼明引，而令其自入。其要之田也，俟其有急，而为之解纷，以徐收之，计亦巧矣。向非赖后约银，则林远必不言其所由，彼和之深情厚毒，畴能测之。故人而素行不端者，彼虽与我交密，亦须提防之者也。
垒算友财倾其家
金从宇、洪起予，俱是应天府人，相隔一千余店，皆开大京铺，各有资本千余金。但从宇狡猾奸险，起予温良朴实。时常贩买客货，累相会席，各有酒量，惟相劝酬。
从宇思曰：“人言慈不掌兵，义不掌财。我观起予慈善好义，诚直无智，何彼铺卖买与我相并也？当以智术笼络之。”
以故伪相交密，时节以物相馈送，有庆贺礼，皆相请召。起予只以金为好意，皆薄来厚往以答之。从宇曰：“此人好酒，须以酒误之。”乃时时饮月福，打平和，邀庆纲，招饮殆无虚日，有芳晨佳景，邀与同游，夜月清凉，私谈竟夕。起予果中其奸，日在醉乡，不事买卖。从宇虽日伴起予游饮，彼有弟济宇在店，凡事皆能代理。起予一向闲游店中，虚无人守，有客来店寻之不在，多往济宇铺买。由是金铺日盛，洪铺日替。起予渐穷于用，从宇随取随与之。每一半九成，一半七八成银，又等头轻少，不索其借批，但云须明白记帐也。不四五年间，陆续借上六百余两，乃使济宇往取之。起予别借二百两以还。后算过帐，尚欠四百余两，逼其写田宅为当，方思还债取田。起予一皆从言，再过两年本息合四百五十余两矣。济宇力逼全收。起予求从宇稍宽，从予曰：“吾银本与舍弟相共，彼在家尝怨我不合把银借你，今我不理任你两下何如。”此时金宅有新立当契在手，起予推延不过，只得将产业尽数写契填还之。他债主知其落寞，都来逼龋千余金家不两三载，一旦罄空，皆金从宇倾陷垒算之故也。
洪已破家之后，从宇全不揪采，虽求分文相借。一毫不与矣。从宇又用此术再交杨店之子。有识者笑杨子曰：“汝是洪起予替身，何不萨前车乎？”杨乃渐疏绝之。
按：以银借人，收其子利，未为垒算。特洪本富贾，从予诱其游饮，不事生理，致赀本消折，而以银借之，其间以八当十，加三算息，亏短田价，稍蚕食之，从宇之奸贪极矣。为富不仁，从宇其何说之辞。
激友讼奸以败家
马自鸣，浙江绍兴人，狷巧小人，柔媚多奸。族弟马应璘，轻浮愚昧，家更富于自鸣。其父素与鸣父不睦，两相图而未发。
自鸣见应璘愚呆，性又嗜酒，故时时与之会饮。亦连引诸人，共打平和，惟此两人深相结纳。人多厌之，不与共饮。二人乃对斟对酌，此唱彼和，自号为莫逆交。应璘有事多取决于自鸣，鸣亦时献衅以效忠款。
应璘素与亲兄不睦，数扬其短，欲状告之。自鸣假意劝阻，实于当机处反言以激之，益深其怒。应璘遂先往告兄，经官断明拟应璘殴兄之罪。又投分上解释，此为破家之始。又屡屡唆其与人争讼，家日破败。
后自鸣往小户人家取债，见其妇幼美，归向应璘前夸曰：“我今往某家取债，其媳妇生甚美貌，女流中西施也。我以目挑之，俯首而过。其屋只一植，数往来于前。我神魂飘荡，不能自禁。又以笑语挑之，此妇亦笑脸回答，似亦可图。只怕其夫姑有碍，未敢施为，至今挂恋在心，寤寐思服。”应璘曰：“此家是我甲首，又系佃户，图亦何难。我必先取之。”自鸣激之曰：“汝若能得，我输你一大东道。依我说勿去惹此愚夫，若捉住，彼粗拳真打死也。”应璘曰：“未闻佃客敢殴主人者。”
次日，即往其家收条编，一见其妇，即挑之。遣其婆出外，曰可外去觅菜来作午。婆方出，璘即强抱其妇入房。妇在从否之间，见隔壁一妇窥见躲开，妇指之曰：“某姆在隔壁窥见你，勿为此。”璘那肯休，只以为推托也。相缠已久，婆在外归，妇只得叫妈妈：“曰主人如此野意。”婆作色叱璘。璘怒，先往县呈其拖欠条编，反凶殴里长。其佃人以强奸诉。官拘审，邻妇窥见，亲姑捉获。其妇又貌美倾城，满堂聚观，啧啧叹赏。
因审作强奸，应拟死罪。后投分上，改作戏奸未就。而家业尽倾，田宅皆卖与自鸣，反责璘曰：“我当初叫你勿为，你不听吾言，以至于此。”应璘曰：“你口虽叫我勿为，先已造桥，送我在桥中去矣，难回步也。今欲怪你，又怪不得。孟子谓非之无可举，刺之无可刺，正你这样人也。”璘田卖尽，自鸣绝不与往来。朝夕相借，璘惟干谒亲兄，言知亲者终是亲，彼酒肉朋友，真伪情也。
按：应璘被自鸣笼络，家破产业，尽鸣收之，反与之莫逆之交，何其愚也。苟有心智，人之处世，内而兄弟叔侄，外而朋友亲戚，皆不能无。与兄结讼，而求匿与友，是其所厚者薄，而薄者反厚也。何不观孙荣之间革孙华，而亦匿于友，使非杨氏贤德，后始有悔悟。而璘能以是而自新之，彼虽有百般巧计，安能中自新之士哉！

[book_title]第六类 牙行骗
狡牙脱纸以女偿
施守训，福建大安人，家赀殷富，常造纸卖客。一日自装千余篓，价值八百余两，往苏州卖，寓牙人翁滨二店。滨乃宿牙，叠积前客债甚多，见施雏商将其纸尽还前客，误施坐候半年。家中又发现五百余篓到苏州，滨代现卖付银讫，托言系取旧帐者，复候半年。知受其笼络，施乃怒骂殴之。滨无言可应，当凭乡亲刘光前，议谕滨立过借，批银八百两，劝施暂回。
次年复载纸到苏州。滨代现卖，只前帐难还。施又坐待半年，见其女云英有貌，未曾许配，思此银难取，乃浼刘光前为媒，求其女为妾，抵还前帐，滨悦许之。其女年方十五，执不肯从。滨与妻入劝曰：“古有缇萦，愿没官为婢，以赎父罪。
今父欠客人银八百两，以汝填还。况福建客家多钜富，若后日生子，分其家财，居此致富，享福非校”女始允诺。
时施已六十余矣，成婚近四载，施后回家身故。未及周期服，滨将女重嫁南京溧水县梁恩赐为妾，重受聘礼一百两。守训男施钦知之，为本年亦装纸到苏州，往拜翁家，呼翁为外祖。
翁不揪采他；请庶母出见，亦拒不出。众客伙皆怒而嗾曰：“你父以八百两聘礼，止成亲四载，未期服，又重嫁他人。今一出见何害？情甚可恶，汝何不鸣官。”钦乃告于巡街蔡御史。
时翁滨二得施为婿，复振家风，又发赀金千余，见告，毫无惧意。两下各投分上，讦讼几二年。各司道皆纳分上，附会而判。后钦状告刑部，始获公断曰：“翁滨二以女抵偿八百两，几与绿珠同价矣。但守训自肯其财礼，勿论。今夫服未满，重嫁梁客，兜重财物，是以女为货，不顾律法，合责三十板，断身资银一百两，并守训为云英置衣资首饰银五十两，共与施钦领之。”因此积讼连年，滨二之家财尽倾，仍流落于贫矣。
按：脱骗之害，首侠棍，次狡侩。侠棍设局暗脱，窃盗也，狡侩骗货明卖，强盗也，二者当与盗同科。
凡牙侩之弊，客货入店，彼背作纲抵傥，又多窃取供家，每以后客货盖前客帐，此穷牙常态也。施守训在不早审牙家，致落此坑堑。只可小心逼取，或断以告，不当图其女为妾。夫以六旬上人，岁月几何，纳妾异地，能无后患乎。贻子后论，所费不赀，虽终取胜，得不偿失矣。独恨翁滨二，负心歹汉，以一女而还银八百两，得已过分。又得婿扶以成家，后女虽再嫁，当以身资还施之男，永可无患矣。乃贪心不满，再致倾家，真可为欺心负义之鉴。
贫牙脱蜡还旧债
张霸，四川人，为人机关精密，身长力勇。一日买蜡百余担，往福建建宁府丘店发卖。此牙家贫彻骨，外张富态，欠前客货银极多。霸蜡到，即以光棍顶作鬼名来借蜡，约后还银。
数日后，霸往街游玩，其蜡遍在诸铺。及问其姓名，皆与帐名不同。霸心疑必有弊，故回店讯问牙人曰：“你脱我蜡去还前帐，可一一实报帐来。若不实言，你乘我几拳不得。”丘牙哑口无应。霸轮拳擒打如鹰擒雀，如踢戏球。丘牙连忙求饶，曰：“公神人也。此蜡真还前客旧帐，并家用去矣，何能问各店重龋”张霸曰：“你将还人的及各店买去的，都登上帐，只说他揭借去，俱未还银。我将帐去告取，你硬作证，怕他各店不再还我。”丘牙依言，一一写成发货帐。张霸即具状告府。
署印梅爷看状，掷地不准。霸心伤失本，两眼自然垂泪，再三哀告。梅爷乃准其状。先差皂隶往查各店蜡。霸以银贿公差，回报曰：“各店果有张霸印号蜡。”梅爷曰：“那有揭借客蜡，都不还银者。”即出牌拘审。各店在外商量曰：“我等买张客蜡，俱已还银，牙家收讫。又牙人自用蜡还我者，是他所合抽得牙钱，何得今更重告。吾与汝等敛银共用，投一分上，先去讲明，然后对审。”敛银已毕，即将银一百两投梅爷乡亲。
梅爷刚正之官，弗听，即拘来审。内有江店客人，乃惯讼者，先对理曰：“蜡乃丘牙明卖与我，公平交易，张霸安得重龋即未全交付，亦牙家刻落，与我辈何干。”丘牙曰：“蜡非卖他，是小人先欠诸店旧帐，张霸蜡到，他等诈言揭借，数日后即还银。及得蜡到手，即坐以抵前帐，非小人敢兜客银也。”
梅爷曰：“丘牙欠债，须问彼自取，安得坐客人货，以还彼债。
你众等可将偿还张霸，免你等罪。”江店时有分上，再三辨论，说是明白交易，并无对债之事。梅爷触怒，将江店责十板。江又辨论不已，又被责二十板。后诸人惊惧，皆称愿赔求饶，以江店监禁，诸人讨保，断蜡银限三日不完再重责。三日果追完。
霸领银讫，深感梅爷恩泽，顶戴香炉，到于堂下，叩拜而去。
按：出外为商，以漂渺之身，涉寡亲之境，全仗经纪以为耳目。若遇经纪公正，则货物有主。一投狡侩，而抑货亏价必矣。是择经纪乃经商一大关系也。
可不慎哉！如其人言谈直率，此是公正之人。若初会晤间，上下估看，方露微言，则其心中狡猾可知。若价即言而不远，应对迟慢，心必怀欺。若屋宇精致，分外巧样，多是奢华务外之人，内必不能积聚。倘衣补垢腻，人鄙形猥肩耸，目光巾帽不称寒暑，此皆贫穷之辈。若巧异妆扮，服色变常，必非创置之人，其内必无财钞。若衣冠不华，惟服布衣，此乃老实本分，不可以断之曰贫。商而知此，何至如张霸被牙所脱也。
况非刚正之梅爷肯听分上，几乎素手归矣。故录之以示为商者，当货物发脱之初，细审经纪，对手发落，方可保无虞矣。

[book_title]第七类 引赌骗
危言激人引再赌
张士升，莒溪人，膏梁子弟也。父致万金，均分于士升兄弟，田园膏腴，坐享成业。一旦父卒，时初行万历钱，被棍徒引其赌博。彼富豪雏子，惟见场中饮酒豪放可轻狂快意，那知财帛当惜。不数月间，输去银数百两，尚欣欣喜赌，未肯休也。
乡有陈荣一者，乃士升父在日所用做中保供呼唤者。人虽微贱，却有忠义之心，不忍士升之被棍诱引也，乃备一盛筵，单请士升一人。酒筵中慢慢缓谈，将其父在日始终生财缘由，爱惜钱米实事，一一从头细讲，且赞羡其能，慨叹其苦。后又谈及民情世故，及钱米难得之状，穷民无钱之苦。因劝之曰：“令先尊发此巨富非易，你须念先人勤劳，保守基业，切不可去赌。前者虽赌去数百金，已往勿咎，但从今改过，依旧坐享福泽矣。”士升见荣一词情恳切，一时良心发动，曰：“吾依你言，从今誓不赌矣。”
次日棍徒引之，果不去赌。众方怪异，后知出于荣一所劝，无可奈何，商议曰：“谁能引其再赌者，众敛十金与之。”有柴昆者曰：“我能引之。”众将银十两封在。昆见士升在路亭闲坐，挨近其身，先闲谈他事，后问曰：“闻汝今收手不赌乎？”士升曰：“然”。昆曰：“赌非好事，今能自知回头，真是豪杰。盛族富豪子弟果有智识高人，我真羡服。只外人都传是荣一老劝你而止，果是他劝否？”士升曰：“的是得他劝。”
柴昆嗟叹曰：“荣一小辈，奔走下贱之流，岂是你父兄，岂是你叔伯，何禁止得人。你名门子弟，聪明男子，何待贱人训诲，使路人传你听下贱人主使，皆暗中非笑，谓你无能为。依我所见，还当暂出小赌，过了半月一月，自己收手，人便说你是自不爱赌，非关听下辈命令也，如此方是大丈夫所为，不羞了故家门风。”士升是无识雏子，闻此佞言，心自猜曰：“果是我今若便止，人道是荣一之功，须再去赌一月，然后自止，岂不挺豪杰哉。”随即入场复赌。柴昆暗领众银而去。士升赌了一月，野心复逞。后荣一虽言，亦不见纳。终至于尽赌倾家，皆柴昆一激之也，其祸烈矣。
按：士升惑柴昆之瞽说，拒荣一之忠言，徒以其人卑微，谓受其谏为耻。不知尧清问下民，舜下询艹刍荛，周公走迎乎下士，韩信乞策于左车，彼帝王将相，犹俯听微言。若是岂以人之贱而可废其言之善乎。惜士升黄口之子，目不知古今，故中谗言而不察也。噫！
装公子套妓脱赌
王荻溪，万金之子，好赌无厌，多被赌朋合谋。尽倾其家后，收拾余资，止得三百两。乃带一仆，复往县中赌。众棍复合本迭来与赌。时荻溪家已尽破，而赌亦学得甚高，虽未能胜众棍，亦不至为棍所胜。相持半月余，无好子弟到，无雏家可网，乃投府去，更无大赌场可快意者，遂往嫖李细卿家。
有二三赌伙寻至府，闻荻溪已入妓家，众即画计曰：如此如此笼络之，可尽夺其金矣。次日，候荻溪出外寻赌伙，即入对细卿曰：“荻溪只好赌，不好嫖，彼无厚物与你，今依我如此如此，行先送你二十两人事，后赌得的，每一百两复许加二抽。”细卿许诺。
午设盛馔，方与荻溪入席饮数杯，忽二家人来送礼物，辉煌熳烂，皆上好物件，约值二十余金，曰“公子命送此薄仪，少顷便到。”细卿逐一看过，尽数收起，以茶待二家人于外，复来席陪荻溪，且喜且作懊恼之意。荻溪曰：“是何人送你厚礼，你反似忧闷何故？”细卿曰：“不问正难开口，此是黄公子送的，旧年在此赌钱，输去银千余两，我亦得他厚惠。今日将到，望相公赦我，索须出去迎他，容后日多陪相公几日以补罪。”荻溪曰：“即是公子，我便出外让他。”细卿喜曰：“相公如此宽容，是妾有二天也。”
荻溪将拂衣起，细卿挽住曰：“少坐不妨，更有一件，此人极活泼，无崖岸。少间乘机提起，若请机见，或在此同话为我陪客，得借重高贤，亦为我增声价也。”荻溪本欲避席，只闻公子旧在此赌，心中早已喜十分，使一仆服侍，在内独酌，叫细卿出外迎客。须臾公子到，细卿从容奉茶，叙寒温讫。公子径起，欲入内游玩，细卿慌忙请止曰：“适有一外亲远来，在内留一水饭，恐无处可避也。”公子笑曰：“孤老便是孤老，何须托外亲也。既是你情人，我生平不吃醋，便请相见何妨。”
即遣二仆入请，尚未出，又促细卿曰：“汝去请之。”细卿入内邀出。公子张看荻溪，一表非俗，呵呵笑曰：“细卿妙人，果会择好才子。”即降前叙礼。
院内备筵已到，公子坐上，荻溪前，细卿左陪。席间谈笑，并不及赌中去。至晚，索骰仔行令，公子耍曰：“只恐卑人未晓好色。”细卿曰：“公子有一掷百万之豪，荻卿亦有呼卢赐绯之兴，愧小婢未足当好色耳。”公子曰：“荻溪亦作家乎？
略赌，明早一东道何如？”荻溪曰：“东道当小弟奉，何劳赌也。”公子曰：“空食未佳，须赢得为奇。”先取掷之，无色，荻溪一掷即胜。公子须再加一台戏，又输，热性一起，曰：“获溪有此妙手乎？与汝再决输赢。”获溪曰：“不敢扳高耳，亦愿陪两下。”赌起互有胜负。至一更，公子输上百金，细卿亦抽头十余两矣，即将骰子收起，曰：“今日乘轿劳顿，夜已深矣，须去睡，明日看戏时，酒席中再翻，稍抬举我抽头。”
公子以输多，发怒要赌。荻溪亦发大言曰：“若再来，须百金一堆，不然且罢。”公子先取定银，在以一百为堆，细卿故执骰不与。公子大怒曰：“只凭一掷，随有无便罢。”细卿付还骰，公子一掷即胜，得百金，曰：“更照前一堆。”又胜。
曰：“吾生平好大不好细，须二百为堆。”方发性间，门外火把轿来，慌入报曰：“老爷跟寻至急，可速回去。”公子曰：“我色方来，奈何阻我兴。”其后一掷，又赢二百为堆。家人催如星火，公子曰：“我明日昼间不来，夜定来矣。”荻溪留之不能得。细卿亦惊作痴呆样，慌忙送别。归怨荻溪曰：“人无全胜，你先赢许多，须当知止，奈何公子欲翻，你更出大堆，是不晓避色也。空作惯家，不及我妇人见矣。”荻溪曰：“吾万金赌尽，何数他三百两，有甚大事，空怨恨为。”在细卿家留宿数日，再留之，坚辞而去。
按：公子是装束的，先以厚礼送妓，令荻溪信为真公子，后来圈套，皆是装成。其药骰已先藏在细卿手，故令其抢起真骰，然后以药骰付还之，使其不疑，三执皆胜，套定催归，其谁防之。然荻溪虽作家，安能测其弊哉。吁！凡赌博者，弊处生弊，鉴此而知机，收手勿赌，真良策也，莫如彼之一旦尽囊而空矣。
好赌反落人术中
（原文缺）

[book_title]第八类 露财骗
诈称公子盗商银
陈栋，山东人也，屡年往福建建阳地名长埂，贩买机布。
万历三十二年季春，同二仆带银壹千余两复往长埂买布。途逢一棍，窥其银多，欲谋之，见栋乃老练惯客，每迟行早宿，关防严密，难以动手。诈称福建分巡建南道公子，甚有规模态度，乃带四仆，一路与栋同店。棍不与栋交语，而栋亦不之顾也。
直至江西铅山县，其县丞姓蔡名渊者，乃广东人也，与巡道府异县，素不相识，棍往拜之。县丞闻是巡道公子，待之甚厚，即来回拜，送下程。栋见县丞回拜，信其为真公子。是夜棍以下程请栋，栋欢领之，而中心犹谨防他盗，不敢痛饮，棍犹动手不得。次日经乌石，宿其地。非大口岸，栋欲办酒回礼，以无物可买而止。又次日到崇安县宿，栋心谓此到长埂旧主不远，犹其外之故家也。且来日与公子别矣，不答敬，殊非礼也，遂买肴馔请之。棍谓栋曰：“同舟过江，前缘非偶，与君一路同来，岂非偶乎。明日与君分路，燕鸿南北，未知何日再会。”
各开怀畅饮，延至三更。其仆皆困顿熟睡。栋醉甚，亦伏桌睡。
棍遂将栋之财物悉偷去。
待栋醒来，不知棍何处去矣。即在崇安县告店家通同作弊。
随即往江西广信府告其县丞勾引光棍，而以原店家作证。县丞诉曰：“福建巡道实与我同府异县，其人姓氏我素知之，但公子并未会面。他称其姓氏来拜我，我乃县丞小官，安得不回他拜，不送他赆。今至崇安已经数日，盗你银去，与我何干。”
栋曰：“那棍一路同来，我防之甚切。他来谒你，而你回拜，我方信是真公子，故堕其术。今其人系你相识，安得不告你。”
本府不能判断。栋又在史大巡处告。史爷判是县丞不合错拜公子，轻易便送下程，致误客商，不无公错，谅断银壹百两与栋作盘缠之资而归。
噫！棍之设机巧矣。一路装作公子，商人犹知防之，至拜县丞，而县丞回拜送赆，孰不以为真公子也。
又先设机以请商人，则商人备礼以答敬，亦理所必然也。乃故缠饮，困其主仆，则乘夜行窃易矣。故曰其设机最巧也。使栋更能慎防一夜则棍奸无所施。故慎始不如慎终。日乾更继以夕惕，斯可万无一失。不然抱瓮汲井，几至井口而败其瓮，与不慎何异。吾愿为商者处终如谨始可也。
炫耀衣妆启盗心
游天生，徽州府人，丰采俊雅，好装饰。尝同一仆徐丁，携本银五百余两，往建宁府买铁。始到崇安县，搭一青流船。
稍公名李雅，水手名翁迓。雅先以嫖赌破家，后无奈而撑船。
其时船至建阳县，天生起岸，往拜乡亲，将衣箱打开，取出衣服鲜丽，所带用物俱美。雅一见生心。至晚，天生叫稍公买些酒馔，雅暗将陀陀花入酒中。陀陀花者，乃三年茄花也。人服此则昏迷不能语。是夜天生主仆中了此毒，醉不能醒。三鼓时候，雅邀水手行谋，水手曰：“钱财有命，不可逆理妄求。倘若事泄，罪将安逃，吾不敢为也。”雅狼心一起，不听水手之阻，将其主仆推入深潭。天生淹死，徐丁幸饮酒少，入水复苏，颇识水性，浮水上岸。
次日，搭后船往建宁府，即抱牌告于王太爷，当差捕兵六名，同徐丁到临江门去缉拿。临江门乃建宁往来诸船凑集之口岸也。是时李雅谋财在手，正买酒上船，思量作乐。徐丁认得，即引捕兵擒锁，搜其赃物，尚在船中。遂并人赃俱拿到府。王爷审问，雅见事露，难以推托，一概供招，攀及水手同谋。徐丁曰：“我当中毒时，酩酊不能言，梦中闻得水手劝阻，不与同谋，已先逃去。今若枉及此人，令后人不肯向善也。”王爷即将李雅责四十板，收监，依律拟斩。其行李并原银，差防夫二名同徐丁直解至天生家去。
李雅次年冬季处决。后水手翁迓弃船归农，颇致丰足。雅以谋人而促死，迓以阻谏而全家，谚曰：“善有善报，恶有恶报，信不虚也。
按：游天生之召祸，良由衣服华丽，致使贼稍垂涎。大凡孤客搭船，切须提防贼稍谋害。昼宜略睡，夜方易醒，煮菜暖酒，尤防放毒。服宜朴素，勿太炫耀。故老子曰：“良贾深藏若虚。”孔子曰：“以约失之者鲜。”此诚养德之言，抑亦远祸之道也。

[book_title]第九类 谋财骗
盗商伙财反丧财
张沛，徽州休宁人，大贾也。财本数千两，在瓜州买绵花三百余担。歙县刘兴，乃孤苦林凡民，一向出外，肩挑买卖十余载未归家，苦积财本七十余两，亦到此店买花。二人同府异县，沛一相见乡语相同，认为梓里，意气相投，有如兄弟焉。花各买毕，同在福建省城陈四店卖，房舍与沛内外。
数日后，兴花卖讫，沛者只卖小半，收得银五百余两。兴见其银，遂起不良念，与本店隔邻孤身一人赵同商议：“我店一客有银若干，你在南台讨荡船等候，侍我拿出来即上船去，随路寻一山庵去躲，与你均分。”赵同许诺。兴佯谓沛曰：“我要同一乡亲到海澄买些南货，今尚未来，要待几日。”一日，有客伙请沛午席，兴将水城挖开，将沛衣箱内银五百余两，悉偷装在自己行李担内，倩顾一人，说是乡里来催，欲去之速。
兴佯曰：“行李收拾已定，奈张兄人请吃酒，未能辞别。”沛家人曰：“相公一时未归，我代你拜上。”兴即辞人主陈四，陈四亦老练牙人，四顾兴房，兴所挖水城，已将物蔽矣。雇夫佯担海口去，旋即卖纵转南台，乘荡船上水口。
沛回，陈四曰：“贵乡里已去矣，托我拜上相公。”沛开房门，看衣箱挖一刀痕，遂曰：“遭瘟。”待开看，银悉偷去，四顾又无踪迹。陈四入兴房细看，见水城挖开，曰：“了事不得，今无奈了。但相公主仆二人可雇四名夫直到海澄，我同一大官，更邀人讨一荡船到水口。”于是陈四往上寻。
船至半午，后有船下水来者，问曰：“你一路下来，见一荡船载三人有行李三担上去，赶得着否？”稍子曰：“有三人行李三担在水口上岸去矣。”荡船赶至将晚到水口，并未见一人来往。少须间，见二牧童看牛而归，问曰：“前有三人，行李三担，小官见否？”牧童曰：“其三人入上源垅去矣。”问曰：“那山源有甚乡村？”曰：“无。只有一寺，叫做上源寺。”
陈四将银五分雇一牧童引路，迳至其寺。时将三鼓矣。陈四曰：“我等叫他开门，他必逃走。我数人分作两半，一半守前门，一半守后门。天明，僧必开门，我等一齐拥入，彼不知逃，方可捉得。”众曰：“说得是。”及僧开门，众等拥入。和尚惊曰：“众客官那里来的？”陈四乃道其故。即问那三人是甚时候到寺。僧曰：“到时天色已晚，在那一楼房宿。说他被难，至此逃难。”僧引入，齐拥擒获。见其将沛之银，装作一担，白银七十余两，以鼠尾袋装，另藏在身，悉皆搜出。三人跪下求饶：“是我不良，将他银拿来，他者奉还他，我者乞还我。”
众等不听他说，将石头乱打半死，行李尽数搬来。三人同系至陈四店内。沛时往海澄尚未归矣。是日客伙与地方众等，岂止数千人看，兴之廉耻尽丧。
后数日，沛归，谓兴曰：“为你这贼，苦我往返海澄一遭，今幸原银仍在，我也不计较你。今后当做好。若如汝见，定要呈官究治。”兴曰：“须念乡里二字。”曰：“若说乡里，正被乡里误矣。我念前日久与之情不计较你，你急前去。”兴曰：“我银乞还我。”但兴银却被众等拿去。沛因叫众等拿还他，我自谢你。众人曰：“这贼若告官论，命也难保。今不计较，反敢图赖。”众人又欲殴他，沛劝乃止，谓兴曰：“你心不良，所为若此，今反害己，不足恤也。但我自推心，将银五两，与你作盘缠。”兴且感且泣，抱头鼠窜而去。
噫！久旱甘雨，他乡故知。客于外者，一见乡里，朝夕与游，即成绸缪之交，有如兄弟者，人之情也。
沛之与兴以同郡乡人，又同兹贸易，与之共店托处，亦处旅者之势然也。何兴之包藏祸心，同室操戈，利其财而盗之。彼之暗渡荡船，自谓得计，岂知天理昭彰，奸盗不容，卒之擒获，丛殴噬脐无及，数十年苦积七十金，一旦失之，图未得之财，丧已获之利，何其愚也。予深有慨焉，故笔之以为奸贪丧心者戒。而因告商者之宜慎，勿如乡里之为盗者误也。
傲气致讼伤财命
魏邦材，广东客人，富冠一省，为人骄傲非常，辄夸巨富。
出外为商，无人可入其目。一日，在湖州买丝一百担，转往本省去卖。在杭州讨大船，共客商二十余人同船。因风有阻，在富阳县五七日。其仆屡天早，争先炊饭，船中往来，略不如意，辄与众斗口。众皆以伙计相聚日短，况材亢傲而相让之。其仆亦倚主势，日与众忤。在邦材当抑仆而慰同侪可也，反党其仆，屡出言不逊，曰：“你这一起下等下流，那一个来与我和。”
动以千金为言。又曰：“一船之货我一人可买。”如此言者数次，众毕不堪。大恨之时，有徽州汪逢七，乃巨族显宦世家也，不忿材以财势压人，曰：“世长势短，辄以千金为言。昔石崇之富，岂出公之下哉，而后竟何如也。”材怒其敌己，曰：“船中有长于下流者，有本大于下流者，竟无一言，你敢挺出与我作对，以丝一百担价值数千金统与你和。”逢七骂曰：“这下流，好不知趣，屡屡无状，真不知死小辈也。我有数千金与你和，叫你无命归故土。”二人争口不休，众皆暗喜汪魏角胜，心中大快。有爱汪者相劝，各自入舱。次日李汉卿背云幸得汪兄为对。材听之，乃骂汉卿，而及逢，语甚不逊。大都材出言极伤众，众不甘，而忿恨曰：“一船人却被一人欺，我等敕血为盟，与他定夺。”逢七曰：“众等帮我，待我与他作对，以泄众等恨也。他有丝一百担，众助我打他半死，他必去告状，我搬他丝另藏一处，留一半方好与他对官。将其底帐灭之。他若告我，众不可星散，坚言证之，即将他丝卖来与他，使俗云穿他衫拜他年。斗殴之讼，岂比人命重情。”众曰：“说得是。
我等皆欲报忿。”戒勿漏泄。
布谋已定。逢七乃与材在船中相欧数次，材极受亏，奔告在县。状已准矣。逢七将材丝挑去一半，藏讫，以材买丝底帐，各处税票悉皆灭矣，自己货发落在牙人张春店内。材上船，见丝搬去，乃大与逢殴，即补状复告抢丝五十担，以一船客伙稍公作证。逢七以猪血涂头，令二人抬入衙内，告急救人命事抵。
即将银一百两投本县抽丰官客，系本县霍爷母舅。材将银一百五十两投本县进士魏贤及春元九位。逢七又将银二百两，亦投此数人。进士魏贤等，先见本县为魏，又后催书言辞支离，两下都不合矣。及审一起干证，稍公齐说相殴是实，未见搬丝。
本县判断，担丝情捏，只以争殴致讼，俱各不合。材不甘又赴本道告，批与本府推官陈爷，审问二人，俱有分上，依县原审回招。材又奔大巡军门各司道告，及南京刑部告，然久状不离原词，皆因原断二人争讼。
一年许，材前余丝皆已用荆材叫一亲兄来帮讼，带银五百余两，亦多用去。材又患病店中。家中叫一亲叔来看。其人乃忠厚长者，询其来历，始知侄为人亢傲，乃致此也。众客商出说，此事要作和气处息，各出银一百两，收拾官府，内抽五十两，与材作盘费之资而归。材归，自思为商之日，带出许多财物，今空手回家，不胜愤郁，且受合家讪詈，益增呕气，未几数月，发疽而死。
噫！邦材以巨富自恃，想其待童仆与乡人也，酷虐暴戾，人皆让之，酿成桀傲之性，是亢极而不知返者也。一旦出外为商，井蛙痴子，眼孔不宏，呶呶贯钱，知有己而不知有人，口角无惩，致逢七等忿而布谋，搬丝诘讼。始自挟其财多，可投分上凌人。意谓逢七等，皆在其掌股玩弄矣。殊知县府道司刑部遍告，财本俱空，皆不能胜。斯时也，羝羊触藩，抑郁成疾，悔无及矣。非伊叔见机收拾归家，几郁死于外，作他乡之鬼矣。谦受益，满招损，自古记之。故匹夫胜予，无以国骄人，圣人之训三致意焉。即王公大人，矜骄贾灭，比比皆然，况夫么么之辈乎。即庭闱密迩，傲惰而辟，已为非宜，况处羁旅之地乎。为商者寄寡亲之境，群异乡之人，刚柔得中，止而严明，尚恐意外之变，而可以傲临人乎。故曰：“和以处众，四海之内皆兄弟；满以自骄，舟中之人皆敌国。”商者鉴此，可以自省矣。
轿抬童生入僻路
赵世材，建阳人也，年方垂髻，往府应茂才之选，未取而归。以行李三担，雇挑费大，乃寄船中，命仆护之，己独于陆路轿行，只一日可归。在路雇轿时，打开银包取二钱碎银与之。
两轿夫从傍看窥，有银一大锭。不行上三十里，扛入山僻路去。
赵生曰：“我昨从船往府，此陆路虽今日初行，但官路段是往来通途，不当在此偏僻去处。”轿夫曰：“正是此去望前，便大官道矣。”又行，更入山径。赵生心悟，即呼曰：“我知此不是大路，你们不过是要银，我身上只一锭银三两，我家富万金，止我一人，便把此三两银子，送你不妨，何必要起歹意。”
二轿夫放下曰：“如此，便把来与我，免你一命。”赵生笑解付之，曰：“此何大事，而作此举动，好小器。可送我还大路。”二轿夫不顾，得银子径从山路奔去。
赵生自还寻大路。行至路边店舍，问此处有某县人开店否？
人指示之。即入对店主曰：“我系赵某家。因雇轿夫，被其谋去盘缠银，又不能徒步走路，汝若识我家，托代雇两轿夫送我到家，加还其工钱。”店主曰：“尊府大家，人皆闻名，我岂不知。”即奉上午饭，命两轿夫送回。归家言被谋之事，及某店送归之情，家中大喜曰：“得不遭不凶手幸矣，三两银何足惜。”因厚款二轿夫，仍专人往谢其店。
按：赵生初未晓此路程，但见扛入山僻，即知非是大路。察两人谋害之情，便捐银与之，免遭毒手。
不然，命且不保，安能存银。又知寻本乡店主，托雇轿送归，方保泰然无危。此其年虽幼稚，而才智过人远矣。诗曰：书显官人才，书添君子智。令赵生非读书明理，几何不蹈于陷阱。
高抬重价反失利
于定志，云南西河县人，为人心贪性执，冒昧于利。一日买栀子，往四川处卖，得银八十余两，复买当归、川芎，往江西樟树卖。每担止着本脚银二两六钱。到时归芎虽缺，然比前价稍落些，牙人代发当归十两一担，川芎六两一担。定志怒，责牙人曰：“前日十二两价，如何减许多？”牙人辨曰：“若到二三担，则可依前价，今到二十余担，若从前价，何以服行情。公欲重价，凭公发别店卖之，何必怒焉。”
定志与牙角口，旁有一客伙张淳者劝曰：“公货获利三倍，当要见机。倘价若落，未免有失渡无船之悔矣。”定志坚执不听。数日后，到有当归三四担，牙人发价十两卖讫。淳又劝之曰：“此客已卖十两价耳，公何不卖也。”彼亦不听。后又二客人有十五担到，牙人发价七两，亦卖讫。过数日，又有十余担来，止卖四两。定志暗悔无及。众客又背地代他扼腕。定志又坐一月余，价落货贱，与牙不合，遂转发到福建建宁府，止卖三两七钱乙担，比樟树价又减，更废船脚又多。
定志自恨命薄，不当撰钱。人谓其非命薄也，乃心高也。
非挫时也，乃过贪也。故笔之以为嗜利不饱者鉴。
按：商为利而奔驰南北，谁不欲广收多获，特遇时而倍得其利，便可见机脱，何乃贪赎无厌，至失机会，而后扼腕何益哉。甚矣！贪之为害也。不知凡物贱极徵贵，贵极徵贱，必无极而不返之理。此阴阳消长之数，造化否泰之机，往往皆然。志可违，时不遂，贪心乎。是以从古君子，以不贪为宝。

[book_title]第十类 盗劫骗
公子租屋劫寡妇
会城中，每逢科试之年，各府举子到者极多。不论大小房屋，举子俱出重租，暂僦以居。东街王寡妇，其先得丹穴，擅利数世，积镪钜万，名闻于人。止生二子，一弱冠，一垂髻，内止一丫头，外用一仆代管家，一小厮供役使，不过五六人家口。其厅堂高敞，房舍深广，其外厢每科租与举子居，常收厚利。
辛卯七月初，举子纷至，忽有二家仆，冠服齐楚，来择屋居。王管家引其看左右厅房，皆清幽洁净。二家仆曰：“此屋光明宽大，可中公子意。我全租之，不可再租他人。敢问租金多少？”王管家曰：“往年众人共租金，常二十两，今你一家租，人少不乱杂，只十五两亦可。”二家仆还十二两，即以现银付讫。一仆出引公子，乘四轿带四仆，并一小厮来，行李五六担，皆精好物件。到即以土仪送家主，又值银二三两。王寡妇曰：“往年举子送人事，皆淡薄，今这公子真方家手面。”
次日命管家排大筵席，敬请公子。二子出陪，公方放怀欢饮，二更方散。
又次日公子遣家仆叫厨子来做酒回席，一席请二幼主，一席送入内堂与主母饮。叫其丫头边陪，命一小厮入漉酒侍奉。
一小席待两管家者，四仆陪之。各饮至二更。公子曰：“带来的酒，开来饮。”少顷暖至，其酒味香甜，又不甚严，极是好饮。公子斟两大杯，奉二子，曰：“此酒略爽口，各奉三杯。”
二子各领饮。小厮在内，亦斟与主母饮，四仆亦劝两管家饮。
二更已尽，赍发厨子去，收拾闭门讫，其后所奉酒内放陀陀花，其药性到，将一家人皆昏倒。假公子并六家仆，将寡妇等绑住，寅夜搜其财物，尽数收拾作五六担。晨钟一鸣，开大门，公然挑去，并无人知。
次日至午，左右邻居，见其门大开，无一人来往，相邀入看，一家人皆被捆倒，如醉未醒。曰：此必中毒被劫。急代请医，解去其毒，方醒，乃言被假公子租屋投毒，夜劫。及寻究之，茫无踪影矣。
按：科举租屋，历科皆然，谁知有大棍行此术。
其欲独租，不令租他人，犹是常情。惟初至时送厚人事，主必设席相待，理固然也。旋即回席，又且甚丰，一家婢仆皆有酒，即有意投毒矣。善察者于送人事时，犹是难察，惟一家大小，皆有酒席相待，此处宜参透之。彼以客回主席，何必并及内外贵贱人哉。然孀妇女流之辈，二子黄口娃儿，若两管家者彼能以是而豫防之，则棍何得而行劫乎。
诈脱货物劫当铺
县衙边有一大典当铺，贮积货物巨万。人以物件□者不拘多少，皆能收之。一日有客人容貌雄伟，敬入堂内相拜，庠人语曰：“不敢相瞒，吾是异府人，常做君子生意，屡年积得器物甚多。前月拦得贼官七个杠，多有宝贝器玩。今幸藏到贵县，一时难以变卖。尊府若能收当，愿面估其值，以十分之一，先交与我。待你卖后均分，其价每千两，各得五百。明年对月来支。”店主曰：“愿借货物一看。”贼曰：“货物极多，共九大杠，外面难以开看。今夜须分付守城者勿。待人定后，你雇十八人在船边来，抬入宝店。当定，估计价值两相交付。先求些现，余者明年找完。店主曰：“可。”
夜间吩付守城者留门，催十八人往江边杠货，果抬九杠入店。赍发杠夫去讫，闭上外门，贼将锁匙将九杠锁都开讫，喝一声曰：“速出来。”每杠二人，各执短刀突出，将店主绑祝曰：“略做声便杀。”十九人争入内，把其男女都绑缚，然后将其铺内货物，尽数收入九杠内，十九人分抬出城，再嘱守城者曰：“可锁门矣。”夤夜扛上船去。
半夜后，有渐解开绑者，因出解家人之缚。赶至城门，门已闭矣。问曰：“汝见扛杠者否？”守城人应曰：“扛杠者出城多时矣。”五鼓门开，寻至江边，贼夤夜开船，杳不知去向矣。
按：一人来店，其杠皆系自雇人抬入，谁知防之。
但彼既称九杠，何不日间躬到其船，面察其杠内货物，则贼计无所施矣。顾听其夜来，又嘱守城者留门，以延之入，致堕贼计，是开门而揖盗也。谅哉，利令智昏矣！
京城店中响马贼
董荣，山东人也，往南京廊下邓铺中，买丝绸三疋，价银四两四钱，以天平对定，只差银色，讲议未成。忽一人骑白马，戴笼巾，穿青绢双摆，亦来铺买绸，邓店以绸与看。其人将董荣的绸来看，曰：“吾为你二家折衷。”叫荣再添银二钱。荣意亦肯添。其人接银过手看，一跳上马，加鞭而行，马走如飞。
荣忙赶上，过一巷，转一弯，其人与马，俱不见踪。
无奈，再至邓铺，谓其与棍相套，互争扭打。忽巡街刘御史到，二人皆拦街口告。御史带回衙，拘其左邻右舍来审。邻舍曰：“先是荣入铺买绸，只争银色未成。一棍忽骑马至，亦称买绸，自言为彼二家折衷，叫荣添银，棍把其银入手，一跳上马而去，荣忙赶未见，以故二人争打，告在天台。谅此棍正系响马贼，必非通同店家作弊者。”刘爷曰：“邻右所证是实，此非店家通同者。但在伊店，而遭失脱，合令邓店补还银二两二钱，董荣亦自认二两二钱。”发出依处，彼此无罪。
按：响马贼尝在林路僻处，劫夺行旅，飞马而去。
今在京城中行此，亦大奇也。且彼衣冠既美，有马在傍，其谁防之。今后上店买物，或有异色人在傍，须当严防，勿使银入人手，是亦老实照管之一策也。

[book_title]第十一类 强抢骗
私打忧占铺陈
乡有尤刁民者，侮法律讼，渔猎下民，人闻其刁风，莫不畏而远之。一日往府搭船，已先入船坐，后搭船者群至，萍水相逢，彼此各不相识。船中对坐漫谈，忽讲及按院拿刁民事，内有姓丘后生，不知尤刁民之在船也，与众曰：“闻此时，本县惟尤五最刁，几与人暂处无不被其骗害者。若得按院除了此人，民亦安生。”尤五心中冷笑，谓吾与尔何干，既扬我刁，又愿按院除我，此人若不白骗他一场，枉得此刁名也。见丘生所带铺陈甚好，即取一木印，挨近其毡条白处，私打一印号于中。
船晚至岸，各收拾自己行李而去。尤刁民尾丘生之后，行至府前，在仆担头把铺陈抢下，曰：“多劳你挑，我自拖去。”
丘生来抢，曰：“是我的铺陈，你拖何去？”二人互争不开，打入府堂上去。尤曰：“是我物，他强争。”丘亦曰：“是他争我物。”太爷曰：“你两人互争，各有甚记号。”丘曰：“我自买来的，未作记号。”尤曰：“我条毡内，打有忧。”当堂开视，尤取衣带中木印对之，果相同。太府说：“此是尤某之物，丘何得冒争。”将丘打十板，令尤领铺陈去。各赶出府外。
丘骂曰：“你这贼是何人，敢如此骗我，后必报之。”尤五曰：“适船间，你说尤刀民者，即是我。我与你何干？而终日道我刁。故教训你，刁人是这等做耳。”丘心中方悔，是我妄称人恶，故致此失也。
按：刁恶者，人谁不憎？但未识其人，勿轻扬其过。彼或从傍听之，必致恨于心，待你有失处，乘其隙而毒之，使人不自知矣。故古人三缄其口，而慎其言。庞公遗安之计，但称曰好。彼尤五虽恶，何丘后生背地谈之，而自取尤五白占铺陈，与庞公遗安之计异矣。故孔子恶称人之恶，孟氏惕言人之不善者，皆圣贤教人远怨之道，言不可不慎也。
膏药贴眼抢元宝
县城有一银匠，家颇殷实。解户领秋粮银，常托其倾煎。
一日倾煎元宝，心内尚有系未透处，夜间又煮洗之。其铺门有一大缝，外可窥见其内。一棍买一大膏药，夜间潜往窥之。见其把两元宝洗讫，放于炉边。棍在外作叫痛声，呼曰：“开门。”银匠问曰：“是谁？”棍外答曰：“被贼坯打得重，求你炉边，灼一膏药贴之。”银匠开门与入。棍作瘸行状，且手战呼痛，蓬头俯视，以一大膏药，在炉边灼开，把两手望银匠当面一贴，即抢一元宝以逃。银匠不胜热痛，急扯下膏药，元宝已被其窃一去矣。急叫有贼，且出门追赶，不知从那路去，彷徨追过数十步，只得怅恨而归。
按：此棍装痛呼门及炉边灼膏药情果难察，但元宝重物，须先收藏，然后开门，则可无失矣。后人观此，凡有银在身者，皆不可轻容异色人得近傍也。
石灰撒眼以抢银
孙滔，河南人也。常买绵布在福建建宁府卖。一夜在银匠王六店煎银，倾煎已讫，时对二包在桌。二人复在对银，有一盗径入其铺，将石灰撒其目。二人救目不暇，盗即将桌上所包之银拿走。滔拼命赶去，将及，盗乃丢一包于地，滔拾包归，到银铺开视之，则皆铁矣。后竟无迹可捕也。
语云：贼是小人，智过君子。诚哉是言也。其始入铺，撒灰腌人之目，致人无暇顾其财。追将近身，丢包于地，乃杜赶以脱其身也。此岂贼窥伺之机熟，而慢藏诲盗。然滔不谨之于其素，有以致之矣。鉴此惩噎，是为得之。
大解被棍白日抢
王亨，南京扬州府人，是本府典吏，二考已满，该上京办事。家贫无措，揭借亲朋银十余两，独往北京，为办事使用。
始到京中，在教军场边草坪中大解。方脱下裤，陡被二棍拿住，且骂且剥，曰：“你这贼偷我衣物来。”即把其衣服并银一时抢去逃走。待他起来，缚裤赶之，二棍逃已远矣。亨行路日久，力已疲倦，拼死赶他不上，懊恨冲天。只得在会同馆，乞借盘缠回家，另作区处。
按：孤客出外，非惟僻处可防劫夺，即大路解手之际，必当以裤脱下，挟在腋下，倘遇光棍，若行歹意则起而逃之亦可，或与之交战亦可。若王亨者，不知提防，而被棍将衣银尽剥一空。斯时也，盘缠无觅，顾何前程。苟非会同馆中同道辈，乞借盘缠而归，几为乞丐矣。

[book_title]第十二类 在船骗
船载家人行李逃
倪典史，以吏员以身，家实巨富。初受官，将赶新任。在京置买器用什物，珍玩缎疋，色色美丽，装作行李六担。打点俱备，先遣三个家人，押往江边搭船，以一家人在船中守护，其二人复归。次日同倪典史，大伙人俱到江边寻船，并不见前船，其守船家人，不知载在何去，知被贼稍所拐矣。
倪典史不得已，复入京城，向乡知借觅盘缠，欲往在京衙门告捕贼。同选乡友阻之曰：“凡讨船，须在捕头写定。其柁公有姓名可查，方保稳当。若自向江头讨船，彼此不相识，来历无可查，安得不致失误。且江边常有贼船，柁公伪装商贾，打听某船有好货，多致江中劫掠者，皆是在头查访去。若不识者误上他船，虽主人亦同被害，何况载走一仆乎。今你赶任有限期，岂能在此久待，船贼又无名姓踪影，虽告，何从追捕，不如罢休。”倪典史依劝，复在京中，再置切要之物，急往赶任也。此不识写船而致误者，故述为舟行之戒。
娶妾在船夜被拐
扬州有一危棍，以骗局为生。生一女危氏，美貌聪明，年方二八，尚未字人。同帮计棍，青年伶俐，家无父母。危棍因以女招赘为婿。夫妻欢爱，岳婿同心。
后半年内，无甚生意。适有贾知县新受官赶任，经过扬州，欲娶一妾，危与计私议，欲以女脱嫁之。计许诺，自为媒，往与贾爷议。来看称意，即行聘礼，受银八十两，择日成婚。危与计同对女曰：“今半年无生意，家用穷迫，故以你假嫁与贾知县。其实你夫少年人，何忍舍你。我为父母，止生你一人，何忍舍你去，只不得已，把你为货也。况贾爷年老，他眼下未带长妻来，自然爱惜你。但恐到任后，接长妻到，必然酷虐你，骂詈鞭挞，自是不免。自古道宁作贫人妻，莫作贵人妾。今暂送你去，不日即登船矣。你夫暗以船随行。其船夜挂一白绔为号。你夜间若可逃即逃过白绔船来，夫即在接你矣。切莫贪睡，误你夫终身，且你自受苦楚。”计故挽妻衣涕泣，面恳曰：“你肯许归，任你去。苦不能逃，吾宁与你同死，决不忍相舍。”
危氏亦泣曰：“父母有命，怎的不归。只你要随船候接，不可耽误。”三人商议已定。次日贾知县遣人迎婚，计为媒送去。
贾与危氏在店成亲。又次日危亦备席待婿，兼为起程。第四日贾同妻收拾上船。危计二人，送别殷勤。船行一日无恙。
次日泊于洲诸。计暗以船随挨附其傍，挂一白绔于上。危氏同贾夫出船观玩，见白绔船在傍，知计夫在候矣。夜与贾宿，着意绸缪，尽云雨之欢。贾以暮年新娶，夜夜不虚，况此夜船中，又尽兴一次，帖然鼾睡矣。危氏遂密起爬过有白绔船。计夫早已在候，相见欢甚，正似花再重开，月再圆也，夤夜撑船逃回。
次早贾知县醒来，不见危氏，心甚疑怪。再差一家人往危老家报。危家惊异，疑是船中乖争，致逼投水，即赶府具状告苛逼溺命事。家人数日回报。贾知县欲赴任期，不能久待，亦不往诉辨，自径投任去。
三年后，入京朝觐，差家人送些少仪物与危老。见其家有一少妇，抱一幼子，宛似危氏，驰归报主。及贾知县打轿往，并不见踪。问昨妇何人，危云妻姨之女，其妻反出来，涕泣诘骂扭问取人，又被骗银十两，方得脱身。此误娶棍女，而人财两空，又受尽多少闲气也。
按：妻妾于妻岳之家，既在店成亲，又送别登舟，可谓极稳矣。谁知在船后，夜复能逃。故在外娶妾，不惟审择外家，兼亦宜审媒人居止，及靠店家一同核实，方可无失。然大抵不及娶本地人女为更稳也。
买铜物被稍谋死
罗四维，南京凤阳府临淮县人。同仆程三郎，带银一百余两，往松江买梭布，往福建建宁府卖。复往崇安买笋。其年笋少价贵，即将银在此处买走乌铜物，并三夹杯盘，诸项铜器，用竹箱盛贮，并行李装作三担。崇安发夫，直以水口陈四店写船。陡遇表亲林达亦在此店中。达问买甚货物，维曰：“只买些铜器去，更带杯盘等，欲留家用。
达同牙人陈四，代讨一箭船。柁公赖富二，水手李彩、翁暨得，搬其行李上船甚重，柁公疑是金银，乃起不良心，一上船后，再不搭人。维曰：“我要速去，何如不搭人。”柁公曰：“今将晚矣，明日随搭数人。”便开船。维叫三郎买些酒菜，今晚饮用。柁公与水手三人商议，今晚错过机会，明日不好动手。维与仆饮醉熟睡。半夜后，柁公将船移于闲处，三人将他主仆以刀砍死，丢尸于江。打开箱看，乃是铜物，止现银一十五两。富二曰：“我说都是银子，三人一场富贵，原来是这东西。”彩曰：“有这等好货物，也多值银。”富二曰：“发在何处去卖。”彩曰：“何愁无卖处，可安船在一处，沿途发卖，岂无人买。”
林达与四维分袂之后，已三个月矣，始到家中往拜四维。
维父曰：“小儿出门，尚未归。”达曰：“差矣！三月前，我在江西水口同他在牙人陈四店相会。我与牙人同他去讨船，说他在福建买铜货，以竹箱装作三担，竟归来本处发脱，莫非柁公行歹意乎。”言未毕，父母妻子举家大哭。达曰：“且勿哭，倘在途中发卖也未可知。或柁公行歹意，必以铜物卖各处，试往各店踪迹铜物，问其来历，便见明白。纵铜物无踪，再到水口牙人陈四家，寻柁公问之，必得下落。”维父然之，叫次子罗达随达去访。
访至芜湖县铺中，见其铜物，即问此铜物，是公自买的，抑或他客贩来发行的。铺主曰：“三月前有三个客人来卖者。”
达曰：“何处人？”曰：“江西人。”达惊惶曰：“差矣！失手是实。”即同达迳至水品，问陈四。曰：“前装表亲货物的柁公是何处人？”陈四曰：“沿山县人。”达道其故，即同陈四到沿山捕捉。
斯时李彩、翁暨得卖得铜器银入手，各在妓家去嫖。林、陈窥见彩，即躲之。林达曰：“他在院中取乐，必不便动，我与你往县去告，差捕兵缉命，恕不漏网。”二人入县告准。陈爷差捕兵六名同林、陈往院中去捕缉。彩与得二人，正与妓笑饮，陈四指捕兵俱擒锁之。再到赖富家来。富方出门他适，遇见亦被捉获。三人同拿到官。陈爷审问，将三人夹敲受苦不过，只得招认。彩曰：“彼时搬箱上船，其重非常，疑是金银，三人方起意谋之，将尸丢落于江。开其箱看，尽是铜物，只得现银一十五两，悔之无及。铜物沿途卖讫，银已分散。今其事败，是我等自作自受，甘认死罪。”陈爷将三人各打五十板，即拟典刑，脏追与罗达林达领归。二人叩首而去。
按：溪河本险危之地，柁公多蠢暴之徒。若带实银在身须深藏严防。或带铜器铅锡等物，镇重类银，须明与说之，开与见之，以免其垂涎，方保安全。不然，逐金丸以弹雀，指薏苡为明珠，其不来奸人之睥睨者几希。若维仇之能报犹幸子达之得其根脚也。使非因写船者，以究其柁公，何以歼罪人，而殄厥慝乎。
然诛逆何如保躬，死偿何如生还。故出行而带重物者，宜借鉴于斯而慎之密之，其永无失矣。
带镜船中引谋害
熊镐章，富人，乃世家子也。力足扼虎，兼习棍棒，月挟二婢往后园，遇一虎跳墙入，即退入家，各持钢叉大杖出。
虎对面扑来，镐以叉抵，顺放于地，急打一下。虎复再扑，镐又叉放下，再打一下。虎遂回身而去。镐从后赶打，虎为之倒。
疾呼二婢曰：“速来助。”二婢各以大杖对鏖之，虎立死杖下。
时称之曰：“打虎镐四官。”
后思遍游各胜处，故脱兄云将出外买卖。兄阻之曰：“汝刚而无谋，莫思撰钱，还恐生祸。”镐曰：“老仆满起有力多智，与我同去何妨。”兄不能阻。镐带百余金行，曰：“吾出外，相机置货，虽不得利，岂折本乎？有谁人欺得我者。”
游浙粤，有货可买者，仆满起曰：“此价甚廉，买归，必得利。”镐曰：“吾远到此，未遍览此中景致，若遂置货，安能轻身自由。”仆累禀几次，皆不见听。知其志在浪游，不思利也，后只任之。主饮亦饮，主行亦随，不半年，本去三分之二矣。起复曰：“不归将无盘缠。”镐曰：“本虽少，亦要置些货归，可当远回人事相送者。”又挨两月，到湖州，起又催归。镐曰：“买何物好？”起曰：“笔墨上好。”镐曰：“不在行，不会拣择，恐受人亏。亦须更买甚物与母嫂及我妻者，银本已折，省他辈多口。”起曰：“绸缎镜好。”镐曰：“绸缎无多本，不是这般客。不如买十两笔墨。十两镜罢。”起曰：“亦好。”催趱买归，只两小箱。镐曰：“此货甚妙，又简便易带。”
到江边搭船，柁公见财主威仪，家人齐整，奈何行李，只两小箱。及接入船中，觉箱中慎重，想必尽是银也，故以言动问曰：“客官从何来？亦不多买些货物。”镐以本少，恐客商见轻，故谎言：“吾家兄敝任在湖广，吾从任中归，未买得甚货。”柁公曰：“原来是大舍。”又见家人伏侍恭敬，每呼主为相公，使用皆大手面，不与诸商一类，以此益信为真官舍。
船中人皆敬让之。及到岸，诸商都搬起船。柁公独留熊大舍曰：“船中客官多，未能伸敬。今将备一杯酒，敬请大舍。”即上岸，多买嘉肴美酒。夜间劝饮，甚是殷勤。熊镐宽心放饮。柁公又苦劝家人酒。满起心知其非好意，初诈推不饮，后难禁其劝，亦饮数杯，推醉去睡。熊舍凭柁公劝饮，真醉不醒事。
起俟其睡熟，即起对柁公曰：“吾非真醉，今将近家，心中忧闷，吃酒不下耳。此相公酒色之徒。大相公在任中，将几百两银打发他归，在路上嫖用都荆只带得几把笔几面镜归与侄子辈作人事耳。明日太老爷归必责我不能谏阻。世有此人，见酒如糖，又好夸口，怎么谏他。我试开两箱与你看，其中那有厘银。”即取锁匙开两箱，惟笔与镜，并无银两。起取两面镜送柁公，曰：“一路来多蒙照顾，各送一镜与你用。”柁公曰：“主物不可擅送人。”起曰：“拿一半去，他也理不得。
到家后，那晓得数。”复锁住箱，与柁公去睡。起一夜提防。
次日上岸，熊曰：“虽得柁公如此好意，再赏他银一钱。”
归家，起曰：“可数过镜，勿令有失。”镐捡过曰：“更失两面。”起曰：“吾将这两面镜换你我两颗头归，主人尚未知乎？”镐曰：“你何狂言。”起将船中劝饮事，一一叙之，曰：“彼非欲谋害，将别之人，何如此更费酒馔，若殷勤乎？”镐惊曰：“是也。非尔知事，险丧二命耳。”一家人闻之皆喜，重赏满起。
按：镐本膏梁之子，以纵性为快，以夸口为高，世路之险。若非满起心明，轻以二命付鱼腹耳。
□远行者，主若疏满，得一谨密家人亦大有益。故旅以丧童仆为厉，以得童仆为吉，圣人系旅之义大矣哉！
行李误挑往别船
陆梦麟，江西进贤人，往福建海澄县买胡椒十余担，复往芜湖发卖。有一客伙，将硼砂一担对换，余者以银找之。次日叫店家，写柁公陈涯四船，直到建宁。诸货都搬入船，只一仆詹兴挑实落行李一担，跟梦麟同行。途中陡遇一乡亲，动问家中事务，语喇喇不能休，乃命仆先担行李上船，再来此听使用。
仆挑往别船去，收在船仓已讫，再来寻主，尚与乡亲谈叙未决。
见仆来，即差之别干，始辞乡亲到船。查行李未见，即将家人打骂。又坐柁公偷去，状告本县胡爷。言柁公盗他卖胡椒银一百余两，以店家祝念九作证。柁公诉船中有客商十数伙，那见他仆挑行李上船。胡爷拘来审问，同船众商都谈未曾见挑甚行李。胡爷曰：“船不漏针，别货物都在，独行李有银，便会失落。”将柁公敲挟，不认，曰：“是他仆詹兴见囊中有银，自盗去，以陷我。或错担别船去，以致有失。小人虽挟死难招。”
胡爷又审詹兴曰：“想是你错认别人船为己船，忙中有失，非你背主，好好招来，免挟。”詹兴不认，乃挟敲一百。受苦不过，只得招认：“是主人路遇乡亲谈话，我自担上船去，藏入船仓讫，再回听主差唤。及再到船，并未见行李，是我一时错认，以致有失。恐主人加罪于我，我故不敢承。望老爷救小人一命。”胡爷将詹兴责三十板，劝梦麟曰：“是你自错。凡出外为商，银物不可离身。当担行李时，须叫詹兴看守，待你到船，然后差别人，纵错上别船，亦不会失。今若此，是你命该失财，岂可以怨仆乎。”各发出免供。
按：货物上船，须不离人看守，要防柁公侵盗。
人要得智仆为吉也，故雏仆之挑行李、银物所系，须跟在身边。托在实落，主无所失。苦先令挑去，错寄别船，安能无失哉。然麟徒知叙旧之谈，致备误丧其财而干讼者，何其愚也。诸商鉴此可为后戒。
脚夫挑走起船货
建城溪边，凡客船到岸，众脚夫丛集，求雇担代挑入城。
有老成客，必喝退众夫，待船货齐收上岸，都数纪定，然后分作几担，叫几名脚夫，自相识认，乃发入城，急令人跟行其后，方保无失。若雏家到，众脚夫不管物件检齐否，即为收括上担，及急跟夫去，多致遗物在船中未尽收。
有侯官县一田秀才出外作馆，年冬归，得束金四十余两，衣被物件，亦十余两，共作两大笼，经过建城，欲入拜乡亲，命一脚夫挑笼先行。田乃儒家，从后缓步随之。脚夫见其来迟，一步紧一步，攒入城门，入闹攘处，更是疾行，遂挑入曲巷逃走。田从后虽叫止步，那能止得。入城曲巷多岐，何处可寻。
次日往府吕巡捕呈之。吕捕衙是精明官，以脚夫拐物，须用脚夫查之。即叫二差人来，“你认定这田相公，今午穿白长衫，在船中行李到，必有脚夫挑走，你二人从后密跟到他家拿来。”再对田秀才曰：“你今日讨假行李一担，在十里外搭船来府，照前日到岸时叫脚夫来挑。你穿白长衫去，此两差人易认。若已在傍，你故意缓行，任此脚夫挑去，必能拿得前脚夫。”
田秀才领会其意，即日下午备行李从十里外搭船到，见此两差人在傍，各相认得，故叫脚夫挑行李，从后缓随脚夫，果然挑走。二公差逦迤跟到家，拿住，曰：“吕爷叫你，”脚夫黄三不知来历，只得随拄。吕爷曰：“你缘何挑走秀才行李？”
黄三惊曰：“只暂寄我家，便欲送还。”官止喝打五板，田秀才方到衙。吕爷叮咛黄三曰：“今日且饶你罪。这相公昨日被脚夫挑走一担笼，限你两日，代跟究来，若寻不出，定坐你陪。”
黄三曰：“河下挑夫两日换一班，昨日不是我辈。”吕爷曰：“你即跟定昨日的。”黄三密访两日，不能得。第三日公差来拿，到半途见一脚夫柳五，将银三钱换钱用，随即买鱼肉等归家。黄三再拿到衙，禀曰：“并访不得，只今遇柳五换钱，多买鱼肉，事有可疑。”捕衙立差四人，同田秀才黄三直往柳五家搜。只一间小房，搜果见赃。拿到捕衙，柳五供曰：“银物现在。前五日未敢出门，今日止用银三钱，换钱买物作欢。拐盗是实。”捕衙发打二十板，曰：“你二脚夫拐盗客货，各该拟徒，但黄三捕出柳五，以此赎罪，再打十板释放，以惩后日。
姑念柳五穷汉，只拟不应罪，纳完发放。”再叫田秀才具领状来，尽将原物领去。不数日，拿得真贼正犯。非有治才，安能如此哉！
按：脚夫挑走货物处处有之，故出行最宜慎防。
若吕捕衙之发奸，得捕盗之不遗余力者，全在以脚夫查脚夫一着，所谓以蛮夷攻蛮夷是也。又谚云：贼拿贼，针挑刺，亦此意也。雇夫者，可以为戒，捕盗者可以为法。

[book_title]第十三类 诗词骗
伪装道士骗盐使
唐寅，字伯虎，又字子畏，南京吴趋里人也，中弘治戊午南京解元。因事被黜之后，遂放浪不羁，流留花酒。善诗文，画极工。与文徵明、文徵仲、祝希哲等为友，皆极一时之名流也。日游平康妓家，滑稽为乐，随口成文。有一皂隶执纸一张求画。伯虎援笔画螺蛳十余个，题诗于上云：“不是蝤蛑不是蛏，海味之中少此名。千呼万呼呼不出，只待人来打窟臀。”
众皆大笑。
偶一日出，见县前枷一和尚，众人请曰：“可将此和尚作诗一首。”伯虎询知和尚被枷缘由，援笔题于枷上曰：“皂隶官差去采茶，不要文银只要赊。县里捉来三十板，方盘托出大西瓜。”知县送客出来，见之，问是何人所作。或以伯虎对，即将和尚释之。其捷于口才，大约类此。
一日，与祝希哲等十数辈携装游维扬，日与妓者饮酒，声色为乐。将及一月，赀用殆荆希哲曰：“黄金用尽，作何计策乎？”伯虎曰：“无妨。当今盐使者赀财巨万，我和你二人，可假扮女贞观道士以化之。”二人即扮道士。值盐使者升堂，二人俯伏阶下云：“女贞观道士参见。”盐使者大怒曰：“岂不闻御史台风霜凛凛耶，是何道者，敢此无状。”将挞之。二人徐对曰：“明公以小道为游方觅食者耶。小道遍游天下，所交者皆极海内名流，即如吴邑唐伯虎、文徵明、祝希哲辈，无不与小道折节为友，凡诗词歌赋，应口辄成。明公如不信，愿奏奔惟明公所命。”盐使者乃指堂下石牛为题，命二人联诗一首。伯虎应声即吟云：“嵯峨怪石倚云边。”哲云：“抛掷于今定几年。”虎云：“苔藓作毛因雨长。”哲云：“藤萝穿鼻任风牵。”虎云：“从来不食溪边草。”哲云：“自古难耕陇上田。”虎云：“怪杀牧童鞭不起。”哲云：“笛声斜挂夕阳烟。”盐使者览毕，霁色问曰：“诗则佳矣。将欲何为？”二人曰：“顷者女贞观圯坏，闻明公宽仁好施，愿捐俸金修葺，以成胜事，亦且不朽。”盐使者大悦，即檄吴兴二县，可给库银五百与之。
二人见盐使者应允，连夜赴吴兴，假为道士说关节行状，对吴兴二县云：“今有盐使者，修葺女贞观，此系盛举，可即依数与之，不可宽缓。”吴兴二县，果如数与之。二人得银大悦，曰：“不将万丈深潭计，安得骊龙项下珠。”复往维扬，聚交游十数辈于妓者家，欢呼剧饮，纵其所乐。不十数日，五百之金费用殆荆后盐使者按临吴兴，束衣冠往女贞观，则见其倾圯如故，召吴兴二县责之。二县对曰：“日前唐伯虎与祝希哲从维扬来，极称明公兴此盛举，小知县即依数与之矣。”盐使者怅然，知为二人所骗，但惜其才，故亦不究。
按：唐伯虎、祝希哲皆海内一时名家也，但以不得志于时，遂纵于声色，青楼酒肆无不闻其名。然非口若悬河，才高倚马，岂能倾动使院，此之骗可谓骗之善矣。独计当今冠进贤而坐虎皮者，咸思削民脂以润私囊，敛众怨以肥身家，其所以骗民者何如。乃一旦反为唐、祝所骗，亦可为贪墨者一儆。但其知而不究，亦可谓有怜才之心者矣。
陈全遗计嫖名妓
金陵陈全者，百万巨富也。其为人风流潇洒，尤善滑稽。
凡见一物，能速成口号。尝与本地院妓往来，惟一妓最得意。
夏间，瓜初出，院妓将瓜皮二片放于门限内，诈令一人慌忙叫全云：“某姐姐偶得危病，要你一相见方瞑目。”全即乘马速至，慌忙进门，脚踹瓜皮，跌倒。众妓鼓掌大笑，云：“陈官人快做一口号，不得迟。”全即答曰：“陈全走得忙，院子安排定，只因两块皮，几丧我的命。”众妓欣然，遂会饮而罢。
又一日，与众妓游湖，见新造一船，众妓云：“速作一口号，勿迟。”全即答曰：“新造船儿一只，当初拟采红莲。于今反作渡头船，来往千千万万。有钱接他上渡，无钱丢在一边。上湿下漏未曾干，隔岸郎君又唤。”众妓皆欢然叹服。凡游戏口号类如此。
彼时浙江杭州有一名妓，号花不如，姿态甚佳，且琴棋诗画无不通晓。但身价颇高，不与庸俗往来，惟与豪俊交接。每宿一夜，费银六七两方得。全闻之，欲嫖此妓，因而骗之。故令十余家丁，陆续运船到杭，彼与二三家丁先往。到花不如家，即令家人扛抬皮箱一个，下面俱系纸包砖石，上面一重，俱是纸包真银，每十两为一封。入花不如卧房内，当面开箱，取银赏赐妓家诸役甚厚，奉不如白金十两，不如与众役俱大欢喜，以为此大财主也，所得必不赀矣。不如问曰：“客官贵处？”
全曰：“金陵。”又问曰：“高姓？”答曰：“姓浪。”又问曰：“尊号？”答曰：“子遂。”不如整盛席相款，子遂不去，只在彼家。过两日，又一家人来报云：“某号船已到。”子遂云：“余货只放船内，但打抬皮箱，进姐姐家来。”如是者三四次，皮箱有五六个，在不如卧房内矣。子遂见不如带珠，云：“你这珠俱不好。我有大珠数百颗，个个俱圆，候此号船到，我去取与你。”
将近月余，子遂欲心已足。有一家人来报云某号船到。子遂对不如言曰：“此号船不比前船，俱是实落宝货，须我自去一看，兼取大珠与你。其皮箱数个，安顿在你卧房，你须照管。
我午后方能进来，但叫你家下一人并头口一个同我去。”不如遂令一人跟随，并驴子一个与子遂同去。行至半路，子遂慌忙言曰：“我钥匙一把，安放在你姐姐房内，一时起身未及带来，你要去取来。”其人即回龋子遂云：“且止。要我有亲手字云，你姐姐方肯把钥匙交付与你，不然取不来。”子遂乃下驴入纸店，写一口号云：“杭州花不如，接着金台浪子遂。着了人赔了驴，从今别后，那得明珠。”封识与那人回。不如开封视之，知被骗矣，忙开皮箱一看，俱系砖石。子遂预令家人买舟俟候，一到河边即上舟回京。后不如细访，亦知是南京陈全，然已无如之何矣。
按：妓家尝是骗人，轻者丧家，重者丧身，未尝有被人骗者。况花不如高抬身价，佯孤老，其骗人财尤难计算。岂知有陈全之术，又有神出鬼没者乎。赔人赔驴，悔无及矣。此虽陈全之不羁，亦足供笼络彳亢示院之一笑云。

[book_title]第十四类 假银骗
设假元宝骗乡农
昔有一人，本农家者流也，辛苦耕田，服食淡薄，而性甚悭吝，家颇充裕。外省有骗棍到此地方，知这乡农性贪识惘，遂探其某日当在某处耕田，预将假元宝二个，重一百两，埋藏其处。俟乡农正在力耕之时，贼棍故意在其山畔，作左寻右寻状。乡农问曰：“你这人在此处寻甚么？”棍云：“我在此寻些东西，你问我则甚？”乡农只得默然。棍又认此树，复认彼树，如有所失状。乡农又曰：“你这人好笑，只管满山认树何为？”棍曰：“实不相瞒，我先父往岁曾被流贼所劫，亦同入伙，后来银子甚多，孤身难带，将银埋在各处，留下一帐登记，欲再来取，不幸死矣。今我依帐来寻此处树下的，不知那个树是，幸遇你在此，可来助我寻。若寻得分些与你不妨。”乡农遂带锄同寻，果在一树下寻得元宝二个。棍佯作喜甚之态。说：“此若寻得，则他处皆可寻了。我实肯分些与你，只是此处无槌凿。”又曰：“此银我无贮藏所在，不如去你家下，代我寻完，分数个元宝谢你，尊意如何？”乡农云：“甚好。但我与你素不相识，一旦至家下来往，岂不招人疑猜。”棍云：“当诈称是何亲故方好。”乡农云：“有了。我有一妻舅，六七岁时曾卖外江客人，至今并无下落，只认作我妻舅回来看取姊姊、姊夫，有何不可。”遂将妻父妻母姓名形状，一一对棍说乞。
遂领至家下。叫妻子出来见舅。其妻相见，问弟郎面貌如何与我不相类。棍应云：“弟出外省，那边风土不同，以此不类。”
其妻又问云：“我父何名，形状何如？母何名，形状何如。”
其棍对言不差。又问：“我叔何名，形状何如。”棍应曰：“我小时出去，只记得父母，记不得叔了。”妻遂信之，杀鸡烹鲜设为盛馔，以侍其弟。乡农兄弟诸人，各设席相待甚厚。棍对姊夫曰：“我要些零碎银用，可在你家取过十五六两与我杂用。”乡农遂群真银十余两，与棍用。
过数日，棍将帐与姊夫查，更有元宝十余个，在某山某庵中。其庵无人居住，姊夫带饮食二盒挑至庵中。时庵中棍已预令二贼在彼伺候，即将乡农背缚于柱中。其二贼抽出牛尾尖刀，再三要杀之。棍佯劝云：“我受姊夫厚款，吃得他兄弟鸡鱼多，勿杀我姊夫。”三贼将饮食吃了即去。其乡农叫天不应，入地无门。
至次日午后，一牧童至，乡农叫救命，得解缚归家。妻子问曰：“何待今日方归，舅何不回？”乡农诮曰：“勿说他，勿说他，”至今被人骗者，俗语曰：“勿说他。”
近有江源地方一人，被一棍亦如此骗，其妻有智，即以其元宝凿来与他，知是锡鏪，遂将此棍捆打，勒其供状，始释之。
苟非其妻有识，亦蹈前乡农之覆辙也，彼时悔之，宁不晚乎。
按：此乡农，心苦力勤，啬用薄奉，以致富幸矣。
何乃为贪心所使，落贼牢笼，以致失财被辱，反不如江源之妇之智哉。然末世滋伪，奸宄百出，近有丢包贼骗人甚多。更江淮间，又有扯遂法，尤难防检。贼只问你一句，你若答应一句，即被他迷，此妖术也，害人尤多。世道人心，一变此至极乎。你因前事，遂备述之，以为出途者警。
冒州接着漂白鏪
钱天广，福建安海人也。时买机布往山东冒州药王会卖。
会期四月十五日起，二十五日止，天下货物咸在斯处交卸。无牙折中，贸易二家自处。一棍以漂白鏪银来买布，每五两一锭，内以真银如假银一般，色同一样。棍将丝银先对广以铁椎凿打，并无异样，打至十余锭，通是一色。广说不须再凿椎打。棍遂以漂白鏪出对，共银六百余两，内只有细丝乙百余两，余者皆假鏪也。银交完讫，布搬去了。
广收其银，检束行李，与乡里即雇骡车，直到临清去买回头货物，取出其银，皆假银也。那时虽悔不及，然广不甚动情，只说：“是我方承得此会，他人出外贸易，从此止矣。”人慨斯人量大，有此大跌，后必有大发也。棍虽脱骗得金数百，然天理昭昭，子孙必不昌拢盖假银天下处处有之，故录此以为后人之提防，勿蹈天广之覆辙也。
按：棍之用假银，此为商者最难提防，必得其梗概方能辨认。余于壬子秋，在书坊检得一小本子，辨说银之真假甚是明白，故录之以为江湖诸君览之，则假银若一入眼，灼然明白。略陈其一二于左：夫元宝者坑淘出而原宝，今之官解钱粮，亦倾煎如坑淘出原色，而成元宝也。俗云：“员宝是也。松纹与细系一样，其皆足色也。摇丝，色未甚足，银泻入鏪，以手摇动而成系也，曰摇丝。水丝又名曰干系，自七程八程九程九五止，通名曰水系。画系即水系泻出而无系，以铁锥画系于其上，曰画系。吹系即九程水系，银一入鏪，口含吹筒即吹之以成系也，曰吹系，吸系以湿纸盖其鏪上，中取一孔，以银从孔泻下，吸以成其系也，曰吸系。今人以铁薄盖于鏪上，亦中取一孔，银从孔泻下，亦吸以成系也。盖吸系自七程起，九五止。
九五者亦看得足色也。茶花以纹银九钱，入铅一钱，入炉中锅内不用一毫之硝，明倾取出，以鏪把淡底填于鏪脚，然后泻银于鏪内，铅方不露，而自成其粗系也，曰茶花。鼎银即汞银也，又曰水银，以纹银五钱，以汞五钱半，入铁鼎中，倾其色通红于内，取出候冷拿出其银，只有一两，拆汞五分，可打之而成鏪，或造之以成饼。以银薄贴于外，以墨微洒之，以掩其太白，更能造酒器及诸项首饰，能拔银系，亦犹细丝者。
只是色略青些。更有赤脚汞银，文银三钱，铜系二钱，汞五钱半，如同前倾煎，取出不能打造，亦如同水系一般。若辨汞银，其色脚嫩，上面银薄，贴色不同。
赤脚者，然色赤而带嫩，终不如水系色老。此上古所传，造此换人，亦发家数千，子孙继迹不肖，而家即萧条，害众成家，终不悠久，吊铜以铜篏四傍，而后以银泻下，藏其铜于中，日吊铜。辨之难看其系，终不如细系之明。其系粗而带滞碍，即可疑而凿之，方露其铜。铁碎鏪，以铁碎先入于鏪内，然后以银泻诸鏪，适均，入其银内，包藏铁于其中，至低者亦有九程。九五者有系。或以铜碎如前，名曰包铕银，至低者亦有九程。九五有系，九程无系。钞子铜，用铜乙两，入银三分，入炉中以白信石如硝抽入，泻入鏪中，取出铗四傍者三四分重片。中心者又入炉中倾，再铗，如此者数次，然后用银陶末以石禹碗石禹极细，用酸砒草捣汁，入硼砂三分，以罐子同煮，后放前银末三分，入砒草汁内。以前铜入罐中，以箸炒之，取出以白水洗去其砒草汁，其色甚白。有一人问曰：“铜中只用银三分，后又以银末三分，何能使银相交于外。”其人对曰：“世间宝物，惟金银为至宝，若先不以银三分入铜倾煎，则后用银末，亦为煎煮，必不能入。先以银三分入内，则后用此银末煮之，自然相应也，故造假银。俗曰神仙。”然辨此铜，当认银色，乃死鱼白，无青白之色。再看其脚，有两样，或用胭脂点，或用石朱点，须在点脚，及死鱼白处辨之，则真膺了然。漂用白鏪银倾煎，细系一样。只是鏪甚热，而壁乃薄，而后以騵陶。去其下面者，只留上面其薄者，中以白铜倾一鏪无壁，以前上面安于其上，下面用银薄合其下，用焊焊之后用滓槌槌其脚，为风锅无二。
虽以凿凿开，必不能辨。如辨此，则当时烧焊之际，以火烧去其青青自然之色。如死鱼之白，故曰漂白，以此辨之，灼然明白矣。煎饼银法，每铅一钱，销铜一分，若九程银一两，可用铅一两。八程可用铅二两，七程可用铅三两。灰堤中，用炭装炉，慢扇其火，煎至铅花。若过，后必急扇其火，待油珠大如豆者，即以盖盖之。煞出只九五色。如待金花灿烂，煞出即结果布于上曰布心饼，又日焦心饼。下面蟹眼回珠二面皆白，即松纹足色。九程饼，亦出炉白，上乃鸡瓜面，下面脚亦白。八程饼，出炉略黑，必用天砂擦之方白，上面蚤班之痕，剪开略白。七程饼，出炉墨黑，亦用砂擦，及用盐梅梅洗之方白，其剪口带赤。六程比七程犹不同些。五程，即梅白饼。盐烧饼，二钱五分银出一两，取出以盐石禹烂水调上一重，在其饼上，入火烧之，取出以锤打去一重铜钅屁，又用盐烧之，再锤打，如此者数次，则外面铜去，而自然白，曰盐烧。白铜倾者，即白盐烧。三铗饼底是足色饼。用陶陶如纸薄，中用白铜熔一饼于中，上面用银入炉中倾出细系，入铅二三钱取出泻入炭锅成一饼样。亦用陶陶甚薄，盖于其上，然后用焊焊成一饼，铗去其四旁者，中间的饼，对面剪铗，尽可瞒人。辨之其饼厚，上下皆真银，中间色自异样。知者以银晐面于杉木中擦之，即见三样色。车壳即灌铅。以松纹细系鏪，晐面以落锥落一孔，然后以割子入其内割之，尽取其囊中者，留其银壳后用铅灌其内填满，再用银打一尖子尖之，又以铁凿子凿之，如风锅一般。然辨此银，要看其两凿面之痕处即见明白。倒茅饼，先以上号白信石，用熔成罐不洧水者，以盐泥固济，入信石于内，打二炷香，升灯盏上轻清者听用。以银七钱铜三钱五分，熔将起炉时，以前信石七分入银内，将盖盖之。取出天砂擦之，其面上亦鸡爪面，如九程银一般。辨之九程出炉自白，不待砂擦，然此饼铗口带黄，九程饼铗口自白。以此辨之郎然。更有：铁线饼、江山白、华光桥、神仙饼、糁铜饼、倒插铅，其余奇巧假银数十样。非言语笔舌所能形容。知者引申触类观此，思过半矣。有等游惰好闲，不务生理，受磨丧心，用此假银，苟计衣食，以度时光，此犹穷徒故不足责。然今贪黩之辈，家颇殷足，尚换此银，用以毒众，自图富厚，以遗子孙，不知丧心悖理，岂有善报，子孙其能昌乎。凡四民交易，只可用七程以至细系，更低者不可用也。如昧心欺人，不惟阴谴之罪难偿，而阳报之网，亦不漏矣。

[book_title]第十五类 衙役骗
入闻官言而出骗
里有寡妇，富盖乡邻，只生一子甘澍，年方弱冠，恪守祖业，不敢生放。乡人路五，两问之借银谷，皆不肯，心恨之，归与妻胡氏谋，要赖他强奸，妻许曰：“可。”又托心友支九为干证，即往分巡道处告，道提亲审。先问胡氏曰：“甘澍因何到你家？”胡氏曰：“他家豪富，终日无图，只是奸淫人妇女。知我男人未在家，无故来调戏，我不从，便强抱亲嘴，骂他不去。支九来邀我夫贩货，甘澍方走去”再问支九：“你往路五家何干？”支九曰：“小的与路五，都挑贩为生，因邀他买货，听底面妇人喊骂，甘澍走出。”又问甘澍曰：“你因何与妇人角口？”甘澍曰：“并无到他家，那有角口？问路五左右邻便知。”左右邻都称甘澍寡妇之子，素不敢非为，外间并未闻奸情，此是装情捏也。路五执曰：“他万金巨富，岂不能买两个干证？”左右邻曰：“我邻近不知。他支九隔越一街，岂不是买来作证。”道曰：“路五贫民，何能买人作证。”将左右邻并甘澍，各责二十，定要问做强奸。甘澍出而惧甚，思无解释。晚堂退后，道已封门，在后堂周旋闲行，沉默思想，忽自言曰：“错矣！错矣！”又周行数次，遂拂袖而入。适有防夫涂山，在外窥道举动，闻其言错，想必是审此奸一事也。
夤夜越墙而出，扣甘澍歇家门，歇家开门延入，甘澍正忧闷无计，涂山曰：“你今日事要关节否？”澍曰：“甚关节可解，正要求之。”山曰：“道爷适有妻舅到，三日内，即要打发起身，惟此最灵，若投他，明日即复审，更大胜矣。”澍曰：“如此得可好，须银几何？”涂山曰：“此翻自案事，不比别人情，须百金方可。”澍曰：“百金我出，只要明日复审。”涂山曰：“舅爷今酒席尚未散，吾当即入言之。”澍与歇家送出，道大门已封，涂山复从居旁民家越墙而入。次日，道出早堂，即出牌复审强奸事。甘澍大喜，以为果验也。下午再审甘澍曰：“路五曾问你揭借否？”澍曰：“他两次问借银谷，我皆不肯，因此仇恨，装情诬我。”再审胡氏曰：“甘澍未到你家，那有强奸事。”将拶起，路五边未用银，一拶即紧。胡氏难忍，即吐实，未有强奸，只揭借不肯，故装情告他。又将路五、支九各打三十。将甘澍全解无罪，涂山即跟出索银。甘澍曰：“吾乐与之。”涂山自索谢，澍另以十两与之，山以银入道卸起。
可出索添谢，又得十两。当时，以为舅爷关节之力，岂知出道之自悔，而银尽为涂山所风骗乎！
按：“衙役皆以骗养身供家，丰衣足食。其骗何可枚举，盖事事是骗，日日是骗，人人是骗。虽罄南山竹，何能悉之；虽包拯再生，何能察之。予素不入公庭，此中情弊，稀所知闻，此其偶得于真见者，故述其弊窦如此。然衙中虽人人是奸徒，事事是骗薮，吾惟早完公课，百忍不讼。虽贪吏悍卒，其如我何？
故曰机虽巧，不蹈为高；鸠虽毒，不饮为高；衙役虽骗，不入为高。纵有无妄之灾，必有明官，能昭雪之有，何也？官毕读书人，明者多，而昏者少也。无柰在衙人役，各以阴云霾雾蔽之耳。故惟忍小忿，不入衙为高也。
故拟重罪释犯人
富民元植者，家温行谨，奕世良善。偶与乡权贵有隙，乡贵素善叶推官，乃吹毛求疵，砌元植之恶十余件，叶推官为之送访，按院即批与叶审。叶提元植谕之曰：“汝之恶迹，我已备晓，罪在有定，只汝家殷富，不许央关节。若有关节，罪有加无减，且收入监，候拘到被害，即听审定罪。”叶推官素廉正，从来不纳分上，今元植既承面诫，越不敢展转，只惶惧待罪耳。适眷亲易乡官，素与植相善，知其事属仇陷，默地代拆于太府，托转释于四尊。太府乘间，缓颊及之，叶四尊大怒，归取元植瞂责之。曰：“我叫你不得投分上，反央太爷来讲，这样刁恶人，定要拟你谪戍。”元植茫不知来历，叩头曰：“老爷素不纳关节，一府通知。又蒙钧旨面谕，怎敢央太爷。实不知事从何来？”叶爷曰：“且入监去，定是军罪。”元植出查，方知事出易乡官，自以己意代释，并不使植知也。植思无处可解，寻其用事凌书手。密商曰：“能为我减军入徒，当以厚礼谢。”凌书曰：“能出百金，为汝计之。”植许曰：“可。”
以银封讫。叶爷果唤凌书手作招。曰：“须寻一军律拟来。”
凌书故以绞罪拟上。叶爷命改招，只可拟军。凌书过一日，再以绞罪拟曰：“访单中惟谋死亲，第一件最重，正合绞罪。余某条某条，只是徒罪，并无合军律者。”叶爷寻思，有对头之状。尚不轻入人绞，曾是拿访，而可绞人。曰：“造化了他，只拟徒罢。”后拟上三年徒。元植欣然纳赎，凌书遂安受百金之贿。在叶爷宁知其外受金，而内拟人重罪乎？故衙役之欺官，虽神君不及察也。
按：善有旌奖，恶有拿访，此朝廷激劝一大机权也。今旌者，多由攒剌之巧，访者或由权贵之嗾，其虚实盖相半耳。然犹幸有拿访一途，可以少惕刁顽，稍为良民吐气。特被访者，出入于问官之心，高下于权书之手，其情得罪当者亦少矣。当官持权者，或遇大故重情，必虚心详审，明察沉断，庶可杜奸欺之一二耳！
吏呵罪囚以分责
人传包孝肃为官清廉明察，用法无私，诈不得以巧辨售，罪不得以权贵兑。又不纳分上，故人称之曰：关节不到，有阎罗包老。适有富豪子，犯奸情真，知难逃洞察。预与一老胥谋曰：“包爷精明，察事如神。我所犯情真，干证又直证，罪实难逃。若重罚，犹可输纳，惟痛责实是难堪。有何计可以减责，必不惜厚费图之。”老胥曰：“明日若当责时，你奔近案前，强辩求伸。我从旁呵斥，为你分责，或可减你一半，此外别无策可图也。”次日，包公审得真情，发怒要打富子四十。富子奔近案，哓哓伸辩不已。老胥从旁大声呵之曰：“速去受责，何须许多说话，罪岂赦你。”包公见之，大恨此吏揽权起威，恐后日窃势骗人，外必生事。即先责老胥二十板，偏减去富子二十。欲使威不自胥出，不知正落其谋中也。老胥遂得厚赂，而包公漠不知之。
按：吏为奸，皆是知本官性情，而变幻用之。老胥知包公严明，岂容胥吏招权，故旁呵犯人，包公必责吏，而故恕犯人。以见胥吏之无权，欲外人不畏慑之。岂知于难减责之中，故分责以取其贿，又孰从而察之？公且受胥骗，况后之为官者哉。

[book_title]第十六类 婚娶骗
妇嫁淘街而害命
京城有房八者，为人痴蠢，以淘街为生，家只一老母。一日房八淘街，往小河边洗，靠晚来有一妇人，身穿麻衣，旁立看淘洗讫。谓房八曰：“我将往娘家，今晚不能到，暂借你家一歇。”房八曰：“我家歇不得，何不往客店歇？”妇人曰：“客店人丛杂宿不便，你家有何人？”房八曰：“家有老母。”
妇人曰：“有母便可同歇。”房八引至家，妇人把银与籴米，买酒菜，夜间三人同食。妇人问曾娶媳否？房母答家下仅能度日，那得银娶媳。妇人曰：“我前夫死，已葬讫，家无亲人，今收拾家财，将回娘家，奈娘家又远。看你儿子孝善，偶然相遇亦似天缘，意欲为你媳妇，以供奉朝夕何如？”房母曰：“你虽好意，只恐儿不能供三口人。”妇曰：“我亦带有些少银本，谅勤治女工，亦足自给。”房八喜曰：“我算命，今年当招好妻。一人自有一人禄，何患不能供。”是晚遂成亲同宿。
一夜之间，叙尽风流。男称前未娶，今如渴而得浆；女称久失偶，今如热而遇凉。二人交爱，真如鱼水。房母亦大喜，天赐贤媳。次日，妇以银六钱与夫籴米，买菜蔬。第三日问婆曰：“何不做身衣服穿？”婆称无银。妇又出银六钱，叫夫在汪客大布店买之。房八既得妻，又前后得银作家，心中扬扬喜色。
往汪店买青布二端归，妇各将剪去三尺。故持尺量曰：“此是剪剩之布，未成全疋，何被人瞒也？可持去与换，有好银买布，他何得如此亏人？”房八听妻言去换。汪店言我家那有零布，是你自剪起胡赖我。二人各争一常汪客令家人再以二端与之，及持归。妇背地以剪刀剌破几叶后将展开。又曰：“如何又换两疋碾烂布。这布店好可恶，他欺你纯善，故敢诳你。今次不换，可放言骂他，怕他甚么。”房八被妻激，忿忿往说：“你以破布诳我。”汪客说：“你买一疋布，来换许多次，店中那有此工夫，不换与他。”房八便纵言秽骂，汪客怒，喝令家人扯打一顿。后以两疋布，打开看明，掷与之。房八执布归，言被打之恨。妻怒顿足曰：“有银买布，及招他打。他靠财势，可拚命与他作对，吾与婆能替你伸冤。”又激夫到店凶泼。汪店家人又群起痛打，带重伤而归。妇哭曰：“必往告保辜状。”
遂往御史处告准。归买好酒好菜，劝夫多饮方可散血。夫被其劝，酩酊大醉，夜乘醉，紧绑其手足，以沙塞口鼻，至三更，死已久。解其绑绳，妇故喊曰：“你儿身冷了硬了，莫非是死。”
吓得婆起，看儿已死，二人相对哭尽哀。复往御史处补状，差官检验收贮，遍体都有重伤。汪客惊惶无措，过三日将审。
妇与婆到汪客店曰：“我夫被你打死已的，只我婆年老，我一妇人，难独供膳，把你偿命亦无益，你能出银三百两与我供奉婆婆，叫婆具息，免检罢。”汪客闻言心喜，令人担议，许出银二百两，与房母供赡。房母依妇言，自具息，言身贫老，儿死妇寡，莫能存命，凭亲邻劝谕，着汪出银一百两，与氏养赡，免行检验。官准息，将汪客打二十又罚一大罪。令房八妻，领银而归。过两日，妇窃银二百两夜间逃去，不知所往。房母再欲告，汪客又重出二十两与之，以息其事。
按：此妇是大棍之妻，查得房八只此老母，故遣妇假与为妻。激其与富店殴争，然后加功打死。则房母必告，必可得银，然后拐银而逃，是断送人一命，而彼得厚利也。棍之奸险至此，人可痴心，而犯其机阱乎？
媒赚春元娶命妇
福建春元洪子巽，在京将纳妾，媒数引看，多未称意。适有崔命妇者，年近三十，犹绰约如处子，以为夫除服，入寺建醮。二棍套定，一为媒，先引洪春元到寺亲看，洪见其容貌秀雅，言动庄重，大是快意。媒曰：“既称意，须与其大伯言之，此妇是伯主婚。”径引春元到其家，先袖钱五十文入，付其幸僮曰：“有一春元来尊府看大厦，托讨三杯茶与吃。”再出邀春元曰：“他大伯在外即回，可入厅坐。”少顷，一棍称为伯，从外入，三人叙礼复坐，小仆捧茶出，媒曰：“令弟妇欲改适，此福建春元欲求娶，敬问礼银若干。”伯曰：“路太远些，恐弟妇外家不允。”媒曰：“他目今受官，即叫令弟舅同到任，亦何惮远。况他世家宦族，姻眷满朝，即在京，亦多人看顾，此不可蹉过。但老爹尚未得见令弟妇。”伯笑曰：“舍弟妇人品德性，女流第一，往日亦不肯令人见，今日除服，在某寺建醮，往彼处看之易矣。”媒曰：“尊府所出，亦不须看。但问何时肯去，及礼银若何？”伯曰：“他除服了，亦不拘时去。
礼银须一百以上，他首饰妆奁，亦有五六十两。”旋引媒起，密曰：“我上贺须四十两，莫与弟妇知，其身资可减些。”再复入坐。复曰：“明日若交银，可在花园馆中。家中有俗忌，不交银也。”媒曰：“须请令弟舅同见为好。”伯曰：“彼来自多称说，待娶后，即通未迟。”便送媒与春元出。媒曰：“知间伯与我言，须上贺银四十两，其身资可减些，彼不欲弟妇知，故欲在园交银。”次日，媒引春元及二管家，同往园馆，又去邀崔家大伯，同一小仆，挟天平至。媒曰：“要叫一人写礼书。”伯曰：“亡弟未在，何用婚书？”媒曰：“京城交易，不比共府作事，只记一帐亦有凭据。”伯曰：“吾自写何如？”
媒曰：“最好。”即取纸与写，到财礼处。伯曰：“六十两。”
媒曰：“减些，只四十。但要安顿令弟妇有好处，不必多索银。”伯曰：“两项可都一样。”媒曰：“易说的。”写完了。媒曰：“婚书放在我手，看对银。”先对四十两，作一总封。又对二十两，付与伯收。伯起曰：“吾取四十两，财礼任你家中而交。不然，亦不消说。”媒曰：“再加十两。”伯亦不肯。
媒顾春元曰：“何如？”春元曰：“凑起四十两，在你手，到他家交与妇人。”媒曰：“婚书并银都要在我手，一同家中，两相交付。”伯曰：“我的非今日言明要背交，昨已议定了。
若事不成，岂能赖得。”媒惟取四十两，并婚书在手，同春元回店，雇人去接亲。媒以婚书付春元，曰：“事已定矣，不消带去。”只同两管家，领十余人至崔家，先入厅旁坐。媒曰：“吾叫大伯来。”脱身去矣。崔家见许多人来，出问曰：“你辈何干？”管家对曰：“来接亲。”崔家人曰：“你走错门了，接甚亲？”管家曰：“媒人引我来，怎会错？”崔家人曰：“那位是媒？”管家曰：“媒去叫你大伯。”崔家人曰：“有甚大伯？”管家曰：“是你家交银主婚的。”崔唾其面曰：“你一伙小辈，该死的。此是崔爹府中，你信何人哄，在此胡说。”
管家曰：“昨同洪相公在你家吃茶，许议亲事，已在花园交银了。今返退悔，我岂怕你的，难道脱得我银去。”崔家人曰：“谁把茶你吃？谁受你银？我家那有出嫁的人？”管家曰：“你前曰在寺中建醮的娘子要嫁。”崔家人曰：“啐！那是我主母，曾受朝廷诰命，谁人娶得？我去禀巡爷，把这伙棍徒锁去。”两管家见媒人请大伯不来，心中不安，各逃回店。崔家人尾其后，查是春元洪子巽强婚，即往府尹告强娶命妇事。洪春元闻告，始知被棍脱，即逃出京去，及府尹差人来提，回报已先期走矣。府尹曰：“他自然要走，怎敢对得，遂为立案存照，以候后提。
按：此棍巧处，在见崔家主仆，皆在寺，乃哄其家小仆进茶。又云：“大伯欲背索上贺，在园交银。”
故可行其骗，洪春元既失银。又着走，又府尹信其强娶，为之立案。在外娶妾，信然难哉，作事何可不审实也。
异省娶妾惹讼祸
广东蔡天寿者，为人慷慨仗义。年四十无子，其妻泼甚，弗容娶妾。一日贩广锡三十余担，往苏州府卖。与牙人萧汉卿曰：“我未得了，意欲在此娶一妾，亦有相因的否？”汉卿曰：“有银何怕无当意女子。”即领去看几个室女。汉卿曰：“我年过四十，此女皆年纪不相宜，吾不娶也。”忽有荡子国延纪，家有寡母邓氏，年三十三岁，容貌端好，夫死遗家赀千金。被延纪赌荡罄空，更欠赌银二十余两，逼取无办，乃与棍商议，诈称母为妻，欲嫁以偿债。媒传于汉卿，领天寿看之，年貌合意，议身资银四十余两。纪曰：“氏系过江出身，恐外家阻当，不与嫁远。其银可封牙人手，待临行上船，我叫人送到船来，人与银两相交付。”牙人以为可。临行，延纪自雇轿，诈称母舅家接母。上船后，始知子将己脱嫁于客，心中甚怒。只忍气问曰：“夫既以我嫁人，何必相瞒，且娶我者是谁？”寿应曰：“是不才。”妇曰：“看君谅是个富翁，我亦无恨。但我因夫赌荡，衣资首饰，悉藏母家，我同你去取，亦且令母家得知。”
天寿信之，与邓氏偕往，氏入诉其子背将已嫁之事。其兄邓天明发怒曰：“那有子敢嫁母者，是何客人敢斗胆而娶？”出将天寿乱打。邓氏救止曰：“谅客人亦不知情，只不孝延纪，胆大该死。”天明即具状告县，邹爷准状，差拘延纪，逃走不出。
先拘汉卿、天寿到，邹爷审出大怒，将婚主、媒人各责二十。
以天寿收监，着汉卿讨延纪，数月终不能拿，累被拿限拷打。
天寿投分上释监，邹爷竟不许。人教，天寿曰：“贼要贼拿，赌钱要赌钱人拿，何不许银与赌棍人拿。”不数日，棍指延纪所在，差人一拿到，邹爷审出延纪以子嫁母，与远客作妾，责四十板，拟重典。身资银追入官，汉卿、天寿各拟杖惩。其母邓氏，着兄邓天明领归供养，任自择嫁，批照付之。
按：为嗣娶妾，礼律不禁，特当娶于附近小户。
若出外省，慕色而娶，多酿后患。若此类者，可为炯戒矣。
因蛙露出谋娶情
徐州人陈彩，家资巨富，机智深密，有莽操之奸。年三十岁，妻妾俱无子。邻舍潘璘，常借彩银，出外为商。彩往璘家，见其妻游氏，美貌绝伦，遂起不良心。邀璘同本，往瓜州买绵花，发广州等处卖货收完，二人同归。路经西关渡，此幽僻之处，往来者稀，璘上渡以篙撑船。彩暗忖此机可乘，从后将璘一推落江，璘奔起水面，彩再以篙指落深渊。浸死之后，彩故叫鱼翁捞其尸，以火焚之，裹骨归家。彩穿白衣，见璘父母，先大哭而后报凶情。璘家大小都恸，乃细问身死因由。彩曰：“因过西关渡，上渡撑船，与篙并入水中，水深急，力不能起，遂致浸死。我顾人捞尸，焚骨而归。”言毕，潘家又哭。彩乃将所卖帐簿并财本，一一算明，交还璘之父母。满家反怀其德，那知彩之设计谋死也。至半死后，璘父潘玉年老，有二幼孙，不能抚养，欲以媳招人入赘，代理家事。与彩商议。彩曰：“入赘事久远，必得的当人方可。不然，家被他破害，后悔何及。
依彩愚见，小心支持，守节勿嫁人为尚。”彩言虽如此，而中藏机械甚深。后者议入赘者，玉亦与彩议，彩皆设机破之。因先贿游氏之外家，布谋已定，自言于玉曰：“吾与令郎至知，本无自赘之理，但事有经权，试与尊叔自筹之。”玉曰：“尊见何如？”彩曰：“吾欲以叔产业，悉付我理，请叔族亲议立文书，递年几多供应尊叔夫妇食用。几多供应祭坟纳役，余者付叔存之，以备二孙婚娶。令媳与我为次室，况我拙荆颇贤，必无妒恚之患，后倘得产男女，必不亏他，是令媳得所归，而公家亦有所付托矣。”媳曰：“古云宁作贫人妻，莫作富人妾。
我夫与他为友，我嫁他为妾，似不好观瞻。请公公再详。”玉曰：“难得此人家富忠厚，况又代我理家，我不劳而坐享衣食。
余剩者，又存与孙婚娶。文字有我族人为证，何等安妥，不必再疑。”潘家大小，皆以为然，游氏父母，亦同声曰可。游氏只得听命。不觉嫁后二十余载，生有二子。又养一长孙。前二子皆已娶媳，亦生二孙。彩之正室，前十年已故。游氏与夫极和顺。一日大雨如注，天井水满，忽有青蛙，浸于水中，跃起庭上，彩以小竹挑入水中去，如此者数次。彩平昔是谨密之人，是日天牖其衷，暗忖游氏恩情已久，谅谈前情，妻必不怨。不觉漏言曰：“你前夫亦似此青蛙，若不生计较，安得与你成夫妇。”游氏曰：“计较若何？”彩曰：“昔你见你貌无双，要得同床伴我眠。心生一计同贸易，过渡踢他落波心，你夫奔起浮水面，再将篙指落深渊，连奔连指两三次，亦如青蛙此状情。”游氏惊号大骂曰：“你这狼子野心贼，当千刀万剐，那有人如此狼心者。”彩被妻骂，无一语可应之。游氏哭奔于路，高声叫曰：“我前夫被这贼谋死，谋我作妾，我必经官告论，为前夫报仇。”左邻右舍皆萃听惊骇。彩叫二子，强抬游氏入家，皆跪下苦劝曰：“看家中大小之面，勿说此话。”游氏指骂二子曰：“你爷奸谋子岂昌，无端造恶忒强梁，险邪暗害同曹贼，天牖其衷自说扬。呈官告论清奸孽，斩他首级振纲常。我夫虽然归黄土，九泉之下也心凉。璘长子潘槐，次潘杨，闻游母出路，扬陈彩谋杀其父之事，与潘族众，来问其详。游氏见二子并小叔，恸哭甚而言曰：“当你父在日，出外为商，尝问这贼借本，他见我先时有貌，即起歹意。邀你父出外贸易，归西关渡踢你父于江中，奔起水面，复以篙指落深渊，如此者数次，因此浸死。”众等曰：“何以知之？”游氏曰：“适间大雨天井水溢，有一青蛙被浸，跃起庭上，贼以竹打抽下数次，蛙因打困浸死。天不容奸，他见此蛙，因自道其故，所以知之，儿可去告，我来作证。”杨愧闻言，捶脑号天。大哭曰：“这仇不共戴天，扯来打死他。”直入内堂，将彩揪打。彩家理亏自然不敢对敌。彩怒曰：“我纵谋人，罪有明条，岂该你打？”
游氏曰：“他罪不容诛，若未经官，错手打死，则仇未报，反成人命。”方闹嚷间潘家族从聚集百余人，中有无藉者，欲掳其家。游氏曰：“物是我的，贼犯法当死。非他所有，我不出证其罪，汝众何得掳我财物？”游氏与二子抱牌急告，本县魏爷准其状。差拿陈彩到官，无半语推辞，一一招认。魏爷打彩三十板，立拟典刑，即申上司讫。游氏并二子杨槐，各讨保，候解两院。是日，县看者何止数百人，皆言此妇原在潘家处中户。今处于陈万金钜富，驱奴使婢先作妾，而今作正室，况年已久，生子及孙。徇情者，初谈及此未免哽咽喉干，吞声忍气而罢。今径呈之公庭，必令偿前夫命，真可谓女流中节侠行，出乎流俗者也。两院倒案已毕，彩正典刑已定。彩托禁子，叫游氏并二子，来狱中嘱付，游氏不肯去见，只叫二子往见之。
彩嘱二子传命曰：“我偿潘王之命已定，他之怨已酬。而结发之恩已报矣。何惜见我一面。我有后事，欲以付托。”游氏曰：“我与他恩谊绝矣，有何颜再见他。”二子入狱中回话。彩大怒曰：“我在狱受尽苦楚，不日处决。他在家享受富贵，是他潘家物乎？陈家物乎？言毕，二子以父言传于母。游氏曰：“我在你父家二十余载，恩非不深，但不知他机谋甚巧。今已泄出前情，则你父实我仇人，义当绝这。你二人是我毛里天性，安忍割舍。你父不说富贵是他家的，我意已欲还潘家。今既如此说，我还意已决，当我母已死，勿复念也。”二子曰：“母亲为前夫报仇，正合大义。我父不得生怨，须念我兄弟年幼，方赖母亲教育，万勿往他家也。”游氏不听，召集陈门亲族，将家业并首饰等项，交割明白，空身而还潘家。甘处淡泊，人皆服其高义，羡潘璘之有妻，仇终得报；叹陈彩之奸谋，祸反及身也。

[book_title]第十七类 奸情骗
用银反买焙纸妇
宗化人羽崇，家资殷富，性最好淫。常以银谷生放于乡下，乡人惟早午晚在家食饭，午家后都往耕田，并无男子在家。崇偏于半午前，往人家取帐，遇单居妇女，千方挑之，多与通好。
人有问之者曰：“凡妇人与初相见，面生情疏，茫不相识，怎好问口，便通野话，倘怒骂起来，后何以登其门？”崇曰：“凡撩妇人，临机应变，因事乘机，或以言挑，或以利诱，或以势压，或以恳求，何止一端。全在察其心情，而投中之。或无可入机者，试与之讲梦，说我昨夜梦一所在去，宛似你家一般。
某物在此，某物在此，又梦与你相交，一夜快活，醒来乃是一梦。今日到此，全与梦中相同。如此且笑且说，讲了一遍，看他言貌，或喜、或怒、或不采、或应对、或疑猜，便可以言投入。彼若发骂，我只说梦，彼若不拒，我便可取事矣。我尝往一所在取帐，男子另一处造纸，两妯娌对焙纸，其伯姆半宿妇人，其婶子极是少美，我欲挑之，若半声推拒，隔焙便闻，何以动手。我生一计，包银一钱作一块，密密轻轻与说曰：“我欲挑你伯姆，把此一钱银送你，再一包五分，托你代送与伯姆，替我说个方便。”妇人接两包银，把自己包开看过，见银作一块，心中有些喜意，答曰：“你爱他，你自与他说，自然是肯，我不好替说。”我便曰：“若爱只是爱你，但恐你不肯，故托你通伯姆罢。”不应，我便搂之，默然应承，只隔焙干事，那边全不知。若不如此，反生计较，彼恐伯姆知之，怎肯默然应允。惟先说挑伯姆，彼心道，那边可干事，我这边密密干亦何妨，故不劳而成也。”
按：妇人不爱淫者，亦爱财。但深畏人知，故不敢为。惟点壮其心，谓人不能知，彼便敢妄为耳。既许从你，彼之遮盖，自然更谨密矣。此羽崇骗奸机巧之一节也。然世情鬼魅，有许多深奸隐慝，何能尽述为戒，特标其近闻者如此。
和尚剪绢调佃妇
寿山寺，田良五百石，分为十二房，僧皆富足，都锦衣肉食，饮酒宿娼，更甚俗家。每管寺十余年，银多欲归，先约家中定姻。在外蓄发为头陀，鬓发可缚纲巾，即回娶妻当家矣。
每兄去弟来，父去子继，据为已业，并无异色人得参入，或有畏受家累，不思归俗者，辄择村中愚善佃客，有无妻者，出银与代娶。僧先宿一个月，后付与佃客共，不时往宿，僧来则僧之妻，僧去则佃之妇。故谚云：非僧奸佃妇，乃佃奸僧老婆。
即此俗也。或生子，有全月可认者，则属某。或交错无可辨者，则僧与佃分，各得其一，待十余岁，即领为侍者，实则亲子也。
故僧家云：灭灯传道，寄姓传宗，即此也。有一僧往乡取苗租，其佃户柔懦，见其妇美貌，每挑之便骂不睬。后冬十月，故买疋好绢，问此妇借剪刀，剪下二尺。曰：“将送人作鞋面。”
余者寄此妇手。两日后，复来取绢借剪刀。又剪二尺，将往送人，余者仍寄之。妇曰：“送甚人？何不全拿去？”僧曰：“只消许多，可长享用。”妇曰：“我代收藏，亦当剪二尺与我。”
僧曰：“你若要便全疋与你，这两尺亦与你，不消送那人矣。”
妇曰：“果真乎？”僧曰：“惟恐你不受？我久有意送矣。”
两下遂成云雨佳会。僧曰：“你往日骂我，今日何有这好意？”
妇曰：“我冬间要做一身衣服，送母亲寿，故不得已从你，后日决不肯矣。”僧曰：“那二尺，更要一次。”妇曰：“二尺任你送别人。”僧曰：“取多辞少，你好歹。”及事完了出房。
僧曰：“我要禾蒿绞一索用。”妇取付之，僧将蒿，慢慢绞索，妇催快去，僧曰：“在外何妨？”少顷佃客回，问曰：“你作索何用？”僧曰：“我有绢大半疋要卖，令正说要造衣，送令岳母寿，以你养的猪作一两二钱还我绢，将此索牵去。”佃客骂妻曰：“我猪要养，何换此无用绢，急取还他去。”妇取起二尺，将大疋丢出还之曰：“舍与你。”僧曰：“我还你是价，也不亏你，有甚舍与我。”
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:11:40-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>