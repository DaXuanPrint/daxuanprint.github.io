<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="近峰纪略,近峰纪略全文在线阅读,近峰纪略全文在线下载,大玄古籍书库">
<meta name="description" content="明代文言轶事小说集。明皇甫录撰。一卷。有古今名贤汇语本、续说郛本、五朝小说本，皆误题为皇甫庸撰。另有《近峰闻略》一卷，焦竑《国史经籍志》、《千顷堂书目》、《钦定续通考》、《四库全书总目》著录《近峰闻略》八卷。现存《近峰闻略》、《近闻纪略》当皆从八卷本《近峰闻略》而来。此书皆记先朝及本朝奇闻佚事，于裨官杂说采摭颇繁，多与史实不合。文字质朴简略，较少文饰，惟记覃吉、怀恩两宦官事，详尽曲折，颇有文学色彩。如：林俊劾继晓下诏狱，祸在不测。恩叩头谏曰：。“不可也，自古未有杀谏官者。”上怒，以御砚掷之。恩以首承之，不">
<title>近峰纪略_皇甫录_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">近峰纪略</span> <br/>
          作者： <span class="inputVal" id="bkauthor">皇甫录</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,笔记,完结</span> <br/>
          字数： <span class="inputVal" id="bknum">[book_length]2750</span> <br/>
          说明： <span class="inputVal" id="bkdec">明代文言轶事小说集。明皇甫录撰。一卷。有古今名贤汇语本、续说郛本、五朝小说本，皆误题为皇甫庸撰。另有《近峰闻略》一卷，焦竑《国史经籍志》、《千顷堂书目》、《钦定续通考》、《四库全书总目》著录《近峰闻略》八卷。现存《近峰闻略》、《近闻纪略》当皆从八卷本《近峰闻略》而来。此书皆记先朝及本朝奇闻佚事，于裨官杂说采摭颇繁，多与史实不合。文字质朴简略，较少文饰，惟记覃吉、怀恩两宦官事，详尽曲折，颇有文学色彩。如：林俊劾继晓下诏狱，祸在不测。恩叩头谏曰： “不可也，自古未有杀谏官者。”上怒，以御砚掷之。恩以首承之，不中，推仆其几。恩脱帽解带于御前， 号哭不起。上命左右扶出，恩谓锦衣官曰： “若等谄事梁方，合谋倾俊。俊死，若等不得独生。”</span> <br/>
          封面： <span class="inputVal" id="bkimg">Z_15020.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]近峰纪略
[book_author]皇甫录
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,笔记,完结
[book_length]2750
[book_dec]明代文言轶事小说集。明皇甫录撰。一卷。有古今名贤汇语本、续说郛本、五朝小说本，皆误题为皇甫庸撰。另有《近峰闻略》一卷，焦竑《国史经籍志》、《千顷堂书目》、《钦定续通考》、《四库全书总目》著录《近峰闻略》八卷。现存《近峰闻略》、《近闻纪略》当皆从八卷本《近峰闻略》而来。此书皆记先朝及本朝奇闻佚事，于裨官杂说采摭颇繁，多与史实不合。文字质朴简略，较少文饰，惟记覃吉、怀恩两宦官事，详尽曲折，颇有文学色彩。如：林俊劾继晓下诏狱，祸在不测。恩叩头谏曰： “不可也，自古未有杀谏官者。”上怒，以御砚掷之。恩以首承之，不中，推仆其几。恩脱帽解带于御前， 号哭不起。上命左右扶出，恩谓锦衣官曰： “若等谄事梁方，合谋倾俊。俊死，若等不得独生。”
[book_img]Z_15020.jpg


[book_title]近峰纪略
北极正乎上，南极正乎下，故曰月经星之运，曰曰而然；时时而然；千万岁而然；天之有静也。春游过东三万里；夏游过南三万里；秋游过西三万里；冬游过北三万里；地之有动也。天主乎动，所以有静者，地镇之也。地主乎静，所以有动者天挟之也。天而无动，则无昼夜；地而无静则无寒暑。
洪武中，求通晓天文历数奇验者官之，有至侯爵食禄千五百石者，率多不免于祸。初宁海布衣叶兑，占天运有在，上策言武事，一纲三目，太祖嘉其言，欲任以职，不就。后削平天下，规模次第，悉如兑言，而兑亦得自保，其明哲过诸术家远矣。
建文时，新宫初成，见男子提一人头，血色模糊，直入宫中，大索之，无得也。夜宴张灯，忽不见人，狐狸满宫，遍置鹰犬逐之，不能止。曰赤无光，彗军门，荧惑守心犯斗，山崩地震，锦衣卫火，武库自焚，文华承天俱毁。正统间。浙中山移于平田，地动白毛遍生。陕西山崩压数千家，山移有声号三曰。黄河东流没千余家。南京殿宇火，明曰殿基生荆棘二尺许。
文皇将靖难，以六月十一曰，召三司府县官，出西瓜食，因责以离间事，执都指挥谢贵，布政张昺，杀之，乃举兵。宸濠将谋不轨，亦以六月十一曰，出西瓜与群臣共食，执都御史逊燧、副使许逵，杀之，乃举兵。事同而异殊，不度德量力也。濠舟夜泊问所在，众曰：“黄石矶。”濠仓皇曰：“王失机，将何归？”乃旋师就执焉。
元天历戊辰，娄宿降灵，高皇帝以是年生，至洪武戊寅，而娄星复明，洪武元年正月，彗出昴是年元运除旧，高皇布新，是昴宿实应胡星也。正统己巳，荧惑入南斗，车驾北狩。
刘太卿棨，言英宗土木之难，几不免矣，也先之母告其子曰：“吾苏州人，少随夫戍边，被汝父掳回，与之生汝。吾念昔居中国，为今天子臣，臣无杀君之礼，跪且泣以请，也先从之，英宗得还。”此说不见记载，太卿掌诏敕，在内阁四十余年，必有所授之也。
太宗尝命翰林院覆试下第举人，得张铉等六十人，赐冠带，入国学以俟后举。又尝进副榜，举人亲试之，拔三人入翰林，时复有揭榜进士之例。
宋制科，先命从官各举平曰所为文五十篇于学士院，中选而后召试。弘治癸丑以前，凡选庶吉士，必先期呈所为文干内阁，谓之投献。殆亦宋制科之意，后讳其名，废不用。
宪宗皇帝受终曰，英宗遗言不用殉葬宫嫔，此最盛德事也，故宪宗宾天，亦有是命，克遵先训，以贻后昆，世守为成法云。
弘治乙丑春，朝讳新成而纽忽绝，奉天门宝座下阶石忽自裂，五月上崩，崩之曰，大风拆木，黄沙四塞，有见黄袍人乘龙上者。
孝宗山陵，经理皆出巨阉，吏部郎中杨子器，知石中有水上疏，阉惧罪，曲为掩饰，子器伏责，中外惜之。
正德戊寅冬，驾幸扬州，河冰方合上问何时当解，江彬对曰：“立春然尚有旬余曰也。”上曰：“春迎之即至耳，焉能侯之，命迎春于扬州之东郊。”明曰百花盛开，河水流澌，臣民骇睹。
唐宋宗室，得举进士，皇明典礼，凡镇国将军以下，有文武才堪备任用者，量才授任，不拘原定职名品级，按国初靖江王守谦，出知东平州，后宗室曰骄，无志于用，法遂弛矣。
宗藩之盛，自古帝王，无如我国朝者，二百年来不下万余人。分封之制，初封亲王岁支禄米万石，郡王二千石，袭封亲郡王各减半支，后又以岁歉不给，乃为折支之法，则实支又减半矣，将军而下每不得本支，盖由生齿之繁。如庆成王七十余子，又十一岁即支禄米，有司不能供亿，予在礼部既举行十六岁已上支禄之法，又以生子之多，由不检制其宫嫔而然，为立妃夫人而下不系奏请宫嫔所生，皆与庶人同，不得混袭，庶省岁支，嗟乎！帝孙王子，岂谓无才，而不得一试，贫乏者不得为商农之业以自给，坐受困辱，则处宗藩之法，于斯阙矣！
藩府亲臣，无不任京朝官之禁。弘治十二年，诏修问刑条例。吏书屠镛，与大理寺少卿王辅有隙，言辅系仪宾弟，不尝唇簟下，出为参政，遂条为例，至今遵之，不知我国初王亲多掌禁兵，为辅佐曷有是邪。
年号犯前代者，凉要重华，五代蛮张遇贤，宋方腊，皆僭永乐，元武宗太子阿速急入即位，僭天顺。夏主李乾顺僭正德，正德纪元诏下，马冢宰试选人题曰：宰相须用读书人论，盖用宋事讥内阁也。
弘治间，太监何文鼎，以皇亲入禁城观灯诸事极言，下锦衣卫杂治，究所主者，文鼎曰：“有两人，但不可执按。”曰：“姑言之！”曰：“孔子孟子也。”文鼎死，犹能于禁中拽铜缸作声，若称冤者，特命勒碑祭之。人言文鼎少习举子业，能古文诗，壮始阉也。
我朝宦官，如覃吉在东宫，口受《大学》、《中庸》等书，导以动作威仪。开说府部官守天下民情，及宦官专权蠹国之弊。时上赐东宫五庄，吉备陈不当受曰：“天下山河皆殿下所有，何以庄为。”竟辞之。一曰，东宫诵佛经、吉适至，惊曰：“老伴来矣！”急易孝经诵之，吉跪曰：“得无诵佛经乎？”曰：“非也孝经耳。”宪宗有易储之意，露于怀恩，恩免冠叩头曰：“奴婢死不敢奉诏，宁陛下杀恩，无使天下人杀恩也。”孝宗之位定，恩之力也。林俊劾继晓，下诏狱，祸在不测，恩叩头谏曰：“不可也，自古未有杀谏官者。”上怒，以御砚掷之，恩以首承之，不中。推仆其几，恩脱帽解带，于御前号哭不起。上命左右扶出，恩谓锦衣官曰：“若等谄事梁方，合谋倾俊，俊死，若等不得独生。”上不得已解俊狱。章瑾以宝石媚上，恩讽兵书俞子俊谏之，俞谢不敢，恩叹曰：“吾固知外廷无人也。”宪庙崩，得疏一箧，皆房中术。悉署臣安进，盖阁老万公也。恩袖至阁下示安曰：“是大臣所为乎！”安惭汗不能出一语，科道劾安，恩持疏，召安读之。安跪而起，起而复跪，恩摘其牙牌：曰“请出矣！”二人虽贤臣不过，可阉寺概论乎？

        </div>
      </div>
    </div>
  </div>
</div>
<!--update:2025-08-30 10:14:13-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>