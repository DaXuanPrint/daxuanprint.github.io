<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="五十六种书并序。全文,五十六种书并序全文在线阅读,五十六种书并序全文在线下载,大玄古籍书库">
<meta name="description" content="记述书法字体的著作。旧题唐代韦续撰。一卷。序中称后汉东阳徐安于搜读史籀,得十二时书,皆象神形,又加三十三体,共定五十六种(十二加三十三并非五十六,恐有误),则此书非其所作,只是为其所传。五十六种为龙书、八穗书、篆书、云书、鸾凤书、科斗书、仙人形书、龟书、钟鼎书、倒薤书、虎书、鸟书、鱼书、填书等等_五十六种书并序_全文在线阅读_五十六种书并序_全文在线下载_大玄古籍书库">
<title>五十六种书并序_韦续_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">五十六种书并序</span> <br/>
          作者： <span class="inputVal" id="bkauthor">韦续</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,书法,完结</span> <br/>
          字数： <span class="inputVal" id="bknum">[book_length]2201</span> <br/>
          说明： <span class="inputVal" id="bkdec">记述书法字体的著作。旧题唐代韦续撰。一卷。序中称后汉东阳徐安于搜读史籀,得十二时书,皆象神形,又加三十三体,共定五十六种(十二加三十三并非五十六,恐有误),则此书非其所作,只是为其所传。五十六种为龙书、八穗书、篆书、云书、鸾凤书、科斗书、仙人形书、龟书、钟鼎书、倒薤书、虎书、鸟书、鱼书、填书等等</span> <br/>
          封面： <span class="inputVal" id="bkimg">Z_13660.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]五十六种书并序
[book_author]韦续
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,书法,完结
[book_length]2201
[book_dec]记述书法字体的著作。旧题唐代韦续撰。一卷。序中称后汉东阳徐安于搜读史籀,得十二时书,皆象神形,又加三十三体,共定五十六种(十二加三十三并非五十六,恐有误),则此书非其所作,只是为其所传。五十六种为龙书、八穗书、篆书、云书、鸾凤书、科斗书、仙人形书、龟书、钟鼎书、倒薤书、虎书、鸟书、鱼书、填书等等
[book_img]Z_13660.jpg


[book_title]五十六种书并序  全文
自三皇以前，结绳为政，至太昊氏，文字生焉。所谓依类象形谓之文，形声相益谓之字，著于竹帛谓之书。书者以代结绳之政也，故字有六文： 一曰象形，“日”“月”是也；二曰指事，“上”、“下”是也；三曰形声，“江”、“河”是也；四曰会意，“武”、“信”是也；五曰转注，“考”、“老”是也；六曰假借，“令”、“长”是也。又曰字有五易，苍颉变古文，史籀制大篆，李斯制小篆，程邈制隶书，汉代作章草是也。其八体者，更加刻符、摹印、虫书、署书、殳书、传信并大小篆，为八体也。后汉东阳公徐安于搜诸史籍，得十二时书，皆象神形也。又加二十三体，共定五十有六，列之于后:
一、太昊庖牺氏获景龙之瑞，始作龙书。
二、炎帝神农氏因上党羊头山始生嘉禾八穗，作八穗书，用颁行时令。
三、黄帝史苍颉写鸟迹为文，作篆书。
四、黄帝时，因卿云作云书。
五、少昊金天时以鸟纪官，作鸾风书，文章衣眼，取以为象。
六、蝌蚪书因蝌蚪之名，故饰之以形。不知年代，或云颛顼高阳氏所制，今古文是也。
七、帝喾高辛氏以人纪事，象仙人形书，车器衣眼皆为之。
八、帝尧陶唐氏因轩辕灵龟负图作龟书。
九、夏后氏象钟鼎形为篆，作钟鼎书。
十、殷汤时仙人务光作倒薤书，今薤叶篆是也。
十一、周文王史史佚因驺虞作虎书，有虎不害人，驺虞因此始也。
十二、周文王时赤雀衔书集户，武士时丹鸟入室，以二祥瑞，故作鸟书。
十三、周法鱼书因素鳞跃舟所作。一云汉武帝游昆明池，学士陈遵所作。
十四、填书，周媒氏作。魏韦诞用题宫阙，王廙、王隐皆好之。
十五、大篆书，周宣王史史籀所作也。亦曰籀篆，《石鼓文》是也。
十六、复篆，因大篆而重复之，亦史籀作。汉武帝用题建章阙。
十七、殳书，伯氏所职。文记笏，武纪殳，因而制之。
十八、小篆，周时所作。汉武帝得汾阴鼎，即其文也。
十九、仙人篆，古之所有。李斯善辨古文字，改为篆形也。
二十、麒麟书，鲁哀公十三年西狩获麟，仲尼反袂拭面，叹“吾穷矣”，弟子用为素王纪瑞所制也。
二十一、转宿篆，宋司马以荧惑退舍所作也，象莲花未开形。
二十二、虫书，鲁秋胡妇浣蚕所作，亦曰雕虫篆。
二十三、传信鸟迹书，六国时书节为信，象鸟形也。
二十四、细篆书，李斯摹写始皇碑序，皆用此体，亦曰缪篆。
二十五、小篆书，李斯删古文作也。始皇以祈祷名山，皆用此书。
二十六、刻符书，鸟头云脚，李斯、赵高并善之，用题印玺。
二十七、古隶书，秦程邈系狱中，变大篆所作。始臭嘉焉，拜侍御史名徒隶之书，今为八分。
二十八、徒隶之书，因程邈幽囚为徒隶书也。邈字元岑。
二十九、署书，汉萧何所作，用题苍龙、白虎二阙。
三十、藁书，行草之文也，董仲舒欲言灾异，主父偃窃而奏之。卫瓘、索靖善之，亦云相闻之用也。
三十一、气候时书，汉文帝令蜀郡司马长卿采日辰会屈伸之体、伏之势，象四时为书也。
三十二、符信书，六国时各以异体为符信所制也。
三十三、芝英书，汉武代有灵芝三，植于殿前，遂歌《芝房之曲述焉，又名英芝。
三十四、金错书，古之钱铭，周之皇府、汉之銖两刀布所制也。
三十五、尚方大篆，程邈所述，后人饰之以为法焉。
三十六、鹤头书，与偃波皆诏版所用，汉家尺一之简是也，亦名鹄头。
三十七、偃波书，即版书，状如连文，谓之偃波。
三十八、蚊脚书，尚方诏版也。其字体侧纤垂下，有似蚊脚，因而为名。
三十九、垂露篆，汉章帝时曹喜所作也。
四十、悬针篆，亦曹喜所作。有似针锋，因而名之，用题《五经》篇目。
四十一、章草书，汉齐相杜伯度援藁所作。因章帝所好，名焉。韦诞谓之草圣。
四十二、飞白书，蔡邕待诏，见门下吏垩帚成字所作。
四十三、一笔书，弘农张芝临池所制。其状崎崄，有循环之趣。
四十四、八分书，汉灵帝时上谷王次仲所作。魏钟繇谓之章程书。
四十五、蛇书，鲁人唐终，当汉、魏之际’梦龙绕身，寤而作之。
四十六、行书，正之小伪也。钟繇谓之行狎书。
四十七、散隶书，卫恒所作。迹同飞白。
四十八、龙爪书，晋王右军所作，形如龙爪也。
四十九、藁及行隶，钟繇变之，羲、献重焉。
五十、晋二王重变行隶及藁体为八体书。
五十一、草书，王羲之饰古，亦甚善也。
五十二、虎爪书，王僧虔拟龙爪所作也。
五十三、鬼书，宋元嘉中，京口有人震死，臂上有篆，似八分也，今曰雷书。
五十四、外国书，阿马鬼魅王之所授，其形似小篆。
五十五、天竺书，梵王所作《涅槃经》，所谓“四十二章经”也。

        </div>
      </div>
    </div>
  </div>
</div>
<!--update:2025-08-30 10:09:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>