<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="劝戒图说序,劝戒图说目录,劝戒图说卷之一,劝戒图说卷二,劝戒图说卷之三,劝戒图说卷之四,劝戒图说全文在线阅读,劝戒图说全文在线下载,大玄古籍书库">
<meta name="description" content="《劝戒图说》，四卷。明邹迪光撰，明万历二十二年（1594年）书林安正堂刻本。半页13行，行20字，白口，四周双边，单鱼尾，左文右图，有版画200幅。版框20.5cm×13.5cm。4册1函。首冠万历癸巳（二十一年，1593年）邹迪光自序。从自序中可知，此书是作者为官期间编撰的，选用了民间喜闻乐见的图绘，配以文字，编辑刊印。该书有版画200幅，图文并茂，是面向广大百姓的普及性读物。主要故事情节均为主人公行善而得到好报。成书的目的在于评断民间讼事并劝戒百姓要以善心对待人与事，在封建社会制度下有一定的积极作用。">
<title>劝戒图说_邹迪光_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">劝戒图说</span> <br/>
          作者： <span class="inputVal" id="bkauthor">邹迪光</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]27680</span> <br/>
          说明： <span class="inputVal" id="bkdec">《劝戒图说》，四卷。明邹迪光撰，明万历二十二年（1594年）书林安正堂刻本。半页13行，行20字，白口，四周双边，单鱼尾，左文右图，有版画200幅。版框20.5cm×13.5cm。4册1函。首冠万历癸巳（二十一年，1593年）邹迪光自序。从自序中可知，此书是作者为官期间编撰的，选用了民间喜闻乐见的图绘，配以文字，编辑刊印。该书有版画200幅，图文并茂，是面向广大百姓的普及性读物。主要故事情节均为主人公行善而得到好报。成书的目的在于评断民间讼事并劝戒百姓要以善心对待人与事，在封建社会制度下有一定的积极作用。卷四末有书牌，上刊“万历岁次甲午孟冬月书林安正堂刘双松梓”。此书最早的刻本为万历十七年（1589年）邹迪光的自刻本。此本为翻刻本，古代公私目录均不见著录。据《中国古籍善本书目》著录仅此一部。</span> <br/>
          封面： <span class="inputVal" id="bkimg">Z_13802.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]劝戒图说
[book_author]邹迪光
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]27680
[book_dec]《劝戒图说》，四卷。明邹迪光撰，明万历二十二年（1594年）书林安正堂刻本。半页13行，行20字，白口，四周双边，单鱼尾，左文右图，有版画200幅。版框20.5cm×13.5cm。4册1函。首冠万历癸巳（二十一年，1593年）邹迪光自序。从自序中可知，此书是作者为官期间编撰的，选用了民间喜闻乐见的图绘，配以文字，编辑刊印。该书有版画200幅，图文并茂，是面向广大百姓的普及性读物。主要故事情节均为主人公行善而得到好报。成书的目的在于评断民间讼事并劝戒百姓要以善心对待人与事，在封建社会制度下有一定的积极作用。卷四末有书牌，上刊“万历岁次甲午孟冬月书林安正堂刘双松梓”。此书最早的刻本为万历十七年（1589年）邹迪光的自刻本。此本为翻刻本，古代公私目录均不见著录。据《中国古籍善本书目》著录仅此一部。
[book_img]Z_13802.jpg


[book_title]劝戒图说序
汉明帝寻佛法，用白马驮经至洛阳，而圣谛梵书，徧我震旦。其言地狱诸天，瞔不胜数。道家者流，金书玉笈之文，不知其几千万言，与释氏埒等，要以昭韪祥谴，灿如列曜。吾儒之论曰：惠迪吉，从逆凶。圣谟洋洋，无非为劝惩而作也。乃儒教大而难合，道书渺而罕据，匪夫质行睿哲君子，未尽奉著龟焉。彼地狱诸天之说不穷，奇梼杌，几家尸而户祝之矣，而世犹以耳食，此何以故？无所激也？水激而成川，石激而成毂，人激而后成德。假令田畯贩夫、臧获妇女流而蚤夜提其领曰：尔为善，母为不善，为某善则某福，不则某裯，必且骇去以为欺我。试引之狴犴，而钳灼疻㽱，累累然，篷其首而向人曰：此夫为不善者，彼必瞿然内惕，我得无似此。又试引之霍、卫、猗顷、卓、郑之家，而金铺玉题，朱提被聒，南威、夷光之属，纷沓并进，曰：彼氏由好行其德，渠必欣然动色。顾而效颦，惟恐不得似此何以故？有所激也？赤子在抱，示五色则笑，见怪形则啼。人尽赤子耳，不形示而象教，乌乎激哉？余不佞，往领郡齐安鲁，举善恶故实，绘图缮说于郡治之东西隅，置对者见而散去，郡以置讼。今来就李，爰命诸博士师攗摭曩昔抱牍之暇，自为刊定，得各劝诫百条，丹青八行，悉臻妍致，用付刚氏，以示群萌。倘座右之观，亦有所激乎？此夫劝不用华衮，而罚不用刀锯者也。嗟乎！楼船巨海，扬帆极天，中流披靡，一壶千金。彼吾儒𬖘道教，骊𫄥域中，其楼船与！此图说也者，不可不谓中流之一壶也已。
万历癸巳冬日，梁溪邹迪光撰，并书

[book_title]劝戒图说目录
劝善一百条，
戒恶一百条。
卷之一
孝养祖母，忍弃祖母，
孝感驱瑶，悖逆变畜，
救父贼饶，背母雷击，
割股疗父，藏鱼却母，
孝念回天，悖逆𮞸虎，
卖身葬父，父死不葬，
赴水援母，母溺不援，
救父击虎，病母图邻，
女复父雠，子和父命，
至孝继母，不认亲父。
继母仁慈，后妻虐害，
兄弟争死，骨肉相残。
葬嫂赎弟，虐置欺孤，
佣工化兄，恃富轻弟，
爱异母弟，欺继父子
尊敬长上，不教儿子，
顺夫养姑，听妻弃母，
终娶哑女，背弃前妻，
耻执断臂，厌贫怨夫，
救友升仙，计陷恶死，
全信周急，妒贤害友，
遭火偿丝，为食放火。
卷之二
隆师厚福，负师奇祸。
嫁妾延年，挞婢促寿，
保主遗孤，嫁仆幼女，
获贼助邻，盗财责远。
廉官灭火，贪吏灭门。
官吏相成，同僚谤毁，
免官代罪，坏法贪赋，
谳狱求生，枉断屈死，
恕狱待封，虐囚变犊，
悉除暴敛，请重刑法，
雪理诬枉，谋陷孝廉
书办廉介，弓兵嫁□，
急奉差使，稽迟文书，
劝化风俗，诱人赌博，
乐人为善，助人为恶。
老不释恭，卑不循礼，
不妄称旱，不肯救荒，
贵籴贱粜，大斗小秤，
焚劵恤贫，假契绝屋。
好善乐施，挟私假公，
餽裘固辞，诈财无厌。
好行仁义，专说是非；
安分守巳，专事游戏。
容忍裕后，善讼化牛，
前非克攺，为恶不悛。
阳世行善，前世为非。
卷之三
一境获全，群凶压死。
谦厚待人，欺压乡里。
酗酒不较，醉骂作仇，
施药显身，秘方虎食，
不受飞钱，暴殄天物。
均田减税，管仓克租。
樵夫守分，画工负心，
盘餐不周，享用过当。
不贪财色，纵妻淫盗。
拒绝美妇，哄诱人妻，
不肯冒籍，私卖试题，
尊敬字纸，侮慢先圣，
丹恐误人。铁欺军士，
引娼归良，妒妾怀孕，
供奉观音，不修善果。
修善诵经，作诗形丑，
代输全生，谋财害命，
读书远色，诬盗谋奸。
替赎房屋，强占田产，
还产为神，克利作犬，
屋借病人，绳勒牛舌，
代完官钱，揽纳钱粮，
还钗免覆，贪财漂溺
刊施劝人，师传误人，
替人赎女，卖人子女。
造桥渡人，作匦害人。
卷之四
做船济渡，哄船自渡，
不废古冢，谋夺阴地，
施人棺材，换亲棺木，
日行方便，每事害人，
不作魇魅。阴埋蛊毒，
解讼甘贫。写状陷人，
浆设道涂，假药自杀，
存心利物，用术采生，
救渰初生，瘗埋庶出，
用胞不忍，怀胎自堕，
良友责善，无赖引诱，
设爪献神，假棺骗人。
世不食牛，杀牛不悟，
平民务本。道士贪淫，
牵牛牧刍，埋蚕卖叶，
塑神虔诚，奉佛苟行，
义仆感虎，逆奴变牛，
闻鸽思母，变驴偿债，
易鼋怜放，杀蛙报冤，
饲燕全生，噎燕致死，
救脱龟壳，拔断雀舌，
买鱼放生，药鱼货买，
救蝇免刑，塞蜂绝嗣，
养□得珠，害物欺人；
埋鹅获金，捕蝉得疾。
□□□□，用汤浇蚁。
□□
万历甲午三月榖旦，
后学
江西永新刘汉卿
陜西宁夏李黄，浙江寿昌刘懋豫。考订，
直隶昌平李友兰，
福建书林刘朝琯重刊，
秣陵上元王希尧谨书。

[book_title]劝戒图说卷之一
孝养祖母之报
这刘殷是晋时人，父母俱早亡，哀毁过礼。有祖母王氏，盛冬思要菜吃，殷年才九岁，往泽中寻求不得，恸哭不绝声。忽听有人道：且住。殷收泪，看地便有菜生，因采以供馔。又一夜，梦人说西篱下有粟，醒来掘得粟五十钟，有铭道：赐孝子刘殷。殷后仕汉，官至太保。
忍弃祖母之报
叶得浮，宋时建安人。年二十一岁，忤逆祖母。一日被盗，将祖母丢弃，祖母为盗所伤。祖母死时，叹说：孙不顾我，我告汝□阴司。后得浮入蜀，谒韩慥，问相，韩曰：不读书亦做官，只是君之气色，有此没德行，待立秋后与你说。后十六日，叶染病，呕□口。不住，叫婆婆，莫凌迟我！立秋日果死。
孝感驱蝗之报
宋时顾仲礼，保定人。幼孤，事母至孝。尝遇岁凶负。母流于他郡，供养甚备，七年始归。遇蝗起，仲礼呼天泣曰：蝗食禾将尽，吾何以为养？忽有疾风，吹蝗去，禾得不伤。母卒，仲礼年六十，庐墓三年，悲痛如一日。事闻旌表，赐金十斤。
悖逆变畜之报
□时，福建漳浦县有卫氏者，妯娌□皆不孝甚。一日，雷震一声，化为牛、羊大三畜，惟头面不变。雷神立于空中，观视，良久而后隐。三畜见人不能言，惟垂泪。时陈瀛为漳浦知县，乃图形刻板，详述其事，散于四方，以为不孝之戒。
救父贼饶之报
潘综，南北朝宋人。时孙恩作乱，综□父潘骠避贼。骠年老行迟，恐为贼擒，叫综先遥。综不忍，迎着。那贼叩头告：父年老，乞饶性命。父亦替综讨饶。贼持刀砍父，综将父抱于腹下，因伤综头面。一贼从旁劝道：杀孝子不祥。贼乃饶，父子俱免。县官旌其里为纯孝里。
背母雷击之报
宋时龙游人徐姓者，兄弟二人，五日轮供其母。兄甚贫，弟稍厚，及兄供，𫗴粥不给，轮内尚有二日。告母曰：今食不足，且往弟处，容措置补供。母往，弟及门不纳，曰：兄供未满。母以兄意语之，毕竟不纳。且其妻取饭甑置床上，以被覆之，母涕泣行顷，雷电大作，一神人提出甑，先震其妻于门，次震其夫于堂。
割朕疗父之报
元末时严震，嘉兴府人，世业儒医，早□母，事父至孝。父常患危疾，震日夜𭈹泣，谓非药饵可疗，乃焚香祷于天，割股肉为羹以进之。父久不食，闻羹香，食之，其病立愈。是夜，震所割处，梦天赐以舜孝草涂之，忽起视，不觉血止痛忘，如未割时矣。
藏鱼却母之报
这长溪民是宋时人，赘在人家，以渔为业。其母忆他，往看，民竟不喜。母觉其意，即日要回，其妇留住。明日，民得鱼归，知母未去，将鱼藏起，空身回说：大风无鱼，母遂去。行后，民责妻曰：今日𫠦得皆大鳗鱼，你何苦留住此媪？及取鱼看，皆是大蛇，一最大者昂首出咬民喉而死，蛇俱不见。
孝念回天之报
宋时监官县顾德谦妻张氏，梦有以宿世事责之曰：明日当死雷斧下。觉而流泪悲噎。姑问之，不敢对。明日，暴风天昏，张氏自分必死，因念：震死既不可免，姑老矣，柰惊怖何？乃易服出居屋外桑下，立以俟死。俄雷电大作，空中有人呼张氏曰：汝实当死，因你一念起孝，天复赦汝。汝归当益为善，故张氏得全。
悖逆𮞸虎之报
□陈廿三是宋时人，悖逆其父，父不能忍常。怀香纸，往神祠烧祝，道：不孝之子，愿遭蛇伤虎咬。如是累年。父没后，恶子入山采木，果为虎所食，族党皆恨其父，不及见云。
卖身苑父之报
西汉人董永，家贫，无以葬父，卖身佣工，得钱完葬。天帝怜之，降织女为妻，日织十绢以赎其身，产一子，织女升去。景帝时，永举孝廉，为中尉。子仲舒，武帝初年，贤良对策第一，仕至江都王太传，为世大儒。
父死不葬之报
这罗巩是宋时人，为太学生。太学有神祠极灵，巩每以前程事去问，朝夕默祷。一晚，神来托梦，说：你得罪阴司，可速归。家前程事不须问，询其得罪缘由，却为不葬父之故。巩说：家有兄，何独罪巩？神说：以你读书知礼，故受其罪。巩追悔无及，束装亟归，至家而卒。
赴水援母之报
宋时人苏颂知婺州日，其母魏国夫人乘舟来任所，公往迎。偶湘江水泛，舟横欲覆，公号呼吁天，奋身赴水救之，未及舟忽自正，夫人得生。人皆谓诚孝所感。
母溺不援之报
□褚大是宋时撑船的人，凶恶不孝。其母尝跌在水，自坐视不救，反去打骂那救的人。一日撑船出行，有人叫搭船，褚利他钱，载到中途，其人忽说：我是神人，因汝不孝，天命击汝。褚还应道：你就是天神，也要还了船钱，方可去。语未毕，震雷一声而死，神即不见。
救父击虎之报
许坦，唐时新安县人。年十岁，随父入山采药，父为虎所噬，即号叫以杖击之，虎遂奔走，父以得全。太宗闻之，谓侍臣曰：坦虽幼童，能致命救亲，至孝可嘉。授文林郎，赐帛五十疋。
病母图邻之报
宋时陈十四，赣州人。事毋不孝，曾与供争，同妻谋曳病毋出斗，颠朴至死，以欧杀诬告于县。县以为图诈，执十四招回，未及正刑而死。后其妻与子相继雷击，一家遂灭。
女复父雠之报
赵氏女字娥，父为同乡人所杀，同娥兄弟三人，俱巳物故。娥阴怀感愤，潜备刀刃，常推车以候仇家。十余年。后遇于都亭，剌杀之，因诣县自首曰：父雠巳报，请就刑戮。县令义之，欲纵之使去，娥不肯去，曰：怨塞身死，妾之分明，结罪治狱，君之常理，何敢苟生，以枉公法。后遇赦得免。宋仁宗闻之，旌其庐。
子和父命之报
□章是唐时四川人。一日因酒醉，以酒注子打一贫人赵安，注子入脑而死。却多把钱财与他儿子赵景章买和了。至次年，景章脑上忽生一疮，可深三四分，流血不止，日叫其父索命，半月而死。郭章亦生一疮于头额，一年烂透喉而不死，时时叫：赵安哥饶我罢！
至孝继母之报
王。延是晋时人，九岁丧毋，泣血三年，几至灭性。继母卜氏遇之无道，衣不蔽体，延事母愈谨。卜氏尝于盛冬思生鱼，使延求弗获，杖之流血。延寻汾水而哭，忽有一大鱼跃出水上，持归奉母。母感悟，爱之如己出。后延官至尚书左丞。
不认亲父之报
宋人欧阳环，其妻为女时，因乱失父。一日，父寻至婿家，言姓名相同，女心知是父，见其贪陋不悦，意不认而拒绝之。父欲暂宿一晚，亦不肯容，父不得巳乃去。复回首谓其女曰：汝无父如此，吾将讼汝矣。人以为诉于官。明日雷作，牵其女于门外，击杀之。后人于神座前得书，乃父讼女文也。
继母仁慈之报
魏有芒苑，后妻巳生三子，而前妻生子五人，皆不爱。后母及前妻子犯罪当死，后母忧戚捄之。人谓曰：前子不爱母，何为若此？母曰：彼父为彼孤，而使妾为彼继母，为人母而不爱其子，是不仁，何以立于世？魏王闻而赦其子。自此一家亲爱，八子皆为魏大夫。
后妻虐害之报
这徐甲，唐时人。甲前妻一子名铁臼，后妻生子名铁杵，意取杵去搏臼，自后捶打铁臼，备诸苦楚而死。旬余，有鬼忽说：我是铁臼，无罪见害我母诉天雪冤，当使铁杵疾病，与我遭苦时一样。后母设奠跪谢，鬼说：你饿我至死，岂是一餐能酬？又骂铁杵杀我，安坐快活耶？时铁杵方六岁，鬼楸打之，打处青黡而死。
兄弟争死之报
宋时彭城人姜肱与弟季江，俱以孝□。著闻尝同被共卧，不肯别寝。一日，适野，遇盗，欲杀之，肱曰：弟年幼，父母所怜，又无室，不若杀我。季江曰：兄年德在前，家之珍宝，国之英俊，我愿受戮，以代兄命。贼曰：二君贤人，岂敢侵犯！乃两释之。
骨肉相残之报
□闻人邦华，是宋时人，与亲兄邦荣为争产成讼，华将砒霜放羹中，把兄荣毒死。经一岁，荣子廉夫，也用前计，把砒霜和面。与华食下，半日而死。事𭛁廉夫系狱，过了一年，死在牢里。一家三人，三年内身死同是。六月初八日，兄弟叔侄递相笺杀，其报之酷如此。
葬嫂赎弟之报
吴达之，晋陵人。嫂亡无以葬，卖身为十夫客，经营塳椁以葬之。后又有从弟名敬伯，夫妇因荒被略，卖与江北。时达之巳有田十亩，复卖以赎之，归，与之同居共食。齐高帝闻之，诏表其门，赐田二百亩，以给其家。
虐寡欺孤之报
周杰，宋时吉水滩人。这人欺凌孤侄寡妇，占地基二间造楼，孤宜不敢出一言，惟旦夕焚香告天。忽一夜大风雷雨，移其屋至沙上，空还侄地，不差尺寸。杰跪基上，不能言动，七日，始出言曰：我已知欺孤虐寡之罪，望天饶恕。不一年，终得恶疾而死。
佣工化兄之报
这个是汉时郑均。兄为县吏，多受人贿赂，均常谏止不听，乃脱身出外，为人佣工，一年余，得钱帛，归送与兄曰：钱财易得，若为吏坐赋，终身玷污。兄感其言，自后分毫不苟取，得出身宦途焉。
恃富轻弟之报
韩周，宋时德平人。父子皆不知孝友，家颇丰厚。其弟韩用素贪，佣以养母，兄未尝有甘旨之助，且诸子恃富，皆以奴备视。叔。后周新搆瓦房三间，前后植柳种花。一夕大风雨，有夜义数头围绕其居。拔去花柳，乱击其屋。是夜，邻人闻门外语曰：不义之家，宜尽碎之。明日，视屋无一完瓦，周父子俱至，乞丐而卒。
爱异母弟之报
□时卢操，河东人，他继母张氏，生三子。操事继母至孝，待三弟甚友爱。母遣已出三子读书，命操为赶驴，操即俯首执鞭，略无难色。弟嗜酒，乘醉仵人，其人喧嚷至家，詈及其母。操涕泣拜而解之，其人感叹而去。母死，操待弟恩庆愈加。后以明经擢第，生二子，曰昭、曰云，俱有文名，仕宦相继。
欺继父子之报
宋时，晋州人常瑶，父死，母携之再嫁康德休。瑶落魄无依，德休与钱三万作本生涯，由是日给。而瑶事继父，略不知恩。德休死，尽窃其不，且，轻贱德休之一。一日，忽作牛叫一声而死。是夕，康氏产一犊，一蹄出背上。德休子知是常瑶，不忍露其丑迹，匿之于家。一年，忽一日，牛高叫，触石碎首而死。
尊敬长上之报
周司元时人，事前辈如父母，待同辈如兄弟。一日过江，风浪大作，船几覆。及登岸，闻一渔翁云：昨夜江边有人言，明早当覆一舟，溺人二十，但有周不同在上，不可坏此好人。客有善解者谓：司字少一直，不成同字，岂非周司乎？后船果全，俱司之福。
不教儿子之报
王瑶，元时人，养二子，通不教训，不知法度。后争家财，殴骂其父，父告官，俱打死。后瑶死，清明前一夜，城隍庙，庙祝闻庙中有人。声，往窥之，见一人执状告，求清明祭祀。城隍怒云：你有子不教，致令不孝不弟自家。绝嗣，谁与你入祭？令鬼卒驱出庙祝。次早。访之于市，始知即王瑶也。
顺夫养姑之报
刘建德，唐时洛阳人。母病，其妻厌于服事，欲送至尼寺，遣一婢供奉汤药，母不肯往。妻悍甚，刘不能制，竟送于寺其母。凄凉，病日益增，临危乃大骂曰：我必诉汝于阴司。母亡后数日，妻果死。又数曰，刘亦死。妻尚未敛，忽震雷一声，腹背尽裂，臭闻数里。
终娶哑女之报
宋时邓叔通，字文甫，幼聘夏氏女为婚，以女后以疾哑，叔通之诸父欲更择婚，叔通定要娶，且说道：我不娶，将何所归？且先人有约，不可违背。竟娶之。后哑女所生子皆登第，叔通寿至九十二而终。
因贵弃妻之报
宋时史堂微时娶妻，及登第，悔不娶富贵家女，因薄妻，不同寝。妻郁悒成病，数岁不一顾。临死，妻隔壁呼堂道：我今死，忍不一看？堂终不顾。及死，反从邪说厌胜，将土器盖其面，以索木缚尸而殓。尼夜，女托梦于父，谓：托身非人，生怀愁恨，死受厌胜，但他亦为女，故一生寿禄削尽。明年，堂果得恶疾，投厕中而死。
耻执断臂之报
五代时李氏谨守节操。其夫王凝卒干虢州，子尚幼，李氏携子负骸以归。束过开封，止于旅舍，主人不纳。李氏顾天巳暮，不肯去，主人牵臂出之，李氏仰天恸曰：我为妇人，此手为人所执。即引斧断臂，见者为之流涕。开封尹闻之，白其事于朝，主人伏罪。后李氏子官至侍御，荣封其母之节。
厌贫怨夫之报
□时，崇德张氏，家贫吃麦，其妇以麦不丁口，日夕怨夫。邻人曰：凡做妇人，或贫或富，一随其夫，至于饮食充饥便巳，何用怨为？妇不听，怨声不绝。一日，取麦晨炊，悉化为蝶，从牖间飞去，此妇即苦心痛，数日而死。
救友升仙之报
夏时，羊角哀、左伯桃两人相与同行，探友千里外，途中偶遇大雪，寒甚，度不能俱全。羊角哀乃尽解其衣与伯桃，令之先往，巳乃裸形入空树中，受冻而死。上帝矜其友谊深重，脱鬼籍，升之仙籍，至今列仙传垂名不朽。
计陷恶死之报
□时袁盎与晁错同事景帝，只因盎以计陷晁错，错死非其罪，未几，盎遂生人面疮，疮能啖肉，肉或不至，即痛入骨髓，不可忍。移时，疮乃作声言曰：汝乃袁盎，我即晁错也。遂不可疗治而死。
全信周急之报
后汉朱晖常游太学，同郡张堪素有声誉，见晖甚加敬重，接以友道，执晖臂曰：堪欲以妻子托君侍。晖以堪先达，举手未敢对。自后不复相见。堪卒，晖闻他妻子穷困，往候视，厚赈赡之。堪子颉曰：颉平生未闻大人与父堪为友，窃怪何为来给？晖曰：尔先君尝谓予为知巳，吾巳信于心也。后由临淮太守名拜尚书仆射。
妒贤害友之报
庞涓与孙膑同学兵法，忌膑之能。及仕魏，诈召膑至，断其足，且黥之，使终身废弃。齐有使者至魏，窃□□归田，忌进□威王，王问兵法，遂为师。及庞涓伐韩，王使膑救韩，膑故走魏，治□弃韩归魏。膑以减灶计，使涓轻进□□暮至马陵，砍树，白书曰：庞涓死此树下。涓以火烛之，读未毕，万弩俱娄，魏军大乱，涓遂自刎。
遭火偿丝之报
张肪，宋时汶上人。家居时，有同里张氏以丝五万两寄昉家，而他适。数日后，肪家被火，产业烧尽。昉力完所寄丝还张氏，不敢以火为辞。后累官兵部尚书。
为食放火之报
天圣间，李辕事毋最孝。近晚，忽有客来投宿，辕适临溪烹鸡，既而以脱粟食客，客大怒，辕实告曰：母病思肉，山居无有，故烹一鸡，不及君也。客愈怒。是夕，即从屋后乘风放火，将及其庐，忽天两反风，火随灭。既而邻里聚观，见一人卧火中。火炬尚在手，且自说：因主人待我薄，故来放火，被一人推我入火中。言罢而死。
劝戒图说卷之一终

[book_title]劝戒图说卷二
这陈希亮是宋时人，少从乡人宋辅为学，辅诲之不倦。后希亮登第，拜官而归，辅已死，母子守制贫困。希亮感辅教训，忍欲报效，乃以百金赠之，又以女妻其子，而赡其母终身。希亮梦辅谢曰：我妻子兼受厚恩，愧无以报，惟在阴司祝汝耳。后亮官至三品，子孙科第不绝。
负师奇祸之报
狄灵庆是六朝时人，少从袁粲为师。粲欲举义兵诛萧道成，谋泄，为道成所杀，只遗一子，方十岁，其乳母将之以投灵庆。庆曰：吾闻出郎君者有厚赏。遂抱以出，首道成，并杀之。乳母日夕呼天哀诉。不久，灵庆忽见袁儿骑一狗，戏如平常。狗，走进其家，将灵庆噬杀。𪱸庭一门妻子皆为狗害。
嫁婢延年之报
唐时刘弘敬好施，不望报，道逢善相者曰：君二年间大期将至。弘敬乃为身后之计。有女将嫁，买女奴名兰荪者，丰姿不类贱辈。诘之，为名家女，遂焚□收为甥，以家财先其女嫁之。是夜，梦紫衣象笏者拜曰：予兰荪父也。谢公嫁我女，无以报，今告天帝，为君请寿，许延寿二纪，富及三代。后弘敬果享年八十，子孙继富。
挞婢促寿之报
李子昭，元末时松江人。他有悍妻，怒妾刁氏怀孕，终日打骂而死。不数日，悍妻亦得奇疾，形容枯稿，手足不能动，与死的二般，只是气未断。一夕，忽对公姑说：我被刁氏告了，幽禁狱中，天帝不肯赦我出来，且不胜受苦。言未毕而死。
保主遗孤之报
这李善是汉时人，其主李元，一门疫死，遗男名续祖。善痛李氏无后，抱续祖逃山中，哺养，乳为生汁。续虽孩抱，奉如长君。后年十岁，与回经理产业，讼诸奴婢欺僭者，都正其罪。光武诏拜善与续祖。俱为太子舍人，道经元墓，善脱朝服锄草，身自烹庖以祭，拜道：李善在此，哭泣数日才去。后迁九江太守。
嫁仆幼女之报
□李沆，字大初，宋时洛阳人。有仆逋□十千逃去。其女十岁，有姿色，自系劵于带，愿卖偿金。公祝夫人曰：当如已子育之，教训妇德。俟长求配，夫人一如其教。及笄，择婿，具奁嫁之。女范坚白，其父母归，感公刻骨。公病，夫妻割股作羹。及薨，服衰二年。
获贼怜助善报
于令仪唐时曹州人，家颇富，请明儒以训子侄，建义室以居族人。一夕，盗入，诸子擒之，乃邻家子于曰：尔素寡过，何为盗迫于贫耳。问所欲，曰：得十千，足以资衣食。乃如数与之。既去，复呼谓曰：尔甚贫，负十千以归，恐为巡逻所捕，留之，天明使去，卒为良民，乡党称仪为善士。子伋，侄杰，傚继登进士，为淮南巨族。
盗财责还恶报
汉时，福州农家有一老妪，盗主母财饰，三日，忽患热病，叫儿子来说道：我因盗主母财物，有一鬼神责我，何不原还了他，此物埋在石榴树下，起来送还之，免得我死。其子果于石榴树下得之，如数送还主母。由是老妪病果愈。乃戒子曰：心不容昧，切不可学我为非。
廉官灭火之报
宋乾道五年，福建长溪大火，有陈使君者，火将逼其居，乡党相率请避，陈曰：我平生未尝有二毫之私，今天降灾，必不及我。乃坚执不移，但焚香于庭，朝服而祷曰：此屋皆清俸之余所造，天其鉴之。须臾，四向皆为煨烬，惟陈一区独存。
贪吏灭门之报
后汉时，孙奋曾为扶风郡掾，性禀贪污，每事克剥民财，以此富可敌国，然又惟利是图，寸钱尺帛，不可假借，济人大将军晓得他富，索要白珠十斛，紫金三千斛，奋吝不肯送与，被大将军坐叛逆罪抄灭，阖家死于狱中。
官吏相成之报
王奇，元时赣县人，少为县吏，凡有冤狱，奇必奉公陈冤，县令即从之而得白。一日，县令题鴈诗于屏曰：只只&芦背晓霜，尽随鸳鹭立寒塘。奇密续云：晚来渔枻惊飞去，书破瑶天字一行。县令称赞激发，奇遂弃吏业儒，后果中甲科，官至殿中侍御史。
同僚谤毁之报
宋时李叔卿为郡功曹，最号廉谨。同僚孙容嫉之，宣言于众曰：叔卿奸其妹，吾视之，真狗彘也。由其一语，事遂传播。叔卿坐此抑郁，遂自杀。其妹亦悲愤，到府门一哭，遂自缢。不数日，忽雨雷霆一震，孙容击死，其尸，倒置叔卿门首。
免官代罪之报
宋高宗时，贤宰相周必大，先任临安府和剂局官，失火，延烧民房，诙问局官死罪，必大问曰：设使火自我起，当得何罪？吏曰：当免官而巳。必大遂自认罪，局官得免死。必大后𠪱官至宰相，封益公，年九十余岁。
坏法贪贼之报
陆仪，宋时秀州胥吏，充左院推司。有一犯人，止应杖罪，被势豪用财，嘱陆法外凌虐，竟死于狱。其后陆亦犯罪，家贫，衣食不周，而前枉死之鬼每日随之不去。阴雨时，陆见此犯对立面前，无可柰何，乃语之曰：汝且去，我就来。自此恍惚不宁，冻饿而死。
谳狱求生之报
这欧阳观，宋朝人，为推官，留心谳狱，惟恐不得其情。尝夜点烛治官书，屡废而叹。妻问之，答曰：此死狱也，我求其生不得耳。妻曰：生可求乎？曰：求其生不得，则知不求而死者有恨也。时子修才三岁，其母告以此语，且曰：吾知汝父之将有。后也。后修果登第，朝廷推恩，褒其三世。
枉断屈死之报
李若水，宋时人，为淮南司理。时有劫贼五人，事败系狱，且言与僧人为党。既而五人就不，而僧实未曾为盗，若水坚执贼语，以湿纸糊僧口鼻，压以土囊，须臾脐腹皆裂而死。月余，狱吏李能无故大叫曰：和尚不千我事，特司理驱使耳。言讫而卒。明日，若水腹痛而暴卒。未几，一门死丧殆尽。
恕狱待封之报
这于公是汉时东海人，为廷尉，凡狱囚饥者给。食，病者给药，罪疑者释之。公还，门闾甚坏，子弟欲治之，公曰：我治狱多恕，子孙必有兴者。宜高大其门，令容驷马高车。后其子定国，果拜丞相，封西平侯，岂非仁恕之报。
虐囚变犊之报
尤念三宋时长洲富民，居大渎村，绍兴三年病死，初无他异。既而邻县有一农家，牛生白犊，胁下黑毛成七字曰：尤念三，曾作牢子。盖尤先贫时，为县狱隶，凌虐罪囚，积贿致富，故受此报。
悉除暴敛之报
李允则，宋时知潭州。初，马氏暴敛，民不堪命，允则至，一切除之，民皆欢悦。会岁饥，欲发官廪，先赈后奏，转运执不可。明年又饥，又欲先赈，运使又执不可。允则曰：愿以身待罪。竟发仓廪以赈之，全活数万人。后州人立生祠祀之，子孙历为显官。
请重刑法之报
这个是汉梁统上言，乞增重法律，当不从其议。后统忽梦神人告曰：虽幸朝廷不从尔言，冥中巳录尔过，尔欲以刑法毒人，将来使尔子孙皆被刑法死，获罪于天，无所祷也。后统子松、竦，皆以非命死，至冀竟灭其族。
雪理诬枉之报
这钱若水是宋时人，为郡司理。有富人婢逃出，婢的父母告是富人谋害，文致其死罪，太守巳允之矣，若水疑其枉密。遣人寻着这婢，一日当堂推出，与他父母看了。富人由是得生。一家焚香祝天曰：愿司理爵位高显，子孙相继登第，以安百姓。太守知之，不三年，超居政府。
谋陷孝廉之报
这李淑卿是汉时人，应举为孝廉。有人妒忌他，买他的婢，宣言淑卿与其置妹私通，同举的人到府，首他骨肉相奸，不诙应孝廉。那妹子自伤枉被淫名，到府前自刎，淑卿也自杀，以明无辜。不出三日，忽风雨大作，霹雳震死，害洪卿的，把他尸首放在淑卿冢前。
书办廉介之报
李思谦，元时邹县人，试嘉兴吏员，补西浙按察书办，廉介孝友，闭户读书，贫无以赡，一毫不苟得。止一布衫，俟告假，浣濯补纫。按察使雷彦正慎许可者，戏书曰：外郎穿布衲，内腹袭珍珠。谦即求退，再三强之，不从。后仕至宪台。
弓兵嫁赃之报
宋朝郭黄中知云安军，公一日，将诣十里外栖霞宫烧香，夜梦主宫之神告曰：明日当有解屠牛者至九人之外，公宜察之，庶几不枉了平人。明晨，巡检司果缚九人解来。一兵自称捕获有功，欲请功赏。盖牛乃兵杀了嫁祸九人，而又请赏。公一问，兵遂伏罪死。
急奉差使之报
宋时建昌走卒杨亮病，见两吏持票□勾，且索钱。亮曰：彼此是差人，如何索钱？便随去。见一王者在上，问亮生时有何功德？对口：身充走役，每遇差使，不敢故违程限。问：更有何善事？对曰：小人无善可称，但不敢为恶害人耳。王检簿曰：尔因急遁文书，曾活人二命，未合死，且放尔回。亮时巳在棺内，二日复苏。
稽迟文书之报
元时赵君伯为中画提控，夜坐睡去，梦见两个皂隶唤去，见都堂上马到一官。府，树木阴森，大官端坐厅上，问曰：河南大饥，汝怎么文书缓了七日，害彼处死了无数人？答曰：某提控耳，是该掾稽迟。大官即命皂隶放□君伯，急追诙吏。君伯梦觉惊疑，急使人去看，诙掾乃夜来暴死矣。
劝化风俗之报
王丹，汉时京兆人，家累千金，好施周急，每岁农时，辄载酒殽于田间，候勤者劳之，其惰者耻不见与，皆兼工自励。其轻薄浮荡，废业为患者，戒之不从，辄晓其父兄黜责之。如是行之数年，乡里感化，相率以致殷富，风俗由是归厚。后征丹为太子少傅，至太传而卒。
诱人诸赙之报
宋时胡应圭与陆一奇，皆崇德县人。日一友钟榖，家中富饶，二人日诱之赌赙，倾费将半。一日，谷假寐，梦一道士告曰：赌赙之事，汝宜速改。胡、陆二人专一诱引良家子弟，吾必降灾。钟睡醒，不觉汗浃于背，即往胡、陆二人家中探之，见却巳瞎一目，陆跛一足矣。钟自此改行。
乐人为善之报
唐时黄昭，字克明，璧山人。平生行善，□肯为非，见人为善者，辄下拜劝之，年七十五而死。同乡有民邬林，载盐柴，在太湖坝，月下仿佛见二人作楫。二人曰：昨在酆都，见黄克明领旨做璧山城隍，上马时，托我传信，教他子孙学他劝人为善。但幽明殊路，无由说知。邬林知是鬼，次日语其子黄茂，由是一乡闻之，皆化为善。
助人为恶之报
杨开，宋时人，性暴横，与门下客杨询宿善，每事访之，询明知其非，不敢忤意，但一切赞美而已。后询梦至一处，有一官指而责之曰：成杨开之恶者，汝也。杨开之罪固不可逃，汝之罪又当先坐。不数日，询果中恶疾而死。
老不释恭之报
鲁国有恭士者，名曰汜行年七十，其恭益甚。冬日行阴，夏日行阳，一食之间三起。鲁君问曰：子年甚长矣，何不释恭？对曰：君子好恭以成其名，小人学恭以除其刑。今誉人者少，恶人者多，行年七十，常恐斧斤之加于汜，何敢释恭？鲁君于是甚尊礼之，岁赐钱万贯。
卑不循礼之报
宋时崇直，洪州人，强暴无礼，专倚酒□骂父叔。其叔柔懦，无可柰何，乃哭祷于本境社坛中。后崇直暴病发狂，自说：我因不敬尊长，枉口骂人，舌嘴不好。言讫，其舌咬碎，数日不食而死。
不妄称旱之报
宋时，建昌岁旱，百姓皆告荒。李氏有曰数百亩皆熟，不肯告。里人交责之曰：今一乡称旱，而尔独否，官司必以众人为妄，是沽名而害众也。李曰：呈词必以实，我田不旱而报旱，是欺天欺官、欺心。必不可众。呼噪，砖碎其屋，要打死𢬵一人偿命。不得巳而随众。后虽免税，即献于官，以作圩岸。明年复旱，惟李田高下皆熟。
不肯救荒之报
宋时闾十五，黄冈人，极富，多积米榖，遇着荒年，他遂闭藏了，直待米价高贵，然后发粜，一毫不肯救饥济荒。后到年老力衰，家道消乏，子孙夭殇。临终时，忽思要𬃷子吃，亦不能得，见羊粪，匍匐食之而死。
贵籴贱粜之报
陈天福，宋孝宗时，茶陵州人，每年丰米余则平粜，若年荒米少，则转贷于人，贵籴贱粜，以济乡里。偶一道人以钱百二十，要籴米一斗。陈曰：道人要斋粮，当喜舍，何必用钱？道人受米出，遂题壁间云：远近皆称陈长者，典钱籴米来施舍。他时桂子与兰孙，平步玉堂与金马。其后三子皆中科第，孙兰亦登第，官至太常丞。
大斗小秤之报
宋孝宗时，苏州有张将仕者，富而不仁，斗斛等秤，大小有十二等。一客来籴米五百斛，议价已定，又欲增钱，客不肯，遂没其压契之银。客畏势难敌，但举手告天而巳。时五月十三日，晴，天无云，忽大雨风雷，张氏仓库所积钱米，扫荡无遗，其所用斛秤，悉列于地，若示众者。将仕震折一臂，不久而亡。
焚劵恤贫之报
宋时李谦，尝值岁饥，出粟千石以贷□人。明年又饥，人无以偿，谦即对众焚其劵，曰：债巳偿矣。明年大熟，人争倍偿之，一无所受。后年又歉，谦竭家赀煮粥以济之，动以万计。死者复瘗之，人皆称德，谦不自居。后寿百岁而终，子孙皆登第为显官。
假契绝产之报
这张九是宋时人，典一同姓人的田房，未久，那人要加价绝卖，张九串同原中，假写绝契，以夺其产。其人辩他不过，吞声涕泣而去，但说道：你的子孙明日也似我这样，张口申辩不得。后张九生一孙，语不出而死。其子伤寒失音而死，又一年，身亦如之。
好善乐施之报
张其，元时人，夫妻好善乐施。一日，见□道人卧道旁，满身污秽，邀归养之。后道人求去，且索寄银二十两。妻知无所寄，少以钗镮相送，必欲足数，不得巳，尽与之。后张有子系狱，将刑，吏急索银二十两可免，仓卒无及，忽傍一人代出与之，即前道人也。
挟私假公之报
柳胜，宋时人，专罔市利，与征商官殷述庆同谋。胜挟私以行科罚，庆假公以施敲朴，二人俱暴死。一日，胜老仆死，醒曰：吾往阴府，见押二罪人，身缠恶蛇咬肉，认之，一吾主人，一征商官也。阴官命取䜣词，并主领钱帖示之，伏罪，仍押入狱氺，不许托生。
餽裘固辞之报
子思安贫居卫，袍无里，二旬九食。田子方遗以狐白裘，恐他不受，因设词曰：我以物借人，就忘了；以物与人，如弃了。子思辞，子方强其收纳，子思曰：伋闻妄与者如弃物于沟壑，伋不忍以身为沟壑也。其坚志如此，是以世称大贤，配享孔子庙庭。
诈财无厌之报
方陆，元时严州人。有富翁李氏，误死一乡人死者，弟为方氏仆，方激仆讼官，李惧，与仆钱百千，又钱三百千谢方。未几，仍唆仆，李如前与钱。未几，又唆仆，李氏囊尽，忿郁而死。逾三年，方白书，见李，同夜义牛头，来家，仆地命绝。
好行仁义之报
这个是春秋时宋人。他好行仁义，一日，家中黑牛生白犊，问于孔子，孔子曰：吉祥也，使荐上帝。居一年，父无故目盲，其牛复生白犊。又问孔子，孔子曰：吉祥也。复教以祭。居一年，其子亦无故目肓，却疑白犊为不祥之兆。后楚国攻宋，选丁壮出战，死者太半，其父子俱以目盲得免。及围解，目皆复明。
专说是非之报
张厌是唐时人，专一好议论人长短，人□□事，不拘是非利害，喜于传说，乡里□戚，无不怨恨。一日，行过教塲内，空中忽□□一石弹，正打到他额上。还家流血数升，舌□□□而死。
安分守巳之报
宋时张机，东海人。为人安分守已，非理之事，一毫不为。见人有越分生事者，多方劝化。后生一子名元，读书聪俊。二十一岁赴选，途间天晚，力乏不及，到村店，投宿古庙中。至二更，似梦非梦，闻一神说：张机有阴德，当及此子。叩之不见。后元果连登科甲，官至极品。
专事游戏之报
杨大同，宋时荆门人，家富饶，违逆父师教诲。少不习诗书，长不务生理，日与无赖之徒游戏浪荡，饮酒棋局。后贫苦不能存活，怨恨天地。一日，同一少年闲行，至一山凹，忽遇强勇数人，将大同即时打死，暴尸于路，背漆数字云：败家失业，罪□天谴。乃知所击者皆鬼神也。
容忍裕后之报
唐时雷枢，咸通中人，性沉厚有容，人左以非礼犯之者，辄含忍不较。每教子孙，则曰：为人谦受益，切，不可与人争讼。传至十一世，未尝讼人于官。孙雷孚，登进士第，官至太子太师。清白自持，爱民如子，礼贤好德，嗣是甲科绵绵，人皆谓其积善之报云。
善讼化牛之报
宋时，房州人李政为保正，顽猾健讼，□结吏胥巧。为嘱托，官司莫能治。淳熙四年，暴亡。其家牝牛当日生一犊，腹下白毛，成保正李政四字，每见妻子，便流泪。复后为虎所食，骨肉皆尽，止留牛皮一片，四字宛然。
前非克改之报
五代时徐宠，初不循理，营求非分，遇一道人，相宠年满四十当死。宠悔悟，遂闭门守已，不预外事，日忘食息，夜不脱衣，持斋诵经，纯心向善。及年四十，忽觉两耳生骨，闻门外有人言曰：子能改前愆，死业已尽，当延生矣。卒年七十有四。
为恶不悛之报
唐时李登年十八即为乡贡首，自后年几五十不第。一日，诣叶静法师，问其故，法师为扣于梓潼神而告之曰：汝命本该十九作状元，五十三位至右相，缘得举。后淫长安妇郑氏，而成其夫白元之罪，又侵其兄李丰屋基，至形于讼。今年将老，为恶不悛，巳削去仕藉，故不得第。登郁郁愧恨，不久疽溃而死。
阳世行善之报
吕琪，唐毗陵人，野遇已故。一府吏拏世一张，说：我今身充东岳，差人领批勾七十余人，你亦在内。你我平日交厚待我。别处勾完，才来勾你。琪忙回家，说：我今该死，只三件事未完。即日葬五丧，嫁一螟蛉女，修坏路，闭门待死。前吏来告曰：你向批上有名，该死，今为阳世行三善，反加寿二纪矣。琪得老死。
前世为非之报
俞杜涧，宋时知临江军。景定间，江东覆舟，溺死十八人，舟子亦沉死。杜涧善行法术，差一卒持符召江神，至，一庞眉皓首，前云：十八人死者，前生为强盗杀人。杜涧曰：舟子何辜？神曰：此正贼首也。君但知阳间事，不知阴府事，注定无差。
劝戒图说二卷终

[book_title]劝戒图说卷之三
宋时殷澄，华亭人，家富喜施，每大雨雪，载柴米以救饥寒，人称殷佛子。元兵至，欲杀百姓，逼胁其从，澄诣军前曰：民心归德，不可逞凶，愿求杀我一人，以活千万人，一境获全。丞相伯颜义之，授澄军民都总管，使守其地。澄不受，乃以野服黄冠，隐九峰三柳间，遇仙而遁。
群凶压死之报
宋时八月十五，观潮前二夜，民闻空中语曰：当死于桥者数百，皆凶淫恶人，其有名未来者，当促之；不预此籍者，宜斥去。次夜，跨浦桥畔数家，皆梦一人说明日勿登桥。次日观潮，桥上人皆满。梦者见有亲戚在桥，急劝间，人以为妖妄，不信。须臾潮至，坏桥压溺死数百人。既而访之，果皆平日凶淫为恶者。空中语始信。
谦厚待人之报
王震，宋时河内人，年六十四岁，病笃死去。宗族乡党来吊，无一不哭。二日将殓，忽然醒起，说：死去有一人勾引至官府，跪于阶下。上坐者观书良久，言及王震阳数虽满，谦厚有德，增寿一纪，故得放回。由是一乡之人闻之，皆为感化。后震果七十六岁而终。
欺压乡里之报
唐时吕用时，缙云木香村人，平素欺压乡里，惯与人争竞。年三十一岁，忽一曰发狂，如被人𬘡打模样，不住口说：我再不敢害人了。三日而死。
酗酒不较之报
这狄青是宋时一个大帅。一日置酒䜩韩魏公，偶有优人以儒为戏者，刘易秀才时亦在坐，酗酒大骂，至以军配骂。青又取手中杯掷青面，青不动色，惟唯唯谢罪，执礼愈恭。明日，又亲造易所居谢之，韩魏公大服其量。青后位枢密使，谥武襄公。
醉骂作雠之报
这田鼢是汉时人，他与那窦婴、灌夫两人同饮酒，因夫使酒骂坐，怀恨在心，乃诬他暴横，文致死罪。窦婴因救灌夫，把他两人尽皆害了。后来田鼢患病，只在床上叩首谢罪。有见鬼的模样，口说是窦婴、灌天二人打他，不胜痛苦，言未毕而死。
施药显身之报
这许知可是宋时人，以文学知名，素□白衣观音，获乡荐，后累次不中进士。归次吴江，梦白衣人曰：汝无阴德，所以不第。许曰：家贫无资，何以修德？白衣曰：能以药饵济人，久之，自有福报。知可信其言，乃出钱置药，延明医以救人，疾将二载，遂中张九成榜第六名进士。
秘方虎食之报
这白岑是唐时人，遇异人，传发背方，治无不验。岑秘之，不以示人，必欲得重价而后与。时病发背者，多以其秘方而误死。淮南小将高适闻之，胁取其方，犹不甚效。后岑至九江，为虎所食，遗方于囊中，卒为路人所得。其所与高适者，亦假方也。
不受飞钱之报
这颛氏是宋时人，世世业农，非纳粮，再□入城。一日，有飞钱入屋，庭户尽满。颛翁焚香祝道：小人力农为生，但知稼穑，不敢望有横财。虽是神天所赐，寔不敢当。愿还此宝，以安愚分。遂闭门封锁，径自出去。须臾，那钱仍复飞去，声如风雨。其孙祐，后以武功出身，官至殿司统制，贵者三代。
𭧂殄天物之报
这个徐忠，是宋时人，一生侈用财物，弃饮食。后来因病，忽生一犬尾，谓妻子曰：我坐滥用暴物，梦入城隍庙，令诣曹司，谓我：自今以后，勿得与人同食，惟吃糠耳。可急和糠来来。既至而食，与犬无异，至旬日方死。
均田减税之报
宋时王永，成都华阳人，太守时为右补阙。吴越纳土，受命往均两浙杂税。先是浙税亩三斗，永悉令出一斗，使还，责以擅减税额，永对曰：亩税一斗，天下之通法。两浙既为王民，岂宜复循旧国之法？太宗从其说，凡亩税一斗，自永始。寻除右司谏，生五子，孙圭为宰相。
管仓克租之报
这沈二八，是宋时人，豪家主管，专用大斛收租，小斛放出，积恶甚多。一日，白书邻人，见二皂隶把这二八擒搦而去，意是官府勾摄。及至其家，则巳暴死。差所见皂隶，乃是阴司所遣。人问其故，妻子哭云：我夫管仓无他，不过欺瞒主人，侵克佃户以自私耳。
樵夫守分之报
柳应芳，唐时黔南人，以卖柴为业。一日至酉阳山砍柴，遇一老人曰：你这等贫苦，何不投峡口做乒歹事？应芳曰：我的命只是一个樵夫，岂敢求之分外？老人谓曰：汝一生安分守巳，我与你一块乾柴，你一日去卖一块，彀你一生使用。果劈一块到市中去卖，识者以为仙家香木。应芳卖之，由是至富。
画工负心之报
这解奉先，是宋时洛阳尽士，得厚赠为嗣。江王家画山水，未毕而逃，及见擒，乃妄云：功直巳相当，因于神前誓曰：若负心者，愿死为汝家犬。未几，奉先暴卒。后王家母犬生一小犬，有白毛于背，曰解奉先。观者日夕如市。
盘餐不周之报
这石介，唐时射洪人。为举子时，寓学□南都，固穷苦学。王侍郎渎闻其勤，约以盘餐遗之。介谢曰：甘脆者，亦介之愿也，但日享之则可，若止得一餐，明日何以继之？竟以食还。王益重之。后二年，荐为殿中御史。
享用过当之报
元时太学生二人，同年月日时生后，一授鄂州教授，一授黄州教授。未几，黄州者死，鄂州者为治后事，祝曰：我与公生年月日时同，出处同，公先舍我去，使我今即死，巳后公七日矣。若有灵，宜托梦以告。其夜果梦云：公生于寒微，未得享用，故活。我生富贵，享用过当，故死。
不贪财色之报
李约为兵部员外郎，尝舟行，与一商胡舟相次，商胡忽病笃，邀约相见，乃以二夜光珠遗约，且以二女为托。女绝色。明日，胡死，约为择配。殓之时，复以所得夜光与商胡含之，人莫不称叹。约后子孙富贵四世。
纵妻淫盗之报
宋时，堰典纵妻与人私通，一日，窃邻□手巾，邻家诉骂，典乃自咒曰：若我妻果与人私，及窃汝手巾，当为震雷所击，否则汝亦如之。是夕，果皆毙于雷斧之下。典胁下有字曰：行奸为盗，当使众知。
拒绝美妇之报
费枢，宋时广都人。入京，路宿客店，有美妇夜深来奔。费惊问，妇曰：我父京师嫁我在此，今夫亡寂寞，冒耻相就。费拒曰：我不敢犯非礼，汝切不可为无耻事。妇□而去。费到京，访其父而告之。父惊喜曰：前夜梦神告曰：汝女不遇费秀才，将失身矣。且言君后当贵，今果有此。即遣人取女嫁之。明年，费登科，官至巴东太守。
哄诱人妻之报
宋时，郑和，麻阳西乡人，一妻一妾，分外诱人妻室，三十九岁病死，子女俱无。县有女沈翠英，年十七识字，知阴司事。见郑和身无寸衣，受刀尖之苦，牌上𭂁着：郑和不守本分，不顾廉耻，嫌妻爱妾，罪满日，往徽州陆通明家作母猪。后通明果有一母猪，托梦对明说：我是郑和，为哄人妻，故变畜。今谢汝去。明日，猪果死。
不肯冒籍之报
李君行，宋时处州人，入京至泗州留止，其子弟请先往。君行问其故，对曰：科塲近，欲先至京师，改贯开封户籍取应。君行不许，曰：汝处州人，而改贯开封户籍。欲求事君，先巳欺君，可乎？宁迟缓数年，不可行也。后三子连中进士，子林官至侍制。
私卖试题之报
元时苏无知三山人，做两浙诸路主校官，其子在所治地方，与一僧，寻富家子弟，卖试题，安置高等，掠银千余。事露，无知愧耻，密令其子逃去，擒主僧及富家子六七人，下狱皆死。诸人诉于阴司。无知自此得狂疾，归至半途，疽𭛁背死。其子后被盗扳，亦死于狱。
尊敬字纸之报
王沂公，宋朝王曾之父，未尝学问，而雅好儒，凡遇书纸遗坠者，必拾之，以香水涤而收焉。尝阴祝曰：愿我子孙以文学显。一夕，梦宣圣拊其背曰：汝敬吾教甚，惜巳老无可成，当遣曾参来生汝家，显大门户。晚年果生一男。沂公因名曾。连中三元，官至宰相。侮慢先圣之报
宋时南昌李知县到任，谒先圣庙，见庙宇颓损，作新庙千县南，择日往移夫子圣像，十数人抬举不动。一士人在侧曰：夫是之谓仲尼。李宰怒，正色责之曰：汝为士而侮慢先圣如此。其人惶惧而退。至夜，梦被阴司追到一官府，曰：汝侮慢先圣。命左右杖二十。及觉，遂如痴人，自后更不识一字。
丹恐误人之报
这吕洞宾是唐进士，名俨，素慕仙，从古仙人钟离权学道。钟离因言炼水银成丹，可以济度一世饥寒之士。洞宾因问：此丹银何时变还本质？钟离云：三千年后，当还本质。洞宾曰：恐误三千年后人，吾不忍为也。钟离谓：只此一念，便可成仙。遂授真诀，得成仙去。
铁欺军士之报
这慕容超是五代时泰宁节度使，好聚敛，尝置库典钱，有奸民为伪银来典者，因藏其民于深室，教习数人，日夜为之，皆用铁为质，外包以银，号铁胎银。适被敌围，出示曰：吾有银数千锭，用命者赐之。军士私相谓曰：皆铁胎耳。坐视城破，夫妻投死井中。周太祖复灭其族。
引娼归良之报
这吕伯，南宋时德州人。遇一娼妇，举□不类同辈。怪问之，对曰：夫病欠人钱债，不得巳至此。因涕泣不止。伯问：所欠几何？对曰：约十金。伯即如数与之，复给赀使营别业。后吕氏子孙贵盛，累世。
妒妾怀孕之报
□许氏，宋时零陵县李正臣妻，妒妾有孕，百般打骂，以致于死。三五日间，许氏腹忽生一块，遂不能饮食。遇异人曰：此是孕妾之冤。许死，块亦下，宛若一女子，其遍体皆伤痕。
供奉观音之报
这安定，是唐时山西人。其母好善，因□桑拾得一铜观音，供养，礼拜极诚。一日，安定从军征讨，冲倒在野，一人执刀要杀，一人执棍要打，安定恍惚见观音赶退，二人得脱。后回家见母，母说：昨晚我梦你跌倒在地，二个人将来杀你，忽得观音救了，就如安定临危时所见。
不修善果之报
这个是唐朝人，姓苏名城，平生无子，□一善念，见人诵经修善，则笑毁之，路遇僧人道士，则侮弄之。年至四十有七，身体渐渐矮小。久之，变成一犬，两手蹲在地上而行，与犬同眠同食，一年而卒。
修善诵经之报
□是五代时徐知证，与弟徐知谔，并□仁爱物，同心好善，日常持诵玉皇真经，崇信三宝。其后兄弟俱封吴王，镇金陵，每五更望北斗，祈殄兵革。未几，兄弟升仙去，玉帝𠡠为斗中水使者。
作诗形丑之报
这聂崇仪，是唐时人，能诗好□人，凡有丑行，必形于诗，至干喧传不能掩，甚至破人婚姻，隔人眷属。不二年后，仪竟坐谤政，窜死登州，稿葬道旁，路人见者，无不唾骂，皆以为作诗嘲人，立心刻薄之报。
代输全生之报
宋时，海州富民杨允妻刘氏寡居，二子皆幼。时用兵燕云，厚赋缗钱，民皆被害。一□，刘氏语二子曰：国家用兵，敛及下户，官司督责甚峻，刑法惨酷。吾家私钱列屋，不忍见乡党受罪。遂请于官，以钱百万充下户之赋，于是贫民免害，官吏亦得逃责。后子春为太仆卿。
谋财害命之报
这黄崇是宋时一贡士，父亲年过六十，妾生一子，崇恐他大了，分产，渰死之。共父日夜痛哭。崇后赴京应举，一相士谓崇曰：君相该得京官，柰作事不义，谋财害命，阴谴极重，不久当死，宜速回。又问有几子，相士说：有三人，也都要死。崇果不第。归未一年，与三子皆死，其妻改嫁，后嗣遂绝。
读书远色之报
林茂先，宋时信州人，才高过人，巳与乡举，家极贫，闭户读书。邻家巨富妇厌其夫不学，私慕茂先才名，夜奔之。茂先呵之曰：男女有别，礼法不容。天地鬼神罗列森布，何可以此污我！妇惭而退。茂先次年登第，三子皆登第。
诬盗谋奸之报
元时，宜兴县有孀妇陈氏，极美，一木商洪敬贪之，屡戏不从。其商生计，夜掷数木于妇室。明日，以窃木告官，坐妇罪。陈氏家供玄坛甚谨，妇乃恸诉于神曰：我遭横逆，胡不报之？是夕，妇梦神曰：我遣黑虎与汝复仇。未旬日，商偕人入山贩木，丛林中，突出一里虎，啖商而去。
替赎房屋之报
元时杨起汝，鄞县人，立心醇厚，见豪里钱青欺孤子周儒，强占周房屋。起汶劝青，不听，即将自巳好田七亩，抵赎周房，与他居住，免其飘散。周家母子拜祝，杨氏子孙昌盛。后果有五个封君，三个尚。书两个参政，一个廉使，至今科第未绝。
强占田产之报
宋时，徽州婺源人李彦辅，好刚使气，□虐乡民，占人田产，莫敢与竞，到老不肯改悔。绍兴壬戍岁大病，常作马嘶。一日，无人在旁，彦辅忽起闭门，外人闻房中有跑踯声，亟开视之，则彦辅手足皆变成马蹄，但身首未化，腰眷软弱，数起数仆，不能言语。其家畏声闻丑恶，即舁入棺而埋之。
还产为神之报
宋时张孝基，一富人招为壻。富人有子不肖，逐在外，临死，家产尽付孝基。后其子乞丐，孝基寻见之，问他肯种园么？其子欣幸，种园甚勤。又问他肯管库么？使他管库。其子愈是驯谨。孝基知他改过，把他父产一一交还。孝基死。有人游嵩山，见大官府出行细看，乃孝基自说，因还财之事，上帝命主此山。言讫不见。
克利作犬之报
许六宋孝宗时，湖州人，家富放债，取利过克，一日病死。其甥女适见邻家母犬生一小犬，买之而归。是夜，许氏一门皆梦许六来家，哭曰：因我在生刻取利息，今作犬身。幸甥赎我，可来一视。明日，遣仆视之，犬果迎门摇尾，若素识者。仆取到家，两眼流泪。妻子悲哀，设斋忏悔，其犬遂死。
屋借病人之报
宋时，周仁荣新造一房，有故人杨公道远来借居，仁荣即让正室居之。及杨死于其家，箧中遗金数锭，无人知道。仁荣对众封籍，呼其子来，悉还之。仁荣后官至集贤院侍制。
绳勒牛舌之报
贺悦，唐时隰舟人。一日，邻家有牛偶犯其稼，悦恶之，乃令仆人以绳勒其牛舌，使必断而后巳。其人后生三子，皆舌短，更瘖痖不能言。
代完官钱之报
张生是宋时人。一日，父亲使他将钱去山中买物，遇见一人欠官钱，无措，要缢。死于树。张生怜悯，尽将所携钱与他，其人拜谢而去。张坐石上，旁有人问道：你饥渴么？徐倾小瓢内水命饮，便觉异香遍体，精爽非常。归家绝粒，忽识字能诗。一月后，隐居昆仑山，成仙而去。
揽纳钱粮之报
宋时徐松年家居城中，为乡人揽纳税赋，好食鸡，人倩托料理公事者，必用此投其所好，积之盈笼，前后杀伤无数。一日，杀一鸡，方烧汤要挦，忽活绕屋飞走。年复捉而煮之。其子六岁，在旁共食，踞炉失脚，堕火伤腹，痛甚，呼父曰：不要把滚水炮我，肌肤尽烂而死。松年后亦典刑。
还钗免覆之报
李明，宋时吉州人。途中遇失金钗，拾之。适见一婢，仓惶至江边，欲投水。明问其故，婢云：主母令送金钗还人，今失去，必遭痛打，不如投江。明还之。婢后嫁梅林渡船船户为妻。一日，明承公文将渡，婢见之，力挽其至家，具酒为谢。正饮间，见江边二舟俱覆，人皆溺死，独明得免。
贪财漂溺之报
张真元，宋时吉州人，盐商也。泊舟江岸，值洪水发，漂一妇人，抱衣厨中江而下，大呼求救。张以小舟往济之，见厨中皆金帛，遂复推妇人于水。未一月，真元所居房屋即亦为水漂去，一家十余人皆溺死。呜呼！杀人取财，人虽未报，天必杀也。
刊施劝人之报
宋时程一德，粗知字义，孜孜欲人为善，每遇嘉言善行，辄刊刻施人，使世警悟。一夜，梦梓童帝君与之语曰：汝有善念，诸刻俱录报天庭矣。自是三教典籍，不学而晓，子孙悉俊拔，多少年高第。伊川兄弟，皆其后裔也。
师传误人之报
潘俊，浙东人，富翁邹厂厚聘为西席，日与其子饮酒闲游，略无师范之益。其子遇考试，终日不成一字，父杖之，死将师。讼于阴府，潘亦死。审其失学之由，令子还魂仍读书。潘为一犬于馆中，夜则按更而号，晨则喧吠促起。后子游泮，犬跪主翁，作人言曰：汝家供给束修，债尽偿讫矣。伏地遂死。
替人赎女之报
宋时曾谅游学京师，闻旁舍有泣声，问其故，云：卖女与人，欲偿官钱，巳得买主钱四万，女将去，今与父母分别，以此哀泣。谅闻之恻然，遂以钱替赎其女，使父母子女得免分离。后有一白衣人语谅曰：尔无子，因有阴德，上帝命我送一子与你。谅后生子，果及第，官至奉政大夫。
卖人子女之报
昝元是蜀人任盈有女宝珠，年十五，随邻伴游蚕市，人多迷路，昝元遂诱卖于夔家。任盈年老无子，止有此女，哭之丧明，母艾氏亦成疾，因祷灵神，愿见珠而死。夜果得梦，如梦寻至夔家。女云：主母妒忌凌虐，将赴江而死。遂赎女以归。父闻珠声，其目忽明，母疾亦愈。那昝元忽两目昏瞎，乞丐于市而死。
造桥渡人之报
这苏长是宋时衢州人。见大路沟上有桥，每年大水，沟板漂去，行人屡屡妨碍。苏长因领几子入山，拣坚石七片，布于桥上，自是行者无滞。后苏暴疾死，三日复生。自说到阴司，见一吏说：我有造桥济人阴德，只此一节，合当延寿一纪。因此放回，时年巳六十。后果七十二而终。
作匦害众之报
这鱼思咺，是唐时一巧匠。因武则天皇后欲造一匦，受天下告密的状子，无人会作，思咺做来，可入不可出，甚是合式，获重赏，为此一匦，害了无数好人。后有人具状投匦，告思咺曾替徐敬业造刀轮，杀伤官军甚众，那时抵赖不得，也服重诛。人谓自作自受，报应不爽。
劝戒图说卷之三终

[book_title]劝戒图说卷之四
徐宗仁，唐西蜀人。其乡有两座石桥，中夹一江水，势甚冲溜，凡船过此，撞石船碎，溺死人无数。宗仁造一大船，两头裹以铁叶，雇好水手，专一撑渡。又做醮超渡溺水亡魂。一日，宗仁病，梦到阴司，见王者坐堂，上下多穿湿衣。人告说宗仁济生拔死功德。王者令宗仁复生。后夫妻俱年九十，二子三孙，皆大荣贵。
哄船目渡之报
宋时，遂昌村中有三人同行，前临一渡，值溪水暴涨，而舟在彼岸中一人名刘合，素愚蠢，二人诱其脱衣取舟，合出没湍流，复竭力撑舟来渡二人。二人登舟，刚欲撑开，合忽肚痛欲泄，急跳登岸，二人遽开船去，不复相待。俄而水急，舟横抵岸一触，二人皆溺死。合在岸得生。人谓欺哄愚人，反贻自溺之报。
不废古塳之报
宋时郭叔和，兰溪富室，平生乐善好施，喜谈风水。一堪舆家密告曰：尔祖坟傍有一真穴，当亟图之。明日，挈其土民而来，以二十金买其地，因往定穴。夜梦紫袍象简者曰：下吾冢也，三百余年矣。或前或后，只让我丈余。汝家原可取富贵。叔和并其地而不用，反为之筑垣植树，嘱坟丁同祖冢看守之，子孙自是大显。
谋夺阴地之报
宋宁宗时，鄂州工豪凌桧，强横无忌。有相风水者，贪贿造谋，言其已坟不利，用计强占他人阴地为坟。将葬之日，相风水者先遭暴雷击死，倒埋其尸于新坟前。凌桧、枢尚在途行，亦被雷劈开，暴露尸首。一人俱受天诛之惨。
施人棺材之报
宁崇礼，宋时寿安人，禀性尚义，常造棺施人，贫不能葬者，赠以钱米。年九十而卒。家童丁贵，梦见崇礼语曰：我平生累积阴功，庆延子孙。说与十四郎。明年试。必中解，且子孙亦相继科第。十四郎，其第三子谦光也，次年果首荐，自是无虚榜。三科间，嫡孙时凤、时豹四人相继登甲科。
换亲棺木之报
这个王十三，元末时，鄱阳人饮酒赌赙，不务生业，专以假物哄人。一日，将松材换了父母的好棺木，赌输与人了。青天忽一雷击死，倒置其尸于市。人视其背有不许家人收葬字，卒为犬豕所食。人以为薄道待亲之应验。
日行方便之报
葛蘩，宋镇江太守，有一官，在京靴铺上，认得旧靴一只，乃伊父入殓时所穿。父忽来取靴，乘马径去。其子忙叫，何无一言。父止说凡事当学。镇江太守。子去访问，蘩说：每事但求利人，日行方便。因借坐□□子，若放不正，便要跌人，我就掇正了。事事如此，可学圣贤。可见葛蘩阴司亦推重他葛，子孙果世世贵显。
每事害人之报
这祝期生是宋时人，为人獧薄，每事害人，或体貌不全的就讥笑他，愚的就侮弄他；做官的就发他的阴私，为士的就攻他的隐曲，无可訾议的，巧求他短处，毁谤了方罢。晚年害舌黄，每发必须针刺出血数升方好；又发又剌，一岁发五七次，痛苦不可言，竟至舌枯而死。
不作魇魅之报
孙荣，唐时木工，造作极巧，不行魇魅，知同伴欲作魇魅者，必力阻之。其母白昼见一老人云：速将汝子衣服工作藏过。顷有甲士到家，宣言王命，召修后殿，母辞以出外。甲者怒，老人从空叱曰：上帝有命，不许妄役良工。甲者惶惧奔去。老人与母说：因你儿子平素不肯害人，故特救他。作魇魅者，必付罚恶司施行。
阴埋蛊毒之报
唐时，吕用之以左道蛊惑元帅高骈。高惟吕之言是听，吕得富贵。后吕被诛，军人掘其中堂地，有一石函，内一铜人，长三尺，身被桎梏，口贯长钉，背写高骈乡贯、姓字、官品。用之做这魇法，只希图制伏高骈，不想用之自巳，反遭大聊。固知埋蛊厌人，适以自祸。
解讼井贫之报
吴中袁仲诚，少业儒，邻有异母弟者，以家财欲讼兄，袁力谕以手足之情，不能解。既而罄已产赠其弟，使之自给，遂息讼。伊兄弟俱不知其故。邻人有疑其私为兄曲全者，袁亦不明言，惟甘贫读书。年至四十岁朝，梦人持榜来看，曰：君姓名居第二，中多空缺。袁问之，答曰：由查阴德未完耳。后袁果中第二。
写状陷人之报
宋时薛敷，永福人，专一虚捏情理，替人写状，因而致富，心却不安。一日，请道士郑法林做斋保禳，进表文一通。法林㐲表去久起来，说：上帝看表，此罪难禳。批言：家付火司，人付水司，余如其誓。一月厨房火起，房屋家财烧尽。半年后，薛敷过江，遇风溺死，存一子，以贼情犯狱，女卒为娼。必敷所誓，有男盗女娼语也。
设浆道涂之报
这杨雍伯，汉时，河南人，于道路绝水浆处，作义浆，以给行人。久之，有书生就饮，出袖中石子一升与之，曰：种此生玉，兼得美妻。雍伯种之，后得白璧二双，钱十万。娶北平徐氏女，生十男，皆至卿相。
假药自杀之报
杨州民李钰，专以真方假药，游食四方，遇闹市，辄鼓唇弄舌，诱集人众，投以狼虎之剂，取速效，因获厚赠。其药毒入人骨髓，卒致不治。偶有人戏言：你将没本钱的药哄人，何得滥沾重利？钰出囊中丸药曰：此皆百补良剂，厚本所合。自服数颗，登时胸腹迸裂，脏腑淋漓，未必药。毒之惨至此，天实有以报之也。
存心利物之报
宋时陈婺妻，剡州人，少与二子寡居，自织手巾为业，存心利物，仅供衣食之外。凡遇街坊贫苦及济人之事，不惜施舍。每训二子：你我孤寡度日，不求富贵，只要行此方便好事。遇仙姑授以织锦帕之法，持至市中，人倍价争买之，家遂饶富。一子为当代名医，一子领乡荐，称巨室焉。
用术采生之报
元时王万里，江西吉安人，以筭命为生，将人家来筭的童男幼女，聪明伶俐者，记其年月日时，用法术采其生差鬼叫做顽童买卖。二鬼到人家作祸祟，广得财利。后被告发，问罪凌迟，妻子迁海南安置。
救渰初生之报
俞伟是宋朝人，仕千闽，闻闽人生子，贫不能赡者二三胎后，即以器贮水渰杀之，谓之洗儿。若女则不待三胎，多置之死。伟乃作戒杀子文，召诸父老教之使归，劝其乡人，岁月间活者千计。邑人歌颂其德，朝廷嘉之，超升安抚使。其子道立复登甲科。奉使千闽，有小儿数百迎于郊，多以俞为姓者。
瘗埋庶出之报
这元秀亦宋人，家财四十万，养子四人，其余诸妾所出，不问男女，并瘗埋之。一日，梦中见十数辈来追杀人贼，元秀惊起，两手两足已为牛蹄，展转于床，大叫三日，自说子无嫡庶，何杀庶而留嫡，头断而死，其四子亦相继死亡。
用胞不忍之报
赵仁，元末时吴县人，家富，最敬玄帝。忽患危疾，医云：必得紫河车而后可愈。仁恻然谓医曰：我见人凡服此药，不吐血，必发热毒，无一善终。且阴致人儿女出此胎者，多难养育。今我死何足惜，不忍使人儿女夭殇也。卒不用。是夜梦玄帝告他：汝命当绝，缘不用胞胎，一念上帝。赦汝增寿二纪，年九十一而终。
怀胎自堕之报
颖娘子是宋朝谈训之妻，尝怨自巳多子，因以毒药堕其胎者数次。乾道戊子年又孕，复自堕落之，血遂崩下不止，就枕不起。临终时，见数小儿前后啼哭扯拽，谓其夫曰：面前许多儿女，因我平昔堕胎，害其性命，故来缠绕如此。今不去，柰何？言讫而死。
良友责善之报
宋时徐性善，与杨宏窗友也，赴选同寓。遇高僧，善相，云：徐当填沟壑，杨当登枢要。是晚，杨偶思邪色，欲徐偕往，徐严词力止之。次曰，高僧复遇，大骇曰：一夕之间，如何便有阴骘纹满面？二士俱当大。显，果同登进士榜。夫一言之微而易贱。为贵，所谓人间私语，天闻若雷，非欤？
无赖引诱之报
元时，长安人文铢，性疏诞，不务读书。邻近吴麓诱其嫖赌田产，花费殆尽，复诱其卖祖坟树木，同往估价，歇足坟前，忽大石块从塳内打出，击文铢背，登时呕血身死。吴麓惊奔前村，遇一道士，谓曰：子渴思水乎？有井可汲。就井照之，自见其人形而狗头矣。引诱之报，可畏哉！
设瓜献神之报
汉时孙钟，幼失父，事母至孝，尤尊敬神明，每事必先告祭而后行。时遭岁荒，种爪为业，瓜熟，常设路上，以便行人。忽有三异人来吃瓜，钟曰：子坐，吾先献神。始设瓜及饭。饭讫，三人曰：子敬神济物，当示子葬地，子孙咸宜贵显。指下山百步有佳穴。言毕，三人化白鹤飞去。钟记之，遂于此葬母。后生坚，坚生权，世王于吴。
假棺骗人之报
四川成都人王新，专贩破滥杉板，至江南，紏牙行，觅巧匠，百计攽补，莫得而识。乘人危亟，掯索高价，致富巨万。自蓄全美者一具，价值三百金，为已送老之需。同商者羡之。及死，作棺入殓，行丧，未至墓所，棺底朽腐，无故脱落，蛆虫骸骨满地。用意奸巧，天默夺之矣。
世不食牛之报
这李遂夫，是宋时人，他父亲名李田，皆习举子业而戒杀生。一夜，遂夫梦人推一车过门，满载书卷，道南省及第人的姓名，揖求借看。偏阅，有遂夫名在上车人指书而问遂与曰：是你姓名么？因一乡皆食牛，惟你家三世不食，当父子登科。后果与父李田相继登第。
杀牛不悟之报
宋时刘肇夫妇屠牛，且嗜食。一夕，有童子敌门送简云：六畜皆前业，惟牛苦最辛。君看横死者，尽是食牛人。读毕，忽不见。夫妇不悟，屠嗜如昨。居年许，肇梦到冥府，王者怒曰：汝伤牛命甚多，劝化不转，叱夜义以长钉钉其头，痛极而醒。次早气绝，妻骑牛入市易棺，不觉臀髀与牛皮相连，牢不可脱，数日乃死。
平民务本之报
宋时盛德极本分，惟事耕织，人歆以厚利之事，辄曰：舍耕与织，未免机心筭人不为也。亦不诵经持齐，尝曰：口诵经而心不向善，口持斋而心尝害物，何益哉？晚年遇白玉蟾，化道人来云：喜你实心行善，我与你点一好穴，欲富贵骤发乎？欲永远平稳乎？盛惟愿永远平稳，指点一穴而去。至今子孙蕃庶，无不温饱者。
道士贪谣之报
这道士元时镇江人周科，出家三茅观，不守清规，贩卖粮食，饮酒宿娼。一日，往徐州粜豆，自娼家月下步回舟中。舟泊关王庙前，登舟方入睡，同寝者俱梦周仓将军提刀来云：汝为道士，贪财好色，王帅𠡠我摄汝之魂。俱惊醒，科即肚痛肠断而死。
牵牛牧刍之报
晋时管幼安业农，于辽东地方。邻人有牛，放在幼安田上食麦，幼安毫不介意，且弗使邻知，自牵其牛千凉处，日与他𫗪养，胜过自已的牛。邻人知之，大惭攺过，一乡敬服。后幼安寿享九十余。子徐累世显达。
埋蚕卖叶之报
胡二，宋时人，家素种桑养蚕，一日，见桑叶价贵，就将所养的蚕掘一大坑埋之，意图卖叶以得厚利。是夜，胡二梦蚕化蜈蚣无数，在他卧房，吸他夫妇。后胡二果为大蜈蚣咬咽喉而死。
塑神虔诚之报
赵善一，江西人，妆塑佛像为业，每受人托，必斋沐虔诚以任其事，且工食之外，不敢分毫诳诞，以希厚利。一夕，梦善财龙女与之语曰：汝敬神，又不欺人，神人共喜，诸天神将付汝以佳儿矣。后育子孙，无不聪慧，貌美如玉。赵亦寿至九十八岁。
奉佛苟行之报
鄂州通济寺僧人法海，耽恋酒色，一晚，私盗佛殿长幡，方举手，伽蓝神执铁鞭，当前叱曰：汝为佛家弟子，罪恶倍于常人，岂容复活！守殿道人闻而惊视，见伽蓝像移立佛前，僧自剥去衣裳，自碎其头颅而死。
义仆感虎之报
五代时欧宝，安成人。义父死，宝妻事纺织，供幼主极恭，𥄟不能葬，宝鬻已子以筑墓，搆茅屋于篡傍，独守三年，日务樵柴为生，旦暮号泣不辄。后宝四时祭墓，每有虎衔时物及獐鹿来助其祭。时人咸谓孝义格兽之报云。
逆奴变牛之报
这陆元，方，吉义孙也。元受方三代抚育之恩极重。方死，元乘其子幼，尽盗卖其产业，匿其钱帛，因而另居，任其主孤苦，不之顾。未六年，元病笃，忽请幼主至床前，泣而言曰：我死在旦夕矣。我的家财，都是你的，不合辜恩负义。今阴司法网难逃，合尽归你掌，尚当作牛，以偿余欠。后方氏三代畜牛，腹下俱有陆元二字。
闻鸽思母之报
这个是徐骏，性孝，幼好养鸽，母杖之曰：汝孤而贫，不读书，何以立身？骏遂放鸽，攺行以学。后母死，闻鸽鸣辄涕泣，孝感神明，众鸽衔金献之，乡里称为泣鸽先生。
变驴偿债之报
这白元通欠杨筠钱四百文，未偿而筠死，遂匿其事。后元通死，乃生筠家为驴。一日，筠子乘之入市，忽作人言曰：我乃白元通也，只欠汝父钱四百文，遂至如是。今南市卖面家亦欠我钱，正如其数，可速卖我，于彼得钱偿你债便了也。筠子如其言，两日而驴死。
易鼋怜放之报
唐时韦丹见渔翁，得一鼋，长数尺，问其价曰：二千钱，以所乘驴易而放之。时有葫芦先生，占事如神，韦问以命，先生曰：可往故人元使君处问。及至元所，一老人延入，授之一帖曰：知君要问命，故于天曹录君一生行止官禄奉观，聊以为报。后韦果及第，仕至江西观察使，每授一官，日月无少差，始知放鼋之报云。
杀蛙报冤之报
宋时周三蛙，南城田夫，当农隙时，专□捕鱼鳖、无蟹为事，而杀蛙尤多，至老不休。淳熙十年得疾，初觉腹中一物往来胸臆间，渐痛攻剧，饮食不能入口。家人引手摩拊之，隐隐若数蛙动于内。久之益侵，展转一榻上，跳掷𥳽顿，号呼哀鸣，与蛙受苦时一般，凡一出□死。
饲燕全生之报
王亚三，是宋时严州清溪王氏女也，性来惠，好行阴骘。一曰堂前燕母为猫所食，有未出巢小燕子三枚，每日以饭饲之，后长大飞去。其冬，亚三病死。次年春三月，燕复来，飞绕其屋不巳。母曰：燕子寻亚三否？亚三已死，葬后园中。欲寻，则随我去。母行，燕随后飞至园。母指墓示之，三燕飞鸣于墓，以嘴钻入墓中，皆死。
噎燕致死之报
周昂，沛国人。尝昼𮄊，户上有一燕巢，三雏呢喃，张口待哺。昂恶其声，以手指试探之，雏亦张口而受，因取蒺䔧三枚与之，其雏皆裂胸死。昂后生三子，俱不能言，见人，但张口哑哑，宛然燕受蒺䔧之状，其声甚显。
救脱龟壳之报
黄叔达，宋时人，在国学，见同斋友得一龟，将脱其壳，黄怜而买放之。后病亟，其子自家入京探视，路遇一老人曰：予姓归，前日人将杀我，幸尊君救之，得以全生，此恩未报。今尊君有疾，因食鱼过多，停积胸次，急用姜附汤治之。言讫不见。后服果愈。叔达自悟未尝救人，即前日所放之龟耳。
拔断鹊舌之报
这个是唐朝河内人，姓王名遵，兄弟二人，一年皆患疫病。宅有鹊巢甚大，旦夕。飞鸣，兄弟恶其喧噪，伺病好，因尽网巢鹊，断舌而放之。不过二年，兄弟口舌俱烂尽，行乞于市，数年而死。
买鱼放生之报
张奎，宋时钱塘人。幼持鲜鱼一篮，就溪边破之，鱼跳跃。奎因扑捉，误伤手指，痛不可忍，因曰：我伤一指，如此痛甚，鱼遭烹割，其痛何如？将鱼尽放溪中。自此不复杀牲。后生一子。其晚梦有人馈以大鱼者。子登进士，为永州太守，累世富厚不绝。
药鱼货卖之报
宋时韩阿留，昆山人，以渔为生每用毒。药，夜窃投入池中，鱼食之，即仰浮水面。阿留取以市卖，积年为此，害鱼无算。一夕，梦落水，诸鱼攒啮，痛极难当，惊省来，遍身赤踵，腹胀，三日而死。
救蝇免刑之报
王五，隋时京师酒工，每见酒内及水中死蝇，辄取出，用乾灰掩之，俟其活放焉。如此数年，偶被诬告，罪当死，典刑官执笔书判，有数蝇抱笔头不能书，逐去复来，如是数次。官疑其有冤抑，以其事白于朝，罪遂释。
塞蜂绝嗣之报
这朱照是宋时芝里乡人，平生偏恶，蜂窍鿄柱间，每见蜂从窍入，辄以物塞之，虽在高处，必设梯以塞。在他人家见之亦然。后连生二子，谷道皆塞而不通。夜梦有人教以秤尾烧红，钻之可愈。照如其言，二子俱死，照竟绝嗣。人谓其塞蜂之报。
养鹤得珠之报
会参宋末时人，事亲至孝，每苦家贫，无以为养。曾有鹤为射者所伤，哀鸣堕地。参见而哀之，收养于家，待其伤愈，放之飞去。后鹤一夜到参庭中，秉烛观之，雌雄双至，各衔明珠一颗来谢，卖直数万𦈏。自后至富，得以孝养。参寿享九十四岁而卒。
害物欺人之报
长洲人韩全，屠宰贩贾为生，每宰猪，即灌以水。卖大活鱼，必击碎其首，而亦灌以水。鸡鹅鸭之类，强将糠砂填塞入喉，图重斤两，伤戕物命甚惨。全患翻胄症，不能饮食，惟咽以土泥，随复吐出，遍体流黄水，秽臭不可当，且头疼如碎。如此三月乃死。毒害诸物之报，不爽毫发。
埋鹅获金之报
李善，唐时人，家贫，佣工度日。一日适市，见卖烧鹅者，有一大蛇蟠于鹅腹下。善恐人买食，必遭蛇毒，遂买而埋之。掘地尺余，忽见瓦盆一个，内有黄金数锭。市鹅者闻，往分之，至其地，口禁不能言而还。善因此致富。
捕蝉得疾之报
李氏是唐时牛爽家乳母，尝抱小儿捕。鸣蝉为戏，得即杀之。前后不可胜计乳。母，股上忽生疮，溃烂岁余，不能愈一日。苦痒，若虫行状，以手抑搔之，忽有腐肉。数块如蝉，自疮中突出，流血不止而死。
辍羹放鹑之报
这宋襄，宋时仙游人。一日昼睡，梦褐衣老人泣告饶命。襄醒，偶见厨下黄鹑数十，将烹作午羹，悟其来乞命也，悉放去。夜果复梦老人云：感君活命，他年塲屋中相报在。不得而解。后科试，失记题旨，果有一黄鹑从空而下，衔书一张示之。襄得举进士，官至别驾。
用汤浇蚁之报
这个是三国时桓谦在家，忽见多人长寸余，从坎中出，向切肉处饮食。复寻路入坎，疑其为怪。值蒋山道士朱应令以滚汤浇所入处，因掘穴，大蚁数斛尽死。后桓谦得恶疾，暴亡，子孙天殇，竟至绝嗣。道士与桓同日患病，遍体腐烂而死，皆浇蚁之报也。
劝戒图说卷之四，大尾终
万历岁次甲午孟冬月书。
林安正堂刘双松梓。

        </div>
      </div>
    </div>
  </div>
</div>
<!--update:2025-08-30 10:09:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>