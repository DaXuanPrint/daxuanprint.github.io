<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第一回　禹王伊水捉蛇怪　玄扈诸山服神妖,第二回　神禹南山示白猿　黑水河射鯆鱼精,第三回　华山冢卖弄神通　昆仑穷鬼盗沙棠,第四回　西王母迎觞禹王　常羊山形天神怪,第五回　虢山江妃收囊驼　昆仑禺强杀相柳,第六回　五子兴歌怨太康　嫦娥窃药奔月宫,第七回　仲康振策御奸党　胤侯率兵擒羲和,第八回　有穷羿兵击九夷　羿同蒙促谋有夏,第九回　少康王避难中兴　季抒宛转复夏国,第十回　少康王封禅定鼎　季杼捉怪位让弟,第十一回　孔甲事鬼二龙降　刘累豢龙事孔甲,第十二回　夏履癸拒谏听谗　夏贤臣同议去国,第十三回　商侯嘱圣子求贤　">
<meta name="description" content="明代通俗中篇历史小说。全称为《按鉴演义帝王御世有夏志傅》,四卷十九则,题“景陵钟惺伯敬父编辑,古吴冯梦龙犹龙父鉴定”,行款形式全与余季岳所刊《盘古志传》相同,书首亦有钟惺序。书中“竟陵”亦作“景陵”,可证本书与《盘古志传》同为余氏托名刊刻。后于清嘉庆年间有稽古堂刊本《夏商合传》,其中《有夏志传》部分即为本书,但已改四卷为六卷。故事起自大禹治水,除服众怪。此部分文字最多,情节奇特,大都本于传说。，情节多于史无征之神怪传说。略谓：帝舜之时，天下大水，鲧治水无效，命其子禹继其父业。禹使伯益掌火，率朱虎、熊罴并风">
<title>有夏志传_钟惺_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">有夏志传</span> <br/>
          作者： <span class="inputVal" id="bkauthor">钟惺</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]137932</span> <br/>
          说明： <span class="inputVal" id="bkdec">明代通俗中篇历史小说。全称为《按鉴演义帝王御世有夏志傅》,四卷十九则,题“景陵钟惺伯敬父编辑,古吴冯梦龙犹龙父鉴定”,行款形式全与余季岳所刊《盘古志传》相同,书首亦有钟惺序。书中“竟陵”亦作“景陵”,可证本书与《盘古志传》同为余氏托名刊刻。后于清嘉庆年间有稽古堂刊本《夏商合传》,其中《有夏志传》部分即为本书,但已改四卷为六卷。故事起自大禹治水,除服众怪。此部分文字最多,情节奇特,大都本于传说。，情节多于史无征之神怪传说。略谓：帝舜之时，天下大水，鲧治水无效，命其子禹继其父业。禹使伯益掌火，率朱虎、熊罴并风火二将等克毒蛇猛兽、山神鬼怪，又得河精献图，终于成功，受禅即帝位，铸九鼎，坐江山。死后传位于子启，启又传位于孙太康，子孙兄弟相继，是家天下之始。太康之时，得有穷之君羿扈从。羿善射，有武艺，专事征伐，但愤太康不理朝政而出走，得不饥不死之术。娶嫦娥，太康羡而欲夺，嫦娥偷羿不死之药奔月。太康死，羿拥其弟仲康为帝。仲康死，传子相，羿夺其位，但又为其徒逢蒙所害。及相之子少康复国，是为中兴。历十五世，传至桀，造酒池肉林，荒淫无道，为成汤所灭。存明刊本，题“景陵钟惺伯敬父编辑”、“古吴冯梦龙犹龙父鉴定”。孙楷第《中国通俗小说书目》认为“当与《盘古志传》为同时一人所刻”。</span> <br/>
          封面： <span class="inputVal" id="bkimg">Z_14306.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]有夏志传
[book_author]钟惺
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]137932
[book_dec]明代通俗中篇历史小说。全称为《按鉴演义帝王御世有夏志傅》,四卷十九则,题“景陵钟惺伯敬父编辑,古吴冯梦龙犹龙父鉴定”,行款形式全与余季岳所刊《盘古志传》相同,书首亦有钟惺序。书中“竟陵”亦作“景陵”,可证本书与《盘古志传》同为余氏托名刊刻。后于清嘉庆年间有稽古堂刊本《夏商合传》,其中《有夏志传》部分即为本书,但已改四卷为六卷。故事起自大禹治水,除服众怪。此部分文字最多,情节奇特,大都本于传说。，情节多于史无征之神怪传说。略谓：帝舜之时，天下大水，鲧治水无效，命其子禹继其父业。禹使伯益掌火，率朱虎、熊罴并风火二将等克毒蛇猛兽、山神鬼怪，又得河精献图，终于成功，受禅即帝位，铸九鼎，坐江山。死后传位于子启，启又传位于孙太康，子孙兄弟相继，是家天下之始。太康之时，得有穷之君羿扈从。羿善射，有武艺，专事征伐，但愤太康不理朝政而出走，得不饥不死之术。娶嫦娥，太康羡而欲夺，嫦娥偷羿不死之药奔月。太康死，羿拥其弟仲康为帝。仲康死，传子相，羿夺其位，但又为其徒逢蒙所害。及相之子少康复国，是为中兴。历十五世，传至桀，造酒池肉林，荒淫无道，为成汤所灭。存明刊本，题“景陵钟惺伯敬父编辑”、“古吴冯梦龙犹龙父鉴定”。孙楷第《中国通俗小说书目》认为“当与《盘古志传》为同时一人所刻”。
[book_img]Z_14306.jpg


[book_title]第一回　禹王伊水捉蛇怪　玄扈诸山服神妖
话说禹王乃黄帝的玄孙，姓姒氏，鲧之子。母名志，号修己，有莘氏女。修己未生禹时，见有流星贯昂，梦接而意感有孕。又吞神珠薏苡，至岁壹月——尧帝戊戌五十八年六月六日，修己胸坼而生禹于僰道之石纽乡，即今四川龙安府、石泉县石纽村，禹穴是也。禹生得身长九尺二寸。尧时，洪水滔天，鲧治水无功，被舜所殛。禹降在匹庶，舜举禹，使续父业。禹伤父鲧功不成受诛，乃劳身焦思，欲盖父愆。当时，他应帝命，去治水。
禹始娶涂山氏之女，名憍，生子启。甫四日，禹往治水，别涂山氏而去。启呱呱而泣，禹弗视而去。帝舜又使伯益掌火，领朱虎，熊罴偕禹行水。禹又用方道彰、宋无忌二人为风火二将，道彰能降风百里，无忌能口吐烈焰。又用冯迟、冯修、江婔、江妃为水将，二冯多力善决，二江多巧善泪。又用禺强、庚辰二人为左右将，二人俱力举万钧，能鞭山凿石，驱凶捉怪。又用章亥、鉴亥为步将，日行千余里。这恰是天地合该成平，大禹合该有天下，故天降之多神人助他。因用禹治水时，不怕山灵水怪，深渊可以见底，幽洞可以开门，鬼幻可以使他，主形神异可以识他。性情行划几多奥妙，山川识尽几多幽玄。精物至德愈明，圣身无疠，所以叫作神。禹初治洪水，先观于河，见白面长人鱼身，出曰：“吾河精也。”授禹河图而退，人于渊。
且说神禹每行一地，先自己登高相视地脉。见有山林蒙翳，阴气晦昧，土脉难明。水势难通处，又见有川泽草莽多藏怪物，人民难到处，这原都是干地，被大水浸没久了，如此纷杂，因此人无行道，水愈不行。俱命伯益领风火二将方道彰、宋无忌放起一把无情火焚之，神鬼精怪、毒蛇猛兽奔窜而去。为祸者，命左右将擒之；不为祸者，驱逐他去便休。凡异禽奇兽，命伯益记其声名，异宝取供用。山川之神，用物祭祀之。水浅处，命二冯决去其壅滞；深处，命二江直穷到底。山石为梗处，命左右将攻去之。远近程途，使章亥步之。
话说神禹治水，书所记始于壶口之山，其治龙门也。凿吕梁之石为砥柱，为三个门，以通水。南曰鬼门，中曰神门，北曰人门，是为禹门。闲话休题。且说治水在中山的事迹说起。你道先到哪一个地方？先到
甘枣之山。这山，洪水所出处，其西流至于河。山上出些什么物件？出杻木，葵本而杏叶，黄花而荚实。又有个兽，生得如（虽犬）。有个老鼠，背上有文，名叫作（虽犬），被众人拿住。禹王却也不知，叫诸将来问：“这鼠叫甚名？这兽叫甚名？”诸将未及答应，不知这些兽皆自古至今成了精的，所以它会说话。那□精便道：“圣人，我名叫作虺，那文鼠叫作熊。这鼠，人吃它，可医治得病瘿的症。”文鼠在旁道：“你害杀人，若此中有人病瘿的，却不误了我性命？”禹王道：“勿惊，我们视众生如一体。你既不害生灵，我也决不杀汝。”虺又报了这些草名，禹王便发放虺、鼠二精去了。（虽犬）精去了又回，报禹王道：“蒙圣人赦宥，此去二十里，有个历儿山，其上有个木，名楝，又名枥。这木生得茎方叶圆，开黄花，结实似栋，如指头大，色白而粘，可以浣洗衣裳。人吃它不会忘记事。又东十五里，有个渠猪山，多豪鱼，生得似鳝一般模样，喙是赤的，尾是赤的，它的羽毛医得白癣。前去脱扈山，有草如葵，名植楮，鼠见它则惧。吃了这草，令人不昧。金星山多天婴，生得如龙，骨可以医痈病。牛首山有劳水，西注于潏水。这水里多飞鱼，生得如鲋。吃他可已痔衕之疾。我只晓得这些，其它不晓得了。”禹王道：“这也是你好意，前面也不劳你说。”虺精叩头去了。禹王历这几处，果如虺精所言。至了霍山，有个兽，生得似狐狸，是白的，有鬣，名朏朏。这朏朏养它在身旁，可以止忧闷。
话说这狐狸性淫，见人便要搏，它欲与他交媾。它见治水有许多人，它性淫起来，手持木棍，跳跃向人前，两脚并立起来。禺强见了，呵呵冷笑道：“这狸精命蹇，遇着我。”举刀来杀，狸精全不惊惧，举棍相迎。战至二十合，却被禺强双手拿过身来，见丁禹王。禹王道：“你在此山多迷惑人，本当杀汝。第前面山中妖魔你是晓得的，早报与我知，我便饶你命。”狸精道：“前去五十二里，有山名阴山，多岩石、文石。这阴山中有小水出，中有草叶如柳，而四方结实，如赤菽，吃它，耳聋的便好。此去四百八十里田地，乃鼓镫山。山上有历儿冢庙，过它地，却要祭赛它。又此去八百里田地，有座鲜山，有个鸣蛇王。它生得似蛇，有四翼，声音如击磬，这是主大旱的魔王。鲜山去三百里田地，有座阳山，阳水出其中，北流注于伊水。其中有个化蛇王，生得面似人，身如豺也，生有双翼，声音如叱呼，这是主大水的魔王。它两个是相交的好朋友。大圣前去治水，却要防这两个。”禹王道：“我自理会得。”狸精叩首去了。于是禹王自霍山，北五十二里，至合谷山。又三十五里，至阴山。东北四十里，至鼓镫山。但见：
金谷多薝棘，未审是草是木儿。阴山有雕棠，食之治聋，更为奇。砺石、文石皆所产，少水出兮无障陂。鼓镫赤铜，荣草地草，食治风，更足奇。迤飏来至冢儿庙，神灵显赫阻山崥。禹王与众兵将来至鼓镫山脚下，忽然烟雾四起，阴风飒飒，白日当天，昏黑不见路。
众人皆道：“好怪！好怪！”禹王道：“这是冢儿庙里神来讨供献也。”出令道：“到庙查明邪正，备物奉祀。”此令一出，烟雾四散，阴风收了，时日正中天。禹王大众上山，果然有一所庙宇。时将黄昏，禹王下令安歇。自己与诸将安插庙内，独步回廊，静察气色，煞有清象。顾宋无忌、朱虎曰：“是非恶神，当用享祀。”二更时候，宋无忌、方道彰二人掩了阳气，同入庙后殿来。谒冢儿神。有青年童子守后殿门，道：“二位将军来此何事？”宋无忌道：“特来拜访尊神。”童子道：“容先通报。”顷刻，冢儿神头戴金冠，身被绿袍，迎二人进。分宾主坐定，道：“二位将军下顾小神，有何见教？”方道彰道：“特欲问前程路耳。”冢儿神道：“有大圣天威，百灵咸助，何所忌惮？特阳山化蛇，它好大水。诸君来治水，是彼对头矣！”无忌道：“有什么神通？”冢儿神道：“化蛇甚多，有神通者只是一个头目，它在伊水上三千年了。且与鲜山鸣蛇为友，彼必来相助，此在鲜山也三千年了。它鲜山多金玉，遍身玉饰金妆的，便是鸣蛇精；遍身用五色宝石妆饰的，便是化蛇精。擒化蛇则水势消矣。”方、宋二人道：“承教承教。”辞冢儿神，出祠前不提。次日，禹王设祭礼，和毛吉玉宰大牢为献，祭毕前去。三四日到了鲜山，不见动静。不两日到了阳山、伊水。
话分两头，这化蛇精早已查得禹王来治水，却要分它水源，似不便它。它率了千千万万化蛇，各执兵器，在伊水上显起神通。禹王要将水壅塞不通处开导，它却壅起波浪令人掘不得。禹王道：“这是水里怪。”命婔、妃二人去捉它。江婔轮刀，江妃持戟，没水杀入。正逢化蛇王，果然遍身用五色宝石妆饰满身。江婔喝道：“妖蛇速退，免受分尸。”化蛇大叱一声，轮戟相迎。战了两个时辰，化蛇战两人不过，力乏而走，躲入伊水洞内藏了。二江上岸报知禹王。禹王道：“此小怪耳，且看它有甚伎俩。”禹王又一边令人治水，终日并不见化蛇一个影子。到第二日早，忽听得伊水下、阳山上喊杀连天。方道彰道：“此必是请得帮手来了。”宋无忌道：“必是邀那鸣蛇精来。”二人乃走上阳山一看，但见那鸣蛇遍身金玉，声如击磬地硁硁然响道：“你不该上门来欺人。”手持金剑一口，举起四翼，对宋无忌面上扑来，好不疾溜。宋无忌将剑拨开，方道彰拔刀相助。他四个翼搏来搏去，飞上飞下，翅阔膀大，收拾不来，被方道彰一刀砍下一翼。鸣蛇喊声救命，跌下地来。方道彰向前命众缚了。那化蛇精仗着鸣蛇威力，也蓦上岸，与江婔二人战。听得鸣蛇被捉，惊得脚酸手软，即忙举翼飞上云端要走。禺强见得明白，一箭向空射去，射中化蛇左翼，也跌下地来，被众人捆了，俱押来见禹王。禹王道：“一旱虐为灾，一拥水害民，罪在不赦。”发出斩首。下令道：“罪魁已除，其余饶它，再不许两家族类水旱害人。”众小妖各个唯唯，藏身而去。
又二百里，至昆吾山，山多赤铜，有兽，生得似彘，有角，有音如人号哭。一般见人来，成群在那里踯躅。禹王见了道：“这物叫作讋蚔，人吃它心，不昧。”于是众人都去捉来烹吃，俱有百余斤重。又百二十里，至葌山。疏通葌水，北注于伊水。三百八十里，至蔓渠山，伊水从中出。禹王命众疏通蔓渠水，使东流于洛。忽山中跳出两个兽，人面虎身，叫声如婴儿，要来搏人吃。禹王见了道：“这兽名马腹，性好吃人。”命禺强、唐辰往捉之。禺强先往，唐辰也去。那马腹对面扑来，禺强侧身避过，马腹吓了一跳，被禺强拦腰一大木棍，马腹负痛，回身又对禺强一扑，禺强又闪在一边，亦被拦腰一棍。禺强力大，这两棍却够马腹受用。马腹腰疼，不能再扑，被禺强几棍完成了命。那一只也被唐辰打死。禺强、唐辰又寻上山去，撞着二三个人面鸟身的神。前相迎曰：“予三四人此山神也，二凶既已除去，幸勿杀别生灵。”献上金玉竹箭曰：“此蔓渠小山产也，”禺强、唐辰俱辞不受。禺强乃择用毛色禽兽，投一吉玉祀之，而不用糈奉供。
又至敖岸山，破牝羊，祭熏地之神。至青要山，珍水出其中。禹命导珍水北流，注于河。有武罗神，名魈，生得人面豹文，小腰白齿，穿两耳戴金银器，他声如鸣玉。禹祀之，磔羊一头以祭，雄鸡一个瘗之，糈用稌米。东十里，騩山，正回之水出其中，禹亦命导，北注于河。回水多飞鱼，飞上则众网之，或杖击之，状如豚而赤文。禹王曰：“你们怕雷震，食此鱼则不怕雷，且可以御兵，不伤损也。”于是各取其肉而啖。又东四十里，至宜苏山，山多金玉，玉之水出其中。禹命导向北，流注于河。
又东二十里，至和山，太吉泰逢氏所居地，九水所都处。这九水曲回五重，合而北注于河。泰逢氏没，遂为此山之神，生得如人而虎尾，好居于荀山之阳，出入有光。远语众将曰：“善扶大圣治水有功，生灵之幸也。”众人见之，望空而拜。禹王遂设牡羊一副，陈饰吉玉。又用一雄鸡瘗之，糈用稌以祭。曰：“此泰逢神，动天地气也。”又经鹿蹄山，山亦多金玉，甘水出其中，令北流于洛。又五十里，扶猪山，虢水出焉，令北流注于洛。又西一百二十里，有兽如苍牛，名犀渠，性好食人。正逢章亥、竖亥二将先行开路，犀渠施它猛力，见他二人来，喜不自禁，自如婴儿一般叫跳。章亥正到，犀渠从山冈上来，张牙露齿，不分好歹，向前便咬。章亥抡起铁锥来斗，你看它：
犀渠性狠，劈头跳来，向人撩。将军威，大铁锥无情如风飘。犀渠道：“我山中兽王曾千载。”将军道：“我天上魁宿下九霄。”犀渠道：“货送上门难舍割。”将军道：“路逢不平怎相饶。”一往一来，一舞一跳，霎时间兽王力乏伏山冈，低头乞怜把尾摇。
那犀渠力怯，伏在路中，如婴儿叫得可怜。章亥说道：“不知你害了多少生灵，今撞着我，也是你命合该尽。”犀渠闻得此言，爬起便走。章亥赶上，又斗上半晌，被章亥几铁椎结果了。于是大众上山看水源，滽滽之水出其中，而南注于伊水。走出一个兽来，生得似獳犬，身上有鳞，毛如猪须生鳞间。大众喊道：“麟也！”禹王见了道：“此兽名（犭頡），非麟也。”离鹿蹄山，直抵立扈山。凡九山，一千六百七十里。玄扈之神生得人面兽身，人过此山者，神要索人肉供献。知禹王为此经过，他显起神通，半空里起了一阵旋风，霍的一声响亮，走石飞沙，钟伯敬有诗云：
淘淘怒卷水云腥，黑气腾腾闭目明。
岭树连根都拔尽，野梅带干悉皆平。
黄沙迷目人难走，怪石伤残路怎行？
滚滚团团平地暗，遍山禽兽发哮声。
当时，开路前队将军章亥、竖亥，他二人见这风来得不善，按住脚步，只见空中一人面兽身的神道：“还我人肉供献来。”章亥对竖亥道：“原来是这个毛神，舞弄神通。”答道：“供献少不得，你要的人肉却是没有，我大圣志在安民，岂害生灵？”玄扈神道：“我这例却坏不得。”章亥道：“今遇大圣，必须倒了这例，还须送我们些过山钱。”玄扈神大怒，落下云头，手拿巨斧，拦住去路道：“谁敢过此？”章亥抡起铁椎来斗，斗上二十合，竖亥也持铖相助。玄扈神气力不敌，被章亥额门一椎，化作一道清烟走了。竖、章二人寻向清烟赶去，到山凹处一石洞前，神现出本像，入洞藏了，把洞门紧紧闭住。章、竖二人喊叫毛神出来，玄扈大惊道：“他如何寻上门来，却不尴尬？”叫两个小妖门内复道：“恁大圣过去也罢，莫上我门来索我的过山钱。我立扈不比柄山、白边山多金玉，熊耳山多水玉，牡山多文石竹箭，得把来送与大圣。我玄扈之水只出些马肠之物，不敢亵渎大圣，烦将军发慈悲方便吧。”章、竖二人闻得这言，笑道：“烦你对玄扈神说，不要你金玉文石，再不许吃人肉，我便休。”小妖走去，来回报道：“我家大王道‘遵命’。请将军过去。”章亥道：“这毛神胆吓破了。”回命禹王。禹王道：“一路有神便祀，莫缺它礼。”吩咐用白鸡，以彩衣衣鸡身上，而不用糈。曰：“只此也，强似人肉，祈祷以福民为事而已。”立扈神见禹王如此有礼，从后便不想人肉。禹王又自鹿蹄山至良余山，导余水北注于河，导乳水东南注于洛，导蛊尾山龙余之水注于洛，升山黄酸之水北注于河。凡十六山二千九百八十二里。至升山冢，祀升山神，礼用太牢，婴用吉玉，祀首山魈神。禹王曰：“此魈神十六山之总神也，祠用稌黑，牺太牢。”又用蘖作醴酒，令人舞干盾击鼓，婴用一璧玉，祠尸水曰：“此天神所凭，以肥牲祀之。”用一黑犬于上，用一雌鸡于下，刲一牝羊献血，婴用吉玉。又加绘彩之饰享之中。
次平逢之山，南望伊洛，东望谷城。有一神最毒恶，生得如人，有两头，名骄虫，是螫虫之长，他的山洞是群蜂之庐。他知禹王至也，要来索供献。率了那螫蜂、蜻蜒各样草虫成了精的，变作小儿，百数十只，皆手持长枪，拦住去路。禺强、唐辰先行，众小妖道：“慢来慢来。”禺强看了道：“好笑。”干净都是小儿怪，长不满二尺五寸，重不满八九来斤，乱刺乱打将来。禺强、唐辰大吼一声，舞刀砍去，小鬼惊慌，各把身一抖，现出本像，飞将起去。须臾间一变十，十变百，百变千，千变万，都变成无穷之虫。只见：
满天飞促织，遍地舞蜻蜒。
蜜蚂进头额，螫蜂刺眼睛。
班尾前后咬，牛蜢上下叮。
扑面漫漫黑，消消鬼神惊。
纷纷的千千万万都向前，把禺、唐二人咬的咬，叮的叮。撇开百多个，便有万多个来。刀砍不着，椎拨不开，满身上缠绕了十数重。虽不到它伤了性命，却是上下前后咬得好生暴燥。两个被咬叮不过，在地上乱滚，再莫想它肯飞向别处。禹王大众到了，见这二人受此大亏，忙唤方道彰、宋无忌道：“可疾用风烟，才能够救他两个。”方道彰领命，呼起一阵大风来，吹向飞虫上去。宋无忌口里吐出一道火烟，随风薰去。风卷烟来，那千千万万飞虫被风刮上半空，四散不能相助。又被一阵火烟急得无门可躲，百儿十个小儿妖薰得泪流眼昏，咳嗽不停声，急急收了变化，躲向洞穴里藏了。骄虫见这光景道：“你破了我虫精，我也因计就计，来毒你。”吐出一阵螫气，杂向那风烟里面去。方道彰见小儿妖已走，不防它，把风一口收入，谁知风里有螫毒，宋无忌亦不防它，把烟一口收入，岂知烟里亦有螫毒。二人收了毒气，在腹里闹将起来，眼泪汪汪的抱住胸肚呕吐。禹王道：“二人中了螫毒，这毒只消用一雄鸡可解。”叫手下寻一个最大雄鸡来，约尺五寸高，十来斤重。禹王大喜道：“此斗鸡也。”叫拿在骄虫山上，替他二人穰灾。只见拿大雄鸡到山上，那雄鸡闻了螫气虫意，鸣了几声。骄虫头昏起来道：“鸡吃百虫，螫气却用不得了。”又只见方道彰，宋无忌二人口里吐出两个螫虫，却被大鸡一口吞尽，二人无恙。于是禹王率众过山。
西四十里至廆山，交觞之水出于其阳，而南流注于洛；俞随之水出其阴，而北流注于谷水。又三十里，瞻诸之山，（氵谢）水出其中，而东南流注于洛；少水出其阴，而东流注于谷水，今之慈涧是也。又西三十里，娄涿山，瞻水出其阳，而东注于洛；陂水出其阳，而北注千谷水。又西四十里，白石之山，惠水出其阴，而南注于洛，其中多冰玉；涧水出其阴，西北注地谷水。又西五十里，谷水山，多谷，其下多桑，爽水出其中，而西北注于谷水。又二百四十里，谷水共出于嶓冢，而东流注于洛。橐水、淄水皆流注于河。三百三十里夸父山，今弘农湖县，湖水出焉，而北注于河。自平逢山制服骄虫到于华阳山，凡四十山七百九十里，西岳神在焉。禹王曰：“此西岳正神也，六月祭之如诸岳之祀法，冀天下安宁。”于是凡七经，至休与之山。这山有个神人，名曰帝台，性好围棋，常与仙神博奕于一大石上。当时留有仙迹，棋子五色而有文，形状如鹑鸟之蛋。帝台的博棋石，当时常祷百神于其上。东去三百里乃钟鼓之山，帝台神人觞百神的所在。禹王到了钟鼓山，只见那山上幽奇处可望而不可到的所在，见帝台在那里与众神棋酒。有一神女生得美丽绝群，正是：
俨如西子离金座，娇似杨妃下玉楼。
犹把琵琶半遮面，不令人见转风流。
禹王叫过来朱虎、熊罴道：“你道那女仙是什么人？此东去二百里，姑媱之山，原日帝女死于此山，名叫女尸，其神为仙，她的委形化为窑草，草叶相重，花黄，实如蒐丝。这草叶人服之，最为人所大，又名荒夫草。此女子即帝女也。”朱虎曰：“我前日过密山，见密山之龟戏。间以前路，龟曰：“姑媱山去二十里有个苦山，内有一兽，名山膏，其形似豚，赤似丹火，其性孤独，好骂人。有堵山神，名天愚，居在其上。常好弄怪风怪雨。”禹王道：“山川之气，产物各异，无足怪者。”乃设祭祀，毛栓用一羊，为羞荐，婴用一藻玉，瘗埋之。禹王望帝台棋处拜祷，那各神与帝台、帝女俱遥答礼，帝女犹有环鯆之声璆然。
禹王大众过苦山，见山膏，花山头詈人曰：“彼何人？斯到我山躯，令我饱闷唏唏嘘嘘。”于是过少室、太室之山。上有冢，禹王祀之，用太牢，婴以吉玉。此神状貌人面而三首，其余属皆豕身人面。不数日到了东北骄山，山有神兽围处之，生得人面羊角虎爪，常游于睢漳之渊，出入有光。此山去千里之遥有个光山，神名计蒙者所居，生得人身龙首也。常游于睢漳之渊，出入必有飘风暴雨。计蒙与神兽名下各有眷属，有神通不肯相让，屡屡相争。禹王到骄山时，两个各执长枪正在睢漳渊上斗，你看他：
神兽展角露爪，统率魔属把威施。计蒙腾云驾雾，饶有神兵来支撑。
神兽道：“你那恶风暴雨只好午夜枝上啼子规。”计蒙道：“你那妖光怪火不过檐前花下照飞蚳。”神兽道：“你说我怪，逞强上门煞相欺。”计蒙道：“我还属正，肯容下流不禁持。”
闲话休说，有力暂施，手动爪应剑来隔，掀天覆地亦同伾。他两个各招动妖军神兵，在那里厮杀。禺强、唐辰开路先至，见睢漳渊里两个正杀得热闹处。禹强弯弓在手，大喝一声，从中射开，道：“两家且住，若违吾令者，看吾箭。”两个果然住了手。神兽一伙淬入渊中，计蒙大众拨云去了。禺强对唐辰道：“那拨云去的必是正神，入渊的想是邪怪。”次日，黄昏时候，睢漳渊上两家又在那里斗。禺强认定神兽，一箭射去，正中兽左膊，大叫一声翻下渊中，众妖走散。计蒙也吃了一惊，乘云空中道：“我汝无仇，幸勿害我。”禺强道：“我助你灭妖，我不害汝。”禹王乃祀之而去。
至岐山，又把神涉兽，涉兽人身方面而三足。抵衡山，祠衡山之神。禹王夜梦赤绣文衣男子，自称道：“我是玄夷苍水使者，有简书，内备具导水之法，君治水欲得简书乎？”禹王曰：“愿闻教。”苍水使者道：“但虔诚斋于黄帝之岳。”禹乃退斋三日。登委宛，有青衣童子，捧一石匣，见禹王至，道：“苍水使者有命，候君久矣。”青衣忽而不见，发石匣得命简玉字之书，检阅乃科斗文，与伯益辨之，尽疏水法也。
禹自景山至琴鼓之山，凡二十三山，二千八百九十里。琴鼓山神皆鸟身而人面，祀用一雄鸡。祈瘗用一藻圭，糈用稌。于是三百里至岷山。今汶山郡，广阳县西，大江水所出，从东北流注于海。又东北七十里，峡山，亦江水所自出。山有九折板，出貊。貊似熊，而食铜铁。历十一山至翌望之山，汤水出其上，而东注于济；观水出其上，而东南注于汉。又历八山至高前之山，上有水，寒而清，神人帝台所饮浆也。人饮之不心痛，葴山之中，视水出其上，而东南流注于汝水。又洞庭之山，有二江神湘夫人居之。二女神常游戏于江之渊府，她的灵响能鼓三江，令风波之气共相交通。江、湘、沅水共会于巴陵头，故号三江口，是在九江之间。九江今在浔阳，南江自浔阳而分为九，皆东会于大江。书曰：“九江孔殷是也。”你看这二女神游于潇、湘之上，她生得：
比玉香犹胜，如花语更真。柳眉横远岫，檀口破樱唇。钗头翘翡翠，金莲闪缝裙。雨雨烟波外，双双云水滨。欲即城难即，欲亲那得亲。惟有潇湘水，长伴湘夫人。
又有宫五门，东通林屋，西达峨眉，南接浮罗，北连岱岳。四山东有石楼，石楼下有两石。这块石扣之声清，越名作神钲。昔时，有一青童，秉烛飚飞车轮来至此山。又上有天帝坛山，禹王皆陟其地，记之。于是自洞庭山之首，历篇遇之山，至于荥余之山，凡十五山二千八百里，其神状貌皆鸟身而龙首。其祠毛刉，一雄鸡、一牝豚，糈用稌。凡夫之山，即公之山、尧山、阳帝之山，皆冢也。其祀陈牲玉五，后埋之。祈用酒，毛用少牢，婴毛一吉玉。洞庭，荥余山神也。祀皆陈牲玉五，后埋之。祈用酒、太牢。祀婴用寺璧十五，五彩薰之。禹王治水，经中山之大略，存此也。

[book_title]第二回　神禹南山示白猿　黑水河射鯆鱼精
却说禹王当时治水南山，始经自鹊山。鹊山首曰招摇，临于西海之上，在西蜀伏山山南之西头，滨西海也。山上多桂，多金玉，有草如韭而青花。禹王命众采之，曰：“此祝余也，食之不饥。”丽麈之水出其中，而流注于海。又东三百里，堂庭之山，多白猿，多水精，多黄金。禹王大众夜宿山头，三更时分，但听得深林内有物呼鸣，好生凄惨。大众侧耳，远，但闻那：
咿咿呜呜，满耳闻来非干竹。楚楚凄凄，悲音远聆，出于肉雨有何思？抱此疚怀鸣涧谷。我则忧煎，同彼謷謷愁经宿，莫是神嚎，莫是鬼哭。苍颉制字空碌碌，莫是规声，莫是鸠鹏。望帝化血曾衄衄，岂与金戈铁马同铿？北那秋声朔风更萧。
众人闻之，不觉泪下。禹王心知众军人听此凄清之声，自然思乡起来，用力便懈怠了。次早禹王对众道：“昨夜深涧中，风送出一道悲声，你众人也闻得吗？”众人道：“闻得闻得，甚凄惨人。”禹王道：“有什么凄惨处？此白猿声也。猿似猕猴一般大，臂长，脚比猴更便捷，有黑、有黄、有白，白的声最哀。昨叫，有白猿也。”众心乃释然。
又东三百八十里，至猿翌山。山中多怪兽，水中多怪鱼，多白玉，多蝮虫。蝮出，色如绶文，鼻上有针，大者百余斤。又多怪蛇，多怪木。人见此，多不敢上山。禹王曰：“此山虽多怪，只怪蛇能毒人。”命宋无忌遇有深草藏蛇处，吐火烧之，怪蛇躲入穴了。于是禺强、唐辰二人入山得怪兽，江婔、江妃二人没水得怪鱼。
又东三百七十里，杻阳山，有兽生得如马，白头虎文，其音如人歌声。众人入山都道：“这个荒山幽径并无人烟，如何有人在山中唱，曲有多道，莫不是砍柴樵子在那里唱山歌？”禹王听得，曰：“此鹿蜀兽也，佩其皮毛，宜子孙。”又东三百里至柢山，又西百里至亶爰山。这两个山多水无草木，如何无草木？草木皆自尧时洪水浸坏，别山的水多退去，就干了。惟这两山多凹，水虽退，不尽退，所以无草木。有处没水，又极祟峭，人行走不上。禹王治水，有水处乘舟，陆地上乘车，泥淤处乘楯，高山处乘樏。两山凹凹凸凸，若有水可乘舟处，不半里却又撞着高山；有山堪乘樏处，不半里却又撞着泥途，也好受它气，禹王只得因高就低开通它。
话分两头，忽然亶爰山走出一个兽来，似狸而有髦。禹王道：“简书有载，此兽名类，自为雌雄，食它肉的，不嫉妒。”众中有个道：“哪个阿婆吃醋的，好焙干一两腿去送她吃也，免得家中闹吵。”大家哈哈的笑。那类忽作人言道：
世间恩爱出雌雄，人我恩分便不同。
总为色心难制伏，空即是色色是空。
解得其中最妙意，何劳薰焙我双敻。
方道彰曰：“大众听之道理话也，因为记之。”禹王命众弗伤它而去。
又东三百里，至基山。三百里，至青丘山，英水出其内，南流注于即翌之泽。其中多赤鱮，形如鱼而人面，有声如鸳鸯。当时治水的众军人受了显热气，十人中便有九个生疥。伯益识得这鱼吃得好，叫众获之，曰：“食之不会生疥也。”众皆网来煮吃，果然如俗语所说，一扫光了。各欢喜道：“省得整夜里爬痒。”又东三百五十里；箕尾山，其尾踆于东海，多沙石，汸水出其中，南注于济水。
自招摇山至箕尾山，凡十山二千九百五十里。其神生得皆鸟身而龙首。祀必择牲，取其毛色以祭。用一璋玉瘗埋，糈用稌，一璧稻米白菅为席。次，禹王首经柜山，西临流黄山，北望诸毗山，西望长右山，英水亦流其间，而西南流注于赤水。禹王曰：“此水多白玉。”熊罴曰：“何以知之？”禹王曰：“水之方折者有玉，圆折者有珠，岂必见珠玉而后识哉？”又东北四百五十里，至长右山。山无草木而多水，有兽生得如猴狲，生有四耳，其身如人，呻吟，名长右，盖以山为名也。见，则郡县多大水。禹王曰：“此恶兽也。”命禺强往射杀之。禺强领命上山，果见长右在那山凹里，手上拿一大树枝，在那里摘叶而食。见禺强来，它挺起身子，有丈来多长，迎风而啸，用大树枝劈头劈脑向禺强面上打来，禺强举枪架开。长右跳上跳下，蹲左蹲右，好似狮子滚球一般。禺强睁定眼睛，任它上下左右格架遮栏，浑如回风舞模样。长右一跳便有一二丈高，一蹲便有十来丈远。跳多时把力用尽，不奈烦，自去山埠上歇气打坐。禺强见了，一箭射去，长右接箭在手，回手一石头打来，禺强侧身躲过。长右却把箭只管在手拈弄。禺强又一箭向咽喉射去，长右用口衔住。禺强即忙又发第二箭，这支箭好利害，从长右衔住那箭竹中裂竹而入，正着喉咙，嗷然而倒。后人钟伯敬有诗云：
神人怪兽不相饶，恨汝非猿又非猴。
见则洪水人怎禁？呼如远呻神亦愁。
恶同魃鬼分旱潦，湿岂天泽赖耜耰？
青镞流来良弩急，右山从此断吟喉。
禺强回见禹王，禹王道：“除了这怪也好。”于是历尧光之山、羽山、翟父之山，计一千九百六十里，至浮玉山。北望具区之水，东望诸毗之水。苕水出于其阴，北流注于具区水，多鮆鱼。又东五百里，成山，上多金玉，闲水出而南流注于雩勺水，多黄金。又东五百里，会稽之山，勺水出而南流注于泪。又东五百里，溴水出而南流注于列涂。又东一千四百里，淘山，洵水出而南流注于阏之浔。又四百里，滂水出而南流注于海。又东五百里，区吴之山，丽水出而南流注于滂水。又东五百里，鹿吴山泽，更水出而南流注于滂水泽。更之水有兽名蛊雕，生得形如雕禽，而有角，声如婴儿，而食人。又东五百里，漆吴之山，这山无草木，多博棋石，无玉。人在海上东望丘山去，有光载出载入，盖日景所次舍之处也。
禹王自柜山至漆吴之山，凡十七山，七千二百里，其神皆龙身而鸟首。祀毛用一璧瘗，糈用稌。禹王首三经天虞之山，浪水出焉，而南流注于海。又东五百里，丹穴之山，上多金玉，丹水出焉，而南流注于渤海，风凰生于其上。又东五百里，发夹山，泛水出焉，而南流注于渤海。又东四百里，至旄山之尾，南有一山谷，名育隧，南风自此谷出。一千四百里，至鸡山，黑水出而南流注于海，中有鯆鱼，生得如鲋而猪尾，音如豚，见则天下大旱。禹王国：“此长右之类也。”命江婔往射之。江婔至黑水河，但见那黑河里淄头上走一个团头老人，上岸自自在在的行走。你道这团头老人是谁？便是鯆鱼。它年久成怪，早识禹王要叫人捉它，它变作老人来打探。江婔见了，喝道：“你这魔头，我问汝若是山神，我自有供献；若是河里水伯，必是鯆鱼亲眷。那鯆鱼干旱为灾，我要索来作脔。”鯆鱼怪闻了，怒从心起，淬入水里，卷起一阵怪风。但见：
当空一片炮云起，中流千层黑浪高。
两岸飞沙迷日色，四边树倒震天号。
呼呼响若春雷吼，阵阵凶如饿虎哮。
溪上海翁推罢钓，河间稍子怎撑篙？
这阵风就是鯆鱼怪舞弄的，江婔被它吹得一个没奈何。待欲没水去看，这黑漫漫的水如何看得清楚？正在沉吟，只见那鯆鱼鳖头圆身，披挂一领猪毛蓑衣，手执爪椎，统了些水族，跳上岸来，寻江婔厮杀。江婔避在大树后，搭箭在手，认定鯆鱼射去。谁知它那蓑衣都是密密的滑溜猪鬃织就的，一般莫想射得入。鯆鱼见这支箭好生暴燥，如飞的赶至大树边，向江婔爪椎便打，江婔持画戟拨开，两个岸上好杀。正斗之间，江妃、章亥二人寻到，见在那里厮杀。章亥对江妃道：“你在上流候它，走时只消一箭成功，我去助助他来。”江妃道：“你去你去，我在上流等。”章亥向前猛力一铁椎，帮的迎风一下，打在猪鬃蓑衣上。这蓑衣不是别物，就是它的壳儿。章亥力大，壳儿险些粉碎，负痛而逃。正欲攒入上流，江妃当胸一箭射去，鯆鱼背上是壳，胸前却浑是肉，射入心膈，倒在岸边，众水族一个个跳下黑水河内藏了，鯆鱼垂死地下，口里吟道：
九年洪水觅咎难，今欲安澜把我残。
旱潦连数天有定，黑河徒碎我心肝。
江妃听它这口气，代它拔出这箭，拨下河去。对江婔，章亥述那四句口吟，俱道也不干它事似的。
又东三百四十里，尧光山，其阳多玉，其阴多金。有兽生得如人而彘鬣，穴居而冬蛰，名滑裹，声音如伐木，见则县有大摇役。禹王顾谓伯益曰：“为民上者不恤民，力役不已，故生此兽，穴居而冬蛰者，示上当休息民力也。声音如伐木者，示作役之声丁丁不休也。”伯益曰：“为民上者，当念之也。”
又东四百里至令丘山，山无草木，多火。南有谷，曰中谷，东北风从中谷出。有鸟形如枭，人面四目，有耳，名曰颙。禹王曰：“此鸟出则天下大旱，与鯆鱼同罪者也。四目如火字，两耳扇风，风火动而天下旱矣。”命禺强射中其两目而去。又东三百七十里，仑者之山。又东五百八十里，禺橐山。又五百八十里，南禺山。山上多金玉，其下多水。有个石穴生得古怪。当春之时，天下那一处霡霂滂沱，这石穴却将水吞去，外面全无半滴，都并到夏时才汪汪流出，至冬连穴也闭了。特佐水出其中，而南注于涝。山产凤凰、鸡雏。凡南次三经之首。
白天禺山以至南禺山，凡一十四山，六千五百三十里，山神皆龙身而人面。祀用白狗，祈祷，糈用稌米。至疏属之山，贰负之臣危危杀窫窳。禹王怒，命禺强将危危系在山一大木上，桎其右足，反缚两手与发。曰：“使号令后世也。”时窫窳被危危所杀，其神遂于弱水中化成一物，状如龙首而食人。嗟乎！窫窳之见杀也，亦必有由矣。于是禹王自南荒至海，外有火山，山上有个树，叫作不尽木，木中昼夜有火。去烧它，烧了又长，火却烧它不尽的。便是有大风，它那火也不见猛；有大雨，它那火也不见灭。这不尽木中有个老鼠，重有千斤，毛长二丈余，细如丝。它在火中洞赤，时时出在火外来，毛便是白的。人赶去以水沃之即死。众人不知，禹王曰：“此火鼠也，取其毛织纺绩以为布，用之若有垢腻，以火烧之复洁净。”今言外国有火浣布是也。南山东南，陬有结匈国，在其西南，其国人结匈。南山在其东，羽民国在其东南，其国人长头，身生羽，能飞，特不能远，卵生，尽似仙人。次至三苗，昔尧以天下让舜，三苗之君说他不该以天下让舜，尧帝窜杀之。有苗之民半叛入南海，成三苗国。禹王、伯益大众到其上，听他那里音语服饰好似我中华人。
话说禹王使朱虎问他：“你这里叫做什么国名？”有一老人，庞眉白发，答道：“你好似我故乡人。”因备细说他来此缘故。朱虎道：“原来如此。令帝舜摄位，景星出，庆云与，凤凰来翔，四夷宾服，天下太平，你众人是自外主化也。”老人道：“我也闻得我有苗未来此的，今也格命了。不知众乡亲因何来此？”朱虎道：“尧帝为天下，生民常遭洪水漂没。今命大圣禹王治水，自南山至此。”老人大悦道：“我回报国主，来相迎接。”老人去了。不半晌，那三苗国主差众前来迎接禹王。禹王谓伯益曰：“此名海外之国，实吾民也。”遂与伯益、朱虎、熊罴、江婔等诸将各乘车马而去，见三苗宫室不改中华制度。三苗主闻禹王众至，即出相见，礼毕，命设宴款待，其各军校发民间供给。三苗席上多蛇鱼之物，禹王问道：“此蛇味何如？”三苗国主道“蛇出我三苗东载国，其国自然有五谷衣服。出蛇鱼，味甘美，其国人常操弓，射而食之。东又有个不死国，国人姓阿，黑色。”禹王道：“如何能得不死？”三苗主道：“其国有一圜丘山，上有不死树，人采其叶，食得不死。又有一口赤泉，国人饮之不老，我问邻国贯匈人，说他国也许多人得不死树叶与赤泉吃的，后来也会死。只他本国人食之方得不死矣！”禹王道：“大众住此几年？”三苗王道：“不上十来多年。”于是尽欢而散。
次日，禹王等别三苗主而行，至不姜山。黑水出于昆仑，尽绕不姜。江婔、江妃、禺强一班人正来不姜山看河源，有两个鱼头巡海夜叉撞着江妃、禺强等，朝上跪着即头，口里只是一个不敢。禺强笑道：“有什么不敢？只管诉来。”鱼头夜叉道：“我们鯆鱼王名下小卒，前得罪大圣，被大圣背上一椎，那壳儿裂作似龟文一般，正待要回洞中养病，又撞着第二个大圣，当胸射了一箭。我们扶它归洞，自己怕死，曾往不死国求得几片树叶吃了，于今将近一年，莫想得安全。今我两个又在黑水南巫山，求有天帝神仙药在此，大圣莫打杀我两个，情愿把这仙药献上大圣。”禺强道：“不杀你，去也吧。”两个闻得一声“去也”，爬起慌忙走向黑河内了。
又大荒之中，有青水出于昆仑，而尽于殁涂山上。又有云雨山，山有木，名栾，生赤石中。禹王命众槎伐赤石上林木，搭栈使用。顷刻间赤石上又生起那栾木来。众人回报伐木之事，禹王曰：“此木黄本赤枝、青叶，其树花实皆为神药，群帝皆药于此，盖此山精灵故能复变生矣！”此治水南山之大概也。

[book_title]第三回　华山冢卖弄神通　昆仑穷鬼盗沙棠
话说禹王治水西经华山之首，曰钱来山，无水可导。次经松果山导濩水，经符禺山导符禺水。又经竹山导竹水，羭次山导漆水，南山导丹水。此五山之水皆顺流于渭水者也。
计自钱来山，凡十九山二千九百五十七里，至騩山，即华山冢是也。这个冢乃鬼神所舍之处，知禹王至，恐禹王不来祀它。邀起一伙神鬼，约四五十个在騩山高处探望。见禹王众军人至，众神鬼弄个神通，用手指众人，初指一指，众人就在路上打一个寒噤。又一指，又打一个寒噤。一连指了数指，众人连打数个寒噤。大众都却头昏起来，爬不上山，都一蹲蹲倒山上睡着。惟禹王、伯益、朱虎、熊罴、二江、二冯、禺强、唐辰、章亥等诸将，是天生神人，不会打寒噤。头昏闷。禹王道：“这是小神卖弄，要我供献。我一路千山万水，那一山我缺它的礼。”命唐辰、章亥隐身去打探。唐辰对章亥道：“待我使路手段吓它，这个毛神看何如？”章亥道：“有手段只管用出来。”你看那唐辰把一枚枪向山上丢几个解数，上三、下四、左五、右六，尽按黄帝、风后那八门遁甲擒蚩尤的法子，这叫做人心生一念，鬼神即皆知。唐辰心里存想八门阵法，门门俱有神将神兵，那空中便排列了伤、生、休、杜、景、死、惊、开八门。那华山一伙神鬼，在山顶上看见，惊得魂飞魄散。忽然失声道：“本欲图他供献，他名下有恁的神将，空中排下风云龙虎等阵，如天罗地网一般。若与他斗弄神通，反落他手，时不当稳，便罢。罢收了法术，让他过去。”猛欲腾空而上，却又吃了一惊道：“空中布了八门，若被神兵神将围住，一时如何脱身。”只得步走回家舍去了。山下打寒噤众人，个个蹲起来，说道：“好困人天气也。”章亥、唐辰见一撮妖云落地散去，知神鬼怕门阵法，不敢驾云，以故落地而走。回报禹王，禹王道：“本设享礼祀它，它如此无状，只用一羊祭之，余品罚去。”那神鬼也不敢则声。查得十七山，惟羭山神不在其中卖弄。吩咐祠用烛，斋百日，以百牺，瘗用百瑜，温其酒百樽，陈以百圭、百璧之玉而去。华山冢诸神鬼见祀羭山神恁地丰厚也，自悔过不合弄小伎俩，反招大圣所怪。各人只得他两块半羊肉吃，罚去了许多受用，郁郁不提。
于是禹王西二百里，观于泰胃之山，浴水出其中，东流注于河。又西一百七十里，数历山，多黄金，楚水出其上，南注于渭。又西百五十里，高山，多白银，多青碧雄黄，禹王曰：“雄黄众人可取些，有用处。”每人取下雄精几两。泾水出其上，东流注于渭。又三千七百里，至莱山。自钤山至莱山，凡十七山，前十山之神皆人面而马身，后七山之神皆人面而牛身，四足而一臂，操杖行走，这是走兽之神。祀之，毛用猪羊，白菅为席。具十辈神，祀用一雄鸡，祈曰：“莱山之上有鸟罗罗，性好食人，敕汝七神用力合擒。”七神得命，各只手操戈，往捉罗罗，直到罗罗之洞。罗罗鸟怪身似人而有羽毛，曾与鹿台山鸟怪名凫徯的、小次山怪兽名朱厌的，契拜兄弟。凫徯生得身如雄鸡而人面，它性凶恶，世有兵变，它便出。朱厌生得似白猿，白手赤足，性同凫徯，天下干戈动它便出。罗罗闻七山之神来洞擒拿它，它也持铁爪来战道：“双手毛神欺我则甚？”七神喝道：“圣王有命道‘汝食人，令我们来擒汝。速自寻死，免劳我们神色。’”罗罗大怒道：“杀人媚人，好个四足邪神。”七神见它无状，合力杀来。罗罗左支右架，双拳难敌，晃一晃飞上云霄。七神道：“它必然去请它契兄弟来，我们也邀我神伙并力相助。”遂去邀十山之神，共十有七位山神，各操杖候它来。罗罗果去鹿台、小次二山纠集凫徯、朱厌来到莱山鏖战。谁知莱山各神早已埋伏了，铃山神操铜杖，泰昌山神操金杖，数历山神操银杖，高山神亦操银杖，女床山神操赤铜杖，龙首山神操铁杖，鹿台山神操银杖，鸟危山神操檀楮杖，小次山神操赤铜杖，大次山神操垩木杖，薰吴山神操金杖，庑阳山神操稷木杖，众兽山神操黄金杖，中皇、西皇之神俱操金杖，莱山之神檀楮杖，都是本山所出的物把来作杖。众见三个怪至，一齐杀出，把三怪围在中心。三怪各执铁瓜来斗，终寡不敌众，凫徯被龙首山神伤了左翅，飞不起。朱厌被数历山神打折一足，走不动。罗罗被中皇山神劈头一金杖，打出脑浆落草身亡。凫徯、朱厌带伤脱身不得，俱被众神打死。道：“帮恶的也合连坐。”时禹王大众已至长沙山，观泚水，众神立云中把罗罗撇在禹王面前。众人道：“此物因何而至？”禹王曰：“七神杖杀罗罗之尸也。”发回众神归本山不提。
又西北三百七十里，不周山。东望泑泽，河水南出昆仑，潜行地下，至葱岭，出于阗国，复分流歧，出合而东流于泑泽，已复潜行，南出于积石山而为中国之河。又西北四百二十里至埊山。山上多丹木，叶圆茎亦花黄，结子色赤，其果味似饴，人食之不饥。水亦是丹色，而西流注于稷泽，其中多白玉，水源又有玉膏沸沸汤汤涌出。当时黄帝来于埊山，享用这玉膏。玉膏泉内又生玄玉。玉膏流出灌于丹木之树。丹木每年变一色，五岁变五色，最清莹光鲜，有五味香馥。黄帝当时又取埊山玉荣，种在钟山之阳，遂产有瑾瑜之玉，最良坚，栗精密润泽有光。黄帝食了这玉膏，身体轻清起来。有臣跟随他的，也有多少得吃了玉膏，所以黄帝铸鼎已成，便欲仙去。有龙垂髯，下迎黄帝上天。帝便骑龙身上，龙正欲飞天，群臣后官有七十余人欲随帝上天，悉持着那龙髯。那得玉膏吃的便得上天，那未吃过玉膏的都去持龙髯。忽然髯拔堕弓，龙已上至半天，众仰扳莫及，各人抱着鸟弓哭一场而罢。后人冯犹龙诗云：
天地精英出玉膏，有缘玉膏饱陶陶。
鼎湖空抱鸟号哭，仙迹遥如北极高。
禹王又西三百二十里，至槐江山，丘时之水出其中，而北流注于泑水。山多青雄黄，多藏琅玕黄金玉，神名英招者主之。英招生得马身而人面，身上文如虎，而生两翼，其声音如榴，常周行四海。其北诸毗山，有槐鬼，名离仑者，居在其间，又鹰鸇所集之宅。其东恒山，有穷鬼住于其山之四胁，各在一搏而类萃。又有天神，生得形如牛，而有八足两个头，尻上一把马尾，其音如勃皇。西南四百里，昆仑之丘，神名陆吾者主之。陆吾生得虎身而九尾，人面而虎爪。这神主天九域之部界。及上帝苑囿之时节，河水出其中，而南流东注于无达；赤水出其中而东南流注于汜天之水；又洋水出其中，而西南流注于丑涂之水；又黑水出其中，而西流于太行山，且多怪鸟兽。
话说昆仑之丘出有一种好果，品名唤作沙棠，其树生得似棠梨，黄花赤实，其味如李而无果核。食了这果子，身体轻浮，涉水不会溺。沙棠把来刻舟，任你货物堆满，再莫想压得它舟沉；又有一种好菜，生得似葵，味如葱，名梹。食了这菜，可以已劳。陆吾岁岁二三月到沙棠熟时，成担挑送槐江山神英招，英招也把它山上出的青雄黄琅歼等物宝回答它。有时英招周行到它昆仑丘，陆吾常摘果梹菜请它，以此两种甚是交厚。谁知那些穷鬼与那槐鬼离仑，闻得有这好果品梹莱，起个心相邀去偷它的。时三更时分，到了昆仑丘山，见沙棠果然茂盛，那伙穷鬼每人先摘一个尝尝，滋味果然清甘，槐鬼也吃了一个，都道：“好味道。英招虽然它是个神，与我你毗山，桓山也是邻里，山邻陆吾年年送你果子，他也全没半个分惠你穷鬼。有百多众，不如尽把那大大的拣去，留那没用的还它。”众穷鬼都道：“好好。”尽上树，拣各树圆大饱满的采将下来，足足挑去百十多担，连夜回了槐江。
次日，陆吾查看树上沙棠，要摘些来吃，树上速速朗朗，莫想有一颗好留的在树梢上。陆吾止不住心头火起道：“什么贼人如此无状？偷得我沙棠子，恁般狠。”带了二三十个小卒，驾朵云直来槐江。英招闻陆吾至，接入坐定。英招道：“今日因何事带了部卒光顾？”陆吾道：“我山上沙棠不知被什么贼人尽情盗去？我来要同足下查访查访。”英招道：“这不是别人，必是我东边桓山那些穷鬼偷吃了。”陆吾道：“怎见得？”英招道：“我路上拾得几片树叶，似沙棠叶一般。”陆吾道：“快把来看看。”英招遂去取来与陆吾看。陆吾见了道：“定是穷鬼盗害无疑。”手提画戟便去寻穷鬼，邀英招同往。英招道：“这是我山邻，不好同去得。”陆吾道：“你不去也罢。”遂率众走到桓山，大骂偷果的贼，好好送出原物。穷鬼大家正在那里吃沙棠，闻得陆吾在外厢发狠的唾骂，跳出三四十个穷鬼，各执木棍，向陆吾四面打来。陆吾与二三十个手下人用戟拨开，斗了两个时辰，不分胜负。这边英招正到，那边槐鬼也来。英招道：“两家住手，这本是桓山诸位没理，今听我劝三分：把两分挑还陆吾尊神，那一分当送你们吃也罢。”槐鬼道：“英招尊神说的有理。”槐鬼便邀众入桓山洞，挑了大半出来，交付陆吾，道：“看英招尊神面上，莫怪也罢。”陆吾道：“只是理上不该。”命小卒挑到英招洞宫，把十来担送英招。英招遂招琅玕一双回答陆吾而去。
话分两头，那些得吃了沙棠，相邀在桓山媱水河内游泳，试试浮沉。那河水其清洛洛。穷鬼原不曾泳水，今吃了沙棠，身体果轻浮，无半个没入水的。各个欢喜道：“也得英招神解交，不然再休想得自在也。”澡浴一会而散。后人钟敬伯诗云：
沙棠佳果满千技，蓦地偷来润肚皮。
岁岁常将酬答贶，年年赍送友朋仪。
熟留群树堪怡悦？摘尽疏枝殊可仪。
总为浮水能不没，引将穷鬼泳江湄。

[book_title]第四回　西王母迎觞禹王　常羊山形天神怪
禹王又西三百七十里，至乐游山，桃水出其中，西流注于稷泽。又西四百里，水行用舟，至流沙。二百里陆途至赢母山，神名长乘主之，此神乃九气之所生，生得形如人而豹尾。又西三百五十里至玉山，西王母所居，山上多玉石，故名玉山。其山河无险，四彻中绳，寡草木，无鸟兽。西王母生得形如人貌，后生豹尾，口生虎齿，而善啸，乐蓬头发戴玉，胜主天灾厉之事、五形残杀之气。舜初摄位，西王母遣使献玉环。至是，禹王至玉山，西王母遣使于群玉山头，迎禹王。禹王执玄圭、白璧与西王母相见。西王母觞禹王于瑶池之上。禹王于是献锦组百纯，西王母再拜，收之，取玉石版二，乘以答禹王。禹王辞西王母而行，西王母迎送禹王曰：
白云在天，山陵自出。道路悠远，山川间之。将子无死，尚能复来。
禹王答之曰：
子还东土，和理诸夏。万民均平，吾顾见汝。
于是西王母乘白云，禹乘轿车，同游于正西玄圃之堂，昆仑之宫。禹王看其一角，积金为天墉城。城面四方千里，城上安金台五所，玉楼十二所。其北户山承汧山，又有墉城、玉楼，相鲜如流精之阙光。碧玉之堂、琼华之室。紫翠丹房，锦云烛日，朱霞九光，皆有仙女主之。西王母曰：“此子之所治也。”游毕，禹王曰：“寸阴须惜也。”别西王母而回。又西七百里至积石之山，山下有石门，河水行塞外，东入塞内，山东河所入也。又西二百里，长留山，黄帝子少吴金天氏，帝挚为此山之神。又西五百里，至符畅山，但见山头：
风不飘兮，雨则陵；雨不霖兮，风则狞。猛疾刚颲怨箕伯，愁不开明叹玄冥。（风或）（风赤）溧洌无冬夏，渰渰山头那得睛。
禹王谓众曰：“此山神江疑所居之地，怪雨风云之所出矣。”又西二百二十里，三危山。朱虎与熊罴四顾傍徨曰：“此杀三苗君山也。是山广圆百里，西王母三个青鸟日为西王母取食，夜栖息于此山。”禹王谓伯益曰：“此青鸟者，西王母使也。西王母每天宫赴会，则令青鸟先往。”正语间，忽然山下跳出一兽，生得形状如牛，白身四角，毛如蓑衣，阻住去路。禹王顾谓禺强道：“此兽名獒（犭因）也，能食人，速摧之。”禺强举椎搏之，獒（犭因）退了十数步，与禺强相扑，被禺强一椎打断一只脚，呼众人抬去宰了。
至騩山，神耆童居之，其音如钟磬。禹王谓伯益曰：“此耆童，颛顼氏之子也。”祀之而去。至天山，神帝江生得体黄而精光，赤若火，生六足、四翼，浑沌而无面目，好歌舞。朱虎谓伯益曰：“此物无口而歌，声更嘹亮，何也？”伯益曰：“我闻得古人云：‘古有中央之帝，混沌如鲦忽，为之凿七窍，而混沌死。’此其混沌之帝乎？而歌者，天籁之自鸣也；舞者，天机之自动也。”禹王命祀之，帝江歌曰：
混沌之中无我人，因分我人入凡尘。
众人不识本来面，蹲复歌令歌复蹲。
禹王闻歌曰：“此歌唤醒世人语也。”至坳山，神名蓐收居之。蓐收金神，人面、虎爪、白尾，执钺。尝与帝江会于翌望之山。蓐收曰：“我将钺代汝凿开七窍何如？”帝江曰：“你这钺只可伐委形，不可伐天真，听我歌来：
侧耳澄神听我歌，我歌惟时舞惟傩。七情不生因无相，到得无相听我歌。
时翌望之山有个兽，形状如狸，一目而三尾，名叫作讙，它能作百种物声，可以御凶。听得帝江在这边歌，它便在那里学它歌。蓐收之神闻而笑，讙也笑，蓐收怒，而用钺劈之，不能伤，遁去。帝江曰：“可以御凶，信然也。”禹王自翌望至阴山，观阴水，劳山、弱水，罢父山、洱水，皆流注于洛；申山、区水，鸟水、辱水，上申山、汤水，诸次山、诸次水，水号山、端水，盂山、生水，皆流入于山河。惟白于山，洛水出其阳，而东流注于渭。夹水出于其阴，而东流注于生水。
至邽山，有兽，状如牛，生猬毛，名曰穷奇，声音如嗥狗，好食人，它生得甚丑，好驰逐妖邪。妖邪见它，莫不奔走。濛水出其中，而流注于洋水。又有鸟鼠同穴之山，今在陇西首阳县山南。鸟名叫作鵌，鼠名叫作鼹，鼹生得如人家老鼠一般，而尾短。鵌似燕子而黄色，穿入地中数尺。鼠居在内，鸟居在外。鸟之雌者，常与鼠之雄者相交；鼠之雌者也同鸟之雄的相交。
自阴山至崦嵫山，祠祀礼，皆用一白鸡，祈糈以稻米，白菅为席。西北有个兽，状似虎，有翅会飞，飞去剿食人，又识人言语。闻人相斗，它只恶那理直的，要去吃他。。闻人忠信的，它便飞出食其鼻。闻人恶逆不善的，它便咬杀，兽去馈送。它名叫穷奇。时自北飞来，禹王曰：“此天下之悖理最恶物也。”命禺射之。禺强闻得此言，便来搏穷奇。穷奇不曾防得箭，被禺强一箭射中胸膛，坠地尚未死，禹王命数其罪而烹之。话分两头，西山海外，北又有奇肱之国。禹王见那国人一臂三个目，有阴有阳，阴生在上，阳生在下。又有个鸟，生两头而赤黄毛色，跟随国人左右。奇肱国人最有机巧，取百禽。百禽能飞，他如何取得？他会作飞车随风远行，所以鸟雀等虽有翅也走他不上。当时有人名形天，与帝至此争神，帝将形天断去其首，把来葬在常羊之山。形天虽斗帝不过，他那里肯死，便在常羊山里钻将出来。以两乳当眼会看，以脐当口会吃，一手操干盾，一手持斧，独自在山上舞，口里嚷嚷的说道：“你便断了我头，我却不肯干休。”时章亥撞着这物件，他舞干斧撞前杀来，章亥连忙举刀挡住。形天口里不断的只是道：“你便断了我头，我却干休不得。”章亥不知这是甚意，把刀按住他斧道：“你这胧肿神，我与你有甚仇？不肯干休。”形天说与帝争神事，道了一遍。章亥道：“这与我们没干，我禹王为生民寻河源至此，汝可远避，毋得冲撞。”形天听说，呼呼一声舞向东北去了。
又有女人国，国无男子。有黄池，妇人入黄池中，浴出即会怀孕。若生的是男子，三岁即死。其国人若见生是男子，满国巴不得他成人，国王也便常常照顾，但莫想得长大矣。又有国，名淑士，出自颛顼之子。国有神十人，名叫女蜗之肠。女蜗古神女，而为帝女蜗氏也。生得人面蛇身，一日有七十般变化。其腹肠化为神，住在栗席之野，横道而处。禹王祀之而去。此治水西山所逢神怪之大略也。后人冯犹龙有诗曰：
四海之内多怪祟，不逢大圣安能至？
兽身人面照山神，婴玉栋米稌陈土地。
祀者捍灾能福民，罚因殃民有偏者。
玄文绿字古来今，魍魉魑魅从此悸。

[book_title]第五回　虢山江妃收囊驼　昆仑禺强杀相柳
禹王治水北方，首经单狐山，漨水出单狐山之中，而西流注于衕水。又二百五十里，有求如山，滑水出其中，而西流注于诸毗之水。又北三百里，带山，有兽形状如马，头生一角，角上有甲，名叫作臛。禹王曰：“此兽疏可以辟火。”彭水出其中，而西流注于芘湖。
又四百里，谯明山，谯水出其中，而西流注于河。河水中一鱼，名河罗，一首而十身，其音如犬吠。众人见河中甚多，听它汪汪的吠人，哪个敢去拿来宰杀，以问伯益。伯益曰：“此鱼食之，治得生痈的病。”众人于是乃敢去拿来宰杀。那鱼也吠，至死而休。当时治水众中，多有受湿热的，身生痈疽。闻伯益说了，那生痈疽的道：“待我多吃了些。”果然一日夜便消肿好了。
又北五十里，涿光山，嚣水出其中，而西流注于河。嚣水中有个鱼，生得似鹊模样，而生十翅，翅中毛羽有鳞，声音也似鹊。禹王谓伯益曰：“此鱼名鳛，鳛可以御火，食之令人不瘅。
又北三百八十里，虢山，伊水出其中，西流注于河。虢山有个兽，名囊驼，背上生成有个肉鞍，善行流沙中，一日行得三百里程途。身上背得千斤多重物，凡一水泉处它便识得。禹王曰：“有能致得囊驼的，则知水泉所在，当得一个眼目。”江妃曰：“待我往捉它来。”遂手拿马辔头、缰绳走向山中，只见囊驼卧在一石岩洞中。江妃打一想，若惊走了，却也难赶上。我想人贪财，鸟兽贪食。我把些好面饭引它来吃，慢慢的系上缰绳牵来，有何不可。走回拿了一大盆香喷喷的饭，来到洞口。那囊驼正醒起来，肚里正饥，欲去寻水草。江妃把那香喷喷的饭放在面前，他走开几十步。那囊驼见江妃，初还有避意，闻了饭香，把鼻儿嗅了几嗅，忍不住又把口儿吃了两口，一发忍不住，放胆吃了半盆。江妃方才近前，把它身上摸了几摸，囊驼只顾吃，也不管他摸。江妃取马辔、缰绳，看定它那头大小宽窄，比得定，一套套住。囊驼见套住它头，正欲脱身，不觉头已难脱，大吼一声前脚竖起，要向江妃扑下。江妃轻轻将绳一扯，两脚便已落地，颠来倒去滚了一场。江妃看它软了，牵住道：“我禹王为救生民来此治水。你识水泉，故特地命我来请你，也是一个帮手，早晚也享用这些香饭，我们岂有歹意害你。”囊驼闻得此言，便善了。江妃道：“如果肯跟我治水，三点头；不肯，莫点头。”囊驼把头点了三点，江妃大喜，牵来见禹王。禹王便付江妃、江婔二人掌管。凡至一山，江妃便先骑往有水泉处，无不知之。
又北二百里，丹薰山，薰水出其中，而西流注于棠水。又北二百八十里，召者山，泚水出其中，而流注于河。又三百八十里，单张山，栎水出其中，而南流注于枉水。又三百二十里，灌题山，匠韩之水出其中，而西流注于泑泽。又二百里，潘侯山，边水出其中，而南流注于栎泽。
又五百一十里，大咸山，山无草木而多玉。是山四面陡峭，不可以上。山有蛇长百寻，如今蝮蛇，色似艾，文如绶，文间有毛，如猪鬐，声音如人行夜敲木析声。禹王大众宿山中，三更时分，但听得山上一声响，有阵腥气。禹王呼起众人道：“此必长蛇也，至恐伤人。”令二江、二冯、禹强等各执弓弩射之。江、冯等众按箭俟候，只见半山有两个大火炬迤逦而来，禺强道：“这想蛇的火眼。”又远听得柝柝声，冯修道：“是了是了。”弯弓一箭，射中左眼。禺强一箭，亦中右眼。咽喉上下，俱被射了几箭，但听得半山响声，如崩墙倒屋，两个火炬却已不见。冯修曰：“定中两目，所以不见两个火炬。”呼众军明火视之，那蛇一半在山上，一半垂在山腰，尚未气绝，口里嘘嘘呼出一道黑气，好不腥臭。众人闻这腥气，目眩的目肿，头眩的头肿。更有唇皮肿的，鼻孔肿的，耳朵面颧肿的，各个叫痛不止。禹王闻知，传令道：“前在西路高山，我命所取雄黄，想各取得。有些众人将来磨水涂服，即愈。”雄黄最辟蛇毒也，众人遂各取雄黄磨服，其肿处以雄黄涂之，不两个时辰肿退痛止。禹王曰：“汝等过山多见出金银美玉处，莫不歆羡。今日金银美玉可廖得这病否？所以圣王贵五谷而贱金玉者，以民赖之养生也。”众皆拜，飓而起。
又北三百二十里，敦薨山，敦薨之水出其中，而西流注于衕泽，转出于昆仑之东，北隅实惟河源。又北二百里，少咸山，水注于雁门。又四百里，北岳山，诸怀之水出，注于嚣水。又四百里至堤山，凡二十五山五千四百九十里。以上诸山神皆人面而蛇身，祀之，用一雄鸡、一彘瘗，吉玉，用一圭，瘗而不设糈米。堤山北人皆生食不火之物。
禹王二经北山。首临汾水之上，名管。涔水西流注于河，今太源郡，故汾阳县，北秀容山是。又西二百五十里，少阳山，酸水出，而东注于汾水。又一千四百八十里，诸余山之水出，东流注于敦头山、旄水，旄水注于邛泽。以上山神皆蛇身人面，祀用一雄鸡一彘，瘗用一壁、一玕，投而不糈。
三经北山。首自大行山，今河南野王县西北。又东北二百里，龙侯山，无草木，多金玉，决决之水出而东流注于河。又一千三百二十里至王屋山，今河东东垣县北，联水出其中，西流注于泰泽。又东北三百里，教山，教水出其中，西流注于河。是水冬干而夏流，名干河。今河东闻喜县东北，有干河口，因名干河里，但有旧时沟处，无复有水，即是干河也。又南三百里，景山，南望盐贩之泽，即盐池，今河东猗氏县也，北望少泽。又八百二十里蛊尾山，丹水出其中，南注于河；薄水出其中，南注于黄泽。又五百五十里，泰头山，其水出其中而南注于滹沱。又七百里，沮洳山，淇水出其中，南流注于河。又北三百里，神囷山，黄水出其中而东注于洹，洹出汲郡、林虑县东北，至魏郡长乐入清水。又滏水出其中而东流于欧水,滏水今出临水县西谷口。又北二百里，发鸠山。
话说发鸠，古神农炎帝氏有个少女，名唤作女娲，游于东海，遇着狂风，把女娲一只船吹翻海里去了，将女娲浸死于海中。女娲衔恨道：“东海巨浸丧我性命，我定要将东海填塞了，方消我恨。”一灵不没，魂魄便变作一个鸟，生得文首、白喙、赤足，叫作精卫，常衔西山之木石以塞东海也。常多溺死于海，则曰我死子复来。嗟乎！嗔痴之心至于此乎！这叫做：
人世电光与石火，凡愚恋恋眼前僖。
寸心不解贪顾苦，生死局中可痛悲。
又叫做：
世人错认世间是，谁识是里却又非。
富贵贫贱生喜怨，应无所住无控鞚。
这发鸠山上却有这个鸟，清漳水出其中，东流注于河。
又东北二十里，少山，今乐平郡、沽县，故属上党。清漳水出大绳谷，至武安县、南暴宫邑，入于浊，漳流于大河。又九百四十里，敦与山，索水出于其阳而东流注于泰陆之水，今钜鹿北广平泽即其水；又汦水出于其阴而东流于彭水，今水出中丘县西穷泉谷，东注于堂阳县。又于漳水、槐水出焉而东流注于汰泽。又北四百八十里白马山，白马之水出焉，而东流注于滹沱。又北三百里泰戏山，无草木多金玉。有兽生得似羊，一角一目，目生在耳后，名唤作（羊东）（羊东），鸣则自饺，滹沱之水出其中。滹沱水今在雁门、卤城县南之武夫山，而东注于溇水。液女之水出于其阳而南注于沁水。自此北去，高是山、滱水，陆山、姜水，沂山、燕水，饶山、历虢水，碣石山、渑水，皆流注于河。以上北凡四十六山、万二千三百五十里。其神皆马身而人面，祀之皆用清藻、香菏之类，瘗之。其十四神皆彘身而戴玉，祀之皆玉，而不瘗。其十神皆彘身而人足、蛇尾，祀之皆用一璧，瘗之。大凡四十四神，皆用稊糈米祀之，皆不火食者也。
于是巡北山之海外，一目国在其东，国人只生一目于面之中心，而无两眼。柔利国又在一目国东，为人一手一足，膝头反生，曲足居上。
话分两头。当时共工氏伯九州，有臣相柳氏助共工氏为虐。共工为黄帝所杀，相柳氏逃居北海外躲避，住在昆仑山之北、柔利国之东，生得一身九首，贪暴难餍，他一头自食一山之物，一日食于九山，食饱呕吐，即成源泽，其气酷烈，鸟兽畏避。禹王治水，观于柔利国东门之山，见相柳氏。禹王詈之曰：“汝为臣不忠，助共工为虐，今居海外，复贪饕不厌，残害九山之物，浸害九山之土，人民怨汝，鸟兽忌汝，当速化异物以安民生。”相柳闻言大怒，倏去倏来，拔刀二面，直取禹王。禺强、章亥舞枪来斗，三人这一场好杀：
禺强枪，章亥椎，相柳板刀来相配。枪法如电又如蛇，跌枪临喉君莫悔。椎势如风又如雷，谩旁到阵堪抵对。九头若吼呼，满处惊鸣喙！两将具天成，遍地无阻碍。昔年煽祸在九州，今朝死罪应难贷。
战了多时，相柳力乏逃入岩窠里去。禹王命众壅洪水浸之，相柳走出，被禺强左手拿过身来掀倒在地。章亥夺过双刀，捆住手脚，捉见禹王，命斩之。斩一首，那第二首会说话。斩第二首，第三首会说话，只道我与你无冤。直将九头都斩了才不做声。禺强、章亥多回欲近他，其血甚腥臭，其膏血滂流成渊水。血膏浸处，莫想栽得五谷，恶气难当。禹王命掘泥填塞，地亦陷坏。禹王乃命众掘以为血池，积土为众帝台。这台亦坚，在昆仑北、柔利东，上又有共工台，台四方隅。深目国在其东，国人一手一目。有无肠国又在深目国东，国人身长而腹内无肠。聂耳国在无肠国东，国人耳长，行则以两手摄持着两耳而行。时戴天有两个神人，名夸父，耳上珥两黄蛇，手上把两黄蛇，见日行得快，道：“我也善走，必须追着那日。”于是用力赶去，却也走得如风似电的。速赶得忙，口渴甚欲得水吃，遂饮于河、渭，河、渭被他一口吸尽。又北饮于大泽，见日已入了，赶不及，渴死于禺谷之路上。夸父乃弃去其杖，遂化为邓林。禹王积石山在邓林东河，水所入，又时有壅塞。禹王令利导以通之。又有拘缨国，亦在邓林东，其国中人常以一手持冠缨。又有寻水生长千里，在拘缨国南，生在河上西北，跂踵国又在拘缨国东，国有欧系野，在跂踵国东。有一女子跪据桑树旁，口一边啖桑叶，一边吐蚕丝。欧系野东有三个桑树，长百仞，无枝叶。江婔、江妃二人在三桑树下道：“好三株桑。树身如何无叶？却不是个废物？”忽然树边走出一绿衣人，道：“我为欧系女子，来吃，因此敛华就实矣。”
又有务隅之山，大荒之中，帝颛项葬于其阴，今在濮阳之故帝丘，九嫔葬于其阴。丘三百里，丘南帝俊竹林在焉，这竹林中竹一节可以为一船。竹南有赤泽水，名封渊。丘西有沉渊，颛顼所浴处也。天下之水皆朝于东，东方荒外有豫章树，这树主九州，高有千丈，广圆百尺，本上三百丈，本外有条枝敷张如帐，上有一玄狐精、一黑猿精。树上一枝主一州，南北并列，面向西南。有九个力士操斧伐树，占九州吉凶，一力士占一州。砍之复生，其州有福，创者州伯有病；积一岁不复生者，其州必亡。禹王历东山之水，祀山神，不可殚述然水大略。大江出汶山，北江出曼山，南江出高山。高山在成都西，入海在长州南。浙江出三天子，都在其东，今钱塘江是也，在闽西北入海。余暨南庐江，出三天子，都入江。彭泽西，淮水出余山。余山在朝阳、东义乡西人海。淮浦北，湘水今出零陵，营道县、阳湖山入江。汉水出鲋鱼之山，嶓冢导漾皆东流于汉。颍水出少室山，入淮西鄢北，今鄢陵县。颍川、汝水出天息山，西南人淮。极西北，泾水出长城，北山人渭。戏北，渭水出鸟鼠同穴山，东注河，入华阴。北沅水入东注江，入下隽西，合洞庭中。赣水出聂都东山，东北注江入于彭泽西。泗水出吴东，北而南，西南过湖陵，西而东南，注东海入淮阴北。肄水出临晋，西南而东南注海，入番禺西。
话分两头。东海之外，荒海中有个山，山无草木而焦干炎热，而高峙海中，激浪投在山上，水吸然而尽。昼昼夜夜也不知吸了多少，似热鼎里受酒汁一般。众人不知以问伯益，伯益曰：“此山禀至阳以为质，故如此矣。”又潢水出桂阳西北山，东南注肄水，入敦浦西。洛水出洛西山，东北注河，入成皋之西。汾水出上窳北，而西南注河，入皮氏县南。沁水出井陉山东，东南注河，入怀东南。济水出其山南，东绝钜鹿泽，注于渤海，入齐琅槐东北。
东海中有方丈州，在海中心，方面各五千里，上面尽是群龙所萃。有金玉琉璃宫阙，是三天司命所治之处。有群仙不欲升天的，皆在此州往来，受太玄生篆。时江妃、江婔、禺强、章亥也上朝三仙受符篆，见仙家数十万在那里栽种。禹王谓江妃等曰：“此群仙种芝草也。”又潦水出卫皋东，东南注于渤海，入辽阳。漳水出山阳东，东注渤海，入章武南是也。总之，归于东海之外，无底之谷而已。然大荒之东，极至鬼府山臂，沃焦山脚，巨洋海中升戴海日。盖这扶桑山有个白玉鸡，白玉鸡鸣金鸡便鸣，金鸡鸣石鸡也鸣，石鸡鸣天下之鸡悉皆鸣。潮水应此时而长，是东海之潮信也。
禹王治水功成，乃祀于泰山，禅梁父玄圭、白璧，以告成功。还于羽山祀伯鲧，盖父愆也。又乘轿车渡弱水，至北海外钟山，祀上帝于北阿，归大功于九天。这钟山在北海之子地，隔弱水之北万九千里，高万三千里，上方七千里，周围二万里，生玉芝神草，上有金台玉阙，皆元气所含，天帝居治处也。天帝君总九天之维，贵极无比。祀毕乃归见帝舜。帝舜乃命禹为大司空之职，居九官之首，真是地平天成，时雍风动。
自舜崩后，禹受禅，从天下臣民之心，即位阳城，都于安邑，国号有夏。自贬帝而称王道：“已德不及尧舜也。”禹为天子，凤凰出于荆山，来仪于阳翟，有神龟负图出于洛水，见灵文，遂以玄为瑞。故色尚黑，礼尚忠，牲用玄。命禺强、唐辰收天下精铜铸为九鼎，命伯益图天下神奸鬼物于其上，各以一鼎象一州之物。时有仪狄者，作旨酒，献之于王。王饮之甘，曰：“后世必有酒而亡其国者。”遂疏仪狄而绝旨酒，悬器以招言曰：“告寡人道者，击鼓；告事者，铎；谕以义者，钟；语以忧者，磬；讼狱者，鼗。每日之中，士之献言、民之告事者，王尝一馈、十起、一沐、三握发以应之。至善盛德，无间可议，乃大会诸侯于涂山。是夕忽大风，雷震云中，甲马千人，中有服金甲及铁甲，不被甲者以红绢抹额。禹问之，对曰：“此抹额，盖武王之首，服皆佩刀，以为卫，乃海神来朝也。”天下诸侯执玉帛而朝者万国，独防风氏后期不至，讨而戮之。复巡行九州。
南巡济干江，有黄龙负舟，舟中人皆惧，嚎啕大哭。禹王见舟将覆，仰天叹曰：“吾受命于天，竭力而劳万民，此天所以为我用也。夫生，寄也；死，归也。何忧于龙马？视龙犹蝘蜓矣。”言罢神色不变。须曳间龙俯首低尾而逝。
禹王舟至岸，用车驾巡行，复遍返于徐杨之间。见途行数罪人，带纍而走，下车泣之。左右曰：“罪人不顺道而犯法，王何为痛之？”禹王曰：“尧舜之民，皆以尧舜之心为心；寡人为君，民各自心其心。是以痛之。”后人钟伯敬赞曰：
于赫神禹，绍平中天。
盛衰之间，难为继焉。
当彼汤汤，帝用皇皇。
父职之旷，生民之殃。
天将治乎，先有苦患。
如人欲亨，始于忧难。
忧苦之情，心事用惺。
患难之至，圣焉所宁。
惟帝知王，惟王协帝。
不爱其身，用平其世。
虽不已私，不遭于疵。
思幻妖奇，莫或近之。
足尽九州，德行四海。
声溢华夷，道贯无外。
乃歉躬修，乃益受勒。
工瞽庶士，昌言则求。
视民之伤，逾己之疚。
谓民之漓，皆亡之咎。
此谓大圣，此谓至明。
于戏往矣！天平地成。
禹王在位二十有七年。时天雨金三日，东巡狩，崩于会稽，葬于会稽之山，是为藏禹之禹穴，与四川生禹之禹穴相去万里。后人不知，以为两误，非也。禹王既葬之后，伯益避位于箕山，政归于嗣子启。启王幼时，父去外治水，母涂山氏善教之以德。及禹王平了水土，相帝舜，论道经邦。启又得闻那尧舜相传，来执中精一之旨。所以启王也执敬钦承，以述前德，人心允服。伯益虽从禹治水，他只专火政，兼识神物，后来相禹，又只七年。启既自明而又继圣，年长望重，天下同仰。伯益又率天下臣民共推戴之，启不得已，乃受天命，承父即夏王位，是为家天下。然炎帝以来，子承父位已有之，非始于夏也。但至此时，所谓天下民各以其心为心者，自滋以后日益甚矣！此亦世运之自然，圣人亦有所不得已也。
启王既即位，封伯益于箕山，自坐钧台而享诸侯，兼奏韶夏之乐，以舜子商均为宾。尧子丹朱，舜即位时已守唐祀了。此时丹朱已死，故启王独宾商均矣。后人看到丹朱、商均之不有天下，与夏子孙相继而有天下，不觉凄然有感。钟伯敬有诗叹之曰：
禅受心源易见无，唐虞与夏不相如。
早知丑桀倾民社，何以初生不肖儿？

[book_title]第六回　五子兴歌怨太康　嫦娥窃药奔月宫
却说神禹以臣绍君，启王以子继父，皆当中天未远盛治之世。然盛炎之余，阴肃所伏。元年丁亥，钧台之会诸侯。九州之牧与各国之君长皆来朝会，独有扈氏之国君不至。有扈国者，今凤阳府九嵕地是也。九牧请伐之，启王曰：“我先王之德，被于四海。其洽于人，何等久远！然在涂山之会，诸侯防风氏不至，先王戮之。先王之德自信足以化天下也，故可以戮防风。今寡人之德，不自知，足被天下否。或者德不足而致侮，未可知也。有扈氏不至，寡人之罪也。乃用兵力，其何以承先王？寡人将自伐。”于是增修德政者，三年天下大治。
有扈氏他哪里肯服，仍不奉正朔，不修人纪，不勤民事，乱纲渎常，虐民不道。善言化之，不迁礼法，诚之愈甚。九牧万国同请伐之。是为三年己丑秋月，启王乃命兴六师，以斋车载迁庙之主同行。
师渡盂门，逾梁山，陈于甘之野。乃召六师而誓之曰：嗟！六事之人，予誓告汝：有扈氏威侮五行，怠弃三正，天用剿绝其命，今予惟恭行天之罚。左不攻于左，汝不共命；右不攻于右，汝不共命；御非其马之正，汝不共命。用命，赏于祖；不用命，戮于社，予则孥戮汝。
誓师已毕，发调兵将鼓行而西。有扈民飞报知。有扈氏君曰敖奇。敖奇统猛士六百、顽民九干，驱毒兽当前阵，坚车在后。马披介，人贯甲，奋其凶残而拒王师。夏王之六师虽共七万五千人，皆是太平之民，久不曾战争。盖自涿鹿之后，黄帝尧、舜、禹纯用德化，征伐罕举。有苗之征，禹用禺强、唐辰等神将制之，今皆为神去矣。又禹之车法，用奚仲为车正，御无失轨。今奚仲亦已弃世，伯益已老，未尝从征，皋契、垂均俱薨，独有雍州牧与四乡在师旅督阵。兼之民力不勇，民心非昔，鼓竭而气不扬，令申而志不壮。
当日扶风氏之国君台隃，太昊之后也，将前师；上卿太宰庭兆，皋陶之子也，将前右师；贰卿少宰子昭明，契之子也，将后左师；贰师少尉苍连，苍舒之子，将后右师。启王自与雍州牧、后稷之子姬棨玺，将后师。
两阵成列，敖奇之群驱毒兽杀进。扶风氏之民与有扈氏地近，素畏扈之威，又遇这毒兽冲向前来，马乱又覆，土卒各自四奔，前师败绩。庭兆率左师接战，猛兽伤其锐将，只得环车而守。共工桓率右师奋武击寇，后贰师相助，与之大战。自午及酉，彼此互伤，也不能胜他。王乃戒后师坚垒，下令命五将按阵勿战。敖奇之民亦折半，乃引兵还。
共工桓曰：“有扈兵可复击也。”王曰：“不可。吾地非浅，民非寡也。今兹不能胜他，是吾之德薄而教化不善也，何以复追？”为子昭明进曰：“前师之溃，台喻用兵之失律也；士卒之伤，师帅习练之不善也。”盍惩二人以警其群？王曰：“吾自燔刑而不瑜于德，致士志不相理信，故取败也。与诸将何干？”遂班师，息于蒲之虞都，祀帝舜焉。敛兵戢威戒严，琴瑟不张，钟鼓不击。坐不重席，食不二味。尊德而尚功，悔过而哀民。于是六师之兵将感而不怠，敝而益张，个个奋勇愿战。乃复誓师，分部严行疾驱而前。
命共工桓曰：“猛兽不怕刀枪，只怕金鼓，你可发金鼓以惊毒兽。”命子昭明日：“你可设旌旗以招为降顺之人。”有扈氏之群，望旗而解。毒兽闻金鼓之声，莫不反奔躏顽民。顽民猛土大惊，解甲而伏道左，愿投降者三千人。其余忿斗不服者，启王下令曰：“此不服者，皆恶民也，众击杀之。”遂灭有扈之国，散其所降之人，擒敖奇以归。乃告成功于先王禹之庙。
四年庚寅，立五庙，大褅黄帝，郊天祀鲧。下了一个筮，筮得吉。命秩宗之官、益之长子曰：“大廉祭九鼎于昆吾之溪。”乃迁之于阳翟，阳翟即今之禹州钧台在焉，盖四方之中也。启王以便四方诸侯朝会，遂定都焉。乃采玉于荆山，复见凤凰，因起凤凰之台，今址犹在。遂至箕山之阳，以享伯益。封泰室之山而禅少室，中原千百国诸皆来述职。东封泰山。观天下民风，采民间谣歌。享青、兖二州之牧，朝东方之诸侯，行赏罚。事毕，遂南巡徐、杨，渡湘水，驻苍梧之山，祀帝舜于其阳，祀商均于其阴。苍梧之中，有不庭之山，有渊四方，北旁名少和之渊，南旁名从渊，帝舜沐浴的所在。
话说两头。当时巴村里人为小忿相争，两人闻得启王至，乃聚讼请断于王。王命士师孟涂往听之，孟涂心上打想，我不晓得他两人哪个胜，哪个负，只见其衣血便即执之。巴人惊服，遂封孟涂丹阳之丹山，是为司神。
王至大荒西南，闻得天衢上有穆穆之音。有一天人下降，以闻于王，王上之三嫔焉。天人发音于天穆之野，为九辨九歌。王遂张乐，歌九辨九歌而为九招，同于舜韶。遂返岷山，逾荆山，祀大华于大乐之野。骑九代马，乘三层两龙云盖，左手操羽幢，右手操玉环，佩玉璜，在太运山北。
是时有祷机之子武观，乘王南狩，他便作乱于西。王识他作乱，命共工桓擒之。武观与共工桓斗上半日，共工桓卖弄一个枪法，败阵而走。武观赶来，被共工桓回身擒之。捉见启王，王命放之于西河。武观心怀不忿，煽惑西河之民以叛。王命卿士彭伯寿率师讨之，武观率西河民与伯寿战于西河之北。伯寿力大万重，武观大骇，拨马奔走。伯寿追而擒之，乃归命。遂不封，使之治途，令戒城往来，不使留。
王乃归阳翟，会北方之诸侯。遂封恒山，玄王立牝，告成功焉。是时，天不愆地不变。雨畅时，若水旱，不知五谷蕃盛，民生日遂。庶政无苛，讼狱易理。用是，君安于上，士和于朝，民嬉于野，真好个承平天下，还是虞夏初际太平景象。却由启王一念时时敬谨，清心寡欲，不好淫酗，故天下宴如。世界若长似此也，不消想唐虞矣！岂可得哉？后人钟伯敬赞曰：
黄唐虞夏，心则维同。
一敬承之，是为执中。
在天之极，在心之则。
帝以则天，王以协德。
猗与启王，象贤之首。
继体伊何，遽云不又。
是知象贤，难于举贤。
求贤在人，两作惟全。
天孤念禹，特庞其祜。
其父枉劳，子将若补。
苦于厥身，乐于后人。
何道之道？千古而仍。
启王丁亥践祚，庚寅巡狩天下。凡历四载，至甲午岁，乃归告成。明年乙未，遂崩，在位九年。是时子昭明为大司徒，摄行政事，与天下臣民奉启王之嗣子太康。为三年丧，召天下诸侯会葬启王于箕山之阴。乃以戊戌岁为元年，立太康嗣夏王位。太康之立，始未知政事，尽委之司徒、太宰等官。遂自恬逸，不习政事。十六年之外，渐为佚乐，又不理政事。司徒等骤谏曰：“主上不理朝事，不治国政，而专于佚乐，败亡之端也。”太康不是，惧大臣卿士绳规苦切。他便设了一计，把诸贤善俱遣开去，免他谏诤。乃遣子照明归国于商，是为有商氏，其地即今之商丘也。遣太宰庭兆归国于陶，是为有陶氏，其地则今洪洞陶村者是也。遣雍州牧姬棨玺归国雍州，实封于邰，后为有周氏，今西安武功县地是也。遣伯益长子大廉归国于郏，终养伯益焉。诸老成贤善大半遣去。所留亲近者，共工桓为大宰，苍连为太尉，益之次子若木为少宰，而以启王所获西河之叛臣武观为少尉。桓不晓治道，连无大节，若木仅守无术，亦不亲幸。而武观巧佞枭鹫的人，只一味顺从太康纵欲，全无半言道及政事。太康深信听之，武观又引用他同心的实沈之玄孙稔林、卷章之庶支会孙放穷，与他一路的谗邪在太康左右。自是太康所为，只有人开导他佚欲，再无半个谏阻他不是矣。忽思量当时仪狄作酒，我禹王饮而甘之，遂疏去仪狄。我禹王却不会受用。乃复召仪狄之子迷阳作酒。命稔林选国中女，增了许多妃嫔，至于五十余人。命放穷求天下良犬，养善搏雀的鹰鸇。苛下民增置马匹、饰兵革、具旌旗、文章。太康谓侍臣道：“我于今一日改俱已完备，可以快乐饮酒了。”共工桓道：“太平无事，正好快乐。”太康遂与共工桓等酣饮于别宫下，罕得窥其面。
时当十二年戊戌岁、元月元日，设起大宴。命迷阳司宴，道：“你的想是好过仪狄手上的，才恁的好味，若我禹王在，今吃了你这酒，也是喜欢的。”于是太康自与共工桓、苍连、武观、稔林、放穷等互相劝酬也。不论君臣之节，也不识觥筹之数，只是痛饮不休。共工桓等吃得耳热面赤，各个酗酒，俱只是赞扬太康圣神有道。若木在坐，独默然无言。武观讽若木曰：“今我王神圣如此，与群臣会合，相得如此，尔独无一言赞称，是何道理？”若木从容答曰：“我闻先王设鼗锋，命士传言，庶人谤，未闻圣人欲人赞称也。依汝此言，将以我王为无道乎？”武观含怒曰：“然则汝以为无道乎？”若木无可言，遂引去不复与众同饮。
大康等嬉乐无厌，国事尽废。天下诸侯来朝者，俱不理。百姓来讼狱者，积简成山也不问。又命放穷司女访得扶风氏之女，最善歌舞，遂选扶风氏之女曳鸾为歌。长歌细声以侑酒，夜则相携宿了别宫。二月将半，九州牧击鼓陈事，乃一出朝，便发放天下诸侯归。乃命武观问讼狱，皆以好恶妄断。民间有一人孤行，被二人劫去财物。武观谓不合孤行，而重罚其一人。市民有凌大楚之流人者，武观谓流人不合远来扰乱此地。民有买酒不与货卖酒人厉之者，武观谓卖酒人不合责货而吝酒。民有少年私通邻人之大妇者，武观谓少年通大妇正合大妇爱，不合不欲，重责妇家。民有父与弟斗而助父责其弟者，武观谓不合助恶，反抵罪。是非断案俱如此烦，而无一人不罚。富的罚出车马、金帛、子女，贫者罚出力役，工作不止。夏民大怨。
太康又不以宫中为乐，乃命放穷齐车马犬鹰，整六师大畋于冀之野。召有穷国之君后羿，这羿不是唐尧时之羿，因如羿善射，故名之曰后羿，会猎于管涔之山。羿为人神勇奇技，生得身长丈五，一手举千斤，射发无不中。太康见他有这手段，大喜。召使后羿扈从还都，待后羿甚厚。后羿见太康终日饮酒，不理政事，与其臣下道：“王上待我恩擢不次，我蒙厚恩，思有以报君王。今君王听彼好佞，全不以天下为念，异日身危国亡，天下人也道我后羿共是一个谄媚之迈。我后羿却也是个大丈夫，做事也要出人头地，使天下人惧仰，岂同他一辈小人行径？不如私自逃往别方，不回有穷国，免他来寻。过了几年，看他如何？然后辅他成个好人主，岂不为妙？”乃跃平朔国四耳神马，游于三岛。见两三个庞眉人在岛上弈棋，羿问之曰：“吾岛上辟谷人也，今日相逢实有夙缘。”羿不知其为仙，求食焉。庞眉人以仙枣啖之，经岁不饥。遂潜行弱水，水不溺。后羿思：“弱水一根头发也载不起，如何我游泳自在？必是仙枣所致。”遂游十洲，至三苗国东，到不死国。于圆丘不死树上采得不死之药，以归。这不死药不是后羿自晓得去采它，在玉山得遇西王母，西王母教他不死国有这不死叶。又东海中有祖州山之不死草，故羿采得之。往返凡行一十三万余里，经二王而后归夏都。
当时太康命人至有穷召后羿，俱说他游于海外去了。大康以羿周年不归，消息杳然，是必死了。命其五臣归有穷氏之国，辅羿子以待封。忽于十五年丙申之九月得羿归，太康大喜，问以海外之事。加封羿为冀州牧，赐彤弓素增，得专征伐，使辅国政。君臣正好相得，不意重烟在洞，烈风能进。只为太康原宠的是武观，那奸谀小人见了后羿得宠，使生妒忌，日夜向太康身旁闲言冷语，谮后羿。言后羿自道他才艺功能天下第一，神圣之人如何不作天子？太康遂怒夺羿权职，放之归有穷国，道：“汝要作天子的人，岂是我的臣下？”羿不知因甚事放他归有穷国。失志辞朝，快怏命车北行。甫经绵山，武观又谋使共工桓等追杀之。羿大怒，射杀前驱一将，弃车乘四耳神马飞奔归国。羿之臣子有穷子淮、武罗伯等迎至管涔山，归有穷之国，当山西句注山下，羿愤怒欲杀武观诸人。武罗伯曰：“吾闻有天下之德者，能忍天下之垢，具天下之大才者，经天下之大难。而后功成而名益彰。今君不欲忍难，将不欲成功乎？臣向在夏国，已知君不容于朝矣。况武观为人内险而外邪，危夏国者，必此人也。然夏国，夫灭彼必先亡邪，固不可久也。今君之年，福方盛，宜修德以待时，乃与武观一匹夫争而自弃其无涯之业乎？”羿纳其言曰：“子言良是也。”乃忍忿自修吁国，北方诸侯皆贤之。
且说这太康既屏后羿，自居国中。三年又起高楼，造画堂、增修宫院，日以土木劳民力，民愈怨厌。妃嫔日旧，重命稔林选之，卿士庶人家娇幼良女以充幸御，卿士皆怨。又逼收旧臣奚仲之子、吉尤之女以为婢，而故家抱恨。武观查得有穷后羿新得戎女嫦娥，色绝天下，他去奏知太康道：“必得嫦娥，天下子女不足道也。”太康大悦，封后羿幽州之地，而求嫦娥。羿不肯，武罗伯等劝之曰：“丽人者，国之贼也；专宠者，家之贼也；纵欲者，身之贼也。失三贼而得幽州，何虑而不为？”羿性刚，颇能割爱，遂受地而遗嫦娥。嫦娥性巧而贞，好净洁，内恶太康之鸠拙，外惧后羿之得地。心中道：“我后羿贪地忘情，不如蓦地里去。”窃羿不死之药，不饥之珠而逃。药与珠既窃过手了，遂借应龙之马，驾羿车至半路，忽然体健身轻，乃释车乘马飞行而南走万余里，过苍梧之山，祀于帝舜之妃。遇一妇人，人身豹尾，曰：“我教羿采不死之药，正助汝今日成仙之资。”嫦娥拜问老妈何名？曰：“吾西王母也。”遂去。乃奔大荒之南，日月之山。山有二岩焉，日岩多暖，月岩多凉。嫦娥性喜清凉，心爱这个所在，着实幽雅。我今已不须饮食，不如在此终身，乃构石为官于月岩而居之。旁有大娑婆树，有玉兔，不知此便是月宫。遂为月宫之神。
太康既不得嫦娥，武观又谮言，此乃后羿之计，太康遂遣使夺羿幽州之封。后羿怒激，欲与兵攻太康。武罗伯等力谏曰：“夫大舟不惊千钧，乃能行江海；深渊不溢骤雨，乃能经久旱。今人君一命之乘，而臣遽怒焉，何以成天下之器乎？”羿勉强而止。太康又居二年，每出猎于绵山、紫金山等地，不为快意，复欲召后羿出游海外，左右力阻而止。又遍派士民出具车马，士民不能给则罪，众怨愈深。放穷乃导太康六师南游，贵戚旧臣谏，不听。
初太康之弟，启王之庶子五人，曰仲康、曰叔成、曰季升、曰少阏、曰少容，五子皆贤。启王不能夺嫡，不敢爱也。群臣辅政者，亦不超举而立仲康，以底于败。当太康之五年，老臣去国，五子苦谏太康。太康恶其不便已也，分封仲康、叔成于卫。后十年中，三子在内者屡谏太康之过，太康怒之，皆依仲康、叔成而居。五子遂奉其母俱在卫地，久无由见太康。闻太康南游，遂俱至于河，朝太康，谏以归国修治，无田无荒。太康怒，以为败福，又悉逐之。遂渡河，召雍、豫二州之诸侯会，猎于洛水之表，四阅月而不归。
阳翟之士民谋乱，有穷羿闻之，率其徒众千余人来定有夏。有夏之旧臣吉光等家率士民迎羿，遂据夏都。取武观及共工桓、苍连、稔林、放穷、迷阳等之妻子，尽杀之。搜太康之宫中，而杀曳鸾。羿将收太康之宫嫔，而害其宗族亲戚。是时，武罗伯、子崔伯、熊勿须等辅守有穷旧国，未从来。叔龙、宾围在行，急谏曰：“夏王虽不道，天下未尽离也。其恶未播持，群小惑之耳。今君定其乱而迎之归，去其左右之奸则可。乃遂淫其宫阃，害及君亲，天下其肯服乎？”羿然其言。于是率有夏之民迎太康于河，将取武观诸人，尽杀之，乃归太康。
时太康闻变，疾速率师还河，不敢渡。太康命群下，谁能过河观变者？武观以让共工桓曰：“桓可去。”桓让苍连日：“连可去。”人人相让，俱不肯去。太康乃怒曰：“汝等俱是贪生怕死。”命拈阄，苍连拈阄，当往。乃命苍连往，苍连又不肯往，遂杀苍连。共工桓曰：“王此来，皆武观、放穷所主也，何不使武观率前师渡海？使放穷修礼往问羿乎？”太康从之。武观愤恨，以拳击共工桓，伤鼻流血，桓抠武观左目。太康怒甚，欲杀武观。武观不得已，率师渡河，使放穷先问羿师。羿积忿正满，恨不速到平诸奸。遂执放穷，数其罪斩为三截，而攻武观。武观飞马而奔，羿追射杀之。取其尸，斧戕为九截，弃之河。遣叔龙渡河迎太康，共工桓等闻武观等已斩，大惧，奏言不可渡河，恐羿是计。太康不听，共工等遂劫太康以西奔。是时，卫地五子闻变，奉母渡河以从太康。五子亲御母，行途之次，发其哀怨之怀，作为五歌。其一歌曰：
皇祖有训：民可近，不可下。民为邦本，本固邦宁。予视天下愚夫愚妇，一能胜予。一人三失，怨岂在明。不见是图，懔乎若朽索之驭六马。为人上者，奈何不敬？
其二歌曰：
训有之：内作色荒，外作禽荒。甘酒嗜音，峻宇雕墙。有一于此，未或不亡。
其三歌曰：
惟披陶唐，有此冀方。今失厥道，乱其纪纲。乃底灭亡。
其四歌曰：
明明我祖，万邦之君。有典有则，贻厥子孙。关石和钧，王府则有。荒坠厥绪，覆宗绝祀。
其五歌曰：
呜呼曷归？予怀之悲。万姓仇予，予将畴依？郁陶乎予心，颜厚有忸怩。弗慎厥德，虽悔可追？
时太康二十一年戊午岁元月也，五子奉母至于汭水，以待太康。太康西奔，遂还油水，见启妃与五子，始相持泣下。是时，从猎之诸侯在豫州者，皆散去，各保境土。太康遂奔雍州，依有邰之姬棨玺，而居夏阳，即今之西安韩城也，背梁山向蒲津，以为都。太康凶，五子之悲歌亦感动悔过，放共工桓，而杀迷阳、稔林。内用五子，外任姬棨玺。复召子昭明等为辅，乃得自存棨玺，率西方之诸侯，奉而朝之。既而豫方之诸侯亦来。
又五年之外，东巡而居汴河之间，以会诸侯，建都城于阳夏，即今之开封府太康县是也。太康外都九年，而陨于阳夏。前后在位二十九年，殒年为丙寅。太康无嗣，五子者，执兄之丧尽哀，为不得守其社稷，不敢告于诸侯。豫方诸侯多半来会。西方雍州牧姬棨玺已薨，其子嗣位有邰之国者，姬叔望亦率西方数诸侯来会。遂会葬太康于睢水之阴，太康既葬，五子营墓旁之郊而居。诸侯子昭明等皆怜五子之贤，有推戴之意矣。但不识后来竟立何人继夏国之祀，且听下文再说。

[book_title]第七回　仲康振策御奸党　胤侯率兵擒羲和
却说当时羿迎太康于河。遣叔龙迎太康，意在尽除他左右佞人。不意佞人知觉，连太康都不得来。其实太康还可以为善，只当初用人差了，没奈何，权不由己，只得西奔。幸得五子从兄，雍牧扶君，一悌一忠，方才扶得太康复寓位九年。那有穷氏羿闻叔龙反命，太康不归，只得自引众归翟阳，便欲白为天子。叔龙、宾圉力谏曰：“天子者，天所命也。其任至重非可欲之物也。昔榆冈失政，而让尧，浇不受。天下诸侯崇之，不得已而受。尧传天下，不以与子，访许由而让之，许由不受，恶尧之言，谓为污耳，乃洗耳于颍上之水。遇巢父问之，洗耳何也？许由曰：‘至仁者不闻暴声，至洁者不聆尘情。今尧以天下让我，吾恶其声，且情之在耳也，将洗之。’”巢父曰：“噫夫！声之暴者自不来干至仁，情之尘者自不干人。至洁，今来而干者，子之仁与？洁为未至也，所以囮之也，尚能洗乎？毋污吾牛口。’遂策牛而饮于其上流。乃让于舜，舜避之不得，乃不得已而受之。惟禹王亦然。独启王以子受命，然亦天下之所归。且禹王之功德洋溢宇宙，宜百世承之。然今王稍失驭，而臣叛民离，即如此矣。天下岂宜欲者乎？今王虽然失社稷，天下犹知其王也。天下既不我崇，而王本在，安得自为？愿君为夏摄政，以待之，来则退居。有穷不来，则抚其人民，用其财赋，以和诸侯，庶有当也。”羿纳其言，遣叔送太康之妃嫔还太康，便探太康动静。叔龙行渡河，太康时已西奔矣。叔龙追至夏阳，致命还上妃嫔。太康大喜，慰劳叔龙再三，会西方之诸侯而后归。谓后羿曰：“夏道犹未衰，天气在西，而西方之牧长皆和而上恭，方盛气也，厉之反为不祥。君无志焉！”后羿嘿从其说。乃施恩于夏民，免其出车具马，而民喜矣！士之来见者，谦已敬礼接之，而士喜矣！又召伯熊、勿髡来与叔龙、宾圉分遣四路，聘问各国之诸侯，而诸侯喜矣！
当太康在河南九年间，羿亦勉为政令九年。年年思量自为天子，只是当不得，四贤递相谏劝也。因羿原有一段刚气英风，故亦能从善正。如劣马有了王良，不由不善，只怕失辔矣。太康既陨，羿又欲自为天子，伯熊曰：“自三皇以来，未闻自称帝王者。以理揆之，亦未有自称帝王而可得长久者。”勿髡曰：“共工之盛也，而女娲杀之。蚩尤之猛也，而轩辕杀之。斯亦不道者之明证也。”叔龙曰：“即无论其理，但受天命，亦天下人推戴耳！岂可自为？”宾圉曰：“天下之得，固自有道，苟能来之，不求天子而自至者也。”羿曰“何以能来之？”宾圉曰：“但视天下之人心所在而从之，则人心来。人心来，则天命亦终必来，不必速致也。”羿曰：“然但何以从人心？”四贤皆曰：“今天下诸侯皆贤启王之五子，欲推立仲康。今方居丧，君正当及诸侯未举之时，先以礼迎仲康归国继夏。则天下诸侯服吾君之高，谅吾君前此之为，皆不获已之行，志在救民无私意也。今君若不行，诸侯必行之。以仲康之贤，率天下之诸侯而讨吾君。吾君虽勇，其将何之？若乃自王，是速天下之兵也。若为义举，则天下之士民皆归心吾君。而吾君今日不王，后必大矣。此机断不可失也。”后羿乃从其议，使伯熊，勿髡吊太康，而迎仲康。仲康欲不从，两贤极陈恳悃之情，上表奏曰：
先王之在旧国也，误用宠恤，施及远臣。远臣惟是感惧集中，弗能承休犬马之情，愿自穷也。不谓远臣无禄，用获谴于先王之左右，尚惧头领。以归冀北，其幸甚矣！岂其人叛天变？远臣区区下情，欲代先王辑宁邦甸，而正大位。乃奔至于河上，迎先王。先王过虑下臣之逆，而不归，远臣遂获大恶之播于天下。远臣日夜腐心无策，可从天地，迷蒙不能自明，于兹九年矣！然唧唧犬马，日夜望主之归里也。不谓先王遂尔遐弃，蒙污苦志，遂无皎时，为慕仲公之贤，遂遣走仆，致以极忱。下臣匍匐执策于河，以待公驾。若其不往，下臣不敢复立于天下矣。走仆请自劲于公前，以明下臣之心。且下臣不得于先王而愿效力于公，五庙如故，九鼎未移，公独不欲续先王之勋，光皇祖之祀，即忍于下臣，其何忍于祖宗乎？
仲康览奏，欷歔泣下。伯熊等亦泣下，仲康之四弟亦泣下。于是四弟劝仲康曰：“看来羿之使臣，其贤者也，必能终兄之世乎！兄念皇祖之宗祀与旧邦，当行。”伯熊等又告于豫方诸侯子昭明等，昭明等俱劝仲康行。仲康待终期年之丧，乃嗣太康，留和阏、少容居守阳夏，自与叔成、季升告于诸侯以行。子昭明率商国之众，太廉率郏国之众，从伯熊等拥仲康渡河。伯熊先使人报羿，请羿自临河以迎，拥归夏都。时丁卯之冬也。仲康至都，先陈退让之义于诸侯。诸侯固请，乃告于五庙，会中北近国之诸侯于钧台，即夏王位。以戊辰为元年，褅黄帝而郊大禹。命后羿为相，子昭明仍大司徒，太廉为太宗伯，是为三公佐政。
是时，有东方嶓山之国胤侯者，修其德政，名扬青、兖，威服东夷，来朝于王。王察其能而且忠，遂封为青州牧，留辅政都中，为九卿之长，官至司马，揽六师，主征伐。胤侯者，高辛氏庶子、叔豹之后也，承仲康王之宠命，遂竭心委身，尽忠辅治。王又以弟叔成为朕虞季，升为秩宗，举重该之后孙句曲司土，扶登氏之子希和典乐，祝鸠氏之裔孙牛伥司农，召庭兆之子起桃为土师，若木为纳言，而吉光仍为车正，其胤侯为九卿。羿臣在都者，伯熊、勿髡、叔龙、宾圉，王俱命为元士。王又封弟少阏于夏阳，少容于阳夏，并祀太康。而赐命于姬棨玺国中旧臣，善者，皆复其禄。隐处之贤人访举之，使从政；贫穷之小民，斩蠲免其贡赋。督农举公，恤老赈之，惠鳏矜寡，夏道稍稍兴复。
王虽得羿数载，识羿终是不轨之臣，实内惮其奸雄。故虽使之为相，实把大权托寄诸臣，而胤侯尤倚任之，皆以阴制羿也。谁知那有穷羿雄心莫展，逸气难收，如狮子受絷，虎豹驾车真是屈抑不住，始悔恨无及，乃怨四贤。熊伯曰：“夫龙之欲雨，取水于池，而池不患其无水；日月大明，群星先光，而星不患乎无光。何者？大者既得，小者自存。今夏王有位，君正不得独柄兵权耳。然贤君在上，贤臣在下，君为首相，上辅君德，而下总自僚，庶务各举，士兴民顺，何乐如之？而反忧也，即池水星光，使第靳其私，能如雨之澍泽周洽，日月之洞照万国乎？及雨而池自溢，晓而天自光，亦何损于池与星也？”宾圉曰：“岂特无损而已，且有其增君。若自专天下，诸侯所不臣也。今则诸侯之长矣，天下之士所不归也。令则为士民所来矣，夏王之家，有姒之亲所恨也。今则相亲矣，上亲下来，四方推长，增孰大焉！”勿髡曰：“毋问其增矣！先得其安，方池之水三月不雨，能无涸乎？寸光之星，长夜不晓，能有明乎？盖自图其小者，暂快其私而大祸随之。共全其大者，大祸已集，小私不计可矣。”叔龙曰：“既安矣，且逸也，不纠补而上无阙，不张皇而下冈虞矣！是龙为使而池坐享其成，日为而星不必用，其力也，君又何忧而弗乐乎？”四臣婉转譬设，羿终不快于心，且只得闷闷度日。心计阴度不能无为，乃别用左右联诸侯之可交者。
时有羲和者，尧时造历之羲和，二氏是其祖，盖以官为氏世职司天也，向居安邑，封国在泽。太康失国之后，二氏司天之职不举，一以沉湎酗酒为事，渐聚顽民，结邪党，害良民。仲康王既立，亦不来朝，召之亦不至。王命起桃往诰之，使改恶戒酗，修职奉上。羲和等迷迷醉骂王使，王忍之。至三年庚午秋九月，合朔日有食之，既而羲和不知。又辰星宜在厉佰，乃逆仃远。又大火芒角为异，’亦不顾，只是饮酒。王又命土师起桃往召之，羲和慌忙集众，曰：“王召我乃不祥之兆。”遂据国以叛。起桃见他叛乱，空归有夏，请仲康王率师去伐之。羲和乃用北邪人勾回之计，遣两好人涿真、诈猛人夏都，叩相羿。又遣多奸人连结北狄、东夷相助为乱。北狄中便有始均之后白狄、穷奇之后黑狄，约许从乱。东夷中便有九黎之余种献夷、风夷、黄夷、干夷，约许从乱。俱有奸人回报。那二奸来叩见羿，羿正在闲坐，只恨无事，忽得羲和奸宄，羿猛喜，忙闭上府门，带进二奸人宫中，详问来由。二奸陈说上项事情，又献重宝曰：“愿求太宰为辅，国王缓发兵；或是太宰作内应，外兵来，推尊太宰为天子；或太宰自提六师一同行事。”羿大喜，许约。二人使去。二奸归泽国报命，羲和大喜，豪饮。集众欲霸冀方，灭夏后矣。
且说这夏王仲康，已命胤侯密侦得奸党事情了。胤侯请速速趁夷狄未集，先发制人。王从之，即命胤侯具车整师。羿却来言于王曰：“羲和本不叛，不必劳民动众。”王知其情，乃曰：“羲和事微耳，寡人久不事军旅，将游猎焉，姑集师。”胤侯已集师矣，羿知王欲讨羲和，’忙来言于王曰：“羲和即叛，易为耳，不必六师。臣请自提偏师往，为君王讨之。”王乃曰：“恶，国相朕之腹心也，一日不得则身不安，若之何其可以投夷狄也？”羿俱塞口，不得其辞。只得暗点起家奴，欲待贼来便为内应。不想胤侯请命，即日兴师而去。
那边贼情事，东夷还未动身，北狄动身尚未到内边，奸计早被内臣知觉。又去痛哭流涕，谏阻羿，羿怒曰：“尔今知有夏王而已，吾今乃知尔之久卖吾也。”四贤顿首沥血，不能自明，亦不敢见于王。商议曰：“君之子港贤，不如夜奔还有穷国。哭告子灌及武罗伯，或可图也。”
话说羿已先着左右小人来通知子漼，教廆兴兵合北狄兵以助羲和。武罗伯者，漼之师傅也，常教漼以忠孝之道，听见这话惊得遍体汗出。罗伯谓漼曰：“乃君何至兴叛逆之念，此事万无一叫。漼梯泣曰：“有死而已，不敢从父命也。”两人正在苦情处，只见四贤飞马奔来，越发可骇。六人相告相诉，痛哭而已。罗伯曰：“吾辈事君，欲君仁贤，不图至有今日。”伯熊曰：“距河之举，今日之事，固可前知，但吾辈不宜濡人唾沫于最始耳。”叔龙曰：“当时，太康王实是不道，民怨天怒，似可行权。今日主明臣合，此事却为不得。”勿髡曰：“当时亦非极致，只尔谩为，以至今日。吾辈早不能争，又不能去，无一可者也。”宾圉曰：“当复奈何？事夏王则得罪于吾君，事君则不听其言，将为道路之殚乎？”子淮泣曰：“夫子及四先主愿自爱，留以兴明王，童则旦夕祸至，待铁钺而已。”武罗伯曰：“公子如死，吾独生乎？”伯熊等计议曰：“不如将相国所遣来细人幽而杀之，只当作那人路上有失，不曾到国。国中俱只作不知，则上不得罪于君，下不得罪于亲矣。又自遣人侦探贼情，看贼若得胜，吾等奔而避之。贼若败，则无害也。”子漼大喜曰：“此计最妙，是可全得君亲之谊矣！”遂从其计，将细人诱入幽奥处一棒一槌打杀了。自选真正家人，前去泽潞河东境上，打听羲和等反乱和胤候征讨的事。
且说胤侯奉命北讨，乃是九月十五日。点起六师，留一师与王自守都城。胤侯自将一师为中军，分令起桃一师为前军，若木一师为后军，吉光一师为左军。举蒲民犁氏之才子架木为元士，将一师为右军，一同告庙起行。乃作誓师之辞，告于众曰：
嗟！予有众，圣有谟训，明征定保，先王克谨天戒，神人克有常宪。百官修辅，厥后惟明。其或不恭，邦有常刑。惟时羲和，颠覆厥德。沉乱于酒，畔官离次，做扰天纪，遐弃厥司。乃季秋月朔，辰弗集于房。羲和若罔闻知，白干天诛。政典曰：“先时者，杀无赦；不及时者，杀无赦。”今予以尔有众，奉将天罚，尚其钦承威命，同力王室。火炎昆冈，玉石俱焚。天吏逸德，烈于猛火。歼厥渠魁。胁从罔治，旧染污俗，咸与维新。呜呼！威克厥爱，允有济爱，克厥威，允罔功。其尔众士懋戒哉！
誓师既毕，即日张旗击鼓，疾趋而北。不数日，兵到泽国城，羲和等还在醉乡台上饮酒。闻得军师骤至，越加多饮几十杯，与亡死生之事全然不管。平日同他吃酒的许多上将，只见数人，其余抽身溜去。平日与他同生同死的，到了此时便不顾主公了，只除是醉倒了的走不动，大家还歪似缠。谋臣句回却善饮不醉，力请点兵出战。羲和昏醉的说：“守他何为？他那没量的人，请他进来，一个一个醉死他。”句回无奈，只得独自出到城下，呼喊城里城外人守城。那城内外民人，也都乎日学得羲和惯吃几杯酒儿，大半在醉梦里，听得这等，皆狂呼笑叫，东倒西歪，口里只说：“拿来拿来，杀了杀了。”各拿枪刀来共守城。惟有帐外守门的两个力士，一个叫独蠢，一个叫啕斯，各能手举千钧，射穿九札。当日大呼喊出战时，全无人捉他。他二人走到醉乡台下，闻兵车出战，羲和等夸说好，不消车马，只消伊两个人便扫尽他了。二人苦劝不听，反扯住二人劝酒饯行。又叫每个人都来劝他二人各一觥，道：“吃醉了胆壮力强，好杀人。”台上还有二三十个醉汉，一个劝一大觥，两人被劝到二三十大觥，也成两个醉汉了。两个带了酒出来，把百姓中招了些平日酗酒撒泼、无赖、赌钱、偷妇人的，四五千多个醉汉，各拿刀斧狂呼出城。王师整阵森然，这几个径跑去阵前厮战。胤侯登楼车一望，见了如此，不觉失笑。便传令前师稍退，那些醉汉见王师退，一发高兴。乱舞乱撞，冲向前来。诱得那伙醉汉进阵内，乃麾左右师俱前四面围绕，把贼包在阵内。贼咆哮，乱砍马击人，右将架木觑得两大汉杀人，一刀一个，却也勇猛，乃独蠢、陶斯也。先发二矢，射杀两大汉。独蠢、陶斯也醉不提防，应弦而倒。其余都哜哇乱叫。王师三面驱车一蹂，五千多人皆作马下红泥了。王师但闻得都作一道酒气，方知都是醉汉。
胤侯侧然曰：“嗟乎！愚民之至于此也，杀此何为？之意也，惟主是得则可。”乃下令五将，但逢醉民来战，缚，不许射刺。擒生者，上赏；伤者，次之；杀死者，不叙其功。乃命师伐石楼山石，堆积城下。起桃率锐士乘城而进，架木用大斧斩门而入。王师遂入泽国。起桃知城中路，引兵围住醉乡台，将羲和等尽擒缚了。羲和还不晓得王师已至，道：“主人不是避客的，何劳用缚？”酒声胡卷。其各众将又拿城中乱斗的顽民，凶暴酒徒都擒了，不杀一人。其余穷民不醉来归的，稽首哀诉，胤侯令尽发羲和所聚酒赈给之。其牛羊等肴菜之具以享亡卒，其金帛粟米以为军中需用。将擒住的酗徒七八十人紧紧缚了，徒他酒醒悔罪。顺命者赦之，不顺者俱俘献于王请命。惟羲和氏乃泽国之君，乱道害民之主，待酒一醒，已知城已破，已被擒。乃大呼曰：“酒误人。”胤侯命手下人，将来剐剥碎割了，单留一头悬北门外，以示北来助恶之敌。
那北狄二种二万余人，咆哮来助。贼到城下乃是十八日，王师先一日已破城了。北狄见了悬头，号令大惊。墒躅城下，进退无计。但闻大鼓声动，一大队王师出自习西门，乃士师起桃前军也；鼓声大动，一大队王师出自西门，乃车正吉光左军也；鼓声大震，又一大队王师出自东门，乃元士架木右军也。北狄无车，酋长每人骑一马，众卒在地脚跑又无阵法。见了王师旌旗整肃，戈甲鲜明，鼓角渊阗，将卒勇壮，平日的大胆今都吓小了，脚下乱跑起来。王师三面驱车躏杀，那些鞑狗只有抱头要跑，再没有回头看一看的。王师追赶上，要砍就砍了，要擒就擒了。但王师是车兵，走得不疾，只杀得他一二千鞑狗，擒了他三四千，其余只窜出阵就走了。胤侯也不令人赶他。北狄既去，收兵入城。便将羲和氏首，并生擒酗徒不知悔罪的三百人，并鞑狗终不顺义的一千余人，俱俘解人夏都，献于夏王。其余酗徒，酒醒了，便叫爷叫娘的，叫饶命的，叫不关我事的，叫没奈何的，俱赦罪放了，责令务农。其余鞑狗，磕头叫饶命，俱斩了他右手，诫他杀人也，俱放去了。
那边东夷还不知这边已经败了，正在点齐夷丁动身。胤侯本国人来报知，胤侯即令移师东行，五日而至兖方。东夷已来，胤侯令若木后师先去，伏于陶山。自率四师陈于肥野，以待四夷。四夷各一万丁，奋勇持凶前来犯。
九月二十七日，战于肥野。畎夷自左来，吉光左师伐之；风夷自右来，棨木右师伐之；干夷自中来，起桃前师伐之；黄夷自中右来，胤侯自督中车伐之。鼓声震处，八军合战。四夷盔甲不备，车器不全，王师杀四夷颇多。只是四夷凶顽强建，死战不退。当日，自辰至午，大战不决。杀得黄雾迷天，黑云罩地。十万人喊声如一，四十里鸟鹊无飞。胤侯按辔而叹曰：“嗟乎！此徒残民耳，善阵不战。吾不善阵至于如此，虽胜贼也，无补吾民，况未胜乎？”正欲传令止师，战甚，不可止。忽然一阵乌云从西而东，有白龙三，蜿蜒于云中，怒而张鳞，大洒冰雹。王师悉于车上下，间用草蔽之，伤者不十分之一。四夷无蔽，伤者大半。胤侯正欲止兵而无由，得这一阵雨雹，四夷方退。恰是胤侯恤民之善心、引罪之仁言，所以感动于天而得此也。后人余季岳赞之曰：
一言回天，荧惑退缠。
区区宋君，尚复能然。
况乎仁者，念全斯世。
于戏胤侯，先得此意。
腥风天昏，黄尘日迷。
猛夫当此，岂问苍黎？
王德念民，欲之大定。
我罪罔功，反贼厥命。
天帝闻之，怒龙奋鳞。
保我善类，驱彼兽群。
嗟乎天人，机讵容忽
惨彼荣封，乐杜万国。
四夷退去二三里，乃扎草木，搭牛皮帐，各自团聚歇息。俟侯大军亦不追赶，只环车为营，待雹雨止，令将士饮食安息，循问战阵上死伤的。乃与三将议计明日用兵之策。右将棨木计曰：“吾观东方四夷，皆视畎夷为行止，吾大兵分与之斗，是犹与兽格也，其伤实多。不若合大兵疾趋而前，专攻畎夷，畎夷必败。畎夷既败，则三夷自遁矣。然后乘之，可全胜也。”胤侯从计，当夜止营。
次早廿八日开营，集师环车为阵，鼓行而从，直薄畎夷，围住团帐。畎夷未防，擒杀畎夷大半。三夷见畎夷败，果皆拔帐奔走，王师逐之至于陶山。胤侯登车楼而望三夷，击大鼙摇大旗以为号。若木见旗号，一军从陶山中出，截断三夷走路。三夷大慌，乃倒旗下车，投戈列地，稽首顺命胤侯乃命絷其三夷酋长与畎夷之酋长，而悉赦其群从，使之归东方。戒之曰：“尔等归，别立国君，来朝于王。庶免大征，今且纵尔，是吾王之仁也。”众稽首谢命而去。
胤侯班师，以四方之酋长归，振旅而还于夏都。王命太廉迎劳之于东郊。胤侯等五将敛土、韬戈、释甲而入朝。王大享之，劳功益封以迎。乃告庙，献俘，斩四夷之长。将前所俘擒，除酗徒已发遣外，将那些鞑狗，择其最凶恶者，斩之。余皆刖其足，使为杵臼之奴。乃大享士卒，论功行赏，吊死医伤。散兵归农，散马归牧，收器械入库。举国公卿土民朝拜庆贺，欢天喜地。惟有国相羿，心中惕然不胜骇愕悸怵。又悔恨自己奸谋党恶之事，惟恐人知，因此心不自宁，意思俱不快，便设法要辞相位，归有穷国去。仲康王又恐他归国兴谋，只用好情意、好礼貌、好辞色款留住他。贤哉王！此其所以能维持祸乱也。后人冯犹龙赞之曰：
贤哉仲康！当时不然。
祸之方张，而能遏焉。
如携崩志，如支坠天。
不震不惊，不忘不愆。
牧虎于国，驯鹰于樊。
既令之柔，又俾之全。
浅人恶奸，必获己意。
意不可如，遂自求毙。
不伸己意，不尽人情。
温容正思，乃集乃宁。
与俭人居，薄德者败。
仲也吾归，反兹是戒。
且说羿当日遣细人归国，被乃子淮用伯熊等计杀了，又只用不知。羿又望不见回报。随后只见胤侯军中杀了羲和，头解来报绩了。羿生怕羲和活来，指扳出奸党事情，便不好了，喜得杀了。来所擒酗徒中，有主谋的句回，合谋的涿真、咋猛三个。奸党之情，羿怕三人指出。先请于王，要勘阅酗徒，王从之。羿遂得抽出三人，名为勘问，带人相府。句回等曰：“相国须救我。”羿曰：“我自有计，较方便汝等。”赐之美酒，酒中下了毒药。三人只说羿是好意，放心溅饮，一醉而死了。又请王尽杀诸酗徒，王不从。乃又请择最凶顽者杀之，而将其余悉劓鼻断舌，窜之南荒。王乃从之。羿又遣家人打听本国子臣消息，问道：飞口何两番人归国不见回报。”子漼等道：“并无有人来，想是路上撞见游兵杀了。”家人回，都报说与羿。羿心方喜。自忖道：“喜得两番人不曾到儿子身边，若到了，时今日事败，好不丑也。”却不知那贤臣孝子，遇着凶主顽父，亦自有行权之妙。羿既喜教子为奸之事，未有人知，又知得四臣下落，俱奔在乃子处。羲和既败，羿在夏都不安。要去，又被王婉留不得去，心中既忧悸惶惑，左右又无一人谈话宽解，大谋又不得就，前日用细人，却俱不中用了。心想：“只得再请四臣来。”正欲遣人去时，本国已自有人来了。
更来子漼已遣父家人去后，武罗伯便道：“该敬遣人去问伯熊等四人道：“君既知吾等在此，亦须遣人去问安请罪。”因此漼敬使人致辞问安，武罗伯亦然。伯熊四人则致辞，自陈前罪，请命。三使一行来到相府，后羿大喜。即命使再去慰谕，罗伯，子漼善守国，请伯熊等四人俱来。四人商议行止，勿髡曰：吁目国奸谋不可药也，不如无往。”宾圉曰：“天下无弃父就子而坚执不用父命之理，不往则当他奔。”叔龙曰：“他奔则必仕于诸侯，谁不知我四人为元士者？若君复以王命来召，我敢不来乎？又何国我容？来则何以复见于君？不如往也。幸或悔过，可以复新，天下之幸也。”伯熊曰“复新终难，悔亦终变。但幸其万一救其半而可矣！要之，吾辈始食其德，半而违之，君自悔反，吾犹自坚，其如初何？”于是子漼、罗伯又俱来劝驾。四人只得别了罗伯、子摧，取道南来再见羿。泣陈虔悃，羿亦恻然相慰。旧君臣缺月再圆，又复相得，乃复引朝于王。王大悦，命四人仍为元士，加锡命王田。是时，仲康王三年冬十二月，子昭明薨，王命其子相士奉丧，葬祭为三年。丧之后，便嗣高侯位于有商国。
四年辛未元月，王遂以胤侯之功德，命以为大司马，次于羿、太廉而为三公。以元士棨木为司马，列于九卿。五六年中，太廉薨，若木卒。王封太廉之于归郏，封若木之子于费，遂为费氏。
七年，羿荐其臣武罗伯于朝，王使人聘之，以来与语，大悦。遂列九卿之末。罗伯既见用于王朝，悉心委身，竭忠王室，亡顺王命，下调羿志。与伯熊等时时陈说，规正后羿。所以终仲康之世，羿勉修相职，五贤之力也。五贤既贤，又得仲康王尽道，亲贤远奸，羿只一人孤立，无党不能逞志。又锡后羿山川、土田、章服、宝贝，极其浑厚，羿亦不忍逞也。仲康王之为君也，内刚而外柔，英明而浑厚。杜绝小人，寸隙不得人。推诚君子，贤士愿效命。盖初经苦难，劳心焦思，备知民故、国是、君道、治法，所以能振长策而弥奸党，杜熊行之志。又能保功勋而崇敬礼，全上下之交。所以终其世，群贤相维，孤雄自辑。总之，王之贤所致也。
但仲康王虽能制羿，亦知羿终必有变，王心日度，天命苟佑，以待其自毙，使王久享天位。羿亦当终身臣节而已，不意夏后氏该有祸乱，羿不该有善终。才得君臣泰交，民起于凋瘵，国近于完固，天下可望太平，诸侯多来朝会。而王遽崩矣。哀哉！是于有三年庚辰八月也。后羿、胤侯等奉王之子相为二年丧。今诸侯葬王于荆山之阴。丧事未宁，忽然兖方诸侯来报，说东夷又来作乱。未知是何情实，且看下回分解。

[book_title]第八回　有穷羿兵击九夷　羿同蒙促谋有夏
话说东夷有九种，乃是少昊时，九夷乱礼，高阳氏除之，遗孽散漫在东方，渐渐繁盛，各为一类，互相救应，是为九夷：曰畎夷、曰于夷、曰方夷、曰黄夷、曰白夷、曰赤夷、曰玄夷、曰风夷、曰阳夷。前仲康王三年，作乱助羲和者，正是畎夷、于夷、黄夷、风夷，擒最盛的，四种已被胤侯所破，诛夷其四酋长。是后，颇来朝贡。但犬羊之性，终不可驯。
畎夷酋长吓仲，又最凶暴。闻得夏王已崩，就要泄前恨。率众九万一同西行，攻城蹂田，杀人抢货。东方诸侯不能拒敌。羿欲自往征之，胤侯恐其兵柄人手，遂有变异。乃谓羿曰：“国相者，天下之重，非必其武威也。今王少国危，百官总己以听，方在太宰，奈何舍夫重而轻是图？且各有司存。昔者羲和之役，予在司马，不烦国相。今先王甫世，敢乱章乎？架木具在，可辨寇也。”羿不能厝语。
乃令司马棨木率三军，以元士伯熊、勿髡辅之，往御九夷。临行，胤侯嘱以勿浪战，勿过杀，勿远追，善察进止，万全而动。棨木凛承严师东行。
是年壬午，王师二十七日次于长原，以待九夷。至十六日早，九夷大喊，连天飞奔而来。二三十里外，便闻腥气；二三十里内，但见黄尘，不见车马。棨木与二土登高望寇，令军中齐击大鼙以止九夷。九夷闻之，果止。乃渐见纷纷旗枪，簇簇事马。九夷名为一簌，哜哜嚷嚷，嗗嗗哓哓。勿髡请择军中知九夷者，欲以坚车锐士往观之。棨木曰：“不必往观，彼即自来。”乃令三军坚壁掩鼓以待贼。须臾，贼夷之一簌咆哮前来，叩营厮战，多是手持大刀，披发乘马，如北胡之状。棨木识之，指与二士曰：“此风夷也，好乘马用刀。”那风夷逞勇突阵，不能得进。指营骂詈而去。须臾，又一簌来，多是手持大斧，半步年骑，土面金毛，不甚剽急，乃黄夷也。来到且指且骂，良久乃去。须臾，又一簌来，多是步丁，手持板斧，乃于夷也。前来跳脚指手骂着要战，王师俱只寂然不动。须臾，又一簌夷丁，高车长枪大旗而来。棨木曰：“此畎夷来矣。”近视乖然，遂拥车抵营，大骂要决战。王师中将士人人请战，棨木俱不许，只坚守营阵。畎夷奋骂逾时，乃稍退。
四夷遂阵于半里之中，其五夷尚远。棨木问二士曰：“以子之见，为何如？”伯熊曰：“予观风夷剽，黄夷重，干夷狠，畎夷盛。剽者，吾当以重制之；重者，吾当以疾击之，狠者，吾当远制之；盛者，吾当中破之。”勿髡曰：“予观风夷用骑运刀，吾当以坚车长战制之；黄夷亦似于夷步也，惟强弓劲弩射之乃可；畎夷之众非用步武，短兵与之林战，营战未易破也。”棨木曰：“予昔陶山之役，先破此夷。诸夷尽奔，今可复平。”伯熊曰：“未见其可。陶山之役，彼众不及我。今过倍于我，毋狃胜也。”勿髡曰：“彼众我寡，惟有夜击之耳。”棨木曰：“以夜劫人，非王者之师。吾且待其气惰，声罪而讨，见难则退。”乃戒三军饱食。日午望四夷之顶上，烟气缓散，士马倦息，车骑杂置。伯熊曰：“可矣！”棨木令选坚车二百乘，介马用坚忍，选锋二千人，各执长戟立车上，三千人披甲持斧从车下，以伐风夷。令选革车百乘，介马用轻便，选锋执快枪者一千人立车上，执矛、盾者二干人立车下，以伐黄夷。令选轻车五十乘，用巧士五百人持弓弩居上，捷卒一千人持矛、盾居下，以伐于夷。令选猛而无耻之卒千人，一队居前，坚车良马四百乘居后，猛士四千持大刀阔斧居上，而步卒三干持短刀从之，以伐畎夷。四部既齐，乃开壁而出。四夷望见，各振凶勇，咆哮踊跃而来。棨木坐垒门，击大鼓，四部并进，大战于长源。四夷虽众，各被所制，风夷先败，黄夷、于夷亦败，独畎夷坚斗。时已近暮，棨木令勿髡领右军之余，多旗鼓而东追三夷，使毋复来。令伯熊领左军之余，杂车马落，以遮畎夷，使不得去。乃分止四部，远缀畎夷。畎夷不知何故，权且止息以望他夷，他夷不至。夜既昏矣，畎夷欲遁。左军遮道，右军摇旗击鼓而返。畎夷不敢东，遂引而南。王师四面从之，棨木夜令三千矫捷步卒，各持短兵，待四面并攻，畎夷兵乱。又令步卒间人畎夷营，登其车，制其御，砍其马，畎夷大败。棨木于夜又令矫捷善匿伏步卒二千七百人，持鼓角，挟短刃，每三百人为一队，入九夷宫。九队互相引诱，贼出即伏，贼人即起。于是黑地里九夷彼此相遇，皆以为天兵至也。自相斗战，杀伤无数。夜至五更，王师乘之。九夷气败，惊悸而溃。遂斩畎夷之长，擒黄夷、白夷之长与夷土三千人以归，振旅还都，赏功享士。羿、胤侯等以八月上旬，代王世子告庙献俘。
明年癸未，王世子相服、关公卿奉以祠祭先王，告于祖庙，以十月朔即王位。又明年甲申，胤侯薨，封其子归国。夏后相不能操政，大权悉归于羿。仲康王所用勋旧老臣，皆使归国。权成、季升皆屏归阳夏。羿遂引用归己之人人布列卿土之位。棨木忧之，上疏致政而云，隐于嵩山。后相乃用幸臣数人，日排遣为乐。幸臣又导后相役人民，兴土木，起楼台，广妃嫔。众民有怨，羿乃使人抚恤饥苦，私收民心。武罗伯欲谏，后相幸臣蔽之。后相不出听政，羿又迁罗伯为秩宗。庶土之归羿者，皆令罗伯待而养之，以收士心。诸侯来朝者，厚待之，岁遣人聘问，以收诸侯心。士民既归，诸侯亦喜，惟商国子氏、有邰姬氏、洪洞陶氏、有仍氏、有鬲氏、斟鄩氏等，心忠王室者各兴隐忧，亦莫可奈何。武罗伯在内，亦只得宛转调停而已。
羿又以久处王朝，未施威武，年年虽有田猎，只是常规，未得畅意，乃欲大彰功绩。因东夷虽败去，终不来朝，羿乃召其子漼来与武罗伯等同守夏都，而躬揽六师，假王命东征九夷师，次于胶水。九夷之众集于教山，羿善射而不知兵，欲自往击夷。伯熊、勿髡在军谏曰：“远兵自疲，须养其气。且王师不当贼下，不仰攻，军之制也。今夷据山险，须待其下山击之。岂可自往？”羿不听，领前军驰至敖山之下。九夷皆树木栅而守，夷长立木栅之上以望羿军。羿于车上觑，直发三矢，连射杀三酋长，矢皆贯其眉心。夷人大惊，皆不敢立栅上，俱走下栅，用目于栅隙中窥羿。羿又贯三矢，连杀三夷人于栅隙中，皆矢贯窥栅之目。夷人大骇，呼以为神，遂人人持盾不敢复窥栅。羿率军攻栅，夷人从栅中远远拟矢乱射而出，伤羿军颇多。羿犹待夷出头，夷守固不出。
日已暮，夷中谋士貉隆谓六夷之长曰：“天夜则射不可施，何不分兵一半从山后出，攻彼本营。将一半乘高攻下，彼必败也。九夷从之。以一夷守栅，分四夷出山。其四夷开栅杀下。夫暗中，羿射不能择人，四夷遂杀羿之前军殆尽。羿之御与车马皆失，羿独力用浑铁长矛于重围中，杀夷人数百，突路步走归本营。本营被四夷围攻，得伯熊、勿髡等督诸军固守，未破，羿从外杀开重围进宫。又整了车马，率了将士，杀将出来，四夷方退。
九夷夜聚议曰：“羿勇非常，射更如神，难与敌也。”貉隆曰：“此去不远，有灵山之野，一人勇而善射，可以敌羿，何不请来相助？”夷长从计，连夜去请那人来。那人姓逄名蒙，生得身长丈二，力举千钧挽五百石弓，有善射之名，实不及羿。夷使请逄来，九夷见之，大喜，谓有此人何患哉？遂尊为上客。明日使领前锋，九夷从之来，阵于胶水之东。羿大怒，欲渡水而战。伯熊曰：“彼师众，不可渡也，不如隔水而阵，以观其变。
羿乃阵于胶水之西。羿登车楼而观，但见夷兵牙门开处，有一大汉，皮冠布袍，不似夷人。须臾，乘车而出，张大弓，注矢西向望羿阵。高叫有穷羿尔来，我射尔两红心，尔何故欺我东方人？”羿笑曰：“此必非九夷中人，乃下车楼，亦乘车出牙门，临水隔二百余步，向东岸，与大汉相去二百余步。高声问大汉曰：“尔是何人？”答曰：“东海勇士逄蒙尔，不闻之乎？”羿笑曰：“我当初追射九日，走东海外至扶桑旸谷，遍游十洲三岛，往返数万里，见了多少奇禽、异兽、神鱼、怪鳖，但不闻尔，岂在海穴中藏耶？”逄蒙大怒，扳弓一箭，正射羿眉心，羿全不动色，轻用二指拈住箭头。逄蒙大惊，驻弓不敢动。只见羿二指拈逄蒙箭，呼逄蒙曰：“尔欲与我比射乎？”逄蒙心怯，只得作硬语，应声曰：“然。”羿曰：“尔能接我箭乎？”蒙实不能，只得应声曰：“不知也。”羿曰：“尔伸掌，吾抛尔的箭还尔在中指无名尽处，尔勿惊也。”羿蒙伸掌，羿二指拈原箭，隔水望逢蒙一插，插在羿蒙中指、无名指缝间尽处，掌一毫不伤。逄蒙大惊曰：“神人也。”又问羿曰：“君还能接我箭乎？”羿曰：“可。”逄蒙又一箭正射羿人中，羿微微仰唇，轻轻一咬，咬住箭镞在四门齿之间。又手持原箭呼，逄蒙曰：“再伸有甲之一指，吾还汝箭。”逄蒙竖一指，羿撺原箭从逄蒙指顶贯其尖甲，一水两岸齐声喝彩道：“好神箭。”逄蒙曰：“更能接乎？”羿曰：“可。”逄蒙又一箭正射羿胸膛，羿挺鞋带上金蒜，、迎箭一撞，撞得那箭倒飞过水，箭尾还撞着逄蒙胸膛。逄蒙投弓矢于水，叹曰：“吾空半生称善射之名，今乃知天下有神射矣！”大呼，向羿曰：“君之技，予知之矣。敢不拜下风？不识肯教人否？”羿曰：“天下自无能求我教者，如有之，何爱吾道哉？”逄蒙隔水下拜曰：“如弟子亦可学乎？”羿曰：“可。”
原来羿是个英雄汉，心最贪爱英雄，只一向不曾撞着。昨日敖山之下，前军被九夷杀尽，无一人助羿同行，羿心暗恨我这样人天下就无做伴的，安得几个教作弟子常随左右，岂至如此孤栖？因此今日一见逄蒙，表表出群，便心爱他了。又见他能射，故用意收服他。见他连问，满口应可。逄蒙大喜，来辞六夷之长。六夷长正看他二人对射完，见逄蒙来，一齐拜手躬身。逄蒙拔佩刀连斩三夷长头，其余大骇走去躲匿。逄蒙右手提刀，左手提三夷长头，带衣涉水，来到羿车下，掷刀置头于地，曰：“此三夷长首，充弟子贽见之仪，叩马而拜。羿大喜，下车引手，其登车入阵，取酒相劳，陈说生平，便为师弟。逄蒙又请为前锋，率主师渡河，大破九夷。九夷识羿如神，又兼有逄蒙勇猛，望风奔逃。逄蒙引众穷穴，并擒其三夷长以归。九夷各怨貉隆，曰：“貉隆荐得好人，自害自己。”九夷以后不敢复乱。
羿遂振旅还都，以逄蒙为司马。太平宴上大言曰：“吾不喜平九夷，喜得一逄蒙耳。”诸人皆贺，伯熊、勿髡独默然不言。武罗伯、叔龙、宾圉见二士颜色不韵，宴罢，私问二士曰：“今日众赞逄蒙，二子有异意，何也？”二士曰：“此吾所经目人心事也，安得与人同？”三人曰：“何谓也？”曰：“吾君必坠此人之手。”三人大惊曰：“何为至此乎？”曰：“九夷之君，极诚心置此人为将，亦何负于此人？徒来见吾君，未尝不可。遂斩三夷长头以来，忍心于此。彼于天地之间，又何爱焉？”三人怃然曰，“是也。”
羿自是日与逄蒙为伍，出，则命之为御；射，则命之学；战，则命之前；饮宴，则命之侍。逄蒙凶残，羿以为勇。逄蒙刚意，羿以为忠。五贤患之。
三年乙酉，东夷来朝，羿又使逢蒙答聘，曰：“非尔他人不能往也。”逢蒙慨然承命而行。五贤相顾曰：“无耻极矣！杀人之君，又往聘其国，忍而无耻，又何所不至乎？”乃其言于羿曰：“逄蒙忍人也，吾君爱之，甚而亲之，恐为后忧！”羿此时方有异图，意已不在五子。盖收牙爪的情浓，敬圣贤的心淡。闻五贤之言，掉首不顾。武罗伯于二三年间，得十余贤士，荐之于羿。羿皆曰：“文礼之人，何所用之？只使廪食养之，库序饰观而可矣！”武罗伯数辞位要去，苦为子漼留之。伯熊等要去，羿又勉留之。不意逄蒙自东夷归来，又收得一个狼人同来，乃有寒氏国君之子也，名浞。有寒之君，乃伯明之后，颇有明见。媵生此子，一见之，即掷于地，曰：“此神奸孽物，乳世之徒也。”弃之于野，七日不死，媵辈窃而养乏。既长，巧言令色，奇奸诡智，变诈百出，颠倒是非，引邪贼正，毁谤端士，谗谮善人，无所不至。有寒之君欲斩之，乃逃之东夷，便教东夷附羿，羿常时对逄蒙曰：“勇士，吾得汝，可助吾力矣。独少一智士，可助吾谋者耳。”逄蒙闻此言在心，偶在东夷馆中，忽有一人来谒，其人亦不高不大，不美不扬，却是言语动荡，变化转折。逄蒙说头，他即道尾，逄蒙举念，他即知心。逄蒙大喜，问则寒浞也。逄蒙曰：“子欲往中国乎？”曰：“中国有人用予，即有人不欲用予。”逄蒙曰：“何谓也？”曰：“太宰羿，此用予之人也。武罗伯等五人，此不欲用予之人也。”逢蒙愕然，曰：“子神人也，但子度太宰必用五人乎？必用予乎？”浞曰：“若太宰之心，则必用我。”逢蒙笑曰：“此言信然，然子谓太宰何心？”浞曰：“此则不敢言也，司马自知之。”逢蒙曰：“子谓予心欲子行乎？不欲子行乎？”浞曰：“欲我行。”曰：“何以知之？”曰：“磁见铁而收，气相喻也；甑得釜而合，用相宜也。是以知之。”逄蒙笑曰：“子真神人也。”遂同寒浞归见羿。
羿与之言天下事，皆合羿心。羿大悦，置之左右。一日于密室独与浞谈事，因问浞曰：“子每言皆合予心，今予心有一大事，子测之。”浞曰：“何必测也，名实不相符，但力行之而已。”羿曰：“何谓不相符？”浞曰：“民归君矣，士归君矣，天下诸侯归君矣，夷狄归君矣，君不为天子谁当为天子者？而姒氏相尸君位于上，挂个空名，此真去而代之易易也。”羿曰：“从来有此理，有此事乎？”浞曰：“理随时变，事以势兴。时势可为则为之而已。”羿抵掌狂笑，曰：“快哉！得子吾大事可矣！但吾旧臣五人皆不欲也，何以处之？”浞曰：“君心将何以处臣？”羿曰：“吾将授以少宰之职。吾为天子，尔即为宰相矣！”浞曰：“君虽爱臣，爵臣，武罗伯必极争，不合封臣官，君即佯怒而叱之，彼必定辞官去君。即许其去，君之子必请君留之使命。君之子与罗伯同居旧国，则罗伯远去矣，彼四士者又必极争不合遣。罗伯去君，若逐之，彼必事于诸侯，以与君抗。莫若先命四士并聘于东夷，置心腹人与之同行，勿使路逃。至东夷则密戒夷君，幽囚此四士。如此乃可远异议而无杀贤士之名，此上策也。”羿大喜曰：“布置妙密，如此真吾相也。”遂先假王命遣伯熊等四士聘于东夷。临行，武罗伯饯之，心知不善也。怆然问四士曰：“子等先往，何时返乎？”四人曰：“不知死所，但子亦不久行矣！”五人凄然，流泪而别。后人观至此，哭而赞之曰：
悲夫五贤，生彼穷国。
复穷其君，则惟悖德。
直道何施？正色何立？
四十年间，朝夕岌岌。
食不背义，显不忘恩。
私门之人，公忠且存。
尔辞温如，尔诣纯如，
尔心焚如，尔命屯如。
久诣深情，烈烈罗伯，
其难师光，触锋于贼。
四士冥冥，天地无明，
本有同心，甘焉九京。
四士既行，见东夷君。夷君听羿之命，遂将四士囚于东夷。羿即于夏朝，命寒浞为少宰，掌司徒事。武罗伯曰：“噫嘻！四贤之去，正为今日也。夫司徒者，掌那教之官。而可以夷方收获行乞之余，父兄所弃之谗邪。子弟处之乎！”即日，致位求去。子漼亦力言于羿曰：“君之用逢蒙也，众贤非之。今又用浞，内外文武，尽信奸邪，宗祀其能久乎？”羿怒，叱之。漼泣请留罗伯，羿喝曰：“使之与尔同去，守旧国，勿于此乱吾。”漼依依不忍行，羿命左右逐之。漼恸哭而去，遇浞于门。漼指浞面骂曰：“谗贼，丧吾家国也。”浞低应曰：“然。”漼与罗伯遂遥拜辞羿，并归有穷国去。后人钟伯敬有七言二绝句，叹之曰：
贤士无名宇宙愁，况加驱逐与幽囚。
可怜五士三仁匹，陷入迷楼当宿瘤。
忠贤恋主自情高，逆背心乘亦枉劳。
那似当年旧司马，硕人今隐在崧高。
此诗过责五士，言不当仕权门，又宜如棨木早去。然士穷无主，得主即事，季路、冉有且然。及既食其食，蒙其恩，又焉能不恋恋也。
却说五贤既去，夏国独有三凶行事。三凶者，穷羿、寒浞、逄蒙也。浞虽蒙所引，而以计智反居重。三人合心，任意横行。中原无复成世界矣！浞既为司徒，四方之士来者，俱先投浞。浞遂多收无赖汉子，密结机诈小人留养在都。乃教羿发国中仓廪以赈民，纵狱中囚徒以充役。诸侯宋朝的，厚之以弊。聘召天下诸侯，约他明岁来朝。探诸侯不顺者，杀之；顺者，便如此如此行事。
明年，后相之四年丙戌也。诸侯来朝，不曾朝后相，俱先来朝羿。羿乃不引朝王，自置筵宴，大享诸侯，会议天下事。羿开言曰：“予以王命致群公来此，实非为王一人，乃为天下大事也。今夏后氏衰，君王无道，子孙相承，安得贤者？子意不如用尧舜之法，择群公中贤侯，众心所愿推为王者，以为天下之王，何如？”诸侯闻言，避席而逃者二十余人。羿令止逃，众诸侯知其意，乃佯言曰：“太宰之言正是当然，但不知何人最贤？惟太宰择之。”新收无赖子做的司徒，寒浞便开言曰：“今天下之贤圣有德才者，孰如太宰乎？群公便当推以为天子，安置夏后相于他方。此万世一时也。”众旧臣如吉光者，与素附羿之诸侯，如有嫠氏等俱应声曰：“然。”内中有刚正诸侯，如息侯、寒侯、郏侯三人，厉声喝曰：“我众诸侯议事，不在其位者，不谋其政。汝何等奸回小贼，敢妄言天下大事耶！”羿大怒曰：“汝三人便欲横行天下耶？”呼逄蒙擒出三侯，斩之。三侯大喊曰：“羿，汝万世奸贼也。我等虽死，何惭？”众侯慑慑，不敢有异言，便其推戴羿。
羿自率逄蒙等人夏王宫，搜实货。夏王闻变，计不知所出。羿见王曰：“天下非一人之天下，当以无德让有德。”夏王曰：“有德者谁？”羿曰：“今日众诸侯所推戴的，便是有德。”夏王曰：“臣弑君，可乎？”羿曰：“我曰可。”于是留王妃嫔，独赶夏王与后带随奴婢十余人出。羿遂篡位，自登朝堂，受诸侯、百官、士民等朝贺。朝贺未毕，忽然一阵大黑风从空而来，卷带无限砂土，扑人眼鼻，人人闭目掩面，良久，羿所立朝之地陷下，羿大惊退朝。
且说这是千古贼臣篡位之始，如何天地不变？是日，荆山崩，天鼓鸣。夏都之中，则雌鸡啼、狗人立、豕升楼、鳖登城，马化为蛇人于井。羿膳中忽有生粪，杀其膳官，愈杀愈多，饭甑中忽蒸杀一小儿。后宫中，夜夜有鬼魅来魇。羿但立朝时，即有黑风旋复地陷。明日避之，另立一地，地又复陷。陷地遍于朝堂。乃役夏民别筑城，凿池，起朝堂、殿阁、楼台。另于公卿家，选女为伪后；于士庶家，选士女为伪妃嫔。国用不足，厚敛苛责于民间。令民出酒菜、粮货、肴馔、珍馐供日夜宴乐。贤土摈弃，凶徒皆得进用。
于是诸侯臣民初喜其为天子者，今俱怨恨，复思有夏氏矣！新城新宫既成，羿人居之为乐。不月余，妖怪百出，一如前旧。羿心恶之，遂弃阳翟而归有穷之国，子漼、罗伯得复相见，但仍不用事贼羿之王也。寒浞为伪相，逄蒙为伪将，文武二人而促，犹专权柄。上下内外皆浞之人，浞又内通好于宫中，外洽情于国中，上诱羿于淫乐、荒游、远征，下结逄蒙为心膂肝胆，以阴图大事。
后相五年丁亥，阳城桑林，今之泽州地也，有翌虎之兽，纵横食人。浞请羿大猎于桑林，搜寻翌虎。此翌虎生得似山中猪，而有巨牙大口，遍身皆铁枪，人不敢近。羿谓逄蒙曰：“此吾师徒见技之时也，吾取左目，人缝不伤珠，尔取右目，何如？”那翌虎正张爪露牙，磕人而食。羿弯弧一矢，正中其左目。逄蒙一矢，亦中其右目。矢皆贯内，虎哮咆跳叫不止，众军又斧交加杀之。羿命取来观之，左目目珠尚在，矢挨缝而进，右目则珠破矣。逄蒙骇服。
本年有狞飚之神，能作恶风，坏民麦禾、田舍不止，莫可奈何。浞又备车马、齐军旅，请羿往征之，便示威于东方诸侯。羿喜，从之往见。狞飚之神，十丈之长，三亩之宽，团团扁扁，霍霍刺刺，风行数十里，飞砂走石，军兵不能立。逄蒙独立，纵矢一发，贯其咽喉。羿从后一矢，随逄蒙之矢往插逄蒙之矢尾而进，逄蒙之矢尽破，而包羿之矢在中。逄蒙又骇服。明年戊子，有河伯使者出于洞庭，日食数十人，浞又请羿南征河伯，使者便示威于南方诸侯。羿又大喜，率三军大猎于云梦，浮于洞庭，搜于湘
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:11:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>