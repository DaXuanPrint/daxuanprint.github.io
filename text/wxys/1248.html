<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="续书断。全文,续书断全文在线阅读,续书断全文在线下载,大玄古籍书库">
<meta name="description" content="书学论著。北宋朱长文撰。2卷。是书即其所编20卷本《墨池编》之九、十两卷,因系自撰而独立别行。前有熙宁七年(1074)自序,叙书法源流、作用及编撰宗旨。书仿唐张怀瓘《书断》体例,收录唐代至宋熙宁间书家,按品第编排,计神品3人,妙品16人,能品66人,附录38人,对唐、宋的书法家按上、中、下(神、妙、能)三品一一加以评论,论述颇详,并各立自传,兼及各人行谊。有丁禹生旧刊本。_续书断_全文在线阅读_续书断_全文在线下载_大玄古籍书库">
<title>续书断_朱长文_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">续书断</span> <br/>
          作者： <span class="inputVal" id="bkauthor">朱长文</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,书法,完结</span> <br/>
          字数： <span class="inputVal" id="bknum">[book_length]1735</span> <br/>
          说明： <span class="inputVal" id="bkdec">书学论著。北宋朱长文撰。2卷。是书即其所编20卷本《墨池编》之九、十两卷,因系自撰而独立别行。前有熙宁七年(1074)自序,叙书法源流、作用及编撰宗旨。书仿唐张怀瓘《书断》体例,收录唐代至宋熙宁间书家,按品第编排,计神品3人,妙品16人,能品66人,附录38人,对唐、宋的书法家按上、中、下(神、妙、能)三品一一加以评论,论述颇详,并各立自传,兼及各人行谊。有丁禹生旧刊本。</span> <br/>
          封面： <span class="inputVal" id="bkimg">Z_14772.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]续书断
[book_author]朱长文
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,书法,完结
[book_length]1735
[book_dec]书学论著。北宋朱长文撰。2卷。是书即其所编20卷本《墨池编》之九、十两卷,因系自撰而独立别行。前有熙宁七年(1074)自序,叙书法源流、作用及编撰宗旨。书仿唐张怀瓘《书断》体例,收录唐代至宋熙宁间书家,按品第编排,计神品3人,妙品16人,能品66人,附录38人,对唐、宋的书法家按上、中、下(神、妙、能)三品一一加以评论,论述颇详,并各立自传,兼及各人行谊。有丁禹生旧刊本。
[book_img]Z_14772.jpg


[book_title]续书断 全文
《周官》保氏教国子以六艺，礼、乐、射、御、书、数之谓也。书之为教，古者以参于礼乐,恶可置哉！自秦变六体，汉兴有章草，英儒承承，故得不废，寝兴于西京、曹魏之际，而极盛于晋、宋、隋、唐之间，穷精殚妙，变态百出，无以尚矣。当彼之时，士以不工书为耻，师授家习，能者益众，形于简牍，耀于金石，后人虽相去干百龄，得而阅之，如揖其眉宇也。下至于五代，天下罹金革之优，不遑笔札。神宋受命，圣圣继明，云章宸翰，艺出天纵，炳如日月，发如龙鸾。天下多士，向风趋学，间有俊哲，自为名家。古文则郭忠恕、句中正，篆简则徐骑省、邵餗、章友直，分隶则王原叔，真革则杨少师、王御史、李西台、宋宣献、石曼卿、周千发、苏子美、蔡君谟，咸有遗迹，可以观述。虽然，学者犹来及晋、唐之间多且盛者何也？盖经五季之溃乱，而师法罕传，就有得之，秘不相授，故虽志于书者，既无所宗，则复中止，是以然也。夫书者，英杰之余事，文章之急务也。虽其为道，贤不肖皆可学，然贤者能之常多，不肖者能之常少也，岂以不肖者能之而贤者遽弃之不事哉！若夫尺牍叙情，碑板述事，惟其笔妙则可以珍藏，可以垂后，与文俱传；或其缪恶，则旋即弃掷，漫不顾省，与文俱废，如之何不以为意也。予虽不能，每怅然为之叹息，于是集古今字法书论之类为《墨池编》。其善品藻者得三家焉： 曰庾肩吾、曰李嗣真、曰张怀瓘，而怀瓘者为备。然自开元以来，未有纪录，而唐初诸公，或虽有其传而事迹缺略，或未尝立传，于此编为缺。于是用怀瓘品例,缀所闻见，断自唐兴以来，以至于本朝熙宁之间，作《续书断》，庶近时抱艺君于于此具见，而不学者观之亦思勉焉，其所缺漏，当嗣而益诸。熙宁七年八月六日灊溪隐夫序。
续书断上品书论 宸翰述神品三人
颜真卿 张长史 李阳冰
妙品十六人唐太宗 虞世南 欧阳询 欧阳通
褚遂良 陆柬之 徐峤之 徐浩
释怀素 柳公权 沈传师 韩择木
徐骑省 石曼卿 苏子美 蔡君谟品书论
昔庾肩吾定张芝至于法高一百二十有八人为九品，李嗣真录李斯至于张正见八十一人为十等，其间有两存者，有互见者。网罗前哲，固以博矣。然肩吾，梁人也，其去羲、献米远，其所评，远者必有据依，近者皆所亲见也。而嗣真得承群贤之绪余，而又益以隋、唐之近迹，故可以锱铢以权之，尺寸以度之，列为数品。然太繁则乱，其升降失中者多矣，其说止于题评譬喻，不求事实，虚言润饰，孰为准绳。至张怀瓘乃讨论古今，自史籀至于唐之卢藏用，为神、妙、能三品，人为一传，兼王、袁之评，庾、李之品，而附之以名字、郡邑、爵位之详。品简则易推，事明则可考，此足为学者之便也。然其或失于折衷，或伤于鄙俚，而叙古人之行事未备，其犹病诸。予欲不踵怀瓘，别为一书，然自度僻处，而去古益远，其所见闻皆不及怀瓘之博且详也，虽复增损，其能甚异哉！于是续而补之。自隋以前，能书者虽怀瓘所不录，而杂见于庾、李《书品》，窦臮《述书赋》，迹绝难考，此不复载也。怀瓘，开元中尝为翰林供奉，工书之外无闻焉。不以人废言，此谓神、妙、能者，以言乎上中下之号而已，岂所谓圣神之神、道妙之抄、贤能之能哉！就乎一艺，区以别矣，杰立特出，可谓之神；运用精美，可谓之妙；离俗不谬，可谓之能。据所传睹，精为著定，苟好恶之异，离榷之差，以俟来哲。然同品之间，固有优劣，览之可以自知焉。

        </div>
      </div>
    </div>
  </div>
</div>
<!--update:2025-08-30 10:13:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>