<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="本传,天后传,天后圣像,《天后圣像》PDF下载,天后圣像全文在线阅读,天后圣像全文在线下载,大玄古籍书库">
<meta name="description" content="妈祖亦称天妃、天后，是传说中掌管海上航运的女神。此《天后圣像》不题撰者。此书通过十四则神迹故事演绎妈祖的民间传奇，始于：窥井得符、抛梭拯溺，终于：邪魔反正、白日飞升。每则配故事画，前附本传、天后传、天后娘娘像。此为清乾隆时期福建修文堂刊本。_天后圣像_全文在线阅读_天后圣像_全文在线下载_大玄古籍书库">
<title>天后圣像_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">天后圣像</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">文学艺术,小说,完结</span> <br/>
          字数： <span class="inputVal" id="bknum">[book_length]4481</span> <br/>
          说明： <span class="inputVal" id="bkdec">妈祖亦称天妃、天后，是传说中掌管海上航运的女神。此《天后圣像》不题撰者。此书通过十四则神迹故事演绎妈祖的民间传奇，始于：窥井得符、抛梭拯溺，终于：邪魔反正、白日飞升。每则配故事画，前附本传、天后传、天后娘娘像。此为清乾隆时期福建修文堂刊本。</span> <br/>
          封面： <span class="inputVal" id="bkimg">Z_13986.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]天后圣像
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]文学艺术,小说,完结
[book_length]4481
[book_dec]妈祖亦称天妃、天后，是传说中掌管海上航运的女神。此《天后圣像》不题撰者。此书通过十四则神迹故事演绎妈祖的民间传奇，始于：窥井得符、抛梭拯溺，终于：邪魔反正、白日飞升。每则配故事画，前附本传、天后传、天后娘娘像。此为清乾隆时期福建修文堂刊本。
[book_img]Z_13986.jpg


[book_title]本傳
天后，莆林氏女也。始祖披公，生子九，倶賢。當唐憲宗時，九人各授州剌史，號九牧林氏。曽祖保吉公，乃邵州剌史藴公六世孫，州牧圉公子也。五代周顕德中，為統軍兵馬使。時劉崇自立為北漠，周世宗命都檢㸃趙匡允督戰于髙平山，保吉有功焉。棄官歸隱于莆之湄洲，與子孚承襲世勲，為福建總管。孚子諱愿，為都廵官，即后父也。娶王氏，生男一，名洪毅。女六，后最少。愿夫婦行善事，樂施濟，敬祀觀音大士。年四旬餘，每念一子單弱，朝夕焚香祝天，願得哲允為宗支計。歲巳未夏六月望曰，齋戒虔讃，大士當空禱拜曰：某夫婦兢兢自持，修德好施，非敢有妄求，惟兾上天鍳兹至誠，早錫隹兒，以光宗祧。是夜，太君夢大士告之曰：爾家世敦善行，上帝式佑。乃出九藥示之，云：服此當得慈濟之貺。旣寤，歆歆然如有所感，遂娠。二人私喜曰：天必錫我賢嗣矣。越次年，宋太祖建隆元年唐申三月二十三曰方夕，見一道紅光從西北射室中，晶輝奪目，異香氤氲不散。俄而太君腹震，即誕后于寝室。里隣咸以為異，父母大失所望。然因其生竒，甚愛之。自始生至彌月，不聞啼聲，因命名曰黙。幼而聰穎，不類諸女。甫八歲，從塾師訓讀，悉觧文義。十歳餘，喜净几焚香，誦經禮佛，旦暮未嘗少懈。十三歲時，有老道士元通者，徃來其家，見后喜曰：若具佛性，應得渡人正果。乃授后元㣲秘法。后受之，悉悟諸要典。十六歲，窺井得符，遂靈通變化，驅邪救世，屡顯神異。常駕雲飛渡大海，衆號曰通元靈女。越十二載，道成，白曰飛昇。時宋雍熙四年丁亥秋九月重九日也。月日與省誌異，並存之。

[book_title]天后傳
福建省誌
后林姓，世居莆之湄洲，與宋都廵檢林愿第六女也。始生時，地變紫，有祥光異香。長能乘席渡海，乘雲遊島輿間。宋雍熙四年二月十九曰昇化。是後嘗衣朱衣，飛翔海上，里人祠之。宣和癸卯，給事中路允廸使髙麗，中流震風，七舟俱溺，獨路所乘神降於檣，安流以濟。使還奏聞，特賜順濟廟號。紹興巳卯，駕風掃海㓂。乾道二年，又降于白湖，掘泉飮疫者。累封靈慧、昭應、崇福夫人。淳熙十一年，加封善利。紹興間，特封靈惠妃。慶元戊午，以霧遮大溪㓂。開禧丙寅，觧淮甸圍，莆民艱食，米船阻於翔風，神反風即至。景定辛酉，海㓂肆暴，醉卧廊廡問，神縱火焚之。又令風沙晝晦，跨浅而敗。累封助順、顕衛、英烈、恊正、善慶等號。元以海漕得神祐，賜額靈濟。明永樂間，累著靈蹟，命修祠宇，加封號。
國朝康熙十九年，封為護國庇民妙靈昭應宏仁普濟天妃，遣官致祭。二十二年，我師克澎湖，恍有神兵導引，及屯兵天妃澚，蜻海侯施琅謁廟，見神衣半身猶濕，始悟寔邀神助。又澚中水泉止可供数百口，是曰駐師萬餘，忽湧甘泉，挹之不竭，施琅表上其異。
勅建神祠於其原籍莆田縣湄洲，勒文以紀功德。随又加封天后。五十九年，翰林海寳册封琉球，還奏言：黙祐封舟，奉㫖春秋致祭，編入祀典。六十年，臺匪窃發，天后顯靈，鹿耳門水驟長数尺，舟師揚帆並進，七日克復全臺。雍正四年，廵臺御史禪濟布䟽聞。
御賜神昭海表之額，懸於䑓灣、厦門、湄洲三處。十一年，又准總督郝玉麟、廵撫趙國麟奏
賜錫福安瀾匾額于省城南䑓神祠，並令有江海各省一體葺祠，致祭天后即媽祖。海舟危難，有禱必應。洋中風雨晦暝，夜黑如墨，每於檣端見神燈示祐。莆田林氏婦人將赴田者，以其兒置廟中，曰：姑好㸔兒去。終日兒不啼、不饑、不出閾，暮歸各携去。神盖篤厚其宗人也。
謹按：雍正十一年以後及乾隆年間。
褒封祀典，俟敬謹詳求脩録。

[book_title]天后圣像
窺井得符
后少時與羣女閒遊，照粧於井中，忽見神人捧銅符一䨇，擁井而上，有神侍仙官一班，彷彿迎護状。諸女駭奔，后受之不疑，里隣莫不驚異。自此符咒徑可辟邪，法力日見元通。常身在室中，神游方外，談吉凶禍福，靡不竒中。
拋梭拯溺
秋九月，后父與兄渡海北上，西風正急，江上狂濤震起。后方織，忽於機上閉睫遊神，顏色頓變，手持梭，足踏機軸，状若有所挟者。母怪，急呼之，醒而梭墜，泣曰：阿父無恙，兄没矣。頃而報至，果然。爾時父扵怒濤中倉皇失措，隱似有拄其舵與其兄舟相近。無何，其兄舵摧身溺。盖后當閉睫時，足踏者父舟，手持者兄舵也。
西山異草
與之。西有山曰門夾，當港口出入之衝，矽礁錯雜。有商舟渡此遭風，舟衝礁浸水，舟人哀號求救。后曰：矽頭商舟将溺，當急拯之。乃向前擲草数根，化成大杉，排駕至前。舟因大木相附，得不沉。少頃，風平浪息，舟中人皆以為天助。及擱岸整理舟楫，倐見大木飄流，不知方所。詢之鄉人，方知神姑再造力。
湄嶼仙葩
湄洲有小與，在旁海中。后游其地，適母遣人以菜子油遺之。后傾之地上，遂抽芽觧甲，燦然青黄，布滿山堘，不煩播種，四時不絶，自生自熟於荒煙㫁沚之閒。莖幹花葉可以荐神供佛，名曰菜子。與鄉人釆之為仙葩神卉，至今猶野香郁之焉。
箬篷破浪
后欲渡江，舟中篷槳不偹，舟子以風濤沟湧，不敢觧纜。后曰：無事可以草蓆代之。令人懸扵桅端，帆起舟駛，恍若凫鷗之浮。洙追風飈而鼓棹，破巨浪而旋槎，觀者驚為飛渡。
鐵馬騰空
漁民徃北採捕，海岸乏舟，后欲渡江，無楫，取簷前献懸鐵馬，鞭而策之，如奔電追風。人見青驄行水，天馬騰空，皆為驚異。
潮神頂禮
東海多神怪，漁舟多溺。后曰：此必怪物為虐。乃鼓枻至中流，風日晴霽，望見水族輳集，錦鱗彩甲，跳躍喣沬，遠逺濤頭，擁一尊官、数王子儀容，鞠躬嵩呼於前。水潮洶湧，舟人戰慄不已。后曰：不湏憂，傳示免迎。突然水色澄清，海不揚波，始知龍王來朝。以後凢遇后誕辰，水族㑹洲前慶賀。是日，漁者不敢施罛下釣。
海崇皈依
西北方金水之精，有聰而善聴者，號順風耳；有明而善視者，號千里眼，出没西北為崇。村民苦之，求治于后。后乃雜跡于女流中，十餘日方與之遇。彼誤認為民間女子，将近前，后叱之，遽騰躍而去。一道火光，如車輪飛越，不可方物。后手中絲帕一拂，霾障蔽空，飛飚卷地。彼仍持鉄斧疾視，后曰：敢擲若斧乎？遂擲下，不可復起，因咋舌伏法。越兩載，復出為厲，幻生變態，乘濤騎沬，滚盪於浮沉蕩漾之中，巫覡莫能治。后曰：江河湖海，水德攸鍾，彼乘旺相之鄉，湏木土方可克之。至次年五六月間，后乃演起神咒，林木震號，沙石飛揚，二神躲閃無門，遂拜伏願皈正敎。時后年二十三。又有怪物曰晏公，每於水中趑江豚以嘘風，鼓水妖以擊浪，翻溺舟楫為大患。后逰東溟，一碧萬頃，水天涵泓。半晷間，江心澎湃，舟子急呼曰：桅舵搖撼矣。后令抛碇，見一神掀髯突睛，金冠繡袖，随潮升降，觸纜拂檣，形如電掃雷震。后色不動，顕出靈変。忽旋風翻浪，彼伏神威，叩謝盪舟而還。但一時為法力所制，終未心服。遂假逞色相，變一神龍，挾霧翼雲，委蛇奔騰。后曰：此妖不除，風波不息。乃抛椗中流，龍左翻右滚，机破技窮，仍還本象。唯見整然衣冠，儼一尊人，駐椗不動。后命投下維絕，彼近前附挕，不覺随挕随粘，牢固難解，始惧而伏罪。后嘱之曰：東溟阻險，爾今統領水闕仙班，護民危厄。由是永依法力，為部下總管。
片雲致雨
后年二十一歳時，莆大旱，山焦川涸，農民告困。通郡父老咸曰：非神姑莫觧此厄。縣尹詣后求祷，后往祈焉，擬壬午申刻當雨。及期，日已午，烈燄麗空，片雲不翳。尹曰：姑殆不足稱神乎？未幾，隂霾四起，甘澍滂沱，平地水深三尺，西成有秋。衆社賽日，咸懽呼頂禮，稱神姑功德。
二豎潛行
歳䘲疫氛盛行，莆縣尹闔家病篤。吏告以湄與神姑法力廣大，能起苑回生，救災恤難。尹齋戒親詣請救。后曰：此係天数，何敢妄干？尹哀懇曰：千里宦游，全家客寓，生死懸于神姑，幸憫而救之。后念其素稱仁慈，代為懴悔。取菖蒲九節，並書符咒，令貼病者門首，煎蒲飲之，病者立瘥。尹喜再生之賜，舉家造門拜謝。自此神姑名徹寰宇矣。
陰怪含沙
髙里鄉有隂怪，含沙侵擾，村人共詣神姑求治。后知為山僻小木精作崇，取符咒貼病者床頭，衆如命而行。聞屋尾響䖏，一物如鳥，拚飛而去。后跡其所之，掃穴除之，遽幻作一小鳥匿𣗳杪，只見渺渺林端突起一團黑氣。后曰：不可留此為桑梓憂。追擒之，唯一鷦鷯唧唧，将符水一灑，鳥踏空而墜，并無形體，僅存一撮枯髪。舉火焚之，突現本相，兀兀一小鬼子叩拜曰：願皈䑓下服役。遂収之。
神龍荷戟
后二十六歲，春正月，霪雨至夏，淋漓弗止，閩浙盡罹其災，省官奏聞，天子命所在祈禱，莆人詣請神姑，后曰：上下多獲戾於帝，故龍為災，亦数使然，今既奉天子命，當除厥禍，為我邑造福。見白虬奔躍衝突，又青黄二龍洊盪於漭蒼之表，后焚靈符，忽有神龍荷㦸而前曰：奉帝罰此一方，何可逆命？后曰：誠知玉旨降災，但生民遭困已極，下界天子為民請命，當奏上帝赦之。遂鎻住白虬，一青一黄，尚騰波翻覆，后乃焚香祭告，遽有金甲神人逐潮，似追尋状，莆大霽，秋且告稔，有司特奏神姑鎖龍神功，奉㫖致幣報謝，浙省水災亦漸平。
邪魔反正
時有二魔爲祟，一曰嘉應，一曰嘉祐。或於荒邱中攝魄迷魂，或于巨浪中沉舟破艇。有客舟至中流，風翻將沉，見赤靣金裝，當前鼓躍，后化一寶貨舟，拍浮而遊。嘉祐即舍客舟，乘潮而前。后以咒壓之，擊刺落荒，遂惧而伏。后又從山路獨行，嘉應將犯之。后拂飛塵霾，現出靈光，遂悚然退避。但魔心未净，歳餘復作蠱害。后曰：此物不歸正道，畢竟為妖為孽。令人各焚香齋戒，奉符咒，自乘小艇，遨逰烟波之中。嘉應見之，衝潮登舟，坐于桅前，不覺舟駛到岸。后大施法力，乃悔罪請宥，並収為將，列水闕仙班，共有一十八位。凡舟人值危厄時，披髮處請求救，悉得其黙佑。
白日飛升
宋太宗雍熙四年丁亥，時后年二十八。秋九月八日，后語家人曰：心好清淨，塵寰所不樂居。明晨乃重陽日，適有登髙之願，預告别期。衆咸以為登臨逺眺，不知其將仙也。次晨，焚香演經，偕諸姊以行，謂之曰：今日欲登山逺逰，以暢素懷。道阻且長，諸姊不得同行，傷如之何？諸人笑慰之曰：遊則遊耳，何足多慮。后遂徑上湄峯最髙處，濃雲横岫，白氣亘天，空中絲管䪨叶宫徴，遂翱翔于蒼昊皎日間。衆咸欷歔驚嘆。俄而彩雲布合，不可復見。嗣後屡呈靈異。
福建泉郡修
文堂書坊刻

[book_title]《天后圣像》PDF下载原书地址：[URH:★http://www.daxuan.com★]
[IMG:天后圣像_1.jpeg]
链接：
[URH:★http://www.daxuan.com★]
提取码：gvkp

        </div>
      </div>
    </div>
  </div>
</div>
<!--update:2025-08-30 10:10:31-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>