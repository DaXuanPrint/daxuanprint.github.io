<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大方广普贤所说经全文,大方广普贤所说经全文在线阅读,大方广普贤所说经全文在线下载,大玄古籍书库">
<meta name="description" content="一卷，唐实叉难陀译。普贤菩萨说见佛之法。佛在如来神力所持之处，普贤大众之所围绕。有十大菩萨，各与眷属忽集。众问普贤，此诸菩萨从何国来？普贤令其入定观察，竟不能知。三番请问，普贤示以观察之法，乃见皆在如来身中广大国土佛道场内来集。_大方广普贤所说经_全文在线阅读_大方广普贤所说经_全文在线下载_大玄古籍书库">
<title>大方广普贤所说经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方广普贤所说经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2359</span> <br/>
          说明： <span class="inputVal" id="bkdec">一卷，唐实叉难陀译。普贤菩萨说见佛之法。佛在如来神力所持之处，普贤大众之所围绕。有十大菩萨，各与眷属忽集。众问普贤，此诸菩萨从何国来？普贤令其入定观察，竟不能知。三番请问，普贤示以观察之法，乃见皆在如来身中广大国土佛道场内来集。</span> <br/>
          封面： <span class="inputVal" id="bkimg">Z_1536.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方广普贤所说经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2359
[book_dec]一卷，唐实叉难陀译。普贤菩萨说见佛之法。佛在如来神力所持之处，普贤大众之所围绕。有十大菩萨，各与眷属忽集。众问普贤，此诸菩萨从何国来？普贤令其入定观察，竟不能知。三番请问，普贤示以观察之法，乃见皆在如来身中广大国土佛道场内来集。
[book_img]Z_1536.jpg


[book_title]大方广普贤所说经全文
唐于阗三藏实叉难陀译
如是我闻，一时佛在如来神力所持之处。与十不可说不可说百千亿那由他佛刹微尘等菩萨摩诃萨俱。前後围绕。而为说法。皆已成就普贤之行。普贤菩萨摩诃萨。而为上首。时众会中。有十菩萨摩诃萨。各与十不可说不可说百千亿那由他佛刹微尘等菩萨眷属。从十方处。忽然出现。皆坐无碍庄严师子之座。其名曰普光藏菩萨。甚深藏菩萨。威德光明藏菩萨。雲音藏菩萨。金刚藏菩萨。普音不动威光藏菩萨。普名称威光藏菩萨。山王不动威光藏菩萨。普现众像威光藏菩萨。十力清净威光藏菩萨。彼诸菩萨。出现之时，於此会中。唯除普贤。其馀一切菩萨大众。靡不倾动。所有威光亦尽不现。一一菩萨。皆雨十不可说不可说百千亿那由他香雲涂香雲。鬘雲衣雲。宝盖幢幡雲。清净世界雲。众宝楼阁雲。菩萨众会道场雲。大光明网普照雲。菩提道场庄严雲。如来形像袈裟雲。各兴如是不可思议诸供养雲。充满法界。供养如来。斯诸菩萨所坐之座。众宝庄严。微妙清净。於彼一一庄严事中。普现一切无量世界无量众生无量诸佛无量菩萨。又现不可说不可说过去未来无量世界。及彼诸佛。现坐道场。为化众生。转妙法轮。诸菩萨众。供养如来。净修一切波罗蜜行。常无断绝。尔时众会。咸作是念。此诸菩萨。从何世界诸佛所来。即共请问普贤菩萨。时普贤菩萨。普告一切菩萨众言：诸佛子。汝等各自推其来处。时无碍眼菩萨，则入普迅疾三昧。遍至三昧。明照法界三昧。具一切神通三昧。了一切境界三昧。现一切众生身神通三昧。知一切佛刹三昧。入如是等十阿僧祇百千亿那由他菩萨三昧。以三昧力。自见其身。悉诣十方一切世界乃至一切微尘处中。而不能见彼诸菩萨所从来土。及於如来修梵行处。其馀一切菩萨大众。各各别入菩萨三昧。皆不能见。亦复如是，咸从定起。白普贤菩萨言：我等各入十阿僧祇百千亿那由他菩萨三昧。了不能见彼诸菩萨所从来处。普贤菩萨。复告之言：彼所从来诸佛国土。甚深广大极难可见。汝等今可更共推求。时诸菩萨一一复入十佛刹微尘等菩萨三昧。求亦不见。各以其事。重白普贤。尔时普贤菩萨。从座而起。上昇虚空。右绕世尊，无数匝已，即於空中。普观众会。作如是言：诸佛子。汝观佛身。无碍庄严。三世平等。法界诸刹。无不普入。十方所有一切世界。一切如来。一切菩萨。一切众生。一切诸趣。靡不影现如来身中。随诸众生心之所乐。悉令开悟。汝等应住普境界眼。尽虚空界清净慧眼。了一切境广大智眼。又应普请十方一切诸佛护念。皆应一心离一切处。一切依止。一切执著。一切诸有。观如来身。应入十力微细境界。於一境界。了达一切无尽境界。观如来身。时诸菩萨。敬顺其教。咸向如来。头面作礼。一心瞻仰。忽见世尊毗卢遮那。双足轮中有世界。名法界轮。其土有佛。名法界庄严王。住世说法。彼普光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於双?尃中有世界名无碍藏。其土有佛名无碍净光。住世说法。彼甚深藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於双膝中有世界名真金藏。其土有佛名金藏王。住世说法。彼威德光明藏菩萨摩诃萨。与十不可说不可说百千亿那由他。佛刹微尘等菩萨摩诃萨俱。从彼佛刹。来此会坐。於双股中有世界名一切宝庄严藏。其土有佛名众妙光。住世说法。彼雲音藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於其脐中有世界名毗卢遮那藏。其土有佛名毗卢遮那威德庄严王。住世说法。彼金刚藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於其心中有世界名胜光藏。其土有佛名妙相庄严藏。住世说法。彼普音不动威光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於两肩中有世界名金色。其土有佛名金色王。住世说法。彼普名称威光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於其口中有世界名妙宝庄严。其土有佛名无量光严王。住世说法。彼山王不动威光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於其眉间有世界名法界无尽藏。其土有佛名三世无尽智。住世说法。彼普现众像威光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。於其头中有世界名覆持不散。其土有佛名宝花积。住世说法。彼十力清净威光藏菩萨摩诃萨。与十不可说不可说百千亿那由他佛刹微尘等菩萨摩诃萨俱。从彼佛刹。来此会坐。时诸菩萨。既见如是无尽世界如来道场菩萨众会佛神变已，一一皆得法界藏三昧。等十佛刹微尘数诸大三昧一切法地陀罗尼。等十佛刹微尘数诸陀罗尼离垢藏般若波罗蜜。等十佛刹微尘数诸波罗蜜力电光。等十佛刹微尘数一切智电光。时普贤菩萨。复告大众。诸佛子。此法唯是行普贤行。为善知识。所摄受者，乃得闻见。是故汝等。於此法门。作金刚心。增上意乐。说持读诵。勿令忘失。说此法时。彼诸菩萨摩诃萨等。欢喜信受。

        </div>
      </div>
    </div>
  </div>
</div>
<!--update:2025-08-30 09:26:41-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>