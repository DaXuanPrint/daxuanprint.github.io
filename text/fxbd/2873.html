<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="波斯匿王太后崩尘土坌身经,波斯匿王太后崩尘土坌身经全文在线阅读,波斯匿王太后崩尘土坌身经全文在线下载,大玄古籍书库">
<meta name="description" content="西晋沙门释法炬译，说四恐畏。如四山合逼，无能避者。亦名除忧患经。亦出四意断品。_波斯匿王太后崩尘土坌身经_全文在线阅读_波斯匿王太后崩尘土坌身经_全文在线下载_大玄古籍书库">
<title>波斯匿王太后崩尘土坌身经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">波斯匿王太后崩尘土坌身经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1611</span> <br/>
          说明： <span class="inputVal" id="bkdec">西晋沙门释法炬译，说四恐畏。如四山合逼，无能避者。亦名除忧患经。亦出四意断品。</span> <br/>
          封面： <span class="inputVal" id="bkimg">Z_2873.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]波斯匿王太后崩尘土坌身经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1611
[book_dec]西晋沙门释法炬译，说四恐畏。如四山合逼，无能避者。亦名除忧患经。亦出四意断品。
[book_img]Z_2873.jpg


[book_title]波斯匿王太后崩尘土坌身经
西晋沙门法炬译
闻如是，一时婆伽婆。在舍卫城祇树给孤独园。尔时拘娑罗国波斯匿王太后崩。时年百岁老无壮势。精进修善法。时波斯匿王供殡送母。日正中还。尘土坌身步往诣园至世尊所。头面礼足在一面坐。时世尊问王言：今王何故尘土坌身步来至我所。时波斯匿王便涕泣不能自胜。挥泪白世尊言：太后崩。世尊，太后无常。如来。年在期颐无少壮力。积修善法甚恋痛念。夙夜孝养未曾违志。命可赎者世殒身寿。若象马车乘赎命可得者，尽当持赎。以人民众赎命可得者，亦当持赎。莫使我母命过。若以金银赎命可得者，亦当持赎。若以珍宝赎命可得者，亦当持赎若以金银珍宝赎命可得者，亦当持金银珍宝赎命。若以奴赎命可得者，亦当持奴赎命。若以婢赎命可得者，亦当持婢赎命。若以奴婢赎命可得者，亦当持奴婢赎命。若以村落赎命可得者，亦当以村落赎命。若以城廓赎命可得者，亦当以城廓赎命。若以村落城廓赎命可得者，亦当以城廓村落赎命。若以一方赎命可得者，亦当以一方赎命。若以地人民赎命可得者，亦当以地人民赎命。若以人民一方赎命可得者，亦当以人民一方赎命。莫使我母命过。尔时世尊告波斯匿王言：如是大王。如王所说，若以白象赎命可得者，便可以象赎母命。若以马车人民珍宝金银奴婢村落城廓一方人民赎母命可得者，便当以一方人民赎母命。莫使我母命过。是故大王。当思惟无常想。当广布无常想。当广布死想。尔时世尊便说偈言：
一切人归死，无有不死者，随行种殃福，自获善恶果。地狱为恶行，善者必生天。明慧能分别，唯福能遏恶。
如是大王。有四恐畏。大恐畏无能避者，亦不可以力刀杖避。咒术药草象马车乘人民。珍宝金银奴婢村落城廓一方人民。珍宝金银奴婢村落城廓一方人民。云何为四。老为大恐畏。肌肉消尽。不可以刀杖避。乃至一方人民皆无能避。病为大恐畏。无强健志。不可以刀杖避。乃至一方人民。死为大恐畏。尽无有寿。不可以刀杖避。乃至一方人民。恩爱别离为大恐畏。不可以刀杖避。乃至一方人民。是谓大王有此四大恐畏。不可以刀杖避。咒术药草象马车乘人民。珍宝金银奴婢村落城廓一方人民。珍宝金银奴婢村落城廓一方人民。譬如大王有大雲起雷电霹雳。斯须还散亦不久停。如是大王。人命极短寿极百岁。其中出者亦少少耳。譬如大王有四大山石无有空缺。四山皆等一时相磨。树木药草不可以刀杖避。如是大王。有四大恐畏至。不可得避。云何为四。老为大患。肌肉消尽。不可以刀杖避。药草咒术而得避者，病为大患。无强健志。死为大患。身永灭。恩爱别离为大患。不可以刀杖避。咒术药草而得避者，大王。广修无常想。广布无常想。所以然者，已修无常想。当布无常想。尽断一切欲爱。尽断一切色爱。尽断一切无色爱。一切无明尽断。此间所有爱亦断。譬如大王草藁积薪积以火往烧。大丛林若台阁舍此亦如是，若修无常想。广布无常想。尽断欲爱。尽断色爱。尽断无色爱。尽断无明。尽断此间所有爱。是故大王。当以正法治化。莫以非法治化。如是大王。当作是学。尔时波斯匿王白世尊言：此法名何等。当云何奉持。世尊告曰：名除忧患经。此法除去忧患。时波斯匿王白世尊言：如是世尊，除忧患经。如是世尊，除忧患经。所以然者我闻此法已，世尊，所有恋慕愁忧皆悉除尽。自觉身体柔软欢喜。尔时世尊与王波斯匿。具说微妙法劝令欢喜。时波斯匿王即从坐起。头面礼足绕佛三匝而去。尔时拘娑罗国波斯匿王闻佛所说，欢喜奉行。

        </div>
      </div>
    </div>
  </div>
</div>
<!--update:2025-08-30 09:30:55-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>