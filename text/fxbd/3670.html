<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="观自在菩萨大悲智印周遍法界利益众生薰真如法一卷,观自在菩萨大悲智印周遍法界利益众生薰真如法全文在线阅读,观自在菩萨大悲智印周遍法界利益众生薰真如法全文在线下载,大玄古籍书库">
<meta name="description" content="观自在菩萨大悲智印周遍法界利益众生薰真如法，一卷，唐不空译，日本无等题记，略云观自在菩萨薰真如香印法，又云观自在妙香印法，极略妙香印法。_观自在菩萨大悲智印周遍法界利益众生薰真如法_全文在线阅读_观自在菩萨大悲智印周遍法界利益众生薰真如法_全文在线下载_大玄古籍书库">
<title>观自在菩萨大悲智印周遍法界利益众生薰真如法_不空_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">观自在菩萨大悲智印周遍法界利益众生薰真如法</span> <br/>
          作者： <span class="inputVal" id="bkauthor">不空</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1441</span> <br/>
          说明： <span class="inputVal" id="bkdec">观自在菩萨大悲智印周遍法界利益众生薰真如法，一卷，唐不空译，日本无等题记，略云观自在菩萨薰真如香印法，又云观自在妙香印法，极略妙香印法。</span> <br/>
          封面： <span class="inputVal" id="bkimg">Z_3670.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]观自在菩萨大悲智印周遍法界利益众生薰真如法
[book_author]不空
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1441
[book_dec]观自在菩萨大悲智印周遍法界利益众生薰真如法，一卷，唐不空译，日本无等题记，略云观自在菩萨薰真如香印法，又云观自在妙香印法，极略妙香印法。
[book_img]Z_3670.jpg


[book_title]观自在菩萨大悲智印周遍法界利益众生薰真如法一卷
大唐特进试鸿胪卿加开府仪同三司封肃国公赠司空谥大辨正大广智不空三藏和尚译
我蒙毗卢遮那圣旨。而说观自在摩诃(大)枳娘曩(智)母怛罗(印)法。若有修瑜伽人。欲生西方极乐世界利益众生者。即从阿阇梨耶有智熟者。而受莲华金刚法仪。广陈供养作念诵法。于其坛中安置香炉。其香炉含摄观自在周遍法界之相。以何为相。即其香印应作纥哩(二合)文。智业不可得理。摄四种义ha ra ī aḥ 合成一字。其梵文hrīḥ 是也。贺字诸法因不可得。罗字清净无垢染。伊字自在不可得。恶字本不生不灭。是为顺义。本不生不灭。自在不可得。清净无垢染。诸法因不可得。是为逆义。逆顺相应显香印文。我作其图。
[IMG:观自在菩萨大悲智…如法_1.gif]
是妙香印名大悲拔苦。所以者何。依烧之次第。而显真实理。若烧尽时。表若顺若逆遂归空法也。处当观察。从纥哩(二合)一字。出生唵嚩日罗(二合)达磨等五字。一一字中出生无量字门。一一字门化作一切佛菩萨身。一一化身周遍法界利益众生。是故行者得无量福。悉地圆满蒙诸佛加被。是故行者获现世安稳无诸障碍。如妙莲华。见者爱惜。转已得生极乐上品莲中。其有利根智慧方便。现身见佛。得陀罗尼名。不染世也。所生之处身出妙香。遍十方国。众生得薰。皆证不退。如是功德不可具说。其香炉盖上。可雕嚩日罗(二合)达磨字。首加唵字以为五字(可旋顺)其盖中央应立三昧耶形。一钴杵上安开八叶莲华是也。如上五字围绕此三昧耶。三昧耶者是本誓之形也。若见此形作礼专念。即证莲华性。所以生极乐者更不染世。设交世间。度众生如莲华不为诸垢所染也。皆由过去本誓愿力故。证此果界也。是故行者立此三昧耶形。应专念之而作是想。是hrīḥ 文之香烟成此三昧耶形。此形更为本尊形体。表因时本誓。遂为果时形色。是三昧耶义也。烧香之时结本尊契。诵是本真言印之。即得成就。其盖图如斯。
图
[IMG:观自在菩萨大悲智…如法_2.gif]
(如上香印略说)。
[IMG:观自在菩萨大悲智…如法_3.gif]
得入此轮至无上菩提。若欲不间常诵真言。然而未离攀缘拟懈怠者。但依是妙印。应烧栴檀莲等香。如是每日作烧香法者。即成常业诵持金刚法明。何以故。如上真言字义。皆于此印香能显示故。
根本印。二手金刚缚。二头指头合如莲华叶。二大指并立即成。真言曰。
oṃ va jra dha rmma hrīḥ
若人持此一字真言。能除一切灾祸疾病。命终之后当得极乐上品之生。余诸所求世间出世大愿随持得成。何况依此教法而修行者。一切悉地不久圆满也。
观自在菩萨薰真如香印法说已竟。
观自在妙香印法一卷
享保龙集乙卯仲夏之谷。以净严和尚之点本。将仇校之寿梓。而以香烟辉真如hrīḥ 云覆刹尘。
大和长谷妙音院轮下沙门无等志

        </div>
      </div>
    </div>
  </div>
</div>
<!--update:2025-08-30 09:33:17-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>