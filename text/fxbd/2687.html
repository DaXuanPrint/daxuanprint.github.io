<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="毗卢遮那五字真言修习仪轨,毗卢遮那五字真言修习仪轨全文在线阅读,毗卢遮那五字真言修习仪轨全文在线下载,大玄古籍书库">
<meta name="description" content="毗卢遮那五字真言修习仪轨。，1卷，唐不空。编号零八六一。_毗卢遮那五字真言修习仪轨_全文在线阅读_毗卢遮那五字真言修习仪轨_全文在线下载_大玄古籍书库">
<title>毗卢遮那五字真言修习仪轨_不空_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">毗卢遮那五字真言修习仪轨</span> <br/>
          作者： <span class="inputVal" id="bkauthor">不空</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2144</span> <br/>
          说明： <span class="inputVal" id="bkdec">毗卢遮那五字真言修习仪轨 ，1卷，唐不空。编号零八六一。</span> <br/>
          封面： <span class="inputVal" id="bkimg">Z_2687.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]毗卢遮那五字真言修习仪轨
[book_author]不空
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2144
[book_dec]毗卢遮那五字真言修习仪轨 ，1卷，唐不空。编号零八六一。
[book_img]Z_2687.jpg


[book_title]毗卢遮那五字真言修习仪轨
三藏不空金刚　译
夫修习成就毗卢遮那佛法。先应于闲净处以瞿摩夷涂地。香水散洒烧种种名香。散种种时花。当于寂静喧闹。清净澡浴著新净衣结跏趺坐。或依类而坐。息灾吉祥坐面向北。增益莲花坐面向东。敬爱金刚坐面向西。降伏蹲踞坐以脚押脚面向南。随所爱乐依方而坐。即以香泥涂手。于顶上合掌礼敬一切诸佛。然于下方从风轮起想嚩字。以二点严饰。如金形放炽盛光。威猛赫奕金刚火焰坏破大地。上冲流出。则想此金刚火焰焚烧自身。乃至灰谢随四种法色。想灰成曼拏罗。即于曼荼罗中想一莲花。于莲花中想嚩字。转成金刚形。想己身为金刚所成。
即结三昧耶印　二手作三普吒掌。竖二大指加持于五处。真言曰。
那谟三曼多没驮喃阿三迷怛哩(二合)三迷三摩曳莎缚(二合)诃(引)
次结法界印　二手作拳。二大指在掌中竖。二头指。想啰字于顶上。思惟真实义。一切法尘不可得。真言曰。
那谟三曼多没驮喃达摩驮都娑嚩婆嚩俱[合*牛]
次结次轮印　二手反相叉。二大指在右手掌中相著。观自身为金刚萨埵。合以加持。真言曰。
那谟三曼多嚩日啰(二合)喃嚩日啰(二合引)怛摩俱唅
次结甲胄印　二手三普吒掌。二头指屈拄中指背上节。二大指并竖合在掌印五处。真言曰。
那谟三曼多嚩日啰(二合)喃嚩日罗迦嚩遮吽
则于自身前想大莲华王。于莲华中想金色佉字。其佉字转成婆伽梵大勤勇尊。住之三摩地结剑印。即结如来钩印奉请本尊。二内相叉作拳。竖右头指如钩向身招之。真言曰。
那谟三曼多没驮喃恶娑啰嚩怛啰钵罗底诃多怛多蘖俱舍冒地者哩耶钵哩布啰迦娑嚩(二合)诃(引)
圣众来已。即奉阏伽　二手捧当额想浴圣众真言曰。
那谟三曼多没驮喃哦哦那三摩三摩娑嚩(二合)诃(引)
次献敷座印　二手虚心合掌。散舒六指如莲花形。真言曰。
那谟三曼多没驮喃恶
次结圣不动尊印　二手各作拳。各竖头中指。各以二大指押无名指小指。左手为鞘。右手为刀。以刀左旋转辟除诸魔障。右旋转及上下成方隅界。真言曰。
那谟三曼多嚩日罗(二合)赧战拏摩诃嚧洒拏萨叵吒耶吽怛吒[合*牛][牟*含]
复以刀印触香花求无垢令净。以成加护置于鞘中。
次结毗卢遮那五字剑印　二手合掌屈二头指相著。如剑形。真言曰。
那谟三曼多没驮喃阿尾啰吽欠
次结涂香印　右手掌向外。以左手。握右手腕如环。真言曰。
那谟三曼多没驮喃尾秫驮巘涂纳婆吠娑嚩(二合)诃(引)
次结花印　二手内相叉。仰掌头指著。二大指安头指下节。真言曰。
那谟三曼多没驮喃摩诃每怛哩耶(二合)毗愈(二合)娜蘖底娑嚩(二合)诃(引)
次结烧香印　二手中指无名指小指背合竖。头指直竖倾相合。大指在头指下节。真言曰。
那谟三曼多没驮喃达摩驮睹嚩娜蘖帝莎嚩(二合)诃(引)
次结饮食真言印　当合定惠。掌五轮互相叉。是则持众物。普通供养印。
那谟三曼多没驮喃阿啰啰迦啰啰末邻捺那娑嚩(二合)诃(引)
次结灯印。右手作拳。中指直竖。头指屈大捻。指博附中指。真言曰。
那谟三曼多没驮喃多他蘖多哩纸萨叵啰拏嚩婆娑那哦哦那乌驮哩耶娑嚩(二合)诃(引)
所献涂香花鬘烧香饮食灯明。随四种法色。而以供养。由五种供养印。成于圣众集会普遍香花等云海供养。
次结圆满印。二手虚心合掌安于顶上。真言曰。
那谟三曼多没驮喃恶尾娑摩曳娑叵啰呬[牟*含]哦哦那剑达摩驮怛嚩迦舍三摩多耶娑嚩怛他蘖哩刹曼荼罗摩摩本惹末礼拏怛他蘖多地瑟姹那末礼那遮迷娑嚩(二合)诃(引)
由此真言印香花等云海供养。如实无即用五字。从下体布至顶。地水火风空。即想自身如金色毗卢遮那佛。遍光明头冠璎珞身著纱縠衣。即结剑印安于当心住三摩地。二手持珠。合于掌中诵真言七遍。加持安于顶上。真言曰。
唵吠卢者那摩罗娑嚩(二合)诃(引)
然后二手当心。持珠念诵本尊言。遍数毕已。安珠于掌中。顶上合掌回向发愿。以此功德当愿众生速证毗卢遮那佛。放念珠已。然后结定印。端身正坐于顶中想白色闇字。于二目瞳人上想览字。即微屈头注心于胸臆闲想圆满月轮。于月轮上布列五字。想阿字在中央如黄金色。余四字右旋而安。
五字真实义者。
阿字一切法本不生故　尾字思义一切法言说不可得故　啰字一切法离尘故　诃字一切法因不可得故　佉字一切如虚空不可得故。名为心念诵。
即结剑印诵七遍顶上散。复结五供养印。献阏伽赞叹。结不动剑印。左旋解界。结三昧印安于顶上诵三遍。想奉送圣众。礼佛而起随意经行。读诵大乘方广经典。以福回施一切众生愿速圆满心所求。世闲出世闲悉地成就也。
毗卢遮那念诵一卷
延享改元夏用亡弟僧尊隆遗财而刻是轨以遂其宿志伏祈法乳永润法界云　藤原常香谨志
时延享元甲子秋八月念三丰山无等仇挍焉

        </div>
      </div>
    </div>
  </div>
</div>
<!--update:2025-08-30 09:30:16-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>