<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="尚理编序,尚理编,佛法不可灭论,尚理编全文在线阅读,尚理编全文在线下载,大玄古籍书库">
<meta name="description" content="一卷。明代景隆撰。正统五年(1440),应天府五圣庙道士缪尚诫绘制一幅黄龙禅师与吕洞宾的讲礼图,名之曰《神化图》,并附解说谓黄龙禅师深羡吕洞宾的道法。景隆作《尚理篇》以驳其伪,以免世人为其所惑。_尚理编_全文在线阅读_尚理编_全文在线下载_大玄古籍书库">
<title>尚理编_空谷景隆_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">尚理编</span> <br/>
          作者： <span class="inputVal" id="bkauthor">空谷景隆</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]10306</span> <br/>
          说明： <span class="inputVal" id="bkdec">一卷。明代景隆撰。正统五年(1440),应天府五圣庙道士缪尚诫绘制一幅黄龙禅师与吕洞宾的讲礼图,名之曰《神化图》,并附解说谓黄龙禅师深羡吕洞宾的道法。景隆作《尚理篇》以驳其伪,以免世人为其所惑。</span> <br/>
          封面： <span class="inputVal" id="bkimg">Z_1871.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]尚理编
[book_author]空谷景隆
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]10306
[book_dec]一卷。明代景隆撰。正统五年(1440),应天府五圣庙道士缪尚诫绘制一幅黄龙禅师与吕洞宾的讲礼图,名之曰《神化图》,并附解说谓黄龙禅师深羡吕洞宾的道法。景隆作《尚理篇》以驳其伪,以免世人为其所惑。
[book_img]Z_1871.jpg


[book_title]尚理编序
天地，不言之圣人也；圣人，有言之天地也。皇皇焉、廓矣、寥矣，若阳和之生万物，无意无踪，无一物不被其泽，而得藉其生焉，是为圣人也。三、教圣人教人为善，教人明道。此无他，共助
国家之政化也。老子之教，至於庄、列之後，变为正一、修链等流。正一未暇论之，链术睽其真矣，无本可归，惟事憍倨，而至窃攻吾教也。余不欲言人之不善，奈何彼流无状，靡所不至，折佛经造彼经，折禅书造彼书，及行谤佛，实纪昌之徒也。伪造文集曰：有僧坐山三十年，不得悟道。仙人化为道士，谓此僧曰：汝空坐也，从我道法。是以此僧从其修链。如是谬造经书，相继不绝，世人遭其荧惑，可胜道哉！余以纳诸虚怀，不与之较。兹因缪道士妄造神化图，以黄龙洞賔之语更换而说之，虚架陋辞，粧扶屈曲，擅以刻板印行。世之不识邪正者，竞以彼图揭之於室，矧相传诵，余不忍观，故着是编以谕之。语虽不文，理亦颇当，故以尚理名其编云。凡关乎三教圣人教门之事，皆置之而不言。彼以链术欲拟吾宗之道，是故惟言链术而已，实为救其迷也。夫链术者，形气之学，属乎数量成坏之法也。似乎灵明者，神识也；神识也者，精魂也；精魂也者，妄情也；妄情也者，生死之本也。惟藉神识凝想之力，死为中隂界中神灵而已。有德者名地仙，次德者神灵也，又次德者鬼灵也。中隂报尽，皆入轮廻。呜呼！蠛蠓拟类大鹏，识者之所哂也。余言尚理，实不存私，览者勿存胜负之疑可也。苟能因是有悟，觉今是而昨非，如洞实曰：今朝一见黄龙後，始觉从前枉用心。是则不使徒然得此人身，获闻真正之道，庶无负
圣天子重熙累洽之化育也。
正统五年五月中澣中吴沙门空谷景隆序

[book_title]尚理编
中吴沙门空谷景隆述
汝南周先生名纲，字宗正，谓余曰：吕洞宾参黄龙禅师，世传为故事，诸宗典籍，具载详明。今年四月间，武林城北新桥五圣庙道士缪尚诚，擅绘黄龙洞宾讲礼之图，撰集鄙词，立名神化图，以禅师之德，收为道者之功，以道者之俚，指为禅师之咎，伪中生伪，惑乱人心，此之一端，师曾见否？曰：见矣，小儿戏剧之事也。狂言鄙陋，凿空[力*呆]虚，彼流从来不务实德，惟以夸诞为功。晋之王浮伪造化胡经，尅意谤佛，历朝禁革，勑令烧毁，私匿存留者，处以重罪。後魏冦谦之、後周张賔、唐之赵归真、宋之林灵素等，皆恃幻术，诽谤佛法。秣棱道士因见远公和尚十嘱文云：不信但看冥司录。彼即乘机之便，造冥司录，假设魏文帝问李丞相夜判隂司之事，采摭佛经善恶因果等意，造成一本，号冥司录，其间谤说毘婆尸佛，亦曾退位。噫嘻，不知圣贤之阶级，不知大道之浅深，肆其臆说，诳惑世人，此则逢蒙亦所不忍为也。狂妄之徒，伪言宋熙宁间薛道光先曾为僧，因效张平叔修链，是以蓄发从老，有聪明者亦罹其惑，而况余人，不亦信乎？夫佛法者，正法也，张平叔者，链术也，舍此正法，从彼链术者，是为智乎？是为愚乎？当以理观，度无迷谬。复谓张平叔出神，至杨列赏琼花，曾不知杨列琼花，隋炀帝时已成朽腐，至熙宁间已历四百余年矣。脱空败露，请知之乎？缪公又言：黄龙与洞賔出神，至杨列赏琼花。黄龙、洞賔皆生唐李，琼花已没二百余年矣。矧出神者，鬼神活计也。链家珍之，以为正事。吾宗大禁，不许出神。无稽之语，欺诳闾阎。吕公谒黄龙时，值龙陞堂。龙曰：众中有窃法者。吕曰：云水道者。龙曰：云尽水乾时如何？吕不能荅。龙曰：汝但问来，吾为汝荅。吕曰：云尽水乾时如何？龙曰：黄龙出现。吕忿然问曰：一粒粟中藏世界，半升铛内煮山川。此意如何？龙曰：守屍鬼。吕曰：争柰囊中有长生不死药乎？龙曰：饶经八万刼，终是落空亡。吕含愠而去。至晚，飞劒胁之，劒不能入，卓立於地。吕拔劒不动，遂拜求指归。龙厉色曰：如何是一粒粟中藏世界？吕於言下有省，作偈礼谢而已。呜呼！古人初无拘缚，理长则就也。孔子曰：君子之於天下也，无适也，无莫也，义之与比。洞賔更其链术而归正法，理之所宜，何必讳也。佛之教法，统构三界之大道也。根深蒂固，确乎不可拔。三武灭之，皆未几而愈盛。何藉一链士而能扶於教乎？何其不知量也。去年又刊一板，题云洞賔不曾见黄龙。今年又刊此板，题云神化图。屡加变乱，何时息焉？但诳下愚，难惑上智。礼曰：其先祖无美而称之，是诬也。韩文公不肯为史，盖惧褒贬之咎，损乎隂德。故云：不有人祸，则有尺刑。缪公又何等人乎？不加三思，卒然从空架空，妄谈先德，自召其罪也。
曰：黄龙洞賔，地步何如？曰：黄龙者，参禅悟旨，见性明心，传佛正宗，埏陶大化，出生死，越三界之大道也。洞賔者，以隂阳为龙虎，以津液为铅汞，以元气为还[舟-(白-日)]，链磨功力，魂魄寿长而已。余不肯言其所习之术善也未善也。世间通理学者，自能知之。
曰：师谓出生死越三界，何为三界耶？曰：三界者，欲界、色界、无色界也。六凡所居，皆受轮廻生死。言六凡者，六道也，诸天、人伦、修罗、饿鬼、畜生、地狱是也。
曰：何为出三界耶？曰：出三界者，不受轮廻生死四种圣人也，诸佛、菩萨、缘觉、声闻是也。四圣得意生身，自利利他，於三界内外，无住无不住。总而言之，谓十法界也。曰：十法界圣凡之状，乞师示之。曰：经教详明，姑示其略。
[IMG:尚理编_1.jpg]
诸佛(修六度万行，三心圆发，得证法身佛)菩萨(修次第观，行六度行，得成大乘菩萨)
缘觉(修躰法空观，十二因缘行道，成缘觉)声闻(修析法空观，依四谛行道，成阿罗汉)
诸天(修上品十善，兼修禅定，故得生天趣。)人伦(修中品十善、五戒、五常，故得为人伦。)
修罗(修下品十善，五常欲胜他，故为修罗)饿鬼(作下等十恶，正作能悔，故为饿鬼趣)
畜生(作中等十恶，作已能悔，故为畜生类)地狱(作上等十恶，作已不悔，故堕地狱趣)
问曰：缪公等於十法界中，何处所居？曰：彼缪公等用心不同，各循行业，诸趣构之。有定力，有德行，无人我心，天趣构之。亦习定，亦修德，有胜负心，修罗构之。无定力，德有亏，惟习链术，鬼趣构之。谤佛法者，地狱构之。
曰：老子之道何如哉？曰：大道也。传之関尹子，已而列子、庄子宗其教，皆大道也。老子曰圣人抱一为天下式，即唐虞所谓惟精惟一，允执厥中者。又曰常无欲以观其妙，即子思子谓君子之道费而隐。又曰常有欲以观其徼，即鸢飞戾天，鱼跃于渊，言其上下察也。関尹子曰善吾道者，即一物之中，知天尽神，致命造玄，即曾子致知在格物也。列子曰用之弥满六虚，废之莫知其所，即孔子放之则弥六合，卷之则退藏於密也。庄子曰道恶乎徃而不存，即孔子以我为隐乎，吾无隐乎尔。又曰官天地，府万物，即孟子万物皆备於我矣。又曰如新生之犊，而无永其故，即孟子大人不失其赤子之心也。然於造诣妙道之幽玄，出入死生之门户，实有精粗，实有远近，不可埋没老、関、庄、列之德。宋儒潜心禅学，凡着书立言，皆用禅理，所以儒学变为道学。此是天地间一等好事，道家变为修链，不逮儒家之变也。惜哉！
曰：佛与老子，孰前孰後？曰：佛生西竺迦毘卫国，净饭国王之太子也。其生时，中国当周昭王二十四年四月八日也。至穆王五十二年，佛寿七十九，而入灭度。佛生四百二十二年。後定王三年，毫列濑乡韩处生老子也。简王四年，老子年二十三，仕为守藏吏。十二年，迁柱下史。敬王元年，老子年八十四。时当七雄分霸，天下纷扰，闻西竺佛圣人之教，不治而不乱，欲适西而处之。胡曾先生咏其诗曰：七雄戈戟乱如麻，四海无人得坐家。老氏却思天竺住，便将徐甲过流沙。(出咏史诗)出関，未至流沙，死於扶风之槐里，即而葵之。秦佚徃吊，三号而返。(出庄子)
太史公曰：老子，周襄时守藏室之史。(出史记)三教歌括曰：周昭甲寅第四帝，如来降诞迦毘卫。穆王壬申五十二，如来八十皈真际。灭度一千八十年，教流汉朝永平世。佛先四百二十二，老子方生定王世。佛先四百七十七，孔子灵主时诞质。为报劳生稚子知，鼎分三足还皈一。(出法数畧要)佛老前後乃如是也。
曰：老子与佛，阶级何如？曰：老子是世人中之圣人也，佛是圣人中之大圣人也。老子是大明一国之圣人也，佛是三千大千世界天上天下三界大圣人也。书经谓：东阳谷，南南交，西昧谷，北幽都。礼记谓：东夷，西戎，南蛮，北狄。家语谓：东蟠木，南交趾，西流沙，北幽陵。淮南子谓：九列之外，而有八夤。八夤之外，而有八紘。此但南瞻部洌，三千洌渚之中，一洌渚之域而已。世人不知如是广大，闻而惊异，疑惑不信。近而言之，可以谕远。圣朝宣使入海，自高丽、日本、毛人、刘求、旃城、旃辣、宣罗、爪哇、旧港、满辣、于八利、苏门、带辣、锡阑、歌支、鬼离、溜山、祖发辣、萨勃、倪板、葛辣、虎离、麽斯、金刚、宝座、天方、回回，如是等国，皆尊佛法，不闻老子之名。近国如是，远至三千大千世界，无量国土，亦如是也。三国之时，尚书令会稽阚泽，字德润，奏对曰：孔老之教，法天制用，不敢违天。佛教诸天奉行，不敢违佛。以此言之，优劣可见。吴主善之，加阚泽为太子太保。(出旧吴书并宗炳明佛论、编年通载等书)范晔论佛，其畧曰：详共清心释累之训，空有兼遣之宗，且好仁恶杀，匡救崇善，所以贤达君子，多爱其法焉。然好大不经，奇诡高绝，虽邹衍之辩，庄周之论，尚未足以槩其万一。(出汉书西域传)唐秘书监虞世南帝纪史论云：老子之义，谷神不死，玄牝长存，久视长生，乘云驾鹤，此域中之教也。释氏之教，空有不滞，人我兼忘，超出生死，此象外之谈者也。先代定论弥多，不复备引，曰：大明一国之外，次於高丽、日本、刘求、旃城、交趾五国之外，诸余国土，既不闻老子之教，闻有孔子之教否？曰：今日未暇，明日为予言之。
曰：刘向集列仙传，沉汾续之，师曾见否？曰：甞於书肆粗揭视之，即置之不复览。黄帝者，古之圣人也，亦以列之为仙。广成子者，古之异人也，亦以列之为仙。凡有隐逸之士，鬼恠之人，不顾其正乎不正乎，皆以列之为仙。谓年三五百岁乃至千岁，谓为长生，唴乎未始教人。明夫自心之道，惟尚诡恠为奇，言语架虚，不本其实，致令末学向外驰求，失於正性。刘向、贾谊、相如，比肩人也，皆正人君子，安肯为此虚矫荒唐之事乎？必非刘向所作。
曰：修真书师曾见否？曰：亦於书肆大畧视之。锺离洞賔论道，惟取周易浅近之语而论天地日月，取书经周天度数而论四时五行，然於妙道浑无交涉。及言水火、龙虎、金舟、鈆永等事，皆是形气精血之谈，耻见之也。倚草附木，鬼魅之词，浑无妙理。此是後学所造，不是锺吕之作。洞賔始习链术，後遇黄龙，指明心法，亦为真仙矣。岂复有此鄙陋之辞耶？玷辱锺吕之名者，过在後学欤？亦有比比造书者，千异百恠，惊骇聋俗，枝蔓滋多，皆此类也，不复备引矣。吾宗盘山禅师语录，全[怡-台+先]窃在修真书里，呵呵。
曰：缪人等谓链形为长生，此理何如？曰：彼等执迷於此，妄图血肉之身，以致长生不死。内以敛精养气，外以吸露餐霞，执假迷真，不免赴死，但其魂魄寿长而已。不明大道，故不得证於道果；不修戒德禅定之功，故不得昇於天上；不作十恶五逆之罪，故不下滞於冥府。是等不离中隂界中，或游蓬莱三嶋，或居五岳名山，悠悠无归，一神灵耳。生无忠孝五常之德，亦无隂隲以资父母祖宗，是为偷生之罪人也。此神灵之寿，各随功力所感，修与短也，寿终而入轮廻生死。况用泥水之术，而行椳媒之事者，采他人之元气，资自己之幻身，杀他养己，欺己欺人，死入无间地狱。劫数尽时，得出头来，依旧偿他宿债。此之一术，并无长趣。用泥水者丧身，服[舟-(白-日)]砂者狂乱。瘖瘂而死，殆不忍闻。家破人亡，不可胜计。自昔已来，误赚多少人了也。呜呼！凢属有生，决定有灭。天地尚属形气，数尽亦有坏时。岂有血肉之身，而致长生不死？苟有此理，老子亦不死耶？魏书曰：秦皇汉武，为学长生，耳心不息。劳心竭思，所在追求，终莫之致。退恨於後，故有栾大徐氏之诛也。(出魏书佛老志)子野曾先生曰：武帝末年乃悟曰：天下岂有仙人，尽妖妄耳。节食服药，差可少病而已。(出史畧等)
曰：师谓神灵，何名神灵也？曰：有福德者名神灵，亦名地仙；无福德者名鬼魂，亦名鬼趣。一身而异名，随其福力所转也。曰：师谓缪人等死为神灵，何以知之？曰：大道全体作用，不涉神识，才涉神识，即落鬼神隂界。夫神识者，生为念虑，死为精魂。缪人等注心以养其肾，运气以养其神，全是神识不离隂界。况以出神为正事，妄计隂神为劣，阳神为优，争知阳神亦劣也。只分功力大小而已，有何异焉？此则未待幻身，地水火风四大分散，先为鬼神矣。洪武间，姑苏万峯和尚入僧室，巡视众僧坐禅，指文藏主云：此僧出神去矣。少顷，万峯召文诫曰：圆顶方袍，参禅学道，何以出神，作此鬼神活计？苟非改止，吾即摈出老僧门下，不着闲神野鬼。文乃忏悔，改过自新。永乐间，万峯弟子义首座向我说也。已而复会统藏主於虎丘，亦言此事。统尝与文同处坐夏，文谓统曰：我之出神，不分远近，皆能徃来，亦能谈论，亦能取物，惟不能到天边运行，只在低处行去，我亦自知不足取也。苟不得万峯老和尚痛心尅责，然亦躭溺於其中矣。统诘文之心法所蕴，文实供说：元来浑无见识，惟能静坐而已。嗟乎！佛祖诃斥出神鬼家活计，非误矣。
曰：何为长生也？曰：长生者，明其性也，成其道也。实德以资之，禅诵以辅之，实德禅诵亦无系着。吾佛圣人曰：言无言言，行无行行也。幻身虽灭，灵性不迁，道果已成，逾天地之悠久，是谓长生也。
曰：然则道家之学不可学也。曰：是何言欤？老、関、庄、列无修炼，皆大道之究明其理，妙契於心，行其自然，进之不已，是则可以为真仙，可以跻妙道，惟令弃於後世所变缪人之术也。凢看四子，须用性理会其言语，不然则又打入缪人队里。曰：缪人所变之术，如水之就下，莫之能返，何以致然？曰：不务实德，所以无本，天理如是，不违其根也。曰：何以证据？曰：用佛语复谤佛，其无德又如此之甚也。妄认形气识神指为灵性，争知正是生死之根乎？长沙岑禅师偈曰：一等修行不识真，只为无端认识神。无量刧来生死本，痴儿唤作本来人。缪人等认此识神以为灵性，所以爱於出神也。有此妄计，檀造经书，以为能事，部帙滋多，传之末学，争知愈传愈失，讹又生讹，全是妄谈，浑无至理，流之不返，病在是矣。其造经书无筭之多，虽用佛经禅学之语，争奈不识佛经深旨，不识禅机下落，只能窃语，不能窃道，不免以精气神为内[舟-(白-日)]，炼炉火为外[舟-(白-日)]立名，性命兼修，图形鬼恠，瞒人自瞒，相牵沈滞也。亦有稍负聪俊者，遽造经书，益其伪也。昔唐简列德山监禅师，始习教部，义学出群，此时推其为义虎。自谓精通佛法，眼空四海，不信禅宗有教外别传之道。吾到南方，破除禅宗，遂以所造金刚经疏钞担负出蜀。行至澧列路上，见一婆子卖饼，遂息肩买饼点心。婆指其担曰：这个是甚麽文字？山云：金刚经疏钞。婆云：我有一问，伱若荅得，施与点心；若荅不得，且别处去。山云：汝但问来。婆云：金刚经道：过去心不可得，现在心不可得，未来心不可得。未审和尚点那个心？山不能荅。遂至龙潭信禅师处，良久，无人迎迓。山云：久慕龙潭，及乎到来，潭又不见，龙又不现。潭於屏风里荅云：子亲到龙潭。山亦无语，遂栖止焉。一夕，侍立次，潭云：夜深何不下去？山曰：珍重。便出，遽回曰：外靣黑。潭点纸烛度与山，山拟接，潭复吹灭。山於此时大悟，便礼拜。自知平日所知，总是心思、意解、识情而已。明日，将此一担疏钞纵火焚之，自秉炬，其畧曰：穷诸玄辩，若一毫置於太虚；竭世枢机，似一滴投於巨海。呜呼！不得妙悟者，虽造经书五千余卷，只是识情计度，如取萤火欲烧须弥，终不能着。缪人所造经书，欲望德山疏钞，又何啻霄汉之隔，复何言哉！
宋相国张商英号无尽居士，尝亲东林总禅师，自谓有所得。一夕宿兜率寺，与住持恱禅师作话次，率云：相公於佛祖大教一一明得否？公曰：惟德山托鉢、香严独脚颂还有疑处。率云：於此有疑则未能悟道。公所知者尽是心思意解，且请安歇去。公於室中坐卧不安，偶触枕子堕地击声，悚然有省，亟趍方丈扣门。率云：是谁？公云：商英也。率云：作麽生？公云：捉得贼也。率云：赃在甚麽处？公亦不能[前-刖+合]。率云：且去，明日相见。公归室中又得一个省处。明日率云：昨日公案颂来我看。公乃颂云：鼓寂钟停托鉢回，岩头一劄语如电。果然只得三年活，莫是遭他授记来。率云：始知老僧不辜负汝也。公云：若不遇吾师，几乎误赚平生矣。感恩无尽也。呜呼，真参实悟方始到家，恶可凢情妄为也。
曰：坐脱立亡者，此理何如？曰：有实到者，有似到者。参禅悟道，乎生修持，得证道果，临终坐脱立亡，此为实到者也。不曾悟道，虽有静定之功，临终亦能坐脱立亡，此为似到者也。先懒云和尚曰：禅定犹雨也，智慧犹日也。常雨而无日，则烂坏万物。常日而无雨，则焦坏万物。雨日迭施，始克成就万物也。斯言切当矣。有定无慧者，如有地而无苗，偏於下也。有慧无定者，如有苗而无地，偏於上也。定慧等持者，可以造道。如地有苗，可以成其物也。故云：禅定智慧，如车二轮，阙一不可。禅定智慧，隣於悟道之渐也。缚於此者，又难悟也。我荅安雪心语，稍亦论之矣。昔唐有僧，常着纸衣，故名纸衣道者。一日见曹山章禅师，山云：如何是纸衣下事？僧云：一裘絻挂体，万法悉皆如。山云：如何是纸衣下用？僧乃立化而去。山云：只解恁麽去，不解恁麽来。僧乃复苏，却问云：一灵真性，不假胞胎时如何？山云：未是妙。僧云：如何是妙？山云：不借借。僧於言下大悟，再拜曰：今日始是悟道也。遂归单位，坐脱而去。比是先似到然後实到者也。石霜诸禅师迁化後，处侍者谓师兄泰首座未会先师意，泰即坐脱而去。处云：坐脱立亡则不无，要会先师意则未在。汝能恁麽去，还能恁麽来，亦未许你在。泰亦竟不能回，长徃而已。此则似到而不到者也。凢能不起妄念，无所执着，心常寂静，临终便能坐脱立亡。当知乎？曰：实得悟道，始为大要。或不悟道，虽能坐脱立亡，只在识神隂界，不出轮廻生死，未为善也。僧习正法尚尔之难，况链术者又何如哉？
曰：缪人伪造之篇，如此恶口，吾师之论，何以澹然不甚严厉？曰：缪人若果是个人物，所造之篇，若果有力，我即亦动干戈，与之大战。夫缪人者，莽汉耳。所造之篇，鄙於田歌牧唱，但惑愚人而已。稍知理者，不肯视之，视则污其耳目。我故不动干戈，畧言大体之理，自有达者开谕群人。孔子曰：十室之邑，必有忠信。此之谓也。余亦学仁义者，安肯与莽汉同其行事耶？曰：缪人之术，幸已知之。道家立教等事，悉愿闻之。曰：道家之事，我以三教圣人教门之故，皆已卷而怀之，未尝言也。兹因缪人平地兴波，诬言惑众，以彼不仁，起我分别，故荅汝问，畧言缪人之术也。然亦不为私其怨也，亦欲救其知於彼术之不善，弃之而学乎老、関、庄、列之道也。
曰：谤佛法者，其有罪乎？其无罪乎？曰：万般罪过，惟谤佛法者最为极重。夫佛法者，超度三界万灵之大法也。粉骨碎身，尚不能报佛恩之万一，况欲谤乎？曰：其罪报之状，乞师言之。曰：言则人所敬怖，不可言也。曰：纲也苟不请问，何由知之？惜乎佛法来迟，老子、素王不相会遇。是故佛法不得老子、素王发挥其道，指谕後学也。是以後学不识佛圣人超三界之大道，輙恣其凢情，立加诽谤，自罹其咎，可胜道哉！可胜道哉！
曰：吾师如是宜言，或有相忌者，曲设巧计，排陷吾师，其祸忽至，将如之何？曰：君子可欺以其方，难罔以非其道。昔者舜诛四凶，天下服其公；汉诛韩信，天下哀其忠。刭伍员於属镂，击晋鄙於魏甸，放屈原於汨罗，杀祢衡於楚国，杀周顗於新亭，杀岳飞於浙右，周公辟於东都，东坡系於囹圄。吾佛世尊受毒於竺国，达磨大师受毒於洛中，狮子尊者受戮於西竺，肇法师受戮於秦中，道法师贬於道列，杲禅师贬於衡、梅二地。其公与私，自有定论，天下评之，孰能遏也？千载之後，其褒愈重，其责俞严，人心天理也。肇法师临刑说偈曰：四大元非有，五蕴本来空。将头临白刃，犹似斩春风。玄沙备禅师曰：肇法师平生寐语，临死亦寐语。余谓肇法师临危不悚，可谓丈夫；备禅师痛劄一锥，勇於义也。道法师及乎归来，不以去来之迹而介於怀；果禅师皈来，亦不以去来之迹而介於怀。秉乎正直，无愧於心也。文中子曰：天不为人怨咨而辍其寒暑，君子不为人之丑恶而辍其正直。洪范曰：乎康正直。此之谓也。矧吾惟说晦庵缪人之不当，不伤圣人之教法九関乎？三教教门之事，虽大弊亦纳而藏之，非讦露也。但使三教圣人之道明之於世，令人克进此道，是吾仁义也，吾何计於胜负乎？任其私意较之，吾无私也。
古之圣哲，天纵其神，是故道德明敏，与天地相符而无违也。易曰：先天而天弗违，後天而奉天时。天且弗违，况於人乎？况於鬼神乎？九发之於语言，行之於事业，垂於万世，而为师法。後世学者，或不以古圣人之教准而师之，必陷於偏岐，愈趋愈下，莫之能返也。欲师其教，必先明其道，以为中正之大本。已而习之进之，皆不失其正。近之以立身行道，孝弟忠信；远之以致君泽民，恢弘政化，皆不悖於天地圣人之心矣。佛老之徒，各求先圣之道，至于达其大本，修身弘道，共助国家无为之化，斯为理之固然也。三教圣人，鲜不以道为教，以善为劝，分门而为三，皈善而为一。以迹而泥之者，是不知其道也。不知其道，鸟可妄意排之？既力排之，必欲灭其教也。力排而不灭，必系其道正大而不可拔也。夫着书者，发明圣人之道，而垂惠後学也，胡为不然？反藉其公而伸其私，圣谓非圣，道谓非道，惟驰骋文章，张其幻名而已，岂不悖於天地乎？岂不误於後学乎？汉牟子曰：讪圣贤者不仁乎？不中者不智。不仁不智，何以树德？德将不树，顽嚚之俦也。论何容易乎？袁宏汉纪畧曰：佛身长一丈六尺，黄金色，项中佩日月光，变化无方，无所不入，故能化通万物而大济群生。呜呼，自有佛法已来，尽天下之人，虽匹夫匹妇亦知佛法，不特教人为善，省其刑狱，而能教人明佛性、度生死之大法也。岂非目击耳闻，某处某人参禅坐化，别众而去，某处某人念佛坐化，别众而去，凢如是者，若缁若素，若男若女，数数有之，迭继不断。大哉佛法，大利於天下，至於生死之际，又如是之效验也。惜乎後人任其己意，曲排佛法，阻人之善心，无以资隂德，岂小事耶？吾不忍其生民罹此疑惑之咎，故为着明而已，岂他言哉？言也者，以天之心正彼之心，以天之理正彼之理，岂循於私乎？且夫孔老之教，不为排佛而後为益，不为不排而後为损，其徒周濂溪、陈希夷倾心於佛，天下亦行其道，何待排佛而後彰其名也？吾佛之道，虽排之亦无损，然亦不忍坐视其非而袖手缄言也。余无学不善，文固不足以言之，輙以手面之间者，据实言之也。余俟道充才备之士，发而弘之，若扬日月，暴白於天下，使不埋没吾佛世尊度人之大法，庶合天地之心矣。世人遭此迷惑，陷於不义，不闻佛圣人之至道，逮有慢佛之过愆，吾深切於此，故为是言也。应有明心达理，公而无私者，证於吾之言也。
尚直、尚理二编着毕偶成
直笔聊为御侮编，三家文献证媸妍。侮辞若灭吾书灭，理正无私不愧天。
尚理编终

[book_title]佛法不可灭论
太子少师资善大夫赠荣国恭靖公吴郡姚广孝述
或问曰：佛，胡人也，其法为中国之患害久矣，其不可灭乎？余对曰：佛法不可灭也。或曰：胡为而不可灭也？曰：非惟不可灭也，莫之能灭也。或曰：佛法为中国之患害，甚於洪水旱暵，其可不灭而令其张王乎？譬若洪水治之有道，亦能疏决；旱暵檮之有灵，亦能消弭。佛是人也，有势力者必能灭之矣。余笑而谓之曰：有势力者，汝不闻三武与宋徽乎？随灭而随兴也。非惟随灭而随兴，况兴之愈盛也。纵有其势力而能灭，但灭其所主之地尒，能灭其普天率土者哉？或曰：人之有势力者不能灭，天能灭之乎？曰：天能灭而不敢灭也。或曰：子之言何其诞欤？天何为而不敢灭也？曰：孔、老二教法天，故不敢违。天佛之教，诸天奉行，况敢言灭也。何哉？佛在世时，帝释、梵王、诸天、龙神，曾於佛前发大誓愿，但有教法处，我当拥护，况敢言灭也。若论诸天神力可能灭也，使其一时运行雷火疾疫，尽世界内外所有教法、僧徒、庐舍，悉皆煨烬消殒，有何难哉？然诸天奉行佛之教法，惟恐不逮，况敢言灭也。或曰：以子之言，佛法断不可灭也。子更为我详言之。余曰：然，吾语汝，汝其谛听焉。佛乃西方出世间圣人也，生于维卫国净饭王宫。年十九，舍王位求出家，居雪山，日飡一麻一麦，苦行六年而成正觉。山河大地悉皆震动，恒以慈悲为心，等观世间众生犹如一子，教令改恶从善，离苦得乐，成一切种智。况佛之化导於人而无所求也。既舍王位出家，非为求富贵也。日餐麻麦，苦行修证，非为求利养也。既无所求於人，其法惟以化人为善，宁为中国之患害乎。汝之无智之言，何其甚欤。使世间圣人如孔子者，若见佛则必尚而师之矣。岂不闻孔子师老聃、郯子、苌弘之徒，老聃、郯子、苌弘能如佛乎。何况佛之道，水不能漂，火不能爇，杻械不能拘，刀劒不能刃，毒药不能中，生而不生，不生而生，灭而不灭，不灭而灭，在凡而不减，在圣而不增，犹太虚空，其可能灭乎。唐之韩愈，宋之欧阳修軰，以空言欲灭之，正如精卫之欲填东海，蝼蚁之欲宂泰山，可咲其不自量也。或乃闻余言，赧赧然拜谢而退，作佛法不可灭论。
佛法不可灭论终
二条通鹤屋町。
宽永，十八岁。正月吉辰，田原仁、尤卫门梓行。

        </div>
      </div>
    </div>
  </div>
</div>
<!--update:2025-08-30 09:27:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>