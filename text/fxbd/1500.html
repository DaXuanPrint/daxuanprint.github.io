<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大方便佛报恩经变经文偈颂,大方便佛报恩经变经文偈颂全文在线阅读,大方便佛报恩经变经文偈颂全文在线下载,大玄古籍书库">
<meta name="description" content="《大方便佛报恩经变经文偈颂》，中国人所撰佛教文献，作者不详。刊刻於南宋僧人赵智凤主持镌刻的宝顶山石窟大佛湾北岩中部的大方便佛报恩经变龛。。该龛变像与变文并举，刻佛前生、现世，因地修行、行孝报恩事迹各六组图像，为高浮雕，宣扬佛难舍能舍，难为能为的种种自我牺牲精神。该龛是全国石窟群中最大的一龛，在石刻造像中变像与变文并举是前所少见的，是研究同类题材造像发展变化的珍贵资料。_大方便佛报恩经变经文偈颂_全文在线阅读_大方便佛报恩经变经文偈颂_全文在线下载_大玄古籍书库">
<title>大方便佛报恩经变经文偈颂_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方便佛报恩经变经文偈颂</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]4156</span> <br/>
          说明： <span class="inputVal" id="bkdec">《大方便佛报恩经变经文偈颂》，中国人所撰佛教文献，作者不详。刊刻於南宋僧人赵智凤主持镌刻的宝顶山石窟大佛湾北岩中部的大方便佛报恩经变龛。 该龛变像与变文并举，刻佛前生、现世，因地修行、行孝报恩事迹各六组图像，为高浮雕，宣扬佛难舍能舍，难为能为的种种自我牺牲精神。该龛是全国石窟群中最大的一龛，在石刻造像中变像与变文并举是前所少见的，是研究同类题材造像发展变化的珍贵资料。</span> <br/>
          封面： <span class="inputVal" id="bkimg">Z_1500.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方便佛报恩经变经文偈颂
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]4156
[book_dec]《大方便佛报恩经变经文偈颂》，中国人所撰佛教文献，作者不详。刊刻於南宋僧人赵智凤主持镌刻的宝顶山石窟大佛湾北岩中部的大方便佛报恩经变龛。 该龛变像与变文并举，刻佛前生、现世，因地修行、行孝报恩事迹各六组图像，为高浮雕，宣扬佛难舍能舍，难为能为的种种自我牺牲精神。该龛是全国石窟群中最大的一龛，在石刻造像中变像与变文并举是前所少见的，是研究同类题材造像发展变化的珍贵资料。
[book_img]Z_1500.jpg


[book_title]大方便佛报恩经变经文偈颂
大方便佛偈语
假使热铁轮，於我顶上旋，终不以此苦，退失菩提心。
大方便佛报恩经
大藏《佛说大方便佛报恩经》：
如是我闻：
一时佛在耆闍崛山中，大众围绕。时阿难入城乞食，城中有一男子，孝养父母，家中荡尽，担父母行乞，好者奉亲，恶者自食。阿难偈赞男子：「供养父母，时特难及。」
有六师徒执着邪论，践灭正法，心怀嫉妒，语阿难言：「汝师释种，自言孝好，有大公德，唯有空名，而无实行。舍父母出城，不知恩分，是不孝人。」
阿难闻已，心怀惭愧。谓佛白言：「佛法中颇有孝养父母不？」佛言：「谁教汝问？」阿难言：「乞食逢六师徒见毁骂辱。」如上所陈。
世尊微笑，放五色光至十方如来所。彼国菩萨同音：「何缘有此光明？」彼国佛言：「有娑婆界，佛号释迦，为大众说《大方便佛报恩经》，欲令众生孝养父母，故放斯光明。」
尔时如来身中现五趣身，一一身中现无量微尘数不思议形类一切众生，具足受身。以受身故，一切众生曾为如来父母，如来亦曾为一切众生作父母。故常修难行苦行，难舍能舍，勤修精进，具足万行，不休不息，心无疲倦。为孝养父母故，今得速成无上菩提，由孝德也。
佛因地修行舍身济虎
大藏佛言：
萨埵太子舍身济虎。父母闻已，奔至舍身之处。时虎食肉已，惟有骸骨狼籍在地。父母扶其头足，哀号闷绝。
时太子命终生兜率天，天眼见前父母悲悼。「啼哭过甚，或丧生命，我当往谏。」即从天下，住於空中，种种言词解谏父母。
父母仰问：「是何神耶？」天曰：「我是太子摩诃萨埵，我由济虎生兜率天。父母当知：有法归无，生必有终，何不自觉。」父母言：「汝行大慈，恩及一切。」於是天人复以偈句报谢父母，令得醒悟。皆是如来神智通达，不可思议。时萨埵即是我也。
释迦因地割肉供父母
大藏经云：
佛告阿难：昔有国王生一太子，字曰须闍提，身黄金色。时罗[日*侯]恶逆，王惊抱太子出投邻国。粮尽犹远，饥渴所逼。太子白言：「就子身上日割三斤肉，分作三份。二份奉上父母，一份自食。」父母听子，割而食之，随路而去。太子誓言：「假使热铁轮，於我顶上旋，终不以此苦，退於无上道。若我欺狂，身疮不合；若不尔者，平复如故。」即时身体端正倍常。佛告阿难：「彼父母者，今父母是。尔时太子，即我身是。」
释迦因地鹦鹉行孝
大藏《杂宝藏经》云：
有一鹦鹉，父母俱盲，常采花果，先奉父母。时有田主，初种谷时而作誓言，所种之物与众生共。时鹦鹉采取稻穗以供父母。是时田主，按行苗稼，见剪稻穗，忽生瞋怒，网捕鹦鹉。鹉告言：「先有好心，施物无吝。如何今日而见网捕？」田主问言：「汝取此谷，意复何为？」鹦鹉答言：「有盲父母，愿以奉之。」田主欢喜，遂放而去。
尔时世尊而说偈言：
善哉鹦鹉有智慧，能怀孝养供父母。我从今日以稻施，任汝供养於二亲。
如是过去无量事，无有苦行而不作。未曾有怀疲厌意，以求无上清净道。
释迦因地行孝剜睛出髓为药
大藏经云：
忍辱太子，知其父王，身婴重病，命在旦夕，求药疗治。太子问言：「药是何物？」大臣答曰：「是不瞋人眼睛及其人髓。若得此药，即全王命。」太子言：「但使父王病得校者，舍百千身亦不为难，况此秽身也。」即呼旃陀罗剜其双目，断骨出髓。尔时大臣，合药奉王，服即病瘥。太子命终，以牛头旃檀闍维身骨，起塔供养。是知如来行孝报恩，历尘沙劫，不可思议。
释迦佛因行孝证三十二相
大藏经云：
文殊白佛言：「座中菩萨见佛三十二相、八十种好，端正无比。有何因缘，得如是乎？」佛言：「我於世世喜燃灯於佛寺及师、父母前。用是因故，佛身光明，殊妙无比。我於世世奉事师长、父母，四威仪中饮食卧具。用是因故，诸天鬼神普持世间所有珍宝，以用上佛。三十二相、八十种好，一一相好皆是由我从初发心，坚固菩提，知恩报恩，是故今得无上菩提。视诸众身犹如父母，以是因缘，得是种相。使我疾得阿耨多罗三藐三菩提，由孝德也。」
大藏《佛说大方便佛报恩经》，释迦因地雁书报太子
大藏佛言：
善友太子入海采宝，留滞他国。未入海时，养一白雁。时母夫人往语：「太子昔时常共汝俱，今入大海，生死未分。汝今云何不念太子？」雁即报言：「欲觅太子，不敢违命。」时夫人作书，系在雁颈。其雁飞空，至於大海，遥见太子，敛身而下。太子取书，拨封披读，即知父母追念太子，两目失明。寻即归国。父母欢喜。王与夫人目瞑，不见太子形容，以手扪摸，作如是言：「父母念汝，忧苦如是。」太子问讯起居事讫，持珠发愿：「此是如意宝者，令父母两目明净如故！」作是愿已，寻即平复。父母见子，欢喜无量。时善友太子者，亦是如来。
释迦因地剜肉
大藏佛言：
尔时转轮圣王为求佛法，故遍处宣令：「谁解佛法？」皆云言无。
有婆罗门解知佛法，时王出迎，请入正殿，敷王御座，前请大德：「愿坐此座。」尔时大王，见师坐已，合掌白言：「大师解佛法耶？」师言：「吾解佛法。」王言：「为我解说。」师言：「王大愚也！吾学是法，久受勤苦，因乃得成。大王云何直欲得闻？若能就王身上剜作千疮，燃灯供养，吾为汝说。不尔，吾去。」尔时大王即自思惟，报大师言：「所需供养，当速办之。」
时王入宫，报诸夫人、五百太子：「今共汝别。今我请师，相许供养，不得违错。夫为孝子，不违父意。」
王诣师所，端身正坐，告诸大臣：「谁能剜吾千疮？」时旃陀罗前语王言：「欲剜身者，我能为之。」王闻欢喜：「汝今真是我无上道伴。」时旃陀罗持刀剜已，驰走而去。尔时大王，於身疮灌油，取细毡为炷。尔时大师见是事已，告大王言：「精进如是，难为能为，修此苦行，今当为王宣说半偈。」云：「夫生辄死，此灭为乐。」王闻法已，告诸人民：「应为我忆持是法。其见闻者，速发无上菩提心。」尔时大王，燃灯供养，其明远炤。一切众会，皆发道心，欢喜而去。是故转轮圣王即是如来。
释迦佛因地为睒子行孝
大藏《佛说睒子经》云：
佛告阿难：「昔有菩萨，名曰慈惠，孝养父母、师长。时迦夷国中，有一长者，孤无儿子，两目皆盲，心愿入山，求无上慧。菩萨念言：『此人入山学道，我若命终，当为汝子。』菩萨命终，即便往生盲父母家，字曰睒子。睒年十岁，随父母入山采果汲水。时国王出猎，箭误中睒胸，被毒命终。王心怖惧，诣盲父母所，具言上事。父母令王：『牵我二人至於子所。』扪摸睒箭，仰天呼言：『睒子至孝，天地所知，箭当拔出！』作是言已，感帝释与药，更生如故。父母闻已，两目皆开。王大欢喜。睒语王言：『欲具福者，安慰人民，当令奉戒。』」
佛告阿难：「彼睒子者，我身是也。」
释迦佛因地修行舍身求法
大藏佛言：
过去世，我修菩萨行，能通达一切外道经论；修寂灭行，不为外道破坏受持。常乐我净，求索大乘。雪山坐禅，经无量岁，亦不闻如来出世、大乘经名。我修如是苦行。
时帝释诸天，心生惊怖，集会说偈：「雪山大士唯求菩提，是人当来世中作善逝者，除灭无量炽燃烦恼，实为难信。我今试之，堪任荷负菩提重担不？」即现罗刹形，下至雪山说半偈：「诸行无常，是生灭法。」我闻半偈，心生欢喜：「谁能说是半偈，启悟我心？如是半偈□义，是过去、未来、现在诸佛之正道也。」罗刹答言：「问我是义，我不食多日，饥恼心乱。非我本心所知，为求食不得，故说是语。」我问罗刹：「所食何物？」答言：「我食人暖肉热血。」「但为我说偈，当以此身供养。我设命终，此身无用。我为菩提，舍不坚身，得金刚身。愿为我说，令得具足。」罗刹即说：「生灭灭已，寂灭为乐。」我若□若树，壁道书偈，即上高树舍身，以报偈价。未至地时，罗刹复帝释，接取菩萨。释、梵诸天稽首赞曰：「真是菩萨，利益众生，无明暗中，燃大法炬。我爱如来大法，故相娆恼，愿听忏悔。汝必定成阿耨菩提，愿见济度。」时帝释诸天礼菩萨足，辞退而去。
雪山坐禅舍全身，是求半偈：「生灭灭已，寂灭为乐。」
释迦牟尼佛诣父王所看病
佛在王舍城耆闍崛山中，光明如日。时净饭王四大俱□，残害其体，喘息不定。种种疗治，无能愈者。告诸王曰：「我今虽逝，不以为苦。但恨不见我子悉达。」如来已知父王欲终，要见诸子。告难陀曰：「净饭王者，是我曹父。能生圣子，利益世间。今宜往诣，报育养恩。」世尊放大光明，光照王身。王身患苦得安，言：「是何光也？脱是我子悉达来也！」王见佛来：「惟愿手触我身，令我得安。我今得见世尊，痛恨即除。」佛即以手着父王额：「王应欢喜，不宜烦恼。常谛思念诸经法义。」时王闻已，喜不自胜，即以手捉佛手着於心上。王於卧处合掌心礼，命尽气绝。佛告众言：「父王净饭舍此身，已生净居天。」众会闻已，即舍愁毒，不可思议。
释迦牟尼佛为末世众生设化故担父王棺
大藏佛言：
父王终已，至闍维时，佛共难陀等丧头前肃恭而立，阿难、罗云在丧足後。阿难白佛言：「惟愿听我担伯父棺。」罗云复言：「惟愿听我担祖王棺。」世尊慰言：「当来世人皆凶暴，不报父母养育之恩。为是不孝众生设化法故，如来躬欲担於父王之棺。」即时世界六种震动，一切诸天龙神皆来赴丧，四天王众皆共举丧，白佛言：「佛为当来不孝父母者故，以自身担父王棺。我等是佛弟子，从佛闻法，得须陀洹。是故我曹宜担父王之棺。」即变为人。一切人民莫不啼泣。世尊躬身自手执香炉在前，行於墓所，令千罗汉取种种香木，以火焚之。尔时诸王收骨置金刚函，便共起塔而为供养。大众人民作礼奉持。

        </div>
      </div>
    </div>
  </div>
</div>
<!--update:2025-08-30 09:26:31-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>