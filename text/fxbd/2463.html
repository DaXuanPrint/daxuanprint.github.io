<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="最妙胜定经,最妙胜定经全文在线阅读,最妙胜定经全文在线下载,大玄古籍书库">
<meta name="description" content="亦称《最妙定胜经》、《妙胜定经》。佛教经典。著译者不详。一卷。主要宣传只有修禅定才是最妙最胜的佛法。经中批判只重义解、不重实际修习的风气,认为只有通过禅定才能真正了达佛法深义,即使犯了四重五逆大罪,亦可由禅定消除。此经在历史上产生过重大影响。天台宗慧思因读此经而勤修禅定,智顗、湛然的著作中也屡引此经。但隋《法经录》称此经“文理复杂,真伪未分”,归入疑经类。《开元录》在“疑惑再详录”中列入此经,在“伪经录”中又列入此经。此后此经被判为伪经,为历代大藏经所不收。但敦煌遗书中有收藏,敦煌藏文文献中亦有此经译本。">
<title>最妙胜定经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">最妙胜定经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]5607</span> <br/>
          说明： <span class="inputVal" id="bkdec">亦称《最妙定胜经》、《妙胜定经》。佛教经典。著译者不详。一卷。主要宣传只有修禅定才是最妙最胜的佛法。经中批判只重义解、不重实际修习的风气,认为只有通过禅定才能真正了达佛法深义,即使犯了四重五逆大罪,亦可由禅定消除。此经在历史上产生过重大影响。天台宗慧思因读此经而勤修禅定,智顗、湛然的著作中也屡引此经。但隋《法经录》称此经“文理复杂,真伪未分”,归入疑经类。《开元录》在“疑惑再详录”中列入此经,在“伪经录”中又列入此经。此后此经被判为伪经,为历代大藏经所不收。但敦煌遗书中有收藏,敦煌藏文文献中亦有此经译本。</span> <br/>
          封面： <span class="inputVal" id="bkimg">Z_2463.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]最妙胜定经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]5607
[book_dec]亦称《最妙定胜经》、《妙胜定经》。佛教经典。著译者不详。一卷。主要宣传只有修禅定才是最妙最胜的佛法。经中批判只重义解、不重实际修习的风气,认为只有通过禅定才能真正了达佛法深义,即使犯了四重五逆大罪,亦可由禅定消除。此经在历史上产生过重大影响。天台宗慧思因读此经而勤修禅定,智顗、湛然的著作中也屡引此经。但隋《法经录》称此经“文理复杂,真伪未分”,归入疑经类。《开元录》在“疑惑再详录”中列入此经,在“伪经录”中又列入此经。此后此经被判为伪经,为历代大藏经所不收。但敦煌遗书中有收藏,敦煌藏文文献中亦有此经译本。
[book_img]Z_2463.jpg


[book_title]最妙胜定经
如是我闻：
一时佛住王舍城，与大比丘二万人俱。菩萨大士五十人等、天龙八部、诸天人等。复有四天大王，复有四部鬼神，皆悉集会。
尔时世尊入光明三昧，寂然无声。时诸大众各怀疑惑。尔时文殊师利法王子菩萨即从座起，绕佛三匝，说偈赞叹：
「善哉诸法王，寂然入静室。
此诸大众等，心皆怀疑惑。
善哉日月光，嘿然无所照。
善哉金宝聚，而不施贫乏。
善哉人中王，今可出禅定。
善哉大龙王，而不降甘露。
善哉人中尊，宜速演说法。
善哉为众生，演说一乘义。」
尔时世尊从禅定起，告诸大众：「我今安乐，大有珍宝。若有贫乏，恣汝所用，莫生疑惑。所谓珍宝，无上智慧，恣汝所用。」
闻尔时，阿难从座而起，白佛言：「世尊，我今多闻，疾得无上菩提。如经中说，多闻智慧，利根之者，得道甚难，生於八难中。我今云何成无上道？」
佛告阿难：「多闻之人有二种心。云何为二？一者定心；二者乱心。心若在定，多闻无妨。心若乱者，虽复多闻，何所益也！若人善能定慧具足，最是疾得无上佛道。」
阿难白佛言：「世尊，云何处处经中赞叹定慧为最第一？」
佛言：「阿难，定慧具足，亦如师子，兽中第一；亦如日光，能照一切；如须弥山，众山中上。何以故？定慧具足，其力最胜。」
佛告阿难：「若复有人造作旃檀精舍，满於三千大千世界；复有一人造七宝精舍，亦满三千大千世界。功德云何，得等以不？」
阿难言：「七宝者胜。」
佛复告阿难言：「复有一人造黄金精舍，满於三千大千世界；复有一人造紫磨黄金精舍，亦满三千大千世界。如此二人，功德云何？」
阿难言：「紫磨黄金，功德甚多。」
佛言：「阿难，若复有人造旃檀像及香木像，满於三千大千世界，供养礼拜；复有一人造紫磨黄金及七宝像，亦满三千大千世界，供养礼拜。於此二人，功德云何？」
阿难言：「七宝紫磨黄金像者，功德甚多。」
佛言：「阿难，若复有人起大心施，持七宝库藏并及妻子，持用布施；复有一人持头、目、身体，并及难得七宝库藏布施。此等二人，功德云何？」
阿难言：「七宝、身体、妻子者多。」
佛言：「复有一人，书写十二部经，流通世间，使人读诵，满於三千大千世界；复有一人，执文如读，於文通利，亦满三千大千世界。於此二人，功德云何？」
阿难言：「执文者多。」
佛言：「复有一人，能诵十二部经，悉皆通利，不解深义，其经卷亦满三千大千世界；复有一人，读诵十二部经，悉皆通利，并复解深义，亦满三千大千世界。於此二人，功德云何？」
阿难言：「读诵解说，其功德甚多。」
佛告阿难言：「有一人解说十二部经，不行布施、持戒、忍辱、慈悲、喜舍；复有一人，解说十二部经，广行布施、持戒、忍辱、慈悲、喜舍，於诸众生，等心如子。而此二人，功德云何？」
阿难言：「其慈悲、喜舍、持戒、忍辱、布施众生，功德甚多。」
佛言：「阿难，若有一人，解说十二部经，讲说五违陀论，为人宣说，流通於世。复有一人，善能解说十二部经，十五违陀论，所谓生论、定论、五阴论、十二入论、十八门论、大空论、日月论、月爱论、庄严论、第一义论、空金刚心论、种诸论、性空三空门论，复能持戒、布施、忍辱、慈悲、喜舍，於诸破戒，等心无二。心行平等，亦如虚空，不见众生一切过恶。等心众生，如视一子。於怨憎中，平如虚空。不谤方等十二部经。如此二人，功德云何？」
阿难言：「不谤方等十二部经，其人功德，无量无边，不可思议。」
佛言：「复有一人，如上所说，一切功德，皆悉能满，亦满三千大千世界，亦能读诵十二部经，十五违陀论，持戒、忍辱、布施论，持戒、忍辱、布施、多闻，於诸人中，最为第一。演说万法，皆悉空寂。令诸听者，得五神通。虽有是益，不如一人一日一夜入定。何以故？多闻之人心生骄慢，犹如山海。骄慢多者，恶道受苦，经无量劫。若出地狱，生为飞鸟。当知多闻何所益也。若有禅定，能除生死恶业重罪。多闻如草，禅定如火；多闻如铁，禅定如金；多闻如毒草，禅定如药树；多闻如江河，禅定如大海。我若说之，禅定功德，不可穷尽。」
佛告阿难：「我自忆往昔作多闻士，共文殊诤利，诤有无二谛。文殊言有，我言无也。由是诤论而不能定二谛有无。死堕三恶道，服热铁丸。经无量劫，从地狱出。值迦叶佛为我解说有无二谛。迦叶佛言：『一切诸法，皆无定性。汝言有无，是义不然。何以故？一切万法，皆悉空寂。此二谛者，亦有亦无。汝今解者，但解文义，不解深义。汝於此义，如盲如聋，云何解此甚深之义？』我闻是，即於林中而自思惟，入於禅定。经七日已，於四禅中三昧、三定、三智、三空、大空、第一义空。解此空已，一切万法，悉亦是空寂。何以故？一切万法本性空故。当知修禅最妙、最胜。若有人能一日一日乃至七日，念修禅定，於无量劫极重恶业渐渐轻微。复有五种重罪：一者，煞父、害母、煞真人罗汉、破塔坏寺、焚烧僧房；二者，犯四重、八重、五重、六重姓戒；三者，谤方等经；四者，说他人过，不生恭敬，常起骄慢。如向所说五种性罪，但修禅定，自然灭除。除禅定力，余无灭者。七日之中，尚得如是无量功德，何况终身於闲居、山中、林树下，端座思惟，观除入舍。何以故？心如水流，恒不暂停；亦如猕猴，放一捉一。要由定心，令使不移。心若移者，於一切法生迷想乱。心若定者，能知世间生住灭想。一切万法，悉皆空寂，无常变化，苦、空、无我。所有诸法，如电、如风、如水聚沫、如热时炎、如呼声响、如空中鸟迹。世间所有山林、江河、池源、大海，火劫起时，一切烧尽。除四禅及四空定，乃至万法，皆悉空寂。当知禅力不可思议。心若有定，能见十方三千大千世界，日月、星辰、江河、大海、山川、林谷，如见掌中阿摩勒果。亦如禅定现神变化，飞到十方恒河世界。十方世界所有风、火、地、水、日月、星辰、山河、林木、天宫、龙宫，悉亦变化。当知禅力不可思议，於禅定中能动此三千大千十方世界。」
佛言：「阿难，大目揵连入禅定中，种种能为。能动大地，如转火轮。当知多闻之人，不能如是。」
佛告阿难言：「汝今亦可动此大地。」
阿难言：「我无禅定，何能如是？」
佛言：「阿难，若修禅定，虽不即得四沙门果，犹胜多闻百千万倍。」
尔时竹林精舍有诸比丘，其数五百，皆学多闻。今闻世尊为阿难说目连神通禅定第一，至佛所，头面礼足，而白佛言：「世尊，我等比丘，习学多闻，今已通达十二部经，十六大国敬我如佛。云何世尊说言『多闻永不能得无上菩提』？」五百比丘同时发声：「我舍多闻，而习禅定。」
佛言：「诸比丘，莫作是语：『我舍多闻，如入禅定。』我见汝智，亦如蚊翅，慾障日月。汝如盲者，欲蹬须弥山。如无船舫，欲度大海。如折翼鸟，欲飞虚空。汝亦如是。」
时诸比丘，心生惶怖，如欲死人。
佛言：「比丘，汝莫惶怖，应定其心。」
诸比丘言：「我无禅定，何由得？」
佛言：「我有妙药，令汝得定。」
诸比丘言：「唯愿说之，我当修行。」
佛言：「良药者，所谓观除入舍。」
诸比丘言：「观除入舍，我今不解。唯愿世尊为我说之，我当受持。」
佛言：「初心为观，第二心起为除，第三心起为入，第四心起名舍。
复次云何？初禅为观，二禅为除，三禅为入，四禅为舍。
复次云何？初禅名身念处，第二心念处，第三心法念处，第四受念处。
如是四法通一切法。所谓四正勤、四如意足、四谛、四空、四无想、四菩提。汝於初禅亦未明了，况於四禅及一切法。
诸比丘，种种方便，得入禅定。若作不净观时，见身四大，脾胃、骨节、血流，亦如[泳-永+敷]水。九孔流出不净之物。屎尿臭秽，甚可厌患。於此定中，见种种物，若动、若住、若青、若黄、若白、若黑，种种异变，令心散乱。见此事已，摄之令还。白骨流光，阿那波那，亦亦如是。若犯四重姓戒，尼破八重，优婆夷破五种戒，沙弥破十戒，学戒尼破六重，盗佛物、法物、招提僧物、师长父母物、大众僧物，及谤方等经，言无威德。如是之人，於禅定中见自身中气如黑风，血如猛火，骨如山石，脉如林木，五藏如蛇蚖。见手捉大火，逆风如走。头戴大山，去如复倒。口出师子，眼出罗刹，鼻出蟒蛇，耳出豺狼。大小便道，流水如海。若有十方一切诸佛，皆悉变黑。若见此相，从禅定起，往至林中空闲之处，读方等经，忏悔先罪。或以七日、二七、三七、四七、五七、六七、七七日，众罪已除，便入禅定。罪若薄者，渐见身如琉璃山。若不破四种乃至五重性戒者，禅定中见十方佛同时说法。或说四谛、四正勤、四如意足、苦法、忍法、顶法、世第一法。或说七觉、四禅、八背舍、四空、三三昧、八胜处。禅定中见闇见明。从禅定起，心生悦乐。」
时诸比丘既还林中，修行禅定。迳七日中，皆得罗汉。来诣佛所，白佛言：「世尊，我蒙佛教，令脱生死，得无上果。」
佛言：「若得，今宜可现。」
时五百比丘现大神变，坐卧空中，或行，或住，作十八变。於时多闻比丘皆习禅定，亦如目连神通无二。
尔时阿难白佛言：「世尊，如是妙法，如来灭後几时在此恶土流行？几所众生修行此法，得四沙门果？」
佛言：「阿难，吾却後二月，於拘尸城灭度之後，八十年中，流行此法。多有众生塚间、树下，思惟此法，观除入舍。十亿众生，九亿得四沙门果。三百年时，百亿众生，前十亿得四沙门果。三百年後，五百年前，我诸弟子，渐着恶法，心怀嫉妒，邪念自活。五百亿人，十亿得四沙门果。五百年後，八百年前，我诸弟子，着俗衣服，畜养牛、羊、猫、狸、驴、马，积聚谷米，自作自啖，养育奴婢。当尔之时，千万亿人，万人得四沙门果。八百年後，千年之前，我诸弟子，习学恶法，与国王、王子、大臣、长者而为亲友。通致使命，耕田种植，聚积谷米、金银、七宝，饮酒食肉，长养四大，着新色衣，亦如淫女，魃魅魍魉。亿亿万人，百人得四沙门果。千年之後，三百年中，浩浩乱哉。我诸弟子，着俗衣服，虽披袈裟，如木头幡，无有威德。白衣见之，不生恭敬，亦如屠儿。当尔之时，国国相战，共相煞害。不避君臣、父子、兄弟，无慈悲心。人民缭乱，饥饿困苦。无妇、无夫、无男、无女。聋盲喑哑，身不具足。逃奴走婢，亡破失国，多不存活，入吾法中。白衣见之，如视猎师。亦如天下，亦如恶马狂象，不可禁制，自在而去。虽有师徒，如恶狂贼。贪淫无度，不避尊卑，亦如虫兽，等无有异。造作恶业，不畏三涂。所行之处，乃与酤酒、屠儿、猎师、淫女而作伴侣。口出恶言，心生恶念。或国官力，迫胁良善。如取财物，供给生缘。或猎射、罗网取鱼，自煞、自煮、自取、自啖。月、半月尽，不共说戒、布萨、自恣。若说戒时，斗诤瞋恚。上中下座，师徒弟子，共相论说是非好恶。亦如蚖蛇聚入一穴，各相朋党，共相辱骂。无尊无卑，犹如群贼。劫夺良善，心贪利养，无有餍足。当尔之时，十二部经，沉没於地，不复读诵。我诸弟子习学兵法、画法、泥法、木法、骑法、师法、棋法、歌法、笑法、稍法、射法、走马之法。习学如是邪法，死入恶道，无殃数劫，生为畜生，饥饿困苦，负重而行。有头陀者，多不如法。常游聚落，不在山林、塚间、树下。心恒作念，闚求利养。多贪财物，无餍无足。乃至法师解释佛语，万不着一。多将徒众游行聚落，诣白衣舍，劝化白衣，多取利养。饮酒食肉，如栴陀罗。尔时多有白衣，若男若女，持戒净行，不食酒肉，呵责比丘：『汝大德出家之人，心无慈悲，多作尔许不如法事。我观智者亦如屠者。』比丘闻已，竞共打骂，自相谓之：『如来在时，不听我等饮酒食肉。』白衣去後，共相谓言：『今我解者，如佛口说。』或说邪言绮语、无义之语、乱言绮语，以作义语。亦如盲人指天上日，若大、若小、若宽、若狭。亦如聋人自言：『我闻天上说法之音。』有诸群盲集，共住聚听，各各唱言：『我见日月，若大、若小。』此诸比丘，亦复如是。
世有文殊、大迦叶等，现如其中，竞共打骂，驱逐令出，不令得住。亦如师子居香山中，一切虫兽，皆不来近。师子去後，百兽毒虫共相鸣呼，入香山中。取其甘果，饮其流泉，皆令枯涸。香山神仙，不复拥护。便生毒草，食者命终。
吾灭度後，一切比丘取我十二部经，竞共读诵。以上着中，以中着下，以下着上，中着前後。非义言语，义言非语。亦如外道，各言我是。当尔之时，十二部经虽行於世，无有德。设有读诵，无有一人得四沙门果。我诸弟子，如失国王，若鸟无翼。塔寺空荒，无人料理。设有形像、幡花、宝盖，如破军资，鸠雀、猪羊竞共入中。如是比丘，自住屋舍，涂净妙好，修行经说。」
佛告阿难：「吾为汝等，略说此事。」
阿难闻佛说此语时，流泪悲塞。尔时阿难悲涕不止。佛告阿难：「莫大悲泣。当持此经流通於世。」
阿难扪泪而言：「我今受持。」
时诸天、人、帝释白言：「尊者，我亦受持。若人在山林、树下、空处、塚间读诵，我将天人并及神鬼往诣其所，不令妄失一句一偈。」
说此经时，五千比丘得四沙门果，千五百比丘尼得初果，五百优婆塞得清净信。天龙鬼神作礼而去。
最妙胜定经一卷

        </div>
      </div>
    </div>
  </div>
</div>
<!--update:2025-08-30 09:29:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>