<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="迦叶仙人说医女人经,迦叶仙人说医女人经全文在线阅读,迦叶仙人说医女人经全文在线下载,大玄古籍书库">
<meta name="description" content="一卷，宋法贤译。说迦叶仙人应[口*尔]嚩迦人请医女人产病之法者。全然为医书，不关佛教。_迦叶仙人说医女人经_全文在线阅读_迦叶仙人说医女人经_全文在线下载_大玄古籍书库">
<title>迦叶仙人说医女人经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">迦叶仙人说医女人经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1642</span> <br/>
          说明： <span class="inputVal" id="bkdec">一卷，宋法贤译。说迦叶仙人应[口*尔]嚩迦人请医女人产病之法者。全然为医书，不关佛教。</span> <br/>
          封面： <span class="inputVal" id="bkimg">Z_3852.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]迦叶仙人说医女人经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1642
[book_dec]一卷，宋法贤译。说迦叶仙人应[口*尔]嚩迦人请医女人产病之法者。全然为医书，不关佛教。
[book_img]Z_3852.jpg


[book_title]迦叶仙人说医女人经
西天译经三藏朝散大夫试光禄卿明教大师臣法贤奉　诏译
尔时喏嚩迦仙人忽作是念。世间众生皆从女人而生其身。而彼女人从初怀孕至满十月。或复延胎至十二月方始产生。或于中间有其病患。于病患时极受苦痛。我今方便请问于师。禀受方药与作救疗。作是念已。即诣于师迦叶仙人。伸师资礼而作问言。大师迦叶是大智者。我今欲有所问愿垂听许。迦叶仙言。恣汝所问。时喏嚩迦仙人白言。女人怀孕期当十月或十二月。日满方生。云何中间有诸病患逐致胎藏转动不安。或有损者苦恼无量。我师大智愿为宣说救疗如是病苦方药。作是问已。听受而住。
尔时迦叶仙人。告喏嚩迦仙言。女人怀孕不知保护。遂使胎藏得不安隐。我今为汝略说随月保护之药。怀孕之人。第一月内胎藏不安者当。用栴檀香莲华优钵罗花入水。同研后入乳汁乳糖同煎。温服此药能令初怀孕者。无诸损恼而得安乐。
复次告喏嚩迦仙言。女人怀孕于第二月胎藏不安者。当用青色忧钵罗花。俱母那花根。菱角仁羯细噜迦等药。诸药等分。捣筛为粖用乳汁煎候冷。服之此药能令胎藏。不损疼痛止息昼夜安隐。
复次女人怀孕至第三月胎藏不安者。当用迦俱[日*(匕/示)*(入/米)]药叱啰迦俱[口*(匕/示)*(入/米)]药及蓖麻根等诸药。等分以水相和研令极细。又入乳汁同煎令熟。后入乳糖及蜜。相和冷服。此药能安。胎藏止息。疼痛若有患者服之安乐。
复次女人怀孕至第四月胎藏不安者。当用蒺藜草根并枝叶等。忧钵罗花并及茎[卄/幹]等分用之。以水相和研令极细。复用乳汁同煎令熟。候冷服之。此药能安胎藏止息疼痛。患者服之而得安乐。
复次女人怀孕至第五月胎藏不安者。当用瓠子根及忧钵罗花。各用等分捣筛令细。后入蒲萄汁乳汁乳糖同煎候冷服之。此药能安胎藏止息疼痛。患者服之而得安乐。
复次女人怀孕至第六月胎藏不安者。当用闭阿罗药子摩地迦罗惹药萨讫多嚩药各用等分。以水相和研令极细。复入乳汁同煎。后入乳糖及蜜。候冷服之。此药能安胎藏止息疼痛。患者服之而得安乐。
复次女人怀孕至第七月胎藏不安者。当用蒺藜草枝叶并根。捣筛为粖。用乳糖及蜜为丸。用肉汁服之。复以肉汁餐饭食之。或食菉豆粥饭。此药及饭能安胎藏。患者服食而得安乐。
复次女人怀孕至第八月胎藏不安者。当用三[牟*含]誐药莲花青忧钵罗花蒺藜草各等分以冷水相和研令极细。后入乳汁及糖蜜等同煎。候冷服之。此药能安胎藏止息疼痛。患者服之而得安乐。
复次女人怀孕至第九月胎藏不安者。当用蓖麻根迦俱[口*(匕/示)*(入/米)]药舍罗钵赧尼药没哩贺底药。各等分以冷水相和研令极细。入乳汁同煎。候冷服之。此药能安胎藏止息疼痛。患者服之而得安乐。
复次女人怀孕至第十月胎藏不安者。当用菉豆忧钵罗花。等分以水相和研令极细。复入乳糖及蜜并乳汁同煎。候冷服之。此药能安胎藏止息疼痛。患者服之而得安乐。
复次女人怀孕延胎十一月胎藏不安者。当用青忧钵罗花娑路刚药莲花并茎。等分以冷水相和研令极细。后入乳汁乳糖同煎。候冷服之。此药能安胎藏止息疼痛。患者服之而得安乐。
复次女人怀孕延至第十二月胎藏不安者。当用迦俱[口*(匕/示)*(入/米)]药叱啰迦俱[口*(匕/示)*(入/米)]药甘草忧钵罗花。各等分捣筛令细。以水同研。后入乳汁相和煎熟。候冷服之。此药能安胎藏止息疼痛。患者服之而得安乐。
尔时喏嚩迦仙人。闻师说是女人怀孕保养法已。欢喜信受作礼而退。
迦叶仙人说医女人经

        </div>
      </div>
    </div>
  </div>
</div>
<!--update:2025-08-30 09:33:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>