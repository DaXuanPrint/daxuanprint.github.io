<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛垂般涅槃略说教诫经全文,佛垂般涅槃略说教诫经全文在线阅读,佛垂般涅槃略说教诫经全文在线下载,大玄古籍书库">
<meta name="description" content="亦称《佛临般涅槃略说教诫经》、《佛垂般涅槃教诫经》、《佛垂般涅槃略诫经》、《佛临般涅槃经》等,简称《佛遗教经》、《遗教经》。佛教经典。后秦鸠摩罗什译。一卷。叙述释迦牟尼即将进入涅槃前对弟子们所作的教诫。大意是要弟子们遵守戒律,精进修行,争取解脱。此经起初被视作小乘经,自《开元录》起移入大乘经。在历史上影响较大,唐太宗曾诏派写经生专门书写此经,付京官、刺史各一卷,以此规范僧尼行为。为历代大藏经所收,敦煌遗书亦有收藏。_佛垂般涅槃略说教诫经_全文在线阅读_佛垂般涅槃略说教诫经_全文在线下载_大玄古籍书库">
<title>佛垂般涅槃略说教诫经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">佛垂般涅槃略说教诫经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]3074</span> <br/>
          说明： <span class="inputVal" id="bkdec">亦称《佛临般涅槃略说教诫经》、《佛垂般涅槃教诫经》、《佛垂般涅槃略诫经》、《佛临般涅槃经》等,简称《佛遗教经》、《遗教经》。佛教经典。后秦鸠摩罗什译。一卷。叙述释迦牟尼即将进入涅槃前对弟子们所作的教诫。大意是要弟子们遵守戒律,精进修行,争取解脱。此经起初被视作小乘经,自《开元录》起移入大乘经。在历史上影响较大,唐太宗曾诏派写经生专门书写此经,付京官、刺史各一卷,以此规范僧尼行为。为历代大藏经所收,敦煌遗书亦有收藏。</span> <br/>
          封面： <span class="inputVal" id="bkimg">Z_327.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]佛垂般涅槃略说教诫经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]3074
[book_dec]亦称《佛临般涅槃略说教诫经》、《佛垂般涅槃教诫经》、《佛垂般涅槃略诫经》、《佛临般涅槃经》等,简称《佛遗教经》、《遗教经》。佛教经典。后秦鸠摩罗什译。一卷。叙述释迦牟尼即将进入涅槃前对弟子们所作的教诫。大意是要弟子们遵守戒律,精进修行,争取解脱。此经起初被视作小乘经,自《开元录》起移入大乘经。在历史上影响较大,唐太宗曾诏派写经生专门书写此经,付京官、刺史各一卷,以此规范僧尼行为。为历代大藏经所收,敦煌遗书亦有收藏。
[book_img]Z_327.jpg


[book_title]佛垂般涅槃略说教诫经全文
後秦龟兹国三藏鸠摩罗什奉诏译
释迦牟尼佛初转法轮。度阿若憍陈如。最後说法度须跋陀罗。所应度者皆已度讫。於罗双树间将入涅槃。是时中夜寂然无声。为诸弟子略说法要。汝等比丘。於我灭後当尊重敬波罗提木叉。如闇遇明贫人得宝。当知此则是汝大师。若我住世无异此也。持净戒者不贩卖贸易。安置田宅。畜养人民奴婢畜生。一切种殖及诸财宝。皆当远离如避火坑。不得伐草木垦土掘地。合和汤药占相吉凶。仰观星宿推步盈虚历数算计。皆所不应。节身时食净自活。不得参预世事通致使命。咒术仙药。结好贵人亲厚媟嫚。皆不应作。当自端心正求度。不得苞藏瑕疵显异惑众。於四供养知量知足。趣得供事不应蓄积。此则略说持戒之戒是正顺解脱之本。故名波罗提木叉。依因此戒得生诸禅定及灭苦智慧。是故比丘。当持戒勿令毁犯。若人能持净戒是则能有善法。若无净戒诸善功德皆不得生是以当知。戒为第安隐功德之所住处。
汝等比丘。已能住戒当制五根。勿令放逸入於五欲。譬如牧牛之人执杖视之。不令纵犯人苗稼。若纵五根。非唯五欲将无崖畔不可制也。亦如恶马不以辔制。将当牵人坠於坑如被劫害苦止一世。五根贼祸殃及累世。为害甚重。不可不慎。是故智者制而不随。持之贼不令纵逸。假令纵之。皆亦不久见其磨灭。此五根者心为其主。是故汝等当好制心。心可畏甚於毒蛇恶兽怨贼大火越逸。未足喻也。动转轻躁但观於蜜不见深坑。譬如狂象无钩猿猴得树腾跃跳踯难可禁制。当急挫之无令放逸。纵此心者丧人善事。制之一处无事不办是故比丘。当勤精进折伏其心。
汝等比丘。受诸饮食当如服药。於好於恶勿生增减。趣得支身以除饥渴。如蜂采花但其味不损色香。比丘亦尔。受人供养取自除恼。无得多求坏其善心。譬如智者筹量牛力所多少。不令过分以竭其力。
汝等比丘。昼则勤心修习善法无令失时。初夜後夜亦勿有废。中夜诵经以自消息。无睡眠因缘令一生空过无所得也。当念无常之火烧诸世间。早求自度勿睡眠也。诸烦恼贼常杀人甚於怨家。安可睡眠不自惊寤。烦恼毒蛇睡在汝心。譬如黑蚖在汝室睡。当以持戒钩早摒除之。睡蛇既出乃可安睡。不出而眠是无惭人也。惭耻之服。於诸庄严最为第一。如铁钩能制人非法。是故比丘。常当惭耻。无得暂替。若离惭耻则失诸功德。有愧之人则善法。若无愧者，与诸禽兽无相异也。
汝等比丘。若有人来节节支解。当自摄心无令瞋恨。亦当护口勿出恶言：若纵恚心则妨道失功德利。忍之为德持戒苦行所不能及。能行忍者乃可名为有力大人。若其不能欢喜受恶骂之毒如饮甘露者，不名入道智慧人也。所以者何。瞋恚之害能破诸善法坏好名闻。世後世人不喜见。当知瞋心甚於猛火。常当防护无令得入。劫功德贼无过瞋恚。白衣受欲行道人。无法自制。瞋犹可耍出家行道无欲之人。而怀瞋恚甚不可也。譬如清冷雲中霹起火非所应也。
汝等比丘。当自摩头。已舍饰好著坏色衣。执持应器以乞自活。自见如是，若起憍慢疾灭之。谓长憍慢尚非世俗白衣所宜。何况出家入道之人。为解脱故自降其心而行乞耶。等比丘。谄曲之心与道相违。是故宜应质直其心。当知谄曲但为欺诳。入道之人则无是处是故汝等。宜应端心以质直为本汝等比丘。当知多欲之人。多求利故苦恼亦多。少欲之人求无欲则无此患。直尔少欲尚应修习。何况少欲能生诸善功德。少欲之人则无谄曲以求人亦复不为诸根所牵。行少欲者心则坦然无所忧畏。触事有馀常无不足。有少欲者则有涅槃是名少欲汝等比丘。若欲脱诸苦恼。当观知足。知足之法即是富乐安隐之处。知足之人虽地上犹为安乐。不知足者虽处天堂亦不称意。不知足者虽富而贫。知足之人虽贫而富。不足者常为五欲所牵。为知足者之所怜愍。是名知足。
汝等比丘。若求寂静无为安乐。当离愦闹独处闲居。静处之人帝释诸天所共敬重。是当舍己众他众。空闲独处思灭苦本。若乐众者则受众恼。譬如大树众鸟集之则有枯折之患世间缚著没於众苦。譬如老象溺泥不能自出。是名远离。
汝等比丘。若勤精进则事无难者，是故汝等。当勤精进。譬如小水常流则能穿石。若者之心数数懈废。譬如钻火未热而息。虽欲得火火难可得。是名精进。
汝等比丘。求善知识求善护助而不忘念。若不忘念者，诸烦恼贼则不能入。是故汝等常当摄念在心。若失念者则失诸功德。若念力坚强。虽入五欲贼中不为所害。譬如著铠入则无所畏。是名不忘念。
汝等比丘。若摄心者心则在定。心在定故能知世间生灭法相。是故汝等。常当精勤修诸定。若得定者心则不乱。譬如惜水之家善治堤塘。行者亦尔。为智慧水故善修禅定令不失。是名为定。
汝等比丘。若有智慧则无贪著。常自省察不令有失。是则於我法中能得解脱。若不尔既非道人。又非白衣。无所名也。实智慧者则是度老病死海坚牢船也。亦是无明黑闇大明也。一切病苦之良药也。伐烦恼树者之利斧也。是故汝等。当以闻思修慧而自增益。若人智慧之照。虽无天眼而是明见人也。是为智慧。
汝等比丘。若种种戏论其心则乱。虽复出家犹未得脱。是故比丘。当急舍离乱心戏论若汝欲得寂灭乐者，唯当善灭戏论之患。是名不戏论。
汝等比丘。於诸功德常当一心舍诸放逸。如离怨贼。大悲世尊所欲利益皆以究竟。汝但当勤而行之。若在山间若空泽中。若在树下闲处静室。念所受法勿令忘失。常当自勉精修之。无为空死後致忧悔。我如良医知病说药。服与不服非医咎也。又如善导导人善导。之不行非导过也。汝等若於苦等四谛有所疑者，可疾问之。无得怀疑不求决也尔时世尊如三唱。人无问者，所以者何。众无疑故。
尔时阿?楼驮观察众心而白佛言：世尊月可令热。日可令冷。佛说四谛不可令异。佛苦谛真实是苦。不可令乐。集真是因。更无异因。苦若灭者即是因灭。因灭故果灭。灭苦道实是真道。更无馀道。世尊，是诸比丘於四谛中决定无疑。於此众中。所作未办者，见灭度当有悲感。若有初入法者，闻佛所说即皆得度。譬如夜见电光即得见道。若所作已办度苦海者，但作是念。世尊灭度一何疾哉。阿?楼驮虽说是语。众中皆悉了达四圣谛义。尊欲令此诸大众皆得坚固以大悲心复为众说。
汝等比丘。勿怀忧恼。若我住世一劫会亦当灭。会而不离终不可得。自利利人法皆具若我久住更无所益。应可度者若天上人间皆悉已度。其未度者皆亦已作得度因缘。自今已我诸弟子展转行之，则是如来法身常在而不灭也。是故当知。世皆无常会必有离。勿怀忧世相如是，当勤精进早求解脱。以智慧明灭诸痴闇。世实危脆无牢强者，我今得灭如除恶此是应舍罪恶之物。假名为身。没在生老病死大海。何有智者得除灭之如杀怨贼而不欢喜
汝等比丘。常当一心勤求出道。一切世间动不动法。皆是败坏不安之相。汝等且止。得复语。时将欲过我欲灭度。是我最後之所教诲。

        </div>
      </div>
    </div>
  </div>
</div>
<!--update:2025-08-30 09:23:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>