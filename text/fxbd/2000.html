<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,径山集上,径山集中,径山集下,径山集全文在线阅读,径山集全文在线下载,大玄古籍书库">
<meta name="description" content="径山集，寺院志，三卷，（明）径山僧宗净撰。嘉庆十三年刊本。。明万历七年刻本，今藏南京图书馆，收入《中国古籍善本书目》。。宗净，明径山寺僧，事迹不详。。径山修志，始于北宋李照的《径山集》，编于北宋大中祥符年间，但已久佚。李照，官刑部员外郎、集贤校理，善音律。这部明代宗净《径山集》三卷，是目前现存最早的径山地方志，弥足珍贵。。此本《四库全书》据浙江巡抚采进本存目。《四库总目提要》卷七十七：“是书上卷记寺之建置，中卷记禅宗，下卷载艺文。原刻校雠不精，僧方一序，谓其鲁鱼亥豕迭出，为白璧蝇玷云。”_径山集_全文在线阅读_径山集_全文在线下载_大玄古籍书库">
<title>径山集_宗净_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">径山集</span> <br/>
          作者： <span class="inputVal" id="bkauthor">宗净</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,名胜志,完结</span> <br/>
          字数： <span class="inputVal" id="bknum">[book_length]23734</span> <br/>
          说明： <span class="inputVal" id="bkdec">径山集，寺院志，三卷，（明）径山僧宗净撰。嘉庆十三年刊本。 明万历七年刻本，今藏南京图书馆，收入《中国古籍善本书目》。 宗净，明径山寺僧，事迹不详。 径山修志，始于北宋李照的《径山集》，编于北宋大中祥符年间，但已久佚。李照，官刑部员外郎、集贤校理，善音律。这部明代宗净《径山集》三卷，是目前现存最早的径山地方志，弥足珍贵。 此本《四库全书》据浙江巡抚采进本存目。《四库总目提要》卷七十七：“是书上卷记寺之建置，中卷记禅宗，下卷载艺文。原刻校雠不精，僧方一序，谓其鲁鱼亥豕叠出，为白璧蝇玷云。”</span> <br/>
          封面： <span class="inputVal" id="bkimg">Z_2000.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]径山集
[book_author]宗净
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,名胜志,完结
[book_length]23734
[book_dec]径山集，寺院志，三卷，（明）径山僧宗净撰。嘉庆十三年刊本。 明万历七年刻本，今藏南京图书馆，收入《中国古籍善本书目》。 宗净，明径山寺僧，事迹不详。 径山修志，始于北宋李照的《径山集》，编于北宋大中祥符年间，但已久佚。李照，官刑部员外郎、集贤校理，善音律。这部明代宗净《径山集》三卷，是目前现存最早的径山地方志，弥足珍贵。 此本《四库全书》据浙江巡抚采进本存目。《四库总目提要》卷七十七：“是书上卷记寺之建置，中卷记禅宗，下卷载艺文。原刻校雠不精，僧方一序，谓其鲁鱼亥豕叠出，为白璧蝇玷云。”
[book_img]Z_2000.jpg


[book_title]序
《径山集》三卷(明刊本，扬州马氏藏书)
前径山兴圣万寿禅寺住持金华宗净集
径山在临安县天目山东北。唐▆▆国一禅师法钦始开山，代宗诏建寺乾符。宋大中祥符、政和叠改寺额。南渡後，显仁太后、高宗尝游幸赐赉，孝宗御书▆▆▆「千僧阁」、「妙喜庵」扁额。是集上卷记寺之建置，中卷记禅宗，下卷载艺文。万历丙子，僧方壹〔有〕序，〔又〕後识曰：「本山正璠，呆庵十一世孙也。缘覩是集残毁将泯，惜无以闻见後贤，率徒性澄等回施衣资，谨刻流通。所冀阅者不动脚头，已覧一山三石怪；未谭舌底，早知双径五峰寒。悟是相非相，即如来清净法身；斯观不观，证当入游戏三昧云云。」卷〔册〕面有长方木记〔朱印〕：「乾隆三十八年四月，两淮塩政李质颖送到马裕家藏释宗净《径山集》壹部，计书壹本。」卷首钤「翰林院印」，葢《四库》後返还本子。
重刻《径山集》序
凡集之歆慕扵当时而传於不朽者，非以其迹，[口*人]其实也。迹无实，罔[口*人]徴；实无迹，终莫能废。故古之圣所遗之坟索《诗》、《书》、《易》、《春秋》、《礼乐》，以至百家子史?籍，皆灿然千古犹一日也。何哉？以其有实之可以垂教万世，而为法扵天下耳。我宗门自竺乾七佛迨於六祖，以及千七百家，咸有经论萹章敷宣无量妙义[口*人]显示真宗。故自周抵今之喆圣明王、公卿大夫士徃徃尊崇之不替。而与孔孟之道偕存者，盖亦以其实之有在也。径山名列天下道塲之首，岂以山盘踞之奥胜，与遗蹟之繁夥也邪？寔由扵唐之开山国一钦公，与无上宗公、灋济諲公之廿数?，皆以性地朗彻，法境晶莹，其衜足以当代宗皇帝之诸圣眷伫。钦承历朝之羣公企仰礼下，而可垂教为法扵後世耳。暨是，涉五代，届赵宋，而大慧杲公者相继辈出，又且二三十许貟，皆雷轰电掣，狮吼象骤，诚谓古佛递现，真宗迭显在也。故宋帝孝宗屡赐玺翰，及御制真讃，以嘉赉之。钜公如魏国张浚丞相、张商英侍郎、张九成之诸贤逹者，前後相参叩，承事而弗斁。抑又岂非以其实之所召与？是故道塲居称天下苐一，固无忝扵径山矣！世欲考见已上诸家之实，其玄猷玅旨备载《五灯会元》，条然可讨，攟摭浩繁，兹弗克悉缀。至欲求访徃古事迹，则必身临于境，自可槩得耳。以迹以实，惟世之君子配之焉。是集旧有刻本，厯年滋久，书亡板废有日矣。今季首春，寺主僧尝董治楼殿诸冗事者，正璠也。虑其愈久而愈失之，荐至无所从考也，乃搜厥残册断编，聚鉢资倩工，依抄本重缮刻之，以聊存其故。住持自唐国一祖师至此，共凢八十代。梓既讫，持一本示余，请以序弁诸端。余即展以阅之，见其中间鲁鱼亥豕者屡出，余頋谓之曰：「曷为若是？」璠曰：「板失罔所据证之也。又祖上之遗籍，後人莫敢妄为之臧否耳，姑从其敝为是。」余遂廼弗再诘，而撮其畧与为之序。至传互之故，盖白璧蝇玷也。从来既远，咎靡所质矣。幸大方观者抉其梗概而遗其譌缪，付之以冁然一咲云尔。
万历四年丙子夏四月，吉[(幻-ㄠ)@ㄠ]住径隝，砚山跛老方壹撰并书

[book_title]径山集上
前径山兴圣万寿禅寺住持金华宗净集
《临安志》云：「径山兴圣万寿禅寺在临安县之北三十里，乃天目之东北山也。」开山曰「国一禅师法钦」。唐代宗时，诏杭州即其庵建径山寺。乾符六年，改赐为乾符镇国院。大中祥符，改赐承天禅院。政和七年，(《县志》云：「开禧元年」。)改能仁禅院。初钦之来是山也，猛兽不抟，鸷乌不击，山下之民不渔不猎。有白兎二，拜跪扵杖屦间。有灵鸡常随法会，不食生类，及师之长安，鸡长鸣三日而死。今灵鸡塚存焉。宋孝宗御书扁，有「千僧阁」，有「妙喜庵」。显仁皇太后、高宗皇帝甞逰幸径山，前後赐赉甚渥。乾道四年，乃建龙逰阁。唐代宗皇帝诏敕径山国一大觉禅师：「朕闻江左有藴道禅人，德性氷霜，净行林野。朕虚心瞻企，渴仰悬悬，有感必通，国亦大庆。愿和尚远降中天，[书-曰+皿]朕归向，不违愿力，应物现形。今遣内侍黄凤宣旨，特到诏迎，速副朕心。春暄，师得安否？遣此不多及。敕令夲府县供送，凡到州县，开净院安置，官吏不许谒见，疲师心力。弟子不算多少，听其随侍。」敕
径山兴圣万寿禅寺之记
径山乃天下竒处也。由双径而上，至高绝之地，五峰巉然。中夲龙湫，化为寳所，国一禅师开山扵天寳之初，特为伟异。天作地藏，待斯人而後发；道成名震，召归长安，代宗为之执弟子礼。将相不得与大丈夫事，継之以无上，又之以法济，坐镇群魔，刀斮禅牀而色不动。识钱武粛王扵微时，故吴越絫世崇奉尤谨。皇朝至道中，太宗皇帝赐以御书，并佛骨舎利。元佑五年，内翰苏公知杭州，革为十方，祖印悟公为苐一代住持。绍兴七年，大慧禅师来主法席，衲子云集至千七百众。末年南归重来，跲而复振，人境相与映发。道俗趋仰，龙神亦随，指麾而[宋-木+之]。显仁皇后在慈宁宫，高宗皇帝在德寿宫时，皆甞逰幸，就书「龙逰阁」扁牓。孝宗皇帝书「兴圣万寿禅寺」，又赐以《圎觉经解》，天下樷林拱称第一。大慧以来，名德継起，神龙灵响素着，国家民庶有祷輙应，絫封「神应德济显佑广泽王」，庙为「灵泽」，且有玉圭、玉带、黄金瓶鑪祭器之赐，其盛极矣。然而废兴有数，不可预知，国一之後以会昌沙汰而废。咸[这-言+角]间，无上兴之。又後八十余年庆赏，始以感梦起废，为屋三百楹，剪去樗栎，手植松桧不知其几。今之参天合抱之木皆是也。蒙庵禅师元聦，以庆元三年自福之雪峰被旨而来，道誉隆洽，不媿前人。五年仲冬，行化浙西而回禄挻灾，烈风佐之，延燔栋宇一昔而[书-曰+皿]。异哉！人皆以为四百年积累之业一旦扫地，有能兴之非磨以岁月未易就也。先是，寺基局扵五峰之间，又规模不出一手，虽为屋甚夥，高下奢侈各随其时，囙陋就蕳亦复有之。众为之请曰：「大慧无恙时，岂不能彻而更之？」顾其势未可。兹焉火起龙堂，瞬息埃灭，岂龙神欲一新之乎？况祖师之像出扵烈焰而不毁，开山之庵四面焦灼而茅不伤，师与国一俱姓朱氏，或疑以为後身北移酱坛，涌泉成井，今日安知暂废而当复大兴邪？聦曰：「有是哉？微我谁当为之！」乃出衣盂为之倡，率学徒元韶、可逹?，所在缘化，两宫加以锡赉。施者闻风日集，动以万计。又命南悟?广募闽、浙、江东西良工伐木于山，日役千軰，斤斧之声震动山谷。凡食扵山者，无问比丘、优婆塞，相扵勧勉，智者献谋，壮者出力，夙夜经营不翅，已移开拓旧址。首扵东偏为龙王殿，以厳香火之奉；継为香积厨，以给伊蒲之馔。延湖海大众，则有云堂；供水陆大斋，则列西庑。此皆一日不可缓，寺之所以立也。寳殿中峙，号普光明，长廊楼观，外接三门，门临双径，架五凤楼九间，奉安五百应真，翼以行道阁善财参五十三善知识，仍造千僧阁以补山之阙处。前耸百尺之楼以安洪钟，下为观音殿，而以东西序庋《毘卢大藏经》。函凿山之东北以广库堂，辇其土石置後山巨壑中。开毗耶方丈扵法堂之上，复层其屋以尊阁思陵宸翰御榻，修复妙喜塔亭，仍建蒙庵扵明月池上。为香水海以沐浴，为天慧堂以选僧。禅房客舘内外周备，像设雄尊金碧璀璨，法器什物所冝有者，纎悉必具，不可胜书。盖其百工兢起，众志孚应，经始扵六年之春，成扵嘉泰改元之夏。阅月才十余，而变瓦砾之区为大寳坊。始者荡废扵一弹指顷，若甚惨矣！及其兴之神速，则高掩前古而又雄壮杰特，绝过扵旧。按圗而作，井井有条，云栋雪脊，翬飞层叠，逈出扵烟霏空翠之表。春秋二会来者益众，奔凑瞻仰如见化城，惊惧踊跃称未曾有，径山扵是乎大振矣！余甞登含晖之亭，如踏半空，左眺云海，视日初出，前望都城，自西湖浙江以至越山，厯厯如指诸掌，真绝景也。为别峰寳印赋诗有「百万桾松双径杳，三千楼阁五峰寒」之句，印为之抚掌，且曰：「山中之景几无余藴矣！」是时新创大阁，丹臒未施，上下一色，如凝霜雪，涉二十年犹属夣境。今则土木之盛何止十倍，恨未能一寓目也。聪忽以书相寻扵寂寞之滨，属以记文，遣僧契日携书来见，备道始末。辞之曰：「年侵学落，笔力随衰。子之师愿力宏深，成如许大佛事，不求扵重望雄文之士，而为此来何其舛邪？」求之再三，拙庵又助之请，遂櫽括其语，为之大书，且告之曰：「大慧千僧阁之成，一时称为盛举。善乎李资政之记，以为在杲公何足道？而循袭龌龊者以为竒特，不亦陋甚矣哉！聪之为此，初岂有意扵兴作者？囙欝攸之竒变，偶人情之响合，上资国力，广集喜舍，时节囙缘，有相之道以济登，兹是同不可不记以传远。然扵师何有哉？矧国一之初，夲无可传之法，其後瞻礼之众倾扵亿兆，财施之广盈扵千万，视之如幻，?之扵空。居惟一室，室惟一牀，布褐陶匏，干衣粝食，其视宠荣震耀何如也？聪方以此道行，而余欲以言语讃叹有为[工*刀]德，多言益足为赘。是故言[书-曰+皿]扵此，师其以为然乎？」
三年重午日，显谟阁直学士，通议大夫，提举江州太平兴国宫，奉化县开国子，食邑五百户楼钥记并书
径山禅寺重建记
国家驻跸临安，自西天目龙翔凤舞，舒冈布麓，蟠结而为帝王之都者，钱塘也。自东南天目熊腾马奔，陵深拔峭，发越而为梵释之宫者，径山也。山以径名，乃天目之径路，其地尊故鬼神不敢宅，其境胜故凢庶不得居，必也以大法力逮大道场，然後能储精会秀，揽光景而纳扵其中。始国一禅师卓锡于此，兴废逮今盖已四百余年矣。先是，庆元己未冬龙王殿灾，精庐佛宇一夕而烬，住持僧元聦治故而复新之。後三十五年夏再毁。无凖师范慨然叹曰：「曩在育王时，曾夣一神人，伟衣冠，盛仪卫，驰骑而前迎。畴昔之夜，又夣前神人者，持一寳珠以相授，曰：『谨勿讶。』或谓夣之神即山之龙，珠之数则火之日也。岂住止成坏皆数耶？」师扵是以精进心转不退轮，以勇徤力挝无畏皷，披榛塞窍，高深度材扵山，视昔所封植可以为榱为梁、为杗为桶者，适饱厥用则鸠工聚粮，命干力之僧相其役。一念才起，诸天响合，上方须赉甚渥，公卿大夫士乐施舍，南国之好善者不祈而献赀，不命而献力。越三年，考成曰堂、曰殿、曰门、曰廊、曰楼观，栖客之庐、齐庖之所、库庾井廐靡不毕具。最是龙逰阁居翠峰之顶，画栱璇题，承云纳日。而虗檐外曰凌霄之阁，天空宇逈，若与灏气者游。循而下曰寳殿、曰寳所、曰灵泽殿、曰妙庄厳阁，不但如飞来涌出，而宸奎丽画寳镇此山，寔振古所未有。旧两僧堂幼学者居外，久习者居内，殆非不二法门。今则綂而为一，楹七而间九，蓆七十有四而衲千焉。矧翼五凤而闶离门之虗，建万佛而补艮山之阙，皆以大用胜服之。若夫乗金相水，西奉多闻，异僧所之更不道也。比年以来，岁数不登，诸方寺宇兵残火毁，荒基断础相望，百不能兴一二。师乃扵艰棘之秋，廉以克己，勤以募众，竟乗愿力成就兹事，岂不谓释中之杰也？虽然，予甞闻瞿昙氏之为教也，旅泊三界，木下一宿，穴土为庐，编茅为庵。逹磨之不屋也，德山之无殿也，包摄之不设佛像也，杨歧之不盖僧堂也，风穴之不葺破院也，林洋泰布衲之不饰寺塔、不占檀那地。瓦石击竹无非道，山桃开花无非禅，地上木庭前栢无非佛，安得有宫殿楼阁之华哉？无凖曰：「否也！了性者，真幻皆性；证实者，权假皆实。一大寳藏，半说庄厳；一部《华厳》，只言现量。有是身非旅亭也，有是物非寓宇也，有是居处室庐非假观也，有是宫殿楼阁非化城也。扵密屋可以识无漏，扵境壁可以见囙果，扵广大楼阁可以观三生。立一枯木为像可以起人敬心，拈一泥团涂地可以使人不墯恶趣。茎草建刹具足大智，聚沙为塔皆成佛道，安得谓无范金合土塈茨丹臒之事哉？」予谓：「由前之说则一切有为之事俱落虗无，由後之说则诸祖无上之宗悉成断灭。泥空则如盲人摸象，黑山鬼窟修行；堕有则犹跛鼈困泥，浊海波中起没。二说皆非也。道有则一尘不立，道无则一法不舍。扵真空而不着顽空，扵妄有而转归妙有。信圎而不偏，念活而无弊。合体性容貌融为一源，其庶乎道哉！」师曰：「此事且止。普乐院火，永邦建之，记者张无[书-曰+皿]也。圎通寺焚，师序复之，记者周益公也。己未之厄，聡亦求记扵楼学士。予旧词臣也，盍为我识之？」岁丁酉(理宗绍[宋-木+之]六年)登山，首请守宁国，又请奉祠龟溪，请益勤，且曰：「上累颁金币，赐御书，复贲范以金栏法衣、佛监师号，盖自灵山付嘱以来未有。如今天子神圣慈武，清心寡欲，笃行善道，扶立教门如此之力，子尚可得而辞耶？」「咏不甞醍醐，不嗅薝卜，枯藤败笔何能铺述盛羙？然学自孔氏，所求乎子以事父、臣以事君，常恐不[书-曰+皿]其分，无以报国。汝?舍世俗家，出形色界，辞亲割爱不拜君父，饭以珍厨，栖以大厦，将何所求报国恩？持经诵咒不足以报，谭空说妙不足以报，穷子之力[书-曰+皿]未来世以无量庄厳不足以报。惟发扬大旨警悟群迷，具如来眼踏毘卢顖，掘二祖髄御大梅心，标俱胝指破马师、钦师，或使一切众生成?正觉，此真是报国恩处。」范曰：「唯。」乃为之记。
尚书吴咏撰
逰径山记
观文殿大学士杭州太守莆阳蔡襄君谟记
记径山之逰临安县之北，鄙直四十里有径山在焉。山有佛祠，号曰「承天祠」，有碑籀述载，本初唐崔元翰之文，归登书之石，今传扵时云。始至山之阳，东西之径二。登自其西，壁绝襟绕，轿行百休，松桧交错，盘欝蒙翳，寻丈之间，独闻语声。跻棱层，披翠蒨，[书-曰+皿]十里许，下视来径，青虯蜿蜒，抟巌腾霄。且及其巅，峡束洞隠，几不容并行。已而内括一区，平盈坦壑，四面五峯，如手竪指，一峯南绝，卓为臣擘，屋盖高下，在掌中矣。庭间小井，或云故龙湫也。龙亡湫在，岁率一来，雷雨瞑曀，而乡人祠焉者憧憧然。环山多桀木，丝杉翠柽，千千万万，若神官苍士，聮憧植葆，骈隣倚徒，沉毅而有待者。导溜周舎，锵然鏐然，若銮行佩趋而中莭者。由西峯之北数百步，矹然臣石，屏张笏立，上下左右，可再十尺，划而三之，若川字，隶文曰「喝石巌」，其传甚神。并岩被谷，修竹茂密，甞以契力刻竹两莭间，成「景佑三年十二月十五日」字云尔。由东径而往，坎窞为池，游鱼旷空。其西迳东折蹴南峯，领脰之间，平地砥然，盈畆而半。偃松一本，其高丈，其荫四之，横柯不耸，如芝孤生。松下石泓，激泉成沸，甘白可爱。即之煮茶，凡茶出北苑，苐品之无上者。最难其水，而此冝之。偃松之南，一目千里，吴江之涛可挹，越岫之桂可搴，云驳霭褰，状类互出，若古圗画，虫蠧断裂，无有边幅，而??显之物尚可名指。群山属聮，呈露岗脊，矫矫剪剪，咸自意气，若小说百端，欲圣知之亢而不知其下也。临观久之，魁博通幽之思生焉。古人有言：「登高能赋，可为大夫。」旨乎哉！子扵斯见之矣，曷止大夫之为也！大凡言之，天隣地绝，山[同-(一/口)+巳]物静，在处人巧，举可人意。虽穷冬閴寂，未覩夫春葩之荣、薰风之凉、秋气之清，然取扵子者犹在也。既归无几何，而曩所厯者重鈎复结无一见焉，追而言之，若觉而言夣，使人悄怆而不知其自也。同逰者，建安王瑊君度、岳阳朱师德宗哲，又君度之侄子常、子羙，甥杜沂皆从逰其前，与谋而後。以事已之者朱宗哲之兄师道希圣、杜沂之父叔元君懿、揭阳卢几举。之三人，莆阳蔡襄一与之善，惜乎不及俱也。书所经见往贻之，人一通。甞刻竹两莭间之十字，其逰之年月日也。
孔子登泰山而小天下，荀卿亦云：「不若登高而见博。」然则孔子、荀卿之说岂徒夸伟观而适细娱？抑亦有足发扵人者。以其俯高则视广，逹远则思深。高且远，圣人之道。学其高者，其视广；学其远者，其思深。广视而思深，鲜弗克济。予观蔡君谟记径山之逰，圗画扵文物无遁者。且谓古人有言曰：「登高能赋，可为大夫。旨乎哉！吾扵斯见之矣。曷止大夫之为也？」如是者，又岂徒肆竒语巧华扵草树烟云之间哉？诚取乎发之高远，如前之所陈也。後之逰者蔑是之取，而区区然虞颠济而竭目力，非予所敢知也。後三日，县尉王瑊题其篇末。时年希圣权令君谟从事中洛，君懿尉涟水，皆新署。宗哲举之皆名进士，从逰三子皆幼。书者杜叔原，其尉涟水君懿也。
《首楞厳》云：「山河大地皆是妙明真心中所现物。」上而竺坟鲁典，下而稗官小说，乃至百家异道之书，未有舎此所现而能铿金锵玉，震耀古今者。宋景佑间，莆阳蔡君谟由观文大学士出守杭城，其记兹山岩石之竒峭、水云之幽茂，自谓若觉而言夣，信不诬矣。涟水尉杜叔元甞磨崖大书，昭于当时。苔埋藓剥，霜冻雨淋，不二百年澷灭殆[书-曰+皿]。少林嵩禅师易以木板刻之，今日亦然圮腐。耆宿惠洲出己资，代石重加雕镌，置之流止亭间，使与唐崔元翰所铭国一大觉之道之德并行扵天下後世，可不远且大哉！後至元丙子，住山特赐「惠文正辩佛日普照禅师」。
行端敬题
圎觉阁记
淳熈十年二月己未，径山兴圣万寿禅寺西阁成。乙丑，上赐住持僧寳印《御注圎觉经》，且命寳印为之序。既进，上为嘉叹，召见锡赉甚宠。扵是道俗咸曰：「赐经与阁成同时，冝牓曰『圎觉之阁』，且刻石以侈盛事。」则文咸曰：「陆游冝为记。」寳印以众言来谂游扵山隂泽中，游蹙然不敢辞。恭惟圣天子以聡明睿智之资，体尧蹈舜，深造道妙，悟一心扵万法之中。既以博极皇坟帝典、羲圗鲁史之秘，而象胥所传、木叶旁行亦靡不究覧。以大圎觉为我世界悼士之陋，多岐私智，昧乎大同，乃以万机之余亲御注释。凡十二大士之所问、调御之所说、佛陁波离之所译、宗密之所注、裴休之所言皆氷释缕解扵宸华之下。
十殿若干楹，为丛林拥卫；构无垢轩并云厨?室若干间，为怡宾安众之所。百器具修，常住赖之。径前作大门楼，自书「天下径山」之扁。其天王殿门之扁，则驸马都尉沐公所书也。
迨岁甲寅，公春秋寝高，倦扵接引，思休闲且预谋归寂之地，乃即寺北偏作退居，号「圎照」，结窣堵波，号「寿塔」。乙卯秋既就，述偈而退。今天子改元正统之丁巳夏，偶逰京师，因旧善余，来求纪。其作用之岁月，将立石寺中，以贻谋後。来俾有绳缵。予素重公平昔行愿非小，今此盛举，真菩萨心，信所茟之。
赐进士出身，前监察御史，中顺大夫，大理少卿吴兴杨复泰之撰
双溪化城接待寺记
径山天下苐一禅刹，窈深修阻，高人逹士之所辐凑，余每恨无因至焉。去年春，奉诏祈泽山间，佛日禅师宣公获知今承相鲁国公居是山七年矣，忻然领予裴徊周览。云山重复，草木蓊薆，悦可人意。而又栋宇宏丽，器物洁齐，为之昭愕加叹。彼息心净住，何为得此哉？乃言曰：「重跰而来者，穷其日力，食息无所。吾又扵双谿之上筑室百间，济其所不及。皇帝甞锡『化城』二大字，因创重屋，尊而阁之。殿寝门厢庖廪湢浴靡不备。」愿得识其寔，亟命箯舆并游，至则有遇，其言无不及也。余遂言扵师曰：「吾儒之道，食无求饱，居无求安，敏扵事，谨扵言，就有道而正焉。释迦氏初至雪山，劳其筋骨，饿其体肤，既勤且勩，不减吾儒也。今为僧者，不耕而获，拱坐得食，随寓随足，又为之菱舎，使朝不及餐扵此乎榖，夕不及宿扵此乎馆，将翱将翔不至半涂而废，得无过扵安且饱乎？夫登山者将为道谋乎？将为安饱乎？苟志扵道，则居不必安，食不必饱，孜孜求之。求之不得，不敢少怠。意会神契，斯有得矣。师谓何如？」师曰：「此吾考室之意也。能不媿此室，则在其人。」吁！彼能识师意欤？既毕力营缮，远近信敬，翕然乐施。师又自裒其槖，合緍市田千亩为无[书-曰+皿]供，扵是化城之居可久以大，而师所以待其徒之意始惬，不可不识也。师名可宣，吾蜀嘉[宋-木+之]许氏子，别峰印公、橘洲昙公之弟。昙又其同气也。禅印诗昙，有之似之，上雅闻其名，用锡佛日之号。奎画蜫耀，草木生荣，年余七十，甞手书《华厳》?经庋藏兹山，又筑窣覩波扵後，当相与为不朽云。
嘉[宋-木+之]丙子季夏月吉，朝奉郎守军器监𠔥侍左郎官眉山杨汝明记并书

[book_title]径山集中
(前径山兴圣万寿禅寺住持金华宗净集)
径山国一祖师行寔
将仕即前守杭州右司理叅军李照撰
天下山水竒秀，则吴、越称首。越则有天台、四明为尚，吴则有天目居最。径山乃天目东北峰，比诸峰又复竒胜。其顶则五峰周抱，中有平地，实洞天耳。承天禅院居北焉。余闻是山是寺之名久矣！大中祥符辛亥，奉命司宪于郡，日无清暇，故莫遂访焉。今年孟夏，既获羙代，心腑清适，有命驾之兴，快畴昔之素。俄至于是，见其峰峦胜异，草木鲜莹，基构高下，甍檐萦带，非丹青之可状，非咏歌之可记，乃问诸僧开山之事。始先贤之灵迹，其说颇骇人之耳焉。再徴其据，乃得石碑数片、旧録一卷，考其事寔，得诸僧之说半焉。而又乗茟者记述事迹，或得前而遗後，或得後而遗前，观之者莫能[书-曰+皿]见始末之实。余惜此山之竒绝，高先贤之茂行，痛其郡记错维难[书-曰+皿]行扵世，使好事者不能传之，乃命茟縂集其事，使终始一贯，前後无失。然其事得扵古石者存之，传扵人口者勿载，欲後之见者不复疑焉。
时　大中祥符乙卯岁壬子月乙亥日记
苐一代大觉国一贞元祖师
师讳法钦，吴郡崑山人，姓朱氏，世服儒业。师初孕，母管氏梦莲生扵户枢，取一花系扵衣带，窹乃恶荤饵。既诞，形貌竒伟，神色营彻，好以佛事为儿戏。及冠，身长七尺，体备诸相，学行时采为时推服。年二十二，州以充赋，道由丹徒，憇于鹤林。素禅师见而异之，问曰：「子何之？」师曰：「将求仕扵上京。」素曰：「虽有五?之爵，岂如三界之尊耶？」师曰：「可学乎？」素曰：「观子神观，几扵生知。若肯出家，必悟如来知见。」师即裂缝掖，刻苦亲依。素深器之，谓门人法监曰：「此当大弘吾法，蔚为人师。」师日夜奋励，链行安禅，知径直之一言，越周旋之三学，廼请素示其法要。素曰：「无人得我法。」师曰：「以何传？」素曰：「我法寔无可传者。」师顿释疑滞。久之辞素，请示所止，素曰：「乗流而行，遇径即止。」遂受具扵余杭龙泉寺法仑律师，後之临安，行次东北山之下，见樵者，问曰：「此何山？」樵曰：「此天目山之径路，谓之径山，亦名径坞。」师忆素语，廼披榛而入。四顾非人居，适逢苫盖，以覆罝罘，师就之宴坐。大雪经旬，绝食安禅。既霁，猎者见之，投诚归向，师诲使更业。猎者▆弓矢罟网，以其地结庵，请就居之，日饷扵师。他日谓猎者曰：「吾将??扵此山。」猎者曰：「此山神异，中有龙居，师勿徃。」师曰：「何患焉？汝冝遵吾。」即自重冈之西至危峰之北，有一石屏，师坐其下。凡数日，有白衣老人，前而致拜。师曰：「汝何人也？」曰：「龙也。」师曰：「何为至此？」曰：「自师到此山，吾属五百皆不自安。师必久住，我将挈其属而归天目。愿舍所居为师卓锡之所。」引师南进，登绝顶，入五峰之间。中有大湫，指谓师曰：「吾家若去，此湫当涸矣。愿留一穴，以通天目。我欲时至而卫师焉，慎勿湮之。」言讫乃??(今之龙井是也)。扵是云雾晦冥，风雨连霄。诘旦，湫水[书-曰+皿]涸，涨沙如平地。北峰之阳有庵，俨然新成。师知龙所创，遂居之。至今基陛诸草不生，自是远近乡风悉来给奉，四方禅衲景从，庵居满扵岩谷。山左有前临海令吴贞，舍别墅以盖精舎，未逾数载，名震天下。马祖令人驰书，书中作一圎相。师开缄，扵圎相中作一点，却封[同-(一/口)+巳]。又令智蔵来问：「十二时中以何为境？」师曰：「待汝[同-(一/口)+巳]去时有信。」蔵曰：「如今便[同-(一/口)+巳]。」师曰：「传语：『却须问取曹溪。』」有僧问：「如何是道？」师曰：「山上有鲤鱼，井底有蓬尘。」又僧问：「如何是祖师西来意？」师曰：「汝问不当。」曰：「如何得当？」师曰：「待吾灭後，即向汝说。」永泰初，师一日坐于峰北石屏之下，见一白衣人，称是天目巾子山人，致礼言曰：「彼山神告我，长安佛法有难，遣我护之。非僧相不足以増重法门，愿度我为沙弥。」师曰：「汝有何能？」曰：「能诵观音俱胝?咒，[工*刀]力无比。」师欲验之，指坐後石屏：「汝能咒之令破否？」曰：「可。」遂叱之，石裂为三(今喝石岩是也)。师异之，度为沙弥，与名曰「崇慧」，入京寓止章敬寺。大历三年戊申，九月二十三日，太清宫道士史华奏，乞与释氏当代名流角佛法道法胜负。于时代宗留神空门，道众愤疾故有是请。扵东明观架刀为梯，史华登蹑而上，如履磴道，缁侣相顾无敢蹑者。崇慧闻之，谒开府鱼朝恩，朝恩为奏其事。翼日，敕扵章敬寺庭树间梯架，锋刃銛白如霜，増东明观之梯百尺。观者如堵，崇慧跣足而登，至绝梯而止，忻然蹑而下如行平地，以至蹈烈火，探沸油，餐鉄叶为餺飥，嚼钉线为脆饴。史华与道众视之骇汗，掩袂而走。四众讃仰，声若雷霆。帝遣中贵巩廷玉传宣慰劳，嘉叹至于再三，赐紫衣，授鸿胪卿，号曰「护国三蔵」，敕安国寺居之。寻被召，对问：「师承何人？」慧曰：「径山高道僧法钦，臣之师也。」慧辞以未具戒，不敢受紫衣之赐。帝特命开坛，方羯磨，慧??身坛上，莫知所往。帝骇异，赐号「性空大师」。时疑观音应现，救护佛法。因慧之奏以礼径山为师，师名益着。大历中，代宗遣内侍黄凤持诏致师诣阙，其词曰：「朕闻江左有藴道禅人，德性氷霜，净行材野。朕虗心瞻企，渴仰悬悬，有感必通，国亦大庆。愿和尚远降中天，[书-曰+皿]朕皈向，不违愿力，应物现形。仍敕所经州县厳粛舘饷。」(勒石现存。)既至阙庭，帝躬迎登殿，设座以资法要同弟子之礼。师一日在内庭，见帝起立，帝曰：「师何以起？」师曰：「檀越何得向四威仪中见贫道？」帝悦，谓忠国师曰：「欲赐钦师一名。」忠忻然奉诏，廼赐号「国一」焉。顷之，辞归，帝曰：「此众生有当度者，彼众生岂有殊乎？」师曰：「实无有法以度众生。」居内仅一年，每赐缯彩、设御馔，皆控而不受。唯布衣蔬食，器用陶匏如平时。相国杨绾见而叹曰：「此方外之高士也，难得而名焉。」崔赵公甞问：「弟子出家得否？」师曰：「出家是大丈夫事，岂将相之所能为？」赵叹赏其言。一时名公，如李泌、徐浩、第五琦、陈少游?凡三十二人皆称门人，问道以求决择(三十二人姓名列于碑隂)。已而力辞，南还旧山，饯礼荣辉，敕夲州扵径山重建精舎，度僧七人以奉巾瓶，命州长吏逐月躬至问候。久之，刺史请居州之龙兴寺，师亦暂往。越之连帅悯其民新被寇，愿师往临以福芘之。师从其请，或半年，或一年，如是者再。复归龙兴与径山，不择所止。师将示灭于龙兴，先期三日，告众曰：「当葬吾扵南庭隙地，勿封勿树，恐妨僧徒之菜地。」俗寿九十二，僧臈七十，寔贞元八年十二月二十八日也。师悲愿弘深，见面闻名，如子得母。潜符密契者不知其数，目之为功德山。故东至海岱，西及陇蜀，南穷交广，北[书-曰+皿]朔方，学者靡不慕义而来，志求咨决，到扵天龙，敬向异类皈依。地产灵芝，空雨甘露，圣灯夜现，彩云朝晖(寺之玉芝岩、含晖亭因名扵此)，猛兽栖其傍，众禽集其室，白鹇鸟鸦就掌而食。有二白兎，驯伏靴履之上，欲师足煖。有一鸡常随[听-王]法，不食生命，师之西也，长鸣三日而绝。有一麕，常依禅室不他逰，师之灭亦三日而死。贞元九年，德宗赐諡号曰「贞元大觉禅师」，塔曰「天中」。宪宗元和十年，赐丰碑，比部郎中崔元翰撰，左散骑常侍龟登书其碑在寺之西南隅。师嗣牛头宗沠，得法扵素，素师威，威师持，持师方，方师巌，巌师嬾融，融师四祖信大师。天复中，钱氏刻土，许思兵乱，发塔见二缸合蔵肉身如生，发长覆面，士卒悚拜而去。吴越王厚礼重葬于旧塔焉。
苐二代无上禅师
禅师名鍳宗，湖州长兴钱氏子也。祖徽，礼部侍郎。父晟，晦德不仕。师少而頴异，风骨不凡，挺然有拔俗志。依夲州开元寺大德高间出家，年二十七，受具戒，间使习经业，通《净名》、《思益》二经。弃之逰方，谒盐官悟空禅师，[书-曰+皿]得其要领。悟空赏识，以为堪任大法。咸通三年，至天目东登径山，见旧寺自国一去後，僧徒分散殆[书-曰+皿]，荒凉如传舎。师意欲追还旧观，遂驻锡焉。未几，百废具举，道望日远，学者相寻而至，翕然成大法席，冠扵江淛。门弟子杰出者，洪察、洪諲、洪诣、洪寂，知名咸启行谦、行满、行真，皆从上宗门爪牙。先是，諲以经论自负，师告之曰：「佛祖正法直截亡诠，汝算海沙，扵理何益？但能莫存知见，泯绝扵缘，离一切心，即汝真性。」諲闻而适悦，即呈偈云：
这个非他物　元来不昧机
逹而全体现　应处不思议
师曰：「汝问取察师兄。」察曰：「师弟高见，非吾境界。」諲即辞，徧往诸方，至大沩方悟旨。师平时指徒，语言切直，类皆如此。咸通七年丙戌闰三月五日，集众说法，端坐而化。阅世七十四，坐四十八夏。门人奉全身葬于寺之西大寂巌。乾化五年，吴越武粛王请于朝，赐諡无上禅师。唐之石士云牙先生沈敬修撰〈灵龛铭并序〉，又为之讃曰：
眉目清开　风神秀发　圗入丹青　不差毫发
潭底无波　天心印月　是兮非兮　师寕有说
苐三代法济禅师
禅师讳洪諲，其先吴兴乌程人也，姓吴氏。生而神异，长而聦頴，十九依无上禅师削发，二十二往嵩岳受具。初习律乗，未十日而诵毕，弃之游心经论，机辩风生，耆宿下之。归觐无上，无上问曰：「汝扵时中将何以报答四恩？」师芒然莫知所对，废食三日。无上方便慰安之，师扵言下有省，述偈以进，无上颔之(语具无上章)。未几乃辞，行脚。始谒云岩，不契。遂造大沩，顿释蒙滞。再走石霜，得末後句。寻遇会昌之难，众皆悲惋，师曰：「大丈夫锺此厄会，岂非命耶？何乃効儿女乎！」大众初复沙门相。师还故里西峰院，咸通七年上径山，无上委以住持事，师辞甚力。无上曰：「吴中佛法藉扵子耳，何辞之有？」开法之初，众不满百，未终岁间，堂余万指。僧问：「掩息如灰时如何？」师曰：「犹是时人工干。」僧曰：「干後如何？」师曰：「耕人田不种。」僧曰：「毕竟如何？」师曰：「禾??不临塲。」僧问：「龙门不假风雷势便透者如何？」师曰：「犹是一品二品。」僧曰：「此既是阶级向上事如何？」师曰：「不知汝有龙门。」僧问：「如霜如雪时如何？」师曰：「犹是污染。」曰：「不汚染时如何？」师曰：「不同。」纪僧问：「如何是长？」师曰：「千圣不能量。」曰：「如何是短？」师曰：「蟭螟眼里着不满。」其僧不肯便去，举似石霜。石霜云：「只为太近寔头。」僧问：「如何是长？」石霜云：「不屈曲。」曰：「如何是短？」石霜云：「双陆盘中不喝采。」佛日长老访师，师问：「承闻长老独化一方，何以荐逰峰顶？」佛日曰：「朗月当空挂，氷霜不自寒。」师曰：「莫便是长老家风？」佛日答曰：「峭峙万重阙，扵中含寳月。」师曰：「此犹是文言。作麽生是长老家风？」佛日曰：「今日赖遇佛日。」佛日却问云：「??密至真，时人知有道不得；大省无辜，时人知有道得。扵此二途，犹是时人昇降处，未审长老亲道自道如何道？」师曰：「我家道处无可道。」佛日曰：「如来路上无私曲，便请玄音和一塲。」师曰：「任汝二轮更互照，碧潭云外不相阙。」佛日曰：「为报白头无限众，此囬年少莫归乡。」师曰：「老少同轮无向背，我家去路勿叅差。」佛日曰：「一言[宋-木+之]天下，四句为谁留？」师曰：「汝言有三四，我道其中一也无。」师因有偈曰：
东西不相顾　南北为谁留
汝言有三四　我即一也无
许州金明上座闻师说法颇契石霜，乃曰：「径山老子，何敢说石霜禅！我往问之，彼若果合我，则为渠作园头；如其不然，我则掀倒禅林。」先问石霜：「一毫穿众穴时如何？」石霜云：「直须万年後。」云：「万年後如何？」石霜云：「登科任汝登科，拔萃任汝拔萃。」後问师云：「一毫穿众穴时如何？」师云：「直须老去。」云：「老去後如何？」师云：「光靴任汝光靴，结裹任汝结裹。」眀乃作礼，为之治圃三年。师始至是山，适遭黄巢之乱。巢之偏帅领卒千余人见师，师宴坐不起。帅以劒挥禅牀者再，师神色不动。帅异之，献寳再拜而去(今禅牀二剑迹犹存)。吴越武粛王微时，师一日谓其徒曰：「翌日有异人至，当厚礼以待之。」诘朝王至，师乃门迎延于丈室，特异扵他堂，众皆讶之。乃密谓武粛曰：「他日独覇吴越，当须护持佛法，无忘此言。」武粛恭谢而去。及立军功，收杭州，执弟子礼以事扵师，待遇勤厚莫可为比。中和二年，表乞赐师紫方袍。景福二年，武粛封吴越王，复表乞赐号法济大师，中国皆制可。乹宁二年乙卯九月二十九日，院前柽树忽萎，厨内饭如金色。知事白师，师令鸣钟，大众云集，乃陞座示众曰：「牟尼掩足，迦叶蔵峰。彼彼不落见闻，一句莫教人说。汝须急切，各自知时。法界虽长，世人景促。佛法非远，大道不迷。孝顺住持，如吾在日。久立珍重！」乃修书遗武粛王。复命门人冲羽、久住、智全?遗戒曰：「自吾去後，汝?传器住持，凡度徒弟，皆礼吾真为师。兄弟相摄，无忘此语。」三十日寅时入灭，俗寿八十三，僧猎六十一。以元和八年癸巳岁生，大和五年辛亥岁出家，年一十九。大和九年乙卯岁受具戒，年二十三。咸通八年丁亥岁住持当山，至乾宁二年乙卯岁，凡二十九年。武粛王自为述讃四十句，又諡师为「建初兴国大师」，及亲号塔曰「广济之塔」。开平五年辛未岁，僧师烈制碑文。贞明二年丙子岁，立石。武粛王将薨，谓文穆王曰：「吾昔自径山法济示吾覇业，自此发迹，建国立[工*刀]，故吾常厚頋此山焉。他日汝?无废吾志。」其後文穆、忠献、忠懿王皆不忘武粛之遗旨，恩頋山门非他可并焉。
苐四代慧满扶禅师
秀州人。四月初七日忌辰。
苐五代法警庠禅师
杭州人。九月三十日忌辰。
苐六代修禅师
杭州人。九月十八日忌辰。
苐七代广灯湛禅师
秀州人。四月廿一日忌辰。
十方住持
苐一代祖印悟禅师
杭州人。三月十六日忌辰。
苐二代净慧隣禅师
杭州人。正月念五日忌辰。
苐三代妙湛慧禅师
杭州人。二月三十日忌辰。
苐四代演教赏禅师
杭州人。七月初五日忌辰。
苐五代寳月方禅师
杭州人。五月十六日忌辰。
苐六代澄慧渊禅师
杭州人。十二月六日忌辰。
苐七代无畏琳禅师
湖州人。四月初三日忌辰。
苐八代净慧仪禅师
秀州人。二月初五日忌辰。
苐九代觉润云禅师
信州人。十一月三日忌辰。
苐十代玄应仁禅师
台州人。九月初十日忌辰。
苐十一代普明舜禅师
建宁人。八月三日忌辰。
苐十二代大悟裕禅师
台州人。正月一日忌辰。
苐十三代佛日大慧杲禅师
宣州奚氏，讳宗杲，字昙晦，少师魏国公张浚。延居兹山，孝宗为普安郡王时闻师名，遣内都监至径山谒师，师作偈以献，王甚嘉之。及在建邸，复遣内知客请师山中，为众说法，亲书「妙喜庵」大字及制真讃寄师。又二年即位，赐号「大慧禅师」，复取向所赐宸翰以御寳识之，恩宠加厚。道法之盛，号临济中兴，凡二千余众。一时朝士若冯公济川、张公九成辈皆来问道，故有不动、无垢二轩。隆兴元年八月十日，示寂于明月堂。皇帝闻之嗟惜，诏以明月堂为妙喜庵，赐諡「普觉」，塔曰「寳光」。
苐十四代妙空明禅师
濠州人。正月十五日忌辰。
苐十五代真歇了禅师
左绵雍氏，讳清了。得法扵丹霞淳禅师。出世真州长芦，迁四明寳陀、台之天封、闽之雪峰，诏住温州龙翔，陞兹山。慈宁皇太后命开山臯亭崇先，及修全身塔彼寺西华桐坞。
苐十六代佛行月堂昌禅师
湖州人。正月廿日忌辰。
苐十七代佛海妙空讷禅师
秀州人。十一月廿六日忌辰。
苐十八代照堂一禅师
明州人。三月十九日忌。
苐十九代圎悟粹禅师
福州人。正月廿八日忌。
苐二十代佛慧可庵衷禅师
婺州人。六月初九日忌辰。
苐二十一代大禅明禅师
秀州人，妙喜会中龙象。丛林所谓「明大禅」也。身长八尺，腹大十围，所至人必聚观之。出世舒州投子，迁长芦，诏住兹山，道望甚着。先是，阳和王梦一异僧，长身巨腹，言欲化苏州一庄。翌旦，师忽杖屦徙步而至，和王见师竒伟，与梦中见者无异。茶罢，师首言：「大王庄田至多，可施苏州一庄以为径山供佛斋僧无穷之福。」和王未有可否，因令办斋饭，罢便出，更无他语。时内外閧然，传言和王以苏州庄施径山长老，遂逹孝宗圣[听-王]。会和王入朝，上为言：「闻卿舍苏州庄与径山，朕当为蠲免赋税。」和王谢恩，归即以庄隶径山。此庄岁出二万斛，犂牛舟车解库应用，百事具足。师扵缁素有大因缘，江浙、两湖皆号之为布袋和尚再出焉。六月初七日忌辰。
苐廿二代无隐才禅师
杭州人。六月廿六日忌。
苐廿三代佛日普慈闻禅师
隆兴人。十一月初四日忌辰。
苐廿四代寓庵潜禅师
兴化人。六月四日忌辰。
苐廿五代密庵杰禅师
福州郑氏。谒应庵扵衢之眀果。一日庵问：「如何是正法眼？」师遽答曰：「破沙盆。」庵颔之。出世衢之乌臣，迁祥符、蒋山、华蔵，诏住兹山、灵??，晚居天童。後示寂，塔于天童之中峰。六月十二日忌辰。
苐廿六代别峰印禅师
嘉州李氏，得法扵华蔵民禅师。首在乡连主数刹，後再出峡，住保宁、金山、雪窦，及至兹山。弥浃，孝宗召对选德殿奏对称旨，此日赐肩舆扵东华门内。上注《圎觉经》，遣使驰赐命作序，师具表奏谢，仍进颂曰：
古佛与今佛　同一广长舌　扵无途辙中　为物启途辙　拨开千嶂云　放出一轮月　普令大地人
言下悉照彻　觉亦无可圎　幻亦无可灭　只此无亦无　红罏一点雪　稽首佛与佛　字字无异说
既经一夜之覧，皇情大悦。及年迈，益厌住持，奏乞庵居得请。终後，葬于庵之西冈，諡「慈辨禅师」，塔曰「智光」。十二月初八日忌辰。
苐二十七代涂毒筞禅师
台州人。七月廿七日忌辰。
苐二十八代佛照普慈宗觉光禅师
临江新喻人，姓彭，讳德光，得法扵妙喜。乾道丁亥，台守李侍郎浩延住鸿福，徙光孝。孝宗雅闻师名，淳熈三年诏开堂灵??，召入观堂。留五宿，数问佛法大意，师敷奏直截，上大悦，赐「佛照禅师」之号。明年，再对，进〈宗门直指〉。以都下劳应接，丐间山林，得赐归。育王建移御重华，趣令入觐。漏下十刻乃退。绍熈四年，改涖兹山，师力辞，孝宗曰：「朝时相见耳。」庆元元年，许还育王。师老东庵，嘉泰三年三月二十日，说偈而逝，塔全身扵东庵之後。諡「普慧宗觉大禅师」，塔曰「圎鍳」。
苐廿九代云庵庆禅师
建宁人。十月廿三日忌。
苐三十代佛智蒙庵聡禅师
福州人。十一月十五日忌辰。
苐三十一代佛日石桥宣禅师
蜀嘉[宋-木+之]许氏。橘洲昙公是其同气。嘉[宋-木+之]丁丑，获知承相鲁国俾居兹山，创化城接待扵双谿之上，眉山杨汝明记颇详。及师示寂，乃塔于其後。十二月十三日忌辰。
苐三十二代佛心浙翁琰禅师
台州人。七月十七日忌辰。
苐三十三代佛行少林崧禅师
建宁人。二月廿二日忌辰。
苐三十四代佛监无凖范禅师
蜀梓潼雍氏，依破庵先得旨。出世明之清凉，迁焦山、雪窦，被旨移育王及兹山。居二十年，虽两丁火厄而旋复旧观，号法席全盛。仁宗甞召见扵修政殿，奏对详明，上为之动色，赐金栏僧伽梨。仍宣诣慈明殿陞座，上垂帘而[听-王]，以师所说法要示叅政陈公贵谊。陈公奏云：「简明直截，有补圣治。」乃赐「佛监禅师」号。师去寺四十里，作室接云水，上亲洒宸翰，赐额曰「万年正续」。淳佑己酉三月十八日，书偈而逝，全身葬正续之侧，塔曰「圎照」。
苐三十五代痴绝冲禅师
武信长江荀氏，从曺源，生扵妙果。悟旨出世嘉禾光孝，陞蒋山、雪峰，诏住天童，复有旨补灵??，寻退??金陵。京兆尹莭斋赵公遣书命为法华开山，而敕牒住径山之命継至。师谓：「不赴法华则不信，重违君命则不恭。失恭与信，何以为後学法？」乃幡然而作，留法华逾月，即登径山。故神人响合，惟声如雷。临示灭，手书龛记叙得法之由。及辞众，上堂语至夜分，起坐，移顷而逝。寿八十二，臈六十一，茶毘奉骨葬金陵玉山庵，分其半建塔莆田玉芝庵。三月十五日忌辰。
苐三十六代佛海石谿月禅师
眉州人。六月初九日忌辰。
苐三十七代佛智偃谿闻禅师
闽侯官人。六月十四日忌辰。
苐三十八代佛心荆叟珏禅师
婺州人。十二月初十日忌辰。
苐三十九代淮海肇禅师
通州人。六月十日忌。
苐四十代虗堂愚禅师
明州人。十月八日忌辰。
苐四十一代蔵叟珍禅师
泉州人。五月廿一日忌。
苐四十二代虗舟度禅师
杨州人。四月廿四日忌。
苐四十三代云峰高禅师
福之长谿人，讳妙高。见偃谿扵育王，入室掌蔵钥。一日，谿举：「譬如牛过窓楞，头角四蹄都过了，因甚尾巴过不得？」师划然有省，答曰：「鲸吞海水[书-曰+皿]，露出珊瑚枝。」谿可之。出世南兴大芦，迁江隂劝忠、霅川何山，朝命陞蒋山。至元庚辰，迁兹山。寺罹回禄，草创▆什一，师究心兴建，不十年，悉还旧观。戊子，江淮棇统扬辇真加率江南禅教诸山朝觐，师遂趋京。上问：「禅以何为宗？」师奏：「净智妙圎，体夲空寂。非见闻、觉知、思虑、分别所能到。」宣问再三，师历举西天东土诸祖因缘，大抵禅是正法眼蔵，涅盘妙心超最上乗，孰有过扵禅？词旨明显，余二千言。上大悦，陛辞南归。径山复灾，师谓众曰：「吾宿负此山债耳！」遂竭力再营建，汇殿坡为池，他屋以次落成。癸巳六月十七日，书偈而逝。
苐四十四代虎岩伏禅师
淮安人。七月二日忌。
苐四十五代夲源逹禅师
台州人。十二月十八日忌辰。
苐四十六代晦机熈禅师
隆兴人。八月十七日忌辰。
苐四十七代大圎佛监虗谷陵禅师
四月十二日忌辰。
苐四十八代佛日普照元叟端禅师
族临海何氏，讳行端。从俗叔父茂上人得度扵余杭化城院，叅蔵叟扵径山得旨。大德庚子，出世湖之资福，名闻京国，特旨赐「慧文正辩禅师」。行中书省平章张闾公举师住中天竺，复迁居灵??。有旨设水陆斋于金山，命师说法，竣事入觐，奏对称旨，加赐「佛日普照」之号。南归，即退闾于良渚之西庵。至治壬戌，三宗四众相率白扵行宣政院，请师补处兹山，仍阖词奏请降玺书护持。师至是凡三被金襴之赐，人以为荣，而师莫如也。虎岩住兹山时，师为苐一座。每闻虎岩法座上举云：「度宗为北兵攻急，命道士设大醮，奏章天庭，问国家重事。高公伏章久不得报，既竣事问故，高公云：『为[宋-木+之]径山四十八代住持，天门不开，故得报迟也。』」虎岩举此夸众，谓：「住持岂苟然？至扵四十八代住持尚预[宋-木+之]之天庭！」师闻颇心非之。及师住此山，适当其次。至正辛巳终，窆全身扵寂照塔院，寿八十八。八月初四日忌辰。
苐四十九代广慈昙芳忠禅师
南康人。十月二十八日忌辰。
苐五十代佛慈法喜南楚悦禅师
隆兴人。十月二日忌辰。
苐五十一代慧性文敏古鼎铭禅师
明州人。正月二十二日忌辰。
苐五十二代佛慧慈照竺远源禅师
南康人。六月二十六日忌辰。
苐五十三代以中及禅师
苏州人。九月四日忌。
苐五十四代悦堂颜禅师
明州人。八月廿三忌。
苐五十五代季潭泐禅师
台州人。九月初十日，晨起唤侍者曰：「这个聻者！」茫然。师曰：「苦。」遂寂。
苐五十六代象源?禅师
台州人。六月初四日，趍入门曰：「杀来了！杀来了！作麽生避！」遂坐脱。
第五十七代复原报禅师
台州人。九月二十六日，忽拍手曰：「阿呵呵！大众是甚麽看取？」竟寂。
第五十八代大宗兴禅师
台州人。三月十一日，忽叹曰：「夫三十，妇六龄，毕竟偶不成。」遂坐去。
第五十九代止庵祥禅师
杭州人。十月十三日倚座曰：「一队噇糟汉，我争如你何不道！」竟寂。
苐六十代呆庵庄禅师
台州人也。住持径山，学者云合，说法酬问，迅若疾雷。有《呆庵语録》行扵世。诵师言则见轰轰然，诚宗门伟人也。忽扵十月二十三日云：「难！难！二八娇娘上高山，老僧扶不得。」言竟遂寂。厥年岁次志者失载。
第六十一代岱宗泰禅师
绍兴人。盥罢即坐寂。
苐六十二代伯藴琇禅师
苏州人。倚杖而逝。
苐六十三代敬庵庄禅师
台州人。含笑坐化。
苐六十四代雷庵泽禅师
苏州人。八月初五化。
苐六十五代月江净禅师
金华人。念佛坐去。
苐六十六代雪崖珂禅师
金陵人。昼沐而逝。
苐六十七代西畴顷禅师
会稽人。整衣坐去。
嘉靖庚寅仲春，大尹尹公入寺祝延，因覧荒景，悯其苔莓剥落，叹息于斯，囙检旧集，颇得其详矣。曩时，板集岁深几泯，赖补缺略，勉寺捐资重刻于兹，缵述自六十八代至八十代次列于左焉。
苐六十八代宇中宸禅师
金华人。径行顷坐去。
苐六十九代杰峰英禅师
金华人。持《金刚》而逝。
苐七十代一清天禅师
江右庐陵人也。别号洁祖，为欧阳族。自幼頴悟异群，不茹荤酒，厌尘俗，遂出家，扵寳礼正宗忠公授业焉。宣德改元丙午，得度扵右街云海法师，潜侍香于大天界达会中，即左街讲经，制授弘慈普应禅师是也。随典蔵事，未几，陞首座。开古蹟黑塔于都阜城门之西隣，朝天宫之右傍也，个砖片瓦皆自手焉。正统癸亥，闻于上，敕额曰「弘庆禅寺」，即黑塔也。师??萃超群卓卓然。初主水月，次迁南通法至，开山弘庆，自此道风浩荡，朝野知名。正统丙寅，右街善世大功德两庵宗师?，荐师于春官，若大宗伯胡公老先、钜卿名公莫不推赏，遂有双径之行。觉山冯寕印施《华厳》大经，并亟繍幡幢，入殿恭养。一时金台诸檀越，沈福诚、杜弘真?欣然发心，鬻铁铸佛三躯，钟罄声、云板、香罏、花瓶若干对。越明年，丁卯入院。浙江都指挥使司张公?敬师道行，咸嘉奖助住持所履之事，大有迳庭。其他俻乎翰林张先生之序，此盖述其大要云。
苐七十一代无极灏禅师
诵《心经》坐脱。
苐七十二代宗胜胤禅师
常时礼佛，一日卧去。
苐七十三代正觉成禅师
持戒精专，无病而寂。
苐七十四代用璚琚禅师
禅定不懈，端坐默化。
苐七十五代竺芳蕋禅师
常说法勉人，忽坐逝。
苐七十六代庭礼训禅师
十年不出户，忽坐去。
苐七十七代天才英禅师
每劝人念佛，念佛终。
苐七十八代悦山恺禅师
常笑无嗔，亦笑而寂。
苐七十九代石窓珉禅师
躭文证果，趺坐而化。
苐八十代月林镜禅师
杭州人。住径山时，进士张公寕讃之曰：「宓以舞凤飞龙，五结青莲扵天目；灵鸡驯兎，一监光彻扵祖师。地既曰灵，天其有待，共惟新命。径山堂上大和尚镜公月林禅师，瑞芝三秀，古栢十围，得正度扵无传，嗣玅法扵东屿。顷者五百间，清风净扫，人望方归。迩来三十年，优鉢猛闓，王气犹在。起龙瞑扵下界，兴象教扵中衰。承相开选佛塲，和尚晤出世法。乗流而行，遇径而止。命当年国一亦起扵崑山，容首度坡仙重游扵方丈。凡吾方外之交[书-曰+皿]讃僧中此郎。」师少頴异，穉龄出家，弱冠剃染。专净业，间叩名硕，俾参夲来人，久乃省，作偈曰：「夲来人，夲来人，无脑无头作麽寻？蓦然揪着个鼻孔，试勘元来是白丁。」硕见睨视曰：「可是。」师与一掴，由是名振一时。正德己卯归寂，年八十六，塔凌霄东崕。

[book_title]径山集下
前径山兴圣万寿禅寺住持金华宗净集
题径山大觉禅影堂
张佑
超然彼岸人　一迳谢微尘　见相即非相　观身岂是身
空门性未灭　旧里化犹新　谩指空中影　谁言影似真
寄澄慧大师
眉山苏轼
我昔曾为径山客　至今诗笔余山色　师住此山三十年　妙语应须得山骨　谿城六月水云蒸　飞蚊猛捷如飞鹰
羡师方丈氷雪泠　兰膏不动长明灯　山中故人知我至　争来问讯今何似　为言百事不如人　两眼尚能看细字
逰径山寺
众峰来自天目山　势若骏马奔平川　中途勒破千里足　金鞍玉镫相囬旋　人言山住水亦住　下有万古蛟龙渊道人天眼识五气
结茅宴坐荒山巅　精诚贯山石为裂　天女下试颜如莲　寒窓暖足来朴楃　夜鉢咒水降蜿蜒雪眉老人来扣门　愿为弟子长叅禅
迩来废兴三百载　奔走吴会输金钱　飞楼涌殿压山破　朝锺暮鼓惊龙眠　晴空偶见浮海蜃　落日下数投村鸢　有生共处覆载内
扰扰膏火同烹煎　近来愈觉世路隘　每到宽处若安便　嗟予老矣百事废　却寻旧学心芒然　问龙乞水归洗眼　欲看细字销残年
再逰径山寺
老人登山汗如濯　到山困睡呼不觉　觉来五皷日三竿　始信孤云天一握　平生未省步难险　两足贯曾行荦确　含晖亭上望沧溟
凌霄峰头抱南岳　自爱丝杉青丝乱　谁见玉芝红玉琢　白云何事任来往　明月长悬无晦朔　塚上鸡鸣犹忆钦　山前舞凤遥徴璞
雪窓驯兎元不死　烟岭孤猿苦难捉　从来白足傲死生　不怕黄巾把刀槊　榻上双痕凛然在　劒头一吷谁能角　嗟我昏顽晚闻道
与世龃龉空多学　灵水先除眼界花　清诗为洗心源浊　骚人屡欲遥竞病　禅老但喜闻剥啄　此生更得几囬来　从今有暇无辞数
凌霄庵
石湖范至能
峰头非尘寰　一舎谁所茇　轩眉玉霄近　挼指沙界豁　万山纷累块　众水渺聚沫
来云触石回　去鸟墯烟波　向无超俗缘　兹路讵可越　偕行木上座　同我证觧脱
倾盖亭
万山离立翠云幢　嫋嫋移闻晚炊香
山下行人尘扑面　谁知世界有清凉
题径山寺楼
落日苍范水　扪星缥缈楼　神光来烛夜　寿木不知秋
海内五峰秀　天涯双径游　爱山吾欲住　哀病[女*剌]乗流
题径山寺
释仲灵嵩
翠拔群山外　连天势未休　云迷飞乌道　两出古龙湫
僧在深云[宋-木+之]　香和杳霭浮　人间逰不到　壹殿自清秋
哭径山涂毒禅师
陆放翁务观
岌岌龙门万衲倾　翩翩只履又西行　尘侵白拂绳牀泠　露滴音松卵塔成
遥想再来非四入　尚应相见话三生　放翁夙欠修行力　未免人间怆别情
送僧上径山东　妙喜老子
释空东山
大士昨来闻出世　阿师今日又登途　杖头倘有开田地　寄我山头一纸书
半幅全封一字无　莫嫌者也及之乎　还将昔日芭蕉语　写作王公十道符
径山天开圗画
释肇淮海
幽涧泻泠泠　千峰叠翠屏　晓云开混沌　远水接沧溟
松影捶禅榻　苔衣上净瓶　尘中夣不到　争欲买丹青
径山冬日
东西两径幽　岁晚得周游　壑雪隂存在　溪云涷不浮
鸟惊樵斧重　猿挂树枝柔　怕有梅花发　因行到水头
径山寺三题(喝石巌　菖蒲田　树王)
皓首来迎宴坐师　山灵易地致俱胝　要知弘法囬天力　但看精诚裂石时
一径藓苔春寂寞　断崖文字雨淋漓　徘徊想象登云[皮-(〡/又)+(王/匆)]　风撼松杉万壑悲
一从神武挂冠缨　便入千峰适性情　已向耆英逃姓字　肯因杨柳作歌行
石田水冷菖蒲莭　茅屋云深薜荔荣　白发山僧知此意　时时来听野泉声
翠丝缜密赤心存　肤奏陵风溜雨皴　直莭向时曾遇上　微荄率土莫非臣
轮囷古栢空生蜀　偃蹇寒松栢仕秦　瀑布青山堪带砺　森森同见万年春
上淛翁和尚
凌霄峰顶极高寒　中有高人把钓竿　万里江湖未归客　满天风雨独凭栏
医和世遇肱三折　慈氏门开指一弹　管领梅花春有意　免教囬首望长安
送见心上人之径山
虞伯生集
台山蓦直勿歧差　双径峰前路不賖　若有劒光冲北斗　更愁帆影落谁家
曲江水暖花千树　古道秋高月一槎　记取题诗相送[皮-(〡/又)+(王/匆)]　鹭鸶和雪立芦花
题径山（二首）
释端元叟
昔人弘法动天庭　此地因垂万古名　龙抱雨云归洞府　鹏抟山岛壮江城
先秋每觉岩风泠　未晓常观海日明　玉局诗镌旧贞石　至今苔藓不曾生
曲曲湾湾水　重重叠叠山　水流双径畔　山在半天间
九夏凉偏甚　三春暖尚悭　龙潭因作寺　今古共跻攀
送愠蔵主省径山元叟和尚
释砥平石
山头老汉八十一　如此东南大法城　双鬓又添新岁白　片言能使古风清
为人不用击虎术　养子宁忘舐犊情　明月堂前坐深夜　余光分得到长庚
次韵象原怀径山
释仁行中
苍苍乔木五峰齐　十载江湖忆旧栖　丘壑芝兰香雾上　金银楼阁彩云低
秋风怅望辽天鹤　夜雨悲源塚上鸡　但得间身各安徤　会寻石壁洒新题
晓晴流止亭看山下眠云
释泐季潭
非烟非雾晓蒙蒙　万象都归一气中　深似海时初歇雨　白扵绵[皮-(〡/又)+(王/匆)]不随风
得间渐有还山意　偃卧宁无泽物[工*刀]　亭际老僧来倚槛　只疑下界顿成空
宿径山娑罗林（二首）
释铭古鼎
高斋宿层峦　无眠振衣起　历历夜方峭　婉婉情自羙　浓露濯桂花　清香袭庭几
林旷鸣籁隐　空净停云徙　万事坐若遗　静极到天理　举目注秋江　凉月薄如水
闲宵散积抱　淡然得心妙　蛩泠暗响流　灯静寒光掉　星河累明灭
崖溜落渊奥　林风来朋朋　吹我形影吊　浩歌弄梦月　高楼入清照
堆珠峰(一名鉢盂峰)
天势下凌霄　坐使万壑趋　元气结峦岫　状此大寳珠　忍殿护释梵　鼓锺殷入区
大人峰(一名天显峰)
五髻上云雨　镇踞何春容　具此大人相　题为大人峰　伟哉天地间　万象同扩充
鹏搏峰
峰势来大鹏　鼓此垂天翼　培风夲无待　适兹造化力　何须问天池　在在六月息
宴坐峰
杉松太古色　不例春与冬　道人此宴坐　一念万刼融　不特座灯五　等了诸法空
朝阳峰
二仪开幽漠　日月临下土　万物丽高明　此峰正当午　堂堂大坐人　两眼空寰宇
山中五峰传之久矣，然指者不一。今订其是，去其非，因各赋一诗，庶来者不待问而知也。时至正庚寅十月，径山祖铭书。
寄径山古鼎和尚
欧阳圭斋
上人能举龙文鼎　坐断凌霄苐一关　湖上别来圎镜话　相应照我鬓毛班
圭斋以福建廉使任满，赴召过杭，访古鼎扵中竺，临别古鼎送至西湖之上。圭斋云：「此别未卜会期。」古鼎云：「大圎镜中未甞与公相别也。」圭斋喜。无何，古鼎迁径山，圭斋故寄以偈。
次韵寄径山以中和尚
释声九臯
山川楼观総丘墟　双径还成化佛居　四海重修舆地志　群龙仍护梵天书
野猿俱茟诗成後　玉女焚香[宋-木+之]起余　大觉昔成天子诏　觧知山体夲如如
东南地上绝尊荣　国一重来更有情　一院秋风芦卜老　满山风雨苾蒭生
他方弟子来传法　上国公卿[书-曰+皿]慕名　绕绕花云围晏坐　予生自媿老于行
次韵贺象原禅师迁径坞
释及以中
万仞龙门奏凯归　山头鱼跃井尘飞　生机透脱空诸有　妙用纵横显众微
四海丛林师望重　三台人物晓星稀　祖翁塔所能延老　拟办遮寒布衲衣
月江和尚寿象讃
云隐昙讃
神[宋-木+之]气冲　言雄貌伟　击拂一下　大海绝流　咳唾一声　须弥粉碎　衲子师模　佛祖骨髄　文渊阁下　道动天颜　喝石巌前　名尊地位　夫是之谓正庵和尚之的传　妙喜七叶之华裔也
琇公禅师新命住持径山禅寺无以为赠故赋是诗以驾之情见乎辞也
少师姚广孝
径山主帝非公谁　山灵但恨公来迟　今年中　旺气囬　公忽自至逢其时　凌霄峰头日杲杲　喝石岩畔风披披　陞堂提唱苐一义　缁白围绕如春熈　当年国一心为喜　冝与诸老相追随　诸天散花无路入　老龙献供伸须眉　碁盘石剥旧苔藓　洗砚池发清涟漪　僧残屋老固非昔　入门尚见穷然碑　坐看檀越施金粟　飞楼涌殿重维持　嗟余老病不出户　终日兀坐如蹲鸱　安得乗云到山顶　援茟载和苏公诗
长偈一首送印无相还径山重盖国一祖师塔院𠔥蕳海印老叔和尚一笑
释泐季潭
来无所从　信脚踏断槎枒峰　去无所至　一口吸[书-曰+皿]龙渊水　不来不去又如何　机先勘破迦叶波　须弥卓　海水立　木童拍　石女歌　道人夲来无所住　一种平怀仍旧去　喝石巌前架楼阁　井底蓬尘话重举　有为法与无为法　体用全彰无不别　国一高风天下闻　径坞禅丛冠吴越　昔我峰头継席时　忍见祖塔何歌危　道人不日还旧观　森罗万象同掀眉　方丈老人今硕匠　云月溪山远相望　不学江西马[竺-二+欺]箕　千里令人寄圎相
寄径山南石禅师
径坞荒凉正下秋　老师砥住兀中流　一新门户龙神喜　何事忽忽即退休
竹箆放下便抽身　妙喜庵头去结隣　山上鲤鱼打[跳-兆+孛]跳　谁知井底辊蓬尘
凌霄退席皷三挝　去住浑同眼底花　何日到京重叙旧　殷懃意不在香茶
送月江净禅师住持径山序
自古沙门虽息欲归扵无为，而好与贤士大夫游，何也？盖其人乃世之頴敏慤愿者，假浮屠之形以为高，托文章之流以为胜，如道安扵凿齿，慧远扵元亮，道林扵居易，文畅扵退之、宗元。彼尊竺土之法，此服先王之教，二者冝其不相为侔，然常与其进而不追其往，岂非以彼墨名而儒行哉？月江净禅师颀身伟貌，德夲宿植，觉由性禀，以真乗法印叅儒典并用，默而能融，辨而不肆，所着诗文皆有足观，尤以接物利生为己任。総司闻其贤，公举授径山住持。夫径山天下首刹，唐代宗朝国一钦禅师为开山苐一祖，得其传为大慧杲，杲传佛照光，光传妙峰善，善传蔵叟珎，珎传元叟端，端传灵??幻??明，明传正庵誾净。师乃正庵法子也。往时翰林侍讲王公时彦在秘阁纂修，少师姚公寔総其事，二公论及东南名僧，净师亦居其一。师推悟理而信，故扵孔氏之学习而不懈，释氏之教行而不怠，虽小戒律如践青折萌，盥手泛席之数，未甞放心，是固异夫纵诞谲乱假托之所为者焉。观少师姚公所撰〈重修记〉、春坊大学士曾公〈灵徴记〉，则净师之历軄[工*刀]行，贤士大夫之敬礼推许徙可见矣。况径山与竺乾鹫岭鼎峙角立，净师又得正庵嫡传，方今朝廷清明，裒崇释道，而净师蹑空驱锡，舎筏振尘扵五髻凌霄之间，说法度人，脱去秽累，行道化凢，超诣觉路，与起少林、妙喜之家世，以檀重扵十载之後，此香火缘也。予虽非退之、宗元文章之流可以増高益胜，然有乡曲难忘之情，故其行乐为致辞，以告于慕道风、重文雅好事者云。
洪熈元年乙巳春三月十有七日丁亥国子司业金华贝秦书
月江和尚陞住径山、京都宗刹疏
四明溥洽
国朝新开泰运，佛法重光；教省载整宗纲，师承唯谨。矧径坞为五山之首，而抡村得万指之雄，操励修能，贲光严席。径山堂上月江和尚，质貌魁特，襟度豁如，证果初登。借我邦人作善知识。泠泉分座，人天眼目，表率丛林。早承天诏，宠荣独运。霜毫透发，蘸乾太液池水，现出优昙鉢华。既不动舌，转大法轮；乃出无心，感多灵瑞。畴咨极品，旌贵竒才。妙喜法道再隆，寂照家声不坠。登凌霄，挹鹫岭，瞻光彩扵父子之间；敷至赜，演乗翊，翊至治扵尧、舜之上。
京刹江湖
会稽唯寔
国一开堂，双径为凤麟之灵囿；妙喜据室，四方称龙象之法筵。惟视古以犹今，在得时而行道。顾兹盛举，允副舆情。径山堂上月江和尚，德重珠玑，煇聮奎璧。伟姿丰丽，浩气冲扵斗牛；道韵孔昭，羙誉播扵湖海。屡应名蓝之聘，久观上国之光，冝接物以利生，何碍入廛而垂手？共讶凌霄独步，谩夸光岳蜚英。圭斋别古鼎扵西湖，语留圎镜；大觉辞仁庙扵北阙，事见遗书。煌煌吾道有光，凛凛宗纲不坠。継前贤之芳躅，示後学之清[矢*见]。拱听佳音，永坚夙好。
方外
翰林侍讲匡山余鼎
陶令入远公之社，事见西江大颠接韩子之游话。行南海虽抑扬，必行其志，然出[皮-(〡/又)+(王/匆)]各得其冝，契道相忘，坚盟既久。径山堂上月江和尚，机锋圎妙，气宇和平。东鲁书西来意，咸究其源；雪山草沧海珠，寔増其价。蜚佳声扵阙下，沾宠渥扵天中。饱飡禅院之烟霞，深味儒林之风月。丹山仪凤，赤岸良驹。黄太史秉志叅禅，先机独露；张商英存心护法，斯道大彰。尚愿留衣，毋忘展笑。
径山集下
本山比丘正璠，乃呆庵十一世孙也。缘覩是集残毁将泯，惜其无以闻见後贤，遂率徒性澄、孙海舟、德容、圎庆、明▆、智逹各各囬施衣资，谨刻流通。所兾阅者不动脚头，已覧一山三石怪；未谭舌底，早知双径五峰寒。悟是相非相，即如来清净法身；斯観不観，证当入游戏三昧。[工*刀]德无边，咸归实相。

        </div>
      </div>
    </div>
  </div>
</div>
<!--update:2025-08-30 09:28:11-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>