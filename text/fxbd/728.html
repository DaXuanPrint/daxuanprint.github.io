<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="分别布施经全文,分别布施经全文在线阅读,分别布施经全文在线下载,大玄古籍书库">
<meta name="description" content="一卷，赵宋施护译。为中阿含瞿昙弥经之别译。_分别布施经_全文在线阅读_分别布施经_全文在线下载_大玄古籍书库">
<title>分别布施经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">分别布施经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1736</span> <br/>
          说明： <span class="inputVal" id="bkdec">一卷，赵宋施护译。为中阿含瞿昙弥经之别译。</span> <br/>
          封面： <span class="inputVal" id="bkimg">Z_728.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]分别布施经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1736
[book_dec]一卷，赵宋施护译。为中阿含瞿昙弥经之别译。
[book_img]Z_728.jpg


[book_title]分别布施经全文
西天译经三藏朝奉大夫试鸿胪卿传法大师臣施护奉诏译
如是我闻，一时佛在释种住处迦毗罗城尼拘陀树园。与刍众俱。尔时有一刍尼名摩诃波阇波提。持新氎衣来诣佛所。到佛所已顶礼佛足退住一面。即白佛言：世尊，此新氎衣我自手作奉上世尊，惟愿纳受。令我长夜得大利乐。
尔时佛告摩诃波阇波提。汝可持此氎衣施诸大众。所获胜利同供养我等无有异。是时摩诃波阇波提刍尼。重白佛言：我本发心。唯为世尊故造此衣。愿佛纳受。令我长夜得大利乐。如是三复殷勤劝请。佛亦如是三复答言：但当平等施诸大众。所获胜利与我无异。是时尊者阿难。侍於佛侧见是事已，前白佛言：世尊，此摩诃波阇波提刍尼。是佛之亲有大恩德。唯佛自知。此所奉衣佛为纳受。
今正是时，令摩诃波阇波提於长夜中得大利乐。佛言阿难。如是如是。此摩诃波阇波提是吾之亲有大恩德。我亦自知。今自手造衣来施於我。甚为难事。何以故？阿难当知。所有补特伽罗能起净信心。归依佛法僧者甚为难事。又复能持不杀不盗不淫不妄不饮酒等近事戒法。如是补特伽罗转复难作。何况於佛世尊，合掌恭敬而行布施。施已净信於佛无疑。及法僧伽亦无疑惑。乃至苦集灭道四圣谛理。永断疑见。阿难。今此摩诃波阇波提刍尼。能起净信心归依佛法僧。受持不杀不盗不淫不妄不饮酒等近事戒法。而能於佛及法僧伽。乃至苦集灭道四圣谛理。已断疑惑。此刍尼难作能作。佛亦自知阿难有十四种较量布施。何等十四。一者於病苦人而行布施。二者於破戒人而行布施。三者於持戒人而行布施。四者於离染人而行布施。五者於须陀洹向而行布施。六者於须陀洹果而行布施。七者於斯陀含向而行布施。八者於斯陀含果而行布施。九者於阿那含向而行布施。十者於阿那含果而行布施。十一者於阿罗汉向而行布施。十二者於阿罗汉果而行布施。十三者於诸缘觉而行布施。十四者於如来应供正等正觉而行布施。阿难。汝今当知施病苦人获二倍福。施破戒人获百倍福。施持戒人获千倍福。施离染人获百千倍福。施须陀洹向获无量福。何况须陀洹果。施斯陀含向获无量福。何况斯陀含果。施阿那含向获无量福。何况阿那含果。施阿罗汉向获无量福。何况阿罗汉果。施诸缘觉获无量福。何况如来应供正等正觉。如是名为较量十四种布施功德。复次阿难。当知布施大众有其七种。一者施佛现前诸刍众。二者施佛灭後诸刍众。三者施佛灭後刍尼众。四者施佛灭後刍刍尼二众。五者施佛灭後游方行化诸刍众。六者施佛灭後游方行化刍尼众。七者施佛灭後游方行化刍刍尼二众。如是名为七种大众。当行布施。
复次阿难。当知有四种布施清净。何等为四。一者能施清净即无受者，二者所施清净即无受者，三者能受清净即无施者，四者所受清净即无施者，阿难。何名能施清净即无受者，谓由施者不取其相。即身业清净口业清净意业清净。正命清净见亦清净。如是具足即无施相。以无施故即无受者，若施者有所见相。即身口意三业不清净。命亦不清净见亦不清净。若离是相即施者受者二皆清净又复何名所施清净即无受者，若受者身业不清净口业不清净意业不清净。命不清净见不清净。即有所施相。若受者三业清净。命清净见清净。如是具足即无所施相。由离相故即所施清净。
又复何名能受清净即无施者，若受者身口意三业不清净。命不清净见不清净。即有能受相。若离是相即无施者，
又复何名所受清净即无施者，谓由施者三业清净。命清净见清净。即无所施。由离施故即无所受。是故所受清净阿难若能如是了知。即得四种布施清净。
尔时摩诃波阇波提刍尼。闻佛宣说种种布施法已，即持是衣施诸大众是时诸刍众即为纳受。
佛告阿难。於当来世若有信心善男子等。能於大众起净信心。而行布施者，当知是人获福无量。何况於今现在行施。
尔时尊者阿难及摩诃波阇波提刍尼闻佛说已，欢喜踊跃信受奉行。

        </div>
      </div>
    </div>
  </div>
</div>
<!--update:2025-08-30 09:24:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>