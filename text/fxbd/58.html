<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,提要,第一系　大手印教授付法传,第二系　拙火传承,第三系　业印付法（羯摩）,第四系　光明教授,第五系　生起次第,第六系　辞句传承,第七系　口诀别传,大成就者寂密传,跋,七系付法传全文在线阅读,七系付法传全文在线下载,大玄古籍书库">
<meta name="description" content="《七系付法传》，又名《宝源录》。成书于1600年,记述印度佛教密乘七个主要修法的传承源流和著名上师的传记。为研究佛教密乘的重要资料,其所述多属汉译佛典所缺。收在《大藏经补编》第十一册。是明末西藏的佛教学者多罗那他（1575～1634）就他所得的印度佛教密宗主要各系传承编撰的一部历史著述。全书共分九分，记述了佛教密宗中七个主要修法的传承源流，对于一些著名的大师分别作了详略不等的传记。这七系是︰(1)大手印教授，(2)拙火，(3)羯摩印，(4)光明教授，(5)生起次第，(6)辞句传承，(7)杂口诀。_七系付法传_全文在线阅读_七系付法传_全文在线下载_大玄古籍书库">
<title>七系付法传_多罗那他_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">七系付法传</span> <br/>
          作者： <span class="inputVal" id="bkauthor">多罗那他</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]55348</span> <br/>
          说明： <span class="inputVal" id="bkdec">《七系付法传》，又名《宝源录》。成书于1600年,记述印度佛教密乘七个主要修法的传承源流和著名上师的传记。为研究佛教密乘的重要资料,其所述多属汉译佛典所缺。收在《大藏经补编》第十一册。是明末西藏的佛教学者多罗那他（1575～1634）就他所得的印度佛教密宗主要各系传承编撰的一部历史著述。全书共分九分，记述了佛教密宗中七个主要修法的传承源流，对于一些著名的大师分别作了详略不等的传记。这七系是︰(1)大手印教授，(2)拙火，(3)羯摩印，(4)光明教授，(5)生起次第，(6)辞句传承，(7)杂口诀。</span> <br/>
          封面： <span class="inputVal" id="bkimg">Z_58.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]七系付法传
[book_author]多罗那他
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]55348
[book_dec]《七系付法传》，又名《宝源录》。成书于1600年,记述印度佛教密乘七个主要修法的传承源流和著名上师的传记。为研究佛教密乘的重要资料,其所述多属汉译佛典所缺。收在《大藏经补编》第十一册。是明末西藏的佛教学者多罗那他（1575～1634）就他所得的印度佛教密宗主要各系传承编撰的一部历史著述。全书共分九分，记述了佛教密宗中七个主要修法的传承源流，对于一些著名的大师分别作了详略不等的传记。这七系是︰(1)大手印教授，(2)拙火，(3)羯摩印，(4)光明教授，(5)生起次第，(6)辞句传承，(7)杂口诀。
[book_img]Z_58.jpg


[book_title]序
经教开佛知见，广宣理论。若究即事而真，则坛场之庄严，曼陀罗之整肃，香花之鲜洁，灯烛之光明，无一不力求如法，故事上舍密乘莫可窥测佛境。
曩昔参加金光明法会，白尊者黎明入殿，梵呗声举，余顿入空乐三昧，驻足殿外许久，一心超凡希圣。迨班禅广慧大师，教授无量寿佛仪轨；大师高座，堪布匍伏，喇嘛围绕，未曾见之法物，於崇敬中皆见之矣。其次，安钦上师传授大威德金刚灌顶，历时两日，亦极尊崇备至，回忆上师，慈容白髯，着白绸法衣，肩上綉有彩色种子花纹，恍在目前。诺先师则以神通示现，方便自在，随时传法，随地灌顶；着汉服，不设座，可谓大慈大悲者矣。贡噶上师传法比较紧严，一切务必遵照仪轨，而白教大法学人均奉持为希有难得。缅怀往事，深知密乘在在就事显理，於以知佛法之高不可攀，深莫能测，惟密乘能标示耳。良以事理教相均圆融於中也，不参究者，又孰能知之哉？
余谓：既受灌顶，於法本外，关於过去传承诸祖史略，必当捧读以资效学，如莲花生大士史略，在广传原文多系赞颂之句，经诺先师口述，而记录以行世，亦可见大士出世因缘大概。木纳记从多杰格西口传，而印行极广，余则未闻也。盖密乘成就之诸祖，其事实极为神异，又极殊胜，非若显教有高僧传、往生传等书可资奋勉。则七系付法传之翻译，亦至要也。本传所载皆印度祖师，西藏者未列。商於元兴道友，自藏文原本译出。一则明法派之源流，一则示修学之程序。以聪叡壮年之多罗那他大师撰此伟着，其有益於学者之利乐，岂浅鲜哉？
多罗大师系西藏白教中人，生於明季，再世受五世达赖之命，往外蒙为哲布尊丹，是由白教而转入黄教者，慨乎！东密专尊龙树、龙智。而龙树以前之传承、龙智以後之得成就者，今则一举而阐发幽光潜德，此皆门人慧熙与正果之毅力以完成全传，余以教学相长，得亲校注，何幸如之。谨先顶礼至尊上师足，而缕述其因缘，焉得不记以飨後进。
甲辰清明七十四岁慈威於南京花市老屋

[book_title]提要
例言
一、原传无目录。兹依各系传法次第，编定世系，其别承旁出之系亦付於後，以明授受渊源。
二、原传只於学德俱显之师记叙行事，或此系仅列其名，而生平详於他系，读者应循环求之。至於有名无传之师，尚有多人，亦足以明源流、辨传承，然其事蹟，或无可考。故传文阙畧也。
三、密乘诸师多依密行修证，未成就前被褐怀玉，既成就後隐身住世，故其生卒之年多无可考。提要中畧就其兴化之迹，定其相对年代。印度古代无统一纪年，西藏前後宏之间，法教中绝，史年异说不一，详为考订，有待专篇。今兹所出年代，聊为知人论世之资而已。
四、诸师名号译音译义，均依晋唐古翻，故与时译多有不同，近代所译人名，多准方音，难为典要也。
第一系　大手印教授
一大阿闍黎婆罗门罗睺罗（萨罗诃）(公元前一世纪至公元後一世纪)
二阿闍黎龙树(公元一、二世纪)
三大成就者舍婆黎（小萨罗诃）(公元三、四世纪)
四卢伊波(公元四、五世纪与世亲之弟子陈光陈那同时)
五徵吉波
六底黎波(公元八、九世纪)
七那洛波(公元九至十一世纪)
八钟毘波
九俱萨罗跋陀罗
另一系传承为卢伊波传陀黎迦波，彼传安多罗波，彼传底洛波。又那洛波之弟子篾帝利波曾亲见舍婆黎，承受法要，故亦为舍婆黎之直传，篾帝利波之四大弟子，为俱生金刚，空性三摩地，罗摩波罗，金刚手。罗摩波罗传小俱萨罗跋陀罗，及阿悉多伽那二人，智友亦从其学法，又有大因陀罗部底王传龙女瑜伽母，彼传萨罗诃一系，此系不见本传。
第二系　拙火
一毘流波（三度出世曾来汉地）
二黑毘流波（小毘流波）
三毘耶陀里波
四俱萨黎跋陀罗
又毘流波传锺毘呬噜迦，彼传锺毘种瑜伽母，阿闍黎阿罗罗金刚，呬摩罗金刚，罗多金刚四人。
又锺毘种瑜伽母传罗多金刚，彼传黑行，黑行又直承锺毘种瑜伽母之传。
又锺毘种瑜伽母传难胜月，彼传明妃苏部伽，彼传陀那室利，彼传中金刚座，彼传俱萨黎。
又锺毘种瑜伽母传行者，彼传僧伽罗瑜伽母，彼传难胜月，彼传罗睺罗金刚。
第三系　羯摩手印传承
一因陀罗部底大王（与佛同时）
二具德安乐游戏母（俱生成就母）
三大莲华金刚
四无肢金刚牧豕师
五中莲华金刚海生（萨洛噜诃）
六中因陀罗部底王(公元六、七世纪)
七闍烂陀黎波(公元七世纪与莲师同时)
八黑行(另有大传)
九善怙
十无量金刚
十一俱萨罗跋陀罗
又中因陀罗部底亲传莲华生，彼传阿闍黎俱萨罗，彼传小俱萨罗跋陀罗。
第四系　光明教授
一大阿闍黎马胜(约与无着、世亲同时)
二毘那波
三卖酒女嬉女金刚
四金刚铃（慧藏吉祥胜天）(约与戒贤、玄奘法师同时)
五毳衣师
六闍烂陀里波（童足）(七世纪)
七黑行(七、八世纪)
闍烂陀里波之弟子有如日之黑行及如月之佛智足二人
又有亶底波、小毘流波、婆罗陀黎王、瞿毘旃陀罗王等人。亦为其弟子中之着名者。
黑行之弟子着名者六人，即贤足、摩希罗、婆陀罗、善相满、陀摩婆、杜摩婆。又有瑜伽母寐佉罗、迦那佉罗、波那第波等及大臣俱舍罗那陀、梨罗旃陀罗王、无量金刚、王子婆以、婆罗门吉祥持等，亦为弟子中得成就者。
八婆陀罗
九安多罗波
十小黑行(九世纪)
十一部婆黎波
十二部婆具慧(西藏人)
又黑行传瞿呬耶婆（贤足），彼传案恒哩伽，彼传底黎波。
又黑行传善怙，彼传底黎波，彼传那洛波，及游戏金刚二人。
又那洛波之弟子有扇底波(九、十世纪)及阿底峡二人。其余又有精父续者四人，即黑无畏金刚、比卓诃都、胜生、迦湿弥罗阿羯罗悉地。精母续者四人，即摩那迦室利、法意、大旁丁波、慧获。得成就者四人，即胜德钟毘波、黎黎波、建陀波、迦苏黎波等。
十三胜德钟毘波(那洛波弟子)
十四小俱萨罗跋陀罗
十五阿悉多伽那
十六智友
智友之弟子有於铜洲证虹身之阿闍黎法生、瑜伽母月光、瑜伽母婆闍噜噜，为前期三弟子。连後期弟子大成就者寂密共四人，皆得最胜成就。
第五系　生起次第传承
一佛吉祥智(公元七、八世纪)
有四大弟子：燃灯贤、极寂友、大乐莲华生、王种罗睺罗。
二燃灯贤(与莲师同时於辛头国降伏突厥王)
三药足（吽迦罗）(曾来西藏)
四阿闍黎阿嚩都底
五宝生寂
六大金刚座
七俱萨黎波
又药足传乌仗那阿闍黎佛吉祥寂，彼传大金刚座，彼传中金刚座，又名宝生密，又名扫黎波。
莲花生大士法系
一佛智吉祥
二大阿闍黎莲华生（一名後莲华金刚，一名小莲华金刚）
三迦没路国中脉瑜伽师宝戒
四迦耶悉陀弗栗陀（老书记）(年过八十始出家)
五都哩诃黎
六前金刚座(与阿底峡同时)
七中金刚座（宝生密）
中金刚座传无畏生，彼传输婆迦罗崛多，彼传十力，彼传瑜伽师金刚吉祥，彼传法贤吉祥，彼传佛称，彼传宝称，彼传罗底崛多。
第六系　辞句传承
一龙树
传圣提婆、罗睺罗、月称、光生、智称、扇底波。
二妙吉祥友
传智金刚、觉金刚。
三智足
传极寂友、吉祥军、妙吉祥智、大不空金刚。
极寂友传资鲁波、黑生、药足。
大不空金刚传悉地韦罗、阿底峡、友密、大金刚座。
四资鲁波
传佗伽那、扇底波、智吉祥友、阿底峡、前金刚座、後金刚座。
五游戏金刚（罗里多跋折罗）
传黎罗跋折罗、妙吉祥智、大不空金刚。
六黑行
传阿闍黎婆罗门吉祥持（牛首阿闍黎）、诃黎计罗（罗致波）、妙吉祥智。
七阿闍黎俱俱黎波
传莲华金刚（莲华生大师）、底黎波、那洛波、扇底波。
八中因陀罗部底（或阿闍黎俱俱罗闍）
传阿闍黎莲华生
九时轮法系　阿闍黎毘卓波(八世纪时)
传比邱阿嚩都底波、扫黎波（中金刚座）、觉吉祥、那洛波。
十大阿闍黎浊世之佛无畏生密(公元一〇〇四～一一二五)
传善生密，彼传十力，彼传誉天，彼传迦湿弥罗智者释迦吉祥贤、佛吉祥贤及宝护等，彼等又传牟尼吉祥贤，彼传大悲吉祥贤，彼传释迦护，彼传妙生胄，彼传解脱天，彼传闍那崛多，彼传罗底崛多，彼传举世无伦大成就者寂密。
第七系　别传口诀传承
一、毘耶黎波
传遮哩波质波，彼传得成就者羯句质波，彼传弥那波，彼传摩亲陀罗，彼传瞿罗刹那佗，彼传得成就者羯拏黎波，彼传那瞿波，彼传瞿邻那佗，彼传邬俱罗那佗，彼传大智罗底崛多，彼传大成就自在者寂密，彼传阿闍黎甚深慧瑜伽母地那羯罗。
又传龙树，彼传舍波黎，彼传卢伊波。
七系付法传(一名宝源录　又名神异记)
西藏多罗那他大师原着
郭元兴译
金刚阿闍黎慈威校注
(释)慧熙(释)正果流通
莲华金刚印行
唵斯缚(二合)斯底(二合)曩谟俱噜吠
敬礼胜师足下
能为一切诸众生，　开显金刚持妙道，　根本传承上师众，
以恭敬心数数礼。　诸所作事当畧述，　得道胜士纵一人，
希有行事亦无边，　虽具神通广长舌，　乃至经於百千劫，
赞述犹恐不能尽，　今惟遵师所告语，　谨依传授而笔录。
我等师尊佛密怙曾云，三世诸佛一切密意言音大海，刹那刹那，恒相随转成事业故，正法言教，孰能如量任持受行。然我本师大成就者寂静大师云，加持付法，凡有七系，诸系教授，我悉从师，听受无余。

[book_title]第一系　大手印教授付法传
一　大阿闍黎婆罗门罗睺罗
大阿闍黎婆罗门罗睺罗者，生於欧胝毘舍国婆罗门种姓家，幼而精娴吠陀及诸支分，十八明处八观察等一切外典，常为五百婆罗门童子诵秘密名号。时金刚瑜伽母化为卖酒女形，来告阿闍黎言：「胜义智慧甘露，希畅饮之。」遂无分别而饮其酒，内心即得胜三摩地。
然流言起，谓其失坏婆罗门种姓，诸婆罗门竞欲贬斥，阿闍黎以已得瑜伽威力堪能故，乃令诸婆罗门为吐酒之加行，又以大石投於湖中，而告众言：「若我饮酒，此石当沉；若汝等饮酒，而我未饮，此石当浮。」言已，石浮水上。此为以神力制伏诸婆罗门也。其後来中天竺於佛教中出家，渐成比丘三藏法师。
此阿闍黎之亲教师（和尚），为上座黑。黑之亲教师为尊者马鸣。马鸣之师祖为优波掘多。此之师承，虽为上师所传，然难於稽考。西藏相传有谓彼即佛子罗睺罗亲传弟子者，此说无据，摒弃为善。尔後为那烂陀亲教师，广作佛教事业，诸大乘经广宣流布。
其後欲修明禁行，心住无相三摩地，而不倾动，游行诸国，终於南方摩哩诃吒处，见一能令全身解脱之大地瑜伽母，作制箭女相，彼以輮箭使直等事，表实相义，直指本源，现证法性。师遂携此制箭女为手印，游行诸国，作卖箭业，智慧展转增长，遂得葭罗诃（锻箭师）之名。然诸世人以师曾为一切僧伽之上座，故颇不谓然。
有国王等及诸臣民前来瞻视，竞相讥嗤，时阿闍黎輮箭不已，而作颂言：
呜呼我昔为梵志，　曾与卖酒女同行，　种与非种我不见。
比丘剃发持禁戒，　而偕妻室共游行，　贪与离欲无有别。
由唱此无尽藏金刚歌故，国王臣民五千人等，皆得现见实相之义，其身亦成持明之体，以神通力昇虚空中，渐隐不现。
其余依大手印探心元者多百千人，於一切方，声名洋溢。师为众生广作饶益，其後即身往生他方佛土云。以上所述，西藏诸派共传如是。然佛颅顶续一抄本中，曾谓师未尝出家，故名婆罗门罗睺罗，与上座罗睺罗非一人，弥若译师亦作是说，实不应理也。
注一　按罗睺罗大师以前之传承，与中国旧传有相合者，据萨婆多部记目录，长安城内齐公寺萨婆多部佛大跋陀罗师宗相承畧传目录，付法藏传，毘奈耶杂事，及三论玄义诸书所记，参以多罗那他大师印度佛教史所述，佛涅盘後传法次第，畧可整理如下：佛传大迦叶，大迦叶传阿难，阿难传末田地，末田地传商那和修（一作舍那婆斯），商那和修传优波掘多，优波掘多传提多迦（毘奈耶杂事译名有媿），提多迦传吉栗瑟那，即大手印传承中之上座黑。印度佛教史中以上座黑与阿育王同时，则其弟子罗睺罗当生存於公元前一二世纪左右。考罗什译龙树传，称龙树之卒始过百年，罗什於公元四〇一年开始译经，则龙树之卒，当在公元第三世纪末叶，罗什亦传龙树住世约二百余年，或三百年，与多氏所传龙树世寿二六五岁相近，当为实录。据此则龙树生存期约在公元初三世纪时代，可与罗睺罗相衔接，龙树大智度论中，曾引罗睺罗所作赞般若偈，足徵罗睺罗为龙树之先德，近世学人，颇有以为传密之龙树，与中观宗之龙树大师非一人者，实未深考此等史实所致也。
注二　四吠陀为黎俱吠陀、衣柔吠陀、娑摩吠陀、阿闼婆吠陀。八观察为外道八论。
注三　十八明处为印度古代世间学艺总名，计有音乐、房中、生艺（指农商）、数、声明、医方、礼法、工巧、射术、因明、瑜伽、闻（指吠陀）、念（指法典）、观星、算、幻术、古代传说、古史。
注四　大乘契经之广演流布，始於此阿闍黎之世，师曾从邬只毘舍国王毘苏劫波听受金刚乘法。十万颂大般若经，及四续部密法，均於此时出世。
注五　师祖马鸣，当为与迦旃延同时之马鸣菩萨，非公元一世纪出世与迦腻色迦王同时之马鸣也。
二　阿闍黎龙树
萨罗诃之弟子即龙树阿闍黎，师生於南方吠陀婆国婆罗门种姓家，诞生之时，诸相师言：「若宴百比丘百婆罗门百俗人者，分别可得七年七月七日寿命，否则别无他术，可令延生。」父母依行，迨预期时限将近，乃遣其偕仆一人，漫游他国，後至那烂陀寺，遇亲教师罗睺罗，令诵无量寿明呪，遂得延寿。
即於彼出家，於大小乘一切三藏及诸明处，无不通达。其後修大孔雀佛母大黑天等，成就丸药、安膳那药（隐形眼药）、宝剑、捷足、摄取精华、开伏藏等多种悉地，及得摧伏、复苏等一切威力。夜叉龙等一切非人来供驱使，尤以成就摄取精华悉地故，成金刚身，得大如意神足通力。
师得成就大黑天明呪已，欲往驮那迦吒迦洲中，迎请大黑天续部经夹，遂至彼洲，依障眼法而修幻变，以幻变力诸空行母头晕目眩，遂得请出大黑天母及大黑天八种本续，自二臂续以至十八臂续，及俱噜俱梨（咕噜咕哩），观想法等。又得智慧空行母口传教授及不同修法百六十种，其後又修宝剑、水银等八共悉地，品类非一，皆得成就。
初亲教师罗睺罗跋陀罗专修至尊圣度母法时，龙树来至亲教师处，为五百僧众任授事职，时十二年中，饥馑荐臻，摩揭陀国几尽荒芜，师观此为有情业报，乃制化金药，点化黄金，至远方国中无饥馑处，易谷养僧，令无匮乏。後阿闍黎罗睺罗修法成就，出见国土皆已荒芜，而问因缘，师白：「恐妨吾师修法，未敢禀请。饥馑荐臻已十二年矣。」
阿闍黎怒云：「斯何言欤？汝岂不知我有普降食雨之力？汝於有情，悲心太薄，违菩萨行，当修百八寺院，千佛殿，万窣堵波，以净汝罪。」师念此事，以一比丘难以蒇事，当从染婆罗（财神）求财宝，从诸龙求事业助伴。然当先令诸龙生起信心，遂修俱噜俱梨明呪，鈎召德义迦龙王女及其眷属，时於说法大会中，龙女二人及其眷属现身为少女形，一由旬内弥漫胜土，旃檀香气，所经之处，彼等去後，余香氤氲不绝。
师问彼等何事前来，答曰：「我等乃德义迦龙女，为护人影，故以胜土旃檀涂身。」师言：「若尔可施此旃檀木建立一度母像，更愿为我建立寺院事业助伴。」答言：「当转白我父。」翌晨二女来言：「龙王来书言：『阿闍黎若亲来龙国一行，即可奉命，否则不从。』」尔时师为迎请般若十万颂等广益诸龙国及人世故，遂暂赴龙境。
时有世尊释迦牟尼教法中阿罗汉多人，在龙宫中受诸供养，见师问言：「我等为阿罗汉，汝乃三毒具足之凡夫，何故於此不为龙毒所伤？」师言：「我已修成大孔雀佛母法矣。」有说师曾问彼等言：「如来教法，本说诸法自性，了不可得，然今地上诸比丘众，竞反此说，汝等知见以为如何？」诸阿罗汉答言：「诸法自性，诚如汝说，然於後世有诸声闻，起有所得见，佛在世时，亦曾悬记。」
尔後为诸龙等宣说正法，长时住彼，请出般若广本及陀罗尼观想法多种。有谓般若十万颂本，结尾少分，龙王未与。有谓正法三度遭毁之时，致令不全，後说较确。其後重返地上，广造正理聚（六论）等多种论典。有比丘商羯罗等於大乘法，瞋心起诤，师皆摧破。又有声闻孙驮波所造谤议论典多种，师尽葸集，埋藏地下。又於南方闍吒三伽罗处，与外道五百辩论会诤论，师悉摧伏，引入正教。尔时所建塔寺亦悉成就。
此阿闍黎所建之塔，一切方所，无不遍有，如是大乘教法，如日中天。後师往变铃岩及丁俱吒山等为金。至尊度母告言，未来当起争矣。师意遂止。然山中仍有金矿甚夥，每多多出现，山石亦多转成金色。後师於途中见有童子多人嬉戏，乃授记一人，後当为王。遂往北俱卢洲及余洲非人住处，凡十二年，迨返南瞻部洲时，前所授记之童子，已即王位，名为乐行，於阿闍黎恭敬供养。此王亦依阿闍黎教授，修成摄取精华及役使夜叉悉地，建立安住僧伽之寺院五百处。
阿闍黎後住吉祥山约二百年，以诸夜叉女为眷属，修真言行，其身成就三十二相好。其後舍头因缘成熟，师之住世已六百七十一年，此乃以半年为一年计，实则未满二百六十五年，时王之幼子，名为苏舍讫底，译言妙力，或名具力，欲得王位。其母告言，汝父王得阿闍黎加持之力，身寿齐等。阿闍黎已证金刚身，长生不死，父王先生诸子均未得王位而殁，渠等子孙亦先逝世。
王子闻言，极为不乐。其母又言，虽然有方，阿闍黎乃菩萨，若从乞头，必肯惠施。阿闍黎若死，汝父必同时薨逝，汝可得王位矣。王子乃诣吉祥山乞头，刀斫不断。师见此乃往生曾以青草断虫头之业，乃以俱沙草断颈，而授其头，并发声言，我今往生极乐国，後当仍入此身中。
尔时大地动摇，饥馑十二年。王子以阿闍黎已修成摄取精华悉地，惧师尔後身首复合，乃携师首至多由旬外，然师首为药叉女所夺，安置於一磐石口中，磐石开口之处，自然而有圣观自在石像五尊，身首二处，各由施主夜叉女建立佛殿，两处相距昔约四由旬（约一百二十华里），今已不及一俱卢舍（约六公里），其处我师曾往朝礼，见其殿堂石壁，密合宛若岩窟，神变异常，威灵显赫，其殿无门，自窗内窥，见师身首皆在座上，犹如石像断躯云。
注一　毘陀婆古国名，今之贝拉尔，地在讫利尸拏河及耐林陀河之间，以其地域广大，故又名为摩诃剌侘国（大邦），恭建那补罗亦名毘陀婆，乃其古都，即今之具德尔也。婆罗陀河中境而流，分国为二，北部都城为阿摩罗婆底，南部都城为波罗底瑟侘那，玄奘法师大唐西域记卷十一，记此国事甚详。
注二　驮那羯磔迦古国名，在东南印。清辩菩萨於此国修金刚手法成就，现身入阿修罗宫，待弥勒菩萨成佛。见大唐西域记卷十。
注三　「续」显教三藏中凡佛所说者，名为经或契经，梵语为修多罗，密部中则凡诸圣所说，胥名为亶特罗，亶特罗有相续义，藏译即取此义。今即译为「续」字，以名密部本典，显密教典之有经续之别，犹中国坟典之分经纬也。
注四　德义迦旧译现毒，为龙王名。此龙王与佛教关系颇深，汉土旧传其为呵梨帝母之夫，毘沙门天王及大吉祥天母乃其子女。
注五　传说龙影有毒，人不能近，龙女以旃檀涂身，始可入众人中。
注六　正理聚等论典，即指中论、廻诤论等论。
注七　由旬（踰缮那），长度名，合八俱卢舍，约七公里左右，北方加倍。俱卢舍合五百弓或二千肘，约九百公尺，北方加倍。
注八　师身首本分二处，因有复合之说，遂距离渐渐相近，待至复合，密乘便当大兴。今其遗迹已湮没不现，并传山已平为水库，圣迹不彰，至增感喟。
三　舍婆梨大师
龙树之弟子为大成就者舍婆梨，当龙树住彭伽罗国（即今孟加拉）时，东方有优伶兄妹三人来献伎乐，入於室内，龙树知其为有缘人，乃示慧宝菩萨之像。三人请言，我等亦欲见此菩萨。龙树以镜示之，皆见自身在地狱中为火所烧，惊惧请言：「愿闻解脱之方。」
龙树乃授胜乐灌顶，依法观修，皆证实义。亲见慧宝菩萨，双运成就。龙树告言，汝当至南方山中，为猎兽人以利有情。二妹名洛计，及补尼；後世名为鉢特摩韈底，及若那韈底空行母；西藏则呼为恰钦达郭，及多哈切勘，即具莲具智之义。二妹与兄共住南方吉祥山中，行同猎人。後兄证得金刚持位，名为大成就者舍婆梨波。此猎兽等事实，为圣行双运之行，不当作异解。此阿闍黎亦名小萨罗诃。
注一　布尼据多氏印度佛教史则作瞿尼。
注二　师与笈多王朝第二世并世。师既以得道而寿蔽天地，传说谓其仍住吉祥山，初为猎人时，技艺超羣，观自在尊为伏其我慢，乃为示现以一箭而射百蛇，师请学此艺，观自在尊以镜示之，见此乃地狱之因，遂收心入道，此又一传说也。
四　卢伊波
卢伊波者，乃西方乌苌国王之一书记，本名普善。当得成就者小菠罗诃舍婆梨波唱金刚歌时，与其相遇，乃授与灌顶教授。师修法时仍任原职，後至塚间入空行母会聚中，行庖炙传食之事，金刚亥母乃于幻化曼荼罗中为授灌顶，并教之言：
两足曲膝礼，　永断生死役，　金刚萨埵王，　数数我礼请。
师知当无散乱专精修法，若任原职，仍逐散心，矧获果实，尚须精进，乞求斋供亦生贪嗔，当随缘为生。乃潜赴东方彭伽罗国，见恒河边鱼肠山积，乃于其处以鱼肠为食，经十二年，专修观行，证得大手印最胜悉地。後知调伏欧胝毘舍国王及大臣等之时机已至，时值此王接见南方一国王，於园中设座，四衢道中满陈供物，国王之前则有唱吉祥赞诸婆罗门围绕前来，见其座上有青色人，虮虱遍身，头发蓬竖，偃蹇而卧。
众令其起，呼之不应，三十婆罗门竞相挽曳毫不动摇。时师见彼婆罗门自无能力不觉失笑，阿闍黎言：
此处若尔三世亦如是，　　一为主人余一为其仆，
妙慧于他正行嘲笑者，　　生死希有何需多言说。
王言：「速驱此人。」军众奉命前来，阿闍黎作诃诃呬呬笑声，一切军士俱皆僵立。中有一人知师为得成就者，遂起恭敬心，登时解禁，彼复教人，俱得解脱。
于时国王生希有心，前来问言：「汝为何人？」师亦反问：「汝为何人？」王言：「我乃国王。」师言：「我亦国王。」王言：「汝何不具国王仪仗？」师言：
大地为床随缘敷卧具，　　明月为灯轻扇如意风，
太虚为幔拥离欲室女，　　三有无畏安眠瑜伽王。
言已，即为国王及大臣二人授胜乐灌顶及教授，亦教吉祥现观。
尔时告国王言，汝当往南方俱摩罗刹多罗处为一妓女仆役。又告大臣婆罗门言，汝当往东方波羯罗那那揭罗处，为一卖酒女仆役。汝等二人若能如是修十二年，即可证得最胜悉地。时彼二人即断欲尘，如教修行。国王为一妓女仆役，凡有人来即作洗足等事，密修三摩地，某日有男子午夜归来，见奴舍中火光炽然，逼而观之，乃睹奴身放光，知其已得成就，遂与妓女俱请容恕。
尔时阿闍黎（国王）即于其处广宣金刚乘法。某日振铃而作集会轮，会中有一千零十六女子与师俱昇虚空，证得最胜悉地。妓女男友启请授记，师（国王）言，城东有一石碑，上有一象口向东方，若每年以白芥子灌之，迨象口向西，即得成就。此师名陀梨迦波或陀梨波，乃「妓女之仆」之义也。
其大臣则作卖酒女之奴，以磨米为缘，现观心之实相，一时于三昧中心神恍惚，未为鸽食，卖酒女詈之。异日唱金刚歌，众人闻之皆知其已得成就，遂广说金刚乘法，令无量众生皆得解脱，由於舂米之徵吉（臼）中而摄心故，得名为徵吉波也。
大宗师弥底梨波
舍婆梨之後世弟子为大宗师弥底梨波，其名为弥底梨多，彼为婆罗门外道之学者，後遇那洛波而入内道，请授灌顶及教授，于那烂陀寺出家，依止宝生寂等大德上师多人，得成大学者。
其後住於超岩寺镇伏相精舍中，既示学者之相，又修成就之法，面见金刚瑜伽母，知已届有三昧助伴之时，乃密修内普行法。
有一沙弥见阿闍黎与一女人共饮旨酒，乃於众中责之，阿闍黎吐乳，而于沙弥作吐酒之加行，彼遂吐酒，众皆无言。又于一时，寺中主事等人乘便掩来，酒变为乳，女隐不现，一说女变为铃。其後寺众伏伺，师不及以咒力转变，遂为僧伽所逐，乃于恒河上敷皮座乘之而去。相传其时寺中为主事者即尊主阿底沙，後阿底沙为净此罪，曾依止大宗师闻法，乃来西藏云。
尔时师虽已得无量神力，然于真实未证少分，遂遵本尊授记，至吉祥山，访求舍婆梨波。于南方道中遇王子娑羯罗，二人俱诣吉祥山。附近诸人皆言，舍婆梨波乃古昔得成就者，今何可寻？彼二人专志恳求，六月不懈，终遇舍婆梨波，见其头发散披，虮蝨坠落，有妇二人共行欲事。弥底梨波心微不信，然彼王子趋前礼足。舍婆梨波言，阿耶闍罗嚩攞呼。王子立即解脱而证虹身。
师遂生信，又见二妇宰杀猪兽及孔雀等，又生少疑，舍婆梨波弹指作声，彼等皆隐。乃受灌顶及教授等，生起证见实相之智，得为无量勇士空行之主。尔时心念，今当修成宝剑等八大悉地，驻寿一劫，为持明仙，乃修法物。迨成就相出现之期将到时，舍婆梨波现身，以期尅印拟之，皆化为灰，斥言：「何修此幻事而舍广大实相之义。」师後赴中印。
西藏传说，师曾与扇底波诤论，实不应理，印度境内从无此说也。师于塚间寒林中多次示行夺舍之法，又以修成大黑天故，数百由旬之外动静之物无不能摄，曾将摩腊婆国王之女从空摄来，後为空行，名伽驮罗。师後以住东方俱萨攞林中为主，其空行则化为野干，为取供物，修成视法，其身能化种种色形，出现无量希有之事。以昔于舍婆梨波两度不信，故即此身不能转依。
约于七十岁时逝世，于中有位得大手印最胜成就。师约于那洛波逝世时开始利生，其名声及弟子数虽畧不迨，然其利生事业则极大云。于印度中前此大师虽多，然後继者则为数无多，教法盛弘反在尼波罗及西藏等北方诸处矣。弥底梨波之弟子据西藏旧派相传有四大、七中、十小之说，然中小之数印度无称，若四大弟子则遍传闻也。
四人为俱生金刚、空性三昧、罗摩波攞及金刚手。俱生金刚亦名宅伽，着有十真实释及依处摄二书；空性三昧亦名天生月，编有般若智慧明教一书；金刚手又名印度手，着有金刚勾集。此三师即身皆未得持明位。罗摩波攞传法于喜护，着有灌顶指示释。又其明妃得通力者，有瑜伽母大宝天女，与宗师本人知解同等，得持恒河一半果位（果位名）。
彼之种姓为刹帝利，生于南方羯拏吒羯罗，幼即娴熟多种明处，十二岁时依止宗师弥底梨波，弥底梨波逝世後，即于吉祥德聚塔巾为上师，三年不语，一心修行而住，迩後现证一切心要之义，多住南方饶益众生，大黑天赐与宝剑悉地，即此色身入地下吉祥门至阿修罗处，今尚在彼云。阿闍黎俱萨罗跋陀罗及阿悉多伽那二人，曾从之咨请大手印教授，智友亦亲从闻法也。大阿闍黎寂密一系诸师于弥底梨波亦深致赞叹，于阿摩那悉攞则颇有胜劣之差也。

[book_title]第二系　拙火传承
一　阿闍黎毘流波
第二付法传承为拙火（按拙火近代亦译忿怒母），拙火教授昔所未有，毘流波亦未从余师得闻此法。此派法要乃由阿闍黎毘流波，亲从金刚瑜伽母请求而得者。此阿闍黎为那烂陀罗寺一比丘学者，喜饮旨酒，与女行欲，为僧伽驱摈。尔後至恒河滨呼一舟师令与渡船，舟师言：「当付船资。」时身无钱，即以期克印指恒河，应时河水逆流，迳越而过。
时邬胝毘舍，有一卖酒女，师来买酒，女言：「当先付值。」师乃就日影界际划一纹綫，告言：「日影不逾，即付汝值。」以食指拟日令住而饮其酒，以住日不行故，日晷滴漏等计时之具皆迷谬错乱，众人皆知为瑜伽师显示神力，国王乃来为付酒值，请放日行，其时已逾三日云。
後为底哩陵伽国王迎请供养，一时受食外道供养天神之物，不作礼，王等责之，师乃作礼，外道天神像俱皆崩坏，天神像之首为毘首那佗乃怖畏军（外道师名）所建，以四面陵伽（男根）为严，亦裂为四块云。後至荼吉尼颇吒一外道会堂中，有一俗人所立之三股叉（大自在天之标帜）上悬人肉，阿闍黎见之击掌，其叉即坏。
又有旃胝迦（大自在天之妃）一躯，颤动灵异，师以棒压其头，即下陷人胸，仅留二耳在外，此像至今尚在，师乃嘱其勿再损恼有情，此荼吉尼颇吒，西藏相传或云在南方，实当在东方，或谓降伏此天女者乃瞿罗刹。後至苏剌佗国，其地有一名为苏摩那佗之大自在天石像，神异无比，师以期尅印拟之，竟不摧坏，讶而谛观，乃见其上有观自在菩萨像（按此像後于公元一零二四年为伽色尼之回教王摩诃末所毁），有谓石像上乃摩利支天母像也。师乃取去菩萨之像，大自在天即现真身，请受教命。
师言：「汝当于汝供养处供养百僧，不受杀生供养，并以供品供养我身。」大自在天言：「佛教不久即灭，而我之供养长存。我当于佛教住世时供养僧伽。」师乃于石像手中置化金药，咒之曰：「去。」药隐不现。其後每日可自石像手中取化金药，以触铁铜，皆化为金，即以此金存养僧伽。
其後佐那伽吒一国王请化二万两黄金，後欲请益，石像之手印即时合拢。又有一贫婆罗门，以一土块置像掌中求变为金，像言：「七日後来取。」其後三日之间渐变为金，有二国王使人见而欲取，婆罗门乃求其像，像手即合。王使一人以杖击像手，击者手断而死，一人又言：「断此像手。」其口即哑，国王亦发狂而死。其威灵显赫有如是者。
今日其处已无僧伽，其石像仍在一森林中，极难趋入。像身紫黑色，大张其口，肃然而住云。其後当罗摩波罗国王时，立名为悉洛波瑜伽师，至中印度，行利生事，以洗足水灌国王罗摩波罗乘象婆那斯陀，于战争中摧伏八回教王。其後东方瞿罗境中有大食王，师至其处，坐其枕上，王命投之于水，屡还原处，又令火焚，亦无所损，又以种种刀杖斫刺，刀杖皆坏，又以六斛毒物令服，一昼夜间多人守护，然阿闍黎色力愈增。
王知其为得成就者，问言：「汝为谁？」答言：「我为毘流波。」遂于其处，为数有缘宣说教授。由恭敬依止故，师为彼等说真实句，即有多人获得共同悉地。其後又至盘伽罗国住约四月，曾有多人亲见之也。其後不知师去何处。有谓师赴汉地，今仍在彼，有谓毘流波曾三度出现人间，此乃第三度也。此阿闍黎亦名吉祥护法，当知与那烂陀寺之亲教师上座护法非一人也。
二　黑毘流波
毘流波之弟子为黑毘流波，生于邬胝毘舍国为婆罗门种姓，当其母怀孕时，诸婆罗门相师预言其当犯四罪，故名为黑。当七岁时，父母为令其四罪不生故，使其远游异邦。迩後历时颇久，其母婆罗门女名洛乞史弥，因夫及公婆皆死，亦漂流异乡，失坏种姓，于邬胝毘舍东方为卖酒女。
其子後亦来至邬胝毘舍，至其母处，母子不识，子与母交。後就一坛中饮水，其实为酒，饮之而醉。怒投其坛，适中一牛而死，又欲隐杀牛事，乃于夜间，投牛喂狼，村首适有一婆罗门径行其处，夜间不见，误中其首而死。心中疑惧，乃问卖酒女往事，得悉此女即其生母。如是先所授记四种罪行皆应。
所谓杀婆罗门，与生母交，杀牛，饮酒。即吠陀中所说十六种失坏婆罗门种姓中之四种罪行也。此四种罪行一时均犯，为净此罪遂遍访内外诸道，然于诸师不能生信。後遇阿闍黎闍烂陀梨波授以金刚亥母教授，告言，当以此法净汝罪障。其後至恭俱那国，入水没颈，修法六月，然相不现，乃断法事，自水中出。往询阿闍黎，阿闍黎告言，今若再修，速获悉地。
乃于其处，如前修法，七日之晨，金刚瑜伽母现身作童女形问言：
「阿尸吒萨伊佉知，　那波萨伊闍罗那，　剑阿夷布恒罗，　顿呬恭俱那摩罗拏。」
意谓：「海流八百，河流九百，吾子从何而来？汝将死于恭俱那耶？」师即答言：「阿夷摩多跋折罗瑜只尼，帝哩萨罗拏。」意谓：「慈母金刚瑜伽母，我来归依汝也。」
时金刚瑜伽母以手按其顶，即得殊胜三昧。告言：「与汝多生有缘者为毘流波，现住摩罗贺吒，当往求之。」时毘流波于其处已得金刚颅结大印最胜悉地，往来塚间，修禁戒行。此师亦修金刚颅结，戴青色小帽，闻今尚未断绝身业，住于乌苌国中云。此大小毘流波二人，皆依焰鬘德迦及亥母法而得成就。
三　毘耶陀里波
小毘流波之弟子为毘耶陀里波，此师初为杀鸟种姓，其日见一鹦鹉口衔菓实，飞翔空中，师问，汝何所往。答言：「此处有一得成就者名毘流波，今往供养。」师念，如此畜类亦有善心，况我为人，能不修善？乃取菓实数品授彼鸟言：「愿汝持此往献彼得成就者。」鹦鹉即以此猎人之菓奉献，毘流波不受，告言：「鹦鹉，今後勿将如是罪人之物携来。」鹦鹉衔菓还付猎人，猎人问言：「汝何故不献？」鹦鹉答言，彼得成就者曾如是言，即以其言告之。
尔时猎人心生愧悔，欲忏其罪，乃数数周游林中寻求上师，後得相遇，授与灌顶及教授，遂一心观修。然仍忆念猎鸟之事，乃请于师，师言：「此等妄念极难断除，纵断亦难得三摩地，若尔，可和泥浆制为鸟形，割彼等颈而修三昧。」彼遂如是而修，终于十二年间证得大印最胜悉地。于诸城中示现种种杀鸟神变，并食鸟肉。诸人嗤言，安有身形同瑜伽师而乃残杀有情者。前所杀鸟悉皆复活。如是十二年间作猎鸟业，修明禁行，其名亦号得成就者毘耶陀里波，毘耶陀里波乃猎鸟者之义也。此师传俱萨里跋陀罗为拙火传承之一派。
四　种毘呬噜迦
复次，毘流波传种毘呬噜迦，此阿闍黎西藏相传为皮匠，其实为东方底布梨一国王也。当阿闍黎毘流波至其国时，此王心生净信，请师摄受，遂授灌顶及诸教授，王即依之修习，广生二次第证德，知已届作行事之时，当畧修密行，乃依指示求一屠家女名有莲者依之修法，遂坏刹帝利种姓，为臣民等夺其王位，摈逐于外。尔後修明禁行，游行诸国及森林间，得名种毘波王，言种跋者即屠夫也。
彼等住于城外，杀鱼、鸟、兽而食，无肉卖时，即作歌舞、卖根菓等邪恶之业，其行不净，乃劣种姓中尤卑贱者也。此阿闍黎本非屠种，以纳屠家女，故属屠种。名种毘者，乃有屠女之义。阿闍黎根性极利，自毘流波传法灌顶以迄被逐不迨六年，尔後长时游行诸国，本国中疾疫流行，饥馑荐臻，苦难日深。诸占相师卜言，此乃有福德王被逐在外所致当速迎请。阿闍黎遂与明妃骑乘母虎及母犁牛，手执毒蛇而返，众人见王，皆知彼为得成就者，乃恭敬礼足。国中灾难皆息，国人之中诸具缘者请其摄受，遂传一切教授，即有多人证得悉地，成为胜成就者。
尔後于罗驮地方，俗语名为陀罗罗，有一国王破坏佛教，其处有虎与蛇，极为可怖，为伏彼王，阿闍黎乃至其城附近一森林中而住。时彼王言：「此恶瑜伽师不可住此。」阿闍黎遂现神变如前故事，以触毒蛇而为严饰，以见毒蛇而为鞭具，以息毒蛇而为头冠，来过王前。王及居民皆大惊惧，即以黄金时华散撤而请白言，愿阿闍黎往诣他方。阿闍黎即变自身为二臂呬噜迦像，母虎亦离地肘许行虚空中，告诸人言，汝等若不入佛教者，当即放此有毒诸蛇。众人闻之皆大惊惧，悉入佛教，陀罗罗境内外道一时绝迹云。
尔後至南方羯拏吒迦国中于一林中与多眷属共修三摩地，又于阿吒吒贺萨塚间修行，国王三牟遮耶为施主，与五百瑜伽士女六月之间转会供轮（资粮轮），有一婆罗门种比丘不信资粮行，未求师许，即行外出，彼由破坏师教故，立即死亡。其余五百人无一不得悉地者。时其近旁有一外道国王，修建外道派塔一百八座，外道万人会聚开光，杀害种种食生之物，取其心脏作为供品，积有三人之高，阿闍黎有一女侍来至其处为众所殴，阿闍黎乃示神力，黄昏之时所有诸塔悉皆倒立，一切供物散洒十方。翌日王及外道皆大惊惧，俱诣师所，请求宽恕，并求诸塔悉返原状。
尔时阿闍黎言：「汝等自今以後，不得为供神故再杀一生，若再杀者，所有诸塔皆当崩坏。」为示现佛法威力故，即言：「所有诸塔皆复原状。」诸塔即时矗立如前，谛观无异。後时其地一王又行牲祭，一百七塔皆分为二，或裂为三，迄今尚以铁箍之，所言外道之塔皆具迦陵（男根）者也。如是于彼长时利生，即此色身昇虚空界，彼之弟子得成就者四人，为首即屠种瑜伽女、阿闍黎阿罗罗金刚、呬摩罗金刚（持金金刚）、中印度之罗多金刚（爱染金刚）四人也，其余复有阿吒婆迦、阿闍黎揭婆梨波、闍耶室利、难胜月、罗睺罗金刚等，亦亲礼此阿闍黎之足而得少分悉地者也。此中由大成就者种毘波传屠女瑜伽女，彼传罗多金刚，彼传黑行，成为一派。又由屠女瑜伽女传行者，又成一派，此派乃拙火付法中之主系也。
五　屠女瑜伽女
屠女瑜伽女以四视法饶益有情，以修成四业真言及多种加行，凡有所作，威力极大，迄今尚存云。彼多咏金刚歌饶益有情，後昇空界，彼乃呬噜迦对种毘波师授记之印母也。
六　难胜月
难胜月者，亲从屠女瑜伽女请法，彼为极聪慧善巧之学者，曾从种毘学派中多人闻法，後唯就屠女瑜伽女一系中求传教授，于乌苌国专心修观，得遇种毘波及其明母，授以诀要。乃于塚间以乾颅骨筑一小舍，以一瑜伽女为修法役使，以一弟子送资生物，专精修行，终生殊胜证德，而见呬噜迦，获得共同悉地。其後一时作大会供轮，鈎召一切空行母及▆饰母（不能飞行）入会。
洛护罗国有一美女将家中一切有果树木连根拔起携来会供轮中，心知其夫夜间不在，实则隐于园中芒果树枝中也，此树亦为连根拔起携来会中，时此会众正食大肉等，诸瑜伽士女共相受行，此人见已，于妻及会，其心不愉。阿闍黎言：「我等会中有密犯者，当解脱之。」翌晨此女复携树木，还植本处，告其夫言：「汝已得阿闍黎苏突闍耶旃陀罗教命，汝已解脱。」言已其夫即死，是等神力无量无边。难胜月传法于其明妃苏部伽，彼传陀耶室利，彼传中金刚座，彼传俱萨梨。又由行者传僧伽罗瑜伽母，彼传难胜月。
七　罗睺罗金刚
难胜月传罗睺罗金刚，彼自幼年即见本尊，出生刹帝利种。为毘羯罗摩寺之博学比丘，即于寺中修习真言。上师告言：「当修普断行。」然我慢增上不从师教，暂未修普断行，後为净此罪，乃专精修法，然全无成就。上师俱拏阿羯罗教言：「当断汝舌及四肢。」遂断舌及四肢，即时观自在、金刚瑜伽母、大黑天、度母四尊现身加持。
尔时上师若那婆揭罗教言：「汝当于此水中没身七日。」如言奉行，其身上血为极多水蛭所吮，几濒于死。由此二事遵上师教，罪障得净。後至南方修观，得证大印悉地，住於兴只梨黑山岩隙中云。兴只梨者非西藏蛮界，乃在印度南方也。此师传陀那室利。如上所说，此系唯传喜金刚之拙火也。罗睺罗金刚有谓其为那烂陀寺一学者，广传未说。又有随行小毘流波、黑行、种毘呬噜迦、难胜月、俱萨梨跋陀罗以次相承一派者，然其说不净。

[book_title]第三系　业印付法（羯摩）
一　因陀罗部底王
亲见佛面之大因陀罗部底王（大帝觉王），其本体即金刚手也，所有本具新证皆难思议，于此教法中为一切秘密真言之主。彼为乌苌国王，继王位後，安乐而住。时佛弟子诸阿罗汉，飞往余洲，往来过境。因陀罗部底王见之，以遥远故，不能细辨，乃问诸臣言：「此红鸟羣为是何鸟？」诸臣答言：「陛下，此等非鸟，乃大仙人佛婆伽梵之声闻也。」王欲见佛，诸臣奏言：「路途辽远，不能抵达。」王即恳祷，翌日正午，佛与弟子五百声闻俱来乌苌，王遂广兴供养，请传成佛方便。
佛言：「大王，当舍欲乐，依止三学及六度行。」王言：「我所求者，乃有妃嫔恣享五欲而能成佛之方便也。噫，乔答摩（瞿昙）：
瞻部园中可爱乐，　断除欲乐之方便，　我宁受生为野干，　亦决不愿学比丘。」
尔时诸声闻众皆隐不现，空中有声言：
「此处无有八种人，　声闻独觉亦无违，　菩提萨埵大神变，　化现彼等为此形。」
即於其处出现无边大曼荼罗，为王灌顶，王立成就双运之身，世尊亦以一切续部付嘱于王，王亦为乌苌一切众生广宣法要，诸续部经集为经夹，後与妃众隐身不现成受用身，从一佛刹至一佛刹，结集一切密咒教法。其时不仅国王眷属，即乌苌国人民、部多、禽兽、傍生乃至虫蚁，所有一切，无不皆依妙安乐道，而得悉地，证得虹身。
注　诺先师开示录云，释迦佛传印度王爷立地成佛之法亦是「汝是佛」一句话，王爷信得过，立时心地明白而成佛。当时释迦佛许多罗汉弟子均非常惊异，释迦佛乃对大众解释云：「汝们都是显教根基，王爷是密宗根基，各有因缘不同。」从此密宗法门即流布於人间，即指此因陀罗部底王也。
二　具德安乐游戏母
亲见大因陀罗都底王之空行母後仍住世者，为具德安乐游戏母，此与萨诃闍悉地，即俱生成就游戏母，乃异名同人也。此瑜伽母之事蹟，如俱生成就释中所说，彼为乌仗那国中一小王之女，偶于一时与五百侍女俱游行林中，时乌仗那国一处有金刚手菩萨化为仙人，名曰安慰众生者，诸女遇之，见彼仙人头发蓬松可怖，以为妖魔，大惊遁逃。尔时嬉女告众女言：「汝等勿惧，我适见此人，心即生起殊胜喜乐三昧，此人乃大德也。」
即与五百侍女礼仙人足。仙人亦以手抚乐嬉女顶，遂能忆念往昔生中所得灌顶智慧，现证本身俱生心性，乃对眷属诸侍女宣说，故彼亦名大瑜伽母。此女传大莲华金刚，此人後传牧豕者无肢金刚，彼传中莲华金刚海生，彼传中因陀罗部底，彼传闍烂陀里波，彼传黑行，彼传善怙，彼传无量金刚，彼传俱萨罗跋陀罗。
三　大莲华金刚传
大莲华金刚者，生于西方摩噜国中一婆罗门种家，三藏及一切论典皆极善巧，後诣乌仗那国学秘密真言、外续部多种，亦皆综练，遂修诸密法，获得夜叉女及丹药等共同悉地，然於真实义犹未了达，乃游方乌仗那各处。遇一面见金刚萨埵之阿闍黎授以灌顶，遂见自性实相，其心念言：「虽手印灌顶智能显真实义，然何不可见唯诠此事之一部经藏。」乃专心谛求，感得乐嬉女与眷属多百千人俱来阿闍黎前，授以四印口诀及以密集为主之无上续部多种。由现证如上诸法门义理故，即身证得大手印最胜悉地，终於十二月间得大金刚持果位。此师广宣诸教授，令乌仗那国无量众生皆得殊胜及共同悉地，传此师撰有秘密成就论云。
注　此大莲华金刚出世在莲师前，莲师得成就後，乌仗那人以其功德与此师同等，故袭此师之名而尊称莲师为莲华金刚，後世不究史传，以二师为一人者，误。据多氏印度佛教史所述，此师实与龙树之弟子提婆同时，行化时期为公元四世纪初叶。
四　无肢金刚传
无肢金刚者，乃一下贱种姓而具有法缘者，此师虽已证入大手印最胜悉地，然念己身所作当禀阿闍黎命而行，乃请於师。师言：「汝当依止牧猪女，行牧猪事。当渐证得金刚萨埵之身。」彼遂至乌仗那北方一城中，以牧猪行饶益众生，於诸有缘者授以灌顶并宣四印教授，皆令成熟解脱，人共称为吉祥牧豕师。
注　无肢金刚，着有般若智慧决定成就。其梵文原本已发现。
五　海生金刚传
无肢金刚之弟子为海生金刚。此师原名萨洛噜诃，即藏语海生之义也，师为刹帝利种，精娴一切明处，为大班只多（大博士），通密咒续部多种。此师曾为一国王所供养，有无数弟子听其说法，时有樵薪老妪前来采薪，先笑後泣。後师至此老妪之家而问因缘，老妪言：「先笑者，见汝说法形仪与金刚持说法无异，故笑也。後泣者，以汝未说金刚持密意，故泣也。」师言：「若尔请断我疑。」老妪言：「断疑我所不能，汝当往求吉祥牧豕师。」师问言：「彼住何处？」答言：「彼住北方一恶城中。」此阿闍黎乃前往寻求，于北方一城中，遇吉祥牧豕师驱一大羣猪，一贱种女与之偕行，负一大捆柴。师知此等皆为表法，负柴担者，乃瞋恚不断当下清净之相；与贱种女偕者，乃贪欲清净之相；驱猪羣者，乃愚痴清净之相。既了知之遂求摄受，牧豕师又驱豕至一污秽猪圈岩洞中而住，师随至彼，入夜以首枕门限而卧。
夜间诸豕斗争，毁此阿闍黎之资具，乃殴诸豕，其贱种老妪起而驱师，师不顾也，如是有多昼夜安住其处。一日黎明，阿闍黎问言：「门前之人所求何事？」白言：「从真实义求摄受耳。」阿闍黎言：「此人号称智者（博士），我慢极大，理不应为真实法器。」师为成就自利故，数数祈请，遂得授以灌顶及诸教授口诀等。
阿闍黎又以己之丑女赐与此师而嘱之言：「当以此为明妃而修。」尔时阿闍黎仍为前王之所供养，心无异缘，专一修观，十二年中证入大手印最胜悉地。此师初唯秘密受用而住，自此以後，于世人前亦行密行，诸人皆言，此阿闍黎受用贱女故不清净，若阿闍黎不清净者，王亦成为不清净矣，由此全国一切处所皆成不净，将有衰损，今当将此不净根本阿闍黎与贱种女投入火中烧之，一切皆清净矣。
诸人数以此事请诸国王，王于一时至宫殿顶，见阿闍黎自宫中与一贱种女外出，遂起心治罚，乃聚大木堆，置师及女于木堆上，复聚诸木，举火焚之，凡经七日，火焰未熄。第八日中诸人清扫灰堆，见于其中有一小池，池中有一盛开莲华，阿闍黎双身现呬噜迦（饮血）双身之像威光赫奕，尔时诸人皆生希有，乌仗那国一切人等皆入金刚乘，国王与五百眷属皆得悉地。
後于一时至摩噜国，其地有人见于炎热沙漠中诸野兽等反极寒颤，心知其处必有胜土旃檀，遂穷索之，得一旃檀树株以献于阿闍黎。师念以造一呬噜迦（饮血）像最佳，然当摩莹镂治，故需一具足莲华种姓三十二种功德之女，此女余处无有，仅其国中受持外道法之国王其後宫夫人，具此德相，後于一时王见女手皲裂因问之言：「汝今逸乐若是，何故憔悴，手掌皲裂？」此女答言：「王不知耶？每夜于一岩窟中有一大德，令我磨旃檀木，黎明又遣我返宫。」王问：「其地何在？」答言：「以头晕故，不辨方所。」
王乃潜究，欲悉底蕴。然至晚间，王亦心迷头目晕眩，见其夫人合掌向天，腾空而去，翌晨又于宫中出现，不知从何而至。次晚，王与此女以黄丹末，令其尽力散洒，女如言散洒，翌晨王循黄丹末迹至阿闍黎前，王大瞋怒，与侍从俱欲治罚师，时阿闍黎修金刚曲刀加行旋转一陶瓶之颈，王及侍从皆转面向後不能复正。
尔时王等怖畏敬礼，阿闍黎言：「汝当入於佛教，若不尔者，尔头当断。」王遂入于佛教，并建一呬噜迦殿威灵显着，加持极大。此阿闍黎曾行无量利生事业，证得喜金刚真实果位。此阿闍黎之弟子为中因陀罗部底王，彼即上述以火焚烧阿闍黎身者，此事兹不广开，另于毳衣师传中详之。又一传承派别中，由因陀罗部底王亲传莲华生，莲华生传俱萨罗，俱萨罗传小俱萨罗跋陀罗。

[book_title]第四系　光明教授
一　大阿闍黎马胜传
此法乃由阿闍黎金刚铃于乌仗那国亲从金刚空行母请得者也。若据远传承而言，则有大阿闍黎马胜者，曾证大手印悉地，修习光明不可思议三摩地，于乌仗那一城门旁结庵而住，国王及诸人等常来戏弄侮慢此师。後于一时，以乌仗那之大，无间山河悉有马羣充徧，尽食田园一切所有，王及众人驱逐马羣，虽渐逼近终不能获，有数马逸入阿闍黎茅舍中，众人前来察视不见一马，乃知马皆幻化，亦知阿闍黎为得成就者，时阿闍黎已以如意神足飞往非人处矣。
注　据多氏印度佛教史所述，此师约与无着世亲同时，故其出世当在公元五世纪初叶，乌仗那即今之阿富汗西北部。
二　琵琶师传
後乌仗那王等从马胜弟子琵琶师请求教授。此阿闍黎本为刹帝利种，阿闍黎马胜为其灌顶并传教授，彼白师言：「我虽能舍王种事业，然不能舍琵琶之声，当云何修？」师遂传以依琵琶声而摄心之教授，由此证得不可思议悉地云。
三　嬉女金刚传
琵琶师之弟子为卖酒女，嬉女金刚亦瑜伽母。此师乃乌仗那国王之酿酒者也，当师十六岁时，阿闍黎锺毘呬噜迦来乌仗那说法，其王以喜外道故，未能调伏。阿闍黎乃至此卖酒女处咨以方便，此女告言：「以蛇怖之则受化矣。」於是阿闍黎用存想法化一毒蛇，具有触毒，围绕王宫。
王大惊怖无皈依处，卖酒女言：「诸外道师既无力救，当求锺毘波师。」王遂至心祈请，时阿闍黎即至其处，所有毒蛇均入地下。王与眷属皆信佛法，长时供养阿闍黎。尔时见此卖酒女为法器故，锺毘波及琵琶师二人，均为灌顶并传教授，成为获得威力之瑜伽母，而吉祥夫人亦授以大乐教授，尤以阿闍黎毘拏波（琵琶师）传以不可思议之教授，故成为诸具光明金刚心瑜伽母之主，广行无量利生事业，亦号如意瑜伽母云。
注　吉祥夫人，即因陀罗部底王之妃。
四　金刚铃传
嬉女金刚传法金刚铃。此阿闍黎为邬祗毘舍附近一刹帝利种，于那邻陀寺出家，得名慧藏吉祥，尔後成为大智者，摧伏外道诤论，敌者共称为尊胜天。传师曾一度为那邻陀寺之亲教师，而後遇得成就者陀里迦波，遂请求灌顶及传真实义，依之修观，师授记言：「若往乌仗那者当生悉地。」遂前往乌仗那，于彼遇瑜伽母嬉女金刚，作牧猪女状。
嬉女金刚授以大手印不可思议大欲理趣，遂悟入一切真实义。後至东方邬祗毘舍一树林中修观，生起二次第殊胜证解。时此国王入林狩猎，见师心念比丘无活命物真可怜，即请师入城。阿闍黎言：
不应轻侮善知诸事智者等，　　较小草尖尤小受用彼不着，
如于不绝滴酒之滨有巨象，　　身形粗壮细莲华丝不能系缚彼。
王心念言，此比丘辱我，我当以恶报之。
乃宣于世曰，林中有一比丘，谁能降伏之者，当与重赏。尔时有一卖酒妇应命而往，尔後此妇恒送资生之物至阿闍黎处。异时阿闍黎以卖酒妇之女，具足一切具生莲华德相，故取以为手印母，而修观行，十二年中此阿闍黎即得大手印最胜悉地果位。尔时为遣诸大城中不净信者故，及为未来有情作福田故，建立观自在尊石像。又为真言教法广大增长故，一度化为童子童女形。
时国王闻此事已即嘱卖酒妇言，趋呼阿闍黎来此城中。遂于城东门外聚集多人，阿闍黎于自林中入城途中，令置众多酒瓶，其手印母自彼吹角前引，化身童子及化童女左右奔驰。迨抵城东门时，其国中人咸依前王凌蔑之词唱言：「国王请不来，酒妇呼即来，此以何因缘？」唱已拍掌。
尔时阿闍黎以号角口击地，地穿七穴，涌出大水，阿闍黎及母双身化为呬噜迦双身，童男童女化为铃杵，阿闍黎两手执持，腾空而起。时诸人等渐为水没，乃祈求阿闍黎，阿闍黎言：「当求观自在尊。」诸人皆诵敬礼观自在，是时水中自然现出观自在石像，其水即绕此像，然後复入地中，後阿闍黎即对此国人广宣金刚乘法，实得悉地之弟子无量无边云。
注　金刚铃师据传为清辨菩萨之後身，清辨为南天竺摩攞耶国刹帝利种，出家後至中印度，从龙友之弟子僧护学龙树论，後回南印，为五百僧伽蓝之主。此师以提婆弟子佛护所解中论诸作未惬密意，遂造般若灯掌珍等论成经部行中观自续派，据玄奘法师传说，师曾至摩揭陀欲与护法菩萨诤论空有两宗是非，护法菩萨拒而不见，未果所怀（前後九年）回本国後遂修金刚手法，竭诚三年面见本尊，令入驮那羯磔迦国阿修罗窟待弥勒菩萨降生（见大唐西域记卷十驮那羯磔迦国条），奘师传说，师入修罗窟时，年甫二十八岁云（见成唯识论述记义演），提婆为龙树弟子，鸠摩罗什译有提婆传及提婆所造百论。
五　毳衣师传
金刚铃传毳衣师。此阿闍黎为一王子，其乡土亦为乌仗那之一部，亦有谓为邬只毘舍国者。师壮岁于一精舍出家，精娴三藏，後至东方遇阿闍黎金刚铃，于胜乐轮等曼荼罗中授以灌顶，遂依师教修观，得殊胜智。又诣西方乌仗那国空行母处，诸外道空行母以花鬘付其手中，师欲受取，时佛教空行母等现身告言：「子，受花非理，此乃外道空行母，若受其花当随彼行。」
又言：「此处外道与内道空行母已有要契，先受谁花即当随行也。」尔时阿闍黎修定而住，迨夜半时，忽有大声惊心动魄，谛视乃诸外道空行母降霔石雨，师遂修生起次第，随师所修守护轮量，皆无损坏，师念生起次第威力若是，当更显示圆满次第威力，念已即入无相三摩地，一切大石皆于空中碎裂无余。由此诸空行母所作障碍不能为害。尔时师为乞食故，于城门前数数遇王，每遇王时王必询问，然师不置答。
某次又遇，王言：「汝愚比丘无知识，数数往来何为者，不如长眠方应理。」阿闍黎乃于王宫门前一卧十二年，往来之人若于阿闍黎不作礼者，胫腨每僵，故国王等于往来时亦皆作礼。十二年满师从睡觉，王请问言：「阿闍黎何故一卧经尔许时？」阿闍黎答言：「此乃陛下所命也。」尔时国王极生净信，与国中多人皆入金刚乘，传说此王即中因陀罗部底云。
尔後阿闍黎于尸林修普行时，乌仗那国有五百持咒女主，亦游行尸林中，持咒女者，梵名曼恒罗婆提，乃有俱生及加持神力，修咒诅法成就之巫女也。是时彼等欲障害阿闍黎，然寻求阿闍黎而不可得，于阿闍黎处除毳衣一袭外，余无所见，遂共相谓言：「此阿闍黎如幻化，能转自身为毳衣，今当割截分别食之。」言已分毳衣为五百份，各食一份。尔时阿闍黎又复现身，遮遣诸持咒女咒诅法，使彼等五百人化为五百只母羊。
于是诸母羊等来至王前涕泪悲泣，白言：「此尸林比丘已令我等变形如是，乞王为作解脱方便。」王即往求阿闍黎，时阿闍黎赤裸无衣，告王言：「大王，汝国中诸持咒女，比丘资具仅一毳衣亦为所食。」王言：「若尔，请鈎召诸持咒女来。」师乃修法勾召诸女，除三人外，其余均来，师分别以期克印拟之，皆头目晕眩吐出毳衣破片，迨拼成衣时少有不足，师言：「仍有三人，当更鈎召。」
尔时妃嫔之中亦有三人亦为鈎取，如前令吐毳衣破片，合前得成毳衣一袭，师即着之，因得名为至尊毳衣。师後为因陀罗部底王灌顶，彼依师教而观修故亦得悉地，其後阿闍黎于一岩窟中，凡十二年修无相三昧，以光明道饶益众生，诸人谤之为痴法师，又因陀罗部底王每日受用五百女人，故诸人等亦兴疑谤。
偶于一时，王以菜羹付一妃嫔，告言：「汝当及羹未冷持献毳衣阿闍黎。」妃言：「途经多日，菜岂不冷？」王言：「此有真言，汝当瞬目称诵此语：『若毳衣阿闍黎断绝睡眠之苦行为真实者，愿我立即至俱单毘梨岩窟中。』」妃如言作，开眼之间即至阿闍黎前，时阿闍黎正为一类弟子传授法要，心有所属，久未受取，迨接取畧饮，又以余滓微温者授与前人，告言：「及此尚温持奉国王。」
白言：「途程十二由旬何得不冷？」阿闍黎言：「汝当诵念：『因陀罗部底王若为真实修胜梵行，我当立即至国王前。诵已即可速至。』」此人心念，此阿闍黎乃一妄语者耳，似此与一切人现量相违之事，谁其信之。然仍依教而作，须臾之间即至国王前殿百千人众聚会之中，奉献余羹，具陈前事，并献俱单毘黎岩窟赤土，成就河中赤黄色水，医罗山上所有种种成就药物，伽闍佉祖罗树林中之三果，青菓林中之三谷，成就湖中之莲华等种种真实凭据，以示诸人，皆生希有，方知国王亦为得成就者也，其後国王及阿闍黎二人，对乌仗那国诸人宣扬教授，皆得悉地，而成瑜伽师，乌仗那国如彼广大亦几空芜云。
注　事实西藏所传俱生成就释中所述少有不同，西藏原有之俱生成就释喻中则未述此事。有数梵本亦无此事，然梵土论典多有失载，且文词互有详畧，青史等中已有抉择也。
六　闍烂达梨波传
阿闍黎因陀罗部底及毳衣二师，传光明及大乐教授于得成就者闍烂达梨波。此阿闍黎降生之地为西方辛头国那[打-丁+呙]罗佗侘城，师生于一首陀家，以福德力，受用丰饶，後於一僧寺出家为比丘，从毳衣阿闍黎请求教授，一意观修，时空中有声告言：「汝当诣乌仗那国修观，可得所求悉地。」乃往乌仗那从因陀罗部底王、吉祥夫人羯遮波陀阿闍黎听闻一切续部教授。
後至尸林修法，于彼现见吉祥呬噜迦曼荼罗，众多金刚空行母为授灌顶，即身证得大手印最胜悉地果位。尔後长时安住此国，随缘饶益其土众生，有一城名俱单婆罗，其城诸人于阿闍黎数兴谗谤，然阿闍黎从不起瞋。後于一时，此城中有三豪贵人至四衢道，见阿闍黎于彼入定，其一人言：「此瑜伽师乃一盲人。」另一人言：「此人非瑜伽师，乃一瘂者耳。」又一人言：「此乃一死尸耳。」
阿闍黎言：「汝等自身皆当如此。」言已施以咒力，一人眼盲，一人音瘂，一人立死，于时一切人等皆大惊恐，共传师为得成就者。受师法力三人亲属皆来师所祈请，三人又得复原。尔後阿闍黎住于闍烂陀罗国中石水火燃之处，师以久住此国，遂以国名为号，名为得成就者闍烂达梨波。
一时尼波罗国自然塔处有一自在天陵誐屡现灵异，凡于七日中专心祈请者，即能成就目视神通、敬爱增益诸般业用，尤以降伏行业，随修随成，由是佛教颇受损害。师为伏彼，遂诣其处，适于其时有三国王为供陵誐亦聚其处，复有多百千人亦来聚集。时阿闍黎即入众中，以期克印指彼陵誐，即首足倒置，更以气嘘之，即裂为碎片。
是时众人始知师为得成就者，皆头面礼足云。後师又至瞻波里拏国，彼有恶王曾毁僧寺多所，于时王宫门前忽来一琵琶师，此王正思得一琵琶师为其奏乐，遂即命使宣召入宫。师遂以众多歌赞及奏琵琶行，令王及眷属皆生喜乐，时此琵琶师，忽变形为一瑜伽师，王言：「此佛教徒乃以幻术诳惑人耶。」
阿闍黎即唱佛赞，并谴责诸外道人及国王等，王对侍众言：「断此人首。」诸人以种种刀杖斫击，然阿闍黎身毫末无损，而五百人忽如被缚，阿闍黎又拍掌作声，王宫立时分裂，王诸眷属，师逼视之，皆已僵直，极为震恐。王时于阿闍黎前头面礼足，白言：「我当何作？」师言：「为忏先罪，当倍建前毁僧寺，常住僧伽亦当令倍，尽汝形寿供养僧伽。当立铜书遗命後代，子孙七世皆当供养僧伽。」此王一一皆遵命而行也。又于一时，于摩腊婆国，有王名婆多诃利，有马十八洛义，後宫千人，受用丰饶，师知此王受化时至，乃至王城不远之处而住，於一夜间有多盗来，彼等裹师同行，大掠城中，获宝甚多，彼等展转告言，今者人无损伤，且获宝甚多，皆此瑜伽师之力也。
诸人皆言：「若尔，当兴供养。」乃以珍珠胸鬘价值百千两金等多供养物以献于师而去。其後众人（失主）来控于王，王遣人往觇，果见阿闍黎宝物甚多，返报于王，此阿闍黎乃劫贼尔。王亦不察，令贯师于木杙上，师于日间仍作为杙，所贯之状而住，夜晚则自杙下而修三昧。如是经七日已，王来其前，见师仍为杙所贯，然杙忽折，师即迳赴河边沐浴，王大惊异，遂乞容恕，并请摄受，师言：「当舍王位而修中脉，方可传授教授。」王即逊位，随师而行，後依师传教授而修观行，经时不久即得瑜伽自在，终与五百眷属俱诣空行刹土。
此阿闍黎闍烂达梨波多分修习婴儿行，故亦称为婆里婆陀，即童足也。尔时师又诣东印诸处行化，于彭伽罗国，国有一大城名遮质伽罗摩，师于其地作贱种诃质波状游行往来，其国王名童子瞿毘旃陀罗，即位未久，此王美丰仪，颇自爱着，偶揽镜自照，见作鼠形。又此王之母一日晨朝见阿闍黎至王苑囿诸树之下，口唱：「那哩计攞毘刹阿窝。」诸树菓实均落阿闍黎前，乃取食其汁，又唱：「那哩计攞乌波罗闍呬。」诸菓返着树上与前无异。
王母数见此事，心知此为得成就者，念当请此师调化国王，一日亲来子前啼泪悲泣，王言：「母今何故若是？」母言：「汝父（即无垢月）供养金师子及清辩之弟子吉祥密等人，形色威力及与智慧胜汝十倍，然亦示现无常之相，汝亦不能超越死法。」王言：「若尔，岂无不死方便欤？」
母言：「国中贱种诃质波即有此法。」王遂至诃质波前告言：「汝当传我不死教授。」彼言：「我有此法，然若不舍王位，修亦不成。」王言：「若尔，请汝先传教授，然後我再舍王位。」于是王与阿闍黎二人俱往林中阿兰若处，阿闍黎授王一空陶瓶，令王持于手中而问王言：「瓶中何有？速说。」王言：「全无所有。」阿闍黎言：「此即不死之道也。」王三度请求，师皆以此答之。
王心不信，言：「此乃一邪道耳。」乃投师於一深坑中，围以荆棘，实以象马之粪。然师仍分身为二，一于闍烂达罗国以普断行饶益众生，一于彭伽罗国示现同前。其後阿闍黎黑行至南方迦多黎刹土，意云芭蕉土，俗语名迦遮梨。阿闍黎黑行诸弟子于道中遇瑜伽师多人聚集。诸弟子言：「起，起，得成就者黑行至矣。」众人皆起，独得成就者憍罗刹不起，尔时阿闍黎黑行亦至，与憍罗刹相见共语，憍罗刹问言：「汝师为谁？」答言：「我师为闍烂达梨波。」
憍罗刹言：「若为闍烂达黎波者，彼已为瞿毘旃陀罗王投于坑中十二年矣。」黑行遂与千四百弟子共至东方瞿毘旃陀罗宫门之前，瞋怒而住。尔时宫中伎乐不发声，马象不食草，小儿不饮乳。王时知此为阿闍黎之威力，惧出请言：「阿闍黎及诸弟子请于明晨莅宫受供。」阿闍黎言：「我有弟子千四百人恐不能令悉皆饱足。」
王言：「我有兵众数十万，尚能长时资给，况阿闍黎及弟子等人何为不能？」阿闍黎言：「若尔，我当先遣弟子摩呬攞及婆陀攞二人前来，若能饱足，我等再来。」王乃令办五百斛米，未几摩呬罗及婆陀攞二人来，悉倾王所办饭食于葫芦中尚不能满，王大惊异，又诣阿闍黎前请言：「愿传我不死之道。」尔时阿闍黎受王所供十二大象负载之曼荼罗用具，为王灌顶，最後传王如先诃质波所传之教授。
王言：「此法我先已闻。」遂述前事，阿闍黎言：「若尔，汝何能修无死之法而得成就。此人乃我之师闍烂达黎波也。」王时震怖，惧为得成就者所诅，阿闍黎言：「此有方便。」乃令以八宝合铜制王身像三躯，阿闍黎诸弟子清除地上一切尘垢，举王之像至坑口边令对诃质波作礼。师问：「此为谁？」白言：「此乃国王瞿毘旃陀罗也。」师言：「毘朱摩洛趣成为灰。」其像立即成为灰，又以第二像举置师前作顶礼状，如前成灰。
第三像亦复如是。尔时国王极为惊怖，与眷属等心胆皆裂，阿闍黎（黑行）乃引王至前令其乞恕，时得成就者闍烂达梨波问言：「吾子迦呬尼波，汝今弟子已有几人？」白言：「已有千四百人。」师言：「若尔，我已有孙甚多矣，我已十二年不食不饮，饥渴交并，明晨当以二人来我沐浴处，以供我食。」
翌晨令新弟子约七十人沐浴，其余人出浴即遁，仅陀摩波及度摩波二人独留，遂引此二人至师面前令坐，兼持弯刀备割肢体之肉，请于师言：「师欲食何处？」得成就者闍烂达黎波大笑言：「诃诃，我精持律仪，何得食人肉？」遂以双手加于陀摩及度摩之顶，二人即得最胜悉地。
尔後国王长时依止阿闍黎师弟子二人，自心相续之垢渐得清净，于六月中转资粮轮，末後得成就者闍烂达黎波以度诃金刚歌教授国王，王与眷属千人皆能安住心元，遂舍王位，行普断行成为大瑜伽师，此中婆哩多诃黎者乃瞿毘旃陀罗王之舅父也。尔後于闍烂达罗国一岩窟中静修不与诸弟子见面，某日有愚戆弟子多人强入此窟，闻师口诵「吽」字，腾身上穿窟顶隐没不现，空中有声言：「今後仍将六度来人间。」此窟今日仍有极大加持力云。
後于南方罗斯弥尸伐罗附近一树林中有一自生母女像，有多荼吉尼及毘舍遮聚集，凡往来其处一切人等，所余寿命皆为所窃。某日有五百商人与一瑜伽师同来其处，忽有数女人及婆罗门告诸人言：「汝等今夜勿往余处，当往此林中，此地草木繁茂，兼无野兽及与蛇害。」诸人言：「若尔，当住于此。」
遂入依一树而住，即于尔时又有二女现为问诸人言：「教示汝等住此处者，汝等不识耶？」答言：「不识。」二女言：「彼等乃荼吉尼及罗刹也，彼等已缚汝等，将于今夜来噉食矣，当思何术御之。」言讫不见。众中瑜伽师一人乃闍烂达黎波之法系也，彼遂发声祈请闍烂达黎波。其时有一游方大德，亦来其处，即拟安憇，众人以前事告之，然此游方大德默尔无言，入夜，诸食肉荼吉尼及罗刹等来至其处，各缚一人引至母女处欲噉食之。
尔时彼游方大德口诵「泮」字而舞，诸荼吉尼及与罗刹皆闷绝躄地，其母女像亦裂为三段，尔时此阿闍黎诫言：「今後勿再损害众生。」此游方大德实即得成就者闍烂达黎波，此五百商人後亦成为瑜伽师，而修观行，终则五百人皆获悉地云。阿闍黎于南方，凡经三载饶益众生，其时所传教授亦後多有也。
又于後时西方摩噜国中有名智密阿闍黎者，弟子甚多，常为说法，尔时有一神异瑜伽师来至其前，问其为谁，答言：「我乃闍烂达黎波也。」智密乃以心中所疑多事谘询，彼皆一一明答，意生信已，请求摄受，师以充满毘卢之劫波罗授之，阿闍黎智密心无分别即服食之，立即隐身化去，尔时僧众数数祈请，遂住其处约三阅月，开示彼等随行教授，後诸出家僧众及居士等皆成金刚乘法器，师嘱彼等言：「汝等当于三年中密修，过三年已当行真言行，生活随乐，终当获得悉地。」言已不见。
後於东方有六瑜伽师，闻阿闍黎闍烂达黎波仍住世说法，乃诣此僧寺，知阿闍黎实逝世不在，遂至诚祈请，经时六月，得见师颜，授以教授及随行诀要。过七日已，有一声闻孙陀波来至其处说颂：
若有爱乐寻思者，　　凡真实住比丘行，
何人若已成衰老，　　于彼不当示此道。
言已不见，于彼寺中有多声闻孙陀波前来安住，前说诸僧过三年已依真言行游诸方土，诸声闻等竞兴毁訾，然经时不久，众僧皆得各种悉地，恶声皆息。此六瑜伽师得无死悉地，其最老者即毘部底陀娑也，此师曾来西藏，布敦宝师曾向之求法云。
注一　上文据多氏史记此王约于法称入灭时即位，此处又言此王即位未久，考法称为护法菩萨弟子，与戒贤为同辈，由传承之次第言，金刚铃传毳衣，毳衣又传此师，金刚铃既为清辨後身，而清辨在世欲与护法激扬宗致而未果，入修罗窟之年又仅二十八岁，护法之舍寿于大菩提寺，亦仅三十二岁，二师离世之年相距不远可知，护法卒年可依玄奘三藏所传戒贤之年约畧推定于公元五五五年後数年内，清辨後身之金刚铃，亦当于此时或稍後之时出生，故闍烂陀梨波出世之年，当与戒贤晚岁相当也。劫波罗即颅骨。
注二　此王约于毘瑟纽罗闍逝世顷出世，以妹嫁无垢月，生瞿毘旃陀罗，後者约于法称入灭之年，今考定在公元六零零年左右。
注三　相传阿闍黎闍烂陀黎波，迄今已四度复来人间矣。
注四　此阿闍黎弟子得成就者共传有如日月者二人，即先出世之黑行及後出世之佛智足二师也。余有大成就者檀底波、小毘流波、婆罗佗利王、瞿毘旃陀罗等无量弟子。尼波罗即今之尼泊尔。
七　黑行师传
此中闍烂达黎波弟子之首即黑行师。时轮续後分悬记云，手持佉吒网迦、骨骼严具、酒器、小鼓，名中有黑字，此黑行师之行迹。西藏旧说以师为生于羯拏国，若据今日印度诸瑜伽师口传则师生于毘特耶那揭罗，然羯拏与毘特耶那揭罗实乃邻国，应知前代之说亦从印度传来也。
师之种姓，印度相传为婆罗门种，西藏旧说则为吠舍种。然师之度诃歌中有云：「婆罗门子踽踽行。」显为婆罗门种也。喇却饶译大黑续授记云，如是于邬噜毘舍国中，有一士夫具大精进，其名为首类之首音，严以第一摩多，及七类之第四音（案即迦攞，意为黑也）。此瑜伽师当得八种悉地，瞻部洲中空前绝後无与等者，弟子六人皆当证得断舍身相大手印果。以是经中国土、名号、悉地，弟子等皆已译说也，此大阿闍黎之行事，于另传详，可参阅之。
注　佛所悬记此阿闍黎之六弟子，即贤足、摩呬攞、婆陀攞、沙弥青补波、陀摩波、度摩波等，有谓婆陀攞与跋陀罗波（贤者）为一人者。又瑜伽母有弥佉攞迦那佉攞、波那第波等，皆于阿闍黎住世之时即得最胜悉地。又大臣俱舍攞那佗，国王黎攞旃陀罗，无量金刚王子攞婆夷等亦得不可思议瑜伽自在之力。又婆罗门持吉祥等多人亦得面见本尊之悉地云。阿闍黎跋陀罗波即上文之贤足，传法于安多罗波，彼传小黑行，彼传部婆黎波，彼传出生西藏部婆罗登，彼传小俱萨黎跋陀罗，衍为一派。又黑行师传法于共称为瞿呬耶波之贤足，此阿闍黎曾以神通游诸方土，寻求为师障碍之空行母（荼吉尼）婆呼黎不获，其後知其在提毘俱吒，化为一尘，隐于一兴彼攞树干中，乃捉其发结自树干中曳出之，以修法成就之宝刀斫而戮之，此师传法于底黎波，西藏旧传则谓瞿呬耶波传案多哩伽，後由案传底黎波也。又黑行师传善怙，此师为大臣时密修观行，获得少分悉地，彼于王前侍立之时，以神通力遥见己佛堂中一酪供品为猫所吮，作势驱之，王问何故，具以实告，王知其已得成就，遂尊奉供养，历时不久，王亦证五神通，而此大臣成为瑜伽行大自在者，此师亦传法于底黎波云。
九　底黎波传
阿闍黎底黎波者，生于东方遮质伽保城一婆罗门家。年岁既长，晓了婆罗门宗一切论典，其後游诸方土行乞化时，于一僧寺见诸僧众，心生净信，于彼出家，通晓三藏理趣，于先崇信二阿闍黎所，立曼荼罗，从受灌顶，思惟修习一切教授。历时不久，生殊胜智，面见无边成就士夫，与共谈议，咨询所疑，得传诀要，常见吉祥呬噜迦及空行母众，得其加持，以此为缘，智慧展转增长，後与其地一瑜伽母榨胡麻者之女合修，为诸僧众所摈，乃至市中作榨胡麻业。
由先为婆罗门之般只多（智者）而成比丘，虽有大利养，恭敬亦渐衰损，以为榨胡麻女之主，故名底黎波，即榨胡麻者之义也。尔後游诸方土，于乌仗那等国得诸空行母一切诀要。师以榨胡麻为业，如于胡麻中出油，依上师口诀，扼身之要，起具生智，自证本面，得胜悉地，顿见十方一切佛面。师以己所悟解为他宣说，异时于城市中歌唱所悟，然一切人心生疑惑。于彭伽罗（孟加拉）一城中有多百千人来视阿闍黎见阿闍黎与其明妃驻空中约一人高而榨胡麻，众人竞问所疑，各以所悟作歌答之，尔时来会诸人皆悟实义，证得悉地，由此共称师为得成就者底黎波。师饶益众生历时颇久，不舍肉身往诸空行刹土云。
师之弟子有游戏金刚及那洛波二人，前者事蹟于此不述，当于密多罗佐儗法系中详之。
十　那洛波传
那洛波者，生于迦湿弥罗国一婆罗门家，幼即成为外道班祗多（智者），由修外道真言故，遂舍婆罗门种所行，名为阿缚都底。一时入于一卖酒女家中，其处有一佛教小师以不堪忍那洛巴气势，遂避而他去，遗一经书于其坐处，那洛巴取而观之，于佛法深生信仰，乃诣中印，于佛教中出家，成为最大班祗多，为那邻陀寺、毘羯罗摩尸罗寺之北门守护者，师为折伏外道等故，广作听法说法等事，然自心则构牛乳顷亦未定住。
每于夜间，常修胜乐轮，得多空行母现身警策云：「于东方有阿闍黎名底黎波，汝诣其前，可得悉地。」师遂往东方，遍诸方所寻求底黎波不获。後于一时有一僧寺众僧会食，门自内闭，适当其时，那洛波在厨房中见一青色人，污秽异常，取活鱼多条于火烬上烤之，于时那洛波巴遣之不得，後众僧至，大为忿恼，青色人言：「若汝等不喜者，可再投之于水。」遂以熟鱼投水，皆掉尾而逝。
那洛巴知其为得成就者，乃尾之而行，接足作礼，祈求摄受。其人怒殴，那洛波默尔无言，然起心念：「此即底黎波欤？」其人即言：「是，是。」若念：「此非底黎波耶？」其人即言：「不尔，不尔。」於是知此人即具他心智之底黎波也。然此人有时示现行瑜伽师行，有时现为痴狂之状，而那洛波于彼不起分别。
後于一时，于城市中娶新妇处，求得菜蔬甚多，以献于阿闍黎（即底黎波），阿闍黎作贪婪状，心念阿闍黎必喜此物，遂又诣其处。于时印度有一日之间不重待客之习，师遂窃盛菜之器，携之而行，众人逐之，棒石交加皆以身受，菜器未失，以献上师（以上一事）。又于一时，于一充满水蛭窄水流旁，上师逡巡未渡，那洛波言：「我立水中为桥可乎？」上师言可，那洛波遂立水中，上师践其顶跃登彼岸，告言：「我将立返，汝可候此。」然上师长时不返，水中诸蛭吮血殆尽几濒于死（以上二事）。
後复元，仍随上师而行，于路途中遇国王女乘轿而过，底黎波言：「劫此王女。」那洛波乃伪为婆罗门状，口唱吉祥赞，插花于王女之顶，挟之而遁，诸侍从痛殴之，不复能立，卧地如尸。阿闍黎遂以法活之（以上三事）。又于道中遇一大臣之妻，上师复念其劫之，被殴复苏，与上事同（以上四事）。
是时心念，上师盖欲受用女人，那洛波遂自取一贵种姓女，以聘礼与其父母，拟于翌晨献之于师，师以那洛波夜先受用，遂以石系其势，经于多日，极为痛楚，後上师以真言加持始愈（以上五事）。此女献于师後，某日此女见那洛波而笑，上师言：「汝不喜我乃喜此人乎？」遂并殴那洛波二人（以上六事）。
凡此诸事皆以视察那洛波信坚与否，然那洛波不仅不信毫未生起，且正信倍复增长。又于一时师弟二人至一宫殿顶上，师言：「若能自此跳下者，我心始悦。」那洛波心念：「上师必有方便速令我愈。」遂自殿顶跃下，四肢皆折，然上师多日不来，心念此时定死无疑，上师即来咒之立愈（以上七事）。如是十二年中依止上师备行无量难苦之事，然上师无一嘉许之言。
尔後于一空场师告之言：「我今当传教授，可献曼荼罗。」白言：「今此无水及华。」师言：「汝之身上岂无血与指耶？」遂刺血断指以捧于师，血涔涔下，尔时底黎波取那洛波之指以泥块及鞋猛击那洛波面门，立时晕绝失念，迨复苏时即得现证一切法真实义，指亦重生，其後又传一切教授及随行教授，那洛波遂成为瑜伽自在者。
底黎波告言：「自今汝当勿事诤论，勿蓄弟子，勿行讲经，若如是者，当速得最胜成就。」尔後至普攞诃黎修无戏论三摩地时，适有外道，需与辩论，外道一聪叡辩论者来与众僧一一诤论，然僧众中无人堪与抗衡，一老姥言：「附近不有一名为称贤之大德耶？」众僧求之果得那洛波，遂请其与外道辩，心念此为利益佛教之事，翌晨与外道辩论之时，忽几堕负，自忖如我言说自在者何故堕负，忆及师诫，乃恳于师，尔时辩论得胜。
此时底黎波持人头颅骨，鲜血滴流，作乞丐状来现其前，那洛波遂即礼足，诸外道言：「汝非佛教徒具悲心者耶？何为礼此无悲悯心之罗刹，我已胜汝矣。」底黎波作期克印指彼外道天庙，咒言：「胜，胜。」天庙立[土*已]，如是佛教徒于辩论及威力二者均获全胜，那洛波以于师语畧违犯故，即身未能证得最胜悉地，舍身之际始成佛云。此阿闍黎多分住于普攞诃黎，时或游行各地，灌顶、传法、与外道辩等，行此众多善巧事业，依十二大业无碍成就门饶益众生，常时面见一切本尊圣者，实乃证入共同悉地之大成就者也。
注一　此阿闍黎之弟子有诤论世一切智人扇底波等护门班祗多、主尊阿底峡等佛教宗师多人，其不共弟子中有持释续者，精父续者四人，精母续者四人，共为八人。初四人为黑无畏金刚、毕卓诃度、闍耶迦罗、迦湿弥罗国阿羯罗悉地。後四人为摩那迦尸利、法意、大滂丁波、慧护，此诸人等亦皆证得真言威力也。有谓毕卓诃度与法意为一人，而于前四计入智藏，其得成就之四弟子为胜德锺毘波、黎黎波、建驮波、迦苏黎波，四人皆得悉地。以上乃西藏旧传之四十二大弟子也。
注二　那洛波大师为大手印宗最显赫之得成就者，西藏迦举派（白教）之祖译师玛尔巴即从其学法。其在世时间，西藏相传其生于丙辰年，而示寂于阿提沙入藏前之庚辰年，考其师底黎波与公元九世纪初入藏之胜友并世，则那洛波当生于公元八三六年之丙辰，又阿底峡于公元一零四二年至西藏之阿里，则那洛波当示寂于公元一零四零年之庚辰，盖住世二零五年矣。密乘诸祖以修法延寿，其事甚多，汉土先贤以有道而长寿者亦不乏其人，如荀子世寿即在一百六十以上，汉之张苍、唐之曹宪亦皆寿考百余岁，若魏文侯乐人虞公年且二百数十岁，载在史传斑斑可考，故此亦无庸置疑也。
十一　胜德钟毘波传
胜德钟毘波者，初为国王之象奴，不识读诵，那洛波住于一僧寺时钟毘波心生渴仰，数献乳酥。尔时那洛波教以发心，并于喜金刚曼荼罗中为授灌顶，教修观法，彼亦如法修观，偶于一时落水漂没，为鱼所吞，于鱼腹中得见呬噜迦曼荼罗，无损而出。尔後于阿闍黎前，修普断行，专心观想，证入最胜悉地，于一切法，尤以一切金刚乘法慧境日增，遂为众多弟子说法，皆得悉地。
後因需撰论典多部，乃再学习文字，一切外道及内宗智者欲来侵凌，皆以法语折伏，声名洋溢一切方所，为阿底峡之上师。西藏诸师则谓阿底峡实未亲炙，有谓不动胜义修法虽为阿底峡着，实从钟毘波闻也，然彼所着四论，现存阿底峡之释，其中颇存亲承之言，余曾遇印度诸智者，亲见此释之梵文原本，为阿闍黎涅盘吉祥所持有也。
注　此师又名小锺毘波。
十二　小俱萨罗贤传
小俱萨罗贤从阿毘黎小钟毘波闻法，此阿闍黎生于印度西方之寐婆罗，幼即精娴一切明处。就一外道请求出家，未许，心念若尔当破坏一切外道之法，遂至吉祥金刚座师之前出家，一切经藏皆善巧修学，後又于迦摩路国中伪为婆罗门，从外道宗师及婆罗门约六人精研外道一切宗义，凡迦摩路国之幻术、毘则企黎派之咒术多种、空行母之恶咒多种、尸央讥黎之咒法多种皆事学修。
後至西方原外道宗师处，请羯拏王主持会聚佛教瑜伽师及智者约两千人，外道约八千人，共兴辩论。阿闍黎以娴明处，凡外道所有因义皆一一破之，其後又较神变之力，一外道瑜伽师示现空中二星令其落地，作人头状，大如屋舍，阿闍黎知为障眼法，乃诵摧坏真言，二者皆成炭粒，众人乃悉其为障眼法也，有数外道于身上示现火熖等事，阿闍黎化水沃之，皆立澌灭，法悉为破。
如是一切乃以幻摧幻也，最後外道四人为首者，阿闍黎以真言加之，皆化为猫而遁，又以尸央讥梨之真言诅来聚会一切外道，彼等家中所有资具，皆化为土石。如是诸外道等皆负，于其国中佛教极为盛行，迄今佛教徒仍甚多也。尔时阿闍黎心中思惟，我此所作，皆非如意神通，乃以种种明咒，令人头目晕眩耳，过患实深，昔日一切闻思仍以贪瞋为转移，当断之。
念已遂作行者瑜伽师，修本尊法，後遇胜德钟毘波，于乐喜曼荼罗中受灌顶，并得一切教授。如是又诣前述一切上师之前依法承侍，得其教授，长时观修，遂得面见古昔出世大成就者黑行、毘流波、毘耶陀梨波等众多大成就者，彼等亦各授与诀要，其後十二年中住于东方萨罗彭伽林中，断绝食欲，唯饮水修法，生起证解，广如虚空，嶮崖深处飞越如鸟，一月行程，瞬时即至，凶猛野兽亲近承事，部多鬼神来充役使，本尊诸天恒时现身，众生心念皆能了知，随其乐欲而为说法。後亲遇黑行阿闍黎授记云，汝当修有戏论行，当为我之随行一切行者之宗主，我加持汝。
故与明妃二十人俱游诸方土，修有戏论行凡十三年，一切行者瑜伽师皆接足礼敬，最後安住提毘俱吒寺七十二年，传说此阿闍黎住世凡一百五十七年云。
注　此师辈分及在世时代均与西藏之弥拉日巴相当，成就亦相埒也。
十三　阿悉多伽那传
小俱萨罗贤之弟子甚多，以阿悉多伽那最着，此师初为外道瑜伽师，生于波罗耶伽国，精娴声明及因明，修大自在天得成就汞水，遂诣于众多非人处所，身容不衰，又以母女及部多真言多种行降伏事，因之我慢炽盛，後与一行者瑜伽师较量法力，其汞水悉地为行者法力所夺，其降伏威力亦无所施，乃于佛教生起净信，从般祗多光胄、大阿闍黎宝护、毘部底旃陀罗及天生等多人请求教授，于胜乐、喜金刚、大威德、四座、密集五部续皆得传授，明悉法义。
後遇阿闍黎小俱萨罗贤授以相承一切诀要，专心观修，以尘劳损心，遂至林中七年，修难苦行，于彼得见古昔得成就者卢伊波及毘耶陀黎波等多人，皆得诀要。彼等告言：「汝可入城，修欲乐境。」翌晨入城，于彼见有歌舞者多人歌舞嬉戏，以此为因，其心相续即得解脱，证得悉地。其後常以神通为诸众生宣示法要，于诸国土为诸有缘示现希有之相，宣说精要法义，诸人皆不可思议解脱。此阿闍黎现身住世约二百年，彼撰有证道歌，及续部论等多种。
十四　智友传
阿悉多伽那传智友，此阿闍黎属首陀种姓，生于底布罗国，于东方闍伽陀罗精舍，依正量部出家，通晓本部毘奈耶藏及毘昙藏，复娴大乘教典多种，尤以亲近精娴真言密部之阿闍黎多人，故於密集、炎鬘德迦、乐喜月密明点、大印明点、时轮等法皆善了知，又曾得摩诃摩耶及四座之法，如理修观之时，得遇得成就者阿悉多伽那，三系付法之诀要尽授无遗，其後心生圆满次第之殊胜证解，以白于师，师言：「今後十二年间，月洲有一智慧成就之阿闍黎出，汝以我之教授为因，以彼之教授为缘，当得大手印悉地。」
此後十二年间修观，生起微妙证解，心念今可作一行者，又念然今日外道甚多，众人若见，必相戏谑，此于佛教有损，遂暂延搁。此时往诣月洲，有阿闍黎喜护从地下吉祥门出，亦来此洲，与师相遇，乃请传四印教授，尔後又为说大手印，得见上师智身，现证心性俱生大乐断一切疑，达法源底。阿闍黎喜护入吉祥门後，经百五十年出于东方，与阿悉多伽那遇，其後近二百年时与此阿闍黎相遇也。
尔後，此阿闍黎遂修行者之行，先僧伽处不复趣入，于诸行者处所修法，不作出家之相。初三年间以修有戏论行为主，复游诸方，修无戏论行，与极无戏论行合修约有六年，得证大手印最胜悉地果位。一时于邬胝舍国有外道寺庙名为闍伽那佗，有一遍入天自生石像，神异非常，阿闍黎与四瑜伽母来庙门前，请于庙祝，欲朝神殿，庙祝以此事白于庙主一外道师，庙主言：「诸佛教徒于我等尊神本无信仰，此人似为一家主，盖以此为乡土神而来朝礼也，可许其入。」
于是阿闍黎遂入其庙，作观画状久不作礼，庙祝以杖击之，阿闍黎乃吹号角，此闍伽那佗庙一切石像肢分根身皆为韲粉，灵异亦绝，昔日佛教一家又复兴盛，直至三王（印度）时代，约百年间，邬胝舍国佛教极盛，迄今仍有孑遗也。此阿闍黎亦于四视法无碍成就，饶益有情，尤以现证实相之义，广行说法，实于诤论之世为殿最也，由得等虚之证解，故泯身归空云。弟子得共同悉地者甚多，其现证最胜悉地者，有阿闍黎达摩羯罗于铜洲得虹身，又有瑜伽母月光及瑜伽母婆闍噜噜为前三弟子，连後弟子寂密共四人也。
注　铜洲在锡兰之西南一岛。

[book_title]第五系　生起次第
一　大阿闍黎佛智足
于中印佉毘国之内，有一大城名日多觉，有一婆罗门阿闍黎极为聪叡，彼于佛教生起敬信，遂至那烂陀寺于大众部中出家，得名佛陀室利若那，即吉祥智。有谓此阿闍黎乃一刹帝利种之教师，彼依阿闍黎师子贤善学大小乘一切法门，由功德友启请，广造般若波罗密多摄颂释等论典多种，西藏相传此功德友乃一比丘尼。
尔後诣西方乌仗那国从阿闍黎游戏金刚及瑜伽母瞿内噜受密咒内外之法，证得微妙三摩地，于乌仗那北方有一旃陀罗种女名闍底闍罗与吉祥夫人一体者，师依之修法阅时八月，得染婆罗（财宝天）之口传，明咒成就。又于闍烂陀罗国从阿闍黎童足请授般若续，此童足即阿闍黎闍烂陀黎波之化身，佛智依此般若续证得水流三摩地。
後至南方恭建那国遇阿闍黎护足与具足神通之弟子十八俱，一切资具皆由雨宝菩萨（即持世菩萨）所赐，遂从之受学密集，依止九年，听闻十八续部，然以于真实义少有未达，乃请于师，师言：「我亦不解。」遂颈悬具有摩罗谟提密印之密集经夹，至金刚座後一葫芦园中三度修法凡十八日，又修降伏法六月，得本尊授记云：「当于圣文殊室利前断除疑网。」
心念：「文殊室利住于中国之五顶山，当诣其处。」彼向东北行约十由旬，日尚未半，来至一白屋之前，见其家主为一老人，着裙而戴法巾，与一丑女共营治田，有一白狗偃卧其旁，心疑不信。其时日已近午，乞食时至，乃求施食，其人於沟中取一鱼出，先与其犬，其犬吐出，乃以布施与阿闍黎，时阿闍黎心生分别，不受其施。
此家主言：「瞻部洲人，分别心重，当与美食。」言已他往。尔时丑女施以米粥及美乳酪，既受食已，即欲起行，丑女告言：「今日不能抵达大城，可明晨行。」阿闍黎遂住其处，诵密集续，每至迟疑之处，其女辄现不悦之相，阿闍黎心念，此女已得他心通欤？乃请白言：「请断我疑。」女言：「非我所知。然此家主极精密集，彼中夜当返，可就彼决疑也。」
迨夜半时，其人沈醉而返，阿闍黎知此为修真言行之相，心舍不信，恭敬礼足，请决所疑。其人言：「当先灌顶。」阿闍黎言：「我先已于余师受灌顶。」其人言：「我所说法，当由我灌顶。」言已即入一曼荼罗室，时已深夜，乃呼阿闍黎入内，至一微妙十尊金刚曼荼罗前，先所化比丘、丑女、以及母犬亦同出现，问言：「汝拟从谁受灌顶耶？」
阿闍黎虽知彼等体性是一，然于曼荼罗相深生欣乐，乃请白言：「愿从曼荼罗求法。」彼等言：「若尔，可自求之。」言讫三人即往另一小室中，其曼荼罗亦复不现。尔时阿闍黎心极爱悔，黎明之时，遂诵赞祈请云：「汝为一切有情父等。」时曼荼罗化现如前，遂受灌顶，闻说文殊室利口传，即时阿闍黎了知诸佛密意等于虚空，穷尽诸法源底。
然因初于犬吐鱼肉之食，家主之二行事，及于家主老耄之相心生不信，故于现生不能证得虹身，于中有位始得最胜悉地。尔後自身证解方便以及殊胜二次第广大增长，遂于法萌寺，宜于多人聚会之处，与禅定亦颇相宜，乃往昔菩萨常所依止之处，于彼以染婆罗即藏拔拉（财宝天）为功德主，为具器多人宣说法要，摄受四方聪叡智者多人为弟子，广说文殊师利之密意，名声周闻，遍诸大地，造与阿笈摩符顺（阿含）十四法，阿闍黎波梨多波亦来请传文殊室利所传诸教授而得最胜悉地。
供养金刚座之事蹟
初阿闍黎于金刚座近旁构一茅舍而住，时达摩波罗王为供养金刚座前来，其余一切佛教阿闍黎亦来供养，然此阿闍黎不来供养，王见之心念当惩治之。遂入阿闍黎之茅舍，於其处不见阿闍黎，唯见圣者文殊师利之像一躯，王乃外出，询诸侍众，佥云：「即住于此。」王又入内，始见阿闍黎，王问：「汝何不作供养？」答言：「我已于此献供养矣。」
王又问言：「云何奉献？」阿闍黎乃证心入定。尔时王见金刚座一切尊像皆如宾客赴宴来阿闍黎前，阿闍黎即于其处兴广大供养。王信心生，请求灌顶，时无余物奉施，即献身以及妃嫔为师仆使，次晨自王宫中各取等自身量之黄金献以赎身。
毘羯罗摩尸罗寺开光事蹟
复次，毘羯罗摩尸罗寺、欧丹多富梨寺、室利那邻陀寺、扫摩富梨寺四者，毘羯罗摩为新建，扫摩富梨为修复，余二寺亦有国王新建殿堂多处，凡此四寺并请开光，阿闍黎乃化现四身，于四寺同时开光，时毘羯罗摩尸罗寺有一开光所用大炉，有外道瑜伽母主妇二人来至门前，诸粗暴沙弥痛殴之，妇言：「今当一示威力矣。」言已数数请于其主，其主乃诵真言，开光曼荼罗之下，有水涌出，阿闍黎遂将尘彩曼荼罗高举空中，其女又降暴雨，阿闍黎又以掌覆护，曼荼罗竟无所损，开光善成，其後年年此日均有外道恼害，然不得间也。
那邻陀寺行化事蹟
此大阿闍黎曾为那邻陀及毘羯罗摩罗二寺之主，其时居於欧丹多富梨寺之声闻乘僧陀波等及诸为分别所受之比丘等竞兴恶言，当阿闍黎于那邻陀寺安住之时，此诸比丘佥谓佛智既不具戒，何堪为僧众和尚，僧众和尚由此数兴诤论，侮慢密乘，又金刚座有僧伽罗国（今锡兰）僧陀波多人毁银制呬噜迦像卖之，国王乃杀金刚座僧伽罗国僧徒多人，余僧陀波（小乘）等亦欲加以治罚，然阿闍黎大悲殷重，王所加害者，皆为救护。
此阿闍黎为遮诸不信者故，每乘神通游行往来，常有非人来献供养，示现众多希有神变，亦造真言胜行论典多种，与声闻乘三藏亦无相违，若昔时于妙音菩萨化身具中脉行者毕竟不生疑者，则于现生可转依为虹身金刚身，然以曾生少许不敬分别故，享寿八十余，舍异熟身，始得双运身也。其弟子有现法涅盘弟子四人，住补处位一生所系中有成佛之具种姓者十八人，聪叡智者及瑜伽师俱萨黎等不可数计。
又此阿闍黎之金刚弟兄而为弟子者恭建那国之法生及萨呬央山之顶髻金刚二人，此乃吉祥果金刚所说也。此中四上首弟子即燃灯贤、极寂友、大乐莲华生、刹帝利种罗候罗。此大阿闍黎之直传弟子、再传弟子乃至三传弟子皆修染婆罗（即藏拔拉）法而得资具丰饶，及依持世菩萨（雨宝菩萨）法而得富厚自在，更依续中所出之法，以智力加被童男童女，令画曼荼罗，复能令尘彩曼荼罗现为真实曼荼罗，由真谛力所需尘彩皆能如言变现，此後至摩诃波罗王末叶，凡具比丘体相者，不许再现真言行，自时厥後，如此大师出世已不多矣。
二　燃灯贤
燃灯贤者，降生於印度西方，于一切明处得无碍慧解，于大众部出家为比丘。彼于吉祥那邻陀寺为一切智者所敬重，曾遇阿闍黎佛智足，入一切瑜伽瑜只曼荼罗，听受无量续部，然于口诀犹难获得，乃暂往南方诸国约二三年，以真言续部加行饶益有情，于彼收受广大财物受用，遂尽封寄本师阿闍黎为供养物，计于阿闍黎前建净人密舍六十间，供养黄金千两，真珠颈饰三百串等无量资具，尤以奉献自己身为阿闍黎仆使，约经三年，乃至往城市中为师取三昧耶物酒肉等事亦皆为之，于是阿闍黎遂授以一切口诀，乃往余方观修，生起殊胜证解後，又来阿闍黎前，师又为其灌顶，即于现身得大手印最胜悉地果位。
此阿闍黎曾以降伏业用制伏外道国王，其事如下：印度边境有国名辛头，师住彼时，其国之王屡于阿闍黎之弟子施以恼害，兼于佛教亦大损坏，後王于道中遇阿闍黎，王以枪掷之，阿闍黎身竟无所损，阿闍黎乃以期克印指王，王之资具欻尔燃烧成灰，尔时王之臣民乐外道者，皆生怖畏，佥言，此薙发比丘威力乃尔。其後经历多世，尚于佛教寺宇，不敢损恼也。有说此王即突厥王部沙那，其时中印亦有突厥也。
又於西方摩腊婆国，有外道王奉大毘纽天为本尊，毁佛教庙宇多所，驱诸比丘至中印度，于诸居士亦加种种损恼，後阿闍黎来至其国，住于佛智足阿闍黎所加持之寺中，其王数来犯师，师後日间修观，令王及其妃嫔皆婴疾患。尔时有一外道大臣于道中遇师，告师言：「汝于国王行恶法，今当罚汝。」阿闍黎于腋下取布绘陵伽言：「此恶人尚未死耶？」乃撕裂此陵伽为碎片，时彼国王，亦躯体绽裂而死，阿闍黎又以真言咒彼大臣，其人立僵。又有一外道阿闍黎名娑揭罗难陀者，修成甚多邪魅明咒，偶于一时于仄巷中遇阿闍黎，互不相让，外道言：「明晨汝等若不死者，则我之法教为不真实。」乃诵恶咒而去，其夜阿闍黎所住之处果有盗劫，然阿闍黎深心入定，诸外道天庙及诸茅棚俱毁，其娑揭罗等弟子众，一时俱死，此娑揭罗者乃其时一切外道咒师之宗主也。
三　药足
阿闍黎燃灯贤传法于药足，此阿闍黎生于边境婆罗门家，精娴外道法派，修威力法获得成就，後于佛教生信，乃至中印度那邻陀寺从阿闍黎燃灯贤及燃灯贤之师吉祥佛智二人学波罗密多及修密咒外内续部，师亦授以灌顶及一切口诀，尤以于密集及呬噜迦曼荼罗中灌顶时，投花中忿怒王吽迦罗，尔後长时观修，生起殊胜二次第三摩地，于六月中专精修持，知其将得悉地，然于其所修法物需一如青优波罗华色具足金刚部手印相之旃陀罗女一人，乃就一方寻求而得，遂从其父母乞舍此女，其父母言：「婆罗门阿闍黎汝癫耶？我乃旃陀罗种，汝与我等非不可接触者耶？」
师言：「我以所修法物需用此女，故不惧下种污损等事。」其父母言：「若尔，当需与此女身等量之金银。」尔时阿闍黎一刹那间即自地下伏藏中取出尔许金银与其父母，其後阿闍黎与手印母俱至一岩窟中专修六月，于白分八日黎明，闻虚空中发大吽声，亲见吉祥呬噜迦等一切曼荼罗现前，即得大手印最胜悉地果位。师後以密集为主之道饶益众多有情，亦後广造论典，终如大金翅鸟王展翅腾空，即此色身迳往不动佛土云。传说此师与旧派所云阿闍黎吽迦罗为一人，然其降生之地为尼波罗，且于塞那累王时曾来西藏也。此师传法阿嚩都底波，彼传宝生寂，彼传大金刚座，彼传俱萨梨波。又药足传乌仗那国阿闍黎佛吉祥寂，彼传大金刚座，彼传金刚座，亦名扫梨波，亦名宝生密，亦名中金刚座也。
莲华生大师法系
大阿闍黎佛智足传法于大阿闍黎莲华生，此师亦名後莲华金刚或小莲华金刚。师之行事于广传中详，今此不赘（另有莲师史畧可考）。所言大小莲华者，乃指时代先後而言也。阿闍黎莲华生传法于迦没路国之中脉瑜伽师宝戒，由彼传法于老书记。
一　老书记
阿闍黎老书记者，乃达波罗王之书记也，年过八十，始至那烂陀寺出家，修学经教，其後不久，摩醯波罗王于道中见之，以一枯枝示阿闍黎讥言：「汝通三藏之时，此枝亦当发华矣。」阿闍黎心念，今当修行以求成就，乃至迦没路国之中脉师处于密集妙金刚之曼荼罗中请授灌顶，三年观修，圆满一切生起次第之道，遂于一水洲上修曼荼罗，修法七日，黎明之时，妙金刚乘孔雀来现身加持，一刹那间一切诸法悉皆了知，亦得悉地。
乃诣国王前言：「我今已通三藏，王当令先枯枝发华。」王大惊异，乃奉为师。此阿闍黎曾建密咒殿宇多所，说法多以生起次第修法为主，撰有喜金刚和合无垢释，此释旧译乃由琼波瑜伽所请，兰达玛慧所译，尾页题名即为老书记造。又雄坚慧译本题名致伽陀舍造，当知即此阿闍黎之异名也。或谓此释乃阿闍黎口传而弟子记录者，又此师与阿闍黎婆嚩斯建驮亦为一人。此阿闍黎传法都哩诃黎，彼传前金刚座，彼传中金刚座。
二　大金刚座
大金刚座阿闍黎降生于摩腊婆国，种姓属婆罗门，精娴一切明处，後于那烂陀寺出家，善巧内外一切密咒，尤多诀要教授。为修菩提心，于摩揭陀国广作吉祥事业饶益众生，彼于阿底峡在世之时为金刚座之亲教师，其後又为毘羯罗摩罗尸罗寺之亲教师。
三　中金刚座
大金刚座之弟子为中金刚座，彼又名宝生密。生于瞿罗国婆罗门家，幼即善巧一切经咒，先行成就，为金刚阿闍黎，虽现优婆塞居士之身，然常有比丘多人围绕而为说法，後至中印，王之大臣信佛法者告言：「汝当出家为比丘，若不尔者，则以三藏比丘而敬礼在家居士，于佛教不利。」答言：「我有老母需奉养，故不能为比丘。」
此大臣乃奉黄金六十两为养母之资，尔时阿闍黎乃于毘羯罗摩罗尸罗寺出家为比丘，通晓诸智者瑜伽师一切教授，于阿闍黎金刚座一切灌顶传承教授，悉善通达。其後长时为金刚座之亲教师，後师徒约三十人前往南印途经扫梨，扫梨国王于梦中见金刚座之大菩提树神告言：「勿令我之教法至于南方。」
翌晨阿闍黎及弟子众为往南方请拨夫役运送经书及佛像等，王知此即梦境所示，遂坚请安住，阿闍黎悲心殷重乃留住扫梨，因又得名扫梨波，此阿闍黎究竟生起次第，面见众多本尊圣众，印度各地尚多传其教授也。此阿闍黎传法于阿闍黎无畏生，彼传输彼迦罗鞠多，彼传十力，彼传瑜伽师金刚吉祥，彼传斗诤世间阿闍黎一切智法贤吉祥，彼传佛称，彼传宝称，彼传罗底鞠多，诸师行迹，今姑不详。

[book_title]第六系　辞句传承
第六系付法为辞句传承。言辞句传承者，即续释之传承也。此中有多种续部注释由那露波及弥勒波二师传出，有说龙树传圣提婆，彼传罗睺罗，彼传月称，彼传光生，彼传智称，彼传扇底波。有说，有续释多种由妙吉祥友（大圆满人间传承第二代）传婆罗门智金刚，由彼续传。又妙吉祥友传菩提金刚亦有一系传承也。又佛智足传极寂友，彼传吉祥军、资鲁波（时轮金刚法第一代祖师）、黑生、药足四人。
此四人传妙吉祥智，彼传大不空金刚，彼传悉地毘罗，彼传阿底峡，彼传友密，彼传大金刚座。又有多种续部由资鲁波、佗伽那、扇底波、智吉祥友、阿底峡、前後金刚座等次第相传，又由罗梨多金刚（游戏金刚）自乌仗那迎请续部多种，传于阿闍黎梨罗金刚，彼传妙吉祥智，此阿闍黎曾以怖畏金刚瑜伽作打击势而使一大食王连其坐象化为灰尘。彼传大不空金刚。
又阿闍黎行者，名阿闍黎婆罗门吉祥持，曾得大手印最胜悉地，于南方毘陀婆国有一三藏比丘大说法师，有外道王欲斩其首，阿闍黎迳来王前言：「勿断彼首。」王言：「若尔，当以汝头易之。」阿闍黎乃自断其首以献于王，复现神变以水牛首移补，相合如故，因得名号为牛首阿闍黎。此阿闍黎传法于诃黎计攞，此师曾化手印母为猫，故又名毘罗致波。彼亦传法于妙吉祥智。
又有一续部乃由阿闍黎俱俱黎波所迎请者，此阿闍黎出生于东方彭伽罗国，为那烂陀寺一聪叡比丘，曾于一林中静处修观，得成就众多共同悉地，生起次第亦得坚固。彼于一窟穴中见一小牝犬，乃以余食养之，後诸天人请阿闍黎至三十三天，偶于一时忆彼小犬，遂告诸天欲返瞻部洲，诸天问故，答言：「有一小犬恐饥死矣。」
诸天言：「汝已长时修三摩地，岂尚不能息犬念耶？」阿闍黎以天言谛实，乃住天上凡十二年，後还本处，见先小犬，仍未长大，然岩窟中已为犬掘出泉矣，阿闍黎乃抱持此犬，犬化少女，一切严饰皆悉具足，此女实即金刚瑜伽母，阿闍黎遂与之合修，于众人前仍化牝犬，故得名为阿闍黎俱俱梨波。
彼曾於空行母处迎请续部多种，传莲华金刚（即莲华生大师），彼传底黎波，彼传那洛巴，彼传扇底波，此阿闍黎生于摩揭陀国一婆罗门家，幼即精娴吠陀支分、八观察等，亦有谓彼为吠舍种（商贾）者，後於欧丹多富梨寺说一切有部中出家，了达声闻乘一切三藏，又诣毘羯罗摩罗尸罗寺，从誓多梨大师等智者多人听受大乘经论，遂为上座大阿闍黎，为扫摩富梨寺之亲教师，于多年中为其寺之上座，尔後依止宝称、黑三昧耶金刚及佗伽耶等上师多人，听闻续部百种，欲事修心，乃往摩腊婆国，七年之间修本尊法，面见文殊、多罗（度母）、无能胜怙（弥勒）等，饮三昧耶妙法甘露，此阿闍黎于圣无着法义究竟通达，一时阿闍黎于梦中见圣多罗（度母）授记云：「汝当往僧伽罗洲（锡兰）。」
而僧伽罗国王亦于梦中得多罗授记云：「瞻部洲中有宝生寂阿闍黎，汝当请彼来汝国中宏扬大乘。」阿闍黎至彭伽罗国时，僧伽罗国使者同时亦抵彭伽罗，乃迎请大乘经二百部，于僧伽罗国说法七年，成立大乘僧伽约五百人，大乘经典于是盛行。先是僧伽罗洲虽有大成就者多人莅临，然其僧众皆为声闻乘，尔後师还瞻部洲，途中海涛汹涌，兼有劫船盗至，师以真言加持土沙洒之，诸盗归伏，海涛亦息，後经印度南方各地，渐达金刚座，其後欲往中国五台山修法，国王梦中见佛真容，翌晨阿闍黎至，乃请其卓锡毘羯罗摩寺，遂为毘羯罗摩尸罗寺之东门大师，有谓此王即摩呬波罗，有谓其为摩呬波罗王之孙遮那迦王，後说为是。
师于其处先後与外道智者约二百人辩论得胜，名声徧扬一切方所，于佛教中聪叡善巧亦无等伦，故得国王恭敬奉为上师，得名号为诤论世一切智人，如是昼夜以法行度日，尔时以大那露波得悉地故，遂从之听闻口诀，师年近百岁时，讲说之事已无力为，乃舍粗业住闲静处，先前弟子有一农夫此时已得成就，以神通力乘空而来对师作礼，然师不知，乃现其身发声敬礼，师遂问言：「汝为何人？」答言：「我乃农夫多则巴。」师言：「我已遗忘，不能复忆。今当以汝之口诀与我。」尔时多则巴以口诀献师，依之修观，得金刚亥母现身，成就悉地，尔时体气复盛，仍为弟子等随应说法。
某日黄昏，有四女子举座四隅一须臾顷迳请师至乌仗那处，住经多日，于诸勇士及空行母中作广大资粮轮，咏金刚歌多首，及撰金刚亥母所传经续密意释最胜休息论。其时摩揭陀国诸弟子等不知阿闍黎何往，佥念：「师已隐身耶？」其後修节日供养时，阿闍黎欻于座上现身如故，众皆不知从何而至，即为弟子等说已证解，并说因缘事蹟，众皆惊异，然亦有人心生不信，尔时乌仗那国有多人来供养金刚座及行贸易，摩揭陀诸人乃以此事询之，诸乌仗那人言：「阿毘黎曾亲至乌仗那之度摩瑟诧，长时住彼，多说法要，我等皆曾闻法也。」
众乃无诤，尔後师复随宜饶益众生，迨年百八岁时，始舍身入寂，诸弟子等共奉遗身至一寒林中欲行荼毘，方举火时，师之遗身忽隐不现，此阿闍黎曾以自力造续释多种，迨撰胜乐释时，金刚亥母竟不开许，方其至乌仗那国行资粮轮时，余得成就者约五十三人亦曾来集，共议法要也。又有中因陀罗部底王或称阿闍黎狗王，彼于日间为千犬说法，夜间则修三昧耶普行法，彼传法于阿闍黎莲华生，又彼所造续释虽有多种，然今日除诵习口传者外已无多余矣。
又时轮等多种续部乃由毘卓波阿闍黎得金刚手授记，以神通力诣苫婆罗国所迎请者，彼於罗怛那企黎传弟子多人，毘卓波後得隐身悉地，大弟子六人，其中三人得金刚身隐没不现，比丘阿嚩都底波、觉吉祥及那露波三人则宏扬其法，又阿嚩都底波复传扫梨波（即中金刚座），毘卓波乃于摩呬波罗王时出世者也。
无畏生密大师传
如上一切上师传承法流悉皆汇于大阿闍黎浊世之佛无畏生密。此阿闍黎生于印度南方欧胝舍国邻近闍梨勘拏，父为刹帝利种，母为婆罗门种，师童稚之时已精吠陀及诸支分，声论因明亦极善巧，迨年既长，通晓外道一切续部及诸教典，于一园林中修诵明咒时，一美貌少女来现其前，告言：「我乃旃陀罗女，欲与汝合修。」师拒之言：「此何可为？我乃贵种，如此不将有恶声耶？去勿留此。」其女遂出。
师再谛观，见诸门户原由己自内楗，仍旧未动，心念：「此天女耶？抑夜叉女耶？究为谁氏？」乃问其友一佛教瑜伽师，其人言：「此乃金刚瑜伽母也，汝不受其所赐悉地，实不佳妙，汝今当入佛教，前来东方。」师依其言，往东方彭伽罗国，精学一切经咒，就诸阿闍黎请授众多灌顶，遂成比丘大三藏法师，为一切持律之阿闍黎。偶于一时在一佛殿天井中，一少女现手持牛肉，鲜血淋漓，授阿闍黎言：「我为旃陀罗女，今为汝杀牛，请即食之。」师言：「我乃净行比丘，何得食此牛肉？」女即外出，下阶而隐。此乃金刚瑜伽母又赐悉地，师再拒之也。
尔时阿闍黎虽已为三藏宗师，然于口诀意仍未足，乃就一切号称已得究竟口诀诸师，听受种种口诀，尔後游化诸方，多分住于那邻陀寺，于四部一切律仪、其余声闻乘藏经、大乘空有二部契经，一切论典种类非一，皆广研寻，于内道因明等共同明处大海无不精娴，尤于密咒犹多善巧，一切口诀悉皆获得。尔後至吉祥扫梨波前，请其传授彼所具有一切真言法要（扫梨波即中金刚座，见前），即奉此师为根本上师，亦即未出家之亲教师也。
後于扫梨波之兰若处修师口诀，已经八日，其暮见阿闍黎扫梨波之取水使女一人来至所居黑关房中，自一小篮中取出会供物多种，告言：「阿闍黎使我来与汝合修会供轮。」答言：「我来尝作会供轮。」女言：「今可作之。」尔时阿闍黎以有分别心故，拒不修作，女言：「汝已了知三百续部，彼等究竟口诀亦皆已得，何可于真言行妄生分别？」遂取会供物，外出，时已天暗，乃往检视关房三重之门，原由己身亲自内楗，如故未动，心生疑惑，次晨往问师言：「师昨晚遣使女送供物与我耶？」师言：「以汝分别心重，故未遣往，然汝有何所见？」乃具以上事白师，师言：「若尔，此乃金刚瑜伽母来赐悉地，何不受取？」
尔时其心震悚绝望，遂七日不食，专心祈请，第七日夜，梦中见先所见女子作老妪状而来，心知此即金刚亥母，遂趋前忏悔，殷重祈请，其女又化为金刚亥母，告言：「汝于多生诵真言兼供养我，今已三次与汝悉地而汝不受，汝于今生已不能得胜悉地，今当多造论典，多为人宣说法要，于中有中可成胜果。」师尔後曾至各尸林中修观，其时有罗摩波罗王（十一世纪）之妃建翳拏富罗寺以献于师，遂住于彼修三摩地，曾一坐修定阅时六月，当师住塚间寒林时，有人送其爱子之尸来，亲属哀恸逾恒，师为鈎召其中有神识令入其体，遂得复苏，众乃称师为具力菩萨，迎师为金刚座之亲教师，师于金刚座多为四方弟子说法，又以算法观察，知一贫婆罗门家中竈下有大伏藏，乃取出布施，师更依续部所说之法，防护盗贼，除灭毒害，回遮敌军，及作其他事业，于萨波多那揭罗大城中失火时，以说真谛之力，令火衰熄，尔後又为众人迎请至那邻陀寺及毘羯罗摩罗尸罗寺为亲教师，国王亦尊为上师，此际金刚亥母又于梦中劝令造论，师言：「如我所造之论能于有情有益耶？」
亥母言：「汝造论之时我当入汝身中。」尔後遂依弟子所请，造般若八千颂，悉感十方诸佛现身赞叹，撰金刚鬘时，天降华雨，撰口诀穗时，感胜乐喜金刚时轮三尊现身赞叹，以故师之名声遍扬十方，余又撰有波罗密多乘牟尼密意严、阿毘达摩世间集、毘奈耶比丘明论释、毘奈耶光显论、中观穗论、瑜伽续释、修法四要、佛颅顶释、母续释难、无畏道次第、五次第释、入算法论、时轮释难、时轮光显论，另有小品论典及修法等多种，又曾编辑各种修法。
于西方一处建寺之时，曾以空鉢自空中摄取饮食充满其中以为顺缘，此乃染婆罗（财神）所加持也。师又从牢狱中救脱数十万人，其弟子众综合印藏两地计之，为数难思。自师以降，印度一切大乘法师无不奉为圭臬也，师传输波迦罗掬多（善生密），彼传十力。彼传称天，此师为彭迦罗国一极聪叡智者，曾诣那邻陀寺广求一切法要教授，虽其根本上师曾令其出家，然以爱欲极重故，终未出家，其後娶妻生子女三人，後梦观自在菩萨告言：「汝违上师教故，今後三年当生热病而死，死堕地狱。」
尔时心大惊怖，遂闭关修本尊法，然菩萨悬记终于降临，满三年已，染热病而殁，此阿闍黎于自境中忽见阎摩使者以长绳牵引时，圣观自在五尊自空中来，马头明王系彼狱卒，圣观自在流泪言曰：「送还本身。」尔时圣众引其神识复还本身，自时厥复，常见观自在尊威力增长，得妙悟解，复得悉地，声誉日广。此师传迦湿弥罗智者释迦室利贤、佛吉祥贤及宝护等人，彼等复传牟尼吉祥贤，彼传悲吉祥贤，彼传释迦护，彼传妙生胄，彼传金毘罗一智者毘牟多提婆（解脱天），彼传闍那崛多，彼传罗底崛多，彼传今日大地之上无与等伦大成就者寂密大师。

[book_title]第七系　口诀别传
此系为大成就者牛护之口诀付法传承。或谓，初弥那波修大自在天而得共同悉地，牛护从彼请得息风教授，依法修行，生起大手印自然智，此为通十二部经之佐计等所说，然无他据，故且舍置。今此唯依大成就者寂密等智者原有之说及我师佛密亲口所传而述，彼曾面见牛护上师教授宝藏尽得无余之得成就者多人，具有无量威力加持力之阿闍黎，如阿闍黎津梁怙主、黑依怙、婆罗门怙等，此三人皆为牛护之随行者，我师所说与彼等符顺，且谓唯此应理也。
初印度东方有一婆罗门阿闍黎名毘耶梨波，积集资财甚多，于十二年中修汞水金丹，然成就相无一出现，资财亦尽，彼乃投汞水修法之书于恒河中，游行乞食，至欧胝毘舍国，于一河中沐浴，又得先投河中之书，毫无所损。彼知此为可得成就之相，遂又还本处，见其汞水现右旋相，发声悦耳，又见天降华雨，遂问家人何故如是，然无知者，独其蠢女言：「我以出汗故于此室中沐浴，自是以後即现此相。何故如是，则不知也。」
彼细究之，先不晓用红庵摩勒果，然由少女自然流汗故，仅求庵摩勒果虽未成就，其时适有沐浴血滴溅入其中，故得汞水成就。尔後依汞水仪轨余分更修六月，毘耶黎波自身与妻、子、女、媳五人，共马为六，皆得法物持明之位。此阿闍黎虽得悉地，然颇悭吝，至南方一海洲中四面芦苇环绕，中有高峯，於彼止住，其所修成汞水化金丹药，惧为人取，亦置于人迹不经之处，其所修悉地乃依大黑天之明咒而成就也，後阿闍黎龙树闻悉此事，时龙树已依一空行母明咒修得能乘空而行之树叶鞋二，乃藏其一而着其一，腾空至毘耶黎波前，请其授与化金丹药，彼言：「汝履当以与我，始可授汝化金丹药。」
于是以众多汞水口诀及已修成百千俱胝种丹药及化金药尽授龙树，龙树亦以一鞋献之，复着所藏一鞋乘空回瞻部洲，广传丹药口诀，尔後于牟宁陀罗地方（印度北方）尼民陀罗山中，有峯名地俱吒山，龙树欲变此山为金银山，圣多罗菩萨（度母）知未来世众生将因之起争，乃阻其变为金银，仅加持令其变盐，故今日其地仍名尼民陀罗罗致罗也。
尔时毘耶梨婆心念悭吝实无义利，乃复来瞻部洲，彼虽已证持明身，然迄毫无内证现观，故就已得大手印最胜悉地之阿闍黎遮波致波请求教授，依法修观，经时不久即于相续中生起殊胜智慧，遂咏悟道歌，随其所应饶益有情。此师所有一切丹药口诀，为报恩故，悉奉献于阿闍黎遮波致波，彼复畧修汞水丹药仪轨，立即成就，由此饶益众多有情。时瞻波拏处牧人甚多，其中有一牧人极为富有，水牛、氂牛、牯牛及马羊等皆有数千，彼为子娶媳，媳生一子，一时其地有大节会，媳与幼子皆住其处，众人散後，得成就者遮波致波始为乞食而来，媳以一切食物奉施，阿闍黎言：「若汝家人不起瞋者，随汝意乐，明晨可多施我食。若起瞋者，我于林中生火而住，可遁来我前。」其後媳家诸人，见食器中有残余食物，乃共挞击，媳遂抱幼子而逃，至阿闍黎前，阿闍黎以丹药洒之，母子二人皆证持明之身，尔时众人循迹追来，阿闍黎复以丹药洒之，约三百人亦皆证得持明之身，得大义利。
尔时瞻波国王闻悉此事，遂与多人同来阿闍黎前，国王作礼时，阿闍黎伪作怒状，投食器于地，即时地下有龙女出，以众多资具奉献于王，王知阿闍黎为得成就者，故于岩窟之中，建二佛堂，其一塑有阿闍黎及母子三像，另有则塑余三百人，其幼童像亦能赐与众多悉地，眼中出眼药，耳中出药丸，口中出宝剑，鼻中出捷足药，金刚中出化金药，下门中出诸丹药，此三像在一座上，乃至弥勒出世恒利众生，其地亦名瞻波遮波致，今日若祈请者仍可速得悉地也。
彼之弟子为得成就者迦俱致波，此师曾从大阿闍黎卢伊波得外密灌顶，或谓彼与卢伊波实即一人，然无可考。彼从阿闍黎遮波致波得一切口诀及随行口诀已，于诸塚间修行而住，凡有十二明妃，于往城市时则化为鷄，随之而行，故得名号为迦俱致波，彼之弟子为弥那波，乃印度东方迦没路国一渔夫也，一时彼以铁鈎钓鱼，为鱼吞入腹中，由娴饮气法故，虽在鱼腹竟未死亡，时迦没路国有一大河，即西藏之藏布江流入此国，名为洛呬多河，河中有小山，名为乌摩只黎，大自在天在此山上为乌摩后说风息瑜伽口诀，鱼适至此，鱼腹中人得闻此法，依之修习，得多功德。
後诸渔夫捕得此鱼杀之，其人得出，其时昔日国王已逝，又彼入鱼腹时，己子方生未久，今亦已满十三岁矣，故彼于鱼腹中共住十二年。其後父子二人俱诣阿闍黎遮波致波前，请传教授，依法修习，二人皆得成就，父名得成就者弥那波，得成就者弥那波之弟子有耕田者诃黎波、园丁摩黎波、种橘者帝保梨波三人，皆得成就。摩亲陀罗之弟子有漕[口*朗]祗波及瞿罗刹那陀二人，前者为国王之子，当王他往之时，王之少妃悦王子貌美，数娆王子，然王子不遂其欲，妃怒甚，及王返时，妃裂其裳，以尘坌首，刺肢出血，王问其故，妃言：「此皆是王子所为，彼于我生染，我不遂其欲，故彼若是。」
王怒不察，子虽无辜，仍断手足弃置众人所经极卑污处一大树下，时阿闍黎摩亲陀罗偶经其处，王子陈说因缘，师言：「我能令汝还本如故，然汝须先修行十三年。」王子应允。阿闍黎摩亲陀罗遂嘱其弟子一富厚牧牛者言：「彼方树下有一断手足者，今後十二年中汝供其食。」弟子如言奉行，十二年後，有诸商人夜经其处，漕郎只波问言：「汝等何人？」诸商疑彼为王税吏，答言：「我等乃是货炭者也。」师言：「若尔，汝等之物皆当为炭。」
诸商行抵市集陈货之时，所有货物皆化为炭，展转问故，佥知即漕[口*朗]只波言词威力，诸商乃返漕[口*朗]只波前乞恕，漕[口*朗]只波言：「若尔，一切如前。」诸商回市易处观之，一切资具皆佳妙如本矣，诸商知此为阿闍黎施恩，遂各以新物献阿闍黎，然阿闍黎不贪其物反施本人，尔时阿闍黎又言：「汝之肢体当复如前。」即如所言，尔後随其所应饶益众生，终诣空行刹土。
得成就者瞿罗刹乃牧牛者也，彼依摩亲陀罗之教授获得瑜伽，断除外事，专心修观，得一切神通悉地，心念：「我所证悟，当倾注他人。」遂游诸国，对众多士夫宣扬教授，皆得解脱。彼立誓言，乃至俱胝（千万）有情未解脱者，我终不诣空行刹土，有情因师教授而解脱者为数无量，师之轶事无量无边不能尽书也。
彼之弟子，上首有十二人，其付法者为得成就者羯拏梨波，此师为寐婆罗国之王，其妃名氷揭罗，归王数年极爱敬王，王于一时为察民瘼，至一树林，讹传王已为虎所食，未几妃即悲恸而死，王妃氷揭罗死後，移尸寒林，王亦不返城市，迳至寒林妃尸之前言：「贺诃婆氷揭罗。」守尸而住，经时八年，亦说经十二年，尔时得成就者瞿罗刹来，持一陶土胝比盛水器，失手堕地而碎，乃懊恼发声言：「贺诃婆胝比。」王言：「阿闍黎诚愚人也，水器已碎，懊恼何益？另求一可耳。」
阿闍黎言：「若尔，汝亦愚人，我之水器虽碎，犹有碎片现存，汝之氷揭罗妃今已为土，不复可覩，何以汝仍懊恼不置耶？」尔时王知彼即阿闍黎得成就者瞿罗刹，遂请其摄授，彼言：「须舍王位。」如言弃舍王位随师而行，偶于一时阿闍黎示现欲食酒肉，乃往城中购买酒肉以奉于师，一少女有豚肉六块，旨酒六瓶，谓言：「可以汝右眼作价买之，不需余物。」
尔时羯拏梨波为供养阿闍黎故，毫无犹预，立抉其眼以与彼女，乃取酒肉而返，奉阿闍黎，阿闍黎问言：「汝右眼何往？」答言：「为供养阿闍黎故，已以彼易此酒肉矣。」阿闍黎言：「若尔，可以汝左眼再献与我。」遂又抉左眼以奉于师，时阿闍黎欢喜加持，却後三年两眼复生，又经三年得大成就，此师亦名吠罗诣那陀。
彼之弟子为那瞿波，意为裸者，今日佐机派多以彼与羯拏梨波王与婆那梨王为一人，乃大谬不然也。彼名那瞿波者，以其身上一丝不着，故得裸者之名也。彼于南方一国中安住之时，一时至恭俱那国王妃众中宣说教授，王见大怒，乃断师肢体为五，散掷四方，然师身躯复合为一，王又断之，如是七反，阿闍黎遂施咒力，王身肢体自断而死，其後众人苦求，师又令王复活，类此神力，师常示现，後至宝陀波山于彼安住，至今尚未舍身云。
彼之弟子即小毘流波之直传弟子瞿邻那佗，义为罎怙，初此师于大众会入大罎之中，立誓言：「不得悉地不出此罎。」遂专心修观，经十二年果得成就。其後随应为诸有缘者宣说教授，後至本师那瞿波前隐身不见。彼之弟子为奥俱罗那佗，出生中印度一刹帝利种姓家为幼子，童年丧父，长兄抚养成人，瞿邻那佗曾授以瑜伽母修法一部，彼除此法以外，十八年中诸余明处无一修学，兄嫂责言：「如汝愚痴有何所用？」乃斥逐之，师心甚悒郁，乃游异乡乞食自活，兼修金刚瑜伽母法，又经十六年，遂得生起微妙三摩地。
後至西方兴伽攞只，乌摩天母之处，住天母像上修睡眠光明瑜伽一座，经时六月，天母惊异问言：「瑜伽师，汝何所求？」师言：「神通伏藏我皆不需，愿赐智慧悉地。」天母言：「我不能赐。如是成就可就瞿罗刹求之。」彼遂往访瞿罗刹，于瞿陀婆梨国中适有无数瑜伽师聚会，于末座上有一瑜伽师，面容丑陋，肢体浓血淋漓，心知此即所求上师，遂趋前作礼，祈请彼以所加持之青菜汁与之，即一饮而尽，即得于所知境自在无碍，现证法性，成为大成就者，尔後说法利生。
彼传大班胝多罗底崛多，此师降生于南方一商主家，成年後于佛教中出家，为说一切有部比丘，慧解极利，悉能忆持毘奈耶十万颂，大般若波罗密多十万颂，于外道明处亦极善巧。为求密咒金刚乘法，遂往东方及海中小洲，又往西方多处，遇大阿闍黎宝称，于十三曼荼罗中请受灌顶，又遇大阿闍黎智密，于六十曼荼罗中求受灌顶，又遇尼波罗国大班胝多十力，请传灌顶及教授多种，诸续注释亦从此三阿闍黎广事谘求。
其後印度东方有处行大庆会，有一状如外道之瑜伽师，褴褛异常，师与之共语，知其有他心通，师起心念：「汝为谁？」其人即答：「我为得成就者阿悉多伽那。」师遂依止约一月，听闻多种教授，其後又从得成就者奥俱罗那佗听受无量诀要。尔後曾于南方噜卢罗底等国，为三十精舍之上座，师於生起次第已得坚固，所娴续部约五十部云。

[book_title]大成就者寂密传
此阿闍黎生於南方闍罗曼荼罗城刹帝利种姓家，幼即通达微妙明处多种，声明因明等，无不练达。其父亦为于觉受中面见至尊多罗之真言师，故从其父听受多罗之灌顶及修法，年二十二岁时至海边恭俱那国金幢寺，时彼寺中，僧相贤善，法舍广大，比丘约有五十人，于大法会时优婆塞以下千人来集，师于彼寺从亲教师罗底崛多受具戒，初学声闻三藏，次学中观唯识一切教典，皆极精娴，于般若波罗密多八千颂、唯识四经等着名圣典皆能忆持。
为奉献本亲教和尚作大利敬故，诣僧伽罗洲，于彼修成大黑天明咒，以说法力得无量利养，悉献上师成大七宝聚，遂请传灌顶及诸口诀，蒙授一切灌顶，并传续部注释五十部，然迄未得不共灌顶及口诀也。尔後于多年中承事上师，乃至扫除尘土等仆奴之事亦皆为之，己身受用除三法衣外悉以奉师，己所食物则就城中乞求，如是过六年後，上师始以不共灌顶，种种加持，一切口诀尽行授与，如法修习，生起微妙觉受。
尔时亲教师逝世，得为其寺一切法主，并任僧伽上座凡经九年，此时仅于夜间得修少分三摩地，日间则需处分僧伽常任种种事务，心知如是修行，智慧不能增长，乃数数请于僧伽，欲退职静修，然僧伽不许。尔时此阿闍黎遂饮旨酒，并至城市门口以种种言词吟咏歌唱，作种种舞蹈。众僧言：「和尚已娴众多法门，不可治罚。今後随汝所乐可也。」心念自今可修一切法义矣，遂行诸国，至则婆罗国大城边，建茅舍，专修三年。
尔後又诣乌仗那国，于彼亦住三年，偶于一时，于河边有三妓女沐浴，浴後三人入一墙壁隐处，师念：「彼等何为？」谛听三人仍互相传授六回转口诀也，师大惊异，谛视乃知三人即金刚空行母及其伴侣，後由金刚空行母之助，智慧增长广大，证悟真实境界。其後又至一卖酒女门前，其女化为金刚瑜伽母形，告言：「东方国中有阿闍黎名智友，彼能与汝所欲悉地。」尔时阿闍黎渐次前往东方诸国，就诸大城一切人等及一切外内处所访求智友，然无所获。
又就诸遮耶波中求之亦毫无消息。某日遇一老瑜伽师告言：「此人乃我遮耶波宗之阿闍黎，具大威力，然今不知何往已多年矣。」师後仍数数访求，终于一林中村邑近旁，见一游方大德，作居士状，卧于塔影之中，乃趋前问言：「汝曾见智友耶？」彼言：「我知之。我今正往其前，彼现居于东方一名为底补罗之大城中。」师言：「请示我途。」其人言：「我有宝物在此林中，汝能携往，当示汝途。」于彼有一驮物极重，乃携之而行。
时此游方大德前行，寂密随後，道中为贼所执，迨毁其驮，见皆为石。诸贼大怒，羣起殴之，师躄地如屍，尔时阿闍黎来，以水洒之，复诵言加持，立即复苏，又复能行。至底补罗寺中，白言：「请示上师所在。」其人乃引师至一池边，自照其影，乃告言：「此即智友也。」此时即生起微妙三摩地，由见上师指示本面故，师遂请言：「若尔，愿摄受我。」上师怒言：「汝真厚颜无耻，毫无供养即请摄受。」遂痛殴之。
师乃至其处一大富居士家言：「我若为汝事业仆使，为价几何？」其人言：「每日值金一第那罗。」遂于其家为仆一年，时印度为农事仆役者均极苦也，师以所得一切资具悉以献于阿闍黎，复随上师而行，某日于一林隙中见一母水牛鼻上系绳，上师言：「趣牵此牛。」上师先行，寂密牵牛随後，牛主自後追及，执之痛殴，师卧地如屍，上师又来，以术令活。
又于一时，上师以法物及草舍付之守护，然师徒二人均诣城中，迨返家时，草舍火起熊熊炽燃，尔时上师为其法物侘傺不已，遂白上师言：「若尔，我往取之。」上师即言：「趣入取之。」师毫不犹豫纵身入火，上师法物悉皆取出，然手足等皆烧烂至骨，遍身皆成起水泡，心念：「如此即死，亦系为上师法物故。」于刹那间亦未生起追悔之心，然其法物，并无贵重者，仅水器一、那梨计罗碗一、木曼荼罗一、迦波罗（颅骨）一，如是而已。师心念：「此次真当死矣。」然上师以真言与药物加持，不久即愈。
尔时寂密心念：「为治我下劣躯体故，用尽上师之药，实不应尔。我今为上师故，多行苦事，实为自利，故从上师求真言加持及取药物皆不应理，我不当以阿闍黎为己仆使也。」又于一时，随阿闍黎往罗康国，途中乘船，水中有一巨牙鱼出现，师恐此鱼伤阿闍黎，遂以短矛刺之，鱼啮寂密之足，曳之入水，尔时上师以念力令其自鱼口中得脱，鱼仍入水，尔时师创痛虽剧，然侍奉阿闍黎不衰。过七日後，黎明之时，不待施治痛苦悉除。
复次于东方罗康国中，阿闍黎住于一岩窟中，寂密需往各城求取资具以奉於师，时此国中水流极多，故须游泳而渡，曾为水兽三度执取，阿闍黎己身亦已获威力，复由忆念上师故，并得脱免。复次，曾为大黑蜂、鱼、水蛇等物之所啮刺，虽受创伤，然均未死，如上诸事亦皆未从上师乞请真言加持及用药物，所需真言加持及药物等治病方便皆从余处乞取也。
复次阿闍黎住于国中凡经三年，弟子上首有五瑜伽师，及明妃十二人，屡行资粮轮供，而寂密则以须往余处游行取物故，常为其国水兽所啮，身体极败，然心未尝一念生厌，其时诸弟子众皆得悉地。其後师弟二人又乘船往彭伽罗国，自初遇以迄于今，上师未尝授以一字诀要，此时又请传授口诀，上师言：「汝毫无利养即欲我摄受耶？」遂现愤怒不悦之相而遁，师疾行追之不及，七日之间，于此国中一切方所徧寻无着，其後长时游方大城，所遇诸人尽皆询之，然无所获。
如是寻访二月毫无所得，遂至瞿罗砧拏大城中专心祈请七日，上师仍不来，心念：「今我此生已无缘矣！如是生不如死。」遂至一石岩顶上踊身跳下，然肢体无损，徧身无伤。尔时其心悔恨，未几，见先所识一明妃来，问言：「贤德，今何为者？」师以彼为阿闍黎之明妃与上师同体，故头面礼足，白言：「我以无缘为上师所弃，故欲求死耳。」明妃言：「汝定为阿闍黎所摄受。」尔时，意畧忻悦，问言：「阿闍黎今住何所？」明妃言：「上师曾来我家，住经数日，今又往尼波罗矣。」明妃言已，隐身不现。
时寂密起身登途，然先见彼自岩顶跃下，诸人皆来问言：「何故跳岩？」师默然不答。众人数来请问，师言：「我以寻师未遇，心中悲苦，故尔。」诸人皆相勉慰，师悲痛渐息，尔後至尼波罗国诸大城中及人住处数数询求，然迄无人能确指者，後遇阳部大黑天庙一香伙告言：「彼曾来此，行戏谑事若干日，然今又往迦没路国矣。」师闻言立即赴迦没路国，时其途中森林遍布，盗贼、虎豹、水牛、犀牛等可怖畏事无所不有，师以专心忆念上师故，竟无所损。至迦没路国後，于迦噜拏伽吒大城遇阿闍黎，心大欣庆，举身投地，礼数千拜，尔时上师言：「若尔欲得教授者，我上师往生空行国处名为呬朗婆岩顶，汝当于彼建一五人高之砖塔。」
寂密遂于其处以己衣一袭易砖，诸凡筑墙垒瓦等事，皆独力为之，後有一净信居士来施助力，终于呬[口*朗]婆顶建成一塔。回上师前时，师言：「汝以居士为助实不应理。」尔後一年之间仍不赐以口诀。复次住于欧胝舍国迦吒迦婆那罗悉大城之时，上师言：「此处一家藏金甚多，可窃来奉我。」时此家主为一金匠，丰财悭悋，嫉恨外内一切出家之人，寂密初至其家时，其守门者迎面痛击，然阿闍黎以体力大故，以一手排彼守门者，乘间而进，值彼金师正为锻冶之事，见状大怒，以炽红铁块投寂密身，然衣着不燃，身亦无损，其金师又嗾有毒牙猛犬多头来啮阿闍黎，然身亦无损，心不倾动，金师见已，畧生净信，言：「请住此受食。」
遂以劣食与之，师受食罄尽，其人颇为惊异，乃言：「若汝于此等食物亦以为足者，明晨请复来此。」尔後数数往来故娴熟相善，阿闍黎于彼家中一切资具安置处所无不了知，其金师以罪行所获黄金约千两从不施人。某日阿闍黎乘其家人忙作之际，窃其金返，以奉上师。上师言：「善哉吾子，可以此悭吝人金宝布施他人。」遂依师教往献与罗康国众僧。
其後寂密某日又至城中，为先金师所执，送至其国之王牟军陀提婆所，控以前事，国王仍依国律集众讯之，阿闍黎答言：「悭吝之人所受用物，或窃或夺，布施他人，可增福德。」众人闻之报以大笑，竞言：「此乃是大盗，厚颜至是，若依彼言则为盗者亦当视为有功德耶？」尔时王言：「可暂投之于狱，迨检证後再施治罚。」王发令後与众皆散，尔时阿闍黎智友以修观力，令牢狱上，众鸟羣集，牢狱周围种种犬狼，其间昼夜围绕号叫，国王以此畧生疑虑。其後日间王宫周围亦现有此事，王召占星者卜之，彼言：「此乃住牢狱中一瑜伽师之威力也。」
又过数日，智友亲来牢狱门前，以沙洒彼狱卒，皆僵如尸，门锁自辟，寂密与狱犯五千皆得解脱，时寂密入狱已半月矣。由受金故，上师毕竟不复再有不喜不悦等矣。其後又随阿闍黎而行，往诣底梨陵伽国一大城中，至彼城後，上师为说甚多口诀。尔後又过二年，上师言：「今为灌顶故，于河彼岸有颇倪那种姓之真言女，可引彼来此。」白言：「明晨往乎？」答言：「今夜即引彼来。」寂密乃泳过大河，至女家时日已西沉，其家即为刹利种王养大象处，其城名为蓝闍羯罗。
寂密至其家言：「我为香客，拟暂借住。」其家人言：「若尔请进。」尔时阿闍黎上下遍观，见上师所指示者即此家主之女，心念此女防护甚严，以何方便方可获得？迨初更时行人已断，阿闍黎以明咒力令众禁口，其女亦暂不能言语，乃以大力负之肩上，抉门而遁。迨达城外之时，女家中人追之不及，即于其夜渡越大河，午夜之时抵上师前。
上师言：「此时甚善。」侵晨之时为其灌顶，兼传一切不共口诀。其处有一小岩，乃往昔阿闍黎龙树之窟穴也。其养象家人心念此二人盖为河水漂没，竟不复追寻矣。其後上师修护摩时，阿闍黎为作事业金刚，奉侍稍有不周，上师大怒，以炉中火洒之，以此为缘，生起不可思议智慧，量同虚空，无有中边，现证平等周徧妙智，达法源底，尔时成为瑜伽大自在者，前所取女为瑜伽母，相将共诣诸行者众中，得名号为寐那迦瑜伽母，证解等虚空，成就四视姿，入水不沉没，後亦得悉地。
尔时上师智友告言：「寂密，吾已示汝一切口诀，亦成广大义利。今汝当往苏剌佗国，先修无戏论行，其次再修密行，其次修有戏论行时，当俟有人来劝请时再修有戏论行，即当于现生中证得大金刚持果位。」寂密答言：「我能如是穷尽一切诸法源底，悉为上师恩德。此生宁可不得最胜悉地而随侍上师。」上师言：「我为汝一人故始留人世多年，是故我之证解汝当广传一切有缘。」言已即于其处隐身不见。
如是寂密虽已现证与上师意密无二妙智，疑情早断，然以上师色身不现故，心极痛切，遂长歌当哭以言哀慕，自初遇阿闍黎智友以迄于今已十年矣。尔後行吟道途以遣悲怀，兼宣甚深法义，如是渐次抵苏利佗国，于若那伽吒城近处，断一切语无间寤寐，唯以住定为事。于道路中，某日为一大食蒙古人以火烧其手足，然如火烧木石之像，毫无所觉。
又有旭烈兀大王一骑将于阿闍黎生起敬信，以金银花满斛散师身上，然师如前，毫无所觉。以上师曾言：「非毕竟无觉，唯观为空性故尔。」如是凡经二年，或云唯一年半，以後分净行，本当修六月，然当今之世成就綦难，故需增三倍也，此即极无戏论之行也。尔後得解脱已，游行城市及森林中畧修密行，并修中脉世间现行癫狂禁戒，又经六月，此际亦数为众生说法，殊胜妙智生起甚多，城中多人亦知阿闍黎为具足智慧者，皆来供养。
时此国王为大食种，先于诸佛教徒常行恼害，然此国中比丘颇多，後王于诸比丘具德相者起净信，一日至阿闍黎前问言：「汝为妄语者抑实语者？何为破坏诸出家行耶？」阿闍黎言：「我乃受用贪欲行者，余无他念。」王言：「若尔，我当检察。」遂请阿闍黎至己宫中，置于一极为寂静高楼之中，去身上衣令无隐藏食物之处，使近侍之人昼夜环守，如是不进饮食凡经七日，然师色身仍复如前。
尔时国王又集国中美女千人，或云五百人，问师言：「若汝为真言行者，能于一日夜间，尽受用诸女乎？」言已以诸美女与师，师念
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:22:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>