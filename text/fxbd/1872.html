<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="尚直编序,尚直编卷上,尚直编卷下,尚直编全文在线阅读,尚直编全文在线下载,大玄古籍书库">
<meta name="description" content="隆以明英宗帝正统五年著,极力排议朱子之排佛,唱导三。教一致。同书《序》云:。宋儒深入禅学,以禅学性理,著书立言,欲归功于自己,所以反。行排佛,设此暗机,令人不识也。如是以佛法明挤暗用者,无甚于晦。庵也。(《尚直编·序》)。又云:。晦庵潜心佛学可谓博矣,其排佛者心病也。(《尚直编》卷上,。第2页左)。又云:。三教圣人,各出只手,扶持大道,以成天下之化权,此切论也。。(同上卷下,第33页左)。可知隆撰述之主意。隆议朱子,独断甚多。_尚直编_全文在线阅读_尚直编_全文在线下载_大玄古籍书库">
<title>尚直编_空谷景隆_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">尚直编</span> <br/>
          作者： <span class="inputVal" id="bkauthor">空谷景隆</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]30987</span> <br/>
          说明： <span class="inputVal" id="bkdec">隆以明英宗帝正统五年著,极力排议朱子之排佛,唱导三 教一致。同书《序》云: 宋儒深入禅学,以禅学性理,著书立言,欲归功于自己,所以反 行排佛,设此暗机,令人不识也。如是以佛法明挤暗用者,无甚于晦 庵也。(《尚直编·序》) 又云: 晦庵潜心佛学可谓博矣,其排佛者心病也。(《尚直编》卷上, 第2页左) 又云: 三教圣人,各出只手,扶持大道,以成天下之化权,此切论也。 (同上卷下,第33页左) 可知隆撰述之主意。隆议朱子,独断甚多。</span> <br/>
          封面： <span class="inputVal" id="bkimg">Z_1872.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]尚直编
[book_author]空谷景隆
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]30987
[book_dec]隆以明英宗帝正统五年著,极力排议朱子之排佛,唱导三 教一致。同书《序》云: 宋儒深入禅学,以禅学性理,著书立言,欲归功于自己,所以反 行排佛,设此暗机,令人不识也。如是以佛法明挤暗用者,无甚于晦 庵也。(《尚直编·序》) 又云: 晦庵潜心佛学可谓博矣,其排佛者心病也。(《尚直编》卷上, 第2页左) 又云: 三教圣人,各出只手,扶持大道,以成天下之化权,此切论也。 (同上卷下,第33页左) 可知隆撰述之主意。隆议朱子,独断甚多。
[book_img]Z_1872.jpg


[book_title]尚直编序
太极既动，一气流行，分隂与阳，三才肇立。谓其太古，则邈兮矌兮，未暇言之。近而言者，伏羲氏之王天下，龙马出河，遂则其文，[尺/田/一]八卦，造书契，由是文籍生焉。炎帝教耕，燧人取火，黄帝宫室轩免乐，制咸池，垂衣裳，而天下大治，民得遂其生焉。唐虞以精一执中之道，传至大禹，因神龟负文则之，以成洛书，而陈九畴。商周率由旧章，制礼作乐，天下政化之道，其大备矣。周道将衰，则有孔子出於鲁国，适周，愽问於老子。已而之[木*巳]，之宋，力探夏啇之法，皆不足徵。是以从周之道，删诗书，正礼乐，教人以穷理、修身、齐家、治国、平天下。开列庄周，发弘老子无为自然之道，密符三皇五帝无为之化。战国至秦，法出事变，不可胜计。汉儒虽典文学，而道学微矣。是故佛法至中国，教人为善，持戒律身，不肯妄进。至于明心见性，克证本源之道，人皆为善，减於刑法矣。孔子尝谓西方佛圣人之教，不治而不乱，其大徵焉。诗曰：王犹允塞，徐方既来。此之谓也。三教圣人之道，天地合德，日月兼明，大成小成，各利其器，有若一雨溥澍，草木咸资。是道也，克辅
帝王政治之化，其至矣乎。自汉至唐，以及五季，咸尔推之，虽尝变厄，皆未几而复正之。宋儒深入禅学，以禅学性理着书立言，欲皈功於自己，所以反行排佛，设此暗机，令人不识也。如是以佛法明捎暗用者，无甚於晦庵也。然大儒不受其瞒，余人耳受其缚，从其所说，効之以排佛。呜呼，害乎至德，可胜道哉。余輙为之痛惜，故着尚直编以警之。直说而无纡，故名尚直也。览者或从是省觉，默而识之，拔胸次之戈矛，补冥中之隂德，遂致天君泰和，复其本然之性，共沐
皇上睿智深明，一视同仁之道。然则是徧虽亦俚语，庶有补於将来者矣。
正统五年五月既望中吴沙门空谷景隆序

[book_title]尚直编卷上
中吴沙门空谷景隆述
太原王先生名中，字克平，谓余曰：中也，闻诸先达曰：佛是圣中之至圣，佛之教法，大道之学也。不识晦庵先生之本意，何为而排之？乞师一言，以为启迪。曰：据直言之，子则有所嫌忌，逮欲无言，又辜子问。但请力学，至於扩充之地，而无迫隘之量，然後彼之短长了然可见，何待发问而後知乎？孟子谓孔子登东山而小鲁，登泰山而小天下，岂不其然欤？今夫儒之论道经邦，老之归根复命，佛之明心见性，皆明道而弘善也。书曰：为善不同，同归乎治。汉牟子曰：君子愽取众善，以辅其身。此之谓也。是故达人大观，庶几明道理，识言语，乌可死於一人半人之语乎？吾辈心宗之学，微用文义，贯穿道理而已。子读万卷经书，始为通方。达士曰：非一朝而可造诣，吾师於理明切至当，得相扣也。曰：然则为汝隐然指归，令汝自见。韩子未知佛法，所以排佛，及见大颠禅师後，深敬佛法。晦庵潜心佛学，可谓愽矣。其排佛者，心病也。苟不排佛，则後学多看佛书，凢看佛书，则见其心病矣。由是密设墙壍，闲住後学，令走不出，识不破也。
曰：晦庵墙壍设在何处？曰：指程子云佛氏之言，比之扬墨尤为近理，所以其害为左，甚令如[泳-永+(瑶-王)]芭羙也以远之。大学、中庸、序文、或问诸书注语，晦庵语录皆存此意。小学有世俗信浮图诳诱等语，文公家礼丧礼篇有云不作佛事，复指司马温公语注云世俗信浮啚诳诱等语，全是晦庵心之所之，不是温公之语。如是用心，是其设墙壍也。所以皮肤之学者，偏要排佛，才读数十卷书，心忿忿然，遽以排佛为急务。呜呼，学至宏愽，自然通泰，排佛之心稍觉轻矣。学而至化，出彼墙壍之外，自知排佛之非，追悔不及矣。当知三教之学，乃至琴碁书画、百工伎艺，学而至於变化之地，始得活机之妙，不然则在死杀法里。遽伯玉六十而化，始得处心之要，学而至化，卒难得也。
曰：学而至化，固难得也。且言墙壍，谁能出焉？曰：能出者，大儒也。未造此地者，恬然受其瞒，昧而不知，争能出也？曰：曾有能出者乎？曰：有。简而言之，若屏山李公、石塘胡公、乐轩陈公、希逸林公、西山真公、海粟冯公、松雪赵公、须溪刘公、德机范公、曼石楬公、邵庵虞公、仲弘杨公、大朴危公、天锡萨公、兼善达公、溍乡黄公、廉丈杨公、季迪高公、欧阳玄公、斯道乌公、仲举张公、景濂宋公、叔能戴公、伯温周公、伯昂叶公、大章徐公、达善王公、君羽钱公、介山王公、性学李公、广孝姚公、节庵高公、仪之王公、子启曾公等是也。
司马温公与元城刘先生曰：佛家言天堂地狱，且夫实有此否？元城曰：佛之设此，得入於恶向善耳。且邹衍谓：天地之外，如神洌赤县者八九。庄子谓：六合之外，圣人存而不论。凢人耳目所不及，安知其无？温公动容而服膺，自此敬佛。温公手书一卷心经赠僧，复题其後云：退之排佛而称大颠，外形骸以理自胜，且胸中无滞碍。由是观之，於佛不为无得，而所排者迹耳。(注出西山读书记并鸣道集性学辨)已而元城曰：温公老先生深知佛法。(注出元城语录)所以资治通监未始排佛。温公着大同集解、禅偈、古文、孝经旨解、潜虚、拟太玄等书，皆正直之辞，断无排佛之语。文公家礼所注温公之语，虚架而无根矣。濂溪、二程是佛法中人，争肯排佛？温公、程子排佛之言，显是晦庵所造，栽於二家名下，以为自己排佛之本也。道余录[(冰-水+〡)*ㄆ]：二程子排佛二十八条，晦庵排佛二十一条，总是晦庵胸中所蕴，不是程子见识。程子苟存此见，争能着易传耶？易传辞理俱胜，不失东林总禅师、濂溪周元公口传心受之意，一模脱出，浑无睽舛，未尝有此僻隘之心。温公、程子不肯排佛，通监、易传良可徵也。晦庵非惟曲排佛法，抑亦曲指温公、程子，损其名德也。曰：程子排佛之语出於程子文集，岂是晦庵所造？曰：横渠与濂溪同问道於东林总禅师，今来横渠西铭、正蒙二书皆有排佛之语，二书皆是晦庵打点，并加注语，集为朱子成书。西铭、正蒙排佛之语未必出於横渠之口，多出晦庵之笔，程子文集排佛之语同此筹也。横渠与周子同问道於东林，性理、群书等文谓横渠问易於程子。噫！横渠年虽少於周子，亦是同时人也，何不问易於周子，却问易於程子？此或实事亦未可知，或是後人欲尊程子矫立此事亦未可知。已而凢着书者互引此事泛而说之，是以此事遍於群书，遂为实事。岂不见晦庵凢造语要人信伏，便指为程子所说？呜呼！证龟成[敞/黾]，此之谓也。曰：何由知为晦庵之语乎？曰：言语若认不出，何以知人乎？曰：既谓知人，濂溪何人也？曰：履德君子也，故无昧佛之言耳。曰：诚知人矣。夫温公正人君子，二程子慎德君子，吾知三子不肯谤佛，如保曾参不杀人也。通监、易传诚为证据。
曰：晦庵非惟排佛，抑亦排老，此复何如？曰：其於老子之教，初无干涉，故不欲排老。若独排佛，则有讥议，故以二教同而排之，谓为排抵诸宗，抉树儒宗而已。曾不知天生三教，推不向前，捺不向後，为世摸范，不可无也。如太空之有天地，非天地则无覆载也。曰：或谓佛学为九流之墨家，然否？曰：子胡不知也？九流载於史记，汉武帝时司马相如之所述也，此时未有佛法。言墨家者，墨翟也。墨以行事为教耳，佛以大道为教，统天地三教之极祖也。惜相如之不遇乎？遇则推尊而尚之，必有可观者也。曰：佛有兼爱，近乎墨也。曰：慈悲喜舍，佛之德也，岂是溺情汩志之爱乎？慈悲之爱者，德也；溺情之爱者，私也。韩昌黎曰：愽爱之谓仁。此流於情而混淆也。孔子曰：愽施於民而能济众，必也圣乎？孟子曰：恻隐之心，仁之端也。孔、孟非溺情汩志，亦非真妄混淆，故可与慈悲之爱相表里。呜呼！儒宗以纲常为先，明道兼之；释宗以明道为先，纲常兼之。众人观之，似乎不同；达人观之，而实同也。夫既慈爱於众，以及鸟兽昆虫者，岂不忠於君，不孝於亲，不修道德，不弘仁义乎？凢如是者，未之有也。
曰：晦庵所恶，虚无寂灭之教。新安陈氏曰：老氏虚无，佛氏寂灭，此说何如？曰：虚无寂灭，有权实二义。以权言之，则虚无寂灭，是空幻之语。凡夫执有，小乘执空，中乘执不有不空，大乘当体即空，不随众数，妙有非有，真空不空，不立一尘，不舍一法，纵横逆顺，法法全真。是故大觉世尊，为破凡夫之有故，乃曰此身虚幻，令心寂灭；为破小乘之空故，乃责其陷於解脱深坑，令求出离；为破中乘之不有不空故，乃责其缚於幻有，令求大乘。此皆善权方便之术也。以实言之，则虚无寂灭，是万有之母，出生天地人物，动植飞潜，而至万法者也。佛教曰：从无住本，立一切法，乃至无有少法可得。然灯佛为我授记。老子曰：道可道，非常道；名可名，非常名。无名，天地之始；万物，有名之母。常无，欲以观其妙；常有，欲以观其微。孔子曰：易无思也，无为也，寂然不动，感而遂通天下之故。非天下之至神，其孰能与於此？礼曰：无为而物成，是天道也。子思子曰：上天之载，无色无臭。三教圣贤之旨，皆是真常寂灭，真空不空，初无少异。佛说生灭々已，寂灭为乐，益令空其妄情也。夫天地人物以及万类，皆一气展缩，初无间然。展而为阳，缩而为隂，隂极而阳，阳极而隂，静为隂基，动为阳体，静极而动，动极而静，静即虚无寂灭也。静极而动，即虚无寂灭中出生万有也。晦庵读佛书，可只见得破凡夫方便语乎？可是不识虚无寂灭是万有之母乎？可是不识三教圣贤之旨皆是真空寂灭之理乎？可是自欺其心，特尒曲说，疑误後学乎？所以恶佛老为虚无寂灭之教也。其脱於大理，岂小小哉？
佛法自永平十年而来，明主名贤，莫不推尚为大道之学。至於後世之下，晦庵恶之为虚无寂灭之教。且夫晦庵所恶，果当乎？不当乎？晦庵识见，可逾东汉、三国之人物否乎？可逾晋、宋、齐、梁、陈、南北朝之人物否乎？太誓曰：天视自我民视，天听自我民听。故孔子曰：吾从众，未闻从於一己。偏意也。偏意排佛者，余不言其隘而未达也，亦不言其知言而未知道也，亦不言其才而未德也，亦不言其执滞而未圆也，亦不言其逢蒙之行也，亦不言其私而未公也。惟提大意，发觉人心，请自裁度悟之而已矣。曰：中也不敏，闻师之言，亦乃思过半矣。
孔子作春秋，太史公作史记，班固作西汉书，范晔作东汉书，陈寿作三国志，唐太宗作晋书，李延寿作南、北史，魏徵作隋书，刘昫作唐书，司马温公、少微江公皆作通监，郑夹漈作通志，马端临作文献通考，捐傒斯作宋史，李焘作宋监，曾子野作史畧，宋景濂作元史，皆以天地之心为心，是曰是，非曰非，不存私意。诸君史笔，如秉龙泉、太阿，杀人活人，无偏无党。佛法，大道也，可尚不可排，苟或可排，则太宗诸子已排之矣，奚待後世檀其己意者曲排之也。
若夫窃他人之德，为自己之功，欲张自己之功，故掩他人之德，此则逢蒙亦所不忍为也。况孔子而至宋子，肯为之乎？是故春秋以逮元史，亘古今，穷万世，敬之仰之，若天地之高厚，日月之昭明，岂有剽窃之弊，逢蒙之行也。
唐太宗笃志尚佛，迨无加矣。玄奘法师没世之日，高宗顾左右曰：朕失国宝矣。辍朝三日。若谓二帝泥於佛法，然则房玄龄、杜如晦、魏徵、虞世南、褚遂良、李靖、董常诸公何不力谏？盖为君垩臣贤，咸知佛法正大之道，其有补於政化，善利於人，所以同遵尚也。凢造寺译经所有记序，若非御制，则系房、杜、魏、虞诸公所作。其文章之谨严，敬佛之诚笃，可谓至矣。玄宗、肃宗、代宗、宣宗尚佛左甚。代宗指南阳忠国师曰：国中无宝，此僧乃国宝也。宋朝太祖、太宗、真宗、仁宗诸垩尚佛，其左甚焉。相国韩公琦、侍郎欧阳修、张端明、秘书开彦长、章表民、员外郎陈舜俞等未读佛书，末知敬佛。逮乎明教嵩禅师并镡津集一出，无不敛枉，迭称赞曰：不意僧中有此。即非惟空宗通，亦乃文格高良，史之笔大，公之道也。诸公自此敬佛後，有好佛之甚者。礼曰：虽有嘉殽，弗食不知其味；虽有至道，弗学不知其善。是故学然後知不足，教然後知困，知不足然後能自反也，知困然後能自强也。岂不其然乎。自晋以来，谢安石才德之量，经纶之手，孰能加焉。王羲之识量高古，才思逸群，孰能加焉。陶渊明性情之正，去住之高，孰能加焉。谢灵运风规潇洒，文章之精，孰能加焉。崔公群相天下而天下贤之，孰能加焉。衡阳庞蕴识见之高，道学之胜，孰能加焉。裴晋公树大勳业，着於盛唐，孰能加焉。颜鲁公具大节义，文章书法，孰能加焉。相国裴公休文章之古，道学之至，孰能加焉。二苏子、黄山谷儒学之至，禅学之胜，孰能加焉。陈忠肃公道学政事，高识美德，孰能加焉。状元王日休愽学智识，高明正大，孰能加焉。未暇广而论之，畧言此诸名贤笃志尚佛，天下孰不知之。此诸名贤道德明敏，岂不逮於後世排佛之人乎。盖为意诚心正，公而无私，重於佛垩人之至道也。晦庵多注书，故後学敬之。矧不识其心病，故不择其言，皆从其说也。
曰：六经孔孟等书，论道论仁处，论心论性处，晦庵所注，契於圣贤之心否？曰：曲排佛法之言，輙为辩明一二而已，自余未暇论之。况各家注书，各据所见，仁者见之谓之仁，智者见之谓之智，後人或宗於此，或宗於彼，各因气运变化，随人气量之所取也，宁用问焉？且如皐陶赓歌於前，孔子删诗於後，变为骚，变为选，变为律，与夫歌谣吟颂等体，汉魏尚高古，晋宋尚雅淡，唐人尚音律，宋人尚性理，此亦气运之变化也。毛诗三百篇，多有穷夫穷妇之所作，其言简理备，後世敻不可及。彼穷夫穷妇，岂因二十年读书学力之所至乎？盖为气运生而然之也。元人谓宗於唐诗，非於宋诗，岂宋诗果不逮於唐乎？岂元诗果能逾於宋乎？在人好之恶之而已。李杜长於意，唐音重音律，有爱李杜者，爱唐音者，爱平淡者，爱奇崛者。呜呼！孰为是乎？孰为非乎？人之气量不同尒。苟执於小节，失於国风、雅、颂之淳，温柔敦厚之实，或迷於雕巧丽辞，而外乎情性之正，如是言诗，言之奚益？书曰：诗言志。心之所之，既失其正，形之於言，安得其正焉？故学不可不求其正也，道不可不求其大也。曰：余问注书师何以引而不发，而言作诗，二者皆隐然而未详，何也？曰：详备言之，则露筋骨。选诗补注刘坥之谓李太白诗狂简不逮杜公。坥之惟识杜公之学，未识李公之学。李公已到化而神妙之地，其辞章富丽奇伟、奔腾澎湃者，才力自然。所谓国清才子贵，家富产儿娇，岂工于造作、雕琢、闘飣而然耶？区区後学，安可窥测其涯涘哉？呜呼！识见之未至，妄譭先达之所长，得罪於天地乎？此妄说之咎也。余知此咎，是故隐然
晦庵既恶虚无寂灭，又言死者形既朽灭，神亦飘散，虽有剉烧春磨，且无所施。此则虚无寂灭，至於空荡无皈矣。且如有人卧於武林，梦居金陵，与彼亲友同席饮食。是时惟知有此饮食之身，不知亦有幻身卧於武林也。梦饮食者，神识也，亦名精魂也。凢人思善思恶，生死不绝者，即此神识也。死者受苦，剉烧春磨，即此神识也。是时惟知有此受苦之身，不知亦有幻身死於人间也。如彼梦饮食者，不知亦有幻身卧於武林也。当知幻身犹房屋也，神识犹屋中之人也。人既出之，不顾房屋；神识既出，不顾幻身。晦庵所谓形既朽灭，神亦飘散，虽有剉烧春磨，且无所施。是则惟见幻身生灭，不知神识不消灭也。是犹惟知房屋倾颓，不知屋中之人先出屋外，浑无损也。此不消灭之神识，随业受报，出壳入壳，或苦或乐也。不知之者，神识莾荡，茫然无皈。神识尚尒，况欲明佛性乎？非惟不契佛经，抑示深悖书经之旨。金縢曰：武王有疾，周公为三坛，告太王、王李、文王曰：惟尒元孙某，遭厉虚疾。若尒三王，是有丕子之责于天，以且代某之身。予仁若考，能多才多艺，能事鬼神。若据晦庵所谓虽有剉烧春磨，且无所施，则周公代武王之死，形亦朽灭，神亦飘散，虽有多才多艺，亦无所存，将何以事鬼神乎？三王亦将何以受周公之告乎？
礼记：孔子曰：人死曰鬼。此五代之所不变也。若谓形既朽灭，神亦飘散，将何以为鬼乎？若以晦庵之言为是也，则周公、孔子之言为非；若以周公、孔子之言为是也，则晦庵之言为非。周公、孔子，圣人也；晦庵，文公也。汝宜默私意，正神明，以理推之，为何如哉？克乎避席而言曰：晦庵已殁二百余年矣，未尝有人针此膏肓之病。吾知先德不言者，有待吾师发明其蕴也。中也闻此，幸莫大焉，再并而後已。
曰：史书通监师既论之矣，欧阳修唐书、五代史何不言之？曰：欧阳永叔为史之时，未见明教高禅师，是以书史亦无敬佛之意。及见高师之後，始有敬佛之心。故跋韩子别传曰：余官琅瑘，有以退之别传相示者，反覆论诵，乃知大颠盖非常人。余患浮啚氏之盛，而韩退之之说，及观大颠之言，乃知子厚不为过也。此时欧之书史已行於世矣，故不言也。曰：陈子经、宋监何不言之？曰：宋朝一十六主，合三百十七年之有天下，圣圣尚佛，身为帝王，心为佛祖，倾诚至矣。或时敬老子者，暂尒而已。惟徽宗信於林灵素之言，後从老子。子经不收宋主尚佛，惟收尚老，争柰揭氏宋史、李氏宋监、曾氏史畧皆收宋王尚佛行在，天下孰能掩之？刘向序战国策曰：史氏之法，具记一时之事辞，善恶必书，初无所决择。刘向可谓知春秋之意焉。夫执笔者，当以天心为心，庶不悖於天理，不误於後学，焉可倚靠一人半人之心为心，而失天地无私之理耶？呜呼！佛之道何如哉？老之道何如哉？余编尚理编，稍亦言之矣。其有明理者，自识大道之深浅，余不复言也。晦庵排抵佛老，笔於书中，其来二百余年矣。沮人多少善心了也，沮人多少隂德了也。日後天地气数翻变其说，亦未可知。姜渐序其监曰：子经取法乎晦庵纲目。呜呼，既宗晦庵，只合以佛老同一致也。胡为抑佛而扬老乎。此又晦庵之罪人也。日後或有公而无私者，恶其偏见，鸣皷而政之，亦未可知也。曰：卯石南着书何如。曰：长邑伯者，区区好事人耳。石南藉邑伯之威而行文艺，故屈节称为邑伯之徒，以此为立身之计也。凢操文笔，依傍晦庵之意，初无超出晦庵之意。所着之书，依傍陈子经、宋监之意，亦无超出子经之意。故亦不收人主尚佛也。噫，子之所问姑置之，吾亦有所问焉。水母以鰕为目，凢得鰕輙行之。言其行也，虽且至暮，不逾一里之遥。或失鰕，则茫然罔措。[锁-金+鱼]鲒以蟹为足，凢倚蟹则行之。言其行也，虽且至暮，不逾三里之遥。或失蟹，则茫然罔措。二物虽得目足之乐，有以异乎，无以异乎。曰：无以异也。既无异，可用知言矣。
曰：孔子之时，佛法未至中国，孔子知有佛法否？曰：孔子曰：西方之人有圣者焉，不治而不乱，不言而自信，不化而自行，荡荡乎民无能名焉。鬳齐林先生曰：此章似当时已有佛之学，托夫子之名而尊之也。西方之人出於三皇五帝之上，非佛而何？然则佛之书八於中国，虽在汉明帝之时，而其说遍传於天下久矣。不治不乱，不言自信，不化自行，此三者实太古之圣道。孔子发明此道而无私心，惟此一节亦足以见孔子之圣德也。佛法苟非大道，则孔子已指其非矣，安得称为圣乎？佛法教人为善沮恶之言，与三纲五常若合符莭，实为世人之福田，明道之大本也。隂翊
皇度，补於政化之功，可谓至矣。前宋文帝曰：适见颜延之、宗炳着论，发明佛法，甚为名理，并是开奖人意。若使率土之滨，皆感此化，朕则坐致太平矣。臣何尚之奏对，其畧曰：佛法教人为善也，世人能行一善则去一恶，去一恶则息一刑，一刑息於家，万刑息於国，则阶下之言，坐致太平是也。然佛法能为国家省其刑狱，又如此也。唐书曰：虽为异方之教，无损於理之源。韩愈抵排佛老，其道未弘。柳子曰：佛经与易、论语合，不与孔子异道，虽圣人复生，不可得而斥也。孝宗曰：佛之五戒，即五常也。仲尼之道，夫何远之有？如上等语，固合天地之心，公而无私也。
曰：师谓佛法教人为善，省其刑狱。曾不知僧亦有过，而烦於刑狱也。曰：三教垩人之道，未始不以善法教人。後世以法坏法者，未免有之，安得人人同一制也？是故不可以人之不善，而责垩人之教焉。汝之所见，如禾之不获，而责后稷之教耕也；药之不効，而责卢扁之教医也。且夫废耕可乎？废医可乎？是亦未思之甚也。
曰：论语曰：攻乎异端，斯害也矣。或指佛老为异端，此说何如？曰：异端者，杂学也。孔子谓习於杂学，则害於正道之学，直言而已，且无蕴奥，何以抝直为曲乎？孔子存时，佛法未至中国，孔子惟闻佛之道德，故称西方有圣人。汉明帝时，佛法才至中国，孔子已没六百年矣。是故孔子不见佛法也。既不见佛法，指佛何法为异端乎？佛法既为异端，孔子何以指佛为垩人乎？老子既为异端，孔子何以言曰：老聃博古知今，则吾师也。(出孔子家语)是以博问老子之後，传诵其语，以示门弟子焉。(出礼记、家语、庄、列、史记等)晦庵非惟曲排佛老，亦悖孔子崇尚佛老也。後世指佛老为异端者，图掩其德，设此逢蒙之计也。後学自无所烛者，未免随人指呼，效而言之，唤钟作瓮也。一朝学到李屏山、林希逸，而至景濂、大章诸公之地，自能识破矣。夫佛老者，道学也。指道学为异端者，其为智乎？不智乎？其为善心乎？瞒人乎？汝亦学理者，犹未识破也。
诗曰：采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？此之谓也。曰：师言明矣。孔子崇尚佛老，诸书具载，晦庵排之，实悖孔子也，吾侪未之思耳。余虽未尝排佛，然亦因其排，故余亦惑之，未克笃敬於佛。今也反而思之，余害至德甚矣，是为大谬。痛心疾首，悔而追之，不可得矣。自今而後，受佛明教，归依礼敬，庶为补过之万一矣。
曰：僧也，不耕而食，不蚕而衣，岂不坐消民利而减其福积乎？曰：三教九流而至百氏之家，皆系天地使然，资其所宜致有之也。天生其人，亦生其禄，贵贱贫富，数已分定，天理之力大而无敌也。密而行之，人不可见，岂人力能夺天理之力乎？其可转移者，有曰：皇天无私，惟德是辅。中国为有三教垩人道德仁义之学，故名大国。传継伏牺、神农、黄帝、尧、舜、禹、汤、文、武、周、孔之道，特立於天地间，是为中国也。苟无三教垩人之学，则与蛮貊之邦何以别焉？三教之子互相排击者，如廉颇忌於蔺子也。达人大观三教通行者，如蔺子不肯两虎共闘，而克树国家之大本也。曰：道德仁义之学，吾儒已备，何待佛老而後备乎？曰：道有所司，汝未知也。孔子之道详而文，老子之道安而谦，吾佛之道大而密。三教垩人，各丁其时，出以救世，乌可凢情妾窥测也？汉牟子曰：书不必孔丘之言，药不必扁鹊之方，合义者从，愈病者良。子贡曰：夫子何常师之有？此之谓也。
曰：孔子曰：身体发肤，受之父母，不敢毁伤，孝之始也。孟子曰：不孝有三，无後为大。僧之去发毁形，绝其所嗣，亦悖吾儒乎？曰：孔孟取之仁义，不特取之以迹。泰伯逊国而之荆蛮，断发文身，孔子称其至德，未尝言其不孝。伯夷不娶而之首阳，孟子称其垩之清者，未尝言其不孝。吾徒为法忘身而取大义也，可以报四恩，度生死，可以弘善道，开来学，岂不资於大化乎？伊尹放大申於桐宫，以迹言之，则伊尹灭身有余之罪，理不可迯也。以义言之，则致太申密迩先王陵墓而生善心，令自悟也。及其既悟，奉归于毫，诸侯皈之，以垂万世无疆之休也。如此巧设方便，匡成厥德，始知伊尹功烈其大矣哉。至於微子徉狂，比干割腹，豫让吞炭，介子焚身，经史称其仁义，未闻言其不孝。是故取之以义可也，取之以迹未可也。孟子曰：子莫执中，执中无推，犹执一也。斯言善矣。
曰：韩子上佛骨表，作原道排抵佛老，是故推其有功於吾儒。师谓不可排佛，似不侔矣。曰：韩子文章雄徤，以之为功，排佛何足推为功也？此时尚书孟简、于頔、李翱等，岂为无才德而不能排佛乎？盖为识法者惧，故不为也。言佛之道无权势，惟以修道尚德为任，其感格天地帝王名公贤宰所推尚者，天道自然，岂求之而得也？言不执权势，凢欲排者任彼排之，况佛法之权在乎帝王臣宰之手，欲抑之欲扶之，犹握拳展掌而已，岂为难乎？此时韩子为刑部侍郎，而亚卿之权盖亦重矣，排此无权无敌之道，岂为难乎？周公辅成王而王天下，可谓难矣，可谓功矣。管仲相桓公一匡天下，可谓难矣，可谓功矣。毛遂一出力拒楚王之威，遂令楚王与平原君歃血坚盟，定其利害，合楚魏之兵以乎强秦之战，致使赵国重於九鼎大吕，可谓难矣，可谓功矣。蔺相如皈壁於秦，力命秦王击[午/止]以配赵主之瑟，二者皆以尽忠为心，不顾自身，有逆龙鳞夺虎食之险，可谓难矣，可谓功矣。鲁仲连寸刃不施，一言之下却退秦兵，以息伐赵之患，可谓难矣，可谓功矣。文中子进策於隋不能用，卷而东皈，续诗书、正礼乐、修元经、赞易道，九年而六经大就，中说十卷，脱类论语，其智识也明，其处心也正，其进退也宜，其门人也皆有王佐之才。夫如是，可谓难矣，可谓功矣。房玄龄佐辅唐太宗定天下，不矜其功而善皈人，亦可谓难矣，可谓功矣。魏徵危言危行谏争，太宗或有未思之误，匡而定之，可谓难矣，可谓功矣。排佛谁不能之？牧児竈妇皆能排佛，何必谓之功也？既谓韩子排佛有功，汝亦何不效而排之？苟排之，吾亦无阻。晦庵排佛，笔於书中亦无阻者。晦庵排佛之计，有受惑者，有不受惑者。李屏山而至徐大章等，是不受惑者。呜呼！吾佛之道系乎天地，岂属世外之凢情乎？曰：师谓不可排佛，又言凢欲排者任彼排之，自相矛盾耶？曰：言不可排者，公论也。排则悖於天地之心，损乎隂德，余特悯而救之也。或不受救，一任排之，余无阻也。韩子为负英俊，有过不复三思，勇心排佛。及见大颠，勇心自息，然後深味禅学。前之排佛，盖是不知而误为也。後人以禅学性理着书立言，然後反行排佛，此是知而故为也。冥々之中，各有前程之定理。韩子上佛骨表，宪宗皇帝大怒，将以抵死。裴度、崔群等上言哀请，乃贬潮列。闻郡之灵山寺大颠禅师道德名重，三以书请。其一曰：韩愈启：孟夏渐[执/大]，惟道体[寄-可]和。愈弊劣无谓，坐事贬官到此，盛闻道德，切思见颜。非到来未获参谒，已怙县具人船奉迎，日夕伫瞻。四月七日，愈上大颠禅师。其二曰：愈启：海上穷处，无与语者。侧羕道高，思获披排，专特有此咨屈。此旬晴明，不甚[执/大]，倘能乘闲一至，实为幸也。六月初三日，愈白大颠禅师。其三曰：愈启：慧匀至，辱荅问，珍悚无已。所示广大深逈，非造次可量。传曰：书不尽言，言不尽意。然则垩人之意，其终不可得而见耶？如此而论，读来一百遍，不如觌面对之。愈闻道无凝滞，行无系缚，苟无所恋着，则山林闲寂，与城隍无异。大颠师论甚宏博，而必守山林，不至列郭，自激修行，独立空旷无累之地者，非通道也。劳於一来，安于所适，道故如是。不宣。愈顿首大颠禅师。七月十五日。(出旧本韩文，有注云：大宋重刊韩文，欲去此三通书，谋夫於欧阳文忠公。公曰：不可去。故存之。晦庵挍韩文，亦存之不去。已後重番，晦庵所挍之板，剔去之不存矣。??古畧亦収之。)大颠至郡，留数日，谈论廓达，深有契怀。次日，言及上表谓佛为夷狄之教等事，大颠答之。其畧曰：吾闻善观人者，观其道之所存，而不较其所居之地。桀纣之君，跖蹻之臣，皆生中国，然不可法者，以其无道也。舜生於东夷，文王生於西夷，由余生於戎，李札出於蛮，彼二垩二贤者，岂可谓之夷狄而不法乎？子不观佛之道，而徒以为夷狄，何言之陋也？子必以为上古未有佛而不法耶，则孔子、孟轲生於衰周，[山/虫]尤、瞽叟生於上古，岂可舍襄周之垩贤，而法上古之凶顽哉？子以二帝三王之代未有佛而长寿也，则外丙二年、仲壬四年，何其夭耶？子以汉陈之间有佛法而人主夭且乱，则汉明为一代之英主，梁武寿至八十有六，岂必皆夭且乱耶？子谓儒有言仁义忠信，而不知佛之言常乐我净，无以异也。子既未读佛书，安知不谈先王之法言耶？昔者舜犬吠尧，非爱舜而恶尧也，以所常见者唯舜，而未尝见尧也。今子常以孔子为学，而未尝读佛之书，遂从而恠之，是舜犬之说也。佛之与人子言，必依於孝；与人臣言，必依於忠。此众人所共守之言也。子今自恃通四海异方之学，而文章旁礴，孰如姚秦三藏罗什法师乎？子之知来蔵徃，孰如晋之佛图澄法师乎？子之尽万物不动其心，孰如梁之宝公和尚乎？韩子默然良久，曰：不如也。大颠曰：子之才既不如彼矣，彼之从事者佛也，而子反以为非，然则岂有高才而不知子之所知者耶？韩子悔过，自此敬佛，深好禅学。其荅孟简尚书书曰：来示云，有人传愈近奉释氏，此传之者甚也。潮冽有一老僧，号大颠，颇聪明，识道理，远地无可与语者，故自山召至列郭[(并-(美-(王/大)))/田]十数日，实能外形骸，以理自胜，不为事物侵乱。与之语，虽不尽解，要自胸中无滞碍，以为难得，因与徃来。及祭神至海上，遂造其庐。及来袁列[(并-(美-(王/大)))/田]，衣服为别，乃人之情，非求福田利益也。(出韩文，旧板、今板皆有之。)韩子哭女诗并序曰：去岁自刑部侍郎以罪贬潮列，小女道死，殡之层峰驿旁山下，蒙恩还过其墓[(并-(美-(王/大)))/田]，题驿梁云：数条藤束木皮棺，草殡荒山白骨寒。惊恐入心身已病，扶舁治路众知难。遶坟不暇号三匝，设祭惟闻饭一盘。致汝无辜由我罪，百年惭痛泪阑于。(出韩文，旧板、今板皆有之。)韩子自上表至见大颠讲谈问禅，始未详备於韩子别传、旧板韩文、陈休齐文集、晁氏笔记、释氏通监、佛法编年、佛祖通载、稽古畧、传灯统要、金汤编等书，今輙引其畧耳。
柳子曰：韩退之排佛，佛不可排，不与孔子异道。退之学儒未能过杨子，子子之书於庄、墨、申、韩皆有取焉，佛法反不及庄、墨、申、韩耶？曰：以其夷也。果不信道而斥焉以夷，则将反贵恶来、盗跖而贱李札、由余乎？非所谓去名求实者矣。陈忠肃公讳瓘，字莹中，剑川人。公於宣和初奏议，其畧曰：用释氏之饶益而天下莫与争，用老氏之无为而斯民休息。释氏曰：止止勿说。老氏曰：智者勿言。孔氏曰：默而识之。此祖宗之躬行，非有言之士所能议哉！(出大宋三教奏议并资鉴)公序集古录引吾宗枣柏大士之言曰：作器者必有檨，造车者必合辙，古无今有之法即是邪道，不可学也。三复斯言。学道之要，不以古垩为檨，皆外游耳。有问曰：悖理之说，古书皆不言，千五百载後独周子言之，得非古无今有乎？曰：否，特论者弗知考耳。性理之说，东林禅师授之濂溪，东林已前各专己教，未能融会。皇宋已来，涯禅师倡之，始以其词意发明易、中庸之旨，非古无今有也。(出[常-吊+王]中录并性孝旨要)公早留心於禅学，为执闻见以求解会，未克发明。後参灵源禅师，灵源曰：离却心意识而参，绝却垩凢路而学，可也。却被逼责，无所用心，昼夜呆坐而已。偶於燕寂间脱然开悟，述偈曰：书堂兀坐万机休，日暖风和草自幽，谁识二千年远事，如今即在眼睛头。公有此省悟，故所论甚明。
汉人有曰：佛经者，卷以万计，言以亿数，非一人所能堪也。仆以为烦而不要矣。牟子荅之，其畧曰：江海所以异於行潦者，以其深广也。五岳所以别於丘陵者，以其高大也。麒麟不处苑囿之中，吞舟之鱼不游数仞之溪，割三寸蚌求明月之珠，探枳棘之巢求凤凰之雏，必难获也。客曰：佛法至尊，世人多病其廓落难用，虚无难信也。牟子曰：至味不合於众口，天音不比於众耳。作咸池，设大章，发萧韶，咏九成，莫之和也。张郑卫之弦，歌时俗之音，必不期而拊手也。夫闻清商而谓之角，非弹弦之过，[听-王]者之不聦矣。见和璧而言之石，非璧之贱，视者之不明矣。牟子之言至矣哉！夫佛之道大而难入，有识者，有不识者，人之材器不同，不足恠也。
祥符常禅师曰：甞嘅资治通监称贞观中有僧自西域来，善咒术，能令人立死，复咒之令蘓。太宗择飞骑中壮者试之，皆验。因以问传奕，奕曰：此邪术也。臣闻邪不干正，请使咒臣，必不能行。帝命僧咒奕，奕初无所覚，须?僧忽僵仆，若为物所击，遂不复苏。此必好事者曲为之辞。何则？若使果有是，则僧非真僧，咒非真咒，正谓邪术耳，固不足以张吾教之疵也，而况断无此理。向使彼自西域远至长安，厥术能死人而复蘓，乃不睱自能卫其身，对常人无故而僵死，蜼儿童莫之信也。又当是时，京城有大德僧慧乗、玄琬、法琳、明瞻诸公，其肯坐视伪僧破坏教门，不请峻俗，乃畄帝命传奕办耶？佛制戒律，虽春蹊生草，犹不许比丘践之，恐害其生也，况肯说断人命咒传於世乎？故予谓好事者曲为之辞，断可见矣(出佛祖通载)。余谓常禅师言之当矣。太宗，明君也，岂不识破彼邪术乎？况贞观之初，有道德高僧杜顺和尚等十余人，续有三蔵法师玄奘、清凉国师澄观、南山律师道宣等，常居辇下，太宗朝夕聚诂论道无虚日。诸师明通五眼，学贯九流，担荷佛法重任者也，何不破除邪术而容其驰玩乎？传奕者，隋时为黄冠，至唐高祖武德八年乙酉，从庾俭荐为太史丞，後陞太史令。奕上疏排佛，前後七次，帝皆不报。丞相萧瑀廷斥之曰：佛垩人也，奕为此议，非垩人者无法，请寘严刑。奕乃力争，瑀曰：地狱正为此人设也。是时法师法琳作破邪论，明槩作诀对八条，慧乘作辨正论，秦主门下典仪李师政作内德论，迭加进之，皆引大理证奕之非。高祖大悦，於是奕疏寝息。贞观二年戊子，太宗谓奕曰：佛道微妙，汝独不悟其理，何也？奕曰：佛是西方夷狄耳。帝恶其言，不荅，自是终身不齿。奕於贞观十二年庚子秋卒暴而死。若谓邪不干正，则[估-口+(田/寸)]奕不识佛垩人之大道，是不明也；叛老子之教，擅己私，曲排佛法，是无德也。夫如是，安得为正人乎？此事了然，可见好事者粧点瑕疵也。春秋十二公，合国之优劣，孔子不加增损，惟於片言只字之间抑扬而已，此握史笔之天理也。惜乎温公不加详审，辄[听-王]讹传，笔於文籍，後世捡点，理不可逃也。孔子曰：尧舜其犹病诸。而况温公，安得无失？晦庵乘此机便，指而言之，笔於文公家礼、丧礼篇中，致令後人不识真伪者，益滋於轻薄。凢欺心即欺人，欺人即欺天，安忍为之也？君子百行所进，殊途同皈，胡为汲汲然以排佛为事乎？呜呼！佛法之大，包罗法界；佛法之固，重於须弥。割亦无伤，撼亦无动。彼排之者，徒自贻後悔於冥冥之中，千佛出世之後，亦莫能解释此结也。非惟害己，亦累祖宗，悲哉！
大道涵天地间天下有生，莫不具本然之性，而与之同一躰用。盖为所心不同，而有善恶、感果、优劣之异。至难调治者，人心也。是故三教垩人，各出只手，扶持大道，互施教法，以成天下之化权，教人克明此道也。孔子以三纲五常为先，老子以谦恭慈俭为先，释迦牟尼佛以慈悲方便为先。凡能并修三垩之德，则此道几於有成矣。缺一垩之教法，则化权之道而义不足焉。人之於道，非一德一善卒以可成，要具众德众善而後成矣。如朝廷有三公、九卿、五府、六部，百僚分职，各职其政，并集百僚之政事，克成一国之大治。缺一职则失一政，失一政则治化之道而义不足焉。三教垩人，共弘大道，同於此也，安可缺其一焉？
易道也者，天地本然之理。然微伏羲莫能画卦，微文王莫能演文，微周公莫能定爻，微孔子莫能翼象。至於系辞、说卦等意，然後易道粲然明於天下。易道，体也；画卦，用也。三垩之言，兼体用而发明也。缺一垩则易道不明，安可秉一垩之言而弃三垩乎？三教垩人，共弘大道，同於此也，安可缺其一焉？文中子曰：诗书盛而秦世灭，非仲尼之罪也；虚玄长而晋室乱，非老庄之罪也；齐戒修而梁国亡，非释迦之罪也。易不云乎：苟非其人，道不虚行。或问佛。文中子曰：垩人。文中子可谓知天地间三教之大体也。至道冲漠，常情难测，理固然矣。宜乎晦庵昧於佛老之道也。
杨、墨以行事为教，无大道之法言，孟子非之，公非也。後世效颦，曲排佛、老，欲求孟子之风，较之霄壤。夫杨、墨，一行之士也；佛、老，弘道垩人也。佛教曰：是法住法位，世间相常住。老子曰：爱民治国，能无为乎？佛、老何尝弃於纲常之道耶？三教垩人，鼎立天下，司大道之化权也。既不识佛、老之道，是不智也；曲排佛、老，是不仁也。孔、孟之学，教人学仁义也。读其书而遗其仁义，輙攻於文艺乎？恃彼文艺，肆於己意，而至曲排佛、老，误之甚矣！丧其心德，亦误後学。诸人当自省察而已。曰：理学类编程子曰：释氏之学，极乎高深，要之率皈乎自私自利之域。此说何如？曰：佛法以成道为体，度人为用。佛於三千大千世界，无一芥之许不是舍身命救人之地也。未能自度，先能度人者，菩萨之心也；惟能自度，不能度人者，小乘人也。是故常被佛责，令修大乘。世人不知佛法，擅其臆说，可乎？不可乎？
曰：理学类编程子曰：垩贤以生死为本分事，无所惧，故不论死生。佛之学为怕死生，故只管说不已。此说何如？曰：世人识情系缚，循环生死，莫之能已。佛说诸经，指而谕之，依法修行，悟明生死，岂是怕生死乎？世人只见幻身生死，不见佛性不生死。不知生从何来，死从何去。设使欲知，赤无所措手。是以强说此言，修饰而已。大似不得饮吃，强言不饥也。孔子曰：未知生，焉知死。又曰：原始反终。老子曰：皈根复命。贾谊曰：化为异类。王逸少曰：死生亦大矣。垩贤岂不言生死耶？此章问端与前章问端，若是程子之语，则程子见识自纳败阙矣。若是後人谬指程子所说，则玷辱之咎，其在後人也。
曰：近思录、理学类编、北溪性理等书，皆以凢情度量佛法，乞师明辨之。曰：彼皆不识佛，猜忌而已。世人之心测度佛，垩人境界，不啻太空粟粒，天地毫芒，何足辨也。岂不见晦庵临诀困笃，自悔曰：到此时节，输与黄面老子一着自供欵也。盖欲遮掩心病，尽力拦住後学，不看佛书，意欲灭尽佛法，不显露其心病。故作感兴诗云：谁哉継三垩，为我焚其书。噫！亦有不受欺瞒拦不住者，识破他矣。适之所谓希逸林公、黄文献公、景濂宋公等是也。惜乎後学被前人指昧佛者为道学之传，不昧佛者不为道学之传，如是笼住後学，不敢转动，故不识抱德明理正人君子也。呜呼！此之智识欲望林、黄、宋公，何异汗池之下望苍天也。苟不能撤藩篱於大方之家，破识情於真性之府，不免区区缚於常人言语里。
曰：排佛者谓传道学，不知所传何道？莫是传乎瞒人为道耶？传乎昧佛之行为道耶？传乎辞章富廉为道耶？传乎死者形朽灭，神飘散，如是断灭之见为道耶？曰：分复言矣。汝读许多书，犹识不破，尚滞狐疑，可见汝之器量卑微也。苟识不破，不免[听-王]他揆，遣憍慢佛垩人，以父为雠也。

[book_title]尚直编卷下
晦庵谓死者形朽灭，神飘散，然祭祀是谁受飨耶？周礼、礼记皆以祭祀为先，祭祀之道是虚设耶？宜省察之。
唐太宗早闻武后欲坏其成法，故欲杀之。袁天罡曰：杀之则再生人世，怨怒愈深。太宗然之，故令为尼，建立感业寺处之。(出刘三吴佃监，惟通监畧之。)天罡谓：再生人世，怨怒愈深。晦庵谓：形朽灭，神飘散。两家之言，天地悬隔，孰是孰非？夫天罡，明理之人也，岂众人可同日而语哉？
曰：宋人谓雷击者，隂阳相激，偶尒触死，非特然也。此说何如？曰：惊蛰之後，二隂在上，四阳在下；芒种之後，五阳在上，一隂在下。既隂阳相激，雷雨交作，则合时时相激，雷雨不停，何故晴雨间然耶？当知二气交运，如辘轳之轮，互为上下，若相激，则安能发育万物乎？日月星辰，风云雷雨，皆天地体用，各有天神主之，应时不忒，故有祭天飨地之理。风雨均调，苍生善业所感，不调时，恶业所感，非上天无慈心也。言雷击者，永乐二十二年，台列天封寺维那士弘，为雷打死，顷焉复苏之。自言死去见诸天神，教诫曰：汝先世为巡检，曲罪一夫，枉罹极刑，汝能奉佛，故未偿其命。後世为住持僧，将常住铜钱潜埋三窖，死後遂湮没之。二世罪故今诛，惟今世奉观音大士至诚，姑存之。後至宣德二年，溺水而死。浙右有人，卬造佛天三界纸马，开张店业。店屋楣间，平铺阁板，作卧室於阁上。一夜，触翻尿器，淋漓污马，仍将此马晒乾卖之。本年，从店中提出此人，雷打死於门前。文一贫家，夫妇二人，有绝粮忍饿之患。夫携一鵞，入市鬻之，得米二斗，饥苦迫甚，以二升沽酒饮之。回至中途，醉卧於地，被人窃去其米。及醒，慞惶皈家。妻知之，不胜哀苦，夫乃投水而死。妻曰：夫既死矣，我何存之？亦投水而死。明日，天雷打死一男子，掷置於二屍之旁，书其背云：窃其米者，此人也。松江有人为雷打死，书其背云：十年前与一妇人入寺登塔，弟二层行[婬-壬+(工/山)]，故诛。湖列一女子，雨中见诸官吏至门前，惟二人入其家，如世所画天兵之状，擒女之兄，雷打死於门前，始知官吏是天神也。亦有雷打死者，家人以屍着衣，明日复雷，剥去其衣。亦有以屍置於棺中，明日复雷，揭去棺盖。如是显验，每年有之，不复多引。此数端目击耳闻者，恐辱其家人，故不言其姓名，夫是为天诛也。亦有蜈蚣、狐狸、蛇、鼠，精恠术与器物附托为妖者，雷必打之，岂是隂阳相激，偶尒触死乎？易云：震来虩虩。象曰：洊雷震，君子以恐惧修省。盖言畏天谴，故修省补过也。宋人教人不信雷诛，深悖易经，不惧天地，未进其善，先丧其德。惜乎後人不肯展开大见识，照明事法之理，惟拘拘然死於宋人之言尔。
宋人非惟臆说天雷，其悖佛过患极甚。文中子用孔孟之学着书，却敬佛法。宋人用佛法着书，却排佛法。欲令後学不看佛书，庶不识其用佛法着书所以然也。宋人於佛法中所得者，如以一毫蘸海，所得极少。以此极少之水，令後学取足受用，不复入海，教坏人心，违悖佛法，失於大善，过莫大焉。
自有佛法已来，昔知皈依进道，忏罪修福，是为大善，是为大法，是为大道，是为福田，是为大息。至於宋李文公家礼，沮人供佛饭僧，不作佛事，从其所说者，失诸善利，深可悯伤。夫汉、唐已来，唐臣达士，皆遵佛法，岂非高明贤德乎？後人不行者，察古今言语之是非，故溺於宋人之诡计也。
宋人常以佛法立言，其理便善。悖於佛法，自立意说者，便是平常。余有愚徒，从文从学，皆不能看破。呜呼，区区小雏也。譬如蚯蚓，惟知一尺地中食泥之乐，不知苍龙深跃海渊，飞腾在天。斥鷃惟知竹篱寸窍，左之右之之乐，不知大鹏一举，则九万里扶摇，风斯在下。然亦不足恠也，囿於器量，不能化耳。
畧言：汉唐已来，牟子、范晔、曹植、陶潜、阚沢、房、杜、魏、虞、李、杜、韩、柳、欧、蘓、杨杰、濂溪等辈，得佛法之饶益，脱然变化，堂堂气象，有大人作畧。及乎横渠、程子、杨、谢、罗、李、晦庵、敬夫等辈，自意於佛法中已得饱闻，将此见识，着书立言，令人不复入佛。惟李屏山、林希逸、冯海栗、赵子昂、黄溍卿、宋景濂、徐大章等辈，不受其惑，能入佛学，亦有大人气象。愚徒从文等，虽剃发披缁，却被宋人所惑，不自省察，不得佛法之饶益，故无大人气象。
范文正公舍宅为寺，寺名天平，延浮山远禅师为住持。公凢莅所守之地，必造寺度僧，兴崇佛法。贤德之僧，必与友善。琅瑘覚禅师，悟达之人也，公交甚厚。夫与琅瑘、浮山二禅伯交深义笃者，则知其於佛法道理必饫闻矣。公之子孙蕃行，代代为官，迨今不絁。苟非佛[稫-禾+彳]田中所植隂德，感动天心，能若是乎？
范文正公与司马温公友善，此时范忠宣公惟侍立而已。及登大用，却居温公之上。虽有连舟惠麦之德，然亦有限。若非父子笃敬佛法隂隲所致，安能至於是乎？古之人事，乃躬行道德仁义者也。自宋人着书昧佛之後，乃舞弄聪明才智者也。所以古之人事与今之人事，有彼有此也。大达君子洞然照见，余人不能见矣。要如松雪赵公、黄文献公之所见者甚安。
小学一书，晦庵谓死者形朽灭，神飘散。又言范文正公曰：若独享富贵而不恤宗族，异曰何以见祖宗于地下？理学类编，晦庵又曰：死则气散，泯然无迹。有托生者，是偶然聚得不散，又去凑着那生气，亦能再生。晦庵既谓形朽灭，神飘散，泯然无迹，何人羞见祖宗于地下乎？何物凑着生气而再生乎？自相矛盾，莫能解释也。史记等书曰：魏武子谓儿颗曰：吾死後可嫁吾妾。未几又曰：吾死後须杀吾妾，以为从塟。已而颗从前命嫁之。後颗为晋将，临敌秦将杜回，忽有一老人结草以抗回，颗乃擒回。颗於夜间见老人来告曰：我即嫁妾之亡父也。公嫁我女，故来报德耳。春秋左传、史记世家，咸谓齐襄公杀公子彭生。已而襄公猎於贝丘，指一物谓群从曰：此大豕也。群从曰：此非大豕，即公子彭生也。襄公不信，援矢射之，物立而泣之，果彭生也。如是死生之际，彰感之事，左传载之益多。礼记曰：人死曰鬼。又曰：鹰化为鸠，雀化为鸽。至於蒙求等书，鲍靓记井，羊怙识环等事，皆与晦庵极相违戾。从文正公与诸经史则悖晦庵，从晦庵则悖文正公与诸经史，令人疑惑从何而得定理。呜呼，此事洞明，始得抵当，安可世间之心猜疑而说也。横渠谓：鬼神，二气之良能。程子谓：鬼神，造化之迹。晦庵谓：鬼神，气之屈伸。三人之说，皆是一气之造化也。夫此一气，包罗天地，初无缺少。充塞天地，只此一气，更无两个。一气曰阳曰隂者，只是此一气展缩而得名也。鬼神既只是此一气，则尽天地间只是一个混沌，更无两个。盖为尽天地间只是一气故也。然则何故有天神乎，地祗乎，五岳之神乎，四渎之神乎，山川之神乎，社稷之神乎，无祀鬼神乎，历代封禅乎，古今祭祀乎，鬼神如是之多也。较夫三人之说，则不侔矣。礼记曰：大皡为春帝，勾芒为神。炎帝为夏帝，祝融为神。少皡为秋帝，蓐收为神。颛顼为冬帝，玄冥为神。若据三人所谓二气良能，造化之迹，气之屈伸，然则何必太皡等为四时之帝乎？何必勾芒等为四时之神乎？[门@并]尹子曰：鬼者，人死所变。中庸曰：鬼神之为德，其盛矣乎！杨子曰：天地神明，不测者也。皆与三人之说，犬不侔矣。晦庵谓死者形朽灭，神飘散，泯然无迹，然则大皡等以何为四时之帝乎？勾芒等以何为四时之神乎？此又不侔之极也。理学类编有问：人死魂魄便散否？晦庵荅曰：固是散。又问：子孙祭祀，却有感格者，如何？晦庵荅曰：子孙是祖先之气，所以感格。若据晦庵之说，则祭五岳、四渎、山川、社稷，无祀鬼神者，既非其子孙，皆无感格耶？呜呼！姜源踏人迹而生后稷，简狄吞鸟卵而生殷契，伊尹生於空桑，志公生於鹰巢，是谁之气耶？以谁为祖先耶？争如孔子曰：未能事人，焉能事鬼？未知生，焉知死？一句推开，却无过咎。理学类编张、程、晦庵等，皆屑屑然以孔子厚始反终，推而广之，以论鬼神，此又事极计生也。大凢事务，不知则已，何苦欲沽虚誉，强而言之，缚住後学，迷塞其心，不复求明也？悲哉！
曰：师谓梦者，神识也。死而受苦者，此神识也。窃有疑焉。曰：子所疑者，可得闻乎？曰：人生有睡梦也，死则形气既离，何梦之有？曰：甚矣，子之懵然不达也。子之所见，正类晦庵，惟见形气断灭也。形气既能作梦，死而未殡者，形亦尚存，何以无梦乎？至於埋之火之，何不知痛苦乎？当知因有神识，成此形气。形气如屋，神识如人，去住由人，屋是闲物也。汉牟子曰：人临死，则家人上屋呼之，魂神还则复蘓，不还则不苏。魂神固不灭矣，但身自朽烂耳。身譬五谷之根叶，魂神譬五谷之种实，其根叶生必当死，种实岂有终乎？牟子之语亦详矣。
鬳齐先生曰：伊川谓佛学有上达无下学，余谓伊川之言亦是亦非也。吾宗以悟道为要，不在学问。佛言千日学慧，不如一日学道。从上祖师不许参禅人看经教语录文字，惟令一味参究悟道，实惟上达也。以此论之，伊川之言可谓是矣。吾佛世尊说诸经卷积满竜宫，海藏大部花严有四，天下微尘数偈流於大夏者，百千万亿分之一也，岂无文字乎？汉唐以来，历朝三藏法师泊於佛图澄和尚、道安法师、远公和尚、支道和尚，生肇、融、叡二祖，神光大师、杜顺和尚、智者大师、崇福藏法师、清凉观国师、慈恩基法师、圭峯密禅师、南山宣律师等，其道则到果位之地，其才则有孔孟之文章，岂无下学也？以此论之，伊川之言可谓非矣。吾修当自勉旃，不可虚消嵗月。禅宗虽谓不立文字，然临济、德山是禅宗第一等宗师，观其语录文章经教无所不通。东坡谓雪窦语录有两个翰林学士之才。梅屋常禅师曰：周武宗废教，沙门犯颜抗争殆数十人。唐高祖时传奕排佛，惠乘法师等皇皇论争，引义慷慨，亦不失法王真子之识。唐武宗废教而力争者，惟知玄法师一僧而已。佛运数否，难莫可免。凢释子者，处变故之际，无一辞可纪。佛法尊博如天，亦吾徒朱学之罪也。余闻径山一代住持志其名，凢有书记到山，则以尊宿之礼待之。侍僧讥其分别，径山曰：书记是扶教门、敌外侮之良将也。吾以教门为重而然，岂分别也？汝等小儿，安知佛法丈任之重乎？侍僧再拜而已矣。书记亦难任也，具内外学，始授其职。内学心要，置之末论；外学可与翰林颉顽，庶堪措手。不尒，则反邀辱矣。唐季已来，永明雪窦明教大觉礼法师、式忏主、宁僧录、圆法师、黄竜、佛印、宝覚[(雪-雨)/大]源、兜率觉范、东山三佛、大慧、高庵、真歇、弘智、应庵、密庵、橘列、石室、北涧、淮海、如意、万松、彦美、天隐、幻住、天如、觉隐、寂照、广智、梅屋、古林、南堂、宝冽、松月、楚石、古鼎、梦堂、见心、恕中、全室、大璞、一初、同庵、止庵、用章、竺隐、行中、祖芳、随庵、圆庵、德岩、启宗、九皐、岱宗等，皆敌外侮之良将也。近代人物虽不逮於古人，然世与时迁，人亦随之，各当其代也。
吾宗所谓无为者，无为无不为，无心而为为，皆正事也。岂是块然不动乎？言无学者，学到万法尽通，至於无学之地，惟取其理，不取其语。盖为一切法相，咸同一相，所谓无相。此无相法，性相皆空，俱无自性，俱不可得故也。岂是[山/虫]々度日，作愚人乎？大部诸经，皆言智为先导。虽修五波罗密，乃至万行，若无般若，皆名魔业。若志失菩提心，皆名魔业。佛见心乱者，则令其作死屍骸骨之观想。见心不乱者，则令其数息。如是调摄其心也。祖师凢见可於机用发明者，则以禅机构之。凢见泥於文义者，则令其离文字而学道。凢见不知文义者，则令其学智惠而明般若。不然，则固守僻执，一愚人耳。呜呼！人心如是，难调理也。故劳大觉垩人，说许多经教，对机调治。故云：千经万论缘何事，只为调治一点心。凢吾缁侣，自宜量其材力，立其志愿，确乎戒德，体乎佛心，然後或专於悟道，或兼明经旨，或先学问而後发用，请择其道而行之。如是修心以期成道，弘传教法以利於人，可谓为僧之本等也。宋理宗时，灵隐痴绝冲禅师令门下之僧常衣直裰等服，昼夜不释其身，临睡则披五条袈裟，囊佩大衣而卧垩朝。洪武间，长兴僧官林禅师常衣直裰等衣，日夜不离於体，以一布囊安直戒牒佩之於膺，惟登厕、澡浴二事则以此囊悬於壁，事毕复佩之，宵[耳*更]不遗没齿而後已。虎丘行中仁禅师凢得沉檀异香，则以小合贮之，置於大香合中，每且持以行香至世尊前，於小合中另取好香一炷进之，除外不复他用，客至惟[蓻/大]常香而已。
世有一卷注解金刚经，题名曹溪六祖大师解义口诀。其注语并前後序，总出一己之意，更非二人之语。此是宋神宗元丰间，天台罗适所注，假垩师之名也。无深理，有浅义，盖因浅俚之故，世人多爱之，谬矣。六祖大师法宝坛经第十付属章曰：师一日唤法海(此処起首至於)转相教授，勿失宗旨，共计七百七十七字。此是金天教之人，伪造邪言，增入刊板未草之弊也。详览坛经之意，只是一统说去，分为十章者，亦是金天所分也。世有後三卷莲经，此是妄无所知，匹夫所造，撨歌牧唱也。世有金刚经议论，此是金天教之人，伪造魔语也。世之妄着经书者，舋舋然不可胜计，我亦何暇览之，偶覩四端而已。彼若实言某人所作，此则任其胡言汉语，何必论之。既假佛祖之名，安可不说。呜呼！妄谈性理，坏人心法，玷辱佛祖，罪莫大焉。右言三师之德，吾徒合遵，四端之弊，诸人合知，是以笔之於此。
宋人昧佛者，惟横渠以至晦庵数人而已。不昧佛者还多焉，濂溪、二苏、张九成、吕东莱等是也。昔者汉唐已来而至於宋，黄竜、佛卬、东林、晦堂、[(雪-雨)/大]源、大慧诸禅师等，不以儒释相分，平等开导，体佛之心也。岂料他人将我佛法作儒法用，欲皈功於自己，所以转身排佛。呜呼！此机已失，不胜痛惜。今後吾修或得悟道，设使纳交於他宗之子，但以诗文交接，慎勿漏泄玄机，当以宋人为戒。所谓前车既覆，後车改辙。孔子曰：於予与改，是
国一禅师以道学传於寿涯禅师，涯传麻衣，衣传陈搏，々传种放，放传穆修，修传李[怡-台+廷]之，李传康节邵子也。穆修又以所传太极圆授於濂溪周子。已而周子扣问东林总禅师太极图之深旨，东林为之委曲割论，周子广东林之语而为太极图说。周子长於禅学工夫，是以工夫之道过於邵子。子子长於天时历数，是以数理之道过於周子。至於道学则一也，初无二致。
曰：师谓晦庵排佛者，心病也。所有心病，乞师言之。曰：汝但深於佛学，泛及百氏之书，汝当自见，亦见濂溪、二程以及诸子所得道学之源流矣。曰：诸子所得，未暇问之，濂溪、程子所得之自，乞师言之。曰：备说则烦，姑为畧说。濂溪姓周，讳惇颐，字茂叔，舂陵人也。初扣黄龙南禅师教外别传之旨，南谕濂，其略曰：只消向你自家屋里打点。孔子谓：朝闻道，夕死可矣。毕竟以何为道，夕死可耶？颜子不改其乐，所乐者何事？但於此究竟，久久自然有个契合处。(出附章氏家谱)濂一日扣问佛卬元禅师曰：毕竟以何为道？元曰：满目青山一任看。濂拟议，元呵呵笑而已，濂脱然有省。(出资鉴并佛卬语录後跋)
濂闻东林总禅师得竹林寿涯禅师、麻衣道者二师心传易学，穷神极性，由是扣之。总谕濂，其畧曰：吾佛谓实际理地即真实无妄，真而无妄即诚也。大哉乾元，万物资始，资此实理；乾道变化，各正性命，正此实理。天地垩人之道，至诚而已，必要着一路实地工夫，直至于一，且豁然悟入，不可只在言语上会。濂一日与张子厚等同诣东林论性，总曰：吾教中多言性，故曰性宗，所谓真如性、法性，性即理也。有理法界、事法界，理事交彻，理外无事，事必有理。诸子沉吟未决，濂毅然出曰：性体冲漠，惟理而已，何疑耶？横渠曰：东林性理之论，惟我茂叔能之。(出弘益纪闻)濂问大极，总曰：易在先天，无形有理，盖太极即易也，无形之理即无极也。天地间只是一气，进退而为四时，以一气言之，皆元之为也。(刘时中所得东林亲笔论易之语，又尹氏家塾及蘓季明茟记详备，并有程子深爱元包四德之语)五峯胡先生序通书，谓濂得太极图於穆修々，得於种放，放得於陈搏，此其学之一师也。明说太极图非濂所作，陈搏之学得於麻衣衣，衣得於寿涯禅师。(出性斈指要并正易心法)濂问太极图之所由，緫曰：竹林寿涯禅师得国一禅师之心传，其来远矣，非言事物而言至理。当时建图之意，据吾教中依空立世界，以无为万有之祖，以无为因(无即所依之空)，以有为果(有即二气交运)，以真为体(真即一真至理)，以假为用(假即万物化生)。故云：无极之真，妙合而疑。濂复造佛卬之室，叙及悟由[(留-田)-刀+ㄗ]曰：吾多教人孔孟之大义，今公所负，可以起之，宜力行无滞。东林亦有谕濂倡儒为道学之语(出松窓杂记)。濂谕学者曰：吾此妙心，实得启迪於南老，发明於佛[(留-田)-刀+ㄗ]易道，义理廓达之说。若不得东林开遮拂拭，断不能表里洞然，该贯弘博矣。(出尹氏家塾并性学指要)濂徃潮冽灵山寺，访大颠禅师遗迹，见韩子上大颠书，累幅并存，及留衣亭，肃然无恙。故题诗曰：退之自谓如夫子，原道深排释老非，不识大颠何似者，数书珎重更留衣。(出性理群书并灵山寺留衣亭真迹)濂作爱莲诗曰：佛爱我亦爱，清香蝶不偷，一般奇绝处，不上妇人头。(出郑谷集)濂性简约，乎居澹如也。晚年悉屏文字，惟务静胜，而卒得道学之传。(濂溪行状)东林教人，惟务静胜。濂溪之久，不事笔砚，终日端坐窓前，草也同一生意，盖是静中有得。(弘益纪闻)道学性理之始，实倡於涯师，而至干緫，师緫以授周子。(弘益纪闻)陈忠肃公曰：性理之说，东林授之濂溪，溪溪广之，其言遍於佛书。([常-吊+玉]中录并性学指要)後村刘先生诗云：濂溪学得自高僧。又云：始知周孔外，别自有英豪。(出後村集)
程子，洛中人，讳颢，字伯淳，号明道。弟讳頥，字正叔，号伊川。子野曾先生曰：程氏颢、頥同受学於濂溪，濂溪首令寻仲尼、颜子所乐何事。学成，各以斯文为己任。(出史畧等)程子以太极图授之後山先生，後山曰：余观周、程推己教人之所以，及反观孔、孟以来，实未尝有此寂默危坐、做工夫、寻乐处，以为斯文之穷究。信乎周、程体道之源，固有所别流矣。(赵说之心学渊源後跋)明道深味於华严合论，自谓有所心融意会为喜，以其所由书於云盖寺。(云盖寺碑刻墨迹)明道以亡母寿安院君恩辰徃西京长庆寺修冥福，躬预齐席，见众僧入堂，周旋步武，威仪济济，伐皷敲钟，内外整肃，一坐一起，并准清规，乃叹曰：三代礼乐尽在是矣。(弘益纪闻)[(雪-雨)/大]源清禅师荅伊川书曰：麦羕过[听-王]，以知道者见期，虽未一奉目击之欢，闻公留心此道甚久，天下大宗师历扣迨遍，乃犹以鄙人未见为不足。顷年间闻先师言公见处，今览公所作法要後序，深观信入真实不虚也。(出[(雪-雨)/大]源语录○先师即晦堂心禅师也。晦堂尝以心法授伊川)已而伊川多入[(雪-雨)/大]源之室。嘉泰普灯录云：程伊川、徐师川、朱世英、洪驹父，咸问道於[(雪-雨)/大]源禅师。故伊川之作文注书，多取佛祖辞意，信源流之有从也。石塘胡汲仲先生曰：孟子没一千五百余年，道潜统绝。子周子出，然後潜者复光，[糸*(色-巴+也)]者复续。河南程氏二子，得周子之传。周子之传，出淤北固竹林寺寿涯禅师而为首倡。程子四传而得朱氏文公，公公复得张敬夫，讲究此道，方得脱然处。乃云：前日所闻竹林遗语，未之契者，皆不我欺。元来此事与禅学十分相似，学不知禅，禅不知学，[一/ㄠ]相排击，都不曾劄着病处，亦可咲也。(胡氏大同论)欧阳玄曰：程子平生爱读佛书，但不及朱氏之博覧。(欧阳记录)伊川曰：明道先生出入释老几十年。(伊川所作明道行状)东林谕濂，有一中散为万事，未复合为一理，及天理之性，人欲之私，天地万物，本吾一体，元包四德，诚通诚复等辞。二程传其学，故伊川着书立言，皆本其意，或全用其语。如易传序：体用一源，显微无间。(此二句出唐清凉国师华严经疏)濂溪太极图说：无极之真，妙合而凝。(此二句出华严经法界观)无极而太极等语，全是东林口诀。周子通书、濂洛集等，皆根於此。周程取用佛语，多类此也。
晦庵深讳周、程，明露佛语，故云：周子之学，莫知其师传之所自。又云：周子之学，得之於天。且夫周子通书师友章云：至难得者，道德有於身而已矣。求人至难得，善有於身，非师友则不可得也。晦庵之言，悖於周子之语矣。意在绝其所得之自，殊不知昧於天理，愈令节病彰焉。有若韩子见大颠後，所有敬佛之辞，後人删而去之。晦庵校韩文，尚留韩子上大颠三通书。後人再刊，又将此三通书一并删去。故知後人既服晦庵之药，执迷於排佛左，甚於晦庵。争知晦庵设此関窍，曲排之也。後人不识其所以然，将谓是实，从实而排之，所谓一人传虚，万人传实也。咾呼晦庵设个関窍在此，後人尚识不破，争得如薛简、张拙、白居易、杜鸿渐、李习之、韩昌黎、陆亘、陈操、李附马、杨大年、富郑公、杨次公、郭公辅、赵清献公、周濂溪、张无尽、冯济川、张九成、吕居仁诸大儒等，能参吾宗之禅関乎？敬佛法，明佛理，惟未透禅関者，有若许玄度、习凿齿、宗炳、刘遗民、雷此宗、王导、周顗、沈休文、张说、李太白、王摩诘、柳子厚、王渤、李源、吕蒙正、范仲淹、范[罩-卓+勺]公、文潞公、张约齐、吕东莱等是也。以佛学为通家之好者者，若曹子建、王洵、王珉、文中子、杜子美、杜牧之、孟浩然、刘禹锡、刘长乡、司空曙、司空图、李群王、皮日休、许浑、贾鸟、项斯、郑谷等是也。佛法苟非大道，若能感诸名贤如是崇尚者也，诸贤才德明敏，岂不逮於後世排佛之人乎？苟不取於诸贤之大公耳，屈於一人半人之己意者，实未思之误也。
曰：师谓诸子参禅明佛理者，皆贤德君子也。惟柳子在八関十六子之列乎？曰：柳子明理君子也。有人谓韩子文胜於柳，柳子诗胜於韩，二子之名并驱於世，此亦评之未详也。文艺雄徤者，韩过於柳也。理学妙密者，柳过於韩也。後世理学不通者，不能穷柳子之文。二蘓子、王荆公辈优於理学，所谓合节矣。其与刘禹锡易地而官，以便其奉养，此德又余人之所难行也。惟失所於王叔文，故着其名於十六子之列。柳子於德宗贞元十九年为监察御史里行，彼时王叔文、韦执谊用事，二人奇柳子之才，擢为礼部员外郎，欲大用之，非妄求也。俄而叔文败，柳子与刘禹锡等七人俱贬，柳子为永列司马。至宪宗元和十年，徙柳列刺史也。柳子与薛孟容书曰：宗元狼忤贵近，蹈不测之事，此丈人所闻见，不敢与他人道。又与裴埙书曰：仆卑甞与游者，居权衡之地，十荐贤幸乃一售，不得譸张排恨，仆可出而辨之哉？又与李夷简书曰：宗元得罪之由，致谤之自，以阁下之明，其知久矣。又祭妻父杨詹事文曰：宗无谤言未明，黜伏逾纪。即此观之，亦足以见其被排谤之机，章章然明且着矣，何待史氏之说乎？况柳文篇篇正大，学海弥深，断无锐气[彳*昌][彳*壬]之咎，过於他人远矣，实有道之人也。呜呼！凤凰不与众羽同类，众羽亦不识凤凰之贵，故有疑忌之思也。伺求柳子之过，乘便而搦之，可胜道哉！欧阳唐书重而挤之，温公通监、晦庵纲目从而抑之，亏其美德也。赖有天不可欺，冥冥之中各有前程去处，
晦庵所用佛语，若虚[(雪-雨)/大]不昧(此句出唐译大智度论并禅书)，不可限量(出华严、宝积、大集等经)，似是而非(出镡律集)，大学补阙(全是禅语，畧翻变之)，始言一理中散为万事，未复合为一理，真实无妄，真实之理，有是理而复有是事，天地之理，至实无妄，垩人之心，至实无妄(皆是东林口投周子语意)，能知觉，所知觉(楞严经等)，千垩相传，心法脱然有悟处，又非见闻思虑之可及也。物我一理，固有之性，心之体一用，吾心正而天地之心亦正，万物之本原，一心之妙用，活鱍鱍地，彻头彻尾，做工夫到这里，咬菜根，无缝塔三句语，劄着病处，一刀两叚，一棒一条痕，一掴一掌血(皆出禅书并诣经)，注复卦，引楞严经语为证，拠云非惟年有变，月亦有之(云云出周易附鑟纂注)。晦庵注书，惟毛诗一经，乃是学力注成，简用佛法，自余四书等注，并诸制作，皆用佛法，丸以佛经禅语，改头换靣，翻变其语，而取其意，如是用者，逼於群书，晦庵如是所用佛语，又讳周程明露佛语，不识晦庵是何心哉。
晦庵早从学於延平李先生，父之恨不发明，及询长者，咸指之禅学。已而徧谒禅老，与吕东菜、张南轩同问道於大慧禅师。(出大惠年谱後)晦庵十八岁从刘屏山游，屏山意其必留心举业，遂搜其箧，惟有大惠禅师语录一怢耳。次年登科。(出左焴所作大惠语录序、井拱辰集等书)晦庵致书於开善谦禅师曰：熹向蒙大惠禅师开示狗子佛性话头，末有悟入，愿授一言，警所不逮。谦荅书曰：把这一念提撕狗子话，不要商量，勇猛直前，一刀两叚。晦庵览之有省。(出资监拱辰集、性理群书)晦庵於竹林小轩诵佛经，作诗曰：端居独无事，聊披释氏书，暂息尘累牵，超然与道俱。门掩竹林幽，禽鸣山雨余，了此无为法，身心同晏如。(出朱子大全集并道余录)晦庵有书启国清禅师曰：寒山子诗刻成日，幸早见寄。(字蹟见旧本寒山诗後)晦庵寄山居僧诗曰：方丈翛然屋数椽，槛前流水自清莲，蒲团竹几通宵坐，扫地焚香白昼眠。地窄不容挥麈客，室空那许散花天，个中有句无人荐，不是诸方五味禅。(出事文类聚)陆文安公九渊，每与晦庵争论太极图说，盖知晦庵有禅学，故谓晦庵有悟入讥之。(出史畧等)有问：今士大夫都入禅家去者，何也？晦庵荅曰：是他高似伱々，平生读许多书，记诵文章，所藉以取功名利禄之计者，到这里都靠不得，所以被他降下了。王介甫平生学许多道理，临了舍宅为寺。本朝李文靖公、王文政公、刘元城、吕申公，都是甚麽人，也都去入他禅学。佛法说六根、六识、四大、十二缘生之论，皆极精妙，故曰：此谓孔子所不及也。四大即是魂魄，十二缘生出华严合论。佛说本言尽去世间万事，後却说出实际理地，不受一尘，万事门头，不舍一法。达磨尽翻窠臼，倡为禅学与义学，尤为高妙。金刚经大意，只在须菩提问云何应住，云何降伏其心两句上，故说不应住法生心，不应住色生心。禅宗有云：有物先天地，无形本寂寥。能为万象主，不逐四时雕。扑落非他物，纵撗不是尘。山河及大地，全露法王身。若人识得心，大地无寸土。看他是甚麽样见识。今区区小儒，怎生出得他平，宜其他为挥下也。(朱子语录并易解、欧阳公杂记、性理群书)晦庵如是博於佛学，又教人弃於佛学，此亦不识晦庵是何心哉。(言语烦者不收，鸣道集、道余录割过者亦不收，惟竹轩诵佛经之诗简座亦收於此)右言晦庵自用佛语，又讳周、程，明露佛语。自博於佛学，又教人弃於佛学，此二章微露晦庵心病也。汝若浃洽贯通，全体皆见，始知周、程、张、谢、游、杨、晦庵等着书立言，凢於说道理处，寸寸节节皆是佛经禅语之意。岂不见陈忠肃公谓性理之说，东林授之濂溪，其言遍於佛书也。近有一个半个指禅语曰：此一篇与宋儒言语相合，这几句亦与宋儒相合。呜呼，曾不知宋儒言语尽是禅宗流将出去者也。曰：师之所言，皆出吾儒之书，非存私也，非不公也。且言世之排佛者，可是学力之未博乎，可是理学之未通乎，可是学佛未至而反排乎，可是纪昌之用心乎，可是局於此量不能化之而大通乎。呜呼，尚亦不敢轻於常人，安忍欲沽自己之幻名，曲排三界，大垩人度人之大法。吾为之忧，忧彼排者亏损隂德，至於至也。
曰：中也。亦知周、程道学得於禅宗，传至晦庵，不越其教。不知晦庵何以昧佛之德，反而排之？曰：濂溪穷究道学於黄竜、佛[(留-田)-刀+ㄗ]、东林三禅师也。夫三师者，端人也，其取友必端矣。濂溪取友，亦必端矣。况程子多游禅室，多读佛书，固知程子必是慎德君子，不肯叛佛。晦庵立言，泛用佛理，反而排之者，俾人不识也。是故遮掩周、程学佛之根，然亦遮掩不尽。中庸或问谓杨氏等受学於程门，其言皆佛、老之余绪，多说游、杨、谢氏等言出於佛、老。晦庵明知周、程、杨等道学出於禅宗，适之所谓其所排者，设墙壍也。
曰：师谓读佛书便识晦庵心病，窃疑师欲罗笼人入佛之意，不知然否？曰：佛法如大路，凢欲於此路行者，亦不拒之；不欲於此路行者，亦不邀之。学佛者得佛法之饶益，佛亦无喜；背佛者不得佛法之饶益，佛亦无愠。从佛背佛，在乎人之有善根无善根而已，安可力致其然欤？北溟有鲲，化而为鹏，听其自化也，岂人力能俾其化焉？人之从佛，亦何益於我乎？人之背佛，亦何损於我乎？
曰：佛经中语有与老庄相似者，晦庵谓佛经剽窃其说，此意何如？曰：佛是天上天下三界大圣人也，大道周圆，万德统备，见人之所不见，明人之所不明，故有穷妙道之极谈，罄秘赜之玄奥，岂藉老庄之言以为用乎？而况历朝三藏法师多生西竺，未尝善吾中国之书，惟解中国之语，是故到吾中国翻译梵经而为中国之语而已。翻译梵经者，如番邦所用通事人也，只将梵语转作唐言，孰敢变乱佛圣人所说之辞而坏其经旨乎？佛生周昭王时，老子生周定王时，老子後於佛四百余年矣。且夫前人窃後人之语耶？後人窃前人之语耶？颠倒荒唐，惑诸後学。道家除老、関、庄、列之外，诸经皆是後人采摭佛经之意造成道经，晦庵欲蔽佛之光明，千方百计反而抑之也。人虽可瞒，天不可欺也。鬳齐先生曰：佛出西方，岂应於此剽窃抵佛？抵之太过，不公矣。(出列子注)
曰：除晦庵外，亦有排佛者，此复何如？曰：自无主见，不能识其道之深浅，惟凭晦庵之说，从而排之，是为随人脚跟转也。曰：亦有不因晦庵之说，自欲排者，此复何如？曰：譬如世人，惟识常见之物，不识难见之物，忽过明月之珠，夜光之璧，光华璀璨，流辉夺目，不识是宝，疑之为恠，寻握利剑，猛力而拒之，争知此物能使贫者富，贱者贵，有如是功与德也。亦犹瞽者不见日月之光，欲令尽天下人皆瞽其目，同说日月无光明也。
曰：师谓或者曲罪，柳子辨之明矣，争奈亦罪王维乎？曰：王维陷於渔阳，不得已而処之，落他网中，不得不尔，然後潜求良策，脱身还国之计也。曰：王维何不就死？胡为而存之？曰：此时玄宗蒙尘於蜀，肃宗构朝，二主皆未遑宁处，王维安忍弃君而就死地乎？颜渊告孔子曰：子在，回何敢死？此之谓也。苏武陷於匈奴，虽持汉节，亦受匈奴之制，落他网中，不得不尔，此亦不忍弃君而就死地也。王维、苏武易地则皆然。惜乎後世不求其长，而求其短，故罪王维。若以天理神明之鉴鉴之，则不可罪王维也。
曰：师谓刘坥之等惟识杜公之学，未识李公之学，然二公之学何以异焉？曰：韩子亦言李杜文章光焰万丈，曾无优劣之分，但子美长於作法，见识苍古，太白长於神妙，见识廓达，兼有道味，如竜之无形迹可见，而能裂山填水，兴云布雨，活法变化，不同凢兽之被人捕缚者也。後世仰之弥高，莫能近傍，所以谤之。选诗补注坥之去取之间极欠子细，唐诗未暇论之，宋诗惟收晦庵之作，宋人为用佛家性理，故不类古诗，所以元人非之。当知唐诗可学，宋诗难学，元人不能继宋，反以非之，亦气运之变也。然晦庵诗文专用佛家性理，巴々▆々认着影响，不知实处，如明教禅师之所谓似是而非也。坥之独取其诗，不识坥之从何立意，盖坥之不明道眼，故不能将宋人称斤定两逐个识破，由是区区蒲伏於晦庵脚跟之下也。呜呼！苟能从佛法大海中挨拶得透，回视晦庵自知之矣。近世达之者未言成道，元本中峯且言宋景濂亦能默而识之，不露齿也。
曰：师谓晦庵欲掩濂溪之学，得於禅宗，故云得之於天。师之确论，愚犹未达，再乞明诲，启沃愚痴。曰：佛是三界大垩人，尚从然灯佛授记作佛。孔子为万世师法，亦问於老子，学之不厌，诲人不倦，好古敏以求之者也。玄策禅师曰：无师自悟者，天然外道也。古之垩人，尚倚河图、洛书以成文籍，观天地、察物理以定隂阳，量日影、等盈亏以成历数，未尝得之於天也。子夏答鲁哀公曰：臣闻黄帝学乎太真，尧学乎伊寿，舜学乎务成跗，禹学乎西王国，汤学乎威子伯，文王学乎铰时子斯，武王学乎郭政，周公学乎太公望。自开辟已来，岂有得之於天者乎？周子惟有淳厚之德，於黄竜佛印处得些子禅学，於东林禅师处得传易学，并说明太极图之意旨，由是为一代明公，短中求长而已。何以昧其根本，而谓得之於天？斯言文谬，欺编後学甚矣。
曰：师谓隂符经近老庄，何以拠焉？曰：其大高古，其旨明道。作者非黄帝则老関，非老関则庄列，余人不能也。邵子谓七国时书，亦非也。伊川谓非商末则周末，斯言庶几矣。晦庵谓唐李筌所作，何其昧哉。古人亦无此作，况唐人乎？晦庵又言此书有强兵战胜之术，斯言益昧矣。此书全说道理，断无兵机。虽尝有云：天发杀机，龙蛇起陆。人发杀机，天地反覆。天人合发，万化定基。此言心法几微，一动一静，与天时流行之道冥一脗合，无过与不及之谓也。岂兵机之谓乎？且兵法起於黄帝，其书虽不及见，犬率不外乎太公望之三畧、六韬、孙子武之十三篇也。至於具起司马法、尉缭子之兵法，亦不外乎此。孙、庞、乐毅起翦、颇、牧、韩信、霍生、诸葛、魏武、谢安、桓温之用兵，亦不外乎此。唐太宗与李靖讲明，至矣，得矣。征伐之理，兴仁义，去暴乱，正国土以救民，不得已而用之，岂合宜之事乎？故云战德、战仁义，未言战兵也。武经格战之理，观天时，察地利，任之以勇智，固之以仁信，秉之以忠义。正兵奇兵之变，临事换机，击其虚，避其实，以佚待劳，以近待远，以饱待饥，无恃强以勇进，无怯威以速退，可攻则攻，可守则守，活法变化，机用无穷。以隂符经较之，犹天之与渊，大不侔矣。盖晦庵有博学之才，兼得些子佛学，後人不逮，故服其言，不能择其善不善也。
曰：虚无寂灭之理，晦庵曾用否？曰：用矣。虚无寂灭之理者，静而无念也。晦庵云：人生而静，天之性也。感於物而动，性之欲也。(诗传序)又云：静能生动，便是渐渐恁地消去，又渐渐恁地长。(隂符经注)此即变用虚无寂灭之语。惟变其语，不变其理。晦庵如是明挤暗用，脉脉不断。盖晦庵将虚无寂灭之理，以为说性理之根本故也。曰：师之言至矣，吾侪不能自省觉尔。
凢慢佛者，鲜有不婴折挫者焉。或致名位不进，或进而复坠，设不坠亦贫困，或中途夭阏，或子孙乖蹇，或遭隂罹天谴也。世人酣迷，不能觉察耳。盖受晦庵之所绘也。晦庵亦偿此感於赵宋光宗，绍熙间累官列邑而已。宁宗召除焕章阁待制兼侍讲，甫四十六日遽卒。理宗追諡文公焉。呜呼，以其文义欲欺三界，大垩人，度人出生死，成道果，生福德，开知慧，众德统备之大法耶。岂非深悖天理乎。曰：晦庵亦论性论道，岂惟文义乎。曰：濂溪问性於东林禅师，师曰：性即理也。东林以性之琐，未应酧而已。理之一言，岂能尽性之道哉。犹曾子曰：夫子之道，忠恕而已矣。忠恕之言，岂能尽夫子之道哉。此亦应酧而已。濂溪以性即理之一言，取足於心，授之程子。後来晦庵倚恃其说，乃曰：性即理者，为千万世说性之根基。中庸曰：天命之谓性，率性之谓道。晦庵注云：命犹令也，性即理也，率循也。如是亦兼训字而已矣。以即理之所言，指之为性，循此即理，指之为道。晦庵以此琐言，释副中庸之义也。呜呼，安得子思子再生於世，论此道哉。
曰：晦庵门弟子蔡仲默等不甚排佛，何以师徒之不同耶？曰：自东汉南北朝而来，诸子虽通佛学，未克多以佛理着书作文，惟以佛理修心养道，吟咏性情而已。宋儒潜心佛学，着书立言皆用佛理，所以儒学至宋大变，变为道学，发明四书六经也。晦庵宗於程子，是故今日惟说周程所得之源，不言诸子之所从也。请观战国之下，荀卿、吕不韦、司马迁、贾谊、董仲舒、刘向、杨雄、班固等语，不越六经孔孟老庄之意。至於永平年间，佛法入中国之後，范晔、曹植、许玄度、陶渊明、王维、李翱等语，已入佛学矣，故有评佛论、皈去来辞、结庐在人境中嵗、颇好道、复性书等语。至於杨亿、杨杰、二蘓、濂溪、横渠、二程及上蔡、龟山、东莱、南轩、晦庵等语，浑用佛学，故有寂默危坐、做工夫、寻乐处、识神灵、性虚而灵、寂而妙、返本还源、用力之久、一且豁然贯通焉、无极而太极、无极之真、体用一源等语。所以晦庵与门弟子皆未排佛。晦庵盖为泛用佛意，欲掩佛学之德，全皈自己之功，故立排佛之言，栽於书中，令人信伏，後人披览，承虚接响，排之而已。排佛用此逢蒙之计者，起於张子厚、谢良佐、杨中立、张敬夫等，广之於晦庵也。曰：然则张子厚等排佛之语，吾师何不弁明而正之？曰：屏山李学士鸣道集言之详矣。曰：韩子排佛之说，吾师何不辨明而正之？曰：当时大颠禅师言之详矣。曰：石介说恠，吾师何不辨明而正之？曰：如意迈禅师荅石记言之详矣。至於嶷禅师甄正论，嵩禅师辅教编、非韩篇，相国无尽张公护法论，妙明成禅师折疑论，静齐刘学士三教平心论，千瀬[鹿-比+(尤-尢+又)]禅师显正论，迈禅师辨伪录，少师烑公道余录，诸公互加发明益详矣。先德未言者，今日为子言之而已。曰：中也虽不敏，亦知佛法不可排也。世之排者，致令後学失其善心，於天理何如哉？曰：佛法者，生育天地之大本，至宰万化之灵机，上穷空界，下彻地轮，莫非佛法之所统构，如是大道，何惧排乎？譬如大海，能容百川之水，亦容诸杂秽流，若秽若清，咸成一味，有如是德，故名为海。佛法亦然，毁誉不动，以见佛法之大也。诗曰：公孙硕肤，赤舄几几。此之谓也。观其力排之意，速去佛法，扫土而尽，争知愈排愈盛，愈抑愈扬，犹张一掌，拟掩太阳，徒奋身努力，而不能掩太阳少许之光明，惟损自己之德耳。又如仰靣噀天，自污其首，逆风扬尘，自坌其己，然则何益矣？
当知排佛法者，众人也；王天下者，垩人也。大道在垩人作兴，此天地一定之理。尧典曰：放勳钦明，文思安安，允恭克让，光被四表，格于上下。泰誓曰：天佑下民，作之君，作之师也。历代帝王，祖述其道，抚育万邦，其揆一也。佛法大道之学，教人为善也，是以历朝崇尚至我。
圣朝以皇极而致治，以佛心而致仁。
太祖皇帝加板的嗒和尚为国师。
太宗皇帝加大宝法王为上师
仁宗皇帝加光法师为法王。
宣宗皇帝加慈恩和尚为上师
今上皇帝加扬国师为上师。
圣量高明，天然正性，恢弘佛法，利益世人。佛法苟无益於天下，安得如是之感乎？
曰：师谓佛法利益世人，不知有何利益？曰：参禅悟道者，得明心见性之益；穷究经教者，得明通玄旨之益；依法修行者，得渐入菩提之益；持戒念佛者，得生净土之益；持戒禅定者，得生天上之益；皈依信受者，得善根福惠之益；善心敬佛者，得善回福果之益；依信佛法者，不作诸恶，得不烦刑法之益；佛法行於世间，得隂翊
皇度之益。此是体乎三教垩人之心，与天地神明至公无私之意。余以慈悲方便令汝知之，慎勿亦效逢蒙、纪昌之用心也，自丧其德，惟是一身之咎。苟或教坏，世人仿而排之，是则招回带果，罪不可逃矣。曰：罪福果报死生等事，此皆佛书之语，吾儒不信也。曰：岂特佛书有是语乎。大禹谟曰：惠迪吉，从逆凶。伊训曰：作善降之百祥，作不善降之百殃。坤之文言曰：积善之家，必有余庆。积不善之家，必有余殃。子曾子曰：人之好善，福虽未至，去祸远矣。人之为恶，凶虽未至，去祸近矣。岂非罪福果报乎。系辞曰：死生之说，精气为物，游魂为变。孔子又谓子路曰：未知生，焉知死。岂非论死生之事乎。子乃轻於圣人之训，重於後人之言，谓无罪福果报死生等事，坏其心术也。不愧罪祸，则无德矣，无德安能进道。大哉佛法，众德统备，世人获其善利，不知报恩，反生诽谤，甚於子之刃父也。汝知之乎。曰：余改辙矣，岂复蹈彼蹊乎。复持此意谕诸朋辈，令彼知非免罹害德之咎，益感吾师之德，其深与愽，不可极其涯涘矣。
曰：师谓三教圣人，各出只手，扶持大道，以成天下之化权，此切论也。仰瞻圣上，制法行事，三宗并弘。夫天下之人，咸推此理，即契天地圣人之心也。曰：子言善矣。圣上明逾日月，量同天地，道齐尧舜，德迈商周，协和万邦，平章百姓，追回上古四五千年之淳朴，唤醒末学二三百载之沉迷。车同轨，书同文，混一区宇；儒崇仁，老崇理，咸契佛心。上符列垩之钧谟，广被至仁之厚德。仰愿淳风政化，永垂万世无疆之大猷；垩子神孙，克绍一定不迁之洪业。钧陶万化，时歌有道之昇平；共乐泰和，日颂无为之至治。永贻厥德，克配天心者焉。
正统五年五月中澣日中吴沙门空谷景隆着
万历庚子季冬朔，且重刊板存方肆，广印流通。
尚直编终

        </div>
      </div>
    </div>
  </div>
</div>
<!--update:2025-08-30 09:27:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>