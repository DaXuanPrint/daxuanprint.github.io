<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="秘钞问答第一（亦号白表纸一）,秘钞问答第二,秘钞问答第三,秘钞问答第四,秘钞问答第五（抄本第四）,秘抄问答第六（钞本第五）,秘钞问答抄第七（抄本第六七八初秘钞第六）,秘钞问答抄第七（抄本第六七八初秘钞第六）,秘钞问答第八,秘钞问答第八（钞本第八终秘钞第八之余）,秘钞问答第九（抄本第九第十初）,秘钞问答第十（抄卷第十一）,秘钞问答第十一（末）,秘钞问答第十二本,秘钞问答第十三,秘钞问答第十三（抄卷第十五）,秘钞问答第十四本（抄卷第十六秘抄第十六）,秘钞问答第十四,秘钞问答第十五（抄卷第十七）,秘钞问答第十六">
<meta name="description" content="秘钞问答，22卷，日本赖瑜撰，《大正藏》第79卷No.2536_秘钞问答_全文在线阅读_秘钞问答_全文在线下载_大玄古籍书库">
<title>秘钞问答_赖瑜_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">秘钞问答</span> <br/>
          作者： <span class="inputVal" id="bkauthor">赖瑜</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]441448</span> <br/>
          说明： <span class="inputVal" id="bkdec">秘钞问答，22卷，日本赖瑜撰，《大正藏》第79卷No.2536</span> <br/>
          封面： <span class="inputVal" id="bkimg">Z_3208.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]秘钞问答
[book_author]赖瑜
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]441448
[book_dec]秘钞问答，22卷，日本赖瑜撰，《大正藏》第79卷No.2536
[book_img]Z_3208.jpg


[book_title]秘钞问答第一（亦号白表纸一）
问。何故名白表纸耶。答。御口决云（报恩院僧正御房口决也。下准之）此抄觉洞院胜贤僧正为奉授仁和寺喜多院御室被抄之。御室彼本有御传受。僧正口决被书制。再治之后被遣僧正计。令蒙彼印可给。彼本长七寸计卷物。以云母纸为表纸。故云白表纸也。此有重重不同。初重本十五卷。第二重本十七卷。第三重本十七卷。本故遍智院僧正（成贤）委细里书有之。第四重仁和寺禅觉委细记。五十余尊有之（云云）赖瑜于仁和寺北院御自笔本拜之。彼本十七卷本。檀纸打料纸长七寸计卷物赤木轴。以厚纸为表纸（无表纸竹端折返付也）以御自笔表纸端胜勘毕令书也。彼本中少少以色纸二行三行切续事有之。彼本仁和寺遮那院僧都许有之。故二位法印御房以彼本被书写。十五卷本。又以彼僧都本书写セラル。彼立纸卷物也。彼仰云。仁和寺十五卷本云。再治本十七卷本草木欤。又成贤所进本被秘藏之本有之（云云）私推成贤所进本者。有里书付三宝院第三重本欤。予于高野禅定院十五卷本并异尊彼法印御房奉传受毕。闻书有之。
问。受法时作法如何。答。报恩院御记云。命云。受法之时先德聊有作法。先洒水等。次我心月观大日种。弟子心月观金萨种。而后可传受。
私云。命者遍知院僧正严命也。
阿閦。
问。阿閦者梵汉中何耶。答。梵语欤。下礼佛云。...（云云）问。金刚号何等乎。答。不动金刚。
问。今此佛种子三形何等耶。答。种子.三形五古（云云）泽抄劝修寺等同成就院。成喜院等又同。
问。横竖五古平等差别意如何。答。以上下五古表佛生五智。横五古无上下异故显横平等仪。竖五古上下殊故示竖差别义欤。又妙抄（宽命阿阇梨记实运口决）仁和寺七卷抄（成就院）泽见抄（宝寿院）十卷抄（常喜院）等中。但云五古无横竖注。唯观五古欤。小野抄妙抄等此法出灭罪法。五古有摧破功故欤。三金观中掌中舌上。心内观五古断净身口意烦恼。可思之。
问。劝请发愿句何等耶。答。如次第出之。十卷抄泽抄等但出劝请无发愿句。泽抄云。发愿句以此心。可作。别书之物无之（云云）问。道场观依何耶。答。十卷抄观同之。泽抄云。坛中有八叶莲花。莲花上有.字。变成白象。象上有.字。变成净月轮。月轮中有.字。成八叶莲花。花台有.字。变成五古金刚杵。杵变成阿閦佛。住触地印得身不动。从顶放青色光摧伏诸魔。乃至四亲近菩萨及金刚部诸尊。各持本幖帜于前后围绕（云云）。
私云。成就院七卷抄同之。得身不动者。泽抄里云。高野金堂安阿閦。即是得身不动之心也。为结界地之故也。结界义摧魔殊大切之故也（云云）。
问。今次第取袈裟角等如何。答。净遍抄云（觉洞院口传）师云。调威仪之行仪欤。又云。师云。名怖魔印。是无动义欤（云云）疏怖魔义（云云）。
问。八供四摄住本位之方如何。答。私安于大月轮中有五小轮。中央轮安本尊。四方轮四菩萨。大轮内小轮外四隅安内四供。大轮外第二院四方安四摄。四隅安外四供。第三院安二十天欤。次第等者取二十天欤。石山观云。楼阁中有八叶大莲花台上有月轮。轮中有.吽字。字变成五古金刚杵杵变成阿閦佛。具触地印。眷属围绕（云云）
劝修寺出图云
[IMG:秘钞问答_1.gif]
又样安金刚界三十七尊。但大日位安本尊。本尊位安大日也（云云）
私云。此图中除内四供。又十二天中除日月。加曜宿事依何义耶。
问。四亲近等向何方耶。答。或皆向本尊。或各向外方。或本尊并诸尊各向一方也。假令阿閦佛向西。诸尊同向西也。此等三义皆依经轨说异也。
问。道场建立方如何。答。御记云（报恩院记自下准之）凡道场建立有三种。一只坛上观莲花月轮。二观楼阁。其中观莲月。三五大须弥大海楼阁莲月等也。所诠是广略异也。可任行者之意乐。但本书有所见欤（云云）
问。道场观种三大转成佛三身中何耶。答。御记云。道场观之时。以种子三摩耶等观立佛（法身之遍法界故）召诸佛（报身之净土佛故）绘木像佛（应身也。显色相故）此三身既一体令冥会毕。入我我入之时。此三身一体。本尊与我身又令冥会也。凡理具即身成佛显教皆所谈也。加持显德之成佛但密宗谈之欤。加持者凡圣同虽具觉性。依迷悟暂以三密加持力显德。本有佛体如拂云翳。有月轮显现故云加持显德成佛也。是则显教所不说也。大师即身成佛义可思之。又如是虽冥会。尚为显本迹之义有加持归依之观也。即正念诵等也（云云）。
问。振铃左右手持铃杵。表示如何。答。御记云。命云。铃杵杵手印。杵五智即表上求菩提。铃手覆表下化众生义也。铃声惊觉长眠之义。化众生之义也（云云）五三二反表相如金界抄记之。
问。理供时八供五供中何印言用耶。答。御记云（报恩院记也。自下准之）诸尊行仪不出三种。大法（金胎）别行（苏悉地也）而小野流习纵虽出胎之法。必就金及别行行之也。仍今法就金时用八供。就别行时用五供也。又金别行用五悔也。仍何法小野用五悔也。天台何法用九方便也。广泽习可寻之。粗九方便用之欤。可问之（云云）
私云。广泽大法别行俱用八供欤。五悔亦尔也。九方便不用之欤。但八供者羯磨会八供印言用之。小野用三摩耶会八供印言也。彼此异也。又广泽五供印明胎藏许用之。别行等不尔也。
问。召请结界何等印言耶。答。薄草云。召请金刚部。若大钩召结界降三世（云云）。
问。本尊赞何等耶。答。次金刚萨埵（云云）里云。以金刚萨埵赞为阿閦赞也。若修法金刚萨埵赞密密阿阇梨许可唱之也（云云）。
问。佛菩萨既异。何用金萨赞。故石山次第用佛赞耶。答。佛菩萨虽异同菩提心为因故欤。佛赞又诸佛通用故欤。无阿閦别赞故如此用之欤。薄草赞四智佛赞。若金刚萨埵（云云）。
问。礼佛句何等耶。答。次第举梵名也。泽抄礼佛里云。南无阿閦佛可有欤（初阿閦礼佛虽有之。又四摄之三反用之。云云）。
问。本尊加持印言何等耶。答。先阿閦佛印言。羯磨会阿閦佛印言也。泽抄云。本尊根本印（触地契加持四处。是名能灭毗那夜迦诸恶鬼神印。）（云云）劝修寺云。阿閦轨云。即结根本印加持于四处文。师口云。左手作金刚拳。仰安脐下右手舒掌。而加持四处然后作触地印也（云云）。
又印言如次第出。里云。金宝三摩耶印用羯磨咒（云云）。
私云。今金宝者误欤。妙抄印言尔也。金宝抄阿閦印言不出之。泽抄云。独古印名无动如来大身印（云云）里云。独古印。二手外缚立合二中指。
次四菩萨印言。三昧耶会印。用羯磨会真言。
常喜院十卷抄用羯磨会印言。泽抄等本尊二个印。别印明替用之。若唯一印一明三度俱同印言用之也。
问。正念诵真言何耶。答。羯磨会明（云云）妙抄云。正念诵大咒（云云）
御口决云。随在何尊正念诵其尊小咒用之（云云）
泽见又同今次第用小咒也。但妙抄文字误欤。或本正念诵本咒（云云）本咒者小咒欤。薄草同今本。
问。字轮观何等耶。答。薄草云。字轮观（五大或在别）（云云）。
私云。或在别者。被指石山次第字轮观欤。
秘本里云。字轮观石山。
（又劝修寺次第出。此图仪轨说。云云。但第四字.字也。又字义唵字门诸法无流注。乃至呼字门诸法无因缘。云云）
[IMG:秘钞问答_2.gif]
问。散念诵何等言耶。答。如次第出。
秘本里云。散念诵本尊真言。羯磨会三昧耶会两真言并大咒。此三种皆用之（云云）
泽抄云。佛眼大日本尊（第一言）降三世一字（云云）。
问。伴僧并后加持咒何等耶。答。秘本里云。伴僧咒并御加持咒。先例修法之例未闻之。仍师说又不分明。若始用之者共可用大咒欤（云云）私云。泽抄又两种俱不出之。问。诸如来次第中何无大日耶。依之仁和寺七卷抄。小野石山道场劝修寺次第等出大日法如何。答。大日两界次第有之。故更不出之。故小野妙抄广泽泽见劝修寺金宝等不出之。
问。护摩作法如何。答。
部主大日（妙抄云。部主大日。金。云云）。
自加持（智拳印羯磨会明）召请（大钩召印同明）诸供物（同明）拨遣（弹指同明）。
本尊。
自加持（三摩会印。羯磨明）召请（大钩召羯磨明）诸供物（同明）加持物（同明）拨遣（弹指同咒加拨遣句也）
又三卷护摩抄云。召请二羽金刚缚直竖。忍愿反戚如宝形。进力各屈如钩召之。明如上。拨遣准召请（云云）
泽见云。本尊段召请发遣供物用第二印言。芥子用第一言（云云）。
私云。护摩抄明如上者。羯磨明也。泽抄第二印言者。三昧耶会阿閦印言也。第一言者。羯磨会阿閦言也。
问。今法四种法中何耶。又本誓如何。答。小野劝请集并仁和寺目录中四法中不举之。仁录本誓中灭罪出之。妙抄又尔也。令护摩中息灾（云云）三卷护摩抄四卷护摩抄又同息灾（云云）或云灭罪息灾词异而义同者欤。军荼利轨云。从阿閦如来少喜世界请军荼利菩萨（云云）。
宝生佛。
问。宝生与多宝同异如何。答。或云。一体（云云）问。多宝东方宝净世界佛也。宝生南方相违如何。答。或云。宝生多宝宝髻一佛异名也。但东南相违者。东南俱宝义。东方净菩提心如意宝。是故东佛云宝幢陀佛。发心即到故。万德大圆镜中有之（云云）秘本里云。私云。宝髻尸弃宝胜宝掌宝生布施波罗蜜佛多宝皆同尊也。各有证据。故宝髻如来陀罗尼之奥去宝生真言也（云云）。
又五轮九字秘释云。末那识平等性智花开敷宝生多宝（文）同体也。
问。此尊梵号密号何等耶。答。密号平等金刚。梵号如次第下出之。
问。种子三形何等耶。答。种子.三形如意宝珠（云云）理性院仁和寺等次第皆种三同之。
问。何故此尊以.字为种子耶。答。如..法记之。
问。劝请发愿何等句耶。答。如次第下出之。泽抄如今次第。理性院云。本尊界会宝生尊宝部一切诸萨埵薄草如今次第矣。
问。道场观有异耶。答。理性院云。结如来拳印当心。观念。前有.字字变成宝殿楼阁。其内有坛场。四面皆有阶道。宝树行列。皆垂璎珞罗网。其坛上有.字。变成莲花。其上有.字。变成满月轮。上有.字。变成如意宝珠。宝珠变成宝生如来。戴五佛宝冠。身相黄色。住羯磨印。持三昧耶形。始四菩萨无量眷属围绕（云云）
私云。宝生如来螺发形。而今着五智宝冠。似大师作法次第。宝冠弥陀。深义可寻之。又持三摩耶形（云云）羯磨印。持如意宝珠欤。次下文云。观念之时密一同体之旨可思惟之（云云）实尊形所持观念甚深者欤。
泽抄云。坛中有.字。成马座。座上有.字。成满月轮。月轮中有.字。成八叶莲花。花台有.字。变成如意宝珠。宝珠变成宝如来。从顶放金色光。雨如意宝珠。悉令一切众生满足所求。四亲近菩萨宝部诸尊恭敬围绕（云云。成就院抄同之。常喜院十卷抄同今次第）。
问。今观中金刚宝如来（文）何尊耶。答。无抄云。大师御笔抄云。金刚宝如来真言..........法号如意金刚..金刚宝菩萨（显名虚空藏）又名宝生如来（妙净土身也）真言曰......其契印。如来缚竖智定进力如宝形。由结此印诵真言故。速得佛灌顶位。雨杂宝世间出世一切胜愿随心成就（文）。
私云。安此文意。金刚宝如来者。宝菩萨宝号欤。其故明羯磨会宝菩萨明。印三昧耶会宝菩萨印。又如意金刚即宝金刚号故。而今名宝生佛者。准观音弥陀净秽土之身。宝菩萨宝生是因果异净秽别也。今从因名金刚宝如来。犹如弥陀云观自在如来而已。
问。惠手作拳膝上（文）惠字如何。答。注云。根本本先师御自笔本定字也。
私云。十卷抄又惠字也。然传写误欤。右羽施愿印。是惠手故定拳置左膝也。故金刚界次第云。左拳如前相。右羽仰置膝上（文）前相者上文云。左拳安于脐（文）安脐自当膝上也。
问。召请结界何等印言耶。答。薄草云。召请大钩召结界降三世（云云）准今抄散念诵出军荼利言。可用军荼利欤。问。赞礼佛何等耶。答。先四智赞。次宝菩萨赞。秘本里云。修法此赞密密可唱也（云云）礼佛梵号如次第出之。
问。入我我入观如何。答。十卷抄云。坛上本尊共自证眷属入我身加持我我。亦率自位眷属入本尊身。奉归功德法身相。互摄入如镜中现色像（文）。
问。本尊加持印言何等耶。答。先与愿印言也。但言加四摄明也。问。真言加四字明有何故耶。答。朱付云。此真言石山传（云云）此真言者。本尊加持许用之。自余之事有羯磨会咒（云云）或云.祇经南方四菩萨....也。是南方不二义也。仍南方佛用四字明。凡一切真言终用四字。是深秘也。即生佛不二。本尊行者不二。如此一切悉地不二义也（云云）
私云。大师御笔宝菩萨真言加四字明。如先引。今准彼宝生佛明加四字明欤。
又印言三昧耶会宝生印言也。薄草用一种印言。三昧耶会印用羯磨咒也。今次第四菩萨印言既三昧耶会印用羯磨言。本尊宝生佛尤可然欤。泽抄七卷抄等如今次第用二个印言也。理性院（宗云）如薄草三昧印用羯磨明。更加用二种印言。次宝珠印以两手相叉。二头指相拄屈。其大母指入于掌。
唵帝儒入缚罗萨婆逻托沙陀迦悉地耶悉驮也真多摩尼啰多娜吽。
又印二手外缚。二头指相合如宝形。
..............（云云）。
问。三昧耶会宝形印。其理可然。羯磨会施愿印。有何由耶。答。泽见里云。施愿与宝形其印形虽异。其心是一。施愿以宝珠施与之心也。施愿手上宝有可观也（云云）
私云。此义实有味。理性院习尊形右手与愿上安宝珠。观密一同体之旨。甚深甚深。能能澄心可观也。
次宝部四菩萨印言。各三昧印用羯磨明。可知之。理性院用宝菩萨檀波罗蜜毗沙门吉祥天冰迦罗天印言也。泽抄等不用四菩萨印言也。常喜院抄用四菩萨印言。如今次第（矣）但振铃次用之。
问。正散念诵何等言耶。答。正念诵羯磨言。理性院泽抄等同散念诵如次第出。理性院云。佛眼大日（五字）本尊（羯磨三昧真言）宝珠两真言（帝儒入缚罗舍利真言...舍利罗.....）宝波罗蜜宝菩萨羯磨会言。如意轮圆满金刚。虚空藏。持世梵天毗沙门吉祥炎魔拏吉尼言也。薄草如今次第。但四菩萨言除之。
问。字轮观何等耶。答。薄草云。五大（云云）。
问。护摩作法如何。答。护摩抄云。
部主（宝菩萨今次第以大日为部主。云云）。
自加持（三摩印羯磨明）召请（同印。右头召之。明如上）诸供物（如上）拨遣（准召请）。
本尊。
自加持（三摩印羯磨明）召请（二手外缚。忍愿如宝形。进力各屈召之。明如上）今次第用大钩召印明诸供物加持（同明）拨遣（准召请）
诸尊（三十七尊如常）
世天段（如常）
泽抄云。本尊段（召请拨遣诸供物第二印言。芥子用第一言。云云）
私云。第二印言者。宝生三昧耶会印言也。第一言者。同佛羯磨会言也。问。降三世五重结护云（文）何事耶。答。五重结护明。五部修行中宝生文云。次结宝生尊与愿印。即心月轮上观....宝。即以此尊此部中台。以..尊置..方。每三十七尊真言加..句至末。诵..部百字明之（文）又云。摩尼宝者。表万德义。依玉女必出生财宝。依前行必出珍物。无玉时有所行。而不生财物。有玉而无所行时亦不生财物。于宝珠与行愿相应。乃能两二世财虽有本觉之理。与愿行之智相应。能显满德之体。故以喻表此义也（文）。
私云。为别此等文云五重结护云欤。
问。此法四法本誓中何耶。答。劝请集中四法本誓中不举之。仁和作中四法中增益举之。本誓中福德出之。今次第增益也。
阿弥陀。
问。梵汉中何耶。答。梵语也。此云无量寿也。问。何故名无量寿耶。答。大日经疏第四云。次于西方观无量寿佛。此是如来方便智也。以众生界无尽故。诸佛大悲方便亦无终尽。故名无量寿（文）。
问。此佛密号如何。答。清净金刚。又云大悲金刚。又云寿命金刚也。
问。今此尊种子三形何等耶。答。种子.三形八叶红莲花（以五古为茎。立横五古上。或以独古为茎。云云）理性院云。.字（或.字。又.字）开敷红莲花独古为茎（云云）泽抄劝修寺种如今次第。三形独古莲花。
问。何故种子用.字耶。答。御口决云。.字是....四字合成字也。所谓.因业义。即痴烦恼也。生死流转以无明为因故。.尘垢义。即贪烦恼也。.灾祸义。即嗔烦恼也。此三毒是三界流转之根源。六趣轮回之滥觞也。.远离义也。是则远离三毒之惑障。证得二转之妙果之义也。故观音经云。若有众生。多于淫欲便得离欲。若多嗔恚便得离嗔。若多愚痴便得离痴（文）此经淫嗔痴是...字相也。三种俱云离者.字字相也。观音经文私加之。
又理趣释云。于东门画天女形表贪形。南门画蛇表嗔形。西门画猪表痴形。北门画莲花表嗔形。得入此轮坛至无上菩提。一切诸惑皆不得染污（文）当知以此一字显灭三毒杂染得自性清净涅槃。故为得自性清净如来之种子。瑜祇经以.字号清净自在字。可思之。秘本里云。种子事.（痴）.（贪）.（嗔）.（理)(云云）又密严院义云。以....为法利同语四菩萨种子。合四字为.一字。如摄四菩萨为阿弥陀一尊也。故为种子耳。
问。以八叶红莲花为三形。有何由耶。答云。观音势至因行菩萨故未敷莲也。阿弥陀果德佛故开敷莲也。于因行中势至表本有佛性。故未敷莲也。观音修生行故初割莲也。或又表本有修生二种菩提心欤。此尊西方敬爱佛故用红莲花也。
问。何故此尊以。字为种子耶。答。如..法记之。
问。劝请发愿何等句耶。答。如次第下出之。泽抄如今次第。理性院云。本尊界会宝生尊宝部一切诸萨埵。薄草如今次第（矣）。
问。道场观有异耶。答。理性院云。结如来拳印当心。观念。前有.字。字变成宝殿楼阁。其内有坛场。四面皆有阶道。宝树行列。皆垂璎珞罗网。其坛上有.字。变成莲花其上有.字。变成满月轮。上有.字。变成如意宝珠。宝珠变成宝生如来戴五佛宝冠。身相黄色。住羯磨印。持三昧耶形。始四菩萨无量眷属围绕（云云）。
私云。宝生如来螺发形。而今着五智宝冠。似大师作法次第宝冠弥陀。深义可寻之。又持三摩耶形（云云）。
羯磨印持如意宝珠欤。次下文云。观念之时密一同体之旨可思惟之（云云）实尊形所持观念甚深者欤。
泽抄云。坛中有.字。成马座。座上有.字。成满月轮。月轮中有.字。成八叶莲花。花台有.字。变成如意宝珠。宝珠变成宝如来。从顶放金色光。雨如意宝珠。悉令一切众生满足所求。四亲近菩萨宝部诸尊恭敬围绕（云云。成就院抄同之。常喜院十卷抄同今次第）。
问。今观中金刚宝如来真言.........。
问。因论云。观音势至顶上戴佛瓶。有何由耶。答。木幡上人云。观音重师德。戴阿弥陀佛。势至敬亲恩。瓶中入父母遗骨戴之。问。莲茎五古独古异如何。答。御口决云。独古为茎是表此尊妙观一智也。又五古为茎。各具五智故表此尊有一门五智也。谓法利因语如次大圆平等妙观成事弥陀法界智也。凡于诸尊或以种子为秘事。或以三形为秘事。或尊形为秘事之中。今尊以三形为秘事。是当流之习也。谓八叶红莲我性心莲。即胎藏也。横五古是本有五智。即金界也。茎独古（或五古）阿弥陀妙观察智也。在两部中表不二一心义。故此三形为甚深秘传也。
问。莲独五古三种俱为三形耶。答。御口决云。三种俱弥陀三形也。例如彼如意轮。以莲花轮宝三为三形（矣）但以三种配金胎不二者。何道场观唯用莲花。然彼且例常途义。为秘金胎不二秘义用常途义。
又御记云。当流之习合莲杵为一三摩耶形。表理智不二。未必以茎不二也。但以茎形不二。其理弥佳（矣）不可遮之（云云）。
私云。御记口决聊似相违。然显义门多端欤。石山理性院泽抄。但以独古为无横五古也。
秘本里云。作法次第云。三昧耶开敷莲花（以一古为茎。横五古上立之）金宝云。开敷花以独古为茎。觉俊平救以独古为三摩耶（云云）御记云。命云。阿弥陀以三昧耶形为秘事。
[IMG:秘钞问答_3.gif]
莲花理也。五古五智也。茎一古妙观察智也。可思之。秘秘也。
私云。或以五古为茎。是妙观察智则具五智意欤（已上御记也）。
或云。独古为三摩耶形事。不灌铃灌者阿弥陀灌顶。合两腕时合掌为独一法界大独古。即自水火风开之为八叶。是独古上八叶莲也。即两部一体上开八分肉团为开敷。是成佛义也。觉开敷义（云云）师云。花藏院大事内有之（云云）不灌铃法三御子作（云云）。
私云。诸说少虽有异。以独古立横五古上契大师次第（矣）。
问。劝请发愿句如何。答。如次第出之。理性院云极乐教主弥陀尊。莲花部中诸圣众。发愿云。本尊界会弥陀如来。莲华部中诸大萨埵（云云）。
泽抄云。极乐教主弥陀尊观音势至诸萨埵（云云）劝修寺云。极乐化主弥陀尊。下句如泽抄。
问。道场观五峰八柱（文）五八何表示耶。答。御口决云。五峰在栋上表金五智。八柱在栋下显台八叶。是即两部不二楼阁也（云云）私助云。五峰在上表果位五智。八柱在下示因位八识。是则因果不二之宫殿。二界一心之楼观者欤。
问。.字放光灭罪依凭何耶。答。无量寿仪轨云。次想。坛中有纥哩（二合引）字。放大光明。如红颇梨色。遍照十方世界。其中有情遇此光者。皆无有不得罪障消灭（文）。
私云。仪轨道场观文也。
问。注或一古上立之有口传（云云）前一古为茎。今一古横布。前后相违。又口传者何口传耶。答。传者金台不二秘传也。又文点可读。或一古上立之。故石山理性院泽抄成就院抄等皆以一古为茎也。
问。又说（小野传文）何说耶。答。小野次第云观想。坛上有.字。变成金色孔雀王。上有.字。成莲花。上有.字。成圆明月轮。月轮上有.字。变成开敷红莲花。以独股金刚杵为其茎也。其莲花变成无量寿如来。身色红颇梨色放大光明。结等持印。具无尽庄严。菩萨圣众前后围绕（石山道场观同之）作法次第（御作）云。于面前观安乐世界。琉璃为地。功德乳海。于其海中颉哩（二合）字放大光明。如红颇梨色。遍照十方世界。其中有情遇斯光者。无不皆得离苦。其字轮成独古。首上有开敷莲花。立横五古上。即变其花为无量寿如来身。在宝莲花满月轮上。着五智宝冠住定印。身相红颇梨色。自顶上放红颇梨光。照无量恒沙世界。皆悉红颇梨色。亦诸圣众前后围绕（文）。
私云。小野次第虽有孔雀座。无五智冠。作法次第虽有五佛冠无雀座今小野传者依何文。可寻决（矣）。
问。何故今佛坐孔雀耶。答。或云。孔雀食毒虫资身命。阿弥陀显三毒自性清净义为其德。依观音称名离三毒文。理趣释东门女。南门蛇。西门猪（是三毒也）北门莲花。三毒即自性清净义也。
私云。金刚顶义释云。于缬哩字轮中种子所反孔雀座者。其世间以孔雀鸟而瑞会。此禽丽状具种种色。复有明惠。善应时宜转法轮。王以之为座。以转大法轮不非器故（文）今依此文者。弥陀相好类此鸟丽状。又应时说法同弥陀说法断疑为座欤。
问。八大菩萨者何等菩萨耶。答。小野真言集云。.（表三身）.（观自在）.（弥勒）.（虚空藏）.（普贤）.（金刚手）.（文珠）.（除盖障）.（地藏云云）。
私云。以八大菩萨曼荼罗经八菩萨被配当欤。于八大菩萨理趣经曼荼罗经等二说不同也。而今八菩萨者可依曼荼罗经说欤。
问。又说（云云）何说耶。答。常喜院抄云。观坛上有.字。变成七宝庄严广大楼阁。宝柱行列珠鬘玉王。其中央师子座。其上有.字。变成大宝莲花王。其上有.字。变成满月轮。其中有.字（放大光明）变成莲花形。即变成阿弥陀如来。身量广大无量由旬。其色黄金。诸根相好圆明。光明赫奕逾百千日月。大慈悲相住定印。眉间白毫普照无量世界。遇斯光者悉断烦恼速趣菩提。观音势至等无量大菩萨无量大众前后围绕。水鸟树林皆演法音。国土庄严备如本教（劝修寺次第同之）又说有之。大体同小野观末异。泽抄云。坛上有.字成孔雀座。座上有.字成净月轮。其上有.字成红莲花。花上又有.字成八叶赤莲花。为独古茎变成本尊。即身色红颇梨。放大光明。相好圆满住奢摩他印。无量圣众围绕（云云。理性院成就院观又异此矣）。
私云。薄草多本中。第二重本大旨同今次第。第三重本小异也。
问。召请结界何等印言耶。答。薄草云。召请莲花部结界马头（云云）劝修寺等同之。今此召请结界本仪轨出之。
问。赞礼佛等何等耶。答。先四智。次阿弥陀赞（云云）。
里云。阿弥陀护摩有伴僧之时。本尊赞大阿阇梨许密密可唱之（云云）。
礼佛三十七尊次。三尊总众礼之。如下出之。
中川实范次第云。次佛曩谟摩诃毗卢遮那佛。曩谟阿哩野弭跢婆耶怛他蘖跢。曩谟观自在菩萨摩诃萨。曩谟得大势菩萨摩诃萨。曩谟极乐界会一切圣众。曩谟金刚界一切诸佛菩萨。曩谟大悲胎藏界一切诸尊（云云）。
私云。此礼佛不礼三十七尊欤。
问。自观者何观耶。答。薄草第二重本此观用入我我入观（见タリ）第三重本入我我入（先入观音三摩地。云云）此次第入我我入观以前用此观也。劝修寺次第云。入我我入之前可用观音三摩地（云云）中川次第又尔也。仪轨云。即入观自在菩萨三摩地。闭目澄心观自身中圆明洁白。犹如清月。仰在心中。于净月上想曰哩（二合引）字。放大光明等（云云）今文略抄薄草第三重本具引。
问。本轨文.字也。何今云.字耶。答。御口决云。常传依.字。.生不可得。.尘染义。表生死泥生莲花不染淤泥之义也。大师传.字也。实范云。曰里字传写时呬误咀欤。可.字。故以.字为正说（云云）。
私云。大师作法次第云。于净月上想.纥哩（二合）字（云云）中川实范弥陀次第云。于净月上想呬哩（二合）字（云云）口传次第相违欤。又薄草第二重.字。第三重本.字也。又仪轨或本云。于净月上想.纥哩（二合）字（文）故知.字.字随宜欤。然作法次第.字。又莲花种子。又观自在三摩地故以.字可为正说欤。又作法次第此观用广敛真言也。故作法次第云。即想。此八叶莲花渐舒渐大量同虚空。即作思惟以此觉花照触如来海会。愿成广大供养。观毕定中诵。唵娑颇罗（二合）跛娜么（二合）。心不移此定。则于无边有情深起悲愍。以此觉花蒙照触者。于苦烦恼悉皆解脱等同观自在菩萨。即想。莲渐收敛量等己身。想已诵。唵僧伽罗（二合）跛娜么（二合云云）问。此观中初行者心月轮中观莲花。而后云。一切众生身中具此莲花。岂非前后相违耶。答。私安此则行者本觉佛性心莲故。一切众生佛性其体一故。非相违欤。释论云。一切众生各别性故。本觉佛性平等性故（文）又一本觉遍多众生。譬空中浮众水（云云）此是譬意。法实体遍也。可思之。
问。八叶八佛何佛耶。答。仪轨云。于台上有观自在菩萨。于八叶上有如来。入定面向观自在菩萨（云云）私推中台观音。八佛弥陀欤。前道场观观音势至等围绕弥陀。今反彼而显互为主伴之义欤。又理趣释观音段曼荼罗云。中央画观自在菩萨。前安金刚法。右安金刚利。左安金刚因。正后安金刚语。于四内外隅各内外供养（アリ文）实范秘决叶佛台观曼荼弥陀果还归观音大悲之因之意（云云）或人云。觉洞院法印（亲快）口传云。果必从因生故（云云）私述意云。弥陀妙果本不取正觉因位愿体被成。此弘愿外别无果位故。故玄倧法师颂云。因位远极乐果还深（文）御记云。奉问云。阿弥陀法观自在三摩地花台安观音。叶上安佛意如何。命云。因位识强智劣。识强故观音安中台。智劣故叶上如来皆入定相也。又此八叶九尊习不恶之说欤。此观自在三摩地即心莲观故也（云云）或八叶俱...。或十方佛习也（云云）。
问。此观外可用入我我入观耶。答。薄草第二重本入我我入（定印トテ）出此观（矣）第三重本云。入我我入（先入观音三摩地。云云）出此观毕更出入我我入观（耳）今次第云自观。此外可用入我我入观也。中川次第。次观自在三摩地（出此观也）次入我我入观。结定印观。本尊坐曼荼罗。我亦坐曼罗。本尊入我身。我身入本尊。譬如镜影互相涉入。本尊入即加持我。我入即归依本尊。加归用虽差别真实平等也（云云）。泽抄云。入我我入。或入观音三摩地也。具如仪轨文。略观本尊大日所变之弥陀。行者弥陀所变之观音也。
私云。此文或言观音三摩地用入我我入欤。或又为入入我入观。先入观音三摩地云欤。
问。本尊加持印言何等耶。答。先法菩萨印言。
此印言仪轨菩萨作法次第。观自在三摩地观次出之。故知此印言观自在三摩地加持。未必本尊加持欤。故第三重本不出本尊加持也。而今次第出此印言毕标又印。出根本印言。为本尊加持印言欤。薄草第二重本本尊加持下出此印言也。私案。此印言观音印言。何为阿弥陀本尊加持（矣）故仪轨云。即结观自在菩萨印。即诵观自在菩萨真言等（文）又云。次结无量寿如来根本印（等文）。
又印（观自在王印。赖瑜御自笔本又云ヨリ乃至本印マテ御ケンアリ）仪轨云。次结无量寿如来根本印。二手外相叉作拳。竖二中指。头相柱如莲花叶形。结此印已诵无量寿如来陀罗尼七遍（文）此即本尊加持印言也。而以观音印言为本尊加持印言。深意难测欤。若以观自在三摩地加持印言为本尊加持者。道场观七处加持印言。岂本尊加持耶。依之妙抄根本印。唵阿密栗多帝势迦罗吽。或大咒也。理性院此印诵羯磨会明。泽抄结此印。大咒七反。小咒一反诵之。又中川次第。次本尊加持根本印大咒出之。又义观自在印言用。弥陀印明者。相承师说也。理趣释等出（云云）劝修寺次第述观音三摩地意云。此观深秘心观自在菩萨者即阿弥陀也。故理趣释说无量寿佛曼荼罗云。中央画观自在菩萨。如本仪形（文）弥陀即观音故作此释。又仪轨文云。莲花八叶上各有如来。面向观自在菩萨。此即阿弥陀佛故叶上令坐诸佛也。今以弥陀说观音者。理趣释云。自性清净法性如来者。是观自在王如来异名。名则此佛名无量寿。若于净妙国土现成佛身。住杂染世界则为观自在菩萨。一体异名住普现色身门也。今说秽土修行。入观音三摩地现证其功德也（已上）。
私云。今本尊加持三种次第者。先作观音印言预秽土利益。以此为因生西方。为蒙弥陀利益。次用弥陀印言之中。初根本印从烦恼缚泥中生佛性心莲。故外缚莲叶也。后显果德开敷义故作八叶印也。实范上人本是法相宗人。后归真言。受弥陀根本印言时。闻印生死缚泥生佛性心莲之口决。信心铭肝随喜余身。终劝修寺严觉为师。穷真言奥旨。彼上人拟来前夜严觉感梦想云。劝修寺池见青龙现翼日彼上人来临（云云）此则青龙寺法水可流入于中川之奇瑞也。予彼一流相承之。今记前后所戴次第是也。
又印（八叶印言）。
此印言胎藏秘密八印内阿弥陀印言也。大疏并摄大广大两仪轨捡之可见（矣）已上三种印言也。
秘本里云。本尊加持次第。先大日。次根本印大咒。次同印（羯磨咒）次理趣经观音段印言。次胎藏莲花藏印言。次决定印..〃〃。或说四十八愿印决定往生印（云云）。
私云。此本尊加持印言。薄草第三重本出之。
问。今三种印言。三处本尊加持用次第如何。答。薄草第二重本三处各用二种印言。第三加持加用大日佛眼也。此通例也。故知今次第三处加持可同彼欤。第三重本初根本印（大咒）次同印（羯磨咒）次理趣经观音段印.。次胎藏莲花藏印言。次定印（羯磨咒）第二度。三昧耶印第三度。先大日印明。次本尊印明。五种如先。次四十八愿印言。次决定往生印言。次观音印言。次势至印言。次佛眼印言也。
泽见三处本尊加持振铃。次本尊加持大日印言（智拳印..言）定印小咒（アシリタ咒）入我我入。次本尊加持本印大咒七反。小咒一反。又印（左.相舍空端如环势。右又如此。左仰右覆两.甲合也）真言（小咒）师云。依此印言本尊与行者同体不二。大金刚轮印言可用之。正念诵后本尊加持定印大咒一反。外缚印。小咒一反。或用决定往生印言（内缚火风空各开立）真言。阿密㗚妒纳婆吠吽。六八印（内缚大小指各开立。各说法利他印）真言。.....。三三品往生印（定印仰惠手覆合。惠大指入掌。余九指摇动有观口授）真言（小咒）佛眼印言（如常云云）。
问。决定往生六八印言。两流同异如何。答。彼流决定往生印。内缚（如上出）此流梵箧印也。真言彼初无唵字。终除..加.也。又成就院抄云。决定往生净土真言（先念本师阿弥陀佛尊号。后念真言）................（云云）又观修寺真言集出此明。加归命及.也。举功能云。若念一遍如阿弥陀经九十万卷。决定往生极乐（出于彼验记并诸家真言集等云云）又小野僧正真言集加归命并唵。终无莎呵句也。彼云。此真言出般舟三昧（云云）常喜院云。见彼经全无此真言。可捡新度经也（云云）常喜院真言举两种明。归命句亦无也。又彼十卷抄云。决定往生印。二羽无名大指合。余开立。真言加归命也。报恩院法印（宪淳）云。先师法印（觉雅）决定往生印以梵箧为习。仍善光寺一光三尊观音势至同结此印也。三国传来尊决定往生灵地旁有由欤（云云）次四十八愿印者。泽内缚大小各开立。常喜院抄内缚大小合头也。此流二手合掌。二中二无明各屈合甲。以二大押二中甲侧。二头二小各散立也。明诸流皆五字真言也。又仁济口传云。四十八愿印（二手外缚大小端合用大咒）次四十八愿成就印（虚合二地二风开。二大竖.....）已上二印五大愿之后三力偈之前加用之（云云）（仁和寺或说又五大愿次用也）又平等房法印（永严）奉授传法院本愿印言大独古印（或名四十八愿成就印）外缚二大二小合立。真言五字明也。此印明者彼法印造九体阿弥陀。于大塔本愿上人为导师供养之。说法殊胜听闻诸人皆感叹。法印殊随喜布施被此印明。仍世间号之布施印（矣）圣人传授云。弥陀如来四十八愿成就五字真言力感泪无极（云云）（予此印明菩提院阿阇梨奉受之）九品往生印言。泽抄印言如先出。十卷抄云。上品上生（定印）中品中生（先印捻中指）下品下生（先印捻无明指）已上皆用大咒也。泽抄有观口授者。右头指为始。左小指为终。次第摇动。观九品往生之由也。观修寺慈觉大师密传九品说法印明用之。九印九明也。其广故不戴之。理性院高野后僧正御传。二手合掌诵..（乃至）...。各火也。已下三指开立。诵.....。次各捻风空。诵.......。次改风各捻火。诵.....。次改火捻水。诵......。次两手引放。左仰右覆。相向各捻风空。诵.....。次捻火水。诵西明准知。次两手腕交各捻空风。诵......。次以空捻火水。诵两明可知。然后作弥陀定印。......已下诵之也。此印言故理性院观俊法印朝暮念诵之次被用之。行法时未必然欤。
问。薄草理趣经观音段印言如何。答。二手各作莲花拳。仰左掌舒右头指。自左小指至大指次开之。次掌中三度搔之。谓开八叶意也。真言曰。.（云云）劝修寺传云。左右手金刚拳。以右拳小指始。自拳小指迄大母指一一解毕（仰左拳覆右拳。申右小指。自左拳小指至大指次第开也）真言曰。纥唎解释云。左拳是所化众生。所化未开功德。故卷指作拳。仰能化利益故仰拳也。右拳是能化圣德为表全金刚智作拳也。下化众生故覆拳向下。檀度者表施世出世利益。以右檀度开左拳者。能化说法即檀行所摄。而开化福惠故也（云云）。
私云。当流用理趣经印之时。以小指开之又搔掌。同弥陀印之时。以右风指开之。以风于空中得自在。表观自在义。用弥陀印之时。以风指开之三搔掌表八叶。弥陀三形相应（矣）劝修寺仁和寺无搔掌。以小指开印。劝修寺用弥陀印。泽抄唯用理趣经印。不用弥陀印也。私云。左拳仰表上求菩提。右掌覆示下化众生义。以右风指开右掌。观自在王如来令开示众生本有心莲之义也。又劝修寺有金刚莲花印。口云。先结三昧耶会印。诵羯磨言毕。即此印二头开立。二大二小竖合成五古印。诵十甘露明此印两部大日也。金刚杵金刚界。中指莲形胎藏界。是则理智不二两部合行之也。最秘最秘。
本尊加持之时。本尊大日弥陀自身观音弥陀可观之。
问。正念诵何言耶。答。羯磨会法并言。薄草同第三重本羯磨咒。理性院同泽抄...小咒。
秘本里云。......（阿弥陀仪轨五相成身。佛身圆满真言用此言。仍以此言用正念诵咒。尤可然。古一传也。金云。观自在王咒云云）。
问。字轮观何等耶。答。
薄草。[IMG:秘钞问答_4.gif]
理性院。[IMG:秘钞问答_5.gif]
又理性院.一字观之。
端身正坐结定印。观念。我身中菩提心皎洁圆明犹如满月。复作是思惟。菩提心体离一切烦恼随烦恼蕴界处。及离能取所取法无义故。一相平等心本不生自性空故（云云）。
又观五字云。
即于圆明净月上想.字。从字流出无量光明。斯光明所照之处则成极乐世界。斯.字者....四字合成之一字真言也。.字一切诸法因不可义。一切法离垢义。尘者五尘。亦名能取所取二种执着。.字自在不可得义。.名涅槃由觉悟诸法本不生故。二种执着皆远离证法界清净。.字亦惭义也。若具惭愧不为一切不善。即具一切无漏善法。是故莲花部亦名法部。由此字加持。于极乐世界水鸟树林皆演法音。若人持此一字真言。能除一切灾祸疾病。命终之后当生安乐国土上品上生（云云）。
石山  [IMG:秘钞问答_6.gif]
（字义同上。故别不出之。仪轨坛上分布八曼荼罗者。显字轮观曼荼罗也）。
私云。字轮观字义中。当流.字寂静义不审。第二.字是寂静不可得故。又理性院.字一切法本不生义。初.字义也。当流.字云清净自在字之故云清净无染义欤。.字惭愧义出大师释。又理性院.字自在义出何处耶。
问。散念诵何等言耶。答。如次第出之。薄草第二重本本尊明。次加光明真言明。第三重本加光明真言决定往生言也。
报恩院私次第云。佛大本（二种）药师。弥勒。
普文正千十一如意。势。爱染。金刚童子。马头。大一（云云）。
理性院云。佛眼大日（诵五种.字明）本尊。观音。势至。地藏。灭恶趣。随求小咒。光明真言。降三世。大全一字（云云）。
泽抄云。佛眼大日（胎）本尊（大咒。小咒）决定往生。正观音。马头。一字（云云。）
开。拨遣何印言耶。答。莲花部拨遣印言如十八道（矣）。
问。伴僧御加持咒何耶。答。伴僧大咒御加持。若有者大咒。妙抄云。羯磨咒（云云）泽抄云。御加持（大咒）伴僧同（云云）理性院伴僧羯磨咒。或大咒又小咒。三种言任意用之。
问。护摩法作法如何。答。
部主段（以观音为部主妙抄云。胎藏大日）。
本尊段
自加持（三摩印。羯磨言）召请（莲花部心印言）诸供物（羯磨咒）加持物（..........）发遣（准召请）。
诸尊段（如常）世天段（如常）。
理性院（本尊此尊护摩私记有之。自加持。八叶印。羯磨咒芥子明.......）。
问。此尊法四法本誓中何等耶。答。劝请集四法中不举之。本誓中灭罪举之。仁和录中四法中敬爱举之。本誓如先。今次第就敬爱修之。劝修寺十种行法记中后生举之。
仪轨云。于坛西而无量寿如来像。持诵者于坛东坐。面西对像（文）准此文敬爱可行之。劝修寺又敬爱修之。
释迦
问。今此佛名梵汉如何。答。梵语。具云释迦牟尼。此云能寂也。疏第五云。佛眼亦是释迦牟尼佛母。此方译为能寂母也（文）。
问。此尊密梵何等耶。答。梵号....。密号寂静金刚。问。今尊种子三形何等耶。
答。种子.三形钵（云云）诸流种三同。理性院云金钵。七卷抄云宝钵。泽抄同。劝修寺云大钵。十卷抄或云宝钵。又云大钵也。
问。何故用此种三耶。答。御口决云。.是有不可得义。而加涅槃点。是破三有证涅槃之义。故为种子也。法华经释迦名破有法王。良有以也。故大疏第十云。.婆释迦也。婆是三有。傍有二点。是除遣三有义也（文）.是离义。故云尔也。十卷抄云。.（.是有义。二点是除义。释迦如来除二十五有因。故应受一切人天供养。故为钵种子也云云）。
次钵为三形者。御口决云。转非器成法器之标示也（云云）或云。此钵是风轮形也。谓如世界依止风轮。三界众生悉在释迦钵中蒙益。故以钵为三形也。故法花云。今此三界皆是我有。乃至唯我一人能为救护（文）可思之（云云）。
私云。如以钵救物。释迦救众生故以钵为三形耶。或抄云。救生死苦器之义（云云）彼抄约所救众生。此约能救释迦也。觉洞院法印（亲快）口传云。钵是梵语。具云钵多罗。此翻应器。所谓释迦随大小根说大小法。随大小物设大小器故为三形也（云云）。
劝修寺云。又佛前安钵者。如来大悲为令地狱饿鬼等众生饱满诸食也。故轨云。则得地狱一切饿鬼食诸食（云云）。
问。劝请发愿句何等耶。答。如次第出之。
理性院云。本尊界会释迦尊普贤文殊诸萨埵。本尊界会释迦如来普贤文殊诸大萨埵四大声闻诸贤圣众（云云）。
泽抄云。一代教主释迦尊十方分身诸如来本尊界会释迦如来。十方分身诸佛善逝（云云）劝修寺云。本尊界会释迦尊。三十七尊诸圣众（云云）。
问。今此道场观依凭何耶。答。大旨石山道场观也（云云）。
理性院（宝）云。坛上有.字成宝楼阁。其内有妙坛场。其上有.字变成宝莲花台。其上有.字成净满月轮。月轮上有.字变成金钵。金钵变成释迦牟尼如来。身色紫磨黄金。住智吉祥印。三十二相八十种好具足圆满。普贤文殊等诸大菩萨。乃至声闻缘觉等诸贤圣众。前后围绕（云云）。
劝修寺云。楼阁中有妙座四方正等其上有月轮。轮上有白莲花台。台上有婆字。字变成大钵。钵变成本尊。金色之身具四八相。被服袈裟。应身说法相。右手吉祥印（开掌水空相捻左臂是也）左手向上置脐前（开掌仰之也）无量眷属围绕恭敬。入宝处三昧。眷属同入。乃至天等皆是如来所化之身（云云）。
泽抄云。月轮中有.字成宝钵。宝钵变成释迦如来。身色黄金。三十二相八十种好。为流布教法化度众生住说法相（云云）（七卷抄同之）御记云。命云。或云。释迦像结跏左上（云云）此事不可然。宝塔中二佛同座之时。如常右上。南座多宝足镜可奉见也。仍左上欤。然者常途释迦必不可然欤（云云）厶云。足镜义余任义欤。可有余义欤。
问。今次第观中释迦坐迦楼罗座。有何由耶答。义译云。阿字轮中种子所变迦楼罗座者。此鸟威力能降诸龙。所成四大海中迦楼罗随所向方龙即降伏。不空业王以之为座。表以智用随方羯磨。摄人天一切诸龙无不归者（文）文意显也。
或云。迦楼罗者金翅鸟也。扇生死大海。取人天大龙也。疏云。毗卢遮那金翅鸟王（文）又云。即虚空进行之义也（文）。
问。又观云。心上作说法印（文）说法印者何印耶。答。疏第五云。于东方初门中先置释迦牟尼。身真金色。并具光辉三十二相。所被袈裟作乾陀色。坐白莲华。作说法之状谓以左手执袈裟角。如今云阿育王像。右手竖指。以空水轮相持。是其幖帜也。此白莲花即是中台清净法界世界。为令此教广流布故。以此生身幖帜而演说之。然与本法身无二无别故。云住彼而说法也（文）。
私云。准此释者。今释迦是第三重释迦。而迦楼座是八叶中不空成就坐。佛与座相违。所以八叶释迦法身（疏云入法身文）第三重释迦应身也。故秘藏记云。释迦是心王所释迦。云亦此初释迦者第三重释迦也。心王释迦者五佛中释迦也。故种子真言印契皆别。种子别者..也。真言又别也。如下出（第三重释迦明初安种子。八叶释迦言终置种子）。印契别智吉祥。左右印别故。依之劝修寺理性院次第.为种子。故但用智吉祥印言。不出不空成就印明。迦楼罗座五佛中释迦座义诀并秘藏释分明（矣）然倩案之者。实虽内外异本迹别。其体实一故。印契真言等通用欤。例如天台云本迹虽殊不思议是一也。就中第三重释迦身坐白莲。而显与心王大日无别义。恐坐心数释迦座。何怪耶。又石山观理性院宗命次第如今次第。宗命僧都次第又明用不空成就印言（三摩耶印。羯磨言）泽抄又用羯磨会印言。
问。次第云赤色袈裟。疏云乾陀色同欤。
答。或云乾陀者赤色欤。大师御袈娑此义欤。大师御相传乾陀谷黄黑色（云云）或云。乾陀未必袈娑色欤。
问。召请结界何等印言耶。答。薄草云。召请钩召（云云）御口决云。召请大钩召。结界不动也。此等通召请结界。故羯磨部用之无违。理性院同之。
问。本尊赞何耶。答。北方赞（石山道场观别赞有之）。
问。梵语三段（如常）何赞耶。答。或云。吉庆释迦八相吉庆故用之（云云）厶云。此赞赞释迦八相作佛也。而一具赞故三段可用之欤。密密可唱（云云）。
问。礼佛句如何。答。如次第梵号出之。理性院同。劝修寺云。南无释迦牟尼佛（云云）。
问。本尊加持印言何等耶。答。三种印言出之。先根本印言。问。何故根本印名智吉祥耶。答。御口决云。是说法是后得智作用故云智。此说法令世间吉祥故名吉祥也。此印有三种异。以空如空如。次捻风火水也。即是三身说法不同也。又三身配当有二说。一者以应化如。次配风火水也。二者逆次配之也（云云）或云。吉祥是福也。福智二严欤。
或云。此印左手仰配众生上求菩提。右手覆示诸佛下化众生也（云云）泽抄此印后僧正传（云云）十卷抄此印名毗卢舍那化身印（师说用之。云云）七本里云。宗睿僧正说云。释迦印有三种说法印。其印相者左右手当心前。反指大母指各相捻。是法身印也。次中指大母指头相捻者。是应身印也。二无名指各各捻大母头者。是化身说法印也（云云）真言出胎藏经轨（矣）。
又印（钵印）朱付云。私云。法界定印。但取袈裟角事相违（云云）言归命.出大日经第二。
问。何故此印云钵印耶。答。御口决云。以袈裟角隔两掌间作法界定印。是一钵形也（云云）。
十卷抄云。如来钵印。得地狱一切饿鬼饱食诸食（云云）又印言（不空成就印言）此印言出金刚界也。
问。此印表示如何。答。御口决云。此印迦楼罗座形也。二大二小各柱。是鸟首尾也。二火入内立鸟足也。
泽抄出三种印言。初根本印言。如今次第也。次不空成就印言（羯磨会之里云。香隆寺僧正说。云云）。
又印（二大中小六指各竖头相柱。以二食指向内相叉。右押左。无名指亦尔。开腕四寸ナリ）。
唵萨婆悉底鸡毗输陀罗泥莎呵（云云）。
私云。此印出陀罗尼集经。此印言今次第等不出之。
问。正散念诵何等言耶。答。正念诵大咒。或归命.。理性院同之。泽抄唯归命.。大日言广泽通作法也。散念诵如次第出。
问。此中本尊次第举金轮不动举降三世。有何由耶。答。金轮有释迦金轮。故举之欤。降三世未详。理性院次第云。佛眼大日本尊金轮普贤文殊不动大金一字（云云）此说为吉（矣）又泽抄云。佛眼大日本尊（大咒。小咒）降三世一字（云云）普贤文殊释迦胁士。何除彼耶。此次第意结界可用降三世欤。又薄草金轮不动降三世不用之。结界尊何除彼耶。
问。字轮观何耶。答。薄草云。五大（云云）
[IMG:秘钞问答_7.gif]
问。伴僧后加持咒何等耶。答。俱释迦院真言（云云）。
问。护摩作法如何。答。
部主（以金轮为部主妙抄大日台）。
本尊段。自加持。胎藏释迦院印明。召请印明（如上）但以右头指召之。
诸供物（如上）
加持物（归命.）拨遣印明（准召请）。
诸尊段（三十七尊诣之）。
世天段（如常）
泽抄云。召请拨遣钵印归命.。诸供物（同咒）问。今尊四法本誓中何等耶。答。小集中四法本誓俱不举之。仁录本誓中灭罪举之。今次第息灾修之。劝修寺同之。
药师
问。今此尊梵号密号何等耶。答。梵号如次第出之。密号者不动金刚。
问。药师阿閦同异如何。答。先德秘释云。阿梨耶识大圆镜智宝幢佛阿閦药师（文）此意阿閦药师同体也。或云。石山次第出阿閦种三。云种.三古（云云）此则阿閦佛种三也。故阿閦药师同尊也。又小野广泽诸次第皆阿閦药师行法别出。故知尊也。又御口决云。注大佛顶二佛俱出。可别佛也。又消灾轨未渡前付阿閦习之。彼轨流布后不然也（云云）私案。以.杵为种三。是付阿閦之义欤。以.壶为种三别佛义欤。
问。此尊种子三形何等耶。答。种子.三形药壶（云云）。
御口决此种子三形俱以秘传也。常途用.字佛顶眼等也（云云）。
妙抄云。师说云。种子.三摩壶名十二上愿壶也。秘事也。大谷传.三壶。又说.三壶。又说.三五古（理趣房传同第二说）又说.三。独古。又说.三五古（云云）金宝云。种.三金刚杵（三古又五古）已上内供理趣平救。或阿字。又吠琉璃。又琉璃。已上平救出之。睿能圣用吠琉璃字.（种）壶（三巳上）。
内供云。师说大谷用此种。
私云。秘抄第三重本里书。妙抄云金误也劝修寺传云。种子.。又.。又.。今用第一传（矣）。
三昧耶佛顶印[IMG:秘钞问答_8.gif]。又五古。又琉璃个（药器也）今用第三（云云）。
私云。此流虽出多说。.药器为所存。故同今次第也。理性院又全同今次第（矣）。
七卷抄云（成就院）种子.字（又.又.）三摩耶（在口传或五古。云云）泽抄云。.壶（在口决）里云。五古等有样样以壶为秘。十二角壶表十二妙药之意也。壶中有十二妙药。十二大愿也。十二大愿救众生之药也。其内殊所取第七愿众病悉除身心安乐之愿也（云云）口传者此意也。石山道场观出.字金刚杵（矣）。
问。以.字为种子意如何。答。或云..有不可得。.自在不可得。有者四大鬼业病也。此尊以理智教三药自在灭四大鬼业三病之故。以此字为种（云云）大疏云。良医变毒为药。能治病（文）可思之。
私云。形音义引金刚顶经在字也。但流布本自性也。又大师字母释。自相不可得（云云）若依自相本者。四大鬼业病是情有自相故。不可得字义门彼自相灭。故用此字欤。唯大疏文者。四大鬼业自相。自相即理智教药之义也。
问。发愿劝请何等耶。答。次第出之。薄草同之。泽抄又同。理性院同（又说云。药师琉璃光如来下句同又说以下モソシ）劝修寺（理性院又说同下モソシ）。
问。道场观有异说耶。答。秘本里云。道场观（金宝同之）坛上有.字。变成象。象上有.字。成莲花台。台上有.字。成月轮。月轮上有.字。成金刚杵。金刚杵变成药师如来。光明具足相好圆满。日光月光十二神将护法圣众前后围绕（云云）金宝云。诸师同之（云云）。
私云。此道场观阿閦药师尊习意欤（云云）已上里书也。
劝修寺次第云。坛上有.字。成大宝宫殿。殿中有.字。变成象。象上有.字。成莲花台。台上有.字。成月轮。轮上有种子。变成药师如来。身如琉璃。内外明彻。日光月光十二神将等（云云。具释本尊形像。如不空所译念诵仪轨。云云）理性院（宗云）坛上有.字。成四宝庄严宫殿。殿中有.字。成净满月轮。轮中.字成红莲花台。台上有.字。成（某）变成十二净愿医王善逝慈悲尊像。身色黄金色。法界定印住。上置琉璃壶。左胁日光。右胁月光菩萨。十二神将等诸眷属围绕（云云）宝心次第异之。泽抄云。坛上有.字。变成白象。象上有.字。成莲花台。台上有.字。成月轮。月轮上有药壶。壶变成本尊药师如来。七佛八供四摄日光月光八大菩萨。乃至十二大将前后左右围（云云。或云。十二神将七千药叉。乐音树下在之。彼净土有无如何。今观净土仪式欤。云云）。
问。召请结界印言何等耶。答。薄草云。召请（佛部印二轮向身招之）。
尔曩尔迦翳醯曳呬婆饿妒（引）瑟抳舍野娑诃（已上印言出仪轨。云云）。
结界（降三世）理性院云。召请大钩召。结界不动（釼印慈咒）或无能胜（口印。云云）或云。陀罗尼集经并一字顶轮王经等。以无能胜真言为药师真言。释迦药师一体习。释迦忿怒无能胜也。释迦无能胜则药师故（云云）。
问。赞礼佛何等耶。答。四智（如常）本尊赞归命满月界等二行颂也。石山道场观。梵语赞出之。礼佛梵号如次第出。理性院等同。劝修寺云。南无药师琉璃光如来（云云）。
问。本尊加持印言何等耶。答。本尊二种日光月光十二药叉六个印言也。初内缚印...明。问。印幖帜如何。御口决云。八指内缚。左四指生界四大。右四指佛界四大也。一切病依四大不调起。而今以佛界四大合生界四大令调和作药壶。以二空召众生四大业鬼三病。入药壶内令成理智教三药。以二大覆盖之义也。大咒中...者。药梵语。三重言表三业也。种子.字药梵名中初一字也。是相承口传也（云云）问。若尔能结此印可诵大咒。何不尔耶。答。今印言印出消灾轨。言出陀罗尼集经。消灾轨云。二羽内相叉两腕相去。开张三二寸。禅智而来去（文）此轨此印出大咒。顺今口传欤。但今次第依陀罗尼集经欤。彼经中此印出今小咒。不空念诵轨中此印出。唵战驮祇哩娑婆呵之明。消灾念诵两轨俱此印名根本印也。泽抄法界定印名根本印。诵大咒。今次第两腕相去一寸许（云云）误欤。违轨文。又背现量故。劝修寺次第云。相去五寸许（云云）。
问。以三药治三病方如何。答。泽抄云。大咒举三药者。谓以理智教三药除众生业病鬼病四大病之三也。以善根药治业病。以咒药治鬼病。以医药治四大病。又以三身药治三毒病。可知之。
又印言（法界定印大咒）薄草云。法界定印。在口传秘印也（云云）。
问。口传者。何口传耶。答。次第出之。又御口决云。前此定印上观药壶。后义定印观钵也。深秘云。药师即大日观之。此时定即观入药之钵也。日野药师堂号法界等。依此印也。相承口传也（云云）。
妙抄云。法界定印（此印上观药壶。施主及一切众生治恶业烦恼病。真言大咒或小咒秘之。云云）大咒（如常）心咒曰。唵鞞杀逝鞞杀逝三没羯帝莎呵（云云）已上。
泽抄云。本尊根本印（用法界定印。在口传。诵大咒一反。想。成十二变自钵口出七佛妙药。云云）又云..（敬礼）....（世尊）...（药)..（师）...（琉璃）..（光）...（王）..（如）...（来）..（应）..（正）.（等）...（觉）已上归敬分。...（所谓）....（药）...（药）...（药）....（上胜）..（云云）已上。
私云。此大咒。出消灾轨呼嚧〃〃〃。小咒出陀罗尼集经第二。泽抄心咒云中咒也。劝修寺次第云。不空所译念诵轨出别小咒（云云）此云小咒欤。私检不空念诵轨。两本俱有归敬句也。但无罗曷帝三藐三没驮野之句也。
日光菩萨印明（注云。私云。金刚界光菩萨印也。云云）。
御口决云。常二大二头各端枉如轮形。当流习二风宝形。二大并立。是则珠宝光义也。旋转三度明一反（云云）。
私云。泽抄云。二风二空头相枉圆合六指散舒旋转（文）此印文又同。可作日轮形欤。妙抄云。金刚缚二大指直竖。二食指屈中[/卽]而端相枉。余六指散舒向外三旋转（文）御口决同此文（矣）常喜院抄同妙抄也。
秘本里日光种子.三昧耶形日轮（云云）。
月光菩萨印明
御口决云。莲花上在半月形。半月上有伏菟（云云）。
妙抄云。月光菩萨印。右手作拳置腰。左手大指小指相捻如执花。竖臂向外。想。掌中有伏菟（文）。
私云。两手左右今次第相违。泽抄如今次第也。秘本里云。月光种子.三昧耶形月轮（云云）。
十二夜叉印明
妙抄云。十二药叉印（十二皆用也）右手作拳屈入指如钩（文）。
御口决云。十二药叉印胎藏诸夜叉印引开半印形也。
秘里云。问。十二神将咒或曰眷属咒。或用本尊明。两说何样可习哉。答。此印明以眷属之印明本尊加持之时加用也。凡此大咒或号药师大咒。或号十二神将咒。共有证据。互不可是非。而今传暂用十二神之咒。问。十二神将各别印明无之欤。答。未检之打任无之欤（云云）。
问。日月十二神将拥护样如何。答。御口决云。日光月光如次昼夜各总守护昼夜也。十二神将各别拥护十二时也（云云）或云。三重守护。一昼夜。二十二时（如先）三念念守护。七千药叉也。十二神将各具七千。合八万四千也。大佛顶启请法八万四千金刚手者是也。秘密主释药叉速疾隐秘之义也（云云）。
问。正散念诵何言耶。答。正念诵（心咒）....咒也（云云）。
理性院泽抄用小咒也。御口决云。今心咒者大咒也。初七反具诵之。第八反已后除归敬句。...等正说咒可诵也（云云）若消灾轨若念诵轨大咒中奥正咒云心咒也。
念诵轨云。南谟薄伽筏鞞敬社窭噜蔽琉璃钵唎婆羯啰阇耶怛他揭多怛侄他唵鞞杀社鞞杀社三没揭帝娑呵（云云）。散念诵如次第出之。理性院（宝云）佛眼大日本尊孔雀明王日光月光不动阎魔天十二神将大金一字（云云）。
宗命传云。佛眼大日本尊（大咒。小咒）延命日光月光十二神将大金一字（云云）泽抄云。佛眼大日（台）本尊（大中小）二菩萨八字三世十二神一字（云云）。
问。字轮观何耶。答。薄草云。五大（云云）理性院同之。
问。伴僧后加持咒何耶。答。伴僧（根本咒）后加持（同或十二神将咒）秘里云。三宝院云。小野僧正御加持大咒用之。此门迹用之由被传（云云）律师十二神将（云云）但可随时欤。薄草云。伴僧御加持（根本咒。天台十二神将咒）问。七佛药师者何等耶。
答。或云。北斗延命功德经云。北斗七星云现在七佛。是云七佛药师。破军星云净琉璃世界药师（云云）。
私云。七佛药师法天台修之。先年比为东二条女院御产御祈。睿山奥果僧正被修七佛药师法。等身木像（薄佛）七体并居予拜彼也。七佛本愿经下云。礼拜七佛如来。读诵此经四十九遍。燃四十九灯。造彼如来形像七躯。一一像前各置七灯。其七灯状圆若事轮（乃至）十九夜光明不绝。造杂彩幡四十九首。并一长四十九尺。放四十九生。如是即能离诸厄难（文）七佛药师本说此文欤。
问。十二神将种子本地等何等耶。答。十卷抄云。
.金毗罗者（是微明即亥神弥勒菩萨）。
.和耆罗者（是阿魁即戌神得大势菩萨）。
.弥你罗者（是从魁即酉神阿弥陀佛）。
.安陀罗者（是传送即申神观世音菩萨）。
.摩尼罗者（是小吉即未神摩利支天）。
.索监罗者（是胜光即午神虚空藏菩萨）。
.因持罗者（是天一即巳神地藏菩萨）。
.婆耶罗者（是天罔即辰神文殊师利菩萨）。
.摩体罗者（是大冲即卯神药师如来）。
.真陀罗者（是功曹即寅神普贤菩萨）。
.照头罗者（是大吉即刃神金刚手菩萨）。
.毗佉罗者（是神后即子神释迦如来）。
一行阿阇梨诠集耳（云云）。
问。护摩作法如何。答。
部主段（以延命为部主或金轮）
妙抄云。妙抄之部主大日（云云）。
本尊段
自加持（佛部心印心咒）召请（印明同上。二天召之）诸供物（同明）加持物（..）拨遣印明（准召请）。
诸尊段（三十七尊日光月光）
自加持（五古印。五智明）召请（五古印以右头指召之。明如上）诸供物（五佛羯磨明。日光月光灭恶趣真言）拨遣（印明准召请）。
世天段（十二神将加供之唵俱毗罗莎呵）
权僧正传云。本尊段烧供十七杓也。谓本尊三反。日光月光二杓。十二神将十二杓也（云云）。
理性院云。部主（大日金。又孔雀明王。又不动）诸尊（三十七尊八大菩萨日光月光）世天（如常）（云云）。
泽抄云。本尊段（召请内缚印小咒芥子同之。供物大咒用之）诸尊段（三十七尊加二菩萨总印别言）后火天段（十二药叉供之印言如上。云云）。
里云。.炉底可书之。但常书壶。书其上书种子事（有之）。
问。今尊四法本誓中何耶。答。十集中四法不举之。本誓中延命产生除病出之。仁录中四法中息灾增益之本誓如先三种举之。今次第理性院增益息灾修之。劝修寺云。消灾轨云。涂拭曼荼罗方圆随本意（云云）此则出增益息灾之二说也。但今用增益（云云）。
泽抄里云。增益息灾之间常就息灾行之（云云）。
理性院次第题下云。除病延命增福生产（云云）。
问。道场庄严如何。答。妙抄云。建立坛场安置本尊。新写药师经一卷置坛中（本愿或随愿七佛等）造五色幡悬五方。高四十九尺。造七层车轮。灯燃四十九灯。香花饮食随力所辨。以五色线四十九结系病人项。所修之间每日放生四十九头（水陆有情）请七口僧（一人阿阇梨。二人读经。四人念真言。云云）泽抄云。堂庄严事（在别记但大师宝不令用堂严。只令修息灾御也。）（云云已上）消灾仪轨云。造本尊像。写药师经。六时行道。燃七层灯。造造幡四十九尺。日转经四十九遍。放水陆生命四十九头。时花殷勤。供养咒五色线发愿。又以印柱于线上更四十九返。四十九结后念此真言。加持真言等（文十二神将咒也）。
劝修寺云。付此等说可行其事。五色线以十二神将咒加持之。以同咒法结之。加持时印尊印也（云云）。
石山道场观题下云。经书写安置之。造五色幡。长四十九尺。作七层车轮。灯四十九灯。放生四十九头。以五色咒索随咒四十九结系彼人身。读经四十九卷。七口僧用之。陀罗尼集经第二云。仍教令作药师佛像一躯药师经一卷。造幡一口。以五色成四十九尺（云云）自下意同上。
问。阿閦药师同异如何。答。御记云。命是旧寻也。古皆以阿閦行药师也。而斋然弟子祚一消灾仪轨请来之后别行药师也。归命满月界之赞此轨说也（云云）大师御入唐之祈。药师被造之。仁和寺喜多院药师堂本尊是也（云云）私云。见东要记也。已上。
问。七佛药师名号中第二佛名如何。答。御记云。妙宝净土宝月智严光王日王如来（云云）产祈（云云）有易产之功能（云云）或云。南无宝月智严光音自在王佛能救产难（云云）（三井禅仁法印样也）。
佛眼法
问。今此尊梵号密号何等耶。答。梵号.....。密号珠胜金刚。金宝抄出之。
问。今尊佛菩萨等中何摄耶。答。遍知院目录泽见等摄诸佛（矣）又常喜院十卷抄摄菩萨部。
私云。既佛眼主佛眼一德可心数尊。何摄如来耶。故安然瑜祇记云。佛眼佛母菩萨法（文）又佛眼仪轨云。佛眼明王（文）。
问。胎藏大日居金界月轮云佛眼。是则不二尊。何云心数菩萨耶。答。王数义未必可依不二尊。如金轮者金界大日居胎藏日轮故。虽不二尊主佛顶一德。故是心数尊也。又爱染明王虽两部不二尊犹是明王摄（矣）又义可如来部。小野劝请集云。佛眼佛母大觉尊（文）泽抄云。佛眼如来（文）又诸佛义不二可依一德心数。各主大日一智又心数（大日即心王。余尊即心数）然皆云佛（矣）。
问。今尊种子三形何等耶。答。种子.三形宝珠（云云）秘本里云。金云。种子.（大理趣房）三普通说[IMG:秘钞问答_9.gif]。佛顶眼[IMG:秘钞问答_10.gif]（师主秘说也）又说..（石山内供又大教院传也）又说...。秘云。三宝珠种.（秘说已上）御记云。佛眼种.三宝珠秘说也。打任种.三佛顶眼也（云云）理性院云。种子.三形佛顶眼（云云）劝修寺云。种子.。又.三昧耶佛顶眼。[IMG:秘钞问答_11.gif]泽抄云。.顶佛眼。或金刚眼（谓一古左右有眉并目也）胎藏诸尊位云。种子..三形佛眼[IMG:秘钞问答_12.gif]石山内供传[IMG:秘钞问答_13.gif]（金刚眼）后入唐僧正传[IMG:秘钞问答_14.gif]月光中五眼。
问。今次第何故.字为种子耶。答。
问。劝请发愿句何等耶。答。如下出之。薄草同。但发愿初加本尊界会句。金宝抄第三出二说（初说如理性院或说如泽抄。下出之）理性院（宗）佛眼佛母大觉尊八大菩萨诸萨埵。发愿初二句如薄草第三句诸大萨埵（三句许之）。
同院宝心次第云。本尊界会佛眼尊八大菩萨诸萨埵。或金刚吉祥佛眼佛母殊胜尊三层八叶诸圣众本尊界会佛眼佛母殊胜金刚八大菩萨诸大萨埵（云云）。
泽抄云。金刚吉祥佛眼尊八大菩萨诸眷属（云云）本尊圣者。金刚吉祥佛眼佛母诸大眷属。
劝修寺云。本尊圣者佛眼尊一切佛顶转轮王（云云）。
问。道场观有异说耶。答。秘本里云。道场观（普通用之）楼阁中曼荼罗内有.字。成三重八叶莲花。上有.字。成月轮上有.字。成莲花。上有.字。成佛眼明妃。身如水精色。戴五佛冠。住法界定。内重八叶。前有.字（已下如面。云云）。
理性院云。檀上有莲花台。台上有.字。变成佛顶眼。眼变成佛眼佛母。住大白莲。身作白月晖。两目微笑。二手住脐。如入奢摩他（自下与今欤第意同。又别本云。两目微笑戴五智宝冠。云云）劝修寺云。楼阁中有八叶白莲花。花台上有.字。字变成佛顶眼形。形变成其尊。谓黄金色二臂也。首戴五智宝冠。住法界定印。圣众眷属围绕（云云）。
泽抄云。月轮中有.字。作三层八叶莲花。于花台有.字。等虚空不可得。放白色光明。变成独古金刚杵。法界体无有边际。一切如来在于杵内无间隙。杵变成佛眼如来。两目微笑住定印。身色如素月。宝冠（师子冠）宝衣天带饰首。众宝珠璎珞五色花鬘索索微妙严身。光明炽盛一切支分出生十凝河沙俱胝佛。内院八叶前叶有一字顶轮王。右旋有七曜使者。第二八叶金刚手等八大菩萨（如理趣经）第三八叶右旋有八大明王。又于花院外四方有八供养四摄菩萨。如是诸尊各戴师子冠。又外四方八大护天二十八宿等恭敬围绕（云云）。
问。今观中即成本尊...（文）何梵语耶。
答。既云本尊...。指佛眼尊也。奥真言注云。金刚吉祥佛眼（文）故知金刚吉祥梵名指佛眼也。故泽抄劝请云。金刚吉祥佛眼尊（文）又薄草云。中台有.字。成佛顶眼。变成佛眼尊（文）玄秘云。莲上有.字。变金刚眼。眼变成佛眼明妃。身（文）准此等文可佛眼尊（矣）。
问。今此佛眼尊何佛菩萨所变耶。答。桧尾口决云。若寂灾法佛眼。佛眼者有二。一大日变。二金刚萨埵变也。若大日变者。于台上置大日种子（谓鑁字也）并置佛眼尊种子（谓鲁字亦宁字也）若金刚萨埵变者。于台上置佛眼尊。于下金刚萨埵本位置大日如来（金刚萨埵变成佛眼尊。住于台上故。萨埵本位在大日如来。云云）。
问。此二说出何处耶。答。泽抄云。此尊有二。一大日变。见大日经普通真言藏品。二金刚萨埵变。见瑜祇经.......品（云云）。
私云。瑜祇经大成就品说分明也。大日经真言藏品中虚空眼欤。胎藏印同佛眼印也。疏云。一切佛菩萨母虚空眼（文）又御记云。虚空眼胎藏之佛母佛眼金刚界之佛母也（云云）此记似别尊。胎藏虚空眼明异佛眼明也。又劝修寺最秘次第云。御说云。先须自成大日。三十七尊等印明变成金刚萨埵（印明如上）萨埵变成佛眼佛母（云云）。
私云。此本尊加持次第口决也。金刚萨埵印明者。外五古吽悉底明也。准此说者展转所变也。
问。入奢摩他（文）何义耶。答。入定义也。奢摩他此云止。即是定也。问。佛眼曼荼罗明王座位如何。答。今次第云。第三花院自前叶右旋安步掷降三世等（文）问。玄秘抄四帖本右回有步掷等八大明王（云云）六帖本降三世八大明王（云云）相违如何。答。案三重叶。第二重花叶当第一重金轮叶左右。第三重叶如金轮叶。当正方有之。四帖本就正方举之。故举步掷也。六帖本如菩萨。自左叶举故出降三世也。胜俱胝院草本四卷立纸卷文也。今次第具举八大明王。故云步掷降三世等。实不四帖本也。但六帖本降三世为始者。准金刚手（右叶）具作此说欤。实步掷可为初也。今次第奥举印言时步掷为初。故薄草列次第如今次第（矣）此尊曼荼罗并委细事如玄秘抄传受记委辨之。又今抄下以步掷不动为上首（云云）故知步掷为上首之时降三。举初不动为上首之时初举步掷也。
问。佛眼金轮如次台金大日。何为主伴居台叶耶。答。佛眼金轮俱两部不二尊。虽不可有浅深。为显互为主伴之仪故。金轮坛佛眼安前叶。佛眼坛金轮安前叶也。或又理智互作方便故。释论第三云。十种如理本有法身有德方便（文）（本有法身者智也）论抄云。若能起为方便十种真如。若能入为方便十种本觉（文）以理智如次配台金可知（矣）。
问。菩萨明王如次居第二第三重叶。其理可然。七曜何居第一叶耶。答。御口决云。香隆寺次第敷星（云云）座下敷诸星之意。佛眼一子慈悲以七曜为近眷属。而为降伏彼也。遍知院御记云。以七曜居内院者。义范传云。九界妄染不离自证菩提故（云云）此义甚深也。报恩院御记云。内院布七曜事。七曜不祥之根本也。依之入曼荼罗内院。令降伏恶心成曼荼罗圣众之心也。观本尊观皆座下布七曜也。曼荼罗内院住是本尊座下习也。以此为秘。此事理性房不传（云云）此事仁和寺方习之（云云）又云。佛眼尊其座下敷诸曜宿。口决人年以当年敷中央。余星顺回之。恶人等如是（云云）以之可思之。敷之者降伏之义也。经文观恶人等令在足下此义也（云云）。
私云。胎藏四重圆坛。第一重安金刚手等内眷属。第二重安诸大菩萨大眷属（文）此又准彼欤。
问。何故金轮为七曜上首耶。答。诸星悉从金轮毛孔出生故也。见北斗金轮两轨。具如北斗处出之。
问。召请结界何印言耶。答。薄草云。召请大钩召。结界不动（云云）（玄秘同之）。
问。赞礼佛如何。答。先四智（如常）次金刚萨埵（偷诵之）问。何故本尊赞用金刚萨赞耶。答。秘本里云。佛眼则金刚萨埵之所变。仍以金刚萨埵赞用佛眼赞欤（云云）问。若尔大日所变故可用大日赞耶。答。四智赞是大日赞故。何再举毕。咒复大日所变虚空眼总非佛眼欤。又依劝修寺说大日远故。
问。若尔四佛法礼佛何再唱耶。答。彼不相续故。礼佛如次第出之。
问。本尊加持印言何等耶。答。先根本印言。印又如次第。此印言出瑜祇经（矣）问。开五眼方如何。答。上开四眼。下开一眼为五眼也。今印文此意也。故延命院金界次第云。两手合掌。二头指各着中指上[/卽]背。二小指头相枉中间开。二大指亦尔（文）。
私云。中间开者。通上二头二中间也。二大亦尔者。二大间又一眼也。又说劝修寺云。二小指开者。指头亦开也（是秘也云云）私云。此意二小指开立。小指无明指间各作一眼。下开二眼。上开三眼成五眼也。广泽又尔。故法皇次第云。合掌二头指着中指上节。二小指间立着中指中[/卽]。即五眼成（文）或云。二小指端着二无明指背。无名指间作眼形也（云云）。
秘本里云。二小指令作之样师说各异。或开立无著。或虽立合去二无明之侧。是等伪说也。只立合二小指间作一眼也（云云）理性院亦同之。问。二说中何顺经文耶。答。瑜祇（大成就品）云。二手虚心合掌。二头指屈附二中指上节。如眼笑形。二空各捻忍愿中[/卽]交亦如眼笑形。是名根本大印（文）他流意云。二空各捻忍愿中节之间作一眼也（二大间令无隙欤）二小后微开者。二小各开立之义也。今谓不尔。二小间微开作一眼也。既不云二小各开。而云微开。知他流误也。问。印五处五眼等（云云）如何。答。印五处如常。印五眼者。里云。口传云。先右目左目右眉左眉。次眉间竖眉间上拭之。想成五眼。又以印兼诵明。右旋拭面三头。一切见者皆欢喜（云云）师主口传也。究竟秘事也（云云）（私云。瑜祗经说也。已上）理性院次第云。自身开五眼者。作印加持五处（谓额左右肩心喉也）言如常说。次开五眼（谓以印摩右眉(其一)左眉(其二)左目(其三)右目(其四)两眉中间别至鼻上(其五)十卷抄开之。
私云。此说眉前印。目后印。与今说异。然本经文若以印拭目及眉（文）今流说冥经文（矣）金刚界次第云。由结此印诵真言加持故。诸魔不得其便。从初行时至成就时念诵遍数举献此尊。设误失三业念诵成就获得悉地。或有恶人作留难者诵真言二十一反。作留难者皆悉消散不能障碍（略抄）。
又印言朱付云。如尊胜塔印。里云。金云。秘印也（云云）。
问。如印文。是尊胜宝瓶印也。付中下尊胜印文如今文。何云塔印耶。答。尊胜法虽出瓶印。秘说用塔印。今又可如彼欤。弥勒法瓶印又尔也。瓶印云塔印欤。劝修寺次第云。小咒印金轮。亦言轨云。其印如前作金刚合掌已并屈二头指。甲合并竖大。各押头指侧（文）此云金刚合掌。今次第云虚心合掌。例如大惠刀印。有虚心金刚二说欤。十卷抄金刚合掌也。真言小咒。此小咒佛眼梵号也。
秘本里云。佛眼小咒......。或以此明用小咒。用不可随时（云云）。
金刚吉祥印言（御记云。金刚吉祥佛眼异名。云云）。
破诸宿曜印言（此真言异常。如句可寻也）。
成就一切印言
次第云。或说。此三个印言非本尊印明只加用也。是伪说也。此三种用本尊印言秘中秘也（云云）私云。理性院劝修寺等虽加用三印言。未必云本尊印言。泽抄不用此印言。宝心次第三个印言中。金刚吉祥用七曜总印。余二如常。
金轮印言（根本印虽非本尊加持印明。本尊加持处加用之。云云）。
泽抄云。金轮（内缚二中立合如釼形。屈二风捻二中指上[/卽]。二大并立）归命.（云云）。
里云。二头付二中上[/卽]。三摩耶会大日印也（云云）。
理性院宝心传云。智拳印.（云云）宗命传同今次第印文（矣）。
私云。今次第宗命传依释迦金轮。宝心传依大日金轮欤。泽抄印可寻之。三昧会大日印可大日金轮欤。宝心传羯磨会大日印也。泽抄振铃次用根本印言金轮印言也。然今第一重七曜上首故尤可释迦金轮欤。
问。金轮印虽非本尊印加用之（云云）金刚吉祥等印明既本尊加持摄。此则七曜等印言故欤。若尔第二重上首金轮印言非本尊加持摄耶。故理性院等用本尊加持印言（矣）。
答。相承口传定有深意欤。但于金刚吉祥明者。中间虽有七曜明。此真言前后句佛眼明故立金刚吉祥名。故用本尊加持也。故偏七曜印言金轮。次下别举之。次至理性院说者。彼七曜使者印言。又用本尊加持。故异当流义欤。又问云。智拳印诵.大日金轮印言。而今释迦金轮印用大日金轮言。似印言相违乎。答。御记云。但当流两金轮印言通用也（云云）故知印言互显欤。当流北斗上首金轮种子既.也。彼释迦金轮也。若尔.真言何不通释迦金轮乎（玄秘妙抄薄草秘抄等皆用.也）理性院一本次第用.字。一本同.字也。又金轮曼荼罗用.字。东安寺曼荼罗用.字。..字可为二种金轮异欤。又通用欤。
七曜总印总咒
理性院宝心传云。七曜使者印如内三古印（是总印也。云云）宗命传如今次第。泽抄云。合掌开二风二空（云云）。
私云。今次第七曜九执十二宫神总印用七曜总印。泽抄用北斗总印。今七曜总印用北斗总印宜欤。理性院内三古印可寻之。
问。泽抄八大明王后用此印言。今何在八大菩萨前乎。答。泽抄依菩萨明王天等次第欤。今依曼荼罗次第。金轮七曜居第一重。故金轮次举之。其理可然也。又理性院两传同今次第（矣）八大菩萨总印言（注云。八大菩萨印言胎藏诸菩萨印言用之）。
印金刚合掌胎藏诸菩萨印普印（云云）。
总咒。
子真言故。
问。此真言何云总咒乎。答。八大菩萨种子真言故
.（金刚手）.（文殊）.（虚空藏）.（转法轮）.（观自在）.（虚空库）.（金刚拳）.（摧魔怨）下所举八菩萨真言终字也。理趣经一字心是也。秘本里云。一切菩萨真言归命........泽抄云。归命迦萨缚他尾摩底尾枳罗儜达摩驮赌湿佐多参参诃娑婆诃（云云）。
私云。泽抄胎藏遍知院诸菩萨真言也。里书所出观音院等诸菩萨真言也。又劝修寺八大菩萨印多分异今次第矣。
八大明王总印言
印金掌理性院同之。泽抄云。如金刚部印也（云云）秘本云。八大明王印言。胎藏一切持金刚印言用之。金刚部三昧耶印也（云云）金云（云云）总咒又八大明王种子真言也。.（步掷）.（降三世）.（大笑）.（大轮）.（马头）.（无能胜）.（不动）奥八大明王各别真言终字也。
理性院用此真言也。秘里云。一切持金刚真言..........（云云）泽抄用此真言也。劝修寺八大明王印少少异今次第印也。
或说。七曜总印言八大菩萨八大明王别印言中举初显后可知之。又说（此各举各别印言）。
日曜印言
印文注云。秘云。常钵印也。日曜持钵也（云云）朱付云。此印二大事不审（云云）。
私云。常钵印二大指未必入掌内欤。二大事者二大指欤。
薄草云。合掌风以下四指头相跓。前方大开。以二空头各跓水下[/卽] （文）此印文文虽异意同（矣）。
胎藏钵印地天用之。日天福智显现印也。
转法轮。
问。金界结此印诵九反印九处。今又尔耶答。未必然欤。印处等如次第出之。
步掷。
秘里云。步掷真玄云.....（云云）。
降三世。
秘里云。降三世言玄云............。
私云。今小咒故。左右三转各一反。合六反欤。
大威德。
玄秘云....薄草等...。
大笑。
印文朱付云。二头指初圆合。来去之时勿着。
真言里云。玄云.........。
大轮。
私云。印小金刚轮印。印处异彼矣。
马头。
私云。印如十八道。但无顺逆旋转欤。
无能胜。
秘里云。无能胜印玄云。虚心合掌十轮之端相枉令密合（云云）。
御记云。无能胜印可如虚心合掌欤。
不动。
私云。印相加持等如金界。但十方加持无之欤。
秘本里云。本尊加持金轮印言大咒印小咒印八大菩萨八大明王。已上五印用之。师主口传也（云云）。
理性院宝心次第云。第三加持。先大日定印胎藏八字明五古印宝部五字明（加句诵之）五眼印（大咒如前）金刚智拳印.。
七曜使者印如内三古印（是总印也）明金刚吉祥成就一切明用之（是其通明也总咒也）故诸宿曜印言成就一切明印言八大菩萨印言八大明王印言也。泽抄振铃后大日本尊印（大咒）金轮印言八大菩萨总印八大明王总印言七曜总印言。第二度大日印言（金）本尊印言（大咒）第三度（正念诵后）又印（金刚合掌。并屈二头指甲合。并竖大指各押大指。印四处五处）心咒........次大日（外五古）言五字明（云云）劝修寺（最秘里云）本尊加持。先金刚界大日印明。次金刚萨埵一字心真言。其真言曰。吽悉地印外五古。次本尊大咒印明。次小咒印明。师说云。此中次第先须自成大日。三十七尊等印明变成金刚萨埵（印明如上）萨埵成佛眼母（云云）金刚萨埵印明如上者。指瑜祇成就品也。今本尊加持依此意也（已上）。
问。正念诵何言耶。答。理性院云。根本咒（瑜祇经咒也）薄草同之。泽抄云。正念诵用小咒（云云）（里云。大日......次小咒........。云云）。
私云。正念诵其尊中虽用小咒大咒是根本咒。瑜祇经所说故用之。此尊印言出瑜祇经故也。又小咒欤。故妙抄云。正念诵大咒又小咒（云云）。
问。字轮观何等耶。答。薄草云。字轮观五大（云云）理性院同。
问。三度本尊加持用印明方如何。答。秘本里云。本尊加持次第。初度大咒佛眼印小咒印金刚吉祥破宿曜成就一切（已上五本尊）金轮七曜诸菩萨（总）诸金刚（总）第二度本尊二金轮。第三度如初度（云云）。
问。散念诵言何等耶。答。如次第出。此中本尊真言五种者。佛眼大咒心咒金刚吉祥破宿曜成就一切明也。薄草云。大日本尊金轮七曜总咒八大菩萨总咒八大明王总咒大金一字（云云）理性院（宗云）大日本尊金轮七曜八大菩萨八大明王大金一字（云云）宝心传云。大日本尊金刚吉祥破障成就八大菩萨八大明王大轮陀罗尼一字（云云）劝修寺云。先大日。次金刚萨埵一字真言。次佛眼一切佛顶心真言七曜八大菩萨八大金刚金刚吉祥等三明。所余任意末后一字（云云）泽抄云。大日（台）本尊（大咒）顶轮王七曜总咒八大菩萨总咒八大明王总咒破障不动三世成就明（云云）。
问。伴僧后加持咒何等耶。答。伴僧咒下注云。振铃以前唱金刚界大日真言。振铃之后劝诵本尊根本大咒（云云）金云。秘说也。普通前后共眼也（云云）。
元抄云。三宝院权僧正付金刚界修此法给。仍初铃以前伴僧诵金大日言。振铃以后本尊佛眼咒御加持同咒。鸟羽僧正范依胎藏行之。初铃以前胎大日真言。彼僧正传云。依胎藏修是胜说也（云云）（妙抄云。师主口传云。振铃前大日真言。振铃后本尊咒。秘说普通前后共诵佛眼真言。云云）理性院传云。振铃前大日或金或胎。两事一流传也。振铃之后根本咒（云云）理性院泽抄伴僧后加持俱大咒同今说。
问。诸尊法皆三力金后至振铃诵佛眼咒。何今不然乎。答。修法时诸法皆振铃以后诵本尊明。今此法佛眼本尊故。振铃后诵彼明。故铃以前诵大日明也。例如彼金轮法。一字金后诵大日明。振铃后诵一字明（矣）泽抄云。或振铃已前伴僧诵大日五字。次铃以后诵佛眼真言。小野样（云云）。
问。今尊云佛眼佛母。何部母乎。答。大师宗秘论云。第一毗卢尊佛眼为佛母。金轮作明王。不动为忿怒。无能作明。名曰如来部。第二阿弥陀大日为部母。马头大明王缚诃约忿怒多罗力明妃○各属莲华部。第三阿閦尊普属金刚部（文小野记云。佛部虚空眼为母。莲花部白衣观音为母。金刚部如秘论也。云云）..秘记（小野僧正）云。佛部毗卢遮那佛部主故无母。般若菩萨不动尊为明王。金刚部阿閦尊金刚部主。金刚波罗蜜为母。金萨降三世为明王。宝生宝部主。宝波罗蜜为母。金刚藏菩萨军荼利为明王。莲华部观自在莲华部主。法波罗蜜为母。文殊大威德为明王。羯磨部不空成就羯磨部主。羯磨波罗蜜为母。金刚牙金刚药叉为明王（文）。
私云。论中佛眼为佛部母。小野记中五部佛部无母。三部中佛部虚空眼为母。此即当佛眼欤。御记云。虚空眼胎藏佛母佛眼金界佛母（云云）两部理智佛虽异同是佛部大日也。桧尾口决佛眼能变出大日金萨。大日所变佛眼依大日经。而彼经所变虚空眼故。御口决云。佛眼是三部五部总母也。胎藏三部母。金界五部母。皆此摄故（云云）
问。大师既为三部随一佛部母。何通三五部乎。答。秘云。佛部是二界总体。何不摄五五部。犹如一中无际大虚摄四边有限空也。又如藏识割字总识十二部经中修多罗（矣）。
问。八大明王中步掷如何呼之乎。答。仁和寺对马音呼之。步掷。醍醐寺汉音呼之云步掷也。
问。曼荼罗样如何。答。泽抄云。中央佛眼。前全轮。右旋日月火水木金土。次金刚手。乃至摧一切。次步掷（乃至）不动。次八供四摄也（云云）劝修寺云。大成就品师说云。此中八大菩萨十二供养菩萨各摄菩萨。八大金刚各摄金刚。七曜使者各摄诸大天王。以此三层及外四面十二供尊为曼荼罗。能摄法界所有佛菩萨金刚天等（云云）。
问。护摩作法何等耶。答。
部主段（以金轮为部主）
金云。释迦金轮。秘说。大日（云云）。
护摩抄云。
部主（金）。
自加持（根本印一字明）召请（印如上。右头召之。明同）诸供物（明同）拨遣（印明召请）。
本尊段
自加持（根本印明）召请（印如上。右头召之）诸供物（明如上）加持物（......）拨遣（准召请）。
诸尊段（私云。本尊加持）。
七曜八大菩萨八大明王。都一曼荼罗供之秘里云。金云。诸尊段。三十七尊八大菩萨八大明王（秘事北斗七星供之。钩召部八大菩萨八大明王真言。已上）。
私云。诸尊段七曜观请。世天段在之。两度劝请欤（云云）又里云。私云。诸尊段如常三十七尊劝请。八大菩萨八大明王可请加欤。三十七尊外方八大菩萨八大明王如曼荼罗可居欤。
息灾灭恶趣供之。炉中在所如何。
供物咒八大菩萨总咒。八大明王总咒。次供次第先三十七尊。次八大菩萨八大明王灭恶趣（云云）。
私云。曼荼罗坐位第二叶八大菩萨。第三叶八大明王。花院外内外八供四摄等。八大菩萨居三十七尊外方者。岂非内外相违乎。然七曜等既居第一重。八大菩萨外四供四摄外居有何苦（矣）。
又劝修寺传云。此中八大菩萨十二供养菩萨各摄菩萨。八大金刚各摄金刚等（文）随应可居欤。
泽抄云。诸尊段中央金轮。右回七曜。次八大菩萨。次八大金刚（印言大钩召供之）。
问。今尊四法本誓中何等耶。答。小集四法中息灾本誓中不出之。仁录中四法中无之。本誓中延寿福德天反举之。今次第就息灾敬爱行之。
秘本里云。息灾增益之间常就息灾行之。师口云。息灾第一法也（云云）。
私云。先师僧正九即判官谋叛隐居之时修此法。时之明匠感之。真言功能可思之（云云）（先师者觉洞院僧正也）。
御本云
当初虽记此抄未再治。故正安二年二月中旬勘加重治定毕。法印赖瑜（春秋七十五）此秘抄问答者。安养院殿御时。先师法印（赖惇）令书写进之处。彼御本少少依令朽损重令书写（御）仍以当院正本。仰信瑜阿阇梨令校合给乎。但于第一卷者。增喜可书写进之由被仰下之处。折[/卽] 依有不堪右笔之子细。初一尊令书写之毕。于宝生以下者愚弟赖圣所令书进上也（矣）。
正平二十一年八月二十一日
法印权大僧都增喜（六十八）
（已下御记）
祖师僧正所令书写之本。世上扰记之刻。于他所有文字处处损失之子细。仍书写一部毕。但第一第四两卷殊无其形损之间。以中性院草本仰增喜法印（赖瑜法印缘弟也）令写第一卷毕。第四卷者信瑜写之。其余悉以彼本令交毕。
贞治五年十二月十九日记之
东寺沙门圣珍

[book_title]秘钞问答第二
大佛顶
问。今此佛顶诸佛顶中何乎。答。玄秘云。摄一切佛顶（云云）。
里云。此法本尊有二传。一者一字金轮为大佛顶。谓智拳印大日。二者摄一切佛顶轮王为大顶。是法界定印大日也。大日入金轮三摩地可习也（云云）御记云。大佛顶胎藏大日。金轮金刚界大日也。但大佛顶陀罗尼有五段。谓五佛顶真言也。故灵严传有五段印也。然者大佛顶金界大日欤。互通用又常事也（云云）。
又云。佛功德顶相胜。故佛顶法又胜（云云）。
传受集四云。大佛顶是诸佛顶总名也。或说云。八大佛顶云大佛顶。或说云。五佛顶云大佛顶（云云）问。佛顶有几种。又佛菩萨明王何摄乎。答。佛顶有多种所谓三佛顶五佛顶八佛顶九佛顶十佛顶也。御记云（报恩院）三佛顶发生广生无边声也。五佛顶轮盖光高胜也（要略轨为五指名。大指为初。又五佛顶经胎轨）八佛顶（如常）十佛顶摄一切佛顶普通佛顶加之。九佛顶不分明。先师遍知院云。九佛顶八叶九尊顶相。十佛顶九尊外加普通佛顶（云云）知八佛顶加摄一切佛顶也（云云）又御记云。佛顶法表佛顶相。佛顶相显佛形成也。三佛顶三部之顶相。五佛顶五部。八佛顶八叶八佛。九佛顶八叶九尊。十佛顶九尊外加辨事佛顶也（云云）次佛菩萨等相摄者未详。然大师宗秘论中。举佛部部母明王等云。佛眼为部母。金轮作明王（文）又今次第并泽抄玄秘等指一切佛顶即大日也（文）此等说似为佛及明王矣。理实主佛顶一德一门心数尊。何属佛乎。亦如来形。可非明王摄乎。推可属菩萨欤。但经论释者既云作。直非明王欤。故下释云。不动大忿怒（文）次至即大日者形相同故云尔。直非大日欤。大日入佛顶三摩地故云也。劝修寺劝请云。八大转轮诸萨埵（文）此轨云菩萨。然萨埵通四种故非证欤。
问。今尊种子三形何等乎。答。次第云。种.三八辐轮（云云）劝修寺有二说。初重说云种子。.三形千辐轮（云云）第二说同今种三也。又十二辐轮也（云云）泽抄云。白莲华上有.字。变成金轮。云变成摄佛顶（云云）又劝修寺以..二字为本尊种子。是则两部不二尊故普用二字。即理智冥合成佛之体也。
传受集第一云。种子.三金轮印智拳印大师御传也（云云）。
问。劝请发愿句何乎。答。如次第下出之。
小野劝请集云。大佛顶或（一字金轮转轮王三十七尊诸圣众）。
金轮佛顶转轮王。八大佛顶诸转轮（文）（今次第依后句也）泽抄用初劝请也。劝修寺云。一字佛顶尊。八大转轮诸萨埵（文）理性院云。金轮佛顶转轮王。八大佛顶诸转轮（云云）。
私云。依劝请句者可智拳印大日。道场观劝请恐似相违欤。然为显理智不二义劝请道观各用随一欤。
发愿句如下出之。理性院云。金轮佛顶八大佛顶诸大转轮（文）初二句同劝修十字者。八佛顶种子加中尊..欤。若依炽盛光佛顶。十字真言者加..欤。
问。道场观依何乎。答。玄秘全同依彼观也。元抄有二说。后说（云云）坛上有.字。成大莲华王遍法界。其上有.字。成宝宫殿。其中央有七宝师子座。上有白莲华。其上有.字变成金刚轮。轮变成摄一切佛顶轮王身即大日也。紫摩金色。住法界定印。印上持八辐轮八佛顶八恒沙俱胝诸尊七宝前后左右恭敬围绕（云云）。
私云。理性院劝修寺八佛顶不观种三直观尊形也。
问。观中大轮一一轮辐间出生八方八色金轮。今此大轮定印所持轮。此轮所生八方轮花上有八佛顶八佛顶是似本尊所持乎。
答。从所持轮出生八轮。居本尊前后左右。由八佛顶为能围绕眷属也。故泽抄云。右施佛身。有光聚佛顶（乃至）无边音声佛顶。此外七宝围绕（云云）。
问。觉洞院御口决云。中尊持轮平可观之。轮辐之间八佛顶居故（云云）此又非佛顶为所持乎。答。私云。若所持轮如大威德所持轮。竖观之者所生八轮难居本尊前后左右。故所生八轮又平可观之。
问。八佛顶次第何乎。答。如次第出之。劝修寺广泽理性院又同之。金宝云。二卷仪轨上卷四方四隅次第也。小野真言集最胜为始。广生为后（私是左右为始。顺次第欤）最胜无边光聚广大白伞胜佛佛尊胜极光。贻藏次第白伞胜佛最胜光聚除障广生发声无量声。定元律师物语云。石山内供对般若寺僧正问八大佛顶次第。僧正授云。最胜佛顶为始。无边声为后。朝此读僧正夕顿灭。仍不能寻其由消（云云）已上妙抄。
私云。今八佛顶次第又异上三次第也。
问。八大佛顶各有异名耶。答。尔也。金宝云。最胜（金轮摄诸轮王）无量声（无边声以响遍照）光聚（神通放光）发生（广大。大转轮。高佛顶。破魔）白伞盖（异相奇特）胜佛（无比）尊胜（除障。舍除。摧毁。除魔。摧碎）广生（极广。最高。难都。辨事。黄色）已上依小野真言集内供道场观传事集等注之（云云）。
问。次大轮外七宝围绕（文）说何事乎。答。如文今付之。劝修寺次第云。八恒沙俱诸佛围绕。其外七宝四面围绕（云云）如何。答。今次第不出八恒沙诸佛。七宝外举八大菩萨八大明王。劝修寺第一重轮中台不二大日摄一切佛顶八方右旋光聚乃至无边声八佛顶也。第二重八恒沙俱胝诸佛围绕。一一方各可安一切恒沙俱胝诸佛欤。此外七宝前安轮宝。顺旋围绕（矣）理性院次第云。八恒河沙俱胝诸佛乃至七宝眷属围绕（文）同劝修欤。广泽次第举八佛顶毕云。此外七宝围绕。八恒河沙俱胝诸佛如来围绕（云云）此次第似七宝外有八恒诸佛（矣）。
问。八大菩萨八大明王何等乎。答小野略颂云。最胜观音马头尊。无边慈氏大轮尊。光聚虚空大笑尊。广大普贤步掷尊。白伞金刚。降三世。胜佛文殊大威德。尊胜除盖不动尊。极光地藏无能胜（文）。
私云。此中虚空者虚空藏金刚金刚手也。
问。召请结界何等乎。答。里云。结界不动降三世任意（云云）。
理性院云。召请大钩召。结界不动剑印。慈救咒（云云）。
问。本尊赞何赞乎。答。以不动（云云）里云。不动赞金轮仪轨普供养真言用之。仍殊此法相应欤。故用之。但御修法之后供养不出声。只密密可唱之（云云）劝修寺本尊赞云。
曩莫萨嚩枳然野（一）摩姤悉尼（二）萨嚩惹诚地（三）拏悉尼（四）野舍悉尼宁（五）方补嚩弩迦（六）曼多谜（七）三摩沙他（八）尾地野知波（九）舍迦罗摩利宁（十）曩谟率都帝（十一）怛罗他利舍迦罗嚩里地曩谟率都帝（云云）。
问。礼佛句何等乎。答。次第下本尊并八大佛顶梵号出之。八大佛顶如道场观。顺次第唱之。理性院但唱本尊梵号。不唱八佛顶梵号..........（云云）劝修寺礼佛句如今次第。本尊八佛顶梵号也。又说云（三十七尊次）。
南谟翳迦乞叉罗没驮邬瑟尼洒（一字佛顶）。
南谟驮奢尾没驮〃〃〃〃（十字佛顶）。
南谟没驮路者你〃〃〃〃（佛眼）。
南谟萨嚩没驮萨埵（一切佛顶）
南谟地瑟驮达磨嚩曰罗（护法金刚。云云）。
问。本尊加持印言何等乎。先智拳印（大师御传云云。大陀罗尼奥咒......等。云云）理性院智拳印.。传受集云。师说云。一切佛顶皆通智拳印（云云）次根本大印亦名一字心秘印明。一字心真言。归命.。劝修寺云。印相。二头指屈入掌中。以二大指押（以大指头押风指甲傍也）。
真言大陀罗尼（出大佛顶首楞严经第七）又小咒（最秘也云云）。
私云。印文二头指屈入掌者。玄秘印文同之。今屈二头指甲（云云）注以大指押风傍即同意也。真言小咒最秘者。大陀罗尼奥咒怛你也他（已下）今次第前印拳是也。
泽抄云。印业障除印。五处真言陀罗尼。奥你也他等。
私云。此印言同劝修寺。两流俱本尊加持用此一印言也（云云）。
理性院云。次卒都婆印。陀罗尼。....（等除...也）。
私云。理性院二印二明也。宝瓶印作卒都婆欤例如弥勒印秘决（矣）言除初句者。药师心咒除彼句可为护耳。又金刚王院三部抄...句也。
次本三昧耶印言十字真言。真文分明也。
私云。当流三个印言为本尊印言也。
八大佛顶印真言
光聚佛顶印
劝修寺云。地水入掌勿绞。竖合二风付火背。二空并竖（云云）。
私云。今印文异言同。
黄色佛顶（内五古印）劝修寺云。广生佛顶（外五古印。云云）无边声佛顶。
私云。两流印文虽异印相是同。劝修寺云。如前商佉相近口吹势（云云）
八大菩萨印言
文殊。
今次第与玄秘印文虽异印相是同。胎藏文殊印少异。以二水付二地背之故。
除盖障。秘云。福智虚心合地水空入月空持水中。并合风火轮如持摩尼珠（云云）台藏同之。今次第里云。或说二头二中作宝形。是俱异说也（云云）秘云。报恩院口决云。但二风作宝（云云）理性院如里付也。
问。佛眼法八大菩萨与此八菩萨同耶。答。四菩萨同四菩萨异。同中金刚印同言异。文殊观音虚空藏印言俱别也。八大明王印言。
步掷。印文左右共作其相对立之云者。此印者右三古印。左?拳印相对立也。玄秘云。右手三古印向外。左举上肘（云云）或云。仁和寺步掷云也。玄秘向外者未必相对欤降三世。玄秘云。二羽交臂。金刚拳坛惠相钩竖进力也（文）印文虽异印相是同。常大印也。
大威德真言....（云云）。
问。下举此尊言...三字也。又布字观云。顶上.。心上.。腰.（云云）何今四字耶。
答。此事实难思。然玄秘又尔。守祖师说欤。今抄第一佛眼法中八大明王中大威德明三字也。
无能胜。问。印文结此印。安心者。掌仰安欤。又向胸欤。答。可寻之。佛眼法无能胜印十指圆合立（云云）又大笑步掷印又异今大笑步掷印也。又八大明王次第异今次第。彼步掷降三世大威德大笑大轮马头无能胜不动次第也。
问。八佛顶八大菩萨八大明印言何时用乎。答。里云。八大佛顶八大明王八大菩萨。初后本尊加持二度可用。中间二度本尊印许也。凡行法时四处。本尊加持可用礼佛次一处。正念诵前后二处。字轮观了一处也。仁和寺三度行之。小野方用四处也。加持真言皆三反可诵也。本说分明也（云云）报恩院御口决云。小野本尊加持四处者。付行两界用四处也。随修行尊法别行之时唯用三处也。谓入我我入次初度本尊加持也。正念诵后第二度本尊加持。字轮后第三度本尊加持也（云云）故遍知院薄草子等皆用三度也。第三加持时可尽诸印言也。仍八佛顶等印第三加持时可用之也。
问。可尔何正念诵前出之耶。答。今次第未必颈次第故本尊加持印言。次尽诸印言也。依之玄秘本尊加持三个印言。次出正念诵真言。其后举八佛顶等印言（矣）此二十四个印言一处用犹繁多。况两处结诵乎。故理性院次第成此旨（矣）彼次云。本尊加持印等。先智拳印.。次率都婆印言。陀罗尼奥咒正念诵本咒。或五字本尊加持如前字轮观（五大如常）本尊加持大日本尊印明。如前八佛顶八大菩萨八大明王。已上各别印明用之。若略者总印咒用之。通诸佛欤。金刚虚空合掌。
八大佛顶替之
八大菩萨诸菩萨印咒（如台藏）
八大明王一切持金刚印言（如台藏）。
次佛眼加持（如常。云云）。
私云。今次第虽举普通佛顶印言。总别俱用无略仪欤。不出菩萨明王总印言故。然可随时欤。佛眼法七曜八大菩萨八大明王用总印言故。例亦可尔乎。
问。普通佛顶印文十指深交有何由乎。
答。私云。十佛顶义显欤。例如十一面印时深交表十一面（矣）故金轮佛顶·轨云。修行者。若为事像急速不能遍结十佛顶印。但结此印。诵诸佛顶真言。普通于修行亦无亡失（文）。
炽盛光佛顶印言。炽盛光仪轨云。若诵此真言者。所有执曜恶星陵逼本命胎业宿等皆悉变为吉祥。远离生死流转疾成无上菩提也。
私云。次第大日剑印者文名也。小野僧正作也。下所举摄眼毒女又同作也。
问。正念诵真言何等乎。答。出二个言。初十字真言。第二秘密一字心者.也。归命.如上出之。第三大佛顶小咒陀罗尼奥咒（玄秘同之）理性院本咒或一字或五字（云云）。
私云。本咒者陀罗尼奥咒。一字者.。五字常五字真言欤。劝修寺云。观其真言字从口遍十方法界皆成佛身。各各放无量光。加持护念行者（云云）。
泽抄云。正念诵。唵摩诃缚日罗瑟抳洒吽怛路懒利恶吽（云云）。
里云。是大胜金刚真言也。用之大佛顶真言。但彼.上加.。是不然也。
问。字轮观何乎。答。五大理性院云。五大（如常）劝修寺云。字轮观图（私云。此观虽非当流所用甚深故截也）
[IMG:秘钞问答_15.gif]
（中二字本尊种子也。两部不二故并用二字。是即理智冥合成佛体也）。
（观我心中有.字。成八辐金轮王。其上有..字。及八佛顶种子右旋住。一一字明放无量杂色光。射十方佛刹。尔时十方诸佛以八辐花轮掷行者顶上。此轮放光明照行者身心。三业极重罪悉消灭忽成佛身。不似结护供养速得诸佛三昧。十方诸佛不见自身。况余菩萨乎。不见自身者约无见顶德论此故也）。
问。散念诵何等言乎。答。如次第出之。理性院云。佛眼。大日。大陀罗尼小咒。大胜金刚。八佛顶（成普通佛顶）佛慈护。不动。大金。一字（云云）劝云。八佛顶并部主真言可用之（云云）泽抄云散念诵。佛眼。大日。大陀罗尼不动。难胜。忿怒。一字（云云）金刚王院三部抄云。大陀罗尼以一万八千反为限。遍知院僧都常修此法满一万八千反。
问。伴僧后加持何等咒乎。答。伴僧咒大陀罗尼后加持咒小咒。理性院云。御加持小咒或不动（云云）泽抄云。后加持用恒你也他咒。伴僧八口若二十人。
诃诵大陀罗尼（振铃以后一时别七反。云云）劝修寺云。后加持金轮真言（云云）。
问。护摩作法如何。答。
火天段（如常）。
部主段（以佛眼为部主）。
护摩抄云。部主金轮。自加持智拳印一字明。召请大钩召。印明如上。诸供物如上。拨遣准召请（云云）。
劝修寺云。部主孔雀明王。
理性院云。部主佛眼或不动。此法灭罪第一也。若为菩萨为亡者部主阿弥陀。增益部主宝生或如意轮（云云）。
本尊段
护摩抄云。自加持（虚心合掌以二头指入掌中。以二大指押之。归命.）。
召请（印如上。以头指召之如上）诸供物（同咒）加持物（同咒）拨遣（准召请云云）。
私云。召请拨遣违今次第。可知之。
诸尊段
护摩抄云。诸尊八大佛顶八大菩萨八大明王。自加持本三昧耶印...........................召请同印。十指召之同明。诸供物同明。普供养。拨遣准召（云云）。
劝修云。诸尊八佛顶（云云）理云。八佛顶三十七尊（如常。云云）。
三部抄云。诸尊段二说。一三十七尊（如常）一八大佛顶以各别明供之。但三十七尊如例供之。八大佛顶顶相副供之。以此为好（云云）。
泽抄云。诸尊段八大佛顶之。或中置大日普通佛顶印言（云云）。
问。大佛顶四法本誓中何乎。答。今次第敬爱息灾调伏修之（云云）劝修息灾增益。泽抄云。息灾理性院灭罪增益。小集四法中不出之。本誓中天变举之。仁记中不举。本誓中产生举之。妙抄天变举之。
问。坛场庄严如何。答。如次第记。泽抄云。但大坛护摩坛不辨行之。不用小坛（云云）。
问。或说以十六枚镜置坛上（云云）其说何。
答。授心抄上云。镜十六置大坛说护摩坛时作法也。口传云。造明镜入箱中安置大坛上。每时执五古以小咒令加持之一百八反。结愿后见镜者得众人贵敬。得万人爱敬。除心中众患所愿速成就（云云）此事为秘事也。又云。置十六香炉大坛（云云）香吕者十六口火舍。此火舍每方相替烧之。北方（沉香）东方（白檀香）南方（安悉香）西方（苏合香）中方（甘松。青木。鸡舌。薰陆。零陵。云云）?香洒水器兜楼婆煎入之。兜楼婆难得。香以草替用之（云云）。
问。本尊何佛乎。答。授心抄云。有二说。大师御传以摄一切佛顶轮王可为本尊（云云）摄一切佛顶者金轮佛顶也。大日金轮为本尊也。禅林僧正传云。白伞盖佛顶为本尊也（云云）。
私云。二传金轮授一切如次金台大日所变。异今金轮。则为摄一切佛顶。聊相违欤。可寻决之。
泽抄云。本尊事用大佛顶曼荼罗也中尊大日金轮。后释迦金轮。回七宝。左右有竹草之是也。大佛顶者大日金轮也。最胜佛顶名一字金轮。〃〃〃为大佛顶也。大日金轮者以七师子为座。首着宝冠。住智拳印也。释迦金轮螺形。以须弥山为座。是天等之主也（定印上置轮）此大佛顶曼荼罗一字金轮法共通也。但金轮曼荼罗不可用之。
私云。此说同授心抄欤。此等作法虽非当流所用为才觉出之。
问。文卷何乎。答。支度如次第载之。
又支度卷数如遍知院支卷集并师支卷集。检可见之。
问。请书请文如何。
问。大佛顶本经仪轨何等乎。答。
大佛顶如来放光悉怛你钵陀罗尼一卷（请来）大佛顶如来道场仪轨一卷（运）大佛顶碑一卷（睿）大佛顶如来密用修证了义诸菩萨万行首楞严经十卷（贞元录）。
大佛顶通了曼陀罗一张。注大佛顶陀罗尼（运）大佛顶疏一部三卷。大佛顶广聚陀罗尼经一卷（仁）。
金轮
问。金轮佛顶有几种乎。答。有三种。一者大日金轮。即智拳印大日坐日轮是也。二者释迦金轮。是罗发形住法界定印。印上置轮坐须弥座也。十卷抄第二云。大日金轮以七师子为坐。有宝冠智拳印也。释迦金轮罗发形。以须弥山为坐。是天等主也。定印上置轮（云云）小野僧正云。大日金轮法身。释迦应身。我化身（云云）妙抄（引之）。
私云。此中今本尊是大日金轮也。即身义云。大日尊一字顶轮王（文）元抄云。大日金轮身金色。载五佛冠众生座如常结跏趺坐。仰左手掌当心置轮。右手作施无畏（云云）可寻之。释迦金轮佛形如释迦像作法界定印。当脐上置轮（云云）。
问。今尊种三何等乎。答。今次第种三十二辐金轮（云云）妙抄云。有二说。一说如今文。或云.十二辐轮师主秘说也。小野传（云云）金宝同今次第欤。玄秘又同。但或传种.（云云）泽抄如今次第也。授心抄云。种子.三形金轮（八辐千辐云云）劝修寺院云。初重如今次第。第二重种子.三形千辐轮（是最秘也）第三重种子.三形如第二（最秘也。云云）奇特佛顶经第一（印契品）云。即观十二辐金轮（文）。
问。劝请发愿何等乎。答。如次第下出之。劝请集同。理性院同。劝修云。一字金轮遍照尊八大佛顶转轮王（云云）泽抄三句同劝。下句同今次第也。发愿理性院云。本尊界会一字金轮八大佛顶诸大转轮（云云）。
泽抄同。但第三句或说最胜佛顶（云云）。
问。今道场观依何乎。答。依玄秘文也。
泽抄云。坛中有.字。变成七宝宫殿楼阁。楼阁中有七师子座。座上有.字。成八叶白莲花台。台上有日轮。轮中有.字。变成八辐金轮。轮变成金轮王遍照如来。形如索月。以一切相好用庄严法身。截金刚宝冠。轮鬘为首饰。众宝庄严具种种校饰身。持智拳印。轮王前叶上观佛眼。全七叶上右旋布列。七宝眷属围绕。
私云。七师子坐理性院八师子坐（云云）理性院同泽八辐轮也。劝修寺同今次第十二辐轮也。
问。大佛顶尊胜佛顶八佛顶围绕金轮佛顶何不然乎。故西云。略轨说曼陀罗。于一一叶上右旋布列。轮王七宝所谓金轮象马珠女丘及主藏。当第八叶安佛眼尊。十佛顶眷属前后围绕（文）又顶轮王经第二云释迦牟尼佛复观顶轮王。于佛左边不远画白伞盖顶王○自劝轮王去白伞盖顶王不远高顶王等（云云）。
此等说以八佛顶宁非为金轮佛顶眷属乎。答。主伴义随宜。何必一同（矣）如炽盛光佛顶者。以佛顶文珠金刚手七曜九执等菩萨天等。注为眷属。无八佛顶围绕义乎。但至要略轨者。十佛顶是佛眼所具德故云尔欤。依之瑜祇经中上云。观作一切佛母身。下云一切佛眼轮王。是即佛眼佛母身具十佛顶德。故名一切佛顶轮王也。次于经文既释迦观顶轮王。是释迦金轮也。何以彼为大日金轮难乎。
问。金轮五言仪轨云。如世金轮王具七宝眷属。如来顶轮王以佛无上宝为眷属围绕（文）此意如世轮王具七宝。出世金轮佛顶具八佛顶无上宝也。故顶轮王仪轨云。一字顶轮成本尊。坐八叶莲花。于一一叶上想佛眼尊（文）既云一一叶上。八叶上岂非观八佛顶乎。答。两轨文答者润色。五言轨以金轮佛顶七宝对世轮宝等云佛无上宝也。次念诵轨文者。一一叶上想佛眼尊者。佛眼具八佛顶德之义也。若不尔者前叶居佛眼。七叶如何安八佛顶乎。故知佛眼虽居前叶。其德通八方故云尔也。五言轨云。佛眼如来母其宝居八方故无失（或八佛顶可为眷属欤。法务抄云。十佛顶眷属围绕。云云）报恩院记云。佛眼八体事。
私勘云。时处轨云。宝轮宝左前。余宝右旋置佛眼。如来母共宝居八方（文）以此文居佛眼八体欤。尚是不可然。文心可思也。追勘之宪深。又金轮曼陀罗佛眼八体居三密房今案也。是误也（一落乞字）顶轮王念诵仪轨。文字落タル本ニテ如此图也（云云）。
问。中台有炽盛日轮（文）注日轮有何故乎。答。御口决云。日轮表果地智德。又日月中日轮行度速疾故。表此法悉地速疾也。又余法悉地不成时修此法成悉地。故云。仪轨云。若不作此法彼法不成就（文）。
问。金轮威德胜故断坏余法。何余法悉地依此法乎。故仪轨云。谓轮王威德断坏诸法故（文）何。答。修诸尊法时恐彼断坏故。散念诵时用一字请加被为成我法悉地也（云云）又愚案云。此尊威力断坏余法。如日轮灭闇故欤。
问。一字顶轮王（文）何一字为名乎。答。御口决云。浅略义.一字为种子故也。深秘义。仪轨云。显胜绝不共。唯佛一体（文）意菩萨功德皆归此尊。故得一称之义也。此义一切佛菩萨中此尊独得故云胜绝不共也（云云）。
问。诸尊多分以一字为种子可得此称。又大日是普门体。岂无不共义乎。答。诸尊又虽一字为种。非如今尊种明俱一字故误。又余尊虽一字为明。多字明中取一字故异。今尊本一字也。又大日虽普门体两部各别。今尊二界不二故彼此异也。劝云。本尊两部不二成此佛体也（云云）。
私云。金界大日居台藏日轮。是两部不二义也。种子三身一体义至下可辨。又御口决云。金轮坛佛眼理置叶。佛眼坛金轮智安叶。互虽有主伴义实显理不二之义也。
问。围绕眷属泽抄理院等佛眼七宝次第也。何后佛眼举乎。答。今次第依经说欤。要略轨举七宝毕云。当第八叶想安佛眼尊（文）。
[IMG:秘钞问答_16.gif]
（瑜伽仪轨(不空)云。白肉色。着赤衣。二手持兵宝持金刚虚空戴天冠。无能胜为师。佛眼如来母共宝居方(文)）。
（身赤色。三面四臂。左右面青色。右第一手作拳。舒头指高举。次手左一手持一古杵。左二手皆持三戟叉。着天衣）。
（身色水精。住定印。两目微笑。住白莲花月轮中）。
（身色索月。住大智拳印。处白莲花月中。戴五智宝冠。坐八师子座。以轮细严身）。
（白色女形女天女）。
问。此法召请结界何等印言乎。答。理性院云。召请大钩召。结界剑印慈救。金刚王院云。结界辨事佛顶（云云）。
问。赞何等乎。答。四智赞。此尊无本尊别赞欤诸次第中不出之。
问。礼佛句何等乎。答。下出也。薄或......（云云）理性院云。..........。劝院云。曩谟翳迦乞叉罗没驮野瑟尼洒（一字佛顶是本尊礼也）曩谟陀奢尾没驮邬瑟尼洒（十字佛顶）曩谟没驮路奢尔〃〃〃〃（佛眼）曩谟萨嚩没驮萨埵〃〃〃〃（一切佛顶八佛顶也）曩护地瑟吒达摩嚩曰罗（云云）。
私云。此中理院礼佛真欤。一字佛顶梵号故。今次第梵号佛顶金轮其文似上下欤。薄....阙。佛号应云。..（归命）....（字）..（佛）..（顶）.（佛也）劝说十字佛顶眼等。岂非当本尊兼归之。
泽抄云。南无一字金轮（三反）南无诸大传轮（云云）。
问。本尊加持印言何等乎。答。三印三明也。先智拳印.。妙抄云。三宝院权僧正传智拳印。归命.（云云）。
私云。智拳印仪轨名觉胜印。此印表即身成佛义。故云。轨云。现证大菩提故名觉胜印（文）所谓以行者有漏五大通入本尊无漏五大之义。又以众生命风续法身大空之义。可思之。金刚顶经说因业等虚空。大日经云不舍于此身游步大空位。甚深甚深。
更问。真言.字....四字合成也。谓.是有义。.损减义。.加.破三有之义。即破有法王应身也。.尘垢义。又加.断客尘烦恼之义。断惑是智用故报身也。.吾我不可得义。无我中大我是法身大我也。今此三身大日三身故。即身义云毗卢舍那三身果位。二教论宣大日三身。故此.字即身成佛言。故大妙金刚经云。若修三摩地当于自心观部噜吽（二合）而成佛顶轮王形量尽虚空法界无有边际。回然清净得成佛身。无有生死。不转肉身得无漏果（文）此文理性院最极秘事口决相称（矣）大师二经一论造即身义之时。以一字顶轮王三摩地最初被举之。有深意者欤。
次胜身三昧耶印言。印表示等如次第记之。言功能者。仪轨云。此毗卢舍那佛三字密言共一字无异（量欤）适以印密言印心成镜智。速获菩提心金刚坚固体。印额应当知成平等性智。速获灌顶地。福聚庄严身密语。印口时成妙观察智。即能转法轮。得佛智慧身。诵密言印顶成成所作智。证佛变化身。能伏难伏者由此印密言加持自身成毗卢舍那佛虚空法界身（文）大师以此文证即身成佛义（给）此印表金轮身形。故云胜身。此印此尊三昧耶故云三昧耶也。
后本根本印言
根本印玄秘妙抄授心抄薄草子等同之。念诵仪轨云。结印云五处。真言归命.（取意）印文如今次第。要略记云。以二轮并竖二盖平屈两[/卽] 。头相跓于二轮甲上（文）前轨屈二头指。捻二大指头上（文）今轨云甲上似异。然大指头云甲上欤。今次第置二大指上（云云）此意也。二轮等者。彼轨中以轮盖光高胜五佛顶。如次配大头中无小也。御口决云。二风屈两[/卽] 捻二大头时。二风甲背不合也。又妙抄云。劝修寺法务传秘印云。二手外缚二中指竖合端如剑形。屈二头付二中背（云云）秘云。金刚界五佛灌顶中遍照尊印也。真言如上（云云）（归命.也）玄秘又举此说也。金宝云。印有三。一用智拳印（前师授此印）一内缚立二中指屈上[/卽] 如剑。以二头指付中指上[/卽] （后师授此印。大日剑印。云云。有之）一后师云。凡此尊印有此三也。真言归命.。口传云。其上可加孔雀明王咒也。大日剑印（见）。究竟秘事也（先后两师俱授之。云云）。
私云。三印者三字误欤。初后二师二印故。又大日剑印印又异。彼云。以二手当心合掌。屈二头指中[/卽] 横相跓。以二大拇指并押二头指上[/卽] （文）内缚合掌异。又真言归命.....（云云）。
问。真言注依口传用之（云云）口传何事乎。
答。若有所求事殊作祈请时结此印。本尊真言加孔雀明王言诵之。为秘事口传也。理性院授心抄出三印三明之中。第三根本言。次更用孔雀王印言也。前二印言全同本次第也。根本言..........（云云）彼抄云。若有祈请所求一切事者。于此应加孔雀王陀罗。孔雀王印。以二手内相叉。直竖檀惠。头相跓。禅智亦直竖并相跓。其印即成诵真言三反或七反。与顶轮王合诵。应如此真言句诵真言曰。
唵摩廋攞迦兰帝娑婆贺（云云）。
又劝修寺最秘云。先结胜身三昧耶印诵一字明。次结智拳印。诵加句真言。以孔雀王印亦同诵加句真言（云云）。
私云。理性院三印言外加用孔雀王印言。劝修寺智拳印诵加句言。今流根本印请加句言。随在何印用加句言。句秘传也。
问。孔雀经本尊加持本尊咒下在加句。今何异彼乎。答。加句随宜欤。故泽抄金轮法本尊加持云。.........（云云）今次第又非无其例。光明真言本咒上加之。具如下孔雀经法时辨之。法务抄云。内缚孔雀印........（云云）又........（云云）。
问。三种印言俱大日金轮印言耶。答。御口决云。或传云。第一印言大日金轮也。第三印仪轨云。曩莫三满多没驮（引）南步噜唵（三合云云）。今所出真言非仪轨说。依口传用之。此印言释迦金轮也（云云）然此流习三种印言俱通释迦金轮也。
私云。初二印言出时处轨。但应大日金轮印言。故大师释彼轨文云。谓大日尊一字顶轮王（文）第三印言应释迦金轮欤。一本轨云。释迦牟尼如来○一字顶轮王（文）薄口决但明不尔。释迦金轮明云。............青表纸云。释迦金轮印。二手外缚。二中指如莲叶。真言云。归命乌瑟尼洒唵...（云云）。
次辨事佛顶印言。薄草第三加持时用此印言。理性院第三加持时八佛顶总印七宝印咒用之。仪轨辨事功能云。辟除一切不祥诸作障者（文）。
问。字轮观何等乎。答。薄云。五大（云云）授心抄云。心月轮上.字功能观之（云云）妙抄云。轨云。思惟其字义。诸法本无坏无尘亦无深。清净如虚空。如是顺逆可观之（云云）。
[IMG:秘钞问答_17.gif]
问。散念诵何等乎。答。如次第出之。理性院云。佛眼本尊孔雀大金（云云）又劝修寺或次第云。佛眼孔雀本尊白伞光聚高佛顶胜佛顶不动大日（云云）泽抄云。大日（金）佛眼本尊孔雀不动无能胜（云云）三部抄云。佛大本尊佛慈护辨事普通孔雀无能乌瑟サマ大金佛眼（小咒）。
问。伴僧咒何等乎。答。三力金打后佛眼咒。振铃后一字真言唱之。一字金后胎藏大日真言加归命唱之。泽抄云。但三力偈后佛眼真言。振铃以后至于后铃本尊咒不打一字金也。又云。或云。振铃以前诵佛眼真言。铃以后本尊咒。一字金前诵大日五字真言。妙抄云。金打后真言。曩谟萨嚩没驮冒地萨埵缚（二合）南阿尾罗吽欠。权僧传云。......后说小野说师主传也。前说法务传也（取意）授心抄云。三力偈后佛眼咒。初铃后加归命。一字咒后铃后胎藏大日真言加归命句。或金界大日言（云云）。
私云。御口决云。诸说虽不同如今次第注可用之（云云）。
授心后铃后者误欤。一字金后欤。
问。后加持咒何等乎。答。辨事佛顶真言（云云）泽抄云。后加持一字咒（云云）妙抄云。御加持本咒（权僧正传圆宗寺御修法之时彼用也）又说辨事佛顶真言五佛顶经出。曩莫三满多没驮南唵吒噜（二合）满驮娑婆呵（云云）。
问。护摩作法如何。答。护摩抄云。
部主（孔雀明王）。
自加持（孔雀明王印言）召请（同印。外缚以二头指召之。同明）诸供物（同明）拨遣（准召请）。
本尊段
自加持（智拳印一字明）召请（大钩召）诸供物（同明加归命句）加持物（同明）拨遣（准召请）。
诺尊（三十七尊如常）。
理性院云。部佛眼。印五眼印。又五古印明。........又.......。泽抄云。..炉底轮中心可书.字。本尊段（用智拳印一字咒。芥子同）后火天段（中心至佛眼回七星大钩召印言云云）三部抄云。部主段（佛眼）诸尊段（三十七尊加入佛顶云云）。
问。今法曰法本誓中何等乎。答。小集曰法中息灾本誓中不出之。仁记曰法中如先本誓中央变产生出之。妙抄同之。今次第息调增出之。授心抄云。金轮法者普通息灾法。本轨行者面向东修之（云云）然可增益有摧破用。仍除伏法可修之（云云）泽抄云。付增益修之（轨曰。瑜伽者面东文。但普通付息灾师说也。云云）。
问。支度卷数如何。答。如觉洞院遍知院支卷集。御记云。金轮时处仪轨大师御笔本非御请来。仁珍等请来也。
尊胜法（梵号...........密号除魔金刚）。
问。今此尊号密号何等乎。答。梵号.....。密号除魔金刚。问。此尊有几种名乎。答。有六名。故七卷抄云。尊胜佛顶摧碎佛顶除盖佛顶除业佛顶舍除佛顶（云云）。
问。此尊种子三形何等乎。答。种子.三形三古钩（玄秘同之）理性院宝心传同之。宗命传种子.三形塔（云云）。
七卷抄云。种子...。三摩耶形金刚钩（善无畏轨）莲花钩（摄一切佛顶经）一古钩（小野图云云）。
问。劝请发愿何等乎。答。如下出之。劝请发愿流同理性院。宗命传云。本尊界会尊胜佛八大佛顶诸佛顶。
问。观中大日住法界定印坐八师子座（文）说何事乎。答。如文。问。仪轨云。大圆明内各坐九圣者中心大毗卢舍那如来。顶载五智宝冠。坐七师子座。结跏趺坐。结法界定印（文）印并座相违如何。答。御口决云。七师子表七觉分。八师子表八圣道欤。何所座义随宜欤。金轮座又有此不同也（云云）法界印者。玄秘云。二卷仪轨上云。凌乃用大日法界印。加持五处。即成具足五分法身。具万德之身。其法界印相以权智各作金刚拳。智手执权风幢。加持五处。便任当心上。己身为毗卢舍那如来三身（文）（成身处文）又云。中圆画毗卢舍那如来欤。戴五佛冠○于七师子上结跏趺坐。手结法界印（云云）（曼荼罗处文）。
私云。案此二文意。中尊住智拳印。若尔可.字。何故今用.字乎。答。今曼荼罗中尊用.字事。又是同轨图曼荼罗也。岂乍依二卷轨舍图意乎。但以图与文相违者。图表理。文举智显大日不二也。或书.字。或书.字。共无失（云云）已上。
私云。彼玄秘道场观。又.字法界定印也。今用.字者。指图曼荼罗欤。彼玄下出图中无畏轨图中尊.字也。不定轨图中尊.字也。
口决云。或说以.字为种子。而今种子.字是全法界定印。尊形台种尊互显表两部不二义也。左右安不动三世。两部教令轮即显此旨也（云云）御记云。尊胜中央。摄一切佛顶金刚界之大日也。种.也。但法界定印。是两部不二之义欤（云云）又中央大日则尊胜也。三井传图像大日宝冠有七佛顶形大日即尊胜也。仍八大佛顶也（云云）愚案二卷轨两处文如玄出之。又一卷轨上云。结法界印。下云。手结法界印。两轨两处文分明。设种子.字.字尊形唯金界智拳印大日也。法界定印者传写误欤。依之常喜院十卷抄又云法界印。又遍知院本佛尊胜。彼又智拳印大日也。又泽抄云。其中因明有.字。成法界率都婆。变成大日如来。戴五佛冠。璎珞严身。住智拳印。于七师子上结跏趺坐。又劝修寺深秘习云。大日为本尊。故可思惟中央圆明内有可噜吽字。成钩形。钩形成大日尊。此尊住法界定印。智证大师图中作法界定印。即此意也。可观此印相上承金刚钩。即同尊胜佛顶手印相也（云云）。
私云。此说法界定印大日也。仪轨权智者权与智也。即正体后得也。左手云权。右手云智。以两手配二智也。大疏第六释经权智云。智诵领解前偈中觉本不生。方便谓领解前偈中加持神力（文）方便者指权也。
问。今曼荼罗尊位依何文乎。答。御口决云。善无畏二卷轨中八方八轮安八大佛顶。不空一卷轨中八方轮安八大菩萨。二卷轨意八佛顶出生八大菩萨八大明王之义也。一卷轨意以大菩萨出生八大佛顶八大明王之义也。今文依二卷轨也（云云）。
私云。九尊图位次第并不降二尊香吕飞天等。皆以依二卷轨中修瑜伽品文也。但仪轨中不举种子。仪形等分明出。
又彼轨曼荼罗品云。九圣者等中心圆中画毗卢舍那如来。四面尊胜等。四顶轮王○四隅波罗密菩萨。四隅半月。中心各画四大转轮王。各画四供养波罗密（文）又一卷轨云。其九位者。中央安毗卢舍那。右边观自在菩萨。此菩萨后安慈氏菩萨。大日后安虚空藏。此菩萨左边安普贤大日左边安金刚手。此菩萨下安文珠。此菩萨左边安除盖障。此菩萨左边安地藏（取意）。
私云。两说共异今次第。后图玄秘中有之又劝修寺习依不空轨观自身作金刚波罗蜜佛菩萨像之文。用金刚波罗蜜印言。次又依相己身成本尊已示文。用瓶印陀罗尼也。故述云。以大日如来住金刚波罗蜜法门言尊胜功德（矣）所以金刚波罗蜜功德为此法悉地也故散念诵加用此小咒。又护摩本尊段可用此咒也（云云）深秘大日义。以大日为本尊之义。至下可辨之。
问。.字变成钩（文）何强尊胜举三形乎。答。御口决云。当本尊故三种具举之。问。若尔中央不安尊胜置大日乎。答。御口决云。大日是所归法身故安中央。尊胜所变应身而当本尊故安前叶。七佛顶是尊胜别德化身故安左右后叶也。故仪轨云。一切佛顶心最高胜故号为尊胜佛顶心（文云云）。
私云。此御口决违下口传文。然终无违下口传。专以大日为本尊之意也。今御口以尊胜为本尊之义也。各据一义不相违耳。
问。若尔大佛顶法八佛顶尊胜何居后叶乎。答。彼法中央摄一切佛顶是本尊。尊胜非本尊故尔也。问。后入唐传以白伞盖佛顶为本尊。何彼居左边叶乎。答。大师御传以一字金轮为本尊。是即中央摄一切佛顶故。彼义不可依用欤。问。有何故大佛顶尊胜各八佛顶座位种子有异乎。答。座位不同者。尊胜八佛顶无畏二卷轨并一卷轨说四方四隅次第。是为其次第也。大佛顶八佛顶光聚为前叶（当尊胜后叶）顺旋无量声在前左隅也（当尊胜后右隅）是又大佛顶经轨说欤。此外小野真言集最胜为始。极广为终。顺旋次第也。台藏次第白伞为始。无量为终。此非顺逆次第也。种子不同者。金宝第六云。最胜..无边..光聚..发生..白伞..胜佛..尊胜..广生..上字小野真言集大佛顶次第并理趣房等传也。下字内供传也。八大佛顶种子更有异说。谓二卷仪轨上可见之（云云）。
私云。八佛顶两个种子上字大佛顶种子也下字尊胜八佛种子也。此中光聚尊胜种子同。余异本说可寻之。
问。大佛顶八法佛顶种三尊具举尊胜七佛顶何不尔乎。故泽抄具举之乎。答。大佛顶法八佛俱伴故八佛顶同。尊胜当本尊故。七佛顶伴故有异欤。但至泽抄者。八佛顶同注举种三尊。尊胜本尊故异七佛顶。仪形手印等具显之也。故文之中同前有.字成钩。钩变成尊胜佛顶。两手脐下如入禅。掌中承莲花。花上有金刚钩。戴五佛冠。于莲花台结跏趺座。或又大佛尊胜影略互显欤。泽抄大佛顶八佛顶不出种三。彼又互显欤。又尊胜轨中不举种三。八佛顶皆明。其身庄严手臂所持等耳。问。口传云。不空轨大日外无尊胜（云云）抄何文乎。答。不空轨云。想道场中须弥山。于山顶上想七宝楼阁中毗卢舍那佛与八十俱胝十地满足菩萨摩诃藏以为眷属而围绕（文）又云。自想己身成本尊。己○即诵尊胜陀罗尼曰○所诵之声不高不下。一心缘观毗卢舍那佛了了分明（文）。
私云。上文大日为本尊。下文云己身成本尊。诵尊胜咒。一心观大日。是即大日尊胜一体义（矣）。
劝修寺最深秘义。以此二文为证。以大日为本尊也。其道场观等异常曼荼也。无畏轨上云。大圆明内分为九圆。八个宝瓶十一个金刚杵四个宝轮八个宝轮。八宝瓶中竖八金刚杵。承四金刚轮。金刚杵者独古。曼荼罗中以三古分界道。今与此异。谓图画像显露。示人故存浅略义。道场观行者独了。岂非深秘乎。今三古表浅略。一古示深秘者。三古表以三尊功德分界道。三尊者大日尊胜光聚也。大日中央可为曼荼罗上圣。尊胜.为种。是本尊也。光聚佛顶印三昧耶。是成本尊德（是以浅略家或尊胜成光聚为今本尊也）故以此三尊功德分界道也。独古作界道者。显唯大日一法身功德成曼荼罗也。故今以大日为本尊。是深秘也。
[IMG:秘钞问答_18.gif]
大日为本尊。故可思惟中央圆明内有可噜吽字。成成钩形。形成大日尊。此尊住法界定印。智证大图中作法界定印即意也。可观此印相也。承金刚钩即同尊胜佛顶印相也。
又野决云。尊胜如法尊胜此本尊金界大日也。种子.尊形金台不二义也。石山道场观种.尊形法界定印得心欤（云云）又泽抄师说云。中台大日种子.变成金钩。钩变成法界体性智尊胜。住智拳印。座七师子（文）。
私云。此等又成大日即尊胜义（云云）。
问。智证请来曼荼罗大日不动降三世（文）其形像如何。答。醍醐寺遍知院堂本尊即此曼荼也。中尊金界智拳印。大日光中有三十七尊形像。胁士左不动如常。右降三世二臂（异常像也）劝修寺深秘传.字成钩钩成大日尊。住法界定印。智证大师图中作法界定印此意也。印上承金刚钩。同尊胜印相也（云云）。
私云。此意中台大日虽为本尊种三是.钩也。
理性院大日种三.塔。尊法界定印也（不安钩）智证曼荼罗劝修寺说遍智院造智定是异。正不如何。祖师记作未资邪正虽难知。本仪轨云手结法界定印。云智拳印。仪轨又分明也。又常喜院所持曼荼罗中尊智拳印大日。光无种子尊形等。左不动。左手持索。右手持钩（有火炎）右二臂降三世。左手拳持乳前。右手执三古杵。三尊俱坐像也。遍知院三尊同此欤。劝修寺智证请来云法界定印。颇不审（矣）报恩院御记云。智证请来云。曼荼罗只中央大日。左右不降二尊也。此外尊胜无之。遍知院堂本佛是也。故僧正令造立也。此习三井珠令秘密也。其相承三井觉猷大僧正兼意阿阇梨常喜院故僧正愚老。其后当流又令秘之。故圆满院僧正愚老令寻申之处。大惊叹件本尊御经藏有之。年来不审之处令闻之殊所感也（云云）愚老退出之后。不日开彼经藏。拜见之（云云）委细口传趣不可记之（矣云云）。
问。二臂降三世依凭何等乎。若尊胜观图曼荼中降三世。或六臂或四臂。光台院御室御本尊尊胜曼荼罗。半月中四臂降三世图之。若尔二臂何怪。无畏一卷二卷仪轨俱四臂。不空轨不出降三世不动。常图六臂。依何乎。无畏轨上云。下左边画降三世尊。于半月轮邪立走势。青色狗牙上出。四手。两手结三昧耶印。一手结心印。一手执缚折罗。左边三角赤光中画不动尊。于盘石上半跏趺坐。一目怒出。一目合咬。下唇一边反出。赤发交锁垂下左边。身复肥满如童子形。右手把剑。左手执索（文）。
问。不动三世居三角半月。有何由乎。答。御口决云。不动菩提心体故三角火轮形也。所谓净菩提心断人法戏论如火烧薪。故云见我身者发菩提心。可思之。三世半月风轮形。即显菩提心用。谓本有菩提体依修生智用而显现如风令火增感也。或师传云。尊胜曼荼罗表五轮。谓中央月轮是水轮。三角火轮。半月风轮。六个飞天空轮。五净居天空居天。故此五天加善住天子。故成六天也。下香吕是地轮也（香吕灰置故。灰地摄也）道场观初云。五大所成法界宫兼之。问。观中前有香吕像上有宝盖（文）如何可训乎。答。有二说。像字属上句读之。或属下句读之。属下句为正（矣）故仪轨上云。两明王中间修瑜伽者座前香吕。其像上画宝盖。两边画六个垂云首陀会天。童子形。半身踊出。各执香花宝鬘等（文）既云其像。可属下句也。
问。召请结界何等乎。答。薄草云。召请大钩召。结界不动（或降三世）问。赞何等赞耶。答。下云。四智不动（云云）问。礼佛句何等乎。答。如下次第出之。
问。礼佛梵号何等乎。答。里云。怛㘑噜迦乌瑟尼沙尊胜梵号也。若欲略时只是许用不唱八佛顶也（云云）常院图像抄又以此为尊胜梵号也。
问。八佛顶中有尊胜梵号。何更举之乎。
答。私案云。今约本尊边。下依八佛顶义欤。例如阿閦宝生等礼佛再举。三十七尊边本尊边异故。劝修寺云。本尊梵号。南无阿哩野（圣者）邬瑟抳洒（佛顶）尾惹野（尊胜）曩摩（稽首）尊胜梵号。南毗只罗噜邬瑟抳洒（云云）问。本尊加持印言何等乎。答。先瓶印言。出不空一卷轨故。轨云。二手合掌也（如次第出）即诵尊胜陀罗尼曰谓七反。上下散顶上（文）又出大妙金刚经也。玄秘抄同之。理性劝修泽抄又同（矣）宗命次第宝瓶印。小咒........（祈愿）莎呵又业障除印陀罗尼（云云）又
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:31:57-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>