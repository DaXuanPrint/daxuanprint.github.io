<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大方广如来藏经全文,大方广如来藏经全文在线阅读,大方广如来藏经全文在线下载,大玄古籍书库">
<meta name="description" content="全一卷。唐代不空译。收于大正藏第十六册。内容系佛为金刚慧菩萨等，以密房、稻麦、贫人等种种譬喻讲说一切有情所具之如来藏。本经原属显教经典，然由于系密教第六祖不空三藏所译，故历来多收于秘密部之中。_大方广如来藏经_全文在线阅读_大方广如来藏经_全文在线下载_大玄古籍书库">
<title>大方广如来藏经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方广如来藏经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]8603</span> <br/>
          说明： <span class="inputVal" id="bkdec">全一卷。唐代不空译。收于大正藏第十六册。内容系佛为金刚慧菩萨等，以密房、稻麦、贫人等种种譬喻讲说一切有情所具之如来藏。本经原属显教经典，然由于系密教第六祖不空三藏所译，故历来多收于秘密部之中。</span> <br/>
          封面： <span class="inputVal" id="bkimg">Z_1532.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方广如来藏经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]8603
[book_dec]全一卷。唐代不空译。收于大正藏第十六册。内容系佛为金刚慧菩萨等，以密房、稻麦、贫人等种种譬喻讲说一切有情所具之如来藏。本经原属显教经典，然由于系密教第六祖不空三藏所译，故历来多收于秘密部之中。
[book_img]Z_1532.jpg


[book_title]大方广如来藏经全文
开府仪同三司特进试鸿胪卿肃国公食邑三千户赐紫赠
司空谥大鉴正号大广智大兴善寺三藏沙门不空奉诏译
如是我闻，一时婆伽梵。住灵鹫山宝盖鹿母宅。於栴檀藏大楼阁中。成等正觉十年之後。当热时际。与大刍众千人俱有学无学声闻罗汉。诸漏已尽无复烦恼。皆得自在心善解脱。慧善解脱获得正智，犹如大龙所作已办。舍弃重担逮得已利。尽诸有结到於彼岸。所谓具寿大迦叶波具寿沤楼频蠡迦叶波。具寿那提迦叶波具寿伽耶迦叶波。具寿大迦旃延具寿俱郗罗。具寿薄俱罗具寿离波多。具寿须菩提具寿满慈子。具寿语自在具寿舍利子，具寿大目揵连具寿憍陈如。具寿乌陀夷具寿罗呼罗。具寿难陀具寿邬波难陀具寿阿难陀。与如是等上首刍一千人俱。复有六十克伽河沙数菩萨摩诃萨俱。从种种佛刹而来集会。皆是一生补处。得大神通力无所畏。已曾承事无量俱胝那庾多百千诸佛。悉皆能转不退法轮。若有无量阿僧祇世界有情才称名者，皆於阿耨多罗三藐三菩提得不退转。所谓法慧菩萨师子慧菩萨。虎慧菩萨义慧菩萨。胜慧菩萨月光菩萨。宝月光菩萨满月光菩萨。大勇健菩萨无量勇健菩萨。无边勇健菩萨三世勇健菩萨。得大势菩萨观自在菩萨。香象菩萨香悦菩萨。香悦吉祥菩萨吉祥藏菩萨。计都菩萨大幢菩萨。无垢幢菩萨无上幢菩萨。极解宝刹菩萨无垢宝刹菩萨。欢喜王菩萨常欢喜菩萨。虚空库菩萨迷卢菩萨。大迷卢菩萨苏迷卢菩萨。功德宝光菩萨陀罗尼自在王菩萨。持地菩萨除一切有情病菩萨。欢喜意菩萨忧悲意菩萨。无忧菩萨光藏菩萨。栴檀菩萨於此无争菩萨。无量雷音菩萨起菩提行菩萨。不空见菩萨一切法自在菩萨。慈氏菩萨曼殊室利童真菩萨。如是等而为上首。有六十克伽沙数菩萨摩诃萨俱。
复有无量世界中。无量阿僧祇。天龙药叉揵达嚩阿苏罗孽噜茶紧那罗摩呼罗伽人非人等皆来集会。复有国王大臣寮佐。长者居士及诸人众皆来集会。
尔时世尊，与百千众前後围绕恭敬供养。尔时世尊於栴檀藏大楼阁中。食时後入佛神力故。从栴檀藏忽然涌出俱胝那庾多百千莲花。一一莲花有俱胝那庾多百千叶。量如车轮色香具足。是诸莲花上昇虚空。遍覆一切诸佛刹土共相合成。如宝宫殿安住虚空。彼一切俱胝那庾多百千莲花皆悉开敷。於一一花中皆有如来结跏趺坐。具三十二大丈夫相放百千光。是时以佛威神力故。诸莲花叶忽然痿瘁。形色臭秽而可厌恶皆不悦意。於花胎中诸如来等。各放无量百千光明。普现一切诸佛刹土皆悉端严。
尔时一切菩萨及四部众皆悉惊愕。生奇特想怪未曾有。以佛世尊现作如是神通之事。大众见斯咸怀疑惑作是念言：何因缘现俱胝那庾多百千莲花。於须臾顷形色变坏。甚可厌恶无复悦意。於莲花中现如来相。结跏趺坐放百千光明。如是光明令人爱乐尔时金刚慧菩萨摩诃萨。及诸大众皆悉雲集於栴檀藏大楼阁中恭敬而坐。
尔时世尊告金刚慧菩萨摩诃萨言：汝善男子今应可问如来应正等觉甚深法要尔时金刚慧菩萨摩诃萨承佛圣旨。普为一切天人世间。菩萨摩诃萨及四部众怀疑惑故。白佛言世尊以何因缘。一切世界现於俱胝那庾多百千莲花。一切於花胎中皆有如来。结跏趺坐放百千光。是诸莲花忽然之间。形色可恶而令生厌。於彼花中俱胝那庾多百千如来。合掌而住俨然不动。
尔时金刚慧菩萨摩诃萨以伽他问曰：我曾不见如来相，而作神通之变化。现佛无量千俱胝，住莲花胎寂不动。放千光明而影现，悉皆映蔽诸佛刹。
奇特於法而游戏，彼诸佛等悉端严。犹如妙宝而显现，於恶色莲花中坐。是莲花叶皆可恶，云何作是大神通。我曾见佛如恒沙，见彼殊胜神通事。
我未曾见如是相，如今游戏之显著。唯愿天中尊说示，何因何缘而显现。唯愿世利作哀愍，为除一切诸疑惑。
尔时世尊告金刚慧等上首菩萨。及一切众菩萨言：诸善男子有大方广如来藏经甚深法要。如来欲说是故先现如是色相。汝等善听极善听作意思惟。尔时金刚慧菩萨等一切菩萨摩诃萨言：善哉世尊愿乐欲闻。
佛言诸善男子，如此如来变化莲花忽然之间。成恶色相。臭秽可恶令不爱乐。如是花中而现佛形。结跏趺坐放百千光明。相好端严人所乐见。如是知已有多天龙药叉健达嚩阿苏罗{萨子}路茶紧那罗摩呼罗伽人非人等。礼拜供养如是如是，善男子，如来应正等觉。以佛自己智慧光明。眼见一切有情欲瞋痴贪无明烦恼。彼善男子善女人。为於烦恼之所凌没。於胎藏中有俱胝百千诸佛悉皆如我。如来智眼观察彼等有佛法体。结跏趺坐寂不动遥於一切烦恼染污之中。如来法藏本无摇动。诸有趣见所不能染。是故我今作如是言：彼等一切如来如我无异。善男子如是如来以佛智眼。见一切有情如来藏。善男子譬如以天妙眼。见於如是恶色恶香。诸莲花叶缠裹逼迫。是以天眼见彼花中。佛真实体结跏趺坐。既知是已欲见如来。应须除去臭秽恶业。为令显於佛形相故。如是如是，善男子如来以佛眼。观察一切有情如来藏。令彼有情欲瞋痴贪无明烦恼藏。悉除遣故而为说法。由闻法故则正修行。即得清净如来实礼。善男子如来出世若不出世。法性法界一切有情。如来藏常恒不变。
复次善男子，若诸有情可厌烦恼藏缠。为彼除害烦恼藏故。净如来智故。如来应正等觉。为於菩萨而说法要。作如是事令彼胜解。既胜解已於法坚持，则於一切烦恼随烦恼而得解脱。当於是时如来应正等觉。於其世间而得其数。是能作於如来佛事。尔时世尊说伽他曰：
如彼莲花可厌恶，并其胎叶及须蕊。譬如天眼而观见，是如来藏无所染。若能除去萎花叶，於中即见如来身。复不被诸烦恼染，则於世间成正觉。
今我悉见诸有情，内有如来微妙体。除彼千俱胝烦恼，令厌恶如萎莲花。我为彼等而除遣，我智者常说妙法。佛常思彼诸有情，悉皆愿成如来体。
我以佛眼而观见，一切有情住佛位。是故我常说妙法，令得三身具佛智。
复次善男子譬如蜜房。悬於大树其状团圆。有百千蜂遮护其蜜。求蜜丈夫以巧方便。驱逐其蜂而取其蜜随蜜所用。如是如是善男子，一切有情犹如蜜房。为俱胝百千烦恼随烦恼之所藏护。以佛智见能知此已，则成正觉。善男子如是蜜房。智者丈夫既知其蜜。亦复了知於俱胝百千众烦恼蜂之所守护。如是一切有情。以如来智见知已成佛。於彼为俱胝百千烦恼随烦恼之所遮覆。善男子如来以巧方便力。为害蜂者教诸有情。驱逐欲瞋痴慢憍覆忿怒嫉慳烦恼随烦恼故。如是说法。令诸有情不为烦恼之所染污。无复逼恼亦不附近。善男子云何此等有情。我以如来智见为净。除故於诸世间而作佛。事善男子以清净眼。见诸有情如是清净。
尔时世尊说伽陀曰：犹如蜜房状团圆，众蜂护而所隐覆。求蜜丈夫而见已，悉皆驱逐於众蜂。我见有情在三有，亦如蜜房无有异。
俱胝众生烦恼蜂，彼烦恼中如来祝我佛常为净除故，害彼烦恼如逐蜂。以巧方便为说法，令害俱胝众烦恼。云何成佛作佛事，常於世间如蜜器。
犹如辩才说好蜜，令证如来净法身。
复次善男子，譬如稻麦粟豆。所有精实为糠所裹。若不去糠不堪食用。善男子求食之人。若男若女以其杵臼舂去其糠而充於食如是如是，善男子如来应供正遍知。以如来眼。观见一切有情具如来体。为烦恼皮之所苞裹。若能悟解则成正觉。坚固安住自然之智。善男子彼如来藏。处在一切烦恼之中。如来为彼有情除烦恼皮。令其清净而成於佛。为说於法。常作是念。何时有情<兑皮>去一切烦恼。藏皮得成如来出现於世。尔时世尊说伽他曰：
譬如稻穀与粟床，大小麦等及於豆。彼等为糠之所裹，是不堪任於所食。若能舂杵去於糠，於食种种而堪用。精实处糠而不堪，不怀有情为作利。
我常观见诸有情，以烦恼裹如来智。我为除糠说妙法，愿令速悟证菩提。与我等法诸有情，住百烦恼而藏裹。为令净除我说法，何时速成诸佛身。
复次善男子，譬如臭秽诸恶积聚。或有丈夫怀挟金砖於傍而过。忽然俣落坠于秽中。而是金宝沈没臭秽。或经十年或二十年。或五十年或百千年处於粪秽。是其本体不坏不染。亦不於人能作利益。善男子有天眼者，见彼金砖在於臭秽。告馀人言丈夫汝往。於彼粪秽之中有金胜宝。其人闻已则便取之。得已净洗随金所用。善男子臭秽积聚者，是名种种烦恼及随烦恼。彼金砖者是名不坏法。有天眼者则是如来应正遍知。善男子，一切有情如来法性真实胜宝。没於烦恼臭秽之中。是故如来应正等觉。为於有情除诸烦恼臭秽不净。而说妙法当令成佛。出现世间而作佛事。尔时世尊说伽他曰：
譬如有人怀金砖，忽然俣落於粪秽。彼处秽中多岁年，虽经久远而不坏。有天眼者而观见，告馀人言此有金。汝取应洗随意用，如我所见诸有情。
没烦恼秽流长夜，知彼烦恼为客尘。自性清净方便说，令证清净如来智。
复次善男子譬如贫穷丈夫。宅内地中有大伏藏。纵广正等一俱卢舍。满中盛金。其金下深七丈大量。以地覆故。其大金藏曾不有言语。彼丈夫丈夫我在於此名大伏藏。彼贫丈夫心怀穷匮。愁忧苦恼日夜思惟。於上往来。都不知觉。不闻不见彼大伏藏在於地中。如是如是善男子一切有情住於执取作意舍中。而有如来智慧。力无所畏诸佛法藏。於色声香味触耽著受苦。由此不闻大法宝藏。况有所获。若灭彼五欲则得清净复次善男子如来出兴於世。於菩萨大众之中。开示大法种种宝藏。彼胜解已则便穿掘。入菩萨住如来应供正遍知。为世间法藏。见一切有情未曾有因相。是故譬喻说大法藏为大施主。无碍辩才无量智慧。力无所畏不共佛法藏。如是善男子，如来以清净眼。见一切有情具如来藏。是以为於菩萨宣说妙法。尔时世尊说伽他曰：
譬如贫人家伏藏，金宝充满在於中。是彼不动不思惟，亦不自言是某物。彼人虽复为主宰，受於贫乏而不知。彼亦不说向馀人，而受贫穷住苦恼。
如是我以佛眼观，一切有情处穷匮。身中而有大伏藏，住诸佛体不动遥见彼体为菩萨说，汝等穿斯大智藏。获得离贫作世尊，能施无上之法财。
我皆所说而胜解，一切有情有伏藏。若能胜解而精勤，速疾证於最胜觉。
复次善男子譬如藤子多罗子。赡部果子阿摩罗果子。由其子芽展转相生成不坏法。若遇地缘种植於其。久後成大树王。如是如是善男子，如来以如来眼。见一切有情欲瞋痴贪无明烦恼乃至皮肤边际。彼欲瞋痴无明烦恼藏中有如来藏性。以此名为有性。若能止息名为清凉，则名涅槃。若能净除无明烦恼是有情界。是则名为大智聚体。彼之有情名大智聚。若佛出现於天世间说微妙法。若见此者则名如来。善男子若彼见如来应正等觉。令诸菩萨摩诃萨。咸皆悟解如来智慧令显现故。尔时世尊说伽他曰：
譬如藤子之中树，藤芽一切而可得。於根赡部咸皆有，由其种植复得生。如是我见悉无馀，一切有情喻藤子。无漏最胜佛眼观，是中备有如来体。
不坏是藏名有情，於中有智而不异。安住在定处寂静，亦不动摇无所得。为彼净故我说法，云何此等成正觉。犹如种子成大树，当为世间之所依。
复次善男子譬如贫人。以一切宝作如来像长可肘量。是贫丈夫欲将宝像经过险路。恐其盗卻即取臭秽故破弊帛。以缠其像不令人测。善男子是贫丈夫在於旷野忽然命终。如来宝像在於臭秽弊恶帛中。弃掷于地流转旷野。行路之人往来过去践踏跳蓦。不知中有如来形像。由彼裹在臭秽帛中弃之在地。而皆厌恶岂生佛想。是时居住旷野诸天以天眼见。即告行路馀人而言：汝等丈夫此秽帛中有如来像。应当速解一切世间宜应礼敬。如是如是善男子，如来以如来眼。见一切有情如彼臭秽故帛烦恼。长於生死险道旷野之所流转。受於无量傍生之身。彼一切有情烦恼臭秽故弊帛中。有如来体如我无异。如来为解烦恼秽帛所缠裹故。为诸菩萨而说妙法。云何得净如来智见去离烦恼。得一切世间之所礼故犹如於我。尔时世尊说伽他曰：
譬如秽帛令厌恶，缠裹彼之如来体。宝像秽帛之所缠，弃於旷野险恶处。诸天天眼而见已，即告行路馀人言：宝像在彼臭帛中，应当速解而恭敬。
我以天眼如是见，我观一切诸有情。被烦恼帛之所缠，极受忧恼生死苦。我见烦恼秽帛中，结跏趺坐如来体。安住寂然不倾动，皆无所有解脱者，
为见彼已而惊悟，汝等谛听住胜觉。一切有情法如是，於怖畏中常有佛。即解彼已现佛身，彼时一切烦恼静。是故号名於如来，人天欢喜而供养。
复次善男子或有孤独女人。恶形臭秽容貌鬼陋如毕舍支。人所见者厌恶恐怖。止於下劣弊恶之家。偶然交通腹中怀妊。决定是为转轮王胎。然彼女人虽复怀妊亦曾无有如是思念。唯怀贫匮下劣之心。由心羸劣常作是念。我形鬼陋寄於下劣弊恶之家。而过时日。亦不足知是何人类生於我腹。如是如是善男子，一切有情无主无依。生三有中寄於下劣弊恶之舍。为生死苦之所逼迫。然一一有情有如来界具如来藏。是彼有情不觉不知。善男子如来不令一切有情而自欺诳。佛为说法。善男子汝等莫自欺诳。发大坚固精进之心。汝等身中皆有佛体。於其後时毕成正觉。汝今已入於菩萨数即非凡夫。久後亦堕於如来数即非菩萨。尔时世尊说伽他曰：
譬如妇人无依主，形容鬼恶令厌怖。寄於弊恶下劣家，或时而有王胎孕。彼怀如是之胎孕，决定是为转轮王。其王威德七宝围，统领四洲为主宰。
彼愚鬼女曾不知，於已腹中有如是，在於贱贫弊恶舍，怀贫穷苦心忧恼。我见一切诸有情，无主受於穷迫苦。在於三界中耽乐，身中法藏如胎藏。
如是见已告菩萨，一切有情具法性。胎中世利有光明，应生恭敬勿欺诳。发坚精进以修持，不久自身成作佛。不久当坐菩提场，解脱无量俱胝众。
复次善男子，譬如以蜡作模。或作马形象形男形女形。泥裹其上而用火炙。销炼真金铸於模内。候其冷已，是其工匠将归舍宅。其模外为黑泥覆弊。形状燋恶内有金像。或工匠及工匠弟子。知其模冷即坏其泥既净持已，於须臾顷是金宝像则便清净。如是如是善男子，如来以如来眠观见一切有情。如金像模外为烦恼泥所覆裹。於内虚冲满有佛法无漏知宝。善男子我今观见一切有情悉皆如是，在菩萨众而说妙法。若菩萨摩诃萨。若得寂静清凉。如来为彼有情。以金刚器仗净其法眼。除其烦恼及随烦恼。为净如来智宝藏故。善男子如来犹如持宝像者，善男子而破彼色及随烦恼。令得解脱是名如来。善男子如来应正等觉。见一切有情如来藏。为无边俱胝烦恼藏中之所沈没。为彼有情破烦恼藏。於佛智见安立无上正等菩提。尔时世尊说伽他曰：
譬如外色泥作模，於内空虚无所有。销炼真金满铸泻，其数或百或一千。工匠之人知冷已，则破其泥现於像。泥除则净其宝像，匠意周琢皆成就。
我见一切诸有情，犹如金像在泥模。烦恼於外而盖覆，如来之智处於内。若得寂净及清凉，前际清净智菩萨。以法器仗而捶击，烦恼由斯悉摧坏。
所有如来之佛子，犹如金像令可爱。常得天世人供养，圆满身相具十方。我见一切诸有情，如是清净成善逝。成就善逝成佛眼，满足无上萨婆若。
佛告金刚慧菩萨言：善男子若在家出家善男子善女人。於此如来藏经典法要。受持读诵书写经卷。为他广说得福无量。或有善男子善女人或馀菩萨。为於积集如来智故。精勤供养一切如来。於一一世界。成就如是色三摩地。由此色三摩地威力。过恒河沙诸佛世界。过恒沙数俱胝那庾多现在诸佛。於一一佛所供养承事，并及菩萨声闻僧众。如是乃至过五十恒河沙诸佛世尊，当於和畅安乐之时，各送百千珍妙楼阁。一一量高十逾缮那。纵广正等一逾缮那。如是一切以宝成天妙香器。散种种花成办种种受用之具。日日如是乃至千劫。金刚慧若刍刍尼邬波索迦邬波斯迦。发菩提心於此如来藏经。取其一喻。或在於身或在经卷。金刚慧以此福业与前福业。如来安立百分迦罗分千分百千分俱胝分。俱胝百分。俱胝千分俱胝百千分。俱胝那庾多百千分。不及於此迦罗一分。乃至算数譬喻所不能及。金刚慧若有善男子善女人。求无上菩提者，於彼诸佛世尊并及菩萨声闻大众。取曼陀罗花百千斛。日日供养复满千劫。金刚慧若馀刍刍尼邬波索迦邬波斯迦。发菩提心闻此如来藏经法要。乃至合掌礼敬作随喜语。金刚慧以此胜福善根。与前善根献花功德。如来安立比前功德。百分迦罗分千分无数分。不如一分。尔时世尊说伽他曰：
或有乐求菩提者，闻此经典而受持。乃至书写於经卷，若能恭敬於一偈。应听彼福而无量，发生无量福德藏。得闻如来之藏经，若能求胜菩提行。
以神通力住上乘，供养恭敬人中尊。并及十方声闻众，乃至满足於千劫。多千劫数如恒沙，超於彼数不思议。一一世间行无量，纯以宝作妙楼阁。
其量高十逾缮那，纵广有一逾缮那。涂香烧香而供养，於中七宝微妙座。以妙缯采敷其上，及馀妙座皆敷设。其数犹如恒河沙，一一供养於诸佛。
一一送彼如来所，所有刹中诸如来。其数犹如恒河沙，悉皆供养而承事。若有智者闻此经，取於一喻而正行。若能受持及读诵，此福超过前福聚。
有情归依於此经，疾证於彼无上觉。此如来藏相应法，若智菩萨能思惟。一切有情胜法性，速疾觉悟自然智。
佛告金刚慧。以此得知如是法门。於诸菩萨摩诃萨成多利益。能引萨婆若智。金刚慧我念过去无量无数广大不思议无量不可说劫从此已後。当於是时有佛。名常放光明如来应正等觉明行圆满善逝世间解调御士无上丈夫天人师佛婆伽梵。金刚慧以何因缘彼佛世尊，名常放光明金刚慧彼佛世尊常放光明。如来应正等觉为菩萨时在母胎中。以身光明透彻干外。普照东方十佛刹土微尘等百千世界。如是照已，乃至南西北方四维上下。各十佛刹微尘等百千世界普皆照曜。金刚慧彼诸世界。由於菩萨在母胎中身光普照。而是光明令人適悦发生欢喜。金刚慧由彼菩萨身光照故。微尘数百千世界。是中有情为光照触。获大威德色相具足。具念具慧具行具智具於辩才。是彼诸世界中一切有情。堕于地狱傍生阎魔罗界阿苏罗趣者，由彼菩萨身光明照。光才触已，一切皆舍恶趣之身生於人天。是彼诸世界所有人天。由於菩萨身光照触。皆於无上菩提。得不退转获五神通。是彼诸世界所有不退转菩萨。以彼菩萨身光照触。光才触已悉皆成就无生法忍。各各获得名五百功德转陀罗尼。如是微尘百千世界。由彼菩萨身光明照成吠琉璃。黄金为绳以界八道。一切宝树八行布列。花果庄严色香殊异。是诸宝树香风摇击。从其树出和雅悦意微妙之声。所谓佛声法声僧声菩萨声。菩提声根力觉分解脱等持等至之声。由宝树声。彼微尘数百千界中一切有情。悉皆获得法喜禅悦。是诸世界中所有一切有情。远离地狱傍生阎魔罗界阿苏罗趣。是彼菩萨在母腹中。光明如月合掌而祝昼夜六时常放光明。乃至诞生。金刚慧是彼菩萨。亦初生已便成正觉。彼佛世尊既成佛已，而於身中常放光明。乃至般涅槃时常放光明。彼佛世尊般涅槃後。所有舍利置於塔中常放光明。金刚慧以是因缘。彼时人天号彼世尊，名为常放光明如来。复次金刚慧。彼佛世尊常放光明。如来住世之时，有一菩萨名无量光。与二十俱胝菩萨以为眷属。是时无量光菩萨。於彼常放光明如来应正等觉。已曾问此如来藏法门。金刚慧是彼常放光明如来应正遍知。於五百劫不起于座。广宣说此如来藏经。以种种句於法了别。无碍辩才百千譬喻。哀愍摄受彼菩萨故。是故广演此如来藏甚深法要。於彼十方各十佛刹微尘数俱胝百千世界中。菩萨以小功力而皆警觉。金刚慧彼中菩萨。闻此如来藏经。乃至得闻此经名号。一切渐次善根成熟。已成熟已，各於异国而成正觉。除四菩萨摩诃萨不取菩提。金刚慧勿生异念。当彼之时无量光菩萨。岂异人乎即汝身是。何以故？汝金刚慧於彼。往昔为菩萨时名无量光。金刚慧彼佛世时。其四菩萨不取菩提者，所谓曼殊室利菩萨得大势菩萨。观自在菩萨则汝金刚慧。是为第四。金刚慧如是大利益如来藏法要。菩萨摩诃萨。由闻此故佛智成就。尔时世尊说伽他曰：
昔常放光明世尊，过去之世无量劫。以身常放大光明，照曜俱胝百千界。初成无上正觉已，彼时无量光菩萨。问彼世尊此法王，如是经典彼时说。
常彼佛时闻此经，从於彼佛而闻已，悉皆获得胜菩提，唯除於此四菩萨。得大势及观自在，曼殊室利为第三。第四即汝金刚慧，当於是时闻此经。
昔时无量光菩萨，即是於汝金刚慧。当於彼时为佛子，我曾於先行胜行。闻此妙经之名号，从师子憧如来所。恭敬合掌闻此经，我昔由此善根业。
速得最胜菩提位，是故智者持此经。
尔时世尊复告金刚慧菩萨言：若善男子善女人。被於业障之所缠缚。得闻此如来藏经。受持读诵为他敷演。由彼闻此经典读诵受持。讽诵敷演书写经卷。以小勤劳业障销灭佛法现前。
尔时具寿庆喜白佛言：世尊若有善男子善女人缠缚业障。彼得几佛世尊，加持说法。获得多闻。得与如是法要相应。佛言庆喜。若善男子善女人。於百佛所得加持说法。或有二百或三四五百。或千或二千。或三四五六七八九。或十千佛所加持说法。或有二百千。或有俱胝那庾多百千佛所。得说法闻持。庆喜若有菩萨。得此如来藏法。书写经卷读诵受持。思惟其义为他广说。而彼菩萨应作是念。我今获得无上菩提。其人应受人天阿苏罗供养恭敬。佛说是已唯然欢喜。尔时世尊复说伽他曰：
菩萨闻此修多罗，作是思惟获胜觉。若有人手得此经，人天礼拜应恭敬。诸佛世尊大导师，称赞彼人人中最。亦名最胜之法王，若经入干彼人手。
是人照曜如满月，应受礼敬如世尊，能持法炬为世雄，由入此经於彼手。
尔时世尊说是经已，金刚慧菩萨摩诃萨等，并诸菩萨诸大声闻众。人天阿苏罗等。闻佛所说欢喜奉行。

        </div>
      </div>
    </div>
  </div>
</div>
<!--update:2025-08-30 09:26:40-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>