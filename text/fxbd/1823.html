<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="宝积三昧文殊师利菩萨问法身经全文,宝积三昧文殊师利菩萨问法身经全文在线阅读,宝积三昧文殊师利菩萨问法身经全文在线下载,大玄古籍书库">
<meta name="description" content="一卷，后汉安世高译。佛入宝积三昧，自三昧起，与文殊问答法身不生不灭之深义，后舍利弗与文殊应答。与《入法界体性经》同本。_宝积三昧文殊师利菩萨问法身经_全文在线阅读_宝积三昧文殊师利菩萨问法身经_全文在线下载_大玄古籍书库">
<title>宝积三昧文殊师利菩萨问法身经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">宝积三昧文殊师利菩萨问法身经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]3270</span> <br/>
          说明： <span class="inputVal" id="bkdec">一卷，后汉安世高译。佛入宝积三昧，自三昧起，与文殊问答法身不生不灭之深义，后舍利弗与文殊应答。与《入法界体性经》同本。</span> <br/>
          封面： <span class="inputVal" id="bkimg">Z_1823.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]宝积三昧文殊师利菩萨问法身经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]3270
[book_dec]一卷，后汉安世高译。佛入宝积三昧，自三昧起，与文殊问答法身不生不灭之深义，后舍利弗与文殊应答。与《入法界体性经》同本。
[book_img]Z_1823.jpg


[book_title]宝积三昧文殊师利菩萨问法身经全文
後汉安息三藏安世高译
闻如是，一时佛至罗阅祇耆阇崛山中。与千二百五十比丘俱。文殊菩萨往到佛所在门住。所以者何。佛坐三昧未久。佛觉见文殊。便请入。作礼而住。佛言且坐。文殊问佛。坐三昧名曰何等。佛言宝积。文殊复问。何故名宝积。佛言：譬如摩尼珠。本自净好。复水洗置其平地。转更明彻。无不见者，属所入三昧。见东方无央数阿僧祇刹土及佛。以复不现。住是三昧中。无不见诸法本际。其有信者，以为得印。所语如言：摩尼宝舍有四角从一角视悉见诸角。无所缺减。是故见诸本际。佛问文殊。知本际不，则言知。何所是。言：我所处是为本际。诸所欲人异际。在是际者，亦不在法。亦不在善恶。诸法亦如是，知是者，审以知之。凡之知者，以无所知。从本传习。莫有作者，是故无有底。佛问文殊何谓是慧。审是慧者，是故慧。复问何所道。念名曰道。报言：所念道无念。是故道。佛文殊。以有念言无念。当以何法教新学。若男子女人。文殊言：亦无所出。亦无解。淫怒无有极。以是法教一切。以故无有根。是故不可出不可解。其言我能坏本际。以不能。其我能断生是亦不能。不舍俗事。不念近道。作是者，乃可教於凡人。文殊问佛。持何法教佛言：我所教不坏色痛庠思想死生识。无所坏。亦不教坏淫怒痴。令得不可计数法。以是教作佛道者，我用是故自致得佛。佛语文殊。无所坏法故致佛。无所得法能成佛。佛者则身。诸种力无所畏。悉法身之所入。所以者何。莫能分一身者，而为法身。法身无有数。以故？不言是凡人是不凡人。法身等无差特无所散。身是为法身。譬如四渎悉归於海合为味。若干名法为一法身。诸所有种各各有名。合会聚之名曰穀。若俗事道事。悉合为一法所以者何。不可指示。是为俗事。道事亦不可说。是俗事身是为法身。亦不可见视。如我说法身。其有信二。知者所作众恶悉以除尽。文殊言：於法身亦不见。生天上亦不见。在间亦不见。在三道。亦不在泥洹。佛语文殊。今若所说乃尔。若有人问汝者，佛现说有五当何以解之。文殊言：譬若如人卧中。见入泥犁。若作禽兽薜荔。上在天上若在人中。觉无所见。其法身无所著。所以者何。但有数故。数者堕俗。若罗汉辟支佛。上至佛俱等一身。所以者何。不可分别故。譬如若干种宝可别知。法身而不别。所以者何。不可别故。生无死故。法身无所生无所灭。所以者何。常住故。亦无有垢。亦无有净。所以者何。无过者，亦无脱亦无所脱。佛者无所不知。复问文殊。知法身不。文殊言：若得者可知。佛文殊。乃知世间所在处不，则言知。佛言何所是。文殊言：其化人处世。在是世间者，但名求如毛际。而无为我说者，其世亦不离法身。佛复问。世所在何所。文殊言：譬如雲所无所在。亦不羸亦不强。是则世世之相。佛问文殊。汝谓我灭不。文殊言不。何以故？法无有生。若有生乃有灭。法身者不生故。知佛而不灭。佛问文殊。若闻已过去恒边沙佛悉泥洹。汝信不，则言信。佛言：云何信。文殊言：其佛者悉佛所化。化般泥洹故。而信之佛问文殊。汝见人临死时。知所趣向，则答言：而人不可知。何况所趣向。佛语文殊。乃聚会说法。文殊言：谁欲听。佛言：欲听聚会者，文殊白佛。当因何法有所说，佛言说法则言不见法身。当何以说之。佛语文殊。若所说法身不可见。其在会中未晓者，闻其所言心恐惧。文殊言：若恐惧其本际已恐惧。佛言本际无恐惧。未晓者亦不恐惧。文殊言：诸无有恐惧者，若金刚。佛问。何谓金刚。答言无能截断者，以故名曰金刚。佛不可议。诸亦不可议。以是为金刚。佛言：何所为金刚者，文殊言：胜诸法故。佛者法法之审故。是金刚佛。以何因为金刚，则答言：所有无所有。一一求之无所有。故曰空。空者是佛。以为金刚。一切诸法皆佛。依无所依是故金刚。何缘是为金刚，则言无所依者无所近。是故金刚。佛语文殊。今我欲作感应。令阿难来。所以者何。为一切受法故。文殊问佛。属所法。无所见无所得。阿难来者当取何法。佛言善哉善哉！如文殊所说，佛言我见东方无央阿僧祇刹土诸佛皆悉说是。舍利弗出其所止处。到文殊所。见而不在。便至佛所。於门外佛谓文殊言：呼舍利弗入。文殊问佛。本际法身有中有外有内。当从何所得。佛言不可得答言：本际以无际。复言：舍利弗者亦在法身中。不而所从来。当所入。佛语文殊。若为舍利弗为不苦。譬如诸声闻在内与我俱语。而若在外住。不用时入。是不为烦。答言：虽外住亦不苦亦不烦。佛问。若以何故。不苦不烦。文殊言：佛为声闻说法。我亦如是故不不烦。所以者何。诸佛所离法身故。文殊言：譬如恒边沙劫不见佛。亦不得入。亦不苦不所以故。佛所说法亦无增无减。所以者何。诸法无有主。以是故无苦无烦。诸所有名。佛是而教人。所以者何。佛以是教故。佛遥问舍利弗。汝悉闻文殊所语不。舍利弗言惟。佛以自劳。愿乐於是往听其法。文殊白佛。可令舍利弗来入。佛遥谓舍利弗前。前已作礼就文殊谓舍利弗。於是法中何所而尊。欲入听之闻说尊法。爱乐欲闻故入欲听。文殊言：审若所说，是法实尊甚深甚深。何以故？是法无有二心故。所以者何。非若所知。不在其中诸罗汉辟支佛。亦复如是，及求佛道者，何以故？不可得故。亦不从悕望得。以是故无在其中。本清净故。诸法亦清净。舍利弗问文殊。所以罗汉不在其中。文殊言：淫怒尽是罗汉。无所住无所成。当在何所中。舍利弗言：故到人处不见。以是故来至闻。但欲闻深故。舍利弗言：我从佛若从人闻其法。诚无厌极。时文殊言：於法无厌极。如舍利弗所语文殊问。法身能有所受法不。何故而无厌极。舍利弗言：法身无所受。其本际有所受不。利弗言：无所受。文殊答舍利弗。本际无所受故。而若无厌极。文殊言：若本际受法。汝厌极。舍利弗言：除佛所说，我之所说无有与等。文殊言：汝能自信其法至泥洹。若自信至泥洹。舍利弗言：从本以悉般泥洹。文殊言：宁自信。常於是不动转。舍利弗言信。复从何所信，则答言：法身无所生无所灭。故知无所动转。复问。信罗汉尽无有馀无所复知舍利弗言信。从何所信。其知以无所复有故无所知。无所知者无所止。故曰尽。文殊言：汉尽故如是，何以故？舍利弗言：悉舍诸法无所得故。文殊问。汝信以恒边沙佛般泥洹以般泥洹。舍利弗言信。从何所信。法身不生不死故。不般泥洹。文殊问。信诸佛为一佛不舍利弗言信。从何所信之。答曰：一法身无有二故。文殊问。信诸所有刹土为一刹土不。利弗言信。从何所信。答言所有尽故。文殊复问。能信一切法。无所识无所脱。无所念无证。舍利弗言信。从何所信。无自然而知自然者，故无所识无所脱。无所念无有证。亦不不灭。亦不见亦不有见。本际无处。所以故信。文殊复问。信法身住。无所生无所灭无所舍利弗言信。从何所信之亦不是法。有所生有所灭有所止。以故信。文殊问。能信不可计身所从出。能知处不。舍利弗言信。从何所信。答言：法身者亦无淫怒痴故。信之而无处复问舍利弗。乃信诸法依佛依无所依等不。答言信之。从何所信。答言：无所止。无所止谓不可见之所依。文殊言：善哉善哉！舍利弗。如若之境界。我悉问之。若皆答其所知。利弗语文殊。今我所闻者，以念不复忘。佛谓舍利弗。若有男子女人。闻是法持讽诵读。一切人广说。为解其义。疾得所欲。文殊语舍利弗。今佛所说无有异。舍利弗白佛。以供前佛者，所以彼者来悉得是印。是法名曰何等。当云何行。名曰问法身宝积。持本际持无处。所持持一切诸法。无所罣碍。其从若闻是者，便因是法悉逮得。其闻者复教诏馀人。转相开导。所以者何。文少而解多。佛说是经。舍利弗罗汉。文殊师利菩萨。诸天人世间民。龙鬼神。一切欢喜。作礼而去。

        </div>
      </div>
    </div>
  </div>
</div>
<!--update:2025-08-30 09:27:41-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>