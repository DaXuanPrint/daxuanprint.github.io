<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="五大虚空藏菩萨速疾大神验秘密式经一卷,五大虚空藏菩萨速疾大神验秘密式经全文在线阅读,五大虚空藏菩萨速疾大神验秘密式经全文在线下载,大玄古籍书库">
<meta name="description" content="一卷，唐金刚智译。说五大虚空藏修法之仪轨。_五大虚空藏菩萨速疾大神验秘密式经_全文在线阅读_五大虚空藏菩萨速疾大神验秘密式经_全文在线下载_大玄古籍书库">
<title>五大虚空藏菩萨速疾大神验秘密式经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">五大虚空藏菩萨速疾大神验秘密式经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]3326</span> <br/>
          说明： <span class="inputVal" id="bkdec">一卷，唐金刚智译。说五大虚空藏修法之仪轨。</span> <br/>
          封面： <span class="inputVal" id="bkimg">Z_205.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]五大虚空藏菩萨速疾大神验秘密式经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]3326
[book_dec]一卷，唐金刚智译。说五大虚空藏修法之仪轨。
[book_img]Z_205.jpg


[book_title]五大虚空藏菩萨速疾大神验秘密式经一卷
金刚智所译
我依瑜伽经所说　　为像末薄福比丘
久持诸佛秘密语　　若其福智不现前
及以无官无位伦　　贵姓高人福因薄
为化度一切众生　　此显明极秘密法
三世诸佛神验道　　速疾甚深究竟法
释尊遗法比丘等　　随力而财宝布施
为菩提果名薄贡　　传受慎念可修行
若布施不至恭敬　　受道修行不感应
欲显此法大验力　　先当建立秘密盘
白檀若柏桂。又经百岁灵木。用天盘造圆。方二寸五分又三寸。地盘四方六寸又七寸。又天色皆青。地内院黄。中院青。外院赤。下方四面空青下黄。天厚一寸三分。地厚一寸。
又八分作之。天盘东。福智虚空藏菩萨。坐白宝莲华。戴五佛宝冠。以种种璎珞身严饰。右手施无畏。左手持宝莲华。华上有羯磨杵。形色黄。南方有怛洛字。变成能满虚空藏菩萨。坐赤莲华。顶有五佛宝冠。庄严如前。形色赤肉。右手持宝剑。左执青莲华。华上有如意宝珠。珠回有火焰。西方有纥哩字。变成施愿虚空藏菩萨。坐紫莲华。宝冠如前庄严如前。合掌当胸前。形色红波利。北方有恶字。变成无垢虚空藏菩萨。坐白莲华。宝冠如前庄严如前。左手施无畏。右手持宝莲华。华。上有月轮。形色水白。中央有鑁字。变成解脱虚空藏菩萨。宝冠如前庄严如前。坐黄白莲华。右手施无畏。左手持宝莲华。华上有独钴杵。色黄。次天盘顶上画七星王形像。次地盘内院八方画八天形像。四角四天王形像如例。东方帝释天像如例。南方焰魔天像如例。西方梵天形如例。北方毗沙门天像如例。次中院二十八宿画。东方青色青衣男形七人持器仗。南方赤色赤衣男形七人持器仗。西方白色白衣男形七人持器仗。北方黑色黑衣男形七人持器仗。次外院三十六禽画。始自甲乙。诸夜叉部寻之。其形像画。若名字画色形。随方角耳。内院地黄。中院地青。外院地赤。知之彩画矣。
五大虚空藏菩萨成就悉地品第二
根本最胜心陀罗尼曰。
南牟阿迦(去引)舍(舒可反二)揭(鱼羯反)婆(去引)耶(全可反三)唵(四)阿唎迦(入)摩唎(六)[口*慕]唎(七)莎嚩诃(八)
东方菩萨咒曰。
唵嚩日罗(二合)吽(欲求官位正命者)
南方菩萨咒曰。
唵嚩日罗(二合)怛洛(二合)(欲求富贵智惠者)
西方菩萨咒曰。
唵嚩日罗(二合)纥哩(入)(欲求敬爱者)
北方菩萨咒曰。
唵嚩日罗(二合)恶(欲求解脱息灾者)
中央菩萨咒曰。
唵嚩日罗(二合)鑁(欲求遂一切意愿者)
印契如瑜伽经说。修行者先相应坛场建立。随意乐处。但可择求寂静处。远离愦闹污秽不净童男童女不信沙弥贫穷垢衣者勿亲。求成就庭。好好谨慎。调备供具。奉置本尊盘。增上向方随愿诵满。昼夜三时根本明一百万遍。即获得大智惠。得人中第一极大安乐。若欲极一切大自在者。随方调备供具护摩。一切所求皆悉成就。护摩相应物等。如说诸德悉地品(但秘术可决师口传。像末弟子于法有轻熳心。辄不授之。依繁不记之)若人欲得大智惠者。以南方菩萨加毗沙门天。祈之必得之。
若人欲得国王大爱念者。以西方菩萨加毗沙门天。祈之必得之。
若人欲得王后采女乃至诸贵女极爱者。前菩萨加前天。祈之必得之。
若人欲得大臣公卿爱念者。以前菩萨如前天。祈之必得之。
若人欲得大福长者成急者。以南方菩萨加前天。祈必得之。
若人欲得大官位归依尊重者。以东方菩萨加帝释天。祈必得之。
若人欲得胜诸人天下自在者。以北方菩萨加梵天。祈之必得之。
若人欲得遂一切所望出世间事者。以中方菩萨加东方天。祈必得。
若人欲得示他人大灵验者。以南方菩萨加西北方天。祈之必令尔。
若人欲得大验利益一切众生者。以东方菩萨加西南方天。祈之必令尔。
若人欲得官爵职禄者。以东方菩萨加毗沙门天。祈之得。
若人欲得一切人爱念者。以西方菩萨加前天。祈之必得之。
若人欲得胜论议者。以南方菩萨加梵天。祈必令得之。
若人欲得恶人降伏者。以北方菩萨加西南天。祈必令尔。
若人欲得止热病者。以中方菩萨加西北方天。祈之必除之。
若人欲得止癊病瘇疳痈病者。以北方菩萨加西南方天。祈必除之。
若人欲得除官位有障难者。以东方菩萨加西北天。祈必令得。
若人欲得成一切法师者。以南方菩萨加东南方天。祈必得。
若人欲得诸佛菩萨护念者。以中方菩萨加前天。祈必得。
若人欲得诸富人爱念者。以南方菩萨加毗沙门天。祈必得。
若人欲得天狐地狐结缚者。以东方菩萨加西南天。祈之。
若人欲得除灭一切鬼神所著者。以北方菩萨加焰魔天。祈之。
若人欲得诸人决定业除灭者。以东方菩萨加前天。祈之。
若人欲得诸小儿短命夭寿消除者。以东方菩萨加前天。祈之。
若人欲得一切女人难产速生者。以北方菩萨加前天。祈之。
若人欲得止一切恶鬼被恶毒颠倒者。以东方菩萨加前天。祈之。
若人欲得返恶人咒咀者。以北方菩萨加西南天。祈之必得。
若人欲得止一切灾火之难者。以中方菩萨加西北方天。祈之。
若人欲得除旱魃之难者。以中方菩萨加帝释天。祈之。
若人欲得除疫病流行之灾者。以北方菩萨加焰魔天。祈之。
若人欲得极乐往生上品上生者。以西方菩萨加焰魔天。祈之。
若人欲得拔济七世父母六亲并一切众生地狱苦极乐往生者。以西方菩萨加梵天。祈之。
若人欲得夫妇相爱者。以西方菩萨加毗沙门天。书男女姓名和合天地间置封之。祈之。
若人欲得夫妇令相离恶中者。以北方菩萨加西南天。祈之。
若人欲得夫女相离如本爱念者。以西方菩萨加毗沙门天。祈之。
若人欲得一切财物为盗纷失返得者。以北方菩萨加焰魔天。祈之必令得。
若人欲得从者并牛马逃逝者。以南方菩萨加梵天。祈则得(已上秘术条四十欤)。
加持苏密作法子细。求闻持仪轨如说。寻之知之。
件法天竺国(于)菩提所传也。其调度不多类。时人皆号验法焉。
加持供养物(用马头明王印真言)。
唵阿密栗妒纳婆缚吽发吒娑婆诃
大轮坛印　二手各作拳。地风各钓结当胸。诵真言三遍转之　次加持坛　次以印入自口　真言曰。
唵缚日罗斫羯惹吽鑁斛
念珠加持真言
唵毗卢遮那摩黎娑婆诃
次诵旋转念珠明曰。
唵嚩日罗(二合)狱呬耶(二合)惹跛三(去)摩曳(引)吽
吉祥天小咒
唵摩诃支利曳婆娑婆诃
天王梵字咒
唵毗智须多迦悉者娑婆诃
四天王通咒
唵渐婆罗奢举多罗耶娑婆诃
使者咒
唵豆留豆留地利地利度露度露迦他耶娑婆诃
大三摩耶印真言曰　二手作金刚拳背相合。申二风头相拄。以印自心至顶。三返举之。即顶散之。
曩莫三曼多没驮喃达么驮睹萨嚩(二合)婆嚩(二合)句唅
广大不空摩尼普供养印　二手金刚合掌。二头指捻蹙如宝形。并竖二大指即成。诵不空摩尼供养真言曰。
唵阿(上)谟(引)伽(去)布惹(自罗反一)摩抳(二尼那反)跛纳摩(二合)缚日隶(二合)怛他(去)蘖多尾路(引)枳帝(三)三(去)满多钵罗(二合)萨罗吽(引四)
次取独古。左手拳安左腰。即诵金刚杵真言三遍。以杵左右各三遍转。投上三度。加持五处。安右乳上。次执铃左手。诵真言三遍了。五度振上。左耳间二度振上。次闲断二度振上。
次以杵各左右三转。加持五处。以杵铃共安本所。
杵真言曰。
唵嚩日罗播你吽
铃真言曰。
唵嚩日罗健吒睹使也斛
次奉献阏伽印明(如常)　次虚空藏四方结(如常)　次金刚墙(如常)　次洒净真言(如常)
五大虚空藏仪轨
于仁和寺皆明寺。以拇尾山法鼓台本书写毕　于时天明二壬寅年秋八月四日夜。灯下阁笔。
觉禅抄云。式经一卷真伪可寻。　东武慈忍
享和元年次辛酉八月二日。以智积慈师本令写。而挍正加点以印行。　丰山长谷寺总持院快道林常志
享和三年癸亥三月小尽日甲子　一校加笔讫　慈顺

        </div>
      </div>
    </div>
  </div>
</div>
<!--update:2025-08-30 09:22:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>