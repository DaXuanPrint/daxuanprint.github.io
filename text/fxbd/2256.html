<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说救疾经一卷,救疾经全文在线阅读,救疾经全文在线下载,大玄古籍书库">
<meta name="description" content="亦称《救护众生恶疾经》、《救护疾病经》。中国人假托佛说所撰经典。作者不详。一卷。本经谓佛见三人身患恶疾,莫知所由,乃遍请过去七佛及密迹金刚,知因犯三宝,故得恶疾。经中叙述了偷取三宝物、不敬三宝所犯诸病,又谓众生蠢蠢,皆有佛性,此人之病易除消灭。佛告诸人,只要百日之中请诸大德法师治斋,日日礼七佛及密迹金刚、无量寿佛,一日造。一卷《救疾经》,行忏悔,疾即可愈。此经首次见录于隋《法经录》,判为伪经。中国历代大藏经均未收载,敦煌遗书中有收藏,后被收入日本《大正藏》第八十五卷。_救疾经_全文在线阅读_救疾经_全文在线下载_大玄古籍书库">
<title>救疾经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">救疾经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2382</span> <br/>
          说明： <span class="inputVal" id="bkdec">亦称《救护众生恶疾经》、《救护疾病经》。中国人假托佛说所撰经典。作者不详。一卷。本经谓佛见三人身患恶疾,莫知所由,乃遍请过去七佛及密迹金刚,知因犯三宝,故得恶疾。经中叙述了偷取三宝物、不敬三宝所犯诸病,又谓众生蠢蠢,皆有佛性,此人之病易除消灭。佛告诸人,只要百日之中请诸大德法师治斋,日日礼七佛及密迹金刚、无量寿佛,一日造 一卷《救疾经》,行忏悔,疾即可愈。此经首次见录于隋《法经录》,判为伪经。中国历代大藏经均未收载,敦煌遗书中有收藏,后被收入日本《大正藏》第八十五卷。</span> <br/>
          封面： <span class="inputVal" id="bkimg">Z_2256.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]救疾经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2382
[book_dec]亦称《救护众生恶疾经》、《救护疾病经》。中国人假托佛说所撰经典。作者不详。一卷。本经谓佛见三人身患恶疾,莫知所由,乃遍请过去七佛及密迹金刚,知因犯三宝,故得恶疾。经中叙述了偷取三宝物、不敬三宝所犯诸病,又谓众生蠢蠢,皆有佛性,此人之病易除消灭。佛告诸人,只要百日之中请诸大德法师治斋,日日礼七佛及密迹金刚、无量寿佛,一日造 一卷《救疾经》,行忏悔,疾即可愈。此经首次见录于隋《法经录》,判为伪经。中国历代大藏经均未收载,敦煌遗书中有收藏,后被收入日本《大正藏》第八十五卷。
[book_img]Z_2256.jpg


[book_title]佛说救疾经一卷
尔时佛在娑罗双树□□□□□□□□□阿难及无量诸天□□□□□□□□□□切诸天人皆来集会□□□□□□□□□佛还正坐告阿难言吾□□□□□□□□诸弟子及诸菩萨摩诃□□□□□□□□国界安行人民无诸□□□□□□□□□乱世界和顺善敬三宝□□□□□□□□侵害三宝者佛安行□□□□□□□□□见三人身体疮秽不可□□□□□□□□堕落言语不转衣服染污身负荷□□□□行复似疾人以乞耳为命。
佛问此三人。汝何而来。何国之子□□□□皆默然。佛便殷勤问之。三问不答。佛即以善方便化之。三人答言。我等是幽厄之子。用何苦问。佛问此三人。汝之所疾从何所起。由何所得。三人答言。我之所患不知何由。不觉痛痒疮遂增广。愿世尊说病本缘使我开解。佛即告阿难并集眷属。乃至七佛名字悉来集坐。吾为此人观其宿业即调七佛。第一唯卫佛。第二式佛。第三随叶佛。第四拘楼秦佛。第五拘那含牟尼佛。第六迦叶佛。第七释迦文佛。此七佛悉来集坐。
佛复问七佛言。三人病是谁与之。七佛从西面各各答言。我无与者。佛即入三昧禅定。谛观三病知疾本缘。七佛白言。世尊此疾不从他生。即自招患发之与。是金刚密迹见恶人。以金刚杵打之。唾面生疮。须眉即落。由犯三宝使之然也。佛即问。金刚密迹复何因缘与此三人病也。金刚答言。世尊我愿恒在佛左右。为护三宝故。不令恶人侵害如来善心沉没。我见此三人。一犯如来毁损尊像。二犯正法凌盗经像断灭圣教善法沈塞。三犯圣僧欺害大众。能使四道众僧遂从陵灭。金刚密迹白佛言。设犯余神病不如此。须眉不落。其疮痒脓世有可治。犯三宝者非世谛之师可能治也。面目生光。身中脂出。金刚密迹白佛言。我先愿世尊得道之时。恒在左右。为防三宝。使众魔恶鬼恶人不来侵恼。若有恶人凌辱窃盗三宝者。我金刚杵碎其头。如阿梨树落地七分。金刚密迹白佛言。此三人者。一从父母并及七世罪累相牵受此恶报。或从自身微犯不觉。设有故犯不时忏悔。罪遂增厚。治此恶病。唯有归心诸佛悔心七佛发露金刚至心愿七佛威力可令消灭重罪。
佛告一切众生。凡三宝物有人取者。不问隐显入手几倍。七佛答言。若是佛物入手十倍。十年不还。密迹生愤能使取者恶病。若是经像之物入手七倍。七年不还。能使取者恶病。若是众僧常住之物入手五倍。五年不还。故生欺捍能使取者恶病。阿难白佛言。世尊阎浮提人多生不信。谓无三宝侵犯者众招致恶病罪积无数。阎浮提人杀父母害法仪。及伯仲星历有契者杀之。正身能使恶病。
若有人保任是实者。六斋之日佛前誓者。使人交报。或四天王下。或太子下。或使者下。或三十三天下。或大仙人下。或刹命下。或金刚力士下。当下之日。注人善恶宜行善事不宜作恶。或有人偷劫经像之物。知如故为使人恶病。或举持金银铜铁。或有闇取三宝之物及以钱粟绢帛之物。迳年有如不还。能使人恶病。或人咒誓烧佛形像。推拟佛身。或烧煮圣容。点灭经句。或将内人僧伽蓝内宿。或将内人入佛塔里。共内人言语信要。或共内人共相贪模。或身生往及如此之事。能使人恶病。如此之事久久当病。不至三年。或有人闇取他人斋米供斋之。调知而故取能使人恶病。
若有人取他彩色与他内人。受者知情与者因罪。二人俱病。或有闇取僧尼杂器。知而不还。能使人病。若有人共经像牛驴行不净行。能使人病。虽是畜生拟作经像乃至三年病。或有人将内人入三宝屋行不净法。能使人病。若有人妻掠净行尼。能使人病。
若有人安经像屋里。无木函盛之在下。共内人止宿。能使人病。不出三年一切身招恶病。宜以苦重忏悔。罪从心生。罪从心灭。心如天堂。心如地狱。仰手是天堂。覆手是地狱。欲灭身中重罪。至心忏悔莫生懈退。佛告七佛及金刚密迹诸大菩萨及诸眷属。此三病人云何可济。金刚大士以发本缘。今者可愍。方便方宜救济得免此人病苦。世称如来大慈大悲。七佛各各白言。世尊众生蠢蠢皆有佛性。此人之病易除消灭。今自问之。金刚密迹是吾长兄。阿难是吾小弟。吾之眷属数不可计。阿私陀仙能禁毒气。阿罗罗仙能咒恶鬼。三十三天能下法水。雪山大医能降妙药。甘露法津能润枯涸。阿阇世王身犯重罪。尚有可消。身疮除灭。佛以方便身复如故不消不灭。是病者心中生也。佛即以观心虚实化作大坑。方圆四千步。满中火炭。问阿阇世王。汝能入此大坑除灭汝罪。疮痍平复。阿阇世王言。若能灭我罪。我当即入。阿阇世王即以佛前烧香发愿。踊身入火。入已水挤掖变为浴池。众罪消灭。譬如有人堰长流水。从上如堰在下则止。从诸佛归悔重罪。则灭不信经语轻罪难灭。
佛告诸疾人。吾教汝。但当至心百日之中请大德法师治斋。日日礼七佛名字。日日礼金刚密迹。日日礼无量寿佛。一日之中造成一卷救疾经。百日之中行道忏悔百卷成就作济度经。可免此宿殃患耳。
莫生不信。疮遂增广。佛语不虚。经云非谬。正法之言。甚深甚善。
诸佛语大弟子。此经名救护众生恶疾经。令流布阎浮提人有疾者知闻。
救疾经一卷

        </div>
      </div>
    </div>
  </div>
</div>
<!--update:2025-08-30 09:28:57-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>