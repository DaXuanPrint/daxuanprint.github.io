<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="御制序,罗婆那王劝请品第一,集一切法品第二之一,集一切法品第二之二,集一切法品第二之三,无常品第三之一,无常品第三之馀,现证品第四,如来常无常品第五,刹那品第六,变化品第七,断食肉品第八,陀罗尼品第九,偈颂品第十,偈颂品第十之二,大乘入楞伽经全文在线阅读,大乘入楞伽经全文在线下载,大玄古籍书库">
<meta name="description" content="又名《楞伽经》、《入楞伽经》、《新译大乘入楞伽经》。印度大乘佛教经典。唐实叉难陀译。七卷。英、法、俄、日等亦有收藏，另有若干号散藏于各地，总计共约九十号。其中有多号附有《新译大乘入楞伽经序》。此经结构与十卷本*《入楞伽经》基本相同，内容亦主要为论述“五法”、“三自性”、“八识”、“二种无我法”。经文宣扬如能消灭阴覆于阿赖耶识的一切虚妄分别，一切根识也就随之而灭，由此说明离心无一切境界，三界唯心。经中提到真如、藏识、意识等一系列概念，为后来的《唯识论》、《起信论》所发挥。异译本参阅《楞伽阿跋多罗宝经》。历代">
<title>大乘入楞伽经_实叉难陀_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大乘入楞伽经</span> <br/>
          作者： <span class="inputVal" id="bkauthor">实叉难陀</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]71533</span> <br/>
          说明： <span class="inputVal" id="bkdec">又名《楞伽经》、《入楞伽经》、《新译大乘入楞伽经》。印度大乘佛教经典。唐实叉难陀译。七卷。英、法、俄、日等亦有收藏，另有若干号散藏于各地，总计共约九十号。其中有多号附有《新译大乘入楞伽经序》。此经结构与十卷本*《入楞伽经》基本相同，内容亦主要为论述“五法”、“三自性”、“八识”、“二种无我法”。经文宣扬如能消灭阴覆于阿赖耶识的一切虚妄分别，一切根识也就随之而灭，由此说明离心无一切境界，三界唯心。经中提到真如、藏识、意识等一系列概念，为后来的《唯识论》、《起信论》所发挥。异译本参阅《楞伽阿跋多罗宝经》。历代大藏经均收</span> <br/>
          封面： <span class="inputVal" id="bkimg">Z_1302.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大乘入楞伽经
[book_author]实叉难陀
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]71533
[book_dec]又名《楞伽经》、《入楞伽经》、《新译大乘入楞伽经》。印度大乘佛教经典。唐实叉难陀译。七卷。英、法、俄、日等亦有收藏，另有若干号散藏于各地，总计共约九十号。其中有多号附有《新译大乘入楞伽经序》。此经结构与十卷本*《入楞伽经》基本相同，内容亦主要为论述“五法”、“三自性”、“八识”、“二种无我法”。经文宣扬如能消灭阴覆于阿赖耶识的一切虚妄分别，一切根识也就随之而灭，由此说明离心无一切境界，三界唯心。经中提到真如、藏识、意识等一系列概念，为后来的《唯识论》、《起信论》所发挥。异译本参阅《楞伽阿跋多罗宝经》。历代大藏经均收
[book_img]Z_1302.jpg


[book_chapter]序

[book_title]御制序
盖闻摩罗山顶，既最崇而最严；楞伽城中，实难往而难入。先佛弘宣之地，曩圣修行之所，爰有城主，号罗婆那。乘宫殿以谒尊颜，奏乐音而祈妙法。因鬘峰以表兴，指藏海以明宗。所言入楞伽经者，斯乃诸佛心量之玄枢。群经理窟之妙键。广喻幽旨。洞明深义。不生不灭。非有非无。绝去来之二途。离断常之双执。以第一义谛。得最上妙珍。体诸法之皆虚。知前境之如幻。混假名之分别。等生死与涅槃。大慧之问初陈。法王之旨斯发。一百八义。应实相而离世间。三十九门。破邪见而宣政法。晓名相之并假。袪妄想之迷衿。依正智以会真如。悟缘起而归妙理。境风既息。识浪方澄。三自性皆空。二无我俱泯。入如来之藏。游解脱之门。原此经文。来自西国。至若。元嘉建号。跋陀之译未弘。延昌纪年。流支之义多舛。朕虔思付嘱。情切绍拢以久视元年岁次庚子。林钟纪律炎帝司辰。于时避暑箕峰。观风颍水。三阳宫内。重出斯经。讨三本之要诠。成七卷之了教。三藏沙门于阗国僧实叉难陀大德。大福先寺僧复礼等，并名追安远。德契腾兰。袭龙树之芳猷。探马鸣之秘府。戒香与觉花齐馥。意珠共性月同圆。故能了达冲微。发挥奥赜。以长安四年正月十五日。缮写云毕。自惟菲薄言谢珪璋。顾四辩而多惭。瞻一乘而罔测。难违缁俗之请。强申翰墨之文。词拙理乖。弥增愧恧。伏以此经微妙。最为希有。所冀破重昏之暗。传灯之句不穷。演流注之功。涌泉之义无荆题目品次列於後云。
[book_chapter]卷一

[book_title]罗婆那王劝请品第一
如是我闻，一时佛住大海滨摩罗耶山顶楞伽城中。与大比丘众及大菩萨众俱。其诸菩萨摩诃萨。悉已通达五法三性诸识无我。善知境界自心现义。游戏无量自在三昧神通诸力。随众生心现种种形方便调伏。一切诸佛手灌其顶。皆从种种诸佛国土而来此会。大慧菩萨摩诃萨为其上首。尔时世尊，於海龙王宫说法。过七日已从大海出。有无量亿梵释护世诸天龙等。奉迎於佛。尔时如来。举目观见摩罗耶山楞伽大城。即便微笑而作是言：昔诸如来应正等觉。皆於此城说自所得圣智证法。非诸外道臆度邪见及以二乘修行境界。我今亦当为罗婆那王开示此法。尔时罗婆那夜叉王。以佛神力闻佛言音。遥知如来从龙宫出。梵释护世天龙围绕。见海波浪。观其众会藏识大海境界风动转识浪起。发欢喜心。於其城中高声唱言：我当诣佛请入此城。令我及与诸天世人於长夜中得大饶益。作是语已，即与眷属乘花宫殿往世尊所。到已下殿右绕三匝。作众伎乐供养如来。所持乐器皆是大青因陀罗宝。琉璃等宝以为间错。无价上衣而用缠裹。其声美妙音节相和。於中说偈而赞佛曰：
心自性法藏，无我离见垢。证智之所知，愿佛为宣说。善法集为身，证智常安乐。变化自在者，愿入楞伽城。
过去佛菩萨，皆曾住此城。此诸夜叉众，一心愿听法。尔时罗婆那楞伽王。以都咤迦音歌赞佛已，复以歌声而说颂言：世尊於七日，住摩竭海中。
然後出龙宫，安详昇此岸。我与诸采女，及夜叉眷属。输迦娑剌那，众中聪慧者，悉以其神力，往诣如来所。
各下花宫殿，礼敬世所尊。复以佛威神，对佛称己名。我是罗刹王，十首罗婆那。今来诣佛所，愿佛摄受我。
及楞伽城中，所有诸众生。过去无量佛，咸昇宝山顶。住楞伽城中，说自所证法。世尊亦应尔，住彼宝严山。
菩萨众围绕，演说清净法。我等於今日，及住楞伽众。一心共欲闻，离言自证法。我念去来世，所有无量佛。
菩萨共围绕，演说楞伽经。此入楞伽典，昔佛所称赞。愿佛同往尊，亦为众开演。请佛为哀愍，无量夜叉众。
入彼宝严城，说此妙法门。此妙楞伽城，种种宝严饰。墙壁非土石，罗网悉珍宝。此诸夜叉众，昔曾供养佛。
修行离诸过，证知常明了。夜叉男女等，渴仰於大乘。自信摩诃衍，亦乐令他祝惟愿无上尊，为诸罗刹众。
瓮耳等眷属，往诣楞伽城。我於去来今，勤供养诸佛。愿闻自证法，究竟大乘道。愿佛哀愍我，及诸夜叉众。
共诸佛子等，入此楞伽城。我宫殿采女，及以诸璎珞。可爱无忧园，愿佛哀纳受。我於佛菩萨，无有不舍物。
乃至身给侍，惟愿哀纳受。
尔时世尊闻是语已，即告之言：夜叉王。过去世中诸大导师。咸哀愍汝受汝劝请。诣宝山中说自证法。未来诸佛亦复如是，此是修行甚深观行现法乐者之所住处。我及诸菩萨哀愍汝故受汝所请。作是语已默然而祝时罗婆那王。即以所乘妙花宫殿奉施於佛。佛坐其上。王及诸菩萨前後导从。无量采女歌咏赞叹。供养於佛往诣彼城。到彼城已，罗婆那王及诸眷属。复作种种上妙供养。夜叉众中童男童女。以宝罗网供养於佛。罗婆那王施宝璎珞奉佛菩萨以挂其颈。尔时世尊及诸菩萨受供养已，各为略说自证境界甚深之法。时罗婆那王并其眷属。复更供养大慧菩萨。而劝请言：
我今诸大士，奉问於世尊，一切诸如来，自证智境界。我与夜叉众，及此诸菩萨。一心愿欲闻，是故咸劝请。
汝是修行者，言论中最胜。是故生尊敬，劝汝请问法。自证清净法，究竟入佛地。离外道二乘，一切诸过失。
尔时世尊以神通力。於彼山中复更化作无量宝山。悉以诸天百千万亿妙宝严饰。一一山上皆现佛身。一一佛前皆有罗婆那王及其众会十方所有一切国土皆於中现。一一国中悉有如来。一一佛前咸有罗婆那王并其眷属。楞伽大城阿输迦园。如是庄严等无有异。一一皆有大慧菩萨而兴请问。佛为开示自证智境。以百千妙音说此经已，佛及诸菩萨皆於空中隐而不现。罗婆那王唯自见身住本宫中。作是思惟。向者是谁谁听其说所见何物是谁能见。佛及国城众宝山林。如是等物今何所在。为梦所作为幻所成。为复犹如乾闼婆城。为翳所见。为炎所惑。为如梦中石女生子。为如烟焰旋火轮耶。复更思惟。一切诸法性皆如是，唯是自心分别境界。凡夫迷惑不能解了。无有能见亦无所见。无有能说亦无所说，见佛闻法皆是分别。如向所见不能见佛。不起分别是则能见。时楞伽王寻即开悟。离诸杂染证唯自心。住无分别。往昔所种善根力故。於一切法得如实见。不随他悟。能以自智善巧观察。永离一切臆度邪解。住大修行为修行师。现种种身善达方便。巧知诸地上增进相。常乐远离心意意识。断三相续见离外道执著。内自觉悟入如来藏趣於佛地。闻虚空中及宫殿内咸出声言：善哉大王。如汝所学。诸修行者应如是学应如是见。一切如来应如是见。一切诸法若异见者则是断见。汝应永离心意意识。应勤观察一切诸法。应修内行莫著外见。莫堕二乘及以外道。所修句义所见境界。及所应得诸三昧法。汝不应乐戏论谈笑。汝不应起围陀诸见。亦不应著王位自在。亦不应住六定等中。若能如是，即是如实修行者行。能摧他论能破恶见。能舍一切我见执著。能以妙慧转所依识。能修菩萨大乘之道。能入如来自证之地。汝应如是勤加修学。令所得法转更清净。善修三昧三摩钵底。莫著二乘外道境界以为胜乐。如凡修者之所分别。外道执我见有我相。及实求那而生取著。二乘见有无明缘行。於性空中乱想分别。楞伽王此法殊胜是大乘道。能令成就自证圣智。於诸有中受上妙生。楞伽王。此大乘行破无明翳。灭识波浪不堕外道诸邪行中。楞伽王。外道行者执著於我。作诸异论不能演说离执著见识性二义。善哉楞伽王。汝先见佛思惟此义。如是思惟乃是见佛。
尔时罗婆那王。复作是念。愿我更得奉见如来。如来世尊於观自在。离外道法能说自证圣智境界。超诸应化所应作事。住如来定入三昧乐。是故说名大观行师。亦复名为大哀愍者，能烧烦恼分别薪荆诸佛子众所共围绕普入一切众生心中。遍一切处具一切智。永离一切分别事相。我今愿得重见如来大神通力。以得见故。未得者得已得不退。离诸分别住三昧乐。增长满足如来智地。
尔时世尊，知楞伽王即当证悟无生法忍。为哀愍故便现其身。令所化事还复如本。时十头王见所曾睹。无量山城悉宝庄严。一一城中皆有如来应正等觉。三十二相以严其身。自见其身遍诸佛前。悉有大慧夜叉围绕说自证智所行之法。亦见十方诸佛国土。如是等事悉无有别。
尔时世尊普观众会。以慧眼观非肉眼观。如师子王奋迅回盻欣然大笑。於其眉间髀胁腰颈及以肩臂德字之中。一一毛孔皆放无量妙色光明。如虹拖晖如日舒光。亦如劫火猛焰炽然。时虚空中梵释四天。遥见如来坐如须弥楞伽山顶欣然大笑。尔时诸菩萨及诸天众咸作是念。如来世尊於法自在。何因缘故欣然大笑。身放光明默然不动。住自证境入三昧乐。如师子王周回顾视。观罗婆那念如实法。
尔时大慧菩萨摩诃萨。先受罗婆那王请。复知菩萨众会之心。及观未来一切众生。皆悉乐著语言文字。随言取义而生迷惑。执取二乘外道之行。或作是念。世尊已离诸识境界。何因缘故欣然大笑。为断彼疑而问於佛。佛即告言：善哉大慧。善哉大慧。汝观世间愍诸众生。於三世中恶见所缠。欲令开悟而问於我。诸智慧人为利自他。能作是问。大慧。此楞伽王。曾问过去一切如来应正等觉二种之义。今亦欲问。未来亦尔。此二种义差别之相。一切二乘及诸外道皆不能测。尔时如来知楞伽王欲问此义。而告之曰：楞伽王。汝欲问我宜应速问。我当为汝分别解释满汝所愿令汝欢喜。能以智慧思惟观察。离诸分别善知诸地。修习对治证真实义。入三昧乐为诸如来之所摄受。住奢摩他乐远离二乘三昧过失。住於不动善慧法雲菩萨之地。能如实知诸法无我。当於大宝莲花宫中。以三昧水而灌其顶。复现无量莲花围绕。无数菩萨於中止祝与诸众会递相瞻视。如是境界不可思议。楞伽王。汝起一方便行住修行地。复起无量诸方便行。汝定当得如上所说不思议事。处如来位随形应物。汝所当得。一切二乘及诸外道梵释天等所未曾见。
尔时楞伽王。蒙佛许已，即於清净光明如大莲华宝山顶上。从座而起。诸采女众之所围绕。化作无量种种色花。种种色香末香涂香。幢幡幰盖冠珮璎珞。及馀世间未曾见闻种种胜妙庄严之具。又复化作欲界所有种种无量诸音乐器。过诸天龙乾闼婆等一切世间之所有者，又复化作十方佛土昔所曾见诸音乐器。又复化作大宝罗网。遍覆一切佛菩萨上。复现种种上妙衣服。建立幢幡以为供养。作是事已即昇虚空高七多罗树。於虚空中复雨种种诸供养雲。作诸音乐。从空而下。即坐第二日电光明如大莲花宝山顶上。欢喜恭敬而作是言：我今欲问如来二义。如是二义。我已曾问过去如来应正等觉。彼佛世尊已为我说。我今亦欲问於是义。唯愿如来为我宣说。世尊，变化如来说此二义。非根本佛。根本佛说三昧乐境。不说虚妄分别所行。善哉世尊於法自在。唯愿哀愍说此二义。一切佛子心皆乐闻。
尔时世尊告彼王言：汝应问。我当为汝说。时夜叉王。更著种种宝冠璎珞。诸庄严具以严其身。而作是言：如来常说。法尚应舍何况非法。云何得舍此二种法。何者是法何者非法。法若应舍云何有二。有二即堕分别相中。有体无体是实非实。如是一切皆是分别。不能了知阿赖耶识无差别相。如毛轮住非净智境。法性如是云何可舍。尔时佛告楞伽王言：楞伽王。汝岂不见瓶等无常败坏之法。凡夫於中妄生分别。汝今何故不如是知法与非法差别之相。此是凡夫之所分别非证智见。凡夫堕在种种相中。非诸证者，楞伽王。如烧宫殿园林见种种焰火性是一。所出光焰由薪力故。长短大小各各差别。汝今云何不如是知法与非法差别之相。楞伽王。如一种子生牙茎枝叶及以花果无量差别。外法如是内法亦然。谓无明为缘生蕴界处一切诸法。於三界中受诸趣生。有苦乐好鬼语默行止各各差别。又如诸识相虽是一随於境界有上中下染净善恶种种差别。楞伽王。非但如上法有差别。诸修行者修观行时。自智所行亦复见有差别之相。况法与非法。而无种种差别分别。楞伽王。法与非法差别相者，当知悉是相分别故。楞伽王。何者是法。所谓二乘及诸外道。虚妄分别说有实等为诸法因。如是等法应舍应离。不应於中分别取相。见自心法性则无执著。瓶等诸物凡愚所取本无有体。诸观行人以毗钵舍那如实观察。名舍诸法。楞伽王。何者是非法。所谓诸法无性无相永离分别。如实见者，若有若无如是境界彼皆不起。是名舍非法。复有非法。所谓兔角石女儿等。皆无性相不可分别。但随世俗说有名字。非如瓶等而可取著。以彼非是识之所龋如是分别亦应舍离。是名舍法及舍非法。楞伽王汝先所问我已说竟。楞伽王。汝言我於过去诸如来所已问是义。彼诸如来已为我说。楞伽王。汝言过去但是分别未来亦然。我亦同彼。楞伽王。彼诸佛法皆离分别。已出一切分别戏论。非如色相唯智能证。为令众生得安乐故而演说法。以无相智说名如来。是故如来以智为体。智为身故不可分别。不可以所分别。不可以我人众生相分别。何故不能分别。以意识因境界起取色形相。是故离能分别。亦离所分别。楞伽王。譬如壁上彩画众生无有觉知。世间众生悉亦如是无业无报。诸法亦然无闻无说。楞伽王。世间众生犹如变化。凡夫外道不能了达。楞伽王。能如是见名为正见。若他见者名分别见。由分别故取著於二。楞伽王。譬如有人於水镜中自见其像。於灯月中自见其影。於山谷中自闻其响。便生分别而起取著。此亦如是，法与非法唯是分别。由分别故不能舍离。但更增长一切虚妄不得寂灭。寂灭者所谓一缘。一缘者是最胜三昧。从此能生自证圣智。以如来藏而为境界。

[book_title]集一切法品第二之一
尔时大慧菩萨摩诃萨与摩帝菩萨。俱游一切诸佛国土。承佛神力从座而起。偏袒右肩右膝著地。向佛合掌曲躬恭敬而说颂言：世间离生灭，譬如虚空花。
智不得有无，而兴大悲心。一切法如幻，远离於心识。智不得有无，而兴大悲心。世间恒如梦，远离於断常。
智不得有无，而兴大悲心。知人法无我，烦恼及尔焰。常清净无相，而兴大悲心。佛不住涅槃，涅槃不住佛。
远离觉不觉，若有若非有。法身如幻梦，云何可称赞。知无性无生，乃名称赞佛。佛无根境相，不见名见佛。
云何於牟尼，而能有赞毁。若见於牟尼，寂静远离生。是人今後世，离著无所见。尔时大慧菩萨摩诃萨偈赞佛已，自说姓名。
我名为大慧，通达於大乘。今以百八义，仰谘尊中上。时世间解闻是语已，普观众会而说是言：汝等诸佛子，今皆恣所问。
我当为汝说，自证之境界。尔时大慧菩萨摩诃萨蒙佛许已，顶礼佛足以颂问曰：云何起计度，云何净计度。云何起迷惑，云何净迷惑。
云何名佛子，及无影次第。云何刹土化，相及诸外道。解脱至何所，谁缚谁能解。云何禅境界，何故有三乘。
彼以何缘生，何作何能作。谁说二俱异，云何诸有起。云何无色定，及与灭尽定。云何为想灭，云何从定觉。
云何所作生，进去及持身。云何见诸物，云何入诸地。云何有佛子，谁能破三有。何处身云何，生复住何处。
云何得神通，自在及三昧。三昧心何相，愿佛为我说。云何名藏识，云何名意识。云何起诸见，云何退诸见。
云何姓非姓，云何唯是心。何因建立相，云何成无我。云何无众生，云何随俗说。云何得不起，常见及断见。
云何佛外道，其相不相违。何故当来世，种种诸异部。云何为性空，云何刹那灭。胎藏云何起，云何世不动。
云何诸世间，如幻亦如梦。乾城及阳焰，乃至水中月。云何菩提分，觉分从何起。云何国土乱，何故见诸有。
云何知世法，云何离文字。云何如空花，不生亦不灭。真如有几种，诸度心有几。云何如虚空，云何离分别。
云何地次第，云何得无影。何者二无我，云何所知净。圣智有几种，戒众生亦然。摩尼等诸宝，斯并云何出。
谁起於语言，众生及诸物。明处与伎术，谁之所显示。伽他有几种，长行句亦然。道理几不同，解释几差别。
饮食是谁作，爱欲云何起。云何转轮王，及以诸小王。云何王守护，天众几种别。地日月星宿，斯等并是何。
解脱有几种，修行师复几。云何阿阇梨，弟子几差别。如来有几种，本生事亦然。众魔及异学，如是各有几。
自性几种异，心有几种别。云何唯假设，愿佛为开演。云何为风雲，念智何因有。藤树等行列，此并谁能作。
云何象马兽，何因而捕龋云何卑陋人，此并谁能作。云何六时摄，云何一阐提。女男及不男，此并云何生。
云何修行进，云何修行退。瑜伽师有几，令人住其中。众生生诸趣，何形何色相。富饶大自在，此复何因得。
云何释迦种，云何甘蔗种。仙人长苦行，是谁之教授。何因佛世尊，一切刹中现。异名诸色类，佛子众围绕。
何因不食肉，何因令断肉。食肉诸众生，以何因故食。何故诸国土，犹如日月形。须弥及莲花，卍字师子像。
何故诸国土，如因陀罗网。覆住或侧住，一切宝所成。何故诸国土，无垢日月光。或如花果形，箜篌细腰鼓。
云何变化佛，云何为报佛。真如智慧佛，愿皆为我说。云何於欲界，不成等正觉。何故色究竟，离染得菩提。
如来灭度後，谁当持正法。世尊住久如，正法几时祝悉檀有几种，诸见复有几。何故立毗尼，及以诸比丘，
一切诸佛子，独觉及声闻。云何转所依，云何得无相。云何得世通，云何得出世。复以何因缘，心住七地中。
僧伽有几种，云何成破僧。云何为众生，广说医方论。何故大牟尼，唱说如是言：迦叶拘留孙，拘那含是我。
何故说断常，及与我无我。何不恒说实，一切唯是心。云何男女林，诃梨菴摩罗。鸡罗娑轮围，及以金刚山。
如是处中间，无量宝庄严。仙人乾闼婆，一切皆充满。此皆何因缘，愿尊为我说。
尔时世尊，闻其所请大乘微妙诸佛之心最上法门。即告之言：善哉大慧。谛听谛听。如汝所问当次第说。即说颂言：若生若不生，涅槃及空相。
流转无自性，波罗蜜佛子。声闻辟支佛，外道无色行。须弥巨海山，洲渚刹土地。星宿与日月，天众阿修罗。
解脱自在通，力禅诸三昧。灭及如意足，菩提分及道。禅定与无量，诸蕴及往来。乃至灭尽定，心生起言说。
心意识无我，五法及自性。分别所分别，能所二种见。诸乘种性处，金摩尼真珠。一阐提大种，荒乱及一佛。
智所智教得，众生有无有。象马兽何因，云何而捕龋云何因譬喻，相应成悉檀。所作及能作，众林与迷惑。
如是真实理，唯心无境界。诸地无次第，无相转所依。医方工巧论，伎术诸明处。须弥诸山地，巨海日月量。
上中下众生，身各几微尘。一一刹几尘，一一弓几肘。几弓俱庐舍，半由旬由旬。兔毫与隙游，虮羊毛穬麦。
半升与一升，是各几穬麦。一斛及十斛，十万暨千亿。乃至频婆罗，是等各几数。几尘成芥子，几芥成草子。
复以几草子，而成於一豆。几豆成一铢，几铢成一两。几两成一斤，几斤成须弥。此等所应请，何因问馀事。
声闻辟支佛，诸佛及佛子。如是等身量，各有几微尘。火风各几尘，一一根有几。眉及诸毛孔，复各几尘成。
如是等诸事，云何不问我。云何得财富，云何转轮王。云何王守护，云何得解脱。云何长行句，淫欲及饮食。
云何男女林，金刚等诸山。幻梦渴爱譬，诸雲从何起。时节云何有，何因种种味。女男及不男，佛菩萨严饰。
云何诸妙山，仙闼婆庄严。解脱至何所，谁缚谁解脱。云何禅境界，变化及外道。云何无因作，云何有因作。
云何转诸见，云何起计度。云何净计度，所作云何起。云何而转去，云何断诸想。云何起三昧，破三有者谁。
何处身云何，云何无有我。云何随俗说，汝问相云何。及所问非我，云何为胎藏。及以馀支分，云何断常见。
云何心一境，云何言说智。戒种性佛子，云何称理释。云何师弟子，众生种性别。饮食及虚空，聪明魔施设。
云何树行布，是汝之所问。何因一切刹，种种相不同。或有如箜篌，腰鼓及众花。或有离光明，仙人长苦行。
或有好族姓，令众生尊重。或有体卑陋，为人所轻贱。云何欲界中，修行不成佛。而於色究竟，乃昇等正觉。
云何世间人，而能获神通。何因称比丘，何故名僧伽。云何化及报，真如智慧佛。云何使其心，得住七地中。
此及於馀义，汝今咸问我。如先佛所说，一百八种句。一一相相应，远离诸见过。亦离於世俗，言语所成法。
我当为汝说，佛子应听受。
尔时大慧菩萨摩诃萨白佛言：世尊，何者是一百八句。佛言大慧。所谓生句非生句。常句非常句。相句非相句。住异句非住异句。刹那句非刹那句。自性句非自性句。空句非空句。断句非断句。心句非心句。中句非中句。缘句非缘句。因句非因句。烦恼句非烦恼句。爱句非爱句。方便句非方便句。善巧句非善巧句。清净句非清净句。相应句非相应句。譬喻句非譬喻句。弟子句非弟子句。师句非师句。种性句非种性句。三乘句非三乘句。无影像句非无影像句。愿句非愿句。三轮句非三轮句。摽相句非摽相句。有句非有句。无句非无句。俱句非俱句。自证圣智句非自证圣智句。现法乐句非现法乐句。刹句非刹句。尘句非尘句。水句非水句。弓句非弓句。大种句非大种句。算数句非算数句。神通句非神通句。虚空句非虚空句。雲句非雲句。巧明句非巧明句。伎术句非伎术句。风句非风句。地句非地句。心句非心句。假立句非假立句。体性句非体性句。蕴句非蕴句。众生句非众生句。觉句非觉句。涅槃句非涅槃句。所知句非所知句。外道句非外道句。荒乱句非荒乱句。幻句非幻句。梦句非梦句。阳焰句非阳焰句。影像句非影像句。火轮句非火轮句。乾闼婆句非乾闼婆句。天句非天句。饮食句非饮食句。淫欲句非淫欲句。见句非见句。波罗蜜句非波罗蜜句。戒句非戒句。日月星宿句非日月星宿句。谛句非谛句。果句非果句。灭句非灭句。灭起句非灭起句。医方句非医方句。相句非相句。支分句非支分句。禅句非禅句。迷句非迷句。现句非现句。护句非护句。种族句非种族句。仙句非仙句。王句非王句。摄受句非摄受句。宝句非宝句。记句非记句。一阐提句非一阐提句。女男不男句非女男不男句。味句非味句。作句非作句。身句非身句。计度句非计度句。动句非动句。根句非根句。有为句非有为句。因果句非因果句。色究竟句非色究竟句。时节句非时节句。树藤句非树藤句。种种句非种种句。演说句非演说句。决定句非决定句。毗尼句非毗尼句。比丘句非比丘句。住持句非住持句。文字句非文字句。大慧。此百八句。皆是过去诸佛所说（上正列中少二句应访寻）尔时大慧菩萨摩诃萨复白佛言：世尊，诸识有几种生住灭。佛言：大慧。诸识有二种生住灭。非臆度者之所能知。所谓相续生及相生。相续住及相祝相续灭及相灭。诸识有三相。谓转相业相真相。大慧。识广说有八。略则唯二。谓现识及分别事识。大慧。如明镜中现诸色像。现识亦尔。大慧。现识与分别事识。此二识无异相互为因。大慧。现识以不思议熏变为因。分别事识。以分别境界及无始戏论习气为因。大慧。阿赖耶识虚妄分别种种习气灭即一切根识灭。是名相灭。大慧。相续灭者，谓所依因灭及所缘灭即相续灭。所依因者，谓无始戏论虚妄习气。所缘者，谓自心所见分别境界。大慧。譬如泥团与微尘非异非不异。金与庄严具亦如是，大慧。若泥团与微尘异者，应非彼成而实彼成。是故不异。若不异者，泥团微尘应无分别。大慧。转识藏识若异者，藏识非彼因。若不异者，转识灭藏识亦应灭。然彼真相不灭。大慧。识真相不灭但业相灭若真相灭者藏识应灭。若藏识灭者，即不异外道断灭论。大慧。彼诸外道作如是说。取境界相续识灭。即无始相续识灭。大慧。彼诸外道说相续识从作者生。不说眼识依色光明和合而生。唯说作者为生因故。作者是何。彼计胜性丈夫自在时及微尘。为能作者，复次大慧。有七种自性。所谓集自性。性自性。相自性。大种自性。因自性。缘自性。成自性。复次大慧。有七种第一义。所谓心所行。智所行。二见所行。超二见所行。超子地所行。如来所行。如来自证圣智所行。大慧。此是过去未来现在一切如来应正等觉。法自性第一义心。以此心成就如来世间出世间最上法。以圣慧眼。入自共相种种安立。其所安立不与外道恶见共。大慧。云何为外道恶见。谓不知境界自分别现。於自性第一义。见有见无而起言说。大慧。我今当说。若了境如幻自心所现，则灭妄想三有苦及无知爱业缘。大慧。有诸沙门婆罗门。妄计非有及有於因果外显现诸物。依时而祝或计蕴界处依缘生祝有已即灭。大慧。彼於若相续若作用若生若灭若诸有若涅槃若道若业若果若谛。是破坏断灭论。何以故？不得现法故。不见根本故。大慧。譬如瓶破不作瓶事。又如燋种不能生牙。此亦如是，若蕴界处法已现当灭。应知此则无相续生。以无因故。但是自心虚妄所见。复次大慧。若本无有识三缘合生。龟应生毛沙应出油。汝宗则坏。违决定义。所作事业悉空无益。大慧。三合为缘是因果性可说为有。过现未来从无生有。此依住觉想地者，所有理教及自恶见熏习馀气。作如是说。大慧。愚痴凡夫恶见所噬邪见迷醉。无智妄称一切智说。大慧。复有沙门婆罗门。观一切法。皆无自性。如空中雲。如旋火轮。如乾闼婆城。如幻如焰。如水中月。如梦所见。不离自心。由无始来虚妄见故取以为外。作是观已断分别缘。亦离妄心所取名义。知身及物并所住处一切皆是藏识境界。无能所取及生住灭。如是思惟恒住不舍。大慧。此菩萨摩诃萨不久当得生死涅槃二种平等。大悲方便无功用行。观众生如幻如影从缘而起。知一切境界离心无得。行无相道渐昇诸地住三昧境。了达三界皆唯自心。得如幻定绝众影像。成就智慧证无生法。入金刚喻三昧。当得佛身恒住如如。起诸变化力通自在。大慧。方便以为严饰游众佛国。离诸外道及心意识。转依次第成如来身。大慧。菩萨摩诃萨欲得佛身。应当远离蕴界处心因缘所作生住灭法戏论分别。但住心量观察三有无始时来妄习所起。思惟佛地无相无生自证圣法。得心自在无功用行。如如意宝随宜现身。令达唯心渐入诸地。是故大慧。菩萨摩诃萨於自悉檀应善修学。
[book_chapter]卷二

[book_title]集一切法品第二之二
尔时大慧菩萨摩诃萨复白佛言：世尊，唯愿为我说心意意识五法自性相众妙法门。此是一切诸佛菩萨。入自心境离所行相。称真实义诸佛教心。唯愿如来为此山中诸菩萨众。随顺过去诸佛。演说藏识海浪法身境界。尔时世尊告大慧菩萨摩诃萨言：有四种因缘眼识转。何等为四。所谓不觉自心现而执取故。无始时来取著於色虚妄习气故。识本性如是故。乐见种种诸色相故。大慧。以此四缘阿赖耶识如瀑流水。生转识浪。如眼识馀亦如是，於一切诸根微尘毛孔眼等。转识或顿生。譬如明镜现众色像。或渐生，犹如猛风吹大海水。心海亦尔。境界风吹起诸识浪。相续不绝。大慧。因所作相非一非异。业与生相相系深缚。不能了知色等自性。五识身转。大慧。与五识俱。或因了别差别境相有意识生。然彼诸识不作是念。我等同时展转为因。而於自心所现境界。分别执著俱时而起。无差别相各了自境。大慧。诸修行者入於三昧。以习力微起而不觉知。但作是念。我灭诸识入於三昧。实不灭识而入三昧。以彼不灭习气种故。但不取诸境名为识灭。大慧。如是藏识行相微细。唯除诸佛及住地菩萨。其馀一切二乘外道。定慧之力皆不能知。唯有修行如实行者，以智慧力了诸地相善达句义。无边佛所广集善根。不妄分别自心所见能知之耳。大慧。诸修行人宴处山林上中下修。能见自心分别流注。得诸三昧自在力通。诸佛灌顶菩萨围绕。知心意意识所行境界。超爱业无明生死大海。是故汝等应当亲近诸佛菩萨如。实修行大善知识。尔时世尊重说颂言：
譬如巨海浪，斯由猛风起。洪波鼓溟壑，无有断绝时。藏识海常住，境界风所动。种种诸识浪，腾跃而转生。
青赤等诸色，盐贝乳石蜜。花果日月光，非异非不异。意等七种识，应知亦如是，如海共波浪，心俱和合生。
譬如海水动，种种波浪转。藏识亦如是，种种诸识生。心意及意识，为诸相故说。八识无别相，无能相所相。
譬如海波浪，是则无差别。诸识心如是，异亦不可得。心能积集业，意能广积集。了别故名识，对现境说五。
尔时大慧菩萨摩诃萨以颂问曰：青赤诸色像，众生识显现。如浪种种法，云何愿佛说。尔时世尊以颂答曰：
青赤诸色像，浪中不可得。言心起众相，开悟诸凡夫。而彼本无起，自心所取离。能取及所取，与彼波浪同。
身资财安住，众生识所现。是故见此起，与浪无差别。尔时大慧复说颂言：大海波浪性，鼓跃可分别。
藏识如是起，何故不觉知。尔时世尊以颂答曰：阿赖耶如海，转识同波浪。为凡夫无智，譬喻广开演。
尔时大慧复说颂言：譬如日光出，上下等皆照。世间灯亦然，应为愚说实。已能开示法，何不显真实。
尔时世尊以颂答曰：若说真实者，彼心无真实。譬如海波浪，镜中像及梦。俱时而显现，心境界亦然。
境界不具故，次第而转生。识以能了知，意复意谓然。五识了现境，无有定次第。譬如工画师，及画师弟子。
布彩图众像，我说亦如是，彩色中无文，非笔亦非素。为悦众生故，绮焕成众像。言说则变异，真实离文字。
我所住实法，为诸修行说。真实自证处，能所分别离。此为佛子说，愚夫别开演。种种皆如幻，所见不可得。
如是种种说，随事而变异。所说非所应，於彼为非说。譬如众病人，良医随授药。如来为众生，随心应量说。
世间依怙者，证智所行处。外道非境界，声闻亦复然。
复次大慧。菩萨摩诃萨若欲了知能取所取分别境界。皆是自心之所现者，当离愦闹昏滞睡眠初中後夜勤加修习。远离曾闻外道邪论及二乘法。通达自心分别之相复次大慧。菩萨摩诃萨住智慧心所住相已，於上圣智三相当勤修学。何者为三。所谓无影像相。一切诸佛愿持相。自证圣智所趣相。诸修行者获此相已，即舍跛驴智慧心相。入菩萨第八地。於此三相修行不舍。大慧。无影像相者，谓由惯习一切二乘外道相故而得生起。一切诸佛愿持相者，谓由诸佛自本愿力所加持故而得生起。自证圣智所趣相者，谓由不取一切法相成就如幻诸三昧身趣佛地智故而得生起。大慧。是名上圣智三种相。若得此相即到自证圣智所行之处。汝及诸菩萨摩诃萨应勤修学。尔时大慧菩萨摩诃萨知诸菩萨心之所念。承一切佛威神之力。白佛言：唯愿为说百八句差别所依圣智事自性法门。一切如来应正等觉。为诸菩萨摩诃萨堕自共相者，说此妄计性差别义门。知此义已，则能净治二无我观境照明诸地。超越一切二乘外道三昧之乐。见诸如来不可思议所行境界。毕竟舍离五法自性。以一切佛法身智慧。而自庄严入如幻境。住一切刹兜率陀宫色究竟天。成如来身。佛言：大慧。有一类外道。见一切法随因而荆生分别解想兔无角。起於无见如兔角无。一切诸法悉亦如是，复有外道。见大种求那尘等诸物形量分位。各差别已执兔无角。於此而生牛有角想。大慧。彼堕二见不了唯心。但於自心增长分别。大慧。身及资生器世间等。一切皆唯分别所现。大慧。应知兔角离於有无。诸法悉然勿生分别。云何兔角离於有无。互因待故。分析牛角乃至微尘。求其体相终不可得。圣智所行远离彼见。是故於此不应分别。
尔时大慧菩萨摩诃萨复白佛言：世尊，彼岂不以妄见起相。比度观待妄计无耶。佛言：不以分别起相待以言无。何以故？彼以分别为生因故。以角分别为其所依。所依为因离异不异。非由相待显兔角无。大慧。若此分别异兔角者则非角因。若不异者因彼而起。大慧。分析牛角乃至极微求不可得。异於有角言无角者，如是分别决定非理。二俱非有谁待於谁若相待不成。待於有故言兔角无。不应分别。不正因故。有无论者执有执无二俱不成。大慧。复有外道。见色形状虚空分齐而生执著。言色异虚空起於分别。大慧。虚空是色随入色种。大慧。色是虚空。能持所持建立性故。色空分齐应如是知。大慧。大种生时自相各别。不住虚空中。非彼无虚空。大慧。兔角亦尔。观待牛角言彼角无。大慧。分柝牛角乃至微尘。又析彼尘其相不现。彼何所待而言无耶。若待馀物彼亦如是，大慧。汝应远离兔角牛角虚空及色所有分别。汝及诸菩萨摩诃萨。应常观察自心所见分别之相。於一切国土为诸佛子说观察自心修行之法。尔时世尊即说颂言：
心所见无有，唯依心故起。身资所住影，众生藏识现。心意及与识，自性五种法。二无我清净，诸导师演说。
长短共观待，展转互相生。因有故成无，因无故成有。微尘分析事，不起色分别。唯心所安立，恶见者不信。
外道非行处，声闻亦复然。救世之所说，自证之境界。
尔时大慧菩萨摩诃萨。为净心现流故而请佛言：世尊，云何净诸众生自心现流。为渐次净为顿净耶。佛言大慧。渐净非顿。如菴罗果渐熟非顿。诸佛如来净诸众生自心现流。亦复如是渐净非顿。如陶师造器渐成非顿。诸佛如来净诸众生自心现流。亦复如是渐而非顿。譬如大地生诸草木渐生非顿。诸佛如来净诸众生自心现流。亦复如是渐而非顿。大慧。譬如人学音乐书画种种伎术渐成非顿。诸佛如来净诸众生自心现流。亦复如是渐而非顿。譬如明镜顿现众像而无分别。诸佛如来净诸众生自心现流。亦复如是，顿现一切无相境界而无分别。如日月轮一时遍照一切色像。诸佛如来净诸众生自心过习。亦复如是，顿为示现不可思议诸佛如来智慧境界。譬如藏识顿现於身及资生国土一切境界。报佛亦尔。於色究竟天。顿能成熟一切众生令修诸行。譬如法佛顿现报佛及以化佛光明照曜。自证圣境亦复如是，顿现法相而为照曜。令离一切有无恶见。复次大慧。法性所流佛说一切法自相共相。自心现习气因相。妄计性所执因相。更相系属种种幻事皆无自性。而诸众生种种执著取以为实。悉不可得。复次大慧。妄计自性执著缘起自性起。大慧。譬如幻师以幻术力。依草木瓦石幻作众生若干色像。令其见者种种分别。皆无真实。大慧。此亦如是，由取著境界习气力故。於缘起性中。有妄计性种种相现。是名妄计性生。大慧。是名法性所流佛说法相。大慧。法性佛者，建立自证智所行。离心自性相。大慧。化佛说施戒忍进禅定智慧蕴界处法及诸解脱诸识行相。建立差别越外道见超无色行。复次大慧。法性佛非所攀缘。一切所缘一切所作相根量等相悉皆远离。非凡夫二乘及诸外道执著我相所取境界。是故大慧。於自证圣智胜境界相当勤修学。於自心所现分别见相当速舍离。复次大慧。声闻乘有二种差别相。所谓自证圣智殊胜相。分别执著自性相。云何自证圣智殊胜相。谓明见苦空无常无我诸谛境界。离欲寂灭故。於蕴界处若自若共外不坏相如实了知故心住一境。住一境已获禅解脱三昧道果而得出离。住自证圣智境界乐。未离习气及不思议变易死。是名声闻乘自证圣智境界相。菩萨摩诃萨虽亦得此圣智境界。以怜愍众生故。本愿所持故。不证寂灭门及三昧乐。诸菩萨摩诃萨於此自证圣智乐中不应修学。大慧。云何分别执著自性相。所谓知坚湿暖动青黄赤白如是等法非作者生。然依教理见自共相分别执著。是名声闻乘分别执著相。菩萨摩诃萨於此法中应知。应舍离人无我见入法无我相渐住诸地。
尔时大慧菩萨摩诃萨白佛言：世尊，如来所说常不思议自证圣智第一义境。将无同诸外道所说常不思议作者耶。佛言：大慧。非诸外道作者得常不思议。所以者何。诸外道常不思议因自相。不成。既因自相不成。以何显示常不思议。大慧。外道所说常不思议。若因自相成彼则有常。但以作者为因相故。常不思议不成。大慧。我第一义常不思议。第一义因相成。远离有无。自证圣智所行相故有相。第一义智为其因故有因。离有无故非作者，如虚空涅槃寂灭法故常不思议。是故我说常不思议。不同外道所有诤论。大慧。此常不思议。是诸如来自证圣智所行真理。是故菩萨当勤修学。复次大慧。外道常不思议。以无常异相因故常。非自相因力故常。大慧。外道常不思议。以见所作法有已还无无常已比知是常。我亦见所作法有已还无无常已不因此说为常。大慧。外道以如是因相成常不思议。此因相非有。同於兔角故。常不思议唯是分别但有言说。何故彼因同於兔角。无自因相故。大慧。我常不思议。以自证为因相。不以外法有已还无无常为因。外道反此。曾不能知常不思议自因之相。而恒在於自证圣智所行相外。此不应说复次大慧。诸声闻畏生死妄想苦而求涅槃。不知生死涅槃差别之相一切皆是妄分别有。无所有故。妄计未来诸根境灭以为涅槃。不知证自智境界转所依藏识为大涅槃。彼愚痴人说有三乘。不说唯心无有境界。大慧。彼人不知去来现在诸佛所说自心境界。取心外境常於生死轮转不绝。复次大慧。去来现在诸如来说一切法不生。何以故？自心所见非有性故。离有无生故。如兔马等角凡愚妄龋唯自证圣智所行之处。非诸愚夫二分别境。大慧。身及资生器世间等。一切皆是藏识影像。所取能取二种相现。彼诸愚夫。堕生住灭二见中故。於中妄起有无分别。大慧。汝於此义当勤修学复次大慧。有五种种性。何等为五。谓声闻乘种性。缘觉乘种性。如来乘种性。不定种性。无种性。大慧。云何知是声闻乘种性。谓若闻说於蕴界处自相共相。若知若证。举身毛竖心乐修习。於缘起相不乐观察。应知此是声闻乘种性。彼於自乘见所证已，於五六地断烦恼结。不断烦恼习。住不思议死。正师子吼言：我生已尽梵行已立。所作已办不受後有。修习人无我。乃至生於得涅槃觉。大慧。复有众生求证涅槃。言能觉知我人众生养者取者此是涅槃。复有说言：见一切法因作者有此是涅槃。大慧。彼无解脱。以未能见法无我故。此是声闻乘及外道种性。於未出中生出离想。应勤修习舍此恶见。大慧。云何知是缘觉乘种性。谓若闻说缘觉乘法。举身毛竖悲泣流泪。离愦闹缘无所染著。有时闻说现种种身或聚或散神通变化。其心信受无所违逆。当知此是缘觉乘种性。应为其说缘觉乘法。大慧。如来乘种性所证法有三种。所谓自性无自性法。内身自证圣智法。外诸佛刹广大法。大慧。若有闻说此一一法及自心所现身财建立阿赖耶识不思议境。不惊不怖不畏。当知此是如来乘性。大慧。不定种性者，谓闻说彼三种法时。随生信解而顺修学。大慧。为初治地人而说种性。欲令其入无影像地。作此建立。大慧。彼住三昧乐声闻。若能证知自所依识。见法无我净烦恼习。毕竟当得如来之身。尔时世尊即说颂言：
预流一来果，不还阿罗汉。是等诸圣人，其心悉迷惑。我所立三乘，一乘及非乘。为愚夫少智，乐寂诸圣说。
第一义法门，远离於二龋住於无境界，何建立三乘。诸禅及无量，无色三摩提。乃至灭受想，唯心不可得。
复次大慧。此中一阐提。何故於解脱中不生欲乐。大慧。以舍一切善根故。为无始众生起愿故。云何舍一切善根。谓谤菩萨藏言：此非随顺契经调伏解脱之说。作是语时。善根悉断不入涅槃。云何为无始众生起愿。谓诸菩萨以本愿方便。愿一切众生悉入涅槃。若一众生未涅槃者我终不入。此亦住一阐提趣。此是无涅槃种性相。大慧菩萨言：世尊，此中何者毕竟不入涅槃。佛言：大慧。彼菩萨一阐提。知一切法本来涅槃。毕竟不入非舍善根。何以故？舍善根。一阐提。以佛威力故。或时善根生。所以者何。佛於一切众生无舍时故。是故菩萨一阐提不入涅槃。
复次大慧。菩萨摩诃萨当善知三自性相。何者为三。所谓妄计自性。缘起自性。圆成自性。大慧。妄计自性从相生。云何从相生。谓彼依缘起事相种类显现。生计著故。大慧。彼计著事相。有二种妄计性生。是诸如来之所演说。谓名相计著相。事相计著相。大慧。事计著相者，谓计著内外法。相计著相者，谓即彼内外法中计著自共相。是名二种妄计自性相。大慧。从所依所缘起。是缘起性。何者圆成自性。谓离名相事相一切分别自证圣智所行真如。大慧。此是圆成自性如来藏心。尔时世尊即说颂言：
名相分别，二自性相，正智真如。是圆成性。
大慧。是名观察五法自性相法门。自证圣智所行境界。汝及诸菩萨摩诃萨当勤修学。复次大慧。菩萨摩诃萨当善观察二无我相。何者为二。所谓人无我相。法无我相。大慧。何者是人无我相。谓蕴界处离我我所。无知爱业之所生起眼等识生。取於色等而生计著。又自心所见身器世间。皆是藏心之所显现。刹那相续变坏不停。如河流如种子如灯焰。如迅风如浮雲。躁动不安如猿猴。乐不净处如飞蝇。不知厌足如猛火。无始虚伪习气为因。诸有趣中流转不息如汲水轮。种种色身威仪进止。譬如死尸咒力故行。亦如木人因机运动。若能於此善知其相。是名人无我智。大慧。云何为法无我智。谓知蕴界处是妄计性。如蕴界处离我我所。唯共积聚爱业绳缚。互为缘起无能作者，蕴等亦尔离自共相。虚妄分别种种相现。愚夫分别非诸圣者，如是观察一切诸法。离心意意识五法自性。是名菩萨摩诃萨法无我智。得此智已知无境界。了诸地相即入初地。心生欢喜次第渐进。乃至善慧及以法雲。诸有所作皆悉已办。住是地已有大宝莲花王众宝庄严。於其花上有宝宫殿状如莲花。菩萨往修幻性法门之所成就。而坐其上。同行佛子前後围绕。一切佛刹所有如来皆舒其手。如转轮王子灌顶之法而灌其顶。超佛子地获自证法。成就如来自在法身。大慧。是名见法无我相。汝及诸菩萨摩诃萨应勤修学。
尔时大慧菩萨摩诃萨复白佛言：世尊，愿说建立诽谤相。令我及诸菩萨摩诃萨离此恶见疾得阿耨多罗三藐三菩提。得菩提已破建立常诽谤断见。令於正法不生毁谤。佛受其请即说颂言：
身资财所住，皆唯心影像。凡愚不能了，起建立诽谤。所起但是心，离心不可得。
尔时世尊欲重说此义。告大慧言：有四种无有有建立。何者为四。所谓无有相建立相。无有见建立见。无有因建立因。无有性建立性。是为四。大慧。诽谤者，谓於诸恶见所建立法求不可得。不善观察遂生诽谤。此是建立诽谤相。大慧。云何无有相建立相。谓於蕴界处自相共相本无所有。而生计著。此如是此不异。而此分别从无始种种恶习所生。是名无有相建立相。云何无有见建立见。谓於蕴界处。建立我人众生等见。是名无有见建立见。云何无有因建立因。谓初识前无因不生。其初识本无。後眼色明念等为因如幻生。生已有有还灭。是名无有因建立因。云何无有性建立性。谓於虚空涅槃非数灭无作性。执著建立。大慧。此离性非性。一切诸法离於有无，犹如毛轮兔马等角。是名无有性建立性。大慧。建立诽谤。皆是凡愚不了唯心而生分别。非诸圣者，是故汝等当勤观察远离此见。大慧。菩萨摩诃萨善知心意意识五法自性二无我相已，为众生故作种种身。如依缘起起妄计性。亦如摩尼随心现色。普入佛会听闻佛说。诸法如幻如梦如影。如镜中像如水中月。远离生灭及以断常。不住声闻辟支佛道。闻已成就无量百千亿那由他三昧。得此三昧已，遍游一切诸佛国土。供养诸佛生诸天上。显扬三宝示现佛身。为诸声闻菩萨大众。说外境界皆唯是心。悉令远离有无等执。尔时世尊即说颂言：
佛子能观见，世间唯是心。示现种种身，所作无障碍。神通力自在，一切皆成就。
尔时大慧菩萨摩诃萨复请佛言：愿为我说一切法空无生无二无自性相。我及诸菩萨悟此相故离有无分别。疾得阿耨多罗三藐三菩提。佛言：谛听当为汝说。大慧。空者即是妄计性句义。大慧。为执著妄计自性故。说空无生无二无自性。大慧。略说空性有七种。谓相空自性空无行空行空一切法不可说空第一义圣智大空彼彼空。云何相空。谓一切法自相共相空。展转积聚互相待故。分析推求无所有故。自他及共皆不生故。自共相无生亦无祝是故名一切法自相空。云何自性空。谓一切法自性不生。是名自性空。云何无行空。所谓诸蕴本来涅槃无有诸行。是名无行空。云何行空。所谓诸蕴由业及因和合而起。离我我所。是名行空。云何一切法不可说空。谓一切法妄计自性无可言说。是名不可说空。云何第一义圣智大空。谓得自证圣智时。一切诸见过习悉离。是名第一义圣智大空。云何彼彼空。谓於此无彼。是名彼彼空。譬如鹿子母堂无象马牛羊等。我说彼堂空非无比丘众。大慧。非谓堂无堂自性。非谓比丘无比丘自性。非谓馀处无象马牛羊。大慧。一切诸法自共相。彼彼求不可得。是故说名彼彼空。是名七种空。大慧。此彼彼空空中最粗。汝应远离。
复次大慧。无生者，自体不生而非不生。除住三昧。是名无生。大慧。无自性者，以无生故密意而说。大慧。一切法无自性。以刹那不住故。见後变异故。是名无自性。云何无二相。大慧。如光影如长短如黑白。皆相待立独则不成。大慧。非於生死外有涅槃。非於涅槃外有生死。生死涅槃无相违相。如生死涅槃。一切法亦如是，是名无二相。大慧。空无生无二无自性相。汝当勤学。尔时世尊重说颂言：
我常说空法，远离於断常。生死如幻梦，而业亦不坏。虚空及涅槃，灭二亦如是，愚夫妄分别，诸圣离有无。
尔时世尊复告大慧菩萨摩诃萨言：大慧。此空无生无自性无二相。悉入一切诸佛所说修多罗中。佛所说经皆有是义。大慧。诸修多罗随顺一切众生心说。而非真实在於言中。譬如阳焰诳惑诸兽令生水想而实无水。众经所说亦复如是，随诸愚夫自所分别令生欢喜。非皆显示圣智证处真实之法。大慧。应随顺义莫著言说。尔时大慧菩萨摩诃萨白佛言：世尊，修多罗中说如来藏本性清净。常恒不断无有变易。具三十二相。在於一切众生身中。为蕴界处垢衣所缠。贪恚痴等妄分别垢之所污染。如无价宝在垢衣中。外道说我是常作者，离於求那自在无灭。世尊所说如来藏义。岂不同於外道我耶。佛言：大慧。我说如来藏。不同外道所说之我。大慧。如来应正等觉。以性空实际涅槃不生无相无愿等诸句义。说如来藏。为令愚夫离无我怖。说无分别无影像处如来藏门。未来现在诸菩萨摩诃萨。不应於此执著於我。大慧。譬如陶师於泥聚中以人功水杖轮绳方便作种种器。如来亦尔。於远离一切分别相无我法中。以种种智慧方便善巧。或说如来藏。或说为无我。种种名字各各差别。大慧。我说如来藏。为摄著我诸外道众。令离妄见入三解脱。速得证於阿耨多罗三藐三菩提。是故诸佛说如来藏。不同外道所说之我。若欲离於外道见者，应知无我如来藏义。尔时世尊即说颂曰：
士夫相续蕴，众缘及微尘。胜自在作者，此但心分别。
尔时大慧菩萨普观未来一切众生。复请佛言：愿为我说具修行法。如诸菩萨摩诃萨成大修行。佛言：大慧。菩萨摩诃萨具四种法成大修行。何者为四。谓观察自心所现故。远离生住灭见故。善知外法无性故。专求自证圣智故。若诸菩萨成此四法，则得名为大修行者，大慧。云何观察自心所现。谓观三界唯是自心。离我我所无动作无来去。无始执著过习所熏。三界种种色行名言系缚身资所住分别随入之所显现。菩萨摩诃萨如是观察自心所现。大慧。云何得离生住灭见。所谓观一切法如幻梦生。自他及俱皆不生故。随自心量之所现故。见外物无有故。见诸识不起故。及众缘无积故。分别因缘起三界故。如是观时。若内若外一切诸法皆不可得。知无体实远离生见。证如幻性即时逮得无生法忍。住第八地。了心意意识五法自性二无我境。转所依止获意生身。大慧言：世尊，以何因缘名意生身。佛言：大慧。意生身者，譬如意去速疾无碍。名意生身。大慧。譬如心意於无量百千由旬之外。忆先所见种种诸物。念念相续疾诣於彼。非是其身及山河石壁所能为碍。意生身者亦复如是，如幻三昧力通自在诸相庄严。忆本成就众生愿故，犹如意去生於一切诸圣众中。是名菩萨摩诃萨得远离於生住灭见。大慧。云何观察外法无性。谓观察一切法。如阳焰如梦境如毛轮。无始戏论种种执著。虚妄恶习为其因故。如是观察一切法时。即是专求自证圣智。大慧。是名菩萨具四种法成大修行。汝应如是勤加修学。
尔时大慧菩萨摩诃萨复请佛言：愿说一切法因缘相。令我及诸菩萨摩诃萨了达其义离有无见。不妄执诸法渐生顿生。佛言：大慧。一切法因缘生有二种。谓内及外。外者谓以泥团水杖轮绳人功等缘和合成瓶。如泥瓶缕叠草席种牙酪苏。悉亦如是，名外缘前後转生。内者谓无明爱业等生蕴界处法。是为内缘起。此但愚夫之所分别。大慧。因有六种。谓当有因相属因相因能作因显了因观待因。大慧。当有因者，谓内外法作因生果。相属因者，谓内外法作缘生果。蕴种子等。相因者，作无间相生相续果。能作因者，谓作增上而生於果如转轮王。显了因者，谓分别生能显境相如灯照物。观待因者，谓灭时相续断。无妄想生。大慧。此是愚夫自所分别。非渐次生亦非顿生。何以故？大慧。若顿生者，则作与所作无有差别。求其因相不可得故。若渐生者，求其体相亦不可得。如未生子云何名父。诸计度人言以因缘所缘缘无间缘增上缘等。所生能生互相系属。次第生者理不得成。皆是妄情执著相故。大慧。渐次与顿皆悉不生。但有心现身资等故。外自共相皆无性故。惟除识起自分别见。大慧。是故应离因缘所作和合相中渐顿生见。尔时世尊重说颂言：
一切法无生，亦复无有灭。於彼诸缘中，分别生灭相。非遮诸缘会，如是灭复生。但止於凡愚，妄情之所著。
缘中法有无，是悉无有生。习气迷转心，从是三有现。本来无有生，亦复无有灭。观一切有为，譬如虚空花。
离能取所取，一切迷惑见。无能生所生，亦复无因缘。
但随世俗故，而说有生灭。
[book_chapter]卷三

[book_title]集一切法品第二之三
尔时大慧菩萨摩诃萨复白佛言：世尊，愿为我说言说分别相心法门。我及诸菩萨摩诃萨善知此故。通达能说所说二义。疾得阿耨多罗三藐三菩提。令一切众生於二义中而得清净。佛言：大慧。有四种言说分别相。所谓相言说。梦言说计著过恶言说。无始妄想言说。大慧。相言说者，所谓执著自分别色相生。梦言说者，谓梦先所经境界觉已忆念。依不实境生。计著过恶言说者，谓忆念怨雠先所作业生。无始妄想言说者，以无始戏论妄执习气生。是为四。大慧复言：世尊，愿更为说言语分别所行之相。何处何因云何而起。佛言：大慧。依头胸喉鼻唇腭齿舌和合而起。大慧复言：世尊，言语分别为异不异。佛言：大慧非异非不异。何以故？分别为因起言语故。若异者分别不应为因。若不异者语言不应显义。是故非异亦非不异。大慧复言：世尊，为言语是第一义。为所说是第一义。佛告大慧。非言语是亦非所说，何以故？第一义者是圣乐处因言而入。非即是言：第一义者是圣智内自证境。非言语分别智境。言语分别不能显示。大慧。言语者起灭动摇展转因缘生。若展转缘生。於第一义不能显示。第一义者无自他相。言语有相不能显示。第一义者但唯自心。种种外想悉皆无有。言语分别不能显示。是故大慧。应当远离言语分别。尔时世尊重说颂言：
诸法无自性，亦复无言说。不见空空义，愚夫故流转。一切法无性，离语言分别。诸有如梦化，非生死涅槃。
如王及长者，为令诸子喜。先示相似物，後赐真实者，我今亦复然，先说相似法。後乃为其演，自证实际法。
尔时大慧菩萨摩诃萨复白佛言：世尊，愿为我说离一异俱不俱有无非有无常无常等。一切外道所不能行。自证圣智所行境界。远离妄计自相共相。入於真实第一义境。渐净诸地入如来位。以无功用本愿力故。如如意宝普现一切无边境界。一切诸法皆是自心所见差别。令我及馀诸菩萨等於如是等法。离妄计自性自共相见。速证阿耨多罗三藐三菩提。普令众生具足圆满一切功德。佛言：大慧。善哉善哉！汝哀愍世间请我此义。多所利益多所安乐。大慧。凡夫无智不知心量。妄习为因执著外物。分别一异俱不俱有。无非有无常无常等一切自性。大慧。譬如群兽为渴所逼。於热时焰而生水想。迷惑驰趣不知非水。愚痴凡夫亦复如是，无始戏论分别所熏。三毒烧心乐色境界。见生住灭取内外法。堕一异等执著之中。大慧。如乾闼婆城非城非非城。无智之人无始时来。执著城种妄习熏故。而作城想。外道亦尔。以无始来妄习熏故。不能了达自心所现。著一异等种种言说。大慧。譬如有人梦见男女象马车步城邑园林种种严饰。觉已忆念彼不实事。大慧。汝意云何。如是之人是黠慧不。答言不也。大慧。外道亦尔。恶见所噬不了唯心。执著一异有无等见。大慧。譬如画像无高无下。愚夫妄见作高下想。未来外道亦复如是，恶见熏习妄心增长。执一异等自坏坏他。於离有无无生之论。亦说为无。此谤因果拔善根本。应知此人分别有无起自他见。当堕地狱。欲求胜法宜速远离。大慧。譬如翳目见有毛轮。互相谓言此事希有。而此毛轮非有非无。见不见故。外道亦尔。恶见分别执著一异俱不俱等。诽谤正法自陷陷他。大慧。譬如火轮实非是轮。愚夫取著非诸智者，外道亦尔。恶见乐欲执著一异俱不俱等。一切法生。大慧。譬如水泡似玻璃珠。愚夫执实奔驰而龋然彼水泡非珠非非珠。取不取故。外道亦尔。恶见分别习气所熏。说非有为生坏於缘有。复次大慧。立三种量已，於圣智内证离二自性法。起有性分别。大慧。诸修行者，转心意识离能所龋住如来地自证圣法。於有及无。不起於想。大慧。诸修行者，若於境界起有无执，则著我人众生寿者，大慧。一切诸法自相共相。是化佛说非法佛说。大慧。化佛说法但顺愚夫所起之见。不为显示自证圣智三昧乐境。大慧。譬如水中有树影现。彼非影非非影。非树形非非树形。外道亦尔。诸见所熏不了自心。於一异等而生分别。大慧。譬如明镜无有分别。随顺众缘。现诸色像。彼非像非非像而见像非像。愚夫分别而作像想。外道亦尔。於自心所现种种形像。而执一异俱不俱相。大慧。譬如谷响依於风水人等音声和合而起。彼非有非无。以闻声非声故。外道亦尔。自心分别熏习力故。起於一异俱不俱见。大慧。譬如大地无草木处日光照触焰水波动。彼非有非无。以倒想非想故。愚痴凡夫亦复如是，无始戏论恶习所熏。於圣智自证法性门中。见生住灭一异有无俱不俱性。大慧。譬如木人及以起尸。以毗舍阇机关力故。动摇运转云为不绝。无智之人取以为实。愚痴凡夫亦复如是，随逐外道起诸恶见。著一异等虚妄言说。是故大慧。当於圣智所证法中离生住灭一异有无俱不俱等一切分别。尔时世尊重说颂言：
诸识蕴有五，犹如水树影。所见如幻梦，不应妄分别。三有如阳焰，幻梦及毛轮。若能如是观，究竟得解脱。
譬如热时焰，动转迷乱心。渴兽取为水，而实无水事。如是识种子，动转见境界。如翳者所见，愚夫生执著。
无始生死中，执著所缘覆。退舍令出离，如因扌屑出扌屑。幻咒机所作，浮雲梦电光。观世恒如是，永断三相续。
此中无所有，如空中阳焰。如是知诸法，则为无所知。诸蕴如毛轮，於中妄分别。唯假施设名，求相不可得。
如画垂发幻，梦乾闼婆城。火轮热时焰，实无而见有。如是常无常，一异俱不俱。无始系缚故，愚夫妄分别。
明镜水净眼，摩尼妙宝珠。於中现色像，而实无所有。心识亦如是，普现众色相。如梦空中焰，亦如石女儿。
复次大慧。诸佛说法离於四句。谓离一异俱不俱及有无等建立诽谤。大慧。诸佛说法以谛缘起灭道解脱而为其首。非与胜性、自在、宿作、自然、时、微尘等而共相应。大慧。诸佛说法为净惑智二种障故。次第令住一百八句无相法中。而善分别诸乘地相，犹如商主善导众人。复次大慧。有四种禅。何等为四。谓愚夫所行禅。观察义禅。攀缘真如禅。诸如来禅。大慧。云何愚夫所行禅。谓声闻缘觉诸修行者，知人无我。见自他身骨锁相连皆是无常苦不净相。如是观察坚著不舍。渐次增胜至无想灭定。是名愚夫所行禅。云何观察义禅。谓知自共相人无我已，亦离外道自他俱作。於法无我诸地相义。随顺观察。是名观察义禅。云何攀缘真如禅。谓若分别无我有二是虚妄念。若如实知彼念不起。是名攀缘真如禅。云何诸如来禅。谓入佛地住自证圣智三种乐。为诸众生作不思议事。是名诸如来禅。尔时世尊重说颂言：
愚夫所行禅，观察义相禅。攀缘真如禅，如来清净禅。修行者在定，观见日月形。波头摩深险，虚空火及画。
如是种种相，堕於外道法。亦堕於声闻，辟支佛境界。舍离此一切，住於无所缘。是则能随入，如如真实相。
十方诸国土，所有无量佛。悉引光明手，而摩是人顶。
尔时大慧菩萨摩诃萨复白佛言：世尊，诸佛如来所说涅槃说何等法名为涅槃。佛告大慧。一切识自性习气。及藏识意意识见习转已，我及诸佛说名涅槃。即是诸法性空境界。复次大慧。涅槃者，自证圣智所行境界。远离断常及以有无。云何非常。谓离自相共相诸分别故。云何非断。谓去来现在一切圣者自证智所行故。复次大慧。大般涅槃不坏不死。若死者应更受生。若坏者应是有为。是故涅槃不坏不死。诸修行者之所归趣。复次大慧。无舍无得故。非断非常故。不一不异故。说名涅槃。复次大慧。声闻缘觉知自共相舍离愦闹。不生颠倒不起分别。彼於其中生涅槃想。复次大慧。有二种自性相。何者为二。谓执著言说自性相。执著诸法自性相。执著言说自性相者，以无始戏论执著言说习气故起。执著诸法自性相著。以不觉自心所现故起。复次大慧。诸佛有二种加持。持诸菩萨。令顶礼佛足请问众义。云何为二。谓令入三昧。及身现其前手灌其顶。大慧。初地菩萨摩诃萨蒙诸佛持力故。入菩萨大乘光明定。入已十方诸佛普现其前身语加持。如金刚藏及馀成就如是功德相菩萨摩诃萨者是。大慧。此菩萨摩诃萨蒙佛持力入三昧已，於百千劫集诸善根。渐入诸地善能通达治所治相。至法雲地处大莲花微妙宫殿。坐於宝座。同类菩萨所共围绕。首戴宝冠身如黄金。瞻卜花色如盛满月。放大光明。十方诸佛舒莲花手。於其座上而灌其顶。如转轮王太子受灌顶已而得自在。此诸菩萨亦复如是，是名为二。诸菩萨摩诃萨为二种持之所持故。即能亲见一切诸佛。异则不能。复次大慧。诸菩萨摩诃萨。入於三昧现通说法。如是一切皆由诸佛二种持力。大慧。若诸菩萨离佛加持能说法者，则诸凡夫亦应能说大慧。山林草树城郭宫殿及诸乐器如来至处。以佛持力尚演法音。况有心者，聋盲瘖哑离苦解脱。大慧。如来持力有如是等广大作用。大慧菩萨复白佛言：何故如来以其持力。令诸菩萨入於三昧及殊胜地中手灌其顶。佛言：大慧。为欲令其远离魔业诸烦恼故。为令不堕声闻地故。为令速入如来地故。令所得法倍增长故。是故诸佛以加持力持诸菩萨。大慧。若不如是，彼菩萨便堕外道及以声闻魔境之中，则不能得无上菩提。是故如来以加持力摄诸菩萨。尔时世尊重说颂言：
世尊清净愿，有大加持力。初地十地中，三昧及灌顶。
尔时大慧菩萨摩诃萨。复白佛言：世尊，佛说缘起。是由作起非自体起。外道亦说胜性自在时我微尘生於诸法。今佛世尊，但以异名说作缘起。非义有别。世尊，外道亦说以作者故从无生有。世尊亦说以因缘故一切诸法本无而生生已归灭。如佛所说，无明缘行乃至老死。此说无因非说有因。世尊说言此有故彼有。若一时建立非次第相待者，其义不成。是故外道说胜。非如来也。何以故？外道说因不从缘生而有所生。世尊所说，果待於因因复待因。如是展转成无穷过。又此有故彼有者，则无有因。佛言：大慧。我了诸法唯心所现无能取所龋说此有故彼有。非是无因及因缘过失。大慧。若不了诸法唯心所现。计有能取及以所龋执著外境若有若无。彼有是过非我所说，大慧菩萨。复白佛言：世尊有言说故必有诸法。若无诸法言依何起。佛言：大慧虽无诸法亦有言说。岂不现见龟毛兔角石女儿等。世人於中皆起言说。大慧。彼非有非非有。而有言说耳。大慧。如汝所说，有言说故有诸法者，此论则坏。大慧。非一切佛土皆有言说言说者假安立耳。大慧。或有佛土瞪视显法。或现异相。或复扬眉。或动目睛。或示微笑嚬呻謦欬忆念动遥以如是等而显於法。大慧。如不瞬世界妙香世界及普贤如来佛土之中。但瞪视不瞬。令诸菩萨获无生法忍及诸胜三昧。大慧。非由言说而有诸法。此世界中蝇蚁等虫。虽无言说成自事故。尔时世尊重说颂言：
如虚空兔角，及与石女儿。无而有言说，妄计法如是，因缘和合中，愚夫妄谓生。不能如实解，流转於三有。
尔时大慧菩萨摩诃萨。复白佛言：世尊，所说常声依何处说。佛言：大慧。依妄法说。以诸妄法圣人亦现然不颠倒。大慧。譬如阳焰火轮垂发乾闼婆城梦幻镜像。世无智者生颠倒解。有智不然然非不现。大慧。妄法现时无量差别。然非无常。何以故？离有无故。云何离有无。一切愚夫种种解故。如恒河水有见不见。饿鬼不见不可言有。馀所见故不可言无。圣於妄法离颠倒见。大慧。妄法是常。相不异故。非诸妄法有差别相。以分别故而有别异。是故妄法其体是常。大慧。云何而得妄法真实。谓诸圣者於妄法中不起颠倒。非颠倒觉。若於妄法有少分想，则非圣智有少想者，当知则是愚夫戏论非圣言说。大慧。若分别妄法是倒非倒。彼则成就二种种性。谓圣种性。凡夫种性。大慧。圣种性者，彼复三种。谓声闻缘觉佛乘别故。大慧。云何愚夫分别妄法生声闻乘种性。所谓计著自相共相。大慧。何谓复有愚夫分别妄法成缘觉乘种性。谓即执著自共相时离於愦闹。大慧。何谓智人分别妄法而得成就佛乘种性。所谓了达一切唯是自心分别所见无有外法。大慧。有诸愚夫分别妄法种种事物。决定如是决定不异。此则成就生死乘性。大慧。彼妄法中种种事物。非即是物亦非非物。大慧。即彼妄法。诸圣智者，心意意识诸恶习气自性法转依故。即说此妄名为真如。是故真如离於心识。我今明了显示此句。离分别者，悉离一切诸分别故。大慧菩萨白言：世尊，所说妄法为有为无。佛言如幻无执著相故。若执著相体是有者，应不可转，则诸缘起。应如外道说作者生。大慧又言：若诸妄法同於幻者，此则当与馀妄作因。佛言大慧。非诸幻事为妄惑因。以幻不生诸过恶故。以诸幻事无分别故。大慧。夫幻事者，从他明咒而得生起。非自分别过习力起。是故幻事不生过恶。大慧。此妄惑法唯是愚夫心所执著。非诸圣者，尔时世尊重说颂言：
圣不见妄法，中间亦非实。以妄即真故，中间亦真实。若离於妄法，而有相生者，此还即是妄，如翳未清净。
复次大慧。见诸法非幻无有相似。故说一切法如幻。大慧言：世尊，为依执著种种幻相。言一切法犹如幻耶。为异依此执著颠倒相耶。若依执著种种幻相。言一切法犹如幻者，世尊，非一切法悉皆如幻。何以故？见种种色相不无因故。世尊，都无有因令种种色相显现如幻。是故世尊，不可说言依於执著种种幻相。言一切法与幻相似。佛言：大慧。不依执著种种幻相言一切法如幻。大慧。以一切法不实速灭如电故说如幻。大慧。譬如电光见已即灭。世间凡愚悉皆现见一切诸法。依自分别自共相现亦复如是，以不能观察无所有故。而妄计著种种色相。尔时世尊重说颂言：
非幻无相似，亦非有诸法。不实速如电，如幻应当知。
尔时大慧菩萨摩诃萨。复白佛言：世尊如佛先说。一切诸法皆悉无生。又言如幻。将非所说前後相违。佛言：大慧。无有相违。何以故？我了於生即是无生。唯是自心之所见故。若有若无一切外法。见其无性本不生故。大慧。为离外道因生义故。我说诸法皆悉不生。大慧。外道群聚共兴恶见。言从有无生一切法。非自执著分别为缘。大慧。我说诸法非有无生故名无生。大慧。说诸法者，为令弟子知依诸业摄受生死遮其无有断灭见故。大慧。说诸法相犹如幻者，令离诸法自性相故。为诸凡愚堕恶见欲不知诸法唯心所现。为令远离执著因缘生起之相。说一切法如幻如梦。彼诸愚夫执著恶见欺诳自他。不能明见一切诸法如实住处。大慧见一切法如实处者，谓能了达唯心所现。尔时世尊重说颂言：
无作故无生，有法摄生死。了达如幻等，於相不分别。
复次大慧。我当说名句文身相。诸菩萨摩诃萨善观此相了达其义。疾得阿耨多罗三藐三菩提。复能开悟一切众生。大慧。名身者，谓依事立名。名即是身。是名名身。句身者，谓能显义决定究竟。是名句身。文身者，谓由於此能成名句。是名文身。复次大慧。句身者，谓句事究竟。名身者，谓诸字名各各差别。如从阿字乃至呵字。文身者，谓长短高下。复次句身者，如足迹。如衢巷中人畜等迹。名谓非色四蕴。以名说故。文谓名之自相。由文显故。是名名句文身。此名句文身相汝应修学。尔时世尊重说颂言：
名身与句身，及字身差别。凡愚所计著，如象溺深泥。
复次大慧。未来世中有诸邪智恶思觉者，离如实法以见一异俱不俱相。问诸智者，彼即答言：此非正问。谓色与无常。为异为不异。如是涅槃诸行。相所相。依所依。造所造。见所见。地与微尘。智与智者，为异为不异。如是等不可记事次第而问。世尊，说此当止记答。愚夫无智非所能知。佛欲令其离惊怖处不为记说。大慧。不记说者，欲令外道永得出离作者见故。大慧。诸外道众计有作者，作如是说。命即是身命异身异。如是等说名无记论。大慧。外道痴惑说无记论。非我教中说离能所取不起分别。云何可止。大慧。若有执著能取所龋不了唯是自心所见。彼应可止。大慧。诸佛如来以四种记论为众生说法。大慧。止记论者我别时说。以根未熟且止说故复次大慧。何故一切法不生。以离能作所作无作者故。何以一切法无自性。以证智观自相共相不可得故。何故一切法无来去。以自共相来无所从去无所至故。何故一切法不灭。谓一切法无性相故。不可得故。何故一切法无常。谓诸相起无常性故。何故一切法常。谓诸相起即是不起。无所有故。无常性常。是故我说一切法常。尔时世尊重说颂言：
一向及返问，分别与置答。如是四种说，摧伏诸外道。数论与胜论，言有非有生。如是等诸说，一切皆无记。
以智观察时，体性不可得。以彼无可说，故说无自性。
尔时大慧菩萨摩诃萨。复白佛言：世尊，愿为我说诸须陀洹须陀洹果行差别相。我及诸菩萨摩诃萨闻是义故。於须陀洹斯陀含阿那含阿罗汉方便相。皆得善巧。如是而为众生演说。令其证得二无我法净除二障。於诸地相渐次通达。获於如来不可思议智慧境界。如众色摩尼。普令众生悉得饶益。佛言：谛听当为汝说。大慧言唯。佛言：大慧。诸须陀洹须陀洹果差别有三。谓下中上。大慧。下者於诸有中极七反生。中者三生五生。上者即於此生而入涅槃。大慧。此三种人断三种结。谓身见疑戒禁龋上上胜进得阿罗汉果。大慧。身见有二种。谓俱生及分别。如依缘起有妄计性。大慧。譬如依止缘起性故种种妄计执著性生。彼法但是妄分别相。非有非无。非亦有亦无。凡夫愚痴而横执著，犹如渴兽妄生水想。此分别身见无智慧故久远相应。见人无我即时舍离。大慧。俱生身见。以普观察自他之身。受等四蕴无色相故。色由大种而得生故。是诸大种互相因故。色不集故。如是观已，明见有无即时舍离。舍身见故贪则不生。是名身见相。大慧。疑相者，於所证法善见相故。及先二种身见分别断故。於诸法中疑不得生。亦不於馀生大师想为净不净。是名疑相。大慧。何故须陀洹不取戒禁。谓以明见生处苦相。是故不龋夫其取者，谓诸凡愚於诸有中贪著世乐。苦行持戒愿生於彼。须陀洹人不取是相。惟求所证最胜无漏无分别法。修行戒品。是名戒禁取相。大慧。须陀洹人舍三结故离贪瞋痴。大慧白言：贪有多种舍何等贪。佛言：大慧。舍於女色缠绵贪欲。见此现乐生来苦故。又得三昧殊胜乐故。是故舍彼非涅槃贪。大慧。云何斯陀含果。谓不了色相起色分别。一往来已善修禅行。尽苦边际而般涅槃。是名斯陀含。大慧。云何阿那含果。谓於过未现在色相起有无见。分别过恶随眠不起。永舍诸结更不还来。是名阿那含。大慧。阿罗汉者，谓诸禅三昧解脱力通悉已成就。烦恼诸苦分别永荆是名阿罗汉。大慧言：世尊，阿罗汉有三种。谓一向趣寂。退菩提愿。佛所变化。此说何者，佛言：大慧。此说趣寂非是其馀。大慧。馀二种人。谓已曾发巧方便愿。及为庄严诸佛众会於彼示生。大慧。於虚妄处说种种法。所谓证果禅者及禅皆性离故。自心所见得果相故。大慧。若须陀洹作如是念。我离诸结则有二过。谓堕我见及诸结不断。复次大慧。若欲超过诸禅无量无色界者，应离自心所见诸相。大慧。想受灭三昧。超自心所见境者不然。不离心故。尔时世尊重说颂言：
诸禅与无量，无色四摩提。及以想受灭，惟心不可得。预流一来果，不还阿罗汉。如是诸圣人，悉依心妄有。
禅者禅所缘，断惑见真谛。此皆是妄想，了知即解脱。
复次大慧。有二种觉智。谓观察智。及取相分别执著建立智。观察智者，谓观一切法。离四句不可得。四句者，谓一异俱不俱有非有常无常等。我以诸法离此四句。是故说言一切法离。大慧。如是观法汝应修学。云何取相分别执著建立智。谓於坚湿暖动诸大种性。取相执著虚妄分别。以宗因喻而妄建立。是名取相分别执著建立智。是名二种觉智相。菩萨摩诃萨知此智相。即能通达人法无我。以无相智於解行地善巧观察。入於初地得百三昧。以胜三昧力见百佛百菩萨。知前後际各百劫事。光明照曜百佛世界。善能了知上上地相。以胜愿力变现自在。至法雲地而受灌顶。入於佛地十无尽愿成就众生。种种应现无有休息。而恒安住自觉境界三昧胜乐。复次大慧。菩萨摩诃萨当善了知大种造色。云何了知。大慧。菩萨摩诃萨应如是观。彼诸大种真实不生。以诸三界但是分别。惟心所现无有外物。如是观时大种所造悉皆性离超过四句无我我所。住如实处成无生相。大慧。彼诸大种云何造色。大慧。谓虚妄分别津润大种成内外水界。炎盛大种成内外火界。飘动大种成内外风界。色分段大种成内外地界。离於虚空。由执著邪谛。五蕴聚集大种造色生。大慧。识者以执著种种言说境界。为因起故。於馀趣中相续受生。大慧。地等造色有大种因。非四大种为大种因。何以故？谓若有法有形相者，则是所作非无形者，大慧。此大种造色相外道分别。非是我说。复次大慧。我今当说五蕴体相。谓色受想行识。大慧。色谓四大及所造色。此各异相受等非色。大慧。非色诸蕴，犹如虚空无有四数。大慧。譬如虚空超过数相。然分别言此是虚空。非色诸蕴亦复如是，离诸数相。离有无等四种句故。数相者愚夫所说非诸圣者，诸圣但说如幻所作。唯假施设离异不异。如梦如像无别所有。不了圣智所行境故。见有诸蕴分别现前。是名诸蕴自性相。大慧。如是分别汝应舍离。舍离此已说寂静法。断一切刹诸外道见。净法无我入远行地。成就无量自在三昧。获意生身。如幻三昧力通自在皆悉具足，犹如大地普益群生复次大慧。涅槃有四种。何等为四。谓诸法自性无性涅槃。种种相性无性涅槃。觉自相性无性涅槃。断诸蕴自共相流注涅槃。大慧。此四涅槃是外道义。非我所说，大慧。我所说者，分别尔炎识灭名为涅槃。大慧言：世尊，岂不建立八种识耶。佛言建立。大慧言：若建立者，云何但说意识灭非七识灭。佛言：大慧。以彼为因及所缘故。七识得生。大慧。意识分别境界起执著时。生诸习气长养藏识。由是意俱我我所执思量随转无别体相。藏识为因为所缘故。执著自心所现境界。心聚生起展转为因。大慧。譬如海浪自心所现境界风吹而有起灭。是故意识灭时七识亦灭。尔时世尊重说颂曰：
我不以自性，及以於作相。分别境识灭，如是说涅槃。意识为心因，心为意境界。因及所缘故，诸识依止生。
如大瀑流尽，波浪则不起。如是意识灭，种种识不生。
复次大慧。我今当说妄计自性差别相。令汝及诸菩萨摩诃萨善知此义。超诸妄想证圣智境。知外道法。远离能取所取分别。於依他起种种相中。不更取著妄所计相。大慧。云何妄计自性差别相。所谓言说分别所说分别。相分别财分别。自性分别。因分别。见分别。理分别。生分别。不生分别。相属分别。缚解分别。大慧。此是妄计自性差别相。云何言说分别。谓执著种种美妙音词。是名言说分别。云何所说分别。谓执有所说事。是圣智所证境依此起说。是名所说分别。云何相分别。谓即於彼所说事中。如渴兽想。分别执著坚湿暖动等一切诸相。是名相分别云何财分别。谓取著种种金银等宝。而起言说。是名财分别。云何自性分别。谓以恶见如是分别此自性。决定非馀。是名自性分别。云何因分别。谓於因缘分别有无。以此因相而能生故。是名因分别。云何见分别。谓诸外道恶见。执著有无一异俱不俱等。是名见分别。云何理分别。谓有执著我我所相。而起言说。是名理分别。云何生分别。谓计诸法若有若无从缘而生。是名生分别。云何不生分别。谓计一切法本来不生未有诸缘而先有体不从因起。是名不生分别。云何相属分别。谓此与彼递相系属。如针与线。是名相属分别。云何缚解分别。谓执因能缚而有所缚。如人以绳方便力故缚已复解。是名缚解分别。大慧。此是妄计性差别相。一切凡愚於中执著若有若无。大慧。於缘起中。执著种种妄计自性。如依於幻见种种物。凡愚分别见异於幻。大慧。幻与种种非异非不异。若异者，应幻非种种因。若一者，幻与种种应无差别。然见差别。是故非异非不异。大慧。汝及诸菩萨摩诃萨於幻有无不应生著。尔时世尊重说颂言：
心为境所缚，觉想智随转。无相最胜处，平等智慧生。在妄计是有，於缘起则无。妄计迷惑取，缘起离分别。
种种支分生，如幻不成就。虽现种种相，妄分别则无。彼相即是过，皆从心缚生。妄计者不了，分别缘起法。
此诸妄计性，皆即是缘起。妄计有种种，缘起中分别。世俗第一义，第三无因生。妄计是世俗，断则圣境界。
如修观行者，於一种种现。於彼无种种，妄计相如是，如目种种翳，妄想见众色。彼无色非色，不了缘起然。
如金离尘垢，如水离泥浊。如虚空无雲，妄想净如是，无有妄计性，而有於缘起。建立及诽谤，斯由分别坏。
若无妄计性，而有缘起者，无法而有法，有法从无生。依因於妄计，而得有缘起。相名常相随，而生於妄计。
以缘起依妄，究竟不成就。是时现清净，名为第一义。妄计有十二，缘起有六种。自证真如境，彼无有差别。
五法为真实，三自性亦尔。修行者观此，不越於真如。依於缘起相，妄计种种名。彼诸妄计相，皆因缘起有。
智慧善观察，无缘无妄计。真实中无物，云何起分别。圆成若是有，此则离有无。既已离有无，云何有二性。
妄计有二性，二性是安立。分别见种种，清净圣所行。妄计种种相，缘起中分别。若异此分别，则堕外道论。
以诸妄见故，妄计於妄计。离此二计者，则为真实法。
大慧菩萨摩诃萨。复白佛言：世尊，惟愿为说自证圣智行相及一乘行相。我及诸菩萨摩诃萨得此善巧。於佛法中不由他悟。佛言谛听当为汝说。大慧言唯。佛言：大慧。菩萨摩诃萨依诸圣教无有分别。独处闲静观察自觉。不由他悟离分别见。上上昇进入如来地。如是修行。名自证圣智行相。云何名一乘行相。谓得证知一乘道故。云何名为知一乘道。谓离能取所取分别如实而祝大慧。此一乘道惟除如来。非外道二乘梵天王等之所能得。大慧白佛言：世尊，何故说有三乘不说一乘。佛言：大慧。声闻缘觉。无自般涅槃法故。我说一乘。以彼但依如来所说调伏远离。如是修行而得解脱。非自所得。又彼未能除灭智障及业习气。未觉法无我。未名不思议变易死。是故我说以为三乘。若彼能除一切过习觉法无我。是时乃离三昧所醉。於无漏界而得觉悟已，於出世上上无漏界中修诸功德。普使满足获不思议自在法身。尔时世尊重说颂言：
天乘及梵乘，声闻缘觉乘。诸佛如来乘，诸乘我所说，乃至有心起，诸乘未究竟。彼心转灭已，无乘及乘者，
无有乘建立，我说为一乘。为摄愚夫故，说诸乘差别。解脱有三种，谓离诸烦恼。及以法无我，平等智解脱。
譬如海中木，常随波浪转。声闻心亦然，相风所漂激。虽灭起烦恼，犹被习气缚。三昧酒所醉，住於无漏界。
彼非究竟趣，亦复不退转。以得三昧身，乃至劫不觉。譬如昏醉人，酒消然後悟。
声闻亦如是，觉後当成佛。
[book_chapter]卷四

[book_title]无常品第三之一
尔时佛告大慧菩萨摩诃萨言：今当为汝说意成身差别相。谛听谛听善思念之。大慧言唯。佛言：大慧。意成身有三种。何者为三。谓入三昧乐意成身。觉法自性意成身。种类俱生。无作行意成身。诸修行者入初地已渐次证得。大慧。云何入三昧乐意成身。谓三四五地入於三昧。离种种心寂然不动。心海不起转识波浪。了境心现皆无所有。是名入三昧乐意成身。云何觉法自性意成身。谓八地中了法如幻皆无有相。心转所依。住如幻定及馀三昧。能现无量自在神通。如花开敷速疾如意。如幻如梦如影如像。非四大造与造相似。一切色相具足庄严。普入佛刹了诸法性。是名觉法自性意成身。云何种类俱生无作行意成身。谓了达诸佛自证法相。是名种类俱生无作行意成身。大慧。三种身相当勤观察。尔时世尊重说颂言：
我大乘非乘，非声亦非字。非谛非解脱，亦非无相竟。然乘摩诃衍，三摩提自在。种种意成身，自在花庄严。
尔时大慧菩萨摩诃萨。复白佛言：世尊，如世尊说五无间业。何者为五。若人作已堕阿鼻狱。佛言谛听当为汝说。大慧言唯。佛告大慧。五无间者，所谓杀母杀父。杀阿罗汉。破和合僧。怀恶逆心出佛身血。大慧。何者为众生母。谓引生爱与贪喜俱如母养育。何者为父。所谓无明令生六处聚落中故。断二根本名杀父母。云何杀阿罗汉。谓随眠为怨如鼠毒发。究竟断彼。是故说名杀阿罗汉。云何破和合僧。谓诸蕴异相和合积聚。究竟断彼名为破僧。云何恶心出佛身血。谓八识身妄生思觉。见自心外自相共相。以三解脱无漏恶心。究竟断彼八识身佛。名为恶心出佛身血。大慧。是为内五无间。若有作者，无间即得现证实法。复次大慧。今为汝说外五无间。令汝及馀菩萨闻是义已於未来世不生疑惑。云何外五无间。谓馀教中所说无间。若有作者，於三解脱不能现证。唯除如来诸大菩萨及大声闻。见其有造无间业者，为欲劝发令其改过。以神通力示同其事。寻即悔除证於解脱。此皆化现非是实造。若有实造无间业者，终无现身而得解脱。唯除觉了自心所现身资所祝离我我所分别执见。或於来世馀处受生。遇善知识离分别过方证解脱。尔时世尊重说颂言：
贪爱名为母，无明则是父。识了於境界，此则名为佛。随眠阿罗汉，蕴聚和合僧。断彼无馀间，是名无间业。
尔时大慧菩萨摩诃萨。复白佛言：世尊，愿为我说诸佛体性。佛言：大慧。觉二无我。除二种障。离二种死。断二烦恼。是佛体性。大慧。声闻缘觉得此法已，亦名为佛。我以是义但说一乘。尔时世尊重说颂言：
善知二无我，除二障二恼。及不思议死，是故名如来。
尔时大慧菩萨摩诃萨。复白佛言：世尊，如来以何密意。於大众中唱如是言：我是过去一切诸佛。及说百千本生之事。我於尔时，作顶生王、大象、鹦鹉、月光、妙眼如是等。佛言：大慧。如来应正等觉。依四平等秘密意故。於大众中作如是言：我於昔时作拘留孙佛、拘那含牟尼佛、迦叶佛。云何为四。所谓字平等语平等身平等法平等。云何字平等。谓我名佛。一切如来亦名为佛。佛名无别是谓字等。云何语平等。谓我作六十四种梵音声语。一切如来亦作此语。迦陵频伽梵音声性。不增不减无有差别。是名语等。云何身平等。谓我与诸佛。法身色相及随形好等无差别。除为调伏种种众生现随类身。是谓身等。云何法平等。谓我与诸佛皆同证得三十七种菩提分法。是谓法等。是故如来应正等觉。於大众中作如是说。尔时世尊重说颂言：
迦叶拘留孙，拘那含是我。依四平等故，为诸佛子说。
尔时大慧菩萨摩诃萨。复白佛言：世尊，如世尊说。我於某夜成最正觉。乃至某夜当入涅槃。於其中间不说一字。亦不已说亦不当说。不说是佛说。世尊，依何密意作如是语。佛言：大慧。依二密法故作如是说。云何二法。谓自证法及本住法。云何自证法。谓诸佛所证我亦同证不增不减。证智所行离言说相。离分别相离名字相。云何本住法。谓法本性如金等在矿。若佛出世若不出世。法住法位。法界法性皆悉常祝大慧。譬如有人行旷野中见向古城平坦旧道即便随入止息游戏。大慧。於汝意云何。彼作是道及以城中种种物耶。白言不也。佛言：大慧。我及诸佛所证真如。常住法性亦复如是，是故说言始从成佛乃至涅槃。於其中间不说一字。亦不已说亦不当说。尔时世尊重说颂言：
某夜成正觉，某夜般涅槃。於此二中间，我都无所说，自证本住法，故作是密语。我及诸如来，无有少差别。
尔时大慧菩萨摩诃萨。复白佛言：世尊，愿说一切法有无相。令我及诸菩萨摩诃萨离此相疾得阿耨多罗三藐三菩提。佛言：谛听当为汝说。大慧言唯。佛言：大慧。世间众生多堕二见。谓有见无见。堕二见故非出出想。云何有见。谓实有因缘而生诸法非不实有。实有诸法从因缘生非无法生。大慧。如是说者则说无因。云何无见。谓知受贪瞋痴已而妄计言无。大慧。及彼分别有相。而不受诸法有。复有知诸如来声闻缘觉无贪瞋痴性而计为非有。此中谁为坏者，大慧白言：谓有贪瞋痴性後取於无。名为坏者，佛言善哉！汝解我问。此人非止无贪瞋痴名为坏者，亦坏如来声闻缘觉。何以故？烦恼内外不可得故。体性非异非不异故。大慧。贪瞋痴性若内若外皆不可得。无体性故。无可取故。声闻缘觉及以如来本性解脱。无有能缚及缚因故。大慧。若有能缚及以缚因则有所缚。作如是说名为坏者，是为无有相。我依此义密意而说。宁起我见如须弥山。不起空见怀增上慢。若起此见名为坏者，堕自共见乐欲之中。不了诸法惟心所现。以不了故见有外法刹那无常展转差别蕴界处相。相续流转起已还灭。虚妄分别。离文字相。亦成坏者，尔时世尊重说颂言：
有无是二边，乃至心所行。净除彼所行，平等心寂灭。不取於境界，非灭无所有。有真如妙物，如诸圣所行。
本无而有生，生已而复灭。因缘有及无，彼非住我法。非外道非佛，非我非馀众。能以缘成有，云何而得无。
谁以缘成有，而复得言无。恶见说为生，妄想计有无。若知无所生，亦复无所灭。观世悉空寂，有无二俱离。
尔时大慧菩萨摩诃萨。复请佛言：世尊，惟愿为说宗趣之相。令我及诸菩萨摩诃萨善达此义不随一切众邪妄解疾得阿耨多罗三藐三菩提。佛言谛听当为汝说。大慧言唯。佛言：大慧。一切二乘及诸菩萨。有二种宗法相。何等为二。谓宗趣法相。言说法相。宗趣法相者，谓自所证殊胜之相。离於文字语言分别。入无漏界成自地行。超过一切不正思觉。伏魔外道生智慧光。是名宗趣法相。言说法相者，谓说九部种种教法。离於一异有无等相。以巧方便随众生心令入此法。是名言说法相。汝及诸菩萨当勤修学。尔时世尊重说颂言：
宗趣与言说，自证及教法。若能善知见，不随他妄解。如愚所分别，非是真实相。彼岂不求度，无法而可得。
观察诸有为，生灭等相续。增长於二见，颠倒无所知。涅槃离心意，唯此一法实。观世悉虚妄，如幻梦芭蕉。
无有贪恚痴，亦复无有人。从爱生诸蕴，如梦之所见。
尔时大慧菩萨摩诃萨。复白佛言：世尊，愿为我说虚妄分别相。此虚妄分别云何而生。是何而生。因何而生。谁之所生。何故名为虚妄分别。佛言：大慧。善哉善哉！汝为哀愍世间天人而问此义。多所利益多所安乐。谛听谛听善思念之。当为汝说。大慧言唯。佛言：大慧。一切众生於种种境。不能了达自心所现。计能所取虚妄执著。起诸分别堕有无见。增长外道妄见习气。心心所法相应起时。执有外义种种可得。计著於我及以我所。是故名为虚妄分别。大慧白言：若如是者，外种种义性离有无起诸见相。世尊，第一义谛亦复如是，离诸根量宗因譬喻。世尊，何故於种种义言起分别。第一义中不言起耶。将无世尊所言乖理。一处言起一不言故。世尊，又说虚妄分别堕有无见。譬如幻事种种非实。分别亦尔有无相离。云何而说堕二见耶。此说岂不堕於世见。佛言：大慧。分别不生不灭。何以故？不起有无分别相故。所见外法皆无有故。了唯自心之所现故。但以愚夫分别自心种种诸法著种种相。而作是说。令知所见皆是自心。断我我所一切见著。离作所作诸恶因缘。觉唯心故转其意乐。善明诸地入佛境界。舍五法自性诸分别见。是故我说虚妄分别执著种种自心所现诸境界生。如实了知则得解脱。尔时世尊重说颂言：
诸因及与缘，从此生世间。与四句相应，不知於我法。世非有无生，亦非俱不俱。云何诸愚夫，分别因缘起。
非有亦非无，亦复非有无。如是观世间，心转证无我。一切法不生，以从缘生故。诸缘之所作，所作法非生。
果不自生果，有二果失故。无有二果故，非有性可得。观诸有为法，离能缘所缘。决定唯是心，故我说心量。
量之自性处，缘法二俱离。究竟妙净事，我说名心量。施设假名我，而实不可得。诸蕴蕴假名，亦皆无实事。
有四种平等，相因及所生。无我为第四，修行者观察。离一切诸见，及能所分别。无得亦无生，我说是心量。
非有亦非无，有无二俱离。如是心亦离，我说是心量。真如空实际，涅槃及法界。种种意成身，我说是心量。
妄想习气缚，种种从心生。众生见为外，我说是心量。外所见非有，而心种种现。身资及所住，我说是心量。
尔时大慧菩萨摩诃萨。复白佛言：世尊，如来说言：如我所说，汝及诸菩萨。不应依语而取其义。世尊，何故不应依语取义。云何为语云何为义。佛言：谛听当为汝说。大慧言唯。佛言：大慧。语者所谓分别习气而为其因。依於喉舌唇腭齿辅。而出种种音声文字。相对谈说。是名为语。云何为义。菩萨摩诃萨住独一静处。以闻思修慧思惟观察向涅槃道自智境界。转诸习气。行於诸地种种行相。是名为义。复次大慧。菩萨摩诃萨善於语义。知语与义不一不异。义之与语亦复如是，若义异语，则不应因语而显於义。而因语见义如灯照色。大慧。譬如有人持灯照物知此物如是在如是处。菩萨摩诃萨亦复如是，因语言灯入离言说自证境界。复次大慧。若有於不生不灭自性涅槃三乘一乘五法诸心自性等中如言取义，则堕建立及诽谤见。以异於彼起分别故。如见幻事计以为实。是愚夫见非贤圣也。
尔时世尊重说颂言：若随言取义，建立於诸法。以彼建立故，死堕地狱中。蕴中无有我，非蕴即是我。
不如彼分别，亦复非无有。如愚所分别，一切皆有性。若如彼所见，皆应见真实。一切染净法，悉皆无体性。
不如彼所见，亦非无所有。
复次大慧。我当为汝说智识相。汝及诸菩萨摩诃萨。若善了知智识之相，则能疾得阿耨多罗三藐三菩提。大慧。智有三种。谓世间智。出世间智。出世间上上智。云何世间智。谓一切外道凡愚计有无法。云何出世间智。谓一切二乘著自共相。云何出世间上上智。谓诸佛菩萨观一切法皆无有相。不生不灭非有非无。证法无我入如来地。大慧。复有三种智。谓知自相共相智。知生灭智。知不生不灭智。复次大慧。生灭是识。不生灭是智。堕相无相及以有无种种相因。是识。离相无相及有无因是智。有积集相是识。无积集相是智。著境界相是识。不著境界相是智。三和合相应生是识。无碍相应自性相是智。有得相是识。无得相是智。证自圣智所行境界。如水中月不入不出故。尔时世尊重说颂言：
采集业为心，观察法为智。慧能证无相，逮自在威光。境界缚为心，觉想生为智。无相及增胜，智慧於中起。
心意及与识，离诸分别想。得无分别法，佛子非声闻。寂灭殊胜忍，如来清净智。生於善胜义，远离诸所行。
我有三种智，圣者能明照。分别於诸相，开示一切法。我智离诸相，超过於二乘。以诸声闻等，执著诸法有。
如来智无垢，了达唯心故。
复次大慧。诸外道有九种转变见。所谓形转变。相转变。因转变。相应转变。见转变。生转变。物转变。缘明了转变。所作明了转变。是为九。一切外道因是见故。起有无转变论。此中形转变者，谓形别异见。譬如以金作庄严具。环钏婴珞种种不同。形状有殊金体无易。一切法变亦复如是，诸馀外道种种计著。皆非如是亦非别异。但分别故一切转变。如是应知。譬如乳酪酒果等熟。外道言此皆有转变。而实无有若有若无。自心所见无外物故。如此皆是愚迷凡夫。从自分别习气而起。实无一法若生若灭。如因幻梦所见诸色。如石女儿说有生死。尔时世尊重说颂言：
形处时转变，大种及诸根。中有渐次生，妄想非明智。诸佛不分别，缘起及世间。但诸缘世间，如乾闼婆城。
尔时大慧菩萨摩诃萨。复白佛言：世尊，惟愿如来。为我解说於一切法深密义及解义相。令我及诸菩萨摩诃萨善知此法。不堕如言取义深密执著。离文字语言虚妄分别。普入一切诸佛国土。力通自在总持所樱觉慧善住十无尽愿。以无功用种种变现。光明照曜如日月摩尼地水火风。住於诸地离分别见。知一切法如幻如梦。入如来位普化众生。令知诸法虚妄不实。离有无品断生灭执。不著言说令转所依。佛言谛听当为汝说。大慧。於一切法如言取义执著深密其数无量。所谓相执著。缘执著。有非有执著。生非生执著。灭非灭执著。乘非乘执著。为无为执著。地地自相执著。自分别现证执著外道宗有无品执著。三乘一乘执著。大慧。此等密执有无量种。皆是凡愚自分别执而密执著。此诸分别如蚕作茧。以妄想丝自缠缠他。执著有无欲乐坚密。大慧。此中实无密非密相。以菩萨摩诃萨见一切法住寂静故。无分别故。若了诸法唯心所见。无有外物皆同无相。随顺观察。於若有若无分别密执。悉见寂静。是故无有密非密相。大慧。此中无缚亦无有解。不了实者见缚解耳。何以故？一切诸法若有若无。求其体性不可得故。复次大慧。愚痴凡夫有三种密缚。谓贪恚痴及爱来生与贪喜俱。以此密缚令诸众生续生五趣。密缚若断。是则无有密非密相。复次大慧。若有执著三和合缘。诸识密缚次第而起。有执著故则有密缚。若见三解脱离三和合识。一切诸密皆悉不生。尔时世尊重说颂言：
不实妄分别，是名为密相。若能如实知，诸密网皆断。凡愚不能了，随言而取义。譬如蚕处茧，妄想自缠缚。
尔时大慧菩萨摩诃萨。复白佛言：世尊，如世尊说。由种种心分别诸法。非诸法有自性。此但妄计耳。世尊，若但妄计无诸法者，染净诸法将无悉坏。佛言：大慧。如是如是如汝所说，一切凡愚分别诸法。而诸法性非如是有。此但妄执无有性相。然诸圣者以圣慧眼如实知见有诸法自性。大慧白言：若诸圣人以圣慧眼见有诸法性。非天眼肉眼。不同凡愚之所分别。云何凡愚得离分别。不能觉了诸圣法故。世尊，彼非颠倒非不颠倒。何以故？不见圣人所见法故。圣见远离有无相故。圣亦不如凡所分别如是得故。非自所行境界相故。彼亦见有诸法性相。如妄执性。而显现故。不说有因及无因故。堕於诸法性相见故。世尊，其馀境界既不同此。如是则成无穷之失。孰能於法了知性相。世尊，诸法性相不因分别。云何而言以分别故而有诸法。世尊，分别相异诸法相异。因不相似。云何诸法而由分别。复以何故凡愚分别不如是有。而作是言：为令众生舍分别故。说如分别所见法相无如是法。世尊，何故令诸众生离有无见所执著法。而复执著圣智境界堕於有见。何以故？不说寂静空无之法。而说圣智自性事故。佛言：大慧。我非不说寂静空法堕於有见。何以故？已说圣智自性事故。我为众生无始时来计著於有。於寂静法以圣事说。今其闻已不生恐怖。能如实证寂静空法。离惑乱相入唯识理。知其所见无有外法。悟三脱门获如实樱见法自性了圣境界。远离有无一切诸著。复次大慧。菩萨摩诃萨不应成立一切诸法皆悉不生。何以故？一切法本无有故。及彼宗因生相故。复次大慧。一切法不生此言自坏。何以故？彼宗有待而生故。又彼宗即入一切法中。不生相亦不生故。又彼宗诸分而成故。又彼宗有无法皆不生。此宗即入一切法中。有无相亦不生故。是故一切法不生此宗自坏。不应如是立诸分多过故。展转因异相故。如不生一切法空无自性亦如是，大慧。菩萨摩诃萨应说一切法如幻如梦。见不见故。一切皆是惑乱相故。除为愚夫而生恐怖。大慧。凡夫愚痴堕有无见。莫令於彼而生惊恐远离大乘。尔时世尊重说颂言：
无自性无说，无事无依处。凡愚妄分别，恶觉如死尸。一切法不生，外道所成立。以彼所有生，非缘所成故。
一切法不生，智者不分别。彼宗因生故，此觉则便坏。譬如目有翳，妄想见毛轮。诸法亦如是，凡愚妄分别。
三有唯假名，无有实法体。由此假施设，分别妄计度。假名诸事相，动乱於心识。佛子悉超过，游行无分别。
无水取水相，斯由渴爱起。凡愚见法尔，诸圣则不然。圣人见清净，生於三解脱。远离於生灭，常行无相境。
修行无相境，亦复无有无。有无悉平等，是故生圣果。云何法有无，云何成平等。若心不了法，内外斯动乱。
了已则平等，乱相尔时灭。
尔时大慧菩萨摩诃萨。复白佛言：世尊，如佛所说，若知境界但是假名都不可得，则无所龋无所取故亦无能龋能取所取二俱无故不起分别。说名为智。世尊，何故彼智不得於境。为不能了一切诸法自相共相一异义故言不得耶。为以诸法自相共相种种不同更相隐蔽而不得耶。为山岩石壁帘幔帷障之所覆隔而不得耶。为极远极近老小盲冥诸根不具而不得耶。若不了诸法自相共相一异义故言不得者，此不名智应是无智。以有境界而不知故。若以诸法自相共相种种不同更相隐蔽而不得者，此亦非智。以知於境说名为智非不知故。若山岩石壁帘幔帷障之所覆隔极远极近老小盲冥而不知者，彼亦非智。以有境界智不具足而不知故。佛言大慧。此实是智非如汝说。我之所说非隐覆说。我言境界唯是假名不可得者，以了但是自心所见外法有无。智慧於中毕竟无得。以无得故尔焰不起。入三脱门智体亦忘。非如一切觉想凡夫无始已来戏论熏习计著外法若有若无种种形相。如是而知名为不知不了诸法唯心所见。著我我所分别境智。不知外法是有是无。其心住於断见中故。为令舍离如是分别。说一切法唯心建立。尔时世尊重说颂言：
若有於所缘，智慧不观见。彼无智非智，是名妄计者，无边相互隐，障碍及远近。智慧不能见，是名为邪智。
老小诸根冥，而实有境界。不能生智慧，是名为邪智。
复次大慧。愚痴凡夫无始虚伪。恶邪分别之所幻惑。不了如实及言说法。计心外相著方便说。不能修习清净真实离四句法。大慧白言：如是如是诚如尊教。愿为我说如实之法及言说法。令我及诸菩萨摩诃萨於此二法而得善巧。非外道二乘之所能入。佛言谛听当为汝说。大慧。三世如来有二种法。谓言说法及如实法。言说法者，谓随众生心为说种种诸方便教。如实法者，谓修行者於心所现离诸分别。不堕一异俱不俱品。超度一切心意意识。於自觉圣智所行境界。离诸因缘相应见相。一切外道声闻缘觉堕二边者，所不能知。是名如实法。此二种法。汝及诸菩萨摩诃萨当善修学。尔时世尊复说颂言：
我说二种法，言教及如实。教法示凡夫，实为修行者，
尔时大慧菩萨摩诃萨。复白佛言：世尊，如来一时说卢迦耶陀咒术词论。但能摄取世间财利。不得法利。不得法利不应亲近承事供养。世尊何故作如是说。佛言大慧。卢迦耶陀所有词论。但饰文句诳惑凡愚。随顺世间虚妄言说。不如於义不称於理。不能证入真实境界。不能觉了一切诸法。恒堕二边自失正道。亦令他失轮回诸趣永不出离。何以故？不了诸法唯心所见。执著外境增分别故。是故我说世论文句因喻庄严但诳愚夫。不能解脱生老病死忧悲等患。大慧。释提桓因广解众论自造诸论。彼世论者有一弟子。现作龙身诣释天宫。而立论宗作是要言：憍尸迦。我共汝论。汝若不如。我当破汝千辐之轮。我若不如。断一一头以谢所屈。说是语已，即以论法摧伏帝释。坏千辐轮还来人间。大慧。世间言论因喻庄严。乃至能现龙形。以妙文词迷惑诸天及阿修罗。令其执著生灭等见。而况於人。是故大慧。不应亲近承事供养。以彼能作生苦因故。大慧。世论唯说身觉境界。大慧。彼世论有百千字句。後末世中恶见乖离邪众崩散。分成多部各执自因。大慧。非馀外道能立教法。唯卢迦耶以百千句。广说无量差别因相。非如实理。亦不自知是惑世法。尔时大慧白言：世尊，若卢迦耶所造之论。种种文字因喻庄严。执著自宗非如实法。名外道者，世尊，亦说世间之事。谓以种种文句言词广说十方一切国土天人等众而来集会。非是自智所证之法。世尊亦同外道说耶。佛言：大慧。我非世说亦无来去。我说诸法不来不去。大慧。来者集生。去者坏灭。不来不去。此则名为不生不灭。大慧。我之所说不同外道堕分别中。何以故？外法有无无所著故。了唯自心不见二龋不行相境不生分别。入空无相无愿之门而解脱故。大慧。我忆有时於一处祝有世论婆罗门来至我所。遽问我言：瞿昙。一切是所作耶。我时报言：婆罗门一切所作。是初世论。又问我言：一切非所作耶。我时报言：一切非所作是第二世论。彼复问言：一切常耶一切无常耶。一切生耶一切不生耶。我时报言：是第六世论。彼复问言：一切一耶一切异耶。一切俱耶一切不俱耶。一切皆由种种因缘而受生耶。我时报言：是第十一世论。彼复问言：一切有记耶一切无记耶。有我耶无我耶。有此世耶无此世耶。有他世耶无他世耶。有解脱耶无解脱耶。是刹那耶非刹那耶。虚空涅槃及非择灭。是所作耶非所作耶。有中有耶无中有耶。我时报言：婆罗门。如是皆是汝之世论非我所说，婆罗门。我说因於无始戏论诸恶习气而生三有。不了唯是自心所见。而取外法实无可得。如外道说。我及根境三合知生。我不如是，我不说因。不说无因。唯缘妄心似能所龋而说缘起。非汝及馀取著我者之所能测。大慧。虚空涅槃及非择灭。但有三数本无体性。何况而说作与。非作。大慧。尔时世论婆罗门。复问我言：无明爱业为因缘故。有三有耶为无因耶。我言此二亦是世论。又问我言：一切诸法皆入自相及共相耶。我时报言：此亦世论。婆罗门。乃至少有心识流动分别外境皆是世论。大慧。尔时彼婆罗门复问我言：颇有非是世论者不。一切外道所有词论。种种文句因喻庄严。莫不皆从我法中出。我报言有。非汝所许非世不许。非不说种种文句义理相应非不相应。彼复问言：岂有世许非世论耶。我答言有。但非於汝及以一切外道能知。何以故？以於外法虚妄分别生执著故。若能了达有无等法一切皆是自心所见。不生分别不取外境。於自处祝自处住者是不起义。不起於何不起分别。此是我法非汝有也。婆罗门。略而言之。随何处中心识往来死生求恋。若受若见若触若祝取种种相和合相续。於爱於因而生计著。皆汝世论非是我法。大慧。世论婆罗门作如是问。我如是答。不问於我自宗实法。默然而去。作是念言：沙门瞿昙无可尊重。说一切法无生无相无因无缘。唯是自心分别所见。若能了此分别不生。大慧。汝今亦复问我是义。何故亲近诸世论者，唯得财利不得法利。大慧白言：所言财法是何等义。佛言：善哉！汝乃能为未来众生思惟是义。谛听谛听当为汝说。大慧。所言财者，可触可受可取可味。令著外境堕在二边。增长贪爱生老病死忧悲苦恼。我及诸佛说名财利。亲近世论之所获得。云何法利。谓了法是心见二无我。不取於相无有分别。善知诸地离心意识。一切诸佛所共灌顶。具足受行十无尽愿。於一切法悉得自在。是名法利。以是不堕一切诸见戏论分别常断二边。大慧外道世论令诸痴人堕在二边。谓常及断。受无因论则起常见。以因坏灭则生断见。我说不见生住灭者名得法利。是名财法二差别相。汝及诸菩萨摩诃萨应勤观察。尔时世尊重说颂言：
调伏摄众生，以戒降诸恶。智慧灭诸见，解脱得增长。外道虚妄说，皆是世俗论。横计作所作，不能自成立。
唯我一自宗，不著於能所。为诸弟子说，令离於世论。能取所取法，唯心无所有。二种皆心现，断常不可得。
乃至心流动，是则为世论。分别不起者，是人见自心。来者见事生，去者事不现。明了知来去，不起於分别。
有常及无常，所作无所作。此世他世等，皆是世论法。
尔时大慧菩萨摩诃萨。复白佛言：世尊，佛说涅槃。说何等法以为涅槃。而诸外道种种分别。佛言大慧。如诸外道分别涅槃。皆不随顺涅槃之相。谛听谛听当为汝说。大慧。或有外道言：见法无常不贪境界。蕴界处灭心心所法不现在前。不念过现未来境界。如灯尽如种败。如火灭。诸取不起分别不生。起涅槃想。大慧。非以见坏名为涅槃。或谓至方名得涅槃。境界想离犹如风止。或谓不见能觉所觉名为涅槃。或谓不起分别常无常见名得涅槃。或有说言：分别诸相发生於苦。而不能知自心所现。以不知故怖畏於相以求无相。深生爱乐执为涅槃。或谓觉知内外诸法自相共相去来现在有性不坏。作涅槃想。或计我人众生寿命及一切法无有坏灭。作涅槃想复有外道无有智慧。计有自性及以士夫求那转变作一切物以为涅槃。或有外道计福非福荆或计不由智慧诸烦恼荆或计自在是实作者以为涅槃。或谓众生展转相生。以此为因更无异因。彼无智故不能觉了。以不了故执为涅槃。或计证於谛道虚妄分别以为涅槃。或计求那与求那者而共和合一性异性俱及不俱。执为涅槃。或计诸物从自然生。孔雀文彩棘针铦利。生宝之处出种种宝。如此等事是谁能作。即执自然以为涅槃。或谓能解二十五谛即得涅槃。或有说言：能受六分守护众生斯得涅槃。或有说言：时生世间时即涅槃。或执有物以为涅槃。或计无物以为涅槃。或有计著有物无物为涅槃者，或计诸物与涅槃无别。作涅槃想。大慧。复有异彼外道所说，以一切智大师子吼说。能了达唯心所现不取外境。远离四句住如实见。不堕二边离能所龋不入诸量不著真实。住於圣智所现证法。悟二无我离二烦恼。净二种障转修诸地入於佛地。得如幻等诸大三昧。永超心意及以意识名得涅槃。大慧。彼诸外道虚妄计度不如於理智者所弃。皆堕二边作涅槃想。於此无有若住若出。彼诸外道皆依自宗而生妄觉。违背於理无所成就。唯令心意驰散往来。一切无有得涅槃者，汝及诸菩萨宜应远离。尔时世尊重说颂言：
外道涅槃见，各各异分别。彼唯是妄想，无解脱方便。远离诸方便，不至无缚处。妄生解脱想，而实无解脱。
外道所成立，众智各异龋彼悉无解脱，愚痴妄分别。一切痴外道，妄见作所作。悉著有无论，是故无解脱。
凡愚乐分别，不生真实慧。言说三界本，真实灭苦因。譬如镜中像，虽现而非实。习气心镜中，凡愚见有二。
不了唯心现，故起二分别。若知但是心，分别则不生。心即是种种，远离想所相。如愚所分别，虽见而无见。
三有唯分别，外境悉无有。妄想种种现，凡愚不能觉。经经说分别，但是异名字。
若离於语言，其义不可得。
[book_chapter]卷五

[book_title]无常品第三之馀
尔时大慧菩萨摩诃萨复白佛言：世尊，愿为我说如来应正等觉自觉性。令我及诸菩萨摩诃萨而得善巧自悟悟他。佛言：大慧。如汝所问当为汝说。大慧言唯。世尊，如来应供正等觉。为作非作。为果为因。为相所相。为说所说，为觉所觉。如是等为异不异。佛言：大慧。如来应正等觉。非作非非作。非果非因。非相非所相。非说非所说，非觉非所觉。何以故？俱有过故。大慧。若如来是作则是无常。若是无常一切作法应是如来。我及诸佛皆不忍可。若非作法则无体性。所修方便悉空无益。同於兔角石女之子。非作因成故。若非因非果则非有非无。若非有非无则超过四句。言四句者，但随世间而有言说。若超过四句。惟有言说则如石女儿。大慧。石女儿者惟有言说不堕四句。以不堕故不可度量。诸有智者，应如是知如来所有一切句义。大慧。如我所说诸法无我。以诸法中无有我性故说无我。非是无有诸法自性。如来句义应知亦然。大慧。譬如牛无马性马无牛性。非无自性。一切诸法亦复如是，无有自相。而非有即有。非诸凡愚之所能知。何故不知。以分别故。一切法空。一切法无生。一切法无自性。悉亦如是，大慧。如来与蕴非异非不异。若不异者应是无常。五蕴诸法是所作故。若异者，如牛二角有异不异。互相似故不异。长短别故有异。如牛右角异左左角异右。长短不同色相各别。然亦不异。如於蕴於界处等。一切法亦如是，大慧。如来者依解脱说。如来解脱非异非不异。若异者，如来便与色相相应。色相相应即是无常。若不异者，修行者见应无差别。然有差别故非不异。如是智与所知。非异非不异。若非异非不异，则非常非无常。非作非所作。非为非无为。非觉非所觉。非相非所相。非蕴非异蕴。非说非所说，非一非异。非俱非不俱。以是义故超一切量。超一切量故惟有言说。惟有言说故则无有生。无有生故则无有灭。无有灭故则如虚空。大慧。虚空非作非所作。非作非所作故远离攀缘。远离攀缘故出过一切诸戏论法。出过一切诸戏论法。即是如来。如来即是正等觉体。正等觉者永离一切诸根境界。尔时世尊重说颂曰：
出过诸根量，非果亦非因。相及所相等，如是悉皆离。蕴缘与正觉，一异莫能见。既无有见者，云何起分别。
非作非非作，非因非非因。非蕴非不蕴，亦不离馀物。非有一法体，如彼分别见。亦复非是无，诸法性如是，
待有故成无，待无故成有。无既不可取，有亦不应说。不了我无我，但著於语言：彼溺於二边，自坏坏世间。
若能见此法，则离一切过。是名为正观，不毁大导师。
尔时大慧菩萨摩诃萨复白佛言：世尊，如佛经中分别摄取不生不灭。言此即是如来异名。世尊，愿为我说不生不灭此则无法。云何说是如来异名。如世尊说。一切诸法不生不灭。当知此则堕有无见。世尊，若法不生则不可龋无有少法谁是如来。惟愿世尊为我宣说。佛言：谛听当为汝说。大慧。我说如来非是无法。亦非摄取不生不灭。亦不待缘亦非无义。我说无生即是如来意生法身别异之名。一切外道声闻独觉七地菩萨不了其义。大慧。譬如帝释地及虚空乃至手足。随一一物各有多名。非以名多而有多体。亦非无体。大慧。我亦如是，於此娑婆世界。有三阿僧祇百千名号。诸凡愚人虽闻虽说。而不知是如来异名。其中或有知如来者，知无师者，知导师者，知胜导者，知普导者，知是佛者，知牛王者，知梵王者，知毗纽者，知自在者，知是胜者，知迦毗罗者，知真实边者，知无尽者，知瑞相者，知如风者，知如火者，知如俱毗罗者，知如月者，知如日者，知如王者，知如仙者，知戌迦者，知因陀罗者，知明星者，知大力者，知如水者，知无灭者，知无生者，知性空者，知真如者，知是谛者，知实性者，知实际者，知法界者，知涅槃者，知常住者，知平等者，知无二者，知无相者，知寂灭者，知具相者，知因缘者，知佛性者，知教导者，知解脱者，知道路者，知一切智者，知最胜者，知意成身者，如是等满足三阿僧祇百千名号。不增不减。於此及馀诸世界中。有能知我如水中月不入不出。但诸凡愚心没二边不能解了。然亦尊重承事供义。而不善解名字句义。执著言教昧於真实。谓无生无灭是无体性。不知是佛差别名号如因陀罗释揭罗等。以信言教昧於真实。於一切法如言取义。彼诸凡愚作如是言：义如言说义说无异。何以故？义无体故。是人不了言音自性。谓言即义无别义体。大慧。彼人愚痴。不知言说是生是灭义不生灭。大慧。一切言说堕於文字。义则不堕。离有离无故。无生无体故。大慧。如来不说堕文字法。文字有无不可得故。惟除不堕於文字者，大慧。若人说法堕文字者是虚诳说。何以故？诸法自性离文字故。是故大慧。我经中说。我与诸佛及诸菩萨。不说一字不答一字。所以者何。一切诸法离文字故非不随义而分别说。大慧。若不说者教法则断。教法断者则无声闻缘觉菩萨诸佛。若总无者谁说为谁。是故大慧。菩萨摩诃萨应不著文字随宜说法。我及诸佛皆随众生烦恼解欲。种种不同而为开演。令知诸法自心所见无外境界。舍二分别转心意识。非为成立圣自证处。大慧。菩萨摩诃萨应随於义莫依文字。依文字者堕於恶见。执著自宗而起言说。不能善了一切法相文辞章句。既自损坏亦坏於他。不能令人心得悟解。若能善知一切法相文辞句义悉皆通达，则能令自身受无相乐。亦能令他安住大乘。若能令他安住大乘，则得一切诸佛声闻缘觉及诸菩萨之所摄受。若得诸佛声闻缘觉及诸菩萨之所摄受，则能摄受一切众生。若能摄受一切众生，则能摄受一切正法。若能摄受一切正法则不断佛种。若不断佛种则得胜妙处。大慧。菩萨摩诃萨生胜妙处。欲令众生安住大乘。以十自在力现众色像。随其所宜说真实法。真实法者，无异无别不来不去。一切戏论悉皆息灭。是故大慧。善男子善女人。不应如言执著於义。何以故？真实之法离文字故。大慧。譬如有人以指指物。小儿观指不观於物。愚痴凡夫亦复如是，随言说指而生执著。乃至尽命终不能舍文字之指取第一义。大慧。譬如婴儿应食熟食。有人不解成熟方便。而食生者则发狂乱。不生不灭亦复如是，不方便修则为不善。是故宜应善修方便。莫随言说如观指端。大慧。实义者微妙寂静是涅槃因。言说者与妄想合流转生死。大慧。实义者从多闻得。多闻者谓善於义非善言说。善义者不随一切外道恶见。身自不随亦令他不随。是则名曰於义多闻。欲求义者应当亲近。与此相违著文字者宜速舍离尔时大慧菩萨摩诃萨承佛威神。复白佛言：世尊，如来演说不生不灭非为奇特。何以故？一切外道亦说作者不生不灭。世尊亦说虚空涅槃及非数灭不生不灭。外道亦说作者因缘生於世间。世尊亦说无明爱业生诸世间。俱是因缘但名别耳。外物因缘亦复如是，是故佛说与外道说无有差别。外道说言：微尘胜妙自在生主等。如是九物不生不灭。世尊亦说一切诸法不生不灭。若有若无皆不可得。世尊，大种不坏。以其自相不生不灭。周流诸趣。不舍自性。世尊，分别虽稍变异。一切无非外道已说。是故佛法同於外道。若有不同愿佛为演。有何所以佛说为胜。若无别异外道即佛。以其亦说不生不灭故。世尊常说一世界中无有多佛。如向所说是则应有。佛言：大慧。我之所说不生不灭。不同外道不生不灭不生无常论。何以故？外道所说，有实性相不生不变。我不如是堕有无品。我所说法非有非无离生离灭。云何非无。如幻梦色种种见故。云何非有。色相自性非是有故。见不见故。取不取故。是故我说一切诸法非有非无。若觉惟是自心所见。住於自性分别不生。世间所作悉皆永息。分别者是凡愚事非贤圣耳。大慧。妄心分别不实境界。如乾闼婆城幻所作人。大慧。譬如小儿见乾闼婆城及以幻人商贾入出。迷心分别言有实事。凡愚所见生与不生有为无为悉亦如是，如幻人生如幻人灭。幻人其实不生不灭。诸法亦尔离於生灭。大慧凡夫虚妄起生灭见非诸圣人。言虚妄者，不如法性起颠倒见。颠倒见者，执法有性不见寂灭。不见寂灭故。不能远离虚妄分别。是故大慧。无相见胜。非是相见。相是生因。若无有相则无分别。不生不灭则是涅槃。大慧。言涅槃者，见如实处舍离分别心心所法。获於如来内证圣智。我说此是寂灭涅槃。尔时世尊重说颂言：
为除有生执，成立无生义。我说无因论，非愚所能了。一切法无生，亦非是无法。如乾城幻梦，虽有而无因。
空无生无性，云何为我说。离诸和合缘，智慧不能见。以是故我说，空无生无性。一一缘和合，虽现而非有。
分析无和合，非如外道见。如梦及垂发，野马与乾城。无因而妄现，世事皆如是，折伏有因论，申述无生旨。
无生义若存，法眼恒不灭。我说无因论，外道咸惊怖。云何何所因，复以何故生。於何处和合，而作无因论。
观察有为法，非因非无因。彼生灭论者，所见从是灭。为无故不生，为待於众缘。为有名无义，愿为我宣说。
非无法不生，亦非以待缘。非有物而名，亦非名无义。一切诸外道，声闻及缘觉。十住非所行，此是无生相。
远离诸因缘，无有能作者，惟心所建立，我说是无生。诸法非因生，非无亦非有。能所分别离，我说是无生。
惟心无所见，亦离於二性。如是转所依，我说是无生。外物有非有，其心无所龋一切见咸断，此是无生相。
空无性等句，其义皆如是，非以空故空，无生故说空。因缘共集会，是故有生灭。分散於因缘，生灭则无有。
若离诸因缘，则更无有法。一性及异性，凡愚所分别。有无不生法，俱非亦复然。惟除众缘会，於中见起灭。
随俗假言说，因缘递钩琐。若离因缘琐，生义不可得。我说惟钩琐，生无故不生。离诸外道过，非凡愚所了。
若离缘钩琐，别有生法者，是则无因论，破坏钩琐义。如灯能照物，钩琐现若然。此则离钩琐，别有於诸法。
无生则无性，体相如虚空。离钩琐求法，愚夫所分别。复有馀无生，众圣所得法。彼生无生者，是则无生忍。
一切诸世间，无非是钩琐。若能如是解，此人心得定。无明与爱业，是则内钩琐。种子泥轮等，如为名为外。
若言有他法，而从因缘生。离於钩琐义，此则非教理。生法若非有，彼为谁因缘。展转而相生，此是因缘义。
坚湿暖动等，凡愚所分别。但缘无有法，故说无自性。如医疗众病，其论无差别。以病不同故，方药种种殊。
我为诸众生，灭除烦恼玻知其根胜劣，演说诸法门。非烦恼根异，而有种种法。惟有一大乘，清凉八支道。
尔时大慧菩萨摩诃萨复白佛言：世尊，一切外道妄说无常。世尊亦言诸行无常是生灭法。未知此说是邪是正。所言无常复有几种。佛言：大慧。外道说有七种无常。非是我法。何等为七。谓有说始起即舍是名无常。生已不生无常性故。有说形处变坏是名无常。有说色即无常。有说色之变异是名无常。一切诸法相续不断。能令变异自然归灭，犹如乳酪前後变异。虽不可见然在法中坏一切法。有说物无常。有说物无物无常。有说不生无常。遍住一切诸法之中。其中物无物无常者，谓能造所造其相灭坏。大种自性本来无起。不生无常者，谓常与无常有无等法。如是一切皆无有起。乃至分析至於微尘亦无所见。以不起故说名无生。此是不生无常相。若不了此则堕外道生无常义。有物无常义有物无常者，谓於非常非无常处。自生分别。其义云何。彼立无常自不灭坏能坏诸法。若无无常坏一切法。法终不灭成於无有。如杖搥瓦石能坏於物而自不坏。此亦如是，大慧。现见无常与一切法。无有能作所作差别。云此是无常。此是所作无差别故。能作所作应俱是常。不见有因。能令诸法成於无故。大慧。诸法坏灭实亦有因。但非凡愚之所能了。大慧。异因不应生於异果。若能生者，一切异法应并相生。彼法此法能生所生应无有别。现见有别。云何异因生於异果。大慧。若无常性是有法者，应同所作自是无常。自无常故。所无常法皆应是常。大慧。若无常性住诸法中。应同诸法堕於三世。与过去色同时已灭。未来不生现在俱坏。一切外道计四大种体性不坏色者，即是大种差别大种造色。离异不异故。其自性亦不坏灭。大慧。三有之中能造所造。莫不皆是生住灭相。岂更别有无常之性。能生於物而不灭耶。始造即舍无常者，非大种互造大种。以各别故。非自相造。以无异故。非复共造。以乖离故。当知非是始造无常。形状坏无常者，此非能造及所造坏。但形状坏。其义云何。谓分柝色乃至微尘。但灭形状长短等见。不灭能造所造色体。此见堕在数论之中。色即是无常者，谓此即是形状无常非大种性。若大种性亦无常者则无世事。无世事者，当知则堕卢迦耶见以见一切法自相生惟有言说故。转变无常者，谓色体变非大种变。譬如以金作庄严具。严具有变而金无改。此亦如是，大慧。如是等种种外道。虚妄分别见无常性。彼作是说。火不能烧诸火自相。但各分散。若能烧者，能造所造则皆断灭。大慧。我说诸法非常无常。何以故？不取外法故。三界唯心故。不说诸相故。大种性处种种差别不生不灭故。非能造所造故。能取所取二种体性一切皆从分别起故。如实而知二取性故。了达惟是自心现故。离外有无二种见故。离有无见则不分别能所造故。大慧。世间出世间及出世间上上诸法。惟是自心非常非无常。不能了达堕於外道二边恶见。大慧。一切外道不能解了此三种法。依自分别而起言说著无常性。大慧。此三种法所有语言分别境界。非诸凡愚之所能知。尔时世尊重说颂言：
始造即便舍，形状有转变。色物等无常，外道妄分别。诸法无坏灭，诸大自性祝外道种种见，如是说无常。
彼诸外道众，皆说不生灭。诸大性自常，谁是无常法。能取及所取，一切惟是心。二种从心现，无有我我所。
梵天等诸法，我说惟是心。
若离於心者，一切不可得。

[book_title]现证品第四
尔时大慧菩萨摩诃萨复白佛言：世尊，愿为我说一切声闻缘觉入灭次第相续相。令我及诸菩萨摩诃萨。善知此已於灭尽三昧乐心无所惑。不堕二乘及诸外道错乱之中。佛言：谛听当为汝说大慧。菩萨摩诃萨至于六地。及声闻缘觉入於灭定。七地菩萨念念恒入。离一切法自性相故非诸二乘。二乘有作堕能所龋不得诸法无差别相。了善不善自相共相入於灭定。是故不能念念恒入。大慧。八地菩萨声闻缘觉。心意意识分别想灭。始从初地乃至六地。观察三界一切唯是心意意识自分别起。难我我所不见外法种种诸相。凡愚不知由无始来过恶薰习。於自心内变作能取所取之相而生执著。大慧。八地菩萨所得三昧。同诸声闻缘觉涅槃。以诸佛力所加持故。於三昧门不入涅槃。若不持者便不化度一切众生。不能满足如来之地。亦则断绝如来种性。是故诸佛为说如来不可思议诸大功德。令其究竟不入涅槃。声闻缘觉著三昧乐。是故於中生涅槃想。大慧。七地菩萨善能观察心意意识我我所执生法无我。若生若灭自相共相。四无碍辩善巧决定。於三昧门而得自在。渐入诸地具菩提分法。大慧。我恐诸菩萨不善了知自相共相。不知诸地相续次第。堕於外道诸恶见中故如是说。大慧。彼实无有若生若灭。诸地次第三界往来。一切皆是自心所见。而诸凡愚不能了知。以不知故我及诸佛为如是说。大慧。声闻缘觉至於菩萨第八地中。为三昧乐之所昏醉。未能善了惟心所见。自共相习缠覆其心。著二无我生涅槃觉。非寂灭慧。大慧。诸菩萨摩诃萨见於寂灭三昧乐门。即便忆念本愿大悲。具足修行十无尽句。是故不即入於涅槃。以入涅槃不生果故。离能所取故。了达惟心故。於一切法无分别故。不堕心意及以意识外法性相执著中故。然非不起佛法正因。随智慧行如是起故。得於如来自证地故。大慧。如人梦中方便度河未度便觉。觉已思惟向之所见。为是真实为是虚妄。复自念言非实非妄。如是但是见闻觉知。曾所更事分别习气。离有无念意识梦中之所现耳。大慧。菩萨摩诃萨亦复如是，始从初地。而至七地。乃至增进入於第八得无分别。见一切法如幻梦等离能所龋见心心所广大力用。勤修佛法未证令证。离心意意识妄分别想获无生忍。此是菩萨所得涅槃非灭坏也。大慧。第一义中无有次第亦无相续。远离一切境界分别。此则名为寂灭之法。尔时世尊重说颂言：
诸住及佛地，惟心无影像。此是去来今，诸佛之所说，七地是有心，八地无影像。此二地名住，馀则我所得。
自证及清净，此则是我地。摩醯最胜处，色究竟庄严。譬如大火聚，光焰炽然发。化现於三有，悦意而清凉。
或有现变化，或有先时化。於彼说诸乘，皆是如来地。十地则为初，初则为八地。第九则为七，第七复为八。
第二为第三，第四为第五。
第三为第六，无相有何次。

[book_title]如来常无常品第五
尔时大慧菩萨摩诃萨复白佛言：世尊，如来应正等觉。为常为无常。佛言：大慧。如来应正等觉。非常非无常。何以故？俱有过故。云何有过。大慧。若如来常者，有能作过。一切外道说能作常若无常者，有所作过。同於诸蕴为相所相。毕竟断灭而成无有。然佛如来实非断灭。大慧。一切所作如瓶衣等。皆是无常。是则如来有无常过。所修福智悉空无益。又诸作法应是如来。无异因故。是故如来非常非无常。复次大慧如来非常。若是常者，应如虚空不待因成。大慧。譬如虚空非常非无常何以故？离常无常若一若异俱不俱等诸过失故复次大慧。如来非常。若是常者，则是不生。同於兔马鱼蛇等角。
复次大慧。以别义故亦得言常。何以故？谓以现智证常法故。证智是常如来亦常。大慧。诸佛如来所证法性法住法位。如来出世若不出世常住不易。在於一切二乘外道所得法中。非是空无。然非凡愚之所能知。大慧。夫如来者，以清净慧内证法性而得其名。非以心意意识蕴界处法妄习得名。一切三界皆从虚妄分别而生。如来不从妄分别生。大慧。若有於二有常无常。如来无二。证一切法无生相故。是故非常亦非无常。大慧。乃至少有言说分别生。即有常无常过。是故应除二分别觉勿令少在。尔时世尊重说颂言：
远离常无常，而现常无常。如是恒观佛，不生於恶见。若常无常者，所集皆无益。为除分别觉，不说常无常。
乃至有所立，一切皆错乱。
若见惟自心，是则无违诤。

[book_title]刹那品第六
尔时大慧菩萨摩诃萨复白佛言：世尊，惟愿为我说蕴界处生灭之相。若无有我谁生谁灭。而诸凡夫依於生灭。不求尽苦不证涅槃。佛言：大慧。谛听谛听当为汝说。大慧。如来藏是善不善因。能遍兴造一切趣生。譬如伎儿变现诸趣离我我所。以不觉故三缘和合而有果生。外道不知执为作者，无始虚伪恶习所熏。名为藏识。生於七识无明住地。譬如大海而有波浪。其体相续恒注不断。本性清净离无常过离於我论。其馀七识意意识等念念生灭。妄想为因境相为缘和合而生。不了色等自心所现。计著名相起苦乐受。名相缠缚。既从贪生复生於贪。若因及所缘。诸取根灭不相续生。自慧分别苦乐受者，或得灭定。或得四禅。或复善入诸谛解脱。便妄生於得解脱想。而实未舍未转如来藏中藏识之名若无藏识七识则灭。何以故？因彼及所缘而得生故。然非一切外道二乘诸修行者所知境界。以彼惟了人无我性。於蕴界处取於自相及共相故。若见如来藏五法自性诸法无我。随地次第而渐转灭。不为外道恶见所动。住不动地得於十种三昧乐门。为三昧力诸佛所持观察不思议佛法及本愿力。不住实际及三昧乐获自证智。不与二乘诸外道共。得十圣种性道及意生智身离於诸行。是故大慧。菩萨摩诃萨欲得胜法。应净如来藏藏识之名。大慧。若无如来藏名藏识者则无生灭。然诸凡夫及以圣人悉有生灭。是故一切诸修行者虽见内境界住现法乐。而不舍於勇猛精进。大慧。此如来藏藏识本性清净。客尘所染而为不净。一切二乘及诸外道。臆度起见不能现证。如来於此分明现见。如观掌中菴摩勒果。大慧。我为胜鬘夫人及馀深妙净智菩萨。说如来藏名藏识与七识俱起。令诸声闻见法无我。大慧。为胜鬘夫人说佛境界。非是外道二乘境界。大慧。此如来藏藏识是佛境界。与汝等比净智菩萨随顺义者所行之处。非是一切执著文字外道二乘之所行处。是故汝及诸菩萨摩诃萨。於如来藏藏识。当勤观察。莫但闻已便生足想。尔时世尊重说颂言：
甚深如来藏，而与七识俱。执著二种生，了知则远离。无始习所熏，如像现於心。若能如实观，境相悉无有。
如愚见指月，观指不观月。计著文字者，不见我真实。心如工伎儿，意如和伎者，五识为伴侣，妄想观伎众。
尔时大慧菩萨摩诃萨复白佛言：世尊，愿为我说五法自性诸识无我差别之相。我及诸菩萨摩诃萨。善知此已渐修诸地具诸佛法。至於如来自证之位。佛言：谛听当为汝说。大慧。五法自性诸识无我。所谓名相分别正智如如。若修行者观察此法。入於如来自证境界。远离常断有无等见。得现法乐甚深三昧。大慧。凡愚不了五法自性诸识无我。於心所现见有外物而起分别。非诸圣人。大慧白言：云何不了而起分别。佛言：大慧。凡愚不知名是假立。心随流动见种种相。计我我所染著於色。覆障圣智起贪瞋痴。造作诸业如蚕作茧。妄想自缠堕於诸趣生死大海。如汲水轮循环不绝。不知诸法如幻如焰如水中月自心所见妄分别起离能所取及生住灭。谓从自在时节微尘胜性而生随名相流。大慧。此中相者，谓眼识所见名之为色。耳鼻舌身意识得者，名之为声香味触法。如是等我说为相。分别者，施设众名显示诸相。谓以象马车步男女等名而显其相。此事如是决定不异。是名分别。正智者，谓观其相互为其客。识心不起不断不常。不随外道二乘之地。是名正智。大慧。菩萨摩诃萨以其正智观察名相。非有非无远离损益二边恶见。名相及识本来不起。我说此法名为如如。大慧。菩萨摩诃萨住如如已得无照现境。昇欢喜地离外道恶趣。入出世法法相淳熟。知一切法犹如幻等证自圣智所行之法。离臆度见。如是次第乃至法雲。至法雲已三昧诸力自在神通。开敷满足成於如来。成如来已为众生故。如水中月普现其身。随其欲乐。而为说法。其身清净离心意识。被弘誓甲。具足成满十无尽愿。是名菩萨摩诃萨入於如如之所获得。
尔时大慧菩萨摩诃萨复白佛言：世尊，为三性入五法中。为各有自相。佛言：大慧。三性八识及二无我悉入五法。其中名及相是妄计性。以依彼分别心心所法俱时而起。如日与光是缘起性。正智如如不可坏故。是圆成性。大慧。於自心所现生执著时。有八种分别起。此差别相皆是不实。惟妄计性。若能舍离二种我执。二无我智即得生长。大慧。声闻缘觉菩萨如来。自证圣智诸地位次。一切佛法悉皆摄入此五法中。复次大慧。五法者，所谓相名分别如如正智。此中相者，谓所见色等形状各别。是名为相。依彼诸相立瓶等名。此如是此不异。是名为名。施设众名显示诸相心心所法。是名分别。彼名彼相毕竟无有。但是妄心展转分别。如是观察乃至觉灭。是名如如大慧。真实决定究竟根本自性可得。是如如相。我及诸佛随顺证入。如其实相开示演说。若能於此随顺悟解。离断离常不生分别入自证处。出於外道二乘境界。是名正智。大慧。此五种法三性八识及二无我。一切佛法普皆摄尽大慧。於此法中汝应以自智善巧通达。亦劝他人令其通达。通达此已心则决定不随他转。尔时世尊重说颂言：
五法三自性，及与八种识。二种无我法，普摄於大乘。名相及分别，二种自性摄。正智与如如，是则圆成相。
尔时大慧菩萨摩诃萨复白佛言：世尊，如经中说。过去未来现在诸佛如恒河沙。此当云何。为如言而受。为别有义。
佛告大慧。勿如言受大慧。三世诸佛非如恒沙。何以故？如来最胜超诸世间。无与等者非喻所及。唯以少分为其喻耳。我以凡愚诸外道等心恒执著常与无常。恶见增长生死轮回。令其厌离发胜悕望。言佛易成易可逢值。若言难遇如优昙华。彼便退怯不勤精进。是故我说如恒河沙。我复有时观受化者，说佛难值如优昙华。大慧。优昙钵华无有曾见现见当见。如来则有已见当见。大慧。如是譬喻非说自法。自法者内证圣智所行境界。世间无等过诸譬喻。一切凡愚不能信受。大慧。真实如来超心意意识所见之相。不可於中而立譬喻。然亦有时而为建立言：恒河沙等无有相违。大慧。譬如恒沙龟鱼象马之所贱踏。不生分别恒净无垢。如来圣智如彼恒河。力通自在以为其沙。外道龟鱼竞来扰乱。而佛不起一念分别。何以故？如来本愿以三昧乐普安众生。如恒河沙无有爱憎无分别故。大慧。譬如恒沙。是地自性劫尽烧时烧一切地。而彼地大不舍本性。恒与火大俱时生故诸凡愚人谓地被烧。而实不烧。火所因故。如来法身亦复如是，如恒河沙终不坏灭。大慧。譬如恒沙无有限量。如来光明亦复如是，为欲成就无量众生。普照一切诸佛大会。大慧。譬如恒沙住沙自性不更改变而作馀物。如来亦尔。於世间中不生不灭。诸有生因悉已断故大慧。譬如恒沙取不知减投不见增。诸佛亦尔。以方便智成熟众生无减无增。何以故？如来法身无有身故。大慧。以有身故而有灭坏。法身无身故无灭坏。大慧。譬如恒沙虽苦压治欲求苏油终不可得。如来亦尔。虽为众生众苦所压。乃至蠢动未尽涅槃。欲令舍离於法界中。深心愿乐亦不可得。何以故？具足成就大悲心故。大慧。譬如恒沙随水而流非无水也。如来亦尔。所有说法莫不随顺涅槃之流。以是说言诸佛如来如恒河沙。大慧。如来说法不随於趣。趣是坏义。生死本际不可得知。既不可知云何说趣。大慧。趣义是断凡愚莫知。大慧菩萨复白佛言：若生死本际不可知者，云何众生在生死中而得解脱。佛言：大慧。无始虚伪过习因灭。了知外境自心所现。分别转依名为解脱。非灭坏也。是故不得言无边际。大慧。无边际者，但是分别异名。大慧。离分别心无别众生以智观察内外诸法。知与所知悉皆寂灭。大慧。一切诸法唯是自心分别所见。不了知故分别心起。了心则灭。尔时世尊重说颂言：
观察诸导师，譬如恒河沙。非坏亦非趣，是人能见佛。譬如恒河沙，悉离一切过。而恒随顺流，佛体亦如是，
尔时大慧菩萨摩诃萨复白佛言：世尊，愿为我说一切诸法刹那坏相。何等诸法名有刹那。佛言：谛听当为汝说。大慧。一切法者，所谓善法不善法。有为法无为法。世间法出世间法。有漏法无漏法。有受法无受法。大慧。举要言之。五取蕴法以心意意识习气为因而得增长。凡愚於此而生分别谓善不善。圣人现证三昧乐祝是则名为善无漏法。复次大慧。善不善者，所谓八识。何等为八
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:25:55-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>