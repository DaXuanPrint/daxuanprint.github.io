<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="回向文,回向文全文在线阅读,回向文全文在线下载,大玄古籍书库">
<meta name="description" content="又作回向文、回向偈。乃课诵或法会结束时，将读经之功德回向于自他或死者，使其成佛往生之文。例如法华经化城喻品所载之偈（大九·二四下）：‘愿以此功德，普及于一切；我等与众生，皆共成佛道。’另如唐朝善导之观经玄义分序偈（大三七·二四六上）：‘愿以此功德，平等施一切；同发菩提心，往生安乐国。’皆为一般常唱诵之回向文。回向文除短句外，亦有长文者。_回向文_全文在线阅读_回向文_全文在线下载_大玄古籍书库">
<title>回向文_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">回向文</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1399</span> <br/>
          说明： <span class="inputVal" id="bkdec">又作回向文、回向偈。乃课诵或法会结束时，将读经之功德回向于自他或死者，使其成佛往生之文。例如法华经化城喻品所载之偈（大九·二四下）：‘愿以此功德，普及于一切；我等与众生，皆共成佛道。’另如唐朝善导之观经玄义分序偈（大三七·二四六上）：‘愿以此功德，平等施一切；同发菩提心，往生安乐国。’皆为一般常唱诵之回向文。回向文除短句外，亦有长文者。</span> <br/>
          封面： <span class="inputVal" id="bkimg">Z_1141.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]回向文
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1399
[book_dec]又作回向文、回向偈。乃课诵或法会结束时，将读经之功德回向于自他或死者，使其成佛往生之文。例如法华经化城喻品所载之偈（大九·二四下）：‘愿以此功德，普及于一切；我等与众生，皆共成佛道。’另如唐朝善导之观经玄义分序偈（大三七·二四六上）：‘愿以此功德，平等施一切；同发菩提心，往生安乐国。’皆为一般常唱诵之回向文。回向文除短句外，亦有长文者。
[book_img]Z_1141.jpg


[book_title]回向文
复持胜善次用庄严。当今大唐圣主。伏愿圣寿克昌皇□□□金轮与沈轮齐转。舜日与佛日□□高视百王长新万劫　皇大子潜星。少海澄阑。盘石增高。惟城作镇。
故持胜善次用庄严。今六和尚伏愿长承帝泽。为灌顶之国师。永镇台阶。赞明王之治化。
次持胜善次用庄严　都僧统和尚。伏愿智山峰崇耸。德海洪深。命等松筠。福庆遐远。即使长承国宠。永扇慈风。嘉声溢于□中。雅范流于像季。
次持胜善次用庄严　尚书贵体。伏愿福山永固。神寿无疆。功业高于云山。德量深于巨海。出持旌节以静万方。入坐朝堂百寮取则。来逢元日恒保□春。命等松筠寿同劫石。
又持胜福次用庄严　大夫伏愿形同大地历千载。所恒安福比山河。跨万龄而永固。然后振芳声于帝里。翔翼云衢流雅誉。于鸾池濯鳞汉水。
又持胜善次用庄严　安姚二侍御。伏愿耸琼台于天外。飞紫盖于云衢。命与天长福将地远。保离区□动止获安。向震八方往还清吉。
次持胜善次用庄严　尚书垓子绍千秋之宠。恒居万代之荣。忠孝双全。朱门继袭。
次持胜善次用庄严　释门教授等。伏愿荣贵转新香名霞布。入信帝坐出统僧拳。群生因类次升高。苦海恒施于宝筏。
次持胜善次用庄严　释门法律等。惟愿色力增固。寿命霞延。常为苦海之津梁。镇作法门之墙堑。
次持胜福次用庄严　都督公等。寿遐远日往月来。福庆相晖。天长地久。
次持胜福次用庄严　都部落使等。惟愿福禄唯承欢误。日新荣名[利-禾+堯]昌。美誉霞备城隍尞彩。尽亦尽忠。部落官尞。为唯清唯直。
次持胜福次用庄严　尊宿大德等。长垂像训匡护法城。永耀慈灯纪纲梵宇。
次持胜善次用庄严　诸法将大德等。唯愿智山岌立德水澄清。禅枝茂而觉花敫。戒香熏而惠珠朗。
次持胜福次用庄严　诸尼大德等。唯愿四依恒满六度专精。意树恒春心灯永耀。八功德水去垢除灾。七净妙花庄严法体。
次持胜福次用庄严　卿官父杖等。惟愿寿同松柏福比江湖。万岁千秋莫风莫变。
次持胜福次用庄严　诸父杖等。唯愿一闻千悟得大总持。罪垢不日而消除。功德善芽而增长。亦愿春秋纳庆寒暑顺宜。保富贵于千龄。演休祥于累劫。
次持胜福次用庄严　李和尚等。但某乙久蒙示训。虚接鼎堂。恨生前不尽指挥。没后惭升法座。以此思忖倍益□□开赞之物奉申回向。一唯愿神游奈苑钦觉□以寻真。夕殷花台染戒香而奉圣金轮展转。常驰欢喜之园室茂斯游。迥泛□功德水。
次持胜福次庄严　某乙过□父母所生魂路。伏愿足步金□神游□界。过慈舟于定水永竭昏河。挥惠剑于相材长被受□。□于亲族成□□洁远□枝罗俱沾润益。

        </div>
      </div>
    </div>
  </div>
</div>
<!--update:2025-08-30 09:25:32-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>