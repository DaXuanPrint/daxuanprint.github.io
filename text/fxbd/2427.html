<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说普贤菩萨陀罗尼经,普贤菩萨陀罗尼经全文在线阅读,普贤菩萨陀罗尼经全文在线下载,大玄古籍书库">
<meta name="description" content="一卷，赵宋法天译。说根本咒一与治病咒六。普贤菩萨入三昧，一切佛摩顶赞之，乃放光说咒。_普贤菩萨陀罗尼经_全文在线阅读_普贤菩萨陀罗尼经_全文在线下载_大玄古籍书库">
<title>普贤菩萨陀罗尼经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">普贤菩萨陀罗尼经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1443</span> <br/>
          说明： <span class="inputVal" id="bkdec">一卷，赵宋法天译。说根本咒一与治病咒六。普贤菩萨入三昧，一切佛摩顶赞之，乃放光说咒。</span> <br/>
          封面： <span class="inputVal" id="bkimg">Z_2427.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]普贤菩萨陀罗尼经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1443
[book_dec]一卷，赵宋法天译。说根本咒一与治病咒六。普贤菩萨入三昧，一切佛摩顶赞之，乃放光说咒。
[book_img]Z_2427.jpg


[book_title]佛说普贤菩萨陀罗尼经
西天译经三藏朝散大夫试鸿胪少卿传教大师臣法天奉　诏译
归依普遍虚空界　　三世清净平等因
性等法光正觉道　　变化人天利乐身
示居十地自在位　　行大施愿度众生
功德相严名普贤　　今说真言秘密教
尔时普贤菩萨摩诃萨。欲现广大变化而入三摩地。名三界大自在。入此三摩地已。从清净虚空界。现无数身犹如尘沙。普遍大千一切世界。
尔时一切佛刹所有一切如来。舒其右手摩普贤菩萨摩诃萨顶。赞言善哉善哉佛子。汝今当说一切佛母最上陀罗尼法。尔时普贤菩萨。身放千光普照十方。一切佛刹悉皆震动。即说陀罗尼。
怛你也(二合)他(引)唵(引)曩谟(引)曩摩娑怛嚩(二合)部嚩你(引)湿嚩(二合)啰摩贺(引)部(引)誐(引)野阿三摩三摩阿弥哆娑摩阿难陀娑摩誐誐曩娑摩怛里(二合)婆嚩娑摩(引)尾(引)沙娑摩波啰摩(引)啰他(二合)娑摩娑嚩(二合)婆(引)嚩娑摩怛他(引)誐哆娑摩阿啰惹娑摩输弟娑摩没驮娑摩达里摩(二合)怛他(引)誐哆(引)娑摩僧贺尾沙摩娑摩曀迦曩野娑(引)誐啰尾输驮(引)路(引)迦呬呬罗没驮(二合)罗没驮(二合)尾惹野尾惹野暗(引)钵啰(二合)设讫哆(二合)曩野(引)曩野憾唧啰(引)地瑟吒(二合)曩三部(引)誐暗娑曩(引)罗野(引)罗野达里摩(二合引)誐啰(二合)驮啰驮啰惹野惹野吽吽驮摩驮摩娑嚩(二合引)贺(引)
尔时普贤菩萨摩诃萨。说此陀罗尼已。佛即观彼菩萨之身。是过去先佛。为悲慜一切众生现变化身。满于三界诸世间中。尔时诸大菩萨。及天人阿修罗等。从一切金刚峰起。离自金宝庄严大富贵座。来菩萨前而自唱言。南无大慈大悲无边大功德海最上成佛大陀罗尼法。善能饶益过去未来现在三界无数众生。令得安住大法之位。佛言若人闻此大陀罗尼法。经无边劫所作之罪皆悉除灭。亦能枯竭烦恼大海。摧坏我见高山。譬如有人见百千佛。经无边劫所作善根。亦不能及此真言功德。此大陀罗尼是一切如来心圆满大功德海。而能出生菩提智种。成就一切智地。而诸佛法皆不能及。此大陀罗尼名号。假使百千那由他俱胝劫亦难得闻。若有人于此经典。受持读诵恭敬供养。彼等众生善解总持。能活慧命住如来位。成就一切功德。若有人读诵此经。一遍二遍乃至三遍。彼人得最上功德。能灭一切罪能断一切烦恼。复得值遇诸佛如来。不受一切忧愁苦恼。若于寂静之处独树之下。一心持诵。彼人获得一切成就之法众所爱敬。若有人于大林野结跏趺坐。诵此经典满于七边。彼人不久得大禅定。断一切烦恼。复得普贤菩萨结跏趺坐而现于前。若人随自力分以香华供养诵此陀罗尼。乃至困卧睡眠。于其梦中见普贤菩萨。舒其右手放法光明。灌照身心作如是言。善哉善哉佛子。如来大曼拏罗转身。而得大菩萨位。身心安乐。具大福德智慧。常得见于普贤菩萨摩诃萨。若人以慈悲心。为一切众生读诵此经。彼人得十波罗蜜圆满。灭除一切烦恼罪垢。复得天人卫护如来赞言。佛子汝若依行。不久当入普贤之地。
佛说普贤菩萨陀罗尼经

        </div>
      </div>
    </div>
  </div>
</div>
<!--update:2025-08-30 09:29:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>