<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,佛母出生三法藏般若波罗蜜多经全文在线阅读,佛母出生三法藏般若波罗蜜多经全文在线下载,大玄古籍书库">
<meta name="description" content="二十五卷，赵宋施护译。有三十二品，与道行般若经同本。_佛母出生三法藏般若波罗蜜多经_全文在线阅读_佛母出生三法藏般若波罗蜜多经_全文在线下载_大玄古籍书库">
<title>佛母出生三法藏般若波罗蜜多经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">佛母出生三法藏般若波罗蜜多经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]139084</span> <br/>
          说明： <span class="inputVal" id="bkdec">二十五卷，赵宋施护译。有三十二品，与道行般若经同本。</span> <br/>
          封面： <span class="inputVal" id="bkimg">Z_353.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]佛母出生三法藏般若波罗蜜多经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]139084
[book_dec]二十五卷，赵宋施护译。有三十二品，与道行般若经同本。
[book_img]Z_353.jpg


[book_title]卷一
△了知诸行相品第一之一
如是我闻，一时佛在王舍城鹫峰山中。与大刍众千二百五十人俱。皆是阿罗汉。一切漏尽无馀烦恼。心善解脱慧善解脱如大龙王。诸有所作皆悉具足。舍彼重担得大善利。尽诸有结正智无碍。心住寂静已得自在。唯一尊者住补特伽罗。所谓阿难。
尔时世尊告尊者须菩提言：随汝乐欲为诸菩萨摩诃萨。如其所应宣说般若波罗蜜多法门。是时尊者舍利子即起是念。今尊者须菩提为以自智慧辩才。而为宣说菩萨摩诃萨般若波罗蜜多耶。为以佛威神及加持力而为说耶。
尔时尊者须菩提承佛威神知舍利子於如是色如是心有所思念。既知是已即告舍利子言：汝今当知。世尊所有声闻弟子。於诸法中若自宣说或为他说。一切皆是佛威神力。何以故？佛所说法若於是中能修学者，彼能证得诸法自性。以证法故有所言说。皆与诸法无所违背。是故舍利子，佛所说法顺诸法性。诸善男子当如是知。
尔时尊者须菩提白佛言：世尊，佛作是言：令我随所乐欲。如其所应宣说菩萨摩诃萨般若波罗蜜多。世尊，以何等义名为菩萨。当说何法为菩萨法。世尊，我不见有法名为菩萨。亦不见有法名为般若波罗蜜多。以是义故。若菩萨及菩萨法。皆无所有不可见不可得。般若波罗蜜多亦无所有不可见不可得。我当为何等菩萨教何等般若波罗蜜多。世尊，若菩萨摩诃萨闻作是说。心无所动不惊不怖亦不退没。是即名为教菩萨摩诃萨般若波罗蜜多。是即了知般若波罗蜜多。是即安住般若波罗蜜多。
复次世尊，菩萨摩诃萨行般若波罗蜜多时。观想般若波罗蜜多时。应如是学。而彼菩萨虽如是学。不应生心我如是学。何以故？彼心非心心性净故。
尔时尊者舍利子白须菩提言：云何须菩提，有彼心非心不。须菩提言：舍利子，於汝意云何。若心非心於有於无为可得耶。舍利子言：不也须菩提，是时须菩提告舍利子言：若心非心於有於无不可得者，汝今何故作如是言有心非心耶。舍利子言：何名非心性。须菩提言：一切无所坏远离诸分别。是为非心性尔时尊者舍利子赞须菩提言：善哉善哉！须菩提，诚如佛说。汝於无诤三昧行中最胜第一。若菩萨摩诃萨如是学者，即得不退转於阿耨多罗三藐三菩提。当知是菩萨摩诃萨不离般若波罗蜜多。若有人欲学声闻法者，当於此般若波罗蜜多听受读诵记念思惟如说修行。是即於此般若波罗蜜多修学相应。若欲学缘觉法者，当於此般若波罗蜜多听受读诵记念思惟如说修行。是即於此般若波罗蜜多修学相应。若欲学菩萨法者，当於此般若波罗蜜多听受读诵记念思惟如说修行。是即於此般若波罗蜜多善巧方便。而得具足诸菩萨法聚集相应。何以故？此般若波罗蜜多广说一切菩萨藏法。若菩萨摩诃萨如是学者於菩萨法是即相应。若欲修学阿耨多罗三藐三菩提法者，当於此般若波罗蜜多听受读诵记念思惟如说修行。是即於此般若波罗蜜多。方便具足集诸佛法。何以故？此般若波罗蜜多广说一切阿耨多罗三藐三菩提法。若菩萨摩诃萨如是学者，於无上法而得相应。
尔时尊者须菩提白佛言：世尊，所言菩萨摩诃萨者，我不可见亦不可得。而菩萨但有名字。世尊，即此名字亦不可见不可得。般若波罗蜜多亦但有名字不可见不可得。当为何等菩萨教何等般若波罗蜜多。以是义故我即生疑。世尊，我於名字中求菩萨摩诃萨毕竟不可得。而彼名字无住处非无住处。无决定无不决定。何以故？彼名字性无所有故。是故无住处非无住处。无决定无不决定。若菩萨摩诃萨闻此甚深般若波罗蜜多。於无所动不惊不怖亦不退没。当知是菩萨摩诃萨不离般若波罗蜜多。住菩萨地而不退转。善住无住相应。
复次世尊，若菩萨摩诃萨行般若波罗蜜多时。观想般若波罗蜜多时。不住於色不住受想行识。何以故？若住於色即行色行。非行般若波罗蜜多。若住受想行识即行受想行识。非行般若波罗蜜多。何以故？住於诸法即不能受般若波罗蜜多。与般若波罗蜜多而不相应。不能圆满般若波罗蜜多。不能成就一切智。何以故？般若波罗蜜多不受於色不受受想行识。若不受色即非色。不受受想行识即非受想行识。是故般若波罗蜜多亦无所受。菩萨摩诃萨於无受法中当如是行。此即名为菩萨摩诃萨。一切法无受三摩地。广大圆满无量决定。不为一切声闻缘觉所坏。世尊，彼一切智。无有相无所龋若有相可取者，彼室哩尼迦波哩没啰惹迦。如是等人於一切智不应生信。何以故？此人於一切智而生信解。以有量智入如是法。不受於色不受受想行识。不以喜乐法为智所观。不以内色为智所观。不以外色为智所观。不以内外色为智所观。亦不离内外色为智所观。如是不以内受想行识为智所观。不以外受想行识为智所观。不以内外受想行识为智所观。亦不离内外受想行识为智所观。而彼室哩尼迦等。於如是法及一切智智深生信解。於诸法性而得解脱。又於一切法无取无非龋乃至涅盘亦无取无非龋世尊，修菩萨法者，虽於色受想行识而无所受。彼未圆满如来十力四无所畏十八不共法。亦不中道取证涅盘。是故世尊，菩萨摩诃萨应如是了知般若波罗蜜多。
复次世尊，若菩萨摩诃萨行般若波罗蜜多时。观想般若波罗蜜多时应作是观。何法是般若波罗蜜多。般若波罗蜜多为何等相。诸法无所生亦复无所得。般若波罗蜜多其云何有。若菩萨作是观时。心无所动不惊不怖亦不退没。当知是菩萨摩诃萨不离般若波罗蜜多。
尔时尊者舍利子白须菩提言：若诸色法离色自性。受想行识离受想行识自性。般若波罗蜜多离般若波罗蜜多自性。一切智复离般若波罗蜜多自性。般若波罗蜜多复离一切智自性。一切智离一切智自性者，云何说。菩萨摩诃萨不离般若波罗蜜多。须菩提言：舍利子，如是如是，一切色法离色自性。受想行识离受想行识自性。乃至一切智离一切智自性。般若波罗蜜多相离般若波罗蜜多相自性。诸相离诸相自性。无性亦离自性尔时尊者舍利子复白须菩提言：云何须菩提，若菩萨摩诃萨是中学者彼能成就一切智不。须菩提言如是如是，舍利子，若菩萨摩诃萨如是学者彼能成就一切智。何以故？诸法无生亦非无生。菩萨摩诃萨能如是了知。如是行者即能随顺亲近彼一切智。身心清净诸相清净。在在处处严净佛土。成熟有情具诸佛法。是为菩萨摩诃萨修行般若波罗蜜多近一切智。
复次尊者须菩提言：若有菩萨摩诃萨行於色法此为行相。若行色相此为行相。若生色行此为行相。若灭色行此为行相。若坏色行此为行相。若空色行此为行相。我行诸行亦是行相。我行菩萨行亦是行相。於菩萨法我有所得亦是行相。如是若行受想行识此为行相。若行受想行识相此为行相。若生受想行识此为行相。若灭受想行识此为行相。若坏受想行识此为行相。若空受想行识此为行相。我行诸行亦是行相。我行菩萨行亦是行相。於菩萨法我有所得亦是行相。若作是念能如是行乃名行般若波罗蜜多亦是行相若如是行者当知此菩萨未能具足善巧方便尔时尊者舍利子白须菩提言：当云何行是为菩萨摩诃萨行般若波罗蜜多。须菩提言：舍利子，若菩萨摩诃萨不行於色不行色相。不行色生不行色灭。不行色坏不行色空。不行我行不起我行。菩萨行如是，不行受想行识。不行受想行识相。不行受想行识生。不行受想行识灭。不行受想行识坏。不行受想行识空。不行我行不起我行。菩萨行不作是念。若如是行乃名行般若波罗蜜多。若如是者是名菩萨摩诃萨行般若波罗蜜多。而彼菩萨摩诃萨虽如是行。即不念我行不念我不行。不念我亦行亦不行。不念我非行非不行。又复不念有所行。不念无所行。不念亦有所行亦无所行。不念非有所行非无所行。何以故？一切法无念无取无非龋此名菩萨摩诃萨一切法无受三摩地。广大圆满无量决定。不为一切声闻缘觉所坏。此三摩地遍入一切三摩地行。若菩萨摩诃萨能如是行者，速得成就阿耨多罗三藐三菩提。
是时尊者须菩提，承佛威神作如是言：若菩萨摩诃萨虽行无数三摩地而无行相。虽见无数三摩地而无所见。彼菩萨不作是念。此三摩地我已入。此三摩地我当入。此三摩地我今入。如是一切时一切处一切种。离一切相而无所生。若如是者当知是菩萨已从先佛。得授阿耨多罗三藐三菩提记。
尔时尊者舍利子白须菩提言：若菩萨摩诃萨於三摩地无所行相。彼得如来应供正等正觉。与授阿耨多罗三藐三菩提记者，而此三摩地为有所观不。须菩提言：不也舍利子，何以故？彼三摩地性无所有。离诸分别及所了知。
尔时世尊赞言：善哉善哉！须菩提，如是如是，须菩提，如佛世尊威神辩才及加持力。如是宣说诸菩萨摩诃萨当如是行如是修学。何以故？若菩萨摩诃萨如是学者，是为修学般若波罗蜜多。
是时尊者舍利子白佛言：世尊，若菩萨摩诃萨如是修学。是即修学般若波罗蜜多耶。佛言：舍利子，如是如是，若菩萨摩诃萨如是学者，是为修学般若波罗蜜多。舍利子白佛言：世尊，若菩萨摩诃萨如是修学当学何法。佛言：舍利子，若菩萨摩诃萨了法无所有亦复无所学。是为修学。何以故？彼一切法皆无所有。而诸愚异生於无法中分别执著。舍利子白佛言：世尊，若法无所有今云何有。佛言：舍利子，诸法无所有今如是有。彼诸愚异生於无法中以不了故说为无明。是故执著无明。以执著故起分别心。由分别故堕於二边。如是展转於一切法。种种分别起所得相。彼分别已依於二边而生执著。是故分别过去诸法。分别未来诸法。分别现在诸法。以诸分别故执著名色。舍利子，彼诸异生不了诸法无所有性起分别者，於如实道不能了知亦不能见。由不知见故不出三界。於实际法不能安住亦不生信。是故堕彼愚异生数。
尔时尊者舍利子复白佛言：世尊，若菩萨摩诃萨如是学者是学一切智不。佛言：舍利子，菩萨摩诃萨如是学者非学一切智。菩萨摩诃萨如是学者亦学一切智。如是学者亦学一切法。得近一切智成就一切智。
是时尊者须菩提白佛言：世尊，若有幻人作是问言：云何修学一切智。云何亲近一切智。云何成就一切智。彼若作是问我当云何答。佛言：须菩提，我今问汝随汝意答。须菩提言：善哉世尊，愿乐欲闻。佛言：须菩提，於汝意云何。幻异於色色异幻不。如是幻异受想行识。受想行识异於幻不。须菩提言：不也世尊，异幻非色异色非幻。彼幻即色彼色即幻。受想行识亦复如是，佛言：须菩提，於意云何。所有五取蕴是菩萨不。须菩提言：如是世尊，如是善逝。佛告须菩提，当知五取蕴即是幻人。何以故？说色如幻受想行识亦如幻。彼色受想行识。即是六根五蕴。是故菩萨摩诃萨亦如幻。若欲修学般若波罗蜜多者，当如幻学即得阿耨多罗三藐三菩提。
须菩提白佛言：世尊，若有初住大乘菩萨。闻作是说得无惊怖耶。佛言：须菩提。彼初住大乘菩萨若随恶知识。即於是法闻已惊怖。而彼菩萨若随善知识。即闻是法不生惊怖。须菩提白佛言：世尊，云何名为菩萨摩诃萨恶知识。佛言：若有教令远离般若波罗蜜多者，是为菩萨恶知识。何名菩萨善知识。佛言：若於般若波罗蜜多。自所宣说转教他人。复为他人广示魔业及魔过失。劝令觉了觉已复令远离。又复劝令不离诸佛。须菩提当知。是人被大乘铠大乘庄严安住大乘。是为菩萨摩诃萨善知识。须菩提白佛言：世尊，如佛所说，菩萨摩诃萨被大乘铠大乘庄严安住大乘。世尊，当说何句义是菩萨义。佛言：须菩提，当知非句义是菩萨义。何以故？菩萨於一切法无所障碍。於一切法如实了知。乃至阿耨多罗三藐三菩提亦无障碍亦如实知。此说为菩萨义。又复世尊，云何得名摩诃萨。佛言：於有情聚中而为最上。以是义故名为摩诃萨。
尔时尊者舍利子白佛言：世尊，我亦乐说摩诃萨义。佛言：随所乐说今正是时，舍利子言所有我见。众生见。命者见。补特伽罗见。诸有趣见。断见。常见。及有身见。若离如是等见为众生说法者是为摩诃萨。
尔时尊者须菩提白佛言：世尊，我亦乐说摩诃萨义。佛言：随所乐说今正是时，须菩提言：若菩提心。一切智心。无漏心。无等心。无等等心。於如是心无碍无著。不为一切声闻缘觉所坏。以是义故名为摩诃萨。由此入於菩萨摩诃萨数时尊者舍利子白须菩提言：云何彼心无碍无著须菩提言：以无心故心无障碍亦无所著。舍利子言：心义云何。须菩提言：舍利子，心於有无为可生耶。为可得耶。舍利子言：不也须菩提，是时须菩提告舍利子言：心於有无若不可得者，何故於心有所说耶。尊者舍利子赞须菩提言：善哉善哉！须菩提，诚如佛说。汝於无诤三昧行中最胜第一尔时尊者满慈子白佛言：世尊，我亦乐说摩诃萨义。佛言：随所乐说今正是时，满慈子言：摩诃萨者所谓被大乘铠以大乘法而自庄严安住大乘。是故说为摩诃萨义。是时须菩提白佛言：世尊，所言菩萨摩诃萨被大乘铠者，以何义故名大乘铠。佛言：若菩萨摩诃萨作如是念。我应度无量无数众生令至涅盘。虽度如是众生。已於诸众生无所度想。而无一众生得涅盘者，何以故？一切法性本如是故离诸起作。须菩提，譬如幻师於四衢道以其幻法出多人聚出已即隐。须菩提。於汝意云何。是诸幻人有所从来有其实不。有所灭去有所坏不。须菩提言：不也世尊，佛言：须菩提，菩萨摩诃萨亦复如是，虽度无量无数众生令至涅盘。而实无众生有所度者若菩萨摩诃萨闻作是说不生惊怖。当知是菩萨摩诃萨被大乘铠而自庄严。
尔时尊者须菩提白佛言：世尊，如我解佛所说义。菩萨摩诃萨若如是了知者，是为被大乘铠勇猛坚固而善庄严。佛言：须菩提，如是如是，何以故？彼一切智是无为无作法。为利众生故起诸方便。而彼众生亦是无为无作法。须菩提言：诚如佛说。所以者何。色无缚无解。受想行识亦无缚无解。世尊，色真如无缚无解。受想行识真如亦无缚无解。
尔时尊者满慈子白须菩提言：如尊者所说，色无缚无解。受想行识无缚无解。色真如无缚无解。受想行识真如无缚无解者，此中何等是色无缚无解。何等是受想行识无缚无解。何等是色真如无缚无解。何等是受想行识真如无缚无解。须菩提答言：满慈子。汝今当知。幻人色无缚无解。幻人受想行识无缚无解。幻人色真如无缚无解。幻人受想行识真如无缚无解。何以故？无所有故无缚无解。离故无缚无解。不生故无缚无解。若菩萨摩诃萨如是了知者，是即安住大乘被大乘铠大乘庄严。即时尊者满慈子。闻是说已默然而祝
尔时尊者须菩提白佛言：世尊，如佛所言：菩萨摩诃萨安住大乘被大乘铠大乘庄严。世尊以何义故为名大乘。菩萨云何了知。是乘从何所出。出已於何所祝佛告须菩提，大乘者无限量无分数无边际。以是义故名为大乘。菩萨摩诃萨即如是了知。又言大乘从何所出住何处者，是乘从三界出住波罗蜜多。彼无所著故即住一切智。从是出生菩萨摩诃萨。
复次须菩提，若法无所出亦复无所祝以无住故即一切智无住相应。又此大乘亦无所有即无所出。无出故如是出。所以者何。若有所出若无所出。如是二法俱不可得而无所生。乃至一切法中。无法可出亦无非法可出。须菩提，菩萨摩诃萨般若波罗蜜多如是出生。
尔时尊者须菩提白佛言：世尊，如佛所说，彼大乘法於一切世间天人阿修罗中。而为最胜与虚空等。如彼虚空能受无量无数众生。彼大乘法亦复如是，能受无量无数众生。世尊，菩萨摩诃萨於大乘法不见有来不见有去亦无住处。前际不可得後际不可得中际不可得。三世平等无所生故。是故大乘义如是说。
尔时世尊赞言：善哉善哉！须菩提，如是如是，须菩提，菩萨摩诃萨於大乘法如是修学。彼菩萨摩诃萨即得成就一切智。

[book_title]卷二
△了知诸行相品第一之二
尔时尊者满慈子白佛言：世尊，佛令须菩提说般若波罗蜜多。何故於今说大乘法。时尊者须菩提即白佛言：世尊，我所说大乘将无违彼般若波罗蜜多耶。佛言：不也须菩提，如汝所说随顺般若波罗蜜多。
是时须菩提承佛神力白佛言：世尊，我於前後中际求菩萨摩诃萨了不可得。何以故？色无边。故菩萨摩诃萨亦无边。受想行识无边故菩萨摩诃萨亦无边。色是菩萨无所有故不可得。受想行识是菩萨无所有故不可得。世尊，如是一切时一切处一切种。求菩萨摩诃萨毕竟不可得。般若波罗蜜多亦不可见不可得。乃至一切智亦不可见不可得。如是一切法於一切时一切处一切种。皆不可见不可得。云何为法云何为非法。当以何法教入般若波罗蜜多。世尊，菩萨但有名字。般若波罗蜜多亦但有名字。而彼名字亦无所生。世尊，如说我我法毕竟无所生。我无自性故一切法亦尔。此中云何色无著无生。云何受想行识无著无生。一切法无性故无著无生。以法无性故一切法无生。是故无生亦无生。我今即以无生法。教入般若波罗蜜多。世尊，若离无生法求一切法。乃至佛菩萨法了不可得。何以故？若离无生法者，菩萨摩诃萨无能成就彼菩提行。世尊，若菩萨摩诃萨闻作是说心无所动。不惊不怖亦不退没。当知是菩萨摩诃萨行般若波罗蜜多。观想般若波罗蜜多。世尊，若菩萨摩诃萨於般若波罗蜜多。若行若观想时不受於色。不见色生不见色灭。如是不受受想行识。不见受想行识生不见受想行识灭。何以故？若色无生即非色。若色无灭即非色。此无生与色无二无别。无灭与色亦无二无别。若说色即是无二法。若受想行识无生即非受想行识。若受想行识无灭即非受想行识。此无生与受想行识无二无别。无灭与受想行识亦无二无别。若说受想行识即是无二法。世尊，菩萨摩诃萨於般若波罗蜜多。如是观已，即於色受想行识。无所受无所生无所灭。乃至一切法一切相亦复如是，何以故？若色受想行识无生无灭即非色受想行识。此色受想行识与无生无灭无二无别。若说色受想行识即是无二法。尔时尊者舍利子白须菩提言：如我解尊者须菩提所说义。菩萨即是无生法。若如是者云何菩萨为利众生故。有难行行及难行想。须菩提言：舍利子，我不欲令菩萨摩诃萨有难行行及难行想。何以故？若有难行想即不能利益无量无数众生。若於一切众生。生易想乐想父想母想及彼子想。如是即能利益无量无数众生。菩萨摩诃萨於一切众生当生如是想。我於一切时一切处解脱一切苦。一切众生亦如是，於一切时一切处解脱一切苦。於一切处不舍众生。普令众生解脱苦蕴。於诸心意不生过失。菩萨摩诃萨於诸众生若生如是心。即无难行行无难行想。舍利子，菩萨摩诃萨应生如是心。如我於一切时一切处一切种。毕竟无所有不可得故。彼一切法於一切时一切处一切种。亦毕竟无所有不可得。如是即於内外一切法生无所有想。若菩萨摩诃萨以如是心行。即无难行行无难行想。
复次尊者舍利子，汝先所言菩萨无生。如是如是，菩萨实无生。舍利子言：若菩萨无生。彼菩萨法岂无生耶。须菩提言：菩萨法亦无生。舍利子言：若菩萨法无生者，彼一切智为无生不。须菩提言：一切智无生。舍利子言一切智法为无生不。须菩提言：一切智法亦无生。舍利子言：若一切智法亦无生者，彼诸异生是无生不。须菩提言：诸异生类亦复无生。又言彼异生法为无生不。须菩提言：诸异生法亦即无生。尊者舍利子白须菩提言：若菩萨菩萨法。一切智一切智法。异生异生法皆无生者，彼菩萨摩诃萨得一切智即是无生。得无生耶。尊者须菩提言：舍利子，我不欲令无生法有所得。何以故？无生法不可得故。舍利子言：无生法不得无生耶。须菩提言：如是如是，无生法不得无生。舍利子言：若彼法无生。无生亦无生不。须菩提言：生法无生。无生亦无生。舍利子言：若无生亦无生者，汝所言所乐说为生为无生。须菩提言：乐说亦无生。舍利子言：若乐说无生者所言无生不。须菩提言：所言所乐说一切皆无生。尊者舍利子赞须菩提言：善哉善哉！须菩提，汝於说法人中最胜第一。何以故？随有所问而悉能答。於诸法相无动无坏。须菩提言：舍利子，法本如是，佛诸弟子於无依止法中。随有所问而悉能答於诸法相无动无坏。何以故？一切法无所依止。舍利子白须菩提言：若一切法无所依止。菩萨摩诃萨依何波罗蜜多。须菩提言：依般若波罗蜜多。舍利子当如实知。彼一切法无依止故。诸波罗蜜多亦复如是，若菩萨摩诃萨闻此甚深般若波罗蜜多时应作是念。无说无示无闻无得。心无所动无所求相无所持相。当知是菩萨摩诃萨行无数般若波罗蜜多行不离是念。
尔时尊者舍利子白须菩提言：云何菩萨摩诃萨行般若波罗蜜多不离是念。若菩萨摩诃萨不离是念。即得不离般若波罗蜜多行。若菩萨摩诃萨不离般若波罗蜜多行。即得不离是念。须菩提，若菩萨摩诃萨不离是行不离是念者，彼一切众生亦应得不离般若波罗蜜多行。何以故？一切众生亦不离是行不离是念。须菩提言：舍利子，如汝所说成就我义。何以故？众生无性故当知念亦无性。众生离故当知念亦离。众生无心故当知念亦无心。众生无觉了故当知念亦无觉了。众生知如实义故念亦知如实义。舍利子，我欲令诸菩萨摩诃萨如是行般若波罗蜜多。
△帝释天主品第二
尔时帝释天主。与四十千天众俱来会中。四大天王与二十千天众。娑婆世界主大梵天王与十千梵众。净居天子与千天众。如是等皆来集会。彼诸天子所有业报光明。以佛威神胜光明故皆悉不现。
是时帝释天主白尊者须菩提言：我等诸天乃至梵众。皆悉来集乐欲听受。尊者须菩提，为诸菩萨摩诃萨宣说般若波罗蜜多。令诸菩萨云何安祝云何修学云何相应。须菩提言：憍尸迦。今此天子众中。以佛威神加持力故。若有未发阿耨多罗三藐三菩提心者应当发心。若已入正位者，即不堪任发阿耨多罗三藐三菩提心。何以故？彼於轮回有所缚故。如是等人若有能发阿耨多罗三藐三菩提心者，我亦随喜劝令发心。於其善根使不断绝。
尔时世尊赞言：善哉善哉！须菩提，汝善劝导诸菩萨摩诃萨。令於般若波罗蜜多而得相应。须菩提白佛言：世尊，佛於众生有大恩德。我今为报佛恩故如是劝导。何以故？过去如来应供正等正觉所有弟子。亦为报佛恩故劝导诸菩萨摩诃萨。令诸菩萨如其梵行住真实法。亦教成就般若波罗蜜多。以如是行故发生无上智。世尊，我今亦如是摄受护持诸菩萨摩诃萨。以我如是摄受护持因缘力故诸菩萨摩诃萨速得成就阿耨多罗三藐三菩提。
尔时尊者须菩提告帝释天主言：汝等谛听。如理思惟。我今宣说菩萨摩诃萨般若波罗蜜多安住空法。令诸菩萨被大乘铠大乘庄严。当知般若波罗蜜多所谓不住五蕴。不住眼根不住色境。不住眼识不住眼触亦复不住眼触所生诸受。如是不住耳鼻舌身意根。不住声香味触法境。不住耳鼻舌身意识。不住耳触乃至意触。亦复不住耳触乃至意触所生诸受。不住地水火风空识界。不住念处正勤神足根力觉道。不住须陀洹果。不住斯陀含果。不住阿那含果。不住阿罗汉果。不住缘觉果。不住佛地。以如是不住五蕴乃至不住佛地故。不住色受想行识若常若无常。不住色受想行识若苦若乐。不住色受想行识若空若不空。不住色受想行识若我若无我。不住色受想行识若净若染。不住色法有所得空。不住受想行识有所得空。不住须陀洹无为果。不住斯陀含无为果。不住阿那含无为果。不住阿罗汉无为果。不住缘觉无为果。不住佛法。不住须陀洹福田。不住须陀洹七往来身。不住斯陀含福田。不住斯陀含毕竟一来此世尽苦边际。不住阿那含福田。不住阿那含不还此世於彼涅盘。不住阿罗汉福田。不住阿罗汉现世入於无馀涅盘。不住缘觉福田。不住缘觉出过声闻不及佛地而趣涅盘。不住诸佛最上福田。不住佛法出过异生及声闻缘觉地。利益无量无数众生。复令无量无数百千俱胝那庾多众生。不趣声闻缘觉无馀涅盘。决定趣证正等正觉无上涅盘建立佛事。诸如是等皆悉不住尔时尊者舍利子即起是念。若诸如来出过异生及声闻缘觉地。利益无量无数众生。复令无量无数百千俱胝那庾多众生。不趣声闻缘觉无馀涅盘。决定趣证正等正觉无上涅盘。建立佛事。於如是法皆不住者当於何祝
是时尊者须菩提，承佛威神知其念已，即谓尊者舍利子言：舍利子，於汝意云何。如来应供正等正觉有法可住不。舍利子言：不也须菩提，如来应供正等正觉无法可祝何以故？彼无住心名为如来。不住有为界不住无为界。不住彼中故。须菩提告言：如是如是，舍利子，诸菩萨摩诃萨应当如彼如来应供正等正觉所住而祝如是住者非有所住非无所祝非为决定非不决定。菩萨摩诃萨如是学者，而善安住无住相应。菩萨摩诃萨如是学者，是行般若波罗蜜多行。
尔时会中有诸天子作是思惟。诸夜叉众所有语言文字章句尚可了知。而尊者须菩提所说诸法。我等天众无能解了。时须菩提知诸天子於其色心所思念已，告诸天子言：汝等当知。彼一切法无说无示无闻无得。离诸分别无所了知。是时诸天子众复作是念。如尊者须菩提所说转复难解。广大深远最上微妙。我等天众难可得入。
尔时尊者须菩提又复知诸天子心所念已，即时告言：汝等当知。若欲得须陀洹果。欲住须陀洹果者当住是忍。若欲得斯陀含果欲住斯陀含果。若欲得阿那含果欲住阿那含果。若欲得阿罗汉果欲住阿罗汉果。若欲得缘觉果欲住缘觉果。若欲得阿耨多罗三藐三菩提果。欲住阿耨多罗三藐三菩提果者皆住是忍。时诸天子闻是说已又复思惟。当有何人能听受尊者须菩提说法。时须菩提承佛威神。又知其念。重复告言：诸天子众汝等当知。彼诸幻人而能听受我所说法。何以故？彼於诸法无闻无证。是时诸天子众白须菩提言：云何尊者，一切众生为如幻不。须菩提言：一切众生皆悉如幻亦复如梦。所以者何。一切众生与其幻梦无二无别。以如是故彼一切法亦如幻梦。所有须陀洹须陀洹果。斯陀含斯陀含果。阿那含阿那含果。阿罗汉阿罗汉果。缘觉缘觉果。皆如幻如梦。彼阿耨多罗三藐三菩提果亦如幻如梦。
尔时诸天子众复白尊者须菩提言：若阿耨多罗三藐三菩提。说如幻梦者，彼涅盘法亦如幻梦耶。须菩提言：如是涅盘亦如幻梦况馀法耶。诸天子言：彼涅盘法何故亦说如幻梦耶。须菩提言：若复有法过涅盘者我亦说为如幻如梦。何以故？而彼幻梦与涅盘法无二无别故。
尔时尊者舍利子，尊者满慈子。尊者摩诃俱絺罗。尊者摩诃迦旃延。尊者摩诃迦叶。如是等大声闻众，并诸菩萨摩诃萨众。俱白尊者须菩提言：如尊者所说般若波罗蜜多。何人能受其义。是时阿难。即告众言：所有不退转菩萨摩诃萨具正见人。及彼漏尽诸阿罗汉。当知是等。於须菩提所说般若波罗蜜多能受其义。
尔时须菩提告诸众言：我所说般若波罗蜜多无能受者，何以故？此中无法宣说。无法表示无所分别无所了知。以无说示无了知故。般若波罗蜜多。如是宣说如是听受。
是时帝释天主即作是念。今尊者须菩提，宣说如是甚深正法。我当化诸妙华以散其上。作是念已即时化出无数妙华。散於尊者须菩提上。是时须菩提即作是念。此所化出无数妙华。我於三十三天上曾所未见。此华殊妙非树所生。时帝释天主知尊者须菩提心所念已，即白须菩提言：此华非生法。何以故？不从心生不从树出。须菩提言：憍尸迦。此华若不从树生又非心出者即是无生。若其无生即不名华。帝释天主即作是念。此尊者须菩提智慧甚深。於名句文而善宣说。随其所说不坏假名说如实义。作是念已即白须菩提言：如尊者所说，菩萨摩诃萨应如是学尔时尊者须菩提告帝释天主言：憍尸迦。如是如是，菩萨摩诃萨当如是学。如是学者不学须陀洹果。不学斯陀含果。不学阿那含果。不学阿罗汉果。不学缘觉果。若不学如是果是即学一切智安住佛法。如是安住者即学无量无边佛法。如是学者虽学色法无所增减。虽学受想行识亦无所增减。若於色受想行识不增减学者，即不取色学不取受想行识学。不舍色学不舍受想行识学。若法无取无舍即法无生无灭。若了一切法无取无舍无生无灭。如是学者是即名为学一切智。出生一切智。
尔时尊者舍利子白须菩提言：若菩萨摩诃萨。於法无所取故。学无生灭故。学者彼一切智。亦无所取故。学无生灭故。学菩萨摩诃萨。若如是学者，当为修学一切智不。须菩提言：如是如是，彼一切智乃至一切佛法。无所取无生灭。如是修学者，是为菩萨摩诃萨学一切智。
尔时帝释天主。白尊者舍利子言：菩萨摩诃萨。般若波罗蜜多当於何求。舍利子言：憍尸迦。菩萨摩诃萨般若波罗蜜多。当於须菩提所转中求。帝释天主言：尊者舍利子，彼须菩提所说般若波罗蜜多。是何神力所加持故。舍利子言：憍尸迦。当知是佛神力所加持故是时尊者须菩提，告帝释天主言：我所说般若波罗蜜多。当知皆是如来神力所加持故。所言菩萨摩诃萨般若波罗蜜多当於何求者，当知菩萨摩诃萨般若波罗蜜多。不应於色中求。不应离色中求。如是不应於受想行识中求。不应离受想行识中求。何以故？色非般若波罗蜜多。离色亦非般若波罗蜜多。受想行识非般若波罗蜜多。离受想行识亦非般若波罗蜜多。帝释天主言：尊者须菩提，大波罗蜜多是般若波罗蜜多耶。无量波罗蜜多是般若波罗蜜多耶。无边波罗蜜多是般若波罗蜜多耶。须菩提言：如是如是，憍尸迦。大波罗蜜多是谓般若波罗蜜多。无量波罗蜜多是谓般若波罗蜜多。无边波罗蜜多是谓般若波罗蜜多。何以故？色广大故般若波罗蜜多亦广大。受想行识广大故。般若波罗蜜多亦广大。色受想行识无量故。般若波罗蜜多亦无量。色受想行识无边故。般若波罗蜜多亦无边。
复次憍尸迦。缘无边故即般若波罗蜜多无边。以般若波罗蜜多无边故众生亦无边。以何义故名缘无边。所谓色受想行识。前际不可得中际不可得後际不可得。乃至一切法於前後中际亦不可得。以是义故名缘无边。即般若波罗蜜多无边。又复以何义故说众生无边。憍尸迦当知。前後中际无众生可得。帝释天主言：云何须菩提，彼众生界岂无边耶。须菩提言：众生无量算数不及。以是义故众生无边。帝释天主。复白尊者须菩提言：所言众生者以何义故名为众生。须菩提言：一切法义是众生义。憍尸迦。於汝意云何。当说何义为众生义。帝释天主言：如我意者，非法义是众生义。非非法义是众生义。当知众生无本无因无我无缘。而以方便立彼名字。须菩提言：憍尸迦。我先所说众生无边。於汝意云何。实有众生可说可示不。帝释天主言：不也须菩提，时须菩提言：若诸众生无有其实不可说示者，是故我说众生无边。憍尸迦。假使如来应供正等正觉。住寿如兢伽沙劫。以方便语言：说一切众生若已生若现生若当生。若已灭若现灭若当灭。而能说其边际不。帝释天主言：不也须菩提，何以故？一切众生本来清净。须菩提言：如是众生无边故。当知般若波罗蜜多亦无边。是时会中帝释天主大梵天王，及大世主并馀诸天。天女神仙众等。俱白佛言：快哉善哉！如来出世。尊者须菩提，能善宣说般若波罗蜜多。菩萨摩诃萨受持此法。若不离诸佛如来般若波罗蜜多者，我当尊敬如诸佛想。
尔时世尊，告帝释天主大梵天王并馀一切天仙众言：如是如是，汝等当知。我於往昔最上灯城燃灯如来应供正等正觉所修菩提行。我於尔时亦不离般若波罗蜜多。彼燃灯如来。即为我授阿耨多罗三藐三菩提记作如是言：汝於来世过阿僧祇劫当得成佛。号释迦牟尼如来应供正等正觉明行足善逝世间解无上士调御丈夫天人师佛世尊，是时帝释天主并诸天众。俱白佛言：希有世尊，希有善逝。此般若波罗蜜多能摄一切智。菩萨摩诃萨当如是学。
△宝塔功德品第三之一
尔时世尊，普告四众刍刍尼优婆塞优婆夷帝释天主等。欲界诸天众。大梵天王等。色界诸天众。乃至色究竟天。一切天子众。汝等当知。若有善男子善女人。於此甚深般若波罗蜜多法门能听受读诵。如说修行者，是人不为魔及魔民人非人等伺得其便。不为恶毒所能伤害。不以横夭舍其寿命复次若有善男子善女人。於此般若波罗蜜多。未能听受读诵者，所有已发阿耨多罗三藐三菩提心。诸天子众往彼人所为作护念。劝令於此般若波罗蜜多。听受读诵如说修行。
复次若有善男子善女人。於此般若波罗蜜多。受持读诵如说修行者，是人若在空室若入众中。若在树下及旷野处。若行道路及非道中乃至大海。如是等处若行若住若坐若卧。离诸怖畏诸天护念。
尔时四大天王白佛言：世尊，若有善男子善女人。於此般若波罗蜜多。听受读诵如说修行者，我当往彼护念其人。使令精进不生退屈。
尔时帝释天主白佛言：世尊，若善男子善女人。於此般若波罗蜜多。听受读诵如说修行者，我亦往护其人令无衰恼。
尔时大梵天王并诸梵众。俱白佛言：世尊，若善男子善女人。於此般若波罗蜜多。听受读诵如说修行者，我当往护其人令无衰恼尔时帝释天主复白佛言：希有世尊，此甚深般若波罗蜜多。善男子善女人受持读诵者，於现世中获如是功德。云何世尊，若人受持此般若波罗蜜多。而能摄诸波罗蜜多不。佛言：憍尸迦如是，若人受持此般若波罗蜜多。即能摄诸波罗蜜多。憍尸迦。此般若波罗蜜多。若人受持读诵者，所有功德广大甚深。汝当谛听。如善作意。当为汝说。帝释天主言：善哉世尊，愿为宣说。佛言：憍尸迦。我此般若波罗蜜多法门。不为一切恶法损恼破坏。若诸恶法起时欲生损恼。彼法即当渐自销灭。虽复暂起而不为害。何以故？憍尸迦当知。此善男子善女人。以受持读诵般若波罗蜜多功德力故。恶法虽生而自销灭。憍尸迦。譬如世间有诸毒蛇周行求食。见诸小虫即欲食啖。是时有药名为末祇能销诸毒。而彼小虫即诣药所。是时毒蛇闻是药气即自退还。彼诸小虫不为所食。何以故？此末祇药能销诸毒。憍尸迦。善男子善女人亦复如是，於此般若波罗蜜多受持读诵。自所宣说或为他说如说修行。是人不为一切恶法所能伤害恶法虽生即自销灭。何以故？当知皆是般若波罗蜜多功德力故。在在处处无所动转。般若波罗蜜多。能除贪等一切烦恼。而能趣证无上涅盘。憍尸迦。若有受持读诵此般若波罗蜜多者，彼四大天王，帝释天主。大梵天王，乃至诸佛菩萨。常护是人令无衰恼。
复次憍尸迦。若善男子善女人。受持读诵此般若波罗蜜多者，是人常出信顺语言：柔软语言：白净语言：不杂语言：不生忿怒。不为我慢所覆。常生慈心。不起恨恚忿等烦恼不令增长。彼善男子善女人常作是念。我为趣求阿耨多罗三藐三菩提故。於损恼法不应生瞋。何以故？瞋法若生诸根变异。调善色相非所和合。作是念已安住正念。憍尸迦。彼善男子善女人。以受持读诵般若波罗蜜多故。於现世中获如是功德。

[book_title]卷三
△宝塔功德品第三之二
尔时帝释天主复白佛言：希有世尊，菩萨摩诃萨。为回向故修学般若波罗蜜多。不以高心而生取相。佛言：如是如是，憍尸迦。若善男子善女人。於此般若波罗蜜多法门。受持读诵自所宣说。或令他说如说修行者，是人以其功德力故。若入军阵无所怯惧。勇猛坚固胜伏他军。乃至行住坐卧皆得吉祥。
复次憍尸迦。若善男子善女人。受持读诵此般若波罗蜜多者，是人於一切处。若行若止或遇刀杖等难。於彼人身无所伤害。乃至将失寿命不生怖畏。何以故？此般若波罗蜜多是广大明。此般若波罗蜜多是无量明。此般若波罗蜜多是无上明。此般若波罗蜜多是无等明。此般若波罗蜜多是无等等明。若善男子善女人修学如是明者，不念自恶不念他恶不念自他恶。憍尸迦当知。於此般若波罗蜜多受持读诵者，於现世中获是功德。又复菩萨摩诃萨学是明者，即能证得阿耨多罗三藐三菩提成就一切智智。以得阿耨多罗三藐三菩提故。即能观达一切众生种种心行。所言一切智智者谓诸明法。菩萨摩诃萨是中学者，无有少法而不能入。无有少法不能了知。无有少法不能证悟。是故得名一切智智。
复次憍尸迦。若有人能以此般若波罗蜜多。书写经卷供养受持。若自读诵或复转劝他人。乃至为人解说其义。是人不为一切人非人等伺得其便。诸佛菩萨常所护念。唯除过去诸业报应。憍尸迦。譬如大菩提场及菩提树周匝方隅。若人非人乃至傍生异类。皆不能入亦不能祝不能破坏作其过恶。何以故？所有过去未来现在如来应供正等正觉。皆於是处证佛菩提。憍尸迦。善男子善女人。受持读诵书写供养般若波罗蜜多亦复如是，若人非人不得其便。不能破坏出其过恶。何以故？若供养此般若波罗蜜多经处。随其方地即同造诸宝塔尊重供养瞻礼称赞憍尸迦当知。此般若波罗蜜多。於现世中有是功德尔时帝释天主白佛言：世尊，若有善男子善女人。书此般若波罗蜜多经尊重恭敬。置诸妙华烧香涂香末香及诸华鬘。乃至诸妙幡盖燃诸油灯。作如是等种种供养。
若复有善男子善女人。於如来应供正等正觉般涅盘後。收取舍利起妙宝塔。尊重恭敬瞻礼称赞。以诸香华灯涂幢幡宝盖。作如是等种种供养。彼善男子善女人所获福德。与前福德何者为多。佛言：憍尸迦。我今问汝随汝意说。於意云何。如来应供正等正觉。当学何法得如是身。证阿耨多罗三藐三菩提。成就一切智智。是时帝释天主白佛言：世尊，如来应供正等正觉。修学般若波罗蜜多法故。证得阿耨多罗三藐三菩提。成就一切智智。佛言憍尸迦。是故当知。佛不以是身故得如来果。以成就一切智智故得成如来。当知如来应供正等正觉。所有一切智智。从般若波罗蜜多生。复从般若波罗蜜多善巧方便生如来身。是故此身与一切智智而为依止。由一切智智为所依故即得佛身即得法身得僧伽身。是故一切众生。於如来身得瞻礼供养。乃至般涅盘後以佛舍利起塔供养。憍尸迦。彼善男子善女人。虽复如是起塔供养如来舍利。不如有人书此般若波罗蜜多经尊重恭敬。以香华灯涂幢幡宝盖种种供养。是善男子善女人得福甚多。何以故？供养此般若波罗蜜多者，是即供养一切智智。是故善男子善女人。若欲供养一切智智者，於此般若波罗蜜多。常当书写尊敬受持作诸供养尔时帝释天主白佛言：世尊，若阎浮提人。於此般若波罗蜜多。不能书写受持读诵。不自宣说不令他说。又复不能以诸香华幢幡宝盖尊敬供养。世尊，如是等人失大善利。不能成就广大果报。佛告帝释天主言：憍尸迦。於汝意云何。阎浮提中有几所人。於佛法僧得不坏信。帝释天主白佛言：世尊，此阎浮提人於佛法僧。得不坏信者其数甚少。佛言憍尸迦。如是如是，阎浮提人。少有能於佛法僧宝得不坏信。若於须陀洹果。斯陀含果。阿那含果。阿罗汉果。及缘觉果。其所证者，而亦甚少。於其阿耨多罗三藐三菩提心。若已发者能住不退。若现发者勇猛精进。若未发者当能发起。如是等人转复甚少。又复阎浮提人。少能於此般若波罗蜜多善住相应。少能於此般若波罗蜜多依法修行。少能於此般若波罗蜜多。心不退转住菩萨地。少能於此般若波罗蜜多。修行趣证阿耨多罗三藐三菩提。憍尸迦。若有能於此般若波罗蜜多听受读诵。自所宣说。或令他说如说修行。乃至尊重恭敬。以诸香华灯涂幢幡宝盖种种供养者，当知皆是已发阿耨多罗三藐三菩提心。住不退转菩萨地者，
又复憍尸迦。此阎浮提中有无量无数无边众生。发阿耨多罗三藐三菩提心行菩萨道。於汝意云何。憍尸迦。汝今当知。虽复有如是无量无数无边众生。发菩提心行菩萨道。於其中间若一若二住不退转地。何以故？此阎浮提有诸众生起下劣心生下劣想。智慧信解亦复下劣。是故起劣精进。於阿耨多罗三藐三菩提作难得想。不能起求而生懈担憍尸迦。若善男子善女人。乐欲速证阿耨多罗三藐三菩提果。成就最上乐者，是故应当於此般若波罗蜜多。发猛利心听受读诵。何以故？是善男子善女人应作是念。此般若波罗蜜多如来应供正等正觉。往昔修菩萨行时亦如是学。我今亦学是般若波罗蜜多。此般若波罗蜜多是我所师。憍尸迦。若佛住世若涅盘後。诸菩萨摩诃萨应当依止此般若波罗蜜多。
复次憍尸迦。若有善男子善女人。於如来应供正等正觉般涅盘後。以佛舍利造俱胝数七宝妙塔。是人乃至尽寿已来。以香华灯涂幢幡宝盖诸妙衣服。作如是等种种供养。又复尊重瞻礼称赞。憍尸迦。於汝意云何。是善男子善女人。以是供养因缘得福多不。帝释天主白佛言：甚多世尊，佛言：憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众。各各受持宣布演说。即得法眼不坏不灭。又复书此般若波罗蜜多经。置清净处生尊重心。以诸香华灯涂幢幡宝盖上妙衣服。作如是等种种供养。憍尸迦当知。此善男子善女人得福甚多复次憍尸迦。如前所说俱胝宝塔。且置是数。假使有人以佛舍利造七宝塔满阎浮提。是人乃至尽寿已来。以诸香华灯涂幢幡宝盖上妙衣服。作如是等种种供养。又复尊重瞻礼称赞。憍尸迦。於汝意云何。彼善男子善女人。以是因缘得福多不。帝释天主白佛言：甚多世尊，佛言憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众。各各受持宣布演说。即得法眼不坏不灭。又复书此般若波罗蜜多经。置清净处生尊重心。以诸香华灯涂幢幡宝盖上妙衣服。作如是等种种供养。憍尸迦。当知此善男子善女人得福甚多。
复次憍尸迦。如前所说造七宝塔满阎浮提。且置是数。假使有人以佛舍利造七宝塔满四大洲。是人乃至尽寿已来。以诸香华灯涂幢幡宝盖上妙衣服。作如是等种种供养。又复尊重瞻礼称赞。憍尸迦。於汝意云何。彼善男子善女人。以是因缘得福多不。帝释天主白佛言：甚多世尊，佛言：憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众。各各受持宣布演说。即得法眼不坏不灭。又复书此般若波罗蜜多经。置清净处生尊重心。以诸香华灯涂幢幡宝盖上妙衣服。作如是等种种供养。憍尸迦当知。此善男子善女人得福甚多。
复次憍尸迦。如前所说造七宝塔满四大洲。且置是数。憍尸迦。假使有人以佛舍利造七宝塔满小千世界。是人乃至尽寿已来。以诸香华灯涂幢幡宝盖。作如是等种种供养。又复尊重瞻礼称赞。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众。各各受持宣布演说。即得法眼不坏不灭。又复书此般若波罗蜜多经置清净处。以诸香华灯涂幢幡宝盖上妙衣服。作如是等种种供养。憍尸迦当知。此善男子善女人。得福甚多。
复次憍尸迦。如前所说造七宝塔满小千世界。且置是数。憍尸迦。假使有人以佛舍利造七宝塔满中千世界。是人乃至尽寿已来。以诸香华灯涂幢幡宝盖上妙衣服。作如是等种种供养。又复尊重瞻礼称赞。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众各各受持。即得法眼不坏不灭。又复书此般若波罗蜜多经置清净处。以诸香华灯涂幢幡宝盖上妙衣服。作如是等种种供养。憍尸迦当知。此善男子善女人得福甚多。
复次憍尸迦。如前所说造七宝塔满中千世界。且置是数。憍尸迦。假使有人以佛舍利造七宝塔满三千大千世界。是人乃至尽寿已来。以诸香华灯涂幢幡宝盖上妙衣服。作如是等种种供养。又复尊重瞻礼称赞。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。若有善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众各各受持。即得法眼不坏不灭。又复书此般若波罗蜜多经置清净处。以诸香华灯涂幢幡宝盖上妙衣服。作如是等种种供养。憍尸迦。当知此善男子善女人。得福甚多。
复次憍尸迦。如前所说造七宝塔。满三千大千世界。且置是数。憍尸迦。假使三千大千世界满中众生。各各以佛舍利造七宝塔。若住一劫若减一劫。以诸香华灯涂幢幡宝盖上妙衣服。乃至种种伎乐歌舞。作如是等广大供养。又复尊重瞻礼称赞。憍尸迦。於汝意云何。彼诸众生以是因缘得福多不。帝释天主白佛言：甚多世尊，佛言：憍尸迦。若善男子善女人。为欲趣求大菩提故。於此般若波罗蜜多发信解心。自当受持读诵记念。复为他人广说流布。使其正法久住世间。以是因缘佛眼不断正法不灭。而诸菩萨摩诃萨众各各受持。即得法眼不坏不灭。又复书此般若波罗蜜多经置清净处。以诸香华灯涂幢幡宝盖。作如是等种种供养。憍尸迦当知。此善男子善女人得福甚多。
尔时帝释天主白佛言：世尊，如是如是，诚如佛说。若人於此般若波罗蜜多经尊重供养者，当知是人即同供养过去未来现在诸佛了诸佛智。即同於彼一切世界广作最极无边供养。世尊，如佛所说三千大千世界如前数量。我今复置是数。世尊，假使如彼兢兢伽沙数三千大千世界。而彼世界满中众生。一一众生各各以佛舍利起七宝塔。若住一劫若减一劫。以诸香华灯涂幢幡宝盖上妙衣服乃至种种伎乐歌舞。如是供养。又复尊重瞻礼称赞。世尊，彼诸众生得福虽多。不如有人为欲趣求大菩提故。於此般若波罗蜜多发信解心。自当受持读诵记念。复为他人广说流布。普令众生得大善利。使其正法久住世间。以是因缘佛眼不断正法不灭。而诸菩萨摩诃萨众各各受持。即得法眼不坏不灭。又复书此般若波罗蜜多经置清净处。以诸香华灯涂幢幡宝盖上妙衣服。如是等种种供养。
尔时世尊告帝释天主言：如是如是，憍尸迦。能於此般若波罗蜜多经尊重供养者，当知是人所获福德无量无数。无有边际无等无比。乃至其福不可思议。何以故？当知如来应供正等正觉一切智。从般若波罗蜜多生。复从一切智生如来身。憍尸迦。是故当知。若人以佛舍利起塔供养。与彼受持读诵尊重供养般若波罗蜜多经者，所作福行所获功德。较量是数百分不及一。千分不及一。百千分不及一。俱胝分不及一。百俱胝分。千俱胝分。百千俱胝分。百千俱胝那庾多分。不及其一。数分算分。及譬喻分乃至乌波尼杀昙分不及其一。
尔时先从帝释天主同来会者，四十千天子众。俱白帝释天主言：今当於此甚深般若波罗蜜多法门。受持读诵记念思惟如说修行是时世尊，即告帝释天主言：憍尸迦。如诸天言：汝当於此般若波罗蜜多法门。受持读诵记念思惟如说修行。何以故？憍尸迦。若阿修罗与彼三十三天子众共相斗战。是时汝当思念於此般若波罗蜜多法门。彼阿修罗即当退屈而自隐没。帝释天主白佛言：世尊，此般若波罗蜜多。是广大明。此般若波罗蜜多。是无量明。是无上明。是最胜明。是无等明。是无等等明。
尔时佛告帝释天主言：如是如是，憍尸迦。此般若波罗蜜多。是广大明。是无量明。是无上明。是最胜明。是无等明。是无等等明。何以故？所有过去未来现在如来应供正等正觉。从是大明所出生故。诸佛阿耨多罗三藐三菩提。学是大明得成就故。乃至无量无数三千大千世界诸佛世尊，阿耨多罗三藐三菩提。皆学是般若波罗蜜多广大明故而得成就。憍尸迦当知。阿耨多罗三藐三菩提。从是般若波罗蜜多中来。所有十善法。因是大明故出现於世。四禅定分。四无量分。四无色定分。五神通分。三十七菩提分。如是等法皆因是大明故出现於世。如是略说。乃至八万四千法蕴。皆从般若波罗蜜多广大明句所出生故。所有佛智。自然智。不思议智。亦复由此大明生故。
复次憍尸迦。若如来应供正等正觉不出世时。彼诸菩萨摩诃萨众出现世间。从先所闻般若波罗蜜多。出生种种善巧方便。悲愍世间诸众生故为作利益。是故十善法。四禅定分。四无量分。四无色定分。五神通分。三十七菩提分。如是等法出现世间开示众生。憍尸迦。譬如月不出时众星出现。如其力势光照世间。菩萨摩诃萨亦复如是，如来应供正等正觉不出世时。所有正法亦不隐灭。何以故？若诸法行。若平等行。若诸善行。一一皆从诸菩萨摩诃萨所出生故。於菩萨摩诃萨善巧方便中随顺而转。是诸菩萨摩诃萨善巧方便。当知皆从般若波罗蜜多生。
复次憍尸迦。若有善男子善女人。能於此般若波罗蜜多法门。书写供养受持读诵记念思惟如说修行者，是人以是缘故。於现世中得大利益。
帝释天主白佛言：世尊，是人於现世中当得何所利益。佛言：憍尸迦当知。是善男子善女人。不为诸毒损伤其命。不为火焚不为水溺。不遭刀剑杖苦乃至不为他力损伤其命。又复不为王法所加。设有是难。若能诵念般若波罗蜜多者即得解脱。又复憍尸迦。受持读诵般若波罗蜜多者，若诣国王及其王子王大臣所。时彼国王王大臣等见已欢喜。随其所欲一切如意。何以故？憍尸迦。此般若波罗蜜多。於一切众生是大慈心行。大慈行。是大悲心行大悲行。又复憍尸迦。受持读诵此般若波罗蜜多者，於一切处不为一切虎狼虫兽所能伤害。乃至人非人等。伺求短者不得其便。唯除先业定应受者，
尔时有诸外道。於彼法中久出家者，数满百人来入会中。於佛世尊欲生恼乱是时帝释天主。远见此人渐近佛会。即时天主观察彼心。知其所欲而作是念。此诸外道今来佛会欲生恼乱。
我先从佛所受般若波罗蜜多法门宜应诵念。帝释天主作是思惟已，即诵般若波罗蜜多法门。时诸外道既入会中远见世尊，是时各各右绕世尊已，即离佛会复道而还尔时尊者舍利子，即作是念。云何此诸外道来入会中。向佛世尊右绕而退。是时世尊，知舍利子心所思念。即告尊者舍利子言：汝今当知彼诸外道。於彼法中而各出家。今来佛会欲生破坏违诤损恼。帝释天主以诵般若波罗蜜多故。彼诸外道自生惭退。舍利子，是故当知。般若波罗蜜多法门有大威力。能除一切外道邪恶。
尔时复有诸恶魔众咸作是念。今如来应供正等正觉。与其四众并欲色界诸天子等而共集会。彼佛世尊与诸菩萨摩诃萨。授阿耨多罗三藐三菩提记。我等今者宜应往彼。时诸魔众。作是念已即化四兵。种种庄严诣於佛所。
是时帝释天主。见是四兵严整妙好来入佛会。即作是念。此四兵众庄严殊丽。非彼频婆娑罗王之所有。亦非胜军大王所有。又非诸馀国王所有。亦复非其长者子有。此即是彼诸恶魔众化现故尔。何以故？彼诸魔众。於长夜中违背佛法。伺求其短欲生破坏。我今宜应诵佛所受般若波罗蜜多法门。帝释天主作是念已，即诵般若波罗蜜多法门。彼诸魔众。即时各各摄其化现复道而还。尔时三十三天子众。即於会中。化现无数天曼陀罗华等种种妙华散於佛上。其所散华住虚空中。时诸天子众散妙华已作如是言：愿此般若波罗蜜多正法久住世间。与阎浮提众生作大利益。发是言已重复散华。散已又言：唯愿一切众生。於此般若波罗蜜多法门。宣布演说如说修行。一切魔及魔天人与非人。伺求短者不得其便。普令众生善根具足。时帝释天主白佛言：世尊，若有人能於此般若波罗蜜多随喜听受者，当知是人已曾供养过去诸佛。何况受持读诵记念思惟。转为他人解说其义。如其所说依法修学。如所修行成就相应。何以故？诸佛一切智。皆於般若波罗蜜多法中求。从般若波罗蜜多所出生故。世尊，譬如有人欲求妙宝须入大海勤苦而求。方获无价诸妙珍宝。如来应供正等正觉一切智宝亦复如是，当於般若波罗蜜多大海中求。佛告帝释天主言：如是如是，诸佛如来应供正等正觉一切智宝。若欲求者，当於般若波罗蜜多大法海中勤苦而求。如是求者皆得如意。

[book_title]卷四
△宝塔功德品第三之三
尔时尊者阿难白佛言：云何世尊，而不称赞宣说布施波罗蜜多。持戒波罗蜜多。忍辱波罗蜜多。精进波罗蜜多。禅定波罗蜜多如是名字。何故唯说般若波罗蜜多称赞功德佛告阿难言：如是如是，我於诸波罗蜜多中。唯说般若波罗蜜多最上称赞。何以故？阿难。汝今当知此般若波罗蜜多与五波罗蜜多为导首故。阿难。於汝意云何。若布施不回向一切智。得成波罗蜜多不。阿难白佛言：不也世尊，佛言阿难。若持戒忍辱精进禅定不回向一切智。得成波罗蜜多不。即此般若不回向一切智得成波罗蜜多不。阿难白佛言：不也世尊，佛言阿难。於汝意云何。所有不思议智慧善根。回向一切智不。阿难白佛言：世尊，如是如是，所有最上不思议智慧善根。而悉回向一切智。佛告阿难。是故当知。以诸善根回向一切智故。得诸波罗蜜多名。以第一义法回向一切智故。得般若波罗蜜多名。是故阿难。彼诸善根回向一切智故。般若波罗蜜多。与五波罗蜜多而为导首。彼五波罗蜜多。住般若波罗蜜多相应法中。由是般若波罗蜜多故。诸波罗蜜多皆悉圆满。阿难。是故我於般若波罗蜜多而最称赞。譬如大地散诸种子。如其时处随所和合各得生长。彼诸种子依地而祝若不依地不能生长。般若波罗蜜多亦复如是，而能摄彼五波罗蜜多。如是五法皆依般若波罗蜜多而祝由般若波罗蜜多而得增长。是故五法皆得名为波罗蜜多。阿难。是故当知般若波罗蜜多。与彼五法而为导首。
尔时帝释天主白佛言：世尊，如佛所说般若波罗蜜多法门有大功德。假使如来应供正等正觉。以种种言词称扬赞叹亦不能荆是故诸善男子善女人应当於此般若波罗蜜多法门。受持读诵记念思惟如说修行。佛言：憍尸迦。善哉善哉！如汝所言：此般若波罗蜜多法门。我不但说能受持读诵宣布演说者有大功德。若有善男子善女人。但能以此般若波罗蜜多。书写经卷置清净处尊重恭敬。以诸香华灯涂幢幡宝盖上妙衣服作诸供养者，当知是人宣布佛法久住世间。以是因缘。佛眼不断正法不灭。而诸菩萨摩诃萨众各各受持。即得法眼不坏不灭。憍尸迦。彼受持读诵般若波罗蜜多者，於现世中获是功德尔时帝释天主白佛言：世尊，若有善男子善女人。但能於此般若波罗蜜多。书写经卷置清净处。以诸香华灯涂幢幡宝盖等随力供养者，我当往彼护念其人令无衰恼。何况於此般若波罗蜜多。受持读诵记念思惟。转为他人解说其义。是人功德无量无边。佛告帝释天主言：善哉善哉憍尸迦。若有善男子善女人。於诸方处说此般若波罗蜜多时。有无数百千天子。为听法故往诣其所听受正法。若说法人。有疲倦心不乐说者，彼诸天子。增益其力使不退没。令其精进乐欲宣说。憍尸迦。受持读诵般若波罗蜜多者，於现世中获是功德。
复次憍尸迦。若受持此正法者，善男子善女人。於四众中说此般若波罗蜜多时。心无怯惧不畏难问。随问能答离诸过失。何以故？般若波罗蜜多力所护故。於此般若波罗蜜多。诸求过失者不得其便。所以者何。是般若波罗蜜多离诸过失。是故宣说般若波罗蜜多者，亦复不见有其过失。以如是故。彼善男子善女人。於说法时不生惊怖。憍尸迦。受持读诵般若波罗蜜多者於现世中获是功德。
复次憍尸迦。若善男子善女人。受持读诵般若波罗蜜多者，是人即为父母亲友。乃至沙门婆罗门等尊重敬爱。若已起若未起一切言讼斗诤衰恼等事皆悉远离。憍尸迦。受持读诵般若波罗蜜多者，於现世中获是功德复次憍尸迦。若善男子善女人。以此般若波罗蜜多。书写经卷安置供养。随诸方地有是经处即有。
四大王天。住阿耨多罗三藐三菩提心者，诸天子众为敬法故往诣其所。瞻礼称赞随喜顶受。得瞻礼顶受已即还彼天所有三十三天中住菩提心诸天子众夜摩天中住菩提心诸天子众喜足天中住菩提心诸天子众化乐天中住菩提心诸天子众他化自在天中住菩提心诸天子众如是等欲界诸天子众。各各为敬法故往诣其所。瞻礼称赞随喜顶受。得瞻礼顶受已，各各还复彼彼天中。
又复憍尸迦。所有色界诸天所谓梵众天。梵辅天。大梵天少光天。无量光天。光音天少净天。无量净天。遍净天无雲天。福生天。广果天无烦天。无热天。善见天。善现天。色究竟天。如是等诸天中住菩提心者，诸天子众。为敬法故往诣其所。瞻礼称赞随喜顶受。得瞻礼顶受已，各各还复彼彼天中。
复次憍尸迦。诸有受持读诵般若波罗蜜多者，善男子善女人应生如是心。所有十方无量阿僧祇世界中。一切天龙夜叉乾闼婆阿修罗迦楼罗紧那罗摩睺罗迦人非人等。皆悉为敬法故。来诣般若波罗蜜多经所瞻礼听受。彼等若来我当以其法施。使令得法各各还复。憍尸迦。若有是般若波罗蜜多经处。我不但说一四大洲欲色界中。住菩提心诸天子众。为敬法故。往诣其所瞻礼顶受。憍尸迦。乃至三千大千世界诸欲色界中。住菩提心诸天子众。各各为敬法故。有是般若波罗蜜多经处。往诣其所瞻礼称赞随喜顶受。得瞻礼顶受已，各各还复彼彼天中。
复次憍尸迦。受持读诵般若波罗蜜多者，诸善男子善女人。随所住处有是经卷。若诸殿堂及诸房舍。坚固安隐不能破坏。是处即有大威力者，天龙夜叉乾闼婆阿修罗迦楼罗紧那罗摩睺罗伽人非人等。常来其所听受正法。
尔时帝释天主白佛言：世尊，诸天龙神等众若来。彼善男子善女人当云何知。佛告帝释天主言：憍尸迦。受持此正法者，善男子善女人。若见有大光明。当知即是诸天龙神等众。来至其所听受正法。又复若闻诸微妙香。当知此相亦是诸天龙神等众来至其所。是故憍尸迦。受持此正法者，善男子善女人。随所住处常应清净严洁其舍。去除一切秽恶等物。若彼诸天龙神等众。或时来至其所。见是清净等相。彼天龙神心生欢喜適悦快乐。是中有诸先住小力鬼神。皆悉远避出离其舍。何以故？彼小力鬼神。常所依附大威力者诸天龙神而彼小力诸鬼神等。常所随从大力诸天龙神等众往诸方处。是故憍尸迦。随有是般若波罗蜜多经处。若诸持法者，常能清净严洁其所。是即尊重正法眼故。憍尸迦。是善男子善女人。以尊敬受持般若波罗蜜多正法力故。於现世中获大功德。
复次憍尸迦。是善男子善女人。受持般若波罗蜜多时。身无疲倦心不懈担离诸苦恼適悦快乐卧安觉安。於其梦中见胜境像。或见如来应供正等正觉安处道常或见如来应供正等正觉转大法轮。或见如来舍利宝塔。或见诸声闻众。或见诸菩萨摩诃萨众。或闻宣说般若波罗蜜多甚深法音。或闻宣说菩提分法。或复见诸菩萨摩诃萨。方证阿耨多罗三藐三菩提。或见诸菩萨摩诃萨。受持此般若波罗蜜多法门。或闻宣说般若波罗蜜多摄一切智。或见佛刹广大清净。或闻诸佛世尊，以善巧方便说菩萨法。或见某如来应供正等正觉。於某方某处及某世界。与百千俱胝那庾多菩萨声闻众。恭敬围绕而为说法。憍尸迦。是善男子善女人。於其梦中见是胜相。觉已轻安身心適悦。彼人得是適悦快乐已，於诸甘美饮食不生贪想。譬如修相应行刍。从三摩地起。於诸甘美饮食不生念想。憍尸迦。受持般若波罗蜜多者，善男子善女人亦复如是，何以故？是善男子善女人。住般若波罗蜜多观行相应故。即得天龙神等增益色力。是故於诸饮食不生念想。憍尸迦。受持般若波罗蜜多者，善男子善女人。於现世中获是功德。
复次憍尸迦。若善男子善女人。但能以此般若波罗蜜多。书写经卷安置供养者，当知是人获大功德。况复有人为欲趣求大菩提故。於此般若波罗蜜多法门。发信解心听受读诵。广为他人解说其义。使令正法久住世间。以是因缘。佛眼不断正法不灭。而诸菩萨摩诃萨众。各各受持宣布演说。即得法眼不坏不灭。又复尊重恭敬。以诸香华灯涂幢幡宝盖上妙衣服。作如是等种种供养。当知是人以是因缘。所获功德无量无边。是故憍尸迦。若善男子善女人。乐欲成就如是最胜功德者，应当於此般若波罗蜜多法门。发信解心受持读诵记念思惟。乃至为人广说其义。又复尊重恭敬。以诸香华灯涂种种供养。
△称赞功德品第四
尔时世尊告帝释天主言：憍尸迦。若以满阎浮提如来舍利。而为一分。以此般若波罗蜜多书写经卷。而为一分。汝於此二分中当取何分。帝释天主白佛言：世尊，若以满阎浮提如来舍利。及般若波罗蜜多经卷。各为一分者，我於此二分中。当取般若波罗蜜多分。何以故？诸佛如来所有化相身。实义身。说法身。如是等身。皆从法身所出生故。从如实际所出现故。如实际者所谓般若波罗蜜多。诸佛世尊所有诸身。亦复从是般若波罗蜜多生。是故得於如来舍利瞻礼供养。虽复供养如来舍利。不如於此般若波罗蜜多尊重供养。所以者何。诸如来身。从是般若波罗蜜多所出生故。世尊，譬如我於三十三天善法堂中我处其座。为诸天子宣说法要。若时我以因缘起离彼座。有诸天子或时来者虽不见我。但向其座瞻礼恭敬旋绕而去。彼作是念。帝释天主於此座中。常为诸天宣说法要。是故我今瞻礼此座。世尊，如来应供正等正觉亦复如是，如来所有一切智依如来身。是身复由一切智得。以是缘故。从如实智出生如来一切智智。是智复从般若波罗蜜多所生。世尊，是故我当於二分中。但取般若波罗蜜多分。世尊，我非於佛舍利不生恭敬。以其如来舍利从般若波罗蜜多所生。是故我取般若波罗蜜多分。是即供养如来舍利。世尊，置是满阎浮提如来舍利。若满四大洲。若满小千世界。若满中千世界如来舍利。皆置是数。假使满三千大千世界如来舍利以为一分。此般若波罗蜜多。书写经卷以为一分。世尊，於二分中我亦但取般若波罗蜜多分。世尊，我於如来舍利非不恭敬。以其如来应供正等正觉所有舍利。从般若波罗蜜多生故。诸如来身与一切智为所依止。即此一切智复从般若波罗蜜多生。是故我於二分中。但取般若波罗蜜多分。世尊，譬如大摩尼宝具诸色相有大功德。在在处处诸非人类求不得便。彼诸非人住处。若有男子女人持是摩尼宝入其舍中。彼非人类即当出离其舍。又复此宝若人暂置身中。是人即能息诸恶毒苦恼等事。又复若有患风癀痰[W207]等病者，当以此宝置其身上。是诸病苦皆悉销除。此摩尼宝。於夜闇中能为明照。若诸地方盛炎热时。此摩尼宝能作清凉。若诸地方极寒冷时。此摩尼宝而能温暖。若诸地方大毒虫等作诸恶毒。若有是大摩尼宝处。自当远去不能为害。又若有人为诸毒虫所伤害者，是人若见此摩尼宝毒即销灭。又复若人患诸眼玻不能观视诸境相者，当以此宝置其眼上。是人即能明照离诸苦恼。又复若以此宝置於水中。是宝即与水同一色。若以此宝置於青黄赤白众色水中。是宝亦能随种种色各同其一。又复若以此宝置於青黄赤白诸色衣中。是宝亦能随诸衣色各同其一。若以此宝置浊水中水即自清。世尊，彼摩尼宝具诸色相有是功德。
尔时尊者阿难谓帝释天主言：如汝所说，大摩尼宝具诸功德者，此为天上所有宝耶。此为人间所有宝耶。帝释天主白阿难言：此是天上大摩尼宝。阎浮提人亦有是宝。但人少生尊重敬爱。唯天中宝人所爱重。具诸色相胜功德故。若或以其阎浮提宝比天宝者，百分不及一。千分不及一。百千分不及一。俱胝分不及一。百俱胝分不及一。千俱胝分不及一。百千俱胝分不及一。算分数分及譬喻分。乃至乌波尼杀昙分。皆不及一。是天摩尼宝圆满一切相。若以宝函盛此妙宝。若时取其宝去。而此宝函亦具诸功德人所尊敬。何以故？以盛大宝殊妙器故。
尔时帝释天主白佛言：世尊，般若波罗蜜多亦复如是，具足一切智智功德。所有如来应供正等正觉般涅盘後所有舍利。亦得瞻礼供养。何以故？一切智智依如来身。是故如来舍利同彼宝器。一切智智如所盛宝。以是义故如来舍利得瞻礼供养。世尊，若佛如来於一切世界。宣说般若波罗蜜多。有是即出生真实供养。若说法师能为人说般若波罗蜜多者，亦即出生真实供养。世尊，譬如王臣受王命出於多人聚中不生怖畏。以依其王威德力故。诸说法师亦复如是，於一切众中宣说法要不生怖畏。以依大法功德力故。是故於说法师尊重供养。以供养法师故如来舍利亦得供养。世尊，如前所说满三千大千世界如来舍利。假使如兢伽沙数三千大千世界满中如来舍利。以为一分。般若波罗蜜多经卷以为一分。世尊，我於是二分中。亦取般若波罗蜜多分。世尊，我非於如来舍利不生尊重。但为如来舍利从般若波罗蜜多生故。与一切智而为所依。是故我当尊重供养般若波罗蜜多。是故世尊，若供养此般若波罗蜜多者，即同供养过去未来现在诸佛。
复次世尊，若善男子善女人乐欲见彼十方无量阿僧祇世界现住说法诸佛如来真实身者，应当於此般若波罗蜜多如法修行。於此般若波罗蜜多。安住相应如实观想。
尔时世尊，告帝释天主言：如是如是，憍尸迦。所有过去如来应供正等正觉。皆因修习是般若波罗蜜多故。得成就阿耨多罗三藐三菩提。未来世中。所有无量无数如来应供正等正觉。皆因修习是般若波罗蜜多故。得成就阿耨多罗三藐三菩提。憍尸迦。我今现在如来应供正等正觉。亦修习是般若波罗蜜多故。得阿耨多罗三藐三菩提。帝释天主白佛言：世尊，大波罗蜜多。是谓般若波罗蜜多。如来应供正等正觉。以修习是般若波罗蜜多故。如实了知一切众生种种心行。佛言：如是如是，憍尸迦。诸菩萨摩诃萨。於长夜中修行此般若波罗蜜多。而能了知一切众生种种心行。
尔时帝释天主复白佛言：云何世尊，菩萨摩诃萨但行般若波罗蜜多耶。亦行馀波罗蜜多耶。佛言：憍尸迦。菩萨摩诃萨皆行六波罗蜜多。
复次憍尸迦。菩萨摩诃萨行此般若波罗蜜多。与诸波罗蜜多而为导首。所谓施波罗蜜多能舍。戒波罗蜜多能护。忍波罗蜜多能受。精进波罗蜜多能增长。禅定波罗蜜多能静祝般若波罗蜜多能了知诸法。以了诸法故而能开导诸波罗蜜多。善巧方便而为摄受。由般若波罗蜜多故。回向一切智。回向最胜清净法界。憍尸迦。譬如阎浮提中。有种种树。种种色相。种种茎幹。种种枝叶。种种华果。虽复如是各各差别。而诸树阴同一无异。憍尸迦。诸波罗蜜多亦复如是，虽复差别而以般若波罗蜜多善巧方便。皆悉回向彼一切智。帝释天主白佛言：希有世尊，般若波罗蜜多具大功德。般若波罗蜜多具无量功德。般若波罗蜜多具无边功德。
△正福品第五之一
尔时帝释天主白佛言：世尊，若有善男子善女人。为欲趣求大菩提故。於此般若波罗蜜多法门。发信解心听受读诵。乃至为人解释其义。使其正法久住世间。以是因缘能令佛眼不断正法不灭。而诸菩萨摩诃萨众各各受持。即得正法不坏不灭。又复闻已作是称赞。此般若波罗蜜多有大利益。是大果报具足无量广大功德正所了知。此般若波罗蜜多是大护持。此般若波罗蜜多是所尊重。此般若波罗蜜多最上难得。此般若波罗蜜多发生信解。是善男子善女人。於此般若波罗蜜多。自所称赞尊重恭敬。又复以诸香华灯涂幢幡宝盖上妙衣服。作如是等种种供养。若复有善男子善女人。以此般若波罗蜜多经卷。转授他人令其供养。世尊，如是善男子善女人。所获福德何者为多。佛告帝释天主言：憍尸迦。我当问汝随汝意答。於意云何。若善男子善女人。於佛如来般涅盘後。以其舍利尊重恭敬种种供养。若复有善男子善女人。以佛舍利自供养已转授他人。令其尊重恭敬供养。如是善男子善女人。所获福德何者为多。帝释天主白佛言：世尊，若善男子善女人。虽自供养如来舍利。不如有人以佛舍利转授他人令其供养。此所获福其数甚多。佛言：如是如是，憍尸迦。若善男子善女人。以此般若波罗蜜多书写经卷自所供养。不如有人以此般若波罗蜜多书写经卷。转授他人令其供养。此善男子善女人。以是因缘得福甚多。
复次憍尸迦。若有善男子善女人。於彼满阎浮提所有众生。各各教令修十善业。憍尸迦。於汝意云何。是人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持作如是言：汝善男子，此般若波罗蜜多是菩萨道。汝於是中应当修学。如是学者即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。
复次憍尸迦。置是满阎浮提所有众生。若人以满四大洲所有众生。各各教令修十善业。复置是数。若满小千世界所有众生。而复各各教修十善。亦置是数。若满中千世界所有众生。各各教修十善。亦置是数。若满三千大千世界所有众生教修善。亦置是数。如是乃至满兢伽沙数三千大千世界所有众生。一一教化令修十善。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中应当修学。如是学者即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人。得福甚多。

[book_title]卷五
△正福品第五之二
复次憍尸迦。若善男子善女人。以满阎浮提所有众生。各各教令修四禅定。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多复次憍尸迦。置是满阎浮提所有众生。若满四大洲所有众生。各各教令修四禅定。复置是数。若满小千世界所有众生。各各教令修四禅定。亦置是数。若满中千世界所有众生。各各教令修四禅定。亦置是数。若满三千大千世界所有众生。各各教令修四禅定。亦置是数。如是乃至若满兢伽沙数三千大千世界所有众生。一一教令修四禅定。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。当知是人得福甚多。复次憍尸迦。若满阎浮提所有众生。各各教修四无量行四无色定。乃至普修一切神通梵行诸禅定法及诸福行。憍尸迦。於汝意云何。彼人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。
复次憍尸迦。置是满阎浮提所有众生。各各教修无量无边神通梵行诸禅定法及诸福行。憍尸迦。若满四大洲。若满小千世界。若满中千世界。若满三千大千世界所有众生。各各教修无量无边神通梵行诸禅定法及诸福行。一一皆置是数。憍尸迦。假使若满兢伽沙数三千大千世界所有众生。各各教修无量无边神通梵行诸禅定法及诸福行。憍尸迦。於汝意云何。是人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。
复次憍尸迦。若善男子善女人。以此般若波罗蜜多书写经卷。自当受持读诵。转劝他人使其读诵得福虽多。不如有人以此般若波罗蜜多法门。广为他人解释其义。憍尸迦。当知是善男子善女人得福甚多。
尔时帝释天主白佛言：世尊，当为何等人解说此般若波罗蜜多。佛告帝释天主言：若有善男子善女人。於此般若波罗蜜多不能了知者当为彼说。何以故？憍尸迦。未来世中当有人说相似般若波罗蜜多。若有善男子善女人。为欲趣证阿耨多罗三藐三菩提者，闻是相似般若波罗蜜多於中学者，则为错乱非正了知。帝释天主白佛言：世尊，未来世中云何说彼相似般若波罗蜜多。又复云何悉能辩了。佛告帝释天主言：憍尸迦。未来世中有诸刍。作如是说。色是无常。若身若心及戒定慧。悉无所有离诸所观。作是说者，当知是说相似般若波罗蜜多。憍尸迦。云何名为相似般若波罗蜜多。彼作是说。坏色故观色无常。坏受想行识故观受想行识无常。若如是求是为行般若波罗蜜多。憍尸迦。当知此说皆得名为相似般若波罗蜜多。憍尸迦。汝今当知不坏色故观色无常。不坏受想行识故观受想行识无常。作是说者，是为如实宣说般若波罗蜜多。憍尸迦。以是义故。若善男子善女人。能为他人如实解说般若波罗蜜多义者，当知是善男子善女人得福甚多。
复次憍尸迦。若善男子善女人。以满阎浮提所有众生。普令安住须陀洹果。憍尸迦。於汝意云何。是善男子善女人。以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有须陀洹果。从是般若波罗蜜多所出生故。憍尸迦。如前所说，若人以满阎浮提所有众生。普令安住须陀洹果。所作福行。且置是数。假使若满四大洲。若满小千世界。若满中千世界。若满三千大千世界所有众生。普令安住须陀洹果。所作福行。亦置是数。憍尸迦。假使若满兢伽沙数三千大千世界所有众生。普令安住须陀洹果。憍尸迦。於汝意云何。是人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有须陀洹果。从是般若波罗蜜多所出生故。
复次憍尸迦。若善男子善女人。以满阎浮提所有众生。普令安住斯陀含果。憍尸迦。於汝意云何。此人以是因缘得福多不。帝释天主白佛言：甚多世尊，佛言：憍尸迦。是善男子善女人得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有斯陀含果。从是般若波罗蜜多所出生故。憍尸迦。如前所说，若人以满阎浮提所有众。普令安住斯陀含果。所作福行。且置是数。假使若满四大洲。若满小千世界。若满中千世界。若满三千大千世界所有众生。普令安住斯陀含果。皆置是数。憍尸迦。假使若满兢伽沙数三千大千世界所有众生。普令安住斯陀含果。憍尸迦。於汝意云何。是人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有斯陀含果。从是般若波罗蜜多所出生故。
复次憍尸迦。若有善男子善女人。以满阎浮提所有众生。普令安住阿那含果。憍尸迦。於汝意云何。此人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有阿那含果。从是般若波罗蜜多所出生故。憍尸迦。如前所说，若人以满阎浮提所有众生。普令安住阿那含果。所作福行。且置是数。假使若满四大洲。若满小千世界。若满中千世界。若满三千大千世界所有众生。普令安住阿那含果。皆置是数。憍尸迦。假使有人以满兢伽沙数三千大千世界所有众生。普令安住阿那含果。憍尸迦。於汝意云何。是善男子善女人。以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有阿那含果。从是般若波罗蜜多所出生故。
复次憍尸迦。若有善男子善女人。以满阎浮提所有众生。普令安住阿罗汉果。憍尸迦。於汝意云何。此人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有阿罗汉果。从是般若波罗蜜多所出生故。又此善男子善女人。随所宣说般若波罗蜜多即能随转。以随转故。如其所说即能修学。得先佛法成就阿耨多罗三藐三菩提。是故所有须陀洹斯陀含阿那含阿罗汉缘觉。及彼如来应供正等正觉。皆悉从是般若波罗蜜多出生。如所出生如理而得。憍尸迦。如前所说，若人以满阎浮提所有众生。普令安住阿罗汉果。且置是数。假使若满四大洲。若满小千世界。若满中千世界。若满三千大千世界所有众生。普令安住阿罗汉果。皆置是数。憍尸迦。假使若满兢伽沙数三千大千世界所有众生。普令安住阿罗汉果。憍尸迦。於汝意云何。此人以是因缘得福多不。帝释天主白佛言：世尊，是善男子善女人。其所得福转复甚多。算数譬喻所不能及。佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有阿罗汉果。从是般若波罗蜜多所出生故。又此善男子善女人。随所宣说般若波罗蜜多即能随转。以随转故。如其所说即能修学。得先佛法成就阿耨多罗三藐三菩提。是故所有须陀洹斯陀含阿那含阿罗汉缘觉。及彼如来应供正等正觉。皆悉从是般若波罗蜜多出生。如所出生如理而得。
复次憍尸迦。若有善男子善女人。以满阎浮提所有众生。若满四大洲。若满小千世界。若满中千世界。若满三千大千世界。乃至若满兢伽沙数三千大千世界所有众生。普令安住诸缘觉果。憍尸迦。於汝意云何。此人以是因缘得福多不。帝释天主白佛言：甚多世尊，佛言：憍尸迦。是善男子善女人。以是因缘得福虽多。不如有人於此般若波罗蜜多。发信解心发菩提心住菩萨法。以此般若波罗蜜多书写经卷。受持读诵生欢喜心为人演说。或复为人解释其义。於此正法生清净心离诸疑惑。转劝他人使其受持。作如是言：汝善男子，此般若波罗蜜多是菩萨道。汝於是中如所宣说应当修学。如是学者乃名得法。即能速证阿耨多罗三藐三菩提。能尽一切诸有情界。普令安住真如实际。憍尸迦。是善男子善女人得福甚多。何以故？所有缘觉果。从是般若波罗蜜多所出生故。又此善男子善女人。随所宣说般若波罗蜜多即能随转。以随转故即能修学。得先佛法成就阿耨多罗三藐三菩提。是故所有须陀洹乃至如来应供正等正觉。皆悉从是般若波罗蜜多出生。如所出生如理而得。
复次憍尸迦。若满阎浮提中所有众生。皆发阿耨多罗三藐三菩提心。若有善男子善女人。以此般若波罗蜜多书写经卷。普施一切使其受持。不如有人以此般若波罗蜜多书写经卷。与一住不退转菩萨摩诃萨。令其於此般若波罗蜜多。修学相应坚固增长。广大圆满成就佛法。憍尸迦。当知是善男子善女人得福甚多。何以故？此般若波罗蜜多出生阿耨多罗三藐三菩提故。憍尸迦。如前所说，若满阎浮提所有众生。皆发阿耨多罗三藐三菩提心。且置是数。假使若满四大洲。若满小千世界。若满中千世界。若满三千大千世界。乃至若满兢伽沙数三千大千世界所有众生。皆发阿耨多罗三藐三菩提心。若善男子善女人。以此般若波罗蜜多书写经卷。普施一切使其受持。憍尸迦。不如有人以此般若波罗蜜多书写经卷。与一住不退转菩萨摩诃萨。令其於此般若波罗蜜多。修学相应坚固增长。广大圆满成就佛法。憍尸迦。当知是善男子善女人得福甚多。何以故？此般若波罗蜜多出生阿耨多罗三藐三菩提故。
复次憍尸迦。若满阎浮提所有众生。一切皆住不退转地。若有善男子善女人。以此般若波罗蜜多法门。普为一切解释其义。憍尸迦。於汝意云何。此人以是因缘得福多不。帝释天主白佛言：世尊，是善男子善女人所获福德转复甚多无量无边。算数譬喻所不能及。佛言：憍尸迦。此人以是因缘得福虽多。不如有人为一将证阿耨多罗三藐三菩提者，以此般若波罗蜜多法门解释其义。当知是人得福甚多。憍尸迦。如前所说，满阎浮提所有众生。皆住不退转地。若人普为解释其义。且置是数。假使若满四大洲。若满小千世界。若满中千世界。若满三千大千世界。乃至若满。兢伽沙数三千大千世界所有众生。一切皆住不退转地。若善男子善女人。以此般若波罗蜜多法门。普为一切解释其义。憍尸迦。於汝意云何。此人以是因缘得福多不。帝释天主白佛言：世尊，是善男子善女人所获福德无量无边。算数譬喻所不能及。佛言：憍尸迦。此人以是因缘得福虽多。不如有人为一将证阿耨多罗三藐三菩提者，以此般若波罗蜜多法门解释其义。当知是人得福甚多。憍尸迦。菩萨摩诃萨修学是般若波罗蜜多故。速得阿耨多罗三藐三菩提。
尔时帝释天主白佛言：世尊，菩萨摩诃萨随转般若波罗蜜多故。得近阿耨多罗三藐三菩提。随近阿耨多罗三藐三菩提故。当随教受般若波罗蜜多。如所教受故随近一切智。是故当以饮食衣服卧具医药种种供养般若波罗蜜多。随其所作一切福行。彼获福德无量无边。何以故？得近阿耨多罗三藐三菩提成就一切智。
尔时尊者须菩提赞帝释天主言：善哉善哉！憍尸迦。汝善开导诸菩萨摩诃萨。复能护念诸菩萨摩诃萨。憍尸迦。佛诸弟子皆以阿耨多罗三藐三菩提法。护念诸菩萨摩诃萨。令发阿耨多罗三藐三菩提心。令住阿耨多罗三藐三菩提果。何以故？过去诸菩萨摩诃萨。皆因学是六波罗蜜多故。发菩提心住菩提果。今佛世尊亦学是六波罗蜜多故得菩提果。未来诸菩萨摩诃萨亦复如是，是故憍尸迦。若菩萨摩诃萨不学是六波罗蜜多。即不能得阿耨多罗三藐三菩提果。

[book_title]卷六
△随喜回向品第六之一
尔时慈氏菩萨摩诃萨告尊者须菩提言：若菩萨摩诃萨。於此甚深般若波罗蜜多法门。随喜回向所获功德。比馀众生布施持戒修定功德。最上最极最胜最妙。广大无量无等无等等。是故於此甚深正法。应当随喜如理回向。
是时尊者须菩提白慈氏菩萨言：若菩萨摩诃萨。於十方一切处无量无数无边不可思议不可称计三千大千世界。一一世界中。所有过法已入涅槃无量无数无边如来应供正等正觉。是诸如来从初发心乃至成就阿耨多罗三藐三菩提果。已入无馀依大涅槃界。乃至法灭已来。於其中间所有诸佛世尊戒蕴定蕴慧蕴解脱蕴解脱知见蕴。及彼六波罗蜜多相应善根。诸佛功德相应善根。方便愿力智波罗蜜多广大神通相应善根。一切智智正行相应出生善根。乃至大慈大悲无量无边利益安乐一切众生佛功德聚。如是一切波罗蜜多法门。生出一切最胜神通离障无著种种行法。无能胜无等等无限量无所观。如来如实智力如来知见。乃至具足圆满如来十力四无所畏一切胜义法门。所有如来转大法轮。执大法炬。击大法鼓。吹大法螺。作大法乐。雨大法雨。了大法智。以大法财施诸众生。说诸佛法诸缘觉法及声闻法。普令众生於中修学所有一切最胜善根。及彼诸佛为诸菩萨摩诃萨众授记当得阿耨多罗三藐三菩提果。是诸菩萨所有六波罗蜜多相应善根。又复为诸缘觉乘人授缘觉记。而彼所有一切善根。又复有诸声闻乘人。行於布施持戒修定所有功德。及诸有学无漏无学无漏如是善根。又复所有诸愚异生所种善根。及其四众刍刍尼优婆塞优婆夷所行布施持戒修定功德。乃至天龙夜叉乾闼婆阿修罗迦楼罗紧那罗摩睺罗伽人及非人傍生异类。闻佛说法所种善根。乃至如来入涅槃後。一切众生於佛法僧所种善根。如是等种种善根种种功德。尽无尽相和合聚集称计较量。修菩萨者以最上最极最胜最妙广大无量无等无等等心皆悉随喜。以如是随喜功德。回向阿耨多罗三藐三菩提作如是言：愿我以此善根。当得阿耨多罗三藐三菩提果。而此修菩萨者，所有诸缘诸事诸相。从心所生如心取相为可得不。
尔时慈氏菩萨告尊者须菩提言：不也须菩提，所有诸缘诸事诸相。从心所生如心取相皆不可得。须菩提复白慈氏菩萨言：若诸缘诸事诸相如心所取不可得者，是人将无想颠倒心颠倒见颠倒耶。何以故？有所生故。无常谓常。以苦谓乐。不净谓净。无我谓我。於疑惑心谓正思惟。由是於想心见皆成颠倒。若於诸缘诸事诸相。一一皆住如实法者，即无所生亦无所龋由如是故。心法亦然诸法亦然菩提亦然。若诸缘诸事诸相。菩提及心皆无异者，即於何所缘取於何相。当以何心随喜功德。又复以何善根。回向阿耨多罗三藐三菩提。
尔时慈氏菩萨摩诃萨谓尊者须菩提言：如汝所说，此回向法。不应为彼新发意菩萨如是宣说。何以故？彼若闻是说已所有信解爱乐恭敬净心皆悉隐灭。以是义故不应为说。若有住不退转菩萨摩诃萨随顺善知识者，应当为彼如是宣说。而彼菩萨闻是法已，不惊不怖亦不退没。如是菩萨摩诃萨。能以随喜功德如实回向彼一切智。
尔时尊者须菩提白慈氏菩萨言若菩萨起随喜心回向心。是心。即尽即灭即离。当以何心而能随喜。复以何心而用回向阿耨多罗三藐三菩提。若以心心能回向者，是二心不俱亦无所有。若诸心自性又不能回向。即以何心能回向耶。
尔时帝释天主白尊者须菩提言：若有新发意菩萨。闻作是说将无惊怖生退没耶。尊者，今云何是如实随喜如实回向。应当云何是随喜法。又复云何是回向心。
尔时尊者须菩提以慈氏菩萨摩诃萨威神加持力故。复白慈氏菩萨言：诸菩萨摩诃萨。於过去诸佛道悉已修习。已灭戏论去除棘刺。舍诸重担得大善利。诸有结缚皆悉已荆正智无碍心得自在诸心善寂。是诸菩萨。於十方一切处无量无数三千大千世界。一一世界中所有过去无量无数已入涅槃诸佛如来。是诸如来从初发心乃至成就阿耨多罗三藐三菩提果。已入无馀依大涅槃界。乃至法灭已来於其中间所有诸佛世尊诸波罗蜜多相应善根。及彼种种福行善根。诸佛戒定慧解脱解脱知见诸蕴善根。乃至大慈大悲无量无边利益安乐一切众生佛功德聚。及佛所说种种法门。一切众生於是中学。信解安住所有善根。及佛世尊为诸菩萨授阿耨多罗三藐三菩提记。是诸菩萨所有六波罗蜜多相应善根。又复为诸缘觉乘人授缘觉记。而彼所有一切善根。又复有诸声闻乘人。行於布施持戒修定所有功德。及诸有学无漏无学无漏如是善根。又复所有诸愚异生所种善根。乃至天龙夜叉乾闼婆阿修罗迦楼罗紧那罗摩睺罗伽人及非人傍生异类。闻佛说法所种善根。乃至如来入涅槃後。一切众生所种善根。如是等种种善根种种功德。和合聚集称计较量。是诸菩萨一一随喜。以此随喜功德。回向阿耨多罗三藐三菩提。慈氏。若菩萨摩诃萨作如是回向。云何当得不堕想颠倒心颠倒见颠倒。
尔时慈氏菩萨告尊者须菩提言：若菩萨摩诃萨。所用心随喜及回向时於是心中不生心想。如实知心无所取相。若菩萨摩诃萨。能以如是随喜功德。回向阿耨多罗三藐三菩提者，是菩萨摩诃萨。即得不堕想心见倒。若复於心不如实知。以有得想而回向者，是菩萨摩诃萨。不能远离想心见倒。又复若诸菩萨摩诃萨。以有得心而回向者，是心即尽即灭即离。彼尽灭心不能回向。若以无所得心而回向者，是即如实回向法性。若法如是回向故即法性亦然。法性如是回向故即诸法亦然。若菩萨摩诃萨能如是回向者，是为正回向。不名邪回向。而此回向法菩萨摩诃萨应当如是学。
复次尊者须菩提，若菩萨摩诃萨。如过去诸佛善根。如是随喜回向。若於未来诸佛道悉已修习。已灭戏论得大善利。是诸如来。从初发心乃至成就阿耨多罗三藐三菩提果。已入无馀依大涅槃界。乃至法灭已来。於其中间所有诸佛世尊诸波罗蜜多相应善根。及彼诸佛戒定慧解脱解脱知见诸蕴善根。乃至大慈大悲无量无边利益安乐一切众生佛功德聚。及佛所说种种法门。一切众生於是中学信解安住所有善根。及佛世尊为诸菩萨授阿耨多罗三藐三菩提记。是诸菩萨所有六波罗蜜多相应善根。又复为诸缘觉乘人授缘觉记。而彼所有一切善根。又复有诸声闻乘人。行於布施持戒修定所有善根。及诸有学无漏无学无漏如是善根。又复所有诸愚异生所种善根。乃至天龙夜叉乾闼婆阿修罗迦楼罗紧那罗摩睺罗伽人及非人傍生异类。闻佛说法所种善根。乃至如来入涅槃後。一切众生所种善根。如是等种种善根种种功德。和合聚集称计较量。是诸菩萨一一随喜。以此随喜功德回向阿耨多罗三藐三菩提。尊者须菩提，而彼菩萨所用心。随喜及回向时。若於是心中不生心想。如实知心无所取相。能以如是随喜功德。回向阿耨多罗三藐三菩提者，是菩萨即得不堕想心见倒。若复於心不如实知。以有得想而回向者，是菩萨不能远离想心见倒。又复若诸菩萨。以有得心而回向者，是心即尽即灭即离。彼尽灭心不能回向。若以无所得心而回向者，是即如实回向法性。若法如是回向故即法性亦然。法性如是回向故即诸法亦然。若如是回向者，是为正回向。不名邪回向复次尊者须菩提，菩萨摩诃萨。如未来诸佛善根。如是随喜回向。若於现在诸佛如来。从初发心乃至成就阿耨多罗三藐三菩提果。已入无馀依大涅槃界。乃至法灭已来。於其中间所有诸佛世尊一切善根。乃至如来入涅槃後一切众生所种善根。如是等种种善根种种功德。和合聚集称计较量。是诸菩萨一一随喜。以此随喜功德。回向阿耨多罗三藐三菩提。尊者须菩提，而彼菩萨所用心。随喜及回向时。於是心中不生心想。如实知心无所取相。若能如是随喜功德。回向阿耨多罗三藐三菩提者，是菩萨即得不堕想心见倒。若复以其有所得心而回向者，是菩萨不能远离想心见倒。而彼菩萨摩诃萨当如实知所用心。回向时是心即尽即灭即离。彼尽灭心即不能回向。若以无所得心而回向者，是即如实回向法性。若法如是回向故即法性亦然。法性如是回向故即诸法亦然。若菩萨摩诃萨。於如是过去未来现在法中。能如实知如实回向者，是为正回向。不名邪回向复次须菩提，菩萨摩诃萨。若欲如实回向阿耨多罗三藐三菩提者，当观诸法犹如虚空离一切相。何以故？若於诸法如实了知。即无心无非心。是能知者，无法无非法。为所知相。若菩萨於如是法中能回向者，是名最上回向。是故得名菩萨摩诃萨正修福行。何以故？若种种法及种种行皆寂静故。所有随喜功德。回向阿耨多罗三藐三菩提亦复如是，若如实知诸行皆寂无所动者，是菩萨摩诃萨。即能具足般若波罗蜜多方便。於佛世尊入涅槃後。所有善根若体若相若自性若法性。皆如实知即能回向阿耨多罗三藐三菩提。何以故？诸佛世尊所有一切相应行法非三世故。若过去世彼法已离已灭已荆若未来世当所未至。若现在世今即无祝复无所得非境界相。若取相者即於阿耨多罗三藐三菩提。住不平等邪念相应。生疑惑想不能安住正念正意。邪所思觉。如是即不名回向阿耨多罗三藐三菩提。若菩萨摩诃萨。於诸善根无所取相无所得心。以是心回向者，是为回向阿耨多罗三藐三菩提。如是回向法。菩萨应当学。若如是学者彼能具足善巧方便。若诸善根有是善巧方便而用回向者，即得近一切智。若诸菩萨摩诃萨。乐欲修学此方便者，应当於此般若波罗蜜多法门。听受读诵记念思惟请问其义。如所解了广为他说。是为般若波罗蜜多方便。若不得般若波罗蜜多方便。即不能以诸善根回向阿耨多罗三藐三菩提。何以故？我相已灭诸行已寂。远离种种有所得想。若复有人。於一切法而生取相堕疑惑见。不能安住如实法中。於如实法生有得想。若以如是善根。回向阿耨多罗三藐三菩提者，诸佛如来非所印可亦不随喜。何以故？如是回向名为大贪。於一切法生疑惑心。复於诸相不能寂静生有得想如来应供正等正觉。亦不说为有大利益。而此回向名为杂毒苦恼。譬如世间上味饮食。诸色香味皆悉具足。而彼食中为毒所杂。诸有智者知杂毒故而不取食。愚痴无智不能觉了。但取食之。彼初食时。色香美味虽所爱乐。食力销已苦报现前。以是缘故而趣命终。尊者须菩提，汝今当知。诸有随喜善根发回向心者，不能受持读诵般若波罗蜜多亦复如是何以故？不能具足般若波罗蜜多。方便故不能解了甚深正义。於如实道不能安祝自不了知彼如实法。复为他人展转教授作如是言：汝善男子，当於过去未来现在诸佛世尊所有戒定慧解脱解脱知见诸蕴善根。及彼所有过现未来诸佛世尊，从初发心乃至成就阿耨多罗三藐三菩提果。已入无馀依大涅槃界。於其中间所有功德。及为诸菩萨摩诃萨授记当得阿耨多罗三藐三菩提果。是诸菩萨所有善根。又复为诸缘觉乘人授缘觉记。是诸缘觉所有善根。及诸声闻修施戒等。於佛灭後法灭已来。於其中间所种善根。乃至愚夫异生所有善根。如是等种种善根种种功德。和合聚集称计较量尽无尽相。汝等应当一一随喜。以此随喜善根。回向阿耨多罗三藐三菩提。须菩提，彼人若作是言：劝令如是随喜回向者，如美食中而杂诸毒。此回向法名为杂毒苦恼。诸修菩萨行者，於自所行尚不应起此回向心。况复如是转劝他人令修此法。若於是相取为实者，不名随喜诸佛功德。不名受持不名回向。若诸菩萨。乐欲如实随喜诸佛如来所有最上一切善根。如实回向阿耨多罗三藐三菩提者，应当随顺如来应供正等正觉。如其佛眼如实观察。如其佛智如实了知。於诸善根。若体若相若自性若法性。如实了知无所生无所得。若能如是随喜善根。佛所印可佛亦随喜。诸菩萨摩诃萨如是随喜者是正随喜。以此善根回向阿耨多罗三藐三菩提。如来应供正等正觉最上称赞。如是回向名大回向。回向法界善得圆满。内心清净解脱无碍。
复次诸修菩萨乘善男子等。修习如是回向法者，於佛如来所有戒定慧解脱解脱知见。无系无著。不系欲界不系色界不系无色界。亦复不系过去未来现在三世。不系诸法不系回向法。修菩萨者如是知已不坏回向法。是大回向善得圆满回向法界。如是回向不取诸相。远离邪法名正回向。如来应供正等正觉。真实印可亦复随喜。菩萨摩诃萨应当如是学。
尔时世尊，赞尊者须菩提言：善哉善哉！须菩提汝善作佛事。能为诸菩萨摩诃萨请问其义。须菩提，诸菩萨摩诃萨。若能如是回向法界法性。如佛世尊所有知见。於诸善根如实觉了。若体若相若自性若法性。了无所生复无所得如是回向我所印可。我亦随喜如是福蕴。无量无边不可称计。须菩提，假使三千大千世界所有一切众生。一一皆修十善业道。所获福蕴其数甚多。而此菩萨摩诃萨。发最胜心回向法界者所有福蕴。比前福蕴最上最极最胜最妙。广大无量无等无等等复次须菩提，且置是数。假使三千大千世界所有一切众生。一一皆修四无量行。一一皆得四禅定法四无色定及五神通。如是福行其数甚多。而此菩萨摩诃萨。发最胜心回向法界所有福蕴。比前福蕴最上最极。最胜最妙广大无量无等无等等。

[book_title]卷七
△随喜回向品第六之二
复次须菩提，如前所说四无量行乃至五神通行。皆置是数。假使三千大千世界一切众生。一一皆得须陀洹斯陀含阿那含阿罗汉果。如是福蕴亦置是数。假使三千大千世界一切众生。一一皆得彼缘觉果。如是福蕴亦置是数。须菩提，假使三千大千世界一切众生。皆发阿耨多罗三藐三菩提心。是诸众生即得名为发心菩萨。而此菩萨一一皆於兢伽沙数劫中。以其饮食衣服卧具医药及馀乐具。普施兢伽沙数世界一切众生。而诸菩萨作是施时。一一皆起最胜上心生尊重想。须菩提，於汝意云何。是诸菩萨得福多不。须菩提，白佛言：甚多世尊，而此福蕴无量无数无有边际。算分数分及譬喻分。乃至乌波尼杀昙分皆不能及。佛言：不也须菩提。若有住菩萨乘诸善男子，於此般若波罗蜜多修习方便。为般若波罗蜜多所护者，而能以少善根回向阿耨多罗三藐三菩提。是即如实回向法界。如是回向所有福蕴。比前菩萨布施福蕴。而彼百分不及此一。千分不及一。万亿俱胝那庾多分。乃至乌波尼杀昙分皆不及一。何以故？此般若波罗蜜多方便善根。胜前菩萨有所得心布施行故。以是福蕴不可等比。尔时四大王天。有二万天子。在佛会中闻作是说。合掌恭敬俱白佛言：世尊，若菩萨摩诃萨。於此般若波罗蜜多修习方便。为般若波罗蜜多所护者，能以善根如实回向彼一切智。如是回向是大回向。所获福蕴。胜前菩萨有所得心布施福蕴。
尔时三十三天。有十万天子。即时雨众天华天香涂香及末香等，并馀种种幢幡宝盖天妙音乐。乃至一切宝严天衣天诸珍宝。以如是等恭敬供养而作是言：世尊，若菩萨摩诃萨。於此般若波罗蜜多修习方便。为般若波罗蜜多所护者，能以善根回向法界。如是回向是大回向。所获福蕴胜前菩萨有所得心布施福蕴。世尊，我等诸天子众。皆於如是菩萨摩诃萨所生最胜心。恭敬供养尊重称赞。彼诸天子发是言时。其声普闻一切世界。是时夜摩天中十万天子。知足天中十万天子。化乐天中十万天子。他化自在天中十万天子。如是等欲界诸天子众。复有色界梵众天。梵辅天。大梵天。少光天。无量光天。光音天。少净天。无量净天。遍净天。无雲天。福生天。广果天。无烦天。无热天。善见天。善现天。色究竟天。如是等天中诸天子众。各各合掌恭敬而白佛言：希有世尊，若菩萨摩诃萨。於此般若波罗蜜多修习方便。为般若波罗蜜多所护者，能以善根回向法界。如是回向胜前菩萨有所得心布施福蕴。
尔时世尊，告净居天等诸天子言：如前所说，三千大千世界所有发心菩萨。一一於其兢伽沙数劫中广施众生。如是福蕴且置是数。天子假使兢伽沙数三千大千世界一切众生。皆发阿耨多罗三藐三菩提心。是诸发心菩萨。一一於其兢伽沙数劫中。以其饮食衣服卧具医药及馀乐具。普施兢伽沙数三千大千世界一切众生。若菩萨摩诃萨。於此般若波罗蜜多修习方便。为般若波罗蜜多所护者，能於过去未来现在诸佛所有戒定慧解脱解脱知见诸蕴善根。及缘觉声闻所有善根。如是等种种善根。和合聚集称计较量。以最上最极最胜最妙。广大无量无等无等等心皆悉随喜。以此随喜善根。如实回向阿耨多罗三藐三菩提。须菩提，此菩萨如是随喜福蕴。比前菩萨布施福行。而彼百分不及此一。千分不及一。万亿俱胝那庾多分。乃至乌波尼杀昙分皆不及一。何以故？具足般若波罗蜜多方便者，胜前菩萨有所得心布施行故。尔时尊者须菩提白佛言：世尊，如佛所言：菩萨摩诃萨。修习般若波罗蜜多方便。为般若波罗蜜多所护者，於诸善根能以最上最极最胜最妙广大无量无等无等等心。如实随喜回向阿耨多罗三藐三菩提。世尊，当云何是最上最极。乃至无等等心。又复何名如实随喜。佛告须菩提，若菩萨摩诃萨。於过去未来现在诸法。不取不舍无念无得。离诸疑惑不生分别。无过去法已生已灭无未来法未生未灭。无现在法即生即灭。当观诸法犹如虚空。离一切相无所动转。不生不灭不来不去。彼诸法相即诸法性。如其法性如实随喜。如所随喜回向亦然。须菩提，若菩萨於一切法能起此心者，是即名为最上最极最胜最妙广大无量无等无等等心。即以此心而随喜者，乃可得名如实随喜。以此随喜善根回向阿耨多罗三藐三菩提者，是故名为如实回向。
复次须菩提，如前所说，兢伽沙数三千大千世界。所有一切发心菩萨。一一於其兢伽沙数劫中修布施行。且置是数。须菩提，若兢伽沙数三千大千世界一切众生。皆发阿耨多罗三藐三菩提心。是诸发心菩萨。一一於其兢伽沙数劫中。修持净戒。身善所作。语善所作。意善所作。彼诸菩萨。於兢伽沙数劫中。如是持戒不生过失。若菩萨摩诃萨。於此般若波罗蜜多修习方便。为般若波罗蜜多所护者，能於过去未来现在诸佛所有戒定慧解脱解脱知见诸蕴善根。及缘觉声闻所有善根。如是等种种善根和合聚集称计较量。以最上最极最胜最妙。广大无量无等无等等心皆悉随喜。以此随喜善根。回向阿耨多罗三藐三菩提。须菩提，此菩萨如是随喜福蕴。比前菩萨持戒福行。而彼百分不及此一。千分不及一。万亿俱胝那庾多分。乃至乌波尼杀昙分皆不及一。何以故？具足般若波罗蜜多方便者，胜前菩萨有所得心持戒行故复次须菩提，如前所说兢伽沙数三千大千世界所有一切发心菩萨。一一於其兢伽沙数劫中持净戒行。且置是数。须菩提，若兢伽沙数三千大千世界一切众生皆发阿耨多罗三藐三菩提心。是诸发心菩萨。一一於其兢伽沙数劫中。持忍辱行不忿不恚。乃至不起一切恶念。彼诸菩萨於兢伽沙数劫中。如是忍辱不生忿恚若菩萨摩诃萨。於此般若波罗蜜多修习方便。为般若波罗蜜多所护者，能於过去未来现在诸佛所有戒定慧解脱解脱知见诸蕴善根。及缘觉声闻所有善根。如是等种种善根。和合聚集称计较量。以最上最极最胜最妙。广大无量无等无等等心皆悉随喜。以此随喜善根。回向阿耨多罗三藐三菩提。须菩提，此菩萨如是随喜福蕴。比前菩萨忍辱福行。而彼百分不及此一。千分不及一。百亿俱胝那庾多分。乃至乌波尼杀昙分。皆不及一。何以故？具足般若波罗蜜多方便者，胜前菩萨有所得心忍辱行故复次须菩提，如前所说兢伽沙数三千大千世界所有一切发心菩萨。一一於其兢伽沙数劫中持忍辱行。且置是数。须菩提，若兢伽沙数三千大千世界一切众生。皆发阿耨多罗三藐三菩提心。是诸发心菩萨。一一於其兢伽沙数劫中修精进行。勇猛坚固不退不失。远离惛沈睡眠及诸障法。彼诸菩萨於兢伽沙数劫中。如是精进不生懈退。若菩萨摩诃萨。於此般若波罗蜜多修习方便。为般若波罗蜜多所护者，能於过去未来现在诸佛所有戒定慧解脱解脱知见诸蕴善根。及缘觉声闻所有善根。如是等种种善根。和合聚集称计较量。以最上最极最胜最妙。广大无量无等无等等心皆悉随喜。以此随喜善根回向阿耨多罗三藐三菩提。须菩提，此菩萨如是随喜福蕴。比前菩萨精进福行。而彼百分不及此一。千分不及一。万亿俱胝那庾多分。乃至乌波尼杀昙分。皆不及一。何以故？具足般若波罗蜜多方便者，胜前菩萨有所得心精进行故。
复次须菩提，如前所说兢伽沙数三千大千世界所有一切发心菩萨。一一於其兢伽沙数劫中修精进行。且置是数。须菩提，若兢伽沙数三千大千世界一切众生。皆发阿耨多罗三藐三菩提心。是诸发心菩萨。一一於其兢伽沙数劫中。修四禅定安住寂静。彼诸菩萨於兢伽沙数劫中如是修定。远离一切动乱等相。若菩萨摩诃萨。於此般若波罗蜜多修习方便。为般若波罗蜜多所护者，能於过去未来现在诸佛所有戒定慧解脱解脱知见诸蕴善根。及缘觉声闻所有善根。如是等种种善根。和合聚集称计较量。以最上最极最胜最妙。广大无量无等无等等心皆悉随喜。以此随喜善根回向阿耨多罗三藐三菩提。须菩提，此菩萨如是随喜福蕴。比前菩萨修定福行。而彼百分不及此一。千分不及一。万亿俱胝那庾多分乃至乌波尼杀昙分。皆不及一。何以故？具足般若波罗蜜多方便者，胜前菩萨有所得心修定行故。
佛告须菩提，若诸菩萨摩诃萨。乐欲於其过去未来现在诸佛六波罗蜜多法门。如理修学如实随喜者，当於诸法住如实义。如实义者谓解脱性。如所解脱布施亦如是，如所解脱持戒忍辱精进禅定智慧皆亦如是，如所解脱解脱亦如是，如所解脱解脱知见亦如是，如所解脱随喜心及随喜福行亦如是，如所解脱回向心及回向法亦如是，如所解脱过去已灭法。未来未生法。现在无住法皆亦如是，如所解脱十方三世无量无数一切诸佛及诸佛法亦如是，如所解脱所有菩萨缘觉声闻及彼诸法亦如是，如是等乃至一切法。无缚无解无住无著所解脱性即诸法性。须菩提，菩萨摩诃萨於一切法如是知者，当於六波罗蜜多法门如是修学如是随喜。以此随喜善根。如实回向阿耨多罗三藐三菩提。
△地狱缘品第七之一
尔时尊者舍利子白佛言：世尊，般若波罗蜜多出生一切智智。一切智性即般若波罗蜜多耶。佛言舍利子，如是如是，如汝所说，舍利子复白佛言：世尊，般若波罗蜜多所应敬礼。般若波罗蜜多所应尊重。般若波罗蜜多是大光明。般若波罗蜜多清净无染。般若波罗蜜多广大照曜。般若波罗蜜多摄三界相即三界性。般若波罗蜜多为清净眼。能照一切烦恼染法。般若波罗蜜多是所依止。般若波罗蜜多是无上法。般若波罗蜜多广摄一切菩提分法。般若波罗蜜多为大法炬。普照世间一切闇瞑。般若波罗蜜多是无所畏。能救一切怖畏众生。般若波罗蜜多是即五眼。能照一切世出世道。般若波罗蜜多为智慧光。照破一切痴闇等法。般若波罗蜜多为诸导首。引示众生趣入圣道。般若波罗蜜多是一切智藏。普摄烦恼等障为作断灭。般若波罗蜜多是无生法无灭法。无起法无作法。般若波罗蜜多自相本空。般若波罗蜜多是诸菩萨母。般若波罗蜜多为诸法眼。照明诸佛所有十力四无所畏。般若波罗蜜多是所依怙。能救一切无依众生。般若波罗蜜多是安乐法。能断众生生死苦恼。般若波罗蜜多能示诸法真实自性。般若波罗蜜多随顺法相。圆满三转十二行轮。世尊，般若波罗蜜多有如是等种种功德。诸菩萨摩诃萨於此法门应当云何瞻礼恭敬。
佛告尊者舍利子言：菩萨摩诃萨於此般若波罗蜜多法门。应如师想如诸佛想。尊重恭敬瞻礼称赞。如是瞻敬般若波罗蜜多故。是即瞻敬诸佛世尊，
尔时帝释天主。即起是念。尊者舍利子，今以何缘而生此问。作是念已，前白尊者舍利子言：尊者，有何因缘如是问佛。舍利子言：憍尸迦。如佛所说，诸菩萨摩诃萨修习般若波罗蜜多方便。为般若波罗蜜多所护者，即能於彼一切善根如实随喜如实回向。彼一切智。而此般若波罗蜜多有大功德。胜诸菩萨有所得心。布施持戒忍辱精进禅定福行。以是缘故我作此问。憍尸迦。汝今当知。此般若波罗蜜多与五波罗蜜多而为导首。引示令入一切智道。譬如世间有其盲人。虽聚百千万众欲有所往而皆不能知所行道。若无导师彼终不能进趣城邑聚落方处。若有目人为作先导。彼诸盲者即能达彼一切方处。憍尸迦。所有布施持戒忍辱精进禅定犹如盲人。虽复修习无量福行。欲至一切智果。若不以此般若波罗蜜多而为导首。毕竟不能如实趣向一切智道。况复能得一切智果。若此布施等法。得般若波罗蜜多为导首者，即得智慧之眼。而能照达一切智道。即得趣证一切智果。又复布施持戒忍辱精进禅定。为般若波罗蜜多力所助者，是故此五即得名为波罗蜜多。
尔时尊者舍利子白佛言：世尊，般若波罗蜜多为何法故生。佛言舍利子，般若波罗蜜多。不见有色不为色故生。不见受想行识。不为受想行识故生。若此五蕴有所生相。即般若波罗蜜多为彼故生。而此五蕴既无所生。是故般若波罗蜜多不为诸法故生。
舍利子复白佛言：世尊，若般若波罗蜜多如是生者，当於何法有所成耶。佛言舍利子，般若波罗蜜多。虽如是生无少法可成。由无法成故乃得名为般若波罗蜜多。
尔时帝释天主。闻是说已即白佛言：世尊，般若波罗蜜多。岂不成於一切智耶。佛言憍尸迦。如汝所言：般若波罗蜜多。亦成一切智。然非有所得故成。亦非名相起作故成。帝释天主言：世尊，当云何成。佛言憍尸迦。诸法无所成如是成。
帝释天主复白佛言：希有世尊，今此般若波罗蜜多。无所生无所灭。彼一切法亦无生无灭无住无著。是即般若波罗蜜多。
尔时尊者须菩提白佛言：世尊，若生如是心有所分别者，即远般若波罗蜜多。即失般若波罗蜜多。即不成就般若波罗蜜多佛言须菩提，如是如是，有是因缘。即远般若波罗蜜多。即失般若波罗蜜多。即不成就般若波罗蜜多。何以故？此般若波罗蜜多。於色无所表示。受想行识亦无所表示。须陀洹斯陀含阿那含阿罗汉缘觉菩萨及佛世尊，皆悉无所表示故。
尊者须菩提复白佛言：世尊，大波罗蜜多是般若波罗蜜多耶。佛言须菩提，於汝意云何。以何因缘谓大波罗蜜多是般若波罗蜜多。须菩提白佛言：世尊，色无大无小无集无散离诸起作。受想行识。亦无大无小无集无散离诸起作。所有如来十力等法。不作有力不作无力亦无集散。乃至一切智。亦无大小集散诸起作等。何以故？一切法无大小无集散离起作住平等。若菩萨於一切法有所分别而作是念。我得具足一切智果。我为众生说诸法门。能度若干众生令至涅槃。而彼菩萨作是念者，即不名行般若波罗蜜多。所以者何。般若波罗蜜多无如是相。不见众生有所度者有所得者，以众生无性故般若波罗蜜多亦无性。众生离相故般若波罗蜜多亦离相。众生不生故般若波罗蜜多亦不生。众生不灭故般若波罗蜜多亦不灭。众生不思议故般若波罗蜜多亦不思议。众生无觉了故般若波罗蜜多亦无觉了。众生如实知胜义故般若波罗蜜多亦如实知胜义。众生力集故如来力亦集。世尊，我以如是因缘。谓大波罗蜜多是般若波罗蜜多。
尔时尊者舍利子白佛言：世尊，若诸菩萨摩诃萨於此甚深般若波罗蜜多法门。闻已谛受不疑不难生净信解者，此诸菩萨於何处没而来生此。佛告舍利子，当知此菩萨已於他方诸佛刹中听受此法。请问其义随顺解了。从彼没已而来生此。复次舍利子，若人暂得闻此甚深般若波罗蜜多法门。即生信解踊跃欢喜。尊重恭敬如佛想者，当知是人已於无数佛世尊所听受此法。久修菩萨最胜妙行。如是等人佛所称赞。

[book_title]卷八
△地狱缘品第七之二
尔时尊者须菩提白佛言：世尊，般若波罗蜜多可闻可得耶。若声若相有所说耶。佛言：不也须菩提，般若波罗蜜多。无说无示无闻无得。非蕴处界有所见相。何以故？彼一切法离种种性。而蕴处界即般若波罗蜜多。何以故？由蕴处界空故离故寂灭故。般若波罗蜜多亦空亦离亦寂灭。而般若波罗蜜多。与蕴处界无二无二分无相无分别。
尔时尊者须菩提白佛言：世尊，若有人於佛会中。闻说此甚深般若波罗蜜多法门。不生信解心无爱乐。从法会起不能听受者，彼人以何因缘起如是相。
佛告须菩提，我今为汝如实分别。若有人闻此甚深般若波罗蜜多法门。不生信解不乐听受。当知是人虽於百千佛所修诸梵行。而不爱乐听受此法。於诸佛所。若闻说是般若波罗蜜多法门时从会起者，须菩提，彼人於先佛所已种如是障法因缘。是故今时於我法中。闻说甚深般若波罗蜜多法门。亦复不生爱乐信解。无尊重想舍离而去。当知是人若身若心不能和合。是故於此般若波罗蜜多法门。不生一念清净信解。不起如实正知见想。於甚深法生疑惑心造无智业由是积集无智业故。闻此般若波罗蜜多法门。生违背心起毁谤业。以违背毁谤般若波罗蜜多故。是即违背毁谤过去未来现在诸佛一切智。须菩提，我说是人少智少慧无正福业。不能成就净信善根。於一切时一切处。自坏其身复坏他身。断诸众生大利乐因。须菩提，彼人以是谤法因缘故。当来决定堕大地狱。经多百岁。多千岁。多百千岁。多俱胝百岁。多俱胝千岁。多俱胝百千岁。多俱胝那庾多百千岁中。受诸苦恼。从一大地狱至一大地狱。又复展转从一至一。若此大地狱劫火烧时。彼谤法人即於他方世界大地狱中受诸苦恼。亦复从一大地狱至一大地狱。若他方界所有地狱劫火烧时。又复展转於他方界大地狱中。受诸苦恼亦复如是，从一至一。又若彼界劫火烧时此界还成。而复来此大地狱中。亦复从一至一受诸苦恼。如是展转此界他界。一一狱中如前数量。经尔所岁受诸苦恼。乃至最後此界地狱劫火复起。所焚烧时受苦方荆何以故？须菩提，彼人以语不善业。毁谤甚深般若波罗蜜多法门故获如是果尔时尊者舍利子白佛言：世尊，所有众生造五无间极重罪业。与此谤法罪业而相似耶。佛言舍利子，汝勿谓彼五无间业与此谤法重罪而得相似。舍利子，违背毁谤甚深正法者，其罪甚重过五无间所有罪业。何以故？彼谤法者闻说般若波罗蜜多法门。即作是言此非佛说。我今不能於是中学。彼人自坏净信。复坏他人所有净信。自饮诸毒复令他人亦饮其毒。自所破坏亦复令他作其破坏。自於般若波罗蜜多法门。不信不受不知不解而不修习。复令他人不生信受不正知解亦不修习。舍利子，我说是人为破法者，其性浊黑而不清净。於白法中为羯商摩毁坏净信。又复得名为污法者，舍利子，以是因缘此谤法罪最极深重。五无间业不可等比。舍利子白佛言：世尊，如佛所说，彼谤法人堕大地狱。不知是人当受苦身其量云何。佛言：止舍利子，不须问其受苦身量。何以故？彼人若闻所受苦身大小分量。是时即有热血从口门出将及命终。如是转生忧愁苦恼。身分内外乾枯销瘦生大怖畏。是故我今不说彼人受苦身量。舍利子重白佛言：世尊，愿为宣说彼谤法者受苦身量。与末世中一切众生。而为明照有所表示。令於正法不生毁谤。佛言舍利子，止不须说。尔时尊者舍利子，如是殷勤第二第三重复劝请。佛言：舍利子止止。是事汝今当知。如我所说若谤法者堕大地狱。尔所岁中受极重苦。即以是缘与诸众生足为明照。是故不应说其身量。
尔时尊者须菩提白佛言：世尊，诸善男子善女人。於一切时常当善护身语意业。不令作诸不善业行。何以故？如佛所说堕地狱者，由其语不善业。能作如是最极广大非福蕴故。世尊，谤正法者实由语业感是罪报耶。佛言：如是如是，须菩提。由彼语业起不善故。即於正法而生毁谤。以是因缘受斯罪报。须菩提，我说是人於我法中不应出家。何以故？彼人违背毁谤般若波罗蜜多故是即毁谤阿耨多罗三藐三菩提。以谤阿耨多罗三藐三菩提故是即毁谤一切佛宝。谤佛宝故即谤过去未来现在诸佛一切智。谤一切智故是即毁谤一切法宝。谤法宝故即谤声闻一切僧宝。如是即於一切种一切时一切处毁谤三宝。积集无量无数不善业行。当堕地狱受大苦恼。
须菩提白佛言：世尊，彼人以何因缘。於此般若波罗蜜多法门生轻谤心。佛告须菩提，当知彼人有四种因。何等为四。一者为魔所使。二者自所积集无智业因。破坏所有清净信解。三者随顺一切不善知识。於非法中生和合想。四者执著我相不生正见。随彼邪心作诸过失。须菩提，由是四种因缘故。於此甚深般若波罗蜜多法门而生毁谤。须菩提，是故诸善男子善女人。当於诸佛所说正法起净信解勿生轻谤。谤正法者是即破法。若破法者断灭寿命起无智业。当堕地狱受大苦恼。
△清净品第八之一
尔时尊者须菩提白佛言：世尊，若有随顺恶知识。远离善根及不精进者，於此甚深般若波罗蜜多法门。极难信解耶。佛告须菩提，如是如是，如汝所言：如是等人。少见少闻远离善根。修劣智慧不能精进。又复随顺诸恶知识。是故於此甚深法门极难信解。须菩提白佛言：世尊，而此般若波罗蜜多法门。以何义故难信难解。佛言：须菩提，色受想行识无缚无解。何以故？色自性是色故无缚无解。受想行识自性是识故无缚无解。色前际无缚无解。何以故？前际色自性即是色故。色後际无缚无解。後际色自性即是色故。色中际无缚无解。中际色自性即是色故。受想行识前後中际无缚无解。何以故？前後中际识自性即是识故。般若波罗蜜多以是义故甚深难解。须菩提白佛言：世尊，般若波罗蜜多法门难信难解。如佛所说最极甚深转复难解。世尊，若有懈怠劣精进者失念无智慧者，应知此等於般若波罗蜜多法门难解难入。佛告须菩提，如是如是，如汝所言：
复次须菩提，色清净故即果清净。果清净故即色清净。若色清净若果清净。无二无分别无断无坏故。受想行识清净故即果清净。果清净故即识清净。若识清净若果清净。无二无分别无断无坏故。
复次须菩提，色清净故即一切智清净。一切智清净故即色清净。若色清净若一切智清净。无二无分别无断无坏故。受想行识清净故即一切智清净。一切智清净故即识清净。若识清净若一切智清净。无二无分别无断无坏故。
尔时尊者舍利子白佛言：世尊，般若波罗蜜多最上甚深。佛言：性清净故。舍利子言：般若波罗蜜多是大光明。佛言：性清净故。舍利子言：般若波罗蜜多广大照曜。佛言：性清净故。舍利子言：般若波罗蜜多无和合。佛言：性清净故。舍利子言：般若波罗蜜多无所得。佛言：性清净故。舍利子言：般若波罗蜜多无所证。佛言：性清净故。舍利子言：般若波罗蜜多毕竟不生欲界色界无色界。佛言：性清净故。舍利子言：般若波罗蜜多毕竟不灭。佛言：性清净故。舍利子言：般若波罗蜜多无所了知。佛言：性清净故。舍利子言：般若波罗蜜多云何无所了知。佛言：舍利子，般若波罗蜜多不知色不知受想行识。何以故？色受想行识性清净故。舍利子言：般若波罗蜜多。於一切智无起无作。佛言：性清净故。舍利子言：般若波罗蜜多。无法可取无法可舍。佛言：性清净故。
尔时尊者须菩提白佛言：世尊，我清净故色清净。佛言：毕竟净故。我清净故受想行识清净。佛言：毕竟净故。须菩提言：我清净故果清净。佛言：毕竟净故。须菩提言：我清净故一切智清净。佛言：毕竟净故。须菩提言：我清净故无所得无所证。佛言：毕竟净故。须菩提言：我无边故色亦无边。佛言：毕竟净故。须菩提言：我无边故受想行识亦无边。佛言：毕竟净故。须菩提言：菩萨摩诃萨於般若波罗蜜多。无所觉了。佛言：毕竟净故。须菩提言般若波罗蜜多非此岸非彼岸非中流自性无所祝佛言：毕竟净故。
尔时尊者须菩提白佛言：世尊，若菩萨摩诃萨於一切法有所分别者，即失般若波罗蜜多。即远般若波罗蜜多。
佛赞须菩提言：善哉善哉！须菩提，如是如是，如汝所言：何以故？若於一切法起分别者是即名相。有所著故。须菩提白佛言：世尊，若於所说般若波罗蜜多名中有所分别此说为著。是时尊者舍利子谓须菩提言：云何名为著相。须菩提言：若菩萨分别色空。分别受想行识空。是为著相。又若分别是过去法是未来法是现在法。是初发菩提心者得若干福蕴。是久修菩萨行者成几所功德。作此分别者名为著相。
尔时帝释天主白尊者须菩提言：以何缘故菩萨得福蕴名为著相。须菩提言：憍尸迦。若初发心菩萨以心分别此是菩提心。即以发心。善根回向阿耨多罗三藐三菩提。若能回向即不名回向。如是分别乃为著相。憍尸迦。若有菩萨欲令诸善男子善女人安住菩萨乘者，应於阿耨多罗三藐三菩提。以真实法如理表示如实教授如所利益如理生喜。若菩萨能以如是法示教利喜者，自无所伤诸佛所印诸佛所教。彼善男子善女人亦复离著尔时佛赞须菩提言：善哉善哉！须菩提，汝善宣说离著法门。令诸菩萨摩诃萨於一切法不生执著。须菩提，我复为汝宣说微妙离著法门。汝当善听如善作意。须菩提白佛言：善哉世尊，愿为宣说。
佛告须菩提，若有人於如来应供正等正觉。作有得想而生取著。此即名为大贪著法。何以故？不离诸相故。须菩提，若有菩萨於过去未来现在诸佛世尊所有诸无漏法起随喜心。以此随喜善根。回向阿耨多罗三藐三菩提者亦即是著。何以故？须菩提，诸法非过去未来现在可得。彼随喜心亦非三世。当以何心随喜何法。是故当知一切法无相。无见无闻无觉无知。须菩提，白佛言：世尊，诸法性甚深。佛言：离种种性。须菩提言：般若波罗蜜多性甚深。佛言：般若波罗蜜多自性清净离种种性。须菩提言：般若波罗蜜多离性我今敬礼。佛言：一切法离性。须菩提。由一切法离性故即般若波罗蜜多离性。何以故？如来应供正等正觉如实证得一切法。无性。
须菩提白佛言：世尊，如来应供正等正觉证法无性耶。佛告须菩提，无性亦非无性。彼一切法若性若无性。和合一相所谓无相。须菩提，是故诸佛如是证得彼一切法。何以故？诸佛法眼无分别故。一切法性唯一无二。彼一切法若性非性所谓无性。彼无性性是名一性。即此一性亦不可得。须菩提，若菩萨如是了知者得离诸著。须菩提白佛言：世尊，般若波罗蜜多最上甚深。佛言：如虚空甚深即般若波罗蜜多甚深。须菩提言：般若波罗蜜多难知。佛言：无知者故。须菩提言：般若波罗蜜多不可思议。佛言：非心所知出过心数故。须菩提言：般若波罗蜜多离诸所作。佛言：作者不可得故。须菩提白佛言：世尊，菩萨摩诃萨当云何行般若波罗蜜多。佛言：若菩萨摩诃萨不行於色是行般若波罗蜜多。不行受想行识是行般若波罗蜜多。不行色无常是行般若波罗蜜多。不行受想行识无常是行般若波罗蜜多。不行色空是行般若波罗蜜多。不行受想行识空是行般若波罗蜜多。不行色满足不满足相是行般若波罗蜜多。何以故？若行色满足不满足相即非色。不行受想行识满足不满足相是行般若波罗蜜多。何以故？若行受想行识满足不满足相即非识。若如是不行诸法是名行般若波罗蜜多。
尔时尊者须菩提白佛言：希有世尊，善为诸菩萨摩诃萨於著法中说无著法。佛言：若不行色有著无著是行般若波罗蜜多。不行受想行识有著无著是行般若波罗蜜多。不行眼触乃至不行意触为缘所生诸受有著无著是行般若波罗蜜多。不行地界乃至不行识界有著无著是行般若波罗蜜多。不行布施持戒忍辱精进禅定智慧诸波罗蜜多有著无著是行般若波罗蜜多。不行三十七菩提分法及佛十力四无所畏十八不共诸功德聚有著无著是行般若波罗蜜多。不行须陀洹斯陀含阿那含阿罗汉缘觉如来有著无著是行般若波罗蜜多。不行一切智有著无著是行般若波罗蜜多。须菩提，若菩萨摩诃萨能如是於色不生著。受想行识不生著。眼触乃至意触为缘所生诸受不生著。地界乃至识界不生著。布施持戒忍辱精进禅定智慧诸波罗蜜多不生著。三十七菩提分法及佛十力四无所畏十八不共诸功德聚皆不生著。须陀洹斯陀含阿那含阿罗汉缘觉如来乃至一切智亦不生著。何以故？一切法无缚无解出过诸著。是故得名离著无碍一切智。须菩提，诸菩萨摩诃萨应如是行般若波罗蜜多。须菩提白佛言：希有世尊，般若波罗蜜多是甚深法。若说不增不说亦不减。说亦不减不说亦不增。
佛赞须菩提言：善哉善哉！须菩提，如是如是，若如来应供正等正觉。尽其寿量称赞虚空。而彼虚空赞亦不增不赞亦不减。赞亦不减不赞亦不增。譬如称赞幻所化人。赞亦不喜不赞亦不恚。赞亦不增不赞亦不减。须菩提，诸法性如是离说非说不增不减。须菩提白佛言：世尊，般若波罗蜜多广大甚深。菩萨摩诃萨所行甚难。譬如虚空无动无转无相无作。般若波罗蜜多亦复如是，世尊，菩萨为众生故。被大铠甲而作庄严。何以故？菩萨为欲成就阿耨多罗三藐三菩提果度诸众生。是故修学般若波罗蜜多。世尊，如人被甲与彼虚空共相斗战。而彼虚空本来平等。法界平等众生平等。而诸菩萨虽复勇猛成就精进波罗蜜多。毕竟不能战空得胜。是故诸菩萨摩诃萨难行般若波罗蜜多。
尔时帝释天主白尊者须菩提言：若如是者即般若波罗蜜多行而无所生。云何相应。须菩提言：憍尸迦。如虚空行所生。般若波罗蜜多行亦如是生。憍尸迦。诸菩萨摩诃萨欲学般若波罗蜜多行者当如虚空行。如是学者是即相应。
尔时会中有一刍闻是法已从座而起。合掌向佛作如是言：般若波罗蜜多。无少法可生无少法可灭是故我今敬礼般若波罗蜜多。

[book_title]卷九
△清净品第八之二
尔时帝释天主白佛言：世尊，若有人受持此般若波罗蜜多法门者，我当守护其人及此法门。时尊者须菩提，谓帝释天主言：憍尸迦。汝见有法可守护耶。帝释天主言：不也须菩提，时须菩提言：天主。若菩萨摩诃萨。如所说般若波罗蜜多。如理而行随顺相应者，是即名为真实守护。若时过离般若波罗蜜多。於一切处即为人及非人伺得其便。复次憍尸迦。若菩萨摩诃萨。为欲守护般若波罗蜜多者，当如守护虚空。是为行般若波罗蜜多。憍尸迦。於汝意云何。彼呼声响能守护耶。帝释天主言：尊者须菩提，彼呼声响不能守护。须菩提言：如是如是，憍尸迦。当知一切法如声响。若如是知即於诸法无所观。无所示无所生无所得。是为菩萨摩诃萨行般若波罗蜜多尔时三千大千世界一一界中。从四大王天。乃至大梵王天。彼彼所有娑婆界主大梵天王，帝释天主，并馀天子。以佛威神加持力故。即时各各来诣佛所。头面著地礼世尊足。右绕三匝退住一面。
是时世尊以威神力。令彼一切梵王帝释及诸梵众，并馀四天王天诸天子等。各各得见千佛世尊，於诸方处一一如应宣说般若波罗蜜多法门。如是名句文皆同一说相。所有般若波罗蜜多。法门品类章句皆悉无异。彼受法者皆名须菩提，其请问者亦如帝释天主。
尔时佛告彼诸梵王帝释天主等言：汝等於此地方今见诸佛。如是宣说般若波罗蜜多法门。所有慈氏菩萨摩诃萨。当成阿耨多罗三藐三菩提果。已於此地方亦复如是宣说般若波罗蜜多法门。
△叹胜品第九
尔时尊者须菩提白佛言：世尊，般若波罗蜜多甚深微妙。於其名中毕竟不可得非彼语言：而能宣说如般若波罗蜜多。名不可得故。般若波罗蜜多法亦不可得。而此般若波罗蜜多。名字及法无二差别。皆无所生俱不可得。世尊，如佛所言：慈氏菩萨摩诃萨。当成阿耨多罗三藐三菩提果。已於此地方亦复如是，宣说般若波罗蜜多者，此法甚深彼云何说尔时佛告尊者须菩提言：彼慈氏菩萨摩诃萨。当成阿耨多罗三藐三菩提果。已於此地方。说般若波罗蜜多时。不说色若常若无常若解若缚。不说受想行识若常若无常若解若缚说色受想行识毕竟清净。须菩提，彼菩萨以如是名句文。如实宣说般若波罗蜜多尔时须菩提白佛言：世尊，般若波罗蜜多清净。佛言：须菩提，色清净故般若波罗蜜多清净。受想行识清净故。般若波罗蜜多清净。色不生不灭。不著烦恼不出世间故清净。般若波罗蜜多亦如是清净。受想行识不生不灭。不著烦恼不出世间故清净。般若波罗蜜多亦如是清净。色无染故般若波罗蜜多清净。受想行识无染故。般若波罗蜜多清净。一切法无染故。般若波罗蜜多清净。虚空清净故。般若波罗蜜多清净。一切法如虚空如声响故清净。般若波罗蜜多亦如是清净。
尔时尊者须菩提白佛言：世尊，若有善男子善女人。於此般若波罗蜜多法门。发清净心听受读诵为人演说。当知是人得大善利。眼耳鼻舌身根清净。离诸病苦一切恶毒不能伤害。寿命增长无中夭难。常得千天子众或时导前或时从後。於一切处密为守护。世尊，诸持法者善男子善女人。应於白月八日十四日十五日。清净身语心业。於诸方处读诵此般若波罗蜜多法门或为他人解说其义。当知是善男子善女人得福甚多。
佛告须菩提言：如是如是，如汝所说，若有善男子善女人。於一切处读诵解说此般若波罗蜜多法门时。常有千天子众往彼持法人所。为欲听受正法大利益故密护其人。何以故？此般若波罗蜜
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:23:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>