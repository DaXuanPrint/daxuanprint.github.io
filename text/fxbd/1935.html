<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="度一切诸佛境界智严经全文,度一切诸佛境界智严经全文在线阅读,度一切诸佛境界智严经全文在线下载,大玄古籍书库">
<meta name="description" content="萧梁扶南国沙门僧伽婆罗译，与《佛说大乘入诸佛境界智光明庄严经》同_度一切诸佛境界智严经_全文在线阅读_度一切诸佛境界智严经_全文在线下载_大玄古籍书库">
<title>度一切诸佛境界智严经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">度一切诸佛境界智严经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]5977</span> <br/>
          说明： <span class="inputVal" id="bkdec">萧梁扶南国沙门僧伽婆罗译，与《佛说大乘入诸佛境界智光明庄严经》同</span> <br/>
          封面： <span class="inputVal" id="bkimg">Z_1935.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]度一切诸佛境界智严经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]5977
[book_dec]萧梁扶南国沙门僧伽婆罗译，与《佛说大乘入诸佛境界智光明庄严经》同
[book_img]Z_1935.jpg


[book_title]度一切诸佛境界智严经全文
梁扶南三藏僧伽婆罗等译
如是我闻，一时佛住王舍城耆阇崛山顶法界宫殿上。与大比丘众二万五千人。皆是阿汉。诸漏已尽无复烦恼。心善解脱慧善解脱。调伏诸根摩诃那伽。所作已办可作已办。舍重担已得自事义。有结已尽心得自在。其名曰阿若憍陈如等。及八大声闻。复有七十二亿由他菩萨摩诃萨。其名曰文殊师利菩萨。行吉菩萨。佛吉菩萨。药王菩萨。常起菩萨摩诃等。能转不退法轮。善问无比宝顶修多罗等。住法雲地。智慧如须弥山。常修行空无相无无生无体深法光明。功德圆满威仪具足。无数那由他世界如来所遣。有大神通住无性相。时世尊作是思惟。是诸菩萨摩诃萨。从恒河沙等世界而来至此。我当为其说法令得大力。现神通相放大光明。以诸菩萨当问我故。
尔时世尊放大光明。普照十方无量不可思议三千大千微尘世界。尔时十方一一方面十世界。有不可说千万亿那由他微尘等诸菩萨。各从本界乘不可思议无量神通。而来集此。以不可思议供具供养如来。随意所造莲华座於佛前坐。瞻仰世尊目不暂舍。是时於法界宫上。起大宝莲华师子藏座。纵广无量亿由旬。无量光明摩尼珠所成。电灯摩尼珠为交络。可思议力摩尼珠为竿。以无譬喻摩尼珠为眷属。过诸譬喻摩尼珠所庄严。以自在王摩尼珠盖。以杂摩尼宝厕填。悬种种色幡。彼大摩尼珠围绕。出十种无量亿那由他光明。遍照十世界。尔时不可说百千万亿那由他微尘等数。天龙夜叉乾闼婆阿修罗迦楼罗紧那罗摩睺罗释梵四天王，从十方十佛世界来集於此。复有诸天乘宝顶宫殿。无数不可思议天女。作百万亿那由他妓乐。亦来集此。复有诸天乘宝华宫殿。龙宝栴檀神珠宫殿。真珠宫殿。宝衣殿。金光明摩尼珠宫殿。阎浮提金宫殿。无量光明摩尼珠宫殿。自在王摩尼珠宫殿。如意尼珠宫殿。覆帝释摩尼珠宫殿。大海聚清净宝庄严。普光明大摩尼珠意顶宫殿。与无数不思议千万亿那由他天女。作诸妓乐而来集此。咸以无数不可思议供具。供养於佛。供养佛各随意坐。瞻仰世尊目不暂舍。是时，三千大千世界。皆作阎浮提金色。以种种摩尼珠为天华树。宝衣树。龙宝栴檀树所庄严。日月电灯等。摩尼珠为交络。遍覆世界悬种种幡。数千万亿那由他天女。持种种婴珞种种宝华。尔时从大宝莲华师子座。出此伽陀。
汝等今安坐，我当说真实。人王师子座，如来功德造。我今日愿满，供养两足尊。世尊今当坐，七宝莲华座。
当放大光明，照我及一切。说无上妙法，利益诸天人。众生闻法者，当坐师子座。如是大光明，从如来身出。
照无量世界，令一切欢喜。导师天中天，今当摄受我。我昔於此处，已值八亿佛。唯愿今世尊，必哀愍摄受。
尔时世尊从光明座起。坐宝莲华藏师子座。结加趺坐。观诸菩萨众皆悉已集。为发起菩萨故。当说空法。尔时诸菩萨作是思惟。此文殊师利童子菩萨。当问如来不生不灭。我从久远来不闻此法。是时文殊。已知如来欲说法相。及诸菩萨心所思惟。即白佛言：世尊无生无灭法者，其相云何。文殊师利说此祇夜。
无生无灭，云何可知，大牟尼尊。当说譬喻，此诸大众，皆已来集。乐闻此义，愿佛解说，今诸菩萨。诸佛所遣，亦皆乐闻，微妙法相。
佛告文殊师利。善哉善哉汝今所问。能大利益一切世间。令诸菩萨得作佛事。文殊师汝当谛听勿起惊疑。文殊师利。不生不灭即是如来。文殊师利。譬如大地琉璃所成。帝释阇延宫殿。供具等影现其中。阎浮提人。见琉璃地诸宫殿影。合掌供养烧香散华。愿我得如是宫殿。我当游戏如帝释等。彼诸众生不知此地是宫殿影。乃布施持戒修诸功德。为得此宫殿果报。文殊师利。如此宫殿实无生灭。以地净故影现其中。彼宫殿影。亦有亦无不不灭。文殊师利。众生见佛亦复如是，以其心净故见佛身。佛身无为。不生不起不尽不灭非色非非色。不可见非不可见。非世间非非世间。非心非非心。以众生心净见如来身。散烧香种种供养。愿我当得如是色身。布施持戒作诸功德。为得如来微妙身故。如是文殊师如来神力出现世间。令诸众生得大利益。如影如像随众生见。尔时世尊说此祇夜。
如来常住，不生不灭，非心非色。非有非无，如琉璃地，见宫殿影。此影非有，亦复非无，众生心净。见如来身，非有非无，亦复如是，
文殊师利。如日初出先照高山。次及中山後照下地。如来亦尔。无心意识无相离相。一切相。不著彼不著此。不住此岸不住彼岸。不住中流不可思议。非思惟所及。不高不下无系缚无解脱。非有智非无智。非烦恼非不烦恼。不真实不虚妄。非智非非智。不可思议不可思议。非行非不行。非念非不念。非心非不心。非意非不意。非名非不名。非色非无无取无不龋非说非不说。非可说非不可说。非可见非不可见。非导师非非导师。非得果不得果。如是文殊师利。如来慧日光明照於三界。先照菩萨如照高山。次照乐缘觉声闻人後照乐善根人。乃至邪定众生。为增长善法。为起未来因缘。文殊师利。如来平等无上中常行舍心。文殊师利。如来不作是思惟。如是众生我为说胜法。如是众生说不胜法。亦不惟。此众生大意。此众生中意。此众生小意。此乐善法。此乐恶法。此人正定。此人邪定如来智光明无如是分别。已断一切分别想故。以众生有种种善根故。如来智慧故有种种。殊师利。如大海中有摩尼珠。名满一切众生所愿。安置幢上随众生所须。彼摩尼珠无心意如来无心意识。亦复如是，不可测量。不可到。不可得。不可说。除过患。除无明。不实虚。非常非不常。非光明非不光明。非世间非非世间。无觉无观。不生不灭。不可思议无无体。不动不行无量无边。不可说无言语。无喜无不喜。无数离数。无去无来。无行处断趣。不可见不可执。无挍计。非空非不空。非和合非不和合。不可思议不可觉知。非秽净非名非色。非业非果。非过去非未来非现在。无所有无声无相离一切相。非内非外亦非间。如是文殊师利。如来清净住大慈悲幢。随众生所乐。现种种身说种种法。文殊师利。因声生响。非内非外亦非中间。不生不灭不断不常。文殊师利。如来亦尔。非内非外亦非间。不生不灭无名无相。随诸众生种种示现。文殊师利。如诸草木依地增长。彼地平等离分别。如是一切众生善根。依如来增长。声闻乘缘觉乘菩萨乘。乃至裸形尼乾子等。一切道善根。亦依如来增长。如来平等无有分别。亦复如是，文殊师利。如虚空平等无下中上如来平等亦复如是，众生自见有下中上。文殊师利。如来不作是念。此众生下意当现下身此中上意现中上身。此众生下意当说下乘。此众生中意说缘觉声闻乘。此众生上意为说大文殊师利。如来无如是意。此众生乐施。我当说施。戒忍精进定慧亦如是，何以故？如来身平等。离心意识无分别故。文殊师利。一切诸法悉皆平等。平等故无祝无住故无动。动故无依。无依故无处。无处故不生。不生故不灭。若能如是见者，心不颠倒。不颠倒故实。如实故无所行。无所行故无来。无来故无去。无去故如如。如如故随法性。随法性故动。若随法性不动，则得法性。若得法性，则无悕望。何以故？已得道故。若得道则不一切诸法。不住一切诸法故。不生不灭无名无相。文殊师利。若众生著一切法，则起烦恼起烦恼故不得菩提。文殊师利白佛言：世尊，云何得菩提。佛告文殊师利。无根无处。是来得菩提。文殊师利白佛言：云何为根。云何为处。佛告文殊师利。身见为根。不真实思为处。文殊师利。如来智慧与菩提等。与一切诸法等。是故无根无处。是得菩提。文殊师菩提者寂静。云何寂静。内寂静外寂静。何以故？眼即是空。非我非我所。耳鼻舌身意空非我非我所。以知眼空於色不行。是谓寂静。如是以知耳空於声不行。是谓寂静。知鼻乃意空亦如是，文殊师利。菩提者，不动不行。不动者不取一切诸法。不行者不舍一切诸法文殊师利。如来不动，则如如实。如如实者，不见此岸不见彼岸。不见此彼故，则见一切以见一切法故。称为如来。文殊师利。菩提者，无相无缘。云何无相。云何无缘。不得眼是无相。不见色是无缘。不得耳识是无相。不闻声是无缘。乃至意法亦如是，文殊师利。提者，非过去未来现在三世等。断三世流转。文殊师利。云何断流转。以於过去心不起未识。不行现在意。不动不祝不思惟不觉不分别故。文殊师利。菩提者无形相无为。云何形相不可以六识识故。云何无为。无生住灭故。是谓断三世流转。文殊师利。菩提者，是破句。云何不破。云何句。无相是不破。如实是句。无住处是不破。法界是句。不动是不空性是句。不得是不破。无相是句。不觉是不破。不作是句。不悕望是不破。无自性是众生无自性是不破。虚空是句。不可得是不破。不生是句。不灭是不破。无为是句。不行不破。菩提是句。寂静是不破。涅槃是句。不更生是不破。不生是句。文殊师利。菩提者不可以身觉。不可以心觉。何以故？身是无知。如草木故。心者虚诳。不真实故。文殊师若谓菩提身心所觉。是依假名非真实义。何以故？菩提不身不心。不虚不实故。文殊师利菩提者，非语言可说。何以故？如虚空无处所。不生不灭无名字故。文殊师利。一切法真不可说。何以故？一切法非真实。无语言：不生不灭故。文殊师利。菩提者，不可取无处云何不可取无处。眼识不可龋不得色为无处。耳识不可龋不得声为无处。鼻乃至意法如是，菩提者，不可觉以眼不取故不得色。不得色故识无住处。耳不取故不得声。不得声识无住处。乃至意法亦如是，文殊师利。菩提者，是说空。以空一切诸法故。空是如来所空是如来所觉。文殊师利。不从空有。空为如来所觉。何以故？以无相故。复次文殊师利菩提因智亦是空性。何以故？以无相故。文殊师利。空及菩提悉无所有。无二无数无名无离心意识。不生不灭。无行无处。非声非说。文殊师利。但以名字说。实不可说。文殊师如来悉知一切诸法从本以来。不生不起不尽不灭。无名无相离心意识。如是知故如是解脱亦不系缚亦不解脱。文殊师利。菩提者，与虚空等虚空者，不平等非不平等。菩提者，亦平等非不平等。如是法相如来所觉。文殊师利。如阿?微尘。不等非不等。一切诸法亦如以真实智能如是知。文殊师利。云何真实智知诸法。未生者生。生已即灭。彼一切诸法无无所摄故。文殊师利。菩提者如实句。如实句者，如菩提相不离如实。色受想行识不离如如菩提相地界不离如实。水火风界不离如实。如菩提相眼界色界眼识界不离如实。乃至意法界意识界。亦不离如实。此谓如实句。文殊师利。菩提者，以行入无行。文殊师利。云行。云何无行。行者缘一切善法。无行者不得一切善法。行者心不祝无行者无相解脱。者可称量。无行者不可量。云何不可量。无可识故。文殊师利。菩提者，无漏无龋无漏灭四流故。云何为四。欲流有流见流无明流。不著此四流。是谓灭四流。无取者灭四种取云何四龋欲取见取戒取我语龋此谓四龋此一切龋无明所闇。渴爱所欺。以展转相故。文殊师利。以如实智断我语取根。取根断故身得清净。身清净者是无生灭。文殊师利无生灭者，不起心意识。不思惟分别。若有分别则成无明。不起此无明则无十二因缘。无二因缘即是不生。不生即是道。道是了义。了义是第一义。第一义是无我义。无我义是不说义。不可说义是十二因缘义。十二因缘义是法义。法义是如来义。是故我说。若见十二缘即是见法。见法即是见佛。如是见无所见。文殊师利。菩提者，清净无垢无烦恼。文殊利。空是清净。无相是无垢。无作是无烦恼。复次不生是清净。无为是无垢。不灭是无烦复次自性是清净。清净是无垢。无垢是无烦恼。复次无分别是清净。不分别是无垢。灭分是无烦恼。如实是清净。法界是无垢。真实观是无烦恼。虚空是清净。虚空是无垢。虚空无烦恼。内身智是清净。内行是无垢。不得内外是无烦恼。知阴是清净。界自性是无垢。舍诸入是无烦恼。於过去尽智是清净。於未来不生智是无垢。现在法界智是无烦恼。文殊利。此谓清净无垢无烦恼。此即寂静。寂静者内外寂静。内外寂静者，是大寂静。大寂静说名牟尼。文殊师利。如虚空是菩提。如菩提是诸法。如诸法是一切众生。如一切众生是界如境界是泥洌文殊师利。一切诸法与泥洹等。最上无边故无有对治。无对治故本来清本来无垢。本无烦恼。文殊师利。如是如来觉一切诸法已，观诸众生起大慈悲。令众生游清净无垢无烦恼处。文殊师利。云何诸菩萨行菩萨行。文殊师利。菩萨不思惟。不为灭不生。是为行菩萨行。复次文殊师利。菩萨过去心已灭不行。未来心未到不行。现在心虽有不行。何以故？不著过去未来现在故。文殊师利。是名菩萨行菩萨行。文殊师利。布施及来。无有二相。是菩萨所行。如是戒忍精进定慧。及如来无二。是菩萨所行。文殊师利。菩萨不行色空是菩萨行。不行色不空是菩萨行。何以故？以色自性空故。如是菩萨不行受行识空不空。是菩萨行。何以故？心意识不可得故。文殊师利。一切无所有法。当修当作若证则无烦恼生。无烦恼灭。文殊师利。生灭者，是假名字说。於实相中无起无灭。文殊利。假使六趣四生众生。若有色无色有想无想。二足四足多足无足。悉得人身。得人身故菩提心。发菩提心已，一一菩萨供养恒河沙等诸佛。及诸菩萨缘觉声闻。饮食衣服卧具医一切乐具。经恒河沙劫。乃至入涅槃後。起七宝塔高百由旬。宝盖覆上悬摩尼宝珠以为庄悬种种幡盖。自在王摩尼珠以为交络。若有菩萨以清净心。闻此度一切诸佛境界智严经。已欢喜受持信解。乃至为他说一偈一句。胜前功德。百分千分万分亿分。乃至算数譬喻所能及。何以故？此经广说不可思议清净无相微妙法身故。文殊师利。若恒河沙等无数诸菩若恒河沙无数诸佛世界。悉阎浮金所造。乃至树木华果皆阎浮金。及以天衣庄严其树。一光明摩尼珠网以覆其上。自在王摩尼珠以为宫殿。电光摩尼珠以为基陛。悬众宝幡。日日此供养恒河沙等无数诸佛。如是经无数劫。若有菩萨正念此经。或宣说一句。以前菩萨布功德。比此功德百分不及一。百千万亿分乃至算数譬喻所不能及。如是其馀一切功德。比经功德无有及者，尔时世尊说此祇夜。
若有受持此，微妙法身经。所得功德利，不可得称量。假使诸众生，皆悉生人道。并发菩提心，为求一切智。
如是诸菩萨，皆作大施主。以种种供具，供养无数佛。并及诸菩萨，缘觉与声闻。乃至入灭度，各起七宝塔。
高至百由旬，种种宝严饰。若人持此经，或说一句偈。出过此功德，无量无有边。以此经所说，无相法身故。
是故有智者，应当念受持。读诵及书写，以华香供养。所得功德果，不可得思议。不久诣道场，降魔成正觉。
如是修妒路，诸佛所称扬。即是妙法身，无相无言语。是故受持者，功德不可量。
佛说此经已，文殊师利等一切菩萨。无量缘觉及声闻众。天龙夜叉乾闼婆阿修罗迦楼紧那罗摩睺罗伽人非人等一切大众闻佛所说欢喜奉行。

        </div>
      </div>
    </div>
  </div>
</div>
<!--update:2025-08-30 09:27:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>