<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="毒语心经,毒语心经全文在线阅读,毒语心经全文在线下载,大玄古籍书库">
<meta name="description" content="毒语心经，又称毒语注心经。日本白隐慧鹤注，《般若波罗蜜多心经》，虽仅短短二百六十字，然实为诸佛之心要、般若之钤键。历来注疏解读不下数十百种，但多就名相上进行诠释，从教理上进行论述，宗门中人虽也时常拈提其中一二语句作为话头参究，但少有作全篇之提唱。日本江户时代临济宗禅僧、中兴临济宗之一代大师白隐慧鹤（Hakuin。Ekaku,1685-1768或1686-1769），被誉为“五百年间出的大德”，从正受老人处发明心要，终至大彻大悟之境界，据说今日日本临济宗僧人经常参究的“只手之声”的公案即缘起于白隐，禅语“一">
<title>毒语心经_白隐慧鹤_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">毒语心经</span> <br/>
          作者： <span class="inputVal" id="bkauthor">白隐慧鹤</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]6397</span> <br/>
          说明： <span class="inputVal" id="bkdec">毒语心经，又称毒语注心经。日本白隐慧鹤注，《般若波罗蜜多心经》，虽仅短短二百六十字，然实为诸佛之心要、般若之钤键。历来注疏解读不下数十百种，但多就名相上进行诠释，从教理上进行论述，宗门中人虽也时常拈提其中一二语句作为话头参究，但少有作全篇之提唱。日本江户时代临济宗禅僧、中兴临济宗之一代大师白隐慧鹤（Hakuin Ekaku,1685-1768或1686-1769），被誉为“五百年间出的大德”，从正受老人处发明心要，终至大彻大悟之境界，据说今日日本临济宗僧人经常参究的“只手之声”的公案即缘起于白隐，禅语“一念天堂，一念地狱”也出自于白隐禅师。白隐禅师不但彻法源底，提唱禅道，在书法、绘画方面也有极深造诣。其所著《语录》、《槐安国语》等，则皆精光锐利，禅机深湛，脱然于文字之外。</span> <br/>
          封面： <span class="inputVal" id="bkimg">Z_2678.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]毒语心经
[book_author]白隐慧鹤
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]6397
[book_dec]毒语心经，又称毒语注心经。日本白隐慧鹤注，《般若波罗蜜多心经》，虽仅短短二百六十字，然实为诸佛之心要、般若之钤键。历来注疏解读不下数十百种，但多就名相上进行诠释，从教理上进行论述，宗门中人虽也时常拈提其中一二语句作为话头参究，但少有作全篇之提唱。日本江户时代临济宗禅僧、中兴临济宗之一代大师白隐慧鹤（Hakuin Ekaku,1685-1768或1686-1769），被誉为“五百年间出的大德”，从正受老人处发明心要，终至大彻大悟之境界，据说今日日本临济宗僧人经常参究的“只手之声”的公案即缘起于白隐，禅语“一念天堂，一念地狱”也出自于白隐禅师。白隐禅师不但彻法源底，提唱禅道，在书法、绘画方面也有极深造诣。其所著《语录》、《槐安国语》等，则皆精光锐利，禅机深湛，脱然于文字之外。
[book_img]Z_2678.jpg


[book_title]毒语心经
【白隐慧鹤注释南天棒邓州提唱】
毒语心经
白崖窟南天棒邓州评。
小子听松轩亮卿校订
着语竝颂
葛藤窟里瞎老汉，无裩却归草里坐。可怜傅大士，处处失楼阁。莫言冷淡无滋味，一饱能消万劫饥。
拨转参天烂葛藤，绊缠四海五湖僧。
愿君认得出身路，藕线孔中弄快鹰。
南天棒。白崖曰：无风起浪，肚里参天荆棘。
摩诃
唐飜云：大是什麽，四维上下无等匹，多错作广愽会了。君子爱财，取之有道，为我过小底般若来。
百亿须弥毫末露，三千世界海中沤。
蟭螟眼里双童子，玩弄阎浮争未休。
南天棒白崖曰：大破关中收图书。
般若
唐飜云：智慧人人具固固，圆弄泥团汉有何限。不嶮崖撒手未曾见在，何故灯下不截爪。可令尺蠖辨长短，莫使蜗牛耕石田。
双耳如聋眼如盲，虚空夜半失全身。
不容令鶖子亲见，戾脚波斯过别津。
南天棒。白崖曰：石虎吞却木羊儿。
波罗密多
唐飜云：到彼岸，者里是什麽所在？掘土求青天，虾跳不出斗。宝所在近，更进一步。钓丝绞水谢郎舟，明眼衲僧暗结愁。
大地谁是此岸人，甚怜错立洪波津。
参究若未命根断，修历三祗抂苦辛。
南天棒白崖曰：穷鸟入怀，则猎人不忍射。
心
历劫无名，错安着名字。金屑眼中翳，衣珠法上尘。是什麽多？错认驴鞍桥。学道之人不识真，唯为从前认识神。无量劫来生死本，痴人唤为本来人。
分明三世不可得，一扫长空绝点埃。
禅榻夜阑冷如铁，半窓明月带梅来。
南天棒白崖曰：仁者见之谓之仁，智者见之谓之智。
经
如是我闻，一时佛在，咄谁舒卷。多向故纸堆中，求黄卷赤轴，又百合一片。
毕波罗窟里未结集此经，童寿译，无语。
阿难岂得听北风窓纸隙，南鴈雪芦汀。
山月苦如瘦，寒云冻欲零。千佛纵出世，不添减一丁。
南天棒。白崖曰：一粒粟中藏世界，半升铛内煑山川。
观自在
补陀岩萨埵，人人具大士，尽大地一个不见不自在底人咳唾掉臂，终不假别人力，谁系缚儞着？伸左手搔佛首即非无，屈右手触狗头何日免得？
执捉运奔不假他，唯因情念积多罪。
是非憎爱总拈抛，许汝生身观自在。
南天棒。白崖曰：睡美不知山雨过，觉来殿阁生微凉。
菩萨
简异：二乘与十号暂时假设，菩萨名在途中不离家舍，离家舍不在途中，为君夺却四弘愿行，却是君子，可八。
超出我空无相窠，沈浮业海生死波。
南无救苦大悲身，百亿分身无际涯。
南天棒。白崖曰：只今唯有西江月，曾照吴王宫里人。
行
道什麽事生也？夜眠昼走，放尿屙屎，行云流水，坠叶飞花，拟议三途地狱。虽然恁麽地，非一回白汗流，亲见彻大有事在。
手捉脚运惟什麽，饥餐渴饮作麽生。
个中若着一毫相，复为浑沌剜眼睛。
南天棒。白崖曰：自携瓶去沽村酒，却着衫来作主人。
深般若波罗密多
咄！剜好肉生疮，怪哉！所谓般若，其何为物哉？既是有浅深，将其似河水者乎？试道作麽生是有浅深底般若？恐有，认楚鸡去。
求空破色之言浅，全色见空此日深。
若把色空谈般若，瓮中跛鼈逐飞禽。
南天棒白崖曰：乌龟带劒上灯台。
时
又是剜好肉了。去劫已前来劫後，吹毛匣里灵光寒，和盘托出夜明珠。
昨晨扫却旧年煤，今夜链磨新岁鎚。
带根松矣叶加橘，还着新衣待客来。
南天棒白崖曰：庭树不知人去尽，春来还发旧时花。
照见
烁迦罗眼绝纤埃，莫向石灰箩里眨眼。者里是何所在？尽大地是沙门一只眼，只是玄沙道底。
蟭螟眼里蚁旋磨，虮蝨耳中蛛结罗。
兜率阎浮泥犂狱，分明掌上庵摩罗。
南天棒白崖曰：汉来汉现，胡来胡现。
五薀皆空。
灵龟拽尾，争免得其踪。色薀如鉄围山，受想如金刚剑，行识如如意宝。只知途路远，不觉又黄昏。
认他色受想行识，执作自家娟媿躬。
譬似浮沤留水上，或如闪电拂长空。
南天棒白崖曰：短袴长衫白苎巾，咿々日下急推轮。
度一切苦厄。
客杯弓影元非蛇。梦里明々三世有，觉来空々大千无。
後鬼推扃前鬼拄，两头奋力汗通身。
终宵争拒渐天晓，堪笑元惟相识人。
南天棒白崖曰：洛阳路上相逢着，尽是经商买卖人。
舍利子！
咄！小果尊者，有什麽长处？者里佛祖乞命，内秘外现着何处？净名室内不能转女身，七狂八颠忘却麽？
智是祗园第一枝，惊奔长爪托胎时。
亲参大士留此典，罗睺教师鶖女儿。
南天棒白崖曰：科头箕踞长松下，白眼看他世上人。
色不异空，空不异色。
好一釜羹，被两颗鼠粪污却。美食不当饱人吃，拂波求水波是水。
色不遮空空体色，空非破色色身空。
色空不二法门里，跛鼈拂眉立晚风。
南天棒。白崖曰：若把西湖比西施，淡粧浓抹两相宜。
色即是空，空即是色。
是何闲家具母教猱升木又是二千年滞货钓丝绞水谢郎舟
黄鸟风微希皷瑟，红桃日暖薄笼烟。
蛾眉螓首一群玄，各戴花枝锦绣肩。
南天棒。白崖曰：渔歌烟浦，咸称富贵；樵唱云村，共乐昇平。
受、想、行、识亦复如是。
荒草里横身，见怪不怪，其怪自坏。雪佛日出後，一场懡[怡-台+罗]。
地风火水飞禽迹，色受想行眼里花。
石女掷梭张瘦臂，泥牛蹴浪皷瞋牙。
南天棒白崖曰：石女舞成长寿曲，木人唱起太平歌。
舍利子，是诸法空相。
揑目强生花。从来无诸法，何求空相净。地上撒屙，
山河大地蜃楼涌，地狱天堂海市开。
净邦秽土龟毛笔，生死涅盘兔角枝。
南天棒。白崖曰：只见锥头利，不知凿头力。
不生不灭，不垢不净，不增不减。
可愍新鲜，果凭麽否。何计诸法，不生不灭。无谩人，好手臂，不向外曲。
眼里童子期客出，谷神不死待人叫。
众生界畔不污染，诸佛土中净相无，
分八万门何欠少，容三千刹若隣虚。
邯郸枕上新尊贵，又入南柯纳税租。
南天棒白崖曰：水带荷花白，烟和杨柳青。
是故空中。
狐窠鬼窟，陷坠多少行人；湛々黑暗，深坑诚可怖畏。
冻馁百余僧凤凰，各展腊扇贺新阳。
壁悬碧目紫髯老，瓶入氷肌玉骨芳。
寒锁琴唇黄鸟口，暖浮禅榻赤麟盲。
编茅包赠自然蓣，封圈寄来养老糖。
南天棒。白崖曰：击碎我法二空见泥狱，踏断今时那边瞎兔径。
无色，无受、想、行、识。
梦幻空花，何劳把捉。得失是非须放过。事起叮咛，用空无去为什麽。
寥廓虚凝寂灭场，山河大地只是名。
开心为四合色一，心色从来空谷声。
南：天棒。白崖曰：青山自青山，白云自白云。
无眼、耳、鼻、舌、身、意，无色、声、香、味、触、法，无眼界乃至无意识界？
有眼耳鼻舌身意，有色声香味触法。秋天旷野行人断，马首西来知是谁。
六识才生六境浮，意根休处六尘休。
根境识为十八界，譬如沧溟发一沤。
南天棒白崖曰：深溪绝无樵子语，阴崖却有猎人过。
无无明亦无无明尽，乃至无老死亦无老死尽，
紫罗帐里撒真珠，破布囊里真珠，知者正知是宝。牛饮水成乳，蛇饮水成毒。五云常拥人不到，肃索仙家十二楼。
十二缘生十二灭，生名凡夫灭圣人。
此维独觉所观境，空里浮飞眼里尘。
眼里飞尘谁见得，可贵圆顿大法轮。
法轮影里亲荐取，超过疥癞野干身。
南天棒。白崖曰：江上晚来堪画处，渔人披得一蓑归。
无苦、集、灭、道。
夜明帘外珠，痴人按劒立。水中盐味，色里胶青。白鹭下田千点雪，黄鹏上树一枝花。
通红四个铁崑仑，夜半着鞋云外奔。
集谛苦谛道灭谛，非终非始非圆顿。
陈如跋提及拘利，不觉自燎却面前。
莫谓鹿园摝虾蚬，金仙密待大乘根。
南天棒白崖曰：山家富贵银钱树，渔父风流玉一蓑。
无智亦无得。
又是鬼家活计。此语错会底甚多。棺木里，瞠眼分明。纸上张公子，尽力高声唤不譍。
黑火洞然黑暗光，茫々天地失玄黄。
山河不在镜中观，百亿须弥空断膓。
南天棒白崖曰：枯木里龙吟，髑髅里眼睛。
以无所得故，菩提萨埵。
放下着，抱脏叫屈。随缘赴感靡不周，而常处此菩提座。不明三八九，对境多所思。
菩提萨埵摩诃萨，唐飜道大心众生。
入三途代众生苦，游戱十方不待请。
誓不取偏真小果，上求菩提化有情。
虚空直饶消殒尽，永鞭愿轮利群氓。
南天棒。白崖曰：覔火和烟得，担泉带月归。
依般若波罗密多故。
苦屈苦屈，若见一法可依怙，蓦地须吐却。幽州独自可，最苦是江南。
可谈罗汉有贪瞋，莫说菩萨依般若。
若见一法有所依，非无罣碍即系缚，
菩萨般若体无殊，如珠走盘潇洒落。
非愚非智非圣凡，只恨画蛇添双脚。
南天棒白崖曰：苦瓠连根苦，甜瓜彻蔕甘。
心无罣碍，无罣碍故无有恐怖，远离一切颠倒梦想。
不是分外事，神通竝妙用，荷水也搬柴。举头残照在，元是住居西。
非心非性非涅盘，非佛非祖非般若。
十界无孔热铁鎚，虚空系碎常寥廓。
才开口狮子嚬吟，狐兔狸貉尽惊惧。
应物现身如幻师，随机转变无造作。
见他李母患左肩，数壮灸张婆右脚。
颠倒梦想恐惧忧，宛如一滴投巨壑。
赤使齐时被轻裘，鲤逝时有棺无椁。
唤起庵中午眠僧，告山童折篱偷箨。
南天棒白崖曰：桑柘影斜秋社散，家々扶得醉人归。
究竟涅盘
陷人坑子年々满，又是鬼家活计，充什麽臭皮韈？吾党之直者异於是。父为子隐，子为父隐。
一切众生生灭心，直维诸佛大涅盘。
木鸡含卵立棺木，瓦马逐风归本贯。
南天棒白崖曰：日日日东出，日日日西没。
三世诸佛依般若波罗密多故。
压良为贱。大抵还他肌骨好。不涂红粉自风流，镬汤无冷处。
般若生三世诸佛，三世诸佛演般若，
主伴无尽唵苏鲁，旧巢受风鸣宿鹤。
南天棒白崖曰：十谒朱门九不开，满身风雪又归来。
得阿耨多罗，三藐三菩提。
不可向虚空里钉橛去。犊牛纵可生儿，诸佛终不依般若得菩提。何故？般若、菩提，体无二故。若又更有一法可得，即非如来。譬如大火聚，进傍则佛祖亦丧身失命。
白獭可缘木得鱼，佛不依法得菩提。
道如来有一法得，如道应真各有妻。
南天棒白崖曰：竹影拂阶尘不动，月穿潭底水无痕。
故知般若波罗密多是大神咒。
担水河头卖。何楼漆器莫拈出。字经三写，乌焉成马，又是小卖弄。夜行莫踏白。非水多是石。
可贵自性大神呪，转热铁丸作醍醐。
地狱阎浮天上界，雪花一片落红炉。
南天棒白崖曰：寥々天地间，独立有何极。
是大明咒。
莫谓大明咒，拗折山形柱杖子。从来大地黑漫々，乾坤失色，日月吞辉，黑漆桶里盛黑汁。
本有圆成大明咒，光明寂照尽山河。
无量旷劫罪障海，水上浮沤眼里花。
南天棒白崖曰：风吹碧落浮云尽，月上青山玉一团。
是无上咒。
脚跟下又作麽生？为我拈将最下底来。坠叶虽怜疎雨感，黄梁争似暮云亲。
最上最尊最第一，释迦弥勒犹伊奴。
此是人々本具物，唯要当人绝後苏。
南天棒白崖曰：细雨洒花千点雨，淡烟笼竹一堆愁。
是无等等咒。
话作两橛，那一橛着何处？谁道上下四维无等匹。七花八裂德云间，古锥几下妙峯顶。佣他痴圣人，担雪共填井。
旧年寒苦梅得雨，一时开疎影月移去。
暗香风送来。昨是埋雪树，今复带花枝。
吃困寒多少，可贵百卉魁。
南天棒。白崖曰：欲修行利济人，却成此不唧[口*留]汉。
能除一切苦。
劈百合，求中心。削圆方竹杖，挽却紫茸毡。九九元来八十一，一九与二九，相逢不出手。
儞若心空及第来，五阴四大一时灰。
天堂地狱间家具，佛界魔宫百杂摧。
黄鸟张声和白雪，乌龟带釰上灯台。
若人欲得此三昧，白汗通身须一回。
南天棒白崖曰：白云堆里不见白云，流水声里不闻流水。
真实不虚
者个是大小大虚妄。箭过新罗，终日交肩。我何似生，
齐晏杀三士，蜀维败两将。假鷄声避虎，
卖狗肉。悬羊指鹿。见人伏着。蜂断父望
陶朱携越女纪信降楚王，吞炭伏桥下。
投簪泣井傍。载，主屍兼鲂折父齿咬耳。
明中修栈道，暗里度陈仓。若是亲见彻，匣中三尺霜。
南天棒白崖曰：女为爱己者粧，士为知己者死。生己者母，知己者鲍叔也。
故说般若波罗密多咒。
前头是什麽。如憎醉进酒。酒浓元不在多盃，十年归不得。忘却来时道。
一回举了又一回，积雪堆头积雪堆。
只是更无廻避处，为谁醉後添多盃。
南天棒白崖曰：吾徒不知锦囊重，里得青山暮色归。
即说咒曰：
第二重亦在。渔唱薪歌着何处，鸎吟燕语作麽生。莫入海，择浮沤。
七字荒唐二十四，又添四首五字城。
不是呈高明诸老，慰住庵饥寒弟兄。
君若无转身一路，葛藤无底大深坑。
莫言吾偈甚难解，须知自家无眼睛。
者里若看难会处，烂咬急切着神精。
一回白汗亲咬着，和千七百拔根茎。
吾曾辛苦窥涯际，折此无星等子秤。
无星秤子若拗折，宛如狮子长威狞。
禅门幸有此灵验，何不参究尽至诚。
此道今人弃如土，悬丝慧命谁相赓。
我今非老好文术，劝发诸方杰出英。
上士一见知落处，庸流还论他韵声。
宋朝司马文正子，可惜斯人眼未明。
每见祖师难透话，道成隐语恼後生。
五无间业应忏悔，谤法罪障甚不轻，
世上今多此邪党，禅园荒落寔可惊。
若君了佛祖心地，於佛祖言岂如盲。
辨自家得力真伪。祖师言教似镜清，
今时学道尽莽卤，或以口传或识情。
纸授口传以为足，祖庆遥隔万里程。
大丈夫愿忘躯命，回转一花五叶荣。
南天棒白崖曰：狐猿叫落中岩月，野客吟残半夜灯。
揭谛揭谛波罗揭谛波罗僧揭谛菩提娑婆诃般若心经
君子易事而难说也。落霞与孤鹜齐飞，秋水共长天一色。南村北村雨一犂，新妇饷姑翁哺儿。
延享甲子改元冬，诸子合心造活字。
一字应放十孔方，总数既垂二千字。
其志留我睡余言，我心匪石岂不喜。
於此予还述此偈，欲谢诸子亲切情。
颂终合掌祈祝曰，虚空尽我愿无穷。
称赞般若功德聚，普回向真如法界。
归命三世诸佛陀，及十方贤圣祖师，
护法诸天龙夜叉，大千世界诸神只，
愿我住庵诸兄弟，道情勇徤如金刚，
向上玄关速透过，心性戒珠常圆明。
诸魔挠尽扫除去，利益群生无休期。
南天棒白崖曰：虚名万事雪埋井，幻影百年绳系风。
(听松子卿曰：南天棒老汉云：衲之顷在尾阳总见僧堂，偶隣单老兄见有所持写本之毒语心经者，羡望不已，速借该书而以及一读。有夜途明炬，雾海南针，感依而书写之。于时文久三癸亥年仲秋也。後来平常持坐右，爱读不怠，向白隐、东岭两尊宿一一下语评唱矣。野衲于曩方着述南天棒提唱毒语心经，次白隐、东岭两尊宿之着语评注，可以南天棒老汉之评句错，而加提唱之话头编辑，惭汗々々。今当编白崖窟语录，正错依命，一句一字不加校订，露出其肺腑，参学士宜可究可参。)
毒语心经(终)

        </div>
      </div>
    </div>
  </div>
</div>
<!--update:2025-08-30 09:30:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>