<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="阿毗达摩摄义论,阿毗达摩摄义论全文在线阅读,阿毗达摩摄义论全文在线下载,大玄古籍书库">
<meta name="description" content="阿耨楼陀造，一卷，法舫译，南传巴利佛教中作品。大藏经补编，第07册。_阿毗达摩摄义论_全文在线阅读_阿毗达摩摄义论_全文在线下载_大玄古籍书库">
<title>阿毗达摩摄义论_法舫_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">阿毗达摩摄义论</span> <br/>
          作者： <span class="inputVal" id="bkauthor">法舫</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]21579</span> <br/>
          说明： <span class="inputVal" id="bkdec">阿耨楼陀造，一卷，法舫译，南传巴利佛教中作品。大藏经补编，第07册。</span> <br/>
          封面： <span class="inputVal" id="bkimg">Z_4233.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]阿毗达摩摄义论
[book_author]法舫
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]21579
[book_dec]阿耨楼陀造，一卷，法舫译，南传巴利佛教中作品。大藏经补编，第07册。
[book_img]Z_4233.jpg


[book_title]阿毗达摩摄义论
【阿耨楼陀造　法舫译】
南传阿毗达摩摄义论目录
分别摄心品第一    分别摄心所品第二    分别摄数别品第三    分别摄毗提品第四    分别摄离毗提品第五    分别摄色品第六    分别摄集法品第七    分别摄缘品第八    分别摄行境品第九
阿毗达摩摄义论
论师阿耨楼陀造
民国法舫法师译
分别摄心品第一
无上正等正觉者．　及诸正法最上僧．归命敬礼我当说．　阿毗达摩摄义论．
说此对法义．　胜义有四种．心及心所色．　湼盘摄一切．
论曰．此中先说心法．彼有四种．谓欲界心．色界心．无色界心．及出世间心．
此中云何为欲界心．谓喜受俱行邪见．相应无疑非他教者一．有疑及他教者一．喜受俱行非邪见相应无疑非他教者一．有疑及他教者一．舍受俱行邪见相应无疑非他教者一．有疑及他教者一．如是八种．名为欲界贪俱行心．
忧受俱行瞋相应无疑非他教者一．有疑及他教者一．如是二种．名为瞋俱行心．
舍受俱行犹豫相应者一．舍受俱行掉举相应者一．如是二种．名为痴俱行心．
颂曰．
八种贪为根．　及瞋根二种．　愚痴根有二．　是为恶十二．
论曰．舍受俱行眼识．如是耳识鼻识舌识及苦受俱行身识．舍受俱行等寻求心．及舍受俱行等贯彻心．如是七种．名为不善异熟心．
舍受俱行眼识．如是耳识鼻识舌识及乐受俱行身识．舍受俱行等寻求心．喜受俱行等贯彻心．及舍受俱行等贯彻心．如是八种．名为无因善异熟心．
舍受俱行五根门能引发心．如是意门能引发心．喜受俱行阿罗汉笑心．如是三种．亦名无因业心．如是已说．总为十八不具因心．
颂曰．
不善异熟七．　善异熟八种．　业心有三种．　斯十八无因．
离不善无因．　是即名为善．　心有五十九．　或为九十一．
论曰．喜受俱行智相应无疑非他教者一．有疑及他教者一．喜受俱行智不相应无疑非他教者一．有疑及他教者一．舍受俱行智相应无疑非他教者一．有疑及他教者一．舍受俱行非智相应无疑非他教者一．有疑及他教者一．如是八种．名为欲界善心．
喜受俱行智相应无疑非他教者一．有疑及他教者一．喜受俱行智不相应无疑非他教者一．有疑及他教者一．舍受俱行智相应无疑非他教者一．有疑及他教者一．舍受俱行智不相应无疑非他教者一．有疑及他教者一．如是八种．名为欲界有因异熟心．
喜受俱行智相应无疑非他教者一．有疑及他教者一．喜受俱行智不相应无疑非他教者一．有疑及他教者一．舍受俱行智相应无疑非他教者一．有疑及他教者一．舍受俱行智不相应无疑非他教者一．有疑及他教者一．如是八种．名为欲界具因业心．
如是一切即是二十四种欲界具因善心．异熟心．及业心．颂曰．
依受智行别．　数有二十四．　在欲界具因．　善异熟及业．
欲异熟二三．　二十善不善．　及业有十一．　共有五十四．
论曰．寻．伺．喜．乐．舍．心一境性相应初静虑善心．伺．喜．乐．心一境性相应第二静虑善心．喜．乐．心一境性相应第三静虑善心．乐．心一境性相应第四静虑善心．舍．心一境性相应第五静虑善心．此五名为色界善心．
寻．伺．喜．乐．心一境性相应初静虑异熟心．伺．喜．乐．心一境性相应第二静虑异熟心．喜．乐．心一境性相应第三静虑异熟心．乐．心一境性相应第四静虑异熟心．舍．心一境性相应第五静虑异熟心．此五名为色界异熟心．
寻．伺．喜．乐．心一境性相应初静虑业心．伺．喜．乐．心一境性相应第二静虑业心．喜．乐．心一境性相应第三静虑业心．乐．心一境性相应第四静虑业心．舍．心一境性相应第五静虑业心．此五名为色界业心．
如是一切．共十五种．名为色界善心．异熟心．及业心．颂曰．
由静虑有五．　色界心差别．　善异熟业故．　总有十五种．
论曰．空无边处善心．识无边处善心．无所有处善心．及非想非非想处善心．此诸心名为无色界善心．
空无边处异熟心．识无边处异熟心．无所有处异熟心．及非想非非想处异熟心．此四名为无色界异熟心．
空无边处业心．识无边处业心．无所有处业心．及非想非非想处业心．此四名为无色界业心．
如是一切．共十二种是为无色界善心．异熟心．业心．颂曰．
四种无色心．　所缘差别故．　由善异熟业．　更立十二种．
预流道心．一来道心．不还道心．及阿罗汉道心．此四名为出世善心．
预流果心．一来果心．不还果心．及阿罗汉果心．此四名为出世异熟心．
如是共八种．为出世善心．异熟心．
颂曰．
出世四善心．　由於四道别．　异熟心彼果．　是八种无上．
恶心唯十二．　善心二十一．　三十六异熟．　业心有二十．　　十二无色心．
出世有八种．　如此应知心．　总有八十九．　　若再广分别．　一百二十一．
论曰．云何八十九种心而成一百二十一．谓寻．伺．喜．乐．心一境性相应初静虑预流道心．伺．喜．乐．心一境性相应第二静虑预流道心．喜．乐．心一境性相应第三静虑预流道心．乐．心一境性相应第四静虑预流道心．舍．心一境性相应第五静虑预流道心．此五种名为预流道．如是．一来道心．不还道心．及阿罗汉道心．共有二十心．如此如是．其果心亦尔．则出世心有四十种．
颂曰．
一一禅道果．　分别各有五．　谓此无上心．　共有四十种．
应知如色界．　初静虑等中．　出世道亦尔．　及无色第五．
故初静虑等．　一一静虑末．　各说十一种．　共有二十三．
善心三十七．　五十二异熟．　是故一切心．　一百三十一．
阿毗达摩摄义论分别摄心品第一竟
分别摄心所品第二
同一生灭故．　及一所缘事．　心相应心所．　法数五十二．
论曰．此复云何．触．受．想．思．心一境性．命根．及作意．此七心所徧一切心．
寻．伺．胜解．精进．喜．及欲．此六心所名为别境．如是十三心所．应知通一切心．
痴．无惭．无愧．掉举．贪．见．慢．瞋．嫉．悭．恶作．惛沉．睡眠．疑．如是十四名不善心所．
信．念．惭．愧．不贪．不瞋．平等性．身寂静．心寂静．身轻安．心轻安．身柔软．心柔软．身堪任．心堪任．身熟练．心熟练．身正直．心正直．如是十九名善心所．
正语．正行．及正命．如是三种名为远离．
悲．喜．名曰无量．若俱慧根．应知诸善心所共有二十五．
如是．颂曰．
十三徧心所．　不善有十四．　善有二十五．　故说五十二．
彼心相应法．　随应而相应．　如实一一摄．　此事後当说．
七一切相应．　如次成别境．　十四唯不善．　善唯在善心．
论曰．云何如是．谓一切心悉皆相同．且初七心所．可於一切心中有．亦得於余八十九种心中生起．
次别境中．且初寻者．除欲界二种五识心外．唯於余十一心中及初静虑心中生起．是故得於五十五心中生起．伺者．亦唯於彼十一及第二静虑心．如是．可得於六十六心中生起．胜解者．除二种五识及疑．於余心中生起．精进者．除五根门及二种五识．及等寻求等贯彻．於余心中生起．喜者．除苦受相应．舍受相应者身识．及第四静虑．於余心中生起．欲者．除无因及痴．於余心中生起．
彼诸心生起．如其次第．颂曰．
六六与五五．　十一并十六．　七十及二十．　如次唯别境．
五五与六六．　七八及七三．　五一并六九．　与各别境俱．
论曰．於不善中．且说痴．无惭．无愧．及掉举四者．不善体故．可於余十二不善心中生．贪於八心中生．谓即唯於贪相应心中生．邪见於四种邪见相应心中生．慢於四种邪见相应心中生．瞋．嫉妒．及恶作．於二类心中生．昏沉．睡眠．生於五种有疑有他教心中．唯疑得於疑相应心中生．
颂曰．
四於诸不善．　三种在贪根．　四种在瞋根．　二於有疑教．
疑唯在疑心．　此十四唯於．　十二不善心．　相应有五类．
论曰．於善心所中．且初十九心所．是善体故．於彼一切十九善心中而得生起．且禁戒等三及所得果．一切亦皆生於出世心中．然於世间．唯在欲界．善心遇缘．可别别生．其无量者．除第五静虑．唯於余十二色界心．善欲善心及有因欲界业心之二十八心中生．若遇缘者．则别别生起．有说．於舍相应心中．无有悲喜．慧者．唯於十二种智相应欲界心．及三十五种大果出世心生．如是有四十七心而得相应．
颂曰．
一十九种法．　生於五十九．　三於十六心．　二十八中二．
般若应当知．　四十七种中．　善唯於诸善．　相应如是四．
嫉妒与恶作．　禁戒悲喜意．　别别遇时起．　昏沉睡眠俱．
所余诸心所．　依处如上说．　今依彼次第．　分别彼所摄．
出世三十六．　上界三十五．　於欲界善中．　亦得三十八．
二十七不善．　十二在无因．　由於何因缘．　有此五种摄．
论曰．此云何耶．谓出世八种心中．於第一静虑心中有徧行别境十三心所．及除无量．余二十三善心所．是故摄有三十六法．於第二静虑心中．除寻．於第三静虑心中余寻伺．於第四静虑心中除寻．伺．喜．於第五静虑心中唯舍相应．如是一切心所．於八种出世心中．由五静虑别故．摄为五种．
颂曰．
三十六与三十五．　三十四种应如次．　如是二种三十二．　建立五种出世心．
论曰．上二界中．於初静虑三种心中．有徧行别境十三心所．及除三业余二十二种善心所．是故总摄三十五法．如是．应知悲喜於此．各别而起．如是．第二静虑心中除寻．第三静虑中除寻伺．第四静虑心中除寻．伺．喜．其第五静虑十五心中．无有无量．依此道理．於上界二十七心中．由五静虑别故．所摄有五种．
颂曰．
三十五与三十四．　三十三种应如次．　三十二及三十二．　如是五类在上界．
论曰．於欲界善趣．诸善心中．其初二种．有三十八法相应．谓十三徧行别境心所．及二十五善心所．其无量．戒三种．於此各别而起．如是．於次二中除智．於第三二中有智相应．而除喜受．於第四二中除智与喜．此唯如是相摄．其於业行四种二类中．所摄如前．唯少三戒．如是．於异熟心除无量．及戒．摄余一切．是故由二别故．於欲界二十四种善心中．摄为十二种．
颂曰．
於欲界有因．　善异熟业中．　善心三十八．　二种三十七．
及三十六种．　次业三十五．　二种三十四．　及三十三种．
异熟三十三．　二种三十二．　及三十一种．　业及上界中．
无有远离戒．　於出世无上．　亦无有无量．　欲界异熟中．
无有此二类．　出世上界中．　由静虑无量．　而或有不同．
於下欲界中．　戒及智与喜．　有时或相应．
论曰．於不善根本贪中．摄十九法．谓初於无疑无他教中．有徧行十三心所．及共不善四．如是十七．并贪邪见．於第二无疑无他教中．所摄如前．唯贪意别故．其於第三亦复如是．唯应除喜．有贪及邪见．故有十八种．如是．第四亦尔．唯贪意别故．其第五瞋相应无疑无他教心中．摄二十法．谓瞋．嫉．悭．及恶作四．然唯除善．此嫉．悭．恶作．於此各别而起．其於五种有疑及他教心中．亦复如是．其所别者．增昏沉睡眠而已．
除欲及喜．余十一徧行．并四共不善．如是十五法与掉举俱生而起．又於疑俱生心中．除胜解．唯疑俱生．是故如前．得十五法．如是一切．於十二种不善心中．各摄七类．各别生起．其数相同故．
颂曰．
不善心中有七种．　十九十八与二十．　二十一种又二十．　二十二类并十五．
共不善有四．　及徧行十种．　如是十四类．　谓是不善俱．
论曰．诸无因心中．其笑心者．先除欲．唯摄十二徧行法．如是．於令起心．除欲及喜．於乐．等贯彻心中．除欲及精进．於意界三种无因及结生二心中．除欲．喜．及精进．於二种五识中．除诸别境．唯摄彼所余．如是一切．於十八种无因心中．由计算故．相摄有四种．
颂曰．
十二及十一．　十种又七种．　此四类生於．　十八非因心．
於诸非因心．　各可有七种．　如是所解释．　此摄三十三．
如是已了知．　摄心相应类．　如前之所说．　知心之自性．
阿毗达摩摄义论分别摄心所品第二竟
分别摄类别品第三
心与心所法．　法尔所相应．　摄数五十三．　如次彼等现．
从受及其因．　所用与根门．　所缘所依事．　心生由此摄．
论曰．且初摄受者．有其三种．谓苦与乐非苦非乐．又分乐．苦．忧．喜．舍．如是差别．则有五种．
其与乐受相应者．唯一善异熟身识．如是．苦受相应者．唯不善异熟．喜受相应之心有四贪根．欲界十二善．乐受相应等贯彻心．及笑二者．如是．为欲界十八心．又第一第二第三第四静虑有四十四心．及上界出世心．总有六十二种．忧受相应．唯有二瞋心．所余一切．唯舍受相应者．有五十五．
颂曰．
乐与苦及舍．　是谓三种受．　应知由喜忧．　差别成五种．
乐苦各有一．　忧则有二种．　喜於六十二．　五十五为舍．
论曰．次因所摄者．因者谓有食瞋痴．及不贪不瞋不痴六种．
由五根门转．二种五识．等寻求心．等贯彻．令起心．笑心别故．是谓十八种无因心．所余一切．七十一心．唯是有因．
愚痴心虽有二种．然唯一因．其所余十种不善心．及智不相应欲界十二善心．如此二十二心．谓是俱二因心．十二智相应欲界善心．及上界出世三十五心．如是四十七心．谓是俱三因心．
颂曰．
贪瞋及愚痴．　是三不善因．　无贪无瞋痴．　则名善无记．
无因十八心．　二心唯一因．　二心二十二．　应知四十七．具有三种因．
论曰．三作用所摄者．作用谓有结生．有分．能引发．见．闻．嗅．嚐．触．等寻求．等贯彻．令生起．势用．反缘．死心．别故．有十四种．结生．有分．能引发．应知依五识处等别故．彼等差别成十种．
二种舍受俱行．等贯彻心．及八种大异熟心．九种色无色异熟心．如是十九心．名为结生．有分及死亡作用．有二心为能引发作用．其次见．闻．嗅．嚐．触．及等寻求．亦复如是．有三心为等贯彻作用．意门唯有能引发作用．五根门唯有令生起作用．除二种引发．其善不善果业诸心．五十五种．是势用心作用．八种大异熟及三种等贯彻．如是十一．是反缘作用．
於彼等中．二种舍受俱行等贯彻．由结生．有分．死亡．反缘．等贯彻别故．是谓五种作用．其八大异熟心．有四作用．谓结生．有分．死心．反缘．上界九种异熟心．有三种作用．谓结生．有分．死心．喜受俱行等贯彻心．有二种作用．谓等贯彻．及反缘．如是．令生起心．有二作用．谓令起．与能引发．所余诸心．有一作用．谓势用心．三种意界．及二种五识．如其自性．各有一种作用．
颂曰．
所谓结生等．　十四作用别．　十种由处异．　心生如是说．
六十八及二．　九八二如次．　一二三四五．　即显作用处．
论曰．四根门所摄者．门谓眼门．耳门．鼻门．舌门．身门．意门六种．
此中眼即眼门．耳等即耳门．然唯有分．说明意门．
五根门能引发者．谓由眼识．等寻求．等贯彻．令生起．欲界势用．反缘差别故．有四十六心．如次从眼门生．如是．由耳识等五根门引发．亦各有四十六心．从耳门等生．又於五门．以欲界故．应知有五十四心．
於意门中．由意门引发．有五十五心．反缘别故．有六十七心．由结生．有分．死亡别故．各有十九心．唯离根转．
於彼等中．唯有二种五识．并上界．出世势用等．三十六心．如其次第．从一门生．惟三意界．从五根门生．乐受相应．等贯彻．令生起．欲界势用．从六根门生．舍受俱行．等贯彻．及大异熟心．从六根门生．或离根门而生．上界异熟．唯离根门．
颂曰．
心由一门生．　五门及六门．　远离於六门．　及远离一切．
三十六及三．　三十一如次．　十种并六种．　五种所显示．
论曰．五所缘所摄者．所缘有六种．谓所缘色．所缘声．所缘香．所缘味．所缘触．及所缘法．
唯色是所缘色．如是．唯声等是所缘声等．净色．微细色．心．心所．涅盘．及诸假立．如是六种．摄所缘法．
色者．唯是眼根门所生为一切心所缘．此唯是现在．如是．声等唯是耳门所生．诸心所缘．此等亦是现在．但意门所生心可缘六种境．或现在．或过去．或未来．及或非时．随其所应．皆得所缘．其离根门者．所谓结生．有分．死亡心．亦缘六种境．应知此所缘．可能常有．若六门所取者．通於过现．或是假设．以业．或业相．及所趣相为所缘．
於彼等中．眼识等唯有色等一种境．是其所缘．意界等三．色等五种．是其所缘．其所余者．谓欲界异熟．及笑心．如是一切．亦唯欲界．是其所缘．唯有不善．及欲界非智相应势用心．除出世法．缘一切所缘．智相应欲界善．及第五静虑．及神通善心．除阿罗汉道．果．所余一切．是其所缘．智相应欲界业心．及其业通心．令生起心．如是一切以一切法．为其所缘．於无色中．第二第四如次以第一第三为其所缘．所余上界心．以一切假立为所缘．出世间心．以涅盘为其所缘．
颂曰．
二十五从下．　六心从上界．　二十一假立．　八缘涅盘境．
除出世二十．　五离圣道果．　及六从一切．　如是摄七类．
论曰．六所依事所摄者．事者有六种．谓眼．耳．鼻．舌．身．心依处．於欲界中．有此一切．於色界中．无鼻．舌．於无色界．中．一切不显现．
次五识界．如其次第．谓其各别依五净事而转．所谓五根门引发．等寻求心．依意界及肉团心转．所余意识界．及等贯彻心．大异熟心．二种瞋恚心．初道心．笑心．及色界诸心．谓皆依肉团心而转．所余善．不善及业心．出世间心．或有所依．或无所依．无色界异熟．不依肉团心转．
颂曰．
欲界依六事．　色心依三事．　应知无色界．　各自依一界．
四十三依止．　四十二得生．　依止无依止．　无色无依止．
阿毗达摩摄义论分别摄类别品第三竟
分别摄毗提品第四
如是心生起．　如前已略摄．　由地人异故．　以次分前後．
所谓摄转变．　转变在结生．　依诸力能故．　我略作解说．
论曰．於摄毗提中．应知有六六法．谓六所依事．六根门．六所缘．六识．六毗提．六现境．
离毗提者．谓业．业相．及所趣相三者．
此中所依事．根门．及所缘．如前已说．
六种识者．谓眼识．耳识．鼻识．舌识．身识．及意识．
六毗提者．谓眼门毗提．耳门毗提．鼻门毗提．舌门毗提．身门毗提．以门别故．或眼识毗提．耳识毗提．鼻识毗提．舌识毗提．身识毗提．及意识毗提．以识别故．根门转故．如其所应．心得转起．
於五根门境．有极粗大．粗大．微细．极微细境．然於意门境有分明及不分明．应知六种境界现前．
云何如是．谓一刹那心．有生．住．灭三刹那故．住於色法有十七刹那心．於五根门．五种所缘来现前住．或经一刹那心．或经多刹那心．是故若所缘色．经一刹那心来现眼前．从此彼有分心波动二次．有分心之流停止．转向彼所缘色．生五根门引发心．生已即灭．从此无间而生能见彼色眼识．次等寻求．等寻求心．次等贯彻．等贯彻心．次令起．令起心．如其次第生已而灭．从此於欲界二十九种势用心中．随得一缘即动七次．随其势力．有二次返缘心．如实现前．从此仍堕有分．
由如是故．生十四毗提心．二波动有分心．及过去一刹那心．是则足成十七刹那心．从此彼生即灭．此所缘者．谓是极粗大境界．若所缘迟至．不能生返缘心者．名粗大境．如是．於势用心即堕入有分．故无返缘心生．若所缘仍迟至．不能生势用心者．名曰微细境．其势用心既不生．则令起心亦未能生起．即沉没者．是名极微细境．此虽有分心．无有心毗提生．此於眼门如是．於耳门等亦尔．於一切处．於五根门有四级心转．谓反缘．势用．令起．无用．如其所应．知所缘境界．亦有四种
颂曰．
毗提心有七．　心生十四种．　如次依五门．　总说五十四．
论曰．於意根门．若所缘境分明来现前者．从此则有分心动．次生意门能引发心．势用心．反缘心．成就现前．从此堕入有分．若非分明境．於势用心位．便堕入有分位．不生反缘心．
颂曰．
毗提心有二．　心生说有十．　若要广分别．　欲界四十一．
论曰．根本静虑势用心中．所缘无有分明不分明别．反缘心亦不生起．於八种智相应．欲界势用心中．随於一种有初业．近分．随顺．种姓心．依次生起．或三或四刹那．生已无间即灭．如其所应．於其第四或第五刹那．随其所愿．於上界出世间二十六心中．证得一种势用心．退至根本静虑毗提．此从静虑末．仍沉没於有分位．
若势用心喜受俱行．如是无间．所证静虑．亦可喜受俱行．若势用心舍受俱行．如是无间所证静虑．亦可舍受俱行．复次．善势用无间．所证静虑及下三果．亦复是善．业势用无间．所证亦尔．是名阿罗汉果．
颂曰．
三十二种善功德．　此後舍受十二种．　复有八种乐受业．　应知证得六种舍．
诸凡夫有学．　欲界三善因．　阿罗汉证得．　从三因善行．
如是名为意门毗提心转道理．
於此一切．若不可意境是不善异熟．有五识．等寻求．等贯彻及反缘心．若可意境．即善异熟．若极可意境．其等寻求．与反缘心．有喜受俱行彼亦如是．谓喜受俱行．业势用末．其反缘心亦喜受俱行．舍受俱行．业势用末．彼亦舍受俱行．
忧受俱行势用心终以舍受俱行故．堕入反缘心及有分心．是故其於忧受俱行终位．若得喜受相应结生心．则不生反缘心．於是生舍受俱行等贯彻心．缘欲界中．随於所缘．彼於过去曾所习者．有诸余师．作如是说．即於彼後堕入有分．如是．唯於欲界势用心．终．及欲界有情．及於欲界所摄所缘．有反缘心．
颂曰．
於欲界势用．　有情及所缘．　分明与粗显．　得起彼事心．
论曰．诸势用心於欲界势用毗提．欲界毗提动七次．或六次．若昏弱位．若命终等时．惟动五次．有作是说．世尊现双神变时．极迅速故．其势用心．可有四刹那．或五刹那．初修行人．证第一静虑．上界势用．及神通势用．恒唯动一刹那．从此堕入有分．四种道心．生起．唯有一刹那．此从其证果心．如其次第．生二三刹那．从此堕入有分．於证灭尽定时．其第四静虑及无色界势用．动二次已．即证灭定．若出定时．如其次第．或得不还果．或阿罗汉果．其势用心起一次已．堕入有分．如是．於一切三摩鉢底毗提心中．犹如有分流．其毗提心．无有间断．是故势用．多亦可得．
颂曰．
下界有七次．　神通道有一．　应知於余处．　势用心有多．
论曰．於此其具二因．及不具因者．不得业势用心及证静虑势用心．如是．虽生善趣．亦不得智相应异熟心．若在恶趣．其智不相应．大异熟心亦不可得．
於具三因者中．其漏尽者．不得善不善势用心．如是有学凡夫．业势用心．亦不能得．诸有学者．不得邪见相应．或疑相应势用心．诸不还者．无有瞋忿势用．出世间势用．如其次第．唯圣者生起．
颂曰．
无学四十四．　五十六有学．　余者五十四．　如是说具因．
论曰．欲界地中．此一切心毗提．如次而得．色界地中．唯除瞋恚及反缘心．无色界地中．除初道心色界心．及下下无色心．於一切处．若离彼彼净色者．则不能得此此根门毗提心．无想有情．无有一切心．
颂曰．
欲毗提八十．　六四色如次．　如是在无色．　可得四十二．
论曰．如是由六根门诸心得转现．堕入有分．相续不断．乃至命存．无间而转．
阿毗达摩摄义论分别摄毗提品第四
分别摄离毘提品第五
如是前已说．　此毘提心转．　现前摄结生．　是事今当说．
论曰．有四种地．四种结生．四种业．四种死．应知此四．各又有四．摄离毘提．
四种地者．谓恶趣地．欲界善趣地．色界地．无色界地．
此中地狱．傍生．饿鬼．阿修罗名为四种恶趣．
人四大王众天．三十三天．夜摩天．都史陀天．乐变化天．及他化自在天．是名欲界七种善趣地．此十一种．唯名欲界地．梵众天．梵辅天．大梵天．是谓初静虑地．少光天．无量光天．极光净天．是第二静虑地．少净天．无量净天．徧净天．是第三静虑地．广果天．无想有情．及净居天．是第四静虑地．净居天有五种．谓无热天．无烦天．善现天．善见天．及色究竟天．是名色为界十六种天．
空无边处地．识无边处地．无所有处地．非想非非想处地．是四种名为无色界地．
颂曰．
凡夫不可得．　生诸净居天．　预流及一来．　斯人亦不得
圣者皆不生．　恶趣诸地中．　圣者非圣者．　得生余诸处．
论曰．四种结生者．谓恶趣结生．欲界善趣结生．色界结生．及无色界结生．
不善异熟舍受相应等贯彻心．於恶趣中初刹那结生已．从此即成有分．直致死位方断．此谓恶趣结生者．
其善异熟舍受相应等彻贯心．唯於善趣人中生育等．及地居神．劣阿素罗．有结生有分及死心转．其八大异熟．亦於欲界善趣．转现结生有分死亡．此谓欲界九种结生．此九及前一名曰欲界结生．
於彼等中．四种恶趣．人及恶阿修罗．寿量无决定．四大王众天寿量为天寿五百年．合人寿为九百万年．从此四倍计算．是三十三天寿量．此四倍夜摩．此四倍覩史陀．此四倍化乐天．此四倍他化自在天．
颂曰．
此人间寿量．　岁九十二亿．　一千六百万．　是彼天人寿．
论曰．第一静虑异熟．於第一静虑中．转起结生有分死心．如是第二静虑．第三静虑异熟於第二静虑地中．第四静虑．於第三静虑地中．第五静虑．於第四静虑地中（结生）无想有情．唯於色界结生．如是．从此而住．唯於死时．色转起已而即灭亡．此为色界结生．
於彼等中．其梵众天．寿量为一刼．三分之一．梵辅天半刦．大梵天一刼．少光天二刦．无量光天四刼．极光天八刼．少净天十六刼．无量净天三十二刼．徧净天六十四刼．广果天及无想天五百刼．无热天千刼．无烦天二千刼．善见天四千刼．善现天八千刼．色究竟天一万二千刼．
第一无色异熟等．如其次第．於第一无色等地中．转起结生有分死心．此四名为无色结生．
於彼等中．空无边处天寿量为二万刼．识无边处天为四万刼．无所有处天为六万刼．非想非非想处天为八万四千刦．颂曰．
结生并有公．　及後死心位．　唯於一生（命）中．　同境同性相．
论曰．业有四种者．由作用别故．有生业．有住业．扰乱业．及杀生业．由所受果别故．有重业．死前造业．数数所造业．及已作业．由成熟时别故．有现受业．後受业．後後受业．及非受业．由受果地别故．有不善趣业．欲界善业．色界善业．及无色界善业．
不善业有三种．谓身业．语业．意业．以业门别故．
此复云何．谓由於身门．身表．多时所作．杀生．不语取．及欲邪行．是名身业．
由於语门语表．多时所作．妄语．两舌．恶口．及绮语是名语业．
唯於意识．由他所表．多时所作．贪瞋邪见．是名意业．
於彼等中．其杀生．恶口及瞋．由瞋根所生．欲邪行．绮语．及邪见．从贪根生．余四从二根生．此诸不善．由心生故．有十二种．
欲界善业．依於身门．有身业转．依於语门．有语业转．及依於意门．有意业转．如是．由业门别故．而有三种施．戒修别亦复如是此依心生．所成八种．又十种者．谓施．戒．修尊敬．作事．回向随喜．听法．说法．正直见．此二十种．唯名欲界业．
色果善业．唯是意义．彼即摄修证．由静虑支别．故成五种．无色善业．亦尔．即是意业．亦唯摄修证．以所缘别．故有四种．除掉举外．此中所余．诸不善业．於恶趣中．而得结生．於现生中．十二不善业．於欲界中随堕何处．皆可现起七种不善异熟．色界如其所应生起异熟．
欲界善业．亦唯在欲界善趣结生．如是於现生中生大异熟．由不具因於欲界中．随於何处生八善异熟．於色界中．如其所应生起异熟．
具三因胜善业者．亦复如是．唯与具三因结生．於现生中．有十六种异熟现起．复次．具三因劣业．及具二因胜业．此二与其二因善业结生．并於现在生中．生十二异熟．除具三因．其具二因劣业者．唯与无因善者结生．於现生中．唯生无因异熟．
颂曰．
无疑非他教．　不能生异熟．　有疑及他教．　有疑及他教．
亦不生异熟．　无疑非他教．　此是异师说．　如是依次第．
彼异熟十二．　十种及八种．　如前已宣说．　我今随力说．
论曰．色界善者．修习下品第一静虑已．生梵众天．若修习中品已．则生梵辅天．若上品修习已．则生大梵天．如是修习下品第二第三静虑已．则生少光天．修习中品已．则生无量光天．修习上品已．则生极光净天．修习下品第四静虑已．则生少净天．中品修习已．则生无量净天．上品修习已．则生徧净天．修习第五静虑已．生广果天．如是修习．於彼离想已．则生无想天．阿那含人．唯生净居天中．
修习无色界善已．如其次第生无色界．
颂曰．
此二界善业．　依彼地决定．　引生同异熟．　结生与现行．
论曰．死有四种者．谓由寿尽故死．由业尽故死．由俱尽故死．及由业坏故死．
如是死者．於其死时．由业力故．六根门中．随於其一．有心现前．由过去生．现起此业．而得结生．次或现起过去彼作业时所成色等业相．及造作业相．及其作具．次或现起无间将受生有所受苦．及应受乐之所趣相．此後．即住於如是境相．心恒相续．数数而转．依其已成熟．业有染有净．或随顺所趣．应得後有．唯此业能生後有．可於六门现前而转．
若彼死者．正在死时．谓即在其毘提心终位．或在有分心尽时而死．其死心生已还灭．即是最後生有．於彼灭後无间．结生意识现起而住．起始执取彼所缘境．如其所应．或有所依．或无所依．由无明随眠缠缚．及爱随眠为其根本行故．而得生起．由相应故而有执取．是俱生依处．由结续前有及结合後有故．是名结心意．即此现生住於後有．
於正在死时．死心毘提．由心微弱故．其势用唯五刹那．是故当其死心现前时．若所缘境．确实来现其前者．则结生心有分心．亦即获得所缘现前．以是现前已．若在欲界结生．由六根门取得业相．或取所趣相．属於现在或过去所缘．但所缘业．唯是过去及为意根所取．如是一切所缘法．唯属下界．
色界结生心．唯以假立业相为所缘．如是无色界结生．以上界或以假立业相．随其所应．而为所缘．无想有情．唯於命九色．结生而住．是故彼等．名色结生者．其无色者．名无色结生者．所余名色无色结生者．
颂曰．
无色界灭已．　除生下无色．　结生上或等．　欲界具三因．　　色界有情死．
不生无因类．　诸欲三因者．　依业生三界．　　欲界他有情．　唯生於欲界．
论曰．如是已取结生者．於其结生心灭已．从彼无间．其心直缘彼所缘境．乃至毘提心未生起时．此有分心相续不断．犹如河流．乃至死心生位．此相续业．以是有之分故．名曰有分．乃至最後以死缘故．死心生已则灭．从此即再取结生．如是次第．犹如车轮．展转流转．
颂曰．
结生及有分．　毘提并死心．　如是至後有．  再结生有分．　　如是此即是．　心相续转变．
如是择灭了无常．　智者得入涅盘路．　最善断除爱缠缚．　具戒人证恒寂静．
阿毘达摩摄义论分别摄离毘提品第五竟
分别色品第六
如是前已说．　心及心所法．　自性用分别．　今当说色法．
性及类作用．　聚集并形相．　如是此五种．　略摄诸色法．
论曰．有四大种及四大种所造色．此二种色．总摄十一种．
云何尔耶．谓地界．水界．火界．风界．是名大种色．眼耳鼻舌身名为净色．色声香味及除水界．所余大种触．名为境色．女男根名为性色．心所依处．名为肉团心色．命根名为命色．段食名为食色．如是十八种色．总摄有性色．有相色．所生色．变异色．及定色．
空界谓断色．身表语表谓表色．轻色．柔轻色．适宜行色．及二表色．谓殊胜色．生．住．相续．老无常．谓相色．此中生色．谓缘生相续．如是．此十一种色．各各自性别故．得成二十八种．
颂曰．
大种净及境．　性与肉团心．　由命根及食．　此有十八种．
断色及表色．　及变异相色．　此十非所生．　共有二十八．
论曰．此一切色．依一门分别者谓是非因．有缘．有漏．有为．世间．欲界．非有所缘．非可断．多门分别者．谓内外等．
此复云何．所谓内色者．谓五种净色．别者为外色．净色与肉团心．谓六种所依色．其余为非所依色．净色表色谓七种根门色．所余非根门色．净色．性根．命根．谓八种为根色．余者为非根色．净色境．色．谓是十二种色．粗色．近色．有对色．所余为微细色．远色．无对色．业所生色．谓有执受色．余者为非有执受色．色处名有见色．所余为无见色．眼等二种取境非合．鼻等三者．合故取境．如是五种．名境界色．所余为非境界色．色．香．味．食色．及四大种．如是八种．谓无差别色．所余为差别色．
颂曰．
斯二十八种．　智者应依次．　由内等别故．　如此而分别．
论曰．有四种等起色．谓业．心．气候．及食物．所等起故．
欲界及色界．所作善不善．二十五种业．名等起色业於内相续．取结生时．刹那刹那．令等起故．
除无色异熟．及二种五识有七十五种心．名等起色心．於取第一有分时．令等起故．其静虑势用心．能加强威仪安立．心．欲界势用心．及神通能等起表色．其十三种喜相应势用心．亦能生笑．
所谓冷热气候者．即火界热性．是等起色气候．如其所应．能等起内外色故．
食物及所谓滋养物．谓是等起色食．至内消化已．能等起而住故．
其肉心及诸根色．唯从业生．二种表色．唯从心生．声音从心气生．轻等三色．从气候心及食物生．非离色．及空界色．从四种生．四相色．非从他生．
颂曰．
十八与十五．　十三及十二．　从业心气食．　如次第生起．
即彼色自性．　自始具生等．　是故四种相．　不从他所生．
论曰．诸色有二十一聚．同生．同减．同所依．同住．
命根与八不可分离色．是名命根九色聚．此若与眼俱．即名眼十色聚．如是与耳等俱．则名耳等十色聚．鼻十色聚．舌十色聚．身十色聚．女性十色聚．男性十色聚．及心依处十色聚．如次相应．由八不可分离色与命根色俱．是谓命根九色聚．此九种谓是业等起色聚．
心等起色聚有六种．谓不可分离八种净色．若此与身表俱有．是谓身表九色聚．若与语表声俱有．是谓语表十色聚．与轻等俱有．则有轻等十一聚．身表轻等十二色聚．语表声轻等有十三种色聚．
净八色聚．声九色聚．轻等十一及声轻等十二色聚．此四种色聚．由气候等起．
净八色及轻等十一．此二种色聚．由食物等起．
又净八色聚及声九色聚．此二种色聚．由气候等起．亦由外得．一切所余．唯得内色聚．
颂曰．
业心食气候．　如次而等起．　九六四及二．　成二十一聚．
空色谓类界．　相是类自性．　智者说空相．　非属此色聚．
论曰．此一切色．如其所应．於欲界中．皆得现起．谓於结生时．若湿生类及化生类．极多可得眼．耳．鼻．身．性．心依处七种十色聚．有时化生不得眼．耳．鼻．性根等十色聚．由此应知．彼所缺聚．初受胎有情．可得身．性．根．心依处五种十色聚．有时亦或不得性色聚．从此以後．在其现生时．眼等十聚．少分少分渐得生长．
如是．初取结生时．为业等起色．第二刹那为心等起色．其取住时．由气候等起．其取增长时．由食物等起．於欲界中．由此四种等起色聚．相续而转．乃至命终．犹如灯焰．亦如河流．
其於死时．从十七刹那死心．最後住止时．已无业等起色生起．前此已生业所生色．唯与死心．同时生灭．从此．其心所生及食物所生色．亦灭．从此以後．彼气候等起色．展转相续．乃至屍尸存在．
颂曰．
如是死灭已．　随处而再生．　於取结生时．　彼色即转现．
论曰．於色界中．不可得鼻．舌．身．性根各十色聚．及食所生色聚．是故彼於结生时．可得眼．耳．心．依处三者．各十色聚．及命九色聚．如是四种．由业等起．於现住位．可得由心．气候等起．无想有情．无有眼．耳．心依处声．其心所生一切色亦尔．是故彼等於结生时．唯有命根九色聚．於现住位．除声有余气候等起色．如是欲及色．无想三处中．应知有二种色转现．谓结生现住别故．
颂曰．
欲界二十八．　二十三色界．　十七无想天．　无色无所有．
初结生不得．　声表老及死．　其於现住位．　无何而不得．
论曰．言涅盘者．谓是出世．由四种道智所应证得．是道是所缘境．盘者．谓爱欲．（涅者谓出离）出离爱欲．故名涅盘．依其自性分别．唯有一种．二种者．谓有余依涅盘及无余依涅盘．如是．由行相别故．有空无相无愿三种涅盘．
颂曰．
大仙解脱爱．　无灭无穷极．　无为而无上．　是说为涅盘．
如是心心所．　色法与涅盘．　是胜利谛故．　如来说四种．
阿毘达摩摄义论分别色品第六竟
分别摄集法品第七
七十二法种．　谓有实事相．　彼等心相应．　性结我今说．
论曰．应知摄集法有四种．谓摄不善法．摄和集法．摄觉支法．及摄一切法．
此复云何．初摄不善法者．有四漏．谓欲漏．有漏．见漏．及无明漏．
次有四瀑流．谓欲瀑流．有瀑流．见瀑流．及无明瀑流．
次有四轭．谓欲轭．有轭．见轭．及无明轭．
复次．有四系缚．谓贪身系缚．瞋生系缚．戒禁取身系缚．及见取身系缚．
复次．有四取．谓欲取．见取．戒禁取．及我见取．
复次．有六盖．谓贪欲盖．瞋恚盖．睡眠恶作盖．掉举散乱盖．疑盖．及无明盖．
复次．有七随眠．谓欲贪随眠．有贪随眠．慢随眠．见随眠．疑随眠．及无明随眠．
复次．契经中说有十结．谓欲贪结．色贪结．无色贪结．瞋结．慢结．见结．戒禁取结．疑结．掉举结．及无明结．
复次．对法中说有十结．谓欲贪结．贪有结．瞋结．慢结．见结．戒禁取结．疑结．嫉结．悭结．及无明结．
复次．有十烦恼．谓贪．瞋．痴．慢．见．疑．昏沉．掉举．无惭．无愧．
此所说漏等中．欲漏有漏谓即是爱有彼境界．如是戒禁取执此是实．及执有我．故说邪见唯由此转．
颂曰．
所说漏瀑流．　四轭及系缚．　实事各有三．
取一盖有九．　　烦恼十应知．　九种摄要法．
论曰．摄和集法者．有六因．谓贪．嗔．痴．无贪．无嗔．无痴．
复次．静虑支有七．谓寻．伺．喜．心一境性．悦．忧．舍．
道支有十二．谓正见．正思惟．正语．正业．正命．正精进．正念．正定．邪见．邪思维．邪精进．邪定．
有二十二根．谓眼根．耳根．鼻根．舌根．身根．女根．男根．命根．意根．乐根．苦根．喜根．忧根．舍根．信根．勤根．念根．定根．慧根．未知当知根．已知根．具知根．
力有九种．谓信力．勤力．念力．定力．慧力．惭力．愧力．无惭力．无愧力．
有四增上．谓欲增上．心增上．精进增上．慧增上．
有四食．谓段食第一．触食第二．思食第三．识食第四．
於此根中．其未知当知根．即是预流道智．具知根是阿罗汉果智．中间六智．谓所余根．命根有二．色无色别故．
於五识中．诸静虑支不可得．於非精进中．诸力不可得．於无因中．诸道支不可得．如是．於疑心中．心一境性修道根力．皆不可得．唯於具二因．或三因势用心中．随所依力．有一增上可得．
颂曰．
因六禅支五．　道支有九事．　十六即根事．　力有九种法．
增上说四事．　如是食亦尔．　此七摄和集．　善等得圆满．
论曰．摄菩提分者．谓有四念处．循身观念处．循受观念处．循心观念处．循法观念处．
有四正断．谓已生恶法令断．未生恶法令不生．未生善法令生．已生善法令增长．
有四神足．谓欲神足．心神足．精进神足．慧神足．
有五根．谓信根．勤根．念根．定根．慧根．
有五力．谓信力．勤力．念力．定力．慧力．
有七觉支．谓念觉支．择法觉支．精进觉支．喜觉支．轻安觉支．三摩地觉支．舍觉支．
有八正道支．谓正见．正思维．正语．正业．正命．正精进．正念．正三摩地．
今此所说．四念处者．谓与正念是一．其四正断者．谓即正精进．
颂曰．
欲及心与舍．　信轻安并喜．　正见正思维．　三离正精进．
正念与正定．　实性唯十四．　分别三十七．　总摄成七种．
思维轻安及喜舍．　欲心正语等三离．　精进有九念有八．
定四慧五信有二．　　三十七种无上法．　是为最善分别者．
一切皆出世．　或无思维喜．　如次於世间．　清净有六种．
论曰．摄一切法者．有五蕴．谓色蕴．受蕴．想蕴．行蕴．识蕴．
有五取蕴．谓色取蕴．受取蕴．想取蕴．行取蕴．识取蕴．
有十二处．谓眼处．耳处．鼻处．舌处．身处．意处．色处．声处．香处．味处．触处．法处．
有十八界．谓眼界．耳界．鼻界．舌界．身界．色界．声界．香界．味界．触界．眼识界．耳识界．鼻识界．舌识界．身识界．意界．法界．意识界．
有四圣谛．谓苦圣谛．苦集圣谛．苦灭圣谛．苦灭道圣谛．
由心所．柔輭色．涅盘别故．有六十九法摄在法处法界中．意处唯摄七识界．
颂曰．
色与受及想．　余心所为行．　心识为第五．　是说为五蕴．
又有五取蕴．　应知即三有．　以无差别故．　涅盘非蕴摄．
根门所缘别．　故成十二处．　根门及所缘．　并所生为界．
苦三有轮回．　爱即诸有因．　涅盘名为灭．　应知出世道．
道相应为果．　是名为四谛．　如是由五类．　谓摄一切法．
阿毘达摩摄义论分别摄集法品第七竟
分别摄缘品第八
颂曰．
彼诸有为法．　云何诸法缘．　如所应次第．　我今分别说．
论曰．摄缘者．应知有二种．谓缘起正理．与发趣正理．
缘起正理者．谓唯显示此有故彼有相．发趣正理者．谓由依缘住故．由论师采集故二者合论．
无明缘行．行缘识．识缘名色．名色缘六处．六处缘触．触缘受．受缘爱．爱缘取．取缘有．有缘生．生缘老死具足忧悲苦恼．纯大苦蕴聚．此即所谓缘起正理．
此中应知有三时．十二支．二十种相．三种结续．四种分类．三种轮转．及二根本．
此复云何．三时者．谓无明行在过去时．生老死在未来时．中间八种是现在时．
十二支者谓无明．行．识．名色．六处．触．受．爱．取．有．生．老死．忧悲等言．显等流果．
此中若摄取无明行者．则已摄取爱．取．有．如是．若摄取爱．取．有者．无明．行亦已摄取．若取生．老死者．则已摄取识等五果．
颂曰．
过去因有五．　现在有五果．　五因为现在．　未来果亦五．
论曰．如是即成二十相．三结续及四分类．
三轮者．谓无明．爱．取．是烦恼轮．业有一分及诸行是业轮．所谓生有一分及余支分是异熟轮．二根本者．应知即是无明与爱．
颂曰．
乃至根本断．　彼轮回始灭．　以诸老死集．　故恒受逼迫．　无明为缘起．
诸漏而随转．　如此轮回缚．　三有而无始．　是故大牟尼．　建立缘起法．
论曰．发趣正理者．谓因缘．所缘缘．增上缘．无间缘．等无间缘．俱生缘．互依缘．助缘．具足缘．先生缘．後生缘．数数生缘．业缘．异熟缘．不相应缘．有缘．无缘．离缘．非离缘．此是发趣正理．
颂曰．
名与名依有六种．　名与名色唯有五．　若名与色唯有一．　色与名依一亦然．
诸假立名色．　依名有二种．　二依二有九．　六种缘云何．
论曰．名与名为缘有六种者．谓心心所无间灭已．由无间缘．等无间缘无缘及离缘故．可生现在心心所法．由数数生缘故．前势用心引生後势用心．由相应缘故．俱生心心所法互相为依．
名与色为缘有五种者．谓由因缘等故则因静虑支．道支．与俱生名色为缘．由业缘故．其俱生思与俱生名色为依缘．及不俱生思与过去业所生名色为依．由异熟缘故．异熟蕴与异熟蕴及俱生色彼此互依．
名与色为缘有一种缘者．谓由後生缘故．此身先生已．然後生心心所法．
色与色为缘有一种者．谓六所依事於现生中由前生缘故．能生七识界．五种所缘於现生中由前生缘故．能生五识毘提．
假立名色与名为缘有二种者．谓由所缘缘及近依缘．所缘缘者．即是色等六种．
近依缘有三种．谓所缘近依．无间近依．及有自性近依．
所缘近依者．谓唯重境．无间近依者．谓无间灭心心所法．自性近依者．有多种．谓贪等信等法．乐苦．数取趣．食．气候．卧具．如其次第．为内为外或恶及业与异熟法为缘．
名色与名色为缘有九种者．谓如其次第．由增上缘．俱生缘．互依．缘食缘．根缘．不相应缘．有缘．不离缘等．
此中增上缘有二种．由所缘增上故．心有粗重所缘．由俱生缘．则四种俱生增上与俱生名色为缘．
俱生缘有三种．谓心心所法与心心所及俱生色．互相依止．大种与自类及所造色．彼此互依．於结生时．肉团心与异熟．彼此互依．
互依缘有三种．谓心心所法．彼此互依．诸四大种彼此互依．於结生时．肉心与异熟．彼此互依．
依止缘有三种．谓心心所法与心心所及俱生色．彼此互相依止．四大种与自类及所造色．彼此互相依止．六所缘事与七识界．互相依止．
食缘有二种．谓段食於身．及无色食於俱生名色为缘．
根缘有三种．谓五净色根於五识为缘．色命根於所执受色．及无色诸根於俱生名色为缘．
不谓应缘有三种．谓趣结生时．肉心於异熟心．心心所法於俱生色．虽是俱生．而不相应．後生心心所法於前生此身．以後生故．而不相应．六所依事於现生中七识界．由前生故．而不相应．
有缘与不离缘．有如是五种．谓俱生．前生．後生．段食．及色命．
此一切缘．可由所缘缘．近依缘．有缘而总摄之．
此中所谓俱生色者．应知有二种．谓俱生色．於现在生中．一切皆由诸心等起．结生位色．过去业所作．
颂曰．
此诸三世法．　及离系诸有．　如此内与外．　有为及无为．
由名色假立．　皆三者相摄．　发趣论中说．　二十四种缘．
论曰．此中色法者．唯摄色蕴．心心所法．摄无色四蕴及涅盘．如是五种无色．说之为名．所余名为假立．假立有二种．谓假立所知．及假立能知．
云何如是．谓由执取．彼彼大种所变行相．则假立此山．此地等．执取所造行相．则假立房舍．车乘等．执取五蕴等．则假立人我．执取月分位等．则假立时方等．执取无触行相．则假立井穴等．执取彼彼地相而多修习者．则假立徧处相等．如是等分别．於胜义谛非真实有．唯是名义．影像．是心执取．以为所缘．以此为因故．有彼彼执取．故有此此所徧计．所示现．所想．所说．所知．如是说为假立．此假立名为假立所知．
假立能知者．谓有六种．唯是名字之所诠表．此谓假立实有．假立非实有．假立实有非实有．假立非实有实有．假立实有实有．假立非实有非实有．
谓色受等恒时於胜义谛有．由此了知．此即名为假立实有．谓地山等恒时於胜义谛非有．由此了知．此即名为假立非实有．所余二相合假立者．如其次第．应知即是具六神通者．女人声音．眼识及王子．
颂曰．
随顺言音故．　及耳识毘提．　此有而无间．　意门即生起．　此成彼境界．
则随顺何境．　後即生意门．　彼成意门境．　应知此假立．　安立世间法．
阿毘达摩摄义论分别摄缘品第八竟
分别摄行境品第九
此後我当说．　修习奢摩陀．　及毘婆舍那．　二行境如次．
论曰．且初摄奢摩陀．谓十徧处．十不净观．十念处．四无量．一想．观四大种．及四无色．如此七类．摄奢摩陀．
食欲行者．瞋恚行者．愚痴行者．信行者．觉行者．寻求行者．如是六种摄修行者．
有三种修习．初业修习．近分修习．证得修习．
应知有三种相．谓下品观影．取影相．及似质影相．
此复云何．所谓十徧处者．谓地徧处．水徧处．火徧处．风徧处．青色徧处．黄色徧处．赤色徧处．白色徧处．空徧处．光明徧处．
所谓十不净想者．谓膨胀．青淤．浓溃．皮裂．食噉．斩砍．离散．支残．血涂染．虫骚扰．骨．
所谓十随念者．谓念佛．念法．念僧．念戒．念施．念天．念寂．念死．念身．念出入息．
慈悲喜舍．此名为四无量．亦名为梵住．
一想者．谓厌食想．一分别者．谓分别四大种．
空无边处等．名四无色．如是一切．共有四十所行境界．释奢摩陀．
诸行者中．贪欲行者宜修十不净及循身念．瞋恚行者．宜修四无量及青色等四徧处．阿那波那．是愚痴行者及寻求行者所行境界．念佛等六．是具信心行者所修境界．念死念寂念食念四大种．是觉者所修境界．所余一切行境．适於一切行者．如是於修诸徧处．其广大圆相．是愚痴行者所行境界．若寻求人．应唯修小圆相．此是分别适宜相．
於修习时．初业修习．随处可得．念佛等八种及厌食想．分别四大种．於此十种行境中．唯得修习近分定．非根本定．其所余三十行境．亦得依止修习根本定．
其修十徧处及阿那波那．证五种静虑．修十不净想及观身念处．可证初静虑．修慈等三种无量．证得四种静虑．修舍无量．证得第五静虑．如是修此二十六种行境．证色界四静虑．若修四种无色者．证得无色静虑．此是分别修习相．
於诸相中．一切行境．如其所应．略而言之．得下品观相及取影相．其似质影相．唯由修徧处．不净想．循身观．及阿那波那而能证得．由证似质影相．彼可转进．得近分定．及根本定．
此复云何．谓初业行者．取地圆相等．以为所缘．此即说为下品行所修观相．彼即於此．而修习之．是名修习下品行观相．
如是修习此观相已．此相由心善为观取．乃至若於意门分明显现．犹如眼见．是名影相．彼应守持而修习之．
从此以後．专注影相．专意修习者．由修下品行三摩地故．若时似质影相离所依事体．即名假立所缘．由修习所成．於其心中．善为安立．善为集中．是即名为最善修习似质影相．自此以後．由断障缚故．由成就所修近分定故．是名成就欲界所修三摩地．此後．修持似质相者．由得净分三摩地力故．证色界第一静虑．此後．彼修第一静虑者．由五种修习．谓转向．入．住．出．回观．修习此五种已．即舍寻求等粗恶支．证伺察等微细支由此次第精勤修．如其所应．证得第二静虑等．如是．於地徧处等．二十二种行境．如法修习．皆可证得似质影相．
所余行境．其四无量．唯於假立有情转．
若彼行者．除空徧处．随破任一徧处．即得空无边际下品行观相．而证第一无色静虑．若彼行者．以能观初无色识为所缘．而修下品观相．证得第二无色静虑．若得彼者．以无初无色识．则为无所有故．而修下品观相．证得第三无色静虑．行者如是．以此第三无色静虑．修下品观相．得最寂静．最妙乐者．证得第四无色静虑．
所余十行境中．以佛功德等为所缘．修习下品观相已．善取此相时．唯住下品观行．或证近分．
若有从色界第五静虑起为现神通者．彼从神通足第五静虑起已．其意专注所缘．作下品修习已．即於所缘色等．如次证得神通静虑．
所谓神通者．如有颂曰．
神变与天耳．　及知他心智．　宿命及天眼．　是名为五种．
此是分别境界中．明三摩地行境正理已竟．
毘婆舍那行境者．摄七种清净．谓戒清净．心清净．见清净．断疑清净．道非道清净．修行知见清净．及知见清净．
有三种相．谓无常相．苦相．无我相．
有三种观．谓无常观．苦观．无我观．
有十种观智．谓有为智．生灭智．坏灭智．恐怖智．障智．厌离智．出离智．观察智．行舍智．随顺道智．
有三解脱．谓空解脱．无相解脱．无愿解脱．
如是应知．有三解脱观．谓空解脱观．无相解脱观．无愿解脱观．
此复云何．谓别解脱律仪戒．根律仪戒．命清净戒．及缘依具足戒．如是四种清净．名戒清净．
近分三摩地．根本三摩地．如是二种三摩地．名心清净．
由依相用作．缘起．亲因别故．持取名色．是谓见清净．
持取彼名色之缘．是名断疑清净．
断诸疑後．修等持者．依蕴等正理．於三界有为过去等差别及如前说通达名色之缘．而为依类分别．谓由尽故无常．由布畏故苦．由无自在故无我．彼修等持者．依时分位故．或依相续故．或依刹那故．由有为智故．而观三相．修等持者．於此等相．由缘故．刹那故．生灭智故．数数而观诸法生灭．如有颂言．
光明喜轻安．　胜解与精进．　智证并安乐．　舍受及少欲．
若执取光明等者．是为毘婆舍那烦恼障缚．此是建立非道相．是名道非道知见清净．
其修定者．解脱此障已．由证得生灭智．乃至随顺智彼相续观三相．有九种毘婆舍那智．是名正行知见清净．
如是修正行者．毘婆舍那修成熟已．现在生中．当生根本定．生起意门能引发心．断诸有分．从此无间．有二三刹那．毘婆舍那心．随观无常等一相．则是下品观相．近分．随顺转生．彼观若至顶位．有随顺行舍．谓引趣生出世毘婆舍那．彼生种姓心．缘於涅盘．则转舍异生种姓．转得圣种姓．彼於此无间．唯生圣道心．由知苦谛．断集谛．证灭谛．修道谛故．生起证果毘提．从此转生圣果心二三刹那已．即堕入有分心．复次．有分心断已．转生妙观察智．
颂曰．
断尽诸烦恼．　智者则观见．　涅盘及道果．　有余则不见．
如是应修习．　六种清净道．　由四种渐次．　是名知见净．
论曰．由观无我故．断除坚固我执．亦名观空解脱道．由观无常故．断除不正相．亦名观无相解脱道．由观苦故．断除爱欲．亦名无愿解脱道．是故由毘婆舍那．所引出世道．得三种名．谓若毘婆舍那观法无我．是名空解脱道．若毘婆舍那观有为无常．是名无相解脱道．若毘婆舍那观有漏皆苦．是名无愿解脱道．如是果位．随道毘提．由所修道别故．亦得三名．
证果毘提．如前所说．随其毘婆舍那後．如其次第而证其果．而得其名．谓空解脱等．虽由所缘及业别故．而此三名．一切皆共．是为分别观相．
若修预流果道者．由断邪见疑故．离生恶趣．极多七次往返．故名预流．
若有已修一来道者．伏贪嗔痴．唯一次来生此世．故名一来．
若有已修不还道者．断除欲嗔．别无所断．不来生此世．故名不来．
若已修阿罗汉道者．无别烦恼所断．是漏尽者．名阿罗汉．应受世间最上供养．是名分别补特伽罗．
此中其证果毘提．一切相同．如其次第．唯自果别故．证灭尽等至者．唯不还人．及阿罗汉．
如是如其次第．证初静虑等上界等至．从彼起已．於彼有为法．唯观彼彼相．乃至证得无所有处．从此作先所应作．证得非想非非想处．於彼起二刹那．证得势用心．彼相续心即灭．自此以後．名得灭尽等至者．
从定起时．若是不来．得不来果心．若是阿罗汉．得阿罗汉果心．唯有一刹那转已．即是有分．从此转生妙观察智．此是分别等至．毘婆舍那行境正理竟．
颂曰．
愿通达圣教．　受用正行果．　智者应修习．　二种修无上．
阿毘达摩摄义论分别摄行境品第九竟

        </div>
      </div>
    </div>
  </div>
</div>
<!--update:2025-08-30 09:34:57-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>