<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,卷一,卷二,卷三,卷四,卷五,卷六,卷七,卷八,卷九,卷十,大乘大集地藏十轮经全文在线阅读,大乘大集地藏十轮经全文在线下载,大玄古籍书库">
<meta name="description" content="凡十卷。唐玄奘译。全称大乘大集地藏十轮经。收于大正藏第十三册。本经译于唐永徽二年（651），共八品。内容系赞叹地藏菩萨之功德，并叙述如来依地藏菩萨之问，而由本愿力成就十种佛轮，能破除末世之十恶轮。_大乘大集地藏十轮经_全文在线阅读_大乘大集地藏十轮经_全文在线下载_大玄古籍书库">
<title>大乘大集地藏十轮经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大乘大集地藏十轮经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]83516</span> <br/>
          说明： <span class="inputVal" id="bkdec">凡十卷。唐玄奘译。全称大乘大集地藏十轮经。收于大正藏第十三册。本经译于唐永徽二年（651），共八品。内容系赞叹地藏菩萨之功德，并叙述如来依地藏菩萨之问，而由本愿力成就十种佛轮，能破除末世之十恶轮。</span> <br/>
          封面： <span class="inputVal" id="bkimg">Z_1323.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大乘大集地藏十轮经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]83516
[book_dec]凡十卷。唐玄奘译。全称大乘大集地藏十轮经。收于大正藏第十三册。本经译于唐永徽二年（651），共八品。内容系赞叹地藏菩萨之功德，并叙述如来依地藏菩萨之问，而由本愿力成就十种佛轮，能破除末世之十恶轮。
[book_img]Z_1323.jpg


[book_title]序
昔者旭照高山。天宫御一乘之驾。流晖原隰。鹿苑转四谛之轮。虽复发轸分逵。而涂无乱辙。一雲普洽。而卉木各茂。自鹄林变色慧日寝光。达学电谢以息肩。真人长往而寂虑。且前贤述圣。难令各解。後进孤陋。更异亲承。况乎正法既往。久当像末。定慧与福德异时。醇化与浇风殊运。然则一乘三乘之驾。安可以同其辙哉。若识时来在数药性勿违。然後可以清沈痼之宿疾。体权实之同归矣。十轮经者，则此土末法之教也。何以明之。佛以末法恶时去圣浸远败根比之坏器。空见借喻生盲。沈醉五欲。类石田之不苗。放肆十恶。似臭身之垢秽。故此经能濯臭身开盲目陶坏器沃石田。是以菩萨示声闻之形。象王敬出家之服。以此幢相化彼无惭。显二事之护持成三乘之道果。故经曰：为令此土三宝种姓威德炽盛久住世故。又曰：摧灭一切诸众生类犹如金刚坚固烦恼。然则三宝久祝显教传於末法。金刚烦恼验障异乎一乘。寻旧经之来。年代盖久。但谱第遗目。传人失记。翻译之主既往。来兹之日罕闻。同我者失魄於真彩。异我者大笑於淡味。谬以千里。能勿悲乎。夫极曜文天。或蔽亏於薄雾。至言轨物。时沦滞於广辩。针石一违。有死生之巨痛。纤毫错学。有升坠之异涂。其可易乎。属有三藏玄奘法师者，始则学架东朝。末乃访道西域。轻一生之性命。涉数万之艰难。果能竭溟渤。以索亡珠。蹈龙宫而穷祕藏。吞法流於智海。瓶写无遗。受道气於檀林。香风更馥。至於因明三量声论八音。莫不究立破之源。穷字转之本。如来所说菩萨所传。已来未来一朝备集。昉以薄业不偶真应。幸达圣制乱於未肇。後贤传灯於既夕。遂使定死馀命。冀反魂於法药。昏野迷方。期还辕於觉道。於是染翰操纸杜绝外虑务详至教释彼纷执。畴谘法主重启梵文。粤以永徽二年岁次辛亥正月乙未。尽其年十二月甲寅翻译始毕。凡八品十卷。以今所翻比诸旧本。旧本已有今更详明。旧本所无斯文具载。於是处座伉谈者，响法雷而吐辩。静虑通微者，镜玄波而照心顶火暴腹之徒。戢萤晖於慧日。喜足谦怀之侣。腾高节於清风矣前佛既往。後佛未兴。庶此教长悬。永济来者，弘道之士。如何勿思。

[book_title]卷一
△序品第一
如是我闻，一时薄伽梵。在佉罗帝耶山诸牟尼仙所依住处。与大刍众俱。谓过数量大声闻僧。复有菩萨摩诃萨众。谓过数量大菩萨僧。说月藏已，尔时南方大香雲来雨大香雨。大花雲来雨大花雨。大妙殊丽宝饰雲来。雨大殊丽妙宝饰雨。大妙鲜洁衣服雲来。雨大鲜洁妙衣服雨。是诸雲雨充遍其山诸牟尼仙所依住处。从诸香花宝饰衣服。演出种种百千微妙大法音声。谓归敬三宝声。受持学处声。忍辱柔和声。精进勇猛声。降伏四魔声。趣入智慧声。广大名称遍满三界声。劝修殊胜念定总持声。空无相无愿声。厌离贪欲声。色如聚沫声。受如浮泡声。想如阳焰声。行如芭蕉声。识如幻事声。无常声苦声无我声空声。惭愧声。远离声。护念声。慈悲喜舍声。证得诸法声。生天涅槃声。趣向三乘声。转大法轮声。雨大法雨声。成熟有情声。度三恶趣声。修治圆满六到彼岸声。善巧方便声。趣入十地声。游戏神通声。游戏清净无上大乘声。不退转地声。无生法忍声。灌顶受位声。趣入一切诸佛大海声。
尔时一切诸来大众咸见如是种种雲雨。亦闻如是诸法音声。随意所乐各见其身种种香花宝饰衣服之所庄严。又各自见两手掌中持如意珠。从是一一如意珠中雨种种宝。复从一一如意珠中放诸光明。因光明故。一一有情皆见十方克伽沙等诸佛世界。又因光明见诸佛土。一一世尊无量众会恭敬围绕。复因光明见诸佛土一切有情若有病者，因此光明之所照触众病除愈。诸应被杀及囚系者，光明照故皆得解脱。诸身语意粗重秽浊。因光皆得轻软清净。诸饥渴者亦皆饱满。诸被种种刑罚逼切。光明照故皆离忧苦。诸少衣服宝饰珍财。光明照故随念皆足。若诸有情乐欲杀生。乃至或有乐欲邪见。由此光明之所照触。皆悉乐欲远离杀生。乃至乐欲远离邪见。若诸有情为於种种求不得苦之所逼切。光明照故随愿皆得。又因光明见诸佛土一切有情所受众苦无不休息。皆悉欢娱受诸妙乐。又见如是诸佛土中。由此光明之所照触。远离一切昏雲尘雾。烈风暴雨不善音声。及诸臭秽苦辛恶味恶触恐怖远离一切邪业邪语邪意邪归。不寒不热安静坦然地平如掌。诸妙乐具充满其中。
尔时众会其身然。地界增强坚重难举。既睹斯瑞咸悉惊疑。何因何缘而现此相。於众会中有天帝释名无垢生。去薄伽梵不远而坐。即从座起顶礼世尊，合掌向佛以颂问曰：
具谛语谛见，谛善住牟尼。普为众弘宣，谛究竟坚法。令诸有情类，灭苦及苦因。何缘於此中，现诸雲雨等。
令举众欢悦，咸生净信心。皆发趣大乘，度疑生实见。天人大众身，地界增坚重。不能自胜举，此相有何缘。
两手皆珠现，雨众宝放光。照十方除罪，息苦获安乐。导师复何因，令举众皆见。种种香鬘等，各各自严身。
天人普犹豫，不测何因缘。有谁将欲来，现此神通力。为是佛菩萨，为梵魔释天。唯愿大导师，速为众宣说。
尔时世尊，告无垢生天帝释曰：汝等当知。有菩萨摩诃萨名曰地藏。已於无量无数大劫。五浊恶时无佛世界成熟有情。今与八十百千那庾多频跋罗菩萨俱为欲来此礼敬亲近供养我故。观大集会生随喜故，并诸眷属作声闻像将来至此。以神通力现是变化。是地藏菩萨摩诃萨。有无量无数不可思议殊胜功德之所庄严。一切世间声闻独觉所不能测。此大菩萨。是诸微妙功德伏藏。是诸解脱珍宝出处。是诸菩萨明净眼目。是趣涅槃商人导首。如如意珠雨众财宝。随所希求皆令满足。譬诸商人所采宝渚。是能生长善根良田。是能盛贮解脱乐器。是出妙宝功德贤瓶。照行善者犹如朗日。照失道者犹如明炬。除烦恼热如月清凉。如无足者所得车乘。如远涉者所备资粮。如迷方者所逢示导。如狂乱者所服妙药。如疾病者所遇良医。如羸老者所凭几杖。如疲倦者所止床座。度四流者为作桥梁。趣彼岸者为作船筏。是三善根殊胜果报。是三善本所引等流。常行惠施如轮恒转。持戒坚固如妙高山。精进难坏如金刚宝。安忍不动犹如大地。静虑深密犹如祕藏。等至严丽如妙花鬘。智慧深广犹如大海。无所染著譬太虚空。妙果近因如众花叶。伏诸外道如师子王。降诸天魔如大龙象。斩烦恼贼犹如神剑。厌诸諠杂如独觉乘。洗烦恼垢如清净水。能除臭秽如疾飘风。断众结缚如利刀剑。护诸怖畏如亲如友。防诸怨敌如堑如城。救诸危难犹如父母。藏诸怯劣犹若丛林。如夏远行所投大树。与热渴者作清冷水。与饥乏者作诸甘果。为露形者作诸衣服。为热乏者作大密雲。为贫匮者作如意宝。为恐惧者作所归依。为诸稼■作甘泽雨。为诸浊水作月爱珠。令诸有情善根不坏。现妙境界令众欣悦。劝发有情增上惭愧。求福慧者令具庄严。能除烦恼如吐下药。能摄乱心如等持境。辩才无滞如水激轮。摄事系心如观妙色。安忍坚住如妙高山。总持深广犹如大海。神足无碍譬若虚空。灭除一切惑障习气，犹如烈日销释轻冰。常游静虑无色正道一切智智妙宝洲渚。能无功用转大法轮。善男子，是地藏菩萨摩诃萨。具如是等无量无数不可思议殊胜功德。与诸眷属欲来至此。先现如是神通之相。世尊说是地藏菩萨诸功德已，尔时地藏菩萨摩诃萨。与八十百千那庾多频跋罗菩萨。以神通力现声闻像。从南方来至佛前祝与诸眷属恭敬顶礼世尊双足。右绕三匝在如来前。合掌而立以颂赞曰：
两足尊导师，慈心常普覆。安忍如大地，遍除瞋忿心。具殊胜相好，庄严诸佛国。能以谛慈悲，充满一切土。
永绝诸爱网，如实善安祝舍诸清净国，度染浊众生。本愿摄秽土，成熟恶众生。起坚固正勤，久修诸苦行。
久修诸苦行，闻生悚惧心。修诸施戒忍，及精进定慧。曾供事无量，佛菩萨声闻。及济诸有情，饥渴病死者，
本为他有情，自舍多身命。本为正法故，舍多骨血皮。弃舍自安乐，悲愍诸有情。专为诸有情，勤修断惑网。
善护於六根，恒远离诸欲。观有为无常，苦空无我性。诸苦业增长，皆贪爱为因。故先於六根，永断诸贪欲。
普於有情界，常安住大悲。虽得胜菩提，而不舍本愿。随见诸有情，逼切在众苦。随起勤精进，勇猛而济拔。
令勤修施戒，忍进定般若。如母於一子，慈心而养育。本於有情类，常住普慈心。故速证菩提，度脱无量众。
本修菩提行，无不为众生。故今於有情，不舍於六度。昔常於末世，求无上菩提。今还末世中，速成无上觉。
调伏诸恶见，天龙人药叉。安住能断惑，如金刚圣道。授无量有情，得胜菩提记。成应供导首，最上良福田。
世尊无等侣，普覆诸群生。无量大名闻，充满十方界。是故诸菩萨，为成就己事。咸共来归依，大牟尼足下。
闻所说妙法，皆生欢喜心。起增上正勤，修习菩提行。由导师法力，皆速证菩提。故今者导师，大集未曾有。
十三兆药叉，恒啖诸血肉。皆舍诸恶业，速趣大菩提。有得胜总持，安忍及静虑。有永尽诸漏，应供世间尊。
有修四无量，有住四摄法。有得四辩才，有安住顺忍。有得健行定，有得妙慧眼。有住无生忍，皆由导师力。
世尊大威德，摧灭众魔怨。降伏诸外道，九十五异类。尽地狱傍生，饿鬼非天趣。故贞实有情，咸归尊足下。
今者息刀兵，疫病饥馑劫。度迷失正道，盲冥诸有情。诸烦恼狂乱，皆安寂灭道。故我舍诸缘，来礼敬尊足。
无边诸佛土，现在诸导师。咸广赞世尊，闻者皆来此。我闻遍知海，真实德无边。度脱诸有情，心欢喜敬礼。
曾修无量福，今得礼尊足。愿无量劫中，常修多供养。我今学世尊，发如是誓愿。当於此秽土，得无上菩提。
尔时地藏菩萨摩诃萨。以妙伽他礼赞佛已，与诸眷属复持无量天妙香花种种宝饰而散佛上。变成宝盖住虚空中。为听法故即於佛前俨然而坐。尔时一切诸来大众。既见地藏菩萨摩诃萨已，皆获希奇得未曾有。各持种种上妙香花宝饰衣服幢幡盖等。奉散地藏菩萨摩诃萨而为供养。皆作是言：我等今者快得善利。因佛神力亲得瞻仰礼敬供养如是大士。尔时众中。有菩萨摩诃萨名好疑问。从座而起整理衣服。偏袒一肩礼佛双足。右膝著地合掌向佛。而白佛言：世尊，此善男子从何而来。所居佛国去此远近。成就何等功德善根。而蒙世尊种种称叹。复能赞佛不可思议功德法海。我等昔来未曾闻见。唯愿为说。世尊告曰：止善男子，如是大士功德善根。一切世间天人大众皆不能测其量浅深。若闻如来为汝广说如是大士功德善根。一切世间天人大众。皆生迷闷或不信受。时好疑问复重请言：唯愿如来哀愍为说。佛言：谛听善思念之。吾当为汝略说少分。如是大士。成就无量不可思议殊胜功德。已能安住首楞伽摩胜三摩地。善能悟入如来境界。已得最胜无生法忍。於诸佛法已得自在。已能堪忍一切智位。已能超度一切智海。已能安住师子奋迅幢三摩地。善能登上一切智山。已能摧伏外道邪论。为欲成熟一切有情所在佛国悉皆止祝如是大士。随所止住诸佛国土随所安住诸三摩地。发起无量殊胜功德。成就无量所化有情。如是大士。随住如是诸佛国土。若入能发智定。由此定力令彼佛土一切有情皆悉同见诸三摩地所行境界。随住如是诸佛国土。若入具足无边智定。由此定力令彼佛土一切有情随其所应能以无量上妙供具。恭敬供养诸佛世尊，随住如是诸佛国土。若入具足清净智定。由此定力令彼佛土一切有情。皆悉同见诸欲境界无量过患心得清净。随住如是诸佛国土若入具足惭愧智定。由此定力令彼佛土一切有情皆得具足增上惭愧。离诸恶法心无忘失。随住如是诸佛国土。若入具足诸乘明定。由此定力令彼佛土一切有情皆得善巧天眼智通宿住智通死生智通了达此世他世因果。随住如是诸佛国土。若入无忧神通明定。由此定力令彼佛土一切有情皆离一切愁忧昏昧。随住如是诸佛国土。若入具足胜通明定。由此定力令彼佛土一切有情皆得具足神通善巧。随住如是诸佛国土。若入普照诸世间定。由此定力令十方界离诸昏暗。令彼佛土一切有情普见十方诸佛国土。随住如是诸佛国土。若入诸佛灯炬明定。由此定力令彼佛土一切有情舍邪归依归正三宝。随住如是诸佛国土。若入金刚光定。由此定力令彼佛土所有一切小轮围山大轮围山苏迷卢山及诸馀山谿涧壑瓦砾毒刺诸秽草木皆悉不现。令彼佛土所有一切众邪蛊毒诸恶虫兽灾横疫疠昏暗尘垢不净臭秽悉皆销灭。令彼佛土地平如掌。种种嘉祥自然踊现。清净殊胜众相庄严。随住如是诸佛国土。若入智力难摧伏定。由此定力令彼佛土一切魔王及诸眷属。皆悉惊怖归依三宝。随住如是诸佛国土。若入电光明定。由此定力令彼佛土一切有情皆悉远离後世恐怖得法安慰。随住如是诸佛国土。若入具足上妙味定。由此定力令彼佛土一切有情随念皆得饮食充足。随住如是诸佛国土。若入具足胜精气定。由此定力令彼佛土一切有情无不皆得增上力势离诸病苦。随住如是诸佛国土。若入上妙诸资具定。由此定力令彼佛土一切有情随乐皆得床座敷具衣服宝饰诸资身具无所乏少殊妙端严甚可爱乐。随住如是诸佛国土。若入无诤智定。由此定力令彼佛土一切有情身心勇健远离一切怨憎系缚和顺欢娱爱乐具足施戒安忍勇猛精进心无散乱成就智慧。随住如是诸佛国土。若入能引胜踊跃定。由此定力令彼佛土一切有情皆受无量胜妙欢喜。随住如是诸佛国土。若入具足世路光定。由此定力令彼佛土一切有情得无碍智能修种种清净事业。随住如是诸佛国土。若入善住胜金刚定。由此定力令彼佛土一切有情皆得诸根具足无缺常乐远离其心寂静。随住如是诸佛国土。若入增上观胜幢定。由此定力令彼佛土一切有情皆深呵厌自恶业过咸善护持十善业道生天要路。随住如是诸佛国土。若入具足慈悲声定。由此定力令彼佛土一切有情皆悉发起慈心悲心无怨害心普平等心更相利益安乐之心。随住如是诸佛国土。若入引集诸福德定。由此定力令彼佛土一切有情离诸斗诤疾疫饥馑非时风雨苦涩辛酸诸恶色触悉皆销灭。如是大士。随住如是诸佛国土。若入海电光定。由此定力令彼佛土一切大地众宝合成。一切过患皆悉远离种种宝树衣树器树诸璎珞树花树果树诸音乐树。无量乐具周遍庄严。以要言之。此善男子，於一一日每晨朝时。为欲成熟诸有情故。入克伽河沙等诸定。从定起已遍於十方诸佛国土。成熟一切所化有情。随其所应利益安乐。此善男子，已於无量无数大劫。五浊恶时无佛世界成熟有情。复於当来过於是数。或有世界刀兵劫起害诸有情。此善男子见是事已，於晨朝时以诸定力除刀兵劫。令诸有情互相慈愍。或有世界疫病劫起害诸有情。此善男子见是事已，於晨朝时以诸定力除疫病劫。令诸有情皆得安乐。或有世界饥馑劫起害诸有情。此善男子见是事已，於晨朝时以诸定力除饥馑劫。令诸有情皆得饱满。此善男子，以诸定力作如是等无量无边不可思议利益安乐诸有情事。此善男子，具足成就无量无数不可思议殊胜功德。常勤精进利益安乐一切有情。曾於过去无量无数克伽沙等佛世尊所。为欲成熟利益安乐诸有情故。发起大悲竖固难坏勇猛精进无尽誓愿。由此大悲坚固难坏勇猛精进无尽誓愿增上势力。於一日夜或一食顷。能度无量百千俱胝那庾多数诸有情类。皆令解脱种种忧苦。及令一切如法所求意愿满足。随所在处若诸有情种种希求忧苦逼切。有能至心称名念诵归敬供养地藏菩萨摩诃萨者，一切皆得如法所求离诸忧苦。随其所应安置生天涅槃之道。随所在处若诸有情饥渴所逼。有能至心称名念诵归敬供养地藏菩萨摩诃萨者，一切皆得如法所求饮食充足。随其所应安置生天涅槃之道。随所在处若诸有情乏少种种衣服宝饰医药床敷及诸资具。有能至心称名念诵归敬供养地藏菩萨摩诃萨者，一切皆得如法所求衣服宝饰医药床敷及诸资具无不备足。随其所应安置生天涅槃之道。随所在处若诸有情爱乐别离怨憎合会。有能至心称名念诵归敬供养地藏菩萨摩诃萨者，一切皆得爱乐合会怨憎别离。随其所应安置生天涅槃之道。随所在处若诸有情身心忧苦众病所恼。有能至心称名念诵归敬供养地藏菩萨摩诃萨者，一切皆得身心安乐众病除愈。随其所应安置生天涅槃之道。随所在处若诸有情互相乖违兴诸斗诤。有能至心称名念诵归敬供养地藏菩萨摩诃萨者一切皆得舍毒害心。共相和穆欢喜忍受展转悔愧慈心相向。随其所应安置生天涅槃之道。随所在处若诸有情闭在牢狱杻械枷锁检系其身具受众苦。有能至心称名念诵归敬供养地藏菩萨摩诃萨者，一切皆得解脱牢狱杻械枷锁自在欢喜。随其所应安置生天涅槃之道。随所在处若诸有情应被囚执鞭挞拷楚临当被害。有能至心称名念诵归敬供养地藏菩萨摩诃萨者，一切皆得免离囚执鞭挞加害。随其所应安置生天涅槃之道。随所在处若诸有情身心疲倦气力羸惙。有能至心称名念诵归敬供养地藏菩萨摩诃萨者，一切皆得身心畅適气力强盛。随其所应安置生天涅槃之道。随所在处若诸有情诸根不具随有损坏。有能至心称名念诵归敬供养地藏菩萨摩诃萨者，一切皆得诸根具足无有损坏。随其所应安置生天涅槃之道。随所在处若诸有情颠狂心乱鬼魅所著。有能至心称名念诵归敬供养地藏菩萨摩诃萨者，一切皆得心无狂乱离诸扰恼。随其所应安置生天涅槃之道。随所在处若诸有情贪欲瞋恚愚痴忿恨慳嫉憍慢恶见睡眠放逸疑等皆悉炽盛恼乱身心常不安乐。有能至心称名念诵归敬供养地藏菩萨摩诃萨者，一切皆得离贪欲等身心安乐。随其所应安置生天涅槃之道。随所在处若诸有情为火所焚为水所溺为风所飘。或於山岩崖岸树舍颠坠堕落。其心。慞惶。有能至心称名念诵归敬供养地藏菩萨摩诃萨者，一切皆得离诸危难安隐无损。随其所应安置生天涅槃之道。随所在处若诸有情为诸毒蛇毒虫所螫。或被种种毒药所中。有能至心称名念诵归敬供养地藏菩萨摩诃萨者，一切皆得离诸恼害。随其所应安置生天涅槃之道。随所在处若诸有情恶鬼所持成诸疟玻或日日发或隔日发。或三四日而一发者，或令狂乱身心战掉。迷闷失念无所了知。有能至心称名念诵归敬供养地藏菩萨摩诃萨者，一切皆得解脱无畏身心安適。随其所应安置生天涅槃之道。随所在处若诸有情为诸药叉罗刹饿鬼毕舍遮鬼布怛那鬼鸠畔荼鬼羯吒布怛那鬼吸精气鬼及诸虎狼师子恶兽蛊毒厌祷诸恶咒术怨贼军阵及馀种种诸怖畏事之所缠绕。身心慞惶惧失身命恶死贪生厌苦求乐。有能至心称名念诵归敬供养地藏菩萨摩诃萨者，一切皆得离诸怖畏保全身命。随其所应安置生天涅槃之道。随所在处若诸有情或为多闻或为净信或为净戒或为静虑或为神通或为般若或为解脱或为妙色或为妙声或为妙香或为妙味或为妙触或为利养或为名闻或为功德或为工巧或为花果或为树林或为床座或为敷具或为道路或为财穀或为医药或为舍宅或为仆使或为彩色或为甘雨或为求水或为稼■或为扇拂或为凉风或为求火或为车乘或为男女或为方便或为修福或为温暖或为清凉或为忆念或为种种世出世间诸利乐事。於追求时为诸忧苦之所逼切。有能至心称名念诵归敬供养地藏菩萨摩诃萨者，此善男子，功德妙定威神力故。令彼一切皆离忧苦意愿满足。随其所应安置生天涅槃之道。随所在处若诸有情以诸种子殖於荒田或熟田中。若勤营务或不营务。有能至心称名念诵归敬供养地藏菩萨摩诃萨者，此善男子，功德妙定威神力故。令彼一切果实丰稔。所以者何。此善男子，曾过无量无数大劫。於过数量佛世尊所。发大精进坚固誓愿。由此愿力为欲成熟诸有情故。常普任持一切大地常普任持一切种子。常普令彼一切有情随意受用。此善男子威神力故。能令大地一切草木根须芽茎枝叶花果皆悉生长药穀苗稼花果茂实成熟润泽香洁软美。随所在处若诸有情贪瞋痴等皆猛利故造作杀生或不与取或欲邪行或虚诳语或粗恶语或离间语或杂秽语或贪或瞋或复邪见十恶业道。有能至心称名念诵归敬供养地藏菩萨摩诃萨者，一切烦恼悉皆销灭远离十恶成就十善於诸众生起慈悲心及利益心。此善男子，成就如是功德妙定威神之力勇猛精进。於一食顷能於无量无数佛土一一土中以一食顷皆能度脱无量无数克伽沙等所化有情。令离众苦皆得安乐。随其所应安置生天涅槃之道。此善男子，成就如是如我所说不可思议诸功德法。坚固誓愿勇猛精进。为欲成熟诸有情故。於十方界。或时现作大梵王身。为诸有情如应说法。或复现作大自在天身。或作欲界他化自在天身。或作乐变化天身。或作睹史多天身。或作夜摩天身。或作帝释天身。或作四大王天身。或作佛身。或作菩萨身。或作独觉身。或作声闻身。或作转轮王身。或作刹帝利身。或作婆罗门身。或作茷舍身。或作戌达罗身。或作丈夫身。或作妇女身。或作童男身。或作童女身。或作健达缚身。或作阿素洛身。或作紧捺洛身。或作莫呼洛伽身。或作龙身。或作药叉身。或作罗刹身。或作鸠畔荼身。或作毕舍遮身。或作饿鬼身。或作布怛那身。或作羯吒布怛那身。或作粤阇诃洛鬼身。或作师子身。或作香象身。或作马身。或作牛身。或作种种禽兽之身。或作剡魔王身。或作地狱卒身。或作地狱诸有情身。现作如是等无量无数异类之身。为诸有情如应说法。随其所应安置三乘不退转位。善男子，如是大士。成就如是不可思议诸功德法。是诸殊胜功德伏藏。是诸解脱珍宝出处。是诸菩萨明净眼目。是趣涅槃商人导首。如是乃至能无功用转大法轮。如前广说。善男子，假使有人於其弥勒及妙吉祥并观自在普贤之类而为上首克伽沙等诸大菩萨摩诃萨所。於百劫中至心归依称名念诵礼拜供养求诸所愿。不如有人於一食顷至心归依称名念诵礼拜供养地藏菩萨求诸所愿速得满足。所以者何。地藏菩萨利益安乐一切有情。令诸有情所愿满足。如如意宝亦如伏藏。如是大士。为欲成熟诸有情故。久修坚固大愿大悲勇猛精进过诸菩萨。是故汝等应当供养。尔时十方诸来大众。一切菩萨摩诃萨及诸声闻天人药叉健达缚等皆从座起。随力所作各持种种金银等屑众宝花香。奉散地藏菩萨摩诃萨。复持种种上妙衣服末尼宝珠真珠花鬘真珠璎珞金银宝缕幢幡盖等。奉上地藏菩萨摩诃萨。复以无量上妙音乐种种赞颂恭敬供养地藏菩萨。尔时地藏菩萨摩诃萨。持此种种上妙供具回奉世尊而说颂曰：
天人龙神所供养，十方菩萨皆来奉。闻救世有大功德，唯愿受我最胜供。尔时地藏菩萨摩诃萨。说是颂已顶礼佛足。於是世尊复说颂曰：起坚固慧清净心，灭诸有情无量苦。
施众妙乐如宝手，能断惑网如金刚。起大悲慧具精进，善持妙供奉世尊，以海智救苦众生，登诸趣有无畏岸。
尔时地藏菩萨摩诃萨。即从座起而白佛言：大德世尊，我当济度此四洲渚。世尊弟子一切刍及刍尼邬波索迦邬波斯迦。令其皆得增长忆念。增长守护忆念。增长寿命。增长身体。增长无玻增长色力。增长名闻。增长资具。增长亲友。增长弟子。增长净戒。增长多闻。增长慧舍。增长妙定。增长安忍。增长方便。增长觉分圣谛光明。增长趣入大乘正道。增长法明。增长成熟有情。增长大慈大悲。增长一切白法。增长妙称遍满三界。增长法雨普润三界。增长一切大地精气滋味。增长一切众生精气善作事业。增长正法精气善行。增长智慧光明。增长六到彼岸妙行。增长五眼。增长灌顶。增长生天涅槃。所谓有名具足水火吉祥光明大记明咒总持章句。我於过去克伽沙等佛世尊所。亲承受持此陀罗尼。能令增长一切白法。增长一切种子根须芽茎枝叶花果药穀精气滋味。增长雨泽。增长有益地水火风。增长喜乐。增长财宝。增长胜力。增长一切受用资具。此陀罗尼能令一切智慧猛利破烦恼贼。即说咒曰：
谶蒱（一）谶蒱（二）谶谶蒱（三）阿迦舍谶蒱（四）缚羯洛谶蒱（五）菴跋洛谶蒱（六）筏罗谶蒱（七）伐折洛谶蒱（八）阿路迦谶蒱（九）萏摩谶蒱（十）萨帝（丁<其皮>反）摩谶蒱（十一）萨帝（丁<其皮>反）昵（泥吉反）诃罗谶蒱（十二）毗婆（缚迦反）路迦插婆谶蒱（十三）邬波睒摩谶蒱（十四）奈野娜谶蒱（十五）钵刺惹三牟底（都异反）刺谶蒱（十六）刹谶蒱（十七）毗湿婆（缚迦反）梨夜谶蒱（十八）舍萨多腊婆（缚迦反）谶蒱（十九）毗阿（去声）荼素（上声）吒（二十知戒反）莫醯隶（二十一）萏谜（二十二）睒谜（二十三）斫羯洛细（二十四）斫羯洛沫呬隶（二十五）厕（初凡反）隶（二十六）諀（匹里反）隶（二十七）揭刺婆跋罗伐刺帝（二十八）尸?（上声醯以反）?隶（二十九）钵刺遮啰饭怛泥（三十一去声）曷刺怛泥（三十二去声）播啰（三十三）遮遮遮遮（三十四）尸?（上声）隶（三十五）弭隶（三十六）黳他（三十七）讬契（三十八）讬龋卢（三十九）闼?隶（四十）闼十一）弭隶（四十二）磨绽（四十三徒界反）瘅绽（四十四徒界反）矩隶（四十五）弭隶（四十六）盎矩之多毗（四十七）遏?梨（四十八）祁（上声）?波啰祁（上声）?梨（五十）矩吒苫沫隶（五十一）敦祇（五十二葵计反）敦祇（五十三葵计反）敦具隶（五十四）浒卢（五十五）浒卢（五十六）浒卢（五十七）矩卢窣都弭隶（五十八）弭?李第（五十九）弥?李绽（六十徒界反）叛荼陀（六十一）喝（诃葛反）罗（六十二）尸?（上声）浒卢（六十四）浒鲁卢（六十五）。
善说能净诸有尘，善说能净斗诤劫。善说能净浊恶意，善说能净浊大种。善说能净浊恶味，善说能净浊恶气。善说能满诸希望，善说能成诸稼■。
善说能令一切佛，如来世尊所加护。善说又能令一切，菩萨加护而随喜。
世尊如是，具足水火吉祥光明大记明咒总持章句。我於过去克伽沙等佛世尊所。亲承受持此陀罗尼。能令增长一切白法广说乃至增长一切受用资具。大德世尊，此陀罗尼。普能济度此四洲渚世尊弟子一切刍及刍尼邬波索迦邬波斯迦。令其皆得增长忆念广说乃至增长一切受用资具。此陀罗尼能令世尊甘露圣教炽然久祝利益安乐三界众生。尔时地藏菩萨摩诃萨。演说如是大记明咒总持章句。时佉罗帝耶山普皆震动。俱胝天乐不鼓自鸣。雨无量种天妙香花及珍宝等。一切众会咸悉惊跃。皆获希奇得未曾有。时众会中有大吉祥天女具大吉祥天女大池妙音天女大坚固天女具大水天女放大光天女而为上首。总有一万八千天女。於四大种皆得自在。从座而起稽首佛足。合掌恭敬而白佛言：希有大德。甚奇世尊，我等虽於诸四大种得自在转。而不能知是四大种初中後相生灭违顺。如此大士。已得微细甚深般若波罗蜜多。能善了知是四大种初中後相生灭违顺。佛言：如是如是，天女。此善男子，已得微细甚深般若波罗蜜多。能善了知是四大种初中後相生灭违顺。天女当知。如如意珠具足众德。能雨种种上妙珍宝施诸众生。此善男子亦复如是，能雨种种觉支珍宝施诸众生。如宝洲渚种种珍宝充满其中。此善男子亦复如是，成就种种觉支珍宝。如天波利质多罗树众妙香花之所严饰。此善男子亦复如是种种微妙佛法珍宝而自庄严。如师子王一切畜兽无能惊伏。此善男子亦复如是，一切众生无能惊伏。譬如朗日能灭世间一切昏暗。此善男子亦复如是，能灭一切众生恶见无明昏暗。譬如明月於夜分中能示一切失道众生平坦正路。随其欲往皆令得至。此善男子亦复如是，於无明夜能示一切迷三乘道驰骋生死旷野众生三乘正路随其所应方便安立令得出离。譬如大地一切种子树山稼■地身众生之所依止。此善男子亦复如是，一切殊妙菩提分法之所依止。譬如大宝妙高山王善住坚固无缺无隙此善男子亦复如是，善住一切不共佛法。由不弃舍诸众生故。名为无缺。一切善根皆善施与诸众生故。名为无隙。譬如虚空一切众生皆所受用。此善男子亦复如是，一切众生皆所受用。此善男子，成如是等无量无边诸功德法。时诸大众闻说地藏菩萨摩诃萨成就无量称赞功德。皆获希奇得未曾有。尊重恭敬皆大欢喜。至心谛观地藏菩萨目不暂舍。尔时世尊重显此义。而说颂曰：
地藏真大士，具杜多功德。现声闻色相，来稽首大师。施诸众生乐，救脱三有苦。雨无量种雨，为供养大师。
天帝无垢生，观察四方已，合掌恭敬住，赞请於大师。我见世尊众，末尼宝光明。遍照诸佛国，无不皆明了。
六通照世间，今当来至此。勇猛名地藏，现出家威仪。七圣财伏藏，无畏佛音声。诸菩萨胜幢，众生之导首。
解脱宝所依，福海具精进。悲意乐聪敏，救苦诸有情。与怖者为城，如明月示道。生善根如地，破惑如金刚。
能施解脱宝，如水漂众惑。烦恼热为盖，愈疾如良医。一日称地藏，功德大名闻。胜俱胝劫中，称馀智者德。
能解诸众生，一切烦恼缚。至健行定等，诸定之彼岸。十二缘清净，诸智如虚空。破无边佛土，诸有情暗聚。
随诸土入定，四静虑等流。普令诸有情，入定除惑热。众生宿恶业，刀兵病饥馑。随所在恼害，皆能令解脱。
众生五趣身，诸苦所逼切。归敬地藏者，有苦悉皆除。众生乘苦轮，展转相违害。归敬地藏者，皆住忍慈心。
十二缘所怖，追求苦所依。归敬地藏者，皆安住无畏。若乐修诸福，正念戒闻慧。归敬地藏者，所求皆满足。
乐一一功德，工巧药种子。归敬地藏者，所求皆满足。求诸穀药田，男女衣仆使。归敬地藏者，所求皆满足。
众德具相应，能任持大地。因兹诸穀药，润泽而细软。诸烦恼所覆，乐行十恶业。归敬地藏者，烦恼恶皆除。
现作种种身，为众生说法。具足施功德，悲愍诸众生。假使百劫中，赞说其功德。犹尚不能尽，故皆当供养大乘大集地藏十轮经卷第一。
（永徽二年正月廿三日於长安大慈恩寺翻经院法师玄奘奉诏译）（大慈恩寺沙门大乘光笔受，法海寺沙门神昉笔受）。（大总持寺沙门道观笔受，蒲洲普救寺沙门行友证文）。
（普光寺沙门道智证文，汴洲真谛寺沙门玄忠证文）。（弘福寺沙门明濬正字，大总持寺沙门玄应正字）。（弘福寺沙门文备证义，蒲洲栖岩寺沙门神泰证义）。
（廓洲法讲寺沙门道深证义，宝昌寺沙门法祥证义）。（罗汉寺沙门慧贵证义，实际寺沙门道明证义）。
（大总持寺沙门道洪证义，大慈恩寺沙门玄奘奉诏译）

[book_title]卷二
△十轮品第二
尔时地藏菩萨摩诃萨。从座而起整理衣服。顶礼佛足偏袒一肩。右膝著地合掌恭敬。而白佛言：我今问世尊，无量功德海。唯愿赐开许，为解释除疑。
世尊告曰：汝真善士。於一切法智见无碍。为欲饶益他有情故请问如来。随汝意问。吾当为汝分别解说令汝心喜。於是地藏菩萨摩诃萨。以颂问曰：
我曾十三劫，已勤修苦行。为一切有情，除三灾五浊。多俱胝佛所，已设无边供。曾见大集会，清信众和合。
聪哲勤精进，皆来同会集。未曾见如是，无诸杂秽众。云何此佛国，秽恶损净善。智者皆远离，恶行者同居。
多造无间罪，诽谤於正法。毁圣起恶见，妄说断常论。具造十恶业，不畏後世苦。多远离三乘，臭秽向恶趣。
无明蔽其目，贪嫉多奸矫。云何转佛轮，度此众生类。云何破相续，如金刚烦恼。云何得总持，果能如是忍。
今我见导师，大集甚希有。未曾见馀处，具如是众德。具杜多功德，勤修菩提道。云何处愚众，能开示佛轮。
世尊告曰：善哉善哉善男子，汝於过去克伽沙等诸佛世界五浊恶时。已曾请问克伽沙等诸佛世尊如是法义。汝於如是所问法义已作劬劳已善通达已到圆满众行彼岸。已得善巧方便妙智。今为成熟一切有情令得利益安乐事故。为令一切菩萨摩诃萨善巧方便圣行伏藏施等六种波罗蜜多成熟一切有情胜行一切智智功德大海速圆满故。为转一切刹帝利王诸暴恶行使不堕落三恶趣故。为令此土三宝种姓威德炽盛久住世故。复问如来如是法义。谛听谛听善思念之。吾当为汝分别解说。唯然世尊愿乐欲闻。尔时佛告地藏菩萨摩诃萨言：善男子，如来由本愿力成就十种佛轮。居此佛土五浊恶世。一切有情退没一切白净善法。匮乏所有七圣财宝。远离一切聪敏智者，断常罗网之所覆蔽。常好乘驭诸恶趣车。於後世苦不见怖畏。常处遍重无明黑闇。具足十种不善业道。造五无间。诽谤正法。毁呰贤圣。离诸善法具诸恶法。我住如是杂恶土中得安隐祝得无惊恐得无所畏。自称我处大仙尊位转於佛轮。降诸天魔外道邪论。摧灭一切诸众生类犹如金刚坚固烦恼。随其所乐安置一切有力众生令住三乘不退转位。
善男子，譬如有国时虚君位。其中所有一切人民。自军他军更相侵害。忧愁扰乱人众不安。有无量种斗讼违诤互相欺凌。谄言妄语粗恶乖离诬誷矫乱。种种疾病盲翳昏闇寒热疟疾温气疫疠癫痫乾枯饮食不消。其心狂乱诸根不具支体缺减。乏少种种衣食资具。一切所有皆不可乐。诸有情类归依种种外道邪神。恶见恶心及恶意乐皆悉炽盛。迷失正道临堕恶趣。时彼国中有诸耆旧聪明多智博学平恕威严整肃。相与谋议运诸筹策。即便召集国邑人民。共所荐推取一王子。先具多种布施调伏寂静尸罗精进勇猛。难行苦行一切备满。具诸殊胜福德之相。诸根圆满支体无缺。身形长大相好端严。成就最胜美妙容色。常为一切尊重恭敬。率土人民无不亲爱。禀性淳质常怀慈悲。博学多才备诸伎艺。柔和忍辱庄严其心。是大后妃所生嫡子。以诸妙香熏清净水调和冷暖沐浴其身。著於种种上妙香熏众宝庄严鲜净衣服。末尼珠宝置在髻中。金宝华鬘冠饰其首。素练轻缯束於发际。又以种种末尼真珠金银等宝共所合成珥珰璎珞环川印等众妙宝饰庄严其身。织成宝履下承其足众宝伞盖上覆其顶。安置古昔一切天仙所护持座。趣入一切天帝同许共所护持善巧营构殊妙大殿。登自先王所昇尊座。绍王位已，扣击一切天帝龙帝药叉神帝阿素洛帝鸠畔荼帝各所护持广大锺鼓。其声振响周遍国界。刹帝利等四大种姓无量人众。沐浴其身著净衣服。执持种种妙宝缯采伞盖幢幡末尼真珠金银螺贝璧玉珊瑚茷琉璃等生色可染无量珍奇。奉献新王以呈嘉瑞。贵族净行博学多才诸婆罗门。以无量种微妙赞颂歌咏帝德。种种善事咒愿於王。以诸吉祥散洒王顶。先王所重宿望贵族。博学多艺性直贤明。随其所应授以种种职位官僚理诸王事。先於国境自军他军更相侵害。今皆令息。亦令一切怨敌恶友能为害者皆悉殄灭。损除自国一切黑品增益自国一切白品。善男子，刹帝利种灌顶大王。成就如是第一王轮。由此轮故於自国土得安乐祝能伏一切怨敌恶友。善守护身令增寿命。善男子，如是杂染五浊恶世索诃佛土空无佛时。其中所有一切众生。为自心中随眠缠垢。自军他军恼害侵逼。愁忧扰乱愚冥不安。起无量种执著断常。斗讼违诤互相轻蔑。起贪瞋痴谄诳言等。具足十种不善业道。执著有情纷扰世界。成就种种烦恼疾玻阙正法眼忿恨烧恼。常不思惟真实正法。弃正法味讥毁善行。乏少所受喜乐滋味。常为种种烦恼罗网之所覆蔽。归依六种外道邪师。迷失圣道向三恶趣。於此土中有诸菩萨摩诃萨。已於过去亲近供养无量诸佛。已入诸佛功德大海。已住诸佛本所行道。皆共集会来至我所。同谓我言：汝於过去已修无量布施调伏寂静尸罗精进勇猛。难行苦行一切备满。是诸微妙福慧方便大慈悲等共所庄严大功德藏。是一切定总持安忍诸地功德圆满大海。无谄无诳。身形长大相好圆满。忍辱柔和端正殊妙。不复依他修菩提道。一切智海已得圆满。成就最胜美妙容色。能为一切声闻独觉作大导师。亦能安慰一切生死怖畏众生与作亲友。大慈悲等无量功德共所庄严。是羯洛迦孙駄、羯诺迦牟尼、迦叶波如来等父之真子。於此贤劫当得作佛。一切菩萨摩诃萨中最为上首。以诸功德种种妙香熏奢摩他、毗钵舍那清净之水而自沐裕著惭愧衣。清净法界为髻中珠。冠饰诸佛所行境界广大华鬘。束以解脱殊妙素练。又以种种一切智智无生忍等功德珍宝而自庄严。慈悲喜舍以为宝履能覆三界。三种妙行圆满圣因以为伞盖。安置古昔诸佛天仙共所护持金刚定座。趣入一切声闻独觉恭敬护持四种念祝坐先诸佛所敷之座。证得无上正等菩提一切智位。为令一切三宝种姓不断绝故。转於法轮击法锺鼓。妙法音声遍满三界。令诸天、龙、药叉、罗刹、阿素洛、揭路荼、紧捺洛、莫呼洛伽、鸠畔荼、弥荔多、毕舍遮、布怛那、羯吒布怛那、人、非人等於四圣谛皆得明解。三转十二行相法轮。一切世间所有沙门若婆罗门诸天魔梵人非人等所不能转为欲利益安乐世间无量天人令得殊胜广大义利。昔所未转而今转之。善男子，我成如是第一佛轮。由此轮故如实了知此世他世是处非处。得安隐住得无惊恐得无所畏。降诸天魔外道邪论。转大梵轮成大梵行。我应住此杂染世界五浊恶时。处大众中正师子吼。灭诸有情五无间业广说乃至诸不善根。摧灭一切诸众生类坚如金刚相续烦恼。建立一切永尽诸漏解脱妙果。随其所乐安置一切有力众生令住三乘不退转位善男子，如刹帝利灌顶大王。初登王位受帝职已，观察过去未来现在诸王法道。於其种种王业轮中。以善观察因果报智。随其所应建立一切辅臣僚佐普及国邑愚智人民三种业轮。由此业轮率土众生长夜受用。所有种种適意资具喜乐增长。能灭一切怨敌恶友。何等名为三种业轮。一者建立帝王业轮。谓善教习军阵斗战。降他兵众抚育人民。二者建立田宅业轮。谓善教习造舍营农。令得安隐饮食充足。三者建立财宝业轮。谓善教习工商杂艺。令得种种珍玩资财随意受用增诸快乐。善男子，刹帝利种灌顶大王。成就如是第二王轮。由此轮故。於自国土得安乐祝能伏一切怨敌恶友。善守护身令增寿命。善男子，如是如来。初成佛果得无上智。观察过去未来现在诸佛法眼。以善观察诸业法受因果报智。建立一切所化有情三种业轮。由此业轮能令三宝种姓法眼长夜不灭无上正法炽盛流通。令诸有情长受种种生天涅槃安隐快乐。及令一切外道邪论不能降伏我正法眼。而能如法摧彼邪论善男子，何等名为三种业轮。一者建立修定业轮。二者建立习诵业轮。三者建立营福业轮。善男子，云何如来修定业轮。定有十种何等为十。谓正观察诸有识身六种境界。我我所执以为其因。业为良田。无明覆盖。爱为滋润。无有自在依他而立系属众缘。为欲断灭业烦恼苦三种流故。如是观察。云何业流。谓诸有情所行诸行。若此诸行所由无明及爱为因能生诸有。名烦恼流。若由烦恼识为其因众缘和合名色生起。名色为因众缘和合六处生起。六处为因众缘和合触受。後有生老死等次第生起。是名苦流。如是三流。业为良田。无明为因。爱为滋润而得生长。为欲枯涸业为良田无明为因爱为滋润三种流故。於五取蕴观为无常及苦无我。愚钝无动如幻如焰如水中月如梦所见。空无所有无相无愿。无所造作无生无起无出无像寂静远离无所出生。於五取蕴如是观察。能顺空忍顺无相忍顺无愿忍。为欲随顺观五取蕴。复方便修入出息观。即是修习持来去念。云何由念如实观察入息出息。谓正观察。数故。随故。止故。观故。转故。净故。应知此中数能造作二种事业。一能为依伏诸寻伺。二能取於入出息相。随能造作二种事业。一依出离舍诸寻伺。二能善取入出息相。止能造作二种事业。一能示现入出息灭。二能安住胜三摩地。观能造作二种事业。一能示现入出息荆二能安住心及心法。别异观察。转能造作二种事业。一能方便舍诸取蕴。二能方便趣入圣地。净能造作二种事业。一能舍结。二能净见。如是六种方便。修习入出息观。便能随顺观五取蕴。所以者何。如是入息出息自性。名色取蕴。如是入息出息领纳。名受取蕴。如是入息出息取相。名想取蕴。如是入息出息造作。名行取蕴。如是入息出息了别。名识取蕴。如是所说五种取蕴。各各别异互不相似。新新非故无住无积不可言说。如是观察五种取蕴能除三行。若能如是究竟随观三种行荆便能於此诸有识身六种境界究竟随观。我我所执业於无明爱因田覆润一切皆荆如是修习四种念住皆得圆满。乃至修习八支圣道皆得圆满。如是乃至修习十八不共佛法皆得圆满。如是乃至修一切种无生法忍首楞伽摩三摩地等皆得圆满。如是修习持来去念入诸静虑。名住正法胜义有情。名为真实修习静虑。名为真实供养三世诸佛世尊，名一切佛心中之子从佛口生。是法所成是法所化。或有菩萨如是修习渐渐退转。乃至漏尽成阿罗汉具六神通。或有菩萨如是修习渐渐增长功德圆满成大菩萨。乃至十八不共佛法。一切种智修习圆满。此人不久当得无上正等菩提。善男子，我以如是诸业法受因果报智。观察三世诸佛法眼安立有情。於此十种修定业轮令其修习。善男子，是名如来修定业轮。善男子，云何如来习诵业轮。谓诸刍或刍尼邬波索迦邬波斯迦。或复净信诸善男子或善女人。善根微薄依世俗谛根机未熟。我当安置如是有情令其习诵初夜後夜精勤无担若诸有情求无上智。我当安置纯净大乘令其自读或教他读令其自诵或教他诵令其自说或教他说於大乘中令其自习或教他习。为令自身及他身中大烦恼众皆除灭故。为令证得无上智故。为除一切有情苦故。为令趣入无畏城故。若诸有情求缘觉乘。我当安置诸缘起法令其习诵。若诸有情求声闻乘。我当安置百千文颂四阿笈摩。百千文颂毗奈耶藏百千文颂阿毗达磨及毗婆沙令其习诵。善男子，是名如来习诵业轮。善男子，云何如来营福业轮。谓诸有情根机愚钝未种善根智慧微劣懈怠失念染著种种受用资具远离善友。我当安置如是有情使营福业。谓令修作佛法僧事及亲教师轨范师事。善男子，是名如来营福业轮。善男子，我成如是第二佛轮。由此轮故。以其无上三世业智。如实了知一切有情诸业法受因及果报。随其所应立三业轮。成熟一切所化有情得安隐祝得无惊恐。得无所畏。摧诸天魔外道邪论。转大梵轮成大梵行。如实了知众生因报。
善男子，如刹帝利灌顶大王。成善巧智。观察一切沙门婆罗门。刹帝利茷舍戍达罗等种种功德多闻勇健工巧伎艺。若诸众生富有功德成巧便智。精进勇猛坚固不退。种种福德而自庄严。此刹帝利灌顶大王。随彼所应给施珍宝财穀田宅奴婢仆使。於自国土若诸众生德艺轻微功业鲜保此刹帝利灌顶大王。随彼所应微加赈恤。於自国土若诸众生。功德薄劣少於精进。懈怠懒惰忘失正念。无慈悲心不知恩报。於後世苦不见怖畏。没居家泥积诸恶行。此刹帝利灌顶大王。随彼所应种种讁罚。或以言教苦切呵责或夺种种珍宝资财或夺受用如意产业或罚鞭杖或禁牢狱或断支节或斩身首。如是无量随应讁罚。善男子，刹帝利种灌顶大王。成就如是第三王轮。由此轮故。令自国土增长安乐能伏一切怨敌恶友善守护身令增寿命。善男子，如是如来成就善巧知根机智。若诸弟子。远离福慧巧方便智及以布施调伏寂静。失念心乱。来至我所归依於我。而我善知彼根意乐随眠胜解。随其所应为说治罚毗奈耶法。若诸众生其性佷戾於诸学处不能奉持。为令久住我之圣教多有所作。或为制立忆念治罚。或以言教恐怖呵责或暂驱摈。或令折伏归诚礼拜。或不与语不共同利。或如草布或复灭摈。我以妙智知诸有情补特伽罗根机意乐随眠胜解。如应讁罚。为令皆破广大积聚无义黑闇枯竭烦恼诸瀑流故。令得生天涅槃乐故。为行恶道补特伽罗得调伏故。随其所应说治罚法。观察黑说大说差别。随其所应授与治罚行恶道法。我以妙智知诸有情具足成就增上信敬纯净意乐。随其所应为说种种善品差别令其修学。乃至令彼一切善根皆得圆满入无畏城。善男子，我成如是第三佛轮。由此轮故。知诸有情补特伽罗种种根机意乐随眠。及与胜解诸业法受。随其所应利益安乐。得安隐住得无惊恐得无所畏。自称我处大仙尊位转於佛轮摧诸天魔外道邪论处大众中正师子吼。
善男子，如刹帝利灌顶大王。知自国土有无量有情补特伽罗归依种种邪神外道起於邪信及起邪见学邪禁戒执著修治邪吉凶相具受种种无利益苦。大王知已数数召集。以其先王治国正法开悟示现教习诫敕。令其舍除倒信倒见。修学先王正直旧法。令自国土一切有情一趣一归一意一欲一切和合同依先王正法而转听受诏命随顺奉行率土和同作所应作。时刹帝利灌顶大王。常与群臣数数集会。共味嘉餚受诸快乐嬉戏游行不相猜罚咸共畴咨理诸王务。善男子，刹帝利种灌顶大王。成就如是第四王轮。由此轮故。令自国土增长安乐。能伏一切怨敌恶友。善守护身令增寿命。善男子，如是如来成就善巧知胜解智。见诸世间种种邪归邪见邪意乐著邪法行邪业行由是因缘受无量苦。如来见已，数数召集於大众前。以其过去诸佛世尊三宝种姓因果六种波罗蜜多瑜伽依因三律仪等诸因果法。开悟示现庆慰诫敕一切众会。令其解脱诸颠倒见建立正见。安置十善正直旧道。共诸有情数数同修法随法行。方便引摄因果等流。为诸有情四众和合同修一切殊胜善行。便共游戏四种念祝於三摩地解脱智见诸道品中欢娱受乐。为令圣教久住世故。绍三宝种不断绝故。便共游戏四正勤四神足五根五力七等觉支八圣道支。於其种种胜三摩地解脱智见诸道品中欢娱受乐。善男子，我成如是第四佛轮。由此轮故。知诸有情补特伽罗种种胜解归趣意乐诸业法受。随其所应利益安乐。得安隐祝得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼。
善男子，如刹帝利灌顶大王。知自国土或他国土有无量有情补特伽罗於自财色耽染无厌於他财色贪求追爱。即便安置坚固城郭村坊戍逻国邑王宫广说乃至舍罗鹦鹉防守众具令无损失。善男子，刹帝利种灌顶大王。成就如是第五王轮。由此轮故令自国土增长安乐。能伏一切怨敌恶友。善守护身令增寿命。善男子，如是如来成就善巧知诸性智。知诸恶魔及九十五众邪外道并馀无量众魔外道所惑有情。於自财色耽染无厌於他财色贪求追爱。於我自身及我徒众。深生憎嫉。为害我故假设珍馔杂以毒药。闇置火坑伪敷床座或推山石或放狂象拔剑追逐散坌尘秽谤行氵㸒欲毁是不男或谓非人或言幻化。以是诸恶而相诽毁。於佛法僧亦起无量种种诽谤骂詈毁辱。於我近住声闻弟子。嫉妒因缘起诸毁谤。如来知已善守六根。依四梵住具四辩才。为诸声闻宣说法要。安立清净三解脱门。我以如是世出世间知诸性智。如实了知一切众生种种无量诸性差别。随其所应为作饶益。善男子，我成如是第五佛轮。由此轮故。以世出世知诸性智知诸有情补特伽罗种种无量诸性差别。随其所应利益安乐。得安隐住得无惊恐得无所畏。自称我处大仙尊位转於佛轮摧诸天魔外道邪论。处大众中正师子吼。
善男子，如刹帝利灌顶大王。安置一切坚固城郭村坊戍逻国邑王宫广说乃至舍罗鹦鹉防守具已，处自宫中与诸眷属后妃采女而自围绕。游戏五欲种种乐具放恣六根受诸喜乐。善男子，刹帝利种灌顶大王。成就如是第六王轮。由此轮故令自国土增长安乐。能伏一切怨敌恶友。善守护身令增寿命。善男子，如是如来与诸菩萨摩诃萨众及大声闻安置一切坚固圣教防守之事。即便现入最初静虑乃至现入第四静虑现入无边虚空处定广说乃至现入非想非非想定。如是乃至现入一切佛所行定。入此定已，无量百千俱胝那庾多天龙药叉罗刹健达缚阿素洛揭路荼紧捺洛莫呼洛伽弥荔多毕舍遮布怛那羯吒布怛那等於诸众生常怀毒恶损害之心无慈无悲於後世苦不见怖畏。而彼见我入於一切佛所行定皆於我所生大欢喜起净信心於三宝中皆生最胜欢喜净信。尊重恭敬得未曾有。於一切恶惭愧发露深心悔过誓愿永断。由是因缘一刹那顷无量无数诸烦恼障业障法障皆得销灭。无量无数福慧资粮皆得成满。背离生死趣向涅槃。护持如来无上正法。善男子，我成如是第六佛轮。由此轮故如来游戏静虑解脱等持等至无量百千微妙深定。以净智随转灭诸有情无量烦恼。随其所应利益安乐得安隐祝得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼。
善男子，如刹帝利灌顶大王。与诸群臣领四兵众。周巡观察一切自国城邑聚落山川谿涧园苑田泽陂河池沼旷野丛林镇逻等处。随彼所在国界诸方崄阻多难不任营理有疑有怖堪容外境怨敌恶友投窜藏伏。此刹帝利灌顶大王。随其力能方便安置种种修理坚固防守。令彼诸方平坦无难堪任营理无疑无怖遮其外境怨敌恶友投窜藏伏。安抚自国一切人民皆离众苦受诸快乐。善男子，刹帝利种灌顶大王。成就如是第七王轮。由此轮故令自国土增长安乐。能伏一切怨敌恶友。善守护身令增寿命。善男子，如是如来以其佛眼。如实了知一切有情补特伽罗有贪有瞋有痴心等。如实了知是诸有情种种烦恼病行差别。如来知已便起无量精进勇猛方便势力。随其所宜授以种种修定妙药。令诸有情精勤修学除烦恼玻若诸有情宜修不净除烦恼玻即便授以修不净药。若诸有情宜修梵住除烦恼病即便授以修梵住药。若诸有情宜修缘起除烦恼病即便授以修缘起药。若诸有情宜修息念除烦恼病即便授以修息念药。若诸有情宜可修於三解脱门除烦恼病即便授以修於三种解脱门药。若诸有情宜修静虑除烦恼病即便授以修静虑药。若诸有情宜修无色除烦恼病即便授以修无色药。若诸有情乃至宜修首楞伽摩诸三摩地除烦恼病即便授以首楞伽摩三摩地药所以如来授诸有情如是法药。不令一切所化有情为四魔怨之所系摄。不令一切所化有情背人天乘向诸恶趣。不令如来无上法眼三宝称姓速疾坏灭。由是如来授诸有情如是法药。善男子，我成如是第七佛轮。由此轮故以其无上遍行行智授诸众生种种法药。令勤修学除烦恼玻得安隐祝得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼。
善男子，如刹帝利灌顶大王。忆念自他本昔种姓初生童子嬉戏等事。谓忆自他於如是处。初生沐浴怀抱乳哺按摩支节乃至戏笑或弄灰土或与侍从种种遨游或习伎艺或复修营种种事业或游他国夙夜栖泊或奉事王或理王务或为太子或登王位得大自在受诸快乐广大名称遍诸方维。念是事已安立先王所遵正法。抚育一切国土人民。守护自国不侵他境。善男子，刹帝利种灌顶大王。成就如是第八王轮。由此轮故令自国土增长安乐。能伏一切怨敌恶友。善守护身令增寿命。善男子，如是如来处大众会忆念自他宿世所经无量种事。谓忆一生或二或三乃至无量百千生事。或忆成劫或忆坏劫或忆无量成劫坏劫。曾於过去住如是处如是名字如是种姓如是种类如是饮食如是领纳苦受乐受如是寿量如是久住如是极於寿量边际从彼处没来生此间复从此没往生彼处。忆念宿世如是等事无量无边。随诸众生根性差别建立正法为作饶益。善男子，我成如是第八佛轮。由此轮故利益安乐无量有情得安隐住得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼善男子，如刹帝利灌顶大王。随念观察自国有情种姓伎艺及诸事业死此生彼因果胜劣差别不同。知彼有情生如是家。其身勇健或复怯弱。於诸伎艺已学未学。所有事业善作恶作。富贵贫贱端正鬼陋。如是等类乃至命终。或有自业未尽而死。或有自业已尽而死。或犯王法刑戮而死。或有递相残害而死。或因鞭杖捶楚而死。或因囹圄幽絷而死。或因习学伎艺而死。或因战阵伤杀而死。或因斗诤欧击而死。或因财宝贪吝而死。或因色欲耽湎而死。或因忿恨结愤而死。或因劳倦顿弊而死。或因饥渴乏绝而死。或有过死或无过死。或耆年死或壮年死或幼年死。或作种种善业而死。或作种种恶业而死。知诸有情行善行者身坏命终当往善趣。知诸有情行恶行者身坏命终当往恶趣。知是事已复自思惟。我当正勤修身善行修语善行修意善行。我当施设种种方便修行布施调伏寂静。身坏命终当往善趣勿堕恶趣。此刹帝利灌顶大王。思惟是已勇猛精进。修身语意三种善行。常行布施。一切所有饮食衣服象马骑乘卧具医药房舍灯明及馀资具奴婢僮仆种种珍财头目手足乃至身命无所吝惜。及离杀生离不与取离欲邪行离虚诳语离粗恶语离离间语离杂秽语离诸贪欲离诸瞋恚离诸邪见。由是因缘此刹帝利灌顶大王。当获十种功德胜利。何等为十。一者具大名称。二者具大财宝。三者具妙色相。四者具多眷属。五者少病少恼。六者朋友眷属聪慧多闻。七者正至正行亲近供养。八者广美声誉流振十方。九者大威德天神常随卫护。十者身坏命终当生天上常居善趣安乐国土。善男子，刹帝利种灌顶大王。成就如是第九王轮。由此轮故令自国土增长安乐。能伏一切怨敌恶友。善守护身令增寿命。善男子，如是如来如实了知一切有情死生等事。谓如实知若诸有情成身恶行成语恶行成意恶行诽谤贤圣具足邪见邪见业因身坏命终堕诸恶趣或生地狱或生傍生或生饿鬼。若诸有情成身善行成语善行成意善行不谤贤圣具足正见正见业因身坏命终昇诸善趣或生天上或生人中或尽诸漏。如来如是如实知已，於彼众生起大慈悲。勇猛精进现三神变。令彼众生归趣佛法教诫安置成立世间出世间信。何等为三。一者神通变现。二者记说变现。三者教诫变现。由是三种变现威力。劝发有情教诫安置成立世间出世间信。令於一切有趣死生皆得解脱。善男子，我成如是第九佛轮。由此轮故利益安乐无量有情。得安隐住得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼。
善男子，如刹帝利灌顶大王。为除四洲无量有情种种身病弃舍王位。以诸香汤沐浴身首著鲜净衣端坐思惟。於诸众生其心平等慈悲护念。为令解脱一切病故以其种种香花伎乐及馀供具供养一切大威德天神。尔时一切天帝龙帝乃至莫呼洛伽神帝。知是事已各相谓言：此刹帝利灌顶大王。具诸功德有大威神应作轮王统四洲渚。我等宜应共往建立令复王位统四洲渚令诸众生无病安乐。时诸天帝乃至莫呼洛伽神帝。即便共往立刹帝利灌顶大王转轮王位。令具七宝统四大洲皆得自在。千子具足勇健端正能摧怨敌跨王大地亘穷海际谪罚皆停刀杖不举。咸修正法普受安乐。善男子，刹帝利种灌顶大王。成就如是第十王轮。由此轮故於四大洲爰及八万四千小渚。安立其中诸有情类十善业道。善守护身令增寿命身坏命终当生天中受诸妙乐。善男子，如是如来昔菩萨位。知自他身有无量种诸烦恼玻以定香水洗浴其身及以谛法大慈大悲灌沐其首著惭愧衣。十方一切诸佛世尊，以诸静虑等持精进方便智意慈悲护念。咸作是言：如是大士。是大福慧庄严宝器。堪容一切三种不护四无所畏如来十力及与十八不共佛法。堪得无上一切智智。大慈大悲无不具足。常欣利乐一切众生。是求佛宝商人导首。能救有情生死众苦。能施有情涅槃大乐。我等一切诸佛世尊，应以诚言与其所愿。令成如来应正等觉得无上法为大法王。我於尔时依福慧力勇猛精进。於四圣谛如实知已证得无上正等菩提。善男子，如转轮王统四大洲皆得自在。如是如来於四静虑四无色定四种梵住四无碍解四圣谛观四无所畏如来十力及与十八不共佛法一切种智皆得自在。如转轮王具足七宝。如是如来成就七种菩提分宝。如转轮王千子具足勇健端正能伏怨敌。如是如来有阿若多憍陈那为最初苏跋陀罗苏剌多为最後诸大声闻从佛心生从佛口生从法化生得佛法分诸漏永尽名为勇剑具四梵住名为端正能伏一切天魔外道异论怨敌。如转轮王化及八万四千小渚。如是如来於百俱胝南赡部洲於百俱胝西瞿陀尼洲於百俱胝东毗提诃洲於百俱胝北俱卢洲於百俱胝诸大溟海於百俱胝诸妙高山於百俱胝四大王天於百俱胝乃至非想非非想天於百俱胝大轮围山於此高广一佛土中。言音施化皆得自在。善男子，我成如是第十佛轮。由此轮故如实了知自身他身诸漏永荆利益安乐无量有情。得安隐住得无惊恐得无所畏。自称我处大仙尊位。转於佛轮摧诸天魔外道邪论。处大众中正师子吼。
善男子，我成如是十种佛轮。本愿力故居此佛土五浊恶世。一切有情。损减一切白净善法。匮乏所有七圣财宝。远离一切聪愍智者，断常罗网之所覆蔽。常好乘驭诸恶趣车。於後世苦不见怖畏。常处遍重无明黑闇。具十恶业。造五无间。诽谤正法。毁呰贤圣。离诸善法。具诸恶法。我於其中成就如是佛十轮故。得安隐住得无惊恐得无所畏。自称我处大仙尊位。转於佛轮降诸天魔外道邪论。摧灭一切诸有情类犹如金刚坚固烦恼。随其所乐安立一切有力众生令住三乘不退转位。尔时会中一切菩萨摩诃萨众一切声闻一切天龙广说乃至一切羯吒布怛那众人非人等。皆大欢喜同唱善哉！雨大香雨雨大花雨雨众宝雨雨大衣雨。一切大地皆悉震动。闻说如是十种佛轮。於众会中有八十四百千那庾多菩萨摩诃萨得无生法忍。复有无量菩萨摩诃萨获得种种诸陀罗尼三摩地忍。复有无量无数有情初发无上正等觉心得不退转。复有无量无数有情逮得果证。

[book_title]卷三
△无依行品第三之一
尔时会中有大梵天名曰天藏。久殖善根住第十地具诸菩萨摩诃萨德。即从座起合掌礼佛。而说颂言：功德藏慧海，我今问所疑。愿慧海垂听，为我除疑滞。
我等今渴仰，德藏胜法味。及最上义味，举众咸欲闻。
佛告天藏大梵天言：如来今者恣汝意问。当随问答令汝心喜。大梵天言：唯然世尊以颂问曰：利慧修定者，安住不放逸。为住胜义谛，为依止生死。
昼夜於法义，精勤而诵习。为渡烦恼海，为退堕恶趣。勇猛勤营福，为定趣涅槃。为处生死中，退堕於恶趣。
聪慧刹帝利，成就十种轮。为沈生死中，为当升佛果。杂染心难伏，诸烦恼所乱。以何净其心，修定福诵业。
尔时世尊告彼天藏大梵天曰：善哉善哉！汝善辩才能问斯义。汝於此法已作劬劳。汝於诸行已得圆满。汝於过去克伽沙等佛世尊所已勤三业兴隆正法绍三宝种。今为饶益无量众生复问如来如是深义。善男子，有大记别法名无依行。过去一切诸佛世尊，为欲成熟诸有情故。为令厌离生死法故。为令除断业烦恼故。为令三乘速圆满故。宣说住持此无依行大记别法。现在十方诸佛世尊，亦为成熟诸有情故。为令厌离生死法故。为令除断业烦恼故。为令三乘速圆满故。宣说住持此无依行大记别法。未来一切诸佛世尊，亦为成熟诸有情故。为令厌离生死法故。为令除断业烦恼故。为令三乘速圆满故。宣说住持此无依行大记别法。汝於过去诸如来所已具得闻此无依行大记别法。我於今者亦为成熟诸有情故。为令厌离生死法故。为令除断业烦恼故。为令三乘速圆满故。宣说住持此无依行大记别法。汝应谛听善思念之。吾当为汝分别解说。尔时天藏大梵天言：唯然世尊愿乐欲闻。
佛言：大梵。有十种无依行法。若修定者随有一行。尚不能成欲界善根。设使先成寻还退失。况当能成色无色定乃至三乘随成一乘。何等为十。一者世有一类。虽欲修定而乏资缘经求扰乱。二者复有一类。虽欲修定而犯尸罗行诸恶行。三者复有一类。虽欲修定而颠倒见妄执吉凶身心刚强。四者复有一类。虽欲修定而心掉动不顺贤圣诸根轻躁。五者复有一类。虽欲修定而离间语破乱彼此。六者复有一类。虽欲修定而粗恶语毁骂贤圣。七者复有一类。虽欲修定而杂秽语及虚诳语。八者复有一类。虽欲修定。而怀贪嫉於他所得利养恭敬心不欢悦。九者复有一类。虽欲修定而怀瞋忿於诸有情心常愤恚。十者复有一类。虽欲修定。而怀邪见拨无因果。大梵当知。是名十种无依行法。若修定者随有一行。尚不能成欲界善根。设使先成寻还退失。况当能成色无色定乃至三乘随成一乘。
复次大梵。又有十种无依行法。若修定者随有一行。终不能成诸三摩地。设使先成寻还退失。何等为十。一者乐著事业。二者乐著谈论。三者乐著睡眠。四者乐著营求。五者乐著艳色。六者乐著妙声。七者乐著芬香。八者乐著美味。九者乐著细触。十者乐著寻伺。大梵当知。是名十种无依行法。若修定者随有一行。终不能成诸三摩地。设使先成寻还退失。若不能成诸三摩地。虽集所馀诸善法聚而有是事。追求受用信施因缘。发起恶心心所有法。於诸国王大臣等所犯诸过罪。或被呵骂或被捶打或被断截肢节手足。由是因缘或成重病长时受苦。或疾命终於三恶趣。随生一所乃至或生无间地狱。如嗢达洛迦、阿逻荼底沙、瞿波理迦、提婆达多。如是等类退失静虑。乃至堕於无间地狱受无量种难忍大苦。尔时世尊告阿若多憍陈那言：吾听汝等给阿练若修定刍。最上房舍最上卧具最上饮食。一切僧事皆应放免。所以者何。诸修定者若乏资缘。即便发起一切恶心心所有法。不能成就诸三摩地。乃至堕於无间地狱受无量种难忍大苦。修定行者若具资缘。诸三摩地未成能成若先已成终不退失。由此不起一切恶法广说乃至不善寻伺。往生天上证得涅槃。修定行者，若未成就诸三摩地。初夜後夜当舍睡眠精进修学。远离愦闹。少欲知足无所顾恋。一切贪瞋忿覆恼害憍慢贡高慳吝嫉妒离间粗恶虚诳杂秽一切人间嬉戏放逸皆悉远离。如是行者，应受释梵护世四王转轮王等赞叹礼拜恭敬承事奉施百千那庾多供。况刹常利、婆罗门、茷舍、戍达罗等。未得定者，尚应受此赞叹礼拜恭敬承事奉施供养。何况已得三摩地者，尔时世尊而说颂曰：
修定能断惑，馀业所不能。故修定为尊，智者应供养。
尔时天藏大梵天言：大德世尊，於佛法中而出家者，若刹帝利大臣宰相以鞭杖等捶拷其身或闭牢狱或复呵骂或解肢节或断其命。为当合尔为不合耶佛告天藏大梵天言：善男子，若诸有情於我法中出家乃至剃除须发被片袈裟。若持戒若破戒下至无戒。一切天人阿素洛等。依俗正法。犹尚不合以鞭杖等捶拷其身或闭牢狱或复呵骂或解肢节或断其命。况依非法。何以故？除其一切持戒多闻。於我法中而出家者，若有破戒行诸恶法内怀腐败如秽蜗螺实非沙门自称沙门实非梵行自称梵行恒为种种烦恼所胜败坏倾覆。如是破戒诸恶刍。犹能示导一切天、龙、药叉、健达缚、阿素洛、揭路荼、紧捺洛、莫呼洛伽、人、非人等无量功德珍宝伏藏。又善男子，於我法中而出家者，虽破戒行而诸有情睹其形相应生十种殊胜思惟。当获无量功德宝聚。何等为十。谓我法中而出家者，虽破戒行。而诸有情或有见已生於念佛殷重信敬殊胜思惟。由是因缘终不归信诸外道师书论徒众。乃至能入离诸怖畏大涅槃城。或有见已生念圣戒殊胜思惟。由是因缘能离杀生离不与取离欲邪行离虚诳语离饮诸酒生放逸处。乃至能入离诸怖畏大涅槃城。或有见已生念布施殊胜思惟。由是因缘得大财位。亲近供养正至正行。乃至能入离诸怖畏大涅槃城。或有见已生念忍辱。柔和质直殊胜思惟。由是因缘。便能远离离间粗恶杂秽瞋忿。乃至能入离诸怖畏大涅槃城。或有见已生念出家精勤修行殊胜思惟。由是因缘。能舍家法趣於非家勇猛精进修诸胜行。乃至能入离诸怖畏大涅槃城。或有见已生念远离诸散乱心静虑等至殊胜思惟。由是因缘。心乐山林阿练若处昼夜精勤修诸定行。乃至能入离诸怖畏大涅槃城。或有见已生念智慧殊胜思惟。由是因缘。欣乐听闻读诵正法。乃至能入离诸怖畏大涅槃城。或有见已生念宿殖出离善根殊胜思惟。软语慰问乃至礼足。由是因缘。当生尊贵大势力家。无量有情咸共赡仰。乃至能入离诸怖畏大涅槃城。善男子，於我法中而出家者，虽破戒行。而诸有情睹其形相生此十种殊胜思惟当获无量功德宝聚。是故一切刹帝利王大臣宰相。决定不合以鞭杖等捶拷其身或闭牢狱或复呵骂或解支节或断其命。
复次大梵。若有依我而出家者，犯戒恶行内怀腐败如秽蜗螺。实非沙门自称沙门。实非梵行自称梵行。恒为种种烦恼所胜败坏倾覆。如是刍虽破禁戒行诸恶行。而为一切天、龙药叉、健达缚、阿素洛揭路荼紧捺洛莫呼洛伽人非人等作善知识。示导无量功德伏藏。如是刍虽非法器。而剃须发被服袈裟进止威仪同诸贤圣。因见彼故无量有情种种善根皆得生长。又能开示无量有情善趣生天涅槃正路。是故依我而出家者，若持戒若破戒下至无戒。我尚不许转轮圣王及馀国王诸大臣等依俗正法以鞭杖等捶拷其身或闭牢狱或复呵骂或解支节或断其命。况依非法。大梵。如是破戒恶行刍。虽於我法毗奈耶中名为死尸。而有出家戒德馀势。譬如牛麝身命终後虽是无识傍生死尸而牛有黄而麝有香能为无量无边有情作大饶益。破戒刍亦复如是，虽於我法毗奈耶中名为死尸。而有出家戒德馀势。能为无量无边有情作大饶益。大梵。譬如贾客入於大海杀彼一类无量众生挑取其目。与末达那果和合捣簁成眼宝药。若诸有情盲冥无目乃至胞胎而生盲者，持此宝药涂彼眼中。所患皆除得明净目。破戒刍亦复如是，虽於我法毗奈耶中名为死尸。而有出家威仪形相。能令无量无边有情暂得见者尚获清净智慧法眼。况能为他宣说正法。大梵。譬如烧香其质虽坏而气芬馥熏他令香。破戒刍亦复如是，由破戒故非良福田。虽恒昼夜信施所烧身坏命终堕三恶趣。而为无量无边有情作大饶益。谓皆令得闻於生天涅槃香气。是故大梵。如是破戒恶行刍。一切白衣皆应守护恭敬供养。我终不许诸在家者，以鞭杖等捶拷其身或闭牢狱或复呵骂。或解支节或断其命。我唯许彼清净僧众。於布萨时或自恣时驱摈令出。一切给施四方僧物。饮食资具不听受用。一切沙门毗奈耶事。皆令驱出不得在众。而我不许加其鞭杖系缚断命。尔时世尊而说颂曰：
瞻博迦华虽萎悴，而尚胜彼诸馀华。破戒恶行诸刍，犹胜一切外道众。
复次大梵。有五无间大罪恶业。何等为五。一者故思杀父。二者故思杀母。三者故思杀阿罗汉。四者倒见破声闻僧。五者恶心出佛身血。如是五种。名为无间大罪恶业。若人於此五无间中。随造一种不合出家及受具戒。若令出家或受具戒。师便犯罪。彼应驱摈令出我法。如是之人。以有出家威仪形相。我亦不许加其鞭杖。或闭牢狱或复呵骂。或解支节或断其命。复有四种近五无间大罪恶业根本之罪。何等为四。一者起不善心杀害独觉。是杀生命大罪恶业根本之罪。二者氵㸒阿罗汉刍尼僧。是欲邪行大罪恶业根本之罪。三者侵损所施三宝财物。是不与取大罪恶业根本之罪。四者倒见破坏和合僧众。是虚诳语大罪恶业根本之罪。若人於此四近无间大罪恶业根本罪中随犯一种。不合出家及受具戒。若令出家或受具戒。师便得罪。彼应驱摈令出我法。如是之人。以有出家及受具戒威仪形相。我亦不许加其鞭杖或闭牢狱或复呵骂或解支节或断其命。如是或有是根本罪非无间罪。有无间罪非根本罪。有根本罪亦无间罪。有非根本罪亦非无间罪。何等名为是根本罪亦无间罪。谓我法中先已出家受具戒者，故思杀他已到究竟见谛人等。如是名为是根本罪亦无间罪。此於我法毗奈耶中应速驱摈。何等名为是根本罪非无间罪。谓我法中先已出家受具戒者，故思杀害他异生人。下至方便与人毒药堕其胎藏。如是名为是根本罪非无间罪。此人不应与僧共祝诸有给施四方僧物。亦不应令於中受用。何等名为是无间罪非根本罪。谓若有人或受三归。或受五戒或受十戒。於五无间随造一种。如是名为是无间罪非根本罪。如是之人。不合出家及受具戒。若令出家或受具戒。师便得罪。彼应驱摈令出我法。何等名为非根本罪亦非无间罪。谓若有人或受三归或受五戒。於佛法僧而生疑心。或归外道以为师导。或执种种若少若多吉凶之相祠祭鬼神。若复有人於诸如来所说正法或声闻乘相应正法或独觉乘相应正法或是大乘相应正法。诽谤遮止自不信受。令他厌背障碍他人读诵书写下至留难一颂正法。如是名为非根本罪亦非无间。而生极重大罪恶业近无间罪。如是之人。若未忏悔除灭如是大罪恶业。不合出家及受具戒。若令出家或受具戒。师便得罪。彼应驱摈令出我法。若已出家或受具戒。犯如是罪若不忏悔。此於我法毗奈耶中。应速驱摈。所以者何。此二种人习行破毁正法眼行。习行隐灭正法灯行。习行断绝三宝种行。令诸天人习行无义无利苦行堕诸恶趣。此二种人自谤正法毁呰贤圣。亦令他人诽谤正法毁呰贤圣。命终当堕无间地狱经劫受苦不可疗治。
复次大梵。或有遮罪无依行法。或有性罪无依行法。於性罪中。或有根本无依行法。云何根本无依行法。谓若刍行非梵行犯根本罪。或以故思杀异生人犯根本罪。或复偷盗非三宝物犯根本罪。或大妄语犯根本罪。若有刍於此四种根本罪中随犯一种。於诸刍所作事业令受折伏。一切给施四方僧物。皆悉不听於中受用。而亦不合加其鞭杖或闭牢狱或复呵骂。或解支节或断其命。如是名为於性罪中根本重罪无依行法。何故说名为根本罪。谓若有人犯此四法。身坏命终堕诸恶趣。是诸恶趣根本罪故。是故说名为根本罪。何故无间及近无间根本罪等。说名极重大罪恶业无依行法。善男子，譬如铁抟铅锡抟等掷置空中终无暂住必速堕地。造五无间及近无间四根本罪，并谤正法疑三宝等。二种罪人亦复如是，若人於此十一罪中随造一种。身坏命终无馀间隔。定生无间大地狱中受诸剧苦。故名极重大罪恶业无依行法。犯此极重大罪恶业无依行法补特伽罗。於现身中决定不能尽诸烦恼。尚不能成诸三摩地。况能趣入正性离生。彼人命终定生地狱受诸重苦。
复次大梵。若善男子若善女人。以净信心归依我法。或趣声闻乘。或趣独觉乘或趣大乘。於我法中净信出家受具足戒。於诸学处深心敬重。於四根本性罪戒中坚固勇猛精勤守护。如是之人。常为一切人非人等随逐拥卫。名不虚受人天供养。於三乘中随所欣乐速能趣入成办究竟。是故真实求涅槃者，宁舍身命终不毁犯如是四法。所以者何。诸有情类要由三因得涅槃乐。一者依止如来为因。二者依我圣教为因。三者依我弟子为因。诸有情类依此三因。精勤修行得涅槃乐。若人毁犯如是四法。我非彼师彼非弟子。若人毁犯如是四法，则为违越我所宣说甚深广大无常苦空无我相应利益安乐一切有情别解脱教。若越如是别解脱教，则於一切静虑等持皆成盲冥不能趣入。为诸烦恼恶业缠缚。於三乘法亦为非器。当堕恶趣受诸重苦。若善男子若善女人。於我所说别解脱教。所制四种根本重罪清净无犯。我是彼师彼是弟子。随顺我语善住我法。一切所作皆当成满。此人善住尸罗蕴故。名为善住一切善法。或名具足住声闻乘。或名具足住独觉乘。或名具足住於大乘。所以者何。若能护持如是性罪四根本法。当知，则为建立一切有漏无漏善法胜因。是故护持如是四法。名为一切善法根本。如依大地一切药穀卉木丛林皆得生长。如是依止极善护持四根本戒。一切善法皆得生长。如依大地一切诸山小轮围山大轮围山妙高山王皆得安祝如是依止极善护持四根本戒。诸声闻乘及独觉乘无上大乘皆得安祝如依大地求得一切世间美味。如是依止极善护持四根本戒。求得一切念定总持安忍圣道乃至无上正等菩提。又如大地於净不净皆等任持。极善护持四根本戒诸善男子及善女人亦复如是，於其法器及非法器其心平等不讥不弄不自贡高不卒呵举能为一切善法生处。又如大地一切有情皆共受用而得存活。极善护持四根本戒诸善男子及善女人亦复如是，於诸如来所说正法生长第一欢喜净信。於诸有情无差别想以四摄法平等摄受。一切有情皆共依止。受用法乐而自存活。
尔时尊者优波离。闻佛所说从座而起。整理衣服顶礼佛足偏袒一肩右膝著地。合掌恭敬白佛言：世尊，如佛所说，极善护持四根本戒。诸善男子及善女人。於其法器及非法器。其心平等不讥不弄不自贡高不卒呵举。若如是者，於未来世有诸刍破戒恶行。实非沙门自称沙门实非梵行自称梵行。诸刍僧於是人等云何方便呵举驱摈。
佛告尊者优波离言：我终不许外道俗人举刍罪。我尚不许诸刍僧不依於法率尔呵举破戒刍。何况驱摈。若不依法率尔呵举破戒刍或复驱摈。便获大罪。优波离。汝今当知有十非法。率尔呵举破戒刍便获大罪。诸有智者皆不应受。何等为十。一者不和僧众。於国王前率尔呵举破戒刍。二者不和僧众。梵志众前率尔呵举破戒刍。三者不和僧众宰官众前率尔呵举破戒刍。四者不和僧众。於诸长者居士众前率尔呵举破戒刍。五者女人众前率尔呵举破戒刍。六者男子众前率尔呵举破戒刍。七者净人众前率尔呵举破戒刍。八者众多刍刍尼前率尔呵举破戒刍。九者宿怨嫌前率尔呵举破戒刍。十者内怀忿恨率尔呵举破戒刍。如是十种名为非法。率尔呵举破戒刍便获大罪。设依实事而呵举者尚不应受。况於非实。诸有受者亦得大罪。复有十种非法。呵举破戒刍便获大罪。诸有智者亦不应受。何等为十。一者诸馀外道呵举刍。二者不持禁戒在家白衣呵举刍。三者造无间罪呵举刍。四者诽谤正法呵举刍。五者毁呰贤圣呵举刍。六者痴狂心乱呵举刍。七者痛恼所缠呵举刍。八者四方僧净人呵举刍。九者守园林人呵举刍。十者被罚刍呵举刍。如是十种非法。呵举破戒刍便获大罪。设依实事而呵举者亦不应受。况於非实。诸有受者亦得大罪。
复次优波离。若有刍。毁犯禁戒与僧共祝於僧众中有馀刍。轨则所行皆悉具足。一切五德无不圆满。应从坐起整理衣服恭敬顶礼刍僧足便至破戒恶刍前求听举罪作如是言：长老忆念。我今欲举长老所犯。以实非虚妄。应时不非时。软语非粗獷。慈心不瞋恚。利益非损减。为令如来法眼法灯久炽盛故。长老听者，我当如法举长老罪。彼若听者，便应如法如实举之。彼若不听。复应顶礼上座僧足恭敬白言：如是刍犯如是事。我依五法如实举之。时僧众中上坐刍。应审观察能举所举及所犯事虚实轻重。依毗奈耶及素怛缆方便捡问慰喻呵责以七种法如应灭除。若犯重罪应重治罚。若犯中罪应中治罚。若犯轻罪应轻治罚。令其惭愧忏悔所犯。
时优波离复白佛言：世尊，若实有过恶行刍恃白衣力或财宝力或多闻力或词辩力或弟子力以如是等诸势力故。凌拒僧众。上坐刍持素怛缆及毗奈耶、摩怛理迦者如法教诲皆不承顺。如是刍云何治罚。佛言：优波离。上座刍持三藏者，应和僧众遣使告白国王大臣令助威力然後如实依法治罚。时优波离复白佛言：世尊，若彼有过恶行刍。以财宝力或多闻力或词辩力。或以种种巧方便力。令彼国王大臣欢喜皆住破戒非法朋中。容纵如是恶刍罪。不听如实依法治罚。尔时僧众应当云何。佛言：优波离。若彼刍行无依行。於僧众中粗重罪相未彰露者，是时僧众应权舍置。若彼刍行无依行。於僧众中粗重罪相已彰露者，是时僧众应共和合依法驱摈令出佛法。优波离。譬如燕麦在麦田中。牙茎枝叶与麦相似秽杂净麦。乃至彼草其穗未出。是时农夫应权舍置。穗既出已是时农夫恐秽净麦并根剪拔弃於田外。行无依行破戒刍亦复如是，恃白衣等种种势力。住於僧中威仪形相与僧相似秽杂清众。乃至善神未相觉发於僧众中粗重罪相未彰露者，是时僧众应权舍置。若诸善神已相觉发於僧众中粗重罪相已彰露者，是时僧众应共和合。依法驱摈令出佛法。优波离。譬如大海不宿死尸。我声闻僧诸弟子众亦复如是，不与破戒恶行刍死尸共祝时优波离复白佛言：世尊，若彼破戒恶行刍。僧众和合共驱摈已，彼恶刍。以财宝力或多闻力或词辩力或以种种巧方便力。令彼国王大臣欢喜。皆住破戒非法朋中。以威势力凌逼僧众还令如是破戒刍与僧共祝尔时僧众当复云何。佛言：优波离。尔时僧中有能悔愧持戒刍。为护戒故不应瞋骂破戒刍。但应告白国王大臣。或恐凌逼而不告白。应舍本居别往馀处。

[book_title]卷四
△无依行品第三之二
尔时地藏菩萨摩诃萨复白佛言：大德世尊，颇有佛土。五浊恶世空无佛时。其中众生烦恼炽盛习诸恶行。愚痴佷戾难可化不。谓刹帝利旃荼罗。宰官旃荼罗。居士旃荼罗。长者旃荼罗。沙门旃荼罗。婆罗门旃荼罗。如是等人善根微少无有信心。谄曲愚痴怀聪明慢。不见不畏後世苦果。离善知识乃至趣向无间地狱。如是等人为财利故。与诸破戒恶行刍相助共为非法朋党。皆定趣向无间地狱。若有是处我当住彼以佛世尊如来法王利益安乐一切有情无上微妙甘露法味方便化导令得受行。拔济如是刹帝利旃荼罗乃至婆罗门旃荼罗令不趣向无间地狱。
尔时佛告地藏菩萨摩诃萨言：善男子，於未来世此佛土中有诸众生。烦恼炽盛习诸恶行。愚痴佷戾难可化导。谓刹帝利旃荼罗。宰官旃荼罗。居士旃荼罗。长者旃荼罗。沙门旃荼罗。婆罗门旃荼罗。如是等人善根微少无有信心。谄曲愚痴怀聪明慢。离善知识言无真实。不能随顺善知识语。常行诽谤毁呰骂詈於诸正法。犹豫倒见不见不畏後世苦果。常乐习近诸恶律仪。好行杀生乃至邪见。欺诳世间自他俱损。是刹帝利旃荼罗。乃至婆罗门旃荼罗坏乱我法。於我法中而得出家。毁破禁戒乐营俗业。彼刹帝利乃至婆罗门等。恭敬供养贪利求财有言无行。传书送印通信往来商贾贩易。好习外典种殖营农藏贮宝物。守护园宅妻妾男女。习行符印咒术使鬼。占相吉凶合和汤药疗病求财以自活命。贪著饮食衣服宝饰。勤营俗务毁犯尸罗。行诸恶法贝音狗行。实非沙门自称沙门实非梵行自称梵行。彼刹帝利旃荼罗乃至婆罗门旃荼罗。爱乐亲近恭敬供养听受言教。此破戒者，於刹帝利旃荼罗乃至婆罗门旃荼罗。亦乐亲近恭敬供养听受言教。若见有人於我法中得出家已具戒富德精进修行学无学行乃至证得最後极果。彼刹帝利旃荼罗。乃至婆罗门旃荼罗反生憎嫉。不乐亲近恭敬供养听受言教。善男子，譬如有人入宝洲渚。弃舍种种帝青大青金银真珠红莲华色茷琉璃等大价真宝取迦遮珠。於未来世此佛土中。有刹帝利旃荼罗。乃至婆罗门旃荼罗。亦复如是，入我正法宝洲渚中。弃舍种种具戒富德乐胜义谛。具足惭愧学无学人及善异生精勤修学六到彼岸具诸功德真圣弟子。取诸破戒好行众恶无惭无愧言辞粗獷身心憍骜离诸白法无慈无悲恶行刍。以为福田恭敬供养听受言教。如是恶人师及弟子。俱定趣向无间地狱。
善男子，有十恶轮。於未来世此佛土中。有刹帝利旃荼罗。宰官旃荼罗。居士旃荼罗。长者旃荼罗。沙门旃荼罗。婆罗门旃荼罗。如是等人。於十恶轮或随成一或具成就。先所修集一切善根。摧坏烧灭皆为灰烬。不久便当肢体废缺於多日夜结舌不言受诸苦毒痛切难忍命终定生无间地狱。何等为十。如是破戒恶行刍。有刹帝利及宰官等。忍受恶见谤阿练若清净刍言：诸仁者，如是刍愚痴凡猥。诈现异相诳惑世间。为求饮食衣服利养恭敬名誉自赞毁他。嫉妒斗乱贪著名利无有厌足。应当摈黜勿受其言：如是刍专行妄语离谛实法。於此皆无得道果者，亦无离欲永尽诸漏。但为利养恭敬名誉住阿练若自现有德。慎莫供养恭敬承事。如是谄曲非真福田。非行道者，时刹帝利旃荼罗乃至婆罗门旃荼罗。於阿练若清净刍。不能生实信心希有之想。心无恭敬意怀凌蔑。不乐亲近承事供养。所有言说皆不听受。轻毁如是住阿练若清净刍。即是轻毁一切法眼三宝种姓。时彼国中有诸天龙药叉神等信敬三宝无动坏者，於刹帝利旃荼罗王乃至沙门婆罗门等旃荼罗人心生瞋忿互相谓言：仁等当观此刹帝利宰官居士长者沙门婆罗门等旃荼罗人。皆悉轻毁一切法眼三宝种姓。损减善根。由恶友力摄诸罪业当堕恶趣。我等从今勿复拥护此刹帝利旃荼罗等并其所居国土城邑。作是语已，一切天龙药叉神等皆悉弃舍。不复拥护彼刹帝利旃荼罗等并彼所居国土城邑。於彼国土一切法器真实福田皆出其国。设有住者亦生舍心不复护念。由诸天龙药叉神等及诸法器真实福田於刹帝利旃荼罗等并彼所居国土城邑。皆舍守护不护念已，时彼国土自军他军竞起侵凌更相残害。疾疫饥馑因此复兴。彼刹帝利旃荼罗王乃至沙门婆罗门等旃荼罗人。一切国民皆无欢乐。先所爱乐今悉别离。朋友眷属更相瞋恨。潜谋猜贰无慈无悲。嫉妒慳贪众恶皆起。所谓杀生乃至邪见无惭无愧。食用一切窣堵波物及僧祇物。曾无悔心。彼刹帝利旃荼罗王。憎嫉忠贤爱乐谄佞。令己官庶互相侵凌。愤恚结怨兴诸斗诤。共馀邻国交阵战时。军士离心无不退败。彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言受诸苦毒痛切难忍命终定生无间地狱。
复次善男子，有刹帝利旃荼罗王宰官居士长者沙门婆罗门等旃荼罗人。随恶友行善根微少。谄曲愚痴怀聪明慢。於三宝所无淳净心。不见不畏後世苦果。此有一类。於声闻乘得微少信。实是愚痴自谓聪敏。於我所说缘觉乘法及大乘法毁呰诽谤。不听众生受持读诵下至一颂。复有一类。於缘觉乘得微少信。实是愚痴自谓聪敏。於我所说声闻乘法及大乘法毁呰诽谤。不听众生受持读诵下至一颂。复有一类。於大乘法得微少信。实是愚痴自谓聪敏。於我所说声闻乘法缘觉乘法毁呰诽谤。不听众生受持读诵下至一颂。如是等人名为毁谤佛正法者亦为违逆三世诸佛。破三世佛一切法藏焚烧断灭皆为灰烬。断坏一切八支圣道挑坏无量众生法眼。若刹帝利旃荼罗王乃至沙门婆罗门等旃荼罗人。於佛所说声闻乘法缘觉乘法及大乘法障碍覆藏令其隐没乃至一颂。当知是人名不恭敬一切法眼三宝种姓。由是因缘。令护国土一切天龙药叉神等信敬三宝无动坏者於刹帝利旃荼罗王乃至沙门婆罗门等旃荼罗人心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人不久便当支体废缺於多日夜结舌不言受诸苦毒痛切难忍命终定生无间大狱复次善男子，有刹帝利旃荼罗王宰官居士长者沙门婆罗门等旃荼罗人。随逐破戒恶刍行。广说乃至。於彼国中有诸法器真实福田於刹帝利旃荼罗等皆住舍心而不护念。虽居其国而依法住常不喜乐俗间居止。亦不数数往施主家。设令暂往而护语言：纵有语言曾无虚诳。终不对彼在家人前讥毁轻弄诸破戒者，於诸破戒恶行刍终不轻然辄相检问亦不现相故显其非。常近福田远诸破戒。而彼破戒恶行刍。於此持戒真善行者反生瞋恨轻毁侵凌。於刹帝利旃荼罗王乃至沙门婆罗门等旃荼罗人在家男女大小等前种种谄曲虚妄谈论毁呰诽谤此持戒者，令刹帝利旃荼罗王乃至沙门婆罗门等旃荼罗人於我弟子少欲知足持戒多闻具妙辩才诸刍所心生瞋恨种种粗言呵骂逼切令心忧恼身不安泰或夺衣钵诸资身具。令其匮乏或夺所施四方僧物不听受用或闭牢狱枷锁拷楚或解支节或斩身首。善男子，当观如是诸刹帝利旃荼罗王乃至沙门婆罗门等旃荼罗人。亲近破戒恶行刍造作如是种种大罪乃至当堕无间地狱。若诸众生作五无间或犯重戒或近无间性罪遮罪犹轻。如是诸刹帝利旃荼罗王乃至沙门婆罗门等旃荼罗人。亲近破戒越法重罪。善男子，如是破戒恶行刍。虽作如是越法重罪。而依我法剃除须发被服袈裟。进止威仪同诸贤圣。我尚不许国王大臣诸在家者依俗正法以鞭杖等捶拷其身或闭牢狱或复呵骂或解支节或断其命。况依非法。国王大臣诸在家者，若作此事便获大罪决定当生无间地狱。於诸破戒恶行刍。犹尚不应如是谪罚。何况持戒真善行者，善男子，若有刍於诸根本性重罪中随犯一罪虽名破戒恶行刍。而於亲教和合僧中所得律仪犹不断绝。乃至弃舍所学尸罗犹有白法香气随逐。国王大臣诸在家者无有律仪。不应轻慢及加讁罚。如是刍虽非法器退失圣法秽杂清众。破坏一切沙门法事。不得受用四方僧物。而於亲教和合僧中所得律仪不弃舍故。犹胜一切在家白衣。犯性罪者尚应如是，况犯其馀诸小遮罪。是故不许国王大臣诸在家者轻慢讁罚。所以者何。善男子，乃往过去有迦奢国王名梵授。敕旃荼罗。有大象王名青莲目。六牙具足住雪山边。汝可往彼拔取牙来。若不得者，汝等五人定无活义。时旃荼罗为护身命。执持弓箭被赤袈裟。诈现沙门威仪形相。往雪山边至象王所。时彼母象遥见人来执持弓箭惊怖驰走诣象王所。白言大天。今见有人张弓捻箭徐行视觇来趣我等。将非我等命欲尽耶。象王闻已举目便见剃除须发著袈裟人。
即为母象而说颂曰：被克伽沙等，诸佛法幢相。观此离诸恶，必不害众生。时彼母象以颂答曰：
虽知被法服，而执持弓箭。是恶旃荼罗，乐恶无悲愍。时大象王复说颂曰：见袈裟一相，知是慈悲本。
此必归佛者，愍念诸众生。汝勿怀疑虑，宜应速摄心。被此法衣人，欲渡生死海。
时旃荼罗即以毒箭弯弓审射中象王心。母象见之举声号呴悲哀哽噎。以颂白言：被此法衣人，宜应定归佛。威仪虽寂静，而怀毒恶心。
应速踏彼身，令其命根断。灭此怨令尽，以射天身故。时大象王以颂答曰：宁速舍身命，不应生恶心。
彼虽怀诈心，犹似佛弟子。智者非为命，而坏清净心。为度诸有情，常习菩提行。
时大象王心生悲愍。徐问人曰：汝何所须。彼人答曰：欲须汝牙。象王欢喜。即自拔牙施旃荼罗。而说颂曰：我以白牙今施汝，无忿无恨无贪惜。愿此施福当成佛，灭诸众生烦恼玻
善男子当观。如是过去象王。虽受无叚傍生趣身为求阿耨多罗三藐三菩提故而能弃舍身命无吝。恭敬尊重著袈裟人。虽彼为怨而不加报。然未来世有刹帝利旃荼罗王宰官居士长者沙门婆罗门等旃荼罗人。实是愚痴怀聪明慢。谄曲虚诈欺诳世间。不见不畏後世苦果。於归我法而出家者若是法器若非法器诸弟子所恼乱呵骂或以鞭杖楚挞其身或闭牢狱乃至断命。此於一切过去未来现在诸佛。犯诸大罪。决定当趣无间地狱。断灭善根焚烧相续。一切智者之所远离。彼既造作如是重罪复怀傲慢诳惑世间。自称我等亦求无上正等菩提。我是大乘当得作佛。譬如有人自挑其目盲无所见。而欲导他登上大山。终无是处。於未来世有刹帝利旃荼罗王宰官居士长者沙门婆罗门等旃荼罗人。亦复如是，於归我法而出家者若是法器若非法器诸弟子所恼乱呵骂或以鞭杖楚挞其身或闭牢狱乃至断命。此於一切过去未来现在诸佛犯诸大罪。断灭善根焚烧相续。一切智者之所远离。决定当趣无间地狱。彼既造作如是重罪。复怀傲慢诳惑世间。自称我等亦求无上正等菩提。我是大乘当得作佛。彼由恼乱出家人故。下贱人身尚难可得。况当能证二乘菩提。无上大乘於其绝分。又善男子，过去有国名般遮罗。王号胜军。统领彼国。时彼有一大丘圹所名蓝婆。甚可怖畏药叉罗刹多住其中。若有入者心惊毛竖。时国有人罪应合死。王敕典狱缚其五处。送蓝婆大丘圹所。令诸恶鬼食啖其身。罪人闻已为护命故。即剃须发求觅袈裟。遇得一片自系其颈。时典狱者如王所敕。缚其五处送丘圹中。诸人还已至於夜分。有大罗刹母名刀剑眼。与五千眷属来入冢间。罪人遥见身心惊悚。时罗刹母见有此人被缚五处剃除须发片赤袈裟系其颈下。即便右绕尊重顶礼合掌恭敬。而说颂言：
人可自安慰，我终不害汝。见剃发染衣，令我忆念佛。时罗刹子白其母曰：母我为饥渴，甚逼切身心。
愿听食此人，息苦身心乐。时罗刹母便告子言：被克伽沙佛，解脱幢相衣。於此起恶心，定堕无间狱。
时罗刹子与诸眷属右绕此人尊重顶礼合掌恭敬。而说颂曰：忏悔染衣人，我宁於父母。造身语意恶，於汝终无害。
尔时复有大罗刹母名驴骡齿。亦有五千眷属围绕来入冢间。时罗刹母亦见此人被缚五处剃除须发片赤袈裟系其颈下。即便右绕尊重顶礼合掌恭敬。而说颂言：
人於我勿怖，汝颈所系服。是仙幢相衣，我顶礼供养。时罗刹子白其母曰：人血肉甘美，愿母听我食。
增长身心力，勇猛无所畏。时罗刹母便告子言：人天等妙乐，由恭敬出家。故供养染衣，当获无量乐。
时罗刹子与诸眷属。右绕此人尊重顶礼合掌恭敬。而说颂曰：我今恭敬礼，剃发染衣人。愿常於未来，见佛深生信。
尔时复有大罗刹母名鬇鬤发。亦有五千眷属围绕来入冢间。时罗刹母亦见此人被缚五处剃除须发片赤袈裟系其颈下。即便右绕尊重顶礼合掌恭敬。而说颂言：
大仙幢相衣，智者应赞奉。若能修供养，必断诸有缚。时罗刹子白其母曰：此人身血肉，国王之所赖。
愿听我饮啖，得力承事母。时罗刹母便告子言：如是染衣人，非汝所应食。於此起恶者，当成大苦器。
时罗刹子与诸眷属右绕此人尊重顶礼合掌恭敬。而说颂曰：汝是大仙种，堪为良福田。故我修供养，愿绝诸有缚。
尔时复有大罗刹母名刀剑口。亦有五千眷属围绕来入冢间。时罗刹母亦见此人被缚五处剃除须发片赤袈裟系其颈下。即便右绕尊重顶礼合掌恭敬。而说颂言：
汝今被法衣，必趣涅槃乐。故我不害汝，恐诸佛所呵。时罗刹子白其母曰：我常吸精气，饮啖人血肉。
愿听食此人，令色力充盛。时罗刹母便告子言：若害著袈裟，剃除须发者，必堕无间狱，久受大苦器。
时罗刹子与诸眷属右绕此人尊重顶礼合掌恭敬。而说颂曰：我等怖地狱，故不害汝命。当解放汝身，愿脱地狱苦。
时诸罗刹母子眷属同起慈心解此人缚。忏谢慰喻欢喜放还。此人清旦疾至王所。以如上事具白於王。时胜军王及诸眷属。闻之惊跃叹未曾有。即立条制颁告国人。自今已後於我国中。有佛弟子若持戒若破戒下至无戒但剃须发被服袈裟。诸有侵凌或加害者，当以死罪而刑罚之。由此因缘众人慕德渐渐归化王赡部洲。皆共诚心归敬三宝。善男子，当观如是过去罗刹。虽受无暇饿鬼趣身。吸人精气饮啖血肉。恶心炽盛无有慈悲。而见无戒剃除须发。以片袈裟挂其颈者，即便右绕尊重顶礼恭敬赞颂无损害心。然未来世。有刹帝利旃荼罗王宰官居士长者沙门婆罗门等旃荼罗人。心怀毒恶无有慈愍。造罪过於药叉罗刹。愚痴傲慢断灭善根。於归我法而出家者若是法器若非法器剃除须发被服袈裟诸弟子所。不生恭敬。恼乱呵骂或以鞭杖楚橽其身或闭牢狱乃至断命。此於一切过去未来现在诸佛。犯诸大罪。断灭善根焚烧相续。一切智者之所远离。决定当生无间地狱。又善男子，昔有国王名超福德。有人犯过罪应合死。王性仁慈不欲断命。有一大臣多诸智策前白王曰：愿勿为忧。终不令王得杀生罪。不付魁脍令杀此人。时彼大臣以己智力将犯罪人付恶醉象。时恶醉象以鼻卷取罪人两胫举上空中尽其势力欲扑於地。忽见此人裳有赤色。谓是袈裟心生净信。便徐置地忏谢悲号。跪伏於前以鼻抆足。深心敬重瞻仰彼人。大臣见已驰还白王。王闻喜愕叹未曾有。便敕国人加敬三宝。因斯断杀王赡部洲。善男子，当观如是过去醉象。虽受无叚傍生趣身。而敬袈裟不造恶业。然未来世有刹帝利旃荼罗王宰官居士长者沙门婆罗门等旃荼罗人。心怀毒恶无有慈愍。造诸罪业过恶醉象。愚痴傲慢断灭善根。於归我法而出家者若是法器若非法器剃除须发被服袈裟诸弟子所。不生恭敬。恼乱呵骂或以鞭杖楚挞其身或闭牢狱乃至断命。此於一切过去未来现在诸佛犯诸大罪。断灭善根焚烧相续。一切智者之所远离。决定当生无间地狱。若刹帝利旃荼罗王乃至沙门婆罗门等旃荼罗人。成就如是第三恶轮。由此因缘令护国土一切天龙药叉神等信敬三宝无动坏者於刹帝利旃荼罗王乃至沙门婆罗门等旃荼罗人心生瞋忿。广说乃至彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言：受诸苦毒痛切难忍命终定生无间地狱。
复次善男子，於未来世此佛土中。有刹帝利旃荼罗王宰官居士长者沙门婆罗门等旃荼罗人。随恶友行善根微少。广说乃至。不见不畏後世苦果。见有所施四方僧物。谓诸寺舍或寺舍物。或诸园林或园林物。或诸庄田或庄田物。或所摄受净人男女。或所摄受畜生种类。或所摄受衣服饮食。或所摄受床座敷具。或所摄受病缘医药。或所摄受种种资身应受用物。如是所施四方僧物。具戒富德精进修行学无学行乃至证得最後极果。清净刍所应受用。彼刹帝利旃荼罗王乃至沙门婆罗门等旃荼罗人。以强势力侵夺。具戒清净刍不听受用。回与破戒恶行刍经营在家诸俗业者，令共受用或独受用。破戒刍既受得已，或共受用或独受用。或与俗人同共受用。由是因缘。令护国土一切天龙药叉神等信敬三宝无动坏者，於刹帝利旃荼罗王乃至沙门婆罗门等旃荼罗人。心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言受诸苦毒痛切难忍命终定生无间地狱。
复次善男子，於未来世此佛土中。有刹帝利旃荼罗王宰官居士长者沙门婆罗门等旃荼罗人。随恶友行善根微少。广说乃至。不见不畏後世苦果。见依我法而出家者聪叡多闻语甚圆满或能传通声闻乘法或能传通独觉乘法或能传通无上乘法令广流布利乐有情。彼於如是说法师所。呵骂毁辱诽谤轻弄欺诳逼迫恼乱法师障碍正法。由是因缘。令护国土一切天龙药叉神等信敬三宝无动坏者於刹帝利旃荼罗王乃至沙门婆罗门等旃荼罗人心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言受诸苦毒痛切难忍命终定生无间地狱。
复次善男子，於未来世此佛土中。有刹帝利旃荼罗王宰官居士长者沙门婆罗门等旃荼罗人。随恶友行善根微少。广说乃至。不见不畏後世苦果。见有所施四方僧物。寺舍庄田人畜财宝花树果树染树荫树香药树等及馀资身种种杂物。我诸弟子具戒富德精进修行学无学行乃至证得最後极果清净刍所应受用。彼刹帝利旃荼罗王乃至沙门婆罗门等旃荼罗人。以强势力或自逼夺或教人夺。或为自用或为他用。由是因缘。令护国土一切天龙药叉神等信敬三宝无动坏者於刹帝利旃荼罗王乃至沙门婆罗门等旃荼罗人心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言受诸苦毒痛切难忍命终定生无间地狱。
复次善男子，於未来世此佛土中。有刹帝利旃荼罗王宰官居士长者沙门婆罗门等旃荼罗人。善根微少无有信心。谄曲愚痴怀聪明慢。言无真实远离善友随恶友行。於诸圣法心怀犹豫。不见不畏後世苦果。常乐习近诸恶律仪。好行杀生乃至邪见。而怀傲慢诳惑世间。自称我是住律仪者，彼刹帝利旃荼罗王乃至沙门婆罗门等旃荼罗人。种种方便毁灭我法。於归我法而出家者数数瞋忿呵骂毁辱拷楚禁闭割截支节乃至断命。我所说法不肯信受。坏窣堵波及诸寺舍。驱逼刍退令还俗。障碍剃发被服袈裟。种种驱使同诸仆庶。由是因缘。令护国土一切天龙药叉神等信敬三宝无动坏者於刹帝利旃荼罗王乃至沙门婆罗门等旃荼罗人心生瞋忿。广说乃至。彼刹帝利旃荼罗王宰官居士长者沙门婆罗门等旃荼罗人。不久便当支体废缺於多日夜结舌不言受诸苦毒痛切难忍命终定生无间地狱。
善男子，若刹帝利旃荼罗王宰官居士长者沙门婆罗门等旃荼罗人。於上所说十种恶轮或随成一或具成就。先所修集一切善根摧坏烧灭皆为灰烬。不久便当支体废缺於多日夜结舌不言受诸苦毒痛切难忍命终定生无间地狱。此刹帝利旃荼罗王宰官居士长者沙门婆罗门等旃荼罗人。於当来世下贱人身尚难可得。况当能证二乘菩提。无上大乘於其绝分。如是恶人大乘名字尚难得闻。况当能证无上佛果。是人究竟自损损他。一切诸佛所不能救善男子，譬如有人压油为业。一一麻粒皆有虫生。以轮压之油便流出。汝当观此压麻油人於日夜中杀几生命。假使如是压麻油人以十具轮相续恒压於一日夜一一轮中所压麻油数满千斛。如是相续至满千年。汝观此人杀几生命。所获罪业宁为多不。地藏菩萨摩诃萨言：甚多世尊，甚多大德。此人所杀无量无边。所获罪业不可称计。算数譬喻所不能及。唯佛能知馀无知者，佛言善男子，假使有人为财利故置十氵㸒坊。一一坊中置千氵㸒女。一一氵㸒女种种庄严。诳惑多人恒为欲事。如是相续至满千年。此人获罪不可称计。算数譬喻所不能及。如前十轮压油人罪等一氵㸒坊所获罪业。又善男子，假使有人为财利故置十酒坊。一一坊中种种严饰。方便招诱千耽酒人饮兴欢娱昼夜无废。如是相续至满千年。此人获罪不可称计。算数譬喻所不能及。如前所说十氵㸒坊罪等一酒坊所获罪业。又善男子，假使有人为财利故置十屠坊。一一坊中於一日夜杀害千生。牛羊驼鹿鸡猪等命。如是相续至满千年。此人获罪不可称计。算数譬喻所不能及。如前所说十酒坊罪等一屠坊所获罪业。如前所说十屠坊罪等刹帝利旃荼罗王乃至沙门婆罗门等旃荼罗人於前十恶随成一轮一日一夜所获罪业。尔时世尊，而说颂曰：
十压油轮罪，等彼一氵㸒坊。置彼十氵㸒坊，等一酒坊罪。置十酒坊罪，等彼一屠坊。
置彼十屠坊，罪等王等一。

[book_title]卷五
△无依行品第三之三
尔时地藏菩萨摩诃萨。复白佛言：大德世尊，若有真善刹帝利真善宰官真善居士真善长者真善沙门真善婆罗门。如是等人能自善护亦善护他善护後世善护佛法。出家之人若是法器若非法器下至无戒剃除须发被袈裟者普善守护恭敬供养。又能善护声闻乘法缘觉乘法及大乘法。恭敬听闻信受供养。於住大乘具戒富德精勤修行乃至住果补特伽罗。能善守护助其势力。谘问听受欢喜谈论。远离破戒恶行刍。於诸所施四方僧物。终不令人非法费用勤加守护供四方僧。於窣堵波及僧祇物。终不自夺不教他夺亦不自用不教他用。於能辩说三乘法人恭敬供养加护与力。不令他人诽谤毁辱。尊重安慰诸出家人。信受护持佛所说法。终不破坏诸窣堵波。亦常护持僧伽蓝舍。於剃须发被服袈裟出家人所。终不毁废。於十恶轮自不染习。亦常劝他离十恶轮。具学先王治国正法。绍三宝种常令炽盛。恒乐亲近诸善知识。慈心抚育一切国人。随其所宜方便化导。令舍邪法。修行正法。如是真善刹帝利王乃至真善婆罗门等。得几所福灭几所罪。
佛言：善男子，假使有人出现世间具大威力。於日初分积集七宝满赡部洲奉施诸佛及弟子众。於日中分亦集七宝满赡部洲。奉施诸佛及弟子众。於日後分亦集七宝满赡部洲。奉施诸佛及弟子众。如是日日相续布施满百千年。此人福聚宁为多不。地藏菩萨摩诃萨言：甚多世尊甚多大德。此人福聚无量无边不可称计算数譬喻所不能及。惟佛能知馀无知者，佛言：善男子，如是如是，如汝所说，若有真善刹帝利王乃至真善婆罗门等。於十恶轮自不染习。亦常劝他离十恶轮。所获福聚过前福聚无量无边不可称计。又善男子，假使有人出现世间具大威力。为四方僧营建寺宇。其量宽广等四大洲。上妙房舍床敷衣服饮食医药资缘充备。令诸如来声闻菩萨大弟子众止住其中。精进修行种种善品。若昼若夜无有懈息。经百千俱胝那庾多岁。供给供养相续不绝。此人福聚宁为多不。地藏菩萨摩诃萨言：甚多世尊甚多大德。此人福聚无量无边不可称计。算数譬喻所不能及。惟佛能知馀无知者，佛言：善男子，如是如是，如汝所说，又善男子，假使有人出现世间具大威力。为四方僧营建寺宇。宽广量等十四大洲。上妙房舍床敷衣服饮食医药资缘充备。令诸如来声闻菩萨大弟子众止住其中。精进修行种种善品。若昼若夜无有懈息。经百千俱胝那庾多岁供给供养相续不绝。此人福聚宁为多不。地藏菩萨摩诃萨言：甚多世尊甚多大德。此人福聚无量无边不可称计。算数譬喻所不能及。唯佛能知馀无知者，佛言：善男子，如是如是，如汝所说，又善男子，假使有人出现世间具大威力。为佛舍利起窣堵波。严丽高广量等三千大千世界如前所说，为四方僧造寺福聚类此所说为佛舍利起窣堵波所获福聚。於百分中不及其一於千分中亦不及一於百千分亦不及一於俱胝分亦不及一那庾多分数分算分计分喻分乃至邬波尼杀昙分亦不及一。又善男子，假使有得波罗蜜多具八解脱静虑等至大阿罗汉。遍满三千大千世界。如稻麻竹苇甘蔗丛林。一切皆被坚缚五处经百千年。时有一人出现於世。具大威力乐福德故。悉解被缚诸阿罗汉。香汤澡浴奉施衣钵。经百千年给上房舍床敷衣服饮食医药种种所须如法资具。诸阿罗汉般涅槃已，供养焚烧收取舍利。以妙七宝起窣堵波安置其中。复以种种宝幢幡盖香花伎乐而供养之。如前所说为佛舍利起窣堵波所获福聚。类此所说解阿罗汉供养福聚。於百分中不及其一於千分中亦不及一於百千分亦不及一於俱胝分亦不及一那庾多分数分算分计分喻分乃至邬波尼杀昙分亦不及一。善男子，若有真善刹帝利王乃至真善婆罗门等。於十恶轮自不染习。亦常劝他离十恶轮。所获福德过前福聚。无量无边不可称计。如生福数灭罪亦尔善男子，若有真善刹帝利王及诸真善宰官居士长者沙门婆罗门等。於未来世後五百岁法欲灭时。能善护持我之法眼。能自善护亦善护他善护後世善护我法。出家弟子若是法器若非法器下至无戒剃除须发被袈裟者，普善守护恭敬供养令无损恼。又能善护三乘正法。听受供养声闻法时。於独觉乘及大乘法不生诽谤於独觉乘及大乘人亦不憎嫉。听受供养独觉法时。於声闻乘及大乘法不生诽谤。於声闻乘及大乘人亦不憎嫉。听受供养大乘法时。於声闻乘独觉乘法不生诽谤。於声闻乘独觉乘人亦不憎嫉。於声闻乘独觉乘法不求趣证。唯求趣证大乘正法。於住大乘具戒富德精勤修行乃至住果补特伽罗。多数亲近承事供养深心敬重请问听受。远离破戒恶行刍。於诸所施四方僧物。终不令人非法费用。勤加守护供四方僧。於窣堵波及僧祇物。终不自夺不教他夺。亦不自用不教他用。於能辩说三乘法人。恭敬供养加护与力。不令他人诽谤毁辱。尊重安慰诸出家人。信受护持如来圣教。终不破坏诸窣堵波。亦常护持四方僧寺。於我出家诸弟子所终不毁废还俗策使。於十恶轮自不染习。亦常劝他离十恶轮。具学先王治国正法十善业道摄化世间。常当亲近诸善知识。绍三宝种常令炽盛善护法眼令不灭没。如是真善刹帝利王乃至真善婆罗门等。由具如是诸功德故。名不虚受国人俸禄。一切天龙药叉鬼神乃至羯吒布怛那等。皆生欢喜。慈悲拥护。一切法器真实福田。亦生欢喜慈悲护念。由是因缘。所居国土及诸有情。展转炽盛安隐丰乐。邻国兵戈不能侵害。皆敬慕德自来归附。由此展转劝修善业枯竭恶趣增长天人。守护身命令得长远。自灭烦恼亦令他灭。住持菩提道六波罗蜜多。破坏一切众邪恶道。於生死海不久沈沦。常离恶友常近善友。生生常遇诸佛菩萨。恭敬承事曾无暂废。不久皆当随心所乐各各安住於佛国土。证得无上正等菩提。
尔时众中一切天帝及诸眷属乃至一切毕舍遮帝及诸眷属。从座而起顶礼佛足合掌恭敬而白佛言：大德世尊，於未来世後五百岁。於此佛土法欲灭时。若有真善刹帝利王乃至真善婆罗门等。於十恶轮自能远离亦能劝他令其远离。善护自他善护後世护持正法绍三宝种皆令炽盛无有断绝。以要言之如佛所说，如是等人於三乘法恭敬听受终不隐藏於三乘人护持供养不令扰恼。於三宝物勤加守护不令侵损。我等眷属於此真善刹帝利王乃至真善婆罗门等。勤加拥护令其十法皆得增长。何等为十。一者增长寿命。二者增长无难。三者增长无玻四者增长眷属。五者增长财宝。六者增长资具。七者增长自在。八者增长名称。九者增长善友。十者增长智慧。大德世尊，若彼真善刹帝利王乃至真善婆罗门等。於十恶轮自能远离亦能劝他令其远离。具前所说诸功德者，我等拥护定当得此十法增长。复次世尊，若有真善刹帝利王乃至真善婆罗门等。成就如前所说功德。我等眷属勤加拥护。令於十法皆得远离。何等为十。一者远离一切怨家寇敌。二者远离一切非爱色声香味触境。三者远离一切障疠疾玻四者远离一切邪执恶见五者远离一切邪妄归依。六者远离一切邪恶灾怪。七者远离一切邪恶事业。八者远离一切邪恶知识。九者远离一切居家淤泥。十者远离一切非时夭丧。大德世尊，若彼真善刹帝利王乃至真善婆罗门等。成前所说诸功德者，我等拥护。定当得此十法远离。复次世尊，若有真善刹帝利王。具修如前所说功德令圆满者，我等眷属勤加拥护。令此帝王并诸眷属及其国土一切人民。令於十法皆得远离。何等为十。一者远离一切他国怨敌。二者远离一切自国怨敌。三者远离一切凶恶鬼神。四者远离一切愆阳亢旱。五者远离一切伏阴滞雨。六者远离一切非时寒热烈风暴雨霜雹灾害。七者远离一切恶星变怪。八者远离一切饥馑荒俭。九者远离一切非时病死。十者远离一切邪执恶见。大德世尊，若彼真善刹帝利王。具修如前所说功德令圆满者，我等眷属勤加拥护。令此帝王并诸眷属及其国土一切人民定当得此十法远离。
尔时世尊赞诸天帝及其眷属乃至一切毕舍遮帝及眷属言：善哉善哉！汝等乃能发此誓愿。此事皆是汝等应作。由是因缘当令汝等长夜安乐。
尔时天藏大梵复白佛言：世尊，唯愿听我为未来世此佛土中一切真善刹帝利王说能护国不退轮心大陀罗尼明咒章句。由此护国不退轮心大陀罗尼明咒章句威神力故。令未来世此佛土中一切真善刹帝利王不为一切怨敌恶友之所摧伏。能令一切怨敌恶友自然退散。能善护持身语意业。为诸智者常所称赞。离诸恶法常行善法。常离一切邪见邪归。常於大乘精进修行勇猛坚固。常能成就无量无数所化有情。智不依他自然善巧。具能修行六到彼岸珍宝伏藏。远离一切忿慳嫉等烦恼缠垢。常为一切人非人等恭敬护念。诸有所为心无忘失。不舍有情乐四摄事。常不远离法器福田。佛言天藏。吾今恣汝为未来世此佛土中一切真善刹帝利王。说能护国不退轮心大陀罗尼明咒章句。由此护国不退轮心大陀罗尼明咒章句威神力故。令未来世此佛土中一切真善刹帝利王。不为一切怨敌恶友之所摧伏。广说乃至。常不远离一切诸佛及佛弟子。尔时天藏大梵即说护国不退轮心大陀罗尼明咒章句。
怛绖他（唐言谓）牟尼冐?隶（一）牟那揭腊茷（二）牟尼纥梨达曳（三）牟尼嚧诃毗折（常列反）隶（四）牟那曷栗制（五）牟尼笈谜（六）束讫罗博差（七初戒反）钵逻奢博差（八初戒反）蜜罗博差（九初戒反）骚剌婆纥栗帝（十）妒剌纥栗折（章列反）隶（十一）钵怛逻叉纥栗帝（十二）具具蜜隶（十三）唈（乌合反）茷叉萨隶（十四）遏怒诃祇?履茷（十五）牟尼钵塔茷（十六）莎诃（唐言善说）天藏大梵。说是咒已复白佛言：唯愿世尊及诸大众。於我所说大陀罗尼皆生随喜。世尊告曰：善哉善哉！一切大众亦作是言：善哉善哉！
尔时世尊复告尊者大目乾连。及告弥勒菩萨摩诃萨曰：善男子，汝等皆应受持如是天藏大梵所说护国不退轮心大陀罗尼明咒章句。传授未来此佛土中一切真善刹帝利王。令自受持及令流布。由是因缘彼诸真善刹帝利王并诸眷属及国人民。一切皆得利益安乐常转法轮。名称高远威德炽盛。摧灭邪见建立正见守护法眼绍三宝种皆令炽盛无有断绝。成熟无量无边有情。於大乘中坚固净信。久住圆满能具修六波罗蜜多。断一切障速到究竟。尔时世尊重显此义。而说颂曰：
时天藏大梵，请问两足尊。利根等有情，乐修定诵福。聪慧王成法，为升进沈沦。所修三事中，唯除惑不退。
世尊告彼言，若犯无依行。虽觉慧猛利，而趣无间狱。非真聪慧故，乐行十恶轮。断灭诸善根，速趣於地狱。
定能断烦恼，非听诵福业。故欲求涅槃，常当修静虑。有慧勤精进，护持我正法。由敬信袈裟，能渡烦恼海。
乐处空闲林，远造无同类。敬持戒修定，能渡诸有海。普信敬三乘，兴隆我正法。供养染衣者，当成功德海。
能伏难调心，不举刍罪。修知足圣种，当成两足尊。远离恶刍，亲近圣行处。不食用僧物，速证大菩提。
三界中安乐，皆由三宝生。故求安乐人，常供养三宝。施荼罗王等，朋党恶刍。於三宝起过，速堕无间狱。
十压油轮罪，等彼一氵㸒坊。置彼十氵㸒坊，等一酒坊罪。置十酒坊罪，等彼一屠坊。置彼十屠坊，罪等王等一。
真善国王等，兴隆我正法。普供养三乘，当成功德海。七宝满赡部，奉施佛及僧。彼所获福聚，不如护佛法。
为佛僧造寺，量等十四洲。彼所获福聚，不如护佛法。造佛窣堵波，量等三千界。彼所获福聚，不如护佛法。
解阿罗汉缚，种种修供养。不障我正法，其福胜於彼。千俱胝劫中，智者勤修定。所生胜觉慧，不如护我法。
真善国王等，远离十恶轮。护持我正法，及著袈裟者，不毁谤我说，三乘法及人。普听闻供养，护持说法者，
不损三宝物，不障著袈裟。当敬器非器，福胜无伦匹。如五日并现，大海皆枯竭。如是护我法，能枯竭烦恼。
如风灾起时，诸山皆散灭。如是护我法，能除灭烦恼。如水灾起时，大地皆漂坏。如是护我法，能坏非爱果。
如如意宝珠，随所愿皆满。如是三乘法，能满众生愿。如遇得贤瓶，除贫获富乐。如是遇佛法，灭惑证菩提。
如十五夜月，明照满虚空。如是护法人，智慧周法界。如虚空平等，无物亦无相。如是护法人，知诸法一味。
如日放光明，恒除世间闇。
如是护法者，常普照世间。△有依行品第四之一
尔时金刚藏菩萨摩诃萨。於大众中从座而起。顶礼佛足偏袒一肩右膝著地合掌恭敬。以颂问曰：昔言破戒失净德，非贤圣器非我子。诸沙门法弃如烬，不应居我清众中。
三垢所污失灭道，彼不堪消胜供养。於施四方僧众物，少分我亦不听受。四根本罪随犯一，清众所弃如海尸。云何今说恶刍，应忍应悲遮讁罚。
复勤应勤供养彼，悲愍勿生微恶心。恭敬听受所说法，当获福慧大悲者，六通救世馀经说，汝等皆当信大乘。正直微妙菩提道，应舍二乘解脱路。
云何今复说三乘，普劝听持修供养。根力觉道沙门果，此经中有馀处无。八支圣道无等伦，三乘皆同行此道。欲求解脱勤精进，各随所愿证菩提。
有情中尊当照察，会今昔教使无违。令诸天人菩萨众，解悟心欢证真实。闻说大乘谁有益，闻说大乘谁有损。十种解脱声闻乘，闻说谁损谁有益。
何人闻法转昇进，何人闻法翻退没。云何厌患诸有为，能速枯竭於老死。昼夜勤修诸善者，依何妙理御何乘。能渡深广四瀑流，救世皆当为宣说。
尔时佛告金刚藏菩萨摩诃萨言：善哉善哉善男子，汝今为欲利益安乐无量有情为诸天人阿素洛等作大义利。请问如来如是深义。汝应谛听善思念之。吾当为汝分别解说。金刚藏菩萨言：唯然世尊，愿乐欲闻。
佛言善男子，有十种补特伽罗。轮回生死难得人身。何等为十补特伽罗。一者不种善根。二者未修福业。三者杂染相续。四者随恶友行。五者不见不畏後世苦果。六者猛利贪欲。七者猛利瞋恚。八者猛利愚痴。九者其心迷乱。十者守恶邪见。如是十种无依行因。令诸众生犯根本罪毁犯尸罗堕诸恶趣。何等名为十无依行。谓我法中而出家者，有加行坏意乐不坏有意乐坏加行不坏有如行意乐俱坏。有戒坏见不坏有见坏戒不坏有戒见俱坏。有於加行意乐戒见虽皆不坏而但依止恶友力行作无依行。有虽依止善友力行而复愚钝犹如哑羊於诸事业都不分别闻善友说善不善法不能领受不能记持不能解了善不善义由是因缘作无依行。有於种种财宝众具常无厌足追求因缘其心迷乱作无依行。有为众病之所逼恼便求种种祠祀咒术由是因缘作无依行。如是十种无依行因。令诸众生犯根本罪於现法中非贤圣器。毁犯尸罗堕诸恶趣。善男子，若有补特伽罗加行坏意乐不坏。随遇一种无依行因犯根本罪。便深怖惧惭愧弃舍。而不数数作诸恶行。如来为益彼故。说有污道沙门。所以者何。彼作如是重恶业已，即便发露不敢覆藏惭愧忏悔。彼由如是惭愧忏悔罪得除灭。永断相续不复更作。虽於一切沙门法事皆应摈出一切沙门所有资具不听受用。而由彼人於三乘中成法器故。如来慈悲或为彼说声闻乘法。或为彼说缘觉乘法或为彼说无上乘法。彼有是处转於第二第三生中发正愿力遇善友力。一切所作诸恶业障皆悉消灭。或有证得声闻乘果。或有证得缘觉乘果而般涅槃。或有悟入广大甚深无上乘理。如是戒坏见不坏者，应知亦尔。若有补特伽罗意乐坏加行不坏。如来为益彼故。说求四梵住法。彼是声闻乘器或是缘觉乘器。若有补特伽罗加行意乐俱坏。彼於诸乘皆非法器。如来为益彼故。赞说布施。若有补特伽罗见坏戒不坏。如来为益彼故。说缘起法令舍恶见於现身中入声闻法或缘觉法或於馀身方能悟入。若有补特伽罗戒见俱坏。彼於圣法亦不成器。如来为益彼故。赞说布施。若有补特伽罗加行意乐戒见不坏而但依止恶友力行。如来为益彼故。赞说十善业道。若有补特伽罗虽复依止善友力行而复愚钝犹如哑羊不能领受善不善法。如来为益彼故。赞说习诵。若为种种贪病所逼。有为种种见趣迷惑。如来为益如是等故。求解脱者为其开示能出生死趣声闻乘四圣谛法。断见论者为其赞说诸缘起法。常见论者为说三界诸有诸趣死此生彼如陶家轮往来无绝无常等法。善男子，如来无有所说名字言说音声空无果者，无不皆为成熟有情。是故一切毁谤如来所说正法。坏诸有情正法眼罪。过诸无间似无间等无量重罪。若有於我为欲利乐一切有情所说正法。谓依声闻乘所说正法或依缘觉乘所说正法或依大乘所说正法诽谤遮止障蔽隐没下至一颂。当知是名谤正法者，亦名毁灭八圣道者，亦名破坏一切有情正法眼者，如是之人既自习行大无利行。亦令一切有情习行大无利行。此人依止无惭愧僧。如是毁谤如来正法复次善男子，有四种僧。何等为四。一者胜义僧。二者世俗僧。三者哑羊僧。四者无惭愧僧。云何名胜义僧。谓佛世尊，若诸菩萨摩诃萨众。其德尊高於一切法得自在者，若独胜觉。若阿罗汉。若不还。若一来。若预流。如是七种补特伽罗。胜义僧摄。若诸有情带在家相。不剃须发不服袈裟。虽不得受一切出家别解脱戒一切羯磨布萨。自恣悉皆遮遣。而有圣法得圣果故胜义僧摄。是名胜义僧。云何名世俗僧。谓剃须发被服袈裟。成就出家别解脱戒。是名世俗僧。云何名哑羊僧。谓不了知根本等罪犯与不犯。不知轻重毁犯种种小随小罪不知发露忏悔所犯。{舂心}愚鲁钝於微小罪不见不畏不依聪明善士而祝不时时间往诣多闻聪明者所亲近承事。亦不数数恭敬请问云何为善云何不善云何有罪云何无罪修何为妙作何为恶。如是一切补特伽罗哑羊僧摄。是名哑羊僧。云何名无惭愧僧。谓若有情为活命故。归依我法而求出家。得出家已於所受持别解脱戒一切毁犯无惭无愧。不见不畏後世苦果。内怀腐败如秽蜗螺贝音狗行常好虚言曾无一实。慳贪嫉妒愚痴憍慢离三胜业。贪著利养恭敬名誉。耽湎六尘好乐氵㸒泆爱欲色声香味触境。如是一切补特伽罗无惭僧摄。毁谤正法是名无惭愧僧。
善男子，胜义僧者，於中或有亦是胜道沙门所摄。言胜道者，谓若能依八支圣道。自度一切烦恼驶流亦令他度。此复云何。谓佛世尊及独胜觉诸阿罗汉。如是三种补特伽罗。已离一切有支眷属。故名胜道。复有菩萨摩诃萨众。不假他缘於一切法智见无障。摄受利乐一切有情。亦名胜道沙门所摄。其胜义僧及世俗僧於中或有亦是示道沙门所摄。若有成就别解脱戒真善异生。乃至具足世间正见。彼由记说变现力故。能广为他宣说开示诸圣道法。当知如是补特伽罗。名最下劣示道沙门。证预流果补特伽罗是名第二。证一来果补特伽罗是名第三。证不还果补特伽罗是名第四。复有菩萨摩诃萨众。是名第五。谓住初地至第十地。乃至安住最後有身。此皆示道沙门所摄。若有成就别解脱戒轨则所行清净具足。此皆命道沙门所摄。以道活命故名命道。复有菩萨摩诃萨众。为欲摄受利益安乐一切有情。具足修行六到彼岸亦名命道。如是胜道示道命道三种沙门。名为世间真实福田。所馀沙门名为污道。虽非真实。亦得堕在福田数中。
若有依止无惭愧僧补特伽罗。於我正法毗奈耶中名为死尸。於清众海应当摈弃非法器故。我於彼人不称大师。彼人於我亦非弟子。有无惭僧不成法器称我为师。於我舍利及我形像深生敬信。於我法僧圣所爱戒亦深敬信。既不自执诸恶邪见。亦不令他执恶邪见。能广为他宣说我法。称扬赞叹不生毁谤。常发正愿随所犯罪数数厌舍。发露忏悔众多业障皆能除灭。当知如是补特伽罗。信敬三宝圣戒力故。胜九十五诸外道众多百千倍。非速能入般涅槃城。转轮圣王尚不能及。况馀杂类一切有情。以是义故如来观察一切有情诸业法受差别相已作如是说。於我法中。剃除须发被袈裟者，我终不听刹帝利等毁辱讁罚。若有毁辱讁罚一切出家之人。所获罪报如前广说。又依我法舍俗出家。剃除须发被赤袈裟。即为一切过去未来现在诸佛慈悲护念。威仪形相所服袈裟。亦为过去未来现在诸佛世尊慈悲守护。是故轻毁剃除须发被赤袈裟出家人者即是轻毁一切过去未来现在诸佛世尊，由是因缘诸有智慧厌怖众苦欣求人天涅槃乐者，不应轻毁舍俗出家剃除须发被袈裟者，有无惭僧毁破禁戒。不成三乘贤圣法器。既自坚执诸恶邪见亦能令他执恶邪见。谓为真善刹帝利真善婆罗门真善宰官真善居士真善沙门真善长者真善茷舍真善戌达罗若男若女说诸世间无父无母乃至无有善业恶业所得果报。无有能得圣道果者，一切诸法不从因生。或有执言色界是常非变坏法。或有执言无色界常非变坏法。或有执言外道所计诸苦行法得究竟净。或有执言唯声闻乘得究竟净非独觉乘亦非大乘。於声闻乘信敬称赞宣说开示。於独觉乘及於大乘。诽谤轻毁障蔽隐没不令流布。或有执言唯独觉乘得究竟净非声闻乘亦非大乘。於独觉乘信敬称赞宣说开示。於声闻乘及於大乘。诽谤轻毁障蔽隐没不令流布。或有执言唯有大乘得究竟净非声闻乘非独觉乘。於大乘法既自生信教他生信。既自恭敬教他恭敬。既自称赞教他称赞。既自书写教他书写。既自读诵教他读诵。既自听受教他听受。既自思惟教他思惟。於他有情若是法器若非法器。皆为广说开示解释微细甚深大乘法义。於声闻乘及独觉乘。诽谤轻毁障蔽隐没不令流布。自不生信障他生信。自不恭敬障他恭敬。自不称赞障他称赞。自不书写障他书写。自不读诵听受思惟。障他读诵听受思惟。不乐广说开示解释三乘法义。或有执言唯修布施得究竟净非戒非忍乃至非慧。或有执言唯修禁戒得究竟净非施非忍乃至非慧。或有执言唯修安忍得究竟净非施非戒乃至非慧。或有执言唯修精进得究竟净非施非戒乃至非慧。或有执言唯修静虑得究竟净非施非戒乃至非慧。或有执言唯修般若得究竟净非施非戒乃至非定。或有执言唯修种种世间所习诸伎艺智得究竟净。或有执言唯修种种投岩赴火自饿等行得究竟净。
善男子，如是破戒恶行刍非法器者，种种诳惑真善法器诸有情等。令执恶见。彼由颠倒诸恶见故。破坏真善刹帝利王乃至真善戌达罗等若男若女所有净信戒闻舍慧。转刹帝利成旃荼罗。乃至茷舍戌达罗等成旃荼罗。此非法器破戒刍并刹帝利旃荼罗等。师及弟子俱断善根。乃至当堕无间地狱。善男子，如人死尸膖胀烂臭。诸来见者皆为臭熏。随所触近烂臭死尸。或与交玩随被臭秽之所熏染。如是真善刹帝利王乃至真善戍达罗等若男若女。随所亲近破戒恶行非法器僧。或与交游或共住止或同事业。随被恶见臭秽熏染。如是如是，令彼真善刹帝利王乃至真善戍达罗等若男若女退失净信戒闻舍慧成旃荼罗师及弟子俱断善根。乃至当堕无间地狱。

[book_title]卷六
△有依行品第四之二
善男子，汝观如是刹帝利等无量有情。亲近如是破戒恶行非法器僧。退失一切所有善法。乃至当堕无间地狱。是故欲得上妙生天涅槃乐者，皆应亲近承事供养胜道沙门谘禀听闻三乘要法或求示道命道沙门。若无如是三道沙门。当於污道沙门中求。虽复戒坏而有正见具足意乐及加行者，应往亲近承事供养谘禀听闻三乘要法。不应亲近承事供养加行意乐及见坏者，彼虽戒坏而无邪见。意乐加行见具足故。应诣其所谘禀听闻声闻乘法独觉乘法及大乘法不应轻毁。於三乘中随意所乐发愿精进随学一乘。於所馀乘不应轻毁。若於三乘随轻毁一下至一颂。不应亲近或与交游或共住止或同事业。若有亲近或与交游或共住止或同事业。俱定当堕无间地狱。善男子，是故若欲於三乘中随依一乘求出生死欣乐安乐厌危苦者，应於如来所说正法或依声闻乘所说正法或依独觉乘所说正法或依大乘所说正法普深信敬勿生谤毁障蔽隐没下至一颂。常应恭敬读诵听闻。应发坚牢正愿求证。谤毁三乘随一法者不应共住下至一宿。不应亲近谘禀听法。若诸有情随於三乘毁谤一乘。或复亲近谤三乘人谘禀听受。由此因缘皆定当堕无间地狱受大苦恼难有出期。何以故善男子，我於过去修菩萨行精勤求证无上智时。或为求请依声闻乘所说正法下至一颂乃至弃舍自身手足血肉皮骨头目髓脑。或为求请依独觉乘所说正法下至一颂。乃至弃舍自身手足血肉皮骨头目髓脑。或为求请依於大乘所说正法下至一颂。乃至弃舍自身手足血肉皮骨头目髓脑。如是勤苦。於三乘中下至求得一颂法已，深生欢喜恭敬受持。如说修行时无暂废。经无量劫修行一切难行苦行。乃证究竟无上智果。复为利益安乐有情。宣说开示三乘正法。以是义故。不应谤毁障蔽隐没下至一颂。常应恭敬读诵听闻。应发坚牢正愿求证善男子，如是三乘出要正法。一切过去未来现在。过克伽沙诸佛同说。大威神力共所护持。为欲拔济一切有情生死大苦。为欲绍隆三宝种姓令不断绝。是故於此三乘正法。应普信敬勿生谤毁障蔽隐没若有谤毁障蔽隐没三乘正法下至一颂。决定当堕无间地狱。
复次善男子，於未来世此佛土中。有刹帝利旃荼罗婆罗门旃荼罗。宰官旃荼罗。居士旃荼罗。沙门旃荼罗。长者旃荼罗。茷舍旃荼罗。戌达罗旃荼罗。若男若女。谄曲愚痴怀聪明慢。其性凶悖懆厉粗獷。不见不畏後世苦果。好行杀生乃至邪见嫉妒慳贪。憎背善友亲近恶友。非是三乘贤圣法器。或少听习声闻乘法便於诸佛共所护持独觉乘法无上乘法。诽谤毁呰障蔽隐没不令流布。或少听习独觉乘法。便於诸佛共所护持声闻乘法无上乘法。诽谤毁呰障蔽隐没不令流布。或少听习无上乘法。便於诸佛共所护持声闻乘法独觉乘法。诽谤毁呰障蔽隐没不令流布。为求名利唱如是言：我是大乘是大乘党。唯乐听习受持大乘不乐声闻独觉乘法。不乐亲近学二乘人。如是诈称大乘人等。由自愚痴憍慢势力。如是谤毁障蔽隐没三乘正法不令流布。憎嫉修学三乘法人。诽谤毁辱令无威势。善男子，一切过去未来现在诸佛世尊及诸菩萨摩诃萨。为欲利乐一切有情。以大悲力护持二事。一者为欲绍隆三宝种姓常令不绝。舍俗出家剃除须发被服袈裟。二者三乘出要四圣谛等相应正法。如是二事。唯佛世尊及大菩萨能善护持。非诸声闻独胜觉等。亦非百千那庾多数大梵天王及天帝释王四大洲转轮王等所能护持。於未来世此佛土中。有刹帝利旃荼罗王。见依我法而得出家剃除须发被袈裟者，方便伺求所犯过失。以种种缘呵骂毁辱或加鞭杖或闭牢狱或夺资具或脱袈裟废令还俗使作种种居家事业。或横驱役或滥摈遣或断饮食或害身命。彼刹帝利旃荼罗王。以己愚痴憍慢势力。毁辱谪罚诸佛菩萨以大悲力共所护持我诸弟子。诽谤毁灭诸佛菩萨以大悲力共所护持我甚深法。於其三世诸佛菩萨共所护持三乘正法。障蔽隐没不令流布。有刹帝利旃荼罗王乃至茷舍戌达罗等旃荼罗人若男若女。愚痴憍慢自号大乘。彼人尚非声闻独觉二乘法器。况是无上大乘法器。为求利养恭敬名誉。诳惑世间愚痴杂类。自言我等是大乘人。谤毁如来二乘正法。如是人等愚痴谄曲憍慢嫉妒慳贪因缘。毁我法眼令速隐灭。彼於三世一切诸佛犯大过罪。亦於三世一切菩萨犯大过罪又於三世一切声闻犯大过罪。不久便当支体废缺遭遇种种重恶疾病彼刹帝利旃荼罗王。乃至茷舍戌达罗等旃荼罗人若男若女。由造恶业起倒见故损断一切所有善根。虽复有时多修施福於未来世当生鬼趣傍生趣中受富乐果而彼身中尚不能起色无色界下劣善根。况当能种声闻独觉及无上乘无功用起一切智智善根种子。又令其舌为病所害於多日夜结舌不言：受诸苦毒痛切难忍。命终定当生於无间大地狱中。是故如来慈悲怜愍一切真善刹帝利王乃至真善戌达罗等若男若女。令得长夜利益安乐。殷勤恳切作如是言：汝等应当於归我法剃除须发被片袈裟出家人所慎勿恼乱讥呵讁罚。於我所说三乘正教慎勿谤毁障蔽隐没。若违我言而故作者，所获罪报如前广说。所以者何。此归我法剃除须发被赤袈裟出家形相。乃是过去未来现在诸佛菩萨大悲神力之所护持。此剃须发被赤袈裟出家威仪。是诸贤圣解脱幢相。亦是一切声闻乘人受用解脱法味幢相。亦是一切独觉乘人受用解脱法味幢相。亦是一切大乘之人受用解脱法味幢相。如来所说三乘正法。亦是三世诸佛菩萨大悲神力之所护持。是诸贤圣解脱依止。亦是一切声闻乘人受用解脱法味依止。亦是一切独觉乘人受用解脱法味依止。亦是一切大乘之人受用解脱法味依止。
善男子，以是义故求解脱者，应当亲近恭敬供养诸归我法剃除须发被赤袈裟出家之人应先信敬声闻乘法。若自听受教他听受。若自读诵教他读诵。若自书写教他书写。若自施与教他施与。若自宣说教他宣说。思惟修行广令流布。如是信敬独觉乘法。若自听受教他听受。若自读诵教他读诵。若自书写教他书写。若自施与教他施与。若自宣说教他宣说。思惟修行广令流布。如是信敬於大乘法。若自听受教他听受。若自读诵教他读诵。若自书写教他书写。若自施与教他施与。若自宣说教他宣说。思惟修行广令流布。若非器者，不应自听勿教他听。乃至广说又应远离一切恶法。应舍恶友应亲善友。应勤修习六到彼岸。应数忏悔一切恶业。应随所宜勤发正愿。若能如是斯有是处。现身得成声闻乘器。或独觉乘种子不退。或复大乘种子不退。是故三乘皆应修学。不应憍傲妄号大乘谤毁声闻独觉乘法。我先唯为大乘法器坚修行者，说如是言唯修大乘能得究竟。是故今昔说不相违。尔时世尊重显此义而说颂曰：
对诸大众前，金刚藏问我。云何劝供养，破戒恶刍。失杜多功德，痴恶见所持。非法器污道，而不听讁罚。
复说从彼闻，三乘微妙法。真解脱良药，趣寂静涅槃。何故馀经言，一大乘解脱。遮学二乘法，今复说三乘。
哀愍诸有情，令舍邪恶业。得利益安乐，愿为说除疑。为益刹帝利，乃至戌达罗。不听恼刍，恐彼染大罪。
剃发被袈裟，诸佛法幢相。诸佛等护持，解脱道之眼。虽破诸律仪，非永遮解脱。能舍诸恶见，当速趣涅槃。
如腐败良药，犹能疗众玻如是破律仪，亦能灭他苦。不听彼刍，在布萨羯磨。许为他说法，俱获福无疑。
若归敬三宝，称我为大师。能弃舍众恶，胜诸外道众。如堕罗刹渚，商众悉惊惶。各执兽一毛，渡海得免难。
如是破戒者，离诸恶邪见。由一信为因，脱烦恼罗刹。由护解脱相，诸佛等护持。不恼破戒僧，能离诸重恶。
诸乐多福人，欣求真解脱。等护器非器，证解脱无难。痴慢号大乘，彼无有智力。尚迷二乘法，况能解大乘。
譬如阙坏眼，不能见众色。如是阙坏信，不能解大乘。无力饮池河，讵能吞大海。不习二乘法，何能学大乘。
先信二乘法，方能信大乘。无信诵大乘，空言无所益。内真怀断见，妄自号大乘。不护三业罪，坏乱我正法。
彼人命终後，定堕无间狱。故应观机说，勿为非器者，憍傲无慈悲，暴恶志下劣。智者应当知，是坏断见者，
非声闻缘觉，亦非大乘器。谄毁谤诸佛，必堕无间狱。持戒乐喧闹，慳法畏苦恶。智者应当了，是名声闻乘。
乐施观生灭，常欣独静处。智者应当了，是名独觉乘。具足诸善根，守护慈悲本。常乐摄利物，是名为大乘。
舍身命护戒，不恼害众生。精进求空法，应知是大乘。心堪忍诸法，善言无祕吝。於法常欣乐，应知是大乘。
法器非法器，利乐心平等。不染诸世法，应知是大乘。是故有智者，普敬说三乘。不恼我僧徒，速成无上觉。
复次善男子，若有真善刹帝利。真善婆罗门。真善宰官。真善居士。真善长者，真善沙门。真善茷舍。真善戌达罗。若男若女。成就十种有依行轮。於现身中速能种殖声闻乘种令不退失。或於现身成声闻乘诸圣法器。非独觉乘大乘圣器。何等为十。一者具足净信。信有一切善恶业果。二者具足惭愧。远离一切恶友恶见。三者安住律仪。远离杀生乃至饮酒。四者安住慈心。远离一切瞋恚忿恼。五者安住悲心。救拔一切羸弱有情。六者安住喜心。远离一切语四恶业。七者安住舍心。远离一切慳贪嫉妒。八者具正归依。远离一切妄执吉凶。终不归依邪神外道。九者具足精进。坚固勇猛修诸善法。十者常乐寂静。思求法义欢悦无倦。善男子，若有真善刹帝利王乃至真善戌达罗等若男若女。成此十种有依行轮。於现身中速能种殖声闻乘种令不退失。或於现身证声闻乘所有圣法。成声闻乘诸圣法器。非证独觉大乘圣法。非成独觉大乘圣器应知此中独觉大乘皆如是说。善男子，如是十种有依行轮。一切声闻独觉菩萨诸佛如来皆同共有。
善男子，复有十种有依行轮不共声闻。唯与独觉菩萨如来皆同共有。若有真善刹帝利王乃至真善戌达罗等若男若女。成此十种有依行轮。於现身中速能种殖独觉乘种令不退失。或於现身证独觉乘所有圣法。成独觉乘诸圣法器。何等为十。一者修行清净身语意业。二者具足惭愧厌患自身。三者於五取蕴深生怖畏。四者见生死河极为难渡。五者常乐寂静离诸愦闹。六者乐阿练若不讥他失。七者守护诸根心常寂定。八者善观缘起审察因果。九者常乐勤修等持静虑。十者於集起法能善除灭。善男子，若有真善刹帝利王乃至真善戌达罗等若男若女。成此十种有依行轮。於现身中速能种殖独觉乘种令不退失。或於现身证独觉乘所有圣法。成独觉乘诸圣法器。善男子，是名一切声闻独觉有依行轮。一切声闻及诸独觉依止此轮。速能超渡三有大海。速能趣入般涅槃城。
善男子，有依行轮。是何句义。言有依者，名有执取有我所依有所摄受有所系属。行谓蕴行界行处行。有系属行。轮谓教授教诫之轮。如转轮王所乘车轮或首行轮。如是一切声闻独觉。依止此轮求涅槃道。故此二种非大乘器。所以者何。由彼依止下劣行故非大乘器。由彼执取自诸蕴行惊怖厌患自求解脱一切忧苦。不求解脱一切有情而修行故非大乘器。由彼依止自诸界行。惊怖厌患自求解脱一切忧苦。不求解脱一切有情。而修行故非大乘器。由彼摄受自诸处行惊怖厌患自求解脱一切忧苦不求解脱一切有情。而修行故非大乘器。由彼系属有系属行於诸有情不乐摄受无有慈悲有系属故非大乘器。由彼观他具受众苦舍而不救但为自身求解脱故非大乘器。由彼自断诸烦恼首不乐断除一切有情诸烦恼首非大乘器。由彼不能驭大乘轮趣菩提故非大乘器。由彼不能随大光轮趣菩提故非大乘器。由彼喜乐独一无侣入涅槃城。而修行故非大乘器。
善男子，有诸众生於声闻乘独觉乘法未作劬劳正勤修学。如是众生根机未熟。根机下劣精进微少。若有为说微妙甚深大乘正法。说听二人俱获大罪。亦为违逆一切诸佛。所以者何。若诸众生於声闻乘独觉乘法。未作劬劳正勤修学。根机未熟根机下劣。精进微少而便听受微妙甚深大乘正法如是众生实是愚痴自谓聪叡。陷断灭边坠颠狂想执无因论。於诸业果生断灭想。拨无一切善作恶作。妄说大乘坏乱我法。非法说法法说非法。实非沙门说是沙门。实是沙门说非沙门。实非毗奈耶说是毗奈耶实是毗奈耶说非毗奈耶。愚痴颠倒憍慢嫉妒朋党之心。於大乘法称赞拥卫令广流布。於声闻乘独觉乘法。谤毁障蔽不令流布。不能如实依声闻乘或独觉乘或无上乘。舍俗出家受具足戒成刍性。亦不如实修集一
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:25:57-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>