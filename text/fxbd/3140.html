<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="礼忏文,礼忏文之二,礼忏文之三,礼忏文全文在线阅读,礼忏文全文在线下载,大玄古籍书库">
<meta name="description" content="礼忏作为一种佛教仪式,是礼拜与忏悔的简称。礼忏文则是记录佛教信徒礼忏仪式的文书。我国传世文献及出土文献中保存有一定数量的礼忏文文献。一，佚名，周辛愿题记，编号二八五四。二，首缺，编号二八五五。三，首尾缺，编号二八五六。_礼忏文_全文在线阅读_礼忏文_全文在线下载_大玄古籍书库">
<title>礼忏文_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">礼忏文</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]4637</span> <br/>
          说明： <span class="inputVal" id="bkdec">礼忏作为一种佛教仪式,是礼拜与忏悔的简称。礼忏文则是记录佛教信徒礼忏仪式的文书。我国传世文献及出土文献中保存有一定数量的礼忏文文献。一，佚名，周辛愿题记，编号二八五四。二，首缺，编号二八五五。三，首尾缺，编号二八五六。</span> <br/>
          封面： <span class="inputVal" id="bkimg">Z_3140.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]礼忏文
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]4637
[book_dec]礼忏作为一种佛教仪式,是礼拜与忏悔的简称。礼忏文则是记录佛教信徒礼忏仪式的文书。我国传世文献及出土文献中保存有一定数量的礼忏文文献。一，佚名，周辛愿题记，编号二八五四。二，首缺，编号二八五五。三，首尾缺，编号二八五六。
[book_img]Z_3140.jpg


[book_title]礼忏文
一切恭敬敬礼常住三宝　是□众□□□□严智香□□□食。愿此香花云变满十方界供养一切佛化并菩萨　无数声闻□□受此香花云。以谓光明台光以无边界无边无量作佛是。供养与供敬一切并诵摩诃般若波罗蜜。如来妙色身世间无以等无比不思议。是故今敬礼如来色。无尽智慧亦复然。一切法常住时□□归敬礼常住三宝叹佛功德。佛有三十二相八十随好。号三界度众生所成佛道。
南无东方须弥灯光明如来十方佛等一切诸佛。
南无毗婆尸如来过去七佛等一切诸佛。
南无普光如来五十三佛等一切诸佛　南无东方善德如来十方无量佛等一切诸佛　南无拘那提如来贤劫千佛等一切诸佛　南无释迦如来三十五佛等一切诸佛　南无东方阿閦如来一万五千佛等一切诸佛　南无保集如来二十五佛等一切诸佛　南无法光明清净开方莲华佛　南无虚空功德清净微众等目端正功德相光明花波头磨琉璃光宝体香最上香供养讫种种庄严敬敬无量无边日月光明愿力庄严变化庄严法界出生障碍王如来　南无豪相日月光明花愿宝莲华坚如金刚身如毗卢遮那无障碍眼圆满十方放光照一切佛叉相王如来　普为上界天先龙凡八部帝主人王师僧父母十方施主及以边法界众生。悉愿断持知障归命忏悔　至心忏悔。一切业障海皆从望相生。若欲忏悔者。端坐观实相。众罪如霜露慧日能消徐。是故应至心勤忏六根罪。忏悔以归命礼三宝　至心发愿　愿我等生生是诸佛世世恒闻解脱者。弘誓平等度众生。必竟造成无上道。发愿以归命礼三宝。
说偈发愿　愿以此功德普及于一切。我等以众生皆共成佛道。
白众等听说黄昏无常偈　西方日以暮。尘劳有微尘。老病死时至。相看不居。念念催年足。犹如少水鱼。劝诸行道众。勤学至无畏。
白众等听说初夜无常偈。烦恼无底生死海无边。度苦船未至。云何乐睡眠。睡眠当觉悟。勿令睡覆心。勇猛勤精进菩提道自然。
敬礼毗卢遮那佛　敬礼卢舍那佛　敬礼释迦牟尼佛　敬礼东方善德佛　敬礼东南方无忧得佛　敬礼南方旃檀佛　敬礼西南方宝胜佛　敬礼西方无量明佛　敬礼西北方花得佛　敬礼北方相得佛　敬礼东北方三胜行佛　敬礼上方广众得佛　敬礼下明得佛　敬礼当来下生弥勒尊佛敬礼过现未来十方三世一切诸佛　敬礼舍利形像无量宝塔　敬礼十二部尊经甚深法藏　敬礼诸大菩萨摩诃萨众　敬礼声闻缘觉一切贤圣一切恭敬为龙八部诸善神王　敬礼常住三宝为过现诸师恒为道首　敬礼常住三宝为帝王圣化无穷　敬礼常住三宝为太子诸王福延万叶　敬礼常住三宝为师僧父母及善知识　敬礼常住三宝为十方施主六度圆满　敬礼常住三宝为受苦众生愿皆离苦　敬礼常住三宝为文路百官恒其禄位　敬礼常住三宝为国土安宁法轮常转　敬礼常住三宝为法界有情　礼佛忏悔至心忏悔十方无量佛所知无不尽。我今悉已前发露回三恶。三三合九种。从三烦恼起。今身若前身有罪皆忏悔。于三恶道中若应受业报愿得。今身常不入恶道。受忏悔已归命礼三宝　至心劝请十方诸如来现在成道者。我请转法轮安乐诸众生。十方一切佛若欲舍受命。我今头命礼劝请令久住。劝请以归命礼三宝　至心随喜所有布施福。持戒修禅惠。从身口意生起来。今所有习学三乘人。具足一乘者。无量人天福众等。皆随喜随命礼三宝　至心回向。我所作福业一切皆和合为度群生故。政回向佛道。罪应如是忏劝请随喜福回向于菩提。回向以归命礼三宝　至心发愿。愿诸众生等悉发菩提心。经心常思念十方一切佛。伏愿诸众生永破诸烦恼。了了见佛姓犹如妙德佛。发愿以归命礼三宝　白众等听说寅朝清净偈。欲救寂灭乐。当学沙门法。衣食支身命。精粗诸众等。今日寅朝清净。各记六念。一切恭敬。自归佛。当愿众生体学大道发无常意。自归依法。当愿众生深入经藏智慧如海。自归僧。当愿众生统理大众一切无碍。愿诸众生三业清净奉持佛教。和南一切贤圣。
显德二年乙卯岁四月二十二日
大玄寺僧辛愿进记

[book_title]礼忏文之二
窥著地两手抱昧□□□□□□□□□□恭莫以散乱等闲心一心专□□□□□□□可是轻处若不止诚殷重□□□□□□□降赴亦不摄授启请亦□□□□□□□□灭却得轻慢罪当须勤□□□□□□□思冷水如病等良药医治而得差□□□弟子某乙等一心归命十方三世尽虚空界诸佛世尊大慈悲父怜念众生不舍本愿不舍慈悲。如是诸佛以于无量无数大劫广行一切难自利利他难行苦行。为我等辈舍头目髓恼血肉身分国城妻子象马车乘金银七宝衣被饮食卧具医药。来求索者悉皆施与。无有吝惜心生欢喜。勇猛精进修行六度。布施持戒忍辱精进禅定智慧方便愿力诸波罗蜜。十二部经甚深正法。初善中善后善。其义深远其语功妙。纯一无杂具足精白梵行之相。从依诸佛清净证智同一觉持之所留立。若有众生受持一四句偈。胜异恒沙身命布施。十力无畏大悲三念四无所畏四无碍解大慈大悲大喜大舍一切神通一切相好一切功德一切智慧一切万行悉皆修学。三乘三藏无漏无为五种净眼六种神通功德智慧已圆满。以归成无上正等菩提三十二相八十种好金刚不坏坚固之身法身常身及以化身。三界六道拔济众生。众圣之王天上天下最尊最贵无能过者无与等者。称天人师大慈悲父。常以方便无量慈悲喜舍度脱一切苦恼众生。令得涅槃久境安乐。若有归依恭敬供养称扬赞叹。若闻其名若睹其形。烧香礼拜旋绕行道。所生功德无量无边。过于须弥深于巨海。等观众生由如一子。普皆平等无有爱憎。与诸众生作出世因。于我等辈有大恩得有大利益。是我等真归依处真善智识真实福田。百千万劫难得待遇。百千万劫赞扬难尽。我等今日深生惭愧深生渴仰深生欢喜深生爱慕深生珍敬深生成贺深生恭敬。愿弟子等所具罪障当得消灭　一遍福母稽请赞叹。诸佛身中功德早以由如何写。一种所具罪障早以消灭。稽请以了至诚忏悔　今对诸佛贤圣前。深自克贵悔过。改往修来。至诚彻到披肝路胆。痛切悲哀悲泣流泪。至诚发露忏悔。所有轻罪重罪悉皆消灭。由如衣服多有垢腻。若欲洗浣入严灰。一洗垢腻俱尽。然将清水再择便得鲜洁之衣。忏悔亦复如是。造罪得罪忏悔罪灭。即是清净功德之身。耸身跪[跳-兆+國]右膝著地。莫左膝著地。合掌当心深生渴仰。
弟子某乙等。合道场人一心。归命十方三世尽空虚界一切诸佛诸大菩萨摩诃萨众。大慈大悲怜愍弟子摄授弟子不舍弟子拥护弟子拔济弟子度脱弟子救度弟子加备弟子饶益弟子接引弟子救济弟子哀愍弟子受弟子。□所佛忏悔。从无始时来乃至今日。身处凡夫具足烦恼。被贪嗔痴无量烦恼覆没三业迷惑三业不善三业。贪嗔嫉妒我慢贡高不仁不义不敬不崇。于父母所不行慈孝。发言应对邪睛努目。令生怨恨令生苦恼。恼乱父母不自觉知。或于兄弟姊妹六亲心无恭顺不行孝义。或于乡闾朋友智识四邻并舍。常相侵欺常相说道常相谤讥。或盗用三宝一切财物。借贷不还。渧叵债负。十恶五逆无间重罪。起大邪见拨无因过。破塔坏寺焚烧经像。谤三乘法言非佛说。障蔽依难凌蔑上下。打骂大小因公约私。造诸罪障破斋破戒。骂辱师僧谤讥贤圣。轻凌道俗身三口四意三□等。身作不善行。行杀盗淫。口作不善行妄言绮语。两舌恶骂。意作不善行贪嗔邪见。常夜常行十不善业。一切罪障无量无边。或于庄园溉灌渎田。损杀虫蚁扑灭蚊虻。□害虮虱。财施法施常生悭惜。不济所须。见人有苦不能相救。不生慈慜不起慈悲。却生庆快。见弟安乐见有胜己不生随喜。乃至嫉妒心行不忍。无慈无悲无惭无愧。心怀惨毒由如虎狼。由如罗刹寺舍往来。践踏污泥饮酒食肉无厌无足。及食五辛及食五辛韭蒜薰秽凡圣。或于市强贪心求利。轻秤小计种种方便劫夺众生。损于平人。恶求多求取人财物不自觉知。杀生无量断大慈悲。偷盗无量弃人财宝。邪行无量污净梵行。妄语无量欺诳一切。贪欲无量心无厌足。两舌无量□乱和合。恶口无量骂辱凡圣。绮语无量喜弄正法。嗔恚无量打骂众生。广造诸罪无量无边。见有修行作诸善业。往来寺舍礼拜三宝。修持斋戒读诵经典。发菩提心行菩萨行。坐禅修道作诸功德。不能相助不能随喜。不能相劝不能赞叹。却为遮障却生谤讥。却相调弄破除众生修出世因。令修行人□害众生人天眼目退菩提心。作大怨家作恶知识。道相牵挽堕三恶道。经无量劫受地狱苦。从地狱出纵得人身。盲聋暗哑诸根不具。或生边地无佛法处。不知礼义不识善恶。共同禽兽生邪见家。广造诸罪还堕地狱。无量大劫难得解脱。是故今日对十方诸佛十二部经诸大菩萨摩诃萨众缘觉声闻罗汉圣僧释梵四王龙天八部冥官业道一切灵只天眼远见天耳远闻他心远知神通诸贤圣前。证知弟子今日今时深生怕怖深生厌离深自觉悟深自改悔深生克责深生惭愧不敢覆藏。从今已往改住修来更不敢造所有罪障。若多若少若轻若重今日今时一念之中一切罪障尽皆消灭。
唯愿十方诸大慈尊证知护念。我今忏悔不复更造。愿我及一切众生速得除灭。无量劫来十恶五逆四重。颠倒谤毁三宝阿阐提罪。复应思惟如是罪性但从虚妄颠倒心起。无有真实而可得者本唯空寂。愿我及一切众生速达心本永灭罪根。忏悔已归命礼三宝。

[book_title]礼忏文之三
身有罪尽忏悔已。归命礼三宝　志心劝请十方佛见在成道者。我请转法轮。安乐诸众生。十方一切佛若欲舍受命。我今投面礼劝请令久住　劝请已归命礼三宝　志心随喜所有布施福。持戒修禅定惠从身口意生。去来今所有习学三乘人具足一乘者无量人天福众等皆随喜。随喜已归命礼三宝　志心回向我所作福业。一切皆和合为度群生故。正回向佛道。罪应如是忏。劝请随喜福回向于菩提。回向已归命礼三宝　志心发愿愿诸众生等悉发菩提心。系心常思念十方一切佛。复愿诸众生永破诸烦恼。了了见佛性由如妙德等。发愿已归命礼三宝。
白众生等听说寅朝清净偈　欲求寂灭乐。当学沙门法。衣食继身命。精粗随众等。今日寅朝清净各记六念。念佛念法念僧念戒念天念施。启佛及法事并依上文。
又黄昏偈　西方日已没。尘劳犹未除。老病死时至。相看不久居。念念催年促。犹如少水鱼。劝诸行道众。修学至无余。
中夜无常偈　众等各各观身处。骨肉巾皮相浮坚。地水火风假成身。四大分散元无主。一函臭肉变成疽。散分烂[火*褱]从灰土。
后夜无常偈　时光千流转。忽至五更初。无常念念至。恒与死王居。劝诸行道众。修学至无余。
六根忏　我等自从无量劫恒被六贼欺。居一相之中而共生分别。眼根常爱色。耳分别音声。鼻惑著余香。舌镇贪诸味。身常乐受触。意相遍攀缘。犹斯颠倒心固。沈轮生死海。忏悔已归命礼三　愿我等从今日乃至证菩提。六贼恒为成六通。三毒变为三解脱。同一真如平等惺。不舍生死证涅槃。恒于六趣济群生。共证如来无上道。
志心发愿　愿我眼根常见佛。愿耳恒闻说法声。愿鼻不嗅一余香。愿口常诵波罗蜜。愿身不染诸邪境。愿意不攀有相缘。愿心能除烦恼贼。愿我恒到涅槃城。我愿众生尽成佛。我愿普证涅槃因。发愿已归命礼三宝　众生无边誓愿度。烦恼无边誓愿断。法门无尽誓愿学。无上佛道誓愿成。
听说知时无常偈　色情若不住。草动染诸尘。随缘遍六趣。刹那不系停。知身如电影。悟趣若浮云。了知心本净。回愿入真门。

        </div>
      </div>
    </div>
  </div>
</div>
<!--update:2025-08-30 09:31:43-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>