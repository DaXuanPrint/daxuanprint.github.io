<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说智光灭一切业障陀罗尼经,智光灭一切业障陀罗尼经全文在线阅读,智光灭一切业障陀罗尼经全文在线下载,大玄古籍书库">
<meta name="description" content="宋北印土沙门施护译，佛在日月天子宫，说佛菩萨名，及咒。普贤菩萨言，二十一日六时持诵，至心忏悔，能破坏阿毗地狱。复说一咒以拥护之。_智光灭一切业障陀罗尼经_全文在线阅读_智光灭一切业障陀罗尼经_全文在线下载_大玄古籍书库">
<title>智光灭一切业障陀罗尼经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">智光灭一切业障陀罗尼经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2081</span> <br/>
          说明： <span class="inputVal" id="bkdec">宋北印土沙门施护译，佛在日月天子宫，说佛菩萨名，及咒。普贤菩萨言，二十一日六时持诵，至心忏悔，能破坏阿毗地狱。复说一咒以拥护之。</span> <br/>
          封面： <span class="inputVal" id="bkimg">Z_2442.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]智光灭一切业障陀罗尼经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2081
[book_dec]宋北印土沙门施护译，佛在日月天子宫，说佛菩萨名，及咒。普贤菩萨言，二十一日六时持诵，至心忏悔，能破坏阿毗地狱。复说一咒以拥护之。
[book_img]Z_2442.jpg


[book_title]佛说智光灭一切业障陀罗尼经
西天译经三藏朝散大夫试鸿胪卿传法大师臣施护奉　诏译
如是我闻。一时世尊在日月天子宫。复有智光如来真实如来金光聚如来。甚深声王如来忿怒如来宝月如来。及普贤菩萨摩诃萨妙吉祥菩萨摩诃萨。持地王菩萨摩诃萨金刚手菩萨摩诃萨。与如是等诸佛菩萨摩诃萨俱。
尔时世尊。与诸如来及菩萨摩诃萨等。于彼宫内胜幡楼阁中。各各于坐阎浮檀金宝庄严师子之座。巍巍堂堂由如金山威光晃然互相照耀。
尔时宫主日月天子。见是诸佛及大菩萨。威德炽盛超过诸天。生希有心欢喜踊跃。住立佛前内自思惟。今此诸佛及大菩萨。乃是一切众生界灯。必能照破诸恶黑暗。云何令我复得陀罗尼变化智。生于十方如彼威德。当与一切众生而作照明。是时如来及诸佛菩萨摩诃萨等。咸悉知彼宫主天子心之所念。
尔时世尊谓宫主日月天子言天子汝可谛听我今为汝说佛菩萨名及陀罗尼。是时宫主日月天子受教而听。即说佛菩萨名曰　曩谟智光如来曩谟真实如来。曩谟金光聚如来曩谟甚深声王如来。曩谟我释迦牟尼如来。曩谟忿怒如来曩谟宝月如来。曩谟普贤菩萨摩诃萨曩谟妙吉祥菩萨摩诃萨。曩谟持地王菩萨摩诃萨曩谟金刚手菩萨摩诃萨。复说陀罗尼曰。
怛你也(二合)他(引一)三野体难作刍那那作刍钵啰(二合)婆度啰弥(引)蹉迦啰(二)伊伊体探娑酥啰那娑酥啰那(三)阿他娑伊蹉娑(四)吠(引)啰吠(引)罗(引五)波里拏(引)摩左噜没哩底(二合)你(六)阿嚩尼阿啰尼(七)迦罗(引)波尼(引)迦罗(引)波尼(引八)睹噜度细睹噜度细(九)睹哩吐(二合)噜度细(十)啰(引)逊底逊底(十一)闭哩闭哩(十二)度噜度噜度噜度噜(十三)迦(引)罗迦(引)罗(十四)娑蹉(引)酥娑蹉酥(十五)诣罗诣罗(十六)诣罗(引)波野诣罗(引)波野(十七)贺酥噜贺酥噜(十八)驮酥逊度逊部细蹉酥阿他娑(引)波你惹野噜哩(引)他酥哩(引)枳啰(十九)虞哩摩(二合)虞哩摩(二合二十)虞哩摩(二合)播尼计(引)鲁计(引)鲁(二十一)计(引)罗(引)播尼迦啰迦(二合引)哩(引二十二)楞度祢(引)度噜祢(引二十三)摩贺(引)度噜祢(引二十四)迦啰迦啰(二十五)枳哩枳哩(二十六)尾普细尾普细(二十七)度酥度酥(二十八)贺酥贺酥(二十九)贺娑播尼娑嚩(二合引)贺(引三十)
尔时世尊说是陀罗尼已。彼普贤菩萨摩诃萨。告宫主日月天子言。天子此陀罗尼乃是过去八十八俱胝诸佛同共宣说。如来大慈大悲。为欲拥护利益一切众生今复宣说。天子此陀罗尼。微妙希有难值难闻。譬如优昙钵花希有难见。又如如来出现世间希有难值。此陀罗尼亦复如是。天子若佛灭后正法灭时。或有众生造五逆罪。必当堕于阿鼻地狱。是人若得值遇此陀罗尼。能净身心勇猛坚固。于二十一昼夜。昼三时夜三时。心心相续无令间断。念此陀罗尼章句志心忏悔者。是人无间之业灭尽无余。天子又复是人以此陀罗尼章句威德力故。可使阿鼻地狱破为百分。乃至无有遗余。复令是中罪业众生亦得解脱。各各生于南阎浮提悉得人身复得闻知。此是诸佛菩萨。以陀罗尼功德之力救拔于我。何况持诵之人自身业耶。
尔时普贤菩萨。复谓宫主日月天子言。天子我亦为欲利益安乐一切众生。末世之时持诵此陀罗尼者。亦说陀罗尼而为拥护。当令一切人非人等无能恼乱故。即说陀罗尼曰。
怛你也(二合)他(引一)度曩致摩贺(引)度曩致(二)酥噜酥噜娑嚩(二合引)贺(引三)戌羯啰(二合)尾戌驮你驮啰娑嚩(二合引)贺(引四)祖度瑟钵啰(二合)祢闭睹噜娑嚩(二合引)贺(引五)钵纳摩(二合)么(引)隶你(六)萨怛也(二合)罗帝(引)酥没啰(二合)帝(引七)酥多闭阿钵啰(二合)底贺没弟(八)酥噜酥噜娑嚩(二合)贺(引九)驮啰驮啰(十)驮啰焰底曳(引)娑嚩(二合引)贺(引十一)啰乞叉(二合引)哩尔(二合引)帝(引十二)度波波哩迦哩(引十三)左跓噜跓噜娑嚩(二合引)贺(引十四)驮(引)啰驮(引)啰摩贺(引)驮(引)啰尼寅(二合)底曳(引)娑嚩(二合引)贺(引十五)酥啰帝(引)酥没啰(二合)帝(引十六)阿钵啰(二合)底贺多没弟(十七)驮啰驮啰驮邻底曳(引)娑嚩(二合引)贺(引十八)曩谟(引)婆誐嚩帝(引十九)惹拏(二合)曩啰迦(二合引)野怛他(引)誐哆野悉殿睹弭(引)满怛啰(二合)播那(引)娑嚩(二合引)贺(引二十)
尔时日月天子。闻佛世尊及普贤菩萨摩诃萨。说是佛菩萨名及陀罗尼已。心中所疑皆悉除断。发菩提心誓不退转欢喜踊跃作礼而退。
佛说智光灭一切业障陀罗尼经

        </div>
      </div>
    </div>
  </div>
</div>
<!--update:2025-08-30 09:29:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>