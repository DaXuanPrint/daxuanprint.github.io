<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说观自在菩萨母陀罗尼经,观自在菩萨母陀罗尼经全文在线阅读,观自在菩萨母陀罗尼经全文在线下载,大玄古籍书库">
<meta name="description" content="一卷，宋法贤译。佛在广严城，普贤菩萨说此咒。_观自在菩萨母陀罗尼经_全文在线阅读_观自在菩萨母陀罗尼经_全文在线下载_大玄古籍书库">
<title>观自在菩萨母陀罗尼经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">观自在菩萨母陀罗尼经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1637</span> <br/>
          说明： <span class="inputVal" id="bkdec">一卷，宋法贤译。佛在广严城，普贤菩萨说此咒。</span> <br/>
          封面： <span class="inputVal" id="bkimg">Z_3679.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]观自在菩萨母陀罗尼经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1637
[book_dec]一卷，宋法贤译。佛在广严城，普贤菩萨说此咒。
[book_img]Z_3679.jpg


[book_title]佛说观自在菩萨母陀罗尼经
西天译经三藏朝散大夫试光禄卿明教大师臣法贤奉　诏译
如是我闻。一时佛在广严城。与大比丘众舍利子等五百人俱。复有慈氏等大菩萨众。恭敬围绕敷座而坐。尔时会中有一菩萨名曰普贤。从座而起诣世尊前。偏袒右肩右膝著地。合掌向佛白言世尊。有观自在菩萨母陀罗尼大明章句。乃是过去现在未来诸佛世尊随喜宣说。我佛世尊为菩萨时。为求正等正觉利益众生故。亦曾宣说此陀罗尼。又复此陀罗尼。与求菩萨善男子善女人为父为母。亦如孤独而得依怙。无主宰者当得主宰。彼陀罗尼若人读诵得已受持者。一切罪业悉得消灭。一切行愿皆得圆满。乃至修诸大明亦获成就。
佛告普贤菩萨言。诚如汝说。我念往昔。为菩萨时。为求正等正觉。度如誐鹅沙数无量无边世界。彼有佛土名苏珂嚩帝。彼土有佛号无量寿如来应供正等正觉。是无量寿佛于今现在。常说妙法利益众生。我于彼会为婆罗门名自在光。我时已得证发光地。于彼会中已曾宣说此观自在菩萨母陀罗尼。当与百千那由他无量无边众生作大利益。时在会中一切大众。闻是陀罗尼已。有罪业者皆悉消灭。未得宿命智者获宿命智。
尔时世尊复告普贤菩萨言。汝为利益当来末法五浊恶世。百千俱胝无量无边。造无间业罪恶众生得罪消灭。令孤独者有依怙故。欲随喜宣说观自在菩萨母陀罗尼。善哉善哉汝可宣说。普贤菩萨蒙佛许已。即说观自在菩萨母陀罗尼曰。
那谟(引)婆誐嚩帝阿弥多(引)婆(引)野(一)怛他(引)誐多(引)野(二)阿啰曷(二合)帝三藐三没驮(引)野(三)曩谟阿(引)哩野(二合引)嚩路吉帝说啰(引)野(四)冒地萨埵(引)野(引)摩贺(引)萨埵野(引五)摩贺(引)迦(引)噜尼迦(引)野(引六)帝毗喻(二合)曩莫塞讫哩(三合)埵(七)伊[牟*含](切身)阿(引)哩野(二合引)嚩路吉帝说啰摩旦(引八)摩贺(引)陀啰尼满怛啰(二合)钵那(引)你(九)三钵啰(二合)嚩叉也(二合)弥伊弥(引)尾[寧*也](切身)三蜜哩(二合)殿睹(十)怛[寧*也]他(引十一)伊弥(十二)弥[口*(隸-木+士)](引十三)唧[口*(隸-木+士)](引十四)弥[口*(隸-木+士)](引十五)昆多罗(十六)昆多[口*(隸-木+士)](引十七)尸哩(引十八)尸尸哩(引十九)藕哩(二十)誐埵(引)哩(二十一)摩登拟(二十二)补葛西(二十三)葛吒(引)野(二十四)摩贺(引)尾[寧*也](二十五)昏怛摩(引)[口*(隸-木+士)][寧*頁](二十六)唧[口*(隸-木+士)](二十七)[寧*頁]唧[口*(隸-木+士)](引二十八)虞呬也(二合二十九)搔藐捺哩舍你(引三十)捺哩伽(二合)摩(引)曩摩(引)你(三十一)阿(引)哩野(二合引)诺叱拏普[口*爾](仁际切三十二)萨哩嚩(二合)尾[寧*也](引)难(引)钵啰(二合)尾设也(二合)弥(三十三)萨哩嚩(二合)[寧*也](引)你(引)弥(引)说哩莎(引)贺(引三十四)
尔时普贤菩萨说是陀罗尼已。白佛言世尊。若复有人至心受持。所有罪业悉皆消灭。于一切怖畏时常得拥护。若有行人欲求见我及诸成就者。当加精进心不间断。一日三时专注持诵。至满七日我愍是人为现本身。又复行人如是专注。心不间断默念一月。当得观自在菩萨出现本身施所求愿。乃至得见无量寿佛。多闻增长证宿命智。所生之处不离佛法具大富贵。乃至获得不退转地。
佛说是经已。普贤菩萨摩诃萨及诸菩萨声闻等。一切会众闻佛所说。皆大欢喜信受奉行。
佛说观自在菩萨母陀罗尼经

        </div>
      </div>
    </div>
  </div>
</div>
<!--update:2025-08-30 09:33:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>