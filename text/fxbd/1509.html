<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大方广佛华严经入法界品全文,大方广佛华严经入法界品全文在线阅读,大方广佛华严经入法界品全文在线下载,大玄古籍书库">
<meta name="description" content="全一卷。又称大方广佛华严经续入法界品、续入法界品、华严经入法界品。唐代地婆诃罗译。今收于大正藏第十册。依华严探玄记卷一载，本书系针对晋译六十华严经入法界品中（卷五十七后半）摩耶夫人以下至弥勒菩萨之前，所缺欠之八、九纸之经文，予以补充之作，为根据新梵本翻译之传世经典。内容叙述善财童子求访有德童女等九人之经过。即善财依摩耶夫人之劝，往见正念王之童女天主光、善知众艺、贤胜、坚固解脱、妙月、无胜军、尸毗最胜等善知识，后至妙意花门城之童子德生与童女有德之处，二人以不可思议之善根力，令善财童子之身柔软光滑。_大方广佛华严经入法界品_全文在线阅读_大方广佛华严经入法界品_全文在线下载_大玄古籍书库">
<title>大方广佛华严经入法界品_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方广佛华严经入法界品</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]4670</span> <br/>
          说明： <span class="inputVal" id="bkdec">全一卷。又称大方广佛华严经续入法界品、续入法界品、华严经入法界品。唐代地婆诃罗译。今收于大正藏第十册。依华严探玄记卷一载，本书系针对晋译六十华严经入法界品中（卷五十七后半）摩耶夫人以下至弥勒菩萨之前，所缺欠之八、九纸之经文，予以补充之作，为根据新梵本翻译之传世经典。内容叙述善财童子求访有德童女等九人之经过。即善财依摩耶夫人之劝，往见正念王之童女天主光、善知众艺、贤胜、坚固解脱、妙月、无胜军、尸毗最胜等善知识，后至妙意花门城之童子德生与童女有德之处，二人以不可思议之善根力，令善财童子之身柔软光滑。</span> <br/>
          封面： <span class="inputVal" id="bkimg">Z_1509.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方广佛华严经入法界品
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]4670
[book_dec]全一卷。又称大方广佛华严经续入法界品、续入法界品、华严经入法界品。唐代地婆诃罗译。今收于大正藏第十册。依华严探玄记卷一载，本书系针对晋译六十华严经入法界品中（卷五十七后半）摩耶夫人以下至弥勒菩萨之前，所缺欠之八、九纸之经文，予以补充之作，为根据新梵本翻译之传世经典。内容叙述善财童子求访有德童女等九人之经过。即善财依摩耶夫人之劝，往见正念王之童女天主光、善知众艺、贤胜、坚固解脱、妙月、无胜军、尸毗最胜等善知识，后至妙意花门城之童子德生与童女有德之处，二人以不可思议之善根力，令善财童子之身柔软光滑。
[book_img]Z_1509.jpg


[book_title]大方广佛华严经入法界品全文
唐天竺三藏地婆诃罗译
尔时，摩耶夫人。复告善财童子言：善男子，於此世界三十三天。有王名正念。王有童女。名天主光。汝诣彼问。云何菩萨学菩萨行。修菩萨道。时善财童子，敬受其教。头面作礼。绕无数匝。恋慕瞻仰。卻行而退。遂往天宫。见彼童女。礼足围绕。合掌前祝白言圣者，我已先发阿耨多罗三藐三菩提心。而未知菩萨云何。
学菩萨行。修菩萨道。我闻圣者，善能诱诲。愿为我说。天女答言：善男子，我得菩萨解脱。名无碍念清净庄严。善男子，我念过去。有最胜劫。名青莲华。我於彼劫中。供养恒河沙等诸佛如来。彼诸如来。从初出家。我皆瞻奉。守护供养。造僧伽蓝。营办什物。又彼诸佛。从为菩萨住母胎时。诞生之时，行七步时。大师子吼时。住童子位。在宫中时。向菩提树。成正觉时。转正法轮。现佛神变。教化调伏众生之时，如是一切诸所作事。从初发心。乃至法荆我皆明忆无有遗馀。常现在前念持不忘。又忆念过去。劫名善地。我於彼供养十恒河沙等诸佛如来。又过去劫。名为妙德。我於彼供养一佛世界微尘等诸佛如来。又劫名无所得。我於彼供养八十四亿百千那由他诸佛如来。又劫名善光。我於彼供养阎浮提微尘等诸佛如来。又劫名无量光。我於彼供养二十恒河沙等诸佛如来。又劫名精进德。我於彼供养一恒河沙等诸佛如来。又劫名善悲。我於彼供养八十恒河沙等诸佛如来。又劫名胜游。我於彼供养六十恒河沙等诸佛如来。又劫名妙月。我於彼供养七十恒河沙等诸佛如来。善男子，如是忆念恒河沙劫。我常不舍诸佛如来应正等觉。从彼一切诸如来所。闻此无碍念清净庄严菩萨解脱。受持修行恒不间断。随顺趣入。如是先劫所有如来。从初菩萨。乃至法荆一切神变。我以净严解脱之力皆随忆念明了现前。持而顺行曾无懈废。善男子，我唯知此无碍念清净解脱。如诸菩萨摩诃萨。出生死夜。朗然明彻。永离痴冥。未尝惛寐。心无诸盖。身行轻安。於诸法性。清净觉了。成就十力开悟群生。而我云何能知能说彼功德行。善男子，迦毗罗城。有童子师名曰遍友。汝诣彼问。云何菩萨学菩萨行。修菩萨道。时善财童子，以闻法故。身心喜悦。不思议善根。流派增广。头面敬礼天主光足。绕无数匝。恋仰辞去。从天宫下。渐向彼城。至遍友所。礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。遍友答言：善男子，此有童子名善知众艺。学菩萨字智。汝可问之。当为汝说。
尔时善财即至其所。头顶礼敬。於一面立。白言圣者，我已先发阿耨多罗三藐三菩提心。而未知菩萨。云何学菩萨行。修菩萨道。我闻圣者，善能诱诲。愿为我说。时彼童子，告善财言：善男子，我得菩萨解脱。名善知众艺。我恒唱持。入此解脱根本之字。唱阿字时。入般若波罗蜜门。名菩萨威德各别境界。唱罗字时。入般若波罗蜜门。名平等一味最上无边。唱波字时。入般若波罗蜜门。名法界无异相。唱者字时。入般若波罗蜜门。名普轮断差别。唱多字时。入般若波罗蜜门。名得无依无上。唱逻字时。入般若波罗蜜门。名离依止无垢。唱荼（徒假反）字时。入般若波罗蜜门。名不退转之行。唱婆字时。入般若波罗蜜门。名金刚常唱荼字时。入般若波罗蜜门。名曰普轮。唱沙字时。入般若波罗蜜门。名为海藏。唱他字时。入般若波罗蜜门。名普生安祝唱那字时入般若波罗蜜门。名圆满光。唱耶字时入般若波罗蜜门。名差别积聚。唱史吒字时。入般若波罗蜜门。名普光明息诸烦恼。唱迦字时。入般若波罗蜜门。名差别一味。唱婆字时。入般若波罗蜜门。名霈然法雨。唱摩字时。入般若波罗蜜门。名大流湍激众峰齐峙。唱伽字时。入般若波罗蜜门。名普上安立。唱娑他字时。入般若波罗蜜门。名真如藏遍平等。唱社字时。入般若波罗蜜门。名入世间海清净。唱室者字时。入般若波罗蜜门。名一切诸佛正念庄严。唱陀字时。入般若波罗蜜门。名观察圆满法聚。唱奢字时。入般若波罗蜜门。名一切诸佛教授轮光。唱佉字时。入般若波罗蜜门。名净修因地现前智藏。唱叉字时。入般若波罗蜜门。名息诸业海藏蕴。唱娑多字时。入般若波罗蜜门。名蠲诸惑障开净光明。唱壤字时。入般若波罗蜜门。名作世间了悟因。唱颇字时。入般若波罗蜜门。名智慧轮断生死。唱婆字时。入般若波罗蜜门。名一切宫殿具足庄严。唱车字时。入般若波罗蜜门。名修行戒藏各别圆满。唱娑摩字时。入般若波罗蜜门。名随十方现见诸佛。唱诃婆字时。入般若波罗蜜门。名观察一切无缘众生方便摄受令生海藏。唱诃字时。入般若波罗蜜门。名修行趣入一切功德海。唱伽字时。入般若波罗蜜门。名持一切法雲坚固海藏。唱吒字时。入般若波罗蜜门。名十方诸佛随愿现前。唱字时。入般若波罗蜜门。名不动字轮聚集诸亿字。唱娑颇字时。入般若波罗蜜门。名化众生究竟处。唱娑迦字时。入般若波罗蜜门。名诸地满足无著无碍解光明轮遍照。唱阇字时。入般若波罗蜜门。名宣说一切佛法境界。唱多娑字时。入般若波罗蜜门。名一切虚空法雷遍吼。唱侘（耻加反）字时。入般若波罗蜜门。名晓诸迷识无我明灯。唱陀字时。入般若波罗蜜门。名一切法轮出生之藏。善男子，我唱如是入诸解脱根本字时。此四十二般若波罗蜜门为首。入无量无数般若波罗蜜门。善男子，我唯知此善知众艺菩萨解脱。如诸菩萨摩诃萨。能於一切世出世间善巧之法。以智通达到於彼岸。殊方异艺咸综无遗。文字算数蕴其深解。医药咒术善疗众玻有诸众生。鬼魅所持。怨憎咒诅。恶星变怪。死尸奔逐。颠痫羸瘦。种种诸疾。咸能救之。使得痊愈。又善别知金玉珠贝。珊瑚琉璃。摩尼车磲鸡萨罗等。一切宝藏出生之处。品类不同。价直多少。村营乡邑。大小都城。宫殿苑园。岩泉薮泽。凡是一切人众所居。菩萨咸能随方摄护。又善观察天文地理。人相吉凶。鸟兽音声。雲霞气候。年榖丰俭。国土安危。如是世间所有技艺。莫不该练尽其源本。又能分别出世之法。正名辩义。观察体相。随顺修行。智入其中。无疑无碍。无愚暗无顽钝。无忧恼无沈没。无不现证。而我云何能知能说彼功德行。善男子，此摩竭提国有一聚落。彼中有城名婆咀那。有优婆夷号曰贤胜。汝诣彼问。云何菩萨学菩萨行。修菩萨道。时善财童子，头面敬礼众艺之足。绕无数匝。恋仰辞去。向聚落城。至贤胜所礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。贤胜答言：善男子，我得菩萨法门。名无依处道常既自开解。复为人说。又得无尽三昧。非彼三昧。法有尽无荆以能出生一切智性眼无尽故。又能出生一切智性耳无尽故。又能出生一切智性鼻无尽故。又能出生一切智性舌无尽故。又能出生一切智性身无尽故。又能出生一切智性意无尽故。又能出生一切智性种种慧明无荆故又能出生一切智性周遍神通无尽故。又能出生一切智性如海波涛无量功德皆无尽故。又能出生一切智性遍世间光无尽故。善男子，我唯知此无依处道场法门。如诸菩萨摩诃萨一切无著功德行。而我云何尽能知说。善男子，南方有城名为沷田。彼有长者名坚固解脱。汝可往问。云何菩萨学菩萨行。修菩萨道。尔时善财。礼贤胜足。绕无数匝。恋慕瞻仰。辞退南行。到於彼城。诣长者所。礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。长者答言：善男子，我得菩萨解脱。名无著清净念。我自得是解脱已来。法愿充满。於十方佛所。无复悕求。善男子，我唯知此净念解脱。如诸菩萨摩诃萨。获无所畏大师子吼安住高广福慧之聚。而我云何能知能说彼功德行。善男子，即此城中。有一长者名为妙月。其长者宅常有光明。汝诣彼问。云何菩萨学菩萨行。修菩萨道。时善财童子，礼坚固足。绕无数匝。辞退而行。向妙月所。礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。妙月答言：善男子，我得菩萨解脱。名净智光明。善男子，我唯知此智光解脱。如诸菩萨摩诃萨证得无量解脱法门。而我云何能知能说彼功德行。善男子，於此南方。有城名出生。彼有长者名无胜军。汝诣彼问。云何菩萨学菩萨行。修菩萨道。是时善财。礼妙月足。绕无数匝。恋仰辞去。渐向彼城。至长者所。礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。长者答言：善男子，我得菩萨解脱。名无尽相。我以证此菩萨解脱。见无量佛。得无尽藏。善男子，我唯知此无尽相解脱。如诸菩萨摩诃萨。得无限智无碍辩才。而我云何能知能说彼功德行。善男子，於此城南。有一聚落。名之为法。彼聚落中有婆罗门。名尸毗最胜。汝诣彼问。云何菩萨学菩萨行。修菩萨道。时善财童子，礼无胜军足。绕无数匝。恋仰辞去。渐次南行。诣彼聚落。见尸毗最胜。礼足围绕。合掌恭敬。於一面立。白言圣者，我已先发阿耨多罗三藐三菩提心。而未知菩萨云何学菩萨行。修菩萨道。我闻圣者，善能诱诲。愿为我说。婆罗门答言：善男子，我得菩萨法门。名诚愿语。过去现在未来菩萨。以是语故。乃至於阿耨多罗三藐三菩提。无有退转。无已退无现退无当退。善男子，我以住於诚愿语故。随意所作莫不成满。善男子，我唯知此诚语法门。如诸菩萨摩诃萨。与诚愿语行止无违。言必以诚未曾虚妄。无量功德因之出生。而我云何。能知能说。善男子，於此南方有城。名妙意花门。彼有童子名曰德生。复有童女名为有德。汝诣彼问。云何菩萨学菩萨行。修菩萨道。时善财童子，於法尊重。礼婆罗门足。绕无数匝。恋仰而去。渐次南行。至於彼城。见童子童女。顶礼其足。围绕毕已，於前合掌。而作是言：圣者，我已先发阿耨多罗三藐三菩提心。而未知菩萨云何学菩萨行。修菩萨道。唯愿慈哀。为我宣说。时童子童女告善财言：善男子，我等证得菩萨解脱。名为幻祝以斯净智。观诸世间皆幻祝因缘生故。一切众生皆幻祝业烦恼所起故。一切法皆幻祝无明有爱等展转缘生故。一切三界皆幻祝颠倒智所生故。一切众生生灭生老死忧悲苦恼皆幻祝虚妄分别所生故。一切国土皆幻祝想倒心倒见倒无明所现故。一切声闻辟支佛。皆幻祝智断分别所成故。一切菩萨皆幻祝能自调伏教化众生殊胜智心及诸行愿之所成故。一切菩萨众会变化调伏诸所施为皆幻祝愿及智所摄成故。善男子，幻境自性不可思议。善男子，我等二人。但能知此菩萨解脱。如诸菩萨摩诃萨。善入无边诸事幻网。彼功德行。我等云何能知能说。时童子童女。说自解脱已，诸善根力不思议故。令善财身。柔软光泽。

        </div>
      </div>
    </div>
  </div>
</div>
<!--update:2025-08-30 09:26:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>