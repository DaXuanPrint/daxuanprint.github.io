<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷上,卷下,分别缘起初胜法门经全文在线阅读,分别缘起初胜法门经全文在线下载,大玄古籍书库">
<meta name="description" content="二卷，唐玄奘译。明以十一种殊胜之事故，于十二缘起之。初说无明支。一所缘殊胜，二行相殊胜，三因缘殊胜，四等起殊胜，五转异殊胜，六邪行殊胜，七相状殊胜，八作业殊胜，九障碍殊胜，十随缚殊胜，十一对治殊胜也。_分别缘起初胜法门经_全文在线阅读_分别缘起初胜法门经_全文在线下载_大玄古籍书库">
<title>分别缘起初胜法门经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">分别缘起初胜法门经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]10782</span> <br/>
          说明： <span class="inputVal" id="bkdec">二卷，唐玄奘译。明以十一种殊胜之事故，于十二缘起之。初说无明支。一所缘殊胜，二行相殊胜，三因缘殊胜，四等起殊胜，五转异殊胜，六邪行殊胜，七相状殊胜，八作业殊胜，九障碍殊胜，十随缚殊胜，十一对治殊胜也。</span> <br/>
          封面： <span class="inputVal" id="bkimg">Z_731.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]分别缘起初胜法门经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]10782
[book_dec]二卷，唐玄奘译。明以十一种殊胜之事故，于十二缘起之。初说无明支。一所缘殊胜，二行相殊胜，三因缘殊胜，四等起殊胜，五转异殊胜，六邪行殊胜，七相状殊胜，八作业殊胜，九障碍殊胜，十随缚殊胜，十一对治殊胜也。
[book_img]Z_731.jpg


[book_title]卷上
如是我闻，一时薄伽梵。在室罗筏住誓多林给孤独园。时有众多大刍众。在安適堂同集会坐。作如是类往复谈论。言诸大德。世尊曾以无量异门。说十二分甚深缘起。於彼最初宣说无明。以为缘性。何因缘故。一切烦恼诸行缘中。唯说无明以为缘性。於此无明见何殊胜。由是因缘便兴诤论。于时世尊，游於天祝以超过人清净天耳。闻如是事。於日晚时从宴坐起。诣安適堂在大众前。敷如常座结加趺坐。以清美音告诸大众。汝等何故集此堂中。而兴诤论。汝等今者，为何所论於此集会。时诸大众白言：世尊，我等集此。作如是类往复谈论。言诸大德。世尊曾以无量异门。说十二分甚深缘起。於彼最初。宣说无明以为缘性。何因缘故。一切烦恼诸行缘中。唯说无明以为缘性。於此无明见何殊胜。世尊，我等由是因缘便兴诤论。我等今者为论是事於此集会。作是语已，
尔时世尊告彼大众。我有如是分别缘起初胜法门。汝应谛听极善作意。当为汝说。云何名为分别缘起初胜法门谓十一种殊胜事故。於缘起初。宣说无明以为缘性。何等十一。谓所缘殊胜。行相殊胜。因缘殊胜。等起殊胜。转异殊胜。邪行殊胜。相状殊胜。作业殊胜。障碍殊胜。随缚殊胜。对治殊胜尔时众中有一刍。从座而起偏袒右肩。合掌礼佛。白言世尊，云何无明所缘殊胜。世尊告曰：无明所缘。即是一切若因若果。有众过患诸杂染品。及以一切若因若果。有众功德诸清净品。是名无明所缘殊胜。
复言世尊，云何无明行相殊胜。世尊告曰：如是无明隐覆真实显现虚妄。以为行相。是名无明行相殊胜。
复言世尊，云何无明因缘殊胜。世尊告曰：如是无明。普於一切烦恼杂染诸业杂染诸生杂染。能作因缘根本依处。云何一切烦恼杂染。谓略有三烦恼品类。普摄一切烦恼杂染。谓无知烦恼。犹预烦恼。颠倒烦恼。云何一切诸业杂染。谓略有三自相差别身语意业及三障碍对治差别。谓福非福及不动业。普摄一切诸业杂染。云何一切诸生杂染。谓略有三依止三受。谓乐及苦不苦不乐。所起三苦。坏苦苦苦及以行苦。普摄一切诸生杂染。云何无明普於一切烦恼杂染诸业杂染诸生杂染。能作因缘根本依处。谓於诸谛有二种愚。能令一切烦恼杂染。未生而生生已增广。及令一切诸业杂染。未生而生生已积集。亦令一切诸生杂染。未生而生生已不转。是故我说如是无明。普於一切烦恼杂染诸业杂染诸生杂染。能作因缘根本依处。是名无明因缘殊胜。
复言世尊，云何无明等起殊胜。世尊告曰：谓此无明。或愚当来苦谛所摄後有自体。或愚现法苦谛所摄已得自体。如是愚者，或有能引所引缘起。或有能生所生缘起。此二缘起。即以愚於当来现法。自体无明作等起缘。复言世尊，云何能引所引缘起。世尊告曰：第一无明缘行。行缘识。识缘名色。名色缘六处。六处缘触。触缘受。是名能引所引缘起。
复言世尊，云何能生所生缘起。世尊告曰：第二无明缘受。受缘爱。爱缘龋取缘有。有缘生。生缘老死。是明能生所生缘起。
复言世尊，云何名为第一无明与其能引所引缘起作等起缘。世尊告曰：谓有一类。愚於当来後有自体。即便发起後有希求。由愚所生後有希求。便於後有见胜功德。若於现法。执著可爱不可爱境。邪分别故。造非福行。彼於资具生贪著故。或於怨憎生瞋恚故。及彼相应不能决了。功德过患放逸愚故。造斯恶行。即於後世所有过失。不能思惟。不能解了。行相无明。能作如是非福行缘。若於後有见胜功德。或见出离便造福行或不动行。彼依教法或依诲法。发起思择及修习故。能造斯行。应知如是思择修习。虽在善心。然不如理作意思惟。故是後有愚痴所引。谓於後有见胜功德。痴覆藏故。及见出离。痴覆藏故。如是非福福不动行。障碍对治。与六识身俱生俱灭。能於现在已得生灭。异熟识中安置诸行。三种习气由此方便。摄受後有新生种子。摄受後有新种子故。於当生中所起後有。所摄名色。六处触受次第而生。此名色等。於现已得异熟识中。但起因性未有果性。是故但名所引缘起。如是名为第一无明与其能引所引缘起作等起缘。
复言世尊，云何名为第二无明与其能生所生缘起作等起缘。世尊告曰：谓有一类。愚於现在已得自体。於六触处。为缘生受。便起味著。由味著故。希求当来。如是类受由希求故。於追求时便起於龋乐受所起爱为缘故。发生欲龋言欲取者，谓於诸欲妄分别贪。此为上首。此为前行。便有欲界一切烦恼。若复以其苦受为缘。生无有爱。厌离俱行非理所引。厌离相应。依止此爱。不正方便。求无有时即便发起出离恶见定期恶见。及此二种所依恶见由此义故。名爱缘龋若即以此取为所依。不离欲贪而命终者，由此诸见及与欲界一切烦恼。名有欲界爱为缘龋若离欲贪。或离色贪。彼色界爱或无色爱。便得生处。彼於色界或无色界。烦恼转时。发起色界无色界龋由此诸色无色烦恼及彼诸见。名有色界爱为缘龋及无色界爱为缘龋彼由如是爱为缘龋先得种种行所熏习异熟果识。名为有龋彼由如是取所摄受。先所积集行等种子。若彼彼处诸爱未断。即彼彼处功能现前。能生後有。由彼行等能有当生。能令生有将入现在。故说名有。由彼取力行等成有以是为缘。从此命终。先所引发渐次生起。由此义故。名有缘生。生既生已，先起时分变异名老。於最後边命尽名死。由是故名生缘老死。如是名为第二无明与其能生所生缘起为等起缘。复言世尊，何缘不说爱取二种能生缘起与行为缘世尊告曰：爱取二种自界所行有分齐故。所以者何。欲界爱龋与彼色界或无色界诸不动行。为等起缘不应道理。非境界故。如说欲界爱取二种。於不动行如是色界爱取二种。於无色界诸不动行。若无色界爱取二种於欲界行或色界行。及以色界爱取二种於欲界行当知亦尔。
复言世尊，何缘欲界爱取二种。不与非福福行为缘。世尊告曰：诸有现前爱非爱境增上力故。发生欲爱起不善根造非福行。一切皆由於因於果。非福行中不知过患。彼由意乐有过失故。或由加行有过失故。起非福行。如是意乐加行过失。唯用无明以为胜缘。非境界爱及不善根。若由欲爱造诸福行。彼信为依乃造斯行。於死於生起定信故。此爱及龋由信摄伏我施设为有覆无记。若法欲界有覆无记。於发诸行无胜功能。以於因果及福行中不知出离。求可爱生造斯福行故。此福行亦唯无明以为胜缘。复言世尊，何缘色界爱取二种不作色界不动行缘。世尊告曰：诸有未离欲界贪者，色界爱等未得生处若无生处则无堪能故非色界不动行缘。如说色界爱取二种。於其色界诸不动行。如是无色爱取二种。於无色界诸不动行。应知亦尔。彼於色界或无色界。有过患身。起有功德作意想见。或依教法或依诲法。发起如是非理作意能为彼界不动行缘。如是所起非理作意无明所引。如是无明由此所起非理作意及果为伴。能为彼界不动行缘。是故应知彼不动行亦唯无明以为胜缘。复有一类依无有爱。造诸福行或不动行。彼由如是无有爱故。既於诸有见多过患。岂更悕求当来诸有。然於无有不如实知。由无知故。不得诸有真对治道。又无知故。於非对治起对治想。造诸福行或不动行。由是道理。如是诸行应知唯用无明为缘。非爱及取为诸行缘。
复言世尊诸所有行。与六识身相应俱有。同生同灭。何缘故说行是识缘。世尊告曰：以六识身与福非福及不动行相应俱有。同生同灭。异熟识中安置诸行。熏习种子引发馀生新异熟识。由此道理。是故宣说行是识缘。复言世尊，何缘名色六处触受诸分种子。异熟识中同时引发。而复说有先後次第。世尊告曰：彼於当来。先後次第而生起故。如是而说。复言世尊，何缘名色六处触受。说为当来生身之相。世尊告曰：由彼是因受用依止。及是其因受用体故。
复言世尊，若唯名生都无其色。斯有何过。世尊告曰：若一生中唯有其名不依色祝相续生起不应道理。
复言世尊，若唯色生都无其名。斯有何过。世尊告曰：若唯有色无名执受即应散坏不得增长。
复言世尊，若但说言识缘六处。斯有何过。世尊告曰：初受生时六处未满。唯有身根及意根转。应不可得由此两根为体。名色最初有故。次第增长。与後圆满六处为缘故。说名色是六处缘。
复言世尊，若六处满生身究竟。何缘复说触受二种。世尊告曰：若於生身六处已满。虽是受用所依究竟。而未得名受用究竟。由因及受。方得说名受用究竟。是故应知。要须受用所依究竟。及与受用因体究竟。方得说名生身究竟。
复言世尊，如说无明为缘生爱。又复说言受是爱缘。若唯无明是其爱缘不缘於受。斯有何过。世尊告曰：爱有三种。应於一时三种俱起。由爱观待受为缘故。非一时起。由此道理。非唯无明与爱为缘。
复言世尊，若尔此爱唯受为缘。斯有何过。世尊告曰：应一切受皆是爱缘。然复有受非是爱缘。彼能为缘断灭诸爱。是故非唯受为爱缘。
复言世尊，若唯说爱与有作缘。不缘於龋斯有何过。世尊告曰：悕求名爱。於崄恶趣无有悕求。然由所作非福行故。虽求善趣相违果生。彼果生时岂缘於爱。唯应用彼取为其缘。又如所说无有爱者，悕求无有。求无有时。由造福行不动行故。相违果生。此果生时岂缘於爱。唯应说彼取为其缘。由此道理。非唯用爱与有为缘。
复言世尊，若取缘有。有缘生者，何缘不说取之与有以为集谛。世尊告曰：爱能造作四种业故。一者此爱於其自体境界受中。能作贪味系缚业故。二者此爱能作发起诸取业故。三者此爱能作令先所引行等成有业故。四者此爱能作死後续生业故。由是因缘。唯说此爱以为集谛。
复言世尊，若生老死。名色六处触受为相。於此生身何缘显示生老死名。世尊告曰：为显如是生身之相。有三种苦成苦性故。
复言世尊，生显何苦。世尊告曰：生显行苦。复言世尊，老显何苦。世尊告曰：老显坏苦。复言世尊，死显何苦。世尊告曰：死显苦苦。复言世尊，如是四种生身之相。由生老死有何差别。世尊告曰：即此四种生身之相。若次第生。若属彼生。若如是生。应知是名生身生相。复言世尊，云何次第生身生相。世尊告曰：於其最初有下种生。从此无间有渐增生。从此无间有出胎生。从此无间有渐长生。既成长已，受用言说能得等生。如是品类名次第生。复言世尊，此属谁生。世尊告曰：蕴界处生都无有我。所以者何。以诸蕴等渐增长故。其性无常。即无常法有此生相。复言世尊，云何而生。世尊告曰：由命根力有暂时祝分限法故。其性无常。即无常法如是而生。即此四种生身之相。时分变异。应知能作五种衰损。说名为老。复言世尊，云何名为五种衰损。世尊告曰：一者须发衰损。以彼须发色衰坏故。二者身相衰损。形色肤力皆衰损故。三者作业衰损。发言气上喘息逾急。身战掉故。住便偻曲。以其腰脊皆无力故。坐即低屈身羸弱故。行必按杖。身虚劣故。凡所思惟智识愚钝。念惛乱故。四者受用衰损。於现资具。受用劣故。於戏乐具。一切不能现受用故。於诸色根所行境界。不能速疾明利而行。或不行故。五者命根衰损。寿量将荆邻近死故。遇少死缘。不堪忍故。即於此四生身相中。复有六种死差别相。一者究竟死。二者不究竟死。三者自相死。四者不究竟死分差别相。五者究竟死分差别相。六者时非时死。应知此中自相死者，谓识离身。色相灭没差别之相。如是名为生身相中名色等相由生老死而有差别。复言世尊，於缘起中说三种爱。一切皆是生身之缘。何缘处处多分唯说欲界生身。世尊告曰：欲界生身相最粗故。易显了故。非永解脱退还道故。复言世尊，如先所说诸引缘起。诸生缘起有十二分。於诸分中。几是能引。几是所引。几是能生。几是所生。世尊告曰：应知於此十二分中。无明与行及识一分。名为能引。复有一分识及名色六处触受。名为所引。复有一分受爱取有。名为能生。生及老死名为所生。应知一分名色六处及与触受。亦名所生。复言世尊，如是诸分。若引若生。为一时起。为次第起。世尊告曰：一时而起。次第宣说。复言世尊，如是诸分。若一时起。何因缘故。先说其引後说其生。世尊告曰：要由有引後有方生。非无引故。
复言世尊，无明亦缘非理作意。何故唯说无明为缘。世尊告曰：无明亦引非理作意。与行为缘。又从无明所生触受为缘生爱。是故偏说。
复言世尊，略由几相应知缘起世尊告曰：略由三相应知缘起。一者由无动作知缘起相。二者由性无常知缘起相。三者由有堪能知缘起相。

[book_title]卷下
复次世尊，如馀处说。缘有四种。所谓因缘。等无间缘。及所缘缘，并增上缘。世尊，今者依何缘说无明缘行。依何缘说次第乃至生缘老死。世尊告曰：我依诸行总相宣说。有四种缘。今此义中。我惟依一增上缘说无明缘行。次第乃至生缘老死。此增上缘复有二种。一远二近。复言世尊，此增上缘云何为远。云何为近。世尊告曰：非理作意若未生时。无明随眠能为诸行远增上缘。生已便作近增上缘非理作意所引诸行。与六识身相应俱有同生同灭。若未生时。彼能为识远增上缘。彼若生已，便能为识近增上缘。未死没时。识为名色远增上缘。既死没已，识为名色近增上缘。如以其识望彼名色。如是以其所引名色。望彼所生名色亦尔。如以名色望彼名色。如是六处望彼六处。触望於触。受望於受亦复如是，如以无明望彼诸行。无明望爱。爱望於龋取望於有。亦复如是，如以其识望彼名色。以名色等望名色等。如是以有望生亦尔。若在胎藏。婴孩童子少年时。生能为老死远增上缘。诸根成熟命将尽时。应知能作近增上缘。复言世尊，如彼有因有缘有由。法门经说爱是业因。有何密意。世尊告曰：有所摄业用爱为因。是为此中所说密意。
复言世尊，此因缘由三种别义。云何应知。世尊告曰：诸能引发後生种子。是其因义。若兴此生作依作持令得生起。是其缘义。既命终已，导引近生令得生起。是其由义。如是应知三义差别。
复言世尊，言缘起者，是何句义。世尊告曰：如是诸分。各由自缘和合无阙。相续而起。如是名为缘起句义。
复言世尊，惟有此生相续缘起。为更别有所馀缘起。世尊告曰：我说缘起。略有八门。一者说有受用世俗境界缘起。谓缘眼色生於眼识。三事和合便有其触。触为缘受。如是广说。二者说有任持缘起。谓缘四食诸根大种安住增长。三者说有食因缘起谓求诸穀田种水缘发生牙等。四者说有一切生身相续缘起。谓由能引能生。诸分别生一切所引所生。五者说有一切生身依持缘起。谓诸世界由诸因缘施设成坏。六者说有一切生身差别缘起。谓由不善善有漏业。施设三恶人天趣别。七者说有清净缘起。谓依他音。及依自内如理作意。发生正见能灭无明。无明灭故诸行随灭。广说乃至。由生灭故老死随灭。
复言世尊，如无明等次第为缘。能生行等。为即如是次第灭耶。佛言不尔。复言世尊，何缘次第而说彼灭。世尊告曰：为欲显示由先诸分不生功能。令後诸分得不生法。故次第说。然非不为生相灭法有次第转。八者说有自在缘起。谓善修治静虑为缘。诸修定者随所愿乐。如是皆成终无别异。如是名为我所略说八门缘起。
复言世尊，如佛所说，因业故生。因爱故转。依何密意作如是说。世尊告曰：无明为缘。先於诸有。造作增长种种福行。或非福行。或不动行。引发摄受种种生身种子差别。於此有中若爱未断。由此爱故能令行等转成其有。有起後有自体功能。如是功能不离於爱。依此密意故说是言：因业故生。因爱故转复言世尊，若世尊说爱是转因。何缘但说取为有缘。非爱缘有。世尊告曰：若离於龋有爱不能为缘转变非福行等。令成有支生诸恶趣。又若离龋诸无有爱。不能为缘转变福行不动行等。令成有支於不定地及於定地生诸善趣。是故非唯爱为有缘。然彼有支定缘於龋
复言世尊，如大因缘法门经说。汝阿难陀。若於彼彼有情类中。无有生者应无如是如是类生。若一切生都无有者，应不施设生缘老死。依何密意作如是说。世尊告曰：依所引生及所生生。二种密意。作如是说。又依老死远增上缘。及依老死近增上缘。二种密意。作如是说。
复言世尊，先为略说缘起句义。其缘起义犹未为说。云何应知。世尊告曰：诸缘起义。略有十一。如是应知。谓无作者义是缘起义。有因生义是缘起义。离有情义是缘起义。依他起义是缘起义。无动作义是缘起义。性无常义是缘起义。刹那灭义是缘起义。因果相续无间绝义是缘起义。种种因果品类别义是缘起义。因果更互相符顺义是缘起义。因果决定无杂乱义是缘起义。如是应知缘起略义。
复言世尊，如馀经说。缘起甚深。云何应知如是缘起甚深之相。世尊告曰：即依十一缘起略义。应知缘起五甚深相。何等为五。一因甚深。二相甚深。三生甚深。四差别甚深。五流转甚深。应知缘起甚深之相。复有五种。何等为五。谓相甚深。引发因果诸分甚深。生起因果诸分甚深。差别甚深。对治甚深。应知缘起复有五种甚深之相。何等为五。谓摄甚深。顺次甚深。逆次甚深。执取甚深。所行甚深。是名无明等起殊胜。
复言世尊，云何无明转异殊胜。世尊告曰：略有四种转异无明。何等为四。一者随眠转异无明。二者缠缚转异无明。三者相应转异无明。四者不共转异无明。复言世尊，谁有何等转异无明。而说无明为缘生行。世尊告曰：外法异生非理作意所引四种转异无明。由此为缘。生福非福及不动行。如是所说外法异生所有福行及不动行相应善心。一切皆是非理作意所引等流。内法异生若放逸者，彼除一种不共无明。所馀无明引发放逸。为缘生行内法异生。若不放逸勤修学者，及圣有学三种无明。引发妄念为非福缘。然此非福。不能为缘招三恶趣。故此非福。我不说为无明缘行。如是所说不共无明。内法异生虽不放逸。而修学者亦未能断。诸圣有学应知永断。又不放逸内法异生。若造福行及不动行。彼是正法如理作意。相应善心之所引发。解脱为依回向解脱。而引发故。虽於善趣感殊胜生。而非无明起增上缘。然能作彼四种无明。断增上缘诸圣有学。不共无明已永断故。不造新业。所有故业由随眠力未永断灭。暂触还吐。如是所有无明缘行。生生渐灭不复增长。由此道理。应知内法诸有学者，不缘无明更造诸行。是故惟依外法异生。我说顺次杂染缘起。最极圆满。非住内法。是名无明转异殊胜。
复言世尊，云何无明邪行殊胜。世尊告曰：彼四无明。於诸谛中。皆能发起增益损减二种邪行。复言世尊，如何名为增益损减二种邪行。世尊告曰：由四颠倒。谓於非法见为是法。或於是法见为非法。或於生天解脱道中。非方便者见是方便。是方便者见非方便。如是名为增益邪行。诸有诽谤一切邪见。如是名为损减邪行。是名无明邪行殊胜。
复言世尊，云何无明相状殊胜。世尊告曰：应知无明有二种相。一者微细自相殊胜。二者遍於可爱非爱俱非境界共相殊胜。所以者何。缠缚无明。尚为微细难知难了。况彼所有随眠无明。相应无明。尚为微细难知难了。况彼所有不共无明。遍於一切可爱非爱。俱非境界。覆真实相显虚妄相。共相而转非馀烦恼有如是相。是故殊胜。馀身见等共相烦恼。亦用无明为依而转。是名无明相状殊胜复言世尊，云何无明作业殊胜。世尊告曰：应知无明略有二种所作事业。一者无明普能造作一切流转所依事业。二者无明普能造作一切寂止能障事业。复言世尊，何等名为一切流转。世尊告曰：若是处转。若是事转。若如是转。我总说为一切流转。复言世尊，是何处转。世尊告曰：於三世处由我分别。复言世尊，是何事转。世尊告曰：内外六处由我取执。复言世尊，云何而转。世尊告曰：诸业异熟相续流转。由我分别由邪分别。复言世尊，云何名为一切寂止。世尊告曰：一切寂止略有四种。一者寂止所依。二者寂止所缘。三者寂止作意。四者寂止果成。是名无明作业殊胜。
复言世尊，云何无明障碍殊胜。世尊告曰：应知无明障碍胜法。障碍广法。复言世尊，如何无明障碍胜法。世尊告曰：言胜法者，能摄五根令其和合。所谓慧根障碍。此者即是无明。是故说名障碍胜法。复言世尊，如何无明障碍广法。世尊告曰：言广法者，闻所成智。思所成智。修所成智。障碍此者即是无明。是故说名障碍广法。复言世尊，如说无智名为无明。此唯智无名无明耶。世尊告曰：非唯智无名为无明。复言世尊，若唯智无名为无明。斯有何过。世尊告曰：若尔无明应不可立决定体相。所以者何。闻所成智体上。无有思所成智。思所成智体上。无有修所成智。一切世间修所成智体上。无有一切出世修所成智。出世有学智上。无有诸无学智。无学声闻智上。无有如来等智。若如是者，应即是智即是无智。如是无明应不可立决定体相。又我於彼三善根中。说有无痴。应但痴无说名无痴。然非痴无说名无痴。故非明无说名无明。而别有一心所有法。不知真实说名无明。如别有一心所有法。了知真实说名为智。又唯明无名无明者，应无如是一切无明十一殊胜。是故应知。非唯明无说名无明。是名无明障碍殊胜。
复言世尊，云何无明随缚殊胜。世尊告曰：乃至有顶三界有情。於诸谛中所有无智随眠随缚未缺未减。由彼有情说名具缚。又此无智。善趣恶趣因果差别。无色有情有其下品。色界有情有其中品。欲界有情有其上品。如是成就三品无明。诸有情类当来可生。一一法尔三品随缚。此说异生。若诸圣者渐次永断。若具上中定有中下。或有中下而无上中。又阿罗汉。虽尽诸漏脱烦恼障。应知尚有所知障。摄无明随缚。如是无明。应知极远随逐有情。唯除诸佛馀皆随缚。是名无明随缚殊胜。复言世尊，云何无明对治殊胜。世尊告曰：有二妙智对治无明。何等为二。一依他音。或不依止少分有量法界妙智。二依他音全分无量法界妙智。
复言世尊，少分有量法界妙智。为何所缘。有何行相。作何事业。世尊告曰：少分有量法界妙智。缘四圣谛十六行相。作无明等烦恼业。生一切杂染离系事业。
复言世尊，云何应知生苦之相。世尊告曰：是内缘苦所依性故。是外缘苦所依性故。是俱缘苦所依性故。复言世尊，内缘苦者其相云何。世尊告曰：所谓病苦老苦死苦。复言世尊，外缘苦者其相云何。世尊告曰：非爱和合。所爱别离。求不得苦。复言世尊，俱缘苦者其相云何。世尊告曰：所谓略说五取蕴苦复言世尊，云何名爱。世尊告曰：谓於现在自体贪著。复言世尊，後有爱者其相云何。世尊告曰：谓於未来自体希求。复言世尊，云何喜贪俱行爱耶。世尊告曰：谓於已得摄受资财现前境界。深生味著。复言世尊，云何名为彼彼喜爱。世尊告曰：谓於未得摄受资财非现境界。种种追求。
复言世尊，云何此爱永断无馀。世尊告曰：见修所断烦恼断故。下分上分诸结断故。毕竟断故。未来苦果诸爱断故。现在苦果诸爱断故。是名此爱无馀永断。复言世尊，云何弃舍。世尊告曰：诸见所断烦恼断故。复言世尊，云何变吐。世尊告曰：诸修所断烦恼断故。复言世尊，云何永荆世尊告曰：诸下分结已永断故。复言世尊，云何远离。世尊告曰：诸上分结已永断故。复言世尊，云何永灭。世尊告曰：毕竟断故。复言世尊，云何寂静。世尊告曰：未来苦果爱永断故。复言世尊，云何隐没。世尊告曰：现在苦果爱永断故。
复言世尊，云何正见。世尊告曰：所谓现观前方便慧。正现观慧。及与现观後所得慧。超越所知方便圣教诸邪解行。复言世尊，云何正思。世尊告曰：谓於三宝已得证净。为所依止。於彼功德随念思惟。超越归依外道师等。复言世尊，云何正语。世尊告曰：谓圣所爱无漏戒摄。无漏作意同时而转。於四语业能正远离。超越一切诸险恶趣。复言世尊，云何正业。世尊告曰：谓圣所爱无漏戒摄。无漏作意同时而转。於三身业能正远离。超越一切诸险恶趣。复言世尊，云何正命。世尊告曰：谓圣所爱无漏戒摄。无漏作意同时而转。於邪命趣身语二业能正远离。超越一切诸险恶趣。复言世尊，云何正勤。世尊告曰：於上解脱欲乐为依。发勤精进远离障碍。圆满对治。复言世尊，云何正念。世尊告曰：勤修止观。诸瑜伽师依止三相。时时於彼三种相中及不放逸。俱行境界心现明记。超越远离修道加行。复言世尊，云何正定。世尊告曰：谓由如是七种定具。资助莹饰心一境性。乃至能作如是七支胜进依止。及与引发殊胜功德。作所依止。复言世尊，所有一切四念住等菩提分法。皆圣道摄。何缘唯说八圣道支以为道谛。世尊告曰：如是所言八圣道支。普摄一切菩提分法。复言世尊，於苦谛中有四行相。云何初名无常行相。谓於苦谛生灭法性。正观行相。云何第二名苦行相。谓於苦谛即以生灭法性为依。於三种苦随逐法性正观行相。云何第三名空行相。谓於苦谛离实我性。正观行相。云何第四无我行相。谓於苦谛非我相性。正观行相。
复言世尊，於集谛中有四行相。云何第一名因行相。谓於能植众苦种子因缘爱中。正观行相。云何第二名集行相。谓於续起因缘爱中。正观行相。云何第三名生行相。谓於五趣差别生起因缘爱中。正观行相。云何第四名缘行相。谓於能作馀缘引发因缘爱中。正观行相。
复言世尊，於灭谛中有四行相。云何第一名灭行相。谓於永断烦恼灭中。正观行相。云何第二名静行相。谓於永断众苦静中。正观行相。云何第三名妙行相。谓於永断无罪清净安乐性中。正观行相。云何第四名离行相。谓於永断常住性中。正观行相。
复言世尊，於道谛中有四行相。云何第一名道行相。谓於圣道与境相应无颠倒性。正观行相。云何第二名如行相。谓於圣道永出世间离诸漏性。正观行相。云何第三名行行相。谓於圣道先圣後圣同所游履。正观行相。云何第四名出行相。谓於圣道无上性中。正观行相。
复言世尊，何缘圣谛唯有四种。世尊告曰：如是四谛。普摄一切染净因果差别性故复言世尊，何缘四谛如是先後次第说耶。世尊告曰：由是世间诸病病因病灭良药相似法故。
复言世尊，入见道时。於此四谛为顿现观为渐现观。世尊告曰：有别道理名顿现观。有别道理名渐现观。何别道理名顿现观。谓自内证真谛圣智。於真智境非安立义。总相缘故名顿现观。何别道理名渐现观。谓初业智及後得智。观察自相及因果相。由作行相别相缘故。名渐现观。
复言世尊，若有如是四圣谛者，何缘世尊复说二谛。谓世俗谛及胜义谛。世尊告曰：即於如是四圣谛中。若法住智所行境界。是世俗谛。若自内证最胜义智所行境界。非安立智所行境界。名胜义谛。
复言世尊，如是四谛。於圣非圣皆悉是谛。何缘如来唯说圣谛。世尊告曰：如是四谛。於非圣者，唯由法尔说名为谛。不由正智决定信故说名为谛。於诸圣者，亦由法尔说名为谛。亦由正智决定信故。说名为谛。是故如来唯说四种名为圣谛。
复言世尊，全分无量法界妙智。为何所缘。有何行相。作何事业。世尊告曰：此智亦以如是四谛。为其所缘。除谛相想清净行相。入一切种诸谛行相。於作有情一切义利。趣向行相。少分有量法界妙智。若诸声闻。於作有情一切义利。无有弃背趣向行相。若诸独觉。於作有情一切义利。弃背行相全分无量法界妙智。能作一切烦恼所知二障离系所依事业。又作证得一切种智极净法界所依事业。又作救济一切有情一切灾患所依事业。是名无明对治殊胜。时薄伽梵说是经已，诸刍众默然领悟。深心随喜叹未曾有。闻佛所说皆大欢喜，信受奉行。

        </div>
      </div>
    </div>
  </div>
</div>
<!--update:2025-08-30 09:24:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>