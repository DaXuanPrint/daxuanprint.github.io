<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷上,卷下,大乘显识经全文在线阅读,大乘显识经全文在线下载,大玄古籍书库">
<meta name="description" content="本经主要是就识（异译写作神识）而论，尤其以众生死去后，识之舍离此身，及取他身为重点。就此点而言，阇那崛多的初译本《移识经》的经题更能充分地表达经的主旨。_大乘显识经_全文在线阅读_大乘显识经_全文在线下载_大玄古籍书库">
<title>大乘显识经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大乘显识经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]12626</span> <br/>
          说明： <span class="inputVal" id="bkdec">本经主要是就识（异译写作神识）而论，尤其以众生死去后，识之舍离此身，及取他身为重点。就此点而言，阇那崛多的初译本《移识经》的经题更能充分地表达经的主旨。</span> <br/>
          封面： <span class="inputVal" id="bkimg">Z_1348.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大乘显识经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]12626
[book_dec]本经主要是就识（异译写作神识）而论，尤其以众生死去后，识之舍离此身，及取他身为重点。就此点而言，阇那崛多的初译本《移识经》的经题更能充分地表达经的主旨。
[book_img]Z_1348.jpg


[book_title]卷上
如是我闻，一时薄伽梵。在王舍城迦兰陀竹林。与大比丘众千二百五十人俱。皆阿罗诸漏已荆无复烦恼逮得自在。心善解脱慧善解脱。於去来今照了无碍。是大那伽如佛之所作已办弃大重担。获於己利。已断流转生死有苦。以正智力。善知众生心之所趣。如是声闻众。长老舍利弗而为上首。复有无量菩萨摩诃萨众。俱在会集。尔时诸比丘在世尊所多有疲睡。失容阿委不能自持。於是世尊，面门晖发如莲花开时诸比丘，咸悉醒悟各自严作如是念。今佛世尊，颜容晖焕面光照朗。欲开何法眼作大饶益。尔时贤护胜上童真。修丰美柔和光泽色相具足。六万商主前後围绕。侍从轰郁声如地震。来诣佛所。见佛世尊寂安隐众德之藏。巍巍赫朗如大金树。深心信重合掌思惟。作如是念。众共称赞。佛一切智见一切。是如来阿罗诃正等觉。诚实不虚。顶礼佛足谛视而祝佛见贤护。举身放光流照护。贤护尔时便获无畏。绕佛三匝顶礼佛足。而白佛言：唯愿世尊，悲愍教授我今始於佛得净信心。心悕妙法欲有所问。而我久处生死。溺烦恼苦乱念纷杂。於戒等业无作冥资虽心奇重我今不知。於此愚惑疑网之中。如何超出得度生死。世尊，是一切智普见一切。出甚难希有逢遇。如如意珠施众生乐。佛是大如意宝。一切众生咸由依佛。得大安乐是大母。众生善本。因佛父母得见正路。唯愿悲愍开晓疑闇。佛告贤护。汝有所疑恣汝意问。当为汝分别解说。尔时贤护。蒙佛听许。心专请问在一面祝时长老阿难。见贤护童真姿晖泽色相具足。白佛言世尊，未曾有也。此贤护童真。有大福德光色丰盛。诸王威相咸蔽现。佛告阿难。此贤护胜上童真。福业所致虽处人间受天胜果。安宁適乐欢娱嬉戏。畅悦心犹如帝释。阎浮提中。唯除月实童真。更无比者，阿难白佛言：贤护童真。果报资用宿善根。唯愿为说。佛告阿难。贤护现受乐报资用广大。及宿胜因汝今当听。阿难。此贤护真。六万商主资产丰饶金宝盈积。恭敬受教。随逐奉事。六万床座敷设卧具。毡褥缯绮并枕等。杂色晖发妙丽庄严。俱罗帷幕及憍奢耶。火浣币帛支那安输。周匝施布众宝彫间。宣焕烂交错如画。六万妓女被服安输众色间杂。金宝婴饰鲜华袨丽光彩耀目其触细软如迦遮。轻重随心適称情意。戏容笑语歌唱相娱。闲婉严洁柔敬事主。於他人所心绝爱欲。耻低首或覆头为容。肌肤平满柔软细滑。手足支节踝等骨脉。咸悉不现。齿白齐密发绀右如削蜡成如工画作。氏族华望名誉流远。如是妇人而为侍从。又有六万供食妇人。饭饼诸种种异色。香味调美如天餚膳。饮具八德见令心悦。宁身適意不劳而熟。是福之食应心至。涤净拥秽去诸病恶。庭宇台楼具足六万摩尼真珠琉璃诸珍罗布垂饰。众宝间钿行列端绮采蒙悬缀以铃铎。随风飖飏铿锵和发地若琉璃现众影像。杂花散布清凉快乐。遨游栖息心適志。又有细腰般。箜篌长笛铜钹清歌。种种音声数凡六万。美声调润响亮闻远。喧杂作震警方域。福业所致欢乐不绝。鸽等诸鸟飞翔游集。异声间和畅心悦耳。藤蔓众花萦台阁。鲜葩标秀蓊郁晖焕。铃铎乐器响若天宫。房廊昭晰如须弥窟神药流照。有六万城高峻峙楼橹备设。街街布列四衢三达。美丽填溢诸方凑集。种种服饰种种言语。法制万差殊异状。奇货列肆商侣百千。交易嚣喧声震城域。园林郁茂大树小树。藤蔓卉药众花竞发。波环映间错光鲜粲如舒锦。象马车乘其众百千。往还不绝充遍城邑。阿难。六万城中名德人。及诸豪富并诸商主。日日称赞贤护童真。播扬声德。虔恭合掌礼拜修敬。娇萨罗国波匿王福力富盛。比之贤护状类贫下。月实童真。无量百千妓从侍绕。恭敬奉事爱悦欢戏众所依。虽天帝释百千万倍不及月实。贤护童真。容色丰美富有自在安宁適乐亦百千万倍。及月实。斯皆宿福所感非力致也。阿难。贤护童真。又有如意宝辂天宝彫严。光晖赫烂天金刚光玉日受。种种诸宝钿厕间错丽若观星。运速如风如金翅飞。乘此宝辂。宝洲等所应而至。身不疲劳戏乐而返。是时阿难。顶礼佛足而白佛言：贤护童真。种何善根修何福业资产广大受大乐报。宫室妙丽宝辂奇特。佛告阿难。贤护童真。由先於佛法中修植福业。今获此广大乐报。过去有佛名曰乐光如来应供正遍知明行足善逝世间解无上士调御丈夫天师佛世尊，贤护。尔时於彼佛法之中出家作比丘。名曰法髻。多亏戒行。然善讲说修多罗毗达摩毗奈耶等。三藏深教咸悉明达。常为众生宣畅敷演。法施不绝美音深重。正直高亮析明辩。听者欢喜闻所说法思惟修行。脱恶趣者其数无量。阿难。法髻比丘以法施功德。九十劫受天人报。又见清净持戒比丘身羸瘦瘠。恒施饮食及屣履等。殷重诚彻净心布施。今获此大富乐报胜妙宫室奇特宝辂。又遇迦叶如来示教指诲而告之曰：汝於未来释迦牟尼所。当得授记。故今见我。我为说法而成熟之。阿难白佛言：世尊，贤护胜上童真。如是富金宝盈积豪盛自在。谦柔卑下无憍骜心。甚为奇特。佛言阿难。大智不於财宝欲乐而生骜。贤护。久修善行。善法所资常食福果。贤护。蒙佛阿难共称叹已，恭敬合掌顶礼佛足白佛言世尊，怜愍摄护一切众生。欲少请问愿垂听许。佛告贤护。我先听汝。汝有所疑今汝问。我当为汝分别解说。贤护白佛言：世尊，众生虽知有识。如宝闭在箧中不显不知。尊，不知此识作何形状。何故名识。众生死时手足乱动。眼色变异制不自由。诸根丧灭诸乖离。识迁於身去至何所。自性如何作何色相。云何舍离此身更受馀身。云何身分弃之於而牵诸入获当来报。受种种身差别不同。世尊，云何众生身谢灭已更生诸入。云何今生积福业来生得之。今身为福当来身食。云何识能滋长於身。云何识入随身转变。佛言：善哉哉贤护。善哉善问。谛听谛听善思念之。当为汝说。贤护白佛言：世尊，唯然奉教。佛告护。识之运转迁灭往来，犹如风大。无色无形不可显现。而能发动万物示众殊状。或摇振木摧折破裂出大音声。或为冷为热触众生身。作苦作乐。风无手足面目形容。亦无黑白黄诸色。贤护。识界亦尔。无色无形无光明显现。以因缘故显示种种功用殊异。当知受觉法亦复如是无色无形。以因缘故显发功用。贤护。众生死此。受觉法界识界皆舍离身。识运觉法界。受馀身者，譬如风大吹众妙花。花住於此香流至远。风体不取妙花之香。香体风及与身根俱无形色。而非风力香不远至。贤护。众生身死。识持受觉法界以至他生。因父缘而识讬之。受觉法界。皆随於识亦复如是，如从花胜力而鼻有嗅。从嗅胜力而得香境。如从风身胜力。得风色触。因风力香得至远。如是从识有受。从受有觉。从觉有法。遂能知善与不善。贤护。又如画工料理壁板。诸所画处如法端洁。随意所为图绘众像，则工之智俱无形色。而为种种奇容异状。如是识智无形而生六色。谓因眼见色眼识无形。因耳闻声无形色。因鼻知香香无形色。因舌知味味无形色。因身知触触无形色。法入诸境皆悉无识无形色亦复如是，
贤护。识弃此身受他生者，众生死时识为业障所缠。报尽命终犹如灭定阿罗汉识。如罗汉入灭尽定。其阿罗汉识从身灭转。如是死者之识弃身及界。乘於念力而作。是知彼如我某乙生平所作事业。临终咸现忆念明了。身之与心二受逼切。贤护。识是何义。识名为能生众类杂报身牙。知觉想念同苞於识。知苦知乐知恶知善及善恶境。故名为识。如汝所云何识离此身而受馀报。贤护。识之迁身。如面之像现之於镜。如印之文显之於泥。譬如出光之所及众闇咸除。日没光谢闇便如故。闇无形质非常无常能得其处。识亦如是，无质形因受想显。识在於身如闇之体。视不可见不可执持。如母怀子不能自知是男是女。黑白色根具不具。手足耳目类与不类。饮食热刺其子便动觉知苦痛。众生来去屈伸视瞬。语笑说担运负重。作诸事业识相具显。而不能知识之所在。止於身中不知其状。贤护。识之自遍入诸处。不为诸处之所染污。六根六境五烦恼阴。识遍止之不为其染。由此而显识之事贤护。如木机关系执一所作种种业。或行走腾跃或跳掷戏舞。於意云何。机关所作是谁之贤护白佛言：智慧狭浅非能决了。佛告贤护。当知皆是作业之力。作业无形但智运耳。如身之机关。以识之力作诸事业。仙通乾闼婆龙神人天阿修罗等。种种趣业咸悉依之。识能身。如工作机关。识无形质普持法界智力具足。乃至能知宿命之事。譬如日光。恶业众生诸不净。死尸臭秽无偏等照。不为诸恶之所污染。识亦如是，虽处猪狗食不净类诸恶趣身而不为彼之所染污。贤护。识舍此身随善恶业迁受馀报。譬如风大出深山邃谷。入於薝卜香之林。其风便香。经於粪秽死尸臭恶秽污之所。其风便臭。若风香臭俱至。风则香臭并盛者先显。风无形质香臭无形。然风持香臭迁之於远。识弃此身持善恶业。迁受馀报亦复是，犹彼风大持物香臭致於他所。又如人梦见众色像种种事业。而不自知安眠而卧。福德人命尽识迁。亦复如是安隐不觉。如梦迁化无所恐惧。识之迁出不由喉口及诸窍穴。莫测从莫知径户。尔时贤护胜上童真。顶礼佛足。白佛言世尊，鸡鹅等子其卵未熟。周匝细密从何入。子死卵中卵壳不破。无隙无窍识从何出。佛言贤护。譬如乌麻薝卜花熏。其油香名薝卜油。与凡麻油好恶殊隔。油先无香以花熏种油遂成香。香不破麻而入。亦不破麻而复无形质留止油内。但以因缘力故。香迁油内油成香泽。鸡鹅子识入出於卵。亦复如是，薝卜香迁於油内。识之迁运。如日流光。如摩尼照。如木生火。又如种子。种之於地体化中。芽苗茎叶备显於外。生白不白赤等杂色种种之花。种种力味成熟。所为种种差别。同大地等资四大。各随其种所生便异。如是一识法界。生於一切生死之身。或黑或白或黄赤淳和瞋暴种种殊品。贤护。识无手足无支节言语。由法界中念力强大。众生死时识弃此身识与念力为来生种。即离於识不得法界。离於法界亦不得识。识与风大微妙念界。受界法和合而迁。贤护白佛言：若如是者，云何世尊，说识无色。佛言贤护。色有二种。一内二内谓眼识眼则为外。如是耳识为内。耳则为外。鼻识为内。鼻则为外。舌识为内。舌则为身识为内。身则为外。贤护。如生盲人梦见美色。手足面目形容姝丽。便於梦中生大爱悦及睡觉已冥无所见夜尽昼明人众聚会。盲者遂说梦中乐事。我见丽人姿容殊绝园观华茂人百千。严饰嬉戏肌肤光泽肩髆紧满。臂长而圆犹如象鼻。我於梦中获大快乐適心喜叹。贤此生盲人未曾见物。云何梦中而能见色。贤护白佛言：唯愿开示。佛告贤护。梦中见者名眼所。是慧分别非肉眼见。其内眼所。以念力故盲者梦中须臾而现。复以念力觉而忆之。之内色亦复如是，
复次贤护。身死识迁，犹如种子弃在地中。四大摄持。苗茎枝叶渐次迁化。识为念受不善等四法摄持。弃身迁化亦复如是，贤护白佛言：世尊，云何善不善法摄持於识。佛言护。譬如妙颇梨宝。随所处物若黑若白。宝色随物成白成黑。善不善法摄持於识亦复如是随所摄持成善不善迁化受报。贤护复白佛言：此身云何禀受於识。佛言贤护。此识无积无亦无生长。譬如牙生。非种不变而生。亦非种坏而生。然牙生时种则变毁。贤护。於意云其牙所在止於何处。子耶枝耶。茎柯叶耶。止树头耶。贤护白佛言：不也世尊，牙无所止如是贤护。识之在身止无处所。非眼非耳鼻舌身等。种生牙时。如识微觉。乃至花结合时如识有受含。开花发时至结果如识有身。识之生身遍身支体。求识所止莫得其所。若除於身则不生。如树果熟。堪为将来树之种子。非不熟者，如是报熟身死。识种便现。因识有因受有爱。系著於爱便生於念。识摄取念随善恶业。与风大并知念父母。因缘合对识便讬如人面影现之於镜。非净非明面像不现。镜明面对影像乃现。镜中之像无受无念。而随人屈伸俯仰。开口谈谑。行来进止。种种运动。贤护。影像现谁之力也。贤护白佛言：是人力由有面故而有面影。影像之色如面之色。根具不具咸悉如面。佛言：面为影因。镜为影因缘和合故有影现。由识因故。有受想行及诸心所。父母为缘。因缘和合而有身现。如彼镜。镜中之影身去影灭。身持影像。或别现於水等之中。识弃此身持善恶业。迁受馀报亦如是，又如尼瞿陀乌昙婆等种子。虽小能生大树。树复生子。子弃故树。更生新树。故树久质力衰微。味液销竭乾枯腐朽。如是诸小生类。其识弃身乘己之业。或受种种诸类大身又如大麦小麦乌麻菉豆及摩沙等。种种子实皆以种故。牙茎花实生长成熟。如是由有识故随迁生类即便有觉。由觉有受。持善恶业受种种身。又如蜂止花爱乐恋著。唼吮花味以自养。蜂弃此花更处馀花。或弃香入臭。或弃臭入香。随其所在莫不自爱恋结贪著。识亦如以福业故获诸天身受胜乐果。或弃天身。以恶业故获地狱报受众苦果。轮回迁转为种种身识如郁金红蓝芬陀利等其子皆白。破其子中不见牙花不见异色。种之於地以水润液。便有等。顺时滋长花果敷荣。或赤或白种种之色。色与牙等不在子中。然离於子皆不得生。识身已，肉身容貌诸根诸入。识中不见因缘和合。识以妙视妙闻。声触味法及以念入。知已造善恶等业以取身报。如蚕作茧。自作自缠。於中迁化识亦如是，识自生身还自缠裹。自舍身更受馀报。由有种故有色香味。识弃舍身随其所迁。诸根境界受及法界。皆悉随之。如意珠随其所在乐具皆随。如日所在光明皆随。识亦如是，随其所迁受觉与想。及法界等悉随之。识弃舍身摄一切性。色因为身。无骨肉身。有诸根故。有受妙念知取善恶。知枣榴菴罗菴勒鼻螺渴竖劫必他等种种之果。或辛或苦或酸或甜或咸或涩。味力各别消熟所资功不一。及果坏已，味力随种迁化而生。如是识种随其所迁。受念善恶咸悉随之。知弃此受馀报身。故名为识。知善恶业知业随我。知我持业迁化受报。故名为识。身之所为咸悉之。故名为识。譬如风大。无形可取无质可持。以因缘故作诸事业。表有风大持冷持热。香运臭摇振林木。或鼓扇摧击。如是识无形质。非视听所龋以因缘故识相具显。由识持身知苦乐。光色充盛行来进止。言笑欢忧事业照著。当知有识（右大唐永隆元年三藏地婆罗於东太原寺译出大周录）

[book_title]卷下
尔时会中有月实胜上童真。从座而起合掌白佛言：世尊，云何见色因。云何见欲因。何见见因。云何见戒取因。佛告月实。智见智境。愚见愚境。智者见诸姝丽美色。了知秽唯是肉段筋骨脓血。大脉小脉大肠小肠。?册液脑膜肾心脾胆。肝肺肚胃生藏熟藏。黄痰唾发须毛爪。大小便利薄皮裹之。不净污露可畏可恶。凡所有色皆四大生。是为色因。月如父母生身。身之坚硬为地大。流润为水大。暖熟为火大。飘动为风大。有所觉知念及声味触等界。斯皆为识。月实童真。复白佛言世尊，将死之时，云何识舍於身。云何识迁於云何识知今舍此身。佛告月实。众生随业获报。识流相续持身不绝。期毕报终识弃舍身。业迁受。譬如水乳和。煎以火热力。乳水及腻各各分散。如是月实。众生命尽以业力散。骸与识及诸入界。各各分散识为所依。以取法界及法界念并善恶业迁受他报。月实。譬如吉善苏。以众良药味力。熟功和合。为之大吉善苏。弃凡苏性持良药力。辛苦酸咸涩甘六以资人身。便与人身作色香味。识弃此身持善恶业及法界等迁受馀报亦复如是，月实。苏如身。诸药和合为大吉善。如诸法诸根和合为业。众药味触资成於苏。如业资识。服大吉悦泽充盛。光色美好安隐无患。如善资识获诸乐报。服苏违法颜容变恶。惨无血气色死士如恶资识获诸苦报。月实。吉善宝苏无手足眼。能取良药色香味力。识亦如是，取法界受诸善业。弃此身界受於中阴得天妙念。见六欲天十六地狱。见己之身。手足端严诸根丽美见所弃尸云此是我前生之身。复见高胜妙相天宫种种庄严。花果卉木藤蔓蒙覆。光明赫丽新炼金众宝钿饰。彼见此已心大欢喜。因大喜爱识便讬之。此善业人舍身受身安乐无苦。乘马者弃一乘一。譬如壮士武略备具。见敌兵至著坚甲胄。乘策骥骏所去无畏。识资善根出入息。舍界入身迁受胜乐。亦复如是，自梵身天爰至有顶生於其中。尔时会中大药王子从座而起合掌。白佛言世尊，识舍於身作何色像。佛言善哉善哉！大药。汝今所问是大甚佛之境界。唯除如来更无能了。於是贤护胜上童真白佛言：大药王子。所问甚深其智微妙利明决。佛告贤护。此大药王子。已於毗婆尸佛所。植诸善根。曾於五百生中生外道家。外道时常思识义。识者云何。云何为识。於五百生不能决了。识之去来莫知由绪。我於今为破疑网令得开解。於是贤护胜上童真。谓大药王子言：善哉善哉！仁今所问微妙甚深。实之问其义浅狭，犹如婴儿。心游外境而不知内。正法希闻诸佛难遇。佛圆广智无测深慧妙之理应专启请。时大药王子。见佛熙怡颜容舒悦如秋莲开。踊跃欢喜一心合掌。而白佛世尊，我爱深法渴仰深法。常恐如来入般涅槃。不闻正法。而於五浊众生之中。愚无所知识善恶。於善不善熟与不熟不能觉了。迷惑轮转生死苦趣。
佛告大药王子。如来正法难遇难得。我於往昔为半伽他。登山自坠弃舍身命为求正法经历无量百千万亿种种苦难。大药。汝所悕望皆恣汝问。我当为汝分别解说。大药王子白佛言：唯然奉教。世尊，识相云何。愿垂开示。佛告大药。如人影像现之於水。此像不执持。非有无辨。如刍洛迦形。如渴爱像。大药王子。白佛言世尊，云何渴爱。佛言：如对可意色眼根趣之。名为渴爱。犹持明镜视己面像。若去於镜面像不见。识之迁运亦复如善恶业形与识色像皆不可见。如生盲人日出日没昼夜明闇皆悉不知。识莫能见亦复如是，中渴爱受想不可见。身之诸大诸入诸阴。彼皆是识。诸有色体眼耳鼻舌。及身色声香味触并无色体受苦乐心皆亦是识。大药。如人舌得食物知甜苦辛酸咸涩等。六味皆辨。舌与食俱有形色而味无形。又因身骨髓肉血觉知诸受。骨等有形。受无形色。知识福非福果亦复是，时贤护胜上童真。礼佛双足白佛言世尊，此识可知福非福耶。佛言善听。非未见谛而见识。识不可视。非如掌中阿摩勒果。识不在於眼等之中。若识在於眼等之中。剖破眼等当见识。贤护。恒沙诸佛见识无色。我亦如是见识无色。识非凡愚之所能见。但以譬喻而显耳。贤护。欲知识之罪福。汝今当听。譬如有人为诸天神或乾闼婆等。及塞建陀等鬼神著。贤护於意云何。其为天等鬼神所著。其著之体求於身中可得见不。贤护。白佛言：不世尊，天等鬼神所著。其著之体无色无形。身内外求皆不可见。贤护。其为福胜诸大天神所著者，即须好香花烧众名香。香美饮食清净安置。祭解供具咸须华洁。如是此识为福资便获尊贵安乐之果。或为人王。或为辅相或豪望贵重。或财富自在。或为诸长。或作大商或得天身受天胜果。由识为福资身获乐报。如彼福胜天神所著。得胜妙花香香美饮食。便欢喜病者安隐。今得尊贵豪富自在。当知皆是由福资识身获乐果。贤护。其为富丹那等下鬼神之所著者，便爱粪垢腐败涕唾诸不净物。以此祭解欢喜病愈。其人以鬼神力随鬼神欲爱乐不净臭朽粪秽。识以罪资亦复如是，或生贫穷。或生饿鬼及诸食秽畜生之中种种恶趣由罪资识身获苦果。贤护。胜上天神其著之体无质无形。而受种种香洁供养。识福无形受乐报亦复如是富丹那等下恶鬼神。为彼著者，便受不净秽恶饮食。识资罪业获诸苦报亦复是，贤护。当知识无形质。如天等鬼神所著之体。供具饮食所获好恶。如资罪福得苦乐报药王子。白佛言世尊，云何见欲因。佛言大药。互因生欲，犹如钻燧两木互因。加之人功有火生。如是因识。及因男女色声香味触等。而有欲生。譬如因花生果。花中无果果生花如是因身显识。循身求识。识不可见。识业果生身便谢灭。身骨髓等不净诸物咸悉销散。如种子持将来果味色香触。迁植而生。识弃此身持善恶业。受想作意。受来生报亦复如是又如男女爱欲欢会分离而去。识业和合恋结爱著味玩贪吝。报尽分离随业受报。父母因缘阴对之。以业力生识获身果。爱情及业。俱无形质。欲色相因而生於欲。是为欲因。
大药。云何见戒取因。戒谓师所制戒。不杀不盗不邪淫不妄语不饮酒等行。取谓执取是戒作如是见。因是持戒。当得须陀洹果。斯陀含果。阿那含果。以是因故获於胜有。谓人天等身。斯皆是有漏善非无漏善。无漏之善无阴熟果。今此戒取是有漏种植之。於识执恶业识不淳净。烦恼因故受热恼苦。是为见戒取因。
大药白佛言：云何识取天身乃至取地狱身。佛言大药。识与法界持微妙视。非肉眼所以为见因。此微妙视与福境合。见於天宫欲乐嬉戏。见已欢喜识便系著。作如是念我当往染爱恋念而为有因。见已故身卧弃尸所。作如是念此尸是我大善知识。由其积集诸善业故令我今者获於天报。大药白佛言世尊，此识於尸既有爱重何不讬止。佛言大药。譬如剪弃发。虽见乌光香泽。宁不更植於身令重生不。大药白佛言：不也世尊，已弃须发。不可重於身令其更生。佛言：如是大药。已弃之尸识亦不可重讬受报。大药复白佛言：世尊，此冥寞玄微。无质可取无状可寻。云何能持象等大身众生。纵身坚固犹若金刚。而能贯入壮之身。力敌九象而能持之。佛言大药。譬如风大无质无形。止於幽谷或窍隙中。其出暴猛或摧倒须弥碎为尘粉。大药。须弥风大色相云何。大药白佛言：风大微妙无质无形。佛言药。风大微妙无质无形。识亦如是，妙无形质大身小身咸悉能持。或受蚊身或受象身。譬明灯。其焰微妙置之於室。随室大小众闇咸除。识亦如是，随诸业因任持大校大药白佛世尊，诸业相性彼复云何。以何因缘而得显现。佛言大药。生诸天宫食天妙膳安宁快乐。皆业果之所致也。如人渴乏巡游旷野。一得清凉美水。一无所得受渴乏苦。得冷水者无人与。受渴乏者，亦无遮障不许与水。各以业因受苦乐报。大药。应当以是见善恶业。如空月白黑二分。又如生果由火大增熟便色异。如是此身由福增故生胜族家。资产丰盈金宝溢胜相显盛。或生诸天宫快乐自在。斯皆善业福相显现。譬如种子植之於地。果现树首。然种子不从枝入枝而至树首。割析树身亦不见子。无人持子置於枝上。树成根固求种不见。是诸善恶业咸依於身。求之於身亦不见业。如因种有花种中无花。因花有果花中无果。花增进增进不见。因身有业因业有身。身中无业业中无身。亦复如是，如花熟落其果乃现。熟谢殒业果方出。如有种子花果之因具有。如是有身。善恶业因备在。彼业无形亦无熟相如人身影无质无碍。不可执持不系著人。进止往来随人运动。亦不见影从身而出。业身亦有身有业而不见业。系著於身亦不离身而能有业。如辛苦涩殊味诸药。能涤净除一切玻身充悦颜色光泽。人见之者知服良药。药味可取熟功无形。视不可见执不可得。而能资人容色泽。业无形质能资於身。亦复如是善业资者，饮食衣服内外诸资。丰饶羡丽手足端正形容姝好屋室华侈。摩尼金银众宝盈积。安宁快乐欢娱適意。当知此为善业之相。生於下边地贫穷。资用阙乏悕羡他乐。饮食粗恶或不得食。形容弊陋所止卑下。当知此为恶业相，犹如明镜鉴面好鬼。镜像无质取不可得。如是识资善不善业。生人天中或生地狱畜等中。大药。应当如是见业与识和合迁化。大药言：世尊，云何微识能持诸根能取大身。言大药。譬如猎者，入於山林持弓毒箭而射香象。箭毒霑血毒运象身。支体既废根境同丧毒流要害身色青赤犹如淤血。毒杀象已便即迁化。於意云何毒与象身多少大校可得比不大药白佛言：世尊，毒与象身多少大校其量悬殊不可为对，犹如须弥比之芥子。大药。是识弃此身以取诸根。弃此诸界随业迁化。亦复如是，大药复白佛言：世尊，云何微细之任持大身而不疲倦。佛言大药。须弥山王高八万四千由旬。难陀乌波难陀。二大龙王各绕匝。二龙大息摇振须弥。内海中水咸变成毒。此二龙王长大力壮。和修吉龙。德叉迦龙。大龙王亦与之等。於意云何。四龙王识与蚊蚋识宁有异不。大药言：世尊，四龙蚊蚋其识异。大药。如一小渧跋错那婆。入四龙口四龙便死。於意云何。小渧药毒。龙口中毒毒为大。大药白佛言：龙口毒大。小渧药毒甚为微少。大药。大身众生力敌九象。微妙识无色无形。非分别量随业任持亦复如是，如尼瞿陀子极微细。种之生树婆娑广大枝条百於意云何。其子与树大小类不。大药言：世尊，其子与树大小相悬。如藕丝孔比虚空界。是大药。树於子中求不可得。若不因子树则不生。微细尼瞿陀子能生大树。微细之识能生身。识中求身身不可得。若除於识身则无有。大药复白佛言：云何金刚坚固不可坏识。止危脆速朽身内。佛言大药。譬如贫人得如意宝。以宝力故高宇彫镂。妙丽宫室园林郁茂。果敷荣象马妓侍。资用乐具自然而至。其人於後失如意宝。众资乐具咸悉销灭。如意神宝固真牢纵千金刚不能毁坏。所生资用虚假无常速散速灭。识亦如是坚固不坏。所生之身速速灭。大药言：世尊，柔妙之识。云何穿入粗鞕色中。佛言大药。水体至柔激。流悬泉穿山石。於意云何。水石之质鞕软如何。大药言：世尊，石质坚鞕犹若金刚。水质柔为诸乐触。大药。识亦如是至妙至柔。能穿刚鞕大身之色。迁入受报。大药复白佛言：尊，众生舍身云何生诸天中。乃至云何生於地狱等中。佛言大药。众生临终之时福业资者弃本之视得天妙视。以天妙视见六欲天。爰及六趣见身摇动。见天宫殿及欢喜园杂花园等又见诸天处莲花殿。丽妓侍绕笑谑嬉戏。众花饰耳服憍奢耶。臂印环钏种种庄严。花常开众具备设。见天天女。心便染恋欢喜適意。姿颜舒悦面若莲花。视不错乱。鼻不亏曲口气臭。目色明鲜如青莲叶。身诸节际无有苦痛。眼耳鼻口又无血出。不失大小便利。不毛惊现。掌不死黄甲不青黑。手足不乱亦不卷缩好相显现。见虚空中有高大殿。彩柱百千彫丽布。垂诸铃网和风吹拂清音悦美。种种香花庄严宝殿。诸天童子众宝严身。游戏殿内。见欢喜微笑齿现如君图花。目不张开亦不合闭。语音和润身不极冷亦不极热。亲属围绕亦不苦。日初出时当舍其寿。所见明白无诸黑闇。异香芬馥四方而至。见佛尊仪欢喜敬重。见亲爱欢喜离辞犹如暂行。便即旋返安慰亲知。不令忧恼有流法尔。生必当死勿以分别而生恼。大药。善业之人临命终时。好乐布施。种种伽他种种颂叹。种种明白种种称说正法之如睡不睡安隐舍寿。将舍寿时。天父天母同止一座。天母手中自然花出。天母见花顾谓天甚为福吉希奇胜果。天今当知子庆之欢时将不久。天母遂以两手摇弄其花。弄花之时命便荆无相之识弃舍诸根。持诸境业弃舍诸界。持诸界事迁受异报，犹如乘马弃一乘一。如爱引光。如木生火。又如月影现澄清水。识资善业迁受天报。如脉风移速讬花内。天父天同座视之。甘露欲风吹花七日。宝珰严身曜动炫焕。天童朗洁现天母手。大药白佛言：世无形之识。云何假因缘力而生有形。云何有形止因缘内。佛言大药。如木和合相触生火。火木中求不可得。若除於木亦不得火。因缘和合而生於火。因缘不具火即不生。木等之中火色相竟不可见。然咸见火从木中出。如是大药。识假父母因缘和合生有形身。有形身中识不得。离有形身亦无有识。大药。如火未出火相不现。亦无暖触诸相皆无。如是大药。未有身。识受想行皆悉不现。大药。如见日轮光明照曜。而诸凡夫不见日体。是黑是白黄黄赤皆不。能知但以照热光明出没环运。诸作用事而知有日。识亦如是，以诸作用而知有大药白佛言：云何为识作用。佛言大药。受觉想行思忧苦恼。此为识之作用。复有善不善熏习为种。作用显识。大药白佛言：云何识离於身便速受身。识舍故身新身未受。当尔之识作何相。佛言大药。如有丈夫长臂勇健著坚甲胄。马疾如风乘以入阵。干戈既交心乱坠武艺捷习还即跳上。识弃於身速即受身。亦复如是，又如怯人见敌怖惧乘马退走。识资善见天父母同座而坐。速讬生彼亦复如是，大药。如汝所问。识弃故身新身未受。当尔之时作何相。大药。譬如人影现於水中无质可龋手足面目及诸形状与人不异。体质事业影中无。无冷无热及与诸触。亦无疲乏肉段诸大。无言声身声苦乐之声。识弃故身新身未受。亦如是，大药。是资善业生诸天者，大药白佛言：云何识生地狱。佛言大药。行恶业者入地狱。汝当谛听。大药。此中众生积不善根。命终之时作如是念。我今於此身死。弃舍父亲知所爱。甚大忧苦。见诸地狱及见己身应合入者，见足在上头倒向下。又见一处地纯是见此血已心有味著。缘味著心便生地狱。腐败恶水臭秽因力识讬其中。譬如粪秽臭处。臭臭酒诸臭因力。虫生其中。入地狱者讬臭物生。亦复如是，贤护胜上童真合掌白佛言：地众生作何色相。身复云何。佛言大药。其爱血地生地狱者，遍身血光身如血色。生汤隍者如黑雲。生乳汤河者，身点斑杂作种种色体极软脆，犹如贵乐婴孩之身。其身长大过八肘须发身毛并长垂曳。手足面目亏曲不全。阎浮提人遥见便死。大药白佛言：地狱众生以何食。佛言大药。地狱众生食无少乐。惶惧驰走。遥见镕铜赤汁。意谓是血众奔趣之。又有呼。诸有饥者可速来食。便走向彼至已而住以手承口。狱卒以热铜汁写手掬中。逼之令饮汁入腹。骨节爆裂举身火起。大药。地狱众生所食之物。唯增苦痛无少安乐。地狱众生苦如是，识不舍之亦不毁坏。身如骨聚识止不离。非业报尽苦身不舍。饥渴苦逼。便见园林果敷荣广博翠茂。见已喜笑互相谓言：此园翠茂清风凉美。众急入园须臾暂乐。树叶花果成刀剑斩截罪者，或中破身分为两段。或大叫呼四面驰走。狱卒群起执金刚棒。或执铁棒斧铁杖。咬唇瞋怒身出火焰。斫棒罪者遮不令出。斯皆己业见如是事。狱卒随罪者後。语者云：汝何处去。汝可住此。勿复东西欲何逃窜。今此园者汝业庄严。可得离不。如是大地狱众生受种种苦。七日而死还生地狱。以业力故如游蜂采花还归本处。罪业众生应入地初死之时见死使来。系项驱逼身心大苦入大黑闇。如被劫贼执捉将去。作如是言：诃诃祸苦哉。我今弃阎浮提种种爱好亲属知友。入於地狱。我今不见天路但见苦事。如蚕作丝自取死。我自作罪为业缠缚。羂索系项牵曳驱逼将入地狱。贤护。罪业众生生地狱者苦相如尔时贤护与大药王子。闻说是已，身惊毛竖。俱起合掌作如是言：我等今者俱归依佛请垂护。愿今以此闻法功德。未脱有流处生死轮。不落三涂入於地狱。贤护复白佛言：欲有所唯愿听许。佛言：如汝悕望恣汝所问。贤护白佛言：世尊，云何为积。云何为聚。云何阴。云何为身不迁。佛言贤护。智界见界意界明界。以此四界和合成身。四界境识名之为聚谓六界六入。六入境三界因二入因。即须发毛爪皮肉脓血。涕唾黄痰脂?册髓液。手足目大小支节。和合崇聚名之为聚，犹如穀豆麻麦。积集聚贮而成高大。谓之为聚。其地水风空识。名为六界。眼耳鼻舌身意。名为六入。色声香味触法。名六入境。即贪瞋痴名三因。又风黄痰亦名三因。二入因者谓戒与信。又有二因谓舍与施。又有二因谓进与定。又二因谓善不善。其受想行识此四名无色阴。受谓领受苦乐等相及不苦不乐之相。想谓知苦相。行谓现念作意及触。识者是身之主。遍行诸体身有所为莫不由识不迁者，谓身语意净获道果。此人死已识弃有阴不重受有不流诸趣极乐而迁。不复重迁是名不迁。於是贤护与药王子。礼佛双足白言：世尊，佛一切智说此法聚。当於未来作大利益安乐众生。佛言：来法聚常住非断。一切智者知而不为。我经无量勤苦积集智光。今说此经。此正法日为诸生作大明照。德誉普流一切智海。为能调心流注者，说此经所在之处请诵解说。诸天鬼神修罗摩睺罗伽。咸悉拥护皆来拜礼。水火王贼等怖皆不能害。诸比丘，从今已往於不信前说此经。求经过者慎勿示之。於尼乾子尼乾部众诸外道中。亦勿说之。不恭敬渴请亦勿为若违我教亏损法事。此人则为亏损如来。诸比丘，若有礼拜供养此经典者，应当恭敬供养人。斯人则为持如来藏。尔时世尊而说偈言：
当勇超尘累，勤修佛正教。除灭死军众，如象践苇芦。持法奉禁戒，专精勿亏担以弃生流转，尽诸苦有边。
佛说此经已，贤护胜上童真。大药王子，并诸比丘菩萨摩诃萨。天人阿脩罗乾闼婆等普大会众。闻佛所说欢喜奉行大乘显识经卷下。（右大唐永隆元年三藏地婆诃罗於东太原寺译出大周录）

        </div>
      </div>
    </div>
  </div>
</div>
<!--update:2025-08-30 09:26:00-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>