<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="藏要第一辑叙,大般若经第二分校勘说明,大般若波罗蜜多经卷第四百二,大般若波罗蜜多经卷第四百三,大般若波罗蜜多经卷第四百四,大般若波罗蜜多经卷第四百五,大般若波罗蜜多经卷第四百一,大般若经第二分品目舍利子般若四品,大般若经十六分总,大般若经第二分方便般若方便般若二十品,大般若经第二分方便般若校勘说明,大般若波罗蜜多经卷第四百五十九,大般若波罗蜜多经卷第四百六十,大般若波罗蜜多经卷第四百六十一,大般若波罗蜜多经卷第四百六十二,大般若波罗蜜多经卷第四百六十三,大般若波罗蜜多经卷第四百六十四,大般若波罗蜜多经卷第">
<meta name="description" content="三辑，欧阳渐、吕澂编校。支那内学院于1929年出版第一辑，1935年出版第二辑。1985年，金陵刻经处将尚未完成的零本编为第三辑，与前两辑一起成套出版，十册。另有台湾新文丰出版公司和上海书店的影印本。《藏要》系支那内学院禀承杨文会编辑《大藏辑要》、进而对历代大藏经作整理考订的遗训，而进行的一项重大工程。原计划从全部藏经中精选要典，分为六辑，然后以之为基础彻底整理全藏。这一工作自1927年开始。编校采取刻校、译校、类校三周校勘方式，汉文本取南宋后思溪藏本为底本，勘以北宋福州及高丽新雕版，订正注明误文夺字。尽">
<title>藏要_欧阳竟无_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">藏要</span> <br/>
          作者： <span class="inputVal" id="bkauthor">欧阳竟无</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]4736937</span> <br/>
          说明： <span class="inputVal" id="bkdec">三辑，欧阳渐、吕澂编校。支那内学院于1929年出版第一辑，1935年出版第二辑。1985年，金陵刻经处将尚未完成的零本编为第三辑，与前两辑一起成套出版，十册。另有台湾新文丰出版公司和上海书店的影印本。《藏要》系支那内学院禀承杨文会编辑《大藏辑要》、进而对历代大藏经作整理考订的遗训，而进行的一项重大工程。原计划从全部藏经中精选要典，分为六辑，然后以之为基础彻底整理全藏。这一工作自1927年开始。编校采取刻校、译校、类校三周校勘方式，汉文本取南宋后思溪藏本为底本，勘以北宋福州及高丽新雕版，订正注明误文夺字。尽量搜罗国外校印的梵文、巴利文、藏文佛典及康藏各种刻本的藏文大藏经，对译文中错落晦涩之处，对照标注。并取有关义解之异籍参证，分清段落，剖析章句，阐明学说上的相关联系。对重要义理，用提要体裁写成叙，概括其大意，说明各书的传承和变化。最后仅编成三辑，共收书七十种，四百余卷，其中作出叙文者仅二十余种。第一辑收《大般若经第二分舍利子般若》等大乘经十种，小乘经一种(《杂阿含经缘起诵》)，及《菩萨戒本》、《十诵比丘戒本》等戒律三种，《中论》等大小乘论十一种。第二辑收《佛说佛母宝德藏般若经》等大小乘经八种，《四分戒本》等律六种，《十二门论》等大小乘论十三种。第三辑收《大般若经第十六分》等经十一种，《清净毗尼方广经》等律二种，《十住毗婆沙论》等论十种。该书编校方法科学严谨，校勘精细，标点准确，甚便于阅读研究，堪称最佳的佛经校勘本、精选本。印行后获得国内外好评。</span> <br/>
          封面： <span class="inputVal" id="bkimg">Z_3569.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]藏要
[book_author]欧阳竟无
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]4736937
[book_dec]三辑，欧阳渐、吕澂编校。支那内学院于1929年出版第一辑，1935年出版第二辑。1985年，金陵刻经处将尚未完成的零本编为第三辑，与前两辑一起成套出版，十册。另有台湾新文丰出版公司和上海书店的影印本。《藏要》系支那内学院禀承杨文会编辑《大藏辑要》、进而对历代大藏经作整理考订的遗训，而进行的一项重大工程。原计划从全部藏经中精选要典，分为六辑，然后以之为基础彻底整理全藏。这一工作自1927年开始。编校采取刻校、译校、类校三周校勘方式，汉文本取南宋后思溪藏本为底本，勘以北宋福州及高丽新雕版，订正注明误文夺字。尽量搜罗国外校印的梵文、巴利文、藏文佛典及康藏各种刻本的藏文大藏经，对译文中错落晦涩之处，对照标注。并取有关义解之异籍参证，分清段落，剖析章句，阐明学说上的相关联系。对重要义理，用提要体裁写成叙，概括其大意，说明各书的传承和变化。最后仅编成三辑，共收书七十种，四百余卷，其中作出叙文者仅二十余种。第一辑收《大般若经第二分舍利子般若》等大乘经十种，小乘经一种(《杂阿含经缘起诵》)，及《菩萨戒本》、《十诵比丘戒本》等戒律三种，《中论》等大小乘论十一种。第二辑收《佛说佛母宝德藏般若经》等大小乘经八种，《四分戒本》等律六种，《十二门论》等大小乘论十三种。第三辑收《大般若经第十六分》等经十一种，《清净毗尼方广经》等律二种，《十住毗婆沙论》等论十种。该书编校方法科学严谨，校勘精细，标点准确，甚便于阅读研究，堪称最佳的佛经校勘本、精选本。印行后获得国内外好评。
[book_img]Z_3569.jpg


[book_chapter]第一輯（十一經三律十一論）

[book_title]藏要第一輯叙
菩薩藏中聲聞藏中之經律論．西土此方著述．旣抉其要分爲六輯以爲藏要。又抉
經律論最要者爲第一輯．是爲要中之要．猶呪中之心中心也。可以便讀．可以知概。
凡二十五種．經十一．律三．論十一。經十一者.菩薩舉十．聲聞舉一。菩薩乘有正軌．有
便道．乘乎正軌又有不易之則曰境行果．依此抉擇而得四經。一曰大般若經．二曰
華嚴經．行菩薩行有不易之則一曰因果二曰差别．因果者運用之妙般若盡之．差
别者境界不同華嚴盡之．故般若華嚴者菩薩正軌之行也。三曰楞伽經．古學一百
八句．一切自心所現．今學五法三自性八識二無我．知法知義於此廣博．故楞伽經
者菩薩正軌之境也。四曰大涅槃經．我皆令入涅槃而滅度之．此佛出世大事因緣．
********************
對機則四鄔柁南．畢竟則常樂我淨．見性而已又多乎哉．是故大涅槃經者菩薩正
軌之果也。解深密經．境行果三都約其要。菩薩藏經．但約行中因果差别。勝鬘明識．
屬隸楞伽。無量夀經．是方便道。法華則經中之楬櫫者也。聲聞舉一．曰雜阿含．佛言
諸佛世尊具大智力．總攝諸法安處四種鄔柁南中．輾轉傳來是名阿含．傅此四句
是名阿含．瑜伽五分釋雜含多．大小溝通．阿含亦大故也。律三者．地持善戒譯非全
文．是故戒本羯磨．應抉瑜伽爲大乘律。北方小戒．論其圓通僧祗爲最.究其嚴密十
誦爲尤．四分五分及迦葉維．嚴不及十誦．通不及僧祗．是故戒本羯磨唯獨取於十
誦。南方小戒．此土傳來但善見律．錄序而已。論十一者．摩訶衍義創始於龍樹．充量
於無著．合之則相圓．分之則義窒．豈空有之或異．實徧依之各詳。中論談徧計空．辯
中邊論談依他有．中之義備也。大智度論．釋經論中詳一切法．而詳於對小。瑜伽師
地論．宗經論中詳一切法．而詳於自大。龍樹毗曇爲智論．無著毗曇爲集論。是則乘
之事備也。唯識爲入道之體.攝論創始於其先．二十唯識成唯識論昌於其後。因明
********************
爲揀外之用．而理門論者則又基本之作也。毗曇多種．六足爲精．集論爲大乘毗曇
之終．品類足論爲小乘毗曇之始．龍樹無著皆所宗矣。其餘部執．則異部宗輪亦足
知概。此藏要第一輯總略如是也。至於二十五種法義．其亦各有略說．各隨其品目
而發．分之弁各種之首．合之爲提要之匯焉。
********************

[book_title]大般若經第二分校勘說明
一．是編校歷三週。第一譯校．用鳩摩羅什所譯摩訶般若波羅蜜經及西藏所譯般
若二萬五千頌對勘譯文。第二類校．用奘譯大般若經初分三分及什譯大智度論
對勘章段。第三刻校．用北宋南宋麗元明五刻對勘版本。
二．譯校所用什譯本略稱秦本．西藏本略稱番本。二本品目開合同異之處．悉爲註
出曰．以下秦本某品．番本卷第幾．品第幾。
三．譯校之文義歧異處．悉爲註出曰．秦本云云．番本云云。秦番結構與奘譯大般若
三分相近．因又與三分合勘其同處．註出曰．與三分同。又從對校而見奘譯未善者．
則加按語曰．今譯云云。
四．譯校之文義暢達處．悉爲註出曰．勘秦本意謂云云．勘番本意謂云云。
五．類校初分三分特於廣略開合處注意．附註曰．以下初分卷第幾．某品第幾．三分
某品第幾．或三分此處不分品。
********************
六．類校大智度論某卷釋經第幾段當今譯經某段．其對照處旁註論第幾卷第幾
段．略號作（论觿）觿。有處但註論第幾段作觿者．論卷已註出於前．今其釋經第
幾段也。又有處但註論第幾卷作（论觿）者．論釋係繼續前卷．釋經幾段已於前
卷註出也。又有處註作觿（论觿）者．合上二例可知。
七．刻校以南宋刻爲主．用以對校餘刻文字．有理長者．皆從改正．附註曰．原作某．今
依餘某刻改。其據餘刻刪補者．例同。
八．是篇對校秦本及智論係用大正大藏經本．宋麗諸刻則依日本弘教書院縮刷
藏經及大正大藏經附註。又番本係用北平各番經局通行刻本。c#es-rab-kyi pha-
rol-tu phyin-pa ston%-phrag n~i-c#u-ln%a-ba．
********************

[book_title]大般若波羅蜜多經卷第四百二
唐三藏法師玄奘奉詔譯
第二分歡喜品第二
[一]爾時世尊知諸世界諸有緣衆一切來集.謂天魔梵若諸沙門若婆羅門若健達縛若
阿素洛若諸龍神人非人等.若諸菩薩摩訶薩衆住最後身紹尊位者皆來集會。便告
具夀舍利子言.若菩薩摩訶薩欲於一切法等覺一切相.[二]當學般若波羅蜜多。時舍利
子歡喜踊躍卽從座起頂禮雙足偏覆左肩右膝著地合掌恭敬而白佛言.世尊.云何
菩薩摩訶薩欲於一切法等覺一切相當學般若波羅蜜多。佛告具夀舍利子言.諸菩
薩摩訶薩應以無住而爲方便安住般若波羅蜜多.[三]所住能住不可得故。應以無捨而
爲方便圓滿布施波羅蜜多.施者受者及所施物不可得故。應以無護而爲方便圓滿
淨戒波羅蜜多.犯無犯相不可得故。應以無取而爲方便圓滿安忍波羅蜜多.動不動
相不可得故。應以無勤而爲方便圓滿精進波羅蜜多.身心勤怠不可得故。應以無思
注：
[一]以下秦本不分品.番本舍利子品第二.（至四百五卷末止）與三分合.又初分學觀品第二.
[二]勘番本作當勤習brtson-pa與光讚合.下四百四卷第十八頁所云勤修習六到彼岸.卽此字也.次文云學.皆同.
[三]秦本番本皆缺此句及無捨爲方便.勘師子賢釋現觀莊嚴論.引經亦同.次下各度文.皆無方便句.
********************
而爲方便圓滿靜慮波羅蜜多.有味無味不可得故。應以無著而爲方便圓滿般若波
羅蜜多.諸法性相不可得故。復次舍利子.諸菩薩摩訶薩安住般若波羅蜜多.[一]以無所
得而爲方便應修習四念住四正斷四神足五根五力七等覺支八聖道支.是三十七
菩提分法不可得故。以無所得而爲方便應修習空三摩地無相三摩地無願三摩地.
是三等持不可得故。以無所得而爲方便應修習四靜慮四無量四無色定.靜慮無量
及無色定不可得故。以無所得而爲方便應修習八解脫八勝處九次第定十遍處.解
脫勝處等至遍處不可得故。以無所得而爲方便應修習九想.謂胮脹想膿爛想異赤
想青瘀想啄噉想離散想骸骨想焚燒想滅壞想.如是諸想不可得故。以無所得而爲
方便應修習十隨念.謂佛隨念法隨念僧隨念戒隨念捨隨念天隨念入出息隨念厭
隨念死隨念身隨念.是諸隨念不可得故。以無所得而爲方便應修習十想.謂無常想
苦想無我想不淨想死想一切世閒不可樂想厭食想斷想離想滅想.如是諸想不可
得故。以無所得而爲方便應修習十一智.謂苦智集智滅智道智盡智無生智法智類
注:
[一]勘番本作念不可得故應圓滿四念住等.與秦本不生故應具足四念處等合.譯家常以不生與不可得綺互爲文也.以下法數次第及句讀.諸本皆異.
********************
智世俗智他心智如說智.如是諸智不可得故。以無所得而爲方便應修習有尋有伺
三摩地無尋唯伺三摩地無尋無伺三摩地.三三摩地不可得故。以無所得而爲方便
應修習未知當知根已知根具知根.三無漏根不可得故。以無所得而爲方便應修習
不淨處觀遍滿處觀.一切智智.奢摩他毗鉢舍那.四攝事四勝住.三明五眼.六神通六
波羅蜜多.七聖財.八大士覺.九有情居智.陀羅尼門三摩地門.十地十行十忍.二十增
上意樂.如來十力四無所畏四無礙解十八佛不共法.[一]三十二大士相八十隨好.無忘
失法恆住捨性.一切智道相智一切相智一切相微妙智.大慈大悲大喜大捨及餘無
量無邊佛法.如是諸法不可得故。復次舍利子.若菩薩摩訶薩欲疾證得[二]一切智智.當
學般若波羅蜜多。欲疾圓滿一切智道相智一切相智.當學般若波羅蜜多。欲疾圓滿
一切有情心行相智一切相微妙智.當學般若波羅蜜多。欲拔一切煩惱習氣.當學般
若波羅[三]蜜多。欲入菩薩正性離生.當學般若波羅蜜多。欲超聲聞及獨覺地.當學般若
波羅蜜多。欲住菩薩不退轉地.當學般若波羅蜜多。欲得六種殊勝神通.當學般若波
注:
[一]秦本番本皆缺三十二相至微妙智各法.
[二]番作一切相智之一切智相微妙.蓋卽當於次句一切相智也.
[三]番本次下結云如是菩薩當學.bslab-pa.以後均同.不復作勤習.
********************
羅蜜多。欲知一切有情心行所趣差别.當學般若波羅蜜多。欲勝一切聲聞獨覺智慧
作用.當學般若波羅蜜多。欲得一切陀羅尼門三摩地門.當學般若波羅蜜多。欲以一
念隨喜之心超過一切聲聞獨覺所有布施.當學般若波羅蜜多。欲以一念隨喜之心
超過一切聲聞獨覺所有淨戒.當學般若波羅蜜多。欲以一念隨喜之心超過一切聲
聞獨覺定慧解脫解脫智見.當學般若波羅蜜多。欲以一念隨喜之心超過一切聲聞
獨覺靜慮解脫等持等至[一]及餘善法.當學般若波羅蜜多。欲以一念所修善法超過一
切異生聲聞獨覺善法.當學般若波羅蜜多。欲行少分布施淨戒安忍精進靜慮般若.
爲諸有情方便善巧迴向無上正等菩提便得無量無邊功德.當學般若波羅蜜多。復
次舍利子.若菩薩摩訶薩欲令所行布施淨戒安忍精進靜慮般若波羅蜜多離諸障
礙速得圓滿.當學般若波羅蜜多。欲得生生常見諸佛恆聞正法得佛覺悟蒙佛憶念
教誡教授.當學般若波羅蜜多。欲得佛身具三十二大丈夫相八十隨好圓滿莊嚴.當
學般若波羅蜜多。欲得生生常憶宿住終不忘失大菩提心.遠離惡友親近善友恆修
注:
[一]秦本番本皆無及餘善法.又無下欲以一念句.
********************
菩薩摩訶薩行.當學般若波羅蜜多。欲得生生具大威力摧衆魔怨伏諸外道.當學般
若波羅蜜多。欲得生生遠離一切煩惱業障通達諸法心無罣礙.當學般若波羅蜜多。
欲得生生善心善願善行相續常無懈廢.當學般若波羅蜜多。欲生佛家入童真地常
不遠離諸佛菩薩.當學般若波羅蜜多。欲得生生具諸相好端嚴如佛.一切有情見者
歡喜發起無上正等覺心速能成辦佛地功德.當學般若波羅蜜多。欲以種種勝善根
力隨意能引上妙供具供養恭敬尊重讚歎一切如來應正等覺.令諸善根速得圓滿.
當學般若波羅蜜多。欲滿一切有情所求飲食衣服牀榻臥具病緣醫藥種種華香燈
明車乘園林舍宅財穀珍寶嚴具伎樂及餘種種上妙樂具.當學般若波羅蜜多。復次
舍利子.若菩薩摩訶薩欲善安立盡虚空界法界世界一切有情皆令安住布施淨戒
安忍精進靜慮般若波羅蜜多.當學般若波羅蜜多。欲得發起一念善心所獲功德乃
至無上正等菩提亦不窮盡.當學般若波羅蜜多。欲得十方諸佛世界一切如來應正
等覺及諸菩薩共所稱讚.當學般若波羅蜜多。欲一發心卽能遍至十方各如殑伽沙
********************
界供養諸佛利樂有情.當學般若波羅蜜多。欲一發聲卽能遍滿十方各如殑伽沙界
讚歎諸佛教誨有情.當學般若波羅蜜多。[一]欲一念頃安立十方殑伽沙等諸佛世界一
切有情.皆令習學十善業道受三歸依護持禁戒修四靜慮及四無量四無色定獲五
神通.當學般若波羅蜜多。[二]欲一念頃安立十方殑伽沙等諸佛世界一切有情令住大
乘修菩薩行不毁餘乘.當學般若波羅蜜多。欲紹佛種令不斷絕護菩薩家令不退轉.
嚴淨佛土令速成辦.當學般若波羅蜜多。復次舍利子.若菩薩摩訶薩欲安[三]住內空外
空內外空空空大空勝義空有爲空無爲空畢竟空無際空散空無變異空本性空自
相空共相空一切法空不可得空無性空自性空無性自性空.當學般若波羅蜜多。若
[四]菩薩摩訶薩欲安住一切法真如法界法性不虚妄性不變異性平等性離生性法定
法住實際虚空界不思議界.當學般若波羅蜜多。若菩薩摩訶薩欲覺知一切法盡所
有性如所有性無顛倒無分别.當學般若波羅蜜多。若菩薩摩訶薩欲覺知一切法因
緣等無閒緣所緣緣增上緣性無所有不可得.當學般若波羅蜜多。若菩薩摩訶薩[五]欲
注:
[一]秦本缺下三段.與三分同.
[二]以下番本等三卷.
[三]番本但有十八空.缺無變異空及共相空.與秦本合.按奘譯三分合云（散）無散空（自）共相空.亦十八也.次後均同.
[四]秦本番本此段皆在次四緣段以下.
[五]秦本番本皆缺此段.
********************
覺知一切法如幻如夢如響如像如光影如陽燄如空華如尋香城如變化事.唯心所
現性相皆空.當學般若波羅蜜多。若菩薩摩訶薩[一]欲知十方殑伽沙等三千大千世界
大地虚空諸山大海江河池沼澗谷陂湖地水火風諸極微量.當學般若波羅蜜多。若
菩薩摩訶薩欲析一毛以爲百分.取一分毛盡舉三千大千世界大海江河池沼澗谷
陂湖中水棄置他方無邊世界而不損害其中有情.當學般若波羅蜜多。若菩薩摩訶
薩見火劫起遍燒三千大千世界天地洞然.欲以一氣吹令頓滅.當學般若波羅蜜多。
若菩薩摩訶薩見風劫起三千世界所依風輪[二]飄擊上涌將吹三千大千世界蘇迷盧
山輪圍山等諸所有物碎如糠[禾*會].欲以一指障彼風力令息不起.當學般若波羅蜜多。
若菩薩摩訶薩欲於三千大千世界一結跏坐充滿虚空.當學般若波羅蜜多。若菩薩
摩訶薩欲以一毛羂取三千大千世界妙高山王輪圍山等諸所有物擲過他方無量
無數無邊世界而不損害其中有情.當學般若波羅蜜多。若菩薩摩訶薩欲以一食一
華一香一幢蓋等供養恭敬尊重讚歎十方各如殑伽沙界一切如來應正等覺及弟
注:
[一]勘番本.意謂欲知三千世界有若干量.
[二]慧琳音義五云應作摽擊.
********************
子衆無不充足.當學般若波羅蜜多。若菩薩摩訶薩欲等安立十方各如殑伽沙界諸
有情類令住戒藴定藴慧藴解脫藴解脫智見藴.或住預流一來不還阿羅漢果獨覺
菩提乃至或令入無餘依般涅槃界.當學般若波羅蜜多。復次舍利子.若菩薩摩訶薩
修行般若波羅蜜多能如實知如是布施得大果報.謂如實知如是布施得生刹帝利
大族或生婆羅門大族或生長者大族或生居士大族.如是布施得生四大王衆天或
生三十三天或生夜摩天或生覩史多天或生樂變化天或生他化自在天.依此布施
得初靜慮或第二靜慮或第三靜慮或第四靜慮.依此布施得空無邊處定或識無邊
處定或無所有處定或非想非非想處定.依此布施起四念住乃至八聖道支得預流
果或一來果或不還果或阿羅漢果或獨覺菩提或得無上正等菩提.能如實知如是
淨戒安忍精進靜慮般若得大果報亦復如是。[一]若菩薩摩訶薩修行般若波羅蜜多能
如實知如是布施方便善巧能滿布施波羅蜜多.如是布施方便善巧能滿淨戒波羅
蜜多.如是布施方便善巧能滿安忍波羅蜜多.如是布施方便善巧能滿精進波羅蜜
注:
[一]勘秦本番本.意謂於智度中行施.以巧便故.卽如是施能滿施度.如是圓滿戒度乃至智度.
********************
多.如是布施方便善巧能滿靜慮波羅蜜多.如是布施方便善巧能滿般若波羅蜜多.
如是淨戒安忍精進靜慮般若方便善巧皆能圓滿六波羅蜜多。時舍利子白佛言.世
尊.[一]云何菩薩摩訶薩修行般若波羅蜜多能如實知如是布施方便善巧能滿布施乃
至般若波羅蜜多.如是淨戒乃至般若方便善巧能滿淨戒乃至靜慮波羅蜜多。佛言.
舍利子.以無所得爲方便故。謂菩薩摩訶薩行布施時了達一切施者受者所施物相
不可得故能滿布施波羅蜜多.犯無犯相不可得故能滿淨戒波羅蜜多.動不動相不
可得故能滿安忍波羅蜜多.身心勤怠不可得故能滿精進波羅蜜多.有亂無亂不可
得故能滿靜慮波羅蜜多.諸法性相不可得故能滿般若波羅蜜多。[二]是爲菩薩摩訶薩
行布施時方便善巧能滿六種波羅蜜多.如是菩薩摩訶薩行淨戒時方便善巧能滿
六種波羅蜜多.乃至行般若時方便善巧能滿六種波羅蜜多。復次舍利子.若菩薩摩
訶薩欲得過去未來現在諸佛功德.當學般若波羅蜜多。若菩薩摩訶薩欲到一切有
爲無爲法之彼岸.當學般若波羅蜜多。若菩薩摩訶薩欲達過去未來現在諸法真如
注:
[一]勘秦本番本.此問云何圓滿布施乃能滿戒至慧也.
[二]秦本番本皆缺此段.
********************
法界法性[一]無生實際.當學般若波羅蜜多。若菩薩摩訶薩欲窮過去未來現在生不生
際.當學般若波羅蜜多。若菩薩摩訶薩欲與一切聲聞獨覺而爲導首.當學般若波羅
蜜多。若菩薩摩訶薩欲與一切如來爲親侍者.當學般若波羅蜜多。若菩薩摩訶薩欲
與一切如來爲內眷屬.當學般若波羅蜜多。若菩薩摩訶薩欲得大眷屬.當學般若波
羅蜜多。若菩薩摩訶薩欲得菩薩常爲眷屬.當學般若波羅蜜多。若菩薩摩訶薩欲消
一切施主供養.當學般若波羅蜜多。若菩薩摩訶薩欲摧伏慳貪心不起犯戒心除去
恚怒心棄捨懈怠心靜息散亂心遠離惡慧心.當學般若波羅蜜多。若菩薩摩訶薩欲
安立一切有情於施性福業事戒性福業事修性福業事供侍福業事有依福業事.當
學般若波羅蜜多。若菩薩摩訶薩欲得五眼.所謂肉眼天眼慧眼法眼佛眼.當學般若
波羅蜜多。若菩薩摩訶薩欲以天眼盡見十方殑伽沙等世界諸佛.當學般若波羅蜜
多。若菩薩摩訶薩欲以天耳盡聞十方殑伽沙等世界諸佛所説法要.當學般若波羅
蜜多。若菩薩摩訶薩欲如實知十方各如殑伽沙界一切諸佛心心所法.當學般若波
注:
[一]秦本番本皆作不生際及真實際.卽缺下一句.
********************
羅密多。若菩薩摩訶薩欲得普聞十方世界諸佛説法乃至無上正等菩提而不断絕.
當學般若波羅蜜多。若菩薩摩訶薩欲見過去未來現在十方一切諸佛國土.當學般
若波羅蜜多。若菩薩摩訶薩欲於過去未來現在十方諸佛所說契經應頌授記諷頌
自說因緣本事本生方廣希法譬喻論議.諸聲聞等所未曾聞皆能受持究竟通利.當
學般若波羅蜜多。若菩薩摩訶薩欲於過去未來現在十方諸佛所說法門旣自受持
究竟通利復能爲他如實廣說.當學般若波羅蜜多。若菩薩摩訶薩欲於過去未來現
在十方諸佛所說法門自如實行復能勸他如實修行.當學般若波羅蜜多。若菩薩摩
訶薩欲於十方殑伽沙等幽闇世界或世界中閒日月所不照處爲作光明.當學般若
波羅蜜多。若菩薩摩訶薩欲於十方殑伽沙等無量世界其中有情成就邪見不聞佛
名法名僧名.而能開化令起正見聞三寶名.當學般若波羅蜜多。若菩薩摩訶薩欲令
十方殑伽沙等世界有情以己威力盲者能視聾者能聽瘂者能言狂者得念亂者得
定.貧者得富露者得衣飢者得食渴者得飲.病者得除愈醜者得端嚴形殘者得具足
********************
根缺者得圓滿迷悶者得醒悟疲頓者得安泰.一切有情等心相向如父如母如兄如
弟如姊如妹如友如親.當學般若波羅蜜多。若菩薩摩訶薩欲令十方殑伽沙等世界
有情以己威力在惡趣者皆生善趣.當學般若波羅蜜多。若菩薩摩訶薩欲令十方殑
伽沙等世界有情以己威力習惡業者皆修善業.當學般若波羅蜜多。若菩薩摩訶薩
欲令十方殑伽沙等世界有情以己威力諸犯戒者皆住戒藴.未得定者皆住定藴.有
惡慧者皆住慧藴.無解脫者皆住解脫藴.無解脫智見者皆住解脫智見藴.未見諦者
得預流果若一來果若不還果若阿羅漢果若獨覺菩提若得無上正等菩提.當學般
若波羅蜜多。若菩薩摩訶薩欲學諸佛殊勝威儀令諸有情觀之無厭息一切惡生一
切善.當學般若波羅蜜多。復次舍利子.菩薩摩訶薩修行般若波羅蜜多時作是思惟.
我何時得如象王視容止肅然爲衆說法.欲成斯事當學般若波羅蜜多。菩薩摩訶薩
修行般若波羅蜜多時作是思惟.我何時得身語意業隨智慧行皆悉清淨.欲成斯事
當學般若波羅蜜多。菩薩摩訶薩修行般若波羅蜜多時作是思惟.我何時得足不履
********************
地如四指量自在而行.欲成斯事當學般若波羅蜜多。菩薩摩訶薩修行般若波羅蜜
多時作是思惟.我何時得無量百千俱胝那庾多四大王衆天乃至色究竟天供養恭
敬尊重讚歎導從圍繞詣菩提樹.欲成斯事當學般若波羅蜜多。菩薩摩訶薩修行般
若波羅蜜多時作是思惟.我何時得無量百千俱胝那庾多四大王衆天乃至色究竟
天於菩提樹下以天衣爲座.欲成斯事當學般若波羅蜜多。菩薩摩訶薩修行般若波
羅蜜多時作是思惟.我何時得菩提樹下結跏趺坐以衆妙相所莊嚴手而撫大地.使
於地神幷諸眷屬俱時踊現.欲成斯事當學般若波羅蜜多。菩薩摩訶薩修行般若波
羅蜜多時作是思惟.我何時得坐菩提樹降伏衆魔證得無上正等菩提.欲成斯事當
學般若波羅蜜多。菩薩摩訶薩修行般若波羅蜜多時作是思惟.我何時得成正覺已
行住坐臥隨地方所悉爲金剛.欲成斯事當學般若波羅蜜多。菩薩摩訶薩修行般若
波羅蜜多時作是思惟.我何時得捨國出家是日卽成無上正覺還於是日轉妙法輪.
卽令無量無數有情遠塵離垢生淨法眼.復令無量無數有情永盡諸漏心慧解脫.亦
********************
令無量無數有情於無上菩提得不退轉.欲成斯事當學般若波羅蜜多。菩薩摩訶薩
修行般菩波羅蜜多時作是思惟.我何時得無上菩提無量無數聲聞菩薩爲弟子衆.
一說法時令無量無數有情不起於座得阿羅漢果.復令無量無數有情亦不起於座
於無上菩提得不退轉.欲成斯事當學般若波羅蜜多。菩薩摩訶薩修行般若波羅蜜
多時作是思惟.我何時得夀量無盡無邊光明[一]相好莊嚴觀者無厭.雖復行時千葉蓮
華每承其足而令地上現千輻輪.舉步經行大地震動而不擾惱地居有情.欲迴顧時
舉身皆轉.足之所履盡金剛際如車輪量地亦隨轉.欲成斯事當學般若波羅蜜多。菩
薩摩訶薩修行般若波羅蜜多時作是思惟.我何時得舉身支節皆放光明遍照十方
無邊世界.隨所照處爲諸有情作大饒益.欲成斯事當學般若波羅蜜多。菩薩摩訶薩
修行般若波羅蜜多時作是思惟.我得無上正等覺時願所居土無有一切貪欲瞋恚
愚癡等名.其中有情成就妙慧由斯慧力亟作是思.布施調伏安忍勇進寂靜諦觀.離
諸放逸修行梵行.慈悲喜捨不惱有情.如餘佛土豈不善哉.欲滿斯願當學般若波羅
注:
[一]秦本番本皆缺皆好以下一段.
********************
蜜多。菩薩摩訶薩修行般若波羅蜜多時作是思惟.我得無上正等覺時化事旣周般
涅槃後.正法無有滅盡之期常爲有情作大利樂.欲滿斯願當學般若波羅蜜多。若薩
摩訶薩修行般若波羅蜜多時作是思惟.我得無上正等覺時願令十方殑伽沙等世
界有情聞我名者必得無上正等菩提.欲滿斯願當學般若波羅蜜多。舍利子.諸菩薩
摩訶薩若欲成就此等無量無邊功德.當學般若波羅蜜多。復次[一]舍利子.若菩薩摩訶
薩修行般若波羅蜜多旣能成辦如是功德.爾時三千大千世界四大天王皆大歡喜
咸作是念.我等今者當以四鉢奉此菩薩如昔天王奉先佛鉢。是時三千大千世界三
十三天夜摩天覩史多天樂變化天他化自在天皆大歡喜咸作是念.我等皆當給侍
供養如是菩薩.令阿素洛兇黨損減.使諸[二]天衆眷屬增益。是時三千大千世界梵衆天
梵輔天梵會天大梵天.光天少光天無量光天極光淨天.淨天少淨天無量淨天遍淨
天.廣天少廣天無量廣天廣果天.無煩天無熱天善現天善見天色究竟天.歡喜欣慶
咸作是念.我等當請如是菩薩速證無上正等菩提轉妙法輪利樂一切。舍利子.若菩
注:
[一]以下秦本奉鉢品第二.光讚放光不分品.又初分學觀品之二.
[二]天下原衍人字.依麗本番本删.
********************
薩摩訶薩修行般若波羅蜜多增益六種波羅蜜多.時彼世界諸善男子善女人等皆
大歡喜咸作是念.我等當爲如是菩薩作父母兄弟妻子眷屬知識朋友。時彼世界四
大王衆天乃至色究竟天歡喜慶幸咸作是念.我等當設種種方便令是菩薩離非梵
行從初發心乃至成佛常修梵行.所以者何.若染色欲生於梵天尚能爲障.況得無上
正等菩提.是故菩薩斷欲出家修梵行者能得無上正等菩提非不斷者。時舍利子白
佛言.世尊.諸菩薩摩訶薩爲決定有父母妻子諸親友耶。佛言.舍利子.或有菩薩具有
父母妻子眷屬而修菩薩摩訶薩行.或有菩薩摩訶薩無有妻子從初發心乃至成佛
常修梵行不壞童真.或有菩薩摩訶薩方便善巧示受五欲厭捨出家方得無上正等
菩提。舍利子.譬如幻師若彼弟子善於幻術.幻作五欲於中自恣共相娛樂.於意云何
是幻所作爲有實不。舍利子言.不也世尊。佛言.舍利子.菩薩摩訶薩亦復如是.方便善
巧爲欲成熟諸有情故化受五欲.然此菩薩摩訶薩於五欲中深生厭患.不爲五欲之
所染汙。以無量門訶毁諸欲.欲爲熾然燒身心故.欲爲穢惡染自他故。欲爲魁膾於去
********************
來今常爲害故.欲爲怨敵長夜伺求作衰損故.欲如草炬欲如苦果欲如劒刃欲如火
聚欲如毒器欲如幻惑欲如暗井.菩薩摩訶薩以如是等無量過門訶毁諸欲。旣善了
知諸欲過失.寧有真實受諸欲事.但爲饒益所化有情方便善巧示受諸欲。
第二分觀照品第三之一
[一]爾時舍利子白佛言.世尊.諸菩薩摩訶薩應云何修行般若波羅蜜多。佛言.舍利子.菩
薩摩訶薩修行般若波羅蜜多時應如是觀.[二]實有菩薩不見有菩薩不見菩薩名.不見
般若波羅蜜多不見般若波羅蜜多名.不見行不見不行。何以故.舍利子.菩薩自性空.
菩薩名空。所以者何.色自性空.不由空故色空非色.色不離空空不離色.色卽是空空
卽是色。受想行識自性空.不由空故受想行識空非受想行識.受想行識不離空空不
離受想行識.受想行識卽是空空卽是受想行識。何以故.舍利子.此但有名謂爲菩提.
此但有名謂爲薩埵.此但有名謂爲菩薩.此但有名謂之爲空.此但有名謂之爲色受
想行識.如是自性無生無滅無染無淨。菩薩摩訶薩如是修行般若波羅蜜多不見生
注:
[一]光讚放光均於此分品.秦本不分品.
[二]勘秦本番本下三句意云不見菩薩是實yan-dag-mi-mthon.不見菩薩名是實.不見菩薩修行是實.亦與下文相順.次云不見.皆不見是實之意.
********************
不見滅不見染不見淨.何以故.但假立[一]客名分别於法而起分别.假立客名隨起言說.
如如言說如是如是生起執著.菩薩摩訶薩修行般若波羅蜜多時於如是等一切不
見.由不見故不生執著。[二]復次舍利子.菩薩摩訶薩修行般若波羅蜜多時應如是觀.菩
薩但有名佛但有名.般若波羅蜜多但有名.色但有名受想行識但有名.餘一切法但
有名。舍利子.如我但有名謂之爲我實不可得.如是有情命者生者養者士夫補特伽
羅意生儒童作者使作者起者使起者受者使受者知者見者亦但有名謂爲有情乃
至見者實不可得.以不可得空故但隨世俗假立客名.諸法亦爾不應執著.是故菩薩
摩訶薩修行般若波羅蜜多時不見有[三]我乃至見者.亦不見有一切法性。舍利子.菩薩
摩訶薩如是修行般若波羅蜜多.除諸佛慧一切聲聞獨覺等慧所不能及.以不可得
空故。所以者何.是菩薩摩訶薩於名所名俱無所得.以不觀見無執著故。舍利子.菩薩
摩訶薩若能如是行般若波羅蜜多.名爲善行般若波羅蜜多。舍利子.假使汝及大目
乾連滿贍部洲如稻麻竹葦甘蔗林等所有般若.比行般若波羅蜜多菩薩摩訶薩般
注：
[一]番本無客字.但次句云各各名字是幻.無分别義.
[二]以下秦本應習品第三.
[三]番本下作實有菩薩.菩提.佛.乃至受想行識.與上文相順.
********************
若百分不及一千分不及一百千分不及一俱胝分不及一百俱胝分不及一千俱胝
分不及一百千俱胝分不及一數分算分計分喻分乃至鄔波尼殺曇分亦不及一.何
以故.是菩薩摩訶薩般若能使一切有情趣般涅槃一切聲聞獨覺般若不如是故.又
舍利子.修行般若波羅蜜多菩薩摩訶薩於一日中所修般若一切聲聞獨覺般若所
不及故。舍利子.置贍部洲.假使汝及大目乾連滿四大洲如稻麻竹葦甘蔗林等所有
般若.比行般若波羅蜜多菩薩摩訶薩般若百分不及一千分不及一百千分不及一
乃至鄔波尼殺曇分亦不及一.何以故.是菩薩摩訶薩般若能使一切有情趣般涅槃
一切聲聞獨覺般若不如是故.又舍利子修行般若波羅蜜多菩薩摩訶薩於一日中
所修般若一切聲聞獨覺般若所不及故。舍利子.置四大洲.假使汝及大目乾連滿一
三千大千世界如稻麻竹葦甘蔗林等所有般若.比行般若波羅蜜多菩薩摩訶薩般
若百分不及一千分不及一百千分不及一乃至鄔波尼殺曇分亦不及一.何以故.是
菩薩摩訶薩般若能使一切有情趣般涅槃一切聲聞獨覺般若不如是故.又舍利子
********************
修行般若波羅蜜多菩薩摩訶薩於一日中所修般若一切聲聞獨覺般若所不及故。
舍利子.置一三千大千世界.假使汝及大目乾連充滿十方殑伽沙等諸佛世界如稻
麻竹葦甘蔗林等所有般若.比行般若波羅蜜多菩薩摩訶薩般若百分不及一千分
不及一百千分不及一乃至鄔波尼殺曇分亦不及一.何以故.是菩薩摩訶薩般若能
使一切有情趣般涅槃一切聲聞獨覺般若不如是故.又舍利子修行般若波羅蜜多
菩薩摩訶薩於一日中所修般若一切聲聞獨覺般若所不及故。
大般若波羅蜜多經卷第四百二
********************

[book_title]大般若波羅蜜多經卷第四百三
唐三藏法師玄奘奉詔譯
第二分觀照品第三之二
爾時舍利子白佛言.世尊.若預流一來不還阿羅漢聲聞般若若獨覺般若若菩薩摩
訶薩般若若如來應正等覺般若.是諸般若皆無差别不相違背無生無滅自性皆空.
若法無差别不相違無生滅自性空.是法差别旣不可得.云何世尊說行般若波羅蜜
多菩薩摩訶薩於一日中所修般若一切聲聞獨覺般若所不能及。[一]佛告舍利子.於汝
意云何.修行般若波羅蜜多菩薩摩訶薩一日所修般若勝事一切聲聞獨覺般若有
是事不。舍利子言.不也世尊。復次舍利子.於汝意云何.修行般若波羅蜜多菩薩摩訶
薩於一日中所修般若作是念言.我當[二]修行一切相微妙智一切智道相智一切相智
利益安樂一切有情.彼於一切法覺一切相已方便安立一切有情於無餘依般涅槃
界.一切聲聞獨覺般若有是事不。舍利子言.不也世尊。復次舍利子.於汝意云何.一切
注：
[一]秦本番本皆無此總問答.
[二]秦本番本此句皆作行道相智利益有情.
********************
聲聞獨覺頗能作是念我當證阿耨多羅三藐三菩提方便安立一切有情於無餘依
涅槃界不。舍利子言.不也世[一]尊。復次舍利子.於汝意云何.一切聲聞獨覺頗能作是念
我當修行六波羅蜜多成熟有情嚴淨佛土.滿佛十力四無所畏四無礙解大慈大悲
大喜大捨十八佛不共法當證無上正等菩提.方便安立無量無數無邊有情於無餘
依涅槃界不。舍利子言.不也世尊。佛言舍利子.諸菩薩摩訶薩皆作是念我當修行六
波羅蜜多成熟有情嚴淨佛土.滿佛十力四無所畏四無礙解大慈大悲大喜大捨十
八佛不共法當證無上正等菩提.方便安立無量無數無邊有情於無餘依般涅槃界。
舍利子.譬如螢火無如是念我光能照遍贍部洲普令大明.如是一切聲聞獨覺無如
是念我當修行六波羅蜜多成熟有情嚴淨佛土滿佛十力四無所畏四無礙解大慈
大悲大喜大捨十八佛不共法當證無上正等菩提.方便安立無量無數無邊有情於
無餘依般涅槃界。[二]舍利子.譬如日輪光明熾盛照贍部洲無不周遍.如是菩薩摩訶薩
皆作是念我當修行六波羅蜜多成熟有情嚴淨佛土滿佛十力四無所畏四無礙解
注:
[一]秦本番本次皆有結文.謂以是當知菩薩般若非聲聞等比云云.
[二]以下番本第四卷.
********************
大慈大悲大喜大捨十八佛不共法證得無上正等菩提.方便安立無量無數無邊有
情於無餘依般涅槃界。[一]舍利子.以是當知一切聲聞獨覺般若比行般若波羅蜜多菩
薩摩訶薩於一日中所修般若.百分不及一千分不及一百千分不及一乃至鄔波尼
殺曇分亦不及一。爾時舍利子白佛言.世尊.諸菩薩摩訶薩云何能超一切聲聞獨覺
等地.能得菩薩不退轉地.能淨佛道。佛言舍利子.諸菩薩摩訶薩從初發心修行六種
波羅蜜多住空無相無願之法.卽能超過一切聲聞獨覺等地能得菩薩不退轉地能
淨佛道。時舍利子復白佛言.世尊.諸菩薩摩訶薩住何等地能與一切聲聞獨覺作真
福田。佛言.舍利子.諸菩薩摩訶薩從初發心修行六種波羅蜜多住空無相無願之法
乃至坐於妙菩提座.常與一切聲聞獨覺作真福田。何以故.以依菩薩摩訶薩故一切
善法出現世閒.所謂一切十善業道五近事戒八近住戒四靜慮四無量四無色定四
聖諦智四念住四正斷四神足五根五力七等覺支八聖道支六波羅蜜多十八空等.
及佛十力四無所畏四無礙解大慈大悲大喜大捨十八佛不共法[二]一切智道相智一
注:
[一]秦本番本皆無此段結文.
[二]番本無三智.與三分合.次後例同.
********************
切相智.諸如是等無量無數無邊善法出現世閒。由此菩薩諸善法故世閒便有刹帝
利大族婆羅門大族長者大族居士大族.四大王衆天三十三天夜摩天覩史多天樂
變化天他化自在天.梵衆天梵輔天梵會天大梵天.光天少光天無量光天極光淨天.
淨天少淨天無量淨天遍淨天.廣天少廣天無量廣天廣果天無想有情天.無煩天無
熱天善現天善見天色究竟天.空無邊處天識無邊處天無所有處天非想非非想處
天。復由菩薩諸善法故.便有預流一來不還阿羅漢獨覺菩薩摩訶薩及諸如來應正
等覺出現世閒。時舍利子復白佛言.世尊.菩薩摩訶薩爲復[一]須報施主恩不。佛言.舍利
子.菩薩摩訶薩不復須報諸施主恩.所以者何.已甚報故。何以故.舍利子.[二]菩薩摩訶薩
爲大施主施諸有情多善法故.謂施有情十善業道五近事戒八近住戒.四靜慮四無
量四無色定.四聖諦智四念住四正斷四神足五根五力七等覺支八聖道支六波羅
蜜多十八空等.及佛十力四無所畏四無礙解大慈大悲大喜大捨十八佛不共法.一
切智道相智一切相智.施諸有情如是等類無量無數無邊善法故說菩薩爲大施主.
注:
[一]秦本番本皆作須淨施否.按前卷四百二第十六頁云消施主供養.秦本亦供淨報大施.可證今譯以報恩訓諍也.
[二]秦本番本皆作菩薩施已極淨.已成就施故.次問施何等.答施一切法.乃列舉法數.
********************
由斯已報諸施主恩真淨福田生無量福。[一]爾時舍利子白佛言.世尊.修行般若波羅蜜
多菩薩摩訶薩與何法[二]相應故應言與般若波羅蜜多相應。佛言.舍利子.修行般若波
羅蜜多菩薩摩訶薩與色空相應故應言與般若波羅蜜多相應.與受想行識空相應
故應言與般若波羅蜜多相應。舍利子.修行般若波羅蜜多菩薩摩訶薩與眼處空相
應故應言與般若波羅蜜多相應.與耳鼻舌身意處空相應故應言與般若波羅蜜多
相應.與色處空相應故應言與般若波羅蜜多相應.與聲香味觸法處空相應故應言
與般若波羅蜜多相應。舍利子.修行般若波羅蜜多菩薩摩訶薩與眼界色界眼識界
空相應故應言與般若波羅蜜多相應.與耳界聲界耳識界空相應故應言與般若波
羅蜜多相應.與鼻界香界鼻識界空相應故應言與般若波羅蜜多相應.與舌界味界
舌識界空相應故應言與般若波羅蜜多相應.與身界觸界身識界空相應故應言與
般若波羅蜜多相應.與意界法界意識界空相應故應言與般若波羅蜜多相應。舍利
子.修行般若波羅蜜多菩薩摩訶薩與苦聖諦空相應故應言與般若波羅蜜多相應.
注:
[一]以下初分相應品第三.
[二]番本仍作勤修.brtson-pa前四百一卷譯爲學字.秦本作習應.今譯從彼.次下相應皆同.
********************
與集滅道聖諦空相應故應言與般若波羅蜜多相應。舍利子.修行般若波羅蜜多菩
薩摩訶薩與無明空相應故應言與般若波羅蜜多相應.與行識名色六處觸受愛取
有生老死愁歎苦憂惱空相應故應言與般若波羅蜜多相應。舍利子.修行般若波羅
蜜多菩薩摩訶薩與一切法空相應故應言與般若波羅蜜多相應.與有爲無爲法空
相應故應言與般若波羅蜜多相應。舍利子.修行般若波羅蜜多菩薩摩訶薩與本性
空相應故應言與般若波羅蜜多相應。舍利子.修行般若波羅蜜多菩薩摩訶薩與[一]如
是七空相應故應言與般若波羅蜜多相應。舍利子.修行般若波羅蜜多菩薩摩訶薩
與如是七空相應時.不見色若相應若不相應不見受想行識若相應若不相應.不見
色若生法若滅法不見受想行識若生法若滅法.不見色若染法若淨法不見受想行
識若染法若淨法.不見色與受[二]合不見受與想合不見想與行合不見行與識合.何以
故.無有少法與法合者.以本性空故。舍利子.諸色空彼非色.諸受想行識空彼非受想
行識.何以故.舍利子.諸色空彼非變礙相.諸受空彼非領納相.諸想空彼非取像相.諸
注:
[一]番本作此等七空.卽指上七段文也.秦本另舉性空自性空等七種.有誤.
[二]番本作相俱遍行.kun-tur. yu-ba與光讚云俱遊居合.
********************
行空彼非造作相.諸識空彼非了别相。何以故.舍利子.色不異空空不異色.色卽是空
空卽是色.受想行識不異空空不異受想行識.受想行識卽是空空卽是受想行識。舍
利子.[一]是諸法空相不生不滅不染不淨不增不減.非過去非未來非現在.如是空中無
色無受想行識.無眼處無耳鼻舌身意處無色處無聲香味觸法處.無眼界色界眼識
界無耳界聲界耳識界無鼻界香界鼻識界無舌界味界舌識界無身界觸界身識界
無意界法界意識界.無無明亦無無明滅乃至無老死愁歎苦憂惱亦無老死愁歎苦
憂惱滅.無苦聖諦無集滅道聖諦無得無現觀無預流無預流果無一來無一來果無
不還無不還果無阿羅漢無阿羅漢果.無獨覺無獨覺菩提.無菩薩無菩薩行.無正等
覺無正等覺菩提.舍利子.修行般若波羅蜜多菩薩摩訶薩與如是法相應故應言與
般若波羅蜜多相應。[二]復次舍利子.修行般若波羅蜜多菩薩摩訶薩不見布施波羅蜜
多若相應若不相應.不見淨戒安忍精進靜慮般若波羅蜜多若相應若不相應.不見
色若相應若不相應不見受想行識若相應若不相應.不見眼處若相應若不相應不
注：
[一]番本但云彼空.無相字義.此文從秦本所譯也.
[二]以下初分相應品之二.
********************
見耳鼻舌身意處若相應若不相應.不見色處若相應若不相應不見聲香味觸法處
若相應若不相應.不見眼界色界眼識界若相應若不相應.不見耳界聲界耳識界若
相應若不相應.不見鼻界香界鼻識界若相應若不相應.不見舌界味界舌識界若相
應若不相應.不見身界觸界身識界若相應若不相應.不見意界法界意識界若相應
若不相應.不見四念住若相應若不相應不見四正斷四神足五根五力七等覺支八
聖道[一]支若相應若不相應.不見佛十力若相應若不相應不見四無所畏四無礙解大
慈大悲大喜大捨十八佛不共法一切智道相智一切相智若相應若不相應.舍利子.
修行般若波羅蜜多菩薩摩訶薩與如是法相應故應言與般若波羅蜜多相應。復次
舍利子.[二]修行般若波羅蜜多菩薩摩訶薩不觀空與空相應不觀無相與無相相應不
觀無願與無願相應.何以故.空無相無願皆無相應不相應故.舍利子.修行般若波羅
蜜多菩薩摩訶薩與如是法相應故應言與般若波羅蜜多相應。復次舍利子.修行般
若波羅蜜多菩薩摩訶薩入一切法自相空已.不觀色若合若散不觀受想行識若合
注:
[一]番本以下諸法次第.爲諦慮靜無量無色定八解脫九邊際定三三昧五通三摩地陀羅尼門.次乃爲佛十力至一切種智.不别開三智.以下列舉諸法處.均同此.
[二]秦本番本皆作菩薩觀空與空不合不散.與空行亦爾.連下文爲一段.文義較順.今譯以合作相應.屬上.疑誤.
********************
若散.不觀色與前際若合若散.何以故不見前際故.不觀受想行識與前際若合若散.
何以故不見前際故.不觀色與後際若合若散何以故不見後際故.不觀受想行識與
後際若合若散.何以故不見後際故.不觀色與現在若合若散何以故不見現在故.不
觀受想行識與現在若合若散.何以故不見現在故.不觀前際與後際若合若散不觀
前際與現在若合若散.不觀後際與前際若合若散不觀後際與現在若合若散.不觀
現在與前際若合若散不觀現在與後際若合若散.不觀前際與後際現在若合若散
不觀後際與前際現在若合若散.不觀現在與前際後際若合若散不觀前際後際現
在若合若散.何以故三世空故.舍利子.修行般若波羅蜜多菩薩摩訶薩與如是法相
應故應言與般若波羅蜜多相應。復次舍利子.修行般若波羅蜜多菩薩摩訶薩不觀
[一]一切智與過去若合若散.何以故尚不見過去況觀一切智與過去若合若散.不觀一
切智與未來若合若散.何以故尚不見未來況觀一切智與未來若合若散.不觀一切
智與現在若合若散.何以故尚不見現在況觀一切智與現在若合若散.不觀一切智
注:
[一]勘番本此是一切智智.與根本一切智異.今譯不明.
********************
與色若合若散.何以故尚不見色況觀一切智與色若合若散.不觀一切智與受想行
識若合若散.何以故尚不見受想行識況觀一切智與受想行識若合若散.不觀一切
智與眼處若合若散.何以故尚不見眼處況觀一切智與眼處若合若散.不觀一切智
與耳鼻舌身意處若合若散.何以故尚不見耳鼻舌身意處況觀一切智與耳鼻舌身
意處若合若散.不觀一切智與色處若合若散.何以故尚不見色處況觀一切智與色
處若合若散.不觀一切智與聲香味觸法處若合若散.何以故尚不見聲香味觸法處
況觀一切智與聲香味觸法處若合若散.不觀一切智與眼界色界眼識界若合若散.
何以故尚不見眼界色界眼識界況觀一切智與眼界色界眼識界若合若散.不觀一
切智與耳界聲界耳識界若合若散.何以故尚不見耳界聲界耳識界況觀一切智與
耳界聲界耳識界若合若散.不觀一切智與鼻界香界鼻識界若合若散.何以故尚不
見鼻界香界鼻識界況觀一切智與鼻界香界鼻識界若合若散.不觀一切智與舌界
味界舌識界若合若散.何以故尚不見舌界味界舌識界況觀一切智與舌界味界舌
********************
識界若合若散.不觀一切智與身界觸界身識界若合若散.何以故尚不見身界觸界
身識界況觀一切智與身界觸界身識界若合若散.不觀一切智與意界法界意識界
若合若散.何以故尚不見意界法界意識界況觀一切智與意界法界意識界若合若
散.舍利子.修行般若波羅蜜多菩薩摩訶薩與如是法相應故應言與般若波羅蜜多
相應。舍利子.修行般若波羅蜜多菩薩摩訶薩不觀一切智與布施波羅蜜多若合若
散.何以故尚不見布施波羅蜜多況觀一切智與布施波羅蜜多若合若散.不觀一切
智與淨戒波羅蜜多若合若散.何以故尚不見淨戒波羅蜜多況觀一切智與淨戒波
羅蜜多若合若散.不觀一切智與安忍波羅蜜多若合若散.何以故尚不見安忍波羅
蜜多況觀一切智與安忍波羅蜜多若合若散.不觀一切智與精進波羅蜜多若合若
散.何以故尚不見精進波羅蜜多況觀一切智與精進波羅蜜多若合若散.不觀一切
智與靜慮波羅蜜多若合若散.何以故尚不見靜慮波羅蜜多況觀一切智與靜慮波
羅蜜多若合若散.不觀一切智與般若波羅蜜多若合若散.何以故尚不見般若波羅
********************
蜜多況觀一切智與般若波羅蜜多若合若散.不觀一切智與四念住若合若散.何以
故尚不見四念住況觀一切智與四念住若合若散.不觀一切智與四正斷四神足五
根五力七等覺支八聖道支若合若散.何以故尚不見四正斷乃至八聖道支況觀一
切智與四正斷乃至八聖道支若合若散.不觀一切智與佛十力若合若散.何以故尚
不見佛十力況觀一切智與佛十力若合若散.不觀一切智與四無所畏四無礙解大
慈大悲大喜大捨十八佛不共法一切智道相智一切相智若合若散.何以故尚不見
四無所畏乃至一切相智況觀一切智與四無所畏乃至一切相智若合若散.舍利子
修行般若波羅蜜多菩薩摩訶薩與如是法相應故應言與般若波羅蜜多相應。舍利
子.修行般若波羅蜜多菩薩摩訶薩不觀一切智與佛若合若散亦不觀佛與一切智
若合若散.何以故[一]一切智卽佛佛卽一切智故.不觀一切智與菩提若合若散亦不觀
菩提與一切智若合若散.何以故一切智卽菩提菩提卽一切智故.舍利子.修行般若
波羅蜜多菩薩摩訶薩與如是法相應故應言與般若波羅蜜多相應。復次舍利子.修
注:
[一]番本作不見佛是實不見菩提是實故.今云相卽.疑從秦本所譯.
********************
行般若波羅蜜多菩薩摩訶薩不著色有性不著色無性不著受想行識有性不著受
想行識無性.不著色常不著色無常不著受想行識常不著受想行識無常.不著色樂
不著色苦不著受想行識樂不著受想行識苦.不著色我不著色無我不著受想行識
我不著受想行識無我.不著色寂靜不著色不寂靜不著受想行識寂靜不著受想行
識不寂靜.不著色空不著色不空不著受想行識空不著受想行識不空.不著色無相
不著色有相不著受想行識無相不著受想行識有相.不著色無願不著色有願不著
受想行識無願不著受想行識有願.[一]舍利子.修行般若波羅蜜多菩薩摩訶薩與如是
法相應故應言與般若波羅蜜多相應。舍利子.修行般若波羅蜜多菩薩摩訶薩不作
是念我行般若波羅蜜多.不作是念我不行般若波羅蜜多.不作是念我亦行亦不行
般若波羅蜜多.不作是念我非行非不行般若波羅蜜多.舍利子.修行般若波羅蜜多
菩薩摩訶薩與如是法相應故應言與般若波羅蜜多相應。[二]復次舍利子.修行般若波
羅蜜多菩薩摩訶薩不爲布施波羅蜜多故修行般若波羅蜜多.不爲淨戒安忍精進
注:
[一]以下初分相應品之三.
[二]以下初分相應品之四.
********************
靜慮般若波羅蜜多故修行般若波羅蜜多.不爲入正性離生故修行般若波羅蜜多.
不爲得不退轉地故修行般若波羅蜜多.不爲成熟有情故修行般若波羅蜜多.不爲
嚴淨佛土故修行般若波羅蜜多.不爲四念住故修行般若波羅蜜多.不爲四正斷四
神足五根五力七等覺支八聖道支故修行般若波羅蜜多.不爲佛十力故修行般若
波羅蜜多.不爲四無所畏四無礙解大慈大悲大喜大捨十八佛不共法一切智道相
智一切相智故修行般若波羅蜜多.不爲內空故修行般若波羅蜜多.不爲外空內外
空空空大空勝義空有爲空無爲空畢竟空無際空散空無變異空本性空自相空共
相空一切法空不可得空無性空自性空無性自性空故修行般若波羅蜜多.不爲真
如故修行般若波羅蜜多.不爲法界故修行般若波羅蜜多.不爲法性故修行般若波
羅蜜多.不爲實際故修行般若波羅蜜多.不爲平等性故修行般若波羅蜜多.何以故
修行般若波羅蜜多菩薩摩訶薩不見諸法性差别故.舍利子.修行般若波羅蜜多菩
薩摩訶薩與如是法相應故應言與般若波羅蜜多相應。復次舍利子.修行般若波羅
********************
蜜多菩薩摩訶薩不爲神境智證通故修行般若波羅蜜多.不爲天耳他心宿住隨念
天眼漏盡智證通故修行般若波羅蜜多.何以故修行般若波羅蜜多菩薩摩訶薩尚
不見般若波羅蜜多況見菩薩及諸如來六神通事.舍利子.修行般若波羅蜜多菩薩
摩訶薩與如是法相應故應言與般若波羅蜜多相應。舍利子.修行般若波羅蜜多菩
薩摩訶薩不作是念我以神境智證通遍到十方殑伽沙等諸佛世界供養恭敬尊重
讚歎爾所世界諸佛如來.不作是念我以天耳智證通遍聞十方殑伽沙等諸佛世界
諸佛菩薩所說法音.不作是念我以他心智證通遍知十方殑伽沙等諸佛世界一切
有情心心所法.不作是念我以宿住隨念智證通遍憶十方殑伽沙等諸佛世界一切
有情諸宿住事.不作是念我以天眼智證通遍見十方殑伽沙等諸佛世界一切有情
死此生彼.不作是念我以漏盡智證通遍觀十方殑伽沙等諸佛世界一切有情漏盡
不盡.舍利子.修行般若波羅蜜多菩薩摩訶薩與如是法相應故應言與般若波羅蜜
多相應。舍利子.修行般若波羅蜜多菩薩摩訶薩如是與般若波羅蜜多相應時則能
********************
安立無量無數無邊有情於無餘依般涅槃界.一切惡魔不得其便.世閒衆事所欲隨
意.十方各如殑伽沙界一切諸佛及諸菩薩摩訶薩衆皆共護念如是菩薩不令退墮
一切聲聞獨覺等地.十方各如殑伽沙界四大王衆天乃至色究竟天皆共擁衞如是
菩薩諸有所爲令無障礙身心病惱咸得痊除.設有罪業於當來世應招苦報轉現輕
受.何以故以是菩薩於一切有情慈悲普遍故。舍利子.當知如是菩薩摩訶薩少用加
行便能引發一切陀羅尼門一切三摩地門皆現在前.隨所生處常得奉事諸佛世尊
乃至證得無上菩提於其中閒常不離佛.舍利子.當知修行般若波羅蜜多菩薩摩訶
薩[一]與如是般若波羅蜜多相應時得如是等無量無數不可思議殊勝功德。復次舍利
子.修行般若波羅蜜多菩薩摩訶薩不作是念有法與法若相應若不相應若等若不
等.何以故是菩薩摩訶薩不見有法與法若相應若不相應若等若不等.舍利子.修行
般若波羅蜜多菩薩摩訶薩與如是法相應故應言與般若波羅蜜多相應。舍利子.修
行般若波羅蜜多菩薩摩訶薩不作是念我於法界若速現等覺若不速現等覺.何以
注:
[一]原缺與字.依麗本加.
********************
故無有少法能於法界現等覺故.舍利子.修行般若波羅蜜多菩薩摩訶薩與如是法
相應故應言與般若波羅蜜多相應。舍利子.修行般若波羅蜜多菩薩摩訶薩不見少
法離法界者.舍利子.修行般若波羅蜜多菩薩摩訶薩與如是法相應故應言與般若
波羅蜜多相應。舍利子.修行般若波羅蜜多菩薩摩訶薩不作是念法界[一]能爲諸法因
緣.舍利子.修行般若波羅蜜多菩薩摩訶薩與如是法相應故應言與般若波羅蜜多
相應。舍利子.修行般若波羅蜜多菩薩摩訶薩不作是念此法能證法界若不能證.何
以故是菩薩摩訶薩尚不見少法何況有法能證法界及以不證.舍利子.修行般若波
羅蜜多菩薩摩訶薩與如是法相應故應言與般若波羅蜜多相應。復次舍利子.修行
般若波羅蜜多菩薩摩訶薩不見法界與空[二]相應.亦不見空與法界相應.舍利子.修行
般若波羅蜜多菩薩摩訶薩與如是法相應故應言與般若波羅蜜多相應。舍利子.修
行般若波羅蜜多菩薩摩訶薩不見色與空相應亦不見空與色相應.不見受想行識
與空相應亦不見空與受想行識相應.不見眼處與空相應亦不見空與眼處相應.不
注:
[一]秦本番本皆云作諸法差别.
[二]秦本番本皆作相結合.sbyor次均同.
********************
見耳鼻舌身意處與空相應亦不見空與耳鼻舌身意處相應.不見色處與空相應亦
不見空與色處相應.不見聲香味觸法處與空相應亦不見空與聲香味觸法處相應.
不見眼界色界眼識界與空相應亦不見空與眼界色界眼識界相應.不見耳界聲界
耳識界與空相應亦不見空與耳界聲界耳識界相應.不見鼻界香界鼻識界與空相
應亦不見空與鼻界香界鼻識界相應.不見舌界味界舌識界與空相應亦不見空與
舌界味界舌識界相應.不見身界觸界身識界與空相應亦不見空與身界觸界身識
界相應.不見意界法界意識界與空相應亦不見空與意界法界意識界相應.[一]不見苦
聖諦與空相應亦不見空與苦聖諦相應.不見集滅道聖諦與空相應亦不見空與集
滅道聖諦相應.不見無明與空相應亦不見空與無明相應.不見行識名色六處觸受
愛取有生老死愁歎苦憂惱與空相應亦不見空與行乃至老死愁歎苦憂惱相應.不
見四念住與空相應亦不見空與四念住相應.不見四正斷四神足五根五力七等覺
支八聖道支與空相應亦不見空與四正斷乃至八聖道支相應.不見佛十力與空相
注:
[一]以下諸不見句.番本全缺.與三分同.
********************
應亦不見空與佛十力相應.不見四無所畏四無礙解大慈大悲大喜大捨十八佛不
共法一切智道相智一切相智與空相應亦不見空與四無所畏乃至一切相智相應.
舍利子.修行般若波羅蜜多菩薩摩訶薩[一]若能如是相應是爲第一與空相應。諸菩薩
摩訶薩由與如是空相應故不墮聲聞獨覺等地.嚴淨佛土成熟有情速證無上正等
菩提.舍利子.修行般若波羅蜜多菩薩摩訶薩諸相應中與般若波羅蜜多相應爲最
第一最尊最勝最上最妙最高最極無上無上上無等無等等.何以故.舍利子此般若
波羅蜜多相應卽是空相應無相相應無願相應故.舍利子修行般若波羅蜜多菩薩
摩訶薩與如是般若波羅蜜多相應時當知卽爲受記作佛若近授記.舍利子是菩薩
摩訶薩能爲無量無數無邊有情作大饒益。舍利子.是菩薩摩訶薩不作是念我與般
若波羅蜜多相應.不作是念我得授記定當作佛若近授記.不作是念我能嚴淨佛土
成熟有情.亦不作是念我當得阿耨多羅三藐三菩提轉妙法輪饒益一切.何以故.是
菩薩摩訶薩[二]不見有法離於法界.不見有法修行般若波羅蜜多.不見有法得佛授記.
注:
[一]番本作此空行是勝行.與光讚合.以相應作行.謂瑜伽rnal-h!pyar也.以下相應均同.
[二]勘番本此二句意云.於法界不可差别離法界外有法行於智度云云.
********************
不見有法當得無上正等菩提.不見有法嚴淨佛土.不見有法成熟有情。何以故.修行
般若波羅蜜多菩薩摩訶薩不起我想有情命者生者養者士夫補特伽羅意生儒童
作者使作者起者使起者受者使受者知者見者想故.所以者何.我有情等畢竟不生
亦復不滅.彼旣畢竟不生不滅云何當能修行般若波羅蜜多。舍利子.是菩薩摩訶薩
[一]不見有情生故修行般若波羅蜜多.不見有情滅故修行般若波羅蜜多.達有情空故
修行般若波羅蜜多.達有情非我故修行般若波羅蜜多.達有情不可得故修行般若
波羅蜜多.達有情遠離故修行般若波羅蜜多.達有情本性非有情性故修行般若波
羅蜜多.舍利子.修行般若波羅蜜多菩薩摩訶薩諸相應中與空相應最爲第一與般
若波羅蜜多相應最尊最勝。舍利子.諸菩薩摩訶薩如是相應普能引發如來十力四
無所畏四無礙解大慈大悲大喜大捨十八佛不共法一切智道相智一切相智.舍利
子.修行般若波羅蜜多菩薩摩訶薩與如是般若波羅蜜多相應故.畢竟不起慳貪心
不起犯戒心不起忿恚心不起懈怠心不起散亂心不起惡慧心。
注：
[一]勘番本意云由有情不生而行智度.餘文例此.
********************
大般若波羅蜜多經卷第四百三
********************

[book_title]大般若波羅蜜多經卷第四百四
唐三藏法師玄奘奉詔譯
第二分觀照品第三之三
[一]爾時舍利子白佛言.世尊.[二]與般若波羅蜜多相應菩薩摩訶薩從何處沒來生此閒.從
此閒沒當生何處。佛告舍利子.與般若波羅蜜多相應菩薩摩訶薩有從餘佛土沒來
生此閒.有從覩史多天沒來生此閒.有從人中沒還生此閒。舍利子.若從餘佛土沒來
生此者是菩薩摩訶薩疾與般若波羅蜜多相應.由與般若波羅蜜多相應故轉生便
得深妙法門速現在前.從此已後恆與般若波羅蜜多疾得相應.在所生處常值諸佛
供養恭敬尊重讚歎能令般若波羅蜜多漸得增長。若從覩史多天沒來生此者是菩
薩摩訶薩卽爲一生所繫.於六波羅蜜多常不忘失.一切陀羅尼門三摩地門皆得自
在。若從人中沒還生此者是菩薩摩訶薩除不退轉.其根昧鈍不能疾與般若波羅蜜
多相應.一切陀羅尼門三摩地門皆未自在。舍利子.汝所問與般若波羅蜜多相應菩
注：
[一]以下秦本往生品第四.初分轉生品第四.
[二]勘番本相應仍是行字.此問以般若行而行之菩薩也.
********************
薩摩訶薩從此閒沒當生何處者.是菩薩摩訶薩從此沒已生餘佛土.從一佛國至一
佛國在在生處常得值遇諸佛世尊供養恭敬尊重讚歎乃至無上正等菩提。[一]舍利子.
復有菩薩摩訶薩無方便善巧故入初靜慮入第二第三第四靜慮亦行六種波羅蜜
多.是菩薩摩訶薩得靜慮故生長夀天.隨彼夀盡來生人中值遇諸佛供養恭敬尊重
讚歎.雖行六種波羅蜜多而根昧鈍不甚明利。舍利子.復有菩薩摩訶薩入初靜慮乃
至第四靜慮亦行六種波羅蜜多.是菩薩摩訶薩無方便善巧故捨諸靜慮而生欲界.
當知是菩薩摩訶薩亦根昧鈍不甚明利。舍利子.復有菩薩摩訶薩入初靜慮入第二
第三第四靜慮入慈無量入悲喜捨無量入空無邊處定入識無邊處無所有處非想
非非想處定.修四念住四正斷四神足五根五力七等覺支八聖道支.修佛十力四無
所畏四無礙解大慈大悲大喜大捨十八佛不共法.是菩薩摩訶薩有方便善巧故不
隨靜慮無量無色勢力而生.但生有佛世界值遇諸佛供養恭敬尊重讚歎常與般若
波羅蜜多相應.當知是菩薩摩訶薩此賢劫中定得無上正等菩提。舍利子.復有菩薩
注:
[一]以下番本第五卷.
********************
摩訶薩入初靜慮乃至第四靜慮入慈無量乃至捨無量入空無邊處定乃至非想非
非想處定.是菩薩摩訶薩有方便善巧故不隨靜慮無量無色勢力而生.還生欲界若
刹帝利大族若婆羅門大族若長者大族若居士大族.爲欲成熟諸有情故不爲貪染
後有故生。舍利子.復有菩薩摩訶薩入初靜慮乃至第四靜慮入慈無量乃至捨無量
入空無邊處定乃至非想非非想處定.是菩薩摩訶薩有方便善巧故不隨靜慮無量
無色勢力而生.或生四大王衆天或生三十三天或生夜摩天或生覩史多天或生樂
變化天或生他化自在天.爲欲成熟諸有情故及爲嚴淨諸佛土故.常值諸佛供養恭
敬尊重讚歎無空過者。舍利子.復有菩薩摩訶薩修行般若波羅蜜多有方便善巧故.
入初靜[一]慮.於此處沒生梵世中作大梵王威德熾盛勝餘梵衆多百千倍.從自天處遊
諸佛土從一佛國至一佛國.其中有菩薩摩訶薩未證無上正等菩提者勸證無上正
等菩提.已證無上正等菩提未轉法輪者請轉法輪.爲欲利樂諸有情故。舍利子.復有
菩薩摩訶薩修行般若波羅蜜多有方便善巧故.入初靜慮乃至第四靜慮.入慈無量
注:
[一]番本以下續說入四靜慮四無量四無色定等.同前文.與光讚合.今譯同秦本也.
********************
乃至捨無量.入空無邊處定乃至非想非非想處定.修四念住乃至八聖道支.於空解
脫門無相解脫門無願解脫門自在現前.不隨靜慮無量無色勢力而生.是菩薩摩訶
薩一生所繫.現前承事親近供養現在如來應正等覺於是佛所勤修梵行.從此閒沒
生覩史多天盡彼夀量諸根無缺具念正知.無量無數百千俱胝那庾多天衆圍遶導
從遊戲神通.來生人中證得無上正等菩提轉妙法輪度無量衆。舍利子.復有菩薩摩
訶薩具六神通.不生欲界不生色界不生無色界.遊諸佛土從一佛國至一佛國.供養
恭敬尊重讚歎諸佛世尊.修菩薩行至得無上正等菩提。舍利子.復有菩薩摩訶薩具
六神通遊戲自在.從一佛國至一佛國.所經佛土[一]無有聲聞獨覺之名唯有一乘真淨
行者.是菩薩摩訶薩於諸佛土供養恭敬尊重讚歎諸佛世尊.修行般若波羅蜜多漸
次增長嚴淨佛土成熟有情。舍利子.復有菩薩摩訶薩具六神通遊戲自在.從一佛國
至一佛國.所經佛土有情夀量不可數知.是菩薩摩訶薩於諸佛土供養恭敬尊重讚
歎諸佛世尊.修行般若波羅蜜多漸次增長嚴淨佛土成熟有情。舍利子.復有菩薩摩
注:
[一]番本作除大乘外無聲聞獨覺之名.三分謂唯有一乘諸菩薩衆也.
********************
訶薩具六神通遊諸世界.有諸世界無三寶名.是菩薩摩訶薩住彼讚歎佛法僧寶令
諸有情深生淨信由斯長夜利益安樂.是菩薩摩訶薩於此命終生有佛界修菩薩行
至得無上正等菩提。舍利子.復有菩薩摩訶薩從初發心勇猛精進得初靜慮乃至第
四靜慮.得慈無量乃至捨無量.得空無邊處定乃至非想非非想處定.修四念住乃至
八聖道支.修佛十力乃至一切[一]相智.是菩薩摩訶薩不生欲界不生色界不生無色界.
常生能益有情之處利益安樂一切有情。舍利子.復有菩薩摩訶薩先已修習六波羅
蜜多.初發心已便入菩薩正性離生乃至證得不退轉地。舍利子.復有菩薩摩訶薩先
已修習六波羅蜜多.初發心已便能展轉證得無上正等菩提.轉妙法輪度無量衆.於
無餘依大涅槃界而般涅槃.般涅槃後所說正法若住一劫若一劫餘利樂無邊諸有
情類。舍利子.復有菩薩摩訶薩先已修習六波羅蜜多.初發心已[二]便能與般若波羅蜜
多相應.與無量無數百千俱胝那庾多菩薩摩訶薩前後圍遶遊諸佛土從一佛國至
一佛國.供養恭敬尊重讚歎諸佛世尊成熟有情嚴淨佛土。[三]舍利子.復有菩薩摩訶薩
注:
[一]原缺相字.依麗本九.
[二]勘番本意謂能入智度行.與光讚同.
[三]以下轉生品之二.
********************
修行般若波羅蜜多得四靜慮四無量四無色定於中遊戲.先入初靜慮從初靜慮起
入滅盡定從滅盡定起入第二靜慮.從第二靜慮起入滅盡定從滅盡定起入第三靜
慮.從第三靜慮起入滅盡定從滅盡定起入第四靜慮.從第四靜慮起入滅盡定從滅
盡定起入空無邊處.從空無邊處起入滅盡定從滅盡定起入識無邊處.從識無邊處
起入滅盡定從滅盡定起入無所有處.從無所有處起入滅盡定從滅盡定起入非想
非非想處.從非想非非想處起入滅盡定從滅盡定起入初靜慮.舍利子.是菩薩摩訶
薩修行般若波羅蜜多方便善巧於諸勝定順逆往還次第超越遊戲自在。舍利子.復
有菩薩摩訶薩雖已得四念住四正斷四神足五根五力七等覺支八聖道支已.修佛
十力四無所畏四無礙解大慈大悲大喜大捨十八佛不共法一切智道相智一切相
智.而不取預流果若一來果若不還果若阿羅漢果若獨覺菩提若無上正等菩提.是
菩薩摩訶薩修行般若波羅蜜多方便善巧故令諸有情起四念住乃至八聖道支使
得預流果乃至阿羅漢果獨覺菩提.或令有情修佛十力乃至一切相智使得無上正
********************
等菩提.舍利子.此諸聲聞獨覺[一]果智卽是菩薩摩訶薩忍.舍利子.當知是菩薩摩訶薩
住不退轉地與般若波羅蜜多相應能爲斯事。舍利子.復有菩薩摩訶薩住六波羅蜜
多[二]生覩史多天宮.當知是菩薩摩訶薩此賢劫中定當作佛。舍利子.復有菩薩摩訶薩
修行般若波羅蜜多.雖已得四靜慮四無量四無色定已得四念住四正斷四神足五
根五力七等覺支八聖道支已修佛十力四無所畏四無礙解大慈大悲大喜大捨十
八佛不共法一切智道相智一切相智.心趣菩提常無懈廢.而於聖諦現未通達.舍利
子.當知是菩薩摩訶薩一生所繫。舍利子.復有菩薩摩訶薩修行六種波羅蜜多遊諸
世界從一佛國至一佛國.嚴淨佛土安立有情於無上覺.舍利子.是菩薩摩訶薩要經
無量無數大劫乃證無上正等菩提。舍利子.復有菩薩摩訶薩安住六種波羅蜜多常
勤精進饒益有情.口常不說引無義語.身意不起引無義業。舍利子.復有菩薩摩訶薩
修行六種波羅蜜多常勤精進饒益有情.從一佛國至一佛國斷諸有情三惡趣道。舍
利子.復有菩薩摩訶薩雖具住六波羅蜜多常以布施波羅蜜多而爲上首.勇猛修習
注:
[一]勘番本意謂得果之智.
[二]原缺生字.依明本番本加.
********************
諸菩薩行惠諸有情一切樂具常無懈息.須食與食須飲與飲須乘與乘須衣與衣.華
香瓔珞房舍臥具牀榻燈明財穀珍寶隨其所須資生之物皆悉給施。[一]舍利子.復有菩
薩摩訶薩雖具住六波羅蜜多常以淨戒波羅蜜多而爲上首.勇猛修習諸菩薩行具
身語意殊勝律儀.勸諸有情亦令修習如是律儀令速圓滿。舍利子.復有菩薩摩訶薩
雖具住六波羅蜜多常以安忍波羅蜜多而爲上首.勇猛修習諸菩薩行遠離一切忿
恚等心.勸諸有情亦令修習如是安忍令速圓滿。舍利子.復有菩薩摩訶薩雖具住六
波羅蜜多常以精進波羅蜜多而爲上首.勇猛修習諸菩薩行具足修行一切善法.勸
諸有情亦令修習如是精進令速圓滿。舍利子.復有菩薩摩訶薩雖具住六波羅蜜多
常以靜慮波羅蜜多而爲上首.勇猛修習諸菩薩行具修一切勝奢摩他.勸諸有情亦
令修習如是勝定令速圓滿。舍利子.復有菩薩摩訶薩雖具住六波羅蜜多常以般若
波羅蜜多而爲上首.勇猛修習諸菩薩行具修一切毗鉢舍那.勤諸有情亦令修習如
是勝慧令速圓滿。舍利子.復有菩薩摩訶薩修行般若波羅蜜多.化身如佛遍入地獄
注:
[一]秦本缺下五度五段.三分前段亦總以六度爲上首而言.
********************
傍生鬼界若人若天.隨其類音爲說正法。舍利子.復有菩薩摩訶薩安住六種波羅蜜
多.化身如佛遍到十方殑伽沙等諸佛世界爲諸有情宣說正法嚴淨佛土.於諸佛所
聽聞正法供養恭敬尊重讚歎.周覽十方最勝佛土微妙淨相而便自起最極莊嚴清
淨佛土.於中安處一生所繫諸大菩薩教令速證無上菩提。舍利子.復有菩薩摩訶薩
修行六種波羅蜜多成就大士三十二相.諸根猛利清淨端嚴.衆生見者無不愛敬.因
斯勸導應其根欲令漸證得三乘涅槃.如是舍利子.菩薩摩訶薩修行般若波羅蜜多
應學清淨身語意業。舍利子.復有菩薩摩訶薩修行六種波羅蜜多.雖得諸根明利而
不自重輕他。舍利子.復有菩薩摩訶薩從初發心恆住施戒波羅蜜多.乃至未得不退
轉地於一切時不墮惡趣。舍利子.復有菩薩摩訶薩從初發心乃至未得不退轉地.常
不捨離十善業道。舍利子.復有菩薩摩訶薩安住施戒波羅蜜多作轉輪王成就七寶.
以法教化不以非法.安立有情於十善道.亦以財寶濟諸貧乏。舍利子.復有菩薩摩訶
薩安住施戒波羅蜜多無量百千世作轉輪聖王.值遇無量百千諸佛供養恭敬尊重
********************
讚歎.捨施內外不以爲難。舍利子.復有菩薩摩訶薩安住六種波羅蜜多常爲邪見盲
冥有情[一]作法照明.亦持此明常以自照.乃至無上正等菩提此法照明曾不捨離.是菩
薩摩訶薩由是因緣於諸佛法常得現起.是故舍利子諸菩薩摩訶薩修行般若波羅
蜜多於身語意三有罪業無容暫起。時舍利子白佛言.世尊.云何名爲菩薩摩訶薩有
罪身語意業。佛言.舍利子.若菩薩摩訶薩作是念此是身我由此故而起身業.此是語
我由此故而起語業.此是意我由此故而起意業.舍利子是名菩薩摩訶薩有罪身語
意業。舍利子.諸菩薩摩訶薩修行般若波羅蜜多.不得身及身業不得語及語業不得
意及意業。舍利子.若菩薩摩訶薩修行般若波羅蜜多得身語意及身語意業者.便起
慳貪心犯戒心忿恚心懈怠心散亂心惡慧心.若起此心不名菩薩摩訶薩.是故修行
般若波羅蜜多菩薩摩訶薩生此念者無有是處。舍利子.諸菩薩摩訶薩修行六種波
羅蜜多能淨身語意三種麤重。時舍利子白佛言.世尊.云何菩薩摩訶薩能淨身語意
三種麤重。佛言.舍利子.諸菩薩摩訶薩修行般若波羅蜜多.不得身及身麤重不得語
注:
[一]勘番本意謂以菩提法而爲照明.
********************
及語麤重不得意及意麤重.舍利子.如是菩薩摩訶薩修行般若波羅蜜多能淨身語
意三種麤重。又舍利子.若菩薩摩訶薩從初發心恆具受持十善業道不起聲聞及獨
覺心.常於有情起大悲心.舍利子.我亦說是菩薩摩訶薩能淨身語意三種麤重。舍利
子.復有菩薩摩訶薩修行六種波羅蜜多淨菩提道。時舍利子白佛言.世尊.云何名爲
菩薩摩訶薩菩提道。佛言.舍利子.諸菩薩摩訶薩修行般若波羅蜜多時不得一切身
語意業及三麤重.不得布施波羅蜜多不得淨戒波羅蜜多不得安忍波羅蜜多不得
精進波羅蜜多不得靜慮波羅蜜多不得般若波羅蜜多.不得聲聞乘不得獨覺乘不
得[一]菩薩正等覺乘.舍利子.是名菩薩摩訶薩菩提道.何以故.以菩提道於一切法皆不
得故。舍利子.復有菩薩摩訶薩修行六種波羅蜜多趣菩提道無能制者。時舍利子白
佛言.世尊.何緣菩薩摩訶薩修行六種波羅蜜多趣菩提道無能制者。佛言.舍利子.諸
菩薩摩訶薩修行六種波羅蜜多時不著色藴不著受想行識藴.不著眼處不著耳鼻
舌身意處.不著色處不著聲香味觸法處.不著眼界色界眼識界不著耳界聲界耳識
注:
[一]秦本番本分說.作菩薩乘及正等覺乘.
********************
界.不著鼻界香界鼻識界.不著舌界味界舌識界不著身界觸界身識界.不著意界法
界意識界.不著苦聖諦不著集滅道聖諦.不著無明不著行識名色六處觸受愛取有
生老死愁歎苦憂惱.不著四念住不著四正斷四神足五根五力七等覺支八聖道支.
不著布施波羅蜜多不著淨戒安忍精進靜慮般若波羅蜜多.不著佛十力不著四無
所畏四無礙解大慈大悲大喜大捨十八佛不共法一切智道相智一切相智.不著預
流果不著一來不還阿羅漢果不著獨覺菩提不著一切菩薩摩訶薩行不著諸佛無
上正等菩提.舍利子.由是因緣菩薩摩訶薩修行六種波羅蜜多增長熾盛趣菩提道
無能制者.舍利子.復有菩薩摩訶薩安住般若波羅蜜多速能圓滿一切智智.成勝智
故常不墜墮諸險惡趣.不受下賤人天之身.永不貧窮.所受身形諸根具足容顏端正
爲諸天人阿素洛等之所敬愛。時舍利子白佛言.世尊.何等名爲菩薩摩訶薩所成勝
智。佛言.舍利子.諸菩薩摩訶薩由成此智盡見十方殑伽沙等諸佛世界一切如來應
正等覺.盡聞彼佛所說正法.盡見彼會一切[一]聲聞菩薩僧等.亦見彼土莊嚴之相.諸菩
注:
[一]番本缺聲聞一語.秦本光讚但云僧.亦不加分别.
********************
薩摩訶薩由成此智不起世界想.不起佛想不起法想不起聲聞僧想不起菩薩僧想
不起獨覺想.不起我想不起非我想.不起佛土莊嚴之想.諸菩薩摩訶薩由成此智雖
行布施波羅蜜多而不得布施波羅蜜多.雖行淨戒波羅蜜多而不得淨戒波羅蜜多.
雖行安忍波羅蜜多而不得安忍波羅蜜多.雖行精進波羅蜜多而不得精進波羅蜜
多.雖行靜慮波羅蜜多而不得靜慮波羅蜜多.雖行般若波羅蜜多而不得般若波羅
蜜多.雖行四念住而不得四念住.乃至雖行八聖道支而不得八聖道支.雖行佛十力
而不得佛十力.乃至雖行一切相智而不得一切相智.舍利子.是名菩薩摩訶薩所成
勝智.諸菩薩摩訶薩由成此智速能圓滿一切佛法雖知一切法而不得一切法.以自
性空故。舍利子.復有菩薩摩訶薩修行般若波羅蜜多能淨五眼.所謂肉眼天眼慧眼
法眼佛眼。時舍利子白佛言.世尊.云何菩薩摩訶薩清淨肉眼。佛言.舍利子.有菩薩摩
訶薩肉眼見百踰繕那.有菩薩摩訶薩肉眼見二百踰繕那.有菩薩摩訶薩肉眼見三
百踰繕那.有菩薩摩訶薩肉眼見四百五百六百乃至千踰繕那.有菩薩摩訶薩肉眼
********************
見一贍部洲.有菩薩摩訶薩肉眼見二大洲.有菩薩摩訶薩肉眼見三大洲.有菩薩摩
訶薩肉眼見四大洲.有菩薩摩訶薩肉眼見小千世界.有菩薩摩訶薩肉眼見中千世
界.有菩薩摩訶薩肉眼見三千大千世界.舍利子是名菩薩摩訶薩清淨肉眼。時舍利
子復白佛言.世尊.云何菩薩摩訶薩清淨天眼。佛言.舍利子.菩薩摩訶薩天眼見一切
四大王衆天天眼所見.見一切三十三天夜摩天覩史多天樂變化天他化自在天天
眼所見.見一切梵衆天天眼所見.乃至見一切色究竟天天眼所見.舍利子.[一]有菩薩摩
訶薩天眼所見一切四大王衆天乃至色究竟天天眼所不能見.舍利子.諸菩薩摩訶
薩天眼能見十方殑伽沙等世界有情死此生彼.舍利子.是名菩薩摩訶薩清淨天眼。
時舍利子復白佛言.世尊.云何菩薩摩訶薩清淨慧眼。佛言.舍利子.菩薩摩訶薩慧眼
不見有法若有爲若無爲.若有漏若無漏.若世閒若出世閒.若有罪若無罪.若雜染若
清淨.若有色若無色.若有對若無對.若過去若未來若現在.若欲界繫若色界繫若無
色界繫.若善若不善若無記.若見所斷若修所斷若非所斷.若學若無學若非學非無
注:
[一]勘番本意謂菩薩天眼所見者爲四大王衆天所不知.
********************
學.乃至一切法若自性若差别.舍利子.是菩薩摩訶薩慧眼不見有法是可見是可聞
是可覺是可識.舍利子.是名菩薩摩訶薩清淨慧眼。時舍利子復白佛言.世尊.云何菩
薩摩訶薩清淨法眼。佛言.舍利子.菩薩摩訶薩法眼能如實知補特伽羅種種差别.此
隨信行此隨法行此無相行.此住空此住無相此住無願.此由空解脫門起五根.由五
根起無閒定.由無閒定起解脫知見.由解脫知見永斷三結所謂薩迦耶見戒禁取疑.
永斷此三結故得預流果.此由修道薄欲貪瞋恚得一來果.此復由上品修道永斷欲
貪瞋恚得不還果.此復由增上品修道永斷五順上分結所謂色貪無色貪無明慢掉
舉.永斷此五順上分結故得阿羅漢果.此由無相解脫門起五根.由五根起無閒定乃
至永斷五順上分結得阿羅漢果.此由無願解脫門起五根.由五根起無閒定乃至永
斷五順上分結得阿羅漢果.由二由三亦復如是.舍利子.是名菩薩摩訶薩清淨法眼。
復次舍利子.菩薩摩訶薩法眼能如實知所有集法皆是滅法.由知此故便得五根.舍
利子.是名菩薩摩訶薩清淨法眼。復次舍利子.菩薩摩訶薩法眼能如實知此菩薩摩
********************
訶薩最初發心.修行布施波羅蜜多乃至修行般若波羅蜜多.成就信根精進根方便
善巧故意受身增長善法.是菩薩摩訶薩或生刹帝利大族或生婆羅門大族或生長
者大族或生居士大族或生四大王衆天乃至或生他化自在天.住於彼處成就有情
隨諸有情心所愛樂給施種種上妙樂具.嚴淨佛土供養恭敬尊重讚歎諸佛世尊.不
墮聲聞獨覺等地乃至無上正等菩提終不退轉.舍利子.是名菩薩摩訶薩清淨法眼。
復次舍利子.菩薩摩訶薩法眼能如實知此菩薩摩訶薩於無上正等菩提已得授記.
此菩薩摩訶薩於無上正等菩提未得授記.此菩薩摩訶薩於無上正等菩提已得不
退.此菩薩摩訶薩於無上正等菩提未得不退.此菩薩摩訶薩已到不退轉地.此菩薩
摩訶薩未到不退轉地.此菩薩摩訶薩已圓滿神通.此菩薩摩訶薩未圓滿神通.此菩
薩摩訶薩神通已圓滿故能往十方殑伽沙等諸佛世界供養恭敬尊重讚歎諸佛世
尊.此菩薩摩訶薩神通未圓滿故不能往十方殑伽沙等諸佛世界供養恭敬尊重讚
歎諸佛世尊.此菩薩摩訶薩已得神通.此菩薩摩訶薩未得神通.此菩薩摩訶薩已得
********************
無生法忍.此菩薩摩訶薩未得無生法忍.此菩薩摩訶薩已得勝根.此菩薩摩訶薩未
得勝根.此菩薩摩訶薩已嚴淨佛土.此菩薩摩訶薩未嚴淨佛土.此菩薩摩訶薩已成
熟有情.此薩薩摩訶薩未成熟有情.此菩薩摩訶薩已得大願.此菩薩摩訶薩未得大
願.此菩薩摩訶薩已爲諸佛稱譽.此菩薩摩訶薩未爲諸佛稱譽.此菩薩摩訶薩已親
近諸佛.此菩薩摩訶薩未親近諸佛.此菩薩摩訶薩夀命無量.此菩薩摩訶薩壽命有
量.此菩薩摩訶薩得菩提時苾芻僧無量.此菩薩摩訶薩得菩提時苾芻僧有量.此菩
薩摩訶薩得菩提時有菩薩僧.此菩薩摩訶薩得菩提時無菩薩僧.此菩薩摩訶薩專
修利他行.此菩薩摩訶薩兼修自利行.此菩薩摩訶薩有難行苦行.此菩薩摩訶薩無
難行苦行.此菩薩摩訶薩爲一生所繫.此菩薩摩訶薩爲多生所繫.此菩薩摩訶薩已
住最後有.此菩薩摩訶薩未住最後有.此菩薩摩訶薩已坐妙菩提座.此菩薩摩訶薩
未坐妙菩提座.此菩薩摩訶薩有魔來試.此菩薩摩訶薩無魔來試.舍利子.是名菩薩
摩訶薩清淨法眼。時舍利子復白佛言.世尊.云何菩薩摩訶薩清淨佛眼。佛言.舍利子.
********************
菩薩摩訶薩菩提心無閒入金剛喻定得一切相智.成就佛十力四無所畏四無礙解
大慈大悲大喜大捨十八佛不共法無障無礙解脫[一]佛眼.菩薩摩訶薩由此佛眼超過
一切聲聞獨覺智慧境界.無所不見無所不聞無所不覺無所不識.於一切法見一切
相.舍利子.是名菩薩摩訶薩清淨佛眼.舍利子.菩薩摩訶薩證阿耨多羅三藐三菩提
時乃得如是清淨佛眼。舍利子.若菩薩摩訶薩欲得如是清淨五眼當勤修習六到彼
岸.所以者何.此六到彼岸總攝一切善法謂一切聲聞善法獨覺善法菩薩善法如來
善法.舍利子.有問如來應正等覺以實而言何法能攝一切善法.佛正答言所謂般若
波羅蜜多.何以故.此般若波羅蜜多是一切善法之母能生五波羅蜜多及五眼等諸
功德故.舍利子.若菩薩摩訶薩欲得清淨五眼當學般若波羅蜜多.若菩薩摩訶薩欲
得阿耨多羅三藐三菩提當學如是清淨五眼.舍利子.若菩薩摩訶薩能學如是清淨
五眼定得阿耨多羅三藐三菩提。[二]舍利子.復有菩薩摩訶薩修行般若波羅蜜多時能
引發[三]六神通波羅蜜多.所謂神境智證通天耳智證通他心智證通宿住隨念智證通
注:
[一]勘番本意謂成就此者是爲佛之眼.
[二]以下初分轉生品之三.
[三]秦本番本但總云神通波羅蜜.不列舉六種.放光以他心與宿住合說.卽云五神通.
********************
天眼智證通漏盡智證通波羅蜜多。時舍利子白佛言.世尊.云何菩薩摩訶薩修行般
若波羅蜜多時所引發神境智證通。佛言.舍利子.有菩薩摩訶薩神境智證通能起種
種大神變事.所謂震動十方各如殑伽沙界大地等物.變一爲多變多爲一.或隱或顯
迅速無礙.山崖牆壁直過如空.陵虚往來猶如飛鳥.地中出沒如出沒水.水上經行如
經行地.身出煙燄如燎高原.體注衆流如銷雪嶺.日月神德威勢難當.以手抆摩光明
隱蔽.乃至淨居轉身自在.如斯神變其數無邊。舍利子.此菩薩摩訶薩雖有如是神境
智用.而於其中不自高舉.不著神境智證通性.不著神境智證通事.不著能得如是神
境智證通者.於著不著俱無所著.何以故.自性空故.自性離故.自性本來不可得故。舍
利子.是菩薩摩訶薩不作是念我[一]今引發神境智通爲自娛樂.唯除爲得一切智智.舍
利子.是名菩薩摩訶薩修行般若波羅蜜多時所引發神境智證通。[二]時舍利子復白佛
言.世尊.云何菩薩摩訶薩修行般若波羅蜜多時所引發天耳智證通。佛言.舍利子.有
菩薩摩訶薩天耳智證通最勝清淨過人天耳.能如實聞十方各如殑伽沙界情非情
注:
[一]原錯令字.依麗本改.
[二]秦本番本略去問答.但云是菩薩成就天耳.聞人天聲.不别詳說.
********************
類種種音聲.所謂遍聞一切地獄聲傍生聲鬼界聲人聲天聲.聲聞聲獨覺聲菩薩聲
諸佛聲.訶毁生死聲讚歎涅槃聲.棄背有爲聲趣向菩提聲.厭惡有漏聲欣樂無漏聲.
稱揚三寶聲制伏邪道聲.論議決擇聲諷誦經典聲.勸斷惡法聲令修善法聲.拔濟苦
難聲慶慰歡樂聲.如是等聲若大若小悉能遍聞無障無礙。舍利子.是菩薩摩訶薩雖
有如是天耳作用.而於其中不自高舉.不著天耳智證通性.不著天耳智證通事.不著
能得如是天耳智證通者.於著不著俱無所著.何以故.自性空故.自性離故.自性本來
不可得故。舍利子.是菩薩摩訶薩不作是念我今引發天耳智通爲自娛樂.唯除爲得
一切智智.舍利子.是名菩薩摩訶薩修行般若波羅蜜多時所引發天耳智證通。[一]時舍
利子復白佛言.世尊.云何菩薩摩訶薩修行般若波羅蜜多時所引發他心智證通。佛
言.舍利子.有菩薩摩訶薩他心智證通能如實知十方各如殑伽沙界他有情類心心
所法.所謂遍知他有情類若有貪心如實知有貪心.若離貪心如實知離貪心.若有瞋
心如實知有瞋心.若離瞋心如實知離瞋心.若有癡心如實知有癡心.若離癡心如實
注:
[一]以下番本第六卷.
********************
知離癡心.若有愛心如實知有愛心.若離愛心如實知離愛心.若有取心如實知有取
心.若離取心如實知離取心.若聚心如實知聚心.若散心如實知散心.若小心如實知
小心.若大心如實知大心.若舉心如實知舉心.若下心如實知下心.若寂靜心如實知
寂靜心.若不寂靜心如實知不寂靜心.若掉心如實知掉心.若不掉心如實知不掉心.
若定心如實知定心.若不定心如實知不定心.若解脫心如實知解脫心.若不解脫心
如實知不解脫心.若有漏心如實知有漏心.若無漏心如實知無漏心.若[一]有釁心如實
知有釁心.若無釁心如實知無釁心.若有上心如實知有上心.若無上心如實知無上
心。舍利子.是菩薩摩訶薩雖有如是他心智用.而於其中不自高舉.不著他心智證通
性.不著他心智證通事.不著能得如是他心智證通者.於著不著俱無所著.何以故.自
性空故.自性離故.自性本來不可得故。舍利子.是菩薩摩訶薩不作是念我今引發他
心智通爲自娛樂.唯除爲得一切智智.舍利子.是名菩薩摩訶薩修行般若波羅蜜多
時所引發他心智證通。 大般若波羅蜜多經卷第四百四
注:
[一]勘番本謂有煩惱心.與光讚合.無釁心反此.
********************

[book_title]大般若波羅蜜多經卷第四百五
唐三藏法師玄奘奉詔譯
第二分觀照品第三之四
時舍利子復白佛言.世尊.云何菩薩摩訶薩修行般若波羅蜜多時所引發宿住隨念
智證通。佛言.舍利子.有菩薩摩訶薩宿住隨念智證通能如實念十方各如殑伽沙界
一切有情諸宿住事.所謂隨念若自若他一心十心百心千心多百千心頃諸宿住事.
或復隨念一日十日百日千日多百千日諸宿住事.或復隨念一月十月百月千月多
百千月諸宿住事.或復隨念一年十年百年千年多百千年諸宿住事.或復隨念一劫
十劫百劫千劫多百千劫乃至無量無數百千俱胝那庾多劫諸宿住事.或復隨念前
際所有諸宿住事.謂如是時如是處如是名如是姓如是類如是食如是久住如是夀
限如是長夀如是受樂如是受苦從彼處沒來生此閒從此閒沒往生彼處如是狀貌
如是言說若略若廣若自若他諸宿住事皆能隨念。舍利子.是菩薩摩訶薩雖有如是
********************
宿住智用.而於其中不自高舉.不著宿住隨念智證通性.不著宿住隨念智證通事.不
著能得宿住隨念智證通者.於著不著俱無所著.何以故.自性空故.自性離故.自性本
來不可得故。舍利子.是菩薩摩訶薩不作是念我今引發宿住智通爲自娛樂.唯除爲
得一切智智.舍利子.是名菩薩摩訶薩修行般若波羅蜜多時所引發宿住隨念智證
通。時舍利子復白佛言.世尊.云何菩薩摩訶薩修行般若波羅蜜多時所引發天眼智
證通。佛言.舍利子.有菩薩摩訶薩天眼智證通最勝清淨過人天眼能如實見十方各
如殑伽沙界情非情類種種色像.所謂普見諸有情類死時生時妙色麤色善趣惡趣
若勝若劣諸如是等種種色像.因此復知諸有情類隨業力用受生差别.如是有情成
就身惡行成就語惡行成就意惡行.誹毁賢聖邪見因緣身壞命終當墮惡趣或生地
獄或生傍生或生鬼界或生邊地下賤悖惡有情類中受諸苦惱.如是有情成就身妙
行成就語妙行成就意妙行.讚美賢聖正見因緣身壞命終當生善趣或生天上或生
人中受諸快樂.如是有情種種業類受果差别皆如實知。舍利子.是菩薩摩訶薩雖有
********************
如是天眼作用.而於其中不自高舉.不著天眼智證通性.不著天眼智證通事.不著能
得如是天眼智證通者.於著不著俱無所著.何以故.自性空故.自性離故.自性本來不
可得故。舍利子.是菩薩摩訶薩不作是念我今引發天眼智通爲自娛樂.唯除爲得一
切智智.舍利子.是名菩薩摩訶薩修行般若波羅蜜多時所引發天眼智證通。時舍利
子復白佛言.世尊.云何菩薩摩訶薩修行般若波羅蜜多時所引發漏盡智證通。佛言.
舍利子.有菩薩摩訶薩漏盡智證通[一]能如實知十方各殑如伽沙界一切有情若自若
他漏盡不盡.此通依止金剛喻定斷諸障習方得圓滿.得不退轉菩薩地時於一切漏
亦名爲盡畢竟不起現在前故.菩薩雖得此漏盡通不墮聲聞獨覺之地唯趣無上正
等菩提.不復希求餘義利故。舍利子.是菩薩摩訶薩雖有如是漏盡智用.而於其中不
自高舉.不著漏盡智證通性.不著漏盡智證通事.不著能得如是漏盡智證通者.於著
不著俱無所著.何以故.自性空故.自性離故.自性本來不可得故。舍利子.是菩薩摩訶
薩不作是念我今引發漏盡智通爲自娛樂.唯除爲得一切智智.舍利子.是名菩薩摩
注：
[一]秦本此下意云.雖得此通亦不依聲聞獨覺.亦不見有法成無上覺.如是得已能盡諸縛而不生慢.
********************
訶薩修行般若波羅蜜多時所引發漏盡智證通。舍利子.菩薩摩訶薩修行般若波羅
蜜多時能圓滿清淨六神通波羅蜜多.由此六神通波羅蜜多圓滿清淨故便證無上
正等菩提。舍利子.復有菩薩摩訶薩修行般若波羅蜜多時安住布施波羅蜜多嚴淨
[一]一切智一切相智道.以畢竟空不起惠捨慳悋心故.舍利子.復有菩薩摩訶薩修行般
若波羅蜜多時安住淨戒波羅蜜多嚴淨一切智一切相智道.以畢竟空不起持戒犯
戒心故.舍利子.復有菩薩摩訶薩修行般若波羅蜜多時安住安忍波羅蜜多嚴淨一
切智一切相智道.以畢竟空不起慈悲忿恚心故.舍利子.復有菩薩摩訶薩修行般若
波羅蜜多時安住精進波羅蜜多嚴淨一切智一切相智道.以畢竟空不起勤勇懈怠
心故.舍利子.復有菩薩摩訶薩修行般若波羅蜜多時安住靜慮波羅蜜多嚴淨一切
智一切相智道.以畢竟空不起寂靜散亂心故.舍利子.復有菩薩摩訶薩修行般若波
羅蜜多時還住般若波羅蜜多嚴淨一切智一切相智道.以畢竟空不起智慧愚癡心
[二]故。舍利子.復有菩薩摩訶薩修行般若波羅蜜多時安住布施淨戒波羅蜜多嚴淨一
注:
[一]番本但云一切智智.與秦本合.三分亦謂一切智智道.今譯增文.
[二]秦本番本次云.菩薩行智度時安住六度畢竟空故.無來去等.而嚴淨無上覺.卽直接下總結文.無中間六度綺互各段.
********************
切智一切相智道.以畢竟空不起惠捨慳悋持戒犯戒心故.舍利子.復有菩薩摩訶薩
修行般若波羅蜜多時安住布施安忍波羅蜜多嚴淨一切智一切相智道.以畢竟空
不起惠捨慳悋慈悲忿恚心故.舍利子.復有菩薩摩訶薩修行般若波羅蜜多時安住
布施精進波羅蜜多嚴淨一切智一切相智道.以畢竟空不起惠捨慳悋勤勇懈怠心
故.舍利子.復有菩薩摩訶薩修行般若波羅蜜多時安住布施靜慮波羅蜜多嚴淨一
切智一切相智道.以畢竟空不起惠捨慳悋寂靜散亂心故.舍利子.復有菩薩摩訶薩
修行般若波羅蜜多時安住布施般若波羅蜜多嚴淨一切智一切相智道.以畢竟空
不起惠捨慳悋智慧愚癡心故。舍利子.復有菩薩摩訶薩修行般若波羅蜜多時安住
淨戒安忍波羅蜜多嚴淨一切智一切相智道.以畢竟空不起持戒犯戒慈悲忿恚心
故.舍利子.復有菩薩摩訶薩修行般若波羅蜜多時安住淨戒精進波羅蜜多嚴淨一
切智一切相智道.以畢竟空不起持戒犯戒勤勇懈怠心故.舍利子.復有菩薩摩訶薩
修行般若波羅蜜多時安住淨戒靜慮波羅蜜多嚴淨一切智一切相智道.以畢竟空
********************
不起持戒犯戒寂淨散亂心故.舍利子.復有菩薩摩訶薩修行般若波羅蜜多時安住
淨戒般若波羅蜜多嚴淨一切智一切相智道.以畢竟空不起持戒犯戒智慧愚癡心
故。舍利子.復有菩薩摩訶薩修行般若波羅蜜多時安住安忍精進波羅蜜多嚴淨一
切智一切相智道.以畢竟空不起慈悲忿恚勤勇懈怠心故.舍利子.復有菩薩摩訶薩
修行般若波羅蜜多時安住安忍靜慮波羅蜜多嚴淨一切智一切相智道.以畢竟空
不起慈悲忿恚寂靜散亂心故.舍利子.復有菩薩摩訶薩修行般若波羅蜜多時安住
安忍般若波羅蜜多嚴淨一切智一切相智道.以畢竟空不起慈悲忿恚智慧愚癡心
故。舍利子.復有菩薩摩訶薩修行般若波羅蜜多時安住精進靜慮波羅蜜多嚴淨一
切智一切相智道.以畢竟空不起勤勇懈怠寂靜散亂心故.舍利子.復有菩薩摩訶薩
修行般若波羅蜜多時安住精進般若波羅蜜多嚴淨一切智一切相智道.以畢竟空
不起勤勇懈怠智慧愚癡心故。舍利子.復有菩薩摩訶薩修行般若波羅蜜多時安住
靜慮般若波羅蜜多嚴淨一切智一切相智道.以畢竟空不起寂靜散亂智慧愚癡心
********************
故。舍利子.復有菩薩摩訶薩修行般若波羅蜜多時安住布施淨戒安忍波羅蜜多嚴
淨一切智一切相智道.以畢竟空不起惠捨慳悋持戒犯戒慈悲忿恚心故.舍利子.復
有菩薩摩訶薩修行般若波羅蜜多時安住布施安忍精進波羅蜜多嚴淨一切智一
切相智道.以畢竟空不起惠捨慳悋慈悲忿恚勤勇懈怠心故.舍利子.復有菩薩摩訶
薩修行般若波羅蜜多時安住布施精進靜慮波羅蜜多嚴淨一切智一切相智道.以
畢竟空不起惠捨慳悋勤勇懈怠寂靜散亂心故.舍利子.復有菩薩摩訶薩修行般若
波羅蜜多時安住布施靜慮般若波羅蜜多嚴淨一切智一切相智道.以畢竟空不起
惠捨慳悋寂靜散亂智慧愚癡心故。舍利子.復有菩薩摩訶薩修行般若波羅蜜多時
安住淨戒安忍精進波羅蜜多嚴淨一切智一切相智道.以畢竟空不起持戒犯戒慈
悲忿恚勤勇懈怠心故.舍利子.復有菩薩摩訶薩修行般若波羅蜜多時安住淨戒精
進靜慮波羅蜜多嚴淨一切智一切相智道.以畢竟空不起持戒犯戒勤勇懈怠寂靜
散亂心故.舍利子.復有菩薩摩訶薩修行般若波羅蜜多時安住淨戒靜慮般若波羅
********************
蜜多嚴淨一切智一切相智道.以畢竟空不起持戒犯戒寂靜散亂智慧愚癡心故。舍
利子.復有菩薩摩訶薩修行般若波羅蜜多時安住安忍精進靜慮波羅蜜多嚴淨一
切智一切相智道.以畢竟空不起慈悲忿恚勤勇懈怠寂靜散亂心故.舍利子.復有菩
薩摩訶薩修行般若波羅蜜多時安住安忍靜慮般若波羅蜜多嚴淨一切智一切相
智道.以畢竟空不起慈悲忿恚寂靜散亂智慧愚癡心故。舍利子.復有菩薩摩訶薩修
行般若波羅蜜多時安住精進靜慮般若波羅蜜多嚴淨一切智一切相智道.以畢竟
空不起勤勇懈怠寂靜散亂智慧愚癡心故。舍利子.復有菩薩摩訶薩修行般若波羅
蜜多時安住布施淨戒安忍精進波羅蜜多嚴淨一切智一切相智道.以畢竟空不起
惠捨慳悋持戒犯戒慈悲忿恚勤勇懈怠心故.舍利子.復有菩薩摩訶薩修行般若波
羅蜜多時安住布施安忍精進靜慮波羅蜜多嚴淨一切智一切相智道.以畢竟空不
起惠捨慳悋慈悲忿恚精進懈怠寂靜散亂心故.舍利子.復有菩薩摩訶薩修行般若
波羅蜜多時安住布施精進靜慮般若波羅蜜多嚴淨一切智一切相智道.以畢竟空
********************
不起惠捨慳悋勤勇懈怠寂靜散亂智慧愚癡心故。舍利子.復有菩薩摩訶薩修行般
若波羅蜜多時安住淨戒安忍精進靜[一]慮波羅蜜多嚴淨一切智一切相智道.以畢竟
空不起持戒犯戒慈悲忿恚勤勇懈怠寂靜散亂心故。舍利子.復有菩薩摩訶薩修行
般若波羅蜜多時安住淨戒精進靜慮般若波羅蜜多嚴淨一切智一切相智道.以畢
竟空不起持戒犯戒勤勇懈怠寂靜散亂智慧愚癡心故。舍利子.復有菩薩摩訶薩修
行般若波羅蜜多時安住安忍精進靜慮般若波羅蜜多嚴淨一切智一切相智道.以
畢竟空不起慈悲忿恚勤勇懈怠寂靜散亂智慧愚癡心故。舍利子.復有菩薩摩訶薩
修行般若波羅蜜多時安住布施淨戒安忍精進靜慮波羅蜜多嚴淨一切智一切相
智道.以畢竟空不起惠捨慳悋持戒犯戒慈悲忿恚勤勇懈怠寂靜散亂心故.舍利子.
復有菩薩摩訶薩修行般若波羅蜜多時安住布施安忍精進靜慮般若波羅蜜多嚴
淨一切智一切相智道.以畢竟空不起惠捨慳悋慈悲忿恚勤勇懈怠寂靜散亂智慧
愚癡心故。舍利子.復有菩薩摩訶薩修行般若波羅蜜多時安住淨戒安忍精進靜慮
注:
[一]此下原衍般若二字.依麗本刪.
********************
般若波羅蜜多嚴淨一切智一切相智道.以畢竟空不起持戒犯戒慈悲忿恚勤勇懈
怠寂靜散亂智慧愚癡心故。舍利子.復有菩薩摩訶薩修行般若波羅蜜多時安住布
施淨戒安忍精進靜慮般若波羅蜜多嚴淨一切智一切相智道.以畢竟空不起惠捨
慳悋持戒犯戒慈悲忿恚精進懈怠寂淨散亂智慧愚癡心故。[一]如是舍利子.諸菩薩摩
訶薩修行般若波羅蜜多時安住六種波羅蜜多嚴淨一切智一切相智道.以畢竟空
無惠捨慳悋故無持戒犯戒故無慈悲忿恚故無勤勇懈怠故無寂靜散亂故無智慧
愚癡故.不著惠捨不著慳悋不著持戒不著犯戒不著慈悲不著忿恚不著勤勇不著
懈怠不著寂靜不著散亂不著智慧不著愚癡.舍利子.是菩薩摩訶薩當於爾時不著
惠捨慳悋者不著持戒犯戒者不著慈悲忿恚者不著勤勇懈怠者不著寂靜散亂者
不著智慧愚癡者.舍利子.是菩薩摩訶薩當於爾時於著不著皆無所著.何以故.以一
切法畢竟空故。舍利子.是菩薩摩訶薩當於爾時不著毁罵不著讚歎不著損害不著
饒益不著輕慢不著恭敬.何以故.畢竟空中無有毁罵讚歎法故無有損害饒益法故
注:
[一]秦本番本前六度文直接此段.
********************
無有輕慢恭敬法故。舍利子.是菩薩摩訶薩當於爾時不著毁罵讚歎者不著損害饒
益者不著輕慢恭敬者.何以故.畢竟空中無有毁罵讚歎者故無有損害饒益者故無
有輕慢恭敬者故。舍利子.是菩薩摩訶薩當於爾時於著不著皆無所著.何以故.甚深
般若波羅蜜多永絕一切著不著故。舍利子.是菩薩摩訶薩修行般若波羅蜜多時所
獲功德最上最妙一切聲聞及諸獨覺皆[一]無所有。舍利子.此菩薩摩訶薩如是功德旣
圓滿已.復能以四攝事成熟一切有情嚴淨佛土.便得嚴淨一切智一切相智道.速能
證得一切智智。復次舍利子.修行般若波羅蜜多菩薩摩訶薩修行般若波羅蜜多時
於一切有情起平等心.[二]起平等心已於一切有情起利益安樂心.起利益安樂心已於
一切法性皆得平等.得法性平等已安立一切有情於一切法平等性中。舍利子.是菩
薩摩訶薩於現法中得十方諸佛之所護念.亦得一切菩薩摩訶薩聲聞獨覺之所敬
愛。舍利子.是菩薩摩訶薩隨所生處眼終不見不可意色.耳終不聞不可意聲.鼻終不
齅不可意香.舌終不嘗不可意味.身終不覺不可意觸.意終不取不可意法。舍利子.是
注:
[一]原作所無有.依麗本番本改.
[二]秦本番本皆作起平等心已於一切法得平等.三分亦同.今譯增文.
********************
菩薩摩訶薩於阿耨多羅三藐三菩提永不退轉。當佛說此修行般若波羅蜜多諸菩
薩摩訶薩獲勝利時.衆中有三百苾芻卽從座起以所著衣持用奉佛.皆發無上正等
覺心。爾時世尊卽便微笑.從面門出種種色光.尊者阿難從座而起偏覆左肩右膝着
地合掌恭敬而白佛言.世尊.何因何緣現此微笑.大聖現笑必有因緣.請垂矜愍唯願
爲說。佛告阿難.是從座起三百苾芻從此已後六十一劫星喻劫中當得作佛皆同一
號.謂大幢相如來應正等覺明行圓滿善逝世閒解無上丈夫調御士天人師佛薄伽
梵.是諸苾芻捨此身已當生東方不動佛國.於彼佛所修菩薩行。復有六萬天子聞佛
所說皆發無上正等覺心.世尊記彼當於彌勒如來法中淨信出家專修梵行.彌勒如
來爲其授記當得無上正等菩提。爾時此間一切衆會以佛神力得見十方各千佛土
及諸世尊幷彼衆會.彼諸佛土清淨莊嚴微妙殊特.當於爾時此堪忍界嚴淨之相所
不能及.時此衆會一萬有情各發願言.以我所修諸純淨業願當往生彼諸佛土。爾時
世尊知其心願卽復微笑面門又出種種色光.尊者阿難復從座起恭敬問佛微笑因
********************
緣。佛告阿難.汝今見此萬有情不。阿難白言.唯然已見。佛言.阿難.此萬有情從此夀盡
隨彼願力於萬佛土各得往生乃至無上正等菩提.在所生處常不離佛供養恭敬尊
重讚歎修習六種波羅蜜多.得圓滿已俱時成佛皆同一號.謂莊嚴王如來應正等覺
明行圓滿善逝世閒解無上丈夫調御士天人師佛薄伽梵。
第二分無等等品第四
[一]爾時尊者舍利子尊者大目連尊者善現尊者大飲光尊者滿慈子如是等衆望所識
諸大苾芻苾芻尼菩薩摩訶薩鄔波索迦鄔波斯迦.皆從座起恭敬合掌俱白佛言.世
尊.[二]大波羅蜜多是菩薩摩訶薩般若波羅蜜多.廣波羅蜜多是菩薩摩訶薩般若波羅
蜜多.第一波羅蜜多是菩薩摩訶薩般若波羅蜜多.尊波羅蜜多是菩薩摩訶薩般若
波羅蜜多.勝波羅蜜多是菩薩摩訶薩般若波羅蜜多.上波羅蜜多是菩薩摩訶薩般
若波羅蜜多.妙波羅蜜多是菩薩摩訶薩般若波羅蜜多.高波羅蜜多是菩薩摩訶薩
般若波羅蜜多.極波羅蜜多是菩薩摩訶薩般若波羅蜜多.無上波羅蜜多是菩薩摩
注:
[一]以下秦本歎度品第五.讚勝德品第五.番本此處不分品.與三分同.
[二]勘番本意謂此般若波羅蜜是菩薩大波羅蜜.又謂此波羅蜜是尊是勝云云.
********************
訶薩般若波羅蜜多.無上上波羅蜜多是菩薩摩訶薩般若波羅蜜多.無等波羅蜜多
是菩薩摩訶薩般若波羅蜜多.[一]無等等波羅蜜多是菩薩摩訶薩般若波羅蜜多.如虚
空波羅蜜多是菩薩摩訶薩般若波羅蜜多.無待對波羅蜜多是菩薩摩訶薩般若波
羅蜜多.自相空波羅蜜多是菩薩摩訶薩般若波羅蜜多.共相空波羅蜜多是菩薩摩
訶薩般若波羅蜜多.一切法空波羅蜜多是菩薩摩訶薩般若波羅蜜多.不可得空波
羅蜜多是菩薩摩訶薩般若波羅蜜多.無生空波羅蜜多是菩薩摩訶薩般若波羅蜜
多.無滅空波羅蜜多是菩薩摩訶薩般若波羅蜜多.無性空波羅蜜多是菩薩摩訶薩
般若波羅蜜多.[二]有性空波羅蜜多是菩薩摩訶薩般若波羅蜜多.無性有性空波羅蜜
多是菩薩摩訶薩般若波羅蜜多.奢摩他波羅蜜多是菩薩摩訶薩般若波羅蜜多.曇
摩他波羅蜜多是菩薩摩訶薩般若波羅蜜多.開發一切功德波羅蜜多是菩薩摩訶
薩般若波羅蜜多.成就一切功德波羅蜜多是菩薩摩訶薩般若波羅蜜多.不可屈伏
波羅蜜多是菩薩摩訶薩般若波羅蜜多.能破一切波羅蜜多是菩薩摩訶薩般若波
注:
[一]勘番本謂不平等及平等.餘處同.
[二]勘番本此下二空作自性空及無體自性空.依前二十空譯文.亦應如此.今譯誤寫也.
********************
羅蜜多。世尊.修行般若波羅蜜多諸菩薩摩訶薩最尊最勝具大勢力.能行無等等施
能滿無等等施能具無等等布施波羅蜜多.能得無等等自體所謂無邊相好妙莊嚴
身.能證無等等法所謂無上正等菩提。世尊.修行般若波羅蜜多諸菩薩摩訶薩最尊
最勝具大勢力.能持無等等戒能滿無等等戒能具無等等淨戒波羅蜜多.能得無等
等自體所謂無邊相好妙莊嚴身.能證無等等法所謂無上正等菩提。世尊.修行般若
波羅蜜多諸菩薩摩訶薩最尊最勝具大勢力.能修無等等忍能滿無等等忍能具無
等等安忍波羅蜜多.能得無等等自體所謂無邊相好妙莊嚴身.能證無等等法所謂
無上正等菩提。世尊.修行般若波羅蜜多諸菩薩摩訶薩最尊最勝具大勢力.能發無
等等勤能滿無等等勤能具無等等精進波羅蜜多.能得無等等自體所謂無邊相好
妙莊嚴身.能證無等等法所謂無上正等菩提。世尊.修行般若波羅蜜多諸菩薩摩訶
薩最尊最勝具大勢力.能起無等等定能滿無等等定能具無等等靜慮波羅蜜多.能
得無等等自體所謂無邊相好妙莊嚴身.能證無等等法所謂無上正等菩提。世尊.修
********************
行般若波羅蜜多諸菩薩摩訶薩最尊最勝具大勢力.能習無等等慧能滿無等等慧
能具無等等般若波羅蜜多.能得無等等自體所謂無邊相好妙莊嚴身.能證無等等
法所謂無上正等菩提。於餘種種殊勝功德隨其所應亦復如是。世尊.世尊亦由修行
般若波羅蜜多能修能住能滿能具勝功德故得無等等色得無等等受想行識.證無
等等菩提轉無等等法輪.過去未來現在諸佛亦復如是.是故世尊若菩薩摩訶薩欲
到一切法究竟彼岸者當習般若波羅蜜多.世尊.修行般若波羅蜜多諸菩薩摩訶薩
一切世閒天人阿素洛等皆應供養恭敬尊重讚歎。爾時佛告諸大弟子及菩薩摩訶
薩等言.如是如是如汝所說.修行般若波羅蜜多諸菩薩摩訶薩一切世閒天人阿素
洛等皆應供養恭敬尊重讚歎.何以故.由此菩薩摩訶薩故世閒便有人天出現.所謂
刹帝利大族婆羅門大族長者大族居士大族轉輪聖王.四大王衆天乃至他化自在
天.梵衆天乃至色究竟天.空無邊處天乃至非想非非想處天出現世閒.由此菩薩摩
訶薩故世閒便有預流一來不還阿羅漢獨覺菩薩諸佛出現.由此菩薩摩訶薩故世
********************
閒便有種種資生樂具出現.所謂飲食衣服臥具房舍燈明末尼真珠瑠璃螺貝璧玉
珊瑚金銀等寶出現世閒.以要言之一切世閒人樂天樂及出世樂無不由皆如是菩
薩摩訶薩有。所以者何.此菩薩摩訶薩自布施已教他布施.自持戒已教他持戒.自安
忍已教他安忍.自精進已教他精進.自修定已教他修定.自習慧已教他習慧.是故由
此修行般若波羅蜜多諸菩薩摩訶薩一切有情皆獲如是利益安[一]樂。
大般若波羅蜜多經卷第四百五
注:
[一]此下原有舌根相品第五一品.今依文便改屬下卷.
********************

[book_title]大般若波羅蜜多經卷第四百一
[一]唐三藏法師玄奘奉詔譯
第二分緣起品第一
[二]如是我聞一時.薄伽梵住王舍城鷲峯山中. [三]與大苾芻衆五千人俱.皆阿羅漢.諸漏已
盡.無復煩惱.得真自在.心善解脫慧善解脫.[四]如調慧馬亦。如大龍.[五]已作所作已辦所辦.
棄諸重擔.逮得己利.盡諸有結.正知解脫.至心自在第一究竟.除阿難陀獨居學地得
預流果.[六]具夀善現而爲上首。復有五百苾芻尼衆.皆阿羅漢.尊者持譽而爲上首。復有
無量鄔波索迦鄔波斯迦.皆已見諦。復有無量無數菩薩摩訶薩衆.一切皆得諸陀羅
尼及三摩地.常居空住.行無相境.無分别願恆現在前.於諸法性具平等忍.得無礙辯.
不退神通.言行清高.翹勤匪懈.演揚正法無所希求.應理稱機離諸矯誑.於深法忍到
究竟趣.斷諸怖畏.降伏衆魔.滅一切惑摧諸業障.智慧辯才善巧具足.已無數劫大誓
莊嚴.含笑先言舒顏和視.讚頌美妙辯說無窮.威德尊嚴處衆無畏.氣調閑雅進趣合
注：
[一]原缺唐字依明本加.下均同.
[二]以下秦本序品第一.番本第一卷.緣起品第一.與三分同.又初分緣起品第一.
[三]三分作苾芻五億.舍利子爲上首.
[四]如調慧馬番本作知一切事.與放光合.
[五]秦本番本皆合爲一句謂能作所作.
[六]秦本番本皆無善現句.
********************
儀.巧演如流多劫無盡.善觀諸法[一]皆同幻事陽燄夢境水月響聲亦如空華鏡像光影
又等變化及尋香城.[二]知皆無實唯現似有.心不下劣無畏泰然.一切法門皆能悟入有
情勝解心行所趣.通達無礙而拔濟之.成最上忍.善知實性.[三]攝受大願無邊佛土.普於
十方無數諸佛等持正念常能現前.爲度有情歷事諸佛勸請久住轉正法輪.滅諸隨
眠見趣纏垢.遊戲無量百千等持.引發無邊殊勝善法.是諸菩薩摩訶薩衆具如是等
無量功德。其名曰賢護菩薩.寶性菩薩.導師菩薩.仁授菩薩.星授菩薩.[四]常授菩薩.德藏
菩薩.上慧菩薩.寶藏菩薩.勝慧菩薩.增長慧菩薩.不虚見菩薩.善發趣菩薩.善勇猛菩
薩.常精進菩薩.常加行菩薩.不捨軛菩薩.日藏菩薩.無比慧菩薩.觀自在菩薩.得大勢
菩薩.妙吉祥菩薩.金剛慧菩薩.寶印手菩薩.常舉手菩薩.慈氏菩薩.如是等無量百千
俱胝那庾多菩薩摩訶薩皆法王子堪紹尊位而爲上首。爾時世尊於師子座上自敷
尼師壇結[五]跏趺坐.端身正願住對面念入等持王妙三摩地.諸三摩地皆攝入此三摩
地中.是所流故。爾時世尊正知正念從等持王安庠而起.以淨天眼觀察十方殑伽沙
注:
[一]各本十喻次第皆異.但空華喻秦本番本皆作如空.
[二]秦本番本皆缺此句.
[三]秦本番本皆謂以願攝受佛土.
[四]番本列常授德藏名作水天主天.三分則作水天帝授.此處常字.疑卽帝字之誤.
[五]原作加趺.依麗本改.下俱同.
********************
等諸佛世界舉身怡悅.從兩足下千輻輪相各放六十百千俱胝那庾多光.從足十指
兩趺兩跟四踝兩脛兩腨兩膝兩[月*坒]兩股腰脅腹背臍中心上胸臆德字兩乳兩腋兩
肩兩膊兩肘兩臂兩腕兩手兩掌十指項胭頤頷頰額頭頂兩眉兩眼兩耳兩鼻口四
牙四十齒眉閒毫相一一身分各放六十百千俱胝那庾多光.此一一光各照三千大
千世界.從此展轉[一]遍照十方殑伽沙等諸佛世界.其中有情遇斯光者必得無上正等
菩提。爾時世尊舉身毛孔皆悉熙怡各出六十百千俱胝那庾多光.是一一光各照三
千大千世界.從此展轉遍照十方殑伽沙等諸佛世界.其中有情遇斯光者必得無上
正等菩提。爾時世尊演[二]身常光照此三千大千世界.從此展轉遍照十方殑伽沙等諸
佛世界.其中有情遇斯光者必得無上正等菩提。爾時世尊從此面門出廣長舌相遍
覆三千大千世界熙怡微笑復從舌相流出無量百千俱胝那庾多光其光雜色.從此
雜色一一光中現寶蓮華.其華千葉皆真金色衆寶莊嚴.如是光華遍三千界.從此展
轉周流十方殑伽沙等諸佛世界。諸華臺中皆有化佛結跏趺坐演妙法音.一一法音
注:
[一]秦本番本皆分說.遍照東方如恆沙世界.南西北方四維上下亦復如是.下言十方皆同此例.與秦本合.
[二]番本作本性光明.與光讚合.按下文云現本色身.秦本作常身.可證今譯以本訓常.
********************
皆說六種波羅蜜多相應之法.有情聞者必得無上正等菩提。爾時世尊不起於座復
入師子遊戲等持.現神通力令此三千大千世界六種變動.[一]謂動極動等極動.踊極踊
等極踊.震極震等極震.擊極擊等極擊.吼極吼等極吼.爆極爆等極爆.又令此界東涌
西沒西涌東沒.南涌北沒北涌南沒.中涌邊沒邊涌中沒.其地清淨光澤細[二]輭.生諸有
情利益安樂。時此三千大千世界所有地獄傍生鬼界及餘無暇險惡趣坑一切有情
皆離苦難.從此捨命得生人中及六欲天.皆憶宿住歡喜踊躍同詣佛所.以殷淨心頂
禮佛足。從此展轉周遍十方殑伽沙等諸佛世界.以佛神力六種變動.時彼世界諸惡
趣等一切有情皆離苦難.從彼捨命得生人中及六欲天.皆憶宿住歡喜踊躍.各於本
界同詣佛所頂禮佛足。時此三千大千世界及餘十方殑伽沙等世界有情盲者能視.
聾者能聽.瘂者能言.狂者得念.亂者得定.貧者得富.露者得衣.飢者得食.渴者得飲.病
者得除愈.醜者得端嚴.形殘者得具足.根缺者得圓滿.迷悶者得醒悟.疲頓者得安適。
時諸有情等心相向.如父如母如兄如弟如姊如妹如友如親.離邪語業命修正語業
注:
[一]秦本不列舉六種變動.與三分同.等極.番本作遍kun-tu.踊.番本作波動h!gul.與下涌起高出義異.
[二]慧琳音義四云.應作耎.
********************
命.離十惡業道修十善業道.離惡尋思修善尋思.離非梵行修正梵行.好淨棄穢樂靜
捨諠.身意泰然忽生妙樂.如修行者入第三定.復有勝慧歘爾現前咸作是思.布施調
伏安忍勇進寂靜諦觀.遠離放逸修行梵行.於諸有情慈悲喜捨不相擾惱.豈不善哉。
爾時世尊在師子座光明殊特威德巍巍.映蔽三千大千世界.幷餘十方殑伽沙等諸
佛國土蘇迷盧山輪圍山等.及餘一切龍神天宮乃至淨居皆悉不現.如秋滿月暉映
衆星.如夏日輪光奪諸色.如四大寶妙高山王掩蔽諸山喪其光彩.佛以神力現本色
身令此三千大千世界一切有情皆悉覩見。時此三千大千世界無量無數淨居諸天.
下至欲界四大王衆天及餘一切人非人等.皆見如來處師子座威光顯曜如大金山.
歡喜踊躍歎未曾有.各持種種上妙華鬘塗散等香衣服瓔珞寶幢旛蓋伎樂諸珍.及
無量種天青蓮華天赤蓮華天白蓮華天香蓮華天黃蓮華天紅蓮華天金錢樹華及
香葉華幷餘無量水陸生華持詣佛所.奉散佛上.以佛神力諸華鬘等旋轉上踊合成
華臺.量等三千大千世界.垂天華蓋寶鐸珠旛.綺飾紛綸甚可愛樂.時此佛土微妙莊
********************
嚴猶如西方極樂世界.佛光暉映三千大千物類虚空皆同金色.十方各等殑伽河沙
諸佛世界亦復如是.時此三千大千佛土以佛神力一切天人各各見佛正坐其前咸
謂如來獨爲說法。爾時世尊不起於座熙怡微笑.從其面門放大光明遍照三千大千
佛土幷餘十方殑伽沙等諸佛世界.時此三千大千佛土一切有情尋佛光明.普見十
方殑伽沙等諸佛世界一切如來應正等覺聲聞菩薩衆會圍繞及餘一切有情無情
品類差别.時彼十方殑伽沙等諸佛世界一切有情尋佛光明.亦見此土釋迦牟尼如
來應正等覺聲聞菩薩衆會圍繞及餘一切有情無情品類差别。爾時東方盡殑伽沙
等世界最後世界名曰多寶.佛號寶性.現爲菩薩說大般若波羅蜜多。彼有菩薩名曰
普光.見此大光大地變動及佛身相.心懷猶豫前詣佛所白言.世尊.何因何緣而有此
瑞。時寶性佛告普光言.從此西方盡殑伽沙等世界最後世界名曰堪忍.佛號釋迦牟
尼.將爲菩薩說大般若波羅蜜多.彼佛神力故現斯瑞。普光聞已歡喜踊躍白言.世尊.
我今請往堪忍世界觀禮供養釋迦牟尼佛及菩薩衆.唯願聽許。時寶性佛告普光言.
********************
善哉善哉隨汝意往。卽以千莖金色蓮華其華千葉衆寶莊嚴授與普光而誨之曰.汝
持此華至釋迦牟尼佛所如我詞曰.寶性如來致問無量少病少惱起居輕利氣力調
和安樂住不世事可忍不衆生易度不.持此蓮華以寄世尊而爲佛事。汝至彼界應住
正知.勿以慢心觀彼佛土及諸大衆而自毁傷.所以者何.彼諸菩薩威德難及悲願熏
心.以大因緣而生彼土。普光菩薩受華奉勑.與無量百千俱胝那庾多菩薩及無數百
千童男童女頂禮佛足右繞奉辭.各持無量上妙供具發引而來.所經東方諸佛世界
一一佛所供養恭敬尊重讚歎無空過者.到此佛所頂禮雙足繞百千匝卻住一面。普
光菩薩前白佛言.世尊.從此東方盡殑伽沙等世界最後世界名曰多寶.佛號寶性.致
問世尊無量少病少惱起居輕利氣力調和安樂住不世事可忍不衆生易度不.持此
千莖金色蓮華以寄世尊而爲佛事。時釋迦牟尼佛受此蓮華還散東方諸佛世界.佛
神力故令此蓮華遍諸佛土.諸華臺中各有化佛結跏趺坐爲諸菩薩說大般若波羅
蜜多.有情聞者必得無上正等菩提。是時普光及諸眷屬見此事已歡喜踊躍歎未曾
********************
有.各隨善根供具多少供養恭敬尊重讚歎佛菩薩已退坐一面。餘東方界皆亦如是。
爾時南方盡殑伽沙等世界最後世界名離一切憂.佛號無憂[一]德.現爲菩薩說大般若
波羅蜜多。彼有菩薩名曰離憂.見此大光大地變動及佛身相.心懷猶豫前詣佛所白
言.世尊.何因何緣而有此瑞。時無憂德佛告離憂言.從此北方盡殑伽沙等世界最後
世界名曰堪忍.佛號釋迦牟尼.將爲菩薩說大般若波羅蜜多.彼佛神力故現斯瑞。離
憂聞已歡喜踊躍白言.世尊.我今請往堪忍世界觀禮供養釋迦牟尼佛及菩薩衆.唯
願聽許。時無憂德佛告離憂言.善哉善哉隨汝意往。卽以千莖金色蓮華其華千葉衆
寶莊嚴授與離憂而誨之曰.汝持此華至釋迦牟尼佛所如我詞曰.無憂德佛致問無
量少病少惱起居輕利氣力調和安樂住不世事可忍不衆生易度不.持此蓮華以寄
世尊而爲佛事。汝至彼界應住正知.勿以慢心觀彼佛土及諸大衆而自毁傷.所以者
何.彼諸菩薩威德難及悲願熏心.以大因緣而生彼土。離憂菩薩受華奉勑.與無量百
千俱胝那庾多菩薩及無數百千童男童女頂禮佛足右繞奉辭.各持無量上妙供具
注:
[一]番本作頂dbal.與光讚合.餘文名號德字例此.又下文秦本光讚皆總略說.與三分同.
********************
發引而來.所經南方諸佛世界一一佛所供養恭敬尊重讚歎無空過者.到此佛所頂
禮雙足繞百千匝卻住一面。離憂菩薩前白佛言.世尊.從此南方盡殑伽沙等世界最
後世界名離一切憂.佛號無憂德.致問世尊無量少病少惱起居輕利氣力調和安樂
住不世事可忍不衆生易度不.持此千莖金色蓮華以寄世尊而爲佛事。時釋迦牟尼
佛受此蓮華還散南方諸佛世界.佛神力故令此蓮華遍諸佛土.諸華臺中各有化佛
結跏趺坐爲諸菩薩說大般若波羅蜜多.有情聞者必得無上正等菩提。是時離憂及
諸眷屬見此事已歡喜踊躍歎未曾有.各隨善根供具多少供養恭敬尊重讚歎佛菩
薩已退坐一面。餘南方界皆亦如是。爾時西方盡殑伽沙等世界最後世界名近寂靜.
佛號寶燄.現爲菩薩說大般若波羅蜜多。彼有菩薩名曰行慧.見此大光大地變動及
佛身相.心懷猶豫前詣佛所白言.世尊.何因何緣而有此瑞。時寶燄佛告行慧言.從此
東方盡殑伽沙等世界最後世界名曰堪忍.佛號釋迦牟尼.將爲菩薩說大般若波羅
蜜多.彼佛神力故現斯瑞。行慧聞已歡喜踊躍白言.世尊.我今請往堪忍世界觀禮供
********************
養釋迦牟尼佛及菩薩衆.唯願聽許。時寶燄佛告行慧言.善哉善哉隨汝意往。卽以千
莖金色蓮華其華千葉衆寶莊嚴授與行慧而誨之曰.汝持此華至釋迦牟尼佛所如
我詞曰.寶燄如來致問無量少病少惱起居輕利氣力調和安樂住不世事可忍不衆
生易度不.持此蓮華以寄世尊而爲佛事。汝至彼界應住正知.勿以慢心觀彼佛土及
諸大衆而自毁傷.所以者何.彼諸菩薩威德難及悲願熏心.以大因緣而生彼土。行慧
菩薩受華奉勑.與無量百千俱胝那庾多菩薩及無數百千童男童女頂禮佛足右繞
奉辭.各持無量上妙供具發引而來.所經西方諸佛世界一一佛所供養恭敬尊重讚
歎無空過者.到此佛所頂禮雙足繞百千匝卻住一面。行慧菩薩前白佛言.世尊.從此
西方盡殑伽沙等世界最後世界名近寂靜.佛號寶燄.致問世尊無量少病少惱起居
輕利氣力調和安樂住不世事可忍不衆生易度不.持此千莖金色蓮華以寄世尊而
爲佛事。時釋迦牟尼佛受此蓮華還散西方諸佛世界.佛神力故令此蓮華遍諸佛土.
諸華臺中各有化佛結跏趺坐爲諸菩薩說大般若波羅蜜多.有情聞者必得無上正
********************
等菩提。是時行慧及諸眷屬見此事已歡喜踊躍歎未曾有.各隨善根供具多少供養
恭敬尊重讚歎佛菩薩已退坐一面。餘西方界皆亦如是。[一]爾時北方盡殑伽沙等世界
最後世界名曰最勝.佛號勝帝.現爲菩薩說大般若波羅蜜多。彼有菩薩名曰勝授.見
此大光大地變動及佛身相.心懷猶豫前詣佛所白言.世尊.何因何緣而有此瑞。時勝
帝佛告勝授言.從此南方盡殑伽沙等世界最後世界名曰堪忍.佛號釋迦牟尼.將爲
菩薩說大般若波羅蜜多.彼佛神力故現斯瑞。勝授聞已歡喜踊躍白言.世尊.我今請
往堪忍世界觀禮供養釋迦牟尼佛及菩薩衆.唯願聽許。時勝帝佛告勝授言.善哉善
哉隨汝意往。卽以千莖金色蓮華其華千葉衆寶莊嚴授與勝授而誨之曰.汝持此華
至釋迦牟尼佛所如我詞曰.勝帝如來致問無量少病少惱起居輕利氣力調和安樂
住不世事可忍不衆生易度不.持此蓮華以寄世尊而爲佛事。汝至彼界應住正知.勿
以慢心觀彼佛土及諸大衆而自毁傷.所以者何.彼諸菩薩威德難及悲願熏心.以大
因緣而生彼土。勝授菩薩受華奉勑.與無量百千俱胝那庾多菩薩及無數百千童男
注：
[一]以下初分緣起品之二.
********************
童女頂禮佛足右繞奉辭.各持無量上妙供具發引而來.所經北方諸佛世界一一佛
所供養恭敬尊重讚歎無空過者.到此佛所頂禮雙足繞百千匝卻住一面。勝授菩薩
前白佛言.世尊.從此北方盡殑伽沙等世界最後世界名曰最勝.佛號勝帝.致問世尊
無量少病少惱起居輕利氣力調和安樂住不世事可忍不衆生易度不.持此千莖金
色蓮華以寄世尊而爲佛事。時釋迦牟尼佛受此蓮華還散北方諸佛世界.佛神力故
令此蓮華遍諸佛土.諸華臺中各有化佛結跏趺坐爲諸菩薩說大般若波羅蜜多.有
情聞者必得無上正等菩提。是時勝授及諸眷屬見此事已歡喜踊躍歎未曾有.各隨
善根供具多少供養恭敬尊重讚歎佛菩薩已退坐一面。餘北方界皆亦如是。[一]爾時東
北方盡殑伽沙等世界最後世界名定莊嚴.佛號定象勝德.現爲菩薩說大般若波羅
蜜多。彼有菩薩名離塵勇猛.見此大光大地變動及佛身相.心懷猶豫前詣佛所白言.
世尊.何因何緣而有此瑞。時定象勝德佛告離塵勇猛言.從此西南方盡殑伽沙等世
界最後世界名曰堪忍.佛號釋迦牟尼.將爲菩薩說大般若波羅蜜多.彼佛神力故現
注:
[一]秦本缺下四維世界四段.
********************
斯瑞。離塵勇猛聞已歡喜踊躍白言.世尊.我今請往堪忍世界觀禮供養釋迦牟尼佛
及菩薩衆.唯願聽許。時定象勝德佛告離塵勇猛言.善哉善哉隨汝意往。[一]卽以千莖金
色蓮華其華千葉衆寶莊嚴授離塵勇猛而誨之曰.汝持此華至釋迦牟尼佛所如我
詞曰.定象勝德如來致問無量少病少惱起居輕利氣力調和安樂住不世事可忍不
衆生易度不.持此蓮華以寄世尊而爲佛事。汝至彼界應住正知.勿以慢心觀彼佛土
及諸大衆而自毁傷.所以者何.彼諸菩薩威德難及悲願熏心.以大因緣而生彼界。離
塵勇猛菩薩受華奉勑.與無量百千俱胝那庾多菩薩及無數百千童男童女頂禮佛
足右繞奉辭.各持無量上妙供具發引而來.所經東北方諸佛世界一一佛所供養恭
敬尊重讚歎無空過者.到此佛所頂禮雙足繞百千匝卻住一面。離塵勇猛菩薩前白
佛言.世尊.從此東北方盡殑伽沙等世界最後世界名定莊嚴.佛號定象勝德.致問世
尊無量少病少惱起居輕利氣力調和安樂住不世事可忍不衆生易度不.持此千莖
金色蓮華以寄世尊而爲佛事。時釋迦牟尼佛受此蓮華還散東北方諸佛世界.佛神
注:
[一]以下番本第二卷.
********************
力故令此蓮華遍諸佛土.諸華臺中各有化佛結跏趺坐爲諸菩薩說大般若波羅蜜
多.有情聞者必得無上正等菩提。時離塵勇猛及諸眷屬見此事已歡喜踊躍歎未曾
有.各隨善根供具多少供養恭敬尊重讚歎佛菩薩已退坐一面。餘東北方皆亦如是。
爾時東南方盡殑伽沙等世界最後世界名妙覺莊嚴甚可愛樂.佛號蓮華勝德.現爲
菩薩說大般若波羅蜜多。彼有菩薩名蓮華手.見此大光大地變動及佛身相.心懷猶
豫前詣佛所白言.世尊.何因何緣而有此瑞。時蓮華勝德佛告蓮華手言.從此西北方
盡殑伽沙等世界最後世界名曰堪忍.佛號釋迦牟尼.將爲菩薩說大般若波羅蜜多.
彼佛神力故現斯瑞。蓮華手聞已歡喜踊躍白言.世尊.我今請往堪忍世界觀禮供養
釋迦牟尼佛及菩薩衆.唯願聽許。時蓮華勝德佛告蓮華手言.善哉善哉隨汝意往。卽
以千莖金色蓮華其華千葉衆寶莊嚴授蓮華手而誨之曰.汝持此華至釋迦牟尼佛
所如我詞曰.蓮華勝德如來致問無量少病少惱起居輕利氣力調和安樂住不世事
可忍不衆生易度不.持此蓮華以寄世尊而爲佛事。汝至彼界應住正知.勿以慢心觀
********************
彼佛土及諸大衆而自毁傷.所以者何.彼諸菩薩威德難及悲願熏心.以大因緣而生
彼土。蓮華手菩薩受華奉勑.與無量百千俱胝那庾多菩薩及無數百千童男童女頂
禮佛足右繞奉辭.各持無量上妙供具發引而來.所經東南方諸佛世界一一佛所供
養恭敬尊重讚歎無空過者.到此佛所頂禮雙足繞百千匝卻住一面。蓮華手菩薩前
白佛言.世尊.從此東南方盡殑伽沙等世界最後世界名妙覺莊嚴甚可愛樂.佛號蓮
華勝德.致問世尊無量少病少惱起居輕利氣力調和安樂住不世事可忍不衆生易
度不.持此千莖金色蓮華以寄世尊而爲佛事。時釋迦牟尼佛受此蓮華還散東南方
諸佛世界.佛神力故令此蓮華遍諸佛土.諸華臺中各有化佛結跏趺坐爲諸菩薩說
大般若波羅蜜多.有情聞者必得無上正等菩提。時蓮華手及諸眷屬見此事已歡喜
踊躍歎未曾有.各隨善根供具多少供養恭敬尊重讚歎佛菩薩已退坐一面。餘東南
方皆亦如是。爾時西南方盡殑伽沙等世界最後世界名離塵聚.佛號日輪遍照勝德.
現爲菩薩說大般若波羅蜜多。彼有菩薩名日光明.見此大光大地變動及佛身相.心
********************
懷猶豫前詣佛所白言.世尊.何因何緣而有此瑞。時日輪遍照勝德佛告日光明菩薩
言.從此東北方盡殑伽沙等世界最後世界名曰堪忍.佛號釋迦牟尼.將爲菩薩說大
般若波羅蜜多.彼佛神力故現斯瑞。日光明聞已歡喜踊躍白言.世尊.我今請往堪忍
世界觀禮供養釋迦牟尼佛及菩薩衆.唯願聽許。時日輪遍照勝德佛告日光明言.善
哉善哉隨汝意往。卽以千莖金色蓮華其華千葉衆寶莊嚴授日光明而誨之曰.汝持
此華至釋迦牟尼佛所如我詞曰.日輪遍照勝德如來致問無量少病少惱起居輕利
氣力調和安樂住不世事可忍不衆生易度不.持此蓮華以寄世尊而爲佛事。汝至彼
界應住正知.勿以慢心觀彼佛土及諸大衆而自毁傷.所以者何.彼諸菩薩威德難及
悲願熏心.以大因緣而生彼土。日光明菩薩受華奉勑.與無量百千俱胝那庾多菩薩
及無數百千童男童女頂禮佛足右繞奉辭.各持無量上妙供具發引而來.所經西南
方諸佛世界一一佛所供養恭敬尊重讚歎無空過者.到此佛所頂禮雙足繞百千匝
卻住一面。日光明菩薩前白佛言.世尊.從此西南方盡殑伽沙等世界最後世界名離
********************
塵聚.佛號日輪遍照勝德.致問世尊無量少病少惱起居輕利氣力調和安樂住不世
事可忍不衆生易度不.持此千莖金色蓮華以寄世尊而爲佛事。時釋迦牟尼佛受此
蓮華還散西南方諸佛世界.佛神力故令此蓮華遍諸佛土.諸華臺中各有化佛結跏
趺坐爲諸菩薩說大般若波羅蜜多.有情聞者必得無上正等菩提。時日光明及諸眷
屬見此事已歡喜踊躍歎未曾有.各隨善根供具多少供養恭敬尊重讚歎佛菩[一]薩已
退坐一面。餘西南方皆亦如是。爾時西北方盡殑伽沙等世界最後世界名真自在.佛
號一寶蓋勝.現爲菩薩說大般若波羅蜜多。彼有菩薩名曰寶勝.見此大光大地變動
及佛身相.心懷猶豫前詣佛所白言.世尊.何因何緣而有此瑞。時一寶蓋勝佛告寶勝
言.從此東南方盡殑伽沙等世界最後世界名曰堪忍.佛號釋迦牟尼.將爲菩薩說大
般若波羅蜜多.彼佛神力故現斯瑞。寶勝聞已歡喜踊躍白言.世尊.我今請往堪忍世
界觀禮供養釋迦牟尼佛及菩薩衆.唯願聽許。時一寶蓋勝佛告寶勝言.善哉善哉隨
汝意往。卽以千莖金色蓮華其華千葉衆寶莊嚴授與寶勝而誨之曰.汝持此華至釋
注:
[一]原錯提字.依麗本改.
********************
迦牟尼佛所如我詞曰.一寶蓋勝如來致問無量少病少惱起居輕利氣力調和安樂
住不世事可忍不衆生易度不.持此蓮華以寄世尊而爲佛事。汝至彼界應住正知.勿
以慢心觀彼佛土及諸大衆而自毁
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:33:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>