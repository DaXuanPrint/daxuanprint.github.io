<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="般若心经论,般若心经论全文在线阅读,般若心经论全文在线下载,大玄古籍书库">
<meta name="description" content="般若心经论，一卷，清函是撰。_般若心经论_全文在线阅读_般若心经论_全文在线下载_大玄古籍书库">
<title>般若心经论_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">般若心经论</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]833</span> <br/>
          说明： <span class="inputVal" id="bkdec">般若心经论，一卷，清函是撰。</span> <br/>
          封面： <span class="inputVal" id="bkimg">Z_3433.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]般若心经论
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]833
[book_dec]般若心经论，一卷，清函是撰。
[book_img]Z_3433.jpg


[book_title]般若心经论
丹霞沙门　释天然函是　撰
梵语般若。此云智慧。以智慧解诸法空。而至于彼岸。是矣。又曰。心经何谓也。华首曰。心是体。智是用。体则通凡圣。而皆遍用。则分迷悟以各成。天下无无用之体。体即遍。而用安得不遍欤。曰遍而迷悟异致。故曰各成。各成则不可均言智慧矣。此所谓本觉则圣凡无二。迷本为妄。悟本为始。妄与始无二体。而有二用也。当其迷也。见色而不见空。乃至见受想行识。而不见空。行于日用。欲求其毫厘解脱。而不可得矣。及其悟也。即色是空。更无别空。即空是色。更无别色。乃至即受想行识是空。更无别空。即空是受想行识。更无别受想行识。行于日用。欲求其毫厘凝滞。而亦不可得矣。是迷悟之用各异。而皆原于本觉之心。固无有异也。通凡圣而无有异。故曰体也。自无始来。无佛名。无菩萨名。无二乘凡夫名。唯浑然藏识而已。藏无自性。不觉成识。识成而根身器界名相胪。然而藏性不失。识灭而三明六通。智证诣极。而藏性不加。所谓无生灭之谓心。无垢净之谓心。无增减之谓心。此心空相本自如。然而非深于般若。则未有能彻见。而返本归源者。此三世如来所赞叹尊重。无异旨也。般若生于本觉。而要迷情净尽。然后现妄觉。亦生于本觉。而要当体知归。然后泯故知翻其妄。而自照之为智。智生即无妄。妄成智也。智解诸法空。还其本觉之无。动摇之为心。心返则无智。智尽心也。涅槃三德。非纵非横。而悉始于明。见佛性融。根本差别。而一至于是。所谓佛性为因。而涅槃为果也。由是而造焉。之谓经也。
般若心经论(终)

        </div>
      </div>
    </div>
  </div>
</div>
<!--update:2025-08-30 09:32:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>