<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="得无垢女经全文,得无垢女经全文在线阅读,得无垢女经全文在线下载,大玄古籍书库">
<meta name="description" content="元魏中天竺婆罗门瞿昙般若流支译，即《大宝积经》第三十三无垢施菩萨应辨会异译_得无垢女经_全文在线阅读_得无垢女经_全文在线下载_大玄古籍书库">
<title>得无垢女经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">得无垢女经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]13551</span> <br/>
          说明： <span class="inputVal" id="bkdec">元魏中天竺婆罗门瞿昙般若流支译，即《大宝积经》第三十三无垢施菩萨应辨会异译</span> <br/>
          封面： <span class="inputVal" id="bkimg">Z_2017.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]得无垢女经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]13551
[book_dec]元魏中天竺婆罗门瞿昙般若流支译，即《大宝积经》第三十三无垢施菩萨应辨会异译
[book_img]Z_2017.jpg


[book_title]得无垢女经全文
元魏婆罗门瞿昙般若流支译
如是我闻，一时婆伽婆。住舍婆提城祇陀树林给孤独园。与大比丘众千二百五十人俱皆是阿罗汉诸漏已荆无复烦恼。心得自在。善得心解脱。善得慧解脱。人中大龙。应作作。所作已办。离诸重担。逮得己利。尽诸有结。善得正智心解脱一切。心得自在。到第彼岸。唯除一人尊者阿难。馀者悉是大阿罗汉。诸大菩萨十千人俱皆不退转。唯一生缚其曰：
宝明菩萨。慧聚菩萨。胜藏菩萨。名称意菩萨。辩聚菩萨。观世自在菩萨。得大势菩弥勒菩萨。得无忧菩萨。文殊师利童子菩萨。不迷行菩萨。不迷见菩萨。除恶菩萨。坏一悲闇菩萨。功德宝华庄严菩萨。金缨光德菩萨。障一切罪菩萨。不坏思惟菩萨。如是等上十千菩萨俱。
尔时尊者舍利弗。尊者大目揵连。尊者摩诃迦叶。尊者须菩提。尊者富楼那弥多罗子。尊者离波多。尊者阿泥楼大。尊者阿难陀。此如是等八大声闻。文殊师利童子菩萨。恶菩萨。宝幢菩萨。不迷见菩萨。障一切罪菩萨。观世自在菩萨。辩聚菩萨。不迷行菩萨此八菩萨摩诃萨等，并大声闻。於晨朝时。著衣持钵被服袈裟。相与欲入舍婆提城为乞食未到彼城。於路中间。共相谓言：我等心住如色三昧。入舍婆提大城乞食。如是若入舍婆城。一切人民得闻圣谛。
尊者舍利弗曰：我心安住如色三昧。入舍婆提大城乞食。如是若入舍婆提城。一切人於圣谛中。得无碍慧不破坏慧。彼慧不闇。尊者大目揵连曰：我心安住如色三昧。入舍提大城乞食。如是若入舍婆提城。一切人民无有魔业。尊者大迦叶曰：我心安住如色三昧入舍婆提大城乞食。如是若入舍婆提城。一切妇人。一切丈夫。若男若女。与我饮食。一皆得无尽福报乃至涅槃。尊者须菩提曰：我心安住如色三昧。入舍婆提大城乞食。如是若舍婆提城。一切人民得阿兰若。尊者富楼那弥多罗尼子曰：我心安住如色三昧。入舍婆提城乞食。如是若入舍婆提城。一切人民皆得三昧。尊者离波多曰：我心安住如色三昧。入婆提大城乞食。如是若入舍婆提城。一切外道。遮罗迦婆离婆罗阇迦尼。揵陀阿祇毗迦婆罗门居士。得不恶见。尊者阿泥楼大曰：我心安住如色三昧。入舍婆提大城乞食。如是入舍婆提城。一切人民得不嫉乐。尊者阿难陀曰：我心安住如色三昧。入舍婆提大城乞食如是若入舍婆提城。一切人民闻法即解。文殊师利童子曰：我心安住观察如色。如是若入婆提城。门户窗壁器庄严具。树叶花果袈裟等中。出空无相无愿等声。出不生声。亦出生出无我声。除恶菩萨曰：我心安住观察如色。如是若入舍婆提城。若彼众生有恶业行。应报者，彼见法故现世轻受。宝幢菩萨曰：我心安住观察如色。如是若入舍婆提城。一切善满藏悉开。不迷见菩萨曰：我心安住观察如色。如是若入舍婆提城。何等众生堪任菩提。女丈夫若男若女。眼见我者，皆见我身。如佛身色。决定当得阿耨多罗三藐三菩提。障一罪菩萨曰：我心安住观察如色。如是若入舍婆提城。一切人民五盖不障。观世自在菩萨曰我心安住观察如色。如是若入舍婆提城。何等众生系缚。执掌欲被杀者皆得解脱。无有怖辩聚菩萨曰：我心安住观察如色。如是若入舍婆提城。一切人民。何等恶心众生。慈心相递共赞咏。音声语说皆得辩才。不迷行菩萨曰：我心安住观察如色。如是若入舍婆提城。何众生。眼见我者，一切不退阿耨多罗三藐三菩提。尔时彼大声闻彼诸菩萨。依如是法。是行说。相与进向舍婆提城。时憍萨罗。波斯匿王有女。名得无垢。已曾亲近无量诸佛。种善根。供养多佛。解甚深法。得五神通。天眼远见。清净过人。彼诸菩萨彼大声闻。在语说皆悉遥闻。彼女端正姿媚少双。甚可爱乐。妙色具足。父母意念。一切采女一切人皆悉乐见。年始十二。二月八日。弗沙星日意乐出游。以求吉相。父母即听。从婆罗门。五百人赍持苏酪。华草符?瓦相随而出。为欲解奏。彼婆罗门。见诸菩萨大声闻已，即住曰：我今见此吉相好人。时彼侍从婆罗门中。有一长老大婆罗门。厥名梵天谓得无垢。作是言：女今当知。我此所见是不吉相。前有如是诸比丘祝可回入城。见如是相。所作不以此因缘。或解或奏。不吉不成。即於尔时，得无垢女偈对梵天婆罗门曰：
见此无障胜，能卻多人恶。此见净四谛，正念信解脱。二足上福田，施彼愿生天。得甘露果报，施者不得恶。
第一持戒人，离浊无恶念。行世间治病，疗救苦众生。佛世间最胜，第一之法主。此是彼佛子，无有尘垢染。
此诸大菩萨，远离何等法。恶法皆远离，常谨慎不越。持戒世间最，好人见者胜。作尘许供养，彼得如法财。
此满足胜相，此善心净田。婆罗门得信，获多福生人。尔时梵天婆罗门。为得无垢女。而说偈言：莫随痴心言，斋时观比丘。
如著衣剃发，求吉不用见。尊朝不喜汝，我当必被笑。不得持斋戒，愿勿观比丘。若不观比丘，则是大善哉！
尔时得无垢女。为梵天婆罗门。而说偈言：非於今朝日，能救我父母。非诸亲非财，亦复非严饰。此之功德人，入於有为行。
此人能救我，亦救我父母。我於今朝日，舍身复舍命。甚爱乐佛法，不欲世富乐。更无异归依，能救护众生。
唯有佛法僧，三宝能救护。
尔时梵天婆罗门。语得无垢女言：汝大不是。汝於昔来。未曾见佛。未曾闻法。未供僧。汝何处闻。云何信佛。得无垢女作如是言：我生七日。时婆罗门。安置我身。在栴檀金宝床上。五百天子。在於我上空中行过。我时得见。时彼五百诸天子中。有一天子。曾如来种种赞叹。说佛功德。赞叹法僧。我时得闻五百天子。皆共问之。作如是言：君见佛佛状云何。云何得知。时彼天子。知我心信。为生五百天子信故。而说偈言：
无垢欲染发，清净软靡旋。面犹百叶花，如夜空满月。毫色雪颇梨，眉间甚可喜。诸眷属中胜，佛语甚微妙。
人主师子颊，眼目极殊妙。齐平四十齿，众生中心胜。彼复广长舌，善净圆满面。利益善语言，离恶口两舌。
无有无义语，佛不毁誉语。利益诸众生，无数众生信。项相犹如贝，人生臂指长。譬如象王鼻，希净斋卻入。
阴如象王藏，亦复如日光。身毛皆上靡，鹿?尃足下平。离垢恶实语，一切牟尼王。已破坏恶见，恶见悉已灭。
众生亿问难，正答令欢喜。远离彼二边，说於中道法。随何人闻者，第一寂灭乐。直不曲胜语，一切欢喜爱。
法雲普遍覆，平等雨法雨。如来既自度，亦度彼众生。归救中第一，观世间相应。馀无量功德，我不能具说。
彼天子闻已，心开净信佛。
尔时得无垢女。说此偈已，即语梵天婆罗门言：大婆罗门。我生七日。便得闻此佛法德。从是已来不曾少时有痴覆心。不著诸欲。不著嫉妒。不著贪心。不起盗心。心不思量亦不忆念。不知爱著。或父或母。或兄或弟。姊妹亲属。不知爱著。严饰之事。不知爱著王都城邑。聚落身命。不爱著生。大婆罗门。我忆异相。所谓佛相。大婆罗门。我心恒常念三种。何等为三。随何方面。如来行处。我问如来。若佛说法。如是一切我悉摄龋不一字不失一义。不失一语无有一夜。或於一日随在何处。我常见佛非是不见。我常闻法常养僧。大婆罗门。如是见佛。如是闻法供养众僧。我无厌足。
尔时梵天大婆罗门。敕一同伴小婆罗门。作如是言：汝摩那婆。今速还去如得无垢向所说，悉为大王及王夫人。说如是法。时摩那婆受教而去。如所见闻。悉为大王及王夫人说如是法。
尔时得无垢女。如佛功德为诸人说。如法功德为诸人说。如僧功德为诸人说。时彼五诸婆罗门。闻已皆发阿耨多罗三藐三菩提心。
尔时得无垢女。从舆而下。与诸侍从婆罗门俱。前诣菩萨大声闻所。到已礼拜恭敬尊住在尊者舍利弗前。合掌而立。问於尊者舍利弗言：大德舍利弗。一切女人。智慧甚少染极多。专行放逸心意狭劣。不念善法多念恶法。善哉大德。唯愿垂哀悲心念我。如应说法令我长夜得大利益安隐快乐。此语未讫。时憍萨罗。波斯匿王。闻婆罗门摩那婆语。速疾到。诣大声闻诸菩萨所。见女在坐。於自己女。如大声闻如大菩萨。作如是言：在家甚乐何故在坐说如是言：我从是来。不为痴覆。不著戏乐。不曾起心。时憍萨罗。波斯匿王。自为女。而说偈言：
汝端正如天，姿媚如庄已，何故起恶见，说言皆不著。王国土丰乐，汝母随汝心。女何所忆念，言不著身乐。
一切贵敬汝，见汝者皆爱。百功德庄严，何以不著乐。女何所见闻，於乐生忧怖。好心向我说，汝有何所愿。
尔时得无垢女。即为父王而说偈言：王不觉家恶，危脆诸阴中。有为所止宿，如妓儿戏常毒蛇所居处，命少时不停。
无有安乐心，云何得睡眠。四大如毒蛇，三有何处乐。多怨恶斗诤，到旷野险处。烦恼怨围绕，云何得安乐。
何者是戏乐，云何而著乐。饮毒云何睡，敕杀云何喜。崄岸云何安，人命亦如是，如来说譬喻，有聚如须弥。
尔许颠倒意，谁信无常劫。父母兄弟等，一切贼境界。善知识儿子，亲友皆围绕。犹如镜中像，一切皆无常。
有何等人辈，能信此不实。初见自然智，即发菩提心。从发心已来，未失菩萨行。何处菩萨行，贪著世间乐。
我见彼如来，不思议功德。闻善逝说法，见此佛子人。是故不忆念，著世五欲乐。
尔时憍萨罗国。波斯匿王。既闻女说默然不言：尔时得无垢女。知父默然。即语尊者利弗言：大德舍利弗。我欲问难愿慈念我。佛说大德。智慧人中最为第一。大德。何者智彼智慧者，为常无常。若是常者，如佛所说，一切诸法皆悉无常。佛如是说，则是妄说迷说法。若是无常。彼法不生。若法不生彼法则无。为何所说，则不忆念说智慧法。以何义佛说大德智慧人中最为第一。尊者舍利弗。默然不答。尔时尊者大目犍连。问於尊者舍利言：何故默然不答女难。尊者舍利弗言：女不问我无常之法。问不生法。故我不答。尔时无垢女。问於尊者大目连言：大德目连佛说大德神通人中最为第一。大德为住众生想故。现神通。为住法想示现神通。若住众生想示现神通者，众生既无。云何大德示现神通。若法想示现神通。法无分别。大德亦尔无所分别。既无分别。云何大德示现神通。尊者目连默然不答。尔时尊者，富楼那弥多罗尼子。问於尊者大目连言：何故默然不答女难。尊者连言：女不问我分别。我无分别。不取不分别如来菩提道。是故我不答。
尔时得无垢女。问於尊者富楼那弥多罗尼子言：大德富楼那。佛说大德说法人中最为一。大德为受持说法。为不受持说法。若受持说法，则与一切愚痴凡夫等无有异。何以故一切愚痴凡夫受持。大德。如是不离一切愚痴凡夫法。若不受持说法。法既无物。云何大说法人中最为第一。尊者富楼那弥多罗尼子。默然不答。尔时尊者摩诃迦叶。问於尊者富那弥多罗尼子言：何故默然不答女难。尊者富楼那弥多罗尼子言：女不问我世谛之义。问真谛。故我不答。尔时得无垢女。问於尊者大迦叶言：大德摩诃迦叶。大德入八解脱。入复出为人说法。於何人边乃至微少受一瓢食。彼诸施者，皆得生天。彼於大德。云何而施为身净施。为心净施。为身心净施。若身净施身则无知无觉不动。如草如木如壁如土。彼如是不能净施。若心净施心则如幻不暂时住不能净施。若彼身心内外俱净。如是身心不得施。身心无物云何净施。尊者大迦叶。默然不答。尔时尊者须菩提。问於尊者大迦叶言：故默然不答女难。尊者大迦叶言：女不问我取法。问我不取法。是故我不答。女问我实际是故我不答。
尔时得无垢女。问於尊者须菩提言：大德须菩提。佛说大德阿兰若行最为第一。大德兰若者，为有物修。为有法修。若有物修则是无常。若有法修法无生相。法无灭相。法若生不灭相者，彼则平等。彼若平等则非平等。彼若真如则非真如不动不转。若不动转彼不说。若不得说彼不思议。若不思议彼不可说。若不可说彼则无物。若无物者彼则无实。若实者圣人不说。尊者须菩提。默然不答。尔时尊者离波多。问於尊者须菩提言：何故默然答女难。尊者须菩提言：乃至无有少法可说。默然为乐。女问如是不戏论法。诸有言说皆不善。不言说界是阿兰若行尔时得无垢女。问於尊者离波多言：大德离波多。佛说大德坐人中最为第一。大德为心依止禅。为心不依止禅。若心依止禅。心则如幻不实分别。若当是不实。分别则不实。依止禅三昧则不实。若无心念禅。一切死人亦得欢喜。诸草木壁波赊树。皆应三昧。何以故？以彼诸物皆无心故。尊者离波多。默然不答。尔时尊者阿泥楼问於尊者离波多言：何故默然不答女难。尊者离波多言：得无垢女。问佛境界彼非声闻之能答。得无垢曰：於意云何。如来法界声闻法界。有别异耶。若异法界则坏法界。若法界法界则二。法界不二得言真如。如是真如得言不二。如是真如如是不二。不得言胜。大德以作如是说。尔时得无垢女。问於尊者阿泥楼大言：大德阿泥楼大。佛说大德天眼人中最第一。大德天眼为有物见为无物见。若有物见则堕常见。若无物见则堕断见。尊者阿泥楼默然不答。尔时尊者阿难陀问於尊者阿泥楼大言：何故默然不答女难。尊者阿泥楼大言：怀智慧问。是故我不答。尔时得无垢女。问於尊者阿难陀言：大德阿难陀。佛说大德於多中最为第一。大德何物得言多闻。为有义知。为究竟知。若有义知义无言语。不可言说。耳识知。彼非可见。若究竟知。然世尊说当听於义。莫听文字如是不听。大德阿难云何多尊者阿难。默然不答。尔时文殊师利童子，问於尊者阿难陀言：何故默然不答女难。尊者难陀言：一切文字性离如响。女问我字故我不答。女问平等无心离心。此义乃非学人境界云何得说。仁者，当问如来法王。
尔时得无垢女。问於童子文殊师利言：文殊师利。佛说仁者善解如来甚深解脱。如是萨摩诃萨中最为第一。彼因缘法云何甚深为深故甚深。为自体甚深。若彼因缘深故甚深，彼因缘。无人和合。何以故？如是因缘。不去不来非眼识见。乃至非是意识所知。不二和因缘而生。若自体甚深彼甚深体，则非可示。文殊师利言：实际之义甚深甚深。得无垢言文殊师利以彼实际非实际故如是，彼智则非是智。文殊师利言：无有言语得实际者，得无言：文殊师利。若无所得则无言语。出过言语故无所得。文殊师利言：若尔云何为他人语得无垢言：文殊师利。如来菩提出过言语。彼不可说。文殊师利。默然不言：
尔时得无垢女。问不迷见菩萨言：善男子，如不迷见如是说言我心安住观察如色。如若入舍婆提城。何等众生堪任菩提。妇女丈夫。若男若女。眼见我者皆见我身如佛身色。事云何。仁者为示如来色身。为示法身。若示色身。彼诸众生不见佛身。若见佛身则违佛佛说偈言：
若以色见我，若以声求我。彼人行邪道，则不能见我。
若示法身。而佛法身非可示现。何以故？如来法身出过眼识。彼不能见。不迷见菩萨默然不答。尔时宝幢菩萨。问不迷见菩萨言：何故默然不答女难。不迷见菩萨言：女问我物。是故我不答。得无垢曰：我非无物问。无物不得问。我说学法应如是知。不迷见菩萨默然不言：
尔时得无垢女。问宝幢菩萨言：善男子，仁如是说。我心安住观察如色。如是若入舍提城。一切善宝满藏悉开。此事云何。仁者如是何所忆念。为当有心希望福德。为当无心望福德。若当有心希望福德。仁者则与愚痴凡夫等无有异。何以故？愚痴凡夫皆有希望爱心故。若当无心希望福德。是则无心希望积聚。宝幢菩萨。默然不答。
尔时得无垢女。问除恶菩萨言：善男子，仁如是说我心安住观察如色。如是若入舍婆城。若彼众生有恶业行应受报者，彼见法故。现世轻受。此事云何。如佛所说业不思议。说不能违佛所言：若仁不能思议业者，云何得知未来重业。现世轻受。一切诸法皆空无主仁今云何。言得法王。若仁能令重业作轻则违佛语。除恶菩萨言：我以愿力能令如是重受业作轻受业。得无垢曰：无有人能愿力回轮。若能转者，一一如来本皆有愿。一切众生。皆悉令得大涅槃。非愿力成此门。应知如是愿力不能回转。除恶菩萨。默然不言：尔时得垢女。问障一切罪菩萨言：善男子，仁如是说。我心安住观察如色。如是若入舍婆提城。切人民五盖不障。此事云何。若仁禅定。能令众生诸盖不障。一切诸法皆空无主。如是仁是仁我不是我。云何能与他人作恩。障一切罪菩萨言：先修慈心。得无垢言：一切诸佛大心行。有佛土中诸众生等。盖缚所恼。障一切罪菩萨。默然不言：尔时得无垢女。问於圣观世自在菩萨言：善男子，仁如是说。我心安住观察如色。如是若入舍婆提城。随何众生缚执掌。欲被杀者即得解脱。无有怖畏得无所畏。此事云何。仁为取修。为不取修。若取者，愚痴人取是则不可。若不取修，则非无常。若非无常则不可龋观世自在菩萨。默然答。尔时辩聚菩萨。问观世自在菩萨言：何故默然不答女难。观世自在菩萨言：女不问我法。不问我灭法。问我不生不灭法。是故我不答。得无垢曰：观世自在。仁何不问何处不不灭。观世自在菩萨言：得无垢女。何处不生不灭。无少字转行。得无垢曰：若不转行，一切法无有少字。非黠慧人字转行说。不著名字。法界无障碍。故彼心不著。观世自在菩默然不言：尔时得无垢女。问辩聚菩萨言：善男子，仁如是说。我心安祝观察如色。如若入舍婆提城。何等恶心众生。慈心相向递共赞咏。音声语说皆得辩才。此事云何。仁此才起。为有因缘起。为无因缘起。若有因缘起。一切无常皆因缘起。若如是者不得寂静。无因缘起。如是无实则不得言有辩才起。辩聚菩萨言：我从初发菩提心来。常作是愿。若众生得见我者皆得辩才。得无垢曰：善男子，仁为有心辩才。为无心辩才。若有心辩才则常过。若无心辩才。彼诸言语仁云何说仁不实语。辩聚菩萨。默然不言：尔时得无垢女。不迷行菩萨言：善男子，仁如是说。我心安住观察如色。如是若入舍婆提城。随何众生。见我者，一切不退阿耨多罗三藐三菩提。此事云何。何者菩提。彼菩提者，为有为无。若有者，仁则著常。不迷行菩萨曰：言菩提者，智者言语说言菩提。得无垢曰：彼智云何。当生体。为寂静体。若彼生体生皆无常。若皆无常则不正念。若皆无常是正念者，一切痴皆应正念。若寂静体彼无所得。若无所得彼不分别。此或佛说。或菩萨说。或阿罗汉说。凡夫说。何以故？菩提道者则无分别。愚痴凡夫则有分别。有分别者非是黠慧。不迷行菩默然不言：
尔时，尊者须菩提等诸大声闻。彼诸菩萨。如是说言：我今回还。不须入彼舍婆提城行乞食。何以故？朝日已得妙好法食。即尔满足。我既从彼得无垢女闻胜妙法。我於朝日法食足。尔时得无垢女语尊者须菩提言：大德须菩提。不取不舍是声闻法。仁等今者为何求。何所忆念。大德须菩提。无戏论者是声闻法。若著戏论非声闻法。大德须菩提。无依者是声闻法。圣人境界非是依止。非依止著不发动遥
尔时彼大声闻彼诸菩萨。及彼五百诸婆罗门。得无垢女。憍萨罗国波斯匿王，并诸侍无量人众。皆悉往诣祇陀树林给孤独园。到世尊所。头面礼足。围绕三匝於一面坐。得无女绕佛千匝绕千匝已，右膝著地合掌向佛。以妙声偈问如来曰：
我今问善逝，无上无等智。无量无垢名，三界之尊主。能以甘露法，慈爱令人得。云何菩萨行，能坐树王下。
破坏魔王军，成无上菩提。云何动大地，乃至动龙宫。云何放光明，普照无量处。说菩提法行，云何得总持。
云何菩萨行，而能得佛财。云何修寂静，第一三摩提。云何神通力，丈夫云何说。众生中胜行，得何等意行。
云何得净辩，同合净美语。云何诸菩萨，而得善眷属。云何大丈夫，而得宿命智。得无垢天眼，天耳他心智。
大神通光明，行无量世界。云何念檀舍，戒净常行忍。云何精进禅，云何行般若。云何常远离，胎藏生宿处。
更不受胎生，过化生彼岸。云何佛前住，口说无我空。云何爱不爱，彼二心平等。灭一切染恶，心坚不高下。
世间法不动，犹如须弥山。得失及毁誉，称讥苦乐等。此世间诸法，云何过如月。无主不谄诳，无染云何慢。
舍离自高心，无有如是意。寂静胜寂静，不舍奢摩他。第一智慧人，云何得有缚。不爱妻子财，云何而得有。
定爱犹如鸟，常如月无异。其心既如是，云何有法爱。云何有智人，如地水火风。不动云何常，爱平等如空。
云何不舍法，常不舍佛法。宁自舍身命，不舍第一法。云何住菩提，证无尘垢法。众生中医想，佛国土庄严。
云何住净僧，净僧云何有。三世法云何，闻有众生乐。云何爱灭坏，见四谛罗汉。云何戒具足，云何百众生。
令安住菩提，行有常爱著。谁能得端正，何谁有化生。云何大富乐，云何大智慧。一切智道行，何谁能具足。
得三十二相，八十种妙好。一切善福德，无斯辩才生。云何有净僧，比丘受具足。何处有此愿，云何百有生。
宿命云何有，常与佛和合。於千亿劫中，不作恶行善。心不著端正，云何有医师。力精进忍辱，云何而有胜。
云何归依佛，归依於法僧。自舍於身命，不是舍佛法。云何诸众生，净行菩提行。一切悔放舍，为众生说法。
不是少许痴，一切知大寂。若行法众生，次第得授记。
得无垢女。如是说已，世尊即告得无垢言：善哉善哉！得无垢女。汝甚善哉！汝今善问於如来如是之义。汝今谛听善思念之。我为汝说。得无垢言：善哉世尊，愿乐欲闻。佛告言：得无垢女。诸菩萨摩诃萨。成就四法能坏魔王。何等为四。一者供养他人心不嫉妒二者舍离恶语。三者常生多人善根。四者无尽修慈。得无垢女。诸菩萨摩诃萨。若能成就是四法。能坏魔王。尔时世尊而说偈言：
心莫怀嫉妒，口勿说恶言：教多人行善，不尽修慈心。菩萨能修行，如是四种法。十方破魔王，证无上菩提。
得无垢女。诸菩萨摩诃萨。成就四法。能动无量诸佛世界。何等为四。一者如说而行二者信甚深法。三者坚固教化。四者能教多人菩提。得无垢女。诸菩萨摩诃萨。若能成就是四法。能动无量诸佛世界。尔时世尊而说偈言：
能如说而行，知甚深法忍。欲得白净法，坚固教化人。常为多人说，无上菩提道。智人如是法，能动亿世界。
得无垢女。诸菩萨摩诃萨。成就四法。能放光明普照无量诸佛世界。何等为四。一者佛灯明。二者守护正法。三者能入八难恶众生中而为说法。四者以宝罗网覆如来塔。得无女。诸菩萨摩诃萨。若能成就如是四法。能放光明普照无量诸佛世界。尔时世尊而说偈言
以灯明施佛，则得净光明。能守护正法，如正法受持。为放逸之人，说不放逸法。以妙宝罗网，覆於如来塔。
如是诸菩萨，放光照世界。遍不可思议，亿世界中行。此光触众生，遇者皆得乐。发心求菩提，无上大智慧。
得无垢女。诸菩萨摩诃萨。成就四法得陀罗尼。何等为四。一者种种布施。二者庄严人与来求者，三者赞叹如来功德。四者多行般若。得无垢女。诸菩萨摩诃萨。若能成就如四法得陀罗尼。尔时世尊而说偈言：
修行种种施，则得陀罗尼。种种庄严女，以施来求者，常赞佛功德，修行佛般若。行如是四法，彼得陀罗尼。
能於百千劫，闻持而不失。十方佛说法，忆念力能龋
得无垢女。诸菩萨摩诃萨。成就四法则得三昧。何等为四。一者常说有为多苦。二者独无侣。三者发勤精进。四者究竟善业。得无垢女。诸菩萨摩诃萨。若能成就如是四法则三昧。尔时世尊而说偈言：
说有为多苦，乐独行如犀。勤进常有智，究竟行善业。行如是四法，求於菩提行。得寂静三昧，速觉佛菩提。
得无垢女。诸菩萨摩诃萨。成就四法得神通力。何等为四。一者身轻。二者心轻。三受持一切佛法。四者四界空界平等受持。得无垢女。诸菩萨摩诃萨。若能成就如是四法得通力。尔时世尊而说偈言：
身轻如心轻，法中无依止。空界我无量，四界等受持。思量此四法，得无量神通。以此三昧力，行一切世界。
一念普周遍，见多千亿佛。
得无垢女。诸菩萨摩诃萨。成就四法端正殊特。何等为四。一者不瞋。二者扫如来塔障恶风雨。作已欢喜。三者戒净具足护持。四者常一切时先意问讯。见诸法器不欲破坏。如金刚。得无垢女。诸菩萨摩诃萨。若能成就如是四法端正殊特。尔时世尊而说偈言：
於他无瞋垢，障佛塔风雨。净扫治庄严，常恭敬供养。净戒常护持，常先意问讯。尽心於法器，如金刚须弥。
得无垢女。诸菩萨摩诃萨。成就四法。是故化生常在佛所。何等为四。一者作莲华坐来之像。二者满掬忧钵罗华。拘物头华。分陀利华。或散佛身。或散浮图。三者安乐有多才。於持戒人。心不破坏一切善根。四者愿与一切众生安乐令得佛道。得无垢女。诸菩萨诃萨。若能成就如是四法。是故化生常在佛所。尔时世尊而说偈言：
作胜莲华坐，如来之形像。水华满掬施，为利益他人。於他不恶说，不取他恶说。念十方众生，愿与安隐乐。
修行如是等，四种胜功德。是故得化生，常在於佛所。
得无垢女。诸菩萨摩诃萨。成就四法得大富乐。何等为四。一者平等心施。二者施不报。三者心开多信。四者能知众生心行。得无垢女。诸菩萨摩诃萨。若能成就如是四法得富乐。尔时世尊而说偈言：
平等心施与，所有皆不吝。深信佛智慧，数得大富乐。有信不谄诳，不取恶他人。信法正直见，彼得善富乐。
得无垢女。诸菩萨摩诃萨。成就四法得大智慧。何等为四。一者於法不生嫉妒。二者除他人疑悔。三者如闻而说。四者多修空行。得无垢女。诸菩萨摩诃萨。若能成就如是四得大智慧。尔时世尊而说偈言：
智人不怀嫉，能除他疑悔。如所闻而说，说如来行空。行如是四法，如来所随喜。如佛教而学，得佛二足尊。
得无垢女。诸菩萨摩诃萨。成就四法得宿命智。何等为四。一者能为久忘法者说应闻令得忆念不忘句义。二者令他信欲所谓语说。令他欢喜。为他说法。三者欲令出离有为诸入於涅槃。四者知幻三昧与愿相应。得无垢女。诸菩萨摩诃萨。若能成就如是四法。得宿智。尔时世尊而说偈言：
久读诵忘者，教示令忆念。常说乐闻语，不倦为他说。令出有为苦，舍相修三昧。行如是四法，得宿命大人。
亿无量千劫，速成第一医。
得无垢女。诸菩萨摩诃萨。成就四法常亲近佛。何等为四。一者乃至失命因缘不舍佛二者乃至失命因缘。终不称说法师罪过。三者乃至失命因缘。终不亲近不善知识。四者常念佛三昧。得无垢女。诸菩萨摩诃萨。若能成就如是四法常亲近佛。尔时世尊而说偈言：
常不舍佛道，不毁誓法师。不近恶知识，常勤心念佛。行如是四法，得亲近如来。在在所生处，彼处常有佛。
乃至未证得，无上菩提道。一切所生处，常得亲近佛。
得无垢女。诸菩萨摩诃萨。成就四法。得三十二大丈夫相。何等为四。一者把金散佛或散浮图。二者常以香油涂如来塔。三者种种华香伎乐布施。四者眷属相随。供养和上阿梨等。得无垢女。诸菩萨摩诃萨。若能成就如是四法。得三十二大丈夫相。尔时世尊而说言：
把金散浮图，香油涂佛塔。施以香华乐，敬心供养师。行如是四法，得三十二相。端正甚奇妙，一切功德具。
此法有妙相，佛第一智慧。
得无垢女。诸菩萨摩诃萨。成就四法得八十好。何等为四。一者种种妙衣庄严法坐。者供养他人心不生倦。三者於法师所不作斗乱。四者教诸众生佛菩提行。得无垢女。诸菩摩诃萨。若能成就如是四法得八十好。尔时世尊而说偈言：
妙衣严法坐，供养他不倦。教众生菩提，易得八十好。菩萨修行此，四种功德故。常於一切时，有胜相庄严。
得无垢女。诸菩萨摩诃萨。成就四法得净辩才。何等为四。一者持菩萨藏。二者昼夜诵三聚法门。三者为他人说离因缘法。以佛菩提不生不灭离因缘故。四者欢喜受持。不惜命及以财宝。得无垢女。诸菩萨摩诃萨。若能成就如是四法得净辩才。尔时世尊而说偈言
昼夜常读诵，坚持菩萨藏。诸世间相违，受持此佛法。不惜身命财，惜彼菩提道。行如是四法，得辩才增长。
如著种种鬘，他人见者喜。一切诸世间，人天等众生。见彼菩萨者，欢喜亦如是，
得无垢女。诸菩萨摩诃萨。成就四法得净佛土。何等为四。一者於他不嫉。二者等心他。三者见诸众生心常欢喜。四者不亲诸恶眷属。得无垢女。诸菩萨摩诃萨。若能成就如四法。得净佛土。尔时世尊，而说偈言：
心不怀嫉妒，不取他人利。见众生欢喜，等心於一切。不伴恶眷属，如是等四法。具足修行者，得清净佛土。
得无垢女。诸菩萨摩诃萨。成就四法得僧具足。何等为四。一者不念他人眷属。二者合破坏眷属。三者於说法处受持读诵为他人说。四者舍离恶语。得无垢女。诸菩萨摩诃萨若能成就如是四法得僧具足。尔时世尊而说偈言：
不念他眷属，和合破坏者，说法处教人，不说破坏语。行如是四法，得第一净僧。欲得净僧者，黠慧修此法。
得无垢女。诸菩萨摩诃萨。成就四法随心所愿生佛国土。何等为四。一者於他亲友心生嫉。二者常求六波罗蜜欲令满足。三者心信清净坚固。四者於诸菩萨常起师想。乃至初菩提心者，皆生师想而供养之。而不偏著亲友因缘。得无垢女。诸菩萨摩诃萨。若能成就是四法。随其所愿生佛国土。尔时世尊而说偈言：
不嫉他利养，求波罗蜜善。常净坚固心，於菩萨师想。不谄求乐缘，欲令亲得乐。常修此功德，速得近如来。
随心之所愿，得生佛世界。既生彼世界，随忆念皆得。
尔时得无垢女白佛言：世尊，如佛为我所说法门。若我不信不取此法不修不行。是则坏一切十方。於今现在现命现祝诸佛世尊，尔时尊者大目犍连。语得无垢。作如是言：甚希有。若如是说菩提难得。彼菩提行难得修行。女能修行甚为希有。得无垢女即发誓言大德目连。我未来世当成如来应正遍知。如今世尊等无有异。若实不虚。令此三千大千世六种震动无一众生有怖畏者，我今实语。若我堪能如佛所说具足修行。今当雨华天诸妓乐然出声。我妇女身转为丈夫。得无垢女。如是说已，即时三千大千世界六种震动。天诸妓自然出声。雨众天华。得无垢女。转妇女身即成丈夫。如年十六端正童子，一切皆见。尔尊者大目犍连白如来曰：希有世尊，如我意解。菩萨从初发心乃至道常此得无垢。如是通最为第一。如是大力。如是大体。如实住持。此如是等。所见因缘。异异具足。如是说佛言：如是如是，目连如汝所说，菩萨从初发心乃至道常彼是世间天人福田。出过一切闻缘觉。时佛微笑。诸佛常法若微笑时，则有若干无量种色。种种异色。青黄赤白红紫颇金宝色光从口中出。普照无量无数世界乃至梵世。照已还摄入如来顶。尔时尊者阿难从座起。整服左肩右膝著地。合掌向佛偈赞问曰：
天王紧那罗，娑婆世界主。大梵天王声，命命之音声。音乐诸天声，贪瞋痴寂静。世界皆生爱，无垢人王月。
力功德如海，何故放光明。复六种动地，大地不倾覆。空中雨天华，见者心爱乐。犹如师子王，破坏小野干。
如来能摧坏，一切诸外道。唯愿牟尼尊，今日为我说。佛念何因缘，何人得大利。亿那由他数，日月珠光明。
帝释娑婆主，乃至梵天光。从世尊面门，出无垢净光。彼十方光明，一切皆不现。额中满如月，眉间净无垢。
明若秋日月，分陀华无异。犹如电光发，萤火星不现。释迦牟尼尊，映蔽诸外道。如来今放光，何人得利益。
尊者阿难。如是说已，佛言阿难。此得无垢如实住持。转女人身得成男子。汝为见不阿难答言：已见世尊，佛言阿难。此得无垢菩萨。於八十千阿僧祇劫。行菩提行。求阿耨罗三藐三菩提。於六十千阿僧祇佛所。行菩提行。文殊师利童子菩萨。尔乃於後发菩提心如文殊师利等八十千菩萨。若佛世界功德庄严。如得无垢菩萨一佛世界功德庄严。尔时尊大目揵连。语得无垢菩萨言：善男子，若仁如是久远已来行菩提行。求阿耨多罗三藐三提。如是女身何以不转。得无垢言：大德目连。菩提觉者非女人身非男子身。何以故？菩不生非身心觉。
尔时文殊师利童子作如是言：希有世尊，此得无垢菩萨摩诃萨。乃能解此甚深解脱。言：文殊师利。如得无垢菩萨。六十亿佛所。行於梵行。修空三昧。满八十千阿僧祇劫。无生忍。於三十亿佛所。难问彼佛已，说得无垢菩萨甚深解脱。诸菩萨中最为第一。衣食养八十亿佛。问此论义辩才法门。文殊师利。若善男子若善女人。闻此法门。受持读诵为广说。彼人如是得福甚多。何以故？此法门者得入菩提具足因缘。
尔时文殊师利白佛言：世尊，当以何名名此法门。我当云何而奉持之。
佛言：文殊师利。此法门者名论义辩才。如是受持。名得无垢法门。如是受持。佛说时，有八十亿那由他众生。诸天人等一切不退。决定当得阿耨多罗三藐三菩提。
尔时辩聚菩萨摩诃萨白佛言：世尊世尊，得无垢菩萨摩诃萨。几时当得阿耨多罗三藐菩提觉。佛言：善男子，是得无垢菩萨摩诃萨。过不可数百千阿僧祇劫。当得作佛号无垢忆念幢王如来应正遍知。世界名曰无量净妙功德庄严。彼国无有声闻缘觉过天富乐。
尔时得无垢菩萨摩诃萨。於世尊前。闻授记已欢喜踊跃。上昇虚空高八十亿多罗树。虚空中放大光明。其光遍照千佛世界世尊顶上。八十四千由旬宝华中祝为供养佛如鸟飞绕佛千匝。合掌向佛於一面坐。尔时彼五百婆罗门并梵天婆罗门。见得无垢菩萨前胜神通身毛肃然得净心信深生爱敬。合掌向佛而说偈言：
若恭敬如来，彼利是大利。令何人决定，作佛法因缘。我婆罗门种，前造作恶事。见大声闻师，口说不善语。
今忏悔此罪，愿後不受殃。见佛子恶说，非是贤人语。非善得人身，虚损他饮食。我若不见佛，胜妙功德王。
则与得无垢，相随解奏去。以见彼佛子，恭敬须臾间。我问彼言曰，何处时见佛。彼言生七日，尔时闻佛名。
彼说佛功德，实体不异闻。我闻彼佛名，深生净信心。一切皆欲去，向无上菩提。我前福因缘，得闻佛名称。
来向释师子，头面礼佛足。求见佛礼拜，闻於无上法。见此二足尊，得脱一切苦。若佛释师子，实语人说法。
我学彼佛法，得佛法因缘。女闻佛法故，得无上菩提。我今入实法，菩萨行道门。我信入佛法，当得世间胜。
彼坚固心知，忆念牟尼尊。圣知阿难问，授一切人记。尔时世尊，而说偈言：此等五百人，梵天婆罗门。
彼一切同时，当得成佛道。於八十亿劫，不作诸恶行。於一一劫中，得见亿如来。过去已供养，满足五百佛。
此後复得见，亿佛坐菩提。供养僧福田，八十亿比丘。广为诸众生，说如是法门。次第一切得，寂静涅槃乐。
佛说此经已，辩聚菩萨摩诃萨。得无垢菩萨摩诃萨等一切菩萨。彼诸声闻。彼婆罗门斯匿王憍萨罗主及诸天人，并阿修罗乾闼婆等。闻世尊说欢喜奉行。

        </div>
      </div>
    </div>
  </div>
</div>
<!--update:2025-08-30 09:28:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>