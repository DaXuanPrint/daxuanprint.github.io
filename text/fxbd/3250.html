<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="绝观论,绝观论全文在线阅读,绝观论全文在线下载,大玄古籍书库">
<meta name="description" content="禅宗著述。唐法融撰。一卷。是一部论述法融系(即牛头宗)禅法的代表作。本书假立“缘门”(弟子)和“入理”(老师)“二人共谈”,阐述本系禅法,故亦称《入理缘门》。所述禅法以诸法性空的般若思想为基础,以“忘情为修”为特色。唐代日本求法僧最澄带回日本的经籍目录就有此书,说明此书在唐代中叶还在国内流行,但其后即失传。20世纪初发现于敦煌遗书中。_绝观论_全文在线阅读_绝观论_全文在线下载_大玄古籍书库">
<title>绝观论_法融_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">绝观论</span> <br/>
          作者： <span class="inputVal" id="bkauthor">法融</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]7655</span> <br/>
          说明： <span class="inputVal" id="bkdec">禅宗著述。唐法融撰。一卷。是一部论述法融系(即牛头宗)禅法的代表作。本书假立“缘门”(弟子)和“入理”(老师)“二人共谈”,阐述本系禅法,故亦称《入理缘门》。所述禅法以诸法性空的般若思想为基础,以“忘情为修”为特色。唐代日本求法僧最澄带回日本的经籍目录就有此书,说明此书在唐代中叶还在国内流行,但其后即失传。20世纪初发现于敦煌遗书中。</span> <br/>
          封面： <span class="inputVal" id="bkimg">Z_3250.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]绝观论
[book_author]法融
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]7655
[book_dec]禅宗著述。唐法融撰。一卷。是一部论述法融系(即牛头宗)禅法的代表作。本书假立“缘门”(弟子)和“入理”(老师)“二人共谈”,阐述本系禅法,故亦称《入理缘门》。所述禅法以诸法性空的般若思想为基础,以“忘情为修”为特色。唐代日本求法僧最澄带回日本的经籍目录就有此书,说明此书在唐代中叶还在国内流行,但其后即失传。20世纪初发现于敦煌遗书中。
[book_img]Z_3250.jpg


[book_title]绝观论
【菩提达磨（？）着】
襌文化研究所研究报告（昭和五一年）
绝观论
中国禅录研究班
★★★常盘义伸
★★★柳田圣山
入理缘门　一卷。
麁是问头、缘门起决。
注是答语、入理除疑。
是名绝观论。
1
一
夫大道冲虚、幽微寂寞、不可以心会、不可以言诠。今且立二人、共谈真実。师主名入理、弟子号缘门。
於是入理先生、寂无言说。缘门忽起、问入理先生曰、云何名心、云何安心。
答曰、汝不须立心、亦不须强安。可谓安矣。
二
问曰、若无有心、云何学道。
答曰、道非心念、何在於心也。
三
问曰、若非心念、当何以念。
答曰、有念即有心、有心即乖道。无念即无心、无心即真道。
四
问曰、一切众生実有心不。
答曰、若众生実有心、即颠倒。只为於无心中而立心、乃生妄想。
五
问曰、无心有何物。
答曰、无心即无物、无物即天真、天真即大道。
六
问曰、众生妄想、云何得灭。
答曰、若见妄想、及见灭者、不离妄想。
七
问曰、不遣灭者、得合道理否。
答曰、若言合与不合、亦不离妄想。
八
问曰、若为时是。
答曰、不为时是。
2
一
缘门问曰、夫言圣人者、当断何法、当得何法、而云圣也。
入理曰、一法不断、一法不得、即为圣也。
二
问曰、若不断不得、与凡何异。
答曰、不同。何以故、一切凡夫妄有所断、妄有所得。
三
问曰、今言凡有所得、圣无所得。然得与不得、有何异。
答曰、凡有所得、即有虚妄。圣无所得、即无虚妄。有虚妄故、即论同与不同。无虚妄故、即无异无不异。
四
问曰、若无异者、圣名何立。
答曰、凡夫之与圣人、二俱是名。名中无二、即无差别。如说龟毛兔角。
五
问曰、若圣人同龟毛兔角者、応是毕竟无。令人学何物。
答曰、我说龟毛无、不说龟亦无。汝何以设此难也。
六
问曰、无毛喻何物、龟喻何物。
答曰、龟喻於道、毛喻於我。故圣人无我而有道。但彼凡夫而有我有名者、如横执有龟毛兔角也。
七
问曰、若如此者、道応是有、我応是无。若是有无、岂非有无之见。
答曰、道非是有、我非是无。何以故、龟非先无今有、故不言有。毛非先有今无、故不言无。道之与我、譬类可知。
八
问曰、夫求道者、为一人得耶、为众人得耶。为各各得耶、为惣共有之。为本来有之、为复修成得之。
答曰、皆不如汝所说。何以故、若一人得者、道即不遍。若众人得者、道即有穷。若各各得者、道即有数。若惣共得者、方便即空。若本来有者、万行虚设。若修成得者、造作非真。
九
问曰、究竟云何。
答曰、离一切根量、分别贪欲。
3
一
缘门问曰、凡夫有身、亦见闻覚知、圣人有身、亦见闻覚知。中有何异。
答曰、凡夫眼见耳闻、身覚意知。圣人即不尔。见非眼见、乃至知非意知。何以故、过根量故也。
二
问曰、何故経中复说圣人无见闻覚知者、何。
答曰、圣人无凡夫见闻覚知、非无圣境界。非有无所摄、离分别故也。
三
问曰、凡夫実有凡境界耶。
答曰、実无妄有、本来寂灭。但被虚妄计着、即生颠倒也。
四
问曰、我不解、若为圣见非眼见、圣知非意知。
答曰、法体难见、譬况可知。如彼玄光鉴物、如照所照、非有能照之眼。又如阴阳候物、似知所知、非有能知之意也。
4
一
缘门起问曰、道究竟属谁。
答曰、究竟无所属、如空无所依。道若有系属、即有遮有开、有主有寄也。
二
问曰、云何为道本、云何为法用。
答曰、虚空为道本、参罗为法用也。
三
问曰、於中谁为造作。
答曰、於中実无作者、法界性自然。
四
问曰、可不是众生业力所为耶。
答曰、夫受业者、而为业系所缠、自因无由。何睱系海积山、安天置地。
五
问曰、盖闻菩萨有意生身。岂不由神通之力耶。
答曰、凡夫有漏之业、圣人无漏之业。彼虽胜劣有殊、由未是自然之道。故云、种种意生身、我说为心量。
六
问曰、既言空为道本、空是仏不。
答曰、如是。
七
问曰、若空是者、圣人何不遣众生念空、而令念仏也。
答曰、为愚痴众生、教令念仏。若有道心之士、即令观身実相、观仏亦然。夫言実相者、即是空无相也。
5
一
缘门起问曰、葢闻外道亦得五通、菩萨亦得。共彼有何异也。
入理答曰、不同。何以故、外道谓有能得者、菩萨即不尔。了达无我故也。
二
问曰、自有始、凡初学入理未円、微证真如、薄知妙理。与彼外道五通、何者胜。
答曰、先取入理微证、何用彼达事五通乎也。
三
问曰、若得五通者、交为世所尊、交为世所重。前知未然、却知过事。自防愆犯、岂不胜哉。
答曰、不然。何以故、一切世人、心多着相、贪缘事业、仮伪乱真。彼虽有胜意之通、善星之弁、若不知実相之理、皆不免没於裂地之患。
6
一
缘门问曰、道者为独在於形灵之中耶、亦在於草木之中耶。
入理曰、道无所不遍也。
二
问曰、道若遍者、何故煞人有罪、煞草木无罪。
答曰、夫言罪不罪、皆是就情约事、非正道也。但为世人不达道理、妄立我身、煞即有心、心结於业、即云罪也。草木无情、本来合道、理无我故、煞者不计、即不论罪与非罪。夫无我合道者、视形如草木、被斫如树林。故文殊执劒於瞿昙、鸯掘持刀於釈氏。此皆合道、同证不生、了知幻化虚无。故即不论罪与非罪。
三
问曰、若草木久来合道、経中何故不记草木成仏、偏记人也。
答曰、非独记人、亦记草木。経云、於一微尘中、具含一切法。又云、一切法亦如也、一切众生亦如也。如无二无差别。
7
一
缘门问曰、如是毕竟空理、当於何证。
入理曰、当於一切色中求、当於自语中证。
二
问曰、云何当於一切色中求、当於自语中证。云何色中求、云何语中证。
答曰、空色一合、语证不二也。
三
问曰、若一切法空、何为圣通凡壅。
答曰、妄动故壅、真静故通。
四
问曰、既実空者、何为受薰。若既受薰、岂成空也。
答曰、夫言妄者、不覚忽而起、不覚忽而动。其実空体中、无有一法而受薰。
五
问曰、若実空者、一切众生、即不修道。何以故、自然性是故。
答曰、一切众生、若解空理、実亦不仮修道、只为於空不空、生於有惑。
六
问曰、若如此者、応离惑有道。云何言一切非道。
答曰、不然。非惑即是道、非离惑是道。何以故、如人酔时非醒、醒时非酔。然不离酔有醒、亦非酔即是醒也。
七
问曰、若人醒时、致酔何在。
答曰、如手翻覆。若手翻时、不応更问手何在。
8
一
缘门问曰、若人不达此理、得说法化众生不。
入理曰、不得。何以故、自眼未明、焉治他目。
二
问曰、随其智力、方便化之。岂不得耶。
答曰、若达道理者、可名智力。若不达道理、名为无明力。何以故、助己烦悩作气力故也。
三
问曰、虽然不能如理化人、且教众生行十善五戒、安処人天。岂不益哉。
答曰、至理无益、更招二损。何以故、自陷陷他故。自陷者、所谓自妨於道。陷他者、所谓不免轮回六趣也。
四
问曰、圣人岂不说五乘有差别耶。
答曰、圣人无心说差别法、但彼众生自心悕望现。故経云、若彼心灭尽、无乘及乘者、无有乘建立、我说为一乘也。
9
一
缘门问曰、何为真学道人、不为他所知、不为他所识。何为也。
答曰、奇珍非为贫穷之所识、真人非为群邪伪人之所知。
二
问曰、世有伪人、不闲正理。外现威仪、专精事业、多为男女亲近者、何也。
答曰、如婬女招群男、臰宍来众蝇。此为名相之所致也。
10
一
缘门问曰、云何菩萨行於非道、为通达仏道。
答曰、善恶无分别也。
二
问曰、何谓无分别。
答曰、於法不生心也。
三
问曰、可无作者乎。
答曰、非有无作者也。
四
问曰、不覚知乎。
答曰、虽知无我也。
五
问曰、无我、何有知。
答曰、知亦自无性。
六
问曰、道我、有何妨。
答曰、知名亦不妨。只恐心中有事。
七
问曰、有事、有何妨。
答曰、无妨即无事。无事、问何妨。
八
问曰、若简有事取无事者、云何名行非道耶。
答曰、其実无事。汝强遣他生事、作何物。
九
问曰、叵有因缘得煞生不。
答曰、野火烧山、猛风折树、崩崖圧兽、泛水漂虫。心同如此、合人亦煞。若有犹预之心、见生见煞、中有心不尽、乃至蚁子亦系你命也。
一〇
问曰、叵有因缘得偷盗不。
答曰、蜂采池花、雀衔庭粟、牛飡[冰-水+尺]豆、马噉原禾。毕竟不作他物解、合山岳亦擎取得。若不如此、乃至针锋缕叶、亦系你项作奴婢。
一一
问曰、叵有因缘得行婬不。
答曰、天覆於地、阳合於阴、厕承上漏、泉澍於沟。心同如此、一切行处无鄣[得-彳]。若情生分别、乃至自家妇亦污你心也。
一二
问曰、叵有因缘得妄语不。
答曰、语而无主、言而无心、声同钟响、气类风音。心同如此、道仏亦是无。若不如此、乃至称仏、亦是妄语。
11
一
缘门起问曰、若不存身见、云何行住坐卧也。
答曰、但行住坐卧、何须立身见。
二
问曰、既不存者、得思惟义理不。
答曰、若计有心、不思惟亦有。若了无心、设思惟亦无。何以故、譬如禅师净坐而兴虑、猛风乱动而无心也。
12
一
缘门问曰、若有初学道人、忽遇因缘、他欲来害、云何对治而合道乎。
答曰、一个不须对治。何以故、可避避之、不可避任之、可忍忍之。不可忍哭之。
二
问曰、若哭、与他有我见人何别。
答曰、如杵扣钟、其声自然出也。何必即有我乎。汝若强死捉心、啮齿噤忍、此乃存大大我。
三
问曰、人之哀哭、中有情动。岂同钟响。
答曰、言同与不同者、但是汝多事。妄想思量作是问。若无心分别者、道躰自然。
四
问曰、吾闻圣人兵不伤、苦不枉、色不受、心不动。此何谓也。
答曰、若了一切法即无我、声与不声、动与不动、俱合道理、无妨碍。
13
一
缘门问曰、我见有学道人、不多专精持戒、护威仪不殷懃、不化众生、腾腾任运者、何意也。
答曰、欲亡一切分别心、欲灭一切诸有见。虽似腾腾任运、而内行无间。
二
问曰、如此行者、乃更生他小儿之见、云何言能灭见也。
答曰、但灭汝见、何虑他生。譬如鱼脱深渊。何虑捕者嫌尔。
三
问曰、若此者、即是自益损他、何名大士。
答曰、汝见若不生、彼即不生。汝今玄虑他生、乃是自生、非他生也。
四
问曰、内通大理、外现小仪。於法何损。
答曰、汝今强欲要他大老子、作小儿戯。於理何益。
五
问曰、如是灭见大士、何人能识、何人能知也。
答曰、证者乃知、行者能识。
六
问曰、如此大士、亦能化生不。
答曰、何有日月不照、灯举不明。
七
问曰、作何方便。
答曰、正直无方便。
八
问曰、若无方便、云何利益。
答曰、物来而名、事至而応。无心计校、有预算之缘。
九
问曰、我闻如来七日思惟、起乎方便。云何而言无有计校之心。
答曰、诸仏境界、非思量覚観所知。
一〇
问曰、仏岂妄语耶。
答曰、真実非虚妄。
一一
问曰、云何经说思惟、今言不思惟。
答曰、化门方便也。
一二
问曰、诸仏方便从何而生。
答曰、诸仏不生、但从心生。缘化万有、法本无名。
14
一
缘门问曰、我不知、云何名为仏、云何名为道、云何名变化、云何名常住。
入理答曰、覚了无物、谓之仏、通彼一切、谓之道。法界出生为变化、究竟寂灭为常住。
二
问曰、云何名一切法悉是仏法。
答曰、非法非非法、是一切仏法也。
三
问曰、何名为法、何名非法、何名非法非非法也。
答曰、是法名是法、非法名非法。是非非所量、故名非法非非法。
四
问曰、此说谁证。
答曰、此说非谁、云何言证。
五
问曰、无谁何说。
答曰、无谁无说、即是正说。
六
问曰、何名邪说。
答曰、计有说者。
七
问曰、是谁之计、云何无计。
答曰、计者但语。语中无语、计者亦无。
八
问曰、若此说者、即一切众生本来解脱。
答曰、尚无系缚、何有解脱人。
九
问曰、此法何名。
答曰、尚无有法、何况有名。
一〇
问曰、若此说者、我転不解。
答曰、実无解法、汝勿求解。
一一
问曰、云何究竟。
答曰、无始终。
一二
问曰、可无因果耶。
答曰、无本即无末。
一三
问曰、云何说证。
答曰、真実无证说。
一四
问曰、云何知见。
答曰、知一切法如、见一切法等。
一五
问曰、何心之知、何目之见。
答曰、无知之知、无见之见。
一六
问曰、谁说是言。
答曰、如我所问。
一七
问曰、云何如我所问。
答曰、汝自观问、答亦可知。
一八
於是缘门再思再审、寂然无言也。
入理先生乃问曰、汝何以不言。
缘门答曰、我不见一法如微尘许而可对说。
尔时入理先生即语缘门曰、汝今似见真実理也。
15
一
缘门问曰、云何似见、非正见乎。
入理答曰、汝今所见、无有一法者、如彼外道。虽学隐形、而未能灭影亡迹。
二
缘门问曰、云何得形影俱灭也。
入理答曰、本无心境、汝莫起生灭之见。
三
问曰、凡夫所以问、圣人所以说。
答曰、有疑故问、为决疑故说也。
四
问曰、吾闻圣人无问而自说。何决也。是有法可说耶、为是玄见他疑耶。
答曰、皆是对病施药也。如天雷声动、必有所応。
五
问曰、大圣如来、既无有心生。缘何现世。
答曰、夫太平之世、瑞草缘生。
六
问曰、如来既非命尽、云何现灭。
答曰、饥荒之世、五谷缘灭也。
七
问曰、吾闻圣人哀从定起、悲化群生。无[得-彳]大通、岂同瑞草也。
答曰、定谓法身、报身四大宍身也。分别前境応起谓化身。法无因系、化无缘留、出没虚通、故曰无[得-彳]也。
八
问曰、云何言悲。
答曰、但以化身无虑、体合真空、仁物无心、彼强谓之悲。
九
问曰、众生何时修道得似如来。
答曰、若不了者、於恒沙劫修道、転転不及。初若了者、众生当身、即是如来。何论得似不似。
一〇
问曰、若如说者、如来即是易得。云何言三大劫修。
答曰、甚难也。
一一
问曰、若不転即身是、云何名难。
答曰、起心易、灭心难。是身易、非身难。有作易、无作难。故知玄功难会、妙理难合。不动即真、三圣希及。
一二
於是缘门长叹、声满十方。忽然无音、豁然大悟。玄光净智、返照无疑。始知学道奇难、徒兴梦虑。而即高声叹曰、善哉善哉、如先生无说而说、我実无闻而闻。闻说一合、即寂寞无说。不知先生向来问答、名谁何法。
一三
於是入理先生、身安不动。目击无言、顾视四方。呵呵唧唧而谓缘门曰、夫至理幽微、无有文字。汝向来所问、皆是量起心生。梦谓多端、覚已无物。汝欲流通於世、寄问仮名、请若收踪。故名绝观论也。
缘门论一卷
□□□阿、志澄闍梨、各执一本校勘讫。
一
问曰、人皆有心、作何方便得无生心。
答、下中上修、能见自心妄想。知三界如幻実空、始可得免。
二
问曰、一切众生如幻如梦。弟子煞之有罪不。
答曰、若见众生是众生、煞之得罪。不见众生是众生、即无可煞。如梦中煞人、寤时毕竟无物。
三
问、云何入道。
答、心非有无、何问入道。欲得识入道者、不出入心是也。
四
问、有人饮酒食宍、行诸五欲、得作仏法耶。
答、心尚不有、谁作是非。
五
问、何名仏法。
答、知心法无、即是仏法。
六
问、何名无分别智。
答、现识不生、覚观不起是。
七
问、何名妄想。
答、想念心是。
八
问、云何息妄想。
答、知妄想不生、无妄可息。知心无心、无心可息是也。
九
问、何名如来藏。
答、覚知色尘是自心现、想即不生故、即是如来藏。
一〇
问、世人修学、得道不。
答、口说修道、実行不可成。世人皆初时有心、久後即慢。故曰実行者、不可口说而得道也。又云、兵怯不可拟敌、马劣不能代步。
一一
问、云何无名相法。
答、心里所求、证无人我。说即仮名、言即仮相。见闻知覚、有何名相。
一二
问、作何行、即生无色界。
答、此人不知方法、皆是息妄见心。虽得心静、久後还发。经云、当来比丘、如犬逐块。人已掷块、犬不知块从人起。犬咬块、不咬其人。若也咬人、块即自息。修道之人、若了心量、亦复如是。
一三
问、仏度众生尽、然後成仏。众生未度、仏已成仏。
答、仏自有解、譬如有客坐在闇室。主人吹火、意欲照客。但火着时、主人先照。菩萨意度众生。然功德具足、在前成仏。
一四
问、众生本法如何。
答、无仏无众生、不见人我相、即是本法。
（观行法为有缘　无名上士集）
譬如鑛中、虽有其金、若不施功、终不可得。用功之者、乃获金矣。心亦如是。虽知本来常寂、若不观察、不得定也。是勧诸学者、一切时处、恒向内照、物得捉之舍。
若人求道不习此、千劫万劫枉功夫。
徒自疲劳忍辛苦、究竟不免堕三涂。
譬如求苏钻摇水、力尽不获寔由愚。
智者求心不求仏、了本心源即无余。
亦如求苏钻乳浓、不费其功疾成苏。
一五
问曰、诸仏圣人说青黄赤白观法何意。
答曰、正约众生使住。此是住心法、亦合人识知所见皆不実。若为知。一切物上、或见青或见黄、即一切所见皆无実。如今人将放光明作圣、大误也。
一六
问曰、作観亦知过去未来若为。
答曰、由心静知。纵使知亦是不実。
又问、仏得他心智、知过去未来等事、亦可是不実。
答曰、亦不是実。经云、菩萨无来去今。云何见过去未来等事。说仏见过去未来、得他心智、是不了经说。
一七
问曰、如来藏是众生、云何。
答曰、如来藏者、为见身人、说有如来藏。若不见身者、即不说有如来藏。
又问、如来藏量说始有、若为。
答曰、人见身実者、即说有父母所生。若不自见身、亦不得论父母。仏就众生见実、即说如来藏。众生根本皆如来藏造业、但造业即受报。说如来藏者、是不了教说。又知如来藏是无我之异名、亦是尽义也。
达摩和尚绝观论一卷
辛巳年三月六日写记　僧法成

        </div>
      </div>
    </div>
  </div>
</div>
<!--update:2025-08-30 09:32:05-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>