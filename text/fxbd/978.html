<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷上,卷下,发觉净心经全文在线阅读,发觉净心经全文在线下载,大玄古籍书库">
<meta name="description" content="隋北天竺沙门阇那崛多译。，即《大宝积经》第二十五发胜志乐会异译_发觉净心经_全文在线阅读_发觉净心经_全文在线下载_大玄古籍书库">
<title>发觉净心经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">发觉净心经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]13560</span> <br/>
          说明： <span class="inputVal" id="bkdec">隋北天竺沙门阇那崛多译 ，即《大宝积经》第二十五发胜志乐会异译</span> <br/>
          封面： <span class="inputVal" id="bkimg">Z_978.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]发觉净心经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]13560
[book_dec]隋北天竺沙门阇那崛多译 ，即《大宝积经》第二十五发胜志乐会异译
[book_img]Z_978.jpg


[book_title]卷上
尔时婆伽婆复於一时。游波罗奈城诸仙住处鹿野苑中。与大比丘众足满千人。复有五诸菩萨众。於其众中。多有诸根未成熟者，有减少善根者，有诸业障者，尔时彼处诸菩萨复有诸菩萨。乐多世事。乐於谈话。乐於睡眠。乐於杂业。乐於戏论。乐於染著。种种文散乱之业不合禅行。於诸善事赖惰懈担破精进行忘失正念。无所能知常行乱行。
尔时众中有一菩萨摩诃萨名曰弥勒。在彼会坐。知彼众中诸菩萨等有如是行已，即作念。此诸菩萨减损道分。然我今者，应当发觉此菩萨等。令彼忆念发起道意。尔时弥勒菩摩诃萨作是念已，於日晡时从禅定起。往诣诸诸菩萨所。到已与彼诸菩萨。共相慰喻为作喜。令彼乐欲求闻法故。因而告彼诸菩萨言：长老汝等。颇於菩提分中不损减乎。弥勒菩作是语已，彼诸菩萨。语弥勒菩萨言：长老弥勒。我等道分唯有损减无有增长。何以故？我等辈取住疑心。我等为当得作佛耶。不得佛耶。我等为当堕落法耶。不堕落耶。於诸善为欲生耶。为不生耶。作於恶心。我等住取是相。作是语已，弥勒菩萨告彼菩萨众言：汝老辈。今可共往诣佛世尊如来应供等正觉所。然彼世尊，一切智见无碍解脱知见具足。巧一切众生心行。彼佛世尊量汝等行当为说法。时彼众中六十菩萨。共弥勒菩萨往诣佛所。已五体头面礼佛足已，於地未起悲啼雨泪。其弥勒菩萨。顶礼佛足卻坐一面。
尔时世尊告诸菩萨言：诸善男子，汝等应起莫啼莫叹勿生热恼。汝等过去作此业障。等於时欢喜踊跃。骂詈毁辱破坏他人。不信业报不能分别业障缠绕不合善故尔时彼六十菩偏袒右肩。右膝著地。向佛合掌而作是言：善哉世尊，我等业障愿分别说。令我等辈自清心勿复更造。时彼菩萨作是语已，佛告彼菩萨言：诸善男子，汝等过去。於拘留孙如来教出家学道。既出家已，住於禁戒於戒放逸。住於多闻於多闻放逸。於头陀功德皆悉损减。时有二法师比丘。汝於彼所诽谤淫欲。为多利养名闻因缘。於彼亲友施主之家嫉妒慳贪。二法师所亲友檀越。汝复破坏离散。两舌毁辱令生疑惑。不生信心信不具足说非善事。时法师所有众生。心生敬信随顺之者，令彼等辈断诸善根作诸障碍。汝等以此业障缘故遂於十二百千岁。堕於阿鼻大地狱中。复於四万岁。堕於活地狱中。复於二万岁中。堕黑绳地复於八百千岁。堕热地狱。复於彼处舍命已後还得人身。於五百世中生盲无目。以业障故生之处一切闇钝。忘失本心善根闭塞少於威力。众皆弃舍恒被欺陵。为人憎恶毁呰诽谤。生边地贫贱之处下种姓家。少利养少名闻。不为他人恭敬供养。亦不尊重。人所不喜众所恶。汝等从此舍身命已，於後五百岁中正法灭时。还生於恶国恶人之处下种姓家。贫穷下被他诽谤。忘失本心不欲善根常有障碍。虽暂遇明还被翳闇。汝等於彼五百岁後。一切业尔乃灭荆於後得生阿弥陀国极乐世界。时彼如来方授汝等阿耨多罗三藐三菩提记尔时彼六十菩萨乘富伽罗等。既闻此已扪泪恐怖毛竖。合掌向佛而作是言：世尊，我等从今若於萨乘富伽罗所。若生瞋恚过失。而复更造自馀业障。我等今日於世尊前皆悉忏悔。世尊，等今者於如来前发实誓愿。
世尊，我等从今日已，若於菩萨乘富伽罗辈。於犯罪之中发觉言说。我等则为欺诳如世尊，我等从今日已，若於行菩萨乘富伽罗所。戏弄恶贱而轻慢者，我等则为欺诳如来。尊，我等从今日已，若於行菩萨乘富伽罗所。而起我慢说彼恶事若实若虚。我等则为欺诳来。
世尊，我等从今日已，见菩萨乘富伽罗者，若在家若出家。受五欲果报富乐游戏娱乐见是事已生不信心。取彼过失不生敬心不作师想者，我等则为欺诳如来。
世尊，我等从今日已，於亲友家乞丐家因缘。行菩萨乘富伽罗所。若逼切身心者，我则为欺诳如来。
世尊，我等从今日已，行菩萨乘富伽罗所。出不喜声及骂詈声。我等则为欺诳如来世我等从今日已，於昼三时及夜三时。一切菩萨乘富伽罗所不礼拜者，我等则为欺诳如来。
世尊，我等从今日已，为护此受故若身若命而不舍者，我等则为欺诳如来世尊，我等今日已，若声闻乘若辟支佛乘富伽罗所。若起胜念自大非彼。我等则为欺诳如来。
世尊，我等从今日已，於游行时。若不作卑下心。如旃陀罗及如狗犬。若不作如是行我等则为欺诳如来。世尊，我等从今日已，若自称誉毁谤於他。我等则为欺诳如来。
世尊，我等从今日已怖瞋斗故。若不离彼去百由旬犹如风吹者，我等则为欺诳如来。
世尊，我等从今日已，於持戒者我应敬念。若多闻者，若头陀功德及省事者，并馀功若不赞说。我等则为欺诳如来。
世尊，我等从今日已，若不覆藏己之功德开示己恶。我等则为欺诳如来。
尔时世尊，赞彼六十行菩萨乘富伽罗言：善哉善哉！诸善男子，汝等善说此诸誓愿。自发觉善作是愿。汝等如是住者，当尽一切业障。当得善根净。
尔时世尊复告弥勒菩萨摩诃萨言：弥勒。若有菩萨欲净业障当作是愿。
尔时弥勒菩萨摩诃萨。复白佛言：世尊，颇有善男子等护持此愿。当得满足不退转不佛告弥勒。有诸菩萨受行是愿。彼善男子善女人。宁舍身命不缺此行亦不退舍。尔时弥勒萨复白佛言：世尊，行菩萨乘富伽罗等。具足几法。於後五百岁法欲坏时。无损无害而得脱。尔时佛告弥勒菩萨言：其具足有四种法。於後五百岁法欲坏时。不损不害而得免脱。等为四。不求他过。於菩萨乘富伽罗所。有犯罪处而不发觉。於善友家及施主家。不生吝舍离恶言弥勒。是为行菩萨乘富伽罗等具足四法。於後未来五百岁时。不损不害当得免脱尔时世尊欲重宣此义。而说偈言：
莫於他边见过失，勿说他人是与非。不著他家净活命，诸所恶言当弃舍。
复有四法。行菩萨乘富伽罗等。後五百岁法欲坏时。比丘坏时。无损无害而得免脱。等为四。所谓不相应众生应当弃舍。远离大众。常修兰若。降伏己身与此相应弥勒。行菩乘富伽罗等具四法者，於彼後时五百岁中法欲灭时。能於自身不损不害安隐解脱。尔时世而说偈言：
弃舍众闹极远离，无法比丘勿亲近。当修兰若佛所赞，不著利故得涅槃。
是故弥勒。菩萨於後五百岁时。欲自不损不害。而得解脱一切业障。欲得免者勿亲秽应住兰若空闲园林。离不相应诸众生等。常自省察莫求他过。爱乐默然当与般若波罗蜜相於诸众生起慈愍心。而为说法勿求恩报。
尔时世尊复告弥勒菩萨言：善男子，法施有二十功德。不求果报。不著利养及与名闻而为说法。何等二十。得正忆念。得胜妙趣。得好正意。得强志力。得多智慧。觉悟出世若波罗蜜。当得少欲。当灭瞋恚。当灭愚痴。一切诸魔不得其便。诸佛护念。非人守护。天与力。一切冤家不得其便。凡所亲友无人能坏。凡所出言人必信受。得无所畏。凡有行恒常欢喜。智者赞叹。所行法施恒为他念。弥勒。是为法施不求果报得二十功德。弃舍利及与名闻。衣服饮食无所希望。饶益为首常行法施。
复次弥勒。菩萨复有二十种功德不求果报。菩萨为他行法施时。不著利养名闻。饶益首数行法施。何者二十。彼未生辩才则能令生。生已不失。得陀罗尼。当得密动。不用多广益群生。少用功力多所利益。於众生边恭敬尊重常应供养。当得身密。当得口密。当得密。超越恶道及诸恐怖。於命终时心得欢欣。如法正说能伏他论。具大威德胜人敬仰。况凡庶。诸根成就无能及者，深心具足得舍摩他毗婆舍那。能行难行精进不减。守护正法速超度不退转地。一切行中得随顺祝弥勒。是名复有二十种功德。菩萨法施不求果报。不利养及与名闻衣服饮食。饶益为先数行法施。弥勒。汝观未来後五百岁中。有几所无智菩乘富伽罗等。行法施时望报欢喜非不望报。彼作是心为他说法。增多亲友及乞丐所故行於施。又作是念。云何当令出家在家生净信心。供养於我衣服饮食卧具汤药所须。以是缘故他说法。弥勒。譬如死蛇死狗及死人等。其实臭秽可恶脓烂不净。众人厌恶舍离远去。如如是，弥勒。於後末世诸法师等。唯求果报为他说法。若无财利厌恶生苦。疲倦舍去我等利。如此法施无有利润。既不与我衣服饮食卧具床铺。作如是念。我何因缘於中疲苦。彼为重供养承事己身。畜於侍者及弟子等而不为法。都无利益他人之事。而口诈现如是慰喻导众人。我有慈悲如法摄众。不为财利为利益故。至彼城邑聚落王家。为成熟众生故。彼作是语。心常唯为衣服饮食卧具汤药等事。弥勒。我不说彼求财物者法施清净。何以故？求报者法不平等。弥勒。我不说彼希望报者成熟众生。何以故？若自未成熟能成熟他无有处。弥勒。我不说重承事爱供养身。摄取种种物者为利益他事。何以故？为承事者唯为身故。不能摄众建立修行故。弥勒。我不说诈称善者为住兰若。弥勒。我不说薄福人者为少行。弥勒。我不说追求好饮食者为行乞食。弥勒。我不说少利养者为知足行。我不说求好服者为持粪扫衣。我不说道俗不识而独住者为不杂行。我不说好谄曲者值佛兴世。我不说他短者能与法合。我不说多瞋怒者为戒聚清净。我不说我慢贡高者为多闻。我不说好朋党为持律师。我不说威仪浊者为善敬说法。我不说多绮语调弄者为善说法师。我不说染著家为清净梵行导师。我不说求福田施者为不希报。我不说求报恩者以为善摄事。我不说求利名闻者为内心清净。我不说无信多分别者以为出家。我不说信他教者为好持戒。我不说不重者以为听法。我不说著世典咒咀者以为爱法。我不说不信空者而得解脱。我不说染著者为修行净。我不说染著行者为满菩提分。我不说住所得者以为证智。我不说羸弱者为忍辱足。我不说无人触者为忍力铠。我不说本性少烦恼者为戒清净。我不说多语者为依教行。不说乐言语者以为一心。我不说乐作世业者为法不减少。我不说内心净者当堕恶趣。我不依智行者以为杂行。我不说方便相应行者以为谄曲。我不说不求名利者以为妄语。我不说戏论者以为谤法。我不说喜护正法者为爱身命。我不说恐怖行者为发精进。弥勒。如是等种诸过谄曲颠倒贪恣等。於未来世五百年後。菩萨乘辈住此恶行当须护之。尔时弥勒菩萨诃萨白佛言：世尊，唯此六十菩萨。於未来世五百岁後有诸业障。为当更有其馀菩萨耶。言弥勒於五百岁後更有其馀菩萨。当为业障所缠。其中亦有能尽业障或增长者，复次弥勒於彼时此五百菩萨众中。当有二十菩萨。於未来世能少有业障微细业障。後五百岁。当生落城邑险难国土大豪姓家。聪明多智巧解方便。心意调柔多有润泽。利益弘广端正可喜。妙辩才覆藏己德。住在头陀功德之行。已於无数亿劫阿僧祇。集聚阿耨多罗三藐三菩提。持正法弃舍身命。在兰若处远离聚落。不求名利常乐精勤。入众生行善能言论。通达世典闻多解。於毗婆舍那悉能巧知。具得辩才善能分别。随问能答与义相应。得无碍辩才。或有得无尽陀罗尼者，为四部众演说法时。佛威神力故佛住持故。於如来所说修多罗。祇夜受记。伽陀。忧陀那。尼陀那阿波陀那。伊帝越多伽。阇多迦。毗佛略。阿浮陀达摩。优提舍。能自辩说。弥勒。彼时二十巧方便菩萨。从阿阇梨和上等边。受此法本无量百千修罗句。皆悉诵持解说。以诵持此法本故。彼善男子，於诸辩才心无疑悔。摄受而祝复次勒。於彼时中复有无方便菩萨。若在家俗人若出家入。於彼持正法者教法行者，真实行者彼诸法师边所说法教。悉不受持欺诳调弄。汝等自造此法。所说法句非如来说。汝等随自集作此文饰。迭相系缚。我等於此法中不生敬重。不生信乐难遭之想。弥勒。於彼时中多众生。诽谤此法破坏此法不受此法，犹如伎儿调戏之法与彼同行。是诸比丘不依修多罗。依毗尼演说法句。汝等莫生敬信希有之心。此非正法也。弥勒。彼等痴人。不知所有一切言皆是如来所说，彼诸人等为魔所持。当生诽谤彼诸法师所说之法。当作谤法业因缘。以谤法业因缘故当堕恶道。是故弥勒。若欲护正法菩萨。当作方便覆藏己德。於种种有行众应须护持。勿令彼等生障碍想。
尔时弥勒菩萨摩诃萨白佛言：希有世尊婆伽婆。於彼时中菩萨乘人。无有智慧不求辩而於人法不能生信。乃於谁边求生善根。当求陀罗尼以自护。若不如是，於彼持法诸法师起於诽谤生於秽污。世尊，譬如有人渴欲饮水。若至泉池若陂若井。未饮其水先掷粪秽置掷粪置已还欲饮水。闻水臭秽憎恶不饮。不说自污因缘反说彼过。奇哉此水甚大臭秽。自不晓而与彼水作其过咎。如是如是，世尊，彼痴人辈长夜求法欲察法行。先於人法求其过还从闻法憎恶法师及所说法。如彼痴人嫌恶泉池陂井泊等。持法比丘应如是知。若复有人说是法。当知皆是佛威神力。如是世尊，於五百岁後有无智菩萨。而污彼法及持法比丘已还於其边欲饮法味。彼不自觉己之过恶。当复调弄彼等法师。於众人前说其过咎。起染污觅其过失。生厌想已便欲舍离。
尔时世尊赞叹弥勒菩萨言：善哉善哉！弥勒汝善说此言：若能不求他过失短者，当知不离一切过恶。弥勒有四因缘一切辩才。诸佛所说应如是知。弥勒。复有四因缘当知四辩即一切诸佛如来所说，毁呰一切诸佛而不许可。弥勒。何者四辩因缘。当知诸佛所说，弥其辩者义具足非不义具足。法具足非不法具足。当尽烦恼不增烦恼。说涅槃功德示生死过弥勒。是为四辩。当知诸佛所说，弥勒。若有比丘比丘尼。优婆塞优婆夷。与此四辩和合应能辩说者，若善男子若善女人。於彼人边当如佛想。作教师想而听法义。何以故？弥勒彼所有说者，当知皆是如来所说应如是见。弥勒。若有谤此四辩言非佛说。不生尊重恭敬心。憎嫉人故彼即诽谤一切诸佛所说辩才。诽谤法已作灭法过业。作灭法行已堕於恶趣。故弥勒。若有信心善男子等。欲得远离灭法业障因缘者，不可以憎嫉人故而憎嫉於法。不以不爱人故於彼法边不生爱心。弥勒。何者辩说。为诸佛毁呰而不许可。弥勒。或有辩说无有利益。不依实法。增长烦恼。不尽烦恼。增长生死。不赞涅槃功德利益。弥勒。如此者，一切诸佛之所呵责。一切诸佛而不许可。
尔时弥勒菩萨白佛言：世尊，若有辩说增长生死非佛辩才。云何世尊说诸烦恼。为诸萨而作利益。亦复赞说生死流转。满足菩提分法耶。世尊，如是辩者岂非如来说乎佛告弥言：於汝意云何。此烦恼为满菩提分故。为作利益诸菩萨故说者，复当说赞叹受生死流转然此事为当合义。为当不合义。为当合法。为当不合法。答言世尊，若有正言者言合义合若有此语者是名正言：佛言弥勒。以是义故。汝当知一切佛所说皆是佛辩。应如是见。若所说言诸烦恼。满足菩提分故。为菩萨说当作利益。赞叹取生死流转者，为利益菩萨故。以者何。弥勒。被烦恼菩萨应如是见。此菩萨不犯此烦恼罪。以於义自在。以於法亦得自故。此是诸菩萨善巧方便。於彼处非是声闻辟支佛地。弥勒。若有烦恼无有利益。不满菩分因缘。不为善根门因。於中彼菩萨不应惜身命。亦不得随彼烦恼。所以者何。弥勒。得力菩萨别有攀缘者，见有烦恼别著有为者，弥勒菩萨复白佛言：世尊，如我解佛所说义。有菩萨。不欲造业障欲尽业障。不缺不损欲解脱者，彼於未来世三摩耶时。应当信菩萨行当须思惟。莫求他过。常求功德之事。求真正处。佛告言：如是如是，弥勒。其菩萨於後时应当思惟。於菩萨行应知方便。所以者何。方便智行菩萨。善巧方便难可得知。弥勒。如须陀洹人。於凡夫行中现其须陀洹地。别於凡夫别患。彼欲过瞋痴诸凡夫等当堕恶道。彼诸过恶诸圣声闻不堕恶道。如彼证知故。弥勒。如是如是，智行菩萨污染习迷未尽故彼有地。初行菩萨别有地。所以者何。其心不住於诸使。而诸凡夫染著诸使。愚痴因缘不能知解脱之处。弥勒。智行菩萨虽有重罪。以智力故当尽如灰。亦不因彼堕於恶道。弥勒。如炽火将大木薪掷置其中。如是数数掷中。其火转增炽盛不灭。如是如是，弥勒。智行菩智火炽盛时。将有为烦恼掷智火中。如是智火炽盛而不能灭。以智力故。弥勒。以是汝应知。智行诸菩萨其行难知。尔时弥勒菩萨白佛言：世尊，初行菩萨未得智力者，舍家出家何等诸法当须舍离。何等诸法当须亲近。若亲近彼菩萨未生智力令生。已生者令增长不减佛言弥勒。其初行菩萨舍家出家未得智力者，虽舍资财供养之事。应须观利养名闻诸患。疾须舍世间言话。须观世间言话过患。应舍乐多说。应观多说过患。应舍乐睡眠。应观睡过患。应舍乐作诸业。应观世间诸业过患。应舍乐戏。应观乐戏过患。然彼舍利养名闻已应须行少欲知足。应须亲近少欲知足者，舍世言话已，应须亲近乐独行者，舍多言话已，须观真实义。舍睡眠已，初夜後夜长须惊觉。舍乐造业已，当须亲近出世之法。舍戏乐已应须修习乐无众生慈。弥勒。初行菩萨舍家出家。未得智力者欲得智力。如是等诸法应须离。如是等诸法当须亲近。弥勒。彼初行菩萨舍家出家。未到智力者，未舍利养名闻时。亲近少欲知足时。若未生智力能令生。若已生能令增长者无有是处。未离世间话。未亲近行。不舍离乐睡眠。初夜後夜不近惊觉乐习作业。於此时中不能修习出世间法。不舍嬉戏不亲近无众生慈想。未生智力令生。生者令增长无有是处。弥勒。是故若有菩萨欲生智力彼菩萨应舍诸法当舍者，应须修习诸法当习近者，所以者何。弥勒。智从因生。无因智不生。因不和合不可易得生。尔时弥勒菩萨白佛言：世尊，云何菩萨。当观利养名闻过患。者是利养名闻诸患。菩萨观时。当乐知足而无有悔。佛告弥勒。菩萨於中当观利养不令生作如是观。因利养故生欲损自己行。心生瞋恨诸患。应当观利养生痴愚生我慢故。当观利生妒嫉故。当观利养生妖幻成就爱味故。当观利养生谄曲故。当观利养离四圣种故。当观养无所羞愧。一切诸佛不许可故。当观利养生於我慢贡高。尊者边不生爱敬。一切人所不录故。当观利养是助众魔。一向放逸根本故。当观利养摧折诸善根，犹如雨雹故。当观利多诸杂秽故。当观利养失知识朋友家故。当观利养能生爱憎及忧恼故。当观利养乱正念处污染故。当观利养令白法羸弱缺正勤故。当观利养最有障碍不得诸神通故。当观利养欺詻说不善事故。当观利养多有分别思量造业故。当观利养远离诸乐。失禅定三摩跋提故。观利养犹如淫女。智慧寂靖远离故。当观利养堕地狱饿鬼畜生等恶道。如提婆达多优陀罗闻行故。弥勒。菩萨应当如是观察利养。观察利养已，如是观时。意乐少欲能无有悔。所者何。弥勒。少欲菩萨无有如是等诸过患。当为诸佛法器。不随出家及在家之所欺慢。能恐畏得清净信。一切恶道皆无恐怖不被降伏。远离一切爱味。离诸魔境当得解脱。一切诸所叹。天人所爱念。不染著诸禅定亲近故。当生欢喜离於谄曲。当不放逸观五欲诸患。如言不异住於诸圣种性梵行者常观。弥勒。智者菩萨观如是诸功德。当应须远离利养名闻。心住於知足。应当灭一切贪欲。作是语已，弥勒菩萨白佛言：世尊，菩萨云何观於世间言过患。何者是世间言说诸患。然菩萨观已乐独行然无有悔。佛答言弥勒。世间言说有二十诸患。应当须观。菩萨观时乐独行。何者二十。不护身行。不护口行。不护意行。当有杂行。多有瞋恚。多有愚痴。彼於世间多有言说。於出世间减损言说。亲近不敬法。远离正魔得其便。当行放逸。令向放逸。多有分别。观减於多闻。当不得奢摩他毗婆舍那。当速非梵行。於信佛中减。於信法僧减。弥勒。此等二十诸患世间言说。若菩萨观如是等已，独行而不疲倦。尔时世尊，欲重宣此义。而说偈言：
舍戒远离於寂静，若有喜乐世间话。彼杂染著向破戒，复有如是诸过患。调戏多笑及分别，彼有如是世间话。当有杂行无摄捡，若作世间亲近话。
愚痴世间乐智法，无智损减上谈话。增长放逸饶分别，若作世间亲近话。此亦不增於多闻，不合言说彼生乐。恒常减损诸禅定，独坐世间心思惟。
世间思惟何有定，不得寂定无正观。是故彼无胜梵行，若作亲近世间话。彼於佛边无敬心，亦於圣僧不崇仰。舍彼最上最胜法，若当亲近世间话。
我昔舍身数千分，为求无上菩提缘。不曾厌离闻正法，彼等当舍不勤劬。不乐男女及妇妾，我昔舍位及资财。为於一偈四句故，智者何故不闻法。
一切一切处当舍，亦不和合染语言：彼於胜法无娱乐，难得百劫成就者，欲当解脱修功德，莫问世间所作者，不为自利无涅槃，若有所问为衣食。
以此为胜可称赞，若见比丘言善来。为汝设座汝来坐，各各当话於法事。善得难得人身已，汝颇增长白法不。读诵及诸禅定中，比丘应作如是问。
如来涅槃去已後，当有法教破坏毁。有诸比丘无威仪，爱乐众中舍兰若。利养钱财衣服等，昼夜恒常共论说。睡眠不动於梦中，见於耕犁及苗稼。
此等凡夫知失已，向於恶道三趣生。当生欢喜踊跃已，应住树林如犀牛。住於兰若求乐故，於时勿见他过失。我是最胜众第一，应当莫生如是心。
此是憍慢放逸本，如是比丘莫轻贱。次第於此法教中，不可一时即解脱。虽见比丘破禁戒，但信诸佛法及僧。於彼莫求他过患，此为彼作解脱因。
难摄诸欲及瞋恚，於中自在莫放逸。诸法熏修未得时，莫以破戒弃舍彼。若息勤心不精进，此最名为不进者，修勤不见他过失，思惟正道脱苦故。
是故比丘欲求德，应须当舍非法语。
勤劬欢喜踊跃已，犹如犀牛住空闲。

[book_title]卷下
尔时弥勒菩萨白佛言：希有世尊，世间人聚集言话。乃有如此多浊过患。无有功德和此世间言话者，但增长诸烦恼。於白法中当作虚妄。世尊，何有智者菩萨求功德者，闻此间过患语已，当不乐独行。世尊，云何菩萨乐於多言复观诸患。菩萨若观时。乐择真义後无悔。佛言弥勒。於中菩萨当观二十种诸患乐多言者，何等为二十。弥勒。乐多话者当无心以多闻故我慢放逸。於语言思惟当染著。当失本念无有自正念。所作事当不正威仪不能身心。所行之处身不周正。失於法忍身心刚强难可回屈。远离於奢摩他毗婆舍那。所作语不知时节。语言秽浊当贪饮食不得圣智。诸天龙等所不敬重。所得辩者常恒轻贱後当常悔不住於正行当轻躁。不能灭断诸疑行。行之时犹如那吒唯随逐声。当顺诸欲功德识随顺流正法以不观如实故。所望之处数数发起动处不动不动处动。应得供养而复不得以心不调伏随他所牵以不穿法界故。随诸烦恼所牵诸根不调伏故。弥勒。乐多言菩萨。有此等二十诸唯信知音声不观正义者，尔时世尊，欲重宣此义。而说偈言：
多闻如醉无敬心，劳乱言语依倚祝忘失正念无正智，乐於多言如是患。於内思惟甚为远，身无寂定心亦然。行动俯仰不屈伸，乐於多言如是患。
正法思惟忘失意，唯有乾鞕无润心。禅定止观皆远离，乐於多言如是患。尊者胜边无敬意，恒常乐於诤竞言：住处不坚颠倒意，乐於多言如是患。
於诸天众不恭敬，诸龙夜叉不念彼。於後无有诸辩才，乐於多言如是患。有诸智者恒呵责，所有应当证身者，彼寿虚然无有利，乐於多言如是患。
彼痴命终时有悔，我被虚诳今何言：彼当记说有众苦，乐於多言如是患。轻躁犹如风吹草，有诸疑心不能决。彼无坚意不能定，乐於多言如是患。
犹如那吒在戏场，说他猛健诸功德。彼时亦复如那吒，乐於多言如是患。彼於耳闻乐染心，彼爱音声离正智。如有思惟不正道，乐於多言如是患。
彼当谄曲最无望，数数还发诤竞事。於诸圣行最为远，乐於多言如是患。动作有为念无势，他问圣德恒轻动。犹如猕猴躁扰心，乐於多言如是患。
彼人痴者被他使，自智无有正定意。被诸烦恼随顺助，乐於多言如是患。彼当乱眼及耳鼻，舌身及意亦复乱。诸根一切皆乱行，乐於多言如是患。
无智虽求多言语，求於诸法意不倦。彼当不受喜乐法，然心不喜於一念。甘蔗茎幹皮不坚，然彼心中味最上。不以压皮令有味，其味不离於甘蔗。
如皮多言既如是，如汁思义亦复然。是故多言乐远离，思惟正义莫放逸。义味法味胜於众，解脱之味亦为妙。此是味中最上味，何故智者不独行。
如是多言觉知已，如是最胜义功德。若有智者欲学道，於彼真义应思惟。是故远离无利言，欲求真如胜义者，应须亲近最胜法，当住於此证胜道。
尔时弥勒菩萨白佛言：希有世尊，乃能善说多言过患。世尊，思惟正义有大功德。世若欲求坚义者，菩萨欲著刀铠甲仗。於虚伪语言应不乐习。世尊，菩萨云何乐於睡眠当观患。菩萨观时应舍睡眠。勤发精进不生疲倦。弥勒作如是语已，佛告弥勒菩萨云：弥勒。中菩萨当观二十种睡眠诸患。何等为二十。弥勒。夫有菩萨当乐睡眠者，当有懒堕。身体重。肤皮不净。皮肉粗涩。诸大秽浊。威德薄少。饮食不消。体生创皰。多有懈怠增长痴知慧羸弱。善欲疲倦。当趣黑闇。人不恭敬。禀质愚痴。多诸烦恼心向诸使。於善法中而生欲。一切白法能令减少。恒行惊怖之中。见精进者而毁辱之。至於大众被他轻贱。弥勒菩萨乐於睡眠。有如是等二十诸患。若菩萨观时当乐发精进。尔时世尊，欲重宣此义。而偈言：
身体沈重无寂定，懒堕懈怠形不端。皮肤秽恶不清净，若乐睡眠随顺行。涕唾风等及黄癊，彼於身体多饶有。诸界撩乱不平等，若乐睡眠随顺行。
彼食饮食不成熟，身体粗大无光泽。彼於音声而嘶破，若乐睡眠随顺行。身体多有诸疮皰，昼夜随顺睡眠者，其於身体多生苦，若乐睡眠随顺行。
多有懈怠离精进，诸乐甚远无财分。恒常睡醉无正意，若乐睡眠随顺行。恒常增长痴罗网，诸见颠倒甚难治。彼无正念意所夺，若乐睡眠随顺行。
彼有智慧甚羸弱，诸法损减无禅定。远离智慧及正住，若乐睡眠随顺行。知彼懈怠不勤学，恒为非人夺威德。住在兰若常恐怖，若乐睡眠随顺行。
恒常蒙愦失正念，彼有读诵不能祝所说正法常忘失，若乐睡眠随顺行。彼常护助烦恼等，恒乱迷惑性轻躁。彼於後时生悔心，若乐睡眠随顺行。
彼有多业灭尽者，追忆求时生恼悔。增是诸使烦恼地，若乐睡眠随顺行。於诸善事无求欲，於诸法中无求心。数数行於非法中，若乐睡眠随顺行。
即是远离菩提道，一切功德悉减少。灭於白净至黑闇，若乐睡眠随顺行。无有无畏严炽心，彼不尝生欢喜念。睡眠所执宽慢行，若乐睡眠随顺行。
彼自知己懈怠处，妒他住於精进力。彼於精进说非善，若乐睡眠随顺行。智者若见如是患，谁当喜乐共睡眠。一向生痴多见网，无欲正法灭功德。
智者谁不乐精进，若能灭苦净诸闇。未来恶道皆悉尽，诸乐根本得甘露。世间所有诸才艺，及出世间诸能处。能发精进不为难，智者何不力精进。
若欲真住胜菩提，彼等当知睡眠患。精进无怠不放逸，我於如是发觉彼。故无放逸与恐怖，发於精进禅定心。舍於诸患离睡眠，守护菩提及种子。
尔时弥勒菩萨白佛言：世尊，如来为诸菩萨应当见。若闻如是多睡眠诸患已，然当不断亦不能生厌离心。世尊，何者菩萨欲当学信心。当欲成阿耨多罗三藐三菩提而生懈担求善法故於如是多功德中。虽复闻已不能发於精进已行。当欲满足菩提分故。如来已善说睡眠诸患。及发精进诸功德。世尊，云何菩萨当观乐造诸业诸患。菩萨若观已当少欲知足佛告弥勒。於中菩萨於乐作业。当观二十种诸患。何等为二十。弥勒。所谓凡菩萨乐作诸当乐欲世间法。即住一切最下业中。所有读诵勤劬者当被他轻贱。所有独行禅定勤劬者，被他戏弄。乃至无际生死流转以来当发造业不休。所有信心诸长者，不能为作福田。常有欲爱诸物心向行於中。以勤劬力常忧家业。违他善法。施以法教而不顺从。多有思念染著味。所得精妙之事即不爱乐。常造作相害恶业。向诸知识新旧恒常忆念饮食。恒常乐知他是非长短之事。恒常乐不合语议。诸梵行者所教不受。常观他过不观於己速被他轻贱。合议语中恒常减少。弥勒。若菩萨乐造诸业者，当有如是等二十诸恶过患。尔时世尊，欲重此义。而说偈言：
恒常住於下贱业，胜上之业彼最远。此教法中无广大，营事业者有斯患。好乐读诵诸比丘，为彼轻贱不欣仰。禅定之人去舍彼，营事业者有斯患。
生死业中常勤劳，解脱处远住诸缚。凡所受食不净食，营事业者有斯患。恒常趣於诸业等，受取诸物无不乐。於诸受物常贪欲，营事业者有斯患。
贪著朋友同行者，杂行共亲更相染。犹如飞鸟被笼罩，营事业者有斯患。於诸家业恒常忧，心意愁慼未曾乐。凡所出言无人受，营事业者有斯患。
有人教德不随顺，顺法教者而不受。彼有戒行不具足，营事业者有斯患。恒常忧愁心不安，於诸俗业勤劳意。智慧寂静彼不欲，营事业者有斯患。
彼恒多有诸业事，杂种诸味为彼缚。在在处处不知足，营事业者有斯患。於他集聚恒欢欣，智者不乐共言语。爱乐猥浊犹如驴，营事业者有斯患。
心常瞋恨无润泽，增长诸业常无荆被彼爱染坚系缠，营事业者有斯患。彼不依倚诸尊者，依倚俗家相佐助。见有住戒者诽谤，营事业者有斯患。
昼夜无有别思念，饮食衣服及卧具。略说功德不欲受，营事业者有斯患。好问世间业功德，勤营语业彼欢欣。勤劳胜德彼不恭，营事业者有斯患。
耽著营作共亲友，用己力势调伏彼。所有恶业彼便作，营事业者有斯患。恒常好观他过失，己所过恶不自知。见彼德者常调弄，营事业者有斯患。
每至被他所轻贱，来者请法为我说。意智不周无方便，营事业者有斯患。如是诸患当观已，诸有菩萨乐是业。应当作彼最胜业，所作诸业皆无失。
舍於千钱取一钱，有智之者应呵责。如是之者被他嫌，若乐作彼贱业者，是故智者有方便，下贱之业弃舍已，智者知已作上业，一切诸佛所赞叹。
尔时弥勒菩萨白佛言：世尊，彼诸菩萨。缺少智慧心意狭劣。正等勤劳舍最胜法而作业。佛言：弥勒我今告汝我今敕汝。彼等菩萨不依佛教出家故。即不能灭。无禅定无有读不求多闻。复次弥勒。诸如来教灭智行作智智。具足勤劳故能辩知。不可以俗业校量而知此非勤劳者，乐闻生死流转者，所谓检挍世间所造作世间财购。於中菩萨不得慕羡。弥假使检挍勤劳菩萨。作七宝塔满此三千大千世界。不能令我欢欣。非供养我非承事我。勒。若有菩萨。乃至一四句偈。受持诵习与波罗蜜相应者，彼当令我欢欣。当供养我当承我。所以者何。弥勒。以多闻故。诸如来菩提不取诸物故。弥勒。若有菩萨勤劳事业者，勤修读诵菩萨之所而为恼乱者，令修事业多致罪障无有福聚。所以者何。三种胜福皆因智以是故勤劳事业菩萨。於勤读诵诸菩萨等不应障碍。弥勒。譬如阎浮提营事业者皆满於中其数无量。於勤诵念一菩萨所应勤给事。譬如阎浮提勤诵念诸菩萨等皆满其中。应当给事禅定者，我如是说彼等菩萨善能给事。彼人已作无量福聚。所以者何。是最为得所谓第一智慧相应。证知无有上故一切世间最上最胜最高。弥勒。以是故欲取当禅定精进者，应习业应当求生般若住处。
尔时弥勒菩萨白佛言：世尊，已为诸菩萨。说乐世间言话诸患。乐多言话乐多睡眠。造多业诸患。世尊，菩萨当云何观乐戏论。如所观已，当趣寂静行。佛言弥勒。其戏论者略说有二十种过应当观察。若广说者则有无边。何等二十。弥勒。多戏论菩萨现见法中多乐行。於忍辱中而复减少。熏习瞋恚。未生善根能令不生。已生善根能令减损。当有诤斗雠。当得短命趣不端正言语吃涩。若他教法於心不祝未说经法而不现前。诸善知识皆悉离。於恶知识当速和合。当入苦道於一切时闻不戏言：所生之处恒堕疑网近於八难。白净中勤求学处多有障碍。弥勒。如是等比说二十种诸患。为多戏论菩萨。尔时世尊欲重宣此而说偈言：
现法得苦心不乐，远於忍辱助瞋恚。彼彼怨家常欢欣，行戏论者有斯患。恶黑魔罗为彼喜，魔家眷属亦复然。所有善处皆弃舍，行戏论者有斯患。
所欲作彼诸善行，彼以放逸故不祝彼以放逸向恶道，行戏论者有斯患。以无信故心难伏，生下贱家常被轻。彼之舌根常蹇吃，行戏论者有斯患。
为其说法而不住，是故彼法不现前。诸善知识皆离彼，行戏论者有斯患。於诸恶业恒和合，於诸乘中极难净。闻於法言意不乐，行戏论者有斯患。
彼於诸善多障碍，於诸行中多怨雠。彼发勤时多有障，行戏论者有斯患。如是诸患智者知，一切戏论应当舍。戏论行者道难得，是故不应住戏论。
走避由旬复由旬，所有戏论及诤竞。我今不能独住此，须臾之间烦恼处。我今出家求利德，莫作诤竞生恶心。无有田地及商估，为何事故起诤斗。
妻与儿子及奴婢，无有家宅诸财等。彼无奴仆自在处，既出家已莫诤竞。既著袈裟衣服已，寂静诸仙所印可。汝等具足是功德，舍於戏论当生忍。
心如毒蛇及罗刹，当生地狱鬼畜生。戏论行者得不难，故於解脱生精进。所有诸苦害缚处，怨雠呵责打缚等。和合聚集相诤论，世间所有皆住此。
若有和合怨难得，和合之者增名闻。和合之者得相爱，何有智者不和合。伺求过者不得便，眷属不曾相破坏。彼诸朋友不离散，远离戏论得顺教。
安乐乘中当得净，得脱业障无有馀。降伏魔罗及军众，被他诽毁当生忍。若有戏论多诸患，无戏论者德难量。我能示现如是等，欲得菩提当生忍。
尔时弥勒菩萨白佛言：希有世尊，乃至如来。说此发觉诸烦恼。世尊，颇有此等诸菩於後闻此如是发觉诸烦恼。当作厌以不。於烦恼行中当能断以不。佛告弥勒菩萨言：弥勒於未来世当少有菩萨乘行富伽罗。若於後五百世时。当断烦恼行。多有刚强心体无敬我慢高。作诸分别不能修习。是故魔波旬作比丘形来。在彼等前作如是破坏。此等修多罗他家章。非是如来所说，所以者何。於此修多罗所说诸功德无有彼我。然彼徒众被破已，如来说诸修多罗中。当作疑惑当起诤竞。不肯受持亦不为他说亦不修习。然彼等痴人不作如是此是诸业果报。我等当不能证如是功德。尔时弥勒菩萨白佛言：世尊，如来叹阿弥多如来种发心。於中各随念发。若念当欲生彼当即得生彼。世尊，何者是十种发心於彼处生。佛弥勒言：彼等发心非少智者，有彼发心是大事者，所有欲生阿弥陀刹中者，当为一切众生慈悲心不生瞋恨。当生阿弥陀如来佛刹。为一切众生生慈悲心故当生彼处。离於杀害受持法。发此心故当生彼处。舍於身命发心。不著一切诸法故当生於彼处。发甚深忍行清净信发此心故当生彼处。不染名闻利养一切智宝。发此心故当生彼处。为一切众生生贵敬。发不忘失故当生彼处。不惊不怖不爱凡言语。发此心故当生彼处。入菩提分种种善根。发此故当生彼处。然不离念佛。发此心故当生彼处。远离诸相故。弥勒。此十种发心。若菩萨发念一具足者，当往生彼阿弥陀佛刹中。若不生者无有是处。尔时长老阿难白佛言：希有尊，乃至如来说此法本为诸菩萨发觉。尔时世尊，赞长老阿难言：善哉善哉！阿难。是故萨於此法本发觉当如是持。佛说此经时。弥勒菩萨及长老阿难。欢喜踊跃。彼六十菩萨乘诸善男子等。皆悉灭彼业障。欢喜奉行作礼而去。

        </div>
      </div>
    </div>
  </div>
</div>
<!--update:2025-08-30 09:25:04-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>