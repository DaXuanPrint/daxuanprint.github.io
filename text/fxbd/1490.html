<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大意经全文,大意经全文在线阅读,大意经全文在线下载,大玄古籍书库">
<meta name="description" content="全一卷。刘宋求那跋陀罗译。收于大正藏第三册。‘大意’为童子之名，系佛陀过去世前身之一。本经内容叙述大意童子欲济助其国之贫，遂入海求宝，闻海底有明珠，欲抒海水而采之。天帝感其精诚，前来助之，海神大恐慌，急忙出珠，大意童子乃得明珠，施与国人。大意即今之释迦佛是也。_大意经_全文在线阅读_大意经_全文在线下载_大玄古籍书库">
<title>大意经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大意经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2790</span> <br/>
          说明： <span class="inputVal" id="bkdec">全一卷。刘宋求那跋陀罗译。收于大正藏第三册。‘大意’为童子之名，系佛陀过去世前身之一。本经内容叙述大意童子欲济助其国之贫，遂入海求宝，闻海底有明珠，欲抒海水而采之。天帝感其精诚，前来助之，海神大恐慌，急忙出珠，大意童子乃得明珠，施与国人。大意即今之释迦佛是也。</span> <br/>
          封面： <span class="inputVal" id="bkimg">Z_1490.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大意经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2790
[book_dec]全一卷。刘宋求那跋陀罗译。收于大正藏第三册。‘大意’为童子之名，系佛陀过去世前身之一。本经内容叙述大意童子欲济助其国之贫，遂入海求宝，闻海底有明珠，欲抒海水而采之。天帝感其精诚，前来助之，海神大恐慌，急忙出珠，大意童子乃得明珠，施与国人。大意即今之释迦佛是也。
[book_img]Z_1490.jpg


[book_title]大意经全文
宋天竺三藏求那跋陀罗译闻如是，一时佛在舍卫国祇树给孤独园。与千二百五十比丘俱。
佛告诸比丘，昔有国名欢乐无忧。王号曰广慈哀。国有居士名摩诃檀。妻名栴陀。生一子姿容端正世间少双。堕地便语。便誓愿言：我当布施天下救济人民。其有孤独贫穷者，我当给护令得安隐。父母因名为大意。见其有异姿不与人同。恐是天龙鬼神。欲行卜问。大意知之便报言：我自是人非天龙鬼神也。但念天下人民穷厄者，欲护视之耳。说此意便止不复语。至年十七乃报父母言：我欲布施勤苦人令得安隐。
父母念言：子初生时已有是愿。便告子言：吾财无数自恣意所施与不相禁制也。大意报言：父母财物虽多犹不足我用。唯当入海采七宝以给施天下人民耳。数言如是。父母即听使行。
大意便作礼辞行入海。道经他国。国中有婆罗门财富无量。见大意光颜端正。甚悦乐之。告言：我相敬重今有小女欲以相上。愿留止此。大意报言：我辞家入海欲采七宝。未敢相许。且须来还。於是遂进采得七宝。即遣人持宝还其本国转复到海际求索异物。忽见一大树高八十由延广亦八十由延。大意便上树遥见一银城宫阙殿舍皆是白银天女侍侧妓乐自然。有一毒蛇绕城三匝见大意便举头视之。大意自念言：人为毒所害者，皆由无善意故耳。便坐思须自思惟定意须臾顷蛇即低头睡卧。大意欲入城。守门者便入白王言外有贤者欲见於王。王身自出迎之欢喜而言：唯愿仁者，留住此一时三月得展供养答言：我欲行采宝不宜久留。王报言：我不视国事唯愿留祝大意便止留。王即供设衣服饮食妓乐床卧之具。乃历九十日竟。大意辞王欲去。王便取珍琦七宝欲以送之。大意言：我不多用是七宝。闻王有一明月珠意欲求之。王言：我不惜是珠但恐道路艰崄难以自随耳。大意言：夫福之将人不畏艰崄。王言：此珠有二十里中宝随之。便以贡於仁者，在意所欲。若後得道。愿为弟子得给供养逾於今日也。大意便受珠欢喜而去。
於是大意转前行见一金城。宫阙殿舍皆是黄金。七宝之树自然音乐。天女侍从转倍於前。亦有毒蛇绕城六匝。见大意便举头视之。复坐定意。蛇复低头而卧。大意欲入城。守门者即入白王。王即出迎与相见请前语言：愿留一时三月展於供养。大意便止留。王即待遇施设饮食衣服天女众妓以娱乐之。乃历六十日辞王欲去。王守请使留。其意不乐止。遂辞王而去。王复取珍琦七宝以送之大意不肯受。告言：我不乐众宝。闻王有一明月珠。愿以相惠。王言：不敢爱之。但恐道远且崄难以自随耳。报言：夫福之所将何有难崄。王即报言：此珠有四十里中珍宝追之。便以贡上仁者，愿後得道为弟子。神足无比得展供养过於今日。便欢喜受珠而去。
於是大意转前行。复见一水精城。宫阙殿舍皆是水精。七宝之树自然音乐。天女侍从转倍於前。亦有一毒蛇绕城九匝。见大意即复举头视之。大意即复坐深自思惟入定。蛇即复低头睡卧。大意欲进时。守门者入白王。王即出迎请前语言：愿留一时三月。大意即留。王复尽意供养施设饮食衣服妓乐以娱乐之。乃历四十日。即复辞王去。王便取珍琦七宝欲以送之。大意不受。报言：我不用是众宝。闻王有一明月珠。愿以相惠。王便报言：此珠有六十里中宝追之。便以上仁者，若後得道。愿为弟子智慧无比。当复供养过於今日。便受珠欢喜而去。
於是大意转前行。复见琉璃城。宫阙殿舍皆是琉璃。七宝之树自然音乐。天女侍从转倍於前。亦见一毒蛇绕城十二匝。见大意便举头视之。大意即复坐深思惟入定。蛇复低头睡卧。大意欲进。时守门者入白王王出迎请前乞留一时三月。大意即留。王身自供养饮食衣服妓乐以娱乐之。乃历二十日辞王欲去。王即取珍琦七宝以送之。大意不受其珍宝言：我闻王有一明月珠。愿以相惠。王报言：此珠有八十里中珍宝追之。便以上於仁者，愿後得道时。我为弟子净意供养过於今日。令长得智慧。大意便受珠。欢喜而去。
大意念言：吾本来求宝今已如志。当从是还。便寻故道欲还本国。经历大海。海中诸神王因共议言：我海中虽多众珍名宝。无有如此辈珠。便敕使海神要夺其珠。神便化作人与大意相见。问言：闻卿得琦异之物。宁可借视之乎。大意舒手示其四珠海神便摇其手使珠堕水中。大意念言：王与我言时。但道此珠难保。我幸已得之。今为此子所夺非趣也。即谓海神言：我自勤苦经涉崄岨得此珠来。汝反夺我今不相还。我当抒尽海水耳。海神知之问言：卿志何高乃尔。海深三百三十六万由延。其广无涯奈何竭之。譬如日终不堕地。大风不可揽束。日尚可使堕地。风尚可搅束。大海水终不可抒令竭也。大意笑答之言：我自念前後受身生死坏。积其骨过於须弥山。其血流五河四海未足以喻。吾尚欲断是生死之根本。但此小海何足不抒。复说言：我忆念昔供养诸佛誓愿言：令我志行勇於道决所向无难。当移须弥山竭大海水。终不退意。便一其心以器抒海水。精诚之感达於第一四天。王来下助大意。抒水三分已抒其二。於是海中诸神王皆大振怖。共议言：今不还其珠者非小故也。水尽泥出子便坏我宫室。海神便出众宝以与大意。大意不龋告言：不用是辈但欲得我珠耳。促还我珠终不相置也。海神知其意感便出珠还之。
大意得珠。过取婆罗门女。还其本国恣意大布施。自是之後境界无复饥寒穷乏者，四方士民皆去其旧土襁负归仁。如是布施历载。恩逮蜎飞蚑行蠕动靡不受润。其後寿终上为帝释。或下为飞行皇帝。积累功德。自致成佛三界特尊。皆由宿行非自然也佛告诸比丘大意者我身是。时居士摩诃檀者，今现悦头檀是。时母栴陀者，今现夫人摩耶是。时欢乐无忧国王者，即摩诃迦叶是。时婆罗门女者俱夷是。时女父者弥勒是。时银城中王者，阿难是也。时金城中王者，目犍兰是。时水精城中王者，舍利弗是也。时琉璃城中王者，比丘须陀是也。时第四天王助大意抒海水者，即优陀是也。时夺其珠者，即调达是也。时四城门守者，即须颰般特苏偈披拘留是。时绕四城毒蛇者，即是共杀酸陀利四臣是也。
阿难整衣服作。礼白佛言：是时大意以何功德。乃致是四宝城处处得供养。及获四明月珠。众宝随之。
佛言：乃昔惟卫佛世。大意尝以四宝为佛起塔。供养三尊持斋七日。是时有五百人同时共起寺。或悬缯然灯者，或烧香散花者，或供养比丘僧者，或诵经讲道者，今皆来会此。阿难及四辈弟子。闻经欢喜前为佛作礼。

        </div>
      </div>
    </div>
  </div>
</div>
<!--update:2025-08-30 09:26:29-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>