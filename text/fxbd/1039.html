<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="唯识三十论颂,唯识三十论颂全文在线阅读,唯识三十论颂全文在线下载,大玄古籍书库">
<meta name="description" content="梵名Trim!s/ika^-vijn~apti-ma^trata^-siddhi。。全一卷。世亲菩萨造，唐代玄奘译。又作唯识三十颂、唯识三十论、三十唯识论、高建法幢论。收于大正藏第三十一册。以三十偈颂诠释唯识教义（前二十四行颂明唯识之相，后一行颂明唯识之性，最后五行颂明唯识之行位）。乃瑜伽十支论之一。世亲临终之际，以三十颂六百言阐述大乘法相之妙趣。其后，护法、安慧等诸论师各为三十颂作注，并加序分、流通二颂。高宗显庆四年（659），玄奘以护法学说为主，合糅诸论师之作，而译成‘成唯识论’十卷。每一偈均先立万法">
<title>唯识三十论颂_世亲_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">唯识三十论颂</span> <br/>
          作者： <span class="inputVal" id="bkauthor">世亲</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2851</span> <br/>
          说明： <span class="inputVal" id="bkdec">梵名Trim!s/ika^-vijn~apti-ma^trata^-siddhi 。全一卷。世亲菩萨造，唐代玄奘译。又作唯识三十颂、唯识三十论、三十唯识论、高建法幢论。收于大正藏第三十一册。以三十偈颂诠释唯识教义（前二十四行颂明唯识之相，后一行颂明唯识之性，最后五行颂明唯识之行位）。乃瑜伽十支论之一。世亲临终之际，以三十颂六百言阐述大乘法相之妙趣。其后，护法、安慧等诸论师各为三十颂作注，并加序分、流通二颂。高宗显庆四年（659），玄奘以护法学说为主，合糅诸论师之作，而译成‘成唯识论’十卷。每一偈均先立万法乃唯识所变现，分能变之识为异熟（第八识）、思量（第七识）、了别境（前六识）等三种，次辨唯识之理，最后揭示唯识三性及修行阶位。注疏有成唯识论十卷、略释一卷（窥基）、唯识三十论约意一卷（明昱）、唯识三十论直解一卷（智旭）、唯识三十颂锦花一卷（真敬）、唯识三十颂略释四卷（圆明）等。又南朝真谛所译之转识论为本书之异译。</span> <br/>
          封面： <span class="inputVal" id="bkimg">Z_1039.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]唯识三十论颂
[book_author]世亲
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2851
[book_dec]梵名Trim!s/ika^-vijn~apti-ma^trata^-siddhi 。全一卷。世亲菩萨造，唐代玄奘译。又作唯识三十颂、唯识三十论、三十唯识论、高建法幢论。收于大正藏第三十一册。以三十偈颂诠释唯识教义（前二十四行颂明唯识之相，后一行颂明唯识之性，最后五行颂明唯识之行位）。乃瑜伽十支论之一。世亲临终之际，以三十颂六百言阐述大乘法相之妙趣。其后，护法、安慧等诸论师各为三十颂作注，并加序分、流通二颂。高宗显庆四年（659），玄奘以护法学说为主，合糅诸论师之作，而译成‘成唯识论’十卷。每一偈均先立万法乃唯识所变现，分能变之识为异熟（第八识）、思量（第七识）、了别境（前六识）等三种，次辨唯识之理，最后揭示唯识三性及修行阶位。注疏有成唯识论十卷、略释一卷（窥基）、唯识三十论约意一卷（明昱）、唯识三十论直解一卷（智旭）、唯识三十颂锦花一卷（真敬）、唯识三十颂略释四卷（圆明）等。又南朝真谛所译之转识论为本书之异译。
[book_img]Z_1039.jpg


[book_title]唯识三十论颂
世亲菩萨造　大唐 三藏法师玄奘 奉诏译
护法等菩萨，约此三十颂造成唯识，今略标所以。谓此三十颂中，初二十四行颂，明唯识相，次一行颂，明唯识性，后五行颂，明唯识行位。就二十四行颂中，初一行半，略辨唯识相，次二十二行半，广辨唯识相。谓外问言：“若唯有识，云何世间及诸圣教说有我法？”举颂詶答，颂曰：
由假说我法，有种种相转，彼依识所变，此能变唯三。
谓异熟思量，及了别境识。
次二十二行半，广辨唯识相者，由前颂文略标三能变。今广明三变相，且初能变其相云何？颂曰：
初阿赖耶识，异熟一切种。
不可知执受，处了常与触，作意受想思，相应唯舍受。
是无覆无记，触等亦如是，恒转如瀑流，阿罗汉位舍。
已说初能变。第二能变，其相云何？颂曰：
次第二能变，是识名末那。依彼转缘彼，思量为性相。
四烦恼常俱，谓我痴我见，并我慢我爱，及余触等俱。
有覆无记摄，随所生所系，阿罗汉灭定，出世道无有。
如是已说第二能变。第三能变，其相云何？颂曰：
次第三能变，差别有六种，了境为性相，善不善俱非，
此心所遍行，别境善烦恼，随烦恼不定，皆三受相应。
初遍行触等，次别境谓欲，胜解念定慧，所缘事不同。
善谓信惭愧，无贪等三根，勤安不放逸，行舍及不害。
烦恼谓贪瞋，痴慢疑恶见。随烦恼谓忿，恨覆恼嫉悭，
诳谄与害憍，无惭及无愧，掉举与惛沈，不信并懈怠，
放逸及失念，散乱不正知。不定谓悔眠，寻伺二各二。
已说六识心所相应。云何应知现起分位？颂曰：
依止根本识，五识随缘现，或俱或不俱，如涛波依水。
意识常现起，除生无想天，及无心二定，睡眠与闷绝。
已广分别，三能变相，为自所变。二分所依，云何应知，依识所变，假说我法，非别实有，由斯一切，唯有识耶？颂曰：
是诸识转变，分别所分别，由此彼皆无，故一切唯识。
若唯有识都无外缘，由何而生种种分别？颂曰：
由一切种识，如是如是变，以展转力故，彼彼分别生。
虽有内识而无外缘，由何有情生死相续？颂曰：
由诸业习气，二取习气俱，前异熟既尽，复生余异熟。
若唯有识，何故世尊，处处经中，说有三性？应知三性，亦不离识，所以者何？颂曰：
由彼彼遍计，遍计种种物，此遍计所执，自性无所有。
依他起自性，分别缘所生，圆成实于彼，常远离前性。
故此与依他，非异非不异，如无常等性，非不见此彼。
若有三性，如何世尊，说一切法皆无自性？颂曰：
即依此三性，立彼三无性，故佛密意说，一切法无性。
初即相无性，次无自然性，后由远离前，所执我法性。
此诸法胜义，亦即是真如，常如其性故，即唯识实性。
后五行颂，明唯识行位者。论曰：如是所成唯识性相，谁依几位如何悟入？谓具大乘二种种性，一本性种性，谓无始来，依附本识法尔，所得无漏法因；二谓习所成种性，谓闻法界等流法已，闻所成等熏习所成。具此二性方能悟入。何谓五位？一资粮位。谓修大乘顺解脱分，依识性相，能深信解。其相云何？颂曰：
乃至未起识，求住唯识性，于二取随眠，犹未能伏灭。
二加行位。谓修大乘顺决择分，在加行位，能渐伏除，所取能取。其相云何？
现前立少物，谓是唯识性，以有所得故，非实住唯识。
三通达位。谓诸菩萨所住见道，在通达位如实通达。其相云何？
若时于所缘，智都无所得，尔时住唯识，离二取相故。
四修习位。谓诸菩萨所住修道，修习位中，如实见理数数修习。其相云何？
无得不思议，是出世间智，舍二粗重故，便证得转依。
五究竟位。谓住无上正等菩提，出障圆明，能尽未来，化有情类。其相云何？
此即无漏界，不思议善常，安乐解脱身，大牟尼名法。
由假说我法 有种种相转 彼依识所变 此能变唯三
谓异熟思量 及了别境识 初阿赖耶识 异熟一切种
不可知执受 处了常与触 作意受想思 相应唯舍受
是无覆无记 触等亦如是 恒转如瀑流 阿罗汉位舍
次第二能变 是识名末那 依彼转缘彼 思量为性相
四烦恼常俱 谓我痴我见 并我慢我爱 及余触等俱
有覆无记摄 随所生所系 阿罗汉灭定 出世道无有
次第三能变 差别有六种 了境为性相 善不善俱非
此心所遍行 别境善烦恼 随烦恼不定 皆三受相应
初遍行触等 次别境谓欲 胜解念定慧 所缘事不同
善谓信惭愧 无贪等三根 勤安不放逸 行舍及不害
烦恼为贪嗔 痴慢疑恶见 随烦恼为忿 恨覆恼嫉懂
诳谄与害娇 无惭及无愧 掉举与昏沈 不信并懈怠
放逸及失念 散乱不正如 不定谓悔眠 寻伺二各二
依止根本识 五识随缘现 或俱或不俱 如涛波依水
意识常现起 除生无想天 及无心二定 睡眠与闷绝
是诸识转变 分别所分别 由此彼皆无 故一切唯识
由一切种识 如是如是变 以辗转力故 彼彼分别生
由诸业习气 二取习气俱 前异熟既尽 复生余异熟
由彼彼遍计 遍计种种物 此遍计所执 自性无所有
依他起自性 分别缘所生 圆成实於彼 常远离前性
故此与依他 非异非不异 如无常等性 非不见此彼
即依此三性 立彼三无性 故佛密意说 一切法无性
初即相无性 次无自然性 後由远离前 所执我法性
此诸法胜义 亦即是真如 常如其性故 即唯识实性
乃至未起识 求住唯识性 於二取随眠 犹未能伏灭
现前立少物 谓是唯识性 以有所得故 非实住唯识
若时於所缘 智都无所得 尔时住唯识 离二取相故
无得不思议 是出世间智 舍二粗重故 便证得转依
此即无漏界 不思议现常 安乐解脱身 大牟尼名法

        </div>
      </div>
    </div>
  </div>
</div>
<!--update:2025-08-30 09:25:13-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>