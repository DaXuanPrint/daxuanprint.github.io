<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="金刚般若波罗蜜经（御注并序）,御注金刚经全文在线阅读,御注金刚经全文在线下载,大玄古籍书库">
<meta name="description" content="唐玄宗喜欢佛教,经常参与一些佛教活动。据。《册府元龟》记载,在开元二十三年,玄宗亲自注。《金刚经》,这就是。《御注金刚经》的来历。唐玄宗注的。《孝经》、《道德经》、《金刚经》在当时很流行,到了宋代,《孝经》和。《道德经》仍有传世,而。《金刚经》已经很难见到了。敦煌本。《御注金刚经》_御注金刚经_全文在线阅读_御注金刚经_全文在线下载_大玄古籍书库">
<title>御注金刚经_李隆基_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">御注金刚经</span> <br/>
          作者： <span class="inputVal" id="bkauthor">李隆基</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]16633</span> <br/>
          说明： <span class="inputVal" id="bkdec">唐玄宗喜欢佛教,经常参与一些佛教活动。据 《册府元龟》记载,在开元二十三年,玄宗亲自注 《金刚经》,这就是 《御注金刚经》的来历。唐玄宗注的 《孝经》、《道德经》、《金刚经》在当时很流行,到了宋代,《孝经》和 《道德经》仍有传世,而 《金刚经》已经很难见到了。敦煌本 《御注金刚经》</span> <br/>
          封面： <span class="inputVal" id="bkimg">Z_2031.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]御注金刚经
[book_author]李隆基
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]16633
[book_dec]唐玄宗喜欢佛教,经常参与一些佛教活动。据 《册府元龟》记载,在开元二十三年,玄宗亲自注 《金刚经》,这就是 《御注金刚经》的来历。唐玄宗注的 《孝经》、《道德经》、《金刚经》在当时很流行,到了宋代,《孝经》和 《道德经》仍有传世,而 《金刚经》已经很难见到了。敦煌本 《御注金刚经》
[book_img]Z_2031.jpg


[book_title]金刚般若波罗蜜经（御注并序）
述作者，眀圣之能事也。
朕诚??薄，岂冝空为好古？窃比▆▆▆▆▆▆▆▆▆▆，徒自为矜饰，盖欲弘奖风教尒。昔岁述孝经，以为百行之首，故深覃要旨，兾阐微言，不唯先王至德，实谓君子务本。近又賛道德[仁-二+大]，知圣祖垂教，着经▆▆▆▆▆▆▆▆▆▆禀训，况道象使人精神专一，动合无为，凡有以理天下之二经，故不可阙也。今之此注，则顺乎来请。夫众窍互作，鼓之者风也；柤梨相殊，可口者味也。苟在▆▆▆▆▆▆▆▆▆，将助我者，何间然乎？且圣人设教以尽理，因言以成教，悟教则言可忘，得理而教可遣。同乎大通者，虽分门而一致；攻乎异端者，将易性於多方。谅▆▆▆▆▆▆▆▆▆▆▆，在乎不着人我，不住福德，忘心於三伐，閈境於六尘，以音声求，如梦幻法。故发菩提者，趣於中道；习无漏者，名为入流。将会如如，故湏遣遣。▆然三▆▆▆▆▆▆▆▆▆同证，皆众妙门，可不羙欤？可不羙欤？▆文关事迹，理涉名数，注中粗举而未尽明，及经中梵音应湏翻译者，并详诸义诀云。
金刚般若波罗蜜经
(金刚真宝，能碎坚积。般若正智，能破烦恼。无住无取，证波罗而舍筏。即色即空，契菩提於中道。如是降伏，可以称常。)
如是我闻：一时，佛在舍卫国只树给孤独园。
(如是胜法，我闻此一会之时，在舍卫国只陁施树湏达买园庄严道场，如是说法。)
与大比丘众千二百五十人俱。
(上果乞士，其数若斯，随佛经行，得预今会。)
尒时，世尊食时，着衣持鉢，入舍卫大城乞食。
(斋食之时，将行求食，是以具服入城，持鉢而乞。)
於其城中次苐乞已，还至本处，飰食讫，收衣鉢，洗足已，敷座而坐。
(徒▆而行故洗足，将欲说法故敷座。)
时，长老湏菩提在大众中，即从座起，偏袒右肩，右膝着地，合掌恭敬而白佛言：
(▆…▆解空▆…▆明▆…▆)。
希有，世尊！如来善护念诸菩萨，善付嘱诸菩萨。
(护持念恤，成孰根性。付托嘱授，宣通法音。功力如斯，实为希有。)
世尊，善男子、善女人发阿耨多罗三藐三菩提心，应云何住？云何降伏其心？
(前叹护▆▆▆▆▆之心谘▆▆▆▆▆)
佛言：善哉，善哉！湏菩提！如汝所说，如来善护念诸菩萨，善付嘱诸菩萨。汝今谛听，当为汝说。善男子、善女人发阿耨多罗三藐三菩提心，应如是住，如是降伏其心。
(▆▆▆▆▆哉▆▆▆▆▆光标▆▆▆▆)
唯然，世尊，愿乐欲闻。
(受勅谛听，故云唯然。深好法音，故云愿乐。)
佛告湏菩提：诸菩萨摩诃萨应如是降伏其心：所有一切众生之类，若卵生、若胎生、若湿生、若化生，若有色、若无色，若有想、若无想、若非有想非无想，我皆令入无余涅盘而灭度之。
(卵、胎、湿、化，依四缘生；有色、无色，依有无生；有想、无想，依境界生；若非有想、若非无想，依麁细观生。如是众缘，皆非中道。故我以般若正观，皆令悟入圆寂常乐，则灭尽苦趣，超度爱流。夫以般若智破，烦恼障尽，般若智存，斯有余也。若能遣之又遣，空法亦空，一切皆如，离涅盘相，湛常圆寂，故曰无余。)
如是灭度无量无数无边众生，实无众生得灭度者。
(众生性本，本来寂灭，妄心取相，开此万缘。今但灭妄心，令照性本，尒岂复别有众生受灭度耶？)
何以故？若菩萨有我相、人相、众生相、寿者相，即非菩萨。
(般若正智，无颠倒心。计有我人，即非菩萨。未悟求悟，故云令入。入则无余，谁云灭度。)
复次，湏菩提！菩萨於法应无所住行於布施，所谓不住色布施，不住声、香、味、触、法布施。
(此以法空荅前住义。诸法无相，不应取着。故菩萨於法无所住心，六度捡行，六尘摄境。二法空湏，三施自忘，则不舍之檀於羣有矣。)
湏菩提，菩萨应如是布施，不住於相。
(应如前义，离六尘，忘二相也。)
何以故？若菩萨不住相布施，其福德不可思量。
(菩提之因，无住之施，▆福平等，有如虚空，故叵量▆也。)
湏菩提！於意云何？
(佛言：如是之义，於汝意谓以为云何？)
东方虚空可思量不？不也，世尊！湏菩提。南西北方四维上下虚空可思量不？不也，世尊！
(无住之施，其福甚多，借喻虚空，将以推挍。)
湏菩提，菩萨无住相布施福德，亦复如是不可思量。
(福施无相，是名无住。无住之施，福如虚空。虚空既不可量，则无住之施，亦不可思量也。)
湏菩提，但应如所教住。
(所教，即上不住相等教也。前问应云何住，荅云於法住，即明菩萨住无所住。但依无所住，即是如所教住也。)
湏菩提，於意云何？可以身相见如来不？
(前明所住启发▆▆▆法▆辩证▆▆)
不也，世尊。不可以身相得见如来。何以故？如来所说身相，即非身相。
(身相生灭，是众生见。法身凝寂，本无去来。众生见者，悉皆虚妄。故所说身相，皆为众生。妄见既除，法身非相。)
佛告湏菩提：凡所有相皆是虚妄，若见诸相非相即见如来。
(如来法身，无生灭相。见有生灭，从虚妄生。若能悟法空性，等无生灭。凡见诸相，皆非真实。则圆寂法身，离相而见矣。)
湏菩提白佛言：世尊，颇有众生得闻如是言说章句生实信不？
(凡夫心信，因取相生。般若深宗，极无▆▆。恐闻是理，无处寄心。将释此疑，故▆▆▆。)
佛告湏菩提：莫作是说。
(般若深宗，为最上乘者说，闻说即悟，不应不信，故莫作此问也。)
如来灭後後五百岁，有持戒修福者，於此章句能生信心，以此为实。
(後五百岁像法之中，具戒福者於此能信，况今正法流通而无信耶？)
当知是人不於一佛、二佛、三、四、五佛而种善根，已於无量千万佛所种诸善根。
(能信深法，必藉宿因。故知是能信之人，所种善根非正，非一佛二佛也。)
闻是章句，乃至一念，生净信者，
(不见信相，是名净信。持福能生信心，惠解能无见相。)
湏菩提，如来悉知悉见，是诸众生得如是无量福德。
(▆▆▆般若智，▆…▆具佛法眼故，能悉见知见。是净信众生，得如是无量福德。)
何以故？是诸众生无复我相、人相、众生相、寿者相，无法相亦无非法相。
(无我相者，以达人空。无法相者，以达法空。无非法者，以达空空。一念净信，三空顿解。若计诸相，则不名净信。能信般若，知达法空，故知是众生无复诸相也。)
何以故？是诸众生若心取相，则为着我、人、众生、寿者。
(何以▆此诸众生应不取相者？若心起念取相，即▆▆我人计有我人，非达般若，则不能生净信。)
若取法相，即着我、人、众生、寿者。
(若取诸法计五聚荫，即於此身还生我相。)
何以故？若取非法相，即着我、人、众生、寿者，是故不应取非法。
(不取法相，以空破有，若▆…▆滞空不空，还着有相，故不应▆…▆法。)
以是义故，如来常说：汝等比丘，知我说法如筏喻者，法尚应舍，何况非法！
(以是不取於相，故如来常说。说无所说，岂取相耶？故汝等比丘，知我所说法，本破於有。若知有不有，遂悟於空无取，是名达解。夫筏以投岸，筌以取鱼。得鱼忘筌，到岸舍筏。故大圣说空，以破诸见。诸见既除，空法亦尽。况非空法，其可▆乎？)
湏菩提。於意云何？如来得阿耨多罗三藐三菩提耶？如来有所说法耶？
(前令舍法，遣彼两偏，则佛於菩提，如何独得而为人说法耶？)
湏菩提言：如我解佛所说义，无有定法名阿耨多罗三藐三菩提，亦无有定法如来可说。
(无上正道寂然无体无相空▆…▆经▆…▆悟佛得菩提已悟则无佛▆…▆)
何以故？如来所说法，皆不可取、不可说，非法、非非法。
(如来所说妙法，本为众生离相故不可取，离言故不可说。而妙契圆证，则未尝不取，未尝不说。非法则不有，非非则不无。不有不无，离诸言相，故无定法，名耨多罗。)
所以者何？
(所以佛尝说法，而无定法可说者何？)
一切贤圣，皆以无为法而有差别。
(无为法中，本无差别。三乘贤圣，根识不同。一音演说，浅深随分。未悟则量病授药，故常说法。已悟则药病皆除，无法可说。)
湏菩提！於意云何？若人满三千大千世界七宝以用布施。
(将欲挍量持经之功，故举若人财宝之施，以明章句理实非虚。)
是人所得福德宁为多不？湏菩提言：甚多，世尊！
(七宝珍异，三千皆满，无性之福，施广增多。)
何以故？是福德即非福德性，是故如来说福德多。
(所以施广而福多，由非福德性故。若是福德性，则不应宝多而福多。只由无性之福假外缘，是故如来说福德。)
若复有人，於此经中，受持乃至四句偈等，为他人说，其福胜彼。
(财施之福，非福德性。福虽因施，不趣菩提。持经之功，句偈虽少，能令众生除烦恼障，是真福德，故胜於彼。)
何以故？湏菩提，一切诸佛及诸佛阿耨多罗三藐三菩提法，皆从此经出。
(般若正智，圆照无碍。无上正道，因是发明。诸佛始则自修，终以化物。利济弘远，何莫由斯。)
湏菩提：所谓佛法者，即非佛法。
(法无自性，证则弥同。因教悟空，故称佛法。法由教立，悟不滞空。直论无法可非，岂但即非佛法。)
湏菩提！於意云何？湏陁洹能作是念：我得湏陁洹果。不？
(修习无漏，证无漏果，悟无所得，名湏陁洹。借小乘之无我，明般若之忘相。)
湏菩提言：不也。世尊！
(是人不起得果之念)。
何以故？湏陁洹名为入流而无所入，不入色、声、香、味、触、法，是名湏陁洹。
(习无漏果，则名入道流。不取果相，故无流可入。岂以忘相而无道流可入，复於有我而入声色六尘耶？)
湏菩提！於意云何？斯陁含能作是念：我得斯陁含果。不？
(断欲界思惟，得人我空相，证果之时，有斯念不？)
湏菩提言：不也。世尊！
(是人不起得果之念)。
何以故？斯陁含名一往来，而实无往来，是名斯陁含。
(尽天人趣，获往来生。一斯往来，则明所得果不取果相，故实无往来。若见一往来果，是生我慢，则非斯陁含也。)
湏菩提！於意云何？阿那含能作是念：我得阿那含果。不？
(断欲界思尽，更不复来，证果之时，有斯念不？)
湏菩提言：不也。世尊！
(是人不起得果之念)。
何以故？阿那含名为不来，是而实无来，是故名阿那含。
(达无人我，不复还来，故名不来。人法二空，无取住相，故实无来。即阿那含而具斯义。)
湏菩提，於意云何？阿罗汉能作是念我得阿罗汉道不？
(修习智惠，断除烦恼，证果之时，有是念不？)
湏菩提言：不也。世尊！
(是人不起得果之念)。
何以故？实无有法名阿罗汉。
(以断烦恼名阿罗汉，烦恼性空，断无所断，悟无所断，岂复别有阿罗汉耶？)
世尊，若阿罗汉作是念我得阿罗汉道，即为着我、人、众生、寿者。
(若取果相，即计有我，於我不忘诸相，咸着相受报，众恼皆生，取相受生，岂名罗汉。)
世尊，佛说我得无诤三昧，人中[宋-木+取]为苐一，是苐一离欲阿罗汉。
(善吉乐阿兰行，得三昧定，深入观▆，不相违诤。凡诸人中，最为超胜，故云第一。三界烦恼，逐境受累，是名为欲。如是悉离，故亦云第一。)
我不作是念：我是离欲阿罗汉。
(我於尔时曾不起念云：有欲可离，有果可得。)
世尊，我若作是念：我得阿罗汉道。世尊则不说湏菩提是乐阿兰那行者。
(我若起念，计有得果获离欲道，即成着我违无诤行，则世尊不应说我是乐阿兰那。)
以湏菩提实无所行而名湏菩提，是乐阿兰那行。
(於行无行，是了空相。)
佛告湏菩提：於意云何？如来昔在然灯佛所，於法有所得不？
(将明菩萨亦悟於空，故却问我：昔为菩萨，於然灯佛所授记菩提，当尓之时，见有菩提法可得不？)
世尊，如来昔在然灯佛所，於法实无所得。
(悟法性空，得无生忍，勤行般若胜果，则曰菩提。深入正观，诸佛由之授记。)
湏菩提。於意云何？菩萨庄严佛土不？
(菩萨修持净土行业，见有净土可庄严不？)
不也，世尊。何以故？庄严佛土者，即非庄严，是名庄严。
(万行不常，毕竟空寂，示有修习，假名庄严。国土本空，无庄严相，能了无相，即以是庄严故，是名庄严。)
是故，湏菩提，菩萨摩诃萨应如是生清净心，不应住色生心，不应住声、香、味、触、法生心。
(是以修习者故，不取庄严之相应。如是生毕竟空寂心，是心清净故，不住於色及声香等。若於是法而生心者，即非清净心所证之果，非毕竟果故，不应如是。)
应无所住，而生其心。
(知色相空，心无所住，故於无所住生清净心。虽假生心之名，而无住心之相，无住正观，惠照湛然，是则以不住法住般若中。)
湏菩提，譬如有人身如湏弥山王。於意云何？是身为大不？
(身相空假，如湏弥山，虽有大名，皆非实体，不应起心取相，以为大身。破前取色之心，故起大身之问。)
湏菩提言：甚大，世尊！何以故？佛说非身是名大身。
(观乎泰山，木石同坛，和合众材，假名为大。本无自性，何定大耶？所以佛说非身，是名大身。不应生心，以取身相。如色声等，不可取也。)
湏菩提，如恒河中所有沙数，如是沙等恒河。於意云何？是诸恒河沙宁为多不？
(以一恒河沙而数於河，河中之沙亦复如彼，如此之数为多不耶？)
湏菩提言：甚多，世尊！但诸恒河尚多无数，何况其沙？
(以沙数河，河尚无数，况复於沙，实为甚多。)
湏菩提！我今实言告汝，若善男子善女人以七宝满尒所恒河沙数三千大千世界以用布施，得福多不？湏菩提言：甚多，世尊！
(无性之福，施广福多，沙河大千，其数无量，故知所得福至於甚多。)
佛告湏菩提：若善男子、善女人，於此经中乃至受持四句偈等为他人说，而此福德胜前福德。
(财施虽多，无益惠解；章句虽少，必趣菩提。以此挍量，故无等级。)
复次，湏菩提随说是经，乃至四句偈等，当知此处一切世间天、人、阿修罗，皆应供养如佛塔庙。
(更标胜义，以劝修行。佛灭度後，有塔庙遗像。若复有人，随说是经，兼持句偈，则天人等辈，皆当供养，如彼塔庙也。)
何况有人尽能受持读诵湏菩提？当知是人成就最上第一希有之法。
(般若正智，能趣菩提。若人受持，必生信解，即知是人能成就无上菩提，故云最上第一希有之法。)
若是经典，所在之处，则为有佛。若尊重弟子，
(此云经典所在之处，则上成就希有之人。胜法在人，则为有佛，少有差降，犹如尊重弟子。)
尒时，湏菩提白佛言：世尊！当何名此经？我等云何奉持？
(前来所眀，皆无定法。法虽无定，教必有宗。欲宣是义，故起斯问。)
佛告湏菩提：是经名为金刚般若波罗蜜，以是名字汝当奉持。
(般若正智，喻如金刚，破烦恼障，了出中道，渡贪爱流，超到彼岸故。以是名字无量胜义，汝当循名责实，依是奉持。)
所以者何？湏菩提，佛说般若波罗蜜，则非般若波罗蜜。
(说般若法，差烦恼病。烦恼是妄，由执见生。妄病既除，真法应舍。若执持般若，不解空义，惟此般若，亦成烦恼。故佛说般若波罗蜜，则无定法名般若也。)
湏菩提，於意云何？如来有所说法不？
(前云则非般若，未明所以则非，故却质此疑，以通前义。)
湏菩提白佛言：世尊！如来无所说。
(於言无滞，终身言而未尝言。於法无取，终身说而未尝说。知我所说，则法尚应舍。昧於斯道，则言者不知。故於此二夜，▆我都无所说。)
湏菩提！於意云何？三千大千世界所有微尘是为多不？湏菩提言：甚多，世尊！
(前明理教无取，此明境界亦空。)
湏菩提，诸微尘，如来说非微尘，是名微尘；如来说世界非世界，是名世界。
(散彼世界以为微尘，於彼尘中本无自性，积彼微尘以成世界，於此世界岂有性耶？本无自性故非微尘，为是假缘是名世界。)
湏菩提，於意云何？可以三十二相见如来不？不也，世尊。
(法本无言，因言立教。身本非相，因相见身。因言立教，既不可执言而求理。因相见身，故不可取相而见佛。)
不可以三十二相得见如来。何以故？如来说三十二相，即是非相，是名三十二相。
(假身立相，以表法王。诸法本空，身相非有。能知诸相非相，色相皆空。即此妙身，是名三十二相。)
湏菩提，若有善男子、善女人，以恒河沙等身命布施；若复有人於此经中，乃至受持四句偈等为他人说，其福甚多。
(多以身命布施，胜报尚有轮回；少能受持是经，累尽自无生灭。挍量其福，持经甚多。)
尔时，湏菩提闻说是经深解义趣，涕泪悲泣而白佛言：希有，世尊！佛说如是甚深经典，我从昔来所得慧眼，未曾得闻如是之经。
(昔得惠眼，於有见空，今闻是经，於空亦遣，是名中道，故未曾闻。善吉解空，久得深趣，将欲起教，以示未来，故涕泪悲泣，叹其希有。)
世尊，若复有人得闻是经，信心清净则生实相，当知是人成就第一希有功德。
(信不着相，是清净心。得清净心，则能照般若真实之相。得兹实相，必趣菩提。菩提果成，即名苐一希有功德。)
世尊，是实相者则是非相，是故如来说名实相。
(以般若智，趣真实相。夫实相者，岂有相哉。则妙色法身，真空无碍。非假有相，离空无相。即此之相，非实相耶也。)
世尊，我今得闻如是经典，信解受持，不足为难。
(亲承受记，久悟空法，今复闻说，信解非难。)
若当来世後五百岁，其有众生得闻是经，信解受持，是人则为第一希有。
(像法之中，去圣逾远，但闻遗教，便解奉持，则知是人了甚深义，无出其右，故云第一。)
何以故？此人无我相、人相、众生相、寿者相。
(何以故？此人得名第一希有者，为不着如是等相故，能信解是经，得为第一。)
所以者何？我相即是非相，人相、众生相、寿者相即是非相。
(於我无相，妄计有我。能了我相非相，即不着人众生寿者矣。)
何以故？离一切诸相则名诸佛。
(何以故？此人无我则为希有者，能离诸相即是菩提，故为希有。)
佛告湏菩提：如是，如是！
(印可其说)
若复有人得闻是经，不惊、不怖、不畏，当知是人甚为希有。
(於无为法而有差别，如是贤圣优劣不同，中小二乘系执因果福德报应，闻是深义必当惊怖，能不怖畏已是希有，况能信解而受持耶？)
何以故？湏菩提，如来说第一波罗蜜，非第一波罗蜜，是名第一波罗蜜。
(诸法莫二，故云第一。到彼岸者，为对此流，此流已尽，彼岸何有？是知诸法但示假名，累尽名去，故非第一。於斯了义，能入深门，故是名第一波罗蜜。)
湏菩提，忍辱波罗蜜，如来说非忍辱波罗蜜。
(忍辱者，明无我也。人辱我忍，以为胜行。本无人我，谁忍辱耶？)
何以故？湏菩提，如我昔为歌利王割截身体，我於尒时无我相、无人相、无众生相、无寿者相。
(无我无人，谁忍谁辱。)
何以故？我於往昔节节支解时，若有我相、人相、众生相、寿者相，应生瞋恨。
(前举割截无我，以明无忍。今举不生瞋恨，复明无我。小乘计执我相，则多起贪嗔。今隳裂支体，不生瞋恨者，则复何外相预其间乎？知无我矣。)
湏菩提又念：过去於五百世作忍辱仙人，於尒所世无我相、无人相、无众生相、无寿者相。
(了无我相，非止此生，当於尒时，已达斯趣。)
是故湏菩提，菩萨应离一切相，发阿褥多罗三藐三菩提心。
(从前已来，明无相降住之义。今明离相无性，乃是菩萨发心。况於菩提，且无定法。发心取相，不亦难乎。)
不应住色生心，不应住声、香、味、触、法生心，
(菩提无定相可取，况六尘乎？是假合相，不应生心住於此也。)
应生无所住心。
(以有所住即着诸相，故劝於无所住而生其心，斯对辩也。夫无所住，岂生心哉？若於无所住而生心，是未免於有所住也。但於一切法无所住，以此为生心尔，非谓别生无所住心也。故下文云。)
若心有住，则为非住。
(此又遣无所住也。言若心於无所住有住，则为非住无所住也。)
是故佛说：菩萨心不应住色，生心布施。
(引前佛说，以证今义。)
湏菩提，菩萨为利益一切众生，应如是布施。
(菩萨住相布施，未名悬解。众生欲求利益，不亦难乎。故菩萨用心，应如是不住相布施也。)
如来说一切诸相，即是非相。
(如来所说福德因果报应等一切诸相，皆因众生妄心起念，尔於法性本空，是故非相。)
又说：一切众生，则非众生。
(若住相布施，则见有施者、受者；今不住相，则无我相、人相。生性空故，即非众生。)
湏菩提，如来是真语者、实语者、如语者、不诳语者、不异语者。
(夫无我人相，及无住布施，此甚深般若中道义门。恐二乘之人，不生信实，故因五语以示真如。善吉当知，不诳不异。)
湏菩提，如来所得法无实无虚。
(有虚有实，约教以示人。无实无虚，两忘而自化。故如来说法，寄实以遣虚。虚法既忘，实法亦尽。▆故於是法无实无虚。)
湏菩提，若菩萨心住於法而行布施，如人入闇则无所见。
(存受施法，计报应果，则不了般若无相之义，是无明慧，故如入暗无所见也。)
若菩萨心不住法而行布施，如人有目，日光明照，见种种色。
(太阳朝昇，有目者见诸色象。般若圆就，无住者了诸法空。为利众生故，行不舍之檀。不住诸相，则未尝生心布施也。)
湏菩提，当来之世，若有善男子、善女人，能於此经受持读诵，则为如来以佛智慧，悉知是人，悉见是人，皆得成就无量无边功德。
(印可劝修，如上深义。)
湏菩提！若有善男子、善女人，初日分以恒河沙等身布施，中日分复以恒河沙等身布施，後日分亦以恒河沙等身布施，如是无量百千万亿劫以身布施。
(分日三时以内财施，如是亿劫计福德多。)
若复有人，闻此经典，信心不逆，其福胜彼。
(闻前不住之施，即顺无相之心。唯此信心，可名达解。则达解之福，胜彼施身。)
何况书写，受持读诵，为人解说，
(信心不逆，其福已多，况能书诵而为人解说，弘益之利，其可量乎？)
湏菩提，以要言之，此经有不可思议、不可称量、无边功德。
(以要▆▆▆▆▆大▆也。无相之福，与真如等，故非思议得其浅深，称量得其轻重，如是功德，岂有边际耶？)
如来为发大乘者说？为发最上乘者说？
(上品利根，了真如相，是名大乘。得无生观，深入秘藏，加最上之号。非如来聊简二乘而不为说，但二乘之人未能解了耳。)
若有人能受持读诵，广为人说，如来悉知是人，悉见是人，皆得成就不可量、不可称、无有边、不可思议功德。
(大乘最上之人，能以般若自利利他者，佛心悉知，佛眼悉见，皆知是人成就无相胜义。是法离一切相，无断常边，故其功德不可称量思议知也。)
如是人等，则为荷担如来阿耨多罗三藐三菩提。
(是人深达般若，广为人说，即是荷负正法，担运胜义，令诸众生成就功德。)
何以故？湏菩提，若乐小法者，着我见、人见、众生见、寿者见，则於此经不能听受、读诵、为他人说。
(小乘着相，於此深义不能信奉也。)
湏菩提，在在处处若有此经，一切世间天、人、阿修罗所应供养，当知此处则为是塔，皆应恭敬作礼围绕，以诸华香而散其处。
(此经示人诸佛无上正遍知道。塔者，诸佛遗像之所在也。了义当趣菩提，闻经即如见佛。故是经所在之处，同於塔厉遗像。故天人修罗，所应供养。作礼围绕，示尊敬之意。花香散洒，表净信之心。非谓求悟於香花，解空於罄折也。)
复次，湏菩提善男子、善女人，受持读诵此经，若为人轻贱，是人先世罪业应堕恶道；以今世人轻贱故，先世罪业则为销灭，当得阿褥多罗三藐三菩提。
(以此敦劝持经之人，尓夫业若先定，应堕恶道，即是钝根，闻必惊怖，安能信奉而读诵此经耶？若後五百岁，闻是章句，能生信心者，此人已於千万佛所，种诸善根，复若为为人轻贱乎？况此经佛为大乘最上乘者说，皆真实不诳，不应苟劝愚人崇信，而发菩提取相之言，将如来别有深意乎？为译经之人，失其旨也。)
湏菩提，我念过去无量阿僧只刧，於然灯佛前，得值八百四千万亿那由他诸佛，悉皆供养承事，无空过者。
(明我今日所证菩提，亦由昔来功德所致也。)
若复有人，於後末世，能受持读诵此经，所得功德，於我所供养诸佛功德，百分不及一，千万亿分乃至筭数譬喻所不能及。
(末世人讹，胜心难发，故於此时能持经者，功德甚多。以我昔供养挍量，百分不及其一，乃至千万亿分功德不如。)
湏菩提！若善男子、善女人，於後末世，有受持读诵此经，所得功德，我若具说者，或有人闻，心则狂乱，狐疑不信。
(报施之福，人皆取相。章句功德，所趣无为。菩提胜因，因是而悟。悟则获证，卒难详说。小乘执滞，谓无是理。是以狂乱狐疑，不能实信。)
湏菩提，当知是经义不可思议，果报亦不可思议。
(深奥秘藏，归趣菩提，以供养百千万佛，犹不如持经功德。故无相胜义非思议，及至於果报，亦复如之。)
尒时，湏菩提白佛言：世尊！若善男子善女人发阿褥多罗三藐三菩提，云何应住？云何降伏其心？
(首章此问，以明发心降住之义。今恐菩萨存我发心，能作如是降住，则障解空不住之道，故於此重破实无菩萨发心。来问虽同，往明则异。)
佛告湏菩提：善男子、善女人发阿褥多罗三藐三菩提者，当生如是心：我应灭度一切众生。
(众因缘生，本非有法。妄心执着，起众生相。今悟性空，则众缘自灭。菩提中道，应发是心。)
灭度一切众生已，而无有一众生实灭度者。
(但灭妄想尔。若计灭此妄，无离妄心，今有妄既灭，无空亦舍，反照於性，不住於常，及吾无身，谁受灭度？)
何以故？若菩萨有我相、人相、众生相、寿者相，即非菩萨。
(离彼四相，是名无我。於我无矣，谁当灭耶？)
所以者何？湏菩提实无有法发阿褥多罗三藐三菩提心者。
(菩提无定法，法空也。实无发心者，生空也。法空无所住，生空无降伏。正观如此，是名菩萨。岂复别有一我，云度众生?。)
湏菩提。於意云何？如来於然灯佛所，有法得阿褥多罗三藐三菩提不？
(若前云无法发菩提心，则不应於然灯佛所受菩提记。欲断此疑故，却问善吉云：於汝意以为云何？如来於昔时有方法得菩提不？)
不也，世尊。如我解佛所说义，佛於然灯佛所，无有法得阿褥多罗三藐三菩提。
(推解於佛以明胜义，以无所得故受菩提记，岂有发心者而得菩提耶？欲明不发得法心，乃真发心耳。)
佛言：如是，如是，湏菩提实无有法如来得阿褥多罗三藐三菩提。
(许善吉之言是，成前问之无得。)
湏菩提，若有法如来得阿耨多罗三藐三菩提，然灯佛则不与我受记：汝於来世当得作佛，号释迦牟尼。
(於菩提中，为有法可得，发如是心，则不证斯果，定光不应受记。)
以实无有法得阿褥多罗三藐三菩提，是故然灯佛与我受记，作是言：汝於来世当得作佛，号释迦牟尼。
(以般若智了诸法如，悟生法空，离断常见，岂别有法得菩提耶。以是无得之故，故然灯佛知我修证，与我受记耳。)
何以故？如来者，即诸法如义。
(如者，法性也。是性清净，无有定相。遂通於感，勿得皆如。既如阴如阳，亦不暾不昧。悟斯如义，来成佛果。了此空相，寂然无体。岂於有法，而得是耶。)
若有人言：如来得阿褥多罗三藐三菩提。
(若有此言，即非如义。)
湏菩提实无有法佛得阿褥多罗三藐三菩提。
(约诸法如义，则如来必不於有得法中得菩提也。)
湏菩提，如来所得阿褥多罗三藐三菩提，於是中无实无虚。
(此又双遣也。前云以有法得者，虚妄也；以无法证者，真实也。此乃寄无以遣有，假实以明虚，虚有之妄既除，实无之法亦无，但约边以趣中道尒，於是中岂有虚实耶？)
是故如来说一切法皆是佛法。
(一切法中，皆有中义。能趣中道，即会於如。故诸法得中，皆佛法也。)
湏菩提！所言一切法者，即非一切法，是故名一切法。
(因缘生法，本无自性，无性非有故，即非一切法也。为因缘故，有假名生，假名非无，是故名一切法也。)
湏菩提，譬如人身长大。
(一切法假因缘生，如人身长大，亦资百骸九窍，以赅而存耳。)
湏菩提言：世尊，如来说人身长大，则为非大身，是名大身。
(人身长大，假合众缘，分分不同，则为非大。而身相具足，是名大身。则知不离假合之身，而有大身。不离因缘生法，而有佛法。烦恼之外，岂复别有涅盘耶。)
湏菩提菩萨亦如是。
(劝菩萨亦当作如是解，行於中道。)
若作是言：我当灭度无量众生。则不名菩萨。
(以计有众生故，则着於相，不取中道，故不得名道心众生。)
何以故？湏菩提实无有法名为菩萨。
(於五聚荫中，实无有一法名为菩萨也。)
是故佛说：一切法无我、无人、无众生、无寿者。
(以结前无有法名菩萨，故不着此四相。无是等相，则不应别有菩萨度众生也。)
湏菩提，若菩萨作是言：我当庄严佛土。是不名菩萨。
(於内无相，不应言我度众生；於外无相，不应庄严佛土。)
何以故？如来说庄严佛土者，即非庄严，是名庄严。
(无相庄严佛土，即非有相庄严之法。能了无相，是名庄严。故菩萨不应计我能庄严佛土也。)
湏菩提，若菩萨通达无我法者，如来说名真是菩萨。
(於人无我，於法无我，忘於四相，不取六尘。能如此者，则不应计有众生可灭度，有净土可庄严。通达若斯，是真道心众生矣。)
湏菩提，於意云何？如来有肉眼不？如是，世尊，如来有肉眼。
(色相同众生，即肉为眼，故云肉眼。)
湏菩提，於意云何？如来有天眼不？如是，世尊，如来有天眼。
(於眼净根，普照一切，故云天眼。)
湏菩提，於意云何？如来有慧眼不？如是，世尊，如来有慧眼。
(依定发慧，了一切相，故云慧眼。)
湏菩提，於意云何？如来有法眼不？如是，世尊，如来有法眼。
(了一切法，於法无滞，故云法眼。)
湏菩提，於意云何？如来有佛眼不？如是，世尊，如来有佛眼。
(总彼众相，成我妙身，圆对无碍，故云佛眼。是五眼者，约事为名。以所观之境，因能观之用，如彼摸象生异，号於我佛身，故为同体。若别为阶级次第，或云修证不同，此则以色见如来，非谓通於无相也。)
湏菩提！於意云何？如恒河中所有沙，佛说是沙不？如是，世尊！如来说是沙。
(如来说法，常以河沙为喻。)
湏菩提！於意云何？如一恒河中所有沙，有如是等恒河，是诸恒河所有沙数佛世界，如是宁为多不？甚多，世尊！
(一河之沙，数等诸河。诸河之沙，有如世界。如此世界，实为甚多。)
佛告湏菩提：尒所国土中所有众生若干种心，如来悉知。
(世界已多，是中众生心心攀缘，数不能举。如是心等，如来悉知。)
何以故？如来说诸心皆为非心，是名为心。
(何以故？如来悉知，谓此诸心，皆由妄起，与物相力，逐境交驰。如是等心，是生知见，妄法非有，毕竟皆空。唯净信心，如所教住，证达本末，是名为心。)
所以者何？湏菩提，过去心不可得，现在心不可得，未来心不可得。
(以三世法求生知心，是心无常，求不可得。前云非心名心，借常心以破妄。此云心不可得，又遣破妄之常。然不将不迎，应而无主，万境咸入，我用不疲，千相取容，其心皆给，不唯般若之蕴乎。)
湏菩提！於意云何？若人满三千大千世界七宝以用布施，是人以是因缘得福多不？如是，世尊！此人以是因缘得福甚多。
(施宝求福，以果酬因，故知福德甚多。)
湏菩提，若福德有实，如来不说得福德多；以福德无故，如来说得福德多。
(宝施求福，非福德性。未绝因地，故说果多。七宝既尽，假名所获，亦非有实。非有实故，故不取相。是以如来应缘而说，云得福多。若行深般若，归趣中道，罪既不至，福亦不来。心如教住，法尚应舍，有何福德於其间哉。)
湏菩提，於意云何？佛可以具足色身见不？不也，世尊。如来不应以具足色身见。
(色为有分，身假缘成。凡是色身，皆非妙相，故不应以此见如来也。)
何以故？如来说具足色身，即非具足色身，是名具足色身。
(具足色身，分分假合故，即非具足色身。离假合身，别无真身故，是名具足色身。当试论之。夫无色之色，见一切色。非身之身，见一切身。若以色色空，纵妙身而有我。以空空色，虽色身而见佛。岂复舍此而别有色身妙身耶？)
湏菩提，於意云何？如来可以具足诸相见不？不也，世尊。如来不应以具足诸相见。何以故？如来说诸相具足，即非具足，是名诸相具足。
(以一色身不应见佛，今就诸相得见不耶？则一一相中同一色相，故不应以此得见如来。)
湏菩提！汝勿谓如来作是念：我当有所说法。莫作是念。
(为众生说如彼筏喻，故如来无说法之念，汝不应作是思惟。)
何以故？若人言如来有所说法，即为谤佛，不能解我所说故。
(法无定法，说岂说耶？若人以我有法可说，是人不解般若空义，与我说法之谤尔。)
湏菩提，说法者，无法可说，是名说法。
(言者在意，得意而忘言。法者辩空，悟空而无法。空本无法，故云无法可说。了是义者，得法甚深，故云是名说法。)
湏菩提白佛言：世尊，佛得阿褥多罗三藐三菩提，为无所得耶？
(前云无法可说，善吉唘问：欲明无法所由，故云若无法可说者，则佛於菩提无所得耶？)
如是，如是，湏菩提，我於阿褥多罗三藐三菩提，乃至无有少法可得，是名阿褥多罗三藐三菩提。
(於菩提中，无有少法。若有少法，不名菩提。为无法可得，而能感，而遂通，故名菩提。)
复次，湏菩提，是法平等，无有高下，是名阿耨多罗三藐三菩提。
(於菩提道，本无异门。泯彼色空，离於常断。一相无二，是无为法。适使万殊，咸其自己。涅盘烦恼，究竟无余。只於是中，名菩提义。)
以无我、无人、无众生、无寿者，修一切善法，则得阿耨多罗三藐三菩提。
(无彼四相，明已悟空。习此中道，云修善法。不滞无有，名得菩提。)
湏菩提，所言善法者，如来说非善法，是名善法。
(称中道者，因边获称。若存中法，不异於边。故圣人说空以破於有，故云善法。有法既尽，亦无空法，故非善法。能遣斯遣，深入菩提，是名善法。)
湏菩提，若三千大千世界中，所有诸湏弥山王，如是等七宝聚，有人持用布施；若有人以此般若波罗蜜经，乃至四句偈等，受持为他人说，於前福德百分不及一，百千万亿分乃至筭数譬喻所不能及。
(如此挍量，前来已说，於所明义，一一不同。前云是法平等，不应经优而宝劣，故重宣此义，将遣是疑。只为般若平等，故胜如山之宝耳。)
湏菩提！於意云何？汝等勿谓如来作是念：我当度众生。湏菩提！莫作是念。
(如来无是念故，汝莫作是思惟。)
何以故？实无有众生如来度者。
(众生正性，本来清净。六根起想，烦恼病生。观生本空，有何可度。)
若有众生如来度者，如来则有我、人、众生、寿者。
(般若中观离诸名相，若见众生可度者，则於法如中不了空义。)
湏菩提，如来说有我者，则非有我，而凡夫之人以为有我。
(前云我於然灯佛所，则是说有我也。然但晓凡顺俗，非系有我，不同凡夫执着我相。)
湏菩提凡夫者，如来说即非凡夫。
(未达中道，是名凡夫。了般若空，则证等觉，故即非凡夫也。)
湏菩提，於意云何？可以三十二相观如来不？
(乘如正觉，既非有我，故不应以三十二相观。)
湏菩提言：如是，如是！以三十二相观如来。
(凡夫之人以相求佛)。
佛言：湏菩提！若以三十二相观如来者，转轮圣王则是如来。
(汝若以相见如来者，转轮圣王亦具是相，则应是如来。轮王既非如来，故知如来不应以三十二相见。)
湏菩提白佛言：世尊！如我觧佛所说义，不应以三十二相观如来。
(善吉深达法性，故不作凡夫解。)
尒时，世尊而说偈言：
(此偈如颂，非四句义。)
若以色见我，以音声求我，是人行邪道，不能见如来。
(无色见色，不可以色见。非声应声，不可以声求。将令深趣涅盘，必依声色之外。故以色声求佛，是人甚好俓，焉得见如来。)
湏菩提！汝若作是念：如来不以具足相故，得阿耨多罗三藐三菩提。湏菩提！莫作是念：如来不以具足相故，得阿褥多罗三藐三菩提。
(前破有相不见如来，恐众生即作无相求佛。故此破云：汝勿谓无相可得菩提，菩提非有无故。以有无求，皆不得也。论曰：大圣说空法，为破诸见故。若复见有空，诸佛所不化。今者舍有而滞无，亦由避溺而投火。)
湏菩提！汝若作是念：发阿褥多罗三藐三菩提者，说诸法断灭。莫作是念。
(汝若作无相而发道心者，是断一切行，灭一切法，不得中道也。故莫作是念。)
何以故？发阿褥多罗三藐三菩提者，於法不说断灭相。
(菩提中道，不有不无。若作有念者，则堕於诸法常，诸法实非常。若作无念者，则堕诸法断，诸法实非断。故於菩提中，不得生有无见，亦不得作常断说。)
湏菩提，若菩萨以满恒河沙等世界七宝布施，若复有人知一切法无我得成於忍，此菩萨胜前菩萨所得功德。
(离彼两边，契於中道，悟无生忍，胜福甚多，财施挍量，非所及也。知无有我，亦无无我，遣之又遣，深入菩提，故知一切法无我也。)
湏菩提，以诸菩萨不受福德故。
(所▆胜前菩萨者，悟无生忍，无受福德处故也。)
湏菩提白佛言：世尊！云何菩萨不受福德？
(发明前义，而作是问。)
湏菩提，菩萨所作福德不应贪着，是故说不受福德。
(贪着福德，求受胜报，未能无我，不趣菩提，如骊龙珠，探必受害。)
湏菩提，若有人言：如来若来、若去、若坐、若卧。是人不觧我所说义。
(法身圆对，有感即通。明镜鉴形，无去来相。若人於佛作此四仪，当知是人不了深义。)
何以故？如来者，无所从来亦无所去，故名如来。
(前云诸法如义者，正所在皆如，若有从来，不名中道，故无所从▆▆▆▆来，亦无所去而无不去，是以随迎不得其先後，名言▆究其去来，故名如来，其义如是。)
湏菩提，若善男子、善女人，以三千大千世界碎为微尘。於意云何？是微尘众宁为多不？甚多，世尊。
(世界之数，以为无量，碎为微尘，故知甚多。)
何以故？若是微尘众实有者，佛则不说是微尘众。
(於尘无自性，亦合於相分，如是假名者，皆非实有法。)
所以者何？佛说微尘众，则非微尘众，是名微尘众。
(前云诸微尘，如来说非微尘，是名微尘。引佛前说，以证今说。是知微尘无自性，无自性故非微尘。众不坏伐法，说微尘故，是名微尘。)
世尊，如来所说三千大千世界，则非世界，是名世界。
(聚尘▆▆，界亦无性，不应▆取世界之相。)
何以故？若世界实有者，则是一合相。
(不识无性以为实有者，则是知一和合之相，和合众尘以成世界，岂有定世界耶？)
如来说一合相，则非一合相，是名一合相。
(与世界同，俱无性故。)
湏菩提一合相者，则是不可说，但凡夫之人贪着其事。
(众缘和合，本无定相，无所可说。凡夫计有此相，故贪着之。)
湏菩提，若人言：佛说我见、人见、众生见、寿者见。湏菩提，於意云何？是人觧我所说义不？世尊，是人不解如来所说义。
(佛说我见等，将破众生妄情着相，尒而是人便以为佛有诚说，是知不觧如来所说义也。)
何以故？世尊说我见、人见、众生见、寿者见，即非我见、人见、众生见、寿者见，是名我见、人见、众生见、寿者见。
(佛说四见，以破妄情，故所说我，▆▆▆人也。而说法破妄，必约俗谛，是故▆▆▆。)
湏菩提发阿褥多罗三藐三菩提心者，於一切法应如是知、如是见、如是信，觧不生法相。
(前来广明中道空义，故此劝云：汝众生若发菩提心者，当依我所说如是知见信觧，不应於正观中道而生法相。)
湏菩提，所言法相者，如来说即非法相，是名法相。
(菩提无定法，岂有一法而定有相？故说法相者，令离於相，於相无相，是名法相。)
湏菩提，若有人以满无量阿僧只世界七宝持用布施，若有善男子、善女人发菩萨心者，持於此经乃至四句偈等，受持读诵为人演说，其福胜彼。
(前来挍量，皆以七宝布施，不如持经功德。今明所以胜彼，谓如下文不取於相，是福德性故也。)
云何为人演说不取於相如如不动？
(诸法性空，假立名字。假名之下，无相可求。故说法之人，不应取相。梦中占梦，岂有相耶？如义无相，故无去来。今说不取相，则如彼如矣。)
何以故？一切有为法，如梦幻泡影，如露亦如电，应作如是观。
(无为中道毕竟清净，说不取相则如彼如。若一切法中作有为觧，如彼梦幻非究竟法，作如是观应不取相。)
佛说是经已，长老湏菩提，及诸比丘、比丘尼、优婆塞、优婆夷，一切世间天、人、阿修罗，闻佛所说，皆大欢喜，信受奉行。
(闻甚▆▆欢喜奉▆)
注金刚般若波罗蜜经
(右经开元二十三乙亥之岁六月三日，都释门威仪僧思有表请。至九月十五日经出，合城具法仪，於通洛门奉迎。其日表贺，便请颁示天下，写本入藏，宣付史官。其月十八日，於敬爱寺设斋庆赞，兼请中使王公宰相百▆▆▆▆▆▆)
(开元廿三年十月▆▆书手臣张若芳用小麻纸三十五张挍书郎坦初挍挍书郎韩液再挍正字李希言三挍装书匠臣陈善装典书臣侯令恽典秘书郎臣卢倬掌朝散大夫守秘书监上柱国平乡县开国男臣宋昇监正议大夫▆▆▆上柱国戴国公臣李道▆▆光禄大夫秘书监同正员上柱国汝阳郡王臣揔淳监)
(天宝元年八月十五日立)

        </div>
      </div>
    </div>
  </div>
</div>
<!--update:2025-08-30 09:28:17-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>