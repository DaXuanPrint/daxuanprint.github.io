<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说毗沙门天王经,毗沙门天王经,毗沙门天王经全文在线阅读,毗沙门天王经全文在线下载,大玄古籍书库">
<meta name="description" content="宋中印土沙门法天译，佛在给孤独园，毗沙门天王于初夜分来说神咒，卫护行人，佛嘱比丘受持。唐北天竺沙门大广智不空译，与《金光明最胜王经》第十二品。多闻天王如意宝珠咒法同。_毗沙门天王经_全文在线阅读_毗沙门天王经_全文在线下载_大玄古籍书库">
<title>毗沙门天王经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">毗沙门天王经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]7311</span> <br/>
          说明： <span class="inputVal" id="bkdec">宋中印土沙门法天译，佛在给孤独园，毗沙门天王于初夜分来说神咒，卫护行人，佛嘱比丘受持。唐北天竺沙门大广智不空译，与《金光明最胜王经》第十二品。多闻天王如意宝珠咒法同。</span> <br/>
          封面： <span class="inputVal" id="bkimg">Z_2702.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]毗沙门天王经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]7311
[book_dec]宋中印土沙门法天译，佛在给孤独园，毗沙门天王于初夜分来说神咒，卫护行人，佛嘱比丘受持。唐北天竺沙门大广智不空译，与《金光明最胜王经》第十二品。多闻天王如意宝珠咒法同。
[book_img]Z_2702.jpg


[book_title]佛说毗沙门天王经
西天译经三藏朝散大夫试鸿胪卿传教大师臣法天奉　诏译
如是我闻。一时佛在舍卫国祇树给孤独园。尔时毗沙门天王。与百千无数药叉眷属。于初夜分俱来佛所。放大光明照祇陀园一切境界。五体投地礼世尊足。住立一面合掌向佛以偈赞曰。
归命大无畏　　正觉二足尊
诸天以天眼　　观我无所见
过现未来佛　　三世慈悲主
一一正遍知　　我今归命礼
尔时毗沙门天王说此偈已。白佛言世尊。有诸声闻苾刍苾刍尼优婆塞优婆夷。或于旷野林间树下经行坐卧。我此药叉非人之类。有信佛言者有少信之者。复有无数诸恶药叉不信佛言。恼乱有情令不安隐。善哉世尊所有阿吒曩胝经能为明护。若有苾刍苾刍尼优婆塞优婆夷及诸天人。受持读诵礼敬供养广为人说。皆能卫护为作吉祥。尔时会中有诸正信药叉之众。合掌白言。唯愿天王说此经典我等乐闻。时毗沙门天王默然受请。即向佛前头面礼足。承佛威神告药叉言。今此经典若有所得宣布流通。能除众生一切烦恼。是故我今归依顶礼。
东方世界有乾闼婆主名曰持国。具大威德身放光明。譬如日出普照世间。统领眷属乾闼婆众恭敬围绕。歌舞作唱而受快乐。有九十一子同名帝释。有大势力勇猛暴恶。见佛世尊归依顶礼尊重恭敬。观此非人而能礼敬。彼持国天王守护东方。如佛行行如是护世。是故我今稽首归命正遍知明行足无上寂静。
南方世界有鸠盘拏主名尾噜茶迦。具大威德身有光明。如日照世亦如大海深广无边。彼诸凡夫不可测度。统领眷属鸠盘拏众恭敬围绕。歌舞作唱而受快乐。有九十一子同名帝释。有大势力勇猛暴恶。见佛世尊归依顶礼尊重恭敬。观此非人而能礼敬。彼鸠盘拏主守护南方。如佛行行如是护世。是故我今稽首归命正遍知明行足无上寂静。
西方世界有大龙主名尾噜博叉。有大威德光明远照。统领眷属诸大龙众恭敬围绕。歌舞作唱而受快乐。有九十一子同名帝释。有大势力勇猛暴恶。见佛世尊归命顶礼尊重恭敬。观此非人而能礼敬。彼大龙主守护西方。如佛行行如是护世。是故我今稽首归命正遍知明行足无上寂静。
北方世界有药叉名俱吠啰。有大威德身光炽盛如大火焰。统领眷属药叉之众恭敬围绕。歌舞作唱而受快乐。有九十一子同名帝释。有大势力勇猛暴恶。见佛世尊归依顶礼尊重恭敬。观此非人而能礼敬彼药叉主守护北方。如佛行行如是护世。是故我今稽首归命正遍知明行足无上寂静。
复次北方世界。人寿千岁命不中夭。地无耕种人不执作。饮食自然色香具足。资益诸根身体光润。处处皆有花果树木流泉池沼。随意游戏如受天乐。如是东方持国南方尾噜茶迦。西方尾噜博叉北方俱吠啰。各以威德护四大洲。
复次乾闼婆主。有药叉女众有乘象者。有乘马者有乘驼者。有乘水牛者有乘羊者。有乘蛇者有乘飞禽者。有乘童男者有乘童女者。以象前引。于虚空中密诣诸方。种种变化随意自在。亦能守护人不可见。若诸药叉形容丑恶种种差异。亦如飞禽往虚空中。自在游行亦密护人。其名曰阿吒曩吒俱曩吒波里俱娑曩吒曩拏曩拏布里迦等。及药叉女众。皆住北方阿拏迦嚩帝大城。又此大城有一宫殿。于其四边有九十九池。水甚深广名曰地池。泉源通流亦能降雨。复有多种花果树木。所谓供俱婆迦俱啰啰迦么花等。果味甘美众所爱乐。频伽孔雀种种诸鸟常出妙音。彼有天子名曰勇猛。并诸眷属亦住是宫守护国界。时毗沙门天王承佛慈力。次第宣说真言曰。
怛你也(二合)他(引)伊梨弥梨伊隶紧吒母隶呬隶紧致母隶贺那弥护努里努(一合)弥矫里巘驮(引)里虞努呬你乌枳护枳娑嚩(二合引)贺(引)
尔时毗沙门天王说真言已。白佛言世尊。复有诸大乾闼婆众。与我而为兄弟。其名曰欲么睹乐么睹歌么多么罗么睹么度么多花醉恒醉吉祥醉财醉难祢迦青莲华白莲华月半尼罗俱枳罗成冻母噜五髻妙色金么拏尾输俱蜜里(二合)贺娑波(二合)帝王野嚩帝惹誐睹誐帝。如是等乾闼婆众。迷惑恼乱一切众生。若有恼乱有情而不舍离者。闻此真言头破作七分。如阿梨树枝真言曰。
怛你也(二合)他(引)供睹梨供睹罗曀呬娑那(引)曼底计娑那伴尼底计底瑟吒(二合)努瑟吒(二合)满度细娑嚩(二合引)贺(引)
世尊若有声闻苾刍苾刍尼优婆塞优婆夷。于此经中受持读诵礼敬供养广为人说。彼乾闼婆及父母兄弟男女眷属等。皆不能为害。常来亲近侍奉卫护。若有恼害者即失威力。不得乾闼婆三昧。头破作七分如阿梨树枝。亦不得往阿拏迦嚩帝大城中住。
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼闭舍左及父母兄弟男女眷属等皆不能为害。常来亲近侍奉卫护。若有恼害者即失威力。不得闭舍左三昧。头破作七分如阿梨树枝亦不得往阿拏迦嚩帝大城中住。真言曰。
怛你也(二合)他(引)护弥(引)护弥(引)护弥罗(引)嚩帝曳(引)娑嚩(二合引)贺(引)
世尊复有鸠盘拏众。其名曰难多乌波难多　讫里(二合)计输么贺波啰输(二合)　摩斛那啰捺舍贺娑睹(二合)部弥左噜末么　讫里(二合)瑟拏(二合)路呬多　阿婆啰嚩啰拏尾么路祢里伽(二合)啰拏誐里惹曩　惹致路捺舍难尼阿里祖(二合)诺迦么迦么迦曀罗巘拏　讫里(二合)野虞般多怛啰野(二合)剑末罗跋捺里(二合)迦　萨里嚩(二合)囕誐唧怛啰(二合)刍等。如是鸠盘拏众。迷惑恼乱一切有情。若有恼乱者闻此真言。头破作七分如阿梨树枝。真言曰。
怛你也(二合)他(引)悉里尾悉里悉里尾悉里讫里(二合)瑟拏(二合)蹉誐隶迦啰尼卑孕(二合)誐隶娑嚩(二合引)贺(引)
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼鸠盘拏众及父母兄弟男女眷属等。皆不能为害。常来亲近侍奉卫护。若有恼害者即失威力。不能鸠盘拏三昧。头破作七分如阿梨树枝。亦不得往阿拏迦嚩帝大城中住。
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼必隶多及彼父母兄弟男女眷属等。皆不能为害。常来亲近侍奉供养。若有恼害者即失威力。不得必隶多三昧。头破作七分如阿梨树枝。亦不得往阿拏迦嚩帝大城中住。真言曰。
怛你也(二合)他(引)喻弥喻弥隶喻弥罗嚩帝曳娑嚩(二合引)贺(引)
世尊我今复说诸大龙众。其名曰难努波难努难祢嚩嚩稣计里跋捺啰(二合)　惹敢(二合)迦卑孕(二合)誐路那地迦啰拏印捺啰(二合)嚩护莎悉帝(二合)　迦阿输俱弥多输迦尾钵啰(二合)目讫睹惹焰钵帝必里(二合)免多罗唧怛啰(二合)　多罗必里(二合)兔[牟*含]唧怛啰(二合)　钵啰(二合)贺嚩[口*爾]么贺颇尼所(二合)惹喻底啰稣么贺　讫里瑟拏部惹敢(二合)誐么阿惹播罗怛乞叉(二合)嚩摩　讫里(二合)瑟拏(二合)舍野摩秫俱(二合)乃至世间行者。如是龙等恼乱有情。闻此真言头破作七分如阿梨树枝。真言曰。
怛你也(二合)他(引)唧隶尾唧隶唧隶尾唧隶虞里巘驮里摩邓霓赞拏(引)隶娑嚩(二合引)贺(引)
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼诸龙众及彼父母兄弟男女眷属等。皆不能为害。常来亲近侍奉卫护。若有恼害者即失威力。不得龙中三昧。头破作七分如阿梨树枝。亦不得往阿拏迦嚩帝大城中住。
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼羯吒布怛曩及彼父母兄弟男女眷属等。皆不能为害。常来亲近侍奉供养。若有恼害者即失威力。不得羯吒布怛曩三昧。头破作七分如阿梨树枝。亦不能往阿拏迦嚩帝大城中住。真言曰。
怛你也(二合)他(引)阿闭嚩贺你(引)嚩帝曳(引)娑嚩(二合引)贺(引)
世尊我今说彼药叉大将。其名曰印捺啰(二合)稣谟嚩噜拏钵啰(二合)惹钵帝婆罗捺嚩惹　伊舍曩　室左(二合)难曩　迦么　室里瑟姹　俱你建跓　你军吒　摩尼里摩尼里摩尼左啰　钵啰(二合)拏那　乌波半左迦　娑多拟里　呬么嚩多布啰拏佉祢啰俱尾吒虞波罗野叉　阿吒嚩俱曩啰啰祖[口*爾]　那里沙婆唧怛啰(二合)细曩　巘驮里舞(二合)　祢里伽(二合)舍讫帝(二合)摩多隶　半左罗巘拏稣摩曩祢里伽(二合)野叉。并诸眷属帝里(二合)颇隶。左帝里(二合)建吒等。乃至世间行者俱是眷属。若恼乱有情而不舍离者。闻此真言头破作七分如阿梨树枝。真言曰。
怛你也(二合)他(引)呬隶弥隶呬弥隶吉里帝(二合引)母隶呬隶吉里帝(二合)母隶唵冻弥(引)冻弥(引)乌冻么乌冻弥(引)乌企弥企虞(引)努(引)呬(引)部凌(二合)誐里乙里(二合)史散多你娑嚩(二合引)贺(引)
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼诸药叉及彼父母兄弟男女眷属等。皆不能为害。若有恼乱者即失威力。不能得药叉三昧。头破作七分如阿梨树枝。亦不能往阿拏迦嚩帝大城中住。
世尊若有声闻苾刍苾刍尼优婆塞优婆夷。于此经中受持读诵。礼敬供养广为人说。彼诸罗刹及彼父母兄弟男女眷属等。皆不能为害。常来亲近侍奉供养。若有恼乱者即失威力。不能得罗刹三昧。头破作七分如阿梨树枝。亦不能往阿拏迦嚩帝大城中住。真言曰。
怛你也(二合)他呬隶呬隶护噜护噜喻弥喻弥罗嚩帝曳(引)娑嚩(二合引)贺(引)
毗沙门天王说此阿吒曩胝经已。礼世尊足却住一面。
尔时释迦牟尼佛。于夜分中告苾刍众言。如是此经有大威力能为明护。彼毗沙门天王与无数百千药叉眷属。放大光明照祇陀园一切境界。说伽他曰。
归命大无畏     正觉二足尊
诸天以天眼     观我无所见
过去未来佛     三世慈悲主
一一正遍知     我今归命礼
说此偈已而白佛言。有诸声闻苾刍苾刍尼优婆塞优婆夷。于旷野林间树下经行坐卧。有诸药叉非人之类。有信佛言者有少信者。有极恶不信者。恼乱有情令不安隐。说此经典利乐众生。汝诸苾刍谛听谛听。此经真实有大威力能为救护。乃至天人常得密护。汝当受持广宣流布。说是语已天龙药叉人非人等皆大欢喜信受奉行。
佛说毗沙门天王经

[book_title]毗沙门天王经
开府仪同三司特进试鸿胪卿肃国公食邑三千户赠司空谥大鉴正号大广智大兴善寺三藏法师不空奉　诏译
尔时毗沙门天王。在于佛前合掌。白佛言世尊。我为未来诸有情等利益安乐。丰饶财宝护持国界故。说自真言。我此真言。如真多摩尼宝王能满众愿。世尊听许我说。佛言善哉善哉天王。汝能愍念为诸有情。恣汝意说。
尔时毗沙门天王欢喜无量即于佛前说心真言曰。
曩谟啰怛曩(二合)怛啰(二合)夜(引)野(一)曩谟吠室啰(二合)么拏(鼻引)野(二)摩贺(引)啰(引)惹(引)野(三)萨嚩萨怛嚩(二合)曩(引)么(鼻引四)舍(引)跛哩布(引)啰拏(鼻引)野(五)悉地迦啰(引)野(六)苏(上)骞娜娜(引)野(七)怛娑每(二合引)曩莫塞讫哩(三合)怛嚩(二合八)伊(上)[牟*含](引)吠(引)室啰(二合)么拏(鼻引)纥哩(二合)乃野(九)么(引)[革*(卄/(ㄇ@人)/戊)]多以洒(引)弭(十)萨嚩萨怛嚩(二合)苏(上)佉(去引)嚩憾(十一)怛你也(二合)他(去引十二)唵悉地悉地(十三)苏(上)母苏(上)母(十四)左(上)左(上)左(上)左(上十五)左啰左啰(十六)娑啰娑啰(十七)羯啰羯啰(十八)抧里抧里(十九)矩噜矩噜(二十)母噜母噜(二十一)主噜主噜(二十二)娑(去引)驮野遏贪么么(二十三)[寧*頁]底也(二合)末他弩(鼻引)婆(去)嚩娑嚩(二合)贺(二十四)吠室啰(二合)么拏(鼻引)野娑嚩(二合引)贺(二十五)驮曩娜(引)野娑嚩(二合)贺(引二十六)么(鼻)拏(鼻引)啰他(二十七)跛哩布(引)啰迦(引)野娑嚩(二合)贺(引二十八)
尔时毗沙门天王说此真言已。白佛言世尊。我今说受持真言法。先取安悉香白檀香龙脑香多[卄/(阿-可+辛)/木]啰香薰陆香苏合香。和合此香。供养我毗沙门天王。若迎请时结根本印。以二头指向身三招。即诵真言七遍顶上散印。
怛你也(二合)他(去引一)曩谟吠(引)室啰(二合)么(鼻音呼)拏(鼻音引)野(二)曩谟(引)驮曩娜(引)野(三)驮寗(宁定反引)湿嚩(二合)啰(引)野(四)阿(去引)[卄/(阿-可+辛)/木](言羯反)蹉(去引)[卄/(阿-可+辛)/木]蹉(五)阿跛哩弭多驮宁(引)湿嚩(二合)啰(六)钵啰么(鼻)迦(引)噜抳迦(七)萨嚩萨答嚩(二合)呬(馨异反)多(上)唧多(八)么么驮曩么(鼻音)拏(鼻音)钵啰(二合)拽(延结反)蹉(九)娑嚩(二合)琰么(鼻音引)檗嗟娑嚩(二合)贺(引十)
行者念诵常无间断。乃至毗沙门天王子赦你娑。现童子形告持诵者言。汝有何事请召我父。持诵者言。我为供养三宝受与我财宝。童子赦你娑于须臾顷。还至毗沙门天王所。告父王言。持诵者求诸财宝。为供养故利益有情。毗沙门天王告童子赦你娑言。汝日日与金钱一百乃至寿终。其童子赦你娑。日日送金钱一百。与持诵者安于头边。其金钱异种香气。先愿所得之者。除自受用外应行舍施。不应贮积而怀悭吝。常于一切有情起大慈心勿生嗔恚。以殊胜香花饮食灯明。于寂静处如法供养佛法僧宝。兼复思惟而无间断。为毗沙门天王并诸眷属。念恩德故常应诵吉祥赞。令彼天王获诸吉庆。愿毗沙门天王男女眷属内外亲姻辅弼。乃至使者及诸营从。国界有情佛所称赞十种福利悉皆获得。所谓一者净信二者戒。二者闻四者舍。五者受六者慧。七者形貌八者力。九者辩十者色声香味触富贵自在。于佛法中而开法眼。证得圣果获得甘露妙法。亦得三十七品助佛道法。持诵者每日作如是发愿。毗沙门天王即生欢喜告自营从眷属。汝等观彼持诵者于我深生恭敬。
复告子赦你娑言。持诵者希望。欲见我毗沙门药叉王欲闭恶趣门。所思胜愿皆令满足。寿无量百千岁。获得如意宝飞腾虚空。安怛那及得伏藏。若男若女及啰惹皆令敬爱。亦解一切禽兽语言。令得丰财永离贫匮。彼持诵者当于白月八日及十五日。令画人受八戒澡浴著新净衣。取不截白[疊*毛]画像。其彩色中不用皮胶。中心画释迦牟尼佛作说法相。佛右边画吉祥天女形。眼目广长颜貌寂静。首戴天冠璎珞臂钏庄严其身。右手作施愿手左手执开敷莲花。画像得已于清净处。安像供养以涂香花鬘烧香饮食灯明。以供养佛及吉祥天女。受持者不应以下劣心而生恐怖。应以决定心。如法念诵此吉祥天女真言曰。
曩莫室哩(二合)伽(去)曩(引)野曩谟吠(引)室啰(二合)摩拏(上引)野(二)摩贺(引)药乞洒(二合)啰(引)惹(引)地啰(引)惹野(三)曩莫室哩(二合)夜(引)[(嫡-女)/衣](引四)摩贺(引)祢(引)吠(鼻引五)怛你也(二合)他(去引六)唵怛啰怛啰(七)咄噜咄噜(八)苏瑟貙(二合)苏瑟貙(二合下貙敕数反上同九)么抳迦曩迦(十)嚩日嚩(二合)吠(引)女(拏数反引)哩也(二合十一)穆讫多(二合)曩(引)么(引)棱(去)讫[口*呂](二合)多(十二)仆(引十三)萨嚩萨怛嚩(二合十四)呬多迦(引)么(十五)吠(引)室啰(二合)摩拏(十六)室哩(二合)野泥(上)尾(引十七)末腊毗(去十八)曀醯(去引)呬(十九)具啰拏(二合鼻)具啰拏(二合鼻二十)么娑么娑(二十一)捺啰(二合)舍野悉地(二十二)娜娜(引)呬铭(二十三)捺啰(二合)舍曩迦(引)么写(二十四)捺啰(二合)舍南(二十五)钵啰(二合)贺攞(二合)贺攞(二合引)娜野么诺娑缚(二合引)贺(引二十六)
尔时毗沙门天王。见持诵此真言及供养如来。愍念行者。则为现身作童子形或居士形。右手持如意宝左手持金箧。颜貌寂静来至像前。礼佛像已告行者言。汝今于我欲求何愿。为入修罗窟耶。为求伏藏耶。为求伏火水银耶。为求安怛那啰惹敬爱耶。雄黄成就耶安膳那药成就耶。持明成就耶飞腾虚空耶受命一大劫耶。如是等愿悉能成就。持诵者白毗沙门天王言。愿我一切处通达。获得金银无尽名称福德。寿命无量劫飞腾虚空。变化种种瑜伽自在。毗沙门言随汝所愿。尔时毗沙门天王。欲重明其义而说偈言。
假使有日月　　从空堕于地
或大地倾覆　　宁有如是事
不应生少疑　　此法易成就
不假于斋戒　　利益贫匮者
一切人恭敬　　乃至寿命尽
毗沙门加持　　远离诸厄难
药叉将卫护　　常随受持者
若能持是教　　诸愿悉成就
迅疾如射箭　　诸王敬彼人
获得无尽宝　　千俱胝药叉
卫护持诵者　　能满诸胜愿
解脱诸恶趣　　若见毗沙门
俱尾罗财施　　获得大智慧
乃至天眼通　　寿命俱胝岁
若人殷重心　　爱敬此教法
应当求成就　　决定无有疑
今此护身法　　多闻天所说
由此加持故　　真言上悉地
即诵护身明
曩谟啰怛曩(二合)怛啰(二合)野(引上声)野(一)曩谟吠(引)室啰(二合)么(鼻)拏(鼻引)野(二)摩贺(引)啰(引)惹(引)野(三)怛你也(二合)他(去引)唵(四)[口*朗](转舌)誐[口*朗](准上)誐(五)赦(吒简反下同)拏赦拏(六)龋(区宇反下文同)拏(拏数反鼻音数字上声)龋弩(准上音七)摩贺(引)啰(引)惹(八)洒乞洒(二合)洒乞洒(二合)[牟*含](莫感反引鼻九)萨冒(毛保反引)钵捺啰(二合)吠(引)毗药(二合)娑嚩(二合引)贺(引十)
我今说根本印。以二手右押左内相叉。竖二名指头相合。屈二头指如钩。若迎请时向身招。若发遣时向外拨。念诵时结印当心诵七遍即顶上散。然后取念珠专注念诵。次说吉祥天女身印。二手虚心合掌。开二头指二中指二无名指。屈如莲华形。二大指二小指竖合。若念诵时当心结诵真言七遍顶上散。
毗沙门天王咒曰。
那谟裴铄啰皤拏写(一)摩诃曷啰阇写施鞞(二)娑婆呵(三)施皤[跳-兆+犬]跌犁娑婆诃
若咒净油七遍用涂卧所。乞财物等得如所愿。
毗沙门天王经

        </div>
      </div>
    </div>
  </div>
</div>
<!--update:2025-08-30 09:30:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>