<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,维摩诘所说经注疏卷上,维摩诘所说经注疏卷中,维摩诘所说经注疏卷下,维摩诘所说经注疏全集全文在线阅读,维摩诘所说经注疏全集全文在线下载,大玄古籍书库">
<meta name="description" content="姚秦三藏法师鸠摩罗什译，昆明弥陀寺沙门冰谷注疏，月溪法师讲述，这部维摩诘经，就是发挥佛性法身净土绝对妙理，错认无始无明为佛性辨别，错认见闻觉知为佛性辨别。。释迦佛及他世界佛、维摩居士、文殊菩萨、天女及已入地菩萨所说的佛法是从佛性发挥出来，说法身遍满虚空，充塞宇宙，超出时间空间，无穷无尽，绝对的圆融，无碍事理，贯通法身净土妙理。_维摩诘所说经注疏全集_全文在线阅读_维摩诘所说经注疏全集_全文在线下载_大玄古籍书库">
<title>维摩诘所说经注疏全集_月溪_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">维摩诘所说经注疏全集</span> <br/>
          作者： <span class="inputVal" id="bkauthor">月溪</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]83460</span> <br/>
          说明： <span class="inputVal" id="bkdec">姚秦三藏法师鸠摩罗什译，昆明弥陀寺沙门冰谷注疏，月溪法师讲述，这部维摩诘经，就是发挥佛性法身净土绝对妙理，错认无始无明为佛性辨别，错认见闻觉知为佛性辨别。 释迦佛及他世界佛、维摩居士、文殊菩萨、天女及已入地菩萨所说的佛法是从佛性发挥出来，说法身遍满虚空，充塞宇宙，超出时间空间，无穷无尽，绝对的圆融，无碍事理，贯通法身净土妙理。</span> <br/>
          封面： <span class="inputVal" id="bkimg">Z_3291.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]维摩诘所说经注疏全集
[book_author]月溪
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]83460
[book_dec]姚秦三藏法师鸠摩罗什译，昆明弥陀寺沙门冰谷注疏，月溪法师讲述，这部维摩诘经，就是发挥佛性法身净土绝对妙理，错认无始无明为佛性辨别，错认见闻觉知为佛性辨别。 释迦佛及他世界佛、维摩居士、文殊菩萨、天女及已入地菩萨所说的佛法是从佛性发挥出来，说法身遍满虚空，充塞宇宙，超出时间空间，无穷无尽，绝对的圆融，无碍事理，贯通法身净土妙理。
[book_img]Z_3291.jpg


[book_title]序
这部维摩诘经，就是发挥佛性法身净土绝对妙理，错认无始无明为佛性辨别，错认见闻觉知为佛性辨别。
释迦佛及他世界佛、维摩居士、文殊菩萨、天女及已入地菩萨所说的佛法是从佛性发挥出来，说法身遍满虚空，充塞宇宙，超出时间空间，无穷无尽，绝对的圆融，无碍事理，贯通法身净土妙理。
未入地菩萨认无始无明为佛性，经中所说不二法门一切通通认无明为佛性，佛发挥道理不落二边，是为入不二法门。
佛的弟子二乘人是由见闻觉知发挥一切的道理，认见闻觉知为佛性，故经中说：法不可见闻觉知，若行见闻觉知，是则见闻觉知，非求法也。

[book_title]维摩诘所说经注疏卷上
一名不可思议解脱经。
什曰：‘维摩诘，秦言净名，即五百童子之一也。从妙喜国来游此境，所应既周，将还本土，欲显其淳德，以泽群生，显迹悟时，要必有由，故命同志诣佛，而独不行，独不行，则知其有疾也，何以知之？同志五百，共遵大道，至于进德修善，动静必俱，今净国之会，业之大者而不同举，明其有疾，有疾，故有问疾之会，问疾之会，由净国之集，净国之集，由净名方便，然则此经始终所由，良有在也，若自说而观，则圣众齐功，自本而寻，则功由净名，源其所由，故曰维摩诘所说也。’
冰曰：‘维摩诘乃音译，意谓净名，玄奘等重译此经，名无垢称经，即净名之义也。’冰曰：‘此经发挥法身绝对妙理，法身体用，非思惟测度所能及，故曰不可思议，法身绝对平等，得大解脱，故又名不可思议解脱经。’肇曰：‘上以人名经，此以法名经，以法名经，所以标榜旨归，以人名经，所以因人弘道者也。’
此经既是直接表示真如佛性，故与禅宗祖师所发挥者最为吻合，六祖坛经所示道理，与此经共通之处甚多，历代祖师亦多引此经言句以接后学，然法身之理，微妙玄奥，惟证与证，乃能知之，非言诠可及，故此经多以譬喻出之，使智者易以悟入，楞严经云：‘佛告阿难：如来今日实言告汝，诸有智者，要以譬喻而得开悟。’般若经云：‘校量正忆念，自修行般若之福，不如广为人天巧说譬喻，令前人易解般若，其福最胜。’是以此经所发挥之妙理，自明心见性者观之，自能头头契会，非明心见性者观之，或以为怪诞神奇，不可捉摸矣。故胡适之目为神话小说，许地山谓为极具文学价值，无异以管窥天，以蠡测海，安足以知此经哉？
佛国品第一
什曰：‘经始终由于净国，故以佛国冠于篇首也。’
冰曰：‘净国佛国，皆指常寂光净土，即法身净土，此经发挥法身妙理，无一语离于法身，故其国佛国，其土净土，然佛国岂另有国哉？明心见性之后，变秽土为净土，变世间为佛国，即此娑婆世界，而佛国存焉。入于绝对者，觅净秽了不可得，心、佛、众生，三无差别，绝对平等，则无往而非佛国矣。’
如是我闻。
经乃后来结集记出，故云：我闻佛所说如此，示非私见。
一时。
以佛眼观之，时间空间皆属虚妄，不能存在，故不言某年某日，而云一时。
佛在毗耶离。
什曰：‘据佛所在方也，毗言稻，土之所宜也，耶离言广严，其地平广庄严。’
庵罗树园。
什曰：‘庵罗树，其果似桃而非桃也。’
与大比丘众八千人俱。
肇曰：‘比丘，秦言或名净乞食、或名破烦恼、或名净持戒、或名能怖魔。
天竺一名，该此四义，秦无一名以译之，故存义名焉。’
菩萨三万二千。
肇曰：‘菩萨，正音云：菩提萨埵。菩提，佛道名也，萨埵，秦言大心众生，有大心入佛道，名菩提萨埵，无正名译也。’
冰曰：‘菩提为觉，萨埵为有情众生，即觉有情众生之义也，简称菩萨。’菩萨以菩提心为体而自度，以大悲心为用而度人，故与声闻缘觉二乘不同。
众所知识。大智本行皆悉成就。
大智者，明心见性，转八识为四智，万行圆满，故名‘成就’。
诸佛威神之所建立。
明心见性之后，俱八解六通，能转万物为佛性，妙用无穷，皆佛性所建立。
为护法城。受持正法。
什曰：‘法城即实相法也。’冰曰：‘诸佛所光严住持也。’
能师子吼。
宏扬大乘佛法，如师子吼，使百兽慑伏。
名闻十方。众人不请。友而安之。
能随顺众生种性，以引导之，出于自动，故曰‘不请’。
绍隆三宝。能使不绝。
修大乘行，明心见性，故能续佛慧命，使三宝永无断绝。
降伏魔怨。制诸外道。
佛性平等，佛魔不二，恩怨不二，故能降伏一切。
悉已清净。永离盖缠。
自性本源清净，无缠无解。
心常安住。无碍解脱。
明心见性之后，真性如如，常得安住，得大解脱，自在无碍。
念定总持。辩才不断。
行往坐卧，皆在定中，横说竖说，无非佛性。
布施、持戒、忍辱、精进、禅定、智慧及方便力。无不具足。
以六波罗蜜自度，以方便力度人。
逮无所得。不起法忍。
佛性本体，圆满现成，无得无证，无生无灭，不受薰染，无有缘起。
已能随顺。转不退轮。
从体起用，随缘赴感，靡所不周，故能随顺众生根性，而宏如来大法，永不退转。
善解法相。知众生根。
能明四乘法相，洞悉众生根性深浅。
盖诸大众。得无所畏。
达于无上正等正觉，故能盖覆大众。大事已了，故无所畏惧。
功德智慧以修其心。相好严身。色像第一。舍诸世间所有饰好。
菩萨以功德智慧为心身之严饰，不以世间所有为饰也。
名称高远。踰于须弥。
须弥即喜马拉雅山，言其高也。
深信坚固。犹若金刚。
如金刚之不可毁坏。
法宝普照。而雨甘露。
以大乘法破无明生死，普被群生，如雨甘露。
于众言音。微妙第一。
以音声作佛事，发挥真如妙理。
深入缘起。断诸邪见。有无二边。无复余习。
佛性本无缘起，而能以十二因缘之法破二乘外道邪见，离于有、无二边见闻觉知作用。
演法无畏。犹师子吼。
演大乘究竟法门，故无所畏，如师子吼。
其所讲说。乃如雷震。
演说妙法，使众信受悟入，道心萌芽，如春雷动而蛰虫兴起。
无有量。已过量。
佛性绝对，故超越一切，不可度量。
集众法宝。如海导师。
肇曰：‘引导众生，入大乘海，采取法宝，使必获无难，犹海师善导商人，必获夜光也。’
了达诸法深妙之义。
明白真如绝对妙理。
善知众生。往来所趣及心所行。
知众生乃因无明妄想而流于六趣，其心所行，不外见闻觉知作用。
近无等等佛自在慧。十力、无畏、十八不共。
佛性平等自在，无有等级，菩萨为度众生不入涅槃，故曰‘近’。
关闭一切诸恶趣门。而生五道以现其身。
菩萨已明心见性，故诸恶趣已变为佛性，为度众生，故仍现身于五道。
为大医王。善疗众病。应病与药。令得服行。
以法药疗众生病。
无量功德皆成就。无量佛土皆严净。
明心见性之后，一切功德圆满，将秽土变为净土。
其见闻者。无不蒙益。
所见所闻，无非佛性。
诸有所作。亦不唐捐。
起心动念，皆是佛性。
如是一切功德皆悉具足。其名曰：等观菩萨、不等观菩萨、等不等观菩萨、定自在王菩萨、法自在王菩萨、法相菩萨、光相菩萨、光严菩萨、大严菩萨、宝积菩萨、辩积菩萨、宝手菩萨、宝印手菩萨、常举手菩萨、常下手菩萨、常惨菩萨、喜根菩萨、喜王菩萨、辩音菩萨、虚空藏菩萨、执宝矩菩萨、宝勇菩萨、宝见菩萨、帝网菩萨、明网菩萨、无缘观菩萨、慧积菩萨、宝胜菩萨、天王菩萨、坏魔菩萨、电德菩萨、自在王菩萨、功德相严菩萨、师子吼菩萨、雷音菩萨、山相击音菩萨、香象菩萨、白香象菩萨、常精进菩萨、不休息菩萨、妙生菩萨、华严菩萨、观世音菩萨、得大势菩萨、梵网菩萨、宝杖菩萨、无胜菩萨、严土菩萨、金髻菩萨、珠髻菩萨、弥勒菩萨、文殊师利法王子菩萨。如是等三万二千人。复有万梵天王尸弃等。从余四天下。来诣佛所。而为听法。
肇曰：‘尸弃，梵王名，秦言顶髻也。’
复有万二千天帝。亦从余四天下。来在会坐。并余大威力诸天、龙神、夜叉、乾闼婆、阿修罗、迦楼罗、紧那罗、摩侯罗伽等。悉来会坐。
法身说法，洞彻宇宙根源，故天龙八部，咸来预会，以示无所不包。
诸比丘、比丘尼、优婆塞、优婆夷。俱来会坐。彼时。佛与无量百千之众。恭敬围绕而为说法。譬如须弥山王显于大海。安处众宝师子之座。蔽于一切诸来大众。
表示佛性之崇高，无所不盖，无所不包，所谓圆裹三世，无漏无余。
尔时。毗耶离城有长者子。名曰宝积。与五百长者子。俱持七宝盖来诣佛所。头面礼足。各以其盖共供养佛。佛之威神。令诸宝盖合成一盖。遍覆三千大千世界。而此世界广长之相。悉于中现。
佛性体不离用，用不离体，体用一如，是无与等。七宝盖合成一盖，遍覆三千大千世界，表示佛性无所不遍，即一真法界是也，宝积亦表法身大士。
又此三千大千世界。诸须弥山、雪山、目真邻陀山、摩诃目真邻陀山、香山、宝山、金山、黑山、铁围山、大铁围山、大海江河、川流泉源。及日月星辰、天宫龙宫、诸尊神宫。悉现于宝盖中。
一真法界，包罗万有，无欠无余。
又十方诸佛。诸佛说法。亦现于宝盖中。
法身说法也。
尔时。一切大众睹佛神力。叹未曾有。合掌礼佛。瞻仰尊颜。目不暂舍。于是长者子宝积。即于佛前以偈颂曰：‘目净修广如青莲。
肇曰：‘五情百骸，目最为长，瞻颜而作，故先赞目也。天竺有青莲花，其叶修而广，青白分明，有大人目相，故以为喻也。’
心净已度诸禅定。
圆觉净心，超越于诸禅定之上。
久积净业称无量。
起心动念，不离佛性，不可称量。
导众以寂故稽首。
开示众生，使同证此常寂光净土也。
既见大圣以神变。普现十方无量土。
常寂光净土，不可用脑筋度量。
其中诸佛演说法。于是一切悉见闻。
佛性遍于一切，故法身说法，一切悉皆见闻。
法王法力超群生。常以法财施一切。
法王以法为布施，使众生法喜充满。
能善分别诸法相。
明心见性之后，以平等无碍智慧，分别四乘殊相，随顺众生种性而超度之。
于第一义而不动。
虽分别诸相，而佛性如如不动。
已于诸法得自在。是故稽首此法王。
佛性能转万法，自在无碍，故为万法之王，最尊最上，故名绝对。
说法不有亦不无。
佛性绝对，故离于有无二边，有无者，相对也，比较而得，既见性之后，则有无皆是佛法矣。
以因缘故诸法生。
佛性绝对者，故无因无缘，诸法乃相对者，故以因缘而生起，一切因缘，皆由一念无明攀缘而生。
无我无造无受者。
诸法皆从因缘凑合而生，故无有主宰者、创造者，亦无有我，因缘一散，皆归乌有。
善恶之业亦不亡。
一切因缘，皆由一念无明作主，随善恶业识流转轮回，须明心见性后，方能超出此因果轮回之外。
始在佛树力降魔。
为免业识轮回，故修行破无始无明，降伏心魔。
得甘露灭觉道成。
什曰：‘梵本云：寂灭甘露。寂灭甘露，即实相法也。’
冰曰：‘甘露灭者，以般若智慧，破无明窠臼，见佛性，证常寂光净土是也。’
已无心意无受行。
心意受行，皆变为佛性，不受后有。
而悉摧伏诸外道。
释迦是佛性作用，是绝对。外道是见闻觉知作用，是相对。如以石击卵，无不摧毁。
三转法轮于大千。
始于鹿苑转法轮。
其轮本来常清净。
佛性清净，故法轮清净。
天人得道此为证。
以心印心，慧命相续，得道者皆须以妙明真心为印证。
三宝于是现世间。
世间于是始有佛、法、僧三宝。
以斯妙法济群生。一受不退常寂然。
明心见性，一悟永悟，不受后有，既已成佛，不再变为众生。
度老病死大医王。当礼法海德无边。
以绝对之法药，治众生老病死等相对疾病。
毁誉不动如须弥。
佛性绝对平等，故非诽誉所能动，如须弥之屹立。
于善不善等以慈。
以绝对大悲心，使善恶归于平等不二。
心行平等如虚空。
佛心所行，无不平等，有如虚空。
孰闻人宝不敬承。
众生皆有佛性，即是人宝。
今奉世尊此微盖。于中现我三千界。诸天龙神所居宫。乾闼婆等及夜叉。悉见世间诸所有。十力哀现是化变。
一宝盖而能包罗大千万有，则一心亦能包罗大千万有也。十力即佛性绝对之力量，以同体大悲哀愍众生而示现也。
众睹希有皆叹佛。今我稽首三界尊。大圣法王众所归。净心观佛靡不欣。各见世尊在其前。
佛性无所不在。
斯则神力不共法。
此绝对佛性妙用，非二乘所能测也。
佛以一音演说法。众生随类各得解。皆谓世尊同其语。斯则神力不共法。
佛以一乘一音，随顺众生根性而演四乘。
十方佛土中，唯有一乘法，无二亦无三，除佛方便说。
佛以一音演说法。众生各各随所解。普得受行获其利。斯则神力不共法。
肇曰：‘佛以一音说一法，众生各随所好而受解，好施者闻施，好戒者闻戒，各异受异行，获其异利，上一音异适，此一法异受也。’
佛以一音演说法。或有恐畏或欢喜。或生厌离或断疑。斯则神力不共法。
佛说大乘法，破法执空执，上根闻之欢喜而断疑，下根闻之恐畏而厌离，故法华一会，退席者三千，盖非二乘所能领受也。
稽首十力大精进。
肇曰：‘此下一一称德而致敬。’
稽首已得无所畏。
能领受大乘理，深信不疑。
稽首住于不共法。
大乘菩萨十八不共法。
稽首一切大导师。稽首能断众结缚。
破无始无明，了生脱死。
稽首已到于彼岸。
无始无明既破，则达涅槃岸矣。
稽首能度诸世间。
已自度然后能度人。
稽首永离生死道。悉知众生来去相。
知众生往来六趣之原因，及其心之所行。
善于诸法得解脱。
随拈一法，皆是佛性。
不著世间如莲华。
如莲出污泥而不染。
常善入于空寂行。
山河大地，起心动念，皆摄归本源佛性。
达诸法相无挂碍。稽首如空无所依。’
一切法相，皆还元为佛性，为自己原因，故动静无碍，如鸟飞空中，自由自在，此悟后境界也。
尔时。长者子宝积说此偈已。白佛言：‘世尊。是五百长者子。皆已发阿耨多罗三藐三菩提心。愿闻得佛国土清净。
已发大乘心，愿闻明心见性，生常寂光净土法门。
唯愿世尊。说诸菩萨净土之行。’佛言：‘善哉。宝积。乃能为诸菩萨问于如来净土之行。谛听谛听。善思念之。当为汝说。’于是宝积及五百长者子。受教而听。佛言：‘宝积。众生之类。是菩萨佛土。
佛性绝对，本无净秽生佛之别，为众生未悟，故说佛土以引导之，及其既悟，乃知众生与佛不二，秽土与净土不二。
所以者何？菩萨随所化众生而取佛土。随所调伏众生而取佛土。
调伏指二乘人所修法门。
随诸众生应以何国入佛智慧而取佛土。随诸众生应以何国起菩萨根而取佛土。
指发大乘心人。
所以者何？菩萨取于净国。皆为饶益诸众生故。
众生根性不同，菩萨随其根性上下而引导之，使皆入于佛之知见，故言佛土净国者，为饶益众生耳。
譬如有人欲于空地造立宫室。随意无碍。若于虚空。终不能成。菩萨如是为成就众生故。愿取佛国。愿取佛国者。非于空也。
众生成佛，乃以其本源自性为根据，如筑室于地上，佛性真实不虚，众生发愿修行，不舍不懈，终得成就，若外道之落空，则如筑室于空中，终不能成。
宝积当知。直心是菩萨净土。菩萨成佛时。不谄众生来生其国。
即此直心，便是菩萨净土。沩山禅师云：‘夫道人之心，质直无伪，无背无面，无诈妄心，行一切时中，视听寻常，更常委曲，亦不闭眼塞耳，但情不附物即得（出传灯录）。’
佛性绝对，故无谄诈。不谄众生，即明心见性众生也。
深心是菩萨净土。菩萨成佛时。具足功德众生来生其国。
深心即佛性本源也。明心见性，返本还元，自性本来圆满，功德具足。
菩提心是菩萨净土。菩萨成佛时。大乘众生来生其国。
修大乘行，证常寂光净土。
布施是菩萨净土。菩萨成佛时。一切能舍众生来生其国。持戒是菩萨净土。菩萨成佛时。行十善道满愿众生来生其国。忍辱是菩萨净土。菩萨成佛时。三十二相庄严众生来生其国。精进是菩萨净土。菩萨成佛时。勤修一切功德众生来生其国。禅定是菩萨净土。菩萨成佛时。摄心不乱众生来生其国。智慧是菩萨净土。菩萨成佛时。正定众生来生其国。
修大乘六般罗蜜者，可以明心见性，生常寂光净土。
四无量心是菩萨净土。菩萨成佛时。成就慈悲喜舍众生来生其国。
明心见性后，具足四无量心生佛国。
四摄法是菩萨净土。菩萨成佛时。解脱所摄众生来生其国。
肇曰：‘以四等法摄众生，为四摄也。一者惠施，财法二施，随彼所须。二者爱语，以爱心故，和言随彼所适。三者利行，随彼所利，方便利之。四者同事，遇恶同恶而断其恶，遇善同善而进其善，故名同事也。’
明心见性后，四摄法皆变为佛性妙用，不为法缚。
方便是菩萨净土。菩萨成佛时。于一切法方便无碍众生来生其国。
明心见性之后，一切法皆还元为佛性，故无有碍。
三十七道品是菩萨净土。菩萨成佛时。念处正勤神足根力觉道众生来生其国。
明心见性后，三十七助道品皆是佛性妙用。
回向心是菩萨净土。菩萨成佛时。得一切具足功德国土。
明心见性后，功德圆满，不欠不余，一切杂行皆回向于本源佛性。
说除八难是菩萨净土。菩萨成佛时。国土无有三恶八难。
自性清净平等，故无三恶八难。三恶者，地狱、饿鬼、畜生。八难者，无想天、北俱卢洲、佛前佛后、世智辩聪、盲聋喑哑、地狱、饿鬼、畜生。
自守戒行、不讥彼阙是菩萨净土。菩萨成佛时。国土无有犯禁之名。
佛性平等，故无犯禁之名。
十善是菩萨净土。菩萨成佛时。命不中夭。
佛性无寿夭。
大富梵行。
佛性绝对，故其富无可比拟。
所言诚谛。
佛性乃最真实者。
常以软语。眷属不离善和诤讼。言必饶益。不嫉不恚。正见众生来生其国。
佛性中无嫉恚诤讼等事。
如是宝积。菩萨随其直心。则能发行。随其发行。则得深心。随其深心。则意调伏。随意调伏。则如说行。随如说行。则能回向。随其回向。则有方便。随其方便。则成就众生。随成就众生。则佛土净。
众生自直心发愿以至修行成道，而生常寂光净土。乃自度之行。
随佛土净。则说法净。随说法净。则智慧净。随智慧净。则其心净。随其心净。则一切功德净。
明心见性之后，一举一动，无非佛性，佛性清净，故说法等，以至一切功德皆清净也。乃度他之行。
是故宝积。若菩萨欲得净土。当净其心。随其心净。则佛土净。’
必先自度，后乃度他。
尔时。舍利弗承佛威神作是念：‘若菩萨心净。则佛土净者。我世尊本为菩萨时。意岂不净？而是佛土不净若此？’
舍利弗未明心见性，尚未自度，故疑此土不净，乃见闻觉知作用也。
佛知其念。即告之言：‘于意云何？日月岂不净耶？而盲者不见。’对曰：‘不也。世尊。是盲者过。非日月咎。’‘舍利弗。众生罪故。不见如来佛土严净。非如来咎。舍利弗。我此土净而汝不见。’
明心见性者，所见无非净土。未见性者，则有净秽之别，如盲者不见日月明净，非日月咎。舍利弗见土不净，乃灵性中之染缘。
尔时。螺髻梵王语舍利弗：‘勿作是念。谓此佛土以为不净。所以者何？我见释迦牟尼佛土清净。譬如自在天宫。’
螺髻梵王亦未明心见性，所见仍为见闻觉知作用，其所见清净者，乃灵性中之净缘耳，非佛性也。
舍利弗言：‘我见此土。丘陵、坑坎、荆棘、沙砾、土石、诸山。秽恶充满。’螺髻梵王言：‘仁者心有高下。不依佛慧。故见此土为不净耳。
此乃见闻觉知作用耳。
舍利弗。菩萨于一切众生。悉皆平等。深心清净。依佛智慧。则能见此佛土清净。’
若能明心见性，则佛性平等，无有秽净矣。
于是佛以足指按地。
表示佛性也，与拈花示众无别，后世祖师棒喝，以及敲禅床等动作，皆同其旨，若能于此悟入，则看见清净佛性，三千大千世界，皆是庄严佛土，如如不动矣。
即时三千大千世界。若干百千珍宝严饰。譬如宝庄严佛。无量功德宝庄严土。一切大众叹未曾有。而皆自见坐宝莲华。
见本来清净面目也。
佛告舍利弗：‘汝且观是佛土严净。’舍利弗言：‘唯然。世尊。本所不见。本所不闻。今佛国土严净悉现。’佛语舍利弗：‘我佛国土常净若此。为欲度斯下劣人故。示是众恶不净土耳。
众生自性，本自清净，为无始无明蔽障，故不净耳。
譬如诸天共宝器食。随其福德。饭色有异。如是。舍利弗。若人心净。便见此土功德庄严。’
若能明心见性，则无往而非净土。
当佛现此国土严净之时。宝积所将五百长者子皆得无生法忍。八万四千人皆发阿耨多罗三藐三菩提心。佛摄神足。于是世界还复如故。求声闻乘者三万二千诸天及人。知有为法皆悉无常。远尘离垢。得法眼净。八千比丘不受诸法。漏尽意解。
声闻二乘闻之得解悟，非证悟也。
疏曰：‘佛国品乃全经之纲要也，此经发挥佛性妙理，其佛乃法身佛，其大士乃法身大士，其土则常寂光净土，其国则佛国也。长者子宝积，以宝盖供佛，此宝盖即表示真如佛性之本体，亦即一真法界，故能包罗三千大千世界，大海山河，日月星辰，无不悉现盖中。盖喻绝对佛性，横遍十方，竖穷三际，无所不包也。明心见性之后，因绝对佛性能转万物，一切相对者，皆还元为绝对之一味一相，故秽土即是净土，地狱即是天宫，皆佛性妙用也。舍利弗未明心见性，凭其见闻觉知（脑筋）分别，谓国不净，而为螺髻梵王，则谓国土净如自在天宫，两者皆是脑筋作用，一为染缘，一为净缘，是灵性中之两方面，非佛性也。佛性无染无净，惟证兴证乃能知之。故释迦佛以足指按地，直接表示佛性，不假言说分别，而国土严净悉现，与拈花示众无别，此不立文字，直指人心之旨也。’序分竟。
方便品第二
什曰：‘此品序净名德者，非集经者之意，其方便辩才，世尊常所称叹，故集经者，承其所闻以序德耳。’
冰曰：‘净名示疾以诲导众生，乃方便法门之巧妙者也。’正宗分起。
尔时。毗耶离大城中有长者。名维摩诘。已曾供养无量诸佛。深植善本。得无生忍。
已明心见性。
辩才无碍。游戏神通。
明心见性之后，六通具足，一切无碍，庞居士云：‘神通及妙用，运水与搬柴。’禅宗所谓神通，乃指明心见性之后，起心动念，穿衣吃饭，一切酬应，不离佛性，自在无碍，非世俗呼风唤雨之神通。
逮诸总持。获无所畏。
明心见性之后，佛性做主，能转万物，不为物转，一切皆由佛性作主，故名‘总持’。佛性坚固如金刚，故无所畏。
降魔劳怨。入深法门。
佛性平等，故佛魔不二、恩怨不二，入于不二法门。
善于智度。通达方便。大愿成就。
已入不二门，然后能以智慧方便，成就度生大愿。
明了众生心之所趣。又能分别诸根利钝。
明心见性后，能分别众生根性浅深，及其所能达到之四乘境界。
久于佛道。心已纯淑。决定大乘。诸有所作。能善思量。住佛威仪。心大如海。
已入绝对，故念念无不了知。
诸佛咨嗟。弟子、释、梵、世主所敬。欲度人故。以善方便居毗耶离。资财无量。摄诸贫民。奉戒清净。摄诸毁禁。以忍调行。摄诸恚怒。以大精进。摄诸懈怠。一心禅寂。摄诸乱意。以决定慧。摄诸无智。虽为白衣。奉持沙门清净律行。虽处居家。不著三界。
超越于三界轮回之外。
示有妻子。常修梵行。现有眷属。常乐远离。虽服宝饰。而以相好严身。虽复饮食。而以禅悦为味。若至博奕戏处。辄以度人。
随顺众生所好而引导之。
受诸异道。不毁正信。
研究外道道理，不为所移。
虽明世典。常乐佛法。
通达世间法，而不离佛法。
六祖坛经云：‘即须广学多闻，识自本心，达诸佛理。’
一切见敬。为供养中最。执持正法。摄诸长幼。一切治生谐偶。虽获俗利。不以喜悦。
疏山卖布，船主划渡，庞蕴编竹器，皆此类也。
游诸四衢。饶益众生。入治政法。救护一切。
唐之裴休，宋之张商英、杨无为、元之耶律楚材，皆明心见性，身亲政治，不离佛法。
入讲论处。导以大乘。入诸学堂。诱开童蒙。入诸淫舍。示欲之过。
什曰：‘外国有一女人身体金色，有长者子，名达慕多罗，以千两金要入竹林，同载而去，文殊师利于中道，变身为白衣，身著宝衣，衣甚严好，女人见之，贪心内发，文殊言：欲得衣者，当发菩提心，女曰：何等为菩提心？答曰：汝身是也，问曰：云何是？答曰：菩提性空，汝身亦空，以此故是，此女曾于迦叶佛所，宿植善本，修智慧，闻是说，即得无生法忍，得无生法忍已，将示欲之过，还与长者子入竹林，入竹林已，自身现死，膨胀臭烂，长者子见已，甚大怖畏，往诣佛所，佛为说法，亦得法忍，示欲之过，有如是利益也。’
冰曰：‘明心见性之人，无往而非净土，故一切处无碍，而能随缘以度众生。’
入诸酒肆。能立其志。
二祖出入茶坊酒肆，人或笑之，祖曰：‘我自调心，何关汝事？’
若在长者。长者中尊。为说胜法。若在居士。居士中尊。断其贪著。若在刹利。刹利中尊。教以忍辱。若在婆罗门。婆罗门中尊。除其我慢。若在大臣。大臣中尊。教以正法。若在王子。王子中尊。示以忠孝。若在内官。内官中尊。化正宫女。若在庶民。庶民中尊。令兴福力。若在梵天。梵天中尊。诲以胜慧。
外道婆罗门修净行求生梵天，所有轮回，非究竟法，故以佛法诲之，使得胜慧。
若在帝释。帝释中尊。示现无常。
帝释爱念未断，故示以无常，引入正法。
若在护世。护世中尊。护诸众生。
什曰：‘护世，四天王也，诸恶鬼神，残食众生，护世四王护之，不令害也。今言尊者，道力所护，兼及十方。’
长者维摩诘。以如是等无量方便。饶益众生。
肇曰：‘法身圆应，其迹无端，故称无量，上略言之耳。’
其以方便。现身有疾。
以方便度生，故现身有疾，其实佛中无有疾患也。
以其疾故。国王、大臣、长者、居士、婆罗门等。及诸王子。并余官属。无数千人。皆往问疾。其往者。维摩诘因以身疾。广为说法：‘
肉身有疾患，佛与众生皆同，释迦佛晚年有背痛之病，至法身则无有疾患也。明心见性之后，生死尚不能牵拘，况疾病乎？古德病中偈云：‘老僧自有安闲法，八苦交煎总不妨。’
诸仁者。是身无常。
先从此身说起。
无强无力无坚。速朽之法。不可信也。为苦为恼。众病所集。诸仁者。如此身。明智者所不怙。
怙者，接怙也。
是身如聚沫。不可撮摩。是身如泡。不得久立。是身如焰。从渴爱生。是身如芭蕉。中无有坚。是身如幻。从颠倒起。是身如梦。为虚妄见。是身如影。从业缘现。
中阴身从业缘投胎。
是身如响。属诸因缘。是身如浮云。须臾变灭。是身如电。念念不住。是身无主。为如地。是身无我。为如火。是身无寿。为如风。是身无人。为如水。是身不实。四大为家。
此身乃四大五蕴合成，四大离散，则此身不存矣。
是身为空。离我我所。
此身既不实，则我及我所皆无所依怙矣。我者我执也，我所者法执也，修行者必先破此二执，圆觉经中佛开示修奢摩他行时，曾曰：‘我今此身，四大和合，所谓发毛爪齿、皮肉筋骨、髓脑垢色皆归于地，唾涕脓血、津液涎沫、痰泪精气、大小便利皆归于水，暖气归火，动转归风，四大各离，今者妄身当在何处？即知此身毕竟无体，和合为相，实同幻化，四缘假合，妄有六根，六根四大，中外合成，妄有缘气，于中积聚，似有缘相，假名为心。善男子，此虚妄心，若无六尘，则不能有，四大分解，无尘可得，于中缘尘各归散灭，毕竟无有缘心可见。’
是身无知。如草木瓦砾。
知觉亦是内外因缘和合而成，若离因缘，此身实无知觉。
是身无作。风力所转。是身不净。秽恶充满。是身为虚伪。虽假以澡浴衣食。必归磨灭。
人之最善切者，莫如身，有身然后有生老病死等苦，故先破身执，次破众苦。
是身为灾。百一病恼。是身如丘井。为老所逼。
什曰：‘丘井，丘墟枯井也。昔有人有罪于王，其人怖罪逃走，王令醉象逐之，其人怖急，自投枯井，半井得一腐草，以手执之，下有恶龙，吐毒向之，傍有五毒蛇，复欲加害，二鼠啮草，草复将断，大象临其上，复欲取之，其人危苦，极大恐怖，上有一树，树上时有蜜滴，落其口中，以著味故，而忘怖畏。丘井，生死也，醉象，无常也，毒龙，恶道也，五毒蛇，五阴也，腐草，命根也，黑白二鼠，白日黑月也，蜜滴，五欲乐也，得蜜滴而忘怖畏者，喻众生得五欲蜜滴，不畏苦也。’
为老所迫，是譬喻从前有个人得罪于王，犯了死罪，后来坐监牢，有一天管监的人酒醉，这犯罪坐牢的人，将监牢的门开了逃跑，这个王得闻消息，马上派大象追寻那个逃犯，路上遇了一个枯井，逃跑的罪人就跳在这个井中，井的上面有一条藤子垂在井中，象见了逃犯跳在井中，因象的身比井口径大得多，不能下去，就在井口把守，而井底下面有蝎子、蜈蚣、虺、蜂、蜮等东西，这条藤上面有白老鼠和黑老鼠各一只，在井上面咬这条藤，到这时候，逃犯想上出井外，就怕大象，落在井底，又怕五毒，欲拿住藤站立不动，又恐黑白老鼠咬断藤，但井上有株大树，大树有一巢蜜蜂，恰巧蜜蜂采酿蜜糖时，蜜糖一滴一滴滴在其口中，吞下就很香甜，这时候祗感觉得蜜糖甜，而忘却了井上的大象、井底的五毒和老鼠咬藤的一切。这些都是比喻，罪人好比我们众生有生死，大象好比无常来追我们，白老鼠比白天，黑老鼠比晚间，这条藤好比我们的生命，井底下五毒好比我们的五蕴，树上的蜜糖好比五欲，因我们贪五欲，无常、生命、五蕴、昼、夜通通被五欲所蒙蔽，以至忘记一切了。
是有无定。为要当死。是身如毒蛇、如怨贼、如空聚。阴界诸入所共合成。
什曰：‘昔有人得罪于王，王欲密杀，箧盛四毒蛇，使其守护，有五怨贼拔刀守之，善知识语之令走，其人即去，入空聚落，便于中止，知识复言：此处是恶贼所止，若住此者，须臾贼至，丧汝身命，失汝财宝，宜速舍离，可得安隐，其人从教，即便舍去，复见大水，缚筏而渡，渡已安隐，无复众患。王喻魔也，箧喻身也，四蛇，四大也，五怨贼，五阴也，空聚落，六入也，恶贼，六尘也，河，生死也。善知识教令走者，谓佛菩萨教众生离恶魔、弃四大、舍五阴，众生从教，虽舍远三患，而未出诸入聚落，未免怨贼，复教令乘八正筏，渡生死流，度生死流已，坦然无为，无复众患也。’
诸仁者。此可患厌。当乐佛身。所以者何？佛身者。即法身也。
肉身既如此可患可厌，则当如何？曰：‘修行明心见性，证无生忍，与诸佛同一法身，法身常乐我净，究竟圆满。’以上说肉身之可患，以下说法身之从来。
从无量功德智慧生。
修般若三昧，然后能明心见性，得法身。
从戒定慧解脱解脱知见生。
修戒定慧之学，得解脱知见，戒定慧平等，则得法身。
从慈悲喜舍生。
四无量心，皆法身妙用。
从布施、持戒、忍辱柔和、勤行精进、禅定解脱三昧、多闻智慧诸波罗蜜生。
修六波罗蜜，明心见性，然后得法身。
从方便生。
从各种大乘法门生。
从六通生。
明心见性六通具足，皆法身妙用。
得漏尽通六通具足。
一般人修行能解六通，认为得天眼通者，乃眼睛能见室外或异地之物，天耳通者，乃耳朵能闻百千里外之声音，他心通者，乃能知旁人心中思念之事，神足通者，乃能腾空飞行无碍，宿命通者，乃能知前生之事，漏尽通者，一念不起，思想灭尽，入于涅槃，凡此解释，皆外道魔见，非佛见也。维摩诘经得漏尽通，六通具足，漏尽通者，明心见性是也，明心见性之后，一切皆为佛性，无挂碍，不受后有，名为漏尽通，此之时是也。明心见性之后：眼根所见，无非真如佛性，故释迦拈花，而迦叶微笑，天眼通是也，耳根所闻，无非佛性，风声鸟语，皆是真如，香岩闻击竹而悟道，孚上座闻鼓角而明心，百丈被马祖一喝，三日耳聋，天耳通是也，三世诸佛，同一真心，悟道祖师，一唱一酬，一问一答，和盘托出，心心相印，旁人闻之，如聋如哑，惟证与证，其心相通，此他心通是也，佛性遍满虚空，充塞宇宙，明心见性之后，得意生身，自在无碍，神足通是也，又见性之后，高高山顶坐，深深海底行，过去现在未来，同一真心，不二不异，超出时间空间，不受后有，宿命通是也，华严经所谓‘一根既还源，六根尽解脱’，得漏尽通，则此六通皆具足也，一切不离佛性体用矣，古来祖师，得六通者甚多，幸毋以神话怪说诬之。
从三明生。
三明，即诸佛明、菩萨明、无明明，三明皆法身妙用。
从三十七道品生。
三十七道品，皆法身妙用。
从止观生。
修三净观，明心见性而得法身。
三种净观法门，破无始无明，就是奢摩他、三摩钵提、禅那，奢摩他中国音叫做寂静，就是六根齐用破无始幻无明，三摩钵提中国音叫做摄念，就是一根统领五根破无始幻无明，禅那中国音叫做静虑，就是修大乘的六度第五度静虑，六根随便用一根破无始幻无明，破无始幻无明用功，用六根的随便那一根，我们南瞻部洲（即是这个地球）的人，以眼耳意三根为敏利，如用眼根，眼睛就不向外看，而向内看，其余五根也不攀缘外境，清清净净的看，向脑筋里面来看，看来看去，看到山穷水尽的时间，达到黑黑暗暗一无所有的无明境界，这时不可停止，再向前看，看得多，□的一声，无明就会破的，无明一破，豁然贯通，柳暗花明又一村，彻天彻地的看见佛性了，或者六根齐用，清清静静的将一切外缘放下，眼根反观观自性，耳根反听听自性，鼻根反闻闻自性，舌根反尝尝自性，身根反觉觉自性，意根反念念自性，这样用功得多，机缘成熟，□的一声，就会破无明见佛性的，又或者随用一根统摄五根，好比用一主帅，统领兵将来进攻敌人一样，譬如用意根来做主将，其余五根向无明窠臼来进攻，眼耳鼻舌身都到意根上去，放下万缘，清清静静的起一个纯净的思想，来向心里去研究，研来研去，研究得多，功夫纯熟，□的一声，无明就会破的，又或者我们没有时间静坐用功，就无庸收摄六根，眼由他看，耳由他听，意由他想，但是于其中要执持一个念头来照顾佛性，不论何时何地，片刻不忘，好似失去宝珠，必要将他寻获一样，如此观照，机缘一到，□的一声，也可以见佛性。
圆觉经里边说：‘善男子，此三法门，皆是圆觉亲近随顺，十方如来因此成佛，十方菩萨种种方便一切同异，皆依如是三种事业，若得圆证，即成圆觉。善男子，假使有人修于圣道，教化成就百千万亿阿罗汉、辟支佛果，不如有人闻此圆觉无碍法门，一刹那顷，随顺修习。’考查古今禅宗明心见性的人，历史事迹，通通照此三个法门修的。
从十力、四无所畏、十八不共法生。
皆佛性妙用。十力，佛有十种之能力，即知是处非处智、知三世业报智、知诸禅解脱三昧智、知诸根胜劣智、知种种解智、知种种界智、知一切至处道智、知天眼无碍智、知宿命无漏智、知永断习气智之十力也。
四无所畏，又名四无畏，化他之心不却，名无畏。四无所畏有佛与菩萨之二种，佛四无畏者：（一）一切智无所畏，（二）漏尽无所畏，（三）说障道无所畏，（四）说尽苦道无所畏。菩萨四无畏者：（一）总持不忘说法无畏，（二）尽知法药及知众生根欲性心说法无所畏，（三）善能问答说法无畏，（四）能断物疑说法无畏。四无碍智，自在说法之四种智辩也，如法无碍智、义无碍智、辞无碍智、乐说无碍智也。
十八不共法，佛有十八种之功德，不与二乘共同，故云不共法，又二乘菩萨所不具，故又云不具也，一诸佛身无失，二口无失，三念无失，四无异想，五无不定心，六无不知己舍心，七欲无减，八精进无减，九念无减，十慧无减，十一解脱无减，十二解脱知见无减，十三一切身业随智慧行，十四一切口业随智慧行，十五一切意业随智慧行，十六智慧知见过去世无阂无障，十七智慧知见未来世无阂无障，十八智慧知见现在世无阂无障。
从断一切不善法、集一切善法生。
舍小乘，修大乘，明心见性而得法身。
从真实生。
真实者，真如佛性也。即最究竟之本体法身从此而生。
从不放逸生。
法身绝对，故不放逸。
从如是无量清净法生如来身。
明心见性后得法身，法身平等清净，故一切法皆平等清净。
诸仁者。欲得佛身。断一切众生病者。
既得法身，则视肉身如大海一沤，可有可无，一切肉身病患，亦无关重要矣。
当发阿耨多罗三藐三菩提心。’如是。长者维摩诘为诸问疾者。如应说法。令无数千人。皆发阿耨多罗三藐三菩提心。
疏曰：‘方便品先述维摩法身之德，大乘人明心见性之后，得法身妙用，游戏三昧，居浊世如净土，出入酒肆淫舍，无非方便度生，疾病为人生之苦患，故现身有疾，借此以为众生说法，肉身有生老病死，而法身无生老病死，故欲免生老病死诸苦，惟有修大乘法明心见性，方能获究竟之解脱也。’此品仍以法身为旨归。
弟子品第三
维摩是明心见性之法身大士，故佛遣弟子亲近之，使获进益，并显维摩法身功德。
尔时。长者维摩诘自念：‘寝疾于床。世尊大慈。宁不垂愍？’佛知其意。即告舍利弗：‘汝行诣维摩诘问疾。’
什曰：‘声闻法中，诸罗汉无漏智慧，胜菩萨世俗智慧。大乘法中，菩萨二事俱胜，今用声闻法明大小，故先命弟子。舍利弗于弟子中智慧第一，故先命之。知其不堪而命之者，欲令其显维摩诘才辩殊胜，发起众会也。复命余人者，欲令各称其美明兼应辩慧无方也。’
舍利弗白佛言：‘世尊。我不堪任诣彼问疾。所以者何？忆念我昔曾于林中。宴坐树下。时维摩诘来谓我言：“唯。舍利弗。不必是坐为宴坐也。夫宴坐者。不于三界现身意。是为宴坐。
声闻人宴坐修行，断六根，入灭尽定，然六根不能永断，乃暂时停止作用耳。出定之后，故我依然，不能超出三界轮回之外，故非究竟。
法身大士宴坐，动静一如，无时不在定中，超越于三界轮回之外。
不起灭定而现诸威仪。是为宴坐。
明心见性之人，不断六根，不入断灭，行住坐卧，无非佛性。
不舍道法而现凡夫事。是为宴坐。
明心见性之人，不必背喧就静，虽居闹市如山林，操凡事如佛事，凡圣情尽，一切无碍。
心不住内亦不在外。是为宴坐。
明心见性之人，起心动念不离佛性，佛性绝对，无有内外，不住二边，无所不在。
于诸见不动而修行三十七品。是为宴坐。
于法无所取舍，真妄不二，邪正不二，故诸妄见与三十七道品不二，不取不舍。
不断烦恼而入涅槃。是为宴坐。
烦恼与菩提不二，明心见性之后，烦恼即是佛性。
若能如是坐者。佛所印可。”
能如此宴坐，必是明心见性之旨，故佛必加以印证。
时我。世尊。闻说是语。默然而止。不能加报。故我不任诣彼问疾。’
声闻人境界及用功方法，与大乘菩萨不同，于此可见。
佛告大目犍连：‘汝行诣维摩诘问疾。’
什曰：‘目连，婆罗门姓也，名拘律陀。拘律陀，树神名也。以求神得故，因以为名。生便有大智慧，故名大目犍连，神足第一者也。’
目连白佛言：‘世尊。我不堪任诣彼问疾。所以者何？忆念我昔入毗耶离大城。于里巷中。为诸居士说法。时维摩诘来谓我言：“唯。大目连。为白衣居士说法。不当如仁者所说。夫说法者。当如法说。法无众生。离众生垢故。
佛性中无众生相，不能住众生相而说法，如说法者，应如真实说法，即发挥法身妙理是也。法身无垢，生佛平等，如此发挥，方是如法。目连所说，不外施戒七事，以及因果罪福等报，使听者起众生想，妄生众相，故非如实说法，如实说法者，应先破我、人、众生、寿者四相。
法无有我。离我垢故。
佛性中无我相，故不能住我相而说法。
法无寿命。离生死故。
佛性中无寿命生死，故不应住寿命相而说法。
法无有人。前后际断故。
佛性中无人相，故不应住人相而说法。
法常寂然。灭诸相故。
佛性如如不动，无有诸相，诸相者，乃见闻觉知作用也，非佛性也。
金刚经云：‘离一切诸相，即名诸佛。’圆觉经云：‘末世众生不了四相，虽经多劫勤苦修道，但名有为，终不能成一切圣果。’
法离于相。无所缘故。
佛性无缘起。
法无名字。言语断故。
佛性绝对，言语道断，心行处灭。名字有二种：（一）语言名。（二）思惟名。
法无有说。离觉观故。
佛性离见闻觉知，故不可说。
法无形相。如虚空故。
佛性无形相可见，可见者，皆见闻觉知。
法无戏论。毕竟空故。
佛性真实不虚，故无戏论。
法无我所。离我所故。
佛性中无我及我所。
法无分别。离诸识故。
明心见性之后，八识变为四智，一切皆是佛性，故无分别，分别亦是佛性。
法无有比。无相待故。
佛性绝对，绝对中不容相对之存在。
法不属因。不在缘故。
佛性中无因无缘，因缘皆变为佛性，因缘即是佛性。
法同法性。入诸法故。
佛性绝对不二，故诸法皆变为佛性，一即一切，一切即一。
法随于如。无所随故。
佛性绝对，能转万物，不随物转，‘如’者，如来也。经云：‘若能转物，即同如来。’
法住实际。诸边不动故。
佛性乃最究极之真实，永不变易，如如不动，超越三界诸边，三界者，时间也，诸边者，空间也，佛性绝对，无空间时间之存在，若存在于空间时间中者，则是相对矣。
法无动摇。不依六尘故。
根尘识界皆变为佛性平等不动。
圆觉经云：‘如是乃至八万四千陀罗尼门平等不动，当知觉性平等不动。善男子，觉性遍满清净不动，圆无际故，当知六根遍满法界，根遍满故，当知六尘遍满法界，尘遍满故，当故四大遍满法界，如是乃至陀罗尼门遍满法界。善男子，由彼妙觉性遍满故，根性尘性无坏无杂。’
法无去来。常不住故。
佛性超过三际，故无去来。金刚经云：‘如来者，无所从来，亦无所去。’
法顺空。随无相。应无作。
佛性绝对，故空有皆变为佛性，有相无相皆变为佛性，如如不动而动用无穷，故曰‘应无作’。
法离好丑。
佛性绝对，故好丑不二，若有好丑，则是相对。
法无增损。
佛性绝对，故增损不二，若有增损，则是相对。
法无生灭。
佛性绝对，故无生灭，若有生灭，则是相对。
法无所归。
佛性绝对，故无所归，若有所归，则是相对。
法过眼耳鼻舌身心。
佛性绝对，一味一相，故超过诸根作用。
法无高下。
佛性绝对，故无高下，若有高下，则是相对。
法常住不动。
佛性绝对，故常住不动，若有动摇，则是相对。
法离一切观行。
佛性绝对，故不假修持，若有修持，则是相对，未入绝对。
唯。大目连。法相如是。岂可说乎？
佛性绝对，非言说所能及，若言说能及，则是相对，非佛性也。
夫说法者。无说无示。
佛性绝对，故如实说法者，说同无说，示同无示。
其听法者。无闻无得。
闻实法而能悟入，则闻同无闻，得即无得。
譬如幻土为幻人说法。
以幻除幻，使入绝对。
当建是意而为说法。当了众生根有利钝。善于知见。无所挂碍。以大悲心赞于大乘。念报佛恩。不断三宝。然后说法。”维摩诘说是法时。八百居士发阿耨多罗三藐三菩提心。我无此辩。是故不任诣彼问疾。’
佛告大迦叶：‘汝行诣维摩诘问疾。’迦叶白佛言：‘世尊。我不堪任诣彼问疾。所以者何？忆念我昔于贫里而行乞。时维摩诘来谓我言：“唯。大迦叶。有慈悲心而不能普。舍豪富。从贫乞。
什曰：‘先佛出家，第一头陀者也。昔一时从山中出，形体垢腻，著粗弊衣，来诣佛所，诸比丘见之，起轻贱意，佛欲除诸比丘轻慢心故，赞言：善来迦叶，即分床坐。迦叶辞白：佛为大师，我为弟子，云何共坐？佛言：我禅定解脱，智慧三昧，大慈大悲，教化众生，汝亦如是，有何差别？诸比丘闻已，发希有心，咸兴恭敬，迦叶闻是已，常学佛行慈悲救苦贫人，有是慈悲，而舍富从贫，意将何在耶？将以贫人昔不植福，故致斯报，今不度者，来世益甚，亦以造富有名利之嫌故，又不观来世现受乐故，亦以富人慢恣，难开化故，亦以贫人觉苦，厌此心易得故，从舍之生，必由异见，故讥其不普，诲以平等也。’
迦叶。住平等法。应次行乞食。
佛性平等不二，故无贫富。
为不食故。应行乞食。
佛性虽不限不食，然应以平等心而行乞食，以度众生。
为坏和合相故。应取抟食。
什曰：‘和合相，即抟食。食有四种，一曰抟食，二曰愿食，如见沙囊命不绝，是愿食也，三曰业食，如地狱不食而活，由其罪业应久受苦痛也，四曰识食，无色众生识想相续也。坏和合相，即是实相，令其以是心行乞也。’
为不受故。应受彼食。
佛性不受，然为利益众生，故应受彼食，受同无受。
以空聚想。入于聚落。
佛性空聚，故入聚落如空聚。
所见色。与盲等。
一切形相皆是佛性，故见同无见也。
所闻声。与响等。
一切声音皆是佛性，故闻同无闻。
所嗅香。与风等。
一切香味皆是佛性，故嗅同无嗅。
所食味。不分别。
佛性绝对，唯有一味，故不必分别，无可分别。
受诸触。如智证。
诸触皆是佛性，故触同无触，即时消归佛性本体。
知诸法如幻相。无自性、无他性。本自不然。今则无灭。
诸法如幻，明心见性之后，皆消归佛性本体，无生无灭。
迦叶。若能不舍八邪入八解脱。
八识得八解脱。
以邪相入正法。
佛性绝对，故邪正不二，无所取舍。
以一食施一切。供养诸佛及众贤圣。然后可食。
以一味之法食，供养自性佛、自性众生。
如是食者。非有烦恼。非离烦恼。
烦恼即是佛性。
非入定意。非起定意。
佛性大定，无有出入，有出入者，则是相对。
非住世间。非住涅槃。
佛性绝对，世间与出世不二，生死与涅槃不二。
其有施者。无大福。无小福。
佛性绝对，故罪福平等，若有罪福大小，则是相对。
不为益。不为损。
佛性绝对，故损益不二，若有损益，则是相对。
是为正入佛道。不依声闻。
能如此，方是明心见性人，行履与小乘人不同。
迦叶。若如是食。为不空食人之施也。”
能如是方能度人。
时我。世尊。闻说是语。得未曾有。即于一切菩萨深起敬心。复作是念：“斯有家名。辩才智慧。乃能如是。其谁不发阿耨多罗三藐三菩提心？”我从是来。不复劝人以声闻、辟支佛行。是故不任诣彼问疾。’
佛告须菩提：‘汝行诣维摩诘问疾。’
什曰：‘秦言善业，解空第一，善业所以造居士及致失者，有以而往，亦有由而失，请以喻明之，譬善射之人，发无遗物，虽轻翼迅逝，不能翔其舍，犹维摩诘辩慧深入，言不失会，故五百应真莫敢闯其门，善业自谓智能深入，辩足应时，故直造不疑，此往之意也。然当其入观，则心顺法相，及其出定，则情随事转，致失招屈，良由此也。维摩以善业自谓深入，而乖于平等，故此章言切而旨深者也。诸声闻体非兼备，则各有偏能，谓之第一，故五百弟子皆称第一也。’
须菩提白佛言：‘世尊。我不堪任诣彼问疾。所以者何？忆念我昔入其舍从乞食。时维摩诘取我钵盛满饭。谓我言：“唯。须菩提。若能于食等者。诸法亦等。
佛性平等，故平常日用穿衣食饭，无不平等，乃至八万四千陀罗尼门，皆是绝对平等者。
诸法等者。于食亦等。如是行乞。乃可取食。
黄檗禅师云：‘终日吃饭，未曾咬著一粒米，终日穿衣，未曾挑著一根纱，终日行路，未曾踏著一寸地。’乃指绝对法身也，与维摩同旨。
若须菩提。不断淫怒痴亦不与俱。
佛性绝对，不为淫怒痴所转，而能转淫怒痴为佛性。
不坏于身而随一相。
佛性只有一味一相，故肉身与法身合一。
不灭痴爱。起于解脱。（藏本作‘明’脱）
佛性绝对，故痴爱变为佛性，不假断除，自然解脱。
以五逆相而得解脱。亦不解不缚。
佛性绝对，故五逆相亦变为佛性。无解者，亦无缚者（黄檗传心法要）。
不见四谛。非不见谛。
佛性绝对，四谛皆消归一味一相，故不见有四谛，见同无见也。
非得果。非不得果。
佛性绝对，本来现成，故无佛果可得，得同无得也。
非凡夫。非离凡夫法。
佛性绝对，故凡圣不二，住于圣位而不离凡夫法，度众生而实无众生可度。
非圣人。非不圣人。
凡圣情尽，体露真常。
虽成就一切法而离诸法相。乃可取食。
金刚经云：‘法尚应舍，何况非法。’
若须菩提不见佛、不闻法。彼外道六师：富兰那迦叶、末伽梨拘赊梨子、删阇夜毗罗胝子、阿耆多翅舍钦婆罗、迦罗鸠驮迦旃延、尼犍陀若提子等。是汝之师。因其出家。彼师所堕。汝亦随堕。乃可取食。
凡法皆相对也，与绝对本体无关，绝对本体中，并无所谓正法、邪法，若尚存邪正之见，则未明心见性，维摩以此勘验须菩提。
若须菩提入诸邪见。不到彼岸。住于八难。不得无难。同于烦恼。离清净法。汝得无诤三昧。一切众生亦得是定。
意谓汝与众生，同为具足凡夫，倘你自以为得无诤三昧，则众生亦皆已得此三昧矣。
其施汝者。不名福田。
因汝未见性，故施汝者，无福田之可言。
供养汝者。堕三恶道。
供养汝不但无益，反且招损。
为与众魔共一手。作诸劳侣。汝与众魔及诸尘劳。等无有异。
因为汝与众魔无异之故。
于一切众生而有怨心。谤诸佛。毁于法。不入众数。终不得灭度。
怨心未除，谤佛毁法，故不能入于四众之数，终不能成道。
汝若如是。乃可取食。”时我。世尊。闻此茫然。不识是何言。不知以何答。便置钵欲出其舍。维摩诘言：“唯。须菩提。取钵勿惧。于意云何？如来所作化人。若以是事诘。宁有惧不？”
未明心见性之人，凡圣之情未尽，故闻说正法则喜，邪法则惧，须菩提亦然，故维摩复止而告之曰：倘遇无情之化人，以此等语诘之，还如汝之恐惧否？
我言：“不也。”维摩诘言：“一切诸法如幻化相。汝今不应有所惧也。
诸法幻化而佛性如如不动，倘能见性则不应有所惧矣。
所以者何？一切言说。不离是相。
一切言说皆是相对者，不离幻化相，倘闻之而惧，是为所转，未见佛性。
至于智者。不著文字。故无所惧。何以故？文字性离。
佛性中无文字相，故见性智者闻人说善说恶，皆无所惧，不著文字，离于文字故也。
无有文字。是则解脱。
明心见性，离于文字，佛名解脱。
解脱相者。则诸法也。”
解脱之后，文字变为佛性，故诸法亦皆变为佛性。
维摩诘说是法时。二百天子得法眼净。故我不任诣彼问疾。’
佛告富楼那弥多罗尼子：‘汝行诣维摩诘问疾。’
什曰：‘富楼那，秦言满也，弥多罗尼，秦言善知识，即其母名也，其人于法师中，第一善说阿毗昙也。’
富楼那白佛言：‘世尊。我不堪任诣彼问疾。所以者何？忆念我昔于大林中。在一树下为诸新学比丘说法。
什曰：‘近毗耶离城有园林，林中有水，水名猕猴池，园林中有僧房，是毗耶离三精舍之一也，富楼那于中为新学说法。’
时维摩诘来谓我言：“唯。富楼那。先当入定。观此人心。然后说法。
明心见性之人，无时不在大定之中，能知众生种种根性，富楼那未见性，无法分别，故维摩劝其先自明心见性后，方可为人说法。
无以秽食置于宝器。
为大乘根说小乘二乘法，如以秽食置于宝器中。
当知是比丘心之所念。无以琉璃同彼水精。汝不能知众生根源。无得发起以小乘法。彼自无疮。勿伤之也。
佛性本体清净，无有疮疣，若行小乘有为之法，则反足伤之。
欲行大道。莫示小径。无以大海内于牛迹。无以日光等彼萤火。富楼那。此比丘久发大乘心。中忘此意。
无小乘之意念。
如何以小乘法而教导之？我观小乘智慧微浅。犹如盲人。不能分别一切众生根之利钝。”时维摩诘即入三昧。令此比丘自识宿命。曾于五百佛所。植众德本。回向阿耨多罗三藐三菩提。即时豁然。还得本心。
久植大乘根德者，得善知识指点，触著机缘，便可悟道，看见本来佛性。
于是诸比丘稽首。礼维摩诘足。时维摩诘因为说法。于阿耨多罗三藐三菩提。不复退转。我念：“声闻不观人根。不应说法。”是故不任诣彼问疾。’
佛告摩诃迦旃延：‘汝行诣维摩诘问疾。’
什曰：‘南天竺婆罗门姓也，善解契经者也。’
迦旃延白佛言：‘世尊。我不堪任诣彼问疾。所以者何？忆念昔者。佛为诸比丘略说法要。我即于后敷演其义。谓无常义、苦义、空义、无我义、寂灭义。
皆小乘法，不能超出生灭轮回之范围。
时维摩诘来谓我言：“唯。迦旃延。无以生灭心行。说实相法。
圆觉经云：‘以有思惟心，测度如来圆觉境界，如取萤火烧须弥山，终不能著。以轮回心生轮回见，入于如来大寂灭海，终不能至。’
迦旃延。诸法毕竟不生不灭。是无常义。
常与无常其性不二，明心见性者，说常说无常皆对，佛性不二也，未明心见性者，见无常便计常，见常便计无常，皆是脑筋妄想作用，故佛性不生不灭，才是无常之义。
五受阴洞达空无所起。是苦义。
未明心见性者，认五阴为实有、为苦因，已明心见性者，则见五阴皆变为佛性，苦亦是佛性。
诸法究竟无所有。是空义。
未明心见性者，但见空而不见不空，明心见性者，见诸法皆是佛性，佛性不属有无，乃真空义。
于我无我而不二。是无我义。
未明心见性者，见有我无我皆不对，已明心见性者，则我与无我皆是佛性，佛性中有无不二，乃真无我义。
法本不然。今则无灭。是寂灭义。”
然者，如火之能生起也，佛性本来无生，故无灭，是真寂灭义。
说是法时。彼诸比丘心得解脱。故我不任诣彼问疾。’
佛告阿那律：‘汝行诣维摩诘问疾。”
肇曰：‘阿那律，秦言如意，刹利种也，弟子中，天眼第一。’
阿那律白佛言：‘世尊。我不堪任诣彼问疾。所以者何？忆念我昔于一处经行。时有梵王。名曰严净。与万梵俱。放净光明。来诣我所。稽首作礼问我言：“几何阿那律天眼所见？”
肇曰：‘梵王闻阿那律天眼第一，故问所见远近。’
冰曰：‘梵王代表宇宙万象。’
我即答言：“仁者。吾见此释迦牟尼佛土。三千大千世界。如观掌中庵摩勒果。”
肇曰：‘庵摩勒果，形似槟榔，食之除风冷，时手执此果，故即以为喻也。’
冰曰：‘乃见闻觉知作用，非真天眼。’
时维摩诘来谓我言：“唯。阿那律。天眼所见。为作相耶？无作相耶？假使作相。则与外道五通等。若无作相。即是无为。不应有见。”
佛性无相，故无见，有见则非佛性也。经云：‘见无所见即真见。’
世尊。我时默然。彼诸梵闻其言。得未曾有。即为作礼而问曰：“世孰有真天眼者？”维摩诘言：“有佛世尊得真天眼。常在三昧。悉见诸佛国。不以二相。”
见一切皆是佛性，惟有一相，是真天眼。
于是严净梵王及其眷属、五百梵天。皆发阿耨多罗三藐三菩提心。礼维摩诘足已。忽然不见。故我不任诣彼问疾。’
楞严经云：‘一人发真归元，此十方空，皆悉销殒。’
佛告优波离：‘汝行诣维摩诘问疾。’
什曰：‘长存誓愿，世世常作持律，故于今持律第一也。’
优波离白佛言：‘世尊。我不堪任诣彼问疾。所以者何？忆念昔者。有二比丘犯律行。以为耻。不敢问佛。来问我言：“唯。优波离。我等犯律。诚以为耻。不敢问佛。愿解疑悔。得免斯咎。”我即为其如法解说。时维摩诘来谓我言：“唯。优波离。无重增此二比丘罪。当直除灭。勿扰其心。
佛性绝对，无有罪福，无有持戒及犯戒者，若能明心见性，则无量劫罪障，当下消陨，如汤沃雪，觅罪障了不可得，故曰‘当直除灭’，勿以罪福扰其心也。
所以者何？彼罪性不在内、不在外、不在中间。如佛所说：心垢故众生垢。心净故众生净。
未入绝对，故有罪福，已入绝对，则无罪福。
心亦不在内、不在外、不在中间。如其心然。罪垢亦然。
三处征心不得，罪垢亦然。
诸法亦然。不出于如。
一切皆是佛性，无能外者。‘如’者，佛性如如，本然是也。
如优波离。以心相得解脱时。宁有垢不？”
心既解脱，罪垢何存？
我言：“不也。”维摩诘言：“一切众生心相无垢。亦复如是。唯。优波离。妄想是垢。无妄想是净。
因有无明妄想，故有净垢。净垢是相对者，佛性绝对，故无净垢。
颠倒是垢。无颠倒是净。
颠倒是相对者，佛性绝对，故无颠倒。
取我是垢。不取我是净。
取舍是相对者，佛性绝对，故无取舍。
优波离。一切法生灭不住。如幻如电。
一切法皆是相对者，故有生有灭，变幻如电。
诸法不相待。乃至一念不住。
诸法起于一念无明，一念无明变幻莫测，故诸法亦变幻莫测，虚妄不实。
诸法皆妄见。如梦、如焰、如水中月、如镜中像。以妄想生。
无明本无体性，故诸法亦无体性，皆由无明妄想而生。
其知此者。是名奉律。其知此者。是名善解。”
能明白自性本来清净，方是真能奉律持戒之人，能知诸法相对，虚妄不实，皆由无始无明而生，无始无明一经打破，皆归消灭，罪福亦尔，方名善解，善解者，善解佛之真义也。
于是二比丘言：“上智哉。是优波离所不能及。持律之上而不能说。”
优波离虽名持律第一，尚未明心见性，故不能说此了义之法也。
我答言：“自舍如来。未有声闻及菩萨能制其乐说之辩。其智慧明达为若此也。”时二比丘疑悔即除。发阿耨多罗三藐三菩提心。作是愿言：“令一切众生皆得是辩。”故我不任诣彼问疾。’
证道歌云：‘有二比丘犯淫杀，波离萤光增罪结，维摩大士顿除疑，犹如赫日销霜雪。’
佛告罗侯罗：‘汝行诣维摩诘问疾。’
什曰：‘阿修罗食月时，名罗侯罗，罗侯罗，秦言覆障，谓障月明也。罗侯罗六年处母胎，母胎所障故，因以为名，声闻法中，密行第一。菩萨出家之日，诸相师言：若今夜不出家，明日七宝自至，为转轮圣王，王四天下。王即于其夜更增伎乐，以悦其心，于时，菩萨欲心内发，罗侯罗即时处胎。耶输陀罗其夜有身，于是净居诸天相与悲而言：菩萨为欲所缠，迷于女色，众生可愍，谁当度者？即时变诸妓女皆如死人，甚可怖畏，令菩萨心厌，即劝出家，车匿牵马，四天王接足，踰城而去。到菩提树下思惟，苦行六年已，夜成佛时，罗侯罗乃生。生已，佛乳母问言：悉达出家，于是六年，汝今何从有身？若六年怀妊，世所未闻，诸释闻之，相与议言：此是不祥，毁辱释门，必是私窃，欲依法杀之，耶输曰：愿见大王，尔乃就死，王于是隔幔与语，具与事诘问其所由，耶输如实自陈：我非私窃，是太子之胤耳，自太子出家，我尝愁毒，寝卧冷地，故此儿不时成就耳，语王言：自看此儿颜貌色相，为是孙子不？王即抱而观之，见其色相与太子相似，王乃流泪而言曰：真是吾孙子也。佛欲证明，化作梵志，来入王宫，见儿问言：汝名何等？答言：我名罗侯罗，梵志赞言：善哉，汝以业因缘故，处胎六年，所覆障故，应名此也，王问：何业因缘？答言：我知业因缘，不知何业。佛后还国，罗侯罗见佛身相庄严，敬心内发，愿欲出家，其母语言：此人出家，得成圣道，道非汝分，何用出家？罗侯罗言：若令一人得道，我要当得，使人剃发，发已垂尽，唯有顶上少许，复言：若发都尽，则与死人无异，决定汝心，无从后悔？答言：国位有珍宝无量妙乐，我能弃之，况惜少发耶？道心坚固，遂弃国出家，以舍利弗为和尚，罗侯罗因缘及出家事，以声闻法略说也。弟子中，密行第一。’
罗侯罗白佛言：‘世尊。我不堪任诣彼问疾。所以者何？忆念昔时。毗耶离诸长者子来诣我所。稽首作礼问我言：“唯。罗侯罗。汝佛之子。舍转轮王位。出家为道。其出家者。有何等利？”我即如法。为说出家功德之利。
有功德福利，皆小乘有为法也。梁武帝问达摩祖师：‘朕即位以来，造寺写经，度僧不可胜纪，有何功德？’祖曰：‘并无功德。’帝曰：‘何以无功德？’祖曰：‘此但人天小果，有漏之因，如影随形，虽有非实。’
时维摩诘来谓我言：“唯。罗侯罗。不应说出家功德之利。所以者何？无利无功德。是为出家。
佛性绝对，故无利无功德，利害功德，皆是相对者。
有为法者。可说有利有功德。夫出家者。为无为法。无为法中。无利无功德。
有为是相对，无为是绝对，出家求见佛性，乃无为非有为。
罗侯罗。出家者。无彼无此亦无中间。
彼此中间，皆是相对者。
离六十二见。处于涅槃。
六十二见是相对，涅槃是绝对。
智者所受。
绝对妙理唯智者能领受。
圣所行处。
明心见性，乃圣者方能到此境界。
降伏众魔。
破二乘及外道一切相对道理。
度五道。
将五阴变为佛性。
净五眼。
将五眼变为佛性。
得五力。立五根。
五力及五根，皆佛性妙用。
不恼于彼。
烦恼菩提不二。
离众杂恶。
杂恶亦变为佛性。
摧诸外道。
外道建立于相对之上，一遇佛性绝对之理，即被摧毁无遗。
超越假名。
一切假名，皆是相对者，佛性绝对，故超越假名。
出淤泥。无系著。
变淤泥为净土，无系无著。
无我所。无所受。
无能无所，不受薰染。
无扰乱。
如如不动。
内怀喜。
佛性无苦无乐，故是真喜。
护彼意。
使念念皆同佛性。
随禅定。
行住坐卧，皆在定中。
离众过。
佛性中无过患。
若能如是。是真出家。”
若能如是，则见性成佛矣。
于是维摩诘语诸长者子：“汝等于正法中。宜共出家。所以者何？佛世难值。”诸长者子言：“居士。我闻佛言：父母不听。不得出家。”维摩诘言：“然。汝等便发阿耨多罗三藐三菩提心。是即出家。是即具足。”
未能明心见性者，虽出家而实未出家，能明心见性或发阿耨多罗三藐三菩提心，即在家同于出家，因佛性本来是具足，非因出家而得、在家而失也。
尔时。三十二长者子皆发阿耨多罗三藐三菩提心。故我不任诣彼问疾。’
佛告阿难：‘汝行诣维摩诘问疾。’
肇曰：‘阿难，秦言欢喜，弟子中，总持第一。’
阿难白佛言：‘世尊。我不堪任诣彼问疾。所以者何？忆念昔时。世尊身小有疾。当用牛乳。我即持钵。诣大婆罗门家门下立。时维摩诘来谓我言：“唯。阿难。何为晨朝持钵住此？”
生曰：‘晨非乞食时，必有以也。’
我言：“居士。世尊身小有疾。当用牛乳。故来至此。”维摩诘言：“止止。阿难。莫作是言。如来身者。金刚之体。
法身无病，法身不坏，故名‘金刚’。
诸恶已断。
无始无明已破。
众善普会。
一切皆变为佛性。
当有何疾？当有何恼？
佛性中无疾无恼，疾恼皆变为佛性。
默往。阿难。勿谤如来。莫使异人闻此粗言。
未见性之言也。
无令大威德诸天及他方净土诸来菩萨。得闻斯语。阿难。转轮圣王以少福故。尚得无病。岂况如来无量福会普胜者哉？
什曰：‘有罗汉名薄拘罗，往昔为卖药师，语夏安居僧言：若有须药，就我取之，众竟无所须，唯一比丘小病，受一诃梨勒果，因是九十劫，生人天中，受无量快乐，但闻病名而身无微患，于此生年已九十，亦未曾有病，况佛积善无量，病何由生？问曰：善恶相对，报应宜同，五逆重罪，亿劫受苦，云何一果之善，受福无量耶？答曰：罪事重而力微，善事轻而势强，譬若恶蛇将取人食，先吐毒沫在地，人践其上，即时昏熟，不能起去，然后以气吸之，三宝中作功德，亦复如是，初作功德时，其事虽微，冥益已深，然后方便引入佛道，究竟涅槃，其福乃尽。’
冰曰：‘修小乘者，尚可得灭尽定清净之乐，除世间疾。况如来金刚法身，圆满无缺者哉。’
行矣。阿难。勿使我等受斯耻也。外道梵志若闻此语。当作是念：“何名为师？自疾不能救。而能救诸疾人。”可密速去。勿使人闻。
勿与外道以口实，因佛自称大医王，倘有疾不能救，安能救人。
当知。阿难。诸如来身即是法身。非思欲身。
法身无漏，思欲身有漏。
佛为世尊。过于三界。
超越时间空间。
佛身无漏。诸漏已尽。
一切相对皆变为绝对。
佛身无为。不堕诸数。
佛性绝对，一切相对皆不能立足。
如此之身。当有何疾？”
佛法身实无疾患可言。
时我。世尊。实怀惭愧。得无近佛而谬听耶？即闻空中声曰：“阿难。如居士言。但为佛出五浊恶世。现行斯法。度脱众生。
维摩所言乃自佛性发挥，一切诸佛皆以此法度脱众生，故不可疑。
行矣。阿难。取乳勿惭。”世尊。维摩诘智慧辩才。为若此也。是故不任诣彼问疾。’
如是五百大弟子。各各向佛说其本缘。称述维摩诘所言。皆曰：‘不任诣彼问疾。’
疏曰：‘此分阐明已明心见性者与未明心见性者境界之不同，维摩诘乃明心见性者，故所言不离法身，全自如来寂灭海中流出，究竟而无碍，以绝对道理，摧毁相对之道理，诸弟子未明心见性，故所言不离见闻觉知，全是脑筋妄想作用，不能究竟，故多沾滞，虚妄不实，故维摩诘以绝对之理诘之，如以石击卵，无不粉碎矣。’此品全用对照法描写，故显出二种境界之迥殊。
菩萨品第四
于是佛告弥勒菩萨：‘汝行诣维摩诘问疾。’
什曰：‘弥勒既绍尊位，又当于此土而成佛，众情所宗，故先命之。弥勒、维摩大小之量，未可定也。或云维摩虽大，或有以而不成佛，或云弥勒虽大，将有为而故辞行，或此是分身弥勒非其正体，以此三缘，故有致屈之迹也。弥勒不堪，便应召命文殊，而兼命余人者，将以一虽不堪，众不可抑，故推众求能，广命之也，亦欲令各称所闻，以尽维摩之美也。’
肇曰：‘五百弟子皆已不任，故复命菩萨者，将备显净名难酬德也。’
弥勒白佛言：‘世尊。我不堪任诣彼问疾。所以者何？忆念我昔。为兜率天王及其眷属。
什曰：‘是人中说法也。此天以弥勒将上为天师，豫怀宗敬，故常来听法也。’
说不退转地之行。
什曰：‘即无生法忍也。维摩诘不先遣忍心，而先遣受记者，良由诸天见弥勒受记，故有补处之尊，遂系心成佛、希想受记，故先明无受记，受记必由心生，故寻生以求记，生坏则记亡，故推世以去生也。’
时维摩诘来谓我言：“弥勒。世尊授仁者记。一生当得阿耨多罗三藐三菩提。为用何生得受记乎？过去耶？未来耶？现在耶？若过去生。过去生已灭。若未来生。未来生未至。若现在生。现在生无住。
此问欲破时间空间之见也，佛性超过时间空间，无有三界，方名绝对，若有现在过去未来者，则尚在三界中，未入绝对也。故明心见性者，无证无修，亦无授记。
如佛所说：比丘。汝今即时亦生亦老亦灭。
生灭循环相对，当其生时，则已有灭之种子存其中，故生者灭者乃同时。
若以无生得受记者。无生即是正位。于正位中。亦无受记。亦无得阿耨多罗三藐三菩提。
若明心见性，无有生灭，本来成佛，无佛道可成，无记可授矣。
云何弥勒受一生记乎？
故知尚隔一层。
为从如生得受记耶？为从如灭得受记耶？若以如生得受记者。如无有生。若以如灭得受记者。如无有灭。
生灭是两头话，轮回变迁，安能受记耶？
一切众生皆如也。一切法亦如也。众圣贤亦如也。至于弥勒亦如也。
众生诸法，贤愚凡圣，皆本来成佛。
若弥勒得受记者。一切众生亦应受记。所以者何？夫如者。不二不异。
凡圣一如，佛性不二。
若弥勒得阿耨多罗三藐三菩提者。一切众生皆亦应得。所以者何？一切众生。即菩提相。
皆是佛性。
若弥勒得灭度者。一切众生亦当灭度。所以者何？诸佛知一切众生毕竟寂灭。即涅槃相。不复更灭。
金刚经云：‘灭度一切众生已，而无有一众生实灭度者’，因众生本来成佛。
是故弥勒。无以此法诱诸天子。实无发阿耨多罗三藐三菩提心者。亦无退者。
佛性不增不减，故无发心及退者。
弥勒。当令此诸天子。舍于分别菩提之见。
有修有证有授记，皆未明心见性，乃以思惟心测度佛性。
所以者何？菩提者。不可以身得。不可以心得。
佛性本来现成，无得无失，故不可以感觉思想测度之。
寂灭是菩提。灭诸相故。
佛性能转一切形相名字，使归如来大寂灭海。
不观是菩提。离诸缘故。
十二因缘已变为佛性，故无须观，亦无可观。僧问子湖神禅师曰：‘什么是一心三观？’师曰：‘我尚无一心，而说什么是三观。’
不行是菩提。无忆念故。
念念不离佛性，故念同无念，行同无行。
断是菩提。舍诸见故。
诸见皆变为佛性，见同无见，不断即断，故是真断。
离是菩提。离诸妄想故。
佛性不受薰染，故妄想自离，更无离者。
障是菩提。障诸愿故。
理事二障，皆变为佛性，故无障无愿。
不入是菩提。无贪著故。
贪著已变为佛性，故无受无入。
顺是菩提。顺于如故。
转万物为佛性。
住是菩提。住法性故。
念念但住于佛性，故住同无住。
至是菩提。至实际故。
进入绝对究竟本体。
不二是菩提。离意法故。
非思想所及，故绝对不二。
等是菩提。等虚空故。
佛性绝对平等，比若虚空，亦无虚空之量。
无为是菩提。无生住灭故。
生住灭皆变为佛性，故为同无为。
知是菩提。了众生心行故。
明心见性者，能知众生种种心性。
不会是菩提。诸入不会故。
内外六入皆变为佛性，故不会。
不合是菩提。离烦恼习故。
烦恼即菩提，故无须求背尘合觉，本自觉故。
无处是菩提。无形色故。
一切形色皆变为佛性，故色即是空，空即是色。
假名是菩提。名字空故。
名字皆变为佛性。
如化是菩提。无取舍故。
取舍是相对，佛性绝对，故无取舍。
无乱是菩提。常自静故。
动静皆是佛性，故无乱，穿衣食饭，一切酬应，皆在定中。
善寂是菩提。性清净故。
自性本来清净。
无取是菩提。离攀缘故。
佛性不受薰染，离于攀缘，故无取无舍。
无异是菩提。诸法等故。
佛性平等不二，一味一相，故无异无同。
无比是菩提。无可喻故。
佛性绝对，故无一物可比喻，可比喻者，即是相对。
微妙是菩提。诸法难知故。”
佛性非思想所及。
世尊。维摩诘说是法时。二百天子得无生法忍。故我不任诣彼问疾。’
佛告光严童子：‘汝行诣维摩诘问疾。’光严白佛言：‘世尊。我不堪任诣彼问疾。所以者何？忆念我昔。出毗耶离大城。时维摩诘方入城。我即为作礼而问言：“居士从何所来？”答我言：“吾从道场来。”
什曰：‘以光严心乐道场，故言从道场来，以发悟其心也。光严虽欲得道场，而未知所以得，得必由因，故为广说万行。万行是道场因，而言道场者，是因中说果也。复次，佛所坐处，于中成道，故名道场。善心道场，亦复如是。广积众善，故佛道得成，是以万善为一切智地，乃真道场也。’
我问：“道场者。何所是？”答曰：“真心是道场。无虚假故。
真心是绝对，虚假是相对。
发行是道场。能办事故。
修大乘行，能荷担如来大法。
深心是道场。增益功德故。
修大乘行，能明心见性，故功德无量。
菩提心是道场。无错谬故。
佛性绝对，故无错谬。
布施是道场。不望报故。
不住相布施，佛性本来平等，故无施者报施。
持戒是道场。得愿具故。
自性本源清净，故无持犯。
忍辱是道场。于诸众生心无碍故。
自性平等，故忍同无忍。
精进是道场。不懈退故。
自性不退转。
禅定是道场。心调柔故。
真心自在无碍。
智慧是道场。现见诸法故。
见诸法皆是佛性。
慈是道场。等众生故。
发同体大慈悲心，以度众生。
悲是道场。忍疲苦故。
不辞疲苦以度众生。
喜是道场。悦乐法故。
真性中无苦无乐，故是真悦。
舍是道场。憎爱断故。
无憎爱，故无不可舍。
神通是道场。成就六通故。
明心见性后，具足六通，六通皆佛性妙用。
六通者，一天眼通，见佛性，洞彻本地风光。二天耳通，能懂最上乘法，证与证者，言语互相了解，旁人不知。三他心通，悟与悟者，心得相同。四宿命通，无量劫生死种子，和盘托出。五神足通，佛性遍满虚空，无所不在，如旭日当空。六漏尽通，证无余涅槃，不受后有。
解脱是道场。能背舍故。
得八解脱，楞严经云：‘一根既返源，六根成解脱。’
方便是道场。教化众生故。
明心见性后，以种种方便，开示众生。
四摄是道场。摄众生故。
什曰：‘一、惠施，惠施有二种施，下人以财施，上人以法施。二、爱语，爱语复有二种，于下人则以软言将悦，于上人则以法语慰谕，皆以爱心作爱语也。三、利语，利语亦有二种，下人则为设方便，令得俗利，上人则为作方便，令得法利。四、同事，同事亦有二种，同恶人则诱以善法，同善人则令增善根，随类而入，事与彼同，故名同事也。’
多闻是道场。如闻行故。
六祖坛经云：‘即须广学多闻，识自本心，达诸佛理’，闻而能行。
伏心是道场。正观诸法故。
求伏心者，必用般若打破无始无明见佛性，是为正观。
三十七品是道场。舍有为法故。
舍小乘有为法，学大乘无为法。
谛是道场。不诳世间故。
什曰：‘小乘中说四谛，大乘中说一谛。今言谛，是则一谛，一谛，实相也。俗数法虚妄，谓言有而更无，谓言无而有更，是诳人也。见余谛，谓言必除我惑，而不免妄想，亦是诳也。今一谛无此众过，故不诳人也。从一谛乃至诸法无我，是诸法实相，即一谛中异句异味也。由此一谛，故佛道得成，一谛即是佛因，故名道场也。’
冰曰：‘涅槃经中有圣谛，大乘法也。明心见性后，圣谛变为佛性。’
缘起是道场。无明乃至老死皆无尽故。
十二因缘变为佛性。
诸烦恼是道场。知如实故。
烦恼亦变为佛性。
众生是道场。知无我故。
佛性无我、人、众生、寿者。
一切法是道场。知诸法空故。
诸法变为佛性，故色即是空，空即是色，第一义空名为佛性。
降魔是道场。不倾动故。
佛性绝对，故能克服一切相对之魔。
三界是道场。无所趣故。
佛性绝对，超越三界，故无趣向。
师子吼是道场。无所畏故。
说大乘法如师子吼，使百兽皆慑服。
力无畏不共法是道场。无诸过故。
佛性无过患，力无畏不共法皆变为佛性。
三明是道场。无余碍故。
三明即是佛性，故无余碍。
一念知一切法是道场。成就一切智故。
起心动念无非佛性，一切圆满。
如是。善男子。菩萨若应诸波罗蜜教化众生。诸有所作。举足下足。当知皆从道场来。住于佛法矣。”
明心见性之后，一举一动、一言一默，皆出自佛性，与佛无别。
说是法时。五百天人皆发阿耨多罗三藐三菩提心。故我不任诣彼问疾。’
佛告持世菩萨：‘汝行诣维摩诘问疾。’持世白佛言：‘世尊。我不堪任诣彼问疾。所以者何？忆念我昔住于静室。时魔波旬从万二千天女。状如帝释。鼓乐弦歌。来诣我所。与其眷属。稽首我足。合掌恭敬。于一面立。我意谓是帝释。
什曰：‘波旬，秦言杀者，常欲断人慧命，故名杀者，亦名恶中恶。恶有三种，一曰恶，二曰大恶，三曰恶中恶。若以恶加己，还以恶报，是名为恶。若人不侵己，无故加恶，是名大恶。若人来供养恭敬，不念报恩，而反害之，是名恶中恶。恶中恶，魔王最甚也。诸佛尝欲令诸众生安隐，而反坏乱，故言甚也。’肇曰：‘魔以持世宴静，欲乱其心，若现本形，恐不与言，故变为释相，时持世不以通观，故谓是帝释也。’
而语之言：“善来憍尸迦。虽福应有。不当自恣。
什曰：‘憍尸，姓也，字摩伽陀。’肇曰：‘憍尸迦，帝释姓也。’生曰：‘以供养而来，故善之也。从女弦歌，是自恣法也。福有而自恣者，复为罪之根也。’
当观五欲无常。以求善本。
观此语可见尚未明心见性，佛性不可求，五欲不须断，明心见性后变为佛性。
于身命财。而修坚法。”
佛性非修而得，此语未见性。
即语我言：“正士。受是万二千天女。可备扫洒。”我言：“憍尸迦。无以此非法之物。要我沙门释子。此非我宜。”
亦未见性语，明心见性人，转万有为佛性，无所不宜。
所言未讫。时维摩诘来谓我言：“非帝释也。是为魔来。娆固汝耳。”即语魔言：“是诸女等。可以与我。如我应受。”
明心见性者，能转万物为佛性，故无不可受。
魔即惊惧。
邪不敌正。
念：“维摩诘将无恼我。”欲隐形去而不能隐。尽其神力亦不得去。
佛眼之下，无能避者。
即闻空中声曰：“波旬。以女与之。乃可得去。”魔以畏故。俯仰而与。尔时。维摩诘语诸女言：“魔以汝等与我。今汝皆当发阿耨多罗三藐三菩提心。”
转众魔为佛性。
即随所应而为说法。令发道意。复言：“汝等已发道意。有法乐可以自娱。不应复乐五欲乐也。”
天女即问：“何谓法乐？”答言：“乐常信佛。乐欲听法。乐供养众。乐离五欲。乐观五阴如怨贼。乐观四大如毒蛇。乐观内入如空聚。乐随护道意。乐饶益众生。乐敬养师。乐广行施。乐坚持戒。乐忍辱柔和。乐勤集善根。乐禅定不乱。乐离垢明慧。乐广菩提心。乐降伏众魔。乐断诸烦恼。乐净佛国土。乐成就相好故。修诸功德。乐庄严道场。乐闻深法不畏。
乐大乘法而不畏惧。
乐三脱门。不乐非时。
明心见性，得空、无相、无作三解脱门。二乘误认无始无明境界为三解脱门。未至真涅槃时，而自谓已得涅槃，故曰‘非时’。
乐近同学。乐于非同学中。心无恚碍。
自觉大乘而不憎二乘人，故无恚碍，始能近而诱之。
乐将护恶知识。
对外道二乘恶知识，生慈悲心而度之。
乐亲近善知识。
亲近明眼善知识。
乐心喜清净。乐修无量道品之法。是为菩萨法乐。”于是波旬告诸女言：“我欲与汝俱还天宫。”诸女言：“以我等与此居士有法乐。我等甚乐。不复乐五欲乐也。”
不退转也。
魔言：“居士。可舍此女。一切所有施于彼者。是为菩萨。”维摩诘言：“我已舍矣。汝便将去。令一切众生得法愿具足。”
已自度，则须入魔宫度众生，始名菩萨道。
于是诸女问维摩诘：“我等云何止于魔宫？”维摩诘言：“诸姊。有法门名无尽灯。汝等当学。无尽灯者。譬如一灯燃百千灯。冥者皆明。明终不尽。如是诸姊。夫一菩萨开导百千众生。令发阿耨多罗三藐三菩提心。于其道意。亦不灭尽。随所说法。而自增益一切善法。是名无尽灯也。汝等虽住魔宫。以是无尽灯。令无数天子天女发阿耨多罗三藐三菩提心者。为报佛恩。亦大饶益一切众生。”
报恩经云：‘知恩者，发无上菩提心。报恩者，教一切众生发菩提心。’
尔时。天女头面礼维摩诘足。随魔还宫。忽然不现。
消归佛性本体。
世尊。维摩诘有如是自在神力、智慧辩才。故我不任诣彼问疾。”
佛告长者子善德：‘汝行诣维摩诘问疾。’善德白佛言：‘世尊。我不堪任诣彼问疾。所以者何？忆念我昔。自于父舍。设大施会。
冰曰：‘即无遮法会。’
供养一切沙门、婆罗门及诸外道、贫穷下贱孤独乞人。
什曰：‘佛法及外道，凡出家者皆名沙门，异学能大议论者，名外道也。乞人有三种：一、沙门，二、贵人，三、下贱，随其所求，皆名为乞人也。’
期满七日。时维摩诘来入会中。谓我言：“长者子。夫大施会。不当如汝所设。当为法施之会。何用是财施会为？”
以财为施，乃人天小果，若能以明心见性法门教人，方是法施。
我言：“居士。何谓法施之会？”答曰：“法施会者。无前无后。
超越时间空间，出三界之外。
一时供养一切众生。是名法施之会。”
明心见性时，悟入绝对本体，一即一切，一切即一，乃真功德。
曰：“何谓也？”“谓以菩提。起于慈心。
由绝对本体，发挥同体大悲之心，度众生。
以救众生。起大悲心。以持正法。起于喜心。
续佛慧命。
以摄智慧。行于舍心。
佛性无取舍，故以舍心摄众生智慧，使无失堕，慈悲喜舍，四无量心，乃发自佛性本体，摄归佛性本体。
以摄悭贪。起檀波罗蜜。
使众生悭贪之心变为佛性。
以化犯戒。起尸罗波罗蜜。
使众生明心见性，则无犯戒者。
以无我法。起羼提波罗蜜。
以忍辱破我执法执。
以离身心相。起毗梨耶波罗蜜。
以精进再破空执。
以菩提相。起禅波罗蜜。
以参禅而明心见性。
以一切智。起般若波罗蜜。
明心见性后，得一切智，故能度众生。
教化众生。而起于空。
‘空’者，第一义空，佛性也。由佛性发挥一切智，以度众生。
不舍有为法。而起无相。
使一切有为法，皆变为佛性，而变为度生工具。
示现受生。而起无作。
在生死中而无生死，入世度生，而常处涅槃。
护持正法。起方便力。
以佛乘为主体，而以二乘为度生方便。
以度众生。起四摄法。
四摄法：（一）布施摄，（二）爱语摄，（三）利行摄，（四）同事摄。
以敬事一切。起除慢法。于身命财。起三坚法。于六念中。起思念法。于六和敬。起质直心。
什曰：‘欲令众和，要由六法：一、以慈心起身业。二、以慈心起口业。三、以慈心起意业。四、若得食时，减钵中饭，供养上座一人、下座二人。五、持戒清净。六、漏尽智慧。若行此六法，则众常和顺，无有乖诤，昔有二众共行诤，佛因是说六和敬也。’
正行善法。起于净命。心净欢喜。起近贤圣。
自佛性本体发挥方便，对二乘果不厌弃。
不憎恶人。起调伏心。
不憎外道，而起诲诱之心。
以出家法。起于深心。
发大乘心。
以如说行。起于多闻。
使一切学说，皆消归佛如实之说。
以无诤法。起空闲处。
离言诠，故分纷竞。
趣向佛慧。起于宴坐。
行住坐卧，不离佛慧。
解众生缚。起修行地。
修行不但为自度，且为度人。
以具相好及净佛土。起福德业。
明心见性，是真功德。
知一切众堂心念。如应说法。起于智业。
明心见性后，则能知众生种种根性，而随其程度，加以诲导。
知一切法。不取不舍。
佛性绝对，无取无舍。
入一相门。起于慧业。
一相门者，定也。以定为体，以慧为用。
断一切烦恼。
破我执。
一切障碍。
破法执。
一切不善法。
外道二乘见解。
起一切善业。
明心见性，进入绝对。
以得一切智慧、一切善法。起于一切助佛道法。
修大乘法，然后能明心见性，明心见性，则得一切智慧。
如是。善男子。是为法施之会。
明心见性，不住四相，是真法施。
若菩萨住是法施会者。为大施主。亦为一切世间福田。”
达磨祖师对梁武帝，问曰：‘如何是真功德？’祖曰：‘净智妙圆，体自空寂。’
世尊。维摩诘说是法时。婆罗门众中二百人皆发阿耨多罗三藐三菩提心。我时心得清净。叹未曾有。稽首礼维摩诘足。即解璎珞。价值百千。以上之。不肯取。我言：“居士。愿必纳受。随意所与。”维摩诘乃受璎珞。分作二分。持一分施此会中一最下乞人。持一分奉彼难胜如来。一切众会。皆见光明国土难胜如来。又见珠璎在彼佛上。变成四柱宝台。四面严饰。不相障蔽。
表示佛性平等，生佛平等，尊卑平等，一切皆变为绝对之佛性。
时维摩诘现神变已。又作是言：“若施主等心施一最下乞人。犹如如来福田之相。无所分别。等于大悲。不求果报。是则名曰具足法施。”
明心见性，一切皆由圆觉海中流出，不住于相，故无不具足。
城中一最下乞人。见是神力、闻其所说。皆发阿耨多罗三藐三菩提心。故我不任诣彼问疾。’
如是诸菩萨。各各向佛说其本缘。称述维摩诘所言。皆曰：‘不任诣彼问疾。’
疏曰：‘菩萨品中，诸大菩萨虽登十地，尚本证等觉、妙觉、圆觉，故仍有滞碍，涅槃经云：“十住菩萨闻见佛性，故不了了。”即此谓也。维摩诘法身说法，横说竖说，不离法身妙用，故无法酬对。’
维摩诘所说经注疏卷上 终

[book_title]维摩诘所说经注疏卷中
文殊师利问疾品第五
尔时。佛告文殊师利：‘汝行诣维摩诘问疾。’
肇曰：‘文殊师利，秦言妙德，经云：“曾已成佛，名曰龙种尊也。”’
文殊师利白佛言：‘世尊。彼上人者。难为酬对。
佛性绝对，惟证与证，乃能唱酬。
深达实相。
已明心见性。
善说法要。辩才无滞。智慧无碍。一切菩萨法式悉知。诸佛秘藏。无不得入。
已达绝对境界，则一切相对皆不能存在，故无滞无碍，四乘境界皆能通达。
降伏众魔。游戏神通。
一切无碍。
其慧方便。皆已得度。
一切皆变为佛性，入无余涅槃。
虽然。当承佛圣旨。诣彼问疾。’
文殊亦明心见性大士，为表维摩之德，故自谦舜。
于是众中诸菩萨大弟子、释梵四天王咸作是念：‘今二大士。文殊师利、维摩诘共谈。必说妙法。’即时八千菩萨、五百声闻、百千天人皆欲随从。于是文殊师利与诸菩萨大弟子众及诸天人。恭敬围绕。入毗耶离大城。尔时。长者维摩诘心念：‘今文殊师利与大众俱来。’即以神力。空其室内。
将一切摄归佛性本体，真心体空。
除去所有及诸侍者。唯置一床。以疾而卧。文殊师利既入其舍。见其室空。无诸所有。独寝一床。时维摩诘言：‘善来文殊师利。不来相而来。不见相而见。’
维摩知文殊乃澈悟实相者，故先以佛性本体相呈，然后为酬答，佛性无去来，故不来而来，佛性无见，故不见而见。
文殊师利言：‘如是居士。若来已更不来。若去已更不去。所以者何？来者无所从来。去者无所至。所可见者。更不可见。
金刚经云：‘如来者，无所从来，亦无所去。’佛性绝对，故超越三界，无所不在，故无去来，非肉眼所能见，故见同无见。
且置是事。居士是疾。宁可忍不？疗治有损。不至增乎？世尊殷勤。致问无量。居士是疾。何所因起？其生久如？当云何灭？’
先以相对发问，以验维摩，禅宗祖师谓之‘探竿影草’。
维摩诘言：‘从痴有爱。则我病生。
无明窠臼未破，故由痴起爱，而众生疾矣。
以一切众生病。是故我病。若一切众生得不病者。则我病灭。
众生未明心见性，一切由无明作主，故病。若明心见性，一切由佛性作主，则不病矣。
所以者何？菩萨为众生故入生死。有生死则有病。
菩萨为度众生，不入涅槃，生死是相对的，疾病亦是相对的，故有生死则有疾病。
若众生得离病者。则菩萨无复病。
离相对入绝对，已入绝对，则无生死，亦无病苦矣。
譬如长者。唯有一子。其子得病。父母亦病。若子病愈。父母亦愈。菩萨如是。于诸众生爱之若子。众生病。则菩萨病。众生病愈。菩萨亦愈。
同体大悲也，其实菩萨明心见性者，虽入生死而无生死，虽示疾病而无疾病，为度众生故，故示与众生同病。
又言是疾何所因起？菩萨疾者。以大悲起。’
为度众生耳。
文殊师利言：‘居士此室。何以空无侍者？’维摩诘言：‘诸佛国土。亦复皆空。’
佛性绝对平等，故无对待，一切相对者，皆不能存在，故曰‘空’。
又问：‘以何为空？’答曰：‘以空空。’
离见闻觉知作用，故空。
又问：‘空何用空？’
佛性本空，故何必再空？
答曰：‘以无分别空故空。’
离见闻觉知，故无分别。
又问：‘空可分别耶？’
问：自性能分别否？
答曰：‘分别亦空。’
明心见性后，分别亦是佛性。经云：‘能善分别诸法相，于第一义而不动。’
又问：‘空当于何求？’
问：佛性在何处？
答曰：‘当于六十二见中求。’
明心见性之后，六十二见皆是佛性。
又问：‘六十二见当于何求？’答曰：‘当于诸佛解脱中求。’
佛性与六十二见无异无别。
又问：‘诸佛解脱当于何求？’答曰：‘当于一切众生心行中求。
明心见性，唯在自修自证，不假外求。
又仁所问何无侍者。一切众魔及诸外道。皆吾侍也。
转五蕴六根一切万有为佛性。
所以者何？众魔者。乐生死。菩萨于生死而不舍。
明心见性之后，一切相对皆变为绝对，皆是佛性妙用。
外道者。乐诸见。菩萨于诸见而不动。’
随见闻觉知而轮转也，菩萨转见闻觉知为佛性，故如如不动，是真知真见。
文殊师利言：‘居士所疾。为何等相？’
明心见性之人，疾病亦是佛性，何相之有？文殊故作是语，俾维摩发挥绝对之理。
维摩诘言：‘我病无形。不可见。’
病即佛性，无形相可见。
又问：‘此病身合耶？心合耶？”答曰：‘非身合。身相离故。亦非心合。心如幻故。’
身心皆假，与佛性本体无干。
又问：‘地大水大火大风大。于此四大。何大之病？’答曰：‘是病非地大。亦不离地大。水火风大。亦复如是。
未见性时，四大乃脑筋感觉而得之物，一旦见性，则四大即是佛性，故曰‘非地大，亦不离地大’。
而众生病从四大起。以其有病。是故我病。’
明心见性者，四大变为佛性，则无四大，无四大则无此身，无此身则无疾患，众生未见佛性，故认四大为身，有身故有病，菩萨为度众生，愿与众生同病，藉以诲诱而度脱之。
尔时。文殊师利问维摩诘言：‘菩萨应云何慰喻有疾菩萨？’
有疾菩萨者，尚未明心见性之菩萨也。会中多有未明心见性者，故文殊作是问，使维摩得以发挥绝对妙理，以益大众。
维摩诘言：‘说身无常。不说厌离于身。
明心见性之后，肉身即是如来本体，常与无常，其性不二，故无取舍，亦无厌离，能明此理，乃达常义，而说身无常者，为度众生耳。
说身有苦。不说乐于涅槃。
苦与涅槃，其性不二，见性之后，皆归平等，故不舍苦而取涅槃，苦乐乃相对者，佛性绝对，故无苦乐，本来解脱，故无涅槃，而说身有苦者，为度众生耳。
说身无我。而说教导众生。
为破众生之我执，故说无我，若能明心见性，则真我不生不灭，故涅槃经云：‘见无我而不见我。’
说身空寂。不说毕竟寂灭。
身虽空而佛性不空，本来无生故无灭，若说毕竟寂灭，则落于空矣。
说悔先罪。而不说入于过去。
明心见性时，无量劫罪福，皆归消陨，故菩萨教人悔过，超越三界，而不说三界之存在。
以己之疾。愍于彼疾。
不以法身无疾为幸，而愿众生皆能成佛，得无疾之法身。
当识宿世无数劫苦。当念饶益一切众生。
众生是相对者，故有三世轮回之苦，菩萨常思所以度脱之。
忆所修福。
忆勿放舍所修大乘明心见性法门。
念于净命。
念念不离佛性，即常乐我净。
勿生忧恼。
知烦恼即是菩提，则无忧恼。
常起精进。
知佛性永不退转，则常精进。
当作医王。疗治众病。
发度生大心。
菩萨应如是慰喻有疾菩萨。令其欢喜。’文殊师利言：‘居士。有疾菩萨云何调伏其心？’
欲藉此问，使维摩发挥大乘调心之法。
维摩诘言：‘有疾菩萨应作是念：
尚未明心见性之行者，应如是思念。
今我此病。皆从前世妄想颠倒诸烦恼生。无有实法。谁受病者？
众生所以不能见佛者，为有无始以来，无明遮障耳，无始无明，本无体性，一经打破，便归陨灭，本来佛性，不受薰染，故无受病者。
所以者何？四大合故。假名为身。四大为主。身亦无我。
此身乃四大合成，四大离散，则此身非有。
又此病起。皆由著我。是故于我不应生著。
我者，执一念无明以为我也。一切相对者，由一念无明而生，故应先破我执。
既知病本。即除我想及众生想。
知一念无明之非我，则无我相及众生相。
当起法想。
以法执破我执，然法执亦病也。
应作是念：但以众法合成此身。起唯法起。灭唯法灭。
五阴四大，内外合成，聚散无定，无有实性，亦无主宰，此十二因缘观也。
又此法者。各不相知。起时不言我起。灭时不言我灭。彼有疾菩萨为灭法想。当作是念：此法想者。亦是颠倒。颠倒者。即是大患。我应离之。
以法执破空执也，然空亦大病也。
云何为离？离我我所。
我及我所，乃一念无明之化身，一念无明为相对之起源，因有我故有我所。
云何离我我所？谓离二法。
二法者，相对法也。
云何离二法？谓不念内外诸法。行于平等。
一切心法色法，皆起于一念无明，皆是相对者，如有无、生死、善恶等等，故名‘二法’。一念无明归于无始无明时，则二法亡，而现空洞平等之相，乃发于空执也，非佛性之平等。
云何平等？谓我等涅槃等。所以者何？我及涅槃。此二皆空。
我是一念无明，涅槃是无始无明，我是一念无明是我执法执，而无始无明是空执，由一念无明入于无始无明，则一切皆空，状若平等矣。
以何为空？但以名字故空。如此二法。无决定性。
破我执法执入空执，乃是放弃一念无明，入于无始无明，无始无明仍有微细气习种子存伏，一受刺激，便又生出一念无明，一生一灭，循环返复，便是轮回根源，故曰‘无决定性’，一切相对者，皆是名字，空无实性，故曰‘空’。
得是平等。无有余病。唯有空病。空病亦空。
入无始无明平等境界之后，则无相对之病，而只有空病，空病乃最后最大最难破之病，若能打破无始无明，则空病除而佛性见矣。
是有疾菩萨以无所受而受诸受。
佛性无不受后有，若已打破无始无明，见本来自性，则一切法皆转为佛性，故虽受诸受而无有挂碍，同于无受。
未具佛法。亦不灭受而取证也。
若未明心见性，则亦不必断六根、断一念无明，以求证涅槃，良因断六根或断一念无明已后，虽行平等，而落于空执，不能得真正之涅槃。
设身有苦。念恶趣众生。起大悲心。
自己身受病苦，应念六道众生亦同此苦，而起同体大悲之心，以救渡之。
我既调伏。亦当调伏一切众生。
我能明心见性，超越苦海，亦望众生皆能明心见性，同登彼岸。
但除其病。而不除法。
诸法起于一念无明，一念无明不可破，若能破空执无始无明（病），则一切法皆变为绝对佛性妙用，故一念无明（法）不必除。
为断病本而教导之。
无始无明为病之根本，故应断之。
何谓病本？谓有攀缘。
无始无明虽状若平等，而有无始以来之相对种子，存于其中，一受薰染刺激，即能发作，故名‘攀缘’。
从有攀缘。则为病本。
无始无明既受刺激，则一念无明生，而相对之二物起，故名‘病本’。
何所攀缘？谓之三界。
一念无明既生，即有时间空间，有过现未三界，而整个相对宇宙完成矣。
云何断攀缘？以无所得。若无所得。则无攀缘。
故欲断攀缘，须先明白凡系一念无明所生之心法、色法，皆是相对者，无决定性，无有可得，应加否定。
何谓无所得？谓离二见。
二见是相对之根源，应加否定。
何谓二见？谓内见外见。是无所得。
心物二法，皆虚假不实，非最后之存在。
文殊师利。是为有疾菩萨调伏其心。
为明心见性之法。
为断老病死苦。
若明心见性，入于绝对，则超出老病死苦等相对之病。
是菩萨菩提。
此乃大乘菩萨所修。
若不如是。己所修治。为无慧利。
若非如此修法，则不能明心见性。
譬如胜怨。乃可为勇。如是兼除老病死者。菩萨之谓也。彼有疾菩萨应复作是念：如我此病非真非有。众生病亦非真非有。
一切病皆起于无始无明，无始无明如幻梦空花，本无体性，一经打破，便归乌有，故一切病亦非真非有。
作是观时。于诸众生。若起爱见大悲。即应舍离。
若于众生起爱见大悲，则未离四相，未见自性，应即舍离此见。
所以者何？菩萨断除客尘烦恼而起大悲。
爱见大悲，不离七情，是相对。此人（菩萨）已破无明，明心见性，然后起大悲心，则是绝对者。
爱见悲者。则于生死有疲厌心。若能离此。无有疲厌。在在所生。不为爱见之所覆也。
由爱见大悲出发，是相对者，故于生死有厌离之心，若由绝对佛性出发，则无生死，亦无厌离，故无疲厌，在在皆为绝对，无有偏见，大公无私。
所生无缚。能为众生说法解缚。
明心见性，则无所缚，而能为众生解缚。
如佛所说：若自有缚。能解彼缚。无有是处。
自己未脱生死，则不能度众生。一般未明心见性大德，登座说法，依文解义，使众生益增迷闷，就是因为自己未解缚之故。
若自无缚。能解彼缚。斯有是处。
自己已明心见性，然后能教导众生，于佛理无所滞碍。
是故菩萨不应起缚。何谓缚？何谓解？贪著禅味。是菩萨缚。
禅味者，法执、空执也。二执未除，不能见性。
以方便生。是菩萨解。
方便法门，譬以筏喻，既登彼岸，法便应舍，方不为法所缚。十八不共法，佛有十八种之功德，不与二乘共同，故云不共法，又二乘菩萨所不具，故又云不具也，一诸佛身无失，二口无失，三念无失，四无异想，五无不定心，六无不知己舍心，七欲无减，八精进无减，九念无减，十慧无减，十一解脱无减，十二解脱智见无减，十三一切身业随智慧行，十四一切口业随智慧行，十五一切意业随智慧行，十六智慧知见过去世无阂无障，十七智慧知见未来世无阂无障，十八智慧知见现在世无阂无障。为‘无不知己舍心’便是此意。
又无方便慧缚。
如将法看成真实，不知其是方便法门，则名无方便慧，故为法缚。
有方便慧解。
懂得方便之理，则智慧正有用处，可解一切缚也。
无慧方便缚。
尚无智慧，只靠方便，方便反足为缚，如小乘落我执，中乘落法执，皆智慧根浅薄之故也。
有慧方便解。
慧根深厚，则法执可除，空执可破，如大乘菩萨所修是也。
何谓无方便慧缚？谓菩萨以爱见心。
由一念无明而发之爱见，乃相对者。
庄严佛土。
用脑筋想像去庄严佛土，非真佛土。
成就众生。
用脑筋思想去度众生，是相对的成就，不是绝对的成就。
于空、无相、无作法中而自调伏。是名无方便慧缚。
佛性本来圆满，无修无证，不必调伏，今欲于本来‘空、无相、无作’之三脱门中，而作不空、有相、有作之调伏，则为法所缚，不能解脱矣，故名无方便慧缚。
何谓有方便慧解？谓不以爱见心庄严佛土、成就众生。于空、无相、无作法中。以自调伏而不疲厌。是名有方便慧解。
能知佛性之无取无得，故不生爱见，不以爱见自度度人，我与众生本自解脱，故不疲厌，名有方便慧解。
何谓无慧方便缚？谓菩萨住贪欲嗔恚邪见等诸烦恼而殖众德本。是名无慧方便缚。
二乘住于贪欲等见而求涅槃，终不能得涅槃。
何谓有慧方便解？谓离诸贪欲嗔恚邪见等诸烦恼而殖众德本。回向阿耨多罗三藐三菩提。是名有慧方便解。
佛性本来清净，贪欲等见本离，故菩萨于此回向正等正觉，明心见性，万德圆满。
文殊师利。彼有疾菩萨应如是观诸法。又复观身无常、苦空非我。是名为慧。
观身空，则我执除，观法空，则法执除，是名为慧。
虽身有疾。常在生死饶益一切而不厌倦。是名方便。
身虽有疾，而法身无疾，入生死而无碍，故饶益众生而不厌倦。
又复观身。身不离病。病不离身。是病是身。非新非故。是名为慧。
所以有病者，为有身耳，若观身本空，则病亦非有，故曰‘非新非故’。
设身有疾而不永灭。是名方便。
肉体虽有疾，而法身永不坏灭。
文殊师利。有疾菩萨应如是调伏其心。不住其中。亦复不住不调伏心。
以方便法调伏其心，二乘也。不以方便调伏其心，愚人也。二俱舍离，方能无缚。
所以者何？若住不调伏心。是愚人法。
住于不调伏心，任其放逸，愚人也，亦名任病，亦名‘自我’。
若住调伏心。是声闻法。
认调伏心为实法，为小乘法也，亦名作病，亦名‘法执’。
是故菩萨不当住于调伏、不调伏心。离此二法。是菩萨行。
菩萨离此二病，方能无缚。
在于生死。不为污行。住于涅槃。不永灭度。是菩萨行。
若菩萨为度众生故，行于六道中而不污损，入于涅槃而不灭度。
非凡夫行。
凡夫入生死便为生死所缚。
非贤圣行。
小乘果贤圣入涅槃，便为涅槃所缚。
是菩萨行。
菩萨不为生死涅槃所缚，无有挂碍。
非垢行。
垢行是相对的，出自脑筋感觉，是阿赖耶识中之染缘。
非净行。
净行亦是相对的，出自脑筋感觉，是阿赖耶识中之净缘。
是菩萨行。
明心见性，自性本来圆满完全，离于净垢，净垢是相对的，佛性是绝对的，两不相干。
虽过魔行而现降伏众魔。是菩萨行。
一切相对行，皆是魔行，佛性绝对，本超过一切魔行，无须降伏，然菩萨为度众生故，而现降伏众魔。
求一切智。无非时求。是菩萨行。
打破无始无明，始得一切智。其余断六根求证、断一念无明求证，未得谓得，皆非时求。
虽观诸法不生而不入正位。是菩萨行。
虽观诸法不生而不入涅槃，超过地位阶级。
虽观十二缘起而入诸邪见。是菩萨行。
虽观十二因缘而不破邪见，明心见性之后，邪见皆变为佛性矣。
虽摄一切众生而不爱著。是菩萨行。
由佛性本体发出度众生之愿行，故非爱著。
虽乐远离而不依身心尽。是菩萨行。
虽乐涅槃而不断六根及一念无明，不使身心入于断灭。
虽行三界而不坏法性。是菩萨行。
虽在三界时间之中而佛性不受薰染。
虽行于空而殖众德本。是菩萨行。
虽行于空而不为空缚，故能殖众德本。
虽行无相而度众生。是菩萨行。
虽行无相解脱境界而不舍度生之行。
虽行无作而现受身。是菩萨行。
虽行于无作解脱境界而现五蕴身，受同无受。
虽行无起而起一切善行。是菩萨行。
佛性无起，故起一切善行而无碍。
虽行六波罗蜜而遍知众生心心数法。是菩萨行。
菩萨自己虽修六度而能知众生种种根性，导以三乘之法。
虽行六通而不尽漏。是菩萨行。
虽具六通而不舍有漏之身。
虽行四无量心而不贪著生于梵世。是菩萨行。
虽行慈悲喜舍而不愿生于梵天，愿在世间度众生。
虽行禅定解脱三昧而不随禅生。是菩萨行。
虽行四禅、四空定八解脱及空、无相、无作三解脱门而不随禅生天。
虽行四念处而不毕竟永离身受心法。是菩萨行。
四念处，即观身不净、观受是苦、观心无常、观法无我是也。
肇曰：‘小乘观身受心法，离而取证，菩萨虽观此四，不永离而取证也。’
虽行四正勤而不舍身心精进。是菩萨行。
四正勤，即已生恶令永断、未生恶令不生、未生善令生、已生善令增长。
肇曰：‘小乘法，四正勤也，功就则舍入无为，菩萨虽同其行，而不同其舍也。’
虽行四如意足而得自在神通。是菩萨行。
虽行小乘欲、念、进、慧四如意足而得明心见性大自在。
虽行五根而分别众生诸根利钝。是菩萨行。
虽行信、进、念、定、慧五根而能分别众生诸根利钝，随宜诲诱之。
虽行五力而乐求佛十力。是菩萨行。
虽行信、进、念、定、慧五力而乐行佛之十力。
十力者，佛有十种能力，即知是处非处智、知三世业报智、知诸禅解脱三昧智、知诸根胜劣智、知种种解智、知种种界智、知一切至处道智、知天眼无碍智、知宿命无漏智、知永断习气智是也。
虽行七觉分而分别佛之智慧。是菩萨行。
七觉分，即念、择法、精进、喜、轻安、定、舍是也。
虽行有为法而不离绝对佛性。
虽行八正道而乐行无量佛道。是菩萨行。
八正道，即正见、正思惟、正语、正业、正命、正精进、正念、正定，皆声闻法也，然不离绝对佛性。
虽行止观助道之法而不毕竟堕于寂灭。是菩萨行。
止观及三十七助道品皆声闻行也，菩萨虽行此行而不如二乘人之堕于寂灭。
虽行诸法不生不灭而以相好庄严其身。是菩萨行。
虽知法身无生无灭而不舍此有漏之躯，以相好庄严肉身也。
虽现声闻、辟支佛威仪而不舍佛法。是菩萨行。
虽威仪同于二乘而修一佛乘之法。
虽随诸法究竟净相而随所应为现其身。是菩萨行。
虽不离真如净相本体而能随应现身，发挥妙用。
虽观诸佛国土永寂如空而现种种清净佛土。是菩萨行。
常寂光净土永寂如空而能使秽土及十方世界皆变为清净佛土。
虽得佛道、转于法轮、入于涅槃而不舍于菩萨之道。是菩萨行。’
虽明心见性而不入涅槃，以救众生。
说是语时。文殊师利所将大众。其中八千天子皆发阿耨多罗三藐三菩提心。
疏曰：‘问疾品乃托疾以说法，诸菩萨中，文殊师利德行最为第一，亦是法身大士，故堪与维摩诘酬对，文殊所发诸问，皆极肯要，盖欲藉此使维摩诘得发挥绝对妙理，使同行之八千菩萨、五百声闻、百千天人，于问答中，得启示开悟也。维摩知文殊来，先空其室，乃先以佛性真空本体相呈也。其次乃阐明佛性本体无病，因众生病故病，众生不病则病灭。又次阐明调心之法，最为重要，乃佛家修行之体系也，其法先以法执破我执，我执既破，落于法执，又以空执破法执，法执既破，又落于空执，再破空执，便见佛性。见性之后，念恶趣众生，起大悲心，欲以此调伏之法，调伏一切众生，使各除病也。’
不思议品第六
不思议者，佛性绝对，非思想感觉所及也。此品发挥绝对与相对之界限。
尔时。舍利弗见此室中无有床座。作是念：‘斯诸菩萨大弟子众。当于何坐？”
佛性绝对，行住坐卧，皆不离佛性，无二无别，于佛性中求坐相不可得，况床座乎？舍利弗未明心见性，故有此想。
长者维摩诘知其意。语舍利弗言：‘云何？仁者。为法来耶？为床座耶？’舍利弗言：‘我为法来。非为床座。’维摩诘言：‘唯。舍利弗。夫求法者。不贪躯命。何况床座？
佛性绝对，觅法不可得，何况躯命？躯命尚舍，何况床座？故有求者，皆有为之法，不能明心见性。
夫求法者。非有色受想行识之求。
五蕴本空，无可求，亦不须断除，五蕴即一念无明化身，明心见性之后，变为佛性。
非有界入之求。
十八界十二入本空，无可求，亦不须断除，皆是一念无明化身，明心见性之后，变为佛性。
非有欲、色、无色之求。
欲界、色界、无色界本空，无可求，亦无须断除，皆是一念无明化身，明心见性之后，变为佛性。
唯。舍利弗。夫求法者。不著佛求、不著法求、不著众求。
佛性绝对，本来圆满，非求而得，诸法相对者，本来空寂，故应舍去，由是观之，无有可求，有求皆相对也。
夫求法者。无见苦求、无断集求、无造尽证修道之求。
苦集灭道，有修有证，皆有求也，有求皆病。
所以者何？法无戏论。
凡不究竟之相对道理，皆名戏论。
若言我当见苦、断集、证灭、修道。是则戏论。非求法也。
修四谛不能脱离相对境界，故非求真法者。
唯。舍利弗。法名寂灭。若行生灭。是求生灭。非求法也。
佛性本来无生故无灭，小乘求断灭众苦，则有生有灭，乃相对之生灭法，非能见不生不灭之佛性也。
法名无染。若染于法。乃至涅槃。是则染著。非求法也。
佛性绝对，本来无垢，故无所谓净，亦不受薰染，若受薰染，则有垢有净，便是相对，不是绝对，故佛性中不著一字，乃至涅槃二字，亦是染著，何则？脑筋作用，言我涅槃也，故非绝对佛性中所有。
法无行处。若行于法。是则行处。非求法也。
佛性绝对，超越空间三界，故无行处，若有行处，便在空间时间范围之内，是相对的、有限的，不是绝对的了。
法无取舍。若取舍法。是则取舍。非求法也。
取舍是相对者，因有取，才有舍，皆思想感觉作用，佛性绝对，不能取亦不能舍，本来圆满完全。
法无处所。若著处所。是则著处。非求法也。
佛性超过空间时间，故无上下内外中边，亦无过现未三世，乃无所不在，无所不遍，故名绝对。
法名无相。若随相识。是则求相。非求法也。
相是相对者，乃脑筋感觉作用，无有一定标准，故非绝对。
法不可住。若住于法。是则住法。非求法也。
佛性如如不动，住与不住，乃相对者。
法不可见闻觉知。若行见闻觉知。是则见闻觉知。非求法也。
见闻觉知，就是一念无明作用，乃相对者。
法名无为。若行有为。是求有为。非求法也。
佛性空、无相、无作，故名无为，若行有为便是相对，非绝对者。
是故舍利弗。若求法者。于一切法应无所求。’
佛性乃绝对之全完，非求而得，故应无所求。
说是语时。五百天子于诸法中。得法眼净。
法眼净者，明白绝对之理，不为一切相对所缚也。
尔时。长者维摩诘问文殊师利：‘仁者游于无量千万亿阿僧祇国。
法身净土也。
何等佛土？有好上妙功德。成就师子之座。’
什曰：‘自知而问者，欲令众会取信也。借座彼国，其义有二：一者欲现诸佛严净功德，致殊胜之座，令始行菩萨，深其志愿也。二者欲因往返之迹，使化流一国也。’师子之座即绝对本体。
文殊师利言：‘居士。东方度三十六恒河沙国。
超过三界时间。
有世界名须弥相。
法界实相。
其佛号须弥灯王。今现在。彼佛身长八万四千由旬。
超过空间。
其师子座。高八万四千由旬。严饰第一。’
超过八万四千陀罗尼门。肇曰：‘由旬，天竺里数名也。上由旬六十里，中由旬五十里，下由旬四十里也。’
于是长者维摩诘现神通力。即时彼佛遣三万二千师子之座。高广严净。来入维摩诘室。诸菩萨大弟子、释梵四天王等。昔所未见。其室广博。悉皆包容三万二千师子座。无所妨碍。于毗耶离城及阎浮提四天下。亦不迫迮。悉见如故。
佛性无所不包，变秽土为净土。
尔时。维摩诘语文殊师利：‘就师子座。与诸菩萨上人俱座。当自立身。如彼座像。’
入于绝对本体，与本体合而为一。
其得神通菩萨。
已明心见性，得六通者。
即自变形为四万二千由旬。坐师子座。
得法身妙用。
诸新发意菩萨及大弟子。皆不能升。
未明心见性，故未得法身妙用。
尔时。维摩诘语舍利弗：‘就师子座。’舍利弗言：‘居士。此座高广。吾不能升。’
小乘人未能达于绝对。
维摩诘言：‘唯。舍利弗。为须弥灯王如来作礼。乃可得坐。’
参绝对本体。
于是新发意菩萨及大弟子。即为须弥灯王如来作礼。便得坐师子座。舍利弗言：‘居士。未曾有也。如是小室。乃容受此高广之座。于毗耶离城无所妨碍。又于阎浮提聚落城邑及四天下诸天龙王鬼神宫殿。亦不迫迮。’维摩诘言：‘唯。舍利弗。诸佛菩萨有解脱。名不可思议。
舍利弗仍未明佛性无所不包、无所不遍之真正体用，故以为异，维摩为说解脱不可思议法门。不可思议者，不可用脑筋测度，即绝对本体是也。六祖云：‘诸三乘人不能测佛智者，患在度量也，饶伊尽思共推，转加悬远。’
若菩萨住是解脱者。
明心见性，得大自在。
以须弥之高广。内芥子中。无所增减。须弥山王本相如故。而四天王忉利诸天。不觉不知己之所入。唯应度者。乃见须弥入芥子中。是名不可思议解脱法门。
明心见性后，得八解六通，四大皆变为佛性体用。
‘须弥’者，代表地大也，小至芥子，大至须弥，皆是佛性本体，无二无别，惟明心见性者知之，大与小平等，乃否定空间体积。
又以四大海水入一毛孔。不娆鱼鳖鼋鼍水性之属。而彼大海本相如故。诸龙鬼神阿修罗等。不觉不知己之所入。于此众生亦无所娆。
水大亦是佛性体用。庞居士问马祖：‘不与万法为侣者，是什么人？’马祖曰：‘待汝一口吸尽西江水，即向汝道。’与此同旨，其法身也。
又舍利弗。住不可思议解脱菩萨。断取三千大千世界。如陶家轮。著右掌中。掷过恒沙世界之外。其中众生。不觉不知己之所往。又复还置本处。都不使人有往来想。而此世界本相如故。
往来平等，乃否定往来，往来皆不离佛性，金刚经云：‘如来者，无所从来，亦无所去’，佛性如如不动也。
又舍利弗。或有众生乐久住世而可度者。菩萨即演七日以为一劫。令彼众生谓之一劫。或有众生不乐久住而可度者。菩萨即促一劫以为七日。令彼众生谓之七日。
否定时间也，一千六百八十万年为一劫，一劫与七日无别，皆不离佛性，其别者，乃众生脑筋作用耳，佛性超过时间，本无别也。
又舍利弗。住不可思议解脱菩萨。以一切佛土严饰之事。集在一国。示于众生。
一切即一，一即一切，相对变为绝对。
华严经云：‘佛身充满于法界，普现一切众生前。’
又菩萨以一切佛土众生。置之右掌。飞到十方。遍示一切。而不动本处。
一切现象虽变幻无常，而不离佛性，佛性始终如如不动，动与静之对立统一，故否定动静。
又舍利弗。十方众生供养诸佛之具。菩萨于一毛孔皆令得见。又十方国土所有日月星宿。于一毛孔普使见之。
否定空间也，明心见性之后，尘尘‘空间’、刹刹‘时间’无非佛性，无能逃于法眼者。
又舍利弗。十方世界所有诸风。菩萨悉能吸著口中而身无损。外诸树木亦不摧折。
风大不离佛性，即法身妙用。
又十方世界劫尽烧时。以一切火内于腹中。火事如故而不为害。
火大不离佛性，世界坏，佛性不坏，疏山问大随曰：‘劫火洞燃，大千俱坏，未审这个坏不坏？’大随曰：‘坏。’，疏山问：‘怎么会坏？’大随曰：‘随他去。’疏山不肯，后又问一大德曰：‘劫火洞燃，大千俱坏，未审这个坏不坏？’大德曰：‘不坏。’疏山问：‘怎么不坏？’大德云：‘随他去。’疏山言下大悟。
又于下方过恒河沙等诸佛世界。取一佛土。举著上方过恒河沙无数世界。如持针锋。举一枣叶而无所娆。
地大不离佛性，此土与彼土无异无别。
又舍利弗。住不可思议解脱菩萨。能以神通现作佛身。或现辟支佛身、或现声闻身、或现帝释身、或现梵王身、或现世主身、或现转轮圣王身。
化身应身，皆不离法身，无别无二。
华严经云：‘十方三世佛，同共一法身。’
又十方世界所有众声。上中下音。皆能变之。令作佛声。演出无常苦空无我之音。及十方诸佛所说种种之法。皆于其中。普令得闻。
声音变为佛性，马祖云：‘我此一喝，百千三昧无量妙义俱全。’
舍利弗。我今略说菩萨不可思议解脱之力。若广说者。穷劫不尽。’
佛性绝对妙义，本不可说，今略为譬喻，若欲广说，则虽穷劫亦不可尽也。
是时。大迦叶闻说菩萨不可思议解脱法门。叹未曾有。谓舍利弗：‘譬如有人于盲者前。现众色像。非彼所见。一切声闻。闻是不可思议解脱法门。不能解了。为若此也。
小乘人闻此发挥绝对妙论，不能领会，如盲者之于相也。
智者闻是。其谁不发阿耨多罗三藐三菩提心？我等何为永绝其根？于此大乘已如败种。
智者闻大乘则欢喜赞叹，而发大乘心，故小乘者应回小向大，方有明心见性希望，不致如焦芽败种之无用也。
一切声闻。闻是不可思议解脱法门。皆应号泣。声震三千大千世界。
感极而泣，三千大千世界无不感动。
一切菩萨应大欣庆。顶受此法。若有菩萨信解不可思议解脱法门者。一切魔众。无如之何。’
内能破无始无明，外能破外道邪说。
大迦叶说是语时。三万二千天子皆发阿耨多罗三藐三菩提心。
尔时。维摩诘语大迦叶：‘仁者。十方无量阿僧祇世界中作魔王者。多是住不可思议解脱菩萨。以方便力故。教化众生。现作魔王。
佛性中无佛无魔，魔王乃相对界之雄，为众生所信仰或畏惧，故菩萨现作魔王，以试众生之慧力，魔益强则众生之反抗力亦益增，卒能克魔而成佛，故魔为助众生成佛之力量，倘无魔则众生将萎靡不振，不能产生否定之力量。
又迦叶。十方无量菩萨。或有人从乞手足耳鼻、头目髓脑、血肉皮骨、聚落城邑、妻子奴婢、象马车乘、金银琉璃、砗磲玛瑙、珊瑚琥珀、真珠珂贝、衣服饮食。如此乞者。多是住不可思议解脱菩萨。以方便力而往试之。令其坚固。
布施乃否定力之源泉，故欲令舍其所不忍舍，然后能作坚决之否定，否定‘我执’‘法执’及‘空执’，以达于绝对完全之国土。
所以者何？住不可思议解脱菩萨。有威德力。故行逼迫。示诸众生如是难事。凡夫下劣。无有力势。不能如是逼迫菩萨。
欲使众生增加其否定之力，故变为魔王逼迫之，凡夫则不能也。
譬如龙象蹴踏。非驴所堪。是名住不可思议解脱菩萨智慧方便之门。’
菩萨乃于困难艰苦中磨炼出来，环境益苦，则道力益坚。
疏曰：‘不思议者，绝对本体，不可以思惟感觉而达到，惟有用智慧方便打破相对之根源（无始无明），然后能达到也。故此解脱法门，名为不思议，绝对中无相对，故一切相对皆应否定，于是否定四大、否定空间、否定时间、否定来去、否定一多、否定动静、否定世界、否定变化身、否定声音......最后否定此种种相对之根源（无始无明），于是否定终止，肯定开始，相对终止，绝对开始，一切相对皆还源为绝对，此时四大是绝对，空间、时间亦是绝对，来去、一多、动静、世界、三身、声音等，皆是绝对，皆是佛性本体之妙用，故芥子与须弥不二、毛孔与大海不二、七日与一劫不二、动与静不二、变化身与法身不异，一切已超越相对之局限，而入于绝对不二之土，一切皆还源为绝对，自己便是自己的原因，故不为以外其他原因之所转，如如不动，无欠无余，故一切其他原因皆归消灭，入于此一绝对之原因矣。菩萨既证绝对，为度众生故，仍入相对界中，现作魔王，以教化众生，用种种逼迫，以增加众生之智慧，并加强其否定之力量，成就解脱，普使进入绝对清净平等之国土，故名不可思议解脱菩萨智慧方便之门。’此品属于方法论。
观众生品第七
乃属于人生观方面。
尔时。文殊师利问维摩诘言：‘菩萨云何观于众生？’维摩诘言：‘譬如幻师见所幻人。菩萨观众生为若此。
明心见性菩萨，自己造得主，故如幻师。众生在一念无明支配之下，变幻无主，故如幻人。
如智者见水中月。
知其非真月，乃相对之月。
如镜中见其面像。
知其非真面，乃相对之面。
如热时焰。
燃烧时有焰，烧尽则焰灭。
如呼声响。
呼时有声，呼停声灭。
如空中云。
来去无定。
如水聚沫。如水上泡。
聚现无定，旋生旋灭。
如芭蕉坚。
芭蕉不坚。
如电久住。
电无法久住。
如第五大。如第六阴。如第七情。如十三入。如十九界。
皆有名无实者，如第五大，根本无此大。
菩萨观众生为若此。
众生：其身乃四大合成，其智识乃五蕴合成，其人生乃十二因缘之过程，生惟法生，灭惟法灭，诸法既空，人生亦空，故如水月镜像，因像而现，如幻化人。
如无色界色。如燋谷芽。
无色界中，根本无色之可言，故知有名无实，众生亦然。
如须陀洹身见。
须陀洹无身见，故知有名无实。
如阿那含入胎。
阿那含不入胎，故知有名无实。
如阿罗汉三毒。
阿罗汉已断三毒，故知无中生有，众生亦然。
如得忍菩萨贪恚毁禁。
得无生忍菩萨，已绝贪恚，故知非实。
如佛烦恼习。
佛无烦恼习，故知非实有。
如盲者见色。
盲者决不见色，故知非实。
如入灭尽定出入息。
入灭尽定，则无出入息，故知非实。
如空中鸟迹。
鸟过空中，不留迹象，谓空中有鸟迹，乃决非实在之事。
如石女儿。
石女不生儿，故知非实。
如化人烦恼。
化人无烦恼，故知非实。
如梦所见已寤。
梦寤，其所见皆灭，故知非实。
如灭度者受身。
已证涅槃则不受身，故知非实。
如无烟之火。
火必有烟，无烟之火非实。
菩萨观众生为若此。’
文殊师利言：‘若菩萨作是观者。云何行慈？’
既将众生看成虚假幻化，则何能对之发慈悲救度之心乎？
肇曰：‘慈以众生为缘，若无众生，慈心何寄乎？将明真慈无缘而不离缘，成上无相真慈义也。’
维摩诘言：‘菩萨作是观已。自念：我当为众生说如斯法。是即真实慈也。
真实慈者，由绝对佛性本体发挥出来者。佛性绝对，故慈悲亦是绝对，绝对本体无缘起，故此真实慈是无缘慈，非缘于爱见而生也。世俗之慈乃由同情心或爱见而起，是相对的，故非真实慈，真实慈是绝对的，与佛性同体，故非攀缘，是不受他物影响，而本来存在者，故是真实慈。至若孔子之‘仁’，耶稣之‘爱’，皆有所攀缘，以众生为对象，乃相对者，故非真实慈。
行寂灭慈。无所生故。
真实慈与佛性同体，佛性绝对，无生无灭，故真实慈亦无生无灭，金刚经所谓‘不住相布施’是也。
行不热慈。无烦恼故。
世俗热心慈善事业者，乃出于爱见也，爱见未离，仍有烦恼，故其热心不能持久，或仅‘五分钟’热度，便归冷淡，故行真实慈者，不热不冷，永不厌怠，亦非烦恼所能阻止也。
行等之慈。等三世故。
真实慈与绝对佛性无二，故能超越三世，绝对平等，因为超越时间，故任何时代皆能适应，出自爱见之慈，则不能如此，譬如基督教之爱、人道主义者之爱，皆是相对者，故其慈悲乃对人，而不能对一切众生皆平等看待也。
行无诤慈。无所起故。
无诤者，无名字也。绝对佛性中，名字妄想不起，故行真实慈者，不住名字相，不为博美名而行慈善。
行不二慈。内外不合故。
佛性绝对不二，非心法也非色法，乃自主自行，不是被动者，故名‘不二慈’。譬如世俗行善事者，不是为因果祸福所动，便是想使自己心中喜悦，此乃被动，非不二慈。
行不坏慈。毕竟尽故。
佛性绝对，无有成坏，诸漏已尽，本来圆满，故金刚经云：‘灭度一切众生已，而无有一众生实灭度者。’
行坚固慈。心无毁故。
佛性坚固如金刚，能毁他物而不为物毁，真实慈亦如是。
行清净慈。诸法性净故。
梵网经云：‘我本元自性清净。’六祖坛经云：‘何其自性本自清净。’皆指绝对佛性也，真实慈亦如是。
行无边慈。如虚空故。
佛性无所不在，故真实慈无所不遍，普现一切众生前，如同虚空。
行阿罗汉慈。破结贼故。
阿罗汉，华语杀结使贼，此乃自度之慈，六祖坛经所谓‘自心烦恼无边誓愿断’是也。
行菩萨慈。安众生故。
六祖坛经所谓‘自心众生无边誓愿度’是也。
行如来慈。得如相故。
佛性如如不动，金刚经云：‘如来者，无所从来，亦无所去’，本来圆满现成是也，真实慈亦然。
行佛之慈。觉众生故。
引导众生入于佛之知见，此无限之慈悲也，其余世俗所行慈善事业，皆有限之慈悲。
行自然慈。无因得故。
自然者，佛性本然也。无有生因，亦无所得，以此度一切沉迷于有因有得之相对众生，使入绝对国土。
行菩提慈。等一味故。
绝对菩提心，惟有一味一相，真实慈亦然。
行无等慈。断诸爱故。
佛性平等，无有爱见，真实慈亦然。
行大悲慈。导以大乘故。
修大乘者，方能明心见性，不受后有，故名‘大悲’。
行无厌慈。观空无我故。
小乘未断我执，故有疲厌，我执已破，则无疲厌。
行法施慈。无遗惜故。
大乘六度第一，以法布施，使众生藉法执以破我执。
行持戒慈。化毁禁故。
能保护正法者，名为持戒，见涅槃经，不但自己持戒，且化导众生持戒。
行忍辱慈。护彼我故。
能忍辱以德报怨，则不但自护，且能化彼。
行精进慈。荷负众生故。
不但自己精进，且能荷负众生，一同精进，是真实慈。
行禅定慈。不受味故。
小乘贪著禅味，大乘不贪著禅味，行住坐卧，皆在定中。
行智慧慈。无不知时故。
不知时者，未得谓得是也，小乘错认断六根为见佛性，中乘错认断一念无明为见佛性，皆不知时也。
什曰：‘行未满而求果，名不知时也。’
大乘破无始无明空执，然后明心见性，故无以上错误。
行方便慈。一切示现故。
能以方便善巧譬喻，使众生明白不知时之错误，悟入绝对，名方便慈。
行无隐慈。直心清净故。
沩山灵祐禅师上堂云：‘夫道人之心，质直无伪，无背无面，无诈妄心，一切时中，视听寻常，更无委曲，亦不闭眼塞耳，但情不附物即得，从上诸圣，祗说浊边过患，若无如许多恶觉情见想习之事，譬如秋水澄渟，清净无为，澹泞无碍，唤他作道人，亦名无事人。’又黄山谷参晦堂禅师问：‘我无隐乎汝’意旨，晦堂曰：‘闻木樨香否？’山谷曰：‘闻。’晦堂曰：‘吾无隐乎汝。’山谷有省。佛性绝对，清净无隐，慈亦如是。
行深心慈。无杂行故。
心经所谓‘行深般若波罗蜜多’是也，乃以智慧打破无始无明之禅法，至若小乘断六根，中乘断妄想，不能见性，皆杂行也。
行无诳慈。不虚假故。
般若波罗蜜多，乃真实不虚之法门，金刚经所谓‘如来是真语者、实语者、如语者、不诳语者、不异语者’是也。
六祖云：‘吾若言有法与人，即为诳汝。’乃谓绝对佛性本来具足，非修习而得也。
行安乐慈。令得佛乐故。
明心见性，自在无碍，远离颠倒梦想，故名‘安乐慈’。
菩萨之慈为若此也。’
文殊师利又问：‘何谓为悲？’答曰：‘菩萨所作功德。皆与一切众生共之。’
绝对真如本体，不能分割，众生与诸佛相同，诸佛法身，即众生未来之法身，所谓共体大悲是也。
‘何谓为喜？’答曰：‘有所饶益。欢喜无悔。’
绝对之喜，法身本具，故无所悔，众生得之，乃其应得本得，非吾所与，无吝无悔。
‘何谓为舍？’答曰：‘所作福祐。无所希望。’
绝对佛性，本来圆成，舍同无舍，得亦无得，福同无福，是为真福，无得故无失，无希望，故能达于绝对。
文殊师利又问：‘生死有畏。菩萨当何所依？’
生死乃众生所同畏，菩萨依何道理而不畏生死？
维摩诘言：‘菩萨于生死畏中。当依如来功德之力。’
如来绝对本体中，无生无死，悟入圆觉时，返观父母所生之身，如大海一沤，圆觉经云：‘此菩萨及末世众生，修习此心得成就者，于此无修，亦无成就，圆觉普照，寂灭无二，于中百千万亿阿僧祇不可说恒河沙诸佛世界，犹如空华，乱起乱灭，不即不离，无缚无脱，始知众生本来成佛，生死涅槃，犹如昨梦。善男子，如昨梦故，当知生死及与涅槃，无起无灭无来无去，其所证者，无得无失无取无舍，其能证者，无作无止无任无灭，于此证中，无能无所，毕竟无证亦无证者，一切法性平等不坏。’照以上描绘之证后情况观之，生死果何所畏？
文殊师利又问：‘菩萨欲依如来功德之力。当于何住？’答曰：‘菩萨欲依如来功德力者。当住度脱一切众生。’
发大乘心修大乘法，明心见性，自度度他，故名大乘心。
又问：‘欲度众生。当何所除？’答曰：‘欲度众生。除其烦恼。’
烦恼即一切相对者，有相对故有矛盾冲突，有矛盾冲突故有烦恼，故除烦恼者，即否定相对，破无明是也。
又问：‘欲除烦恼。当何所行？’答曰：‘当行正念。’
正念者，打破无始无明之禅法也。无始无明为相对之根源，故应破之，方能达于绝对不生不灭本体。
又问：‘云何行于正念？’答曰：‘当行不生不灭。’
即佛性也。
又问：‘何法不生？何法不灭？’答曰：‘不善不生。善法不灭。’
此乃复从末以溯源也，善与不善，是相对者，以善法否定不善法，达于白净识，然后否定白净识，则入于不生不灭。
又问：‘善、不善孰为本？’答曰：‘身为本。’
身谓五蕴也。
又问：‘身孰为本？’答曰：‘欲贪为本。’
欲贪为受生之本。
又问：‘欲贪孰为本？’答曰：‘虚妄分别为本。’
一切相对，如生死、善恶、好丑等，皆由分别比较而生，分别已生之后，才有贪欲，譬如倘不分别生死，则无有贪生怕死者。
又问：‘虚妄分别孰为本？’答曰：‘颠倒想为
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:32:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>