<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说八无暇有暇经全文,佛说八无暇有暇经全文在线阅读,佛说八无暇有暇经全文在线下载,大玄古籍书库">
<meta name="description" content="一卷，唐义净译。说八难处之有无者。有八无暇。一地狱，二饿鬼，三畜生，四长寿天，五边地，六聋哑，七邪见，八无佛世。惟一有暇，可修道业，诫人勿致后悔也。_佛说八无暇有暇经_全文在线阅读_佛说八无暇有暇经_全文在线下载_大玄古籍书库">
<title>佛说八无暇有暇经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">佛说八无暇有暇经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2197</span> <br/>
          说明： <span class="inputVal" id="bkdec">一卷，唐义净译。说八难处之有无者。有八无暇。一地狱，二饿鬼，三畜生，四长寿天，五边地，六聋哑，七邪见，八无佛世。惟一有暇，可修道业，诫人勿致后悔也。</span> <br/>
          封面： <span class="inputVal" id="bkimg">Z_393.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]佛说八无暇有暇经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2197
[book_dec]一卷，唐义净译。说八难处之有无者。有八无暇。一地狱，二饿鬼，三畜生，四长寿天，五边地，六聋哑，七邪见，八无佛世。惟一有暇，可修道业，诫人勿致后悔也。
[book_img]Z_393.jpg


[book_title]佛说八无暇有暇经全文
大唐三藏法师义净奉制译
如是我闻，一时薄伽梵。在室罗伐城逝多林给孤独园。与大刍众及人天等俱。尔时世尊告诸刍曰：汝等当知。於此世间。寡闻无识。凡夫之类。常说无暇有暇之言：然不了知。云何无暇。云何有暇。吾今为汝分别开示。汝等谛听。善思念之。若诸有情。欲住圣行。修善法时。有其八事。无暇修习。云何为八。汝等当知。於此世间。大师出现。所谓如来应供正遍知明行足善逝世间解无上士调御丈夫天人师佛世尊，宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人堕在地狱之中受大苦恼。是名最初欲住圣行无暇修习。复次诸刍。於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人堕在饿鬼之中受大苦恼。是名第二欲住圣行无暇修习。
复次诸刍。於此世间。大师出现。十号具足。宣说诸佛所证妙法。善除烦恼能趣菩提。究竟涅槃。尽诸苦际。说是法时。有人堕在傍生之中受诸苦恼。是名第三欲住圣行无暇修习。
复次诸刍。於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人生在长寿天中。无所知晓。是名第四欲住圣行无暇修习。
复次诸刍。於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人生在边地下贱蔑戾车中。不识善恶。於我四众。不闻不见。是名第五欲住圣行无暇修习。
复次诸刍。於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人虽复生在中国。然受恶报。聋盲瘖哑。以手代言：於善於恶。不能分别。是名第六欲住圣行无暇修习复次诸刍於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人虽复生在中国。其身虽不聋盲瘖哑以手代言：於善於恶。悉能晓了。然而信邪倒见。作如是说。无施无受。亦无祠祀。无善恶业缘。无异熟果报。无今世後世。无父母眷属。无化生有情。於此世间。无阿罗汉正趣正行。此世他世。於现法中。得自觉悟。正证圆满。皆悉了知。我生已荆梵行已立。不受後有。此事皆无。生极邪见。是谓第七欲住圣行无暇修习。
复次诸刍。於此世间。无大师现。无十号名。不闻诸佛所证妙法。不除烦恼。不趣菩提。不至涅槃。无苦边际。有人虽复生在中国。不聋盲瘖哑。不以手代言：於善於恶。悉能晓了。不生邪见。作如是说。有施有受。亦有祠祀。有善恶业缘。有异熟果报。有今世後世。有父母眷属。有化生有情。於此世间。有阿罗汉。正趣正行。此世他世。於现法中。得自觉悟。正证圆满。皆悉了知。我生已荆梵行已立。不受後有。此等皆有。生极正见。然无将导开出离门。是名第八欲住圣行无暇修习。
复次诸刍。於此世间。大师出现。十号具足。宣说诸佛所证妙法。善除烦恼。能趣菩提。究竟涅槃。尽诸苦际。说是法时。有人生在中国。而所受身。诸根具足。了善恶言：乃至生极正见。汝等刍当知。是人有暇修习。汝等刍。此有暇事。汝等已得生居中国。逢我出世。得闻圣教。诸根具足。当生勇猛常勤策励修诸善品。於善法律如说修行。展转相教展转忏悔。常净三业恒行十善。勿为无益致招後悔。尔时世尊欲重宣此义。说伽他曰：
我已为说八无暇，皆愿当生有暇中。若生难处不闻经，汝等至心应善听。铜柱铁山众苦逼，煻煨粪屎刺刀林。於地狱中受斯苦，此处岂能闻正法。
饥渴针咽苦逼身，雨注河流成猛火。於饿鬼中受斯苦，此处岂能闻正法。更互恒怀怖害心，常欲展转相食啖。於傍生中受斯苦，此处岂能闻正法。
若在天中有顶处，由先福力生於彼。长寿觉慧不分明，此处岂能闻正法。生在边方鄙恶处，耳不曾闻说法声。无识恒居蔑戾车，此处岂能闻正法。
由彼先身造恶业，聋盲瘖哑缺诸根。痴钝即是人身牛，此人岂能闻正法。若人不信於三宝，说无因果无尊亲。如是邪见坏其心，此人岂能闻正法。
诸佛大师不出现，亦无妙法流世间。若人生居闇世中，此时岂能闻正法。若人生於有暇处，八种无暇过皆除。犹如病者遇良医，应可至心闻正法。
汝已获人身，复得闻正法。不得圣果者，多生无暇中。我说八无暇，是众生难处。得住有暇者，斯人世希有。
汝已获人身，复得闻正法。爱护自身者，当除烦恼慢。若有闻正法，不能如说行。轮回八难中，备受诸辛苦。
已舍无暇处，常求闻正法。於生老死中，不久当出离。若已获人身，闻法行放逸。後当生恼悔，如商人失财。
若人闻我说，识暇及无暇。是故应勤心，正修於梵行。我说明眼人，善护於诸恶。正念能防守，不随诸有漏。
一切随眠断，降伏大魔怨。永超生死流，得昇於彼岸。
尔时世尊说是经已，时诸刍人天大众。闻佛所说，欢喜顶戴，信受奉行。

        </div>
      </div>
    </div>
  </div>
</div>
<!--update:2025-08-30 09:23:41-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>