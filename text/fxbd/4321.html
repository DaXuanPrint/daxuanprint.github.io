<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="鞞摩肃经全文,鞞摩肃经全文在线阅读,鞞摩肃经全文在线下载,大玄古籍书库">
<meta name="description" content="巴利名Vekhan!asa-sutta。。全一卷。刘宋求那跋陀罗（394～468）译。收于大正藏第一册。本经与中阿含卷五十七鞞摩那修经为同本异译。内容叙述一外道鞞摩肃（巴Vekhan!asa。）因听闻佛陀说法，遂从佛陀出家学道，乃至证得阿罗汉果。_鞞摩肃经_全文在线阅读_鞞摩肃经_全文在线下载_大玄古籍书库">
<title>鞞摩肃经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">鞞摩肃经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]2370</span> <br/>
          说明： <span class="inputVal" id="bkdec">巴利名Vekhan!asa-sutta 。全一卷。刘宋求那跋陀罗（394～468）译。收于大正藏第一册。本经与中阿含卷五十七鞞摩那修经为同本异译。内容叙述一外道鞞摩肃（巴Vekhan!asa ）因听闻佛陀说法，遂从佛陀出家学道，乃至证得阿罗汉果。</span> <br/>
          封面： <span class="inputVal" id="bkimg">Z_4321.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]鞞摩肃经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]2370
[book_dec]巴利名Vekhan!asa-sutta 。全一卷。刘宋求那跋陀罗（394～468）译。收于大正藏第一册。本经与中阿含卷五十七鞞摩那修经为同本异译。内容叙述一外道鞞摩肃（巴Vekhan!asa ）因听闻佛陀说法，遂从佛陀出家学道，乃至证得阿罗汉果。
[book_img]Z_4321.jpg


[book_title]鞞摩肃经全文
宋天竺三藏求那跋陀罗译
闻如是，一时婆伽婆。在舍卫城祇树给孤独园。於是鞞摩肃（姓也）异学。中食後行彷徉而行至世尊所。到已白世尊曰：唯瞿昙。形色极无上妙。此迦旃延。云何为色妙。此瞿昙。谓色妙极妙。更无有妙最胜者，最妙最好彼色最妙。彼色最上最好。犹若迦栴延。有人作是说。人中有妙者我欲淫之。或有作是言：汝谓此人中妙者，字是姓是像是。若长若短若中。若端正不端正。若白黑。若刹利女婆罗门女。居士女工师女。东方南方西方北方。问已不能报。汝不知不见。谓此人中妙至北方。而言欲淫。此迦旃延。汝所言彼色为最妙。彼色为最上彼色无上。问色已不能知。犹若瞿昙。阎浮檀金。巧工师子极磨治净著白器中。形色极妙。色有所照。是故瞿昙。我作是说。色为最妙色为最胜。彼色为最胜彼色无上彼色最上。是故迦旃延。我还问汝。随所思还报之。於迦旃延意云何。此阎浮檀金巧师子极磨治净。著白器中形色有照。谓此即照虫於闇冥时。色妙色有所照。谁光最胜最上最妙最好说。此瞿昙。即照虫於阎浮檀金。光明最胜最上最好最妙说。於迦旃延意云何。即照虫於闇冥时光明有所照。谓油灯明於闇冥时。光明有所照。谁光明最胜最妙最好最上。唯瞿昙。油灯光明。於即照虫。光明最胜最上最妙最好。於迦旃延意云何。谓油灯光明。於夜闇冥有所照。谓此大火积。於夜闇冥光明有所照。谁光明最胜最上妙好。唯瞿昙。火积光明於油灯光明最胜上妙好。於迦旃延意云何。谓火积於闇冥时光明有所照。谓星过夜半天晴无雲曀。光明有所照。谁光明最胜上妙好。唯瞿昙。星光明於火积。光明最胜上妙好。於迦旃延意云何。谓星过夜半已天晴无雲蔽。光明有所照。谓月夜欲半天无雲蔽。光明有所照。谁光明最胜上妙好。唯瞿昙。月光明於星光明。最胜上妙好。於迦旃延意云何。谓月夜欲半天晴无雲蔽。光明有所照。谓日於夏时。日中光明有所照。谁光明最胜上妙好。唯瞿昙。日光明於月光明。最胜上妙好。此迦旃延。彼多有天诸谓如是威神。极有所能光明所不及。我本在中坐。本在中有所说，我不作是说。光明最胜光明最上光明最妙。汝迦旃延。谓即照虫光明最下最不如而说言是最上最胜最妙耶。问光明已而不能知。於是鞞摩肃异学。被世尊面责。默然住无有言：身面污回。面无言默然住。於是世尊，而责鞞摩肃已，还欲令言：告鞞摩肃异学曰：复次迦旃延。有五姓欲爱念爱色近淫染著。眼知色耳知声鼻知香舌知味身知细滑。此迦旃延。或有爱色。或有不爱色。谓或有一於色欢喜具满。喜意所念亦满。於彼色於馀色。不欲不思。不欲得不愿求。是彼色最为妙最为上。此迦旃延。或有一爱声香味细滑。或有一不爱滑。或有一细滑者欢喜具满。喜意所念亦满。於彼细滑更馀细滑。不欲不思。不欲得不愿求。是彼细滑最上最妙。於是鞞摩肃异学叉手向世尊，白世尊曰：甚奇瞿昙。而沙门瞿昙无量方便。为我说淫乐求淫乐。犹若瞿昙。草木因火然。火因草木然。如是我沙门瞿昙。以无量方便说於淫。说淫乐求淫乐止。迦旃延。汝为不善於此长夜作异见作异忍作异欲作异求。我此所说等与等知其义。此迦旃延。我弟子诸比丘，晨起及暮常不眠卧。常行讲论必成等道。具足分别生得尽。梵行已成所作已办。名色已有知如真。我此所说等与等知其义。於是鞞摩肃异学。於世尊极瞋恚。极怀恨不欢喜。说世尊诽世尊骂世尊，如此沙门瞿昙。为非骂说已白世尊曰：此瞿昙。或有一沙门婆罗门。不知过去世。不知当来世。无量生世间。而记说圣生已尽。梵行已成所作已办。名色已有知如真。是故瞿昙。我作是念。云何或一沙门婆罗门。不知过去世。不知当来世。无量生世间。而记说圣生已尽。梵行已成所作已办。名色已有知如真。於是世尊作是念。念此鞞摩肃异学。於我极瞋恚。极怀恨不欢喜。诽谤我骂詈我。此沙门瞿昙。我骂说之而白我曰：此瞿昙。或有一沙门婆罗门。不知过去世。至知如真。世尊知已，告鞞摩肃异学曰：此迦旃延。或一沙门婆罗门。不知过去世。至知如真。彼时应作是言：置过去世。置当来世。不应念一生。复次迦旃延。我作是说。置过去世。置当来世。不应念一生。我弟子诸比丘，不谀谄亦不幻质直行。我教授之我为说法。如所设则能学。近於法知有善。犹若迦旃延。年少童男。彼父母或系手足。於彼时有智生。彼父母解手足。彼但忆解不忆缚。如是迦旃延。我作是说。置过去世。至知有善。犹若迦旃延。因油灯炷则得然。或有人不更著油不更易炷。前者皆尽後亦不益。不久速灭。如是迦旃延。我作是说置过去世。至知有善。犹若迦旃延。有十积木。二十三十四十五十六十积木。火烧然而然。则知有大火积。或有人更不著薪不著草。不著牛粪不著<麦孚>不著扫。不久皆尽亦不更著。不久速灭。如是迦旃延。我作是说置过去世。至知有善。说此时鞞摩肃异学。远尘离垢诸法眼生。於是鞞摩肃异学。见法得法。了法清净法。离邪离疑。更无尊天不复信他。离诸犹豫得立果。於世尊境界得无畏法。从坐起头面礼世尊足。唯世尊，我宁可得於世尊学道。受具足为比丘。於世尊所行於梵行。此比丘当行梵行。彼鞞摩肃。则於世尊学道。受具足为比丘。尊者鞞摩肃。学道受具足。知法至成阿罗汉。佛如是说。鞞摩肃闻世尊所说，欢喜而乐。

        </div>
      </div>
    </div>
  </div>
</div>
<!--update:2025-08-30 09:35:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>