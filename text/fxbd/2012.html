<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="律杂抄,律杂抄全文在线阅读,律杂抄全文在线下载,大玄古籍书库">
<meta name="description" content="律杂抄，一卷，首缺，编号二七九〇。_律杂抄_全文在线阅读_律杂抄_全文在线下载_大玄古籍书库">
<title>律杂抄_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">律杂抄</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1783</span> <br/>
          说明： <span class="inputVal" id="bkdec">律杂抄，一卷，首缺，编号二七九〇。</span> <br/>
          封面： <span class="inputVal" id="bkimg">Z_2012.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]律杂抄
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1783
[book_dec]律杂抄，一卷，首缺，编号二七九〇。
[book_img]Z_2012.jpg


[book_title]律杂抄
律一卷杂抄　律一卷杂抄　律策一卷　问。比丘是何义　答。□□□□。
□□□□□有三种义□□□□怖魔。三能破烦恼故名比丘。
□□□□□　答□□□比丘。二相似比丘。三自称比丘。四乞求比丘。五割截衣比丘。六破结使比丘。七善来比丘。八羯磨比丘。
□□□□□种　答。依四分律有四种。一善来。二三归。三八敬。四羯磨。
□□□刑有几种　答依俱舍论有五种。一命终舍戒。二断善根舍。三二形舍舍。五度舍戒。四作法舍。
□。羯磨有几种。复是何义　答。羯磨有三种。一单白羯磨。二白二羯磨。三白四羯磨。所言义有是辨事义。然辨前法事故名辨事义也。
问。羯磨所为事有几种　答。总束为三种。一情道事为受戒等。二非常事为结界等。三情非情事为乞杖离衣等。
问。比丘所食药总有几种　答。有其四种。一时药。二非时药。三七日药。四尽形药。
问。戒与律毗尼波罗提木叉有何差别　答。戒者防非止恶。若不造恶故名为戒。律者法也。非法无以斋戒仪伏。是会意形声释也。故名为律。毗尼者名调伏义能调身三等业。木叉者此名解脱。解脱一切诸缚名为解脱。
问。何名五毗尼者　答。一谓戒由序。二制比丘戒。三重制比丘尼戒本。四修多罗。谓诸轨度。五随顺修多罗增一比尼等。
问。律仪有几种　答。有四种。一净虑律仪。是色界尸罗。二无漏律仪。为无漏人身中所起尸罗是。三断律义。为断烦恼名断律义。四别解脱律仪。为欲界尸罗别防非名解脱律仪。
问。略说戒有几种。缓急如何　答有三种。一羯磨说戒。二对首说戒。三心念说戒。然略说戒有三五十五种。七种从缓向急。有七略。从急向缓有十五种略也。
问。安居有几种　答。有四种。一忘成安居。二及界安居。三对首安居。四心念托缘。虑净名安。处名居。
问。安居是何义　答。九旬修道标心。此住故曰安居。又有三义故。一无事游行妨修道业故。二为损伤物命违慈道故。三为除招世讥嫌故。
问。自恣有几种　答。有三种。一羯磨自恣。二对首自恣。三心念自恣。又有三种。一时自恣。二增益自恣。三灭劫自恣。
问。自恣是何义　答。为迷已过恣他举见闻疑罪。故名为自恣义也。
问。何名四分律。主名何　答。四者数也。梵本四夹。复云四。诵方成故名四分。即五分十诵义亦如是。大僧戒本初分。尼戒已下为二分。安居楗度已下为二。一分房舍揵度已下为四分。故名为四分律。律主名昙无德。此翻为护法。
问。二十部小乘。此律何部所摄　上座犊子。答。法密部所摄。大众一说说出世鸡胤多闻说假制多西山北山上座转多雪山一切犊子法上贤胄正量密林化地法藏饮光经量。
问。如来成道后几年制戒　答。如来成道后十二年前。为诸比丘过失鲜。略制禁戒。此则利根也。十二年后终至涅槃。为诸比丘繁多。广制禁戒。此钝根也。
问。受具足戒具几因缘　答。具六因缘。一受戒人身无十三难缘。二年满二十。三衣钵具足。四三师数如法清净。五在结戒内不得别众势分相及。六一白三羯磨前后方便言辞具足。又准摩夷经有十种受戒。比丘有五种。一上法。二善来。三法语。四敕听。五羯磨。尼亦有种。一上法。二善来。三师法。四遣使。五羯磨。合为十种。
问。律以何为宗。以何体　答。以戒为宗。又说不同。依东塔疏以戒为宗。律以何为体。答。合是语业为体。任意取舍。答。十二处中以法为体。若依经部以不相应为体。依有部以色为体。俱是法处摄。
问。律之所防三业之中。何不防意地　答。所防戒不同别解脱戒。次是色法但防身口。故所防心者定道戒。故得防心。又问。声闻力劣不防意地故。但身口业故。
问。十三同篇。何故九初便犯四谏方成　答。诸犯戒缘不同。有倚傍者须僧设谏。故四戒倚傍相似须僧设谏。九戒无倚傍。作即便犯故。不须谏故。
问。污家犯何罪耶　答。为违僧谏得残罪。直作未谏结罪不同。自摘花等得提罪。污家恶行等得吉罪。
问。污家戒谏何事　答。所谏之语是傍僧言有爱有恚。是故僧残。

        </div>
      </div>
    </div>
  </div>
</div>
<!--update:2025-08-30 09:28:13-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>