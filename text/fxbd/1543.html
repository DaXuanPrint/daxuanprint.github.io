<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说大方等修多罗王经,大方等修多罗王经全文在线阅读,大方等修多罗王经全文在线下载,大玄古籍书库">
<meta name="description" content="一卷，元魏菩提流支译。与大乘流转所有经同本先出。_大方等修多罗王经_全文在线阅读_大方等修多罗王经_全文在线下载_大玄古籍书库">
<title>大方等修多罗王经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方等修多罗王经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1124</span> <br/>
          说明： <span class="inputVal" id="bkdec">一卷，元魏菩提流支译。与大乘流转所有经同本先出。</span> <br/>
          封面： <span class="inputVal" id="bkimg">Z_1543.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方等修多罗王经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1124
[book_dec]一卷，元魏菩提流支译。与大乘流转所有经同本先出。
[book_img]Z_1543.jpg


[book_title]佛说大方等修多罗王经
后魏天竺三藏菩提流支译
如是我闻。一时婆伽婆。在王舍城迦兰陀竹园。与大比丘僧千二百五十人俱。及大菩萨摩诃萨众。尔时摩伽陀国频婆娑罗王。出王舍城。诣迦兰陀竹园精舍。至世尊所。头面礼足。绕佛三匝。退坐一面。
尔时世尊即告频婆娑罗王言。大王。如人梦中见于众人。与诸婇女共相娱乐。此人觉已。忆念梦中众人婇女。大王。于意云何。如是梦中众人婇女。为有实不。频婆娑罗王答言。不也世尊。佛告大王。于意云何。是人梦中见婇女。与诸人等共相娱乐。觉已忆念。如是之人宁有智不。大王答言。不也世尊。何以故。世尊。梦中毕竟。无有众人及众婇女。众人婇女尚不可得。何况当有共相娱乐。佛告大王。凡夫之人亦复如是。眼见美色便生爱著。既生爱著便起欲心。既起欲心起嗔痴业。或作身业。或作口业或作意业。彼所作业作已而灭。灭已不依东方而住。亦复不依南方而住。亦复不依西方而住。亦复不依北方而住。四维上下亦复如是。至临终时行识将灭。其意现前。大王。如是行识。自作之业必尽受之。大王。如人梦觉。不见婇女及诸人众。行识灭已初识次生。或生天中。或生人中。或生地狱。或生畜生。或生饿鬼。大王。以初识不断自心相续。应受报处而生其中。大王。观诸生灭颇有一法。从于今世至未来世。大王。如是行识终时。名之为灭。初识起时。名之为生。大王。行识灭时。去无所至。初识生时。无所从来。何以故。识性离故。大王。行识行识空。灭时灭业空。初识初识空。生时生业空。观诸业果亦不失坏。大王当知。以初识心相续不断而受果报。尔时善逝。说此语已。而说颂曰。
一切唯名字　　唯住想分别
名字分别说　　而说无所有
以种种名字　　说于种种法
法中无如是　　此法诸法相
名字名字空　　名字离名字
诸法无名字　　以名字而说
此法非实有　　以分别而生
彼分别亦无　　空以分别说
一切凡夫说　　眼能见于色
世间妄分别　　取之以为实
佛之所说法　　众缘集故见
此是行次第　　为说第一义
非眼见于色　　意不觉诸法
此是第一谛　　非世间所觉
尔时世尊说此经已。摩伽陀国频婆娑罗王。一切世间天人阿修罗揵闼婆等。闻佛所说。皆大欢喜。
佛说大方等修多罗王经

        </div>
      </div>
    </div>
  </div>
</div>
<!--update:2025-08-30 09:26:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>