<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="胜幢臂印陀罗尼经,妙臂印幢陀罗尼经,胜幢臂印陀罗尼经全文在线阅读,胜幢臂印陀罗尼经全文在线下载,大玄古籍书库">
<meta name="description" content="一卷，唐玄奘译。依大梵王及观世音之请而说此咒。持者不更受恶趣之生。与唐于阗国沙门实叉难陀译《妙臂印幢陀罗尼经》同_胜幢臂印陀罗尼经_全文在线阅读_胜幢臂印陀罗尼经_全文在线下载_大玄古籍书库">
<title>胜幢臂印陀罗尼经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">胜幢臂印陀罗尼经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1856</span> <br/>
          说明： <span class="inputVal" id="bkdec">一卷，唐玄奘译。依大梵王及观世音之请而说此咒。持者不更受恶趣之生。与唐于阗国沙门实叉难陀译《妙臂印幢陀罗尼经》同</span> <br/>
          封面： <span class="inputVal" id="bkimg">Z_3342.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]胜幢臂印陀罗尼经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1856
[book_dec]一卷，唐玄奘译。依大梵王及观世音之请而说此咒。持者不更受恶趣之生。与唐于阗国沙门实叉难陀译《妙臂印幢陀罗尼经》同
[book_img]Z_3342.jpg


[book_title]胜幢臂印陀罗尼经
唐三藏法师玄奘奉　诏译
如是我闻。一时薄伽梵。在鸡罗山顶天仙神宫。与大苾刍众千二百五十人俱。及无量无数菩萨摩诃萨。曼殊室利跋陀波罗。十六大士而为上首。并诸天人阿素洛等。大梵天王而为上首。无量大众前后围绕。
尔时世尊住正念智。为诸大众说微妙法。时大梵王率诸天众。阿素洛等顶礼佛足。合掌恭敬住如来前。俱白佛言世尊在昔。为欲利乐诸有情故。求证无上正等菩提。悲愿熏心成等正觉。有大神力具大慈悲。何故现见诸有情类。堕在地狱饿鬼傍生。及人天中受诸剧苦。不设善巧方便济拔。惟愿哀愍令脱苦难。时观自在亦率无量持咒天仙。顶礼佛足合掌恭敬。住如来前俱白佛言。唯愿哀愍诸有情故。开示善巧拔苦难法。
尔时世尊告二大士及其眷属。汝等就座。吾今愍念一切有情。略说善巧拔苦难法。汝应谛听极善思惟有大陀罗尼名胜幢臂印。若常诵念能灭五逆十恶等罪。终不更受诸恶趣生。及人天中所有极苦。恒受持者现得财位。于当来世生尊贵家。所欲现前受诸快乐。常值诸佛得宿命念。乃至无上正等菩提。陀罗尼曰。
羯洛羯洛　抧利抧利　矩路矩路　萨洛萨洛　徙利徒利　速路速路　萨缚佛陀婆　卢抧谛　达洛达洛　萨缚达摩路迦目契　折洛折洛　萨缚僧伽地瑟耻谛　跋洛跋洛　頞泥迦佛　陀俱胝婆史谛　厕拏厕拏　萨缚羯摩筏剌拏祢　莫摩萨缚萨埵难遮　萨婆波耶尼　萨缚独佉波捺耶　勃栗吒勃栗吒　达栗吒达栗吒　捺吒捺吒　羯吒羯吒　飒怖吒耶飒怖吒耶　萨婆筏剌拏波耶突揭底尼　莎诃
善男子此胜幢臂印陀罗尼。是殑伽沙等诸佛共说。吾今愍念一切有情。因汝等请亦为众说。善男子诸佛出世甚为难遇。善得人身复难于是。闻此神咒更复为难。若有善男子善女人。能正受持尚为难得。何况书写精勤诵念。及劝他人令受持者。善男子我念过去。曾于药师琉璃光胜观等诸佛所。闻此神咒受持读诵正为他说。由此证得无上菩提。是故汝等应随勤学。劝诸有情受持读诵。令脱苦难获胜利乐。
时薄伽梵说此经已。曼殊室利菩萨跋陀波罗菩萨观自在菩萨。大梵天王及诸天人阿素洛等。一切大众闻佛所说。皆大欢喜信受奉行。
胜幢臂印陀罗尼经

[book_title]妙臂印幢陀罗尼经
大唐于阗三藏实叉难陀奉　制译
如是我闻。一时佛在鸡罗娑山诸兽依处妙宫殿中。与大比丘众千二百五十人。又与无量菩萨摩诃萨俱。文殊师利法王子而为上首。靡不皆如童子之形。并贤护等十六丈夫。
尔时世尊以正念智。为诸天人演说法要皆令欢喜。时大梵王及诸天龙夜叉乾闼婆阿修罗迦楼罗紧那罗摩睺罗伽人非人等。各起合掌前白佛言。世尊有诸众生。由造种种罪恶业故。应堕地狱饿鬼畜生。阎魔罗界备受众苦。唯愿世尊大悲。为说除灭如是苦恼方便。令彼众生皆得解脱诸恶道难。时观自在菩萨摩诃萨。复与无量持咒大仙前后围绕。顶礼佛足白言世尊。惟垂愍念以善方便救诸世间。佛言善男子。有陀罗尼名妙臂印幢。若能常念诵习思惟。速得除灭五无间罪。富贵安乐大姓家生。尔时世尊即说咒曰。
怛侄他迦(居伽反下同)啰迦啰(一)枳利枳利句噜句噜(三)娑啰娑啰(四)徙唎徙唎(五)苏噜苏噜　萨婆佛陀阿婆卢枳帝(七)陀啰陀啰(八)达摩阿婆卢枳帝(九)蔗啰蔗啰(十)僧伽阿提瑟耻帝(十一)跋啰跋啰(下啰字长声)阿佞迦(十二)佛陀俱胝婆瑟低(十三)[打-丁+親](初觐反)那[打-丁+親]那(十四)萨婆阿跋啰那(去声)你寐(十五)萨婆毒佉阿婆那(去声)耶(十六)勃囇多勃囇多(十七)侄晒多侄晒多(十八)怛吒(搩迦反)怛吒(十九)萨普吒耶(余河反)萨普吒耶(二十)萨婆阿跋啰那阿播耶(二十一)突揭帝宁(二十二)苏婆呵(二十三)
善男子此陀罗尼。恒河沙等诸佛所说。阿难佛世难遇人身难得。受持此咒转复为难。善男子我念往昔。毗婆尸佛次第乃至迦叶如来。咸为我说此陀罗尼。普欲安乐诸众生故。于诸佛所皆亲听受。尔时世尊说此咒已。观自在菩萨摩诃萨等。及天龙八部一切众会。闻佛所说皆大欢喜信受奉行。
妙臂印幢陀罗尼经

        </div>
      </div>
    </div>
  </div>
</div>
<!--update:2025-08-30 09:32:23-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>