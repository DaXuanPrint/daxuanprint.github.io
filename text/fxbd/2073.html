<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="息诤论,附录一,附录二,息诤论全文在线阅读,息诤论全文在线下载,大玄古籍书库">
<meta name="description" content="《息诤论》，中国佛教禅宗典籍，着作者不详，托名为禅宗初祖达摩禅师着，一卷。。本文的主旨在於说明真如佛性，具在身中。因此解不外凭，必须回心返照。批评了只知外求经论，论诤道理的学风，认为这种学风与悟道无益有害。对研究早期禅宗思想与修习有着重要价值。。本文献未为我国历代经录所着录，也未为历代大藏经所收。现在敦煌遗书中发现，为中国北京图书馆收藏的新1254号与新1255号。两件本为一卷，首尾均残，依次抄写有《天竺国菩提达摩禅师论》、《禅策问答》、《息诤论》等禅宗文献多种。后因该卷位於《息诤论》部分之两纸接缝处脱落">
<title>息诤论_菩提达磨_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">息诤论</span> <br/>
          作者： <span class="inputVal" id="bkauthor">菩提达磨</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]3088</span> <br/>
          说明： <span class="inputVal" id="bkdec">《息诤论》，中国佛教禅宗典籍，着作者不详，托名为禅宗初祖达摩禅师着，一卷。 本文的主旨在於说明真如佛性，具在身中。因此解不外凭，必须回心返照。批评了只知外求经论，论诤道理的学风，认为这种学风与悟道无益有害。对研究早期禅宗思想与修习有着重要价值。 本文献未为我国历代经录所着录，也未为历代大藏经所收。现在敦煌遗书中发现，为中国北京图书馆收藏的新1254号与新1255号。两件本为一卷，首尾均残，依次抄写有《天竺国菩提达摩禅师论》、《禅策问答》、《息诤论》等禅宗文献多种。後因该卷位於《息诤论》部分之两纸接缝处脱落，从而形成新1254、1255两号。但脱落处文字未受损伤，故《息诤论》本文保存完好。</span> <br/>
          封面： <span class="inputVal" id="bkimg">Z_2073.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]息诤论
[book_author]菩提达磨
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]3088
[book_dec]《息诤论》，中国佛教禅宗典籍，着作者不详，托名为禅宗初祖达摩禅师着，一卷。 本文的主旨在於说明真如佛性，具在身中。因此解不外凭，必须回心返照。批评了只知外求经论，论诤道理的学风，认为这种学风与悟道无益有害。对研究早期禅宗思想与修习有着重要价值。 本文献未为我国历代经录所着录，也未为历代大藏经所收。现在敦煌遗书中发现，为中国北京图书馆收藏的新1254号与新1255号。两件本为一卷，首尾均残，依次抄写有《天竺国菩提达摩禅师论》、《禅策问答》、《息诤论》等禅宗文献多种。後因该卷位於《息诤论》部分之两纸接缝处脱落，从而形成新1254、1255两号。但脱落处文字未受损伤，故《息诤论》本文保存完好。
[book_img]Z_2073.jpg


[book_title]息诤论
夫法身至寂，近远等同；理性弘幽，玄深叵测。虚融妙体，凡俗难明；进证得知，文辞未辨。且三乘而演畅，权弘迷徒。趣理寻思，未即於中觅道。小儿无识，可使杨叶为金。智者明然，明知不实。於是息诸诤论，寂默义论不申。假使语尽其源，亦未能至矣。
故道真如难辩，不在强文之中；纵令义有多端，不表幽玄之意。但经文具载，得意忘言。言若是真，宁容止息？只因众生不会，乖理求言，一向贪逐文辞而不趣向其意。真如佛性，具在身中。不自内思，披文外觅。假使多读不会，只是鹦鹉学言，终无了悟之情，岂免[老*鸟]鵄所食。如来设教，只为大慈。虽演三乘，义归於一。慈悲愍念，故述多方。引接迷徒，望同证理。可叹今时学者，一向述言。虽复讲解千章，验行全无一备。口谈药方虽切，终不病除。对乏论浆，那能止渴？说食百味，不那饥苦仍存。岂容语义之中，能居圣体？是以言中无道，道亦无言。言语之由，乃与为凡标述，权寻圣迹，非是口谈，证悟道源，都无演说。凡夫未会，虽复要藉言词，只为不悟，言中展转，迷轮相惑。必欲存心慕道，须学少用易明。不假多知，劳而无用。若也广求成道，善星只可玄登，所以多求，返生堕落；但看周利，触事无堪，箕帚存心，由登罗汉。据斯道理，何假多求？事藉专精，心居在定。菩提之路，不近不遥。转即内求，不劳外觅。若人内觅，是则不遥；若也外求，将知不近。但使世人不信，愿检後辞。理不可违，那能谬说。
余今略承斯证，愿粗恩君。必不此言，方知大悟善事。非独闻为好，亦望普使闻知。愿此含生，俱成佛道。所说引证者，礼拜之中，劝人自归依佛，僧、法亦然。一体三宝在身，何劳远涉。今因此证，将作佛道不遥；更欲远求，不及回心向己。故言：「凭贤不能自圣，触食不济己饥。」凡则自凡，圣归他圣。学人虽藉明师相训，还须以己精专。若也骄慢不勤，师亦未能辄度。
盖闻道在不远，解不外凭。触食尚不济饥，凭贤那能圣己？但知如此，即须自制其身。师者只是良医，有疾药须自服。夫大道幽寞，不可枷杖协成。乃从欢喜之生，不从忧戚之起。既知如此，何故不勤？矿虽有金，非炉不出。是以君子得意，尽夜苦己自求；无识小儿，始乃凭他度己。若也背身求佛，徒费功程。如舍日月而求明，背灯光而觅晓。只可明从日起，日是明根。只是日乃生明，未见别有明能生日。千章万句，并是心为。心是万法之尊，岂可弃之外涉。诸法因身而立，将知身是法根。若也无身，法无存立。行者但知身为法主，法则是僧。僧法既是一身，佛亦将知不别。佛法僧宝，本是一端。迷者不知，将为别体。为此劝人求己，不外缘尘。君子自励成人，小儿凭他败己。前贤後圣，并自求心。况乃今人，而不向己。法若内无外有，学亦制不关人。纵使内外俱含，亦须回心返照。若能返照，必达其源，事成不久。
夫道体之本，以己为源；万行缘由，不离一心为主。只为人多不信，一执坚牢，一向贪着，外求总总，不及向己。波波辛苦，转益迷昏。学问虽多，终无所由。只如无财话宝，岂得资身？纵使论言，何曾遗己？但自心迷广说，只是论高。假使广说心迷，终如话宝。窃以经云：「具说多闻，状似贫人，昔夜数计他珍，终无半钱入己。」如人见他造业，即须克己修营。岂得委彼自赊，而望福报。事无斯理，浪受贫穷。唯须一一自专，论他无益。虚谈圣迹，广说无为，说者只叹彼前贤，何关身己？尔乃自嗟迷久，识了不周，每将语义为原，不自穷研身己，一向论诤道理，执相逞才，说是道非，不觉随声忿怒。口虽说言无我，不觉随语我生。纵道无瞋，不妨因兹即发。凡是论诤，特有人我，非我不诤。未审余人，仆情如此。是以学人但能息诤，定得理长，识诤知非，将知不谬。真如渺寞，岂在诤论之中？佛性冲虚，那关有无之境？但自迷徒扰扰，不悟法性虚通。计着有无，凡情竞起。遂即高声执义，诤斗纷纭。称意必忻，违情克怒。口云将身慕道，专事人我不休。是以学者虽多，成无一二。呜呼长叹，实是昏迷。可不久滞无明，尔乃恒诤胜负！但欲学贵己，先自取弱卑身。不得以己迷成远，即轻於後学。学无前後，达者为先。有识之徒，俱含佛性。只是未逢师匠，溢溺凡愚；一遇明师，还沾圣位。将知如此，不可以色观人。道德在心，谁能辄识。孔丘虽圣，犹自恶见後生。况此凡流，能轻初学？夫立身之本，但以普敬、认恶为源。万善之中，莫过慈愍。欲求无失，事藉治心。在世生平，必须思虑。千殃之祸，不入慎门。百事不祥，无能逼善。思寻此事，实用非虚。上古已来，焉知不尔。
又处俗愿莫诤。有义欲申，善须和睦，不得辄生忿怒。纵逸喧情，非直损人，亦能伤己。向来此语多喜不适彼情，若有慈心，莫将为咎。计君道理，不藉此言。望使善事共弘，恶事同舍。
非直才能故骋，且如萤虫助日。即不加光，但尽赤心，述斯拙见。

[book_title]附录一
问：「行者今正礼佛时，为是礼佛？是礼心？正当礼时，为是一，为是异？正当见时，见共勿同□别也。」
答：「见佛若不见心，不见云何礼佛？若见所见之见，见即见。是见非性，不可名欲见。若为得见，觉无心无所见，见体本无觉知。原来既□□□心不见，云何礼佛？见彼全心，是见；眼看全境，是□。□□见彼之心，无有别心之见，知彼原来是此迷心，妄见□□。愚夫对境迷心，智者知心现境。达悟之者，必无离见之心。分理推寻，未有离心之见。心境不二，故言一合之相。心不孤起，必托境生。境不自名，由心始立。故知三界唯心，变境本由心识。故知色性不知，无情无识。因眼分别，与色为名。眼既自空，色从何实？」
因日光明眼得见，夜即不见离诸缘。若眼自能见色者，何故无缘而不见。
眼常因於诸光明，得见种种可意色。当知见色众缘生，是□□□不能见。

[book_title]附录二
五言　内诗　王质作
道非生死外，即色本来空。欲求无相理，还入有相中。
须弥本无性，芥子本来空。两个俱无体，宁得不相容。
石女无儿性，木湿火难求。虚空难打拴，押沙不出油。
渴鹿奔阳炎，飞蛾趁火精。□□□□□，□妄失乾城。
七言
本觉始觉何□□，□□所见本由心。若能如斯会□□，恒□□□□□□。
忽见世事今来至，新来□□□□□。□□□璃瓶里坐，任愁三界不宽□。
大士求佛在心中，当欲求心□□□。□□□□是其心，只睹觅者心踪迹。
不觉心起游诸境，未及触着□□□。□□□□□两目，终成无眼是盲人。
五言
可行不可到，可到不□□，
□□□□□，□□□无生。
五言
缘□…□约莫令□境□…□
（後残）

        </div>
      </div>
    </div>
  </div>
</div>
<!--update:2025-08-30 09:28:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>