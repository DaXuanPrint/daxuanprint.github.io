<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="再版自序,佛教各宗大意初稿,导言,释迦牟尼佛略传,印度佛教史纲,中国佛教史纲,俱舍宗大意,唯识宗大意,律宗大意,成实宗大意,三论宗大意,禅宗大意,天台宗大意,华严宗大意,密宗大意,净土宗大意,佛教各宗大意全文在线阅读,佛教各宗大意全文在线下载,大玄古籍书库">
<meta name="description" content="《佛教各宗大意》是黄忏华于1934年4月于上海商务印书馆出版的佛学类书籍，该书前面为《释迦牟尼佛略传》、《印度佛教史纲》、《中国佛教史纲》，之后依次介绍了俱舍总、唯识宗、律宗、成实宗、三论宗、禅宗、天台宗、华严宗、密宗、净土宗等中国佛教宗派的简史、主要人物、主要典籍以及主要学说。_佛教各宗大意_全文在线阅读_佛教各宗大意_全文在线下载_大玄古籍书库">
<title>佛教各宗大意_黄忏华_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">佛教各宗大意</span> <br/>
          作者： <span class="inputVal" id="bkauthor">黄忏华</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]241166</span> <br/>
          说明： <span class="inputVal" id="bkdec">《佛教各宗大意》是黄忏华于1934年4月于上海商务印书馆出版的佛学类书籍，该书前面为《释迦牟尼佛略传》、《印度佛教史纲》、《中国佛教史纲》，之后依次介绍了俱舍总、唯识宗、律宗、成实宗、三论宗、禅宗、天台宗、华严宗、密宗、净土宗等中国佛教宗派的简史、主要人物、主要典籍以及主要学说。</span> <br/>
          封面： <span class="inputVal" id="bkimg">Z_342.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]佛教各宗大意
[book_author]黄忏华
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]241166
[book_dec]《佛教各宗大意》是黄忏华于1934年4月于上海商务印书馆出版的佛学类书籍，该书前面为《释迦牟尼佛略传》、《印度佛教史纲》、《中国佛教史纲》，之后依次介绍了俱舍总、唯识宗、律宗、成实宗、三论宗、禅宗、天台宗、华严宗、密宗、净土宗等中国佛教宗派的简史、主要人物、主要典籍以及主要学说。
[book_img]Z_342.jpg


[book_title]再版自序
佛教之典籍，浩如渊海；敷辞既极古奥，陈义又至深颐；大小乘个经论乃至梵华二土各家之撰述，其立说复甚纷歧；职是至有研究佛学至数年十数年，而于佛教之真实义，不免如盲摸象模糊者。其实佛典率组织严整，佛学为有统绪有条贯之学，茍得其要领，则三藏十二部，若网在纲，不难迎刃而解，而佛法之全体大用，无不明矣。本书之编述，其主旨即在将佛教各宗之教义，提要钩玄，并加以整理，使成体系，冀有志斯学者，由此粗疏之轮廓，得各宗之大概，然后以之为阶梯，进而为精密之研究，庶不至颟顸佛法，儱侗真知。
然本书脱稿于民国二十年，出版于民国二十三年，光阴迅速，已数十年矣。此数十年来，各人之学术思想，不无变迁；从而对佛教之教史教义，其观点与前此不无出入，使在今日执笔为各宗教史教义之叙述，或与本书不无差异。特本书以介绍为职志，而所介绍者，佛教各宗传统之学说也。此各宗传统之学说，在中国之佛学界，屹然立千百年未替，所有研究佛学者，莫不经此阶段也。且如前所述，本书为研究佛学穷年而不得其要领者而作，亦大略椎论而已。至对于教史，探讨而为精审之考证；对于教义，沉浸而为缜密之研究；是则有待专书。
民国三十六年八月 黄忏华

[book_title]佛教各宗大意初稿
凡例
1. 本书于抗尘走俗之余草成自知其必多挂漏必多纰谬苦无闲暇详加订正诸望贤达锡以教言
2. 本书各宗宗名概用通行之名称
3. 唯识一宗陈义最富故本书唯识宗大意篇幅较多
4. 本书关于唯识一宗多秉承吾师欧阳竟无先生之著述关于密宗多受业于先师桂柏华先生时所侧闻其承太虚法师示教及其著述而拟订者亦伙间亦采及时意贤之著述以行文之便不克一一注明谨附志于此

[book_title]导言
佛教者，释迦牟尼佛，于菩提道场，霩然大悟，成无上觉后，如其所证所由证而说之教法。佛之为言觉也，于一切法一切种相，能自开觉，亦能开觉一切有情，如睡梦觉，如莲花开，故名佛。教者，圣人被下之言。他方六根识利，六尘得为经，有佛为众生说法令得道者；有佛放无量光明，众生遇之而得道者；有佛神通变化指示其心而得道者；有佛但现色身而得道者；有佛以食与众生令得道者；有佛众生但念而得道者。此土耳根利故，教体偏用声尘，清净在音闻。能说者，佛薄伽梵之内证自觉圣智。自觉圣智者，一切智智也。一切为名色等无量法门，各摄一切法。如是无量三四五六等乃至阿僧祇法门，摄一切法，是一切法中，一相异相，漏相非漏相，作相非作相等。一切法各各相，各各力，各各因缘，各各果报，各各性，各各得，各各失。一切智慧力故，一切世一切种尽遍知解，是名一切智。一切智智，即是智中之智也，但一切种遍知一切法，亦知是法究竟实际常不坏相，不增不减，犹如金刚。所说有二：一诸法实相，二修证法门。诸法实相者如是一切诸法本来如此之真实相也。所谓诸法如是相，如是性，如是体，如是力，如是作，如是因，如是缘，如是果，如是报，如是本末究竟等也。所谓常常时，恒恒时，如来出世，若不出世，诸法法性安立，法界安住也。修证法门者，佛薄伽梵如诸法实相为众生说，令诸众生如说而修，如修而正之法门也。所谓如实修行也。所谓如如而行也。增上戒学，增上心学，增上慧学也。六度万行也。夫如是佛教之为教，则高矣远矣，无以状之，状之曰周，遍圆满广大，而其义乃浩如渊海，号称八万四千法门。后世诸师，或尊某法，或崇某义，或主某经某论，各据一门，以标宗尚，而施设门庭，故有大小各宗。其在印度，小乘有上座大众二十不执，大乘有中观瑜伽空有二宗。其在中土有十三宗，曰律宗，成实宗，俱舍宗，三论宗，涅槃宗，地论宗，禅宗，摄论宗，天台宗，静土宗，唯识宗，华严宗，密宗。十三宗中，涅槃地论摄论，后归入天台华严唯识，流传迄今者，实为十宗。各宗之大师，常有教相判释，以判各宗之高下而定自宗之位次。于宗有五教十宗说，如贤首是。有五时八教说，如天台是。然教相判释之兴，远在六代，非止台贤二宗，特二宗之教判，流传最广，他家遂为所掩耳。教判既兴，门户遂起，今悉不取，第就各宗性之所，近汇为一辑。俱舍言五位七十五法，言业感缘起。唯识言五位百法乃至六百六十法，又统诸法而集中于识，言缘生法二空所显真如性，皆识所变。南山判唯识为圆教，以种子为戒体，为一辑。成实析法明人法二空。三论说诸法皆空为所得中道。佛心空诸所有，彻法源底，为一辑。天台三界圆融。华严法界无障碍，为一辑。真言言三密相应即身成佛。三密者，结印持名观想。静土出密乘莲花部，念佛观佛与持名观想略同。为一辑。而以释迦牟尼佛略传印度佛教史纲中国佛教史纲为序焉。

[book_title]释迦牟尼佛略传
一  创诞
兹篇所述者，佛教开祖释迦牟尼佛之略传。所谓释迦，种族之称。牟尼，则智慧之义。义即释迦种族中之智者。旧义做作能仁寂寞。此为释迦佛程道后之尊称。其未出家时，名悉达多，又作萨婆悉多，义云一切义成。姓瞿昙，又名乔答摩。父名净饭，中印度迦琵罗城之城主也，母摩耶夫人，同族拘利城主善觉王之王女。佛典称释迦牟尼佛前身，号护明朴菩萨，处兜率天大悲愿力，示现受生，以距今二千五百年前至二千九百年前阳春四月八日之清晨，创诞于蓝琵尼园中无忧树之花下。佛典称太子生时，一手指天，一手指地，作大狮子吼云：天上天下，唯我独尊。大庄严经云：诸佛如来出现于世，不于天上而成正觉转妙法轮，但于人间示现成佛。何以故？若于天上而成阿耨多罗三藐三菩提者，人中众生，咸作是念，我既非天，何能堪任修习佛道，便生退屈。由是义故，但于人间成阿耨多罗三藐三菩提净饭王闻讯，即往蓝琵尼园，见太子相好殊异，欢喜踊跃，遂抱太子还宫，召阿私陀仙相之。仙谓太子具三十二相八十种好，分明显著。若在家。定当得作转轮圣王，若舍出家，必得成就于无上道。
二  幼学
太子生后，甫经七日，摩耶夫人即命终。佛典称夫人以怀太子功德大故，上生忉利。太子姨母波阇波提，亦净饭王妃，乳养太子，如母无异。太子十七岁，婆罗门跋陀罗尼尊者，受王请，教太子习世间书典。太子于少日月，闻一知万，去遽穷蕴邃，凡诸技艺典籍议论天文地理算数射御悉皆通达。非但识慧胜一切人。其力勇健亦无等者。十五岁时，净饭王依当时之礼制，以七宝器盛四大海水灌太子顶，立为太子。
三  婚对
太子年渐向大，观诸世间皆悉无常，不乐在世受于五欲。净饭王忧之，并忆阿私陀仙受记之语，急为婚聘，以懈其志。十七岁时，为纳摩诃那摩女耶输陀罗为妃。并为造三时殿，温凉寒暑，各自异处，其殿亦以七宝庄严，华果池鸟，不可称计复选聪明智慧颜容端正善于歌舞之宫女，遣往给侍太子，集人间之乐事以娱之。太子初不以是有所恋者。
四  厌俗
先是太子幼时随净饭王游于田野，止息阎浮树下，见诸农夫勤劳执役，虫随土出，鸟寻啄之。伤愍众生互相吞食。遂于树下端坐思惟。净饭王强令还国者再，至于流泪，太子始归。及太子长，厌俗乐出家心，日以增进。时有一婆罗门子，名忧陀夷聪明智慧极有辩才。王使与太子为友，旦夕随侍太子，具说五欲乐事，令其心动不乐出家。一日太子与忧陀夷出游，途有一人，头白背伛，拄杖羸步。问诸驭者，知为老人，遂自念言，日月流迈，时变岁移老至如电，身安足恃，我虽富贵，岂独免耶？云何世人，而不怖畏！复经少时，启王出游，见有一人身体羸瘦，面色痿黄。问诸驭者，知为病人遂自念言如此病苦普应萦之。云何世人耽乐不畏！是时更见一人卧于舆上，室家号哭而随送之问诸驭者，知为死人遂自念言世间乃复有此死苦，云何于中而行放逸，心如木石，不知怖畏！最后见有比丘，著坏色衣剃除须发，执持应器，杖锡而行。太子问之，知其能破结贼，不受后身，便自唱言，天人之中，唯此为胜，我当决定修学是道。时王复增诸妙伎女而娱乐之。太子于夜分见诸众女熟睡，衣裳披露，不净流溢，倍增厌离。
太子既见世间有生老病死诸苦，无有贵贱而无免脱。感人生之无常，悲众苦之逼切。又见宫嫔。之不净弊恶，悟尘世之多不足凭遂于十二月八日之夜半，命御车者匿驾白马犍陟，舍王宫，出城求道。尔时太子说誓曰：我若不断生老病死忧悲苦恼，终不还宫。我若不得阿耨多罗三貌三菩提，又复不能转于法轮，要不还与父王相见若当不尽恩爱之情，终不还见。摩诃波阇波提及耶输陀罗。又答车匿言，世间之法，独生独死，岂复有伴。又有生老病死诸苦，我当云何与此作侣。今为遇断诸苦故，而来至此。苦若断时，然后当与一切众生作伴侣。
五  修道
时吠舍离城有一外道，名跋伽婆仙人，与诸徒众，于蓝摩林中，修于苦行太子因就之访道，观察此诸仙人之行，或有以草为衣者，或以树皮树叶为服者，或有为食草木华果，或有一日一食，二日一食，三日一食，如是行于自饿之法。或事水火，或奉日月，或翘一脚，或卧尘土，或卧于荆棘之上，或有卧于水火之侧。太子既见如此苦行，即便问于跋伽仙人，汝等今者行此苦行，甚为奇特，皆欲从何等果报。跋伽陀答言，为欲生天。又问诸天虽乐，福尽则穷，轮回六道，终为苦聚，汝等云何修诸苦因以求苦报复言我今学道为断苦本。
太子与诸仙人说此议论，言与往复，乃至日暮，停彼一宿，既至明旦复更思惟此诸仙人所修皆非解脱真正之道。辞别而去渡于恒河，由王舍城，入弥楼山中，往阿罗逻仙人所，问以断生老病死之法。阿罗逻答言，众生之始，从于冥初；从于冥初，起于我慢；从于我慢，生于痴心；从于痴心，生于染爱；从于染爱，生五微尘气；从五微尘气，生于五大；从于五大，生欲贪嗔恚等诸烦恼。于是流转生老病死忧悲苦恼。太子复问以有何生死方能断所说生死根本？答言：若欲断此生死本者，先当出家，修持戒行，谦悲忍辱，往空闲处，修习禅定，虽欲恶不善法，有觉有观，得初禅。除觉观定生，入喜心，得第二禅。舍喜心得正念，具根乐得第三禅。除苦乐，得净念，入舍根得第四禅，获无想报。别说如此处名为解脱，从定觉已，然后方知非解脱处。离色想，入空处。灭有对想，入识处。灭无量想识，惟观一识，入无所有处。离于种种相，入非想非非想处。斯处名为究竟解脱，是诸学者之彼岸也。太子若以断此生老病死之患者，应当修学如此之行。太子以所知见非究竟处，复问之曰：非想非非想处，为有我也，为无我也？若言无我，不应言非想非非想；若言有我，我为有知，我为无知。我若无知，则同木石；我若无知，则同攀缘。既有攀缘，则有染者。以染者故，则非解脱，汝以尽于粗结，而不自知细结犹在。以是之故，谓为究竟。细结滋长，复受下生。以此故知非度彼岸。若能除我及以我想，一切尽舍，是则名为真解脱也。阿罗逻默然，太子遂往王舍林外阿兰若林，至郁陀罗仙人所，论议问答，亦复如是。
当太子去跋伽婆所，住王舍城，途中于槃茶婆山石上，端坐思惟。摩揭陀国王频婆娑罗率诸臣民，诣太子所，愿分其国之半，使太子治之太子不应，曰，我今所以辞别父母，剃除须发舍于国者，为断生老病死之故，非求于五欲乐也。
又当时净饭王遣太子师及以大臣，劝太子归国。以太子不从，留所从憍陈如等五人，以充侍卫。是以佛初转法轮时最初为弟子之五比丘。
太子前后就外道问道一年，以无所得故，入伽阇山苦行林中，端坐思惟，日食一麻一米，如是六年，极苦行已。形体羸瘠，有若枯木。
六  自觉
太子修苦行六年，不得解脱，悟知苦行非菩提因，亦非知苦断集证灭修道。遂从座起，至尼连禅河，入水澡浴。澡浴既毕，不能自出，攀树枝而起。时有牧女难陀波罗，见太子，知非常人，以乳糜献之。太子食既，身体光悦，气力充足。憍陈如等见此事，谓为退转，舍之而去。太子独行诣佛经伽耶，途遇樵人吉祥，得净软草八束，于毕波罗树下，敷之为金刚座，趺坐其上，端身正念，发大誓言，我今若不证无上大菩提，宁可碎是身终不起此座。
七  成道
佛典称太子在菩提下，端坐思惟，魔王波旬，遗魔女悦彼喜心多媚往恼乱之。太子寂然，身心不动。魔王大怒，广集军众，往太子所。以力迫胁，震大雷，雨热铁丸，刀轮武器，交横空中，而太子身心坚固，卒不得便，魔遂崩散。
太子于二月七日夜降伏魔已，即便入定，思惟真谛，于初夜，得宿命通，自知宿命。于中夜，得天眼通，彻见众生死此生彼，随行善恶受苦乐报。于第三夜，得漏尽通，动观三界之因果，经云：尔时菩萨至第三夜，观众生性以何因缘有老死？即之老死以生为本；若离于生，则无老死。又复此生，不从天生，不从自生，非无缘生，从因缘生。因于欲有色有无色有业生；又观三有业从何而生；即知三有业从四取生；又观四取从何而生？即知四取从爱而生；又复观爱从何而生？即便之观爱从受而生；又复观受从何而身；即便之受从触而生；又复观触从何而生？即便之触从六入生；又观六入从何而生？即知六入从名色身；又观明色从何而生？即知明色从识而生；又复观识从何而身生？即复知识从行而生，又复观行从何而生？即便知行从无明生。若灭无明则行灭，行灭则识灭识，识灭则名色灭，名色灭则六入灭，六入灭则触灭，触灭则受灭，受灭则爱灭，爱灭则取灭，取灭则有灭，有灭则生灭，生灭则老死忧悲苦恼灭。
如是逆顺十二因缘，至第四夜明星出时，霍然大悟，得无上真正之道，为最正觉，叹曰：奇哉一切众生，具有如来智慧德相，但以妄想执著，不能证得。若离妄想，一切智无师智自然智，即得现前。于时悉达太子之心胸，如旭日之出初升，如莲华之破蕾，心境豁然开朗，智光四射，由苦行瞿云一跃而为三界之大导师释迦牟尼佛。
八  教化
（一）初转法轮
佛典称释迦牟尼佛既成正觉，初七中日，默然思惟，自受法乐。第二七日，不动道场，为十方菩萨，说华严经。七处九会，阐事事无碍重重无尽之法门。又称华严会上，佛现法界无尽身云，住华严庄严世界海，有佛刹微尘数大宝莲华一时出现，身刹互融，无尽重重，重重无尽，惟法身大世士方能见之，凡小之机，不见不闻。
至三七日，从树下起，向弥楼山，往度阿罗逻郁陀罗二仙，闻已命终，遂往波罗奈国鹿野苑中，语憍陈如等五人，形在苦者，心则恼乱；身在乐者，情则乐著。是以苦乐，两非道因，譬如钻火，浇之以水，则必无有破暗之照。钻织智慧火，亦复如是，有苦乐水，慧光不生。以不生故，不能灭于生死黑障。今者若能弃舍苦乐，行于中道。心则寂定，堪能修彼八正圣道，离于生老病死之患。我已随顺中道之行，得成阿耨多罗三藐三菩堤。时彼五人既闻此言，心大欢喜，踊跃无量。复语之言，憍陈如！汝等当观五阴盛苦，生苦，老苦，病苦，死苦，死苦，爱别离苦，怨憎会苦，所求不得苦，失荣乐苦。憍陈如！有形无形，无足一足二足四足多足，一切众生，悉有如此苦著，譬如以灰覆于火上，若遇干草，还复烧然。如是诸苦，由我为本。若有众生起微我想，还复更受如此之苦。贪欲嗔恚及以愚痴，皆悉缘我根本而生。又此三毒。是诸苦因，犹如种子，能生于芽，众生以是，轮回三有。若灭我想及贪嗔痴，诸苦亦皆从此而断，莫不悉由彼八正道。如人以水浇于盛火。一切众生不知诸苦之根本者，皆悉轮回，在于生死。憍陈如！苦应知，集当断，灭应证，道当修憍陈如！我已知苦，已断集，已证灭，已修道，故得阿耨多罗三藐三菩提。是故汝今应当知苦断集，证灭，修道。若人不知四圣谛者，当知是人不得解脱。四圣谛者，是真是实，苦实是苦，集实是集，灭实是灭，道实是道。五人中，憍陈如先悟解，余四人亦相次得道，是为最初之佛弟子，于是三宝具足。
（二）耶舍之入道
当释迦牟尼佛在鹿苑转法轮，波罗奈国，有长者子，名曰耶舍，于五欲乐，生厌离心，至鹿苑，问佛以离苦之法。佛为说：色受想行识无常，苦空无我。又说：一切造善恶，皆从心想生，是故真出家，皆以心为本。耶舍闻是语已，即出家为佛弟子。嗣耶舍父来觅耶舍，佛为说法，即于佛前受三自归，为最出之优婆塞。后耶舍朋类五十长者子，闻耶舍事，亦共诣佛所出家。如是佛在鹿苑三月，前后得弟子五十六人，分遗往他方教化，而独往摩竭提国王舍中。
（三）迦叶之入道
释迦佛自波罗柰城趣摩竭提国，日将昏暮，往事火外道优楼频螺迦叶住处借宿，迦叶服其神德，归依为弟子出家修道。其弟子五佰人，亦随从归依。举其事火之具，悉弃河中。迦叶有二弟一名那提迦叶，一名伽阇迦叶，各有两百五十名弟子，居于下流，见事火具从流而下，奔来看省亦受佛化，投佛出家。
（四）频婆娑罗王之入道
释迦佛率三迦叶并诸弟子，往王舍城，诣频婆娑罗王所，止于城外之杖林。王就林中，供养大众。佛使迦叶向王及臣民，说弃火具而出家之因缘。王及诸大众见智慧深远年又耆老之迦叶，已为佛弟子，心生敬心。于是佛为说法曰：当知此五阴身，以识为本；因于识故，而生意根；以意根而生于色。而此色法，生灭不住。若能如是观者，则能于身善知无常。如此观身不取身相，即能离我及于我所。若能观色离我我所，即知色生便是苦生。若知色灭，便是苦灭。若人能作如此观者，市名为解脱。若人不作斯观者，是名为缚法。本无我及以我所，横计有我及以我所，无有实法。若能断此倒惑想者，即是解脱。王闻此言，心自思惟，若谓众生言有我者，而名为缚一切众生，皆悉无我。既无有我，谁来受报。佛知彼心念，复语之言，一切众生所为善恶及受果报，皆非我造亦非我受。而今见有造作善恶受果报者，但以情尘识合，于境生染，累想滋繁。以是缘故，驰流生死，备受苦报。若于境无染，息其累想，即得解脱。以情尘识三事因缘，共起善恶及受果报，更无别我。警如钻火，因手转燧，得有火生。然彼火性，不从手生及以燧出，亦复不离手及燧钻。彼情尘识亦复如是，王又思惟。若情尘识和合故，而有善恶受果报者，便为常合，不应离绝。若不常合，是即为断。佛复答言，此情尘识不常不断；何以故？合故不断，离故不常。譬如缘于地水，因彼种子而生芽叶。种子既谢，不得名常。生芽叶故，不得名断。离于断常，故名中道。三事因缘。亦复如是。王闻此法已，心开意解，率诸大众，归依佛法。
（五）舍利弗目犍连之入道
于时王舍城那兰陀村，有二婆罗门，一名舍利弗，一名目犍连，聪明利根，有大智慧，各有一百弟子，普国人所宗仰，二人共为亲友，极相爱重，咸共誓言，若先得微妙法，递相开示。一日，舍利弗途次，逢佛弟子马胜比丘入城乞食，见其威仪闲雅，即而问曰，汝师何人？报曰；佛大沙门！又问所说何法？答曰，法从缘生，亦从缘灭，一切诸法，空无有主。舍利弗言下豁然悟解，若除我想，即于我所亦皆得离，譬如日光能破于暗，无我之想亦复如是，悉能破于我见暗障。还至住处，为目犍连重述所闻，亦欣然契悟。于是二人将诸弟子，俱诣佛所，共求出家，为佛弟子。
（六）大迦叶之入道
又王舍城外摩诃娑陀罗村，有一婆罗门，名毕钵罗耶那，出迦叶姓，后称大迦叶，聪明智慧诵四韦陀经，一切书论，无不通晓，极为巨富，善能布施，不乐在家，精勤求访出家之法，舍家业，入于山林。闻释迦佛在王舍城竹围中说法，乃往受教，出家为佛弟子，以此迦叶，头陀最胜，有大威德，是故名之为大迦叶。
（七）迦旃延之入道
阿私驼之甥迦旃延，洞解一切韦陀并及诸论，为摩竭陀国人民所尊重亲仰。时有伊钵罗王说偈云：何者王中王，染与非染等，云何得无垢，何者名为愚，何者流所漂，得何名为智，云何流不流，而名为解脱。外道诸人，不解其义。迦旃延至鹿苑咨询问，佛以偈答言，第六王为上，染者与染等，不染则无垢，染者谓之愚，愚者流所漂，能灭者为智，舍流复不流，是名为解脱，迦旃延闻而诵习，至第七日，往伊钵罗所，说所授偈，伊钵罗闻之，与其种族，同谒佛，受其教悔，归依三宝，受持五戒。迦旃延亦入佛门为弟子。
（八）各地之教化
释迦佛于摩竭提国教化，后应父王净饭之请，归故国迦毗罗城，为父王及诸臣僚法，王子罗侯罗，异母弟难陀，从弟阿难陀，提婆达多，阿菟楼陀等王族及给使优波离，悉从于佛教，受法为弟子。成道第五年，闻净饭王病笃，急返迦毗罗城，就病榻为说法，有生者必灭会者常离等语。王逝后，波阇波提及耶输陀罗等，出家为比丘尼。于是四众使备。
如是释迦佛自成道至入灭，五十年间，往复游行恒河沿岸中印度诸国，不拣僧俗贤愚贵贱贫富老幼男女，随宜说法而教化之。听佛甚深微妙之理，进而为弟子者，达数千人之多。
九  示寂
释迦佛化度众生之道，既圆满具足，将息大用，示归真寂，成道第四十五年夏，于吠舍离城外之竹芳村，告诸弟子，将入涅槃。诸弟子闻之，皆悉悲惵。佛语之曰：汝等且止，勿怀忧悲，天地人物，无生不终，欲使有为不变易者，无有是处。嗣至拘尸城，受纯陀最后供养。旋入熙连若跋提河畔娑罗双树间，倚卧师子之床，为拘尸城婆罗门须跋陀罗，说四谛八正道。须跋陀罗即出家受戒，为佛最后弟子。最后敕诸弟子以戒为师，并敕诸弟子，当弃贪欲憍慢之心，尊承佛教，以精进受思惟道行。又云：自我为圣师，至七十九，所应作者，亦已究畅。汝其勉之，夜已半矣。是故比丘无为放逸。我以不放逸故，自致正觉。无量众善，亦由不放逸得。一切万物，无常存者，此是如来末后所说。嗣遍游三昧之门，告大众云；我以佛眼遍观三界，一切诸法无明本际，性本解脱。以是因缘，我今安住常寂灭光，名大般涅槃。遂右胁而卧，默然示寂。华严经云：如来为示一切有为行法非安隐故，为诸人天乐著色身示无常力不可转故。十方诸佛，不入涅槃，除为调伏众生，示现灭度。息用名灭非断灭也。

[book_title]印度佛教史纲
一  结集法藏
涅槃经言释迦佛将入涅槃时，以无上正法付嘱摩诃迦叶。西域记传佛既涅槃，摩诃迦叶，虑法藏断绝，选取圣弟子中已证无学果者千人，共诣耆阇崛山毕钵罗窟，结集法藏。以阿难随侍如来，多历年所，多闻总持，有大智慧，命集素呾缆（经）藏。优波离持律明究，众所知识，命集毗奈耶（律）藏。迦叶自集阿毗达磨（论）藏。此结集以迦叶为僧中上座，因谓之上座部。其不得预迦叶结集之众学无学数百千人，更于窟外结集，别为素呾缆毗奈耶阿毗奈耶阿毗达磨杂集禁咒五藏。此结集凡圣同会，因谓之大众部。又智度论传文殊弥勒，将阿难，于铁围山间，集大乘三藏为菩萨藏。或传大乘经由广慧菩萨结集。又佛地经论言传法菩萨结集。
法藏之结集，经论所传不同，僧祗律传大迦叶与千比丘俱，诣王舍城，至刹帝山窟，集有三明六通德力自在从世尊面受或从声闻受二部比尼者五百人，结集法藏。先命阿难集四阿含及杂藏，次命优波离集比尼藏。五分律传大迦叶与大比丘僧五百人俱，至王舍城，先命优波离诵比尼藏，次命阿难诵修多罗藏。善见津传大德迦叶大德阿菟楼驮，将五百比丘，往王舍城，于先底槃那波罗山边。讲堂，结集法藏。先命优波离出毗尼藏，次命阿难出法藏。
又阿育王传。传迦叶共五百罗汉至毕钵罗窟，撰集经法。先命阿难说修多罗藏，次命优波离说毗比尼藏，迦叶自说摩得勒伽藏。十诵律传摩诃迦叶共五百比丘，安居王舍城外精舍，先命优波离诵毗尼藏，次命阿难诵修妒路藏及阿毗昙藏。四分律传大迦叶与大比丘僧五百人，皆是阿罗汉多闻智慧者，往王舍城，共论法毗尼。先命优波离集毗尼藏，次命阿难集修多罗藏及阿毗昙藏。后长老富罗那闻讯，与五百比丘往王舍城，欲豫在其次闻法。大迦叶以此因缘，集比丘僧，为此比丘，更问优波离乃至集为三藏。智度论传大迦叶与千人俱，到王舍城耆阇崛山中，结集经藏。先命阿难集修妒路藏，次命优波利集毗尼藏，后复阿难集阿毗昙藏。毗尼母经传摩诃迦叶于王舍城耆阇崛山竹林精舍，集五百大阿罗汉，结集经藏。命阿难先集毗尼藏，次集修妒路藏，后集阿毗昙藏。尊者富兰那与其徒众五百罗汉闻讯，往王舍城，语摩诃迦叶，亦欲得闻。摩诃迦叶即向富兰等，出集法藏因缘。
又增一阿含经序品传迦叶集四部比丘八万四干众，命阿难结集法宝，契经一藏，律二藏，阿毗昙经为三藏，方等大乘义玄邃及诸契经为杂藏。撰集三藏及杂藏传，传大迦叶于摩竭国僧迦尸城北，集八万余众，命阿难尽集诸经以为一藏，律为二藏。大法三藏，诸异法合集众杂，复为一藏。
又分别功德传诸方等正经皆是菩萨藏中事，先佛在时，已名大士藏。阿难所选即今四藏是也。合而言之藏。
又菩萨处胎经传大迦叶集诸罗汉，八亿八千众，命阿难，菩萨藏集著一处，声闻藏亦集著一处，戒律藏亦集著一处，阿难最初出经第一胎化藏第二中阴藏，第三摩诃衍方等藏，第四戒律藏，第五十住菩萨藏，第六杂藏，第七金刚藏，第八佛藏，是为经法具足。
已上经论所传法藏之结集，虽有二藏三藏四藏五藏等别，而无界内界外窟内窟外之分。真谛三藏部执论疏传迦叶令阿难颂四阿含，集为经藏。令富娄那诵阿毗昙，名对法藏。令优波离诵毗奈耶，名为律藏。此时乃有无量比丘，来欲听法，迦叶不许，令住界外，各自如法诵出三藏，有阿罗汉，名婆师婆，为大众主，教授诸人，界外之众，其数既多，故时皆号为多众也。界内之众，迦叶上首。世尊自说迦叶为上座，佛灭之后为弟子依，故时皆号为上座也。西域记传分窟内窟外二部，如前所云。
二  第二结集
异部宗轮论述记言王舍城之结集，虽有二处，人无异诤，法无异说。佛涅槃后一百年，毗舍离城诸跋耆比丘，远离佛法，行得受金银等十事，时有长老耶舍，慨跋耆比丘所行非法，非难之。遂生异诤，分为东西二部，面部多耆旧，袒耶舍。东部多少年，袒跋耆。相持不下，于是长老离婆多集东西二部于毗罗耶女所施园，共论法毗尼，而多乱语，乃于二部中各求四人，检校律藏，就十事一一问答。卒由长老萨婆迦摩断十事非法。时诸大德，更相谓言，应事结集。乃诵出法藏及毗尼藏，如迦叶初集法藏无异。于八月月得集竟。此结集与会者凡七百比丘，故名七百结集，又名七百集法毗尼。跋耆比丘众，别于一处结集佛法，是名大众结集，而称前者为上座结集。
三  第三结集
佛涅槃后百余年，摩竭陀国阿育王命世，统摄瞻部，为转轮王。王初心乖佛法，举情卒暴，后翻然改悔，深生信悟，尽力弘通佛法。即位第十七年，众僧集众六万比丘，目犍连子帝须为上座，选择知三藏得三达智者一千比丘，于华氏城鸡园寺，结集法藏，九月日竟。时莅会者皆上座部，大家部不与，此结集北方不传。结集后遗大德末阐提等，各持佛法，往罽宾犍陀罗吒等国中竖立。佛法之光明，照耀于广袤数百里。
四  小乘二十部之分立
佛涅槃后一百年间，佛法一味和合，但有上座大众之名，未分异见。一百年后，当阿育王时，有大天论师，立新义，作五事颂，佛法大众，因共议大天五事不同，分为两部。昔时界外结集之苗裔，多朋大天义，取昔名，称大众部。其翻大天义者，多昔时界内结集之苗裔，亦取昔名，上座部。是为小乘根本部执。后即于此第二百年，大众部中流出三部，一一说部，二说出世部，三鸡湚部。次从大众部中又出一部，名多闻部。后大众部中复出一部，名说假部。第二百年满时，有一外道，亦名大天，于大众部中出家受具，多闻精进，居制多山，与彼大众部僧，重详议前大天五事，有可不可。因兹乖诤，分为三部，一制多山部，二西山住部，三北山住部。如是大众部，本末合有部。其上座部，二百年来，一味和合。至三百年初，有少乖诤，分为两部。一说一切有部，亦名说因部。二即本上座部，后移入雪山，转名雪部。后即于此第三百年中，从说一切有部，流出一部，名可住弟子部即旧犊子部，次此犊子部，复出四部，一法上部，即旧昙无德部。二贤胄部。三正量部。四密林山部，后说一切有部，又出一部，名化地部。次此化地部，复出一部，名法藏部。三百年末，说一切有部，又出一部，名饮光部，至四百年初，说一切有部，又出一部，名经量部，亦名说转部。如是上座部，本末合有十一部。是为小乘二十部。
依南方所传，佛涅槃后一百年至二百余年间，大乘上座二部，展转流出二十二部，本末合有二十四部。
五  迦腻色迦王朝之佛教
佛涅槃后第四年，北天竺迦腻色迦王应期抚运，王风远被，殊俗内附。王笃信佛法，弘宣佛道，为四海法王，与阿育并称。几务余暇，每习佛经，日请一僧，入宫说法，而诸异议，部执不同。王用深疑。无以去惑，以问胁尊者。尊者答以诸说皆正，随修得果，佛既悬记，如折金枝。王复问诸部立范，熟为最善。尊者答以诸部之中，莫越有宗，王即令集此部三藏，遂选圣僧四百九十九人，以世友尊者足成五百人，并推为上座。于是五百圣众，先造十万颂邬波第铄论，释素呾缆藏。次造十万颂毗奈耶毗婆沙论释释毗奈耶藏。后造十万颂阿毗达磨毗婆沙论。释阿毗达磨藏。既结集已，以赤铜为鍱，镂写论文，石函缄封，建窣堵波（塔）。藏于其中。先是王伐中天竺，得马鸣大士以归，大兴佛法。马鸣智慧渊鉴，。有功德日之称。大毗婆沙之结集，马鸣笔受之，为制文句。经北天竺弘通大乘，导利群生，造有大庄严论经，佛所行赞，十不善业道经，六趣轮回经，尼干子问无我义经等。其中尼干子问经，提法空要领，谈因缘生法俗有真无，为法性宗之要籍。世称马鸣造大乘起信论，或云地论师造。
六  大乘之兴起
佛涅槃后初五百年间。全印所弘传者，唯小乘为盛，大乘久湮闻于世，七百年时，龙树论师，于南天竺出兴。摧伏外道，广明大乘，径是摩诃衍教，光宣于五天竺。佛典称其入龙宫赍华严经。开铁塔，得大日经等密藏。依般若经，造无畏论中论十二门论等，说诸法皆空不可得之法门。又于大智度论十住毗婆沙论中，说净土教义。为显密八宗之祖师。其弟子有提婆龙智二人。提婆承龙树中观法门，造百论，宣扬一切皆空之妙理。龙树承真言密教，为密宗第四祖。
当大乘教兴隆时，小乘教亦颇有钜制，就中如世亲论师之俱舍论，所立义本萨婆多，说一切诸法实有，然时朋彼经部之义。又诃梨跋摩论师之成实论，简取诸部最长之义，见明人法二空，
佛涅槃后九百年间，无著论师，于北天竺兴。后于中天竺，承弥勒论师瑜伽法门，造大摄乘论显扬圣教论阿毗达磨集论等，广说法相唯识之妙理。其弟世亲论师，初于萨婆多部出家，妙解小乘。后就无著遍学大乘义，造唯识三十论唯识二十论等，集唯识教义之大成。千一百年间，护法论师出兴，深解世亲之学，造论释三十唯识，张如幻有义。同时有清辨论师，承龙树中观之宗旨，造掌珍论等，阐毕竟空义。于是摩诃衍教，分为中观瑜伽二宗。中观则俗有真空，体虚如幻。瑜伽则外无内有，事皆唯识。护法门下有戒贤，清辨之门下有智光，同住中天竺那烂陀寺，据空有二义，各标宗旨。旋转为大乘密宗之金胎二部。至佛涅槃千三百年后，外为回教所蹂躏，内有婆罗门教之复兴，佛教遂趋衰灭。

[book_title]中国佛教史纲
一  佛教之东被
佛典称东汉明帝于永平七年，夜梦金人，身长丈六，项佩日轮，飞空而至，光明赫奕，照于殿庭，旦问群臣，太史傅毅以后以佛对。乃遗中郎蔡愔等十八人使西域，访求佛道。愔等于月支国，遇沙门迦叶摩腾竺法兰二人，得佛倚像及梵本经六十万言，载以白马，共还洛阳。腾兰以沙门服谒见，馆于鸿胪寺，后于城西雍门外立精舍以处之，名白马寺。最出译出四十二章经，是为法宝流传震旦之始。其经元出大部，以大法初传故，撮引要义，以导时俗。摩腾既卒，竺法兰译本行经等五部，皆小乘经也。其后七十十六年桓帝建和元年，月支国沙门支娄迦谶至洛阳。译般舟三昧阿錿佛国经等二十一部。凡此诸经，皆审得本旨，了不加饰。二年，安息国沙门安世高至洛阳，广事宣译，先后所出经论，凡五十校计经等百七十六部，义理明析，文字允正，此中始见大乘经。自永安以来，臣民虽有息浮图者、天子则除明帝外，至桓帝始笃好之，由是百性向化，事佛弥甚。
二  初期之传译
自支娄迦谶等来游汉境，宣译众经，佛教渐盛。终汉世，译经凡三百余部。汉亡，三国鼎峙，蜀凭剑阁，法雨未沾。魏都洛阳，承东汉之余绪。吴枕长江，法水渐流。时吴地初染大法，风化未全。康居国沙门康僧会，以吴赤鸟十年达建邺，设像行道。吴主孙权为建建初寺，由是江左大法遂兴。同时天竺沙门维祗难，以黄武三年至武昌，译法句经等二部。魏文帝黄初元年，月支国沙门支谦来洛阳。谦受业于支亮亮受业于支谶，世称天下博知，不出三支。博览经籍，莫不精究。后避地归吴，孙权闻其才慧，拜为博士。谦以大教虽行，而经多梵文，未尽翻译。乃更广收众经旧本，译为汉语，先后所出经论，凡一百二十九部。魏嘉平四年中，天竺沙朋康僧铠，至洛阳，译无量寿经。自后汉末至东晋初，一百年间，重要之大乘经典译出者，有大集经光赞般若经正法华经等。罗什以前之大译师，有月支国沙门竺法护，译正法华经及涅槃经宝藏经等二百一十部，孜孜所务，唯以弘通为业，终身写译，劳不告倦，凡所译经，虽不辩妙婉显，而宏达欣畅，特善无生。有西域沙门帛尸梨密多罗。译大孔雀王神咒经等三部。皆密教经典。
三  符姚二秦之佛教
西晋末叶，五胡十六国蜂起，长安占与西域往还之要冲，都于此处之符秦姚秦二代，佛法颇盛。符秦三十年间，西域沙门至者多少小乘，所译多有部经典。如兜佉勒沙门昙摩难提，以符氏建元中至长安，出中僧一二阿含。罽宾沙门僧伽跋澄，译阿毗昙毗婆沙等三部。罽宾沙门僧伽提婆，后秦姚世渡江，隆安年春，游建康，出中增阿含等。姚秦弘始三年，龟兹国沙门鸠摩罗什至长安。秦王深加礼遇，待以国师，请入西明阁及道遥园，译出众经。勒集沙门八百余人，咨受什旨。所出经论，凡中九十七部。就中法华维摩弥陀等经，中百十二门大智度等论，其尤著者也。资学三千，拔萃有八，于中道生僧肇道融僧睿，时号为关中四圣。大法东被已后三百年间，唯事宣译，未弘通之。至东晋，道安慧远，启其端绪。及罗什三藏，大乘始蔚兴。罗什所弘者，龙树之空宗，即后世所谓三论宗。又译成实论开成实宗。与罗什同时至长安者，有译四分律并长阿含等之佛陀耶舍，有与罗什共译十诵律之昙摩流支。后什师卑摩罗义，亦来东土盛讲十诵律，弘阐律藏。此外小乘经典，亦译出不少。宋少帝景平元年，中天竺国三藏法师昙无谶，申龟兹至姑臧，译大般涅槃经大集经等二十四部。以涅槃品数未足，复还西域访求，涉历八年，凡经三度，译乃周讫，是即北本涅槃。
四  两晋之佛教
晋怀帝永嘉四年，西竺沙门佛图澄来适洛阳。澄妙解深经，傍通世论。讲说之曰，止标宗致，使始末文言，昭然可了。受业追游，常有数百，前后门徒，几且一万。其弟子道安，于襄阳弘宣佛法，穷览经典，钩深致远，注般若道行密迹安般等经，妙尽深旨。其弟子慧远，自襄阳将之罗浮，抵浔阳，见匡山爱之，庐于山阴，始以念佛三昧之道，开先一日时。时晋室衰微，南方之学者多隐居不仕，依远游止，并沙门千余人。结白莲社，立誓期生净土。初东土未有涅槃常住之说，但云寿命长远。远曰，佛是至极，至极则无变，无变之理岂有穷哉。乃著法性论其要有曰，至极以尺不变为性，得性以体极为宗。后罗什见论叹曰，晋人未见经，闇与理会。罗什死后，其弟子道生惠观等，亦南归。时迦维卫国沙门佛陀跋陀罗，自长安至庐山入社，应慧远之请。出禅数诸经。嗣于建康之道场寺，出六十华严等经。先后所出经论，凡十五部，并究其幽旨，妙尽文意。同时深入天竺与玄奘并称之法显三藏，亦就佛陀跋陀罗于道场寺，译出摩诃僧只律方等泥洹经杂阿毗昙心，垂百余万言。当时此土沙门西游者，有法显智猛宝云智严，于中唯智猛归国后居凉州，余皆来南方，弘通三藏。
五  南北朝之佛教
北魏太武帝崇信道教焚毁经像，坑戮沙门，荡灭佛法殆尽。其子文成帝嗣位，发敕复兴佛法。稍复旧观。文成子献文，献文子孝文二帝，并好佛学，盛铸造佛像，建立塔寺。永平元年，北天竺菩提流支三藏来朝，奉敕并中天竺勒那摩提，北天竺佛陀扇多暨义学缁素、共译十地经论。自是无著世亲之教义，流传于北朝。当翻经日，于洛内殿，流支传本。余僧参助，其后三德各传师习，不相询访。宣武帝遂敕三处各翻。佛陀扇多之弟子，慧光僧统，时预译场，和会敕那流支二译，详校同异，合成一本，开地论宗。世称慧光为光统律师，净影慧远，即出其门下。流支三藏自洛及邺，爰至天平，二十余年，所出经论，凡三十九部，即佛名楞伽法集深密等经，胜思惟大宝积法华涅槃等论是也。于中无量焘经优婆提舍愿生偈，一名往生论，嗣昙鸾受流支教，依此论倡净土法门。后魏分为二，东魏为北齐所纂，西魏为北周所灭。北周武帝，信道士张宾卫元嵩之言，废佛教，嗣道教罢之，毁经像塔寺，驱沙门反俗，关陇之佛法，诛除略尽。未几东进，灭北齐，并毁齐境佛法。慧远力争之，不从，遂隐居楚泽青莲山养道，造涅槃等疏。及隋文帝再兴佛教，径洛阳建净影寺，敕远居之。远长在讲肆，随讲出疏，纲目备举，文旨允当。又撰大乘义章，明佛法纲要。
当北魏太武帝时，南朝为宋文帝顷。南朝诸帝，概能护持佛法，文帝朝，竺僧来者尤伙。元嘉之际，尊敬大乘，自渡江以来，未有此时之光大。元年，罽宾沙门昙摩密多至建康，译禅经观普贤行法经等十部。又西天沙门僵良耶舍，译观无量寿佛经。四年，凉州沙明智严，译璎珞本业经等十四部。七年，迎罽宾沙门求那跋摩至建康，敕住祇洹寺，讲法华并十地品，法席之盛，前此未闻，先后出善戒经等七部。初昙无识于方译出大般涅槃经，未几传至南方，文言致善，而品数疏简。宋文帝敕慧观慧严谢灵运等，依法恒本，加之品目，文有过质，颇亦治改，是为南本涅槃。开涅槃宗，普弘于江南各地。罗什所传，虽表真空，含妙有义。涅槃宗者，显彰此妙有者也，以一切众生悉有佛性涅槃常住无有变易为宗。宋亡齐兴，僧柔慧次等，弘讲成实，并约成实要领，撰抄成实论。其弟子智藏僧旻法云，继体绍述，讲习颇盛。齐亡梁兴，梁武帝酷好佛法，尝亲制愿文，率群臣士庶。发菩提心。又注大品般若，命法师法云为百僚讲话。云研精法华，尝于一寺，讲敷此经，忽感天华，状如飞雪。与智藏僧旻合称三大法师。宝志禅师，亦于宋梁之间施化。大通元年，菩提达磨，承师遗命，泛海达广州。武帝迎至金陵，问如何是真功德。曰净智妙圆，体自空寂，如是功德，不于世求。又问如何是圣谛第一义。曰廓然无圣。帝不省玄旨。遂渡江之魏，止嵩山少林寺，终日壁观。嗣得慧可，付以心印、于大同元年示寂。可付僧粲，粲付道信，信付弘忍。太清二年。西天竺真谛三藏，来东夏。帝于宝云殿竭诚供养。谛欲翻传经教，会梁季寇羯凭陵，栖遑靡托，流离之间，随方翻译。始梁武之末，至陈宣即位，所出经论记传，凡六十四部，金光明等经，摄大乘唯识等论。其尤著者也。谛虽广出众经，偏宗摄论，倡无尘唯识、其弟子慧嚝等，弘宣甚力，开摄论宗。师资相承，于陈隋间，极为昌盛，至是印度佛教之一切法门，悉移植于东土，净土禅那乃至天台华严诸宗，皆发端于其间，不久而蔚然大成。
六  新宗派之开立
隋唐之际，新宗派开立之时代也。先是北齐有慧文禅师者，读中论智论，一心三观之旨，以传其弟子慧思，思依之悟入法华三昧，开拓义门，著有大乘止观。智顗大师，从以修习传其观法。后入天台山，成立一宗之教观，开天台宗。
同时嘉祥大师，亦于金陵，承罗什所弘法门，而综合南北朝时代诸宗之教义以庄严之，于吴越间，盛弘三论，开三论宗。
西河道绰禅师，景慕昙鸾净土之业，继其后尘，住玄中寺，恒讲观无量寿经，导悟自他，用为资神之宅。长安光明寺善导大师，专习观经，后谒绰禅师，益喜人道津要，莫过于是。至京师激发道俗，愿求往生净土，一宗由是确然建立。
帝心尊者杜顺，居终南山，依六十华严精修观行，著法界观及五教止观十玄章等至相寺智俨禅师，依之学华严，尽得蕴奥。
唐太宗贞观三年，玄奘三藏，往天竺求经。奘慨前代译经多所讹略，志游西土，访求异本，以资参校。三年，诣阙陈表，有司不通引，遂厉然独举，备历艰险，始抵西域，就戒贤论师，学瑜伽论等，戒罄其所持传之，凡瑜伽法门，尽得其秘。更参学于智光胜军众称等，内外大小一切经书，无不妙尽精微。十九年，赍所获梵本经论凡六百五十七部，归于京师。自是已后，广事宜译。其弟子慈恩大师窥基，从奘受瑜伽唯识宗旨，广疏经论。唯识一宗，始卓然特立。
此时净土宗之善导，律宗之道，弘法于长安。禅宗六弘忍，于蕲州黄梅接众。弘忍之门下，有神秀慧能。后神秀流化北方，尚修练之勤。慧能开宗南服，兴顿门之说。天下散传其法，谓秀为北宗，能为南宗。然北宗不久即消灭，唯南宗由南及北盛行全国。逮武后临朝称制，至相大师之弟子贤首国师法藏，著六十华严疏，阐扬法界无障碍妙义。又尝同译八十华严。华严一宗弘扬始。同时南天竺沙门菩提流志，于神龙二年，新译大宝积经三十六会，取前后诸师旧译二十三会，合成四十九会一百二十卷。又北于阗沙门实叉难陀。同三藏菩提流志法师神测玄景复礼等，重译华严成八十卷，称八十华严。义净三藏，亦于证圣元年，自西域还，诏同实叉难陀等译经证义。久视之后，乃自专译，前后出最胜王经孔雀王经庄严王经等二十部。撰大唐西域求法高僧传南海寄归内法传等五部。其传度经律，与奘师抗衡。玄宗开元四年，中天竺善无畏三藏，赍梵夹至长安，译大毗卢遮那成佛神变加持经等密部经典十余部，传弘密教。一行禅师，久依善无畏三藏，尽得其传，纂集三藏口授之义，成神变疏钞。善无畏三藏来朝后四年，金刚智三藏，携不空三藏同来，广敷密藏，所至结灌顶道场，瑜伽大法，蔚兴一时，为中华密教初祖。智没，不空奉遗教，回天竺求法，天宝五年还京，盛译密部经轨，大弘密教，真言一宗，给斯为盛。此时天台有荆溪湛然，作诸部疏释，发扬宗义，以焜耀唯识华严禅那诸宗之间。使天台之学，焕然中兴。华严有清凉澄观，覃思华严，深得义趣，每慨旧疏未尽经旨，唯贤首国师颇涉渊源，遂宗承之，著疏钞百余卷。华严正宗，藉以复振。圭峰宗密，复传而宏之。其在禅宗，则曹溪慧能之下，得法弟子甚伙。当时若荷泽神会等，各为一方师匠，分传甚盛。第至唐季，莫不寥落。唯南岳怀让青原行思两派，独繁衍于后世。南岳传马祖道一，其下为临济沩仰。青原传石头希迁，其下为曹洞云门法眼。是为五家宗派，各化一方。道信下曾旁出牛头山懒融禅师一支，弘忍下旁出大通神秀禅师一支，亦代有大德，宗风为之大振。此时显密诸宗，有如阳春三月，千红万紫，烂漫一时。
随唐以前之诸宗中，毗昙宗，符秦以后不盛。成实宗，与大乘之三论宗，同为中国最早所成之宗派，隋唐以后渐归寂落。密宗虽发端于帛尸梨密多罗，而其蔚然成一宗，则在唐代。天台至智者，华严至贤首，唯识至玄奘，而确然建立。涅槃地论摄论三宗，遂分属之。律有四分五分十诵僧祗四派，而后代唯慧光以后之四分宗称盛。四分宗至唐代，有南山东塔相部三派，而唯道宣之南山一派独传。净土有慧远之流兹愍之流善导之流，唯善导之流弘传至今。俱舍自玄奘之新俱舍出，而真谛之旧俱舍不传。
七  唐以后之佛教
当各宗异流竞秀时，又遭唐武宗废教之厄。武宗信赵归真李德裕之言，毁除佛寺，沙汰僧尼，与魏周二武，并称三武之法难。后虽宣宗懿宗相继复兴佛法，而唐末五代之乱已成，经疏销毁，僧众散避。随唐三百年间盛极一时之佛教，至此而大小显密各宗莫不衰息。独禅那一宗，本不假经论一切言教，而山中林下，二三同道，即可互相参究，简而易行，弘通益盛。临济义玄，于庚末，开临济宗。洞山良价，曹山本寂，开曹洞宗。沩山灵祐，仰山慧寂，开沩仰宗。云门文偃，于后汉开云门宗。清凉文益，于后周，开法眼宗。吴越一带，以钱镠钱俶代崇佛教，余影犹存。宋初诸宗复兴，钱俶与有力焉。俶请延寿禅师住永明寺，师日课一百八事，学者参问，以心为宗，以悟为则，则日往别□行道念佛。以贤首玆恩天台三宗，互有同异，馆其徒之知法者，博阅义海，更相质难。师以心宗之衡以准平之。又集大乘经典六十部，两土贤圣三百家之言，证成唯心之旨，为书百卷，名曰宗镜。后用世宗，天性毁佛，毁像铸钱，废拆寺院，除吴越外，仅存之佛教，益零落不堪。及宋太祖即位，首诏天下复寺立像。岁度八千僧，遣沙门行勤等一百五十七人往西竺求法，又诏雕佛经一藏。太宗继体，亦崇尚佛法，度僧十七万人，建译经院，延梵僧天息灾法天施护等居之，盛兴译事，出密部经轨甚伙。是时杭州沙门省常，结社修西方净业，士夫比丘，预者千众，一时重见庐山莲社之盛况。真宗敬佛重法，过于先朝，继世译经，大开梵学，五天三藏，云会帝廷，而专用宰辅词臣，兼润文王职，法运复启。天台有四明知礼，排山外之异议，大振宗风。华严有长水子璇及其弟子晋水净源，盛弘华严，一宗萎而复振。律宗有西湖允堪及灵芝元照。允堪撰会正记，以释南山之钞。元照约法华开显，作资持记，以明南山之宗。于是一宗分为会正资持二家，兰菊竞美。四分律宗，藉以再兴。禅宗有雪窦重显，中兴云门。有扬岐方会黄龙慧南，自临济分出扬岐黄龙二派。北宋一代，佛教之隆盛，几与唐代匹敌。降至南宋，犹保存余绪。然国运衰颓，法运亦因之不振当时佛教中最盛者，独禅宗。元世祖起，以喇嘛教为国教，命癹思巴统领天下佛教，大弘密乘。同时临济宗以中兴称，海云印简，颇受王侯士庶之尊信。朱明一代，亦喇嘛教及禅宗最盛。及其末叶，净土宗亦盛。太祖深信佛教，维护甚力。中叶以后，紫柏达观出，刻方册大藏经。寻云栖袾宏，憨山德清，灵峰智旭，相继起，或唱禅净一致，或说性相融会，或论儒佛合一。清代亦厚奉喇嘛教，而昔日之佛教，除雍正弘扬禅宗之外，仅代有一二比丘居士，于零编断简中探讨而已。

[book_title]俱舍宗大意
第一篇  绪论
第一章  此宗之名称及其略史
俱舍者，世亲论师所造论名，此依俱舍立宗，故名。佛世尊灭后一百年间，法海清净一味，人无乖竞，法无异说。圆满百年已，有大天论师，作五事颂，立新义。佛法大众，（龙象边鄙多闻大德四众，）共议所成立，或朋其说，或翻之，斗诤纷然，遂分二部，一大众部，二上座部。从此二部，更生支派，展转流出十有八部，本末合称二十部执。于中有曰说一切有，佛灭后三百年初，从上座流出。此部先弘对法，后宏经律。四百年出，说一切有复出一部，名经量部。此部唯依经为正量，不依律及对法。三百年末，迦多衍尼子论师，集初期有不论六足论义，造发智论，组织有部之教义。四百年初，有部诸论师，造大毗婆沙论，广释发智，大成有部之教义。婆沙出后，有部宗徒，嫌其太博，撮录其要义缀为专书者层出，就中最简明而得要者，五百年中法胜论师之阿毗昙心论，以心论太略，造杂阿毗昙心论增补之。九百年顷，世亲论师出世，初于有部出家，受持有部三藏，后学经部，见其当理，增订杂心，造俱舍论，述一切有义，时以经部正之，理为长宗，不偏一部。印度学徒，咸称为总明论。有部众贤论师，造俱舍雹论，破俱舍。世亲见之，为改题为顺正理论。一千年顷，安慧无师，糅杂集论，救俱舍，破正理师，遂入大乘。
此土陈文帝天嘉四年，真谛三藏，携俱舍梵本来华、于制多寺释之，凡五年而成，题为阿毗达磨俱舍释论，世称旧俱舍。陈智恺唐净慧等，作疏弘之。其后唐太宗贞观七年，玄奘法师，适印度，于迦湿弥罗国，就僧伽论师，学俱舍。归国后，永徽年中，于大慈恩寺再译之，题为阿毗达磨俱舍论，世称新俱舍，即此宗所依今本。其弟子神泰普光法宝，各作疏释，弘布此论。稍后，圆晖做颂疏义钞，遁麟作颂疏记，讲敷其胜盛。唐后此宗遂绝不传。
第二章  此宗之位置
此宗虽正述有宗，而折衷诸部，唯以理胜为宗，于经部义取携犹多，较之根本有部发达有加。然当大乘诸宗，判释一代佛教，立有空中三时教之法相宗，置之于有时。立藏通别圆四教之天台宗。置之于藏教。立小始终顿圆五教之华严宗，置之于小教。乃至立异生羝羊心等十住心之真言宗，置之于唯蕴无我心。皆判为小乘。
第三章  此宗之典籍
第一节  总说
此宗除以俱舍论为正所依外，所宗经有四阿含等，论有七论婆沙，及阿毗昙心论，杂阿毗心论等。兹列举如下。
┌一、长阿含经后秦佛陀耶舍译
四阿含│二、中阿含经东晋瞿昙僧伽提婆译
│三、增一阿含经前秦
└四、杂阿含经宋求那跋陀罗译
阿含梵语，此云传，即佛佛展转传来之意，本通大小，后专为小乘经之总名。新称阿笈摩，旧称阿含。如玄应音义云，阿笈摩，亦言阿伽摩，此云教法，或言传，展转传来以法相教授也，旧言阿含，讹略也。四阿含者，一长阿含，文言长广。二中阿含，非略非广。三增一阿含，于一法上增一至多。四杂阿含，相杂明义。如颂疏记云，一长阿含，多说长偈。二中阿含，多说中偈。三增一阿含，谓一法为始，于一法增一至多故也。四杂阿含，此翻为藏，有言种种说也。
┌一集异门足论—舍利子造┐
│二法蕴足论—大目干连造│六
│三施设足论—迦多演那造│足
七论婆沙│四识身足论—提婆设摩造│论
│五品类足论—世友造    ┘
│六界身足论—世友造
│七发智论—迦多衍尼子造—身论
└八大毗婆沙论—有部诸论师造
初七论中，发智一论，义门完备，喻之以身，是为身论。集异门等，义门稍狭，皆称足论。如光记云，前之六论，义门稍少。发智一论，法门最广。故后代论师，说六为足，发智为身。此上七论，是说一切有部根本论也。关于六论著作之次第及其作者，玄奘法师，旧传一说。梵士称友，释具舍论，又传一说。西藏他拉那他及布通等，又传一说。如集异门一说大拘絺罗造，法蕴一说舍利子造，施设一说目干连造。兹姑依光记宝疏等，列表如上。又此六论，除施设翻外，余皆玄奘法师所译。然今人依西藏译本对勘，知法护译施设备，即六论中施设原文略出。
毗婆沙，译云广说胜说异说。如光记等云，毗婆沙者，毗名为广，或名为胜，或名为异，婆沙名说，谓彼论中，分别义广，故名广说。说义胜故，名为胜说。五百罗汉，各以异义，解释法智，名为意说。
第二节  俱舍论大纲
第一  名义
俱舍梵语，具云阿毗达磨俱舍，阿毗此云对，达磨此云法，俱舍此云藏。对法者，无漏慧之异名。对有二义，一者对向，谓对向涅槃。二者对观，谓对观四谛。法有二种，一胜义法，唯是涅槃。其性是善是长，故名为胜。有实体故，复名为义。即胜名义，即胜义名法，故名胜义法。二法相法，通四圣谛。相者，性也，状也，望自体边名性，望他缘边名相。此四谛法，是一切诸法之性相，故名法相法。无漏尽慧，能对向涅槃果法。或能对观苦集灭道四谛，故称对法。对法有二，一胜义对法，无漏名胜，实体称义。二世俗对法，是有漏法，名为世俗。胜义对法，复有二种。一者自性，即无漏尽慧。二者随行，谓净慧眷属，即慧相应心及受想等诸心所法四相及得道共无表。世俗对法，亦有二种。一者方便。谓有漏诸慧。此复有四，一生得慧，生便得故。二闻慧，闻教成故。三思慧，因思起故。四修慧，从定生故。二者资量，谓诸论教，即是六足发智等论。此诸慧诸论，非真对法。然先因论教，次有生得。从生得后，方有闻慧。从闻慧后，次起思慧。从思慧后。始生修慧。从修慧后，起无漏慧。为真对法作资量故，亦名对法论。此论摄藏彼对法论所明胜义，故名为藏。或对法藏者，发智等论，此论以彼对法为所依，亦名对法藏。
第二  内容
世亲论师，依诸法无我法印以造斯论。如光记云，西方造论，皆释佛经。经教虽多，略有三种，谓三法印，一诸行无常，二诸法无我，三涅槃寂静。此印诸法，故名法印，若顺此印，即是佛经。若违此印，即非佛说。故后作论者，皆释法印。于中意乐、广略不同，或有偏释一法印，或有举一以明三。如五蕴等，唯解诸行无常。如涅槃论等，唯释涅槃寂静。此即偏释一法印。如俱舍论等，解诸法无我印，此即是举一以明三。所以就此释者，诸行无常，唯明有为。涅槃寂静，唯明无为。诸法无我，通明有为无为。欲彰此论无事不摄，故就广以明。
此总论有九品，一界品，二根品，三世间品，四业品，五随眠品，六贤圣品，七智品，八定品，九破我品，初界品等八品，明诸法事。后破我一品，明无我理。其明诸法事中，初界根二品，总明有漏无漏法。后世间品以下六品，其别明有漏无漏法。初世间品以下三品，明有漏。后贤圣品已下三品，明无漏。其明有漏中，初世间品，明果。次业品，明因。后随眠品，明缘。其明无漏中，初贤圣品，明果。次智品，明因。后定品，明缘。兹表如下。
┌明诸法体……………界品
┌总明有漏无漏诸法┴明诸法用……………根品
│                        ┌明有漏果…世间品
┌明诸法事┤                ┌明有漏┤明有漏因…业品
│        │                │      └明有漏缘…随眠品
│        └别明有漏无漏诸法┤
俱舍论│                          │      ┌明无漏果…贤圣品
│                          └明无漏┤明无漏因…智品
│                                  └明无漏缘…定品
└明无我理…………………………………………………破我品
第三  疏释
此论之疏释，印度有德慧世友安慧称友之制作。现今为世所知者，唯称有一书。于中国，真谛三藏，译出此论后，自作疏释，亡逸不传。其后陈智恺唐净慧等，作疏弘之。唐玄奘法师译出此论后，其弟子普光，禀师说，作记。神泰法宝，作疏。世称俱舍三大疏。其后圆晖作颂疏，释俱舍本颂。遁麟作颂疏记，慧晖作颂疏义钞，释颂疏。世称颂疏二大释。
第二篇  诸法概论
第一章  七十五法
此宗大别一切诸法为有为无为二法，又区分之为五位，更细析之为七十五法，如下。
┌色法…………十一  ┐
┌有为法│心法…………一    │
│      │心所法………四十六├七十五法
诸法┤      └不相应行法…十四  │
│                          │
└无为法…………………三    ┘
所谓一切诸法，即宇宙万有。所谓法，有任持自性，轨生物解二义。宇间所有万事万物无论为有形为无形，皆各任持自家之特性。以任持自家之特性故，能为轨范标准，令人生某事某物之了解。故皆以法名之。如光记云，释法名有二，一能持自性，谓一切法各守自性。如色等性，常不改变。二轨生物解，如无常等，生人无常等解。
所谓有为法者，万中有众缘聚集所作为有生灭便迁之部分。如神泰疏云，众缘所为，故名有为。又颂疏云，为者，作也。此有为法，众缘造作，故名为。有彼为，故名为有为。无为法者，非因缘所作为，无生灭变迁，湛然常住之部分。如法宗原云，无因缘为作，故名无为。
第一节  色法
所谓色，即通常所谓物质，有变坏对碍等义。如论谓由变坏故名色，又谓有说变碍故名为色。变坏，谓物有变化，归于破坏。对碍，谓物各有其势力，假乙自他，相对相碍，如手碍手，或石碍石，或二相拟。此色法有十一种，即
┌五根—眼 耳 鼻 舌 身
色法┤五境—色 声 香 味 触
└无表色
五根者，一眼根，谓照见青黄等色彩长短等形量，令内界之心作用即眼识发生之官能。二耳根，谓听取琴瑟等音声，令耳识发生之官能。三鼻根，谓能嗅沉檀等香气，令鼻识发生之官能，四舌根，谓能尝甘苦等食味，令舌识发生之官能。五身根，谓接触冷暖等物境，令身识发生之官能。根者，增上义，能生义。眼等五种官能，能感取外界之现象，发动内心之心识有增胜之力用，故名为根。又如草木有根，能生枝干，此眼等根，能生眼识，故名为根。此五根有胜义根，扶尘根二类，胜义根者，感取外界之现象，令内界之心识发动之官能。其体净妙，如珠宝光。扶尘根者，扶持助成胜义五根义，其体则粗显之四尘所成之肉体也。今所谓五根，正谓胜义根。如法宗原云，眼谓内处，眼识所依，能见色境，四大种所造净色为体，有色无见有对，乃至身根广说亦尔。
五境者，一色境，谓眼根所照见之境物。如法宗原云，色谓外处，是眼所见，四大种所造，有色有见有对，此有二种，一显色，二形色。显色者，显现分明之色，形色者，体势各别之形量。或开为二十种，显色十二，形色有八，故成二十。显色十二者，青黄赤白，影光明闇，云烟尘雾。形色八者，长短方圆，高下正不正。此中青黄赤白四种曰根本显色，余八色是此四色差别。因龙气等名云，因火名烟，烟未散名尘，地气曰雾，因日名光，因宝月等名明，障光明生于中余色可见名影，翻此名闇。更有碧红紫绿等，即是青等四色深浅不同。浅青为碧薄赤为红，青黄合为绿，赤黑合为紫。一面多生名长，一面少生名短，四面齐等名方，于一切处周遍而生名圆，中凸名高，押凹名下，于面齐平名正，于面参差名不正。二声境谓耳根所听取之境物。如法宗原云，声谓外处，是耳所闻，四大种所造，有色无见有对。此有八种，一有执受大种为因有情名可意声，如好语声，即歌赞等。二有执受大种为因有情名不可意声，如恶语声，即骂詈等。三有执受大种为因非有情名可意声，如好拍手声，即合意拍手声等。四有执受大种为因非有情名不可意声，如恶拍手声，即叱呵拍手声等。五无执受大种为因有情名可意声，如好化语声，即化人软语等。六无执受大种为因有情名不可意声，如恶化语声，即化人呵责声等。七无执受大种为因非有情名可意声，如好风林声，即非情出好声。八无执受大种为因非有情名不可意声，如恶风林声，即非情出恶声。初有执受无执受者，心心所法共所执持，摄为所依处，众缘所触对时，能觉苦乐等，名有执受。与此相违，名无执受。言有执受无执受大种者，属于有情身内之四大种，有执受义，名有执受大种。属于木石等外物之四大种，无执受义，名无执受大种。言大种为因，谓一切声皆因四大相击发故。即人畜等有苦乐之感觉，其身中所发之声，谓之有执受大种因声。反之，山川草木金石等，无苦乐之感觉，其所发之声，谓之无执受大种因声。次有情名非有情名者，能诠表事理，谓之有情名。反之，不能诠表事理，谓之非有情名。次可意不可意者，适顺闻者之意，谓之可意。反之，不适顺闻者之意，谓之不可意。三香境，谓鼻根所能嗅之境物。如法宗原云，香谓外处，是鼻所嗅，四大种所造，有色无见有对。此有好恶等不等四种。沉檀等，名好香。葱薤等，名恶香。好恶香中，增益依身，名为等香。损减依身，名不等香。四味境，谓舌根能尝之境物，如法宗原云，味谓外处，是舌所尝，四大种所造，有色无见有对。此有苦醡辛甘咸淡六种，余味皆是此六差别。五触境，谓身根所接触之境物。如法宗原云；触谓外处，是身所触，是四大种及四大种所造，有色无见有对。此有十一种，一地，二水，三火，四风，五滑，六涩，七重，八轻，九冷，十饥，十一渴。此中前四，曰能造触。后滑涩等七种，曰所造触。宇宙间一切物质，无一非地水火风四种所造，故名能造触。但此能造四大，非通常眼所见之地水火风，特名物质之坚性曰地，湿性曰水，暖性曰火，动性曰风，此四，实四大，又名性四大。眼所见者显色形色，假四大也，又名事四大。谓青等地，依显色立。长短等地，依形色立。此非实地，实地是坚，唯身根得，非眼根见。言大种者，大有三义，一体宽广故。谓四大种遍所造色，其体宽广。二增盛聚中形相大故，谓大地大山地增盛，大江大海水增盛，炎炉猛焰火增盛，黑风团风风增盛。三能起种种大事用故，如地能持世界，火能坏初禅，水能坏二禅，风能坏三禅。种唯一义，与一切所造色为所依故。余色所依，是能生义，故名为种。滑涩等七种者，四大种所造，故名所造。此所造触，非离四大别有实体，特于水火二大势用增而柔软，立滑性。于地风二大势用增而粗强，立涩性。于地水二大势用增而可称，立重性。于火风二大势用增而不可称，立轻性。冷饥渴三，相隐难知，从果为名。暖欲名冷，食欲名饥，饮欲名渴。境者，境界义。色等五种者，眼等五根所缘境界，故名为境。
无表色者，对表示于他令之内心是善是恶之色法言，谓不能表示心等令他了知之色法。如法宗原云，言无表者，无表难以色业为性，如有表业，而非表示内心善恶令他了知，故名无表。即吾人动身体发言语行善或作恶时，发内心是善是恶之表业表色，同时原因结果之法则，击发将来必感其结果之原因于身内。以其所击发之原因，无形无象，无表示令他了知，名之曰无表色。无表虽名为色。而其体非极微，唯从其能击发之身语予所击发以色名。
第二节  心法
心法者，心之主作用，即根境相对时，依根生了别境之总作用。对所缘境，唯取其总相，恰如国王，主宰一国，故名心王。此一心法，有心意识三名。梵云质多，此云心，是集起义，谓由心力引诸心所及诸一切所作事业，如树之心，集起皮肤及枝叶等。梵云末那，此云意，是思虑义，以心能思量故。梵云毗若南，此云识，是别了义，谓心能于境能了别故。如论云，集起故名心，思量故名意，了别故名识。此心对所缘境时，以其对境有六总别，心王亦生六种不同。即
心法—眼识 耳识 鼻识 舌识 身识 意识
眼识依眼根，了别青黄赤白长短方圆等色境。耳识，依耳根，了别内声外声等声境。鼻识，依鼻根，了别好香恶香等香境。舌识依舌根，了别甘辛苦碱等味境。身识，依身根，了别坚湿暖动等触境。意识， 依意根，即于前念现起无间灭已之意识、能了别内外百般事理诸法。
此六种心王，虽各对所缘境，有了别之作用。而于中略有自性分别，计度分别，随念分别三种。心识自性，对现前境，寻求动跃，如眼识识别色，耳识识别声，体即分别，名自性分别。散心意识相应智慧，于过现未不现见事，计较量度，名计度分别。若散若定意识相应诸念。忆念分别过去等境，名随念分别。自性分别，无随念分别及计度分别义，恰如无分别。眼等五识，唯有一自性分别，故名无分别。第六意识具三，广考察思惟，故名有分别如论云，分别略有三种，一自性分别，二计度分别，三随念分别。由五识身，虽有自性，而无余二，说无分别。如一足马，名为无足。
第三节  心所法
心所法者，心所有法之略，从属心王而起之心作用也。即心王所有贪嗔等别作用之心法。心王总了别所对境。心所对之，起贪嗔等情。此心所法，有四十六种，大别为六类，如下。
┌（一） 大地法—受 想 思 触 欲 慧 念 作意 胜解三摩地
│（二） 大善地法—信 不放逸 轻安 舍 惭 愧 无贪 无嗔 不害 勤
心所法┤（三） 大烦恼地法—痴 放逸 懈怠 不信 惛沉 掉举
│（四） 大不善地法—无惭 无愧
│（五） 小烦恼地法—忿 覆 悭 嫉 恼 害 恨 谄 诳 憍
└（六） 不定地法—寻 伺 睡眠 恶作 贪嗔 慢疑
第一大地法，总称恒于一切心有之心所。一切心作用生起时，此心所必与之相应俱起，故明大地法。受等十法，遍善恶无记等一切心，名为大法。地谓所依行处，即目心王。此心王是彼受等十法所依行处，大法之地，名为大地。受等十法，是大地心王所有，名大地法。受谓领纳，此有三种，苦乐俱非有差别故。想者取像，谓于前境取差别相。思者造作，谓能令心有所造作。触谓触对，根境室三和合而生，能有触对。欲谓希求所作事业。慧谓于法能有选择。念谓于缘明记不忘作。作意者，作动于意，谓能令心警觉为性。胜解者，谓能于境印可，此事如此非不如是，起殊胜解。三摩地者，此云等持，平等持心，于一境转。
第二大善地法，总称恒于诸善心有之心所。其性善，遍与一切善心相应俱起，故名大善地法。信者。澄净也。如水清珠，能清浊水。心有信珠，令心澄净。有说于四谛三宝善恶业果忍许名信。不放逸者，修诸善法。轻安者，谓心堪忍性。轻谓轻利，安谓安适。于善法中有所堪忍，名心堪忍性。舍者，舍离沉掉，令心平等，无警觉性。惭者，于所造罪，自观有耻。愧者，于所造罪，观他有耻。无贪者，谓于顺境不著。无嗔者，谓于逆境不恚。不害者，谓无损恼。勤者精进，谓能令心勇悍为性。
第三烦恼地法，总称恒于染污心有之心所。其性恶或有覆无记，扰乱有情，遍与一切染心相应俱起，故名大烦恼地法。痴者愚痴，亦名无明，迷境起故。亦名无智，无决断故，亦名无显，无彰了故。放逸者，谓不修善法，是修诸善所对治法。懈怠者，谓心不勇悍，是前所说勤所对治不信者，谓令心不澄净，是前所说信所对治，惛沉者，惛谓惛昧。沉谓沉重，于善法中无所堪任，亦名身心之无堪任性。掉举者，谓令心不寂静性。
第四大不善地法，总称恒于不善心有之心所。其性恶，遍与一切不善心相应俱起，故名大不善地法。无惭者，谓于所造罪，自观无耻。无愧者，谓于所造罪，观他无耻。
第五小烦恼地，总称少分染污心俱之心所。其性恶，或有覆无记，而各别现行，故名小烦恼地法。忿者，除嗔及害，于情有情，令心愤发。覆者，隐藏自罪。悭谓违财施法施，令心悭著。嫉谓于它诸兴盛事，令心不喜。恼谓坚执诸有罪事，由此不取如理谏诲。害谓于他能为逼迫，由此能行打骂等事，恨谓于忿所缘事中，数数寻思，结怨不舍。谄谓心曲，由此不能如实自显，或矫非拨，或设方便，令解不明。诳谓惑他。憍谓染者自法为先，令心放逸无所顾性。
第六不定地法，总称不入前五地之心所。非若大善地法，其性定善。非若大烦恼地法小烦恼地法，其性定不清净。又非若不善地法，其性定恶。遍善恶无记三性，而又非若大地法定遍一切心而起，故名不定地法。寻谓寻求。伺谓伺察。心之粗性，名之为寻。心之细性，名之为伺。睡眠令心昧略为性，无有功力执持于身。恶作者，谓缘于恶作事心追悔性。恶作体者，谓不称情所作事业，非不如理事。贪谓贪爱。嗔谓嗔恚。慢谓对他心自举性。疑谓于谛疑豫为性。
第四节  心不相应法
心不相应法者心不相应法非色非心之有为法也。义钞释之云，广应云非色非心不相应行。言不相应，简一切心心所。言行简色及无为法，以彼非行蕴故。此法无缘虑用，不与心义相应。又非质碍性，不与色义相应，故名之为不相应。行者，造作迁流义。非色非心之不相应，非若无为法常住不变，故更加行字，表其有生灭变迁。此不相应行法有十四种，即
不相应行法—得 非得 同分 无想果 无想定 灭尽定 命根 生 住
异 灭 文身 名身 句身
有部宗言色心之外有别实物名得，能令色心善恶等法，系属有情。非得与上相违，能令色心善恶等法，舍离有情。一切有情，智愚各别，善恶不同，乃至凡圣悬殊，皆此得非得之故。若无有得，异生圣者，同起世俗心，应无异生及诸圣者建立差别。经部释之云，岂不烦恼圣人已断凡夫未断，有差别故，应有凡圣差别，不由其得。由所依五根及心王中，有或种无或种有差别故，烦恼已断未断义成。圣者所依身中，无生惑种子能，名烦恼断。或凡夫用世间六行等智道，损伏所依身中烦恼种子，无近生惑功能，亦名为断。与上相违，名为未断。故所依身中，唯有种子，未为圣道永拔烦恼种子，未为世间道伏损烦恼种子，未为邪见损伏生得善种子，若加行善增长自在，于如是位立成就名，种子之外，无有别物。此中何法名为种子，谓名与色，于生自果，所有转邻近功能。次有部谓有别实物，名为同分，一切有情，其形体业用，虽千差万别，而人与人有所同，禽兽与禽兽有所类，此则同分所使然也。即所谓同分者，诸有情类其身形诸根业用等，彼此相似之原因也。诸有情上有情同分。能令有情展转类等，一类有情各别同分。能令界等展转类等，名有情同分。能令蕴处界法自类相似，名法同分。经部宗谓相似种类诸行生时，于中假立人同分等，无别实体。如诸谷等同分非实。无想果者，由修无想定所招色界第四禅无想天之果报。有部宗谓若生无想有情天中，有不相应行异熟果法，能令未来心心所灭明为无想。此法体性，是实有物，所以能遮未来心心所法，令暂不起，于五百劫中间，长时无想。复有前心不相应行法，能令心心所灭，名无想定。一类外道，计无想异熟为真解脱，为求证彼，以出离想作意为先所修之无心定也。复有别不相应行法，能令心心所灭，名灭尽定。圣者厌心身之过劳，为求静住，以止息想作意为先所修之无心定也。有部宗谓二定实有，以能遮碍未来心令不生故。经部谓此证理不应然，由前定心能遮碍故，谓前定心与所余心相违而起。由此起故，唯令余心暂时不转。唯不转位，假立为定，无别实体，入前出后，两位皆无。命根者，命谓寿命，增上名根，有部谓有别法能持有情暖识，或经十年，或百年等，令不失坏，说名为寿。经部谓由三界业力所引同分住时势分相续决定，随应住时尔所时住，或经十年，或百年等，即此势分假说为寿。次生住异灭，此四称有为四相，即是有为法之标相，故法若有此，应是有为，与此相违，是无为法。生者，能起义，令有为诸法未来未起者流入现在。住者，能安义，令已起者暂时安住。异者，能衰义，令已往者衰损变易。灭者，能坏义，令已变者坏灭，流入过去。由此四相之作用，令宇宙无边之万象，生灭变迁。有部宗谓定有有为四相，令一切诸法成有为法，由四本相生住异灭。令本相成有为法，由四随相生生住住异异灭灭。即生本法者，大生相。生大生相者，小生相。乃至灭本法者，大灭相。灭大灭相者，小灭相。本法四本相四随相，合有九法。四本相，除自体，向他八法，施能起等功能。四随相，独向本相，施功能。如论云，本相中生，除其自性生余八法。随相生生，于九法内，唯生本生。经部宗约诸行相续，假立四相。初生起位，名生。终尽灭位，名灭。中间相续，随转不断，名住。即此住时前后刹那差别，名住异。若据刹那假立，本无今有，体起名生。有己还无，无时名灭。能引后后刹那嗣前前起，或即此念后后刹那嗣前前起，名住。即彼住相或与前念，或与后念有差别故，名为住异。四相于法，非即非离，有因缘合。诸法即生，无即不生，何劳生相。是故生等唯假建立，无别实物。名谓色声等名，诠事物之自性者。身者，积聚义。二名积集，名名身。三名已上，名多名身。句谓诸行无常等章句，诠事物之义理者。文谓名句所依恶阿壹伊等音声屈曲级字形。有部宗谓别有实物，名为名等。若依经部，名等是假。如经部间云，岂不比三语为性故，用声为体，色自性摄，如何乃说为心不相应行有部答云，此三非以语为自性，语是音声，非唯音声，即令了义。谓语发名，名能显义，乃能令了。经部叙自宗义云，非但一切因生皆称为语，要由此声有所诠表，义可了知，方称为语，如是此十四不相应行法，有部宗谓色心以外别有实物。经部宗谓唯假建立。
有部宗对于有为法体与三世之关系，立三世实有法体恒有。谓一切有为诸法，于三世中，自体恒有，即现在之事物不待言，过去未来之事物，其法体亦历然实有。说三世实有，婆娑有四说，一法就尊者，说由类不同有三世，谓有为诸法，从未来至现在时，舍未来类，得现在类。若从现在流至过去，舍现在类，得过去类。但类不同，非体有异。如破金器作余物时，形虽有殊，而体无异。二妙音尊者，说由相不同有三世。谓有为诸法，在过去，正与过去相合，而不名为离现未相，以过去相显，但名为过去。现在，正与现在相合，而不名为离过为相。未来，正与未来相合，而不名为离过现相。随显得名，准过去说。三世友尊者，说由位不同有三世，谓有为诸法，三世迁流。未作用位，名为未来。正作用位，名为现在。作用谢位，名为过去。至位位中，作异异说。如运一筹，置一位名一，置百位名百，置千位名千，历位有别，筹体无异。四觉天尊者，说由待不同有三世，待谓观待，前观于后，名为过去。后观于前，名为未来。观待前后，名为现在。如一女人，名母名女，观女名母。世亲论师评此四家，谓第三世友立世最善，以约作用位立世差别故。
经部立现在有体过未无体，谓一切诸法，惟于现在实有。然经部宗立三世者，谓过去世曾有，故名有。未来当有，故名有。过去有，是现果说曾有因。未来有，现在因说当有果。若假若实，若曾若当，如其所有而说有言，非皆实有犹如现在。
第五节  无为法
无为法有三种，即
无为法—虚空无为 择灭无为  非择灭无为
虚空无为者，依有部，虚空语，直指大虚空，无限无际离一切障碍之无为法也。世言虚空者，于空界色就虚空声，空界色虽非能碍而是所碍。被余色障而开避故，其体不生。此无为以无障碍为自性，由无障碍故，遍满一切处，弥纶十方界，非能碍亦非所碍，故一切有障碍之色法于其中自在行动，而虚空无增减消长，常住不动，故名为虚空无为。
择灭无为者，离烦恼之系缚所显，诸相寂灭之真理也。择灭者，涅槃之异名，具足应云择力所得灭。择力者，智慧。智慧有拣择一切事理之力用，故名为择。以此智慧，简择四圣谛理，断灭无始以来系缚我等之身心令不得自在之烦恼时，证得本来恒存之灭理。从能证之择力，名所得诸相寂寂之真理，为择力所得灭。
非择灭无为者，非因智慧之简择力所得，但由有为法缘阙不生，所得之灭理，即一切法缘会则生，生缘阙时，住未来世，毕竟不生。于不生时，得非择灭。如眼与意识专一青色时，同时所余不见闻等黄赤等色及余四境，落谢过去。五境已谢故。能缘彼境之五识，永不复起。由五识等不能缘彼过去境界，缘不具故，得非择灭。此阙缘不生法，既无生故无灭，不生不灭，故与彼生灭变迁之有为法相违。故名之曰非择灭无为。
第二章  三科
此宗以五蕴十二处十八界三科，总摄一切诸法。五蕴者，谓色受想行识，诸有为法和合聚义，是蕴义。诸有为法品类差别，略为一聚，名之为蕴。一色蕴，摄十一种色。二受蕴，摄心所中受。三想蕴，摄心所中想。四行蕴，摄五十八法。谓四十六心所中，除受想二，余四十四及十四不相应。五识蕴，摄心王。于五法中，前四有为，后一无为。有为聚集，故皆蕴摄。无为非聚集，故蕴不摄。
十二处者，谓眼耳鼻舌身意，色声香味触法。生长门义，是处义。是能生长心心所法处，故明为处，由六识生，必托根境，方能起故。眼耳鼻舌身色声相味触处，如其次第，摄十一种色中前十种。意处，摄心王，法处，摄六十四法，谓色中无表，四十六心所，十四不相应，及三无为。此中摄尽一切诸法无余。
十八界者，谓眼耳鼻舌身意，色声香味触法，眼识耳识鼻识舌识身识意识。种族义，是界义。此有两释，一解，族者，谓种族也，是生本义，如一山中，有金银铁等矿，说名多界。于一身中有色声等十八类诸法种族，名十八界。一解，界声，表种类义，谓十八法种类自性各别不同，名十八界。眼耳鼻舌身色声香味触界，如其次弟，摄前十一种色。意界及六识界摄心王。法界，摄六十四法。
论言所化有情有三品故，世尊为说蕴等三门。初就所迷浅深说三科，或愚心所总执为我，为说五蕴。以五蕴中一蕴是色，一蕴是心。分心所法为受想行三蕴，广明心所法，故说五蕴，能破彼执。或唯愚色总执为我，为说十二处。以二十处中，十处是色，唯意法非色，广明诸色法，故说处门，能破彼执。或愚色心总执为我，为说十八界。以十八界广说色心，十界是色，余八是心，故说界门，能破彼执。次约机根利钝说三科，上根总利，说略便解，为开五蕴。中根稍迟。说处方解。下根最顿，要须广说，故为谈界。后随乐欲略广说三科，为乐略中及广文故，如其次第，说蕴界等三。兹列表如下。
所迷浅深 机根立钝 乐欲略广
┌蕴—愚心所—上根（利）—乐略
三科┤处—愚色——中根（中）—乐中
└界—愚色心—下根（钝）—乐广
有部宗谓蕴等三门，皆是实法。经部宗谓蕴处是假，唯界是实。若依论主，唯蕴是假，余二并实。此中处中，现十二处，八处实有，四处少分实有。如色处中，显色实有，形色实无。声处中，无记刹那声实有，相续语叶善恶等声是实无。触处中，四大实有，余触实无。法处中，定境界色受想思实有，余心所法思假上立实无。不相应法，三无为法，亦是实无。
第三篇  因果论
第一章  六因
一切有为法。必依因缘和合后得生。此宗立六因四缘五果。论定原因结果之规则。六因者，一能作因，二俱有因，三同类因，四相应因，五遍行因，六异熟因。一能作因，谓于有为法生时，不为障，或能助彼者，故此因有二类，一有生力，二无生力。如光记云，能作有亲有疏，亲有力能，疏但不障。即无力能作因，谓不障他生法，令他自在生者。有为法生时，除自体外，余一切法，皆不为障。如漏生之时，智无障住。睹星之时，光无障住。若为其障，即不得生。但无障故，立能作因。有力能作因，谓诸法生时，与胜力者。诸法生位，必待胜力各别因缘。如眼色等于眼识等生，饮食于身，种于芽等。此能助故，名能作因。有余师说，诸能作因，皆于果生，有能作力。此师意说，一切诸法与一切法为能作因，展转皆悉有其力用。此因所得果，名增上果。
二俱有因，俱有者，俱时而有也。此有互为果同一果二义。互为果俱有因者，若法更互为果，彼法更互为俱有因。如四大种，互相假藉，生所造色，更互相望，恰如三杖互相依住。一大为因，他三大为果。它三大为因，此一大为果。自他同时，互为因果。同一果俱有因者，有为法中，展转有力，同得一果，名俱有因。如心心所，共成一果，犹如三杖相依，共支一鼎。婆沙评家及正理论，以一果释俱有因。世亲论主，以互为果释。入阿毗达磨，兼举二因。此因所得果，名士用果。
三同类因。因果相似，名为同类。各自同类法与同类法为因，如前念善心与后念善心为因。又前念恶心，与后念恶心为因。论谓善五蕴与善五蕴，展转相望，为同类因。言展转者，色蕴与色为因，与余四蕴为因。余四蕴等望色等，皆得名为因也。染污与染污，无记与无记五蕴相望，同前善五蕴，亦展转为因。善染五蕴，展转为因，更无异说。无纪五蕴，四说不同。光记泰疏，以第四说色与四蕴互不为因，但是无记劣异类（色非色）故，为正。宝疏破之，以第一说展转为因，性类等故，为正。此同类名，就善恶性立，非就色心等事相。又唯前生法与后相似为同类因，非如俱有因果同时。此因所得果，名等流果。
四相应因，心心所更相随顺共相应义，名相应因。相应者，如前所述，谓心王心所五义平等。于俱有因中，别开心心所法，立此因。若心王心所同一所依边，即相应因义。若心王心所互相依边，即俱有因义。即由互为果义，立俱有因。犹如远行，商侣相依，共游险道。由五平等共相应义，立相应因。即如商侣相依，于一时中，同受用饮食衣服等，同作行住等事业。此因所得果，例俱有因，名士用果。
五遍行因，遍行者，十一遍行及相应俱有法。十一遍行者，苦谛下五见及疑无明，集谛下邪见见取二见及疑无明。此等前过现已生诸法势立强盛，遍与后同地五部污染诸法为因，即遍为一切烦恼之起因，故名遍行。同类因唯与自部自地为因，此遍行因与一切染法为通因故。不但与自部染法为因，亦为余部染法因故。同类因外，更别建立。此因所得果，例同类因，名等流果。
六异熟因，新云异熟，旧云果报。言异熟者，依有部宗，因是善恶，果是无记，异类而熟，是异熟义。如善业感乐果，恶业感苦果，苦乐二果，非善非恶，但无记性。因果异类而熟，名为异熟。经部宗义，由因变异，而果方熟，是异熟义。要具二义，方得熟名。一由因多时相续转变差别，其体得生。造业非及感果，要待相续。将欲感果，名转变。正感果时，名差别。由斯果体方乃得生。二由异熟果随因势力胜劣，时有分限，或经十年，或百年等。三性法中，唯不善及善有漏法，是异熟因。无记力劣，如朽败种，不招异熟。无漏爱水润，如贞实种无水润沃，又非系地，不招异熟。不善及善有漏法，具二义，一体贞实，二为爱润，故是异熟因，此因所得果，名异熟果。
第二章  四缘
四缘者，一因缘，二等无间缘，三所缘缘。四增上缘。一因缘，言因缘者，因即是缘，总称于诸法之生起有亲密之关系者。于六因内，除能作因，所余五因，是因缘性。
二等无间缘前念一聚心所，与后念一聚心心所为缘。即前念心与后念心相望，前念心为后念心生起之原因。前与后处。后方得生。故等无间缘具二义，一开前避后，二前念引后念。约开避及据牵生，立此缘体。前后体一，名之为等。前灭后生，中间无有余心间起，明为无间。等而无间，名等无间。除阿罗汉临涅槃时最后心心所法，诸余已生心心所法，皆是等无间缘。
三所缘缘，所缘缘者，谓所缘境为缘，能牵生心心所法。心心所法，其性嬴劣，必托所缘境，方乃得生。犹如嬴人，非杖不起。如眼识及相应法，以一切色为所缘缘。如是，耳识及相应法以一切声，鼻识相应以一切香，舌识相应以一切味，身识相应以一切触，意识相应以一切法为所，缘缘。以一切法是心心所生攀附，故曰所缘。即此所缘，是心心所发生缘，故名所缘缘。
四增上缘，增上缘者，有增上力，能生果法，增上即缘。增上缘性，即能作因。此缘体广，名增上缘，一切皆是增上缘故。或所作广，名增上缘，以一切法各除自性，与一切有为为增上缘故。
因之与缘，非无有异，因是亲称。缘是疏名，六因之中，五是亲故。以亲名同，四缘之中，三是疏故，以疏名同。然因中有疏，谓能作因。缘中有亲，谓因缘也。
复次，六因四缘。有互香摄，缘摄因非因摄缘二说。初说谓前五因是因缘，能作因是余三缘。后说谓前五因是因缘，能作因是增上缘，等无间缘及所缘缘非因所摄。光记谓此论同后说，增上缘似能作因，因缘似五因，等无间所缘缘不似因故。宝疏谓前说为善，以有力无力俱有能作故。
第三章  五果
五果者，一异熟果，二等流果，三士用果，四增上果，五离系果。异熟果者，异熟因生果。不似因，故明为异。熟谓成熟，堪受用故。如善恶业因，感苦乐果报。苦乐二果，性唯无覆无记，异业因善恶性，异类而熟，名异熟果。
等流果者，同类因遍行因所生果。果似因故，说名为等。从因生故。复说为流。此从因相为名也。如同类因，善染无记，彼等流果，其相亦尔。如遍行因，唯是染污，彼等流果，其相亦尔。士用果者，俱有因相应因所生果。由此势力，彼得生故，此（因）名士用，彼（果）名为果。如论云，若法因彼势力所生，即说此法名士用果。士用者，士夫作用义。即因作用有果，如因士夫作用能成诸事业。
增上果者，能作因所生果。由前增上，后法得生，增上之果。即由能作因之增上力所得结果。
离系果，非六因四缘所生。择灭无为，名离系果。此由道得，非道所生。果即离系，名离系果。即以智慧之简择力断除烦恼之系缚时，证得择灭无为，此无为即离系果也。是慧所证，非所生。
俱有等六因，皆有取果与果二种作用。取者能引，与者与力，即能为彼所生法种，名取果。种者因义。现在为因，能取后果。又能生义，因有生果之能。正与彼所生法力名与果。谓果将生时，因与力用，令入现在。除能作因，五因取果，唯于现在。定非过去，彼已取故。亦非未来，彼无因故。与果有过现不同。俱有相应二因与果，唯于现在。由此二因得俱生果，正取果时亦与果故。同类遍行二因与果，通过现在。现在世与果者，谓此二因有等流果无间生故。过去与果者，谓有隔念等流果也。异熟因惟过去与果，异熟果不与因俱及无间生故。
一切世间诸法，唯从如上所说诸因诸缘所起。于中心心所法，由四缘生。此中因缘，谓五因性。等无间缘者，谓心心所必须前念等无间缘引发生故。所缘缘者，缘境起故。增上缘者，除自性外，余一切法皆不障故。
无想灭尽二定。由三缘生。非能缘故，除所缘缘，由因缘者，谓由二因。一俱有因，谓二定各自体上生住异灭四相，互为因果。二同类因，谓前已生同地善法。若无想定，无想天中一切善法。若灭尽定：有顶天中一切善法。等无间缘者，谓入二定前心心所法为等无间缘。增上缘，如前说。
除二无心定，余不相应及诸色法，由因增上二缘所生。非能缘故，除所缘缘。非心等引生，无等无间缘。色法由二缘生者，大种所造，自他相望，互为因缘。一大种望大种，但为俱有同类二因。一聚四大，更互相望，为俱有因。前念后念相望，前生四大与后生四大，为同类因。非心所故，无相应因。同无记性故，无异熟因。非是染故，无遍行因。二大种望所造。能为五因，一生，二依，三立，四持，五养。如是五因，但是能作因之差别。此四大种，生所造色，名为生因。造色生已，随逐大种，如依师等，说为依因。大种任持所造色故，如壁持画，说为立因。令所造色相续不断，说为持因。增长因故。说为养因。三所造望所造，但为三因，谓俱有同类异熟。更互相望，为俱有因。前后相望，前念色与后念色，为同类因。善恶身语恶业，能招异熟无记眼根等果，为异熟因。四所造望大种，但为一切因，谓异熟因。由身语二业，能招异熟大种果故。能作因无差别转，故不恒数。
第四篇  有漏因果
第一章  有漏缘
所言有漏因果者，谓诸有情，起烦恼，造业，招生死苦，次第缘起，漏者漏泄，即诸烦恼，有烦恼法。名为有漏。果不孤起，必藉于因，有情世间及器世间各多差别，皆由业生。因不孤起，必待于缘，此业复由随眠，方得生长。如光记云，谓由随眠能发诸业，复由诸业能感有果。故业为亲因，惑为疏缘。
惑者烦恼，谓迷惑宇宙万有事理之妄心。惑有二类，一本惑。二随惑。本惑者，根本烦恼。烦扰恼乱有情身心，故云烦恼。随逐有情增昏滞故，又称随眠。（有部贪等即随眠。大众及经部，现行名缠垢，种子名随眠。大乘眠伏藏识现行明名缠垢，种子名随眠。）此复有六，谓贪嗔痴慢疑恶见（大地法中慧心所一分。）更开恶见，为萨迦耶见。边执见，邪见，见取，戒禁取五种，并为十惑。身即是有，故名有身。以五取蕴为体。缘于有身，执我我名，名有身见。（经部师释，坏故名萨，聚谓迦耶，迦耶名身。毗婆沙师释，有故名萨，身义如前。）即于所执我我所事，或执为断，或执为常，名边执见。于实有体苦集灭道四圣谛中，起见拨无，名为邪见。于劣为胜，名为见取见谓身见边见邪见，执此三见以为胜故，名为见取。非因谓因。非道谓道，名戒禁取。戒谓佛法中五戒等也，禁谓外道狗牛等禁也，执此戒禁以为因道，名戒禁取。此十惑中，前五迟钝，名五钝使。后五猛利，名五利使。此五利使五钝使，有迷理迷事之别。言迷理惑者，谓迷苦集道四谛理所起烦恼。言迷事惑者，谓迷宇宙万有之事相起烦恼。迷理惑，以于见道顿断，又称见惑。迷事惑，于修道断，又称修惑。言见惑者，谓邪分别计度迷悟因果道理所起身边档等妄见。言修惑者谓迷色声等世间事物所起贪嗔痴等妄情。
随惑者，随从根本烦恼而起之枝末惑，即随烦恼。如光记云，复有此本惑余，异诸本烦恼，染污心所，行蕴所摄，随烦恼起故，亦名随烦恼，不名烦恼，非根本故。此有十九，谓大烦恼中除无明，余放逸懈怠不信昏沉掉举五，大不善无惭无愧，二小烦恼忿覆悭嫉恼害恨谄诳憍十，不定中不善睡眠恶作二。放逸懈怠不信惛沉掉举无惭无愧睡眠八种，通见修二断。忿覆等十一种，唯修所断。
第二章  有漏因
业者造作，谓从迷惑宇宙万有事理之烦恼所发身体之动作言语之发动等。业有二种，一思业，二思已业。思业谓心所思，思即是业，故名思业。即身口将发动作言语时，先于心中思惟造作。思巳业谓思所作身语二业，思之所作，由思巳作，名思巳业。即于心中思惟造作巳发于外之动作言语。如是二业，分别为三，一身业，二语业，三意业。谓业依身，故名身业。业性即语，故名语业。此业依意，复与意俱，等起身语，故名意业，于此身口意三，造有漏不善业，引得爱非爱果。
此业，望感果时分，别为四种，一顺现法受业，二顺次生受业，三顺后次生受业，四顺不定受业。顺现法受者，现法为现身，受谓异熟。谓此生造业，即于此生受异熟果。顺次生受者，谓此生造业，次第二生受异熟果。顺后次生受者，谓此生造业，从第三生已去乃至多生，次第受果。顺不定受者，谓此生造业，不定于现在及第二生第三生等受果。或复开此不定受业为二，一异熟定时不定，谓果必受，时即不定。二异熟与时俱不定，谓果与时，俱不定受。
更自体性上分业为二种，一引业，二满业。引业感总报果，满业感别报果。例如人趣虽有贫富寿夭等差别，而同禀人身，彼此各俱六根，彼此受共同之果报，是曰总报。指能感此总报果之业因曰引业。虽同禀人身，而有贫富寿夭等差别彼此不同，是曰别报。指能感此别报果之业因曰满业。一业引一生，而彼圆满许由多业。譬如画师，先以一色图其形状，后填众彩。
第三章  有漏果
果者果报，谓由前惑业之原因所得之结果。果有二种，一有情世间，二器世间。有情世间者，由前世之业力所感之依身，有地狱傍生鬼人天五趣。梵云那落迦，此云苦具，义翻地狱，以地下有狱故，非正翻也。言傍生者，以傍行故。言鬼者，以余生中喜盗他物，又复多是所祀祖宗，又多希求以自存济，又多怯劣身心轻躁，故名为鬼。言人者，多思虑故，名之为人。言天者，有光明故，或复尊高神用自在众所祈告，故名为天。
五趣有情，其生略有四种，一卵生，二胎生，三湿生，四化生。如孔雀等，生从卵壳，是名卵生。如牛马等，生从胎藏，是名胎生。如飞蛾等，生从湿气，是名湿生。如诸天等，诸根顿其，无有欻有，是名化生。
于胎生中，四有轮转，所言四有，谓中有生有本有死有。言中有者，谓死有后，在生有前，二有中间，有五蕴起，为至生处，故起此身，二趣中间，说名中有。即于死有生有中间生起之身心。言生有者，初受生时一刹那蕴也。即于诸趣结生之一刹那。言本有者，本过去所感之有，名为本有。此之本有，在死有前，居士有后，中间诸蕴，为本有体。即除生有一刹那死有一刹那前余位。言死有者，最后命终一刹那蕴也。即最后一刹那，次中有前。所言四有轮转，谓由数习烦恼业力，令中有蕴相续入胎，如业所引，令胎中蕴次第转增，至根熟位，乃至命终。现蕴相续。于现在世，复起惑业，以此为因，更趣余世。如是惑业为因故生，生复为因，起于惑业。从此惑业。更复有生，故知有轮旋环无始。
论明四有轮转，更述十二缘起，详示惑业苦三道，于过现未三世展转相生。十二缘起者，一无明。二行，三识，四名色，五六处，六触，七受，八爱，九取，十有，十一生，十二老死，十二支也。一无明支，于无始宿生中诸业烦恼位所五蕴，至今五果熟位，总谓无明。二行支，于无始宿生中福非服不动等业位所有五蕴，至今五果熟位，总得行名。三识支，正结生时一刹那五蕴，名识。四名色支，从结生后，六处生前中间诸位所有五蕴，总称名色。中间诸位者，即是胎中从羯罗蓝（凝滑）至钵罗奢佉（支节）五位也。五六处之，眼等已生，至根境识未和合位，中间所有五蕴，说名六处。六触支，出胎已去，三两岁来，根境识三能有对触，未了能生苦乐舍受违顺中庸三因差别，此位五蕴，总名为触。七受支，五六岁已去，十四十五已来，已了三受因差别之相，未起淫贪，此位五蕴，总名为受。八爱支，十五已去，贪妙资具，淫爱现行，未广追求，此位五蕴，总名为爱。九取支，年渐长大，为得种种上妙境界，周遍驰求，不辞劳倦，然未为后有起善恶业，此位五蕴，总名为取。十有支，因驰求故，积集能牵当有果业。此位五蕴，总名为有。（业名为有。有当果故）十一生支，由是现在业力，从此舍命，正结当有一刹那顷，此位五蕴，总立生名。十二老死支，从生刹那后，乃至当来受支位所有五蕴。总名老死。此中初无明行，即惑业，为过去因。识名色六处触受者，由过去惑业因所受现在果，此过现一重因果也。次爱取者，现在惑。有者，现在业。由此现在惑业因，感未来生老死果，此现未一重因果也。事曰三世两重因果。
器世间者，五趣有情所居住之世界，有欲色无色三界。下极无间地狱，中人四洲，上至六欲天，是名欲界。欲者，段食淫所引贪，即淫欲食欲，欲界欲胜，故但言欲。此欲界上，有梵众天等十七处，名为色界。色界色胜，身相宫殿，殊妙精好，故但言色。无色界都无处所，以非色法无方所故。但就果报胜义云在色界上。此有空无边处等四天。体非是色，立无色名。
千四大洲乃至梵世，名一小千世界。千小世界，名一中千世界。千中千界，名一大千世界。何称三千大千世界。如是大千，同成同坏。
第五篇  无漏因果
第一章  无漏缘
离烦恼法，明为无漏。依出世定，发无漏正智，由智断烦恼，证离系果，故智为无漏果之亲因，定为疏缘。
定者禅定，梵云三摩地，心一境性，名之为定。一境性者，专注一缘，离于散动。论有二义，一经部义，谓若专一缘，即此心王专一境位，依之建立三摩地名，不应别有余心所法。二有部义，谓别有心所令彼心王于一境转，名三摩地，非体即心。定有等引，等持，等至，静虑，心一境性，止，现法乐住七名。此中等引等至虑，通有心无心。余四唯有心定。又等持心一境性二，通定散，余五唯定，不通散。
定心有定地散地有心定无心定之别。定地定，谓色无色界定心。散地定，谓欲界定心。入灭尽定时定心，名无心定。其他定心，名有心定、
定有二类，一生得定，二修得定。生得定，论云生静虑，谓由前世之业力自然生得之定地，如彼受生色界四静虑无色界四处者是。修得定，论云定静虑，谓由修力所得之定心，如于欲界修得四静虑四无色定等是。
静虑者，具云寂静审虑，慧能审滤故。审虑即是实了知义。如说心在定能如实了知。虑体是慧。定有静用及生慧虑，故名静虑。唯胜方立此名，无色定亦有静用能审虑，不名静虑。色界定止观均行，最能审虑，立静虑名。四静虑者。心一境性，是静虑体，依寻伺喜乐具不具分为四种。具伺乐喜，名初静虑。离伺但有喜乐二种，名第二静虑。离伺喜二，但有乐一，名第三静虑。具离伺喜乐三种，名第四静虑。
四无色定，与四静虑同，亦以心一境性为体，约生不同，分为四种。离第四静虑染，生上地时，立空无边处名。离空边处染，生上地时，立识无边处名。离识无边处染，生上地时，立无所有处名。离无所有处染，生上地时，立非想非非想处名。谓修定前起加行位，厌色境故，作胜解想，思无边空，加行成时，名空无边处。又于加行中，厌无边空，起胜解想，思无边识，加行成时，名识无边处。又于加行中，厌无边识，起胜解想，舍诸所有，寂然而住，加行成时，名无所有处。有顶地无下地明慧胜想，得非想名。有昧劣想，名非非想。前三无色，约加行名。第四非想，约当体立。
静虑无色，更有味定静定无漏定之别。一味定，谓色无色界爱相应定。于定中起贪爱，味著定中妙境，故名味定。如光记云，初味等至谓爱相应。爱能味著净定，故名为味，等至与彼相应，故此等至得味名。二净定，谓有漏善定。如光记云，净等至名，目诸世间有漏善定，与无贪等自性善诸白净法相应起故，此等至得净名。即是第一味相应所味著境。诸净等至，复有四种，一能烦恼，名顺退分定。随顺味定，将退本定时位也，二能顺自地，名顺住分定。住定当分，不退不进位也。三能顺上地，名顺胜进分定。定力增进，顺上地定，将进入彼定时位也。四能顺无漏，名顺决择分定。决择者，无漏智。无漏智能决择诸法性相，故名决择。定力愈增，顺无漏智，将转进无漏定时位也。八等至中，前七等至，各有四分。有顶唯有三种，无顺胜进分，由彼更无上地可趣故。三无漏定，谓无漏法相应定。如论云，无漏定者，谓出世定，爱不缘故非所味著。八等至中，前七等至，各有三定。有顶味劣，唯有二种，无无漏定。无漏定者，最殊胜之定心，发起无遍正体智（根本智）之根本，而正为离系果之疏缘者也。
上界八地，各有近分定。与八根本定为入门，根本定者，断下地修惑所发上地定。近分定者，伏下地修惑所发，近似上地。八近分中，初静虑近分，在散地定地中间，未至上界定地根本，别立未至定名。此八近分唯一舍受相应。此近分定起时艰辛作功用转故，未离下染情怀怖故，非喜乐相应。又八近分皆净定摄。唯初近分亦通无漏，未离欲者依近分定起圣道故。皆无有味，是离染道故。又初虑静根本二静虑近分间有中间定。初定根本及初定近分，寻伺相应。上七定中根本近分，皆无寻伺。唯中间静虑有伺无寻，故与近分差别不同。由无寻故。胜初静虑。由有伺故。位及第二。依此义故，立中间名。此诸定中，无漏定，唯依魏至中间四本静虑下三无色根本九地生。
第二章  无漏因
智者智慧，慧于曾见决断名智。此有忍智见等异名，于大地法中慧心所一，约作用异，分别为忍智见三。忍许名忍，决断名智，推度名见。
智有十种，摄一切智。一世俗智，二法智，三类智，四苦智，五集智，六灭智，七道智、八他心智，九尽智，十无生智。如是十智，总为二种，一有漏智，二无漏智。有漏智者带烦恼之智慧。无漏智者，离烦恼清净无垢之智慧。如是二智相别有三。前有漏智，总名世俗智。此智多取瓶衣军林等世俗境物为所缘，即缘世间俗事之智，故名世俗。如正里云，瓶衣等物，性可毁坏，显世俗情，故名世俗。此智多取世俗境故，多顺世间俗事转故，从多建立世俗智名。非无取胜义顺胜义事转，然是爱境、无胜功能息内众惑，故非无漏。此世俗智复有四种，一生得慧，二闻慧，三思慧，四修慧。生得慧者，生得之智慧。闻慧者，由闻至教所生智慧。此慧唯缘名境，未能舍文而观义故。思慧者，由思正理所生智慧。此慧缘名及义，未全舍文而观义故。修慧者，由修等持所生智慧。此慧唯缘义境，已能舍文而观义故。前无漏智，分为二种，一法智，二类智。法智者，证知欲界四谛之智慧，即观欲界四谛断迷欲界四谛理所起烦恼之智慧。此智最初证知诸法真理，故名法智。类智者，证知上二界四谛之智慧，即观上二界四谛断迷上二界四谛理所起烦恼之智慧。此之智境，与前法智相伺，故立类名。
此法智类智，由所缘境有差别，又各分为苦集灭道四智。苦智者，证知上下界苦谛之智慧，即观上下界苦谛断迷上下界苦谛理所起烦恼之智慧。乃至道智者，证知上下界道谛之智慧。苦等四智，一一各有缘自谛境四种行相。即苦智，缘苦谛境，起一非常二苦三空四非我之观解。待众缘生，故非常。迁流逼迫性，故苦。违我所见，故空。违我见，故非我。集智，缘集谛境，起一因二集三生四缘之观解。犹如种子生芽道理，故因。能等现果理，故集。令果相续理，故生。能成办果理，故缘。灭智，缘灭谛境，起一灭二静三妙四离之观解。诸有有漏蕴断尽，故灭。贪嗔痴三火息，故静。体无众患，故妙。解脱众灾横，故离。道智，缘道谛境，起一道二如三行四出之观解。通众圣门义，故道。契合正理，故如。正趣向涅槃，故行。能永超生死，故出。
此上六智，至无学位，名尽无生二智。尽智者，于有顶第九解脱道，灭尽一切漏，得择灭无为，曰漏尽得。与此漏尽得最初俱生之法类及四谛智，曰尽智。即无学圣者断尽烦恼时，自知我已知苦，我已断集，我已证灭，我已修道之智慧。无生智者，于知段证修，得毕竟不生之非择灭，曰无生。观此无生之智慧，曰无生智。即自知我已知苦，不应更知，乃至我已修道，不应更修之智慧。
此外有由前法智，类智，道智，及世俗智，所成之他心智。此为知他心之智慧，有有漏无漏二类。
第三章  无漏果
由前定慧之原因所得之结果，曰无漏果。以无漏正智断烦恼有等差故，果亦有四种。一预流果，二一来果，三不还果，四阿罗汉果。预流果者，以无漏正智断三界见惑所得果。梵语须陀洹，此云预流。此位初见真理，得预入圣者之流类，故名预流。如颂疏云，诸无漏道。总名为流，初预此流，名为预流。此有因果二位，因曰预流向，果曰预流果。预流向者，趣向预流果之因道也。一来果者，欲界修惑九品中断前六品修惑所得果。梵语斯陀含，此云一来。此位未断后三品故，为此三品惑所润生，尚必往天上受一生，更来人间受一生，方般涅槃，故名一来。此亦有果向二位。不还果者，断欲界修惑全分所得果。梵语阿那含，此云不还。已断欲界修惑，必不还生欲界，故名不还。此亦有果向二位。阿罗汉果者，尽断三界见修二惑所得果。梵语阿罗汉，此云应。唯应作他利益事故，诸有情者所应供故，故名为应。如颂疏云。应受人天广大供养故。又颂疏记云，结累都亡，堪受供养。又阿罗汉有杀贼不生等义，如婆沙谓阿罗者，谓一切烦恼。汉名能害。用利慧刀，害烦恼贼，令无余故，名阿罗汉。又罗汉名生，阿是无义，以无生故，名阿罗汉。又汉名一切恶不善法。言阿罗者，是远离义。远璃诸恶不善法，故名阿罗汉。此亦有果向二位。
上四果中，前四向三果，为得漏尽，常乐学彼戒定慧故，皆名有学。后阿罗汉一果。为得别果所应修学，此无有故，得无学名。
第六篇  无我略说
已上略述俱舍一部之法相，此论最后破执我一品，明于五蕴相续法上假说为我，无真无体。如论主引杂阿笈摩云。我实无我性，颠倒故执有，无有情无我，唯有有因法，谓十二有支，所摄蕴处界，审思此一切，无补特伽罗。又云，谓此法外诸所执我，非即于蕴相续假立，执有真实离蕴我故。由我执力，诸烦恼生，三有轮回，无容解脱。又宝疏云，我有二种，一五蕴聚集，假名为我。二或即蕴离蕴，别执一物，以为实我。五蕴假我，不违理教，论主不破。别执实我，违其理教，论主今破。论主又述我执之起因，谓无始来我执熏习种子。缘自相续有垢染心，为我执因。如前所述，此论一部，释佛契经三法印中诸法我。是以论主于此论中，处处破我。最后更设破执我一品。末复颂云，此涅槃宫一广道，千圣所游无我性，诸佛日言光所照，虽开昧眼不能睹。光记释之云，大涅槃，众圣所居，名涅槃宫。无我大路，趣涅槃宫，名一广道，此一广道，千圣所游，即无我性。此无我道，诸佛如日，其言似光所照无我大道，显诸外道由无胜慧，虽开昧眼而不能睹。或无我道。诸佛日言光明所照，虽彼复开僻见昧眼而不能睹。

[book_title]唯识宗大意
第一篇  绪论
第一章  此宗之名义
此宗之名称有五，一约辨相，名法相宗。此依解深密经法相品所立以决择判断诸法之体性相状故。法者万法，略为百法。相者性相，具有万相，略为三性。百法一一具有此三，论究此道理故，名之曰法相宗。二约所明理，名中道宗。小乘偏有，般若偏空，此宗说外境非有，内识非无，离有无偏执，正显处中真理故，名之曰中道宗。三约摄机，名普为一切乘教宗。小乘唯声闻缘觉二乘，般若唯为大乘中根机类，此宗显了说三乘凉声闻缘觉菩萨）同说观法，普为发趣一切乘者故，名之曰普为一切乘教宗。四约显理，名应理圆实宗。此依解深密经胜义谛相品所立。所谈教相观法，俱应胜义理，圆满真实故，名之曰应理圆实宗。五约观行，名唯识宗。此依解深密经分别瑜伽品诸识所缘唯识所现文所立。且约法相，则有五法事理五种唯识等。又约观心，则有五种唯识观等。有为无为一切诸法约归一识。明万法唯识之妙理故，名之约唯识宗。此宗虽有多名，最通行者，法相唯识二名也。八识能变，万法所变。就能变义边，立唯识宗名，就所变义边，立法相宗名。理实应名瑜伽宗，印土本以瑜伽名此宗故，大论备述法相唯识二义故。或名慈恩宗，此宗在中国至唐方见大备，奘师为此土此宗开创之祖，基师乃守文述作之宗。奘师基师，多居大慈恩寺，尊祖庭故。今依通称，名以唯识。
第二章  此宗之略史
第一节  印度此宗之学统
佛典称释迦牟尼佛，于解深密经等六部大经中，广说法相唯识之妙理。佛灭后九百年顷，弥勒菩萨。应无著论师之请，于中天竺阿踰阇国讲堂，说瑜伽师地论，大乘庄严论，辨中边论，金刚般若论等五部论藏，弘通此法相唯识法门。于中以瑜伽师地论为此宗之正所依。无著承弥勒之说。造对法论显扬论等。广传此宗。次世亲论师，造五蕴论，百法论，唯识三十论，唯识二十论等。盛施论释。于中唯识三十论，集唯识教义之大成。佛灭后，千一百年顷，难陀护法等十大论师，各造释论。于中以护法之论释为一宗之正义。护法之门人戒贤论师，穷瑜伽唯识因明声明等之蕴奥继护法，于那烂陀寺，显扬法相唯识之宗义。是为印度此宗之学统。
第二节  东土此宗之学统
此土唐太宗贞观年顷，玄奘三藏度天，周游五印度，前后十有七年，从戒贤论师等，受大论及十支论等之奥义，又得护法之成唯识论草本及五蕴论释于玄鉴居士。兼通大乘小乘空宗有宗暨因声明。归国后，翻译梵本七十五部，盛弘此宗。玄奘之弟子窥基法师，从玄奘，传法相唯识之玄义，妙擅因明，广疏经论，著有成唯识论述记等，此宗始卓然特立。其弟子慧沼大师，禀承师说，造唯识了义灯等，楷定诸师之异解。慧沼之弟子智周大师，复制唯识演秘等以解释述记。当时法相唯识之宗风甚盛，至晚唐以后渐衰。是为东土此宗之学统。
第三章  此宗之典籍
第一节  总说
此宗总取六经十一论为所依，于六经中，以深密为本经。于十一论中，以瑜伽为本论。而以玄奘窥基师资所糅护法等十家言之成唯识论为综合。兹列举如下，
┌东晋佛陀跋陀罗译─六十
┌（一） 大方广佛华严经─有三译┼唐实叉难驼译───八十
│                             └唐般若译─────四十
│                             ┌宋求那跋陀罗译─名相续解脱经
│（二） 解深密经────有四译┼魏菩提流支译──名深密解脱经
│                             ├陈贞谛译────名佛说解节经
六经│                             └唐玄奘译────名解深密经
│（三） 如来出现功德庄严经──未译
│（四） 阿毗达磨经──────未译
│                             ┌宋求那跋陀罗译─名楞伽阿跋多罗宝经
│（五） 楞伽经─────有三译┼魏菩提流支译──名入楞伽经
│                             └唐实叉难陀译──名大乘入楞伽经
└（六） 厚严经─────未译──一云与唐地婆诃罗译大乘密严经同本
┌（一） 瑜伽师地论──弥勒说─玄奘译─异译有真谛之决定藏论
│（二） 显扬圣教论──无著造─玄奘译─异译有真谛之三无性论
│（三） 大乘庄严论──本颂弥勒说─释论世亲造─波罗颇密多罗译
│（四） 集量论────陈那造─有真谛义净两译
│（五） 摄大乘论───本讼无著造─释论有世亲本无性本─玄奘译
│               （本论释论全释）─异译有真谛本（本论及世亲释论）
十一论│               佛陀扇多本（本论）达磨笈多本（世亲释论）
│（六） 十地经论───世亲造─菩提流支译
│（七） 分别瑜伽论──弥勒说─未译
│（八） 辨中边论───本颂弥勒说─释论世亲造─玄奘译─异译有真
│                     谛之中边分别论
│（九） 二十唯识论──世亲造─玄奘译─异译有菩提流支之大乘楞伽
│                     唯识论真谛之大乘唯识论
│（十） 观所缘缘论──陈那造─玄奘译─异译有真谛之无相思尘论
└（十一） 阿毗达磨杂集论─本颂无著造─释论师子觉造─杂论安慧造─
玄奘译
第二节  解深密经大纲
此经凡八品，第一序品，第二胜义谛相品，第三心意识相品，第四一切法相品，第五无自性相品，第六分别瑜伽品，第七地波罗密多品，第八如来成所作事品。序品为序分，胜义谛相品以下七品为正宗分。兹举正宗七品要领如下。
一 胜义谛相品─此品说无二超过一切寻思与诸行相非一非异而遍一切一味
之胜义谛相，即离言法性，亦即诸法实相。
二 心意识相品─此品说心意识之名相，明唯识转变。
三 一切法相品─此品说遍依圆三性，明一切法相。
四 无自性品──此品说相生胜义三种无自性性，明三性三无性相依之妙理，显
空有和融之大义，会一乘五姓两门，（示依三乘有情共一妙清
净道，证得无─安稳涅槃，说言唯有一乘，非于一切有情界中无
有种种有情种姓。）判三时教之隐密显了了义不了义。
五 分别瑜伽品─此品说唯识观行
六 地波罗密多品─此品具说菩萨十地乃至佛地及菩萨所应学事，所谓六波罗
密，并明其所对治愚痴粗重，所经三大不可数劫。
七  如来成所作事品─此品说三身功德。别释三藏差别。
此经有四译。一宋求那跋陀罗译，名相续解脱经。当奘译解深密经地波罗密多品与如来成所作事品。二魏菩提流支译，名深密解脱经，有十一品，开奘译胜义谛相品为四品，其正宗文义，与唐译大同。三陈真谛译，名解节经，当奘译胜义谛相品，而开为四品。四唐玄奘译，名解深密经，即此宗所依今本。演秘云，此经梵本名曰珊地涅暮折那，涅暮折那此翻为解，珊地之声含于三义。一诸物相续，二骨节相连，三深密之义。西方土俗，呼此三种并名珊地。（中略）前后译入，各取一义，以立经题，皆不相违。然据经旨，解深密名，理为胜矣。此经有圆测疏，征引宏博，备大小乘义。又深密全经。瑜伽尽引，凡住瑜伽，必注深密，故瑜伽论记中。备阐深密奥义。
第三节  瑜伽师地论大纲
一切有情，无始时来，于一切法处中实相，无知疑惑，颠倒僻执，起诸烦恼，发有漏业，轮回五趣，受三大苦。如来出世，方便为说种种妙法处中实相，令诸有情知一切法非空非有。佛涅槃后，魔事纷起。部执兴，多著有见。龙猛菩萨，圣提婆等诸大论师，采集大乘无相空教，造中百等论，除彼有见。由是众生复著空见，无著论师，请弥勒菩萨说此论，理无不穷，事无不尽，文无不释，义无不诠，疑无不遗，执无不破，行无不修，果无不证。是故此论所为，如释论明，有十番两缘，且出二对。第一，或有于多说空不了义经，如言计者，拨无一切，憎背有教。为令随悟诸法有相，解经密意，舍无见故。复有于多说有了不义经，如言计者，执有一切，厌怖空教。为令随悟诸法无相，解经密意，舍有见故。即为令于诸法舍有见无见，观有相无相，悟入中道理故。第二，为了显遍计所执情有理无，依他起性圆成实性理有情无，令舍增益损减执故。又为显了世间道理证得胜义法门差别，令修世间胜义二谛，无倒解次故。
此论名瑜伽师地（本论之译名，依梵语，及藏译，应作瑜伽行地论。）者，三乘行者，学瑜伽学，能自他利，谓之瑜伽师。瑜伽师所依所行境界，谓之瑜伽师地。此论明瑜伽师所行十七地，故名瑜伽师地论。十七地者，第一五识身相应地乃至第十七无余依地也。兹分名义内容疏释十支论等四种分别述之。
第一  名义
梵语瑜伽，此云相应，有一致和合相称等义，方便善巧，恰如其分也。一切乘所观境所修行所得果等，皆名瑜伽，其境与行果，其行与果法，并有方便善巧相应义故，即以三乘境行果法，于引自果或酬自因，并为称正理之方便故，名之曰瑜伽。境瑜伽者，一切境无颠倒性，不相违性，能随顺性，趣究竟性，与正理教行果相应故，说名瑜伽。行瑜伽者一切行，更相顺，合正理，顺正教，趣正果故，说名瑜伽。果瑜伽者，一切果，更相顺，合正理，顺正教，称正因故，说名瑜伽，三乘圣教，亦名瑜伽，称正理，顺正行，引正果故。三乘行者，由闻思等次弟习行如是瑜伽，随分满足，展转调化诸有情故，名瑜伽师。地者境界，有所行所依所摄等义。瑜伽师之观智，游履此中，不出外故，有所行义。瑜伽师，依此处所，增长诸善法故，有所依义。瑜伽师之观智，依此现行故，有所摄义。是瑜伽师所依所行所摄，故名瑜伽师地。问答决择诸法性相，故名为论。
第二  内容
此论唯有正宗，无初后分，就文大判。总有五分，兹依瑜伽伦记及瑜伽序等，略释如次。
一  本地分─此分略广分别十七地义，以三相摄十七地。十七地者，一五识身相应地，依五识身，建立此地。虽此地中分别多法，五识为主，是故偏说。二意地，六七八识，同依意根，略去识身相应三语。故但言意。三有寻有伺地，四无寻唯伺地，五无寻无伺地。寻谓寻求，伺谓伺察。或思或慧，于境推求，粗位名寻。四此二种，于境审察，细位名伺。依有无此二，建立三地。六三摩呬多地。三摩呬多，此云等引，谓胜定地，离沉掉等，平等能引，或引平等，或是平等所引发，故名等引地。七非三摩呬多地，翻上。八有心地，九无心地，略有五门建立，一就地总说门，二心乱不乱门，三心生不生门，四分位建立门，五就真实义门。十闻所成地，谓从闻所生解文义慧及慧相应心心所等。十一思所成地，谓从思所生解法相慧及慧相应心心所等。十二修所成地，谓从修所生解理事慧及慧相应心心所等。十三声闻地，十四独觉地，十五菩萨地。三乘种姓发心修行得果一切，说为三地。十六有余依地，谓有余依涅槃。十七无余依地。谓无余依涅槃。三相者，境行果也。境摄九地，五识及意是境体，一切皆以识为体故。寻伺三地是境相，下上粗细异故。等引及非，有心无心，是境用，定散隐显别故。行摄六地，闻思修三，是通行，三乘皆修三慧行故。生闻缘觉菩萨，是别行，随机修法成自乘故。又初三是方便行，后三根本行。又初三所学行，后三所成行。果摄二地。即有余依无余依二通果。此论曰地论者，取譬于所行所依所摄。有类于地，本地之地亦同。此分详谈法相，五性齐被，无一法不摄。兹列表如下。
┌一  五识身相应地─就五识立论────────┬境体
│二  意地─────就六七八识立论──────┘
│三  有寻有伺地───────────────┐
│四  无寻无伺地  以上三地就或思或慧于境推求  ├境相
│                察审之粗细及有无此二立论    │
┌境│五  无寻无伺地───────────────┘
│  │六  三摩呬多地──就定地立论────────┐
│  │七  非三摩呬多地  翻上                      ├境用
│  │八  有心地───┬以上二地通定散立论        │
│  └九  无心地───┴─────────────┘
│  ┌十  闻所成地───就因闻所生慧立论─────┐
│  │十一  思所成地──就因思所生慧立论          ├通行
├行│十二  修所成地──就因修定所生慧立论────┘
│  │十三  声闻地────────────────┐
│  │十四  独觉地  以上三地如次就三乘种姓发      ├别行
│  │              心修行得果立论                │
│  └十五  菩萨地────────────────┘
└果┌十六  有余依地──就有余依涅槃立论─────┬通果
└十七  无余依地──就无余依涅槃立论─────┘
二  摄决择分─此分略摄决择十七地中深隐要义，即决择本地分中不尽要义，发挥
唯识道理，于境谈八识，于行详菩萨，于果讲无住涅槃。又决择二
经，一曰深密，一曰宝积。斯二经者，唯识之开基也。
三  摄识分──略摄解释地中诸经解说仪则。
四  摄异门分─略摄地中诸经所有诸法名义差别
五  摄事分──略摄地中三藏众要事义。前四分，是弥勒今学。此一分，明古学。
此论总有五分，而今但名瑜珈师地者，就初分立名。又一切法皆是瑜伽师地，以瑜伽师用一切法为所依所缘故，此中存略，且说十七。又初分十七地具摄一切文义略尽，后四分皆为解释十七地中诸要文义故，亦不离十七地。由是此论以十七地为宗要。
又此论除唐译外，真谛曾于梁太清四年，译成五卷，题作十七地论，遇难遂辍。择译同本中一分者有三，一昙无谶译，名菩萨地持经。二求那跋摩译，名菩萨善戒经。二译当唐译本地分中菩萨地。三真谛译，名决定藏论，当唐译决择分中五识身相应地意地，或即十七地论残本。
第三  疏释
此论之疏释，有最胜子等之瑜伽论释，窥基之瑜伽论略纂瑜伽论劫章颂，遁伦之瑜伽论记。基纂存奘门传承，伦记集唐人异说，并为法相要典。现代宜黄欧阳大师，著有瑜伽论序，于瑜伽一论，阐发无遗。于法相一宗，并多创见。
第四  十支论
瑜伽本论，百法五蕴等，对瑜伽本论，称十支论，是曰一本十支。兹列表如下。
┌一、 略陈名数论…………百法明门论
│二、 粗释体义论…………五蕴论
│三、 总苞众义论…………显扬圣教论
│四、 广苞大义论…………摄大乘论
│五、 分别名数论…………杂集论
│六、 离僻彰中论…………辨中边论
│七、 摧破邪山论…………二十唯识论
│八、 高建法幢论…………三十唯识论
│九、 庄严体义论…………大乘庄严论
└十、 摄散归观论…………分别瑜伽论
于中百法明门论，略录本地分中名数，而以一切法无我为宗。五蕴论，略摄本地分中境事，而以无我唯法为宗。显扬圣教论，错综瑜伽十七地要义，而以明教为宗。摄大乘论，总括瑜伽深密法门，诠阿毗达磨摄大乘一品宗要，而以简小入地而宗。杂集论，总括瑜伽师地论一切法门，集阿毗达磨经所有宗要，而以蕴处界三科为宗。辨中边论，叙七品，以成瑜伽法相，而以中道为宗。二十唯识论，释七难以成瑜伽唯识，而以唯识无境为宗。三十唯识论，广诠瑜伽境体，而以识外无别实有为宗。大乘庄严论，总括瑜伽菩萨一地法门，而以庄严大乘为宗。分别瑜伽论未译，若援解深密经中分别瑜伽品为例，则以止观为宗。
第四节  成唯识论大纲
世亲论师，提挈瑜伽师地论之纲领，造唯识三十论，显扬唯识中道之正理。后护法等十大论师，依六经十一论，广释三十颂文，成立世亲之唯识义。所谓十大论师者，亲胜，火辨，德慧，安慧，难陀，净月，护法，胜友，最胜子，智月也。于中，以护法义为正。玄奘法师，初别翻十大论师之释论，嗣纳窥基法师之请，以护法之释论为本，参糅他师之释论于其中，是唯成唯识论。兹分名义内容疏释三种分别述之，
第一  名义
此论依华手经求法品以相性位三分成立唯识三十论。安教立理，名之曰成。唯谓简别，遮无外境。识谓能了，诠有内心。识性识相，皆不离心。心所心王，以识为主。归心泯相，总言唯识，三十本论，名为唯识。藉此成彼，名成唯识。即三十颂但名唯识，长行论文广成立三十颂故，名成唯识。又以教成教，以教成理，俱通。如义演云，以教成教者，即广引圣教成三十颂唯识也。以教成理者，以圣教成唯识道理。亦可以理成理，即以比量道理成唯识道理云云。
第二  内容
此论如前所述，以一切法唯有识，即识有非空境无非有为宗。先破外道小乘，后明唯识真理。就文大判，总有三分。依如述记，有一相性位三段，二初中后三段，三境行果三断，三种分科。一相性位三段者，初二十四颂，明唯识相。次一颂，明唯识性。后五颂，明唯识位。二初中后三段者，初一颂半为初分，次二十三颂半为中分，后五颂为后分。三境行果三段者，初二十五颂，明唯识境。次四颂，明唯识行。后一颂，明唯识位。今依第一判本颂为相性位三分如次。
┌略辨唯识相
│                    ┌异熟能变
┌明唯识相┤          ┌明能变相┼思量能变
│        │          │        └了境能变
│        └广辨唯识相┼正辨唯识          ┌明心法生起
│                    │        ┌释违理难┴明有情相续
│                    └通释妨难┴释违教难┬明三性
├明唯识性                                └明三无性
│        ┌明资粮位
│        ├明加行位
└明唯识位┼明通达位
├明修习位
└明究竟位
一  唯识相  即依他起。凡夫外道，不知唯识无境之妙旨，执心外有别实境，起我法
执。故论主最初以种种方便广明唯识相状即依他起之诸法，令除二取。
二  唯识性  即圆成实。虽知此心虚妄显现，而未了达真性。是故次明唯识实性即圆
成实，显真如常住一味。
三  唯识味  即十三住。明此性相真俗者，意在令有情断妄染成佛果。然佛果功德。
殊妙无边，非少修行可能圆证。必经三大劫，修无量行，积无量善历资
粮加行等五位，方能至三身万德之佛果，故次第三明唯识行位。
第三  疏释
窥基法师，请玄奘法师合糅护法等十师之释论为成唯识论后，依玄奘之口授，作述记。同时有西明圆测，讲成唯识，尝出私义。淄州慧沼，乃著了义灯以楷定之，濮阳智周，复制演秘以解释述记。窥基于述记未尽之义，又著之枢要。是为唯识三个疏。此外有窥基之唯识料简唯识别抄等，智周之了义灯记，灵泰之疏钞，如理之义演，道邑之义蕴，泰贤之学记等。
第五节  杂著
此宗之典籍，除六经十一论外。更有无性论师，别作摄大乘论释。陈那论师，作观所缘缘论，集量论。亲光论师，作佛地经论。胜军论师，作唯识抉择。俱发挥唯识之理。
第四章  此宗之教判
此宗依深密等经瑜伽等论。判释释迦如来一代之教法为有空中道三时，即
┌第一时有教……当深密经文初一时……小乘有教……阿含等经
├第二时空教……当深密经文昔第二时…大乘空教……般若等经
└第三时中道教…当深密经文今第三时…大乘中道教…华严深密等经
初第一时有教者，凡夫外道，无始以来，为实我之妄执所盲，起烦恼，造业，长在生死。佛初成道已，为除其实我之执。于鹿野苑，说阿含经，示四谛十二因缘五蕴等生，令小根等悟所执我无，蕴处界等诸法有，渐登圣位，是为初时我空法有论。
次第二时空教者，生闻缘觉等小根，闻初时有教，虽证我空，而不了知佛说法有之密意。迷执诸法实有，犹怀法我之见。佛为除彼诸法实有之执，次于灵鹫山等处，说般若等经，示所执蕴处界等诸法无，令中根品悟我法二空，舍小趣大。是为第二时我法二空论。
次第三时中道教者，虽于第二时说空教，翻第一时有教，尚是诱引之方便，非中道之妙旨，且约遍计所执体用都无，说诸法皆空。然彼闻者复起空执，便拨真俗二谛性相皆空。佛为除此空有执，第三时于解深密等会，说解深密诸大乘经，演唯识三性等教，示识有非空，破第二时空执，境空非有，破初时有执，令悟非有非空中道妙理。是为第三时心有境空论。
初时有教，隐遍计空，但约依他，说法有。第二时空教，隐依圆有，但约遍计之我执，说诸法皆空。故初二时皆不了义。第三时中道教，显了说遍依圆三性相生胜义三无性。遍计所执体性都无故，其体非有，依他起性，如幻假有，圆成实性真空妙有故，其体非空。是则非空非有中道妙理，故称之为了义教。
此三时教，对渐悟之机类所建立，即为诱引不定性之总类，令入中道妙理而设。故述记云，此约机理渐教法门，以辨三时。若对顿悟之机类，即无三时前后次第。此机闻有闻空俱证中道妙理故。故就此三时教判，有年月义类二说。如上依佛一代说法之前后，立初昔今之次弟，是为年月三时。又依佛所说法之义类，立有空中之次第，是为义类三时，如了义灯云。此（三时教）有二义，一约前后，二约义类云云。或唯依年月前后，或唯依义理浅深，或年月义理并依。于中以年月前后，义理浅深，相待并具，成三时之教相为正。
第二篇  诸法概论
第一章  有法
所谓法者，与物体事物同义，一切万有之总通也。有任持自性轨生物解二义。宇宙间所有万事万物，无论其为色（物）为心，为事为理，为有形为无形，皆各有其特性，任持不舍，是曰任持自性。万有皆有其特性故，能为轨范标准，令人生解智，是曰轨生物解。简言之，即宇宙万有。皆保有一定之性质，能引生吾人之了解，故概以法名之。
此宇宙万有，其数无量无边，佛典通名为万有，瑜伽本地分约之为六百六十法，世亲论师，更于百法明门论，略为五位百法，五位者，一心法，二心所有法，三色法，四心不相应行法，五无为法也。此中心有八法，心所有五十一法，色有十一法，不相应有二十四法，无为有六法，是为百法如次。
┌心法……………八──┐
│心所有法………五十一│
五位┤色法……………十一  ├百法
│心不相应法……二十四│
└无为法…………六──┘
第一节  心法
心法者，心作用之主体，自在缘取境之总相，起分别虑之根本也，此心法为万法之根本，能有心所，故名心王。其数有八，即
┌前五识─眼识耳识鼻识舌识身识
心法┤意识
│末那识
└阿赖耶识
于中前五识即眼尔鼻舌身五识，如次以眼耳鼻舌身五根为所依，缘色声相味触五境，生了别用。所谓了别者，了者了解了知，别者辨别分别。依根立名，故名眼识等。
第六意识，以第七末那意识为所依，了别法境。此所谓法，有二义，一十八界中法界，二色法心法有法无法三世十八界一切诸法也。通常所谓思虑分别之心作用，皆此第六意识之作用，余识但缘现在法，生了别用。此识遍以一切过去未来现在诸法，为所缘，又此意识之了别法外，别以作业为所作业。身口意业，并意所作。三界五趣引业满业，并意所作。故此识业用，于诸识中为最强。所谓意者，第七识。此识以第七识为所依，故名意识。
次第七末那识，以第八阿赖耶识为所依。阿赖耶识，从无始来，任运相续，似一似常，似实我相，故末那识转缘此识之能缘用即见分，分别计度为实我，确执不舍。前第六识，于睡眠闷绝等位，断灭不起。此识恒审思量，虚妄计度，故名之曰末那。末那，梵语，翻为意，以思量为义。所以称为末那识者，简第六意识。
次第八阿赖耶识，此生起万法之根本识也。能含藏色心诸法种子，变现有漏无漏一切诸法，无始以来，常恒现起，以第七识为所依，以种子有根身器界为所缘。
此八识心王，有心意识三名。心有缘虑积集二义，缘虑者，攀缘所缘境而虑知之。积集者，集合含蓄诸法之种子于自心中。意有依止思量二义，依止者，为发起他心心所之根据。思量者，常缘心内而思量。识有了别粗二义，了别者，识别所缘境。了粗者，识别粗显之外境。若约初义，此三即八识之通名。若约后义，则第八识积集色心诸法种子，生起诸法，集起义胜，故名为心。第七识缘所缘境恒审思量为我等，思量义胜，故名为意。前六识，对六境，粗动间断，
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:23:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>