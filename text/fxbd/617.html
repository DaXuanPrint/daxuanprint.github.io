<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛说六字神咒王经,六字神咒王经全文在线阅读,六字神咒王经全文在线下载,大玄古籍书库">
<meta name="description" content="一卷，失译，东晋录。与六字咒王经同本，咒稍多。_六字神咒王经_全文在线阅读_六字神咒王经_全文在线下载_大玄古籍书库">
<title>六字神咒王经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">六字神咒王经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]3148</span> <br/>
          说明： <span class="inputVal" id="bkdec">一卷，失译，东晋录。与六字咒王经同本，咒稍多。</span> <br/>
          封面： <span class="inputVal" id="bkimg">Z_617.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]六字神咒王经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]3148
[book_dec]一卷，失译，东晋录。与六字咒王经同本，咒稍多。
[book_img]Z_617.jpg


[book_title]佛说六字神咒王经
失译人名今附梁录
如是我闻。一时佛在舍卫国祇陀林中。尔时有一外道旃陀罗女。专行众恶符书厌祷。或事山神树神树下鬼神。日月五星南斗北辰。一切魍魉杂魔邪魅。惑尊者阿难及诸善人。如是等恒河沙数。
即时如来因见阿难恍惚。怜愍一切故。为说此六字神咒王经。先佛所说我今亦说。即说咒曰。
安陀隶　槃陀隶　迦罗知　趐由知　帝阇波帝　频头波帝　陀头隶　陀究帝隶　陀究摩帝　修摩帝　安陀罗　槃陀罗　檀陀罗　提兜罗　阿那延陀　曼陀波帝　阿那　阿那夜　摩头　摩波帝　迦罗吒　翅由罗　浮登伽弥　帝阇波帝　频头摩帝　阿罗婆　伽婆帝　毗咤　毗提腻　至吒　毗提腻　悉波呵
若有为某甲作恶咒诅。若作已若当作。若天若龙。若夜叉若罗刹。若饿鬼若鸠[目*杲]茶。若富多那若毗舍阇。若阿波摩罗若忧波摩罗。若吉遮若佉伛陀。若毗陀罗若半毗陀罗。若沙门若婆罗门。若刹利若毗舍若首陀。若摩登伽女若栴陀罗若栴陀罗女。若奴若婢。若男若女。若外道若尼干。若外道出家男女。如是等种种悉能咒诅[示*厭]蛊。我今以此六字神咒王经。若天上作天上灭之。若天下作天下灭之。若云汉中作云汉中灭之。若虚空中作虚空中灭之。若地上作地上灭之。若地下作地下灭之。若八表外作八表外灭之。若六合内作六合内灭之。若随风飘中作随风飘中灭之。若四海大水边作四海大水边灭之。若江河边作江河边灭之。若淮济边作淮济边灭之。若陂溏边作陂溏边灭之。若杂水边作杂水边灭之。若大山边作大山边灭之。若五岳边作五岳边灭之。若五岳中作五岳中灭之。若坑谷边作坑谷边灭之。若坑谷中作坑谷中灭之。若茂林边作茂林边灭之。若茂林中作茂林中灭之。若树木边作树木边灭之。若树下根中作树下根中灭之。若大道径边作大道径边灭之。若大道径中作大道径中灭之。若小四交道边作小四交道边灭之。若城外门作城外门灭之。若城内作城内灭之。若宫外门作宫外门灭之。若宫内作宫内灭之。若婆罗门作悉皆灭之。若冢墓边作冢墓边灭之。若冢墓中作冢墓中灭之。若垣墙边作垣墙边灭之。若家舍宅中作家舍宅中灭之。若屋宕作屋宕灭之。若柱边作柱边灭之。若柱趺下作柱趺下灭之。若坋土边作坋土边灭之。若坋土中作坋土中灭之。若井边作井边灭之。若井中作井中灭之。若碓磨边作碓磨边灭之。若炉灶边作炉灶边灭之。若炉灶中作炉灶中灭之。若火边作火边灭之。若火中作火中灭之。若厕溷边作厕溷边灭之。若厕溷便中作厕溷便中灭之。若车乘具边作车乘具边灭之。若车乘具中作车乘具中灭之。若鞍马服饰边作鞍马服饰边灭之。若床敷边作床敷边灭之。若床敷中作床敷寂灭之。若衣被毡褥边作衣被毡褥边灭之。若靴帽中作靴帽中灭之。若杂器中作杂器中灭之。若饮食中作饮食中灭之。若侧近人作者悉皆灭之。若夜作夜灭之。若昼作昼灭之。昼夜常作悉皆灭之。此咒能断帝释咒道。能断梵天咒道。能断四天大王咒道。及与一切所有邪鬼咒方道术悉皆能断。若有为某甲作恶咒诅。及与毒药悉皆灭之。若佉伛陀若毗陀罗。若吉遮若富多那所为悉皆灭之。
众恶都尽众善补处。愿此咒常吉。以此真实章句。使某甲昼安夜安昼夜常安。得受百岁得见百秋。何以故世间最上无过于佛。天尊所上众神仰奉。若有行恶咒道。若作已作若当作。若中作若成就若未成就悉皆灭之。及与一切众毒能害人者。此六字神咒王经皆消灭之。即说咒曰。
佉智　佉住　佉毗智　缄寿　缄寿　多智　婆智
若有为某甲作恶咒诅。若作已若当作。若天若龙。若夜叉若罗刹。及与一切能作恶咒诅悉皆灭之。若佉伛陀若毗陀罗若富多那所为悉皆灭之。众恶都尽众善补处。愿此咒常吉。以此真实章句。使某甲昼安夜安昼夜常安。得受百岁得见百秋。何以故世间最妙无过于法。天人所钦众魔奉受离欲无著。即说咒曰。
佉智　佉住　佉毗智　缄寿　缄寿　多智婆智
何以故。世间最贵无过于僧。良善福田贤圣所敬众善守护。即说咒曰。
佉智　佉住　佉毗智　缄寿　缄寿　多智　婆智　兜帝　阿弥帝　阿周帝
若有为某甲作恶咒诅。若和合毒药。若真若伪所作非法。若前身若今身。行业众恶一切重罪。皆悉灭之。即说咒曰。
摩烋波　乌摩陀　蓰陀祢　佉伛他　波提　蓰陀祢　频头摩提　至帝　至多提婆　蓰陀祢　阿渒　旃陀渒　悉波诃
若有人诵持六字神咒王经。假令咒枯树可得还生枝叶。何况咒人身。使某甲得受百岁得见百秋。诸佛所说阿难所传。若人读诵通利悉皆自护。众恶远身恒与善居。若咒他者能除彼人众苦恶患。诵者断五辛至心鲜洁然后乃能行之。诸难凶祸无有遗余吉无不利。即说咒曰。
呵呵遮利　呵呵那弥　呵呵浮丘陀摩提　呵呵浮丘陀　尼劬沙　呵呵尼呵　陀佉伛陀　尼毗沙　佉伛陀　伊祢　弥祢　陀弊　陀陀弊　悉波呵
南无佛观世音菩萨摩诃萨。南无法。南无比丘僧。礼彼大士。然后说是神咒。愿此咒常吉。观世音观照我身观世音观照我身怜愍我故。即说咒曰。
乌呵尼　无呵尼　阿陀　尼阿陀　毗阿陀　阇毗尼　耽毗尼　安陀隶　那陀隶　斯鼻提　安陀　罗婆斯　萨陆豆　率吒婆罗　豆率吒　贸耽阇波　夜耽波　夜无呵夜　尼波罗　夜耶波某　罗提　槃某遮提　卢娄至吒　般陀斯　至吒般陀斯　悉波呵
此咒能护一切厄难。鲜净光明解脱无垢观照一切济度众难迷荒恶魔。现世护身。师子狂象虎狼猿猴。及诸毒兽欲害人者皆悉被缚。我今为某甲及共行伴。一切咒力所向之处愿无不吉。即说咒曰。
知[酉*益]利　知利　收利　摩登耆　旃陀利　罗叉罗叉　罗耶　悉波呵
南无佛陀。南无达摩。南无僧伽。必愿此咒令大吉。善用此咒法。当用之日洗浴鲜洁净除垢秽。不得行淫不食五辛饮酒。啖肉以白叠綖手提其綖。诵咒七遍一遍一结。若有官事被言。若有斗诤。若有咒诅。及一切众恶悉皆灭之。咒讫此綖系著其人净衣带中。事过之后。请佛及僧烧众名香。即就静坐读大乘经设供斋会任力有无报佛慈恩主自解愿永绝八难善愿从心即说咒曰。
[酉*益]豆摩帝　耶舍波帝　波沙　无婆帝　乌受波帝　郁多罗尼　阿叉　夜波帝　阿[少/兔]膻　帝目视　婆罗婆某帝婆罗婆只豆　悉波呵
南无当来过去现在常住三世无量诸佛。文殊师利普贤弥勒首楞严三昧。请佛观世音消伏毒害。虚空藏宝幢孔雀陀罗尼六字章句。坚意菩萨不污菩萨。各称一切得道贤圣。归依如是菩萨摩诃萨众。如前三称三宝。然后说此大神陀罗尼咒。即说咒曰。
迦罗尼　摩帝毗　怒多尼　伽帝婆罗　毗耶舍　首罗　婆隶　陀[少/兔]提　散陀婆提　郁多罗尼　舍陀某佉　舍陀娑罗毗舍　膻陀　迦梨舍　婆萨那　婆伽帝　究舍罗　婆娑尼　阿[少/兔]散帝　毗散帝　知帝　阿知帝　汤那伽帝　阿汤那伽帝　阿婆娑利　舍婆罗祢目隶　牟罗牟罗　婆陀祢　舍尼　婆罗陆　须梨婆帝　殊帝　婆罗陆　须毗摩隶　庵摩隶
此咒能除一切冥闇如来所持诸天敬爱。善神拥护梵天解悟。帝释奉事护世营护。决了大圣仙贤受持和合。众生解脱系缚。四天以下及人民众断绝烦恼降伏魔怨。化令外道摧恶就善。诤嫉论说憍慢之心。善无不慈增崇善根。超越法师不舍大众。悦人学习守护经典。甚深法藏利益三宝。愍念一切众生之类。庄严众义有如是利。名无尽藏此陀罗尼句非护能护。若复有人能读诵者。得三十三无疑畏难。用此咒法清晨早起洗手漱口烧香礼拜三遍读诵。所行之处言语谈论。一切向处无常不胜。众人贵敬见者欢喜。怨家降伏有如是利益。一心奉持此陀罗尼章句者也。
佛说六字神咒王经

        </div>
      </div>
    </div>
  </div>
</div>
<!--update:2025-08-30 09:24:11-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>