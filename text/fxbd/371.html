<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="佛灭度后棺敛葬送经全文,佛灭度后棺敛葬送经全文在线阅读,佛灭度后棺敛葬送经全文在线下载,大玄古籍书库">
<meta name="description" content="一卷，失译。阿难请问荼毗之法，佛言应如转轮圣王，又悬记千年后佛体显神变之事。_佛灭度后棺敛葬送经_全文在线阅读_佛灭度后棺敛葬送经_全文在线下载_大玄古籍书库">
<title>佛灭度后棺敛葬送经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">佛灭度后棺敛葬送经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]1715</span> <br/>
          说明： <span class="inputVal" id="bkdec">一卷，失译。阿难请问荼毗之法，佛言应如转轮圣王，又悬记千年后佛体显神变之事。</span> <br/>
          封面： <span class="inputVal" id="bkimg">Z_371.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]佛灭度后棺敛葬送经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]1715
[book_dec]一卷，失译。阿难请问荼毗之法，佛言应如转轮圣王，又悬记千年后佛体显神变之事。
[book_img]Z_371.jpg


[book_title]佛灭度后棺敛葬送经全文
失译人名今附西晋录
闻如是，一时众祐。游於华氏国。阿难以人定时。白众祐言：众祐灭讫之後。棺敛尊其礼云何。众祐曰：且自忧身无忧佛也。吾灭度後。当有梵志理家尽礼葬送。阿难言：其云何。众祐曰：如飞行皇帝送丧之仪。重曰：愿闻仪则。众祐曰：圣帝崩时以劫波育氎千缠身。香泽灌上令泽下彻。以香?身。上下四面使其齐同。放火阇维捡骨香汁洗盛以金瓮石为<番瓦>瓳。纵广三尺厚一尺。四边上下各安一枚。金瓮置中。跱刹悬缯具供所起土为塔华香供养。佛当逾彼。所以然者，吾自无数劫。以四等弘慈行六度无极。经纬十拯济群生。功德隆赫。成斯如来无所著正真道最正觉道法御天人师至尊难齐。各以把土。养塔者，其福无量。末世秽浊。民有颠沛之命。财有五家之分。吾以是故。留舍利并钵。穰世颠沛之祸。安祐众生。为宗庙像。令民睹则沙门以经导化未闻。令生者永去牢狱之酷死者免三涂之罪。必获昇天。若为佛庙。当令逾彼矣。阿难言：钵当如之。佛言：吾钵者天大王之所献也。合四以为一。佛所食器。群生慎无以食矣。灭度之後。诸国诤之。民心荒。贱命贵淫。背孝尊妖。钵当变化现五色光。飞行昇降。开化民心。黎庶睹之。追存佛去愚即明。顺用正教。皆兴庙寺。旌表佛德。转当东游。所历诸国。凶疫消歇。君臣康休穀帛丰穰。欣怿无患。终远三涂。皆获生天。极东国王。仁而有明。钵当翔彼。王崩之後其嗣淫荒。废真从邪。民心亦尔。睹钵无肃敬之礼。天龙见之。悲喜迎钵。还海供奉。王尊钵。忧忿交胸。布告诸国。购钵千金。连年募之。令出首尾。民贪重赏。遍索不得。时贱人。其名曰师。伪作比丘。饕餮酒食。妻居育子。当醉提儿诣宫门言：吾知钵处。王闻喜。请沙门入。曰钵所在乎。对曰：先以金来。王赐金千斤。师曰：唯沙门当盗之耳。即书考推诸沙门。其毒酷烈。臣民睹之。靡不怨王。王曰：尔为谁沙门乎。答曰：吾师事佛王曰：佛有何戒耶。师曰：有二百五十戒。王曰：首戒云何。答曰：第一当遵慈仁。普惠及群生。视天下群生身命。若己身命。慈济悲愍恕已安彼道喜开化。护彼若身。润逮草木无虚?瓦绝也。王曰：善哉佛之仁化。怀天裹地。何生不赖焉。二当遵清。无积秽宝。尊国土。非有无篡。草芥之属。非惠不取。王曰：善哉斯可谓清白者也。三当遵贞。心无存口无言调。伪声邪色。一不视听。睹彼妇人。以母以姊。以妹以女。宁就燔身无为淫乱。曰：善哉摸真景净。佛化为首矣。四当慎言无两舌恶骂。妄言绮语。前誉後毁。证入无辜蛊道鬼妖厌祷咒咀。宁就吞炭。不出毒声也。王曰：善哉佛化。惴惴慓慓。慎言乃如兹乎五当绝酒夫酒者，令君不仁。臣不忠。亲不义。子不孝。妇人奢淫。厥失三十有六。亡国家。靡不由兹。宁饮毒而死。不酒乱而生矣。王曰：善哉佛之明化。令吞德怀道。灭于众兴于诸善。清净为身。淡泊为志。经化令仁。而尔教吾令杀。戒云守清净无贪。而尔偷金戒云无淫。而尔畜妻。戒当尽诚而尔虚谮。沙门云：其盗钵令吾罪无辜。戒无嗜酒。而尔来。外诸沙门。有具斯五德为高行者不乎。答曰：其为凶秽。甚於吾矣。王问有司。诸沙何以为业。对曰：分卫无度。其为众秽。甚於彼师矣。王曰：佛戒有二百五十。仁过仁仪等太素。贞齐虚空。信若四时。明跨日月。缘得斯类。篡法服。偷应器。伪为沙门。乱正乎。一戒不奉。而云二百五十。敕有司曰：佛清净庙。贤圣所宗非鸟兽之巢窟。逐出秽浊无令止佛庙矣。国之君子。欲兴利庙。惟无快贤处中宣佛神化者，抆泪而止。自斯大道迟。神化日衰。佛告阿难。吾虽灭度後。留钵及舍利。若有贤者，肃心奉养。终皆昇天阿言：千岁之末。钵现神德。变化若兹。岂况无上正真道最正觉之灵化乎。佛说经时。天龙神。王臣四辈。靡不哽咽。稽首而去。

        </div>
      </div>
    </div>
  </div>
</div>
<!--update:2025-08-30 09:23:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>