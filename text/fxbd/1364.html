<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序（御制）,卷一,卷二,卷三,卷四,卷五,卷六,卷七,卷八,卷九,卷十,大乘理趣六波罗蜜多经全文在线阅读,大乘理趣六波罗蜜多经全文在线下载,大玄古籍书库">
<meta name="description" content="凡十卷。唐代般若译。今收于大正藏第八册。略称六波罗蜜经、六度经。内容讲述护持国界及菩萨所修六波罗蜜之法。计分十品：(一)归依三宝品，(二)陀罗尼护持国界品，(三)发菩提心品，(四)不退转品，(五)布施波罗蜜多品，(六)净戒波罗蜜多品，(七)安忍波罗蜜多品，(八)精进波罗蜜多品，(九)静虑波罗蜜多品，(十)般若波罗蜜多品。据贞元新定释教目录卷十七载，初时，有大秦寺之波斯僧景净，依据胡本，将本经译为七卷本。然因景净不识梵文，又未谙佛教义理，故所译与原经出入甚钜，般若三藏遂于贞元四年（788）十一月依据梵本，重">
<title>大乘理趣六波罗蜜多经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大乘理趣六波罗蜜多经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]81785</span> <br/>
          说明： <span class="inputVal" id="bkdec">凡十卷。唐代般若译。今收于大正藏第八册。略称六波罗蜜经、六度经。内容讲述护持国界及菩萨所修六波罗蜜之法。计分十品：(一)归依三宝品，(二)陀罗尼护持国界品，(三)发菩提心品，(四)不退转品，(五)布施波罗蜜多品，(六)净戒波罗蜜多品，(七)安忍波罗蜜多品，(八)精进波罗蜜多品，(九)静虑波罗蜜多品，(十)般若波罗蜜多品。据贞元新定释教目录卷十七载，初时，有大秦寺之波斯僧景净，依据胡本，将本经译为七卷本。然因景净不识梵文，又未谙佛教义理，故所译与原经出入甚钜，般若三藏遂于贞元四年（788）十一月依据梵本，重译本经。注疏本经者，有智通之六度经疏十卷、六度经义例诀、六度经义目各一卷、超悟之六度经疏四卷等。</span> <br/>
          封面： <span class="inputVal" id="bkimg">Z_1364.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大乘理趣六波罗蜜多经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]81785
[book_dec]凡十卷。唐代般若译。今收于大正藏第八册。略称六波罗蜜经、六度经。内容讲述护持国界及菩萨所修六波罗蜜之法。计分十品：(一)归依三宝品，(二)陀罗尼护持国界品，(三)发菩提心品，(四)不退转品，(五)布施波罗蜜多品，(六)净戒波罗蜜多品，(七)安忍波罗蜜多品，(八)精进波罗蜜多品，(九)静虑波罗蜜多品，(十)般若波罗蜜多品。据贞元新定释教目录卷十七载，初时，有大秦寺之波斯僧景净，依据胡本，将本经译为七卷本。然因景净不识梵文，又未谙佛教义理，故所译与原经出入甚钜，般若三藏遂于贞元四年（788）十一月依据梵本，重译本经。注疏本经者，有智通之六度经疏十卷、六度经义例诀、六度经义目各一卷、超悟之六度经疏四卷等。
[book_img]Z_1364.jpg


[book_title]序（御制）
大朴既散有为遂作。名利牵乎代。巧智丧乎真。爱恶攻其性情。因缘竖其染习。内则百虑无节。外则六根竞诱。天理灭而莫知。道源迷而忘返。沦溺苦海劫尽还初。惟至人了万物之宗。趣三界之表。廓独立而不改。遍诸有而常然。故能开导群疑济拔流品。六波罗蜜经者，众法之津梁。度门之圆极也。昔日月灯明如来为菩萨说。历劫旷远真偈寂寥。文殊师利往於耆阇会中。尝与弥勒菩萨语及斯事。成一切种智。会无量义因。唯佛能知唯佛能说。教必有主其在兹乎。是以释迦如来。为法而出俟时而现。三身不异故处代而常离。万行无修故随方而自在。运慈悲之力开护摄之门。因其六尘示之六度。导於法分令证法身。结习纷纶乘理而悟。是真般若之旨也。故有慈氏善问大音赞言：天垂宝花雲集仙盖。甘露流液光明烛幽。使迷方浅深皆得自然之慧。恒沙亿众能通般若之智。尝试论之先儒有言：诚者自成而道自导也。夫诚己於内，则不勉而中不思而得。诚物於外，则不言而应不为而成。其内者证法之身。其外者大悲之力。德产之致也密化育之功也。大春风发吹万类咸滋。旭日昇昼群阴尽释。乾坤易简之道是则大同。神明幽赞之情孰云区别。殊涂一至其理固然。
朕虔奉丕图保又蒸庶。思建皇极以昇大猷。遐想灵踪期於协契。而舍城妙说久秘梵文。徒怀泻瓶未启遗夹。微言不昧将或起予。於是罽宾沙门般若受旨宣扬。光宅寺沙门利言为之翻译。时大德则有资圣寺道液。醴泉寺超悟。慈恩寺应真。庄严寺圆照。光宅寺道岸。西明寺圆照。章敬寺?空西明寺良秀等法门领袖人中龙象。证明正义辉润玄文。知释迦之宝城。识众尊之满字。以贞元四年岁次戊辰十一月二十八日。於西明寺译成上进。凡一部十卷。龙神翼卫如从金口之传。梵众护持无异毫光之现。
朕斋心涤虑仰味宗源。闻所未闻实为希有。然以汲引之旨流布为先。庶凭真筌永济浮俗。聊因暇日三复斯经。虽法海甚深而波流不让。举其梗概照悟将来。

[book_title]卷一
△归依三宝品第一
如是我闻，一时薄伽梵。在王舍大城迦兰多迦竹林精舍。时与众多菩萨摩诃萨。住不退转位阶十地。十波罗蜜多悉已圆满。复有众多诸大刍。皆阿罗汉诸漏已尽无复烦恼。逮得已利心善解脱慧善解脱。复有阿僧企耶诸有情等。皆发阿耨多罗三藐三菩提心尔时慈氏菩萨摩诃萨。於此会中而作是念。此会众中诸有情类。贫穷孤露无所依怙。流转生死沈溺爱河。欲达彼岸为闻法故。愿见世尊求一切智无有力能。尔时慈氏菩萨。为欲谘问甚深义趣。一切有情云何发菩提心求佛决定三无数劫无有疲倦。今佛世尊意趣难解广大甚深。文句巧妙具足圆满。记别有情因果差别。希求速疾无上菩提。於是弥勒菩萨摩诃萨发如是心。即从座起整理衣服。善调六根身口意业皆悉寂静。然其六根百福所生妙相庄严八十种好。三无数劫之所圆满。摩诃般若波罗蜜多等百千万日光明相庄严其身。一切有情瞻仰无厌。近无等等佛果菩提。以如是身往诣佛所。五体投地礼佛双足。又以无量功德庄严之手。如新生莲华合掌恭敬而白佛言：如来世尊於一念中。能知一切有情过去未来现在之心。或有有情因谘问时获清净心。或有有情受记之时，获须陀洹果乃至阿罗汉果辟支佛果。或得阿耨多罗三藐三菩提记。为此义故仰谘如来。惟愿世尊分别解说。世尊今为三世有情所依之主。或有有情行大乘行其心柔和。唯愿世尊慈悲愍念。获甘露法不独受用而同其味。云何令诸有情趣大涅槃安隐正路。此等有情当作何事。於一切智得不退转。云何圆满檀波罗蜜乃至般若波罗蜜多。又此般若波罗蜜多。与前五种波罗蜜多而为其母。云何修习而能圆满。又此大愿云何显发。又诸有情云何修习涅槃彼岸。唯愿世尊分别解说。为欲利益安乐一切有情令得欢喜尔时薄伽梵赞慈氏菩萨摩诃萨言：善哉善哉善男子，汝今乃能利益安乐一切有情问是深义。劝诸有情修善业故。常为有情勤修习故。汝今一心广为有情。顿绝羁锁勤求法故。汝今以此大慈悲心。於三阿僧企耶。圆满六种波罗蜜多大海法故。汝今已近菩提道场涅槃岸故，犹如明星没已旭日便照。汝今亦尔当作佛日。汝今谛听善思念之。我今为汝具足分别甚深之义。如有智人能善思惟。观察生死险道之中。莫能过於无所依怙。譬如大海舟船而无商主。其中有情多所漂溺。涌浪洄澓破坏沈没。种种诸难常有忧患。求於吉祥无上船师以为依怙。又诸有情於生死中常多恐惧。所以求於力势之人而为恃怙。不被怨贼之所侵害。纵彼怨贼有大狂力。为此之人依附王者，而彼怨贼必无更能作损害者，又彼怨贼既见力势。永舍怨心顺从正化。一切有情亦复如是，各作是念谁能与我作归依处。除其衰患令得安乐。於此三界五道之中。天龙药叉阿苏罗迦噜啰健达婆紧捺罗摩怙洛迦人非人等诸众之中。而求觅之无有能为作归依者，所以者何彼诸天等。自未能免生死羁锁。烦恼系缚流转三界。无量无边众苦吞啖诸怖畏事。以贪欲网之所缠缚。况能为我作归依处。又诸天等常被甲胄斗战之具。心怀怖畏彼阿苏罗。而况於人及馀诸趣。以是观察三界六道。无有堪能拔济我者，以是应当归依佛法僧。除佛法僧更无有能救护我者，一切有情若欲求於阿耨多罗三藐三菩提涅槃乐者，应当归依佛法僧宝。以是因缘令诸有情归佛法僧。尔时慈氏菩萨摩诃萨。白佛言世尊云何名为佛法僧宝。云何归依。佛告慈氏言：佛宝者则有二种。一者佛身二者佛德。言佛身者所谓如来应正遍知明行足善逝世间解无上士调御丈夫天人师佛世尊，已於过去无量无边阿僧祇劫。不惜身命勤修六度万行圆满。菩提树下坐金刚座。降伏魔军断诸结贼。获一切智成等正觉。具足如是诸妙功德号之为佛。言佛德者即佛身中。具足十力四无所畏十八不共法。大慈大悲大喜大舍。三解脱门三示导六神通。随心三摩地四智二智。离於知境断烦恼障及所知障。离诸习气。无功用道起如如化。若远若近游止自在无有障碍。於一芥子能纳无量诸妙高山。如是功德无量无边。诸佛如来悉皆具足。又从一劫至无量劫。寿命自在无能损减。於神境通往来变现。无有障碍随意自在。诸佛世尊之所经行城邑聚落。先放微妙金色光明照曜其处。其中众生遇斯光者，身病心病皆得除愈。心火灭已身得清凉。偻者能申跛者能行。盲者得视聋者能听哑者能言：其心乱者便复本心。鬼魅癫狂魍魉所持悉皆除愈。裸者得衣憍慢心者而得谦下。忧恼者心安隐失道者得正路。饥渴者得饮食囚系者得解脱恐怖者得无畏。丘陵坑坎山涧堆阜。皆悉平正犹如抵掌。门第卑小自然高大。衢路隘狭并皆宽广。市肆廛里自然开豁。秽恶不净应时香洁。荆棘毒刺瓦砾沙石悉皆不现。日光晃曜而无炎毒。香风和畅无诸尘坌。白鹤孔雀鹦鹉舍利迦陵频伽。拘枳罗拘那罗命命等鸟。其声美妙出和雅音。象马牛羊水牛犛牛犎牛竹牛。各出本音其声微妙。箜篌箫笛琴瑟鼓吹。如是乐器不鼓自鸣。及馀种种巧妙希奇。诸神通事悉皆变现。如是种种诸希有事。日日各异转加殊胜。皆是如来威神之力。若有众生疑佛世尊及佛功德有一异者当作是说佛与功德不一不异。譬如燃灯膏炷与明不一不异。离於膏炷无别灯明。若言灯明离膏炷者，明所及处悉应焚爇佛身功德亦复如是，此微妙身是佛功德无漏法身。自他受用平等所依。然此佛身亦非是体。离是体外无别法身。若是体者同於外物有四大相。故知非相亦非无相。若非相者同大虚空。同太虚者性即是常无方便过。自性清净无染无著。甚深无量无有变易。难解难如微妙寂静。具无边际真常功德绝诸戏论。唯佛证知非馀所及。亦非譬喻之所校量。慈氏当知如此身者，即是过去未来现在克伽沙等。诸佛世尊法身之相。佛报身者谓诸如来三无数劫。修集无量福慧资粮。所起无边真实功德。常住不变诸根相好。智慧光明周遍法界。皆从出世无漏善根之所生故。不可思议超过世智。纯熟有情为现兹相。演无尽法广利无边。慈氏当知此即如来报身圆满。言化身者为彼有情随所应化故。现无量阿僧企耶诸化佛身。其所化身或於地狱以现其身。度彼有情令离众苦。导以正法令发胜心。便生人天受胜快乐。於佛法中深生信乐。得佛法分获圣道果。或生鬼趣化彼有情。令离饥渴种种逼迫。化以正法使发胜心。便生人天受诸快乐。深入佛法得圣道果。或化傍生在於彼趣。或作迦噜啰身或作龙身。或作师子象马熊罴。虎豹豺狼野干狐兔。蚖蛇蝮蝎鱼鳖鼋鼍。白鹤孔雀凤凰鸳鸯。鹦鹉舍利种种之身。令诸有情离相残害慈心相向。能离种种诸怖畏事。示以正法令深信乐归佛法僧。得生人天获诸快乐。得佛法分证圣道果。或化有情於馀国土。或日月光所不能照。如是种种无佛法处建立正法。令诸有情归佛法僧。剃除须发受佛禁戒。而作刍及刍尼。或作邬波索迦邬波斯迦。建立僧坊护持正法。安立无量无数有情。置於人天涅槃彼岸而得果证。或生天趣化彼有情。令离五欲心无染著。导以正法发菩提心。归佛法僧深入正法。置於涅槃解脱果证。或生人趣现处王宫生释种家。以巧方便化诸有情。断除三界烦恼忧患生老病死。故现受生逾城出家。菩提树下取吉祥草。坐於道场处金刚座。降伏魔军成等正觉。为化有情转正法轮。放大光明周遍一切照曜世间。自利利他悉皆圆满。或现寂静入大涅槃。是即名为佛化身也。如是种种善巧方便无量无边。皆是如来自在神力。此即三身体无异相。
尔时薄伽梵告慈氏菩萨摩诃萨言：善男子於意云何。若有善男子善女人归依佛者，当归依诸佛清净法身。若欲求於佛法身者，当作如是发大誓愿。愿我及彼一切有情。当得如是功德法身。云何乃令发如是愿。为佛应身刹那迁变。化身佛者疾入涅槃。功德法身湛然常祝以是归依清净法身。归法身者即是归依过去未来现在诸佛。若我舍於众生取涅槃者，即同受於地狱诸苦。若与有情同解脱者，虽处地狱无异涅槃。以是因缘令诸众生。归佛法身证涅槃乐。究竟如如体无增减。如是法身是真安乐。是故但令归佛法身。复次慈氏云何名为清净法宝。言法宝者亦有三种。云何为三。第一法宝所谓涅槃甘露解脱。常乐我净而为体性。能尽一切生老病死忧悲苦恼。云何生苦。谓依父母牉合之时，不净种子处母胎中。业力风持时经九月。住居黑闇无有光明。生熟藏间污秽不净。八万户虫之所和杂。出息入息随母而行。口不能言眼不得视。饥渴寒热种种诸苦逼切身心。如是诸苦无量无边。令诸众生不得自在故名生苦。虽受此苦而有一德。一切怨家所不能见。亦不能说是非过恶。无比涅槃安乐法中无如是苦。云何老苦。所谓众生从少至老时节代谢。所有充实悉皆损减。筋力衰朽行止战掉发白面皱。眼耳昏暗牙齿疏缺。颜貌鬼陋身相伛偻人所恶贱。所有言教随说废忘。而以此身为其重担。譬如然灯膏油既荆不久将灭老亦如是，壮膏既尽不久将死。又如苏莫遮帽覆人面首。令诸有情见即戏弄。老苏莫遮亦复如是，从一城邑至一城邑。一切众生被衰老帽见皆戏弄。以是因缘老为大苦。除非死至无药能治。虽受老苦而不厌之。祈祷神祇恒愿长寿。无比涅槃安乐法中无此老苦。云何病苦。所谓地水火风互相违害。种种诸苦来集其身。一切众生无问老少皆共有之。安乐適身胜妙五欲金银珍宝家族眷属悉皆舍离。所有教诏男女亲戚皆不承顺。一切怨家诈来亲附。如此病苦皆不愿求。以是当知病为大苦。安乐涅槃无比法中。清净寂然无斯病苦。复次慈氏云何死苦。所谓众生气绝识灭无所觉知。一切苦中莫过死苦。生老病苦五趣之中有无不定。此死苦者皆共有之。譬如贫苦能卻荣华。如怨憎苦能卻亲爱。死苦若至不拣老少。愚智贵贱一切尽卻。舍此身已入幽闇处。衣服卧具一切财宝莫能用之。裸露而行复无伴侣货财不免披诉无地。咄哉无常能作斯害。甚大鄙恶不拣怨亲。三界众生无能免离。皆被死伐何能救之。设转轮王那罗延力皆被擒获。当知死苦无量无边。以是观之死为大苦。解脱涅槃无比法中。寂静安乐无兹死苦。譬如有人瀑河漂溺。登陟高山得免怖畏。众生亦尔常为一切生死瀑河之所漂溺。登涅槃山离生死畏。亦如天雨能除毒热尘秽等障。人民安乐身意清凉。百卉滋茂成就果实。如来法雨亦复如是，能除一切烦恼毒热。众生安乐解脱清凉。滋长一切白净善种。成就果实令得涅槃。以是因缘诸佛世尊，舍无常身证涅槃乐。尔时世尊欲重宣此义。而说偈言：
如来妙体即法身，清净解脱同真谛。如日与光不相离，如来功德即涅槃。真我与佛无差别，一切有情所归趣。生死涅槃等无二，其性不坏无造作。
垢净如如性不异，唯佛世尊独能了。众生悉有如来藏，三宝於是现世间。一切有情入佛智，以性清净无别故。佛与众生性不异，凡夫见异圣无差。
一切众生本清净，三世如来同演说。其性垢净本无二，众生与佛无差别。空遍十方无分别，心性平等亦复然。譬如一切众生界，遍在虚空受生灭。
诸根生灭亦如是，处在无为界亦然。譬如虚空火不烧，生死不坏无为性。地水风轮转相依，虚空无有所依相。蕴处界三亦复然，恒住业种烦恼性。
彼业烦恼住何处，常居妄想无明源。妄想之心何所居，恒在无为净心性。蕴处界三假施设，一切法性本无祝业惑相持如地水，妄想转动犹如风。
心性本净如虚空，妄想依空无所有。烦恼业苦从妄起，业苦还为烦恼因。惑业循环无定居，无因无缘无所会。无生无灭性空寂，本体光明智清净。
自性无生无变异，烦恼无明垢所覆。亦如翳眼见二月，众生二执亦复然。烦恼犹如众蜜蜂，其蜜即喻如来藏。此蜜众蜂共围绕，智者护身能取蜜。
无相六度为方便，而能证彼法界身。譬如五穀?会未除，不堪与人充美膳。菩萨烦恼糠未遣，不能施人甘露饭。行人遗宝落秽处，设经万岁无损污。
天眼见宝知所在，收取洗拭随意用。佛见众生性无二，为欲涤除烦恼秽。大乘甘露而为水，涤尽尘劳佛性现。譬如新生五穀芽，说米有无未决定。
佛性不离有无中，唯佛自证方明了。法宝自性恒清净，诸佛世尊如是说。客尘烦恼之所覆，如雲能翳日光明。无垢法宝众德备，常乐我净悉圆满。
法性清净云何求，无分别智而能证。譬如池水净无垢，其中莲花妙无染。如月蚀已重光明，亦如皎日出雲翳。无垢功德遍庄严，涤除烦恼光明现。
佛告慈氏当知第一法宝。即是摩诃般若解脱法身。
复次慈氏应知第二法宝者，谓即戒定智慧诸妙功德。所谓三十七菩提分法。谓四念住四正断四神足五根五力七觉分八圣道。此三十七法与前清净法宝而为方便。云何方便。以修此法而能证彼清净法身。当知此即第二法宝。
复次慈氏云何名为第三法宝。所谓过去无量克伽沙诸佛世尊所说正法。我今亦当作如是说。所谓八万四千诸妙法蕴。调伏纯熟有缘众生。而令阿难陀等诸大弟子。一闻於耳皆悉忆持。摄为五分。一素咀缆二毗奈耶三阿毗达磨四般若波罗蜜多五陀罗尼门。此五种藏教化有情。随所应度而为说之。若彼有情乐处山林。常居闲寂修静虑者，而为彼说素咀缆藏。若彼有情乐习威仪。护持正法一味和合令得久祝而为彼说毗奈耶藏。若彼有情乐说正法分别性相。循环研覈究竟甚深。而为彼说阿毗达磨藏。若彼有情乐习大乘真实智慧。离於我法执著分别。而为彼说般若波罗蜜多藏。若彼有情不能受持契经调伏对法般若。或复有情造诸恶业四重八重五无间罪谤方等经一阐提等种种重罪。使得销灭速疾解脱顿悟涅槃。而为彼说诸陀罗尼藏。此五法藏譬如乳酪生酥熟酥及妙醍醐。契经如乳调伏如酪。对法教者如彼生酥。大乘般若犹如熟酥。总持门者譬如醍醐。醍醐之味乳酪酥中微妙第一能除诸玻令诸有情身心安乐。总持门者契经等中最为第一。能除重罪令诸众生解脱生死。速证涅槃安乐法身。
复次慈氏我灭度後。令阿难陀受持所说素咀缆藏。其邬波离受持所说毗奈耶藏。迦多衍那受持所说阿毗达磨藏。曼殊室利菩萨。受持所说大乘般若波罗蜜多。其金刚手菩萨。受持所说甚深微妙诸总持门。如是教门能除有情生死烦恼长夜黑闇。速能出离证解脱果。譬如明灯能除暗暝使得见道。佛亦如是然智慧炬能照有情十不善闇使见善道设彼有情慳吝财宝。闻此法已便能惠施一切贫穷。若有恶业众生。闻此法已舍恶修善。若瞋恚者便能忍辱。懈惰有情闻已精进。散乱众生闻已寂静。愚痴有情闻是法已便发智慧。得智慧已悉能回心修种种善。又诸有情闻此法已，闭恶趣门开涅槃路，犹如甘露证解脱果。当知此即第三法宝。是三法宝一切众生应当归依无为法宝。一切法中最尊最胜莫过无为。何以故以於生死大苦海中能为船筏。能作有情甘露良药。又是克伽沙等诸佛菩萨。三无数劫六度万行所证之果。如是妙法功德圆满。以是归依无为法宝。若有众生受持经者当发是愿。愿我归依如是法宝。归是法已愿令五道一切众生。亦发是愿我今归依。亦令有情安住於此功德法中。引至涅槃真实宝所。慈氏当知此即名为第三法宝。
复次慈氏云何名为真实僧宝。言僧宝者亦有三种。一者第一义僧。所谓诸佛圣僧如法而祝不可睹见不可捉持不可破坏。无能烧害不可思议。一切众生良祐福田。虽为福田无所受龋诸功德法常不变易。如是名为第一义僧。
第二圣僧者，谓须陀洹向须陀洹果。斯陀含向斯陀含果。阿那含向阿那含果。阿罗汉向阿罗汉果。辟支佛向辟支佛果。八大人觉三贤十圣。如是名为第二僧宝。
第三福田僧者，所谓刍刍尼等。受持禁戒多闻智慧犹天意树能荫众生。又如旷野碛中渴乏须水。遇天甘雨霈然洪霔应时充足。又如大海一切众宝皆出其中。福田僧宝亦复如是，能与有情安隐快乐。又此僧宝清净无染。能灭众生贪瞋痴闇。如十五日夜满月光明。一切有情无不瞻仰。亦如摩尼宝珠能满有情一切善愿。如是名为第三僧宝。是三僧宝一切有情云何归依。应作是说当令归依第一义谛无为僧宝。所以者何以是无为常住僧故。而此僧宝无漏无为。不变不异自证之法。归依如是无漏僧宝。能灭有情一切苦故。复愿有情当获如是无漏功德。得此法已演三乘法度脱有情。我所归依佛法僧宝。不为怖畏三恶道苦。亦不愿乐生於人天。誓救有情出生死苦。是则名为归依僧宝复次慈氏若有众生。归依三宝应发是心。我今此身已生人趣。得离八难难得能得。以善方便当习一切胜妙之法。若我违於如是上愿。不求善法则为自欺。亦如有人乘船入海。至於宝所空手而归。如是归依佛法僧宝脱苦方便。若不归依後悔何及。既知是已当须勉励。精勤修习速愿成就。善法既成过去罪愆。应当忏悔使令除灭。复作是说我从无始生死已来。身口意业所作众罪无量无边。皆从虚妄颠倒心起。而於父母和上师长佛法僧宝尊重之境。所作诸罪今皆忏悔。复为二事造作诸罪。极重恶业如妙高山。云何为二一者亲爱二者怨嫌。若於生死急难之中而彼二类怨亲有情。而於我身不能利益。应作如是遍观察之。彼与我身悉归磨灭。而我云何乃作斯罪。又於十方世界一切有情造诸善业。及学无学独觉声闻。佛及弟子一切贤圣我皆随喜。复次於无始际生死轮转。受五趣身无量怨亲。於我未曾获得毫釐利益之事。现在未来亦不可得。我於无始为彼怨亲。所作诸罪我愿自受。誓不扰他一切众生。若我重患之时求亲爱人。慈心瞻省扶侍我身。摩扌文沐浴供给饮食。病瘦医药种种相资。虽则如斯而於我身病苦之中无相代者，况於未来而能救我生死大苦。而我此身於现世中无依无怙。何况未来。我身既然有情亦尔自我及他皆无恃怙。是故归依真实三宝。何以故以常住故。譬如有智之人於险难中。求有力者以为救护。众生亦尔生死险难。归依三宝以为其主。方能越渡生死大河。我若得已亦为其主。覆护一切苦难众生。能发如是大誓愿者，得大信心而於佛前。长跪合掌偏露右肩。作是归依佛法僧宝。譬如世间贫贱之人。一切有情见皆轻蔑。策役驱使种种呵骂。陵辱其身既被轻贱。遂求尊贵有力之人以为其主。便能免离种种欺辱。有情亦尔或生恶趣及在人中。恒被诸苦逼迫其身。为求免离归依三宝。如是诸苦悉得解脱。归依三宝已复发是愿。愿我救护一切众生。渡生死海到涅槃岸。如大商主导诸商人。度大旷野沙碛险路至无畏处。三宝导师亦复如是，导引有情度空旷处生死长夜。至大涅槃得无所畏。慈氏当知发心修行大乘行者，应作如是归依三宝。

[book_title]卷二
△陀罗尼护持国界品第二
尔时世尊欲说甚深理趣决定了义菩萨摩诃萨六波罗蜜多。时即於东方有大光明。金色晃耀照王舍大城迦兰多竹林精舍。乃至三千大千世界皆作金色。而此世界所有诸天。护世四王释提桓因。乃至他化自在天王大梵天王，及日月星辰末尼灯烛。所有光明皆不能及。除佛世尊及彼灌顶受职菩萨二种光已，馀一切光皆悉映弊无复显现。又此三千大千世界。日月威光所不照处。如是日月有大威德有大光明。不能照彼幽瞑众生。由佛光明令彼有情各得相见。此诸世界所有宫殿。屋舍墙壁山林草木。种种诸物亦不能障如是光明。所有诸山香山宝山黑山雪山。及妙高山铁围山大铁围山。目真邻陀山摩诃目真邻陀山。如是等山遇斯光已，影透内外无所障碍。下至阿鼻地狱上至非想非非想天。悉亦蒙光靡不照耀。如是三千大千世界所有诸光。合成一光而无二相。其中众生遇斯光者，罪垢烦恼皆得销除。身心安乐各作是念。我等蒙光得是安乐。尔时会中忽然而有六十俱胝七宝莲华，犹如车轮从地涌出。香气芬馥其色美妙。种种杂色令人乐见。其一一华复有无量无边百千万叶。其众会上虚空之中。自然而有微妙宝盖珠网交络遍覆大众。如迦遮邻底迦柔软妙服触之悦意。其莲华中所出香气。周遍三千大千世界。诸世界中所有天香龙神等香。及馀草木种种诸香。此香及处无复香气。又此三千大千世界。种种有情蒙香所熏。喜不自胜皆悉发心。烦恼罪垢一切消灭。尔时阿难陀。见是光明希有之相。奇特殊妙得未曾有。即从座起整理衣服。偏袒右肩长跪合掌而白佛言世尊以何因缘。现此光明奇特之相。此之光明及宝花香。昔未闻见从何所来而现斯瑞。唯愿世尊分别解说。令此众会咸悉闻知。尔时世尊告阿难陀。汝今当知从此东方。有世界名曰不旬。彼有菩萨摩诃萨名无尽藏。与六十俱胝大菩萨众恭敬围绕。发意欲来故现斯瑞。尔时世尊说是语时。而此大地六种震动。彼无尽藏菩萨放大光明现大神变。威德自在雨妙香花。无量诸天以种种音乐。迎彼菩萨而为供养。彼无尽藏菩萨与六十俱胝菩萨摩诃萨众。而来至此迦兰多迦竹林精舍。住虚空中高七多罗树。皆悉恭敬合掌向佛。异口同音声遍三千大千世界。赞叹如来无量功德以微妙音而说颂曰：
大哉大悟无染著，无碍妙智清净眼。断除三毒无明习，我礼无等大悲尊。远离怖畏诸疑网，十力辩才无所畏。异道邪徒皆战栗，自在犹如师子王。
如来慧日大光明，普照十方无罣碍。无明闇障惑已尽，如日舒光照世间。无恃无依苦厄者，生老病死久漂流。真实悲愍大慈尊，能拔轮回苦海难。
无明颠倒生死源，种种妄想为波浪。二障已除智自在，游行不染如莲花。诸法无我本空寂，犹如谷响性皆虚。无造无受如幻化，救世大悲恒演说。
佛了诸法如浮雲，亦如瀑水速流注。世法不坚愚所集，圣智能观永断除。佛眼犹若青莲花，超过日月百千倍。三世人天共称赞，我礼调御难思议。
佛具如是无边德，广度群品若恒沙。无漏功德妙庄严，是故我今头面礼。
尔时无尽藏菩萨。与六十俱胝菩萨摩诃萨众。以是微妙伽他赞如来已，从空而下头面礼足右绕七匝。承佛圣旨各就莲花跏趺而坐。
尔时阿难陀以佛神力。从座而起偏袒右肩。长跪合掌而白佛言：此无尽藏菩萨从何所来。彼世界中佛号何等去此几何唯愿世尊分别解说。
尔时世尊告阿难陀。汝自问之彼无尽藏菩萨当为汝说。时阿难陀即问无尽藏菩萨摩诃萨言：族姓子从何所来。彼世界中佛号何等去此远近唯愿分别。时无尽藏菩萨言：汝今犹有去来之相而未除耶。阿难陀言我已久知此义。无尽藏菩萨言：汝若已知云何更问。乃生二种分别之心。若言来者是缘起义。若言去者是缘灭义。何处无此生灭相耶。然我国土无有去来生灭之相。若无去来即是圣智所行之处。若有去来即是世间生灭之相。若有音声文字。亦是世间生灭起尽之相。然我国土本无文字。亦无言说起尽之相。若无起荆即是自觉圣智所行之境。离文字相是则解脱。尔时阿难陀白无尽藏菩萨言：圣者我不敢问辩才大士如是深妙之义。唯问圣者所居世界去此远近。及佛名字所未闻事。譬如关塞收税之人但有往来。不拣财宝多少有无皆合问之。今我声闻亦复如是，从他闻说正法之声。胜解修行自求涅槃是名声闻。今见圣者法应问之。我若闻已乐欲修习得安乐故。为欲增广大乘法故。又一切声闻独觉。悉从大乘出故。所以我问圣者，从何所来去此远近佛号何等。时无尽藏菩萨答阿难陀言：如来应正等觉。现在不远何不问之。佛当为汝记别此事。於此众会悉得无疑。时阿难陀从座而起。整理衣服偏露右肩。长跪合掌而白佛言：唯愿大圣世尊为我说之。唯愿善逝为我说之。此会无量无边有情。因闻此法皆欲被精进甲修菩萨行尔时薄伽梵告阿难陀曰：汝今谛听善思念之。吾当为汝分别解说彼佛世界远近之事。及佛名号功德庄严。彼佛如来应正等觉。无碍无著一切智智。汝等大众皆应信受勿生惊疑。时阿难陀白佛言：大圣世尊我於今者愿乐欲闻。
尔时薄伽梵告阿难陀。去此东方过十克伽沙微尘等世界。有世界名曰不旬。彼世界中有薄伽梵。名曰普贤如来应正等觉明行圆满善逝世间解无上士调御丈夫天人师佛世尊，今现在彼说大乘法。无尽藏菩萨从彼世界而来至此。彼佛世尊唯以诸大菩萨而为其众。无有声闻辟支佛名。何况有实。而彼菩萨久积净业。布施调伏善御六根。常行忍辱无所障碍。坚固菩提勤行精进。成就善巧静虑解脱。及三摩地三摩钵底。游戏神通大智光明。自在无碍文字巧妙。慈悲喜舍犹若虚空。悉能摧伏异道邪论。降魔劳怨勇猛不退。成就佛智微妙甚深。如来十力四无所畏。辩才不断智慧无碍。深入缘起能离有无。行於中道离我我所。有情寿命养育士夫。补特伽罗意生儒童。作者受者知者见者断见常见。远离一切妄执诸见。得陀罗尼素呾缆王。以如来印之所印也。普观众生坚固不舍。等如一子无有二心。演甘露法犹狮子吼。上中下类一切有情。闻斯法已无不获益。速疾安住涅槃正路。三明六通具八解脱。绍三宝种无有断绝。灌顶受职当作法王。能了有情度未度者，诣菩提树坐於道常处师子座自在无畏。降伏魔怨能现佛身。相好具足能转无上清净法轮。纯以大菩萨僧而为眷属。围绕说法利益有情。尔时会中一切众生。闻佛说彼诸大菩萨功德法已，欢喜踊跃不能自胜。即以无量天嗢钵罗华钵特摩华。拘牟头华奔茶利迦华曼荼罗华摩诃曼荼罗华。及馀种种杂华。而散佛上及无尽藏菩萨等。六十俱胝菩萨大众之上而为供养。欢喜自庆而作是言：我等今日获大善利。得见如是大菩萨众。若馀国土一切众生。闻我供养得亲近者亦获善利。闻彼菩萨功德法者，皆发无上正等觉心。时此会中三十六亿众生。皆发阿耨多罗三藐三菩提心。
尔时薄伽梵复告具寿阿难陀言：彼不旬世界无诸苦难。及三恶趣亦不闻名。亦无五众犯禁之名。亦无烦恼劳虑等声。亦无女人嫉妒慳吝懈怠瞋恚乱意愚痴。亦无障盖并诸习气。亦无种种上中下等杂类之名。亦无三乘差别之号。佛法僧宝平等一相。亦无魔及魔民异道邪见。亦无饥渴寒热等事。及我我所男女等相。互相摄受种种异名。而彼世界广博严净。以六十万亿俱胝佛刹为一佛土。亦无日月唯以菩萨愿力光明而为照耀。地平如掌纯以帝青。及吠琉璃末尼珠等。种种杂宝间错庄严。又以众宝莲花而散其上。其花鲜明柔软第一。如天妙触迦遮邻底迦衣。八重宝树交映蓊郁。周匝围绕以为垣墙。种种杂花而为严饰。亦无沙砾坑坎丘陵。土石黑山荆棘毒刺。唯有无量妙宝高山。虽有天人无别异相。不假杂食而用资身。亦无便利秽污不净。常以法喜禅悦为味。国土严净唯佛法王化诸菩萨。无有文字亦无言说。彼诸菩萨受化之时，来诣佛所恭敬合掌。目不蹔旬瞻仰如来。念佛三昧自然成就。故彼世界名为不旬。念佛三昧云何是耶。所谓非色相生。亦非受想行识生。非前後边际智慧生。亦非现在见闻所生。佛告阿难其念佛三摩地不可思议。於诸法无所行。而观诸法如实相。无说无示无相无名。此即名为念佛三昧尔时曼殊室利菩萨摩诃萨。即从座起偏袒右肩。右膝著地合掌恭敬。而白佛言大圣世尊，若有善男子善女人。受持此六波罗蜜多经深妙理趣。得几所福。佛告曼殊室利菩萨摩诃萨。若有善男子善女人。於九十亿克伽沙俱胝那庾多百千佛所。供养恭敬尊重赞叹。於意云何。此善男子善女人所得功德宁为多不。曼殊室利白佛言：甚多世尊甚多善逝。佛告曼殊室利菩萨摩诃萨。我今为汝分别演说。若有善男子善女人。能於此六波罗蜜多经甚深理趣大乘法宝。乃至一颂一句受持读诵。书写解说如说修行。而此功德胜前功德。所以者何此六波罗蜜多大乘理趣甚深法门。乃是一切诸佛之母。一切如来从此生故。
尔时曼殊室利菩萨摩诃萨。白佛言大圣世尊，我今为欲拥护国界及受持此经典者，常为守护为欲涤除一切障难。说陀罗尼秘密文句。
第一根本身真言曰南谟萨嚩尾泥（一）唵（二）嚩（平声引）移（倪以反）湿嚩（二合）啰第二心真言曰唵（一）穆第三头真言曰唵（一）母（鼻音）穆第四头髻真言曰唵（一）菴暗穆第五甲胄真言曰唵（一）叆（引）穆莎诃第六器仗真言曰唵（一）鏖（懊高反合口呼）穆大圣世尊此陀罗尼文句。是三世诸佛法身肢节。过去未来现在诸佛之所宣说。若有善男子善女人。於闲静处著新净衣。发大殷重无分别心诵百千遍。必得闻持永无忘失。若有善男子善女人持是经者，当知此人即是法师若有人轻毁违犯此法师者，当知即是轻毁违犯过去未来现在诸佛。
尔时薄伽梵赞曼殊室利菩萨摩诃萨言：善哉善哉汝今说是诸佛真言作大利益。拥护慈愍一切众生涤除障难。
尔时普贤菩萨摩诃萨。即从座起偏袒右肩。右膝著地合掌恭敬。而白佛言大圣世尊，我亦为欲拥护国界及受持此经典者，常作守护为欲涤除障难。说陀罗尼秘密文句。
南谟啰纥（二合）旦（一）南谟悉驮南（二）南谟阿利也南（三）南莫娑（去）怒南（四）怛地（你也反）他（五）唵（六）止哩止哩尼（七）悉哩悉哩尼（八）呬哩呬哩尼（九）呬吒呬吒（十）医醯兮（十一）陀啰尼三靡（十二）莎诃。
世尊此陀罗尼秘密文句。乃是三世诸佛之所宣说。若有善男子善女人持是经者，当知此人即是法师。若有人轻毁此法师者，当知即是违犯过去未来现在三世诸佛。
尔时大圣观自在菩萨摩诃萨。即从座起偏袒右肩。右膝著地合掌恭敬。而白佛言大圣世尊，我亦为欲拥护彼善男子善女人持是经者，常作守护及所住国土。为欲涤除一切诸难。说陀罗尼秘密文句。
南谟娑满多没驮南（一）怛地（你也反）他（二）唵（三）哩弭嚟（四）哩弭嚟（五）誐攞哩弭嚟（六）简侘（丑加反）哩弭嚟（七）尾止嚟（八）莎诃。
世尊此陀罗尼。乃是三世诸佛之所宣说。若有人能持是经者，当知此人即是法师。若人轻毁此法师者，当知即是轻毁三世诸佛。尔时曼荼罗诸天菩萨皆悉集会。其名曰金刚萨埵，金刚王，金刚染，金刚善哉金刚宝，金刚威，金刚幢，金刚爱，金刚法，金刚利，金刚因，金刚语，金刚羯磨，金刚护，金刚药叉，金刚拳，金刚萨埵，金刚宝，金刚法，金刚羯磨，金刚嬉戏，金刚鬘，金刚歌，金刚舞，金刚香金刚华，金刚灯，金刚涂香，金刚钩，金刚索，金刚锁，金刚铃。
金刚阿尾奢等异口同音共说法身种子陀罗尼曰：
唵慕欠阿（引声）吽怛阑（二合）纥哩（二合）恶此等大士诸大菩萨。恭敬合掌前白佛言：大圣世尊我等若见有人受持此经乃至一颂一句。我等恭敬供养尊重是人。如毗卢遮那如来等无有异。
尔时六波罗蜜多菩萨。具足威仪而於佛前。各各自说陀罗尼秘密文句第一布施波罗蜜多菩萨说真言曰南谟薄伽伐谛曳（二合一）怛哩（二合）瑟（二合）哩（二）摩诃拨?迷（三）吽索（苏各反）第二净戒波罗蜜多菩萨说真言曰南谟薄伽伐谛曳（二合）贺啰贺啰犭?店施略（上乃刀反下卢遮反）乃以羝曷嚟拨啰（二合）没驮吽发吒。
第三安忍波罗蜜多菩萨说真言曰南谟薄伽伐谛曳（二合一）苏啰拨底（丁里反二）乃以羝（三）<尾黑>（尾黑反）吽你（入声尔吉反）你吠（二合）洒（四）索（桑各反）。
第四精进波罗蜜多菩萨说真言曰唵南谟薄伽伐谛曳（二合一）告思你耶（二）末蓝微毛贺耶（三）吽发叱（半馀声四）。
第五静虑波罗蜜多菩萨说真言曰南谟薄伽伐谛曳（二合一）呬里呬里（二）枳里枳里（三）弭里弭里（四）矩杀吒（二合）矩杀吒（二合五）唵（六）慕（引）哩（七）慕哩（二合）嚩（平声）莎诃。
第六智慧波罗蜜多菩萨说真言曰南谟薄伽伐谛曳（一合二）揭谛揭谛（二）波罗揭谛（三）波罗僧揭谛（四）冒地莎诃。
时六波罗蜜多菩萨天等。皆白佛言大圣世尊，我等亦为拥护持是经者，说此陀罗尼秘密文句。若有善男子善女人。受持此经乃至一颂一句。我等供养恭敬尊重赞叹。如佛无异。
尔时毗沙门天王，亦为拥护国界受持经者，说自心真言：
怛地（尔也反）他（一）拘那里（二）阿羝袜羝捺羝（三）阿娜羝（四）拘那里（五）莎诃。
尔时毗楼勒叉天王，亦为拥护国界及受持经者，说真言曰怛地（你也反）他（一）阿誐伫（二）誐伫（三）敖哩（四）岸（平声）那（去声）哩（五）旃里（六）摩邓耆（七）卜羯斯（八）僧（去声）矩黎（九）没嚧（二合）洒黎莎诃。
尔时提头赖吒天王，亦为拥护国界及受持经者，说真言曰：
怛地（你也反）他（一）{?王}黎（二）怒米黎（三）怒闭尔（平声反）怒{?耳}黎（五）闭黎（平声六）闭尔（平声七）莎诃尔时毗楼博叉天王，亦为拥护国界及受持经者，说真言曰：
恒地（你也反）他（一）阿尼嚩尼（二）窘而（上去声三）怒（去声）迷（四）怒矩黎（五）悉哩怒哩（六）弭哩（七）怒莎诃。
时四天王白佛言大圣世尊，我等亦为拥护国土及善男子善女人受持经者，说此陀罗尼秘密文句。若有轻毁受持经者，即为轻毁三世诸佛。尔时执金刚菩萨。亦为拥护受持经者，说真言曰：
南谟啰怛曩（二合）怛啰（二合）也耶（一）南谟矢战（二合平声）（二）袜日啰（二合上声）播（上声）曳（平声三）么诃药颂叉（二合）迻（上）那簸戴（上声）曳（平声四）宁（上）羝耶（二合五）拨啰（二合）入嚩（二合上声）履多（六）拘噜（二合）驮耶（七）讫栗（二合）多（八）比（入声频{山密}反）俱胝目佉耶（九）噜么曷哩沙昧孕羯啰耶（十）的乞儭（二合）那（十一）难（上声）瑟鵽噜（二合）羯吒耶（十二）拨啰（二合）捻（入声）勃多（二合）袜日啰（二合）贺萨多耶（十三）萨嚩（平声）尾垽那（十四）微那夜迦尾特问（二合）娑那羯啰（引声）耶（十五此上十五句起请真言下三句正说真言）怛地（你也反）他（一）吽罗（二合）矩噜（二）那（去声）怛喇吒（三合）尔时铃铎耳微那夜迦等。亦为拥护受持经者，说真言曰：
怛地（你也反）他（一）唵（二）必致必致（三）摩必致摩必致（四）摩尾奢摩尾奢（五）摩入嚩（二合上）啰摩入啰（二合）啰（六）莎诃。
尔时阎魔罗王。亦欲拥护受持经者，说真言曰：
怛地（你也反）他（一）悉哩（二）尾悉哩尼（三）质哩（四）尾质哩尼（五）你?尺你?尺（六）医醯兮（七）慕（上）多拨底（八）莎诃。尔时诃哩底爱子母。亦为拥护受持经者，说真言曰：
怛地（你也反）他（一）娜尔（你谐反下准之）娜尔（二）顿尔顿尔（三）萨尾山微那夜迦喃（四）目佉髯磨喃（五）铄讫底（二合）悉担磨南（六）磨嚩都（七）莎诃尔时摩利支天。亦为拥护受持经者说真言曰怛底嚟（二合）磨宁（一）满怛啰（二合二）拨娜宁（三）么挽底（丁伊反平声四）怛地（你也反）他（一）遏迦末斯（二）末迦末斯（三）頞怛那（去声）南末斯（四）拨吐迷洛叉（五）嗢拨吐迷洛叉（六）萨嚩昧以瓢（入声七）萨武拨萨倪（上声）瓢（八）曷洛叉（九）莎诃尔时迦噜王。为欲拥护国王大臣及受持经者，说迦噜王理趣真言曰乞史（二合）簸（一）唵（二）莎诃。
尔时真实迦噜啰王。为欲拥护国界及受持经者，说真言曰：
南谟萨哆埵（二合一）誐嚧耶（二）没孽啰摩诃没孽啰（三）缦惹（平声）缦惹（平四）萨嚩（上声）娜岸（平五）摩啰耶尾沙入索（六）嗢涅苏（上）哩耶（二合七）你袍（八）慕（上）<贝番>（去）誐么哩补（九）铄讫多（二合）萨那（十）窣睹缦宁（上十一）萨莽?栗多（十二）尾摇（十三）贺哩多（引）罗（十四）简底（顶伊反十五）噜质啰（十六）僧屹啰（二合）铭（十七）捺里与捺啰（二合十八）你迦啰（十九）撦耶（二十）萨么曩（二十一）泥廋底（丁里反二十二）商佉（二十三）乞史（二合）啰（平声二十四）没哩（二合）娜罗（二十五）窘多（二十六）那嚩（去声）罗（二十七）三藐佉（二十八）尾洒（二十九）乞史（二合）跋宁（三十）。
时迦噜啰王才说是真言已，一切恶龙毒气。皆悉摧灭国土安宁。尔时大自在天王为欲拥护受持经者，说真言曰：
怛地（你也反）他（一）唵（二）怛吒耶（三）莎诃（四）悉怛吒耶（五）莎诃（六）嚩吒耶（七）莎诃（八）勿吒耶（九）莎诃（十）舍咄噜（二合）你屹辇（二合）怛曩耶（十一）莎诃（十二）南谟迦吒（十三）尾迦吒（十四）羯胒（平声引）迦（去）罗（十五）播吒罗（上）耶褥多啰（十六）你瑟吒（二合）简你瑟吒（二合十七）简你瑜惹难（上）羝（十八）誐罗（十九）你尾（二合）誐罗（二十）尾舍拨啰（二合）尾舍（二十一）阿尾舍（二十二）噜捺啰（二合二十三）?劳捺嚟（二合）那（二十四）汗囊汗囊（二十五）诺贺诺贺（二十六）跛者跛者（二十七）莽他莽他（二十八）尾特问（二合）娑也（二十九）尾特问（二合）婆也（三十）瑜倪始嚩（二合）啰（三十一）摩醯始缚（二合）啰（三十二）南谟悉谛窣睹（三十三）播摩醯（三十四）讶（颜忧反）慈（三十五）南谟始战（二合）耶（三十六）莎诃（三十七）拨啰（二合）战耶（三十八）莎诃（三十九）氵叐屹啰（二合引）耶（四莎诃（四十一）拔屹啰（二合）谛惹耶（四十二）莎诃（四十三）戍罗耶（短声下准此四十四）莎诃（四十五）戍罗匿（乃职反）贺嚩（二合）耶（四十六）莎诃（四十七）冰（并孕反）誐（上）耶（四十八）莎诃（四十九）冰誐佶洒（二合去声）耶（五十）莎诃（五十一）{薛女}啰耶（五十二）莎诃（五十三）{薛女}诃（五十五）佉（去声）啰耶（五十六）莎诃（五十七）佉啰噜播耶（五十八）莎诃（五十九）祢怛多啰耶（六十）莎诃（六十一）嗢特缚（去声二合）耶（六十二）莎诃（六十三）嗢特嚩（二合）系舍耶（六十四）莎诃（六十五）诺贺那（去）耶（六十六）莎诃（六十七）拨者那（去）耶（六十八）莎诃（六十九）阿目佉（去）耶（七十）莎诃（七十一）阿宁（上声）袜多迦耶（七十二）莎诃（七十三）鸟刍谶摩耶（七十四）莎诃（七十五）鸟刍谶摩噜涅啰（二合）耶（七十六）莎诃（七十七）瑜（上声）满（七十八）你尾（二合）瑟底（七十九）也失者迦失质（八十）阿寐捺啰（二合）袜底（八十一）孽底末底（八十二）播那（八十誐（平八十四）污嚧（八十五）茗啰（八十六）穀乞史（二合八十七）纥?栗奈监（八十八）摩呼（八十九）塞建（二合）那（九十）屹哩（二合）嚩（平声九十一）贺努（九十二）邬瑟佗（二合九十三）匿（乃职反）贺嚩（二合九十四）娜娑（九十五）室噜（二合）怛啰（二合九十六）罗逻（上）吒（九十七）室哩山（九十八）诺贺弥（九十九）莎诃（一百）发吒（二合一百一）。
尔时毗沙门天王及诸天等。各说如是陀罗尼已俱白佛言大圣世尊，我等若见如是法师。受持读诵乃至一颂一句。常作拥护涤除一切灾难苦厄。及诸毒气呵骂捶打。种种疾患魑魅魍魉。不吉祥事皆悉消灭。佛告诸大士及毗沙门天王，汝等善能守护如是持经法师。此经名字尚不可闻。何况尽能受持读诵。恭敬供养尊重赞叹。以种种涂香末香烧香。华鬘衣服及妙宝盖。缯采幢幡香油酥灯。以如是等百千万种。供养法师应先发愿。闻此经已如说修行。我今以此持经法师。付嘱汝等应当拥护。乃至亲属亦当守护。令无衰患使得安乐。
△发菩提心品第三
尔时薄伽梵作师子吼显明秘密总持门已，时慈氏菩萨摩诃萨即从座起。偏袒右肩右膝著地。一心合掌而白佛言：善哉善哉大圣世尊，能以大悲赞说如是秘密甘露胜陀罗尼守护法师。唯愿世尊衰愍众生。宣说阿耨多罗三藐三菩提法。令诸有情未发心者，云何发心。已发心者云何修行。复何因缘於大乘心得不退转。
尔时薄伽梵告慈氏菩萨摩诃萨言：若有善男子善女人。欲为有情修大乘行。欲度有情置大涅槃。应当先发五种胜心。云何为五。一者於诸有情普发平等大慈悲心。二者於一切种智心不退转。三者於诸有情起亲友想。於险难中誓当救护。四者常於有情起负债想。五者恒怀惭鬼何时偿毕。能发如是五种心者，速能证得阿耨多罗三藐三菩提。
复次慈氏菩萨摩诃萨。云何於大乘中。一心修行得不退转。如往昔时有一商人。聪慧明达常行仁孝。恒见父母宗亲贫苦。常怀忧恼逼切身心。以何方便而能给济。作是思惟无过入海采如意宝。而供给之得离贫苦。以是因缘发勇猛心。不惜躯命从家而出。种种方便求觅资粮。及诸善伴船及船师。於其中路遇一异人从海而还。乃问此人如是忩遽欲何所之。商人具答如上因缘。为救贫穷今欲入海。求如意宝以相资给。彼异人言我昔离家亦复如是，为济亲族贫穷诸苦。既发家已路经旷野。度大砂碛绝无水草。多有野象虎豹豺狼毒蛇师子。或遇劫贼大山大河。饥渴寒热惊惧怖畏种种危难。与彼船师方至大海。又遇恶风大鱼恶龙。雷电雹雨鼓浪洄澓。多有留难不可具说。虽受如是种种诸苦。尚不能获如意宝珠。但得资身粗自供足。犹未能济贫乏之亲。今劝仁者勿强艰苦徒自疲劳。吾欲与仁别为经理。所以者何然彼大海有种种难黑风黑山药叉罗刹。摩竭蛟龙众难非一。但曾闻有如意珠名。往者千万获无一二。以是因缘劝於仁者宜速回还。尔时商主闻是语已，倍复增进发三胜心入海不退。云何为三。一者父母兄弟宗亲贫苦。若斯如何空归不相救济。二者我之亲属昔时富有。惠我衣食怜愍於我。今者贫穷命不全济。如何放舍而欲退还。三者我在家时处理家务。策役驱使大小僮仆种种呵责。如何贫苦不相赈恤。令彼欢喜而欲退还。以是因缘念酬恩德。发大勇猛决定前进。要当入海求如意宝。得已还家济於亲属。恣其所用永离艰穷。菩萨摩诃萨亦复如是，发菩提心观於十方。六趣四生皆是我之宿世父母。怜愍我故造诸恶业。堕於地狱饿鬼畜生受诸苦恼。以是因缘而自思惟。以何方便济斯苦难。作是念已唯有入於六波罗蜜多大法海中。求佛种智拯济有情生死之苦。如是思已发大勇猛无退屈心。精进勤求无有懈倦种种方便求觅资粮。菩提善伴法及法师。行至中路遇一魔王。领诸眷属或现天身。或显人身婆罗门身。或作商主刍刍尼身。或馀种种异类之身。而彼魔王问菩萨言：汝今忩忙欲诣何所。菩萨答言我为一切苦恼众生。今欲入於六度大海。求佛种智如意宝珠。以救一切贫乏众生。魔王复云我初发心亦复如是，为度一切苦恼众生。出生死家度大流转。旷野砂碛备受饥渴。盗贼恐怖众难非一。方至六度大法海中。或遇乞头或逢乞眼。耳鼻舌身手足支节。心肺肠胃肝胆脾肾。国城妻子奴婢仆使。如是种种随乞而施。不生慳吝勤求智宝。经无量劫生死流转。在於苦海虽受种种诸苦难事。犹不能获无上菩提。而但回求阿罗汉果。出离三界寂灭涅槃。我今劝汝勿强劳苦。应自修持吾欲与汝共阶此果。所以者何我念三涂常受饥苦。心思吞啖仰面向空。谁来入口充我一饱。种种苦难逼切身心。人命无常过於山水。善知识者难遭难遇。若不信受後悔何追生死海中流转不定心如水月何有实耶。恶知识者易见易逢。恒乐劝人行菩萨道。舍财舍命望趣菩提。况诸佛出兴时乃一显。求者千万得无一二。以是劝仁不须劳苦。应求解脱自取涅槃。又三无数劫受诸勤苦。方能获得佛果菩提。此生三生证阿罗汉。一种无学何用苦为。无智愚人心希佛果备历艰苦经无量劫。尚未闻证阿罗汉果。何况能得无上菩提。譬如有人获一小鸟。更见有一迦噜啰王。即放手中已所执鸟。便前捕捉迦噜啰王。大者飞翔小者复失。愚求佛果亦复如是，弃此求馀二果俱失既知是已愿早回心。於此生中必证罗汉。尔时菩萨闻是语已，转增勇猛发三种心。云何为三。一者一切众生从无始际生死已来皆我所亲。或为朋友现受苦恼。未得免离如何退还。二者一切众生从无始已来。给我衣食怜愍我深。今受轮回苦难非一云何未报乃生退心。三者一切众生从无始际皆我眷属。策役驱使转相呵责。未曾少分酬报彼恩。以是因缘不应退屈。更增勇猛求证菩提。若证菩提一切智宝。用济生死苦难众生。是名菩萨摩诃萨於大乘中。一心修行得不退转。
复次慈氏当知即是菩萨摩诃萨。修大乘行发五种心。此五心中。一者於诸有情起大悲心。二者为诸有情求一切智心无退转。此二心者於大乘法精进修行。三者一切有情皆我亲友。四者一切有情於我有恩。未有毫釐用相酬报。五者一切有情皆我眷属。我曾於彼起不善业。种种呵骂非理责罚。深心惭鬼何时偿毕。此之三心令诸菩萨勇猛不退。乃至证得阿耨多罗三藐三菩提。

[book_title]卷三
△不退转品第四
尔时慈氏菩萨摩诃萨。头面著地礼佛双足。面白佛言大圣世尊，已说菩萨五种发心。修行大乘得不退转。然大悲心云何发起云何修行。唯愿如来哀愍有情广为宣说。利益安乐诸众生故。
尔时薄伽梵告慈氏菩萨摩诃萨言：善哉善哉善男子快问斯义。汝今谛听善思念之。吾当为汝分别解说断汝疑网。所言五种心者，第一大悲心。当持此心坚固不舍。念彼恶趣地狱众生。复思其苦如契经说。汝应知之今於此经重为汝说。观诸有情皆是宿世。父母宗亲所尊重境。今在地狱现受众苦。为十三火之所缠绕。有二火焰从足而入彻顶而出复有二焰从顶而入通足而出。复有二焰自背而入从胸而出。复有二焰从胸而入自背而出。复有二焰从左胁入穿右胁出。复有二焰从右胁入穿左胁出。复有一焰从首而缠下至於足。然此地狱诸众生身。其形软弱犹如熟酥。为彼众火交络焚热。其地狱火烧人间火。如烧氎花无复馀烬。或有众生为火所烧。东西驰走以求救护莫知所为。复有众生逃形无地卻来赴火。复有众生忽被掷置粪秽深坑。坑中有虫其觜钴利。纯是铜铁长十六指。啄啖众生皮骨髓脑。复有众生处煻煨中而被烧煮。或有众生在咸水中而被漂溺。是时狱卒以大铁网。从中漉出犹若捕鱼。置彼众生热铁地上偃卧烧炙。次以铁钳镊取其舌。复以洋铜灌注其口。闷绝而死良久乃稣。即欲奔驰意求免离终无得脱。复有铁狗寻即逐之。铁鸟铁觜随飞而啄。骨肉分裂而啖食之。遥见园林即欲攀上望得免脱。其林树上皆生铁刺其一一刺长十六指其刺炎热。众生欲上刺锋垂下。从胸而入彻背而出。受苦无量求脱无由。乌鹫飞来啄取双眼。复劈其脑取髓食之。从此欲下刺锋向上。眼耳鼻舌身肉手足。及十指节悉皆分散。随挂树上免脱无由。狱卒收取盛铁囊中。以热铁棒反覆搥打。复有众生手足头髻。五处磔裂以锯解之。复有众生内铁臼中。以其铁杵从头而捣。复有众生在於镬汤。铁杈翻转煮之糜烂。唯有骨在其命犹存。复有众生处於地狱。而以紫矿将为屋舍。纵火焚燎其焰洞然。紫矿镕流滴如热箭。复有地狱四面铁山。众生处中二山相拶。或时南北或复东西。二山合时其中众生脓血流出。复有地狱而有铁蛇。缠众生身从足至首而衔其头。尽力缚束髓血集顶。吸而食之唯残皮骨。复有地狱诸众生等。而被狱卒三股铁叉而叉其身从两足入至顶及肩三处通出。其火随扠猛焰俱发。眼耳鼻口火出亦然。复有地狱以诸众生。卧热铁地或偃仆侧。次黑铁绳随身而拼。复以斤斧而劚斫之。如工匠师治诸湿木。复有众生被诸狱卒。从足至头皮刂取其皮。皮刂已作绳用充缰辔。衔勒众生上高山顶。其山热铁驱迫令登。鞭挞万般苦不可说。此等众生从无始来。皆我父母内外宗亲。今者流转在於地狱。经无量劫常受苦恼如已舍宅。恶业尽故暂生人天。於此造罪还堕地狱。菩萨摩诃萨观此众生受诸苦已起大悲心。次观鬼趣复起悲心。见诸众生处饿鬼中。一日一夜如人一月。以日计月十二为年。於鬼趣中寿五百岁。同於人间万五千岁。常受饥渴耳初不闻浆水之名何况眼见。然彼饿鬼身如大山。头如穹庐咽细如针。其发髲下垂覆两肩，犹如利刀割切形体。变为猛焰烧烂其身。如火燎薪苦痛难忍。其两腋毛下覆腰腹。次隐处毛下垂膝踝。刀割火烧亦复如是，经无量岁受如斯苦。或遥见水奔赴求之。及到其傍面仆而倒。以恶业力其水变为脓血粪秽或作热砂。其水两岸复有狱卒。执持弓箭刀棒钺斧。枪槊斫刺种种捶楚。饥火所烧热渴迷乱。寻返驰走猛火焚热莫知所之。狱卒随逐挝打斫截。手足支节悉皆损折。复有饿鬼朝产五子随产食之。夜生五子随生随食。由怀饥饿未曾暂饱。或遇天雨仰口承之。由业力故一滴入口。流入腹中变成猛火直过而出。或遇夏月热风起时。吹诸饿鬼堕砂碛中。下热砂烧上为日炙。饥渴热逼望见树林。欲取荫凉奔走至彼。荫避饿鬼随至皆移。何以故昔於人间或设施会。见有乞人慳惜不与。非理打骂而驱遣之。以是业缘今受斯报。复有饿鬼於夜月时。净无雲翳流光照触。毒热烁身如盛夏时复有饿鬼於盛冬时有大风起。由业力故吹诸饿鬼犹若飞尘。置冰山中受诸寒苦。从是受苦经无量时。於此命终还堕地狱。如是往来经无量岁。恶业尽已希得人身。生贫贱家慳吝不施。以乞自活转增贪惜。以贫穷故造十不善种种诸罪。从此命终复堕地狱受种种苦。其苦毕已生饿鬼中。如是往返经无数劫受如斯苦。此等众生亦於过去无量无边生死劫中。恒为父母六亲眷属。常为我故造不善业。今在饿鬼受斯苦报。菩萨摩诃萨观是苦已起大悲心。复次慈氏鬼趣既然。次观。傍生亦复如是，有诸獐鹿野干狐兔虎豹豺狼种种诸兽。及诸飞鸟野鸡鹅鸭。凫雁鸳鸯如是等类。若行若住栖止飞福恒畏於人大力鸟兽。若饮若食未曾暂安。昼夜之中常怀怖惧。复有傍生鼋鼍龟鳖鱼蚌虾螅室兽摩罗水族之类。恒被网捕生死水中。复有傍生蛇虺蝪蜥蚰蜒鼠狼。此类傍生闇中而生闇中而死。复有傍生虮虱蚤等。依人身生还依人死。复有傍生或依死尸。或依粪湿或依草木。当处而生还当处死。或变化生还变化死。所谓蛆虫螟蛤蟊螣?阜螽蛱蝶之类。复有傍生恒食脓血。及诸不净以为甘味。所谓猪狗蜣螂蝇虻之类。遥闻臭气以为香美。飞走驰赴恐不得餐。复有傍生不食美草唯食棘刺。不饮清流唯饮浊水。复有傍生非依草生而恒食草。所谓象马牛驴骆驼骡等畜生之类。或以铁钩钩斫其脑。令使调伏得已乘之。或穿鼻中或以辔勒。笼系其首负重而行。常被鞭挞种种呵骂迟疾须行。或有尫羸起已复倒。捶楚无限力不能前。皆由宿因今受斯苦。或食信施无复精勤。偿他宿债遭此艰苦。如是驱役种种鞭打。尚未还足或取杀之。苦切万端陈告无所。生乏水草病无医药。死已皮刂剥为人啖食。如是死已堕於地狱。何以故由心愚痴不知善恶。不念父母生育劬劳。不识因果不闻正法。亦无布施持戒善根。但念水草馀无所知。此等傍生人所畜养。除畜养外馀类傍生。所谓师子虎豹豺狼。及上所说水陆傍生。互相残害更相啖食。由是业故生地狱中。经无量劫受诸剧苦。地狱罪毕复趣傍生。如是往来经无量劫。此等傍生亦於过去。无量无边生死劫来。恒为父母六亲眷属。常为我故造不善业。今在傍生受斯苦报。菩萨摩诃萨观此苦已起大悲心。傍生既然次观人趣。有诸众生虽生人道多受贫穷。饥饿长时裸形露体。泥行雨宿霜穫暑耘。日夜驱驰手足皴劈头发蓬乱羸步而前。乞白巡门未曾一饱。至於日暮偃卧饥眠。取给於他无相济者，虽有言行人不信从。虽有姿容反遭轻贱。恒行忍辱饶益於人。而被嫌呵云自怯惧。或有文艺人不录之。省觐宗亲猜嫌求食。或归信三宝谤谓邀名。或赞叹於人便云谄曲。或生下贱恒不自安。系属於人进退唯命。常冒寒热不知温凉。汲水采薪不辞劳倦。郎主之意都无愍心。小有差迟寻被鞭挞。自作自得非天与人。薄福所招过於死苦。譬如枯树枝叶皆无。一切飞禽不来栖讬薄福之人亦复如是，尔时薄伽梵重说颂言：
无言称痴闇，有语谓风狂。亲近嫌谄谀，远离云恐怖。忍辱言怯弱，归信谓邀名。贫贱在人间，实过於死苦。
复次慈氏当知贫穷极为大苦。虽常亲近赞叹於人。以无福故过患随生。以贫穷故恒遭凌辱。转造恶业堕捺落迦。复有豪贵族姓之人。多有仆使象马牛羊。亲戚眷属前後围绕。受胜妙乐犹若诸天。五欲迷荒转增贪恚。恒起我慢凌蔑於人。尔时薄伽梵说伽他曰：
不摄五根多放逸，贪财害己若怨家。耽荒五欲如醉人，贵贱皆招生死苦。
佛告慈氏菩萨摩诃萨。一切众生不知现在及与未来。自所造业如影随形。诸苦所因贪欲为本。更不修习善法津梁。烧灭宿因白法皆荆从此没已复堕三涂。所以者何以贪欲故恒断生命。恃己势力劫夺他财。种种方便侵他妻妾。恣欲邪行不择亲疏。恒起希求作诸妄语。诡诈良善绮饰文词。诃毁有情作粗恶语。传说彼此离间他人。眷属诸亲不令和睦。恒怀贪嫉侮慢自高。瞋火所烧善业都荆赞诸外道谤佛法僧。祠祀天神以求福祐。不知宿世三宝深恩。无量劫来为我勤苦。修习胜行菩提资粮。具一切智号之为佛。而於生死长夜闇中。为作灯明为归为救。为船为筏拯济生灵。置於人天大涅槃岸。众生邪见我慢贡高犹如醉人。五欲缠缚不修善法。从此命终堕於地狱傍生鬼趣。或在人中下贱贫穷。受诸苦恼如被毒箭中於身心。善法不修受斯苦报。菩萨摩诃萨观是苦已起大悲心。次观天趣观彼诸天。寿命长远无诸苦恼。将命终时五衰相现。一者头上花鬘悉皆萎悴。二者天衣尘垢所著。三者腋下自然汗出。四者两目数多旬动。五者不乐本居。此相现时新生天女。皆悉远离弃之如草。旧侍天女爱恋情深围绕而观。如欲舍命哽咽悲哭。各各就前哀号问讯。时天报曰彼新天女。我亦怜愍无有二心。云何今者弃我如草。汝等於今悲哀惜我。以是因缘於旧生爱新者生瞋。五相现前必知死至。离天宫处美妙音声。天上色香悦意欲乐。迷乱失念离此宫耶。诸天会中不得久祝我於今日命将尽耶如是苦恼。犹箭中心。我等无依无怙无亲无主。无归无救失声悲叹。诸天快乐而舍我耶。又思善见宫城於今将绝。帝释宝座朝谒无由。殊胜殿中永断瞻望。释天宝象何日同乘。众花苑中无复能见。粗恶苑内介胄长辞。杂林苑中宴会无日。喜林园苑游止无期。波利质多及劫波树。白玉软石更无坐时。善法堂中集议长隔。曼陀枳尼殊胜池水沐浴无由。四种甘露亦难得食。五妙音乐顿绝听闻。咄哉大苦无常迅速。令我此身独婴此苦。刹那生灭而至死耶。诸天寿命乃如幻梦。脱衣弃地痛割身心。如被蛇螫极大苦恼。瞻仰馀天愿垂慈愍。济我寿命。更延少日不亦乐乎。能为我身除五衰相。勿令堕彼马头山处沃焦海中。虽有是言诸天闻之无能救者，此天见已作是思惟。彼等诸天不能相救延我寿命。以是定知将死不久。临命终时其天自见当生之处。堕於地狱傍生鬼趣。见是相已哽咽悲号闷绝躃地。角眼相视寻即命终。随业而生堕三恶趣。以是当知天中大苦。流转不绝无有尽期。菩萨摩诃萨观是苦已起大悲心。慈氏当知譬如有人。以角弓肖滴大海水。弓所得水与大海水何者为多。慈氏菩萨摩诃萨白佛言：世尊其弓肖水极为微少。如何以此比大海乎。以是大海极为深广。云何方比弓肖水耶。
尔时薄伽梵告慈氏菩萨摩诃萨言：善男子从人天没堕三恶趣如大海水。复生人天如弓肖水。堕三涂者受苦无量。不可称说不可思量如上略说三恶趣苦。如克伽河而得一沙。其未说者如克伽沙。寿命亦尔如人间寿经於百年。帝释天中为一昼夜。以此昼夜三十为月。十二为年寿一千年。如人间岁总三俱胝馀六十亿。以此寿量为彼黑绳大地狱中一日一夜。以此日夜三十为月十二月为年。满一千年而为寿量。以此千年而於众合大地狱中为一日夜。以此日夜三十为月十二月为年。满二千年以为寿量。乃至阿鼻大地狱中寿一中劫。以是当知地狱众生寿命长远。诸天临终以天眼观。皆悉能知极怀忧恼。所有欲乐一时皆失。以其苦乐各十六分。一分苦生能灭天中十六分乐。是为菩萨摩诃萨。观见诸天临命终时。受如是苦起大悲心。慈氏当知此即菩萨摩诃萨第一大慈悲心。复次应起大精进心拔济有情置於涅槃安乐之处如彼商主作是思惟。父母宗亲咸悉贫匮。如何方便得免艰难。如是思已更无异方。唯有入海采如意珠。得已还归色养给侍。作是念已入海求之。得如意珠置高幢上。能雨一切种种珍宝。衣服饮食香花妓乐。父母宗亲随意所须悉令充足。菩萨摩诃萨发菩提心。求一切智亦复如是，作是思惟一切众生。皆我宿世父母亲属。流转生死现受诸苦。以何方便而得免离。如是思已更无异方。唯有入於六波罗蜜法海之中。求一切智如意宝珠以济斯苦。作是念已入法海中。而求种智如意宝珠置法幢上。布大慈雲普雨一切神通功德陀罗尼门。惭鬼衣服施为舍宅。净戒之香忍辱花鬘。精进之膳禅定为床。智慧甘露以为其食。诸法空寂而为其座。以大涅槃而为宝城。诸佛菩萨为善知识。降霔如是妙宝衣服香花妓乐。如是宝珠一切种智。唯除无上调御大师。无能拔济诸苦难者，永得安乐究竟涅槃。菩萨摩诃萨思惟是已决定自知得不退转。复发是愿愿我所生有苦难处。代诸众生受诸苦恼。不愿自证解脱涅槃舍彼众生自求安乐。所以者何。一切声闻及辟支佛。自求解脱已入涅槃。无量无边不可胜数。不能利乐一切众生。不能称扬佛身功德。菩萨摩诃萨设在三涂。能令有情舍不善业。修习善法免离众苦。而得解脱况於人中。以是因缘菩萨摩诃萨。利乐十方一切有情。由此义故忉利诸天。大梵天王大自在天诸仙外道。恭敬供养皆悉容受。而此菩萨得不退心。三世诸佛所共称赞与授记别。菩萨摩诃萨修大乘者，自在无畏如师子王。一切众生随逐而行。永无怖畏直至菩提声闻缘觉诸阿罗汉。闻菩萨教深入岩窟。以衣覆头而趣涅槃。岂同大乘修菩萨行。自利利他无不蒙益。以是因缘转加精进。宁於三涂受无量苦。终不自利而取涅槃。过现未来一切有情所造恶业。应堕恶趣受诸苦者，愿集我身而代受之。我於过去及现在世。所修胜行一切善品诸功德法。愿皆回施一切有情速证涅槃。所有珍财我愿悉舍。打骂凌辱终不加报皆忍受之。愿彼众生悉无罪累。无量无边阿僧祇劫难行苦行。我愿尽行而为众生。誓求无上正等菩提。精进修行禅定解脱得不退转。又如过去无量无边菩萨摩诃萨。精勤修习一切智智我亦当作如是修行。所以者何。为度一切流转有情。安置涅槃无上解脱。复愿一切众生之类。若卵生若胎生。若湿生若化生。若有色若无色。若有想若无想。若非有想非无想。我皆令入大般涅槃。一切众生皆令圆满六波罗蜜。具足成就无上佛身百福庄严。三十二相八十种好。项背圆光过百千日。众生乐见瞻仰无厌。复愿十方世界一切众生。功德庄严悉皆如佛。复发是愿愿舍此身。为於法界一切众生打骂诃责。或时系缚苦切凌辱欲断命根。种种役使承顺无违。愿彼众生悉无罪累。发是愿已复更思惟。愿我速得成满此愿。复愿此身住於五趣。利益安乐一切有情。无依怙者为作依怙。游他国者为作示导。入海之者为作船筏。涉沟涧者为作桥梁。处旷野者为作泉井。寒冻之者为作柴薪。盛暑炎毒为作清凉。处黑闇者为作灯明。疲乏之者作软敷具。饥饿之者作甘美膳。渴乏之者化作甜浆。为裸露者而作衣服。亢旱饥馑为雨五穀。病苦之者为作良医。令疾除愈寿命延长。孤惸鳏寡而为侍者，诸贫穷者为作伏藏。随彼行住不相舍离。若远行者为作伴侣，并作车马令达所至。若邪见者为说正法令住正见。地狱苦者我誓入彼。地狱之中拔济令出。堕饿鬼者为作清凉甘美饮食除热饥渴。堕傍生类虎豹豺狼熊罴师子。化作肉山以充食啖。复发是愿食我肉者，悉得充饱不相食啖。象马牛羊獐鹿等兽。我为彼作肥腻软草。若诸众生食肉啖草五穀饮食。随意所须悉令充足。处人趣者随所乐欲。我悉供给。令无所乏复发是愿愿我悉得成就一切陀罗尼身。随诸众生所在之处。皆为救护作如意树。及作贤瓶出无尽财。给施一切具足圆满。或作医王除其疾玻以大悲手执法关钥。开涅槃城示佛知见。三僧祇劫难行苦行。救诸众生安住涅槃真实解脱。於所生处。常勤精进无有懈担利益安乐一切有情。为救众生处捺落迦。受苦无量如涅槃乐。复发是愿若一切众生未得解脱。我愿常居地狱不证菩提。慈氏当知即是菩萨摩诃萨第二精进勤求一切智智。复次慈氏行此行已，应当更发三种胜心求不退转。乃至三无数劫精进修行。於一刹那无令间断。或有众魔作沙门形。或婆罗门形苦行之者种种异形。於大乘中求诸过失。勤修行者令其退转。作如是言佛道悬远。经百千劫难行苦行。难舍能舍国城妻子。象马七珍奴婢僮仆。身肉手足无所吝惜。如是布施经千万劫方证菩提。无量众生如是修习。皆未成佛悉已退转自取涅槃。设成佛果亦入涅槃。一种涅槃何须勤苦。汝求利益修二种事。一求现生常受快乐。人天种种胜妙五欲随意所作。小有苦者亦勿须怖。何以故？譬如农夫。岂惧虫鹿不营种耶。人天快乐亦复如是，虽有小苦快乐无穷。但自修持何忧何怖。二者自求涅槃。此生三生得阿罗汉自当解脱。何用勤苦求佛果耶。若复不能趣二乘者，且受人天种种快乐。设後厌离疾入涅槃。譬如有人用功虽少获利乃多。复有一人功力极多事不成办。设汝布施种种艰劳。都无所成自为欺诳。汝今与我行住共俱。出世涅槃进止同处。慈氏当知菩萨摩诃萨修大乘者，闻斯语已都不信从。作是思惟此是恶魔尧乱我耳。而作障碍欲诱诳我令退菩提。既知是已复发是心。我今不应违不誓愿。受如斯语决定进求无上佛果。而於大乘誓不退转。发三种心。云何为三。一者一切有情皆我宿世父母亲友。从无始际生死轮回受大艰苦。於八寒八热十六地狱受诸苦恼。复於饿鬼傍生趣中。及於人天亦复如是，况是我之宿世父母内外亲属而无悲恋。是故我今誓取菩提不应退屈。慈氏当知此即菩萨摩诃萨。不退转中第一心也二者一切有情从无始来既为父母。一一生处在母腹中。寝食睡眠不得安止生育劬劳。以大悲心血变成乳长时不倦。咽苦吐甘。功德日修愿我成长。自我薄祐夭寿而终。父母悲号自拔头发。推胸堕泪食旨不甘。一一生中皆有斯苦。所出目泪其量浅深过四大海。所饮母乳过四大河。复次一切有情无始至今。以恩爱故为我父母。种种因缘为我舍命。以是至今流转未息。若此有情勤苦修习无上菩提。即此有情悉合成佛。由为我故生死无穷。
复次一切有情从无始来。怜愍我故造不善业心无改悔。若此恶业可立形相。计量积集过妙高山。积业既然堕三恶趣于今不绝。以是义故如何背恩。自取涅槃而求解脱。譬如众人同犯王法。系在囹圄逃刑无路。中有一人见墙xiao穴。设诸方便自脱而行。以是因缘免离苦难。二乘之人亦复如是，昔与众生同为痴爱。系在三界生死囹圄求出无由。中有一人见四谛门。知苦断集证灭修道。获阿罗汉自证涅槃。修大乘者则不如是，愿共众生同得解脱。以戒定为双手智慧为鈇钺大悲为钩钥。破烦恼贼摧生死军。开涅槃城昇智慧殿。慈氏当知此即菩萨摩诃萨。修大乘者第二不退转心三者菩萨摩诃萨作是思惟。从无始际流转至今。一一有情互相系属。身口意业苦恼他人。作扰乱心发彼瞋恚。劫夺财宝种种贪求。断他命根食他血肉。如是杀害无量无边。设彼未终日夜思想。以何方便断彼命根。持其血肉充我饮啖。又怀憍慢恃己凌他说。彼为非自言：我是闻他胜事嫉妒心生。不耐他人中毒令死。见苦难者无有悲心。喜不自胜何当早逝。见富贵者意不欲之愿犯刑名贬黜贫贱。愿他苦恼自受荣华。愿他财宝日夜销亡。愿我资财日日增长。愿彼忧苦我恒安乐。彼受憎嫌我纳爱敬。他作怨家自为亲友。彼恒堕落我得超昇。愿他贫穷我唯富有。我得智慧愿彼愚痴。无始生死日夜思惟。以如是心自求安乐。利益向己苦恼属他。无一众生不被侵害。名闻善事皆不愿他。口许心违常行如是，种种迫胁令彼不安。无量无边不可备说。复以恶教示导他人。现在未来堕於险道。诈作知见辩证他人。令损珍财失其官爵。以离间语斗乱亲疏。巧诈多端令心相恨。堕於地狱无有出期。以粗恶言於他毁骂。如以热箭中彼身心。乃至。命终何时暂忘。假立名字毁訾多端。损恼众生种种异语。或作外道邪见仙人。恚火烧心说邪恶法。瞋恚炽盛坠陷有情。蛊道咒术妖魅符书。令诸众生皆去修习。互相损害疾病流行。壮者衰羸少变令老。明眼令瞽聪耳使聋。端正之者而现鬼容贡高之者而获癞玻修善之者而令作恶。智慧之者使令痴狂。长寿之者而令夭丧。富贵之者而令贫贱。乃至今日未绝流行。复念我昔为外道师邪见教人。非法说法法说非法。令无量无边诸有情类退菩提心。堕於邪见非法之中。从此命终堕捺落迦傍生鬼趣。复有众生於往世中受我邪教。後崄峻山投身而下。入阎牟那河便取命终。云得生天于今不绝。复有无量众生。往克伽河南阎牟河北二水中间。有大神树名尼拘陀。其树端正茂叶含翠扶疏荫映。地平广博此为施常树下多立三钴铁戟。彼诸众生求生天者，於彼场中先行布施。次剃髭发入河沐裕望除罪垢然後上树。当铁戟上投身而下自取命终。从此死已云得生天。无始至今流行未绝。复有众生受我邪教。常自慳惜不行惠施。若见施者起大瞋心。见受施人复生恚怒。何以故？我见施者及受施人。由此业缘俱堕地狱。以是见故无量劫中。受钅我鬼苦于今未脱。复有众生受我邪教。多杀牛羊以血祀天。何以故？如是牛羊天赐与我。我食其肉血应祭天。无始至今受行其教。已命终者堕恶趣中。残害未宁互相食啖。以愚痴故不得涅槃。复有众生受我邪教。於佛法僧常行诽谤。复有众生受我邪教。不信三世善恶因果。言无布施亦无供养。亦无其果无护魔法。无善行无恶行亦无业果。无此世无他世无地狱无饿鬼无傍生。无天无人无父无母。一切众生犹如酒醉。造酒之人而以麹米。温凉调適遂有酒名饮则醉人。此醉岂从父母生耶。众生亦尔。父母和合本由染爱而有我生我命终已更无有生。譬如斫树烧已成灰种。此灰者岂有树生。我身亦尔死已无生。以是故知定无因果。由此而於父母师长。无有恭敬常毁骂之。无量生中教此邪法。令诸有情堕於地狱。或有外道以火烧身。或投水中自溺而死。或利戟上宛转而终。或修狗行以口食粪而求生天。或修牛戒如牛行李。饮水啖草裸露而行。不辨六亲而作氵㸒乱。或有外道自饿不食。尽日而立夜後方食。或有外道五热炙身随日而转。或有外道常翘一足。或有外道常奉事月。白月一日啖食一口。二日二口乃至满月食十五口。黑月初日减食一口。二日二口至黑月尽但食一口。或都不食。或有外道常持鸡戒。散食在地以足拨龋口拾而食知时而鸣或有外道裸形而行无有羞耻。燖去毛发日中而立随日而转於盛寒际处阴影中当风而立。或有外道断人命已，而取髑髅盛其饮食。或有外道裸形无耻以灰涂身。或有外道炭墨涂身。以人髑髅支节诸骨。以为婴珞花鬘镮钏身首庄严。或有外道马尾騣髦织为衣服。或有外道树皮为衣。或有外道鹫毛作衣。或有外道鸡毛为衣。以如是等外道邪法教诸众生。以口业故无数众生。至今愚迷不得解脱。复从无始乃至于今。以身恶业苦恼众生。作狱卒身手执铁钳磔众生舌灌注洋铜。又以铁槌打碎其骨。又以铁锯解诸众生。又驱迫众生上於剑树。抽出肠胃五藏而食。又以铁索缚束众生。掷灰河中使受诸苦。旋即曳出置热铁上。如鱼在钅敖宛转受苦。又逼起坐以热铁杓。盛以洋铜灌口令饮。又以铁钳拔出其舌。曳令长广铁犁耕之。如上所说地狱苦中。无始劫来我为此事。种种身业苦恼众生。又作师子虎豹豺狼熊罴等兽。残害众生饮血啖肉。又作人王宰官士庶。长者居士尊位之中。枉法科税非理捶楚。不行王法损害有情。以是思惟无始至今。五趣众生无不恼害。斫头剜眼刵耳劓鼻。截舌啖肉敲骨出髓。斩其手足乃至断命。又在人中不。作馀业而为魁脍。畋猎渔捕罘网矰缴夺众生命。所谓牛羊獐鹿狐兔鸡猪。鱼鳖等身分割支节。成大积聚而以贩鬻如是杀害无量无边。经於无量俱胝劫中。如是衒卖以自活命。复次慈氏菩萨摩诃萨。修大乘者应发是心如是思惟。我以贪瞋痴故。造作如是身口意业。诱诳损害一切众生。现堕地狱饿鬼畜生受诸苦恼。我今惭鬼深自悔责。作何方便以酬报之。如是思惟更无方便能偿斯愆。唯有志求阿耨多罗三藐三菩提。更无有能偿此债者，我得无上正等觉已，於此流转旷野碛中。广度众生置涅槃城安乐之处。以一切智智如意宝珠。用酬无始所有深愆。慈氏当知此即菩萨摩诃萨第三不退转心也。如上三心发起修行精勤不担此心三心於大乘中。一心修行得不退转复次慈氏菩萨摩诃萨以此五种发菩提心修行大乘。速能成就一切智智。

[book_title]卷四
△布施波罗蜜多品第五
尔时佛薄伽梵。於大众中作师子吼。广说五种发菩提心已，时慈氏菩萨摩诃萨。与无量无数百千俱胝诸大菩萨摩诃萨众。文殊师利菩萨摩诃萨而为上首。皆已成就六种波罗蜜多。复有无量大阿罗汉。诸漏已尽所作已办。舍离重担梵行清净。及无数俱胝百千万亿那庾多。天龙阿苏罗乾闼婆迦噜罗紧捺罗摩怙洛迦。药叉罗刹鸠畔茶薜荔多毗舍遮人非人等。时慈氏菩萨摩诃萨。在大众中即从座起。整理衣服偏袒右肩。长跪合掌一心恭敬。而白佛言世尊已说大乘菩萨不退转心。菩萨摩诃萨修习几法。得名菩萨摩诃萨。唯愿世尊分别解说。
尔时，薄伽梵告慈氏菩萨摩诃萨言：若有善男子善女人。以清净心归依佛法僧宝。发阿耨多罗三藐三菩提心。得不退转即名菩萨。生我法中名摩诃萨。与克伽沙等诸佛菩萨而为法子。为彼有情而为父母。以大福德光明照曜过百千日庄严其身。
尔时慈氏菩萨摩诃萨。白佛言世尊此诸菩萨摩诃萨。云何远离云何亲近。复以何人而为伴侣。先作何事应云何祝云何修行。云何降伏其心。云何摄持谁之势力速疾证得阿耨多罗三藐三菩提。
尔时佛薄伽梵告慈氏菩萨摩诃萨言：若善男子善女人。应当导引五趣众生。置於无上正等菩提。远离外道邪法及恶知识。应当亲近修行布施持戒忍辱。精进禅定智慧具足。行大乘者而为伴侣。应於自身听闻正法精勤诵持。应常安住如是六种波罗蜜多。精进修行降伏心意摄护六根。由此势力疾证无上正等菩提。是名菩萨摩诃萨。云何名为六种波罗蜜多。所谓布施持戒忍辱精进禅定智慧。是为六种波罗蜜多。何故先说檀波罗蜜。佛告慈氏我今为汝广分别说。其布施者於六度中。最易修习是故先说。譬如世间诸所作事。若易作者先当作之。是故先说布施波罗蜜多。一切有情无有不能行布施者，若药叉若罗刹师子虎狼。及诸狱卒屠儿魁脍。此等众生於有情中极为暴恶。尚能离慳而行布施。云何布施。所谓养育男女慈念乳哺。然此众生虽不能知福利之事。以怜爱故令得色力寿命安乐。离饥渴苦亦名布施。以是义故於六波罗蜜多。先说檀波罗蜜。又如一切贫穷有情。饥寒裸露身心不安。何能造作种种事业。若与衣食令得安乐。然後能修种种事业。菩萨摩诃萨亦复如是，见诸有情贫穷所逼。不能发起无上信心。修行大乘种种事业。先施一切衣服饮食。房舍卧具病瘦医药令心安乐。然後令发无上正等觉心。修行大乘种种事业。以是义故六度彼岸布施为门。四摄之行而为其首，犹如大地一切万物依之生长。以是义故先说布施波罗蜜多。如上所说药叉等类。不知福田及非福田。由爱念故施於乳哺。当作人身富有资财所须无乏。以此习故所生之处。常离慳贪给施一切能除有情贫穷困苦。所以者何诸菩萨摩诃萨。为欲利乐诸有情故。先行布施波罗蜜多。有来乞者皆施与之。不得颦蹙亦不邪视忿恚怀恨而行布施。随其所有而施与之。不得迟疑而生慳吝。於所爱物衣服卧具。饮食汤药国城妻子。奴婢僮仆象马七珍。不生慳吝随乞与之。乃而一念不生追悔。若生疑惑当知是魔。何以故魔王波旬。化为财宝令使慳吝。以此方便惑乱我心。於大菩提而为障碍。以是义故不应慳吝。如是思惟一切珍财。爱恋之心皆应舍离。
尔时慈氏菩萨摩诃萨。白佛言世尊若所爱财宝。皆应布施不生吝惜。菩萨摩诃萨。为转轮王。所有七宝千子围绕不知云何。譬如微细草木。处於谿涧遇天暴雨。大水汎涨漂尽无遗。其转轮王五欲自恣。雄猛自在千子随身。涤菩提心皆悉漂荆云何修习布施行耶。以是因缘难为舍离。
尔时薄伽梵告慈氏菩萨摩诃萨言善男子菩萨摩诃萨所生之处。常得富贵财宝丰足法应如是，若为转轮圣王。应作如是二种思惟。一者思惟过去诸佛难行之行。及佛菩萨所有教法。此转轮王五欲胜乐。皆从妄计分别而生犹如幻梦。转轮圣王於五欲境。不起分别不生计著。何能障碍菩提之心。二者思惟一切有情。我已引入阿耨多罗三藐三菩提安乐之地亦如过去克伽沙等诸佛如来难舍能舍。我亦誓当作如是舍。为欲涤除慳吝之垢。发如是心愿从今身乃至成佛。誓以此身舍与法界。一切众生所修福业。若多若少愿与一切众生共之。回向无上正等菩提。以是观之我昔已舍。一切身命如妙高山。观我此身犹如芥子。身命尚舍何况珍财。若诸菩萨多积珍财不行布施，犹如白象於克伽河净澡浴已，以鼻噏取粪秽尘土遍身坌之。我以福德净水。澡浴其身端严清洁。不应慳吝爱惜财宝坌污其身。慈氏当知菩萨应作如是思惟。若有人来乞我身皮。我即剥之不生瞋恨欢喜施与。若乞身首血肉骨髓皆悉能施。以是因缘菩萨摩诃萨。利益安乐诸有情故。不舍生死而取涅槃。复作是念我今此身。前际不来後亦无去。父母和合不净种子而有我身处不净中生熟藏间犹如种树枝叶茂盛花果成实我身亦尔以苦为枝忧悲为叶欺诳为花痴为根本。瞋恚罗刹而居此树。又为恶业虎豹豺狼。师子等兽围绕此树。我今暂时憩此树下。何为爱惜此毒树耶。而此树身无我我所。设复有者我亦舍之。愿奉众生任彼所须终无吝惜。何以故我已舍故不求果报。不求恩德无所著故。所以者何以此毒身。有三恶法之所缠绕。云何为三。一者不净二者极苦三者无恩。若复有人。於此罗刹毒害恶兽围绕众中救拔我身。当知此人於我大恩。而於我身作大利益。我於此人常怀恩德。岂更於此而惜身耶。又此大地所有园林草木药等。根芽枝叶花果成实。而堪服食及带持者，若以利斧斩此草木枝叶花果分析与人。而能利益无量众生。而此大地不念众生。食我身分枝叶花果而得除玻彼无情物尚不分别。而能利益一切有情而况我身不能於他。而兴利益行於布施。反於乞者起我慢心轻骂陵蔑。复於自身内外观察。先观内身眼是我耶是我所耶若非我者云何吝惜。耳鼻舌身亦复如是，周遍观察无我我所。次观外身色是我耶是我所耶。声香味触亦复如是，於此内外周遍观察皆无有我。既无有我云何慳惜而不施耶。应当决定如是思惟。愿将此身速奉一切。何以故此身无常迁变不定刹那生灭无所有故。尔时世尊而说偈言：
若他逼舍身命财，制不自由无利益。如是知已谛思惟，开心自施为最胜。迷人若悟梦幻法，内外皆舍无所著。如是布施等虚空，无我无受为最胜。
复次慈氏若菩萨摩诃萨。修行大乘求阿耨多罗三藐三菩提者，当修空法。以观空故心得自在。於克迦沙佛所。得受记别心不退转。而行布施无有劬劳。檀施为刀破慳吝贼。慳吝贼者众苦根本。菩萨於此不生爱著。何以故菩萨摩诃萨虽有烦恼。皆是方便利物而生然彼烦恼不为过失。以诸菩萨随愿生。
故。身口意业住无功用得清净故。善调五根无放逸故。能多利乐一切众生。能知胜义及世俗谛。以正定水洗涤慳垢。除此垢已於施自在。说大乘法威光照曜。如日流辉破诸黑闇。说法声光除心昏冥。慈氏菩萨摩诃萨白佛言：世尊以何因缘先明法施。
佛告慈氏菩萨摩诃萨。此法施者有三种事胜於财施。云何为三。一财施者而有竭荆法施增长则无有荆以是校量胜於财施二。受财施者现在利益。受法施者现在未来俱有利益。於无量世恒相随逐无人侵夺。乃至无上正等菩提不相舍离。三财施者能施获益受者无益。若法施者自他俱益。由闻法故发心速趣无上菩提。由此三义法施之者胜於财施。由行法施名称远闻。一切人天尊重恭敬。以此因缘先说法施。若菩萨摩诃萨修习布施波罗蜜多。为三种事与诸功德而为其本。一者能利自他。若不利他自受世乐非菩萨行。二者於大乘中无有退转。三者随修少分乃为无量功德之本。何以故由清净心无分别故。譬如日出照於世间情与非情皆蒙利益。是日不言我能照触。亦不分别情与非情。以是菩萨所作功德。乃至布施一花一果。皆为利益一切众生。以此功德成无上果。悲化十方示导一切。
复次慈氏菩萨摩诃萨。以施为宝作庄严具。乃至成佛相好庄严。云何少施功德多耶。以方便力少分布施回向发愿。与一切众生同证无上正等菩提。以是功德无量无边，犹如少雲渐遍世界。
复次慈氏施有三种。一者少施二者大施三者第一义施。言小施者谓以种种饮食衣服诸庄严具。财宝象马库藏仓廪。城邑聚落园林屋宅。及转轮王所有乐具。而行布施是名小施。二大施者轮王所爱。后妃眷属及与己身。以施乞者是名大施。三第一义施者能以身命而行布施。以无所得心相应故名为第一义施。菩萨摩诃萨以是三种而行布施。是故名为檀波罗蜜。
复次慈氏以食施者，当施五事云何为五。一者施命。若人无食难以济命。二者施色。因得食故颜色和悦。三者施力。以是食故增益气力。四者施乐。以此食故身心安乐。五者施辩。若饥饿者身心怯弱。言说謇讷不能辩了。饮食克足身心勇锐。得大辩才智慧无碍。菩萨摩诃萨施饭食时。应作如是回向发愿。我施食时施此五事。若施命者愿与一切众生。得佛寿命长远无量。一劫二劫随愿而祝二施色者愿与一切众生。得佛色身如紫金色。照曜世间过百千日。三施力者愿与一切众生。得佛十力一一节中。皆有八万四千六百六十三种那罗延力。四施乐者愿与一切众生。得佛无比涅槃安乐。五施辩者愿与一切众生。得佛世尊四无碍辩。若施味时。愿与一切众生。得佛无上甘露法味具足充满。安置无比清净涅槃。若施浆时。愿与一切众生。除其渴爱。若施美饮砂糖石蜜甘蔗蒲萄种种香饮。得如来口中四牙。所有饮食及诸毒药。至此牙时变成甘露。若施医药。愿与一切众生。得六度药疗生死玻悉得痊除获涅槃乐。若施衣服。愿与一切众生。得惭愧服以覆其身。离诸陋形端严殊胜。获金色身最胜无比。若施涂香种种末香。愿与一切众生。戒香涂身悉除烦恼臭秽习气。若施象马车乘辇舆船筏。愿与一切众生。皆得如来随心三昧。游止自在无所障碍。施桥梁时。愿与一切众生。得六度桥越生死河至涅槃岸。若施婴珞。愿与一切众生。得三十二相八十种好婴珞庄严。若於旷野沙碛之处。往来渴乏为日所曝。施以井池饮水沐裕愿与一切众生离於流转生死旷野。三毒炎火渴爱之苦。复愿我身为法泉池。一切智水充满其中。随彼众生饮水沐裕竭生死源得真解脱。施义堂屋令诸众生。离风雨怨贼恶兽怖惧身得安乐。愿与一切众生。悉得入於涅槃堂屋。离烦恼贼地狱寒热。生死风雨永无怖畏。若施毡褥细软敷具。愿与众生坐菩提座。自然觉悟得真平等。若施种种上妙衣服。愿与一切众生。得三乘法衣普覆一切苦恼众生。若施三宝师僧父母种种灯烛。愿与一切众生。得一切智眼。若施音乐。愿与一切众生得真天耳十方世界所有音声皆悉闻知。若於迥远无佛法处。建立僧坊及招提舍。置诸资具饮食汤药。愿与一切众生。置涅槃城安乐之处。永离流转生死之苦。若施汤药。愿与一切众生。施以法药除烦恼玻若施仆使。愿於一切众生。悉如阿难奉侍如来。若救囚系令得解脱。愿与众生。远离一切烦恼囚系。得真解脱住法王位。若施金银及无价宝。愿与一切众生。得百福相庄严其身。若施宝冠庄严之具。婴珞环钏耳珰珠鬘种种校饰。愿与一切众生。获八十种好庄严法身。若施阿兰若修道之处。愿与一切众生。得四圣种依止之所。若施伏藏愿与一切众生。得佛无上功德法财。若施七宝及转轮王位自在安乐。愿与一切众生。得大力用以妙法手。拔济众生出十恶业。以十善水洗令清净。以净戒香用涂其身。除断一切恶名臭气。以惭愧衣服而为覆盖。以佛功德而为婴珞。以忍辱为花鬘庄严其身。以静虑为床座安处不动。以菩提冠置於顶上。处法王位而受灌顶。慈氏当知如是施者，此即名为菩萨行於小施。
复次言大施者，菩萨摩诃萨於所爱敬贞顺妻妾。及以端正孝友男女。爱无双者以用布施。若我不舍此妻子者，云何得与一切众生为法父母。及能怜爱一切众生。悲愍救护如己爱子。能令离於生老病死。以是义故菩萨摩诃萨。一切宠爱珍惜之者悉皆布施。乃至成佛无上菩提。慈氏当知如是施者，名为菩萨行於大施。
复次第一义施者，菩萨摩诃萨以清净心。於自身手足皮肉骨髓。头目耳鼻乃至身命。以用布施心无吝惜。以此功德愿与一切众生。於当来世得佛金刚不坏之身。若施手足心无吝惜。愿与一切众生。於生死流转漂溺瀑河。无救护者，授正法手拔济令出置安乐地。若施耳鼻舌时。愿与一切众生於当来世。悉得诸佛清净五根。以是妙法庄严众生。若以血肉施诸众生。如是施时愿与一切众生。当得此身犹如大地。与诸有情作依止处。亦如大水能除垢秽。润泽枯涸百卉滋长。又如大火能除闇冥成就一切。复如大风能鼓一切。开发生长使得敷荣。若施眼时。愿与一切众生而得佛眼。若施头首及施宝冠。愿与一切众生得佛无上七觉宝冠。
复次慈氏菩萨摩诃萨。所有世间妙好之物。不生贪著常能惠施一切有情。所以者何以大悲心。等视众生犹如一子。愿与一切众生永息贫穷。於所求愿悉令满足。而於生死旷野之中。备七圣财得佛智宝。
复次慈氏云何菩萨摩诃萨。修行布施无诸过患。谓自手营作而行布施。非嫉妒他非畏恶名。非求恩德而行布施。为济贫乏惸独困苦而行布施。是名为施。若为名闻而作师长行於布施。如商贾人非真施也起大悲心不择怨亲财物多少。而行布施名真施也。
复次慈氏有二种田云何为二。一者悲田谓诸孤露贫穷困苦。二者敬田谓佛法僧父母师长。於悲田所不应轻贱言无福田。於敬田所不应求报。以大悲心无所分别。等施一切名真施也。又布施者勿起希求。而於财物不能舍离。或被官逼夺而行布施。或畏损失而行布施。於三宝所不得轻慢。应生尊重不自称说而行布施。若以重宝无所爱著。不生我慢亦不贡高。而行布施名真布施。若於敬田不生恭敬。将所厌物而施与之不名为施。或为家贫无妙好物。而有粗鄙耻不施之。以是因缘都不行施。善男子夫行施者，不应分别。随其所有来即与之。是即名为檀波罗蜜。菩萨摩诃萨。不应自恃持戒多闻禅定智慧而行布施。亦不轻慢他人。贪恚愚痴寡闻破戒。而行布施非净施也。菩萨摩诃萨所行布施。无不活畏无恶趣畏。随其多少而施与之。以广大心皆得无尽无量功德。是即名为檀波罗蜜。若为布施互相嫉妒令家眷属斗诤不和不名布施。若为布施讥毁乞人。汝今丁壮诸根具足。何不自作营理生业而求乞耶。如是施者不名布施。或施已追悔而作是言：我为愚痴枉费财物。如是施者不名为施。或希他赞叹或怖恶名。如是施者不名布施。或为恶愿而行布施不名布施。或择日而施。谓白月一日八日十四日十五日。黑月三日八日九日十三日十四日十五日。如是日施馀日不施不名为施。或择时施。晨朝布施午时不施。日暮馀时亦复如是，如此施者不名布施。或择人施。施与贫者不施富者，或贫富俱施不施病者，或与病者不施馀类。或施此人不施彼人。如是施者不名布施。或选知识。颜貌端正而与好物。馀施恶物不名为施。或见乞者俳优鼓乐善戏谈笑。而施与之馀者不施。如是施者不名布施。夫布施者不求异报。轮王护世释梵诸天。刹帝利家及婆罗门长者居士。如是家生而为已身。自求解脱而行布施。亦不厌退生疲倦心。言我已施不应更施。如是等施但名布施。不得名为檀波罗蜜复次慈氏菩萨摩诃萨。不为如上非法布施。以正解脱回向发愿无上菩提。是真布施檀波罗蜜究竟清净。於阿耨多罗三藐三菩提得不退转。若能如是离诸过失行无相施。所得功德无量无边。广大如法界究竟若虚空。菩萨摩诃萨以如是心。若施一华若施一果乃至施水一滴。而於此经受持读诵。乃至一偈一句。令他听闻经一刹那。所得功德无量无边。若复有人从无量阿僧祇劫所行布施。以金银七宝及馀种种上妙珍财。以用布施求转轮王释梵护世或求阿罗汉果独觉菩提及馀作业。於无量无边阿僧祇劫。受持净戒所有功德。比前菩萨摩诃萨。无住相施所得功德。百分千分万分亿分俱胝分乃至邬波尼杀昙分不及其一。而此菩萨愿力所施。一滴之水投於大海。海水有尽滴水无荆何以故众生无尽故菩萨愿力亦无有荆虚空法界亦复如是，
复次菩萨摩诃萨。如是渐次勤行精进。得大神通昇妙高山。或至大海获无价宝。还瞻部洲雨种种宝给施有情。或雨饮食衣服卧具救病医药。除断有情饥渴疾病贫穷困苦。以此功德愿施有情。尽未来际常无休息。广大如法界究竟若虚空。若但自利而行布施。如空片雲风吹即散。岂能利益一切众生。
复次菩萨摩诃萨。如是布施同真际等法界。火不能烧水不能漂风不能吹。金刚坚宝不能碎坏。是故菩萨布施愿力。能令众生得大利益究竟安乐。亦令一切有情同此行愿。乃至无上正等菩提。誓不退转常行是行。乃至涅槃利益有情令得解脱。
复次慈氏如来在世一切有情。而以种种上妙衣服房舍卧具。饮食汤药酥灯油灯。瞻卜油灯种种花香。以奉供养尊重恭敬歌?贝赞叹。於佛灭後取佛舍利。起窣堵波亦作如上。种种供养尊重赞叹。如是二事功德果报等无差别。由此义利令诸有情。发殷重心虔诚爱乐。以敬慕故发菩提心听闻正法如说修行。便能趣证阿罗汉果。辟支佛果及诸菩萨。成就十地圆满六度。乃至佛果无上正等菩提。即此有情复能劝喻。诸有情等同修胜行。乃至证得无上正等菩提。以是义故菩萨摩诃萨。修行布施波罗蜜多。乃至施水一滴所有利益。同真际等法界无有穷荆若行施时。不能普为一切有情。回向无上正等菩提。设以宝聚如妙高山。而用布施利益甚少，犹如芥子易可穷荆亦如片雲风飘即灭复次慈氏菩萨摩诃萨。修习大乘布施行时，犹如伏藏随自身行。如如意树随有情意能满彼愿。菩萨摩诃萨应当更发二种胜心。一者所有资财库藏诸物知自性空，犹如阳焰梦想幻化。二者於诸有情起大悲心。若见贫穷起怜愍心。发是心已应正了知。於是财宝不应慳吝。手自行施愿与一切有情。同证无上正等菩提。如是之财真我所有。设畜财物终不为已，皆为饶益一切众生。悉皆成就檀波罗蜜。若我积聚种种财物不能自施。如是之物非是我有。用不自在同於裸形。如守藏人自无其分。无常贼来风刀解体。所爱财物妻妾持去别奉他人。彼人得已倍复慳惜。乃至命终亦复如是，展转慳吝终不能舍。如是等人暂时守护以是当知如是资财定非我物。王贼水火及与恶子悉皆有分。常惧侵夺思寄亲知。寝息不安恒忧散失。由慳不施招此忧危。
复次慈氏行此施已，水火怨贼不能侵夺。寝息安隐心无忧虑。若自手施回向发愿。彼诸有情方霑其分乃至佛果恒相随逐。心常安隐离诸忧怖。若慳吝者常怀忧恼。现在世中诸苦根本。於未来世当知亦然。
复次慈氏慳吝不施所畜财物。如把草炬逆风而行。草尽烧手当受痛苦。若速弃者则无诸苦。如是知已当观此财，犹如火炬亦如幻焰。应速舍之求真实果。若慳贪有情互相赞叹。汝有黠慧守护珍财。莫如愚人妄行惠施。如是之人谤无因果当堕地狱饿鬼畜生。设得为人常多贫贱。
复次能行施者国王大臣婆罗门居士之所称赞。所出言词人皆信受。慳吝之人不能惠施常怀忧恼。谓施无福当堕三涂。
复次能施之人一切敬爱。慳贪之辈众所憎嫌。能布施者如僧伽蓝。一切人天悉皆归向。慳贪之人如陷冢墓。一切贤圣皆悉远之。亦如涸池众鸟不集。如是二人处大众中。若赞於施闻之怡畅。若诃慳吝赧而鬼之。
复次行布施者，诸天贤圣乐与同处。慳不施者饿鬼畜生自然会集复次行无相施住第一义得人法空。能利自他究竟圆满。
复次慈氏若有善男子善女人。自称菩萨修行大乘。应当决定正念思惟。布施功德无量无边。慳吝过失亦复无量。如是知已决定断除无有障碍。见乞者来颜色和悦言无讥毁。若闻乞声欢喜愍念。譬如孝子违离父母五十馀年。忽闻还家不胜喜跃闻。乞者声亦复如是，迎至家中瞻睹如佛。发如是心此善知识今受我施。除我慳贪恶趣过失。无量利益庄严我身。无上菩提莹饰我体。如是乞士著弊垢衣。和颜软语愍我而来是我良友。所以者何。除我身中慳贪过恶。此之乞者是我郎主。我即奴仆应受教命。发是心已从座而起。手自捧持所施之物。右膝著地欢喜奉施。愿与一切众生利益安乐。回向无上正等菩提。复於乞者起利益心。如是之人即是能行。天如意树若无是者，如何得度生死旷野。不乏资粮达於人天涅槃彼岸。以是当知人天安乐无上解脱。皆因乞者而得成就。
复次慈氏若时乞者至菩萨所起大希望。菩萨是时家贫无物。应当软语慰谕彼人。无令瞋恨不生疑惑令悉有无。以是因缘欢喜而去。
复次菩萨摩诃萨行布施时。应当慈悲宽其心意。所有乞者任彼往来。随其所须皆不遮吝。
复次慈氏一切财物。无常败坏众苦之本。如身疮疣鸟持败肉。其慳吝者不自食用。功德不修复不与人。坚守财宝亦复如是，当知此人非行施者不名菩萨。於大乘法不发胜心。亦不能成不退转位。譬如大海不宿死尸。大乘海中不容慳者，菩萨所以修大乘行。为欲远离一切罪垢具修功德。於佛法中不生疑虑。於诸有情及诸财宝一切时中心无分别。常行惠施利乐群生。以如是行圆满布施波罗蜜多。速得成就阿耨多罗三藐三菩提。是则名为第三胜义檀波罗蜜多。

[book_title]卷五
△净戒波罗蜜多品第六
尔时佛薄伽梵。於大众中作师子吼。广说布施波罗蜜多已，时慈氏菩萨摩诃萨。合掌恭敬而白佛言：大圣世尊已说修大乘者兴大悲心。行布施波罗蜜多。以何方便而能圆满净戒波罗蜜多。何名净戒防何过失。云何护持而得清净。设护净戒现在未来有何果报。云何守护当证阿耨多罗三藐三菩提。唯愿世尊分别广说。利益安乐一切有情。尔时如来应供正遍知明行圆满善逝世间解无上士调御丈夫天人师佛世尊，赞慈氏菩萨摩诃萨言：善哉善哉汝於无量百千亿劫奉持净戒。普为利益安乐有情问如是义。汝今谛听善思念之。吾当为汝分别解说。若有善男子善女人修大乘者，若欲圆满净戒波罗蜜多。应当如是发广大心。普为怜愍一切众生。所谓不怖地狱不求生天。不为已身自求解脱护持禁戒。复作如是正念思惟。我於昔时已发誓愿。若见有情毁禁戒者，誓当劝令坚持净戒。以佛净戒而为婴珞庄严其身。若我不能护持戒者，云何以戒摄护有情。以是因缘劝令持戒。若不如是云何能置一切有情於阿耨多罗三藐三菩提。所以者何若诸凡夫自不清净。为毁戒者虽说正法劝他持戒。终不信从反被轻呵。若欲教他护持净戒。何不自护而毁犯耶。以是思之汝应持戒。汝若不持汝口虽说自耳不闻。如是种种被他讥毁。何能劝人守护净戒。以是当知先自检身。离诸放逸坚持净戒波罗蜜多。然後为人说正法要。有情闻已便能信受。既信受已护持佛戒。具足清白乃至得成阿耨多罗三藐三菩提。
复次慈氏若有众生发菩提心。普为一切五趣四生。乃至护持一禁戒者，亦得名为入佛净戒波罗蜜多。能得无上正等菩提。
复次慈氏菩萨摩诃萨修大乘者，见诸有情堕於恶趣。应当修习净戒波罗蜜多。拔济令出置於涅槃。然修行时有三大障。一者瞋恚二者慳贪三者染欲。其瞋恚者能退悲心。大悲心者一切菩提行之根本。以悲力故於梦寐中不生杀想。况[W171]寤时断命食肉。其慳贪者不能舍施。於己财物常生慳惜。於他财宝恒起贪求。是故菩萨摩诃萨。见他财物如睹毒蛇不生贪著。其染欲者非清净行。应当远离五欲淤泥。然此贪欲诸苦根本。六波罗蜜之大障也。复能烧灭菩提之心。尔时薄伽梵而说颂言：
女性妖媚幻惑人，如怨诈亲不可近。贪欲迷荒坏清净，如水瀑流摧石壁。女人之性多谄曲，如水随流性不定。恒怀异志背其夫，智者谛思应远离。
譬如灵山白象王，鼻有力能拔大树。及见母象心昏醉，引入陷阱被调伏。如鹿食草饮清流，复能远陟诸山谷。猎师能为诱鹿声，彼鹿寻声来就死。
如鱼沈潜深隐处，游泳水中难可见。为求其食吞钩饵，贪欲丧身亦复然。譬如黑蜂贪其香，醉象污流发香气。贪嗅此香集象身，象耳摇动扑皆死。
如灯无风焰炽燃，飞蛾为明竞投赴。由斯入火自焚烧，贪爱亡躯亦如是，五尘遍触众生身，一一害人如毒药。受者如是谛思惟，众苦积聚非安乐。
炎火炽然犹可触，旋岚猛风或能系。瞋恚毒蛇易调伏，女人之心难可禁。无热池中功德水，流入大海不堪饮。八味皆失同咸苦，亲近女人善法荆
佛告慈氏以是因缘。当知女人不应亲近。乃至梦中不应思想。况觉悟时而行欲事复次菩萨摩诃萨离三障已，应当修习十种净戒。云何为十。所谓身三净戒口四净戒意三净戒。言身三者离杀盗氵㸒。云何不杀。若见有情被损害时应以悲心往救其命。或以资财赎令得脱。设不免者以身代之。何况自杀。不偷盗者，菩萨摩诃萨於他财物。乃至梦中不生盗想。况於[W171]寤而起盗心。应於自财以清净心。无所吝惜常行惠施。亦劝他人离不与龋恒行布施波罗蜜多。离染欲者，菩萨摩诃萨应当远离五欲境界。亦为有情说欲过失。复令众生离欲邪行。赞说出家无量功德。令多众生舍家出家。拔济有情离贪爱狱。是则名为身三善也。言口四者，谓离虚诳离间粗恶及无义语。云何虚诳。谓不见言见见言不见。闻觉知等亦复如是於此虚诳皆舍离之。作真实语名离妄语。复次言离间者，於彼说此於此说彼令生乖诤。若能离此常和合语。是则名为远离间语。粗恶语者，谓出恶言令彼热恼。所不欲闻而令闻之。若能离此常以软语令彼適悦。是则名为离粗恶语言：无义语者以染欲心戏弄谈谑。乃至邪论皆无义利。若能离此为益有情实语时语。是则名为离无义语。菩萨如是若能离口四过。修习如来四种善语。常为有情说於妙语。令闻法者欢喜信受。如水清珠能清浊水。闻法信受亦复如是，
复次慈氏意不善业。亦有三种谓贪瞋痴。离贪嫉者，见他尊贵多饶财宝起嫉妒心。应正思惟作如是念。愿一切有情得大富贵无所乏少。是诸有情勤苦艰难今乃获得。云何於彼生嫉妒心。我於己财皆应奉彼。况彼自获我应随喜。云何乃反生嫉妒耶。以是因缘於彼有情。不应嫉妒但生随喜。若能如是除贪嫉者，是名菩萨持心净戒。复次离瞋害者，若菩萨摩诃萨被诸有情诸恶诬谤。无故打骂断截支节。菩萨於彼离瞋害心。作是思惟我已发愿。於诸有情不起瞋害。云何今日乃发是心。又我昔愿常以法药。蠲除有情瞋害之玻若於众生起瞋害者，自疾不能救何能救彼一切有情。复次若诸有情瞋菩萨时深自克责以我有过。福德鲜薄令他生瞋。我若无过彼必不瞋。
复次若菩萨摩诃萨。见二有情互相瞋恨结怨不舍。菩萨见已生悲愍心。此之有情不舍瞋恨。当堕地狱火烧其身受大苦恼。是我之咎。应持法药疗此瞋玻我昔誓愿愿与一切众生除瞋恚玻云何今日不为断除此等众生。常为恚魔之所执缚不自觉知。以大猛火之所焚烧既被魔执。设持利刀来杀害我。我知魔鬼不应生瞋。当於是人生大悲愍。复次离邪见者，一切众生皆有邪见极为深厚。菩萨大悲以正见炬。作大照明令见三宝又於佛法众僧所有功德深生信乐。一切外道一切众魔作障碍者，不能破坏正见之心。於大乘行无能退屈。
复次慈氏。菩萨摩诃萨行大乘者，欲令众生离不善行。先当自身远离十恶修行十善。何以故若诸菩萨自行十善。所有言教人皆信受。若自不行而教人者，譬如有人为水漂溺。语岸上人我能救汝。无有是处。造十恶者亦复如是，自被十恶瀑流所漂。语诸众生我当度汝亦无是处。菩萨如是於十善戒具足修习复教他人如是展转。名为修习净戒波罗蜜多。时慈氏菩萨摩诃萨复白佛言：世尊如是有情。除断十恶修十善者，当获何果。尔时佛薄伽梵赞慈氏菩萨摩诃萨言：善哉善哉善男子，汝今谛听善思念之。吾当为汝次第解说。此十善业一一皆感四种果报。云何为四。一现在安乐。二烦恼怨贼势力羸劣。三於当来世常得尊贵无所乏少。四精勤修习当得无上正等菩提。离杀四者，一者菩萨摩诃萨。於一切众生不起害心。能施无畏亦不恐怖。以无怖故一切众生。亲近供养尊重赞叹。菩萨於彼生怜愍心。由慈心故过去所有。一切怨恨自然心息。二者瞋恚害心悉皆羸劣。以慈甘露用涂其心。而能蠲除瞋等热恼。睡眠安隐恒无恶梦。以慈心故药叉诸鬼。食血肉者舍离害心。及诸恶兽常相守护。三者於未来世获三种果。一者寿命长远常无中夭。二者所生之处常无病苦。三者大富饶财恒得自在。四者以不杀故得佛法分。於五趣中所生之处。於世自在随意能祝乃至坐於菩提树下。诸魔鬼神不能为障成等正觉。无量圣众之所围绕。慈氏此即离杀四种果报。复次离不与取亦四果报。一者於现生中得离贪嫉身心安乐。二者以离贪嫉。一切众生之所信向。委寄任用无复疑惑。与诸有情而作伏藏。三者於未来世得大富饶豪贵自在。所有珍财王贼水火无能侵夺。四者能与克伽沙等一切诸佛主功德藏。所谓十八不共法等清净法财。二乘之人耳尚不闻何况得见。慈氏当知此即名为离偷盗业四种果报。复次离欲邪行亦四种报。一者於现生中一切人天之所称赞。亦无疑阻人所敬重远离恶名。二者六根调善令染欲火势力微劣。三者於未来世所生之处。父母宗亲妻子眷属。孝友贞顺纯一无杂。离於女人所有过失。令诸众生无复爱染。四者为离邪行而得马王阴藏之相。乃至成就阿耨多罗三藐三菩提。慈氏当知此即名为离於邪行。四种果报。复次离虚诳语亦四种报。一者於现在世常行实语离虚诳语。诸天怜念常共守护。二者既无虚诳一切众生信受其语。若说法时人皆谛受无劳功力自然信行。设复有人自虽虚诳憎诳语人。见实语者心亦欢喜。以自妄语不信他实。若知真实深生敬重。当知实语为大利益。断妄语者一切恶业不复造作。何以故以他问时如实答故。若在闲静不起妄念。何以故若人问我汝闲居时生妄念不。若言无者是虚诳语。若言有者羞愧他人。以是因缘能令妄心渐渐微保三者所生之处口中常出青莲花香苏曼那香。一切有情之所爱敬。自实语者不疑他人有虚诳语。亦令他人信己实语。能令众生永断疑网。四者所出言词人皆信受。能令众生闻法欢喜。乃至当得无上菩提。慈氏当知此即离虚诳语四种果报。复次不离间语亦四种报。一者现在世中能令自他和合无诤所在安乐。二者以和合故众人爱敬。过去所有离间语罪悉得销灭。於三恶趣心无忧惧。三者於未来世得五种果。一者能获金刚不坏之身。世间刀杖无能损坏。二者於所生处得善眷属。无诸乖诤不相舍离。三者於所生处设不遭遇善友知识为说法者，自然觉悟无二法门。於佛法僧深生信向无有退转。四者令诸有情一心一事欢喜相向。速能证得慈三摩地。五者而能劝发一切有情修习大乘令不退转。四者远离间语常和合语。得善眷属随顺调伏。乃至涅槃不相舍离。慈氏当知此即名为离两舌语四种果报。复次离粗恶语亦四种报。一者现在世中离粗染垢心常清净。若於尘境妄起贪欲瞋恚风尘集诸藏识。菩萨摩诃萨兴大悲雲。降慈心雨灭妄贪欲。止恚风尘令得清净。二者软语之人一切爱乐赞叹随顺。令粗恶者渐令调伏。六根清净三业无染。三者以清净故。於当来世所生之处。永离三涂常生善处。四者渐次能得无上菩提具梵音声。说法之时随其类音各解其义。而生念言：今薄伽梵为我说法不为馀人。所说妙法皆契我心。除我身心烦恼习气。慈氏当知此即名为离粗恶语四种果报。复次离无义语亦四种报。一者现在世中智人赞叹。心无卒暴而得安乐。二者所出言教人皆信受粗恶微保三者於未来世所生之处。恒闻种种如意音声。四者渐次能得无上菩提获无碍辩。设彼三千大千世界。所有一切天龙人非人等。来诣佛所同於一时。各各别问自所疑事。时薄伽梵於一刹那。以一言音悉能詶对。皆契本心断除疑网。慈氏当知此即名为离无义语四种果报。复次离贪嫉者亦四种报。一者现在世中见他富贵不生贪嫉。作是思惟彼人富贵皆宿福生。以我贪嫉岂能侵夺。以是因缘应永断除慳贪嫉妒。若不除断常受贫穷无复威力。以是义故菩萨观之除其贪嫉。於他富贵生随喜心。不舍毫釐获大功德。二者一切爱敬身心安乐无复忧恼。威德自在能净心中。贪欲雲翳犹如夜月众星围绕。贪嫉之心由斯微保三者所生之处常得端严。六根圆满财宝丰足。众人爱敬常行惠施。无碍辩才处众无畏。四者乃至证得无上菩提。众圣围绕功德最上。一切众生同受教命。慈氏当知此即名为离贪嫉者四种果报。复次离瞋恚者亦四种报。一者於现在世六根聪利。仪容可观人所亲附。瞋恚之人犹如枯树心中火然。所有枝叶悉皆乾荆众生亦尔被瞋恚火熏习五根。仪相枯槁人所恶见。二者心无瞋恚一切恼害。打骂诃责尽皆不起。譬如有人持迦噜罗咒。一切诸毒无能害之。以无恚怒增长慈心。以慈真言令三十六俱胝天魔鬼神悉皆摧伏。奉慈真言无所损害。三者於未来世以慈心梯。上生梵天一劫安乐。令诸众生断恶修善。四者渐次能得无上菩提。具足庄严三十二相八十种好炽然炳著。无量功德蕴集其身。慈氏当知此即名为离瞋恚人四种果报。复次离邪见者亦四种报。一者若离邪见修行正见。於现世中离恶知识。亲近善友闻法信受。未生不善令永不生。已生不善令尽除断。未生善法修习令生。已生善法修令增长。此正见者一切善法之根本也。二者能闭不善行门。於大众中名称普闻心无疑悔。三者於未来世所生之处遇善知识。得善伴侣顺於正见。归佛法僧更无异向。於菩萨行无退转心。除灭罪愆增长福聚。有漏无漏生死涅槃。过患利益能善分别。了达诸法无我我所无有执著住法性空。正见力能究竟清净。四者所有三乘胜妙功德人不能测。正见之力皆悉圆满。能为众生作归依处。度脱有情出生死苦。悉皆安置无上大乘。乃至处於法王之位。慈氏当知此即名为离邪见人四种果报。
复次菩萨摩诃萨非唯护持十善净戒功德无荆乃至受持微细禁戒。清净功德亦无有荆何以故凡夫众生受持禁戒。取相果报一切有荆外道诸仙所有禁戒失通亦尽人间十善舍十善时戒亦随失。欲界诸天寿尽戒失。色界诸天四静虑中。无色界天三摩钵底。舍生失定戒亦随荆二乘无学入涅槃时戒亦随荆若菩萨摩诃萨所受禁戒六十五种。随一一戒究竟清净功德无荆云何名为六十五种。谓不害众生。不行偷盗。不侵他妻。不诳惑他。不两舌语。忍粗恶言：不作绮语。不生贪嫉见他安乐生欢喜心。不起瞋恚恶言骂辱悉能忍受。不起邪见尊重如来不师外道。复次归信佛戒心无疑浊故。归信法戒离欲真实故。归信僧戒和合最胜故。尊重父戒生我身故。尊重母戒养育我故。尊重和尚戒生我法身故。尊重阿阇梨戒教我轨则故。尊重大弟子戒成我法身故。一心戒轻重无差故。无破戒於重不犯故。不缺戒於轻不毁故。不习三乘戒不求声闻果故。不习二乘戒不求独觉果故。离恶生处戒不生邪见外道家故。增长白法戒。以净戒力随愿生故。富贵相戒智者不嫌故。端严戒其心不乱故。无毁呰戒於一切处不被讥诃故。善护五根戒勤不放逸故。名称戒善解诸法故。少欲戒无所希求故。端直戒众善随心故。如说修行戒不违教命故。大慈戒救度一切众生故。大悲戒拔一切众生苦故。大喜戒庆彼得乐故。大舍戒离憎爱故。知己过戒省察自心故。不见他过戒护彼意故。布施戒救贫乏故。摄持戒摄一切善法故。忍辱戒不害众生故。精进戒勇猛不退故。禅定戒定支增长故。智慧戒闻法无厌故。多闻戒求法无倦故。近善知识戒修集觉分故。离恶知识戒避险恶道故。不惜身分戒刹那无常故。不惜寿命戒如救头然故。不追悔戒性本清净故。不虚假戒无变动故。无热恼戒内外清凉故。无人我戒心谦下故。不掉举戒性安静故。不谄曲戒常质直故。知众生心戒善识物机故。调伏心戒不浊乱故寂静戒离諠杂故。右绕戒顺理行故。救拔众生戒行四摄法故。护正法戒守护法财故。圆满诸愿戒弘誓清净故。如来戒随顺如相故。佛三昧戒圆满一切佛法故。慈氏当知此即菩萨摩诃萨六十五种清净戒身。
佛告慈氏若诸菩萨持一一戒。能得如是无量功德。乃至舍所爱命不得缺犯佛之禁戒。应持此戒如护眼睛。守慎此戒如护贤瓶。不以五欲利斧而斩坏故。护微小戒如五逆罪。轻重等护心若金刚。不得起於贡高我慢。虽持此戒清净如是，比於无始所造恶业。如大千界所有微尘。此持戒善比彼恶业如一微尘。既知如是云何持戒而生我慢。
复次慈氏菩萨。见诸众生毁破禁戒不生轻慢。而於自身更增持护。复作是念我昔誓愿。令诸众生坚住净戒。虽诸众生难可化度。我当勤加精进。以净戒船度破戒者，出生死海到涅槃岸。复次慈氏若诸众生有此身者，须四种物云何为四。一者饮食二者衣服。三者房舍四者医药。菩萨摩诃萨於此四事如法营求。不以非法不自矜高多求无厌。应当少欲知足支身。譬如有人身患疮苦求善良医。以药涂附用衣裹之。处深密室卧软敷具。但为治疮非爱身故。菩萨如是以八苦身。虽求良药涂以饮食。假以衣服处於房舍。不乐此身色力寿命。为修胜法安乐众生。除断生死烦恼痈疮。菩萨如是处大众中常省己过不毁他人。远离名誉。若有赞叹之者，皆自思之如是名闻我皆无分。我今自测多诸愆犯。功德法中我无少分。众生妄见言我有之。菩萨以大悲心而为依止。以净戒波罗蜜多而为伴侣。复次慈氏有是净戒非波罗蜜多取相持戒。不为最胜之所摄受。但名净戒非波罗蜜多。何以故但获三界有漏果报。寿尽无故。若普为一切众生护持禁戒。观第一义空无我人相。而为有情护持禁戒。是则名为净戒波罗蜜多。能令众生速得无上正等菩提。又此净戒波罗蜜多。与诸有情而为示导。复与一切无信有情生净信故。能与有情作伏藏故。复与一切有情。作无价宝珠婴珞严身故。复与一切有情作上妙涂香故。复与一切有情作大名闻故。又此净戒波罗蜜多。能与在家出家一切有情。若老若少平等端严故。不起我慢增上慢。离诸过患威仪清净无诸怖畏。能得阿耨多罗三藐三菩提最胜法王。云何能知戒为第一。若有众生能持净戒。虽处卑贱而非族姓豪贵尊严。亦非自力能益他人。以是净戒波罗蜜多能令一切天龙药叉人非人等。国王大臣刹帝利婆罗门长者居士。悉皆归敬礼拜供养尊重赞叹。厮下之人受持佛戒。尚得如是恭敬尊重。况馀尊贵之人护持禁戒。成就圆满净戒波罗蜜多。当知护净戒者，行住坐卧及经行处其地吉祥。一切人天应取其土顶戴供养。以是当知持净戒者，於诸众中而为第一最高最上。是则名为净戒波罗蜜多究竟圆满。

[book_title]卷六
△安忍波罗蜜多品第七
尔时佛薄伽梵。显说如是净戒波罗蜜多已，时慈氏菩萨即从座起。偏袒右肩右膝著地。顶礼佛足而白佛言：世尊菩萨修行安忍波罗蜜多。云何进求而得圆满。然此安忍复有几种。若修行者功用如何。唯愿开示我等乐闻。
尔时佛薄伽梵。赞慈氏菩萨摩诃萨言：善哉善哉！汝今为欲利益安乐一切众生。能问如是甚深义趣。汝今谛听善思念之。吾今为汝分别解说。善男子当知生死涅槃。悉皆平等以无分别。是名安忍波罗蜜多。复次若有愚下狂乱众生。来骂辱者安忍受之。譬如醉象难可禁制。应以铁钩而调伏之。瞋心醉象亦复如是，以忍辱钩而制御之。令其调伏名为安忍波罗蜜多。复次若诸有情。为彼三十六俱胝天魔鬼神药叉罗刹。而来侵害菩萨。唯将安忍波罗蜜多能破彼军。乃至八万四千烦恼怨贼欲摧伏者，亦以安忍而除灭之。非唯如是天魔大军烦恼怨贼。乃至极下微小怨贼。亦以安忍而调伏之。是名安忍波罗蜜多。复次譬如王子善习王法。父王崩已次绍王位。当以正法颁告四方。率土之内悉皆奉行五种正法。云何为五。一不断生命二不行盗窃三离欲邪行四不虚诳语五不分外赋税财物。若王境内有犯杀者，其王便获第六分罪。偷盗邪行及以妄语亦复如是，何以故若法非法王为根本。於罪於福第六一分皆属於王。菩萨摩诃萨亦复如是，心为国土大悲为王。以五忍法宣布境内。所谓打骂忿恚戏弄。如是五法皆安忍之。若违犯者获大重罪。复次慈氏譬如农夫欲种植时。为引水故先理沟渠。兴功之次中遇山石。穿掘无由於斯便止。菩萨摩诃萨则不如是，於生死流转大旷野中。欲穿智渠引甘露水。既修习次遇瞋恚石无方除遣。唯有安忍审谛观察而穿破之。复次一切国王大臣长者居士。恒以婴珞而为庄严。诸佛法王大菩萨等。常以安忍婴珞而自严身。若遇众生非理欺负。大悲安忍而救护之。又此安忍与刍刍尼而为师。范。以信进念定慧而为树林。以净戒为枝叶。於此林内瞋火起。焚戒枝叶无由扑灭。以安忍雨而得灭除。现在未来一切苦难永无忧患。无安忍者於现世中。行住坐卧无有安乐。於未来世岂有乐耶。菩萨摩诃萨以安忍力而为甲胄。彼造罪人为旃荼罗。以瞋恚手执妄想弓。放粗语箭射安忍甲。而彼弓箭自然摧折。安忍甲胄一无损坏。其碎弓箭变为莲花。当知菩萨如是修行。是则名为安忍波罗蜜多。复次譬如世间阿伽陀药。能除自他一切毒玻菩萨亦尔忍伽陀药。能治自他一切瞋恚烦恼毒玻是名安忍波罗蜜多。譬如世间明月宝珠商主持行度大旷野。砂碛之中绝无水处。於夜月中持珠向月。以器承之水即随出。商主饮之得度旷野。菩萨亦尔持此安忍明月宝珠。度於生死旷野碛中。绝无智水烦恼之处。於佛智月持忍辱珠。承佛法水菩萨饮之。出於生死至涅槃岸。复次慈氏譬如大地。一切草木依之得生。一切有情依之而祝安忍亦尔一切菩萨摩诃萨。於十地中修习六种波罗蜜多。依之生长由斯而祝复次如有梯蹬极为高大。众生登陟直至梵天。安忍之梯高大亦尔。菩萨登陟至天中天。复次如巧画师画种种像庄彩成就。安忍画师亦复如是，庄严功德圆满成就。复次譬如虚空起大密雲。降注洪雨瀑水汎涨。漂荡一切草木花果。入克伽河转至大海。菩萨亦尔心如虚空。能起一切大悲密雲。降大法雨安忍瀑流。漂荡一切瞋恚草木愚痴华果。流入智河转至涅槃清净大海。复次菩萨虽见生死流转诸苦。以安忍力代为受之。经无量劫不辞厌倦。亦无弃舍而取涅槃。复次菩萨摩诃萨以安忍力。能舍一切头目髓脑身肉手足。及与身命心无吝惜。凡夫无智闻之惊怖。身毛皆竖何能舍之。菩萨如是以安忍力。所生之处容貌端正。一切众生之所乐见。於大会中常为诸佛之所称叹。
复次菩萨摩诃萨。安住忍力坚固不动。如妙高山旋岚猛风所不能动。忍妙高山亦复如是，瞋恚猛风所不能动。复次一切外道因恶知识。生邪见心修诸苦行。裸形自饿五热炙身投岩赴火。谓得生天不信正法。菩萨见已起大悲心。示同苦行倍过於彼。是诸外道尊敬菩萨以为师范。然後导之示以正法。今彼邪徒住於正见。复有外道而作是言：此身有我住在心中。如大母指而无障碍亦无形相。唯天眼者方得见之。而此眼根为我侍者，眼既得已寻报我知。耳鼻舌身意亦如是，以此因缘若有众生毁骂我者，人能杀之得生天上。忍受骂者死堕三涂。譬如多人同事一将。若毁我将众共杀之。若不杀者众人有罪。菩萨以安忍力。愍彼邪见皆忍受之。以种种方便除彼邪见。譬如时雨随彼草木。而能滋润增长成实。菩萨安忍亦复如是，尔时薄伽梵而说颂言：
如天欲雨蚁出穴，聚土为封作穴居。父母不净集成身，妄识於中执为我。相续色力恃豪强，智者谛观如幻焰。一念之顷作微尘，如象蹈封皆散坏。
眴息刹那速生灭，行住坐卧皆为苦。若了色身苦无常，智人於此何贪著。诸天梵住苦行者，毒蛇视触无能害。设有中伤咒药解，无常毒螫谁为救。
善法易修悉弃舍，欲乐败类苦贪求。智者观之无所成，犹如垢衣郁金染。
菩萨摩诃萨应为外道说无我法。汝所执我为在内耶为在外耶。前际来耶後际去耶。汝言有者汝命终时应不能救。既不能救明知无我。譬如忠臣一心奉主。若在危难主必救之。今既不能定知无我。若有我者应得自在。云何乃被无常坏耶。而诸众生被无常鬼众苦所逼。肢节分离奄然而逝。若有我者应得免之。既不免离故知无我。以是因缘汝诸外道。从无始来奉事於我。造诸恶业受苦无穷。当知此我无少恩分。汝久事他舍汝而去。遂将汝身付诸恶兽豺狼虎豹而为啖食。然我弃汝别觅馀身。从无始来捐弃汝等。若计其数无量无边。现在未来亦复如是，复次汝若谓心即是神。我身为僮仆。当知此身即是我所。从无始来受身无量莫知其数。如是诸身为一我耶为多我耶。若我多者即是无常。以无常故我义不成。若我是一即应常祝恒守一身不应移去。以不住故一亦不成。由此因缘汝应思察。多我一我义并不成。以是当知心非是我。复当观察身非我所亦非僮仆。身若属我行住坐卧。生老病死须我处分。我未教敕相次而来明不属我。若属我者生应常生不应老死。行住坐卧亦复如是，改易非常定非我所。以此定知无我我所。复次当知所执我者汝之大怨。何以故汝於前世积集善根。五欲果报今世受荆现在造作种种恶业。以业力故付与狱卒。若有我者何不相救。菩萨摩诃萨以安忍力於我我所恶鬼之中。救拔有情置正见处离。我我所见一切法本性空寂。是名菩萨修习安忍波罗蜜多。复次慈氏犹如有人。为护子故造作咒术。令诸恶鬼不得侵害。菩萨亦尔用安忍咒护诸众生。瞋等怨贼无能损害。复次慈氏譬如有人为刺刺脚欲以诸皮遍覆大地。於上游行免有忧患。智者问曰汝所求皮欲作何事。此人具报如上因缘。智者诃云咄哉愚人不应如是，但以少皮用充革屣。足得行李不被损伤。何用多皮覆於大地。凡夫众生亦复如是，遍造怨害。持刀欲杀大地怨家。菩萨见之深生悲愍。但以安忍而为革屣护汝身心。何有众怨持刀遍害。是则名为安忍波罗蜜多。譬如有人以毒恶言种种毁骂。菩萨闻之不应卒暴而起瞋心。当观察之如是骂者为是谁耶。受毁骂者复是谁耶。彼此二身各十二处。眼处见色耳处闻声。鼻处嗅香舌处尝味。身处觉触意处知法。而是眼处实非是我。若非我者自他眼处谁过失耶。若有过者应须治罚。如是观察俱无过失。既无过失谁受谁骂而瞋恚耶。如是观察乃至法处亦复如是，十二处外更无一物。骂者受者二俱是空。以此思惟瞋心顿息。若闻粗语应谛观察。如是语言何者是粗。粗语二字生不同时。粗时非语语时非粗。刹那生灭各不相待。二字尚无况多毁骂。以是观察百千劫中。作是粗言不成骂辱。又复观察能骂之人及所骂法。二俱无常刹那不住何有瞋耶。以是当知过去已灭未来未至现在不祝骂法既空我身亦尔。同彼无常生灭不祝以不住故一切皆空。作是观时无量怨贼一时消灭。若离此观取相分别。但名安忍不得名为波罗蜜多。五蕴无我乃至十八界等。悉亦无我如幻如化。毁赞平等本性空寂亦复如是，
复次慈氏。菩萨摩诃萨见毁骂者当生怜愍。如是之人瞋魔所持烦恼所覆作是毁骂。我今为欲辟除此魔。应善修学忍陀罗尼不生瞋恨。无令瞋恚及馀烦恼损害众生。我若瞋者鬼魅我身。由此因缘於彼骂者，生大悲愍而安忍之。虽能如是但名安忍。若离分别是则名曰波罗蜜多。
复次慈氏。菩萨摩诃萨行安忍时。若见有人执持利刀断其手足。当於是人生欣慰心善知识想，犹如有人施已欢悦。我於今者得大福报。於彼受者常怀恩德。傍人见之皆生随喜。菩萨亦尔见割截者生大庆慰。除我罪业施我法财。由为我故。受恶名称失於人天解脱之乐受三涂苦。以是因缘为我善友作我良伴。成我安忍波罗蜜多。我於彼人应生敬重。乃至菩提不忘恩德。况反生瞋。若起瞋恚是负恩德。由是缘故倍生敬心作善师想。虽能如是难忍能忍。由於自他未亡分别。但名安忍不得名为波罗蜜多。
复次菩萨住闲寂处。而有人来谤菩萨言：汝不与取作氵㸒欲行打骂治罚。菩萨摩诃萨而安忍之作是思惟。非他过失是我宿世。曾谤於他打骂治罚。以我馀殃招彼治责。彼因害我当堕恶趣。应於是人生大悲愍。复自思惟我今此心极为奸诈。畏堕地狱生安忍心。又欲自成忍波罗蜜。令割截者当堕三涂。如是思惟深生惭鬼。菩萨是时见已过已，於割截者生鬼恶心。善知识想深生尊重。但名安忍非波罗蜜多。何以故由於自他有分别故复次菩萨了瞋恚法诸苦所因。知行安忍万行根本。以是因缘而行安忍。但名安忍非波罗蜜多。何以故由於善恶生分别故。
复次菩萨观五蕴身五种过失。众苦所集刹那无常。五种不净三十六物。无我我所一切皆空。外道邪见执身安乐。常住无变是清净法有我我所。菩萨谛观此五种法。一切有情亦复如是，既知是已，闻骂不瞋赞誉不喜。但名安忍非波罗蜜多。
复次慈氏略说菩萨安忍三十二种。所谓无贪是安忍不害是安忍。无热恼是安忍无瞋是安忍。无恨是安忍无忿是安忍。无诤论是安忍不染欲境是安忍。能护自他是安忍顺菩提心是安忍。无分别心是安忍不著生死是安忍。顺业果是安忍身清净是安忍。口意清净是安忍坚固不退是安忍。言说自在是安忍无遍计是安忍。自觉圣智是安忍将护彼意是安忍。修四梵行不随禅生是安忍於人天乐得自在是安忍。相好圆满是安忍梵音深妙是安忍。灭除诸恶是安忍远离慳垢是安忍。除断嫉妒是安忍舍诸怨贼是安忍。近菩提分是安忍离诸不善是安忍。乐处寂静是安忍获诸佛法是安忍。慈氏如是三十二种安忍波罗蜜多。菩萨修行能得无生法忍。速成阿耨多罗三藐三菩提复次慈氏云何名为安忍波罗蜜多。若人恶骂当观此声犹如谷响。若被打时当观此身犹如镜像。若被瞋时当观此心犹如幻化。若见忿怒当观此心性无諠动。若得利养当观此心自性调伏不生欢喜。若失利养当观此心善妙寂静不生瞋恚。若遭毁谤当观此身犹如虚空不应加报。若遇赞誉当观自身性无我慢而不高举。若得称叹当观心性本来空寂不生忻慰。若被讥嫌当观本心性离怖畏不生忧慼。若遇苦时当观法性本无逼迫不见苦相。若受乐时当观实性常住不变无苦乐相。菩萨摩诃萨住安忍时。如是八风不能动转。何以故以菩提心住真实相。离於彼我见法身故。复次有不安事皆忍受之。为欲降伏诸魔怨故。当行一切难行苦行。为调外道诸邪见故。慈氏当知我今略说安忍波罗蜜多。
复次慈氏若观无常离彼我相。心得安忍非真实忍。若观诸法善不善相。心得安忍非真实忍。若复谛观十二处忍。於诸根尘离恚骂相。而得安忍非真实忍。若观恚骂以为颠倒忍为真正。辩邪正忍。非真实忍。复次见忍有理恚骂无理。此取相忍非真实忍。
复次住八正忍离八邪忍。道非道忍非真实忍。复次不观诸法无常无我不净苦忍。唯观诸法常乐我净无生法忍。此相违忍非真实忍。复次於空法忍诸见不忍。无相法忍有相不忍。无愿法忍有愿不忍。无行法忍有行不忍。无烦恼法忍有烦恼不忍。诸善法忍非善不忍。出世法忍世间不忍。无过法忍有过不忍。无漏法忍有漏不忍。涅槃法忍生死不忍。如是诸忍是对治忍非究竟忍。
尔时慈氏菩萨摩诃萨。白佛言世尊如是忍者既非究竟。云何名曰究竟忍耶。唯愿如来分别解说。尔时薄伽梵告慈氏菩萨摩诃萨言：善男子真实忍者，以正智慧了一切法本性皆空。即此空性与一切法本性无二故。一切法性空性正智本性清净。无二无二分无别无断故。以是当知世间法即是空。空即是世间法。二法本性不相离故。如是忍者名究竟忍。复次以正智慧了一切法性即无相性。无相性即一切法。本性无二故。一切法性本无相性正智本性清净。无二无二分无别无断故。以是当知一切法即无相。无相即一切法。二法本性不相离故。如是忍者名为究竟忍。
复次以正智慧了一切法性即无愿性。无愿性即一切法性。本性无二故。无愿性一切法性正智本性清净。无二无二分无别无断故。是以当知一切法即无愿。无愿即一切法二法本性不相离故。如是忍者名究竟忍复次以正智慧了一切行性即无行性。此无行性与一切行性。本性无二故。一切行性无行性正智本性清净。无二无二分无别无断故。乃至如是忍者是究竟忍。复次以正智慧了烦恼性即无烦恼性。无烦恼性则烦恼性。本性无二故。烦恼性无烦恼性正智本性清净。无二无二分无别无断故。乃至如是忍者是究竟忍复次以正智慧了一切善性即不善性。不善性即一切善性。本性无二故。善性不善性正智本性清净。无二无二分无别无断故。乃至如是忍者是究竟忍。
复次以正智慧了出世法性即世间法性。世间法性即出世间法性。本性无二故。出世法性世间法性正智本性清净。无二无二分无别无断故。乃至如是忍者是究竟忍。复次以正智慧了无过失性即过失性。过失性即无过失性。本性无二故。无过失性过失性正智本性清净。无二无二分无别无断故。乃至如是忍者是究竟忍。
复次以正智慧了无漏法性即有漏法性。有漏法性即无漏法性。本性无二故。无漏法性有漏法性正智本性清净。无二无二分无别无断故。乃至如是忍者是究竟忍。复次以正智慧了涅槃性即生死性。生死性即涅槃性。本性无二故涅槃性生死性正智本性清净无二无二分无别无断故乃至如是忍者是究竟忍佛告慈氏如是真实究竟安忍。於一切法非自非他非有非无。非生非不生非灭非不灭。获此忍者名真究竟无生法忍。是名安忍波罗蜜多。佛说此安忍波罗蜜多时。慈氏菩萨而为上首。与无量诸大菩萨摩诃萨众及此大会。异口同音赞薄伽梵言：善哉善哉希有善逝甚奇世尊，即以无量珍妙供具而供养之。所谓种种妙香瞻卜。花香烧香涂香末香。种种花鬘衣服缯采幢幡宝盖。掷虚空中以为供养。种种音乐而为娱乐。种种歌颂赞叹如来。是诸众生闻佛说此安忍波罗蜜多。不惊不惧不怖不畏。悉得如来真实法忍。所散香花种种供养。在虚空中遍满三千大千世界尔时薄伽梵告慈氏菩萨摩诃萨言：善男子汝应安置如是种种花香衣服乃至幡盖。时慈氏菩萨摩诃萨。白佛言世尊，我已安置如是香花种种衣服。各各置在诸菩萨等天龙众会。本身之中而为处所。尔时慈氏菩萨说是语已，即入一切色身三昧。入是定已所有三千大千世界。遍满虚空种种花香。衣服缯采乃至幡盖。以定力故悉入慈氏脐轮之中不相障碍。而诸供具亦不减校菩萨之身亦不广大。
尔时无尽藏菩萨摩诃萨。问慈氏菩萨摩诃萨言：善男子此三昧名字何等。住此定中能令如是诸供养具悉入脐中。汝身不增众物不减。慈氏菩萨言：善男子此三昧名普入一切色身三昧。无尽藏菩萨复言：大士此三昧神变境界其事云何。慈氏菩萨言：仁者三千大千世界。一切所有入我脐轮。我身不增彼像不减。何以故法性如是，尔时会中或有菩萨天龙鬼神人非人等窃作是念。我等欲见是三昧境界神变不知云何。尔时薄伽梵。知诸菩萨天龙大众心之所念。告慈氏菩萨摩诃萨言：善男子汝当现此三昧神变令众同知。时慈氏菩萨久已修习如是三昧。善得纯熟无诸障碍。令诸菩萨他方大众。及在此会诸刍僧及佛世尊，一切悉入慈氏身中。而诸有情亦无惊怖。得未曾有身心安乐。譬如东方过无量阿僧企耶世界。有世界名宝婴珞庄严。而彼众生所受用物。皆以种种珍宝而为庄严受诸快乐。而此身中天人大众所受快乐。如彼世界等无有异。此诸大会皆悉了知在慈氏身都无障碍。
尔时慈氏菩萨还摄神力。时诸大众及佛世尊，各复本座俨然而祝是诸大众一切有情。都不觉知有往来相。
尔时无尽藏菩萨白慈氏菩萨言：希有大士此三摩地神变之事。得未曾有昔所未见。慈氏菩萨言仁者，非但此会一切大众入我身中。设以三千大千世界诸妙高山。及十宝山大铁围山大海江河日月星辰天宫龙宫诸尊神宫。五趣四生人非人等。悉内身中亦无妨碍。我身不增彼亦无减。是诸众生亦不觉知有往来相。法性如是况此会耶。时薄伽梵说此安忍波罗蜜多及现大神变时。会中有七十六那庾多人天。皆发阿耨多罗三藐三菩提心。三万二千菩萨皆得无生法忍。佛告慈氏若有善男子善女人。暂闻此安忍波罗蜜多名能生信心。是人决定不堕地狱鬼趣傍生。於阿耨多罗三藐三菩提永无退转。我今说是安忍波罗蜜多。究竟圆满利益安乐一切众生

[book_title]卷七
△精进波罗蜜多品第八
尔时薄伽梵。说是安忍波罗蜜多已，时慈氏菩萨摩诃萨。即从座起偏袒右肩。右膝著地合掌恭敬。而白佛言大圣世尊已说安忍波罗蜜多。应当广说精进波罗蜜多。菩萨摩诃萨应云何祝云何降伏云何修行。云何圆满精进波罗蜜多。唯愿世尊分别广说。尔时薄伽梵。告慈氏菩萨摩诃萨言：善男子汝今谛听善思念之。吾当为汝分别解说。所谓修馀五种波罗蜜多。皆精进力而能成就。精进波罗蜜多谓身口意。此三善业皆因精进方得发生。於三业中意业最胜。菩萨摩诃萨修习意业有二种心。一者精进二者退转。所谓发起菩提心是精进。止息菩提心是退转。云何发起。於诸有情起大悲故。云何止息住我空故。云何发起摄取一切众生故。云何止息舍一切众生故。云何发起於生死中无疲倦故。云何止息求出三界故。云何发起一切悉舍故。云何止息轻心不施故。云何发起坚持净戒故。云何止息毁犯禁戒故。云何发起善住安忍故。云何止息不修忍辱故。云何发起修集善根故。云何止息懈怠懒惰故。云何发起住禅定故。云何止息心散乱故。云何发起智慧相应故。云何止息无明相应故。云何发起多闻善说故。云何止息不闻正法故。云何发起积集智慧故。云何止息取相分别故。云何发起观蕴如幻故。云何止息於蕴生厌故。云何发起知处如梦故。云何止息永灭根境故。云何发起观界无生故。云何止息灭身灭智故。云何发起增长梵行故。云何止息舍实智慧故。云何发起五通自在故。云何止息厌离有漏故。云何发起正观念处故。云何止息不修念住故。云何发起正断相应故。云何止息不行正断故。云何发起神足自在故。云何止息神足不具故。云何发起勤习五根故。云何止息不增五根故。云何发起乐修五力故。云何止息不修五力故。云何发起圆满觉支故。云何止息不具七觉故。云何发起勤修正道故。云何止息不修八正故。云何发起修奢摩他故。云何止息不善修止故。云何发起正观缘生故。云何止息厌患缘生故。云何发起闻所未闻故。云何止息以有所闻故云何发起以戒严身故。云何止息厌患蕴身故。云何发起辩说无碍故。云何止息无学默然故。云何发起修习三解脱门故。云何止息不修三解脱门故。云何发起降伏魔怨故。云何止息乐著涅槃故。云何发起善修方便故。云何止息爱乐寂静故。云何发起进求不息故。云何止息所作已办故。云何发起了俗谛故。云何止息证灭谛故。
佛告慈氏。如是种种精进行法。皆精进力而能圆满无增无减。方能利益一切众生。所以者何。以能远离一切相故。皆由智力而能圆满精进波罗蜜多。云何菩萨摩诃萨修习事业。所谓修习大慈大悲不舍有为。证真无为不退不转。乃至无上正等菩提。慈氏当知此即菩萨摩诃萨。意业清净精进波罗蜜多。复次慈氏菩萨摩诃萨。有四种精进。云何为四。所谓未生不善能令不生。已起不善速令除灭。未生之善当令速生。已起之善能令增长。慈氏当知此即菩萨摩诃萨四种精进。若无此四云何圆满精进波罗蜜多。菩萨摩诃萨所起精进。乃至布施持戒安忍精进。难舍能舍难作能作。如是种种难事。精勤勇猛心无懈倦。所修胜行一切诸天。释梵护世所不能作。何以故菩萨摩诃萨广度众生。出生死海而无度相。皆精进力之所成办。是则名为精进波罗蜜多。
复次慈氏懈怠众生。所修事业功力微少，犹如水滴不至大海。懈怠之人亦复如是，不能得至无上菩提。譬如有人手足俱无。行住坐卧不得随心。乃至微小作业皆不成就。如是之人岂能越渡江河大海。懈怠众生无精进足亦复如是，此懒惰人於家事业尚无所成。岂有慈悲具修戒慧。能度有情出於火宅。修行菩萨六波罗蜜菩提资粮。菩萨摩诃萨以精进波罗蜜多而为船筏。三无数劫福智所成。与诸有情同乘此船。超越生死大海彼岸。复次世间众生总有三种。一者懈怠二者非勤非惰三者精勤勇锐。言懈怠者於己家务悉亦弃舍。况能为他营建事业。非勤非惰者於大事业都不能作。设欲进求遇缘便退。勤精进者恒为有情受大劳苦。但利益彼无念己身。窳惰之人为懈怠鬼。常所拘执惑乱身心。譬如有人入於大海至七宝山。於是山中宝珠无量。方欲采取为鬼所著。然之间徒步而返。不获一宝裸露而归。懈怠众生亦复如是，此赡部洲福德之地十善业力来生其中。菩萨观之无量无边。十善珠宝遍满大地。而诸众生为懈怠鬼之所魅著狂乱失心。设见妙宝都无取心。如妙高山不可移动。若精进人取斯宝物。不足为难如举一毛。菩萨摩诃萨为欲圆满精进波罗蜜多。普为众生从无量劫。生死长夜不惜躯命。勤行精进方至菩提。菩萨观之心无懈倦犹如食顷。复更思惟过去诸佛行菩萨行。为欲满足。六波罗蜜。经无量劫亦如食顷。菩萨摩诃萨复观现在未来。无量无边一切诸佛行菩萨行。经无量劫方成正觉。如是劫数难可校量。譬如有城极为高广。四面高下各百由旬。於此城内满中油麻。经百千劫除去一粒。如是劫数渐渐除一。乃至城空为一大劫。如是大劫积数满三阿僧企耶。菩萨摩诃萨如是劫。常为五趣一一有情。勤行精进受诸苦恼。方至菩提。譬如大地末为微尘。如是微尘宁为多不。慈氏白佛言甚
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:26:04-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>