<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大唐众经音义序,一切经音义卷第一,一切经音义卷第二,一切经音义卷第三,一切经音义卷第四,一切经音义卷第五,一切经音义卷第六,一切经音义卷第七,一切经音义卷第八,一切经音义卷第九,一切经音义卷第十,一切经音义卷第十一,一切经音义卷第十二,一切经音义卷第十三,一切经音义卷第十四,一切经音义卷第十五,一切经音义卷第十六,一切经音义卷第十七,一切经音义卷第十八,一切经音义卷第十九,一切经音义卷第二十,一切经音义卷第二十一,一切经音义卷第二十二,一切经音义卷第二十三,一切经音义卷第二十四,一切经音义卷第二十五,一切经音义全文在线阅读,一切经音义全文在线下载,大玄古籍书库">
<meta name="description" content="凡二十五卷。又作大唐众经音义、玄应音义。唐代玄应撰。现收于中华大藏经第一辑第三十册。本书所录，自华严经至顺正理论，共四五八部，以梵语音译，凡难解之字句、名相均加注解，为佛教现存音义书中之最古者，其解释之正确，颇为历代学者所宗。玄应于贞观末年奉敕造本书，以避讳故，署名多作‘元应’。与道宣、道世为同时代之人。大唐内典录卷五作众经音义十五卷，法苑珠林卷一○○作大唐众经音义二十卷。本书所录，自华严经，至顺正理论，共四五八部经论，而就其中难解之字句、名相及音译，加以注释。本书不仅为现存音义中之最古者，又以解释正确，">
<title>一切经音义_玄应_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">一切经音义</span> <br/>
          作者： <span class="inputVal" id="bkauthor">玄应</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]312678</span> <br/>
          说明： <span class="inputVal" id="bkdec">凡二十五卷。又作大唐众经音义、玄应音义。唐代玄应撰。现收于中华大藏经第一辑第三十册。本书所录，自华严经至顺正理论，共四五八部，以梵语音译，凡难解之字句、名相均加注解，为佛教现存音义书中之最古者，其解释之正确，颇为历代学者所宗。玄应于贞观末年奉敕造本书，以避讳故，署名多作‘元应’。与道宣、道世为同时代之人。大唐内典录卷五作众经音义十五卷，法苑珠林卷一○○作大唐众经音义二十卷。本书所录，自华严经，至顺正理论，共四五八部经论，而就其中难解之字句、名相及音译，加以注释。本书不仅为现存音义中之最古者，又以解释正确，为学者所宗，且所引群籍多属古逸书，如苍颉篇、三苍、通俗文、字苑、古文奇字、字略、声类、韵略、切韵等诸书，为研究文字音韵学之珍贵资料。</span> <br/>
          封面： <span class="inputVal" id="bkimg">Z_22.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]一切经音义
[book_author]玄应
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]312678
[book_dec]凡二十五卷。又作大唐众经音义、玄应音义。唐代玄应撰。现收于中华大藏经第一辑第三十册。本书所录，自华严经至顺正理论，共四五八部，以梵语音译，凡难解之字句、名相均加注解，为佛教现存音义书中之最古者，其解释之正确，颇为历代学者所宗。玄应于贞观末年奉敕造本书，以避讳故，署名多作‘元应’。与道宣、道世为同时代之人。大唐内典录卷五作众经音义十五卷，法苑珠林卷一○○作大唐众经音义二十卷。本书所录，自华严经，至顺正理论，共四五八部经论，而就其中难解之字句、名相及音译，加以注释。本书不仅为现存音义中之最古者，又以解释正确，为学者所宗，且所引群籍多属古逸书，如苍颉篇、三苍、通俗文、字苑、古文奇字、字略、声类、韵略、切韵等诸书，为研究文字音韵学之珍贵资料。
[book_img]Z_22.jpg


[book_title]大唐众经音义序
终南太一山𥼶氏
自法王命驾导之者九乘𪫑传声教统之者三藏然则指月之喻无爽于恒规因言之义有契于常则所以实相窅冥开宗于文字㩲道综御崇尚于方言且夫一音各解惟圣之筌蹄随缘别悟在凡之准的西梵天语遂古莫亏东华人言㳂时迁𧵍至如说文在汉字止九千韵集出唐言增三万代代繁广符六文而挺生时时间发寄八体而陈迹求其本据谅在前摸核其离广诚归物议夫以佛教东翻六百余载举其纲纽三千余轴随部出音闻之往说殷鉴群录未曰大观然则必也正名孔君之贻诰随俗言晤𥼶父之流慈非相无以引心非声无以通解有大慈恩寺玄应法师博闻强记镜林菀之宏摽穷讨本支通古今之㸦体故能仇挍源流勘阅时代删雅古之野素削浇薄之浮杂悟通俗而显教举集略而腾美真可谓文字之鸿图言音之龟镜者也贞观末历
𠡠召㕘传宗经正纬咨为实录因译寻阅捃拾藏经为之音义注𥼶训解援引群籍证据卓明焕然可领结成三帙自前代所出经论诸音依字直反曾无迫顾致失教义寔迷匡俗今所作者全异恒伦随字删定随音徴引并显唐梵方言翻度雅郑推十代之纰紊定一期之风法文非词费务在纲正恐好异者辄复略之斯则得于要约失于义本救弊开信终掩玄化故重陈委想无昧焉序之云尔。

[book_title]一切经音义卷第一
(大乘单本)
翻经沙门玄应撰大方广佛华严经大方等大集经大集日藏分经大集月藏分经大威德陁罗𡰱经法炬陁罗𡰱经
大方广佛华严经
第一卷
摩竭提
或云摩竭陁亦言默偈陁又作摩伽陁皆梵音讹转也正言摩揭陁此译云善胜国或云无𢙉害国一说云摩伽星名此言不𢙣主十二月也陁者𠁅也名为不𢙣𠁅国亦名星𠁅国也揭音渠谒反。
华[肆-聿+(彰-章+(曼-又+方))]
梵言俱苏摩此译云华摩罗此译云[肆-聿+(彰-章+(曼-又+方))]音蛮案西国结[肆-聿+(彰-章+(曼-又+方))]师多用苏摩那华行列结之以为条贯无问男女贵贱皆此㽵严或首或身以为饰好则诸经中有华[肆-聿+(彰-章+(曼-又+方))]市天[肆-聿+(彰-章+(曼-又+方))]宝[肆-聿+(彰-章+(曼-又+方))]等同其事也字体从髟音所衔反臱声臱音弥然反经文作𩭈非体也。
逾摩
字书作逾同𢈔俱反字林逾越也广疋逾度也言摩𡰱者讹也正言末𡰱谓珠之总名也。
挂碍
字略作罫同胡卦反网碍也下古文碍同五代反说文碍止也又作阂郭璞以为古文碍字说文阂外闭也经文作㝵音都勒反业卫宏诏定古文官书㝵得二字同体说文㝵取也尚书高宗梦㝵说是也㝵非此义。
卢舍那
或云嚧柘那亦言卢折罗此译云照谓遍照也以报佛净色遍周法界故也又日月灯光遍周𠁅亦名卢舍那其义是也。
回复
又作洄澓二形同胡瑰𭷀福反三苍洄水转也澓深也亦回水也深也。
痴𥌒
公户反三苍无目谓之𥌒𥼶名云𥌒目者眠眠然目平合如鼓皮也。
切𠛴
又作擦同音察梵言差多罗此译云土田经中或言国或云土者同其义也或作刹土者存二音也即刹帝利名字田主者亦是也案𠛴书无此字即㓼字略也㓼音初一反浮图名刹者讹也应言剌瑟𦙁剌音力割反此译云竿人以柱代之名为刹柱以安佛骨义同土田故名刹也以彼西国塔竿头安舍利故也。
沮坏
才与反三苍沮渐也坏败也经文作俎侧吕反贮醢器也一日置肉几也俎非此用。
第二卷
安跱
字诂古文峙今作跱同直耳反广疋峙止也谓亭亭然独止立也。
第三卷
拦揗
又作阑同力寒反下食允反说文阑槛也通俗文阑槛谓之楯王逸注楚辞云从曰槛撗曰楯楯闲子曰[打-丁+霝]案兰楯殿上临边之饰也亦所以防人坠堕也今言钩兰是也。
群萌
古文垊同麦耕反萌芽也广疋萌始也案萌冥昧㒵也言众庶无知也汉书氓氓群𥠖是也。
弥纶
力旬反周布也易云弥纶天地之道注云弥广也纶经理也。
第四卷
焕明
字书亦奂字同呼换反焕亦明也谓光明炳焕也。
旗幡
极基反𥼶名云熊虎为旗者军将所建者象其猛如虎与众期其下也。
谐雅
胡皆反谐和也谓闲雅雍容音声和也雅素也亦从容妖丽也。
寮观
力尧反寮窗也苍颉篇寮小空也说文寮穿也经文有从手作撩或从木作撩二形并非今用也。
第五卷
众祐
于救反祐助也谓众德相助成也旧经多言众祐者福祐也今多言世尊者为世所尊也此盖随义立名耳。
仇对
渠牛反仇怨也匹也三苍颉篇云怨耦曰仇广疋仇𢙣也。
愤毒
扶粉反说文愤懑也方言愤盈也谓愤怒气盈满也亦情感也懑音亡本反烦也。
惊骇
胡騃反苍颉篇骇亦惊也广疋[駭-人+(火-(班-玨))]起也。
名遏
古文阏同安曷反苍颉篇遏遮也诗传曰遏止也亦绝也。
翳目
韵集作翳同于计反翳目病也说文目病生翳也并作翳韵集作翳近字也经文有作曀阴而风日曀曀非此义。
孤茕
古文茕儝二形同渠营反无父曰孤无子曰独无兄弟曰茕茕单也茕茕无所依也字从迅从营省声迅音虽闰反。
第六卷
毗岚
力含反或作毗蓝婆风或作鞞岚婆或云吠蓝婆或作随蓝或言旋蓝皆是梵言此译云迅猛风也。
𦗤聩
古文类聩二形今作颜又作聩同牛快反国语聩不可使听贾达日生𦗤曰聩一云𦗤无识曰聩经文从肉作膭胡对反𦘺也膭非经义。
噬诸
时制反三苍解话云噬啮也字林噬啖也啖音徒敢也。
涤秽
徒的反说文涤洒也亦除也谓荡涤洒除去垢秽也涤亦除也。
盥掌
公缓反说文盥澡手也春秋传曰奉迤沃盥案凡澡洒物皆曰盥字体从手臼水临皿上也臼音居六反经文有更从水作𤃗非也迤余支反似勺秉中有道所以注水也。
发趾
音止字林趾足也𥼶名云足一进一止因以名焉。
园圃
补五反江东音布二音苍颉解诂云种树曰园种菜曰圃也诗云无逾我园传曰有树也又云折柳樊圃传曰菜圃也皆其义矣。
衰耄
字体作𤸬同所龟反说文𤸬减也亦损也礼记年五十始𤸬𤸬懈也今皆作衰下古文[毫-毛+老]耄二形今作耗同莫报反礼记八十曰耄郑玄曰耄惛忘也亦乱也。
甲胄
古文䩜同除救反广疋[由/日]兜鍪也中国行此音亦言鞮鍪江南行此音鞮音低鍪莫侯反。
第七卷
八梵
八种梵音者案十住断结经云一不男音二不女音三不强音四不䎡音五不清音六不浊音七不雄音八不雌音。
博综
子送反综习也三苍综理经也谓机纲纪领丝者也。
第八卷
仅半
古文㝻仅二形同渠镇反仅劣也仅犹才也。
锭光
大径反又音殿三苍无树曰锭有柄曰镫一云无跗曰锭有跗曰镫亦即然灯佛也诸经中作提洹竭佛梵言也。
第九卷
浑浊
后昆后衮二反浑乱也说文浑水流声一曰洿洿音一胡反。
顾䀎
眠见反说文邪视也苍颉篇旁视也方言自开而西秦晋之间谓视为䀎也。
第十二卷
惠施
胡桂反周礼施其惠郑玄曰赒衣食曰惠孟子曰分人以财谓之惠是也说文惠仁也诗传云惠爱也。
贫窭
瞿庾反苍颉篇无财曰贫无财备礼曰寠诗云终窭且贫传曰窭无礼是也字书窭空也贫陋也。
福伽罗
经论中或作富伽罗或作富特伽耶旧译云人应云补特伽罗此云数取趣也。
恃怙
古文㤄同时止反下胡古反恃赖也尔疋怙恃也韩诗无父何怙怙赖也无母何恃恃负也。
妖𧰟
又作[女*芙]同于骄反三苍妖妍也谓少壮妍好之㒵也下又作艳同余赡反说文好而长曰𧰟美也方言秦晋之间谓美色为𧰟𧰟美也字从丰音匹弓反盍声。
第十三卷
摩㝹
奴侯反正言摩奴末耶此云意生身言诸天等从意化生也。
不殉
旬俊反尚书殉于货色注云殉求也亦营也。
第十四卷
六亲
汉书以奉六亲应邵曰六亲者父母兄弟妻子也苍颉篇亲爱也𥼶名云亲𭣋也言相隐𭣋也。
侮慢
古文侮同亡甫反广疋侮轻也说文侮㑥也谓轻㑥玩弄也。
递相
古文递同徒礼反尔疋递迭也郭璞日递更易也迭音徒结反。
珍馔
又作𦿉同仕眷反说文备具饮食也论语先生馔马融曰馔饮食也。
老迈
莫芥反说文远行也广疋迈归往也诗云日月其迈是也。
第十六卷
沃焦
乌木反迦延云沃焦者无限生死案郭璞注江赋云大𭐋在东海外沃焦海所泻源水注𠁅也。
第十八卷
相扣
哭后反论语以林扣其胫注云扣击也三苍作也。
六瘤
力周反通俗文肉胅曰瘤三苍瘤小肿也尾即无瘤经文作流注之流非也胅音徒结反。
或遗
余季反广疋遗与也尔疋胎遗也谓相馈遗也遗犹赠也经文从贝作𧸽近字也。
冠冕
眉辩反世本云黄帝作冕周礼弁师掌王之五冕郑注云冕延上覆也谓大夫以上冠也。
噍牙
谯笑反苍颉篇噍咀嚼也说文噍嚼也。
第二十卷
七仞
如振反说文仞谓申臂一寻也取论语夫子之墙数仞苞咸曰七尺曰仞今皆作刃非也。
第二十一卷
禅头
是战反梵言禅豆或言禅兜或言缮都此译云众生也。
第二十六卷
拢㩜
力东反下胡𪒠反三苍拢所以盛禽兽㩜阑也广疋拢牢也谓养禽兽之所也说文拢㩜也㩜圈也圈音渠远反。
扪摸
莫奔莫本二反扪亦摸也诗云莫扪朕舌传曰扪抚持也谓执持也经中有作摩捉日月是也。
佥皆
且廉反佥咸也小尔疋佥同也方言自开而东五国之都谓皆为佥。
循身
古文作𢓈同似遵反三苍𢓈遍也尔疋率循也注云又为循行也循亦巡也巡历也循自也。
第二十七卷
蛊毒
公户反说文蛊腹中虫也谓行虫毒也经文从䖝作蛄音古胡反蝼蛄蟪蛄也蛄非此义。
溉灌
歌赉反说文溉灌注也。
泥潦
郎道反说文雨水也谓聚雨水为洿潦也。
第二十八卷
密迹
梵言散那此译云密主密是名以知佛三密功德故也主者夜叉主也案梵本都无迹义当以示迹为神故译经者义立名耳。
䎡中
而兖反梵言没栗度此云䎡通俗文物柔曰䎡三苍䎡柔弱也。
第二十九卷
胞胎
补交反说文胞儿生裹也尔疋胎始养也。
轲梨
口佐反应云轲地罗此译云轲者空也地罗者破也名空破山也。
由𠃵
巨焉反大论作揵陁罗山此译云由揵者双陁罗者持名双持山也。
第三十三卷
眩惑
古文姰迿二形同侯遍反字林眩乱也汉书𥟖靬条支国善眩案眩亦幻也靬音居言反。
第三十四卷
龂𪘽
牛斤反说文齿肉也𪘽又作腭咢二形同五各反齿内上下肉也。
伊𡰱延
或云㖶𡰱延皆讹也正言黳𡰱延此鹿王名也㖶音乌贤反黳乌奚反。
第三十七卷
两辟
脾赤反说文辟开也经文有作僻疋赤反避也又作辟卑亦反辟法也理也辟非此义。
第四十卷
藉草
茨夜反案藉犹荐也𥼶名云所以自荐藉也。
或级
羁立反礼记级次也左传加劳赐一级又云斩首二十三级案师旋斩首一人赐爵一级因名贼首为级也。
第四十三卷
罪衅
𦏁镇反衅罪也亦瑕隙也过也字体从[千/止]分声㸑省血祭也象祭灶也。
第四十四卷
澍法
之喻上句二反时雨也谓润生百谷者也说文上古时雨所以澍生万物者是也。
拜署
时去反署位也谓署置之𧆛敬也国语大位政之建也署位之表也谓表识也署所以朝夕𧆛君命也字从四者声。
第四十五卷
达𭣋
义觐反案尊婆湏蜜论亦作檀𭣋此云财施解言报施之法名曰达𭣋导引福地亦名达𭣋复次割意所爱成彼施度于今所益义是檀𭣋又西域记云正言达𭣋拏或云䭾器𡰱以用右手受他所施为其生福故从之立名也。
第四十八卷
池沼
之绕反说文沼池也梵言贺逻䭾总言池水也。
第五十一卷
船舶
音白埤苍舶大船也通俗文吴船曰艑晋船曰舶大者长二十丈载六七百人者是也艑音蒲殄反。
门阃
又作捆同苦本反三苍捆门限也礼记外言不入于阃是。
西阿
于何反韩诗云曲京曰阿阿谓山曲隈𠁅也。
周罗
此译云小宝也吉由罗应云枳由逻宝此云缨络弥呵罗应云弥珂罗此云金带。
舟[木*((└@口)/月)]
又作楫同子猎反易云黄帝剡木为楫通俗文擢谓之楫𥼶名云[捐-口+(口/一)][擴-黃+(建-干+├)]也拨水使舟[擴-黃+(建-干+├)]疾也。
宣叙
古文愃同雪缘反宣通也尔疋宣遍也说文叙次第也。
第五十三卷
宴集
又作𡩷燕二形同于荐反小会也国语亲戚𡩷飨贾逵曰不脱履外堂曰𡩷经文有从酉作宴咽二形并非也。
第五十四卷
斑下
案古书或作颁同补奸反(颁遍也尔疋斑遍赋与也)。
岩崿
又作礹同牛衫反说文岩峰也亦峻险也下又作𨺨同五各反通俗文重[(虎-儿+用)*瓦]曰𨺨[(虎-儿+用)*瓦]音言甑也山如重甑曰𨺨。
第五十五卷
囹圄
力丁反下鱼吕反狱名也周礼三王始有狱广疋夏曰夏台殷曰[恙-心+ㄆ]里周曰囹圄皆狱之别名也[恙-心+ㄆ]音弋夂反。
榜笞
蒲衡反下又作抬同丑之反字书榜棰也说文笞击也。
流弥𡰱
亦名岚毗𡰱园名也诸经或作此云解脱𠁅亦云断亦云灭正言蓝軬𡰱此云盐即上古守园婢名也因以名园饭那此云林也軬音扶晚反。
瞿夷
或言憍昙弥正言𠳮答弥此云明女十二游经云明女。
第五十六卷
殒灭
为愍反声类云殒没也灭尽也消绝也。
缯纩
自陵反下今作絖同音旷说文缯帛也纩绵也絮之细者曰纩。
渊渟
狄经反广疋渟止也埤苍水止曰渟字书水滞也。
第五十八卷
亘生
歌邓反诗云亘之秬𥝣传曰亘遍也经文有作絙音桓绶也又作[糸*桓]公曾反大索也并非经意𥝣音披鄙反。
攫裂
宜作攫九缚居碧二反说文攫瓜持也攫扟也苍颉篇攫持也淮南子云兽穷则攫是也。
摩伽罗鱼
亦云摩竭鱼正言么迦罗鱼此云鲸鱼谓鱼之王也风土记云海中有鲸鱼长数千里穴𠁅海底出则潮下入则潮上入出有时故有上下。
无轭
又作枙同于革反犁枙也亦车轭也压牛领者也。
大方等大集经
第一卷
降注
之喻反说文注灌也泻也经文从雨作霔非也。
厌人
于舟反鬼名也梵言乌苏慢此译言厌字苑云厌眠内不祥也苍颉篇云伏合人心曰厌字从厂厂音呼旱反猒声山东音于𦰧反。
第四卷
迦陵频伽
经中或作歌罗频伽或云加兰伽或言羯罗频迦或言毗伽皆梵音讹转也迦陵者好毗伽者声名好声鸟也。
命命
梵言耆婆耆婆鸟此言命命鸟是也良祐力张反良善也亦贤也下胡救反字林祐助也。
多伽罗香
此云根香多摩罗跋香此云藿叶香育坻花坻音直尸反此译云相应花也。
第六卷
七卓
知角反卓越也释名言举脚有所卓越也。
庭燎
力烧反郑玄注周礼云树于门外曰大烛于内曰庭燎经文作锭镣二形又作𤊟并非也。
摩夷
正言摩怛理迦此云本母理为教本故以名焉。
第八卷
不肖
先妙反小尔雅云不肖不似也谓不似其先故曰不肖谓儜𢙣之类也字从𠬦小声。
炜烨
于匪反下为猎反说文炜盛明貌也方言晔盛也经文作玮晔非体也。
耐磨
奴代反谓堪能任耐也耐能也苍颉篇耐忍也。
穿押
古狎反尔雅押辅也谓束也经文作甲非也。
第九卷
援助
于眷反谓依援护助之言也。
窑师
余招反说文烧瓦灶也通俗文陶灶曰窑也。
村屯
徒昆反字书屯亦村也广雅屯聚也聚音才句反。
摩纳
或云摩纳婆或云摩那婆或云那罗摩那皆是梵音讹转耳此译云年少净行亦云人也。
第十二卷
揵椎
直追反经中或作揵迟案梵本臂吒揵稚臂吒此云打揵稚所打之木或檀或桐此无正翻以彼无钟磬故也但椎稚相滥所以为误已久。
罗差
或言洛沙讹也应云勒义此译云紫色也。
憍奢耶
此译云虫衣谓用野蚕丝绵作衣也应云俱舍此云藏谓蚕藏在茧中此即野蚕也。
趍走
又作趋同且瑜反释名疾行曰趍疾趍曰走。
圊厕
七情反广雅圊圂屏厕也皆厕之别名也。
褱异
又作傀亵二形同古回反傀美也广雅傀伟奇玩也。
御之
古文敔同鱼举反御当也亦止也尔雅御禁也。
娑咩
(弥尔反)。
喽泞
(洛口反下奴定反)。
婆丘
(丁礼反)。
啰缇
(他礼反)。
婆踟
(直知反)。
第十五卷
劫波育
或言劫具者讹也正言迦波罗高昌名㲲可以为布𦋺宾已南大者成树已北形小状如土葵有声剖以出如柳絮可纫以为布也纫女珍反。
偻𣦢
力矩反偻曲也下方尺反𣦢不能行也字从止。
跛蹇
又作[虺-虫+皮]同补我反下居免反字林跛蹇行不正也。
窊面
一瓜反广雅窊下也经文作洿一胡反洿池也。
栌欂
来都反下蒲麦反三苍柱上方木也山东江南皆曰枅自陕以西曰㭼枅音古奚反。
怡怿
古文[(〡*臣*巳)/女]同翼之反下以石反尔雅怡怿乐也经文作津液之液非也。
监领
古文[監-皿+言]同公衫反方言监察也亦览也经文作鉴非体也。
輨辖
古缓反下又作堚辖二形同胡瞎反方言开之东西曰輨亦曰辖谓轴头䥫也辖键也经文从竹作管非体也。
𨍊纼
又作䊶纼二形同直忍反谓牛鼻绳也。
旒幢
字书作统同吕周反谓旌旗之垂者也天子十二旒诸侯九旒是。
第十六卷
焦悸
古文痵同其季反字林心动也说文气不定也。
[山/虫]笑
充之反苍颉篇[山/虫]轻侮也经文从口作嗤非体也。
第十七卷
郁鸠
(于六反)。
鸠攡
(力知反)。
蔚耆
(于费反)。
晒婆
(力讣反)。
第二十卷
唏隶
(呼凡反)。
喽梨
(力口反经文作娶非也)。
斫啾
(子由反)。
膝伽
(私七反经文作▆非也)。
提蘘
(而羊反)。
萨陁
(徒多反经文作驰非也)。
茂睼
(吐奚反经文作㖷非也)。
遁走
今作遁𨔵二形同徒顿反遁逃也广雅遁避也。
第二十一卷
刀戟
居逆反字林有枝兵器也长六尺。
确尽
苦角反孟子曰确[瘠-月+日]薄地也今亦取此。
确瘦
苦角反通俗文物坚硬谓之确今取其义。
奎星
(口携反)。
娄星
(力侯反)。
[曰/(夕*ㄗ)]星
(立钝反)。
觜星
(子累反)。
第二十二卷
嘻隶
(卢基反)。
究侜
(竹流反)。
婆𨥌
(昌氏反)。
陁睼
(吐▆反)。
淫婆
(以钳反经文作▆非也)。
至朎
(胡耽反经文作𤚥一非也)。
仳他
(父萎反)。
薜荔
浦细反下力计反正言闭丽多此译云祖父或言饿鬼是饿鬼中最劣者也。
尼鞀
(徒刀反)。
䉛厕
(于云反)。
陁𠲸
(或作諵喃二形同女咸反)。
𥇔那
(丑上反经文从口作[口*長]非也)。
兵革
古核反军旅之事曰兵革谓兵器杂有皮革也。
第二十三卷
啅啅
(陟角反)。
兜仇
(都侯反下渠牛反)。
啰𥿫
(丑赐反)。
鞞哹
(疋尤反)。
噢南
(于六反)。
伽悢
(力尚反)。
𠇓啰
(丁奚反经文作䩯非也)。
埏埴
尸延反下时力反埏击也和也埴土也。
第二十六卷
手探
他含反说文手远取曰探也。
伶俜
历丁反下疋丁反三苍伶俜犹聪翩也孤独貌也。
第二十八卷
脰蘘
(翼之反下而羊反)。
𠸹呿
(于六反下见庶反经文从豆作或非也)。
腽摩
(一兀反)。
蹶比
(日月反)。
第二十九卷
迦睇
他第反一音徒计反依字倾视曰睇。
霖雨
力金反雨自三日已上为霖。
系心
古文系继二形同古诣反系缀也系束也。
大集日藏分经
第一卷
僧伽蓝
旧译云村正言僧伽罗磨云众园也。
生挑
他尧反声类挑抉也谓以手抉取物也抉音乌决反。
俱兰吒花
或云拘兰荼花此译云红色花也。
第二卷
逋沙
布吾反又作补娄沙或言富留沙皆讹也正言富卢沙此言士夫或言丈夫经中或作甫讹也。
仳必
(疋视反)。
罗么
(莫可反)。
复䫂
(都我反)。
馺跛
(苏合反)。
娑邮
(无反)。
㖶[肄-聿+(又/木)]
(因贤反)。
摩爹
(徒可反)。
钵郎
(力可反)。
啰栘
(是奚反)。
三姥
(亡古反)。
咥㖑
(丑一反下呼戒反)。
𢙣踦
(居绮反)。
窣朱
(乘役反)。
迂喽
(一禹反下勒口反)。
伊儸
(力歌反)。
系毗
(下弟反)。
第三卷
唵句
(乌感反)。
眵提
(充支反)。
那梯
(他隶反)。
频婆人
案佛本行经云频婆罗此数当十兆也。
第四卷
培鞞
(蒲口蒲来二反)。
阿纫
(女珍反)。
坒绖
(扶必反下徒德反)。
奸宄
居美反广雅宄盗也左传在内曰奸在外曰宄。
第五卷
䫫颔
又作髅同力侯反埤苍头骨也下胡感反方言颔颐颔也。
腥臊
又作胜同先丁反下又作鱢同乘劳反通俗文鱼臭曰腥假臭曰臊猳音加。
第六卷
羸瘠
古文膌同才亦反说文膌瘦瘠亦薄也。
蝇蛆
千余反三苍蝇乳𠬦中曰蛆经文从虫作蛆子余反蝍蛆蜈蚣也又作疽久痈也二形并非经义。
得臛
呼各反王逸注楚辞云有菜曰羹无曰臛。
卜齑
又作[敝/韭]同子奚反酱属也醢酱所和细切曰齑全物为菹今中国皆言齑江南悉言菹。
脊檀
相传力甚反正言栋居屋中也亦言梁。
牚柱
𠡠庚耻孟二反今谓邪柱为牚也经文作枨非体也。
任娠
书邻反怀胎为娠汉书孟康曰娠音身今多以娠作两通也。
冻暍
又作𤸎㷎二形同于歇反谓伤热烦闷欲死也。
石撩
力雕反撩掷也说文作摷相击也。
第七卷
𠜂那
所奸反龙王名也依字声类𠜂定也。
庰中
蒲定反广雅圊圂庰厕也。
乳哺
蒲路反字林哺咀食也谓口中嚼食也。
不惮
徒且反诗云岂敢惮行注云惮难也亦畏也。
第八卷
人黡
乌簟反黑子也说文中黑也。
翌[車*(乞-乙+小)]
夷职反下之忍反北方宿名也翌亦作翼。
些吉
苏计乘饿二反比火天也姓些吉利多耶尼。
拓地
古文[片*(厂@干)]祏二形今作[打-丁+(序-予+干)]同他各反。
刚𣪣
鱼既反说文𣪣有决也孔安国注尚书云煞敌为果致果为𣪣。
亲昵
又作匿同女栗反尔雅昵亲近也又云昵亟也亲昵亦数也。
炒粳
古文鬻𤈗焣𤌉四形今作[鬲*昌]崔寔四民月令作炒古文奇字作[打-丁+耎]同初狡反方言熬焣火干也。
慎儆
古文憼儆二形今作警同居影反警戒慎也广雅警不安也。
嘲戏
又作啁同竹包反苍颉篇云啁调也相调戏也。
第九卷
蜎飞
于全反字林虫貌也动也或作[翾-羽+月]呼全反飞㒵也。
桁械
胡郎反下胡戒反通俗文云拘罪曰桁械谓穿木加足曰械大械曰桁。
他恀
音是又时移反依字尔雅恀怙恃也。
䯇䯇
苦骨反广雅䯇勤也埤苍力作也。
吃啖
口迹反谓吃食也。
第十卷
燂身
声类作燂燖二形字诂古文[(夕/火)*(廿/火)]鬻二形今燅同详廉反通俗文以汤去毛曰燅经文作爓案说文等音皆余赡反又羊占反火爓爓也爓非经义。
嗽于
又作欶同山角反欶吮也经文从口作𡂡俗字也。
刀砧
又作椹[甚*支]二形同猪金反鈇砧也。
烙口
力各反谓烧物着人曰烙经文作烁式酌反。
大集月藏分经
第一卷
啰𠯋
乌礼反字又作䚷依字义广雅䚷应声也。
掁触
说文作樘柱也隐音纣庚反字统作枨文庚反枨触也嫽㲂触亦作㲂音文𢖍反。
第二卷
齐鼓
今清乐中有此鼓鼓面安齐故云齐鼓也。
[簽*支]鼓
力占反谓以瓦为▆革为两面用杖击之者也经文作[竺-二+盒]。
矛䂎
又作𨥨𢦵二形同莫侯反说文矛长二丈建于兵车下千乱友广雅䂎谓之鋋鋋矛也今江湘已南傒人工用䂎鋋音蝉傒音口奚反经文作[爂-火+(烈-列+林)]非体也。
䏣佞
千余反谓䏣妒下奴定反谄媚也字从女从仁论语𢙣夫佞者此即从女之义左传云寡人不佞不能事父兄比即从仁之义也。
登祚
徂故反祚位也禄也亦福也祥也。
狡猾
古卯反下胡刮反方言凡小儿多诈或谓之狡猾亦乱也三苍猾黠𢙣也。
佛仍
又作䚮䄧二形同而陵反广疋云仍重也尔疋仍因也乃也。
第三卷
尘曀
古文㙪同于计反小尔疋云幽曀闇昧𡨋也尔疋阴而风日曀𥼶名云曀亦翳也使日不明净也。
怨仇
视周反三苍怨偶日雠雠对也尔疋仇疋也。
螽鼠
宜作鼨籀文作[鼬-由+夕]同之弓反尔疋鼨鼠说文即豹文鼠也经文作螽音终虫名也。
训狐
关西呼训侯山东谓之训狐即鸠𩿍也一名鸺鹠经文作勋胡非体也。
土枭
古雕反𢙣鸣鸟也说文不孝鸟也经文作兔枭或作秃枭非也。
蔚茂
于谓反苍颉篇云草木盛㒵也广雅蔚亦茂也翳也。
期克
渠基反下又作勉同口勒反言必当也经文作忌非也。
第四卷
蕃息
父袁反蕃滋也谓滋多也𥼶名息塞也言万物滋息塞满也今中国谓蕃息为嬔息音疋万反同时一嬔亦作此字。
第五卷
罗媲
(普结反)。
系捍
(胡计反下公旦反)。
海岛
古文岛同都道都皎二反说文海中有山可依止曰岛𥼶名岛到也人所奔到也亦言鸟人物所趣如鸟之下也。
迦利
或名歌利王论中或作迦蓝浮王正言羯利王此云𨶜诤王也。
第六卷
佉伽婆沙
又作渴伽皆讹也正言朅伽此译云犀牛毗沙拏此云角朅音去谒反。
𦂅呵
又作枲同息里反天童女名也依字又作枲籀文作𣙼谓牡麻有子者也。
陂泺
笔皮反下匹莫反大池也山东名泺幽州名淀淀音殿今亦通名也经文从水作泊借音非体也。
第七卷
纯净
时均反谓专一不杂也方言纯好也大也经文作醇说文不浇酒也又作淳浓之淳其义一也。
尸仛
又作诧譇二形同𠡠嫁反𠃵闼婆名也。
黄鼬
翼周翼赦二反此龙名也。
朚瞿
(莫光反)。
儚伽
(霍𪫑反)。
黚婆利
(九严反)。
枲阿
(息里反)。
黟干
(一号反)。
谪罚
都[葺-耳+十]反通俗文罚罪曰谪字林谪罪过也责也说文罪之小者罚讨亦折伏也。
第八卷
婆涑
乘侯乘榖二反依字濯生练曰涑去旧垢曰浣一云以手曰涑以足曰浣也。
雷鼓
力回反周礼雷鼓鼓神礼郑玄曰雷鼓八面者也。
第九卷
讇鞞
是[(圪-乙+田)/皿]反下蒲迷反国名也。
鄯善
时战反汉书本名楼兰因传永子斩其王复更名鄯善在焉耆国南胡国阳关外也。
黟罗
乌奚反阿修罗王名也。
第十卷
遮哒那
𠡠辖反国名也依字韵集云咀哒语不正也。
曰虹
胡公反江东俗音绛尔疋音义云双出鲜盛者为雄雄曰虹暗者为雌雌曰霓霓或作霓霓音五奚反。
𪣀坼
[八/又]美反下耻格反尔疋𪣀毁也坼裂也尔疋𪣀覆也广疋坼分也。
大威德陁罗𡰱经
第一卷
䁋眼
又作𥍉同大涉反通俗文一目眨曰䁋谓眇目视白也眨音㽵狭反。
䁑眼
式亦反说文目疾视也。
眇眼
亡绍反说文一目小也𥼶名云目匡陷急曰眇眇小也。
矘眼
他莽反字林目无精直视也亦失志㒵也。
𥈾眼
一决反说文目深㒵也。
睽眼
苦携反广苍目少精也说文目不相听也。
睒眼
式舟戈舟二反说文暂视也。
睉眼
子戈似弋二反字林小目也。
睍睴
下殄反下胡本公困二反说文睍目出㒵也睴大出目也谓人目大而突出曰腪。
眣眼
徒结反字书目出也又作凸字苑凸疑言经文作垤蚁堆也垤非经义。
眅多
匹奸匹谏普板三反说文眼多白也春秋传曰郑游眅字子明是也。
缭戾
力鸟反下力计反不正也谓相纠缭也经文作膫力雕反脂膫也膫非此义。
疑[卄/(利-禾+(夾-(人*人)+(前-刖)))]
且渍反方言凡草木刺人关西谓之[卄/(利-禾+(夾-(人*人)+(前-刖)))]燕朝鲜冽水之间谓之𦯕。
悬臃
又作𦡚同于凶反喉中𠬦也𥼶名云𦡚拥也谓气至拥塞也经文作瓮非也。
第二卷
膻臭
说文膻或作膻同失然反羊臭也。
惇直
苍颉解诂云古文敦同都乇反说文惇厚也方也惇信也谓诚㒵也亦扑也大也。
第三卷
洲潬
徒亶反尔疋潬沙出也谓水内净堆也经文作埏音延埏道也埏非字体。
那唏
呼几呼冀二反。
婆莆
(方禹反)。
欣婆
(虚斤反)。
第四卷
百䂎
仓乱粗鸾二反䂎掷也经文作炊[烈-列+(爨-(大/火))]字非也。
𢙢吓
呼嫁反诗云及子来吓菚云距人曰吓亦言恐赫或言恐猲皆一义也。
第五卷
册地
(楚责反)。
黟荼
(一奚反)。
虱䶩
所乙反下竹皆反。
第六卷
多溜
车力救反星宿异名也。
第七卷
勃喽
(力口反)。
鞠豆㽞
渠掬反经文作毬非体也。
呕多
(乌后反)。
阿履那
此云山羊正言曷利拏总言獐鹿等名也。
么迦吒
莫可反此云[獼-爾+(乞-乙+小)]猴。
跋诧
(𠡠嫁反)。
罗毙
(蒲计反)。
利鈇
方于反莝刃也亦云撗斧也苍颉篇鈇莝鈇也谓撗斧也莝刃也说文鈇莝斫也谓莝刃也公羊传云不忍加之鈇质是也。
嚘喽
(于求反)。
啰咤
(竹嫁反)。
娑俞
(以朱反)。
上嘶
卑以反下斯奚反。
第八卷
指麾
字诂今作撝同呼皮反手指曰麾谓旌旗指麾众也因以名焉因礼逮大麾于田夏后氏所建。
黝罗
于纠一予二反从频婆罗至黝罗破此数名也。
第十一卷
狗咬
又作䶧同五狡反中国音也又下狡反江南音也说文咬啮也经文作骹苦交反䏶膝骨也骹非此用。
毛𣮧
布莽反谓毛布也字林𦋺之方文者曰𣮧通俗文织毛曰𦋺邪文曰𣮧经文作𣯟非也。
那娜
(刁可反)。
歧蹬
(音登)。
娑喃
(女咸反)。
蜱犁
([八/又]梨反)。
谟罗
(莫孤反)。
第十二卷
阉人
于俭反说文阉竖宫中阉昏闭门者也周礼阉人郑玄曰阉精气闭藏者今谓之宫人也主闭门户故曰阉。
覢电
又作睒同式舟反说文暂见也亦不定也经文作闪窥头也。
第十三卷
䏣户
且余反通俗文肉中虫谓之䏣经文作蛆非也疽二形并非体也。
罗毦
人志反广疋㲥毦𦋺也织毛曰𦋺也㲥音唐。
第十四卷
婆啉
力南反依字啉聒也谯也。
呞食
又作𪗪齝二形同𠡠之式之二反尔疋牛曰𪗪谓食已复吐出也。
第十五卷
趁逐
丑刃反谓相追趁也关西以逐物为趁也。
謇[呫-口+乙]
居展反下又作㰦同居乞反通俗文言不通利谓之謇吃易云謇难也声类云吃重言也。
第十六卷
评论
皮秉反字书评订也订平议也订音唐顶反。
䥫㭰
今作𠲿又作觜同子累反广疋㭰口也方言㭰鸟喙也经文作嘴非也嘴音似䎡反。
鸺侯
许牛反鸺鹠也亦名训侯一名钩鵅昼伏夜鸣者亦名怪鸟。
从[宋-木+巢]
又作[卄/料]薖二形同苦和反广疋橧[宋-木+巢]巢也小尔疋云鸡雉所乳谓之[宋-木+巢]在树曰巢在冗曰[宋-木+巢]也橧音则恒反。
第十七卷
为捍
又作捍同胡旦反说文捍止也亦蔽也卫也经文作翰高飞也长也翰非此用。
垂胡
又作𩑶𠴱二形同户孤反说文牛颔垂下也𥼶名胡在咽下垂者也经文作[蟗-出]非体也。
第十九卷
斤𣃆
居勤反说文斤斫也斤钁也下古文𣃂同竹角反说文𣃆斫也经文作釿鱼斤反釿㓵也釿非经义。
[韋*(ㄆ/用)]囊
埤苍作[韋*(ㄆ/用)]东观汉记作排王弼注书作囊同皮拜反所以冶家用炊火令炽者也。
而蹶
巨月居月二反说文蹶僵也广疋僵仆也。
法炬陁罗𡰱经
第一卷
甝婆
(乎甘反)。
致你
(奴解反)。
笳吹
或作葭同古遐反今乐中有笳卷叶吹之因以名也。
第二卷
阿兰拏
女加反或云阿兰若或言阿练若皆梵言轻重耳此云空寂亦云闲寂闲亦无诤也兰音借为力奸反经中有从口作谰义非也。
善驭
今作御同鱼据反驾驭也谓指麾使马也凡言驭者所以驱之也内之于善也。
炉锅
字体作[采-木+(同-(一/口)+午)]又作[((平-十)/(同-(一/口)+共))*于]同古和反方言秦地土釜也。
翱翔
五高反回飞也飞而不动曰翔𥼶名云翱敖也言敖游也翔徉也言彷徉也。
埻的
之允之闰二反通俗文射𡊤曰埻埻中木曰的说文射臬也射侯也以熊虎之皮饰其侧方制之以为埻臬音牛列反橛也。
无垛
徒果反射𡊤也经文作埵丁果反埵累也埵非此义𡊤音用。
僮隶
力计反周礼男子入于罪隶郑众曰隶奴也隶贱也役也仆隶也字从米[崇*又]声[崇*又]字从又从崇[崇*又]音之绢反。
挟持
胡颊反尔疋挟藏也方言挟护也。
第三卷
寥廓
或作寥同力雕反埤苍寂寥无人也广疋寥深也经文作辽远之辽非体也。
停憩
又作憩苍颉篇作𡳅同墟例反尔疋憩息也舍人曰憩卧之息也。
碛中
且历反广疋碛濑也水浅见石者也说文水渚有石曰碛也。
暴晒
蒲卜反下所懈反说文暴晞干也字从日从出从丱米字意也草又作拜同巨凶反两手持也。
趣足
千屡反趣犹才也说文趣疾也经文作趍千臾反疾走也。
第四卷
羁絷
又作馵同猪立反诗云絷之传曰絷绊也亦拘絷也。
坑阱
古文阱阱二形同才性反说文大䧟也苍颉篇阱谓掘地为坑张禽兽者也。
呵叱
[山/虫]逸反叱亦呵也方言呵怒也陈谓之呵亦叱咄也。
第五卷
阿梨耶
此译云出苦者亦言圣者。
船擢
又作掉同驰挍反𥼶名在旁拨水曰擢方言搰或谓之擢所以擢船也。
帆挽
又作颿𩗋二形同扶严扶泛二反三苍颿船上张布𢗌也𥼶名云船随风张幔曰帆谓施船头风吹以进也帊音普嫁反。
糇粮
胡钩反说文糇干食也诗云干糇以衍传曰糇食也经文从米作糇非也。
为棍
古本反棍转也谓箜篌上转绳也。
第六卷
蜱罗尸
㭪迷反或作闭尸此译云肉团也。
猖狂
齿杨反谓变易情性也亦狂騃也㽵子猖狂妄行是也。
㤿袭
古文㦻褶二形同辞立反左传凡师轻曰袭注云掩其不备也又云夜战曰袭。
第九卷
举措
且故反苍颉篇措置也又安也亦施也。
嘶声
又作𧬊𤺊二形同先奚反埤苍声散也亦悲声也。
第十卷
菅针
贾颜反尔疋茅属也白华一名野菅也。
贪惏
字书或作啉今亦作婪同力南反惏亦贪也楚辞众皆竞进而贪惏王逸曰爱财曰贪爱食曰惏。
桎梏
之逸反下古木反在手曰桎在足曰梏苍颉篇着曰桎㕘着曰梏。
苛暴
贺多胡可二反说文苛尤剧也亦烦扰也克急也礼记苛政猛于虎是也。
第十四卷
伟壮
埤苍作玮同于鬼反说文伟奇也。
䂎棓
千乱反韵集䂎鋋也今江湘以南傒人工用䂎鋋音蝉下又作捧同蒲项反说文棓棁也谓大杖也棁音他活反。
第十七卷
侪类
士皆反字林侪等也侪犹辈类也左传晋郑同侪是也。
鸺鹠
许牛反下力周反字书鸺鹠钩鵅也广疋鸺鹠鸠鸱也亦怪鸟也关西亦名训侯山东亦名训狐纂文云夜则拾人𤓰也。
甫此
方父反𥼶名云甫始也又甫者男子美称知子莫若于父父言子有用即为美称故字从父从用父亦声也。
田畴
直流反国语田畴荒芜贾逵曰一井为畴九夫为一井也左传取我田畴注云并畔为畴苍颉篇田种禾稼也畴耕地也。
第十八卷
芟剉
所岩反下千卧反芟𠚫草也芟除除剉犹斫也。
第二十卷
鼋虬
鱼袁反下渠周反鼋大龟也广疋有角曰虬龙熊氏瑞应图曰虬龙黑身无鳞甲淮南云女娲之时服应龙骖青虬是也。
坻弥
三苍音低下诸律中皆作迷谓大身鱼也其类有四种此则第四种最小者也㸦相吞食也。
祁寒
渠夷市尸二反尚书冬祁寒小民亦惟怨咨孔安国曰祁大也冬大寒民犹怨也。
多呕
又作欧同于口反欧亦吐也𥼶名云呕伛也将有所吐脊典伛也。
一切经音义卷第一
中华大藏经（中华书局版）第 56 册 No. 1163 一切经音义

[book_title]一切经音义卷第二
纳
翻经沙门玄应撰
大般涅[臊-品+巳]经
第一卷
寿命
视柳反案寿亦即命也寿取一期之名命取人之生分但异名耳说文寿久也𥼶名云生已久远气终尽也又音视溜反上寿也溜音力救反。
阿利罗跋提河
泥洹经作熙连河皆讹也正言㕧剌拏伐底河㕧剌拏此译云金伐底此言有名为有金河㕧音许梨反剌力曷反。
娑罗
泥洹经作固林案西域记云此树在㕧剌拏河西岸不远有娑罗林其树形类槲而皮青白𦰧甚光润四树特高是如来涅[臊-品+巳]之所也。
等视
字诂古文[月*示][月*丘]二形今作视同时𣅀时至二反广雅视观也说文视瞻也𥼶名云视是也言察其是非也。
罗睺
胡钩反正言曷罗怙罗此译云障月但此人是罗怙阿修罗以手捉月时生因以为名也。
为作
于危反下兹贺子各二反为作也又音于伪反二音通用。
晨朝
食仁反尔疋晨早也𥼶名云晨伸也言其清旦日光复伸见也。
颇梨
力私反又作黎力奚反西国宝名也梵言塞颇𦙁迦亦言颇𦙁此云水玉或云白珠大论云此宝出山石窟中过千年冰化为颇𪏭珠此或有也案西域暑热无冰仍多饶此宝非冰所化但石之类耳𦙁音竹尸反。
马脑
梵言摩娑罗伽隶或言目娑逻伽罗婆此译云马脑案此宝或色如马脑因以为名但诸字书旁皆从石作码瑙二字谓石之次玉者是也。
号哭
胡刀反尔疋号呼也大呼也𥼶名云以其善𢙣呼名之也号亦哭也字从号虎声经文作嗥说文嗥咆也左传豺狼所嗥是也嗥非此义又从口作呺俗伪字耳。
涕泣
他礼反字林涕泣也无声而泪曰泣。
哽噎
古文鲠𦛟二形又作鲠同古杏反哽噎也声类云哽食骨留嗌中也今取其义下于结反说文噎饭窒也诗云中心如噎传曰忧不能息也嗌音益窒竹栗反经文多作咽于见于贤二反咽吞也咽喉也咽非字体。
震动
之刃反公羊传曰地震者何地动也周易震动也经文有从手作振掉也掉亦动也二形通用。
战掉
徒吊反字林掉摇也广疋掉振动也经文作挑𠡠聊反挑抉也又作恌字与愮同音遥诗云忧心愮愮是也二形并非此义抉音于冗反。
逮得
徒戴反说文逮及也经文多误作逯力属反说文逯谨也亦人姓也逯非经音。
漱口
所溜反说文漱荡口也经文有作嗽汉书通俗文皆所角反嗽吮也嗽非此用吮音似兖反。
解未
古买反解犹𥼶也案解亦谈说也又胡买反广疋解散也解脱也。
绍三
古文系同市绕反尔疋绍继也谓继续先宗也谥法曰䟽远继位曰绍。
充足
子欲反足犹止也周备充足也足得也下子喻反足犹成也今谓足成于人也。
茤摩
古文刍同测俱反正言菆摩菆音又句反此译云麻衣旧云草衣案其麻形似荆芥花青也。
缯彩
在绫反说文缯帛也谓帛之揔名曰缯。
辕[木*(鬲-┬+干)]
居责反谓辕端头曲木也𥼶名云[木*(鬲-┬+干)]轭也所以轭牛头也经文从车作[車*(鬲-┬+干)]传写误也。
厕填
古文置同徒坚反三苍厕杂也广疋填塞也。
骏疾
子闰先闰二反尔疋骏速也。
由旬
或言由延或言俞旬或云逾阇那皆讹也正言逾缮那此云合也应也计合尔许度量同此方驿也自古圣王一日行也彼缮那亦有大小或八俱卢舍或四俱卢舍一俱卢舍谓大牛鸣音其声五里昔来皆取八俱舍即四十里也。
怅悢
𠡠亮反下力尚反说文怅望恨也广疋悢悲也谓悢悢然愁悲也。
唼食
字林子盍反谓䖝食曰唼亦唼血也。
所𢙣
于路反礼记吾𢙣用吾情𢙣犹憎也。
楼橹
力侯反说文楼重屋也橹又作橹同音力古反𥼶名云橹者露也谓城上守御露上无屋也。
窍孔
苦吊反窍亦孔也说文窍空也泥洹经作寮力雕反苍颉篇寮小空也。
洟唾
古文𪖦同𠡠计反三苍洟鼻液也。
毁呰
古文些㰣二形同子尔反说文呰呵也郑玄注礼记云口毁曰呰是也。
惆怅
𠡠周反悲愁也说文惆怅失志也广疋惆怅痛也经文有作憀力雕反声类憀且也憀非经义。
当断
古文[(卓-十+(匚@一))*斤][(止/日/(匚@一))*(美-(王/大)+口)]二形同都缓反断截也。
驷马
相一反说文驷一乘也穆天子传曰献良马十驷郭璞曰四马为驷谓四十疋也。
从广
足容反小尔疋云从长也广撗也凡南北曰从东西曰撗此事之恒也。
多罗
案西域记云其树形如棕榈极高者七八十尺果熟则赤如大石榴人多食之东印度界其树最多。
甘膳
上扇反说文膳具食也广疋膳肉也周礼膳之言善也今时美物亦曰珍膳也字体从肉善声经文有从食作膳传写误也。
绀琉
古暗反青赤色也谓青而含赤色也。
倚床
于蚁反说文倚犹依也广疋倚因也谓因倚而卧也字从人经文多作猗一奇反美也猗非此义。
睒婆
又作覢同式染反此译云木绵。
乐香
五孝反乐欲也言此香王爱乐于香也。
鬼𩲐
古文魅𩲐二形同莫冀反通俗文山泽怪谓之魑魅说文𦒳物精也。
焚身
古文炃焚二形同扶云反焚亦烧也字从火烧林意也。
凫雁
辅俱反下我谏反水鸟也字体从鸟从几音是臾反。
鸳鸯
字林于袁反下乌廊反梵言斫迦罗婆迦。
鹦鹉
于茎反䳇或作鹉同亡甫反梵言叔迦。
婆嘻
欣基反依字嘻嘻和乐声也。
蓊郁
乌孔反下于屈反蓊盛㒵也郁树木丛生。
作倡
齿杨反说文倡乐也倡俳也谓倡俳戏笑也。
白鹤
古文鹤今作雀同何各反古今注云白鹤千岁则变苍又千岁则变黑所谓云鹤是也经文有作鹄胡哭反案黄志云鹄形似鹤色苍黄也。
雕文
古文㓮雕二形今作雕同都尧反说文雕琢文也三苍雕饰也字从彡今皆从佳作雕彡音先廉反。
栏楯
力干反谓钩阑也今皆从木作栏下音食允反说文楯阑槛也从曰槛撗曰楯是也。
矛槊
古文𢦵鉾二形同莫侯反说文矛长二丈建于兵车也经文有作牟说文牟牛声也广疋牟遇也爱也牟非字体槊山卓反埤苍槊长丈八尺也经文有作梢所交反木名也或作𣓞北人俗字也或作钐江南俗字也。
金椎
直追反苍颉篇椎打物也案说文䥫为黑金故名金椎也。
钺斧
古文戉同禹发反说文戉大斧也一云钺鐄也音撗大钐也。
𦊰索
三苍古文作𦌾同古犬反声云𦊰系取也。
恒垤他踔
(丑自反)。
计唽唽
(陟辖反)。
啰啅计曷劳
(鲁交反)。
鲁隶摩诃曷劳鲁隶阿罗
(长声)。
磨罗
𭙴
(多贺反)。
罗莎诃
谀谄
以珠反下又作讇同丑舟反不择是非而言谓之谀希其意道其言谓之谄周书面从曰谀三苍佞言曰谄是也经文有作谕古文谕今作喻同翼树反喻告也譬谏也谕非经𣅀。
应时
于甑反如响应声也亦瑞应也。
魔醯
字林呼奚反译云大自在天也。
芬馥
敷云反方言芬和调也下𭷀福反字林馥香气也。
为向
许亮反说文向北出牖也。
玫瑰
字林莫回反下胡魁反石之美好曰玫圆好曰瑰郭璞云玫瑰石珠也。
蝮蝎
疋六反三苍蝮蛇色如绶文文闲有猪鬣鼻上有针大者长七八尺有牙最毒史记蝮螫手即断是也。
洒地
所买反通俗文以水捡尘曰洒谓以水洒散之也。
第二卷
除去
墟与反去犹除去也。
沙𠧸
力古反谓确薄之地也说文𠧸西方咸地也。
[木*丞]又
作枡橙二形同䒱上声说文[木*丞]上举也谓救助也。
消化
呼𤓰呼𧟶二反说文化变也谓变化无常。
先已
苏见反案先犹先也。
牧牛
莫禄亡福二反三苍牧养也方言牧𩚅也。
蠲除
古玄反方言南楚疾愈谓之蠲郭璞云蠲除也。
所吞
土根他田二反说文吞咽也广疋吞咽灭也。
观行
古丸古玩二反说文观谛视也𥼶名观望也丸音完。
茤草
古文刍同测俱反小尔疋云秆谓之茤所以饲兽曰茤。
家嗣
古文嗣同辞利反尔疋嗣继也又续也。
乞匈
古赖反苍颉篇乞行请求也字体从人从亡言人亡财物则行求匈也。
蜂螫
舒赤反说文䖝行毒也关西行此音又呼各反山东行此音蛆知列反东西通语也。
漂疾
芳妙反漂犹流急也。
忉利
此应讹略也正言多罗夜登陵舍天此译云三十三也。
鼋鼍
鱼袁反三苍似鳖而大也字体从黾元鼍徒多反三苍似蛟而大山海经云江水足鼍郭璞曰似蚸蜴大者长一丈有鳞采皮可以为鼓。
囹圄
力丁反下鱼吕反狱名也案广疋夏曰夏台拘汤是也殷麦里纣拘文王是也周曰囹圄皆狱之别名也周礼三王始有狱𥼶云囹者领也圄者御也谓领录囚徒禁御之也礼记仲春省囹圄是也。
俾倪
三苍作䫌倪又作㪤堄二形字林普米吾礼反广雅俾倪𡍕女墙也埤苍云城上小垣也𥼶名云言于孔中俾倪非常事也亦言[社-土+(卑-(白-日))]助城之高也或言女墙言其卑小比于城若女子之于丈夫也或言𡍕取其重叠之义也。
羁锁
今作䩭同居猗反[葺-耳+十]络马头曰羁𥼶名羁捡也所以检持制之也锁乘果反字从贝从水。
醒悟
思[梃-壬+手]思定二反字林醉除也。
眠眩
说文作[目*(宜/八)]同亡见亡田二反下侯遍胡蠲二反广雅眠眩惑乱也亦闇不明也经文作勉亡善反勉勉也劝也勉非此义。
巧出
昌遂反案出亦出也毛诗出言有章是也。
顽嚚
吴鱞反下鱼巾反广雅顽䤜也苍颉篇嚚𢙣也左传心不恻德义之经为顽口不道忠信之言曰嚚是也。
奉禄
防用反奉与也所以奉百官也今皆作俸。
师范
所饥反周礼师氏郑玄曰教人以道之称也谥法曰温故知新曰师尊严能惮曰师下今作范同音犯尔疋范法也谓揩式法则也通俗文规摸曰范是也故字从竹氾声说文古法有竹形以土曰型以金曰镕以木曰模以竹曰范四者一物材别也。
偶成
字林伍口反偶合也尔疋遇偶也郭璞曰偶尔相值也。
麦[(麩-夫+弋)-來+(素-糸)]
夷职反麦糠也案诸书所无唯赵书有人姓姚名[(麩-夫+弋)-來+(素-糸)]作此字。
饮喂
猗鸩反喂说文作萎同于伪反广疋饮也。
除愈
古文愈同榆主反方言差愈也说文愈病瘳也。
第三卷
责索
阻[葺-耳+十]反说文责求也经文作债阻懈反近字耳。
无所
师吕反三苍所𠁅也所犹据也在也经文有作彩案郭璞注尔疋于于皆语之韵绝辞也二形通用。
不污
于故纡莝二反字林污秽也污涂也。
脱故
吐活反脱易也尔疋肉曰脱之剥其皮曰脱也。
屏隈
蒲定反隈说文一𠙽反水曲隩也屏隈谓隐蔽之𠁅也。
[失*見]欲
又作頍同九吹反[失*見]计也[失*見]亦求也以法取之也。
教诏
居效反下诸曜反三苍教诲也效也诏告也广疋教语也尔疋诏导也郭璞云谓教导之也。
劝励
力制反小尔疋云奖率励劝也谓相劝励也。
杪掠
古文抄剿二形今作钞同初效反下掠声类作黥同力尚反字书抄掠也通俗文遮取谓之抄掠谓强夺取物也。
班宣
案古书或作颁同补奸反颁遍也。
𧄼瞢
徒登丁邓二反韵集云失卧极也经作瞪。
沮坏
才与反三苍沮渐也败坏也经文多作俎侧吕反贮醢器也一曰置肉根也俎非此义。
第四卷
深邃
古文㥞同私醉反说文邃深远也。
乳养
而注反说文人及鸟生子曰乳广疋乳生也。
婴儿
于盈反三苍女曰婴男曰儿𥼶名云人始生曰婴儿[(凵@又)/月]前曰婴抱之婴前而乳养之故谓婴儿也。
多含
字林从玉作琀诸书从口作唅同胡绀反谷梁传曰具玉曰唅谓资人含与也今取其义。
夭寿
于矫反说文夭屈也广疋夭拔也夭折也字从夭象形不申也不尽天年谓之夭取此义也。
甘嗜
古蓝反广疋甘乐也嗜亦贪也甘嗜无猒也。
豪𨤲
字体作𣮖力之反说文强曲毛也毫葂毫也十毫曰𣮖。
皮革
古核反皮去毛曰革谓变更之故为皮革字也。
被服
皮寄反谓被带也经文有作披疋皮反披散也披张也。
伺鼠
滑慈先吏二反字林伺𠋫也察也。
星宿
思育反𥼶名云宿宿也言星各止住其所也。
种植
时职反植谓根生之属也。
蛊道
功户反声类戈堵反蛊䖝病物害人也说文蛊腹中䖝也谓行䖝毒也。
摴蒲
𠡠于他奴二反谓收掷也博物志云老子作之用卜今人掷之为戏。
滋𦽦
古文孖稵二形同子夷反下无愿反左传无使滋𦽦服𧆛曰滋益也𦽦延也谓无使其𢙣益延长也经文作漫谟唤反方言漫败也漫非经义。
淤泥
于据反字林淤淀滓也今谓水中泥为淤是也。
素在
苏故反方言素本也素空也谓空虚也。
历𥢶
空外反字书粗糠也通俗文米皮曰𥢶。
陶家
又作匋字林大牢反案西域无[宋-木+羔]但露烧之耳史记陶瓦器也苍颉篇陶作瓦家也舜始为陶诸书亦借音为姚。
林微
梵言蓝軬𡰱此云盐即上古守园婢名也因以名园軬音扶晚反。
天祠
似兹反尔疋祠祭也公羊传曰春祭曰祠谓物始生思亲继嗣食也。
子珰
都堂反𥼶名云穿耳施珠曰珰本出西戎也。
角力
古文[冓*斤]同古卓反礼记习射御角力广疋角量也高诱注吕氏春秋云角试心月令角升角说文升斛也并单作角经文作捔古文粗字音在古反汉书班固叙传云捔举职寮韦昭音义曰捔略也周礼注音亦粗捔非此用。
木枪
千羊反说文枪距也三苍木两专𨦣曰枪经文作锵三苍锵铃声也锵非正体专音端。
博弈
古文[筷-夬+尃]方言博或谓之棋弈余石反方言自关而东齐鲁之间皆谓围棋为弈。
灯炉
字又作炉同力胡反火所居也谓凡盛火之器曰炉。
第五卷
卷缩
奇员反声类亦觠字诗云有卷者阿传曰卷曲也。
傅以
方务反汉书皆傅脂粉傅附也谓涂附之也方言凡饮药傅药而毒刺皆是也经文作拊敷主反拊拍也拊非字体。
暖气
乃短反说文𤌢温也字从火䎡声。
清夷
羊脂反说文夷平也字从大。
声㽄
又作𤺊同苏奚反埤苍㽄声散也经文作嘶悲声也嘶噎也嘶非此义。
蜱麻
字宜作𦳈蓖二形案三苍布迷反草名也吕静韵集云𦳈麻其生似树者也经文作蜱音脾。
日暴
蒲谷反暴晒也说文暴晞干也字从日从出从丱米亦字意也丱又作拜音巨共反拱手也。
振爆
方孝补角普剥三反声类爆焚起也谓皮散起也。
泛长
又作泛同疋剑反说文泛浮也又駃疾也。
茎干
工旦反枝主也广疋干本也三苍枝干也。
门阃
又作捆同苦本反三苍阃门限也。
三跳
他予达浇二反谓悬掷也。
谷𧂐
子赐反埤苍𧂐积也。
第六卷
侵娆
乃了反郭璞云娆弄也扰也谓娆扰戏弄也。
妒憋
古文嫳同脾灭反方言憋𢙣也郭璞云急性也。
稗子
蒲懈反草之似谷者也。
仇隙
古文𡭴同丘逆反隙衅也说文壁际孔也广雅隙裂也字从以从白上下小经文作鄀地名也声类云鄀乡在河内鄀非经𣅀。
储君
直于反储备也蔡邕劝学云储副君也。
篡居
又患反说文强而夺取曰篡尔疋篡取也盗任曰篡字从算从厶音私[(色-巴+((巨-匚)@一))*式]君之法理无外声故从厶也算音苏𡖉反。
弱冠
古玩反礼云男子二十冠而字成人之道也案男子年二十加衣服始着冠为冠𥼶名云二十曰弱冠言虽成人而冠体尚弱也。
躄地
脾役反谓躄倒也。
什物
时立反三苍什十也什聚也杂也亦会数之名也谓资生之物也今人言家产器物犹云什物物即器也江南名什物此土名五行史记舜作什器于寿丘汉书贫民赐田宅什器并是也。
堤塘
古文䧑同都奚反下徒郎反说文堤塘也尔疋堤谓之梁李巡曰堤防也障也汉书无堤之舆韦昭曰积土为封限也。
穿决
周易藩决不羸王弼徐邈等音皆穴说文胡玦反下流也又音古冗反广疋穿也谓穿破也。
淋漏
力金反三苍淋漉水下也。
耘除
禹军反除草也经文作芸字与芸同草名也似苜蓿月令仲冬芸始生是也芸非经𣅀。
裁有
在灾反裁仅也劣也不久也广疋才暂也三苍才微见也郑玄注礼记周礼作裁东观汉记及诸史贾逵注国语并作裁汉书作才随作无定体。
炫卖
古文眩𧗳二形同胡面公县二反说文行且卖也广疋𧗳詃也。
第七卷
娉妻
今作聘同疋劲反问婚也说文聘访尔疋聘问也。
釜鍑
方目甫救二反方言鍑或谓之鬲郭璞曰鍑釜属也说文鍑如釜而大口三苍鍑小釜也。
散香
苏诞反说文散杂也谓散杂碎香者也。
愦𡗚
公对反说文愦乱也丙女孝反𡗚猥也经文作闹俗字也。
治压
于甲反广疋压镇也经文多作押非体也。
革屣
古文𩌦𩎉二形同所绮所解二反。
大致
徴吏反致至也说文送诣曰致三苍致到也又与也。
常翘
祇遥反广疋翘举也郭璞曰翘谓悬危也。
为屐
巨逆反说文履属也屐有草有帛者非止木也。
疗治
力照反止病日疗谓治病也。
乐味
闾咢反苍颉篇乐喜也。
木筒
徒东反三苍筒竹管也说文筒断竹也方言着筒也郭璞曰谓盛匕箸也经文作筒说文徒栋反谓无底萧也今亦为筒字。
钁𣃆
古文[畫*凡]同竹角反𣃆削也说文𣃆斫也。
霸王
今作𧟶同补驾反国语晋犹霸贾逵曰霸犹把也言把持诸侯之㩲也诸侯把王事臣道也故字从月䨣声䨣音疋各也。
步屋
纂文云吴人以步屋名乘阖方言尺蠖又名步屈是也阖古合反。
第八卷
治目
莫鹿莫六二反说文人眼也象形目视也亦见也。
造诣
七到反说文造就也广疋造诣也。
金椑
案荀揩诰幼文字宜作篦音方奚反经文多作椑假借耳。
鹅雁
五谏反尔疋舒雁鹅孙炎曰鹅一名舒雁方言云江东呼为鴚鹅也鴚音加。
仿佛
古文作仿䀟声类作仿佛同芳往反下芳味反谓相似见不谛也。
大舶
音白埤苍舶大船也大者长二十丈载六七百人者是也。
懦弱
三苍奴课反懦亦弱也。
䆿言
牛世反通俗文梦语谓之䆿说文眠言也声类不觉妄言也经文多作讇案诸字书字与谄同佞言也今多以是盐以占二反此或俗语假借耳未详何证。
樘触
音隐纣庚反说文樘柱也何承大纂文云樘触也又作敝敲二形也经文多作棠徒当反三苍棠杜梨也尔疋杜甘棠是也棠非此义。
文字品
字者文字之揔名梵云𢙣𠛴罗译言无异流转或言无尽无尽是字字在纸墨可得不灭借此不灭以譬常住凡有四十七字为一切字本其十四字如言三十三字如是合之以成诸字即名满字满者善义以譬常住半者𢙣义以譬烦𢙉虽因半字根本得成满字乃是正字凡夫无始皆由无明得成常住乃是真实故字之为义可以譬道大涅[臊-品+巳]经其义如此案西域悉昙章本是婆罗贺磨天所作自古迄今更无异书但点画之间微有不同耳悉昙此云成就论中悉檀者亦悉昙也以随别义转音名为悉檀婆罗贺磨天者此云净天旧言梵天讹略也。
字音十四字
𧙑(乌可反)阿壹伊坞(乌古反)乌理(重)𨤲(力之反)黳(乌奚反)蔼汗(乌故反)奥
此十四字以为音一一声中皆两两字同长短为异皆前声短后声长。
庵𢙣
此二字是前𢙣阿两字之余音若不余音则不尽一切字故复取二字以穷文字。
比声二十五字
迦呿伽𠷐(其柯反)俄(鱼贺反)
舌根声(凡五字中第四字与第三字同而轻重微异)
遮(重)车阇膳(时柯反)若(耳贺反)
舌齿声
吒(重)咃(丑加反)荼组(伫贾反)拏
上咢声
多他陁䭾(徒柯反)那(奴贺反)
舌头声
波颇婆婆(去)摩(莫个反)
唇吻声
蛇(重)罗(卢舸反)罗(李舸反)缚奢沙娑呵
此八字超声。
金磺
古文[石*丱]字书作矿同孤猛反说文矿铜䥫璞也经文作丱周礼丱人掌金玉之地刘昌宗侯猛反又音口猛反注云丱之言矿金玉未成器曰丱两义大同仍以初体为正。
月蚀
神职反周易云月盈即蚀𥼶名云日月亏曰蚀稍稍侵亏如䖝食草木叶也汉书云日月薄蚀韦昭曰气往迫之曰薄亏毁日蚀也。
彗星
苏醉反字林囚芮反𥼶名云彗星星光稍稍似彗也尔疋彗星搀抢孙炎曰妖星也四曰彗郭璞曰亦谓之孛𥼶名云言其孛孛然似扫彗也搀音叉衔反枪叉行反。
第九卷
厮下
又作㒋同思移反广疋厮谓命使也字书厮役也谓贱役者也汉书厮与之卒张晏曰厮微也韦昭曰析薪曰厮炊烹曰养。
怖遽
渠庶反广疋遽畏惧也疾急也经文有作懅书史所无唯郭璞注尔疋𥼶言中凌懅也作此字二形通用。
咄善
字林丁兀反说文咄相谓也字书咄叱也。
密致
又作𮉙同驰致反致亦密也。
郁烝
于物反尔疋郁气也李巡曰郁盛气也烝之胜反说文烝火气上行也。
乳哺
薄路反哺含食也谓口中嚼食也经文作餔字与晡同补胡反谓申时食也。
创疱
古文戗刃二形同楚良反说文创伤也经文作疮近字耳又音楚悢反创始也非今所取疱又作疱同辅孝反说文疱面生气也经文作疱犹俗字耳。
㿃下
又作䐭字林同竹世反㿃赤利也閞中多音滞三苍㿃下病也𥼶名云下重而赤白曰㿃言厉䐭而难差也经文作蜇字与蛆同知列反䖝螫也又作哲也又作哲了也智也二形并非经𣅀。
着后
中恕反着之言𠁅也广疋着补也亦立也。
第十卷
祠祀
徐理反祭无已也谓年常祭祀洁敬无已也尔疋祭祀也舍人曰祀地祭也礼记王者为群姓立七祀诸侯五祀大夫三祀士二祀庶人一祀或灶郑玄曰此大神所祈大事者小神居民间伺小过作谴告者也。
轻躁
又作躁同子到反周易震为躁躁犹动也躁扰也论语曰言未及之而言谓之躁郑玄曰谓不安静也。
口爽
所两反爽败也楚人名美败曰爽。
肴馔
又作䉵同士眷反说文馔具饮食也。
怅怏
于亮反说文怏心不服也苍颉篇怏怼也。
唐捐
徒郎以专反案唐徒也徒空也说文捐弃也。
怡悦
古文[(〡*臣*巳)/女]同弋之反尔疋怡乐也方言怡喜也说文怡和也。
姝大
充朱反说文姝好也色美也方言赵魏燕代之间谓好为姝。
[瑰/衣]异
又作傀同古回反傀美也方言傀盛也说文傀伟也伟奇也广疋傀伟奇玩也。
溉灌
哥赉反说文溉灌也谓灌注也。
诊之
说文之忍反诊视之也三苍诊𠋫也声类诊验也。
恕己
尸预反苍颉篇恕如也声类以心度物曰恕。
综习
子宋反三苍综理继也谓机缕持丝文者屈绳制经令得开合也。
羸瘠
古文𤹠𤶬[目*脊]三形同才亦反说文膌瘦也。
第十一卷
习习
经文从疒作㿇书无此字近人加之耳。
哕噎
於越反说文哕气悟也通俗文气逆曰哕。
麻[痲/心]
力金反声类麻小便数麻也经文作淋说文水沃也广疋淋渍也淋非此用。
怼恨
古文怼字林同丈泪反尔疋怼怨也。
欠㰦
又作呿同丘庶反通俗文张口运气谓之欠㰦。
不御
鱼据反御侍也进也广疋御使也。
蟠龙
蒲寒反方言未升天龙谓之蟠龙广疋蟠曲也蟠委也经文有作[臊-品+巳]古字通用也。
劈裂
疋狄反说文劈破也广疋劈裂也亦中分也。
麒麟
渠之理真反公羊传麟仁兽也说文𪊽身牛尾一角角头有肉经文作骐说文马文如綦文驎力振反尔疋白马黑唇曰驎二形并非字义。
僧坊
甫房反字林坊别屋也。
脱能
吐活他外二反广疋脱可也脱尔也谓不定之辞也。
坐肆
相利反肆陈也陈物𠁅也肆列也谓列其货贿于市也。
氍毹
渠俱反下山于反通俗文织毛蓐曰𣰠毹细者谓之毾㲪经文作氀力于反氀毾也氀非字体。
毾㲪
他盍反𥼶名云施之大床前小榻下所以登上床者因以为名焉。
䩸衣
三苍而用反说文䩸鞍毳饰也或作㲨而容反谓古贝垂毛也或作毦人志反广疋㲥毦𦋺也织毛日𦋺三形通取于义无失经文作茸而容反说文茸草茸也茸非此义。
[這-言+(妻-女+人)]子
姊叶反案字诂古文[這-言+(妻-女+人)]今作接谓接木之子也经律中[這-言+(妻-女+人)]种子是也大威德经中作接子故南经本皆作接字但旧译本中接多作[這-言+(妻-女+人)]如上文中节头相[這-言+(妻-女+人)]是也字体从又从止巾声经文从聿作聿非体也又音才妾反说文云[這-言+(妻-女+人)]疾也非今所取今有经本改作[蓮-車+(妻-女+人)]子音都计反取尔疋枣李曰[蓮-車+(妻-女+人)]之削𤓰者[蓮-車+(妻-女+人)]之为证此乃并是治择之名非言种也故郑玄注礼云[蓮-車+(妻-女+人)]谓撗去其[蓮-車+(妻-女+人)]也又捡诸经中并无[蓮-車+(妻-女+人)]种宜从初读为正。
[舟-(白-日)]枕
案天笁无木枕皆以赤皮叠布为枕贮以兜罗绵及毛枕而且倚[舟-(白-日)]言其赤色也。
六博
说文𡱈戏六箸十二棋也古者乌曹作博方言博或谓之棋或谓之曲道吴楚之间或谓之箭或谓之博博亦箸名也。
拍鞠
古文𥷥今作鞠字林巨六反郭璞三苍云毛丸可蹋戏者曰鞠蹋鞠兵势也所以陈武士简才力也刘向别录曰蹴鞠也新书二十五篇传云黄帝所作云或起战国时托云黄帝也。
掷石
案汉书甘延寿投石拔距张晏注云飞石重十二斤为机发行三百步延寿有力能以手投之也。
卜筮
时世反礼记龟为卜蓍为筮卜筮者所以决嫌疑定犹豫故疑即筮之字体从竹从巫筮者揲蓍取卦折竹为㕛故字从竹也揲音食列余列二反。
遍耳
经文有作身字恐传写误也。
第十二卷
脑胲
依字说文古才反足大指也恐非今用案字义宜作解音胡卖反谓脑解也案无上依经解三十二相中二如来顶骨无解是也诸经中作顶骨坚实同一义也或古字耳。
腨骨
或作𨄔同时兖反说文腨腓肠也字从肉专声。
柱髀
古文䠋同蒲米反北人行此音又必尔反江南行此音𥼶名髀卑也在下称也经文作跓䏶二形此并俗字非其体也。
髋骨
或作臗同口丸反埤苍臗尻也说文髋髀上也。
颔骨
胡感反方言颔颌也郭璞云颔车也南楚之外谓之颔秦晋谓之颔[(阜-十+止)*頁]也今亦通语耳𥼶名云正名辅车言其骨强所以辅持口也左传云辅车相依。
姿态
古文㑷字林同他代反意姿也谓能度人情㒵也。
视𪱠
列子作瞬通俗文作眴同尸闰反说文瞚目开闭数摇也服𧆛云目动曰眴也。
因的
古文㢩说文作的同都狄反的明也诗云彼发有的传曰的射质也谓的然明见也今射𡊤中珠子是也。
箭中
知仲反礼记射中即得为诸侯不中不得为诸侯是也。
挝打
又作𥬸同竹𤓰反挝挞也字体从木过声。
楚挞
楚一名荆也挞古文𪯎同他达反棰也广疋挞击也。
欬逆
枯戴反说文欬逆气也字林欬嗽也经文多作咳胡来反咳谓婴儿也咳非今用。
𦫿白
五盖反尔疋𦫿𣲙台言其色似𦫿也。
𧹞然
奴盏反方言𧹞愧也小尔疋云面愧曰𧹞说文𧹞面惭赤也。
背偻
力矩反广疋云偻曲也通俗文曲脊谓之伛偻经文有作瘘音陋病也瘘非字义。
挑其
他尧反说文挑抉也以手抉挑出物也。
螺王
古文蠃同力戈反螺𧉻也经文作䗍力西力底二反借音耳。
发撤
除列反撤去也撤坏撤除也。
敷在
古文敷同疋于反敷遍也小尔疋颁赋敷布也。
开剖
普厚反剖犹破也苍颉篇剖析也说文剖判也。
𨱞尾
古文[肆-聿+矛]同莫高反说文𨱞发也谓毛中之𨱞也经文有作鬃子公反。
聦睿
古文睿籀文作睿同夷岁反说文睿深明也通也广疋睿智也字从敁取其穿也目取明也从谷省取响应不穷也敁音在安反。
挠大
许高反说文挠扰也经文作㧌俗字也。
往讨
古文䚯同耻老反汉书音义曰讨除也礼记注云讨诛也。
第十三卷
耽湎
古文媅妉二形诸书作酖沈二形同都含反说文媅乐也国语耽嗜也湎古文䤄同亡善反说文湎沈于酒也谓酒乐也。
瘜肉
方言作𦞜同思力反说文奇肉也三苍𢙣肉也。
䖝䏣
字林千余反通俗文肉中䖝谓之䏣三苍䏣蝇乳肉中也经文作蛆子余反蝍蛆又作疽久痈也二形非此义。
创痍
羊之反三苍痍伤也通俗文体创曰痍头创曰疡左传曰生疡于头。
郁特
梵云郁特迦此水之一异名也特音徒得反。
第十四卷
矬人
才戈反广疋矬短也通俗文侏𪝥曰短经文作痤说文痤小肿也痤非经义。
生涎
诸书作㳄㵪[沎-匕+品]三形同详延反字林慕欲口液三苍作涎小儿唾也。
因燧
正字作鐆同辞醉反火母也论语钻燧改火孔安国注一年之中钻火各异木是也世本曰造火者燧人因以为名。
因钻
子丸反又音子乱反说文所以用穿物者也。
因捊
案诏定古文官书抱桴二字同体音扶鸠反谓鼓椎也。
道捡
居俨反苍颉篇捡法度也捡亦摄也。
顾眄
亡见反说文邪视也方言自关西秦晋之间曰䀎。
船舫
甫妄反通俗文连舟曰舫并两舟也。
炎旱
于廉反炎热也尔疋炎炎熏也谓旱气熏炙人也。
薄祜
胡右反尔疋祐福也天之福也又云祐厚也谓福厚也。
第十五卷
儴佉
尔羊反又霜伤二音梵言饷佉或云霜佉此译云贝也亦云珂异名耳。
水渧
此犹滴字耳音都历反通俗文霝滴谓之[泳-永+隸]渧音丁计反。
趍走
且榆反趍疾行也尔疋门外谓之趍是也。
性戾
字林力讣反乖戾也说文戾曲也字体从犬。
敦喻
古文惇同都𦘴反尔疋敦勉也谓相劝勉也。
豌豆
一丸反广疋豌豆䝀豆也经文作宛又作𧯡一月反二形并非字体。
其镞
字林子木反镞箭镝也江南言箭镝也江东言箭足𥼶名云箭本曰足古谓箭足为箭族尔疋金族箭羽是也。
觉寤
居效反寤觉也苍颉篇觉而有言曰寤经文作悎文字所无又作悟谓解悟之悟非眠后觉寤也。
第十六卷
天笁
或言身毒或言贤豆皆讹也正言印度印度名月月有十名斯一称也良以彼土圣贤相继开悟群生照临如月因以名也一说云贤豆本名因陁罗婆他那此云主𠁅谓天帝也当以天帝所护故世人号之耳。
驰骋
直知反下丑领反广疋驰奔也骋走也。
私吒
古文喥同竹嫁反依字吒喷也服𧆛云痛惜曰咤是也。
四衢
惧虞反尔疋四达谓之衢郭𤩶曰交道四出也𥼶名云齐鲁谓四齿把为惧㩴把地即有四𠁅此道似之因为名焉。
为臛
呼各反王逸注楚辞云有菜曰羹无菜曰臛也。
刵劓
如志反下古文㓷同鱼器反字林刵断耳也劓刖鼻也尚书云无或㓷刵人是也。
蚊㭰
今作𠲿又作觜同子累反广疋㭰口也字书鸟喙也经文作嘴捡诸经史无如也字傅毅七激云嘴埴饮泉作此字音与吮同徐䎡反嘴非字义。
宪制
欣建反宪法也尔疋宪制法则也广疋制梵也制亦法度也字从心从四害省声。
熊罴
胡弓反说文熊如豕山居冬蛰其掌似人掌名曰蹯罴彼宜反尔疋罴如熊黄白文郭璞曰似熊而长头似马有䭷高脚[狂-王+(益-八+十)]憨多力能拔木关西名猳罴蹯音扶袁反憨呼蓝反猳音加。
唯仰
语向反韵集云仰恃也谓取资于人曰仰仰亦望也。
编椽
卑绵反苍颉篇织也声类似绳次物曰编谓取𣗥刺编椽而卧也。
氀毼
力于反广疋氀毼𦋺也粗𦋺也声类毛布也。
茹菜
攘举反广疋茹食也茹食之也。
第十七卷
畏省
思井反省察也说文省视也。
讵有
渠据反讵犹何也未也谓未知词也。
第十八卷
良祐
古文𨳾二形同胡救反祐者助也天之所助者也。
挠浊
乃饱乃挍二反说文挠扰也又曰挠乱也。
第十九卷
无𦍬
古胡反尔疋𦍬罪也礼义之罪也。
流恻
声类作𢝔同楚力反广疋恻悲也说文恻痛也谓恻然心中痛也。
𦙁子
又作[病-丙+互]同竹尸反母名也。
髡树
口昆反广疋髡截也字体从髟兀声左传使人髡之。
深阱
古文阱阱二形同慈性反广疋阱坑也说文大陷也三苍阱谓阱地为堑所以张禽兽者也。
润渍
在赐反说文渍沤也谓水浸润物也。
怨仇
视周反仇憎𢙣也仇对也尔疋𬽦仇疋也怨之疋也怨偶曰仇。
在弶
渠向反字书施𦊰于道谓之弶其形似弓经文作摾俗字也。
而[(又/木)*式]
今作试同尸至反左传自虐其君曰弑周易臣[(又/木)*式]君子弑父非一朝一夕其所由来渐也𥼶名云下煞上曰[(又/木)*式][(又/木)*式]伺也伺闲而后得其便也。
淫慝
以针反说文淫私逸也小尔疋男女不以礼交曰淫下他则反礼记世乱即礼慝郑玄曰慝秽也诗云死失靡慝传曰慝邪也。
邠坻
鄙旻反坻古文𡊒同直饥反梵言也正云阿那他𢷤荼陁阿那他此云无依亦名孤独𢷤荼他此云团施言此长者好施贫独因以名焉本名湏达多。
判合
古文胖又作牉同普旦反说文胖半体也周礼媒氏掌万民之判郑玄曰判半也得偶而合曰判丧服云夫妻判合是也经文有作泮冰𥼶也泮非此义。
鄙悼
补美反鄙耻也陋也悼徒到反悼伤也方言秦晋谓伤为悼悼亦哀也。
甲胄
除救反说文胄兜鍪也字从月由声。
闲闲
上居苋反间隔也尔疋闲代也谓错相代也闲乱也下古闲反闲犹𠁅所也闲中也。
第二十卷
奎星
口携反尔疋降娄奎娄也李巡曰降娄白虎宿也经文有作金星太白星也宜从字读。
圊厕
字林七情反广疋圊圂庰厕也皆厕之别名也𥼶名云或曰清言至秽之𠁅宜修治使洁清也或曰圂言溷浊也。
罪戾
力计反尔疋戾罪也汉书有功无其意曰戾有其功有意曰罪戾定也。
逆津
子邻反论语云子路问津焉郑玄曰津济渡之𠁅也。
坐此
慈卧反案坐罪也谓相缘罪也苍颉篇坐𦍬也盐䥫论曰什伍相连亲戚相坐若引根本而及华𦰧伤小指而累四体是也。
第二十一卷
谶记
楚荫反说文谶验也谓占后有效验也𥼶名谶纤也其义纤微而效验也。
不登
都恒反登升也周礼以岁时登郑玄曰登成也汉书云再登曰平。
第二十二卷
恃怙
胡古反尔疋怙恃也韩诗云无父何怙怙赖也无母何恃恃负也。
儭身
且若叉觐二反儭至也近也。
坌之
蒲䪺反通俗文𡋯土曰坌说文坌尘也。
回复
三苍作洄水转也宣帝纪作澓回水也深也。
船筏
扶月反桴编竹木也大者曰筏小者曰桴音疋于反江南名𥱼音父佳反经文从木作筏非体也。
第二十三卷
连缀
张卫反亦连也说文缀合著也。
难冀
又作觊同居致反冀望也说文觊幸也。
喂𩚅
石经今作食同囚恣反声类𩚅哺也说文𩚅粮也从人仰食也谓以食供设与人也故字从食从人意也经文作饲俗字也。
瓨器
下江反说文似罂长颈受十升也。
手抱
说文作捊捊或作抱同步交反捊引取也通俗文作掊音蒲交反手把曰掊。
駃河
三苍古文使字或作[馬*吏]同山吏反苍颉篇驶疾也字从史经文从夬作駃古冗反駃騠骏马也列女传曰生三日超其母也駃非字义夬音古快反。
迦迦罗
脚佉反是鸟声也迦迦此云乌。
究究罗
居求反此是鸡声也鸠鸠吒此云鸡。
呾呾罗
都达反此是雉声也或言䳺鹑依梵音帝栗反。
第二十四卷
怡怿
音以之反怡怿乐也郭璞曰怡心之乐也怿意解之乐也。
庭燎
力照反周礼供坟烛庭燎郑玄曰坟大也树于门外曰大烛于内曰庭燎。
第二十六卷
逐块
古文块同苦对反结土也土块也。
黐胶
𠡠支反广疋黐黏也字书木胶也谓黏物者也。
温故
乌昆反论语温故而知新何晏曰温寻也礼记郑玄注云后时习之温经文作愠于问反愠恚也怨也恨也愠非字义。
第二十七卷
我适
尸赤反广疋祗适也适近也始也。
锋芒
古文[禾*(匚@一)]同无方反字林禾秒也谓其刃纤利如芒也。
哮吼
古文虓同呼交呼挍二反通俗文虎声谓之哮唬埤苍哮吓大怒声也唬音呼家反。
毳衣
尺锐反三苍羊细毛也说文兽细毛也。
第二十八卷
立拒
其吕反此外道瓶圆如瓠无足以三杖交之举于瓶也诸经中或言执三奇立拒或言三叉立拒皆是也。
[酉*(又/手)]𤌢
案韵集音古孝反酒酵也谓起面酒也经文多作醪音劳三苍说文皆云有滓酒也醪非字体。
云表
碑矫反三苍表外也言此星在云外也。
炉冶
余者反说文冶销也三苍治销铄也遭热即流遇冷即合与冰同意故从冰也。
第二十九卷
网缦
借音莫盘反谓内缦其指间也。
佣满
𠡠龙反尔疋佣均也齐等也经文作𦟛俗字也。
粗自
在古反粗略也粗粗也。
赋给
古文[貝*疋]同甫务反说文赋𣫍也广疋赋税也方言赋动也谓赋𣫍所以扰动也尔疋赋量也郭璞曰赋税所以平量也。
奁底
今作𣫢同力占反苍颉篇盛镜器名也谓方底者也。
憩驾
说文作憩苍颉篇作[(尸@月)*(乏-之+尢)]同却厉反尔疋憩息也注云憩止之息也。
苟能
公厚反广疋苟诚也苟且也韩诗苟得也。
婚姻
今作昏说文妇嫁也礼云娶妇以昏时入故曰昏尔疋妇之父为昏姻古文[女*開]姻二形今作因说文𦕓家也女之所因故曰因尔疋𦕓之父为姻𦕓音细。
第三十卷
骏马
子闰反马之美称也说文骏马之才良者也。
𣩵𣫍
古文殓同力𧰟反衣尸也𥼶名云𣫍者𣫍也藏不复见也小𣫍户内大𣫍于阼阶是也。
孚乳
通俗文𡖉化日孚音疋付反方言鸡伏𤓲而未孚字林疋于反广疋孚生也谓子之出于卯也说文𡖉孚也或曰孚伏也谓育养也乳而注反苍颉篇乳字也养也谓养子也。
和液
夷石反说文液津润也广疋酒滋液也。
第三十一卷
得衷
知冲反左传楚僻我衷杜预曰衷正也衷中当也尚书衷善也苍颉篇别内外之辞也经文作中平也随作无在。
遗烬
正字作㶳同似进反说文火之余木也。
菅草
古颜反尔疋菅茅属也诗传曰白华野菅也经文作葌字书与简字同葌兰也说文葌香草也葌非此用。
甘锅
字体作所用古和反方言秦云上釜也字体从鬲𡕒声今皆作锅。
挠搅
古卯反说文搅乱也诗云祇搅我心是也。
嘲调
正字作啁同竹包反下徒予反苍颉篇云啁调也调相调戏也经文有作呓相承音艺未详何出或作譺五戒反字林欺调也亦大调曰譺也。
贾客
公户反周礼商贾郑玄曰行曰啇𠁅曰贾白虎通曰贾之言固也固其物待民来以求其利者也又音古疋反。
刖足
古文刖[跳-兆+几]二形同五刮鱼厥二反刖断足也周改[骨*(實-毌+尸)]作刖广疋刖色也谓断足即色也[骨*(實-毌+尸)]音扶忍反色音慈悦反。
盲瞽
公户反无目谓之瞽𥼶名云瞽目眠眠然目平合如鼓皮也。
第三十二卷
如驼食蜜
徒多反馲驼也蜜刺蜜也。
罗毦
仁志反通俗文毛饰曰毦槊上垂毛亦曰毦。
纴婆
古文䋕同女林如深二反树名也𦰧苦可煮为饮治头痛也如此间苦楝树也言此䖝甘之耳栋音力见反。
瑕疵
古文𤶬字林才雌反说文疵病也。
磁石
徂兹反埤苍磁石也谓召䥫者也。
灌绠
或作观同古乱反汲器也绠格杏反说文汲井绳也方言韩魏闲谓之绠。
挂碍
又作罫同胡卦反字书网碍也。
芦菔
字林力何反下蒲北反似菘紫花者谓之芦菔。
第三十三卷
粟𢇲
字体作穈𪎭二形同亡皮反禾稔也关西谓之𢇲冀州谓之穄。
线㙛
字体作砖同脂缘反又音船毛诗载弄之凡注云纺专也诗中作专此由古字通用耳。
剜身
乌官反字林剜[利-禾+(ㄙ/月)]也[利-禾+(ㄙ/月)]音一玄反[利-禾+(ㄙ/月)]挑也。
明[穀-(一/禾)+(夕*ㄗ)]
字书作壳同口角反吴会闲音口角反𡖉外坚也案凡物皮皆曰壳是也。
淫佚
今作妷同与一反佚乐也苍颉篇佚惕也惕音荡。
第三十六卷
巴吒
百麻反案阿含经此长者因国为名也经文作把比雅反亦是梵音讹转耳。
坻弥
三苍音低下音迷律中坻弥皆作迷字应言帝弥祗罗谓大身鱼也其类有四种此第四最小者也法炬经中低迷宜罗即第三鱼也皆次第㸦相吞啖也。
䱜鱼
且各反𦵮珝异物志云鐇䱜有撗骨在鼻前状如斧斤江东呼斧斤为错故谓之鐇错也此类有二十种各异名如锯䱜等齿利如锯即名锯错也鐇音府烦反珝音虚矩反。
惋手
乌唤反谓惊异也未详何义立名也。
刁长
都尧反人姓也或可因事立名耳。
行般
乎庚反此人利根无待勤行自能得灭成实论中不行灭人是也。
第三十七卷
沾污
致廉反沾𣽈也三苍沾濆也。
魍魉
说文[虫*(网-(ㄨ*ㄨ)+又)]蜽从䖝字书从鬼同上亡强反下力掌反通俗文木石怪谓之魍魉言木石之精也淮南说状如三岁小儿赤黑色赤目赤爪长耳美发也。
第三十八卷
炜烨
上于匪反下为猎反方言炜烨盛㒵也三苍光华也。
虎兕
又作[凹/并]同徐里反尔疋兕似牛郭璞曰一角青色重千斤。
抟食
徒官反说文抟圆也三苍抟饭也经文作揣丁果初委二反揣量也揣非字义。
法厉
古文砺同力制反磨石也砥细于砺皆可以磨刀刃也。
粗犷
古猛反犷强也说文犷大不可附也经文作穬谷芒也穬非字体。
[山/虫]笑
充之反苍颉篇[山/虫]轻侮也笑私妙反字林笑喜也字从竹从犬声竹为乐器君子乐然后笑。
刨湏
蒲交反案刨文字所无宜作抱又作棓。
齰啮
古文齰又作咋同士白反通俗文䶧啖曰齰。
第三十九卷
祢瞿
又作你同女履反祢犹汝也谓尔汝如来姓氏也。
榛木
仕巾反广疋云木藂生曰榛草藂生曰薄也。
第四十卷
车舆
与诸反说文车舆也亦揔称车曰舆一曰车无轮曰舆。
钩饵
正字作𧊗同如志反服𧆛云钩鱼曰饵。
欶乳
又作嗽同所角反三苍云欶吮也通俗文含吸曰嗽经文作𡂡此俗字也。
户𨷲
古文钥同余酌反方言关东谓之键关西谓之𨷲文作籥字林书僮笞也纂文云关西以书篇为籥籥非此义笞赤占反。
婆岚
力含反案诸字部无如字唯应[王*(皮-(〡/又)+(王/匆))]诗云岚山寒折骨作此字。
赖缔
徒计反依字说文缔结不解也。
一切经音义卷第二
中华大藏经（中华书局版）第 56 册 No. 1163 一切经音义

[book_title]一切经音义卷第三
纳
翻经沙门玄应撰摩诃般若波罗蜜经放光般若经光赞般若经道行般若经小品般若经明度无极经长安品胜天王般若经仁王般若经金刚般若经
摩诃般若波罗蜜经
第一卷
婆伽婆
旧云有大功德至圣之名也正言薄伽梵薄伽此译云德梵此言成就义众德成满名薄伽梵又此一名总摄众德余即不尔故诸经首皆置此名。
那伽
此译云龙或云象言其大力故以喻焉。
三昧
莫盖反此云等持等者正也正持心也持谓持诸功德也。
希望
说文作睎同虚衣反睎望也海岱之间谓睎广雅睎视也下无方反说文出望在外望其还也字从望省声若音无放反说文月满与日相望也字从月但此二字音体人多不辩故此两𥼶。
心行
下庚反谓游履也光赞经云所趣所行大论云问云何悉知众生心行答菩萨知众生心种种法中𠁅𠁅行即维摩经云善知众生往来所趣及心所行其义一也今有读为下孟反误也。
挂碍
又作罫同胡卦反字书网碍也碍止也。
剌那
卢割反光赞经作罗邻那竭菩萨译云宝积旧维摩经汉言宝事放光经作宝来案梵本云曷剌怛那揭婆此云宝台或云宝藏皆一义也经文有作𦋺居例反非也。
满予
音余与二音三苍解诂云此与字梵言经中或作满濡或作文殊师利或言曼殊尸利皆讹也或言敬首旧维摩经汉言濡首皆义译也正言曼殊室利此云妙吉祥经中有作漙首案漙此古文普字疑譺也应作漙音而朱反但字形相滥人多惑耳。
系念
古文系继二形今作系同古帝反说文系结束亦连缀不绝也。
两腨
又作𨄔同时䎡反说文胫腨也腨肠也经文踹丁管反蹀足也踹非此用。
两髀
古文䠋同蒲米反说文股外也。
内髻
古帝反梵言嗢瑟𡰱沙此云髻经文作结非也。
凞怡
虚之反下与之反说文[烈-列+(〡*(耜-耒+巳))]怡和悦也方言怡喜也湘潭之间曰纷怡或云凞怡经文有作嬉同虚之反嬉乐也嬉戏笑也嬉非今用。
得愈
古文愈同榆乳反方言差愈也愈病瘳也。
恬然
徒兼反方言恬静也安也经文作怡与之反误也。
不娆
字林乃了反三苍娆弄也说文娆扰也谓扰弄也娆亦𢙉也。
缤纷
匹仁反下敷云反广雅缤纷盛㒵也。
阿鞞
字书陛奚反此译云不退住第七住也。
鸠摩
正言究磨罗浮多究磨罗者是彼八岁已上乃至未娶者之总名旧名童子浮多者旧云真言童真地也经顺俗名以童摽八地以上菩萨也或云法王子者别号也。
[婁*殳]知
山缕反数计也[門@允]其数曰数也。
烧时
尸照反案烧亦烧也自然为烧以人为烧。
第二卷
稻茅
徒老反下亡包反稻谓有芒谷也经文有作竿[竺-二+(庴-日+(人*人))]音古寒反下诸夜反通俗文荆州出竿蔗或作甘柘一物也。
憎𢙣
乌故反礼记吾𢙣用吾情𢙣犹憎也诗云𢙣无礼是也。
第三卷
摩扪
莫奔莫本二反扪摸也字林扪抚持也案扪持谓手把执物也故诸经中有作摩捉日月是也。
第七卷
蒙昧
字体作[曚-卄]同莫公反下莫对反易云蒙者[曚-卄]也谓[曚-卄]覆不明广雅昧者闇也谓闇蔽无知也易云蒙昧幼老谓不成求是也。
第八卷
循身
似遵反循行也亦遍也巡历也。
视占
之盐反占亦𠋫也凡相𠋫谓之占占亦瞻也。
旋师
似绢反说文旋圆炉也周成难字作擐谓以绳转轴裁木为器者也经文作旋非体也。
胃脬
普交反苍颉解诂脬盛尿者也经文胞补交反胞里也胞非此用。
泪洟
(古文𪖦同𠡠计反三苍鼻液也周易赍咨涕洟自目曰涕经文从弟作涕他礼反涕泪也非今所用)。
肪𦙽
府房反下先安反广雅肪珊脂也通俗文在腰曰肪在胃曰𦙽。
膀胀
普江普绛二反埤苍胖胀腹满也胖音普降反。
青瘀
于豫反说文瘀积血也经文有作淤水中泥也。
攫裂
字宜作攫同九缚居碧二反说文攫𤓰持也苍颉篇攫持也淮南子曰鸟穷则博兽穷则攫也。
肋骨
力得反(说文胁骨也字从肉经文从革作勒马头络衔者也)。
曰㬥
蒲卜反小尔足暴晒也说文暴晞干也。
(碍易)
(以鼓反易者不难之称也)。
第十二卷
如贝
补盖反说文海介虫也谓螺贝是也介甲也。
(𦙽兜)
(先安反即天主也此云正喜二云正知足兜率此云妙足也)。
无央
于良反(梵言阿僧祇此言无央数央尽也经文作[革*(夾-(人*人)+(前-刖))]于两反说文颈靻也[革*夬]非此义靻音之列反)。
第十三卷
逻字
(力贺反)。
呿字
(丘庶反)。
哆字
(说文殆可反)。
[酉*荖]字
(才何反)。
鞞侈
遮罗那上蒲迷昌是反此译云明行足。
迦[佫-口+思]
又作[病-丙+(ㄆ/用)][慌-巟+(ㄆ/用)]二形同蒲[戒-廾+天]反此言世间解。
适生
三苍古文啇这二形同之尺反适近也始也。
乞匈
古赖反苍颉篇匈𠧒行请求也。
第十四卷
蛊道
公户翼者二反说文蛊腹中䖝也谓行䖝毒也。
谴贵
去战反苍颉篇谴呵也广雅谴怒也经文有作诘责广雅诘问也。
目瞽
公户反无目谓之瞽𥼶名云瞽目眠眠然目平合如鼓皮也。
第十五卷
毒螫
式亦呼各二反字林䖝行毒也。
红缥
匹绕反谓天缥也如帛之青白色也𥼶名云缥浅青色也有碧缥有青缥也。
第十九卷
不污
于故纡莝二反字林污秽也字书污涂也𥼶名云污洿也如洿泥也。
衰耄
莫报反礼记八十曰耄注云耄惛忘也亦乱也。
第二十卷
放牧
莫禄亡福二反三苍牧养也方言牧𩚅也郭璞曰谓牧养牛马汉书公孙𪫑牧豕然牧者畜养之总名也。
沮坏
才与反三苍沮渐也败坏也诗云何日渐沮传曰沮坏也经文作俎侧吕反非也内几也亦贮醢器也俎非义也。
偃蹇
居免纪偃巨偃三反左传偃蹇骄傲也广雅偃蹇夭桥也谓自高大㒵也𥼶名偃偃息而卧不执事也蹇跛蹇也病不能作事今托似此也桥音几小经文从人作𠐻误也。
傲慢
五到反谓不敬也广雅傲㑥也谓慢也字从人。
(滋味)
(古文孖稂二形同子夷反滋溢也润经文从口作嗞说文嗞嗟也)。
揆则
渠癸反诗云揆之以日传曰揆度也谓度量䡄法也。
第二十一卷
(但三)
(从重反必频但从也从空也)。
(助佑)
(古文[門@有]佑二形同胡救反祐助也天之所助也)。
第二十四卷
(有翅)
(古文▆▆二形同施致反说文翅翼也)。
(被服)
(皮寄反被谓被带也服谓施用也)。
第二十五卷
唐受
徒郎反唐徒也徒空也。
凌伤
力缯反三苍凌侵凌也字从水下或作剔今作易同以豉反说文㑥轻也苍颉篇㑥慢也。
虏掠
古文作𠧸同力古反下力尚反汉书晋灼曰生得曰虏斩首曰获掠略取也谓强夺取也。
第二十六卷
劲夫
居盛反说文劲强也字体从力巠声。
恐[怡-台+(皮-(〡/又)+(王/匆))]
又作[這-言+(皮-(〡/又)+(王/匆))]同渠庶反[這-言+(皮-(〡/又)+(王/匆))]畏惧也[這-言+(皮-(〡/又)+(王/匆))]亦急也。
第二十七卷
级其
羁立反级阶次也左传首二十三级案师旋斩首一人赐爵一级因名贼首为级。
觉已
居效反觉寤也谓眠后觉也苍颉篇觉而有言曰寤经文作寤悎二形俗字也。
恃是
时止反韩诗无母何恃恃负也恃亦赖也。
愦𡗚
公对反下女孝反说文愦乱也韵集𡗚猥也猥众也字从市从人经文从门作闹俗字也。
第二十九卷
怨仇
视由反仇对也尔疋仇仇匹也三苍怨偶曰仇。
第三十卷
驾驷
相二反说文驷一乘也四马为驷。
溉灌
歌赉反说文溉灌也谓灌注也。
第三十四卷
胞胎
补交反说文儿生裹衣者曰胞也。
第三十五卷
奁底
今作[竺-二+(僉*支)]同力占反说文镜[竺-二+(僉*支)]也谓方底者也。
蚊蚋
而𨦣反通俗文蜎化为蚊小蚊曰蚋蜎音渠兖反。
绀琉
古闇反青赤色也𥼶名绀含也谓青而含赤色也。
轮埵
丁果反小累也今取其义经文从耳从玉作𦖋㻔二形非也。
坚着
驰略反字书坚谓坚牢著相附着也。
委佗
又作逶迤同于危反下徒何反广雅委佗窊邪也窊音乌𤓰反。
不桡
乃饱反说文挠扰也广雅挠乱也字从木。
第三十六卷
毫𣯛
又作豪同胡高反下古文𣯛彩二形今作[(〦/米)*毛]同力之反汉书不失毫𤛆孟康注毫菟毫也十毫曰𣯛今皆作𣯛亦由古字通用也然非字体。
庐馆
力居反别舍也𥼶名云寄止曰庐案黄帝为庐以避寒暑春秋去之冬夏居之故云寄止也下古玩反客舍也周礼五十里有馆馆有委积以待朝聘之客字体从食官声今亦作馆经文作观城门双阙也观非此义。
以乐
力各反谓欢悦也下文乐佛及僧以乐众人音读皆同此也。
第三十九卷
从广
又作摐同足容反小尔疋云从长也韩诗传曰南北曰从东西曰撗是也。
街巷
古鞋反说文街四通道也。
连绵
古文联同力钱反广疋连续也合也绵亦连也谓相续不断也字从耳耳联于颊也从丝丝连不绝也。
相和
胡卧反相应也诗云唱予和汝周易鸣鹤在渚其子和之是也。
适无
都历反谓主适也。
玫瑰
字林莫回反下胡魁反石珠也说文石之美好曰玟圆好曰瑰经文作㻁非也。
綩綖
一远反下以旃反相传坐蓐也未详何语。
茵蓐
又作鞇同于人反说文车中重席也下而欲反三苍蓐荐也。
帏带
音韦苍颉篇帏㡘也经文或作惟于追反。
惆怅
𠡠周反下𠡠亮反说文惆怅失志也亦悲愁也。
第四十卷
祠天
似兹反尔疋祠祭也春祭曰祠祠食也。
百乘
古文𠓲乘二形同实证反广疋乘驾也三苍乘载也周礼四马为乘其形曰车其数曰乘。
桥津
子邻反论语子路问津郑玄曰津谓济渡之𠁅也。
金牒
徒颊反简牒也说文牒礼小品经作金鍱鍱音以涉反。
娱乐
字诂古文虞今作娱同牛俱反下力各反字林娱亦乐也白虎通曰虞乐言天下之人皆有乐也。
有棍
孤本反谓转弦者也今亦名关为棍子。
稽㽞
古奚反说文稽留止也尔疋留久也。
来坌
蒲䪺反通俗文𡋯土曰坌说文坌尘也。
弥窒
丁结反或作富楼那弥多罗𡰱子正言富啰拏梅低[利/尒]夜富多罗富啰拏此云满是其名也梅低[利/尒]夜此云慈是其母姓富多罗者子也兼从母姓为名故此云满慈子或译云满愿子一义也与佛同日而生。
放光般若经
第一卷
罗阅
以拙反案阿阇世王经云罗阅祗晋言王舍城此应讹也正言罗阅揭梨䤈罗阅义是料理以王代之谓能理料人民也揭梨𨢘此云舍中总名王舍城在摩伽陁国中城名也。
那术
经又作述同食聿反或言那由他当中国十万也光赞经云亿那术劫是也案佛本行经云一百百千是名俱致此当千万百俱致名阿由多此当千亿百阿由多名那由他此当万亿此应上算也。
叵我
普我反谓摇动不安也经文作𧿽𨁟或作𡶅峨并未见字出𠁅。
澹然
徒滥反澹安也经文或作憺淡二形音训并同。
沙诃
又云娑诃楼陁或云娑婆皆讹也正言索诃此云能忍或言堪忍一言杂会世界。
习绪
辞吕反绪余也业也大集经云断习气绪是也。
迦罗越
大品经中居士是也。
甫当
方宇反甫始也当终也言初始发心终竟一切种智也。
我曹
又作曹同自劳反史记十余曹偱之如淳曰曹辈也。
阿湏伦
又作阿湏罗或作阿修罗皆讹也正言阿素洛此译云阿者无也亦云非素洛云酒亦云天名无酒神亦名非天经中亦名无善神。
阿惟
三佛此言讹也正言阿毗三佛陁阿毗此译云现三此云等佛陁此云觉名现等觉长安品经言威至佛大品经云一切法一切种同一义也。
六栽
作才反经中亦名触案触能长养心心数法栽能长养枝𦰧花条其义相似因以名焉。
七痛
又作痛痒痒音弋掌反经中名受是也谓能领纳苦乐故名受也。
倚法
于蚁反住也说文倚犹依倚也经文作猗非也。
萨婆若
又言萨芸然或云萨婆若皆讹也云言萨伐若此译云一切智也。
俞旬
又作由旬或作由延又作逾阇那皆讹也正言逾缮那此译云合也应也计合应尔许度量同此方驿逻也案五百弓为一俱卢舍八俱卢舍为一逾缮那即此方三十里也言古者圣王一日所行里数也。
珠玑
居衣反说文珠之不圆者也字书一曰小珠也。
第二卷
窗向
许亮反诗云塞向墐户传曰向北出牖也苍颉解诂云窗正牖也牖旁窗也所以助明也。
第三卷
不惋
乌唤反字略云惋叹惊异也。
第四卷
羁他
居猗反𥼶名云羁捡也所以捡持制之也。
怛萨
阿竭阿罗诃三耶三佛大品经作多他阿伽度阿罗诃三藐三佛陁同一名也此即十号中三号也但犹梵音轻重耳多陁阿伽度此云如来阿罗诃此云应供三藐三佛陁此云正遍知也。
薜荔
蒲计反下力计反或言卑帝梨或云卑帝梨耶或言闭[利/尒]多或作俾礼多皆讹也正言[璊-王+弓]荔多此译云祖父鬼旧译云饿鬼中最劣者也[璊-王+弓]音补蔑反俾音卑寐反。
邠耨
文陁𡰱子邠甫贫反又作分耨或作邠耨文陁弗应云富那曼陁弗多罗此译云满严饰女子明度经云满见子。
僧那僧涅
应云摩诃僧那僧涅陁旧译云摩诃言大僧那言铠僧涅言着亦云㽵饰故名著大铠大品经云大誓㽵严是也一云僧那大担僧涅自誓此皆讹也正言𦙽那诃此云甲𦙽捺陁或云被或云衣言被甲衣甲也衣音于既反。
不㧗
侧买子尔二反谓取着也通俗文掣挽曰㧗说文㧗𪮮也谓𪮮𢲻取也大品经作不取是也。
第五卷
阅叉
以拙反或云夜叉皆讹也正言药叉此译云能啖鬼又云伤者谓能伤害人也。
遮迦越罗
正言斫迦罗伐辣底遏罗阇此云转轮王。
适莫
都狄反下谟各反谓无人无相也适犹敌也言敌疋也莫犹慕欲也。
无态
他代反。
窠窟
苦和反。
猒该
古来反皆三昧名也。
种稷
古文𥟄同子力反稷粟也五谷之长也。
浇濽
上又作𣻏同古尧反说文浇灌渍也下又作溅𠵖二形同子旦反说文濽相污洒也史记五步之内以血溅大王衣作溅扬泉物理论云恐不知味而唾𠵖作𠵖江南行此音山东音湔子见反。
第六卷
繁者
(薄何反)。
蹉者
(粗何反)。
峨者
(五歌反)。
他者
(土何反)。
嵯者
(昨何反)。
虏扈
力古反下胡古反案虏扈自大也谓踪撗行也汉书音义曰扈跋扈也谓自纵恣也经文作怙恃也怙非此义经中言憍慢或作贡高是也。
揵陁罗
巨焉反此云香神即𠃵闼婆也。
谐𫁭
胡皆反尚书克谐以孝注云谐和也𫁭合也。
第七卷
无耦
吴口反耦对也疋也大品作等不等是经文作𧪓非也。
第八卷
湏炎
或作湏夜摩天此云妙善天又炎摩此云时分湏炎摩此言善时分即天主也。
(拘翼)
(此言讹略也姓娇尸迦即释提桓因及天帝释同一位名也)。
(道捡)
(居俨反谓以道捡心故言道捡大品经云若入声闇正位是也苍颉篇捡法度也摄也)。
四徼
古吊反四门巷也即历中四徼曰是其事也。
遏绝
于曷反尔疋遏止也苍颉篇遏遮也。
第九卷
提和竭
或言提和竭罗此云锭光亦曰然灯佛是也。
𡰱摩罗天
或云湏蜜陁天此云化乐天。
波罗𡰱蜜天
或云婆舍跋提天此云他化自在天是也。
阿波会天
此云光音天亦言极光净天即第二禅第三天也经文有从言作譮音胡快反。
首诃既那天
此云遍净天是第三禅中第三天也以乐净周普故名遍净也。
惟于颇罗天
此云广果天即第四禅中第三天也凡夫果中此最殊胜故名广果也。
项很
胡讲反谓很人强项难回因以名也即郁伽罗越问经云强项人无量清净平等觉经云项很愚痴是也大品经中作增上慢经文有从元作顽音五鳏反顽䤜也顽非本字。
拔擢
徒卓反苍颉篇桌抽拔引擢出也。
摩祗
长安品作摩蛇小品经作摩𨢘皆梵言也明度经作神丹此言也。
第十卷
矛箭
古文𢦧鉾𨥨三形同莫侯反方言楚谓㦸为矛说文矛长二丈建于兵车也。
八惟无
或作八惟务即八皆舍也。
洴沙
蒲经反应讹也正言频婆娑罗王或云频毗此译云形牢一云频毗此云颜色娑罗此云端正或云色像殊妙。
随耶利
或云随舍利或云随舍种或言栗唱或言离昌或作梨昌或作离车或作律车皆梵言讹转也正言栗呫婆此云仙族王种呫音昌业反。
之兆
除矫反兆犹机也事先见也亦形兆也大品经作法没者也。
揵沓和
又云揵陁罗或作𠃵沓婆或云揵达婆或云𠃵闼婆旧名也今正言健达缚皆国音之不同也此云嗅香亦云乐神一云食香旧云香神亦近也经中亦作香音神也。
甄陁罗
之人反又作真陁罗或作紧那罗皆讹也正言紧捺洛此译云是人非人。
摩睺勒
又作摩休勒或作摩睺罗伽皆讹也言牟呼洛迦此译云大有行龙也。
真越
或作震越此应卧具也。
第十二卷
梵迦夷天
此言净身天也梵净也即初禅梵天也。
第十五卷
挭歰
歌杏反梗强也歰又作涩同所立反谓不滑也字从四止四止即不通字意也。
痱瘤
又作𤷂同蒲罪反下力罪反小肿也今取其义。
已署
时去反署位置也谓置之𧆛敬也夫位之表也谓表识也。
第十七卷
墙者
又作樯同才羊反字林颿柱也江南行此音关中多呼作竿。
牢𢻒
卢刀反坚牢也下又作𭣙楟二形同丈硬丈茎二反三苍敞种也今之以木若䥫揰出孔中物更补之谓之敞经文作棠非体也。
庄算
俎阳反声类云庄严也下古文算同桑乱反尔疋算数也长六寸计数者也字从竹从弄言常弄不误也。
第十八卷
狡戏
古卯反方言凡小儿多诈而狯谓之狡猾也。
第十九卷
和夷罗洹阅叉
即执金刚神也手执金刚杵因以名焉。
第二十一卷
杂糅
古文粈[飢-几+丑]二形同女救反说文糅杂饭也今谓异色物相集曰糅也。
旃陁罗
或云旃荼罗此云严炽谓屠煞者种类之名也一云主煞人狱卒也案西域记云其人若行则摇铃自摽或拄破头之竹若不然王即与其罪也。
跛蹇
又作跛同补我反下居免反字林跛蹇行不正也。
欲揰
徒江反广雅揰刺也揰犹击也。
第二十二卷
阿惟颜
大品经作一生补𠁅是也十住经云第十阿惟颜菩萨法住是也。
盟誓
靡京反礼记诸侯莅牲曰盟周礼司盟掌盟战之法郑玄曰书其辞于册上煞生取血歃之加书于牲上而埋之着其信也大事曰盟小事曰誓左传曰歃如忌歃音所甲反。
第二十三卷
轻易
以豉反说文㑥亦轻也慢也经文作劦胡颊反说文同力也亦急也劦非此义。
野马
犹阳炎也案㽵子所谓尘埃也生乃是游气耳也大论云饥渴闷极见热气谓为水是也。
五兵
周礼司兵掌五兵郑众曰五兵者戈[口/矢]㦸矛无夷也步卒五兵则无无夷而有弓矢也。
第二十六卷
湏延头佛
或言湏扇多佛晋言甚净。
洞然
徒贡反说文洞疾流也亦深邃之㒵也经文作烔徒东反热㒵也亦旱㒵也。
第二十八卷
劝訹
私律反说文訹诱也广雅云訹謏也謏音先九反经文作恤又作䘏同思律反恤忧也恤非今用。
第二十九卷
波仑
又作波伦此云常啼明度经云普慈皆一义也。
俾倪
普米反下五礼反广雅俾[怡-台+兒]堞女墙也。
波昙
又云波慕或云波头摩或云钵昙摩正言钵特摩此云赤莲花也。
分陁利
或作芬此云白莲花也。
句文罗
又作拘勿陁又作拘牟头或作拘勿头此云拘者地勿陁者喜名地喜花也。
优钵钊
指遥反又作沤钵罗此译云黛花也。
鵁鶄
音交精鸟名也一名鵁鸬此鸟出蔓联山群飞如雌鸡似凫高足江淮畜之可以厌火是也。
第三十卷
谦恪
古文恪同苦各反字林恪恭也敬也谓谦虚敬让也。
酷毒
口斛反说文喾急也甚也亦暴虐也。
宝[賏/正]
于耕于成二反盛物器。
光赞般若经
第一卷
度无极
或言到彼岸一义也梵言波罗蜜多是也。
不侥
又作憿徼同古尧反汉书晋灼云徼遇也侥亦冀求也。
垓劫
古文[多*(亥-人+(火-(班-玨)))]奒二形今作垓同古才反数名也风俗通曰十亿曰兆十兆曰经十经曰垓垓犹大数也。
傅饰
方务反傅犹涂附也傅药傅粉皆是也。
扶蓉
又作芙同附俱反下𢈔钟反说文扶渠花未发者为萏𧂄花已发开者为扶蓉其实曰莲萏音胡感反𧂄徒感反。
纷葩
普花反盛美也说文葩华也。
飘飏
余尚余章二反谓风所飞扬也。
晃煜
又作煜同由掬反说文晃明也煜耀也。
八由行
又作游行又作道行或作直行或言八直道亦言八圣道或言正道其义一也。
(渐渐)
(才再反渐渐犹稍稍也经文作渐绩疑也)。
(履袜)
(古文袜或作抹𤿗二形同无发反是衣也经文从巾幭音工别反单蚾也帊也幭非字义)。
然荩
才刃反字林草名也本草云荩草可以染流黄作金色生蜀中。
之𧨏
字诂古文𧨏今作义同宜寄反礼记𧨏者宜也制事宜也𧨏亦善也理也。
第二卷
贫匮
渠愧反礼记则财不匮乏也竭也。
嵩高
又作崧同思隆反尔疋山大而高曰嵩。
蚑行
渠支反又音奇谓虫行㒵也。
蜎蜚
一泉反字林虫㒵也动也或作蠉古文翾同呼泉反飞㒵也下古书飞皆作蜚同音甫韦反蜚谓蜚扬也案汉注云正月爵大于鸠五色蜚过郑二月后蜚过池阳是也。
慌忽
呼晃反又作恍虚往反谓虚妄见也惟恍惟忽似有无也汉书音义曰慌忽眼乱也。
两[胺-女+(尸@貝)]
又作[骨*(實-毌+尸)]同扶忍反说文[胺-女+(尸@貝)]膝骨也膝盖也。
第三卷
四𣧑
又作凶同许恭反放光经作四结犹四缚也谓贪欲瞋恚戒取见取。
惶慌
胡光反谓虚妄见也荒虚也广雅惶惧也遽也苍颉篇惶恐也亦忧悼在心之㒵也。
第四卷
门阃
又作捆同苦本反门限也说文门橛也。
不[耳*寅]
列子作瞬通俗文作眴同尸闰反说文演目开闭数摇也。
𢙣师
于各反𢙣过也所为不善也经文从草作𦷢又从人作恶皆非也。
第五卷
梨秽
力私反方言色似冻梨也大品经云青想坏想是也。
恢大
又作㷇同苦回反苍颉解诂云恢亦大也。
三跋致
又作拔同蒲沫反晋言发趣是也。
第七卷
头颅
又作颅同力胡反脑盖也经文作胪吕居反腹胪也皮胪也胪非此义。
咤之
竹嫁反经中作𨀸非也瘅之丁佐反磋之且何反。
燕坐
又作𡩷石经为古文燕同一见反说文𡩷安也。
第十卷
畴匹
除留反楚辞谁可与疋俦王逸注曰二人为匹四人为畴畴亦类也今或作俦。
五旬
或言般遮旬即五神通也案阿术达经云𢘻得五句是也大品等经云五神通同一也。
缚祗
一种等首真人余经作家家湏陁洹命终。
道行般若经
第一卷
吁与
许于反说文惊语也广雅吁应声也吁亦疑怪之辞也经文有作说与。
邠祁
文陁弗府贫反下巨梨反或言富楼那弥多𡰱子是也。
边幅
甫鞠反幅犹边际也谓际畔也。
无底
都礼反犹无边无限也经文作㸦非也。
第二卷
因坻
直尸反或言因提梨或云因陁罗正翻名天主以帝代之故经中亦称天主或称天帝𥼶者并位之与名也。
波那和提天
新道行经云自在天也亦即梵天也。
伊沙天
此云众生主那提𠃵天此云天女等。
阿会亘修天
长安品作阿陂亘差天即光音天也。
僻隈
匹亦反僻邪僻也亦避也经中或作避避去也回也下乌鬼于回二反谓隐蔽之𠁅也经文作偯于岂反哭余声也偯非此义。
梵摩三钵天
此应天主名也新道行经云梵天王也。
萨和萨
此云众生犹是萨婆萨埵也。
般遮旬
般遮此云五犹五神通也经中或作五旬在二音也。
[病-丙+盂]天
乌合反晋言有光寿天是第二禅中初天也亦名少光天以光少故也[病-丙+盂]波摩那晋言无量光天即第二禅中第二天也以前光明转胜转妙故也诸经中有作阿波阿波摩那天是也应言阿钵罗摩那婆钵利多婆也。
湏䠠天
三苍音帝郭训古文奇字以为古文逝字汉书韦昭音徒计反案中阴经作湏滞天或作湏㿃天亦言善见天定障渐微见极明微故名善观也楼炭经作湏[口*(唐-口+(走-土))]天皆一也应言湏达梨舍那此言善观天[口*(唐-口+(走-土))]音丁计反㿃音帝依字风俗通姓氏亦有此姓经文从无从足作𨅐音读作武非也。
枝掖
以石反相似也掖犹叶也此应外国语讹耳长安品作技掖般若是也。
第三卷
狎习
古文[虎-儿+(奄-大)]书或作狭同胡甲反狎近也狎㑥也谓轻㑥也经文从人作𠇺非也。
第五卷
至奏
子陋反奏进也为也明度经云三拔致此言发趣也经有作跋同蒲沫反。
一劫
梵言劫簸此译云分别时节经文有作[序-予+(疌-┴)]音子𦰧反此语音讹也。
若墙
又樯同才羊反颿柱也关中曰竿是也。
愍念
字诂古文愍今作闵同眉殒反愍怜也。
第六卷
裴服
蒲来反此言讹也犹是被服也音皮寄反被带袈裟也经文从文作斐音敷尾反。
诡𤲶
又作恑同居毁反说文恑变作也谓变异也诈妄也经文从口作𠱓非也下又作𤲶三苍音诺了反𤲶弄也𢙉也。
勇悍
何且反苍颉篇悍桀也勇也有力也字从心。
第七卷
𠃵陁呵昼
菩萨新道行作香象菩萨是也。
缇𢢔
他礼反说文谓帛赤黄色也即縓色也。
自炫
古文眩𧗳二形同胡面反说文行且卖也詃也。
𠃵陁越国
字或作揵应云𠃵陁婆那此译云香林明度经云香净国阿阇世女经云香洁一云香风皆一也。
第十卷
貌健
胡官反说文完全也完犹保守也。
储水
直于反储贮也储亦备也谓畜物以备曰储。
㬅殊颜华
又云㬅殊沙此译云㩜花也。
鸠垣
诸经或作鸠洹或作仇桓此译云大身。
巫祝
或俱反下之育反无形也谓事鬼神曰[〦/坐]祭主赞词曰祝。
反遗
余季反遗犹赠也广雅遗与也亦加也。
有桴
扶鸠反谓鼓椎也说文桴击鼓柄也。
拊抚
方主敷禹二反作亦敷禹反案拊犹拍也抚持也安也亦存恤也𥼶名云抚敷也敷手以拍之也。
小品般若经
第一卷
糟粕
籀文作醩同子劳反下普各反淮南子云古人糟粕许叔重曰糟酒滓已𥂖糟曰粕也。
垣林
宇烦反垣四周樯也𥼶名垣捊也。
第六卷
监碍
古文作譼同公衫反监察也言妇人有三监五碍者也。
踬䪺
陟利反谓挫辱也广雅踬蹋也足蹋手䪺也。
第八卷
加尸
又作迦尸此译云光言有光泽也。
疮瘢
薄寒反苍颉篇瘢痕也经文作槃非体也。
金鍱
余摄反[卄/搏]金也入品经作金牒是也。
明度无极经
善业
梵言湏菩提或云薮浮帝或言苏部底此译云善实或云善业或云善吉皆一义也言空生者晋沙门康法邃杂譬喻经云舍卫国有长者名鸠留产生一子字湏菩提有自然福报食器皆空因以为焉所欲即满后遂出家得阿罗汉道是也。
秋露子
梵言舍利弗旧言舍利子或言奢利富多罗此译云鸲鹆子从母为名母眼似鸲鹆或如秋露鸟眼因以名焉旧云身子者谬也身者舍梨与此奢利声有长短故有斯误或言优波提舍者从父名也。
不惮
都割反通俗文旁惊曰惮经文作怛非也。
赀货
子移反苍颉篇赀财也周礼通货贿郑玄日金玉曰货布帛曰贿亦与资同经文作訾訾量訾非此用。
𪫑裕
古文䘱同瑜句反广疋裕宽缓也饶也瑜以俱反。
昆弟
又作晜同孤魂反尔疋昆后也郭璞曰谓兄后也方俗异言耳。
沟港
古湏反字略云港水分流也今梵言湏陁洹是也此言至流或言入流经中或作道迹或言分布今云沟港取其义也经文作遘讲非也。
开士
谓以法开导之士也梵云扶萨又作扶萨或言菩萨是也。
缘一觉缘
觉旧经云古佛又言辟支佛又言辟支迦或云贝支迦皆梵言转也此云独觉是也。
应仪道
又云应真或言真人亦云无著果亦云阿罗诃今言阿罗汉皆是一也。
满祝脂
育脂授二反即富楼那是也。
除馑
渠镇反旧经中或作除士除女或言薰士薰女今言比丘比丘𡰱是也分别功德论云世人饥馑于色欲比丘除此爱馑之饥想故名除馑又案梵言比丘此云𠧒士即与除馑义同又康僧会注法镜经云凡夫贪染六尘犹饿夫梦饭不知猒足人断去贪染除六情饥故号出家者为除馑也。
第二卷
佞𦾨
奴定反谄媚也伪善也说文口材也下五竭反说文禽兽虫蝗之怪谓之𧒣经文作𦽆庶子也又作𦾨近字也。
第三卷
妷夫
古文佚今作妷又作劮同与一反苍颉篇佚荡也妷亦淫也。
将踧
子六反踧踖敬畏也谓恭敬之㒵也。
粗捔
汉书斑固叙传云捔举职僚孟康注云捔古文粗字音才古反韦昭曰粗略也。
第四卷
阿閦
案阏文字所无相承又六反余经作无怒亦云无动或云无怒觉皆义译其名也。
侥幸
又作憿徼二形同古尧反下音幸俗谓幸为侥幸非其所当而得之小尔疋非分而得谓之幸冀望得也徼遇也遇幸得也。
哀恸
徒贡反论语颜回死子哭之恸马融日恸哀过也。
帷幔
筠龟反下莫且反字林在旁曰帷。
炫煌
胡面反下又作熿同胡光反光明盛貌也说文炫耀也煌光也。
法来
梵云昙无竭或译云法上亦云法镜一义也。
毾壁
他盍反毛席也施之于壁因以名焉经文作阘非体也。
长安品
第一卷
以索
所格反苍颉解诂云索尽也经有作却讹也。
无蚤
音早义同早晚之早也古字通用耳如礼云孔子蚤作是也。
第五卷
慊苦
苦簟反慊猒也猒足也快也。
不啻
施豉反苍颉篇不啻多也。
胜天王般若经
第一卷
𡰱坻
又作沶冱𡊆三形同直饥反。
治𦲭
七入反通俗文覆盖曰𦲭𦲭亦补治苫也。
諠挠
乃饱乃教二反说文挠扰也广疋挠乱也。
三𠍴
古文㥶[這-言+保]二形籀文作𮘧今作愆同去连反说文𮘧过也失也。
如槊
山卓反埤苍槊长一丈八尺也经文作𣓞俗字也。
如𥍽
充容反广苍𥍽短矛也经文作冲非体也。
愤恚
扶忿反说文愤懑烦也怒气盈盛也情感也。
覆罩
又作罩同陟挍反鱼笼曰罩今取其义。
[攸-ㄆ+熏]忽
又作倏[倏-犬+疋]二形同书育反[攸-ㄆ+熏]忽急疾㒵也。
坑陷
又作坎同苦感反埤苍陷亦坑也。
敷启
又作启孔尚以为古文启同苦礼反启开也。
怀憾
胡绀反论语共弊之而无憾孔安国日憾恨也。
嘶喝
又作𧬊同先奚反下又作𡀽同乙芥反方言𤺊𡀽噎也郭璞曰谓咽痛也楚曰𤺊秦晋或曰嘶婢苍嘶声散也广疋声之幽也。
欺侮
古文侮同亡甫反侮犹轻慢也。
第二卷
沾𣽈
又作沾同致廉反广疋沾渍也𣽈湿也。
资财
子夷反说文资货也资财也经文作赀子斯反说文小罚以财自赎日赀通俗文平财贿曰赀案赀亦与资义同也。
腥臊
又作胜同先丁反下乘刀反腥臊臭也通俗文鱼臭曰腥猳臭曰臊猳音加。
酤酒
公胡反说文买酒也经文作沽水名也。
博弈
古文薄同补莫反方言博或谓之棋下余石反齐鲁谓围棋为弈。
犁轭
又作枙同于革反谓辕端𡑅牛领者也。
盥洒
公缓反说文盥澡手也凡澡洒物皆曰盥。
旱人
呼旱反旱希也谓希䟽也字从冈从干声。
第三卷
𠙽掷
又作块同口对反即土块也。
[慘-(彰-章)+小]毒
又作憯同仓感反说文懆毒也痛也忧也。
纵诞
徒亶反诞谩也亦欺也不实也。
不惮
徒旦反惮难也亦畏也广疋惮惊也。
[羽-?+又]获
胡郭反说文𠚫禾也草日𠚫谷曰获。
第四卷
很戾
胡垦反下力计反很违也戾曲也字从户从犬。
抑挫
祖卧反说文挫摧也亦抑也。
[(蓲-品+一)/心]衣
无方反[(蓲-品+一)/心]草也尔疋[(蓲-品+一)/心]杜荣注云似茅皮可以为绳索履[尸@憍]。
食芋
于附反声类大叶着根之菜见之惊人故曰芋大者谓之蹲𩿍甚可[火*丞]食也。
炒谷
初狡反方言熬焣煎[烋-木+(ㄆ/田)]火干也。
𡰱连禅河
应云𡰱连禅那或云熙连禅此译云𡰱者不也连禅那者乐着也名不乐着河也。
加梨加龙
又云迦罗迦龙此译云黑龙也。
倒仆
古文踣同蒲北反说文仆䪺也谓前覆也。
第五卷
真𦙁
又作脰[病-丙+互]二形同竹尸反此云善思惟天名也。
仆[(上/天)*(入/米)]
古文瞨同蒲木反广雅僮仆役使也隶附也。
簉多
(初枚反)。
𦏌
(奴沟反)。
裒多
(蒲沟反)。
湏摩那
或云苏磨那华其色黄白亦甚香不作大树才高三四尺四垂似盖者也。
瞻卜伽
或云旃簸迦正言占博迦形高太华赤甚香其气逐风弥远。
门堞
又作[堞-世+(世-廿+卄)]同徒颊反广疋堞女墙也。
猩猩
又作狌同所京反知人名如豕人面犬吠也。
尸利沙
即是此间合昏树也其树种类有二若名尸利沙者叶果则大若名尸利駃者叶果则小此树时生人间关东下里家误名娑罗树是也。
第七卷
荻林
又作藡同徒历反荻草也亦有荻竹不可治病也。
迦楼那摩诃
此云大迦楼那此云悲如来功德以般若大悲二法为体。
㖶𡰱
又作咽同于坚于见二反此译云鹿王。
𡰱拘
应云𡰱拘卢陁此译云无节亦云从广树也。
摩那陁果
此译云醉果频婆果此译云相思。
所萦
一琼反萦旋也缠也通俗文收绩曰萦。
不惬
苦颊反广疋惬可之也字林惬快也。
始洎
渠器反汉书左洎前七郡晋灼曰洎至也。
置怀
之鼓反诗云置彼同行传曰置置也。
祈请
巨衣反诗云以祈尔爵传曰祈求也。
甫尔
方武反𥼶名甫始也广疋甫众也。
辑
睦茨入反尔疋辑和也谓谐和也下又作穆同莫斛反睦敬也羙也。
负笈
奇急反风土记云笈谓学士所以负书箱如冠箱而卑者也谢承后汉书云负笈随师是也。
驱传
知恋反谓转次行也尔疋驲遽传也郭璞曰皆传车驿马之名也驲音而逸反。
锡圭
思历反下古携反尔疋锡赐也谓赐与也尚书禹锡玄圭是也。
分陕
式舟反公羊传曰自陕以东周公主之自陕以西召公主之说文今𪫑农陕县古之号国是也。
硕难
市亦反诗云硕人俣俣传曰硕大也小尔疋云硕远也。
智昕
虚殷反小尔疋昕明也尔疋昕察也。
彭汇
胡罪反尚书东汇泽为彭䗍孔安国曰汇回也三苍水回也。
万骃
于身于巾二反人名也。
猜焉
古文[日*((万-一+土)*弋)]猜二形今作㥒同粗来反案猜亦疑也广雅猜惧也。
仁王般若经
上卷
佥然
七廉反小尔疋佥同也尔疋佥咸胥皆也方言自关而东五国之郊谓皆曰佥东齐曰胥。
穷源
鱼袁反水之本也说文作原。
鉾盾
食尹反盾所以捍身蔽目也。
下卷
什物
时立反什聚也杂也资生之物也。
巨海
其吕反方言齐宋之间谓大为巨。
尚殒
字书作陨同于敏反声类殒殁也殒坠也。
炕阳
口盎反苍颉篇炕干极也鸿[竺-二+軌]五行传炕阳谓大旱也经文作亢胡刚反亢咽也盎音乌浪反𥼶器盎谓之[午/止]。
金刚般若经　罗什法师译
舍卫国
十二游经云无物不有国或言舍婆提城或言舍罗婆悉帝夜城并讹也正言室罗伐国此译云闻者城法镜经云闻物国善见律云舍卫者是人名昔有人居住此地往古有王是此地好故乞立为国以此人名号舍卫国一名多有国诸国珍奇皆归此国也。
祇树
或言祗陁或云祗洹皆讹也应言逝多此译云胜氏即憍萨罗国波斯匿王之子也。
给孤独
应言阿那他此云无亲旧人义译为孤独宾荼䭾写耶此云抟与旧人义译为给犹是修达多之别名修达多此云善与故得给孤独名也旧言阿那邠坻或言阿蓝讹略也。
饭食
扶晚反案饭亦食也。
唯然
弋谁于比二反说文唯诺也谓应之敬辞也礼云唯而起郑玄注云唯恭于诺也。
四维
翼隹反广疋维隅也淮南子云有四维是也。
颇有
借音普我反谓语辞也。
筏喻
扶月反方言𥱼谓之筏编竹木浮于河以运物者是也南生名𥱼北人名筏字从竹经文从木作筏非也𥱼音蒲佳反。
阿兰那
行或言阿斓拏正言曷剌䍲曷此云无剌䍲此云诤名无诤也亦言闲闲亦无诤也。
歌利王
或言迦利王论中作迦蓝浮王皆讹也正言羯利王此译云𮤟诤王西域记在乌仗那国瞢揭𨤲城东四五里是其𠁅也旧云𢙣世无道王即波罗奈国王也。
金刚般若经　菩提留支译
修伽陁
或云修迦度此云善逝即如来德之一号也。
扪泪
莫奔亡本二反声类云扪摸字林椚持也经文有作抆亡粉反字林抆拭也言湏菩提恨不早闻故涕泪悲泣今既得解所以扪泪而言也。
荷担
说文何古文𣒍同胡歌反广疋何揭担也又音胡可反何任也今皆作荷。
摩那婆
或言摩纳婆或云那罗摩那或云摩纳皆是梵言讹转也此译云年少净行或云人。
歌罗分
如折一毛以为百分一分名歌罗分论以义翻名为力胜以无漏善法胜于有漏故也。
数分
犹是数中转微细者乃至少许犹不及一也论中义言不相似胜也言有为有形虽复少许与无为无形不相似也。
优波𡰱
沙陁分论中义言因果不相似也以珍宝等但得三界果报无漏善得佛果也。
毛道
此名误也旧译云婆罗必利他伽阇那此言小儿别生以痴如小儿不同圣生也论中作小儿凡夫是也正言婆罗必栗托仡那婆罗此云愚必栗托此云异仡那此云生应云愚异生以愚痴暗冥无有智慧但起我见不生无漏亦名婴愚凡夫凡夫者义译也案梵语毛言嚩啰愚名婆罗但毛与愚梵言相滥此译人之失致有斯谬也法集等经言毛道头凡夫或言毛头凡夫者皆误也仡音鱼乞反。
金刚般若经　真谛法师译
支提
或言脂帝浮都此云聚相谓累宝及石等高以为相也。
一切经音义卷第三
中华大藏经（中华书局版）第 56 册 No. 1163 一切经音义

[book_title]一切经音义卷第四
纳
翻经沙门玄应撰菩萨见实三昧经贤劫经华手经大灌顶经菩萨缨珞经佛名经月灯三昧经十住断结经观佛三昧经五千五百佛名经大方广十轮经大方便报恩经宝云经金光明经大云经密迹金刚力士经菩萨𠁅胎经大集贤护菩萨经大方等陁罗𡰱经
菩萨见实三昧经
第一卷
膺平
又作应同于凝反苍颉篇云乳上骨也说文膺匈也汉书韦昭曰匈四面高中央下曰膺。
原隰
又作𨻸同词立反尔疋下湿曰隰隰垫也。
宝磺
古文[石*丱]字书作矿同孤猛反说文矿铜䥫璞也经文从金作𨥥非也。
旌鼓
积盈反尔疋注旄首曰旌郭璞云载旄于竿头者[施-也+圭][施-也+圭]表也谓取其幖帜也。
第二卷
旒苏
又作𦀠瑬二形同力周反。
门枢
齿榆反尔疋枢谓之椳郭璞曰门户扉枢也广疋枢本也枢机制动转之主也椳音五回反。
珰渠
都唐反𥼶名云穿耳施珠曰珰埤苍珰充耳也渠耳渠也西国王等多用金银作之着耳匡中用以装饰经中有作璩巨于反。
跋墀
直尸反亦言婆稚是阿修罗名也旧译云缚居在修罗前锋为帝𥼶所缚因誓得脱故以名焉。
踟蹰
肠知下又作跦同肠诛反广疋踟蹰犹豫也踯躅也。
第三卷
曲棂
力庭反说文棂楯闲子也通俗文䟽门曰棂是也。
缰鞚
或作缰同纪良反马缰也下口弄反马勒也。
鸧鹄
音仓鸧鸹也似雁而黑者也鸹音古活反下胡谷反黄鹄也形如鹤色苍黄。
缄婆
古函反天石名也依字缄索也束箧也。
麒麟
渠之反下理真反仁兽也说文𪊽身牛尾一角角头有肉经文作骐说文马文如綦曰骐下力振反尔疋白马黑唇曰驎二形并非此义𪊽居贫反。
第十一卷
剜掘
乌桓反下渠勿反广雅掘穿也经文作担都甘反此应误也。
欠㰦
又作呿同丘庶反埤苍张口频伸也。
第十二卷
脬膜
匹包反三苍盛𡲘𠁅曰脬经文作胞音补交反。
饧哺
似盈反方言凡饴谓之饧说文米[(薩-產+辛)/米]煎也下蒲故反口中嚼食者也。
第十四卷
隍城
胡光反说文城池有水曰池无水日隍苍颉篇城下坑也。
为隥
当邓反广疋隥履也依之而上者也三苍隥小阪也经文作蹬音登。
粳米
俗作粳同加衡反不黏稻也江南呼粳为籼。
勺挠
是斫反下呼高反声类云挠搅也。
贤劫经
第一卷
光耀
古文曜同余照反广疋曜照也明也。
不挟
胡颊反尔疋挟藏也经文作[怡-台+(刀/(刀*刀))]和也协非此义。
稸积
字书作蓄同𠡠六反蓄积也聚也。
痂痏
古遐反下胡䡄反痂疮也痏驱伤青黑肿也。
𮟵伴
石经作[半*子]邦𨚚三形同补江反。
准平
说文作准同之丑反准平也均也度也经文作垐才资反以土增道也垐非此用。
擿去
他狄反擿剔也谓擿治之也亦取也。
第二卷
三涂
文作途𨑒二形同达胡反言三涂者俗书春秋有三涂危险之𠁅借此为名涂犹道也非谓涂炭之义若依梵本则云阿波那伽低此云𢙣趣不名𢙣道道是因义由履而行趣是果名已到之𠁅故不名𢙣道也。
踬碍
古文䠟踬二形今作疐同猪吏反通俗文事不利曰踬限至曰碍。
居伦
大哀经作拘轮译云本际第一解法者也普曜经云俱邻者解本际也阿若者言已知也正言解了拘邻亦姓也。
第三卷
怯弱
如斫反弱尪劣也经文作惄奴的反思也伤也惄非此义。
第五卷
鸠那罗
此译云𢙣人亦言不好人也。
第十三卷
锡贡
星的反尔疋锡赐也谓赐与也上与下之辞也。
好拂
敷勿反拂拭也除尘也经文作𣭘𢂀二形非也。
都较
古文攉同古学反较犹粗略也广疋较明也亦比挍也。
趣谷
古木余玉二反尔疋水注溪曰谷经文作峪非也。
华手经
第一卷
和诧
字又作𧩫同丑嫁反婆和诧者比丘名也。
第二卷
杼气
时汝除吕二反广疋抒舀也渫出也舀余绍反。
第八卷
猩猩
所京反字林能言鸟也形如豕头如黄鸡。
第十卷
奸诡
居毁反不实也广疋诡随𢙣也亦欺诳也。
蛰民
迟立反大鱼名也蛰民伽罗应云低民祇罗译云吞鱼大吞小故也。
第十一卷
圂猪
又作溷同胡困反圊圂也言溷浊秽𢙣也。
栽㮆
古文㩵㮆木三形同今作蘖同五割反尔疋㮆余也载也言木余载生㮆栽也。
僶未
又作黾同亡忍反僶俯强为之也。
第十二卷
毙地
古文毙𡚁二形今作弊同毗世反说文毙仆也。
大灌顶经
第一卷
錍提
普提反山名也道轲口佐反。
嘻疑
虚基反。
坭錍
(乃礼反)。
喉棱
(力曾反)。
掬林
(居六反经文又作𧨜同)。
鞬陁
(记言反)。
郁佡
(丘豉反经文作㑫非也)。
迦前
(此应备字)。
繄梨
(于奚反)。
贲沙
(补门反)。
𡲎提
(此应陴字父支反)。
𦪣吒罗波𥪫
喷洒
又作歕同普闷反通俗文作湓含水潠曰湓经文从水作濆音扶云反水名也濆非此义。
頞吱
居梨反非正字。
劬离
其俱反经文作叩音口此应误也叩击也。
漱漏
所溜反经文从页作濑非也。
毒虿
丑芥反或名虿蝲或名蝎螫虫也虿音他达反蝲音力达反。
五官
谓生老病死及现在县官拘录亦名五天使者。
翩翩
匹然反说文疾飞也轻捷之貌也经文作偏非也。
第二卷
𧴵𣜡
力底反。
倪提
音五礼反。
[胺-女+(尸@貝)]迦
扶忍反。
臀头
徒敦反。
第三卷
坻多
直尸反。
苾阇
蒲薎扶必二反。
戾揥
𠡠细反。
拍长
普格反广疋拍击也𥼶名拍抟也以手搏其上也经文从石作砶非也。
沃口
乌谷反通俗文溉灌曰沃沃亦浇也渍也。
口噤
又作唫同渠饮反闭口为噤也。
禅衣
多安反说文衣不重也广疋禅薄也。
白祫
古洽反说文衣无絮也广疋祫重也经文作悏古洽反𢃑也悏非此用又作夹非也。
第四卷
𥧌鞮
都奚反。
楼眸
莫侯反经文作[絳-糸+目]误也。
栌𤗶
古黄反。
唾[泳-永+七]
将逸反通俗文迮而吐之曰[泳-永+七]经文作𠵖音子且反。
架抄
古暇反经文作[泳-永+(咒-几+木)]。
谭𦒿
杸南反。
謣难
呼故反。
较坻
古学反。
䚷罗
于礼反。
侘饥
𠡠家反经文作𨀸非。
膒弥
乌侯反。
獀玃
字体作𤠙又作㹢同古遐反下居缚反说文大母猴也善顾䀎玃持人也尔疋玃父善顾郭璞曰猳玃也似猴而大色苍黑也。
荐臻
又作[泳-永+在]同在见反尔疋荐再也重也下侧陈反臻至也。
第五卷
优吵
苏答反。
掔俱
苦闲反经文有作拏女家反此梵言也。
压笮
于甲下侧格反案笮犹𡑅也今谓笮出汁也。
茤陁
字与芰同渠寄反。
𫈹又
居玉反。
惊悸
古文痵同其季反字林心动也说文气不定也。
第六卷
振且
或言真丹并非正音应言支那此云汉国也又亦无正翻但神州之𢛌名也。
碑阚
彼为反古制施鹿栌以下棺今人述君父之功建于陌头显𠁅也𥼶名阙在门两旁中间阙然为道也。
卸邮
于鸠反。
鞞鞞
蒲迷反。
萆梨
方尔反。
恐胁
虚业反方言胁阋惧也谓以威力相恐惧也阋音呼激反经文作㤼踏二形非也。
第七卷
牛桊
居院反字书桊牛𤘽也今江淮以北皆呼牛𤘽以南皆曰桊。
𢘉𢥈
字且[鳥*甲]卢音乌甲反今谓黑貂为[鳥*甲]卢貂是也。
浡浡
声类亦郣字同蒲没反广疋浡盛也。
蔚多
于贵反。
他穰
而羊反。
尉伺
第八卷
檐边
字书作櫩同以占反谓屋梠也说文檐𣗽也。
汪池
乌皇反通俗文亭水日汪池之泥浊者也。
第九卷
麋尘
莫悲反说文鹿属也冬至解角者也下之𢈔反山海经云荆山多麈郭璞曰似鹿而大尾可为帚也。
梁翟
徒历反。
多禖
莫来反。
陁俞
以朱反。
愚憃
丑绛反说文憃愚也生而痴騃童昏者也。
齰杨
又作齰同仕白反齰啮也经文作咋㽵白反咋咋声也咋非此用。
第十卷
世享
虚两反享受也亦当也说文享献也。
烔烔
徒东反埤苍烔烔然热㒵也经文作烔非体也。
老叟
又作叟叟二形同苏走反方言叟父长老也东齐鲁卫之间凡尊老者谓之叟字从灾从又。
諠哗
又作欢同虚无反下呼𤓰反諠哗声也三苍諠言语䛬䛬往来也哗言语譊譊諠也䛬音徒刀反。
诜林
又作甡辩莘三形同使陈反传曰诜诜众多也。
萍薄
蒲丁反无根浮水上者也经文作䓑马帚也。
欢娱
疑区反说文娱乐也经文作颙非也。
姻媾
于人反下古𠋫反白虎通日妇人因夫而成故曰姻姻亲也国语今将婚媾贾逵曰重婚曰媾媾厚也。
惋恨
乌唤反字略云惋叹惊异也。
輱轲
又作[土*伯]同口绀口感二反下口佐反陷轲不遇也。
楇[出/木]
思醉反说文神祸也谓鬼神作灾祸也。
恳恻
古文𧨚同口很反通俗文至诚曰恳恳亦坚忍也下古文𢝔同楚力反广雅恻悲也说文恻痛也。
如饷
尸尚反广疋饷遗也说文饷或作饷馈饷也。
结梳
所于反说文梳理发者也。
懊憹
今皆作𢙉同奴道反懊憹忧痛也。
第十二卷
维耶
或言毗耶离或名毗舍离皆讹也正言鞞奢隶夜城在东印度境殑伽河北也或言中印度境。
瞢愦
莫崩反三苍瞢不明下公内反愦乱也亦烦也。
营卫
又作营䁝𢥏三形同役琼反苍颉篇营卫也部也。
厌祷
于舟反下都道反伏合人心日厌求福日祷祷请也请于鬼神也。
蜚尸
古书飞多作蜚同府韦反飞谓飞扬也尸有三尸。
邪忤
吾故反通俗文得忤曰痾音苦驾反非体也。
蒺䔧
茨栗反下力尸反尔疋螏蟍蝍蛆郭璞曰似蝗夭腹长角能食蛇脑也。
萎黄
于危反声类萎草烟也经作痿痿痹不能行也。
尪羸
今作尪同乌黄反尪弱也通俗文短小曰尪也。
妖[薜/虫]
宜列反说文衣服歌谣之怪谓之妖禽兽虫蝗之怪谓之𧒣𧒣灾也今皆作𦽆亦古字通用也。
菩萨缨络经
第一卷
恭恪
古文恪同口各反恪敬也字林恪恭也。
曩昔
奴朗反尔疋曩久也犹往久古昔也。
尘曀
又作㙪同于计反尔疋阴而风日曀曀亦翳也言奄翳日光使不明也。
第三卷
亘然
歌邓反亘犹坦然也传曰亘遍也。
羯毗
或言羯随或云迦毗或言加毗此皆梵音讹也此译云迦毗声伽罗者好名为好声鸟也。
第六卷
侥幸
古尧反下胡耿反侥遇也幸庆也。
第七卷
贪餮
又作餮同他结反贪财曰饕贪食曰餮。
邠耨
又作分耨曼陁弗译云满严饰女或言满见子也。
第九卷
苾芬
又作飶馝咇𪏺四形同蒲结反埤苍苾大香也。
铲以
又苋反说文一曰平䥫也苍颉篇云削平也。
不泄
思列反泄溢也亦发也广疋泄漏也。
第十一卷
超卓
耻骄反跳上车也超越也出前也逾也下陟角反卓高也𥼶名云超卓也举脚有所卓越也。
第十二卷
分卫
此言讹也正言傧荼波多傧荼此云团波多此云堕言食堕在钵中也或言宾荼夜此云团团者食团谓乞食也。
铿然
又作[打-丁+身]䡩二形同口耕反说文䡩坚也。
料量
力条反说文料量也字从斗经文作科苦和反非也。
佛名经
智曀
(一计反)。
庭燎
(力雕反)。
拘峻
(私俊反)。
𥘡多
(止夹反)。
刳心
(口胡反)。
枲荷
(息里反)。
郁哆
(殆我丑加二反)。
稊罗
(他奚反)。
询陁
(私旬反)。
奚吼
(胡鸡反)。
月灯三昧经
第一卷
无爽
所两反尔疋爽羌也谓不同也不齐也。
糅以
古文粈䏔二形同女救反说文杂饭曰糅。
第二卷
如榜
补莽反牌榜也谓摽榜其善𢙣示人也经文从木作榜补盲反弓弩辅也榜非此用脾蒲佳反。
第三卷
剜身
乌桓反埤苍剜削也谓抉取肉也。
鼛鼖
公劳反大鼓也𦒱工记鼛鼓长六尺有四寸注云以鼛鼓鼓役事下又作䩿同扶云反尔疋大鼓谓之鼖郭璞曰长八尺也。
雷霆
定亭挺三音尔疋疾雷谓之霆霓苍颉篇礔礰也说文雷余声所以挺出万物也[廷-壬+(雨/手)]亦雷。
金钲
之盈反说文钲铙也似铃柄中上下通。
诸𥀷
蒲鸡反小鼓也亦骑鼓也。
箫筑
张六反形如筝刻其头而握之以头筑人故谓之筑。
𪝥德
而俱反说文𪝥柔也术士之称也。
第七卷
入匣
今作柙同胡甲反说文匣匮也谓盛刀剑者也。
栖泊
蒲各反泊止也今谓舟止为栖泊。
激切
公的反激发也动也说文水疾急曰激也。
狡猾
古卯反下胡刮反方言凡小儿多诈谓之狡猾。
第八卷
台榭
辞夜反尔疋有木谓之榭郭𤩶日台上起屋也。
廊庑
籀文作𢋑同音武客舍也说文堂下周屋也𥼶名云大屋曰庑幽冀之人谓之庌庌五下反。
詹波
之盐反或作占波或作占婆即瞻卜花也译云金色花大论云黄花树也。
第九卷
瘳愈
𠡠流反瘳差也尚书翌日乃瘳是也。
伫立
或作伫同除吕反尔疋伫久也谓久立也。
动脸
居俨反字略云眼外皮也。
臻萃
徐醉反方言东齐海岱之间谓萃为聚萃集也。
媒着
古文妉同都含反说文媅乐也嗜也今皆作[耳*冗]。
第十卷
俟用
古文俟[(〦/米)*矣]䇃三形同并事几反尔疋俟待也。
龙脑
案西域记云羯布罗香树松身异𦰧花果亦别初采既湿尚未有香木干之后循理而折其中有香状若云母色如水雪此谓龙脑香者也。
如砺
力制反磨石也砥细于砺也。
十住断结经
第一卷
缠縺
力前力字书縺缕不解也。
戢在
侧立反戢聚也𣫍也经文从手作接非也。
渗漏
䟽荫反渗尽也下漉曰渗渗亦竭也。
阉塞
于俭反闭门人也宜作掩掩藏也蔽也。
第二卷
密款
又作款同口缓反苍颉篇款诚重也至也。
挥泪
许归反挥洒也说文挥奋也谓奋振去之也。
第三卷
棚阁
蒲萌反连阎曰棚经文作閛普耕反门声也閛非此义。
娆固
乃了反下又作怘同古护反三苍云娆弄诸经有作𤲶或作𤲶音同娆摩登伽经作扰蛊音古护反。
第四卷
勖勉
虚玉反谓勉励也方言齐鲁谓勉为勖也。
第五卷
[馬*(生/石)]然
呼馘反[馬*(生/石)]犹忽也义亦与[生/石]字同音呼觅反[生/石]然也馘音古麦反。
煻煨
徒郎反下乌回反通俗文热灰谓之煻煨经文作熅于文反郁烟也熅非字体。
门阈
古文𨵨同呼域反尔疋柣谓之阈郭璞曰即门限也柣音千结反。
第六卷
或奣
鸦猛反明也。
婆槎
千何反或作婆义河亦云博义河大池西面河也马口而出流入西海也。
𧄼瞢
徒登丁邓二反韵集失卧极也下亡登反经文有作踯憕懵并非体也。
第七卷
六湮
于仁反说文湮没也尔疋湮
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:22:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>