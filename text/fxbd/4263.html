<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="阿阇贳王女阿术达菩萨全文,阿阇贳王女阿术达菩萨全文在线阅读,阿阇贳王女阿术达菩萨全文在线下载,大玄古籍书库">
<meta name="description" content="闻如是，一时佛在罗阅祇耆阇崛山中。与摩诃比丘僧五百人。菩萨八千。一一尊复尊悉得陀怜尼法。在所闻知。如大海无所罣碍。悉得五旬深入微妙沤和拘舍罗。总持空法藏不舍志意行无色想。从法行无所归依。亦不造行。说经法无所著。为一切故自观本法。以忍凡行十事。_阿阇贳王女阿术达菩萨_全文在线阅读_阿阇贳王女阿术达菩萨_全文在线下载_大玄古籍书库">
<title>阿阇贳王女阿术达菩萨_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">阿阇贳王女阿术达菩萨</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]9021</span> <br/>
          说明： <span class="inputVal" id="bkdec">闻如是，一时佛在罗阅祇耆阇崛山中。与摩诃比丘僧五百人。菩萨八千。一一尊复尊悉得陀怜尼法。在所闻知。如大海无所罣碍。悉得五旬深入微妙沤和拘舍罗。总持空法藏不舍志意行无色想。从法行无所归依。亦不造行。说经法无所著。为一切故自观本法。以忍凡行十事。</span> <br/>
          封面： <span class="inputVal" id="bkimg">Z_4263.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]阿阇贳王女阿术达菩萨
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]9021
[book_dec]闻如是，一时佛在罗阅祇耆阇崛山中。与摩诃比丘僧五百人。菩萨八千。一一尊复尊悉得陀怜尼法。在所闻知。如大海无所罣碍。悉得五旬深入微妙沤和拘舍罗。总持空法藏不舍志意行无色想。从法行无所归依。亦不造行。说经法无所著。为一切故自观本法。以忍凡行十事。
[book_img]Z_4263.jpg


[book_title]阿阇贳王女阿术达菩萨全文
西晋月氏国三藏竺法护译
闻如是，一时佛在罗阅祇耆阇崛山中。与摩诃比丘僧五百人。菩萨八千。一一尊复尊悉得陀怜尼法。在所闻知。如大海无所罣碍。悉得五旬深入微妙沤和拘舍罗。总持空法藏不舍志意行无色想。从法行无所归依。亦不造行。说经法无所著。为一切故自观本法。以忍凡行十事。
是时有菩萨名须弥山。复有菩萨名大须弥山。复有菩萨名须弥山顶。复有菩萨名师子复有菩萨名和呵未。复有菩萨名常举手。复有菩萨名常下手。复有菩萨名常精进行。复有萨名常欢喜。复有菩萨名常忧念一切人。复有菩萨名珍宝念。复有菩萨名珍宝手。复有菩名宝印手。复有菩萨名执御。复有菩萨名大御。复有菩萨名常持至诚。复有菩萨名弥勒。是等十七人。颰陀和等八人。皆如颰陀和类。
颰陀和菩萨。宝满菩萨。福日兜菩萨。因提达菩萨。和伦调菩萨。常念菩萨。念益於间菩萨。增益世间功德菩萨。如是等八人尔时佛与八千菩萨俱。在罗阅祇去城不远。为国大臣。所敬偶所遵奉所称誉。视若如父婆罗门迦罗越所尊重。尔时佛於无央数大众中说经所说上语亦善。中语亦善。下语亦善。所说莫不开发。上中下皆晓了。悉具足无沾污。精无量於时舍利弗摩诃目揵连。摩诃迦叶。须菩提。邠耨。罗云：蠡越。安波臾。忧波离阿难。如是复异方不可计是辈。大比丘僧不可计。平旦正衣服持钵。入罗阅大城分卫。是比丘诣城中顺街里行分卫。次至王阿阇贳宫。宫人官属俱一处默然从乞丐。是时王阿阇贳女。名阿术达（汉言无愁忧）。年十二端正好洁。光色第一於前世。佛所作功德有神猛之供养无央数佛。於阿耨多罗三耶三菩心。不转於父王正殿金床上坐。安无愁忧见此尊比丘不转於父王正殿。今来於坐不起不迎不为作礼。亦不请令坐。亦不与分卫具。诸尊比丘。默然观此女。是王阿阇贳见女无愁忧。不恭敬礼是尊比丘。王顾谓女。汝不知耶。是怛萨竭阿罗呵三耶三佛尊比丘。以得阿罗汉无所复畏。所作事胜。以弃重担。生死以断深入微其供养是者福不可量。为师为父慈念兴福施於一切。汝见何故。於坐不起默而视之。汝有异利不礼此上尊女无愁忧白言：王曾见师子。当为小小禽兽作礼迎逆坐不。王答女言：不女复白。王曾闻遮迦越王当为小国王。起迎逆作礼共坐不。释提桓因宁为诸天。起迎逆作不。梵三钵宁礼诸梵不。答言不见。女复白。王曾见大海神为小小陂池沟渠泉流作礼不。弥山宁为众小山作礼不。日月之光明与萤火之明等不。女复言：如是大王发意。求阿耨多三耶三菩心。欲度一切。被僧那僧涅之大铠。持大悲大哀。如师子吼。云何当为恐畏。比而无大悲大慈大哀。离师子吼中。云何当礼信欢喜。王曾见大法王转经论教一切。令发阿多罗三耶三菩心。当为是比丘少智者恭敬作礼不。女白王。如大海水不可量不可度不可见际。大智若此。犹复受泉流如牛迹中水。自谓以满足。宁可方之於大海。是畏生死比丘。在灭度。发阿耨多罗三藐三菩心。宁当迎逆作礼不。王曾见大智。如须弥山最尊高。怛萨竭法为尊雄。岂况智如芥子比丘迎逆作礼不。王宁见日月光。其明所照不可计量。怛萨阿法光明智慧功德名闻。过是千亿万倍。宁比萤火之明自照其身。不及一切人。志小比丘自其身。大智之法明於三界。宁迎逆作礼。女白王。佛般泥洹後。尚不为是辈比丘作礼。何佛今现在而为法则。所以者何。礼彼比丘为习此法。其亲近三耶三佛法。得三耶三菩行。告女无愁忧。汝有牴突之心。见是大比丘。不恭敬迎逆以坐席为宾主。而广引众喻不念设食。汝何志求。女白王。大王宁有牴突之心耶。女谓王言：王何故见国中羸劣下贱乞丐者为作礼。王答女言不。尔此非吾类。女答王亦如是，王发意菩萨声闻辟支佛非其类。王告吾闻行菩萨法。悉弃强梁瞋恚之心。以调顺软弱为一切人下屈。汝岂无软弱之心。女白王世间人愚痴。常怀毒恶之心故。菩萨摩诃萨以慈悲。护彼人欲除众毒故。此大比丘诸垢以是辈比丘。见善无所增。见恶亦不减。女白王。当来十方佛。设为是比丘等。说深妙之法不能复增精进。所以者何。用闭塞生死道故。譬以瓶盛满水置露地。天雨瓶中一渧不受渧亦不得入。所以者何。其瓶以满故。女白王。是比丘等如是，若十方佛为现神足。变说经法。不能逮及如来三昧。於功德无所增益。女白王。譬如大海万水四流皆归于海。所者何。其海广长所受不可计量。如是大王。菩萨摩诃萨说经法。当作是见多所饶益。发摩衍心。多所容受。所以者何。菩萨摩诃萨器所受。不可计不可数不可量。是时女无愁忧。王阿阇贳说偈言：
无愁忧以名得，为王阿阇贳女。有五百比丘来，我不为起作礼。应时为王所呵，不恭敬比丘僧。我不知是福地，佛子离彼中迹。
无忧愁诵偈言，听我说至诚言：见比丘不为起，意不生欲作礼。人欲乘船入海，取一钱破百分。百分中取一分，入法海还为取。
若有人从王乞，若飞行遮迦越。乞丐者求一钱，为不足从王乞。智慧者令王喜，从王乞千亿宝。愿施贫使安隐，如是人为晓了。
譬如人求贱宝，如是人为不黠。声闻法亦如是，入海宝自取少。譬如人财为富，菩萨黠为珍宝。愿供养於法王，自致佛度人民。
譬如医自治身，不能愈一切人。若有医多治人，是乃为名医师。发意者智慧师，自脱身弃馀人。为黠人所不敬，譬医能自治身。
若黠师知药名，便能治巨亿人。为天下人所敬，发意菩萨如是，譬如树无叶果，无益於世间人。阿罗汉如是树，为无益於世间。
譬如树栴檀香，有益於一切人。菩萨法亦如是，以经法开甘露。不可以牛迹水，澡洗人除垢热。恒水净无数人，恒水流满大海。
声闻法牛迹水，不能除世间热。菩萨法如恒水，能饱满大千刹。譬如时雨珍宝，愚於宝取一钱。若有黠益取多，能使贫至大富。
佛者譬雨珍宝，声闻法取一钱。菩萨采饱满人，菩萨施广如此。如有人近须弥，皆随山作金色。若其馀土石山，不能以色变形。
菩萨法须弥山，菩萨恩生天上。得离生死苦恼，声闻不能度人。暴露在草不多，露不能熟五穀。大雨水润泽多，从润泽得丰熟。
声闻法暴露草，菩萨法如大雨。大千中诸来者，法所雨润一切。迦随华无有香，为世人所不取。私夷华人乐取，优昙钵及莲华。
声闻法迦随华，声闻香闻不远。菩萨法私夷华，度一切至泥洹。如怯人行空泽，不足以为大难。人中道为大难，将一切度生死。
声闻法行空泽，菩萨法人道中。度生死迷乱者，导一切恐畏人。缚筏浮度不多，筏不能度往还。譬如人造大船，度无数得往还。
声闻法如缚筏，菩萨法如大船。持七觉度一切，脱爱欲过大海。若如被铠乘驴，不可入大众中。被铠人乘马象，行斗战得胜怨。
声闻法如乘驴，菩萨法乘马象。坐树下降魔官，救天上世间人。虚空中满星宿，星宿众夜不明。月独出为大明，男女见大欢喜。
声闻法如星宿，菩萨法月独明。菩萨恩致安隐，皆令发萨云若。夜之冥萤火明，人不以是为明。日出光为大明，有益於阎浮地。
声闻法如萤火，菩萨慧如日月。生死海行度人，悉现明一切人。
尔时王阿阇贳闻女无愁忧说是偈默然。不识是何言：舍利弗心念。是语甚可怪。所说罣碍黠慧乃尔。我欲试之知能欢喜而忍不。舍利弗谓女无愁忧。卿於三乘志欲何求。女报乘大悲大慈於所求。舍利弗报言：欲求摩诃衍三跋致耶。女答言不。舍利弗复问。女行欲求乃作师子吼。女答舍利弗。於所求无所求。有所求则不为师子吼。无所住止能作师子吼卿舍利弗以法取证宁有声闻辟支佛法摩诃衍法不。舍利弗答言：无诸法相一耳。空无所有女问舍利弗。诸法空作何行法而设三乘。舍利弗答女言：无所行。舍利弗复问女。有佛法有佛法。有异无。女答尊者舍利弗。近空及远空有异无。舍利弗答言：无异。女问舍利弗譬内空外空有异无。答言无异。如是舍利弗得佛法未得道法。適等无异。女为舍利弗种种空空法。舍利弗默然。无异辩才折答此言尔时尊者摩诃目揵连。谓女无愁忧。见如来何要言声闻辟支佛所不能及知。女报尊者目揵连。能知三千大千世界星宿数不。目揵连女言：我当禅定三昧观本际。女谓目揵连。怛萨阿竭一一持三昧。视见恒沙中数人民意所趣向。何况是星宿。以是故知怛萨阿竭於诸法而有持。是故声闻辟支佛所不及知。尊者揵连。宁知十方佛刹中几何天地当败坏。几何天地当合成。答女言：不知。女复问目摙。宁知几佛以过去。几佛甫当来。几佛今见在。答女言：不知。女复问目揵连。世间淫有几人。喜瞋恚有几人。愚痴者有几人。尽行三事有几人。不行三事有几人。答言：不女复问尊者摩诃目揵连。世间有几人求声闻道。几人求辟支佛道。几人求摩诃衍。答女不知。女复问目揵连。世间有几人求佛道。几人不信佛道。几人信九十六种道。几人不九十六种道。適无所信为有几人。答言：不知。女报目揵连。怛萨阿竭悉知是事。复过此不可计无有限。声闻辟支佛所不能及知。是故怛萨阿竭於诸法而有持。尊者目揵连。怛萨阿竭所称誉神足第一。宁曾至揵陀呵刹土（汉言香洁国）。是刹中有树以七宝而扌以众宝为树栴檀为华香。摩诃目揵连报女言：本所不闻本所不见今乃闻。是刹土名字未所见闻愿闻是刹中怛萨阿竭阿罗诃三耶三佛名字。今现在说经法不。女报言：彼刹佛名香放光明怛萨阿竭阿罗呵三耶三佛。在彼刹说经法。女无愁忧於坐不起作瑞应三昧。念菩萨发意。求阿耨多罗三耶三佛。过声闻辟支佛上如我。至心愿我香洁放光明怛萨阿竭阿罗呵耶三佛。现光明使诸声闻见其刹土。使国中栴檀香香闻是间刹土。女无愁忧立是愿。於是洁放光明怛萨阿竭阿罗呵三耶三佛。寻时放身相光明。是刹诸声闻。皆见彼刹土香洁放光怛萨阿竭阿罗呵三耶三佛。於大众中菩萨说经法。诸声闻自於其处所。闻彼佛所说法皆佛神之恩。彼香洁怛萨阿竭阿罗呵三耶三佛持六十种音说。如女无愁忧所说无异。初发意求耨多罗三耶三菩。是辈之人。过声闻辟支佛上。说是时，弥勒菩萨。白佛言：是栴檀香从刹土来。至是间香乃如是，佛语弥勒菩萨。女无愁忧与诸大声闻。共师子吼有此善瑞故。彼香洁放光明佛刹刹中栴檀香满沙呵刹中。无愁忧女。语尊者目揵连。菩萨现功德变化如是者，有何当志於小道。女复问目揵连。宁知揵陀刹去是远近不。目揵连答曰：知。女谓目揵连。如目连等满是三千大千刹中。譬如芦苇干柘竹稻草木。令目连其数如时过一劫计彼佛刹无能计知其处。乃过尔所佛刹。乃可得香洁放光明佛所治。尔时香洁放明佛。即回光还归本土。於是佛刹不复现。目揵连见此变异。默然无所言趣。尊者摩诃叶。谓女无愁忧。宁见前释迦文怛萨阿竭阿罗呵三耶三菩不耶。可得见佛色身使佛有所说云何。
见我色者，闻我声者，愚痴不信。是人不见，以法见佛，佛者法身。法者难晓，以是叵见。
尔时尊者摩诃迦叶作是念。女曾见释迦文怛萨阿竭阿罗呵三耶三佛不。女答迦叶言然我见怛萨阿竭阿罗呵三耶三佛。不持肉眼见不色见。不无色见。亦不持天眼见。亦不持痛思想生死识眼见。亦不智慧眼见。亦不想识见。亦不法眼见。亦不身见。亦不佛眼见。亦命见。摩诃迦叶。我见怛萨阿竭。如尊者摩诃迦叶者，为无大明乐世间生。自谓有身。缘觉行。念欲见道。摩诃迦叶谓女。设是法无有主。愚痴者乃乐生。自谓是我身。一切万物我所有法想。不於中边得见。从何而化生。女谓摩诃迦叶。诸法不可得见。是故法无形。是不可得见。如何生。摩诃迦叶谓女。佛法亦空无所有。女复谓摩诃迦叶。欲得见无上正法者当如法。摩诃迦叶报女。白衣法我欲闻。况佛道不欲闻。女谓摩诃迦叶。法不见有亦见无。摩诃迦叶谓女。是法无。女复谓摩诃迦叶。诸法皆空无有形。不可从谛得见。若善子善女人。欲见佛身相。自净其行於行清净。得见诸净是则纯熟。摩诃迦叶谓女。云何自其行纯熟者，女谓摩诃迦叶。能自观身空者悉入诸法空。诸法亦不减亦不增。是为自见诸摩诃迦叶谓女。何等谓身空。女报。空尽空是。是身为空。诸法空亦如是，摩诃迦叶。复女无愁忧。从何闻是法乃能信谛。佛有二事因缘得信。闻他人善自念其行。女报迦叶。他智说可闻。尔乃自观身造行。女报摩诃迦叶。若自智慧。复观一切智。以明为师。摩诃迦报女。云何自知身行善。女答言：闻法观善。身行善则见善造行。摩诃迦叶报女。云何菩自观身行善。女答摩诃迦叶。菩萨法与一切天下人共合適不疏远。是则菩萨身行善。女复摩诃迦叶。当来法过去法今现在法。意无增减是为行菩萨法。摩诃迦叶问女。云何见法无增无所减。女报摩诃迦叶。有二事。有法无法。不增不减。作是念。是为自见身意行。见意行则为无所见知。摩诃迦叶。自见其身。迦叶谓女。云何自见其身。女报言：如摩诃迦自度身不见一切人。摩诃迦叶答言：我无所见。女报摩诃迦叶。诸法適无所舍亦无所著。诃迦叶默然。无以加报。尔时尊者须菩提。闻是语。为甚难甚难大欢喜。问女无愁忧。从得大利乃有此辩。女报须菩提。亦无得利亦无不得利。慧亦不见法法亦不见慧。亦不内观不外观。是则慧。所以者何。须菩提言有法者则非法。如尊者须菩提。第一乐空闲处。法有处有说。为有慧无有慧慧无所说，须菩提报女言：不持空闲处。有法处得慧。是法见不可说不可出。女报须菩提。一切法悉如是，无从见无从取。云何得大利而有慧。须菩提报言：设空无有慧。何从有是语。女问须菩提。宁闻山中大呼有响声来应不。一切法悉如是信不言信是响。有慧无慧本无慧。是响因声而合成。女问须菩提。是响出为有响像无。报言：响无形像响因空而有名。一切法如响因空而出生。女报须菩提。一切法法所说从空生须菩提问女言：若一切法从空生。何以故？佛说世间当来佛如恒沙数。女报须菩提。欲得法所生处耶。答言欲知。所生处无所生。无所生是生处。须菩提。恒沙等。不见从如来去亦无所至。所以作佛者，何法不从。发意亦不止意。须菩提报女言：是说为第一未生未起女报须菩提。所说皆第一。若说若不说亦第一。一切无所生不可说。不可说不离佛法。须提报女言：甚难居家为道。乃有此辩。博览众要深入微妙。女报须菩提。菩萨亦无居家。无出家。亦无沙门。亦无不沙门。所以者何。以心意为行。行者以智为上。以黠为善。须提问。菩萨有几处止。愿闻其说。女报须菩提。菩萨持八法住。是故止处在所止。无所不声闻中第一。何等为八法。往菩萨常行善意。至心求佛无转诲。一以大慈救护天上天下人二不舍大哀离世间法於身命无所著。三行沤和拘舍罗不可计智皆发意求佛。四常行勇猛不见闻求诸法五悉知菩萨行处。六悉救一切人意。七其智不从他人受一切法自证得忍。八如须菩提。持是八法行在所止处。过诸罗汉辟支佛上。於是须菩提默然。尔时尊者罗云问无忧女。乃作是解。晓了众要总持智慧。何故。自坐金床秽浊。无谦卑恭敬之心。自处高床与大比丘难说经法。吾曾闻佛说。人无疾病不得处高床及卧听而说经法。女报尊者罗云：知世间以何为净何等不净。罗云报女言：世间有持戒信受不犯者是则为净。若有犯者则为净。女报罗云：且止未晓未了所以者何。罗云：持戒信受不犯者是则不净。其犯戒者是为所以者何。不倚净慧则有净不净。本无无净不净。诸阿罗汉所见如是，其犯戒者为净。所者何。罗云：以离於戒不复学可至无极慧。远离恶道过於世间。是故谓为离戒。罗云报女其人立愿不立愿有异无。女报言：尊者罗云：譬如紫磨黄金。持作众物。珠环婴锁。已未作。前色後色有异无。报言无异。如是罗云：何故嫌处高床不恭敬谦。苦者意行是本。云：昔菩萨以草蓐於地为坐。过於声闻坐梵天坐。罗云复问。云何坐得过声闻坐於梵天。者罗云：菩萨於树下以草为坐。三千世界刹土释梵四天王及世间。上至三十三天。其中人大鬼神皆来问讯。菩萨中有头面礼菩萨足者，有跪拜者，有揖让者，中有叉手者，为尔不云：罗云答言：有是有是。罗云当知菩萨处意高下非谓床坐。是故过声闻坐梵天。当作是尔时王阿阇贳。告女无愁忧。汝不知耶。尊者罗云：是遮迦越王种尊第一。信用道德故少弃家行作沙门。弃遮迦越国。是佛释迦文子。持戒第一。汝云何反轻戏不以礼敬。女白王止莫说是语。宁可以神丹之珠比之於水精。王曾见师子当生虫狐。遮迦王子岂当为小国王王言不尔。女复白王当知是因缘。彼罗云不从怛萨阿竭。为父母胞胎生。怛萨阿竭师子行皆降伏九十六种道。神通之智。悉具足为大圣猛。一切诸法悉了知。无所罣碍。等知一切心所念。知当来过去今在悉晓知。为大医王疗人苦痛。常劝助一切转法轮。舍利弗摩诃目建连。摩诃迦叶。须菩提。蠡越。罗云：阿难。如是辈闻法皆奉行。犹非是佛之子。尔时尊声闻在大众中。女为说经法。女白王。过去阿僧祇劫有佛名提和竭罗。时婆罗门女。字罗陀（汉言鲜洁辩）。复有婆罗门子。字鞞多卫提和竭罗怛萨阿竭。时持华五茎散佛上。华女发心愿。欲世世为夫妇。乃至于得佛。复发心求摩诃衍。乃尔时过去阿僧祇劫作功德发愿世世相随。欲救诸下劣。是故从佛求愿。从佛求愿终无有空。俱夷者释种女。大乐发耨多罗三藐三菩心。沤和拘舍罗行劝一切菩萨。示现有妻子男女奴婢象马金银珍宝摩尼珠所以者何。护九十六种道。不欲使诽谤菩萨。非男子王为生黄门。世有何特而言忍勤苦。作是念当堕泥犁中。昼夜苦痛不可言：菩萨乃从提和竭罗怛萨阿竭阿罗呵三藐三佛以来。萨受别无有色思想。女白王。尔时婆罗门子鞞多卫。从提和竭罗怛萨阿竭阿罗诃三耶三佛得慧明六万三昧门逮得无尽明恒沙数陀怜尼法。受是别时。前所愿所为尽悉弃除。从得忍言：罗云是佛之子。从父母胞胎中生者，是为谤如来菩萨。於妻子国城不以乐色故。菩萨爱欲。於世间法无所沾污。女白王。大海中求火尚可得。菩萨贪淫瞋恚不可得。王当知是尊者罗云为化生。不从父母胞胎生。所化现皆佛威神。菩萨随习俗而教化。护一切痴意。幻现形。一切所作常不离三昧。自现在小儿中。现白衣居士中。现菩萨声闻中天上人中人人等尊劣长幼下贱伎乐宫女。酒食随所欲度而往生。如是所示现处不可计不可数。众会中发心念。谁为適是怛萨阿竭种姓真子者，等知正见不断三宝。护七觉意随所乐而化。是曹人真佛之子。若善男子善女人。欲为佛作真子。当发阿耨多罗三耶三菩心。说是语时。王宫列女二十五人。皆发阿耨多罗三耶三菩心。时千天子。闻女无愁忧师子吼。皆发阿耨多三耶三菩心。同时发声言：我是当来佛过去佛之上子。发心已雨於天华。遍覆罗阅祇大城以供养女无愁忧。时无愁忧於金床下。前趣诸尊声闻。无愁忧女问诸尊声闻。为晓分卫法诸尊声闻。答女言：以晓云何晓。答曰身有四神从因缘生。常覆盖顺化惧有坏败。以故当食之。是身以饭食得立。无饭食则不得安隐。是身譬如弊坏之车。须脂膏而得所安。所以食欲护身故。不自贡高行乞。不以为色相。不以为贪。亦以欲破贪故。女无愁忧。闻诸尊闻各各说是事。闻所说亦不喜亦不忧。如是身为灾患勤苦若此。即以时请诸声闻。供养以味饭。具饭食讫。竟皆揖让。便还耆阇崛山中。听怛萨阿竭说法。我曹亦俱当往无愁忧女食後与父母兄弟宗亲後宫列女群臣人民俱。出城到耆阇崛山中。前以头面著地为佛作礼。佛三匝卻坐一面。诸尊声闻从禅觉亦皆悉来。为佛作礼坐一面。舍利弗从坐起。正衣服下膝叉手白佛言：是女无愁忧。所说甚难入深法要。以权行立人不可胜数。所问种种悉能报佛告舍利弗是女无愁忧。以供养九十二亿佛。作功德常不离沤和拘舍罗。舍利弗白佛。是何故不弃女人。佛告舍利弗。若诸声闻谓此无愁忧是女人耶。若等不深入般若波罗蜜不见根观本迹。然便等视於所行。菩萨谘所乐喜以权道示现。有男女其限无所罣碍。欲度男女无愁忧女欲决舍利弗之狐疑。现身立愿。使大众中悉见我是男子。作是念已，即诸大众见愁忧身为男子不复见女人像。无愁忧於时踊在虚空中。去地七十丈住止空中。佛告舍利弗见是无愁忧为男子踊在虚空中去地七十丈。若见不。舍利弗白佛。唯然已见。佛告舍利弗是无愁忧。卻後七百阿僧祇劫当作佛。佛名鞞竭俞（汉言离愁）怛萨阿竭阿罗诃三耶三佛刹名鞞末拘辽害（汉言无垢浊光炎）。其寿十万劫。佛般泥洹後。经法留止十劫不断绝。中地皆如细琉璃。其刹土八方方有一道。是佛所游行处。以七宝为树。以众宝为栏楯。以缯为华盖。以名香而香之。无秽恶石沙瓦砾。纯以珠宝为万物。刹中无有泥犁禽兽薜荔。有菩萨及天与人。譬如忉利天王所居宫。尔时大众及王阿阇贳欢喜踊跃皆言善哉善哉！王阇贳正殿夫人。字旃罗廅（汉言月明照）。於坐起叉手自嗟叹心。白佛言：既得为人复怀养。是菩萨益倍踊跃。因是功德发心求阿耨多罗三耶三佛。发心立愿。今佛授无愁忧萨慧。卻後当作佛劫尽。愿令我乘其第得作佛於彼刹土中。尔时佛知王妇月明心所愿。佛舍利弗。见王妇月明不。舍利弗言：见王妇月明。持是功德所作。当弃女人身得男子已，生忉利天上作天名宝第一。弥勒佛来下有国王。名呵当为作太子。字终好。当供养弥勒尽命。卻後当为弥勒作沙门。上法亦持中法亦持下法亦持。总供养是颰陀劫中怛萨阿竭阿罗三耶三佛。又行菩萨法。是离愁怛萨阿竭得作佛已，宝第一。当於是刹作遮迦越王。名宝当供养承事怛萨阿竭。尽形寿当承其佛第得作佛。名普明怛萨阿竭阿罗呵三耶三佛。当教是无垢浊炎明刹土本刹故。事如离忧怛萨阿竭所治处等无有异。王妇月明。闻佛说是别。倍踊跃自嗟叹。其身以珠摩尼直百万两金用上佛。从王阿闇贳。求持五戒别治一处。离淫之行。令一切皆修清净。无愁忧菩萨。始从虚空中来下。叉手住佛前。愿我作佛时令我刹诸菩萨。自然化生长大法座。袈裟自然著身等无老少。如年二十之容色。今自愿身为沙门自然被法衣。寻时作彼示现。无愁忧菩萨白王。法无坚固从空而立从空而坐。於念不念於立意不散。无所录在所作为无所属。王见是不。是一日之中我为女人变为男子形。复现比僧。何者审为谛。是处馀处人身中有三毒。以三药疗焦尽诸毒。知是法故。大王不当作非行。当数数诣佛。文殊师利童男菩萨。所能除人垢增益功德。度不度者，王国中多事欲去意。佛告阿难。无愁忧菩萨受别解谛能持能说。当为一切广说经法。若有善男子善女人欲佛道。正使是三千大千刹土持七宝满其中。持施怛萨阿竭阿罗呵三耶三佛。不如闻是经信诽谤其功德不可计。何况奉行尽形寿。供养缯华幢盖旗幡。其功德无能计数者，诸比丘受无愁忧菩萨欢喜。王阿阇贳。王妇月明。阿难尊比丘。一切大众诸天龙神阿须伦。闻佛说皆欢喜。前以头面著地。为佛作礼而去。

        </div>
      </div>
    </div>
  </div>
</div>
<!--update:2025-08-30 09:35:05-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>