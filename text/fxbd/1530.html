<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大方广如来不思议境界经全文,大方广如来不思议境界经全文在线阅读,大方广如来不思议境界经全文在线下载,大玄古籍书库">
<meta name="description" content="一卷，唐实叉难陀译。佛于菩提树下成正觉时，十方之诸佛，现菩萨之形，为观音普贤等，无量之菩萨，现声闻之形，为舍利弗等。佛入三昧，名如来不思议境界。于诸相中现十方之佛刹，于诸好中现往昔之行门，于是德藏菩萨问普贤菩萨此三昧之名，普贤说其名义及证得此三昧之福德因缘。_大方广如来不思议境界经_全文在线阅读_大方广如来不思议境界经_全文在线下载_大玄古籍书库">
<title>大方广如来不思议境界经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大方广如来不思议境界经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">佛学宝典,完结</span> <br/>
          字数： <span class="inputVal" id="bknum">[book_length]5741</span> <br/>
          说明： <span class="inputVal" id="bkdec">一卷，唐实叉难陀译。佛于菩提树下成正觉时，十方之诸佛，现菩萨之形，为观音普贤等，无量之菩萨，现声闻之形，为舍利弗等。佛入三昧，名如来不思议境界。于诸相中现十方之佛刹，于诸好中现往昔之行门，于是德藏菩萨问普贤菩萨此三昧之名，普贤说其名义及证得此三昧之福德因缘。</span> <br/>
          封面： <span class="inputVal" id="bkimg">Z_1530.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大方广如来不思议境界经
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]佛学宝典,完结
[book_length]5741
[book_dec]一卷，唐实叉难陀译。佛于菩提树下成正觉时，十方之诸佛，现菩萨之形，为观音普贤等，无量之菩萨，现声闻之形，为舍利弗等。佛入三昧，名如来不思议境界。于诸相中现十方之佛刹，于诸好中现往昔之行门，于是德藏菩萨问普贤菩萨此三昧之名，普贤说其名义及证得此三昧之福德因缘。
[book_img]Z_1530.jpg


[book_title]大方广如来不思议境界经全文
大唐于阗三藏实叉难陀奉制译
如是我闻，一时佛在摩竭提国菩提树下。成正等觉。其菩提树。名阿摄波。磐根深固。擢本修直。周圆无节。如栴檀柱。常於其上。飞禽回翼。无能过者，皮肤细润。众色间发，犹如罗绮。密叶青翠。繁枝布。周匝皆有妙花开敷。吐曜飞芳。甚可爱乐。除俱鞞罗。波利质多。馀无比者，复有无量小树围绕。而此树王。森蔚颖秀。如妙高山。俯冠群岳。一由旬外。靡不齐睹。香气周流。荣光照曜。远夜望之。疑大火聚。其下严丽。如欢喜园。四面夷敞。芳草■茂。如孔雀王颈藿靡芬馥。观者无厌。如来於此。端严而坐。大众环绕。如星中月。时有十佛刹微尘等他方诸佛。为欲庄严毗卢遮那道场众故。示菩萨形来在会坐。其名曰观自在菩萨。文殊师利菩萨。地藏菩萨。虚空藏菩萨。金刚藏菩萨。维摩诘菩萨。善威光菩萨。灭诸盖菩萨。宝手菩萨。大慧菩萨。普贤菩萨。如是等菩萨摩诃萨。而为上首。复有无量千亿菩萨。现声闻形。亦来会坐。其名曰舍利弗。大目揵连。须菩提。罗睺罗。阿若憍陈如。摩诃迦叶。优波离。阿那律。离婆多。阿难。提婆达多跋难陀等而为上首。皆已久修六波罗蜜。近佛菩提。为化众生。於杂染土。现声闻形。复有无量千比丘尼。摩诃波阇波提。而为上首。皆已成就大丈夫业。为欲调伏下劣众生故现女身。复有无量释梵护世。天龙夜叉乾闼婆阿脩罗迦楼罗紧那罗摩睺罗伽人非人等。此中皆是大菩萨众。无凡夫者，
尔时世尊，坐菩提树。严净微妙。譬於质多树下置如意珠。正念不动如须弥山。为令诸菩萨众及一切众生。了知诸佛深密禅定威神力故。入於三昧。名如来不思议境界。即时世尊，三十二相。一一相中。皆现十方无量佛刹及彼诸佛，犹如明镜显现众色。又随好中。一一复现如来往修菩萨行时。从光明王。乃至最後。然灯佛所。难行苦行。悉舍一切头目身体。皮肉手足。妻子仆从。及国王位。宫殿等事。由是三昧。有大势力。一切诸佛。食时行时。说法时。涅槃时。常入此定。何以故？一切如来。依此三昧。成就无量大威神力。乃至证入一切法空。能於十方一切佛刹。示现种种自在事故。譬如有人。梦见种种变异事等。及其觉已，所见皆无。凡夫亦尔。无明梦故。妄於诸法生实体想。诸佛觉已，皆无所著故能十方一切世界。一念示现无量佛事自在无碍。利益成就一切众生。皆令悟入无量深妙解脱门故。尔时德藏菩萨。修菩提行。未成满故。问普贤菩萨摩诃萨言：如来今者，所入三昧。其名云何。复云何得。十方一切世界自在示现种种佛事度脱众生。尔时，普贤菩萨。告德藏菩萨言：谛听谛听。当为汝说。时诸菩萨。一心瞻仰。同声叹言：善哉所问。甚深微妙。尊者普贤一切知见。今当演说。即时大地六种震动。天雨妙花。一切众生烦恼众苦。皆少休息。普贤菩萨言：佛子。此三昧名如来不思议境界。即是一切诸佛菩提。以诸如来常依住故。世尊始从然灯佛所。得受记已，即入此定。常无功用。自然应现无量佛事。谓於虚空一毛端处。有一切佛刹微尘等诸佛世界。於中或现生兜率天。或从彼没下生入胎。或现適生游行七步。自言我今即为生死边际。或现在宫出家苦行。或现降魔成等正觉转妙法轮。或现住世经无量劫度诸众生皆令离苦。或复示现入於涅槃。或一切劫为一刹那。或一刹那为一切劫。劫与刹那无增无减。乃至一切众生未尽解脱。刹那刹那一时普於此诸世界。常作如是种种佛事。未曾休息而无功用。如彼虚空一毛端处。无量刹中。念念普现诸佛种种威仪法则。而无功用。乃至遍空毛端量处。亦复如是，又是诸刹一切微尘。一一尘中。复有过一切佛刹微尘等土。亦一刹那一一土中。自然普现一切诸佛威仪所行。或生天宫。乃至灭度。解脱无量阿僧祇众生。如是念念穷未来际。常作佛事。利益众生。乃至虚空众生界荆常不休息。而佛刹不减。微尘不增。何以故？以一切法犹如幻焰不坚牢故。譬如此会十佛世界微尘数等大菩萨众。皆共住此摩竭提国十二由旬。不相障碍。彼一一尘各受无数诸佛世界。或仰或覆。或相向背。或复傍祝或相涉入。而无障碍。亦复如是，如人梦中见於一处。有种种事。以非实故。而无所碍。是一切刹。靡不唯其心之所现。或见劫烧。或已烧荆或风所成。或净或秽。或复无佛。皆由众生随自心业。见如是等种种不同。譬如饿鬼饥渴所逼。诣恒河所。或有见水。或有见灰脓血便粒不净充满。众生亦尔。各各随业。见其佛土或净或秽。或佛在世。或入涅槃。或处道常为众说法。或有闻说第一义谛。或复闻说赞叹施法。或见行祝或见坐食。或见身长世人一倍乃至七倍或一由旬。或百由旬。或千由旬。或见威光如日初出或如满月。或由业障值佛世尊久已灭度。或有不闻诸佛名字。如彼饿鬼。於恒河中。都不见水。但见种种杂秽之物。或见诸佛。各从本土。示现威德大菩萨形。来入此会或一刹中。众生唯见劫火所烧。或一刹中。众生充满咸共见佛。或见如来摄一切刹入一佛刹。以一佛刹入一切刹。如众翳者，同於一处。见各差别。互不相碍。皆由眼翳。不见正色众生亦尔。色性无碍。心缘异故。蔽於正见。不了真实。佛子。今更为汝。略说住此三昧之法。如佛世尊住此三昧於一念中。遍虚空界毛端量处无量佛土及彼佛土。一一尘中。各有法界微尘等刹。为欲利益诸众生故。刹那刹那。遍一一刹。现十佛刹微尘等诸佛方便威仪所行。如是乃至一切众生。未尽证得无上菩提。常无断绝。如此一佛第二第三。乃至十方一切诸佛。一一所现大威德力。亦复如是，时德藏菩萨。闻是说已，即於座上。得此三昧。即时见彼无量诸佛及知诸佛威德方便。以三昧力。亦能如是，调伏众生。百恒河沙诸菩萨众。各别证得种种三昧忍及诸地。观自在等诸大菩萨。住十地者功德妙行。悉圆满故。皆已久远得此三昧。一刹那中摄无量劫。一微尘中纳无量土。於一念中遍一切刹。度无量众生。常无功用。自然示现诸佛事故。虽闻此法。更无所进。如满瓶水置於雨中不容一渧。斯诸菩萨。亦复如是，尔时世尊，在三昧中。放眉间光名大显发。所有一切有功用行。未证十地诸菩萨等。遇斯光已，悉见空中诸毛端处及微尘中无量佛刹。如琉璃瓶盛白芥子。观者悉见彼诸菩萨。见微尘中一切佛刹。亦复如是，及见彼刹一切诸佛。於一一佛身见一切佛身。一一诸佛有无量名。皆为利益一一众生。念念常於一一佛刹。自然应现。成阿耨多罗三藐三菩提。譬於高幢。置如意珠。自然普雨种种珍宝。随众生意。悉令满足。如来亦尔。现正等觉。自然度脱无量众生。是诸刹中。众生各异。而不相碍。如神力者，游行虚空。山河石壁。无所罣碍。何以故？一切诸趣。皆如幻焰。无坚实故。诸菩萨众。既睹是已，各见其身。遍一切刹。於一念中一一佛前。或经一劫二劫三劫。或百千劫。或一念顷。或一须臾。恭敬供养。或闻佛说诸波罗蜜陀罗尼门。或说诸地。或现神变。以一切劫入一念中。生甚奇特难遭之想。作是念言：云何世尊，威德自在。於一刹那。令我具足无量劫中善根福德。速证如来不思议境界三昧大威神力。
尔时德藏菩萨。为欲利益诸众生故。复问普贤菩萨言：其有欲证此三昧者，修何福德施戒智慧。时普贤菩萨。遍於十方一切净刹。现成正觉。化众生者，告德藏菩萨言：佛子。若欲证得此三昧者，先应修福集诸善根。谓常供养佛法僧众。及以父母。所有一切贫穷苦恼无救无归可悲愍者，摄取不舍。乃至身肉。无所吝惜。何以故？供养佛者，得大福德。速成阿耨多罗三藐三菩提。令诸众生。皆获安乐。供养法者，增长智慧。证法自在。能正了知诸法实性。供养僧者，增长无量福智资粮。致成佛道。供养父母和上尊师及世间中曾致饶益赖其恩者，应念倍增报恩供养。何以故？以知恩者，虽在生死。不坏善根。不知恩者，善根断灭。作诸恶业。故诸如来。称赞知恩。毁背恩者，又常愍济诸苦众生。菩萨由此广大善根。永不退失。若人有能勤修福德。常念报恩。悲愍众生则为菩提。已在其手。应知佛说。能随供养。此三种田。一一成就无量善根。德藏当知。菩萨次应植广大种。由是故生此三昧牙。成菩提果。云何植种。谓持种种微妙花鬘。涂香末香。及众伎乐。恭敬供养现在诸佛。或佛形像。作是思惟。如上所说，遍於虚空毛端量处及微尘内无量刹中。一一所见。诸佛威力。及菩萨众。我悉於彼诸佛会中。一心正念。普皆供养。如所供养一佛法性。即是一切诸佛法性。若我供养一如来者，即为供养一切如来。随彼一一诸佛神力。能以几劫入於一念。亦尔所劫供养如来。若有众生。信解此法。种植大种。即能得是如来不思议境界广大三昧。故善男子，应以此法。日日供养。由是下至於诸佛所。但一敬礼。亦能令此种子增长三昧牙生。又应常以布施持戒大愿智慧。而溉灌之。又复菩萨为灌三昧。修行施时。不简福田怨亲善恶。持戒破戒。富贵贫穷。又复思惟。施於富者，虽无所用。然我自应修习施行。菩萨又应清净持戒。见毁禁者，起大悲愍。不应於彼生嫌恚心。又应深发大菩提愿。我当决定。念念普於遍满虚空毛端量处。乃至一切佛刹尘中。无量世界。成等正觉。转妙法轮度诸众生。如今世尊毗卢遮那。等无有异。不起功用。摄无量劫入於一念。即於如是一一刹中。各现佛刹微尘等诸佛威仪。一一威仪。各度恒河沙等众生。皆令离苦。乃至虚空众生界荆常无休息。佛子。修智慧者，一心谛听。今为汝说。若善男子善女人。为求无上菩提。发心欲证此三昧者，是人要须先修智慧。以此三昧由慧得故。修智慧者，应当远离妄语绮语及诸散乱无益之事。於诸众生。虽起大悲而常摄心。不染不散。诣精舍中。睹佛形像。金色庄严。或纯金成。身相具足。无量化佛。入於三昧。在圆光中。次第而坐。即於像前。头面礼足。作是思惟。我闻十方无量诸佛。今现在世。所谓一切义成佛。阿弥陀佛。宝幢佛。阿閦佛。毗卢遮那佛。宝月佛。宝光佛等。於彼诸佛。随心所乐。尊重之处。生大净信。想佛形像。作彼如来真实之身。恭敬尊重。如现前见。上下谛观。一心不乱。往空闲处。端坐思惟。如佛现前。一手量许。心常系念。不令忘失。若暂忘失。复应往观。如是观时。生极尊重恭敬之心。如佛真身现在其前。了了明见。不复於彼作形像解。见已即应於彼佛所。以妙花鬘。末香涂香。恭敬右绕。种种供养。彼应如是一心系念。常如世尊现其前祝然佛世尊，一切见者，一切闻者，一切知者，悉知我心。如是审复想见成已，还诣空处。系念在前。不令忘失。一心勤修。满三七日。若福德者，即见如来现在其前。其有先世造恶业障。不得见者，若能一心精勤不退。更无异相。还得速见。何以故？若有为求无上菩提。於一事中。专心修习。无不成办。若於所修。数数怯退。彼尚不能自得解脱。何况度脱诸苦众生。若遇如是，疾得菩提正真之道。不能勤修。当知徒是地之重担。譬如有人。於大海中。饮一掬水。即为已饮阎浮提中一切河水。菩萨如是，若能修习此菩提海，则为已修一切三昧诸忍诸地诸陀罗尼。是故常应勤修匪懈。离於放逸。系念一心。要令自得现前见佛。如是修习初见佛时。作是思惟。为真佛耶。为形像耶。若知所见是真佛者，便於佛前。两膝著地。合掌恭敬。忆念虚空毛端量处及微尘中一切诸佛无量威德。大慈悲故。来现我前。即应启请唯愿世尊，为我演说如来不思议境界大三昧法。若闻如来一切所说，应决定信。勿生疑惑。即於是处。得此三昧。若先业障。不能问者，则应思惟。一切诸法。如幻如焰。如翳如影。如像如梦。如是谛观。法性空寂。然知如来了一切法。皆如幻梦。如来自性。非幻非梦，犹如虚空能以智悲。出现我前。愿为我放大悲青光。灭除众苦。时佛即为放眉间光。名曰青焰。其光才照。诸苦销除。即坐证得法光明忍。悉能了达无量三昧。第七日夜。梦见如来为授阿耨多罗三藐三菩提记。若知所见。是形像者，应思诸佛及诸众生皆亦如像。但随想见无实体性。既知如来如幻如化。如梦如焰。如是自然现前见佛。亦如梦中。无实可得。非生而生。非灭而灭。非去而去。非识而识。非有为而现诸行。非言说而演诸法。非我非寿。非众生非养育。非趣生。非想非作。非知非食。非即蕴非在蕴而示诸蕴。乃至界处。亦复如是，一切非有亦复非无。是故诸佛及一切法。真实平等。皆同一相。如阳焰等。一切众生。诸佛及土。皆唯自心。识想所现。识想为缘。所生诸色。毕竟非有。如来已离一切识想。是故不应以色像见。知所见像。随想生故。乃至虚空毛端量处。一切真佛。皆亦如是，犹如虚空平等无异。若我分别。即见於佛。若离分别。即无所见。自心作佛。离心无佛。乃至三世一切诸佛。亦复如是，皆无所有。唯依自心。菩萨。若能了知诸佛及一切法皆唯心量。得随顺忍。或入初地。舍身速生妙喜世界。或生极乐净佛土中。常见如来。亲承供养。
尔时德藏菩萨。复白普贤菩萨言：若有众生闻此法门。受持读诵。解说书写。得几所福。普贤菩萨言：佛子谛听。若有人。能摄三界中一切众生。令脱生死。得阿罗汉。一一罗汉。各於百劫以天上妙衣服卧具。饮食汤药。种种供养。般涅槃後。一一复为起七宝塔。恭敬供养。若复有人。一百劫中。净持禁戒。或修忍辱精进禅定。是人虽复得无量福。不如有人。闻此法门。尊重信受。不生毁谤。其福胜彼。速成正觉。是时十方一切刹土无量诸佛。皆自现身。赞普贤菩萨言：善哉善哉！佛子。如汝所说，时释迦牟尼如来。从其面门。放无量色光。遍照三有。雨种种花。诸妙音乐。不鼓自鸣。大地微动。於光中。而说偈言：
若闻此法心清净，得诸地定陀罗尼。戒忍自在神通力，速证无上佛菩提。转未曾有妙法轮，亦如过去大仙等。於一念中摄多劫，一尘普现无量刹。
无量众生没三界，诸苦所恼常逼切。邪见缠缚失正道，念念皆令得解脱。
普贤菩萨。於此法门。久已证故。为众说时。亿千天人。度一切苦。皆於阿耨多罗三藐三菩提。得不退转。德藏菩萨。及馀一切菩萨众会。世间天龙阿脩罗等。皆大欢喜，信受奉行。

        </div>
      </div>
    </div>
  </div>
</div>
<!--update:2025-08-30 09:26:40-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>