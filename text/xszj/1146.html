<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="病榻手吹,病榻手吹全文在线阅读,病榻手吹全文在线下载,大玄古籍书库">
<meta name="description" content="笔记。明代杨慎撰，其书摘记古书，间附己见。为考据议论笔记之流。。是书《国史经籍志》、《千顷堂书目》小说类著录。今据《续说郛》本整理。_病榻手吹_全文在线阅读_病榻手吹_全文在线下载_大玄古籍书库">
<title>病榻手吹_杨慎_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">病榻手吹</span> <br/>
          作者： <span class="inputVal" id="bkauthor">杨慎</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,笔记,完结</span> <br/>
          字数： <span class="inputVal" id="bknum">[book_length]1861</span> <br/>
          说明： <span class="inputVal" id="bkdec">笔记。明代杨慎撰，其书摘记古书，间附己见。为考据议论笔记之流。 是书《国史经籍志》、《千顷堂书目》小说类著录。今据《续说郛》本整理。</span> <br/>
          封面： <span class="inputVal" id="bkimg">Z_12910.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]病榻手吹
[book_author]杨慎
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,笔记,完结
[book_length]1861
[book_dec]笔记。明代杨慎撰，其书摘记古书，间附己见。为考据议论笔记之流。 是书《国史经籍志》、《千顷堂书目》小说类著录。今据《续说郛》本整理。
[book_img]Z_12910.jpg


[book_title]病榻手吹
鹽泉油井
鹽泉，海目也。油井，水脂也。
洗石
《山海經》：“錢來之山，多洗石。”注：洗石，可以磢體去垢圿。圿音甲。
蜀之三江
蜀之三江：外水岷江，中水涪江，內水沱江也。
汶字三音
汶上音問，汶江音岷，汶城遼東縣音文，《前漢書》作文城。
鄨水
水出牂牁縣不狼山。鄨音蔽。
陳摶詠瀑布
琉璃滑處玉花飛。
延香
延香園，梁簡文園也。
秦首十月
秦以建亥之月為歲首，自是不思古之亂製。漢之陋儒偽造易緯云：“堯以甲子天元為推術。”甲子為蔀首，起十月朔，而謂秦首亥本此，是其瞽說與《堯典》背矣。宋朱震又曰：“《連山》首艮，風始於不周，實居西北，於辰為亥，此顓頊所以首十月也。”是因漢儒之陋，而又誣顓頊矣。
碧琳腴
碧琳腴，酒名，見曾吉甫詩“可對江瑤柱”。江瑤柱，蠣黃也。
鬪釘
釘
《食經》：五色小餅作花卉、禽獸、珍寶形，按抑成之盒中，累積名曰“鬪釘”。今人猶雲“釘果盒”、“釘春盛”是也。俗書作“鬪釘”，非也。
女麹
女麹，小麹也。繭糖，窠絲糖也。石蜜，糖霜也。自然𥼆，禹餘糧也。
敗棋有勝著
尹德毅之說蕭詧，龍敏之獻策潞王從珂，魏思溫之謀策李敬業，皆奇謀也。諺云：“敗棋有勝著。”惜乎當局者迷耳。
小說
說者曰宋人小說不及唐人，是也。殊不知唐人小說不及漢人。如華嶠《明妃傳》云：“豐容靚餙，光明漢宮，顧影徘徊，聳動左右。”伶玄《飛燕外傳》云：“以輔屬體，無所不靡。”郭子橫《麗娟傳》云：“玉膚柔軟，吹氣勝蘭。不欲衣纓，拂之恐體痕也。”
六么
古之六博，即今骰子也。晉《謝艾傳》：“梟者，邀也。六博得邀者勝。”是知梟即骰子之么也。曲名有“六么序”，義取六博之采。
古碑有神物護持
唐李邕書《雲麾將軍碑》已斷裂，在蒲城縣。正德中，劉遠夫御史謫為蒲城簿，訪出，以鐵束錮之，複為完物。饒州薦福寺碑為雷所驚而停，近日好古者取其碎裂，合而臥樹之，猶可摹印。簡西為予言親見，許予摹寄一本，尚未獲也。以二事占之，古碑似有神物護持。
分沙漏石
酈道元《水經注》形容水之清澈云“分沙漏石”，又曰“淵無潛甲”，又曰“魚若空懸”，又曰“石子如樗蒲”，皆極造語之妙。
一卷為𢎥，一條為則
道書以一卷為一𢎥，音周，與“軸”通，陶九成《說郛》用之。佛書以一條為一則，洪景盧《容齋隨筆》、史繩祖《學齋占畢》用之。佛典又云：“多羅樹葉書凡有二百四十縳。”縳，古“絹”字，亦借為卷也。
香與墨同關紐
邵安又與朱萬初帖云：“深山高居，爐香不可缺。退休之久，佳品乏絕。野人為取老松柏之根枝葉實，共搗治之，研楓肪羼和之，每焚一丸，亦足助清苦。今年大雨時行，土潤溽暑特甚。萬初致石鼎清晝香，空齋蕭寒，遂為一日之借，良可喜也。”萬初本墨妙，又兼香癖，蓋墨之與香，同一關紐，亦猶書之與畫，謎之與禪也。
權德輿奇語
舟有溺，騎有墜，寢有魘，飲有醉，食有饐，行有蹶，其甚則皆可以致斃。無非危機，其可如土偶木寓耶？此權德輿文中奇語也。
劉騎善射
劉騎善射，水斛滿，以箭射，拔箭水注，隨以一矢窒之，人服其精。或言此即古剡注法也。
附近
俗語附近，古作傅近。仲長統《昌言·宦豎》：“傅近房臥之內，交錯婦人之間。”
轉喉觸諱
柳文“轉喉觸諱”，本《漢·食貸誌》搖手觸禁之語。
規影徭賦
《唐書》“規影徭賦”，即今律文影射之語。
釋經
漢儒釋經，《易》有略，《書》有故，《詩》有細，《春秋》有微。
為善最樂
《書》云：“民訖自若是多盤。”注云：“民之行已盡用善道，是多樂也。”東平王蒼曰：“為善最樂。”周公曰：“心逸日休。”《內典》云：“為善若熟，種種快樂。”亦是此意。
翻著襪法
知梵誌翻著襪法，則可以作文。知九方皋相馬法，則可以觀人文章。
吹臺
吹臺，即繁臺，本師曠吹臺，梁孝王增築。班史稱平臺。唐稱吹臺。又因謝惠連嚐為《雪賦》，又名雪臺。

        </div>
      </div>
    </div>
  </div>
</div>
<!--update:2025-08-30 10:06:47-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>