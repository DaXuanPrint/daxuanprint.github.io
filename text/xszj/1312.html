<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●目录,●重印十通缘起,●凡例,●职名,●总目,●钦定续通典卷一　食货一,●钦定续通典卷二　食货二,●钦定续通典卷三　食货三,●钦定续通典卷四　食货四,●钦定续通典卷五　食货五,●钦定续通典卷六　食货六,●钦定续通典卷七　食货七,●钦定续通典卷八　食货八,●钦定续通典卷九　食货九,●钦定续通典卷十　食货十,●钦定续通典卷十一　食货十一,●钦定续通典卷十二　食货十二,●钦定续通典卷十三　食货十三,●钦定续通典卷十四　食货十四,●钦定续通典卷十五　食货十五,●钦定续通典卷十六　食货十六,●钦定续通典卷十七　选">
<meta name="description" content="中国典章制度史专著。清乾隆时三通馆史臣奉敕编修。成书于乾隆四十七年(1782)到乾隆四十九年(1784)之间，有武英殿刊本，浙江书局复刻本，1935—1937年上海商务印书馆出《十通》合刊本，本书影印精装1册。本书为《通典》之续书，共150卷，分类大致与《通典》相同，仅把兵与刑分列，计为9典。包括《食货典》16卷、《选举典》6卷、《职官典》22卷、《礼典》40卷、《乐典》7卷、《兵典》15卷、《刑典》14卷、《州郡典》26卷、《边防典》4卷。记载唐至德元年(757)至明崇祯十七年(1644)间史事，以明代">
<title>续通典_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">续通典</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,典章,完结</span> <br/>
          字数： <span class="inputVal" id="bknum">[book_length]1463605</span> <br/>
          说明： <span class="inputVal" id="bkdec">中国典章制度史专著。清乾隆时三通馆史臣奉敕编修。成书于乾隆四十七年(1782)到乾隆四十九年(1784)之间，有武英殿刊本，浙江书局复刻本，1935—1937年上海商务印书馆出《十通》合刊本，本书影印精装1册。本书为《通典》之续书，共150卷，分类大致与《通典》相同，仅把兵与刑分列，计为9典。包括《食货典》16卷、《选举典》6卷、《职官典》22卷、《礼典》40卷、《乐典》7卷、《兵典》15卷、《刑典》14卷、《州郡典》26卷、《边防典》4卷。记载唐至德元年(757)至明崇祯十七年(1644)间史事，以明代典制为最详。资料除来自正史外，还引用了《唐六典》、《唐会要》、《五代会要》、《册府元龟》、《太平御览》、《山堂考索》、《契丹国志》《大金国志》、《元典章》、《明会要》、《明集礼》以及唐宋元明各代文集、奏议等。资料较为丰富，编排亦较条理，对研究这一时期的政治、经济制度有一定的参考价值。但本书内容与《续通志》、《续文献通考》有些重复。</span> <br/>
          封面： <span class="inputVal" id="bkimg">Z_13076.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]续通典
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,典章,完结
[book_length]1463605
[book_dec]中国典章制度史专著。清乾隆时三通馆史臣奉敕编修。成书于乾隆四十七年(1782)到乾隆四十九年(1784)之间，有武英殿刊本，浙江书局复刻本，1935—1937年上海商务印书馆出《十通》合刊本，本书影印精装1册。本书为《通典》之续书，共150卷，分类大致与《通典》相同，仅把兵与刑分列，计为9典。包括《食货典》16卷、《选举典》6卷、《职官典》22卷、《礼典》40卷、《乐典》7卷、《兵典》15卷、《刑典》14卷、《州郡典》26卷、《边防典》4卷。记载唐至德元年(757)至明崇祯十七年(1644)间史事，以明代典制为最详。资料除来自正史外，还引用了《唐六典》、《唐会要》、《五代会要》、《册府元龟》、《太平御览》、《山堂考索》、《契丹国志》《大金国志》、《元典章》、《明会要》、《明集礼》以及唐宋元明各代文集、奏议等。资料较为丰富，编排亦较条理，对研究这一时期的政治、经济制度有一定的参考价值。但本书内容与《续通志》、《续文献通考》有些重复。
[book_img]Z_13076.jpg


[book_title]●目錄
重印十通緣起
凡例
職名
三通館
總裁
纂修兼總校官
纂修兼校對官
滿纂修官
提調官
收掌官
武英殿修書處
總裁
總理
提調
校對
監造
總目
食貨典凡十六卷
卷一　食貨一
田制上
唐
五代
宋一
卷二　食貨二
田制中
宋二
遼
金
卷三　食貨三
田制下
元
明
卷四　食貨四
水利田
唐
宋
遼
金
元
明
卷五　食貨五
屯田上
唐
五代
宋
遼
金
卷六　食貨六
屯田下
元
明
卷七　食貨七
鄉黨版籍職役附
五代
宋
遼
金
元
明
卷八　食貨八
賦稅上
唐
五代
宋
卷九　食貨九
賦稅下
遼
金
元
明
卷十　食貨十
戶口丁中
五代
宋
遼
金
元
明
卷十一　食貨十一
錢幣上
唐
五代
宋一
卷十二　食貨十二
錢幣中
宋二
遼
金
卷十三　食貨十三
錢幣下
元
明
卷十四　食貨十四
漕運
唐
五代
宋
遼
金
元
明
鹽鐵
鹽
唐
五代
宋
遼
金
元
明
鐵
宋
遼
金
元
明
卷十五　食貨十五
榷酤醋稅附
唐
五代
宋
遼
金
元
雜稅
唐
五代
宋
遼
金
元
明
榷茶
唐
宋
金
元
明
卷十六　食貨十六
平準均輸
唐
五代
宋
遼
金
元
明
互市
宋
遼
金
元
明
平糶常平義倉
唐
五代
宋
遼
金
元
明
選舉典凡六卷
卷十七　選舉一
歷代制上
唐
五代
卷十八　選舉二
歷代制中
宋
遼
金
元
卷十九　選舉三
歷代制下考績附
明
考績
唐
五代
宋
遼
金
元
明
卷二十　選舉四
雜議論上
唐
五代
卷二十一　選舉五
雜議論中
宋
金
卷二十二　選舉六
雜議論下
元
明
職官典凡二十二卷
卷二十三　職官一
歷代官制要略
官數
宋
遼
金
元
明
官品
唐
宋
遼
金
元
明
設官沿革
唐
五代
宋
遼
金
元
明
封爵
唐
五代
宋
遼
金
元
明
三公
唐
五代
宋
遼
金
元
明
宰相
唐
五代
宋
遼
金
元
明
三老五更
祿秩
唐
五代
宋
遼
金
元
明
卷二十四　職官二
三公總敘四輔二大附
太師
唐
五代
宋
遼
金
元
明
太傅
唐
五代
宋
遼
金
元
明
太保
唐
五代
宋
遼
金
元
明
太宰
太尉
唐
五代
宋
遼
金
元
明
司徒
唐
五代
宋
遼
金
元
明
司空
唐
五代
宋
遼
金
元
明
大司馬
總敘三師三公以下官屬
卷二十五　職官三
宰相并官屬
唐
五代
宋
遼
金
元
明
官屬
宋
遼
金
元
明
門下省
侍中侍郎　給事中　散騎常侍　諫議大夫　起居　補闕拾遺　典儀　城門郎　符寶郎　弘文館校書郎等
中書省
中書令侍郎　舍人　通事舍人　集賢學士　史官　主書
卷二十六　職官四
尚書上
尚書省並總論尚書
錄尚書
尚書令
僕射左右丞　左右司郎中　員外郎附
歷代尚書
歷代郎官
歷代都事主事令史
行臺省
樞密院
樞密使知院事　同知院事　樞密副使　簽書院事　同簽書院事　都承旨　副都承旨　檢詳官　計議官　編修官　客省使　斷事官
卷二十七　職官五
尚書下
吏部尚書侍郎　郎中　員外郎　司封郎中　員外郎　司勳郎中　員外郎　考功郎中　員外郎　主事附
唐
宋
遼
金
元
明
戶部尚書侍郎　郎中　員外郎　度支郎中　員外郎　金部郎中　員外郎　倉部郎中　員外郎　主事附
唐
宋
遼
金
明
禮部尚書侍郎　郎中　員外郎　祠部郎中　員外郎　膳部郎中　員外郎　主客郎中　員外郎　主事附
唐
宋
遼
金
元
明
兵部尚書侍郎　郎中　員外郎　職方郎中　員外郎　駕部郎中　員外郎　庫部郎中　員外郎　主事附
唐
宋
遼
金
元
明
刑部尚書侍郎　郎中　員外郎　都官郎中　員外郎　比部郎中　員外郎　司門郎中　員外郎　主事附
唐
宋
遼
金
元
明
工部尚書侍郎　郎中　員外郎　屯田郎中　員外郎　虞部郎中　員外郎　水部郎中　員外郎　主事附
唐
宋
遼
金
元
明
卷二十八　職官六
御史臺
御史大夫
中丞
侍御史
殿中侍御史
監察侍御史
主簿典事檢法經歷都事附
卷二十九　職官七
諸卿上
總論諸卿上少卿附
太常卿丞　主簿　博士　太祝　奉禮郎　協律郎　兩京郊社署　大樂署　鼓吹署　太醫署　太卜署　廩犧署　汾祠署　太公廟署　檢討吏目附
光祿卿丞　主簿　大官署　珍羞署　良醞署　掌醢署
衛尉卿丞　主簿　武庫署　武器署　守宮署　公車司馬令　左右都候
宗正卿丞　主簿　崇元署　諸陵署　太廟署　大宗正司附
太僕卿丞　主簿　乘黃署　典廄署　典牧署　車府署　諸牧署
大理卿正　丞　主簿　獄丞　司直　評事　監　寺副附
卷三十　　職官八
諸卿中
鴻臚寺丞　主簿　典客署　司儀署　鳴贊　序班附
司農卿丞　主簿　上林署　太倉署　鉤盾署　■〈道上禾下〉官署　苑總監　諸倉監　司竹監　溫泉湯監　諸屯監　騪粟都尉等官　典農中郎將等官
太府卿丞　主簿　諸市署　平準署　左右藏署　常平署
祕書監丞　祕書郎　校書郎　正字　者作郎　佐郎　校書正字附　太史局令　丞
殿中監丞　尚食　尚藥　尚衣　尚舍　尚乘　尚輦等局　奉御　直長
卷三十一　職官九
諸卿下
內侍省內侍　內常侍　內給事　內謁者監　內寺伯　掖庭局　宮闈局　奚官局　內僕局　內府局
少府監少監　丞　主簿　中尚左尚右尚　織染　掌冶等署　暴室等丞
將作監丞　主簿　左校署　右校署　中校署　甄官署　東園主章令
國子監祭酒　司業　丞　主簿　國子博士　助教　太學　廣文　四門　律學　書學　算學等博士
軍器監丞　主簿　甲坊署　弩坊署
都水使者丞　主簿　舟檝署　河渠署
卷三十二　職官十
武官上
將軍總敘
左右衛并親衛
左右驍衛
左右武衛
左右威衛
左右領軍衛
左右金吾衛
左右監門衛
左右千牛衛
左右羽林衛
左右龍武將軍左右神武等軍附
卷三十三　職官十一
武官下
大將軍并官屬
車騎將軍
前後左右將軍
四征將軍
四鎮將軍
四安將軍
四平將軍
雜號將軍
監軍軍師祭酒　理曹掾屬附
三署郎官敘
中郎將五官中郎將　左右中郎將
虎賁中郎將
四中郎將
雜中郎將
折衝府果毅別將等附
三都尉奉車　駙馬　騎　奏朝請附
卷三十四　職官十二
東宮官
太子六傅三太　三少
太子賓客
太子詹事丞　主簿　司直
太子庶子中允　司議郎　中舍人　舍人　通事舍人　諭德　贊善　崇文館學士　洗馬　文學　校書　正字　典膳　藥藏　內直　典設　宮門等郎
太子家令丞　主簿　食官署　典倉署　司藏署
太子率更令丞　主簿
太子僕丞　主簿　廄牧署
左右衛率府副率以下官屬
左右司禦率府
左右清道率府
左右監門率府
左右內率府
太子旅賁中郎將
太孫官屬附
卷三十五　職官十三
王侯總敘
歷代王侯封爵公主并官屬附
唐
宋
遼
金
元
明
卷三十六　職官十四
州郡上
司隸校尉
唐
宋
遼
金
元
明
州牧刺史
唐
宋
遼
金
元
明
總論州佐別駕　治中　主簿　功曹書佐　部郡國從事　典郡書佐　祭酒從事　中正
都督總管節度團練都統等使附
都護
卷三十七　職官十五
州郡下
京尹京兆尹　左馮翊　右扶風　河南尹　留守附
郡太守
總論郡佐郡丞　別駕　長史　司馬　錄事參軍　司功　司倉　司戶　司兵　司法　司士　參軍事　經學博士　醫學博士　中正　通守　五官掾　督郵　郡尉
縣令
總論縣佐丞　主簿　尉　五百附
鄉官
鎮戍關市官
致仕官
卷三十八　職官十六
文散官
開府儀同三司
特進
光祿大夫以下
武散官
驃騎將軍
輔國將軍
鎮軍將軍以下
諸校尉附
勳官
內官命婦附
卷三十九　職官十七
祿秩幹力　白直　仗身　庶僕　親事　帳內　執衣　防閤　邑士　士力　門夫等並附
唐
五代
宋
遼
金
元
明
致仕官祿
宋
金
明
職田公廨田
宋
金
元
明
卷四十　　職官十八
秩品一并命數
唐
正一品
從一品
正二品
從二品
正三品
從三品
正四品
從四品
正五品
從五品
正六品
從六品
正七品
從七品
正八品
從八品
正九品
從九品
卷四十一　職官十九
秩品二
宋
正一品
從一品
正二品
從二品
正三品
從三品
正四品
從四品
正五品
從五品
正六品
從六品
正七品
從七品
正八品
從八品
正九品
從九品
卷四十二　職官二十
秩品三
遼
金
正一品
從一品
正二品
從二品
正三品
從三品
正四品
從四品
正五品
從五品
正六品
從六品
正七品
從七品
正八品
從八品
正九品
從九品
卷四十三　職官二十一
秩品四
元
正一品
從一品
正二品
從二品
正三品
從三品
正四品
從四品
正五品
從五品
正六品
從六品
正七品
從七品
正八品
從八品
正九品
從九品
視二品
卷四十四　職官二十二
秩品五
明
正一品
從一品
正二品
從二品
正三品
從三品
正四品
從四品
正五品
從五品
正六品
從六品
正七品
從七品
正八品
從八品
正九品
從九品
未入流
禮典凡四十卷
卷四十五　禮一
吉禮一
郊天
唐
五代
宋一
卷四十六　禮二
吉禮二
郊天中
宋二
遼
金
元
卷四十七　禮三
吉禮三
郊天下
明
卷四十八　禮四
吉禮四
大雩
唐
五代
宋
遼
金
元
明
大享明堂
唐
五代
宋
明
卷四十九　禮五
吉禮五
朝日　夕月
唐
宋
遼
金
元
明
大■〈礻昔〉宋
靈星
宋
明
風師雨師及諸星等祠
唐
五代
宋
遼
金
元
明
太一九宮貴神附
唐
五代
宋
金
卷五十　　禮六
吉禮六
方丘神州后土附
唐
宋
遼
金
元
明
社稷
五代
宋
金
元
明
山川
唐
五代
宋
遼
金
元
明
籍田
唐
宋
元
明
先蠶
宋
元
明
卷五十一　禮七
吉禮七
天子宗廟
唐
五代
宋
遼
金
元
明
原廟
唐
宋
遼
金
元
明
后妃廟
唐
五代
宋
金
明
皇太子及皇子廟
唐
金
元
明
卷五十二　禮八
吉禮八
諸侯大夫士家廟庶人祭寢附
唐
宋
元
明
天子皇后及諸侯大夫士神主藏主室及題版制附
唐
宋
金
元
明
時享薦新附
唐
五代
宋
遼
金
元
明
禘祫
唐
五代
宋
金
明
卷五十三　禮九
吉禮九
功臣配享
唐
五代
宋
遼
金
元
明
天子七祀
宋
金
元
明
喪廢祭議
宋
元
明
祭遷日及攝事議
五代
宋
上陵拜掃及請節上食附
唐
五代
宋
遼
金
明
太學
唐
五代
宋
遼
金
元
明
郡縣學
南北朝
唐
五代
宋
遼
金
元
明
釋奠
唐
五代
宋
遼
金
元
明
祀先代帝王名臣附
唐
宋
金
元
明
老君祠
宋
元
明
卷五十四　禮十
吉禮十
孔子祠先儒及弟子附
唐
五代
宋
金
元
明
太公廟
唐
五代
宋
金
元
明
巡狩
唐
五代
宋
遼
金
元
明
封禪
宋
明
告禮
宋
元
明
歷代所尚宋
享司寒
五代
宋
禜
唐
宋
金
元
明
高禖
宋
金
明
諸雜祠及淫祠興廢
唐
五代
宋
遼
金
元
明
卷五十五　禮十一
嘉禮一
天子加玄服
金
明
皇太子冠皇子皇孫附
宋
明
士大夫冠
宋
明
庶人冠
宋
明
女笄
宋
明
卷五十六　禮十二
嘉禮二
冕
宋
遼
金
元
明
通天冠宋　遼　金　元　明
金文金冠
實里薛袞冠
七寶重頂冠
珠子捲雲冠
金鳳頂漆紗冠
遠遊冠宋　遼　金　元　明
七梁額花冠
進德冠
保和冠
忠靜冠
進賢冠宋　遼　金　元　明
貂蟬冠
連蟬冠
緇布冠
獬豸冠宋　遼　金　元
氊冠
翼善冠遼　元　明
紗冠
金梁冠
甲騎冠
刻期冠
武弁元　明
皮弁
幘遼　元　明
平巾幘
空頂幘
帽宋　遼　金　元　明
烏紗帽
硬帽
小帽
金錦煖帽
紅金答子煖帽
白金答子煖帽
銀鼠煖帽
白藤寶貝帽
七寶漆紗帶後簷帽
學士帽
錦帽
雨帽
遮陽帽
烏紗描金曲角帽
烏紗小頂帽
金鵝帽
巾宋　遼　金　元　明
皁紗折上巾
紫皁幅巾
幅巾
吐鶻巾
軟角唐巾
唐巾
進士巾
四方平定巾　軟巾
四帶巾
幞頭宋　遼　元　明
交角幞頭
鳳翅幞頭
控鶴幞頭
花角幞頭
皁縐紗幞頭
練省幞頭
漆紗幞頭
交腳幞頭
簪戴宋
重戴宋
鈸笠元
卷五十七　禮十三
嘉禮三
天子納妃后冊后附
宋
遼
金
元
明
天子冊妃嬪夫人
宋
金
明
卷五十八　禮十四
嘉禮四
皇太子納妃皇子諸王附
宋
遼
明
公主下降儀宗室附
宋
遼
元
明
大夫士婚禮
宋
遼
明
庶人婚禮
宋
金
明
卷五十九　禮十五
嘉禮五
君臣服章制度袍附
宋
遼
金
元
明
卷六十　　禮十六
嘉禮六
后妃命婦首飾制度
宋
遼
金
元
明
后妃命婦服章制度
宋
金
明
卷六十一　禮十七
嘉禮七
君臣玉佩劍綬璽印
宋
遼
金
元
明
卷六十二　禮十八
嘉禮八
天子五輅
宋
遼
金
元
明
副輅宋
耕根車
宋
遼
金
明
進賢車
宋
遼
金
明遠車
宋
遼
金
羊車
宋
遼
金
指南車宋
記里鼓車宋
白鷺車
宋
金
鸞旗車宋
崇德車宋
皮軒車
宋
金
黃鉞車宋
豹尾車宋
屬車宋
五車宋
涼車
宋
遼
卷六十三　禮十九
嘉禮九
皇太后皇后車輅
宋
遼
金
明
皇太子親王車輅皇太孫附
宋
遼
金
明
公侯大夫等車輅
宋
金
元
明
主妃命婦等車
宋
遼
金
明
卷六十四　禮二十
嘉禮十
輦輿
宋
遼
金
元
明
卷六十五　禮二十一
嘉禮十一
鹵簿旌旗附
五代
宋
遼
金
卷六十六　禮二十二
嘉禮十二
鹵簿旌旗附
元
明
卷六十七　禮二十三
嘉禮十三
養老
五代
宋
遼
金
元
明
異姓為後議宋
讀時令
唐
宋
元正冬至受朝賀朔望朝參及常朝日附
唐
五代
宋
遼
金
元
明
卷六十八　禮二十四
嘉禮十四
聖節朝賀
唐
五代
宋
遼
金
元
明
策命皇太子
宋
遼
金
元
明
皇太子與百官相見
宋
金
元
明
冊命諸王侯
五代
宋
遼
明
天子追尊祖考妣上尊號附
五代
宋
遼
金
元
明
天子崇所生母議追崇附
唐
五代
宋
遼
金
元
明
支庶立為天子追尊本親議
宋
金
元
明
五宗宋
公子二宗宋
九族宋
鄉飲酒
唐
五代
宋
明
卷六十九　禮二十五
賓禮一
天子受諸侯藩國朝宗覲遇
宋
遼
元
明
卷七十　　禮二十六
賓禮二
天子受諸侯遣使來聘
宋
遼
金
元
明
天子遣使迎勞諸侯
卷七十一　禮二十七
賓禮三
三恪二王後
五代
宋
金
元
明
天子朝位
五代
宋
遼
金
元
明
天子上公及諸侯卿大夫士等贄
信節
宋
遼
金
元
明
卷七十二　禮二十八
軍禮一
天子諸侯將出征類宜造禡並祭所過山川
宋
遼
元
明
軷祭
天子諸侯四時田獵
唐
五代
宋
遼
金
元
明
大閱
唐
五代
宋
遼
金
元
明
命將出征
宋
明
宣露布
五代
宋
遼
明
卷七十三　禮二十九
軍禮二
天子諸侯大射鄉射
唐
宋
遼
金
明
天子合朔伐鼓
唐
宋
明
馬政馬祭附
唐
五代
宋
遼
金
元
明
時儺
宋
遼
元
卷七十四　禮三十
凶禮一
大喪初崩及山陵制
唐
五代
宋
遼
金
元
明
總論喪期
唐
五代
宋
金
元
明
奔大喪奔山陵附
周
漢
宋
遼
元
明
國有大喪受他國弔慰服議
宋
遼
君遣使弔他國君
宋
遼
金
卷七十五　禮三十一
凶禮二
未踰年天子崩議
元
明
藩王入繼大統為先君服議宋
天子為繼兄弟統制服議
唐
宋
金
明
天子不降服及降服議
周
晉
宋
天子為皇后父母服議皇后為父母及為祖父母服附
周
南北朝
宋
明
天子為庶祖母持重服議
五代
明
天子為母黨服議
南北朝
宋
天子弔大臣服議
宋
明
天子為大臣及諸親舉哀議
五代
宋
遼
金
明
公主服所生議宋
卷七十六　禮三十二
凶禮三
臣民為太皇太后皇太后服議
五代
宋
明
臣民為天子服議
唐
宋
明
皇太后皇后以下為天子服議
宋
明
宗室童子為天子服宋
皇后為親屬舉哀議
五代
宋
皇后親為皇后服議宋
臣民為皇后服議
宋
明
皇太子為皇后不終三年服議
唐
明
皇太子為所生母服議
皇太子為庶母服議明
諸王出後為本生父母議明
為皇太子服議
宋
明
為太子妃服議明
為皇子服議宋
為公主服議
唐
宋
明
為諸王服議
宋
明
為諸王妃服議
宋
明
為皇子殤服議宋
卷七十七　禮三十三
凶禮四
喪制上
初喪
宋
元
明
復始卒事位及奠訃告等附
宋
明
大夫士弔服
宋
遼
三不弔議明
沐浴
宋
明
含
宋
明
襲
宋
明
設冰周
設銘
周
宋
明
懸重宋
始死服變
宋
明
始死襚大斂襚附
漢
宋
小斂
宋
明
既小斂斂髮服變
宋
明
小斂奠代哭附
宋
明
棺槨制
宋
明
卷七十八　禮三十四
凶禮五
喪制中
大斂
宋
元
明
大斂奠
宋
明
殯設熬附
宋
明
將葬筮宅卜日附
宋
明
啟殯朝廟宋
薦車馬明器及飾棺
五代
宋
元
明
祖奠
宋
明
賵賻
五代
宋
明
遣奠
宋
明
器行序
宋
元
明
挽歌
五代
宋
元
明
卷七十九　禮三十五
凶禮六
喪制下
葬儀合葬附
晉
唐
宋
遼
金
元
明
虞祭
宋
明
卒哭祭
宋
明
祔祭
宋
金
元
明
小祥變
宋
明
大祥變
宋
明
禫變
宋
明
五服成服及變除附宋
五服衰裳制度
五代
宋
五服制度考宋
卷八十　　禮三十六
凶禮七
五服年月降殺
斬衰三年
唐
宋
元
明
孫為祖持重議
宋
元
適孫亡無後次孫為祖承重議宋
適孫承重在喪而亡次孫代之議宋
齊衰三年
五代
宋
金
後妻子為前母服議晉
為高曾祖母及祖母持重服議
宋
明
父卒母嫁復還及庶子為嫡母繼母改嫁服議
父在為出母服議元
父卒為嫁母服議
宋
金
元
明
齊衰不杖周
宋
明
齊衰三月宋
大功殤服九月七月
為眾子婦
宋
元
小功殤服五月周
小功成人服五月
唐
宋
嫂叔服
唐
五代
宋
元
明
緦麻成人服三月
宋
明
舅之妻及堂姨舅
唐
宋
元
卷八十一　禮三十七
凶禮八
三公諸侯大夫降服議
隋
唐
宋
明
奔喪及除喪而後歸制宋
士為所生母服議
宋
明
大夫士為慈母服議明
繼適母黨服
妻已亡為妻父母服議
五代
宋
總論為人後議明
近親無繼官為繼絕議宋
閒代立後議
晉
宋
夫為祖曾祖高祖父母持重妻從服議
宋
明
出後者為本父母服議
隋
宋
出後子為本親服議
為庶子後為庶祖母承重服議
南北朝
宋
明
並有父母之喪議
宋
明
有適母喪而所生母死為服位議宋
居重喪遭輕喪易服議
宋
明
居所後父喪有本親喪服議明
卷八十二　禮三十八
凶禮九
祖先亡父後卒而祖母亡服議
南北朝
宋
祖與父先後喪亡服議明
生不及祖父母不稅服議
南北朝
宋
小功不稅服議
唐
宋
庶祖母慈祖母服議
南北朝
父母乖離知死亡及不死亡服議
晉
南北朝
為姑姊妹女子子無主後者服議宋
昏有期而夫死服議宋
喪遇閏月議
隋
宋
忌日議
唐
宋
金
明
國忌日議
唐
五代
宋
遼
金
明
忌日祭奠議
金
明
忌日祭祀停樂議
唐
宋
忌日易服議
宋
金
明
忌日不廢軍務議唐
立春遇忌日議宋
慶節遇忌日議明
忌日輟經筵議明
祧廟廢忌日議
唐
宋
忌月舉樂議
唐
宋
卷八十三　禮三十九
凶禮十
師弟子相為服議
唐
宋
元
明
朋友相為服議宋
除心喪議
南北朝
隋
唐
宋
周喪察舉議宋
丁憂終制議
元
明
改葬服議
南北朝
唐
宋
明
改葬反虞議
宋
明
父母墓毀服議明
三年而後葬變除議宋
久喪不葬服議南北朝
招魂葬議
唐
宋
明
禁火葬議
宋
元
明
卷八十四　禮四十
凶禮十一
卒哭後諱及七廟諱字議
唐
五代
上書犯帝諱議宋
山川與廟諱同應改變議宋
誄議
周
漢
晉
南北朝
喪禮雜制
服術有六元
從服有六元
絕族無移服宋
上殺下殺旁殺宋
親疏嫌疑同異宋
五服十制四疑明
冠制宋
笄總制
宋
明
絰帶制
宋
明
杖制宋
屨制宋
喪不用樂
宋
明
喪不宴客元
喪不嫁娶
宋
明
匿喪不舉五代
釋服從吉唐
停喪不葬
五代
宋
元
明
神像明
墓祭
宋
明
禮從簡約宋
居喪讀禮宋
樂典凡七卷
卷八十五　樂一
歷代沿革上
唐
五代
宋
卷八十六　樂二
歷代沿革下
遼
金
元
明
卷八十七　樂三
十二律
五聲八音名義
五聲十二律旋相為宮
五聲十二律相生法
歷代製造
卷八十八　樂四
權量
金一四清聲鐘　景鐘　鎛鐘　編鐘　金錞　金鐲　金鐃　金鐸
石二特磬　編磬　笙磬　頌磬　磬石
土三塤　缶
革四建鼓　散鼓　晉鼓　鼗鼓　雅　相　搏　拊　鞞
絲五七絃　太一　六絃　天寶樂　琴　阮　瑟
木六柷　敔　舂牘
匏七巢笙　和笙　竽笙　閏餘匏　九星匏　七星匏
竹八篴　篪　簫　管　籥
八音之外又有七
樂懸
卷八十九　樂五
歌
雜歌曲
舞
宋
遼
金
元
明
雜舞曲
卷九十　　樂六
清樂
坐立部伎
四方樂
唐
宋
遼
散樂
唐
宋
遼
金
元
明
前代雜樂
卷九十一　樂七
大祠與忌日同者不去樂議宋
古樂淡且和議宋
律尺議宋
元豐朝會樂十議宋
楊傑大樂七失議宋
用正聲廢中聲議宋
太正少三等八條議宋
崇寧之樂可變議元
黃鐘三寸九分不合於理議明
琴以第三絃為宮為中和議明
兵典凡十五卷
卷九十二　兵一
敘兵
唐
宋
金
收眾
唐
宋
遼
金
元
選擇附
唐
五代
宋
遼
金
明
立軍
唐
宋
遼
金
元
明
論將
唐
宋
金
明
搜才附
唐
宋
明
卷九十三　兵二
法制
唐
五代
宋
遼
金
明
雜教令附
唐
宋
卷九十四　兵三
料敵制勝
唐
五代
宋
遼
金
元
明
敵十五形帥十過附
察而後動
唐
五代
宋
金
元
明
驗虛聲知無實
漢
金
元
敵降審察
唐
宋
遼
元
明
卷九十五　兵四
間諜
唐
宋
金
明
不信敵間附
行師先在臺力不可窮兵
唐
宋
遼
金
元
臨敵易將
五代
金
元
明
軍政不一必敗
唐
五代
宋
元
明
軍無政令敗
宋
金
明
推誠
唐
五代
宋
金
元
明
示信
唐
宋
金
元
示義
唐
宋
金
元
明
卷九十六　兵五
撫士
唐
五代
宋
金
元
明
明賞罰
唐
宋
金
明
行賞安眾唐
分賞取敵
宋
元
行賞招降
唐
宋
金
元
示惠招降
唐
五代
宋
金
元
明
軍帥志堅必勝
唐
五代
宋
金
元
明
軍將驕敗
唐
宋
敵屢勝驕不備可敗五代
軍行自表異致敗宋
師行眾悲恐敗唐
聲感人附
唐
五代
元
守則有餘
唐
宋
金
守拒法附
唐
宋
明
卷九十七　兵六
示弱
唐
五代
宋
明
示怯
五代
宋
元
示緩
唐
五代
遼
金
元
明
聲言擊東其實擊西
唐
五代
宋
金
元
明
示形在彼而攻於此
唐
五代
宋
金
元
明
示無備設伏取之
唐
元
示強
唐
五代
宋
遼
金
元
明
敵軍攻城久不下師老取之
宋
遼
金
元
明
卷九十八　兵七
佯敗引退取之
五代
金
元
明
引退設伏取之
唐
五代
宋
遼
金
元
明
聲言退誘敵破之五代
引退設伏潛兵襲其營
五代
金
元
設伏引敵
五代
宋
明
設伏引敵
元
明
示退乘懈掩襲五代
敵退追奔
五代
金
元
明
縱敵退於歸路設伏取之
唐
宋
遼
金
誘敵進於歸路設伏取之附金
兵機務速
唐
五代
宋
遼
金
元
明
掩襲
唐
五代
宋
元
明
甘言厚幣乘懈襲之
唐
五代
卷九十九　兵八
避銳
五代
元
堅壁持久候隙破之
唐
五代
金
元
堅壁挫銳
唐
宋
元
不戰挫銳
五代
宋
元
敵飢以持久敝之
唐
五代
宋
因敵飢乘其敝而取之唐
因敵三鼓致衰敗之元
致敵力疲夾攻敗之
唐
宋
遼
金
元
明
陣久疲致敗五代
出其不意
唐
五代
宋
金
元
明
擊其不備
唐
五代
宋
遼
金
元
明
攻其不整
唐
宋
金
元
明
先設備而勝
唐
宋
遼
金
元
明
卷一百　　兵九
以逸待勞
五代
金
明
師不襲遠
五代
明
餌敵取勝
唐
遼
元
明
受敵餌取敗附唐
軍勝擄掠被追襲多敗
唐
明
抽軍
五代
宋
乘敵抽軍襲破之附唐
卑辭怠敵取之五代
稱降及和因懈敗之
唐
五代
金
兩軍相對取背破之
唐
宋
遼
金
元
明
兩軍相對繼遣軍助即勝
唐
五代
宋
金
元
明
兵多力有餘宜分軍相繼
唐
五代
遼
金
明
我寡敵眾自遠至乘疲敗之
五代
宋
元
明
挑戰
唐
五代
元
敵處高勿攻
唐
五代
元
賊黨急之則合緩之則離
唐
五代
假託安眾
唐
宋
金
卷一百一　兵十
行軍下營審擇其地
唐
五代
宋
元
鄉導
唐
五代
宋
金
元
明
下營斥堠并防捍及分布陣
五代
宋
金
元
明
先據要地及水草
唐
宋
遼
金
元
明
識水泉隔山取水越山度險附
唐
宋
據倉廩
五代
宋
元
明
卷一百二　兵十一
攻其必救
唐
五代
宋
遼
元
明
軍師伐國若中路城大兵多須下方過
元
明
必攻其易
金
元
明
毋貪其易附元
輕易致敗
唐
五代
宋
遼
元
明
乘敵亂而取之
宋
金
元
明
分敵勢破之
唐
五代
宋
元
明
審敵勢破之附
唐
元
明
布陣大勢分易敗
五代
遼
惜軍勢五代
力少分軍必敗
五代
宋
卷一百三　兵十二
按地形知勝負
五代
宋
元
明
自戰其地則敗
金
元
據險隘
唐
五代
宋
金
元
塞險則勝否則敗
唐
宋
明
死地勿攻
唐
五代
宋
總論其地形附
宋
金
明
勵士決戰
唐
五代
宋
元
明
眾寡勢百相懸勵士攻其師
唐
金
遼
金
元
明
乘卒初銳用之
唐
元
激怒其眾
五代
明
卷一百四　兵十三
圍敵勿周明
圍師量無外援緩攻取之
唐
五代
元
攻城戰具附
唐
五代
元
明
絕糧道及輜重
宋
遼
金
元
明
火攻
唐
五代
宋
金
元
明
火兵附
宋
元
火獸附
宋
明
火禽附
火盜附五代
火弩附元
禦火攻附
唐
宋
乘風取勝
五代
金
元
明
水攻
五代
宋
金
元
明
水平及水戰具附
五代
金
元
明
敵半涉水擊必勝
五代
軍行渡水附
唐
五代
宋
金
元
明
禦敵水軍絕下流敗之
元
明
卷一百五　兵十四
因機設權
唐
五代
宋
遼
金
元
明
多方誤之
唐
五代
宋
遼
金
元
明
先攻其心
唐
金
元
明
奪敵心計
唐
五代
宋
遼
金
元
明
卷一百六　兵十五
敵無固志可取之
唐
五代
宋
金
元
明
歸師勿遏
宋
元
明
防遁附元
大陣動則亂因乘而敗之
唐
宋
遼
金
元
先設伏乘勢逐敵敗之
唐
宋
遼
金
元
明
乘勝
唐
五代
金
元
明
乘勢先聲後實
唐
金
元
明
散眾
宋
元
明
因敵懼遂取之
唐
五代
宋
金
元
明
推人事破災異
唐
五代
宋
元
明
風雲氣候雜占
唐
五代
宋
遼
金
元
明
刑典凡十四卷
卷一百七　刑一
刑制上
唐
五代
宋
遼
金
卷一百八　刑二
刑制下
元
明
卷一百九　刑三
雜議一
唐
五代
宋
卷一百十　刑四
雜議二
遼
金
元
卷一百十一　刑五
雜議三
明一
卷一百十二　刑六
雜議四
明二
卷一百十三　刑七
詳讞
唐
五代
宋
遼
金
元
明
卷一百十四　刑八
決斷
唐
五代
宋
遼
金
元
明
考訊附
唐
五代
宋
遼
金
元
明
卷一百十五　刑九
守正
唐
五代
宋
遼
金
元
明
卷一百十六　刑十
贖刑
虞
周
漢
晉
南北朝
隋
唐
五代
宋
遼
金
元
明
卷一百十七　刑十一
赦宥
唐
五代
宋
遼
金
元
明
禁屠殺贖生附
唐
五代
宋
遼
金
元
明
卷一百十八　刑十二
寬恕
唐
五代
宋
遼
金
元
明
囚繫
五代
宋
遼
金
元
明
卷一百十九　刑十三
舞紊
唐
五代
宋
遼
金
元
明
卷一百二十　刑十四
峻酷
唐
五代
宋
遼
金
元
明
州郡典凡二十六卷
卷一百二十一　州郡一
五代一
梁
汴
洛
雍
兗
沂
密
青
淄
濟
棣
登
萊
徐
宿
鄆
曹
濮
宋
亳
輝
潁
陳
蔡
許
汝
鄭
滑
襄
均
房
鄧
隨
郢
泌
復
安
申
蒲
孟
懷
晉
絳
陝
虢
華
商
同
崇　岐
邠　岐
寧　岐
慶　岐
衍　岐
鄜　岐
坊　岐
丹
延　岐
夏
銀
綏
宥
靈
鹽
魏
博
貝
衛
澶
相
邢
洺
磁
鎮
冀
深
趙
易
祁
定
附外屬州
卷一百二十二　州郡二
五代二
後唐
洛
雍
汴
兗
沂
密
青
淄
齊
棣
登
萊
徐
宿
鄆
曹
濮
宋
亳
單
潁
陳
蔡
許
汝
鄭
滑
襄
均
房
鄧
隨
郢
唐
復
安
申
蒲
孟
懷
晉
絳
陝
虢
華
商
同
耀
邠
寧
慶
衍
鄜
坊
丹
延
夏
銀
綏
宥
靈
鹽
岐
隴
涇
原
渭
武
秦
成
階
鳳
乾
魏
博
貝
衛
澶
相
邢
洺
磁
鎮
冀
深
趙
易
祁
定
滄
景
德
瀛
莫
幽
涿
檀
薊
順
營
平
蔚
朔
寰
雲
應
新
媯
儒
武
忻
代
嵐
石
憲
麟
府
并
汾
慈
隰
澤
潞
沁
遼
附外屬州
卷一百二十三　州郡三
五代三
晉
汴
洛
雍
兗
沂
密
青
淄
濟
棣
登
萊
徐
宿
鄲
曹
濮
宋
亳
單
潁
陳
蔡
許
汝
鄭
滑
襄
均
房
金
鄧
隨
郢
唐
復
安
申
蒲
孟
懷
晉
絳
陝
虢
華
商
同
耀
邠
寧
慶
衍
威
鄜
坊
丹
延
夏
銀
綏
宥
靈
鹽
岐
隴
涇
原
渭
武
秦
成
階
鳳
乾
魏
博
貝
衛
澶
相
洺
邢
磁
鎮
冀
深
趙
易
祁
定
滄
景
德
忻
代
嵐
石
憲
麟
府
并
汾
慈
隰
澤
潞
沁
遼
附外屬州
卷一百二十四　州郡四
五代四
漢
汴
洛
雍
兗
沂
密
青
淄
齊
棣
登
萊
徐
宿
鄆
曹
濮
宋
亳
單
潁
陳
蔡
許
汝
鄭
滑
襄
均
房
金
鄧
隨
郢
唐
復
安
申
蒲
孟
懷
晉
絳
陝
虢
華
商
同
耀
解
邠
寧
慶
衍
威
鄜
坊
丹
延
夏
銀
綏
宥
靈
鹽
岐
隴
涇
原
渭
武
乾
魏
博
貝
衛
澶
相
邢
洺
磁
鎮
冀
深
趙
易
祁
定
滄
景
德
忻
代
風
石
憲
麟
府
并
汾
慈
隰
澤
潞
沁
遼
附外屬州
卷一百二十五　州郡五
五代五
周
汴
洛
雍
兗
沂
密
青
淄
齊
棣
登
萊
徐
宿
鄆
曹
濮
濟
宋
亳
單
潁
陳
蔡
許
汝
鄭
滑
襄
均
房
金
鄧
隨
郢
唐
復
安
申
蒲
孟
懷
晉
絳
陝
虢
華
商
同
耀
環
邠
寧
慶
解
鄜
坊
丹
延
夏
銀
綏
宥
靈
鹽
岐
隴
涇
原
渭
秦
成
階
鳳
乾
魏
博
貝
衛
澶
相
邢
洺
磁
鎮
冀
深
趙
易
祁
定
滄
德
濱
瀛
莫
雄
霸
府
慈
隰
澤
潞
揚
楚
泗
滁
和
光
黃
舒
蘄
廬
壽
海
泰
濠
通
附外屬州
卷一百二十六　州郡六
宋一
京畿路
開封府
京東路
東路
青州
密州
濟南府
沂州
萊州
淄州
西路
應天府
襲慶府
徐州
興仁府
東平府
濟州
單州
濮州
拱州
廣濟軍
京西路
南路
襄陽府
鄧州
隨州
金州
房州
均州
郢州
唐州
光化軍
北路
河南府
潁昌府
鄭州
滑州
孟州
蔡州
淮寧府
順昌府
汝州
信陽軍
河北路
東路
大名府
開德府
滄州
冀州
河間府
博州
棣州
莫州
雄州
霸州
德州
濱州
恩州
永靜軍
清州
信安軍
保定軍
西路
真定府
相州
中山府
信德府
濬州
懷州
衛州
洺州
深州
磁州
祁州
慶源府
保州
安肅軍
永寧軍
廣信軍
順安軍
河東路
太原府
隆德府
平陽府
澤州
代州
忻州
汾州
遼州
憲州
嵐州
石州
隰州
慈州
麟州
府州
豐州
威勝軍
平定軍
岢嵐軍
寧化軍
火山軍
保德軍
晉寧軍
卷一百二十七　州郡七
宋二
陝西路
永興軍路
京兆府
河中府
解州
陝州
商州
虢州
同州
華州
耀州
清平軍
延安府
鄜州
丹州
坊州
保安軍
綏德軍
銀州
慶陽府
環州
邠州
寧州
醴州
定邊軍
秦鳳路
秦州
鳳翔府
隴州
成州
鳳州
階州
渭州
涇州
原州
德順軍
鎮戎軍
會州
懷德軍
西安州
熙州
河州
鞏州
岷州
蘭州
洮州
廓州
樂州
西寧州
震武軍
積石軍
兩浙路
臨安府
紹興府
平江府
鎮江府
湖州
婺州
慶元府
常州
江陰軍
瑞安府
台州
處州
衢州
建德府
嘉興府
淮南東路
揚州
亳州
宿州
楚州
海州
泰州
泗州
滁州
真州
通州
高郵軍
安東州
招信軍
淮安軍
清河軍
淮南西路
壽春府
六安軍
廬州
蘄州
和州
安慶府
濠州
光州
黃州
無為軍
懷遠軍
江南東路
江寧府
寧國府
徽州
池州
饒州
信州
太平州
南康軍
廣德軍
江南西路
隆興府
江州
贛州
吉州
袁州
撫州
瑞州
興國軍
南安軍
臨江軍
建昌軍
荊湖北路
江陵府
鄂州
德安府
復州
常德府
澧州
峽州
岳州
歸州
辰州
沅州
靖州
荊門軍
漢陽軍
壽昌軍
荊湖南路
潭州
衡州
道州
永州
郴州
寶慶府
全州
茶陵軍
桂陽軍
武岡軍
卷一百二十八　州郡八
宋三
福建路
福州
建寧府
泉州
南劍州
汀州
邵武軍
興化軍
成都路
成都府
眉州
崇慶府
彭州
綿州
漢州
嘉定府
邛州
簡州
黎州
雅州
茂州
威州
永康軍
仙井監
石泉軍
潼川路
潼川府
遂寧府
順慶府
資州
普州
昌州
敘州
瀘州
長寧軍
合州
榮州
渠州
懷安軍
寧西軍
富順監
利州路
興元府
利州
洋州
閬州
隆慶府
巴州
文州
沔州
蓬州
政州
大安軍
金州
階州
同慶府
西和州
鳳州
天水軍
夔州路
夔州
紹慶府
施州
咸淳府
萬州
開州
達州
涪州
重慶府
雲安軍
梁山軍
南平軍
大寧監
珍州
思州
播州
廣南東路
廣州
韶州
循州
潮州
連州
梅州
南雄州
英德府
賀州
封州
肇慶府
新州
德慶府
南恩州
惠州
廣南西路
靜江府
容州
邕州
融州
象州
昭州
梧州
藤州
龔州
潯州
柳州
貴州
慶遠府
賓州
橫州
化州
高州
雷州
欽州
白州
鬱林州
廉州
瓊州
南寧軍
萬安軍
吉陽軍
平州
從州
允州
庭州
孚州
溪州
鎮州
延德軍
地州
文州
蘭州
那州
觀州
隆州
兌州
燕山路
燕山府
涿州
檀州
平州
易州
營州
順州
薊州
景州
經州
雲中路
雲中府
武州
應州
朔州
蔚州
奉聖州
歸化州
儒州
媯州
卷一百二十九　州郡九
遼一
上京道
上京臨潢府
祖州
懷州
慶州
泰州
長春州
烏州
永州
儀坤州
龍化州
降聖州
饒州
徽州
成州
懿州
渭州
壕州
原州
福州
橫州
鳳州
遂州
豐州
順州
閭州
松山州
豫州
寧州
東京道
東京遼陽府
開州
定州
保州
辰州
盧州
鐵州
興州
湯州
崇州
海州
淥州
顯州
西州
宗州
乾州
貴德州
瀋州
集州
廣州
遼州
遂州
通州
韓州
雙州
銀州
尚州
咸州
信州
賓州
龍州
益州
湖州
渤州
郢州
銅州
涑州
率賓府
定理府
鐵利府
安定府
長嶺府
鎮海府
冀州
東州
尚州
吉州
麓州
荊州
懿州
媵州
順化城
寧州
衍州
連州
歸州
蘇州
復州
肅州
安州
榮州
率州
荷州
源州
渤海州
寧江州
河州
祥州
卷一百三十　　州郡十
遼二
中京道
中京大定府
成州
興中府
宜州
錦州
川州
建州
來州
南京道
南京析津府
平州
西京道
西京大同府
豐州
雲內州
天德軍
寧邊州
奉聖州
蔚州
應州
朔州
東勝州
金肅州
河清軍
卷一百三十一　州郡十一
金一
上京路
會寧府
肇州
隆州
信州
海蘭路
率賓路
哈斯罕路
和囉噶路
烏克蘇喇
咸平路
咸平府
韓州
東京路
遼陽府
澄州
潘州
貴德州
蓋州
復州
博索府
北京路
大定府
利州
義州
錦州
瑞州
廣寧府
懿州
興中府
建州
全州
臨潢府
慶州
興州
泰州
西京路
大同府
豐州
宏州
淨州
桓州
撫州
德興府
昌州
宣德州
朔州
武州
應州
蔚州
雲內州
寧邊州
東勝州
中都路
大興府
薊州
易州
涿州
順州
平州
灤州
雄州
霸州
保州
安州
遂州
安肅州
卷一百三十二　州郡十二
金二
南京路
開封府
睢州
歸德府
單州
壽州
陝州
鄧州
唐州
裕州
河南府
嵩州
汝州
許州
鈞州
亳州
陳州
蔡州
息州
鄭州
潁州
宿州
泗州
河北東路
河間府
蠡州
莫州
獻州
冀州
深州
清州
滄州
景州
河北西路
真定府
威州
沃州
邢州
洺州
彰德府
磁州
中山府
祁州
濬州
衛州
滑州
山東東路
益都府
濰州
濱州
沂州
密州
海州
莒州
棣州
濟南府
淄州
萊州
登州
寧海州
山東西路
東平府
濟州
徐州
邳州
滕州
博州
兗州
泰安州
德州
曹州
卷一百三十三　州郡十三
金三
大名府路
大名府
恩州
濮州
開州
河東北路
太原府
晉州
忻州
平定州
汾州
石州
葭州
代州
隩州
寧化州
嵐州
岢嵐州
保德州
管州
河東南路
平陽府
隰州
吉州
河中府
絳州
解州
澤州
潞州
遼州
沁州
懷州
孟州
京兆府路
京兆府
商州
虢州
乾州
同州
耀州
華州
鳳翔路
鳳翔府
德順州
平涼府
鎮戎州
秦州
隴州
鄜延路
延安府
丹州
保安州
綏德州
鄜州
慶原路
慶陽府
環州
寧州
邠州
原州
涇州
臨洮路
臨洮府
積石州
洮州
蘭州
鞏州
會州
河州
卷一百三十四　州郡十四
元一
中書省
大都路
上都路
順寧府
興和路
永平路
德寧路
淨州路
泰寧路
集寧路
應昌路
全寧路
寧昌路
砂井總管府
保定路
燕南河北道肅政廉訪司
真定路
順德路
廣平路
彰德路
大名路
懷慶路
衛輝路
河閒路
東平路
東昌路
濟寧路
曹州
濮州
高唐州
泰安州
德州
恩州
冠州
山東東西道宣慰司
益都路
山東東西道肅政廉訪司
濟南路
般陽府路
寧海州
河東山西道宣慰使司
大同路
河東山西道肅政廉訪司
冀寧路
晉寧州
嶺北等處行中書省統和寧路總管府
和寧路
卷工百三十五　州郡十五
元二
遼陽等處行中書省
遼陽路
廣寧府路
山北遼東道肅政廉訪司
大寧路
東寧路
瀋陽路
開元路
咸平府
海蘭府
河南江北等處行中書省
河南江北道肅政廉訪司
汴梁路
河南府路
南陽府
汝寧府
歸德府
襄陽路
蘄州路
黃州路
淮西江北道肅政廉訪司
廬州路
安豐路
安慶路
淮東道宣慰司　江北淮東道肅政廉訪司
揚州路
淮安路
高郵府
荊湖北道宣慰司　山南江北道肅政廉訪司
中興路
峽州路
安陸府
沔陽府
荊門州
德安府
卷一百三十六　州郡十六
元三
陝西諸道行御史臺　陝西等處行中書省
奉元路
延安路
興元路
陝西漢中道肅政廉訪司
鳳翔府
邠州
涇州
開成州
莊浪州
鞏昌等處總帥府
鞏昌府
平涼府
臨洮府
慶陽府
秦州
隴州
寧州
定西州
鎮原州
西和州
環州
金州
靜寧州
蘭州
會州
徽州
階州
成州
金洋州
土蕃等處宣慰司都元帥府
河州路
雅州
黎州
洮州
貴德州
茂州
圖沙瑪路
岷州
鐵州
碉門魚通黎雅長河西寧等處宣撫司
禮店文州蒙古漢軍民元帥府
四川等處行中書省
西蜀四川道廉訪司
成都路
嘉定府路
廣元路
順慶路
潼川府
永寧路
四川南道宣慰司
重慶路
紹慶府
懷德府
夔州路
敘南等處蠻夷宣撫司
敘州路
馬湖路
附蠻夷種落
上羅計長官司
下羅計長官司
四十六囤蠻夷千戶所
諸部蠻夷
甘肅等處行中書省
河西隴北道肅政廉訪司
甘州路
永昌路
肅州路
沙州路
額齊訥路
寧夏府路
山丹州
西寧州
烏拉海路
卷一百三十七　州郡十七
元四
雲南諸路行中書省
雲南諸路道肅政廉訪司
中慶路
威楚開南等路
武定路軍民府
鶴慶路軍民府
雲遠路軍民總管府
徹里軍民總管府
麗江路軍民宣撫司
東川路
茫部路軍民總管府
孟傑路
普安路
曲靖等路宣慰司軍民萬戶府
澂江路
普定路
羅羅蒙慶等處宣慰司都元帥府
建昌路
德昌路軍民府
會川路
柏興府
臨安廣西元江等處宣慰司兼管軍萬戶府
臨安路
廣西路
元江路
大理金齒等處宣慰司都元帥府
大理路軍民總管府　蒙憐路軍民府
蒙萊路軍民府
金齒等處宣撫司
柔遠路
茫施路
鎮康路
鎮西路
平緬路
麓川路
南睒
附各甸寨軍民府
烏撒烏蒙宣慰司
木連路軍民府
蒙光路軍民府
木邦路軍民府
孟定路軍民府
謀粘路軍民府
南甸軍民府
六難路甸軍民府
陋麻和管民府
雲龍甸軍民府
縹甸軍民府
二十四寨達嚕噶齊
孟隆路軍民府
木朵路軍民總管府
金齒孟定各甸軍民官
孟愛等甸軍民府
蒙丌路
通西軍民總管府
木來軍民府
卷一百三十八　州郡十八
元五
江浙等處行中書省
江南浙西道肅政廉訪司
杭州路
湖州路
嘉興路
平江路
常州路
鎮江路
建德路
松江府
江陰州
浙東道宣慰司都元帥府
慶元路
衢州路
浙東海右道肅政廉訪司
婺州路
紹興路
溫州路
台州路
處州路
江東建康道肅政兼訪司
寧國路
徽州路
饒州路
江南諸道行御史臺
集慶路
太平路
信州路
廣德路
鉛山州
福建道宣慰使司都元帥府　福建閩海道肅政廉訪司
福建路
建寧路
泉州路
興化路
邵武路
延平路
汀州路
漳州路
江西等處行中書省
江西湖東道肅政廉訪司
龍興路
吉安路
瑞州路
袁州路
臨江路
撫州路
江州路
南康路
贛州路
建昌路
南安路
南豐州
廣東宣慰使司都元帥府　海北廣東道肅政廉訪司
廣州路
韶州路
惠州路
南雄路
潮州路
德慶路
肇慶路
英德州
梅州
南恩州
封州
新州
桂陽州
連州
循州
卷一百三十九　州郡十九
元六
湖廣等處行中書省
江南湖北道肅政廉訪司
武昌路
岳州路
常德路
澧州路
辰州路
沅州路
興國路
漢陽府
歸州
靖州路
湖南道宣慰司　嶺北湖南道肅政廉訪司
天臨路
衡州路
道州路
永州路
郴州路
全州路
寶慶路
武岡路
桂陽路
茶陵州
耒陽州
常寧州
廣西兩江道宣慰使司都元帥府　嶺南廣西道肅政廉訪司
靜江路
南寧路
梧州路
潯州路
柳州路
慶遠南丹溪洞等處軍民安撫司
平樂府
鬱林州
容州
象州
賓州
橫州
融州
藤州
賀州
貴州
思明路
太平路
田州路軍民總管府
來安路軍民總管府
鎮安路
海北海南道宣慰司　海北海南道肅政廉訪司
雷州路
化州路
高州路
欽州路
廉州路
乾寧軍民安撫司
南寧軍
萬安軍
吉陽軍
附西南諸番
八番順元蠻夷官
管番民總管
順元等路軍民安撫司
思州軍民安撫司
沿邊溪洞宣慰使司
播州軍民安撫司
新添葛蠻安撫司
征東等處行中書省
瀋陽等路高麗軍民總管府
征東招討司
各道勸課使
耽羅軍民總管府
卷一百四十　　州郡二十
明一
京師
順天府
保定府
河閒府
真定府
順德府
廣平府
大名府
永平府
延慶州
保安州
萬全都指揮使司
北平行都指揮使司
南京
應天府
鳳陽府
淮安府
揚州府
蘇州府
松江府
常州府
鎮江府
廬州府
安慶府
太平府
池州府
寧國府
徽州府
徐州
滁州
和州
廣德州
卷一百四十一　州郡二十一
明二
山東
濟南府
兗州府
東昌府
青州府
萊州府
登州府
遼東都指揮使司
山西
太原府
平陽府
汾州府
潞安府
大同府
澤州
沁州
遼州
卷一百四十二　州郡二十二
明三
河南
開封府
河南府
歸德府
汝甯府
南陽府
懷慶府
衛輝府
彰德府
汝州
陝西
西安府
鳳翔府
漢中府
延安府
慶陽府
平涼府
鞏昌府
臨洮府
靈州
興安州
洮州衛
岷州衛
榆林衛
甯夏衛
甯夏前衛
甯夏後衛
甯夏中衛
靖虜衛
陝西行都指揮使司
卷一百四十三　州郡二十三
明四
四川
成都府
保甯府
順慶府
夔州府
重慶府
遵義軍民府
敘州府
龍安府
馬湖府
鎮雄府
烏蒙軍民府
烏撒軍民府
東川軍民府
潼川州
眉州
邛州
嘉定州
瀘州
雅州
永甯宣撫司
二九姓長官司
太平長官司
天全六番招討司
松潘衛
疊溪守禦軍民千戶所
黎州守禦軍民千戶所
平茶洞長官司
溶溪芝麻子坪長官司
安甯宣撫司
酉陽宣慰司
石砫宣慰司
四川行都指揮使司
江西
南昌府
九江府
南康府
饒州府
廣信府
建昌府
撫州府
臨江府
袁州府
贛州府
南安府
卷一百四十四　州郡二十四
明五
湖廣
武昌府
漢陽府
黃州府
承天府
德安府
岳州府
荊州府
襄陽府
鄖陽府
長沙府
常德府
衡州府
永州府
寶慶府
辰州府
郴州
靖州
施州衛軍民指揮使司
永順軍民宣慰使司
保靖州軍民宣慰使司
浙江
杭州府
嚴州府
嘉興府
湖州府
紹興府
甯波府
金華府
衢州府
處州府
溫州府
卷一百四十五　州郡二十五
明六
福建
福州府
興化府
建甯府
延平府
汀州府
邵武府
泉州府
漳州府
福甯州
廣東
廣州府
肇慶府
韶州府
南雄府
惠州府
潮州府
高州府
雷州府
廉州府
瓊州府
羅定州
廣西
桂林府
平樂府
梧州府
潯州府
慶遠府
南甯府
思恩軍民府
太平府
思明府
田州
歸順州
泗城州
向武州
都康州
龍州
江州
思陵州
憑祥州
安隆長官司
卷一百四十六　州郡二十六
明七
雲南
雲南府
曲靖府
尋甸府
臨安府
澂江府
廣西府
廣南府
元江軍民府
楚雄府
姚安軍民府
武定府
景東府
鎮沅府
大理府
鶴慶軍民府
麗江軍民府
永甯府
永昌軍民府
蒙化府
順甯府
車里軍民宣慰使司
緬甸軍民宣慰使司
木邦軍民宣慰使司
八百大甸軍民宣慰使司
孟養軍民宣慰使司
老撾軍民宣慰使司
南甸宣撫司
干崖宣撫司
隴川宣撫司
孟定禦夷府
威遠禦夷州
灣甸禦夷州
鎮康禦夷州
孟密宣撫司
蠻莫安撫司
者樂甸長官司
鈕兀禦夷長官司
芒市禦夷長官司
孟璉長官司
大古刺軍民宣慰使司
刺和莊長官司
保瓦長官司　散金長官司
麻里長官司
八寨長官司
底兀刺宣慰使司
廣邑州
貴州
貴陽軍民府
貴州宣慰使司
安順軍民府
都勻府
平越軍民府
黎平府
思南府
思州府
鎮遠府
銅仁府
石阡府
龍里衛軍民指揮使司
新添衛軍民指揮使司
安南衛
威清衛
平壩衛
畢節衛
赤水衛
普市守禦千戶所
敷勇衛
鎮西衛
邊防典凡四卷
卷一百四十七　邊防一
邊防東
序略
正東
朝鮮
濊
耽羅
新羅
長人
日本
邪古　波邪　多尼
婆羅
馮嘉施蘭
東南
雞籠山
琉球
三嶼
呂宋
合貓里
沙瑤　吶嗶嘽
古麻刺朗
文郎馬神
美洛居
佛郎機
和蘭
卷一百四十八　邊防二
邊防南
序略
正南
盤瓠種
西原蠻
南詔
文面濮　赤口濮　黑僰濮
驃
緬
安南
南掌
暹羅
彭亨
丹眉流
占城
賓童龍
滿刺加
阿魯
瓜哇
重迦羅
日羅夏治　碟里
丁機宜
蘇吉丹
柔佛
真臘
投和
婆利
三佛齊
蘇祿
勃泥
層檀
巴喇西
瞻博
修羅分
室利佛逝
名蔑
單單
注輦
馬八兒諸國
西南
渝州蠻
兩爨
東謝
■〈牜羊〉牱
充州
夜郎
昆彌
松外諸蠻
吐蕃
朵甘
長河西魚通寧遠
董卜韓胡
烏斯藏大寶法王
大乘法王
大慈法王
闡化王
贊善王
護教王
闡教王
輔教王
西天阿難功德國
尼八刺國　地湧塔國
麻葉甕
陀洹
南毗
蘇門答刺
覽邦
澹巴
百花
那孤兒
黎伐
南渤利
柯枝
小葛蘭　大葛蘭
錫蘭山
卷一百四十九　邊防三
邊防西
序略
正西
沙州
赤斤蒙古
罕東
安定
阿端
察遜
哈瑪爾
哈密
土魯番
火州
柳城
衛喇特
龜茲
于闐
吐渾
党項
大食
拂菻
波斯
撒瑪爾罕
哈魯
達爾瑪
實喇哈雅
塔什罕
薩蘭
克實
特爾默
布哈爾
養夷
沙喇斯
納蘇察罕
哈喇
溫圖琿
拔達克山
愛達罕
喀什噶爾
伊斯帕罕
呼喇濟
奇爾瑪
白松虎兒
敏珠爾
日落
默色爾
都爾蘇
薩哈勒
羅密
坤城
阿蘇
天方
默德訥
榜葛喇
沼納樸兒
祖法兒
木骨都束
不喇哇
竹步
阿丹
刺撒
麻林
忽魯謨斯
溜山
南巫里
加異勒
甘巴里
急蘭丹
沙里灣泥
千里達　失制比
古里班卒
刺泥
白葛達　黑葛達
西洋古里
西洋瑣里
意大里亞
西北
伊里巴拉
準布
突厥
回鶻
黠戛斯
沙陀
卷一百五十　　邊防四
邊防北
序略
正北
韃靼
朵顏　泰寧　福餘
鬼國
珠巴克
鳥爾古
契丹附近諸國
鐵甸
東北
渤海
和碩館
富珠哩
烏舍
鐵驪
博囉滿達
定安
室韋

[book_title]●重印十通緣起
我國之古籍，除十三經、二十四史為治學必讀或需經常參考之書外，尚有所謂「三通」，亦學者不時需要查考，案頭常備之書也。三通者，即唐杜佑
【 （字君卿，京兆萬年人，西元七三四－八一二）】 之「通典」，宋鄭樵
【 （字漁仲，興化軍莆田人，西元一一○四－一一六○）】 之「通志」，元馬端臨
【 （字貴與，江西樂平人，西元一二五四－一三二三）】 之「文獻通考」。此三書皆為專述典章制度之書，體裁雖各有不同，然題旨則約略相近，各書咸貫串古今，宛若通史，又書名皆著有「通」字，是以有「三通」之稱。北宋初年，宋白嘗有續通典之作，至南宋魏了翁又曾作皇朝通典，宋書成而失傳，魏嘗屬稿而未成書。明代王圻，復獨撰「續文獻通考」二百五十四卷，卷帙殊稱浩博，而識者譏其蕪陋。逮清高宗乾隆年間，乃特設三通館，除敕武英殿校刊三通統一版本外，復命儒臣踵事增華，依樣撰述「續通典」、「續通志」、「續文獻通考」三書，除增補前書所缺之唐末五代之紀傳典章之外，此續三通專記宋遼金元明五朝之事，故間或有稱之為五朝通典、五朝通志、五朝通考，各書所述均及明代而止。至於清朝三通，最初原係與續三通合而為一，敘事至乾隆二十六年止，其後清帝以清代之文物聲華，邁越前修，不宜附麗前朝，應各獨立，別自成書，乃復命儒臣改作，上起清代開國。下迄乾隆年止，續纂「皇朝通典」、「皇朝通志」、「皇朝文獻通考」等，所謂「皇朝三通」
【 （今稱為「清朝通典」、「清朝通志」、「清朝文獻通考」，簡稱為清三通）】 ，其最後定本且敘至乾隆五十年乙巳
【 （一七八五年）】 。以上各書合計，乃有「九通」之目。而輓近烏程劉錦藻
【 （字澂如，西元一八六二－一九三四，為民初著名藏書家嘉業堂主人劉承幹之尊翁）】 ，復以一己窮數十年之力，彙集乾隆五十一年以後至宣統三年有清一朝之政典，稱為「皇朝續文獻通考」
【 （如清三通之例，今亦稱為「清朝續文獻通考」）】 。其書初以光緒三十年為限，共三百二十卷，有光緒乙巳
【 （光緒三十一年，西元一九○五年）】 刊本，辛亥革命之後，復輯光緒三十一年至宣統三年
【 （西元一九一一年）】 之事蹟，合前書彙為一編，全書共三十門，都四百卷，洋洋大觀，該博無倫，於民國十年排印，至二十二年始告完成。合此書共為「十通」，為中國史學重要之經典著作。
我國之史書，可謂浩如煙埃，其體例亦甚具多樣性，極富變化。大略言之，最早如尚書中之西周書，以言事為主，史家稱之曰「紀事體」。其次孔子作春秋，按年繫月編次，稱之曰「編年體」。逮太史公作史記，其下分本紀、世家、列傳，均係以人物為主，稱之曰「紀傳體」，其下之歷朝正史均屬之。而中國史學，大體即沿著這三種體裁發展。然不論紀傳、編年抑或紀事，所記多側重理亂興衰而略於典章經制，亦即此三體之史學皆係以人物為主之動態歷史。迨唐代宰相杜佑撰述「通典」，上起黃帝，下迄唐代中葉，取五經群史之文，每事以類相從，舉其原始要終，歷代沿革廢置及當時議論萃於一編，庶明會通因仍之道，然其書專述典章制度，是以稱之曰「典」，一般則稱之曰「政書」。這種政書，可說是中國史學之第四種體例。其性質宛如通史。蓋「典章經制，實相因者也」，「非融會錯綜原始要終而推尋之，固未易言也」
【 （文獻通考序）】 ，故三通與續三通，都是通史的體制。清三通則因與前書並行，所以斷代為史，所述僅限於有清一代。唯十通雖為專述典章制度之書，然並非僅限於典章，間亦及理亂興衰之跡，如鄭樵之通志，有帝紀、年譜、宗室傳、列傳、載記、四夷之目，其內容即約取歷代正史之文而為之，舊史之文幾佔全書五分之三，欽定續通志仿之。似此兼有紀傳，故四庫全書歸之別史類；清朝通志則僅有二十略，故與通典、通考等並入政書類。
十通卷帙浩博，常人固艱於翻閱，而所述側重典章制度之沿革，乃屬於靜態之歷史，亦較不易覺查，其趣味殊不若編年紀傳等理亂興衰之引人，其可讀性略少，故治理為尤難。昔江淹有言曰：「修史之難，無出於志。」蓋志者，憲章之所繫，非老於典故者不能為也；且志之為書，事必稽古，辭必數典，亦非可以空言立論。所幸各書之作者，若杜君卿、鄭漁仲、馬貴與輩，皆係蓋世通儒，識見宏達，而文辭雅飭，其所著作，釐然有序，清朗可誦。即清代敕撰之續三通與清三通，雖係官修之書，成於眾人之手，唯當時纂修諸儒如齊召南等，博學而頗具史才，故其書大多剪裁得當，燦然可觀，雖部帙龐大，卻甚少冗蔓之病，實清代修書中之佳者。際今學術範圍日廣，世人尤注重社會科學，十通實為資料之寶庫，且曾經作者整理，井然有序，上下數千年，綱舉目張，一目了然，不致茫無頭緒，就研治社會科學言，其實用之價值似猶在二十五史之上。是此書乃可與二十五史相輔相成，而不宜有所偏廢也。本館既已多次重版百衲本二十四史，今乃亟謀十通之重梓，藉以促進文化，並以應學界之需要。
先是，本館嘗於半世紀前即已景印十通，民國二十四年三月迄二十五年三月陸續刊行於滬上，而與百衲本二十四史之出版約略同時。該書原係與佩文韻府同為萬有文庫第二集之參考書。其後因抗戰發生，致流傳未廣。來臺後，佩文韻府曾多次重印，十通則迄未再版。至十通版本，除晚出之清朝續文獻通考一種外，其他九通均有多種版刻。乾隆十二年
【 （西元一七四七年）】 敕武英殿刊刻通典、通志和文獻通考等三通，是書每半葉十行，行二十一字。其後復敕儒臣纂修續三通和皇朝
【 （清）】 三通，仍由武英殿刊印，合稱「欽定九通」。唯後六書武英殿原刻本每半葉僅有九行，與三通之十行不同，每行亦為二十一字，遇清室則擡頭高一字為二十二字。根據資料統計，乾隆年間武英殿原刊本九通共八九八冊。清代中葉以後各地所刊印之九通，大都係據殿本翻刻，就中以清光緒年間浙江所刊印者為最佳，各書版式一律，每半葉均為九行，行二十一字，且字畫朗潤，甚是美觀。本館之景印本，即係將浙江刊本剪併縮印，版式則改為十六開，每面分上中下三欄，每欄納原本一葉半，計二十七行，每面計納原本四葉有半，計八十一行。原刻本之版心中縫則剪除，每面剪併後加以外框，框外則排印書邊頁碼，而每卷皆從單頁起。至清續文獻通考，景印本分上下兩欄，每欄二十六行，行三十字，係據民國十年初版本景印，每欄當原書一葉。全書之頁碼，分為典、志、考三類，即通典、續通典、清通典等三書合為一類，通志、續通志、清通志三書和通考、續通考、清通考及清續文獻通考，亦復各為一類，其頁碼分別為典頁幾、志頁幾、考頁幾，各書皆不自為起訖，而是按其類別貫串而下。似此安排，殆為便於編製索引而設計者。全書精裝二十巨冊，都二千五百一十四卷，凡二萬一千七百三十八頁，計約二千五百餘萬字。另以四角號碼檢字法及分類詳目編印「十通索引」一巨冊，初版於民國二十六年三月。皇皇巨帙，矞麗輝煌，較之二十四史，亦不遑多讓焉。
此次重印，悉照民國二十四年至二十五年之印本攝製，其大小裝訂，皆如原式，不稍縮小，字畫秀潤清朗，無損目力，原編「十通索引」，亦一併印出，以便檢索。抑有進者，本館為使十通不徒為學術機關或圖書館插架瀏覽之高文典冊，而期望其能普及於讀書界，故定價特廉。不僅此也，此書之定價雖廉，唯私人研究，擁有其中數種或已敷所需，為應讀者需求，各書特分別零售，讀者可按個人喜好隨意選購。此舉既便讀者，亦符本館推廣文化之至意，區區微忱，想蒙鑒諸！
臺灣商務印書館　謹啟
民國七十六年九月

[book_title]●凡例
凡例十四則
一杜佑作通典之後至宋時嘗命朱白續修而其書巳不傳今續通典循杜氏之例仍分為八門自各代正史之外如唐六典唐會要五代會要冊府元龜太平御覽山堂考索契丹國志大金國志元典章明集禮明會典諸書皆參酌引用以期無舛無漏
一通典所纂止於天寶之末今續纂自唐肅宗至德以後迄於明季按年編次至五代兵爭典章未備諸門細目中或有一代全闕者則仍從略若五代史止有司天職方二考餘俱闕如其有可考者仍從會要冊府元龜等書搜輯補載
一通典自紀事而外凡古今名賢議論有關典要者靡不甄收今從其例凡唐宋元明人文集奏議及唐文粹文苑英華宋文鑑元文類歷代名臣奏議明經世編各書擇其立論精確可資考核者依類采入
一杜氏首列食貨典以食乃民之司命也有土斯有財故列田制水利屯田諸目有人斯有土故列鄉黨版籍戶口諸目餘如賦稅錢幣漕運鹽鐵各條又皆所以經理乎食者也顧歷代沿革不同杜典諸細目內如土斷之法起於晉南渡後算緡之法起於漢孝武時而後世史志中罕有其目則在所從刪至於茶課至唐末而始興則類載於雜稅之後互市至宋遼金元明而特重則類載於平準均輸之後其餘諸典之或併或增或刪各隨時代所有以期徵實
一杜氏選舉典列於食貨之後職官之前所謂欲行富教在乎設職官欲設職官在乎得人才也後世選舉之法不一其途大約設科以取士分銓以授官率行之不變杜典於歷代制之下復綴雜議論三卷蓋利弊得失之故必博采議論庶可見之施行今亦倣其例若宋司馬光歐陽修呂大臨真德秀葉適之徒其所敷陳皆可為選舉之衡鏡元趙天麟之太平金鏡策明王鏊之制科議歸有光之三途並用議並能切中事宜今亦各摭其要敘次於篇
一杜氏職官典其前卷先敘官制之要略以下復分門臚列凡內外文武諸職各繫以沿革顧歷代設官之制其稱名各異職掌各殊五代史無職官志其時廢置不常自宰輔諸職而下無可紀述宋時官制巳與唐異遼之官號多用國語金則有省有院有臺有寺監諸職元又從而損益之明革中書省復大加更定今仍以通典所列官名為目而以歷代或有或無或名雖異而實則同分敘於下庶幾有條不紊至於明代宦官執政國柄下移爵以公侯蔭及弟姪實為紊亂名器之尤考內監給事宮闈本不應與命官朝士相齒卷中宦官諸品秩謹遵聖諭從刪以彰建官之體且以示炯戒焉
一杜氏禮典凡一百卷於諸典中為最詳以帝王制作之大莫過於禮也惟是風會遞遷代有所尚其因革損益亦惟禮為最繁杜氏原門曰吉禮曰嘉禮曰賓禮曰軍禮曰凶禮復采公私論述條次於各目之後以為禮儀大約吉禮莫重於郊廟前代之主凡遇大祀多命有司攝行雖復考定儀文終無當於誠敬之本嘉禮莫重於冠婚朝賀至冕服采章本屬不相沿襲如遼金元之輕改衣冠蔑棄舊制卒至國勢浸微聖訓昭彰垂戒萬禩其所關正匪淺鮮他若賓禮本指天子諸侯之朝覲會同後世封建不行賓禮亦略則取累朝接見蕃國之儀入之軍禮自田獵大射而外天子親征之典代不恆舉故杜氏於出師儀制之下惟載各代揚兵講武之事今仍以閱兵之禮敘於卷內凶禮自國恤而下杜氏雜載群議最為詳贍今亦擇其有關喪制者依類增入
一杜氏樂典於歷代沿革之下復載十二律五聲八音名義諸目夫樂之聲容節奏固因代而殊若十二律五聲八音則亙古不易者也惟是聲音之道至為微渺非有夙解神悟者未易遽得中聲宋大儒若司馬光范鎮朱子蔡元定之流皆留心樂律明則韓邦奇黃佐輩並著有成書每多託諸空言而手定一代之樂者或不盡洞悉律元之人今仍依杜典原目而節采諸家之說以備參考
一杜氏以大刑用甲兵故列兵制於刑典之前其所分諸目由敘兵收眾以至氣候雜占多至一百四十餘條所謂兵以奇勝因機而發凡有合於兵法者悉條之為目不厭其詳也今所敘列自唐季迄明凡英君良將戰陣之事蹟以及兵家之議論亦分類入之以合原書之體
一杜氏刑典於刑制之外備列雜議及寬恕峻酷諸目其自序又謂善用則治不善用則亂不在乎寬與峻者蓋世輕世重惟視乎人之所用也自唐而降刑制互有重輕說者謂宋自仁宗以後法制不立浸至柔弱又有過寬之弊明之律令頗為簡當而廠衛之興毒流海內則用法與用人兩失之今總其得失具著於篇
一杜氏州郡典統以禹九州顧自州郡既興而禹蹟益難深考往往有一郡之地而錯出於兩州者且杜典既以禹九州為綱而於九州之外仍別為古南越郡府一卷巳未免自亂其例宋遼金元迄明或分為路或分為道或分為省各成一代之制若仍分屬於九州未免紛紜割裂欲徇上古建州之名而轉失後世分土之實今稍變其例即以代為綱
一杜氏邊防典分東西南北四裔顧邊外之地通阻不常或同是國而名巳遞更或同是地而境巳兼併故杜典所載諸部每有見于前史而後史即無聞者遼金與元起自塞外東北諸部皆其境土而宋則白溝以北即屬邊防明則邊墻以外儼成敵國此又形勢之不同非可執一以論也今並依時代據實編載
一續通典皆載唐以下五朝事蹟但史書所載或有是非失當若綱目編之發明廣義於遼金元三朝時事其議論尤多私謬茲謹遵通鑑輯覽御批以昭定論
一遼金元人名地名官名對音舊多譌誤茲悉遵欽定遼史索倫語解金史滿洲語解元史蒙古語解另為譯正

[book_title]●職名
三通館
武英殿修書處
○三通館
總裁
纂修兼總校官
纂修兼校對官
滿纂修官
提調官
收掌官
△總裁
經筵日講起居注官大學士兼翰林院掌院學士（臣）嵇璜
經筵講官吏部尚書管理國子監事務（臣）劉墉
兵部尚書（臣）王杰
經筵講官戶部尚書管理順天府府尹事務（臣）曹文埴
△纂修兼總校官
日講起居注官翰林院侍講學士（臣）曹仁虎
翰林院侍講（臣）蔡廷衡
翰林院編修（臣）祝德麟
武英殿纂修翰林院編修（臣）陳嗣龍
翰林院編修（臣）黃瀛元
翰林院編修（臣）陳昌齊
翰林院編修（臣）翟槐
△纂修兼校對官
日講起居注官翰林院侍講學士（臣）陸伯焜
署日講起居注官翰林院侍講學士（臣）吳璥
翰林院侍講（臣）陳萬青
翰林院編修（臣）勵守謙
翰林院編修（臣）秦泉
翰林院編修（臣）李潢
翰林院編修（臣）余集
翰林院編修革職留任（臣）汪鏞
翰林院編修（臣）王春煦
翰林院編修（臣）徐如澍
翰林院編修（臣）戴均元
翰林院編修（臣）周瓊
翰林院編修（臣）吳錫麒
翰林院編修（臣）程昌期
翰林院編修（臣）甘立猷
翰林院編修（臣）劉汝謩
翰林院編修（臣）秦承業
翰林院編修（臣）俞廷棆
翰林院編修（臣）王受
翰林院編修（臣）盧蔭溥
翰林院編修（臣）萬承風
翰林院編修（臣）茹棻
翰林院編修（臣）邵瑛
文淵閣檢閱內閣中書（臣）顧宗泰
翰林院庶吉士（臣）陳萬全
翰林院庶吉士（臣）王錫奎
翰林院庶吉士（臣）賀賢智
翰林院庶吉士（臣）溫汝适
翰林院庶吉士（臣）崔景儀
翰林院庶吉士（臣）李驥元
翰林院庶吉士（臣）朱依炅
翰林院庶吉士（臣）程嘉謨
原任翰林院侍講候補主事（臣）莊承籛
原任翰林院庶吉士（臣）鄭應元
△滿纂修官
理藩院主事（臣）巴達爾呼
工部筆帖式候補小京官（臣）齡椿
候補筆帖式（臣）嵩年
內閣貼寫中書（臣）明達
△提調官
內閣侍讀（臣）西精額
文淵閣校理武英殿提調翰林院檢討（臣）彭元琉
△收掌官
翰林院筆帖式（臣）庫蒙額
翰林院筆帖式（臣）鶴麟
○武英殿修書處
武英殿修書處刊刻續三通諸臣職名
總裁
總理
提調
校對
監造
△總裁
和碩儀親王（臣）永璇
經筵講官太子太傅領侍衛內大臣大學士世襲輕車都尉（臣）慶桂
經筵日講起居注官太子太傅大學士兼翰林院掌院學士（臣）朱珪
△總理
經筵日講起居注官太子少保協辦大學士戶部尚書兼翰林院掌院學士世襲雲騎尉（臣）戴衢亨
經筵講官工部左侍郎兼左翼總兵官（臣）英和
經筵講官工部左侍郎提督安徽學政（臣）玉麟
步軍統領（臣）文寧
△提調
內閣學士兼禮部侍郎（臣）汪滋畹
詹事府詹事提督山東學政（臣）王宗誠
文淵閣校理　咸安宮總裁教習庶吉士翰林院編修（臣）吳雲
翰林院編修（臣）李振翥
△校對
翰林院編修（臣）吳裕德
文淵閣校理翰林院檢討（臣）趙未彤
文淵閣校理翰林院侍講（臣）張錦枝
日講起居注官教習庶吉士左春坊左庶子（臣）吳鼒
翰林院編修（臣）俞恆潤
國史館提調翰林院檢討（臣）張鱗
翰林院編修（臣）王澤
國史館纂修翰林院編修（臣）吳熙曾
翰林院編修（臣）杜堮
翰林院編修（臣）朱珔
翰林院編修（臣）章道鴻
翰林院編修（臣）黃中傑
翰林院編修（臣）張元宰
翰林院編修（臣）何應杰
翰林院編修（臣）龔守正
翰林院編修（臣）卓秉恬
翰林院庶吉士（臣）徐松
翰林院庶吉士（臣）姚元之
翰林院庶吉士（臣）邵葆鍾
翰林院庶吉士（臣）和桂
翰林院庶吉士（臣）覺羅寶興
翰林院庶吉士（臣）謝崧
翰林院庶吉士（臣）翟錦觀
翰林院庶吉士（臣）張聰賢
翰林院庶吉士（臣）程家督
翰林院庶吉士（臣）蔣詩
翰林院庶吉士（臣）何彤然
翰林院庶吉士（臣）劉謙
翰林院庶吉士（臣）穆章阿
翰林院編修（臣）朱澄
翰林院編修（臣）席煜
副榜貢生候選州同（臣）鄧百海
舉人候選知縣（臣）邵翔
副榜貢生候選復設教諭（臣）胡宗瑗
拔貢生（臣）鹿維寧
拔貢生（臣）何隆起
拔貢生（臣）張方覲
舉人（臣）鮑文逵
副榜貢生候選鹽大使（臣）蕭樹芳
副榜貢生候選直隸州州判（臣）汪諴
拔貢生（臣）童珖起
優貢生（臣）喬普
拔貢生（臣）蘇平世
拔貢生（臣）姚步萊
△監造
內務府郎中兼佐領（臣）長申
內務府員外郎兼佐領（臣）克蒙額
正監造員外郎（臣）六十五
副監造副內管領（臣）永清
委署主事（臣）經文
六品銜庫掌（臣）和興
掌稿筆帖式（臣）玉廣
庫掌（臣）善元
庫掌（臣）光裕
委署庫掌（臣）崇文

[book_title]●總目
食貨【凡一十六卷】
卷一至卷十六
選舉【凡六卷】
卷十七至卷二十二
職官【凡二十二卷】
卷二十三至卷四十四
禮【凡四十卷】
卷四十五至卷八十四
樂【凡七卷】
卷八十五至卷九十一
兵【凡十五卷】
卷九十二至卷一百六
刑【凡十四卷】
卷一百七至卷一百二十
州郡【凡二十六卷】
卷一百二十一至卷一百四十六
邊防【凡四卷】
卷一百四十七至卷一百五十止
（臣）等謹按欽定續通典一百五十卷乾隆三十二年奉敕撰攷杜佑通典終于天寶之末是書所續自唐肅宗至德元年訖明崇禎末年凡食貨十六卷選舉六卷職官二十二卷禮四十卷樂七卷兵十五卷刑十四卷州郡二十六卷邊防四卷篇目一仍杜氏之舊惟杜氏以兵制附刑後今則兵刑各為一篇稍有不同古者虞廷九官有士而無司馬魯語臧文仲稱大刑用甲兵其次用斧鉞則兵刑可以為一又左傳紀少昊以祝鳩為司馬爽鳩為司寇而秋官夏官周禮亦分兩職則兵刑亦可為二以事跡多寡卷帙繁簡酌為門目之分合其旨歸仍不異也至于編纂之例唐代年紀稍遠舊典多亡五代及遼文獻靡徵史書太略則旁搜圖籍以求詳明代見聞最近雜記實繁宋金及元著作本多遺編亦夥則嚴核異同以傳信總期于既精既博不濫不遺按宋史藝文志有宋白續通典二百卷今其書巳亡陳振孫書錄解題載其咸平三年奉詔四年九月書成起唐至德初迄周顯德末又謂杜典上下數千載為二百卷而宋書所載二百餘年亦如前書卷數時論非其重複則其大槩可想見矣茲編仰稟聖裁酌乎繁簡之中而九百七十八年內典制之源流政治之得失條分件繫綱舉目張誠所謂記事撮要纂言鉤元較諸杜氏原書實有過之無不及宋白所續更不足道矣乾隆四十八年十二月恭校上
總纂官兵部侍郎（臣）紀昀
大理寺卿（臣）陸錫熊
◇食貨典凡十六卷◇
卷一　食貨一
卷二　食貨二
卷三　食貨三
卷四　食貨四
卷五　食貨五
卷六　食貨六
卷七　食貨七
卷八　食貨八
卷九　食貨九
卷十　食貨十
卷十一　食貨十一
卷十二　食貨十二
卷十三　食貨十三
卷十四　食貨十四
卷十五　食貨十五
卷十六　食貨十六

[book_title]●欽定續通典卷一　食貨一
（臣）等謹按杜佑作食貨典以穀為人之所仰地為穀之所生人為君之所治三者相資於政尤切故其述田制水利屯田所以經地鄉黨版籍戶口所以料人而賦稅錢幣市榷諸條則皆所以治穀也第歷朝制度互有詳略通典文字簡質不拘尺幅其所敘述自隋以前率舉其大要而於唐制加詳又其意嘗欲推而行之卓然近於可用故其序次之閒凡詔令章疏有詞旨開明敷陳婉切者具見採錄而一時通達治體曉暢時事學士大夫居恆論著之文亦閒掇其要可謂勤已今悉準其例以所引開元令天下之田五尺為步二百有四十步為畝百畝為頃凡給田之制有差
【 按舊唐書食貨志武德七年已有此令】 載在六典者為斷其自肅宗代宗而後至於明季輒以次纂輯又杜典分注三代以上文出經傳者往往詮釋意旨三代以下文有繁複未可遽刪則大書旁注意存互見亦勢然也茲於注文詮釋無多而旁推詳說分注於下蓋宋元以來事繁於前而文顯於昔無取疏解云
第一田制上
第二田制中
第三田制下
第四水利田
第五屯田上
第六屯田下
第七鄉黨版籍【職役附】
第八賦稅上
第九賦稅下
第十戶口丁中
第十一錢幣上
第十二錢幣中
第十三錢幣下
第十四遭運　鹽鐵
第十五榷酤【醋稅附】　雜稅　榷茶
第十六平準均輸　互市　平糶常平義倉【社倉附】
田制上
○田制上【唐　五代　宋】
唐
五代
宋一
△唐
唐代宗廣德二年敕如有浮客願編附請射逃人物業者便准式據丁口給授如二年以上種植家業成者雖本主到不在卻還限任別給授大歷元年制逃戶復業給復二年如百姓先賣田業盡者委本州縣取逃死戶田宅量丁口充給德宗貞元中陸贄言曰古者百畝地號一夫蓋一夫授田不過百畝欲使人不廢業田無曠耕今富者萬畝貧者無容足之居依託強家為其私屬終歲服勞常患不充有田之家坐食租稅京畿田畝稅五升而私家收租畝一石官取一私取十穡者安得足食宜為占條限裁租價損有餘優不足此安富恤窮之善經不可捨也穆宗長慶元年敕節文應諸道管內百姓或因水旱兵荒流離死絕見在桑產如無親承佃委本道觀察使於官健中取無莊田有人丁者據多少給付便與公驗任充永業不得令有力職掌人妄為請射其官健仍借種糧放三年租稅懿宗咸通十一年敕諸道州府百姓承佃逃亡田地如已經五年須准承前赦文便為佃主不在論理之限仍令所司准此處分
【 先是宣宗大中中以逃戶桑田被人代納毀折遂成閒田敕許校勘送縣任人佃納五年不復佃人為主至是復有是敕】
△五代
後唐明宗天成四年詔曰今年夏苗委人戶自供手狀具頃畝多少仍以五家為保委無隱漏攢連手狀送于本州本州具帳送省州縣不得差人檢括如或人戶隱欺許令保內陳告其田並令倍長興二年敕凡置營田比召浮客若取編戶實紊常規如有係稅之人宜令卻還本縣應三京諸道營田祇耕佃無主荒田及召浮客此後若敢違越其官吏及投名稅戶當行重斷愍帝應順元年諸處籍沒田宅並屬戶部除賜功臣外禁請射
晉高祖天福二年以杜簉策言荒田一任百姓開種三年檢照所開種頃畝多少量納一半租稅敕曰闢彼汙萊期于富庶方當開創正切施行往日雖曾指揮漸恐廢墮當在申於勸誘期共樂於豐穰宜令逐處長吏遍下管內應是荒田有主者一任本主開耕無主者一任百姓請射佃蒔三年內並不在收稅之限
【 三年六月金部郎中張鑄奏臣聞國家以務農為本勸課為先用廣田疇以資倉廩竊見所在鄉村浮居人戶方思墾闢正切耕耘種木未滿於十年樹穀未臻於三頃似成產業微有生涯便被縣司繫名定作鄉村色役懼其重斂畏以嚴刑遂捨所居卻思他適睹茲阻隔何以舒蘇既乖撫卹之門徒有招攜之令伏乞皇帝陛下明示州府特降條流應所在無主空閒荒地一任百姓開耕候及五頃以上三年外即許縣司量戶科徭如未及五頃以上者不在騷擾之限則致荒榛漸少賦稅增多非唯下益蒸黎實亦上資邦國從之】
周太祖廣順二年敕應諸處戶部營田人戶租稅課利除京兆府莊宅務贍軍國外其餘並割屬州縣所徵租稅課利官中祇管戶部營田舊徵課額其戶部營田職員一切停廢其客戶元佃係省莊田桑土舍宇便令充為永業自立戶名仍具元佃動用實數陳狀縣司給與憑由仍放下戶三年差遣若不願立戶名許召主卸佃不得有失元額租課其車牛動用屋舍樹木亦各宣賜
【 是年九月敕京兆府耀州莊宅三白渠使所管莊宅宜並屬州縣鎮郭下店宅外應有係官桑土屋宇園林車牛動用並賜見佃人充本業如已有莊田自來被本務或形勢影占令出課利者並勒見佃人為主依例納租條理未盡委三司區分仍差尚書刑部員外郎曹匪躬專往點檢割屬州縣】
世宗顯德二年敕逃戶莊田許人請射承佃供納租稅如三周年內本戶來歸業者桑土不以荒熟并莊園交還一半其承佃戶自出力蓋造屋舍及栽種樹木園圃並不在交還之限如五周年後歸業者莊田除本戶墳塋不在交付如有荒廢桑土承佃戶自來無力佃蒔祇仰交割與歸業戶佃蒔其近北諸州限番人戶來歸業者五周年內三分交還三分十周年內還一半十五周年內三分還一分此外不在交還之限五年七月上將均定天下民租
【 均田之名始見漢書王嘉傳注孟康曰自公卿以下至於吏民名曰均田皆有頃數】 詔曰朕以寰宇雖安烝民未泰當乙夜觀書之際校前賢阜俗之方近賢元稹長慶集見在同州時所上均田表較當時之利病曲盡其情俾一境之生靈咸受其賜傳於方冊可得搜尋因令製素成圖直書其事庶公卿觀覽觸目驚心利國便民無亂條制背經合道盡繫變通但要適宜所冀濟務繫乃勛舊共庇黎元今賜元稹所奏均田及圖一面至可領也十月賜諸道均田詔曰朕以干戈既弭言念地征罕臻藝極須議並行均定所議冀永適重輕卿受任方隅深窮治本必能副寡昧平分之意察鄉閭致弊之源明示條章用分寄任竚令集事允屬推公今差使臣往彼檢括餘從別敕乃命左散騎常侍艾穎等三十四人于諸州檢定民租
△宋一
宋太祖建隆二年遣使度民田課民種樹每縣定民籍為五等第一等種雜樹百每等減二十為差桑棗半之男女十歲以上種韭一畦闊一步長十步乏井者鄰伍共鑿之令佐春秋巡視書其數秩滿第其課為殿最諸州各隨風土所宜其不宜種藝者不須責課遇豐歲則諭民謹蓋藏節費用以備不虞民伐桑棗為薪者罪之剝桑三工以上為首者死從者流三千里不滿三工者為首配役從者徒三年太宗端拱二年詔興置方田命知定州張永德等各兼方田都總管詔諭邊將令緣邊作方田量地里遠近列置寨柵以為戰守之備至道元年詔曰近歲以來天災相繼民多轉徙田卒汙萊招誘雖勤逋逃未復宜申勸課之旨更示蠲復之恩應州縣曠土並許民佃為永業仍蠲三歲租三歲外輸二分之一州縣官吏勸民墾田之數悉書於印紙以示旌賞二年陳靖言逃民復業及浮客請佃者委農官勘驗以給授田土收附版籍州縣未得議其差役其田制為三品以膏沃而無水旱之患者為上品雖沃壤而有水旱之患埆瘠而無水旱之慮者為中品既埆瘠復患於水旱者為下品上田人授百畝中田百五十畝下田二百畝並五年後收其租亦只計百畝十收其三一家有三丁者請加授田如丁數五丁者從三丁之制七丁者給五丁十丁給七丁至二十三十丁者以十丁為限若寬鄉田多即委農官裁奪以賦之其室廬蔬韭及梨棗榆柳種藝之地每戶十丁者給百五十畝七丁者百畝五丁者七十畝三丁者五十畝不及三丁者三十畝除桑功五年後計其租餘悉蠲其課詔以靖為京西勸農使按行陳許蔡潁襄鄧唐汝等州勸農墾田以皇甫選何亮副之選亮言功難成願罷之事遂寢
【 竇儼曰小畝步百周之制也中畝二百四十漢之制也大畝三百六十齊之制也今所用者漢之中畝】
真宗咸平中令閣館檢校故事申定職田之制以官莊及遠年逃亡田充悉免租稅佃戶以浮客充所得課租均分如鄉原例州縣長吏給十之五自餘差給其兩京大藩府四十頃次藩鎮三十五頃防禦團練州三十頃中上刺史州二十頃下州及軍監十五頃邊遠小州上縣十頃中縣八頃下縣七頃轉運使副十頃兵馬都監押砦主釐務官錄事參軍判司等比通判幕職之數而均給之二年詔請佃荒田未定賦稅無田稅者方許請射係官荒土及遠年落業荒田候及五年官中依前敕於十分內定稅二分為永額如現在莊田土窄願於側近請射及舊有莊產後來逃移已被別人請佃礙敕無路歸業者亦許請射六年靜戎軍王能言於軍城東新河之北開方田廣袤相去皆五尺深七尺以限隔戎馬仍以地圖來上帝以圖示宰臣李沆等對曰緣邊所開方田專委邊臣可以為備乞與施行威虜順安軍亦宜興置從之
【 先是三年知雄州何承矩言兵有三陣日月風雲天陣也山陵泉水地陣也兵車士卒人陣也今用地陣設險以水泉作固相高下建陂塘縱有敵騎何懼奔衝自後河北塘治相循不廢仍領於沿邊屯田司】
乾興元年
【 是時仁宗已即位】 制衙前將吏各免戶役者除見莊業外不得更與買田土如違將所典買沒官其罷任前資官元無田者許置五頃為限又敕應以田產虛立契與買於形勢戶下隱庇差役者命官使臣除名公人百姓決配又唯臣僚奏命官所置莊田定以三十頃為限衙前將吏合免戶役者定以十五頃為限所典買田只得於一州之內如祖父遷葬別有塋地者數外許更置墳地五頃
【 時洺州肥鄉田賦不平郭諮攝令以千步方田法四出量括遂得其數除無地之租四百家正無租之地者百家收逋賦八十萬會三司議均稅法知諫院歐陽修言天下不知均括之術惟諮方田法簡而易行詔諮與孫琳均蔡州與上蔡稅三司議均田租諮陳均括之法十條】
仁宗天聖初詔民流積十年者其田聽人耕三年而後收賦減舊額之半後又詔流民能自復者賦亦如之既而又與流民期百日復業蠲賦役五年減舊賦十之八期盡不至聽他人得耕明道二年劉平奏自邊吳淀望長城口東西不及五十里請引水植稻以開方田四面穿溝屈曲為徑路纔令通步兵引曹鮑徐河及雞距泉分注溝中數載之後必有成績從之
【 始置弓箭手斥塞上弃地人角力勝者給田二頃一百人以上團為一指揮即要害處為築堡使自塹其地為方田以環之塞上諸塹率以丈五尺為深廣之限山險不塹者但治使峭絕而已後皆以為法時曹韋知鎮戎軍請自隴山而東循古長城鑿塹為限弓箭手給閒田蠲其稅春秋耕斂出兵護之】
慶歷中詔限職田有司始申定其數凡大藩長吏三十頃通判八頃判官五頃幕職官四頃凡節鎮長吏十五頃通判七頃判官四頃幕職官三頃五十畝凡防團以下州軍長吏十頃通判六頃判官三頃五十畝幕職官三頃其餘軍監長吏七頃判官幕官並同防團以下州軍凡縣令萬戶以上六頃五千戶以上五頃不滿五千戶並四頃凡簿尉萬戶以上三頃五千戶以上二頃五十畝不滿五千戶二頃錄事參軍比本判官曹官比倚郭簿尉發運制置轉運使副武臣總管比節鎮長吏發運制置判官比大藩府通判安撫都監路分都監比節鎮通判大藩府都監比本府判官黃汴河許汝石塘河都大催綱比節鎮判官節鎮以下至軍監諸路走馬承受井砦主都同巡檢提舉捉賊提點馬監都大巡河不得過節鎮判官在州監當及催綱撥發巡捉私茶鹽賊盜駐泊捉賊不得過簿尉皇祐中帝聞天下廢田尚多民罕土著或棄田流徙為閒民每下赦令輒以招輯流亡募人耕墾為言民被災而流者又優其蠲復緩其期招之詔諸州長吏令佐能勸民修陂池溝洫之久廢者及墾闢荒田增稅二十萬以上議賞監司能督責部吏經畫賞亦如之神宗熙寧閒復詔詳定職田凡知大藩府二十頃節領十五頃餘州及軍並十頃餘小軍監七頃通判藩府八頃節鎮七頃餘州六頃留守節度觀察判官藩府五頃節鎮四頃掌書記以下幕職官三頃五十畝防禦團練軍事推官軍監判官三頃令丞簿尉萬戶以上縣令六頃丞四頃不滿萬戶令五頃丞三頃不滿五千戶令四頃丞二頃五十畝簿尉減令之半藩府節鎮錄參視本州判官餘視幕職官藩府節鎮曹官視萬戶縣簿尉餘視不滿萬戶者發運轉運使副視節鎮知州開封府尉提點視餘州發運轉運判官常平倉提舉官視藩府通判同提舉視萬戶縣令發運司幹當公事視節鎮通判轉運司管幹文字提刑司檢法官提舉常平倉司幹當公事視不滿萬戶縣令蔡河許汝石塘河都大催綱管幹機宜文字府界提點司幹當公事視節鎮判官總管視節鎮知州路分鈐轄視餘州知州安撫路分都監州鈐轄視節鎮通判藩府都監視本州判官諸路正將視分都監副將視藩府都監走馬承受諸州都監都同巡都大巡河並視節鎮判官巡檢堡砦都監砦主在州監當及催綱撥發巡捉私茶鹽賊盜駐泊捉賊並視幕職官巡轄馬遞舖監堰並縣鎮砦監當並視本縣簿尉諸路州學教授京朝視本州判官選人視本州曹官又詔成都府路提點刑獄司以本路職田令逐州軍歲以子利稻麥等拘斛變錢從本司以一路所收錢數又紐而為斛斗價直然後等第均紿自熙寧三年始五年帝患田賦不均重修定方田法詔司農以均稅條約并式頒之天下以東西南北各千步當四十一頃六十六畝一百六十步為一方歲以九月縣以令佐分地計量隨陂原平澤而定其地因赤淤黑壚而辨其色方量畢以地及色參定肥瘠而分五等以定稅若瘠鹵不毛及眾所食利山林陂塘溝路墳墓皆不立稅凡田方之角立土為峰植其野之所宜木以封表之有方帳有莊帳有甲帖有戶帖其分煙析產典賣割移官給契縣置簿皆以今所方之田為正令既具乃以濟州鉅野尉王曼為指教官先自京東路行之諸路倣焉六年詔土色分五等疑未盡下郡縣物其土宜多為等以期均當勿拘以五七年詔從鄧潤甫之請京東十七州選官四員各主其方分行郡縣各以三年為任又詔每方差大甲頭二人小甲頭三人同集方戶令各認步畝方田官驗地色更勒甲頭方戶同定諸路及開封府界秋田災傷三分以上縣權罷外餘候農隙河北西路提舉司乞通一縣災傷不及一分勿罷元豐五年開封府言方田取稅之最不均縣先行即一州而定五縣歲不過兩縣今府界十九縣准此行之十年乃定請歲方五縣從之其後歲稔農隙乃行而縣多山林者或行或否
【 八年帝知官吏擾民詔罷之天下之田已方而見於籍者至是二百四十八萬四千三百四十九頃先是熙寧五年詔開方田至是遂罷】
哲宗時畢仲游言曰有人則有田有田則有分田有瘠薄人有眾寡以人耕田相其瘠薄眾寡而分之謂之分分定而以名自占之謂之名田無甚難行者而至今不行則其制未均而恤之太甚故也蓋周井田之法一夫一婦受田百畝餘夫二十五畝以至工商士人受田亦各有等而又分之不易一易再易之差以一夫一婦而受百畝無主客之別比今二百畝矣以不易一易再易之相掩而又有餘夫則比今三百畝矣什一而征無他賦斂而又歲用其力不過三日則比今四百畝矣而何武之制自諸侯王及於吏民皆無過三十頃以一諸侯王而財七八農夫此所謂制未均者也名田之議起於董仲舒申於何武師丹至晉泰始限王公之田以品為差而均田之制起於後魏至唐開元亦嘗立法而卒皆不行夫名田之不行非下之人不行也乃上之人不行也非賤者而不行乃貴者而不行也在上而貴者戴高位食厚祿官其子孫而賞賜狎至雖田制未均猶當行也而何師之議則革於丁傅董賢晉魏有存則名存而實去此則所謂恤之太甚者也今將議占田之數酌復除之法則周官之書漢魏隋唐之制有可行者有不可行者董仲舒以秦變井田民得買賣富者連阡陌貧者無置錐之地宜少近古限民名田以贍不足塞兼并之路其說雖正而不聞其制度何武之制太狹今日之制太無限宜約周官授田之數與唐世業口分之法參其多少而用之士大夫則因其品秩之高下與其族類之眾寡無使貴者有餘而貧者不足要之仰足以事父母俯足以畜妻子旁可以及兄弟朋友而不為兼并則善矣昔周官小司徒辨征役之施舍卿大夫國中貴者賢者能者服公事者老者疾者皆舍征秦民耕織致粟帛多與漢之孝弟力田皆復其身而丞相之子返與戍邊為踐更卒則今日之復除亦可因而為法九品者復其身亡品者復其子孫五品以上乃復其家而戍邊之制可易以助今齊民之役雖丞相子必使出泉以助之則下貧之室不困於重煩而在上貴者亦不純於僥倖然田制之未均可以均也非今日之患也迫於富家大室而恤之甚者則自漢以來未有以處之今日之患也夫事稽之于古而不合驗之于今而未見其利害測之于人情未得其中若是者誠難行也今占田之數復除之法稽之于古無不合驗之于今已見其利害測之于人情得其中加之無丁傅董賢之用事而今日之議過于何武師丹則無以富家大室為難而行之天下幸甚徽宗崇寧三年宰臣蔡京等言自開阡陌使民得以田私相貿易富者恃其有餘厚立價以規利貧者迫於不足薄移稅以速售而天下之賦調不平久矣神宗講究方田利害作法而推行之方為之帳而步畝高下丈尺不可隱戶給之帖而升合尺寸無所遺以賣買則民不能容其巧以推收則吏不能措其姦今文籍具在可舉而行詔諸路提舉常平官選官習熟其法諭州縣官吏各以豐稔日推行自京西北兩路始政和中品官限田一品百頃以差降殺至九品為十頃限外之數並同編戶差科三年河北西路提舉常平司奏所在地色極多不下百數及至均稅不過十等雖出十分之稅地土肥沃尚以為輕第十等只均一分多是瘠鹵出稅雖少猶以為重若不入等則積多而至一頃止以柴蒿之值為錢自一百而至五百比次十等全不受稅既收入等但可耕之地便有一分之稅其閒下色之地與柴蒿之地不相遠乃一例每畝均稅一分上輕下重欲乞土色十等如故外即十等之地再分上中下三等折畝赹數謂如第十等地每十畝合折第一等一畝折十等之上受稅十一不改元則十等之中數及十五畝一等之下數及二十畝方比上等受一畝之稅庶幾上下輕重皆均詔諸路既行其法五年福建利路茶戶山園如鹽田例兌方量均稅七年詔內外宮觀捨置田在京不得過五十頃在外不得過三十頃不免科差徭役支移雖奉御筆許執奏不行宣和元年臣僚言方量官憚於跋履並不躬親行繵拍峰驗定土色一付之胥吏至御史臺受訴有二百餘畝方為二十畝者有二頃九十六畝方為一十七畝者虔之瑞金縣是也有租稅十有三錢而增至二貫二百者有租稅二十七錢則增至一賞四百五十者虔之會昌縣是也望詔常平使者檢察二年遂詔罷之民因方量流徙者守令招誘歸業荒閒田土召人請佃自今諸司毋得起請方田諸路已方量者賦稅不以有無訴論悉如舊額輸納民逃移歸業已前逋欠稅租並與除放
【 按方田之制自崇寧三年蔡京請開五年詔罷大觀二年復詔行之四年罷其賦稅依未方舊則至是遂不復行】
北宋田制自太祖開寶末天下墾田二百九十五萬三千三百二十頃太宗至道二年墾田三百一十二萬五千二百五十一頃景德中丁謂著會計錄云總得一百八十六萬餘頃以是歲七百二十三萬餘戶計之是四戶耕田一頃繇是而知天下隱田多矣又川陝廣南之田頃畝不備第以五賦約之至天聖中國史則云開寶末墾田二百九十五萬三千三百二十頃至道二年三百一十二萬五千二百五十一頃天禧五年五百二十四萬七千五百八十四頃而開寶之數乃倍于景德則謂之所錄固未得其實皇祐治平三司皆有會計錄而皇祐中墾田二百二十八萬餘頃治平中四百四十萬餘頃其閒相去不及二十年而墾田之數增倍以治平數視天禧則猶不及而敘治平錄者以謂此特計其賦租以知頃畝之數而賦租所不加者十居其七率而計之則天下墾田無慮三十餘萬頃是時累朝相承重於擾民未嘗窮按故莫得其實而廢田見於籍者猶四十八萬頃
欽定續通典卷一

[book_title]●欽定續通典卷二　食貨二
田制中
○田制中【南宋　遼　金】
宋二
遼
金
△宋二
南宋高宗時中書舍人洪遵上言限田之制本於抑兼并恤編戶寬力役可謂盡善然州縣猾吏因緣為姦至於墳地蔬圃例皆紐計中下之家惟恐頃畝溢格至有貨鬻墳山以避徭役者甚非立法利民之本意而奉行之官不能體國漫弗加省望聖慈命戶部行下令品官之家止限見在田產山林園圃墳塋地段並行豁除仍以逐縣為率依新制各計頃畝不通一州之數庶幾田制稍寬不致重擾建炎元年命有司招誘農民歸業者振貨之蠲欠租免耕牛稅三年廣州州學教授林勳獻本政書十三篇大略謂國朝兵農之政大抵因唐末之故今農貧而多失職兵驕而不可用是以饑民竄卒類為盜賊宜倣古井田之制使民一夫占田五十畝其羨田之家毋得市田其無田與遊惰末作者皆使為農以耕田之羨雜紐錢穀以為什一之稅本朝二稅之數視唐增至七倍今本政之制每十六夫為一井提封百里為三千四百井率稅米五萬一千斛錢萬二千緡每井賦二兵一馬率為兵六千八百人馬三千四百匹歲取五之一以為五番之額以給征役無事則又分為四番以直官府以給守衛是民凡三十五年而役始一遍也悉上則歲食米萬九千餘斛錢三千六百餘緡無事則減四分之三皆以一同之租稅供之匹婦之貢絹三尺綿一兩百里之縣歲收絹四千餘匹綿二千四百觔非蠶鄉則布六尺麻二兩所收視綿絹倍之行之十年則民之口算官之酒酤與凡茶鹽香礬之榷皆可弛以予民其說甚備又詔天下官田令民依鄉例自陳輸租紹興元年以軍興用度不足詔盡鬻諸路官田初閩以福建八郡之田分三等膏腴者給僧寺道院中下者給土著流寓自劉夔為福州始貿易取資迨張守帥閩上倚以拊循凋瘵存上等四十餘剎以待高僧餘悉令民請買歲入七八萬緡以助軍衣餘寬百姓雜科民皆便之是時帝懼職田不均詔諸路提刑司依法標撥官多田少即於鄰近州縣通融須管數足又詔將空閒之田為他司官屬所古者撥以足之仍先自簿尉始其有無職田選人并親民小使民每員月支茶湯錢一十貫文內雖有職田每月不及十貫者皆與補足所以厚其養廉之利懼其病民則委通判縣令覈實除其不可力耕之田損其已定過多之額若其頃畝多寡具有成式知藩府二十頃發運轉運使及知節鎮一十五頃知餘州及廣濟永康諸軍并路分鈐轄十頃發運轉運判官及通判藩府八頃知餘軍及發運司幹辦公事七頃通判餘州及軍滿萬戶縣令六頃藩府判官錄事參軍及同巡檢都大巡河提點馬鹽四頃節度掌書記及軍監都監三頃五十畝軍監判官及監堰滿五千戶縣丞滿萬戶簿尉并三頃餘州及不滿五千戶縣丞二頃五十畝不滿五千戶縣簿尉及監堰二頃三年戶部言人戶拋棄田產已詔三年外許人請射十年內雖已請射及撥充職田者並聽理認歸業官司占田不還許越訴如孤幼兒女及親屬依例合得財產之人委守令面問來歷取索契照句勒耆保鄰佐照證得實即時給付或偽冒指占者論如律從之五年詔諸官田比鄰田租召人請買佃人願買者聽佃及三十年以上者減價十之二六年詔諸路總領諭民投買戶絕入官及江漲河田海退泥田七年以賊徒田充官莊其沒官田依舊出買十二年左司員外郎李椿年言經界不正十害一侵耕失稅二推割不行三衙門及坊場戶虛供抵當四鄉司走弄稅名五詭名寄產六兵火後稅籍不失爭訟日起七倚閣不實八州縣隱賦多公私俱困九豪猾戶自陳詭籍不實十逃田稅偏重人無肯售經界正則害可轉為利且言平江歲入二十萬不及昔之一半望考按覈實自平江始然後施之天下則經界正而仁政行矣上謂宰執曰椿年之論頗有條理秦檜曰其說簡易可行程克俊曰比年百姓避役止緣經界不正行之乃公私之利翌日甲午以椿年為兩浙運副專委措置經界椿年條畫來上請先往平江諸縣俟其就緒即往諸州要在均平為民除害更不增稅額如水鄉秋收後妄稱廢田者許人告陂塘塍埂之壞於水者官借錢以修之縣令丞之才短者聽易置圖寫墟畝選官按覆令各戶各鄉造砧基簿仍示民以賞罰開諭禁防靡不周盡吏取財者論如法又詔人戶田產多有契書而今來不上砧基簿者皆沒官用椿年請也十四年椿年權戶部侍郎仍舊措置經界十二月椿年以母憂罷兩浙運副王鐵權戶部侍郎措置經界十五年詔戶部及所遣官委曲措置務使賦稅均而無擾又因興國軍守臣宋時言詔諸州縣違期歸業者其田佃及官賣者即以官田之所耕者給還十七年李椿年再權戶部侍郎專一措置經界言已打量及用砧基簿計四十縣乞結絕其餘未打量及不曾用砧基簿止令給甲縣分欲展期一月許人戶首實昨已起新稅依額理納俟打量寬剩畝角即行均減更不增添稅額仍令都內人各書實狀遇有兩爭即對換產稅詔可十九年冬十一月經界之事始畢初朝廷以淮東西京西湖北四路被邊姑仍其舊又漳汀泉三州未畢行二十年詔凡沒官田域空田戶絕房廊及田并撥隸常平司轉運提刑茶鹽司沒入田亦如之又詔瓊州萬安昌化吉陽軍海外土產瘠薄已免經界又瀘南帥臣馮檝抗疏論不便於是瀘敘州長寧軍並免渠果州廣安軍既行亦復罷自餘諸路州縣皆次第有成
【 是年詔敕令所刪定官鄭克行四川經界法克頗峻責州縣所謂有莊田者雖蔬果桑柘莫不有征而卭蜀民田至什稅其伍二十年詔兩淮沃壤宜穀置力田科募民就耕以廣官莊知資州楊師錫言有司奉行失當田畝不分腴瘠市居丈尺隙田亦充稅產於是降詔曰椿年乞行經界去民十害今聞寖失本意凡便民者依已行害民者與追正二十六年王之望上書言蜀中經界利害甚悉明年以之望提點刑獄畢經界事三月戶部言蜀地狹人夥而京西淮南膏沃官田尚多許人承佃官貸牛種時通判安豐軍王時升言淮南土皆膏腴然地未盡闢民不加多者緣豪強虛占良田而無遍耕之力流民襁負而至而無開耕之地凡荒閒田許人剗佃戶部議期以二年未墾者即如所請京西路如之湯鵬舉言離軍添差之人授以江淮湖南方田人一頃為世業】
二十一年以大理寺主簿丁仲京言凡學田為勢家侵佃者命提學官覺察又命撥僧寺常住絕產以贍學戶部議併撥無敕額庵院田詔可二十六年以諸路賣官田錢七分上供三分充常平司糴本初盡鬻官田議者恐佃人失業未賣者失租侍御史葉義問言今盡鬻其田立為正稅田既歸民稅又歸官不獨絕欺隱之弊又可均力役之法浙中刑獄使者邵大受亦乞承買官田者免物力二年至十年於是詔所在常平役官戶絕田已佃未佃添租未添租並拘賣二十八年詔戶部員外郎莫濛同浙西江東淮南漕臣視諸路河田蘆場
【 先是言者謂江淮閒河田蘆場為人冒占歲失官課至多故有是命己而言者極言累民未便詔止為勢家詭名冒占其三等以下戶勿例根括】 詔浙西江東河田蘆場官戶十頃民戶二十頃以上並增租隸提領官田所尋罷之
【 乾道閒復梁俊彥等措置括得河田蘆場二百八十餘萬畝】
孝宗隆興元年詔凡百姓逃棄田宅出二十年無人歸認者依戶絕法乾道四年知鄂州李椿奏江南荒田甚多請佃者開墾未幾便征稅度田追呼不任其擾旋即逃去今欲召人請射免稅三年後為世業光宗時知漳州朱熹條奏經界狀略曰臣自早年即為縣吏實在泉漳兩郡之閒中歲為農又得備諳田畝之事竊見經界一事最為民閒莫大之利其紹興年中已推行處至今圖籍尚存獨泉漳汀州不曾推行細民業去產存苦不勝言而州縣坐失常賦勢將何底然而豪家大姓猾吏姦民皆所不便向議輒為浮言所沮甚至以汀州盜賊藉口不知往歲汀州累次盜賊正以不曾經界貧民失業更被追擾無所告訴是以輕於從亂今者議臣之請且欲先行泉漳次及臨汀既免一州盜賊過計之憂又慰兩郡貧民延頸之望誠不易之良策也一推行經界在於推擇官吏乞朝廷先令監司一員專主其事使擇一郡守察其屬縣或不能則擇於其佐又不能則擇於他官一州不足則取於一路見任不足則取於得替待缺之中果得其人則事克濟而民無擾矣一經界之法打量一事最費功力而紐折算計之法又人所難曉者紹興中戶部行下打量攢算格式印本乞特詔戶部根檢謄錄點對行事一圖帳之法始於一保大則山川道路小則人戶田宅必要東西相連南北相照以至頃畝之闊狹水土之高低亦須當眾共定各得其實其十保合為一都則其圖帳但取山水之連接與逐保之大界總數而已不必更開人戶田宅也其諸都合為一縣則其圖帳亦如保之於都而已不必更為諸保之別也如此則其圖帳之費亦當少減若朝廷矜三郡之民不忍使更煩費則莫若令役戶只作草圖草帳而官為買紙雇工以造正圖正帳費就兩司上供錢內截撥應副也如此則大利可成而民亦不至於甚病矣龍巖縣劉璧申經界之行惟里之正長其役最為煩重疆理■〈亩犬〉畝分別土色均攤稅賦其在當時動經歲役出入阡陌妨廢家務固已不勝其勞一有廣狹失度肥磽失宜輕重失當則詞訴並興而督責又隨至矣然有產則有役道當重難使出心力以應役使亦無可奈何彼皆鄉民安知經界書算則必召募書人以代此役而書人必嘗為胥吏之桀黠者莫不乘時要求高價執役之人急於期限不免隨索則酬而又簿書圖帳所用紙札亦復不資竊謂經界之在今日不可不行行之亦不患無成若里正里長書人紙札之費有以處之則可舉行若坐視其殫力耗財如曩日恐非仁政之意也竊詳此意與臣所奏大抵略同一紹興經界打量既畢隨畝均產而其產錢不許過鄉此蓋以算數太廣難以均數而防其或有走弄失陷之弊也若使諸鄉產錢租額素來均平則此法善矣若隨鄉已有輕重人戶徒然攢算不免有害多利少之歎乞特許產錢過鄉通縣均紐庶幾百里之內輕重齊同實為利便一本州民閒田有產田有官田有職田有學田有常平租課田名色不一而其所納租稅輕重亦各不同年來產田之稅既已不均而諸色之田散漫參錯尤難檢計姦民猾吏並緣為姦實佃者或申逃閣無田者反遭俵寄至於職田俵寄不足則或撥到諸色官錢以充之其弊不可遍舉今莫若將見在田土打量步畝一概均產每田一畝隨入等高下定計產錢幾文而總合一州諸色租稅錢米之數以產錢為母定等則一例均敷每產一文納米若干錢若干米只一倉受納錢亦一庫交收卻以到官之數照元分數分隸若干為省計若干為職田若干為學糧若干為常平逐旋撥入諸色倉庫除逐年二稅造簿之外每遇辰戌丑未之年逐縣更令諸鄉各造一簿開具本鄉所管田數四至步畝等第各注某人管業有典賣則云某年典賣某人又造合鄉都簿一扇類聚諸簿通結逐戶田若干畝錢產若干文其有田業散在諸鄉者併就煙爨地分開排總結並隨秋科稅簿送州印押下縣知佐通行收掌人戶遇有交易將契書及兩家砧基照鄉縣簿對行批鑿則版圖一定而民業有經矣或者尚疑如此則本州產田納稅本輕而今當反重官田納租本重而今當反輕施行之後爭競必多須俟打量了畢灼見多寡實數方可定議說似有理乞聖照并與行下一本州荒廢寺院田產頗多目今並無僧行住持田土為人侵占逐年失陷稅賦不少乞特降指揮許令本州出榜召人實封請買不惟一時田業有歸民益富實亦免向後官司稅賦因循失陷而又合於韓愈所謂人其人廬其居之遺意誠厚下足民攘斥異教不可失之機會也先是漳泉二州被命相度而泉州操兩可之說朝廷疑焉著作郎黃艾輪對又言之且云今日以天下之大公卿百官之眾商量一經界累年不作大於此者若之何上乃諭輔臣令先行於漳州明年春詔漕臣陳公亮同熹協力奉行南方地暖農務既興非其時也熹猶冀嗣歲可行益加講究條畫既備遍榜郡縣細民知其不擾而利於己莫不鼓舞而貴家豪右占田隱稅侵漁貧弱者胥為異論以搖之至有進狀言不便者前詔遂格閱兩月熹請去尋命持湖南使者節猶以經界不行自劾議者惜之寧宗開禧元年夔路轉運判官范蓀言本路施黔等州荒遠綿亙山谷地曠人稀其占田多者須人耕墾富豪之家誘客戶舉室遷去乞將皇祐官莊客戶逃移之法校定凡為客戶者許役其身毋及其家屬凡典賣田宅聽其離業毋就租以充客戶凡貸錢止憑文約交還毋抑勒以為地客凡客戶身故其妻改嫁者聽其自便女聽其自嫁庶使深山寂谷之民得安生理嘉定閒知婺州趙■〈與上心下〉夫行經界於其州整有倫序後守魏文豹行之益力於是向之上戶析為貧下之戶實田隱為逃絕之田者粲然可考凡給甲冊戶產簿丁口簿魚鱗圖類姓簿二十三萬九千有奇刱庫遷以藏之歷三年而後上其事於朝八年詔職田蠲放如民田違者坐之理宗淳祐二年敕自今凡民有契券界至分明所在州縣屯官隨即歸還六年殿中侍御史謝方叔言豪強兼并之患至今而極非限民名田有所不可是亦救世道之微權也今百姓膏腴皆歸貴勢之家租米有及百萬石者小民百畝之田頻年差充保役則獻其產於巨室以規免役小民田日減而保役不休大官田日增而保役不及可不嚴立經制以為之防乎去年諫官嘗以限田為說朝廷付之悠悠不知國用邊餉皆仰和糴然權勢多田之家和糴不容以加之保役不容以及之乞諭臣僚論奏使經制以定兼并以塞從之景定四年賈似道以國計困於造楮富民困於和糴思有以變法而未得其說知臨安府劉良貴浙西轉運使吳勢獻買公田之策似道乃命殿中侍御史陳堯道曹孝慶上疏請將官戶田產逾限之數抽三分之一以充公田帝從之詔買公田置買官田所以劉良貴提領臨安府通判陳訔為檢閱副之良貴請下都省嚴立賞罰究歸併之弊帝曰求免和糴無如買逾限之田為良法然東作方興權俟秋成續議施行當始於浙西諸路視之為則似道乃上疏條陳其制帝悉從之由是浙西六郡買田三百五十餘萬畝每鄉置官莊一所民為官耕者曰官佃為官督者曰莊官莊官以富饒者充應兩歲一更每租一石明減二斗不許多收
【 既而言者歷言其弊甚至民本無田而以歸併抑買自經分置莊官催租騷擾至度宗咸淳四年始罷莊官而令諸郡公租以三千石為一莊聽民於分司承佃不許盜易至德祐始盡除之而宋祚訖矣】
度宗咸淳元年監察御史趙順孫言經界將以便民雖窮閻下戶之所深願而未必豪家大姓之所甚樂今之所謂推排非昔之所謂自實推排者委之鄉都則徑捷而易行自實者責之於人戶則散漫而難集嘉定以來之經界時至近也官有正籍鄉都有副籍為鄉都者不過按成牘而更業主之姓名若夫紹興之經界其時既遠而籍之存者寡矣因其鱗差櫛比而求焉由一而至百至千至萬稽其畝步訂其主佃亦莫如鄉都之便朱熹所以主經界而闢自實者正謂此也州縣能守朝廷鄉都任責之令又隨諸州之便宜而為之區處當必人情悉孚不令而行矣從之三年司農卿季鏞言經界之法必多差官吏悉集都保遍走阡陌盡量步畝審定等色紐折計等姦弊轉生若推排之法不過以縣統都以都統保選任才富公平者定田畝稅色載之圖冊凡民有定產產有定稅稅有定籍吳門紹興及湖南一路俱已告成竊惟東南諸郡皆奉行惟謹其或田畝未實則令鄉局釐正之圖冊未備則令縣局程督之監司郡守遞相稽察如周官日成月要以綜核之於是詔諸路施行史臣論曰南渡後水田之利富於中原故水利大興而諸籍沒田募民耕者皆仍私租舊額每失之重輸納之際公私事例迥殊私租額重而納輕承佃猶可公租額重而納重則佃不堪命州縣胥吏與倉庫百執事之人皆得為侵漁之道於耕者也季世金人乍和乍戰戰則軍需浩繁和則歲幣重大國用常苦不繼於是因民苦官租之重命有司括買官田以給用其初弛其力役以誘之其終不免於抑配此官田之弊也嘉定以後又有所謂安邊所田
【 凡籍沒權倖而圍田湖田之在官者皆隸焉】 收其租以助歲幣至其將亡又限民名田買其限外所有謂之公田初議欲省和糴以紓民力而其弊極多其租尤重宋亡遺患猶不息也
△遼
遼太宗會同三年詔於諧里河臚朐河之近地給賜南院鄂津圖嚕伊遜巴勒北院烏納哈喇錫林為農田聖宗統和中蕭達林為西北路招討使以準布都落伺隙而動欲增戍兵又恐餽餉不給問於耶律昭昭以書荅曰竊聞治得其要則仇敵為一家失其術則部曲為行路夫西北諸部每當農時一夫為偵候一夫治公田二夫給糺官之役大率四丁無一室處芻牧之事仰給妻孥一遭寇掠貧窮立至春夏賑恤吏多雜以糠粃重以掊克不過數月又復告困且商牧者富國之本有司防其隱沒聚之一所不得各就水草便地兼以逋亡戍卒隨時補調不習風土故日瘠月損馴至耗竭為今之計若賑窮薄賦給以牛種使遂耕穫置游兵以防盜掠頒俘獲以助伏臘散商牧以就便地期以數年富彊可望然後練簡精兵以備行伍何守之不固何動而不克哉七年詔括民田又詔燕樂密雲二縣荒地許民耕種免賦役十三年詔昌平懷柔等縣諸人請業荒地十五年詔諸道勸民種樹又詔品部曠地令民耕種又募民耕灤州荒地免其租賦
△金
金之田制量田以營造尺五尺為步闊一步長二百四十步為畝百畝為頃民田業各從其便賣質與人無禁但令隨地輸租而已凡桑棗民戶以多植為勤少者必植其地十之三明安穆昆戶少者必課種其地十之一除枯補新使之不缺凡講射荒地者以最下第五等減半定租八年始徵之作己業者以第七等減半為稅七年始徵之自首冒此鄰地者輸官租三分之二佃黃河退灘者次年納租海陵天德二年定制凡職田畝取粟三斗草一稱倉場隨月俸支正三品三十頃從三品二十一頃正四品十七頃從四品十四頃正五品十三頃從五品七頃正六品從六品六頃正七品從七品五頃正八品四頃從八品三頃正九品從九品二頃諸防刺以上女真契丹司吏譯史通事不問千里內外公田三頃諸親王受任朝官兼外官者職田從職
【 金制二品而下無職田三品而下在京者亦無職田】
正隆元年遣刑部尚書赫舍哩羅索等分行大興府山東真定府拘括荒閑牧地及官民占射逃絕戶地戍兵占佃官地外路官本業外增置土田及大興府平州路僧尼道士女冠等地益以授所遷之明安穆昆戶且令民請射而官得其租也世宗大定十一年正月上謂宰臣曰往歲清暑山西近路禾稼甚廣殊無商牧之地因命五百里外乃得耕種今聞民皆去之他所甚可矜憫其令依舊耕種
【 先是十年禁侵耕圍場地】
十七年邢州男子趙迪簡言隨路不附籍官田及河灘皆為豪強所占而貧民土瘠稅重乞遣官拘籍冒佃者定立稅課復量減人戶稅數庶得輕重均平詔付有司將行而止復以近都明安穆昆所給官地率皆薄瘠豪民租佃官田歲久往往冒為己業令拘籍之又謂省臣曰官地非民誰種然女真人戶自鄉土三四千里移來盡得薄地若不拘刷良田給之久必貧乏其遣官察之時省臣言官地所以人多蔽區由盜耕罪輕乃更條約立限令人自陳過限則告者有賞十九年帝謂宰臣曰亡遼時所撥與本朝地畝民或指射為無主地租地及新開荒為己業者可以拘括其閒播種歲久若遽奪之恐民失業因詔括地官張九思戒之復謂宰臣曰朕聞括地事所行極不當如皇后莊太子務之類止以名稱便為官地百姓所執憑驗一切不問其相鄰冒占官地復有幸免者能使軍戶稍給民不失業乃朕之心也二十年以行幸道隘詔沿路頓舍側近官地勿租與民耕種又詔山東路撥地一百四十頃大定初又於中都路賜田百頃命拘山東之地入官又諭有司曰白石門至野狐嶺其閒淀濼多為民耕植者而官民雜畜往來無牧放之所可差官括元荒地及冒佃之數二十一年帝謂宰臣曰山東大名等路明安穆昆之民往往驕縱不親稼穡盡令漢人蒔種取租已禁買奴婢委閱實戶數計口給地必令自耕力不足者方許佃於人時言者謂豪強之家多占奪田者
【 有一家一口至三十頃以致小民無田可耕】 因令占官地十頃以上者皆括籍入官均賜貧民
【 又以山東路所括民田已分給女真屯田人戶餘地還民】
又尚書省奏山東所刷地數上曰此雖民地然無明據括為官地亦無不可黃河已移故道梁山濼水退民嘗恣意種之後遣使安置屯田民懼征租逃者甚眾因免征赦罪別以官地給之二十二年省臣張仲愈等謂民初無得地之由撫定後未嘗輸稅妄通為己業者刷之上謂太刻但令明安穆昆人戶隨宜分處計其丁壯牛具合得土田實數給之不足則以前所刷地二萬餘頃補之二十三年奏明安穆昆戶墾田一百六十九萬三百八十頃有奇牛具三萬四千七百七十一在都宗室將軍司墾田二千六百八十三頃七十六畝牛具三百四德呼勒唐古二部墾田萬六千二十四頃一十七畝牛具五千六十六二十七年隨處官豪之家多侵占官地轉與他人種佃規取課利命有司拘刷見數以與貧難無地者每丁授五十畝庶不致失所餘佃不盡者方許豪家驗丁租佃二十九年擬再立限令貧民請佃官地緣今已過期計已數足其占而有餘者皆容告訴恐滋姦弊況續告漏遺地敕旨已革今限外告者宜卻之止付元佃兼平陽一路地狹人稠官地當盡數拘籍驗丁以給貧民上曰限外指告多佃官地者卻之當矣如無主不願承佃方許諸人告請其平陽路宜計丁限田如一家三丁己業止三十畝則更許存所佃官地一頃二十畝餘者拘籍給付貧民可也又從言官請招他路流民量給閒田耕河南曠地願作官地者免稅八年願為己業者免稅三年並不許貿易章宗明昌元年六月以明安穆昆戶不務栽植桑果令每十畝中栽一畝仍下各路栽之三年議行區種法四年敕令農田百畝以上如瀕河易得水之地須區種三十餘畝多種者聽無水之地則從民便承安元年四月初行區種法男年十五以上六十以下有土田者丁種一畝丁多者五畝止二年二月九路提刑馬百祿奏地肥瘠不同乞不限畝數制可泰和四年令所在長官及按察司隨宜勸諭亦竟不能行是年定制軍人所撥地止十里內自種種數每丁四十畝續進丁同此餘者許令便宜租賃及兩和分種違者錢業還主時六路括地其閒屯田軍戶多冒名增口以請官地及包取民田而民有空輸稅賦虛抱物力者應命於稅內每歲續核之八年戶部尚書高汝礪以舊制人戶請佃荒地者納租之時多巧避匿由元限太遠請佃之初無人保識請自今請佃者可免三年作己業者免一年以鄰首保識為長制宣宗貞祐三年宰臣以既徙河北軍戶於河南請以官田及牧地分界之已為民佃者處之劉元規曰括地之議聞者無不駭愕向者河北山東已為此舉民之塋墓井灶悉為軍有若復行之大失眾心荒田不可耕徒有得地之名而無享利之實縱得熟土不能親耕而復令民佃之所得無幾而使紛紛交病哉遂罷之
【 時北方侵及河南由是盡起諸路軍戶南來保守軍糧無出眾議益賦或與軍田二者不知所擇汝礪言河南官民地相半又多全佃官地之家一旦奪之何以自活如山東撥地時腴地盡入勢家瘠者乃付貧戶無益於軍而民有損惟當倍益官租以給軍食復以係官荒田牧地量數與之令其自耕為便從之其後軍戶日給不足應授以荒官田及牧地可耕者人三十畝汝礪既總括荒田旋又奏頃畝之數甚少軍月復不能自耕必以與人取租數百里外請罷給但半給種半實直焉四年省院又議軍戶願佃者計口給之其餘僻遠不願者宜准近制係官荒地許軍民耕闢亦未能遽減其種遲以歲月俟成倫次漸可以省官廩耳後乃定擬民有能開牧馬地及官荒地作熟田者以半給之為永業半給軍戶】
興定三年尚書右丞侯摯言河南軍民田總一百九十七萬頃見耕種者九十六萬餘頃合上中下十一取之歲得九百六十萬石自可優給歲支民不疲而軍用足詔有司議行之四年伊喇布言軍戶自徙於河南尚未給田移徙不常貧者甚眾請括諸屯處官田人給三十畝仍不移屯他所宰臣議先撥授之為永業俟有獲即罷其家種從之五年京南行三司舒穆嚕斡魯言京南東西三路屯軍四十萬口歲費種一百四十餘萬石皆坐食民租宜括逋戶舊耕田南京一路舊墾田三十九萬八千餘頃內官田民耕者九萬九千頃饑民流離猝難復業不若分給軍戶人三十畝使之自耕或召人佃種令省臣議更不能行
欽定續通典卷二

[book_title]●欽定續通典卷三　食貨三
田制下　　○田制下【元　明】　　元
明　　△元　　元世祖時趙天麟上策曰井田之法六尺為步步百為畝畝百為夫夫三為屋屋三為井井方一里凡九百畝其中為公田八家皆私百畝同養公田井百為成成方十里成百為同同方百里同百為畿畿方千里臣嘗計方千里之地提封百萬井山川城市等除百分提封之三十六外定六十四萬井為私田五萬一千二百萬畝其井中區除宅居二十畝之餘為公田五千二十萬畝又乘除粟稻等子粒之多寡每畝歲只率一石五斗而計之則私田子粒可得七萬六千八百萬石公田子粒七千六百八十萬石其鰥寡孤獨無告者須先振惠焉上下相睦貧富相均此隆周所以旁作穆穆迓衡而孟子所以不憚區區告人也自嬴秦變法之後富者田連阡陌而貧者無置錐之地越至於今迫於豪富官貴而不能復聖朝東西南北地境無窮國家用費之資僅足下民愁歎之聲未絕且古者方千里之地得公田子粒七千六百八十萬石今能得之乎臣知其斷不能也方今之務莫如興復井田尚恐驟然騷動宜限田以漸復之望陛下一新田制凡宗室王公之家限田幾百頃凡無族官民之家限田幾十頃凡限外退田者賜其家長以空名告身每田幾頃官階一級不使之居實職也凡限田之外蔽欺田畝者坐以重罪凡限外之田有佃戶者就令佃戶為主凡未嘗墾闢者令無田之民占而闢之且全免第一年租稅次年減半第三年依例科徵凡占田不可過限凡無田之民不欲占田者聽凡以後有賣田者買田亦不可過限也私田既定乃定公田公田之法凡九等一品者二十頃二品者十八頃三品者十五頃四品者十二頃其以下俱以二頃為差至九品但二頃而巳庶乎民獲恆產官足養廉行之五十年之後井田可以興復矣至元三年定隨路府州縣官員職田上路達嚕噶齊一十六頃總管同同知八頃治中六頃府判五頃下路達嚕噶齊一十四頃總管同同知七頃府判五頃散府達嚕噶齊一十頃知府同同知六頃府判四頃上州達嚕噶齊一十頃州尹同同知五頃州判四頃中州達嚕噶齊八頃知州同同知四頃州判三頃下州達嚕噶齊六頃知州同州判三頃警巡院達嚕噶齊五頃警使同警副四頃警判三頃錄事司達嚕噶齊三頃錄事同錄判二頃縣達嚕噶齊四頃縣尹同縣丞三頃主簿二頃縣尉主簿兼尉並同經歷四頃又定按察司職田各道按察使一十六頃副使八頃僉事六頃七年立司農司頒農桑之制十四條其最善者縣邑所屬村疃凡五十家立一社擇高年曉農事者一人為之長增至百家者別設長一員不及五十家者與近村合為一社地遠人稀不能相合各自為社者聽其合為社者仍擇數村之中立社長官司長以教督農桑為事凡種田者立牌橛於田側書某社某人於其上社長以時點視勸誡不率教者籍其姓名以授提點官責之其有不敬父兄及凶惡者亦然仍大書其所犯於門俟其改過自新乃毀如終歲不改罰其代充本社夫役社中有疾病凶喪之家不能耕種者眾為合力助之一社之中災病多者兩社助之凡為長者復其身郡縣官不得以社長與科差事農桑之術以旱暵為先凡河渠之利委本處正官一員以時濬治或民力不足者提舉河渠官相其輕重官為導之地高水不能上者命造水車貧不能造者官具材木給之俟秋成之後驗使水之家俾均輸其直田無水者鑿井井深不能得水者聽種區田其有水田者不必區種仍以區田之法散諸農民種植之制每丁歲種桑棗二十株土性不宜者聽種榆柳等其數亦如之種雜果者每丁十株皆以生成為數願多種者聽其無地及有疾者不與所在官司申報不實者罪之仍令各社布種苜蓿以防饑年凡荒閒之地悉以付民先給貧者次及餘戶每年十月令州縣正官一員巡視境內設法除蝗十二年江陵行省廉希憲以宋引水扞敵是以城闉之外濟水彌望因引還江流遂得陸地數百萬畝招諭富民隨力耕種約以三年後減半收租貧民趨之曾未期年巳成沃壤二十一年定江南行省及諸司職田比腹裏減半上路達嚕噶齊八頃總管同同知四頃治中三頃府判二頃五十畝下路達嚕噶齊七頃總管同同知三頃五十畝府判二頃五十畝經歷二頃知事一頃提控案牘同散府達嚕噶齊六頃知府同同知三頃府判二頃提控案牘一頃上州達嚕噶齊五頃知州同同知二頃州判同提控案牘一頃中州達嚕噶齊四頃知州同同知二頃州判一頃五十畝都目五十畝下州達嚕噶齊三頃知州同同知二頃州判一頃五十畝上縣達嚕噶齊二頃縣尹同縣丞一頃五十畝主簿一頃縣尉同中縣同上
【 無縣丞】 下縣達嚕噶齊一頃五十畝縣尹同主簿兼尉一頃錄事司達嚕噶齊一頃五十畝錄事同錄判一頃司獄一頃巡檢同按察使八頃副使四頃僉事三頃經歷二頃知事一頃運司官運使八頃同知四頃運副三頃運判同經歷二頃知事二頃提控案牘同鹽司官鹽使二頃鹽副二頃鹽判一頃各場正同管勾各一頃成宗大德二年凡在官之地許民佃種輸租七年浙省平章政事徹爾以松江填淤民不可稻因導水入海民得良田若干萬頃武宗至大二年苗好謙獻種蒔之法其說分農民為三等上戶地一十畝中戶五畝下戶三畝或一畝皆築垣墻圍之以時收採桑椹依法種植武宗善而行之三年申命大司農總挈天下農政修明勸課之令除牧養之地其餘聽民秋耕
【 秋耕者掩陽氣於地中蝗蝻遺種皆為日所曝死次年所種必盛於常禾也】
仁宗延祐元年平章章閭言經理大事世祖巳嘗行之但其間欺隱尚多未能盡實以熟田為荒地者有之懼差而析戶者有之富民買貧民田而仍其舊名輸稅者亦有之由是歲入不增小民告病若行經理之法俾有田之家及各位下寺觀學校財賦等田一切從實自首庶幾稅入無隱差徭亦均於是遣官經理然期限猝迫富民黠吏並緣為奸以無為有虛具於籍者往往有之明年命河南自實田自延祐五年為始每畝止科其半
【 按河南省總計官民荒熟田一百一十八萬七百六十九頃江西省官民荒熟田四十七萬四千六百九十三頃江浙省官民荒熟田九十九萬五千八十一頃】
英宗至治三年張珪上疏曰天下官田歲入所以贍衛士給戍卒自至元三
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:07:22-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>