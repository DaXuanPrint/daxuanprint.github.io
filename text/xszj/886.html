<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="春雨逸响。全文,春雨逸响全文在线阅读,春雨逸响全文在线下载,大玄古籍书库">
<meta name="description" content="《春雨逸响》一卷，明田艺蘅撰。田艺蘅，浙江钱塘（今杭州市）人，字子艺。博学善属文，有《大明同文集》、《田子艺集》、《留青日札》等书。本书载录古人嘉言善行，多为世人可法者，前有小序记成书过程。本书有《百陵学山》本，今据《丛书集成初编》本标点整理。_春雨逸响_全文在线阅读_春雨逸响_全文在线下载_大玄古籍书库">
<title>春雨逸响_田艺蘅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春雨逸响</span> <br/>
          作者： <span class="inputVal" id="bkauthor">田艺蘅</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,杂著,笔记,完结</span> <br/>
          字数： <span class="inputVal" id="bknum">[book_length]2008</span> <br/>
          说明： <span class="inputVal" id="bkdec">《春雨逸响》一卷，明田艺蘅撰。田艺蘅，浙江钱塘（今杭州市）人，字子艺。博学善属文，有《大明同文集》、《田子艺集》、《留青日札》等书。本书载录古人嘉言善行，多为世人可法者，前有小序记成书过程。本书有《百陵学山》本，今据《丛书集成初编》本标点整理。</span> <br/>
          封面： <span class="inputVal" id="bkimg">Z_12650.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春雨逸响
[book_author]田艺蘅
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,杂著,笔记,完结
[book_length]2008
[book_dec]《春雨逸响》一卷，明田艺蘅撰。田艺蘅，浙江钱塘（今杭州市）人，字子艺。博学善属文，有《大明同文集》、《田子艺集》、《留青日札》等书。本书载录古人嘉言善行，多为世人可法者，前有小序记成书过程。本书有《百陵学山》本，今据《丛书集成初编》本标点整理。
[book_img]Z_12650.jpg


[book_title]春雨逸响 全文
◎序
春雨闭门，良朋偶至，雅谈终日，无非金玉之音。退而纪之，用志毋忘逸响云尔。钱塘田艺蘅子艺。
尧舜之爱身甚于爱天下，故让天下干许由、务光而不吝。许由、务光知其害，故不受天下以完其身。尧舜之爱天下，不如爱子，故不以天下与丹朱、商均。朱、均非不肖也，何以故让天下与舜禹而不争不贤而忍之乎？舜禹不知其害而受之，天下故有苍梧、会稽之祸。不得死于故居而死于逆旅，不得死于中国而死于四夷。
形如稿木，不死之真心，如谷种长生之仁，死生不测，造化之神。
隼虽鸷不能攫凤，虎虽猛不能搏麟，人患不麟、凤，若尔于隼、虎何患哉？
周公吐握以来天下之士，今则州县之官尸于位，士有自至于门墙而不得一见者矣。或有见刺而诡却云：“饮食沐浴者矣。”谁能一饭三吐哺，一沐三握发也哉？夫以守令尚如此，又况于元圣之德，叔父之亲，冢宰之尊者乎？吁！世道人情两可识矣。
耕，男之职也。今之业耕者，毁其锄犁而教其子以盗；织，妇之事也。今之业织者，毁其机杼而教其女以氵㸒。是何也？古之耕织也，得饱暖；而今之耕织也，饥寒因之矣。耕织反不若氵㸒盗。噫！是孰使之然哉？
文王伐崇，而袜系解，自结之而弗役其所与处，君道也；武王伐纣，而袜系解，五人在前而莫肯结，臣道也。周之君臣两得之矣。自是而下，君将自结耶？臣将结之耶？一举足而见之矣。噫！
进速必退，成速必败。《易》曰：“咸速也，贞者所以善其速者也。”言久必错，步久必弱。《易》曰：“恒久也，贞者所以善其久者也。”
正月之令，以东风解冻为始；十二月之令，以水泽腹坚为终。天地之启闭皆系于水，故曰：“天包地，水包天，极浮水中，水周极外。”
人之初生以七日为腊，人之初死以七日为忌。一腊而一魄成，故七七四十九日而七魄具矣；一忌而一魂散，故七七四十九日而七魂泯矣。《易》曰：“精气为物，游魂为变，故知鬼神之情状；原始要终，故知死生之说。”
地以海为肾，故水咸；人以肾为海，故溺咸。
天道体明而用幽，故其福善而祸氵㸒也，章章而昧昧；人道体幽而用明，故其赏善而罚恶也，默默而察察。
短狐射光而病疡，蛷螋溺影而成疾，此有情而无情也；梅子望林而止渴，木瓜呼名而缓筋，此无情而有情也。昆虫草木果知觉耶？人之与物果感通耶？气耶，理耶，孰居解耶？
文胜而周衰，清谈而晋败，道学盛而宋亡国，无实也。拘儒不可与谈玄，腐儒不可与论道。
天本明，云蔽之；心本明，欲蔽之。云散欲消，天心同澈；云锢欲钳，天心同闭。
五祖曰：“不识本心，学法无益。若识自本心，见自本性，即名丈夫。此心性之学也。性统于心，故达磨直指人心。见性成佛，所谓即本相而寻面目也。其曰：“妙性本空，无有一法，可得非心之虚乎？”又曰：“一切万法不离自性，非心之实乎？”其学可谓体用合一者也。
毙，从敝从死也鷩，禽之美者，人烹之；鳖介之美者，人庖之；币，货之美者，人贪之。物各以其美。毙此字之所以从敝也，人心虽灵，溺于物则敝。故曰：“憋至于眼目手足皆有敝。”故曰瞥，曰挲，曰蹩。
夏禹受禅而迅风偃木，恶其忘父之仇也。周成受谗而大风拔木，警其忘父之恩也。风木同象，父子一体，感则相生，逆则相仆。
以热攻热，药有附子；以凶去凶，治有干戈。善用则生，不善用则死。
大衍之数，五十虚其一，以象太极之无为也。人之脐其百，窍之太极乎？圣人虚一策以成化，至人虚一窍以养生。
有一乡一国，天下之量斯能受？一乡一国，天下之善，故曰：“量者量也，量其多寡而受之也。”
圣人孰不愿学也？貌不为圣人而心为圣人，善学也。貌圣人而心盗跖者，其今之道学之士乎？
天地之气，乱于春秋之世，而正于孔子之身。
以色曰妒，以才曰忌。吾闻仓庚可以止妒矣。欲止忌者又何物哉？嗟乎！不烹麟凤以食之，其忌不止也。
忍大师曰：“死生大事。”禹曰：“生寄死归。”庄周曰：“生浮死休。”知其为大事，则人固不可轻于生死、而忽之；知其为寄归浮休，则人亦不可重于生死而感之。如是可为了死生者。
螽斯春黍虽不足以济饥，而惰农愧矣；莎鸡促织虽不足以济寒，而懒妇惊矣；丹鸟挟火虽不足以济昏，而暗行惧矣。呜呼！其诸造物者自然之治乎？

        </div>
      </div>
    </div>
  </div>
</div>
<!--update:2025-08-30 10:06:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>