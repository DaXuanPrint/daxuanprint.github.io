<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="天根易,附录,十二翼,兰易全文在线阅读,兰易全文在线下载,大玄古籍书库">
<meta name="description" content="一卷、附录兰易十二翼。一卷、兰史一卷。《兰易》,宋鹿亭翁撰。朱彝尊《经义考》载冯京序称:是书受之。“四明山田父,书端称鹿亭翁著。”查史书并无鹿亭翁这个人,据。《郡县志》载,山有鹿亭,但已不知所在,无法询问作者姓氏,大概是宋代隐者。《兰易》又名。《天根易》,其自序称《兰易》始于。《复》,故名天根。是书以。《复》、《临》、《泰》、《大壮》、《夬》、《乾》、《姤》、《遁》、《否》、《观》、《剥》、《坤》十二月卦为兰花的消长之机。每卦之后,皆有文字说明,其文如彖。下也有文字说明,其文如象传。文中备述兰花的出纳栽培">
<title>兰易_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">兰易</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,植物志,完结</span> <br/>
          字数： <span class="inputVal" id="bknum">[book_length]6936</span> <br/>
          说明： <span class="inputVal" id="bkdec">一卷、附录兰易十二翼 一卷、兰史一卷。《兰易》,宋鹿亭翁撰。朱彝尊《经义考》载冯京序称:是书受之 “四明山田父,书端称鹿亭翁著。”查史书并无鹿亭翁这个人,据 《郡县志》载,山有鹿亭,但已不知所在,无法询问作者姓氏,大概是宋代隐者。《兰易》又名 《天根易》,其自序称《兰易》始于 《复》,故名天根。是书以 《复》、《临》、《泰》、《大壮》、《夬》、《乾》、《姤》、《遁》、《否》、《观》、《剥》、《坤》十二月卦为兰花的消长之机。每卦之后,皆有文字说明,其文如彖。下也有文字说明,其文如象传。文中备述兰花的出纳栽培之法,似乎是戏仿《周易》而作的兰谱。书后附有口诀两条,兰月令十二章,不知为何人所作。《兰易十二翼》题为蕈溪子著。《四库全书总目提要》编撰者考《经义考》载冯京序,此本又题为蕈溪子,认为蕈溪子就是冯京,但并非宋代冯京,当另有一人,与之同姓名者。《兰易十二翼》的主要内容为记叙饲养栽培兰花应该忌讳的十二条。《兰史》,也题蕈溪子撰。是书首列《兰表》,体例效仿《汉书·古今人表》,共分列九等,而下中、下下两等,缺而不录。次为 《兰本纪》,所列凡三种。次为 《兰世家》所列凡十一种。次为 《兰列传》,所列凡二十种。次为 《兰外纪》,所列凡九种。次为《兰外传》,所列凡五种。是书为作者拟经、拟传、拟史的戏作,其内容与经、传、史毫无牵涉。朱彝尊《经义考》将是书列入拟经门中,《四库全书总目提要》编撰者据浙江巡抚采进本,考其内容,列入谱录类存目。《四明丛书·冯侍郎遗书》、《艺海一勺》收有此书。</span> <br/>
          封面： <span class="inputVal" id="bkimg">Z_12035.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]兰易
[book_author]佚名
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,植物志,完结
[book_length]6936
[book_dec]一卷、附录兰易十二翼 一卷、兰史一卷。《兰易》,宋鹿亭翁撰。朱彝尊《经义考》载冯京序称:是书受之 “四明山田父,书端称鹿亭翁著。”查史书并无鹿亭翁这个人,据 《郡县志》载,山有鹿亭,但已不知所在,无法询问作者姓氏,大概是宋代隐者。《兰易》又名 《天根易》,其自序称《兰易》始于 《复》,故名天根。是书以 《复》、《临》、《泰》、《大壮》、《夬》、《乾》、《姤》、《遁》、《否》、《观》、《剥》、《坤》十二月卦为兰花的消长之机。每卦之后,皆有文字说明,其文如彖。下也有文字说明,其文如象传。文中备述兰花的出纳栽培之法,似乎是戏仿《周易》而作的兰谱。书后附有口诀两条,兰月令十二章,不知为何人所作。《兰易十二翼》题为蕈溪子著。《四库全书总目提要》编撰者考《经义考》载冯京序,此本又题为蕈溪子,认为蕈溪子就是冯京,但并非宋代冯京,当另有一人,与之同姓名者。《兰易十二翼》的主要内容为记叙饲养栽培兰花应该忌讳的十二条。《兰史》,也题蕈溪子撰。是书首列《兰表》,体例效仿《汉书·古今人表》,共分列九等,而下中、下下两等,缺而不录。次为 《兰本纪》,所列凡三种。次为 《兰世家》所列凡十一种。次为 《兰列传》,所列凡二十种。次为 《兰外纪》,所列凡九种。次为《兰外传》,所列凡五种。是书为作者拟经、拟传、拟史的戏作,其内容与经、传、史毫无牵涉。朱彝尊《经义考》将是书列入拟经门中,《四库全书总目提要》编撰者据浙江巡抚采进本,考其内容,列入谱录类存目。《四明丛书·冯侍郎遗书》、《艺海一勺》收有此书。
[book_img]Z_12035.jpg


[book_title]天根易
宋鹿亭翁著
明蕈溪子校
天根易
夏易連山，始於艮也。殷易歸藏，始於坤也。周易太極，始於乾坤也。蘭易始於復，故曰天根，萬物本於根，根本於天，天根本於復，天且有根，而况於萬物乎，况於蘭乎。
䷗覆
蘭十一月卦也。天根大始，蘭退藏於室，元亨。
繫曰：知用知藏，易之道也，藏蘭勿用，又何咎也，蘭然後可大，亦可久也。復者易之終始，君子藝蘭，以自考也。
䷒臨
蘭十二月卦也。納日自牖，吉。
繫曰：日至自南向之有喜也，自冬至於孟春，澆可已也，天煦土乾，澆有之矣，旬以為期，微潤勿止也。
䷊泰
蘭正月卦也。陽道將長，與蘭俱開。
繫曰：春日向陽，乘時也，時有餘寒，復閉置也。莫不仁於春䨮，葉之災也。厥性好風，宜高臺也，臺高不過五尺，亢陽方來也。向南倚北，左林右野，居之宜也。
䷡大壯
蘭二月卦也。見風䨮，㐫。
繫曰：霜雪既消，出於中庭也，庭廣多陽，庭狹多陰，必有方也。蟲囓其葉，不亦傷乎，削竹為箴，除去殃也，油帛以拭之，法之良也。灑用鱗羽之瀋，亦可以滅形也。束之從橫，風之防也。蛛網必除，埄埃必除，除穢之象也。
䷪夬
蘭三月卦也。有風自西來，吝。
繫曰：去寒就燠，必位乎其所也。灌水汲於河，且貯雨也。豆麻皮鱗及毛羽也，漬之為肥，三春之所用也。灌則四注，勿灑乎上也，上灑之，致葉黃也，茗汁以滌之，黃去而復常也。
䷀乾
蘭四月卦也。香升于天，利見大人。
繫曰：水清濁有宜，慎勿用井也。三日為期，夏之正也。灌必未明，或日未升也。再灌以曛黃，是為經程也。
䷫姤
蘭五月卦也。辟暑雨小，有悔無咎。
繫曰：自夏徂秋，恒避日也。雨三日以徃，宜入室也。雨徃日來驟，致下熱也，傷根及葉，乃大有害也。肥以救溼，亟不敗也。敗葉必剪，自治也。
䷠遯
蘭六月卦也。陰伏於下，不為水困。
繫曰：六月維暑，何可當也，水亭凉架，各于其方也。華大盛，則衰來兹窮也。長兄去弟，大有功也。
䷋否
蘭七月卦也。蠹去濕出，利貞。
繫曰：秋陽維烈，蔭之為貴也。敺蚓有術，溺中甚快也，其後用水，未悖也。
䷓觀
蘭八月卦也。壅灌以時，華落氣滋。
繫曰：熱則用水，凉則用肥。至於八月有事也，花退澆培，自此始也。焚牛之骨，用其灰，肥之尤也。
䷖剝
蘭九月卦也。分羣類族，元吉。
繫曰：上畏隕霜，下蟻食也，投骨餌之，羶慕意也。是月何晦，分種亟也，三歲之叢根，可折也，根老者芟，少足惜也。其種箆，如以三為節也。宿中新外根，各有合而相得也，揜土欲浮，不欲實也。盆底竅之，風氣不相塞也。草履芒屩，敝勿棄也，燒土種之，以為鋪屑也。
䷁坤
蘭十月卦也。萬物終始，藏于天根。
繫曰：陽月華胎，灌宜肥也。戒之為分種，後時也。陰往陽來，氣含滋也，藏于月窟，復于天根，是為陰陽之樞機也。
蕈溪子曰：《蘭易》一卷，受之四明山中田父。書稱宋鹿亭翁著，按《郡縣志》山有鹿亭，今迷不知處。無問作者姓氏矣，要是不代隱士，易道盛於宋，授受明而家學眾，不意更有《蘭易》如此。蘭於萬物，一草也，而書可謂易，豈即萬物各一大極之旨邪。但其書都不言象數，直說事理，此固宋人之為易也，與其文儗易辭，似善易者，用韻亦然，俗學鮮能通之。所論種、溉之法，簡而盡近而不穢，他日入四明，為鹿亭，接山林，將絕之統稱異代弟子。此書其顓門之業也，抑今蘭艸生江南、楚、越、閩中者，皆非屈騷之所樹所紉，然天地開闢幾萬千年，真蘭既微，而此蘭晚生幽谷，乘時為帝，氣味卓越，始知世間有王者香。正如漢高奮跡，徒步系統三代，腐儒呶呶，猶為蘭著真偽之辨，天下所君則即真矣，何偽之有。如人言甘者名菊，苦者名薏，今菊為時所尊貴者，皆不必味甘有黃華也。他若布有綿花可代裘紵，器有倚卓可代几席，茶可為飲，棗可蒸酒，毫為筆，煙為墨，魚網藤竹為紙可代簡，漆書可版鏤之類，周孔以前豈曾知此耶。凡後今之制，勝于前古者多矣，必將求所謂九畹十畮而後種之，皆反古之戮民耳。夫屈公嘗不解有梅，不聞梅以見遺騷經為嫌也。君子隨時育物，愛養之道，於蘭必盡心焉，故有取乎此書。
古易氏贊曰：躋仲著論，極言英雄與盗賊不同，蓋方正統未定，真人未出時，此自有王有霸，不可與僭竊篡逆同條而論。如遷《史》列項世家，陳《志》鼎分三國，魏文貞請為李密立碑是也。今人於此一切追書，黜之為偽朝，不使英雄裂眼地下邪，其論議動駴，流俗如此，然此正其是非不詭聖人處，今復為蘭艸辨，去一偽字，略同此意，抑蘭自此坐得正統矣。

[book_title]附錄
蘭四時口訣二條
訣曰：春不出，夏不日，秋不乾，冬不濕。
又曰：春壅，夏灌，秋蔭，冬晒。
蘭月令口訣十二章
〈與舊傳多異同。〉
正月收藏未出牕，每將寒葉近陽光，出時只在南簷下，春雪春風最易傷。
二月陰晴不定天，最防葉作鷓鴣班，直須月盡方移出，竹架遮風護更難。
三月新條出舊叢，卻還珍重怕西風，莫教傷濕多生蝨，記取澆培雨後功。
四月盆中泥土焦，休將井渫灌新苗，燖湯茗汁與河水，戌未寅時一再澆。
五月芽長花正芳，樹陰竹下好乘凉，書齋移玩休多灌，枯葉全除不用防。
六月宜凉澆莫多，澆多無奈腐根何，根中饒水兼承露，三日為期不可過。
七月秋風已漸來，灌如六月自無灾，麻膚浸水能滋益，消息投之為善培。
八月方當花事䦨，壅培澆灌莫教開，肅霜未降先多備，此是年年消長關。
九月蘭齊可析盆，三年盆滿始堪分，若生白點將油灑，待雨須教淨洗痕。
十月宜將土氣培，來年花蕚此時胎，若防蚯蚓中宜溺，前此驅除須慎哉。
十一月來防凍寒，沾濡便免葉黃殘，黃多無復青青色，待臘燒茅用火熏。
臘月南牕映太陽，勝於籠罩土埋缸，花開四面君知否，日晒輪推標記方。

[book_title]十二翼
養蘭之道，備於《天根易》，明者述之，以時措之宜也。然蘭之性情德業有書言所不盡者，竊嘗折衷百家之說以衍其義，凡為傳十有二章，是為易翼。
喜日而畏暑
蘭以冬春之日為慈父母，以夏秋之日為暴王苛政。故冬月只宜置小室南牕下，無風則開牕納日，而盆宜標記，四向輪轉曬之，來年花始四發。蘭出庭中，宜架木棚，上繃葦萡卷舒，常使陰多于日，夏秋炎陽宜謹覆蔭。
喜風而畏寒
風有陰陽，故有溫寒之異。蘭常欲通氣以宣鬱除濕，然而冬春之風皆其所畏，諺云：藏遲出蚤，枝葉不保；藏蚤出遲，冬春有時。十月盡收，二月盡出，雖避氣寒，亦避風寒也。然南北當視地氣及節候為之消息，不可一例。風雪人知隄防，而不知春風之害凛於冬風，春雪之災酷于冬雪，每見嶺南諸花來中土，常以蚤出受春風而萎，春雪一點著葉即枯，故斷自清明始可出也。至辟寒之方，向日為上策，一法：用蠟渣糝根旁，不止祛寒，且大補益。一法：用鹿糞壅之，取其最煖。二法宜擇一用之，圍以草囷，覆以糠𪌈，此下策矣。夏秋受風畏搖折，此須插竹架束可焉。
喜雨而畏潦
雨為百花酒，少則病渴，過則病酲。春月多雨，蘭斯困矣，時方吐芽，傷濕即有不秀之憂，宜以人溺和水解之，補瀉兼用，蘭之良藥也。凡四時雨多，即宜用溺解濕，蓋溺性燥，能去根下積水耳。兩三日以徃為霪，驟則加苫覆，久即移入室中避之。
喜潤而畏濕
養兒寧飢毋飽，養蘭寧乾毋濕。俗云：若要小兒平安，常帶三分飢寒。悟此可以養生，可以格物保蘭。經云：蘭根中多水，可經半月，立春後，每十日以肥水一灑土上，以春宜壅也。四五月間雨潤，即不可復灌。盛夏新秋，雖天時酷熱，土內未燥，不可傷于澆灌，故夏月無雨，亦以三日為節。七月即視土燥而後澆，不定限三日。九月後旬，尤當慎灌，恐一夜冰凍，不可救也。冬月驗視，土潤即不須水，若燥則待天氣和暖，晝日南牕以冷茶或洗面水、雨水微灑之。蘭以每夜受天露為上，澆水次之。花時入室尤忌澆水，惟不可久隔雨露，五六日後即宜移出。澆肥水時，盆底洩出，落水奩中則污濁，宜於架上通作水路，歸輸于一缸，則又為惜水法耳，若砌臺安盆尤宜此法。
喜乾而畏燥
灌法：春月，肥水十日一次。夏月，清水五日一次，盛夏三日一次，但覺筍葉枯瘠，即以肥水助長，麻膚水為佳。秋八月時，根葉失水，漸見枯黃，即宜用大肥水。
喜土而畏厚
閩人口訣云：種蘭宜淺，土深難展，瓦礫塾半，枝枝蕃衍。蓋盆中半截實以碎瓦，則土少下虛，雨過即乾，不致傷濕，根不下行，花葉自茂。一法用螄螺淨殼，一法用水浮炭，此較瓦礫皆更玲瓏也。又當置一竹籤，時時插入疏根，使土常鬆迺宜。
喜肥而畏濁
養蘭之法，全在煉土，土經煉過，則助其肥煖。空地，濃糞澆其上，仍以鬆土之患矣。一法：梅糞又澆，翻轉又晒，待其乾極乾，蒒過，調水作兩處，俟冬至後，隨盆大小酌尿淬之，乃打碎。破艸鞵放廁中浸月許，日所熱氣，每種以十刀細剉碎，鋪蘭根，下以土。　三分和勻藏于碎，更覆土面，防雨濺渣滓。　取山上蕨根，連市火燒屋土，篩過極細，用之。乾艸約三四層，過于燥，一取山土黃土煆過，火氣易透，煆後模槌碎，篩過，各一半和勻種，糞澆入。如此凡曰煆過之土，宜和以溺。用糞有火燒處水衝，若人糞為過熱，總宜露中散泥，煉如土法，一可用也。下雨則覆以艸薦，恐取出拌黃泥，晒皆愈久愈佳，隔年預製更妙之，聽其日暴雨，黑土最佳。蘭驟移失性，此土用園土七分，打以陰氣助之，則滋潤易長。然共三分和用，若不發至萎弱者有之，大抵沙伏中，用鬆土撒去其濁燥，而亦可免于蟻蚓。蓋之曬數日，加雨後，取城市溝壑中爛泥晒□，碎為灰，置無餅，再暴乾，燒火煆紅，取出，以□加之。一法：用更用豬牛骨燒灰，冷水淋，□□水中汰淨以分之。鍊土四分，沙三分，骨灰□，用瓦磚打極，陰室三月後，方可我植。一法：□新笋或取城土，取之曬乾，打碎，每層鋪以然屋有石灰恐發火煨之。或以粗糠藉土使篩細，及鑄鍋土鋤細，用清糞和入，曬乾再以之，最易發生，或數番乾收藏用。一法：取山上太肥糞，宜用羊浮泥，再尋蕨苗暴乾，覆以前共火氣穢氣方法。收舊艸鞵浸尿桶中，日久肥煖盡散耳，此乾煆過，擊碎鋪地，用濃糞蓋。一說山巖縫中，淋雨三月後，收起聽用。一法：積年流聚陰濕碎收，乾羊糞或鵝糞加以沙，失于收晒，氣寒土堅硬，再加沙入。一法：六月，土之劑肥煖鬆細，四義盡之。離土入盆，非肥無以補。天氣離南來北，非煖無以輔。地氣鬆則通氣而利水，使苗易以發。細則疏濕而去寒，使根得以培。灌溉用諸肥水，無純用肥理，清水以雨水第一，貯久綠色更佳，池水河水次之。不可用井水，以性寒也，惟冬用可用，以此時井水煖耳，然不必用之。肥水只用人溺，若人冀，以水和之，二分糞，一分水，宿則更佳。或用燖雞治魚屠宰諸湯，或以雞鵝等毛浸之，或用皮屑浸水，和以人溺，半月後用之。或麻膚，或豆餅，或生豆，皆以浸水，俟臭過用之。或用豆末泡熟入罈，亦俟臭過可用。此皆肥水，可代糞者也，盥浴等湯亦佳。用肥節候：十月一次，十一月一次，芽生五寸亦一次，花開後一次，初種時一次，初發芽時慎不可用。總之每月須肥，視其根葉消息，多者約二三次，立夏後即止，至秋冬復可用。八九月，花退泥薄，宜加壅灌，壅宜肥沙及用牛骨灰鋪壅一層，最肥，併絕蟻蚓之入。或用麻膚拌肥土薄鋪一層，亦最滋茂，且除生蝨之患。牛骨焚灰，說見前喜肥論中，要將水乘熱淋去火氣，研細始用。閩蘭宜牛骨灰，其糞稻穀亦專用之，此殆土性然也。灌用前浸毛羽諸水，或半糞半水。凡用肥須于入暮，盆冷沙土燥白時，次早即必以清水解之，使肥下根，則發箆無蔓衍之患。
喜樹蔭而畏塵
此蘭本名幽蘭，故雖喜日煖，亦喜樹蔭，酷日、暴雨、狂風，樹皆能為蘭禦之耳。惟最畏塵埃及糠芒諸屑，尋常淨埽地，勿使近碓磨，若見飛塵當洗刷去之。即水奩中水面亦不可積塵，恐蟻偷渡也，有蛛網亦須除去。
喜煖氣而畏煙
冬月嚴寒，室中不嫌有火氣，但不可逼火及入地炕之室耳。性最畏煙，濕炭且惡之，亡論竈突野燒矣。
喜人而畏蟲
傳曰：男子種蘭，美而不芳。夫婦女猶能以自然之性，合蘭之天，而况于君子，體風騷之遺，得哀樂之中者乎。故蘭雖生於幽谷，然喜得人護，喜受人賞，喜付人煖氣。凡南方畏寒諸花，雖窖藏或不活，惟著人臥榻後者無恙，此以知人氣之煖，能禦天氣之寒也，且人所居兼有火氣耳。苦蟲有六，為蟻，為鼠，為蚓，為蜘蛛，為蝨，為小蝸諸蟲。蘭根最甘，鼠喜食之，故冬不可暗藏土窖。蟻不為大害，而花蕊一點甘露珠名為蘭膏，人所不可多取，每為蟻啖，滅去精英，故必水奩高架以絕其度，有蟻則以羶骨貯蛋殼中引去之。有蚓則以人溺淋去，而後用水解之，或云十月始可淋溺，他時為之傷蘭。蜘蛛喜結網葉間，當去。蝨點生葉上，是蟲之窠，蟲形至微，目不可見，能食蘭精氣，致焦枯。二月時，陰晴不定，雨後日出，急宜遮蓋，若濕葉見日即生白點如瑁玳，所云鷓鴣班也，用竹鍼輕剔去，不盡，宜用麻油和黛，或研蒜和水，皆用新筆蘸洗之，或魚腥水及瀹蚌蜆湯頻灑之，或取菜麻油調溫湯，候冷以青緝布蘸洗之，或舍絹布用髮，或舍油用冷茶。或以水一椀入油一盞，煎過，冷一宿，待天將雨遍洒葉上，雨下則油注及根，蟲乃盡落。或夏用皂角，秋用爐灰浸水，既為灌肥，亦專殺蟲。遇一盆生蟲，即移他盆遠處，此蟲能度好葉上，防之如防癆蟲也。凡風氣不通，則氣鬱而生蟲，故宜時用竹籤疏之，如洗竹法。又若花葉萌芽時，有小蝸蟲及小蟲食之，須察視驅除。
喜聚族而畏離母
凡蘭之分，不得已也，極盛則分，極衰則分，皆不得已而分也。盛者根滿，小盆淺土，急宜易也。衰者根爛，濕沙蟲穴，急宜除也。人言蘭此朋友，以交結蟠密為樂，然極嫩脆，稍損折則腐，必用銕椎向外輕擊盆裂，用雙手捧出，撥去濕土爛根，須輕便詳慎，漸漸疏析，性躁手重者，不可任此事。或將盆入水，俟土化根出，或出盆後用水浸根，𣻌去宿土。此二法皆散氣洩精，拙法也。又有以刀切作幾垜，聽其斷者自腐土中，此法益為粗猛矣。分法或以三行為一盆，或以蘆頭五新五舊為一盆，盆底用椀碟一隻覆眼，後用頭髮或石灰鋪椀四圍，或用木板炭遮眼，網以頭髮，總以通風洩水，土不內出，蟲不外入為度。鋪訖，用粗沙填平，即以爛艸鞵一隻置沙上，方以三箆聚之，須蟠插安妥，互相枕藉，使舊箆在內，新箆在外，作三方向，卻隨其勢四面圍繞，虛其中，外為灌溉發生之地。然後糝極細肥土，以實之，土齊盆口高一分許，中央漸高，如覆盂狀。又有深種淺栽之說，初下根貴深，壅土後漸提起搖實，則土入根中，而無空虛積水之憂矣，提葉欲總，搖盆欲緩，不可太高使根盡出，不可太低使根不舒，不可旁高中陷使根積水腐萎。蘭名露根艸，性不喜深，根齊盆口則瀉水面，易發也。盆面以瘦沙少許覆之，種畢以新汲塘水雨水灌之，以定其根。分後不可驟晒，宜置樹陰或西簷下，夜間受露，日以水點灑之，止可一次，半月後方灌肥水，始可向陽。舊說春秋二分後皆可分，今定以秋盡冬初為候，或云寒地宜于春分後分之，似通。用盆不欲貴重，根滿難分，付諸一擊也。不欲大，以便於移賞遷藏也。不欲深，以蘭不宜土厚也。
喜培植而畏驕縱
培植既多法矣，然不可太惜，枯葉急宜剪，腐根急宜斷。二月花太蚤，十月蕊大過，五月蕚太多，皆急宜摘除，凡此所以善養蘭也。葉盡黃，則于臘盡、正初用茅火焚之，留下體寸許，至三四月盛發如初。種蘭之道，三日不彈琴則手生荊棘，三日不視蘭則盆受霜雪矣，正與郭橐駝種樹異法，彼乃治大國若烹小鮮，此乃斆學如術蛾子，君師之義有不同也。

        </div>
      </div>
    </div>
  </div>
</div>
<!--update:2025-08-30 10:04:13-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>