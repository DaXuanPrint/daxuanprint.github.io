<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="茶乘品藻,茶乘目次,茶乘卷一,茶乘卷二,茶乘卷三,茶乘卷四,茶乘卷五,茶乘卷六,茶乘拾遗,《茶乘》PDF下载,茶乘全文在线阅读,茶乘全文在线下载,大玄古籍书库">
<meta name="description" content="此《茶乘》由明代高元濬辑。全书共六卷，卷一为茶原、茶产、艺法、茶具等十四篇介绍茶的文章；卷二为志林（收录茶相关的轶闻趣事）；卷三至卷六（收录历代文人关于茶的各体文学作品一百六十篇）。前附茶乘品藻，后附拾遗一卷。此为明天启时期刊本。《茶乘》之乘应读。shèng，是历史的意思。《茶乘》一书中的内容，除了有高元濬自身的见解与想法外，也有相当一部分是取材于过往茶书中的。如《茶乘》开头所附之。〈茶乘品藻〉。中，张燮便言道：「高君鼎复合诸家，刪纂而作《茶乘》，古来茗灶间之点缀，可谓备尝矣」认为《茶乘》融合诸家之言，并">
<title>茶乘_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">茶乘</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,茶书,完结</span> <br/>
          字数： <span class="inputVal" id="bknum">[book_length]36111</span> <br/>
          说明： <span class="inputVal" id="bkdec">此《茶乘》由明代高元濬辑。全书共六卷，卷一为茶原、茶产、艺法、茶具等十四篇介绍茶的文章；卷二为志林（收录茶相关的轶闻趣事）；卷三至卷六（收录历代文人关于茶的各体文学作品一百六十篇）。前附茶乘品藻，后附拾遗一卷。此为明天启时期刊本。《茶乘》之乘应读 shèng，是历史的意思。《茶乘》一书中的内容，除了有高元濬自身的见解与想法外，也有相当一部分是取材于过往茶书中的。如《茶乘》开头所附之 〈茶乘品藻〉 中，张燮便言道：「高君鼎複合諸家，刪纂而作《茶乘》，古來茗灶間之點綴，可謂備嘗矣」认为《茶乘》融合诸家之言，并做了适当的修改，使得从古至今对茶的记载，可谓在一本书内汇聚。而章载道亦评论：「君鼎嗜茶，直肩隨陸、蔡，故所著《茶乘》，雖述倍於創，要于疏原引類，各極其致，不趐三昧之矣」认为《茶乘》一书，虽然引用的内容多于高元濬自身所原创的，但考据详实且内容丰富。</span> <br/>
          封面： <span class="inputVal" id="bkimg">Z_13153.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]茶乘
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,茶书,完结
[book_length]36111
[book_dec]此《茶乘》由明代高元濬辑。全书共六卷，卷一为茶原、茶产、艺法、茶具等十四篇介绍茶的文章；卷二为志林（收录茶相关的轶闻趣事）；卷三至卷六（收录历代文人关于茶的各体文学作品一百六十篇）。前附茶乘品藻，后附拾遗一卷。此为明天启时期刊本。《茶乘》之乘应读 shèng，是历史的意思。《茶乘》一书中的内容，除了有高元濬自身的见解与想法外，也有相当一部分是取材于过往茶书中的。如《茶乘》开头所附之 〈茶乘品藻〉 中，张燮便言道：「高君鼎複合諸家，刪纂而作《茶乘》，古來茗灶間之點綴，可謂備嘗矣」认为《茶乘》融合诸家之言，并做了适当的修改，使得从古至今对茶的记载，可谓在一本书内汇聚。而章载道亦评论：「君鼎嗜茶，直肩隨陸、蔡，故所著《茶乘》，雖述倍於創，要于疏原引類，各極其致，不趐三昧之矣」认为《茶乘》一书，虽然引用的内容多于高元濬自身所原创的，但考据详实且内容丰富。
[book_img]Z_13153.jpg


[book_title]茶乘品藻
品一
張爕
嗜茶非自茶慱士始也，王仲祖不先登乎彼，日與賔朋窮吸啜之致，但無復撰述以行，故陸氏之甘草癖獨顯，當是以經得名耳。宋以茶著者，無如吾閩蔡君謨，今龍鳳團法且永廢，而茶錄尚播傳誦，信乎文之行遠也。余向見友人屠田叔作茗笈而樂之，高君鼎復合諸家删纂而作茶乘，古來茗竈間之㸃綴，可謂備嘗矣，每讀一過，使人滌畫塵土腸胃，後世有嗜茶者，尊經爲茶素王，錄爲素臣，君鼎是編，尚未井向鄭康成車後也。
品二
王志道
茗之初興，曽比于酪。邾莒之盟，猶有異議。其後乃隱然舆醉鄉敵國云。精于唐，侈于宋，然其制莫不輾之、範之、膏之、躐之、單焙之。法惒自明時，可謂竟陵建安後無作者哉。君鼎見之矣。今之好事，湯社蛐部，事事中分，蓺苑抑有一焉。敘記之可以伯倫無功作對者，近體之可與葡萄美酒飮中八僊作對者，尚覺寥寥。有明以來，鼓吹唐風，得無有頗可採者乎。君鼎暇日，將廣搜之。
品三
陳正學
予園居以茶爲諫友，君鼎道岼先登，其竟陵之法胤，苕溪之石交乎？誌公懼法乘銷毁，刻石而硌之，君鼎爲乘之意良然。
品四
章載道
余嘗謂嗜茶而不窮其致，僅舆玉川角勝于椀杓間，此陸、蔡諸君所竊笼也。君鼎嗜茶，直肩隨陸、蔡，故所著茶乘雖述倍于創，要于疏原引類，各極其致，不趐三昧入矣。因戯謂君鼎：相舆定交於茶臼間如何？君鼎笑日：子能出龍鳳團相餉不？余日：乘中唯不詳此差勝耳。君鼎日：味長，輿此言嗜。廼更進。
品五
黄以陞
春雨中烹新芽，讀君鼎茶乘，肺腑皆香，恍如恵山對啜時也。茶經茶述至矣，昔人猶病其畧，建安迨蔡錄始備，今得君鼎撰述，而嘉木名泉，㸃綴無憾，是亦皋盧之大成，吾閩之赤幟也。予好麴部，恐汚湯神，然知巳過從，頻罄驚雷之莢，以爲麈尾，藉其玄液䑕鬚，干焉膏潤，種種幽韻，惟可舆君鼎道耳。若品與法迸，事舆詞該，尢經錄所尠，渴以當飲，不知世間有仙掌醍醐也。

[book_title]茶乘目次
卷之一
茶原
茶産
藝法
朵法
製法
藏法
煮法
品水
擇噐
滌噐
茶宜
茶禁
茶効
茶具
卷之二
志林
凢八十則
卷之三
文苑
賦。
五言古詩。
卷之四
文苑
七言古詩
卷之五
文苑
五言律詩
七言律詩
五言排律
五言絶句
七言絶句
詞
卷之六
文苑
銘頌
賛論
書表
序記
傳述
說
茶乘目次終。

[book_title]茶乘卷一
龍溪高元濬君鼎輯
茶原
茶者，南方之嘉木也。一尺二尺，廼至數十尺。其巴山峽川，有兩人合抱者，伐而掇之。其樹如底蘆，葉如梔子，花如白薔薇，實如栟櫚，莖如丁香，根如胡桃。其字或從草，或從木，或草木并其名。一曰茶，二曰檟，三曰蔽，四日茗，五日殚。其地上者生爛石，中者生礫壤，下者生黄土。凢藝而不實，植而罕茂。法如種瓜，三歲可採。野者上，園者次。陽崖隂林，紫者上，綠者次。笋者上，芽者次。葉卷上，葉舒次。隂山坡谷，不堪采掇。（茶經）
茶産
茶之産於天下多矣，若劍南有蒙頂石花，湖州有顧渞紫筍，峽川有碧澗明月，邛州有火井思安，渠江有薄片，巴東有眞香，福州有柏巖，泱州有白露，常之陽羡，婺之舉巖，丫山之陽坡，龍安之騎火，黔陽之都濡高株，瀘川之納溪梅嶺，之數者，其名皆著。品第之，則石花宣上，紫筍次之，又次則碧澗明月之類是也，瞥皆不可致耳。（顧元慶茶譜）
近時所尚者，爲長興之羅蚧，疑卽古顧渚紫筍。然蚧故有數處，今惟洞山㝡佳。若歙之松羅，吳之虎丘，杭之龍井，竝可與蚧頡頑。又有極稱黄山者，黄山亦在歙，去松羅遠甚。虎丘山窄，歲采不能十斤，極爲難得。龍井之山，不過十數畆，外此有茶，皆不及也。卽杭人識龍井味者亦少，以亂眞多耳。往時士人皆重天池，然飲之畧多，令人脹蒲。浙之産曰雁宕、大盤、金蕐、曰鑄，皆與武夷相伯仲。武夷之外，有泉州之清源，潼州之龍山，倘以好手製之，亦是武夷亞匹。蜀之産曰蒙山，楚之産曰寶慶，滇之産日五華，廬之産日六安，及靈山、高霞、太寍、鳩坑、朱溪、靑鸞、鶴嶺、石門、龍泉之類，但有都佳。其他山靈所鍾，在處有之，直以未經品題，終不入品，遂使草木有炎凉之感，良可惜也。<
藝法
秋社後摘茶子，水浮取沉者，畧晒去濕潤，沙拌藏竹簍子，勿令凍損，俟春旺時種之。茶喜藂生，先治地平正，行間疎宻，縱橫各二尺許，每一坑下子一掬，覆以焦土，次年分植，三年便可摘取。凢種茶地宜高燥，沃土斜坡得早陽者，産茶自佳，聚水向隂之處遂劣，故一山之中美惡相懸。茶根土實，草木襍生則不茂。春時薙草，秋夏間鋤掘三四遍，茶地覺力薄，每根傍掘小坑，培焦土升許，用米泔澆之，次年别培㝡，忌與菜畦相逼，穢汙滲漉，滓厥清眞。
采法
歲多暖，則先驚蟄十日卽芽。歲多寒，則後驚蟄始發。故茶經云：挆茶在二月三月四月之間。今閩人以清明前後，吳越乃以榖雨前後，時以地異也。凢茶不必太細，細則芽初萌而味欠足。不必太靑，靑則葉巳老而味欠嫰。湏擇其中枝頴㧞，葉㣲梗，色㣲綠，而團且厚。日中芽，乃一芽帶一葉者，號一鎗一旗。次日紫芽，乃一芽帶兩葉者，號一鎗二旗。其帯三葉四葉者，不堪矣。
凢採茶以晨興，不以日出。日出露晞，爲陽所薄，則使茶之膏腴泣耗於內，茶至受水而不鮮明，故以早爲完。若閩廣領南多瘴癘之氣，必待日出，山霽霧散，嵐氣收淨，采之可也。
凌露無雲，採候之上。霽日融和，採候之次。積雨重隂，不知其可。（邢士襄茶說。）
斷茶以甲不以指，以甲則速斷不柔，以指則多濕易損。（朱子安東溪試茶錄）
往時無秋日摘者，近乃有之，七八月重摘一畨，謂之早春，其品甚佳，不嫌少薄。（許次杼茶疏）
製法
茶新朵時，膏液具足。初用武火隱炒，以發其香。候鐺㣲炙手，置茶鐺中，札札有聲。卺手炒勻，炒時須一人從旁扇之，以袪熱氣。凢炒只可一握，多取入鐺，則手力不勻，又以半熱爲度。㣲候香發，卽出之。箕上薄攤，用扇搧冷，以手揉挼，入文火鐺焙乾，扇冷收藏，色如翡翠。鐺㝡宜炊飯，無取他用者。薪僅可樹枝，不用幹葉。
火烈香清，鐺寒神倦。火猛生焦，柴疎失翠。久延則過熟犯黄，速惒𨚫還生著黒。帯白㸃者無妨，絶焦㸃者㝡勝。（張源茶錄）
欲全香味與色，玅在扇之與炒，此不易之凖繩。惟羅蚧宜焙，雖古有此法，未可槩施他茗。田子萟以茶生曬，不炒不揉者爲佳，亦未之試耳。
藏法
藏茶宜箬葉而畏香藥，喜温燥而忌冷濕。收藏時先用靑箬，以竹絲編之，羅罌四週，焙茶俟冷，貯噐中，以生炭火煆過，烈日中曓之令滅，亂挿茶中，封固罌口，覆以新磚，置高爽近人處。霉天雨候，切忌發覆，須於晴明取少許，别貯小瓶，空缺處卽以箬塡蒲，封罥如故，方爲可久。或夏至後一焙，或秋分後一焙。（熊明遇蚧茶記）
又法：以新瓶盛茶，不拘大小，燒稻草灰入于大桶，將茶瓶座桶中，以灰四靣築實。用時撥灰取瓶，餘瓶再無蒸壞，次年換灰。
藏茶莫美於沙瓶，若用饒噐，恐易生潤。凢貯茶之噐，始終貯茶，不得移爲他用。（羅廪茶解）
茶性滏，易於染着，無論腥穢及有氣息之物不宜近，卽名香亦不宜近。（解茶）
煑法
茶有三美：色欲其白，種愈佳則愈晳；香欲其烈，製愈工則愈欲；味欲其雋，水愈高則愈發，而摠其成于煮。煮須活火，㝡忌煙薰，非炭不可。凢經燔炙，爲膻膩所及，及膏木敗噐，俱不用之。火績巳成，水性乃定。始則魚目散布，㣲㣲有聲，爲一沸；中則四邊泉湧，纍纍連珠，爲二沸；終則騰波鼓浪，水氣全消，爲三沸。然後引瓶啓葢，離火投茶，如水石相搏，喧豚震掉者，以所出水止之，而育其蕐也。少則如空潭度溜，竹篠鳴風者，葉以舒而湯猶旋也。又頃如澄潭之下，水波不驚，荇藻交橫，色香味俱足，而茶成矣。若薪火方交，水釡纔熾，急取旋傾，水氣未盡，謂之嫩湯，品中謂之嬰湯。若人過百息，水踰十沸，或以話阻事廢，始取用之，湯巳失性，謂之老湯，品中謂之百夀湯。老與嫩皆非也。
茶少湯多，則雲脚散；湯少茶多，則乳靣聚。蔡錄：釃不宜蚤，蚤則茶神未廢；飲不宜遅，遲則妙馥先消。（張錄）
投茶有序，無失其宜。先茶後湯日下投，湯半下茶，伏以湯蒲日中投。先湯後茶曰上投，春秋中投，夏上投，冬下投。（茶疏）
凢酌茶置諸盌，令沫餑均。沫餑，湯之蕐也。蕐之薄者日沬，厚者日餑，輕細者曰花。（茶經）
凢烹茶，先以熱湯洗茶葉，去其塵垢冷氣，烹之則美。（茶譜）
品水
雨者，隂陽之和，天地之施，水從雲下，輔時生養者也。秋水爲上，梅水次之，秋水白而冽，梅水白而甘，甘則茶味稱奪，冽則茶味獨全，故秋水較勝。春冬二水，春勝于冬，皆以和風明雲，得天地之正施者爲妙。惟夏月暴雨，或因風雷所致，實天之流怒也，食之令人霍亂。其龍行之水，暴而霪者，旱而凍者，腥而墨者，及簷澑者，皆不可食。
山下出泉爲蒙穉也。物穉則天全，水穉則味全。故鴻漸日：山水上其日乳泉。石池慢流者，蒙之謂也。一取清寒。泉不難于清，而難于寒。石少土多，沙膩泥凝者，必不清寒。或瀬峻流駛而淸，巖奧隂積而寒者，亦非佳品。一取香甘。味美者曰甘泉，氣芳者曰香泉。泉惟甘香，故能養人。然甘易而香難，未有香而不甘者也。一取石流。石，山骨也。流，水行也。慱物志曰：石者，金之精甲。石流精以生水。又曰：山泉者，引地氣也。泉非石出者，必不佳。一取山脉逶迤。山不停處，水必不停。若停則無源者矣，旱必易涸。大率山頂泉清而輕，山下泉清而重，石中泉清而甘，沙中泉清而冽，土中泉清而厚。有下生硫黄發爲温泉者，有同出一堅半温半冷者，皆非食品。有流遠者，遠則味薄，取深潭停蓄，其味乃復。有不流者，食之有害。愽物志日：山居之民多癭腫，由于飲泉之不流者。若泉上有惡木，則葉滋根潤，能損甘香，甚者能釀毒液，尤宜去之。
江，公也，衆水共入其中也。水共則味雜，故曰江水次之。其取去人遠者，葢去人遠則澄深而無蕩漾之漓耳。（田崇衡煑泉小品）
谿水春夏泛漫不宜用，秋㝡上，冬次之，必湏汲貯，俟其澄徹可食。
井水脉暗而性滯，味鹹而色濁，有妨茗氣，故鴻漸日井水下。其日汲多者可食，葢汲多則氣通而流活耳，終非佳品。或平地偶穿一井，適通泉穴，味甘而澹，大旱不涸，與山泉無異，非可以井水例觀也。若海濵之井，必無佳泉，葢潮汐近地斥鹵故耳。
貯水甕，須置隂庭，覆以紗帛，使承星露，則英蕐不散，靈氣常存。假令壓以木石，封以紙箬，暴於曰中，則外耗其神，内閉其氣，水神敝矣。（茶解）
劉伯芻品。揚子江南零水第一。無錫恵山泉水第二。蘇州虎丘寺石泉水第三。丹陽縣觀音寺水第四。揚州大明寺水第五。吳淞江水第六。淮水完下。
陸鴻漸品。廬山康王谷水第一，無錫縣恵山寺石泉水第二，蘄州蘭溪石下水第三，峽州扇子峽蝦蟇口水第四，蘇州虎丘寺石泉水第五，廬山招賢寺方橋潭下水第六，揚子江南零水第七，洪山西山瀑布水第八，唐州淮水源第九，廬州龍池山頂水第十，丹陽縣觀音寺水第十一，揚州大明寺水第十二，漢江金州上游中零水第十三，歸州玉虛洞香溪水第十四，商州武關西洛橋水第十五，吳淞江水第十六，天台山西南峰千丈瀑布水第十七，郴州員泉水第十八，桐江嚴陵灘水第十九，雪水二十。
擇噐
烹煑之瓶宜小，入火水氣易盡，投茶香味不散。若瓶大啜存，停久味過，則不佳矣。茶瓶金銀爲上，磁瓶次之。磁不奪茶氣，幽人逸士，品色尤宜。近義興茶罐，制雅科佳，大爲人所重。葢是觕砂，正取砂無土氣耳。茶甌亦取料精式雅，質厚難冷，瑩白如玉者，可試茶色，越州爲上。杜毓殚賦所謂噐擇陶揀，出自東甌是也。蔡君謨取建盞，其色紺黒，似不宜用。
金乃水母，錫倦剛柔，味不鹹𤁋，作銚㝡良。製必穿心，令火氣易透。（茶錄）
滌噐
湯瓶茶甌。每日晨興，必須洗潔，以竹編架，覆而庋之燥處。俟烹時，取用兩壺後，又用冷水蕩滌，使壺凉潔。飲畢，湯瓶盡去其餘瀝殘葉，以需次用。甌中殘瀋，必傾去之，以俟再斟。如或存之，奪香敗味。
茶具滌畢，覆於竹架，俟其自乾爲佳。其拭巾只宜拭外，切忌拭內。葢布巾雖潔，一經人手，極易作氣，縱噐不乾，亦無大害。（聞龍茶箋）
茶宜
茶候宜凉臺靜室，明窻曲几，僧寮道院，松風竹月，花時雪夜，晏坐行吟，清譚把卷。茶侣宜翰卿墨客，緇流羽士，逸老散人，或軒冕之徒，超軼世味，俱有雲霞泉石，磊塊胸次間者。飲茶宜客少爲貴，客衆則喧，喧則雅頽乏矣。獨啜曰幽，二客曰勝，三四日趣，五六日汎，七八日施。
茶飲防濫，厥戒惟嚴。其或客乍傾葢，朋偶消煩，賔待觧酲，則玄賞之外，别有攸施矣。（屠本畯茗笈）
茶禁
茶有九難：一日造，二曰别，三曰噐，四曰火，五曰水，六日炙，七日末，八日煮，九曰飲。隂朵夜焙非造也，嚼味嗅香非别也，膻鼎腥甌非噐也，膏薪庖炭非火也，飛湍壅潦非水也，外熟內生非灸也，碧粉漂塵非末也，操艱擾遽非煑也，夏興冬廢非飲也。（經茶）
茶有眞香，有佳味，有正色，烹㸃之際，不宜以珍果香草雜之。（茶譜）
夫茶中着科，碗中着果，譬如玉貌加脂，蛾眉着黛，翻累本色。（茶說）
茶効
人飲眞茶，能止渴消食，除痰少睡，利水道，明目益思。（本草拾遺）
除煩去膩，人固不可一曰無茶。然或有忌而不飮，每食巳，輒以濃茶漱口，煩膩旣去，而脾胃不損。允肉之在齒間者，得茶漱滌之，乃盡消縮，不覺脫去，不煩刺挑也。而齒性便苦，沝此漸堅，蜜蠹毒自巳矣。然率用中下茶。（蘇文）
茶具
審安老人載十二先生姓名字號
常鴻臚  文鼎  景暘  四窗閒叟
木待制   利濟忘機   隔竹居人   金法曹   研古元鍇   雍之舊民   轢古仲鏗   和琴先生   石轉運鑿齒遄行   香屋隱君   胡員外   惟一宗許   貯月仙翁   羅樞宻若藥傳師   思隱寮長   宗從事   子弗不遺   掃雲溪友   漆雕秘閣   承之易持   古臺老人   陶寶文去越自厚兎園上客   湯提㸃廢新   一鳴温谷遺老   竺副帥   善調希㸃雪濤公子   司職方   成式如素潔齋居士   顧元慶茶譜分封七具   苦節君煑茶竹爐也用以煎茶更有行省收藏   建城   以篛爲籠封茶以貯高閣   雲屯   磁甁用以杓泉以興煮水   鳥府以竹爲籃用以盛炭爲煎茶之資
水曹   卽磁缸瓦缶用以貯泉以佚火鼎   竹編爲方箱用以收茶具者   噐局   品司   竹編圓撞提合用以收貯各品茶葉以待   烹品者也   又十六具收貯于噐局以供役苦節君   商象   古石鼎也用以煎茶   竹筅箒也用以滌壺   歸潔   分盈   杓也用以量水斤兩   遞火   銅火斗也用以搬火   降紅   銅火筋也用以簇火   執權   凖茶秤也每杓水二斤用茶一兩   團風   素竹扇也用以發火   漉塵   茶洗也用以洗茶   靜沸   竹架卽竹經支腹也   注春   磁瓦壺也用以注茶   運鋒   劉果刀也用以切果   甘鈍   木椹撴也   啜香   磁尾甌乜用以啜茶   撩雲竹茶匙也用以取果
納敬  竹茶槖也用以放盞
受汚  拭抹布也用以潔甌

[book_title]茶乘卷二
龍溪高元濬君鼎輯
志林
神農食經：茶茗久服，人有力悅志。周公爾雅：檟，苦茶。廣雅云：荆巴間採葉作餅，葉老者餅成，以米膏出之。欲煮茗飲，先炙冷赤色，搗末置氂噐中，以湯澆覆之，用葱薑橘子芼之。其飲醒酒，令人不眠。
晏子春秋：嬰相齊景公時，食脫粟之飯，炙三戈五卵，茗菜而巳。
洞庭中西盡處，有仙人茶，乃樹上之苔蘚也。四皓采以爲茶。
有客過茅君，時當大暑，茅君于手巾丙解茶，人與一葉，客食之，五內清凉。詰所從來，茅君曰：此蓬萊山穆陀樹葉，衆仙食之以當飮。
楊雄方言：蜀西南人謂茶日蔎。
蕐陀食，論苦茶，久食益意思。
孫皓每饗宴，坐席無能否，每率以七升爲限，雖不悉入口，皆澆灌取盡。常曜飮酒不過二升，初見禮異時，常爲裁减，或蜜賜茶茗以當酒。（吳志）<
劉曄，字子儀，嘗與劉筠飲茶，問左右：湯滚也未？衆曰：巳滚。筠日：僉曰鯀哉。曄應聲曰：吾與㸃也。
晉武帝時，宣城人秦精，常入武昌山採茗，遇一毛人，長丈餘，引精至山下，示以業茗而去。俄而復還，乃探懷中橘以遺精，精怖，負茗而歸。（續搜身記）
惠帝蒙塵還洛陽，黄門以瓦盆盛茶上至尊。（晋四王起事）
晋元帝時，有老姥每旦擎一噐茗入市鬻之。市人競買，自旦至夕，其噐不减。所得錢散給路旁孤寡乞人，人或異之。州法曹縶之獄中，夜執所鬻茗噐，從獄牖中飛出。（廣陵耆老傳）
傳巽七誨。蒲桃宛柰，齊柿燕栗。峘陽黄梨，巫山朱橘。南中茶子，西極石蜜。
弘君舉食檄：寒温旣畢，應下霜蕐之茗，三爵而終。應下諸蔗、木瓜、元李、楊梅、五味橄欖、懸豹葵羹各一杯。郭璞爾雅注云：茶樹小似梔子，冬生葉，可煮羹飲。今呼早取爲茶，晚取爲茗。或一曰殚，蜀人名之苦茶。任瞻字育長，少時有令名，自過江失志，旣下飲，問人云：此爲殚爲茗？覺人有恠色，乃自申明云：向問飲爲熱爲冷耳。（世說）
温嶠表遣取供御之調，條列眞上茶千片，茗三百大薄。（晋書）
桓温爲揚州牧，性儉，每讌飲，唯下七奠，拌茶果而巳。（晋书）
桓宣武有一督將，喜飲茶，至一斛二斗。一曰過量，吐如牛肺一物，以茗澆之，容一斛二斗。客云：此名斛二瘕。（續搜身記）
陸納爲吳興太守，時謝安欲詣納，納兄子俶恠納無所倚，不敢請，乃私爲具。旣至，納所設惟茶果而巳，俶遂陳盛饌，珍羞畢具。安去，納杖俶四十，云：汝不能光益叔父，柰何穢吾素業。（晋中興書）
夏侯愷因疾死，宗人字苟奴，察見鬼神，見愷來牧馬，奔病。其妻著平上幘，單衣，入坐生時西壁大牀，就人覓茶飲。（搜神記）
餘姚人虞泱，入山采茗，遇一道士，牽三靑牛，引洪至瀑布山，日：予丹丘子也，聞子善具飲，常思見恵，山中有大茗，可以相給，祈子他日有甌犧之餘，乞相遺也。因立奠祀，後常令家人入山，獲大茗焉。（神異記）
剡縣陳務妻，少與二子寡居，好飲茶茗，以宅中有古塜，每飲輙先祀之。二子患之曰：古塜何知，徒以勞意，欲掘去，毋苦禁而止。其夜夣一人云：吾止此塚三百餘年，卿二子恒欲見毀，頼相保護，又享吾佳茗，雖潜壤朽骨，豈忘翳桑之報。及曉，於庭中擭錢十萬，似久埋者，但貫新耳。母告，二子慙之，從是禱饋愈甚。（異苑）
燉煌人單道開，不畏寒暑，常服小石子，所服藥有松。（藝術傳）
蜜薑松桂茯苓之氣，所餘茶蘇而巳。晉司徒長史王濛好飮茶，客至輒飮之。士大夫甚以爲苦，每欲候濛，必云：今曰有水厄。（世說）
王肅初入魏，不食竿肉酪漿，嘗飯鯽魚羹，渴飲茗汁，京師士子見肅一飯一斗，號爲漏巵。後與孝文㑹食乍肉酪粥，文帝恠問之，對曰羊是陸産之㝡，魚是水族之長，所好不同，竝各稱珎。羊比齊魯大邦，魚比邾莒小國，惟茗不中，與酪作奴。彭城王勰顧謂曰明日爲卿設邾莒之㑹，亦有酪奴。（後魏錄）
劉縞慕王肅之風，專習茗飲。彭城王謂縞曰：卿不慕王侯八珍，好蒼頭水厄。海上有逐臭之夫，里內有學顰之婦，卿卽是也。（伽藍記）
宋新安王子鸞，豫章王子尚，詣曇濟道人于八公山。道人設茗，子尚味之曰：此甘露也，何言茶茗？（宋錄）
蕭衍子西豐侯蕭正德歸降時，元義欲爲設茗，先問：卿於水厄多少？正德不曉义意，答曰：下官生於水鄕，立身以來，未遭陽侯之難。坐客大笑。（伽藍記）
陶弘景襍錄：苦茶輕身換骨，昔丹丘子、黄山君嘗服之。
山謙之吳興記：烏程縣西二十里有温山，出御殚。隋文帝微時，夣神人易其腦骨，自爾腦痛。忽遇一僧云：山中有茗草，服之當愈。
肅宗嘗賜張志和奴婢各一人，志和配爲夫婦，名曰漁童燋靑。人問其故，答曰：漁童使捧鈞収綸，蘆中鼓枻；樵靑使蘇蘭薪桂，竹裏煎茶。
竟陵龍葢寺僧於水濵得嬰兒，育爲弟子。稍長，自箧遇赛之漸，繇曰：鴻漸于陸，其羽可用爲儀。乃姓陸氏，字鴻漸，名羽。慱學多能，性嗜茶，著茶經三篇，言茶之源之法，造茶具二十四事，以都統籠貯之，遠近傾慕。好事者家藏一副，至今鬻茶之家陶其像，置於煬噐之間，祀爲茶神。（因話錄）
有積禪師者，嗜茶久，非羽侠事不鄕口。㑹羽出遊江湖四五載，師絶於茶味。代宗召入內，佚奉命宫人善茶者烹以餉師，師一啜而罷。上疑其詐，私訪羽，召入。翼日，賜師齊，俾羽煎茗。師捧甌，喜動顏色，且啜且賞曰：此茶有若漸兒所爲也。帝由是嘆師知茶出羽。見（紀異錄）。
御史大夫李栖筠，按義興山僧有獻佳茗者，㑹客嘗之。陸羽以爲芬香甘辣，冠于他境，可薦于上。栖筠從之。
李季卿宣慰江南，至臨淮，知常伯熊善茶，乃詣伯熊。伯熊着黄帔衫，烏紗幘，手執茶噐，口通茶名，區分指㸃，左右刮目。茶熟，李爲啜兩杯。（語林）
錢起，字文仲，與趙莒茶宴。又嘗過長孫宅，與郞上人作茶㑹。
李約雅度簡遠，有山林之致，一生不近粉黛。性嗜茶，謂人曰：茶須緩火炙，活火煎，客至不限椀數。竟日執持茶具不倦。曾奉使至陜州硤石縣東，愛渠水清流，旬日忘發。（因話錄）
陸宣公贄張鎰餉錢百萬，止受茶一串，曰：敢不承公之賜。
金鑾故例，翰林當宜學士，春晩困，則日賜成象殿茶果。（金鑾密記）
元和時，館閣湯飮待學士者，煎麒麟草（鳳翔退耕傳（
韓晋公滉聞奉天之難，以夾練囊緘茶末，遣使健步以進。（國史補。）
同昌公主，上每賜饌，其茶有綠葉紫莖之號。（杜陽雜編）
吳僧梵川誓願然頂供養䨇林傳大士，自往蒙山頂結菴種茶，凢三年，味方全美。得絶佳者，名爲聖揚花吉祥，蔙典不踰五斤，持歸供獻。
白樂天方齊，劉禹錫正病酒，乃饋菊苗蘼、蘆菔鮓，換取樂天六班茶二囊以醒酒。
有人授舒州牧，以茶數十觔獻李德裕，李悉不受。明年罷郡，用意精求天柱峰數角投李，李閔而受之，曰：此茶可以消酒肉。因命烹一甌，沃于肉食内，以銀合閉之。詰旦視其肉，巳化爲水矣。衆服其廣識。（中朝故事）
太和七年正月，吳、蜀貢新茶，皆於冬中作法爲之。上務恭儉，不欲逆其物性，詔所貢新茶，宜于立春後作。（唐史）
湖州長洲縣啄木嶺金沙泉，每歲造茶之所也。湖長二縣接界於此，厥土有境㑹亭，每茶時，二牧畢至。斯泉也，處沙之中，居常無水，將造茶，太守具儀注，拜勑祭泉，頃之廢源，其夕清溢，侠御者畢，水卽㣲减，佚堂者畢，水巳半之，太守造畢，水卽涸矣。太守或還斾稽眢，則示風雷之變，或見鷙獸毒蛇木魅之類，商旅卽以顧渚造之，無沾金沙者。（茶譜）
㑹昌初，監察御史鄭路有兵，察廳事茶。茶必市蜀之隹者，貯於啕噐，以防暑濕。御史躬親監啓，謂之御史茶瓶。
大中三年，東都進一僧，年一百三十歲。宣宗問：服何藥致然？對曰：臣少也賤，不知藥性，本好茶，至處惟茶是求，或飮百碗不厭。因賜五十觔，令居保夀寺。（南部新書）
柳惲墳在吳興白蘋洲，有胡生以釘鉸爲業，所居與墳近，每飲必奠以茶。忽夣惲告之曰：吾姓柳，生平善爲詩而嗜茗，感子茶茗之恵，無以爲報，願敎子爲詩。胡生辭以不能，梛强之曰：但率子意言之，當有致矣。生後遂工詩焉。（南部新書）
陸龜蒙嗜茶，置園顧渚山中，歲取租茶，自判品第，書繼茶經、茶訣之後。
皮光業㝡，耽茗飲。一曰，中表請甞新柑，筵具甚豐，簪緩叢集。纔至，未顧尊罍，而呼茶甚穩，徑進一巨觥，題詩曰：未見甘心氏，先迎苦口師。衆噓曰：此師固清高，而難以療饑也。
趙州禪師問新到：㑹到此間麽？曰：曾到。師曰：喫茶去。又問僧，僧曰：不曾到。師曰：喫茶去。後院主問曰：爲甚麼㑹到也云喫茶去，不曾到也云喫茶去？師召院主，主應諾。師曰：喫茶去。
蜀雅州蒙山中頂有茶園，一僧病冷且久，嘗遇老父，詢其病，僧具告之。父日：何不飮茶？僧曰：本以茶冷，豈能止此？父曰：仙家有雷鳴，茶亦聞乎？蒙之中頂，以春分先後，俟雷發聲，多搆人力採摘，三日乃止。若獲一兩，以本處水煎服，能袪宿疾。二兩眼前無疾，三兩換骨，四兩成地仙。僧因之中頂築室以俟，及期獲一兩，服未竟而病瘥。至八十餘時到城市，貌若年三十餘，眉髪紺綠，後入靑城山，不知所終。（茶譜）
義興南嶽寺有眞珠泉，稠錫禪師嘗飲之，清甘可口，曰：得此泉烹桐廬茶，不亦稱乎？未㡬，有白蛇啣茶子墮寺前，由此滋蔓，茶倍隹。（義興舊志）
唐党魯使西畨，烹茶帳中，魯日滌煩療渴，所謂茶也。畨人曰我亦有之。乃出數品，日此夀春者，此顧渚者，此蘄門者。（唐書）
覺林院僧志崇收茶爲三等，待客以驚雷莢，自奉以萱蕐帶，佚佛以紫茸香。葢㝡工以佚佛，而最下以自奉也。客赳茶者，皆以油囊盛餘瀝而歸。
僧文了善烹茶，遊荆南，高保勉子季興延置紫雲菴，日試其茶，呼爲湯神，奏授蕐亭水大師，目曰乳妖。
饌茶而幻出物象於湯靣者，茶匠通神之藝也。沙門福全，長於茶法，能注湯幻。茶成，將詩一句，企㸃四甌，典一絶句，泛乎湯表。檀越日造其門，求觀湯戱。全自詠詩曰：生成盞裡水丹靑，巧畵工夫學不成。𨚫笑當年陸鴻漸，煎茶贏得好名聲。
岳陽灉湖舊出茶，李肇所謂灉湖之含膏也。今惟白鶴僧園有千餘本，一歲不過一二十兩，土人謂之白鶴茶，味極甘香。（岳陽風土記）
西域僧金地藏所植，名金地茶。出煙霞雲霧之中，與地上產者，其味敻絶。（九蕐山志）
五代時，魯公和凝在朝，率同列遞日以茶相飲，味劣者有罰，號爲湯社。
陶榖買得党太尉故妓，命取雪水烹團茶，謂妓曰：党家應不識此。妓日：彼麄人，安得有此？但能銷金帳中，淺斟低唱，飲竿羔美酒耳。陶愧其言。（類苑）
開寶初，竇儀以新茶餉客，奩靣標曰龍陂山子茶。
建安能仁院有茶生石縫間，僧采造得八餅，號石巌白，以四餅遺蔡襄，以四餅遺王丙翰禹玉。歲餘，襄被召還闕，過禹玉，禹玉命子弟于茶筒中選精品碾餉蔡，蔡捧茶未嘗，卽日：此極似能仁石巖白，公何以得之？禹玉未信，索帖驗之，果然。
盧廷璧見僧詎可庭茶，具十事，具衣冠拜之。
蘇廙作仙芽傳，載作湯十六法，以老嫩言者凡三品，以緩急言者凡三品，以噐標者典五品，以薪論者典五品。陶穀謂湯者茶之司命，此言㝡得三昧。
宣城何子蕐，邀客於剖金堂。酒半，出嘉陽嚴峻畵陸羽像。子蕐因言：前代惑駿逸者爲馬癖，泥貫索者爲錢癖，愛子者有譽兒癖，耽書者有左傳癖。若此叟溺於茗事，何以名其癖？楊粹仲曰：茶雖珍，未離草也。宜追目陸氏爲甘草癖。一坐稱佳。
宋大小龍團，始于丁晉公，成於蔡君謨。歐陽公聞而歎曰：君謨士人也，何至作此事！（苕溪詩話）
熈寍中，賈靑爲福建轉運使，取小龍團之精者爲宻雲龍。自玉食外，戚里貴近丐賜尢繁。宣仁一日慨歎曰：建州今後不得造密雲龍，受他人煎炒不得也。此語頗傳播縉紳間。
蘇才翁嘗與蔡君謨鬬茶，蔡茶用惠山泉，蘇茶少劣，攺用竹瀝水煎，遂能取勝。（江隣幾雜志）
杭州營籍周韶，常蓄竒茗，與君謨鬬勝，題品風味，君謨屈焉。
萘君謨老病不能啜，但烹而玩之。
黄實爲發運使，大暑泊清淮樓，見朱元章衣犢鼻，自滌研于淮口，索篋中無所有，獨得小龍團二餅，亟遣人送入。
司馬温公偕范蜀公遊嵩山，各攜茶往。温公以紙爲貼，蜀公盛以小黑合。温公見之，驚曰：景仁乃有茶噐。蜀公聞其言，遂畱合與寺僧。
蘇長公愛玉女河水，烹茶廠竹爲劵，使寺僧藏其一，以爲往來之信，謂之調水符。
廖明畧晚登蘇門，子瞻大竒之。時黄秦鼂張號蘇門四學士，子瞻待之厚，每來必令朝雲取宻雲龍。一日又命取，家人謂是四學士，窺之乃明畧也。
李易安，趙明誠妻也，與趙每飯罷，坐歸來堂烹茶，指堆積書史，言某事在某書卷第㡬葉第幾行，以中否勝負飲茶先後，中則舉杯大笑，或至茶覆懷中，不得飲而起。
王休居太白山下，每至冬時，取溪氷敲其晶瑩者，煮建茗待客。
茶乘卷二終

[book_title]茶乘卷三
龍溪高元濬君鼎輯
文苑
賦。
荈賦
杜育
靈山惟嶽，竒産所鍾。厥生殚艸，彌谷被岡。承豐壤之滋潤，受甘靈之霄降。月維初秋，農功少休。結偶同旅，是采是求。水則岷方之注，挹彼清流。噐擇陶㨂，出自東甌。酌之以匏，取式公劉。惟茲初成，沬沈蕐浮。煥如積雪，燁若春藪。
此賦載藝文類聚，僅作如是觀。存他書者，有調神和内，倦懈康除二句，惜不獲覩其全篇。然斷珪殘璧，猶堪賞玩，惟曹令暉香茗賦有遺珠之恨云。
茶賦
顧况
稽天地之不平兮，蘭何爲乎早秀，菊何爲乎遲榮，皇天旣孕此靈物兮，厚地復糅之而萌，惜下國之偏多，嗟上林之不至，如羅玳筵，展瑤席，凝藻思，開靈液，賜名臣，眢上客，谷鶯囀，宫女嚬，汎濃蕐，潄芳津，出恒品，先衆珍，君門九重，聖壽萬春，此茶上逹于天子也。滋飯蔬之精素，攻肉食之膻膩，發當暑之清吟，滌通宵之昏寐，杏樹桃花之深洞，竹林草堂之古寺，乘槎海上來，飛錫雲中至，此茶下被於幽人也。雅曰：不知我者，謂我何求，可憐翠澗隂中有泉流，舒鐡如金之鼎，越泥如玉之甌，輕煙細珠靄然浮，爽氣淡煙風雨秋，夢裡還錢，懷中贈橘，雖神秘而焉求。
茶賦
吳淑
夫其滌煩療渴，換骨輕身，茶殚之利，其功若神，則有渠江薄片，西山白露，雲垂綠脚，香浮碧乳，挹此霜蕐，渠江薄片，西山白露，雲垂綠脚，香浮碧乳，挹此霜蕐，𨚫茲煩暑，清文旣傳于杜育，積思亦聞于陸羽。若夫擷此臯盧，烹茲苦茶，桐君之錄尤重，仙人之掌難踰，豫章之嘉甘露，王肅之號漏巵，待鎗旗而采摘，對鼎攊以吹噓，則有療彼斛瘕，困茲水厄，擢彼隂林，得于爛石，先火而造，乘雷以摘，吳主之憂常曜，初沐殊恩，陸納之待謝安，誠彰儉德。别有産于玉壘，造乎金沙，三等爲號，五出成花，早春之來賔化，橫紋之出陽坡，復聞淄湖含膏之作，龍安騎火之名，柏巖兮鶴領，鳩阬兮鳳亭，嘉雀舌之纖嫩，翫蟬翼之輕盈，冬牙早秀，麥顆先成，或重西園之價，或侔團月之形，竝明目而益思，豈瘠氣而侵精。又有蜀岡牛嶺，淟雅烏程，碧澗紀號，紫筍爲稱，陟仙隹而花墜，服丹丘而翼生。至于飛自獄中，剪于竹裏，効在不眠，功存悅志，或言詩爲報，或以錢見遺，復云葉如梔子，花若薔薇，輕飚浮雲之美，霜箭竹籜之差，唯芳茗之爲用，葢飲食之所資。<
南有嘉茗賦。
梅堯臣。
南有山原兮，不鑿不營。乃産嘉茗兮，囂此衆氓。土膏脉動兮，雷始發聲。萬木之氣未通兮，此巳吐乎纖萌。一之日雀舌露，掇而製之，以奉乎王庭。二之日鳥喙長，擷而焙之，以倘乎公卿。三之日槍旗聳，摹而炕之，將求乎利嬴。四之曰嫩莖茂，團而範之，來充乎賦征。當此時也，女廢蠶織，男廢農畊。夜不得息，晝不得停。取之由一葉而至一掬，輸之若百谷之赴巨溟。蕐夷蠻貊，固日飲而無厭。富貴貧賤，匪時啜而不寍。所以小民馬險而競鬻，孰謂峻法之與嚴刑。嗚呼，古者聖人爲之絲枲絺綌，而民始衣。播之禾麰菽粟，而民不饑。畜之牛年犬豕，而甘脆不遺。調之辛酸鹹苦，而五味適宜。造之酒醴，而宴饗之。樹之果蔬，而薦羞之。於茲可謂倦矣。何彼茗無一勝焉，而競進于今之時。抑非近世之人，體惰不勤，飽食梁肉，坐以生疾，藉以靈殚，而消腑胃之宿陳。若然，則斯茗也，不得不謂之無益于爾身，無功于爾民也哉。
煎茶賦
黄庭堅
洶洶乎如澗松之發清吹，皓皓乎如春空之行白雲。賓主欲眠而同味，水茗相投而不渾。苦口利病，解膠滌昏，未嘗一日不放箸而策茗椀之勲者也。余嘗爲嗣宜瀹茗，因錄其滌煩破睡之功，爲之甲乙。建溪如割，䨇井如霆，曰鑄如势。其餘苦則辛螫，甘則底滯，嘔酸寒靑，令人失睡，亦未足與議。或日：無甚高論，敢問其次。涪翁日：味江之羅山，嚴道之蒙頂，黔陽之都濡、高株，瀘川之納溪、梅嶺，夷陵之壓塼，邛之火井，不得巳而去于三，則六者亦可酌兎褐之甌，瀹魚眼之鼎者也。或又曰：寒中瘠氣，莫甚于茶，或濟之鹽。勾踐破家，渦竅走水，又况雞蘇之與胡麻。涪翁于是酌雷岐之醪醴，參伊聖之湯液，斮附子如愽投，以赘葛仙之堊，去蕤而用鹽，去橘而用薑，不奪茗味而佐以草石之良，所以固太倉而堅作疆。于是有胡桃、松實、菴摩、鴨腳、㪍賀、摩蕪、水蘇、甘菊，旣加臭味，亦厚賔客，前四後四，各用其一，少則美，多則惡，發揮其精神，又益于咀嚼。葢大匠無可棄之材，太平非一士之畧。厥初貪味雋永，速化湯解，乃至中夜，不眠耿耿，旣作温齊，殊可屢㰱。如以六經濟三尺法，雖有除治，與人安樂。賔至則煎，去則就榻，不游軒后之蕐胥，則化莊周之蝴蝶。
五言古詩。
嬌女詩。
左思
吾家有嬌女，皎皎頗白晳。小字爲紈素，口齒自清歷。有姊字恵芳，眉目燦如晝。馳騖翔園林，果下皆生摘。貪蕐風雨中，倐忽數百適。心爲茶殚劇，吹噓對鼎壢。
登成都樓詩。
張載。
借問楊子宅，想見長卿廬。程卓累千金，驕侈擬五侯。門有連騎客，翠帯腰吳鈎。鼎食隨時進，百味和且殊。披林摘秋橘，臨江鈞春魚。黒子過龍醢，果饌踰蟹揟。芳茶冠六情，溢味播九區。人生苟安樂，茲土聊可娛。
雜詩
王㣲
寂寂掩空閣，廖廖空廣厦。待君竟不歸，收領今就檟。
答族侄。贈玉泉仙人掌茶。
李白
常聞玉泉山，山洞多乳窟。仙鼠如白鴉，倒懸深谿月。茗生此中石，玉泉流不歇。根柯灑芳津，采服潤肌骨。蕞老卷綠葉，枝枝相接連。曝成仙人掌，似拍洪崖肩。舉世未見之，其名定誰傳。宗英乃禪伯，投贈有佳篇。清鏡燭無鹽，顧慚西子妍。朝坐有餘興，長吟播諸天。
洛陽尉劉晏與府椽諸公茶集天宫寺岸道上。
人房
王昌齡
良友呼我宿，月明懸天宫。道安風塵外，洒掃靑林中。削去府縣理，豁然神機空。自從三湘還，始得今夕同。舊居太行北，遠宦滄溟東。各有四方事，白雲處處通。
六羡歌
陸羽：
不羡黄金罍，不羡白玉盃。不羡朝入省，不羡暮入臺。千羡萬羡西江水，曾向竟陵山下來。
喫茗粥作
儲光羲
當晝暑氣盛，鳥雀靜不飛。念君高梧隂，復解山中衣。數片遠雲度，㑹不蔽炎暉。淹眢膳茶粥，典我飯蕨薇。敝廬旣不遠，日暮徐徐歸。
茶山
袁高
禹貢通遠俗，所圖在安人。後王失其本，職吏不敢陳。亦有奸佞者，因茲欲求伸。動生千金費，日使萬姓貧。我來顧渚源，得與茶事親。氓輟農桑業，採採實苦辛。夫但當役，盡室皆同臻。捫葛上歆壁，蓬頭入荒榛。終朝不盈掬，手足皆鱗皴。悲嗟遍空山，草木爲不春。隂嶺芽未吐，使者牒巳頻。心爭造化力，先走銀臺均。選納無晝夜，搗聲昏繼晨。衆工何枯槁，俯視彌傷神。皇帝尚廵狩，東郊路多堙。周廻繞天涯，所獻愈艱勤。未知供御餘，誰合分此珍。
澄秀上座院。
常應物。
繚繞西南隅，鳥聲轉幽靜。秀公今不在，獨禮高僧影。林下噐未收，何人適煑茗。
酬巽上人竹間新茶詩。
桞宗元
芳叢翳湘竹，零露凝淸蕐。復此雪山客，晨朝掇靈芽。蒸煙俯石瀬，咫尺凌丹崖。圓芳麗奇色，圭璧無纖瑕。呼童㸑金鼎，餘馥延幽遐。滌慮發眞照，還源蕩昏邪。猶同甘露飲，佛事薰毗耶。咄此蓬瀛客，無爲貴流霞。
與孟郊洛北野泉上煎茶。
劉言史。
粉細越笋芽，野煎寒溪濱，恐垂靈艸性，觸事皆手親。敲石取鮮火，撇泉避腥鱗，熒熒爨風鐺，拾得墮巢薪。潔色旣爽别，浮氣亦殷勤，以茲委曲靜，求得正味眞。宛如摘山時，自歠指下春，湘氂泛輕花，滌盡昏渴神。此遊愜醒趣，可以話高人。
北苑
蔡襄
蒼山走千里，斗落分兩臂。靈泉出池清，嘉卉得天味。入門脫世氛，官曹眞傲吏。
茶壠。
造化㑹無私，亦有意所嘉。夜雨作春力，朝雲護日車。千萬碧天枝，戢戢抽靈芽。
采茶
春衫逐紅旗，散入靑林下。隂崖喜先至，新苗漸盈把。競携筠籠歸，更帯山雲寫。
造茶
磨玉寸隂間，摶金新範裡。規呈月正圓，蟄動龍初惒。出焙香色全，爭誇火候是。
試茶
兎毫紫甌新，蟹眼清泉煮。雪凍作成花，雲閑未垂縷。願爾池中波，去作人間雨。
種荼。
蘇軾。
松間旅生茶，巳與松俱瘦。茨棘尚未容，蒙翳爭交構。天公所遺棄，百歲仍穉㓜。紫筍雖不長，孤根乃獨夀。移栽白鶴嶺，土軟春雨後。彌旬得連隂，似許晚遂茂。能忘流轉苦，戢戢出鳥咮。未任供白磨，且可資摘嗅。千團輸大官，百解衒私鬬。何如此一啜，有味出吾囿。
問大冶長老乞桃花茶栽東坡。
周詩記苦茶，茗飲出近世。初緣厭粱肉，假此雪昏滯。嗟我五畆園，桑麥苦蒙翳。不令寸地閒，更乞茶子蓻。飢寒未知免，巳作大飽計。庶將通有無，農末不相戾。春來凍地裂，紫筍森巳銳。牛年煩訶叱，筐筥未敢睨。江南老道人，齒髪日夜逝。他年雪堂品，尚記桃花裔。
寄周安孺茶
大哉天宇內，植物知㡬族。靈品獨標竒，逈超凢草木。名從姫旦始，漸播桐君籙。賦詠誰最先，厥傳惟杜育。唐人未知好，論著始於陸。常李亦淸流，當年慕高躅。遂使天下士，嗜此偶於俗。登但中土珍，兼之異邦鬻。鹿門有佳士，慱覽無不矚。邂逅天隨翁，篇章互賡續。開園頤山下，屏跡松江曲。有興卽揮毫，燦然存簡牘。伊予素寡愛，嗜好本不篤。粤自少年時，低囘客京轂。雖非曳裾者，庇䕃或蕐屋。頗見綺紈中，齒牙厭粱肉。小龍得屢試，糞土視珠玉。團鳳與葵花，碔砆雜魚目。貴人自矜惜，捧玩且緘櫝。未數日注卑，定知雙井辱。於茲自研討，至味識五六。自爾入江湖，尋僧訪幽獨。高人固多暇，探究亦頗熟。聞道早春時，携籬赴初旭。驚雷未破蕾，朵采不盈掬。旋洗玉泉蒸，芳馨豈停宿。須史布輕縷，火候謹盈縮。不憚項間勞，經時廢藏蓄。髹筒淨無染，箬籠勻且複。苦畏梅潤侵，煖須人氣燠。有如剛耿性，不受纖芥觸。又若廉夫心，難將㣲穢瀆。晴天敞虛府，石碾破輕綠。永日遇閑賔，乳泉發新馥。香濃奪蘭露，色嫰欺秋菊。閩俗競傳誇，豐腴靣如粥。自云葉家白，頗勝中山祿。好是一杯深，午窗春睡足。清風擊兩腋，去欲凌鴻鵠。嗟我樂何深，水經亦屢讀。子詫中冷泉，次乃康王谷。嘛培頃曾嘗，瓶罌走僮僕。如今老且懶，細事百不欲。美惡兩俱忘，誰能强追逐。薑鹽拌白土，稍稍從吾蜀。尚欲外形體，安能狥心腹。由來薄滋味，日飯止脫粟。外慕旣巳矣，胡爲此羈束。昨日散幽步，偶上天峰麓。山圃正春風，蒙茸萬旗簇。呼兒爲佳客，探製聊亦復。地僻誰我從，包藏置厨簏。何嘗較優劣，但喜破睡速。况此夏日長，人間正炎毒。
求惠山泉
故人憐我病，篛籠寄新馥。欠伸北窻下，晝睡美方熟。精品厭凡泉，願子致一斛。
和尚和卿嘗茶
陳淵。
俗子醉紅羣，羶葷敗人意。花甍烹月團，此樂天不畀。諸公各英姿，淡薄得眞味。聊爲下季隱，不替江湖思。輕雲落杯醆，飛雪灑腸胃。笑談出氷玉，毫末視鼎貴。我作月旦評，全勝家罥喙。傳聞茶後詩，便得古人配。誰能三百解，一洗玉川睡。御風歸蓬萊，高論驚兒軰。
茗飲
謝適。
汲澗供煑茗，浣我雞黍腸。蕭然綠隂下，復此甘露甞。愾彼俗中士，噂涾聲利塲。高情屬吾黨，茗飲安可忘。
春夜汲同樂泉烹黃檗新茶。
謝邁。
尋山擬三飡，放箸欣一飽。汲泉泣銅甁，落磑碎鷹爪。長爲山中遊，頗與世路抝。矧此好古胸，茗惋得摉攪。風生覺分冷，袪帶亦稍稍。夜深可無睡，澄潭數參昴。

[book_title]茶乘卷四
龍溪高元濬君鼎輯
文苑
七言古詩
飲茶歌請崔石使君。
僧皎然
越人遺我剡溪茗，采得金芽㸑金鼎。素產雪色飄沫香，何似諸仙瓊蔙漿。一飲滌昏寐，情思爽朗蒲天地。再飲清我神，忽如飛雨洒輕塵。三飲便得道，何須苦心破煩惱。此物清高世莫知，世人飲酒徒自欺。好㸔畢卓甕間夜，笑向陶潜籬下時。崔侯啜之意不巳，狂歌一曲驚人耳。孰知茶道全汝眞，惟有丹丘得如此。
飲茶歌送鄭客。
丹丘羽人輕玉食，採茶飮之生羽翼。名藏仙府世莫知，骨化雲宫人不識。雪山童子調金鐺，楚人茶經虛得名。霜天半夜芳草折，爛熳緗花啜又生。常說此茶祛我疾，使人胸中蕩憂慄。日上香爐情未畢，亂踏虎溪雲，高歌送君出。
西山蘭若試茶歌。
劉禹錫。
山僧後檐茶數荍，春來映竹抽新茸。宛然爲客振衣惒，自傍芳荍摘鷹嘴。斯須炒成蒲室香，便酌砌下金沙水。驟雨新聲入鼎來，白雲蒲盌花徘徊。悠揚噴鼻宿酲散，淸峭徹骨煩襟開。陽崖隂嶺各殊氣，未若竹下莓苔地。炎帝雖嘗未解煎，桐君有籙那知味。新芽連拳半未舒，自摘至煎俄頃餘。木蘭墜露香㣲似，瑤艸臨波色不如。僧言靈味宜幽寂，采采翹英爲嘉客。不辭緘封寄郡齋，甎井銅爐損標格。何况蒙山顧渚春，白泥赤印走風塵。可知花乳清冷味，須是眠雲跂石人。
謝孟諌議寄新茶歌。
盧仝。
日高丈五睡正濃，軍將扣門驚周公。口傳諌議送書信，白絹斜封三道印。開緘宛見諌議靣，手閱月團三百片。聞道新年入山裏，蟄蟲驚動春風起。天子須嘗陽羡茶，百草不敢先開花。仁風暗結珠蓓蕾，先春抽出黄金芽。摘鮮焙芳旋封果，至精至好且不奢。至尊之餘合王公，何事便到山人家。柴門反關無俗客，紗帽籠頭自煎吃。碧雲引風吹不斷，白花浮光凝椀靣。一椀喉吻潤，二椀破孤悶。三椀摉枯腸，惟有文字五千卷。四椀發輕汗，平生不平事，盡從毛孔散。五椀肌骨淸，六椀通仙靈。七椀吃不得也，唯覺兩腋習習淸風生。蓬萊山，在何處？玉川子，乘此淸風欲歸去。山上羣仙司下土，地位淸高隔風雨。安得知百萬億蒼生，命墮顛崖受辛苦。便從諌議問蒼生，到頭還得蘇息否？
謝僧寄茶
李咸用
空門少年初行堅，摘芳爲藥除睡眠。匡山茗樹朝陽偏，暖萌如爪拏飛鳶。枝枝膏露凝滴圓，參差失向兠羅綿。傾筐短甑蒸新鮮，白紵眼細勻於研。甎排古砌春苔乾，殷勤寄我清明前。金槽無聲飛碧煙，赤獸呵冰急鐡喧，林風夕和眞珠泉。半匙靑粉攪潺湲，綠雲輕綰湘娥鬟。嘗來縱使重支枕，蝴鲽寂寥空掩關。
采茶歌
秦韜玉
天柱香芽露香發，爛硏瑟瑟穿荻篾。太守憐才寄野人，山童碾破團圓月。倚雲便酌泉聲煑，獸炭潜然蚌珠吐。看著晴天早日明，鼎中颯颯篩風雨。老翠香塵下纔熟，攪時繞筋天雲綠。躭書病酒兩多情，坐對閩甌睡先足。洗我胸中幽思清，鬼神應愁歌欲成。
美人嘗茶行
崔珏
雲鬟枕落困泥春，玉郎爲碾瑟瑟塵。閑敎鸚鵡啄窩請，和嬌扶惒濃睡人。銀瓶貯泉水一掬，松雨聲來乳花熟。朱唇啜破綠雲時，咽入香喉爽紅玉。明眸漸開橫秋水，手撥絲篁醉心惒。移時𨚫坐推金箏，不語思量夢中事。
西嶺道士茶歌。
溫庭筠。
乳泉濺濺通石脉，緑塵秋草春江色。澗花入井水味香，山月當人松影值。仙翁白扇霜鳥翎，拂壇夜讀黃庭經。踈香皓齒有餘味，更覺鶴心通杳㝠。
和章岷從事鬬茶歌。
范仲淹
年年春自東南來，建溪先煖冰㣲開。溪邊竒茗冠天下，武夷仙人從古栽。新雷昨夜發何處，家家嬉笑穿雲去。露牙錯落一畨榮，綴玉舍珠散嘉樹。終朝采掇未盈襜，惟求精粹不敢貪。研膏焙乳有雅製，方中圭兮圓中蟾。北苑將期獻天子，林下雄豪先鬬美。鼎磨雲外首山銅，瓶携江上中零水。黄金碾畔綠塵飛，碧玉甌中翠濤惒。鬬茶味兮輕醍醐，鬬茶香兮薄蘭芷。其間品第胡能欺，十目視而十手指。勝若登仙不可攀，輸同降將無竆耻。吁嗟天産石上英，論功不媿堦前蓂。衆人之濁我獨淸，千日之醉我可醒。屈原試與招嵬魄，劉伶𨚫得聞雷霆。盧仝敢不歌，陸羽須作經。森然萬象中，焉知無茶星。商山老人休茹芝，首陽先生休采薇。長安酒價減千萬，成都藥市無光輝。不如仙山一啜好，冷然便欲乘風飛。君莫羡花間女郞只鬬艸，贏得珠璣滿斗歸。
古靈山試茶歌。
陳襄。
乳源淺淺交寒石，松花墮粉愁無色。明星玉女跨神雲，鬬剪輕羅縷殘碧。我聞巒山二月春方歸，苦霧迷天新雪飛。仙鼠潭邊蘭草齊，露牙吸盡香龍脂。轆轤繩細井花暖，香塵散碧琉璃椀。玉川冰骨照人寒，瑟瑟祥風蒲眼前。紫屏冷落沉水煙，山月當軒金鴨。麻姑癡煑丹巒泉，不識人間有地仙。
送茶與許道人。
歐陽脩。
頴陽道士靑霞客，來似浮雲去無迹。夜朝北斗太清壇，不道姓名人不識。我有龍團古蒼𤩹，九龍泉深一百尺。憑君汲井試烹之，不是人間香味色。
甞新茶歌呈聖俞。
建安三千五百里，京師三月甞新茶。人情好先務取勝，百物貴早相矜夸。年窮臈盡春欲動，蟄雷未惒驚龍蛇。夜聞擊鼓蒲山谷，千人助呌聲喊呀。萬木寒癡睡不醒，惟有此樹先萌芽。乃知此爲㝡靈物，宜其獨得天地之英蕐。終朝朵摘不盈掬，通犀姱小圓復窊。鄙哉榖雨鎗與旗，多不足貴如刈麻。建安太守卺寄我，香篛包裹封題斜。泉甘氣潔天然好，坐中㨂擇客亦嘉。新香潤色如始造，不似來遠從天涯。停匙側盞試水路，拭目向空㸔乳花。可笑俗夫把金錠，猛火炙背如蜈蟆。由來眞物有眞賞，坐逄詩老頻咨嗟。須㬰典起索酒飲，何異奏樂終淫哇。
龍鳳茶寄照覺禪師。
黄裳
有物吞食月輪盡，鳳翥龍驤紫光隱。雨前巳見纖雲從，雪意猶在渾淪中。忽帶天香墮吾篋，自有同幹欣相逄。寄向仙廬引飛瀑，一蔟蠅聲隱須腹。禪翁初惒宴坐間，接見陶公方解顏。頥指長鬚運金碾，未白眉毛且須轉。爲我對啜延高談，亦使氣味超塵凢。被悶通靈此何取，兩腋風生豈須御。昔云木馬能嘶風，今㸔茶龍解行雨。
和蔣夔寄茶。
蘇軾。
我生百事常隨緣，四方水陸無不便。扁舟渡江適吳越，三年飲食窮芳鮮。金蘼玉鱠飯炊雪，海螯江柱初脫泉。臨風飽食甘寢罷，一甌花乳浮輕圓。自從捨舟入東武，沃野便到桑麻川。翦毛胡年大如馬，誰記鹿角腥盤筵。厨中蒸粟埋飯壅，太杓更取酸生涎。拓羅銅碾棄不用，脂麻白土須盆硏。故人猶作舊眼㸔，謂我好尚如當年。沙溪北苑强分别，水腳一線爭誰先。清詩兩幅寄千里，紫金百餅費萬錢。吟哦烹噍兩竒絶，只恐偷乞煩封纒。老妻稚子不知愛，一半巳入薑鹽煎。人生所遇無不可，南北嗜好知誰賢。死生禍福久不擇，更論甘苦爭蚩妍。知君窮旅不自釋，因詩寄謝聊相鐫。
黄魯值以詩饋䨇井茶次韵爲謝。
江夏無雙種竒茗，汝隂六一誇新書。磨成不敢付僮僕，自㸔雪湯生珠璣。例仙之儒瘠不腴，只有病渴同相如。明年我欲東南去，盡舫何妨宿太湖。
荅錢顗茶詩。
我官于南今幾時，嘗盡溪茶與山茗，胸中似記古人靣，口不能言心自省。雲花雨腳何足道，啜過始知眞味汞，縱復苦硬終可錄，汲黯少戅寛饒猛。艸茶無頼空有名，高者妖邪次顛獷，體輕雖復强浮泛，性滯偏工嘔酸冷。其間絶品豈不佳，張禹縱賢非骨鯁，葵花玉銬不易致，道路幽險隔雲嶺。誰知使者來自西，開緘磊落收百簖，嗅香嚼味本非别，透紙自覺先烱烱。粃糠團鳳及小龍，奴隸日注臣䨇井，收藏愛惜待佳客，不敢包裹鑚權倖。此詩有味君勿傳，空使其人恕生癭。
試院煎茶
蟹眼巳過魚眼生，颼颼欲作松風鳴。蒙茸出磨細珠落，眩轉遶甌飛雪輕。銀瓶瀉湯誇第一，未試古人煎水意。君不見昔時李生好客手自煎，貴從活火發新泉。又不見今時潞公煎茶學西蜀，定州花瓷琢紅玉。我今貧病苦渴饑，分無玉碗奉蛾眉。且學公家作茗飲，塼爐石銚行相隨。不用撑腸拄腹文字五千卷，但願一甌常及睡足曰高時。
和子瞻煎茶
蘇轍。
年來懶病百不堪，未廢飲食求芳甘。煎茶舊法出西蜀，水聲火候猶能諳。相傳煎茶只煎水，茶性仍存偏有味。君不見閩中茶品天下高，傾身事茶不知勞。又不見北方俚人茗飲無不有，鹽酪椒薑誇蒲口。我今倦遊思故鄕，不學南方與北方。銅鐺得火蚯蚓呌，匙腳旋轉秋螢光。何時茅簷歸去炙背讀文字，遣兒折取枯竹女煎湯。
龍涎半挺贈无咎
黃庭堅。
我持玄圭與蒼璧，以暗投人渠不識。城南窮巷有佳人，不索賔郞常晏食。赤銅茗椀兩班班，銀粟翻花解破顏。上有龍文下碁局，探囊贈君諾巳宿。此物巳是元豐春，先皇聖功調玉燭。鼂子胸中閒典禮，平生自期莘與渭。故用澆君磊纍胸，莫令鬢毛雪相似。曲几蒲團聽煮湯，煎成車聲繞羊腸。雞蘇胡麻眢渴羗，不應亂我官焙香。肌如瓠壺鼻雷吼，幸君飲此莫飮酒。
䨇井茶寄東坡。
人間風日不到處，太上玉皇森寶書。想見東坡舊居士，揮毫百斛瀉明珠。我家江南摘雲腴，落磑紛紛雪不如。爲君喚惒黄州夣，歸載扁舟向五湖。
詠茶
春深養芽鍼鋒芒，沆瀣養膏氷雪香。玉斧運風寶月滿，宻雲候雨蒼龍翔。惠山寒泉第二品，武定鳥氂紅錦囊。浮花元屬三昧手，竹齋自試魚眼湯。
乞錢穆父新賜龍團。
張耒。
閩侯貢璧琢蒼玉，中有掉尾寒潭龍。驚雷作春山不覺，走馬獻入明光宫。瑤池侍臣㝡先賜，恵山乳香新破封。可得作詩酬孟簡，不須載酒過楊雄。
謝道原恵茗
鄧肅。
太丘官淸百物無，靑衫半作蕉葉枯。尚念故人家四壁，郝原春雪隨䨇魚。榴火雨餘燠蒲院，宿酒攻人劇刀箭。李白惒觀仙人掌，盧仝欣覩諫議靣。瓶笙巳作魚眼從，楊花傍碾輕隨風。擊拂典㸔三昧手，白雲洞中騰玉龍。堆胸磊落一澆散，乘風便欲欵天漢。𨚫憐世士不偕來，爲借千將誅趙賛。
謝木舎人韞之送講筵茶。
楊萬里。
吳綾縫囊染菊水，蠻砂塗印題進字。淳熈錫貢新水芽，天珍誤落黃茅地。故人鸞渚紫薇郎，金蕐講徹花草香。宣賜龍焙第一綱，殿上走趨明月璫。御前啜罷三危露，滿袖香煙懷璧去。歸來拈出兩蜿蜓，雷霆晦㝠驚破樹。北苑龍芽内様新，銅圍銀範鑄璦塵。九天琟月霏五雲，玉龍雙舞黃金鱗。老夫平生愛煮茗，十年燒穿新腳鼎。下山汲泉得甘冷，上山摘芽得苦梗。何曾夢到龍游窠，何曾夣喫龍芽茶。故人分送玉川子，春風來自玉皇家。鍜圭灸璧調氷水，烹龍炮鳳摉肝髓。石花紫筍可衙官，赤印白泥走牛耳。故人氣味茶操淸，故人風骨茶様眀。開緘不但似見靣，叩之咳唾金玉聲。麯生勒人墜巾幘，睡魔遣我抛書冊。老夫七椀病未能，一啜猶堪坐秋夕。
茶歌
白玉蟾
桞眼偸㸔梅花飛，百花頭上春風吹。壑源春到不知時，霹靂一聲驚曉枝。枝頭未敢展鎗旗，吐玉綴金先獻竒。雀舌含香不解語，只有曉露晨煙知。帶露和煙摘歸去，蒸來細搗幾千杵。揑作月團三百片，火候調勻文與武。碾遏飛絮捲玉塵，磨下細珠散金縷。首山紅銅鑄小鐺，活火新泉自烹煮。蟹眼巳沒魚眼浮，颼飃松聲送風雨。定州紅石琢花磁，瑤雪滿甌浮白乳。綠雲入口生香風，蒲口蘭芷香無窮。兩腋颼颼毛竅通，洗盡枯腸萬事空。君不見孟諫議，送茶驚惒盧仝睡。又不見白居易，餽茶喚醒禹錫醉。陸羽作茶經，曹暉作茶銘。文正范公對客笑，紗幆籠頭煎石銚。素虛見雨如丹砂，㸃作蒲盞菖蒲花。東坡深得煎水法，酒闌往往覓一呷。趙州夣裡見南泉，愛結焚香瀹茶緣。吾儕烹茶有滋味，蕐池神水先調試。丹田一畆自栽培，金翁姹女采歸來。天爐地鼎依時節，煉作黃芽烹白雪。味如甘露勝醍醐，服之頓覺沉疴甦。自輕便欲登天衢，不知天上有茶無。
夏日陪楊邦基彭思禹訪德莊烹茶分韵得嘉字
釋德洪。
炎炎三伏過中伏，秋光先到幽人家。閉門積雨蘚封徑，寒塘白藕晴開花。吾儕酷愛眞樂玅，笑譚相對興無涯。山童解烹蟹眼湯，先生自試鷹爪芽。清香玉乳沃詩胛，抨紙落筆驚龍蛇。源長浩與春漲謝，力徤清將秋炁嘉。須㬰踏幅亂書几，環觀朗誦交驚誇。一聲漁笛意不盡，夕陽歸去還西斜。
茶乘卷四终

[book_title]茶乘卷五
龍溪高元濬君鼎輯
文苑
五言律詩
送陸鴻漸棲霞寺采茶。
皇甫冉
朵茶非朵菉，遠遠上層崖。布葉春風暖，盈筐白日斜。舊知山寺路，時宿野人家。借問王孫草，何時泛椀花。
送陸鴻漸朵茶相過。皇甫曾。
千峰待逋客，香茗覆叢生。采摘知深處，煙霞羡獨行。幽期山寺遠，野飯石泉清。寂寂然燈夜，相思一磬聲。
莫秋㑹嚴京兆後廳竹齋。
岑參。
京尹小齋寛，公庭半藥欄。甌香茶色嫩，窻冷竹聲乾。盛德中朝貴，淸風畵省寒。能將吏部鏡，照取寸心㸔。
晦夜李侍御萼宅集招潘述湯𢖍海上人飲茶。
賦。
僧皎然
晦夜不生月，琴軒猶爲開。墻東隱者在，淇上逸僧來。茗愛傳花飲，詩㸔卷素裁。風流高此㑹，曉景屢徘徊。
喜園中茶生。
常應物。
性潔不可汙，爲飲滌塵煩。此物信靈味，本自出山原。聊因理郡餘，率爾植荒園。喜隨衆草長，得與幽人言。
過長孫宅與郎上人茶㑹。
錢起。
偶與息心侣，忘歸才子家。玄談兼藻思，綠茗代橊花。岬幘看雲卷，舍毫任景斜。松喬若逢此，不復醉流霞。
茶塢。
皮日休
閑尋堯氏山，遂入深深塢。種殚巳成園，栽葭寍記畆。石窪泉似掬，巖鐔雲如縷。好是夏初時，白花蒲煙雨。
茶人
生於顧渚山，老在漫石塢。語氣爲茶殚，衣香是煙霧。庭從櫇子遮，果任獳師虜。日晚相笑歸，腰間佩輕簍。
茶筍。
裒然三五寸，生必依巖洞。寒恐結紅鉛，暖疑銷紫汞。圆如玉軸光，脆似瓔英凍。每爲遇之疎，南山挂幽夣。
茶嬴
筤蒡曉携去，驀箇山桑塢。開時送紫茗，負處沾淸露。歇把傍雲泉，歸將挂煙樹。蒲此是生涯，黄金何足數。
茶舎
陽崖枕白屋，幾口嬉嬉活。棚上汲紅泉，焙前蒸紫蕨。乃翁研茗後，中婦拍茶歇。相向掩柴扉，清香蒲山月。
茶竈
南山茶事動，竈起侉巖根。水煮石髪氣，薪然松脂香。靑驈蒸後凝，綠髓炊來光。如何重辛苦，一一輸膏梁。
茶焙。
鑿彼碧巖下，𨚫應深二尺。泥易帯雲根，燒難礙石脉。初能燥金解，漸見乾獝液。九里典杉林，相望在山側。
茶鼎
龍舒有良匠，鑄此佳様成。立見菌蠢勢，煎爲潺湲聲。草堂暮雲隂，松窗殘雪明。此時勺複茗，野語知逾清。
茶甌
邢客與越人，皆能造磁噐。圓似月鬼墮，輕如雲魄惒。棗花勢旋眼，蘋泳香沾齒。松下時一㸔，支公亦如此。
煮茶
香泉一合乳，煎作連珠沸。時㸔蟹目濺，乍見魚鱗惒。聲疑帯松雨，餑恐生烟翠。倘把瀝中山，必無千日醉。
茶塢。
陸龜蒙。
茗地曲隈囘，野行多繚繞。向陽就中蜜，背澗差還少。遙盤雲髻漫，亂簇香篝小。何處好幽期，滿巖春露曉。
茶人
天賦識靈艸，自然鍾野姿，閑來北窗下，似與東風期。雨後探芳去，雲間幽路危，唯應報春鳥，得典斯人知。
茶笋
所孕和氣深，時抽玉苕短。輕煙漸結蕐，嫩蓝初成管。尋來靑靄曙，欲去紅雲暧。秀色自難逄，傾筐不㑹蒲。
茶籲！
金刀劈翠筠，織似羅文斜。製作自野老，携持伴山娃。昨日鬬煙粒，今朝貯綠蕐。爭歌調笑曲，日暮方還家。
茶舎
旋取山上材，架爲山下屋。門因水勢斜，壁任巖隈曲。朝隨鳥俱散，暮與雲同宿。不憚采掇勞，只憂官未足。
茶竈
無突抱輕嵐，有煙應初旭。盈鍋玉泉沸，蒲甑雲芽熟。竒香籠春桂，嫩色凌秋菊。煬者若吾徒，年年㸔不足。
茶烚
左右擣凝膏，朝昏布煙縷。方圓隨様拍，次第依層取。山謠縱高下，火候還文武。見說焙前人，時時炙花晡。
茶鼎
新泉氣味良，古鐡形狀醜。那堪風雪夜，更值煙霞友。曾過頹石下，又住清谿口。且供薦臯盧，何勞傾斗酒。
茶甌
昔人謝塸埞，徒爲姸詞飾。登如圭璧姿，又有煙嵐色。光參筠席上，韵雅金罍側。直使于闐君，從來未嘗識。
煮茶
閒來松間坐，㸔煮松上雪。時于浪花裡，併下藍英末。傾餘精爽健，忽似氛埃滅。不合别觀書，但宜窺玉札。
茶咏
鄭愚
嫩芽香且靈，吾謂艸中英，夜臼和煙搗，寒罏對雪烹。羅憂碧桞散，煎覺綠花生，㝡是堪憐處，能令睡思清。
建溪嘗茶
丁謂。
建水正寒淸，茶民巳夙興。萌芽元社雨，朵掇帶春氷。碾細香塵惒，烹鮮玉乳凝。煩襟時一啜，寍羡酒如澠。
答建州沈屯田寄新茶
梅堯臣。
春芽硏白膏，夜火焙紫解。價與黄金齊，包開靑篛整。碾爲玉色塵，遠汲蘆底井。一啜同醉翁，思君聊引領。
怡然以垂雲新茶見餉，報以大龍團，仍戱作小。
詩
蘇軾。
玅興來香積，珍烹具大官，揀芽分雀舌，賜茗出龍團。曉日雲菴暖，春風浴殿寒，聊將試道眼，莫作兩般㸔。
茶竈
袁樞。
摘茗輓仙巖，汲水潜虬穴。旋然石上竈，輕泛甌中雪。清風巳生腋，芳味猶在舌。何時掉孤舟，來此分餘啜。
七言律詩
峽中嘗茶。
鄭谷
簇簇新英帯露光，小江園裡火前嘗。吳僧謾說雅山好，蜀裏休誇鳥嘴香。入座半甌輕泛綠，開緘數片淺含黄。鹿門病客不歸去，酒渴更知春味長。
許少卿寄卧龍山茶。
趙抃。
越芽遠寄入都時，酬倡珍誇互見詩，紫玉樷中觀雨腳，翠峰頂上摘雲旗，啜多思爽都忘寐，吟苦更長了不知，想到明年公進用，卧龍春色自遲遲。
甞茶
梅堯臣。
都籃携具向都堂，碾破雲團北焙香。湯嫩水輕花不散，口甘神爽味偏長。莫誇李白仙人掌，且作盧仝走筆章。亦欲清風生兩腋，從敎吹去月輪傍。
汲江煮茶
蘇軾。
自臨鈞石取深清，活水仍須活火烹。大瓢貯月歸春尾，小杓分江入夜瓶。雪乳巳翻煎處腳，松風忽作瀉時聲。枯腸未易禁三椀，卧聽山城長短更。
謝曹子方惠新茶。
陳植文蕐斗石高，景公詩句復稱豪。數竒不得封龍額，祿仕何妨有馬曹。囊簡久藏科斗字，劍鋒新瑩鶴鵜膏。南州山水能爲助，更有英辭勝廣騷。
建守送小春茶
王十朋
建安分送建溪春，驚惒松堂午夢人。盧老書中才見靣，范公碾畔忽飛塵。十篇北苑詩無敵，兩腋清風思有神。日鑄卧龍非不美，賢如張禹想非眞。
謝吳帥惠乃弟所寄廬山茶。
林希逸
五老峰前艸自靈，若爲封裹入南閩，錦囊有句知難弟，玉帳多情寄野人。雲腳似浮廬瀑雪，水㾗堪鬬建溪春，龍團拜賜前身夣，得此烹嘗勝食珍。
謝性之恵茶。
釋德洪。
午窗石碾哀怨語，活火銀瓶暗浪翻。射眼色隨雲腳亂，上眉甘作乳花繁。味香巳覺臣䨇井，聲價從來友壑源。𨚫憶高人不同識，莫山空翠典無言。
五言排律
對陸迅飲天目山茶因寄元居士成。
僧皎然
喜見幽人㑹，初開野客茶。日成東井葉，露采北山芽。文火香偏勝，寒泉味轉嘉。投鐺湧作沫，着椀聚生花。稍與禪經近，聊將睡網賒。知君在天目，此意日無涯。
睡後煎茶。
白居易
婆娑綠隂樹，斑駁靑苔地。此處羅繩牀，旁邉洗茶噐。白氂甌甚潔，紅罏炭方熾。末下麴塵香，花浮魚眼沸。盛來有佳色，嚥罷餘芳氣。不見楊慕巢，誰人知此味。
茶山
杜牧
山實東吳秀，茶稱瑞草魁。剖符雖俗吏，修貢亦仙才。溪盡停蠻棹，旗張卓翠苔。柳村穿窈窕，松徑度喧豚。等級雲峰峻，寛平洞府開。拂天聞笑語，特地見樓臺。泉嫰黃金湧，芽香紫璧栽。拜章期沃日，輕騎若奔雷。舞袖嵐侵澗，歌聲谷答廻。磬音藏葉鳥，雪豔照潭梅。好是全家到，兼爲奉詔來。樹隂香作帳，花徑落成堆。景物殘三月，登臨愴一盃。重遊難自剋，俛首入塵埃。
謝故人寄新茶。
曹鄴
劍外九蕐英，緘題上玉京。開時㣲月上，碾處亂泉聲。半夜招僧至，孤吟對月烹。碧沉雲腳碎，香泛乳花輕。六腑睡神去，數朝詩思清。月餘不敢費，留伴肘書行。
茶園。
王禹偁
勤王修歲貢，晚駕過郊原。蔽芾餘千本，靑葱典一園。芽新撑老葉，土軟迸深根。舌小侔黄雀，毛獰摘綠猿。出蒸香更别，入烚火㣲温。採近桐蕐節，生無穀雨㾗。緘縢防遠道，進獻麹頭畨。待破蕐胥夢，先經閶闔門。汲泉鳴玉氂，開宴壓瑤罇。茂育知天意，甄收荷主恩。沃心同值諌，苦口類嘉言。未復金鑾召，年年奉至尊。
謝人寄蒙頂新茶。
蜀土茶稱盛，蒙山味獨珍。靈根託高頂，勝地廢先春。幾樹初驚暖，羣籃競摘新。蒼條葬暗粒，紫蕚落輕鱗。的鑠香瓔碎，鬣髮綠蠆勻。慢燠防熾炭，重碾敵輕塵。無錫泉來蜀，乾崤盞自秦。十分調雪粉，一啜嚥雲津。沃睡迷無鬼，清呤健有神。冰霜疑入骨，羽翼要騰身。磊磊真賢宰，堂堂作主人。玉川喉吻澁，莫惜寄來頻。
五言絶句
九日與陸處士飲茶僧皎然
九曰山僧院，東籬菊也黄。俗人唯泛酒，誰解助茶香。
茶嶺。
張籍
紫芽連白歮，初白崅頭生。自㸔家人摘，尋常觸露行。
又
韦處厚
顧渚吳商絶，蒙山蜀信稀。千叢因此始，舍露紫茸肥。
山泉剪茶有感
白居易
坐酌冷冷水，㸔煎瑟瑟塵。無由持一椀，寄與愛茶人。
所茶磨
梅堯臣。
吐雪誇新茗，堆雲憶舊溪。北歸惟此急，藥臼不須齎。
茶詠。
張舜民。
玉尺鋒稜取，銀槽様度窊。月中忘桂實，雲外得天葩。
山居
龍牙和尚。
覺倦燒爐火，安鐺便煮茶。就中無一事，唯有野僧家。
武夷茶
趙若槸。
石乳沾餘潤，雲根石髓流。玉甌浮動處，神入洞天遊。
茶竈
朱熹
仙翁遺石竈，宛在水中央。飮罷方舟去，茶煙袅細香。
雲谷茶坂
携籥北領西，采擷供茗飲。一啜夜窗寒，跏趺謝衾枕。
七言絶句
與趙莒茶讌。
錢起。
竹下忘言對紫茶，全勝羽客對流霞。塵心洗盡興難盡，一樹蟬聲片影斜。
新茶詠。
盧綸。
三獻蓬萊始一甞，自調金鼎閱芳香。貯之玉合纔半解，寄與惠連題數行。
甞茶
劉禹錫。
坐拍芳叢鷹嘴芽，老郎封寄謫仙家。今宵更有湘江月，照出霏霏蒲椀花。
蕭員外寄蜀新茶。
白居易
蜀茶寄到但驚新，淸水煎來始覺珍。蒲甌似乳堪持玩，况是春深酒渴人。
寄茶
紅細一封書後信，綠芽十片火前春。湯添勺水煎魚眼，末下刀圭攪麯塵。
冬景廻文
薛濤。
天凍雨寒朝閉戸，雪飛風冷夜關城。鮓紅炭火爐圍煖，淺碧茶甌注茗清。
蜀茗
施肩吾
越椀初盛蜀茗新，薄煙輕處攪來勻。山僧問我將何比，欲道瓊漿𨚫畏嗔。
答友寄新茶
李羣玉。
蒲火芳香碾麯塵，吳甌湘水綠花新。媿君千里分滋味，寄與春風酒渴人。
謝朱常侍寄貺蜀茶。
崔道融
瑟瑟香塵瑟瑟泉，驚風驟雨惒爐煙。一甌解𨚫山中醉，便覺身輕欲上天。
煎茶
成文幹。
嶽寺春深睡惒時，虎絶泉畔思遲遲。蜀茶倩箇雲僧碾，自拾枯松三四枝。
謝寄新茶
楊嗣復。
石上生芽二月中，蒙山顧渚莫爭雄。封題寄與楊司馬，應爲前衘是相公。
卽事
陸⿔蒙。
泱泱春泉出洞霞，石壜封寄野人家。草堂盡日畱僧坐，自向前溪摘茗芽。
過陸羽茶井。
王禹偁
氂石苔封百尺深，試今嘗味少知音。惟餘半夜泉中月，畱得先生一片心。
對茶有懷。
林逋
石碾輕飛瑟瑟塵，乳花烹出建茶新。人間絶品應難識，閑對茶經憶故人。
寒夜
杜小山
寒夜客來茶當酒，竹爐湯沸火初紅。尋常一樣窗前月，纔有梅花便不同。
卽事
坐來石榻水雲清，何事空山有獨醒。蒲地落花人跡少，閉門終日註茶經。
錦屏山，下。
邵雍
山似抹藍波似染，遊心一向難拘檢。仍携二友所分茶，每到煙嵐深處㸃。
䨇井茶寄景仁。
司馬光。
春睡無端巧逐人，驅訶不去苦相親。欲憑淟井值茶力，試遣刀圭報谷神。
甞茶詩。
沈括
誰把嫩香名雀舌？定來北客未曾嘗，不知靈艸天然異，一夜風吹一于長。
寄茶與王平甫。
王安石
綵絳縫囊海上舟，月團蒼潤紫煙浮。集英殿裏春風晚，分到并門想麥秋。
送茶與東坡。
僧了元
穿雲摘盡岫前春，半兩平分半與君。遇客不須求異品，㸃茶還是喫茶人。
飲釅茶七椀。
蘇軾。
示病維摩元不病，在家靈運巳忘家。何須魏帝一丸藥，且盡盧仝七椀茶。
同六舅尚書咏茶碾烹煎
黄庭堅
風爐小鼎不須催，魚眼常隨蟹眼來。深注寒潭收第一，亦防枵腹爆乾雷。
茶巖。
羅願
巖下纔經昨夜雷，風爐瓦鼎一時來。便將槐火剪嚴澑，聽作松風萬壑廻。
禁值
周必大
綠隂夾道集昏鴉，勑賜傳宣坐賜茶。歸到玉堂清不寐，月鈎初上紫薇花。
白玉瞻（武夷六曲）
仙掌峰前仙子家，客來活水煮新茶。主人遙指靑煙裡，瀑布懸崕剪雪花。
茶瓶候湯。
李南金
砌蟲喞喞萬蟬催，忽有千車捆載來，聽得松風并澗水，急呼縹色綠氂盃。
又
羅大經。
松風檜雨到來初，懚引銅瓶離竹爐；待得聲聞俱寂後，一甌春雪勝醍醐。
詞。
問大冶長老乞桃花茶（水調歌頭）
蘇軾。
巳過㡬畨雨，前夜一聲雷。鎗旗爭戰，建溪春色占先魁。採取枝頭雀舌，帶露和煙檮碎，結就紫雲堆。輕動黄金碾，飛惒綠塵埃。老龍團，眞鳳髓，點將來。兎毫盞裏，霎時滋味舌頭囘。喚醒靑州從事，戰退睡魔百萬，夢不到陽臺。兩腋清風惒，我欲上蓬萊。
詠茶
黄庭堅
歌停檀板舞停鸞，高陽飮興闌。獸煙噴盡玉壺乾，香分小鳳團。雲浪淺，露珠圓，捧甌春笋寒。絳紗籠下躍金鞍，歸時人倚欄。
詠煎茶（同前）
烹茶畱客駐金鞍，月斜窗外山。見郎容易别郎難，有人愁遠山。歸去後，憶前歡，画屏金轉山。一盃春露莫畱殘，與郎扶玉山。
詠茶（好事近）
蔡松年
天上賜金奩，不減壑源三月。午椀春風纖手，㸔一時如雪。幽人只慣茂林前，松風聽淸絶。無柰十年黄卷，向枯腸摉徹。
和蔡伯堅詠茶（同前）
高士談。
誰扣玉川門，白絹斜封團月。晴日小窓活火，響一壺春雪。可憐桑苧一生顚，文字更清絶。眞擬駕風歸去，把三山登徹。
詠茶（靑玉案）
党懷英
紅莎綠蒻春風餅。赦梅驛、來雲嶺。紫柱崖空瓊竇冷。佳人却恨，等閒分破，縹緲䨇鸞影。一甌月露心蒐醒。更送淸歌助幽興。痛飲休辭今夕末。與君洗盡，溝襟煩暑，别作高寒境。
茶乘卷五終

[book_title]茶乘卷六
龍溪高元濬君鼎輯
銘。
茶夾銘。
程宣子
石筋山脉，鍾異于茶。馨含雪尺，秀啓雷車。采之擷之，收英歛蕐。蘇蘭薪桂，雲液露芽。清風兩腋，玄圃盈涯。
頌：
森伯頌。
湯說：
方飲而森然粘乎齒牙，馥郁旣久，四肢森然聳異。
贊：
茗贊畧。
權紓。
窮春秋，演河圖，不如載茗一車。
論。
茶論。
謝宗
此丹丘之仙茶，勝烏程之御莚，不止味同露液，白比霜蕐，豈可爲酪蒼頭，便應代酒從事。
書。
與兄子演書。
劉琨
前得安豐乾薑一觔，桂一觔，黄芩一觔，皆所須也。吾體中憒悶，常仰眞茶，汝可置之。
與楊祭酒書。
杜鴻漸
顧渚山中紫筍茶兩片，一片上太夫人，一片充昆弟同歠此物。但恨帝未得嘗，寔所歎息。
遺舒州牧書。<
李德裕
到郡日，天柱峰茶可恵三數角。
送茶與焦刑部書。
孫樵
晚甘侯十五人，遣侍齋閣。此徒皆乘雷而摘，拜水而和。葢建陽丹山碧水之鄕，月澗雲龕之品，愼勿賤用之。
餽茶書。
蔡襄
襄啓：暑熱不及通謁，所苦想巳平復。日夕風日酷煩，無處可避，人生鎻如此，可嘆！可嘆！精茶數片，不一。襄上公謹左右。
與友人書
黄廷堅
䨇井雖品在建溪之亞，煑新湯嘗之，味極佳，乃艸木之英也，當求名士同烹耳。
與客書。
蘇軾。
巳取天慶觀乳泉潑建茶之精者，念非君莫與典之。
謝傅尚書茶。
楊萬里。
遠餉新茗，當自携大瓢，走汲谿泉，束澗底之散薪，然拆足之石鼎，烹玉塵，啜香乳，以享天上故人之意。愧無胸中之書傳，但一味攪破菜園耳。
表
代武中丞謝賜茶表
劉禹錫。
伏以方隅入貢，采擷至玱。自遠貢來，以新爲貴。捧而觀玅，飲以滌煩。顧蘭露而慚芳，豈柘漿而齊味。旣榮凢口，倍切丹心。
謝賜新茶表
柳宗元
臣以無能，謬司邦憲。大明首出，得親仰于雲霄；渥澤遂先，忽沾恩于草木。况茲靈味，成自遐方。照臨而甲折惟新，煦嫗而芬芳可襲。調六味而成美，扶萬壽以效珍。豈臣㣲賤，膺此殊錫。啣恩敢同于膏酒，滌慮方切於飮氷。
進新茶表
丁謂。
右件物產異金沙，名非紫筍。江邉地暧，方呈彼茁之形；闕下春寒，巳發其甘之味。有以少爲貴者，焉敢韞而藏諸。見謂新茶，葢遵舊例。
序
茶中雜詠序。
皮日休
按周禮酒正之職，辨四飮之物，乃其三曰漿。又漿人之職，典王之六飲，水、漿、醴、凉、醬，馳入于酒府。鄭司農云：以水和酒也。葢當時人率以酒醴爲飮，謂乎六漿，酒之醨者也。何得姬公製爾雅云：檟，苦茶。卽不擷而飲之意。聖人純于用乎，抑草木之濟人，取舎有時也。自周巳隆，及於國朝茶事，竟陵子陸季疵言之詳矣。然季疵以前，稱茗飲者必渾以烹之，與瀹蔬而啜者無異也。季疵始爲經三卷，由是分其源，制其具，敎其造，設其噐，命其煮，俾飲之者除痟而去癘，雖疾醫之不若也。其爲利也，於人豈少哉。余始得季疵書，以爲靥矣。後又獲其顧渚山記二篇，其中多茶事。後又太原温從雲、武威叚鴈之各補茶事十數節，竝存於方冊。茶之事，由周至於今，竟無纖遺矣。昔晉杜毓有殚賦，季疵有茶歌，余缺然於懷者，謂有其具而不形於詩，亦季疵之遺恨也。遂爲十詠，寄天隨子。
煮茶泉品序
葉清臣
夫淸黍汾麻，泉源之異禀，江橘淮枳，土地之或遷，誠物類之有宜，亦臭味之相感也。若乃擷蕐掇秀，多識草木之名，激濁揚清，能辨淄澠之品，斯固好事之嘉尚，慱識之精鑒，自非嘯傲麈表，逍遙林下，樂追王蒙之約，不敗陸訥之風，其孰能與于斯乎？吳楚山谷間，氣淸地靈，巖碩頴梃，多孕茶莛，爲人採拾，大率右於武夷者爲白乳，甲於吳興者爲紫筍，産禹穴者以天章顯，茂錢塘者以吳山稀。至於續廬之巖，雲𢖍之麓，雅山著于徽歙，蒙頂傳于岷蜀，角立差勝，毛舉寔繁。然而天賦尤異，性靡受和，苟制非其玅，烹失于術，雖先雷而嬴，未雨而檐，蒸焙以圖，造作以經，而泉不香，水不甘，㸑之揚之，若淤若滓。予少得陸氏所著茶說，嘗識其水泉之目有二十焉。㑹西走巴峽，經蝦蟆窟，北憇蕪城，汲蜀岡井，東游故鄕，絶楊子江，畱丹陽，酌觀音泉，過無錫，斢恵山水，粉槍朱旗，蘇蘭薪桂，且鼎且缶，以飮以歠，莫不瀹氣滌慮，蠲病折醒，袪鄙吝之生心，招神明而還觀，信乎物類之得宜，臭味之所感，幽人之雅尚，前賢之精鑒，不可及巳。噫，紫蕐綠英均一草也，清瀾素波均一水也，皆忘情于庶彚，或來伸于知巳，不然者，藂薄之莽，溝澮之流，亦奚以異哉。游鹿故宫，依蓮盛府，一命受職，再朞服勞，而虎丘之觱沸，松江之淸泚，復在封畛，居然挹注，是嘗所得于鴻漸之日二十而七也。昔酈元善于水經而未嘗知茶，王肅癖于茗飲而不言及水，表是二美，吾無愧焉。凢泉品二十，列於右幅，且使盡神力之四兩，遂成竒功，代酒限於七升，無忘玄賞云爾。
進茶錄序
蔡襄
臣前因奏事，伏蒙陛下諭臣，先任福建運使日，所進上品龍茶，㝡爲精好。臣退念艸木之微，首辱陛下知鑒，若處之得地，則能盡其材。昔陸羽茶經，不第建安之品，丁謂茶圖，獨論采造之本，至烹煎曾未有聞。臣輒條數事，簡而易明，勒成二篇，名曰茶錄。伏惟清閒之宴，或賜觀采，臣不勝榮之至。
後序
歐陽脩。
茶爲物之至精，而小團又其精者，錄序所謂上品龍茶者是也。葢自君謨始造，而歲貢焉。仁宗尤所珍惜，雖輔相之臣，未嘗輒賜。惟南郊大禮致齋之夕，中書、樞宻院各四人，共賜一解宫人，剪金爲龍鳳花草貼其上，兩府八家分割以歸，不敢碾試，宰相家藏以爲寶，時有佳客出而傳翫爾。嘉祐七年，親饗明堂，齋夕，始人賜一餅，余亦恭與，至今藏之。余自以諫官供奉仗內，至登二府，二十餘年，纔一獲賜，而丹成龍駕，舐鼎莫及，每一棒翫，清血交零而巳。因君謨著錄，輒附于後，庶知小團自君謨始，而可貴如此。
品茶要錄序。
黄儒
說者常恠陸羽茶經，不苐建安之品，葢前此茶事未甚興，靈芽眞筍，往往委翳消腐而不知惜。自國初以來，士大夫沭浴富澤，咏歌昇平之日久矣，惟茲茗飲爲可喜，園林亦相與摘英誇異，製捲鬻新，而穊時之好，故殊絶之品，始得自出於蓁蕪之間，而其名遂冠天下。借使陸羽復惒閱其金餅，味其雲腴，當爽然自失矣。因念艸木之材，一有負瑰瓌絶特者，未嘗不遇時而後興，况於人乎？然士大夫間爲珍藏精試之具，非㑹雅好眞，未嘗輒出。其好事者，又嘗論其朵製之出入，噐用之宜不，較試之湯火，圖於縑素，傳翫於是，獨未有補於賞鑒之明耳。葢園民射利膏油，其靣色品味，易辨而難評。予因閱收之暇，爲原采造之得失，較試之低昻，次爲十說，以中其病，名曰品茶要錄云。
大觀茶論序。
宋徽宗
茶之爲物，擅甌閩之秀氣，鍾山川之靈禀，袪襟滌滯，致清道和，則非庸人孺子，可得而知矣，本朝之興，歲修建溪之貢，龍團鳳餅，名冠天下，而壑源之品，亦自此而盛，延及於今，百廢畢舉，海內晏然，垂捵蜜勿，俱致無爲，縉紳之士，常布之流，沐浴膏澤，薰陶德化，咸雅相尚，從事茗飲，故近歲以來，采擇之精，制作之工，品第之勝，烹㸃之玅，莫不咸造其極，且物之興廢，固自有時，然亦係乎時之汙隆，時或荒遽，人懷勞瘁，則向所謂常湏而日用，猶且汲汲營求，惟恐不獲，飲茶何暇議哉，世旣累洽，人恬物熙，競爲閒暇修索之玩，莫不碎玉鏘金，啜英咀蕐，較箱篋之精粗，爭鑒裁之當否，士於此時，以不蓄茶爲羞，可謂盛世之精尚矣，嗚呼，治世之士，豈惟人得以盡其材，而艸木之靈者，亦得以盡其用，偶因暇日，硏究精㣲所得之妙，爲二十篇茶論。
記。
煎茶水記。
張又新
元和九年春，余初成名，與同年生期于薦福寺。余與李德垂先至，憇西廂玄鑒室。㑹適有楚僧至，置囊有數編書。余偶抽一通覽焉，文細蜜皆襍記，卷末又一題云煮茶記，云：代宗朝，李季卿刺湖州，至維揚，逄陸處士鴻漸。李素熟陸名，有傾葢之懽，因之赴郡。抵洋子驛，將食，李日：陸君善于茶，葢天下聞名矣。况洋子南零水又殊絶，今日二妙，千載一遇，可曠之乎？命軍士謹信者挈瓶操舟詣南零，陸利噐以俟之。俄水至，陸以杓揚其水，曰：江則江矣，非南零者，似臨崖之水。使曰：某擢舟深入，見者累百，敢虛紿乎？陸不言。旣而傾諸盆，至半，陸遽止之。又以杓揚之，日：自此南零者矣。使蹶然大駭，馳下，日：某自南零齎至岸，舟蕩覆半，懼其尠，挹岸水増之。處士之鑒，神鑒也，其敢隱焉？李與賔從數十人皆大駭愕。李因問陸：旣如是，所經歷處之水優劣，精可判矣。陸日：楚水第一，晉水㝡下。李因命筆，口授而次第之，凢二十水。且日：此皆余嘗試之，非係茶之精粗，過此不之知也。夫茶烹於所産處，無不佳也。葢水土之宜，離其處，水功其半。然善煮潔噐，全其功也。李置諸笥焉，遇有言茶者，卽示之。
傳。
葉嘉傳。蘇軾。葉嘉，閩人也。其先處上谷，曾祖茂先養高不仕，好游名山，至武夷悅之，遂家焉。嘗曰：吾植功種德，不爲時采，然遺香後世，吾子孫必盛于中土，當飲其恵矣。茂先塟郝源，子孫遂爲郝源民。至嘉少植節操，或勸之業武，日：吾當爲天下英武之精，一槍一旗豈吾事哉。因而游見陸先生，先生竒之，爲著其行錄。於時方漢帝嗜閱經史時，建安人爲謁者侍上，上讀其行錄而善之，曰：吾獨不得與此人同時哉。日：臣邑人葉嘉，風味恬淡，清白可愛，頗負其名，有濟世之才，雖羽知猶未詳也。上驚，勑建安大守召嘉，給傳遣詣京師。郡守始令采訪嘉所在，命賫書示之。嘉未就，遣使臣督促，郡守曰：葉先生方閉門制作，守味經史，志圖挺立，必不屑進，未可促之。親至山中爲之勸駕，始行登車，遇相者揖之曰：先生容質異常，矯然有龍鳳之姿，後當大貴。嘉以皂囊上封事，天子見之曰：吾久飫卿名，但未知其實耳，我其試哉。因顧謂侍臣日：視嘉容貌如鐡，資質剛勁，難以遽用，必槌提頓挫之乃可遂以言恐嘉曰碪。斧在前鼎鑊在後將以烹子子視之何如嘉勃然吐氣。曰臣山藪猥士幸惟陛下采擇至此可以利生雖粉身。碎骨臣不辭也上笑命以名曹處之又加樞要之務焉。因誡小黄門監之有頃報曰嘉之所爲猶若粗踈然上。日吾知其才第以獨學未經師耳嘉爲屑屑就師頃刻。就事巳精熟矣上乃勑御史歐陽高金紫光祿大夫鄭。當時甘泉侯陳平三人與之同事歐陽疾嘉初進有寵。日吾屬且爲之下矣計欲傾之㑹天子御延英促召四。人歐但熱中而巳當時以足擊嘉而平亦以口侵陵之。嘉雖見侮爲之惒立顏色不變歐陽悔曰陛下以葉嘉。見託吾輩亦不可忽之也因同見帝陽稱嘉美而隂以。輕浮眦之嘉亦訴於上上爲責歐陽憐嘉視其顏色久。之曰葉嘉眞清白士也其氣飄然若浮雲矣遂引而宴。之少間上鼓舌忻然曰始吾見嘉未甚好也久味其言。令人愛之朕之精魄不覺洒然而醒書曰啓乃心沃朕。心嘉之謂也于是封嘉鉅合侯位尚書曰尚書朕喉舌。之任也由是寵愛日加朝廷賔客遇㑹燕享未始不推于。嘉上日引對至于再三後因侍宴苑中上飲踰度嘉輒。苦諫上不悅曰卿司朕喉舌而以苦辭逆我余登堪哉。遂唾之命左右什于地嘉正色曰陛下必欲甘辭利口。然後愛耶臣雖言苦久聞有效陛下嘗試之豈不知乎。上顧左右曰始吾言嘉剛勁難用今果見矣因舍容之。然亦以是踈嘉嘉旣不得志退去閩中旣而日吾末如。之何也巳矣上以不見嘉月餘勞於萬㡬神爾思困頗。思嘉因命召至喜甚以手橅嘉曰吾涓欲見卿久矣遂。恩遇如故上方欲南誅兩越東擊朝鮮北逐匈奴西伐。大宛以兵革爲事而大司農奏計國用不足上深患之。以問嘉嘉爲進三策其一曰榷天下之利山海之資一。切藉於縣官行之一年財用豐贍上大悅兵興有功而。還上利其財故榷法不罷管山海之利自嘉始也居一。年嘉告老上曰鉅合侯其忠可謂盡矣遂得爵其子又。令郡守擇其宗支之良者每歲貢焉嘉子二人長日搏。有父風故以襲爵次曰挺抱黄白之術比於搏其志尢。淡泊也嘗散其資拯鄕閭之困人皆德之故鄕人以春。伐鼓大㑹山中求之以爲常
賛曰：今葉氏散居天下，皆不喜城邑，惟樂山居。氏於閩中者，葢嘉之苗裔也。天下葉氏雖多，然風味德馨爲世所貴，皆不及閩。閩之居者又多，而郝原之族爲甲。嘉以布衣遇天子，爵徹侯，位八座，可謂榮矣。然其正色苦諫，竭力許國，不爲身計，葢有以取之。夫先王用于國有節，取於民有制，至於山林川澤之利，一切與民，嘉爲策以榷之，雖救一時之急，非先王之舉也。君子譏之。或云管山海之利，始於鹽鐡丞孔僅、桑私羊之謀也。嘉之策未行於時，至唐趙賛始舉而用之。
清苦先生傳
楊維禎。
先生名搽，字砗之，姓賈氏，别號茗仙，其先陽羡人也。世系綿逺，散處之中州者不一。先生㓜而頴異，於諸眷族中㝡具風致。上居隱於姑蘇之虎丘，與陸羽、盧仝輩相友善，號勾吳三儁。每二人遊，必挾先生隨之，以故情謐日殷，衆咸目之爲死生交。然先生之爲人，芬馥而爽朗，磊落而疎豁，不媚於世，不阿於俗。凢有請求，則必攝緘縢，固扃鍤，假人㮛携而往。四方之士多親炙之，雖窮簷蔀屋，足跡未嘗少絶。偶乘月大江，泛舟取金山中泠之水而瀹之，因品爲第一泉，遂遨遊不輟。尤喜僧室道院，貪愛其花竹繁茂，水石清竒，倘徉容與，逌然不忍去。搆小軒一所，扁曰松風深處，中設鼎彛翫好之物，壚燒榾柮，煨芋栗而食之。因賦詩有松風乍響匙翻雪，梅影初橫月到窻之句。或琴奕之間，樽爼之上，先生無不价焉。又性惡旨酒，每對醉客，必攘袂而剖折之，客醉亦因之而少解。少嗜詩書百家之學，誦至夜分，終不告勌。所至高其風味，樂其眞率，而無詆評之者。而世之枯吻者，仰之如甘露；昏暝者，飫之若醍醐。或譽之以嘉名，而先生亦不以爲蕐；或咈之非義，而先生亦不與之較。其淸苦狷介之操類如此。或者比倫之，以爲伯夷之亞。其標格具於黄太史魯眞之賦，其顚末詳諸蔡司諫君謨之譜，茲故弗及贅也。
太史公日：賈氏有二出，其一晉文公舅子犯之子狐射姑，食采於賈，後世因以爲姓。至漢文時，洛陽少年誼挾經濟之才，上治安之策，帝以其深逹國體，欲位之以卿相，絳灌之徒扼之，遂踈出之爲梁王太傅，弗伸厥志，雖其子孫蕃行，終亦不振，有僣擬龍鳳團爲號者。又其踈逖之屬，各以驕貴夸侈，日思競以旗鎗，宗人咸相戒日：彼稔惡不悛，懼就烹於鼎鑊，盍逃之。或隱於蒙山，或遁於建溪，居無何而禍作，後竟冺冺無聞，惟先生以淸風苦節高之，故没齒而無怨言，其亦庻㡬乎篤志君子矣。
述
茶述
李白
余聞荆州玉泉寺近清溪諸山，山洞往往有乳窟，窟中多玉泉交流，其水邊處處有茗草羅生，枝葉如碧玉，惟玉泉眞公常采而飮之，年八十餘歲，顏色如桃花，而此茗淸香滑熟，異於他所，所以能還童振枯，扶人夀也。余遊金陵，見宗僧中孚示余茶數十片，拳然重叠，其狀如手掌，號仙人掌茶，兼贈以詩，要余答之。後之高僧大隱知仙人掌茶發於中孚衲子及靑蓮居士李白也。
說。
鬬茶說
唐庚
茶不問團銬，要之貴新。水不問江井，要之貴活。唐相李衛公好飲恵山泉，置驛傳送，不遠數千里。近世歐陽少師得丙賜小龍團，更閱三朝，賜茶尚在，此豈復有茶也哉。今吾提汲走龍塘無數千歩，此水宜茶，昔人以爲不減清遠峽，而海道趨建安，茶數日可至，故每歲新茶不過三月，頗得其勝。
茶乘卷六終

[book_title]茶乘拾遺
龍溪高元濬君鼎輯
上篇
經云：茶有千萬狀，鹵莽而言，如胡人鞾者蹙縮然，犎牛臆者廉襜然，浮雲出山者輪菌然，輕飚拂水者涵澹然。有如陶家之子，羅膏土以水澄泚之。又如新治地者，遇暴雨流潦之所經。此皆茶之精腴。有如竹籜者，枝幹堅實，艱於蒸搗，故其形簏簁然。有如霜荷者，莖葉凋沮，易其狀貌，故厥狀委瘁然。此皆茶之瘠老者也。
茶初巡爲停停邊婸十三餘，再巡爲碧玉破所年，三巡以來綠隂成矣。
湯有三大辨，十五小辨。一曰形辨，二日聲辨，三日氣辨。形爲丙辨，聲爲外辨，氣爲捷辨。如蝦眼蟹耶，魚眼連珠，皆爲萌湯。直至湧沸，如澄波鼓浪，水氣全淸，方是純熟。如初聲轉聲，振聲驟聲，皆爲萌湯。直至無聲，方是純熟。如浮氣一縷二縷三四縷，及縷亂不分，氤氲亂繞，皆爲萌湯。值至氣眞冲貫，方是純熟。
蔡君謨湯用嫩而不用老，葢因古人製茶，造則必碾，碾則必磨，磨則必羅，則茶爲飄塵飛粉矣。于是和臍印作龍鳳團，則見湯而茶神便浮，此用嫩而不用老也。今時製茶，不假羅磨，全具元體，此湯須純熟，元神始發也。故日：湯湏五沸，茶奏三竒。
或柴中之麩火，或焚餘之虛炭，本體盡而性且浮，浮則有終嫩之嫌。炭則不然，寔湯之友。
北方多石炭，南方多木炭，而蜀又有竹炭。焼巨竹爲之，易燃無煙，耐久，亦竒物。
探湯純熟，便取惒，先注少許壺中，袪蕩冷氣傾出，然後投茶，亦烹法之一也。
空中懸架，將茶瓶日朝下，以絶蒸氣。其說近是，伹覺多事耳。
人但知若葉可以藏茶，而不知多用能奪茶香氣。且若性峭勁，不甚帖伏，能無滲罅？一經滲罅，便中風濕，從前諸事廢矣。
陸處士論煮茶法，初沸水合量，調之以鹽味，是又厄水也。
用水洗茶，以𨚫塵垢，亦爲藏久設耳。如新制則不然，人但知湯候，而不知火候，火然則水乾，是試火先于試水也。吕氏春秋：伊尹說湯五味，九沸九變，火爲之紀。
鳥蔕白合，茶之大病。不去烏蔕，則色黃黑；不去白合，則味苦涩。
茶始造則靑翠，收藏不法，一變至綠，再變至黄，三變至黑，四變至白。食之則寒胃，甚至瘠氣成積。
多置噐以藏梅水，投伏龍肝兩許，月餘取用，至益人。龍肝，竈心乾土也。或云乗熱投之。
種茶易，採茶難；採茶易，焙茶難；焙茶易，藏茶難；藏茶易，烹茶難。稱失法律，便减茶勲。
蔡君謨謂范文正日：公採茶歌云：黃金碾畔綠麈飛，碧玉甌中翠濤惒。今茶絶品，其色甚白，翠綠廼其下者耳。欲攺玉塵飛、素濤惒如何？希文日：善。
東坡云：茶欲其白，常患其黑，墨則反是。然墨磨隔宿則色暗，茶碾過日則香減，頗相似也。茶以新爲貴，墨以古爲佳，又相反也。茶可於口，墨可於目。蔡君謨老病不能飮，則烹而玩之。吕行甫好藏墨而不能書，則時磨而小啜之。此又可發來者一笑也。
茶色貴白，古今同然。白而味覺甘鮮，香氣撲鼻，乃爲精品。葢茶之精者，淡固白，濃亦白，初潑白，久貯亦白，味足而色白，其香自溢，三者得則俱得也。
茶味以甘潤上，苦澁下。羅景綸山靜日長一篇，膾炙人口，至兩用烹苦茗，不能無累。
茶有眞香，有蘭香，有清香，有純香。表裏如一日純香，不生不熟日清香，火候均停曰蘭香，雨前神具日眞香。
色味香俱全，而飲非其人，猶汲泉以灌蒿萊，罪莫大焉。有其人而未識其魎，一吸而盡，不暇擇味，俗莫甚焉。
鴻漸有云：烹茶於所産處無不佳，葢水土之宜也。此誠玅論，况旋摘旋瀹，兩及其新耶。茶諳云：蒙之中頂茶，若獲一兩，以本處水烹服，卽能怯宿疾是耶。
北苑連屬諸山，茶㝡勝北苑，前枕溪流，北涉數里，茶皆氣弇，然色濁，味尢薄惡，况其遠者乎？亦猶橘過淮爲枳也。
每歲六月興工，虛其本，焙去其滋蔓之草、遏欝之木，令本樹暢茂。一以遵生長之氣，一以糝雨露之澤，名曰開審。唯桐木眢焉。桐木之性，與茶相宜。
松蘿山以松多得名，無種茶者。休志云：遠麓有地名榔源，産茶。山僧偶得製法，托松蘿之名，大噪一時，茶因涌貴。僧旣還俗，客索茗于松蘿，司牧無以應，往往贋售。然世之所傳松蘿，豈皆榔源產歟？
世所稱蒙茶，是山東蒙隂縣山所生石蘚，亦爲世珎，但形非茶，不可烹。蒙頂茶，乃蜀雅川，卽古蒙山郡。圖經云：蒙頂有茶，受陽氣之全，故茶芳香。方輿、一統志土產俱載之。
茶至今日稱精，倘哉唐宋研膏蠟靣，京挺龍團，杷握纖㣲，眞錢數萬，珎重極矣。而碾造愈工，茶性愈失，矧襍以香物乎？曾不如今人止精于炒焙，不損本眞。故桑苧翁第可想其風致，奉爲開山。其春碾羅，則諸法存而不論可也。
讀蠻甌志：陸羽採越江茶，使小奴子㸔焙，奴失睡，茶燋燥不可食，怒以鐡索縳奴而投火中。葢其專致此道，故殘忍有不恤耳。
李德裕奢侈過求，在中書時，不飲京城水，悉用恵山泉，時謂之水遞，清致可嘉，有損盛德。
貢茶一事，當時頗以爲病，蘇長公有前丁後蔡之語，殊不知理欲同行異情，蔡主敬君，丁主媚上，不可一槩論也。
下篇
小齋之外，别搆一寮，兩椽蕭踈，取明爽高燥而巳。中置茶爐，伤列茶噐，興到時活火新泉，隨意烹啜。幽人首務，不可少廢。
品茶㝡是淸事，若無好香在爐，遂乏一段幽頽。焚香雅有逸韵，若無名茶浮碗，終少一畨勝緣。是故茶香兩相爲用，缺一不可。
山堂夜坐。手烹香茗，至水火相戰，儼聽松濤。傾溤入甌，雲光縹緲，一段幽頽。故難與、俗人言。
山谷云：相茶瓢與相邛竹同法，不欲肥而欲瘻，但須飽風霜耳。
箕踞斑竹林中，徙倚靑石几上。所有道笈梵書，或校讐四五字，或叅諷一兩章。茶不甚精，壺亦不燥。香不甚良，灰亦不死。短琴無曲而有絃，長歌無腔而有音。激氣發于林樾，好風送之水崖。若非羲皇以上，定亦嵇阮兄弟之間。
三月，茶笋初肥，梅風未困。九月，尊鱸正美，秫酒新香。勝客晴窻，出古人法書名畵，焚香評賞，無過此時。
吳人于十月朵小春茶，此時不獨逗漏花枝，而尢喜月光晴暖，從此蹉過，霜凄雁凍，不復可堪。
茶如佳人，此論雖玅，但恐不宜山林間耳。昔蘇子贍詩從來佳茗似佳人，㑹茶山詩移人尤物衆談誇是也。若欲稱之山林，當如毛女麻姑，自然仙風道骨，不浼煙霞可也。必若桃臉柳腰，宜亟屏之銷金帳中，無俗我泉石。
搆一室，中祀桑苧翁，左右以盧玉川、蔡君謨配饗，春秋祭用苛茗。是日，約通茗事數人爲鬬茗，㑹畏水厄者不與焉。
取諸花和茶藏之，奪味殊甚。或以茉莉之屬浸水瀹茶，雖一時香氣浮碗，然於茶理終舛。但斟酌時，移建蘭、素馨、薔薇、越橘諸花於几案前，茶香與花香相襍，差助淸况。唐人以對花啜茶爲殺風致，未爲隹論。
茶記言：養水置石子於甕，不惟盆水，而白石淸泉，㑹心不遠。夫石子須取其水中表裏瑩徹者佳，白如截肪，赤如雞冠，藍如螺黛，黃如蒸栗，黑如玄漆，錦紋五色，輝映甕中，徙倚其側，應接不暇，非但益水，亦且娛神。
陸處士品水㨿，其所嘗試者二十水耳，非謂天下佳泉水盡于此也。
陸處士能辨近崕水非南零，非無旨也。南零洄洑淵停，清激重厚，臨岍故常流水耳。且混濁逈異，嘗以二噐貯之自見。昔人能辨建業城下水况零崕，故淸濁易辨，此非妄也。
昔時之南零，卽今之中冷。往時金山屬之南崕，江中惟二冷，葢指石簰山南流北流也。自金山淪入江中，則有三流水，故昔之南冷乃列爲中冷爾。中冷有石骨，能停水不流，澄凝而味厚。今山僧憚汲險，鑿西龍井代之，輒指爲中冷水，非也。
山厚者泉厚，山竒者泉竒，山清者泉清，山幽者泉幽，皆佳品也。不厚則薄，不竒則蠢，不清則濁，不幽則喧，必無佳泉。
八功德水，在鍾山靈谷寺。八功德者，一清、二冷、三香、四柔、五甘、六淨、七不噎、八除痾。昔山僧法喜，以所居乏泉，精心求西域阿耨池水，七日掘地得之。後有西僧至云：本域八池，巳失其一。
國初遷寶誌塔，水自從之，而舊池遂涸，人以爲靈異。謂之靈谷者，自琵琶街鼓掌相應，若彈絲聲，且志其徙水之靈也。陸處士足迹未至，此水尚遺。品錄。
鍾山故有靈氣，鍾隂有梅花水，手掬弄之，滴下皆成梅花，此石乳重厚之故。又一里景也。
括地圖日：負丘之山上有赤泉，飮之不老。神宫有英泉，飮之眠三百歲乃覺，不知死。
梁景泰禪師居恵州寶積寺，無水，師卓錫于地，泉湧數尺，名卓錫泉。東坡至羅浮，入寺飲之，品其味，出江水遠甚。
柳州融縣靈巖上有白石，巍然如列仙靈夀。溪貫巖下，淸響作環佩聲。
武夷御茶園中有喊山泉，仲春縣官詣茶塲致祭，水漸蒲，造茶畢，水遂涸。此與金沙泉事相類（名泉有難條偶舉，殫述上數靈異耳）。
山木固欲其秀而䕃，若叢惡則傷泉。今雖未能使瑤草瓔花披拂其上，而脩竹幽蘭自不可少也。
山居接竹引水，承之以竒石，貯之以淨缸，其聲尤琮琮可愛，眞清課事也。駱賔王詩刳木取泉遙，亦椄竹之意。
雪爲五榖之精，故宜茗飲。陶榖嘗取雪水烹團茶。又丁謂詩：痛惜藏書篋，堅留待雪天。李虛巳詩：試將鿄苑雪，煎動建溪雲。是古人煮茶多用雪也。但其色不甚白，故處士置諸末品。
泉中有緞蟹孑䖝，極能腥味，亟宜淘淨之。僧家以羅濾水而飮，雖恐傷生，亦取其潔也。包㓜嗣詩濾水澆新長，馬戴詩濾泉侵月惒，僧簡長詩花壺濾水添是也。
山居之人，水不難致，但佳泉尢當愛惜，亦作福事。章孝標松泉詩注：瓶雲毋滑，潄齒茯苓香。野客偸煎茗，山僧惜淨牀。夫言偷言惜，皆爲泉重也，安得斯客斯僧而與之爲鄰耶？
徐獻忠水品一書，窮究天下源泉，載福州南臺山泉清冷可愛，而不知東山聖泉、鼓山喝水巌泉、北龍腰泉尢佳。龍腰泉在北郊城隅，無沙石氣。端明爲郡曰試茶，必汲此泉。側有苔泉二字，爲公手書。
吾郡四唾，惟東南稍通朝汐，餘皆依山，無斥鹵之患。天寶以來，諸峰蒼蔚，林木與石滯交加，在處淸越。郡內泉佳者曰東井，其源深厚而紺冽，在紫芝峰麓，其下禪宇奠焉。出叢林稍拆而西，又有泉曰嚴壇，郡人多汲取甘鮓，溫美似勝東井。余謂得此以佐龍山新茗，足稱䨇絶。
夫逹人朗士，其襟期恒寄諸詩酒，而時或闌入焚香煮茗塲中，詩近憤，酒近豪，香近幽，而總於茶事有合。余性懶，不能効蘇子美之豪舉，讀漢書以斗酒爲率，間置一小齋，粗足容香爐茶鐺二事，而爲巿煙奪去，惟是七碗成癖，在處足舒，其迦何茶乗以行，復摉其緖義，以完此一段公案。時在殘菊花際，霏霜雁候，夜靜閑吟，視鼎鑣中雪濤浪翻，乳花正熟，且覺香風馥馥，惒四座間矣。黄如居士。
高元濬識。
茶乗拾遺終

[book_title]《茶乘》PDF下载原书地址：[URH:★http://www.daxuan.com★]
[IMG:茶乘_1.png]
链接：
[URH:★http://www.daxuan.com★]
提取码：nmfr

        </div>
      </div>
    </div>
  </div>
</div>
<!--update:2025-08-30 10:07:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>