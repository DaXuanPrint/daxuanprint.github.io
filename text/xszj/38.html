<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="东茶颂。全文,东茶颂全文在线阅读,东茶颂全文在线下载,大玄古籍书库">
<meta name="description" content="赞美朝鲜族祖先茶道之书,草衣著,成书于1836年。这一年,草衣通过秋士金正喜结识了海居道人洪显周,并受其托著此书。《东茶颂》作为朝鲜茶书著作之一流传至今。_东茶颂_全文在线阅读_东茶颂_全文在线下载_大玄古籍书库">
<title>东茶颂_草衣意恂_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">东茶颂</span> <br/>
          作者： <span class="inputVal" id="bkauthor">草衣意恂</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,茶书,完结</span> <br/>
          字数： <span class="inputVal" id="bknum">[book_length]2827</span> <br/>
          说明： <span class="inputVal" id="bkdec">赞美朝鲜族祖先茶道之书,草衣著,成书于1836年。这一年,草衣通过秋士金正喜结识了海居道人洪显周,并受其托著此书。《东茶颂》作为朝鲜茶书著作之一流传至今。</span> <br/>
          封面： <span class="inputVal" id="bkimg">Z_11802.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]东茶颂
[book_author]草衣意恂
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,茶书,完结
[book_length]2827
[book_dec]赞美朝鲜族祖先茶道之书,草衣著,成书于1836年。这一年,草衣通过秋士金正喜结识了海居道人洪显周,并受其托著此书。《东茶颂》作为朝鲜茶书著作之一流传至今。
[book_img]Z_11802.jpg


[book_title]东茶颂 全文
东茶颂承海道人命作 艹衣沙门意恂
后皇嘉树配橘德受命不迁生南国密叶鬪霰贯冬靑素花濯霜发秋荣姑射仙子粉肌洁阎浮檀金芳心结
茶树如瓜炉叶如栀子花如白蔷薇心黄如金当秋开花淸香隐然云
沆瀣漱淸碧玉条朝霞含润翠禽舌
白云荆州玉泉寺靑溪诸山有茗艹罗生枝叶如碧玉玉泉眞公常采飮
天仙人鬼俱爱重知尔为物诚奇絶炎帝曾尝载食经
炎帝食经云茶茗久服人有力志
醍醐甘露旧传名
王子尙诣昙斋道人于八公山道人设茶茗子尙味之曰此甘露也罗大经瀹汤诗松风桧雨到来初急引铜甁离竹炉待得声闻俱寂后一瓯春雪胜醍醐
解酲少眠证周圣
尔雅槚苦荼广雅荆巴间采叶其飮醒酒令人少眠
脱粟伴菜闻齐婴
晏子春秋婴相齐竟公时食脱粟之饭三戈五卯茗菜而已
虞洪荐牺乞丹邱毛仙示丛引秦精
神异记余姚虞洪入山采茗遇一道士牵三靑牛引洪至布瀑山曰予丹邱子也
闻子善具飮常思惠山中有大茗可相给祈子他日有瓯饩之余乞相遗也因奠祀后常令家人入山获大茗焉宣城人秦精常入武昌山采茗遇一毛人长丈余引精至山下示以丛茗而去俄而复还乃探怀中橘以遣精精怖负茗而归
潜壤不惜谢万钱
异苑剡县陈务妻少与二子寡居好飮茶茗以中有古冢每飮辄先祀之二子患之曰古冢何知徒以劳意欲屈去之母苦禁而止其夜梦一人云吾止此冢三百余年卿二子恒欲见毁赖相保护又享吾佳茗虽潜壤朽骨岂忘翳桑之报及晓于庭中获钱十万
鼎食独称冠情
张孟阳登成都楼诗云鼎食随时进百和妙且殊芳荼冠情溢味播九区
开皇医脑传异事
隋文帝微时梦神人其脑骨自尔脑痛忽遇一僧云山中茗草可治帝服之有效于是天下始知飮茶
雷荚茸香取次生
唐觉林寺僧志崇制茶三品待客以惊雷荚自奉萱草带供佛以紫茸香待客云
巨唐尙食羞百珍沁园唯独记紫英
唐德宗每赐同昌公主馔其茶有绿花紫英之号
法制头纲从此盛淸贤名士夸隽永
茶经称茶味隽永
彩庄凤转巧丽费尽万金成百餠
大小凤团始于丁谓成于蔡君谟以香药合而成餠餠上饰以凤纹供御者以金庄成东坡诗云紫金百餠费万钱
谁知自饶眞色香一经点染失眞性
万宝全书茶自有眞香有眞色有眞味一经点染失其眞
道人雅欲全其嘉曾向蒙顶手栽那养得五斤献君王吉祥蘂与圣杨花
傅大士自往蒙顶结庵植茶凡三年得絶嘉者号圣杨花吉祥蘂共五斤持归供献
雪花云腴争芳烈双井日注喧江浙
东坡诗雪花雨脚何足道山谷诗我家江南摘云腴东坡至僧院僧梵英葺治堂宇比旧加严洁茗飮芳烈问此新茶耶英曰茶性新旧交则香味草茶盛于浙浙之品日注为第一自景佑已后洪州双井白芽渐盛近岁制作尤精其品远出日注上遂为草茶第一
建阳丹山碧水乡品题特尊云涧月
遯斋闲览今建安茶为天下第一孙憔送茶焦刑部书晩甘候十五人遣侍斋阁此徒皆乘雷而摘拜水而和盖建阳丹山碧水之乡月涧云龛之品愼勿贱用之晩甘候茶名茶山先生乞茗疏云朝华始起浮云皛皛于晴天午睡初醒明月离离于碧涧
东国所产元相同色香气味论一功安之味蒙山药古人高判兼宗
东茶记云或疑东茶之效不及越产以余观之色香气味少无差异茶书云安茶以味胜蒙山茶以药胜东茶盖兼之矣若有赞皇子羽其人必以余言为然也
还童振枯神验速八耋颜如夭桃红
白云玉泉寺眞公年八十余岁颜色如桃花而此茗淸香滑熟异于他者所以能还童振枯而令人长寿也
我有乳泉把成秀碧百寿汤何以持归木觅山前献海翁
唐苏廙着十汤品第三曰百寿汤人过百息水踰十沸或以话阻或以事废始取用之汤已失性矣敢问皤鬓苍颜之大老还可执弓挟矢以取中乎还可雄登阔步以迈远乎第八曰秀碧汤石凝结天地秀气而赋形者也琢以为器秀犹在焉其汤不良未之有也近酉堂大爷南过头轮一宿紫芋山房尝其泉曰味胜酥酪
又有九难四香玄妙用
茶经云茶有九难一曰造二曰别三曰器四曰火五曰水曰七曰末八曰煮九曰飮阴采夜焙非造也嚼味嗅香非别也膻鼎腥瓯非器也膏薪庖炭非火也飞湍壅潦非水也外熟内生非也碧纷缥尘非末也操艰搅遽非煮也夏兴冬废非飮也万宝全书云茶有眞香有兰香有淸香有纯香表里如一曰纯香不生不熟曰淸香火候均停曰兰香雨前新具曰眞香此谓四香
何以敎汝玉浮台上坐禅众
智异山花开洞茶树罗生四五十里东国茶田之广料无过此者洞有玉浮台台下有七佛禅院坐禅者常晩取叶晒干然柴煮鼎如烹菜羹浓浊色赤味甚苦涩政所云天下好茶多为俗手所壤
九难不犯四香全至味可献九重供翠涛香纔入朝
茶谱小序曰瓯泛翠涛碾飞绿屑万宝全书云茶以靑翠为胜涛以蓝白为佳黄黑红昏俱不入品云涛为上翠涛为中黄涛为下陈眉公诗云绮阴赞盖艹试奇竹炉幽讨松火怒飞水交以淡茗战而肥绿香满路永日忘归
聪明四达无滞壅矧尔根托神山
智异山世称方丈
仙风玉骨自另种芽紫笋穿云根胡靴犎臆皱水纹
茶经云上者生烂石中者生砾壤万宝全书云产谷中者为上花开洞茶田皆谷中兼烂石矣万宝全书又言茶芽紫者为上面皱者次之茶经云绿者次笋者上牙者次如胡人鞾者蹙缩然犎牛臆者廉襜然轻飙拂水者涵澹然此皆茶之精腴也
吸尽瀼瀼淸夜露三昧手中上奇芬
茶书云采茶之候贵及其时太早则味全迟则神散以谷雨前五日为上后五日次之再五日又次之然而予验之东茶谷雨前后太早当以夏后为及其时也其采法彻夜无云浥露采者为上日中采者次之阴雨中不宜采东坡送南屛之谦师诗曰道人晓出南屛山来试点茶三昧手
中有玄微妙难显眞精莫敎体神分
造茶篇云新采拣去叶及枝梗碎屑锅广二尺四寸将茶一斤半焙之候锅极热始下茶急炒火不可缓待熟方退火撤入筛中轻团数遍复下锅中渐渐减火焙干为度中有玄微难以言显品泉篇云茶者水之神水者茶之体非眞水莫显其神非精茶曷窥其体
体神虽全犹恐过中正中正不过健灵倂
泡法云探汤纯熟取起先注少许壶中祛荡气倾出然后投茶茶多寡宜酌不可过中失正茶重则味苦香沈水胜则包淸气寡壶后又用水荡涤使壶凉洁不则减茶香矣罐熟则茶神不健壶淸则水性常灵稍俟茶水冲和然后分酾布飮酾不宜早飮不宜迟早则茶神未发迟则妙馥先消评曰采尽其妙造尽其精水得其眞泡得其中体与神相和健与灵相倂至此而茶道尽矣
一倾玉花风生腋身轻己涉上淸境
陈简斋茶诗云尝此玉花匀卢玉川茶歌云唯唯觉腋习习淸风生
明月为烛兼为友白云铺席因作屛竹籁松涛俱箫凉淸寒骨心肝惺
惟许白云明月为二客道人座上此为胜
飮茶之法以客少为贵客众则喧喧则雅趣乏矣独啜曰神二客曰胜三四曰趣五六曰泛七八曰施也
(跋文)
艹衣新试绿香烟禽舌初纤谷雨前莫数丹山云涧月满锺雷笑可延年
白坡居士题

        </div>
      </div>
    </div>
  </div>
</div>
<!--update:2025-08-30 10:03:22-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>