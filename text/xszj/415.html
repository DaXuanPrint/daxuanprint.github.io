<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="仁本,天子之义,定爵,严位,用众,《司马法》逸文,仁本第一,天子之义第二,定爵第三,严位第四,用眾第五,仁本第一,天子之义第二,定爵第三,严位第四,用众第五,司马法全文在线阅读,司马法全文在线下载,大玄古籍书库">
<meta name="description" content="中国古代著名兵书，又称《司马穰苴兵法》、《军礼司马法》、《古司马兵法》。原为西周时有关军礼、军法的汇集。战国时，齐威王令人追述整理，并将春秋时齐国大司马田穰苴研究兵法的文字加了进去，“齐威王使大夫追论古者《司马兵法》，而附穰苴于其中，号曰《司马穰苴兵法》”(《史记·司马穰苴列传》)。故该书写成于战国中期。《汉书·艺文志》将其归入礼类，曰：“《军礼司马法》百五十篇。”后内容多有散失。至隋仅存三卷，《隋书·经籍志》著录：“《司马兵法》三卷，齐将司马穰苴撰。”两《唐书》、《宋史》俱从《隋书》所录。宋代官修“武经">
<title>司马法_司马穰苴_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">司马法</span> <br/>
          作者： <span class="inputVal" id="bkauthor">司马穰苴</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,先秦,兵书,完结</span> <br/>
          字数： <span class="inputVal" id="bknum">[book_length]35421</span> <br/>
          说明： <span class="inputVal" id="bkdec">中国古代著名兵书，又称《司马穰苴兵法》、《军礼司马法》、《古司马兵法》。原为西周时有关军礼、军法的汇集。战国时，齐威王令人追述整理，并将春秋时齐国大司马田穰苴研究兵法的文字加了进去，“齐威王使大夫追论古者《司马兵法》，而附穰苴于其中，号曰《司马穰苴兵法》”(《史记·司马穰苴列传》)。故该书写成于战国中期。《汉书·艺文志》将其归入礼类，曰：“《军礼司马法》百五十篇。”后内容多有散失。至隋仅存三卷，《隋书·经籍志》著录：“《司马兵法》三卷，齐将司马穰苴撰。”两《唐书》、《宋史》俱从《隋书》所录。宋代官修“武经”，将《司马法》收入《武经七书》，内容为一卷五篇(一为三卷五篇)。其篇目名称也非专名，仅选该篇第一句为题，即：仁本、天子之义、定爵、严位、用众。清人辑有《司马法逸文》一卷。《司马法》对战争持“慎战”的观点，认为“国虽大，好战必亡;天下虽安，忘战必危”。在治军方面重视“以仁为本”，“以礼为固”，强调军礼军法的执行，所谓“赏不逾时，罚不迁列”。动兵之前强调多方谋划，充分准备，提出“五虑”、“阜财”、“右兵”等。战术运用上则要“筹以轻重”，因时、因地、因敌而灵活多变。《司马法》还保存有部分春秋以前的军事思想和用兵原则，如“成列而鼓”、“逐奔不过百步，纵绥不过三舍”等。《司马法》成书后即为兵家所重视，“齐威王用兵行威，大放穰苴之法而诸侯朝齐”。司马迁评价其“闳廓深远，虽三代征伐未能竟其义”(《史记·司马穰苴列传》)。之后，曹操、杜预、李靖等亦多引《司马法》论兵。现存有日本藏宋刻《武经七书》本、《续古逸丛书》影宋本等。</span> <br/>
          封面： <span class="inputVal" id="bkimg">Z_12179.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]司马法
[book_author]司马穰苴
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,先秦,兵书,完结
[book_length]35421
[book_dec]中国古代著名兵书，又称《司马穰苴兵法》、《军礼司马法》、《古司马兵法》。原为西周时有关军礼、军法的汇集。战国时，齐威王令人追述整理，并将春秋时齐国大司马田穰苴研究兵法的文字加了进去，“齐威王使大夫追论古者《司马兵法》，而附穰苴于其中，号曰《司马穰苴兵法》”(《史记·司马穰苴列传》)。故该书写成于战国中期。《汉书·艺文志》将其归入礼类，曰：“《军礼司马法》百五十篇。”后内容多有散失。至隋仅存三卷，《隋书·经籍志》著录：“《司马兵法》三卷，齐将司马穰苴撰。”两《唐书》、《宋史》俱从《隋书》所录。宋代官修“武经”，将《司马法》收入《武经七书》，内容为一卷五篇(一为三卷五篇)。其篇目名称也非专名，仅选该篇第一句为题，即：仁本、天子之义、定爵、严位、用众。清人辑有《司马法逸文》一卷。《司马法》对战争持“慎战”的观点，认为“国虽大，好战必亡;天下虽安，忘战必危”。在治军方面重视“以仁为本”，“以礼为固”，强调军礼军法的执行，所谓“赏不逾时，罚不迁列”。动兵之前强调多方谋划，充分准备，提出“五虑”、“阜财”、“右兵”等。战术运用上则要“筹以轻重”，因时、因地、因敌而灵活多变。《司马法》还保存有部分春秋以前的军事思想和用兵原则，如“成列而鼓”、“逐奔不过百步，纵绥不过三舍”等。《司马法》成书后即为兵家所重视，“齐威王用兵行威，大放穰苴之法而诸侯朝齐”。司马迁评价其“闳廓深远，虽三代征伐未能竟其义”(《史记·司马穰苴列传》)。之后，曹操、杜预、李靖等亦多引《司马法》论兵。现存有日本藏宋刻《武经七书》本、《续古逸丛书》影宋本等。
[book_img]Z_12179.jpg


[book_chapter]司马法

[book_title]仁本
古者，以仁为本，以义治之之谓正。正不获意则权。权出于战，不出于中人。是故杀人安人，杀之可也；攻其国，爱其民，攻之可也；以战止战，虽战可也。故仁见亲，义见说，智见恃，勇见身，信见信。内得爱焉，所以守也；外得威焉，所以战也。战道：不违时，不历民病，所以爱吾民也；不加丧，不因凶，所以爱夫其民也；冬夏不兴师，所以兼爱其民也。故国虽大，好战必亡；天下虽安，忘战必危。天下既平，天下大恺，春蒐秋狝，诸侯春振旅，秋治兵，所以不忘战也。
古者，逐奔不过百步，纵绥不过三舍，是以明其礼也。不穷不能而哀怜伤病，是以明其仁也。成列而鼓是以明其信也。争义不争利，是以明其义也。又能舍服，是以明其勇也。知终知始，是以明其智也。六德以时合教，以为民纪之道也，自古之政也。
先王之治，顺天之道，设地之宜，官司之德，而正名治物，立国辨职，以爵分禄，诸侯说怀，海外来服，狱弭而兵寝，圣德之治也。
其次，贤王制礼乐法度，乃作五刑，兴甲兵以讨不义。巡狩省方，会诸侯，考不同。其有失命、乱常、背德、逆天之时，而危有功之君，徧告于诸侯，彰明有罪。乃告于皇天上帝日月星辰，祷于后土四海神祗山川冢社，乃造于失王。然后冢宰征师于诸侯曰：“某国为不道，征之，以某年月日师至于某国，会天于正刑”。冢宰与百官布令于军曰：“入罪人之地，无暴圣祗，无行田猎，无毁土功，无燔墙屋，无伐林木，无取六畜，禾黍、器械，见其老幼，奉归勿伤。虽遇壮者，不校勿敌，敌若伤之，医药归之。”既诛有罪，王及诸侯修正其国，举贤立明，正复厥职。
王霸之所以治诸侯者六：以土地形诸侯，以政令平诸侯，以礼信亲诸侯，以礼力说诸侯，以谋人维诸侯，以兵革服诸侯。同患同利以台诸侯，比小事大以和诸侯。
会之以发禁者九。凭弱犯寡则眚之。贼贤害民则伐之。暴内陵外则坛之。野荒民散则削之。负固不服则侵之。贼杀其亲则正之。放弑其君则残之。犯令陵政则杜之。外内乱，禽兽行，则灭之。

[book_title]天子之义
天子之义必纯取法天地而观于先圣。士庶之义，必奉于父母而正于君长。故虽有明君，士不先教，不可用也。
古之教民，必立贵贱之伦经，使不相陵。德义不相逾，材技不相掩，勇力不相犯，故力同而意和也。古者，国容不入军，军容不入国，故德义不相逾。上贵不伐之士，不伐之士，上之器也，苟不伐则无求，无求则不争。国中之听，必得其情，军旅之听，必得其宜，故材技不相掩。从命为士上赏，犯命为士上戮，故勇力不相犯。既致教其民，然后谨选而使之。事极修，则百官给矣，教极省，则民兴良矣，习惯成，则民体俗矣，教化之至也。
古者，逐奔不远，纵绥不及，不远则难诱，不及则难，陷。以礼为固，以仁为胜，既胜之后，其教可复，是以君子贵之也。
有虞氏戒于国中，欲民体其命也。夏后氏誓于军中，欲民先成其虑也。殷誓于军门之外，欲民先意以行事也。周将交刃而誓之，以致民志也。
夏后氏正其德也，未用兵之刃，故其兵不杂。殷义也，始用兵之刃矣。周力也，尽用兵之刃矣。
夏赏于朝，贵善也。殷戮于市，威不善也。周赏于朝，戮于市，劝君子惧小人也。三王彰其德一也。
兵不杂则不利。长兵以卫，短兵以守，太长则难犯太短则不及。太轻则锐，锐则易乱。太重则钝，钝则不济。
戎车：夏后氏曰钩车，先正也；殷曰寅车，先疾也；周日元戎，先良也。旗：夏后氏玄，首人之孰也，殷白，天之义也；周黄，地之道也。章：夏后氏以日月，尚明也；殷以虎，尚威也；周以龙，尚文也。
师多务威则民诎，少威则民不胜。上使民不得其义，百姓不得其叙，技用不得其利，牛马不得其任，有司陵之，此谓多威。多威则民诎。上不尊德而任诈匿，不尊道而任勇力，不贵用命而贵犯命，不贵善行而贵暴行，陵之有司，此谓少威，少威则民不胜。
军旅以舒为主，舒则民力足。虽交兵致刃，徒不趋，车不驰，逐奔不逾列，是以不乱。军旅之固，不失行列之政，不绝人马之力，迟速不过诫命。
古者，国容不入军，军容不入国。军容入国，则民德废；国容入军，则民德弱。故在国言文而语温，在朝恭以逊，修己以待人，不召不至，不问不言，难进易退，在军抗而立，在行遂而果，介者不拜，兵车不式，城不上趋，危事不齿。故礼与法表里也，文与武左右也。
古者贤王，明民之德，尽民之善，故无废德，无简民，赏无所生，罚无所试。有虞氏不赏不罚，而民可用，至德也。夏赏而不罚，至教也。殷罚而不赏，至威也。周以赏罚，德衰也。赏不逾时，欲民速得为善之利也。罚不迁列，欲民速规为不善之害也。大捷不赏，上下皆不伐善。上苟不伐善，则不骄矣，下苟不伐善，必亡等矣。上下不伐善若此，让之至也。大败不诛，上下皆以不善在己，上苟以不善在己，必悔其过，下苟以不善在己，必远其罪。上下分恶若此，让之至也。
古者戌军，三年不兴，覩民之劳也；上下相报若此，和之至也。得意则恺歌，示喜也。偃伯灵台，答民之劳，示休也。

[book_title]定爵
凡战，定爵位，著功罪，收游士，申教诏，询厥众，求厥技，方虑极物，变嫌推疑，养力索巧，因心之动。
凡战，固众，相利，治乱，进止服正，成耻，约法，省罚，小罪乃杀，小罪胜，大罪因。
顺天、阜财、怿众、利地、右兵，是谓五虑。顺天奉时，阜财因敌。怪众勉若。利地，守隘险阻。右兵，弓矢御、殳矛守、戈戟助。凡五兵五当，长以卫短，短以救长。迭战则久，皆战则强。见物与侔，是谓两之。主固勉若，视敌而举。
将心，心也，众心，心也。马、牛、车、兵、佚饱，力也。教惟豫，战惟节。将军，身也，卒，支也，伍，指姆也。
凡战，智也。斗，勇也。陈，巧也。用其所欲，行其所能，废其不欲不能。于敌反是。
凡战，有天，有财，有善。时日不迁，龟胜微行，是谓有天。众有有，因生美，是谓有财。人习陈利，极物以豫，是调有善。人勉及任，是谓乐人。
大军以固，多力以烦，堪物简治，见物应卒，是谓行豫。
轻车轻徒，弓矢固御，是谓大军。
密静多内力，是谓固陈。因是进退，是谓多力。
上暇人数，是谓烦陈。然有以职，是谓堪物。因是辨物，是谓简治。
称众，因地，因敌令陈；攻战守，进退止，前后序，车徒因，是谓战参。
不服、不信、不和、怠、疑、厌、慑、枝、拄、诎、顿、肆、崩、缓，是渭战患。
骄傲，慑慑，吟旷，虞惧，事悔，是谓毁折。
大小，坚柔，参伍，众寡，凡两，是谓战权。
凡战，间远，观迩，因时，因财，发信，恶疑。作兵义，作事时，使人惠，见敌静，见乱暇，见危难无忘其众。
居国惠以信以信，在军广以武，刃上果以敏。居国和，在军法，刃上察。居国见好，在军见方，刃上见信。
凡陈，行惟疏，战惟密，兵惟杂，人教厚，静乃治。威利章，相守义，则人勉。虑多成则人服。时中服厥次治。物既章，目乃明。虑既定，心乃强。进退无疑见敌无谋，听诛。无诳其名，无变其旗。
凡事善则长，因古则行。誓作章，入乃强，灭历祥。灭厉之道：一曰义。被之以信，临之以强，成基一天下之形，人莫不就，是谓兼用其人。一曰权。成其溢，夺其好，我自其外，使自其内。
一曰人，二曰正，三曰辞，四曰巧，五曰火，六曰水，七曰兵，是谓七政。荣、利、耻、死，是谓四守。容色积威，不过改意。凡此道也。
唯仁有亲。有仁无信，反败厥身。
人人，正正，辞辞，火火。
凡战之道：既作其气，因发其政。假之以色，道之以辞。因惧而戒，因欲而事，蹈敌制地，以职命之，是谓战法。
凡人之形；由众之求，试以名行，必善行之。若行不行，身以将之。若行而行，因使勿忘，三乃成章，人生之宜，谓之法。
凡治乱之道，一曰仁，二曰信，三曰直，四曰一，五曰义，六曰变，七曰专。
立法，一曰受，二曰法，三曰立，四曰疾，五曰御其服，六曰等其色，七曰百官宜无淫服。
凡军，使法在己曰专。与下畏法曰法。军无小听，战无小利，日成，行微曰道。
凡战，正不行则事专，不服则法。不相信则一，若怠则动之，若疑则变之，若人不信上，则行其不复。自古之政也。

[book_title]严位
凡战之道，位欲严，政欲栗，力欲窕，气欲闲，心欲一。
凡战之道，等道义，立卒伍，定行列，正纵横，察名实。立进俯，坐进跪。畏则密，危则坐。远者视之则不畏，迹者勿视则不散。位，下左右，下甲坐，誓徐行之，位逮徒甲，筹以轻重。振马躁，徒甲畏亦密之，跪坐、坐伏，则膝行而宽誓之。起、躁，鼓而进，则以铎止之。衔枚、誓、糗、坐，膝行而推之。执戮禁顾，噪以先之。若畏太甚，则勿戮杀，示以颜色，告之以所生，循省其职。
凡三军：人戒分日；人禁不息，不可以分食；方其疑惑，可师可服。
凡战：以力久，以气胜。以固久，以后胜，本心固，新气胜。以甲固，以兵胜。凡车以密固，徒以坐固，甲以重固，兵以轻胜。
人有胜心，惟敌之视。人有畏心，惟畏之视。两心交定，两利若一。两为之职，惟权视之。
凡战：以轻行轻则危，以重行重则无功，以轻行重则败，以重行轻则战，故战相为轻重。
舍谨甲兵，行慎行列，战谨进止。
凡战，敬则慊，率则服。上烦轻，上暇重。奏鼓轻舒鼓重。服肤轻，服美重。
凡马车坚，甲兵利，轻乃重。
上同无获，上专多死，上生多疑，上死不胜。
凡人，死爱，死怒，死威，死义，死利。凡战，教约人轻死，道约人死正。
凡战：若胜，若否。若天，若人。
凡战：三军之戒，无过三日；一卒之警，无过分日；一人之禁，无过瞬息。
凡大善用本，其次用末。执略守微，本末惟权。战也。
凡胜，三军一人，胜。
凡鼓，鼓旌旗，鼓车，鼓马，鼓徒，鼓兵，鼓首鼓足，七鼓兼齐。
凡战，既固勿重。重进勿尽，几尽危。
凡战，非陈之难，使人可陈难，非使可陈难，使人可用难，非知之难，行之难。
人方有性，性州异，教成俗，俗州异，道化俗。
凡众寡，既胜若否。兵不告利，甲不告坚，车不告固，马不告良，众不自多，未获道。
凡战，胜则与众分善。若将复战，则重赏罚。若使不胜，取过在己。复战，则誓以居前，无复先术。胜否勿反，是谓正则。
凡民，以仁救，以义战，以智决，以勇斗，以信专，以利劝，以功胜。故心中仁，行中义，堪物智也，堪大勇也，堪久信也。
让以和，人以洽，自予以不循，争贤以为人，说其心，效其力。
凡战，击其微静，避其强静；击其疲劳，避其闲窕；击其大惧，避其小惧，自古之政也。

[book_title]用众
凡战之道，用寡固，用众治；寡利烦，众利正。用众进止，用寡进退。众以合寡，则远裹而阙之；若分而迭击，寡以待众；若众疑之，则自用之。擅利则释旗，迎而反之。敌若众，则相众而受裹。敌若寡若畏，则避之开之。
凡战，背风，背高，右高左险；历沛历圮，兼舍环龟。
凡战，设而观其作，视敌而举。待则循而勿鼓，待众之作；攻则屯而伺之。
凡战，众寡以观其变，进退以观其固，危而观其惧，静而观其怠，动而观其疑，袭而观其治。击其疑，加其卒，致其屈，袭其规。因其不避，阻其图，夺其虑，乘其惧。
凡从奔勿息，敌人或止于路，则虑之。凡近敌都，必有进路，退必有反虑。
凡战，先则弊，后则慑；息则怠，不息亦弊，息久亦反。
其慑书亲绝，是谓绝顾之虑；选良次兵，是谓益人之强；弃任节食，是谓开人之意；自古之政也。

[book_title]《司馬法》逸文
春不東征，秋不西伐。月食班師，所以省戰。（註：謂春生成，秋不伐熟。夫兵，陰象也。月食，則陰毀故息戰也。）〔《御覽》二十〕
軍中之樂，鼓笛為上，使聞者壯勇而樂和，細絲豪竹不可用也。〔《樂纂》〕（雪寒案：《御覽》卷五八零引「用也」後尚有「慮悲聲感人，士卒思歸之故也」或係注文。）
夏后氏謂輦曰余車，殷曰胡奴車，周曰輜輦。輦有一斧、一斤、一鑿、一梩、一鋤，周輦加二版、二築。夏后氏二十人而輦，殷十八人而輦，周十五人而輦。說者以為：夏出師不踰時，殷踰時，周歷時，故前世輦少，後世輦多。（案：「說者以為」二十五字，《玉海》引〈周禮．鄉師〉注無有字。〈詩．車攻〉正義引自「輦有」起無「一鋤」二字，版作板。〈何草不黃〉正義有作「車梩」誤作「種」無「一鋤」二字，築下有「又曰」二字。〈左氏．宣十二年傳〉正義無「有」字，築下有「又曰」二字。〈爾雅．釋訓〉疏無「一鋤」二字。又案《御覽》七百七十三引云「夏曰子車，殷曰胡奴車，周曰輜車，三代之輦」，疑即此文，以意損減耳。）
夏執元戉，殷執白戉，周左杖黃戉，右秉白旄，所以示不進者，審察，斬殺之。戉也，有司背執殳戈，示諸鞭朴之辱。（注：甌使不行不進者也。）〔〈史記．周本紀〉集解。案：〈後漢．輿服志〉注「戉」亦作「鉞」。《御覽》一百五十三「鉞」偽「　」，「秉」作「執」，自所以下及注皆《御覽》引。〈說文．□部〉「白戉」作「白戚」。〕
六尺為步，步百為畝，畝百為夫，夫三為屋，屋三為井，四井為邑，四邑為丘，丘有戎馬一匹，牛三頭，是曰匹馬丘牛，四丘為甸，甸六十四井出長轂一、乘馬四匹、牛十二頭、甲士三人、步卒七人二人。戈楯具，謂之乘馬。〔〈詩．信南山〉正義。案〈左氏．成元年傳〉正義、〈左．成元年傳〉服注無上五句，「具」下有「備」字。〈左．哀十一年傳〉正義，引作「方里為井」，始有字作出，無「是曰」云云六字，四丘為甸，下作「甸乃有馬四匹，牛十二頭，是為革車一乘。」。〈左．昭四年傳〉正義引「丘十六井當出馬一匹，牛三頭，八里有戎馬四匹，長轂一乘。」。〈匠人〉疏同作「一甸之田方八里」又引鄭注亦同，無「方八里」三字，〈書．牧誓〉正義引「一車步卒七十二人」，〈詩．采芑〉箋、〈閟宮〉正義、〈論語．學而〉疏引同，無「有」字。〈書．牧誓〉正義引「六十四井為甸，計有五百七十六夫，共出長轂一乘、甲士三人、步卒七十二人。」。〈周禮．小司徒〉疏引〈論語．鄭注〉作「革車一乘，甲士三人，步卒七十二人。」〈文選．荅東阿王書〉注引「六尺曰步」。〈廣韻．四十五厚〉及〈楚辭．離騷〉經補注引「六尺為步」二句。〈後漢書．仲長統傳注引「步百為畝」云云四句。〈公羊．成元年傳〉疏引「四井為邑」二句。〈詩．十畝之閒〉正義引「畝百為夫」句。〕
成方十里，出革一秉。〔鄭康成注《論語》引。案有脫偽字。〕
六尺為步，步百為畝，畝百為夫，夫三為屋，屋三為井，井十為通，通為匹馬三十，家士一人，徒二人。通十為成，成百井，三百家革車一乘，士十人，徒二十人。十成為終，終千井，三百家革車十乘，士百人，徒二百人。十終為同，同方百里，萬井，三萬家革車百乘，士千人，徒二千人。〔〈周禮．小司徒〉注。案〈禮記．王制〉正義引自「井十為通」起至「二十人」止，「匹」作「四」。〈論語．學而〉章馬注引「通十為成」下即云「成出革車一乘」，〈孟子．盡心下〉疏引同，無「成出」云云六字。〈孟子．梁惠王〉疏引「井十為通」下作「通十為成，成方十里，成十為終，終十為同，同方百里，同十為封，封十為畿，畿方千里。」〈詩．甫田〉正義引作「夫三為屋，屋三為井，井十為通，通十為成」四句。〈左．哀元年傳〉正義引「方十里為成」。〈詩．閟宮〉正義、〈左．襄廿年傳〉正義、〈穀梁．哀十二年傳〉疏、〈論語．公冶〉疏引「成方十里，出革車一乘」。〈周禮．考工．匠人〉疏引作「成方十里，出長轂一乘」。〕
春以禮朝諸侯，圖同事。夏以禮宗諸侯，陳同謀。秋以禮覲諸侯，比同功。冬以禮遇諸侯，圖同慮。時以禮會諸侯，施同政。殷以禮見諸侯，發同禁。〔〈周禮．大行人〉注〕
五人為伍，十伍為隊，一軍凡二百五十隊，餘奇為握奇。故一軍以三千七百五十人為奇兵，隊七十有五以為中壘，守地六千尺，積尺得四里，以中壘四面乘之，一面得地三百步。壘內有地三頃，餘百八十步。正門為握奇，大將軍居之，六纛、五麾，金鼓、府藏、輜積，皆中壘外。餘八千七百五十人，隊百七十五，分為八陳。六陳各有千九百十四人，六陳各減一人，以為一陳之部署，舉一軍則千軍可知。（注：凡兵者有四正四奇。或合而為一，或離而為八，是曰八陳。故以正合，以奇勝也。）〔《通典》一百四十八。案《御覽》二百九十八引作「二百五十人，隊無餘奇」云云十八字，下作「餘其兵隊」云云，又「頃餘」作「頊　」，「握奇」作「屋奇」，「大將」下無「軍」字，「藏」作「臧」，「輜」作「資」，「百」作「一」，「陳」皆作「陣」，「各有一千」作「有一千各」，「減」作緘」，「一陳」作「二陳」，注「四奇」作「四部」，「首」或字作「武」，無「是曰八」三字，「陳」作「或」，末句作「故以正合而奇勝」。〕
一車甲士三人，步卒七十二人，炊（一作[火多]）家子十人，固守衣裝五人，廄養五人，樵汲五人，輕車七十五人，重車二十五人，故二乘兼一百人為一隊，舉十萬之眾則革車千乘，校其費用支計，則百萬之眾皆可知也。〔《困學紀聞》、〈孫子．軍爭篇〉杜牧注〕
五人為伍，五伍為隊，萬二千五百人為隊，二百五十，十取三焉，而為其餘，七以為正，四奇四正而八陳生焉。〔《玉海》一百四十引蘇氏〕
王國百里為郊，五十里為近郊，百里為遠郊。〔《一切經音義》十七，案〈爾雅．釋地〉疏引作「王國百里為遠郊」。〈禮記．玉制〉正義引作「百里郊，天子畿內方千里、百里為郊。」，〈儀禮．聘禮〉疏引作「遠郊百里」。〈周禮．士師〉疏引作「去國百里曰郊」。〈周禮．鄉師序官〉疏引作「王城百里為遠郊」。〈書．洛誥〉正義引「百里為郊」。〕
王國百里為郊，二百里為州，三百里為野，四百里為縣，五百里為都。〔〈周禮．載師〉注、〈孟子．梁惠王〉疏。案《一切經音義》廿一引無下二句。〕
二百里、三百里，其上大夫如州長；四百里、五百里，其下大夫如縣正。〔〈周禮．載師〉疏。案〈大司馬〉疏引作「二百里如州長，四百里、五百里如縣正。」〕
大都，五百里為都。〔〈華嚴經音義．下〉〕
百人為卒，二十五人為兩，車九乘為小偏，十五乘為大偏。〔〈左氏．成七年傳〉注。案《急就篇》三注引「車十五乘曰偏」。陳祥道引「二十五人」句在上，又云「卒兩皆人也，偏則車也」似注文。〕
五十乘為兩，百二十五乘為伍。（注：伍重故百二十五乘。）〔〈周禮．司右〉疏。〕
八十一乘為專，二十九乘為偏。〔〈左．昭元年傳〉正義。案〈周禮．司右〉疏引「二十五乘為偏」又引「百二十五乘為伍」。〈左．隱二年傳〉注引「車戰二十五乘為偏」又〈漢揚雄傳〉蕭氏音義引亦同，無「戰」字。〕
萬二千五百人為軍。〔〈書．費誓〉正義。案〈孫子．謀攻第三〉魏武帝注、杜牧注，彼文「萬」上有「一」字。〕
十人之師（《玉海》引作「長」）執鈴，百人之帥（引作師下同）執鐸，千人之帥執鼓，萬人之將執大鼓。〔〈左氏．襄十三年傳〉正義。案〈周禮．大司馬〉疏引「鈴」作「鉦」，上「鼓」字作「鼙」，「將」作「主」。〕
〈謀帥〉篇曰：「大前驅，啟乘車。大晨，倅車屬焉。」〔〈左．襄廿三年傳〉正義。案〈論語．雍也〉疏引同，「大」作「夫」，「晨」作「震」。〕
天子之園方百里，公侯十里，伯七里，子、男五里，皆取一也。〔〈左氏．成十八年傳〉正義〕
周制畿內，用夏之貢法，稅去無公田。〔〈周禮．考工．匠人〉正義〕
鼓聲不過閶，鼙聲不過闒，鐸聲不過琅。〔〈周禮．大司馬〉注。案〈詩．擊鼓其堂〉正義引首句。〕
或起甲兵以征不義，廢貢職則討，不朝會則誅，亂嫡庶則縶，變禮刑則放。〔〈晉書．刑法志〉〕
將軍死綏。（注：綏，卻也。有前一尺，無卻一寸。）〔〈文選．奏彈曹景宗〉注。案〈魏志〉引有「前一尺」二句，即正文非注。〕
明不寶咫尺之玉，而愛寸陰之旬。〔〈文選．魏都賦〉注〕
昏鼓四通為大[鼓上蚤下]，夜半三通為晨戒，旦明五通為發晌。〔〈周禮．鼓人〉注〕
其有損命以行禮，如會所用儀也。若損命則左結旗，司馬授飲，右持苞壺，左承飲，以進。〔〈左．成二年〉正義〕
上謀下鬥，圍其三面，闕其一面，所以示生路也。〔案〈孫子．軍爭第七〉魏武帝注本無首四字，據《通典》補，又《通典》「闕」作「開」。又《孫子》杜佑注「下」作「不」。〕
兵者，詭道。故能而示之不能。〔〈文選．關中詩〉注。〕（雪寒案：此是誤引〈孫子．計〉，非出《司馬法》也。）
善守者藏於九地之下，善攻者動於九天之上。〔〈文選．馬汧督誄〉注。案〈弔魏武帝文〉注引下句。〕（雪寒案：此是誤引〈孫子．形〉，且係後世文本之語。）
登車不式，遭喪不服。振旅撫師，以征不服。率三軍之心，同戰士之力，故怒形則千里竦，威振則萬物伏。是以，名聲暴于夷貉，威棱憺于鄰國。〔〈漢書．李廣傳〉〕
見敵作誓，瞻功作賞。〔《長短經》九。案〈孫子．九地第十一〉魏武帝注同，王皙、張預注下「作」字作「行」。〕
一師五旅，一旅五卒。〔《玉海》百四十引《李靖問對》〕
上卜下謀，是謂參之。〔〈周禮．大司馬〉注〕
血于鼙鼓者，神戎器也。〔〈史記．高祖紀〉索隱〕
從遯不過三舍。〔〈史記．晉世家〉集解〕
上多前虜。〔〈周禮．司勳〉注〕
閫外之事，將軍裁之。〔〈左．襄十九年傳〉正義〕
斬以[彳旬]。〔〈說文．彳部〉。案〈漢書．高帝紀〉一注「　」作「徇」。〕
師多則人[言貴]。〔〈說文．言部〉。案〈廣韻．十八．隊〉引「人」作「民」，〈文選．魏都賦〉注無「人」字。〕
載獻聝，聝者耳。〔〈說文．耳部〉〕
善者，忻民之善，閉民之惡。〔〈說文．心部〉〕
小罪[耳矢]，中罪刖，大罪剄。〔〈說文．耳部〉。案〈繫傳〉有「之」字。〈廣韻．十七．薛〉引首句無「之」字。〕
晨夜內鈀車。〔〈說文．金部〉〕
騛衛斯輿。〔〈說文．馬部〉〕
執羽從杸。〔〈說文．殳部〉。案〈廣韻．十．虞〉「[人人]」作「從」，《急救篇》十七注亦作「從」。〕
窮寇勿追，歸眾勿迫。〔〈後漢書．皇甫嵩傳〉注〕（雪寒案：此是誤引〈孫子．軍爭〉，非出《司馬法》。）
進退維時，無曰寡人。〔〈長短經．出軍第一〉、〈孫子．謀攻第三〉魏武帝注、杜佑注。案《御覽》一百七十一引《孫子》注「曰」作「白」，非，三百廿二仍作「曰」。〕
火攻有五。〔〈文選．馬汧督誄〉注〕（雪寒案：此是誤引〈孫子．火攻〉，且係後世文本之語。）
始如處女。〔〈文選．射雉賦〉注〕
[由上革下]。〔〈說文．月部〉。案即「冑」字。〕
人故殺人，殺之可也。〔曹操〈孫子（注）．序〉引見《太平御覽》。案《路史》引注云「故為故殺」。〕
新氣勝舊氣。〔〈孫子．軍爭〉篇孟氏注〕
攻城者，攻其所產。〔〈左氏．僖六年傳〉正義引「攻城者，攻其所產」。案《字典》引「產城，攻其所產」，誤。〕
攻城者，攻其所傃。〔〈禮記．中庸〉正義〕
雪寒補遺：
天子雕弓，諸侯彤弓，大夫嬰弓，士盧弓。〔〈公羊傳．定公四年〉注〕
軍禮：無干車，無自後射。〔〈周禮．秋官．士師〉注〕
不會朝，過聘，則劉。廢貢職，擅稱兵，相侵削，廢天子之命，則黜。改歷史、衣服、文章，易禮變刑，則放。娶同姓，以妾為妻，變太子，專罪，大夫擅立，關絕降交，則幽。慢神省哀，奪民之時，重稅粟，畜貨重罰，暴虐自佚，宮室過度，宮婦過數，則削地損爵。〔《御覽》卷六三六引。〕
凡一人舉足曰跬；跬，三尺也。兩舉足曰步；步，六尺也。〔《集韻》跬字〕
輦車所載二畚。〔〈左傳．宣公十一年〉疏〕
[book_chapter]司馬法簡注

[book_title]仁本第一
古者，以仁為本，以義治之之謂正，正不獲意則權。權出於戰，不出於中人。是故，殺人安人，殺之可也；攻其國，愛其民，攻之可也；以戰止戰，雖戰可也。故仁見親，義見說，智見恃，勇見方，信見信。內得愛焉，所以守也；外得威焉，所以戰也。
戰道：不違時，不曆民病，所以愛吾民也；不加喪，不因凶，所以愛夫其民也；冬夏不興師，所以兼愛其民也。故國雖大，好戰必亡；天下雖安，忘戰必危。天下既平，天下大愷。春嵬秋獼①，諸侯春振旅，秋治兵，所以不忘戰也。
古者，逐奔不過百步，縱綏不過三舍②，是以明其理也；不窮不能而哀憐傷病，是以明其仁也；成列而鼓，是以明其信也；爭義不爭利，是以明其義也；又能舍服，是以明其勇也；知終知始，是以明其智也。六德以時合教，以為民紀之道也，自古之政也。
先王之治，順天之道，設地之宜，官民之德，而正名治物。立國辨職，以爵分祿，諸侯悅懷，海外來服，獄弭而兵寢，聖德之治也。
其次，賢王制禮樂法度，乃作五刑，興甲兵以討不義。巡守省方，會諸侯，考不同。其有失命、亂常、背德、逆天之時，而危有功之君，遍告于諸侯，彰明有罪。乃告於皇天上帝日月星辰，禱于後土四海神祗山川塚社，乃造于先王。然後塚宰③征師于諸侯曰：“某為國不道，征之。以某年月師于某國，會天子正刑。”塚宰與百官布令於軍曰：“入罪人之地，天暴神祗，無行田獵，無毀土功，無燔牆屋，無伐林木，無取六畜禾黍器械；見其老幼，奉歸無傷；雖遇壯者，不校勿敵；敵若傷之，醫藥歸之。”既誅有罪，王及諸侯修正其國，舉賢立明，正複厥職。
王霸之所以治諸候者六：以土地形諸侯，以政令平諸侯，以禮信親諸侯，以材力悅諸侯，以謀人維諸侯，以兵革服諸侯。同患同利以合諸候，比小事大④以和諸侯。
會之以發禁者九：憑弱犯寡者眚之，賊賢害民則伐之，暴內淩外則壇之，野荒民散則削之，負固不服則侵之，賊殺其親則正之，放弑其君則殘之，犯令陵政則杜之⑤，外內亂，禽獸行則滅之。
【注釋】
①春嵬秋獼：春秋以前的軍事練習和演習，統常在農閒時以田獵的方式進行。其中春季田獵練兵為“嵬”，秋季季田獵演習為“獼”。
②逐奔不過百步，縱綏不過三舍：追擊敗逃的敵人不超過一百步，跟蹤追擊主動退卻的敵人不超國90裏。奔，逃走。綏，不戰而退。三舍，90裏，古代行軍30裏為一舍。
③塚宰：周代官名，相當於宰相。
④比小事大：親近小國，事奉大國。比，親近。
⑤杜之：封鎖，孤立。

[book_title]天子之義第二
天子之義，必純取法天地，而觀於先聖；士庶之義，必奉于父母。而正於君長。故雖有明君，士不先教，不可用也。
故之教民，必立貴賤之倫經，使不相陵；德義不相逾，材技不相掩，勇力不相犯，故力同而意和也。
古者，國容不入軍，軍容不入國，故德義不相逾。上貴不伐之士，不伐之士，上之器也。苟不伐則無求，無求則不爭。國中之聽，必得其情；軍旅之聽，必得其宜；故材技不相掩。從命為士上賞，犯命為士上戮，故勇力不相犯。既致教其民，然後謹選而使之，事極修則百官給矣，教極省則民興良矣，習慣成則民體俗矣，教化之至也。
古者，逐奔不遠，縱綏不及，不遠則難誘，不及則難陷。以禮為固，以仁為勝。既勝之後，其教可複，是以君子貴之也。
有虞氏戒于國中①，欲民體其命也；夏後氏誓於軍中，欲民先成其慮也；殷誓於軍門之外，欲民先意以行事也；周將交刃而誓之，以致民志也。夏後氏正其德也，未用兵之刃，故其兵不雜；殷，義也，始用兵之刃矣；周，力也，盡用兵之刃矣。夏賞於朝，貴善也；殷戮於市，威不善也；周賞于朝，戮於市，勸君子懼小人也。三王彰其德，一也。
兵不雜則不利，長兵以衛，短兵以守。太長則難犯，太短則不及。太輕則銳，銳則易亂；太重則鈍，鈍則不濟。
戎車，夏後氏曰鉤車，先正也，殷曰寅車，先疾也；周曰元戎，先良也。旗，夏後氏玄，首人之勢也；殷白，天之義也；周黃，地之道也。章，夏後氏以日月，尚明也；殷以虎，尚威也；周以龍，尚文也。
師多務威則民詘，少威則民不勝。上使民不得其義，百姓不得其敘，技用不得其利，牛馬不得其任，有司陵之②，此為多威。多威則民詘。上不尊德而任詐慝，不尊道而任勇力，不貴用命而貴犯命，不貴善行貴暴行，陵之有司，此謂少威，少威則民不勝。
軍旅以舒為主，舒則民力足。雖交兵致刃，徒不趨，車不馳，逐奔不逾列，是以不亂。軍旅之固，不失行列之政，不絕人馬之力，遲速不過誡命。
古者，國容不入軍，軍容不入國。軍容入國則民德廢，國容入軍則民德弱。故在國言文而語溫，在朝恭以遜，修己以待人，不召不至，不問不言，難進易退。在軍抗而立，在行遂而果，介者③不拜，兵車不式，城上不趨，危事不齒。故禮與法，表裏也；文與武，左右也。
古者賢王，明民之德，盡民之善，故無廢德，無簡民。賞無所生，罰無所試。有虞氏不賞不罰，而民可用，至德也；夏賞而不罰，至教也；殷罰而不賞，至威也；周以賞罰，德衰也。賞不逾時，欲民速得為善之利也；罰不遷列，欲民速睹為不善之害也。大捷不賞，上下皆不伐善。上苟不伐善④，則不驕矣；下苟不伐善，必亡等矣。上下不伐善若此，讓之至也。大敗不誅，上下皆以不善在己，必悔其過；下苟不善在己，必遠其罪。上下分惡如此，讓之至也。
古者戎軍三年不興，賭民之勞也。上下相報若此，和之至也。得意則愷歌，示喜也；偃伯靈台，答民之勞，示休也。
【注釋】
①有虞氏戒于國中：虞舜在國都內舉行誓師儀式。有虞氏，傳說中的古代部落名，其首領為舜。戒，告誡，約誓。
②有司陵之：主管者盛氣淩人欺壓下屬。有司，負責的官吏。
③介者：身著鎧甲的人。
④伐善：自我標榜，誇耀戰功。

[book_title]定爵第三
凡戰，定爵位，著功罪，收游士，申教詔，訊厥①眾，求厥技，方慮極物，變嫌推疑，養力索巧，因心之動。
凡戰，固眾相利，治亂進止，服正成恥，約法省罰。小罪乃殺，小罪勝，大罪因。
順天，阜財，懌眾，利地、右兵②，是謂五慮。順天奉時，阜財因敵，懌眾勉苦，利地守隘險阻，右兵弓矢禦，殳矛守，戈戟助。凡五兵五當，長以衛短，短以救長，迭戰則久，皆戰則強。見物與侔，是謂兩之。主固勉苦，視敵而舉。
將心，心也；眾心，心也。馬、牛、車、兵、佚飽，力也。教惟豫，戰惟節。將軍，身也；卒，支也；伍，指拇也。
凡戰，智也；鬥，勇也；陳，巧也。用其所欲，行其所能，廢其不欲不能，於敵反是。
凡戰，有天，有財，有善。時日不遷，龜勝微行，是謂有天；眾有有，因生美，是謂有財；人習陳利，極物以豫，是為有善。
人勉及任，是謂樂人。大軍以固，多力以煩，堪物簡治③，見物應卒，是謂行豫。輕車輕徒，弓矢固禦，是謂大軍。密靜多內力，是謂固陳。因是進退，是謂多力。上暇人教，是謂煩陳。然有以職，是謂堪物，因是辯物，是為簡治。
稱眾因地，因敵令陳，攻戰，守進，退止，前後序，車徒因，是謂戰參。不服、不信、不和、怠、疑、厭、懾、枝、柱、詘、頓、肆、崩、緩，是謂戰患。驕驕、懾懾、吟曠、虞懼、事悔，是謂毀折。大小、堅柔、參伍、眾寡、凡兩，是謂戰權。
凡戰，間遠觀邇，因時因財，貴信惡疑，作兵義，作事時，使人惠。見敵靜，見亂暇，見危難無忘其眾。居國惠以信，在軍廣以武，刃上果以敏。居國和，在軍法，刃上察。居國見好，在軍見方，刃上見信。
凡陳，行惟疏，戰惟密，兵惟雜。人教厚，靜乃治，威利章。相守義則人勉，慮多成則人物。時中服厥次治，物既章④目乃明，慮既定心乃強。進退無疑，見敵無謀，聽誅。無誑其名，無變其旗。
凡事善則長，因古則行。誓作章，人乃強。滅厲祥⑤。滅厲之道：一曰義，被之以信，臨之以強，成基一天下之形，人莫不說，是謂兼用其人。一曰權，成其溢，奪其好，我自其外，使自其內。一曰人，二曰正，三曰辭，四曰巧，五曰火，六曰水，七曰兵，是謂七政。榮、利、恥、死，是謂四守。容色積威，不過改意，凡此道也。
唯人有親，有仁無信，反敗厥身。人人、正正、辭辭、火火。
凡戰之道：既作其氣，因發其政。假之以色，道之以辭。因懼而戒，因欲而事，蹈敵制地，以職命之，是謂戰法。
凡人之形，由眾之求，試以名行，必善行之。若行不行，身以將之；若行而行，因使勿忘。三乃成章，人生之宜，謂之法。
凡治亂之道：一曰仁，二曰信，三曰直，四曰一，五曰義，六曰變，七曰專。
立法：一曰受，二曰法，三曰立，四曰疾，五曰禦其服，六曰等其色，七曰百官宜無淫服。
凡軍，使法在己曰專，與下畏法曰法。軍無小聽，戰無小利，日成，行微曰道。
凡戰，正不行則事專，不服則法，不相信則一。若怠則動之，若疑則變之，若人不信上則行其不復，自古之政也。
【注釋】
①厥：猶“其”。
②右兵：注重兵器。右，古代右為尊。
③堪物簡治：善於選拔任用各種人才去管理軍中的各類事物。
④物既章：旗幟鮮明。物，這裏指旗幟。章，同“彰”。
⑤厲祥：鬼怪妖魔。厲，惡鬼。祥，妖祥。

[book_title]嚴位第四
凡戰之道，位欲嚴①，政欲粟，力欲窕，氣欲閑，心欲一。
凡戰之道，等道義，立卒伍，定行列，正縱橫，察名實。立進俯，坐進跪，畏則密，危則坐。遠者視之則不畏，邇者勿視則不散。位下左右，下甲②坐，誓徐行之。位逮徒甲，籌以輕重，振馬噪徒甲，畏亦密之。跪坐，坐伏，則膝行而寬誓之。起噪鼓而進，則以鐸止之。銜枚誓糗，坐，膝行而推之。執戮禁顧，噪以先之。若畏太甚，則勿戮殺，示以顏色，告之以所生，循省其職。
凡三軍，人戒分日，人禁不息，不可以分食，方其疑惑，可師可服。
凡戰，以力久，以氣勝，以固久，以危勝，本心固，新氣勝，以甲固，以兵勝。凡車以密固，徒以坐固，甲以重固，兵以輕勝。
人有勝心，唯敵之視；人有畏心，唯畏之視。兩心交定，兩利若一。兩為之職，惟權視之。
凡戰：以輕行輕則危，以重行重則無功，以輕行重則敗，以重行輕則戰，故戰相為輕重。
舍謹兵甲，行慎行列，戰謹禁止。
凡戰：敬則慊，率則服；上煩輕，上暇重；奏鼓輕，舒鼓重；服膚輕，服美重。
凡馬車堅，甲兵利，輕乃重。
上同無獲，上專多死，上生多疑，上死不勝。
凡人：死愛③，死怒，死威，死義，死利。凡戰之道，教約人輕死，道約人死正。
凡戰：若勝，若否，若天，若人。
凡戰：三軍之戒，無過三日；一卒之警，無過分日；一人之禁，無過瞬息。
凡大善用本，其次用末。執略守微，本未唯權，戰也。
凡戰：三軍一人，勝。
凡鼓：鼓旌旗，鼓車，鼓馬，鼓徒，鼓兵，鼓首，鼓足，七鼓兼齊。
凡戰：既固勿重，重進勿盡，凡進危。
凡戰：非陳之難，使人可陳難④；非使可陳難，使人可用難；非知之難，行之難。
人方有性，性州異，教成俗，俗州異，道化俗。
凡眾寡，既勝若否，兵不告利，甲不告堅，車不告固，馬不告良，眾不自多，未獲道。
凡戰：勝則與眾分善。若將複戰，則重賞罰。若使不勝，取過在己。複戰，則誓以居前，無複先術。勝否勿反，是謂正則。
凡民以仁救，以義戰，以智決，以勇鬥，以信專，以利勸，以功勝。故心中仁，行中義，堪物智也，堪大勇也，堪久信也。讓以和，人以洽，自予以不循，爭賢以為人，說其心，效其力。
凡戰：擊其微靜，避其強靜；擊其倦勞，避其賢窕；擊其大懼，避其小懼。自古之政也。
【注釋】
①位欲嚴：職責要求做到嚴格明卻。位，士卒在行列中的位置，這裏引申為職責。
②下甲：屯兵。
③死愛：為報答恩愛而戰死。以下“死怒”、“死威”等語法結構與此相同。
④使人可陳難：使士卒熟悉陣法有困難。

[book_title]用眾第五
凡戰之道，用寡固，用眾治。寡利煩①，眾利正。用眾進止，用寡進退。眾以合寡，則遠裹而厥之。若分而迭擊，寡以待眾，若眾疑之，則自用之。擅利②，則釋旗迎而反之；敵若眾，則相眾而受裹；敵若寡若畏，則避之開之。
凡戰：背風背高，右高左險，曆沛曆圮，兼舍環龜③。
凡戰：設而觀其作，視敵而舉，待則循而勿鼓，待眾之作攻則屯而伺之。
凡戰：眾寡以觀其變，寬而觀其慮，進退以觀其固，危而觀其懼，靜而觀其怠，動而觀其疑，襲而觀其治。擊其疑，加其卒，致其屈，襲其規，因其不避，阻其圖，奪其慮，乘其懼。
凡從奔勿息，敵人或止于路，則慮之。
凡進敵都，必有進路。退，必有反慮。
凡戰：先則弊，後則懾，息則怠，不息亦弊，息久亦反其懾。
書親絕，是謂絕顧之慮；選良次兵④，是謂益人之強；棄任節食，是謂開人之意。自古之政也。
【注釋】
①寡利煩：兵力寡少利於戰術變化而出奇制勝。煩，多，這裏指戰術變化頻繁，出奇制勝。
②擅利：敵方已佔據主動。
③兼舍環龜：晝夜兼程進佔。環龜，指四周有險可守。
④選良次兵：選拔人才，配備兵器。次，排比，引申為安排。
[book_chapter]司马法译文

[book_title]仁本第一
古者，以仁为本，以义治之之谓正，正不获意则权。权出于战，不出于中人。是故，杀人安人，杀之可也；攻其国，爱其民，攻之可也；以战止战，虽战可也。故仁见亲，义见说，智见恃，勇见方，信见信。内得爱焉，所以守也；外得威焉，所以战也。
战道：不违时，不历民病，所以爱吾民也；不加丧，不因凶，所以爱夫其民也；冬夏不兴师，所以兼爱其民也。故国虽大，好战必亡；天下虽安，忘战必危。天下既平，天下大恺。春嵬秋猕①，诸侯春振旅，秋治兵，所以不忘战也。
古者，逐奔不过百步，纵绥不过三舍②，是以明其理也；不穷不能而哀怜伤病，是以明其仁也；成列而鼓，是以明其信也；争义不争利，是以明其义也；又能舍服，是以明其勇也；知终知始，是以明其智也。六德以时合教，以为民纪之道也，自古之政也。
先王之治，顺天之道，设地之宜，官民之德，而正名治物。立国辨职，以爵分禄，诸侯悦怀，海外来服，狱弭而兵寝，圣德之治也。
其次，贤王制礼乐法度，乃作五刑，兴甲兵以讨不义。巡守省方，会诸侯，考不同。其有失命、乱常、背德、逆天之时，而危有功之君，遍告于诸侯，彰明有罪。乃告于皇天上帝日月星辰，祷于后土四海神祗山川冢社，乃造于先王。然后冢宰③征师于诸侯曰：“某为国不道，征之。以某年月师于某国，会天子正刑。”冢宰与百官布令于军曰：“入罪人之地，天暴神祗，无行田猎，无毁土功，无燔墙屋，无伐林木，无取六畜禾黍器械；见其老幼，奉归无伤；虽遇壮者，不校勿敌；敌若伤之，医药归之。”既诛有罪，王及诸侯修正其国，举贤立明，正复厥职。
王霸之所以治诸候者六：以土地形诸侯，以政令平诸侯，以礼信亲诸侯，以材力悦诸侯，以谋人维诸侯，以兵革服诸侯。同患同利以合诸候，比小事大④以和诸侯。
会之以发禁者九：凭弱犯寡者眚之，贼贤害民则伐之，暴内凌外则坛之，野荒民散则削之，负固不服则侵之，贼杀其亲则正之，放弑其君则残之，犯令陵政则杜之⑤，外内乱，禽兽行则灭之。
【注释】
①春嵬秋猕：春秋以前的军事练习和演习，统常在农闲时以田猎的方式进行。其中春季田猎练兵为“嵬”，秋季季田猎演习为“猕”。
②逐奔不过百步，纵绥不过三舍：追击败逃的敌人不超过一百步，跟踪追击主动退却的敌人不超国90里。奔，逃走。绥，不战而退。三舍，90里，古代行军30里为一舍。
③冢宰：周代官名，相当于宰相
④比小事大：亲近小国，事奉大国。比，亲近
⑤杜之：封锁，孤立。
【白话译文】
仁，古代儒家的一种含义极广的道德范畴。《礼记中庸》：“仁者，人也，亲亲为大”。本指人与人之间互相亲爱。仁，也是古代所谓善政的标准，即“仁政”。仁本，就是以仁爱为根本的意思。本篇现存七节，主要论述兴兵作战的目的是为了“除暴安人”，推行“仁政”。在进行战争中，也要以仁为本，采取合宜的手段。
l、古者，以仁为本，以义治之之谓正。正不获意则权。权出于战，不出于中人。是故杀人安人，杀之可也；攻其国，爱其民，攻之可也；以战止战，虽战可也。故仁见亲，义见说智见恃，勇见方，信见信。内得爱焉，所以守也；外得威焉，所以战也。
[译文]
古人以仁爱为根本，以正义的方法处理国家大事，这就叫做政治。政治达不到目的时，就要使用权势。权势总是出于战争，而不是出于中和与仁爱。因而，杀掉坏人而使大众得到安宁，杀人是可以的，进攻别的国家，出发于爱护它的民众，进攻是可以的，用战争制止战争，即使进行战争，也是可以的。因此，[君主应该]以仁爱为民众所亲近；以正义为民众所喜爱；以智谍为民众所倚重；以勇敢为民众所效法；以诚实为民众所信任。这样，对内就能得到民众的爱戴，借以守土卫国；对外就能具有威慑力量，借以战胜敌人。
2、战道：不违时，不历民病，所以爱吾民也；不加丧，不因凶，所以爱夫其民也；冬夏不兴师，所以兼爱其民也。故国虽大，好战必亡；天下虽安，忘战必危。天下既平，天下大恺，春蒐秋狝，诸侯春振旅，秋治兵，所以不忘战也。
[译文]
作战的原则是：不违背农时，不在疾病流行时兴兵作战，为的是爱护自己的民众；不乘敌人国丧时去进攻它，也不趁敌国灾荒时去进攻它，为的是爱护敌国的民众；不在冬夏两季兴师，为的是爱护双方的民众。所以国家虽然强大，好战必定灭亡；天下虽然太平，忘掉战争准备，必定危险。即使天下已经平定，全国欢腾，每年春秋两季还是要用打猎来进行军事演习，各国诸侯也要在春天整顿军队，秋天训练军队，这都是为了不忘战争准备。
3、古者，逐奔不过百步，纵绥不过三舍，是以明其礼也。不穷不能而哀怜伤病，是以明其仁也。成列而鼓是以明其信也。争义不争利，是以明其义也。又能舍服，是以明其勇也。知终知始，是以明其智也。六德以时合教，以为民纪之道也，自古之政也。
[译文]
古时候(西周以前)，追击遗逃的敌人不超过一百步，追踪主动退即的敌人不超过九十里，这是为了表示礼让。不残杀丧失战斗力的敌人并哀怜它的伤病人员，这是为了表示仁爱。等敌人布阵完毕再发起进攻，这是为了表示诚信。争大义而不争小利，这是为了表示战争的正义性。赦免降服的敌人，这是表明军队的勇敢。能够预见战争开始和结局，这是表示统帅的智慧，根据“礼、仁、信、义、勇、智”六德按时集合民众进行教育，作为管理民众的准则，这是从古以来治军作战的方法。
4、先王之治，顺天之道，设地之宜，官司之德，而正名治物，立国辨职，以爵分禄，诸侯说怀，海外来服，狱弭而兵寝，圣德之治也。
[译文]
从前的君王治理天下，顺应自然规律，适合地理条件，任用贤德的人，设官分职，各司其事，分封诸侯，区分等级，按照爵位高低给以不同的俸禄。这样，使诸侯都心悦诚服，外国也向往归附，诉讼和战争也都没有了，这就是圣王用仁德治理的天下。
5、其次，贤王制礼乐法度，乃作五刑，兴甲兵以讨不义。巡狩省方，会诸侯，考不同。其有失命、乱常、背德、逆天之时，而危有功之君，徧告于诸侯，彰明有罪。乃告于皇天上帝日月星辰，祷于后土四海神祗山川冢社，乃造于失王。然后冢宰征师于诸侯曰：“某国为不道，征之，以某年月日师至于某国，会天于正刑”。冢宰与百官布令于军曰：“入罪人之地，无暴圣祗，无行田猎，无毁土功，无燔墙屋，无伐林木，无取六畜，禾黍、器械，见其老幼，奉归勿伤。虽遇壮者，不校勿敌，敌若伤之，医药归之。”既诛有罪，王及诸侯修正其国，举贤立明，正复厥职。
[译文]
其次，贤王制定礼乐法度，设置五刑[来治理国家]，使用军队讨伐不义。亲自巡视各诸侯的领地，访察地方，会见诸侯，考核他们是否遵守“礼乐法度”。对那些玩忽命令、触犯法纪、败坏道德、逆天行事和迫害功臣的国君，便通令各国诸侯，公布他的罪行，并上告于天地神灵和祖先。然后由冢宰向诸侯征调军队，发布命令说：“某国无道，应出兵征伐他。各诸侯的军队应于某年某月某日到达某国，会同天子惩治罪犯。”冢宰又使百官向军队宣布命令说：“进入该国的地区，不准亵渎神位，不准打猎，不准破坏水利工程，不准烧毁房屋建筑，不准砍伐树木，不准擅取家畜、粮食和用具。见到老人和儿童，要护送他们回家，不准伤害。即使遇到少壮的人，只要他们不抵抗就不以敌人对待。对于受伤的敌人，给予治疗，而后放他们回去。”惩办了首恶后，天子和诸侯们还要帮助整顿好那个国家，选用贤能，另立明君，调整、恢复其各级官职。
6、王霸之所以治诸侯者六：以土地形诸侯，以政令平诸侯，以礼信亲诸侯，以礼力说诸侯，以谋人维诸侯，以兵革服诸侯。同患同利以台诸侯，比小事大以和诸候。
[译文]
王霸治理诸侯的办法有六种：用调整封地的大小来控制诸侯，用政策法令约束诸侯；用礼仪威信亲近诸侯，用馈赠财物悦服诸侯，用有智谍的人去扶持诸侯，用强大的军队慑服诸侯。还要以共同的利害来使诸侯联合起来，大国亲近小国，小国尊敬大国，和睦相处。
7、会之以发禁者九。凭弱犯寡则眚之。贼贤害民则伐之。暴内陵外则坛之。野荒民散则削之。负固不服则侵之。贼杀其亲则正之。放弑其君则残之。犯令陵政则杜之。外内乱，禽兽行，则灭之。
[译文]
会合诸侯颁发九项禁令。凡是恃强欺弱以大侵小的，就削弱他。虐杀贤良残害民众的，就讨伐他。对内暴虐对外欺凌的，就废除他。使田野荒芜民众逃散的，就削减封地。仗恃险固而不服从的，就兵临其境警告他。残杀骨肉至亲的，就按法律惩办他。驱逐或杀害君的，就诛灭他的同党，毁灭他的家园。违犯禁令不守法度的，就孤立制裁他。内外淫乱，行同禽兽的，就灭掉他的国家。

[book_title]天子之义第二
天子之义，必纯取法天地，而观于先圣；士庶之义，必奉于父母。而正于君长。故虽有明君，士不先教，不可用也。
故之教民，必立贵贱之伦经，使不相陵；德义不相逾，材技不相掩，勇力不相犯，故力同而意和也。
古者，国容不入军，军容不入国，故德义不相逾。上贵不伐之士，不伐之士，上之器也。苟不伐则无求，无求则不争。国中之听，必得其情；军旅之听，必得其宜；故材技不相掩。从命为士上赏，犯命为士上戮，故勇力不相犯。既致教其民，然后谨选而使之，事极修则百官给矣，教极省则民兴良矣，习惯成则民体俗矣，教化之至也。
古者，逐奔不远，纵绥不及，不远则难诱，不及则难陷。以礼为固，以仁为胜。既胜之后，其教可复，是以君子贵之也。
有虞氏戒于国中①，欲民体其命也；夏后氏誓于军中，欲民先成其虑也；殷誓于军门之外，欲民先意以行事也；周将交刃而誓之，以致民志也。夏后氏正其德也，未用兵之刃，故其兵不杂；殷，义也，始用兵之刃矣；周，力也，尽用兵之刃矣。夏赏于朝，贵善也；殷戮于市，威不善也；周赏于朝，戮于市，劝君子惧小人也。三王彰其德，一也。
兵不杂则不利，长兵以卫，短兵以守。太长则难犯，太短则不及。太轻则锐，锐则易乱；太重则钝，钝则不济。
戎车，夏后氏曰钩车，先正也，殷曰寅车，先疾也；周曰元戎，先良也。旗，夏后氏玄，首人之势也；殷白，天之义也；周黄，地之道也。章，夏后氏以日月，尚明也；殷以虎，尚威也；周以龙，尚文也。
师多务威则民诎，少威则民不胜。上使民不得其义，百姓不得其叙，技用不得其利，牛马不得其任，有司陵之②，此为多威。多威则民诎。上不尊德而任诈慝，不尊道而任勇力，不贵用命而贵犯命，不贵善行贵暴行，陵之有司，此谓少威，少威则民不胜。
军旅以舒为主，舒则民力足。虽交兵致刃，徒不趋，车不驰，逐奔不逾列，是以不乱。军旅之固，不失行列之政，不绝人马之力，迟速不过诫命。
古者，国容不入军，军容不入国。军容入国则民德废，国容入军则民德弱。故在国言文而语温，在朝恭以逊，修己以待人，不召不至，不问不言，难进易退。在军抗而立，在行遂而果，介者③不拜，兵车不式，城上不趋，危事不齿。故礼与法，表里也；文与武，左右也。
古者贤王，明民之德，尽民之善，故无废德，无简民。赏无所生，罚无所试。有虞氏不赏不罚，而民可用，至德也；夏赏而不罚，至教也；殷罚而不赏，至威也；周以赏罚，德衰也。赏不逾时，欲民速得为善之利也；罚不迁列，欲民速睹为不善之害也。大捷不赏，上下皆不伐善。上苟不伐善④，则不骄矣；下苟不伐善，必亡等矣。上下不伐善若此，让之至也。大败不诛，上下皆以不善在己，必悔其过；下苟不善在己，必远其罪。上下分恶如此，让之至也。
古者戎军三年不兴，赌民之劳也。上下相报若此，和之至也。得意则恺歌，示喜也；偃伯灵台，答民之劳，示休也。
【注释】
①有虞氏戒于国中：虞舜在国都内举行誓师仪式。有虞氏，传说中的古代部落名，其首领为舜。戒，告诫，约誓。
②有司陵之：主管者盛气凌人欺压下属。有司，负责的官吏。
③介者：身着铠甲的人。
④伐善：自我标榜，夸耀战功。
【白话译文】
本篇第一节首句是“天子之义”，因以为篇名。主要讲统军、治军、训练等问题。还包括：教民化俗，赏善罚恶，及车、旗、章、服等。
8、天子之义必纯取法天地而观于先圣。士庶之义，必奉于父母而正于君长。故虽有明君，士不先教，不可用也。
[译文]
天子正确的思想行为，应当是取法天地，借鉴古代圣王。士氏的正确思想行为，应当是遵从父母教训，不偏离君主和长辈的教导。所以虽有贤明的君主，如果对士民不事先教育，也是不能使用他们的。
9、古之教民，必立贵贱之伦经，使不相陵。德义不相踰，材技不相掩，勇力不相犯，故力同而意和也。古者，国容不入军，军容不入国，故德义不相踰。上贵不伐之士，不伐之士，上之器也，苟不伐则无求，无求则不争。国中之听，必得其情，军旅之听，必得其宜，故材技不相掩。从命为士上赏，犯命为士上戮，故勇力不相犯。既致教其民，然后谨选而使之。事极修，则百官给矣，教极省，则民兴良矣，习惯成，则民体俗矣，教化之至也。
[译文]
古代教育民众，必须制定上、下、尊、卑的人伦道德规范，使上下尊卑之间彼此不相欺凌，德和义不互相踰越，有才技的人不被埋没，有勇力的人不敢违抗命令，这样，大家就会同心协力了。古时候，朝廷的礼仪法度，不能用于军队，军队的礼仪法度，不能用于朝廷。所以德和义就不会互相踰越。君主必须敬重不自夸的人，因为不自夸的人，是君主所宝贵的人才，如能不自夸，就说明他没有奢望，没有奢望就不会和别人相争。朝廷听取这些人的意见，一定会掌握真实情况，军队里能听取这些人的意见，事情就会得到妥善处理，这样，有才技的人就不致被埋没了。对服从命令的人，上级要给予奖励，对违抗命令的人，上级要给予制裁，这样，有勇力的人就不敢违抗命令了。民众经受了这些教育，然后再慎重选拔任用他们。各项事业都治理得很好，各级官吏就尽到职责了。教育内容简明扼要，民众就容易学得好，习惯一经养成，民众就会按习俗行事了。这就是教育的最大成效。
10、古者，逐奔不远，纵绥不及，不远则难诱，不及则难，陷。以礼为固，以仁为胜，既胜之后，其教可复，是以君子贵之也。
[译文]
古人用兵，追击败逃的敌人不过远，追踪主动退却的敌人不迫近。不过远就不易被敌人诱骗，不迫近就不易陷入敌人的图套。以礼制为规范，军队就能巩固，用仁爱为宗旨，就能战胜敌人。用这种方法，取胜以后，还可以反复运用，因而贤德的人都很重视这种方法。
11、有虞氏戒于国中，欲民体其命也。夏后氏誓于军中，欲民先成其虑也。殷誓于军门之外，欲民先意以行事也。周将交刃而誓之，以致民志也。
[译文]
虞舜在国内告诫民众，是为了使人们理解他的命令。夏启在军中誓师，是为了使军队事先有思想准备。商汤在军门之外誓师，是为了使军队事先了解他的意图以便行动。周武王在两军将要交锋的时候誓师，是为了激励士卒的战斗意志。
12、夏后氏正其德也，未用兵之刃，故其兵不杂。殷义也，始用兵之刃矣。周力也，尽用兵之刃矣。
[译文]
夏禹用德取天下，没有使用武力，所以当时兵器种类比较简单。商汤用义取天下，开始使用武力和兵器。周武王用武力取天下，使用了各种各样的兵器。
13、夏赏于朝，贵善也。殷戮于市，威不善也。周赏于朝，戮于市，劝君子惧小人也。三王彰其德一也。
[译文]
夏代在朝廷上奖励有功的人，是为了鼓励好人。商代在集市上杀戮有罪的人，是为了警告坏人。周代在朝廷上奖励有功的人，在集市上杀戮有罪的人，是为了勉励“君子”，震骇“小人”。三王的办法虽有不同，但是鼓励人们为善的精神是一致的。
14、兵不杂则不利。长兵以卫，短兵以守，太长则难犯太短则不及。太轻则锐，锐则易乱。太重则钝，钝则不济。
[译文]
各种兵器不配合使用，就不能发挥威力。长兵器用以掩护短兵器，短兵器用以抵近战斗。兵器太长就不便使用，太短就打击不到敌人。太轻就脆弱，脆弱就容易折毁。太重就不锋利，不锋利就不中用。
15、戎车：夏后氏曰钩车，先正也；殷曰寅车，先疾也；周日元戎，先良也。旗：夏后氏玄，首人之孰也，殷白，天之义也；周黄，地之道也。章：夏后氏以日月，尚明也；殷以虎，尚威也；周以龙，尚文也。
[译文]
兵车：夏代叫钩车，注重行驶平稳；殷代叫寅车，注重行动迟速；周代叫元戎，注重结构精良。旗帜：夏代用黑色，取其象手持人头那样威武；殷代用白色，取其象天体那样皎洁；周代用黄色，取其象大地那样深厚。徽章：夏代用日月，表示光明；殷代用虎，表示威武；周代用龙，表示文采。
16、师多务威则民诎，少威则民不胜。上使民不得其义，百姓不得其叙，技用不得其利，牛马不得其任，有司陵之，此谓多威。多威则民诎。上不尊德而任诈匿，不尊道而任勇力，不贵用命而贵犯命，不贵善行而贵暴行，陵之有司，此谓少威，少威则民不胜。
[译文]
治军过于威严，士气就会受到压抑，缺少威信，就难以指挥士卒克敌制胜。上级使用民力不适宜，任用官吏不恰当，有技能的人不能发挥其作用，牛马也不能合理地使用，主管者又盛气凌人地去强迫人们服从，这就是过于威严。过于威严，士气就感到受压抑。君主不尊重有德行的人而信任奸诈邪恶的人，不尊重有道义的人而任用恃勇逞强的人，不重用服从命令的人，而重用专横武断的人，不重用善良的人，而重用残暴的人，以致引起民众反抗官吏，这就会降低威信。缺少威信，就不能指挥士卒去战胜敌人。
17、军旅以舒为主，舒则民力足。虽交兵致刃，徒不趋，车不驰，逐奔不踰列，是以不乱。军旅之固，不失行列之政，不绝人马之力，迟速不过诫命。
[译文]
军队行动，以从容不迫为主，从容不迫就能保持士卒力量的充沛。虽各冲锋陷阵中，步兵也不要快步走，兵车也不要奔驰，追击敌人也不准超越行列，这样才不至扰乱战斗队形。军队的稳固性，就在予不打乱行列的秩序，不用尽人、马的力量，行动的快慢决不许超出命令的规定。
18、古者，国容不入军，军容不入国。军容入国，则民德废；国容入军，则民德弱。故在国言文而语温，在朝恭以逊，修己以待人，不召不至，不问不言，难进易退，在军抗而立，在行遂而果，介者不拜，兵车不式，城不上趋，危事不齿。故礼与法表里也，文与武左右也。
[译文]
古时候，朝廷的礼仪法度不用在军队中，军队的礼仪法度，不用在朝廷内。如果把军队的礼仪法度用在朝廷内，民众的礼仪风气就会被废弛，把朝廷的礼仪法度用在军队中，军队的尚武精神就会被削弱。因为在朝廷上说话要温文尔雅，在朝见君主时态度要恭敬谦逊，严以律己，宽以待人，国君不召不来，不问不说，朝见时礼节隆重，辞退时礼节简单。在军队中要昂首直立，在战阵中要行动果断，穿着皑甲不跪拜，在兵车上不行礼，在城上不急走〔以免惊扰士众]，遇危险不惧怕[以免惑乱军心]。所以礼和法是相互为用的，文和武是不可偏废的。
19、古者贤王，明民之德，尽民之善，故无废德，无简民，赏无所生，罚无所试。有虞氏不赏不罚，而民可用，至德也。夏赏而不罚，至教也。殷罚而不赏，至威也。周以赏罚，德衰也。赏不踰时，欲民速得为善之利也。罚不迁列，欲民速规为不善之害也。大捷不赏，上下皆不伐善。上苟不伐善，则不骄矣，下苟不伐善，必亡等矣。上下不伐善若此，让之至也。大败不诛，上下皆以不善在己，上苟以不善在己，必悔其过，下苟以不善在己，必远其罪。上下分恶若此，让之至也。
[译文]
古代贤明的君王，表彰民众的美德，鼓励民众的善行，所以没有败坏道德的事，也没有不遵守法度的人，因而无须用赏也无须用罚。
虞舜不用赏也不用罚，民众都能听他使用，这是由于有了高尚的道：德。夏代只用赏而不用罚，这是由于有了良好的教育。商代只用罚，而不用赏，这是由于有了强大的威势。周代赏罚并用，这是由于道德已经衰败了。奖赏不要过时，为的是使民众迅速得到做好事的利益。惩罚要就地执行，为的是使民众迅速看到做坏事的恶果。大胜之后不颁发奖赏，上下就不会夸功，上级如果不夸功，就不会骄傲了；下级如果不夸功，就不会向上比了。上下都能这样不夸功，这是最好的谦让风气。大败之后不执行惩罚，上下都会认为错误是在自己。上级如果认为错误在自己，必定决心改正错误，下级如果认为错误在自己，必定决心不再犯错误。上下都象这样争着分担错误的责任，也是最好的谦让风气。
20、古者戌军，三年不兴，覩民之劳也；上下相报若此，和之至也。得意则恺歌，示喜也。偃伯灵台，答民之劳，示休也。
[译文]
古时对于守边防的军人，[服役一年后，]三年内不再征调他们，这是看到他们太辛苦了。上下这样地互相体恤，就是最团结的表现。打了胜仗就高奏凯歌，表达喜庆的心情。结束战争后，高筑“灵台”集会，慰劳民众，表示从此开始休养生息。

[book_title]定爵第三
凡战，定爵位，著功罪，收游士，申教诏，讯厥①众，求厥技，方虑极物，变嫌推疑，养力索巧，因心之动。
凡战，固众相利，治乱进止，服正成耻，约法省罚。小罪乃杀，小罪胜，大罪因。
顺天，阜财，怿众，利地、右兵②，是谓五虑。顺天奉时，阜财因敌，怿众勉苦，利地守隘险阻，右兵弓矢御，殳矛守，戈戟助。凡五兵五当，长以卫短，短以救长，迭战则久，皆战则强。见物与侔，是谓两之。主固勉苦，视敌而举。
将心，心也；众心，心也。马、牛、车、兵、佚饱，力也。教惟豫，战惟节。将军，身也；卒，支也；伍，指拇也。
凡战，智也；斗，勇也；陈，巧也。用其所欲，行其所能，废其不欲不能，于敌反是。
凡战，有天，有财，有善。时日不迁，龟胜微行，是谓有天；众有有，因生美，是谓有财；人习陈利，极物以豫，是为有善。
人勉及任，是谓乐人。大军以固，多力以烦，堪物简治③，见物应卒，是谓行豫。轻车轻徒，弓矢固御，是谓大军。密静多内力，是谓固陈。因是进退，是谓多力。上暇人教，是谓烦陈。然有以职，是谓堪物，因是辩物，是为简治。
称众因地，因敌令陈，攻战，守进，退止，前后序，车徒因，是谓战参。不服、不信、不和、怠、疑、厌、慑、枝、柱、诎、顿、肆、崩、缓，是谓战患。骄骄、慑慑、吟旷、虞惧、事悔，是谓毁折。大小、坚柔、参伍、众寡、凡两，是谓战权。
凡战，间远观迩，因时因财，贵信恶疑，作兵义，作事时，使人惠。见敌静，见乱暇，见危难无忘其众。居国惠以信，在军广以武，刃上果以敏。居国和，在军法，刃上察。居国见好，在军见方，刃上见信。
凡陈，行惟疏，战惟密，兵惟杂。人教厚，静乃治，威利章。相守义则人勉，虑多成则人物。时中服厥次治，物既章④目乃明，虑既定心乃强。进退无疑，见敌无谋，听诛。无诳其名，无变其旗。
凡事善则长，因古则行。誓作章，人乃强。灭厉祥⑤。灭厉之道：一曰义，被之以信，临之以强，成基一天下之形，人莫不说，是谓兼用其人。一曰权，成其溢，夺其好，我自其外，使自其内。一曰人，二曰正，三曰辞，四曰巧，五曰火，六曰水，七曰兵，是谓七政。荣、利、耻、死，是谓四守。容色积威，不过改意，凡此道也。
唯人有亲，有仁无信，反败厥身。人人、正正、辞辞、火火。
凡战之道：既作其气，因发其政。假之以色，道之以辞。因惧而戒，因欲而事，蹈敌制地，以职命之，是谓战法。
凡人之形，由众之求，试以名行，必善行之。若行不行，身以将之；若行而行，因使勿忘。三乃成章，人生之宜，谓之法。
凡治乱之道：一曰仁，二曰信，三曰直，四曰一，五曰义，六曰变，七曰专。
立法：一曰受，二曰法，三曰立，四曰疾，五曰御其服，六曰等其色，七曰百官宜无淫服。
凡军，使法在己曰专，与下畏法曰法。军无小听，战无小利，日成，行微曰道。
凡战，正不行则事专，不服则法，不相信则一。若怠则动之，若疑则变之，若人不信上则行其不复，自古之政也。
【注释】
①厥：犹“其”
②右兵：注重兵器。右，古代右为尊。
③堪物简治：善于选拔任用各种人才去管理军中的各类事物。
④物既章：旗帜鲜明。物，这里指旗帜。章，同“彰”。
⑤厉祥：鬼怪妖魔。厉，恶鬼。祥，妖祥。
【白话译文】
本篇以开头“定爵”二字为篇名。本篇现存二十六节，并不是都讲的“定爵位”，而是统论军政事务，内容很庞杂，大体是讲为了作战而应建立的制度和禁令。
21、凡战，定爵位，著功罪，收游士，申教诏，询厥众，求厥技，方虑极物，变嫌推疑，养力索巧，因心之动。
[译文]
凡是作战，先要确定军中各级官职爵位，宣布赏罚制度，收用各方游士，颁发军队教令，征询大众的意见，搜罗有技术的人才，多方考虑，弄清各种情况的根源，分辨和推究疑难问题，积蓄力量，寻求巧计，根据民心所向而采取行动。
22、凡战，固众，相利，治乱，进止服正，成耻，约法，省罚，小罪乃杀，小罪胜，大罪因。
[译文]
作战必须：巩固军心，明辨利害，治理纷乱，进止有节，服膺正义，激发廉耻，简约法令，少用刑罚，小罪就要制止，犯小罪的如果得逞，犯大罪的也就跟着来了。
23、顺天、阜财、怿众、利地、右兵，是谓五虑。顺天奉时，阜财因敌。怪众勉若。利地，守隘险阻。右兵，弓矢御、殳矛守、戈戟助。凡五兵五当，长以卫短，短以救长。迭战则久，皆战则强。见物与侔，是谓两之。主固勉若，视敌而举。
[译文]
顺应天时，广集资财，悦服人心，利用地形，重视运用兵器，这是作战必须考虑的五件事情。顺应天时，就是要利用天候季节，因时制宜地行事。广集资财，就是要利用敌人物资以增强我之实力。悦服人心，就是要顺应大众意志以勉励士卒杀敌。利用地形，就是要控制隘路、险要、阻绝等地形。重视运用兵器，就是战斗中要用弓矢掩护、殳矛抵御、戈戟辅助。
这五种兵器有五种用途，长兵器用以掩护短兵器，短兵器用以补救长兵器的不足。“五种兵器”轮番出战可以持久，全部出战就能形成强大力量。发现敌人的新兵器，就应该仿效制造，才能与敌保持力量平衡。主将既要善于勉励士卒，巩固军心，又要仔细观察敌情变化，采取相应的行动。
24、将心，心也，众心，心也。马、牛、车、兵、佚饱，力也。教惟豫，战惟节。将军，身也，卒，支也，伍，指姆也。
[译文]
将帅的意志和士卒的意志必须统一，马、牛兵喂饱，休息好，车辆、兵器要妥善保养，这样，才有战斗力量。训练重在平时，作战重在指挥。将帅好比人的躯干，卒好比人的四肢，伍好比人的手指，〔必须象它们一样地协调一致，才能指挥运用自如。]
25、凡战，智也。斗，勇也。陈，巧也。用其所欲，行其所能，废其不欲不能。于敌反是。
[译文]
作战指挥要用智谋，战斗行动要靠勇敢，军队布阵要巧妙灵活。要力求实现自己的意图，但也要量力而行，不要去做违反自己意图和力所不及的事。对于敌人则相反，(要使他去做他所不愿做或不能做的事。]
26、凡战，有天，有财，有善。时日不迁，龟胜微行，是谓有天。众有有，因生美，是谓有财。人习陈利，极物以豫，是调有善。人勉及任，是谓乐人。
[译文]
凡是作战，应该有天，有财，有善。遇着好时机不要错过，占卜有了胜利的征兆就机密行动，这就叫“有天”。民众富足，国力充沛，这就叫“有财”。士卒训练有素，阵法熟练，物资器材预有准备，这就叫“有善”。人人都能尽力去完成战斗任务，这就叫“乐人”。
27、大军以固，多力以烦，堪物简治，见物应卒，是谓行豫。
[译文]
军队强大而阵势巩固，兵员充实而战法熟练，选拔各种人才去管理各项事务，洞察各种情况以应付突然事变，这就是预有准备。
28、轻车轻徒，弓矢固御，是谓大军。
[译文]
兵车轻快，步兵精锐，弓箭足以固守，这就是强大的军队。
29、密静多内力，是谓固陈。因是进退，是谓多力。
[译文]
兵力集中，军心镇定，士气旺盛，这就是巩固的阵势。凭借这样的阵势而又进退合宜，这就是增强了战斗力。
30、上暇人数，是谓烦陈。然有以职，是谓堪物。因是辨物，是谓简治。
[译文]
主将从容不迫，部队操练纯熟，这就是训练有素。各项事物，都有人负责，这就叫事事有人管。人人胜任职务而能分清事物的轻重缓急，这就是用人得当。
31、称众，因地，因敌令陈；攻战守，进退止，前后序，车徒因，是谓战参。
[译文]
衡量我军兵力，适应地形条件和敌人情况而确定我军阵形；掌握攻、战、守的变化，前进、后退或停止的时机，注意前后的顺序以及战车与步兵的协同，这些都是临战应该考虑的事情。
32、不服、不信、不和、怠、疑、厌、慑、枝、拄、诎、顿、肆、崩、缓，是渭战患。
[译文]
[对上级]不服从、不信任、彼此不和睦、怠忽职守、互相猜疑、厌恶作战、畏惧敌人、军心涣散、互相责难、委屈难伸、疲劳困顿、肄无忌惮、分崩离析、纪律废弛、这些都是作战的祸患。
33、骄傲，慑慑，吟旷，虞惧，事悔，是谓毁折。
[译文]
骄傲已极，畏惧太甚，士卒呻吟吵闹，军心忧虑惶恐，朝令夕改，这会导致军队的覆灭。
34、大小，坚柔，参伍，众寡，凡两，是谓战权。
[译文]
声势宜大宜小，战法用刚用柔，编组用参用伍，兵力用多用少，都必须从利害两个方面加以考虑，这是作战的权变。
35、凡战，间远，观迩，因时，因财，发信，恶疑。作兵义，作事时，使人惠，见敌静，见乱暇，见危难无忘其众。
[译文]
一般作战，[侦察敌情]远处用间谍，近处用观察。[用兵作战]要抓住时机，适应财力。[军队内部]要崇尚诚信，切戒猜疑。兴兵要合乎正义，做事要抓住时机，用人要施恩惠，遇敌必须沉着，遇着混乱必须从容，遇着危险和艰难不要忘掉部队。
36、居国惠以信以信，在军广以武，刃上果以敏。居国和，在军法，刃上察。居国见好，在军见方，刃上见信。
[译文]
治国要施恩惠讲信用，治军要宽厚要威严，临阵要果断要敏捷。治国要上下和睦，治军兵法令严明，临阵要明察情况。这样，治国就能为人民所爱戴，治军就能为士卒所敬重，临阵就能为全军所信赖。
37、凡陈，行惟疏，战惟密，兵惟杂，人教厚，静乃治。威利章，相守义，则人勉。虑多成则人服。时中服厥次治。物既章，目乃明。虑既定，心乃强。进退无疑见敌无谋，听诛。无诳其名，无变其旗。
[译文]
一般布阵，军队的行列既要求疏散[以便使用兵器]；又要求密集[以便于战斗]。兵器要多种多样配合使用，士卒要训练有素，要沉着镇静，阵形才能保持严整。威令鲜明准确，上下遵守信义，就能人人奋勉。谋划屡次成功就能使人信服。人人心悦诚服，事情就能依次办好。旗帜鲜明，部队才看得清楚。作战计谋既经确定，决心就应坚定。对那些进退不定，遇敌无谋的人，应予以惩罚。[临阵的时候]，不要随意乱用金鼓，不要轻易改变旗号，[以免引起错觉和迷乱。]
38、凡事善则长，因古则行。誓作章，入乃强，灭历祥。灭厉之道：一曰义。被之以信，临之以强，成基一天下之形，人莫不就，是谓兼用其人。一曰权。成其溢，夺其好，我自其外，使自其内。
[译文]
凡是好的事情就能保特长久，按照古法办事就能顺利推行。战斗誓词鲜明有力，士气就会旺盛，就能消灭一切敌人。消灭敌人的方法：一是用道义。就是以诚信感召敌人，以威力慑服敌人，造成统一天下的形势，使人人心悦诚服，这就能争取敌国的人为我所用。二是用权谋。就是设法助长敌人的骄横，夺取敌人的要害，用兵力从外部向它进攻；用间谍从内部策应。
39、一曰人，二曰正，三曰辞，四曰巧，五曰火，六曰水，七曰兵，是谓七政。荣、利、耻、死，是谓四守。容色积威，不过改意。凡此道也。
[译文]
一是广罗人才，二是严肃法纪，三是注重宣传，四是讲求技巧。五是善用火攻，六是习于水战，七是改善兵器，这是七种军国大政。荣誉、利禄、耻辱、刑罚，这是四种令人遵守法纪的手段。和颜悦色地讲道理或严厉地予以管教，都不过是为了使人改恶从善。所有这些都是治军的方法。
39、唯仁有亲。有仁无信，反败厥身。
[译文]
只有仁爱，才能使人亲近。但是只讲仁爱而不许信义，反会使自已遭到失败。
40、人人，正正，辞辞，火火。
[译文]
用人要知人善任，正人必先正己，言辞必须严正，火攻必须用得适宜。
41、凡战之道：既作其气，因发其政。假之以色，道之以辞。因惧而戒，因欲而事，蹈敌制地，以职命之，是谓战法。
[译文]
一般作战的原则：已经鼓舞了士气，接着就要颁布纪律。对待士卒要和颜悦色，教导士卒要言辞恳切。利用他们畏惧的心理而告诫他们，利用他们的欲望而使用他们，进入敌境就要控制有利地形，并按将士的职位分派他们任务，这就是战法。
42、凡人之形；由众之求，试以名行，必善行之。若行不行，身以将之。若行而行，因使勿忘，三乃成章，人生之宜，谓之法。
[译文]
凡是要求人们执行的规章制度，都应来源予大众的要求。在试行中检验其是否名副其实[卓有成效]。并力求妥善地、彻众地予以执行。如果有可以做到而没有做到的，将帅就要亲自带头去做。如果一切都做到了，就进而要求部队牢记这些准则，经过多次反复执行，就形成了规章制度，这些符合人们要求的规章制度，就叫做“法”。
43、凡治乱之道，一曰仁，二曰信，三曰直，四曰一，五曰义，六曰变，七曰专。
[译文]
治乱的方法，一是仁爱，二是信用，三是正立，四是统一，五是道义，六是权变，七是集中指挥。
44、立法，一曰受，二曰法，三曰立，四曰疾，五曰御其服，六曰等其色，七曰百官宜无淫服。
[译文]
建立法制，一要使人能接受。二要法令严明，三要有法必依，四要雷厉风行，五要规定各级服制，六要用颜色区别等级，七要使官吏按规定着装，不得混乱。
45、凡军，使法在己曰专。与下畏法曰法。军无小听，战无小利，日成，行微曰道。
[译文]
治军，执行法令完全由将帅作主的叫做“专”。上下都一致遵守的才能叫做“法”。[军队要听从统一的指挥号令]而不要听信非正式的传说。作战时不要贪图小利，计划要能计日成功，行动要求隐密莫测，这才是治军之道。
46、凡战，正不行则事专，不服则法。不相信则一，若怠则动之，若疑则变之，若人不信上，则行其不复。自古之政也。
[译文]
一般作战时，用正常的办法行不通就要用专断，不服从的就用军法制裁。如果互不相信就要使之统一认识，如果军心懈怠就应加以鼓舞，如果下级产生疑惧就设法改变这种情况，如果下级不信任上级命令，更要坚决执行而不轻易改变。这些都是从古以来治军作战的方法。

[book_title]严位第四
凡战之道，位欲严①，政欲粟，力欲窕，气欲闲，心欲一。
凡战之道，等道义，立卒伍，定行列，正纵横，察名实。立进俯，坐进跪，畏则密，危则坐。远者视之则不畏，迩者勿视则不散。位下左右，下甲②坐，誓徐行之。位逮徒甲，筹以轻重，振马噪徒甲，畏亦密之。跪坐，坐伏，则膝行而宽誓之。起噪鼓而进，则以铎止之。衔枚誓糗，坐，膝行而推之。执戮禁顾，噪以先之。若畏太甚，则勿戮杀，示以颜色，告之以所生，循省其职。
凡三军，人戒分日，人禁不息，不可以分食，方其疑惑，可师可服。
凡战，以力久，以气胜，以固久，以危胜，本心固，新气胜，以甲固，以兵胜。凡车以密固，徒以坐固，甲以重固，兵以轻胜。
人有胜心，唯敌之视；人有畏心，唯畏之视。两心交定，两利若一。两为之职，惟权视之。
凡战：以轻行轻则危，以重行重则无功，以轻行重则败，以重行轻则战，故战相为轻重。
舍谨兵甲，行慎行列，战谨禁止。
凡战：敬则慊，率则服；上烦轻，上暇重；奏鼓轻，舒鼓重；服肤轻，服美重。
凡马车坚，甲兵利，轻乃重。
上同无获，上专多死，上生多疑，上死不胜。
凡人：死爱③，死怒，死威，死义，死利。凡战之道，教约人轻死，道约人死正。
凡战：若胜，若否，若天，若人。
凡战：三军之戒，无过三日；一卒之警，无过分日；一人之禁，无过瞬息。
凡大善用本，其次用末。执略守微，本未唯权，战也。
凡战：三军一人，胜。
凡鼓：鼓旌旗，鼓车，鼓马，鼓徒，鼓兵，鼓首，鼓足，七鼓兼齐。
凡战：既固勿重，重进勿尽，凡进危。
凡战：非陈之难，使人可陈难④；非使可陈难，使人可用难；非知之难，行之难。
人方有性，性州异，教成俗，俗州异，道化俗。
凡众寡，既胜若否，兵不告利，甲不告坚，车不告固，马不告良，众不自多，未获道。
凡战：胜则与众分善。若将复战，则重赏罚。若使不胜，取过在己。复战，则誓以居前，无复先术。胜否勿反，是谓正则。
凡民以仁救，以义战，以智决，以勇斗，以信专，以利劝，以功胜。故心中仁，行中义，堪物智也，堪大勇也，堪久信也。让以和，人以洽，自予以不循，争贤以为人，说其心，效其力。
凡战：击其微静，避其强静；击其倦劳，避其贤窕；击其大惧，避其小惧。自古之政也。
【注释】
①位欲严：职责要求做到严格明却。位，士卒在行列中的位置，这里引申为职责。
②下甲：屯兵。
③死爱：为报答恩爱而战死。以下“死怒”、“死威”等语法结构与此相同。
④使人可陈难：使士卒熟悉阵法有困难。
【白话译文】
严位，就是严格规整阵形(战斗队形)中士卒的位置。本篇现存十四节，主要讲阵的构成，阵中士卒的位置、姿势、行动等。此外，还讲了一些取胜的方法。
47、凡战之道，位欲严，政欲栗，力欲窕，气欲闲，心欲一。
[译文]
作战一般的原则，[战斗队形中士卒的]位置要严格规定，号令要森严，行动要敏捷，士气要沉着，意志要统一。
48、凡战之道，等道义，立卒伍，定行列，正纵横，察名实。立进俯，坐进跪。畏则密，危则坐。远者视之则不畏，迹者勿视则不散。位，下左右，下甲坐，誓徐行之，位逮徒甲，筹以轻重。振马躁，徒甲畏亦密之，跪坐、坐伏，则膝行而宽誓之。起、躁，鼓而进，则以铎止之。衔枚、誓、糗、坐，膝行而推之。执戮禁顾，噪以先之。若畏太甚，则勿戮杀，示以颜色，告之以所生，循省其职。
[译文]
作战的方法，要根据人们的德才分成等级，授予适当的职位，建立军队各级的编制，规定行列的次序，调整纵横队列，并检查是否名副其实。采用立阵时前进要弯腰，采用坐阵时移动用膝行，军队有畏惧心理时，队形要密集。情况危急时，要用坐阵。对远处的敌人观察清楚了就不会惶恐；对近处的敌人，要目中无敌，就会集中精力，进行战斗。士卒在布阵中的位置，按左、右、行、列分布。屯兵驻止时用坐降。从容下达命令，要规定每个甲士和徒手的具体位置，兼顾各种兵器使用的轻重缓急，如果车震马躁，士卒畏惧，就应靠拢使队形密集，采用跪阵或坐阵，将领膝行前去用宽和的言词告诫他们，[使他们镇定下来]。如果要转入进攻就起立，高声呼喊，插鼓前进。如果要停止，就鸣金锋。当士卒衔枚、受命或吃饭时，都应坐下实施，必须移动时，用膝行移动。在战场上要用杀戳来严禁顾盼不前，并高声喝令他们前进。如果士卒畏惧太甚，就不要再行杀戮，而应和颜悦色地把立功求生的办法告诉他们，使之各尽其职，完成任务。
49、凡三军：人戒分日；人禁不息，不可以分食；方其疑惑，可师可服。
[译文]
三军之中：对小部队下达的号令，半天以内就要执行；对个别人员下达的禁令，要立即执行，甚至不等吃完饭就要执行；要乘敌人尚在疑惑不定的时候，用兵袭击，就可征服它。
50、凡战：以力久，以气胜。以固久，以后胜，本心固，新气胜。以甲固，以兵胜。凡车以密固，徒以坐固，甲以重固，兵以轻胜。
[译文]
一般作战：凡兵力充实就能持久，士气旺盛就能取胜。营阵风固就能持久，军队处于危地反能取胜。士卒真心求战就能稳固，朝气蓬勃就能取胜。用盔甲防护自己，用兵器战胜敌人。兵车密集就能巩固，步兵用坐阵就能巩固，铠甲要厚重才能坚固，兵器要轻锐应手才能取胜。
51、人有胜心，惟敌之视。人有畏心，惟畏之视。两心交定，两利若一。两为之职，惟权视之。
[译文]
人们都有了求胜之心，这时就应该着重研究敌情是否能打。人们都有畏惧之心，这时就应着重研究他们是畏惧敌人呢？还是畏惧将帅？把求胜之心和畏惧之心都研究清楚，把两方面的有利条件都发挥出来。而对这两方面情况的掌握，就全在于将帅的权衡。
52、凡战：以轻行轻则危，以重行重则无功，以轻行重则败，以重行轻则战，故战相为轻重。
[译文]
一般作战：使用小部队对敌小部队可能有危险，使用大部队对敌大部队就可能不成功，使用小部队对敌大部队就要失败，使用大部队对敌小部队就要迅速决战，所以作战是双方兵力的对比和较量。
53、舍谨甲兵，行慎行列，战谨进止。
[译文]
驻军时要注意严整战备，行军时要注意行列整齐，作战时要注意进止有节。
54、凡战，敬则慊，率则服。上烦轻，上暇重。奏鼓轻舒鼓重。服肤轻，服美重。
[译文]
凡是作战，谨慎从事就能达到目的，以身作则就能服众。将帅急躁烦乱就命轻率行事，将帅从容不迫就会遇事持重。鼓点紧就是号令急速前进，鼓点缓就是号令徐缓前进。服装薄而轻行动就敏捷，服装厚而重行动就迟顿；
55、凡马车坚，甲兵利，轻乃重。
[译文]
只要兵车坚固，甲胄兵器精良，虽是小部队也能起大部队的作用。
56、上同无获，上专多死，上生多疑，上死不胜。
[译文]
将领喜欢随声附和，就不会有所成就。将领喜欢专横武断，就会多所杀戳。将领贪生怕死，就会疑虑重重。将领只知拼命，就不能取得胜利。
57、凡人，死爱，死怒，死威，死义，死利。凡战，教约人轻死，道约人死正。
[译文]
人们有为感恩而效死的，有因激怒而拼死的，有被威逼而拼死的，有因仗义而效死的，有因贪利而拼死的。一般作战，用法令约束人，只能使人们不敢怕死，用道义感动人，才能使人们愿意为正义而死。
58、凡战：若胜，若否。若天，若人。
[译文]
一般作战。或者胜利，或者失败，[都取决于是否]顺应天时，顺应人心。
59、凡战：三军之戒，无过三日；一卒之警，无过分日；一人之禁，无过瞬息。
[译文]
凡是作战：对全军下达的号令，三天以内就要贯彻执行；对百人小部队下达的号令，半天以内就要贯彻执行；对个别人员的指示，要立即执行。
60、凡大善用本，其次用末。执略守微，本末惟权。战也。
[译文]
进行战争，最好的方法是用谋略取胜，其次才是用攻战取胜。必须掌握全局的形势，抓住具体环节，[以决定]是用谋略取胜还是以攻战取胜，这是作战时应该权衡的问题。
61、凡胜，三军一人，胜。
[译文]
凡是胜利，都是由于全军团结得象一个人，才能取得。
62、凡鼓，鼓旌旗，鼓车，鼓马，鼓徒，鼓兵，鼓首鼓足，七鼓兼齐。
[译文]
一般指挥部队的鼓点，有命令旗帜开合的，有命令兵车驰驱的，有命令战马奔驰的，有命令步兵前进的，有命令交兵接刃的，有命整齐队形的，有命令起坐行动的。这七种鼓点都必须规定齐全。
63、凡战，既固勿重。重进勿尽，几尽危。
[译文]
凡是作战，战斗力强就不要过于持重。即使兵力雄厚、进攻时也不要把力量一次用尽，凡是把力量用尽了的都很危险。
64、凡战，非陈之难，使人可陈难，非使可陈难，使人可用难，非知之难，行之难。
[译文]
一般作战；不是布阵难，而是使吏卒熟习阵法难。不是使吏卒熟习阵法难，而是使他们灵活运用难。总之，不是懂得阵法难，而是实际运用难。
65、人方有性，性州异，教成俗，俗州异，道化俗。
[译文]
各地的人各有其性格，性格随各州而不同。教化可以形成习俗，习俗也是各州不同。通过道德的教化就能统一习俗。
66、凡众寡，既胜若否。兵不告利，甲不告坚，车不告固，马不告良，众不自多，未获道。
[译文]
不论兵力大小，打了胜仗要和没有打胜仗一样不骄不懈。凡是不讲求兵器锋利，不讲求盔甲坚韧，不讲求车辆牢固，不讲求马匹良好，不努力扩充兵员，都是没有掌握打胜仗的道理。
67、凡战，胜则与众分善。若将复战，则重赏罚。若使不胜，取过在己。复战，则誓以居前，无复先术。胜否勿反，是谓正则。
[译文]
凡是作战，胜利了要与众人分享荣誉。如果还要再进行战斗，就要着重赏罚。假使没有取得胜利，就要把错误归于自己。再战时，要决心身先士卒，不重复使用上次的战法。无论胜败都不要违反这个原则，因为这是正确的原则。
68、凡民，以仁救，以义战，以智决，以勇斗，以信专，以利劝，以功胜。故心中仁，行中义，堪物智也，堪大勇也，堪久信也。
让以和，人以洽，自予以不循，争贤以为人，说其心，效其力。
[译文]
对待士卒要用仁爱解救他们的危难，用道义鼓励他们去作战，用智慧明辨他们的功过，用勇敢率领他们去战斗，用威信使他们唯命是从。用财物奖励他们去效力，用功勋鼓舞他们去取胜。所以思想要合乎仁爱，行为要合乎道义，处理事物要靠智慧，制服强敌要靠勇敢，长久地赢得人心要靠诚信。
谦逊而和蔼，上下因而融洽，自己承担错误，而把荣誉让给别人，就能使士卒悦服，乐于效力。
69、凡战，击其微静，避其强静；击其疲劳，避其闲窕；击其大惧，避其小惧，自古之政也。
[译文]
凡是作战，要进攻兵力弱小而故作镇静的敌人，避开兵力强大而故着镇静的敌人；进攻疲劳沮丧的敌人，避开安闲轻锐的敌人；进攻非常恐俱的敌人，避开有所戒备的敌人，这些都是自古以来治军作战的方法。

[book_title]用众第五
凡战之道，用寡固，用众治。寡利烦①，众利正。用众进止，用寡进退。众以合寡，则远裹而厥之。若分而迭击，寡以待众，若众疑之，则自用之。擅利②，则释旗迎而反之；敌若众，则相众而受裹；敌若寡若畏，则避之开之。
凡战：背风背高，右高左险，历沛历圮，兼舍环龟③。
凡战：设而观其作，视敌而举，待则循而勿鼓，待众之作攻则屯而伺之。
凡战：众寡以观其变，宽而观其虑，进退以观其固，危而观其惧，静而观其怠，动而观其疑，袭而观其治。击其疑，加其卒，致其屈，袭其规，因其不避，阻其图，夺其虑，乘其惧。
凡从奔勿息，敌人或止于路，则虑之。
凡进敌都，必有进路。退，必有反虑。
凡战：先则弊，后则慑，息则怠，不息亦弊，息久亦反其慑。
书亲绝，是谓绝顾之虑；选良次兵④，是谓益人之强；弃任节食，是谓开人之意。自古之政也。
【注释】
①寡利烦：兵力寡少利于战术变化而出奇制胜。烦，多，这里指战术变化频繁，出奇制胜。
②擅利：敌方已占据主动。
③兼舍环龟：昼夜兼程进占。环龟，指四周有险可守。
④选良次兵：选拔人才，配备兵器。次，排比，引申为安排。
【白话译文】
用众，篇名。本篇现存八节。主要阐述“用众”和“用寡”的方法。进而论述陆阵时待敌观变、避实击虚、观察部队情况、巩固军心的办法。
70、凡战之道，用寡固，用众治，寡利烦，众利正。用众进止，用寡进退。众以合寡，则运裹而阙之，若分而迭击。寡以待众，若众疑之，则自用之。擅利，则释旗迎而反之。敌若众，则相众而受裹。敌若寡若畏，则避之开之。
[译文]
指挥作战的要领，兵力弱小应力求营阵巩固，兵力强大，应力求严整不乱。兵力弱小利于变化莫测出奇制胜，兵力强大利于正规作战。兵力强大要能进能止[稳重如山]，兵力弱小要能进能退[出没无常]。用优势兵力与劣势敌人交战，应从远处形成包围并留个缺口“让他溃逃”，或者分批轮番攻击敌人。用拐势兵力对付优势敌人，就要虚张声势迷惑敌人，采用出敌意外的方法争取胜利。如果敌人已占据了有利地形，就卷起军旗，假装败退引诱它出来，然后反击它。如果敌人兵力很多，应当察明情况并准备在被围攻的情况下作战。如果敌人兵少而行动谨慎，就应先退让一步，然后乘隙消灭它。
71、凡战，背风背高，右高左险，历沛历圮，兼舍环龟。
[译文]
凡是作战，要背着风向背靠高地，右边依托高地左边依靠险要，遇着沼泽地和崩塌地要迅速通过，宿营要选择四面有险可守、中间较高的地形。
72、凡战，设而观其作，视敌而举。待则循而勿鼓，待众之作。攻则屯而伺之。
[译文]
一般作战，先摆好阵势，不忙于作战，看敌人怎样行动，再采取相应的行动。如果发现敌人已准备好圈套，等待我去中它的计，为了适应这种情况，就暂不发起进攻，而等待观察敌人主力的行动。如果敌人进攻，就集中兵力看准敌人的破绽去打击它。
73、凡战，众寡以观其变。进退以观其固，危而观其惧，静而观其怠，动而观其疑，袭而观其治。击其疑，加其卒，致其屈。袭其规，因其不避，阻其图，夺其虑，乘其惧。
[译文]
一般作战，应使用或多或少的兵力去试探敌人，以观察它的变化。用忽进忽退的行动，以观察它的阵势是否稳固；迫近威胁敌人，看它是否恐惧；按兵不动，看它是否懈怠；进行佯动，看它是否疑感；突然教击，看它阵容是否整治。在敌人犹豫不决的时候打击它，乘敌人仓卒无备的时候选攻它，使敌人战斗力无法施展。袭击敌人并打乱它的部署，利用敌人冒险轻进的错误，阻止它实现其企图，粉碎它既定的计划，乘它军心恐惧时歼灭它。
74、凡从奔勿息，敌人或止于路则虑之。
[译文]
凡是追击溃败的敌人，一定不要停息，敌人如果在中途停止，就要慎重考虑它的企图。
75、凡近敌都，必有进路。退，必有反虑。
[译文]
凡是迫近敌人都城的时候，一定要先研究好进军的道路。退却的时侯，也一定要预先考虑好后退的方案。
76、凡战，先则弊，后则慑，息则怠，不息亦弊，息久亦反其慑。
[译文]
凡是作战，行动过早易使兵力疲惫，行动过迟易使军心畏怯，只注意休息会使军队懈怠，总不休息必然使军队疲困，但是休息久了，反而会产生怯战心理。
77、书亲绝，是谓绝顾之虑。选良次兵，是谓益人之强。弃任节食，是谓开人之意。自古之政也。
[译文]
禁绝士卒和亲人通信，以断绝他们思家的念头。选拔优秀人才，授予兵器，以提高军队的战斗力。舍弃笨重装备，少带粮食，以激发士卒死战的决心。这些，都是从古以来治军作战的方法。

        </div>
      </div>
    </div>
  </div>
</div>
<!--update:2025-08-30 10:04:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>