<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●叙鸳鸯谱,●四六鸳鸯谱卷之一,●四六鸳鸯谱卷之二,●四六鸳鸯谱卷之三,●四六鸳鸯谱卷之四,●四六鸳鸯谱卷之五,●四六鸳鸯谱卷之六,●四六鸳鸯谱卷之七,●四六鸳鸯谱卷之八,●四六鸳鸯谱卷之九,●四六鸳鸯诸卷之十,●四六鸳鸯谱卷之十一,●四六鸳鸯谱卷之十二,四六鸳鸯谱全文在线阅读,四六鸳鸯谱全文在线下载,大玄古籍书库">
<meta name="description" content="明阴化阳,苏紫盖汇辑明崇祯间刻本《禁书总目》《违碍书目》《禁毁书目·补遗一》载:查鸳鸯谱系明阴化阳辑,皆所摘四六活套之语,殊为狠鄙不堪,中间悖碍处甚多,应请销毁。框20.5*15厘米,四周单边,九行行十八字,小字双行字数同。大题“四六鸳鸯谱卷之几”,次行上题“东里阴太乙先生”,三行上题“东粤苏紫盖先生”,两行间题“汇辑”,次行下题“西郸线岭黄国翰”,三行下题“豫章养恬王世茂”,两行间题“参阅”。崇祯七年甲戌(1634)年阴化阳序以上为《四六鸳鸯谱》十二卷,版心上题“鸳鸯谱”,单黑鱼尾,尾下题卷几,叶码。此">
<title>四六鸳鸯谱_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">四六鸳鸯谱</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,笔记,完结</span> <br/>
          字数： <span class="inputVal" id="bknum">[book_length]190370</span> <br/>
          说明： <span class="inputVal" id="bkdec">明阴化阳,苏紫盖汇辑明崇祯间刻本《禁书总目》《违碍书目》《禁毁书目·补遗一》载:查鸳鸯谱系明阴化阳辑,皆所摘四六活套之语,殊为狠鄙不堪,中间悖碍处甚多,应请销毁。框20.5*15厘米,四周单边,九行行十八字,小字双行字数同。大题“四六鸳鸯谱卷之几”,次行上题“东里阴太乙先生”,三行上题“东粤苏紫盖先生”,两行间题“汇辑”,次行下题“西郸线岭黄国翰”,三行下题“豫章养恬王世茂”,两行间题“参阅”。崇祯七年甲戌(1634)年阴化阳序以上为《四六鸳鸯谱》十二卷,版心上题“鸳鸯谱”,单黑鱼尾,尾下题卷几,叶码。此本为《四六鸳鸯谱新集》十二卷。前有苏太初(紫盖)序无年月。按“《禁书知见录》所作目录为四六鸳鸯谱新集十二卷启集十二卷,今以实物核对无“新集”二字,启集应为“四六鸳鸯谱新集”。又崇祯七年刊,是据阴化阳序所书而言。在启集(即“新集”目录一卷中有《拟平寇贺表》一文,是“崇祯九年”所作,故今改为崇祯间刻本。</span> <br/>
          封面： <span class="inputVal" id="bkimg">Z_12229.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]四六鸳鸯谱
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,笔记,完结
[book_length]190370
[book_dec]明阴化阳,苏紫盖汇辑明崇祯间刻本《禁书总目》《违碍书目》《禁毁书目·补遗一》载:查鸳鸯谱系明阴化阳辑,皆所摘四六活套之语,殊为狠鄙不堪,中间悖碍处甚多,应请销毁。框20.5*15厘米,四周单边,九行行十八字,小字双行字数同。大题“四六鸳鸯谱卷之几”,次行上题“东里阴太乙先生”,三行上题“东粤苏紫盖先生”,两行间题“汇辑”,次行下题“西郸线岭黄国翰”,三行下题“豫章养恬王世茂”,两行间题“参阅”。崇祯七年甲戌(1634)年阴化阳序以上为《四六鸳鸯谱》十二卷,版心上题“鸳鸯谱”,单黑鱼尾,尾下题卷几,叶码。此本为《四六鸳鸯谱新集》十二卷。前有苏太初(紫盖)序无年月。按“《禁书知见录》所作目录为四六鸳鸯谱新集十二卷启集十二卷,今以实物核对无“新集”二字,启集应为“四六鸳鸯谱新集”。又崇祯七年刊,是据阴化阳序所书而言。在启集(即“新集”目录一卷中有《拟平寇贺表》一文,是“崇祯九年”所作,故今改为崇祯间刻本。
[book_img]Z_12229.jpg


[book_title]●叙鸳鸯谱
鸳鸯匹鸟也然极有思四六何以谱之盖四六之道非渔猎万卷根抵六铨求匹□裁剪之工构□耒神思□告则宫啇刻以迭奏烦简何繇中规故必一雌一雄効赋形之相肖或□或心仍为偶相依然后有同类正名借事连珠之法然后无平头犯尾濩声叠韵之嫌故交颈者鸳鸯濩生若鸳鸯鸳鸯之俦侣四六之榜样也诗曰鸳鸯于飞毕之罗之自谱有鸳鸯而后毕罗者其法所思也夫其忘所匹也夫
东粤紫盖蘓太初题于秣陵车书楼
四六数集业巳问指南于海内达人值江右养恬　王先生以科第之世家较文于车书楼畔见余诗文而神交莫逆一日枉顾氷玉堂而促膝谈心相与议曰诗句者陶一巳之情四六者通人巳之情缙绅家事上答下尤为急用读公四六集知其情文俱畅何不出往日之旧丛而刱为今日之新局余扬衡首肯遂与养恬公搜韵人之新构未经人道过者而列为玉散珠联稍不足则续以巳作或时令或姓氏或宗藩或官品或往来杂启无不各分类胪列而细以联句入其中且又与养恬公共为批注俾读之者如发酉山之藏而古典具在遂名之曰四六鸳鸯谱夫合二人之闻以为共闻合二人之见以为共见闻闻见见联异为同譬如盐梅合则为和羹丝竹合则为雅调昔沈遵信手弹琴而与泉通蘓长公纵笔作词而与琴会其所以浑同者何故则以天趣之盎发融为声气之应求也矧四六者因人抒情随情摛韵探之腹笥言泉自可挥霍如意何难于同一想头而同一运用哉前刊四六类函宙函津梁笔书求阅者户外屦满今此编一出品类各分尤津梁中之津梁云尔峕
崇祯柒年岁次甲戌仲冬月上浣之吉郑圃阴化阳太乙甫题

[book_title]●四六鸳鸯谱卷之一
东里阴太乙先生　东粤苏紫葢先生汇辑
西郓鸶线岭黄国翰　豫章养恬王世茂参阅
节序类
类姓谱（一）
◆节序类
【通用新联】◆
太簇正月
夹锺二月
姑洗三月
仲吕四月
蕤宾五月
林锺六月
夷则七月
南吕八月
无射九月
应锺十月
黄锺十一月
大吕十二月
○太簇正月
【条风发岁噫回烟渚轻黄扛鸟司辰唤起云林嫩绿绯梅柫袖玉合土开翡翠之帏绮栢浮杯金屋挂鸳鸯之幔氷雪初随腊改花柳欲及春看】
立春
元旦
人日
元夕
立春
金剪悬花
【隋炀帝宫中立春日宫人咸以彩帛剪碎帖于枯树上为戏】 玉盘传菜
【四时宝镜唐立春日用春饼生菜春盘又李鄂立春日命以芦服芹芽为菜盘相馈遗】 凤历
【古凤鸟氏历正也】 晨正
【国语农祥晨正农祥房星晨正谓晨见南方立春之日也】 履端
【左传履端于始举止于中】 彩幡银胜
【岁时记立春日剪彩为小幡谓之春幡又剪为春燕春钱春胜以为戏】 条风
【月令立春日条风至】 栢酒
【月令元日饮椒栢酒栢是老药尊卑次列各进此酒于尊长称觞举寿也】
联
金剪悬花喜巳回于春意　玉盘传菜知必舒于雅怀
银塘曲水含苔　绮阔条风变柳
彩幡银胜友翻暖气于条风　栢酒辛盘恍对阳和于始日
翠入江烟　香迎岭雪
苍精启节卿云呈五色之辉　太簇开晨暖气散千林之彩
南方先表农祥　东郭初回木德
元旦
祧符
【风俗通黄帝时有神荼郁垒兄弟二人牲能执鬼于东海度朔山桃树下简阅百鬼之无道者缚以苇索执以饲迍今世画神象于版上谓之桃符元日置于门户上以辟百鬼】 领椒
【晋刘臻妻陈氏元日献椒花颂】 四始
【正月旦王者岁首立春四时之始也】 三元
【谓元岁元月元日也唐诗三元宝历新】
联
玉胜回风春酒频　栢叶桃扉映日舞筵竞落梅花
序推四始　历正三元
融风入序一年时令从头　淑气风祥万里阳和有脚
臈酒致颂椒之悃　辛盘供栢栢之资
高门白玉镂金彩贴家家　纤手青丝剪彩花妆树树
风和送鴈　日暖催莺
人日
裁金剪彩
【荆楚岁时记正月七日为人日剪彩胜为人或缕金为人以相遗取新年人旧从新之意】 芹曝
【列子野人食芹而美曝背而暄与妻谋曰我以此二者献之至尊必得重赏云云】 梅妆
【宋武帝寿阳公主人日卧含章宫檐卜梅花落于额成五瓣拂之不去后人效为梅花妆】 菜羹
【荆楚岁时记正月七日以土种菜为羹】
联
花齐玉树千条柳报王春　彩贴金屏七叶蓂迎帝历
红飞騕褭之尘　青追屠蘓之酒
云头日绽一年事属阴晴　雨脚风收万里春随律吕
二阳胜节　七日灵辰
菜羹免俗方嗟负于灵辰　花胜分春忽宠颁乎盛贶
东郊南陌　竹叶梅花
元夕
火树
【□味道元夜诗火树银花合星桥铁鎻开】 龙□烛
【王逸火荒北阳有山□不周日月不照临之地故有神龙衔烛照之】 鳌驾山
【王禹称元元双凤云中扶辇丁六鳌海上驾山来】 传柑
【岁时记上元贵戚以黄柑相遗谓之传柑】 造茧
【开元遗事都下上元日造面茧以帖字置于其中以高下相胜为戏笑】 今夕何夕
【诗今夕何夕见此良人】 寒谷
【北方有寒谷五谷不生邹衍制律吹之暖气始至遂生五谷】
联
花明不夜风回背之波　尘暗生香霞散鱼鳞之浪
火盈树而辉煌　虹垂桥而熣灿
青黎分太乙行歌处处落梅　白雪和阳春游骑人人秾李
汉苑烟花驻马　秦楼歌舞骖鸾
乐逢佳夕龙衔烛以照玳筵　喜值良宵鳌驾山而排台阁
灯火下楼台　笙歌归院落
彩云影落芳辰辉玉烛之华　皓月光摇良夕侈银灯之盛
敲铁马之春氷　赋石属之夜烛
○夹锺二月
【否园斜日节届良辰柳岸浓烟时临淑景褥川炫服疑秦代之绮罗藻野靓妆似汉宫之花草间关朱鸟初传金谷新声荏苒芳蕤不遂翠缨弱态】
社日
寒食
社日
花信风
【始于梅花终栋花凡二十四番谓之花信风】 社翁雨
【提要录社翁社母不食旧水故社日以有雨谓社翁雨陆□蒙诗几点社翁雨一番花信风】 鸡豚会
【韩诗愿为同社人鸡豚宴春秋】 勾龙
【左传共二氏有子曰勾龙氏平水上故后人祀以为社神】 报功
【孝经纬社上地之主故封土为社以报功】 五戊
【历历志立春后五戊为□社立秋后五戊为秋社】 吾聋
【海录碎事俗传社月酒治耳聋】
联
高梁新有燕应知花信风来　细柳乍闻莺见说翁雨至
甚嗟浮世流光　又是去年风物
□外鸠鸣酩酊欣逢田父　楺间燕绕恢谐归遗细君
自同田父　乃命曲生
礼成百祀岁时庆溢枌榆　民重九农村落欢腾箫鼓
与莺燕以相关　话鸡豚而共乐
勾龙启祀门墙得杨柳之风　玄鸟将呜时节饶杏花之雨
况当花柳之辰　长共枌榆之乐
寒食
禁烟
【介子推于寒食日自焚死后人每于寒食日必禁烟三日】 蓝酒
【白乐天诗寒食三杯荩尾酒】 杏饧
【宝典寒食煮大麦粥研杏仁为酩别饧沃之】 桃粥
【岁时记寒食节煮桃花粥】 青精
【宝典居人遇寒食采杨桐叶染饭包青而有之资阳气道家谓之青精干石饥饭】
联
春报禁烟遥想花与稳驾　时当藏火悬知蓝酒初斟
寒食起愁烟　青精回晓日
歌舌如莺鞠蹴争翻飞鸟　舞腰似柳秋千竞出垂杨
曲水巳传佳咏　崇由堪纪胜游
冷烟初禁香分邻粥之香　寒火渐新榆灓炉灰之艳
毕色浅深围绣幕　花枝上下遂秋千
白云拜扫千岩松栢烟霞　碧草追游万井楼台绮绣
莫向杜鹃啼处宿　楚乡寒食便思家
○姑洗三月
【桃畦红人晴生竹外之霞柳岸青归晓度松间之鹤风光佳事云物快心飘林落絮三千玳瑁之簪剪叶飞花数十珊瑚之树】
清明
上巳
清明
榆烟
【岁时记唐时清明取揄柳之火以赐近臣顺阳气也】 一百六目
【岁时记□冬节一百五日即有疾风甚雨谓之寒食又云清明前一日寒食故云六日】 试新
【东坡清明诗且将新火试新茶】 野兴无花
【王禹称诗无花无酒过清明兴味萧然似野僧】 龙禁之忌
【丹阳集龙星木之位也春属东方心为大火惧火盛故禁火是以寒食有龙忌之禁财所谓禁烟又必必为子推设也】 画鸭
【邺中记寒食日俗画鸭子以相饷遗今犹效之】 春衫当酒
【杜诗人生遇此须行乐莫惜春衫当酒钱】
联
活火试新茶此日仅酬寂寞　游人卧芳草佳辰又报清明
日暖轮蹄路　风翻锦绣尘
桐花吐艳辉迎暖日添炉　榆火分新气助和风回律
东风心清明节　开遍来禽一树花
花明柳媚春老啼鴂声声　万落千柱风愁飞花点点
云暗青山□杜字　雨寒荒冢卧麒麟
玉条金屋夜雨满地飘梨　红蕊锦茵朝霞侵阶乱草
九十春光留不住　一声啼鸟又黄昏
风细杏花天共喜单衣初试烟　晴芳草路又看春酒频斟
晓觉池台凈　春随风雨归
花雨弄晴开遍来禽几树　榆烟护暖轻回游骑芳尘
竹叶酒杯相似　桃花人面可怜
上巳
蚕市
【成都记三月三日远近祈于龙桥命曰蚕市】 兰亭
【王羲之兰亭记暮春之初会于会稽山阴之兰亭修禊事也】 祈祉
【风俗通按周礼女巫掌岁时以祓除疾病禊者洁也故于水盥洁之也巳者止也邪疾巳去祈介祉也】 踏青
【辇下岁时记唐人上巳□江倾都踏青禊饮】 乐游园
【西京记乐游园原汉宣帝□立唐太平公主于原主置亭游赏每于上巳重阳士女咸游戏就此祓禊登高词士赋诗杜南有乐游园歌】
联
洛邑时和飞阁高凌芳树　山阴气爽华池俯落彩云
布韶光于曲水　纪胜事于兰亭
丽日韶光忻指点桃花流水　暮春禊事喜共倾竹芳樽
曲水流觞　春风归咏
玉勒金鞍急管莺催歌板　残霞落絮轻花燕蹴舞裀
满地落花红雨乱　一庭芳草绿茵齐
○仲吕四月
【黄催梅雨爱落花之洒途绿满荷风玩奇云映沼鶗■〈央鸟〉声声欲老卒夷片片成泥飞紫雾于林间山如白岸架苍烟于木末树似青蹊】
立夏
立夏
炎帝
【月令其帝曰炎帝】 长嬴
【尔垐夏为长嬴】 扇物
【传玄夏赋和风穆而扇物麦含露而飞芒】 梅雨
【周处风土记梅熟时雨谓梅雨】 大荒落
【尔雅大岁在巳曰太荒落】 桧鬽
【周礼宗伯以夏日至致地祗示物鬽以桧国之凶荒民之礼丧注鬽昧百物之神也桧祭名】 羲皇人
【晋书陶潜夏月高卧北牎之下有清风飒然而至自谓羲皇以上人物】 迎风观
【闲中记晋帝作迎风观寒露台以避暑】 麦秋
【月令孟夏麦秋至故以四月为麦秋天】 斗指南方
【鹖冠子斗柄南指而天下背夏】
联
鸟带残云杨花村村之雪　蝶分过雨梅子传树树之金
翠竹初含新粉　绿池俄贴青钱
草胜花时小树晚收白　风生麦气平燕晴放新鹅
方傲羲皇于午梦　忽惊杯酒于辰间
摘青梅而荐酒日切怀人　抚绿树以成帷春归如
客抚五弦　莺歌三径
○蕤宾五月
【珠浦流光乍引吴□之彩鹢银□竞渡讴越女之青龙五叶蓂开映徽图而并烂九畦兰浴流翠幄而华芳榴花绽锦丹霞掩映朱明蒲节生香白玉轻浮绿蚁】
端午
端午
蛟食
【初学记蛟食兮辰谓五月五日屈原死汨罗事】 角黍
【唐天宝中宫中五日粉团角黍以小角弓射之中者皆食】 九子粽
【端午粽名不一又有九子粽】 沭兰汤
【大戴礼五月五日蓄兰为沐浴】 作枭羹
【汉史五月五日作枭羹赐百官以其恶鸟故以五月五日食之益欲灭其族类故庄子云见弹思鸮炙苏子瞻云百官却拜枭羹赐凶去方知舜有功】 铸龙镜
【异闻集天宝中扬州进水心镜背有盘龙五月五日于杨子江心铸之背龙颇异后大旱之天乃雨】 南讹
【书平秩南讹注平序南方化育之事】 濯枝雨
【岚上记仲夏雨濯枝荡川】 黄雀风
【风土记仲夏长风扇暑注此节东南常有风俗名黄雀风】 龙歌
【五月五日介子椎作龙之歌以感耳歌曰有龙矫矫埙失其所五蛇从之周流天下龙饥无食一蛇割股龙返于渊安其壤上四蛇入穴皆有处所一蛇无穴号于中野文公闻之曰噫宾人之过也使人未之不得子推隐绵由土公使人焚其山而欲其出子推抱木烧死亦寒食之事也】
联
艾虎悬门旧俗难忘于荆楚　龙舟跃水忠魂曾吊于汨罗
丹霞掩映朱明　白玉轻浮绿蚁
数声鼍震鲛人奏飞捷之鳬　百尺高标仙客唱夺归之锦
固借朱衣吐焰　安依绿缓生杳
炎景方中艾叶映徽啚之瑞　朱明正丽榴花迎午漏之祥
盘错仙人之掌　缕分织女之丝
○林锺六月
【金流炎海石烁火云玉枕清水□送催诗之雨朱盘丹荔香邀□愠之颷凉阴蝉透綘纱宿艳萤临青案】
三伏
三伏
浮瓜沉李
【魏文帝与吴质伏日书浮甘瓜于三泉沉朱李于寒氷】 河朔
【期略刘松袁绍以盛夏三伏之际于河朔避暑昼夜饮酒故河朔有避暑之饮】 烹羊炮羔
【杨恽书曰家作苦岁时伏腊烹羊炮羔斗酒自劳云云】 雪槛氷盘
【梦笔录都人三伏必雪槛氷盘流杯曲沼通夕而罢】 伏庚
【历志夏至后第三庚为初伏第四庚为中伏立秋后初庚为末伏】 紫髯
【谈录元载有紫龙髯水晶为柄三伏拂之一室清冷】 碧筒
【秦始皇置碧筒后人效之于伏日饮酒其制取大荷叶刺心令与柄通盛酒曲柄如象鼻吸之号碧筒饮】 氷兽
【杨国忠伏曰聚坚雕为鸟战复系以彩索金钤以送遗王公】 赐井氷
【邺中记石季龙于水井藏氷三伏月以赐大臣】
联
扶疏松竹一瓯浮茶之氷氷　潇洒楼台六尺展簟文之浪
临流意爽　枕石魂清
浮瓜沉李空传河朔之风　烹羊炮羔聊藉田家之献
漱玉飞时鄙褦襶　松花落处鳬氷桃
火老金柔正坐伏庚之节　笔精墨妙忽来知巳之书
火光流影横银汉　水鸟无声下翠彻
摇风竹箒居然尘事顿希　凝水兰香嗒尔烟光将夕
石窦寒泉空有梦　水壶团扇更无功
汉人汉事知不效其包羔　楚俗楚风聊相从于进饼
皓叟渴思甘雨泽　苍生悬望白云阴
○夷则七月
【氷轮丹雾笙飞度袜之尘玉杵清霜□驾湔裙之水事感则万绪同流情郁则百梦总集登高起今昔之怀望远切暌离之恨】
立秋
七夕
立秋
秋声
【欧阳子方夜读书闻有声自西南来者悚然而听之曰异哉初淅沥以潇飒忽奔腾而砰洴如波涛夜惊风雨骤至鏦鏦铮铮金铁皆鸣予曰噫噫悲哉此秋声也云云】 木叶下
【九歌屈原所作此下第四歌也袅袅兮秋风洞庭波兮木叶下】 一叶知秋
【淮南子一叶落而天下知秋】 鹰击
【立秋日书吏勅曰鹰隼始击当从天气取奸恶以成严霜之诛】 秋阳赋
【东户吾心皎然如秋阳之明矼气肃然如秋阳之清吾好善而钦成之如秋阳之坚百谷吾恶恶而欲刑之如秋阳之陨羣木】 秋兴赋
【潘岳听离鸿之晨吟望流火之景宵耿介而不寐兮独展转于省悟岁时之遒尽兮慨俛首而自省】 廪秋
【秋气廪然而寒也列子窃窃悲此廪秋】
联
一叶悟惊紫陌夜深露滴　千峯云冥碧空夕凈火流
落日谁家吹笛　西风何处倚楼
玉岭清霄传书悲来塞鴈　银河白昼伏枕愁听莎鸡
风烟凄而庭树寒　草木落而兰皋晚
吹谢练于江风山摇望眼　拥齐纨于海月树绕吟鬼
光阴转毂　踪迹飘蓬
七夕
白鹤缑山
【列仙传周灵王太子晋七月七日往缑氏山巅乘白鹤谢时人而去】 青鸾华殿
【汉书七月七日武帝坐于承华殿忽一鸟从西方来集殿前东方朔曰此王母欲来也有顷王母至有二者鸾夹侍于傍】 天上佳期
【均斋记七月七日织女渡河记牵牛至今也云织女会牵牛】 箱中绣
【竹林七贤传七月七日诸阮庭中咸铺陈绣□□时总角乃挈长竿标大布犊鼻于庭中曰未能免俗聊复尔尔】 彩线穿
【岁时记七日妇人以彩线穿七孔针陈瓜果于庭中以乞巧】 鹊桥
【淮南子乌鹊填河成桥渡织女】 九华灯
【汉武七月七日扫除宫掖之内张云锦之灯西王母降】 长生殿
【长恨歌七月七日长生殿夜半无人私语时】 百子池
【广记戚夫人侍高帝七夕临百子池以五缕相羁谓之相怜爱】 集福世界
【道藏经七月十五乃太上老君同元始天尊会集福世界】 弄花生
【唐薛大拙作宫词韵吴姬诗云自是三千第一人内家丛里独分明芙蓉殿上中元日水拍银盘弄化生】
联
灵槎影断新愁锦字卦提　团扇凉生旧恨金钱抛掷
共忻天上佳期　莫负人间良夜
银河牛渚音凭雀信之传　金井凤机巧就蛛丝之送
桥成占鹊羽　盘巧鬪珠丝
灵仙问偶驾白隺于缑山　西母游神集青鸾于华殿
已翔风于彩佩　忽传信于香筵
问天孙之乞丐争庆彩楼　所星郎以赐恩方开粉席
白鹤山头　青鸾池上
天上佳期又会双星于银漠　人间乐事宜延片月于琼楼
天上岁时星转　人间离别水流
○南吕八月
【露和玉屑金盘冷浸楼台月射珠光贝阙寒吹弦管熏心塞鸟翀风万里奋搏天之翮江鳞触浪千寻扬激水之鬐】
中秋
中秋
太液池
【明皇中秋与贵妃临太液池凭阑望月不尽帝意遂勑令左右池西别筑期与妃子来年玩月后因安禄山之乱不复登云】 庾高楼
【晋庾亮镇武□诸佐史殷浩之徒乘月登南楼俄而亮至将起避之亮曰诸君目任老子于此兴不浅遂据胡床与浩等谈咏其坦率如此】 袁宏渚
【谢尚镇牛渚秋夜乘月泛江会中宏在舫中讽诵声既清雅辞又藻枝久之遗问宏答云是袁临汝郎诵诗郎其咏史之所作也尚遂乘舟与之谈论达旦不寐】 清光可爱
【唐史苏颋与李义甫对掌文诰玄宗顾念之深八月十五夜于禁中直宿诸学士翫月备文济之宴时长天无云月色如昼苏曰清光可爱何用灯烛遂命撤去】 霜娥怨
【古乐府有娥娥怨之曲注云汉人以中秋无月作此曲罗隐中秋不见月诗天为素娥霜怨苦故教西北起浮云】
联
氷轮兔杵炫冷影于人间　玉树霓裳嘘轻颷于庭畔
去鸟来鸿槛外　飞云落水杯前
九秋方半星楼蕙帐凉生　五夜初长风笛金天爽彻
天上几回今夜　人间空度百年
玉律思中天衬楼台叠浪　银蟾正满风吹弦管过云
喜素景之气方中　想广寒之游如在
宝鉴流光冷溲山河百二　桂花拂影香浮世界三千
少年多载酒之欢　骚客有泛舟之乐
○无射九月
【青山薄暮飞鹤影断孤村碧树穷秋流水声归别涧关河白雁龙山萧瑟登高篱落黄花栗里凄凉送酒】
重阳
重阳
登高
【汝南桓景随费长房学谓之曰九月九日汝家当有灾急令家人缝囊盛茱萸系臂上登高饮茱萸酒此祸乃消景从其言举家登山夕还见鸡犬一时暴死长房曰代之矣今人九日登高正以此也】 题糕字
【刘梦得九日诗用糕字以□经中无之辄不复为宋子京以为不然故子京九日有诗云刘郎不敢题糕字空负诗中一世豪】 遍插茱萸
【王维独在异乡为异客每逢佳节倍思亲要知兄弟登高处遍插茱萸少一人】 游鹤林
【润州鹤林寺有杜鹃花一株或见女子红裳艳丽游于花下俗称为花神后周宝镇淅西谓道殷七七曰鹤林寺花可副重九日乎七七曰可乃先期往女子来谓曰此花不久当移子间苑今为道者屈至九日花果开灿烂如春后失所在】
联
绿酒黄花一任满城之风雨　白衣青眼况逢故国之山川
但遣青尊不负　从教白发相催
经里绿苔冷落参军之帽　篱边黄菊堪传工部之林
满头须插千万花　闻日休论于尘世
齐讴云管悲摇寒女之心　楚练霜砧愁捣佳人之手
精光浮碧水之槎　乐事寄青山之笔
桓景佩更谁训横灾之可避　孟嘉落帽曾知佳节之堪酬
丹枫如锦　绿酹成醇
○应锺十月
【青帘酒舍流水不定汀风白版渔家飞烟偏多夕照日月不能改晦朔之期炎凉不能移变通之运寒江凂凂空俆采杜之波落叶潇潇半是销蝉之树】
立冬
立冬
良月
【十月也左郑公父定叔出奔卫使以十月久曰良月也就盈数焉】 小春
【岁时记十月天气和暖似春故名曰小春】 阳月
【梁元纂要十月孟冬曰上冬曰阳月诗采薇采薇岁亦阳止】 大渊献
【太岁在亥曰大渊献】 橘阳
【韵府十月得乙曰橘丁曰国阳巳曰则阳辛曰塞阳癸曰极阳以亥月为阳绝之故也】 却寒帘
【杜阳编同昌公上堂中设却寒帘云却寒乌骨为之】 黑帝
【月冷祭黑帝元冥车旗服饰皆黑】 门巷萧条
【忽觉园林巳摇落乍惊门巷渐萧条】 先春信
【疏梅巳报先春信小雨初成十月寒】 圜丘奏
【太司乐凡乐靁鼓孔竹之管云和之琴瑟云门之舞冬至日曰迟逇上之圜丘葵之】 三至
【斗指子为冬至至有三一曰阴极之至二曰阳气始至三曰日行南至故谓之至】 烧兽炭
【晋羊琇仕为散骑常侍性豪侈洛□少材木冬月炭贵如粟琇乃捣小炭为屑以物和之作兽形何邵之徒其集以温酒夹爇猛兽皆开口向人赫人然诸豪皆故之】
联
添兽炭之红政当十月
浮蚁樽之绿聊复一中
律应黄锺灰巳动
日行北路晷初长
西郊素景貌草木之愁容　北陆玄冥山川之悴色
难禁岭表梅放　渐见城头柳舒
风惊残竹飞鸿月坠孤音　云满孤松倦鹤树翻冻影
苑梅迎律春先动　宫柳逢风色欲摇
鸾觞促膝云还帘卷青山　兽炭拥炉霜度尊浮寒绿
岸容待噶将舒柳　山意冲寒欲放梅
□开暖阁问梅信于小春　座列芳樽记橙黄之好景
画阁试烘今日火　玉壶新结夜来水
○黄锺十一月
【一阳节恊六管灰飞平云处处而寒阴员魄苍苍而夜色木落蜂瘦泣孤雁而吚嘤霜动草干袅惊乌而嘹呖流水悲随呜咽残烟愁鎻寂寥】
冬至
冬至
管灰飞
【律历记候飞之法为室周密以木为案从其方位加律其上以葭莩灰抑其两端按历而候之气空者灰去】 三微
【易干鏊度云三微而成□三着而体成当此之时天地交而万物通也】 八风
【魏相传冬至则八风之序宜万物之注成】 交泰
【曹植冬至表一阳嘉节四方交泰】 添线
【唐宫中以女工揆日之长□冬至后比常日增一线之功】 书云
【左僖公五年日室公既视朔遂登观台以望而书礼也凡分至启闭必书云物为备故也】 畅月
【十一月也阳火屈而后伸故曰畅】 辜月
【十一月为辜月】
联
葭菅灰飞化日迎长之候　梅花酿熟春风索笑之时
一阳交泰迎祥　亚岁履长纳庆
气动阳锺开折氷之荔色　节移阴管出除雪之兰栽
纪纲与闭关同严　福祉共灵□并秀
杯近梅花爱日情长宫线　盘添茛蓿书云瑞满鲁台
气巳动于乾坤　祥备书子云物
山意冲寒映水散萧萧之叶　岸容待腊飘风回片片之花
温其赵日　倬彼鲁云
茂对室葭飞白冬曦放暖于寰中　遥知宫线添纹春曙分光于江表
道启元阳　景开南隆
○大吕十二月
【换星回岁残月尽野风飘而拂水城烟起而泊山白草愁云雪积将军之树贲沙苦雾氷壑太史之河折竹声凄飞禽影绝】
除夕
岁
月
日
时
除夕
爆竹
【神异经云西方山中有人长丈余人见之即病寒热名曰山臊每以竹着火中焷烞有声则惊遁今效之】 祭诗
【唐贾岛常以岁除取一年所得诗以酒脯祭之曰劳吾精神以补之】 驱傩
【季冬先腊一日大傩选中黄门弟子十岁以上十二岁以下百二十人为侲子皆赤帻皂衣以逐恶鬼于禁中】 令如愿
【岁时记有商人过凊湖见清洪君问所须有人教云但乞如愿君许之果得一婢女愿即其名也商有所求悉能致之后因除夕将旦如愿晚起商人挞之走入粪堆中不见今人正旦以绳系偶人投粪堆中云令如愿】 守岁
【杜诗云守岁阿戎家椒盘巳颂花】 卖痴敳
【乐府云除夕分岁□小儿绕街呼呌卖痴敳范至能有词云除岁更阑人不睡压□钝滞迎新岁小儿呼呌走长街云有痴呆召人买二物于入谁独无就中吴侬仍有余巷南巷北卖不得相逢大笑相椰榆躁翁独坐垂帘下独要买添今问价儿云翁买不用钱奉賖痴呆千百年】
联
寒钩冬雪弹弦奏入梅花　暖带春风对局傩传栢叶
随俗灯消独夜　近人斗下虚檐
寒杯送尽燃灯院院之花　□角吹回爆□家家之竹
半夜腊因风卷去　五更春逐角吹来
历添新岁浮踪岂□江山　诗祭一年傲骨难除岁月
续明催尽烛　守岁接长筵
岁
阏逢
【尔雅太岁在甲曰阏逢】 旃蒙
【太岁在乙谓之旃蒙】 三万六千
【谓人生百年不过三万□千日也但论三万六千是宁知四十九年非耶】 草木年
【自谦言贫贱之年也唐诗故知世上公卿贵且养丘中草木年】 青镜流年
【唐诗青镜流年看发变】 十稔
【一稔一年也又左思作三都赋构思十稔】
月
秉简
【蕳兰也郑国之俗三月上巳之辰采兰水土以祓除不祥也诗曰士与女方秉简兮】 蚕月
【诗蚕月条桑治蚕之月也】 桃李月
【唐诗夕卧伊川桃李月】
日
哉生明
【三日明始生也书厥四日哉生明】 哉生魄
【十六日也作三日□生】
时
玉烛
【四时和洽谓之玉烛】 五节
【五行之时节也序谓五节】 四始
【立春四时之始也】 乃时
【犹向时也】 隆期
【谓盛时也六朝隆期启而云升】 昭代
【犹明时也】
◆类姓谱（一）◆
赵
钱
孙
李
周
吴
郑
王
冯
陈
卫
蒋
沈
韩
杨
朱
秦
游
许
何
吕
张
孔
曹
严
华
魏
姜
○赵
【帝颛顼伯益赢姓之后益十三代至造父善御事周穆王受封赵城因以为氏衰盾之后分晋为诸侯都邯郸】
一身为胆
【赵云尝将数十骑与曹公战先主曰子龙一身都为胆也军中号为虎威将军蜀志】 风骨秀爽
【唐史赵彦昭甘州人父武孟少游猎以所获馈其母母泣曰汝不为好事而放荡吾安望哉不为食武孟感激遂力学淹该书记为侍御史着河西人物志十篇彦昭少豪迈风骨秀爽及进士第景龙中迁平章事】 铁面御史
【赵抃字阅道衢州西安人少孤贫举进士及为殿中侍御史弹劾不避权幸京师号铁面御史迁龙图阁直学士知成都】 金城图
【前赵充国愿至金城图上方畧又曰明主可为忠言遂上屯田奏成帝时追美充国即充国图画而颂之曰汉命虎臣为后将军昔周之宣有方有虎汉之中兴充国作武赳赳威威亦绍厥后】 玉界尺
【赵光逢字延吉以文行知名时人称其方直温润谓之玉界尺】 　联
【泒衍天潢挺出宋朝之龙种家传清节近杨当代之鸿声】
○钱
【颛顼曾孙陆终生彭祖孙孚周钱府上氏因官命氏为战国时有隐士钱丹秦有御史大夫钱产子孙居下郅】
风流懦雅
【钱若水字淡成十岁能属文入华山陈搏一见以为有仙风道骨举进士为同州推官在水风流儒雅有文学善谈论□母以孝闻所至有誉望接物以诚贤士大夫皆宗慕之】 俊逸过人
【钱易字希白羊十七举进士乡试三题日中而就言者以其轻俊而黜之太宗语苏易简曰朕恨不与李白同时易简曰有钱易者李白才也易俊逸过人为文数千百言顷刻而就】 玉带球马
【东坡为武肃王钱镠表忠观碑铭曰金劵玉册虎符龙节大城其居包络山川左江右湖控引岛蛮岁时归休以燕父老□如神人玉带球马】 赋达山诗
【钱惟演字希圣幼有后才叔尝使赋远山诗有高天下】 　联
【湘灵秀日之章掩诗名于大历乌府缺壮之望追谠论于熙宁】
○孙
【周文王第八子康叔封子卫至武公子惠孙曾耳为卫上卿因氏焉】
掷地金声
【晋史孙绰作天台赋掷地当作金声】 埋蛇
【孙叔敖见两头蛇杀而埋之归曰闻见两头蛇者死恐他人见之杀而埋之矣其母曰有阴德者天报以福长为楚令尹未治而国人信其仁也】 书楼
【皇明孙抃六世祖长孺喜藏书为楼而置其上蜀人谓之书楼孙氏中进士甲科】 　联
【苏门长啸九霄杨鸾凤之音虞坂莫游一顾长骅骝之价】
○李
【帝颛顼高阳之裔颛生大业大业生女幸女莘生咎繇为理官子孙因姓李氏云云云裔孙理征得罪于纣其子利贞迯难伊侯之墟食木子得全因变姓李氏利贞十一代孙老君名耳字伯阳居苦县赖乡曲仁里曾孙昙生□子崇子孙居陇西玑子孙居赵郡崇五代孙仲朔生伯考伯考生尚尚生李广也广下后生唐高祖李渊】
慷慨风节
【李纲字文纪观州人慷慨有风节事隋为太子洗马至太宗听政谓纲典房元龄王珪侍坐尝享曰托六尺之孤寄百里之命古人为难纲以为易故发言陈事毅然不可夺】 奇童
【李百药字重规德林之子也七岁能□文号奇童时议裂上与子弟功臣百药上封建论帝止之授太子右庶子太子戏媟无度作赞道赋以讽之】 古锦囊
【李贺字长古背古锦囊遇所得书投其中未始先立题然后为诗如他人牵合程课者及归足成之母见所书多怒曰是儿要躯心乃巳以父名晋肃不肯举进士韩愈为作讳辨】 　联
【彩笔映长庚江上宫袍带月玄楼同藏史关前紫气凌风】
○周
【帝喾生后稷至太王邑于周文王以国为民】
文武筹畧
【吴志周瑜字公瑾庐江人年二十四吴中皆呼为周郎败魏师八十万于赤壁性度恢廓程普曰与公瑾交若饮醇醪不觉自醉文武筹畧万人之英少精意音乐谣曰曲有误周郎顾】 状貌雄伟
【五代周德威字镇远朔州马邑人也为人勇而炙智能望尘以知敌数其状貌雄伟笑不改容人见之凛如也】 　联
【远绍濂溪之美冑出儒林雅同公旦之贤心存王室】
○吴
【周太王子太伯仲雍封吴后为越所灭子孙以国为氏季札之胤居齐鲁间吴季子名札吴于寿梦之少子出聘请观周乐见子产如旧相识】
隐若一敌国
【后汉吴汉字子颜南阳宛人为人质厚少文造次不能以辞自达隐若一敌国】 中林兰蕙
【吴俶字正仪润州人也幼有俊才韩熙载潘佐皆以文章著名□左一见俶深□器重曰吴仲仪中林之蕙蕙也】 　联
【公子玄览观乐知四国之风剌史清心投香沉一泒之水】
○郑
【周励工少子友受封于郑是为极公在畿内今华州郑县是也生武生与晋文侯夹辅□王东迁于洛徙溱洊之开□之新传□十三代至幽公为韩所灭子孙播于陈宋以国为民】
名震京师
【杨子谷口郑子贞不屈其志而耕乎岩石之下名震于京师】 貌温气劲
【郑从谦字正求貌温而气劲多谋而更断将士欲恶者辄先觉诔之军中由是遂安】 俊迈不羣
【皇朝郑獬字毅夫安州安陆人也为人俊迈不羣举进士第一授将作监丞通判陈州召试宜集贤院修起居注遂以右司谏知制诰】 　联
【家继尚书之蹑横声振蓬莱冑出通德之里门辉联阀阅】
○王
【王姓出太原琅邪周灵王太子晋之后北海陈留齐王田和之后东海出姬姓毕公高之后高平京兆魏信陵君之后天水东平新蔡新野山阳中山章武东莱武东者殷王子比干子孙号王氏唐王宗隋末改王氏】
一世龙门
【王衍字夷甫戎之从弟朝野翕然谓之一世龙门戎谓衍神姿高彻如瑶林琼树自然是风尘表物】 王佐之才
【王允字子师郭林宗见而奇之曰王生一日千里王佐才也少好大节有志立功】 风流隽望
【王岂字茂仁愉字茂和并少践清阶忱字符达弱冠知名流誉一时其舅范宁曰卿风流隽望真后世之功】 　联
【生是仙骨吹王子之笙出应昌期□鳬下真人之舄】
○冯
【本毕公高之后食采于冯城因而命氏出杜陵及长安】
当世器重
【冯野王字若卿元帝诏曰刚强坚固确然亡欲太鸿胪野王是也以兄□仪之故虽不用三公甚见器重有名常世】 忠臣之门
【冯元常湘州人举明经及第神龙中旌其家曰忠臣之门天下高其节】 　联
【鬲江夏之科名　奋渑池之羽翼】
○陈
【为姓亦州名本太昊之墟画八卦之所周武王封舜后胡公满于陈后子孙以国为氏出颖川汝南下邳广陵东海河南六望河南官氏志侯莫陈氏改陈氏】
良史之才
【陈寿字承祚举孝廉除著作郎撰三国志时人称其善叙事有良史之才】 屡诏不起
【陈烈字季慈福州侯官人仁宗屡诏不起或问其故则曰吾学未成自公卿大臣至乡老里民交章论荐志不少易嘉佑中以近臣荐授州学教授明年欧阳修复荐其行除国子监直讲久之致仕复起为郡教授烈不受廪禄敞未厉食裕如也】 　联
【聚之埜真人巳□于太丘下　星榻之庭高士再瞻乎仲举】
○卫
【周文王子康叔受封于卫国四十余代秦末国灭子孙以国为氏】
居官如家
【后汉循吏卫飒字子产迁桂阳太守下车修庠序之教设婚下之礼朞年间邦俗从化理恤民事居官如家】 一台三妙
【晋书卫瓘字伯玉拜尚书令与尚书郎素靖居善草书号一台三妙】 珠玉在侧
【卫玠字叔宝总角乘羊车入市见者皆以为玉人玠舅王济见之辄叹曰珠玉在侧觉我形秽又曰冏若明珠之在侧朗然照人王澄每闻玠言辄叹息绝倒语曰卫玠谈道平子绝倒】 　联
【资几睿圣　德妙琢磨】
○蒋
【周公第三子伯龄封蒋子孙氏焉国在汝南期思县宋改为乐安汉有蒋诩蒋朗】
兼资文武
【魏志蒋济字子通兼资文武志节忼忾常有超越江湖吞吴会之志】 世称良笔
【蒋偕历史馆修撰三世踵修国史世称良笔威云蒋氏日历】 良二千石
【唐蒋俨常州人擢明经进浦州剌史号良二千石】 　联
【社稷公辅之器　博综德源之才】
○沈
【周文王第十子■〈身冉〉季食采于沈因氏焉今汝南平舆沈亭即沈子国也秦有沈郢征丞相不就】
风采棱岸
【沈文季字仲达庆之次子风采棱岸善于进止】 博物洽闻
【沈约字休文博通羣籍善属文才智纵横可谓明识梁武帝累迁为尚书令博物洽闻当世取则立宅东田瞩望郊阜尝为郊居赋以序其事】 　联
【清俊林文之骨干局彦璋之才】
○韩
【出自唐叔虞之后曲沃桓叔之子万食邑于韩国以为氏代为晋卿后分晋为国韩为秦灭复以国为氏也出颖川后秦骞避王莽乱移居南阳故有颖川南阳二望】
渊源有谋
【韩棱字伯师五迁为尚书令肃宗赐以宝剑自署其名曰韩棱楚龙渊以其渊深有谋故也】 国士无双
【韩信淮阴人数与萧何诏何奇之曰诸将易得如韩信国士无双羞与綘灌等列对上曰陛下不过能将十万臣多多益辨可连百万之众战必胜攻必取人杰】 志节高洁
【魏志韩暨字公至诏曰暨藻身浴德志节高洁牟踰八十守道弥固可谓纯笃老而益邵者】 　联
【文场树帜重兴八代之衰金殿传名再见五云之瑞】
○杨
【周武王第三子唐叔虞之后至晋出公逊于齐生伯侨归周天子封侯子孙以国为氏一云周宣王曾孙封杨为晋所灭其后为氏为或曰周景王之后杨雄自叙云伯侨不知周何别也】
关西夫子
【杨震字伯起明经博览无不穷究诸儒语曰关西夫子杨伯起】 周室忠臣
【杨徽之字仲猷建州浦城人也徽之上书言其事及　太祖受襢□太宗见其书谓太祖曰此周室忠臣】 　联
【清白传家谁谓四知惟伯起经纶葢代湏知三相首文员】
○朱
【颛顼之后周封曹挟于邾乃楚所灭子孙去邑以为氏一云舜臣朱彪之后齐有朱毛汉有中邑侯朱进隐陵侯朱濞吴郡汉功臣又都昌侯朱轸轸至买臣会稽太守】
宾客满门
【朱慱字子元杜陵人也为人廉俭食不重味案上不得三桮宾客满门欲仕官者荐举之欲报仇怨者解剑以带之其趋事待士如是】 淑人君子
【循吏朱邑字仲卿卢江舒人也为人惇厚笃于故旧然性公正不可交以私天子器之朝廷敬之天子悯惜下诏称扬曰大司农邑廉洁守节退食自公亡疆外之交朿修之馈可谓淑人君子赐邑子黄金百斤以奉祭祀】 　联
【帝嘉逆耳之忠廷留折槛学有传心之妙家继考亭】
○秦
【颛顼赢姓之后伯益裔孙非子周孝王封之于秦陇西秦亭是也至始皇灭六国子婴降汉子孙以国为氏又鲁有秦董父生丕兹及秦并秦祖人秦商楚人楚冉秦非并仲尼弟子】
箪瓢蓬户
【蜀志秦宓字子勅始慕肥遯之高曝背陇亩之中诵颜氏之箪瓢咏原宪之蓬户后为益州别驾迁大司农】 文丽思深
【皇朝秦观字少游扬州高邮人也有文集四十卷观长于议论文丽而思深】 　联
【先奉文章少游诗勾】
○游
【左传郑穆公子偃字子游之后以王父子为氏】
为政清简
【此史游肇字伯始博综经史谦素敦厚文雅见任带魏郡太守为政清简为几内大使黜陟善恶赏罚分明宠事□请终无回挠方正之操时人之】 师友渊源
【皇朝游酢字定夫建州建阳入也兄醇与□俱以文行而名酢初业于程颢颢知扶沟将以道德为巳任酢为掌其事由是问学益进陈北同知建宁因立像设祠于学而属晦庵朱公熹记其事曰先子达矣学者登是堂而拜其像于是记也考其师友之渊源退访其书而读之于以求先生之所以学者果恶禾在幸而心自得之则亦无以异乎亲而炙之矣】 　联
【泒檀当时之秀　学传先哲之宗】
○许
【姜姓炎帝之后周武王封其义孙文叔于许后为楚所灭子孙分散以国为氏晋有许偃楚有许伯郑有许瑕】
月旦评
【后汉许劭字子将汝南平舆人少峻名节好人伦多所赏识与兄靖俱有高名好其核论人物每月辄更其品题故汝南俗存月旦评兄虔亦知名汝南人□平舆渊有二龙】 五经无双
【许慎字叔重博学经籍时人语曰五经无双许叔重】 文不加点
【许善心字务本多闻默识为当时所称谓为神童仕隋除秘书丞尝制神雀烦文不加点笔不停毫】 英雄伟士
【蜀志许靖字文休少知夕有人伦臧否之称英才伟士智畧足以计事倜傥瑰伟有当世之具】 　联
【总月旦之评　称天中之隽】
○何
【周成王弟唐叔虞裔孙韩王安为秦所灭子孙兮江淮间音以韩为何姓遂为何氏】
国之宗臣
【晋何曾字颖考少好学博闻位太传进太宰侍中明朗高亮执心弘毅可谓旧德老成国之宗臣者也】 一代伟人
【何烱字士灮十五从胤受业一朞并通五经章句从兄戢曰此子非止吾门之宝亦为一代伟人也】 独立不羣
【何昌寓字俨若尚之弟子少独立不羣所交必当世清名是以风流籍甚】 正色叱贼
【唐何蕃和川人初洙泚反诸生将从乱蕃正色叱不听故六馆士无受污者】 　联
【何氏姓于王母虞裔衍自韩王咏梅花于扬州不辍其啸署春游于昌邑可任其劳】
○吕
【炎帝姜姓之后虞夏之际封吕今南阳宛县西亭是也至周失国子孙氏焉】
学识英博
【吴志吕蒙字子明孙权谓蒙宜学问以自开益后鲁肃过蒙言议捬蒙背曰吾谓大弟但有武畧耳今者学识英博非复吴下阿蒙】 忠笃亮直
【吕范字子衡有容观姿貌邑人刘氏家富女貌范求之女母嫌欲勿与刘氏曰观吕子衡宁当久贫者邪遂与之婚忠笃亮直以忧公为先累迁至前将军假节拜扬州牧子据字世议】 器识远大
【宰相王旦谓王曾曰君识吕夷简否曾曰不识也他日复谓曾曰尝访之士大夫人多称其才有旦曰此人器识远大君其善交之翼日当与君对秉钧轴】 宰相之才
【吕夷简字坦夫河南人　真宗问吕蒙正曰卿诸子就可用蒙正对曰诸子皆不是用有侄夷简宰相才也】 直气谠言
【吕元膺字景大郓州人元和中擢给事中为同州剌史帝谓宰相曰元膺直气谠言宜留左右李蕃等谢因陛下及此乃宗社无疆之休】 　联
【非复吴军之蒙终属谓滨之载】
○张
【黄帝第五子青阳生挥为弓正观弧星始制弓矢主祀弧星因姓张氏】
国之良臣
【张既字德容为雍州剌史太祖曰还君本州岛可谓衣绣昼行矣又为梁州剌史容民畜众使羣羗归土可谓国之良臣】 为世虎臣
【蜀志张飞字翼德雄壮威猛称万人之敌为世虎臣有国士之风】 弘雅英秀
【张温字惠恕□郡人弘雅之素英秀之德文帝之乘议论之辩卓跞冠羣伟跃世世人未有及之者】 麦穗两岐
【张堪字君游南阳人后渔阳太守百姓歌曰桑无附枝麦穗两岐张君为政乐不可支】 鸣河里
【张嘉佑有干畧嘉贞为相任金吾卫将军□弟每上朝轩葢驺道盈巷时号所居坊曰鸣珂里】 　联
【石气勾黄行展留侯授书之秘　剑华称紫且观茂先烛斗之文】
○孔
【子姓殷王帝乙长子微子启受封于宋弟微仲衍曾孙愍公生弗父何生宋父周生世父胜生止考父生孔父嘉子孙以王父字为氏孔父生子火金金生华夷父父生昉叔仕鲁为大父相夏夏生邹纥纥生丘字仲尼三岁父卒年十九娶宋并宫氏一岁生鲤字伯鱼孔子为鲁司冦摄相事居邹邑平乡阙里鲁哀公十六年卒年七十二伯鱼年五十先仲尼卒伯鱼生伋字子思为鲁穆公师作中庸及子思子四十七篇以祖业授弟子孟轲等】
力行清洁
【后汉孔奋字君鱼守姑表力行清洁为众所笑以为身处脂膏不能自润被征吏民羗胡赋敛牛马器物追送之无所受】 经学深博
【儒林孔衍字舒元子三通诗书后领太子中庶子经学深博练识旧典朝仪轨制多取正焉】 草莱不剪
【孔珪字德璋门庭之内草莱不剪以蛙鸣当两部皷吹后为都官尚书】 日记千言
【唐孔颖达字仲达冀州人八岁就学诵日记千余闇记三礼义宗善属文通步历大业初举明经高第炀帝召天下儒官集东都诏国子秘书学士与论议颖达为冠又年最少老师宿儒耻出其下】 神清韵达
【孔季诩字季和若思之弟水昌初擢制科授教书即陈子昂尝称其神清韵达比卫玠】 　联
【东鲁宣圣之泒　北海文举之风】
○曹
【颛顼玄终第五子安为曹氏至曹挟周武王封之于邾为楚所灭遂复曹氏周文王第十三子怅铎封曹亦为曹氏因宋所灭子孙以国为氏】
清静宁一
【曹参沛人代何为相举事无所变更一依何约束凡饮酒不事事百姓歌之曰萧何为法较若画一曹参代之守而勿失戴其清静民以宁一】 达学通识
【管书曹志字允恭以才行称迁章武赵郡太守以达学通识宜在儒林为国子博士后迁祭酒】 文得古风
【曹组字符宠元象弟也少游庠校有声闻着铁砚篇以目广终蹭蹬不偶】 归鲁侵地
【刺客曹洙鲁氏以勇力事庄公为大将齐鲁会盟于柯洙执匕首劫齐桓公尽归鲁之侵地】 　联
【华冑从前振平阳千载之武　修名节下冠东阿八斗之才】
○严
【千姓楚庄王支孙以谥为姓楚有庄周汉武疆侯庄不识孙青翟丞相曾稽庄忌夫子生助后汉庄光避明帝讳并改为严氏冯翊称翟之后代居冯翊魏邰阳侯严棱又徙华阴】
有清廉称
【北史严棱太武以其归化之功除中山太守有清廉称】 厌直承明
【严助会稽人侍燕从容上问助居乡里时对曰家贫为友壻所辱愿为会稽太守于是拜为会稽太守厌承明之庐劳侍从之事怀故上出为郡吏愿奉三年计最】 　联
【漕映粟□星浮帝座】
○华
【宋戴公子考父说食采于采因氏焉华督华元华宣华亥并为宋卿】
清贞履素
【晋华表字伟容迁太常清贞履素有老成之美】 江表欢心
【华较字彦夏少有才气闻于当时泛爱博纳士□□之历江州剌史甚有威惠得江表之欢心流古之士赴之如归】 精于养性
【后汉华陀字符化通数经晓养性之术精于方药】 　联
【得江表之忠心　尚豫章之清政】 　金联
【冠金赐汉　紏貂并张】
○魏
【周文王第十五子毕公高受封于毕裔孙万仕晋封于魏至隼绛舒代为晋卿后分晋为诸侯称王至假为秦所戮子孙以国为氏】
真宰相
【魏元忠宋州人始名真宰以太学诸生见高宗高宗慰遣不知谢即出仪举白安帝目送谓薛元超曰名不虚谓真宰相也】 耐久朋
【魏元同字和初定州人擢进士第迁吏部侍郎与裴炎缔交能保终始故号耐久朋】 词藻清华
【魏长贤阻钊字显义有当世才知名梁楚淮泗之间长贤博涉经史词藻清华举秀才后转著作佐郎】 恭俭孝悌
【成十八年晋悼公即位使魏颉为卿使训卿之子弟恭俭孝悌】 　联
【谏诤有微之风燮理同相之辅】 　陶联
【中原矢志竹头木屑皆□都监承家道骨仙风俱在】
○姜
【炎帝生于姜水因氏焉生太公封齐为田和所灭子孙分散后为姜氏天水上邽县汉初以豪族徙关关中遂居天水】
衣锦还乡
【唐姜謩秦州人大业末为晋阳长薛举冦秦州以謩山西豪望诏安抚陇外后仁杲平拜秦州剌史帝曰昔人称衣锦还乡今以本州岛相授所以偿功凉州荒梗宜有以靖之誉至抚边以恩信人喜曰不意复见太平官府】
联
【表敦伦才同被兼擅文章　微□世子钧横更推少颖】
四六鸳鸯谱卷之一终

[book_title]●四六鸳鸯谱卷之二
类姓谱（二）
◆类姓谱（二）◆
谢
邹
窦
苏
潘
葛
范
彭
韦
马
余
任
袁
柳
鲍
唐
雷
倪
罗
于
傅
皮
顾
孟
黄
萧
邵
毛
戴
宋
庞
熊
董
梁
杜
阮
贾
江
颜
郭
梅
林
锺
徐
高
夏
祝
樊
胡
蔡
丁
邓
洪
包
阴
○谢
【姜姓炎帝之胤申伯以周宣王舅受封于谢今汝南谢城是也后失爵以国为氏焉鲁有谢息】
江左第一
【谢混风华为江左第一尝与谢晦俱在武帝前帝目之曰一时顿有两玉人耳】 芝兰玉树
【谢玄子幼度叔父安尝约子侄曰子弟亦何豫人事而正欲使其佳玄曰譬如芝兰玉树欲使其生于庭阶耳使才虽履屐间亦得其任以精锐八千破符坚石万于淮肥闻风声鹤唳以为王师至】 池塘春草
【谢惠连十岁能属文灵运嘉赏之云每有篇章对惠连辅得佳句尝于永嘉西堂思诗不就忽梦见惠连即得池塘生春草大以为工尝为雪赋以高丽见奇】 蓝田生玉
【谢庄字希逸宋文帝异之谓刘湛曰蓝田生玉岂虚也哉袁淑为鹦鹉赋文冠当时及□庄赋叹曰江东无我卿当独秀又为月时】 莅政清肃
【晋谢鲲字幼与好老易善政鼓琴为豫章太守莅政清肃百姓爱之】 一坐颜回
【谢尚字仁祖八岁神悟夙成父鲲尝携之送客或曰此儿一坐之颜回也】 　联
【生庭玉树仪世凤毛芝兰　秀于蓝田池塘梦于春草】
○邹
【子姓宋慜公之后正孝父食邑于邹遂为邹氏齐有邹衍邹忌】
才学知名
【晋文苑邹湛字润甫南阳人少以才学知名累迁为国子祭酒湛之持论寔南阳之人杰子捷□太应亦有文才为散骑侍郎】 明月夜光
【史记邹阳齐人也□中上梁孝王书王使人出之卒为上客太史公曰邹阳辞虽不避然其比物连类有足悲者亦□抗直不挠矣文辩著名长裾曳王门□人有智畧忼慨不苟合狱中书云明月之珠夜光之□以闇投人于道莫不按剑相盻者无因至前也】 琴之象政
【新序邹□以鼓琴见齐土土善之忌曰夫琴所以象政也遂为王言琴之象政状】 　联
【早蜚声于艺苑宁同曳裾之阳旋权第于丹墀不数吹律之衍】
○窦
【姒姓少康后帝相遭有穷氏之难妃后缗方娠迯出自窦而生少康之孙以窦为氏周世为大夫】
一空朔庭
【窦宪字伯度拜骑将军蹑冒顿之区落焚老上之龙庭一举而空朔庭至乃追奔稽落之表饮马北鞮之曲铭石负折荐告宗庙宪登燕然山去塞三千余里刻石勒功纪汉威德班固作铭云云封冠军侯赞曰听笳龙庭钱石燕然】 如左右手
【后汉窦融孛周公扶风人行河西五郡大将军事光武授为凉州牧封安丰侯光武赐融玺书又赐外属图又诏报曰吾与将军始左右手耳】 政称清白
【循吏传瑗字世珍除广州太守政有清白之称终始全洁】 　联
【五桂传芳　千人夺锦】
○苏
【颛顼祝融之后陆终生昆吾封苏邺西苏城是也苏忿生为周司冦居河内地扶风武功汉苏建自河内徙扶风平陆】
风度凝粹
【皇朝苏易简梓州铜山人也少好学风度凝粹弱冠举进士淳化中充承旨易简多振举翰林故事　太宗为飞白书院额曰玉堂及以诗赐之　太宗曰此永为翰林中一美事易简曰自有翰林木有如今日之荣也】 闲彻清密
【苏味道赵州人九岁能属辞与李峤以文翰显时号苏李举进士第裴居道倩味道作章揽笔而具闲彻清密当时盛传练台阁故事善占奏】 思若涌泉
【苏颋字延硕瓌之子弱冠敏悟一览至千古辄覆诵第进士拜中书舍人李峤曰舍人思若涌泉吾所不及】 二天
【苏章家孺文为冀州剌史故人为清河太守行部按其奸赃乃请太守为设酒肴平生之好甚欢太守喜曰人皆有一天我独有二天章曰今苏孺文与故人饮者私恩也明日冀州剌史按事者公法也遂与正其罪州境望风畏肃】 远大之器
【苏轼字子胆轼生十年而洵游学四方　英宗在藩闻轼名欲以唐故事召入翰林宰相韩琦曰苏轼之才远大之器也天下之士莫不畏慕降伏皆欲其进用然不若朝廷培养之而后用也】 　联
【坡仙再出不转姓而转形郢客赓歌和弥高而弥寡】
○潘
【周文王后毕公之子季孙食采于潘因氏焉】
天才过人
【良史潘京字世长乐广与之其谈曰君天才过人恨不学耳若学必为一代谈宗】 茂松清泉
【潘师正居逍遥谷高宗果东都召见问所须对曰茂松清泉臣所须也】 才名冠世
【晋书潘岳字士安乡邑号为奇童作藉田赋才名冠世出为河阳令负其才而郁郁不得志转怀令频宰二邑勒于政绩补尚书度支郎迁廷尉评仕宦不达乃作闲居赋太夫人御版舆升轻轩远览王畿近周家园思绪云骞辞綘景焕】 　联
【美姿掷菓仙令种花】
○葛
【风俗通葛天氏之胤子孙氏焉夏时葛伯赢姓国也亦为葛氏河南官氏志贺葛氏改为葛氏】
博闻深洽
【晋葛洪字稚川以儒学知名究览典籍尤好神仙导养之法从祖玄学道得仙号曰葛仙公洪闻交趾出丹求为勾满令传闻深洽江左绝伦自号抱朴子因以名书后君解得仙而去】 慷慨过人
【后汉文苑葛龚字符甫和帝时以善文记知名慷慨壮列勇力过人】 　联
【草庐近畧　勾漏仙官】
○范
【帝刘累之后在周为唐杜氏周宣土灭杜杜伯之子隰叔奔晋为士师曾孙士曾食采于范遂范氏魏有范座项羽谋臣范增居巢人】
称陶朱公
【货殖传范蠡师事计然蠡用于越翫雪会稽之耻乃乘扁舟浮于江湖变名易姓适齐为鸱夷子皮之陶为朱公乃治产积居与时逐十九年之中三致千金再分散与贫交疏昆弟故称富者皆称陶朱公】 绨袍故人
【史记范睢字叔魏王后拜相须贾便秦睢闻之敝衣微行之邸见贾贾惊曰范叔固无恙乎留与坐饮食乃取一绨袍赐之睢归取大车驷马为贾御入秦相府贾待门下良久问门下曰范睢不出何也门下曰乃吾相君也贾人惊自知见卖乃肉袒膝行因门下人谢罪曰不意君能自致青云之上睢曰汝所以得无死者以绨袍恋恋有故人之意故释公】 文武全材
【范仲淹字希文善相履氷之后其先邠州人也仲淹与韩琦俱有威名军中为之语曰军中有一韩西贼闻之心骨寒军中有一范西贼闻之惊破胆仲淹复本姓谢启曰志在投秦入境遂称于张禄名非霸越乘舟乃効于陶未以范睢范蠡皆改姓也少作金在镕赋云如令区别妍媸愿为轩鉴若使削平祸乱请就干将则自负将相器业文武全材槩可子纯估纯仁纯礼纯粹】 廉泉让水
【范栢年初见朱明帝言次及廉州贪泉因问卿州复有此水不答曰梁州惟有文川武乡廉泉让水又问卿宅在何处曰臣所居廉让之间帝嗟其善荅因见之历位内外终梁州剌史】
联
【潇洒灵襟玩景仁之风月　清修夸节冠文正之虀塩】
○彭
【大彭为商诸侯以国为姓葢陆终第三子彭祖即大彭也】
拱立不动
【彭汝砺字器饶州鄱阳人也少嗜学举进士为礼部第一王安石得其所著诗义善之以为国子监直讲中人王中正季宪临边汝砺曰汉唐以兵付中人多致败事神宗折之汝砺拱立不动伺间复言神宗卒为改容】 恬退之士
【皇朝乘字利建益州华阳人也举进士与同年生登相国寺阁顾望关皆有从官之乐乘独怅然曰亲老矣安敢舍晨昏之奉以图一身之荣乎翌日奏乞侍养仁宗彭乘恬退之士也】 　联
【衍八百之传胜五云之朵】
○韦
【出自颛帝大彭之后夏封于豕韦苖裔以国为民家彭城】
清化著名
【儒林韦謏字宪道少好文学羣言秘要之义不综览后仕石季龙历守七郡咸以清化著名】 才当大用
【韦安石京兆人举明经雍州长史苏良嗣器之谓曰大才当大用徒劳州县可秋荐擢并州司马有善政拜德郑二州之剌史政尚清严时二张及武三思宠横安石数折辱之陆元方告人曰韦公真宰相】 教子一经
【前汉韦贤字长孺鲁国邹人生四子一方山二弘三舜少子元成复以明经至丞相谚曰遗子黄金满籯不如教子一经】 少有器望
【北史韦阆字友观世为三公一族少有器望】 雅情清俭
【韦瑱字世珍除瓜州剌史雅性清俭夷人送物一无所受胡人畏威不敢为冦满任回京老少追送留公十数日方得出境明帝嘉之授仪同三司】 鵰鹗特立
【韦思谦名仁约鄂州人迁御史大夫性方刚颜色庄重不可犯见王公未尝屈礼人言之荅曰耳目官当固如此鵰鹗特立岂众禽之偶□何屈以狎之】 郇公五云
【韦陟字安□常以五采笺为书记使侍妾主之陟唯署名自谓所书陟字若五朵云时人慕之号郇公五云体家法修整敕子允就学夜分见其勤旦日其色必怡惰怠则不与之论】 　联
【传经胜于黄金加袍覆以蜀锦】 　方联
【金紫传芳壶兰毓秀芝桂名镳仕籍八姓誉首桑输】
○马
【赢姓伯益之后赵王子赵奢封马服君子孙氏焉奢孙兴赵灭徒咸阳】
鸾凤冲霄
【唐马周字宾王博州人入关留客汴舍新丰逆旅主人不之顾周命酒一斗八升悠然独酌众异之十八年迁中书令帝尝以飞帛书赐周曰鸾凤冲霄必假羽翼股肱之寄要在忠力】 图象凌烟
【马燧字洵美汝州人帝赐宸扆台衡二铭以言君臣相成之美勒石起义堂帝榜其颜以宠之与李晟皆图象凌烟阁】 为政爱民
【马默字处厚单州武城人也其后苏轼起知登州父老迎于路曰公为政爱民得如马使君乎轼异之】 白眉最长
【马良字季常兄弟五人并有才名谚曰马氏五常白眉最常】 好立名节
【晋书马隆字孝兴少而志勇好立名节自请讨羗虏通凉州拜宣威将军】 薏苡见谮
【马援字文渊拜陇西太守但总大体诸丰时白外事辄曰此丞掾之任何足相烦颇哀老子使得遨游拜伏波将军自请击匈奴曰男儿要当死于边野以马革褁尸还葬耳矍铄哉是翁戒子孙不得言人过失薏苡见谮】 　联
【五百年名世丽绛帐于前修三千岁真人象铜柱予后裔】
○余
【新安风云由余之后代居歙州】
三使北戎
【皇朝余靖字安道韶州曲汀人也举进士迁秘丞集贤校理范仲淹以言事忤意贬饶州谏官御史不敢言靖上疏论仲淹不当贬且言陛下亲政以来屡逐言者恐钊天下口不可坐落职知秦州以母忧去官庆历中除右正言方是仁宗励精政事增谏官员将以有所为靖数言事合意迁知制诰三使北戊时相忌之出知吉州坐习蕃语夺官分司六年起知处州帅潭移青卒谥襄】 孝义里
【南史孝义余齐人少有孝行父亡号叶而绝有司奏改其里为孝义里】 　联
【着全名于安庆　酒热血于彤庭】
○任
【黄帝二十五子十二人以德为姓一为任至奚仲对薛魏有任座秦有任鄙】
为政清省
【南史任昉字彦升为新安太守不事边幅为政清省好奖进士友得其延誉者多见升擢时人慕之号曰任君及卒殷芸曰哲人云亡仪表长谢元龟何寄指南何□】 居今行古
【儒林任安字定祖少游太学受孟氏易兼通数经又学图谶究极其术时人称曰欲知仲栢问任安又曰居今行古任定祖辟除皆不就】 君仁臣直
【新序魏文侯问士大夫曰寡人何如君也羣臣皆曰君仁君也翟璜曰君非仁君文侯恕而逐璜至任座曰君仁君也曰子何以言之对曰君闻其君子者其臣直翟璜之言直是以知君仁君也文侯曰善复召璜入拜为上卿】 　联
【梦铃而生　树帜而起】
○袁
【妫姓舜后陈胡公之后胡公生申公申公生靖伯甫南七代孙庄伯爰诸生涛涂以王父字为氏代为王卿字或作爰辕其实一也】
文章绝美
【文苑袁宏字彦有逸才文章绝美曾为咏史诗是其风情所寄作东征北征二赋出为东阳郡谢安取一扇以赠行答曰辄当奉扬仁风慰彼黎庶】 政号严明
【后汉袁安字公汝南人举孝廉除阴平长任城令所在吏人畏而爱之为河南尹政号严明】 人服其清
【袁焕字曜卿魏初为郎中令行御史大夫事不为缴察之行时人服其清貌似和柔然其临大节处危难虽贲育不过也】 奕叶忠鲠
【袁利贞□孙高宗时为太常博士周侍读及王立为太子□官□礼帝欲大会羣臣命妇合宴宣政殿利贞上疏谏以为非命妇宴会之所帝纳之诏曰卿奕叶忠鲠能抗疏规朕之失不厚赐无以劝能者赐彩百段】 　联
【口彼前贤浪卧洛阳□雪　继兹世德奉扬黎庶仁风】
○柳
【鲁孝公子展禽食采于柳遂姓柳后氏遂迁于河东河东解县秦未有柳安下惠裔孙也】
江汉英灵
【柳遐字子升仕梁迁尚书功论郎谢举与语嘉之曰江汉英灵见于此矣在周拜霍州道人务先以德下感而化不复为过咸曰我君仁惠如此其可欺乎】 社稷之臣
【礼记檀弓下柳庄曰如皆守社稷则轨范靮而从如皆从则孰守社稷君反其国而有私也母乃不可乎弗果班卫有太史曰柳庄寝侯公曰若疾革虽当祭必告公再拜稽首请于君曰有臣柳庄也者非寡人之臣社稷之臣也】 襄阳水镜
【柳庄字思敬少有器量博览坟籍蔡大宝见之叹曰襄阳水镜复在于兹】 清有父风
【柳玭仲郢子以明经补秘书正字为岭南节度副使廨中橘熟既食乃纳直于官拜御史大夫直清有父风】 　联
【承家粟肃和丸含仲郢之香　报国忠贞谏笔继公权之直】
○鲍
【姒姓夏禹之后有鲍敬叔仕齐食菜于鲍氏因以为氏敬叔生叔牙曾孙或代为齐之卿】
面如冠玉
【南史鲍泉字润玉博涉史传兼有文笔为通直侍郎元帝尝责之云面如冠玉还疑木偶须似螖□徒劳挠喙】 号为神父
【鲍昱字文泉月司隶奉法守正有父风后拜汝南太守陂地岁岁决坏昱乃作方□石洫溉田倍多人以殷富子德为南阳太守岁多荒炎唯南阳丰穰吏人爱悦号为神父】 　联
【面如冠玉须似猬乇】 　史联
【一直如矢三谏伏蒲】
○唐
【帝尧陶唐氏之后裔封唐侯又周成王封弟叔虞于唐子孙以国为姓又左传唐成公国于比阳今唐州是也】
愽涉经史
【唐瑾字附璘愽涉经史雅如属文雍容文雅】 心若铁石
【唐临字本德京兆人高宗尝录因临占对无不尽他日复讯余司断者辄纷诉不巳独临所讯无一言帝问故荅曰唐卿断因不冤所以绝意帝叹曰为狱者固当若是乃自述其考曰形如死灰心若铁石云】 有将帅才
【唐丞少耿介有将帅才读班超传慨然有万里之志】 金城汤池
【唐邕字道和少明敏有才干仕齐除中书舍人文宣尝望并州城曰此何等城或曰金城汤池】 　联
【陶尧启绪唐　唐叔振封□】 ○费联
【长房伷泒　先主俶臣】
○雷
【方雷氏之后女为黄帝妃生亥嚣盖古诸侯国也后汉有雷义蜀有将军雷同吴陆抗传有宣都太守雷谭晋有丰城令雷焕】
王佐之才
【雷简夫字太简在稚州眉山苏洵往见之简夫谓曰子王佐才也荐之于张方平韩琦欧阳修三人者延誉如不及洵名振京师盖曰简夫始云】 胶漆之交
【后汉雷义字仲公为郡功曹与陈重为友语之胶漆自谓坚不如雷与陈】 　联
【齐人不纳谢金交友笃情胶漆】
○倪
【邾武公封次子于郳是邾后失国子孙为郳氏避仇改为倪郳城在东海】
博学能文
【皇朝文艺倪涛字巨济广德军人博学能文有操履举进士擢太常博士迁校书郎著作佐郎赐对除司勋员外郎迁左司有诗文号陵集】 政清净
【唐倪若水字子泉恒州人擢进士第迁监察御史黜陟剑南道绳举严允课第一开元初为汴州剌史政清凈增修孔子庙兴州县学庐劝生徒身为教诲风化兴行元宗遣中人捕鵁鶄鸡鹉南方若水上言帝手诏褒答】 　联
【学窥天倪治优经术】 ○殷联
【不作书邮能亦物鬪】
○罗
【祝融之后妘姓国初封宜城徙枝江周末居长沙汉有梁相罗怀襄阳记有罗象河南官氏志叱罗氏改为罗氏】
江左之秀
【文苑罗含字君章梦鸟人日藻思日新可谓湘中之琳琅桓温问含何如人或曰可谓荆楚之材温曰此自江左之秀岂惟荆楚而巳】 政教简易
【唐罗珦越州人擢庐州剌史修学宫政教简易】 时为名儒
【罗道琮蒲州慷慨尚节义贞观末上书忤旨徙岭表后擢明经仕至大学博士时为名儒】 忠烈果毅
【晋书罗宪字令则襄阳人十三能属文轻财好施为巴东太守忠烈果毅有才策干】 　联
【昭谏诗名　德仁孝行】
○于
【周武王第二子邗叔子孙以国为民其后去邑单为于氏东海汉有于公生丞相西平公定国生永御史大夫】
古之名将
【魏志于禁字文则攻张绣擒吕布围张超攻眭周皆被斩之太祖曰将军乱能整讨暴坚垒有不可动之节虽古名将何以加之】 世执贞节
【于忠字思贤累迁散骑常侍尝因侍宴宣武赐之剑杖举酒属忠曰卿世执贞节故相以禁卫相委昔以卿行忠赐名曰忠今以卿才堪御侮以所御剑仗相钖后为尚书令】 嗜学不厌
【于休烈志宁曾孙机鉴融敏善文章第进士又擢制刮历必书省正字献五代诗着旧章天子嘉之惟历清要不治产性恭俭仁爱乐贤下善推□士甚甚年老嗜而不厌】 子孙有兴
【前汉于定国字曼倩东海郯人也父于公为县狱吏郡决曹决岳乎郡中立生祠号曰于公祠子永嗣至御史大夫始于公其同门坏父老方其治之公谓曰少高大令容驷马高葢车我治狱多阴德未尝有所冤子孙必有兴者】 文武之寄
【于翼字文若为渭州剌史寔先莅此州翼又推诚布信事存宽简夷夏感悦比之大小冯君后为安州幽州总翼兼文武之寄受于城之托智能足以卫难势力足以勤王曾无释位之心但务随时之义弘名节以高贵岂所望于斯人】 　联
【播定国之德治可大其高门　绍志宁之风行无愧可独处】
○傅
【殷相说之后筑于傅岩因以为姓北地人汉末傅氏居南阳】
下马露布
【北史傅永字修期邦安远将军魏帝每叹曰上马能击贼下马作露布唯傅修期耳】 台阁生风
【晋书傅玄字休奕为御史中丞每有奏劾或值日暮捧白简整簪带踊不寐坐而待旦于是贵游摄伏台阁生风】 　联
【梦像筑岩　风生台阁】
○皮
【风俗通周卿士樊仲皮之后后汉有谏议大夫皮究下邳后汉上计掾秦嘉集序皮仲固撰晋有尚书郎皮湛】
机悟风神
【皮子信机梧有风神位仪同三司于勋贵子弟中称其识鉴】 作七爱诗
【皮日休唐之文士所著请韩文配享书桃花赋九讽七爱悼贾诸篇见之文粹】 　○卞联
【荆山藏璞陵阳封侯】 ○伍联
【鄢郢孝闻阖闾忠着】 ○卜联
【卜商衍系文学起家】
○顾
【顾伯夏殷侯国也子孙以国氏焉顾氏谱云越王勾践七代孙闽君摇汉封东欧摇别封其子为顾余侯因氏焉汉初居会稽】
昼日垂帘
【顾恺之字伟仁为山阴令山阴剧邑恺之御繁以约县用无事昼日垂廉门阶寥寂】 笏击奸臣
【唐顾少连字遗仲苏人历吏部侍郎裴延龄方横笏敢忤者尝与田镐少连会酒酣少连曰段秀实笏击贼臣今吾笏将击奸臣奋且前元友直在坐观解之】 吾家麒麟
【顾和字君孝总角便有清操族叔荣雅重之曰此吾家骐驎兴吾宗者必子也】 　联
【长廉图画　埜王象纬】
○孟
【鲁桓公子庆父之后号曰孟孙因以为氏又卫襄公长子孟絷之后亦曰孟氏齐有孟轲字子舆又秦有孟说】
无书不览
【蜀志孟光字孝裕博物识古无书不览读书当务其要者】 栠珠之美
【孟觊字彦重卫将军昶之弟昶顗并美风姿时人谓之双珠】 马头太守
【北史孟表字武达归魏除兖州剌史领马头太守】 宽惠著名
【循吏孟业字敬业迁都郡太守以宽惠著名麦一茎五穗嘉禾一茎九穗咸以为玫化所感】 济河焚舟
【文公二年泰伯用孟明视增修国政重施于民三年泰伯伐晋齐河焚舟晋人不出遂自茅津济封殽尸而还遂伯西戎用孟明也】 　联
【鬻熊姬瓞储明德之孟候　邹蠌雄风塞两间之正气】
○黄
【陆终之后受封于黄为楚所灭以国为氏】
江夏黄童
【黄香字文强江夏人九岁失母思慕憔卒乡人称其至孝京师号曰天下无双江夏黄童】 政称神明
【黄霸淮人也迁颖川守力行教化而后诛贬咸称神明田者让畔冶为天下霸材长于治民及为相功名损于治郡时所居民人所去思】 辩慧对日
【黄琬字子琰琼之孙早而辩慧对日食云日食之余如月之初迁五官中郎将】 若千顷陂
【后汉黄宪字叔度汝南人陈蕃周举尝相谓曰时月之间不见黄生则鄙吝之萌复存乎心郭林宗曰叔度汪汪若千顷陂澄之不清淆之不浊】 独立物表
【黄庭坚字鲁直洪州分宁人初蘓轼见庭坚诗于孙觉之坐上异之后过李常于济南见其诗以为超逸绝尘独立万物之表者由是声名始震召为校书郎苏轼尝荐庭坚自代其畧曰魂玮之文妙绝当世孝友之行追配古人世以为实】 　联
【王波涵万浪高叔度之门风循改冠一时檀颖川之家谱】
○萧
【宋微子之后支孙封于萧萧叔大心子孙有功因邑命氏焉代居丰沛至不疑为楚申君客之】
贞文先生
【南史萧思话为人荣利不关于中喜怒不形于色后为暨令到县十余日挂衣冠于县门而夫谥曰贞文先生】 古社稷臣
【萧望之字长倩东海兰陵人为人堂堂折而不挠身为儒宗有辅佐之能近古社稷臣也】 国之元
【萧允字叙佐晋安王知相州以为长蔡征公年德并高国之元老从容坐镇旦夕自为列曹何为方辛苦蕃外后拜光禄大夫】 名重一时
【萧泰字世怡授蔡州剌史政存简深为吏人所安子宝字季珍未弱冠重一时仕隋至吏部尚书】 依日月之光
【史记萧何沛丰人也转漕关中给食不乏赐带剑履位为相国功第一封酇侯太史公曰河秦时为刀华吏录录未有奇节汉兴依日月之末光】 介为良守
【萧介字茂镜齐武帝曰以介甚贫可处以一州又曰始兴郡未有良守可以介为之及至甚着威德】 结绶
【萧育字次君少同朱博为友长安人曰萧朱结绶言其相荐达也】 疾风劲草
【萧瑀字时文上言宜建封建又上尝谓瑀不可以利怵死擢杜稷臣也赐诗曰疾风知劲草版荡识诚臣又曰公守道耿介古无以过】 八业宰相
【萧遘字得圣及进士第气孤峻慕李德裕为人遘负大节以王佐自任既当国风采峭整天子器之自瑀逮公凡八业宰相】 　联
【昴星孕秀庐岳降神而书转自家传继酇侯之相业忠赤独崇席鉴崇宗老之徽称】 ○尹联
【吉甫清风晋阳善治】 　○姚联
【虞舜帝先开元相裔】
○邵
【邵公奭周同姓受封于燕传国四十余年其支庶为周卿上邵穆公事邵武公邵伯邵廖邵昭公并其后也秦有邵不疑】
真国之器
【皇朝邵亢字兴宗润州丹阳人也英宗召对羣玉殿谓曰学士真国之器也】 博览经史
【晋邵续字嗣祖朴素有志烈博览经史妙解天文除令为平原乐安太守】 孝悌忠信
【邵雍字尧夫卫州人也刻励为学夜不忱席者数年有王豫者以师自居闻雍学易召而欲教之雍往见豫与论三日蹶然起拜雍尝适吴楚过秦鲁客梁晋而归徙居于洛士人道洛者必过其庐与人言必依于孝悌忠信乐道人之善不及其恶故贤不肖无不亲之】 　联
【北斗蜚声东陵衍泒家传皇极蕴为经世之谟猷居接沧溟奋起重天之羽翮】 ○汪联
【德量汪洋才华灿烂】
○毛
【周文王第九子毛伯受封毛国因以为氏支孙为周卿士毛伯过毛伯得并毛公之后也赵有毛遂汉有毛公洽诗赵人也为河间王博士毛苌亦治诗为詀训】
脱颖囊中
【史记毛遂赵使平原君合从于楚□与门下文武备具者二十人偕得十九人毛遂愿备员而行平原君曰夫贤士之处世若锥之处囊中其未立见今先生处胜门下三年未有所闻先生不能遂曰臣乃今日请处囊中耳使蚤得处囊中乃颖脱而出非特其末见而巳卒定从而归胜曰毛先生至楚而使赵重于九鼎大吕以三寸之舌强于百万之师逐以为上客】 岁寒松标
【毛璩字叔琏以讨桓玄功诏曰夫贞松标于岁寒益州剌史璩匡翼之勋实感朕心进征西将军】 衣锦还乡
【毛鸿宾状貌颇异氏羗见者皆畏之明帝以为雍州剌史诏曰此以衣锦荣乡也】 　联
【脱颖而出　捧檄而前】
○戴
【宋戴公之后以谥为姓宋大夫戴恶】
独步天下
【后代逸民戴良字叔鸾良材既高达论议尚奇云我独步天下谁与为偶举孝廉不就逃人江夏山中优游不仕】 清直其人
【唐戴冑相州人秦王拔武牢引为府士曹参军大理少卿缺太宗曰大理人命所系冑清直其人即日命之】 解经不穷
【后汉儒林戴凭字次仲习京氏易年十六郡举明经拜郎中正旦朝贺百僚毕集帝令能说经者相难语义有不通辄夺其席以益通者凭遂坐五十余席京师语曰解经不穷戴侍中】 大戴小戴
【前汉戴德延君戴圣次君皆受礼于后苍德号大戴为信都大传圣号小戴以博士论石渠由是礼有大戴小戴之学】 　联
【戴礼名家谈向金鸾而累席毛诗露颖对从玉殿以传名】
○宋
【子姓殷王帝乙长子微子启周武王微子封之于宋传国三十六代至君偃为楚所灭子孙以国为氏楚有宋玉宋义宋昌】
诗夺锦袍
【宋之问字延清汾州人伟仪貌雄于辨甫冠武后召与杨烱分直习艺馆武后游终南门诏从臣赋诗左史东方□诗先成后赐锦袍之问俄项献后览之嗟赏更夺袍以赐江左诗律屡变至沈约及之问为沈宋语曰苏李居前沈宋比肩】 谦恭下士
【皇朝宋偓河南洛阳人也孝章皇后贵戚之盛鲜有其比然谦恭下士亦以此称之始名延渥后易为渥云】 其人如玉
【晋宋纤字令文隐居酒泉南山太守马岌造焉纤高楼重阁拒而不见岌叹曰名可闻而身不可见德可仰而形不可观今而后知先生人中之龙也铭诗于石壁曰其人如玉维国之琛】 吏无敢犯
【宋璟邢州人神龙初棹吏部串中宗嘉其直迁黄门侍郎武三思怙宠数有璟厉声答曰王直以侯就第安得尚于朝政历抗相二州政清毅吏民无敢犯者风度疑远人莫测其量为宰相务清政刑使官人皆任职】 名将不能过
【宋祁字子京非持文章有见于世其守边议兵虽古名将不能过也】 　联
【明河作赋　徧竹施仁】
○庞
【周文王子毕公高之后封于庞乡因氏焉】
当展骥足
【蜀志庞统字士元为南州士之冠冕守耒阳令不治免宫鲁肃曰庞士元非百里才也使处治中别驾治当展其骥足先生以为治中从事】 非卿不能成功
【皇朝庞籍字醇之单州武成人也侬智高叛命狄青为宣抚使或言青不可专任　仁宗以问藉藉曰青起行宫若以文臣副之则号令不专不如不遣也　仁宗然之及捷书至　仁宗谓籍曰非卿执议岂能成功】 有宰相器
【庞参字仲达为汉阳太守郡人任棠有奇节参先候之棠以薤一大木水一盂置户屏前自抱儿孙伏于户下参思其意曰水者欲吾清也拔大本薤者欲吾击强宗□抱儿当户欲□开门恤孤也参在聀果能抑□助弱以惠政得民虞诩荐其有宰相器能后为太尉录尚书事】 　联
【鹿门高致　凤雏长才】
○熊
【楚鬻熊之后熊克家谱曰鬻熊为文王师著书一卷号鬻熊子至成王封举文武勤劳之后以子男之田封鬻熊曾孙绎于楚楚为楚子熊绎也三国时有征士熊僧循尚书熊睦又江陵志曰黄帝有熊氏之后】
清静通介
【熊克字子复建阳人也婿王克勤状其行实曰文有颜延之错综之工史有陈寿叙事之长牧民得曹参清静之旨制行适徐公通介之常】 不为利謟
【哀公十六年白公胜谓石乞曰市南有熊宜僚者右得之可以当五百人矣石乞见之告之故辞承之以剑不动胜曰不为利謟不为威愓云之】 正色立朝
【晋书熊达字孝文豫章人也累迁尚书左丞在朝正色不茹柔吐刚忠亮至到转御史中丞又拜太常卿】 　联
【石胴射虎梦拟飞熊】 ○项联
【半格过诗到处逢人称说名场树帜更秀屡宦腾芳】
○董
【黄帝之后也巳姓国有飂升安生董父舜赐姓董氏晋有董孤董安于】
世之奇士
【董昭字公仁太祖引坐问计才策谋畧真世之奇士耳】 古之良史
【左宜公二年孔子曰董孤古之良史也书法不隐】 枹皷不鸣
【后汉酷吏董宣字少平为洛阳令搏系豪强莫不震摄京师号为卧虎歌曰枹皷不鸣董少年光武勅曰强项令】 下帷讲诵
【史记董仲舒广川人也治春秋博士下帷讲诵弟子莫见其面三年不观舍园】 　联
【胤遡豢龙之遥涎如玉铉学威蛟之梦赋必金瓯】
○梁
【赢姓伯益之后秦仲有功周平王封其少子康于夏阳是为梁伯后为秦所灭子孙以为氏晋有梁益耳梁由梁出靡并其后也安定乌氏县汉和以豪族东徒乌氏】
有儒者风
【梁祚历习经典尤善公羊春秋郑氏易有儒者风】 诗书自娱
【后汉梁竦字叔敬闭门自养以经籍为娱作七序而窃位素餐者惭尝叹曰大夫□居世当封侯死当庙食不然闲居可以养志诗书足以自娱州郡之聀徒劳人耳后辟命交至并无所就】 　联
【衍胤伯鸶　标仪五凤】
○杜
【郊姓帝尧刘累之后在周为唐杜氏成王灭唐王封于杜杜伯为先王所灭杜氏分散适鲁者杜泄是也古有杜康】
闭门扫轨
【杜宁字周甫密去官忽一日谒守令多所陈托同郡刘滕亦自蜀郡告归乡里闭门扫轨无所子及】 清净好古
【杜林杜邺之子清净好古亦有雅林其正文字过于邺世言小学者出杜公】 前召后杜
【杜诗字公君迁南阳太守以诛暴立威省爱民役造作水排为农器百姓便之时人方于召信臣南阳人语曰前有召父后有杜母】 百纸参军
【杜暹濮州人五世同居事继母孝擢明经第补婺州参军秩满归吏以纸万番赆之暹未受百番众叹曰昔清吏受一大钱何异哉】 屈宋衙官
【杜审言字必简襄州人擢进士才高尝与人言吾文章当得屈宋作衙官吾笔当得王羲之北面】 情不忘君
【杜甫字子美旷放好论天下大事与李太白齐名时号李杜酒酣登吹台慷慨怀古人莫测也数尝冠乱挺节无所污为歌诗伤时挠弱情不忘君人怜其忠】 有王佐才
【唐杜如晦字克明京兆杜陵人也隋大业中预吏部选侍郎高孝基异之曰君当为栋梁用房玄龄曰如晦王佐才也必欲经营四方舍如晦无其功者王曰非公言我几夫之因表留幕府从征伐常参帷幄机密方多事裁处无留进□书右仆射仍领选引贤者下不肖咸得其职】 智名勇功
【晋书杜预字符凯号曰杜武库平吴之功兵威如破竹激用滍淯诸水浸田万余顷众庶赖之号曰杜父南土歌曰后世无叛由杜翁孰识智名与勇功】 　联
【阿房赋就一时共羡紫薇左廍书成万世咸称青史】
○阮
【殷有阮国在汧渭之间周文王侵阮徂恭见毛诗子孙以为姓后汉有巴吾令阮敦】
笃志经籍
【文学阮卓笃志经籍九工五言尝聘于隋隋文帝夙闻其名赐遗加礼】 青眼
【晋书阮籍字嗣宗任性不羁方外之士见崇典能为青白眼见礼俗之士以白眼对之为步兵校】 竹林之游
【阮减字仲子与叔父籍为竹林之游居道南北阮富而南阮贫七月十以竿柱大布犊鼻于庭曰未能免俗历散骑侍郎补始平太守颜延年作五君咏咏咸云屡荐不入官一麾乃出守】 　联
【桃洞仙骨竹林旷凤】 ○闵联
【子骞孝行仲叔洁标】 ○季联
【千金重诺列国观风】
○贾
【唐叔虞少子公明康王封之于贾为晋所灭以国为氏又云本白周贾伯之后】
语妙天下
【贾捐之字君房下笔言语妙天下】 将相之器
【后汉贾复字君父南阳人少学习尚书事舞阴李生李生奇之曰贾君之容貌志气如此将相之器也有折冲千里之威】 真刺史
【贾逵字梁道为豫州剌史帝曰逵真剌史矣】 父子继美
【贾至字幼邻擢明经第从玄宗幸蜀知制诰帝传位至当误册既进藁帝曰昔先天诰乃父为之今兹命册及尔为之两朝盛典出卿家父子可谓继美矣】 通达国体
【史记贾生名谊雒阳人也陈治安之策通达国体帝曰吾久不见贾生为过之今不及也】 器望甚伟
【贾疋字彦度器望甚伟见者莫不愧】 吏不敢反
【贾琮字孟坚举孝廉迁兆命交趾屯兵及三府举琮为交趾剌史交趾歌曰贾父来晚使我先反今见清平吏不敢反拜冀州剌史旧剌史车骖驾垂赤惟裳迎于州界及琮之部升车言曰刺史当远视广听紏察美恶何乃反垂帷裳以自掩塞乎乃御者褰之百城闻风震竦】 今之颇牧
【贾循京兆人有大畧苏颋尝谓今之颇牧】 终身不欺
【贾黯字直孺南阳人也有学识子修洁无所阿附初登第还南阳范仲淹知邓州黯谢仲淹曰黯晚辈偶得科第愿受教仲淹曰君不忧不显唯不欺二字可终身行之黯拜其言其后黯每以语人曰吾得于范公不欺二字平生用之不尽也】 　联
【洛阳年少　治安策高】
○江
【赢姓颛顼玄孙伯益之后爵封于江后为楚所灭以国为氏】
江左驰声
【晋江统字应元子虨字思玄终于国子祭酒惇字思悛孝友纯粹高节迈俗虨之昆弟江左驰声】 不受请谒
【江湛字徽深仕宋輚吏部尚书饷馈盈门一无所受在迁聀公平无私不受请谒】 搢绅先生
【江梦孙字修之浙江湓城人诸生弟子不远数郡而至者百人春诵夏弦以时讲□鼓箧函丈庠序常盈先生辅政欲广贤良之术闻其德业遂以币帛聘之为芸阁郎甚被亲礼后辞归乡里先生固留不止既还家门生弟子复至乃率身耕稼躬事继母旦则冠带入门温清亲馈饮馔退更常服力操耒耨耘暮而归易衣视膳毕然后就庠序集门生弟子说释经义如故时号为搢绅先生一门百口敦睦如一子孙学业各授一经兼持江右称之卒葬之日自远方至者几千人而服缞绖徒跣者百许嗣主闻之美其才茂德逸故赠国子司业优赐葬物】 　联
【梦笔五花　赐谷千解】
○颜
【出琅邪本自鲁伯禽支庶有食米于颜邑者因而着族又邾武公字曰颜故公羊传称颜公后为氏】
诗若锦绣
【南史颜延之字延年曾祖贪读书无所不览鲍照曰君诗若铺锦列绣雕缋满眼】 立朝正色
【颜真卿字清臣立朝正色□而有礼非公言直道不萌于心天下不以姓名称而独曰鲁公】 御史雨
【颜真卿迁御史时有冤狱不决天旱辩狱而雨人呼御史雨】 　联
【箪瓢陋巷高风　蚕头马尾书法】
○郭
【周文王季弟虢叔受封于虢或曰郭公因以为氏公羊传云虢谓之郭声之转也左传齐有郭最燕有郭隗】
名震京师
【郭泰字林宗母使给事县庭曰大丈夫焉能处斗筲之役禾与李膺友善名震京师】 推诚抚御
【郭孝恪许州人贞观十六年改安西都护孝恪推诚抚御尽得其欢心】 猨臂虎口
【郭知运字逢时瓜州人猨臂虎口以格閗功累补秦州三度府果毅从郭虔瓘破突厥有功】 以文行为首
【咸平元年京府解试以高辅尧为百钱易次之易不中诸府讼荐送不公宋白言士流分竞不可启其端诏罢覆考其令以文行兼著者一人为首】 高车出关
【郭丹字少卿买符人函谷关慨然叹曰丹不乘使者车终不出关至京师常为都讲诸儒咸敬重之更始征为谏议大夫持节使归南阳果乘高车出关】 先从隗始
【郭隗燕昭王筑宫而帅事之致士先从隗始】 服章有德
【后汉郭贺字乔卿拜荆州剌史百姓歌曰朕德仁明郭乔卿忠正朝廷上下平显宗赐以三公之服黼黻冕旒赐行部去幨帷使百姓尤其容服以章有德】 博学高才
【郭汉字景纯博学高才词赋为中兴之冠】 　联
【致士如隗久媲千金之驹　立功似仪足比卑之驾】
○梅
【殷后纣时有梅伯以国为氏汝南汉将军梅鋗六代孙嘉始替居汝南】
经明行修
【梅尧臣字圣俞宣城人也世以诗名尧臣遂以诗闻天下嘉佑元年翰林学士赵□等言于朝曰梅尧臣经明行修愿得留与国子诸生讲论道德作为雅颂以歌咏圣化乃得国子监直讲官至都官员外郎欧阳修论其诗曰世谓诗少达而多穷葢非诗能穷人殆穷者而后工也】 登文石陛
【前汉梅福字子真九江寿春人明尚书谷梁春秋南昌尉愿壹登文石之陛涉赤挚之涂当户牖之法坐尽平生之愚虑】 资性纯厚
【梅挚字公仪成都新繁人也仁宗曰梅挚言事殊有体贽资性纯厚不为矫厉之行平居未尝问事】 　联
【占百花魁　调三公鼎】
○林
【殷太丁之子纣比于之后比于为纣所戮其子遇难长林之由遂姓林氏鲁有林放仲尼弟子左传林雍林不狃林楚代仕季氏左传曰林楚之先皆季氏之良也齐有□阮见说苑林类见列子林回见庄子济南邹县风俗通云林放之后至林玉为赵相自九子号十德之门又门见戚苑子孙秦末居齐郡邹县汉分济郡置济南遂为郡】
为诗孤峭
【林逋字君复杭州钱塘人也少孤刻志为学结庐西湖小孤山喜为诗孤峭澄淡居西湖二十年足未尝履城市李及薛映为州每造其居清谈终日而临终有诗云湖上青山对结庐坟前修竹疏茂林他日求遗草犹喜曾无封禅书卒赐谥曰和靖先生】 轩冕非吾乐
【林敏功字子仁蕲春人治春秋年十六预乡荐下第归叹曰轩冕富贵非吾所乐杜门不出者二十年该通六经贯穿百氏尤长于诗元符末蔡元度被召经过访之爱其蓬户枢牖安贫乐道力荐于上诏蕲州以礼敦遣子仁遁于山间卒不奉诏】 　联
【九龙衍系　双桂遗风】
○锺
【宋微子之后桓公曾孙伯宗仕晋生州黎仕楚食采锺离因氏焉子孙或单姓锺氏楚有锺仪锺建锺子期与伯牙为友项羽将锺离昧昧中子接单姓锺氏颖川锺接始居颖川长社】
好学慕古
【锺子瑾好学古有退让风辟州府未尝屈志】 寒松比操
【晋书锺雅字彦冑举四行除汝阳令入为佐著作郎迁御史中丞直去绳违百僚皆惮之遭苏峻之难而雅匪石为心寒松比操】 作汉藩辅
【魏志锺繇字符常为大理迁相国文帝赐繇五熟釜铭曰于赫有魏作汉藩辅厥相惟锺实干心膂靖恭夙夜匪遑安处百僚师师楷兹度矩】 至德可师
【锺皓字季明颖川太少以笃行称避隐密山前后九辟公府皆不就为士大夫所归慕李膺叹曰锺君至德可师】 　联
【赏高山流水之音擅飞阳舞崔之笔】
○徐
【颛顼之后赢姓伯益之子夏时受封于徐至偃王为楚所灭以国为氏】
南州高士
【徐穉字孺子豫章南昌人太守陈蕃不接宾客唯穉来特设一榻去则悬之桓帝以安车玄纁备礼征之不至角立杰出南州高士】 清雅特立
【徐宣字宝坚文帝时桓范荐宣体忠厚之行秉直亮之性情雅特立不拘世俗确然难动有社稷之节历位州郡所在称聀以为左仆射诏曰宣立在三朝公亮正色有托孤寄命之节可谓桂石臣也】 江表虎臣
【吴志徐盛字文向以勇气闻江表之虎臣也】 一佳吏部
【晋书徐宁字安期为舆县宰通朗愽涉庾亮每属桓彝觅□佳吏部又遇宁欣然谓亮曰为卿得一佳吏□矣徐宁真海岱清士因为叙之即迁吏部郎】 　联
【天上麒麟　书中倪驓】 ○丘联
【宗卿伟人山□忠实】 ○骆联
【五花粲锦四侯并称】
○高
【齐太公六代孙文公子高孙徯以王父字为氏】
龙头豹颈
【高昂字敖曹幼时便有壮气龙凖豹颈姿体雄异每言男儿当横行天下自支富贵谁能端坐读书作老博士也其父曰此儿不灭吾族当大吾门以其昂藏放曹故以名字之】 治尚文雅
【高智周常州人第进士迁费冷与丞尉均取俸民安其化刻石颂美擢秘书郎尝覆奕诵碑无谬为寿州剌史其治尚文雅】 功名自许
【高适字达夫沧州人尚节义语王霸衮以功名自许政宽简所利人便之】 刻石纪功
【高崇文其先徙幽州七世不异居性朴重寡言番冦宁州崇文大破之封渤海郡王刻石纪功于鹿头山】 吏畏威风
【高恭之字道穆父崇字积善景明中除洛阳令为政清断吏人畏其威风发摘不避强御道穆所交皆名流隽七每曰人生当夕脱羊裘朝佩珠玉】 　联
【高阳才子八凯配乎八元　圣门贤人不径兼乎不窦】
○夏
【夏后氏之后以国为姓又陈宣公孙御叔亦为夏氏征舒其后也】
真将相器
【皇朝夏竦字子乔江州德安人也公举制科对策庭下有老宦者曰阅人多矣贤良他日必贵以吴绫手巾乞诗公题曰殿上衮衣明日月砚中旗影动龙蛇纵横礼乐二千字独对丹墀日木斜杨徽之叹曰真宰相器也】 　联
【清溪孤高　孝光纯笃】
○祝
【黄帝之后周武王封黄帝之胤于祝氏焉郑有视■〈日冉〉卫有祝鮀或谓史后以官为姓】
英才杰出
【唐祝钦明字文思京兆人擢明经永淳天授间中英才杰出业奥六经等利中宗在东宫钦明兼侍读授太子经又能八风舞五经扫地】
○樊
【周文王子虞仲支孙为周卿士食采于樊因邑命今河内阳樊是也周有樊穆仲字山甫樊仲皮樊济并其后也又殷人七族有樊氏仲尼弟子樊迟鲁人葢其后也】
壮士排闼
【史记樊哙沛人也项羽目曰壮士排闼见帝封封舞阳侯】 励志儒术
【樊凖字幼陵少励志行修儒术补尚书郎上疏劝兴儒学拜巨鹿太守外御冦虏内抚百姓郡境以安】
○胡
【帝舜之后胡公封陈子孙以谥为姓安定侯有胡建始居焉】
清恐人知
【魏志胡质字文德少知名于江淮间为常山太守在郡九年吏民便安将士用命迁征东将军都督青徐广积积谷有兼年之储子灭字伯武厉操清白尝省其父告归赐其绢一疋威跪曰大人清白不审于何得此绢质曰是吾奉禄之余威乃受之官至前将军青州剌史对武帝曰臣父清恐人知臣清恐人不知】 清贫守道
【胡方回涉猎史籍词采可观入魏为中书博士迁侍郎改定律制当时朝贤并爱重之清贫守道以寿终】 布衣召见
【胡瑗字翼之泰州如皋人也瑗为人师言行而身化之使诚明者达昏愚者厉而顽傲者革故其为法严而信为道久而尊自景佑明道以来学者有师惟瑗与孙复石介三人瑗以布衣召见论乐拜校书郎尝为湖州学官庆历四年建太学于京师有司请下湖州取瑗教学之法以为则召为诸王宫教授以疾免】 长才徤笔
【胡直孺字少汲尝有诗云我无徤笔翻三峡君有长才肃五兵同是行人更分手不堪风树作离声黄鲁直见之称赏政和平自都司出宪河北】 治令有声
【前汉胡建字子孟河东人守军□丞甚得走卒心监军都史为奸建收斩之由是霸名后为胃城令治甚有声至令渭城立其祠】 　联
【□家乘于淮海清畏人知衍世教于蘓湖凛为师范】
○蔡
【周文王第十四子蔡叔度生仲胡受封于蔡子孙以国为氏晋蔡墨秦相蔡泽汉功臣肥如侯蔡演】
金印紫绶
【史记蔡泽燕人于诸侯不遇问相于唐举举曰先生曷鼻巨肩魋颜蹙齃膝栾吾闻圣人不相殆先生乎泽知举聀之乃曰富贵吾所自有所不知者寿也举曰从今以往四十三岁泽笑谢而去谓其御者曰吾持梁跃马食肉怀金印结紫绶富贵四十三年足矣】 望风畏惮
【晋蔡克字子尼素有格量及居选官苟进之徒望风畏惮山简曰蔡子尼今之正人】 万世竹帛
【蔡肇孚天启丹阳人也召试中书舍人故事宰相未上马前限三篇成天启挥毫立就文不加点拟拜节度使制云于戏千里缪之毫厘朕不从中御也万世垂之竹帛卿其以身任之天觉读之击节称羙】 学通五经
【儒林蔡玄字叔陵学通五经门徒常千人顺帝征拜议郎讲论五经异同甚合帝意】 为人主师
【前汉蔡义河内人以明经给事大将军幕府久之诏求能为韩诗者召见说诗甚悦之擢光禄大夫数载代杨敞为丞相封平阳侯霍光曰义为人主师尚为宰相】 平世三公
【南史蔡廓子廓度宋武帝以其刚直补御史中丞多所紏奏武帝云蔡廓可平世三公】 　联
【辨焦尾之琴劈王方之脯】 ○田联
【七国之豪义能得士千秋之相忠可悟君】
○丁
【姜姓齐太公生丁公伋支孙以谥为姓】
学义精明
【儒林丁公字子然习春秋学义精明教授数百人建武中迁少府诸生自远方至者著录千人当世相为大儒】 易以东矣
【前汉儒林丁宽字子襄梁又读易绩敏事田何学成东归何谓门人曰易川东矣作书二万言训故举大义而巳】 清约守道
【唐丁公着字平子苏州人举明经高第充皇太子诸王侍读因着太子诸生侍读训十篇为太常卿清约守道每进一官輙忧见颜闻】 　联
【梦入生松　兆启列棘】
○邓
【曼姓殷时侯国也春秋时邓侯吾离朝鲁后为楚文王所灭子孙以国为氏】
垂名竹帛
【邓禹字仲华南阳新野人十三能诵诗杖策见光武曰愿明公威德加四海得劾尺寸垂功名于竹帛沉深有大度授以西讨之畧拜前将军谋谟帷幄决胜千里禹封高密侯】 邓侯不留
【良吏邓攸字伯道以孝致称清和平简贞正寡欲授吴郡太守戴米之郡俸禄无所受惟饮吴水而巳郡千大饥表振贷未报輙开仓救之刑政清明百姓欢悦为中兴时而后去郡百姓数千人留李攸船不得进吴人歌曰紞如夜五皷鸡鸣天欲曙邓侯挽不留谢令推不去】 　联
【邓林良干　魏阙美才】
○洪
【共工氏之后本姓共氏因避仇改为洪又曰毗陵监察御史洪察州人本姓弘氏避孝敬讳改姓洪氏生子与起居舍人生经纶谏议大夫通鉴唐德宗建中元年二月命洪经纶为河北黜陟使】
忠贯日月
【洪皓字光弼绍兴间虏既议和公得回至燕公得虏阴谋从坡上与馆中人语为留守王易所获对吏将驰流星骑上且事付留守高吉祥素嘉公忠委曲护出之且易以他牍公行月余方以字牍奏垂入境追者七骑至及诸王则在舟中矣至时旴以奉使无□自劾上方以宋归为喜报无罪可待御礼趣觐既至不登时见内殿奏事罢力求郡郡餋老比上日卿忠贯日月志不忘君苏武不能过岂肯舍朕去也】 殚洽开豁
【星朝□章洪朋字龟之同郡黄着集龟父诗百篇为一集山谷以谓句句可传也刍字驹父歹军洽开豁溢于支词中进士第放浪江湖不求闻达尝倅上饶累任奉祠靖康初召为郎擢谏议大夫遭值变故坐事贬海上平生为诗十余篇着老圃前后集】 兄弟词科
【洪迠字景伯父忠宣公奉史不屈归除尚书直学士院出典乡郡典乡郡适兄弟里人皆十宏不科】
○包
【楚大夫申包胥之后以父王字因氏之】
锡以几杖
【后汉包咸字子良会稽人习鲁诗论语除郎中入授皇太子论语迁太鸿胪每进见钖以几杖经传有疑遣小黄门就含即问上尝赐珍玩东帛奉禄加于诸节皆散给诸生之贫者】 奉巳俭约
【皇明包拯字希仁庐州合肥人也嘉佑三年除右谏议大夫御史中丞迁礼部侍郎枢密副使终于位谥孝肃公为人不苟合未尝有辞色以悦人平居无私书故人朋友亦皆绝之人多惮其方方严仕巳通显奉巳俭约如布衣时】 　联
【中胥近系孝肃后身咲北黄河之清制侍龙啚之闱】
○阴
【古阴康氏之后周有阴不佞阴里人也】
封侯不受
【阴识为后汉功臣封侯不受】 鲖阳逊田
【阴庆为鲖阳侯并推其宅第田园与弟员及丹巳佩印而巳】 一州剌史
【阴子春为梁秦二州太守以廉洁名】 愽涉史传
【阴铿愽学尤善五言诗与何逊之名有阴何集行子世】 　联
【鲖阳脉络行埜用源如阴庆之□□□德传仁让若阴铿之愽物而才播新文】
四六鸳鸯谱卷之二终

[book_title]●四六鸳鸯谱卷之三
东里阴太乙先生　东粤苏紫葢先生汇辑
西郓雪舸黄之芳　豫章养恬王世茂参阅
类姓谱（三）
贺寿类
婚姻类（附贡举　法科　赐宴饮）
地理类
◆类姓谱（三）◆
崔
龚
程
嵇
邢
裴
陆
翁
段
侯
刘
詹
富
耿
娄
宗
卢
虞
晏
辛
甄
荀
曾
冦
廖
卓
毕
○崔
【姜姓齐太公生丁公伋生叔乙让国居崔色因氏焉自穆伯至仸杼成良代为卿大夫良十五代孙意如秦东莱侯生二基仲牟伯基居清河东武城仲牟居愽陵安乎并为着姓月姓氏英贤传】
清厉显名
【晋书崔洪字良伯博陵人少以清厉显名骨鲠不同于物人之有过輙而折之为尚书左丞语曰丛生棘剌来自博陵在南为鹞在北为鹰迁吏部尚书子廊散骑侍郎亦以正直称】 博闻强识
【北史崔宏字玄伯尝与明元论事帝大悦语至中夜赐浩御缥醪酒水精塩曰朕味卿言若此塩酒故与卿同其味也博闻强识精于天文之会明识天文好观星变】 忠臣孝子
【崔仲文为丞相椽沙苑之败持马尾渡河波中乍没乍出齐神武曰卿为君为亲不顾万死可谓家之孝子国之忠臣也其兄棱为侍中仲文为银青大失同日受拜时云两凤连飞】 江表所称
【崔彦穆仕肚骠骑大将军诏使于陈彦穆器度方雅风韵闲旷甚为江表所称】 三箧五车
【隐逸崔廊字士玄山东学者皆宗之不应辟命子颐字祖浚为豫章王侍读后去王重之不巳遗书曰足下博闻强记视汉臣之三箧似陟蒙山对梁相之五车若吞云梦】 清风远着
【崔光伯为北海太守明帝诏曰光伯自莅海沂清风远着可更申三年以广风化】 鲠正高风
【崔辩字神通献文拜为武邑太守政事之余专以勤学于景□鲠正有高风好古博涉以经明行修拜中书博士】 号为清吏
【郑善果母崔氏性贤明有节操善果出听事母辄坐胡昧于鄣后察之闻其剖断合礼归则大悦若行事不允乃蒙袂而泣终日不食善果由此克巳号为清吏】 一门孝友
【崔郸邠弟及进士第文宗末同平章事崔氏四世缌麻同爨兄弟六人至三品邠郾郸凡为礼部五吏部再所兴无有也居光德里宣宗曰战一门孝友可为士族法因题曰德星堂里为德星里】 风致整峻
【崔远澹之子有文而风致整峻世慕其为人月曰钉座棃言座所珍也】 　联
【视汉臣之三箧似陟蒙山对梁相之五车若吞云梦】
○龚
【左传晋大夫龚坚】
卖刀买犊
【龚遂字少卿山阳南平阳人也宣帝时渤海饥盗贼起以遂为渤海太守时年七十余单车至府郡中翕然盗贼皆罢乃躬率以俭约劝民务农桑使民卖剑买牛数年遣使征遂以年老不任公卿拜为水衡都尉所居民富所去见思】 风姿端雅
【龚祈字盖道风姿端雅容止可观范述见之叹曰此荆楚之仙人也】 洁巳自守
【晋隐逸龚壮字子玮洁巳自守惟研考经典谭思文章】 两龚
【前汉两龚皆楚人胜字君宾舍字君倩二人相友并著名节世谓之楚两杨子问明篇楚两之洁其清矣乎】 　联
【好学潜于临湘循吏继于渤海】
○程
【颛顼重黎之后周程伯休父其后也】
厉巳竭节
【程异字师举京兆人以孝称第明经补郑尉精吏治厉巳竭节至乎章事议置廵边使宪宗问孰可者乃自请行身没官第无留赀世重其廉】 立操方严
【晋书程卫字长玄少立操行强立方严迁尚书郎侍御史在职皆以事干显补洛阳令历安定顿丘太守所在着绩】 好施喜士
【程普字德谋性好施与喜士大夫领零陵江夏南部太守迁荡冦将军表之虎臣也】 为诸儒倡
【程颐字正叔以经术为诸儒倡四方从之游者甚众】 　联
【阐伊洛之秘绵洙泗之传胸敞光风门环立雪】
○嵇
【夏封子季杼于会稽遂为会稽氏汉初徙谯嵇山改为嵇氏谯郡后魏官氏改为嵇】
龙章凤姿
【晋嵇康字叔夜其先姓奚避怨铚家于嵇山之测因而命氏龙章凤姿天质自然与魏宗室婚拜中散大夫弹琴咏诗自足于怀为竹林七贤之游吕安服康高致每一相思千里命驾子绍】 鸡群野鹤
【嵇绍字延祖起家为秘书丞王戎曰昨于稠人中始见嵇绍昂昂然若野隺之在鸡羣裴頠曰使延祖为吏部尚书可使天下无复遗才矣累迁为侍中】 　联
【孤松独立野鹤昂往】
○邢
【周公第四子封于邢后为卫所灭子孙以国为氏】
有长者风
【邢臧字子良举秀才上第为太学博士除东牟太守清慎奉法吏人爱之和雅信厚有长者之风为时人所爱敬】 雕虫独步
【邢邵字子才十岁能属文日诵万余言名动衣冠雕虫之美独步当时每一文初出京师为之纸贵】 一代模楷
【邢才少有盛名鼓动京洛文宗学府独秀当年足为一代之模楷也】 政清刑肃
【邢佑字宗佑使于宋以将命之动除平原太守政清刑肃百姓安之】 屈巳好士
【邢君牙瀛州人以战功历果毅折冲郎将代李晟为凤翔节度吐蕃不能侵屈巳好士】 为政清静
【邢晏字幼平博涉经史善谈释老位沧洲剌史为政清静吏人安之】
○裴
【赢姓伯益之后秦非子支孙封非邑乡侯因氏焉今闻喜非邑城是也六代孙陵周僖王封解邑君及除邑从衣河东闻喜陵裔孙葢汉侍中九代孙遵始自云中从汉光武平陇蜀徙居河东安邑安顺之际又徙闻喜玄孙茂侍中尚书生三子辑号东眷徽号明子孙又号中眷徽与子遐号八裴】
玉山照人
【裴楷字叔则以清通用为吏部郎时人称裴叔则如近玉山照人也子瓒字国宝为中书郎风神高迈见者皆敬之宪字景思深弘保素不以世初婴心】 后进领袖
【裴秀字季八岁能属文时语曰后进领袖有裴秀后为司空】 容仪酝藉
【裴让之字士礼清明俊辩早得声誉魏时举秀才迁主客郎中省中语曰能赋诗裴让之与杨情友善谈竟日愔每云北人风流警拔文季为不亡矣历中书舍人容仪酝籍齐文襄目之曰士礼佳舍人也除清河太守】 器局峻整
【裴垍字洪中綘州人擢进士第以贤良方正对策第一天下翕然称得人以小心谨默称帝意常呼官而不名器局峻整持法度虽宿贵前望造请不敢干以私谏官言得失执政多忌之惟垍奖励使尽言】 政务清简
【裴宽义不以苞苴汀家适有人以鹿为饷致而去不敢自欺故瘗之兄弟八人皆擢明经任台少府刺史其为政务清简所莅人爱之□冀其得宰相天宝间称旧德以宽为首】 注想元老
【裴度字中立河东人正元初擢进士第以宏辞补校书郎举贤方正异等时阉竖擅威天子拥虚器缙绅道丧不复有经济意乃治第东都集贤里号绿野堂野服萧散与白居易刘禹锡为文章把酒穷昼夜相劝不问人间事上巳宴羣臣曲江度不赴帝赐诗曰注想侍元老识君恨不早我家柱石衰忧来学丘祷】 清白流誉
【北史裴庄伯字孝夏器度闲雅博识多闻为记室参军弟献伯学尚风流有名京洛位济州剌史以清白流誉安祖骏之从弟弱冠州辟主簿】 言谈林薮
【晋裴頠字逸民博学稽古周弼见而叹曰頠若武库五兵纵横一时之杰也累迁侍中为言谈之林薮】 　联
【誉播清通度称宽□】
○陆
【齐宣王田氏之后宣王封少子达于平原陆乡因氏焉汉有太史夫陆贾子孙过江吴县陆贾裔孙吴丞相逊生丞相抗生晏景机云耽】
文章冠世
【晋陆机字士衡抗之子少有异才文章冠世战败河阳及受害叹曰华亭鹤唳岂可复闻乎天才秀逸更思其多君由见其文輙欲烧笔砚葛洪称其文犹玄圃之积玉】 龙驹凤雏
【陆云字士龙六岁能属文少与兄机齐名号二陆闵鸿见而奇之曰此儿若非龙驹当是凤雏】 岁寒松栢
【陆象先苏州人宰相崔湜曰象先人望宜干枢近恬静寡欲议论高简为时推向又曰陆公加于□一等主为言之并知政事公主谋逆坐为主□进将同谋玄宗召逸之曰岁寒然后知松栢之后凋也】 景倩真清
【陆景倩为扶沟丞河南按察使毕构覆州县殿最欲必得实有吏言状曰某疆清某诈清惟景倩曰真清终监察御史】 不负所学
【陆象先辅政不敢自顾重事有可否必言之恳到深切或规其大过对曰吾上不负天子下不负所学遑他恤乎】 名声籍甚
【史记陆贾楚人也名为有口辩士常使诸侯名声籍甚】 为国亡身
【陆逊字伯言江东大族忠诚恳至为国亡身】 　联
【汉廷新语绍为奕世箕裘洛下文章衍作机云嫡泒】
○翁
【姓纂阙】
诗韵槐花
【唐翁承赞字文饶莆田人干宁间登进士第咏槐花诗雨中妆点望中黄勾引蝉声送夕阳忆得当年随计吏马蹄终日为君忙】 该愽能文
【翁绩字德功崇德人也该博能文躬践履之学上负笈从之游者以百数诲之无倦卒多成就】 　联
【六佳联翩乎莆海一阳首唱乎鸿胪】
○段
【郑武公子共叔段之后以王父子为氏战国为相规三辅决录云段氏李老之字出段干木之后干木之子隐如入关去干字】
真将军
【唐段志玄齐州人为秦王所识高祖兴从下霍邑绛郡攻永丰仓摧锋最文德皇后之葬与宇文士及勒兵卫章武门太宗夜遣使至二将军所士及披户纳使志玄拒曰军门不夜开使者示手诏志玄曰夜不能辨不纳比曙帝叹曰真将军周亚夫何以加】 以笏击贼
【段秀实字成公汧阳人以笏击朱泚帝闻垂泪尝语禁兵寡弱不足备非常及泾卒乱召神策六军无一人至世多其谋后郑覃曰自知古杀身利社稷未有如秀实者帝恻然为罢朝】 抗节虏廷
【段正磾鲜卑人不忘孝忠自遐方霍邑心朝廷尽忠国难抗节虏廷】 　联
【秬鬯圭璋　段花锦绣】
○侯
【晋侯缗之后适他国以侯为氏郑有侯宣多侯多羽鲁有侯叔夏侯犯齐有侯朝魏有侯嬴】
清忠守约
【晋书侯史光字孝明东莱人举孝廉州辟别驾用为御史中丞所以伸其司直之才厉志守约有清忠之节儒学博古历官着立文笔奏议皆条理】 人敬其才
【侯瑾字子瑜常以礼自牧独处一房如对严宾作矫齿论以讥切当时西河人敬其才而不敢名之皆称为侯君】 遮使者车
【后汉侯霸字君房河内人为淮平大尹更始征之百姓老弱相携号哭遮使者车或当道而卧皆曰愿乞侯君复留朞年】 有政绩
【侯植字仁干少倜傥有大节武艺绝伦仕魏为义州剌史甚有政绩】 好书
【唐侯君集豳州三水人以材雄称少事秦王幕府从征讨有功君集本以行伍春不知学后贵益自喜好书及典选分明课最有誉于时】 　联
【清朝良佐王国康侯】 　甘联
【少年出使巧伎过师】
○刘
【帝尧陶唐氏之后受封于刘累事夏后孔甲在夏为御龙氏在商为豕韦氏在周为唐杜氏杜伯子隰叔奔晋为二氏孙氏会适秦后归晋莫处者为刘氏又周大夫食采于刘亦为刘氏康公献公其后也士会之后周末家于魏又徙丰沛至丰公生端字执嘉生汉高祖】
一钱太守
【循吏刘宠字叔龄日讷心辩有珪璋之质桓帝求直言上封事十条极得失辞甚忠切】 辅翼机事
【刘劭字孔才为散骑侍郎受诏作皇览出为陈留太守敦崇教化百姓称之夏侯惠荐之曰性实之士服其平和良正清静之人慕其玄虚退让文学之士嘉其推步详密文章之士爱其着论属辞实为朝廷奇其器量若人宜辅翼机事纳谋帷幄当与国道俱隆非世俗所常有也又作都官考课七十二条】 竭诚奉国
【刘颂字子雅世为名族同郡雷蒋谷鲁四姓皆出其下时人语曰雷蒋谷鲁刘最为祖守廷尉号为详平累迁为吏部尚书束发登朝竭诚奉国忠鲠不挠古之遗直】 枕戈待旦
【刘琨字越石少得隽朗之目加大将军都督并幽冀二州少与祖逖为友闻逖被用曰枕戈待旦志枭遂虏常恐祖生先吾着鞭】 有古人风
【刘查字士深博综羣书为东宫舍人昭明太子以瓠食器赐之曰卿有古人风故遗卿古人之器】 玉润澜清
【刘览弟遵字孝陵为太子中庶子及卒皇太子与其从兄曰贤从弟内含玉润外表澜清文史该富琬琰为心辞章博赡玄黄成采】 出尘白鹤
【刘讦孝彦度幼称纯孝尤精释典兄敲卜筑钟山有终焉之志刘孝标称曰讦超超越俗如半天朱霞敲矫矫出尘如云中白鹤谥玄真处士】 日食一升
【刘玄明有吏能历山阴建康令政尝为天下第一尝曰作县令雅日食一升饭而莫饮酒此第一策也】 北门学士
【刘祎之字希美少与孟利贞高智周郭正一俱以文辞称号刘孟高郭后召入禁中论次新书凡千余篇高宗又密与参决时政以分宰相权时谓北门学士
【讲经石渠】 前汉刘向字子正本名更生年十二以父德任为辇郎以行修饬擢为谏大夫通达能属文辞献淮南枕中鸣宝苑秘书受谷梁春秋讲论五经于石渠】 管箫之亚
【刘晏字士安晏既被诬旧史推明其功以为管箫之亚】 十部从事
【刘弘字和季有干畧政事之才为荆州剌史每有兴废乎书守相款密人争赴之咸曰得刘公一纸书贤于十部从事】 儒雅博洽
【刘显字嗣方幼聪敏号神童博涉多通仕梁除国子博士从弟瑴字仲宝儒雅博洽位国子祭酒】 北州名族
【刘沉字道真世为北州名族】 诗有神护
【刘禹钖字梦得作诗晚节尤精居易尝推言其诗在怀应有神物护持会昌时加检校尚书】 　联
【焕采星枢校书天禄才子门真种七刘循吏传遥肩两汉】
○詹
【詹大卿体仁家谱曰詹姓始于周宣王支子赐姓曰詹封为詹侯其后有詹父为周大夫詹嘉处瑕以守桃林之塞姓纂曰楚詹尹之后有詹何善钓昭公九年有詹桓伯辞于晋】
忠臣
【皇明詹庠为工部侍郎王随之婿范知惠州从东坡先生游先生尝有次韵桂酒二诗时升为提举福建茶公荐靖康间官京师张邦昌迫以伪命不受迯归在所　高宗即日召对奏虏事甚详上喜曰卿忠臣也】 忠节
【詹骙字晋卿淳熙乙未擢进士第一人詹仪之字体仁辛未赵逵榜登科官终侍郎詹太和字甄老政和间擢第尝为水部外郎转漕淮南知江虔抚二州詹良臣字唐公以累举恩补官为晋云尉方猎犯境立忠祠徽宗官其二子詹适尝为御史台主簿东坡先生有和詹适饮巽亭诗云江上同三黜天涯又一樽】 ○联
【詹何钓鱼梧鸣凤】
○富
【左传周大夫富辰之后又鲁大夫富父终生之后亦单姓富郑大夫有富子湭先贤传有陈留太守富允文】
北京三杰
【唐富嘉谟武功人举进士转晋阳尉与吴少微魏谷倚者并负文辞时称北京三杰天下文章浮俚不兢独少微嘉谟本经术雅厚雄迈人争慕之号吴体】 王佐才
【皇明富弼字彦国河南人也幼笃学有大度范仲淹见而识之曰此王佐才也】
○耿
【殷时侯国为晋所灭因氏焉尚书祖乙圯于耿是也】
累叶功名
【后汉耿弇字伯昭扶风茂陵人凡平郡四十六屠城三百未尝挫折累叶以功名自终】 试治一郡
【耿纯字伯山巨鹿人光武时愿试治一郡尽力自効乃拜东郡太守盗贼靖宁封东光侯】 有将帅才
【耿恭字伯宗慷慨多大畧有将帅才与匈奴战据疏勒城城中穿非十五丈不得水乃整衣服向井再拜有顷水泉奔出】
○娄
【夏少康之后周封杞东娄公支孙以娄为氏秦有相楼缓】
常依名节
【前汉游侠娄护字君卿齐人结士大夫无所不颂为人短小精辩议论常依名节听之者皆竦】 操节清白
【后汉儒林娄望字次子习严氏春秋操节清白有称乡闾教授不倦世称儒宗永平初为侍中入讲省内】
○宗
【周八天宗昝之子后以官命氏】
有儒者风
【北史宗钦字景若好学有儒者风仕沮渠蒙逊为世子洗马上东宫侍臣】 愿乘长风
【南史宗悫字符干悫年少叔父少文问其所志答曰愿乘长风破万里浪】 小儿学士
【宗懔字符懔少聪敏好读书语辄引古事乡里呼为小儿学士】
○卢
【姜氏齐太公之后至文公子高高孙徯食采于卢今卢县是因氏之秦有博士卢敖汉有燕王庐绾】
赋月蚀诗
【卢仝居东为河南令爰其诗厚礼之自号玉川子尝赋月蚀诗以讥切元和逆党愈称其工】 居官清节
【卢奕疏眉目谨重寡欲斤斤自修与兄奂名相士下而刚毅过之拜御史中丞自怀慎奂及奕三世居官清节侣之】 吏称清白
【卢奥早修整为吏称清白呼为陕州剌史弟次陕嘉其政题赞于厅事曰专城之重分陕之雄亦既利物内存匪躬斯为国宝不坠家风】 当朝正色
【节义卢楚大叶中为尚书左司即当朝正色甚为公卿所惮】 才兼文武
【后汉卢植字子干涿郡大音声如钟性刚毅有大节常有济世志九江蛮及四府选植才兼文武拜九江太守蛮冦宾服名著海内学为儒宗士人楷模桢干】 后进风流
【卢昌衡字子均沉静有才识为后进风流之士吏部苏威考之曰德为世表行为士则论者以为美】 卢郎佳器
【卢元明字幼章风采闲浮进退可观善自标立不妄交往中山王熙叹曰卢郎有如此风流唯须诵曲骚饮美酒自为佳器】
○虞
【舜有天下号曰虞子商均封虞因以为氏又武王封虞仲于河东亦为虞凡会稽余姚人赵相虞卿秦有虞香】
白璧黄金
【史记虞卿者游说之士也蹑蹻檐簦说孝成王一见赐黄金百镒白璧一双再见为赵上卿故号为虞卿论赵魏合从之便不重万户侯卿相之印著书八篇世传曰虞氏春秋】 讲学不倦
【吴志虞翻字仲翔会稽人少好学有高气州举茂才为侍御史作周易老子论语国语训注习经于袍鼓之间讲论于戎马之上后虽处罪放而讲学不倦门徒尝数百人】 岁寒不移
【儒林虞喜字仲宁会稽人洁静其操岁寒不移志操足以励俗博学足以明道钻坚研微有弗及之勤处挣味道无风尘之志】 清廉太守
【循吏虞愿字士恭会稽人为晋安太守在郡不事生业立学堂教授海边有越王石常隐云雾相传云清廉太守乃得见愿往就观视清彻无所隐蔽】 辞章清劲
【唐虞世南越州人字伯施性沈静与兄世基同受学于吴顾野王余十年精思不懈文章婉缛慕徐陵陵自以类巳世基辞章清劲过世南而赡愽不及也帝常命□烈女传于屏风于时无本世南暗疏之无一字谬帝每称其五绝一德行二忠直三博学四文词五书翰帝手诏魏王泰曰世南于我犹一体拾遗补阙无日忘之】 学甚丹青
【虞溥字允源将率之子笃志典坟察孝廉除郎中为鄱阳内史大修庠序广招学徒谓学之染人甚于丹青】 盘根错节
【虞诩字升卿十二通尚书为朝歌长故旧皆吊曰得朝歌何衰诩曰不利繁□错节何以别利器】 叶联
【玉叶潄芳金枝挺秀】 ○温联
【燃犀朗照潜消□□之鬼触事敢言惊落权豪之胆】 ○庄联
【南华衍泒北阙蜚声】
○晏
【左传晏桓子名弱齐公族也生婴字平仲晏父戎晏父厘并其族也汉有族隶校尉晏称南燕有晏汉】
行为恭敏
【家语子曰夫晏子于君为忠臣而行为恭敏吾以兄事之】 贵如寒士
【皇朝晏殊字同叔抚州临川人也提举万寿观卒谥元献殊性刚竣遇人以诚虽处富贵奉养如寒士罇酒相对欢如也当世贤士大夫如范仲淹孔道辅欧阳修等皆出其门】 　○祁联
【招谏声高推贤望重】 ○邬联
【着旗常于鄢郢隆誉望夫豫章】
○辛
【姒姓夏后启别封支子于莘子孙去草为辛遂为辛氏左传周太史辛甲辛俞美为昭王友秦有将军辛腾家中山苦陉曾孙蒲汉有辛武贤】
枕藉六经
【辛德源字孝基刘逖荐之云枕藉六经渔猎百氏除散骑侍郎隋初不得调隐林虑山着幽居赋以自寄】 虎臣之俊
【前汉辛庆忌字子真破羗将军辛武贤之子俊拜为将军武贤父子虎臣之俊】 种柳
【皇朝辛仲甫字之翰汾州孝义人也初从郭崇辟掌书记入拜右补阙知光州移彭州课种柳荫竹路郡人谓之补阙柳】 申联
【治尚力行钧秉当轴】
○甄
【虞舜陶甄河滨因以为氏或音坚汉末太保甄邯生丰司徒为中山着姓也中山无极邯六代孙逸后汉上蔡今汝为魏文帝皇后生明帝后追封安城侯子严孙畅生述六化孙玄成梁吏部尚书生诩诩曾孙怀素唐庐陵令】
送金称善
【南史甄彬有行业乡党称善尝以苎就人质钱后赎苎于束中得五两金即送还之】 以文雅称
【唐甄济字孟城定州人好学以文雅称居青岩山十余年远近伏其仁不敢畋渔诸府五辟诏十至坚卧不起】
○荀
【周文王第十七子郇侯之后以国为氏后去邑为荀晋有荀林父牛庚裔孙况也】
社稷之卫
【荀林父之事君进思尽忠退思补过是社稷之卫也】 洛中之英
【荀闿字道明京都语曰洛中英英荀道明历御史中丞侍中尚书】 人之师表
【荀攸字公达或之从子入为尚书曹操曰公达非常人也吾得与之计事天下当何忧以为军师魏初建为尚书令深密有知防常谆谟帷幄人之师表前后凡画奇策十三】 雅好文学
【荀崧字景猷志操清纯雅好文学】 荀氏八龙
【后汉荀淑字季和颖川人少有高行愽学名贤皆宗师之称朗陵侯相莅事明理称为神君项之弃官归闲居养志产业每增辄以赡宗族知友有子八人俭绲靖焘汗爽肃专并有称名时人谓八龙改其里曰高阳里靖有至行不仕号玄行先生爽字慈明十二通春秋论语颖川语曰荀氏八龙慈明无双子悦彧并知名悦字仲豫十二能春秋迁秘书监为汉纪三十篇辞约事详论辩多美】
○曾
【夏少康封其少子曲烈于鄫春秋时为□所灭鄫太子巫仕鲁去邑为曾氏见代本】
名闻天下
【曾巩字子固生而警敏年十二能文及冠游太学欧阳修见其文而奇之自是名闻天下】 风流酝藉
【曾纡字公衮抚之南丰人汪彦章志其墓曰公材高识明博极书史始以道知古今裨赞左右为家浿子弟中以文章翰墨风流酝藉为时胜流晚以精明强力见事风生为国能吏】 　联
【春风沂水之襟期直欲糠粃尧舜慎独诚意之学问何须餔啜桓文】
○冦
【周有苏忿生为司子孙以官氏又卫康叔为周司支孙以官氏秦灭卫角家子上谷八代孙恂】
有宰相器
【后汉冦恂经明行修名重朝廷所得秩俸厚施朋友故入时人归其长者以为有宰相器】 野水孤舟
【皇明冦凖字平仲华州人邽人也少方学有器识举进士为巴东令巴东有秋风亭凖析堂应物一言为二句云野水无人渡孤舟尽日横识者知其必大用】 愿借一年
【后汉冦恂字子翼拜汝南太守盗贼清凈郡中无事恂素好学乃修乡校教生徒光南征恂徙至颖川百姓遮道曰愿从陛下复借冦君一年】
○廖
【风俗通古有廖叔安左传作飂盖其后也】
北郭先生
【后汉方术廖扶字文起汝南平舆人习诗书教授尝数百人尤明天文识纬风角推步之术号为北郭先生】 楚之良才
【魏志廖立字公渊年未三十擢长沙太守诸葛亮曰廖立楚之良才当赞兴世业】
○卓
【史记蜀郡卓氏以铁冶致富即铁山鼓铸至僮千人田池射猎之乐拟于人君】
称为通儒
【后汉卓茂字子康南阳人父祖皆至郡守习诗礼及历筭称为通儒为密令吏人亲爱不忍欺之道不拾遗蝗不入界光武即位先访求茂以为太傅村褒德侯】
○毕
【周文王千五子毕公高之后以国为氏】
有国士风
【北史毕众敬任宋位泰山太守仕魏为兖州剌史笃于姻类深有国士之风】 燃薪读书
【唐毕诚字存之夜燃薪读书母恤其疲夺火使寐不肯息遂通经史工辞章性端悫不忘故交举进士书判援笔连中】
◆贺寿类◆
贺寿
五十
六十
七十
八十
九十
○贺寿
左弧
【记曰男子生以桑弧蓬矢六射天地四方示男子之所有事也又曰男子设弧矢门左】 初度
【屈原离骚皇览揆予之初度兮名余曰正则字余曰灵均】 铃入怀
【水传梁昉母昼卧梦五彩旗盖四角悬聆自天而坠其一铃落入怀中因而有孕古者曰必生才子遂生昉】 白鹿入胎
【商云小说老子乘白鹿入母胎既主广颡大目疏齿方口耳有三门鼻有双足蹈五字手把十纹】 鹤南飞曲
【东坡十二月十九生日置酒赤壁下酒酣笛声起江上使人问之云进士李闻坡生日作鹤南飞曲以献奏曲嘹唳有穿云裂石之声】 白鹄耸云
【吴时张有白鹄耸云占□曰鹄是延年之物从室入云自卑升高之象当使子孙位极人臣若生子可以名曰鹄后生子昭至辅国将军】 赵普微垣
【湘山野录陈希夷曰赵普紫微垣一小星】 怀玉山人
【玉壶清话杨太年父文逸为玉山令大年将生一道士袖剌来谒自称怀玉山人冠褐秀爽斯湏邃失太平遂生】 玄鹿脯
【述异记云鹿千年化为苍又五百年为白又五百年为玄成帝时山中人得玄鹿烹之骨皆黑色仙者云玄鹿为脯寿二千岁】 饵黄精
【文选绝交书又闻道士饵水黄精令人久寿】 梦燕
【闻元遗事张说母梦有玉燕自东南飞来投入怀中面有孕生说后为宰相】 弄璋
【斯干诗乃生男子载弄之璋朱芾皇皇室家君王】 生上相
【本朝有贺人生七月十四日诗曰何时生上相明日是中元】 真英物
【晋桓温笪日桓峤见之□此儿有奇骨可激使啼及闻其声曰真英物也】 蓬莱氷浅
【麻姑自□待以来三见海水变为桑田近过蓬莱弱水亦复浅矣】 授长生术
【神□传老子升昆仑关吏尹喜占风知有神人来过乃道见老子老子授以长生术】 神光照舍
【后汉应枢生四子见神光照舍枢见问卜者曰此天符也子孙其兴乎】 王母东方
【西王母进蟠桃于汉武帝时东方朔在旁指曰巳被此儿三偷矣】 老人南极
【史记狼北地有大星曰南极老人老人见治安不见兵戈起】 堂北萱
【诗焉得谖草言树之谖与萱同背北堂也萱章令人忘忧言焉得忘忧之草树于北堂以忘吾忧乎又韩诗主妇治北堂】 举案齐眉
【孟光既归梁鸿每食必举案齐眉不敢仰视】 为汤饼
【王叡徐窻录王后曰三郎不记阿忠脱紫半臂为生日汤饼耶】 摩挲铜狄
【蓟子训与一老翁其摩挲铜狄曰适见铸此巳五百年】 鲁僖耆艾
【閟宫颂鲁僖公俾尔昌而大俾尔耆而艾万有千岁眉寿无有害人锡公纯嘏眉寿保鲁】 饮菊水
【后汉地理志南阳侯国注曰县北八里有菊潭水饮者上寿百二三十岁】 金笼放鸽
【倦游录王丞相生日巩大卿笼雀鸽造相府以献搢笏开笼一一放去每一放祝曰愿相公百二十岁东坡诗云记得金放雪衣】 梦兰
【左传郑文公妾梦兰生穆公】
总联
南极星辰茂演春秋之筭　东风宾客争填冠葢之门
欢生椿桂之间　瑞纪桑蓬之始
三千桃实神仙天上之春　一笑萱花子母人间之福
祥开华旦　瑞蔼重闱
五彩班衣阻莫陪于佳会　千金寿酒帷远祝于长生
寿域集灵长之庆　泰阶开熙洽之休
彩戏班衣四世重堂之福　春生兰玉一家三代之风
弧矢光浮于犀节　弁绅颂溢千鸽□
东海枣梨愧乏珍奇之篚　南山松栢惟赓雅颂之篇
座中挹洛社之英　图上写函关之老
献鸽殷懃幸启鄂台之宴　凭鸿缥缈愿添海屋之筹
八千岁椿荣庄圃　九五福畴敛箕图
藩幕虹流宝箓启千龄之瑞　臬台燕喜雕弧腾五色之辉
逢冦老之造棚　拟李生之献曲
崔筭初增遥望关门浮紫气　鸽笼欲放无如阊合隔红云
天开永命之符　人受长生之箓
青鸾西至书衘丹篆之文　玄隺南飞曲度彩云之影
南极虹光开初度　中原龙种庆长春
文星炯炯笔花摇北岳之光　寿曜煌煌杯影动南山之色
敛箕畴之五福　赓周雅之九如
升如日怕如月永延龟隺之年　感以星绕以虹早恊熊罴之梦
迹阻登龙　心驰放鸽
三寿作朋早建金瓯之业　万邦为宪永调玉烛之和
惊看南极之腾辉　又报西池之开宴
寿域弘开正三阳之初泰　天休滋至嘉万福之攸同
宝箓春秋八千岁　银潢礼乐亿万年
岳降中秋正尧荚祥开两叶　弧悬切日庆庄椿瑞启千年
谁馈安期之枣　愿依庄叟之椿
祥腾南极黄花开初度之辰　禧集东山绿野启长生之宴
亶入寰之乐事　揆皇揽以怡情
午桥在望有怀拜玉杯之鸠　子舍茕然无分祝金笼之鸽
惟有呼嵩之祝　曾无缩地之能
彩灯筵外忽传西鸟之音来　玉醴杯中共道南星之影见
愧寡次公图画　缅怀巩氏阴功
蟠桃熟日三千岁谩夸绛甲钱庚　古栢参天四十围何似周桢商楫
时庆生申　月良建亥
金马碧鸡腌映想流虹之色　玉骢绣豸从容听祝鸽之声
但看绿鬂朱颜　会见金茎玉屑
金风吹硕果庆君子之得舆　玉露沁芳英羡神仙之开宴
遥望长庚之象　欲图老子之形
天边青鸟遥衔千岁之桃　座上紫霞先泛重阳之菊方叹肉芝于六日　忽披灵树于壬秋
携白鹤抚玄鹿常添入海之筹　扶红日上青云永作擎天之杜
鹤筭日升　鸿禧天锡
东海仙翁瓜作枣谁教青鸟衔来　南宫琼液斗为觞亲见赤云捧出
天锡难老　人羡长生
○五十
【养于乡　得乎第
杖于家　工乎诗
知命合天　悟非寡过
悟非寡过初逢伯玉之年　知命合天又值宣尼之日
庆嘉祉于长春　仰弘庥于恒德
矫强立侍养于乡而杖于家　富贵当期工乎诗而得乎第
光添献寿之杯　竞帖宜春之胜
将耄耋而期颐从兹发轫　乃祖孙而父子长此称觞
天上瑞星辉八表　云端紫气傍三台
五秩来临幸对三秋之景　半生倏越惭无一善之成
玄圃歌紫芝之曲　青霞续绿野之欢
念五十以无□徒为媿我　想八千而不老还以赠君
花朝添海屋之筹　弧旦起长庚之耀】
○六十
【花甲　三豆
耳顺心得　指使躬亲
纯嘏　上寿
耳顺斯心得养于国以称优　指使不躬亲杖于乡而示宠
不数王桃三熟　会看尧荚常荣
纯嘏丕臻北北旋跻上寿　繁禧茂萃弧南长绕中台
知綘县老人之数效华封人祝之辞
浮生岁晚俄逢六十之辰　佳谊时殷更宠三千之庆
谨奏三言而致祝　分宜百顿以呼嵩
曰艾曰耆何敢当于善颂　俾寿敬还祝于遐龄
遥同燕雀以趋跄俾富　敬拟冈陵而献祝】
○七十
【戏彩　斵轮
豹婴儿　耆英会
老夫　老传
食牛百里　幼妇受辛北堂人徤正逢戏彩之年　南极星辉更应斵轮之日
五百年元调商鼎　八千岁瑞应庄椿数茎白发犹符单豹之英儿　一寸丹心不数食牛之百里
周降神于崧岳　汉征瑞于见躔检宝箓于蓬莱鹤算初逢七秩　张玳筵于兰桂龟龄共祝千秋
荐百嘉之祉　伸三祝之词银海筹添允着耆英之会　瑶池桃进长承龄德之尊
蓂荚重新于紫极　蟠桃蚤熟于朱明贰善无成空度老夫之甲子　一封有寄乃蒙幼妇之受辛
享纯橲于五福　佐有道于万年】
○八十
【九老图　二公位
九觞
周文载吕　汉武帝聘
祥悬蓬矢瑞烟浮初度之辰　庆衍椿龄乐事启长生之宴
兹当八袠之期　快见百祥之集
九丈图中遗世谁同真隐　八公台上谈经浪说秘传
一曲聊歌千秋岁　几回争献万年觞
矍录哉是翁岂扶鸠杖　须眉如此老不羡龟年
岳降启瑶池之会　嵩呼祝海屋之筹
熏风徐至天开寿域于朱明　弥月载逢人赞遐龄于綘甲
非称北海之觞　奚介南山之寿
葢计壶天日月自将八千岁以为春秋　维此陆地神仙胡不亿万年而阅人世
庞眉点雪符周文载吕之年　皓发欺霜应汉武聘申之日
孕南极之星精　俨西方之寿相
尔康尔禄用增九老之图　曰耋曰期行赐三公之位
罘罳人寰之寿域　弘开仙屋之灵筹
浮生扰扰空惊八秩之秋　老景骎骎曷有三花之瑞
遥望泰阶板绂舄　近将华岳颂冈陵】
○九十
【武公抑诗　伏胜口传
几赐　添筹
铁杖　金笼
武公乡士之贤抑诗自警　伏胜老儒之重经训口传
颂南山十有之诗　致天保九如之祝
三乐歌成铁杖允偕乎星佩　百年期在金笼常放乎雪衣
衍龟龄于此日　羡鹤发以何时
余生九十适当未过之时　残喘几何正是苟延之日
趐首祝如冈如陵　効嵩呼多福多寿
生年不满百自知为数之奇　无病其庶几尚博长穷之健
星弧启宴　台鼎凝禧
长庚有烂早托秀于龙门　大造无私喜添筹于海屋
梅信入调元之七　椒馨浮介寿之觞
椿绵八百验长年之志庄　桃熟三千知岁星之在楚
应福地于南弧　铸异人于北斗
朋酒羔羊代展跻堂之祝　朝鞋隺绣竚供赴阙之需
智成物曰灵丹　仁予智为大药
八千岁以为春人归平格　五百年而名世天保炽昌
人占平格之寿　僚杨孔硕之风】
◆婚姻类（附贡举　法科　赐宴饮）◆
婚姻
贡举
法科
赐宴饮
○婚姻
赤绳系足
【韦固见老人月下检书又问囊中何物老人曰赤绳子以系夫妇之足】 氷言
【晋令狐策梦立氷上与氷下人语索紞占曰在氷上与氷下人语为阳语阴媒介事也当为人作媒氷泮婚成会太守田豹令策为子求张公征女仲春成婚】 金屋
【汉帝幼时景帝问儿欲得妇否时帝妹在旁指其女曰阿娇好否武帝曰若得阿娇当屋贮之】 题叶
【唐于佑见御沟流一红叶有句云殷勤谢红叶好去到人问佑亦题一叶云曾闻叶上题红怨叶上题诗寄阿谁放上流宫人韩氏拾之后佑娶于韩韩见红叶惊曰此吾所作吾亦得叶想君所乘因有方知红叶是良媒之句】 乘龙
【魏黄尚与李元礼俱为石徒俱娶太尉桓叔元女时人谓叔元两女俱乘龙言得婿如龙也】 金诺
【季布有重名曹丘生曰谚云得黄金百斤不如季布一诺】 坦腹
【王羲之王导从子也郄鉴使门生求婿于导导令就东厢徧观子弟归报曰王氏诸少并佳然闻信各矜持惟一人在东床坦腹食胡饼独若不闻鉴曰此正佳婿访之乃羲之遂妻以女】 蓝桥
【唐裴航系舟襄汉同舟樊夫人国色航赂其婢枭烟达诗云云樊答云饮琼浆百感生玄霜捣尽见云英蓝桥便是神仙宅何必区区上玉京后经蓝桥驿渴甚见茅舍有老妪缉麻航揖求浆妪呼云英擎一瓯浆来饮之乃玉液也妪曰欲娶此女但得玉杵曰乃可月余得之妪曰信士遂以云英妻之后夫妻入玉峯洞中饵绀雪琼英之丹同超为上仙】 合卺
【礼昏义妇至婿揖妇入共牢而食合卺而酳牢牲也以一瓠分为两瓠谓之卺婿与妇各执一片以酳酳畧饮也共牢则不异牲合卺则不异饮】 食鲂
【诗岂其食鱼必河之鲂岂其娶妻必美孟姜】 王谢
【晋时王谢二家皆阀阅门第世为婚姻】 郭张
【唐张嘉真以女妻郭元振命牵丝以得之】 蹇修
【楚辞解佩纕以结言兮吾令蹇修以为理蹇修人名理为媒以通词理也】 宝窻
【唐李林甫有六女厅事壁开一横窻饰以杂宝朱绿蒙以綘纱使六女戏于窓下每子弟入谒六女自选可意者事之】 荆钗
【梁鸿妻孟光荆钗布裙每进食必举案齐眉】 窻间红线
【唐郭元振美丰姿宰相张嘉真欲纳为婿曰吾五女各持一丝幔后子牵之得者为妇元振牵一红丝得第三女有殊色】 林下风
【王凝之妻谢道韫有才质济尼曰王夫人神清散朗有林下风】 鱼轩
【左传卫戴公立齐侯归夫人鱼轩鱼兽名似□东海有之其皮背班腹文下纯青轩车也将鱼皮以饰轩故名葢齐侯嫁其女与戴公而乘鱼轩】 玉斧修
【杂俎太和初郑仁本与王秀才游山忽□□见一人□□□坐自言其能修月凹处因出玉斧以示之】 新妇参军
【世王浑妻锺氏生济浑曰生子如此足慰人心妻笑曰若使新妇得配参军生子不翅如此参军谓浑弟王伦也】 蓝田种玉
【搜神记阳公雍伯致义浆给行人三年有一人饮讫问曰何不作菜汤答曰无种其人怀中出菜子一升与之曰种此生好玉并得好妇公种之数岁北平徐氏有女公求之徐氏云得白璧一双当为婚公至种玉所得白璧五双以聘遂妻之名其地曰玉田亦曰蓝田】 系羊
【宋玉敬弘以女适孔淳之之子淳之以乌羊系所乘车辕提壶为礼至则尽欢共饮迄暮而归或问其故答曰此亦农夫田妇之礼也】 奠鴈
【记昏义父亲醮子而命之迎壻执鴈入揖让升堂再拜奠鴈奠鴈者取其不再偶之义】 状头
【李翱为尚书进士卢储投卷来谒李置卷赴公宇视事长女及笄见文曰此人必为状头李闻之乃选为婿来年果状元及第繵毕殿试竟赴佳期云】 吹箫
【秦穆公文好吹箫作台居之夜有凤飞至同夫萧史跨之升天】 伉俪
【左传侯请继室于晋韩宣子仗叔向对曰寡君未有抗俪君有辱命惠莫大焉】
总联
五彩屏开此日中彩鸾之目　双星影渡他年喧乌鹊之声
既两姓之相忘　则一言而可决
白水黄池永誓河山带砺　蓝桥紫府好联伉俪绸缪
式听好逑之赋　愿言天保之休
礼隆婚媾寒门敢托乘龙　诗咏室家名扬应□卜凤
丝萝之约久订　伉俪之欢适成
王谢名高伉俪恐难继迹　郭张谊重姻■〈女连〉遽辱寻盟
乞赐金言之诺　用谐玉杵之盟
天上仙娥正际鹊桥初度　云间萧史允宜凤叶鸣鸣
诚哉石党白眉　允矣斯文其擘
衘沟流叶言僭托乎水人　幙里牵丝书幸传于月老
拟乘龙于午夜　暗驾鹊于灵律
干元调玉烛恢台肇长养之期　丰命锡瑶函嘉耦叶征成之典
赤绳夙系　白璧敬陈
绽锦桃花恍若天台之奇媾　垂丝绿柳犹然栗里之家声
调玉管于初阳　系红丝于宿好
秋归陶径谩言松菊怡情　春暖谢庭尽是芝兰满目
遂许缔婚寒姓　何期过信氷言
想效温峤之配姑女而择乘龙　觊若老泉之重母党而谐卜凤
事虽系足　喜寔扬眉
葑菲轻仪愧乏愓雍双璧　鼎山重诺即同季布千金
佳节庆黄锺之候　良缘申红定之盟
惟念有室有家本男女及时之愿　快覩宜孙宜子实父母望岁之心
肃雍天成　温良性植
萟射雕龙敢谓邓林之寻木　除逢歌鹿谬叨郗苑之片枝
爰谐伉仁之约　用呈筐篚之仪
丹桂近婵娟实天合人合之巧　兼葭倚琼信信佳儿佳妇之缘
萝茑得托　蓬藋生荣
况复仲氏吹箎和工吟于梦草　爰兼以诸贤接袂欣把臂而入林
爰期梦鸟　□荷委禽
河洲窈窕幽贤贞静咏关睢　金屋阿娇纨质蕙心称妙淑
既荷诺于一□　应谐欢于百世
莲开并蒂欢偕池上鸳鸯　缕结同心丽映屏间孔雀
御家茂太丘之范　观风式通德之乡
不但四牡亲迎一色红尘映车马　抑且六宗启系几多乌鹊噪桥头
瑞美祥麟　文标绣虎
御沟传叶订百年之绿　银河渡星合两姓之好
方怀桑梓之遗羞　讵意蒹葭之有托
鸣凤献诏祥征奕叶之徽　食鲤兴歌化叶俪楣之懿
六礼方行此日　百龄偕老斯期
一书检月巳征定分于当年　数语造氷式缔良缘于此日
唐时选俪瀛洲　汉室门高驷马
籍籍播芳规快覩凤毛之济美　循循绳故武足传燕翼以贻谋
名高二阙　德号十门
况梁许迭姻余爱素敦于瓜葛　而朱陈缔好新盟喜结乎松萝
斗魁间气　带砺名家
双鸾来天上初传吹月紫箫声　一叶到人间浪试裁云红锦字
祥闻七泽　梦叶二刀
门冑高华珪组映蝉联之美　婚渊和洽松萝喜凤卜之征
载陈赤牍之临　颙望香舆之近
娶妻必求宋芳声夙着于国风　相攸莫如韩嘉耦幸符于今日
德重乡邦　兴甘泉石
弃繻无功声价不彰于士类　业箕未振姻■〈女连〉敢云于宦门
况值林钟之序　敢云柯斧之期
幸令郎赤水神驹伫驾云霄于指日　愧小女绿窓孱息未工词赋于子山
人中　物外
春风动处助喜气以飞扬　孔雀鸣时兆螽斯之和集
猥丞筐扉之隆施　顿觉琼瑶之莫报
顾令郎白璧奇姿国器拟售于指日　奈小女绿窓弱质闺仪未谙于平时
德源　孙秀
孔雀舞星桥翠翡双腾于七夕　芙蓉开玉镜清芬并蒂于千春
六礼修虔　一芹布悃
红牵绣幙昔年月老绳联　目中雀屏此日天孙桥渡
佳期闻青鸟衔来　吉礼覩玉台送往
种玉呈祥夙景太姜之芳懿　古凤兆□渴思淑女之音徽
僭拟三星之照　遹观百两之成
○贡举
以文行为首
【咸平元年京府解试以高辅尧为首钱易次之易不中诸府讼荐送不公宋自言士流分竞不可启其端诏罢覆考其令以文行共著者一人为首】 豪杰之士由科目而进
【龟山语录科举取人不得其所以得人者以科目得之葢豪杰之士出科目而进耳】 经术之朴胜浮诞之工
【蘓文集苏轼上言得人之道在于知人知人之法在于责实使君相有知人之明朝廷有责实之政则胥吏皂隶未尝无人而况学校贡举乎臣愿陛下明勑有司试之以法言取之以实学博通经术者虽朴不废稍涉浮诞者虽工必黜则风俗稍厚学术近正庶几得忠实之士】 恶险怪成风
【嘉佑中士人刘几骤为险怪之词学者成风欧阳公深恶之会主文有举人论曰天地乹万物茁圣人发公曰此必刘几既而果然】 折桂一枝先许我
【白居易诗折桂一枝先许我穿扬三叶尽惊人】
起联
踏槐较艺虽有惭祖逖之先　撮棘缀名偶不在孙山之外
邂逅五味之同　莫索此君之异
再斯可矣强颜又试于棘围　等而上之刮目滥魁于菊榜
汉札十行　唐文一变
程能艺菀妄陪德冠之英奇　张榜樵门复玷才难之遴选
非壮夫之为　必稽古之力
宋破物而抱遗经啧会心而无几　褁麄缯而随举子嘻免俗之未能
风飞雷厉　地辟天开
周礼敌天命可台万世之太平　乡老献贤书匪狥三年之故事
双鸮之飞腾　一龙之变化
诵职方杰作于当年愿快覩争先之凤　登乡老贤书于此日遽叨膺前列之龟
耿淡月于寒廊孰窥丹鼎　嘘长风于围棘送上清冥
中联
游庠序者崭崭而露头角　处岩穴者于于而振衣冠
经术罗渊源之学　词章收华藻之才
旧礼五十六篇未易遽通于大旨　名场数千百辈皆期贾勇以先登
春满杏林　名高鴈塔
犹其逐中原之鹿人人自谓得之　至独为前列之龟区区秪有惭耳
青萍利器　黄绢锦词
释尧典至十万言窃笑秦生之陋　取武成止二三策妄窥孟子之传
玉屑霏霏　朱霞片片
议论宏博锵口里之雌黄　文墨淋漓洒篁端之风雷
良为冶而良为弓　阅乎诗而闲乎礼
吟高轩过罗胷何有于星芒　说古战场过眼终迷于日色
哲胤扬辉　儒门衍庆
才檀九流者播铿金戞玉之韵　识该六艺者摅经天纬地之文
芝田毓瑞　瑶圃储精
扫笔阵于千军余勇欲贾　定天山于三箭有志竟成
乃逢衡鉴之罗才　遂获胶庠之选俊
沿遡璧流屡投璧而按剑　睥睨天府如登天而无阶
建词林之赤帜　探学海之玄珠
选举作人式重薪槱之典　宾兴选士适届槐桂之期
高披桃李之春香　喜跃鱼龙于晓浪
大翼腾霄显风力之厚积　高枝浥露昭月窟之滋培
今日收海上金鳌　异时步丹墀玉殿
奎璧腾辉衍灵枝而并秀　科名济美耸玉木以齐芳
步蓬瀛兆基泮水　搏霄汉阶硛泽官
世德云仍洵美南桥北梓　人文星灿会覩东璧西昆
清时一角之麟　盛世九苞之凤
结联
儒林论秀有惭域朴之薪　上国观光始照芙蓉之鉴
秋色点峥嵘姓字　春风焕官样文章
云中秋静巳横鵰鹗之飞　浪里春融伫逐鹍鹏之化
安得科名之独冠　脱非家学之渊源
选举所以笼豪杰安知亦足以销豪杰之心　场屋谓之兴贤能或者疑而为老贤能之术
雷雨起山南九地巳惊于龙蛰　日月明殿上一声首倡于鸿胪
顿使青山排闼扫百年场屋之弊风　遂令白屋起家遇一旦功名之幸会
○法科
常科
【杜佑通典大唐常贡之科有秀才有明经有进士有明法有书有筭】 常选
【唐选举志唐制取士之科多因隋旧云云其科之目有秀才有明经有俊士有进士有明法有明字有明筭云云此岁举之常选也】 求人之本
【唐职宫志云云其科有六四曰明法此六科求人之本也】
总联
两文如披玉藻夙钦黄绢之工　词科若摘颔髭载破青钱之选
再提文笔　独观试闱
摅游夏渊源之　发乡云黼黻之词
会选试于异科　且窥观于众作
○赐宴饮
鹿鸣
【诗鹿鸣宴群臣嘉宾】 鱼藻
【诗鱼藻王在在镐崇乐饮酒注武王在镐京之内优游无
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:04:45-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>