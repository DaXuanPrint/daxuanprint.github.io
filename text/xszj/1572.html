<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,通雅自序,通雅凡例,通雅卷首一,通雅巻首二,通雅巻首三,通雅卷一,通雅卷二,通雅卷三,通雅卷四,通雅卷五,通雅卷六,通雅卷七,通雅巻八,通雅卷九,通雅卷十,通雅卷十一,通雅卷十二,通雅卷十三,通雅卷十四,通雅卷十五,通雅卷十六,通雅卷十七,通雅卷十八,通雅卷十九,通雅卷二十,通雅卷二十一,通雅卷二十二,通雅卷二十三,通雅卷二十四,通雅卷二十五,通雅卷二十六,通雅卷二十七,通雅卷二十八,通雅卷二十九,通雅卷三十,通雅卷三十一,通雅卷三十二,通雅卷三十三,通雅卷三十四,通雅卷三十五,通雅卷三十六,通雅卷">
<meta name="description" content="明清之际方以智著。五十二卷。另卷首三。卷。1639年已有草稿,1643年修改完毕,最后“缀集”於。流离岭南期间。1664年于福建建宁初刻,四十卷。该本。已佚。今见最早刻本为康熙丙午(1666)夏日龙眠(在桐。城境内)姚文燮作序本,即“此藏轩刻本”。此书仿《尔雅》体制,分为疑始、释诂、天文、地舆、身体、称谓、姓名、官制、事制、礼义、乐曲、乐舞、器用、衣服、宫室、饮食、算数、植物、动物、金石、谚原、切韵、声原、脉考、古方解共24类,每类之中又有子目。卷首末附有专论音韵训诂的文章八篇。内容主要是辨证词语训诂,考">
<title>通雅_方以智_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">通雅</span> <br/>
          作者： <span class="inputVal" id="bkauthor">方以智</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,训诂书,完结</span> <br/>
          字数： <span class="inputVal" id="bknum">[book_length]615223</span> <br/>
          说明： <span class="inputVal" id="bkdec">明清之际方以智著。五十二卷。另卷首三 卷。1639年已有草稿,1643年修改完毕,最后“缀集”於 流离岭南期间。1664年于福建建宁初刻,四十卷。该本 已佚。今见最早刻本为康熙丙午(1666)夏日龙眠(在桐 城境内)姚文燮作序本,即“此藏轩刻本”。此书仿《尔雅》体制,分为疑始、释诂、天文、地舆、身体、称谓、姓名、官制、事制、礼义、乐曲、乐舞、器用、衣服、宫室、饮食、算数、植物、动物、金石、谚原、切韵、声原、脉考、古方解共24类,每类之中又有子目。卷首末附有专论音韵训诂的文章八篇。内容主要是辨证词语训诂,考证古音古义,议论方言俗语,并论及天文地理、文学艺术、典章制度及各物、医学等。分类编写,广征博引,考证精细,是明代的小型百科全书,可供研究古汉语及词源者参考。</span> <br/>
          封面： <span class="inputVal" id="bkimg">Z_13336.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]通雅
[book_author]方以智
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,训诂书,完结
[book_length]615223
[book_dec]明清之际方以智著。五十二卷。另卷首三 卷。1639年已有草稿,1643年修改完毕,最后“缀集”於 流离岭南期间。1664年于福建建宁初刻,四十卷。该本 已佚。今见最早刻本为康熙丙午(1666)夏日龙眠(在桐 城境内)姚文燮作序本,即“此藏轩刻本”。此书仿《尔雅》体制,分为疑始、释诂、天文、地舆、身体、称谓、姓名、官制、事制、礼义、乐曲、乐舞、器用、衣服、宫室、饮食、算数、植物、动物、金石、谚原、切韵、声原、脉考、古方解共24类,每类之中又有子目。卷首末附有专论音韵训诂的文章八篇。内容主要是辨证词语训诂,考证古音古义,议论方言俗语,并论及天文地理、文学艺术、典章制度及各物、医学等。分类编写,广征博引,考证精细,是明代的小型百科全书,可供研究古汉语及词源者参考。
[book_img]Z_13336.jpg


[book_title]提要
【臣】等谨案通雅五十二卷明方以智撰以智字宻之桐城人崇祯庚辰进士官翰林院检讨是书皆考证名物象数训诂音声首三卷分五子目曰音义襍论曰读书类畧曰小学大畧曰诗説曰文章薪火皆不入卷数书中分二十四门曰疑始专论古篆古音凡二卷曰释诂分缀集古隽謰语重言四子目凡七卷曰天文分释天厯测阴阳月令农时五子目凡二卷曰地舆分方域水经注地名异音九州建都考释地五子目凡五卷曰身体曰称谓各一卷曰姓名分姓氏人名同姓名鬼神四子目凡二卷曰官职分仕进爵録文职武职兵政五子目凡四卷曰事制分田赋货贿刑法三子目凡二卷曰礼仪曰乐曲乐舞附以乐器共三卷曰器用分书札碑帖金石书法装潢纸墨笔研印章古器襍器卤簿戎器车类戏具十三子目凡五卷曰衣服分彩服佩饰布帛彩色四子目凡二卷曰宫室曰饮食曰算数各一卷曰植物分草竹苇木糓蔬四子目凡三卷曰动物分鸟兽虫三子目凡三卷曰金石曰谚原曰切韵声原曰脉考曰古方解各一卷明中叶以后以博洽著者称杨慎而陈耀文起而与争然慎好伪説以售欺耀文好蔓引以求胜次则焦竑亦喜考证而习与李防游动輙牵缀佛书伤于芜杂惟以智崛起崇祯中考据精核迥出其上风气既开
国初顾炎武阎若璩朱彞尊等沿波而起始一扫悬揣之空谈虽其中千虑一失或所不免而穷源遡委词必有徴在明代考证家中可谓卓然独立者矣乾隆四十六年二月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]通雅自序
函雅故通古今此鼓箧之必有事也不安其艺不能乐业不通古今何以协艺相传讵曰训诂小学可弁髦乎理其理事其事时其时开而辩名当物未有离乎声音文字而可举以正告者也尔雅之始于释诂而綂当名物也十三经从之博而约哉自篆而楷也声而韵也义而释也三苍五雅注疏字说金石古文日以犂然匿庸嗜竒一袭一臆两皆不免加辩驳愈成纰缪学者纷拏何所适从今以经史为槩遍览所及輙为要删古今聚讼为征攷而决之期于通逹免徇拘鄙之误又免为竒僻所惑不揣愚琐名曰通雅虽挂一漏万然从今以往各出所核岁月甚长备物致用采获省力谅亦汲古者所乐游之苑囿也辛巳夏日皖桐方以智密之题于上江小馆
学惟古训博乃能约当其博即有约者通之博学不能观古今之通又不能疑焉贵书簏乎古有博于文画者博于象数者典制者笺注者词章者名物者隠怪者经史既别各有专家小学原流忽为细故上下古今数千年文字屡变音亦屡变学者相不考所称音义传讹而已上古矣汉承秦焚儒以臆决至郑许辈起似为犂然后世因以为典故闻道者自立门庭糟粕文字不复及此其能曼词者又以其一得管见洸洋自恣逃之虚空何便于此考究根极之士乃错错然元本不已苦乎摭寔之病固自不一属书赡给但取渔猎训故专己多半傅防其以博自诩者造异志怪学子横子年且不逮岂许差肩曼倩茂先间乎反不若君道至能草木状虞衡志为足佐景纯元恪有禆多识矣宋之编考夹漈颇有所见马章次之伯厚次之金石则比辑于欧赵吕王而原父子固彦逺长睿辩考为力朱子每慕六一而于存中泰之襍说亦无不畱心也洪武初刘宋之根极琼山荆川之编彚潜谷本清之图纂皆冒大略少有是正子元仁寳琐琐记之陆文裕于文定时有一端京山若有所窥矣支与流裔未委悉也李大泌阮雾灵可谓强记李属方子谦补韵防其疎略犹之直翁无大发明也新都最博而茍取僻异实未防通张东莞学新都窃取尤多岭南之九成子行也澹园有功于新都而晦伯元美元瑞驳之不遗余力以今论之当驳者多不能驳驳又不尽当然因前人备列以贻后人因以起疑因以旁徴其功岂可没哉今日之合而辩正也固诸公之所望也壬午夏以智又记

[book_title]通雅凡例
此书本非类书何类也强记甚难随手笔之以俟后证久渐以襍襍不如类矣亦子谦愚公俟子孙之意也尔雅为十三经之小学故用其分例释诂则合其言训而附以謰语重言一字之诂则别编字书此可不必矣其余释地释天释器之类则有专有合服食乐附器皆器也古人不似后人之求详整也然后人之详整便故分之草木鸟兽之后畜各为条此则附焉其意犹之尔雅之笺翼也常所称用不烦疑辩者无所事载矣
古人仿尔雅体若广埤之类皆与方言释名同规不载所出直是以意取玉篇之字耳无益后学此书必引出何书旧何训何人辨之今辨其所辨或折谁是或存疑俟考便后者之因此加详也士生古人之后贵集众长必载前人之名不敢埋没
此书每则上标一语仿尔雅之遗使观者望而知之然后防绎下方
此书主于折音义其无辨难者或为语不经见又所忽畧或旧名纷纠为删举其要以便省览又有异者疑者偶书以俟正故无断词
经传字义连用者此则引之以为原本至于解经大指大经大制此不及也别载经学编中少受河洛于王虚舟先生又侍中丞于法司闻黄石斋先生之易别有折中论说此天人大原象数律厯之微尽本诸此通雅类中或偶举大槩不敢细述别作图考
辨证以经史为本旁及诸子百家志书小说难可尽信然引以相叅自可证发方域官制容编一图此举其错乱之尤者经制诸欵本非小学所收偶有音义论及因撮其槩此书主于辨当名物徴引以证其义不在钞集编纂也
草木鸟兽之名最难考究盖各方各代随时变更东璧穷一生之力已正唐宋舛误十之五六而犹有误者须足迹徧天下通晓方言方能核之尔雅诗注汉晋即多谬缺存中渔仲元晦伯厚升庵元美诸公皆不能定古人之名物而可责人乎
天地岁时推移而人随之声音亦随之方言可不察乎古人名物本系方言训诂相传遂为典实智考古今之声大槩五变此事无可明证惟以经传诸子歌謡韵语征古音汉注汉语徴汉音叔然以后有反切等韵矣宋之方言与韵异者时或见之至徳清而一改终当以正韵为主而合编其下为一书
攷究之门虽卑然非比性命可自悟常理可守经而已也必博学积久待征乃决故事至难而易漏若待全而后録则前者复忘之矣此藏智于物之道也人失人得之古今相续而成物恶其弃于地也不必藏于己力恶其不出于身也不必为己此则颙望后之君子
临文不讳然同太之例自古有之此有论字者惟减其画也

[book_title]通雅卷首一
音义杂论【攷古通说】
古今以智相积而我生其后攷古所以决今然不可泥古也古人有让后人者编杀青何如雕板龟山在今亦能长律河源详于濶濶江源详于缅志南极下之星唐时海中占之至太西入始为合图补开辟所未有可画定禹贡之积石岷山太初之天官不必求多哉子思在鲁缪时核以迁表自不得见孔子焦弱侯曰伯鱼生子思而卒在孔子前犹不决耶不告而娶在底豫后孔子无诛少正卯之事三一公断断然也【吴观我宫谕别号三一】学庸贵阐礼经之心不必苦辨古文画卦即是文字不必苦辨仓帝诗之为乐琴曲之为兔园左传非丘明夹漈得之俊卿之论鲁礼戴埴之言泮宫非学戴和之论雝和张柬之明二十五月禫史绳祖明常仪为官升庵以脩文御览定西施之死郝京山之言周官春秋明辨类函言老子出于管子颐生微论明内经之附上此皆独发虚舟子衍河图为洛书【王化卿先生长于吾桐最精河洛】漳浦公衍天方图【庚辰中丞公与石斋先生在西库论易衍此中丞公叹曰此方圆同时图】尤为絶学旷代始闻智常见数千年不决者輙通攷而求证之春王正月聚讼词费明堂朝庙不悟通称昭穆祫禘胶执其名绘绣斋斧遂成典故合止祝敔乃限六声黍离王风岂得言降四时五行即为六宗娶妻生子辟卦周七春官庿乐无商二十八调无徴葢必非缺一之说也生今之世承诸圣之表章经羣英之辩难我得以坐集千古之智折中其间岂不幸乎客有过曼寓者问通雅音义而及之且识其小辛巳涂月浮山愚者密记
古人说理事之音义转假譬喻为多不可执后人之详例以论也况有巵寓附防者乎杨氏曰说筑傅巗之野筑犹居也楚辞予筑如云卜筑王楙曰傅说胥靡乃佣也而古今以为刑人葢板筑胥靡刑人相沿也庄子曰傅说骑箕尾此后世取以名星耳草曰鼎有实慎所之伊尹负鼎言负才也乃谓庖人遂作汤液天问縁鹄饰玉竟有修饰玉鼎之注弋说曰割烹如借箸聚米说命和羮之云也韩婴引诗汉有游女而称孔子至楚见佩瑱浣女使赐挑之王逸方朔皆曰路女方桑孔父取以自待子高荅平原君曰阿谷漂女之言出于近世何待容斋之辨乎禆谌草创左氏遂谓谋野甯戚饭牛遂作相牛之经青鸟来时注称狄吞卵丣酉互取而旗画乌兎之象共触娲补夸逐羿射上古荒唐随人傅防如云蛇身牛首犹鸢肩燕颔也尔雅云西至于王母穆传西王母献享天子其为西方国名明矣章亥歩地不必胼胝阊阖天门非关冲举挂瓢恶声仍是枕流潄石之话骑龙弄鳯其寔不过鹪鹩之枝自子思荅乐朔观之训词喜于深厚加以上古方言后世属文袭取生割是用约通其故以助读书者但防其意勿为刻画讔语所迷
孔融曰郊天鼓必麒麟之皮写孝经当曽子家防乎汉儒解经类多臆说宋儒惟守宰理至于考索物理时制不逹其寔半依前人庿中行礼天子永无南面沂必温泉正月何爱风凉半月周御分日可笑大房夏屋明证反遗束晳补六笙诗大学补格物章赘矣或问西山饿夫不食周粟有之乎程子曰不食周禄耳乐正子三月不下堂果禁歩乎速贫速朽蚤知有为靡有孑遗不以词害郑声淫非郑诗淫也可知回何敢死决不上告夫子血流漂杵孟子多此一疑美丘欲葬则瑗请前决不如陈澔之解矣
学易斋稿曰世以庄列寓言而寓实始于易方圆图书万变毕具初未尝言理言事也画前画后非造闭解闭之所出耶龙狐牛马杞苋梯茹皆象教引触不作譬况者也化而言之曰法身曰牛车曰防眼曰六臂曰千手摩尼寳珠随人变色破尘经巻龙树入澥嗅而知之果恃鼻乎如防子大贮万卷书天在山中大畜之象乘云气骑日月惟逹观者方可与语
硎谷襍烧周易灵素以卜筮医药而全博士所职图籍可收原自歴歴不独弇中共壁也陈农购后托者加者譌者应不免耳古文尚书梅鷟议之郭公夏五显然阙失明堂戴记汉儒补苴他如山经穆传周末好事握竒六韬以兵而造秘焉尧日至虚而汲冢周书起牵牛秦节曰腊爵曰庶长而乃见春秋左氏传豨黥韩覆乃载李斯之苍颉篇若鹖冠鬻子鬼谷子华之类讵免张霸刘之忍俊耶刘子云郭子横洞王子年拾遗全搆虚词用惊愚俗任昉述异殷芸小说沈约四公子唐杜阳襍编天寳遗事宋云仙散録清异録相沿猬起温公作通鉴亦误取天寳遗事况下此者乎西京襍记本葛洪作而以伪刘歆亢仓子本唐王士源作乘梼杌乃吾衍作元经出阮逸世以逸作孔丛出宋咸世以咸作朱子以麻衣出戴师愈黄东发以文子出徐灵府宋景濓以闗尹出孙定元美以元命包出张升元瑞以三坟出毛渐升庵疑隂符出李筌赤鸟果然飞去龙威何处蔽辜贤刦追辨七言大是痴人说梦贝编壶史总属诺臯隠形碔碌云騢何为而受欺乎姑妄言之姑妄聴之但以消闲小学技艺皆可东坡招人说鬼固不如博奕也
马子卿以石鼓为宇文时造弱侯以苏绰传证之吾衍郑瑗之断比干盘永叔少游之断季札碑黄伯思以诅楚亚駞在乌氏而董断为滹沱是也防稽李斯碑元申屠駉所刻范云所读在秦望山后分吴防葢古防稽大也何疑涂山为防稽乎元瑞据晋武咸宁五年讥升庵太康二年魏安厘王之误则未见广川书跋与书史也秦少游言南齐雍州发楚王冢得竹简则襄阳也秦玺久亡义杨桓熊翀所上者也周敬山之疏当矣书不必尽信贵明其理或以考事或以辨名当物或以验声音称谓之时变则秦汉以来之所造所附亦古今之征也即如素问本草业者防加岂可以汉郡名而疑神农周公尔雅学者随时増益自是通训岂可以张仲而黜之不列十三经乎周髀捐闷夕桀畴人传之寔乃有用之度数天然之至理禹之所治不可忽也何疑吐哺中无商高乎若嗜浅恶深一切疑之永叔疑文言象山慈湖疑系传至今郝京山何元子信文王八卦而疑伏羲先天图岂不可笑辛巳曼寓随笔
辨证説
是正古文必借他证乃可明也博狼葆祠绰约果陏皆以史汉互证苏□煴火有召信臣之防蕴火为证与语区脱有汉书传之瓯脱为证食货志一黄金一斤得晋灼说巴志黄龙而证观于假贷乞匄而匄贷以明观荀子之区盖刋谬之丘区而丘盖亦可明矣焦字孝然是光非先匡续子孝因讹俗而讹田畴子春史避作泰陶言无终其明证也观公卿表通鉴之张谭可知匡衡传之甄谭即张观古今人表之尾生高尾生亩与小顔之尾生注而论语之微生为尾矣楚防黄歇说秦昭鬼神狐祥无所食得春申之孤伤新序之潢洋而明杨由传风吹削哺得家训削林浒浒而明本草留师密得郭璞黑蜂为师而明葵菘通称何疑菜部得诗传之园葵论衡之葵韭而明□脱跳脱足明平脱昆吾木吾足明金吾仆姑脉肚瓜椎终葵土瓜曰钩□姑足明葵魁椎之声碑下叭嗄足明负下未易居之语如旖旎十四变逶迤三十二变皆謰謱通证而得也智每驳定前人必不敢以无证妄说坤后得主六二直方之读明有文言猗嗟名兮居居究究明见尔雅故敢于补攷亭耳观于三献爓一献羮献而汁献涗于醆酒何疑浴尸必先掘坎为池推柩时填之则填池何疑康成竟读汁献为汁挲填池为奠彻非犹是箕子荄兹旅獒酋豪之臆耶
刋落折中说
虞仲翔断桺戼之失杜元凯有门闰之辨缁衣注疑割厥之声西京杂记言璞朔之类鲁论之通归馈鸡口转为鸡尸往往而然渔仲谓武从□【古舞作□抚作□可证左传附防止戈耳】右军改陈从车稚川加彡为影于理茍通虽剏何硋泀浉可别而□丘则衍【圗经兖州泀水申州浉川三苍作□说文有丘】逢逄可分而佮敆实复安石喜为凿说何异王育宦光主为专别甚于佩觿盖自篆籒流为真草卫包改去古文所存旧迹定有乖异北齐大顔曰世间小学不通古今必依小篆是正书记凡尔雅三苍説文岂尽苍颉本指哉亦是随代损益何况后来夹漈所谓眼学耳学日以难矣管子六峜光武纪绣镼沮渠人赵山海经之□广韵字彚韵防小补皆漏谓宜略耶孙休名子武曌强造何具録乎不羮音郎金选音刷陆法言孙愐皆遗之而先儒己误者牺尊音娑业见辨于刘董【刘杳董逌】玉篇之防久条论于家训之推反皆收列全不分疏又况道防蹈函之承误较顜讲斠之纷辨而望其攷定耶【孔平仲曰荀子礼论云郊止于天子社至于诸侯道及士大夫言祭门及行也曰井曰行皆谓路也别本史记作防司马贞因曰含苞也士大夫得苞立社也杨倞曰当是道误为蹈又误为防今史记直作函字音含矣一字而四变也升庵讥温公通鉴改斠作较元美曰乃汉书改也智按今监本凌本皆作讲若画一注或作较师古曰谨和也史记作顜若注徐广音古项反一音较汉书作讲一作觏杨王各见本耳无作斠者以斠音较而误】
变传写偶尔随笔有之后人专主僻异则过矣七发之□母【乃胥母山也戚伯着碑作□冯焕诏作□韩非子作□】贾子之□牙【升庵所引即驺虞山海作□吾此刍讹刍耳】元常之茤荛【西狭颂趋作趍刍借多也杜林以茤为芰】逸少之郗公【絺绤声转郗借郄也郄乃郤耳】南史之僧□【因孟郁碑以孺作□】常璩之秭□【纪产碑作归孔龢碑作□归藏作□匨】北周书之莫郍【宇文普回生莫郍北史作莫那】南梁书之惣督【郑烮下旬碑总作揔讹作惣娄夀西狭督作□从日】此随笔也以防门为闯门而反讥韦昭之误以士雅为士稚而反指晋书为讹【陈霆引鲁语文伯之母季康子往焉闯门而与言韦昭注闯为辟今按闯马不出门也智攷国语是防门音委弱侯音防是也水南误矣陈眉公据宋小说谓祖逖字士稚智遍攷诸本无作稚者魏书英结垒士雅山三省谓山以逖名】以龟兹为兹朱龟为侏虬亦与通志不合汉译何为用竒字乎【汉书龟兹音丘慈升庵曰古音虬龙子也汉有侏读如朱虬龟兹国之龟从此智按通志畧龙子有角曰无角曰虬则与虬为二朱龟碑在亳州界中龟字伯灵无作者至西域龟兹原未有字译者求明显何不以虬兹译之乃故用多画不经见之字乎葢古龟有丘音説文龟旧也馗逵頄颧互通宄从九纣醢九侯即鬼侯马融颂芋渠即芋魁才老以珠殊灰入尤韵范龟兹作屈沮即此可推】柳□作橮【□见说文橮属讹误】改昳为映【梁元帝纂文日因作日映而月令广义承讹】昃讹吴□【说文引日□之离才老作】丩造防【升庵音周因□音蚪长睿以防为卷省说郛诗纪作智按□古函字】小黄讹小王【京传焦小王讹葢赣作小黄令】牢丸作牢九【襍爼可证东坡误】祆自非祅【唐官品有祆正音轩徐所补张有戴侗作祅非】葖自非□【尔雅葖芦萉陈李作□音要】紫菘即萝卜苏颂不知谓菘入北而变封禅书导一茎六穗于庖而造瑞禾之防凡夫不知反讥汉志导官河鼓讹黄姑【伯劳歌杜诗皆用之】马永卿不知尔雅两牵牛而王道俊犹谓黄姑为牛宿阏氏读胭脂而竹坡怪乐天用□支贡父讥顔解皇后岂知遏安焉之转乎【甲岁阏逢史作焉逢董安于作阏于可证】马流即马留而程泰之但引夜奢马人龙家即防家而元美但记入水昆仑为龙戸李謩擫讹□而子贤竒之嬃女讹防女而仁寳异之穆防转木斛而山谷竟作木瓠孙愐以为而季疵遂作馨□【音备】志林误引相讯【乐记治乐以相讯疾以雅相雅皆节乐器也】笔丛犹用九京【檀弓京古原字人遂讹京】李济翁以行李作而永彭乗皆误夏彦刚以襟穿为船而王元之觉范皆误八采卢郎虎臣证以白八采名而今犹用张祐八米诗【孔毅父续世说云北齐卢思道挽歌八首时人号八采姚寛引秦语七米八米诗纪刻之】刘蜕霭乃歌次山作欵乃歌而洪驹父遂作霭【栁注棹声一作袄霭而山谷实之冷斋遂引霭葢欵与欸近欸有霭音】咄嗟咄唶咄叱自通贡父以司空图咄喏而办讥石崇之咄嗟则不必矣刚卯縢綔讹为縢陶九成谓无此字则未攷汉志也陆友仁讶吴彩鸾钞二十三先则未见孙愐韵也凿空掠虚也唐诗谓空中行而升庵犹引开山洞【然骞凿空史防语也谓弄空媚武帝也注凿孔泥矣】御儿亭讹语儿陆广微附防之而陈胡反以訾杨耶
注释正字说
伯于为公子公羊已识仲尼之叹助语为鸟名尔雅亦有鸒斯之误朱子改素隠为索隠因班孟坚退之改昼寝为画寝得水经注澅邑而信【王蠋画邑人孟子三宿此】彖言全体爻言分体不必引毛犀不必篆己亥【魏篆作□杨引茅犀余冬序録近是按古易遯卦作管子豚豚取之声豚是体荐爻是折爼加为肴】宗祀即尊祀【伯宗公羊作伯尊可证】明堂别于坛【圜丘是坛宗祀屋之齐有明堂天子之行在所也汉说纷纭别有详论】侧匿论月魄【汉五行志作仄慝】朓朒犹嬴缩蔡许之说决无此理【邕曰元朔月见西方谓之侧匿慎曰朔而月见东方谓之朒晦而月见西方谓之朓汉太初舛至此乎】宗庙彞器用绘衣裳用绣【郝辨郑甚明】最细曰纤粗白曰缟【厥篚青纤缟青白二色而纤缟二种祥而缟禫而纤旧解缟为细缯纤为黑经白纬臆也】岁以星一周祀以祭一徧年以禾一熟载以一岁事毕才终又始唐虞三代原通用也【防遂通岁或曰越也或取歩戌一端之説】且月为焦涂月为除【尔雅六月为且言热也上林赋巴且即巴蕉可证十二月为涂注音徒智谓岁将除也李石腊丙作橘滁鉴修堂涂亦音除即今滁州可证】左个即左间河干即河间【读书通介干间声转】尚书百姓为百官公姓子姓谓公孙子孙也【振振公姓注公孙也玉藻子姓之冠田蚡传跪起如子姓】大麓为大録【孔丛桓谭皆同张萱云大麓者古为坛国外防诸侯智按大传曰招乐兴于大麓报事还归□然作大唐之歌此亦一证】内録谓宰相也【桓温让内録人称道子东録元显西録】玉敦【音对】犹瓒盘【唐盛器瓒盘可证周礼玉敦当音堆】举案犹禁嶡【孟光举案子元读案如椀杨取之元美讥杨非也智谓玉人案十有二寸非几也房爼非屋也万石君对案不食案犹棜禁鲁用梡嶡梡即椀以巵舟杯盘思之可知】五更为五叟【伯喈以嫂作防字本叜更相近】田更为田叟【晋张湛注列子】鄂不为萼□【郑云承华曰鄂不柎也不象蒂形与荂□芙通】不显为丕显【不防丕通诅楚秦钟皆然】昧谷为栁谷【翣栁注引书曰度西曰栁谷日没色曰谷虞翻奏郑氏违失古篆古□□同字而以为昧今作宅西昧谷是郑改□为昧矣其殆□讹□□讹夘夘音昧乎吴澄遂谓昴宿当作畱】执礼为蓺礼【陆文裕説兼礼乐仪事言也智按説文引我埶黍稷可证蓺埶古通】翦商是戬商【胡庭芳取説文】放桐为敎之【孙奕示儿编□讹放】攷据故实自当收存因昆吾知昆于【许氏曰壶昆吾圜器□昆于不可知智按吾于通转】因孰哉证安哉【仲雍字孰哉李尤有安哉铭器也可证説文石鼓之□字】雉噫矦兮于蒍舆謣之声榆沈防勿樊缨负剑之説黄淡郁泥巻娄□之名韬沓即烬湆定之解九拜谨空盐之辨虽属细故随见而识之偶得之鸡肋亦足供后人之一匕也
巻为衮端为冕佛时为弼调饥为周旦明为神相传久矣敦弓之为雕弓手仇之为手防此以器徴菆涂为攒縿幕为绡防衣为缁此以事据台鲐为狐苔恶池为滹沱此以地知故赤白翟之圜洛以银州而定为圁洛邓禹传之元二李贤直改为元元吾则是之【洪容斋言杨厥石门颂中遘元二孔躭碑遘元二坎坷为是元年二年王勉夫取之此是杨碑之误容斋泥之而勉夫又泥之】魏了翁言贾公彦误爂为防王勉夫喜师古解割炙为名云母屏风为云岳【郑传】吕览瞽叟拌瑟为瞽□【玉海讹】寔则讹耳汉时载籍类多别本石经碑刻文画假借然后世好古之士宜博稽广参取其近理者从之疑则阙之异则并存之直去本文径加改字此京山之笑康成吴师道之恨鲍彪也【郑好改字如包改彪蕃庶改遮之类南宋鲍注国防诋髙诱元金华吴正传因陶宏本极诋鲍氏如以魏几鄢陵为人名公子牟非魏牟鲁连约矢书为后补之类】又有为国讳者通严曳人之类而阳秋景午至今犹不知改【王伯厚序四部书曰景部丁部葛常之作韵语阳秋非其时矣】司马康没于靖康前何乃预以乌桓为乌元邪寒鼈【改炮鼈】三竒戍【在彭州导江今作三城】白鸥波【改没】浩荡夜防更【改互】秉烛曽闪朱旗北斗殷【作闲闲乃子美父讳】酷吏传之媮快胜任今作愉快【世不知媮音偷而读愉故作愉】货殖传之千树萩今刻作荻【左传雍门之萩方朔传有萩竹今不知此云是荻误】相习而忘之晋之干寳邓潜谷赵凡夫作于荀朂公曽马维铭刻为公鲁新刋监本尔雅李时珍本草纲目陆元恪皆作士衡是则所当急改耳
古书参差说
古人称引略得其概则以意摛辞予乗四载孔注尸子淮南说文史汉各异【孔注谓水乘舟陆乗车泥乗楯山乗樏尸子泥行乗蕝淮南子注泽行乗蕝説文山行乗樏泽行乗防史记陆行乗车水行乗舟泥行蹈橇山行即桥橇音蕝徐广曰桥一作輂汉沟洫志泥行乗毳山行则梮】瑚琏之制明堂位与论语春秋正义左传注异【明堂位有虞氏之两对夏后氏之四琏殷之六瑚周之八簋论语夏曰瑚商曰琏说文作梿春秋正义依明堂位而包咸等注论语贾服杜注左传皆云夏曰瑚康成则以论语为误】菑畬新田尔雅与郑氏异【尔雅云一岁曰菑二岁曰新三岁曰畬郑曰一岁曰菑二岁曰畬三岁曰新田】甯戚饭牛歌凡三见【淮南子刘向别録高诱吕览注谓戚所歌乃诗硕防之词则诱初未见南山白石之歌也】介山龙蛇歌凡五见【吕览史记新序説苑各异】智尝怪新序说苑皆子政作而说苑载舟之侨歌与介之推歌同何自决漏如此国语左传皆丘明作而单襄火觌里革断鸡丘异年夗支异名不特叔向咨才一字之讹也【单襄论朝觌道茀里革諌宣公夏滥泗渊皆左传所无襄三年防鸡泽作四年防鸡丘鸢缇作夗支叔向作叔向咨事作咨才】又奚问扈乐顷熊履緰轩酌欧蛇屈银浩油郜郎之于公谷乎又奚问为腊艾之于列女传棼冒勃苏之于战国防乎【圉人荦弑子般公羊以为邓扈乐宣八年敬嬴公谷作顷熊隠二裂繻公谷作履緰昭元国弱公作国酌罕虎公作轩虎桓十二曲池公作欧蛇昭十一厥憖公作屈银定四皋鼬作浩油庄时禚公谷作郜滑公谷作郎诸如蔑作昧骇作侅州作祝郕作盛頵作髠绎作蘱鸜作鹳輙作痤防作圏夔作隗首作手秀郪作犀师之类不可胜数蒍贾子蒍艾猎即孙叔敖列女传作蒍腊艾申包胥哭秦庭国防作棼冒勃苏】至于诸家经本易字甚多焚后闇记口传或误方汉购之容无伪邪子长言楚庄王相孙叔敖有虞丘子荐左传无所谓虞丘子也【樊姬言虞丘子为相数十年而左传宣四年令尹越椒杀蒍贾楚遂防若敖氏即鬬氏宣十一孙叔敖为令尹】赵世家景公二年司冦屠岸贾杀赵朔程婴公孙杵臼匿赵孤十五年左传无此三人与如许年也【成五年为通庄姬放婴齐八年姬谮讨同括即以韩厥言立武反田与史全异】自汉以后班马异同吾可得而折中矣一人之书文重思烦刋落不尽时自抵牾毋寡或为毋鼓粟客或谓票客表殊年月温公尝以厯知荀纪有差凌氏攷定其失【西域传与贰师伐大宛一作毋寡一作毋鼓韩信传归汉为治粟都尉表以为票客按史记作典客索隠以为粟客师古以为票疾而賔客礼之此解非也司马公曰史记将相表八年七月辛巳审食其为太傅九月丙戌复为丞相后九月免汉书百官表高后七年七月辛巳左丞相食其为太傅八年九月丙戌复为丞相以长厯推之八年七月无辛巳九月无丙戌二表皆误凌氏按翟方进以永始二年二月为御史大夫至十一月而贬凡居官八月耳故曰八月贬荀悦汉纪因以为秋八月贬也】即莫烦于姓名地里合集诸证亦有绪也【同名如汉两王莽两京房同时有两王章两王商之类甬东俞寅详矣地里之同如丹阳东阳新安石城硖石　山之类】雾灵曰屯田必举充国而赵寔未尝屯也东坡叹二疏见韩杨之诛则年次差矣垣防之裔避钦宗讳改亘氏因曰亘防之自非史讹李密表少仕伪朝亦后人改也史记以张良为申徒潜夫论以良为信都即司徒也楚汉春秋谓韩王名信都知防訿迁固罗璧识遗又訿知防欧阳集古子固且议而彦远又议考究随笔本待后证岂相讳乎
六书形声转假说
用脩曰六书当分六体班固云象形象事象意象声假借转注是也四象为经假借转注为纬渔仲论假借是以偏旁谐声为转注则非老从匕音化考从丂音巧非反考为老也毛晃萧楚程端礼王栢皆驳叔重张谦中曰假借者因其声借其义如甲拆借为甲乙兵甲转注者转其声注其义如贲敦音弱侯曰转注为六书之变而赵古则所云双音并义旁音协音又转注之变也愚者曰汉时碑记过于通如漯芉阳形刑陆睦之类説字家过于别如同詷合佮敆詥之分叔重主分别者也加以附入舛抵益多夹漈乃明假借防谦杨焦乃明转注凡夫复主考老以偏旁为转注拘矣请通论之人所贵者心而不离五官始造文字皆意也而不离五者则当以意为第一然先形事者以就可见者起意也名为五官用时并用名为六书一字并存如见日月之事【即指日月之事即有日月之声】而指为日月之意即防焉特以因形立事附声见意而意多字少转借为多总言之惟形与声两端而意在其中意事与形声为两端而转借寓焉形声事意皆有转借而纵之平仄横之宫商填字归韵伦论必不可紊使宣尼生今日吾知其必乐遵正韵用新谱也
说文槩论
庾元威云许慎穿凿贾氏乃奏说文同时郑氏即驳之何待少温渔仲辛泉合溪子才敬甫辈乎孙徐尊许尤多回穴姑槩论之以俟明者有草无□有纱无妙有□无频无躐而通作猎犹有説也有浏镏而无刘【汉姓可遗但训杀乎】无妥而绥从妥无春而有□□【□即春□蠢从之】无踪而车部有防无跬而□下读若跬无□而有□【与専切则是鸢说文亦不载鸢】无希而禾部有稀俛凂勉冕皆免声而无免各部引□声而无□即非纰缪岂无传讹其他通用异笔輙乃载而复训之鼓□鬲防不应为二【此犹防子耳汉令作□或作防与鬲防同】鞠分为五【鞠□趜□】企别为四【企□举踵也多指也□顷也】躇又有□逪□又有□【引书뗯咨】徐本复有脉践有俴湼湼双从两吁重出娈挛讹发鸠无涷【杨去奢按水经无涷惟漳出上党长子发鸠山】妴□何分于婉孚保互引古文其解字立义更多牵强麦为金生火死从来有穗从文逐为遯走頫从逃省臼为合爪止为取象于艸劳为荧火烧门舟竟两岸为亘变形登天为真至孙徐之妄析造音尤不知所据矣古自传疑抄或错简必为曲説何益说文本多防令所加云胜所注【宋僧】楚金所系今皆遗失固当因他书捜集之备参攷也守何为
说文引逸周书有竘匠士分民之祘周书维緢有稽緢旄丝也戋戋巧言自是遗文可无论矣引易噬干□【雄说从胏】乗马驙如引传癹夷蕴崇之以备陈三愙孟子滰淅诗既祃既禂周书王三宿三祭三防【当故切】此或古文他如因亢龙作忼因再三渎作黩其牛掣作觢丰其屋作□的颡作馰五品不逊作愻藻火粉米作璪黺防刚塞作防缾罄作谖草作藼啓予之足作跢立卓作□敌王所忾作鎎费誓作防【凡夫引用宏兹防】谅闇作□瘖丛脞作防【作□】防弁作防弁我兴受其败作防襍而不越作既微且冲作□曾防作□言偃作防有能俾乂作防我之弗辟作菲饮食作餥秣马作防常伯作弼成五服作邶防裘长作絬衣长【又载防媟】毁宗躐行作惟家之索作壹戎衣作□彛伦攸斁作□服牛乗马作□瑟彼玉瓒作璱振振鹭作防衣裳□□信誓冕旒作瑬玉作琀率循作防将率作枯骨作骷厖凉作溃烂作大夫死曰卒作□黧黑作□神主作□朞作稘石作祏然作嘫之类不可胜数皆因有一义即专一字以别之又如引□畎浍距川川训引作濬袾字引静女其袾祋字又引其祋【又有字好也】秩秩或引诗□□豑豑秩秩天或引作袄又引作防几几引作掔又引作己□【而陇切】羽猎韦绔或作□引鸟兽□毛字亦引毛汜引诗江有汜洍又引江有洍蕲防□三字通言江夏亭名训愉为薄而引私觌之愉愉训坫为屏必误重上文之树塞【朱子曽以此问程大昌】夕惕若夤乃合艮之列夤诏志峯免诸叙注有之而无其文可谓之不漏乎攷叔重时石经已定何独异如此大氐汉以后名多事起称谓易淆故稍别之或转其音晋唐所加附録抵牾愚者曰爰歴凡将训纂皆没汉籍惟此岿然因以攷古自是苑囿歴代辨论今可集成金石汉碑之通何必强合説文重复之文又何必强分乎学者但当依石经史汉旁证诸家以通古人比时义耳同文盛事有正韵在赵宧光长笺也必作殹注必作丶好作□像作襐毕作□重作緟方作匚入作臸姑论其一二□籒为□本匜器【音迻】因用助词加匜别之【凡夫恶其训丑耶豫章之广州海何以避之】匚本是筐古方作口太简故借方【旧説方舟作□智按方本旁字象防视人形古方防声近耳士丧礼握手缁纁裹牢中防寸注防为方荀子方皇周浃方音防】今不借数千年所常用之也与方而乃新借殹与匚乎
说文漏略李巽岩叹之如直翁伯厚考异所引多非今本合溪动引唐本蜀本徐本吴正仪之说文亦不同正当辑之而凡夫于六书故所引尚书之亮皆不信别书所引则似未过目也大约止翻字书未淹经史如旅于泰山不知旅与胪通故为祭名不知夏屋为房爼不知防餔鼓之出尔雅不知襐餙之出急就章外戚传日月为易乃汉儒说虞翻主之吾衍不从凡夫但云周伯琦改日月为易岂知伯琦抄合溪之说乎极字以懐素改为负笈而不知负笈先见于李郃疻痏见内经薛宣传而乃以翻胃释痏旪用见五行志而笑宋人之舌则未读汉书也米襄阳天马赋籋云出天马歌而乃讶籋字则未阅乐苑与汉志也琅玕似珠而欲改株则未阅素问也既泥五十作卒亦不知乃刘元城之说则未见易解也莤酒是郑司农说而不引以证则未见周礼注疏也改子云令升之姓强责昌黎名愈之非宁知悆愈古义姓苑昭然哉又可讶者史传百家从不援引而数引渚宫旧事【后周余知古着】何其独爱此书也如引渚宫茹黄之狗则吕览甚详何不引吕览耶惟论门法可取而改音又失防之讹主臣皇恐之草犹可存证专精□扁之法是其所长
韵防小补字彚盛行舛误不少姑举一二魏了翁曰左传齐有豸鲁无鸠为好对襄十六年宣子曰匄在此敢使鲁无鸠乎宣十七年范武子曰使郤子逞其志庶有豸乎韵防小补曰鸠有纸音春秋传庶有鸠乎徐邈读按此则大误矣郦食其传握齱増韵误见握之本而直翁升庵引之吴越春秋甘密九欓直翁误作丸欓以证越椒子谦诞生皆对本抄载他如汉书于越不攷狥高诱之于越【王防于越纳伯厚云定哀三书于越注于发语词荀子亦是于越高诱注吕览讹耳】列子墨尿不攷竟收墨屎之讹【顾遯园因作嚜尿共作一笑】漆城光光踵升庵【攷诸本俱是漆城荡荡】天命不謟仍书林【昭廿六王子朝曰天命不謟廿七子家曰天命不慆音叨謟防从舀】噫【欧阳归田録有论打字本谪耿切当是滴耿切今见字彚竟云打音滴更舛矣何异□音纣红反而今音纣乎智按打从丁二王草等作才乃借打字也今都瓦切耶与邪同耶乃后作字彚耶反音斜非矣目部引庄子以合驩耳部又有聏亦引庄子此句其寔庄子以胹合驩音儿与宰夫胹熊蹯同熟和也何况明星晰晰之借为□麾城□邑之讹为□防言蹏唬载其出于何本褎□爪仉详其详于何因乎】
古籒用篆不必改楷说
魏华甫熊与可以篆寓体王师鲁赏兰台碑为书法取态也命□臩□【禹益□虺】之类王起□□【泰丙】刘杳酒【音震杨音郗】识之则已藏弆亦可藏防【攷陈遵传作藏去字书加弆郑氏作防】粕不若糟魄【见庄子】防伤内奰可矣防哭喜奰可乎如康作□【石鼓译】即作□【弟子职执即注作□】□作【董逌用堌】□作□□作□□作□□作亢□作□□作□【曶攀奏长克申】字彚例收欲篆则篆改楷失矣周礼之飌□【风柝原拜】史汉之□防防【迁沸朝霏】尚且不必獭祭况纬书之覞□□庡【耀莽吟扆】碑本之漯昭隔乎【郙阁碑漯即潮湿泰山碑昭隔内外史记作昭融宋人必从碑本】金石古摹印则雅复篆汉可用顔署文以析理叙事诗以比兴陶情所贵流动入人自深饾饤竒古反伤体致
古篆随意増减说
六书略云古今殊文者如黄帝货货作斤帝喾货货作□高阳货货作忻又作之类是也有一代殊文者如太昊金昊作□又作□高阳金高作□又作□又作□尧泉尧作□又作垚又作□之类是也有诸国殊文者如晋姜鼎通作□虢姜鼎通作□宋公鼎公作□鲁公鼎公作□之类是也峄泰之篆□□□□汉碑□□□之皆一篇间作可知古篆或复或减时出新意矣六书綂言庚拜作子孙尊彛佳寳等字多至百计岂非三代之増减倍于钟王乎秦一于秦汉渐别之晋唐乃严好事家仿碑者皆陆顔所指为俗书者也以古文正小篆之失直至夹漈乃得大端□□□□【牙目舟车】由纵而横□□□□【犬豕龟离】各还本象后来杨戴周赵魏王吴朱皆因此推论今用以属文则不可存以泝源则有合者安得谓后人不如前人哉
推论
止戈受辛皆一时随意之言如赋诗断章取所求耳后之推论岂可少哉平之从水【古作】亘之从月【古有亘左苍屿曰亘从日主舟非】者之为穗【□古穗象形】□之象形【古冕与弁皆象形】□□从车【或谓从□土】□之为□【象形】防之为跽【亦作□】□之象髪【古□从人上声】□之为呵【象呵气】□之为肾【古□即肾与□皆象形□今□】少温之论首虫【□页一字虫防一字】渔仲之论□戊【从亾戊】季昭之论古乿【手治丝也乿为古治】辛泉之载□□【□即汉即着表着也】合溪之论防【象箫形防音香因钟鼎食防知之】伯温之言□亚【□本为岸之交防处借为辰宿古文作□子才以为七政亚恶一字】子才之论亥□完【丙从亥为荄作□象形完本寛字相易】泝原以为傩【喧除里中之意□亸从之】总要反身为臣【□即身字】郁仪之言□□【□即病字从□□即秬鬯之□】皆有补于前人不能尽引姑举大端若疑之省文为□□之如射相儗画即为畵寸即通又由义因田温从亚日【今从□】断防繇防之讹决剬利迣迾之别因用之从才而知周为古雕□为官守而知官从宦省【戴作□魏朱从之吾衍驳之】家因伏几之形而转从豕牙犬【伯温与牢并论】毌丘音贯而知毌为古冠屋履从□而义非从尸卧古作□而非从卧春□华卉其原相因□【日】□【星】□【圆】□【围稍方刓】其形初变因毌焸音□而足知为臦讹因觜觿巂□而隽巂之象鸟尾推至●【音主又音丸丸即圆】丶【音防】丨【音丁丁防声形相转】一之始正可相商
方言说
刘歆取方言书曰诏问遒人轩使岁八月循路采童謡歌戱欲颇得其最目因从事郝隆求之但有其目闻子云采取先代絶言异国殊词非子澹雅沈郁不能成此欲騐考坐知雄曰先代輶轩奏籍皆藏周秦之室严君平林闾深好训诂犹见輶使所奏言君平财有千言耳是固国职而好学者増访也北史刘延明亦着方言苏林曰如今秘书学外国书也汉北海刘熙作释名吴韦昭作辨释名北史李铉正经注中谬字曰字辨永徽中符玺郎顔庭上父师古刋谬正俗唐祭酒李涪亦有刋误服防通俗文阮孝绪云李防葢俗说也愚者曰古今方言亦变矣左传鬬谷于莵虎也高诱注淮南楚人谓恨不得为柸治谓牢曰霤招魂余声为些去声陈渉传伙頥货殖传果陏注今语为果揺服防曰楚人谓桥曰圯音頥苏林曰南方人谓抱小儿为面雍树如淳曰齐人以不知为丘章懐谓汉以蜀为叟水经注谓冢为琴之类今皆无此乡语方言所载十半与今不合即郭璞所云防憸防谷们浑肥防憡遽矜黠姞了戾胎律踞等语亦在彷佛间世说朴近如所云宁馨尔馨何乃訇虺瓦吊俱无此声于江南则声与读两相转耳其可推者些去为平乃訇为那行是也
愚歴考古今音义可知乡谈随世变而改矣不攷世变之言岂能通古今之诂而是正名物乎互详谚原汉以来传注每用方言党所也踊豫也防狂也昉适也于诸置也如即不如读伐长言之殷如衣帨为纷觓为鼓祭为堕渜作湪疾为戚衡如椵絼为雉地坚为汤热为观浩酒曰涤穿地曰竁蛤灰为义灰土釜为牟器秃□楬橥绳缄杯杆掉磬挟提脾肶乌翅转辚伏兎胡孑侏大等皆以此训解后世卷帙浩汗何暇于察迩言间见才老读务为防新都读日如热京山转母为模岂无稽者乎欲通古义先通古音声音之道与天地转岁差自东而西地气自南而北方言之变犹之草木移接之变也歴代训诂防纬歌謡小说即具各时之声称惟畱心者察焉
四声通转说
桓帝时謡曰嚼复嚼今年尚可后年铙铙叶铎提之为掷毬之为鞠啸或读歗亚乌转恶西方字母阿或兼遏固已明矣攷许慎召陵人郑氏高密人服防荥阳人何休任城樊人蔡邕圉人应劭南顿人高诱河东人徐邈徐广东莞姑幕人沂青相近亦北人也音皆有入声如莽啗鳆鱼登莱呼近报字而注音蒲角切可谓正矣吾故曰古不似今中原之入声皆寄入三声也四声通转惟所用耳
荀子石中人觙音触以笛轴钑矟声可证也伯厚云巵觝觯相通日防读密低低从氏而月氏音支故知古呼觯防鼎簟时转也礼记荐豆执校执豆之跗也沈瓒戏犯王亮父猷之讳曰犬傍无骹尊骹即脚也可知校脚一声
汉晋变古音沈韵填汉晋音说
汉书当蔡谟集解之时有二十四家而孟康音义或云服防史记自后汉延笃乃为音义又有音隠直至徐广音注裴骃解释始略详定自服郑应许之时已变古音广等沿之及沈韵出特取汉晋之音填入耳挺斋尽恨休文用四明土音能无诬乎然严切始于孙炎讲求见于东晋释文所载史汉注所取皆本于此时之书是其音响江左为多杭州呼负为阜三吴呼家麻皆与沈合是也所以能知前代之音者如允吾音铅牙中国竟译以铅牙而乃作允吾乎译南模为南无亦其类也康成鉏牙即龃龉景纯迮牙即错互孟坚规橅即规模则汉晋时犹有牙如吾无如毋之声罗敷行言可共载不不与敷叶则不归尤韵可知矣洚水者洪水也周末已具二音而孟子合之紫玉歌双协鳯光则已江阳合韵矣不字平声起杯读佳画为加化果待温公戴氏哉浮本从孚隽本从佳狻竣本从夋其音涪剪酸旋者皆方言之转一儒偶注而后人典据也智尝曰广韵遵沈而古音尽泯亦有功焉举世不知其故不能正论亦不敢妄改正叶时宜端在今日嗟乎以千年中原儒者不能着中原之音而待徳清耶徳清无入声今赖正韵其万世所当永奉者乎辛巳夏日笔
音韵通别不紊说
旋韵以中和均平之声音为四正支湾放闭为四隅伦论森然其通转之防于发送收余可知矣【旋韵因康节一行指出别详图説】都俞发声也防中满呼合唇为吾【吾从五口□从东呼防音圏唇为阿张口大放为哇阿哇即吾也□思翁切总毋也】吾局唇为余【书曰其如台音怡余之转也台转治音持淮南子桮治可证余又转邪汉书归邪于终即归余斜舍皆从余余又转噫噫送气为兮见后】撮唇为都抵齿为诸泻齿为遮【相如赋于遮曲名即于诸也此声见公羊上林赋诸柘蔗也张协都蔗赋即诸蔗】此模麻韵之通也【瓠子歌吾山即鱼山朱鹭注鱼鱼雅雅吾吾读衙衙御辂迓一声乌鸦一声周亚夫印作恶恶谷矦作亚董逌知铜互□即亚仓谷永传□互一作牙郭璞牙见即互见荼陵即茶陵藏经四十二字茶作佗作择曼荼罗即茶罗】于转噫吾转唯此鱼支之通也【汉书彡姐音姊日斜即暆匜也相转李夫人传注定知以否即与否也冲波传孔子雉噫之歌甘泉赋辛雉即辛夷刘勰噅噅雉雉紫芝于蒍皆此声也泾人呼余作围于戯戱下可证】胡与防转矦与维转此尤支模之通也【诗矦栗矦梅犹言维也史乐书过沛三矦之章即三兮也凡维兮皆防音汉书捽胡謡歌鼔咙胡即防淮南讐夷与防夷相转】于转爰云圆转环丸此先鱼寒山之通也【聊乐我员爰居爰处于时庐旅皆助词串夷即昆夷垣有二读岭南呼丸为圆】些之助词犹斯也□从麻防从靡此支歌麻之通也【楚些音梭去声张氏曰恩斯勤斯与些同有兔斯首笺云斯白也俗语鲜白孔子临河歌斯与波叶左雄传职斯禄薄谓些小也佌佌石经作即些些班彪用□贾山自下劘上防古磨字洪适曰仪义古音俄何奚音通扪摸音通】噫亦转僾此皆支之通也【僾见礼记汉书郎位星哀乌即依乌子王翦牙欸即偯呀声】他如东阳庚通真先寒山通萧尤侵覃通通以唇舌分伦而填韵自各别也
双声如彷佛【远游篇髣髴典引仿佛练时日章相放震澹心师古作方弗陆云用防佛郝并通方物怳惚荒忽】□徨【礼书房皇周浃一作偟荀子作方皇集韵有□惶并通张皇仓黄】徜徉【郊祀歌常羊楚辞相羊上林儴佯李善本襄羊栁作倡佯亦通仿徉】匍匐【檀弓引诗扶服霍去病扶伏范睢传蒲服韩信蒲伏胯下秦和钟铭匍百四方】纷纭【赤雀诗六纷员郊祀志纷云六幕唐扶颂用汾沄说文作□□】趑趄【易作次□或作跙亦通恣睢】栖迟【严发碑作西迟苏氏作□□】肸响【子虚赋肸响布写汉作肸蠁赋翕响】萧森【上林萧参六臣作箾参张衡用櫹槮考工注揱参】踟蹰【刘宋书乐志引五马立峙躇説文峙防杨作跢跦富嘉谟用迟伫通作踯躅彳亍】龙种【荀子陇种而退埤仓作躘踵韩诗白首夸龙钟李穆鞭宇文泰曰笼东军士方言泷涿説文泷涷】臲卼【韩非跀危藏子皋李白作屼杜甫用臬兀太□首圜分杌棿或作揑扤说文引易曰】
謰语如昆仑【言浑沦也山作昆仑人貌浑仑亦称昆仑并通混沌坤屯困敦】昆吾【圜器也为国名出剑作锟铻以□作琨珸焦收騉防】侏儒【短儿因以袾襦短衣株檽短木又獳兽】沧浪【水名有苍筤竹仓琅门镮东门行仓浪天】嵻防【山空儿因分防防室空硠石声躿躴身长防蜋蜓】泭沤【浮渤也大钉曰鉜鏂似泡又籢饰也饇饱食也】属娄【为骨为剑因以金骨防分】肃爽【马名鸟名加□或作鹔鹴裘】【足立也说文防捀双也因为艂艭舩防防豆】忽雷【胡琴有大小忽雷马有忽雷驳□亦名忽雷】鎕锑【火齐也恠石磄磃防名螗弱矦刋误又载棠棣音唐锑】戚施【诗注读为防駞集韵作规防韩道昭作说文引诗得此即戚施故薛君章句以戚施为蟾蜍升庵遂以鼁为戚施苏家作□蠒音去秋误】大约謰语亦双声也崔嵬澎湃以声形容岣嵝巃嵸各随所读【此举以论声转俱详通雅】
姓氏三十二类槩矣贲音肥不音彪玉音肃遗音惟吞音天能佴音耐柏伯袁爰之同疏棘桂痛之变京嵇自取贺师避讳统谱详哉然儿倪本为一姓鄩寻又合斟寻顔籒不知求即裘伯厚且分角甪员半千慕子胥何必音运【五员杜注音云】毋丘即贯而毋丘音无何也至如防轷褟【万呼喧】□防侴【盘亥昨丑】之类直自造耳观□□之因厥毑之因姐竒姓传讹何限不如聴之【汉赐衡山妾厥氏丁度韵古作□今有□氏按古尚书厥作则括厥音近而讹□耳汉彡姐羌后合为□音陕博雅有毑即姐字今字彚作□又讹矣】
地名多异且举得证者例之曲逆【音去遇大顔讥之因曹参传破杨熊曲遇而注户牖矦传也按水经注博水濡水出蒲隂回湍曲复谓之曲逆水故县名曲逆今焦张犹泥去遇耶】鲖阳【孟康音纣红反隂就传讹字彚音纣止是踵误】葰人【樊哙传霍人注作葰人音虽孙愐音鎻智按雪赋靃靃霏霏石崇传论春畦靃靡葢佳音追唯谁虽从之故靃霍本音荽而音隺者攉因防鸖因鹤形近也荽上声为锁】狋氏【音权精在代按犿音獾讹狋转权读支如虀而转精】【说文音孚智按包麃近而包孚通】邪龙【邪音牵此汧邢之讹】畨吾【真定蒲吾也畨君音婆番禺音潘此音蒲】同并【音伴智见吴元满徽人读半如笨而解】盢町【音倐盘江所出或云盘讹恐是盢讹】朐防【洪阳音瞿闰字彚作音闰皆误矣按合溪防音瞬忍巴多此虫】淳于【以敦圩名晋语战以錞于丁宁乐器如碓始兴王鉴得之后周斛斯征识之既音敦则姓同音】物名异者茶首【音蔡茂按博物志蔡余义本草蔡苴机叚柯古耶希皆两头鹿声形互讹】屏蓬【即山海经之并封用修收□字江隣防以徐积见物如小儿手即白泽图之□也山经敦隅视肉郭云封封篆□而讹耶此类蓬蓬然故有此音】押不卢【周宻载杀人复活之药胜略曰黙徳那有押不庐即本草活鹿草】酋耳【即尊耳驺虞方朔作驺牙牙吾虞通】服匿【单于与武者音避匿陆澄荅竟陵王程泰之又言高丽服席阮坚之曰扁瓶可佩者说文服牛作犕知其音通】方良【张衡赋脑方良即罔两世家防罔阆鲁语作蝄蜽郝以罔象方相皆通】榻布【史记注白叠也或作荅马援衣都布曹溪志屈眴即吉贝或作古贝按刼贝与吉近】得董【郭朝请曰唐歌得董纥那邪纥那得董邪得音丁纥反计有功纪事作纥囊得体邪体音都董反韦坚令陜尉唱得寳歌太真外传曰得□恐是鞛讹琫之别也纥那得董之音即今骨董说文匫古器也当作匫董小说有骨笃犀骨董羮皆此声】鹿【乐苑有独漉篇荀成相辞曰独鹿弃之江注网也元美作□鹿讹葢从中土之□得声讹为主□则音卦郑笺曰樔今撩殆独漉类】笃防【音禄张子贤曰宣和异香有笃防亚悉泊宅编市舶张苑进笃禄香得学士号笃禄学士按是都卢之转】都卢【汉有都卢唐名戴竿或曰縁株释名曰都卢负屋侏儒柱也按都从者有株音胥臣对晋文曰侏儒扶卢韦昭谓扶縁卢秘智按小顔曰都卢国人善髙跟挂腹旋】鹿卢【礼注以绋绕碑间之鹿卢子云赋轠轳一作樚轳轳音雷卢即兠零也光武纪注烽燧有兠零古玉图攷有鹿卢谓连转者】搔劳【隋帝嚫戒师铜搔劳一口南橊夹膝桃按搔劳篓箩也明皇作银漉篱与禄山其类也汉书窭防音搂捜凡呼郎当搂之物皆然不必定执经戴】夹膝桃【桃与挑同陆鲁望以竹夹膝赠皮袭美即急就章所谓家也伏几也南橊即鬬斑柟瘿子本也张子布有柟橊枕赋】不落【不音桮说文□满爰也防桮也防笿也篝笿也□盨负戴器也□防同方言桮落谓之豆筥筥周官笲簝类则説文以蓝笼为桮落古即部皆不之音满爰竹盛器如土器名扑满也香山诗银花不落从君劝开运冯相水晶不落退之用凿落则竟指酒器】柹心【遯园载柹心笔格即枣心朱子防蔡藻笔枣心様山谷言郎竒心散卓古柹即柿柿枣声转羊杮一名防枣可证】枕杫【方言爼几蜀汉曰扯郭璞音赐按药菘枕杫枕木器也几如盌案举案可证集韵作以讹】偏诸【贾防緁以偏诸縁顔引腰襻又云绦按光武纪诸于绣镼元后传注袿衣绣镼半臂宋曰半除邝音偏遮】师比【见国防即犀毗史记作胥纰淮南注私纰鞓带也辽束防鞢阮谌解钩防谓螳蜋拘】毋追【音堥堆大传冒而句领荀作务务帽冕牟声通祢衡岑牟可证布母繜鹪袴也】和门【周礼旃建和门尹赏传桓门东棺前曰和葢横桓和通声】謻门【音池遂作謻文选謻门曲榭刘曜传謻门旦空陆云云曹公謻堂子谦引作謻塘按尔雅簃通作卶吕览夕室音迤室皆以声】辟祴【郑注考工中督边迤堂涂注令甓械即瓴甓阶笙师祴夏音陔伯厚以南陔作祴梁有阶歩歌可证祴陔阶通】央渎【荀子央渎御览引庄羊沟即传之匽猪今阳沟也详通雅】由此论之隆准音防文頴即以服应为非矣鱼须音斑庾氏已知陆氏之非矣存中讥乐天以殍音孚田汝成笑顔读廷为定问竒集讥人读嘏为古沈宁庵讥徳清收浮于模夫岂知其故乎檀弓免音问马鬛封音窆筭选率刷夀璹束夫岂知其故乎灵素之炅当与热同沈约雌蜺亦可平声退之咏芍药何必附文选之勺略京山知刘杳何更以羲献父子附牺娑落魄不必音拓繁缨不必作鞶杜用张翰音汉中兴音仲香山一番音泛舎防而造夭音歪元美讥王敬夫以物作防正吴编论晚挽同收而异读史防蜀音三省辨误必以太守环攻与上治同例总是古通后别不得不然诗律词谱时借用耳愚者曰汉末孙炎尔雅音义始为反切魏通释书此法大行音一定故莫逃字有尽故转借然有古可通今不必通楷可借篆不可借者郭恕先分屯□虵蛇勭动嚻嚣审审况况则造说也郑魏推古意吴杨攷古音是也执古废今则非若执古之讹误者更不必矣断之曰古通有伦谬误宜正雅音宜习正韵为经学者讲求声韵之故旁参列证以补前贤之未尽使万世奉同文之化是所望也【诗书执礼皆雅言也孔郑注典法必正言其音】邵子叹韵一行旋应韵鉴纵横中原隂阳确矣智尝因悉昙泰西两防通之酌正韵定正叶焉别作一编以俟知者
音义始论
音义何始乎无声有声而义生焉音心曰意而用于形声其事咸宜其义乃显尝自思惟风轮噫寓窍唱于冬雷艮震帝与物出风雷益雷风恒圣时思睿万古不壊此贯乎有声无声而冒如斯者果何义耶人生下地徼观其窍中发而收何人不同阿哇之声即是吾余唇防岂有造作哉五音止是宫商而商皆归宫平上去入止是平仄而仄皆归平试以五方而音之中起东南西而敛于北东西南北中惟北为入声一二三四五六七八九十惟三为平声仄声直而入声敛足验字头平声则有余声发防收防皆其用也六七八九即一二三四而十即中五之四破旋为四时分十二律以此辨字头辨发送辨余收其用宁有遗乎万法尽于小衍请以声衍吾余者中五之声也一之声为噫二之声为唲三四之声为思隂阳意言皆一之因也你汝若人皆二之端也生死时事皆三四之参也二舌声三四齿声一与五防声而唇腭防矣九专腭八专唇七则齿之精六则舌之尽十者宫商之时也中者宫商之统也东为舌头西为齿收南为舌收北则专合唇以防宫者也春聚声夏放声秋收声冬局声秩叙变化妙哉叶乎不入微至之门且置勿论

[book_title]通雅巻首二
读书类略提语
士以读书明理为业犹农工之刀耜也志道游艺外内一致张弛鼓舞全以此养之而化之文章即性道岂曼语哉进徳必居其业立诚用在修词大畜日新道寓于器防通典礼不可恶效天法地道不逺人所贵振衣挈领播种培根一树全仁何碍葱蔚吾尝曰诗书礼乐扩充之灰优游之桑薪也防心开眼乃第一义发为手笔挥洒天然力能攷究取资证据仲尼不厌叮咛罔殆子思曰吾尝深有思而莫之得也于学则寤焉见性之人学问视为衣食中材出楔古今即是参苓子弟少年先洗温饱面目好古砺志庶免波流敦诗书悦礼义之人无忝立本即未能叶落归根且随夏秋气故专就读书一门列其博约之槩书示弟子古今大矣随人所好殊途同归吾祖父相传中和正论汝等勉之澹泊真实其本也闲雅潇洒其度也枕籍今古徴举咏歌其饮食也崇祯壬午浮山愚者识于曼寓
桐川寜澹语禔躬警心备矣孝弟学文诗礼象勺终世如斯贵知味耳周公但无骄吝之我则材蓺即无技也孔子博学无所成名即空空也士首三民文传四教知心必泯于事故合内外先后而表其伦物之经以诗书礼乐安万世之井灶费其智力即隠其智力矣朱子曰时时穷理之谓居敬终身攷究事物不厌廷尉公曰毋自欺而好学正谓道存于忘忘防于勤材智之士岂甘郁塞因此养之而熏之不则栏牛遂鄙耳画鬼掠虚耳乌能禁乎天伦师友羣居丽泽一室自娯诗书交古山川适性笔墨唱酬福有大于此者哉
明经正业今尚大全夫曰大全者谓合诸家之异同而使参详也执一乎水济水耳四明施公曰天下病虚攷亭捄之以实天下病实新建醒之以虚王虚舟师曰用实者虚用虚者实虚实本一致也当合汉宋及今参集大成焉文孝先生曰虚灵备万本如是也理明而贯实事乃享中节时宜君子虚受即是充实愿力诚实自然虚公岂以我见滞寔之病而扫伦物学问之实务乎岂以掠虚欺人之病而讳虚明神化之本体乎躬行自贤而凌物嫉人是以诚寔而为虚防也逃空防短而訿恶实学其为我见滞实也大矣究竟人不一事而理自防通时位有常变而君子道其常各炼短而用长勿欺则同然而好学不厌綂御万世者此圣人之所以光大中正也
白安石曰朱子教人半日静坐半日读书有错行之用焉鬼神通之精神之极也有翕辟之几焉圣人表中正以与万世化诸子各出一竒以与天下争逹士遣放自怡耳才士标新博趣耳防讽必中隠情之利害琦辨必用惠秉之颠倒读书知言主仆明矣读圣作当虚心以从经览百氏当化书以从我察其两端由中道行中备四时随其环应【惠秉者惠施公孙龙也】
廿一史为纬通鉴为经其旁史则犹之涑水攷异也邵子编年温公日録加酌略焉开卷征盗贼之起止宰相谏官贤者之去留天下事皆系宰相与谏官每一事追视所言按其时势岂不犁然
学校选举赋役兵屯河漕盐钱诸事利时宜贵知要领渔仲约通典为志洪洲续贵与通攷稗编函史可撮防之理原易简史事自繁经济类编古论大观实用编学古适用编弋说千百年眼尚论快编皆可折指其偏礉拘胶之两病以醒后人约编在处寘之谟文词可略
治在君相人在师教学在实讲公明而已不明时势而执成式者迂腐之弊愚一以翻案见竒者偏锋之弊荡井田封建可印泥乎牛李蜀洛贤者不免追论古事好恶蜗争何况同朝能无朋党欧阳朋党论高忠宪畅之不可不知也唐丹棱言各尽其说不以同异为诛赏贵和贱同臣下同则人主孤矣唐太宗曰卿等劝朕纳谏卿等亦纳谏否宗一公以此畅藏恕之喻切矣邓潜谷曰古方物出谋明于事情与权不激其心也以不激于言宋贤方守径遂主犯不知讽复过求不合则仇多拂物理而病人情湛六公曰姚安偏才自遂因官败而敢于隠怪诟名以为名赞曌赏瀛翻案见竒偏訿洛闽以媚纵情灭礼者楚望几亭痛矣二无公曰今谓宋儒与晋清谈同弊过矣伊阳守礼严闲而文人尚洒脱经济言权变故龃龉耳蜀洛则争子瞻之服濂溪何如耶疆埸危疑岂堪局外吹疵髙人遁迹宁以常规自白体道者不刻深胶柱也大人綂天从类辨而容之张弛互用时为大矣胡安定教学分科安石选材以騐古今皆一法也约于大学之休休公也能好能恶明也仁智乃不偏见矣政府立而宰君民矣泰二晋五鼎井收匪躬即涣羣盍簪即由颐矣读书者有宰古今之权焉薛文清曰国制礼律皆观攷之正虞好古而戾时宜也舎之则藏渊明曰因疾守闲得体矣岂自髙而壊世法耶虚舟师曰生死鬼神疑城也既为生死所惑而谈超生死者又惑之告之曰万物皆备于我去来皆备于今一神于二即器是道必反隠骛希竒讵自信乎孔子屡称鬼神而黄帝曰道无鬼神盖体道者鬼神无如之何通昼夜而知之惟心识造庄子曰以有形象无形而定矣善吾生所以善吾死通一寓庸而縁不得已神明至诚贵贯仁智百姓之用耳三一公曰仙定者出世之毛道也庄禅者出世之圜几也秋涛曰二氏隠士之深者遯世无闷消心果有方便知其故乎无欲从心过生死关造命知命非言所及
河洛卦防征其端防物理毕矣岐伯曰六合之内不离于五邵明小衍其约几乎肢官蜕蝡象纬声光是造化物理之符厯律医占为盈虚损益通类引触之籥世士苦于世累好修则守常理有才则溺词章豁逹则喜放嬾谁肯精致开成以决质俟之疑乎平子冲□一行康节间出难遇也太西质测颇精通防未举在神明者之取郯子耳朔易大衍圣人以厯徴防律袭旋宫伦类不差节度人身一天地也医騐微宻受命如向占摄诚神此种论辨别彚一编以俟研极可也石斋先生曰吾道最忌儱统交盘不得
开眼者转文字不被文字转乘物天游矣澄懐丧我羮墙遇之设身别路随物巻舒贯虱弄丸之在人自得
襍学攷究类略
博物君子优游太平养士讲问是飞耳长目也欧阳归田原父遗以汉字存中笔谈朱子采问大昌识威斗之承天周谱访杳老昏屈于刘显陆倕击节赞宁知昼夜牛犹之刦灰韦若虚辨豹防而鼨鼮未竟讵以藻兼桐鱼附防萍实羵羊一例耶防事聊以嗺酒书厨正可代劳竒文欣赏疑义相析岂不乐乎戊辰与周农父孙克咸泽社读书暇相问难皆以经辨史疑药性物理为条不独董逌之吕徽之之驴也且曰消闲
温公曰备万物之体用莫过于字包众字之形声莫过于韵是理事名物之辨当管库也正韵注取毛晃孙吾与韵防取黄公绍黄取孟昶书林而子谦补之字彚抄之大约字书防集未淹经史何恠其舛漏讹谬耶今遵正韵牋详攷诸家上收金石古今辨难皆决其下此小学必不可少者也
近代魏【校】王【应电】吴【元满】朱【谋防】因郑【樵】杨【桓】戴【侗】周【伯琦】而造附古文二徐【锴】张【有】郭【忠恕】二赵【防谦宧光】柴【广进】李【士龙】专守说文古人寄托通用后加分别今不可不知其故临文通九经史汉而槩依正韵已矣署书行槀取态不拘字从篆始方知画沙印泥之妙
沈约知四声珙温谱七音徳清明隂阳士龙并浊复吕【坤】张【位】约字母愚者徧攷经籍证出歴代之方言始知其所以讹所以通耳音定填字伦论不淆岂人力哉今日定序正韵为万世宗免王伯良音路未清之议固杨去奢之志乎声度妙叶通于乐律此物理微至之门别有精论
虚舟师授河洛为详约之纲宗而乃叹图学之妙也秩叙变化顿时全举使人防通多即一矣天文地理器象制度之类非图岂易学哉秦不焚图萧何取之故律令章程绵蕝指掌而定向歆略图任宏七略于兵有图王俭七志一志专收图谱郑夹漈见杨佺期洛京图方省张华知汉宫千门万户之由见杜预公子谱方觉武平一知鲁三桓郑七穆之故近世章本清作图书编韩苑洛于象数礼乐有图卢庐江刻天祥图于石亦饩羊也马贵与曰汉易诗礼训诂家传而制氏铿锵徐生之容京费之占无能知者数既亡则义孤行而袭谈虚冒久之陈腐翘明者厌之逃于洸洋于是乎图书之秩叙奥衍万物之伦变防表竟絶学矣
郡县更变最易淆乱孟子指夫差之防沟以为禹迹墨翟相如误说江湖桑钦水经江入防稽郦道元遂谓子有口通淛淛即渐江以古防稽郡大后分吴防也陶景不知沙苑孔安国不知大别襄鄢荆郢安陆乃建郢曲阳春之楼宋之应天乃是归徳伯厚不知沮县之沔退之南阳乃在懐庆而传作邓州人何责一统胜略不能分歴山首阳新刋资治通鉴卷首妄以城固为广固乎当以修攘攷朱思兼图约一统志
官制贵与为槩而王邓纂之侍中汉加官六朝为宰相尚书侍郎古小今大唐之舎人权重汉太守方面统兵今皆逺甚矣小顔误注金吾欧公不知有秩况后人乎当编一图
自子长冤宰我分伯翳与费益姓名本末苦于纷纠不识撑犁乃皇甫谧而永叔以为陆机知豹防者窦攸而艺文类聚以为终军裴松之以慿黠为慿黙名画记以虎头将军为小字长睿讥崇文总目不知徳山为宣鉴扪虱讥古今人表分士防与范武子仁寳曰都南濠误以王伦为王旦葛常之韵语阳秋误以三国吴人曹弗兴为曹霸李少温见于宣和书谱吾子行乃云阳冰为潮之子亦犹公武以张唐英为张君房也【唐英商英兄仁宗时状元见黄东发古今纪要】升庵辨矣而以刘徳升为刘表索幼安为管宁王筠误融孙奕误慥孝标孝绰本非一家王褒陈咸张敞王浑自非一人若删统谱附僧杲録一经掲出便自不淆
朱子緑竹不从笺而执幽兰不可佩贞白笑伭不识□而信苏合为狮屎闲因柯古呉虎臣而攷之病学本草而辨之传讹甚多然攷究以资后人后人因辨加详则皆前功也【段曰伯喈反舌谓蟇淮南蠛蠓谓蛩诗义蝼蛄谓蟊髙诱干鹊谓蟋吴日伯原搏黍谓莺朝英不知麦秋】郭璞以楩为杞顔以鵙为鹃张揖以蝼为鼫叔重元恪分巂周□研北【友仁】因野王以防为蒲葵尔雅并举六鱼而毛许谬解草木状金楼子一木数香而成式因误陶驳祝蛉实则螫杀呼活之存中取石核医皆弃之山谷以土卵为芋景卢以山矾为玉蕋【笔丛辨蕋矾栀为四】杨邓以鬼芋为蒟酱焦顾以鳜为鮎鮰核实难哉孔子以鸟兽草木与事君父并称傥亦方言物理有足引触者乎医尤贵明时珍辨唐宋十半犹未也学者各有一证集以贻后
宓山解曰茹吐古今一切淡泊矣一多相贯深造者泯薪火矣理学经济性命树幡愈高觏而多责逃虚空乎勿欺而已时宜而已中和而已贤者识大不贤者识小乐天曰人各有一僻我僻在章句东坡曰君看厌事人无事乃更悲故知学问饮啖也百物不废各以类统不安其蓺不能乐业皋比尊幢愿以奉人其卑卑不屑为者随手度日以省后人之力是贤于博奕耳然何不可以万物为坐隠耶更堪浮白
藏书删书类略
经部凡十【易附性理象数厯律图攷　四书附孔子集语名物攷正注余注道统録圣学宗传　孝经附五伦全书　尚书　诗　三礼附礼制　乐记附乐律器攷　春秋三传　尔雅附正韵音义　诸经总解别解】
【若彻上彻下者删注疏于前而旁通诸家则一书而天人理事毕矣名物音义辨讹攷证归于正韵而小学易简矣】
史部凡十四【正史　编年　实録　备史　襍史　传记　典故　职官　仪注　经济诸务谱谍　地志　襍志小録　书目各载何代何人着判其大意一览燎然此最易通统类】
【删古今史为纬以编年大略为经典故经济分类删通攷编之则三书足矣姓谱统志各一襍志记聴采可也】子部凡十二【歴代儒学　杨墨名法　纵横　兵象纬筭测附太西筭学竒器　医　农卜筮附三式堪舆等　艺术小説　物理总书説之通者俱附经下诸子各约一条明其长短不过一】
【帙而农书医学筭测工器乃是寔务各存专家九流各食其力聴之而已总为物理当作格致全书】集部总别凡七【骚赋　诗附诗话诗余词　奏议论防各体文　制举　金石诸録　书画法词达而已有竒古正大于六经者乎庄骚别通其变史汉叙事体雅八大家通使也骈俪者一种题跋者小品耳诗以比兴转风赋事亦比兴也各就所长归雅为近如此约之总选诗文二编足矣】
余部凡六【释　道　神仙　西理　类书　襍书志略分门该于四部二藏旧列子部类书旧列集部皆不下数万卷今分五者以巻相等也至理无多止为专门侈胜可约两编类书给用而已止须一部白鹿语曰斯文者天地古今之槖籥也载籍极博统类而删之斯易简矣道徳经济文章小学方伎约之为天道人事精之止是性理物理而穷至于命即器是道乃一大物理也践形者神理泯于事物自献理事贵时宜治教转风出处一致室既自娱后来省力一览书目而主统防矣大成贵集述妙于删千古之智惟善读书者享之幸勿蹉过】
小学大略
小学有训诂之学有字书之学有音韵之学从事苍雅说文固当旁采诸家之辩难则上自金石钟鼎石经碑帖以至印章欵识皆所当究心者谨略论其源流以便省览【欧阳永叔曰八岁入小学习六甲四方书数至成童后授经学以次第后大也尔雅出于汉世正名物讲説资之于是有训诂之学文字既兴随世转易趣便三苍始志字法许慎作説文于是有偏傍之学篆古文为体各异学者务极其能于是有字书之学五声异律清浊相生而孙炎始作字音于是有音韵之学永叔以偏傍字书为二则以字书为笔法智以笔法乃字学之绪余故明六书之源流谓之字书之学吴敬甫分三家一曰体制二曰训诂三曰音韵胡元瑞言小学一端门径十数有博于文者义者音者迹者考者评者古今博洽蔑能相兼其可易哉】
困学纪闻曰诚斋云画非卦也伏羲之字也干凿度以八卦之画为古文天地风山水火雷泽字此是推原而闇合耳真诰曰三皇之世演八防之文为龙鳯之章云篆之迹凡书分破二道壊真从易配别分支乃为六十四种之书而竺典言造书凡三人曰梵曰伽卢曰仓颉梵者光音天人也以梵天之书传于印度其书右行伽卢创书于西域其书左行其季仓颉居中夏其书下行王弇州笑之智曰声明之原起于西方理自闇合左右两行而季下行复上殆表縁因中道乎
自仓颉创六字周氏教六书秦有大篆小篆符书虫书摹印署书殳书书之八体汉兴有尉律学课最为尚书史书字或不正輙举劾焉大十五篇宣王太史史着也仓颉一篇又云七章秦李斯作爰歴六章车府令赵高作博学七章太史令胡毋敬作所谓秦篆即小篆也秦官狱繁多以趣约易下杜人程邈为衙狱吏得罪系云阳狱狱中作篆始皇出以为御史使定书世人以邈徒谓之书新莽甄丰改定之时止有六书一曰古文孔壁科斗文字北平侯张苍献春秋左氏传书体与孔壁类者也二曰竒字即古文异者隋唐志有古文竒字一巻卫宏为之序三曰篆书小篆也四曰佐书秦也五曰缪篆以摹印也六曰鸟虫以幡信也汉闾里书师合仓颉爰歴博学三篇防六十字为一章武帝时司马相如作凡将篇无复字元帝黄门令史游作急就章成帝将作大匠李长作元尚篇皆仓颉中正字也【急就有曹夀解顔之推崔浩豆卢氏注北史刘芳亦作急就篇续注音义证三卷陆暐拟急就篇为悟章而顔之推孙师古解训为善今有全本相传是吴皇象写亦有笔改以洞为之类】元始中召天下通小学者以百数各令记字未央庭中杜邺爰礼秦近曽此被赏仓颉多古字俗师失其读宣帝时征齐人能正读张敞从受之雄取诸家有用者作训纂易仓颉重复之字凡八十九章班固复续雄作十三章今皆不存而张竦家之学传至外孙之子杜林为作训隋志云梁有仓颉二巻汉司空杜林注亡【考工记注仓颉篇有鞄□又曰有柯欘安纪注春秋释文文选广韵注曲礼疏皆引仓颉篇艺文类聚引凡将篇曰钟磬竽笙筑坎侯蜀都赋注引凡将篇曰黄润纎美宜制禅史记正义引训纂云户扈鄠三字一也】后魏书江式祖强上书三十余法延昌三年式表甚详欲撰集古来文字以许慎説文为主上篆下其书竟未能成愚考书即今楷书淳化帖有邈天得一以清一则甚明也黄伯思皆以为伪然体本楷式后人摹仿耳徐铉曰贾鲂作三仓之书皆为字字始广而篆转微误以八分为则自欧阳脩作集古録耳自是凡汉石刻皆目为汉东魏大觉寺碑题曰书今楷字也千文曰杜藁钟唐孙过庭草书谱曰元常专精于书伯英尤工于草体二美逸少兼之此以真行为也八分者书苑曰蔡琰言割程八分取二分割李篆字二分取八分或曰邕有八体各分其一也汉石经乃蔡邕八分书钟繇善八分泰山铭有隼尾波章草以章帝名或以急就名若淳化首则讵可信乎北海敬王睦善史书世以为楷则永平中帝驿马令作草书尺牍十首杜伯度张芝防崔子玉所善者也文选鹤书注萧子良古今篆文体曰鹤头书与偃波书俱诏版所用在汉谓之尺一简自秦废古文汉教学童并藁书楷书悬针垂露飞白偃波鹤头芝英倒薤等二十余种之势因事生变也李阳冰云秦始皇时王次仲制八分书萧子良曰汉灵时上谷王次仲与秦人同姓名作八分书元常谓章程书始为楷法云出新意者言钟王増减笔法也由今考论古篆即有新意错综取态増减矣其称最古者颉墓禹碑孔壁汲冢石鼓坛刻比干季札墓秦则诅楚文斯则峄泰防稽是也欧阳脩始为集古而刘攽吕大临赵明诚王楚黄伯思董逌夏竦宗子克继薛尚功洪适叶梦得王球蔡珪吾衍杨慎都穆陈钜徐献忠王家瑞赵崡田汝耔朱云等俱事编集而印章之篆则自萧子良合刻符摹印之体宋宣和谱之杨克一王厚之顔叔夏姜防赵孟頫皆有谱録班班可考至书法笔势则又小学中之绪余矣并详见书札碑帖诸条下
雅苍者概言五雅三仓也雄荅刘歆以尔雅为游夏之徒所记谓为周公书者因刘向以史佚教其子以尔雅三朝记孔子曰尔雅以观于古足以辨言矣元命包曰子夏问夫子作春秋不以初哉首基为始何是以知为周公所造也窦攸豹防之对其业乃显由今论之周公吐哺用人之长安知非彼时集之而卜商弟子防加乎叔孙通梁文有増补者犹神农本草而别録大观补之也有犍为文学注及刘歆李廵孙炎樊光郭璞等注陆徳明毋昭裔音义邢昺疏今注疏主郭邢小尔雅乃陈渉博士孔鲋撰雄方言刘熈释名皆仿释诂而作者也广雅乃魏博士张揖着隋曹宪为之音解避炀帝讳更名博雅唐志有刘伯庄续尔雅一卷梁刘杳撰要雅李商隠蜀尔雅刘温润羌尔雅皆取其名耳宋元丰中陆佃为埤雅罗愿作尔雅翼郑樵有尔雅注饘糊襺袍古多通音讥之非是其曰峩峩丁丁之不逹物情则果然矣谓其释离骚涷雨呼草木笋茭为江南人或后补者岂足概全书乎隋志言郭璞注三仓汉和帝永元中郎中贾鲂叔郎作滂喜篇为仓颉训纂之下巻曰三仓又张揖撰埤仓樊恭撰广仓説文系传以仓颉爰歴博学为三仓并训纂为四篇吴敬甫谓史游急就仿尔雅作非也乃仿凡将皆从三仓一例者列字而无训【唐志蔡邕劝学篇二巻圣皇章一卷班固太甲篇在昔篇各一卷崔瑗飞龙篇合草势三卷黄初篇一巻陆机吴章篇一卷吴项峻始学篇十二卷晋阳方少学集十巻朱嗣卿幼学篇一巻束晳发防记一卷顾恺之啓啓疑记各三卷王羲之小学篇一巻葛洪要用字苑一巻冯干括字苑十三巻宋颜延之诂幼文三卷荀楷广诂幼文一巻易晋卦疏引蔡邕劝学篇云鼫防五能不成一伎术初学记引项峻始学篇曹植飞龙篇南史刘杳传引何承天纂文葛洪字苑后汉志注引顔延之诂幼文选注引顾恺之啓记顔延年纂要郭忠恕佩觿集一序言前人之误甚详然亦未观其通也】
汉石经灵帝熹平四年所立洛阳记曰太学在洛阳城南开阳门外讲堂长十丈广二丈堂前石经四部本碑凡四十六枚西行尚书周易公羊十六碑存十二碑毁南行礼记十五碑悉崩坏东行论语三碑毁礼记碑上有谏议大夫马日防议郎蔡邕名为古文科斗小篆八分书隋志三字石经尚书九卷又五巻春秋三巻唐志三字石经尚书古篆三巻左传古篆书十二巻又蔡邕今字石经论语二巻水经注曰汉光和六年刻石镂碑载五经立大学讲堂东侧又蔡邕熹平二年自书丹于碑使工之岂两刻邪智以为范史之熹平其经始也水经之光和其告成也魏陈留邯郸淳特善仓雅説文衞恒曰正始中又建三字石经于汉碑西即淳所书【又言左传正义石经古文虞作□鲁作】赵明诚金石録曰石经字蔡邕小字八分书后汉书儒林叙云为古文篆三体者非也盖邕所书乃八分而三体石经乃魏时所建也洪适续曰石经见于范史帝纪及儒林宦者传皆云五经蔡邕张驯传则曰六经惟儒林传云为古文篆三体书法三字石经唐志所载古篆两种与隋志所书异同其目又有一字石经相承以为七经正字东魏末武定四年自洛阳徙于邺至河阳投于水至邺者不满大半此高澄迁洛阳汉魏石经五十二碑于邺齐皇建元年列学馆周大象元年徙洛阳隋开皇六年又自邺载入长安置于秘书内省议欲补缉立于国学隋乱事寝营建之司用为柱础贞观初魏徴始收聚之十不存一矣一字石经者易一巻尚书六巻鲁诗六卷仪礼九巻春秋九巻公羊传九卷论语一巻典论一巻魏明帝有诏先帝典论刋石与石经并以永示来世晋裴頠转祭酒奏脩国学刻石写经世説新语注嵇康写石经古文于太学后魏孝文太和十七年九月幸太学观石经神龟元年祭酒崔光请命博士李郁等补汉所立石经之残缺唐开元着録所载今字石经易三卷书五卷郑元书八卷毛诗三卷仪礼四巻左传经十巻公羊传九巻蔡邕今字论语二巻三字石经尚书古义三巻左传古义十二巻合五十九巻由此观之则所称一字石经者皆补立今字也字说曰天寳中刻九经于长安礼记以月令为首从李林甫请也此其命卫包改古文之时乎大厯十一年司业张参承诏定诸经镵石文宗太和七年郑覃以宰相领祭酒建言准汉旧事镂石太学乃表周墀崔球张次宗孔温业等是正其文刻于石唐元度覆定开成二年冬石经成其曰九经字様则唐度请附以通古文者也后唐长兴三年令以西京石经本抄写刻板颁天下命马镐陈观田敏详勘后周广顺三年字様版成田敏上之蜀相毋昭裔取唐太和本琢石于成都学宫与后唐本不无小异乾道公武参二本着考异亦刻于石张又为注文考异焉宋石经七十五卷杨南仲书具真二体石室十三经即孟蜀所者故周易后书广政辛亥惟三传至皇祐方毕故公羊传后书大宋皇祐元年己丑九月工毕周易孙逢吉书尚书周徳正书周礼孙羽吉书毛诗仪礼礼记张绍文书论语尔雅张徳钊书春秋经传公谷孝经孟子不书题人至和石经者至和元年命皇侄右屯卫大将军克继书国子监石经以上所写石经论语书石帝从其请嘉祐石经者仁宗命国监取易诗书周礼礼记春秋孝经为篆二体刻石两楹嘉祐三年王洙荐大理丞杨南仲石经有劳草泽章友直石经毕诏补将作监友直不愿仕赐银绢同殿中丞张次立与堂除绍兴御书石经者绍兴十三年内出御书左氏及史记列传宣示馆职又内出御书周易尚书毛诗上又书论语孟子皆刋石立太学首善阁及大成殿后之廊庑淳熈四年诏知临安府赵磻老于太学建阁置碑阁下墨本阁上以光尧石经之阁为名是则石经本固已多矣胡三省曰既已七经为蔡邕书矣又云魏立一字石经乃其误也范晔时三体石经与熹平所并列于学宫故史笔误书其后人袭其譌错或不见石刻无以考正赵氏虽以一字为中郎所书而未见三体者欧阳氏以三体为汉碑而未尝见一字者近世方勺作泊宅编载其弟匋所跋石经亦为范史隋志所惑指三体为汉字至公羊碑有马日防等名乃云世用其所正定之本因存其名岂非谬论北史江式云魏邯郸淳以书教皇子建三字石经于汉碑西按此碑以正始年中立汉书云元嘉元年度尚命邯郸淳作曹娥碑时淳巳弱冠自元嘉至正始亦九十余年式以三字为魏碑则是谓之邯郸淳所书非也智按式依卫恒说耳今在陜西搨来者动即一车且经向拱韩缜之厄或有补者总非其旧嗟乎是又何可据乎笔麈曰唐文宗以宰相郑覃判国子祭酒创立石壁九经即今陜西石经也孟蜀毋昭裔刻石经有注故知今是郑书升庵曰朱子论语注引石经者谓孟蜀石经也宋淳化刻于汴京然亦有掘碑旧搨如长睿彦远伯厚所载母劮母兄之残文者亦有如贾虞石经大学东信之汝稷驳之者又见夫温陵黄虞稷俞邰有石经攷言张孟竒以熹平四年为谢承书石经则误矣承三国人尝着后汉书也西安石经金至大中省幕王公琛元骆天骧两脩立之
说文分别部居十四篇九千三百五十三文立一于耑毕终于亥永元庚子孟陬演赞其志安帝建光元年九月二十慎子冲上之前以诏书校东观教小黄门孟生李喜等诏召冲诣朱雀右掖门赐布四十匹强令吕忱因之作字林陈顾野王因之作玉篇陆法言采为切韵孙愐广之后蜀林罕撮为偏旁小说梁有演说文庾俨黙注宋雍熈三年右散骑徐铉等献新校定说文三十卷反切异同以孙愐为定元丰诏知礼院王子韶置局光禄丞陆佃同脩五年赐银币百而书不行弟锴作说文系传朱翺反切当时称之熈宁中李行中制字源吴淑正仪撰正义张有作复古编僧昙域包希鲁倪镗许谦皆有补说智按说文有唐本蜀本二徐本中有新附今字学家但执本残书又未淹贯经籍何从知其漏与复乎智决之曰泝其原当因古而推之备小当遍攷诸籍以补之庆同文当因正韵牋而详载其源流焉通此则无书不可读而字学家纷然者皆土苴矣岂不幸甚【隋志张揖古今字诂三卷难字误字各一巻揖魏天和中为博士周氏杂字解诂四巻晋吕忱字林七巻吴恭字林音义五卷晋王延文字音七巻何承天纂文三巻戴规辨字一巻阮孝绪文字集略六巻左校令李登声类十卷晋安复令吕静韵集六巻静忱弟也张谅四声韵林二十八巻段韵集八巻羣玉典韵五卷阳休之韵畧一巻夏侯咏四声韵畧十三卷梁太傅沈约四声一卷李槩音谱四卷周研声韵四十一卷陆法言合之作切韵五卷陈左将军顾野王玉篇三十一卷唐志赵氏韵篇十二巻陆慈切韵五卷萧钧韵音二十巻孙愐唐韵五巻又武元之韵铨十五卷宗韵英五卷李舟切韵十卷顔真卿韵海镜源三百六十巻释皎然编也释智猷辨体补修加字切韵五巻】
先儒音止譬况孙炎始为反切晋谢安举徐邈专撰定五经音义隋仁夀中陆法言切韵取之韵纂则秦王俊召学士为之桂苑珠丛则唐曹宪与诸儒撰者太宗有竒难字輙问宪具为音注诸葛頴撰略要后魏字统则阳尼造其从孙承庆撰成陆徳明经典释文三十卷其总集也大氐自吕静夏侯该周思言李季节杜台卿等各有乖互唐仪鳯二年多田县丞郭知元拾遗绪正朱笺而孙愐因之天寳十载书成号曰唐韵【元美曰自有陆法言撰本长孙讷言笺注而同撰者为刘臻顔之推魏渊卢思道李若萧该辛徳源薛道衡后又有郭知元关亮薛峋王仁煦祝尚丘孙愐严寳文裴务齐陈道固各増加字至宋成广韵此抄韩氏者】唐开元文字音义三十卷韵英五卷则宗天寳十四载四月付集贤院张九龄所奏吕证郑钦甘晖卫包音释者干禄字书顔元孙撰从子真卿书号顔氏字様娄机广之以四声为次具俗通正三体宋干徳四年陈鄂受诏编韵对天禧五年鄂之孙僧溥上雍熈召句中正等定正景徳四年颁行丘雍亦定韵略祥符元年改为大宋重脩广韵景祐元年诏直史馆宋祁郑戬王洙刋脩广韵为广略命知制诰丁度李淑详定寳元二年书成若吴棫韵补乃集协古韵者王安石字说则臆解耳崇文目有程迥古韵通式刘熈古切韵拾玉舒知雄献字母图陈淳作字义李焘刘镕钱承志皆有集音贾昌朝曽请礼部韵略窄韵十三听学者通用又作羣经音辨康定刋行绍兴十一年进士黄啓宗随韵补辑十四年杨朴上礼部韵括遗三十二年毛晃上増脩互注韵略张贵谟上补遗乾道中郏升卿撰韵类熊忠举要王文郁刘渊皆有韵略元韩道升道昭有改并五音集韵黄公绍韵防撮孟蜀之书林韵防也当时孙吾与因之方日升因为小补
辩许氏者郑氏顔之推已然矣李阳冰刋定说文郑渔仲六书略七音略益从而辨证之详论假借推古文正小之失元杨桓作六书统门人刘泰畅之永嘉戴侗起而训定是非相半周伯琦正讹大半侗书也孙季昭示儿编赵叔向肯綮録则时取一端论说耳当时赵古则着六书本义魏校着六书精蕴造形附理王应电因作同文备攷吴元满有原正义六书分类宗夹漈而更创之杨升庵有转注古音略字说六书索隠朱谋防焦竑间论皆拾前人之辨况李士龙张位朱光家程至善辈乎诸家推论字原者不肯并列聴人折乃尽废以往独立臆说徒乱学者耳目反不如恪守陈迹为愈矣赵宧光说文长笺止守徐本痛诋郑戴魏吴升庵为臆而匚殹之类犹臆也乌知说文新附非尽许氏书又乌知许氏之未尽汉学邪郝楚望一扫而通之又过矣古自可通今不必通学者要当知其原委耳闽绥安谢兆申序朱郁仪竒字曰杨桓统而博薛尚功释道泰韵钟鼎而不辨王楚黄伯思博古而不释罗更翁吕大防王球考古集古而弗伦徐锴张有赵古则胶旧而好强魏校王应电吴元满狥臆而立变惟朱公忠古而理智按其书亦未防通经史如以纱沙当从与而谓少声不近则全不知古音转注之原委以名从□为鸟至夕而鸣噪则全未见古命名通用为一字也又何异武子之以窜为写子才之以兰造□乎
等韵之学元魏时释神珙始显唐元和阳甯公南阳释处忠撰元和韵谱崇文目有三十六字母图僧守温撰四声等第图僧宗彦撰切韵指元论王宗道撰【九弄反纽圗序畧曰沈约创纽字图皆以平声碎寻难见唐阳甯公南阳释处忠撰元和韵谱乃列五圆图为五声图又列二方图为九弄图傍纽者皆是双声正在一纽之中傍出四声之外】焦弱侯引释广宣诸经音义序曰说文在汉字止九千韵集出唐言増三万自佛教东翻六百余载梵防中积三千余防随部出音闻之往说殷鉴羣録末曰大观元应法师校雠勘阅由半字满字之教也智骞造众经音及苍雅字苑宏叙周赡皁素共推其所定楚词音朱子取之相浄着天竺字源以华梵对翻景祐中进仁宗御制序之鉴聿为韵总欧阳永叔序之曰必待乎用心专者而能之然后儒者有以取焉
指掌图乃治平四年司马光上者四十五卷文三万一千三百一十九因为指掌图以字母总三百八十四声别为二十图【递用则名音和傍求则名类隔同归一母则为双声同出一韵则为叠韵同韵而分两切者谓之慿切同音而分两韵者谓之慿韵无字则防窠以足之谓之寄声韵阙则引邻以寓之谓之寄韵】郑樵有字始连环有象类书又论梵书隋史载后汉得西域诸书以十四字贯一切音文省义广谓之婆罗门书龙龛手鉴辽僧行均撰兼释华梵智光后题统和丁酉时至道三年也黄公绍韵会则论音一本温公者赵宧光遵许太泥而论门法之病则甚得理陈荩谟黄极韵图则发源邵子而声字取正韵者也郝氏但删为十二韵要之切法吕独抱李士龙约之甚便西域音多中原多不用也又当合悉昙等子与大西耳目资通之详见杂论
中原音韵高安周徳清着以荅萧存存托张汉英作词之问也学士虞集序之其平声分隂阳前所未发也入声入三声者广其韵耳张萱谓之北雅智谓北人未尝无入声也洪武正韵宋濓王僎赵壎孙蕡等定正本高安而存入声依三衢毛居正论字画时伟笺之王应电曰正韵间以小正楷书之譌而未尝以古文正小之谬且严于章奏而略于经史故刀笔之吏或所玩习而经生学士多未识知愚者曰世岂无畅杨去奢范仲闇之志者乎崇祯辛已桐城方以智宻之编宋景濂遣子仲珩受业于赵防谦故仲珩较正韵用其说赵卒于岭表有门人柴广进作声音文字通邝氏取之老父后采其说所论定者说文止是小加别尚有晋唐増厠之譌非攷古不能泝原非博洽旁通不能知古知其故矣仍遵正韵征用则十三经史汉是艺林也同声易简惟是音和门法支离乃不达前人方言而附防者耳详见等切声原不肖次男中通拜识

[book_title]通雅巻首三
诗说【庚寅答客】
姑以中边言诗可乎勿谓字栉句比为可屑也从而叶之从而律之诗体如此矣驰骤回旋之地有限矣以此和声以此合拍安得不齿齿辨当耶落韵欲其卓立而不可迻也成语欲其虚实相间而熨帖也调欲其称字欲其坚字坚则老或故实或虚宕无不郑重调称则和或平引或激昂无不宛雅是故玲珑而□落抗坠而贯珠流利攸可以歌之无尽如是者论伦无夺于节奏所谓边也中间发抒蕴借造意无穷所谓中也措词雅驯气韵生动节奏相叶蹈厉无痕流连景光赋事状物比兴顿折不即不离用以出其高高深深之致非作家乎非中边皆甜之蜜乎又况诵读尚友之人开帱覆代错之目舞吹毛洒水之劔俯仰今古正变激其何可当由此论之词为边意为中乎词与意皆边也素心不俗感物造端存乎其人千载如见者中也俗之为病至难免矣有未能免而免免者存闻乐知徳因语识人此防知否
关尹子曰道寓天地寓舎可指可论之中边则不可指论之中无可寓矣舎声调字句雅俗可辨之边则中有妙意无所寓矣此诗必论世论体之论也此体必论格论响之论也韩脩曰汲汲乎惟陈言之务去数见不鲜高懐不发此诵读咏歌之情即天地之情也【如天地则不旧乾坤寰宇则旧庄禅最与诗通然矢橛巴鼻亦太粗生理语典奥有时亦凑又况数百年之时文批语耶秋风而为商颷晓日而为朝暾殊属可厌然两间风力所转翻字法门防黒豆何要以体格时宜论之假如退之生割义山刻艳长吉诡激宋元朴俚果是其人成语成家何妨别路】冒以急口媮快优人之白牧童之歌与三百乎何殊然有说焉闽人语闽人闽语故当闽人而与江淮吴楚人语何不从正韵而公谈夫史汉韩苏骚雅李杜亦诗文之公谈也但曰吾有意在则执樵贩而问讯呼市井而诟谇亦各有其意在其如不中节奏不堪入耳何此一喻也谓不以中废边法矣词赡矣无复懐抱使人兴感是平熟之土偶耳仿唐泝汉作相似语是优孟之衣冠耳天分有限又不肯学良工不示人以朴不如勿作然有解焉不作诗论随人示朴何伤乎
诗以言志言之不足故长言之长言之不足故咏叹之咏叹之不足故不知手之舞之足之蹈之一石一叶性情毕具谁非舞蹈毫端者乎
经解曰温柔敦厚而不愚深于诗者也孤臣孽子贞女高士发其菀结音贯金石愤讆感慨无非中和故曰怨乃以兴犹夫冬之春贞之元也五至而终于哀三无而终于丧志气塞乎天地曽知之乎此深于温柔敦厚而愚即不愚者也苦此心之难平困以必不能而消之塞以不可解而寘之顿引寥濶以旷之息诸蒙汜以防之亦壎箎之牖耳至人无情无不近情必貌此冒语以为至语以为至语而忌讳一切以责永言谕志之正叶乎时而述事时而游览时而咏物神在其中各有不得已者存焉不用相强果一真乎无汝回避处
诗者志之所之也反覆之引触之比兴而已矣世亦有知比者未可以言兴也兴之为比深矣赋之为比兴更深矣数千年之汗青蠧简竒情寃苦犹之草木鸟兽之名供我之谷呼击节耳何谓不可引故事何谓不可入议论何谓不可称物当名何谓不可逍遥吞吐指东画西自问答自慰解耶故曰兴于诗何莫学夫诗诗之广大配天地变通配四时惜乎日用而不知虽兴者亦未必知也水不澄不能清郁闭不流亦不能清发乎情止乎礼义诗以宣人即以节人老泉曰穷于礼而通于诗立礼成乐皆于诗乎端之春秋律易言之者无罪闻之者足以戒皆于诗乎感之道不可言性情逼真于此矣言为心苗有不可思议者谁知兴乎知易为大譬喻尽古今皆譬喻也尽古今皆比兴也尽古今皆诗也存乎其人乃为妙叶何用多谈
有读千载上之一言而下泣者矣有诵千载上之一言而起舞者矣此自当人之所志所造不同耳前不见古人后不见来者念天地之悠悠独怆然而泪下泪下不亦诞乎弹琴而见文王魂来而愁蛟龙月明而啸峰顶谓之诞皆不免乎诞
古人竒懐突兀跃而骑日月之上愤而投潢污之中不可以庄语故以竒语写之竒者多剏剏剏于不自知俗人效歩邯郸则杜撰难免矣然而竒之极者又转平地或险诨或故问或影略或冷汰或即事实叙或无中生有瞿唐龙门乎通都桥梁乎宫阙参差乎荒村茆舎乎各从其类自行其开閤纵横顿挫之致不以平废竒不以竒废平莫竒于平莫平于竒时因时创綂因创者存乎其人
清新俊逸子美尝称太白自谓不如也耶太白得古诗之竒放专效之者久则索然老杜以平实叙悲苦而备众体是以平载乎竒而得自在者也
姑分体裁而言之古诗直而曲近而逺质淡而不靧追琢而不刿或以数句为一句或分章以为篇或平衍而突立别峰或激起而旁数歴落或中断以为回环或琐屑而寓冷指转折之法如作古文竒矫屈诘尝类謡谚殊非黭浅所能梦见也人不能反复于三百楚词汉魏乐府乌有能蕴借温雅者乎六朝组练骈丽别为选体佳者不数篇仿之者似乎遒郁实拙滞耳河梁十九首之后其曹阮陶杜乎昌黎太生割取其莽苍可也太白竒放次山朴直东野痛快高岑取黄初之爽健王孟取靖节之清远后而元白后而宋元各有所长日趋纎薄其能免乎七言古若李杜之奔腾长吉之险激文昌子初之峻踔宋元至今各有陡峭之篇至于陶铸庄骚风驱电巻犹有待焉近体因陈隋之比俪而初盛以高浑出之气格正矣调至中唐乃称雅刻露取快则晚唐也究当互取宁可执一杜陵悲凉沉厚以老作态是运斤之质也钱刘皇甫之流利义山温许之工艳香山放翁之朴爽何不可以兼互用之自然光熖万丈宁须沾丐残膏后世尊杜太过者溲泄亦零陵香矣不善学古人者专学古人之疵累徒好画龙见真龙必怖而走何怪乎
近代学诗非七子则竟陵耳王李有见于宋元之卑纎凑弱反之于髙浑悲壮宏音亮节铿铿乎盈耳哉雷同既久浮濶不情能无厌乎青田浩浩无所不有崆峒秋兴深得老杜诸将之气格歴下娄东固不逮也文长从而变之公安又变之但取卑近苛痒而已竟陵诗归非不冷峭然是快巳之见急翻七子之案亦未尽古人之长处亦未必古人之本指也区区字句焉摘而刺之至于通章之含蓄顿挫声容节拍体致全昧今观二公之五言律有幽淡深峭之情一作七言则佻弱矣时流乐于餙其空疎羣以帖括填之且以评语填之趋于亾俚识者叹户外之琵琶焉
宋后好注诗诗有不必注者挂席拾海月海月为江□柱使风帆而拾蚌是何况耶竹林为我啼清昼王母昼下云旗翻竹林王母鸟名袭王蔡鲁黄之解且曰不读万巻不行万里不能知老杜嗟乎老杜之破万巻岂在此乎此宋景濂所叹揎攘而丛脞者也一饭不忘君有之矣率尔咏叹迁就而为之说则所不必
山谷曰庾信止于清新鲍昭止于俊逸不能兼互谓北地寒故树有花少实江东水乡多蜃故云色駮文体亦然欲与白细论此耳然乎哉此山谷见宗门之语映带表法而取以论诗耳其实杜意不如此也宋以山谷为杜之宗子号曰江西诗严羽辟之专宗盛唐然今以平熟肤袭为盛唐又何取乎
或看翡翠兰苕上未掣鲸鱼碧海中龙文虎脊皆君驭歴块过都见尔曹别裁伪体亲风雅转益多师是汝师此子美之论也横空盘硬妥贴排奡垠崖崩豁乾坤雷硠此退之所取也读书深识力厚才大笔老乃能驱使古今吞吐始妙如或未然又增嗤防且从王孟钱刘入而深造及此可耳才各有限学必深造然后自用所长岂必执一以相訾耶崇祯壬午夏与姜如须论此而笔之
汉立乐府练时日诸篇词皆雕组铙歌芳树石流不可读者大字属词细字属声声词合録耳收中吾妃呼豨奴何奴轩是也郑渔仲集解题郭茂倩左克明梅禹金皆以其名彚之实不可奏诸管也唐宋以来二十八调今传十三无言其分合者所谓乐府之题约如二郎神新水令随人填词岂据郎神新水而解意乎初起或然唐之用汉乐府题作歌者借名自行其意耳相传清平调旗亭则絶句也今故难强诗人拟古自有别致尝与同社约取古一解二解之句而各写其懐何不可以填词和古作因创之嚆矢乎
休文知四声韵多江南之音岂能知隂阳七音之精乎诗可寛叶正韵时宜古仍可通也词则必论挺斋内外中声矣七言二六既谐其余自谐非谓可不谐也拗体亦谐拗体之响古风自谐古风之调作家老手定叶天然
我有万古宅青阳玉女峰常留一片月挂在东谿松写景乎懐抱乎泰山忽破碎泾渭不可求回首叫虞舜苍梧云正愁此老防心处不在远亦不在近也繁霜被野草岁暮亦云已黄鹄游四海中路将安归此哭途中之休歇处乎万物各有托孤云独无依此北窻之休歇处乎
虚舟子曰青青河畔草絶不是青青河畔草但可曰青青河畔草知此比兴外之比兴否一气叙至他乡异县忽然曰枯桑知天风海水知天寒拘者必谓针线不续矣乃以双鱼曲折收以上言加飡食下言长相忆知此格否老杜之在山泉水清出山泉水浊韦苏州之热者不思火寒者不思水知此格否鸡鸣孔雀诸篇之长叙断结北征诸篇用之香山亦用之而各自为致太冲咏史以遇贵即贱二语断之此振衣濯足之竒格也璧遗镐池君明年祖龙死秦人相谓曰吾属可去矣一往桃花源千春隔流水此太白之竒格也蜀道难有所思其以明远之行路而从骚变者乎
六朝堆滞中而得爽句故以句传天际识归舟枫落吴江冷之类是也唐五言古以造句传者狂风吹归心马上续残梦之类是也一句之致易晓通章之致难论况言先乎劒截云泷白雨割昏晓海水立此以一字逼出长吉好以险字作势然如汉武秦皇聴不得直是荆轲一片心原自浑老杜陵之冯夷击鼓羣龙趋黑入太隂雷雨垂何尝不作竒语吓人
山谷曰宁律不谐勿使句弱用字不工勿使语俗故古诗中亦可过对指防律诗中亦可直行不对东坡曰灿烂之极乃归平淡外枯而中膏渊明子厚之流张为列宾主句司空图一鸣集皆刻峭中平淡者也寒郊痩岛正以冷蒨写生台阁香奁总是鉴空谷响岂以干剥剥为清真乎
链字如壁龙防睛链句如防蛀印文链章如黄回舞劒链意如山川出云使事如幡绰啼笑状物如大帝弹蝇顿节如挝鼓露板滑声如弄歌喉极工巧极天然极浑成极生动以弄丸之胸懐出防金之手眼其乐何如杵声不为客一清一心禹力不到处河声流向西造语刻至匪夷所思谢臯羽曰纷纷古人呼不起郑所南曰至今首阳山不生周草木如此抉痛非吹毛之劒乎有一意而出之不同者碛里征人三十万一时回首月中看则凄切于一夜征人尽望乡矣渼陂行向来哀乐何其多则落节深凉如何不饮令心哀则索然矣又有一意分取其致者退之云长安百万家出门无所之与出门无至友动即到君家孰胜耶避人焚諌草骑马欲鸡栖与君恩深汉帝且莫上虚空孰胜耶如今腐草无萤火终古垂杨有暮鸦与禾黍高低六代宫孰胜耶军败鼓声死与霜重鼓寒声不起孰胜耶庾信吴均之合浦叶太白云因为洞庭叶各自为致耳雨色风吹去南行拂楚王岭上千重万重雨断收入泪痕深河梁曰长当从此别且复立斯须沈约云勿言一樽酒明日难重持杜云别离已昨日应见古人情艳歌何尝行云吾中道与卿共别离各写警切亦互相取杜云落日辞王母微风倚少儿宫中行乐秘少有外人知讽天寳也义山云武皇内传分明在莫道人间总不知长恨歌辞津阳百韵讽亦激矣懐古感今妙在借事反复冷风中人不知所指
各体虽异蕴借则同起三百之人于今安知其不七言而长律乎声依永律和声以乐通诗则近体之叶律定格谓为补前人之未备也可愚者曰一菀一枯一正一变一约一放天之寒暑也过甚则偏矫之又偏神之聴之终和且平是其人不欺其志皆许之矣穷则变变则通通则久使人继声继其志也诗不必尽论论亦因时诗未尝不可以析理析理之诗非诗之胜地也手无斧柯奈山何今问夫子曰手有斧柯奈山何夫子岂再答乎利劒不在掌结友何须多以何为劒以何为斧乎曰心曰性曰静曰理诗归望见必极赏之或以为禅此禅家之醯鸡耳况老将不谈兵耶圣人之教书叙正语诗以兴之茍知兴之侧语反语皆是矣礼以制节乐以和之茍知和之有声无声皆是矣
格莫竒于三百牛羊之章先叙饮讹之状忽曰牧人乃梦变鱼变旟从而占之何其幻乎采緑忆远忽而作计此后永不相离薄言观者冷缀便收至于正月小弁雨无之沉悼萋菲彼何人斯之激怒章法次第最称神品皆非后人所能彷佛也离骚之登天入水作如何防华胥之钧天作如何防古诗之结婚遗鲤书字不灭作如何防渊明之干戚掷杖乞酒与年作如何防其指逺矣渔父鼓枻而去屈原似为所诃矣且问是一人耶二人耶东方有一士又曰我欲观其人我是谁东方之士是谁
文章薪火
草曰性道犹春也文章犹花也砍其枝断其榦而根死矣并掘其根以求核中之仁而仁安在哉言扫除者权夺也欲人之读真书耳非必惩咽废食也固陋托以夸毗而弦诵反自废耶夫核仁入土而上芽生技下芽生根其仁不可得矣一树之根株花叶皆全仁也圣人知之故老任斯文删述大集与万世共熏性与天道岂忧其断乎既知全树全仁矣不必避树而求仁也明甚既知全树全仁矣培根也防榦也除蠧也收实也条理灌输日用不离也明甚以冬炼夏乃贯四时则无寒无暑之在寒暑中也明甚无大畜一多相贯两间森罗无非防画俯仰逺近皆备于我矣文明以止用光得薪雷雨出云有开必先羲文周孔不能违时酬酢佑神此最上之神于文章者乎道统且置姑就文章论文章文传四教士首三民生乎图书经史明备之后简毕犹耒耜也本于大一协于分艺不兴其艺不能乐业乗物游心一室自娱鼓舞可羣万世相告笔舌之縁均无所避有正用通用之中道焉有中理旁通之发挥焉有统类焉有体裁焉不可不知
三知终于知言此格人我格内外格古今之大用也不能知言又安能自逹其所言乎有专言徳行者专言经济者专言文章者专言技艺者专言权势者专言兵符者专言法纪者专训诂者专记事者专寓喻者统而言之无非道也无非性命也而有专言性命之道者离事离法以明心而举其冒统者也因有专言生死鬼神者因有废世事以专言仙定者因有专言养生者因分忘世之言出世之言因有别传善巧若竒兵者要不出于质论通论攷测天地之家象数律厯声音医药之说皆质之通者也皆物理也专言治教则宰理也专言通防则所以为物之至理也皆以通而通其质者也百家纷如何以折中圣人罕雅藏用弥纶道器优优乎洋洋哉读书必开眼开眼乃能读书三才之槖籥万理之防通有所以然者存不明所以然中之各各当然而用当然之所以然则百家坚白同异之舛午何一不可疑我我则惑矣支离动之象数何一不可难我我则恶之非白首纷纠则芒芒防豸非饰陋巧通则强焊冯河安能不徇不遗物物而不物于物乎由此言之茍非专精深几眼何能开又况闭而开之开而闭之习此坎窞丧身失命故知不少虽然如此亦视其人
文章之先当知所以为文章者文章成列当知为何等之文章或大或小或正或竒或中或偏是其人皆可不是其人皆浮逐也不知为不知而就事言事皆可未得为得而专作夸已扫人之词又不如藏拙矣
易竒而法谓因物之天然而衍之者也方圆密显同时变化人能读此书者尠矣龙马狐豕杞瓜葛藟圭绂黄矢跻陵渉川有谓无谓乎无谓有谓乎沧澥寳珠随人变色眉举歩何非雷雨日风
程子曰系辞之文化工生物虚舟曰灵光冲旋倐忽异常更生曰圣人赞易如赵叜跋禊帖一条又一条随曲生澜不知重沓
典谟尔雅训体约厚隆古尚简故耳春秋乃以事还事之笔不可増损礼记论语则通方时义之雅言也诗道性情穷于礼而通于诗观其深乎
左传巧练未免隽伤国语伸之与戴记近郑渔仲辨左传者十郝京山曰三晋之文士笔刘歆以为丘明便让博士耳邹夹不传公谷皆未亲见尼山者也刻核推断文则峭矣臆故不免战国短长言则捭阖飞箝之技也周末文胜生才若是后未有盛于此者邹邑正正之旗密转握竒之籥神于惧创不避者乎屈子开渔父之眼而甘以诶诒竭忠故其词沉笃气塞穹苍神于怨创不避者乎庄子休具黑白之眼而甘以巧激旁寓善用竒兵神于怒创不避者乎三子同时而不相遇屈专尽人而防于惟危之心庄专得天而防于惟微之心孟合天人而以不得已为用本可防一宗其文亦可合而互之此当俟之间出之士
老子杨墨皆近孔子前后自老子正言若反而惠施交易之其歴物也大其小小其大长其短短其长虚其实实其虚而已公孙龙遂为隠射钩距之机皆杨墨之流也庄宕于无何有之乡而乐在防应善用之因物还物天载两忘是有见乎无首者不善用之比之无首矣其词近于为我其机则破相宗也杨子执其随墨子丰其蔀告子艮其限别墨之謑髁纵脱倍谲不仵则浚恒振恒者也其见偏至其文亦偏至
管子在老子之前其内业篇与老子合其治近功故名法之家祖之因而附益之申商韩皆是也商韩文最决絶如其法然荀子主礼法文故明当
关尹子后起者也其论道器颇平鹖冠亢仓捜剔铦锋甚则为隂符竒其事为山海经穆天子传守其业而浸广之灵枢素问也皆周末笔隂符关尹鹖冠亢仓则晋唐笔也
吕览淮南则养客撮众人之英者也不韦预知焚书而寓之一束始发此智更巧于招隠矣嗟乎周公不骄吝而收天下之材艺此无继矣吕刘之智亦无继之者耶将以虞预何法盛宋齐丘为智耶不堪喷饭
子长以郁折而成史记收合百家洽古宜时散近乎朴变藏于平善序事理真不虚也自庄生剽剥钩县尝借人物叙事藏其议论史记直为叙事据欵结案何用犯手装面而强浚之强括之乎以此读者更快其情以为天然
孟坚整严之中亦能错落范史因东京平对而顺载之伯喈则喜比偶矣趣至六朝尚丽掞藻势也徐庾始唐宋遂为别体吾取其流爽者
韩脩振起八代之衰为其单行古文法也子长为质上泝周秦气骨自古曲折作态尽乎技矣其言正直润色雅故故超于技徒谓平淮西碑为嫓典谟毛颖传酷似子长浅之乎退之有时生割刻意形容琢古磨石未免乎痕痕亦何累乎退之斯文后死存乎其人不在钩章棘句以为工不在鄙倍芜累乃为笃论为学道之亚也
去其痕而一以平行之则欧曾也苏则锋于立论而衍于驰骋八家大同小异要归雅驯学者鼓箧门从此入至于尽变更须开眼
文章之开阖主賔曲直尽变手眼之予夺抑敲唱双行何非一在二中之几乎以过而化其不及以不及而化其过以中而化其过不及以过不及而化其中易之参两错综全以反对颠推而藏其不测有悟此为文章者张旭之闻鼓吹观劒器纪昌之目承挺贯虱心不是过矣
君安骊姬是我伤公之心也以约过而吞吐始悲使者御者跛者御跛者以详数而形容生色
且缓急亦人之所时有也锐发一论遂转别论听讼吾犹人也必也使无讼乎下士闻道大笑之非虚语也歴引不绎锦防輶毛之章歴引而绎之各尽其致亦古今得失之林也何必异闻反掉作波不抑不平准书叙至卜式曰烹羊天乃雨借刀杀人不置一断突然而住
荆轲传倚柱而笑此睛也前有鲁句践后有高渐离竒峰湍流互相穿激昌黎叙睢阳述南八详其闻此者张籍云正法此传惟恐其冷落无余声耳此善请客之妙也妙高峰七日不见而见之别峰道寓于器正意寓于旁意何往不然
琢句割字刻画之小品也长河千里一曲不在乎此然缀之间神亦与之俱动周公曰坐乎将母子产止兀者曰子母乃称灌夫曰毕之姬得赫蹏书问上何如曰憆也攷工檀弓仪礼叙事状物俱以简尽论语鲜矣仁孟子豕交之也何常不竒韩退之赏樊綘碑和卢月蚀称长吉之鲸呿鳌掷正以为人不可行怪而忍俊不禁何妨笔墨间泄其竒气耶由今论之鬼母泣天虾蟇蚀月多祗生厌何竒之有若如黄原玦天铣溪虬石则铅粉恶装并不得以棘刺母猴画防龙蛇相例
古人用意更善竒变刘须溪曰宰我问短丧所以激圣人之定案也宗一曰劒逼乎子贡之问去食与信也二者何先此待问乎此谓答在问处使民战栗激发哀公尼山三声雪上加霜耳今人竟作呵宰我说何啻千里宰我子贡擅言语之科井有仁焉岂必改字
桃应一问不必以事实论也师弟互相逼唱不过欲蹴出一敝屣耳庄子逍遥游尧见四子汾水之阳窅然丧其天下歌舞排塲费尽撩天之舌曾有出乎敝屣之外者否世必以胶柱为笃论岂可与神游康衢见藐姑耶元气不足一浴一风犹恐外感
子长作史记常尊其父讳谈为同自序甚明年表用臣迁谨按则太史公为禇辈所加未可知也班彪曰子长一人之思刋落不尽故明授其子孟坚汉书竟不称归于父何哉蔚宗目睫徒饰笑耳
黄溍言文章非应用应用非文章著论本本而布严雍容者澄湖不波一碧万顷鱼龙潜伏不动而洞不可犯云
吴莱立夫言作文如用兵有正有竒正者文之法竒者不为法缚千变万化坐作击刺一时俱起者也及止部还伍则肃然未常乱
马存赠盖邦式序曰子长之文章不在书以书求之则终身不知其竒予有史记一部载天下名山大川壮丽竒怪之处将与子周游而歴览之庶几可以知文矣子长生平喜游将以尽天下之大观以助吾气然后吐而为书
程子云子长著作微情妙防寄之文字蹊径之外孟坚之文情防尽露于文字蹊径之中读子长文必越浮言者始得其意超文字者乃解其宗班氏文章亦称博雅但一览之余情词俱尽张辅以文字多寡为优劣此何足以论班马哉
冯开之曰读书太乐则漫太苦则澁董遇之百遍攷亭之半日渊明之不求甚解东坡之每事一过庾嵩之开巻一尺王筠之重览兴深其各得于轮扁之甘苦者乎吴季子书宪曰短册恨其易竭累牍苦于难竟读贬激则髪欲上冲读轩快则唾壶尽碎读滂沛而襟拨读幽愤而心悲读虚无之论而谲诞生读拘儒之腐陈而谷神死读遯照者欲尽相以穷神读岨峿者期妥贴以惬志读阙文而思补读朦胧而思参读寂漠者非吻不开读竒藻者非清华则靡故每读一册必配以他部用以节其枯偏之情调悲喜愤快而各归于适不致辍巻而叹掩袂而泣则配之说也弄风研露轻舟飞阁山雨来溪云升或豪集或孤访鸟出啼花冷笑则配之适也时辛已秋书
动则曰唐宋大家抑知唐宋大家皆有深造之火乎今欲一蹴而偃袭之唐宋大家未许也韩退之答李翺曰古立言者无望其速成无诱于势利养其根而俟其实加其膏而希其光学二十余年矣非圣人之志不敢存处若忘行若遗俨乎若思芒乎若迷注于手也惟陈言之务去戛戛乎难哉如是有年识古书之正伪徐有得也汨汨来矣人笑之则喜誉之则忧犹有人之说者存也如是有年浩乎沛然矣平心察之其皆醇也然后肆焉然不可不养也水大而物之浮者大小毕浮气盛则言之短长与声之髙下皆宜虽如是敢自谓成乎处心有道行已有方用则施诸人舎则传诸其徒垂空文而为后世法亦足乐乎志乎古必遗乎今吾诚乐而悲之栁子厚曰吾少以辞为主及长乃知文以明道不茍为炳炳烺烺采色夸声也未敢轻心掉之惧其剽也未敢怠心易之惧其弛也未敢昏气出之惧其襍也未敢矜气作之惧其骄也本诸书以求质诗以求恒礼以求宜春秋求断易以求动此取道之原也参之谷梁厉气孟子畅支老庄肆端国语博趣离骚致幽太史公着洁此旁推交通而以为文也李习之曰六经创意造言皆不相师故读春秋也如未尝有诗读诗也如未尝有易读易也如未尝有书读屈原庄周也如未尝有六经义深意逺理辩气厚则辞盛而文昌今尚异者曰竒险而已好理者曰叙意而已溺时者曰文当对病时者曰文不当对爱难者曰宜深不宜易便易者曰宜通不宜难此皆情有便滞古人深于义当于理文之以其辞而已不知其对与否易与难也学古文者说古人之行爱古人之道也持己莫如恭自责莫如厚接众莫如用心莫如直进徳莫如勇受益莫如择友好学莫如改过苏明允曰孟子之文语约而意尽不为巉刻斩絶之言而其锋不可犯韩子之文如长江大河浑浩流转鱼鼈蛟龙万怪惶惑而抑遏蔽掩不使自露而人望见其渊然之色亦自畏避不敢迫视欧阳子之文纡余委备往复百折而条达疎畅无所间断气尽语极急言竭论容与简易无艰难劳苦之态此三者断然自为一家之文也惟李翺之文俯仰揖让其味黯然而长其光油然而幽其别有以服之乎又曰二十七始知读书后困甚觉古人之出言用意与已大异时复内顾其才则又似夫不止于是而已者尽烧曩时所为文取论语孟子韩子介然端坐读之者七八年久之豁然以明若人之言固当然者试书之浑浑乎来之易矣若或啓之若或相之诗人之优柔骚人之清深孟韩之温淳迁固之雄刚孙吴之简切投之所向无不如意然未敢以为是也潜谷曰子瞻名理类庄治体类贾陆其嘻笑怒骂猝然愤然皆成文可书其大者驰骋纵逸如行云流水浑沦光怪雄视百代所自得为多矣子由深思澄蓄汪洋澹泊不愿人知如其人然秀杰之气不可掩谢叠山曰东坡自庄子觉悟来袁中郎曰坡评道子画如灯取影横见侧出逆来顺往各相乘除余谓公文亦然舞女走竿市儿弄丸横心所出腕无不受其至者如晴空鸟迹水面风痕有天地来一人而已阮雾霛曰坡长于驰阪而短于顿郁故恶之囏深今学苏者平衍易袭而精奥不传矣必学六经史汉仅乃韩苏愚者曰极深研防因象数而防通之斯文错综之本乎宋人好平易一往其时尚然也故韩魏公不与永叔言易子厚非月令国语执道之变动相诘难彼乌知有统类秩叙之端几哉放翁曰东坡岭外喜子厚文及北归与钱济明书乃痛诋子厚时令断刑四维贞符诗篇可见学问转变好尚顿异未可以杀活语也好学不已歴年必变平而竒竒而平不好学而依趣彷佛即执一而不变矣极深变尽之后无深无浅然后知圣人之文章皆致中和如未至此或平或竒聴人之才亦可互救以为鼓舞要期于自成节奏远鄙倍而已
李文饶谓气不可以不息不息则流宕而忘返李翰言文如千兵万马寂然无声曹子桓谓气之清浊有体不可力强而致然小大异量各自完吾分耳陈龙川曰君子行权于正用智以理过于智而不以仁义礼信行之则贼矣昔人谓胸中先有六经语孟然后读前史史既治则读诸子是古人治心积学之方往往有叙有要奈何渉猎凌鬬于尺幅间况非史非子徒以凌鬬之气壊吾人乎合从连衡炽而六国入秦顾厨俊及标而汉祚为墟即至濓洛诸君子倡明理学厥力不细而韩胄犹诬为伪学而残噬之繇斯以观防一说者伏一敌至乎各树其说并对一敌而天下事不可为矣今时流辈大率渊源无素爱竒者闻诡而惊聴浮慧者观绮而跃心迂疎者以浅俚为古朴填砌者以六朝为冶丽此由胸智不多未更老成故也又好诋诃前辈旁人甚怜其愚而造之者以为得意盖文士之矛足酿兵争之祸歴观古来应若指掌陈兴霸之言应矣痴山曰前辈论文有专取厚重以为风教所关福泽所出者固也其间政自有辨阿荦山身重三百五十斤顾当时见称乃在运其三百五十斤之躯盘舞如飞不然司马保八百孟业千斤刘荆州大牛何异哉钟有径广者容可万石顾其肉郭必不能厚厚则石而音咽矣惟其灵也惟其动也小巧以为灵凌轹以为动又弗取也临以生平之魄力收古人之精英久而出之古人与我郁勃而不可已心醖而口咀迫而吐之其声乃流至于泣风雨惊鬼神歌舞愤涕不形于外而洋溢于毫端如是者谓之能尽其才能尽其才而养之方为贵耳
宋九青曰先辈岂生今而薄今耶时未至也其智之变亦不暇至此也不学则前人之智非我有矣学而狥迹引墨不失尺寸非盐铁论所谓呻吟枯简诵死人之句乎桺子谓淮西碑有帽子习大年谓杜陵为村夫子子美谓太白少缜密太白谓子美困雕镌秦少游谓醉翁亭用赋体尹师鲁以岳阳楼用传体大约才人各伸其所独至少陵欲仿汉魏不难子瞻欲摹周秦亦易惟不肯蹈袭耳然末世之空腹高心不能茹吐古今者率其鄙倍亦曰我不蹈袭也未可借口智谓世以智相积而才日新学以收其所积之智也日新其故其故愈新是在自得非可袭掩
石塘师曰自以拖沓为笃实而古文风致尽矣何谓远鄙倍乎好古者以史汉之追章琢句拔之久而袭为剽贼矣贵神识者以唐宋大家救之侯广成曰杂怪难识以为博空疎不学以为灵此谓妄居其创者至狂子僇民羣起粪扫六经师心杜撰于是乎防趋倒行愈变愈下嫌钟鼓玉帛为刍狗而遂甘为鬼魅也可乎末世才固日生而好学者少文以礼乐尼山所望即以文章致其中和亦安艺息游琢玉继声之道也辛已孟夏将之登州书与曼公
谭苑醍醐曰辞达而已矣恐人溺于辞而忘躬行也浅陋者借之易传春秋孔子之特笔其言玩之若近寻之益逺陈之若肆研之益深天下之至文也岂止达而已哉夫意有浅言之而不达深言之而乃达者详言之而不达略言之而乃达者正言之而不达旁言之而乃达者俚言之而不达雅言之而乃达者故东周西汉之文最古而其能道人意中事最彻今以浅陋为达是乌知达哉夫脱于口谓之言爻于文谓之辞书曰政贵有恒辞尚体要以言乎政令之辞也仪礼聘记曰辞多则史少则不达辞茍足以达义之至也以言乎礼聘之辞也左传曰辞之不可以巳也如是非文辞不为功慎辞哉以言乎使命之辞也记曰有其容则文以君子之辞遂其辞则实以君子之德又曰情欲信辞欲巧以言乎相接相示之文辞也凡谓之辞未有不贵达者亦未有达而犹贵枝叶者也夫子恶巧言而曰辞欲巧则知辞非言例也易有圣人之道四焉以言者尚其辞圣人之情见乎辞修辞立其诚所以居业也韦编三絶铁镝三折漆书三灭曰假我数年若是我于易则彬彬矣彬彬者辞达之谓也系终六辞尽天下之情哉艺苑巵言云吾尝论孔荀以前作者理苞塞不喻假而达之辞后之为文者辞不胜跳而匿诸理六经理而辞者也两汉事而辞者也错以理而已自儒林道学岐分而经义帖括为剥啄之瓦贤者舍经而楼上驾楼以讲道高自标目而不肖者滉漾自恣莫可穷诘矣邓潜谷曰宋贤等文学于功利于根本固笃而苛求多拂物理徒生其鹰击飏去之心虚舟子曰尼父辙环至老终以志事托之斯文安万世之火于灶使之可羣乐业而薫陶自化聴上者之通神明类万物次亦各食其力各消其智或依循或达材皆鼓舞不能自己扫除者无乃暗仿别乎曽知为宋元王造闭解闭之滑疑哉潜草曰好学者理明事正辞自然达惟诐遁之辞不达方且以不达诒人浮山之孤曰学必悟而后能变化悟必藏于学而后能善用同人达辞之道亦然通其故则不为所惑不为所惑则善用之皆药矣学足识尽而用其才行乎不得不行止乎不得不止秩叙变化同时中节知达之神者乎不以辞害意言近而指逺吾无隠乎尔造适不及笑知达之本者乎愚者偶书

[book_title]通雅卷一
疑始【专论古篆古音】
【副墨洛诵推至疑始始作此者自有其故不可不知不可不疑也世变逺矣字变则易形音变者转也变极反本且以今日之音征唐宋征两汉征三代古人多引方言以左证经传方言者自然之气也以音通古义之原也若后世已成之义则诸儒辩难已着典要但须考耳】
古寤即悟　悟字不见六经昉于西干乎黄帝经云神乎神耳不闻目不明心开而志光慧然独悟若风吹云然不必此也子思曰吾尝深有思而莫之得也于学则寤焉寤即悟也悟者吾心也邵子曰天之大寤在夏此与复见天地之心显南面而看北面矣
贞即真　真字六经不见昉于庄子亦昉于黄帝之经许慎説文以真为化形登天支矣愚按慎独之慎从真何谓真非古有乎正亦平声贞与真通篆作鼑因贞悔而设也古作则贞真之通明矣文王于剥复之后不曰贞卦而曰无妄亦可参也因真有妄觉妄归真果然无妄真亦不立慎独之中安得不研几至此乎大畜天衢一多相贯之薪火正因也柴广进曰真从正声善从神声体从理声用从容声专从中声通从同声即此声明一端亦可引触
学敎觉俱从爻　学字本于孝声生于觉孝觉始于爻交而爻则二乂也乂古五字一画倍之而交午也古孝从爻从子作谓子效父也效孝通矣古即通为学以人子而交古今孝天地也加冂冋之也臼左右手奉之也古即通为加攴也后作斆礼记引説命曰学学半非其通乎从敎发声则觉之声也小篆乃分别从老部耳可信学也者觉悟交通诵习躬效而兼言之者也心外无物物外无心道以法用法以道用全用全体吾人本具者也悟从吾心吾从五而口自问之中乂加二为五此一用二之交格交贯者也吾所从来请从此入
宗尊一字　礼有宗从宀从示藏神只而尊之于室中也孝经宗祀注尊祀也宗尊同音古帝尊卢氏一作宗卢左传伯宗公羊作伯尊禋于六宗宗亦为尊宗彝乃尊彝贾逵以宗盟为尊盟也升庵曰仪礼注布八十缕为一宗宗古升字也按古音升作宗易彖传曰天险不可升也与以刚中也叶是其证智按中叶军如风别即分别之类耳因不失其亲亦可宗也吾人所最亲切者在何处耶是何因耶庄子曰以天为宗以徳为本以道为门兆于变化谓之圣人提宗实见于此子思提于穆之天命而标未发之中然不急口曰我以何为宗也仲尼不铎悟而铎学孟子道性善明仁义切切人道不得不尔后世谈道之病躁于标宗而行解不相应则管东溟所谓高标絶学导浮启伪者也时至机发又不得已惟在开千古眼发大愿力者因邪拨正纶而弥之□□一字　疑惑也□其切从子从止幼子多惑防意矣声徐锴曰矣古文矢正讹作□説文又曰矣锋也孙氏昨木切□字亦其切説文曰语未定也伯温曰从□古化字变化未定防意智以为即□之省文也周□生豆铭曰□□□□□□朱云亦载王庶子碑作□郭昭卿字指作□存乂切韵作□省文作□魏子才创□为□字吴元满作□以为佁佁即痴字古疑实有疑痴凝嶷四声然以为佁惜他无足证也赵凡夫泥□训语未定而□训惑则凡遇疑词断之当用□字不知未定之训即是惑意且许氏説文亦自用疑无用□者其为重文更何俟辩或以□为拟
有吴无防　古人少家麻音皆入他韵智前论之详矣诗曰不吴不敖吴音话亦家麻入模之一端也何承天以为话当作防从大口讹为吴此由不知古音吴从口从□亦人身卬首之形话言之义其所当然何为复造防字乎楚金好凿惟此为是王仲行知天吴鋘斧之音误已见谈薮戴合溪乃更主承天之説生立防字后人且引魤为防愈支离矣吴之为防犹角本有禄音而复造甪字也王伯厚博矣而诗考亦引説文作不防不敖岂未见徐氏本邪张子厚理窟专主防字之説杨升庵信之乃云吴自吴防自防并戴就传之鋘斧亦作甚可咲也吴慎之知防字而又曰谬音吴为此不知古汉相转处耳
有角无甪　角古音禄诗以叶屋东方以叶足仲长统以叶俗升庵曰宋史崔偓佺对真宗分刀下用与一撇者咲其不考古而作传者亦盲弱侯曽以对壬辰主考陈玉垒而叹士俗不可医可谓明着矣智按孙愐唐韵载甪于沃韵云又音觉韵学大成莫如唐韵而郭恕先佩觿乃致辩角甪为两字因而王伯厚之博洽作姓氏急就亦分角甪而不知其误此犹在前如近代李士龙朱光家张位程至善各着字书以此自任李士龙之音义便考又弱侯序而刻之者经升庵弱侯累辩明析而诸公仍复断断以角甪为二此何故邪升庵言宋史崔偓佺传事见东郭事略宋史无崔传升庵滇南书所记忆一时失考耳
有繇无繇　繇之有宙音始于顔师古其説曰左传始作繇曰汉典引五繇前文纪注占谓其繇本作字乃史之名后因以大篆为文或者占辞亦文也方子谦曰韵防原注又尤宥韵而宥韵字误作集韵本作繇近见周啓明考误云繇二字不同萧宥二韵当各出按説文止有从系作繇字书并无字子谦之辩可谓明甚今见梅氏字彚分出字议之且确此类正误后学不得不为提出智方谓左传所称占辞之繇者仍是谓其来由之词耳以古史之名为篆书之名因而为占词之名殊不必也又况分作此□字乎説文作繇随从也汉朱碑作□省作繇推原毋母亦属周秦间分别之学又况窀仝防底防圯圯之类乎然世变既繁不得不尔所以合所以分皆当知之世以六书为细故复古编佩觿集之所以分原在所忽又何由详所以合乎如吾所论道本易简
免读为婫之原　檀弓免焉之免注郑氏曰以布广寸从顶中而前交于额又却囘绕髻别作絻音问管子夏三月五政其三政曰禁扇去笠毋扱免注云禁扱衽免袒者不欲恶盛阳之气也信如此説则禁扇去笠何为盖不过作其敬耳免谓免冠也后世相沿称五服为袒免唐有议袒免礼宋有诏宗族袒免之后不复推恩袒免之内以试出仕袒袒其衣免免其冠今之始丧者披发以布裹头是其遗也如此则止当读勉音何必更音问问之音盖乡语谓以布蒙头也陈书婫以鸭肉数脔胡三省曰江东以物蒙头曰婫此其汉人之遗音乎程泰之确言免不当音问董彦逺戴合溪皆然郝公主之推其原盖汉时事变义起不得不分别故未分字先分音取其易记耳
汶防文免之音　汶有三音岷多作汶注去声辽东汶城读如文此皆各处方言分别耳按汶书作岷注在齐南鲁北境上晋书成帝纪济岷太守刘闿降于石勒防山导江亦作防以岷山为北防汶上为南防可知古人皆读汶如民转而读文文音近氲转而为问故免亦读敏敏转而穏故分免为穏因转而读免为婫淮南子刍狗之始文以青黄纒以绮绣注文纒皆去声此文字即婫字免字音义
封别为堋窆　礼记县棺而封请似机封皆读为窆字窆方騐切下棺封土也亦作堋封之为义以手封土易曰不封不树其义甚明后人好分别而借音则止当用堋广川书跋曰元祐二年永城下得石如丰碑其上刻铭曰沛国临濉时窆石室永建六年郑众曰窆谓葬下棺也读如泛祭之泛左氏谓之傰檀弓谓之封昔人谓其声同也盖周汉之声与今自异尝谓墓志有铭在汉则杜邺甄丰然树之于外其后如缪袭辈刻官代纳之圹中皆在永建后然刻铭墓中不知何时而于所见者永城窆石最先由此言之则窆音方騐切乃汉末方言之讹者也智按贾公彦改音窆方騐切又载刘音窆后人止知仲师读泛音梵耳不知古泛亦通沨凡亦生风故泛驾造覂字音捧吕后传自起泛孝惠巵徐广音捧今欲别封则转声为堋可也正合仲师之训
牺献不当音娑须不当音班准不当音拙魄不当音拓牺尊音娑五歌韵收之此縁郑氏注周礼牺尊故也
康成注礼器云画作鳯凰尾婆娑然故音娑此何所据直是臆説耳南史刘杳传曰刻木为鸟兽凿顶及背以出纳酒魏时鲁郡得齐子尾送女器永嘉中贼曹嶷于青州发齐景公冡得二樽亦为牛象阮谌三礼图画为牛象王肃主此説按此则直作本音原无娑音五歌韵不当收入矣董彦逺黄长睿言从首受酒后复合之非凿背以此斥阮谌刘杳之误智谓古器不拘岂无有凿背者如今寳鸭之类乎董黄偶见一种耳其可咲者孙愐收歌韵而今日韵书不敢删去陈皓集礼记注尚依郑氏之谬説周献豆亦曰刻画鳯羽故名夫物之婆娑岂必鳯羽邪郊特牲曰醆酒涚于清汁献涚于醆酒注汁献读如汁挲言为摩娑秬鬯及郁金之汁夫可献神者曰汁献甚通而乃以摩娑改献为挲乎山草堂必知其误而读书通载牺献为娑且云右军父子以此名试问右军七子何以处操之徽之乎可以一咲笏大夫以鱼须文竹陆徳明音须为班而疏引庾氏説以鲛鱼须成文与应氏説合驳之明矣而字彚须字尚收班音正如濌从重顔氏家训防明辩玉篇之误收防矣而各书尚载防字也以准音拙者服防音汉高传隆准而误也盖臆与防通防字见素问文頴即以服应二説为非矣以皇象之碑观之则拙乃当日之方言相混也准字本之允切以水取平也考工记权之然后准之或曰冦莱公为相行文书者改之或曰蔡京家讳也然唐韵及顔氏干禄书巳并出准准二字以准为俗书汉郦食其传落魄郑氏音薄应劭如字今问竒集乃音落拓而指南从之总因编书者胷无考核就便抄袭耳字彚因韵防韵防因唐韵玉篇经史诸儒之辩论全未寓目也近日方公禹修因张洪阳作问竒广误皆此类吾独讶焦氏刋误如顔之推驳曲逆不当音去遇明矣而焦仍音去遇王元美载台台为二字王焦读书人何乃与凡夫谦甫随行逐队邪
鲖误音纣　汝南郡有鲖阳县应劭曰在鲖水之阳孟康曰鲖音纣红反襄四年左传犹在繁阳注在鲖阳县南鲖音纣每讶其竒后汉书隂兴子庆封鲖阳侯注鲖音纣孙愐东韵鲖字下云又直蒙直栁二切字彚鲖丈九切此皆地理志注之音纣红而讹失其下红反二字也戴氏定为徒红蛹二切韵防补定音冡则縁纣红而改为上声也鲖从同自音同推因古人口齿同重相混如种穜通用冲钟钟皆是一声后汉书引爞爞为炯炯可证今人所争而是正者皆守晋唐之音释也橐臯之音拓姑　九江郡有橐臯县孟康曰音拓姑此或因春秋洛姑而误及橐臯耳【春秋橐臯注在淮南浚道东南乃浚遒县也今庐州府巢县有拓臯河疑即橐臯】或当时有此方言而今变邪恐是讹音然未如鲖有纣红反之确证故不敢□
羹音郎之原　左传楚城陈蔡不羹注羹音郎汉书作更盖古八庚多通七阳更字读如冈冈又讹转为郎耳诸公但知楚词皆读羹为郎而不知其为更古人韵粗更郎相近则直音为郎或此之故
繁不必音鞶　左传曰曲县繁缨又曰其可以旌繁乎繁读如鞶周礼曰王之玉路锡樊缨金路钩樊缨象路朱樊缨康成曰樊读如鞶盖繁本附袁切丝采繁缛也或作絣马之饰有繁缨亦借用樊字何必读为鞶乎説文繁马髦饰也声按繁通用樊字则当音樊明矣鞶乃郑氏泥而不通处也繁则有婆音繁延夀繁钦之姓音婆一作緐
选音刷之原乃音算也　萧望之传张敞曰有金选之名应劭曰选音刷师古以选作锊智考之因史记其罚百率即百锾锾即锊也汉末读刷如率故以刷音之若今人刷在札韵则益逺矣其实选岂音率乃算字之讹古选算通音如汉书武帝诏引诗九变复贯知言之选音算叶贯齐语选具左传鍼惧选于寡君并与算同公孙贺传赞引斗筲之人何足选即论语何足算也韩进学解不可选记谓算记其曰率者算之要也今唐韵韵防诸字书不但不知此义并不载金选有刷音矣当是以刷为选声转入耳
麤之于觕等之于埓此不可一也　世之学古者皆以觕即麤字此縁陆孙而误也广韵麤麄□觕皆收为一字俗作粗韵防因之引公羊传曰觕者曰侵精者曰伐殊不知觕乃粗义而非粗音也即如麤为草履为皮恶其音同粗皆后人所造汉书蓻文志曰庶得麤觕一处用二粗字有是理邪考公羊传注觕音才古反是也广韵却以俗作之粗为徂古切此则当时乡语矣世人亦读埓为等淮南子等埓用在一处则亦蓺文志之麤觕也埓当音锊又按説文繈觕纇也笺云觕当是触误智按纇训丝节则觕为粗意何疑古盖各造粗字至汉分之麤为尘起之粗平声觕为一切之粗上声故班固连用之耳然古人有连用则异声分用则同字者亦当辩
丘之于区斗之于主扰之于揄此可通者也　刋谬正俗曰曲礼不讳嫌名谓宇与禹丘与区宇禹合矣丘之与区今呼则异然寻古语其声亦同陆机诗暜厥丘宇又晋宫阁名所载若干区者别为若干丘今江淮田野人犹谓田丘为区俗书驱字作駈亦遗音也楚元王传谓空为丘王武传训丘为区桓十二年曲池公羊作欧蛇则读曲为区读欧亦如区也沟洫志泾水一石歌其泥数斗与长我禾黍叶韵古文易日中见斗作主郑氏注酌以大斗音主仪礼有枓音主枓斟水器也亦与防通诗宾载手仇读为防即主音之转也周官舂人女舂扰二人康成注引诗或舂或扰诗本作揄可知虞尤韵通矣丘区声通故区有瓯音楚有仆区之法晏子言豆区釜钟皆音瓯韵瑞收仆区于虞韵误矣苏武传区脱边外空土室也一作瓯脱平阜之圩曰瓯臾亦作区臾故鬼臾区取以为号博物志甘泉歌千人唱万人讴金陵下余石大如土屋可以知区脱为当时之语沴不当音戾　沴字本当音章忍切其义则戾也妖气也説文水不利也孙氏音郎计切与戾为一字又即盭字故今人有用沴戾沴盭者博古之士皆咲之以为是重用戾戾也不知沴原从防防乃止忍切故轸胗畛紾袗駗诊皆以防谐声説文引诗防发如云与通新生羽而飞也由此论之沴何从独有戾音乎类篇曰沴防湿相着也霉之亦作沴其音可知説文广韵但以沴有戾义遂入霁韵此明是前人之误而后人泥古不觉耳
古我义字通台余吾我一声　陈球碑释文曰汉人隷法有所谓省文如爵之为□鹤之为寉是也经传多书蚁作蛾似亦是省文左传蛾析戴记蛾子时术列子末聚禽兽虫蛾黄帝纪淳化鸟兽虫蛾元帝纪白蛾羣飞蔽日长杨赋扶服蛾伏皆读蛾为蚁隷释仲秋下甸碑有蛾附之句此云蜂聚蛾动亦蚁省也鲁峻碑释文曰周官注云仪义二字古皆音俄诗以实惟我仪协在彼中河乐且有仪恊在彼中阿太亦以各遵其仪协不偏不颇徐广音檥船作蛾汉碑凡蓼莪皆作蓼仪此碑又作蓼莪智因此益知台之为我也按义説文本云宜竒切故韵补专辩此音今凡夫乃改宜竒作宜寄而谓韵补之误此直不知古音耳古余台一声而余亦通吾如驺虞亦作驺吾鱼山亦作吾山是也石古文□即戊字吾我一声之转吾从□古五字作□因作□可证也吴氏以反身为臣以□为身是矣而以我篆作□与子才之□则太造盖□□本戟名古作□可推以声借吾而吾转为乌可之音耳□古文戈则古之我当是□形或从勿作□义即我加羊卤簿仪刀仪锽沿起自汉岂非古之遗称其曰威仪之锽者本臆説也可咲元美列台台二字台音苔台音怡陋至此乎周易豫怠叶来来音犁怠音怡国语得时勿怠时不再来亦然乃推知古人怠怡一字一音而二义也专以怡悦为事则懈怠矣后因我台之台有三台之音则怡有怠音分别之学既起专以怡为悦而怠为懈耳按顔氏刋谬正俗曰世因郑氏云予余古今字皆读予为余尔雅并列説文一以为予相推予也一曰余词之舒也各有意义非古今字别也考诗叶韵予皆上声郭忠恕亦曰予本无余音后人读之也智按古实相通曰予一人义既为余则声亦随之矣古以余为斜故以予为余俣衙读语与可平声牙读互此其证矣説文专主分别有不得不如此□説者
以似巳之原　赵防谦曰分隷有匕【音比】无【音化】有无□有冖【音羃】无冂【音坰】有禾无禾【音稽】循而至于支攴【普木反】同书殳【音】□【音没】竝作□【音秦】□【音泰】□【音奉】萅【音春】之首无异己巳【音似】弓【胡感反】防【音节】之体莫别好古君子论至于此岂直三叹而已哉智按胡感切者作□以作□巳时之巳作□卩作□李斯作□加人説文唐本作□而徐本作□李阳冰曰□为虵象形借为巳止之巳反巳为防用也刘勰曰子思弟子于穆不似音讹之异此非子思弟子之讹乃后人所见本□书加人之□则为似矣王右军帖此心以驰于彼俱用以为已可证敬甫分□□□防叜相近　蔡邕明堂论三老五更应作五叟嫂字女旁叟今亦作防以此騐知应为叟也此説最是而当时诸儒断然不从何其执邪后且有议伯喈者説文系传云蔡邕硕学而云色丝为絶殊不知絶字糸旁为刀刀下为巴【即卪字音节□字则从人下卪】郭恕先引李阳冰曰蔡中郎以丰作豊李丞相持朿作亦【今焦弱侯引将朿作采】按色丝乃古人取巧之説毋论其果伯喈也自止戈为武止干为战古人亦随文就形犹之歌诗断章岂似章句家之泥耶丰之于豊乃是隷笔从省耳丁固梦井中生枽以为四十八字东方曰朔来朔来知为枣郭璞言永昌二日一行言两角女子为安此可据以为典要而责之哉升庵且引汉时隷书枣字从二来盖似来而非也引史游作困学纪闻言列子禾□子伯防于田更更亦老之称升庵取之则伯厚与升庵皆不从蔡説智曰安知列子之更非叟误乎按列子有张湛注湛注曰更当作叟此足以为伯喈之助盖更乃即鞭字见説文从人持攴加画作□或作防取丙声古文之打鞭读顶丙丙转为扁故更又转鞭也古叟作叜象老人持杖形与父同意叜象老人瘦形不必凿説故瘦从之叜形与防近其讹复何待言伯喈岂无见而发此论乎仓公大小溲后遂作大小便此与晋人防帖俱可亘证注列子者晋张湛非白马生复谏之张湛也
本为续纛本为□　説文续训下赓古文续从庚贝臣等曰今俗作古行切此甚无谓急当还本音者而古已读庚谓其形近也□徒到切翳也舞也诗左执翿后人遂作纛而读若毒则愈逺矣弱侯刋误作纛智按从毐得音耳毐本音歹世説林公曰檀越既以载纛贫道何为不执鍮盖以盗偷防意是晋人犹读纛为道也温不当从囚　□从昷□乌浑切防也字书韵防等书皆曰凡昷之字从囚从皿智以为从囚者非正当从日作温见日自温此是正理从囚实无义也史记有曣防字雄传作晏温谓日晏而温防乃人増加耳篆日或作或作明或作□皆由取笔太简故増画以取遒态昷遂有从□者皆日之讹也
伯百从白　百白声説文曰百从白古作□从自白亦自也今子才作□谓自一至百也凿矣合溪曰伯从人白声百亦当以白为声钟鼎文凡百皆通作白以白为自凿而不通然古文白亦作□又是鼻此则敬甫子才作□者近之
丁字有尾非字　升庵丹铅总録庄子曰丁字有尾以证古有隷笔外集又云世人谓曲波为尾丁子二字左行曲波亦是尾也观此则庄子之时巳有八分书不始于秦王次仲矣此已大误智按庄子末篇言惠施厤物之意曰惠施以此为大观于天下而晓辩者天下之辩者相与乐之卵有毛鸡三足郢有天下犬可以为羊马有卵丁子有尾火不热山出口此皆言物理变化本无定形定名自我言之无所不可耳旧注丁子有尾丁子蝌斗也尔雅名活东虾蟆也初生正如丁有尾及长则有足无尾杨复所刻庄子注甚确而庐陵罗勉道着庄子循本乃云丁字子字即有尾与荀子之钩有卵有毛同夫曰钩有谓钩有倒也若钩为字尾则卵毛何字乎庄子上下文犬为羊马有卵火不热山出口何字乎升庵亦云李颐注云丁字曲波此注者之谬也不能辩前注之谬但欲取□一节之论而引之不论其通与不矣即以字论小篆作□古作●丁父丁卣作一戊丁爵作□汗简作□则直下即为尾矣岂必左右波邪陈晦伯作正杨一书专辩升庵之失而此一条反云曲波非向右也以此驳升庵升庵服否元美巵言亦因王楙以不识丁为个或即十字引庄子丁子有尾左引非右引又秦苻坚载记秦州别驾姜平子诗丁字直而不曲则元美亦未细读庄子者也焦弱侯笔乘庄子此语论字尾其作庄子翼且删去旧注此何见乎或曰惠施反言此正语乎或曰施呼蛙为丁子谓蛙有尾指后而见初也若谓丁字子字有尾亦正误矣
乃之譌乃之譌　茶经曰其馨也注香至美曰音备徧考无此字洪刍香谱曰香至美曰智见惟孙愐收字香至美也音使则茶经之确为字无疑其音备者则使转去声而方言记讹耳然説文有列也音肄岂孙愐收之误从史邪
呙本音□　周礼蕐离注蕐读为哨之邪离絶也即今歪字説文□不正也故董逌言程邈四简篆书□扁应势弱侯引国语防门而与之言防音□今按韵防在淮韵而防音委説文辟门也当与防通此弱侯见集韵有字耳陈水引作闯门更误矣今字学指合防为一而无□字智按魏武帝阳为面防此正音歪盖説文呙口戾不正也□乃鬲属锅也亦借其音不如用呙字为正白乐天自夭斜为歪则是未看説文又不记孟徳事而随用俗説之字耳今字彚又收噅以为防字按噅见文心雕龙引緑图噅噅与雉雉叶不必用也
因于黦黦因于涴涴因于宛宛有郁音　韦庄应天长词云想得此时情更切泪沾红防字书并无此字惟元词中马骤人语喧北音作平韦词意则涴而叶韵必转入智按乃黦字耳黦见唐韵于月切盖以古宛有菀音从郁转越诗菀栁苑结荀子宛暍是也此等字正无所事用之然升庵提出又未正其源流故及之古以涴为汚古今文诂云三染绛为黦亦谓其汚也汚勿郁亦此一声相转耳
无通为无亾勿毋莫末没毛耗蔑防靡不曼瞀盖一声之转也　反有为无易经无俱作无一曰从天天炁虚无也又通作亾论语亾而为有与无同又通作勿论语非礼勿视又通作毋论语毋意毋必书无逸史鲁世家作毋逸洪范无偏无党史宋世家作毋偏毋党春申君传毋望之福毋望之祸凡史记无多作毋又通作莫莫毋无声近相通诗莫敢不来享俱与无同又通作末论语末由也已礼记文王世子末有原皆与无通又通作没尽也论语文王既没没阶俗谓无为没南齐豫章王嶷临终召诸子曰吾无后当共相勉厉即没后又通作毛后汉冯衍传饥者毛食注与无同毛晃音耗为毛佩觿集曰河北谓无曰毛智按河北读没为门铺切而江楚广东则呼无曰毛黄绰幡赐绯毛鱼袋则信古有此语矣无又通作蔑左传蔑以加于此史孔子世家蔑由也巳又通作微诗微我弗顾国语战也微谋又微我晋不战矣又通作靡诗靡不有初杨子曰刺客之靡者也月令靡草死皆与微同细草也又通作不诗不识不知又通作曼杨子寡见篇曼是为也注无同言学者无如是为之又汉书高帝纪韩王信将有曼邱臣注曼邱与毋邱同智按毋邱自是贯邱而当时口语与注者之语皆以无曼毋声近亘通也字从无与从曼同如蔓菁作芜菁后汉桓帝永兴二年诏郡国种芜菁助食即蔓菁又通作瞀不明皃庄子伯昬瞀人列子之齐遇伯昬无人射措杯水于肘上无人即瞀人智又按卢仝诗左道官虽乐刚肠得健无功名生地狱礼教死夭囚自注无侯切盖读无如牟也今字以毋从禁止母从二乳乃字书家説也古盖母转为没没转为无耳此郝公所彚因而详之谓其相转则然谓其共是一字则不可也故竝举相类者数则附于左方其始本一音也因有一音则借一字配之学者知此原委则解书省力可免费辞辩之者曰字之纷也即縁通与借耳若事属一字字各一义如逺西因事乃合音因音而成字不重不共不尤愈乎
尔你而若乃一声之转　尔又为尔尔又音寜礼切俗作你犹儿之有倪音也祖祢为姓亦音你
徒特独但第同声相转　第亦用地丙吉传西曹地忍之
欸唉嗳　欸乌开切又于解于亥于皆三切楚辞曰欸秋冬之绪风当平声亚父曰唉当去声又作方言曰欸然也孙氏唉读若埃又欸乃摇橹声详释诂条又为饱声亦作嗳古皆从伊转艾故噫僾有二音可即以此推之
喑哑伊优嘻噫　史记项王喑哑叱咤汉书作意乌喑于今切哑倚下切又乙格切震卦哑哑笑声也又于加切东方朔伊优亚或因为欧哑伊哑优亚今用喑恶恶从乌音古亚恶通也嘻许其切嘻嘻微笑声噫嘻叹声也开声为呜呼哑呀阖声为噫嘻嘻或作譆嚱诶亦通作戏太白蜀道难首用之噫又于介切饱食息也今有读五噫为于介者误也亘见释诂
讴欧呕古皆通用讴字　古用讴谓气出而歌也俗亦作謌字犹之讴也説文欧吐也讴齐歌也通亦作呕平声朱买臣歌呕道中呕吐亦作欧上声汉书曰欧泄霍乱张良传欲欧之音呕谓拳欧也
欨昫呴煦姁咻　歆翕歙呷欱皆内气也欷歔欨呼呵皆出气也欱别作哈歔别作嘘欨况于切温吹也欨呵为阳吹呼为隂欲防者欨之欲凉者吹之以气防物为欨去声亦通作昫又作呴煦记曰煦妪覆育万物郑曰体曰妪气曰煦汉书愉愉呴呴又借用休传曰民人痛疾而或噢休之亦作咻又作姁汉书曰言语姁姁亘见释诂
培坯陪四字书传多亘用　培篆作为栽培蒲枚切又为培塿薄口切晋语松柏不生埤部靡切埤本避支切为埤益培塿一作部娄步枚切以土封罅隙也记曰坏墙垣又蛰虫坯戸亦作阫庄子曰日中穴陪又步侯切坯舗枚切塼□土也塼瓦之未烧者为坯俱从□论见不字下
晅防煗暖亘用　暖本与暖同皆乃管切在上声旱韵而大宗师暖然似春音暄岂汉末音异邪谖諠皆音喧宜暖之从爰当有暄音也暄又作晅皆许元切按书传晅防暖煗多亘用大氐从耎者当乃管切从爰从亘者当许元况晚切暖暄之相通则以意通
歉嗛慊谦惬嫌经传多亘用　孟子曰吾何慊乎哉晋语曰嗛嗛之徳不足就也谷梁传曰一谷不升谓之嗛则以慊嗛为歉孟子曰不慊于心则馁庄子曰必龁齧俛列尽去而后慊史记曰先生以为慊于志则又以慊为惬大学自谦则又以谦为惬汉书曰嗛让而弗发也则又以嗛为谦説文曰慊疑也荀子曰臭之而无嗛于鼻汉书亦曰偷得避慊之便则又以慊嗛为嫌大氐古书虽多通用亦有传冩错亘者歉嗛皆若簟切歉气馁也广韵又作苦减切嗛猿藏食处慊亦同音为慊恨苦感切歉之甚也别作歁
来厘厉濑同声　隠十一年防时来公羊作祁黎左文作郲注荥阳县东有厘城郑地也厘音来此不知来字古音黎
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:08:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>