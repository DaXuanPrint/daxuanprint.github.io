<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="野菜谱序,题王先生野菜谱西楼乐府小序,叙野菜谱,王西楼先生野菜谱,跋西楼先生野菜谱后,跋西楼野菜谱乐府,野菜谱全文在线阅读,野菜谱全文在线下载,大玄古籍书库">
<meta name="description" content="一卷。明王磐撰。王磐,字鸿渐,号西楼,高邮。(今江苏高邮县)人。约生活于明正德、嘉靖年间。因江、淮之间连年水、旱,饥民多采食野菜充饥,王磐热心饥民因误食有毒野菜而丧命,便多方调查访问,写成《野菜谱》一书,供饥民们参考。《野菜谱》记录了六十多种野菜,且。“题下有注,注后系以诗歌,又绘图其下。其歌多寓规戒,似谣似谚,颇古质可诵。”这使得《野菜谱》成为一本通俗易懂的普及性读物,更加便于它的推广传播。除被收入《四库全书·子部农家类》存目之外,还有。《山居杂志》本、《三续百川学海》本、《说郛》本、《说郛续》本、及。">
<title>野菜谱_王磐_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">野菜谱</span> <br/>
          作者： <span class="inputVal" id="bkauthor">王磐</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,农书,完结</span> <br/>
          字数： <span class="inputVal" id="bknum">[book_length]5514</span> <br/>
          说明： <span class="inputVal" id="bkdec">一卷。明王磐撰。王磐,字鸿渐,号西楼,高邮 (今江苏高邮县)人。约生活于明正德、嘉靖年间。因江、淮之间连年水、旱,饥民多采食野菜充饥,王磐热心饥民因误食有毒野菜而丧命,便多方调查访问,写成《野菜谱》一书,供饥民们参考。《野菜谱》记录了六十多种野菜,且 “题下有注,注后系以诗歌,又绘图其下。其歌多寓规戒,似谣似谚,颇古质可诵。”这使得《野菜谱》成为一本通俗易懂的普及性读物,更加便于它的推广传播。除被收入《四库全书·子部农家类》存目之外,还有 《山居杂志》本、《三续百川学海》本、《说郛》本、《说郛续》本、及 《古今图书集成》本等。</span> <br/>
          封面： <span class="inputVal" id="bkimg">Z_13369.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]野菜谱
[book_author]王磐
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,农书,完结
[book_length]5514
[book_dec]一卷。明王磐撰。王磐,字鸿渐,号西楼,高邮 (今江苏高邮县)人。约生活于明正德、嘉靖年间。因江、淮之间连年水、旱,饥民多采食野菜充饥,王磐热心饥民因误食有毒野菜而丧命,便多方调查访问,写成《野菜谱》一书,供饥民们参考。《野菜谱》记录了六十多种野菜,且 “题下有注,注后系以诗歌,又绘图其下。其歌多寓规戒,似谣似谚,颇古质可诵。”这使得《野菜谱》成为一本通俗易懂的普及性读物,更加便于它的推广传播。除被收入《四库全书·子部农家类》存目之外,还有 《山居杂志》本、《三续百川学海》本、《说郛》本、《说郛续》本、及 《古今图书集成》本等。
[book_img]Z_13369.jpg


[book_title]野菜谱序
夫古之博物君子，怀穷奇极丑之思，即荒国僻壤，断崖绝涧，所为不名名毛无称之卉，犹将睹记而览观焉。而况溪沼町圃所生之菜，可以筐筥而取，釜鬵而烹，以朝夕餐且疗焉者乎？邮之王西楼品而为之词，则其间名者、种者、色者、形状之颣禽虫者，长于陵与隰者，五味而和之，四时而用之者，既巳累累陈矣。间尝一曰手是编而心喜焉，因意其人崇尚雅好，不乐肉食之嗤鄙，而托此以自概。见于世刻而新之者为张君，固知张君非市人矣。
沈朝焕伯含书

[book_title]题王先生野菜谱西楼乐府小序
野菜谱堪载时，非愤之言也。凶年饥馑，救死不瞻，猛逾虎堪，又日逼人。人恩老于圃，而尔得皇皇荒芜，寻野菜而食之。吁嗟！菜而野菜色多。然玉食在可省，肉食堪可楚也。支楚荆之食，安胡之饭，秋黄之苏，白露云茹，此天下之至美也。乃吴之办客，不能起楚，左子云疾也。而肥𬪩甘脆，腐肠爽口，老氏之戒谆谆焉。盖至于采讫垂名，肉林示鉴，而膏梁之与藜霍献有配，不弘在存欲。故士君子不可一日遇此时也，士君子不可一日忘此味也。不侮过张仲溪出阁读此谱，固知王先生有激乎其吕云哉。然亦可以识王先生之为人欲至读西楼乐府，慷慨磊落，纵横豪爽，寄情之中德德杂以调谑云语，虽非大雅之音，亦岂东方朔滑稽之徒乎？则又令人竟绝色飞也。
就禾张元春书

[book_title]叙野菜谱
王山人野菜有谱，非徒皆乎藜苋食也，山人盖脱然直寄焉，而所为自逃者也。古今称述遁子之迹，高者茹芝于摘山，下者种瓜于东陵，彼各有托而逃耳。山人娴于词，高门县薄，无弗走也，不颐指于世之甘脆肥脓，而独于涧溪沼沚之毛，谱而收之，意且曰：肉食者鄙，吾姑与抱瓮者流相咀嚅焉，如鸥凫之狎于萍，秋虫之哦于草，以为偷快也乎。是则山人澹泊之致，足以媿世之徒膏其口者。然又何其远览博物君子也。其书多吐弃不少娱，盖亦大雅士也。嗟嗟！余因有所感矣。每见当世富腴之家，钟呜鼎食，率岁而享子金，日啚饮甘含脆，以自膏其口，而田间之味辄吐弃，心殊薄之。脱有任情恬澹者，筑数亩之圃，方池曲沁，杂植诸菉荠野茹其中，朝焉灌，夕焉游，岁时焉采止然藜羹藿食而不献，斯亦足当古者柴桑之兴，东陵之隐乎。余虽为之抱瓮，而从所忻慕焉。
存白山人

[book_title]王西楼先生野菜谱
白鼓钉
一名蒲公英，四时皆有，惟极寒天小而可用，采之熟食。
白鼓钉白鼓钉，丰年赛社鼓不停，凶年罢社鼓绝声。鼓绝声，社公恼，白鼓钉化为草。高邮王磐鸿渐甫著壻张𫄧世文甫批。仁和张敷渐道升甫校。
剪刀股
春采生食，兼可作齑。
剪刀股，剪何益？剪淂今年地皮赤。东家罗绮西家绫，今年不闻剪刀声。
猪殃殃
猪食之则病，故名春采熟食。
猪殃殃，胡不祥，猪不食，遗道傍，我拾之充糇粮。
丝荞荞
二三月采熟食，四月结角不用。
丝荞荞如丝缕。昔为养蚕人，今作挑菜侣。养蚕衣整齐，捶菜衣褴褛。张家姑，李家女，陇头相见泪如雨。
牛塘利
二三月采熟食，亦可作齑。
牛塘利牛淂济，种草有余青，蓄水有余味。年来水草枯，忽变为荒荠。采采疗人饥，更淂牛塘利。
浮蔷
入夏生水中，六七月采，生熟皆可食。
采采浮蔷，涉彼沧浪。无根可托，有茎可尝。野风浩浩，野水茫茫，飘荡不返，若我流亡。
水菜
秋生水田，状类白菜，熟食。
水菜生水中，水深不可淂。挈筥绕堤行，日暮风波息，水清忽照人，面色如菜色。
看麦娘
随麦生陇上因名，春采熟食。
看麦娘来何早，麦未登，人未饱。何当与尔还厥家，共咽糟糠暂相保。
狗脚迹
生霜降时，叶如狗印，故名，熟食。
狗脚迹何处寻，狡兔乱走妖狐吟。北风扬沙一尺深。狗脚迹何处寻。
破破衲
腊月便生，正二月采，熟食。
三月老不堪食，破破衲不堪补。寒且饥，聊作脯，饱煖时不忘汝。
斜蒿
三四月生，小者一科俱可用。大者摘嫩头，于汤中略过，晒乾，临食再用汤泡油盐拌食，白食亦可。
斜蒿复斜蒿，采采临春郊，终日不盈把。怅望登东皋，欲进不能进，风日寒潇潇。
江荠
生腊月，生熟皆可用，花时不可食，但可作齑。
江荠青青江水绿，江边捶菜女儿哭。爷娘新死兄趁熟，止存我与妹看屋。
燕子不来香
早春采，可熟食。燕来时则腥臭不堪食，故名。
燕子不来香，燕子来时便不香。我愿今年燕不来，常与吾民充糇粮。
猢狲脚迹
以形似名，三月采之，熟食。
猢狲脚迹：宜尔泉石，胡不自安，犯我田宅。遭彼侵凌，畎亩萧瑟。获而烹之，偿我稼穑。
眼子菜
六七月采，生水泽中，青叶，背紫色，茎柔滑而细，长可数尺，熟食。
眼子菜如张目。年匕盻春。怀布谷犹向秋来望时熟。何事频年倦不开，愁看四野波漂屋。
猫耳朵
正二月采，捣烂，和粉面作饼，蒸食。
猫耳朵听我歌，今年水患伤田禾，仓廪空虚鼠弃窠，猫兮猫兮将柰何。
地踏菜
一名地耳，状如木耳，春夏生雨中，雨后采熟食，见日即枯没。
地踏菜生雨中，晴日一照郊原空。庄前阿婆呼阿翁，相携儿女去匆匆。湏臾采淂青满笼，还家饱食忘岁凶，东家懒妇睡正浓。
窝螺荠
正月二月采之，熟食。
窝螺荠如螺髻，生水边照华丽。去年郎家田不收，捶菜女儿不上头，出门忽见窝螺羞。
乌蓝担
乌，大也。村人呼大为乌。此菜但可熟食。
乌蓝担担不动，去时腹中饥，归来肩上重。肩上重，行跖迟，日暮还家方早炊。
蒲儿根
即蒲草嫩根也，生熟皆可食。
蒲儿根生水曲，年年砍蒲千万束，水乡人家衣食足。今年水深渰绝蒲，食尽蒲根生意无。
藩篱头
腊月采熟食，入春不用。
藩篱头延蔓草，傍篱生，青袅袅。今年薪贵谷不收，拆藩篱煮藩篱头。
马齿苋
入夏采，沸汤瀹过，曝乾，冬用旋食亦可。楚俗元旦食之。
马齿苋马齿苋风俗相传食元旦。何事年来采更频，终朝赖尔供餐饭。
马拦头
二三月丛生，熟食，又可作齑。
马拦头拦路生，我为拔之容马行。只恐救荒人出城，骑马直到破柴荆。
青蒿儿
即茵陈蒿，春月采之，炊食时俗二月二日和粉面作饼者是也。
青蒿儿才发𩓯，二月二日春犹冷，家家竞作茵陈饼。茵陈疗病还疗饥，借问采蒿知不知。
鴈肠子
二月生，如豆芽，菜熟食之，生亦可食。
鴈肠子遗沟壑，应是今年。绝饮啄。两翼低垂去不前，苦遭饿鹘相擒抟。嗟哉鴈兮有羽翰，何况人生行路难。
野落篱
正二月采头，汤过可食。
野落篱，旧遮护。昔为里正家，今作逃亡户。春来荒荠满阶生，捶菜人穿屋里行。
茭儿菜
入夏生水泽中，即茭芽也，生熟皆用。
茭儿菜生水底，若芦芽，胜菰米。我欲充饥采不能，满眼风波泪如洗。
倒灌荠
采之熟食，亦可作齑。
倒灌荠生旱田，上无雨露下有泉，抱瓮不来还自鲜，造物冥冥解倒悬。
灰条
此菜二种，一种叶大而赤，即藜藿；一种叶小而青，即今所采者。汤过，油盐拌食。
灰条复灰条，采采何辞劳。野人当年饱藜藿，凶岁淂此为佳殽。东家鼎食滋味饶，彻却少牢羹太牢。
乌英
一名乌英花，入夏生水泽中，生熟皆食，六月不可用。
乌英花，乌英菜，菜可茹兮花可爱，连朝摘菜不聊生，岂有心情摘花戴。
抱娘蒿
丛生故名。二三月采熟食。
抱娘蒿，结根牢解，不散如漆胶。君不见昨朝儿卖客船上，儿抱娘哭不肯放。
枸杞头
村人采为甜菜头，春夏采嫩头熟食。秋采实即枸杞子，冬采根即地骨皮。
枸杞头生高丘，寔为药饵来甘州。二载淮南榖不收，采春采夏还采秋，饥人饱食如珍馐。
苦麻苔
三月采，用叶捣，和面作饼，生亦可食。
苦麻苔带苦，尝虽逆口胜空肠。但愿收租了官府，不辞吃尽田家苦。
羊耳秃
二三月采熟食。
羊耳秃短簇簇。穿藩篱如抵触，饥来进退无如何。前村后村荆棘多。
水马齿
生水中，与旱马齿菜相类，熟食。
水马齿何时落，食玉粒衔金嚼，我民饿殍盈沟壑。惟皇震怒剔厥腭，化为野草克藜藿。
野苋菜
类家苋，夏采熟食。
野苋菜生何少，尽日采来克一饱。城中赤苋美且肥，一钱一束贱如草。
黄花儿
正二月采熟食。
黄花儿。郊外草，不爱尔花，爱尔克我饱。洛阳諈家深院深，一年一赏费千金。
野荸荠
四时采，生熟皆食。
野荸齐生稻畦，若薅不尽心力疲。造物有意防民饥。年来水患绝五榖，尔独结实何累累。
蒿柴荠
正二三月采熟食，又可作齑。
蒿柴齐我独怜，叶可食，楷可燃。连朝风雪拦村路，饥寒不能出门去。
野菉豆
茎叶似菉豆而小，生野田，多藤蔓，生熟皆可食。
野菉豆匪耕耨，不种而生，不萁而秀，摘之无穷，食之无臭。百榖不登，尔何独茂。
油灼灼
生水边，叶光泽，生熟皆食，又可作乾菜。
油灼灼，光错落，生崖边，照沟壑。沟壑朝来饿殍填，骨肉未冷攒乌鸢。
雷声菌
夏秋雷雨后，生茂草中，如蘑菰，味亦相似。
雷声菌如卷耳，恐是蛰龙儿，雷声呼辄起。休夸瑞草生，莫叹灵芝死。如此凶年榖不登，纵有祯祥安足倚。
雀儿绵单
三月采，可作齑。此菜甚延蔓，铺地而生，故名。
雀儿绵单托彼终宿。如菌如衾，匪丝匪縠。年饥愿得充我餐，任穿我屋蔽尔寒。
菱科
夏秋采熟食。
采菱科，采菱科，小舟日日临清波。菱科采淂余几何，竟无人唱采菱歌。风流无复越溪女，但采菱科救饥馁。
蒌蒿
春采苖，叶熟食。夏秋茎可作齑，心可入茶。
采蒌蒿，采枝采叶还采苗。我独采根卖城郭，城里人家半凋落。
扫帚荠
春采熟食。
扫帚荠青簇簇。去年不收空倚屋，但愿今年收两熟。场头扫帚扫尽秃。
灯蛾儿
二月采熟食。
灯蛾儿落满地，化作草。青青𮞸此饥荒岁。曾见当年远绛纱，于今灯火几人家。
荠菜儿
春月采之，生熟皆可食。
荠菜儿年年有，采之一二遗八九。今年才出土眼中，捶菜人来不停手。而今狼藉已不堪，安淂花开三月三。
芽儿拳
正二月采熟食。
芽儿拳生树边，白如雪，软似绵，煮来不食泪如雨。昨朝儿卖他州府。
板荞荞
正二月和羹采之，炊食。三四月结角，老不堪用。
板荞荞兮吾不识，出无路兮入无室，将学道兮归空山，草为衣兮木为食。
碎米齐
三月采止，可作齑。
碎米荠如布谷，想为民饥天雨粟。官仓一月一开放，造物生生无尽藏。
天藕儿
根如藕而小，熟食，楷叶不可食。
天藕儿降乎陆，活生民如雨粟。昨曰湖边闻野哭，忽忆当年采莲曲。
老鹳觔
二月采之，熟食，亦可作齑。
老鹳觔，老鹳觔，去年水涸无纤鳞，蚁垤累累声不闻，老鹳何在觔独存。
鹅观草
正二月如麦青，炊食。
鹅观草，满地青青鹅食饱。年来赤地不堪观，又被饥人分食了，鹅观草
牛尾瘟
生深水中，叶如发，茎如藻，冬月和鱼煮食，夏秋亦可食。
牛尾瘟不敢吞，疫气重流远村。黄毛㹀乌毛犜，十庄九疃无一存，摩挲犁耙泪如涌，田中无牛更无种。
野萝卜
叶似芦菔，故名，熟食。
野萝卜生乎陆，匪蔓菁，若卢菔。求之不难烹易熟，饥来获之胜梁肉。
兔丝根
一名兔丝苖，春采苖叶，秋冬采根，蒸食味甘。多食令人眩晕。
兔丝根美可尝，千万结如我肠。饥人得食不辍，口肠细食，多死八九。
草鞋片
二三月采熟食。
草鞋片甘贫贱，不踏软红尘，尝行芳草茵，从教恶且敝，忍向泥涂弃。一任前途阻且长，着来犹能趁熟场。
抓抓儿
深秋采之日，乾和榖煮食如粉，清香可爱。
抓抓儿生水湄，却似瓦松初出时。湏知可食不可弃，不能疗痒能疗饥。
雀舌草
以形似称，初生时采熟食。
雀舌草叶似茶，采之采之溪之涯。途中饥渴不能进，遍寻烟火无人家。
王西楼先生野菜谱终

[book_title]跋西楼先生野菜谱后
昔陶隐居注本草，谓误注之害，甚于注周易之误。其言虽过，要之有补于世也。吾西楼著野菜谱，观其自叙，亦隐居之意欤，较又微矣。虽然，无逸、豳风，其言稼穑艰难至矣。自井田废，王政缺，民生之艰，尤有不忍言者。斯谱备述闾阍小民艰食之情，仁人君子观之，当抚然而感，恻然而伤。繇是而讲孟子之王道，备周官之荒政，思艰图易，使怨咨者获乃宁之愿，不特多浅庶草之名而已。故曰可以备观风者之采择，意正在此欤。然则斯谱也，孰为其微哉？孰为其微哉？
嘉靖丁亥岁夏至望前三日壮月生
张𫄧世文书于南湖精舍

[book_title]跋西楼野菜谱乐府
余轶闻西楼女得佳壻，然而贫，公之内数难之。比维扬俗盛灯，公命妻女妆伪，若往观之者。登壻家，竟以女归焉。嗟乎！公之为度越矣。余是思成化、弘正间风气人物，淳庞朴茂，微宁得时行道诸君子，即岩穴块处，犹有伟气如此。刻公之野菜谱乐府既，因忆是语书之。峕万历丙戍季夏朔也。
仁和张敷渐

        </div>
      </div>
    </div>
  </div>
</div>
<!--update:2025-08-30 10:08:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>