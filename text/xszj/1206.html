<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,神农书,神农书全文在线阅读,神农书全文在线下载,大玄古籍书库">
<meta name="description" content="旧题上古神农氏撰。《汉书·艺文志》农家类著录二十篇,注云:“六国时,诸子疾时怠于农业,道耕农事,托之神农。”刘向《别录》疑为李悝或商鞅所说,也不可信。该书已不见《隋书·经籍志》著录。清代马国翰以唐代《开元占经》为主,以。《管子》、《吕氏春秋》、《淮南子》、《刘子新论》为补充,摘录出有关农业的内容,编辑成《神农书》一卷。《汉书·艺文志》农家类著录《神农》二十篇。班固注:“六国时,诸子疾时怠于农业,道耕农事,托之神农。”可见此书是托神农之名,专讲农耕技术内容的书。唐颜师古注引刘向《别录》云:“疑李悝及商君所说">
<title>神农书_炎帝_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">神农书</span> <br/>
          作者： <span class="inputVal" id="bkauthor">炎帝</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,先秦,农书,完结</span> <br/>
          字数： <span class="inputVal" id="bknum">[book_length]3066</span> <br/>
          说明： <span class="inputVal" id="bkdec">旧题上古神农氏撰。《汉书·艺文志》农家类著录二十篇,注云:“六国时,诸子疾时怠于农业,道耕农事,托之神农。”刘向《别录》疑为李悝或商鞅所说,也不可信。该书已不见《隋书·经籍志》著录。清代马国翰以唐代《开元占经》为主,以 《管子》、《吕氏春秋》、《淮南子》、《刘子新论》为补充,摘录出有关农业的内容,编辑成《神农书》一卷。《汉书·艺文志》农家类著录《神农》二十篇。班固注:“六国时,诸子疾时怠于农业,道耕农事,托之神农。”可见此书是托神农之名,专讲农耕技术内容的书。唐颜师古注引刘向《别录》云:“疑李悝及商君所说。”</span> <br/>
          封面： <span class="inputVal" id="bkimg">Z_12970.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]神农书
[book_author]炎帝
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,先秦,农书,完结
[book_length]3066
[book_dec]旧题上古神农氏撰。《汉书·艺文志》农家类著录二十篇,注云:“六国时,诸子疾时怠于农业,道耕农事,托之神农。”刘向《别录》疑为李悝或商鞅所说,也不可信。该书已不见《隋书·经籍志》著录。清代马国翰以唐代《开元占经》为主,以 《管子》、《吕氏春秋》、《淮南子》、《刘子新论》为补充,摘录出有关农业的内容,编辑成《神农书》一卷。《汉书·艺文志》农家类著录《神农》二十篇。班固注:“六国时,诸子疾时怠于农业,道耕农事,托之神农。”可见此书是托神农之名,专讲农耕技术内容的书。唐颜师古注引刘向《别录》云:“疑李悝及商君所说。”
[book_img]Z_12970.jpg


[book_title]序
《神农书》一卷，相传炎帝神农氏撰. 案《汉书．艺文志．农家．神农》二十篇；《兵阴阳家．神农兵法》一篇；《五行家．神农大幽五行》二十六卷；《杂占家．神农敎田相土耕种》十四卷；《经方家．神农黄帝食禁》七卷；《神仙家．神农杂子技道》二十三卷. 其农家二十篇注“六国时, 诸子疾时, 怠于农业, 道耕农事, 托之神农.“师古曰：“刘向《别录》云：‘疑李悝及商君所说.'“由此类推, 凡志所载篇目, 大抵皆依附为之, 今其书并佚. 考唐《开元占经》载有《八谷生长》一篇, 差为完具, 又亟引神农占数节. 《管子》、《淮南子》、《汉食货志》等书或引神农之数, 或引神农之法, 或引神农之敎. 又《艺文类聚》引神农《求雨书》. 得有篇目可称者凡六篇, 其它佚文散句时见传、注所引, 倂据辑录, 不可区分, 统入农家. 至他书所引《食禁》别, 采集与《本草》相次, 不录于兹云. 历城马国翰竹吾甫.

[book_title]神农书
○八穀生長篇
禾生於棗,出於上黨羊頭之山右谷中.生七十日秀,六十日熟,凡一百三十日成.忌於寅卯.(瞿曇悉達《開元占經》卷一)
黍生於楡,出於大梁之山左谷中.生六十日秀,四十日熟,凡一百日成.忌於丑.(同上)
大豆生於槐,出於沮石之山谷中.九十日華,六十日熟,凡一百五十日成.忌於卯.(同上)
小豆生於李,出於農石之山谷中.生六十日華,五十日熟,凡一百一十日成.忌於卯.(同上)
秫生於楊,出於農石之山谷中.七十日秀,六十日熟.凡一百三十日成.忌於午.(同上)
蕎麥生於杏,出於農石之山谷中.生二十五日秀,五十日熟.凡七十五日成.忌於子.(同上)
麻生於荊,出於農石之山谷中.生七十日秀,六十日熟,凡一百三十日成.忌於未午辰亥日.(同上)
小麥生於桃,出於須石之山谷中.生二百日秀,六十日熟,凡二百六十日成.忌於子.(同上)
稻生於柳,出於農石之山谷中.生八十日秀,七十日熟,凡一百五十日成.忌於亥.(同上)
五谷以生長日種者多實,以老死日種者無實,又難生.以忌日種之,一人不實.(同上)
禾生於巳,疾於酉,長於子,老於戍,惡於丙丁,忌於寅卯.(同上)
黍生於寅,疾於午,長於丙丁,老於戍,死於申,惡於壬,忌於丑.(同上)
豆生於申,疾於子,長於壬,老於丑,惡於甲乙,忌於丙丁.(同上)
麥生於酉,疾於卯,長於辰,老於午,死於巳,惡於戌,忌於子.(同上)
太歲在四孟,葶藶子熟時可種禾豆,夏至時百五十日,地氣上時可種麥,丑、未、辰、戌是也.(同上)
太歲在四仲,椹熟時可種禾豆,夏至可種麥麻,夏至後九十日,地氣上可種麥,子、午、卯、酉是也.(同上)
太歲在四季,以蠶臥起時可種禾豆,夏至前五十日可種稻黍糜.夏至後八十日,地氣上可種麥.寅、申、巳、亥是也.(同上)
○占篇
正月上朔,有風雨.三月穀貴,石五百錢.(同上)
八月有三卯,麥大善.無三卯,麥不善.(同上)
凡蟲食李,則黍貴.食棗,粟貴.食杏,麥貴.食荊,麻貴.食桑,絲貴.
正月上朔日,風從東來,植禾善.從南來,植黍善.風從北來,稚禾善.四月四日,風從東來,植豆善.西來,四日至七日,中善.七日至十日,稚善.十四日無風,不可種豆.從冬至日到來年,滿六十日,有大風雨折樹,麥大善.從平朔至食時,植麥善.至日中,中麥善.至日入,稚麥善.常以夏至後九十日可種.四月朔日,風從東來,從平明至辰時,植麥善.至日中,中黍善.至日入,稚黍善.正月朔日入,淸明蠶善.(同上)
正月有甲子,糴初貴後賤.(同上)
正月上辛,溫者善,風寒者不好.(同上)
○數篇
一穀不登,減一穀,穀之法什倍.二穀不登,減二穀,穀之法再什倍.夷疏滿之,無食者予之陳,無種者貸之新.故無什倍之賈,無倍稱之民.(《管子．輕重十一．揆度第七十八》引神農之數.)
○法篇
丈夫丁壯不耕,天下有受其饑者；婦人當年不織,天下有受其寒者(《呂氏春秋》作“士有當年而不耕者,則天下或受其饑矣；女有當年而不織者,則天下或受其寒矣“).故天子親耕,后妃親織,以爲天下先(劉子《新論》有此三句.《呂氏春秋》作“故夫親耕、妻親織“).不貴難得之貨,不器無用之物(《淮南子》有此二句).是故其耕不强者,無以養生；其織不力者,無以揜形(劉子《新論》作“是以其耕不强,無以養其生；其織不力,無以蓋其形“.《後漢書》注故上無是字,揜作衣).有餘不足各歸其身(淮南子有此二句).衣食饒溢(劉子《新論》作足),姦邪不生,安樂無事,而天下均平(劉子《新論》無而字,均作和).智者無所施其策,勇者無以行其威.故衣食爲民之本,而工巧爲其末也.(劉子《新論》有此四句.《淮南子．齊俗訓》、劉子《新論．貴農篇》、《後漢書．王符傳》注引《文子》,並作神農之法.文句互有詳略異同,《呂氏春秋．愛類篇》引首六句作神農之敎.)
○敎篇
有石城十仞,湯池百步,帶甲百萬,而無粟者,不能守也.(《漢書．食貨志》引神農之敎.歐陽詢《藝文類聚》卷八十五；昭明《文選》卷三十六《王元長永明九年策秀才文》李善注引汜勝之書曰“神農之敎：雖有石城湯池,帶甲百萬,而無粟者,不能守也.“《後漢書．光武紀》贊章懷太子注引無帶甲句,脫有字、而字.)
民爲邦本,食爲民天.農不正,食不充,民不正,用不衷.(羅泌《路史後紀》卷三《炎帝神農氏紀》引“又設敎曰“云云.案此見《三憤書．神農政典》偽篇,本不足取.徵羅氏引此文豐作充、專作衷,校《三墳》有異字,或別據神農佚篇,故僅取錄此節,餘皆不錄.)
○求雨篇
春夏雨日而不雨,甲乙,命爲青龍,又爲火龍東方,小童舞之.丙丁不雨,命爲赤龍南方,壯者舞之.戊己不雨,命爲黃龍,壯者舞之.庚辛不雨,命爲白龍,又爲火龍西方,老人舞之.壬癸不雨,命爲黑龍北方,老人舞之.如此不雨,潛處闔南門,置水其外；開北門,取人骨埋之.如此不雨,命巫祝而曝之,曝之(《路史》引作“如此“)不雨,神山(《路史》訛作仙)積薪,擊鼓而焚之.(歐陽詢《藝文類聚》卷一百,《路史．餘論卷二》並引《神農求雨書》.)
○雜篇
夏日成　.(虞世南《北堂書鈔》卷一百五十四)
湛濁爲地.(藝文類聚卷六)
冬至,陰陽合精,天地交讓.天爲尸溼,地爲不凍,君爲不朝,百官爲不親事,不可出遊,必有憂悔.(《太平御覽》卷二十八、羅苹《路史》注.)
承爲民賦二十而一.(《路史》注)

        </div>
      </div>
    </div>
  </div>
</div>
<!--update:2025-08-30 10:07:06-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>