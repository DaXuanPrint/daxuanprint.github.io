<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="上谕,凡例,总目,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,石渠宝笈全文在线阅读,石渠宝笈全文在线下载,大玄古籍书库">
<meta name="description" content="中国书画著录书。四十四卷,清乾隆九年(1744)高宗命张照、梁诗正等奉敕编撰。成书于次年。后又命董诰、阮元等编纂续编,共四十册,成于乾隆五十六年(1791)。仁宗颙琰命英和、吴其彦、胡敬等编纂三编,二十八涵,一百十二册,成书于嘉庆二十一年(1816)。内府所藏书画可谓尽于此,并多为民间未睹之珍品。依贮藏之所,详加别白,荟萃成篇。卷一至卷九贮乾清宫,卷十至十八贮养心殿,卷十九贮三希堂,卷二十至二十七卷贮重华宫,卷二十八至四十贮御书房,卷四十一贮学诗堂,卷四十二贮画禅室,卷四十三贮长春书屋、随安室、攸芋斋,卷">
<title>石渠宝笈_梁诗正_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">石渠宝笈</span> <br/>
          作者： <span class="inputVal" id="bkauthor">梁诗正</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,书法,画论,完结</span> <br/>
          字数： <span class="inputVal" id="bknum">[book_length]643667</span> <br/>
          说明： <span class="inputVal" id="bkdec">中国书画著录书。四十四卷,清乾隆九年(1744)高宗命张照、梁诗正等奉敕编撰。成书于次年。后又命董诰、阮元等编纂续编,共四十册,成于乾隆五十六年(1791)。仁宗颙琰命英和、吴其彦、胡敬等编纂三编,二十八涵,一百十二册,成书于嘉庆二十一年(1816)。内府所藏书画可谓尽于此,并多为民间未睹之珍品。依贮藏之所,详加别白,荟萃成篇。卷一至卷九贮乾清宫,卷十至十八贮养心殿,卷十九贮三希堂,卷二十至二十七卷贮重华宫,卷二十八至四十贮御书房,卷四十一贮学诗堂,卷四十二贮画禅室,卷四十三贮长春书屋、随安室、攸芋斋,卷四十四贮翠云馆、漱芳斋、静怡轩、三友斋。卷内各分书册、画册、书画合册;书卷、画卷、书画合卷;书轴、画轴、书画合轴九类。每类又分上等、次等。上等著录纸绢、尺寸、款识、印记、题咏、跋尾,一一详列,悉志无遗;次等甚简。这部巨著,一改自古以来,书画著录依据旧文粗陈名目之陋习,所录均为秘藏精华,且按方幅稽核详明,逐项予以载录。既精于鉴赏,又不囿于所闻,既长于搜罗,又不短于识别,堪称“艺林之鸿宝”。编前有乾隆九年二月初十日上谕,继选凡例及总目。初编、续编,则专录乾隆内府所藏有关佛道经典的书画。1918年涵芬楼曾出版初、续二编石印本,三编仅有目,无著录。1969年台北故宫博物院出版三编著录影印本,并附索引。此书与《秘殿珠林》为姊妹编,一般书画人《石渠宝笈》,道释书画入《秘殿珠林》。</span> <br/>
          封面： <span class="inputVal" id="bkimg">Z_12952.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]石渠宝笈
[book_author]梁诗正
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,书法,画论,完结
[book_length]643667
[book_dec]中国书画著录书。四十四卷,清乾隆九年(1744)高宗命张照、梁诗正等奉敕编撰。成书于次年。后又命董诰、阮元等编纂续编,共四十册,成于乾隆五十六年(1791)。仁宗颙琰命英和、吴其彦、胡敬等编纂三编,二十八涵,一百十二册,成书于嘉庆二十一年(1816)。内府所藏书画可谓尽于此,并多为民间未睹之珍品。依贮藏之所,详加别白,荟萃成篇。卷一至卷九贮乾清宫,卷十至十八贮养心殿,卷十九贮三希堂,卷二十至二十七卷贮重华宫,卷二十八至四十贮御书房,卷四十一贮学诗堂,卷四十二贮画禅室,卷四十三贮长春书屋、随安室、攸芋斋,卷四十四贮翠云馆、漱芳斋、静怡轩、三友斋。卷内各分书册、画册、书画合册;书卷、画卷、书画合卷;书轴、画轴、书画合轴九类。每类又分上等、次等。上等著录纸绢、尺寸、款识、印记、题咏、跋尾,一一详列,悉志无遗;次等甚简。这部巨著,一改自古以来,书画著录依据旧文粗陈名目之陋习,所录均为秘藏精华,且按方幅稽核详明,逐项予以载录。既精于鉴赏,又不囿于所闻,既长于搜罗,又不短于识别,堪称“艺林之鸿宝”。编前有乾隆九年二月初十日上谕,继选凡例及总目。初编、续编,则专录乾隆内府所藏有关佛道经典的书画。1918年涵芬楼曾出版初、续二编石印本,三编仅有目,无著录。1969年台北故宫博物院出版三编著录影印本,并附索引。此书与《秘殿珠林》为姊妹编,一般书画人《石渠宝笈》,道释书画入《秘殿珠林》。
[book_img]Z_12952.jpg


[book_title]上谕
乾隆九年二月初十日奉
上谕
三朝御笔藏之金匮者焜煌典重实为超越前古朕每一捧观辄增永慕所当敬为什袭贻我後人又内府所储历代书画积至万有余种籖轴既繁不无真贋顷释道二典已编为秘殿珠林一集此外并宜详加别白遴其佳者荟萃成编朕少年时间涉猎书绘登极後每缘几暇结习未忘弄翰抒毫动成卷帙应一并分类诠次用志岁月至臣工先後经进书画暨传入御府者往往有可观览选择排比亦足标艺林之雅且我
列圣贻留墨宝历久逾新即前贤断纸零缣用是有所稽考朕於清讌之余偶一披閲悦心研虑左图右史古人岂其远哉钦此

[book_title]凡例
钦定四库全书
石渠宝笈凡例
一是书首冠
四朝宸翰其人手蹟则谨依年代前後先列朝次无名次国朝先册次卷次轴书画既区上次攸别各以周兴嗣千文中一字编记并仿秘殿珠林体例顾此书卷帙更繁叙録不无小异而大段规模则总归一致也
一我朝
圣
圣相承道德光华发为文藻
四朝宸翰焜耀万世册卷轴各以类分就中以标题尤典重者弁首至临摹古人则仍从旧蹟次第凡
青宫时翰墨又归於後不以编年为序也
一秦汉以来尚矣六朝五代唐宋元明列朝大较灿如眉列而各朝内又详考本人列传依年叙録国朝亦以先後年岁自为分别台阁山林及方外女史更不另为位置文字因缘固当如是
一是编所收皆古今名蹟虽或临本逼真亦暨置之次等题疑俱仍其旧而真贋自别【如次等书有二王褚柳次等画有荆关董巨】
一册卷轴之後又别为书画合璧一门然必其工力悉敌方称双美其有年代悬殊及书画未必两佳者则仍各从其类等诸附庸不为并重也
一释道二氏既编为秘殿珠林一集是编亦间有涉二氏语者然所书非某偈某经所画非祗林丹室则亦同为月露风云而已故是编仍为收入
一书画首详本幅先分别牋绢与书之真草篆隶画之墨画着色及本人欵识图章或他人题跋在本幅者暨收藏押缝诸印以次叙録不奸不僭其册则前後副页次及余副卷则前後隔水次引首又次拖尾轴则左右边幅次及诗塘题记夥谨依其次欲使条理井然观者可无留目也
一上等叙述尤详总无一字之遗惟题跋人图印後删以欵字已明不须重赘也次等则但记本人题识不叙印章其有经
御笔题跋者仍谨为详録至他人题跋则但云某题一某跋一不録全文礼从其降所以别於上等又上等本幅则谨记高广若干用明珍惜次等则略之以省登记之繁
一凡所登记其题跋与印章俱谨依前後册则曰幅前幅後卷则曰卷前卷後轴则曰左方右方上方下方其为前代内府收藏之宝统以玺书之名人印章统以印书之其间有诸印或几印【如三印四印云】有卷前卷後或卷首卷尾不无小异一书画中有
圣祖暨我
皇上书籖并题跋者则於各项叙述之後敬为登载
不敢与诸人题跋一例
一名迹流传几经装背欵字已失或原无题欵经名人鉴跋确有据依或书法画宗的然无欵为某某者则以无欵或未署欵书之仍归列朝有名人类其稍涉疑似未为传信则分别墨气绢色约略唐宋别为无名氏一门亦夏五缺文之意
一上等中题跋既全録原文其间有但署别号及无名者其印章可识或别有考据则仍书某某其概无可证则但书题句云跋语云直録其题跋之词而以後署某字书之不敢臆为附会用以阙疑存考
一真蹟中如羲献手墨一字亦不易得其残缣断幅必以几行几字谨记之所以别於後代诸家吉光片羽珍重应更逾十倍也
一全幅中或有割裂弗全题识中或有讹舛字句又白璧无瑕或俗子贋作一诗一跋此类则间加按语祗以别白是非而赞美之词不赘一古人名蹟辗转流传收藏不一手前人无论矣本朝则双峰阁思原堂二家题识图章概删不録以其无关轻重且春秋遗意也
一刻丝绣线虽工亦为降格皆附於本项无名氏之後毋庸别分门类又便面盛於有明名人真蹟往往可见然一册多至数十家其年代前後参差不等亦总归於列朝之末
一书画分贮乾清宫养心殿重华宫御书房四处俱各用鉴藏玺以别之又石渠宝笈乾隆御覧之宝二玺册卷轴皆同上等者则益以乾隆鉴赏三希堂精监玺宜子孙三玺既分贮四处所编字号仍分部排次取其便於观览
一我
皇上宸翰富有日新又御府後此所收古今名蹟亦未可槩以起讫并拟另入续集再为编次一是编始於乾隆甲子仲春成於乙丑冬十月奉
敕排纂诸臣有不能终始其事者然既均効编摩即
当与名其列今仍照被
命名次署衔用志缘起【臣】张照【臣】梁诗正【臣】励宗万【臣】张若霭【臣】庄有恭【臣】裘曰修【臣】陈邦彦【臣】观保【臣】董邦逹恭记

[book_title]总目
钦定四库全书　　　　　子部八
石渠宝笈总目　　　　　　艺术类一【书画之属】卷一
贮
乾清宫一
卷二
贮
乾清宫二
卷三
贮
乾清宫三
卷四
贮
乾清宫四
卷五
贮
乾清宫五
卷六
贮
乾清宫六
卷七
贮
乾清宫七
卷八
贮
乾清宫八
卷九
贮
乾清宫九
卷十
贮
养心殿一
卷十一
贮
养心殿二
卷十二
贮
养心殿三
卷十三
贮
养心殿四
卷十四
贮
养心殿五
卷十五
贮
养心殿六
卷十六
贮
养心殿七
卷十七
贮
养心殿八
卷十八
贮
养心殿九
卷十九
贮
三希堂
卷二十
贮
重华宫一
卷二十一
贮
重华宫二
卷二十二
贮
重华宫三
卷二十三
贮
重华宫四
卷二十四
贮
重华宫五
卷二十五
贮
重华宫六
卷二十六
贮
重华宫七
卷二十七
贮
重华宫八
卷二十八
贮
御书房一
卷二十九
贮
御书房二
卷三十
贮
御书房三
卷三十一
贮
御书房四
卷三十二
贮
御书房五
卷三十三
贮
御书房六
卷三十四
贮
御书房七
卷三十五
贮
御书房八
卷三十六
贮
御书房九
卷三十七
贮
御书房十
卷三十八
贮
御书房十一
卷三十九
贮
御书房十二
卷四十
贮
御书房十三
卷四十一
贮
学诗堂
卷四十二
贮
画禅室
卷四十三
贮
长春书屋
随安室
攸芋斋
卷四十四
贮
翠云馆
漱芳斋
静怡轩
三友斋
【臣】等谨按
钦定石渠宝笈四十四卷乾隆九年奉
勅撰书评画品肇自六朝张彦远始彚其总依据旧文粗陈名目而已不能近见真迹也唐宋以来记载日夥或精於赏鉴而限於见闻或长於蒐罗而短於辨别迄未能兼收衆论定着一编为艺林之鸿宝我
国家承平景运一百余年
内府所收既多人间所未睹我
皇上几余游艺妙契天工又
睿鉴所临物无匿状是以
品评甲乙既博且精
特命儒臣録为斯帙以贮藏
殿阁依次提纲以书册画册书画合册书卷画卷书画合卷书轴画轴书画合轴分条列目其笺素尺寸印记姓名赋咏跋识与奉有
御题
御玺者皆一一胪载纎悉必详而
三朝宸翰
皇上御笔尤珍逾球璧光灿仪璘仰见未明勤政之余乙夜
观书之暇松云栋牖穆穆凝神所为颇养天和怡情悦性者不过游心翰墨寄赏丹青与前代帝王务侈纷华靡丽之观者迥不侔也乾隆四十六年十一月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
石渠宝笈卷一目录
贮
乾清宫一
四朝宸翰
书册
世祖章皇帝御临诸名家帖
书卷
世祖章皇帝御书圣经
世祖章皇帝御临苏轼满庭芳词
书轴
世祖章皇帝御临文徵明诗帖
书轴
世祖章皇帝御笔梅花
世祖章皇帝御笔山水
世祖章皇帝御笔葡萄
世祖章皇帝御笔画竹
世祖章皇帝御笔竹石
世祖章皇帝御笔仿关仝山水
世祖章皇帝御笔仿董源山水
世祖章皇帝御笔仿郭熙山水
世祖章皇帝御笔仿范寛山水
世祖章皇帝御笔仿夏珪雪景
世祖章皇帝御笔仿米家山
世祖章皇帝御笔仿米友仁山水
世祖章皇帝御笔仿米友仁山水
世祖章皇帝御笔仿黄公望山水
世祖章皇帝御笔仿倪瓒山水
书册
圣祖仁皇帝御书周易折中序
圣祖仁皇帝御书性理精义序
圣祖仁皇帝御书朱子全书序
圣祖仁皇帝御书佩文韵府序
圣祖仁皇帝御书御选唐诗序
圣祖仁皇帝御书避暑山庄记
圣祖仁皇帝御书草诀百韵
圣祖仁皇帝御书千文
圣祖仁皇帝御书千文
书卷
圣祖仁皇帝御书太极图说
圣祖仁皇帝御书上帝阁赞
圣祖仁皇帝御书操舟说
圣祖仁皇帝御书赐裕亲王札
圣祖仁皇帝御书千文
圣祖仁皇帝御书跋语
圣祖仁皇帝御书跋语
圣祖仁皇帝御书长寿星赋
圣祖仁皇帝御书行殿读书赋
圣祖仁皇帝御书耕织图序
圣祖仁皇帝御书古文渊鉴序
圣祖仁皇帝御书栢梁体诗序
圣祖仁皇帝御笔书通监纲目後
圣祖仁皇帝御书稼说
圣祖仁皇帝御书金莲花赋
圣祖仁皇帝御书题画诗
圣祖仁皇帝御临苏轼颍州西湖月夜泛舟诗
圣祖仁皇帝御临苏轼前赤壁赋
圣祖仁皇帝御临黄庭坚书孟郊诗
圣祖仁皇帝御临米芾诗帖
圣祖仁皇帝御临米芾诗帖
圣祖仁皇帝御笔仿米芾千字文
圣祖仁皇帝御临赵孟頫书辋川诗
圣祖仁皇帝御临赵孟頫书归田赋
圣祖仁皇帝御临赵孟頫书?扇赋
圣祖仁皇帝御临赵孟頫书秋声赋
圣祖仁皇帝御临董其昌诗帖
圣祖仁皇帝御临董其昌书舞鹤赋
圣祖仁皇帝御临董其昌书滕王阁序
圣祖仁皇帝御临董其昌书驾幸太学赋
圣祖仁皇帝御临董其昌书麒麟赋
圣祖仁皇帝御临董其昌书五柳先生传
书轴
圣祖仁皇帝御书乾九五爻辞
圣祖仁皇帝御书圣经
圣祖仁皇帝御书唐句
圣祖仁皇帝御书五台碧山寺碑文
圣祖仁皇帝御书五台殊象寺碑文
圣祖仁皇帝御临米芾书泰阶六符赋
圣祖仁皇帝御临宋高宗书汉高祖求贤诏
圣祖仁皇帝御临董其昌诗帖
圣祖仁皇帝御临董其昌诗帖
圣祖仁皇帝御临董其昌书乐志论
圣祖仁皇帝御临董其昌仿赵孟頫诗
圣祖仁皇帝御临董其昌兰亭帖
圣祖仁皇帝御临董其昌书老人星赋
钦定四库全书
石渠宝笈卷一
贮
乾清宫一
宸翰
书册
世祖章皇帝御临诸名家帖五册
黄笺本第一册为顺治十五年书临王羲之乐毅论分段署月日中楷书千文凡二则计二十四页第二册至第四册皆顺治十六年书第二册临黄庭坚岳云帖凡十三则计二十六页第三册节临赵孟頫书离骚凡八则计十七页第四册杂临锺繇一则王羲之三则王献之二则王廙一则怀素一则欧阳询二则顔真卿一则苏轼一则蔡襄一则董其昌一则计十五页俱分段署月日第五册为顺治十七年书临虞世南书孔子庙堂碑分十则署月日计二十五页页高九寸五分广一尺一寸八分
书卷
世祖章皇帝御书圣经一卷
黄笺本行楷大书卷前署圣经二字卷高一尺四寸五分广三丈九尺二寸四分
世祖章皇帝御临苏轼满庭芳词一卷
黄笺本大楷书欵识云己亥冬对临东坡之帖卷高一尺三寸广一丈九尺
书轴
世祖章皇帝御临文徵明诗帖一轴
素笺本行楷书七言絶句一首欵识云己亥冬临文徵明书轴高四尺八寸七分广一尺九寸一分
画轴
世祖章皇帝御笔梅花一轴
素绫本墨画欵识云顺治乙未孟冬御笔戏写上钤广运之宝玺一轴高三尺四寸八分广一尺七寸三分
世祖章皇帝御笔山水一轴
素绫本墨画欵识云顺治乙未仲冬朔日御笔写上钤广运之宝玺一又另行署赐大学士刘正宗七字轴高四尺七寸五分广一尺六寸一分
世祖章皇帝御笔葡萄一轴
云母笺本墨画欵署御笔上钤广运之宝玺一右方下又识云顺治乙未仲冬朔日写上钤万几余暇寄兴图书漱六艺之芳润怡情翰墨措万物于笔端二玺轴高三尺七寸广一尺九寸二分
世祖章皇帝御笔画竹一轴
素笺本墨画欵识云顺治乙未仲冬御笔戏写上钤广运之宝玺一轴高二尺六分广八寸五分
世祖章皇帝御笔竹石一轴
素绫本墨画欵识云顺治丙申夏日御笔画下有广运之宝万几余暇二玺前有体元斋玺一轴高四尺七寸七分广一尺六寸一分
世祖章皇帝御笔仿关仝山水一轴
素绫本墨画欵识云丙申孟秋御笔仿五代关仝笔意画下有广运之宝万几余暇二玺前有体元斋玺一轴高四尺八寸五分广一尺六寸四分
世祖章皇帝御笔仿董源山水一轴
素绫本墨画欵识云丙申季秋御笔仿宋董源笔意画轴高四尺八寸五分广一尺六寸二分
世祖章皇帝御笔仿郭熙山水一轴
素绫本墨画欵识云丙申仲秋御笔仿宋郭熙笔意画下有广运之宝万几余暇二玺前有体元斋玺一轴高四尺八寸八分广一尺六寸四分
世祖章皇帝御笔仿范寛雪景一轴
素绫本墨画欵识云丙申仲秋御笔仿宋范寛笔意画下有广运之宝万几余暇二玺前有体元斋玺一轴高四尺八寸五分广一尺六寸七分
世祖章皇帝御笔仿夏珪雪景一轴
素绫本墨画欵识云丙申孟秋御笔仿宋夏珪笔意画下有广运之宝万几余暇二玺前有体元斋玺一轴高四尺八寸八分广一尺六寸七分
世祖章皇帝御笔仿米家山一轴
素牋本墨画欵识云顺治岁在乙未仲冬望日御笔仿宋米元章父子画赐司吏院承院王进善上钤广运之宝万几余暇二玺左方上有寄兴图书漱六艺之芳润怡情翰墨措万物于笔端玺一轴高三尺五寸二分广一尺六分
世祖章皇帝御笔仿米友仁山水一轴
素绫本墨画欵识云丙申孟秋御笔仿宋小米笔意画下有广运之宝万几余暇二玺前有体元斋玺一轴高四尺九寸广一尺六寸四分
世祖章皇帝御笔仿米友仁山水一轴
素绫本墨画欵识云顺治丙申夏日御笔仿小米笔意画下有广运之宝太和主人二玺前有体元斋玺一轴高四尺七寸广一尺六寸二分
世祖章皇帝御笔仿黄公望山水一轴
素绫本墨画欵识云顺治岁在乙未仲冬望日御笔仿元黄子久画赐尚方院左承议郭进忠上钤广运之宝万几余暇二玺左方上有寄兴图书漱六艺之芳润怡情翰墨措万物于笔端玺一轴高三尺六寸四分广一尺五寸五分
世祖章皇帝御笔仿倪瓒山水一轴
素绫本墨画欵识云丙申季秋御笔仿元倪瓒笔意画轴高四尺八寸六分广一尺六寸五分
书册
圣祖仁皇帝御书周易折中序一册
素牋本楷书末幅欵识云康熙五十四年春三月十八日书後有体元主人稽古右文之章二玺首幅前署御制周易折中序七字册计六幅幅高六寸八分广四寸六分
圣祖仁皇帝御书性理精义序一册
素笺本楷书末幅欵识云康熙五十六年春二月初一日书後有体元主人万几余暇二玺首幅前署御制性理精义序七字册计六幅幅高六寸八分广四寸七分
圣祖仁皇帝御书朱子全书序一册
素牋本楷书末幅欵识云康熙五十二年岁在癸巳夏六月敬书後有体元主人稽古右文之章二玺首幅前署御制朱子全书序七字册计二十七幅幅高六寸八分广四寸
圣祖仁皇帝御书佩文韵府序一册
素牋本行楷书末幅欵识云康熙五十年十月题後有体元主人万几余暇二玺首幅前署御制佩文韵府序七字册计十二幅幅高五寸二分广三寸四分
圣祖仁皇帝御书御选唐诗序一册
素牋本楷书末幅欵识云康熙五十二年三月上旬题并书後有体元主人万几余暇二玺首幅前署御选唐诗序五字册计十幅幅高五寸九分广三寸七分
圣祖仁皇帝御书避暑山庄记一册
素牋本楷书末幅欵识云康熙五十年六月下旬书後有体元主人万几余暇二玺首幅前署御制避暑山庄记七字册计十幅幅高六寸一分广三寸九分
圣祖仁皇帝御书草诀百韵一册
洒金牋本草书後页欵识云康熙乙未夏再书下有康熙稽古右文二玺册计三十六页页高五寸五分广六寸
圣祖仁皇帝御书千文一册
素牋本草书後页欵识云康熙甲戌夏日书後有体元主人万几余暇二玺首页有康熙御笔玺一册计十一页页高七寸七分广七寸六分
圣祖仁皇帝御书千文一册
洒金牋乌丝阑本草书後页欵识云康熙五十四年秋再书下有康熙稽古右文二玺册计十六页页高五寸五分广五寸九分
书卷
圣祖仁皇帝御书太极图说一卷
洒金牋本行楷书欵识云康熙五十一年岁次壬辰六月山庄再敬书下有康熙宸翰勅几清晏二玺卷前有渊鉴斋玺一卷高一尺六寸二分广三丈二寸五分
圣祖仁皇帝御书上帝阁赞一卷
洒金牋本大楷书欵识云康熙五十一年六月吉旦敬书上钤康熙御笔之宝玺一卷前署上帝阁赞四字卷高二尺二寸七分广二丈八尺三寸六分
圣祖仁皇帝御书操舟说一卷
素牋本草书未署欵後有体元主人万几余暇二玺卷前有康熙宸翰玺一卷高八寸七分广一尺九寸四分
圣祖仁皇帝御书赐裕亲王札一卷
宣德牋本行楷书凡二则後有体元主人万几余暇二玺卷高七寸六分广一尺六寸五分
圣祖仁皇帝御书千文一卷
宣德笺本楷书欵识云康熙庚午初夏临下有康熙宸翰万几余暇二玺卷高七寸四分广八尺八寸九分
圣祖仁皇帝御书跋语一卷
宣德笺本凡二则第一则小楷书跋资政要览後有康熙稽古右文二玺第二则行楷书跋兰亭帖後有康熙宸翰万几余暇二玺卷高七寸五分广一尺八寸二分
圣祖仁皇帝跋语一卷
素牋本行楷书凡三则第一则跋董其昌书昼锦堂记第二则跋米芾书天马赋第三则跋赵孟頫书不自弃文未署欵後有康熙稽古右文几暇怡情三玺卷前有佩文斋玺一卷高七寸六分广一尺八寸
圣祖仁皇帝御书长夀星赋一卷
素绫本行书未署欵後有康熙宸翰稽古右文之章二玺卷前有渊鉴斋玺一卷高一尺一寸广九尺七寸六分
圣祖仁皇帝御书行殿读书赋一卷
素笺本行书欵识云康熙甲子冬至前书後有体元主人稽古右文之章二玺卷前署行殿读书赋有序七字又日镜云伸玺一卷末臣张英跋云敬观
御制并书行殿读书赋仰见
圣心稽古典学符乎天健虽当时巡弥勤诵读赋辞鸿丽远配典谟以此敦励来兹垂法万世猗欤盛矣
御书圆劲相含体格精妙温润同于珠璧神采炳于日星备八法之楷模兼诸家之美善旷代钜观瞻仰何极【臣】张英恭跋又【臣】顾藻跋云洪惟我
皇上法天出治稽古敷文化成之盛迥越三五恭诵御制行殿读书赋伏稔
驻跸行宫犹且左图右史常勤丙夜
宸章炳赫若挟风霆于尺幅飞泉瀑于毫端焕乎有文
渊然莫测而
睿翰流辉则云汉为昭日星垂丽彚衆体而得其精集
大成而臻于化【臣】藻学识浅疎遭逢
圣主瞻仰光华真千载一时之遇敬抒欢忭敢効颂扬
【臣】顾藻恭跋又【臣】励杜讷跋云
皇上勤民省方同谘田野驻跸之时则披览图史丙夜
不辍孜孜忘倦之渊衷发为
天藻义藴弘博光嫓典谟
圣学之高深乾元之行健自有载籍以来未之前闻奎翰坚凝峭杰古欎絶伦结构既极精严神采复极炜焕俨若山岳耸峙日月昭融诚册府之鸿模为艺林所永宝也【臣】获仰瞻曷胜荣庆【臣】励杜讷恭跋又【臣】胡会恩跋云
皇上天纵之圣日勤万几听政之余必亲经史虽时迈
省方乙夜勿辍斯赋所由作也
濬思渊发神藻天开玉振金声超絶衆妙
奎画元气中涵光华四照出入造化卷舒风云夐哉集
书学之大成矣【臣】承
命赐观得以仰瞻
鸿制周环循诵晃耀心目颂扬赞叹莫罄高深微【臣】荣遇于斯为至谨拜手稽首书于卷末以志亿万年琬琰之传永永无极云【臣】胡会恩恭跋又【臣】孙岳颁跋云诗诵就将书陈逊敏法天行健盖心乎学者也恭读
御制知稽古之功虽巡行靡间以万几之余暇极夙夜之精勤含英咀华发挥心得始终条理该贯艺文洵垂世之典谟不仅为赋体之轨范也至
御笔之心手调和法完神密拟之海山立日丽星辉
斯堪彷佛【臣】幸际
盛时获观
宸翰不胜踊跃欢忭之至【臣】孙岳颁恭跋卷高七寸七
分广八尺二寸七分
圣祖仁皇帝御书耕织图序一卷
宋牋本行草书欵识云康熙三十五年春二月社日题并书下有我思古人述而不作二玺卷前署御制耕织图序六字有惜寸阴玺一卷高七寸九分广五尺八寸二分
圣祖仁皇帝御书古文渊鉴序一卷
素牋本行草书欵识云康熙二十四年十二月题并书下有我思古人述而不作二玺卷前署御制古文渊鉴序七字有佩文斋玺一卷高六寸六分广六尺三寸二分
圣祖仁皇帝御书栢梁体诗序一卷
素牋本楷书欵识云康熙二十一午正月十四日御笔上钤康熙宸翰玺一卷後有沈荃书栢梁体联句诗欵识云日讲官起居注詹事府詹事兼翰林院侍读学士加礼部侍郎【臣】沈荃奉
勅书卷高七寸八分广四尺八分
圣祖仁皇帝御笔书通监纲目後一卷
宣德笺本楷书未署欵後有康熙宸翰万几余暇二玺卷前署书通监纲目後六字卷高七寸六分广一尺三寸四分
圣祖仁皇帝御书稼说一卷
素牋本楷书未署欵後有康熙稽古右文万几余暇三玺卷前署稼说二字有惜寸阴玺一卷高六寸三分广一尺六寸五分
圣祖仁皇帝御书金莲花赋一卷
素绫本行楷书欵识云癸未书下有康熙宸翰保合太和二玺卷前署金莲花赋四字有佩文斋玺一卷高七寸五分广六尺七寸九分
圣祖仁皇帝御书题画诗一卷
素牋本行书七言截句一首欵识云题画六十一年书卷高八寸八分广二尺一寸
此卷暨唐句一轴皆康熙六十一年
圣祖御笔赐我
皇上者越雍正八年
上在青宫时作
圣祖仁皇帝恩赐御书记今敬镌龙箱上记曰忆自年
十二时随
皇祖圣祖仁皇帝驾往热河避暑朝夕随侍
皇祖万几之暇辄流览书史或
亲洒宸翰【御名】从旁窃观心慕而未敢以请也
皇祖顾【御名】曰汝爱吾书乎赐长幅一复赐横幅一扇
一皆持以告我
皇父宝而藏之其年冬
龙驭上宾哀痛沉笃每展閲
御笔手泽犹存涕涔涔下乃肃容拜手而为之记曰呜
呼
皇祖之孙百余人其中聪明才识好学博文年长于【御名】而任事于朝者彬彬济济【御名】年甫弱龄性复钝鲁顾特被
恩宠迥异他人者岂非我
皇祖推爱我
皇父之心比诸孙有独挚乎今虽八载
圣训慈顔宛然如昨岂徒桮棬之恸已哉昔欧阳修作宋仁宗飞白记谓仁宗德泽涵濡于天下者四十余年田夫野老犹悲歌思慕况得望清光而承恩宠者尤相与流涕不置我
皇祖君临天下六十余年圣德之广大化泽之弘深享年之有永过于仁宗万万欧阳修不过受知近臣为僚采作记尚流连咨嗟慨想而不能自禁况【御名】以孙枝日侍晨夕诲爱特深亲侍
皇祖之挥毫躬受锡予其流连咨嗟慨慕更当何如因
书以志不忘云
圣祖仁皇帝御临苏轼颍州西湖月夜泛舟诗一卷素绫本大楷书欵识云康熙辛亥孟夏日临东坡之帖後有体元主人万几余暇二玺卷前署御笔二字上钤宣文之宝玺一卷高一尺二寸四分广一丈六尺五寸二分
圣祖仁皇帝御临苏轼前赤壁赋一卷
素绢本草书欵识云临苏轼书下有康熙宸翰勅几清晏二玺卷前有渊鉴斋玺一卷高一尺五寸广一丈一尺六寸五分
圣祖仁皇帝御临黄庭坚书孟郊诗一卷
洒金牋本楷书五言古诗一首欵识云临黄庭坚书下有康熙宸翰玺一卷前有渊鉴斋玺一卷高一尺三寸二分广七尺四寸四分
圣祖仁皇帝御临米芾诗帖一卷
素绢本行楷书五言排律诗二首欵识云临襄阳米芾书下有康熙宸翰保合太和二玺卷前有日镜云伸玺一卷高八寸广六尺六寸三分
圣祖仁皇帝御临米芾诗帖一卷
素绢本行楷书五言排律一首未署欵後有康熙宸翰稽古右文之章二玺卷前有渊鉴斋玺一卷高八寸广七尺七寸
圣祖仁皇帝御笔仿米芾千字文一卷
素绢本行楷书欵识云康熙壬午夏六月初庚後二日避暑口外雨霁风清四围山色乘朝爽挥笔仿元章书法下有稽古右文之章玺一卷前有日镜云伸玺一拖尾【臣】陈廷敬跋云【臣】惟书称尧文思舜文明禹文命昔者史臣将纪一代之至德至道大经大法必先首称曰文文綦重矣而伏羲龙书神农穗书黄帝云书爰自三皇已崇书道书綦重矣我
皇上弘帝王之治统阐神圣之心传
天文覃敷
御书昭被绍隆皇古济美唐虞猗欤盛哉弗可及已【臣】
尝见
万几余闲无他嗜好博览羣书手不释卷清明在躬英
华发外炜煌
圣制昱曜斯文良由
天纵生知加以时敏典学故盛德日新大业丕显如斯
其至也若夫
宸章
睿翰旬月所书数余万幅秘府之藏充函属栋时蒙赐赉宠逮臣工鸿宝流传光被天壤至
御书千文真行草书已有数种各极其妙远过古人顷颁示仿米芾千文
仙毫结字
奎藻联篇如日月星辰之丽于天而高莫能穷焉如岳镇海渎之奠于地而厚莫可极焉【臣】等前所谓体势则经天纬地风采则出圣入神也璧合珠连龙翔凤举八文六义应手从心运阖辟之枢机用文章之矩矱高掩东晋直轥襄阳【臣】等前所谓无美不臻靡法不备也神完气足几动天随俨然太乙下观自有百灵潜卫【臣】等前所谓千言长幅立刻挥成自始至终无一懈笔也遂以是卜
圣祚之遐昌庆
嵩龄于亿万凡此赓扬之实洵为遭遇之隆【臣】等前请
橅勒贞珉恭缀跋语荷蒙
俯允敢布愚忱【臣】廷敬不胜瞻仰荣幸之至经筵讲官吏部尚书【臣】陈廷敬恭跋又【臣】励杜讷跋云【臣】杜讷叨侍
内廷久历年所稔见我
皇上万几稍暇即撰文赋诗抽毫染翰虽盛暑隆寒每
至丙夜弗辍用是
天藻星罗编垂百卷业成二集
宸书繁富夥够累笥连箧骈积芸斋曩荷
赐观恭展竟日仅及百分之一二数年以来时蒙颁赉内外诸臣迩者兼许自拟堂名旋濡
御墨拂素淋漓靡弗标新剏格出圣入神卿贰侍射之
顷犹获瞻仰
挥毫环跽吁干均邀
恩宠今自春入夏绫缣之外书侧理二千余幅除经赏
给计存字一十三万有奇
特宣手勅以所储卷轴分锡阁臣以下凡三百余人圣朝异数振古罕闻兹
跸驻塞垣时方炎夏裁答封事之後临池未午结宇盈千邮筒驰付典司【臣】等稽首敬閲体全法备璧合珠联遒劲如山岳坚贞宕逸若凤鸾骞翥光俪日月势沛江河至运笔之古茂沉欎尽脱从来蹊迳卓越历代帝王名臣奚啻万万昭示策府艺林世奉鸿模异宝矧
御书千文大小真楷行草无一不备斯复长绡雾薄迅管风生妙致纵横中峰迥拔化工在手矩矱从心画里千钧行间万象尽善尽美赞诵难名益钦我
皇上道气充周德元深厚健行广运永庆
万年【臣】既拜觐
荣光更卜无疆
圣瑞曷胜踊跃欢忭之至都察院左副都御史【臣】励杜
讷恭跋又【臣】孙岳颁跋云钦惟
皇上万几余暇寄兴临池或大书题额或直挥长幅无
不元气浑涵八法具备良由
天纵神姿加以
圣功不息固宜超诣入化也兹者
驾幸塞垣值风清雨霁之时仿米芾千字文一卷不竟
日而成
特赐翰林官恭览【臣】岳颁幸与其列仰瞻之下行欵适均结构完密非精神力量万分具足未易观成于俄顷且尽美尽善如斯也
圣算绵长于斯可卜私心庆幸忭舞曷胜【臣】仰承圣训粗知点画向虽於
御书法帖中备观千字文真行草各种而今兹所见益
日异月新【臣】诚莫测
圣学之高深惟有頫首叹奇絶而已谨拜手稽首而献颂曰惟天行健惟圣时宪敬德慎修厥中以建我
皇勤政旰食宵衣巡行郊甸爰驾六飞顺令夏苗塞垣驻跸批答章奏早夜无逸留心书射
天纵之余决拾既闲澄怀以居染翰临池墨光璀璨山色四围环拱几案维时雨歇溽暑疑秋清风徐来披拂林邱绢素横陈柔润若水兴酣落笔日不移晷立成千字自昔未闻得心应手布濩烟云传示外藩震惊匍伏如天在顶如日在目
赐观内廷万象陶钧吐纳若海变化若神历代书家难
更仆数敏妙兼该卓絶今古幸逢
圣世景运日新儒风士习返朴还醇字学天开俨同羲
画
帝树之程文贯金石循端竟委完固坚强气充力厚永卜无疆?请钩摹上符星纪天壤流传以垂万禩礼部侍郎仍管国子监祭酒事【臣】孙岳颁恭跋又【臣】胡会恩跋云
皇上峻德神功参赞天地当久道化成之会而宵旰励精罔有暇逸左图右史玉振金声发为
宸章昭日星而炳宇宙若乃万几清讌游艺临池综括晋唐宋元明诸家各体而神明变化悉超轶而上之秘府所藏琳琅充积臣工沾
赐宠溢簪裾至于
法驾时巡听览之余濡毫拂素亦无虚晷乃者塞垣朝爽仿米芾千文不竟日而就字字苍坚古劲机圆力厚结构天然炜哉
圣功纯密意在笔先故一气挥成俄顷之间颷发韵流毫发无憾历稽前代帝王及书家宗匠从未有精微敏妙克臻斯境者也【臣】等伏覩
御书千字文各种真行草书皆冠絶前古凌智永于行间轹褚赵于腕下此本苞含雄浑远过襄阳真莫可拟议仰惟
天文飞洒时万象澄鲜山川环拱云舒霞卷气静神凝亿万年清宁强固之庥于此备徵之矣【臣】会恩拜手敬瞻忻幸无极谨缀数字于卷末以抒鳬藻之忱云兵部左侍郎【臣】胡会恩恭跋又【臣】张廷瓒跋云
皇上亶聪天锡大业日新经纶则苞毓乾坤声教则洋洽宇宙而又精研邱索罔间寒暄探道法之渊源抉词华之阃奥古称尧文丕焕何以加兹至于露溢金茎云生镂管绫文似水墨渖如波运造化于毫端掣风雷于腕下神明八法皆本天纵之雄奇囊括诸家不仅人工之摹仿所由
颂来禁苑与丹文緑字以同传
赐在臣庐每心维手追而不得彼夫锺家太傅雅号书僊王氏右军争推草圣墨池笔塚咸飞沧溟之鱼北海南宫并扫中山之兎虽为艺林之模楷总归
宸翰之陶熔乃者胞与遐方怀柔藩服挽强引满巡行于龙荒大漠之区跃马鸣鞭抚绥于夏日炎风之会
驻跸而开黄幄事且万几临池以洒霜毫卷将十丈急
草千文之帖何须竟日之功
睿思凝而成局罗胸神锋发而错综在手千端云拥则游龙夭矫于天池五彩翬飞则鸣凤翩跹于丹穴放同泉决劲类藤牵疎密行间仰三垣之丽斗回环纸上若五纬之编珠雾霭烟霏未尽卷舒之变渊渟岳峙难形结撰之奇允垂後以光前洵超今而冠古【小臣】职司载笔学愧涂鸦敬请金石之镌广作津梁之宝则千繙侧理羣僚齐捧
奎章十笏隃糜百世共藏拱璧装成玳瑁琅函烛云翰之辉袭以芸香锦轴耀文昌之色欣逢
盛事宠沐
殊荣惊骇逾涯庆幸何极日讲官起居注詹事府少詹事兼翰林院侍讲学士【臣】张廷瓒恭跋又【臣】陈元龙跋云【臣】闻金天纪凤体象丹霄炎帝书云势回清汉望嘉禾而濡翰抚宝鼎以成章道在无为艺多入圣伏见我
皇上垂裳致治握镜临朝惜此寸阴所其无逸政事之暇书射是娱用以涵养性情发挥文物沍寒溽暑不辍临池昼漏宵钟时闻洒翰
法书宝墨轶晋超唐大轴长笺堆床压架盈庭拜珠玑
之赐薄海瞻奎璧之光兹者
时迈龙沙于苗鸡塞射堋声静更试龙香帐殿风清还铺剡纸六时未竟千字俄成彼智永逊此神奇若元章归于陶铸揽山川之雄秀笔底包罗覩云物之澂鲜毫端流露传来塞上侍从咸惊宣示禁中臣隣胥庆较旧镌之数种别运神明昭杰构于千秋永垂模楷光华焕发知
圣体之日强气韵安和识
天顔之有喜葡萄载剪益广长编琬琰精锼用传鸿宝
际此
文明之盛能忘扬颂之私【小臣】识比管蠡书惭蛇蚓悚惶无已忭舞难名谨拜手稽首而献颂曰於赫我
皇圣敬无逸六飞于迈万灵承跸巡行塞垣民事以恤政余游艺是训是则正笔以心观射以德千文迅成不俟终日擘窠大字迥殊旧刻拂纸珠聨挥毫电疾凤羽孤骞虹彩四溢匪懈匪舒以严以密
精明斯固蕃祉贞吉象已参三画先得一能由
天纵法垂
圣律如日升霄繁星自匿如龙御天灵鱼敢匹传示禁庭肃仰心怵青瑶载砻金泥玉栉九有咸覩万年表率卿云墨妙焜煌欝笔焕乎文章拜稽莫述日讲官起居注翰林院侍读学士【臣】陈元龙恭跋又【臣】王原祁跋云钦惟
皇上御极以来治功光被文教诞敷薄海内外固已久
道化成乃
万几之暇犹复网罗四库殚精八法真可谓天纵多能
度越千古者也兹者避暑口外
行宫肃爽清泉密林环流拱翠
宸衷恬旷挥洒临池仿米书千字文不竟日而成体格精严笔法变化从古所未经见使米芾生于今日亦应俛首钦服歛手退避【臣】原祁幸叨侍从获与传观跪捧拜展异采腾光淋漓照曜仰见精神充溢元气磅礴可徵
圣夀无疆不第翰墨奇珍也心目开朗踊跃欢忻至书法之阐幽入微【臣】原祁自惭结蚓无能赞叹以管窥天惟知为希世之宝敢求勒之金石永垂昭示谨拜手稽首而为颂颂曰维天垂象云汉昭囘大文丕显鸿蒙肇开圣人则之光被有格精一传心道先羲画吾
皇受命如日方中声教四讫莫不率从造化因心阴阳合德垂裳挥弦行健不息顺时暇豫三伏避炎清溪灌木气爽神恬招凉涤暑颐养天和芸编繙閲古蹟摩挲文披兴嗣书传海岳濡毫洒翰龙虎腾踔心通墨妙意在笔先直凌羲献远胜米颠
天章彪炳点画纵横鹅溪十丈千字挥成从古临摹精研岁月柳骨颜筋便称津筏流峙方圆顷刻而就如此
帝力岂非天授驰示臣僚惊心炫目如旋天枢若转地轴希代奇珍百王居首何幸获观叹所未有凤舞鸾飞照临旭日墨里行间元气所出是则是傚文苑生光俨同丹篆用卜遐昌金石是勒什袭是宝
紫极瑶宫万年永保右春坊右中允兼翰林院编修【臣】王原祁恭跋又【臣】查昇题云璇玑纒络腾紫烟河苞雒符孕先天
圣人则象惟自然三光璀璨笔底悬
宸章昨洒帐殿前想见墨渖磨山泉凉颸微扇溽暑蠲万几清暇披长笺如何寸晷影未迁
大书陆离字盈千神速直有风霆鞭烟霏雾结星斗聨
黄封驰来
天语宣【臣工】瞻拜相差肩惊叹拚舞弥恭?骊珠颗颗光且圆龙翔虎跳鸾凤骞刚柔相济裹铁绵羲繇退舍况米颠吾
皇至德体行健游艺亦参造化权豪鋩转摺八法全规
橅精采琬琰镌【微臣】遭逢
恩独偏幸附不朽何因缘涓埃未报心拳拳歌咏盛治亿万年日讲官起居注翰林院编修【臣】查昇恭跋又【臣】宋骏业跋云【臣】闻一画开天六书首出焕乎文章唐虞尚矣我
皇上宵旰励精功成治定犹重惜寸阴留神翰墨讲求
笔法先于正心【臣】忝列
禁廷十余年每捧
天章日辉星灿擘窠大字行楷牋幅或仿古临摹或机
杼独运富有日新尽善尽美此
皇上笃好专精寒暑靡间如一日者也在诸臣之究心
染翰者终未能窃窥渊奥而
皇上得心应手之妙当有默会于意象之先者即如今
年春夏一两月间所书
宸翰约逾十三万字之多而所
赐匾额不与焉【臣】思古今书家日得五百字者遂以善
书名世
圣功逊敏数倍于斯此亘古未闻之神异也又蒙溥赐阁臣以及部院寺省诸臣
御书于
保和殿诸臣忭舞懽呼交相称贺合疏陈
谢诚悦诚服岂仅铺扬盛美媚兹一人而已哉兹者
恭逢
皇上避暑塞垣凝思
行殿揽山光之环翠挹朝爽之微凉抽毫展素无或少间晷刻之顷动书成帙六月二十五日蒙
颁示【臣】等
御书千字文一卷乃取米芾笔意濡墨立成妙入化工捷同神运诸臣拜手肃观神彩焕发体势矫健自首至尾无美弗备莫不恭颂
圣学之精纯
圣躬之强固佥曰聪明作睿则天亶之圣也勤学不倦则日跻之功也历久弥笃则无息之验也精进日强则升恒之象也元气浑全则历数之徵也【臣】未谙操笔私幸遭遇非常叨荷
殊宠与瞻
龙藻列名卷末【臣】之荣幸更无与俦用敢直陈盛事纪实拜扬语惭朴遫无任悚惶兵科掌印给事中【臣】宋骏业恭跋又【臣】沈宗敬跋云康熙四十一年夏六月
圣驾避暑
行宫羣臣章奏及内外机务
宸断无阙
万几之暇留览图书吮豪泼墨仿米芾千字文大书一
卷驰驿
勅示内廷词臣【臣】等恭叩开函
龙章璀璨照耀云日字体纵横笔法圆劲有岳峙渊渟
之势伏惟
皇上硏精八法大小行楷俱超越千古即所书千字文亦不下数十本兹卷如风行电扫尤极气足神完仰见
圣学日新精力强固从来稽古右文之主罕有及者【臣】等踊跃忭舞赓歌志美请勒贞珉永昭法则臣宗敬窃附侍从之末躬逢
盛事曷胜庆幸谨拜手稽首而献颂曰大哉我
皇道迈百王聪明渊广
圣德丕彰殚心宥密万善允臧时届奎中避暑朔方高
山出云清风送凉既豫
圣躬兼奠遐荒亦筹民隐亦务
朝常上烦
宵旰宛在
庙堂
勤政余闲渔猎缥缃
圣心和乐挥洒
天章曾不移晷一扫千行龙跳虎卧凤舞鸾翔若羲与
献孰能仰望而况米芾何敢擅长
圣不自圣畴咨是将琅函一啓云锦煇煌气骨雄浑体
势坚强
圣文崇焕不可度量臣邻永法拜手赓扬以卜
万夀天地无疆翰林院庶吉士【臣】沈宗敬恭跋卷高一
尺五寸五分广三丈三尺
圣祖仁皇帝御临赵孟頫书辋川诗一卷
宣德牋本楷书欵识云庚午春三月临下有正心诚意二玺卷前有八表同文玺一卷高七寸九分广三尺四寸
圣祖仁皇帝御临赵孟頫书归田赋一卷
素牋本草书欵识云壬午夏闰六月立秋後四日临赵子昂书归田赋後有康熙稽古右文二玺卷前有中和玺一卷高六寸一分广六尺五寸
圣祖仁皇帝御临赵孟頫书纨扇赋一卷
宣德牋本行楷书欵识云癸酉春临子昂书卷前有康熙御笔之宝玺一卷高七寸八分广三尺五寸九分
圣祖仁皇帝御临赵孟頫书秋声赋一卷
素牋本行楷书欵识云庚午临上钤康熙御笔之宝玺一卷前有致中和玺一卷高一尺一寸七分广六尺五寸
圣祖仁皇帝御临董其昌诗帖一卷
素牋乌丝阑本行草书七言律诗四首欵识云癸未仲夏避暑于畅春园时雨初霁晓窗清爽临董其昌书唐律四首下有康熙宸翰保合太和二玺卷前有佩文斋玺一卷高八寸九分广三尺七寸七分
圣祖仁皇帝御临董其昌书舞鹤赋一卷
素绢本行书欵识云乙酉仲春南巡临董其昌书下有康熙宸翰保合太和二玺卷前有佩文斋玺一卷高八寸六分广一丈二尺九寸五分
圣祖仁皇帝御临董其昌书滕王阁序一卷
洒金笺本行草书欵识云癸未秋八月临董其昌下有康熙宸翰保合太和二玺卷前有日镜云伸玺一卷高九寸八分广一丈三尺六寸
圣祖仁皇帝御临董其昌书驾幸太学赋一卷
素绢本行草书未署欵後有康熙宸翰稽古右文之章二玺前有日镜云伸玺一卷高一尺五寸广二丈七尺一寸
圣祖仁皇帝御临董其昌书麒麟赋一卷
素绢本行楷书欵识云乙酉春南巡舟中临董其昌下有康熙宸翰保合太和二玺卷前有佩文斋玺一卷高一尺一寸五分广九尺
圣祖仁皇帝御临董其昌书五柳先生传一卷
素牋乌丝阑本行书欵识云壬午夏临下有康熙稽古右文二玺卷前有中和玺一卷高六寸一分广二尺七分
书轴
圣祖仁皇帝御书乾九五爻辞一轴
洒金牋本行楷大书飞龙在天利见大人八字下有五味在和渊鉴挥毫二玺右方上有三无九有玺一轴高六尺广二尺一寸二分
圣祖仁皇帝御书圣经一轴
素绢本行楷大书欵识云康熙三十三年岁在甲戌仲夏谷旦书上钤钦文之玺玺一轴高九尺八寸三分广五尺一寸五分
圣祖仁皇帝御书唐句一轴
洒金牋本行书五言截句一首後署唐句下有戒之在得七旬清健二玺右方上有坦坦荡荡玺一轴高三尺二寸七分广一尺三寸八分
圣祖仁皇帝御书五台碧山寺碑文一轴
素绢本楷书欵识云康熙三十九年月日上钤康熙宸翰玺一轴高四尺八寸广二尺五分
圣祖仁皇帝御书五台殊像寺碑文一轴
素绢本楷书欵识云康熙三十九年月日上钤康熙宸翰玺一轴高四尺八寸广二尺五分
圣祖仁皇帝御临米芾书泰阶六符赋一轴
素牋本行楷书欵识云襄阳米芾书泰阶六符赋己卯临下有康熙宸翰勅几清晏二玺右方上有渊鉴斋玺一轴高七尺七寸八分广二尺七寸八分
圣祖仁皇帝御临宋高宗书汉高祖求贤诏一轴素绢本行楷书欵识云临宋高宗书下有康熙宸翰保合太和二玺右方上有佩文斋玺一轴高三尺八寸三分广一尺一寸七分
圣祖仁皇帝御临董其昌诗帖一轴
洒金牋本行书五言古诗一首後署临董下有五味在和渊鉴挥毫二玺右方上有三无九有玺一轴高六尺六寸广四尺七寸七分
圣祖仁皇帝御临董其昌诗帖一轴
洒金笺本行书大字五言律诗一首後署临董下有五味在和渊鉴挥毫二玺右方上有三无九有玺一轴高九尺三寸一分广三尺七寸一分
圣祖仁皇帝御临董其昌书乐志论一轴
素绢本行楷大书欵识云甲戌三月临董其昌书乐志论下有体元主人万几余暇二玺右方上有三无九有玺一上方中有康熙御笔之宝玺一轴高一丈五寸广五尺七寸七分
圣祖仁皇帝御临董其昌仿赵孟頫诗帖一轴
素牋本行书七言律诗一首後署董其昌临赵松雪诗帖下有康熙宸翰勅几清晏二玺右方上有渊鉴斋玺一轴高六尺一寸七分广二尺四寸三分
圣祖仁皇帝御临董其昌兰亭帖一轴
素牋本行书欵识云癸酉春临华亭董其昌书下有体元主人万几余暇二玺前有三无九有玺一上方有康熙御笔之宝玺一轴高一丈一尺七寸四分广七尺
圣祖仁皇帝御临董其昌书老人星赋一轴
素绫本行楷书欵识云康熙二十八年冬至前临董其昌老人星赋恭
进下有敬天勤民玺一右方上有日镜云伸玺一轴高
七尺九寸二分广三尺六寸七分
石渠宝笈卷一

[book_title]卷二
<子部,艺术类,书画之属,石渠宝笈>
钦定四库全书
石渠宝笈卷二
贮
乾清宫
宸翰
书册
世宗宪皇帝御书律历渊源序
世宗宪皇帝御书骈字类编序
世宗宪皇帝御书音韵阐微序
世宗宪皇帝御书子史精华序
世宗宪皇帝御书七询
世宗宪皇帝御书万夀诗
世宗宪皇帝御笔临董其昌书登楼赋
书卷
世宗宪皇帝御书栢梁体序
世宗宪皇帝御书喜雨诗
世宗宪皇帝御书魏徵十思疏
世宗宪皇帝御书爱莲说
世宗宪皇帝御书唐人律句
世宗宪皇帝御笔临米芾书鹰赋
世宗宪皇帝御笔临赵孟頫千字文
书轴
世宗宪皇帝御书黑龙潭碑文
世宗宪皇帝御书苏轼对月词
世宗宪皇帝御书七言截句
世宗宪皇帝御书七言律诗
世宗宪皇帝御书七言律诗
世宗宪皇帝御书五言截句
世宗宪皇帝御书五言律诗
世宗宪皇帝御书五言律诗
世宗宪皇帝御书五言律诗
世宗宪皇帝御书五言律诗
世宗宪皇帝御书五言律诗
世宗宪皇帝御书万夀赋
书册
御书孝经
御临黄庭坚墨竹赋
御临米芾尺牍
御临赵孟頫书陶潜诗帖
御临赵孟頫书纨扇赋
御临俞和摹定武禊帖
御临董其昌摹兰亭叙
御临董其昌书顔真卿帖
御临董其昌书晋唐人诗
书画合册
御笔风候写生书画合璧
御笔秋英诗画合璧
御临董其昌书画合璧
书卷
御书圣经
御书程子四箴
御书朱子格言
御临王羲之三帖
御临王献之中秋帖
御临褚遂良摹长风帖
御临怀素诗帖
御临蔡苏黄米四家帖
御临蔡苏黄米四家书
御临蔡苏黄米四家书
御临苏轼画竹帖
御临苏轼书赤璧赋
御临苏轼书归去来辞
御临苏轼尺牍
御临苏轼烟江叠嶂图诗帖
御临苏轼颍州西湖泛月诗帖
御临苏轼天禧颂
御临黄庭坚书千字文
御临黄庭坚书跋语
御临米芾秋夜诗帖
御临米芾岘山诗帖
御临米芾题巨然海野图诗
御临米芾书天马赋
御临米芾尺牍
御临米芾尺牍
御临米芾论草书帖
御临张即之书唐诗
御临宋高宗书养生论
御临赵孟頫书洛神赋
御临赵孟頫书雪赋
御临邓文原章草
御临文徵明书赤壁赋
御临文徵明诗帖
御临董其昌书白居易诗
御临董其昌书秦观词
御临董其昌诗帖
御临董其昌诗帖
御临董其昌书辋川诗帖
御临董其昌书栖真志
画卷
御笔盘山偃松图
御笔松崖垂钓图
御笔蕙兰图
御笔秋瓜
御笔双雀花枝图
御笔槟榔双雀图
御笔葡萄写生
御笔花隂双兎图
御临关穜秋山平远图
御临马远松泉居士图
御摹王渊莲塘?鶒图
御临明宣宗鸜鹆图
御临沈周风雨归舟图
御临文徵明兰花
书画合卷
御笔梅花
御临李公麟女史图并书箴
御临唐寅画饮仙图并书饮中八仙歌
御临文徵明画五君子图
书轴
御书曲礼四句
御书复卦
御书唐人絶句
御临苏轼丰年晩景帖
御临苏轼醉翁操
御临苏轼端溪帖
御临苏轼跋语
御临苏轼词帖
御临黄庭坚高松帖
御临米芾尺牍
御临米芾诗帖
御临米芾诗帖
御临米芾诗帖
御临米芾晋纸帖
御临米芾词帖
御临朱子诗帖
御临赵孟頫诗帖
御临赵孟頫诗帖
御临赵孟頫西湖诗
御临赵孟頫书陶潜诗
御临唐寅诗帖
御临文徵明诗帖
御临娄坚书王缙诗
御临董其昌书崔瑗座右铭
御临董其昌书张旭郎官壁记
御临董其昌橅顔真卿送刘太冲序
御临董其昌书苏轼四言诗
御临董其昌节书周子通书
御临董其昌词帖
画轴
御笔松风山月图
御笔泉石兰竹图
御笔瓶荷
御笔菊花
御笔庭前栢树子
御笔松石间意
御笔松隂高士图
御临倪瓒秋原古树图
御临倪瓒平林秀石图
御临沈周双松
御临唐寅芦汀系艇图
御临唐寅折梅仕女图
御临陈洪绶高士图
御临恽夀平五清图
书画合轴
御笔洛神图并临十三行帖
御笔瓶荷
御笔梨花山雀图
御笔秋瓜
御笔盆梅
御临宋人观梅覔句图并书建福宫新春诗
石渠宝笈卷二目録
钦定四库全书
石渠宝笈卷二
贮
乾清宫二
宸翰
书册
世宗宪皇帝御书律历渊源序一册
素笺本楷书末幅欵识云雍正元年十月朔敬书下有雍正宸翰朝乾夕惕二玺首幅前署御制律历渊源序七字册计八幅幅高七寸广九寸六分
世宗宪皇帝御书骈字类编序一册
素牋本行书末幅欵识云雍正四年五月初九日上钤雍正御笔之宝一玺首幅前署御制骈字类编序七字册计八幅幅高七寸二分广八寸
世宗宪皇帝御书音韵阐微序一册
素牋本行书末幅欵识云雍正四年五月十八日上钤雍正御笔之宝一玺首幅前署御制音韵阐微序七字册计六幅幅高八寸二分广九寸六分
世宗宪皇帝御书子史精华序一册
素牋本行书末幅欵识云雍正五年四月初九日上钤雍正御笔之宝一玺首幅首署御制子史精华序七字册计七幅幅高七寸三分广八寸六分
世宗宪皇帝御书七询一册
素绢本行草书
圣祖仁皇帝御制七询一篇凡五十幅第四十九幅第
五十幅跋云我
皇上有道持盈健行弗息亦谟亦典乃垂经今纬古之文念圣念狂而示乾朝惕夕之旨作师兼作后
<子部,艺术类,书画之属,石渠宝笈,卷二>如日复如天直接千圣之渊源克明百王之着作是培国家久远之金监兼昭万代楷模之宝符是以汪洋斯文之大义皆平时
庭训之格言成于十载之
睿思特示立言之匪易今兹七询之
圣藻永钦至文之不磨至若泉涌风驰思如江湖之注
珠辉玉耀灿若琼玖之林此盖
皇父才本天纵学极真铨析性理之精纯备词华之妙丽无微不阐洵两间不朽之文羣美悉臻亦千古无两之作斯岂愚【臣】所能仰赞者也敢不凛为箴铭而佩服勿替乎【臣】谨熏沐録
呈之次拜书简末永识欣慕之私云尔和硕雍亲王【臣】庙讳下有乐善不倦庙讳之章二玺幅高一尺二寸七分广一尺六分
世宗宪皇帝御书万夀诗一册
素绢本楷书恭进
圣祖仁皇帝万夀无疆诗十章末幅欵云【臣】庙讳恭撰敬书下有迪德庙讳之章二玺首幅署
万夀无疆诗十章有序九字册计十一幅幅高七寸广
四寸六分
世宗宪皇帝御笔临董其昌书登楼赋一册
素绢本行草书未署欵末幅有御赐朗吟阁宝和硕雍亲王宝墨池清兴三玺册计十幅幅高七寸五分广四寸六分
书卷
世宗宪皇帝御书柏梁体诗序一卷
泥金画绢本行楷书欵识云雍正四年秋九月御笔上钤雍正御笔之宝一玺卷高一尺广四尺二分
世宗宪皇帝御书喜雨诗一卷
素绢本行书七言律诗一首卷前署三月三日得雨六字卷末有雍正御笔之宝一玺卷高一尺二寸六分广二尺七寸八分
世宗宪皇帝御书魏徵十思疏一卷
素绢本行书欵识云御笔雍正四年二月初九日书下有朝乾夕惕雍正宸翰二玺前有为君难一玺卷高四尺一寸六分广七尺七寸
世宗宪皇帝御书爱莲说一卷
素绢本行书欵识云雍正五年五月初三日御笔下有朝乾夕惕雍正宸翰二玺前有为君难一玺卷高一尺四寸三分广八尺四寸五分
世宗宪皇帝御书唐人律句一卷
洒金绢本行草书七言律诗一首欵识云雍正五年六月十九日後有雍正御笔之宝一玺卷高一尺一寸三分广二尺二寸
世宗宪皇帝御笔临米芾书鹰赋一卷
朝鲜牋本行书大字未署欵卷後有御赐朗吟阁宝和硕雍亲王宝二玺卷高一尺二寸六分广一丈六尺九寸
世宗宪皇帝御笔临赵孟頫千字文一卷
素绢本行楷书未署欵卷後有御赐朗吟阁宝和硕雍亲王宝二玺卷高七寸三分广七尺七寸五分
书轴
世宗宪皇帝御书黑龙潭碑文一轴
素绢本行楷书欵识云雍正三年八月十五日上钤雍正御笔之宝一玺轴高五尺二寸五分广二尺七寸二分
世宗宪皇帝御书苏轼对月词一轴
素绫本行书欵云雍正御笔下有朝乾夕惕雍正宸翰二玺前有为君难一玺轴高五尺一寸广二尺五分
世宗宪皇帝御书七言截句一轴
粉花绢本草书後署夏日泛舟下有雍正宸翰朝乾夕惕二玺前有为君难一玺轴高四尺四寸广一尺九寸五分
世宗宪皇帝御书七言律诗一轴
粉花绢本行楷书欵识云雍正六年二月十六日御笔後有雍正宸翰朝乾夕惕二玺前署仲丁诣祭
文庙敬成八字有为君难一玺轴高五尺二寸五分
广二尺四寸九分
世宗宪皇帝御书七言律诗一轴
粉花绢本草书唐句欵署御笔下有雍正宸翰朝乾夕惕二玺前有为君难一玺轴高五尺二寸五分广二尺四寸七分
世宗宪皇帝御书五言截句一轴
素绫本草书唐句未署欵後有朝乾夕惕雍正宸翰二玺前有为君难一玺轴高四尺八寸广二尺二寸五分
世宗宪皇帝御书五言律诗一轴
粉花绢本行草书後署荷花旧作下有朝乾夕惕雍正宸翰二玺前有为君难一玺轴高四尺七寸五分广一尺九寸二分
世宗宪皇帝御书五言律诗一轴
粉花绢本行书後署雍正己酉永春亭留春之作下有朝乾夕惕雍正宸翰二玺前有为君难一玺轴高四尺六寸四分广一尺九寸
世宗宪皇帝御书五言律诗一轴
粉花绢本草书观稻诗欵署御笔下有雍正宸翰朝乾夕惕二玺前有为君难一玺轴高四尺八寸五分广一尺八寸五分
世宗宪皇帝御书五言律诗一轴
粉花绢本行草书後署晩登海河楼旧作下有朝乾夕惕雍正宸翰二玺前有为君难一玺轴高四尺七寸八分广一尺九寸三分
世宗宪皇帝御书五言律诗一轴
粉花绢本行书唐句欵署御笔下有朝乾夕惕雍正宸翰二玺前有为君难一玺轴高四尺八寸三分广一尺九寸一分
此轴暨登海河楼五律一轴皆
上在青宫时蒙
世宗宪皇帝书赐者敬藏宝匣并镌
御制记文于上记云乾隆元年丙辰恭送
皇考梓宫自
泰陵回忽忽若有失也乃开琳笥启锦囊展向日所赐手蹟敬观之慰与悲俱来瞻与否罔措爰拜手稽首而
为之记曰惟我
皇考世宗宪皇帝本天亶姿懋日新学养潜朱邸三十余年朝夕书史自娱每当明牕净几辄弄翰作书凡晋唐宋元诸名家蹟罔不心摹手追实集古今书法之大成较之汉帝唐宗迳庭过之逮
临御区宇励精图治自朝至于日中昃不暇时亲笔墨然间一临池而翔鸾翥凤之奇印泥画沙之妙荟萃行间弘璧天球无足为重也【臣】御名承顔侍膝猥被
宠光迄今霜露屡易
龙髯莫挽墨渖犹新每一启椷肃容仰閲辄呜咽流涕而不能自已记有之父没而不能读父之书手泽存焉尔矧我
皇考拂素飞毫驾顔凌柳俾予小子获瞻
天藻之光华兼诵
宸章之美富兴思
手泽视古人所云不能读者殆有加焉其能弗怆然于
怀而翘然思屡覩耶
世宗宪皇帝御书万夀赋十二轴
素牋本行书恭进
圣祖仁皇帝万夀赋末幅欵云皇四子多罗贝勒【臣】庙讳敬书後有庙讳之章御赐朗吟阁宝二玺首幅前署
万夀赋并序五字轴高二尺六寸广七寸八分
书册
御书孝经一册
宣德牋本楷书末幅欵识云乾隆九年甲子嘉平月下浣养心殿斋居三日书成下有乾隆宸翰含经味道二玺首幅前有意在笔先摛藻为春二玺册计十六幅幅高九寸一分广八寸八分
御临黄庭坚墨竹赋一册
宣德牋本楷书末幅欵识云乾隆甲子孟夏上澣御笔临於长春书屋後有万物静观皆自得乾隆宸翰二玺册计十七幅幅高八寸一分广一尺二寸
御临米芾尺牍一册
宣德牋本行书凡五则末幅欵云御临米芾尺牍下有乾隆宸翰一玺首幅前有意在笔先一玺册计十二幅幅高九寸五分广五寸一分
御临赵孟頫书陶潜诗帖一册
宣德牋本行草书末幅欵识云渊明归去来辞有见道之言兹饮酒二十首上下数千年间慨然晤叹是盖不独以酒隐者矣若夫子昂书法流丽中具整肃余何能赞一辞哉乾隆甲子季夏御临并识下有乾隆宸翰几暇临池二玺册计二十二幅幅高七寸九分广五寸
御临赵孟頫书纨扇赋一册
宣德牋本行楷书後页欵识云乾隆乙丑新正人日御笔临上钤乾隆御笔会心不远二玺首页前有游六艺圃一玺册计三页页高九寸广一尺五分
御临俞和摹定武禊帖一册
宣德牋本末幅欵识云乾隆甲子孟夏御笔又识云俞和此帖余规仿数过不得仿佛乃弃置浃旬走笔背临不中不远因悟凡为学者求诸皮毛形肖所为北辕而适越也浴佛日再识下有烟云舒卷乾隆宸翰含经味道三玺首幅前有游六艺圃一玺册计七幅幅高八寸四分广四寸三分
御临董其昌摹兰亭叙一册
仿制宋印花牋本末幅欵识云乾隆甲子仲秋月下浣五日御笔上钤乾隆宸翰一玺册计八幅幅高八寸二分广四寸三分
御临董其昌书顔真卿帖一册
宣德牋本行书临顔真卿送刘太冲序後页欵云乾隆御笔後有乾隆宸翰擕笔流云藻陶冶性灵三玺首页前有意在笔先一玺册计八页页高七寸五分广一尺
御临董其昌书晋唐人诗一册
宣德牋本行草书晋人诗四首唐人诗九首末幅欵识云乾隆甲子长至日御笔下有乾隆御笔一玺首幅前有意在笔先观书为乐二玺册计二十八幅幅高七寸五分广四寸九分
书画合册
御笔风候写生书画合璧一册
金粟牋本墨画二十四候花信每候各系一诗凡十二幅第一幅右页署小寒一候梅花题云玉梅标格称仙粧头踏春风领衆芳设使东皇编甲第南枝合作探花郎下有宸翰一玺前有擕笔流云藻一玺【臣】梁诗正敬録云寒雪侵凌更助粧百花头上占年芳铅华洗尽留真色不学绯桃媚阮郎【臣】梁诗正恭和左页署小寒二候茶花题云红葩粉蕊艳欺霞赵叟邱翁莫浪夸卉谱有时传蜀种春风无处不唐花下有几暇怡情一玺【臣】励宗万敬録云绦雪晴烘十丈霞鹤头犀角艳争夸水仙孤回江梅痩此是三冬富贵花臣励宗万恭和第二幅右页署小寒三候水仙题云生机消息不终穷底用灰飞验苇筒一例清风明月下仙人遥在水晶宫下有德充符会心不远二玺臣张若霭敬録云霏霏滕六浩无穷一线春回黍谷筒何处天花忽飘堕玉玲珑散蕊珠宫臣霭?和左页署大寒一候瑞香题云露甲曾闻悟比邱昌条独弄紫风流漫言寂寞迟花事衮衮韶光速置邮下有云霞思一玺前有含毫邈然一玺【臣】梁诗正敬録云庐阜蟠根寄一邱通家茉莉鬭风流时来移种蓬莱殿锦繖香囊逐水邮【臣】诗正恭和第三幅右页署大寒二候兰花题云春畹秋塘尽袅姗冰霜傲得是真兰摘来香色都清浄鼻观从参古佛坛下有写生一玺前有含经味道一玺【臣】励宗万敬録云招来空谷步姗姗郑女休轻赋采兰若与羣葩论臭味国香端合主骚坛臣宗万恭和左页署大寒三候山矾题云繁花如雪雪中开香是荀郎袖里来仿佛人从庾岭过临风寄得几枝梅下有中和染翰二玺【臣】张若霭敬録云鹤翎剪处逗寒开曾伴风姨月姊来若使凌波逐仙侣更宜兄事岭头梅【臣】若霭恭和第四幅右页署立春一候迎春题云无须剪彩画屏装花信迎春四出黄迎得好春缘底事千花百卉任争芳下有泼墨一玺前有含英咀华一玺【臣】梁诗正敬録云雪砌都成玉閙装带围依约认腰黄凭他探取春消息唤醒从头百草芳【臣】梁诗正恭和左页署立春二候樱桃题云半軃云鬟整翠翘斜临玉镜冻将消含章殿里人何在依旧东风散绮寮下有几暇临池一玺臣励宗万敬録云红绡翠袂压云翘但见花时渇已消若待寝园新荐後玉盘珠颗赐羣寮【臣】励宗万恭和第五幅右页署立春三候望春题云幽花婀娜笑庭堦也报番风到小斋真是不辜引领望昭苏万彚乐春皆下有内府珍秘得佳趣丛云三玺【臣】张若霭敬録云云凝三素朗三阶祈谷元辰甫散斋早向瑶林问消息望中琼朶满庭皆臣若霭恭和左页署雨水一候菜花题云写意无妨作圃菘繁花结穗叶蒙茸书生省识春蔬味玉食应无羡九重下有乐天一玺又虚衷澂照一玺【臣】梁诗正敬録云老圃生涯事种菘黄云匝地影茸茸偏宜点缀滕王蜨乱眼踈篱隔几重【臣】梁诗正恭和第六幅右页署雨水二候杏花题云轻匀麝粉淡调脂斜倚东风不语时若是诗中饶郑谷应知花里有徐熙下有墨云一玺前有见天心一玺【臣】励宗万敬録云上林千树染胭脂走马芳堤得意时忽忆江村寒食路秋千影里弄春熙【臣】宗万恭和左页署雨水三候李花题云蜂抱花房蜨簇须品题自昔露桃输月明楼上寻吟处无色天中色有无下有涵虚朗监笔端造化二玺臣张若霭敬録云眼迷何处辨花须光动嫣红比却输贯就牟尼珠万颗尘中芗泽似渠无【臣】若霭恭和第七幅右页署惊蛰一候桃花题云灼灼其华酿有蕡春园二月满红云轻绡一幅开生面何似沩山悟志勤下有朗润澂观会心不远三玺【臣】梁诗正敬録云湘核无须咏实蕡仙源临赏映红云嫣然似向春风笑笑煞卢家靧面勤臣诗正恭和左页署惊蛰二候棣棠题云黄金镂瓣浅深匀几缕晴丝染麯尘任尔柔条罗带结知难系取可怜春下有研露一玺前有烟云舒卷一玺臣励宗万敬録云宫额新粧浥露匀歌成金缕动梁尘芳华莫为柔条惜汉殿曾分似海春【臣】宗万恭和第八幅右页署惊蛰三候蔷薇题云更始番风到几巡蔷薇浥露发花新无端丽影刚垂架惹得牕前雀啅人下有浴德一玺前有游六艺圃一玺【臣】张若霭敬録云东风压架几逡巡杯里浓香酿露新曾记探春芳径过勾衣红刺欲留人【臣】若霭恭和左页署春分一候海棠题云柔姿弱质自相怜沐雨酣霞画槛前恰似唐宫鬭春色江梅开尽海棠妍下有太璞古香二玺臣梁诗正敬録云正使无香亦可怜垂丝旖旎绣帘前名花幽独君休讶雨泣烟愁分外姸臣梁诗正恭和第九幅右页署春分二候梨花题云巧裁蛤粉碎镂金风递幽香小院深若向孤山冲雪放逋翁应有妬梅心下有大块假我以文章一玺上有天根月窟一玺臣励宗万敬録云院落溶溶月漾金素粧掩映翠屛深余香冷艳消魂处未许山矾学捧心【臣】宗万恭和左页署春分三候木兰题云江郎才思谢家娇几许春光着意描含韵斋中三月半翠罂银管不相饶下有絜矩一玺臣张若霭敬録云佳名不羡女郎娇紫粉含香未可描舟是花身花是笔梦回斑管韵犹饶臣若霭恭和第十幅右页署清明一候桐花题云清明一候桐始华亭亭嫩緑临牕纱为惜分隂坐春昼高冈凤翽予情遐下有落花满地皆文章翼太和二玺【臣】梁诗正敬録云清宵微月照桐华一片凉琼映碧纱却忆曾峯孤馆客寄将春恨阻幽遐【臣】诗正恭和右页署清明二候麦花题云休夸紫晕与红酣麦子花时秀色含不共羣芳争艳丽香风饼饵緑畴南下有齐物一玺前有摛藻为春一玺臣励宗万敬録云一犁春晓雨初酣麦秀双岐瑞露含极目平畴翻緑浪村村秧马唱江南臣励宗万恭和第十一幅右页署清明三候柳花题云点研杨花入眺凭因风飞堕自难胜如尘着体全无汚似雪曦阳却不凝下有衆花胜处香千尺一玺後有茹古含今一玺【臣】张若霭敬録云阑干临水晓初凭闲看轻盈坠不胜高处飞腾须稳重莫愁风力厚难凝臣霭恭和左页署谷雨一候牡丹题云态为施姒质琳琅自是花中合有王试问开期何大晩恐羞百卉尽收芳下有礼园书圃以人为监二玺【臣】梁诗正敬録云残红落尽散琳琅姚魏居然异姓王自是春光须整顿天教晩出领羣芳臣诗正恭和第十二幅右页署谷雨二候酴醿题云迎风屡舞自傞傞策骑寻芳侧弁俄自是此花能醉客非关春酒中人多下有德日新一玺【臣】励宗万敬録云香围雪拥舞傞傞梦里庄生化蝶俄长啸堂前风起处飞英赚得酒杯多臣励宗万恭和左页署谷雨三候楝花题云堂堂九十去堪怜紫楝花开首夏天卄四番风成底事枝头梅子大於钱又识云二十四番花信风自小寒讫谷雨每以五日为候吕氏春秋谓风应花期其来有信乙丑春日拈笔写生按此为图亦以见对时育物之意非仅游戏笔墨也乾隆御识下有清玩乾隆宸翰二玺後有清心抒妙理一玺【臣】张若霭敬録云吹到楝花风可怜紫茸一树殿春天买春不住知无价榆荚池荷尽作钱【臣】张若霭恭和後余幅【臣】梁诗正等跋云世传二十四番花信风者自小寒至谷雨凡二十四候每候五日一花之风信应之谨按蠡海集云小寒为十二月节月建丑地辟於丑古人所以为候气之端五行始於木四时始於春木之发荣於春必资水土水土之交在於丑故随地辟而肇见焉其论盖仿史记淮南候风之说而特详春令也我
皇上嘉百卉之荣滋验八风之协应
几余染翰摹写生态重以
御题【臣】等敬观雒诵仰惟
省岁勤民关心节候无非望杏瞻蒲俾草木咸若之至意至若毫端元气生趣盎然指物程形机缄昭掲则又
天纵之绪余妙与化工相契而
圣制犹引周易对时育物之旨用为懋勉愈以见日新之益普惠泽以同春也【臣】等幸缘珥笔恭和宸章亦犹草木之遇阳春披拂和风而无以答施于
天地谨据花信之义藉窥
圣心扬诩之符附识数语于页尾云【臣】梁诗正【臣】励宗万【臣】张若霭恭跋【臣】梁诗正敬书幅高九寸五分广一尺四寸四分
御笔秋英诗画合璧一册
仿制宋印花笺本右方墨画各种花卉左方行书题句书画相间各六幅第一幅葵花有妍露一玺题句云梳风翠羽翻承露金盘洁堪作素秋朋岂为清斋折又署葵一小字第二幅海棠有写生一玺题句云海棠一例好姢姢春复秋试向羣芳问争如得自由又署海棠二小字第三幅菊花有泼墨一玺题句云菊本潇洒姿陶潜托幽好却被人传说东篱转厌閙又署菊一小字第四幅桂花有含英咀华一玺题句云馥馥月中香裳裳槛外黄姮娥酬白帝天酒复天粮又署桂一小字第五幅兰花有宸翰一玺题句云香以清不酽色匪妖而美临风笑芙蕖得作秋君子又署兰一小字第六幅石竹有笔端造化一玺题句云周阿迥出羣蜂蝶任纷纷不与蘼芜伍终因近此君又署石竹二小字每幅署字下俱有乾隆宸翰几暇临池二玺幅高七寸三分广四寸三分
御临董其昌书画合璧一册
仿制宋笺本右方墨画山水左方行书第一幅画记一则余每幅书七言絶句一首书画相间各十二幅第一幅画幅有清心抒妙理一玺书幅有宸翰一玺第二幅画幅有会心不远一玺书幅有游六?圃一玺第三幅画幅有泼墨一玺书幅有务时敏一玺第四幅画幅有乾隆御笔一玺书幅有携笔流云藻一玺第五幅画幅有研露一玺书幅有躭书是宿缘一玺第六幅画幅有烟云抒卷一玺书幅有茹古含今一玺第七幅画幅有云霞思一玺书幅有几暇临池一玺第八幅画幅有笔端造化一玺书幅有涵虚朗监含英咀华二玺第九幅画幅有墨云一玺书幅有意在笔先漱芳润二玺第十幅画幅有乐天一玺书幅有观书为乐一玺第十一幅画幅有观天地生物气象一玺书幅有浴德一玺第十二幅画幅欵识云甲子小春游田盘行笥中偶携香光书画册每于驻驆之暇间一临模竟成全帧气韵苍润虽不逮犹幸瓣香未坠云白涧行宫识後有得佳趣乾隆宸翰二玺书幅有乾隆御笔摛藻为春二玺幅高八寸广五寸二分
书卷
御书圣经一卷
宋笺乌丝阑本楷书欵识云乾隆甲子夏四月中浣御笔敬书下有勤学好问存诚主敬二玺卷高一尺四寸二分广三尺五寸四分
御书程子四箴一卷
冷金笺乌丝阑本楷书欵识云乾隆岁在甲子夏四月中澣御笔後有勤学好问存诚主敬二玺卷高一尺一寸广四尺一寸七分
御书朱子格言一卷
宋笺乌丝阑本行草书欵识云右朱子语乾隆甲子夏日御笔下有乾隆宸翰正谊明道二玺卷高一尺二分广二尺一寸二分
御临王羲之三帖一卷
薛涛笺本临别疏大庆讲堂三帖欵识云临右军三帖御笔下有稽古右文之玺乾隆宸翰二玺卷高六寸八分广三尺一寸六分
御临王献之中秋帖一卷
宣德笺本欵识云大令此帖古今第一奇宝脍炙人口久矣偶閲御府秘笈见而爱之不啻和珍摹之凡数易纸始得其依稀耳乾隆御识下有乾隆宸翰几暇临池二玺前有研露一玺卷高九寸六分广八寸一分
御临褚遂良摹长风帖一卷
宣德牋本草书旁有楷书音释欵云乾隆御临下有携笔流云藻乾隆宸翰二玺卷前有硏露一玺卷高九寸二分广一尺六寸六分
御临怀素诗帖一卷
金粟笺本草书论书絶句三首未署欵卷後有自强不息乾隆宸翰二玺又摛藻为春陶冶性灵二玺卷前有深心托豪素会心不远二玺卷高八寸八分广三尺三寸五分
御临蔡苏黄米四家帖一卷
宣德笺本行书凡四幅第一幅七言絶句一首欵云御临蔡襄书下有乾隆宸翰会心不远二玺第二幅七言絶句一首欵识云甲子秋九御临下有乾隆宸翰陶冶性灵二玺第三幅七言絶句一首欵署御临下有乾隆御笔摛藻为春二玺第四幅尺牍一则欵署御临下有清心抒妙理乾隆宸翰含经味道三玺卷高一尺六寸广一尺四幅同
御临蔡苏黄米四家书一卷
宣德笺本凡四幅每幅七言絶句一首第一幅行楷书欵云御临蔡襄上钤乾隆宸翰一玺前有深心托豪素一玺第二幅行楷书欵云御临苏轼下有含经味道躭书是宿缘二玺前有含毫邈然勤学好问二玺第三幅草书欵署御临下有乾隆宸翰摛藻为春二玺前有澂观自强不息二玺第四幅行楷书欵署御临下有乾隆宸翰存诚主敬二玺前有意在笔先会心不远清心抒妙理三玺卷高一尺五寸九分广二尺七分四幅同
御临蔡苏米黄四家书一卷
宣德牋本行楷书凡四幅第一幅七言截句一首欵云蔡君谟帖御临下有乾隆御笔摛藻为春二玺卷高一尺六寸广一尺第二幅黄脽道人语一则欵云御临东坡居士下有乾隆宸翰勤学好问二玺高同广一尺七分第三幅评苏书一则欵署御临上钤乾隆宸翰一玺高同广一尺四分第四幅跋十四帖一则欵署御临下有乾隆宸翰会心不远二玺高同广一尺八分
御临苏轼画竹帖一卷
薛涛笺本行楷书欵云御临子瞻下有乾隆宸翰一玺卷高七寸八分广三尺三寸七分
御临苏轼书赤壁赋一卷
宣德笺本楷书前赋并临文徵明补书欵识云苏玉局赤壁赋为千古杰作又得其自书真蹟诚双絶也卷首缺三十六字文待诏规橅补书遂成完璧甲子夏初几余流览心爽神怡辄为临仿一过乾隆御识下有稽古右文之玺乾隆宸翰二玺卷前有游六艺圃一玺押缝有宸翰内府书画之宝各二玺卷高八寸一分广八尺二寸五分
御临苏轼书归去来辞一卷
宣德笺本行楷书欵识云右苏轼书陶渊明归去来兮辞乾隆壬戌菊月御笔临于养心殿下有乾隆宸翰携笔流云藻二玺卷前有研露一玺押缝有宸翰内府书画之宝二玺卷高一尺一寸二分广六尺三寸
御临苏轼尺牍一卷
薛涛笺本行书欵署御临下有乾隆御笔摛藻为春二玺又勤学好问一玺卷前有读书依竹静会心不远二玺卷高八寸七分广三尺
御临苏轼烟江叠嶂图诗帖一卷
宋泥金牋本行楷书欵云御笔临下有乾隆宸翰一玺又含英咀华观书为乐会心不远三玺卷前有意在笔先含经味道二玺卷高九寸四分广二尺六寸五分
御临苏轼颍川西湖泛月诗帖一卷
仿制宋牋本大楷书欵识云乾隆御临于敬胜斋下有自强不息与物皆春二玺卷前有游六艺圃一玺押缝有宸翰内府书画之宝各三玺卷高一尺一寸六分广一丈六尺七分
御临苏轼天禧颂一卷
仿制宋笺本楷书欵识云乾隆甲子孟秋月御笔临下有乾隆宸翰含经味道二玺卷前有观书为乐一玺押缝有宸翰内府书画之宝二玺卷高九寸四分广七尺九寸六分
御临黄庭坚书千字文一卷
宣德笺本楷书欵识云乾隆甲子立夏後五日偶临于含韵斋後有乾隆宸翰勤学好问二玺押缝有宸翰内府书画之宝各五玺卷高一尺三寸一分广二丈一尺五分
御临黄庭坚书跋语一卷
金粟笺本行楷书欵云御笔临黄庭坚下有乾隆宸翰一玺卷高七寸五分广一尺六寸五分
御临米芾秋夜诗帖一卷
宣德笺本行书大字欵识云乾隆庚申秋日临米芾秋夜诗後有惟精惟一乾隆宸翰二玺卷前有奉三无私一玺卷高一尺六寸三分广二丈六尺一寸六分
御临米芾砚山诗帖一卷
薛涛笺本行楷书欵识云御笔临米元章书下有乾隆宸翰含经味道二玺又与物皆春一玺卷前有意在笔先会心不远躭书是宿缘三玺卷高一尺四寸八分广三尺九分
御临米芾题巨然海野图诗一卷
宋笺本行楷书欵署御临上钤乾隆宸翰一玺下有意在笔先摛藻为春二玺卷前有清心抒妙理勤学好问二玺卷高一尺八分广三尺六寸八分
御临米芾书天马赋一卷
仿制宋笺本欵识云乾隆甲子季夏月御临米黻书天马赋下有乾隆宸翰携笔流云藻二玺卷高九寸三分广六尺二分
御临米芾尺牍一卷
宋牋本行楷书欵识云乾隆甲子八月下浣御临下有乾隆宸翰摛藻为春二玺卷前有意在笔先一玺卷高七寸八分广二尺八寸四分
御临米芾尺牍一卷
宋牋本行书欵识云乾隆甲子九月御临下有乾隆宸翰一玺又读书依竹静含经味道二玺卷前有见天心烟云舒卷二玺卷高一尺八分广三尺六分
御临米芾论草书帖一卷
薛涛牋本草书欵识云右米芾论草书帖盖寝馈右军时语也御临上钤乾隆宸翰一玺卷高九寸三分广一尺九寸七分
御临张即之书唐诗一卷
宣德牋本大楷书七言律诗二首欵识云乾隆御笔偶临後有乾隆宸翰正谊明道二玺卷前有德日新一玺押缝有宸翰几暇临池各九玺卷高一尺一寸广四大三寸
御临宋高宗书养生论一卷
宣德牋本真草二体相问书欵识云宋高宗御书养生论乃居德夀宫年踰耳顺时笔也内府所藏的系真蹟甲子长夏展玩消暑橅临一过虽垂露翥凤之姿不能企及而所云清虚静泰於修身养性之道实括妙旨诗云高山仰止余于是卷盖不仅宗其书法矣乾隆御识後有乾隆宸翰几暇临池二玺卷前有研露一玺押缝有乐天玺凡十卷高八寸四分广一丈九尺九寸
御临赵孟頫书洛神赋一卷
仿制宋牋本行楷书欵识云乾隆甲子岁孟秋中澣三日御笔下有乾隆宸翰天根月窟二玺卷前有游六艺圃一玺押缝有宸翰内府书画之宝二玺卷高一尺一寸六分广七尺一寸三分
御临赵孟頫书雪赋一卷
仿制宋笺本行书欵识云乾隆甲子季夏月御临下有乾隆宸翰携笔流云藻二玺卷高九寸三分广六尺
御临邓文原章草一卷
宣德牋本书急就章欵识云乾隆甲子孟夏御笔临于长春书屋後有乾隆宸翰勤学好问二玺押缝有絜矩玺凡四卷高八寸三分广一丈二尺一寸四分
御临文徵明书赤壁赋一卷
宣德牋本行草书前後二赋欵云乾隆御笔临下有乾隆宸翰一玺又观书为乐微言晰纤豪二玺卷前有含豪邈然一玺押缝有宸翰几暇临池各三玺卷高九寸一分广一丈四尺七寸七分
御临文徵明诗帖一卷
仿制宋笺本草书七言律诗六首欵识云乾隆壬戌秋日御笔临下有乾隆宸翰携笔流云藻二玺卷前有清心抒妙理一玺卷高八寸五分广八尺四分
御临董其昌书白居易诗一卷
宋笺本行书乐府一首五言古诗一首欵识云御临董其昌书白居易诗後有乾隆宸翰含经味道二玺卷前有观书为乐一玺卷高八寸五分广三尺五分
御临董其昌书秦观词一卷
宋雪花笺本行书欵署御临下有乾隆宸翰勤学好问二玺卷前有观书为乐一玺卷高一尺二分广二尺八寸五分
御临董其昌诗帖一卷
薛涛牋本行书七言絶句二首欵云御临董其昌书下有乾隆御笔摛藻为春二玺卷前有意在笔先一玺卷高八寸六分广三尺二寸六分
御临董其昌诗帖一卷
宣德笺本行书七言律诗一首欵云乾隆御临後有乾隆宸翰含经味道二玺卷前有游六艺圃一玺卷高八寸二分广三尺七寸七分
御临董其昌辋川诗帖一卷
冷金牋本行楷书欵云偶临董其昌书辋川诗四首御笔下有稽古右文之玺乾隆宸翰二玺又识云此内府所藏宋制冷金笺横幅几暇偶临香光真蹟欲如孙过庭所谓五合交臻深有愧云乾隆御识下有几暇临池研露含经味道三玺卷前有观书为乐陶冶性灵二玺卷高一尺八分广四尺九寸一分
御临董其昌书栖真志一卷
宣德牋本行书欵识云乾隆甲子阳月冬至後一日御笔上钤乾隆御笔一玺卷前有游六艺圃一玺卷後有摛藻为春躭书是宿缘二玺中幅押缝有宸翰内府书画之宝各二玺卷高八寸四分广九尺三寸六分
画卷
御笔盘山偃松图一卷
金粟笺本墨画卷後署写盘山偃松树六字下有几暇临池一玺卷前有烟云舒卷一玺卷高九寸四分广一尺七寸三分
御笔松崖垂钓图一卷
宣德牋本墨画欵识云乾隆甲子暮春之初养心殿偶笔後有乾隆宸翰墨云二玺卷前有深心托豪素一玺卷高九寸六分广二尺五寸二分
御笔兰蕙图一卷
仿制金粟牋本墨画欵署御笔下有乾隆御笔一玺卷前有游六艺圃一玺卷高九寸六分广一尺六寸六分
御笔秋瓜一卷
金粟牋本墨画欵识云长夏几余顿苦烦热不能为工细之笔因写东陵数枚聊当消暑乾隆并识下有乾隆宸翰一玺卷末有笔端造化一玺卷高八寸六分广一尺七寸
御笔双雀花枝图一卷
宣德笺本墨画凡二幅第一幅题云漫言春色无人管野雀枝头醉欲醺下有乾隆宸翰一玺後有写生一玺第二幅题云欲识花姿好含胎未放时欵云养心殿御制下有乾隆宸翰一玺後有笔端造化一玺卷高八寸二分广一尺三寸七分二幅同
御笔槟榔双雀图一卷
仿制金粟牋本墨画欵识云槟榔双雀图长春书屋御制下有乾隆宸翰几暇临池二玺卷末有笔端造化一玺卷高九寸一分广二尺一寸七分
御笔葡萄写生一卷
金粟牋本墨画欵云养心殿戏笔後有乾隆宸翰几暇临池二玺卷末有研露一玺卷高九寸四分广一尺六寸三分
御笔花隂双兔图一卷
宣德笺本墨画欵云静怡轩制上钤乾隆御笔一玺卷末有研露笔端造化二玺卷高一尺一寸七分广三尺三寸三分
御临关穜秋山平远图一卷
宣德牋本墨画欵识云五代关穜笔力雄厚生平画多层峦深岫皴法巉刻独内府所藏此帧平旷萧远肇云林一瓣香宣和画谱载穜秋山图二十有二此或其一耶秋爽几暇泚笔橅之并识其源流云後有乾隆宸翰几暇临池二玺又研露一玺卷前有泼墨烟云舒卷二玺卷高九寸一分广一尺四寸八分
御临马远松泉居士图一卷
宣德笺本墨画欵识云马远松泉居士图真蹟戏临于长春书屋下有乾隆宸翰几暇临池二玺卷前有游六艺圃一玺卷高九寸五分广三尺二寸五分
御摹王渊莲塘鸂?图一卷
宣德牋本墨画欵识云摹王渊莲塘鸂?图弘德殿制後有乾隆宸翰几暇临池二玺卷首有笔端造化一玺卷末有姸露一玺卷高八寸六分广四尺一寸七分
御临明宣宗鸜鹆图一卷
宣德笺本墨画欵识云乾隆癸亥冬日仿明宣宗笔制于静怡轩下有乾隆宸翰几暇临池二玺卷前有写生一玺卷高一尺广四尺
御临沈周风雨归舟图一卷
宣德笺本墨画欵识云仿石田笔意长春书屋御制下有乾隆宸翰几暇临池二玺卷前有研露一玺卷高一尺一寸广二尺四分
御临文徵明兰花一卷
仿制金粟牋本墨画并临原题句欵识云甲子新秋摹文徵明後有乾隆宸翰擕笔流云藻二玺卷前有含英咀华一玺押缝有宸翰笔端造化二玺卷高九寸六分广四尺六寸二分
书画合卷
御笔寒梅一卷
金粟牋本墨画并书
御制旧句云暖旭晕氷绡寒腮勒玉条花香闻不酽色淑看非妖古寺云封户荒村雪到腰何如宣席侧藉尔卜青韶後识云花品中惟寒梅格韵最高予宿性所躭兹偶写一枝并録旧诗于右青邱句月明林下美人来仿佛见此风致甲子夏乾隆御识後有几暇临池笔端造化二玺卷末有深心托豪素一玺卷高九寸五分广二尺六寸八分
御临李公麟女史图并书箴一卷
宣德牋本白描画分段节书女史箴书画相间凡十二段欵识云内府所藏李公麟女史图并自书女史箴洵称璧合双珍监标千古橅临一过令人起敬起畏必有关雎麟趾之意然後可行周官法度余均愧之乾隆甲子秋八月御识下有乾隆宸翰几暇临池稽古右文之玺三玺卷前有写生含味经籍二玺通卷押缝宸翰笔端造化玺各四卷末臣张照等跋云匡衡曰妃匹之际生民之始万福之原孔子言物行恒之训系于家人卦象传而正家而天下定亦于本卦彖传明之盖言行本诸身先被于家由家型国而天下化先圣先师之所谆谆焉昔张华大有惧于晋室而作女史箴顾恺之为之图晋代名贤所为衷古感今发于忠爱而不自己者也垂诸後世宋李公麟复仿为之流传入
大内我
皇上听政之暇稽义府味经腴左图右史览是卷而悦之时一临写阅十余日而巨卷竟复为跋识于後德尊益谦若宣尼言道四未能一也夫禹之戒舜及于慢游傲虐是岂足取为圣舜戒盖禹惟爱君深而无所择
皇上以关雎麟趾之心行周官立政之化乃恝然退
然躬鉴戒深惕若有如是夫亦
皇上之自爱犹禹之爱舜欤天下幸甚万世幸甚况
【臣】等仰蒙
恩旨着语卷末其欢欣庆忭岂子墨之所能宣也乾隆九年八月【臣】张照【臣】梁诗正【臣】励宗万【臣】张若霭恭跋【臣】张照敬书卷高八寸八分广一丈八尺二寸七分
御临唐寅画饮仙图并书饮中八仙歌一卷
宣德笺本凡二段前段白描画欵识云乾隆壬戌秋日摹唐寅笔上钤乾隆宸翰一玺前有绘事後素胸中长养十分春二玺唐岱补树石後署臣唐岱奉
勅补树石八字下有臣唐岱恭绘二印後段行书欵识云乾隆壬戌冬日并临後有乾隆御笔摛藻为春陶冶性灵三玺前有含毫邈然一玺押缝宸翰玺凡五几暇监赏之玺玺凡四卷高九寸八分广二丈四尺一寸
御临文徵明五君子图一卷
仿制金粟笺本墨画竹梅水僊松柏五种後楷书临彭年七言絶句五首欵识云乾隆甲子秋九月御笔临下有乾隆宸翰几暇临池二玺卷前有含经味道一玺卷末臣张照等跋云宋周子爱莲说以莲为花中君子而莲之品自此定此外嘉花秀植如竹之潇洒出尘梅之孤芳自赏水僊之度白云而方洁松柏之凌岁寒而不雕均足当君子之称而前人顾未之连类而及明文待诏徵明善绘事始为五君子图其亦周子遗意耶我
皇上勤学好古于万几余暇辄复怡情翰墨检得此
图临为长卷出示臣等臣等仰瞻
宝绘式奉
天藻猗欤笔迳清逸气韵生动以造物为师与化工
同妙而此
秘殿挥毫
深宫默注之隐写緑竹思岩阿秀逸之士写梅与水僊思怀芳履洁之儒写松柏思贞心劲节独立不回之佐绘图于此写意于彼时时与君子相亲岂仅笔墨余事高出古人已哉时乾隆甲子秋九月既望臣张照臣梁诗正臣励宗万臣张若霭恭跋臣张照敬书卷高八寸广五尺八寸
书轴
御书曲礼四句一轴
宣德牋本草书未署欵左方下有乾隆宸翰勤学好问二玺右方上有观书为乐一玺轴高二尺五分广一尺三分
御书复卦一轴
宣德笺本楷书欵识云乾隆甲子冬至书复卦仰惟天心之无改移愿学顔子之不远复也御笔下有乾隆御笔正谊明道二玺轴高六尺六寸广三尺九寸
御书唐人絶句一轴
宣德牋本行楷书未署欵左方有乾隆宸翰勤学好问二玺轴高二尺九寸广一尺二寸三分
御临苏轼丰年晩景帖一轴
宋笺本行草书欵云御临东坡书下有所宝惟贤乾隆御笔二玺前有德日新一玺轴高七尺四寸四分广二尺五寸四分
御临苏轼醉翁操一轴
宣德泥金龙笺本草书欵识云乾隆甲子重阳御临下有乾隆宸翰勤学好问二玺前有观书为乐一玺轴高四尺八分广一尺五寸四分
御临苏轼端溪帖一轴
宋笺本行楷书欵云御临东坡下有乾隆宸翰陶冶性灵二玺前有深心托豪素一玺轴高二尺六寸广一尺三寸
御临苏轼跋语一轴
宋牋本行楷书欵云御笔临东坡居士下有勤学好问乾隆宸翰四时佳兴与人同三玺前有深心托豪素一玺轴高三尺五寸七分广一尺六寸六分
御临苏轼词帖一轴
宣德牋本大楷书满庭芳词欵署御临下有惟精惟一乾隆宸翰二玺前有奉三无私一玺轴高六尺七寸五分广三尺一寸四分
御临黄庭坚高松帖一轴
宣德泥金龙笺本行楷书节録高松赋欵识云乾隆甲子九秋御临黄庭坚书下有乾隆御笔摛藻为春二玺前有含英咀华一玺轴高二尺九寸三分广一尺三寸二分
御临米芾尺牍一幅
宋雪花笺本行楷书欵识云甲子秋日御临下有乾隆宸翰陶冶性灵二玺右方上有观书为乐一玺下有意在笔先躭书是宿缘二玺轴高四尺九分广一尺六寸四分
御临米芾诗帖一轴
洒金笺本行书五言律诗一首欵云御笔临米芾下有乾隆宸翰擕笔流云藻二玺轴高一尺八寸九分广一尺二分
御临米芾诗帖一轴
冷金牋本行书五言偈语一首欵云御笔临米元章书下有乾隆宸翰惟精惟一二玺前有观书为乐一玺轴高二尺七寸三分广一尺三寸
御临米芾诗帖一轴
宋笺本行楷书七言截句一首欵署御临下有乾隆宸翰一玺右方上有深心托豪素一玺下有游六艺圃会心不远二玺轴高三尺四分广一尺三寸一分
御临米芾晋纸帖一幅
宋牋本行楷书欵署御临下有乾隆宸翰携笔流云藻二玺又陶冶性灵一玺右方上有深心托豪素一玺下有含豪邈然躭书是宿缘二玺轴高四尺七分广一尺六寸四分
御临米芾词帖一轴
金粟笺本行书观江涌小词欵云御临米芾词帖下有乾隆宸翰擕笔流云藻二玺轴高二尺七寸广一尺四分
御临朱子诗帖一轴
宣德笺本行楷书七言絶句一首欵识云晦翁余所师偶橅是书愧未津逮弗敢书名志敬也御识下有乾隆宸翰勤学好问二玺轴高三尺五寸八分广一尺八寸五分
御临赵孟頫诗帖一轴
宋牋本行草书七言絶句一首欵署御临上钤乾隆宸翰一玺又自强不息一玺右方上有游六艺圃一玺下有澂观一玺轴高一尺七寸七分广一尺三分
御临赵孟頫诗帖一轴
雪花笺本行楷书五言律诗一首欵云御临赵孟頫下有乾隆宸翰摛藻为春二玺又勤学好问一玺轴高三尺一寸六分广九寸八分
御临赵孟頫西湖诗一轴
宋牋本行楷书六言诗二首欵云御临赵孟頫书下有乾隆宸翰擕笔流云藻二玺轴高二尺四寸二分广八寸五分
御临赵孟頫书陶潜诗一轴
宣德洒金牋本行书青松诗一首欵识云御临赵孟頫书陶靖节诗下有乾隆宸翰陶冶性灵二玺又观书为乐胸中长养十分春二玺右方上有深心托豪素一玺下有含豪邈然万国农桑寤寐中二玺轴高四尺一寸二分广一尺五寸四分
御临唐寅诗帖一轴
宋笺本行楷书七言律诗一首欵识云甲子秋日御笔偶临上钤乾隆宸翰一玺下有摛藻为春陶冶性灵二玺右方上有含豪邈然一玺下有携笔流云藻豳风无逸念民依二玺卷高四尺七寸四分广九寸二分
御临文徵明诗帖一轴
宋笺本楷书五言律诗一首欵署临徵明下有惟精惟一乾隆宸翰二玺前有奉三无私一玺轴高六尺八寸广二尺八寸三分
御临娄坚书王缙诗一轴
宣德笺本楷书七言絶句一首欵署御临下有乾隆御笔正谊明道二玺前有德日新一玺轴高五尺七寸三分广一尺四寸八分
御临董其昌书崔瑗座右铭一轴
宣德笺本行书欵云御临董其昌上钤乾隆宸翰一玺又勤学好问一玺轴高二尺七寸九分广一尺二寸八分
御临董其昌书张旭郎官壁记一轴
宋笺本楷书欵识云乾隆甲子秋日御笔下有含豪邈然乾隆宸翰陶冶性灵三玺右方上有观书为乐一玺下有深心托豪素自强不息二玺轴高四尺七寸广二尺
御临董其昌橅顔真卿送刘太冲序一轴
宣德笺本行书欵云御临其昌上钤乾隆宸翰一玺下有勤学好问一玺轴高三尺二分广一尺三寸二分
御临董其昌书苏轼四言诗一轴
宣德笺本行楷书欵云御临其昌上钤乾隆宸翰一玺又勤学好问一玺轴高三尺六寸五分广一尺三寸四分
御临董其昌节书周子通书一轴
宣德笺本大楷书欵云乾隆御临下有乾隆宸翰存诚主敬二玺又跋云此思翁书法本色流丽朗润乃其余事规橅一过自觉迳庭天下几人学杜甫谁得其皮与其骨吾于学董者亦云下有姸露一玺轴高六尺一寸六分广五尺三分
御临董其昌词帖一轴
金粟牋本行书买春小令欵云御笔临董其昌下有乾隆御笔摛藻为春躭书是宿缘三玺轴高一尺七寸八分广九寸六分
画轴
御笔松风山月图一轴
宣德牋本墨画左方上书松风吹解带山月照弹琴句欵云静怡轩写下有乾隆宸翰几暇临池二玺右方下有笔端造化一玺轴高一尺九寸八分广一尺八分
御笔泉石兰竹图一轴
宣德笺本墨画欵识云清泉白石翠竹猗兰甲子季秋敬胜斋斋居偶写下有宸翰一玺左方下有观天地生物气象一玺轴高二尺一寸一分广同
御笔瓶荷一轴
宣德笺本墨画欵云养心殿偶笔下有会心不远乾隆御笔二玺轴高三尺七寸一分广一尺六寸八分
御笔菊花一轴
金粟笺本墨画右方上书露朶盈盈际风枝洒洒时句欵云荟芳书院作後有乾隆宸翰笔端造化二玺左方下有清心抒妙理一玺轴高一尺七寸三分广九寸二分
御笔庭前柏树子一轴
仿制金粟笺本墨画欵识云庭前柏树子右德公案句也试问此图作麽生参庭前柏树子长春书屋漫识下有乾隆宸翰几暇临池二玺右方下有清心抒妙理一玺轴高三尺一寸六分广九寸五分
御笔松石间意一轴
金粟笺本墨画欵云长春书屋制下有乾隆宸翰一玺左方下有绘事後素一玺轴高一尺七寸四分广九寸四分
御笔松隂高士图一轴
宣德笺本墨画上方题云偃息白石上啸傲青松底从知壶峤中神仙亦人尔流水浄我耳凯风梳我发不须擕七弦有客弹清越尝笑黄绮辈千秋称大隐汉庭岂金堂何须摇唇吻苍苍虬枝外望望迷处所莫云足寂寥烂漫云堪侣後识云秋隂忽晴天高气爽林木明瑟几研清润拂笺作松隂高士图觉寒涛满空与鸣泉相和声出纸上也甲子七月二十四日御笔下有乾隆宸翰几暇临池二玺右方下有烟云舒卷一玺轴高三尺六寸七分广一尺五寸四分
御临倪瓒秋原古树图一轴
宣德笺本墨画欵题云修篁几个不成林古树犹无鸦可寻谁道秋来多寂寞寒郊烟霭望中深写罢枯枝意洒然将无诗画合同禅泬寥心与秋空浄若有渔歌古渡边闲来消夏恰相宜极目疎林秋晩时忆得前年重九日滦河别墅一枝枝倪迂多作秋原古树澹逸天然使人意远余偶仿其笔法为之愧未得神似而点缀萧旷满目秋情或亦画中有诗耶乾隆甲子长夏并识下有会心不远乾隆宸翰二玺右方下有笔端造化一玺轴高一尺五寸七分广一尺
御临倪瓒平林秀石图一轴
宣德笺本墨画欵识云元四大家画独云林格韵尤超世称逸品几闲偶仿其意作平林秀石小景喜无画史纵横习气瓣香故在可为知者一道乾隆岁在甲子立秋前一日并识下有乾隆宸翰几暇临池二玺左方下有清心抒妙理一玺轴高二尺四寸三分广一尺一寸九分
御临沈周双松一轴
宣德笺本墨画欵识云沈周双松图笔意养心殿戏橅下有乾隆宸翰几暇临池二玺左方中有绘事後素一玺轴高五尺二寸广一尺四寸七分
御临唐寅芦汀系艇图一轴
宣德笺本墨画欵题云万顷烟波浮舴艋飘颻直在秋云顶梦中宜作广寒游双手攫将孤月影甲子小春仿唐寅笔即用其韵题句下有乾隆宸翰笔端造化二玺中幅有会心不远一玺右方下有澂观一玺轴高二尺二寸九分广一尺三寸四分
御临唐寅折梅仕女图一轴
宣德笺本墨画并临原题句欵题云羣芳谱里冠春台抝得南枝几朶开恰似夀阳初睡起浑忘点额玉珠来摹唐解元折梅仕女图因临其题句于左并用其韵御笔上钤乾隆宸翰一玺左方上有写生几暇临池二玺下有意在笔先一玺轴高三尺七寸广一尺八寸五分
御临陈洪绶高士图一轴
宣德笺本白描画欵识云明陈洪绶善画古人物与崔子忠齐名不屑屑规橅顾陆神味翛然自标一格画史称其赋性狂放明经不仕盖隐于翰墨者流故所制多高人逸士风致予所仿兹幅即其一也骨理清超或未能手追三昧而萧远闲澹尘絶笔端差喜得其遗意用并识数语于右甲子畅月九日下有会心不远乾隆御笔二玺左方下有绘事後素一玺轴高三尺三寸广二尺三分
御临恽夀平五清图一轴
宣德笺本墨画水月松竹梅欵识云恽夀平五清图养心殿戏橅下有乾隆宸翰一玺左方下有游六艺圃一玺轴高二尺八寸四分广一尺三寸二分
书画合轴
御笔洛神图并临十三行帖一轴
宣德笺本白描画欵识云偶绘洛神并临十三行于左御笔下有乾隆宸翰几暇临池二玺右方下有写生一玺轴高二尺二寸五分广一尺
御笔瓶荷一轴
宣德笺本墨画左方中行书
御制旧句云含芬雅合伴书惟两字标名可作师但似清高尘不染远观近玩总相宜後识云此予瓶莲旧句也几暇偶仿白阳山人写意即録旧句以当题咏甲子小春并识下有乾隆宸翰几暇临池笔端造化三玺前有写生一玺右方下有澂观摛藻为春二玺轴高三尺五寸七分广一尺四寸八分
御笔梨花山雀图一轴
宣德笺本墨画右方上行书
御制旧句云含姿映琐牕弄影临芳埒娑娑媚晩风裳裳酬令节琼葩比梅艳姱朶方桃洁雅致入闲吟幽芳供静掇庭院引蜂攒画图宜燕颉偶来花下立?徊不忍撷韶华讵久驻会看霏香雪後识云仿江南徐氏法作梨花山雀颇饶写生气韵因检旧咏梨花短句竝録于右春林香雪拂拂楮墨间矣乾隆甲子夏六月既望并识有乾隆宸翰几暇临池二玺左方下有研露一玺轴高三尺七寸五分广一尺九分
御笔秋瓜一轴
宣德笺本墨画右方上行书
御制旧句云云刃剖氷瓤清甘沁齿香黄沈惟让李翠冷不夸霜邵圃名犹艳王园种最良何人方病渇一瓣试分尝後识云右旧作消夏十咏之一甲子四月廿又三日长昼几余颇苦烦热因忆古人瓜饮图此自遣竝检録旧咏青门风味宛于尺楮遇之乾隆御识下有乾隆宸翰几暇临池二玺前有写生一玺左方下有笔端造化一玺轴高二尺四寸五分广九寸九分
御笔盆梅一轴
宣德笺本墨画左方上行书
御制诗云浄几明牕一室中重陪处士旧家风瓣姿借月裁氷碧蕾影临缸卷烛红试味真香方递递爱观生意始融融栽培漫说花师巧消息先春总化工後识云甲子畅月六日对盆梅有作因并写意为图御笔下有乾隆御笔摛藻为春二玺右方中有含毫邈然一玺轴高四尺七寸七分广一尺八寸七分
御临宋人观梅覔句图并书建福宫新春诗一轴
宣德笺本墨画上方行书
御制建福宫新春诗云禁城景物报和韶初转寅方玉斗杓漏泄春光梅破蕾招揺风信柳拖条池心镜面氷将解墙角银根雪欲消掁拨诗肠量多少新年觉比旧年饶含阳苔色兆根荄胜里宫花鬭早梅堂构万年绵福履黄黎九有上春台兰苕翡翠相容与凤阁枌寮各实枚试看新蟾眉様细分明报道上元来照壁态丸灿九华祥烟浓作赤城霞土牛新看牵春至彩燕初飞掠晓斜臈雪犹然恋鸳瓦东风全不发绫花欲将建福宫中福锡与寰区万姓家後识云建福宫新春观梅覔句得七律三首近见宋人有此图爰仿其笔意而书旧作于上京师地寒梅皆南至唯盆莳瓶供耳然得梅之意便在万重香雪海也御笔下有乾隆宸翰携笔流云藻二玺右方下有清心抒妙理一玺轴高三尺五寸八分广一尺一寸六分
石渠宝笈卷二

[book_title]卷三
<子部,艺术类,书画之属,石渠宝笈>
钦定四库全书
石渠宝笈卷三
贮
乾清宫三
列朝人书画目録
书册上等
宋名贤宝翰
宋黄庭坚书墨竹赋
元赵孟頫书抚州永安禅院僧堂记
元赵孟頫杂书诗文
元赵孟頫书法帖谱系杂说
元赵孟頫题耕织图诗
元赵孟頫书麻姑仙坛记
元赵孟頫书陶诗
元赵孟頫纨扇赋
明宋濓书圣教序
明沈度书梅花百咏
明祝允明临帖
明祝允明临帖
明祝允明书过秦论
明文徵明自书杂文二册
明文徵明书千文
明文徵明书落花诗
明文徵明书战国策
明王宠书孝经忠经
明王彭书唐人诗二册
明董其昌书孝经
明董其昌书古栢行
明董其昌临兰亭叙
明董其昌临圣教序
明董其昌画旨帖
明董其昌临八关斋会记
明董其昌临顔真卿书
明董其昌书杂诗
明董其昌书孝经
明董其昌书七言律诗
明人书扇二册
书册次等
宋黄庭坚论学书法
宋米芾书唐人五言排律
元赵孟頫临东方朔像赞
明初词臣书翰
明祝允明书古栢行
明祝允明各体书
明王宠书庄子内七篇四册
明董其昌杂书
明董其昌仿唐人书
明董其昌书千文
明董其昌临帖
明董其昌书七言律诗
明董其昌书七言絶句
明董其昌书七言律诗
明董其昌书琵琶行
明徐范书小青传
明人书扇十册
国朝人书画目録
书册次等
陈奕禧各体书
汪士鋐书法宗师録
刘源书孝经
张照书乐善堂全集序
王图炳书日知荟说四册
陈邦彦书日知荟说十册
蒋衡摹圣教序增补遗文
书扇二册
钦定四库全书
石渠宝笈卷三
贮
乾清宫三
列朝人
书册上等
宋名贤宝翰一册【上等天一】
宋牋本凡十九幅第一幅苏轼尺牍行书前有长安印一又州印镇字开国李氏图书诸半印後有杭州通判之印嘉兴府印华阳山房成纪李氏南阳侯孙李君实监定三桂图书诸印中幅有留侯之裔三不惑斋之印张子季镇诸印幅高八寸六分广一尺二寸四分第二幅苏轼诗帖行楷书自署次韵王晋卿送梅花一首十字款识云仆去黄州五周岁矣饮食梦寐未尝忘之方请江湖一郡书此一诗寄王文父子辩兄弟亦请一示李乐道也前有严泽之印长安二印又鼎元半印一後有道普有明王氏图书之印有明文靖世家图书三印中幅有潘氏印一又二印不可识幅高八寸二分广一尺八寸一分第三幅黄庭坚尺牍行楷书前有墨林项墨林父秘笈之印檇李项墨林监赏章诸印又景父项氏韫椟图书墨印一又墨林山人桃花源里人家半印二後有檇李项氏世家宝玩项元汴印子京所藏子孙永保项墨林监赏章长安绍勲诸印又项氏虚朗半印二中幅有吴廷印一幅高九寸广一尺二寸九分第四幅黄庭坚诗帖行楷书自署次韵叔父夷仲送夏君玉赴零陵主簿十五字前一印不可识又司印半印後有王永宁印一幅高八寸七分广一尺二寸四分第五幅黄庭坚尺牍行书前有有明文靖世家图书王长安父二印又鼎元半印一後有严道普氏有明王氏图书之印文节之孙三印幅高九寸三分广一尺八寸二分第六幅黄庭坚诗话行楷书自署送故人刘季展从军雁门十字中幅有笑云庵主印一後有长安吴孙宇珍藏印子孙保之三印幅高八寸八分广一尺二寸七分第七幅黄庭坚跋语行楷书前有半玺存殿宝二字後有缉熙殿宝玺一又王永宁印王长安父二印幅高一尺二分广一尺三寸六分第八幅黄庭坚尺牍行书前有项元汴印子孙永保王永宁三印又半印二不可识後有煮茶亭长田畴耕耨平生真赏项子京家珍藏诸印又虚朗隐居半印二幅高八寸广五寸八分第九幅黄庭坚尺牍行书前有寄傲项子京家珍藏鸳鸯湖长檇李项氏世家宝玩诸印後有永宁项元汴印墨林秘玩廷字诸印又半印不可识幅高八寸二分广五寸五分第十幅黄庭坚尺牍行楷书前有长安有明文靖世家图书宝俭斋三印又鼎元半印後有古吴阿季严泽之印有明王氏图书之印诸印幅高九寸二分广一尺一寸八分第十一幅米芾跋语行楷书款识云崇宁丙戌六月六日从九品下米芾记前有严道普氏柘湖居士二印後有严泽之印长安有明文靖世家图书真赏诸印幅高七寸二分广一尺六寸六分第十二幅米芾尺牍行书款上钤襄阳米芾印一前有黄林美之陈定平生真赏二印後有琳印瞻近堂收藏印二印幅高九寸五分广一尺四寸七分第十三幅米芾跋语行书款识云五日吴江舣舟垂虹亭题襄阳米黻秘玩真蹟上钤襄阳漫仕印一前有几暇清赏一玺道普一印又鼎元文靖世家图书半印二後有俞松印章严泽之印王永宁有明王氏图书之印诸印幅高八寸广一尺八寸五分第十四幅米芾尺牍行书前有黄琳美之王长安父二印後有琳印陈定平生真赏二印幅高九寸二分广一尺三寸八分第十五幅蔡襄尺牍行草书後有记语外祖端明墨妙计七纸东山谢峒家藏十五字前有鼎元敬美保之诸半印後有陈定平生真赏严泽之印有明王氏图书之印有明文靖世家图书王长安父全卿诸印幅高九寸四分广一尺六寸四分第十六幅蔡襄尺牍行书前有鼎元半印後有有明文靖世家图书严泽之印王永宁有明王氏图书之印诸印幅高九寸七分广一尺三分第十七幅李建中尺牍行书前有墨林虚朗斋二印後有王永宁印墨林生项元汴印平生真赏项叔子项子京家珍藏诸印又寄傲半印幅高一尺广一尺六寸九分第十八幅李建中尺牍行楷书前有子京所藏墨林山人沮溺之俦三印又真赏半印又半印不可识後有长安项元汴印墨林秘玩鸳鸯湖长子孙永保诸印幅高九寸九分广一尺九寸七分第十九幅李建中尺牍行书後有项墨林监赏章瞻近堂收藏印二印又神品香岩半印二幅高九寸六分广五寸九分後余幅袁立儒跋云西台字得中举进士甲科太宗嘉之尝直昭文馆改直集贤院出为两浙转运副使恬於荣利乞西京留司御史台爱洛中风土遂居之故号李西台东坡赋和靖诗云书似西台差少肉者是也官至判太常寺善书札然絶不多见於世宝佑乙卯夏五建宁堂主题下有建袁立儒一印前有元汴物外元赏虚朗斋诸印又跋云黄太史尝有跋云李西台书与林和靖极相类但和靖伤痩西台伤肥盖林处士清苦而李集贤重厚各似其作人耳建宁堂主并録其语前有寄傲煮茶亭长项元汴印三印又杨维桢跋云李西台书与林和靖絶相类涪翁评之谓西台伤肥和靖伤痩和靖清枯之士也痩之伤为不诬西台之书类其为人典重温润何肥之伤也哉苕溪唐氏易安室所藏凡三帖览者自能评之当以余言为然时至正二十五年夏六月朔会稽抱遗老人杨维桢在云间草玄阁试花笺铁頴书後有墨林生王长安父子京平生真赏项墨林监赏章诸印又仇远跋云西台书三十年前极罕得近数数见之大概雄实笃厚如其人涪翁伤肥之论毋乃太严此三帖信意行笔天真烂漫尤可爱世诮平园攻媿後村不善书辄欲评书予之谓与杭仇远又郭畀记云李西台书吾乡有石刻字径三寸许今见真迹遒劲沈着诚不易得泰定二年乙丑四月望日京口郭畀曾观同郡张监共集前有天籁阁游方之外项叔子三印後有项墨林监赏章印一又文本极跋云予近得华山图题曰崧高维岳欧阳公所记神清之洞及李西台隐居之地在焉轴尾载西台卜筑始末甚详此帖出於西台逸笔无可疑者前史官文本极书前有墨林元汴之印子京父三印宋黄庭坚书墨竹赋一册【上等地一】
宋笺本行楷书款识云元佑元年秋九月二日山谷道人书後有山谷道人印一後副页金璐跋云苏黄米蔡宋人书法行於世远矣而山谷笔势精彩劲健法於三公似为近古学书者往往慕之景溪得此本於吴地名家重金不惜岂非善鉴者耶壬寅五月近山金璐识又皇甫汸跋云书家之妙在於笔法此锺生呕血於中郎李卫流涕於内史者也世有鸿碑钜碣勒石既久渐失其真筋肉丰神非手蹟莫究此摹帖虽盈箧未珍而遗墨则片楮可贵也山谷在宋以能书名观其论三家法知其所造矣景溪朱君好古博物得此本亦幸遇哉皇甫汸识又文徵明跋云尝读黄太史豫章文集见墨竹赋喜其豪宕不羁思致幽远类皮日休既而见石刻是赋则下笔沈着波发陗厉类顔鲁公今复得观真蹟何其幸也惜此仅得其半然洛神赋止十三行耳至今人以为宝何必以全为哉徵明题册计十六幅幅高七寸五分广一尺八分元赵孟頫书抚州永安禅院僧堂记一册【上等元一】宋笺乌丝阑本行楷书款识云至治元年正月廿四日千江上人过余溪上茗谈中话及无尽居士所作永安禅院僧堂记词意卓絶深有抑扬宗旨勉励後学之语因上人求余书故书此以归之吴兴赵孟頫下有赵氏子昂松雪斋图书印二印首幅有赵字大雅二印末幅有宋荦审定印一後有允衡梅壑二印後余幅詹景凤跋云赵承旨书永安僧堂记法出思陵兼子敬洛神赋尽离畦町而化之良是乃公得意笔惟章宜宝藏之以当金氏天球可也万历乙未年中秋後十日菱塘馆获观敬题新安詹景凤册计十幅俱高七寸四分第九幅广一寸九分第十幅广一寸二分余八幅俱广二寸四分元赵孟頫杂书诗文一册【上等元二】
素笺本行楷书凡八则万户张公庙堂诗陈夫人墓志铭灵隐端元叟住蒋山疏致乐堂诗送高彦文秀才如京师序俱无款第三则郑复初九诵叙款识云元统三年岁在乙亥九月廿有二日子昂书下有赵氏子昂印一第四则沈氏报本庵记款识有至元三年後丁丑四月己丑吴兴十三字名缺下有赵氏子昂印一第八则陆师顔字说款识云至元後丁丑岁六月十九日松雪书上钤赵氏子昂印一计三十二幅首幅有陈定书印一印又二印缺其半惟家藏二字可辨第七幅第八幅第二十二幅第二十九幅第三十二幅俱有陈定印印一又第七幅有泰字半印第十四幅第二十四幅第二十九幅俱有半印不可辨第二十九幅第三十二幅俱有陈以御印一幅俱高六寸一分有奇第七幅广二寸有奇第十四幅广二寸三分第二十二幅广二寸五分第二十四幅广一寸八分第二十六幅广一寸七分第三十二幅广二寸三分余俱广二寸六分有奇
元赵孟頫书法帖谱系杂说一册【上等元三】
素笺乌丝阑本小楷书上下二卷款识云大德六年三月七日松雪斋书上卷首幅有张孝思赏监印张则之二印右边幅有所存印一末幅有张则之印一押缝有素存印一下卷首幅有张孝思赏监印一末幅张孝思跋云此谱系文一帙乃宋淳佑乙巳陶斋曹士冕所着当时东湖董史曾跋其尾赵文敏公好古博识手録以为便览者昔鲜于太常云公书本朝第一小楷尤为公书第一且运腕如风雨之骤至观此益有以味乎其言矣此帙数千言都似不经意而成用笔结构秀劲纵横游刃自在定非其子仲穆暨余子中辈所克仿佛也其为真蹟何疑考公书此年四十有九正情兴郁蔚神智强明之会余固鄙野然于公真笔亦尝覩数十卷自未有蝇头累牍若此者也安得不珍重什袭奉为希世之宝哉虽款识图记为人损去固弗害其为全璧尔时甲午仲冬之一日懒逸张孝思敬识册计二十六幅幅高四寸一分广二寸八分元赵孟頫题耕织图诗一册【上等元四】
宋笺乌丝阑本楷书首幅前款云翰林学士承旨荣禄大夫知制诰兼修国史臣赵孟頫奉懿旨恭撰题耕织图二十四首伏尘睿览前有大雅印一末幅又识云大元延佑五年四月二十一日臣赵孟頫谨书下有孟頫聨印後虞集跋云右吴兴赵文敏公奉勅所撰耕织图诗小楷字蹟向藏奎章阁中臣集近以纂修史事备员中禁曝书之暇因得纵观窃见公以弘博敏妙之才为文学侍从之选此诗歌咏民间农桑勤苦备尽田家景物气象与豳风七月之篇何异且属应制上陈黼座以备乙夜之观览与寻常他作不侔真当昭彞鼎而夀金石匪特为耳目近玩已也集何意视草之余覩斯奇蹟诚平生快事至正改元岁辛巳十有二月前奎章阁侍书学士翰林侍讲学士通奉大夫知制诰同修国史臣虞集谨题又记语句曲张雨敬观六字後有退密徵明二印乂隷书明墨林山人项元汴家藏真赏十二字册计八幅幅高六寸四分有奇广七寸九分
元赵孟頫书麻姑仙坛记一册【上等元五】
宋牋本楷书款识云大德九年夏五月十又八日吴兴赵孟頫书下有赵氏子昂松雪斋二印首幅有赵字大雅二印末幅董其昌跋云赵文敏小楷余所收有内景黄庭经过秦论三篇所见王奉常家藏法华经项太学家汲大夫传今又见此卷观止矣其昌後边幅有梁清标印蕉林秘玩二印册前幅页有观其大略蕉林收藏二印後副页有蕉林收藏一印册计九幅幅高七寸二分有奇广二寸七分有奇
御笔题籖籖上有乾隆宸翰一玺外函
御笔题籖籖上有乾隆御览之宝一玺
元赵孟頫书陶诗一册【上等元六】
宋笺本行楷书陶潜饮酒诗二十首并序末幅识云饮酒二十首下有松雪斋印一每幅款署子昂下俱有赵氏子昂印一首幅有赵字大雅二印册计二十一幅幅高七寸六分广四寸七分前副页
御笔题清华朗润四大字後有乾隆宸翰几暇临池
二玺
元赵孟頫书纨扇赋一册【上等元七】
素笺本行书款识云大德九年十月十日书与君璋老弟孟頫下有赵子昂氏印一首幅有梁清标印一印边幅有蕉林梁氏书画之印棠村审定二印末幅有陈字半印边幅有梁清标印河北棠村二印册计三幅幅高八寸一分广九寸七分第三幅广一尺
御笔题籖籖上有乾隆御笔一玺
明宋濂书圣教序一册【上等黄一】
素笺本行楷书首幅款识云洪武九年宋濂书下有景濂印一又边贡印一末幅有茅坤印一册计八幅幅高五寸五分广二寸有奇
御笔题籖籖上有乾隆御笔一玺外函
御笔题籖玺同
按此册书圣教序後篇未竟
明沈度书梅花百咏一册【上等宇一】
素笺乌丝阑本楷书款识云成化十四年秋七月望後一日沈度録于春江草堂首幅有环碧轩云山书屋二印末幅有安氏之裔印一册计四十四幅幅高六寸三分首末两幅广四寸二分余俱广三寸五分
御笔题籖籖上有乾隆宸翰一玺
按诗止八十八首
明祝允明临帖一册【上等宙一】
素笺本小楷书节临锺太傅荐关内侯季直表卫夫人书王右军书颍上黄庭经兰亭叙东方像赞曹娥碑王大令洛神赋顾恺之女史箴禇中令度人经虞永兴破邪论序史孝山出师颂凡十二则计十八幅幅高五寸六分广二寸九分乂碧色笺本书唐诗六首款识云癸酉花朝日録唐言六首寄谯郡参军枝山祝允明下有祝允明印一首幅有和天倪印一末幅半印不可识计六幅幅高六寸广二寸七分
御笔题籖籖上有乾隆宸翰一玺
明祝允明临帖一册【上等宙二】
素笺本楷书临萧子云书三则薛稷书一则书高唐赋一首款识云成化丙午仲夏望後二日枝山老樵祝允明书後有允明希哲二印首幅有枝山印一第三幅有冒嵩少家藏图书记冒起宗之印二印册计二十六幅幅高六寸广三寸五分
明祝允明书过秦论一册【上等宙三】
素笺乌丝阑本楷书临赵孟頫款识云松雪翁书流传甚广而小楷不可多见至此过秦三论尤为松雪翁第一种姚安道称其风格整暇意度清和要是全法右军者诚哉不诬余昔于京师曾见一过不意今日复得捧玩而公安强余摹之青而蓝矣岂胜自媿弘治八年九月九日茂苑祝允明识下有祝希哲祝允明印二印首幅有枝山印一册计十四幅幅高七寸广四寸三分
明文徵明自书杂文二册【上等洪一】
素笺本小楷自书所作序文跋语上册六首凡十六页下册五首凡十五页俱无款册中徵明连印各二又上册前後有元方保之印四下册三页高一寸九分有奇广二寸七分
明文徵明书千文一册【上等洪二】
素笺乌丝阑本楷书款识云嘉靖戊申秋八月十乂二日书於玉磬山房徵明时年七十有九後有徵明停云生二印首幅有程邦新印文若氏二印册计十四幅幅高五寸三分广二寸七分有奇
明文徵明书落花诗一册【上等洪三】
素笺乌丝阑本小楷书凡十二幅前六幅书沈周原倡十首後六幅自书和作款识云嘉靖己丑春二月廿四日徵明重録於玉磬山房下有徵明连印徵仲父印二印前署和答石田先生落花之什十字下署徵明第一幅高六寸八分广一寸七分第六幅广一寸三分第七幅广一寸七分第十二幅广二寸三分余幅广二寸七分高同
明文徵明书战国策一册【上等洪四】
素笺乌丝阑本楷书首页款云文徵明书有天籁阁退密项元汴印项子京家珍藏项墨林监赏章诸印末页有墨林子项元汴印二印前副页有蕉林收藏印一後副页有棠村审定蕉林二印每页押缝俱有墨林项元汴印子京父印三印册计四十九页第十二页缺页高六寸四分广一尺四分
明王宠书孝经忠经一册【上等荒一】
素笺乌丝阑本楷书款识云龙集嘉靖甲辰春王正月雨水後旧吴雅宜王宠敬书于戬谷堂下有王宠之印雅宜山人履吉三印首幅前有葆绘楼氷修甫二印末幅有江陵张居正印印一册计十七页页高六寸七分广六寸八分明文彭书唐人诗二册【上等日一】
素笺乌丝阑本草书款识云隆庆辛未春日偶得佳纸案有唐诗遂録数篇惜指弱不能如意聊以适兴而已三桥文彭记下有文彭之印国子先生二印上册首页有其纯鉴定李笃祜珍藏书画之章二印下册末页有李笃祜珍藏书画之章一印上册计三十五页下册计十八页页高六寸九分广六寸
明董其昌书孝经一册【上等月一】
金粟笺乌丝阑本楷书第七页署辛未元日书时年七十七岁十一字第九页署次日书三字第十二页署三日二字末款识云易诗书春秋礼之名经也不於宣尼之世杏坛授受惟有孝经耳二氏之学如法华度人经皆以持诵为功唐人於孝经亦尔道家有孝道明王释家有大报恩皆祖孝经以为教文亦为满字非半字也若更欲下注脚则张横渠西铭尤是一家眼目今采风使者周巡郡国每以孝子荐何以姜王之事寥寥鲜述曩时武陵杨中丞按浙时曾有四明数岁孩子割肝啖母肝洞尽而命不伤此何必减卧氷跃鲤若得徧览故府之牍采其尤异者类为一编即孝经之援神契也崇祯四年岁在辛未长至日董其昌书并跋下有董其昌印宗伯学士二印首页有孙瑛之印秋诺叶津信天翁三印末页有瑁湖珍秘王氏珍藏书画之印董氏珍藏骧之氏高话堂诸印册计十八页页高九寸二分广八寸六分
明董其昌书古柏行一册【上等月二】
朝鲜笺本草书款识云杜子美所作孔明庙前古柏行每书一度辄如曹孟德歌老骥伏枥诗时堪令人作击碎唾壶解也其昌下有太史氏董其昌印二印册计十六幅幅高五寸八分广三寸五分有奇
明董其昌临兰亭叙一册【上等月三】
宣德镜光笺乌丝阑本款识云万历戊申元正之四日临家藏唐摹禊帖於瑞环楼董其昌下有董其昌印印一又记云瑞环除夕所购绀青尺玉雕两方圭中为双月以环连之寻不可絶以为书镇云又自跋云唐禇河南临禊帖白麻墨迹一卷曾入元文宗御府有天历之宝及宣政绍兴诸小玺宋景濂小楷题跋吾乡张东海先生观於曹泾杨氏之衍泽楼盖云间世家所藏也笔法飞舞神采奕奕可想见右军真本风流实为希代之宝余得之吴太学每以胜日展玩辄为心开至於手临不一二卷止矣苦其难合也昔章子厚曰临兰亭一卷东坡闻之以为从门入者不是家珍东坡学书宗旨如此赵文敏临禊帖最多犹不至如宋人纷纷聚讼直以笔胜口耳所谓善易者不谈易信然己酉中秋重题首幅有平生真赏印一又半印不可识第九幅有穗九真赏晋陵吕氏珍藏二印第十幅又平生真赏印一末幅有永宝晋陵吕氏珍藏二印册计十三幅幅高八寸二分广三寸八分有奇
明董其昌临圣教序【上等月四】
素笺乌丝阑本行楷书款识云圣教序为小王书盖怀仁自仿右军黄长睿以为右军剧迹咸萃其中非也余得唐时绢本真迹故知之最确董其昌识下有董其昌印宗伯学士二印册计十五幅幅高七寸一分广八寸八分有奇明董其昌画旨帖一册【上等月五】
素笺本行书题画跋语十则款识云庚午十月丹阳城下画舫书其昌册中西湖仲固存监藏印凡十又首幅右方下有吴见思印一册计十九幅幅高八寸广四寸一分
明董其昌临八关斋会记一册【上等月六】
宣德镜光笺乌丝阑本楷书款识云右顔鲁公书田神功八关斋会记李临淮畏谗不入朝大将不复禀命者即神功也书法兼分隷体实鲁公得意笔与浯溪中兴碑相上下他若茅山碑多宝碑皆不及矣董其昌识後有青宫太保董氏玄宰二印册计十八幅幅高六寸七分广四寸五分
明董其昌临顔真卿书一册【上等月七】
素笺本行楷书款云八十翁董其昌临後有董其昌大宗伯印二印首幅前押缝有黄冈蔡鹤舫珍藏印一末幅有蔡禩德印鹤舫二印册计八幅幅高六寸九分广九寸三分
明董其昌书杂诗一册【上等月八】
朝鲜镜光笺乌丝阑本行书晋唐诸家诗款识云偶书高丽镜笺作各体具有墨法以待解者辛未七月三日思翁下有董其昌印一册计二十八幅幅高七寸五分广四寸七分
明董其昌书孝经一册【上等月九】
金粟笺朱丝阑本楷书第十二页署辛未元日书时年七十七岁十一字第十五页署次日书三字第二十页署三日二字款识云易诗书春秋礼之名经也不於宣尼之世杏坛授受唯有孝经耳二氏之学如法华度人经皆以持诵为功唐人於孝经亦尔道家有孝道明王释家有大报恩皆祖孝经以为教文亦为满字非半字也若更欲下注脚则张横渠西铭尤是一家眼目今采风使者周巡郡国每以孝子荐何以姜王之事寥寥鲜述曩时武陵杨中丞按浙时曾有四明数岁孩子割肝啖母肝洞尽而命不伤此何必减卧氷跃鲤若得徧览故府之牍采其尤异者类为一编即孝经之援神契也崇祯四年岁在辛未长至日董其昌书并识下有董其昌印一印末幅有梁清标印蕉林二印册计三十幅幅高七寸八分广四寸九分
按此册与月一一册俱系真蹟而款识字句皆同盖香光得意之笔故重书耳
明董其昌书七言律诗一册【上等月十】
宣德笺本行书款云近作董其昌书下有宗伯学士印一册计十六幅幅高七寸二分广五寸三分
明人书扇二册【上等盈一】
上册凡十四幅第三幅第九幅素笺本余俱金笺本第一幅行书五言古诗款识云右送朱尧民吴寛下有原博古太史氏二印第二幅行书五言古诗款署石田周下有啓南石田二印第三幅行草书七言律诗款云守仁书第四幅行草书七言律诗款署祝允明下有祝希哲一印第五幅行草书七言律诗款识云夜宿娄江舟中文璧下有文璧徵明衡山二印左方下有张则之一印第六幅行书七言古诗款识云右四时读书乐徵明下有文徵明印衡山二印第七幅行草书七言律诗款识云早朝一首徵明下有文徵明印徵仲二印右方有陈字小号第八幅行书七言律诗款识云右梅花徵明下有文仲子文徵明印二印右方有济之印一第九幅行书七言律诗款署徵明下有徵明一印第十幅行书七言律诗款识云丁未九日与客游石湖二首徵明下有徵明连印停云二印第十一幅行书七言律诗款云徵明为子庸书下有文徵明印衡山二印第十二幅行书七言律诗款署徵明下有文徵明印徵仲二印第十三幅行书七言律诗款署徵明下有文徵明印衡山二印第十四幅行书七言律诗款署徵明下有文徵明印一印
下册凡十四幅皆金笺本第一幅凡三则一行书五言古诗一首款署徵明下有徵仲父印文仲子二印一楷书五言律诗二首第一首识云右虎邱劒池第二首识云右酌陆羽泉款署王宠下有王宠之印一印一楷书七言律诗一首款识云九日阳湖文期同衡翁胥江酉室元洲佩弦集虎邱作彭年下有彭年连印一第二幅凡六则一款署文彭下有文彭印一印一款署皇甫濂下有建山印一皆草书一楷书款署彭年下有彭年印一一行书款署谷祥下有王谷祥印一印皆七言律诗一隷书五言律诗一首款署许初下有元复印一一草书七言絶句一首款云文嘉为【缺】书下有休承一印第三幅凡四则一款识云过太湖作文嘉下有休承连印一一款识云石湖作周天球下有公瑕连印一一款识云虎邱迟友作居节下有士贞居士之印二印一款识云偶遇蒋尊生下有仲贤印一皆楷书七言律诗各一首第四幅凡四则一款识云右为自然上人书文嘉下有文嘉印文休承印二印一款署周天球下有周天球连印一一款署王穉登下有百谷连印一皆行书七言絶句各一首又草书一首款署皇甫汸下有百泉连印一第五幅凡三则一款署谷祥下有谷祥王禄之印二印一款署彭年下有孔嘉印一一款署文嘉下有文休承氏文嘉二印皆行书七言絶句各一首第六幅行书五言排律一首款识云右题层峦秋霁图作録呈塘湾先生彭年下有孔嘉印一第七幅草书七言律诗二首款云拟宫怨二首薛明益书下有薛明益虞卿二印第八幅楷书款识云右仲长统乐志论壬辰暮春既望吴门薛明益书下有虞卿古狂生二印第九幅凡四则一款识云薛明益似翼吾先生下有明益私印虞卿二印一款识云陆士仁似翼吾先生下有士仁私印河南仲子二印一款识云文从先似翼吾先生下有文从先印文用之氏二印一款识云吴士冠为翼吾先生下有吴士冠印元卿甫二印皆楷书七言絶句各一首第十幅凡四则一款识云杜大绶为三愚亲家书下有大绶杜子纡氏二印一款识云陆士仁为三愚文书下有文前承湖二印又则之印一皆楷书一行书款识云文从龙为三愚文书下有从龙印一一楷书款识云薛明益为三愚先生书下有薛明益印虞卿二印皆七言絶句第十一幅临兰亭序款识云杜大绶为缵禹先生书下有子纾杜大绶印二印第十二幅楷书七言古诗款识云右江南春词丁酉初夏书杜大绶下有大绶印一第十三幅临十七帖款云邢侗临下有邢侗之印一印第十四幅临王羲之别疏帖款云邢侗临下有邢侗之印一印
书册次等
宋黄庭坚论学书法一册【次等天一】
素绢本行书款署庭坚末幅有宋克周瑾二跋又王鏊商和题句二又李应祯王志记语二册计十四幅
宋米芾书唐人五言排律一册【次等地一】
素绢本行书款识云崇宁二年夏五月承议郎行书学博士赐绯鱼袋襄阳米芾元章书于宝晋斋中册计十八幅
元赵孟頫临东方朔画像讃一册【次等元一】
素笺乌丝阑本楷书款识云右军小楷存於代者惟乐毅论黄庭经及东方画讃耳余深爱画讃笔意清古思斋有此墨本以情求之思斋不吾靳也乃为临此纸归之孟頫册计七幅明初词臣书翰一册【次等黄一】
宋笺本行楷书每幅各署名款凡十三人邹缉胡俨杨荣金幼孜曾棨林环梁潜王洪王英王直王孟端许鸣鹤胡广册计十四幅
明祝允明书古柏行一册【次等宇一】
素笺本草书款识云正德壬午岁偶过琴川登致道观观古桧移晷爱不欲去便图作歌以美之未暇也客有就山房索书者遂笔古柏行以遗之亦阅桧之遗情耳长洲祝允明识後有王穉登跋一册计五页
明祝允明各体书一册【次等宇二】
素笺本书诗词凡十四则每则款署允明前副页有文彭书枝山杂体四大字册计十四幅明王宠书庄子内七篇四册【次等宙一】
素笺本小楷书款识云予昔年过补庵先生劒光阁见虞永兴手书漆园内篇笔法絶似度人经而遒媚过之披次心赏留舟中阅数日不忍释手丙子春王予再过梁鸿溪上补庵属予手摹永兴腕法书成七篇三阅月始报命要亦优孟衣冠虎贲之貌殊足媿也正德十一年寎月廿二日雅宜山人王宠识後有文徵明文彭许初三跋四册共计九十二幅
按王宠此册与上等月字号一卷所书南华七篇并款跋皆同惟此册款署寎月廿二日而卷为寎月二日小异虽神力稍逊要亦高手临本也
明董其昌杂书一册【次等洪一】
朝鲜镜光笺乌丝阑本楷书玉赋款署其昌又楷书脊令颂款识云戊辰仲春廿二日书其昌又临米芾行书自题云米南宫不使一实笔余粗得其解其昌册计十页
明董其昌仿唐人书一册【次等洪二】
素笺乌丝阑本凡三则第一则仿虞永兴第二则仿杨凝式第三则仿顔鲁公款识云戊辰五月梅风不能多出书画赏监独发唐宋古研拂拭摩挲临古帖数行差可度暇日觉云气蓬蓬出砚池中非关梅候蒸湿也董其昌册计八页明董其昌书千文一册【次等洪三】
宣德笺乌丝阑本楷书款识云智永书米元章谓其如十四五贵胄偏性方就绳墨忽越规矩但余考永师临书有退笔头五簏力追右军家传妙法天真功用实乃并胜则元章之语未为定论余此本仿虞永兴书虞师智永千文因论及耳戊午三月十八日其昌册计十二幅明董其昌临帖一册【次等洪四】
素笺本凡二则第一则临怀仁圣教序第二则临徐浩书款识云此浩真蹟藏于吴门韩宗伯馆师家董其昌临册计二十二幅
明董其昌书七言律诗一册【次等洪五】
素笺本行草书款识云甲戌夏六月避暑东佘山庄观王氏所藏书画仿其笔意以志幽兴其昌第一幅前有王铎识语一册计十幅末幅
御笔识云乾隆乙丑春二月桃花寺行宫驻跸曾临
下有乾隆宸翰玺一
明董其昌书七言絶句一册【次等洪六】
朝鲜牋本行书款署其昌册计六幅
明董其昌书七言律诗一册【次等洪七】
素牋本行草书款云其昌书旧作册计十六幅明董其昌书琵琶行一册【次等洪八】
素笺乌丝阑本楷书款识云丁卯仲夏娄江道中书其昌後有陈继儒跋一册计十五幅明徐范书小青传一册【次等荒一】
朝鲜牋乌丝阑本款识云天啓癸亥春仲旬有九日书於陈氏别业清河内史徐范册计十六幅
明人书扇十册【次等日一】
第一册凡十六幅金笺本第一幅宋词第二幅五言律诗第三幅至第十幅俱七言律诗第十一幅第十二幅俱五言律诗第十三幅至第十五幅俱七言律诗第十六幅五言律诗俱款署徵明惟第八幅款云徵明为东洲书
第二册凡十四幅第八幅素牋本余俱金牋本第一幅草书七言絶句款署枝山第二幅草书宋词款识云允明为民望书第三幅第四幅俱行书七言律诗款署唐寅第五幅行草书五言律诗款署都穆第六幅草书七言律诗款识云雪中即事为凤坡书三桥彭第七幅草书五言律诗款署三桥彭第八幅行草书七言律诗款识云刘太仆第同张九山赋送春诗似劒虹先生文嘉第九幅行草书七言律诗款识云右雨中旧作二首嘉靖戊午夏仲廿日书呈三谿先生笑览五峯文伯仁第十幅行书七言絶句款识云近游镇江偶赋口号数首録似【缺】尊兄先生笑览彭年第十一幅草书五言律诗款署王宠第十二幅行草书凡二则第一则七言律诗款识云右寄锦衣徐君叙之作王宠为【缺】书第二则七言律诗款署袁褧第十三幅草书五言律诗款识云右九日山家之作书赠静思涵峯王守第十四幅草书七言律诗款识云右太湖二首书尚之老兄扇王守
第三册凡十六幅第五幅素牋本余俱金笺本第一幅草书七言律诗款识云同醒神翁访江上丽人茅坤第二幅草书五言律诗款识云後湖舟泛茅培第三幅草书五言古诗款云白阳山人道复书第四幅行书五言律诗款识云右泛歙溪二首周天球呈天泉太史公求正第五幅行草书五言律诗款识云周天球为鹿庵书第六幅行草书五言律诗款识云松庵访客周天球第七幅楷书凡五则第一则七言律诗款识云夫差庙辛巳夏日周天球为敬止先生书第二则七言律诗款识云游张公洞作癸未三月望日为敬止世文书王稺登第三则七言律诗款识云右过公瑕山庄张凤翼第四则七言律诗款识云范【缺】作丁亥中秋日书似君俞词文正薛明益第五则五言古诗款识云客中六月廿四戏作似君俞词文一笑陈元素第八幅行书七言律诗凡三则第一则款署周天球第二则款识云送蒋允若北游王稺登第三则款识云孟夫直秋夜之作陈继儒第九幅行书七言律诗款识云答邢子愿使君作似际臯先生求正王穉登第十幅行书七言律诗款识云送袁广文宰临桂似元锡先生王穉登第十一幅行书七言律诗款识云闲坐偶成二首王穉登第十二幅行草书七言律诗款识云寄顾益卿开府一首王穉登第十三幅行书七言律诗款识云寄邓汝高学使似省愚先生求正王穉登第十四幅七言律诗凡三则第一则行书款署王穉登第二则楷书款署文先第三则行书款署文震孟第十五幅行书七言絶句款识云答赠钱象先词文四首屠隆第十六幅草书五言律诗款识云夏日过访孟褰先生玉芝馆作屠隆
第四册凡十八幅第十五幅第十八幅素笺本余俱金笺本第一幅草书五言律诗款署髯仙第二幅草书五言古诗款云髯仙游牛首作第三幅行草书七言絶句款署髯仙第四幅行草书五言律诗款识云振衣台晚坐作髯仙第五幅行书五言律诗款识云戊子九日东庄酒集作空同山人第六幅行草书七言律诗款识云右读书玉虚山作乃壬寅岁者敬呈有怀老先生赐教晩生罗洪先上第七幅草书七言律诗款识云晋陵旅况有怀彭山南禺外史道生为小山録之闰六月廿二日第八幅行草书七言古诗款云仲山王问书於锺陵旅舍第九幅行书五言律诗款识云游小君山为默斋书如忠第十幅行书五言律诗款云是龙书第十一幅行书七言律诗款识云是龙为养心先生书第十二幅草书五言律诗款识云为献卿兄书云卿第十三幅行书五言排律款识云右唐人咏禁中青松之作为少松兄许初书第十四幅草书七言律诗款识云早春对雪有赋许初第十五幅行草书五言律诗款识云宜兴登周将军墓作呈同野先生政教许初第十六幅草书五言律诗款云许初书第十七幅行楷书五言律诗款识云右斋居三诗似端伯词兄正之许光复第十八幅草书五言律诗款署姬水
第五册凡十八幅金笺本第一幅行草书七言律诗款识云赋得石涧赠友人似元长先生张凤翼第二幅行草书七言古诗款识云右为唐叙州题其赠君涧松斋图乙酉秋闰作也丙申秋闰之望偶阅旧稿漫书一过张凤翼第三幅行草书七言律诗款署张凤翼第四幅行书五言律诗凡三则第一则款署张凤翼第二则款署陆士仁第三则款署山居偶成文震孟第五幅行草书七言律诗款识云右题并头牡丹文震孟第六幅行草书五言排律款识云右月下约友人对酌逢元第七幅行草书七言律诗款识云右醉李怀古一律书奉梦溪政教西村朱朴第八幅行草书七言律诗款云右赋得玩月临华池项元汴书似景阳先生第九幅小楷书帝京篇款识云右为去华先生书项子亮第十幅行草书五言律诗款署宾山子第十一幅行草书七言律诗款云长洲顾亨书第十二幅草书七言律诗款识云百溪仕为东冈即解书第十三幅行草书七言律诗款识云时行书在竹扇头第十四幅行草书五言律诗款署锡爵第十五幅行草书五言律诗款署王衡第十六幅行书七言律诗款识云旧作似钦止词世兄笑正侯峒曾第十七幅草书五言古诗款识云似德聚世兄如奇第十八幅行草书七言律诗款识云生辰咏马祖像羣公俱集有作似黍回老父母词宗正之汝亨
第六册凡十八幅第九幅素笺本余俱金笺本第一幅行书五言律诗款识云持斋一首似允昇兄邹近光第二幅行书五言律诗款识云雨後入山园似正吉词文正之邹近光第三幅草书格言一则後识云壬午中秋後书於思抑斋无欵有晋王之章一印第四幅草书五言律诗款识云同诸社山寺访李隐疾分韵二首壬午仲秋日书青邱马一卿第五幅草书七言古诗款识云重登洞庭缥缈峯一首似功元老先生正之沈咸第六幅行草书七言律诗款识云翼凤老弟粲可兆升第七幅草书七言律诗款识云杨兆升钦止表兄正第八幅草书七言律诗款识云书为青翁年台弟龙甲第九幅行书七言律诗款识云壬子腊月偶作白可复时年七十有九第十幅楷书七言律诗款识云馆试西郊陪祀夜明二律似钦止老舅陈于泰第十一幅行草书五言律诗款识云张石林先生招饮园亭和邢长卿韵二首似钦老仁词兄笑正年家小弟徐允第十二幅行书七言律诗款识云奉送青翁老年社台并正弟何采第十三幅楷书兰亭序款识云韩道亨为【缺】词文书第十四幅楷书五言古诗款识云陆广明为修能先生第十五幅草书五言律诗款识云访汪司马伯玉不值有作陆应阳第十六幅草书五言絶句款识云感遇四首陆应阳第十七幅行书七言律诗款识云旧作似心田先生政张学曾第十八幅行草书五言古诗款云孙慎行书第七册凡十八幅第十一幅至十四幅素笺本余俱金笺本第一幅楷书七言律诗款识云舟次清河正萧索中逢廷吹周老先生惠选书数部小诗言谢并请政黄道周第二幅楷书款识云右七虞诗将别都门作驩虞诗十四首辞不雅驯犹诗之有变章也清源舟中録似廷吹周老先生道文教正友弟黄道周具草第三幅行楷书五言律诗款识云偶作右二律书似樾林老先生正之弟元璐第四幅行楷书五言古诗二首款识云默坐升高二吟似廷吹先生笑元璐第五幅行书七言律诗款识云虞翁太亲翁六十赋赠教正卢象昇第六幅行书七言律诗款识云万里为献卿兄书第七幅行草书七言絶句款署两江第八幅行书五言律诗款署瑞图第十幅草书五言律诗款识云阳泉楼道院瑞图第十一幅行书七言律诗款识云书伯敬诗为步玉兄之麟第十二幅行书七言律诗款署逸麟第十三幅行草书款识云陆放翁书麟临第十四幅行草书五言律诗款署逸麟後署春来高雅四字第十五幅草书五言律诗前识云正月五日立春漫园社集廷吹先生暨诸词盟分八齐限五言律後款云社弟米万锺具草呈政削第十六幅行书五言律诗款识云婺州望芙蓉峯一首米万锺第十七幅草书七言絶句款识云题画似中泠词文正之米万锺第十八幅行书五言律诗款识云寄武林赵姬冲孺之一似端伯世兄正之孙国光
第八册凡二十幅第十五幅素笺本余俱金笺本第一幅行书七言絶句款识云题画句其昌第二幅行草书五言律诗款署其昌第三幅行草书七言絶句款署其昌第四幅行草书五言律诗款署其昌第五幅行草书五言律诗款署董其昌第六幅行书五言律诗款署董其昌第七幅草书五言律诗款识云似伸之文正董其昌第八幅行草书五言律诗款识云其昌为仲瞻先生书第九幅行书五言律诗款识云游善权作董其昌为知忍文书第十幅行书七言律诗款识云送王纯白山人归清源似廷吹老先生正董其昌第十一幅行书七言律诗款识云平播诗似华东老先生正董其昌第十二幅行书五言律诗款署陈继儒第十三幅行书禅悦款识云子瞻语陈继儒似啓山兄第十四幅行草书五言律诗款署陈继儒第十五幅行草书七言絶句款识云山居作陈继儒第十六幅行书七言律诗款识云陈继儒似德聚词文正第十七幅行草书五言律诗款署陈继儒第十八幅行书五言古诗款识云继儒似孟栗词兄正第十九幅行草书五言古诗款识云题莲社图似虚谷先生请正陈继儒第二十幅行草书五言古诗款署陈继儒
第九册凡十六幅第十二幅素笺本余俱金笺本第一幅行书五言古诗款识云遣兴呈溍鸥先生笑正伊南仲第二幅行草书五言律诗款识云辛末立春米光禄招同廷吹先生饮漫园録呈刊正社弟张懋忠第三幅草书七言律诗款识云右登虎邱作似华阳先生袁年第四幅行草书七言律诗款识云游乾元观诗为白於老亲翁夀范凤翼第五幅七言律诗凡三则第一则楷书款识云为深仲词兄书冯斗如第二则行书款识云为深仲词兄沈巽书第三则楷书款识云金兰书似深仲词兄第六幅行草书七言古诗款识云题虎图似深仲词兄正之陆澄原第七幅行楷书七言律诗款识云小诗二律奉夀青翁大宗师时屡书请告并求教正部士陈肇曾第八幅草书五言律诗款识云为端伯老文书罗缄第九幅草书集句诗款识云右集唐句丁未孟秋七夕前一日书于春永堂呈粲时年八十乂四青翁老亲台大文宗弟贾允蕃第十幅草书五言律诗款署霞山顾明第十一幅行草书五言律诗款识云似德聚词兄陆锡明第十二幅行草书五言律诗款识云为节吾先生书张京元第十三幅草书七言律诗款识云舟过津河似樾林老先生政教美发第十四幅行草书七言絶句款署水东第十五幅行书五言律诗款识云和茧雪韵答真源之一似青岩门年兄盟长正真山弟李昌祚第十六幅草书凡二则第一则五言律诗款识云余杭道中作书似无竞长兄请教谢肇淛第二则七言律诗款署邓锺
第十册凡十三幅金笺本第一幅临虞安诸帖款署吴阿衡第二幅行楷书五言排律款识云骆宾王春霁蚤行书似翼凤盟兄便面弟懋光第三幅行草书五言古诗款识云春日社集廷吹老先生斋中迟谭友夏不至得微字请政刘荣嗣第四幅行书五言排律款识云姚孟长陈无异张更生同集小斋迟廷吹老父母不至分得栖字书请教政刘荣嗣具草第五幅行书五言律诗款署郑之元第六幅行书五言古诗款署郑之元第七幅行草书五言律诗款识云郊游一首似翼凤长文周大儒第八幅草书七言律诗款识云右赠国博刘雨山赴襄阳别驾奉为雪舫吴先生大雅书便面齐郡冶池冯惟健第九幅草书五言律诗款识云为端伯先生书允恭第十幅草书五言律诗款识云右闻叔夏卧疴经时寄怀二首书见情抱也茗山第十一幅行书七言絶句款署谦斋第十二幅楷书诗余款识云右调寄瑞龙吟为子予文书元发第十三页行书七言律诗款识云同勒卣次尾集子方斋中分七虞作似翼凤老先生政之杨文骢
国朝人
书册次等
陈奕禧各体书一册【次等天一】
素笺本杂临诸家帖并自书诗句每则皆有自记语末幅款识云云举太史先生爱我书盈筐满箧片纸只字藏弆弗厌也此册前後共三年积而成之遂无伦次欧阳公云偶然欲书当勿散弃他日便成故事即我自观已有今昔之感矣又思天下事惟渐可以进惟久可以就惟耐可以成不独书为然也好友分离一官远去当有再晤时惟渐惟久惟耐此临别之言契合者定不谓妄耳甲申八月三日奕禧题册计十页汪士鋐书法宗师録一册【次等地一】
素笺乌丝阑本行书款识云古人书法递有师承羲献以来私相传授故能各自名家初非貌袭今自唐时欧虞顔柳其碑刻至今现存形模规橅各具面目然皆方正端重似其为人故书以人重非书之能重人也香圃侍御留心翰墨要以端庄遒劲为本此诚得书家三昧者而其为人丰采凝重主於爱民泽物昨者封章言事首除乐籍举数百年之陋习一日扫涤举数十万衆尽为良民其阴功福德莫可限量所以黼黻太平盛治者源源乎未有已也兹承以素册索书因録唐以来书家最有名者以顔柳为首知书之以人重也秋泉居士汪士鋐识册计十二幅
刘源书孝经一册【次等元一】
佛青笺本泥金书孝经并五等孝传赞前副页绘至圣述圣图像後副页款识云康熙九年庚戌十月朔日国子监监生【臣】刘源盥手恭书进呈
御览册计二十四页
张照书乐善堂全集序【次等黄一】
宋笺本楷书顾成天纂
乐善堂全集序原叙识云雍正八年庚戌冬日翰林院编修顾成天谨序末幅款识云是岁除夕前二日詹事府少詹事张照奉
教谨书册计十一幅
王图炳书日知荟说四册【次等宇一】
磁青笺本泥金楷书
御制日知荟说第四册未幅款云翰林院侍读【臣】王图炳恭録第一册计四十九页第二册计三十五页第三册计四十页第四册计四十七页陈邦彦书日知荟说十册【次等宙一】
素绢本楷书
御制日知荟说四卷每卷末款云【臣】陈邦彦敬书首册书序款云【臣】陈邦彦敬书第十册书臣工跋语款云翰林院侍读学士【臣】陈邦彦恭写第一册计十二幅第二册第三册俱九十二幅第四册第五册俱七十二幅第六册第七册俱八十二幅第八册计九十九幅第九册计九十四幅第十册计七十八幅
蒋衡摹圣教序增补遗文一册【次等洪一】
素笺本集羲之字重摹款识云圣教序前後尚有求序谢序二表文皇帝手勅皇太子牋答吾乡太史王虚舟於藏经中得之属舍弟师渊集右军书附入帖内虚舟书法横絶一时其捜罗金石无所不备
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:07:03-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>