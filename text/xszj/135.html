<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="乐书要录卷第五,乐书要录卷第六,乐书要录卷第七,《乐书要录》PDF下载,乐书要录全文在线阅读,乐书要录全文在线下载,大玄古籍书库">
<meta name="description" content="中国唐代乐律学著作，10卷。武则天敕撰，《新唐书·艺文志》著录为武后乐书要录10卷。约成书于久视元年(700)。原书在国内早佚。日本灵龟二年(716)遣唐留学生吉备真备于天平七年归国时，曾将全书携回日本，在日亦亡佚甚多，仅存第5～第7卷。清末，由驻日使节搜寻归国并予翻刻，国内今以《佚存丛书》本与《丛书集成》影印本较常见。唐代乐律学崇尚实践，异于汉代与两宋以经治乐之风。此书残存之3卷中，除第6卷记述律吕之学大略因袭旧说而外，多富实践意义。今存第5卷有：辨音声审声源、七声相生法、论二变义、论相生类例、论三分损">
<title>乐书要录_武则天_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">乐书要录</span> <br/>
          作者： <span class="inputVal" id="bkauthor">武则天</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,音乐,完结</span> <br/>
          字数： <span class="inputVal" id="bknum">[book_length]14439</span> <br/>
          说明： <span class="inputVal" id="bkdec">中国唐代乐律学著作，10卷。武则天敕撰，《新唐书·艺文志》著录为武后乐书要录10卷。约成书于久视元年(700)。原书在国内早佚。日本灵龟二年(716)遣唐留学生吉备真备于天平七年归国时，曾将全书携回日本，在日亦亡佚甚多，仅存第5～第7卷。清末，由驻日使节搜寻归国并予翻刻，国内今以《佚存丛书》本与《丛书集成》影印本较常见。唐代乐律学崇尚实践，异于汉代与两宋以经治乐之风。此书残存之3卷中，除第6卷记述律吕之学大略因袭旧说而外，多富实践意义。今存第5卷有：辨音声审声源、七声相生法、论二变义、论相生类例、论三分损益通诸弦管、论历八相生意、七声次第义、论每均自立尊卑义、叙自古书传论声义、乐谱共10目。第6卷有:记律吕、乾坤唱和义、谨权量、审飞候共4目。第7卷有律吕旋宫法、识声律法、论一律有七声义共3目。其第5卷："辨音声审声源"引蔡邕《月令章句》"古之为钟律者以耳齐其声"语，而阐述曰："以度量者可以文载口传与众共知，然不如耳决之明也。此诚知音之至言、入妙之通论也。"这些话道出了唐人用律而不束缚于数的辩证之理。"论二变义"强调七声"出于自然"，"未有不用变声能成音调者也"；批评"不知音者，莫识其源"，并把"变徵变宫起自周武"之论斥为"佚文守见之谈，非知音达乐之说"。这些论述，可见唐代音乐思想之通脱。其第7卷则兼论顺旋（即宋代乐学理论之右旋）与逆旋（即宋之左旋）两种旋宫法，简明扼要，为结合实践需要、阐明古代旋宫真义的现存最早文献。其他各卷的佚文，仍有片段（或为转述）散见于日本多种古乐文献之中，目前尚未见辑佚成集的工作。日本羽塚启明论及《乐书要录》佚文，提及的有：《三五要录》中的"琵琶旋宫法"；《阿月问答》中有关第10卷的材料;《音律通致章》述及第5～第10卷的提要。此外，《声明用心集》、《类笔治要》、《体源抄》诸书之中尚有若干具有一定联系的材料。</span> <br/>
          封面： <span class="inputVal" id="bkimg">Z_11899.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]乐书要录
[book_author]武则天
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,音乐,完结
[book_length]14439
[book_dec]中国唐代乐律学著作，10卷。武则天敕撰，《新唐书·艺文志》著录为武后乐书要录10卷。约成书于久视元年(700)。原书在国内早佚。日本灵龟二年(716)遣唐留学生吉备真备于天平七年归国时，曾将全书携回日本，在日亦亡佚甚多，仅存第5～第7卷。清末，由驻日使节搜寻归国并予翻刻，国内今以《佚存丛书》本与《丛书集成》影印本较常见。唐代乐律学崇尚实践，异于汉代与两宋以经治乐之风。此书残存之3卷中，除第6卷记述律吕之学大略因袭旧说而外，多富实践意义。今存第5卷有：辨音声审声源、七声相生法、论二变义、论相生类例、论三分损益通诸弦管、论历八相生意、七声次第义、论每均自立尊卑义、叙自古书传论声义、乐谱共10目。第6卷有:记律吕、乾坤唱和义、谨权量、审飞候共4目。第7卷有律吕旋宫法、识声律法、论一律有七声义共3目。其第5卷："辨音声审声源"引蔡邕《月令章句》"古之为钟律者以耳齐其声"语，而阐述曰："以度量者可以文载口传与众共知，然不如耳决之明也。此诚知音之至言、入妙之通论也。"这些话道出了唐人用律而不束缚于数的辩证之理。"论二变义"强调七声"出于自然"，"未有不用变声能成音调者也"；批评"不知音者，莫识其源"，并把"变徵变宫起自周武"之论斥为"佚文守见之谈，非知音达乐之说"。这些论述，可见唐代音乐思想之通脱。其第7卷则兼论顺旋（即宋代乐学理论之右旋）与逆旋（即宋之左旋）两种旋宫法，简明扼要，为结合实践需要、阐明古代旋宫真义的现存最早文献。其他各卷的佚文，仍有片段（或为转述）散见于日本多种古乐文献之中，目前尚未见辑佚成集的工作。日本羽塚启明论及《乐书要录》佚文，提及的有：《三五要录》中的"琵琶旋宫法"；《阿月问答》中有关第10卷的材料;《音律通致章》述及第5～第10卷的提要。此外，《声明用心集》、《类笔治要》、《体源抄》诸书之中尚有若干具有一定联系的材料。
[book_img]Z_11899.jpg


[book_title]乐书要录卷第五
辨音声，审声源，七声相生法，论二变义，论相生类例，论三分损益通诸弦管，论历八相生意，七声次第义，论每拘自立尊卑义，叙自古书传论声义，乐谱。
辨音声，审声源
夫道生气，气生形。记云：无声之乐，无体之礼，无体无声者，道也。华谭论曰：夫无声者，五音之祖，无形者，万物之君。本其祖，然后精商征之妙，理其君，然后正妍朴之容也。
形动气徼，声所由出也。然则形气者，声之源也。声有高下，分而为调，高下方殊，不越十二。假使天地之气，噫而为风，速则声上，徐则声下，调则声中。虽复众调烦多，其率不过十二。然声不虚立，因器乃见，故制律吕以纪名焉。十二律者，天地之气，十二月之声也。循环无穷，自然恒数，虽大极未兆，而冥理存焉。然象无形，难以文载，虽假以分寸之数，粗可存其大略。自非手操口咏，耳听心思，则音律之源未可穷也。故蔡雍月令章句云：古之为钟律者，以耳齐其声，后人不能，则假数以正其度，度数正，则音亦正矣。以度量者，可以文载口传，与众共知，然不如耳决之明也。此识知音之至言，入妙之通论也。
七声相生法<
宫生征，征生商，商生羽，羽生角，角生变宫，变宫生变徵。凡欲解七声相生者，当先以十二律管依辰位布之，但从一律为首者，即是官。又左旋数之，至八，即是征，从征数至八，即是商，从商数至八，即是羽，从羽数至八，即是角，从角数至八，即是变宫，从变宫数至八，即是变徵。还合于律吕相生法。
假令十一月黄钟为宫，历八生六月林钟，即林钟为征，又历八生正月大蔟，即大蔟为商，大蔟又历八生八月南吕，即南吕为羽，南吕又历八生三月姑洗，即姑洗为角，姑洗又历八生十月夹钟，即应钟为变宫；应钟又历八生五月𬎼宾，即𬎼宾为变徵。虽十二律吕互相为宫，然七声循环，咸同此术也。
论二变义
夫七声者，兆于冥昧，出于自然，理乃天生，匪由人造。凡情性内充，歌咏外发，即有七声，以成音调。五声二变，经纬相成，未有不用变声，能成音调者也。故知二变者，宫征之润色，五音之盐梅也。变声之充赞五音，亦犹晕色之发挥五彩，不知音者，莫识其源。或云武王克商，自午至子，凡有七辰，故加以七音。所以儒者相传，皆云变徵变宫，起自周武。若如所言，即夏殷以前乐不成调，箫韶大夏，何以克谐？斯乃拘文守见之谈，非知音达乐之说。
论相生类例
夫相生之声，类例无别，为高下相间，乍听时则迷，以清浊相明，则反复皆倒。
疑声浊不例者，则以清声并之；声清不例者，则以浊声并之。既审清浊同声，则晓相生同例。故知宫之向征，征之向商，商向羽，羽向角，角向变宫，变宫向变徵，一种无别者，资清浊而悟也。
夫声折半及倍加，只是一声，但清浊异耳。凡听共晓，不待知音，欲以数求，但反损益上下之术也。唯以三分率之，则得折倍之声也。
假令黄钟九寸，林钟六寸，旧来三分损一，下生林钟，今倍加林钟，则一尺二寸，则损三分益一，始得上生太簇。旧下生，今上生，旧损一，今益一，故云反。损上下之术：林钟之生太簇，旧是益一上生，由太簇八寸，林钟六寸故也。若用尺二之管，还是损一下生，三分之率，依前不攺。且折黄钟、太簇之半，林钟六寸不移，黄钟亦上生林钟，林钟亦下生太簇。以此为率，□余皆可知。数求之术，斯为要矣。
论三分损益通诸弦管
琴不择长短，但调取一弦，与黄钟同声，即于其上分作三分，捻却一分而弹之，即与六寸林钟声合；又于中吏分作三分，而益一分，捻之，即与八寸太簇声合。如此展转，终于十二，与律吕相并，遂无毫厘之差。琵琶、尺八、横笛之属，并亦准此。明知三分损益，冥数相符，理出自然，非由造作。
论历八相生意
声无形象，默识者希也。故假以管寸之数，历八相生。古贤立此术者，欲令不知音者有推求之理，使其所历满七，即知有七声。既知七声所在，然后从宫却向商，从商修角，次及变徵、征、羽、变宫，加此为次，乃识音调。此是修涂辙推求之法。若知音者，则不要籍此术，但随所逢遇，遂便施为，自然宫商暗合。
七声次第义
一为宫，二为商，三为角，四为变征，五为征，六为羽，七为变宫。凡歌识七声次第者，但定一律为宫，即在旋之。隔一月即是商，又隔一月即是角，又隔一月即是变征。次变徵之月，即是正征。从正征，又隔一月即是羽，又隔一月，即是变宫。变宫与正宫比月，亦如变征之比正征。他皆仿此。
假令十一月，黄钟为宫，隔一月以正月，太簇为商，又隔一月，以三月，姑洗为角，又隔一月，以五月蕤宾为变徵，即以其次之月。六月林钟为征，又隔一月，以八月南吕为羽，又隔一月，以十月应钟为变宫，周回还与十一月相比也。
夫律吕循环，递传相似，其变征渐，难可分别，隔月则形象始著，宫商乃见，可得而识。然声不可以言载，合者略以喻明。譬犹五色，从白至黑，亦以变徵渐而成。何者？白似碧，碧似青，青似紫，紫似黑。然此诸色各有浅深之渐。又如十二月节气之变，亦有征渐也。相近则难分，相远则易辨。故错杂五色，所以成文章；间采七声，所以成音调。
论每均自立尊畀义
凡律吕布在辰位，自以长短清浊为大小。若立均调，则随宫商为尊畀，亦不均。以长短清浊，故宫未必皆浊，羽未必皆清。
凡管长则声浊，短则清。假令夹钟之宫，黄钟为羽，夹钟短于黄钟，则是宫未必浊；黄钟短于夹钟，则是羽未必清。无射宫以黄钟为商，亦宫清而商浊之类是也。
蔡雍月令章句曰：琴紧其弦则清，缦其弦则浊；瑟前其柱则清，却其柱则浊。故知清浊者，一弦之缓急也，无尊卑之差。宫商者，五音之唱和也，有君臣之别。唱不必浊，和不必清，尊卑系于宫商，不由清浊。
宫为君，商为臣，无射为宫，虽清而尊，黄钟为商，虽浊而卑。如此则宫不废清，商不废浊也。
叙自古书传论声义
左传曰：先王齐五味，和五声，以平其心，成其政也，声亦如味。一气，须气以动也；二体，舞者有文武也；三类，风、雅、颂也；四物，杂周四方之物，以成器也；五声，宫、商、角、征、羽也；六律，黄钟、太簇、姑洗、𬎼宾、夷则、无射也，阳声为律，阴声，为吕，此十二月气者也；七音，周武王伐纣，自午及子，凡七辰，因以数合之，以声昭之，故以七同其数，以律和其声，谓之七音；八风，八方之风也；九歌，九功之德，皆可歌也，六府三事，谓之九功也。以相成也，言此九者合，然后相成为和乐也。
清浊、小大、长短、疾徐、哀乐、刚柔、迟速、高下、出入周流，以相济也。君子听之，以平其心。
五经通义曰：何谓声？何谓音？曰：声也，人之本性也。情生于心而形于声，声成文谓之音。宫、商、角、征、羽，五声也。八音者谓：金，钟也；石，磬也；革，鼓也；木，柷梧也；竹，管也；匏，笙也；土，埙也；丝，弦也。五声之散为文章，谓之音也。
汉书曰：声者，宫、商、角、征、羽也。商之为言章也，物成熟，可章度也。角，触也，物触地而出，载芒角也。宫，中也，居中央，畅四方，唱始施生，为四声纲也。征，祉也，物盛大而蕃祉也。羽，宇也，物聚藏，宇覆之也。夫声者，中于宫，触于角，祉于征，章于商，宇于羽，故四声为宫纪也。协之五行，则角为木，五常为仁，五事为貌，商为金、为义、为言，征为火，为礼、为视，羽为水，为智、为聪，宫为土，为信、为思。
乐谱
宫为君，宫音调，则君道得；君道得，则夫和妻柔，宫室制度，各得其宜，稼穑熟成，天下和平，四海冥服。镇星修度，麒麟在郊。
麒麟者，土之精也。圣人自来。宫乱则荒。
商为臣，商音调，则臣道得；臣道得，即节义廉直，谨身奉上。赏不违所雠，罚不阿所爱，不畏强御，各济其任，兵革不用，刑伐不作。太白修度，白虎在郊。商乱则陂。角为人，角音调，则人道得。人道得，则君有恻隐之心。好生恶杀，不夺人时，同其忧乐。人有仁施之行，而无争夺之心，不隐山薮，竞游道艺。岁星修度，和风顺节，苍龙在沼，□木并生；角乱则忧。
征为事，征音调，则尊卑有别，贵贱有差，慈让在心，长幼有节，事无稽迟，必得其宜。荧惑修度，凤凰来游；征乱则哀。
羽为物。羽音调，则仓廪实，货贿通，四人安业，各获其利。宗庙致敬，鬼神降祉。辰星修度，玄武来游，羽乱则危。
论曰：夫有象本于无象，无形生于有形，形既彰焉，则声斯著矣。声者音之质，音者声之文，非质无以成文，非文无以成乐。但声不独运，必托于诗。诗者，阳之声，乐者，阳之器也。故声之和也，则木石润色；声之悲也，则风云暴兴。乐之克谐，以声为主。然雅音未易，善听尤难，非由积学所能，谅出自然之性。至若钟期听曲，孔子闻韶，若此知音，千龄罕遇。昔舜以五声察政，处致休明，故知音声之道，为教所急，监抚之暇，可不崇焉。
乐书要录卷第五

[book_title]乐书要录卷第六
纪律吕，乾坤唱和义，谨权量，审飞候。
纪律吕
大戴礼曰：圣人慎守日月之数，以审星辰之行，以序四时之顺逆，谓之历。截十二管，以察八音之上下清浊，谓之律。律历递相理，其间不容发。
律历志曰：律有十二，阳六为律，以统气类物。一曰黄钟，二曰大簇，三曰姑洗，四曰蕤宾，五曰夷则，六曰无射。阴六为吕，以旅阳宣气。一曰林钟，二曰南吕，三曰应钟，四曰大吕，五曰夹钟，六曰中吕。黄帝使伶伦自大夏之西。
应劭曰：大夏，西戎之国也，昆仑之阴，取竹之解谷。孟康曰：解，脱也。谷，竹沟也，取竹之脱无沟节者也。一说曰：昆仑之北谷名也。生其窍厚均者。应劭曰：生者，理之也。窍，孔也。孟康曰：竹孔与肉厚薄等也。
断两节间而吹之，以为黄钟之宫，制十二篇，以听凤皇之鸣。其雄呜为六，雌鸣亦六，以比黄钟之宫，而皆可以生之，是为律本。圣化之代，天地之气，合以生风。天地之风气正，十二律定。
三礼义宗曰：十二律者，谓阳管有六，阴管有六，凡有十二，配之十二辰，故有十二律。子为黄钟，丑为太吕，寅为太簇，卯为夹钟，辰为姑洗，己为中吕，午为𬎼宾，未为林钟，申为夷则，西为南吕，戍为无射，亥为应钟。阳六为律，黄钟、太簇、姑洗、𬎼宾、夷则、无射，此六者，阳月之管谓之律。律者，法也，言阳气施生，各有其法。一义云：律者，帅也，所以帅导阳气，使之通达。阴六为吕，太吕、应钟、南吕、林钟、中吕、夹钟，此六者，阴月之管谓之吕。吕者，助也，所以助阴成功也。一义云：吕者，侣也，所以□律导气，与之为侣也。
黄钟<
律历志曰：黄者，中之色，君之服也。钟者，种也。天之中数五，五为声，声上宫，五声莫大焉。地之中数六，六为律。律有形有色，色上黄，五色莫盛焉。故阳气施种于黄泉，孳萌万物，为六。气，元也。以黄色名元气。律者，著宫声也。宫以九唱六。黄钟阳九，林钟阴六，言阳唱阴和也。变动不居，周流六虚。始于子，在十一月。月令曰：仲冬之月，其音羽，律中黄钟。
郑玄曰：黄钟者，律之始也。律长九寸，仲冬之气至，则黄钟之律应。周语曰：景王问律于伶州鸠，对曰：度律钧钟，百官轨。仪纪之以三，天地、人也。古者纪声合乐，以舞天神、地祇、人鬼，故能人神以和。平之以六，六律也，成于十二。十二律吕也，天之道也。天之大数不过十二，夫六，中之色也，故名之曰黄钟。
十一月曰黄钟。乾初九。六者，天地之中。天有六气，降生五榖，天有六甲，地有五子，十一而天地毕矣。而六为中，故六律六吕而成天道。黄钟初九，六律之首，故以六律五色为黄钟之名。重元正始之生也。黄钟，阳之变也。管长九寸，以九为法，得林钟初六，六吕之首，阴之变也。管长六寸，林钟六月律，坤之始也。故九六阴阳夫妇子母之道，是以初九为黄钟。黄，中之色。钟之言聚，阳气钟聚于下也，所以宣养六气九德也。宣，徧也。六气阴阳风雨晦明，九德，九功之德，水火、金、木、土谷正德、利用厚生也。十一月阳伏于下，物始萌于五声为宫，今含处中，所以徧养六气九德之本。
三礼义宗曰：黄者，土之色也，阳气在于地中，故以黄为称。钟者，动也，聚也。言阳气潜动于黄泉，聚养万物，萌牙将出，故曰黄钟。
大吕
律历志曰：吕，旅也，言阴大旅助黄钟宣气而牙物也。位于丑，在十二月。月令曰：季冬之月，其音羽，律中大吕。
郑玄曰：大吕者，𬎼宾之所生，三分益一，律长八寸，二百四十三分寸之一百四。季冬之气至，则大吕之律应。周语曰：大吕助宣物也。
十二月曰大吕，坤六四也。管长八寸八分，二百四十三分寸之一百四。大吕助阳宣散物也。天气始于黄钟，萌而赤，地受之大吕，牙而白，成黄钟之功也。
三礼义宗曰：大吕者，吕，助也。十二月之时，阳方生长，阴气助之，生育之功，其道宽大，故曰大吕。
大簇
律历志曰：簇，凑也，言阳气大凑地而达物也。位于寅，在正月。月令曰：孟春之月，其音角，律中大簇。
郑玄曰：律，候气之管。中，犹应也。孟春之气至，则大簇之律应。大簇者，林钟之所生，三分益一，律长八寸，凡律空淫三分，围九分。周语曰：大簇所金凑，赞阳出滞也。
正月曰大簇，乾九二也。管长八寸大簇，言阳气大簇达于上。赞，佐也。大簇正声为商，故为金凑，所以佐阳发出滞伏也。明堂月令：正月蛰虫始震。
三礼义宗曰：簇者，臻凑之义。正月之时，万物之生，随于阳气凑地而出，故曰大簇。
夹钟
律历志曰：夹钟，言阴狭助大簇宣四方之气而出种物也。位于卯，在二月。月令曰：仲春之月，其音角，律中夹钟。
郑玄曰：夹钟者，夷则之所生，三分益一，律长七寸，二千一百八十七分寸之千七十五。仲春之气至，则夹钟之律应。周语曰：夹钟出四隙之细也。
二月曰夹钟，坤六五也。律长七寸，二千一百八十七分寸之千七十五。隙，间也。夹钟助阳。钟，聚也，细也。四隙，四时之间气微细者也。春为阳中，万物始生，四时之微气，皆始于春而出之，三时奉而成之，故夹钟出四时之微气。
三礼义宗曰：夹者，佐也。二月之中，物未尽出，阴佐阳气聚物而出也。亦云夹者，使也，言万物为孚甲所侠，至时分解，钟聚而出也。一名圜钟。圜者，周币之义。此时阴气助阳生长，理无不周。
姑洗
律历志曰：洗，洁也。阳气洗物，辜洁之也。或曰：辜，必也，必使之洁也。位于辰在三月。月令曰：季春之月，其音角，律中姑洗。
郑玄曰：姑洗者，角吕之所生，三分益一，律长七寸九分之一。季春之气至，则姑洗之律应。周语曰：姑洗，所以修洁百物，考神纳宾也。
三月曰姑洗，乾九三也。管长七寸，九分寸之一，姑洗也。洗，濯也。考，合也。言阳气养生，洗濯枯秽，攺柯易叶也。于正声为角，是月一日，物修洁，故用之宗庙，合致神人，用之飨宴，可以纳宾也。
三礼义宗曰：姑洗者，洗濯之义也。姑，枯也。三月之时，物生新洁，洗除其枯，攺柯易叶。亦云：姑者，古也，洗者，鲜也，言万物去古而就鲜也，故曰姑洗。
中吕
律历志曰：中吕，言微阴始起，未成著于其中，旅助姑洗，宣气齐物也。音齐，洁也。位于己在四月。月令曰：孟夏之月，其音征，律中中吕。
郑玄曰：夏之气至，则中吕之律应。中吕者，无射之所生，三分益一，律长六寸，万九千六百八十三分寸之万二千九百七十四。周语曰：中吕，宣中气也。
四月曰中吕，坤上六也。管长六寸，万九千六百八十三分寸之万二千九百七十四。阳气起于中，至四月宣散于外，纯乾用事，闭藏于内，所以助阳成功也，故曰正月，正阳之月也。
三礼义宗曰：中吕者，四月之时，阳气盛长，阴助功征，故谓之中吕。亦中吕者，助阳宣中气。或云：吕者，距难之义。言阴气欲出，阳气难之，以其时未至，故于中距难之，故曰中吕。
𬎼宾
律历志曰：𬎼，继也。宾，导也。言阳始导阴气，使继养物也。位于午在五月。月令曰：仲夏之月，其音征，律中𬎼宾。
郑玄曰：𬎼宾者，应钟之所生，三分益一，律长六寸，八十一分寸之二十六。仲夏之气至，则𬎼宾之律应。周语曰：𬎼宾，所以安靖神人，献酬交酢也。
五月曰𬎼宾，乾九四也。管长六寸，八十一分寸之二十六。蕤，萎，柔貌也。言阴气为主，萎𬎼于下，阳气盛长于上，有似于宾主，故可用之宗庙宾客，以安靖神人，行酬酢也。酬，劝也。酢，报也。
三礼义宗曰：𬎼宾者，葳𬎼垂下之义。宾者，敬也。五月之中，阳气下降，阴气始起，共相宾敬也，故曰𬎼宾。
林钟
律历志曰：林，君也。言阴气受任，助𬎼宾君主种物，使长大楙盛也。位于未，在六月。月令曰：季夏之月，其音征，律中林钟。
郑玄曰：林钟者，黄钟之所生，三分去一，律长六寸。季夏之气至，则林钟之律应。周语曰：林钟和，展百事，俾莫不任，肃纯恪也。
六月曰林钟，坤初六也。管长六寸。林，众盛也。钟，聚也。于正声为征。展，审也。俾，使也。肃，速也。纯，大也。恪，敬也。言时务和审，百事无有伪诈，使莫不任其职事，速其功，大敬其职。
三礼义宗曰：林者，茂也，盛也。六月之中，物皆茂盛，聚积于野，故谓之林钟。亦云林，众也，言万物成就，种类众盛也。一名函者，容之义也。未为土，土能函容万物，故以为名也。
夷则
律历志曰：则，法也。言阳气正法度，而使阴气夷当伤之物也。位于申，在七月。月令曰：孟秋之月，其音商，律中夷则。
郑玄曰：孟秋之气至，则夷则之律应。夷则者，大吕之所生，三分去一，律长五寸，七百二十九分寸之四百五十一。周语曰：夷则所以咏歌九则，平人无贰也。
七月曰夷则，乾九五也。管长五寸，七百二十九分寸之四百五十一。夷，平也。则，法也。言万物既成，可法则也，故可以咏歌九功之则，成人之志，使无疑贰也。
三礼义宗曰：夷，平也。则，法也。七月之时，万物将成，平均结实，此有法则也。亦云皆可法则，故曰夷则。亦云夷者，伤夷之义。言时万物被形法而伤其性，故以为名。
南吕
律历志曰：南，任也。言阴气旅助夷则，任成万物也。位于酉，在八月。月令曰：仲秋之月，其音商，律中南吕。
郑玄曰：南吕者，大簇之所生，三分去一，律长五寸，三分寸之一，仲秋之气至，则南吕之律应。周语曰：南吕，赞阳秀物也。
八月曰南吕，坤六二也。管长五寸，三分寸之一，不荣而不实曰秀。南，任也，阴任阳事，助成物也。赞，佐也。
三礼义宗曰：南者，任也。八月之中，物皆含秀，有怀任之象。阴任阳功，助成之义，故曰南吕。
无射
律历志曰：射，厌也。言阳气穷物，而使阴气毕剥落之，终而复始，无厌巳也。位于戍，在九月。月令曰：季秋之月，其音商，律中无射。
郑玄曰：无射者，夹钟之所生，三分去一，律长四寸，六千五百六十一分寸之六千五百二十四。季秋之气至，则无射之律应。周语曰：无射，所以宣布哲人之令德，示人轨仪也。
九月曰无射，乾上九也。管长四寸，六千五百六十一分寸之六千五百二十四。宣，徧也。轨，进也。仪，法也。九月阳气上升，阳气收藏，万物，无射见者，故可以徧布前哲之令德，示道法也。
三礼义宗曰：射，厌也，厌恶之义。九月之中，物皆成实。无可厌恶，故谓之无射。亦云：射，终也。言万物将随阴而复阳，后更随阳而起，无终极也，故以为名。
应钟
律历志曰：应钟，言阴气应无射，该藏万物而杂阳。阂，种也。阂，藏塞也。阴杂阳气，藏塞，为万物作种也。晋灼曰：外闭曰阂。或曰：音亥，位于亥，在十月。月令曰：孟冬月，其音羽，律中应钟。
郑玄曰：孟冬之气至，则应钟之律应。应钟者，姑洗之所生也。三分去一，律长四寸，二十七分寸之二十。周语曰：应钟均利器用，俾应复也。
十月曰应钟，坤六三也。管长四寸，二十七分寸之二十。言阴应阳用事，万物钟聚也。百嘉具备，时务均利百官器用，程度庶品，使皆应其礼，复其常也。月令孟冬，命工师效功，陈祭器，安程度，毋或作为淫巧，以荡上心，必功致为上也。
三礼义宗曰：应钟者，十月之时，岁功皆成，阴气之用，应阳气之功，收而聚积之，故曰应钟。
乾坤唱和义
唱和图。
易曰：一阴一阳之谓道。故黄钟之宫，以九唱六，律吕唱和，乾坤之道也。乾坤六子，错为六十四卦，继天顺地，序气成物之数也。律历志曰：黄钟之初九，律之首，阳之变也；林钟之初六，吕之首，阴之变也。皆参天两地之法也。三三而九，二三而六，参两之义。九六阴阳，夫妇子母之道也。律娶妻而吕生子。如淳曰：黄钟生林钟，林钟生大簇。三礼义宗曰：阴阳相生之体为六合，同位者象夫妇，异位者象母子。谓黄钟初九下生林钟之初六，为律娶妻，同是初位，故谓之夫妇。一阴一阳相配合之道。林钟初六上生大簇之九二，为吕生子。林钟与大簇异位，林钟是吕，阴也，大簇是律，阳也，故言吕生子也。以下准此。大簇九二下生南吕之六二，律娶妻也。同位夫妇也。南吕六二上生姑洗之九三，吕生子也。异位母子，姑洗九三下生应钟之六三，律娶妻也。应钟六三，上生𬎼宾之九四，吕生子也。𬎼宾之九四，上生大吕之六四，律娶妻也。大吕六四下生夷则之九五，吕生子也。夷则九五，上生夹钟之六五，律娶妻也。夹钟六五下生无射之上九，吕生子也。无射上九上生中吕之上六，律娶妻也。中吕上六复生黄钟之初九，又为吕生，子极而子变也。
谨权量
汉书律历志曰：夫推历生律，制器规圜矩方，权量衡、平，准绳、嘉量，探赜索隐，钩深致远，莫不用焉。度长短者不失毫厘，量多少者不失圭撮，权轻重者，不失黍累。纪于一，协于十，长于百，大于千，衍于万，其法在筭术，宣于天下。小学是则，职在大史，羲和掌之。
度者，分寸、尺、丈、引也，所以揆物，知长短也。本起于黄钟之长，以子谷秬黍中者。子，北方，北方黑，谓黑黍。度之，九十黍得黄钟之长。
黄钟九寸，一黍广为一分，十分为寸，十寸为尺，十尺为丈，十丈为引，而五度审矣。量者，籥合、升、斗、斛也，所以容物，知多少也。本起于黄钟之籥，用度数，审其容。以秬黍中者千有二百，实其籥，两之为合，十合为升，十升为斗，十斗为斛，而五量嘉矣。
权者，铢、两、斤、钧、石也，所以称物平施，知轻重也。本起于黄钟之重。一籥容千二百黍，重十二铢，二十四铢为两，十六两为斤，三十斤为钧，四钧为石，权与物钧。而生衡，衡运生规，规圜生矩，矩方生绳，绳直生准，准正则平衡而钧权矣，是为五则也。位于北方，太阴为冬，为智、为水，水曰润下，智者谋，谋而深，故为权。北方之义也。大小有准，轻重有数，各应其象，五权量矣。
审飞候
汉律室图。
司马彪续汉书志曰：候气之法，为室三重，户闭涂亹必周密，布缇缦室中。以木为案，每律一，各内庳外高，从其方位，加律其上，以莩灰抑其内端。案历而候之，气至者灰去，其为气所动者，其灰散，人衣风所动者，其灰聚。
信都芳乐书注图法：候气之法，为室三重，户闭涂亹必周密，布缇缦室中。缇谓赤色黄也，染白练为之。三重室者，外室南户，次室北户，中室南户，室皆上圆下方，各闭使密，勿得来风。外室之内，以布幔之，复以缇幔之。次室、中室亦然，通壁三重，杨子谓之九闭。如此作者，令微风不起，纤尘不形，清静闲居，外无声振，用水平地，是名律室也。
以木为案，每律各一，内庳外高，从其方位，加律其上，葭莩灰抑其内端。用木为案，床，象圆斗，泽浅，从律而小厚也。底中为孔，白雾轻重，烧为灰，未之似起，虚布罗上，不得坚实，抑当律孔内端，勿令外出，皆从律吕方位。四面置案，人伺居中，亦可同为一案，各作圜斗，以生罗幔之，人伺在外。凡置此案，平县若水绳也。
案历而候之，气至者灰去，律气去者，吹其灰去离管首。刘向鸿范曰：以灰实律，气至。通芳谓实者当律端也。其为气所动者，其灰散。气据口气，非谓律气。律气应者，灰去管孔近而不远，为口气所动者，其灰四散；或偏离而远，人衣风所动者，其灰聚。
若衣风拂于室中，两边各生旋风，律管之灰，为旋风所动，是以聚也。故伺律者，于中气前后五日之内，明灯室，视气应否，安神调性，举动以仪，不可不谨也。殿中候用玉律十二，唯二至乃候，谓前殿之中作律室，用律伺气。言候二至律者，所以和阴阳气应，闻于天子，余律设备，有司观之。
苏夔乐志：候气者，旧说密室中依辰埋管，云齐管端，以轻薄沙縠覆之，加以葭莩灰候之。黄钟管则十一月甲子朔，只夜半冬至，而气吹灰，他管准之。郑小同所传者，以灰实管内，以沙縠覆之。司马彪候法：为室三重，户闭必周密，布缇缦室中，以木为案，每律各一，内庳外高，从其方，加律以葭莩灰，内其内端。气至灰则和。若气动者，其灰则散；若人衣风所动者，其灰则聚。尚书中候云：用玉律，唯二至乃候。灵台用竹律十六，候四，各如其历。若非气应，是动触及为风所动者，其灰则聚而不散；若是气应，则灰飞上薄縠。隐义云：阳气应而不和，或气过征而不能。若应者，灰则厚薄偏颇，亦不均也。此□诸家法，而欲其最者，以二至乃候者为胜。何以知之？二至极书夜长短，是阴阳盛气之时，以其时管候，乃得天飞。若非二至，其阴阳气甚微，或阴阳交，多少等，何可征灰也。置灰法，依旧说，气沙縠上内端者，取气之同。然其沙縠体疏薄，从令灰至，恐不能留。若气能吹灰，至，沙縠上之灰，必为飞散，是以故取。二至气灰同旧说，其余诸义，亦非无一涂，并恐竞为异端耳。
礼记月令疏解：孟春之月，律中大簇。注云：律，候气之管也，以铜为之。中犹应也。孟春气至，则大簇之律应。应谓吹灰也。正义曰：应谓吹灰者，蔡邕云：为室三重，户闭涂衅必周密，布缇𦄡室中，以木为案，每律各一案，内庳外高，从其方位，加律其上，以葭灰实其端，其月气至，则灰飞而管通也。知蔡所云，则是为十二月律，布室内十二辰，若其月气至，则其辰之管灰飞而管空也。然则十二律各当其辰耶？埋地下，入地处庳，出地处高，黄钟之管埋于子位，上头向南，以外诸管，推之可悉。又律书曰：以河内葭莩为灰，宜阳金门山竹为管。熊氏云：案礼秘吹灰者，谓作十二管于室中四时位上埋之，取芦莩烧之，作灰，而实之律管中，以罗縠覆之，气至则吹灰动縠矣。小动为气和，大动为君弱臣强；专縠为君严猛之应云。
论曰：夫元气始于无形，律吕生于元气，实阴阳之所系，乃清浊之攸分。上生下生，随月均而唱和，损一加一，逐灰位以循环。所以镕铸八音，陶甄九奏。是故凝寒之谷，可以致温辉，精阳之年，可以来阴气。六乐之本，事极于斯，非至圣者不能达其源，非至明者不能详其奥。昔在黄帝，道昭玄枢，故令伶伦叶声，仙凤遂开。钟律之始，方兴历数之萌，嘉量自此而生，飞候由其取则。通微入妙，可不尚欤！故叙其相生，以为此篇云尔。
乐书要录卷第六

[book_title]乐书要录卷第七
律吕旋宫法，识声律法，论一律有七声义。
律吕旋宫法
夫曲由声起，声因均立，均若不立，曲亦无准。似非之间，好多差误，推校不审，则致迷方。故立诸均，柝其声调，理微词简，条流可观，使作者不疑，听者不惑，条环曲备，无相夺伦。周礼大司乐掌成均之法。礼运言旋相为宫。今故立均作旋宫之法。
十二律相生图。
此图者，月建十二律图也。何者？以十二支与七声共顺旋在之故也。而黄钟月建子，故名之律，大吕月建丑，故名之吕。次大簇月建寅，故名之律，夹钟月建卯，故名之吕，余月建律吕，可准知之。夫子、寅、辰、牛、申、戍，六律也，又名六阳律也。丑、卯、巳、未、酉、亥，六吕也，又名六阴律也。
右旋相为宫法，从黄钟起，以相生为次，历入左旋之数。上生三分益一，下生三分损一，五下七上，乃终复焉。以相生为次立均，则音调正而易晓。每均七调，每调有曲，终十二均，合八十四调也。
旋宫法
十一月黄钟均：黄钟为宫，大簇为商，姑洗为角，𬎼宾为变征，林钟为征，南吕为羽，应钟为变宫。<
六月林钟均：林钟为宫，南吕为商，应钟为角，大簇为变徵，大簇为征，姑洗为羽，𬎼宾为变宫。
正月大簇均：大簇为宫，姑洗为商，𬎼宾为角，夷则为变徵，南吕为征，应钟为羽，大吕为变宫。
八月南吕均：南吕为宫，应钟为商，大吕为角，夹钟为变徵，姑洗为征，蕤宾为羽，夷则为变宫。
三月姑洗均：姑洗为宫，𬎼宾为商，夷则为角，无射为变征，应钟为征，大吕为羽，夹钟为变宫。
十月应钟均：应钟为宫，大吕为商，夹钟为角，中吕为变征，𬎼宾为征，夷则为羽，无射为变宫。
五月𬎼宾均：𬎼宾为宫，夷则为商，无射为角，黄钟为变徵，大吕为征，夹钟为羽，中吕为变宫。
十二月大吕均：大吕为宫，夹钟为商，中吕为角，林钟为变征，夷则为征，无射为羽，黄钟为变宫。
七月夷则均：夷则为宫，无射为商，黄钟为角，大簇为变征，夹钟为征，中吕为羽，林钟为变宫。
二月夹钟均：夹钟为宫，中吕为商，林钟为角，南吕为变徵，无射为征，黄钟为羽，大簇为变宫。
九月无射均：无射为宫，黄钟为商，大簇为角，姑洗为变徵，中吕为征，林钟为羽，南吕为变宫。
四月中吕均：中吕为宫，林钟为商，南吕为角，应钟为变徵，黄钟为征，大簇为羽，姑洗为变宫。
右十二宫尽中吕，中吕生黄钟，又起黄钟，终而复始。
识声律法
假令以黄钟为宫，则先吹黄钟管，听之精审。宫声既定，吹林钟之管，是为徵声，黄钟之征，所谓宫生征也。三分损一，下生之声也。谓分黄钟作三分，损去一分，即是林钟之管，故林钟之管六寸也。次吹大簇之管，是为商声，黄钟之商，所谓征生商也，三分益一，上生之声也。林钟六寸，分作三分，则每分有二寸，更益一分，通前八寸，大簇之管八寸，以后上下三分损益，皆以例推之可知也。次吹南吕之管，是为羽声，黄钟之羽，所谓商生羽也，三分损一，下生之声也。次吹姑洗之管，是为角声，黄钟之角，所谓羽生角也。三分益一，上生之声也。次吹应钟之管，是为变宫，黄钟之变宫，所谓角生变宫也。三分损一，下生之声也。次吹𬎼宾之管，是为变徵，黄钟之变徵，所谓变宫生变徵也。三分益一，上生之声也。黄钟均子，次以林钟作均，黄钟生林钟也。依前历八法推七声。林钟了，次以大簇作均，林钟生大簇也。大簇了，次以南吕作均，大簇生南吕也。南吕了，次以姑洗作均，南吕生姑洗也。姑洗了，次以应钟作均，姑洗生应钟也。应钟了，次以𬎼宾作均，应钟生𬎼宾也。𬎼宾了，次以大吕作均，𬎼宾生大吕也。大吕了，次以夷则作均，大吕生夷则也。夷则了，次以夹钟作均，夷则生夹钟也。夹钟了，次以无射作均，夹钟生无射也。无射了，次以中吕作均，无射生中吕也。中吕了，复至黄钟作均，中吕生黄钟也。终而复始，用一依黄钟例推之。如此，则声律可知。
论一律有七声义
夫旋相为宫，举其一隅耳。若穷论声意，亦旋相当为商，旋□□为角，余声亦尔，故一律得其七声。乐记曰：小大相成，终始相生，唱和清浊，迭相为经，是也。
一律有七声图。
此图者，月将十二律图也。何者？以十二支与七声共逆旋在之故也。而黄钟月将丑，故名之吕，大吕月将子，故名之律。次大簇月将亥，故名之吕，夹钟月将戍，故名之律。余月将吕律可准知之。夫丑、卯、巳、未、酉、亥，六吕也，又名六阴律也。子、寅、辰、午、申、戍，六律也，又名六阳律也。
十一月黄钟：黄钟自为当月之宫，为九月无射之商，为七月夷则之角，为五月𬎼宾之变徵，为四月中吕之征，为二月夹钟之羽，为十二月大吕之变宫。
十二月大吕：大吕自为当月之宫，为十月应钟之商，为八月南吕之角，为六月林钟之变徵，为五月𬎼宾之征，为三月姑洗之羽，为正月大簇之变宫。
正月大簇：大簇自为当月之宫，为十一月黄钟之商，为九月无射之角，为七月夷则之变徵，为六月林钟之征，为四月中吕之羽，为二月夹钟之变宫。
二月夹钟：夹钟自为当月之宫，为十二月大吕之商，为十月应钟之角，为八月南吕之变征，为七月夷则之征，为五月𬎼宾之羽，为三月姑洗之变宫。
三月姑洗：姑洗自为当月之宫，为正月大簇之商，为十一月黄钟之角，为九月无射之变徵，为八月南吕之征，为六月林钟之羽，为四月中吕之变宫。
四月中吕：中吕自为当月之宫，为二月夹钟之商，为十二月大吕之角，为十月应钟之变征，为九月无射之征，为七月夷则之羽，为五月𬎼宾之变宫。
五月𬎼宾：𬎼宾自为当月之宫，为三月姑洗之商，为正月大簇之角，为十一月黄钟之变徵，为十月应钟之征，为八月南吕之羽，为六月林钟之变宫。
六月林钟：林钟自为当月之宫，为四月中吕之商，为二月夹钟之角，为十二月大吕之变徵，为十一月黄钟之征，为九月无射之羽，为七月夷则之变宫。
七月夷则：夷则自为当月之宫，为五月𬎼宾之商，为三月姑洗之角，为正月大簇之变徵，为十二月大吕之征，为十月应钟之羽，为八月南吕之变宫。
八月南吕：南吕自为当月之宫，为六月林钟之商，为四月中吕之角，为二月夹钟之变徵，为正月大簇之征，为十一月黄钟之羽，为九月无射之变宫。
九月无射：无射自为当月之宫，为七月夷则之商，为五月𬎼宾之角，为三月姑洗之变徵，为二月夹钟之征，为十二月大吕之羽，为十月应钟之变宫。
十月应钟：应钟自为当月之宫，为八月南吕之商，为六月林钟之角，为四月中吕之变征，为三月姑洗之征，为正月大簇之羽，为十一月黄钟之变宫。
一律有七声之图。
一律有七声又图，乐书要录卷七第十二板终。
题乐书要录后
史称吉备真备。灵龟二年，为遣唐留学生入唐，研𫟛经史，该涉众艺。天平七年归，献唐礼一百三十卷，大衍历经一卷，大衍历立成十二卷，测影铁尺一枚，铜律管一部，学书要录十卷。弦缠漆角弓一张，马上饮水漆角弓一张，露面漆四节角弓一张，射甲箭二十只，平射箭十只。案乐书要录之传于皇国，此时为始，年代邈远，佚亡过半，今所存止第五、第六、第七三卷，予尝得抄本一通，无复别本可以勘对，则误以传误耳。噫，唐时之书贻于今者，其与能几？苟有存焉，洵虬龙之片甲，旃檀之寸枝，其为奇香异采，不巳多乎！若夫唐礼百三十卷，其或藏于名山石室，亦未可知也。他日幸有获以传之，可称一快耳。巳未仲秋既望，天瀑识。

[book_title]《乐书要录》PDF下载原书地址：[URH:★http://www.daxuan.com★]
[IMG:乐书要录_1.png]
链接：
[URH:★http://www.daxuan.com★]
提取码：9l1l

        </div>
      </div>
    </div>
  </div>
</div>
<!--update:2025-08-30 10:03:47-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>