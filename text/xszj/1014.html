<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●编例,●洪承畴章奏文册汇辑目录,●洪承畴章奏文册汇辑（一）,●洪承畴章奏文册汇辑（二）,洪承畴章奏文册汇辑全文在线阅读,洪承畴章奏文册汇辑全文在线下载,大玄古籍书库">
<meta name="description" content="本刊为洪承畴在清朝之「揭」、「题」、「奏」、「报销册」等项档案，故定名为「洪承畴章奏文册汇辑」。_洪承畴章奏文册汇辑_全文在线阅读_洪承畴章奏文册汇辑_全文在线下载_大玄古籍书库">
<title>洪承畴章奏文册汇辑_洪承畴_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">洪承畴章奏文册汇辑</span> <br/>
          作者： <span class="inputVal" id="bkauthor">洪承畴</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,奏议,完结</span> <br/>
          字数： <span class="inputVal" id="bknum">[book_length]81105</span> <br/>
          说明： <span class="inputVal" id="bkdec">本刊为洪承畴在清朝之「揭」、「题」、「奏」、「报销册」等项档案，故定名为「洪承畴章奏文册汇辑」。</span> <br/>
          封面： <span class="inputVal" id="bkimg">Z_12778.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]洪承畴章奏文册汇辑
[book_author]洪承畴
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,奏议,完结
[book_length]81105
[book_dec]本刊为洪承畴在清朝之「揭」、「题」、「奏」、「报销册」等项档案，故定名为「洪承畴章奏文册汇辑」。
[book_img]Z_12778.jpg


[book_title]●编例
一、本刊为洪承畴在清朝之「揭」、「题」、「奏」、「报销册」等项档案，故定名为「洪承畴章奏文册汇辑」。
二、本刊文件，时期自顺治二年起、至顺治十七年止。明代洪承畴章奏，均于「明题行稿」中印行。崇祯四年间有洪承畴「请宽前督疏」一件，在「杨鹤奏疏」中印行。
三、本所藏顺治元年七月二十二日冯铨、洪承畴「甄别人才以慎职掌启本」一件，已印在「顺治元年内外官署奏疏」中；顺治十二年十二月十三日洪承畴「王师已入湖南城池指日恢复题本」一件（本所原件有朱批「着察核具奏、该部知道」九字），已见中央研究院「明清史料」第六本五五三叶之「经略洪承畴密揭帖」（虽一为题本、一为揭帖，有正、副本之分，而文件则一）：均未付印，以免重同。
四、「题目」以原文事由为主，间有删繁，绝无增词。
五、「揭帖」到达年月日，均移印于「题目」之下。
六、原件有前后残缺者，用六号字注明「上、下缺」字样。文字漫灭者，用「□」以表明之。文字讹夺者，均仍其旧，不擅加改订。
七、原件有「朱批」者，均移印于原文之末。其十七年无月日、用蓝色朱批者，加「蓝色」二字，称「蓝色朱批」。
八、原件有「贴黄」者，附印于各原文之后，用见当时章奏之制。
九、原件之「满文」齐全者颇多，因其不便于排印，故皆省略。
十、原件多有「本揭对同」字样，或用木印、或用墨写；又顺治十五年十二月二十六日密揭封套右上角贴有红色纸签题「内阁」二字：均未印出，以清眉目。
十一、原件二年至五年用「招抚南方总督军务大学士关防」、十年至十六年用「经略湖广江西广西云南贵州内院大学士印」、十六年至十七年用「经略湖广江西广西云南贵州等处总督军务兼理粮饷关防」，虽与官制有关，因排印不便，故亦置之。但此于考证洪承畴之仕履，别有关系，特述于此，读者注意。
十二、本刊文件以年月日先后为先后次叙。年月日，以原件为主。残缺者，则依到达之年月日叙次之。更无到达年月日者，则考原文及他书，约次于某年之后。确考得年月日者，则注于原文之末，用以表明之，并注其所出。
吴世拱，二十四年十五月三十日。

[book_title]●洪承畴章奏文册汇辑目录
江南各省事烦料理必须用人谨举所知仰祈圣裁事揭帖（顺治二年七月十六日）…（一）
残县人少地荒钱粮骤无所出泣吁破格重免以俟生聚事揭帖（顺治三年八月初四日）……………………………………………………（二）
地方甚苦缺官谨会同公选就近拟补伏祈敕部覆议以便抚安事揭帖（顺治四年正月九日）…………………………………………………（四）
微臣惊闻父丧谨陈下情准臣守制以全子道事揭帖（顺治四年三月二十五日）……（七）
汇报江南起解钱粮事揭帖（顺治四年六月初十日）…………………………………（八）
叛藩勾乱设计擒弭事揭帖（顺治四年六月二十二日）………………………………（九）
江南省所属旧额解凤阳仓米本色折色数目文册（顺治四年七月）………………（二一）
浙江江西湖广等省额解旧南京折色银两数目文册（顺治四年七月）……………（二五）
议设徽宁池太安庆五府广德一州经制兵马钱粮文册（顺治四年七月）…………（三二）
议设苏松常镇四府经制兵马钱粮文册（顺治四年七月）…………………………（三九）
议设苏松常镇四府兵马钱粮经制事揭帖（顺治四年九月初十日）………………（五五）
旱灾异常乱形已着冒死恳留漕米以支旦夕事题本…………………………………（五七）
传奉事题本……………………………………………………………………………（六二）
庆贺长至节事揭贴（顺治十年十月二十四日）……………………………………（六五）
恭陈湖南湖北情形并议分驻剿御事宜事题本………………………………………（六五）
镇臣防剿玩忽养寇贻害谨请敕部覆议事题本………………………………………（六九）
楚省藩司关系甚重员缺得人为要谨就近拟补仰祈敕部覆议事揭帖（顺治十一年四月二十三日）………………………………………………（七一）
府县年衰政拙更调宜亟谨就近拟补仰祈敕部覆议事揭帖（顺治十一年四月二十三日）………………………………………………………（七三）
岩疆需官甚亟州县缺难虚悬谨疏拟补以期分任事揭帖（顺治十一年四月二十三日）…………………………………………………………（七五）
特举堪任总兵官员仰祈敕部覆议会推事揭帖（顺治十一年四月二十三日）……（七八）
官兵闻警急趋阵擒渠党等事揭帖（顺治十一年四月二十三日）…………………（八○）
兵丁乘夜私逃追拏又行拒捕已经斩获发落事揭帖（顺治十一年四月二十三日）…………………………………………………………（八七）
恭报大兵到长沙日期事题本…………………………………………………………（九一）
署弁任事有效谨请实授以励勤劳事揭帖（顺治十一年五月二十六日）…………（九四）
调用投诚官丁以资剿抚事揭帖（顺治十一年五月二十六日）……………………（九五）
粤西望饷甚迫协济拖欠不应仰祈严饬催解事揭帖（顺治十一年五月二十六日）……………………………………………………………（九七）
湖南出征马匹月交料草有例谨请敕部覆议揭帖（顺治十一年五月二十六日）…（九九）
照例请给官兵随征家口月米以资养赡以收战守实效事揭帖（顺治十一年五月二十六日）…………………………………………………（一○二）
恭报解运粤西银米事揭帖（顺治十一年五月二十六日）………………………（一○四）
报明楚粤候任道府官员仰祈敕部酌用事揭帖（顺治十二年十一月十二日）…（一○八）
庆贺万寿事揭帖（顺治十二年正月二十六日）…………………………………（一一一）
察报桃源失事情形事密揭帖（顺治十二年七月二十九日）……………………（一一二）
常德剿贼大兵已旋荆州会议另发大兵驻劄澧州事密揭帖（顺治十二年七月二十九日）………………………………………（一二一）
粤西官兵会合湖南将兵剿抚富川贼众获捷情形事揭帖（顺治十三年正月十七日）…………………………………………………（一二七）
湖广右路管伍战马缺额等事揭帖…………………………………………………（一三九）
封疆之事与建言不同赏罚之典与优容迥异伏祈酌量分别以昭平明之治事题本………………………………………………………（一四二）
道臣赴任违限奉差抱病有据事题本………………………………………………（一四六）
报明大兵班师咨送军前候用官员事揭帖（顺治十三年五月初四日）…………（一五○）
报湖南学臣长沙病故事揭帖（顺治十三年七月初十日）………………………（一五三）
军前十二年分收支兵马钱粮事揭帖（顺治十三年八月十六日）………………（一五五）
请定岁终奏报以肃马政事揭帖（顺治十三年八月十六日）……………………（一六三）
粤西及军前官兵望饷至迫事题本…………………………………………………（一六八）
江西协济粤西及臣军前官兵月米事题本…………………………………………（一七二）
辰州大兵粮米署道玩误事密揭帖…………………………………………………（一八一）
前任钱粮无欠水灾流抵有据事揭帖（顺治十四年十月初六日）………………（一八五）
择补湖南缺员厅官请敕覆议事揭帖（顺治十四年十月初六日）………………（一九○）
特举旗下积劳官员拟补极边要缺事揭帖（顺治十四年十二月初五日）………（一九二）
部拨各省协济粤西及经略军前十四年兵饷银两事揭帖（顺治十四年十一月初八日）………………………………………………………（一九五）
常德兵行要路需用渡马船只并将用过工料钱粮请敕核消事揭帖（顺治十四年十二月初四日）…………………………………………（一九八）
贵州全省官员应有印信关防请敕部铸给事揭帖（顺治十五年七月二十四日）………………………………………………………（二○二）
边地用兵正殷镇臣病危艰以统率请敕部覆议事揭帖（顺治十五年七月二十四日）…………………………………………………（二○四）
庆贺元旦节事奏……………………………………………………………………（二○六）
谨照新衔任事揭帖（顺治十六年正月二十一日）………………………………（二○七）
贵州驿站全无钱粮应用夫马十分紧急事揭帖（顺治十六年正月二十一日）…（二○九）
祁阳益阳二镇东安一营招募兵丁支用部拨盐课银两事揭帖（顺治十六年三月二十八日）…………………………………（二一五）
王师未经进取之先贵州逆贼四路冲突婺川湄潭县官学官被贼暗袭事密揭帖…（二一七）
经略各标十四年钱粮先已奏销应造实在兵马文册未及另造事揭帖（顺治十六年六月初三日）…………………………………（二二四）
军前调用官员久任着劳事揭帖（顺治十六年六月初三日）……………………（二二六）
逆贼窥犯内地事揭帖（顺治十六年六月初三日）………………………………（二二八）
会查云贵督臣及云南抚臣节制驻劄事密揭帖……………………………………（二四三）
吏部咨云贵总督驻劄地方事密揭帖（顺治十六年十一月二十四日）…………（二五一）
奉旨回驻楚省适中催趱集聚今在贵州暂时料理粮饷渐次起行事密揭帖………（二五一）
云南监司官员先后委署历有月日请敕覆议事揭帖（顺治十七年二月初一日）…………………………………（二五五）
云南府厅各官委署历有月日请敕覆议事揭帖（顺治十七年二月一日）………（二五九）
自黔起行日期并陈催解过饷银事揭帖（顺治十七年二月初一日）……………（二六八）
恭报信郡王臣贵阳歇马起行日期事揭帖（顺治十七年三月初一日）…………（二七○）
云贵先后投诚伪官员兵丁人口支过银米查明造册事题本………………………（二七一）

[book_title]●洪承畴章奏文册汇辑（一）
江南各省事烦料理必须用人谨举所知仰祈圣裁事揭帖
残县人少地荒钱粮骤无所出泣吁破格重免以俟生聚事揭帖
地方甚苦缺官谨会同公选就近拟补伏祈敕部覆议以便抚安事揭帖
微臣惊闻父丧谨陈下情准臣守制以全子道事揭帖
汇报江南起解钱粮事揭帖
叛藩勾乱设计擒弭事揭帖
江南省所属旧额解凤阳仓米本色折色数色文册
浙江江西湖广等省额解旧南京折色额两数目文册
议设徽宁池太安庆五府广德一州经制兵马钱粮文册
议设苏松常镇四府经制兵马钱粮文册
议设苏松常镇四府兵马钱粮经制事揭帖
旱灾异常乱形已着冒死恳留漕米以支旦夕事题本
传奉事题本
庆贺长至节事揭帖
恭陈湖南湖北情形并议分驻剿御事宜事题本
镇臣防剿玩忽养寇贻害谨请敕部覆议事题本
楚省藩司关系甚重员缺得人为要谨就近拟补仰祈敕部覆议事揭帖
府县年衰政拙更调宜亟谨就近拟补仰祈敕部覆议事揭帖
岩疆需官甚亟州县缺难虚悬谨疏拟补以期分任事揭帖
特举堪任总兵官员仰祈敕部覆议会推事揭帖
官兵闻警急趋阵擒渠党等事揭帖
兵丁乘夜私逃追拏又行拒捕已经斩获发落事揭帖
恭报大兵到长沙日期事题本
署弁任事有效谨请实授以励勤劳事揭帖
调用投诚官丁以资剿抚事揭帖
粤西望饷甚迫协济拖欠不应仰祈严饬催解事揭帖
湖南出征马匹月支料草有例护请敕部覆议揭帖
照例请给官兵随征家口月米以资养赡以收战守实效事揭帖
恭报解运粤西银米事揭帖
报明楚粤候任道府官员仰祈敕部酌用事密揭帖
庆贺万寿事揭帖
察报桃源失事情形事密揭帖
常德剿贼大兵已旋荆州会议另发大兵驻劄澧州事密揭帖
粤西官兵会合湖南将兵剿抚富川贼众获捷情形事揭帖

[book_title]●洪承畴章奏文册汇辑（二）
·江南各省事烦料理必须用人谨举所知仰祈圣裁事揭帖（顺治二年七月十六日到）
钦命招抚南方总督军务内院大学士、太子太保、兵部尚书兼都察院右副都御史洪承畴谨揭：为江南各省事烦，料理必须用人，谨举所知，仰祈圣裁事。职奉命招抚江南各省，兢兢以不称任使为惧。窃思各省事繁，职才短力弱，欲以一人之身，每日历办大小诸务，恐致迟缓错误。职受命之时，内院臣冯铨、刚林等常催职将中军官、旗鼓官，堪随用官，俱题请备用。职只用旗鼓官一员，而协力干办之官，竟难其人，职未敢轻举。刚林等面议谓职即先行，沿途及南中有人，皆可举用。职于十二日沧州途中，适有陕西旧属官杨彤庭赴马前迎谒，职相别既久，不知其从何处来，因问之，系河间府盐山县人，离沧州九十里。念职昔年识拔，特赴一见。职因想未有协力干办之官，欲得与偕行，本官固辞，责以大义，乃始应允。据本官开报履历，由举人初任磁州知州，陞西宁同知，经职题陕西军前监纪同知。后陞西宁道、肃州道佥事，陞鄜州道参议，以叙功加陞一级，系副使职衔。崇祯十六年正月大计，以浮躁降一级用。本年五月内回籍，因此得免流贼之祸。职未能细核履历的确，而本官才守兼优，老成历练，则知之有素。职因商之学士来公启心、郎不党等，面陈于钦命平南大将军贝勒勒革得红及固山额真叶清，皆有其难其慎之意。职谓以一身兼办数省之事，势必不能；军前随宜委用，敕书开载甚明；用人协力办事，内院业有成议。况本官只愿随职在衙门内办事，不出衙门之外，则关防尤便；贝勒令职请明旨遵行，职谨具疏上闻，伏乞圣明鉴裁。如果职所举不谬，敕下吏部详察本官履历，与以应得职衔，随衙门内办事。俟一年之内，果有成绩，容职等题请另用。缘系江南各省事烦，料理必须用人，谨举所知，仰祈圣裁事理，职未敢擅便，为此具本，转差各州县快手齎捧。谨题请旨。
顺治二年七月十三日。
·残县人少地荒钱粮骤无所出泣吁破格重免以俟生聚事揭帖（顺治三年八月初四日到）
钦命招抚江南各省地方总督军务兼理粮饷内院大学士、太子太保、兵部尚书兼都察院右副都御史洪承畴谨揭：为残县人少地荒、钱粮骤无所出，泣吁圣慈，破格重免，以俟生聚事。本年二月十九日，准户部咨覆劄委安庆巡抚李犹龙题前事，奉圣旨户部议奏，钦此钦遵。该臣部看得安庆所属潜山、太湖二县，罹寇患已十余年矣，人民逃亡，地土荒芜，百里几无烟火，城市亦多荆榛，不但无皮骨之堪敲，亦且恐孑遗之将尽。读劄委抚臣之所陈，真可痛哭流涕。合差臣部满洲官员，亲诣查勘，据实册报，奏请蠲恤，仍移文招抚江南内院臣知会者也等因。奏圣旨是，钦此钦遵。合咨前去，烦照覆奉明旨内事理。于本部差去吕郎中等官内、差一员星赴潜、太二县，查勘荒地多寡，人民有无，务得情形确实，备造花名清册呈报，以凭奏请蠲恤施行等因。备咨到职。该职即会户部差到满洲户部郎中等官吕可陞等，公议选差满洲官一员金打喇罕带领通事桂承良等十余名。职又添差汉官户部主事一员张清议协同查勘。职恐地方既遭残苦，供费甚难，俱于江宁动正项银米，酌量支给，足以供往来及驻日之用。此外不许分毫索扰地方。又行安庆兵备道夏继虞，于安庆府同知、通判、推官内选委廉能官一员，公同前去潜山、太湖二县，悉心查勘，从实开报，不许隐徇，自干重罪；并严禁汉满官兵，不许骚扰地方，益滋苦累。今于六月十三日，据户部满洲官金打喇罕、汉官主享张清议，回到江宁呈称：职等奉委踏勘潜山、太湖荒残，比到两县郊外，城内概无人烟，随公同安庆府推官李崇稷、潜山县知县胡绳祖、太湖县署印教官董文鼎，逐处亲加查勘。其荒残之惨苦，即李抚院原疏犹未尽其情形；倘不概从蠲恤、料理开垦，恐数十年后，亦难复其故业。查潜山县原额地三千二十顷八十二亩，内见在成熟地八百一十六顷八十一亩，抛荒地二千二百四顷零一亩，见存人丁计一千六百四十丁；余皆死亡，无从稽查。太湖县原额地四千一百九十六顷八十四亩内，见在成熟地一千一百顷，抛荒地三千九十六顷八十四亩，见存人丁计三千五百六十二丁；其余死亡，无从稽查等因。又据安庆府推官李崇稷呈，据潜山县申称：潜邑素称瘠土，屡议筑城不起，先年遭逆献残破，屋焚民戮，嗣是兵贼，岁无虚日，所留孑遗，殍亡遍野。自卑职到任，招抚流移，哀鸿稍集，毕竟民穷，元气难复。或数家朋买一牛，或人力耕锄数亩；民力不堪已极。如照别县一概征比，恐来归者又转而逃散，成熟者又转而抛荒。仰垦转达疏请、再蠲数年，使土着之民，渐有生聚等情。又据太湖县申称：太邑界连英六蕲黄，罹害独久。十余年来，兵寇频加，旱疫叠至。田荒丁逃，加以献贼屠城，闯逆盘踞，城郭仅存废店，乡间满目荆榛。卑职受事未久，招集流亡，渐固开垦，牛种不敷，艰苦万状。幸逢皇恩特遣满汉官员，踏勘灾伤，伏乞转报吁请，得邀蠲免数年，起死肉骨等情。并安庆道府各具呈到职。该职看得安庆府所属六县，无处不遭残破，而潜山、太湖为尤甚。蒙皇上天恩，准差满洲官员亲诣查勘，仰见圣明身居九重，心周民瘼。职仰体圣意，又选差汉官，公同实勘，给以往来银米。无烦地（下缺）。
·地方甚苦缺官谨会同公选就近拟补伏祈敕部覆议以便抚安事揭帖（顺治四年正月初九日到）
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史洪承畴谨揭：为地方甚苦缺官，谨会同公选、就近拟补、伏乞圣明敕部覆议，以便抚安事。职准吏部咨该职题前事，奉圣旨、这拟补各官，作速议覆。内廪监准贡功监官生，见行事例，俱不准用。王自成等如果有功本朝，还将履历功次详察奏夺，该部知道。钦此钦遵。除拟补各官，见在议覆外，所有王自成等相应咨会，烦为遵照明旨内事理，希将各官履历功次，星速详察明晰，奏请定夺等因，备咨到职。职随行署上元县知县王自成查报。据王自成呈称：卑职年三十七岁，辽东铁岭右卫人，浙江乌程籍，天启五年蒙关外宁前兵备道考取进学，六年二月内补廪生；崇祯元年二月二十七日奉例纳监，见有工部纳银实收、礼部监单可据。崇祯八年正月内国子监拨赴礼部历事。本年历满，随赴顺天府，给有八年分起引为据。顺治元年九月内蒙前任登莱陈抚院调取，招抚大叛扬威，开城散胁有功，随蒙本院题叙，奉明旨下部候覆间，顺治二年二月内蒙见任总河杨部院、前任山东方抚院，因南疆未拓，委署徐州知州，相机进取。卑职遵于三月内先在河北到任招抚，■〈扌弃〉命渡河，进城安抚百姓，仍备办粮米接济大兵。又修筑长樊大坝等河功，该总河杨部院、山东方抚院，题为塘报事内，入卑职有功姓名。节奉圣旨，知道了，该部知道。二年六月内因徐州知州北选有人，蒙总河杨部院题为署官有劳足纪，无枝可栖等事。奉圣旨据奏沿河署官，效有勤劳，着分别录用，吏部知道。
二年九月内又蒙凤阳赵抚院题为特表贤劳，仰请改选等事。奉圣旨王自成准改选，吏部知道。二年十月内投见钦命平南大将军贝勒，随蒙内院总督鉴察前劳，委署上元县知县，启蒙贝勒给劄。于二月十月三十日署事。今蒙查取履历，谨备叙具呈等因到职。该职看得署上元县知县王自成，职于顺治二年十月间因上元县系省会繁剧，必须得人，面会操江院臣陈锦云，有前任登莱巡抚时效用官王自成，登莱随征有功，堪任县令，职验其力年精壮，即启请贝勒，拟补前缺，具题实授。奉圣旨详查履历功次。今据本官呈报，先在登莱，继在徐州，剿抚功次，屡经总河及巡抚诸臣题奉圣旨钦遵在案。职又责成署理上元县事，以观其才能。今经一载，戢捕盗贼、催征钱粮，并一切安民事宜，无不竭尽心力。又数次起发征剿大兵，及省城满汉公务，皆拮据料理，着有成效。职谨据实具奏伏乞皇上敕下吏部，再加查核。如果王自成履历有据，在本朝先后功苦，勘以录用，乞请明旨、准其实授，以示激劝。至职原题疏内如委署泾县知县准贡熊烈、委署建德县知县功监张石、委署太仓州学正官生赵有敬、委署江宁县训导生员汪兆璀，以上四员，已经吏部覆、奉明旨、不准用。查熊烈先已物故，张石、赵有敬、汪兆璀等三员，职俱先行令离任、所遗建德县知县、太仓州学正、江宁县训导员缺，应听吏部作速铨补。为此，除具奏外，理合具揭，须至揭帖者。
顺治三年十二月十三日。
贴黄
钦命招抚江南各省地方、总督军务兼理粮饷、内院大学士、太子太保、兵部尚书兼都察院右副都御史洪承畴，谨揭为地方甚苦缺官等事。职遵奉圣旨，察得署上元县知县王自成，于顺治元年在登莱、二年在徐州，俱有剿抚功次，屡经总河、巡抚诸臣题奉明旨钦遵在案。今又署上元县事，观其才能，已经一载。凡戢盗安事宜，皆有成效，伏乞皇上勒部覆核，如果王自成履历功苦有据，乞与实授，以示激劝。至职原疏内准贡熊烈，先已物故。其功监张石、官生赵有敬、生员汪兆璀三员，职先已行令离任。所遗员缺，听吏部作速铨补。谨揭。
·微臣惊闻父丧谨陈下情准臣守制以全子道事揭帖（顺治四年三月二十五日到）
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史洪承畴谨揭：为微臣惊闻父丧，谨陈下情，仰祈圣鉴。准臣守制，以全子道事。职原籍福建泉州府，有家人陈应安随职弟、职子赴江南，二月二十日先到职衙内，职面问家中信息，惊闻父在家病久，于癸未年九月二十七日卒于正寝。职一闻哀痛欲绝。窃念癸未年之九月，乃职受皇上豢养于盛京之日。职父病有年，不能侍汤药于左右。父没，又不能尽号哭于丧次。不可为子，岂可为人。又职前往都中，后移江南，原籍福建，寸札不通。及身任江南大事，遂不敢顾及私家。至今三年有半，乃得闻父讣音。职于私衙，朝夕哀哭，不能为生，方寸已乱，精神昏愦，身服衰絰，不敢理江南重事。惟念三年守制，实人子之至情，尤天下之通谊，伏乞皇上圣恩、皇叔父摄政王睿慈，俯准职回京守制，终丧三年，得伸哀慕之诚，稍尽子道于万一。自兹职有生之日，皆顶戴皇恩之日。为此除具奏外，理合具揭，须至揭帖者。
顺治四年二月二十五日。
贴黄
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史洪承畴谨揭为微臣惊职父丧等事。职有原籍家人二月二十日先到职衙内，惊闻职父于癸未年九月二十七日卒于正寝。职哀痛欲绝。念职身任江南，寸札不通，今三年有半，乃闻讣音，方寸已乱，身服衰絰，不敢理江南重事。伏乞圣恩准职回京守制，终丧三年，稍尽子道。谨揭。
·汇报江南起解钱粮事揭帖（顺治四年六月初十日到）
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史、今守制洪承畴谨揭：为汇报江南起解钱粮事。顺治三年十一月初九日户部差到满洲郎中张克勒，催江南布政司，将各府州县应起解户部银两速解赴京。职查二年分应解北钱粮，奉恩诏照数蠲免之外，应征解者无多。维时江南地方初附，大兵需用粮饷，经费不足，职屡次具疏，蒙户部覆议，不拘各府州县地亩等项钱粮，俱准通融支用，奉有俞旨。是以二年分解北银两，皆已催解接济，无可起解。其三年分钱粮，往来大兵，本折供应，及各府驻防督镇兵，皆有支用。但解此项款，职知系京中急需，常行文布政司预留起解，不敢多动。是以郎中张克勒一到，职催行起解，有前任左布政使朱国柱，用心催儹。又署司事分守道张天机，竭力拮据。自三年十一月起，至四年四月终止，节次差县丞、大使等官姚万程、何国仕等，八次起解三年分江南各府州县应解北金花等银共三十二万八百五十四两一钱六分八厘二毫零。每解一次，职会操江臣陈锦俱差有官舍同行管解，应用夫马及官役口粮，并沿途护送官兵，职给与牌文，挨程应付，已陆续解到户郡交收讫。职俱有咨会户部查核。张克勒已于四月二十八日起行回（下缺）。
·叛藩勾乱设计擒弭事揭帖（顺治四年六月二十二日到）
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史，今守制洪承畴谨揭：为叛藩勾乱、设计擒弭、谨具疏报闻、仰祈圣鉴事。顺治四年二月初七日，职准兵部咨，该提督苏松总兵吴胜兆题前事内开。窃惟我大清御宇，率土宾从，凡前朝宗支，各宜识命臣服，不图有周藩分封遂平王、名朱绍鲲者，于顺治二年六月内王师渡江之后，护众万余，盘踞松江西仓城，与叛师吴志葵同谋肆虐。八月内大兵破松，志葵被擒，绍鲲逃至佘山，遂为伪职方杨模－－即杨鼎式，拥下太湖，与伪长兴伯吴日生、伪总兵周瑞，合营抗拒。三年五月内，日生就缚。旋又周瑞来降。于八月内，赴伪总兵昌国兴营中。未几国兴归顺，随逸走嘉兴王店地方。此后出没无定。臣多方迹之不得。近闻唐王被获，思欲之闽、之粤，自行僭窃。先将伊女下嫁伪官蔡桥为媳。桥见现助黄斌卿，周踞舟山。复有甲戌科进士陈素、伪监纪推官杨焜等，左右辅弼，拥戴构乱。先约湖中贼众起手，即欲间道出海，勾连斌卿，为外合内为之举。于是连朝海上炮声不绝，湖中蠢蠢欲萌。幸臣觉察之早，密饬沿海将备刻刻防闲。臣思若不速擒，变将不测。臣随差乡民并官改易衣装，分投物色。无奈其行踪诡秘，兼有此中奸徒为之护藏，于今十一月二十五日申刻，据原差人钱甫及巡缉官康名世、宋庆传等报称：访得遂平王见窝于上海县地方宋元调家，甫等认识门径，飞报前来。臣恐水路稽迟，立刻传中军副将詹世勳、内司游击郭文举、选差都守董友明、张友功、吴进功、林可进、材官孙友功、易成功、董仲德、崔友功、宋自祥、周应奎、卢得胜、刘九功、孙应龙、张恩元、李勇全、连友功、阎世禄、樊友功、刘文学、庄自春、严成功、钟如弘、傅镇国、傅镇邦、马养龙、原任将官傅克调、余自新、刘士贤、屠镇远、盛世用，候选主簿王干，贡生马中骥等，引带马兵夜袭，遂平王一见兵马，即从后墙奔逃，官兵复追至二十余里始获，并妃高氏、陈氏、女大姐、三姐、使女赐凤等共五口。又擒杨模并母钱氏、妻赵氏、女三姐、继女三姐、小厮僧官、使女金菊等共七名口外，陈素、杨焜，亦同就获。其遂平王镀金银印一颗，据称在魏康侯家，即差守备吴进功等督押康侯，追取前印，乃在上海县知县孙鹏衙内起出。此役仰藉皇上、皇叔父摄政王之威灵，暨总督内院抚按道府之计画，不亡一镞，即尔擒王。中外交构之隐忧既消，湖海不轨之异志亦绝。除将朱绍鲲与宫眷，并追获银印及杨模等，一面解赴总督院臣，另候圣旨发落，其有功官员，并祈敕部查叙，以鼓鼓励等因。顺治三年十二月二十八日奉圣旨，朱绍鲲等着内院督臣审验，就彼正法，家口解京。有功人员察叙。本内说孙鹏衙内起出银印，着该抚按确察具奏。该部知道。钦此钦遵。合咨贵院部烦照圣旨内事理，即将朱绍鲲等审验，就彼正法。其家口作速解京。有功员役察明奏叙施行。等因到职。职查未准兵部移咨之先，据苏松提督吴胜兆揭同前事，并差官将伪遂平王朱绍鲲妃高氏、陈氏、女大姐、三姐、使女赐凤、伪官杨模母钱氏、妻赵氏、女二姐、继女三姐、小厮僧官、使女金菊、伪官陈素、杨焜，十五名口，俱解到江宁。职以此事关叛逆，又题候明旨。必事事审有实据，方可以定大罪。如揭内所称遂平王朱绍鲲，顺治二年六月大兵渡江之后，即拥众万余，盘踞松江西仓城，今三年十一月内拏获于上海县地方，则朱绍鲲在松江地方已经一年有半。其作乱情形，自是耳目昭彰，一加查问，自见的据。又拏获于宋元调家内。元调既将逆王男妇多人窝住。必知其勾连作乱情由，严加审问，自能供吐真情。又有宋元调户首，及左右两邻，必知其往来形迹，俱应查审的实。今舍此不问，而所云叛逆，皆已前未有指证事情。又伪职方杨模，即杨鼎式，揭内止入二年八月内大兵破松江，拥下太湖。又进士陈素、伪推官杨焜，揭内止入左右辅弼，拥戴构乱，俱未见有叛逆聚众指实情形。又未言的系某某官员于何处拏获，何以定叛逆大罪？其遂平王镀金银印，据称在魏康侯家，及追取前印，乃在上海知县孙鹏衙内起出。尤为诧异。今上海知县一面问，自见分明。今将解到妇女，俱行收养，将遂平王朱绍鲲及杨模、陈素、杨焜共四犯，俱发回苏州，合听抚院会同按院会审四犯在松江已前行事情形，并提原窝主宋元调及元调户首两邻人等，从公会审。朱绍鲲在前的在何处居住？所称叛逆构乱，有何的据？昨十一月内原系何人访知？原系何官？如何擒拏？伪官杨模系某年月日拥下太湖？有何指证？陈素、杨焜，原系作何？拥戴构乱，有何的据？十一月内在于某人家内作何拏获？遂平王印信，原报在魏康侯家，又因何在上海县衙内起出？其中有何情故？必多方查访。从公审明，直截回覆。事关叛逆，幸勿游移含糊，有负职掌。尤必确查朱绍鲲真正枝派，系明朝有无名封的据？并确查杨模、陈素、杨焜在前真正出身履历，俱要开列明白，不致含糊。必十日内回覆。立等核实具疏转报。万勿迟缓。人犯四名，已发江宁府，解至苏州府转解听候收问等因，移会抚按两院去后。续据江宁抚臣土国宝揭称：案准该提督揭前事，先据上海县知县孙鹏详为缉获申解事，所报互异。职已移行查明缘由。今奉前因，随会同巡按卢御史檄提疏内有名犯证，于十二月二十七日、正月十四日等日。并会同工部陈侍郎于公所面审得朱绍鲲系河南周藩宗派，册封遂平郡王，在崇祯四年间至顺治元年，因中原大乱，挈妻孥赀财并怀镀金银印一颗，避难南来。有杨模者，即前朝史阁部下监纪推官杨鼎式也，邂逅缔结，共图举事，时值三吴民变，相与聚众于松江西仓城地方。旋以大兵临境，乌合瓦解。绍鲲改名为程隐生，与模逃至沈港。未几又走嘉兴。僦居李家园，各将妻子安顿，往来湖海中，每思乘隙而动。模有密友周之芳，逋逃奸棍也。相与商及此事。之芳谓已国之裔，可以惑众横行，谋同魏康侯、钱甫、魏文之，诡云：上海有前朝十户徐士矫，家甚富，可以养，可以助，可以举大事。绍鲲失路之人，不觉入其壳中，并模亦为所给矣。十一月初九日，模家一舟，绍鲲家眷一舟，交之原有买花一舟，则载模与绍鲲也。十四日齐至魏港地方康侯家中，其家眷各在舟中，距康侯家不三里也。比绍鲲见援寡势孤，知是骗局，亟欲辞去，而之芳、康侯等亦各怀贰心，番为挟诈之举，强勒绍鲲汗衫一领为质，向伊家眷舟中索取衣资包裹并金印以去。模知大事不成，此地难居，于十一月十六日挈绍鲲再往华亭地方，赁寓宋元调家，暂为贩布生理，同到布行吴良家买布。先是，嘉兴桐联县人陈素，以前朝甲戌进士，曾为伪安昌一事举发，审明原无干涉在案。后变姓名为唐彦硕，落魄江湖，卖药寺中，偶因吴良买药相叙，诡称是业儒老童，因而设馆其家，与绍鲲踪迹凑合。此辅弼拥戴之说，有自来也。迨事败，则以之芳、康侯独罟资印，不及钱甫，而甫遂衔之。由是走报督标官康名世，转报吴提督。十一月二十五日差官郭文举等追拏绍鲲等于元调家，止获家眷数口，随到吴良家，始缚焜与模，而陈素，亦以旧事致疑，而并及矣。二十七日上海知县孙鹏得周季珍之出首，亦在差役协拏间，而绍鲲等先被督标擒获矣。二十八日，再同提督差官吴进功、参将佘养清，星驰康侯家搜印，并缉余犯，止获康侯，而之芳知风先遁。该县同二弁因夜晚回县，另添差捕役陆奉等，协同地邻孙贤等四十余人，当晚密絷魏文之妻，究其夫何往。据云：今夜同之芳必来。于是潜伏僻处。三更时分，果见之芳与文之黑地潜归。竟敲康侯门，众拥擒获，并镀金银印亦在之芳腰间搜出。十一月二十九日黎明解县。知县孙鹏以事情重大，不轻示人，亲自收藏库中，正在具文报解，而参将余养清随至，将印当下秤重八斤四两，自县衙賫出，解松江府，转解吴提督，则衙内起出之语，亦非诬也。至唤元调两邻张达、李玄，户首李明讯之，据云：调有空房三、四间，模等来赁，称有姓程客人夫妻几口来往，因此寓居，并无别情。十一月二十六日，督镇差官来，始知是前朝王子。再审阳焜，即模之叔。叔侄相依，凡事俱是模做主张。此若辈被擒之大略也。该职看得朱绍鲲，委系前朝藩孽。挈资携眷，踯躅南来，忽有杨模视为奇货，身相随而妻挈亦相倚，于依附之中，寓有翼戴之举，因而周之芳等饵赴上洋，亦将有拥伪共图之意也。不料独拍无声，空谈莫济。绍鲲萌有去志，而之芳及魏康侯、魏文之等，既不成其狡计，转欲恣其狼贪。胁抢其资，而分潢旧篆，随落宵人之手。窃意销熔尽堪资斧，呈徼亦见归诚，虽现在未有逆形可指，而流离之际，仍悬肘后，意欲何为？钱甫烹分未遂。反邀出首之功。陈素萍浪偶逢，乃致嫌疑之涉。若获印一事，先从捕快得，后由县官解，出自库中，而不起自衙内，可不辨而明也。但遂平怀印而来。无异星火，若不即熄，后或燎原。今得以获解，亦甚幸矣。合将始末情由，连人起解。伏祈察发落施行等因。准此。又准苏松按臣卢传揭开，看得朱绍鲲以前朝遗孽，遁迹江南，而扬模居为奇货，委身相从。潜图推戴，幸天不惠奸，假周、魏二凶之手。胁其赀印以去，而阴谋始露，假钱、康两弁之口，直发其覆，而罪人斯得。迹其行藏，虽属萍逢靡定，然往来情形诡秘，只是心欲行而力未逮耳。此一案也，吴镇缉奸于前，孙令获印于后，破群谋而后不致酿乱也。准此。职以抚、按二臣揭内，俱未经详审定罪，若将朱绍鲲等再发回复审，恐稽钦件。职随一面批发江南按察司，将入犯细审，必拟议成并斩，或分别某应斩，某应豁，毋容游移，限五日内详报，立等定夺。五月二十五日据署江南投察司事马政道、卢世扬呈称，随提朱绍鲲等，逐一隔别研审。据朱绍鲲供：系河南周藩，崇祯四年封受遂平郡王，给有镀金银印一颗，计重八筋四两。十五年闯赋攻破汴城，挈妻携印，避难河北。后因崇祯国变，十七年十二月内。又到江南。顺治二年四月内风闻在兵将到，又逃至杭州城外。本年六月内回到嘉兴县，侨寓张志萱家，剃发为民，改名程隐生，卖布生理。张志萱房屋狭隘，难容家眷，转送到杨模家居住。嗣后杨模房被火烧，又迁沈港地方，租赁吴家居住。顺治三年六月内，白腰党作乱，又到嘉兴府地名扬店夏家居住。三年十一月内，遇见房主扬模相识人周之芳，要同去做买卖，引到魏康侯家，方才下船。周之芳等一十七人，即将船内衣服八十九件，本银一百一十五两，并家伙等件，尽行劫掳，仍赶至魏康侯家，要将绍鲲杀死。魏康侯苦求获免，复将包裹内银印抢去，止付钱三十千文，米三斗，与绍鲲作为盘费。绍鲲无奈，哭诉杨模。十一月十七日，同到宋元调家内。二十五日凑钱八十千，前往布牙吴良家买布。二十六日，即被捉拏。原与陈素一面不识。复问：既已剃发，何不徼印？又供：前时只做买卖，不知徼印事例。其后闻信要徼，印已被贼劫去等情。及审周之芳，供称：分得打劫朱绍鲲银八两、蓝纱道袍一件、白丝细裤一条。又据魏文之供称：分银三两、丝紬棉袄一件、磁碗三十个、青布裤一条。又据钱甫供称：分银五两、紬裙一条、布被一床、青布褥子一件，余俱陆垂、杨虎、马佛等分去。又据陈素供：系前朝甲戌科进士，顺治二年随父被乱，寓住平湖县生员张枢家内。因张枢子张小三不守本分，投入白腰贼党内，素劝张枢训管，不意小三闻风逃走，怀恨在心，要行谋害。素惊怕，迁到华亭县居住，忽被小三赶至中途，妻妾赀财，尽遭劫去，止存一身，不好归家，因变姓名，在上海县康家庙行医糊口。偶遇布牙吴良妻子有病，向素买药，询知业儒，良就请素到家教子，终日闭户读书。与朱绍鲲并未一面。十一月二十六日，听见兵马吵嚷，出门观看。以致误拏。又供前时为事挂误，原系张小三挟雠诳扳。又据杨模供称：嘉定县人，系前朝史阁部任巡抚时监纪推官，告假回籍，弘光元年八月内，有安定镇布牙张志萱，引领程隐生夫妻六口，说他店中难容妇女，借身房屋二间居住。九月民乱身房烧毁，朱绍鲲搬住沈港吴家。顺治三年六月内泖湖贼乱，身又搬移嘉兴府杨店地方李家。绍鲲赁住本地夏家。至十月，地方又不宁靖，身要搬回新场宋元调家居住。隐生意欲同往。凑遇周之芳在杨店来卖花。因曩日相识。向身说称此地不可居。又说东边布价极贱，买到杭州发卖，甚有利息。身随回称：有一北边客人，带有家口，上海地方，可有经纪留他？之芳回云：那边大家经纪，尽可容留。遂觅船，之芳原有一船，分坐家眷。周之芳引领程隐生前往魏康侯家，身同自己家口往宋元调家去。相别两日，路闻魏康侯家有一北边人被土人抢劫，身即往看，寻至魏康侯家，遇隐生哭称：被人劫抢。如今不论财帛，只救夫妻性命。彼时身方认得魏康侯，即同隐生雇觅一船，至宋元调家，另赁房屋二间居住。十一月二十五日，隐生自到吴良家买布，身因母病，亲往新市取药，不曾同去。时有族侄杨焜来探母病，留住未回。二十六日，钱甫带同吴提督兵丁，将身家眷并侄杨焜一齐绑去。身回闻知，自赴吴提督处投见。杨焜、宋元调、魏康侯，供与相同。又据上海县捕役陆奉、凌云供称：本县住人周季珍，有侄周之芳，原做强盗，六年不归。见有捕牌存据。顺治三年十一月十五日，周季珍闻知周之芳回在魏康侯家里，要同王子下海，带有金印在身，要做大事的意思。周季珍虑恐贻累，二十五日出道本府，二十六日又首在本县，蒙差身等捉拏，魏康侯已被吴提督兵捉去。当获魏文之妻。说称：周之芳、魏文之，拏着金印，先于二十五日晚间出去。约定二十八日夜里回来。身等纠集地方张安等，四下埋伏。三更时分，周之芳果到魏康侯家；身等一齐上前拏住。又于身边搭包内搜颗捉出前印一颗。魏文之知风，遂开后门逃走，亦被身等赶上捉获。二十九日黎明，解赴本县孙知县处交付。库吏张天绍，又请余参将当面秤得银印重八斤四两。余参将要拏前印，独自献功，县官不肯，将印亲自送与傅知府同解吴提督。余参将因与县官争印，故说印自县衙起出，实是诬陷。周季珍、张天绍、张安，供与相同。再审钱甫等。朱绍鲲昔在西仓拥城众改元，有何确证？据供：身等实因分赃不均，方行举首，其朱绍鲲在西仓作乱，张挂神武元年告示等事，俱属传闻，并未亲见。但藏匿金印，现在可据。各等情在案。审看得朱绍鲲，前朝周藩郡王也。自汴城水毁，挈家南徙，今日住吴，明日住越，贩布糊口，茫无定栖。虽西仓建号，舟山下海之说，未有确据，而改变姓名，匿印不缴，踪迹诡秘，按以清朝投诚之例，似不能为绍鲲解也。杨模既系前朝监纪推官，亦非无知遍氓，与绍鲲相依二载，明知为王，明知怀印，不教之归命本朝，而潜匿于湖山泖荡之间，欲何为乎？亦不能为模解也。周之芳，海畔惯盗，见绍鲲北人寓南，囊资必厚，故诱入虎穴，勾合魏文之、钱甫、陆垂、杨虎、马佛等，先抢舟中之资，继劫店中之囊。魏康侯、杨模等百计劝解，仅免加刃，不意探囊瓜分，而金印逼露。钱甫又不作攫金面目，遂思邀功举动矣。然而赃真证确，盗行实不容掩也。倘念钱甫有出首之举，或可开一面之网。陈素以丁忧进士，屡劫孤身，不识绍鲲之面，岂知绍鲲之谋？止缘舌耕于吴良之家，拘绍鲲因拘吴良，并逮陈素，实属株连。生员杨焜，虽系杨模之侄，然分爨各方，盖已有年；止缘祖母病危，偶探望于宋元调之家，拘杨模因拘元调，并逮杨焜，亦属波累。即宋元调不过数日居停，吴良不过一刻交易，与布牙魏康侯开店招商，岂查来历，均属萍水之遭，应置肆赦之条。周季珍恶侄周之芳，歇案逃贼，故出一首，而绍鲲大逆之举，与原首钱甫地方张安等同口一词，俱称风闻。再查印自衙内起出之说，当日获印者县捕陆奉、凌云，收印者库吏张天绍，献印者县官孙鹏，其余参将思欲自以为功而不能，故作此语以诬之。然旋获旋献，万目共赌，县官亦何利之有乎？总之，此案朱绍鲲、杨模，匿印潜踪，大干法纪。提督部下缉捕之功，自不可泯。倘必蔓引株连，以及无辜，神人昭察，不可诬也。敢备列口供，至应斩应豁，是在宪裁，非本道所敢轻议等因，具详到职。该职看得伪遂平王朱绍鲲等一案，职于未奉圣旨朱绍鲲等着职审验，就彼正法。职不敢稽迟，即再三细研，今准抚、按二臣之覆揭，与署按察司马政道之详审，前后情节，俱相吻合。朱绍鲲，乃前朝周藩之宗派。既入大清朝版图，即系编泯，自当遵朝廷法度，缴印投诚，乃隐变姓名，随处藏匿，复依附于旧监纪推官杨模。模与绍鲲同居，将及两载，岂不备知其来历，亦不晓以归命，仍将遂平王镀金银印私同藏留，以贩布为名，往来湖山泖荡间。意欲何为？究之。并印亦被伙盗劫去。此西仓城作乱、舟山下海之说，虽属传闻，然岂为无因而致。二犯之罪，无以自解。周之芳系湖海惯盗，杨模初引与绍鲲，欲合伙做生理，之芳见财起意，纠同魏文之、钱甫、陆重、杨虎、马佛等抢其资囊，并劫其镀金银印，再则分赃之心，又转为邀功之心，遂有钱甫之首告，使从前踪迹，一旦败露，湖海之间，可以绝一祸根。钱甫既已出首，应行免科。周之芳、魏文之等，久属惯贼，劫赃有据，法在不贷。再查前朝甲戌科进士陈素，与朱绍鲲夙末谋面，因教读于卖布吴良之家，因拏绍鲲处获吴良，并连及陈素。又杨焜系杨模之族侄，分爨异居，偶以看其族祖母病，到宋元调之家，因拏杨模，遂获元调，并连及杨焜。顷刻相遭，明属波累，应从豁免。其宋元调，乃朱绍鲲、杨模之房主，虽绍鲲隐易姓名，不能知其真情，何不仔细觉察，容留既久，不为无罪。魏康侯系布行经纪，吴良系卖布之人，原不知情，难以加罪。至于镀金银印，系上海知县孙鹏所差捕役得获，收之库中，原非出自衙内，按臣卢传会、抚臣土国宝，已先疏回奏，职不敢再赘。今朱绍鲲、杨模、魏文之，应行正法。职钦遵圣旨，一一审验既确，不敢再请候圣裁，即于五月二十九日会官枭斩正法讫。原获朱绍鲲、杨模家口，俟有便船，另行解京。陈素、杨焜事内牵连，应开一面，审验既确，仰候圣旨裁定。周之芳，法应枭斩，四月二十六日在监病故，仍行戮尸。宋元调，亦属有罪，近在监病故，应准相埋。魏康侯、吴良原属无罪，与出首之钱甫应从释放。未获陆垂、杨虎、马佛，仍行严缉。有功人役，另行察叙。职谨具题。优乞敕下该部，再加核议。恭请□□行下职等遵行。其原解到伪遂平王镀银印□□，今一并起解，伏候□□□□□为此，除具□□□□□□须至揭帖者。
·江南省所属旧额解凤阳仓米本色折色数色文册（顺治四年七月）
钦命招抚江南各省地方总督军务兼理粮饷、内院大学士、太子太保、兵部尚书兼都察院右副都御史、今守制洪承畴，为详查旧额解南本折钱粮及酌议经制支用起解事宜，仰祈圣裁、敕部覆核、以便遵守事。今将江南省所属各该府州及卫所，每岁额解凤阳仓本色粮石折色银两，本院部清查明白，一一顺序造册，用备查算，须至册者。
计开：
一、江南省各府州县卫所岁额旧南京凤阳仓本色米麦开后。
安庆府每年额解凤阳仓夏麦一万石，秋米二万五千石。
宁国府每年额解：凤阳仓夏麦四千石。
太平府每年额解：凤阳仓夏麦六千石。
苏州府每年额解：凤阳仓夏麦五千七百石，秋米八千石。
松江府每年额解：凤阳仓夏麦一万二千七百石。
常州府每年额解：凤阳仓夏麦一万五千五百石。
镇江府每年额解：凤阳仓夏九千九百五十五石。
庐州府每年额解：凤阳仓夏麦一千六百九十石，秋米一万五千六百六十石，又改复本色麦三百一十石，米四千二百二十石。
凤阳府每年额解：凤阳仓夏麦三千一十六石九斗，秋米五千八百七十二石，又改复本色麦四千五百八十三石一斗，米九千二百四十八石。
淮安府每年额解：凤阳仓夏麦六千三百一十石八斗九陞八合七勺三抄八撮，秋米三百九十二石九斗九陞四合四勺；又改复本色夏麦一万八千二百一十石三陞三合八勺三抄。米一万七千一百九十九斗七陞五合五勺。
扬州府每年额解：凤阳仓秋米二万一百一十九石二斗四陞一合，又改复本色米一万二千七百七十五石九陞七合。
滁州每年额解：凤阳仓改复本色麦二千石。
凤阳中等九卫每年征解：凤阳仓夏麦三万二千七百二十四石三陞五合八勺九抄，秋米三万四千四百一十石九斗四陞三合二勺八抄四撮。
以上江南十一府一州，凤阳中等九卫每年共额解本色：夏麦一十万七千五百九十六石八斗三陞四合六勺二抄八撮，秋米一十万九千四百五十五石一斗七陞八合六勺八抄四撮。
又改复本色麦二万五千一百三石一斗三陞三合八勺三抄，米四万三千三百五十三石七陞二合五勺。原供旧南京各项支用，今该原任漕运总督王文奎题奉明旨，为漕运修造船只等项支用。
一、江南省各府州县卫所及河南布政司岁额旧南京凤阳仓折色银两开后。
河南布政司每年额解：
凤阳仓夏麦银三千二百二十两。
江南省所属：安庆府每年额解凤阳仓夏麦银四千两，秋米银一万五千两。
宁国府每年额解凤阳仓夏麦银一千六百两。
太平府每年额解凤阳仓夏麦银二千四百两。
苏州府每年额解凤阳仓夏麦银二千二百八十两，秋米银四千八百两。
松江府每年额解凤阳仓夏麦银五千八十两。
常州府每年额解凤阳仓夏麦银六千二百两。
镇江府每年额解凤阳仓夏麦银三千九百八十二两。
庐州府每年额解凤阳仓夏麦银一百二十四两，秋米银二千五百三十二两。
凤阳府每年额解凤阳仓夏麦银一千八百三十三两二钱四分，秋米银五千五百四十八两八钱。
淮安府每年额解凤阳仓夏麦银七千二百八十四两一分三厘五毫二丝，秋米银一万二百六十五两九钱八分五厘二毫七丝。
扬州府每年额解凤阳仓米银七千六百六十五两五分八厘二毫。
滁州每年额解凤阳仓夏麦银八百两。
凤阳中等九卫每年共解凤阳仓夏麦银一万一千四百五十三两四钱一分二厘五毫七丝，秋米银一万二千四十三两八钱三分一亳四丝九忽四微。
以上河南布政司，并江南各府州、凤阳中等九卫，每年共解凤阳仓折色夏麦秋米银十八万八千一百一十二两三钱三分九厘七毫一丝九忽四微。原供旧南京各项支用，今该原任漕运听督王文奎题奉明旨，为漕运修造船只等项支用。
顺治四年七月。
·浙江江西湖广等省额解旧南京折色额两数目文册（顺治四年七月）
钦命招抚江南各省地方总督军务兼理粮饷内院大学士、太子太保、兵部尚书兼都察院右副都御史、今守制洪承畴，为详查旧额解南本折钱粮及酌议经制支用起解事宜，仰祈圣裁、敕部覆核，以便遵守事。今将浙江、湖广、江西各省每年原额解旧南京折色银两，本院部逐一清查明白，一一顺序造册，用备查算。须至册者，
计开：
浙江省：杭州府每年额解南户部，折色绢银一百九十二两八钱七分三厘二毫八丝四忽，南兵部馆夫银二百三十三两三钱三分，柴直银八百八十五两一钱；南礼部，药材银七两四分二厘。嘉兴府每年额解南户部，草银一千九百四十二两六钱五分，绢银三百六十九两六厘三丝；南兵部馆夫银三十八两，柴直银一千二百一十两六钱；南礼部，药材银五两八钱一分九厘六毫；南都察院，工食银一十两。湖州府每年额解，南户部草银一千五百二十五两五分，绵银九十三两七钱五分，绢银二两一钱二分厘二毫；南兵部，馆夫银一百一十二两六钱六分，柴直银一千八百三十五两四钱；南礼部，历日银二百一十四两五钱四分四厘三毫，闰月银一十三两三钱二分九厘一毫，山羊银一百二十两，药材银二两三钱三分五厘。绍兴府每年额解南户部，米折银六万七千三百一十八两九钱一分九厘二毫，绢银五十七两三钱四分三厘五丝；南兵部，柴直银九百五十两三钱。金华府每年额解南户部，米折银九万三千二百六十三两六分二厘五毫，绢银一百四十九两四银九分七厘三毫九丝；南兵部柴直银九百三两一钱。衢州府每年额解南户部，米折银五万九千一百一十两六银五分，绢银一百二十六两五银一分四厘一毫九丝；南兵部柴直银三百四十二两七钱。台州府每年额解南户部，绢银三百三两八钱八分四厘七毫五丝一忽。南兵部，柴直银一百三十五两三钱。严州府每年额解南户部，绢银六百九十两七钱八分九厘七毫五丝；南兵部柴直银一百六十二两二钱；南刑部，禁役银四十五两，闰月增银三两。温州府每年额解南户部，绢银七十九两八钱；南兵部，柴直银一百五十九两九钱。处州府每年额解南户，绢银一百九十一两三钱六分六厘七毫七丝六忽；南兵部，柴直银一百七十二两二钱。宁波府每年额言南兵部柴直银三百七十三两六钱。浙江宁波、绍兴、台州三府，每年额解南礼部，药材银一十两三钱二分二厘。金华、衢州、严州三府，每年额解南礼部，药材银二十三两八三分。温州、处州三府每年额解南礼部，药材银一两二钱三分。
以上浙江省每年共解折色银二十三万三千三百七十一两七钱九分九厘一毫二丝一忽，闰月加增银一十六两三钱二分九厘一毫。
今议浙江银两，照旧解南，以供饷各项支用。
湖广省：武昌府每年额解南户部，绢银三百三两八钱二分九厘八毫，盐钞银五百六十五两一钱九分五毫七丝六忽；南兵部，工料银五千七百七十八两四分九厘。汉阳府每年额解南户部，绢银五十九两三钱八分九厘，盐钞银六十五两九钱二分六厘七毫四丝；南兵部，工料银三百七两二钱二分五厘。黄州府每年额解南户部，绢银八十五两九钱四厘三毫，盐钞银九百一十两七钱五分四厘九毫八丝九忽；南兵部，工料银四千七百五两一钱五分五厘，柴直银二百三十三两七钱；南刑部，禁役银八十二两三钱五分。德安府每年额解南户部，绢银二十三两八分五厘六毫，盐钞银四百一十七两九钱一分六厘二毫，米银五百六十六两二钱；南兵部，工料银二百四两七钱五分。承天府每年额解南户部，绢银七十五两七钱八分四厘一毫，盐钞银五百七两三钱七分二厘六毫六丝，折米银二千四百七十四两一钱；南兵部，工料银二千七百四十三两六钱五分。荆州府每年额解南户部，绢银二十两五钱二分三厘六毫，盐钞一千四百四十六两七钱三分三厘三毫；南兵部，工料银六千九百二十九两三钱六分五厘一毫七丝。岳州府每年额解南户部，绢银四百一十七两四钱四分三厘二毫，盐钞银四百六十四两六钱六分三厘八毫八丝；南兵部工料银一万三千一百七十三两六钱一分五厘。衡州府每年额解南户部，绢银八百六十七两五钱二分四厘七毫，盐钞银四百六十八两七钱九分三厘六丝；南兵部，工料银四千八百二十八两五厘。长沙府每年额解南户部，绢银五百九十四两七钱八分四厘四毫，盐钞银一千三百一十八两三钱二分五毫六丝，折布银二万八千一百两；南兵部，工料银七千六百六十一两三钱九厘八亳八丝。襄阳府每年额解南户部，折花绒银一千七百五十两，绢银一百八十一两二钱七分九厘五亳，盐钞银四百一十两三钱二分八厘二毫六丝一忽；南兵部，工料银一百五十九两七钱五厘。郧阳府每年额解南户部，绢银三十八两七钱二分八厘，盐钞银五百四两七钱六分五厘四毫。宝庆府每年额解南户部，绢银七十八两四钱三分五毫，盐钞银三百二十两七钱九分八厘二毫七丝；南兵部，工料银一千一十九两六钱五分五厘。永州府每年额解南户部，绢银一百八两八钱二毫，盐钞银四百五十四两六钱九分七厘二毫；南兵部，工料银一千四百四十五两五钱三分五厘。郴州府每年额解南户部，绢银一百五十六两九分四厘九毫，盐钞银一百八十六两五钱五分五厘；南兵部，工料银三百二十七两六钱。辰州府每年额解南户部，绢银二十六两四钱五分五厘七毫。常德府每年额解南户部，绢银三十五两一钱二分八厘七毫，盐钞银二百二十两八钱一厘一毫八丝二忽；南兵部，工料银一千三百六十三两六钱三分五厘。靖州每年额解南户部，绢银一十两五钱一分四厘二毫，盐钞银一百六十六两六钱七厘五毫。湖广布政司每年额解南礼部，药材银三十八两四钱七分；南工部，班匠银六千二十一两四钱五分，闰月增银五百一两八钱八分；南国子监，干鱼银四百四十二两五钱。
以上湖广省每年共解折色银一十万一千九百六十两七钱七分九厘二毫二丝八忽，闰月增银五百一两八钱八分。今议湖广银两照旧解南，以供兵饷各项支用。
江西省：南昌府每年额解南户部，棉布银二千六百八十两七分六厘，钱钞银一千二百五十两九钱七分，闰月增银一百一十四两九钱三分七厘，南兵部，工料银一千四百四十两。瑞州府每年额解南户部，棉布银二千七百三十三两五钱四分六厘，钱钞银一百九十二两九钱六分，闰月增银一十六两八分；南兵部，工料银一千一百八十八两。抚州府每年额解南户部，棉苎布银六千六十九两一钱七分七厘，钱钞银一千一百四十一两四钱六分三厘，闰月增银九十五两一钱二分；南兵部，工料银一千八百五十四两。建昌府每年额解南户部，棉布银一千五百一十七两五钱九分七厘六毫，钱钞银四百九十七两六钱一分一厘，闰月增银四十一两五钱二分一厘；南兵部，工料银一千一百二十五两。广信府每年额解南户部，棉苎布银一千四百五十六两四钱二分一厘七毫五丝，钱钞银三百三十两二分五厘，闰月增银二十七两五钱四分一厘五毫；南兵部，工料银一千一百五十二两。吉安府每年额解南户部，棉苎布银四千三百四十一两五钱九分五厘，钱钞银一千三百二十二两九钱六分九厘，闰月增银一百一十两二钱四分八厘一毫；南兵部，工料银一千五百二十一两，柴直银八十六两一钱。袁州府每年额解南户部，棉苎布银一万六千三百四十四两五两二分六厘，钱钞银三百八十二两六钱一分五厘，闰月增银三十二两八钱八分四厘八毫；南兵部，馆夫银八十四两，闰月增银七两，工料银一千七百五十五两。临江府每年额解南户部，棉布银一千九百六十五两七钱五分三厘，钱钞银四百二十六两八钱五分四厘，闰月增银三十五两七钱二分六厘；南兵部，工料银七百八十七两五钱。饶州府每年额解南户部，棉苎布银二千五百六两六钱五分五厘，钱钞银八百二十五两三钱五厘，闰月增银八十一两三钱二分三厘四毫；南兵部，工料银一千三百五十两，柴直银七百四十一两二钱。南康府每年额解南户部，棉布银一千一百一十五两二钱五分三厘，钱钞银二百四十三两三钱二分。闰月增银三十两一钱九分三厘八毫三丝．南兵部，工料银九百一十五两五钱。九江府每年额解南户银七十两一钱五厘，闰月增银五两八钱三分九厘；南兵部，工料银五百六十七两。赣州府每年额解南户部，棉布银一千五十一两四钱八分二厘，钱钞银三百三十两五钱九分二厘，闰月增银二十七两五钱五分八厘八毫；南兵部，工料银六百七十五两。南安府每年额解南户部，棉布银五百四十六两一钱四分一厘，钱钞银五十三两二分四厘，闰月增银四两四钱一分八厘。江西布政司每年额解南礼部，药材银二十九两三钱二分；南工部，班匠银七千九百八两三钱，闰月增银六百五十九两二分五厘。
以上江西省每年共解折色银七万二千三百七十六两九钱五分七厘三毫五丝，闰月增银一千二百七十九两四钱一分六厘四毫三丝。
今议江西银两，照旧解南，以供兵饷各项支用。
四川布政司每年额解南户部，茶引纸价钱钞银一百七十一两；南工部漆铁皮张银一万一千一两一分四厘七毫，班匠银三千八十八两六钱，闰月增银二百五十七两三钱八分七厘；广惠库，铜钱三万八千文，钞三千八百锭。
以上四川省每年共解折色银一万四千二百六十两六钱一分四厘七毫，闰月增银二百五十七两三钱八分七厘，铜钱三万八千文，钞三千八百锭。
今议四川银钱钞俱改解北京户部支用。
广东布政司每年额解南户部，盐引纸价三年一解，每年该银二百六十七两六钱六分六厘，今议改解北京户部支用。
广西布政司每年额解南礼部，药材银三十九两七钱九分一厘，今议改解北市户部支用。
陕西布政司每年额解南户部，盐引纸价十年一解，每年该银三十九两五钱五分五厘，今议改解北京户部支用。
福建布政司每年额解南户部，绢纱银一万一千五百八十五两八钱四分二厘五毫二丝一忽，闰月增银九百三十四两六钱八分三毫一丝九忽，盐引纸价三年一解，每年该银七十九两三钱四分；南礼部，药材银四十二两七厘；南工部，麂皮水脚银二十九两三钱四分一厘五毫，班匠银三千八十八两六钱，闰月增银二百五十七两三钱八分七厘。
以上福建省每年共解折色银一万四千八百二十五两一钱三分一厘二丝一忽，闰月增银一千一百二十九两六分七厘三毫一丝九忽。今议福建银两，改解北京户部支用。
两浙运司每年额解南户部，盐引纸价银二千二百二十九两五厘，今议改解北京户部支用。
山东运司每年额解南户部，盐引纸价银七百七十二两八钱九分五厘，今议改解北京户部支用。
长芦运司每年额解南户部，盐引纸价银二千一百六十五两九分，今议改解北京户部支用。
河东运司每年额解南户部，盐引纸价银二千一百两，今议改解北京户部支用。
顺治四年七月日。
·议设徽宁池太安庆五府广德一州经制兵马钱粮文册（顺治四年七月）
钦命招抚江南各省地方总督军务兼理粮饷内院大学士、太子太保、兵部尚书兼都察院右副都御史、今守制洪承畴，为议设徽宁池太安庆五府、广德一州兵马钱粮经制事。今将徽宁池太安庆五府、广德一州，议设官马匹营制，并岁支本折钱量数目，本院部逐一请查明白，一一顺序开造文册，用备查算。须至册者。
计开：
安徽巡抚标下：中军游击一员，月支银二十两；于文科（系都司，管游击事）。旗鼓守备一员，月支银七两；姚邦砺。听用官一十二员，内副参游，各月支银六两；都守，各月支银四两。参将二员；梅应选、简任。都司五员；张汝桂、窦明运、熊兆飞、刘士毅、王凤印。守备五员；马希援、许国泰、陈希明、姜开周、佘见龙。
以上共岁支银九百四十八两。
抚标营官兵八百八员名。游击一员，月支银二十两；折桂（系参将，管游击事）。中军一员，月支银四两；千总二员，各月支银二两；把总四员，各月支银二两；马兵三百名，各月支银一两五钱、米三斗；步兵五名，各月支银一两、米三斗；马骡三百二十二匹头，每匹头月支银九钱。
以上岁共支折色银一万五千三百九两六钱，本色米二千八百八十石。
以上安徽巡抚标下并抚标营，共计官兵八百二十二员名。马骡三百二十二匹头，共岁支折色银一万六千二百五十七两六钱，本色米二千八百八十石。
池太营，总兵一员，月支银五十两；卜从善。中军都司一员，月支银七两；何九成（系参将，管都司事）。旗鼓守备一员，支银七两；苏祥（系游击守备事）；听用官一十员，内副参游，月各支银六两；都守，月各支银四两。副将二员；韩玺、赵大捷。参将一员；陈国栋。游击二员；赵丕明、张国英。守备五员；李明忠、汤自新、李成角、曹维宗、郑文举。
以上岁该银一千三百六十八两。
镇标左营官兵七百八员名。游击一员，月支银二十两；常守才（系参将，管游击事）。中军一员，月支银四两；千总二员；月各支银二两；把总四员，月各支银二两；马兵二百名，月各支银一两五钱、米三斗；步兵五百名，月各支银一两、米三斗；马骡二百匹，每匹月支银九钱。
以上共支折色银万二千一百九十二两，本色米二千五百二十石。镇标右营兵七百八员名。游击一员，月支银二十两；王显柱（系参将，管游击事）。中军官一员，月支银二两；千总二员；各月支银二两；把总四员，各月支银二两；马兵二百名，各月支银一两五钱、米三斗；步兵五百名，各月支银一两、米三斗；马二百匹，每匹月支银九钱。
以上共岁支折色银一万二千一百九十二两，本色米二千五百二十石。
以上自池太总兵卜从善起，至镇右营止，共计官兵一千四百二十九员名，马骡四百匹头，共岁支折色银二万五千七百五十二两，本色米五千四十石。
徽州营：总兵一员，月支银五十两，胡茂祯。中军都司一员，月支银七两；孙喜策（系参将，管都司事）。旗鼓守备一员，月支银七两；杨呜凤（系游击，管守备事）。听用官一十员；内副参游，月各支银六两；都守，月各支银四两。副将一员，马希珍。参将一员，张彻。游击一员，李之珍。都司四员，拓虎、南汝益、张佐玉、李复。守备一员，祁尧。尚少参游一员、守备一员，俟驳查职名到日，另行咨报。
以上共岁该银一千三百四十四两。
镇标左营官兵六百四十五员名。游击一员，月支银二十两；李遇春（系副将，管游击事）。中军一员，月支银肆两；千总二员，月各支银二两；把总二员，月支各银二两；马兵四百四十八名，月各支银一两五钱，米三斗；步兵一百八十九名，各月支银一两，米三斗；马骡四百六十三匹头，每匹头月支银九钱。
以上共岁支折色银一万五千七百六十四两四钱，本色米二千二百九十三石二斗。
镇标右营官兵六百四十五员名。游击一员，月支银二十两；赵亮。中军一员，月支银四两；千总二员，月各支银二两；把总四员，月各支银二两；马兵四百四七名；各月支银一两五钱，米三斗；步兵一百九十名，各月支银一两，米三斗；马骡四百六十三匹头，每匹头月支银九钱。
以上共岁支折色银一万五千七百五十八两四钱；本色米二千二百九十三石二斗。
以上自总兵胡茂祯起，至镇标右营止，共计官兵一千三百三员名，马骡九百二十六匹头，共岁支折色银三万二千八百六十六两八钱，本色米四千五百八十六石四斗。
广德营：总兵一员，月支银五十两；郭虎。中军都司一员，月支银七两；乔增迁（系参将，管都司事）。旗鼓守备一员，月支银七两；郭成虎（系都司，管守备事）。听用官八员，内游击，月支银六两；都守，各月支银四两。游击一员，任进才。都司一员，刘俊。守备四员，张国瑁、贾贤、左德、陈彪。
尚有守备二员，因开造履历不明，已驳回另选。
以上共岁支折色银一百七十六两。
镇标管官兵六百七十八员名。游击一员，月支银二十两；王信（系副将，管游击事）。中军守备一员，月支银四两。千总二员，各月支银二两。把总四员，各月支银二两。马兵三百四十七名，各月支银一两五钱、米三斗。步兵三百二十三名，各月支银一两、米三斗。马骡三百六十五匹头，每匹头月支银九钱。
以上共岁支折色银一万四千四百九十六两，本色米二千四百一十二石。
以上自总兵郭虎起，至镇标营止，共计官兵六百八十九员名、马骡三百六十五匹头，共岁支折色银一万五千六百七十二两，本色米二千四百一十二石。
宁国营官兵八百一十二员名。副将一员，月支银三十两；张鹏程。中军守备一员，月支银四两。千总二员，各月支银二两。把总四员，各月支银二两。听用都守四员，各月支银四两。守备一员，高成龙。尚少都守三员，俟驳查职名到日，另行咨部。马兵三百名，各月支银一两五钱、米三斗。步兵五百名，各月支银一两、米三斗。马骡三百一十二匹头，每匹头月支银九钱。
以上共岁支折色银一万五千五百一十三两六钱，本色米二千八百八十石。
安庆营官兵一千一十二员名。副将一员，月支银三十两；梁大用。中军守备一员，月支银四两。千总二员，各月支银二两。把总四员，各月支银二两。听用钱备四员，各月支银四两；白受职、骞光玉、牛宗礼、郝龙。马兵三百名，各月支银一两五钱、米三斗。步兵七百名，各月支银一两、米三斗。马骡三百一十二匹头，每匹头月支银九钱。
以上共岁支折色银一万七千九百一十三两六钱，本色米三千六百石。
芜采营：官兵八百一十二员名。参将一员，月支银二十两；卜世龙。中军一员，月支银四两。千总二员，各月支银二两。把总四员，各月支银二两。听用都守官四员，各月支银四两。游击一员，朱承印（廪俸照都守一例关支）。都司三员，苏天才、王善教、杨玉。马兵三百名，各月支银一两五钱、米三斗。步兵五百名，各月支银一两、米三斗。马骡三百一十二匹头，每匹头月支银九钱。
以上共岁支折色银一万五千三百九十三两六钱，本色米二千八百八十石。
池太兵备道标下官兵二百一员名。中军守备一员，月支银十七两；萧一魁。马兵三十名，各月支银一两五钱、米三斗。步兵一百七十名，各月支银一两、米三斗。马三十一匹，每一匹月支银九钱。
以上共岁支折色银二千九百九十八两八钱，本色米七百二十石。
徽宁兵备道标下官兵二百一员名。中军守备一员，月支银七两；周继贤（系原任主簿，管守备事）。马兵三十名，各月支银一两五钱、米三斗。步兵一百七十名，各月支银一两、米三斗。马三十一匹，每匹月支银九两。
以上共岁支折色银二千九百九十八两八钱，本色米七百二十石。
安庆兵备道标下官兵二百一员名。中军守备一员，月支银七两；崔名世。马兵三十名，各月支银一两五钱、米三斗。步兵一百七十名，各月支银一两、米三斗。马骡匹头，每匹头月支银九钱。
以上共岁支折色银二千九百九十八两八钱，本色米七百二十石。
以上自池太兵备道起，至安庆兵备道止，共计官兵六百三员名，马九十三匹，共岁支折色银八千九百九十六两四钱，本色米二千一百六十石。
以上通共官兵口千四百八十二员名，马骡三千四十二匹头，本折色银一十四万八千三百六十五两六钱，本色米米二万六千四百三十八石四斗。
顺治四年七月日。
·议设苏松常镇四府经制兵马钱粮文册（顺治四年七月）
钦命招抚江南各省地方总督军务兼理粮饷内院大学士、太子太保、兵部尚书兼都察院右副都御史、今守制洪承畴，为议设苏松当镇肆府兵马钱粮经制事，今将苏松常镇肆府、议设官兵马匹营制，岁支本折钱粮数目，本院部逐一清查明白，一一顺序开造文册，用备查算。须至册者。计开：
江宁抚院标下中军游击一员，月支银二十两，已经部推讫。旗鼓守备一员，月支银七两；已经部推讫。听用官一十二员；副参游月支银六两都守月支银四两。游击二员，马腾衢、胡守金。都司一员，陈邦俊。守备一员，张珍。尚有参将一员、游击一员、都司一员、守备五员，因开造履历不明，已驳回另选。
以上岁该银九百九十六两。
抚标左营官兵一千八员名。游击一员，月支银二十两；杨国海。中军一员，月支银四两。千总二员，各月支银二两。把总四员，各月支银二两。马兵二百名，各月支银一两五钱、米三斗，步兵二百名，各月支银一两、米三斗。乡兵六百名，各月支银八钱、米一斗。马骡六十七匹，每匹月支银九钱。
以上岁该银一万二千九百一十五两六钱、米二千一百六十石。
抚标右营官兵一千八员名。游击一员，月支银二十两；周祚新（系副将，管游击事）。中军一员，月支银四两。千总二员，各月支银二两。把总四员，各月支银二两。马兵二百名，各月支银一两五钱、米三斗。步兵二百名，各月支银一两、米三斗。乡兵六百名，各月支银八钱、米一斗。马骡六十六匹，每匹月支银九钱。
以上岁该银一万九千九百四两八钱，米二千一百六十石。
水师左营官兵一千七员名。守备一员，月支银七两；王士龙。千总二员，各月支银二两。把总四员，各月支银四两。水兵一千名，各月支银九钱。
以上岁该银一万一千二十八两。
水师右营官兵一千七员名。守备一员，月支银七两；浦峄。千总二员，各月支银二两。把总四员，各月支银四两。水兵一千名，各月支银九钱。
以上岁该银一万一千二十八两。
以上自巡抚标下起，至水师右营止，共计官兵四千四十四员名，马骡一百三十三匹头，每岁共支折色银四万八百七十二两四钱，本色米四千三百二十石。
松江府营：提督总兵一员，月支银六十两；张天禄。中军游击一员，月支银二十两；高谦（系副将，管游击事）。旗鼓守备一员，月支银七两；苏升（系游击，管守备事）。听用官一十二员；副参游月各支银六两；都守，月各支银四两。副将二员，许汉鼎、杨守壮。参将六员；白贺朝、李必、雷应春、刘秉月、张瑞祥、贺国柱。游击二员，李耀春、韩可桂。都司二员；冯可全、赵龙。
以上岁该银一千八百六十两。
提督镇标中营官兵一千七十五员名。游击一员，月支银二十两；张思达（系副将，管游击事）。中军一员，月支银四两。千总二员，月各支银二两。把总四员，月各支银二两。马兵二百五十三名，各月支银一两五钱、米三斗。步兵八百一十四名，各月支银一两、米三斗。马骡二百六十六匹头，每匹头月支银九钱。
以上岁该折色银一万七千六百二十六两八钱。本色米三千八百四十一石二斗。
提督镇标左营：官兵一千七十五员名。游击一员，月支银二十两；贺国相（系副将，管游击事）。中军一员，月支银四两。千总二员，各月支银二两。把总四员，各月支银二两。马兵二百五十二名，各月支银一两五钱、米三斗。步兵八百一十五名，各月支银一两、米三斗。马骡二百六十六匹头，每匹头月支银九钱。
以上岁该折色银一万七千六百二十两八钱，本色米三千八百四十一石二斗。
提督镇标右营官兵一千七十四员名。游击一员，月支银二十两；延士依（系副将，管游击事）。中军一员，月支银四两。千总二员，各月支银二两。把总四员，各月支银二两。马兵二百五十二名，各月支银一两五钱、米三斗。步兵八百一十四名，各月支银一两、米三斗。马骡二百六十六匹头，每匹头月支银九钱。
以上岁该折色银一万七千六百八两八钱，本色米三千八百三十七石六斗。
刘河营旧额官兵一千六百一十九员名，今止设七百八员名。游击一员，月支银二十两；应听新任提督张天禄选用。中军一员，月支银四两。千总二员，各月支银二两。把总四员，各月支银二两。乡兵五百名，每名月支银八钱、米一斗。水兵二百名，每名月支银九钱。马骡四十七匹，每匹月支银九钱。
前件查得该营，明朝原设游击一员，总练官一员，领兵哨官六员。今照刘河系太仓出海门户，盐盗出没不常，相应仍设游击员缺，防守该讯。
以上岁该营七千六百八两，米六百石。
金山营：旧额官兵一千七百七十六名，今止设九百四十八名。参将一员，月支银二十两；杨文启（系游击，管参将事）。中军一员，月支银四两。千总二员，各月支银二两。把总四员，各月支银二两。马兵八十名，各月支金一两五钱、米三斗。步兵一百名，各月支银一两、米三斗。乡兵四百六十名兵，各月支银八钱、米一斗。水兵三百名，各月支银九钱。马骡四十七匹，每匹月支银九钱。
前件查得该营明朝原设钦选参将一员、练兵守备二员、领兵哨官六员，防守该汛。今海洋未靖，相应仍议设立一参将员缺，总统各兵。
以上岁该银一万一千二百三十五两六钱、米一千二百石。
拓林营旧额官兵五百二十八员名，今止设四百三十四员名。守备一员，月支银七两；应听新任提督张天禄选用。千总一员，月支银二两。把总二员各月支银二两。马兵四十名，各月支银一两五钱、米三斗。步兵六十名，各月支银一两、米三斗。乡兵一百三十名，各月支银八钱、米一斗。水兵二百名，各月支银九钱。马骡三十匹，每匹月支银九钱。
前件查得该营明朝原设钦依把总一员、练兵官二员、哨官二员，续于崇祯年间抚院加衔守备。此系沿海旧营，仍议设守备员缺。
以上岁该银五千三百二十八两，米五百一十六石。
青村营旧额官兵六百四十五员名，今止设五百四十四员名。守备一员，月支银七两；于登第（系游击，管守备事）。千总一员，月支银二两。把总二员，各月支银二两。马兵六十名，各月支银一两五钱、米三斗。步兵八十名，各月支银一两、米三斗。乡兵二百名，各月支银八钱、米一斗。水兵二百名，各月支银九钱。马骡四十匹，每匹月支银九钱。
前件查得该营明朝原设钦依把总一员、领兵哨官二员，续于崇祯年间抚院加衔守备。此系沿海旧营，仍议设守备员缺。
以上岁该银六千七百八两、米七百四十四石。
南汇营旧额官兵五百九十三员名，今止设四百三十四员名。守备一员，月支银七两，应听新任提督张天禄选用。千总一员，月支银二两。把总二员，各月支银二两。马兵四十名，各月支银一两五钱、米三斗。步兵六十名，各月支银一两、米三斗。乡兵一百三十名，各月支银八钱、米一斗。水兵二百名，各月支银九钱。马骡三十匹头，每匹头月支银九钱。
前件查得该营明朝原设钦依把总一员、领兵哨官二员，续于崇祯年间抚院加衔守备。此系沿海旧营，仍议设守备员缺。
以上岁该银五千三百二十八两、米五百一十六石。
川沙营旧额官兵六百一十员名，今止设五百三十四员名。守备一员，月支银七两，马鸣世（系都司，管守备事）。千总一员，月支银二两。把总二员，各月支银二两。马兵六十名，各月支银一两五钱、米三米。步兵八十名，各月支银一两、米三斗。乡兵一百九十名，各月支银八钱、米一斗。水兵二百名、各月支银九钱。马骡四十匹，每匹月支银九钱。
前件查得该营，明朝原设钦依把总一员、领兵哨官四员，续于崇祯年间抚院加衔守备。此系沿海旧营，相应照例议设守备员缺。
以上岁该银六千六百一十二两、米七百三十二石。
宝山营旧额官兵四百九十三员名，今止设四百三十四员名。守备一员，月支银七两；应听新任提督张天禄选用。千总一员，月支银二两。把总二员，各月支银二两。马兵三十九名，各月支银一两五钱、米三斗。步兵六十三名，各月支银一两、米三斗。乡兵一百二十八名，各月支银八钱、米一斗。水兵二百名，各月支银九钱。马骡三十匹，每匹月支银九钱。
前件查得该营、明朝原设钦依把总一员、领兵哨官三员，于崇祯年间抚院加衔守备。此系沿海旧营，相应照例议设寄备员缺。
以上岁该银五千三百二十六两八钱、米五百二十石八斗。
总计张天禄标下，并各处设防，见在马步乡兵共七千二百七十五员名，每月应支折色银八千五百七十一两九钱，本色米一千三百六十二石四斗，每年共该银一十万二千八百六十二两八钱、米一万六千三百四十八石八斗。
俟张天禄到松江，查明松江见在官兵及刘河等七营裁汰不堪乡兵步兵，合张天禄原统官兵，实计只用六千员名、马骡一千三十五匹头，方为经制定额，每年约支折色银八万九千一百四十六两零、本色米一万三千三百石零。
吴淞营旧额官兵四千一十四员名，今止设一千八员名。副将一员，月支银三十两；沈豹。中军一员，月支银四两。千总二员，各月支银二两。把总四员，各支银二两。步兵一千名，各月支银一两、米三斗。马骡二十匹头，每匹头、月支银九钱。
前件查得吴淞，明朝原设水陆游兵奇兵四营，钦选副将一员、总练官四员、额兵官十员，出汛游巡听抚院调遣；今议照旧设立副将员缺，以固海疆。
以上岁该钱一万八千七百六十八两、米三千六百石。
苏州府营：总镇一员，月支银五十两；杨承祖。中军都司一员，月支银七两，于思明（系参将，管都司事）。旗鼓守备一员，月支钱七两；杨翥凤（系参将，管守备事）。听用官一十员；副参游，月支银六两，都守月支银四两。参将一员，黄家栋。游击二员，马化龙、楼应豹。都司三员，聂文臣、刘进忠、柳文忠。守备一员，李承恩。
尚有游击一员，都司二员，因开造履历不明，驳回另选。
以上岁该银一千三百四十四两。
镇标左营官兵八百八员名。游击一员，月支银二十两；杨衍（系副将，官游击事）。中军一员，月支银四两。千总二员，各月支银二两。把总四员，各月支银二两。马兵一百五十名，各月支银一两五钱、米三斗。步兵一百五十名，各月支银一两、米三斗。乡兵五百名，各月支银八钱、米一斗。马骡一百三十二匹，每匹月支银九钱。
以上岁该银一万一千一百五十七两六钱，米一千六百八十石。
镇标右营官兵八百八员名。游击一员，月支银二十两；马化麒。中军一员，月支银四两。千总二员，各月支银二两。把总四员，各月支银二两。马兵一百五十名，各月支银一两五钱、米三斗。步兵一百五十名，各月支银一两、米三斗。乡兵五百名，各月支银八钱、米一斗。马骡一百三十二匹。每匹月支银九钱。
以上岁该银一万一千一百五十七两六钱、米一千六百八十石。
福山营并常热旧额官兵一千一百七十二员名，今止设一千七员名。守备一员，月支银七两；李云龙（系都司，管守备事）。千总二员，各月支银二两。把总四员，各月支银二两。马兵五十名，各月支银一两五钱、米三斗。乡兵九百五十名，各月支银八钱、米一斗。马骡五十匹，每匹月支草料银九钱。
前件查得该营，明朝原设钦依把总一员、哨官二员，续于崇祯年间、抚院加衔守备。
又于弘光年间加衔参将。今照海氛未靖，窃发不时，相应照例设立守备员缺，以镇福山。再查该营旧额官兵八百三十三员名，又常熟县旧额水陆兵三百三十九员名，共一千一百七十二员名。今议设官兵一千名。以三百名分防常熟，以二百名分防徐陆泾、白茆二处海口。福营应存五百名。
以上岁该银一万七百八十八两、米一千三百二十石。
平望营旧额官兵四百九十员名，因平望通达太湖，系盗贼渊薮。今议设兵八百七员名；守备一员，月支银七两；马腾骧（系游击，管守备事）。千总二员，各月支银二两。把总四员。各月支银二两。马兵五十各，各月支银一两五钱、米三斗。乡兵七百五十名，各月支银八钱、米一斗。马骡五十匹，每匹月支银九钱。
前件查得吴江平望营，明朝原设总练官一员、哨官二员，于崇祯年间抚院加衔守备。又设总哨二员，但该营系浙省要冲，通达太湖等处，盗贼出没不时，今议设守备员缺，统辖各兵防御。
以上岁该银八千八百六十八两、米一千八十石。
崇明营旧额官兵二千二百六十二员名，今止设八百七员名。守备一员，月支银七两；刘善政（系参将，管守备事）。千总二员，各月支银二两。把总四员，各月支银二两。步兵六百名，每名月支银一两、米三斗。水兵二百名，各月支银九钱。马骡二十匹头，每匹头月支银九钱。
前件查得该营，明朝原设钦依把总一员、领兵官一员、水陆哨官二员，续于崇祯年间设立钦依守备。但崇明孤悬海中，今又舟山负固，相应议设守备员缺，防剿海寇。
以上岁该银九千八百四两、米二千一百六十石。
以上自苏州总兵杨承祖标下起，至崇明营止，共计官兵四千二百五十员名、马骡三百八十四匹头，岁共支折色银五万三千一百一十九两二钱、本色米七千九百二十石。
常州府营旧额官兵并分防共一千四十七员名，今设一千一十二员名。参将一员，月支银二十两；曹虎（系副将，管参将事）。中军，一员，月支银四两。听用都守官四员，每员各月支银四两，俟选用职名到日，另行咨报。千总二员，各月支银二两。把总四员，各月支银二两。步兵三百名，各月支银一两、米三斗。乡兵七百名，各月支银八钱、米一斗。马骡三十匹头，每匹头月支银九钱。
以上岁该银一万一千二百六十八两、米一千九百二十石。
江阴营旧额官兵九百七十五员名，今止设五百四员名。守备一员，月支银七两；马应彪（系参将，管守备事）。千总一员，月支银二两。把总二员，各月支银二两。步兵三百名，各月支银一两、米三斗。乡兵二百名，各月支银八钱、米一斗。马骡一十匹头，每匹头月支银九钱。
前件查得该营，明朝原设钦依守备一员、练兵官四员，此系沿江旧营。相应照例议设守备员缺。
以上岁该银五千七百八十四两、米一千三百二十石。
宜兴营旧额官兵五百一员名，今议设七百四员名。守备一员，月支银七两；谢皇恩。千总一员，月支二两。把总二员，各月支银二两。步兵三百一十名，各月支银一两、米三斗。乡兵三百九十名，各月支银八钱、米一斗。马骡一十匹头，每匹头月支银九钱。
前件查得该营，明朝止设练兵官一员、操官二员，续于崇祯年闲抚院加衔守备一员、练兵官二员、水陆哨官二员，今照该汛与浙江广德连界，逆孽不时蠢动，最称险要，相应议设守备员缺，并千把各官，以便分防湖惪、张渚、周铁镇、杨港等处。
以上岁该银七千七百二十八两、米一千五百八十四石。
孟河营旧额官兵四百八员名，今止设三百三员名。守备一员，月支银七两；张希尹（系参将，管守备事）。千总一员，月支银二两。把总一员，月支银二两。步兵二百名，各月支银一两、米三斗。乡兵一百名，各月支银八钱、米一斗。马骡八匹头，每匹头月支银九钱。
前件查得该营，明朝原设钦依把总一员、练兵官三员，续于崇祯年间抚院加衔守备。今照该汛系沿江旧营，相应循例议设守备员缺。
以上岁该银三千五百七十八两四钱、米八百四十石。
杨舍营旧额官兵八百八员名，今止设三百三员名。守备一员，月支银七两；罗英。千总一员，月支银二两。把总一员，月支银二两。步兵二百名，各月支银一两、米三斗。乡兵一百名，各月支银八钱、米一斗。马骡八匹头，每匹头月支银九钱。
前件查得该营，明朝原设钦依守备一员、练兵官二员、水陆哨官二员，今照该汛查系旧营，相应照例议设守备员缺。
以上岁该银三千五百七十八两四钱、米八百四十石。
无锡营旧额官兵三百六十员名，今设三百三员名。守备一员，月支银七两；王启元（系游击，管守备事）。千总一员，月支银二两。把总一员，月支银二两。步兵二百名，各月支银一两、米三斗。乡兵一百名，各月支银八钱、米一斗。马骡八匹头，每匹头月支银九钱。
前件查得该县汛地，明朝原设练兵官一员、操官八员，续于崇祯年间抚院加衔守备一员、把总一员、练兵官一员。今照该县查系旧营，相应照例议设守备员缺。
以上岁该银三千五百七十八两四钱、米八百四十石。
靖江营旧额官兵四百四十一员名，今止设三百三员名。守备一员，月支银七两；刘应元（系游击，管守备事）。千总一员，月支银二两。把总一员，月支银二两。步兵三百名，各月支银一两、米三斗。马骡八匹头，每匹头月支银九钱。
前件查得该营，明朝原设总练官一员、哨官二员，续于崇祯年间设立钦依守备一员、总练官二员、水陆哨官二员，今照该汛查系旧营，相应照例议设守备员缺。
以上岁该银三千八百一十八两四钱，米一千八十石。
以上自常州参将营起，至靖江营止，共计官兵三千四百三十二员名、马骡八十二匹头，岁共支折色银三万九千三百三十三两六钱、本色米八千四百二十四石。
镇江营官兵一千四百一十二员名。副将一员，月支银三十两；张承恩。中军一员，月支银四两。千总二员，各月支银二两。把总四员，各月支银二两。听用官四员，各月支银四两。参将一员，李奎。游击一员，刘光先。都司一员，刘仲得。尚有开报守备一员，因开造履历不明，已驳回另选。马兵三百三十九名，各月支银一两五钱、米三斗。步兵五百七十四名，各月支银一两、米三斗。乡兵四百八十七名，各月支银八钱、米一斗。马骡三百三十九匹头，每匹头月支银九钱。
以上岁该银二万二千七十两四钱，米三千八百七十一石二斗。
永生洲营旧额官兵二百五十三员名，今止议设二百三十三员名。游击一员，月支银二十两；马成豹（系参将，管游击事）。中军一员，月支银四两。把总一员，月支银二两。乡兵二百三十名，各月支银八钱、米一斗。马骡八匹头，每匹头月支银九钱。
前件查得本营，明朝原设参将一员、中军一员、哨官一员、水兵二百五十名、兵船十只。但查此汛横砥中流，最称险要。离镇一百二三十里，倘遇有警，不能即时援应，相应照例议设官兵，常川作缺，分防各汛。
以上岁该银二千六百六两四钱、米二百七十六石。
十六分洲分防乡兵三百一十三名，各月支银八钱、米一斗。把总一员，月支银二两。马二匹，每匹月支银九钱。
埤城分防乡兵四百二十名，各月支银八钱、米一斗。把总一员、月支银二两。马二匹，每匹支银九钱。
前件查得二汛，原未设有官兵，近因海贼土寇披猖，出没于斯，故设官兵二汛，俟地方平定，另议撤汰。
以上岁该银七千一百二十八两、米八百七十九石六斗。
以上自镇江副将营起，至埤城止，共计官兵二千三百八十员名、马匹三百五十一匹头，岁共支折色银三万一千八百四两八钱，本色米五千二十六石八斗。
苏松兵备道标下，查旧额官兵五百三十八员名，今止设二百名。中军守备一员，月支银七两；罗文勳。马兵三十名，每名月支银一两五钱、米三斗。步兵一百七十名，每名月支银一两、米三斗。马三十匹，每匹月支银九钱。
常镇兵备道标下，旧额官兵三百三十三员名，今止设二百名。中军守备一员，月支银七两；郑应魁。马兵三十名，每名月支银一两五钱、米三斗。步兵一百七十名，每名月支银一两、米三斗。马三十匹，每匹月支银九钱。
浒墅钞关，前朝原设兵丁一百名，都司一员，今议委把总一员，月支银二两。步兵一百名，每名月支银一两、米三斗。
以上岁该银七千二百两，本色米一千八百石。
以上自苏松备兵道下起，至浒墅钞关止，共计官兵五百三员名，马骡六十匹头，岁共支折色银七千二百两，本色米一千八百名。
设防府州县库狱各兵，每名月支银九钱。
苏州府设兵五十名，查旧额官兵八百六员名。太仓州设兵一百名，查旧额官兵三百二十员名。吴江县设兵二百名，查旧额官兵一百八十八员名。嘉定县设兵二百名，查旧额官兵五百四十七员名。崇明县设兵二百名，查旧额官兵三百八十员名。松江府设兵五十名，查旧额官兵三百二员名。上海县设兵二百名，查旧额官兵四百一员名。青浦县设兵二百名，查旧额官兵三百员名。常州府设兵一百名，查旧额官兵二百二十七员名。宜兴县设兵二百名，查旧额官兵二百九十一员名。靖江县设兵二百名，查旧额官兵二百四十二员名。江阴县设兵二百名，查旧额官兵二百五十八员名。镇江府设兵五十名，查旧额官兵三百四十三员名。丹阳县设兵二百名，查旧额官兵二百一员名。金坛县设兵二百名，查旧额官兵一百九十三员名。
以上各府州县，共计设兵丁二千三百五十名，岁共支折色银二万五千三百八十两。
总计苏松常镇四府，共议设官兵二万三千九百六十余员，并马骡岁共支折色银三十万七千六百二十四两八钱、本色米四万四千三百九十一石六斗。
松江总镇李成栋随征官兵，有家口员名坐粮。总镇一员，李成栋，月支银二十两。副将四员，杨大甫、郝尚久、张道瀛、张月，每员月支银一十两。参将二员，杨有光、许雄，每员月支银七两。游击六员，李元泰、尤起冬、乔进忠、李环、王定国、翟尚礼，每员月支银七两。水营游击一员，熊思文，月支银四两。都司九员，孙桂、戴九重、孟克孝、李元印、程得印、张孝、冯定国、王之桂、童光祯，每员月支银二两五钱。守备七员，金如库、赵登云、王惟明、曹福德、常国才、张元、王大成，每员月支银二两五钱。千把材官六十四员，每员月支银五钱。马步兵三千一百三十六名，每名月支银五钱、米二斗。三名分食二名银米。
以上岁该银一万八千八百四十两，米五千一十七石六斗，每石折银一两，该折银五千一十七两六钱。
二项共该银一万九千八百六十五两六钱。前后通共该银三十二万七千四百九十两四钱，本色米四万四千三百九十一石六斗。
顺治四年七月日。
·议设苏松常镇四府兵马钱粮经制事揭帖（顺治四年九月初十日到）
钦命招抚江南各省地方总督军务兼理粮饷、内院大学士、太子太保、兵都尚书兼都察院右副都御史、今守制洪承畴谨揭：为议设苏、松、常、镇四府兵马钱粮经制事，职准兵部咨为酌裁缓地总兵，并请定见在总兵职衔关防，以便任职事。该职题前事，奉圣旨兵部酌议具覆钦此。该本部看得江南既定，经制宜详，贵院部酌裁一疏，奉有明旨。本部自应具覆。惟是东南最称扼要之区，开创当有画一之制。今据江宁、安庆二抚，前后各疏，不无参差，尚鲜详确。今将原疏咨送，烦为细心筹量，通盘打算，于江宁及各郡地方，相度机宜，斟酌时势；某处镇将宜设，某处镇将宜裁；某处应以参游易总副，某处应以都守代参游；地有冲僻，则马步官兵之多寡攸分；时有急缓，则水陆之营伍宜核；标员当有定额，战守须端责成。委署各官，某应革除，某应赴京酌用；裁汰各兵，某应归并，某应解散还农；均希一一详册；并将应用各官履历，查明过部，以凭覆请。盖滥设，徒以滋饷，而过裁亦恐疏防。经久良谟，在贵院部自有确裁，希即确裁酌定，作速咨覆，并将各官履历详开册报，以凭议覆等因。准此。顺治四年五月初九日，又准兵部咨，为江南地方初定，官兵有难多撤，臣谨议更调裁革事宜，仰祈圣裁敕示，以便定议经制事。该职题前事，奉圣旨该部议奏，钦此钦遵，等因到部。该臣等看得江南经制，督臣商酌时宜，先将镇将遴为去留，而后以见在兵马定为永制，据议应裁提督总兵吴胜兆一员，总兵李成栋、于永绶、张应梦、李仲兴、黄鼎五员，只应留提督张天禄、苏州总兵杨承祖、徽州总兵胡茂祯、池州总兵卜从善、广德州总兵郭虎、镇江改副将马得功、安庆改副将一员、宁国改副将一员、芜湖改参将一员，悉应如议。但每镇马步官兵若干，尚未全议前来。其某镇应分汛几处，提督应节制几镇，各副参应分属某镇所统，各标应分立几营，某营应设立偏裨几员，须逐一详定，规画井然。臣部庶有据以覆定。内如吴胜兆、李成栋等建有新功者，臣部另议擢用，以竟厥施可也。等因。奉圣旨依议行。钦此钦遵。备咨到职。职先移行江宁巡抚土国宝、苏松按卢传，备查苏、松、常、镇四府官兵，如松江提督吴胜兆员缺，原议以徽宁提督张天禄调补；镇江总兵马得功，先奉明旨降一级调用。其镇江只应定为副将员缺，江宁巡抚标下及各提督总兵标下，各有见在官兵。今俱应炤各省营制事例，一一定为经制，有冗滥官员，不堪兵丁，俱应炤例裁汰。官兵马匹，应支本折钱粮。在豫王初定江南之时，原有定支数目，俱遵炤支用。（下缺）
·旱灾异常乱形已着冒死恳留漕米以支旦夕事题本
钦命招抚江南各省地方、总督军务兼理粮饷、内院大学士、太子太保、兵部尚书兼都察院右副都御史、今守制臣洪承畴谨题：为旱灾异常，乱形已着，冒死恳留漕米，以支旦夕事。顺治四年二月二十二日，臣准户部咨，该江西巡按吴赞元具题，内开：奉都察院勘劄，准户部咨户科抄出江西巡按题前事，顺治三年八月二十七日，奉圣旨该部议奏。钦此。相应议覆。该臣等看得江右烽烟未息，需饷甚殷，前抚臣疏报征完漕米二万石，臣部已覆准留佐军需矣。今按臣又以地方旱魃为虐，征比难施，欲留漕米五万石，以资接济。但京师需米甚多，取给何项，除已留二万石之外，余仍作速解京者也。相应覆请，恭候命下臣部转行。遵奉施行等因。顺治三年九月初九日，奉圣旨依议。钦此钦遵。抄部咨院，备劄到臣。该臣看得漕粮关系军需、京师见驻多兵，仰给于此，既归版籍，敢后输将；但江西累岁兵荒，疮痍特甚，二年漕米报完，虽有五万，以久旱水枯，舟楫不济。尚未尽运至省城，自四月抚臣李翔凤疏。请留漕米二万四千石，奉有俞旨，各路援剿官兵，欢呼震地，俱请就近支给，已遵旨允行，则未解者不能解矣；其已解到省者，镇臣柯永盛各营，自六月起，每月支一千石；提督镇臣金声桓，在省各营，自七月起，先后量支过一万三千石。抚标诸营不与焉。共约支过二万余石。计所存不及半目，今各路兵未他调，庚癸频呼，适省奇荒，告无虚日，三年漕米，断难开征。合计行间将士三万有余，月给米一斛，断不可少。只此二万六千三米，能支几时；臣数月来，翘望新抚不至，日与镇臣筹兵筹食，竟不克出省会一步。本职久荒，自知无所逃罪。又值此凶年，民间久已绝粒，草根木叶，采掘殆尽；闻南康府属，有一家七口无养，同时服毒而死者。臣为腑焦心裂，再欲取之民间，只速乱耳。臣罪更莫大焉。伏乞皇上、皇叔父摄政王，念此残疆，民不堪命，俯赐俞留部议速解三万石之漕米，以支来岁应给兵饷，俾臣等得设法劝赈，稍稍全活未死灾黎，则未必非宁邦之要务也。事关钱粮，字稍逾额，恳祈鉴宥等因。顺治三年十一月十五日题。四年正月二十日奉圣旨，户部知道。钦遵。抄出到部。该本部看得江右征完二年漕米，本部前覆该省抚按疏，止准动支二万四千石，余仍解京。奉有俞旨。何以又议留用？不知该省兵马，曾否派有粮饷？有无征解足额？而必动此漕糈乎？况三年漕米，浙江、江南，俱已报完；该省未报，已经巡漕题参。奉旨确查议处。今该按疏称势难开征，是何缘故？合咨总督内院确查咨覆，以凭题请等因到臣。臣随移行江西抚按二臣及江西布政司，并督粮道，查该省兵马粮饷果否无可支应？何以必留漕米？以供兵食。如二年分漕米，江西一省，原额若干？有无某某府州县未经顺服？未能开征若干。已顺者，征过若干？奉明旨准留若干？地方前后再动支兵饷若干？今有无见在征收若干？拖欠若干？及三年分漕米有无某某府州县未经顺服？未能开征若干？其已顺者，岂无府州县可征？内已征过若干？其所以断难开征，系何缘故？逐一详开回覆，以凭入疏，万勿延迟。去后，今五月二十七日，据江西布政司左布政迟变龙、督粮道参政田时震呈称：该司道会查得顺治二年漕粮，除蠲减外，实征正副米共三十六万六千二百八十二石，已征完七万三千一十八石九斗六陞一合六勺。未完二十九万三千二百六十三石三陞八合四勺。其已完米内随奉署耿抚院径行南昌县支给省镇兵粮一万一千七百八十五石三斗。又奉贝勒及总督佟军门提解楚饷一万石，外加副耗米一千二百一十三石五斗，尚存五万石零。蒙江西抚、按两院先后具题留充兵饷，部议止留二万四千石，余仍解京。又蒙按院计兵足食，补牍请留五万之数。致奉部之查议。今计五万之内，共支过米三万二千八百八石六陞一勺，止该存米一万七千一百四十石一斗一合五勺。此外又蒙按院批据九江道并南兵道请漕抵饷缘由。蒙议将未完米内属饶州、南康二府属者，拨给九江、余镇、宁武、奉靖四州县及南兵道各标月粮。俟取解给过，数目另报。此二年完欠之分数也。至于议动漕粮以供兵饷者，盖缘江西平成日久，原无额设多兵，迨我清朝定鼎，归顺虽在顺治二年五、六月，然入版图者，仅南昌、瑞州、临江、南康四府耳。其余别郡，叛逆梗化，实繁有徒，防御征剿之兵，风骤云集，刍糗之需，势急燃眉，兼以岁值奇荒，人民死散，别项钱粮，一概难解；故不得不取给于二年之漕米也。迄今兵虽有经制，而饷未有成额，库藏既无可搜括，民间又未敢加派，欲三军枵腹荷戈。此万万不能者。是以金镇、柯镇及各府驻防之兵，悬饥而呼庚，纷纷陈请，二年漕米五万，虽有三万解京之旨，然为兵筹饷，除此见在之漕糈，别无设处。抚、按两院，鳃鳃为地方军务计，是以疏题议留此三万之数以赡兵。诚绸缪之至计也。况陆续给兵，所余无多，似应俯准开销，理合会详施行。又据该司该道另顺治三年分漕粮，势难开征缘故，该司道会看得人民之存亡，由于粟之生死；国赋之盈诎，听乎岁之丰凶。江右二年、三年郡县归顺，方及一半，其半尚多梗化，加以天灾叠降，人祸频仍，无辜赤子，一死于土寇之焚掳，再死于逆贼之蹂躏，继死于兵马之剿洗，旋死于旱魃之薰灼；疫疠饥饿而死者，又不知凡几矣。迄今寥寥孑遗，仅存皮骨，不惟贫者贫，即富者亦归于贫。岂但死者死，即生者亦几于死。纵欲典田废产，谁是承售之家？更思鬻女卖男，无复收育之主。糠秕尽而食草根，草根尽而食树皮，然枵腹之残黎，日望二麦成熟，稍延生命。讵意上天弗吊，霪雨经春，油菜腐而麦穗伤，稻种浥而秧苗坏；百姓皇皇，朝暮莫保；流离载道，饿殍盈郊。各县之报流亡殆尽，催科难施，执之而且仆于途中，未杖而已毙于阶下。真百年来未经见之奇荒。计此时，即百计抚循，犹惧疮痍难起，若一加敲扑，立见井里俱空。此皆按院巡行所至，目击心惨者。职等曷敢一字涉虚，自蹈虚罔，恳祈垂怜地方异灾，百姓异苦，有司万难征比，乞将三年分漕粮具题蠲免。不惟江右十三郡，奄奄待尽之黔黎，几死复苏，且人民存，则将来之土地有人耕种，贡赋有人办纳，倘邀天惠，雨阳时若，四年国课，必乐输将。是爱养百性，正所以为朝廷计也。臣又准江西抚臣章于天咨会激切，情词相同，该臣看得江西归顺，虽在顺治二年五、六月间，彼时只有南昌、瑞州、临江、九江、南康数府，其余饶州、抚州、广信、建昌，叛服不常。三年秋后乃定。吉安三年三月内攻克。然后袁州归服，赣州、南安至三年十月攻克。是二年分全省地方未及其半，三年分乃有三分之二，至今四年春间，全省乃定。应征二年分漕粮；除思例蠲免外，征完米七万三千有奇。该省驻镇官兵，与贝勒湖广征剿大兵，需米甚急，江西抚、按臣，先已取给于漕粮，是以二年分只存征完米五万石有零。又经户部具覆前任江西抚臣疏，于五万之中，准留米二万四千石，其余仍解京。奉有俞旨。何敢再议留用？盖因江西旧日，原无额设多兵，故亦无额设多饷，今归顺之后，驻防援剿官兵（下缺）。
朱批：户部知道。
·传奉事题本
钦命招抚江南各省地方、总督军务兼理粮饷、内院大学士、太子太保、兵部尚书兼都察院右副都御史、今代回调理守制候议处臣洪承畴谨题：为传奉事。顺治四年九月十八日，臣准刑部咨覆臣奉前事，顺治四年八月二十二日奉圣旨，顾咸正等三十四名，着即就彼处斩，余俱依议。钦此钦遵。移咨到臣。臣随遵奉圣旨，于四年九月十九日将顾咸正等三十四犯；会官枭斩正法讫。徒配释放各犯，俱一照部咨发落。董佑申、黄广，即转行该府县确查明白，另行结案，等因。具疏题报。于顺治四年十月二十五日奉圣旨。知道了。刑部知道。钦此。今据江南按察司呈称；蒙内院总督牌开，本院前会审已，斩叛犯顾咸正等一案，奏疏内董佑申，正名董鬷申，查非沈犹龙监纪，其原日监纪系董祜申。又黄广的名黄鲠，审系上海县学门斗。查吴成林所举。厚云：教书人，名迹不合。以上二名，应再查明，另行发落，续准刑部咨覆云：董佑申、黄广，确查另结，合行该司确查具报。蒙此，随经行据华亭县儒学教谕刘陞申称：查得本学廪膳生员董鬷申，原名董佑申，于天启六年科考入学，向经科举四次，崇祯十一年正月补廪，今逢清朝鼎运首科录取优等，应试江宁，案验有据。食饩有年。见今学除苏铨行考顺治五年岁贡，例该鬷申陪贡，因系钦件未结，不敢起送，申报在府，确查董佑申因有华亭县同学附学生员董祜申，于崇祯七年岁考，入学本庠，亦经岁科考试，彼时佑申恐临考案；验祜、佑二字，音画相误，于崇祯十五年蒙学院宗教一科考，具呈本学申详，奉批：董佑申，准改名鬷申，应试。遵行在册可查。且生员董祜申，亦于崇祯十五年具呈学院宗敦一，改入上海县学。去讫。两生入学，自有前后。廪附各有次序。名字各有迥别。一更其名，一改其学，今鬷申遵奉提获，行查祜佑二字明确，备进两生历考等第见在，又据上海县申称：遵即移文本县儒学教谕张可瞻，回称：查得黄广学前教书，并无其人，今黄鲠的系本学门斗，等因到府。查得董佑申于天启六年入学，崇祯十一年补廪，崇祯十五年请详改名鬷申，册籍可验。该县回文分疏甚明。原非董祜申也。查黄广姓名，学前教书，并无其人，见在黄鲠，的系本学门斗，非系黄广。此该县该学，查报甚确，具详到司。合候查核具题结案。等因到臣。该臣看得董佑申，后改名董鬷申，乃华亭县学廪膳生员，其叛案内曾做沈犹龙监纪，系董祜申，乃改入上海县学生员，因先已脱逃，致将董佑申拏获，实为佑、祜二字相误。又今见在黄鲠系上海县学门斗，前叛案内黄广，乃叛犯吴成林所供，系学前教书人，名迹两不相合，前已供明，众证甚确，今行据松江府县及该学详查，复经按察司再审无异，见在董佑申、黄鲠，原属株连，应行释豁。董佑申仍应还学肄业，用彰皇仁。其真犯董祜申、黄广。臣已严行按察司转行松江府县，严缉另结。此臣任内行查未完钦件，臣谨具题，伏乞圣明敕下该部覆议。恭请圣旨裁定，行下臣等遵奉旅行。缘系传系传奉事理，臣未敢擅便，为此，具本专差舍人沈鹤鸣亲齎谨题请旨。顺治五年二月二十六日招抚江南各省地方、总督军务兼理粮饷、内院大学士、太子太保、兵部尚书、兼都察院右副都御史、今代回调理守制候议处臣洪承畴。朱批：该部知道。
贴黄
钦命招抚江南各省地方、总督军务兼理粮饷、内院大学士、太子太保、兵部尚书兼都察院右副都御史、今代回调理守制候议处臣洪承畴谨题：为传奉事，臣准刑部咨，随行按察司，转行松江府县及该学，查董佑申后改名董鬷申，乃华亭县学廪生，前叛案内有曾做沈犹龙监纪，系董佑申，因先已脱逃，致将佑申拏获，实为佑、佑二字相误。又见在黄鲠，系上海县学门斗，前叛案内有黄广，系上海学前教书人，名迹不合，此董佑申、黄鲠更属株连，应行释豁。董佑申仍还学肄业，未获真犯董佑申、黄广，臣行严缉另结。伏乞敕部覆议，谨题。
·庆贺长至节事揭帖（顺治十年十月二十四日）
钦命经略湖广江西广西云南贵州等处地方、总督军务兼理粮饷、太保兼太子、太师、内翰林、国史院大学士、兵部尚书兼都察院右副都御史洪承畴谨揭：为庆贺事。顺治十年十一月初二日，恭遇长至，职奉差在外，不获同在廷诸臣躬亲拜舞，谨望阙叩头庆贺。伏愿皇上懋膺嘉祉，永享太平，职不胜踊跃懽忭之至。除具奏外，理合具揭。须至揭帖者。
顺治十年十月初八日。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林、国史院大学士、兵部尚书兼理都察院右副都御史洪承畴谨揭：为庆贺事。顺治十年十一日初二日，恭遇长至，职奉差在外，不获同在廷诸臣躬亲拜舞，谨望阙叩头庆贺。伏愿皇上懋膺嘉祉，永享太平。谨具奏闻。
·恭陈湖南湖北情形并议分驻剿御事宜事题本
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史臣洪承畴谨题：为恭陈湖南、湖北情形，并议分驻剿御事宜，仰祈圣裁敕部覆议事。窃照湖广地方辽阔，襟江带湖，山川险阻，为从来形胜之地。今寇乱多年，用兵最久，人皆知逆贼孙可旺等抗拒于湖南，而不知郝摇奇、姚黄、一只虎等众肆害于湖北，兼以土寇附和，苗贼胁从，群聚抢攘，是湖广腹里，转为冲边要害。臣今暂驻武昌，见闻最切，如辰沅靖州，见为孙逆等贼盘踞，水陆不时侵犯，宝庆所属之新化、城步各县，虽经归附，而孤悬窵远，屡报危急，亦州府地界西粤，猺贼出没无常；桂东桂阳，又与江西之袁州、吉安各山县接壤，有红头逆贼结聚，官兵见在会剿。至常德一府，前逼辰沅，后通澧州，苗蛮杂处，时常蠢动。即衡州、长沙，虽已收服，而逆党观望，实繁有徒。此湖南之情形也。以湖北论之，汉阳、黄州、安陆、德安四府粗安，而郧阳之房县、保康、竹山、竹溪四县，有郝摇奇、刘体纯、袁宗第等诸寇，窟穴于羊角等寨，每营万余，虎踞县界，杀掳肆行。郧县、郧西、上津三县，前此尚恃一水可隔，今贼竟掳舟渡江，两岸蹂躏，逼郧阳仅数十里。近又自均州槐树关渡河者万计，襄阳之宜城、南漳、均州、榖城四州县，有一只虎养子小李、马蹶子、党守素、李世威等诸贼，住于七连坪等处，将居民逼挟供粮，光化县倚山滨江，残废无人；荆州府属之归州及巴东、兴山、长阳三县，接连西蜀，虽陞补官员，从来未入版图，无任可到，为姚黄、王二、王三等诸逆老营。而夔州之界，又有贼首谭诣、谭韬诸头目数营，俱窟穴于巫山县等处，游抢于彝陵、宜都、远安、松滋、枝江、伍州县地方，郧阳治臣朱国柱屡报贼情紧急，亟图会剿。此湖北之情形也。计今日官兵，分布机宜，湖南见有满洲大兵、陕西满兵及提督各总兵等官兵，分驻武冈、衡州、宝庆、常德一带，可备防剿。然各郡窵远，联络不及，实有首尾难顾之虑。若荆州属县，贼孽正炽，倘由澧州而犯常德，或截岳州以犯湘潭，不惟我兵腹背受敌，而大江以南，恐至骚动。此尤当急为筹画，臣与督臣祖泽远会商，长沙系湖南北总会之区，衡、永、辰、常、宝庆，必由之路，既可以接云贵，又可以达广西，武昌藉以为屏藩，江右倚以为保障。臣必往来驻劄其间，始可四应调度，相机进取。至于湖北荆郧之贼，若不急为剿除，必至滋蔓难图，荆镇官兵虽堪战守，然兵力有限，不能及远。郧襄镇兵，仅可自顾，不能剿贼。臣与督臣祖泽远商议，以督臣必暂行移驻荆州，督同郧阳治臣料理荆州、郧襄之贼，以扼全楚上游，绾南北要冲，而合盘打算，兵亦无多。查督臣前疏，议以湖广提督总兵臣柯永盛所统经制官兵，改调长沙，今长沙有臣驻劄，可分兵兼顾常德，则提督官兵亦应调赴荆州、郧襄，听督臣调度剿贼，乃足消肘腋之患，安襄樊而奠中州，固全楚以巩江南，所关更非眇小。但督臣既已移驻，则武昌省会，干系甚大，虽有湖广抚臣弹压，而兵力单薄，未足为恃。臣今有调到镇将官兵，陆续到武昌，暂驻歇马，可壮声势，而督臣仍应往来于荆襄、武昌之间，俟事定仍驻武昌，庶外可以靖贼氛，内可以固根本。容臣亲历湖南，归并镇将各营，计必有调拨官兵，可为武昌增添城守之备，俟分派着落，方可另疏报闻。臣谨密题，伏乞皇上敕下该部覆议。恭请圣旨裁定遵行。缘系恭陈湖南、湖北情形，并议分驻剿御事宜，仰祈圣裁敕部覆议事理。臣未敢擅便。为此，具本专差舍人赖及国齎捧谨题请旨。
顺治十年一月二十八日（据东华录）。
朱批：这所奏分驻剿御事宜，着速议具奏。该部知道。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林、国史院大学士、兵部尚书兼都察院右副都御史臣洪承畴谨题：为恭陈湖南、湖北情形，并议分驻剿御事宜等事。窃照湖广寇乱多年，人皆知逆贼孙可旺等抗拒于湖南，而不知郝摇奇等肆害于湖北。臣计今日湖南见在满汉官兵，分驻武冈、衡宝、常德一带，足以防剿。惟相隔窵远，有首尾难顾之虑，若荆属贼孽正炽，倘由澧州犯常德等处，则腹背受敌，臣与督臣祖泽远议商，长沙系湖南总会之区，必臣往来驻劄其间，始可四应调度。其湖北荆郧之贼，议以督臣暂驻荆州，督同治臣料理，但兵数无多，有提督柯永盛官兵，亦应调赴荆州郧襄，听督臣调度剿贼，以消肘腋之患。至武昌省城，止有抚臣弹压，兵力单薄，有臣催到官兵陆续到省，可壮声势。督臣仍应往来于荆襄、武昌之间，外靖贼氛，内顾根本。容臣亲历湖南，另为调拨官兵，增添武昌城守。伏乞皇上敕下该部覆议施行。谨题请旨。
·镇臣防剿玩忽养寇贻害谨请敕部覆议事题本
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨题。为镇臣防剿玩忽，养寇贻害，臣谨具疏上闻，仰祈圣裁，敕部覆议事。窃照郧襄总兵张士元，镇守郧襄，已经五载，臣自入湖广以来，从未闻其如何练兵，如何剿贼，乃郧阳之房县、竹山、上津、郧西各县，与襄阳之南漳、榖城、宜城、均州等处，屡报贼情，破寨掠民，惨苦难言。前奉圣旨，调度会剿，以期大创，虽兵力未集，臣已一面严饬张士元，相机剿御，保安地方，不得仍前懈弛；以致玩误。镇臣张士元，未报厉兵秣马，以图剿赋安民，乃于三月初三日详为痼病垂危，调理万难痊癒，恳乞速赐罢斥事。内称：本职素患疾疾，遇春即发，举发昏愦，服药即愈，不幸今二月初旬又发，忽然仆地，不省人事，用药灌救，半日始苏。延今半月，药物不灵，至二月十八日，昏迷喉闭，救治方活，危若朝露，皆院道文武所知见。情出迫切，伏乞本院部，轸念岩疆，本职命悬须臾，俯准代题，立赐罢斥，另简精壮，刻期受事等因。臣随批：此时郧襄贼情甚急，总兵正殚力料理，岂得以病为词，仰振起精神，以图剿御，毋待再详去后。又准湖广总督臣祖泽远咨，据该总兵呈同前事，随批仰力疾办贼，候移咨经略院部定夺，相应移会裁酌，等因到臣。该臣会同督臣祖泽远，看得郧襄为秦、蜀孔道，楚、豫咽唉，总兵张士元镇守多年，不能宁静一方，反致抢攘日甚，如果日久有病，何不具呈于先，乃至严檄责成之后，始以危病为请，推托之情已见。且查其平日，并不思蓄养战兵，购备战马，以图冲锋破贼，惟知教育俳优，挂食兵粮，以供欢乐，及贼抢至城外叫骂，既无战兵，可以截剿，甘心忍辱，不敢出城，土民无不耻笑。至于本标前营中军缺员，此何等时地，犹不选举能将，乃以伊子具呈总督臣补用。督臣深鄙之，臣乃会督臣将文德题补。凡此，皆镇臣张士元实迹有据，贼患安得不蔓延，民生安得不涂炭，岂可姑容，以致再误。所当解任议处，以为玩忽养寇之戒。臣谨会同湖广总督臣祖泽远合词具题，伏乞皇上敕下该部覆议，恭请圣旨，裁定遵行。缘系镇臣防剿玩忽，养寇贻害，臣谨具疏上闻。仰祈圣裁，敕部覆议事理。臣等未敢擅便。为此，具本专差舍人刘有德齎捧谨题请旨。
顺治十一年三月二十八日，经略湖广江西五省、太保兼太子太师、内翰林国史院大学士、兵部尚书兼都察院右副都御史臣洪承畴。
朱批：据奏张士元养寇贻害着解任；仍议处具奏。兵部知道。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨题：为镇臣防剿玩忽，养寇贻害等。臣会督臣祖泽远，看得郧襄总兵张士元，镇守多年，不能宁静一方，反致抢攘日甚，如果日久有病，何不具呈于先，乃至严檄责成之后，始以危病为请，推托之情已见。且平日不蓄养战兵，购备战马，惟教育俳优，挂食兵粮，以供欢乐。及贼抢至城外叫骂，无兵截剿，甘心忍辱，不敢出城。士民无不耻笑。至中军缺员，此何等时地，犹不选举能将，乃以伊子呈补；督臣深鄙之。臣方会疏将文德题补，凡此皆张士元实迹，岂可姑容，以致再误。所当解任议处，以为玩忽养寇之戒。臣谨同督臣祖泽远具题，伏乞皇上敕下该部议覆施行。谨题请旨。
·楚省藩司关系甚重员缺得人为要谨就近拟补仰祈敕部覆议事揭帖（顺治十一年四月二十三日到）
钦命经略湖广江西广西云南贵州等处地方、总督军务兼理饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为楚省藩司，关系甚重，员缺得人为要，臣谨就近拟补上请，仰祈圣裁，敕部覆议事。本年三月二十一日，职接邸报，吏部一本，覆职题为湖广抚臣亟在得人等事，奉圣裁敕部覆议事。本年三月二十一日，职接邸报，吏部一本，覆职题为湖广抚臣亟在得人等事，奉圣旨，林天擎、陞都察院右佥都御史，巡抚湖广等处地方，兼提督军务，写敕与他。钦此。仰见我皇上睠顾岩疆，俾省会重地，表率有人矣。惟是湖广寇乱，已经多年，大兵征剿，不止一次。民人之转输极苦，外省之协济甚艰，今日急务，首在收拾人心，而欲收拾人心，必在征解无口耗之费，供应免驿骚之苦，然后民可休息；民既休息，而大兵粮草，需用紧急，势必官收、官运，使备办充裕，起解如期，然后粮饷可以不缺，则所藉布政司一官，其事最繁，而责最大。前任布政林天擎，方整记规模，清理有绪。今必得接任之官，实心踵行，则规模头绪，不至再废。职钦遵敕谕，察有江西按察司、今陞广东右布政使李长春，守严四知，才裕泛应，历任浙江、福建，久着廉能之声。二载江右臬司，更奏明允之绩。虽报陞广东，尚未赴任，若将本官以右布政职衔，管湖广左布政使司事，即可就近赴任，则兵饷、民生，两有攸赖，恐为□□□陞，不便更改。职窃议右藩事简，左藩事剧，而湖广藩司更剧，与其将有用之才，置之闲空之地，何如用之烦难之区，以收军兴料理之效。职谨会同湖广总督臣祖泽远，合词具题。伏乞皇上敕下吏部覆议，如果职等所举不谬，恭请圣旨裁定遵行。为此，除具题外，理合具揭。须至揭帖者。
顺治十一年三月二十八日。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右御史洪承畴谨揭：为楚省藩司，关系甚重等事。湖广大兵粮草，需用紧急，见任布政使林天擎，方整起规模，清理有绪，已奉圣旨陞补湖广巡抚，必得接任之官，实心踵行，不至再废。职察有江西按察司、今陞广东右布政使李长春，守严四知，才裕泛应，历任浙江、福建，久着廉能之声，二载江右臬司，更奏明允之绩，虽报陞广东，尚未赴任。若以右布政职衔，管湖广左布政使事，即可就近赴任，以收军兴料理之效。职谨会同督臣祖泽远具题，伏乞皇上敕下史部覆议，如果职等所举不谬，恭请圣旨裁定遵行。谨揭。
·府县年衰政拙更调宜亟谨就近拟补仰祈敕部覆议事揭帖（顺治十一年四月二十三日到）
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为府县年衰政拙，更调宜亟，臣谨就近拟补，仰祈圣明敕部覆议事。窃照湖广寇乱历年，用兵甚久，湖北之民，疲于供应，湖南之官，累于贼情，料理原自不易。此必负精明强干之才，然后可望胜任。职上年十一月，自九江舍舟登陆，经过黄州府，知府杜之璧，方到任数日，职亲见其年力衰迈，动履艰难，目则昏眊，耳则重听，数问不能一答，有同木偶。彼时职到省，即面语督臣祖泽远，谓黄州何地，恐难用此衰朽之郡守，至十二月间，本官到省城
见督臣面，知职言之非虚。彼时即议更易，恐为长途初到，暂留休息，以观其后。又就近无才能之官，可以选代。今四阅月未见兴革何事，庶务多有废弛，黄州剧郡，岂可姑留，以误地方。所当听吏部酌议休致。又职三月初旬，经过岳州，据上江防道佥事张■〈巴上土下〉禀称：岳属平江县，民俗刁顽，积习已久，非敏练之吏，不能振剔。知县榻世增，仪貌壮伟，素能习武，但资性朴实，才不足泛应，智不能察奸，衙役借端朦蔽，刁民乘机逋负，军兴旁午之际，呼之不应，倘不早为更张，本官与地方，必致两误，又据岳州知府高翼辰、推官刘元琬揭报相同，平江县离长沙止二百里，职抵长沙，覆加查访，杨世增，果醇厚有余，吏治不谙。钱粮逋欠日多，境内词讼纷起。应听吏部照不及降调别用。职思楚省多事，陞补官员到任，多至迟延，无济急用，职奉有选贤良置要例地之敕谕，自应钦遵，就近选择拟补。察有浙江宁波府同知王猷着，职原调同浙江官兵，随行约束，已经吏部覆职，酌议选调堪战将兵等事一疏，内称：宁波府同知王猷着，应以原官随行至楚，听军前留用。员缺臣部另补。奉有俞旨在案。今浙江海汛戒严，原调官兵，奉圣旨，暂留缓发。本官先齎报文，于二月初一日赴职军前，职面试其才足解纷，守绝尘染，且历俸三年有余，资次相应，若以陞补黄州知府员缺，庶冲要之地，师帅得人。又察有见任湖广沔阳州判官李文秀，干才历练，勤敏有为，足任刁疲之地，合无陛补平江知县员缺，可以竟其设施。职总因湖广凋残至极，地方急宜整顿，故衰老疏拙者，既不敢苟容，而非得应手人才，亦不声藉以整顿。职谨会同湖广总督臣祖泽远，合词具题，伏乞皇上敕下该部覆议。如果职等所言不谬，将杜之璧、杨世增，分别休致降调。王猷着、李文秀，照缺酌用。恭请圣旨裁定遵行。为此，除具题外，理合具揭。须至揭帖者。
顺治十一年三月二十八日。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为府县年衰政拙，更调宜亟，臣谨就近拟补等事。职见黄州知府杜之璧，年力衰迈，有同木偶，庶务多有废弛，应听吏部酌议休致。岳州府属平江知县杨世增，醇厚有余，吏治不谙，钱粮逋欠日多，境内词讼纷起，应听吏部照不及例，降调别用。职察有浙江宁波府同知王猷着，原调同浙江官兵，随行约束。今官兵暂留，本官先齎报文赴楚，职试其才足解纷，守绝尘染，合无陞补黄州知府员缺。又沔阳州判官李文秀，干才历练，勤敏有为，足任刁疲之地，合无陞补平江知县员缺。职总因湖广凋残至极，地方急宜整顿，谨会同督臣祖泽远具题，伏乞皇上敕下该部覆议施行。谨揭。
·岩疆需官甚亟州县缺难虚悬谨疏拟补以期分任事揭帖（顺治十一年四月二十三日到）
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为岩疆需官甚亟，州县缺难虚悬，臣谨具疏拟补，以期分任共理事。窃照明湖南久残之地，蒙圣恩特用抚臣选补道臣，一切抚绥安辑事宜，不患提纲挈领之无人矣。但必得有司亲民之官，奉行惟谨，有呼即应，而后庶务可以实行，积弊得以尽革，则州县各官，岂可不急求补用。惟是湖南，人皆视为畏途，强壮有为者，计图规避，柔弱无能者，苟且求容，甚至委署之官，五日京兆，尤易生不肖之心。今必就近择补，始易收得人实效。如长沙府所属茶陵州，前任知州萧汉英，陞江南扬州府同知，上年九月内，职过扬州，即见其到任。今经半年有余，茶陵州员缺，尚系署官，虽据布政司册报选有知州孟世勳，不知尚在何处，未见赴任信息。倘别有更改，益不可定。茶陵与楚省之郴州、桂阳，江西之吉安、袁州，皆系接壤，逼近酃县，各处见有红头逆贼，出没不常，不容一日无正官料理。至衡州道属之郴州，更为紧要。盖郴州属县有桂阳、桂东二县，初经收复，有宜章县，屡报贼情，官兵正在防剿。该州知州杨士美陞补浙江嘉兴府知府，先已离任。尚未见推选有人，即有推选，而该州离京最远，凭限必在半年以外，何时可到。又长沙府善化县知县张继，前报丁母艰，例应守制。时下大兵云集，催办供应，尤难缓待。再有郧阳府保康县知县李浒林，青年壮志，果断有为，凡地理贼情，无不熟知，堪备军前招抚运粮各项委用。职钦遵敕谕，文武各官，在京在外，应军前及地方取用者，随时择取任用。钦此。职将本官调赴长沙军前效用，以上四缺，俱难虚悬。职察有陕西凤翔府通判喻三畏，先经职题为酌议选调堪战将兵等事疏内称：本官能干有声，可随营料理。支给行粮，业经部覆，奉有俞旨。今本官押兵抵楚，见在长江军前，职见其才识明通，四应裕如，历俸已逾四载，合无陞补茶陵州知州，俾令速行到任，共济时艰。其孟世勳至日，容职察其曾否违限，另议补用。又见任湖广黄梅县知县邓源瀳，才猷爽豁，庶务精详，历任黄梅三载有半，贤声懋着，职由九江过黄梅，士民感悦，合无陞补郴州知州，必能竭力以尽职守。一经奉命，即可催赴湖南任事，以免远路迟延。遗下黄梅知县员缺，应听吏部推补；其善化知县员缺，有见任山东东平州判官孙国泰，骏才又经历练，利器久试盘错，职过山东，闻之最真，合无即以本官陞补前缺，足以展其廉能。又保康知县员缺，有陕西渭南县县丞张懋禄，职于陕西调兵时，取之军前效用，见其任事练熟，苦难不避，兼以俸久劳深，合无将本官陞补前缺，庶上进有阶，益加鼓励。此皆职择人以为地方，不暇计各官艰险之苦，亦不敢自避烦琐之嫌，职谨会同湖广总督臣祖泽远合词具题，伏乞皇上敕下吏部覆议。恭请圣旨裁定遵行。为此，除具题外，理合具揭。须至揭帖者。
顺治十一年三月二十八日。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为岩疆需人甚亟，州县缺难虚悬等事。职查茶陵州，久选有知州孟世勳，不知尚在何处，急需正官料理；郴州知州杨士美，已陞知府离任，未经补官；善化县知县张继，前丁艰守制，保康知县李浒林，熟知贼情地理，堪备军前招抚运粮各项委用。职遵勒谕，择取赴军前。四缺俱难虚悬，职察有陕西押兵赴楚凤翔府通判喻三畏，才识明通，合无陞补茶陵知州。黄梅知县邓源瀳，才猷爽豁，合无陞补郴州知州。俱可就近速行到任。又东平州判官孙国泰，骏才历练，久试盘错，合无陞补善化知县。渭南县县丞张懋禄，职于调兵时，取之军前，见其任事熟练，苦难不避，合无陞补保康知县。此皆职择人以为地方，以期分任共理，谨会同督臣祖泽远具题，伏乞皇上敕下该部覆议施行。谨揭。
·特举堪任总兵官员仰祈敕部覆议会推事揭帖（顺治十一年四月二十三日到）
钦命经略湖广江西广西云南贵州等处地方总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为特举堪任总兵官员，仰祈圣明敕部覆议会推，以资防剿急用事。职蒙圣恩，委用经略，责任重大，日夕兢惕，但远近各省，实难周到，全在选拔文武官员，分布要地，用资共理。故不禁屡疏请补官员，原出于不得已。如郧襄为秦、蜀、豫、楚接壤之地，贼情扰乱，民生不安，时下正在用兵，郧襄总兵，正当贼冲，镇臣张士元，镇守数年，玩忽养寇，已经职会同督臣祖泽远会疏题请，解任议处。原拟俟奉圣旨下部覆议出缺，以待会推。惟思郧襄镇标营伍疲敝至极，必得谋勇兼优，素日能养战士，备战马，方可以从新收拾，充实营伍。值兹贼氛孔棘，时难等待，而湖广通省副将参将中，推敲未得其人，职军前有副将王平、高谦、参将杨相、曹志等，皆见在领兵，未便更调。职因就近省遍行察访，有见任陕西总督标下中军副将沈应时，壮年雄略，战阵久经，处陕西强人壮马之地，平时多有蓄养，若陞补郧襄总兵员缺，令其挑选精锐，整备盔甲战马，必能多行携带，由西安出潼关河南南阳以抵郧襄，不特到任途近，而有此内丁马匹，一到之日，营伍即可改观。又有见任江西饶州府协守副将穆生辉，西陲战将，历练老成，部下皆旧日宣大官兵，多系亲信、勇敢之士，若陞补郧襄总兵员缺，令其于本营多选战士数百名随带，由九江以达郧襄，一水之地，甚为便益。饶南地方稍缓，再择能将，又可整理。职议补总兵，即兼整练营兵，以为一举两得。倘蒙皇上不以职言为谬，敕下该部覆议，照例会推，恭请圣旨简用一员。敕令星速赴任。于岩疆庶有裨益。为此，除具题外，理合具揭，须至揭帖者。
顺治十一年三月二十八日。
贴黄
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为特举堪任总兵官员等事。郧襄镇臣张士元，玩忽养寇，已经职会疏题请解任议处，原拟俟部覆出缺，以待会推。惟镇标营伍疲敝至极，值贼氛孔棘，时难等待，职察陕西督标中车副将沈应时，壮年雄略，战阵久经，处强人壮马之地，平时多有蓄养，若陞补总兵，令其挑选整备携带，由西安出潼关抵郧襄，到任途近，营伍即可改观。江西饶州副将穆生辉，西陲战将，历练老成，部下多旧日宣大官兵，若陞补总兵，令其选带数百，一水之地甚便。倘蒙皇上不以职言为谬，敕下该部覆议。照例会推。恭请圣旨简用一员，星速赴任，庶有裨益。谨揭。
·官兵闻警急趋阵擒渠党等事揭帖（顺治十一年四月二十三日到）
钦命经略湖广江西广西云南贵州等处地方、总督军务兼理粮饷、太保兼太子太师、内翰林国史院大学士、兵部尚书兼都察院右副都御史洪承畴谨揭：为官兵闻警，急趋阵擒渠党，臣谨具疏上闻，仰祈圣鉴事。本年三月二十一日，职准偏沅抚臣袁廓宇咨，据分巡下湖南道赵廷臣呈：据长沙府呈：蒙职批：据湖广辰常总兵官杨遇明塘报内称：案照二月二十五日，据镇筸右营都司罗景芳报称：据团总燕之干报称：逆贼印象鼎，领贼兵蜂拥至燕家坪一带，杀掳男妇二十口，焚毁房屋二十四家，其□□害，不知其数，情惨事急，请兵救残。同日□□桃源县报同前事。又准辰沅兵备道署分巡湖北道事副使刘桓移称：土逆出没，相机堵剿，是在贵镇。准此，职随于二月二十六日会同□□柯永盛，挑选辰沅两标官兵共一千二百余□。□星驰扑剿，去后。今于三月初二日，据本标署左营游击李攀桂、沅标后营游击刘自奇、内司守备艾成功塘报内称。职等奉调进剿印贼，二月二十七日至麻里山，据团总燕之干报称：此处与燕家坪相近二十余里，今印贼见攻围川过峒，职等于二月二十八日随督官兵星追，至酉时，先发千总萧友元、陈化鹏，带领鸟枪手□□名，并各营精兵四百名，径扑川过峒，赋见官兵骤至，飞奔老营太平寨，我兵尾后驱击贼扎号所，当又发守备刘应科、张九成、杨兆庆、火器守备王智、随征守备白世雄、吴应麟、张文夏、刘应龙、汤三□、王豹、何得功、李应元、杨禄、张文焕、千总杨兆禧、梁受禄、袁可平、把总殷朝启、黄玄等、带领鸟枪手五十名，并步兵从后路堵剿。职等随于三更时同守备艾成功、各营守千把总田景文、潘可观等，及两标协营马步鸟枪手，俱于二十九日寅时，从大路直抵贼营太平寨地方，贼遂分头迎敌，我兵奋不顾身，枪矢齐发，狠战自寅至午，攻破贼营，贼众披靡乱窜，在阵擒获贼首从共九十名，得获贼马骡九匹头，贼□已破，随即收兵。计查辰标左营署游击李攀桂下擒获伪副将一员印象鼎，号仲调、伪参将一员印国锡，辰州差来老本伪参将一员谭星道，并印象鼎亲兄印象垣，共计四名，及搜出上年袭杀桃源郑知县报功奖赏伪劄谕二件，各营共擒贼众五十八名，马骡七匹头，妇女三口，阵亡兵丁三名，重伤兵丁一十四名，阵伤折马六匹；沅标前营中军守备杨兆庆下擒获伪参将一员范惟，右营署中军守备田景文下擒获伪参将一员姚光祚，各营共擒活贼二十四名，贼马一匹，妇女七口，重伤兵丁九名，阵伤折马三匹；常协营擒获活贼二名，贼马一匹等情。解报到本职。据此，三月初三日回兵，即会同柯提督暨兵备道刘副使、府县文武各官齐集教场，用花红银牌牛酒犒赏各有功官兵讫，该本职看得印象鼎系桃源一■〈舛上马下〉悍之叛逆也。叛而抚，抚而叛，非一次矣。乃于九年间乘孙逆之乱，纠合亡命，蹂躏桃源，惨不忍言。将家属人等搬寄辰州，甘为逆贼先锋，十年二月内，袭杀桃源知县郑朝肃、典史王应星巡检王浩，致奉部文，严责镇道督兵搜剿之旨在案。本职恨不灭此朝食，无奈狡贼窜身辰贼营内，无从搜剿，今幸塘拨都司罗景芳，侦探预报，星驰扑剿，贼首得以就擒，则桃源一境，可以乂安矣。贼首印象鼎等，杀知县、伤官兵，纠贼两犯常城，原系钦犯，罪在不赦，并擒获伪参将印国锡、谭星道、姚光祚及印象鼎亲兄印象垣共五名，差官杨兆禧、余廷俊押解赴本经略军前，听候发落外，其余贼，除伪官范惟，并贼兵共十一名重伤中途死故外，内有桃源近地胁从者王二等八名，当即移道行府，释放归农。其有发长贼兵胡楚南等六十六名，审居近贼窠，恐反侧不定，且据口供，愿为兵，不愿为民，法宜重处。仰体皇恩赦典，暂分发辰、沅两标各营羁禁，请示定夺。至于得获贼马骡九匹头，内四匹稍堪，发营骑征，下存五匹不堪，变价银二十九两，给赏伤亡兵属，并擒贼有功人员。所获贼营妇女十口，俱有原夫，认领讫。此小口不敢言功，但辰疆未复，借此鼓励，伏乞本经略破格题叙，以收后效，则辰逆不难于荡平矣。理合塘报等因。蒙批此举诚为真功，其得力在镇将计等于酉时三更寅时疾趋扑剿，乃能擒获叛逆渠魁，多擒真贼，以完奉旨前案。自应具题。见解印象鼎等五名，仰长沙知府同推官细审口词明白，并未解胡楚南等六十六名，虽未解到，而塘报内据口供愿为兵，不愿为民，即就印象鼎等质问便可知其原词。据实详悉具报，以便定夺。两日内详□。该道先转报偏抚院审确，咨会本院部商□发落等因。蒙此。并蒙发下伪副将印象鼎号仲调，伪参将印国锡、谭星道、姚光祚、印象垣，并伪劄谕共一十七件。该本府知府张弘猷、会同推官张凤翎吊取各犯，当堂研审。据印象鼎供称：系桃源县人，祖居辰常交界安阳山大伏溪，素不守分，于顺治九年十二月十五日，蒙贼伪安化伯莫宗文牌委团练兵马，为贼声援，遂遵伪牌招集亡命杨秀等二千八百余人，屯聚安阳山、香山、川过峒等处，乘间思逞。于十年二月内窥桃源县，知县同典史巡检出外团练，遂率众擒绑，夺其马匹弓矢行李等项，逼勒降贼，不□随即杀之于高桥村，报捷贼营，各官得赏功□一百两、银牌二面，仍先行纪录是实。又供十一年二月内带众家贼兵数百，抢掳燕家坪一带，杀掳男妇，焚毁房屋是实。又于二月内出来抢掳，被官兵探的，乘夜追剿，力不能敌，奔回太平寨。虎距死守，攻克被擒，在寨贼兵五百余名，被官兵杀死多半，逃走者不多，生擒者百人，并兄印象垣亦被擒来。
印国锡，系小的侄子，为贼营领兵参将。姚光祚亦是贼营领兵参将，谭星道是辰州贼渠，伪卢都督差来，调各营兵马上辰州合
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:06:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>