<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="妇人鞋袜考,妇人鞋袜考全文在线阅读,妇人鞋袜考全文在线下载,大玄古籍书库">
<meta name="description" content="清初文学家、学者余怀著。该书对妇女缠足的风俗,作了深入的研究论证。记载了妇女缠足始于何时,盛于何时,并详细说明其发展、传承过程。_妇人鞋袜考_全文在线阅读_妇人鞋袜考_全文在线下载_大玄古籍书库">
<title>妇人鞋袜考_余怀_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">妇人鞋袜考</span> <br/>
          作者： <span class="inputVal" id="bkauthor">余怀</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,完结</span> <br/>
          字数： <span class="inputVal" id="bknum">[book_length]1873</span> <br/>
          说明： <span class="inputVal" id="bkdec">清初文学家、学者余怀著。该书对妇女缠足的风俗,作了深入的研究论证。记载了妇女缠足始于何时,盛于何时,并详细说明其发展、传承过程。</span> <br/>
          封面： <span class="inputVal" id="bkimg">Z_12330.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]妇人鞋袜考
[book_author]余怀
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,完结
[book_length]1873
[book_dec]清初文学家、学者余怀著。该书对妇女缠足的风俗,作了深入的研究论证。记载了妇女缠足始于何时,盛于何时,并详细说明其发展、传承过程。
[book_img]Z_12330.jpg


[book_title]婦人鞋襪考
古婦人之足，與男子無異。《周禮》有屨人，掌王及後之服屨，為赤舄、黑舄、赤繶、黃繶、青勾、素履、葛屨。辨外內命夫命婦之功屨、命屨、散屨。可見男女之履，同一形制，非如後世女子之弓彎細纖，以小為貴也。
考之纏足，起於南唐李後主。後主有宮嬪窅娘，纖麗善舞，乃命作金蓮，高六尺，飾以珍寶，絅帶纓絡，中作品色瑞蓮，令窅娘以制纏足，屈上作新月狀，著素襪，行舞蓮中，迥旋有淩雲之態。由是人多效之，此纏足所自始也。
唐以前未開此風，故詞客詩人，歌詠美人好女，容態之珠麗，顏色之夭姣，以至面妝、首飾、衣■[1]、裙裾之華靡，鬢髮、眉眼、唇齒、腰肢、手腕之婀娜秀潔，無不津津乎其言之，而無一語及足之纖小者。即如古樂府之《雙行纏》云：「新羅繡白徑，足趺如春妍」，曹子建云：「踐遠遊之文履」，李太白詩云：「一雙金齒屐，兩足白如霜」，韓致光詩云：「六寸膚圓光緻緻」，杜牧之詩云：「鈿尺裁量減四分」，《漢雜事秘辛》云：「足長八寸，徑跗豐妍」。夫六寸八寸，素白豐妍，可知唐以前婦人之足，無屈上作新月狀者也。即東氏潘妃，作金蓮花貼地，令妃行其上，曰「此步步生金蓮花」，非謂足為金蓬也。崔豹《古今注》：「東晉有鳳頭重台之履」，不專言婦人也。
宋元豐以前，纏足者尚少。自元至今，將四百年，矯揉造作，亦泰甚矣。
古婦人皆著襪，楊太真死之日，馬嵬媼得錦袎襖一隻，過客一玩百錢。李太白詩云：「溪上足如霜，不著鴉頭襪。」襪一名「膝褲」。宋高宗聞秦檜死，喜曰：「今後免膝褲中插匕首矣。」則襪也，膝褲也。乃男女之通稱，原無分別。但古有底，今無底耳。古有底之襪，不必著鞋，皆可行地。今無底之襪，非著鞋，則寸步不能行矣。張平子云「羅襪淩躡足容與」，曹子建云「淩虛微步，羅襪生塵」，李後主詞云「剗襪下香階，手提金縷鞋」。古人鞋襪之制，其不同如此。至於高底之制，前古未聞，於今獨絕。吳下婦人，有以異香為底，圍以精綾者；有鑿花玲瓏，囊以香麝，行步霏霏，印香在地者，此則服妖。宋元以來，詩人所未及，故表而出之，以告世之賦《香奩》，詠《玉台》者。
余澹心先生此考甚精博，然竊疑之，即以所引杜牧詩云：「鈿尺裁量減四分」，下句乃云：「纖纖玉筍裹輕雲」，已極善形容。《秘辛》云：「足長八寸」，下云：「底平指斂，約縑迫襪收束微禁如禁中」，亦覺摹寫酷肖，非影響之談。蓋漢尺最小，其長如今六寸耳，是八寸僅四寸餘也。《秘辛》又云：「自顛至底，長七尺一寸」，蓋四尺三寸也。《漢制考》云：「中婦人手長八寸」。《儀禮注》云：「中人之跡，長尺二寸」。較量即可知矣。且他處言纏足甚多，姑引數條。
白樂天《上陽宮人白髮詩》云：「小頭鞋履窄衣裳」；《誠齊雜誌》云：「天寶間，桃源女子吳寸趾，以足小得名」；姚鷟《尺牘》云：「馬嵬老嫗，得太真錦襪以致富，其女名玉飛，得雀頭履一隻，真珠飾口，薄檀為苴，長僅三寸」；《南部煙花記》有：「陳宮臥履」，臥時猶履，纏足可知。《古樂府》云：「纖纖作細步，精妙世無雙」；《輟耕錄》云：「晉永嘉元年，靸鞋用黃草，宮內妃御皆著，始有伏鳩頭履子。」伏鳩頭，狀其纖小也。《南史》：「羊侃有彈箏人陸大喜，著鹿角爪，長七寸，時人謂能掌中舞。」此皆在窅娘之前。不止此也，又按《史記‧貨殖傳》云：「今趙女鄭姬設形容揳嗚琴，揄長袖，躡利屐」，謂之利，亦尖銳之意。張衡《西京賦》云：「振朱履於盤撙」，史遊《急就章》：「靸鞮卬角」，下注云：「靸謂韋履，頭深而兌，底平而薄者也。今俗謂之跣子。」按：兌與銳同，鞮，薄革小履也。按此即張衡《同聲歌》：「鞮芬以狄香」者也。卬角，當卬其角，舉足乃行，疑即今之扳尖鞋。此三者，皆謂婦之履也。《修竹閣女訓》云：「本壽問於母曰：『女子必纏足，何也？』其母曰：『聖人重女，使不輕舉，是以裹其足。范睢裹足不入秦，用女喻也。』」此又在《秘辛》之前矣。其它言婦人鞋履者甚眾，尚在疑似，未暇多載也。費錫璜滋衡氏跋
1 註：■，衤+肖，音稍，衣衽，衣之襟袖。

        </div>
      </div>
    </div>
  </div>
</div>
<!--update:2025-08-30 10:05:05-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>