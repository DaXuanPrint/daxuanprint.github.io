<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="太公家教,太公家教全文在线阅读,太公家教全文在线下载,大玄古籍书库">
<meta name="description" content="一卷。不著撰人姓氏。前有自序云,余乃生逢乱代,长值危时,忘乡失土,波进流离,只欲隐山学道,不能忍冻受饥,只想扬名后代,又无晏婴之机,才轻德薄,不堪人师,徒消人食,浪费人衣,随缘信业,且逐随时之宜,就以讨论《坟典》,简择诗书,依经傍史,约礼时宜,为书一卷,助幼童儿云云。则知宋王明清《玉照新志》三卷,传说是书为有唐村落间老校书的才能著之。此书特以浅陋鄙俚之故,各史志与宋人书目,均未著录。俗传是书为《太公家教》的课本,唯前辈方知太公《家教》。张溟。《云谷杂记》卷二,亦著此书,可见是书流传于唐代。巴黎所藏敦煌古卷">
<title>太公家教_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">太公家教</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,蒙学,完结</span> <br/>
          字数： <span class="inputVal" id="bknum">[book_length]4120</span> <br/>
          说明： <span class="inputVal" id="bkdec">一卷。不著撰人姓氏。前有自序云,余乃生逢乱代,长值危时,忘乡失土,波进流离,只欲隐山学道,不能忍冻受饥,只想扬名后代,又无晏婴之机,才轻德薄,不堪人师,徒消人食,浪费人衣,随缘信业,且逐随时之宜,就以讨论《坟典》,简择诗书,依经傍史,约礼时宜,为书一卷,助幼童儿云云。则知宋王明清《玉照新志》三卷,传说是书为有唐村落间老校书的才能著之。此书特以浅陋鄙俚之故,各史志与宋人书目,均未著录。俗传是书为《太公家教》的课本,唯前辈方知太公《家教》。张溟 《云谷杂记》卷二,亦著此书,可见是书流传于唐代。巴黎所藏敦煌古卷,有《新集文词》、《九经钞》两轴,屡引是书。侪太公于老子、孔子之间。作者或误以此太公为姜太公。然此又可知是书之见重于时矣,敦煌本又有一别卷。卷首题《武王家教》,而卷末则署为《太公家教》。设为武王与太公问答语,似从此书变蜕而出者。按陶九成《辍耕录》卷二十五所载金人院本名目,有《太公家教》一种。疑为扮演别本的,盖原书由一人口中宣讲伦理,不易成篇;别本直以太公为姜太公,又加入武王,一问一答,为天然戏曲原料。然则金元以来,是书别本犹行于世,其原书之不传,盖在南宋时。巴黎国家图书馆藏是书共四卷。一整本,三残本,兹校其异文,定著为一卷,入之子部儒家。有 《敦煌卷子》本。</span> <br/>
          封面： <span class="inputVal" id="bkimg">Z_12314.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]太公家教
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,蒙学,完结
[book_length]4120
[book_dec]一卷。不著撰人姓氏。前有自序云,余乃生逢乱代,长值危时,忘乡失土,波进流离,只欲隐山学道,不能忍冻受饥,只想扬名后代,又无晏婴之机,才轻德薄,不堪人师,徒消人食,浪费人衣,随缘信业,且逐随时之宜,就以讨论《坟典》,简择诗书,依经傍史,约礼时宜,为书一卷,助幼童儿云云。则知宋王明清《玉照新志》三卷,传说是书为有唐村落间老校书的才能著之。此书特以浅陋鄙俚之故,各史志与宋人书目,均未著录。俗传是书为《太公家教》的课本,唯前辈方知太公《家教》。张溟 《云谷杂记》卷二,亦著此书,可见是书流传于唐代。巴黎所藏敦煌古卷,有《新集文词》、《九经钞》两轴,屡引是书。侪太公于老子、孔子之间。作者或误以此太公为姜太公。然此又可知是书之见重于时矣,敦煌本又有一别卷。卷首题《武王家教》,而卷末则署为《太公家教》。设为武王与太公问答语,似从此书变蜕而出者。按陶九成《辍耕录》卷二十五所载金人院本名目,有《太公家教》一种。疑为扮演别本的,盖原书由一人口中宣讲伦理,不易成篇;别本直以太公为姜太公,又加入武王,一问一答,为天然戏曲原料。然则金元以来,是书别本犹行于世,其原书之不传,盖在南宋时。巴黎国家图书馆藏是书共四卷。一整本,三残本,兹校其异文,定著为一卷,入之子部儒家。有 《敦煌卷子》本。
[book_img]Z_12314.jpg


[book_title]太公家教
余乃生逢亂世、長值危時。亡鄉失土、波迸流離，只欲隱山學道、不能忍凍受飢。只欲揚名後世、複無晏嬰之機。才輕德薄、不堪人師。徒消人食，浪費人衣。隨緣信業、且逐時之宜。輒以討論墳典、簡擇詩書、依經傍史、約禮時宜，為書一卷、助誘童兒、流傳萬代、幸願思之。
經論曲直、書論上下、易辨剛柔、詩分風雅。禮樂興行、信義成著、仁道立焉。禮尚往來、尊卑高下。得人一牛，還人一馬。往而不來，非成禮也。來而不往、亦非禮也。知恩報恩，風流儒雅，有恩不報，豈成人也。
事君盡忠，事父盡孝。禮聞來學，不聞往教。舍父事師，必望功效。先慎口言、卻整容貌。善事須貪、惡事莫樂。直實在心、莫作詐巧。孝子事親、晨省暮參，知饑知渴，知暖知寒。憂時同戚，樂則同歡。父母有疾，甘美不餐，食無求飽，居無求安。聞樂不樂，聞喜不看。不修身體、不整衣冠。得治痊癒、整亦不難。
弟子事師、敬同于父，習其道術，學其言語。有疑則問、有教則受。黃金白銀，乍可相與，好言善述，莫慢出口。忠臣無境外之交，弟子有束修之好。一日為君，終日為主。一日為師，終日為父。
教子之法，常令自慎、勿得隨宜。言不可失，行不可虧。他籬莫，他戶莫窺。他嫌莫道、他事莫知。他貧莫笑、他病莫欺。他財莫願、他色莫思。他強莫觸、他弱莫欺；他弓莫挽，他馬莫騎；弓拆馬死，償他無疑。
財能害已，必須遠之；酒能敗身，必須戒之。色能致亂，必須棄之；忿能積惡，必須忍之。心能造惡，必須裁之；口能招禍，必須慎之。見人善事，必須贊之；見人惡事，必須掩之。鄰有災難，必須救之；見人闘打，必須諫之；見人不是、必須語之。美言善述、必須學之。意欲去處，即須審之；不如己者，必須教之；非是時流，即須棄之。惡人欲染、必須避之。羅網之鳥，悔不高飛；吞鉤之魚，恨不忍饑；人生誤計，恨不三思；禍將及已，恨不忍之。
其父出行，子須從後；路逢尊者，齊腳斂手；尊人賜酒，必須拜夀。尊人賜肉，骨不與狗；尊者賜果，懷核在手，苦也棄之，為禮大醜。對客之前、不得叱狗。對食之前，不得唾地。亦不漱口。記而莫忘，終身無咎。
立身之本，義讓為先。賤莫與交，貴莫與親。他奴莫與語，他婢莫與言。商販之家，慎莫為婚.；市道接利，莫與為鄰。敬上愛下，泛愛尊賢，孤兒寡婦，特可矜憐。乃可無官，不得失婚；身須擇行，口須擇言；共惡人同會，禍必及身。
養兒之法，莫聽誑言；育女之法，莫聽離母。男年長大，莫聽好酒；女年長大，莫聽遊走。丈夫好酒，揎拳捋肘，行不擇地，言不擇口，觸突尊卑，門亂朋友；女人游走，逞其姿首，男女難合，風聲大醜，慚恥宗親，損辱門戶。
婦人送客，不出門庭，所有言語，下氣低聲。出行逐伴，隱影藏形；門前送客，莫出聞聽。一行有失，百行俱傾；能與此禮，無事不精。
新婦事翁，敬同于父。孝養翁家，敬事夫主；親愛尊卑，教示男女。行則緩步，言必細語；勤事女功，莫學歌舞。少為人子、長為人母。出則斂容、動則癢序。敬慎口言、終身無苦。希見今時，貧家養女，不解絲麻，不嫻針縷，貪食不作，好喜遊走；女年長大，聘為人婦，不敬翁家，不畏夫主，大人使命，說辛道苦。夫為一言，反應十句，損辱兄弟，連累父母，本不是人，狀同豬狗。
含血噴人，先污其口。夫人不言、言必有中。十言九中、不語者勝。少為人子，長為人父，居必擇鄰，慕近良友；側立聞聽，厚待賓客；侶無親疏，來者當受，合食與食、合酒與酒。閉門不看，還同豬狗；拔貧作富，事須方寸；看客不貧，古今寶語；握發吐餐，先有常據；閉門不看，不如狗鼠。
高山之樹，苦於風雨；路邊之樹，苦於刀斧；當道作舍，苦於客侶；不慎之家，苦於官府；牛羊不圈，苦於狼虎；禾熟不收，苦於雀鼠；屋漏不覆，壞於樑柱；兵將不慎，敗於軍旅；人生不學，費其言語。
近朱者赤，近墨者黑；蓬生麻中，不扶自直，白玉投泥、不污其色。近佞者讒，近偷者賊；近愚者癡，近聖者明；近賢者德，近淫者色。貧人由懶、富人多力，勤耕之人，必豐穀食；勤學之人，必居官職；良田不耕，損人功力；養子不教，費人衣食。
與人共食，慎莫先嘗；與人同飲，莫先舉觴。行不當路，坐不背堂。路逢尊者，側立路旁，有問善對，必須番詳。子徒外來，先須省堂，未見尊者，莫入私房；若得飲食，慎莫先嘗，饗其祖宗、始到爹娘。次沾兄弟、後及兒郎。食必先讓、勞必先當。知過必改、得能莫忘。
與人相識、先正容儀，稱名道字，然後相知。倍年已長，則父事之；十年以張，則兄事之；五年以外，則肩隨之。群居五人、長者必跪。三人同行，必有我師焉，擇其善者而從之，其不善者而改之。滯不擇職，貧不擇妻，饑不擇食，寒不擇衣。小人為財相殺，君子以德相知。
欲求其短、先取其長。欲求其圓、先取其方。欲求其弱，先取其強；欲求其柔，先取其剛，欲防外敵，先須內防；揚人之惡，便是自揚；傷人之語，還是自傷。凡人不可貌相，海水不可鬥量。茅茨之下，必出公王；蒿艾之下，必有闌芳。助祭得食，助門得傷。仁慈者壽，兇暴者亡。清清之水，為土所傷。濟濟之人、為酒所殃。聞人善事，乍可稱揚；知人有過，密掩深藏；是故，罔談彼短，靡說已長。
鷹鷂雖迅，不能快於風雨；日月雖明，不能覆盆之下；唐虞雖聖，不能化其明主；微子雖賢，不能諫其暗君；比干雖惠，不能自勉其身；蛟龍雖猛，不能殺岸上之人；刀劍雖利，不能殺清傑人士；羅網雖細，不能執無事之人；非災橫禍，不入慎家之門。人無遠慮，必有近優。
斜徑敗於良田，讒言敗於善人。君子以含弘為大、海水以博納為深。寬則得眾、盡法無人。治國信讒，必殺忠臣；治家信讒，家必敗亡；兄弟信讒，分別異居；夫婦信讒，男女生分；朋友信讒，必致死怨。天雨五穀，荊棘蒙恩。抱薪救火，火必盛災；揚湯止沸，不如去薪。千人排門，不如一人拔關；一人守隘，萬夫莫當。貪心害己，利口傷身。瓜田不整履，李下不整冠。聖君雖渴，不飲盜泉之水；暴風疾雨，不入寡婦之門。孝子不隱情於父、忠臣不隱情于君。法不加于君子，禮不下於小人。君濁則用武，君清則用文。多言不益其體，百技不妨其身。明君不受邪佞之臣，慈父不愛不孝之子。道之以德，齊之以禮。小人負重、不擇地而息，君子固窮，不擇官而事。屈厄之人，不羞執鞭之事；饑寒在身，不羞乞食之恥。貧不可欺，富不可恃，陰陽相摧，終而複始。太公未遇，釣魚渭水。相如未達，賣卜於市。巢父居山、魯連赴海。孔子磐桓，候時而起。
鶴鳴九皋，聲聞於天；灶裏燃火，煙氣成雲。家中有惡，人必知之；身有德行，人必稱傳。惡不可作、善必可親。人能弘道、非道弘人。孟母三移，為子擇鄰。不患人不知已，但患已不知人也。已欲求立，先立於人；已欲求達，先達於人。立身行道，始於事親；孝無終始，不離其身。修身慎行，恐辱先人；已所不欲，勿施於人。
近鮑者臭，近闌者香；近愚者暗，近智者良。明珠不營，焉放其光；人生不學，言不成章。小兒學者，如日出之光；張而學者、如日中之光。老而學者、如日暮之光。人生不學、冥冥如夜行。柔必勝剛，弱必勝強；齒堅即折，弱柔則長。女慕貞潔，男效才良；行善獲服。行惡得殃。學問不廣，智慧不長。
欲知其君，視其所使，欲知其父，先視其子。欲作其木，視其文理；欲知其人，先知奴婢。君子固窮、小人窮斯濫矣。病則無法，醉則無憂，飲人逛藥，不得責人之禮。聖人避其酒客，君子恐其酒士。智者不見人之過、愚夫好見人恥。將軍之門，必出勇夫；博學之家，必有君子。
是以人相知于道術、魚相忘于江湖。女無明鏡，不知面上精粗。人無良友，不知行之虧餘，是以結朋交友，須擇良賢、寄兒托孤。意重則密、情薄則疏。榮則同榮，辱則同辱；難則相救，危則相扶。
勤是無價之寶，學是明目神珠。積財千萬，不知明解一經；良田千頃，不如薄藝隨軀。慎是護身之符，謙是百行之本。香餌之下，必有懸魚；重賞之下，必有勇夫。有功者賞，過者可誅。慈父不愛無力之子，只愛有力之奴。養男不教、為人養奴、養女不教，不如養豬。癡人畏婦，賢女敬夫。恭行孝悌、行追賢聖。
余之志也、四海為宅、五常爲家。不驕身體、不慕榮華。食不重味、衣不絲麻。唯貪此書一卷、不用黃金千車，集之數韻，未辨疵瑕。本不呈於君子、意欲教於童兒。
太公家教一卷。
天子忍之成其大、諸侯忍之國無害、吏人忍之名不廢、兄弟忍之則歡泰、夫妻忍之終其代、身躬忍之無患害。
天子不忍群臣疏、諸侯不忍國空虛、吏人不忍刑罰誅、兄弟不忍別異居、朋友不忍情義疏、夫妻不忍令子孤、小人不忍喪其軀。

        </div>
      </div>
    </div>
  </div>
</div>
<!--update:2025-08-30 10:05:03-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>