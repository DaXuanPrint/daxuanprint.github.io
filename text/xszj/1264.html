<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="箴友言,箴友言全文在线阅读,箴友言全文在线下载,大玄古籍书库">
<meta name="description" content="《箴友言》为清乾隆元年进士赵青黎所著，一千余字，约十余段语录，“寥寥数则耳”。书名箴友，可见“在当时必实有所指”。现在，这些话是写给谁的，已不可考，但由于那些文字“直谅多闻，其沾溉于后世者不少，岂斤斤为一人发者？”这就道出了《箴友言》一书超越历史的价值。_箴友言_全文在线阅读_箴友言_全文在线下载_大玄古籍书库">
<title>箴友言_赵青藜_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">箴友言</span> <br/>
          作者： <span class="inputVal" id="bkauthor">赵青藜</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,笔记,修养,完结</span> <br/>
          字数： <span class="inputVal" id="bknum">[book_length]1553</span> <br/>
          说明： <span class="inputVal" id="bkdec">《箴友言》为清乾隆元年进士赵青黎所著，一千余字，约十余段语录，“寥寥数则耳”。书名箴友，可见“在当时必实有所指”。现在，这些话是写给谁的，已不可考，但由于那些文字“直谅多闻，其沾溉于后世者不少，岂斤斤为一人发者？”这就道出了《箴友言》一书超越历史的价值。</span> <br/>
          封面： <span class="inputVal" id="bkimg">Z_13028.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]箴友言
[book_author]赵青藜
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,笔记,修养,完结
[book_length]1553
[book_dec]《箴友言》为清乾隆元年进士赵青黎所著，一千余字，约十余段语录，“寥寥数则耳”。书名箴友，可见“在当时必实有所指”。现在，这些话是写给谁的，已不可考，但由于那些文字“直谅多闻，其沾溉于后世者不少，岂斤斤为一人发者？”这就道出了《箴友言》一书超越历史的价值。
[book_img]Z_13028.jpg


[book_title]箴友言
从来大学问大经济。只在人情物理中体出。故象山阳明其论虽高。自不如紫阳涑水。人人可造。必别具一副心肺。断非圣门眞种子。
天资过高人。往往慕嵇阮风流。鄙程朱迂阔。而其一种荡肆光状。令子侄见之。害遂有不可究诘者。李斯焚书坑儒。大苏归咎荀卿。当思何故。
王安石一生许多歹处。只是一个拗做。将来有天姿者。最宜慎之。
大智若愚。大勇若怯。良贾深藏若谷。反复看来。毕竟无过藏字一诀。但和而不流。亦是吃紧为人处。
勤俭二字。今人眞视为老农老妪口头语。于是盛衣服。耽宴游。随有一辈无赖子。与之呼兄呼弟。博鞠逐臭。鬬鸡走狗。从前面目。荡然殆尽。乃清夜思之。竟不知自家何遂至此。人常嚼得菜根断。则百事可为。其裨益岂仅在区区之事生产已乎。
自古熏莸不同器。孟尝食客三千人。固贤于世之鄙吝一流。若屏去鸡鸣狗盗辈。进邹鲁之衣冠文物。其气象当更不知何如。
交游至今日疎而密。密而疎。前后止若两人者。犹是常态耳。其中变幻诈伪。安能穷诘。苟在我无主见。定入其局而莫出矣。寜使我负人。固是奸雄肺腑。必致人负我。亦是自家察识不到处。
末俗之薄。卽父子兄弟。尙生多少抵牾。何况他人。然于得意日而谈炎凉。终非眞知灼见。此正须大学问在。不则摩顶放踵。不止为孟子所讥者矣。
阅历久则世故深。世故深则天机浅。此儒家常语。亦迂论也。天下断无不知世故的圣贤。读鄙夫章可见。盖必须穷到那边尽地。方能做到这边尽地。但明知他不好。而犹存一番忠厚。便是养我元气处。故曰亲者无失其为亲。故者无失其为故。
人非圣人。不能无过。祗是要改。我辈亦知改过。第苦改处仅在一刻。不能长久。方改时岂不自谓终身。乃自谓终身便不终身矣。当去此念头渐渐行去。今日改今日的。明日改明日的。自然长久庶几寡过焉。
文章因风气为转移。而操觚家专尙揣摩。此晋魏以后无复秦汉醇厚也。夫伸纸直书。不欺所见。安必前人之不如是。彼文选中转相摹拟。莫知其非。又安见前人之生今日而仍如是哉。故文无别佳处。但使俗人皆诋詈毁骂。而我胸中实有一段自得之趣。少陵云。文章千古事。得失寸心知。眞第一过来人说话。
诗与文章同一吐属。乃诗能道情性。时文仅可叶之乎。皆揣摩误之也。诚能养正其性情。使语语皆设身而处。绝似圣贤本地光明中流出。则自有不可磨灭的气槩，觉制义废而吾文必不废。方是眞正本色。
读书原头祗为明理。理不明而沾沾于有司之绳尺。世风所以日下也。故明季有白面书生之诮。且一经落第。便觉馁然。总缘见识只到得博科名一层耳。若就中探取出养性养气。幷知人论世滋味。自有老当益壮。穷且益坚念头。必无间断之弊。夫间断最是不好。不但做不得上达工夫。卽博科名亦是难事。可不戒哉。
此寥寥数则耳。而读书明理知人论世之学。并洋溢于行间。非实过来人安许道只字耶。书名箴友。在当时必实有所指。今数十年而已不能举其人。度其人之不能率教可知也。而直谅多闻。其沾漑于后世者不少。岂斤斤为一人发者。亦在乎人之善读者耳。嘉庆四年除夕。侄孙绍祖识。
箴友言

        </div>
      </div>
    </div>
  </div>
</div>
<!--update:2025-08-30 10:07:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>