<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="煎饼赋并序,煎饼赋全文在线阅读,煎饼赋全文在线下载,大玄古籍书库">
<meta name="description" content="清蒲松龄作，文中主要考证了煎饼的历史演变，义记述了三百年前鲁中地区制作食用煎饼的状况，对研究淄博饮食具有重要意义。_煎饼赋_全文在线阅读_煎饼赋_全文在线下载_大玄古籍书库">
<title>煎饼赋_蒲松龄_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">煎饼赋</span> <br/>
          作者： <span class="inputVal" id="bkauthor">蒲松龄</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,杂记,完结</span> <br/>
          字数： <span class="inputVal" id="bknum">[book_length]1033</span> <br/>
          说明： <span class="inputVal" id="bkdec">清蒲松龄作，文中主要考证了煎饼的历史演变，义记述了三百年前鲁中地区制作食用煎饼的状况，对研究淄博饮食具有重要意义。</span> <br/>
          封面： <span class="inputVal" id="bkimg">Z_12829.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]煎饼赋
[book_author]蒲松龄
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,杂记,完结
[book_length]1033
[book_dec]清蒲松龄作，文中主要考证了煎饼的历史演变，义记述了三百年前鲁中地区制作食用煎饼的状况，对研究淄博饮食具有重要意义。
[book_img]Z_12829.jpg


[book_title]煎饼赋并序
古面食皆以饼名，盖取面水合并之义，若汤饼、蒸饼、胡饼之属，已见于汉魏间，至薄溲、薄持、安溲，牢丸，束晰赋及之，然不解其何物。齐俗则尚薄饼，昔高瓒卷大饼如庭柱，蜀赵氏合三斗面为一枚，是皆怪巧，当世即秘其传。惟明邱文庄进软饼于上而甘之，因以为名，是薄饼之制，其来已数代矣。独煎饼则合米豆为之，齐人以代面食。二月二日尤竞之，是时荐新葱，富者夹半咸肉，比户胥然。昔惟北齐主与石动筒，有卒律葛答之谜，而他不概见，岂非自古迄今，惟齐有之与？缘行于世者不远，故见之古者尤稀。康熙中齐亢肠甚，二麦辄数岁不登，则煎饼之有裨于民生，非鲜浅也，因为之赋。
煎饼之制，何代斯兴？溲合米豆，磨如胶饧。朳须两岐之势，鏊为鼎足之形，掬瓦盆之一勺。经火烙而滂淜，乃急手而左旋，如磨上之蚁行。黄白忽变。斯须而成。“卒律葛答”，乘兹热铛，一翻手而覆手，作什百于俄顷，圆如望月，大如铜钲，薄如剡溪之纸，色如黄鹤之翎，此煎饼之定制也。若易之以荍屑，则如秋练之辉腾，杂之以蜀黍，又如西山日落，返照而霞生。夹以脂肤相半之豚胁，浸以肥腻不二之鸡羹，晨一饱而达暮，腹殷然其雷鸣。备老饕之一啖，亦可以鼓腹而延生。若夫经宿冷毳，尚需烹调。或拭鹅脂，或假豘膏，三五重叠，慢煿成焦，味松酥而爽口，香四散而远飘。更有层层卷折，断以厨刀，纵横历乱，绝似冷淘。汤合盐豉，末锉兰椒，鼎中水沸，零落金条。时霜寒而冰冻，佐小啜于凌朝，额涔涔而欲汗，胜金帐之饮羊羔。奈尔东人运蹇，奇荒相继，豆落南山，拟于珠粒。穷惨淡之经营，生凶年之妙制，采绿叶于椒榆，渍浓液以杂治，带藜烟而携来，色柔滑而苍翠。野老于此，效得酱于仲尼，仿缩葱于侯氏，朵双颐，据墙次，咤咤枨枨，鲸吞任意，左持巨卷，右拾遗坠，方且笑枪底饭之不伦，讶五侯鲭之过费。有锦衣公子，过而美之曰：“愿以我鼎之所烹，博尔手之所遗，其可乎？”野老抚然，掉头不易。

        </div>
      </div>
    </div>
  </div>
</div>
<!--update:2025-08-30 10:06:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>