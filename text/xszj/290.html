<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●内训原序,○徳性章第一,○修身章第二,○愼言章第三,○谨行章第四,○勤励章第五,○警戒章第六,○节俭章第七,○积善章第八,○迁善章第九,○崇圣训章第十,○景贤范章第十一,○事父母章第十二,○事君章第十三,○事舅姑章第十四,○奉祭祀章第十五,○母仪章第十六,○睦亲章第十七,○慈幼章第十八,○逮下章第十九,○待外戚章第二十,文皇后自序,○德性章第一,○修身章第二,○愼言章第三,○谨行章第四,○勤励章第五,○节俭章第六,○警戒章第七,○积善章第八,○迁善章第九,○崇圣训章第十,○景贤范章第十一,○事父母章第十">
<meta name="description" content="明成祖徐皇后为教育宫中妇女所写。成书于永乐二年(1404年)。全书包括德性、修身、慎言、谨行、勤励、节俭、警戒、积善、迁善、崇圣训、景贤范、事父母、事君、事舅姑、奉祭祀、母仪、睦亲、慈幼、逮下、待外戚等二十章。《内训》首章即讲女子的德性在于孝敬、柔顺而“能配君子”，要求女子“仁以居之，义以行之，智以烛之，信以守之，礼以体之。”教导凡为妻者要明阴阳之大义，“能推是适”，以事其夫，要“体柔顺……服三从之训。”要求女子“秉坤仪”、“著母德”，以“父天母地”来说明三从四德的孝顺、节义是合理的，天经地义的。《内训》">
<title>内训_仁孝皇后_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">内训</span> <br/>
          作者： <span class="inputVal" id="bkauthor">仁孝皇后</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,女教,完结</span> <br/>
          字数： <span class="inputVal" id="bknum">[book_length]41658</span> <br/>
          说明： <span class="inputVal" id="bkdec">明成祖徐皇后为教育宫中妇女所写。成书于永乐二年(1404年)。全书包括德性、修身、慎言、谨行、勤励、节俭、警戒、积善、迁善、崇圣训、景贤范、事父母、事君、事舅姑、奉祭祀、母仪、睦亲、慈幼、逮下、待外戚等二十章。《内训》首章即讲女子的德性在于孝敬、柔顺而“能配君子”，要求女子“仁以居之，义以行之，智以烛之，信以守之，礼以体之。”教导凡为妻者要明阴阳之大义，“能推是适”，以事其夫，要“体柔顺……服三从之训。”要求女子“秉坤仪”、“著母德”，以“父天母地”来说明三从四德的孝顺、节义是合理的，天经地义的。《内训》在较多地从理论上阐扬封建妇道同时，特别选辑了先人的女教典训，在“崇圣训”、“景贤范”诸篇中阐发了古哲先贤的“嘉言善行”作为妇女学习的典范。要求培养专一主内，有“内助之德”，行“内助之功”，绝对顺从的贤妻、良母、孝妇、贞女。万历八年(1580年)，明神宗颁令刻印《内训》，“使庶民之家得以训诲女子”。此后，王相以传统的儒教思想对此书加以笺注，并收入《女四书》中，成为封建社会的女教教材，对后世影响很大。</span> <br/>
          封面： <span class="inputVal" id="bkimg">Z_12054.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]内训
[book_author]仁孝皇后
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,女教,完结
[book_length]41658
[book_dec]明成祖徐皇后为教育宫中妇女所写。成书于永乐二年(1404年)。全书包括德性、修身、慎言、谨行、勤励、节俭、警戒、积善、迁善、崇圣训、景贤范、事父母、事君、事舅姑、奉祭祀、母仪、睦亲、慈幼、逮下、待外戚等二十章。《内训》首章即讲女子的德性在于孝敬、柔顺而“能配君子”，要求女子“仁以居之，义以行之，智以烛之，信以守之，礼以体之。”教导凡为妻者要明阴阳之大义，“能推是适”，以事其夫，要“体柔顺……服三从之训。”要求女子“秉坤仪”、“著母德”，以“父天母地”来说明三从四德的孝顺、节义是合理的，天经地义的。《内训》在较多地从理论上阐扬封建妇道同时，特别选辑了先人的女教典训，在“崇圣训”、“景贤范”诸篇中阐发了古哲先贤的“嘉言善行”作为妇女学习的典范。要求培养专一主内，有“内助之德”，行“内助之功”，绝对顺从的贤妻、良母、孝妇、贞女。万历八年(1580年)，明神宗颁令刻印《内训》，“使庶民之家得以训诲女子”。此后，王相以传统的儒教思想对此书加以笺注，并收入《女四书》中，成为封建社会的女教教材，对后世影响很大。
[book_img]Z_12054.jpg


[book_chapter]内训四库全书版

[book_title]●内訓原序
吾幼承父母之教誦詩書之典職謹女事蒙先人積善餘慶夙被妃庭之選事我孝慈髙皇后朝夕侍朝髙皇后教諸子婦禮法惟謹吾恭奉儀範曰聆教言祗敬佩服不敢有違肅事今皇上三十餘年一遵先志以行政教吾思備位中宫愧徳弗似歉於率下無以佐皇上内治之美以忝髙皇后之訓常觀史傳求古賢婦貞女雖稱徳性之懿亦未有不由於教而成者然古者教必有方男子八嵗而入小學女子十年而聴姆教小學之書無傳晦菴朱子爰編緝成書為小學之教者始有所入獨女教未有全書世惟取范曄後漢書曹大家女戒為訓恒病其略有所謂女憲女則皆徒有其名耳近世始有女教之書盛行大要撮曲禮内則之言與周南召南詩之小序及傳記而為之者仰惟我髙皇后教訓之言卓越徃昔足以埀法萬世吾耳熟而心藏之乃於永樂二年冬用述髙皇后之教以廣之為内訓二十篇以教宫壼夫人之所以克聖者莫嚴於養其徳性以修其身故首之以徳性而次之以修身而修身莫切於謹言行故次之以愼言謹行推而至於勤勵警戒而又次之以節儉人之所以獲乆長之慶者莫加於積善所以無過者莫加於遷善又次之以積善遷善之數者皆身之要而所以取法者則必守我髙皇后之教也故繼之以崇聖訓逺而取法於古故次之以景賢範上而至於事父母事君事舅姑奉祭祀又推而至於母儀睦親慈幼逮下而終之於待外戚顧以言辭淺陋不足以發揚深旨而其條目亦粗備矣觀者於此不必泥於言而但取於意其於治内之道或有禆於萬一云
永樂三年正月朢日序

[book_title]○徳性章第一
貞靜幽閒端莊誠一女子之徳性也孝敬仁明慈和柔順徳性備矣夫徳性原於所稟而化成於習匪由外至實本於身
【 貞靜者正固而不妄動也幽閒者幽深閒雅之謂端莊者齊肅正直之謂誠一者眞實無妄之謂善事父母為孝主一無適為敬仁者心之徳愛之理明謂聰明慈者無不愛和者無所乖柔順者坤之徳也言是數者女子之徳性也必全是數者而後徳性備夫徳性者天之所命而成於所稟無有不善而氣習變化始有善惡之異然非由外爍我者也實本於吾之身而已○爍商入聲】 古之貞女理性情治心術崇道徳故能配君子以成其教【 言古之貞女理其性情治其心術崇其道徳以成教於内也】 是故仁以居之義以行之智以燭之信以守之禮以體之匪禮勿履匪義勿由動必由道言必由信匪言而言則厲階成焉匪禮而動則邪僻形焉閾以限言玉以節動禮以制心道以制欲養其徳性所以飭身可不愼與
【 閾音域○此理性情治心術崇道徳之事也燭照也體以身體之也履踐也勿者禁止之辭道則日用事物當行之理厲禍階梯也閾門限也言居仁由義智以照私言不失實身體乎禮以全五常之徳非禮勿踐非義勿由舉動必循乎道發言必本於信非禮之言而言之則禍亂之階梯成焉非禮之事而踐之則已之邪僻見焉古者言不踰閾是閾以限言也行則鳴佩玉是玉以節動也禮以裁其心道以勝其欲如此則可以養其徳性以修飭其身不可不謹以致丁寧告戒之意】 無損於性者乃可以養徳無累於徳者乃可以成性積過由小害徳為大故大厦傾頽基址弗固也巳身不飭徳性有虧也
【 七情之過皆足以損性惟存於中者澹然而無所汨則其徳日新矣一事之微皆可以累徳惟在於己者至公而無私則其性渾然矣夫人之積過雖甚小而其害徳則甚大猶大厦傾危其基址有不堅固身不修飭其徳性有所虧損】 美璞無瑕可為至寳貞女純徳可配京室檢身制度足為母儀勤儉不妬足法閨閫
【 璞音朴瑕音遐○璞未琢之玉也瑕玼也配匹也京室京師之室詩所謂京室之婦是也言美玉無有瑕玼則可以為至寳貞女秉純粹之徳則可以為京室之匹能以法度檢束其身則可以表儀於下能勤儉而不妬忌則可以示法於中○玼音慈】 若夫驕盈嫉忌肆意適情以病其德性斯亦無所取矣古語云處身造宅黼身建徳詩云俾爾彌爾性純嘏爾常矣
【 嘏音假○驕矜盈滿害賢曰嫉憎惡曰忌四者女之醜徳而又加之以恣肆其心意便適於情欲是則所以害其徳性也何足取哉古語先民之言也黼繡斧於裳也建立也黼身建徳猶楊雄所謂斧藻其徳也詩大雅卷阿之篇彌終也性猶命也嘏福也引詩以言有是徳性則可以常享福祿也】

[book_title]○修身章第二
或曰太任目不視惡色耳不聴淫聲口不出傲言若是者修身之道乎曰然古之道也夫目視惡色則中眩焉耳聴淫聲則内禠焉口出傲言則驕心侈焉是皆身之害也
【 眩音縣禠音池侈音恥○或人問文王母太任之事為修身之道故然其言也蓋非特太任也古者婦人姙子寢不側坐不邉立不蹕不食邪味割不正不食席不正不坐目不視邪色耳不聴淫聲夜則令瞽誦詩道正事如此則生子形容端正才過人矣淫聲非禮之聲傲言非禮之言眩者目無常主也禠奪也侈泰也夫淫聲惡色皆足以惑人有觸於外必動其中故必以是為戒夫言者心之發也矜慢在心故其發於言也傲言之傲則其驕心侈泰可知身之不修此為害矣○蹕音必】 故婦人居必以正所以防慝也行必無陂所以成徳也【 慝音忒陂音祕○慝穢也邪也隠惡也陂傾也此承上文而言婦人所居必以正所以防禦邪慝行無傾邪所以成其徳行者也】 是故五綵盛服不足以為身華貞順率道乃可以進婦徳不修其身以爽厥徳斯為邪矣諺有之曰治穢養苖無使莠驕剗荆剪棘無使塗塞是以修身所以成其徳者也
【 莠音酉剗音鏟○華光華也率循也爽差也諺俗語也穢蕪也一曰田中雜草也一曰汙也莠害苖草也驕盛貌剗削也棘木叢生多刺塗路也以五綵繪繡而為衣服非不盛也以人視之則可以為光華此特飾其外者耳必也秉貞順之操以循乎道然後可以進婦徳婦徳進而後可以光華於身則修身之效著矣夫惟飾其外而於其内者有所差爽則不得其正矣故引諺語以明之以言乎必在於修身乃可以成其徳也】 夫身不修則徳不立徳不立而能成化於家者蓋寡焉而况於天下乎
【 天下之本在國國之本在家家之本在身身不修則己之徳有所不立不能成教化於一家而况助君子以行教化於天下乎言必不能也】 是故婦人者從人者也夫婦之道剛柔之義也昔者明王之所以謹婚姻之始者重似續之道也家之隆替國之廢興於斯係焉於乎閨門之内修身之教其勗愼之哉
【 替音涕勗音旭○似嗣也續相連也隆豐大也替滅也勗勉也婦有三從之道在家從父適人從夫夫死從子故曰婦人從人者也剛柔者隂陽之義也天地合而後萬物興隂陽和而後雨澤降夫婦和而後家道成故曰剛柔之義也夫昏禮萬世之始上以事宗廟下以繼後世關於家國者匪輕故君子重之然則處於閨門之内者其可不加勉於修身之教哉】

[book_title]○愼言章第三
婦教有四言居其一心應萬事匪言曷宣言而中節可以免悔發不當理禍必隨之諺曰誾誾謇謇匪石可轉訿訿譞譞烈火燎原又曰口如扃言有恒口如注言無據甚矣言之不可不愼也
【 中去聲當去聲誾音銀謇肩上聲訿音紫譞音暄燎音料○四教者古者婦人先嫁三月教以婦徳婦言婦容婦功也曷何宣通悔恨也誾誾和悦而諍也謇謇直言貌訿訿謗毁也譞譞多言也烈火猛也燎放火也髙平曰原扃關也恒常也注灌也據依也此甚戒婦言之不可不謹也○先去聲】 况婦人徳性幽閒言非所尚多言多失不如寡言故書斥牝鷄之晨詩有厲階之刺禮嚴出梱之戒善於自持者必於此而加愼焉庶乎其可也
【 斥音尺牝貧上聲刺音次相坤上聲○寡少斥指斥也牝母梱門限也庶近也言婦人不尚多言多言則必致多失不如言之少也書牧誓曰牝鷄之晨惟家之索詩瞻卬篇曰婦有長舌維厲之階禮記曲禮曰外言不入於梱内言不出於梱是皆多言之戒也婦人善持其身者茍能視此以為警焉則庶幾可以無多言之失也○卭音仰】 然則愼之有道乎曰有學南宫縚可也
【 縚音叨○南宫縚孔子弟子南容也居南宫又名适字子容大雅抑之詩曰白圭之玷尚可磨也斯言之玷不可為也南容一日三復此言盖深能謹於言也此承上文言愼言有道乎故曰有當學南容之謹言可也】 夫緘口内修重諾無尤寧其心定其志和其氣守之以仁厚持之以莊敬質之以信義一語一黙從容中道以合乎坤靜之體則讒慝不作家道雍穆矣
【 緘音監諾囊入聲讒音巉○緘封諾應尤過也寧安也讒譛也言緘口以修其徳於内雖一諾不敢以輕則可以無過夫心寧則言不躁志定則言不剽氣和則言不暴仁厚則言温純莊敬則言恪重信義則言惇實一語黙之間從容不迫脗合乎坤靜之體則讒邪之言無自而興則家道極其和矣○剽飄去聲脗文上聲】 故女不矜色其行在徳無鹽雖陋言用於齊而國安孔子曰有徳者必有言有言者不必有徳
【 矜驕矜也無鹽齊之醜女以言諷宣王宣王用其言停漸臺罷女樂退諂諛去雕琢闢公門招直言延側陋立無鹽為后齊國大安事見新序此所謂女不矜色而所行惟在於徳也故引孔子之言以美之以見和順積中英華發外則徒能言者未必有徳也○漸平聲】

[book_title]○謹行章第四
甚哉婦人之行不可以不謹也自是者其行專自矜者其行危自欺者其行矯以汙行專則綱常廢行危則嫉戾興行矯以汙則人道絶有一於此鮮克終也
【 甚哉者嗟歎之深也專專制也危隤也自欺云者知其行之當謹而不能謹也矯詐汙薉也綱謂三綱君為臣綱父為子綱夫為妻綱常謂五常仁義禮智信也嫉戾惡狠也人道絶則綱常蕩滅矣克能也是數者婦人之行所當謹者也然或有一於此則其能有終者少也故篇首深致嗟歎之辭其所以警發者至矣○薉穢同隤頽同】 夫干霄之木本之深也凌雲之臺基之厚也婦有令譽行之純也本深在乎栽培基厚在乎積累行純在乎自力不為純行則戚疏離焉長幼紊焉貴賤殽焉是故欲成其大當謹其微縱於毫末本大不伐昧於冥冥神鑒孔明百行一虧終累全徳
【 紊音問○霄雲霄也本根也凌越也令譽善稱也純不雜也培壅也基址也積累者聚積而増累之也力猶力穡之力用力勉强之義戚親也疏逺也紊亂也殽雜錯也大者徳行是也微者一舉動之微也伐斬伐也昧晦冥冥幽暗也鑒照孔甚也虧缺也全徳即純行也以木與臺之髙大必本於栽培積累之所致以喻乎女子之行亦必在於眞積力乆而後純夫不能自立以喪其行則親疏之屬相去而不附長幼之序紊亂而無别貴賤之等殽雜而無紀欲成其大者則於甚細微之事尤當致謹然或忽於毫末之微而不加謹則終大而莫伐猶傳所謂毫末不扎將尋斧柯是也蓋冥冥之中有昭昭者存茍謂幽暗之處而無所見則神之鑒照甚明豈可忽哉然或百行之中有一虧焉則終有累於全徳也○穡音色】 體柔順率貞潔服三從之訓謹内外之别勉之敬之終始惟一由是可以修家政可以和上下可以睦姻戚而動無不協矣易曰恒其徳貞婦人吉此之謂也
【 協音叶○三從説見前篇協和也自體柔順至終始惟一此皆謹行之本也下極言其效故引易恒卦之言以結之夫以順從為恒者婦人之道在婦人則為貞故吉也】

[book_title]○勤勵章第五
怠惰恣肆身之殃也勤勵不息身之徳也是故農勤於耕士勤於學女勤於工農惰則五穀不穫士惰則學問不成女惰則機杼空乏
【 恣資去聲殃音央勵音例穫黄入聲空去聲乏凡入聲○怠懈倦也惰不敬也恣縱也肆放也殃禍也勤勤勞也勵勉力也不息無已也五穀禾麻粟麥豆也刈穀曰穫機杼織具也空窮乏匱也天下之事未有怠惰而能有成也此特舉士農而為言者所以切曉於人也以見婦人内助其君子其可頃刻而忘勤勵哉】 古者后妃親蠶躬以率下庶人之妻皆衣其夫効績有制愆則有辟夫治絲執麻以供衣服羃酒漿具菹醢以供祭祀女之職也不勤其事以廢其功何以辭辟
【 衣去聲辟音僻羃音覔菹臻魚切醢音海○祭統曰王后蠶於北郊以供純服蓋后妃親蠶其來尚矣躬以率下者以身先之也庶士衆士也衣服之也績功愆過也辟法也羃覆也漿酢也菹酢菜也醢肉醬也此引禮記國語之言互相發明以見女職之不可懈也茍為怠其事以廢其功則亦何以免於先王之法哉○純音緇酢音昨又音措】 夫早作晚休可以無憂縷積不息可以成匹戒之哉毋荒寧荒寧者劌身之廉刃也雖不見其鋒隂為其所戕矣詩云婦無公事休其蠶織此怠惰之慝也
【 縷音吕劌姑衛切戕音牆○休息止也縷綫也四丈為匹劌割也廉刃廉銛之刃也鋒兵耑也戕者卒然而傷之也詩大雅瞻卭之篇公事朝廷之事蠶織婦人之業言夙興而夜息則用力勤而可以無怠惰之憂一縷而積乆則可以成匹然則豈可不勤哉甚戒荒寧之不可也荒寧之戕身雖不可見其鋒刄然闇為其所傷矣故引詩言婦人本無公事豈可舎其職業而成怠惰之慝哉警戒之意深矣○綫線同銛音纎耑端同闇暗同】 於乎貧賤不怠惰者易富貴不怠惰者難當勉其難毋忽其易
【 於乎歎辭也人之處富貴則必安於驕逸其能不怠惰者鮮矣蓋貧賤而不怠惰則順而易富貴而不怠惰則逆而難然亦有處貧賤而慵惰者故又警之曰當勉其難毋忽其易】

[book_title]○警戒章第六
婦人之徳莫大乎端已端己之要莫重乎警戒居富貴也而恒懼乎驕盈居貧賤也而恒懼乎放失居安寕也而恒懼乎患難奉巵於手若將傾焉擇地而旋若將陷焉
【 巵音支陷咸去聲○端已正身也要約也警言之戒也放失肆縱也巵酒器旋周旋陷隤沒也人之平居鮮有無事而預為警戒者其心怠忽則百弊乘隙而生及心有所寤而欲戒焉徒然莫追矣故言婦人之徳莫大乎端已端已之要莫重乎警戒也茍能常存乎敬畏奉巵於手若將傾覆焉擇地而旋若將墜陷焉兢兢業業推類而盡之不忘乎警戒則必無所失矣夫巵器之小者奉之則甚易宜無所傾覆而常若傾焉擇地而旋則舉動之間詳審周密宜無所隤陷而常若陷焉警戒之道至矣】 故一念之微獨處之際不可不愼謂無有見乎能隠於天乎謂無有知乎不欺於心乎
【 一念之微人所不知也獨處之際人所不見也故易生怠忽不可不謹然人雖不知不見其能隠於天而欺於心乎天即理也不違於理無歉於心故可與言警戒矣○歉苦簟切】 故肅然警惕恒存乎矩度湛然純一不干於匪僻舉動之際如對舅姑閨房之間如臨師保
【 湛讒去聲惕他厯切○肅敬也戒也惕憂懼也矩為方之器度法制也度有五分寸尺丈引也湛然澄徹也純一不雜不二也言心體之明而無所汨撓也干犯也僻邪也不干於非僻言不犯於非禮也舅姑夫之父母也尊親同於己之父母不敢不敬一舉動之際若對於舅姑則毋敢有忽也師女師保保其身體者也閨房至深密之處常若師保臨之在傍自不容於惰慢而益有所警畏矣○汨音骨撓女巧切】 不惰於冥冥不矯於昭昭行之以誠持之以乆隠顯不貳由是徳宜於家族行通於神明而百福咸臻矣
【 隠暗處也顯明也宜者和順之意家一家族三族父族母族夫族也臻至也常人之情忽於幽暗而欲矯飾於白日隠顯一致非至誠無息者不能婦人能以誠自守仰不愧俯不怍則徳非但宜於一家又宜於三族行通於神明而百順之福自然至矣○怍音昨】 夫念慮有常動則無過思患預防所以逺禍不然一息不戒災害攸萃累徳終身悔何追矣
【 預音譽○攸所萃聚也警戒常存乎念慮是以動無過失未患而先思所以防之禍焉從生茍一息之頃而不戒則災害所萃終身有累於徳雖欲改悔無所及矣】 是故鑒古之失吾則得焉惕厲未形吾何尤焉詩曰相在爾室尚不愧於屋漏禮曰戒愼乎其所不覩恐懼乎其所不聞此之謂也
【 覩都上聲○厲危也形現也尤罪也鑒視古人之失而省己之失則吾身之徳日修是吾之所得焉事雖未形而常兢惕若處危地則吾身何有於罪焉詩大雅抑之篇相視也尚庶幾也屋漏室西北隅也言獨居於室之時亦當庶幾不愧于屋漏然後可爾復引禮記中庸篇之言以結之言常存敬畏雖不見聞亦不敢忽所以示警戒之意深矣】

[book_title]○節儉章第七
戒奢者必先於節儉也夫澹素養性奢靡伐徳人率知之而取舍不决焉何也志不能帥氣理不足御情是以覆敗者多矣
【 節撙節也易所謂節以制度是也儉約也澹素澹泊而質素也奢靡奢麗也伐敗也率皆也决斷也志者氣之將帥理者情之羈勒言人皆知儉素可以養性奢侈足以敗徳而不能决斷於取舎之間由其志無所守而私勝於公所以顛覆敗亡者多矣○撙尊上聲】 傳曰儉者聖人之寶也又曰儉徳之共也侈惡之大也若夫一縷之帛出工女之勤一粒之食出農夫之勞致之非易而用之不節暴殄天物無所顧惜上率下承靡然一軌孰勝其敝哉
【 殄田上聲軌音詭勝平聲○傳謂古書子華子曰夫儉聖人之寳也所以御世之具也言聖人不寳金玉而寳節儉也春秋莊公二十四年春刻桓公桷御孫諌曰臣聞之儉徳之共也侈惡之大也共恭也一説共也謂與天下共行此徳也侈奢侈也暴疾也殄絶也率行也承奉也靡隨順也軌車轍也勝堪也敝敗壞也言天下之物皆出於農夫工女之勤勞用之無節暴殄天物奢侈相承上行下效隨順一律則亦何以勝其敝哉】 夫錦繡華麗不如布帛之温也竒羞美味不若糲粢之飽也且五色壞目五味昬智飲清茹淡祛疾延齡得失損益判然懸絶矣
【 糲音辣粢音資茹如去聲祛去平聲齡音零○羞膳之美者也脱粟曰糲糲粢黍稷之粗者也五色亂目則目不明五味亂口則智益昬茹食也祛却之也齡年也甚言淡薄之有益於人也判然斷然也懸絶謂相去遼逺也】 古之賢妃哲后深戒乎此故絺綌無斁見美於周詩大練粗疏垂光於漢史敦廉儉之風絶侈麗之費天下從化是以海内殷富閭閻足給焉
【 絺音笞綌音隙斁音亦○絺綌葛布也精曰絺粗曰綌斁厭也周南葛覃之詩曰為絺為綌服之無斁言文王后妃躬治葛為布而服之無有厭斁也大練粗繒也後漢明徳皇后常衣大練裙不加縁朔朢諸姬主朝請望見后袍疏粗反以為綺縠就視乃笑后曰此繒特宜染色故用之耳六宫莫不歎息是以節儉之化行而四海之内富盛閭里之間豐足○繒慈陵切縁去聲縠音斛】 蓋上以導下内以表外故后必敦節儉以率六宫諸侯之夫人以至士庶人之妻皆敦節儉以率其家然後民無凍餒禮義可興風化可紀矣
【 餒弩罪切○導猶引導謂先之也表猶明也敦厚也率先也餒饑也紀理也極也言上下之間各敦乎節儉則治化之效必臻其極矣】 或有問者曰節儉有禮乎曰禮與其奢也寧儉然有可約者焉有可腆者焉是故處已不可不儉事親不可不豐
【 腆他典切○約儉也腆厚也此引孔子之言以答或人之問又恐其一於儉而無等差故終之曰處已宜儉事親必豐】

[book_title]○積善章第八
吉凶災祥匪由天作善惡之應各以其類善徳攸積天降隂隲昔者成周之先世累忠厚暨於文武伐暴救民又有聖母賢妃善徳内助故上天隂隲福慶悠長
【 隲音質○隲定也暨及也言為善而獲吉祥為惡而召凶災匪天之降是於人也而實各以類應人惟行善而所積既乆則天命降鑒隂定於上周自后稷始封於邰十世而至太王十二世而文王始受天命十三世至武王伐紂救民遂為天子聖母賢妃蓋指太任太姒邑姜也聖賢之君繼作而又有聖母賢妃以善徳而助於内故上天隂隲使周家福慶悠乆而綿逺也】 我國家世積厚徳天命攸集我太祖髙皇帝順天應人除殘削暴救民水火孝慈髙皇后好生大徳助勤於内故上天隂隲奄有天下生民用乂天之隂隲不爽於徳昭若明鑒夫享福祿之報者由積善之慶婦人内助於國家豈可以不積善哉
【 奄大也乂安也言天之所以隂隲於上者由人之徳之所感召故無所差爽天之鑒照甚明而享福祿之慶者皆由於積善之所致也此序國家受命隆興與成周同一積善之慶也】 古語云積徳成王積怨成亡荀子曰積土成山風雨興焉積水成淵蛟龍生焉積善成徳神明自得自后妃至於士庶人之妻其必勉於積善以成内助之美
【 此引古語與荀卿之言以見積善之不可已也如此】 婦人善徳柔順貞靜温良莊敬樂乎和平無乖戾也存乎寛弘無忌嫉也敦乎仁慈無殘害也執禮秉義無縱越也祗率先訓無愆違也不厲人適已不以欲戕物以是而内助焉積而不已福祿萃焉易曰積善之家必有餘慶書曰作善降之百祥此之謂也
【 祗音支愆丘虔切○柔順貞靜者柔順利貞以合乎坤靜之徳温和厚也良易直也莊敬誠一之至也婦人善徳無過於此矣乖戻違背也弘大也秉執也縱放越度也祗敬率遵先訓先代之訓言也愆過違背也厲虐害也適便也欲私欲也戕物殘傷於物也萃聚也言婦人能全是數者之善而行之無所違則積善之福必源源而至矣故引易書之言以終之以見天下之事未有不由積而成家之所積者善則福慶及於子孫善必積而後成惡雖小而可畏丁寧申戒之意切矣】

[book_title]○遷善章第九
人非上智其孰無過過而能知可以為明知而能改可以跂聖小過不改大惡形焉小善能遷大善成焉
【 跂與企同音棄○孰誰也跂舉足也言人非上智之資其誰無過乎然能知其過則謂之明知過而能改則可以跂望於聖人然人毎吝於改小過小過不改終成大惡茍能知小善之可為而徙過以從善則大善由茲而立矣蓋積小可以成大也】 夫婦人之過無他惰慢也嫉妬也邪僻也惰慢則驕孝敬衰焉嫉妬則刻菑害興焉邪僻則佚節義頽焉是數者皆徳之弊而身之殃或有一焉必去之如蟊螣逺之如蜂蠆蜂蠆不逺則螫身蟊螣不去則傷稼已過不改則累徳
【 蟊音矛螣音特蠆柴去聲螫音釋稼音架佚音逸頽徒回切○惰慢者無所敬畏也嫉妬者專於忌媢也邪僻者邪侈放僻也驕者矜髙刻者慘覈降於天者曰菑作於人者曰害佚蕩佚也頽墜也蟊螣害苖蟲也食根曰蟊食葉曰螣蜂蠆皆毒蟲其芒在尾螫毒也禾之秀實曰稼言婦人於是數者之過或有一焉皆足以喪徳而敗身必當逺去之毋使累其徳也○覈音核】 若夫以惡小而為之無恤則必敗以善小而忽之不為則必覆能行小善大善攸基戒於小惡終無大戾故諺有之曰屋漏遷居路紆改途傳曰人誰無過過而能改善莫大焉
【 恤憂也覆傾覆也居處也紆縈曲也言人以一事之惡為小而為之無所憂恤雖未即至於敗然有敗之道存焉何則今日為一小惡明日又為一小惡積之之乆則小者成大烏有不敗人以一事之善為小而不為雖未便至於覆然有覆之理係焉何則今日舎一小善而不為明日又舎一小善而不為則是終無一善焉得不覆故曰能行小善大善攸基戒於小惡終無大戾又引俗語以明人有過則當改猶屋之敝漏則必遷其處路之紆枉則必由其直也春秋晉靈公殺宰夫士會諫之公曰吾知過矣士會曰人誰無過過而能改善莫大焉事見宣公二年】

[book_title]○崇聖訓章第十
自古國家肇基皆有内助之徳埀範後世夏商之初塗山有莘皆明教訓之功成周之興文王后妃克廣關雎之化
【 肇音兆範音范○肇始也範法也關雎國風周南詩之首篇也禹娶塗山氏長女為妃獨明教訓而致其化焉湯娶有莘氏之女為妃亦明教訓而致其功焉文王娶聖女姒氏為妃則關雎之化行而仁厚之徳廣是皆内助而肇興國家者也】 我太祖髙皇帝受命而興孝慈髙皇后内助之功至隆至盛蓋以明聖之資秉貞仁之徳博古今之務艱難之初則同勤開創平治之際則弘基風化表壼範於六宫著母儀於天下驗之徃哲允莫與京譬之曰月天下仰其髙明譬之滄海江河趨其浩博然史傳所載什裁一二而微言奥義若南金焉銖兩可寳也若榖粟焉一日不可無也貫徹上下包括鉅細誠道徳之至要而福慶之大本矣
【 壼音閫○博普徧也壼範宫中模範也徃哲徃古明哲之后也允信也京大也趨歸往也浩博廣大也什猶軍法以十人為仆也裁之為言僅也奥深奥也南金荆揚之金也銖兩者十黍為絫十絫為銖二十四銖為兩也貫徹通達也包括包舉而無遺也此序太祖髙皇帝龍興而孝慈髙皇后備如是髙明廣大之徳肅成内助而徃古賢后誠莫能同其大也嘉謨聖訓精微深奥至貴至重切於日用語其指要則貫徹乎上下語其浩博則包括乎鉅細誠為道徳之極至而福慶之本源咸由於斯矣○絫音累】 后遵之則可以配至尊奉宗廟化天下衍慶源諸侯大夫之夫人與士庶人之妻遵之則可以内佐君子長保富貴利安家室而垂慶後人矣詩云太姒嗣徽音則百斯男敬之哉敬之哉
【 徽音暉○遵循也配對也至尊者君也奉承也衍延也慶源福慶之本源也佐助也詩大雅思齊之篇太姒文王之妃也嗣續也徽美也百男舉成數而言其多也此言髙皇后大徳懿訓后能循而行之則可以配於天子奉承宗廟教化天下以廣延其福慶之源下至於士庶人之妻莫不皆然又引詩言太姒能繼太任美徳之音而子孫衆多也重言敬之哉者以明聖訓之不可以忘故致丁寧之意也】

[book_title]○景賢範章第十一
詩書所載賢妃貞女徳懿行備師表後世皆可法也夫女無姆教則婉娩何從不親書史則徃行奚考稽徃行質前言模而則之則徳行成焉
【 姆音茂婉音宛娩音晚○懿美也備具也姆女師也婉謂言語娩謂容貌司馬温公云柔順貌從由也奚何也稽考也徃行徃哲所行之行也質證也前言前代所訓之言也模規模則法也詩首關雎書美釐降觀古昔所稱頌者皆由其徳行純美故可以為天下後世法言女子必有姆教然後能成婉娩之徳必親書史然後知古人行事之實否則無以成其徳以考其業也故必求法於古則己之徳行乃可以成焉】 夫明鏡可以鑒妍媸權衡可以擬輕重尺度可以測長短徃轍可以軌新迹希聖者昌踵弊者亡
【 妍音言媸音笞轍音徹○妍美也媸醜也權稱錘也衡平也擬凖擬也尺度説見前測度也轍車輪所輾之迹也軌法也希望也踵躡也○錘音椎度入聲輾音碾踵音腫躡音聶】 是故修恭儉莫盛於皇英求貞順莫備於太姜效誠莊莫隆於太任行孝敬莫純於太姒儀式刑之齊之則聖下之則賢否亦不失於從善
【 皇英堯之二女娥皇女英也以天子之女而事舜於畎畆之中謙謙恭儉思盡婦道太姜者太王之妃也貞順率道而靡有過失太任之性端一誠莊惟徳之行太姒仁明有徳貴而能勤富而能儉已長而敬不弛於師傅已嫁而孝不衰於父母是數妃者聖徳全備特各舉其一二言之可以互見非謂有於此而不足於彼也儀式刑皆法也言能取法於此齊之則可以至於聖下之則可以及於賢有所不至亦不失於為善】 夫珠玉非寶淑聖為寶令徳不虧室家是宜詩云髙山仰止景行行止其謂是與
【 淑善聖通明也令亦善也詩小雅車舝之篇仰望也景行大道也言婦人不以珠玉為寳而以淑聖為寳茍令善之徳無所虧缺則可以宜其室家矣故引詩以結之以言髙山則可仰景行則可行然則内助於國家者其可以忘景仰前人之法也哉○舝音轄】

[book_title]○事父母章第十二
孝敬者事親之本也養非難也敬為難以飲食供奉為孝斯末矣孔子曰孝者人道之至徳夫通於神明感於四海孝之致也
【 善事父母之謂孝洞洞屬屬之謂敬言婦人之事親以孝敬為本不以飲食供奉為難也論語曰有酒食先生饌曽是以為孝乎正此意也此引孔子之言事見亢倉子所謂人道之至徳無以復加於孝乎通達於神明感動於四海孝之所致也然則孝敬行於一身而感通之大也如此其可忽乎○亢音庚】 昔者虞舜善事其親終身而慕文王善事其親色憂滿容或曰此聖人之孝也非婦人之所宜也是不然孝弟天性也豈有間於男女乎事親者以聖人為至
【 虞氏舜名書稱其克諧以孝又曰祗載見瞽瞍夔夔齊慄孟子曰大孝終身慕父母五十而慕者予於大舜見之矣文王之為世子朝於王季日三至於寢門外問内豎曰今日安否何如内豎曰安文王乃喜其有不安節内豎以告文王文王色憂行不能正履王季復膳然後亦復初此舉二聖人之孝以為訓或者以為非婦人之所宜蓋孝弟本乎天性故無間於男女事親者必以聖人之道而為極至○豎音樹】 若夫以聲音笑貌為樂者不善事其親者也誠孝愛敬無所違者斯善事其親者也縣衾歛簟節文之末紉箴補綴帥事之微必也恪勤朝夕無怠逆於所命祗敬尤嚴於杖屨旨甘必謹於餕餘而况大於此者乎是故不辱其身不違其親斯事親之大者也
【 縣音懸衾音欽簟添去聲紉音銀箴與針同綴音拙一音惴帥音率恪康入聲屨音句餕音俊○衾被也簟竹席也紉郭璞云以綫貫箴也綴聨綴也帥與率同循也恪敬也屨履也食餘曰餕禮曰父母在朝夕恒食子婦佐餕既食恒餕父歿母存冢子御食羣子婦佐餕如初旨甘柔滑孺子餕夫聲音笑貌皆可以偽為之而以為足以事其親則未也惟誠孝愛敬之發於心無所背於理者則可謂善事其親矣若夫謹於事為之末節以此而為孝亦未也必也能盡其誠敬無怠逆於父母之命斯可矣雖杖屨與飲食之餕餘尤加敬謹矧有大於此者而可以不敬乎夫身者親之遺體也不辱其身是不辱其親也豈非事親之大者乎】 夫自幼而笄既笄而有室家之望焉推事父母之道於舅姑無以復加損矣故仁人之事親也不以既貴而移其孝不以既富而改其心故曰事親如事天又曰孝莫大於寧親可不敬乎詩云害澣害否歸寧父母此后妃之謂也
【 笄音雞害音曷澣音浣○笄簮也女子十年姆教十五而笄既笄則許嫁而有室家之責推事父母之道以事舅姑同一道矣惟仁人之事其親終始如一不以富貴而有所改移也家語云事親如事天天者至尊無對惟親可儗揚子曰孝莫大於寧親寧者安其親之心也心有所不安是貽其親之憂也其可忽乎詩周南葛覃之篇害何也澣濯其衣也寧安也言何者當澣而何者可以未澣乎我將服之以歸寧於父母矣此文王后妃既富貴而孝不衰於父母也如此故以是終焉○簮緇岑切貽音怡】

[book_title]○事君章第十三
婦人之事君比昵左右難制而易惑難抑而易驕然則有道乎曰有忠誠以為本禮義以為防勤儉以率下慈和以處衆誦詩讀書不忘規諫寢興夙夜惟職愛君
【 昵尼入聲○比宻也昵日相近也正君曰規分别善惡以陳於君曰諫寢息也興起夙早也職主也言婦人日切近於君之左右難禁制而易眩惑難遏抑而易驕縱婦人事君之道以忠誠而為根本以禮義而為隄防躬行勤儉以表率於下慈仁温和以安處於衆詩以理性情書以道政事誦詩書之言不違規諌寢興夙夜之間惟主於愛君而已不可頃刻而忘乎正也】 居處有常服食有節言語有章戒謹讒慝中饋是專外事不涉謹辨内外教令不出逺離邪僻威儀是力毋擅寵而怙恩毋干政而撓法擅寵則驕怙恩則妬干政則乖撓法則亂諺云汨水淖泥破家妬妻
【 擅音膳淖音閙○不為宴遊逸樂則居處有常矣不窮嗜慾華靡則服食有節矣不道非禮之言則言語有章矣讒譛也慝邪也饋食也婦人居中而主饋者也故云中饋易曰無攸遂在中饋貞吉詩曰無非無儀惟酒食是議外事不涉者言不與外事也男不言内女不言外是也謹辨内外者禮始於謹夫婦為宫室辨外内男子居外女子居内深宫固門閽寺守之男不入女不出教令不出者言教令不出於閨門也逺離邪僻者不犯於非禮也威儀者徳之見乎外者也力用力以修其威儀也擅專也寵愛也怙恃也干預也撓擾也乖戾也汨濁也淖亦泥也言水之濁也淖泥汨之家之破也妬妻敗之夫婦人之事君能謹守禮法遵是數者而行之則未有不善也】 夫不驕不妬身之福也詩云樂只君子福履綏之夫安命守分僣黷不生詩云夙夜在公寔命不同是故姜后脱珥載籍攸賢班姬辭輦古今稱譽
【 綏音雖僣子念切黷音讀珥音耳輦連上聲○詩周南樛木之篇履祿也綏安也此詩美后妃無嫉妬之心故樂其徳而願其安享福祿也命者天所賦之分也僣侵也黷瀆慢也言安其命而守其分則侵慢之事不生矣詩召南小星之篇此詩南國夫人承后妃之化能不妬忌以惠其下故其衆妾美之如此蓋衆妾進御於君不敢當夕遂言其所以如此者由其所賦之分不同於貴者深以得御於君為夫人之惠無敢致怨於徃來之勤也此兩引詩以言事君者無嫉妬之行則必獲福祿安其命分則必無怨惡姜后周宣王之后姜氏珥耳璫也宣王常晏起后脱簮珥待罪永巷使傅母言於王曰妾不才使君王失禮晏朝以見君王樂色而忘徳也夫茍樂色必好奢窮欲亂之所興也原亂之興從婢子始敢請婢子之罪王曰寡人不徳寔自生過非夫人之罪也遂勤於政事卒成中興之業君子謂姜后為能事君也班姬者漢孝成皇帝之婕妤也成帝逰後庭常欲與同輦辭曰觀古圖畫賢聖之君皆有名臣在側三代末主乃有女嬖今欲同輦得無似之乎帝善其言而止又引姜后班姫之事以為事君之法也○樛居尤切】 我國家隆盛孝慈髙皇后事我太祖髙皇帝輔成鴻業居富貴而不驕職内道而益謹兢兢業業不忘夙夜徳蓋前古埀訓萬世化行天下詩云思齊太任文王之母思媚周姜京室之婦此之謂也
【 媚明祕切○詩大雅思齊之篇思語辭齊莊媚愛也此序孝慈髙皇后之盡道以事太祖髙皇帝亘萬古而莫並是以埀法於天下萬世而無窮復引詩以咏歎之其旨深矣○亘居鄧切】 縱觀徃古國家興廢未有不由於婦之賢否也事君者不可不愼詩云夙夜匪解以事一人
【 詩大雅烝民之篇解怠也一人謂君也歴觀古昔成敗其原皆本於婦人夏之興也以塗山而其亡也以妺喜殷之興也以有娀而其滅也以妲己周之興也以太任太姒而其衰也以褒姒以此而言事君者不可不愼故引詩以結之丁寧告戒之意切矣○妺音末妲音怛】 茍不能胥匡以道則必自荒厥徳若網之無綱衆目難舉上無所毗下無所法則淪胥之漸矣夫木瘁者内蠧攻之政荒者内嬖蠱之女寵之戒甚於防敵詩云赫赫宗周褒姒烕之可不鑒哉
【 毗音琵瘁音萃蠧都故切嬖音臂烕呼决切○胥相匡正也荒荒迷也毗輔淪陷也沒也瘁病也蠧木中蟲也攻伐也嬖便嬖左右近習者也蠱腹中蠱亦曰惑也詩小雅正月之篇宗周鎬京也褒姒幽王之嬖妾褒國女姒姓也烕亦滅也言婦人之事君茍不能相正以道必自荒迷其徳猶網無綱則衆目不舉是以在上者無以為之輔在下者無所以取法是則漸至於淪没矣夫木之凋瘁者蠧以攻其内政事之荒失者嬖以惑其中故曰女寵之戒甚於防敵蓋拒之欲堅而守之欲固也又引詩以見赫赫然之宗周而一褒姒足以滅之蓋深以為鑒矣○鎬音昊】 夫上下之分尊卑之等也夫婦之道隂陽之義也諸侯大夫及士庶人之妻能推是道以事其君子則家道鮮有不盛矣
【 在上者尊君之謂也在下者卑妾婦之謂也上下有一定之分尊卑有不易之等不敢有一毫之陵越也夫易始乾坤則男女之道著故曰夫婦之道隂陽之義也婦人之事君者能盡其道則國家之隆盛不言可知若夫諸侯大夫及士庶人之妻能推是道以事其君子則家道有不盛者未之有也】

[book_title]○事舅姑章第十四
婦人既嫁致孝於舅姑舅姑者親同於父母尊儗於天地善事者在致敬致敬則嚴在致愛致愛則順專心竭誠毋敢有怠此孝之大節也衣服飲食其次矣
【 儗擬同○在家則孝於父母既嫁則孝於舅姑舅姑之親同於父母也舅姑之尊比於天地也孝之之道在於善事之而已善事者在於致敬而已敬則嚴嚴則不茍在於致愛而已愛則順順則不逆專一其心竭盡其誠禁止其怠慢此孝之大目也若夫以衣服飲食奉養為孝抑又其次矣】 故極甘旨之奉而毫髪有不盡焉猶未嘗養也盡勞勩之力而頃刻有不恭焉猶未嘗事也舅姑所愛婦亦愛之舅姑所敬婦亦欲之樂其心順其志有所行不敢專有所命不敢緩此孝事舅姑之要也
【 勩音異○旨美也勩勞也言極其甘美之奉而毫髪之事有不盡於心則與未養同竭其勤勞之力而頃刻之際有所不敬則與未事同故舅姑之所敬愛者亦當敬愛之娛樂其心毋使憂愠也順從其志毋有逆違也已有所行則必稟命於舅姑毋敢自擅也舅姑有命則必奉承而行毋敢稽緩也此孝事舅姑之要道】 昔太姒思媚周基益隆長孫盡孝唐祚以固甚哉孝事舅姑之大也夫不得於舅姑則不可以事君子而况於動天地通神明集嘉禎乎故自后妃下至卿大夫及士庶人之妻壹是皆以孝事舅姑為重詩云夙興夜寐無忝爾所生
【 祚存故切○太姒思媚説見前唐太宗文徳皇后長孫氏有賢行事髙祖盡孝謹承諸妃消釋嫌猜太宗有天下致基祚之隆后與有力甚矣孝事舅姑其道之大也如此茍惟不得於舅姑是犯七去之一則不足以事其君子况於動天地通神明集禎祥者乎故自后妃以至庶人之妻一切皆以孝事舅姑為重也詩小雅小宛之篇忝辱也引此詩而言事舅姑者當夙興夜寐以盡其道以求無辱於父母而已○嫌賢兼切猜倉才切】

[book_title]○奉祭祀章第十五
人道重夫昏禮者以其承先祖共祭祀而已故父醮子命之曰徃迎爾相承我宗事母送女命之曰徃之女家必敬必戒國君取夫人辭曰共有敝邑事宗廟社稷分雖不同求助一也
【 醮焦去聲○醮冠取之祭名也相助也宗事者宗廟之事也女家婦人内夫家故曰女家也言婦人之職奉宗廟祭祀以助其君子上下之分雖有不同其求助於内則一也】 蓋夫婦親祭所以備外内之官若夫后妃奉神靈之統為邦家之基蠲潔烝嘗以佐其事必本之以仁孝將之以誠敬躬蠶桑以為玄紞備儀物以共豆籩夙夜在公不以為勞詩云君婦莫莫為豆孔庶
【 蠲音涓紞都感切○蠲言齊戒滌濯之潔宗廟之祭春曰祠夏曰禴秋曰嘗冬曰烝躬以身親之也蠶所以為絲而桑所以養蠶紞織絲為之用縣瑱以塞耳者魯語云王后親織玄紞儀物禮儀之物也共具也木曰豆竹曰籩所以盛菹醢者也詩小雅楚茨之篇君婦主婦也莫莫清靜而敬至也豆所以盛内羞庶羞主婦薦之也庶多也○滌音狄濯音濁禴音藥瑱音鎭】 夫相禮罔愆威儀孔時宗廟饗之子孫順之故曰祭者教之本也茍不盡道而忘孝敬神斯弗享矣神弗享而能保躬裕後者未之有也凡内助於君子者其尚勗之
【 言助於祭祀禮罔愆違而威儀既得其宜宗廟饗其誠而子孫順其孝祭統曰祭者教之本也言聖人立教其本在此茍不盡其誠敬之道則神且弗享其祀矣神之弗享而能保其躬以饒裕其後者未之有也凡有内助之責者可不知勉於是哉】

[book_title]○母儀章第十六
孔子曰女子者順男子之教而長其理者也是故無專制之義所以為教不出閨門以訓其子者也
【 教誨不倦曰長理義理也言女子但順從男子之教而長其義理亦惟在於從人無專制者也然其所以教不出於閨門之内以訓誨其子女而已無閫外之事也】 教之者導之以徳義養之以廉遜率之以勤儉本之以慈愛臨之以嚴恪以立其身以成其徳
【 廉儉也遜讓也嚴毅恪敬也言教其子女者須引導之以徳義則不入於邪僻涵養之以廉遜則不至於貪鄙先之以勤儉則不至於奢靡以慈愛存於心以嚴恪臨其上乃可以立其身而成其徳者也母儀之要斯為至切矣】 慈愛不至於姑息嚴恪不至於傷恩傷恩則離姑息則縱而教不行矣詩云載色載笑匪怒伊教
【 姑息茍安也言慈愛者必當愛之以道以姑息而為慈愛則不知所以愛其子矣嚴恪者不至於暴戾使在下者畏而愛之茍惟一之以嚴毅而無優裕之容則必至於傷恩傷恩則其心離姑息則其心縱而教訓有所不行矣詩魯頌泮水之篇色和顔色也引詩而言又在於和其顔色以教之也○戾音麗】 夫教之有道矣而在己者亦不可不愼是故女徳有常不踰貞信婦徳有常不踰孝敬貞信孝敬而人則之詩云其儀不忒正是四國此之謂也
【 忒音慝○言所以教其子者既有其道矣而在我之母儀者亦不可不愼夫女有常徳不過貞信而已婦有常徳不過孝敬而已此亦互文也言在己者有是貞信孝敬之實則人必取以為法詩曹風鳲鳩篇言其儀度不差忒則足以正四國矣○鳲音尸】

[book_title]○睦親章第十七
仁者無不愛也親疏内外有本末焉一家之親近之為兄弟逺之為宗族同乎一源矣
【 仁者之人無所不愛也由親以及疏由内以及外皆致其愛焉夫内親而外疏内本而外末親疏之分等差雖有不同推其和睦之道則一而已兄弟者親之至近者也宗族者親之至逺者也溯其流派則始於一源之所出矣豈可忘其所本而不加愛哉○差义宜切推出唯切溯音素派普卦切】 若夫娣姒姑姊妹親之至近者也宜無所不用其情夫木不榮於榦不能以達支火不灼乎中不能以照外是以施仁必先睦親睦親之務必有内助
【 娣音弟姊音子○娣姒妯娌相呼之名姑父之姊妹也夫之姊妹亦曰姑女兄曰姊女弟曰妹情實也言此皆親之至近愛之宜盡其情實也榦木正出者支木旁生者灼光明也言施仁之道必先睦親睦親之道必自近始然其能行是道亦必由於内助之所致也○妯音逐娌良士切】 凡一源之出本無異情間以異姓乃生乖别書曰敦叙九族詩曰宜其家人主乎内者體君子之心重源本之義敦頍弁之徳廣行葦之風仁恕寛厚敷洽惠施
【 頍犬蕋切弁音卞洽胡夾切○大抵逺之為宗族近之為兄弟本出一源而無所異也惟間以異姓不相和睦乃生乖異爾書皋陶謨敦厚也九族髙祖至玄孫之親厚叙九族則親親恩篤而家齊矣詩周南桃夭之篇家人一家之人也凡主乎内者宜體其君子仁愛之心當益重水源木本之義也頍弁小雅詩之篇此詩宴兄弟親戚之詩其辭曰豈伊異人兄弟匪他又曰兄弟甥舅頍弁貌或曰舉首貌弁皮弁也敦頍弁之徳者言效是詩之厚於親戚也行葦大雅詩之篇此宴父兄耆老之詩其辭曰戚戚兄弟莫逺具爾行道也葦蘆葦也廣行葦之風者言廣是詩藹然篤厚之意也有如是之恩則其仁厚寛恕之實見於惠施者敷布而周洽矣○陶音遙】 不忘小善不記小過錄小善則大義明略小過則讒慝息讒慝息則親愛全親愛全則恩義備矣疏戚之際藹然和樂由是推之内和而外和一家和而一國和一國和而天下和矣可不重與
【 夫親親之間有小善者不可以忘之錄其小善則人心益勸而大義益明有小過者不可以記之略其小過則是非不興而讒慝不作如此則親愛之情全而恩義之意備矣則親疏之間藹然和樂自一家而推之至於一國而天下靡有不和者矣其可不以是為重哉大學傳曰一家仁一國興仁一家讓一國興讓此之謂也】

[book_title]○慈幼章第十八
慈者上之所以撫下也上慈而不懈則下順而益親是故喬木竦而枝不附焉淵水涸而魚不藏焉故甘瓠纍於樛木庶草繁於深澤則子婦順於慈仁理也
【 竦息勇切涸音鶴瓠音護纍倫追切○上之撫下者一本於慈愛而已慈愛之心有所不懈則在下者必順承而愈親戴其上矣借使上之待下者鮮慈愛之道譬之喬木上竦而旁枝不相附屬淵水涸竭而巨魚不能容藏夫樛木下埀故有甘美之瓠固結於其上矣深澤寛廣故有衆多之草繁盛於其中矣居上慈仁故子婦自順從於下矣其理固如此也】 若夫待之不以慈而欲責之以孝則下必不安下不安則心離心離則忮忮則不祥莫大焉為人父母者其慈乎其慈乎
【忮支義切○夫待下而不以慈乃欲責之以盡其孝則在下者有所不安於上矣下之不安則其心已離離則有所忮害忮害則其為不祥莫大於是故曰為人父母者其慈乎其慈乎重言之者深言慈愛之道不可以亡也大學傳以慈為使衆之道内助於國家者其可忽乎】 然有姑息以為慈溺愛以為徳是自敝其下也故慈者非違理之謂也必也盡教訓之道乎亦有不慈者則下豈可以不孝必也勇於順令如伯竒者也
【 然亦有不知其子之惡偏於一己之私茍且溺愛以為慈為徳是自敗其子也故慈者非若此悖理之謂必盡教訓之道則必無非禮違法之事矣亦有父母待子以不慈則子豈可以不孝必盡其在己者矣伯竒尹吉甫之子也後母譛而逐之伯竒履霜中野勇於順令如伯竒者言在下者當如伯竒之順令也○譛側禁切】

[book_title]○逮下章第十九
君子為宗廟之主奉神靈之統宜蕃衍似續傳序無窮故夫婦之道世祀為大古之哲后賢妃皆推徳逮下薦達貞淑不獨任已是以茂衍來裔長流慶澤
【 衍音演裔以制切○言古之人君主宰天下重以嗣續為大也然使子孫蕃盛者皆由賢妃哲后能不妬忌有逮下之徳薦達貞淑以奉其上不專於一己而已是以後嗣延昌慶澤綿逺矣漢明徳皇后薦達左右若恐不及後宫有進見者毎加慰納】 周之太姒有逮下之徳故樛木形福履之詠螽斯揚振振之美終能昌大本支綿固宗社三王之隆莫此為盛矣
【 螽音終○太姒樛木説見前螽斯蝗屬一生九十九子振振盛貌后妃不妬忌而子孫衆多故衆妾以螽斯之羣處和集而子孫衆多比之言其有是徳而宜有是福也事見詩周南螽斯篇本宗子也支庶子也本宗則百世為天子支庶則百世為諸侯使宗社綿延鞏固而夏殷周后妃之盛莫有過於太姒者也○鞏音拱】 故婦人之行貴於寛惠惡於妬忌月星並麗豈掩於末光松蘭同畆不嫌於俱秀
【 此承上文而言婦人以寛惠為徳而尤惡於妬忌也夫月與星並麗則其光自不相掩松與蘭同秀則其色自不相妨以見已與衆妾同處亦當若此而無所忌嫉也】 自后妃以至士庶人之妻誠能貞靜寛和明大孝之端廣至仁之意不專一己之欲不蔽衆下之美務廣君子之澤斯上安下順和氣蒸融善慶源源實肇於此矣
【 言凡内助於君子者誠能有貞靜寛和之徳明大孝繼承之本廣至仁逮下之意不專己以蔽下之美務推廣君子之恩澤斯則上安其心下順其義而上下之間藹然和氣薰蒸融液而積善之慶源源而來實始由於此矣】

[book_title]○待外戚章第二十
知幾者見於未萌禁微者謹於抑末自昔之待外戚鮮不由於始縱而終難制也雖曰外戚之過亦係乎后徳之賢否爾
【 幾者動之微也萌芽也微者細微之事而末又微之至也謹之者言雖至微之事當抑遏之茍忽而不抑將必至於甚大甚大而欲抑則有所不能矣傳曰禁微者易抑末者難正此意也自古之待外戚多因狎恩恃愛始則縱其所為及其後也驕横强肆而難以裁制雖云外戚之過亦係乎后妃之賢否爾賢者則能戒飭之而長保其安全不賢者則驕縱之而卒使其喪敗也○遏阿葛切飭音勑】 觀之史籍具有明鑒漢明徳皇后修飭内政患外家以驕恣取敗未嘗加以封爵唐長孫皇后慮外家以貴富招禍請無屬以樞柄故能使之保全
【後漢顯宗明徳皇后馬氏伏波將軍援之女也謙肅節儉檢抑外家嘗撰顯宗起居注削去兄防參醫藥事肅宗即位請曰黄門舅旦夕供奉且一年既無褒異又不錄勤勞無乃過乎后曰吾不欲令後世聞先帝數親後宫之家故不著也建初元年欲封爵諸舅后不聴明年夏大旱言事者以為不封外戚之故后詔曰凡言事者皆欲媚朕以要福爾先帝防愼舅氏不令在樞機之位吾豈可上負先帝之旨下虧先人之徳固不許帝省詔悲歎重以為請后曰吾豈徒欲獲謙讓之名而使帝受不外施之嫌哉髙帝約無軍功非劉氏不侯今馬氏無功於國家豈得與隂郭中興之后等耶吾計之熟矣勿有疑也初大夫人葬起墳微髙后以為言兄廖即時減削外親有謙素義行者輒假以温言賞以財貨如有纎芥即加譴責車服不軌者便絶屬籍遣歸田里於是内外從化諸家惶恐四年帝封三舅廖防光為列侯並辭就關内侯后聞之曰吾居不求安食不念飽冀乗此道不負先帝所以化導兄弟何意老志復不從哉萬年之日長恨矣廖等不得已受封爵而退位歸第焉唐太宗文徳皇后長孫氏隋右驍衛將軍長孫晟之女兄無忌於帝本布衣交以佐命為元功出入卧内帝將引以輔政后固謂不可乘間曰妾託體紫宫尊貴已極不願私親更據權於朝漢之吕霍可以為誡帝不聴自用無忌為尚書僕射后宻諭令牢譲帝不獲已乃聴后喜見顔間他日謂帝曰妾家以恩澤進無徳而祿易以取禍無屬樞柄以外戚奉朝請足矣此皆后之賢者故能保全外戚也○援音院驍音澆晟音盛射音夜】 其餘若吕霍楊氏之流僣踰奢靡氣燄熏灼無所顧忌遂至傾覆良由内政偏陂養成禍根非一日矣易曰馴致其道至堅氷也
【 馴音旬○漢髙祖吕后有佐定天下之功惠帝即位尊為太后帝崩臨朝稱制大赦天下迺立兄子吕台産祿台子通四人為王封諸吕六人為列侯追尊父吕公為吕宣王兄周吕侯為悼武王太后病困以趙王禄為上將軍居北軍梁王産為相國居南軍戒産祿曰髙帝與大臣約非劉氏王者天下共擊之今王吕氏大臣不平我即崩恐其為變必據兵衛宫愼毋送喪及后崩祿産顓兵政因謀作亂太尉周勃等共誅之悉捕諸吕男女無少長皆斬之霍光女為宣帝后宣帝始立立許妃為皇后光妻顯欲以小女為后私使乳醫淳于衍毒殺許后因勸光納女立為后立三嵗而光薨子禹嗣為博陸侯顯改光時所造塋制而侈大之起三出闕北臨昭靈南出承恩盛飾祠室輦閣通屬永巷幽良人婢妾守之廣治第室作乗輿輦加畫繡絪馮黄金塗韋絮薦輪侍婢以五采絲輓顯游戯第中而禹山亦並繕治第宅走馬馳逐平樂館雲當朝請數稱病私出多從賔客張圍獵黄山苑中使蒼頭奴上朝謁莫敢譴者而顯及諸女晝夜出入長信宫殿中無期度又奴與御史家奴爭道霍氏奴入御史府欲躢大夫門御史為叩頭謝乃去後殺許后事頗泄顯遂與諸壻昆弟謀反發覺皆誅滅唐玄宗貴妃楊氏蜀州司户玄琰女姿色冠代善歌舞邃音律智筭過人動移上意姊三人皆有才貌並封國夫人長韓國次虢國次秦國出入宫掖勢傾天下兄銛鴻臚卿累授三品上柱國錡侍御史尚太華公主賜甲第連於宫禁釗字國忠亦寖顯與銛皆私第立戟五家甲第僣擬宫掖車馬僕御照耀京邑逓相誇尚毎搆一堂費踰千萬見勝於己者即徹而復造土木之工晝夜不息頒賜五家中使不絶毎有請託府縣承迎峻如詔勑四方賂遺其門如市開元以來豪貴雄盛無楊氏之比玄宗毎幸華清宫五家扈從家各為隊隊各一色五家合隊照映川谷如百花煥發遺鈿墜舄瑟瑟珠翠璨瓓芳馥於路毎朝賀待漏靚粧盈巷蠟炬如晝國忠既居宰執勢益恣横十載正月朢夕五宅夜逰與廣平公主爭門楊氏奴揮鞭及公主衣公主墜馬駙馬程昌裔扶公主因及數撾公主泣奏之殺楊氏奴昌裔亦停官貴妃姊妹與范陽節度使安祿山結為兄弟及祿山叛露檄數國忠罪河北盜起以太子監撫軍國事國忠大懼及潼關失守玄宗西幸陳玄禮宻啓太子誅國忠父子既死軍不散玄宗遣力士宣問對曰禍本尚在蓋指貴妃也帝不獲已與妃决遂縊死韓國虢國二夫人亦為亂兵所殺國忠妻自剄死子暄等皆誅滅按吕霍楊氏僣禮踰分驕奢侈靡氣燄熏灼可畏如此而罔知忌避以至傾覆其祀皆因内政不平包藏禍根非一日矣易戒履霜堅氷至言始雖甚微不可使長長則至於盛也若是者皆因循而至於堅氷也觀於此足以為鑒矣○悼音道顓專同薨呼肱切飾音式馮皮氷切輓音晚躢音闥琰以冉切邃音遂虢古伯切銛音纎錡音竒寖與浸同賂音路扈音户舄音昔馥音伏靚音淨撾職瓜切檄形狄切潼音童縊音翳剄古頂切】 夫欲保全之者擇師傅以教之隆之以恩而不使撓法優之以祿而不使預政杜私謁之門絶請求之路謹奢侈之戒長謙遜之風則其患自弭【 弭母婢切○優有餘也預干也杜塞也謁請也絶斷也弭息也言欲保全外戚者擇師傅以教之使其由於道義隆之以親親之恩使其不擾於法度優之以爵祿使其不干於政事塞其私謁之門斷其請求之路戒之使毋及於奢侈以長其謙卑退遜之風則其驕恣之弊自然而息矣】 若夫恃恩姑息非保全之道恃恩則侈心肆焉姑息則禍機蓄焉蓄禍召亂其患無斷盈滿招辱守正獲福愼之哉愼之哉
【 恃恩者外戚也姑息者后宫也彼之恃恩則奢侈恣肆靡所不至我之姑息則養成其患而禍機藴蓄於中蓄禍將必召亂由我之姑息而始不能斷决也盈滿則必至於招辱小則失其身家大則覆宗絶嗣惟守正者不驕不侈循於道義故能全保富貴此則可以獲福矣故重言愼之哉者警戒之義至深切矣讀者當詳味之○藴於問切】
[book_chapter]内训原文译文版

[book_title]文皇后自序
【原文】
吾幼承父母之教，诵《诗》、《书》之典，职谨女事。蒙先人积善余庆，夙被妃庭之选，事我孝慈髙皇后，朝夕侍朝。髙皇后教诸子妇礼法惟谨，吾恭奉仪范，曰聆教言，祗敬佩服，不敢有违。肃事今皇上三十余年，一遵先志，以行政教。
【今译】
我从小就受到父母的教诲，诵读《诗经》、《尚书》一类的典籍，小心谨慎地做女人该做的事。
承蒙先祖积善余庆，我很小就被选入后宫，侍奉孝慈高皇后（明太祖朱元璋的皇后马氏），不辞疲倦地朝见、侍奉。
高皇后教育晚辈，在礼法上十分严谨，我恭敬地把高皇后的仪容举止奉为典范，每天聆听她的教诲，对她非常恭敬和佩服，不敢有所违背。我恭敬地奉侍当今皇上三十余年，一心一意遵循先人的教导，协助皇上治理国家。
【原文】
吾思备位中宫，愧徳弗似，歉于率下，无以佐皇上内治之美，以忝髙皇后之训。常观史传，求古贤妇贞女，虽称徳性之懿，亦未有不由于教而成者。然古者教必有方，男子八岁而入小学，女子十年而聴姆教。小学之书无传，晦庵朱子爰编缉成书，为小学之教者始有所入。独女教未有全书，世惟取范晔《后汉书》曹大家《女戒》为训，恒病其略。有所谓《女宪》、《女则》，皆徒有其名耳。近世始有女教之书盛行，大要撮《曲礼》、《内则》之言与《周南》、《召南》诗之小序及传记而为之者。仰惟我髙皇后教训之言，卓越徃昔，足以埀法万世，吾耳熟而心藏之，乃于永乐二年冬，用述髙皇后之教，以广之为《内训》二十篇，以教宫壸。
【今译】
我想到自己徒然占据皇后之位，惭愧自己的德行不配位，不能很好地为下属做出表率，没有辅佐皇上治理好内宫的美德，有愧于高皇后的训诲。
我曾经阅读史传，寻求古代的贤妇贞女，她们虽然都有值得称颂的美好德行，然而没有不是通过教育而形成的。
古时的教育有很好的方法。男子八岁进入小学，女子十岁开始聆听女师的教诲。古时小学的教本没有留传下来，晦庵公朱熹于是把他读过的有关小学教育的内容编辑成书，从事小学教育的人这才有了根据。
唯独女教没有一个完整的教本，世人往往取范晔《后汉书》所载班昭的《女诫》来教育女子，但常常苦于它太简略。另外有所谓的《女宪》、《女则》，但都已失传。近世才有女教之书盛行，但大体上都是撮取《礼记》、《诗经》之词以及古代烈女的传记编辑成的。
只有我高皇后的教诲与训诫，远远超过之前的这些言论，足以留给万世之人作为法则，我常常听闻并熟记在心，于是在永乐二年冬天，重述高皇后的教诲，把它扩充为《内训》二十篇，以此来教育内宫之人。
【原文】
夫人之所以克圣者，莫严于养其徳性，以修其身，故首之以“徳性”，而次之以“修身”；而修身莫切于谨言行，故次之以“愼言”、“谨行”；推而至于“勤励”、“节俭”，而又次之以“警戒”。人之所以获久长之庆者，莫加于积善；所以无过者，莫加于迁善，又次之以“积善”、“迁善”。之数者，皆身之要，而所以取法者，则必守我髙皇后之教也，故继之以“崇圣训”。逺而取法于古，故次之以“景贤范”。上而至于“事父母”、“事君”、“事舅姑”、“奉祭祀”，又推而至于“母仪”、“睦亲”、“慈幼”、“逮下”，而终之于“待外戚”。顾以言辞浅陋，不足以发扬深旨，而其条目亦粗备矣。观者于此不必泥于言，而但取于意，其于治内之道，或有禆于万一云。永乐三年正月望日序。
【今译】
一个人之所以能成为圣人，没有比修养德性，继而修正行为更重要的了，所以把“德性”放在第一章，其次是“修身”；
而修身没有比谨慎自己的言行更重要的了，所以次之以“慎言”、“谨行”；
推而至于“勤励”、“节俭”，又次之以“警戒”。
人之所以能获得长久的福庆，没有比平时多积德行善更重要的了；人之所以能够不犯或少犯过失，没有比改过从善更重要的了，所以又次之以“积善”、“迁善”。
这几件事，都是修身的关键，然而用来作为法则的，一定要遵守我高皇后的教诲，所以继之以“崇圣训”。
远一点来说，取法于古代的贤女，所以次之以“景贤范”。
上而至于“事父母”、“事君”、“事舅姑”、“奉祭祀”，又推而至于“母仪”、“睦亲”、“慈幼”、“逮下”，而终之于“待外戚”。
言辞浅陋，不足以发扬高皇后教诲的深意，但条目还算完备。读者不必拘泥于言辞，只需取它的意思，对于治理家事，或许能有所裨益。永乐三年正月十五序。

[book_title]○德性章第一
【原文】
贞静幽闲，端庄诚一，女子之德性也。孝敬仁明，慈和柔顺，德性备矣。夫德性原于所禀而化成于习，匪由外至，实本于身。
古之贞女，理性情，治心术，崇道德，故能配君子以成其教。是故仁以居之，义以行之，智以烛之，信以守之，礼以体之。匪礼勿履，匪义勿由。动必由道，言必由信。匪言而言，则厉阶成焉；匪礼而动，则邪僻形焉。阈以限言，玉以节动，礼以制心，道以制欲，养其德性。所以饬身，可不愼与！
无损于性者，乃可以养德；无累于德者，乃可以成性。积过由小，害德为大。故大厦倾颓，基址弗固也；己身不饬，德性有亏也。美璞无瑕，可为至宝；贞女纯德，可配京室。检身制度，足为母仪。勤俭不妒，足法闺阃。
若夫骄盈嫉忌，肆意适情，以病其德性，斯亦无所取矣。古语云：“处身造宅，黼身建德。”《诗》云：“俾尔弥尔性，纯嘏尔常矣。”
【今译】
贞固、沉静，幽寂、娴雅，端正、庄重，诚实、纯一，
这八点，是女子德性内在的表现；
孝亲、敬养，仁爱、明察，慈淑、和睦，温柔、恭顺，
这八点，是女子德性外在的表现。
做到了上面这些，女子的德性就齐备了。
人的德性，秉受于出生的时候，本来是纯善的。
在成长的过程中，因为沾染的习气不同，所以产生了不同的变化。
父母教之以善，小孩就日渐贤明；
如果没有受到好的教育而沾染了恶习，离善越来越远，小孩就会成为下愚之人。
古代贞淑的女子，能够调摄其性情，而不紊乱；治理其心术，而无邪僻；尊崇道德，而效法贤明。
这样才能与君子相匹配，成功实现内助与教化。
所以应该将“仁爱”作为内心的主宰，将“道义”作为行为的准则，用“智慧”来观察辨别事物，将“信用”作为为人处世的基础，将“礼法”作为行事的规度。
行为举止符合“礼、义、道、信”，德性就完备了。
妇人在不该说话的时候说话，灾祸就形成了；
做了不合乎礼法的事，邪恶就形成了。
所以要限制言语，使之不越出自己的房门；
用佩戴玉器来限制行动，动作稍大玉就会啷当作响；
用礼法限制思想，不让邪思邪念形成；
用道义限制欲望，使其不放纵。
时时谨慎修正身心，这样才能涵养德性。
一言一行，都不能有损于善良的天性，不能玷污醇淑的德性。用德性涵养天性，用天性促成德性。
小的过失不改正，必然会损害大的德性，
正如地基不稳固，大厦必然会倾塌。
不修养德性，则自己的言行举止就不得其正，就会百事不兴。
没有瑕疵的天然美玉，可以成为最珍贵的宝物；
有醇美德性的贞女，可以匹配大户人家。
女子能够检束自身，恪守制度，克勤克俭，不忌不妒，足以成为女人的楷模。
至于骄傲自满、嫉贤忌能、恣肆放纵、为所欲为，来损害自己的德性。虽然有其他才能，也是一无是处。
古语说：“要使身体有地方居住，就要造房子；要使自己尊贵光荣，就要树立德性。”
《诗》说：“一个人要是有德性，就可以一生享受福禄。”

[book_title]○修身章第二
【原文】
或曰：“太任目不视恶色，耳不聴淫声，口不出傲言。若是者，修身之道乎？”曰：“然。古之道也。”夫目视恶色则中眩焉，耳聴淫声则内禠焉，口出傲言则骄心侈焉，是皆身之害也。故妇人居必以正，所以防慝也；行必无陂，所以成德也。
是故五彩盛服，不足以为身华；贞顺率道，乃可以进妇德。不修其身，以爽厥德，斯为邪矣。谚有之曰：“治秽养苖，无使莠骄；刬荆剪棘，无使涂塞。”是以修身所以成其德者也。
夫身不修，则德不立，德不立而能成化于家者盖寡焉，而况于天下乎？是故妇人者，从人者也。夫妇之道，刚柔之义也。昔者明王之所以谨婚姻之始者，重似续之道也。家之隆替，国之废兴，于斯系焉。于乎闺门之内，修身之教，其勖愼之哉！
【今译】
有人问：“《礼》说，太妊（周文王的母亲）在怀着文王时，眼睛不看邪恶的事物，耳朵不听不合礼仪的声音，嘴巴不说狂傲的言语，不坐摆的不正的席子。像这样，就是修身的途径吗？”
答曰：“是的。这是古圣人的修身之道。”
眼睛看了邪恶的事物，内心就惑乱了；
耳朵听了不符合礼仪的声音，内心就无主了；
嘴巴说狂傲的言语，内心就会骄纵放肆。
这些都是不利于修身的。
所以女人一定要遵循正道，才可以防止污秽与邪恶；
行为举止一定要遵循礼义，才可以养成德性。
因此五彩华服，不足以为其身心增添光彩；
秉贞顺之操，循礼义之道，才可以增进妇德。
不修养身心，而使德行有所差失，这就是邪恶了。
有句谚语说：“清除污秽，培养禾苗，不要使杂草滋长；铲除荆棘，不要使路途堵塞。”
正如要通过修身来养成德性。
不修身，就不能立德，德不立而能感化一家人、使家庭和乐的很少，何况是教化天下呢？
妇人应当遵循顺从之道。
夫妻之道，就是阴阳、刚柔之道。
古代英明的君王之所以对婚姻很谨慎，是因为重视延续宗祠，上以事宗庙，下以继后世。
家庭的兴隆衰灭，国家的没落兴盛，都取决于夫妇之道。
对闺门内女子修身的教育，一定要努力谨慎啊！

[book_title]○愼言章第三
【原文】
妇教有四，言居其一。心应万事，匪言曷宣？言而中节，可以免悔。发不当理，祸必随之。谚曰：“誾誾謇謇，匪石可转；訿訿譞譞，烈火燎原。”又曰：“口如扃，言有恒；口如注，言无据。”甚矣！言之不可不愼也。
况妇人德性幽闲，言非所尚，多言多失，不如寡言。故《书》斥牝鸡之晨，《诗》有厉阶之刺，《礼》严出梱之戒。善于自持者，必于此而加愼焉，庶乎其可也。
然则愼之有道乎？曰：有，学南宫绦可也。夫缄口内修，重诺无尤，宁其心，定其志，和其气，守之以仁厚，持之以庄敬，质之以信义，一语一黙，从容中道，以合乎坤静之体，则谗慝不作，家道雍穆矣。
故女不矜色，其行在德。无盐虽陋，言用于齐而国安。孔子曰：“有德者必有言，有言者不必有德。”
【今译】
妇女的教育有四种，妇言是其中之一。【四教，是说古时女子出嫁前三个月，教她妇德、妇言、妇容、妇功。】
人的内心对万事万物做出反应，没有言语如何表达呢？
说出的话符合礼节，可以避免悔恨；
说出的话不符合情理，灾祸一定随之而来。
谚语有云：“人如果和颜悦色，给人讲有道理的正直之言，虽然是坚硬如石的人，也会受到感动而从正；如果出言不逊、利口伤人，灾祸就会如火烧平原一样迅速到来而不可救。”
又说：“不轻易多言的人，说出的话为人所重；多话的人，说出的话往往狂妄而没有依据，招人所厌。”说话不可以不谨慎啊！
况且妇人的德性应该幽深娴雅，本来就不应该多言，话说多了过失就多，不如少说话。
所以《尚书·牧誓》说：“妇人多言就会乱家政，就像母鸡叫晨，是不祥之兆，家道必定会败落。”
《诗经·瞻卬》说：“妇人多言，是导致灾祸的源泉。”
《礼记·曲礼》说：“外面的话不进入内室，妇人的话不越出门槛。”
圣书如此慎重地禁戒妇言，妇人要想修身，对此一定要谨慎。
那么要做到言语谨慎有什么方法可循吗？
答：有，学习南宫绦就可以了。
【南宫绦，孔子的弟子南容，居住在南宫，又名适，字子容。《诗·大雅·抑》说：“白玉上的污点还可以磨去，不好的言语却收不回来，不可乱说。”南容每天多次重复这句话，所以能够对于言语非常谨慎。夫子很赞赏他的谨言之行，将哥哥的女儿嫁给了他。】
少说话，就会提高内心的修养；
谨守诺言，有言必行，就没有过失；
宁静内心，坚定志向，平和心气，恪守仁爱和忠厚，保持端庄和恭敬，信守诚信和道义；
无论说话还是静默，都能从容不迫，符合女性坤静的本色，
谗言邪语就无从兴起，家道也就和睦了。
所以女人不应当矜恃自己的美色，而应该注重培养美好的品德。
无盐女虽然容貌丑陋，但齐宣王却因为她的贤淑而立她为后。
【无盐女，齐国的丑女，出言讽刺齐宣王。宣王采用了她的话，停止修筑渐台，撤除女乐，革退谄媚奉承的人，除去华丽的装潢修饰，打开公门，招纳诤言，请来地位微贱的有才之士，立无盐女为王后，齐国大安。这件事见于《新序》。】
孔子说：“有德行的人，不是不说话，但是说出的话必定符合礼义；那些只说巧佞之言的人，就未必有德行了。 ”

[book_title]○谨行章第四
【原文】
甚哉！妇人之行不可以不谨也。自是者其行专，自矜者其行危，自欺者其行矫以污。行专则纲常废，行危则嫉戾兴，行矫以污则人道绝。有一于此，鲜克终也。
夫干霄之木，本之深也；凌云之台，基之厚也；妇有令誉，行之纯也。本深在乎栽培，基厚在乎积累，行纯在乎自力。不为纯行，则戚疏离焉，长幼紊焉，贵贱淆焉。是故欲成其大，当谨其微；纵于毫末，本大不伐。昧于冥冥，神鉴孔明；百行一亏，终累全德。
体柔顺，率贞洁，服三从之训，谨内外之别，勉之敬之，终始惟一，由是可以修家政，可以和上下，可以睦姻戚，而动无不协矣。《易》曰：“恒其德贞，妇人吉。”此之谓也。
【今译】
妇人的行为要以德为先。
自以为是的人行为必定专制、蛮横；
矜高自夸的人行为必定危殆、不安；
自欺欺人的人行为必定骄肆、污秽。
行为专制，目无君主，三纲五常就废弃了；
行为危殆，则招人厌恶，灾祸就兴起了；
行为污秽，就灭绝了妇道，不能算人了。
只要沾染其中的一种，很少能够终身不犯过错的。
【三纲：君为臣纲，父为子纲，夫为妻纲。五常：仁、义、礼、智、信。】
直上云霄的树木，因为根深；
逾越云层的高台，因为地基深厚；
妇人有美好的声誉，因为德行纯备。
根深在于栽培，地基深厚在于积累，妇人行为纯净在于自己努力。
行为不纯净，亲戚朋友就会远离，长幼的秩序就会紊乱，贵贱的区别就会混淆。
所以想要培养良好的德行，应当在细小的行为上加以谨慎；
疏忽了细小的行为举止，由小积大，习性一旦养成，再想改掉就困难了。
即使在幽暗阴晦的地方，神明也能洞视所有的行为；
一百件事中做错了一件，就会累及整个德行。
做到温柔敬顺，保持忠贞纯洁，服从于“三从”的古训，严谨于男女内外的区别，勉力去做并慎重对待，始终如一。由此可以治家政，和家人，兴万事。
《易·恒卦》说：“妇人要始终保持贞良的德行，就会吉祥。”
说的就是这个。

[book_title]○勤励章第五
【原文】
怠惰恣肆，身之殃也；勤励不息，身之德也。是故农勤于耕，士勤于学，女勤于工。农惰则五谷不获，士惰则学问不成，女惰则机杼空乏。
古者后妃亲蚕，躬以率下；庶人之妻，皆衣其夫。效绩有制，愆则有辟。夫治丝执麻以供衣服，羃酒浆、具菹醢以供祭祀，女之职也。不勤其事，以废其功，何以辞辟？
夫早作晚休，可以无忧；缕积不息，可以成匹。戒之哉，毋荒宁！荒宁者，刿身之廉刃也，虽不见其锋，阴为其所戕矣。《诗》云：“妇无公事，休其蚕织。”此怠惰之慝也。
于乎！贫贱不怠惰者易，富贵不怠惰者难。当勉其难，毋忽其易。
【今译】
怠慢不怀恭敬、懒惰不务勤劳、放恣不加约束、放肆不遵礼法，
这四者，是足以损害自身的恶习；
勤劳勉励、孜孜不息，
是足以成就自身的美德。
所以农民勤于耕种，读书人勤于学问，女子勤于女工。
农民懒惰，五谷就没有收获；
读书人懒惰，学问就做不成；
女子懒惰，机杼就空乏，家道就衰乏。
古时后宫的正妃亲自养蚕，率领众妃嫔缝制衣服供祭祀用；
官吏、百姓的妻子，都亲自做衣服给丈夫穿。
春天则男耕女织，秋天则按制度算其功过。
种田和织缝的工作做得不好的，就是罪过，应当治罪。
这是先王的法度。
纺丝织麻做成衣服，蒸酒制酱以供祭祀，是女人的天职。
不勤劳地做事，荒废了工作，怎么避免得了王法的责罚呢？
早起劳作，到晚才休息，勤劳做事，就没有懈怠懒惰的忧患；
一丝一缕，纺织不息，就可以织成一匹织物。
警戒啊，一定不要懒惰偷安！
如果荒废了工作而偷懒，就好比割伤身体的利刀，虽然看不见它的锋芒，但暗中已不知不觉地被它伤害了。
《诗》说：“妇人没有公事要办，只要养好蚕织好布就行了，现在反而去干预公事，而荒废了养蚕织布的工作。”这样一来，懈怠懒惰的罪过就太大了！
唉！处于贫贱要做到不怠惰容易，处于富贵却不怠惰就难了。
要在富贵的时候加以警励，在贫贱的时候不要轻忽。
【人在富贵的时候，必定安于娇贵放逸，能做到不怠惰的人很少。但是也有处于贫贱却懒惰的，所以警示说：“要在富贵的时候加以警励，在贫贱的时候不要轻忽。”】

[book_title]○节俭章第六
【原文】
戒奢者，必先于节俭也。夫澹素养性，奢靡伐德。人率知之，而取舍不决焉。何也？志不能帅气，理不足御情，是以覆败者多矣。
《传》曰：“俭者，圣人之宝也。”又曰：“俭，德之共也；侈，恶之大也。”若夫一缕之帛出工女之勤，一粒之食出农夫之劳，致之非易，而用之不节，暴殄天物，无所顾惜，上率下承，靡然一轨，孰胜其敝哉！
夫锦绣华丽，不如布帛之温也；竒羞美味，不若粝粢之饱也。且五色坏目，五味昬智；饮清茹淡，祛疾延龄。得失损益，判然悬绝矣。古之贤妃哲后深戒乎此，故絺綌无斁，见美于《周诗》；大练粗疏，垂光于汉史。敦廉俭之风，绝侈丽之费，天下从化，是以海内殷富，闾阎足给焉。盖上以导下，内以表外，故后必敦节俭，以率六宫；诸侯之夫人，以至士、庶人之妻，皆敦节俭，以率其家。然后民无冻馁，礼义可兴，风化可纪矣。
或有问者曰：“节俭有礼乎？”曰：“礼，与其奢也，宁俭。然有可约者焉，有可腆者焉。”是故处已不可不俭，事亲不可不丰。
【今译】
要戒除奢侈，一定要先做到节俭。
淡泊、质朴可以涵养品性，奢华、靡丽则败坏德行。
这是人人都知道的道理，但大多数人却不能做到拒奢而崇俭。
这是为什么呢？
因为心志被习气所移，不能帅之以正；
道理被情欲所迷，不能御之以礼。
所以因此而败坏德行的人很多。
《左传》上说：“圣人要使天下富裕，崇尚节俭是第一法宝。”
又说：“想让别人对你的恭敬长久不衰，没有比节俭更好的方法了。所以说节俭是天下共同的美德；由奢靡引发浪费，由浪费引发越礼犯分，所以说浪费是最大的恶行。”
一缕丝帛，出自于女工的辛勤；
一粒粮食，出自于农夫的劳作。
得来不易，用起来却不知道节省，暴殄天物，不知珍惜，上行下效，靡然成风，还有什么比这更糟糕的呢？
锦绣华丽的衣服，不如粗布衣服保暖；
珍贵美味的佳肴，不如粗粮管饱。
而且五彩颜色会损坏眼睛，五味佳肴会损人心智；
饮食清淡，反而能祛病延年。
好坏得失，显然相差很远。
古代贤良的妃子、明哲的皇后都对这一点深为警戒。
所以文王的后妃亲手用葛布做衣服穿，一点也不厌倦，在《周诗》中被赞美；
东汉明德皇后，穿粗布衣服，不戴珍宝首饰，在《后汉书》中留下了光辉的一页。
这两位后妃都能崇尚廉洁节俭的风气，杜绝奢侈靡丽的浪费，在后宫形成了良好的风气。天下百姓跟从这种节俭的风气，所以国家殷实富裕，百姓丰衣足食。
上边的人引导下边的人，宫里的人给宫外的人做表率，所以皇后一定要崇尚节俭来带动六宫之人；
诸侯的夫人，以至官吏、平民的妻子都要崇尚节俭，来带动家里人。
这样，百姓就不会受冻挨饿，礼义就会兴盛，良好的风俗教化得以形成，被世人传颂。
或者有人要问：“节省俭约，在礼仪上可能行不通，怎么办？”
孔子说得好：“礼，与其奢靡失度，不如俭而守约。”
在可以节省的时候，不得不节省；
在需要丰厚的时候，不得不丰厚。
所以对待自己要节俭，侍奉亲人要丰厚，这样就对了。

[book_title]○警戒章第七
【原文】
妇人之德，莫大乎端已；端己之要，莫重乎警戒。居富贵也，而恒惧乎骄盈；居贫贱也，而恒惧乎放失；居安寕也，而恒惧乎患难。奉巵于手，若将倾焉；择地而旋，若将陷焉。
故一念之微，独处之际，不可不愼。谓无有见乎，能隠于天乎？谓无有知乎，不欺于心乎？故肃然警惕，恒存乎矩度；湛然纯一，不干于匪僻。举动之际，如对舅姑；闺房之间，如临师保。不惰于冥冥，不矫于昭昭，行之以诚，持之以乆，隠显不贰，由是德宜于家族，行通于神明，而百福咸臻矣。
夫念虑有常，动则无过；思患预防，所以逺祸。不然，一息不戒，灾害攸萃，累德终身，悔何追矣！是故鉴古之失，吾则得焉；惕厉未形，吾何尤焉？《诗》曰：“相在尔室，尚不愧于屋漏。”《礼》曰：“戒愼乎其所不覩，恐惧乎其所不闻。”此之谓也。
【今译】
妇人的德行，没有比端正自身更重要的了；
端正自身的关键，没有比警惕、戒备更重要的了。
处于富贵之中，要常常恐惧骄傲、自满而犯下错误；
处于贫贱之中，要常常恐惧祸难、失败而无以立足；
处于安宁之中，要常常恐惧遭遇灾祸而危及自身。
如同拿着盛满酒的酒杯，小心谨慎，唯恐它倾泛；
如同在险地行走，战战兢兢，唯恐走错一步陷坠下去。
所以哪怕是一个细微的念头，或独处的时候，都不可以不谨慎。
没有人看见吗？能隐瞒上天吗？
没有人知道吗？能欺骗得了自己的良心吗？
应当严肃恭敬、警心惕励，牢牢守住规矩和法度；
心地澄净无杂，不做不合礼法的事情。
一举一动，必敬必慎，如同面对着公婆一样；
虽然处在闺房之中，也严肃矜持，如同面对老师一样，不敢放纵。
不在没人的时候坏发乱形、不修边幅；
不在有人的时候浓妆艳抹、矫揉造作。
以真诚心为人处世，保持一颗恒常的心；
不论在明处还是暗处，都始终如一。
这样，你的德行就能使家族和睦，通于神明，百福自来。
在举心动念之间，当存规度，不越于礼，就不会犯错；
在事情有了差错，祸害还没形成之时，谨慎预防，将之消释于初发之际，灾祸就自会远离。
否则，只要一念之间不加以戒备，明知有害而不能忍、不知戒，灾祸就形成了。灾害常常在身上聚集，使德行亏损，这时候后悔又有什么用呢？！
所以借鉴古人的过失，反省自己，就可以得到很多教训；
在灾祸还未形成的时候加以警惕，我还会有什么过错呢？
《诗》说：“独处暗室之内，尚且不愧于房屋漏光处。”
《礼》说：“在别人看不见听不到的地方，也要存有戒慎恐惧之心。”
谨慎惕励到这种程度，然后就能不犯错误了。

[book_title]○积善章第八
【原文】
吉凶灾祥，匪由天作；善恶之应，各以其类。善德攸积，天降阴隲。昔者成周之先，世累忠厚。暨于文武，伐暴救民，又有圣母贤妃善德内助。故上天阴隲，福庆悠长。
我国家世积厚德，天命攸集。我太祖髙皇帝顺天应人，除残削暴，救民水火；孝慈髙皇后好生大德，助勤于内，故上天阴隲，奄有天下，生民用乂。天之阴隲，不爽于德，昭若明鉴。夫享福禄之报者，由积善之庆。妇人内助于国家，岂可以不积善哉！
古语云：“积德成王，积怨成亡。”《荀子》曰：“积土成山，风雨兴焉；积水成渊，蛟龙生焉；积善成德，神明自得。”自后妃至于士、庶人之妻，其必勉于积善，以成内助之美。
妇人善德：柔顺、贞静、温良、庄敬。乐乎和平，无乖戾也；存乎寛弘，无忌嫉也；敦乎仁慈，无残害也；执礼秉义，无纵越也；祗率先训，无愆违也。不厉人适己，不以欲戕物。积而不已，福禄萃焉。嘉祥被于夫子，余庆留于后昆，可谓贤内助矣。《易》曰：“积善之家，必有余庆。”《书》曰：“作善，降之百祥。”此之谓也。
【今译】
人之善恶起于心，则吉凶见于事。
吉凶祸福，不是由天决定的，而是由人的善恶感应来的。
人能积善修德，持久不衰，上天必定会默佑他，降之以福，这是一定的道理。
过去周朝的祖先，有大功于世，其后世子孙相承，一千多年来，世世代代都忠诚厚道。至于太王、王季、文王，都有圣人的德行，武王因商纣残暴，驱除伐虐，救民于水火，得到了天下。
又有太王之妃太姜、王季之妃太任、文王之妃太姒、武王之妃邑姜，都仁孝贤明，做圣人的内助。
其内外之圣德，长久不衰、完美无缺，所以天降阴鸷。周朝的福庆之长久，没有哪个朝代能够比拟。
我明朝太祖高皇帝的祖先，世世代代积累德行，所以天命我高皇帝顺天应人，除残贼、伐暴虐，救民涂炭。
而高皇后，以仁厚之德，勤劳内政以助之。
所以上天默佑，使之拥有天下，百姓得以安宁，美誉垂于后世。
上天赐福好坏多寡，与人们的德行一一对应，就像明镜一样昭然分明。
人之享受福禄，皆由积善而来。
妇人内助其夫，使国家兴盛，怎么可以不积善呢？
古语说：“诸侯积累善德，可以成为帝王；积怨恶于民，就会走向灭亡。”
《荀子》说：“山高就会形成云雾，风雨就兴起了；水深就会生成灵物，蛟龙就产生了；积累善行以完满德行，就会感通神明，天将福禄。”
从皇后王妃到官吏、百姓的妻子，都有内助其夫的职责。
既然能做到克勤克俭，操持家事；
必然也要做到积德累仁，使福庆绵延。
妇人的善德有：宽柔恭顺、贞良安静、心志平和，不做欺诈、怨恨、乖张之事。
度量宽洪，没有疑忌嫉妒之心；
仁厚慈爱，没有伤残毒害之念；
职守礼义，没有骄纵、僭越之行；
敬承先训，没有过愆违背之失；
不损害别人，而使自己快意；
不纵恣其意，去损害其它生物。
像这样积善不止，福禄就自然汇集而来。
嘉美祯祥被及丈夫子女，给子孙后世积善余庆，这样就算当好贤内助了。
《易》说：“积累善行的家庭，一定会福泽子孙。”
《书》说：“行善事，各种吉祥就会降临。”
说的就是这个。

[book_title]○迁善章第九
【原文】
人非上智，其孰无过？过而能知，可以为明；知而能改，可以跂圣。小过不改，大恶形焉；小善能迁，大善成焉。
夫妇人之过无他，惰慢也，嫉妒也，邪僻也。惰慢则骄，孝敬衰焉；嫉妒则刻，菑害兴焉；邪僻则佚，节义颓焉。是数者，皆德之弊而身之殃。或有一焉，必去之如蟊螣，逺之如蜂虿。蜂虿不逺则螫身，蟊螣不去则伤稼，已过不改则累德。
若夫以恶小而为之无恤，则必败；以善小而忽之不为，则必覆。能行小善，大善攸基；戒于小恶，终无大戾。故谚有之曰：“屋漏迁居，路纡改途。”《传》曰：“人谁无过？过而能改，善莫大焉。”
【今译】
人非圣贤，孰能无过？
明人有过就能知，贤者知过就能改。
能够改过，就会日渐明达，可以企及圣人的领域。
小的过错不肯改，积之日久，就一定会成为大恶之人；
嫌善小而不屑于去做，这样的人无德可称。
只有肯做微小的善事，以成人之美，不断地积累，才会形成大的善德。
妇人之过有三：
一、懒惰怠慢，就会傲慢骄矜，从而丧失孝敬之心；
二、怨嫉妒忌，就会残酷刻薄，从而引来灾祸；
三、邪僻不正，就会淫逸放荡，从而丧失贞节道义。
这三点，是妇人的大恶。
以上三点，都是德行的弊端、自身的殃祸。
只要有其中之一，就要像去除蟊螣之类害虫一样去除它，像远离蜂虿之类的毒虫一样远离它。
不远离蜂虿，身体就会被蛰伤。
不去除蟊螣，庄稼就会被伤害，
不改正过失，德行就会被损害。
如果因为恶行微小，就毫无畏惧地去做，积少成多，就一定会失败；
因为善行微小，就不屑于去做，最后终无一善，就一定会倾覆。
能做微小的善事，大的善德就有了基础；
能对微小的恶行加以提防，最终就不会有大的过错。
所以有谚语说：“屋子漏了就要迁到别的地方去住，道路曲折就要换一条路走。”
《左传》说：“人谁没有过错？犯了错能够改正，就是最大的善事了。”

[book_title]○崇圣训章第十
【原文】
自古国家肇基，皆有内助之德埀范后世。夏、商之初，涂山、有莘皆明教训之功；成周之兴，文王后妃克广《关雎》之化。
我太祖髙皇帝受命而兴，孝慈髙皇后内助之功至隆至盛。盖以明圣之资，秉贞仁之德，博古今之务。艰难之初，则同勤开创；平治之际，则弘基风化。表壸范于六宫，着母仪于天下。验之徃哲，允莫与京。譬之曰月，天下仰其髙明；譬之沧海，江河趋其浩博。然史传所载，什裁一二，而微言奥义，若南金焉，铢两可宝也，若榖粟焉，一日不可无也。贯彻上下，包括巨细，诚道德之至要，而福庆之大本矣。
后遵之，则可以配至尊，奉宗庙，化天下，衍庆源；诸侯、大夫之夫人与士、庶人之妻遵之，则可以内佐君子，长保富贵，利安家室，而垂庆后人矣。《诗》云：“太姒嗣徽音，则百斯男。”敬之哉！敬之哉！
【今译】
自古开国之君，必有贤圣之妃，以佐内助之美，垂范于后世。
夏禹的皇后涂山氏，商汤的皇后有莘氏，都明达贤良，推行教化，垂范六宫，以成内治。
周文王得到圣女太姒，谱就“窈窕淑女，君子好逑”的千古佳话，宫中之人做《关雎》赞美她的美好德行。
我太祖高皇帝虽然受天命而兴国，拥有天下，但孝慈高皇后内助之功居多。
她明达古圣先贤的教诲，秉持贞洁仁厚的美德，通达古今治乱的玄机。
在艰难创业的时候，与高祖一起辛勤开创；
在太平治世的时候，就弘扬风俗与教化。
垂范六宫，母仪天下。
古时贤哲的后妃，没有能与她匹敌的。
她像天上的日月，无私地给予万物以光明；
她像苍茫的大海，将活水源源不断地注入江河之中。
然而史书传记上所记载的，都是史臣采集传闻记录下来的，仅仅是高皇后美德的十之一二。
她那些精微的语言所包含的深奥含义，就像珍贵的金子，一铢一两都可以当作宝物；又像谷米粮食，一天都不能缺乏。
她的训诲包含了上上下下、大大小小的所有事情，我恭敬地遵循她的圣训，写成此书。
其言实在是女德的精华与巅峰，人若能遵此而行，便是得到了福庆的本源。
后妃若能遵守高皇后的教诲，足以匹配至尊无上的天子，奉承宗庙，教化天下，给子孙留下福庆之源；
诸侯、卿大夫以及官吏、平民的妻子若能遵守高皇后的教诲，就可以辅佐丈夫，长久地保持富贵，使家室顺利安定，使后人得到福庆。
《诗》说：“太姒（周文王的妃子）继承了太任（周文王的母亲）的美德，不妒不忌，所以子孙昌盛。”
一定要敬守高皇后的教诲，以媲美于周室！

[book_title]○景贤范章第十一
【原文】
诗书所载贤妃贞女，德懿行备，师表后世，皆可法也。夫女无姆教，则婉娩何从？不亲书史，则徃行奚考？稽往行，质前言，模而则之，则德行成焉。
夫明镜可以鉴妍媸，权衡可以拟轻重，尺度可以测长短，徃辙可以轨新迹。希圣者昌，踵弊者亡。是故修恭俭莫盛于皇英，求贞顺莫备于太姜，效诚庄莫隆于太任，行孝敬莫纯于太姒。仪式刑之，齐之则圣，下之则贤，否亦不失于从善。
夫珠玉非宝，淑圣为宝；令德不亏，室家是宜。《诗》：“云髙山仰止，景行行止。”其谓是与！
【今译】
《诗》、《书》上所记载的贤淑的后妃、贞良的女子，品德美好，行为规范，为后世做出了榜样，都是我们可以效法的。
女子没有女师的教诲，不听善言，温婉柔顺的言行举止从哪里学来呢？
不阅读古书和历史，不知善行，古圣先贤的美好品行从哪里知道呢？
考察古时贤女的德行，考证古人留下的训诲，将之视为规范并加以效仿，好的德行就能养成了。
明镜可以照出美丑，秤杆可以称出轻重，尺度可以量出长短，路上的车迹可以使过往车辆遵道而行，不失掉轨范。
效法圣人的德行，必定会昌盛获福；效法前人不贤的行为，必定会导致灭亡。
所以要向娥皇、女英学习恭敬、俭朴；【尧的女儿娥皇、女英，作为天子的女儿却奉侍舜于田野之中，谦和恭敬，竭尽妇道。】
向太姜学习贞洁、柔顺；【周太王的妃子，贞洁柔顺，遵循妇道，没有过失。】
向太任学习诚仁、端庄；【周文王之母，品性端庄诚一、诚实庄重。怀文王时“目不视恶色，耳不听淫声，口不出傲言”，所以生出了圣人，奠定了周朝的基业。】
向太姒学习孝顺、恭敬。【周文王之妻，有幽闲贞静之德。仁爱聪明、富有德行，身份尊贵却辛勤劳作，富裕而崇尚节俭。长大了仍然对老师恭恭敬敬，嫁人了仍然对父母竭尽孝道。上事太后，下慈众妾，子孙昌隆。】
效法她们，向她们看齐就可以成为圣人，稍微差一点可以成为贤人，再差一些也不失为一个从善的人。
珠宝玉器都不是妇人的宝贝，贤淑圣善，才是女德的宝贝。
不缺乏善德，家庭就一定幸福美满。
《诗》说：“高山令人瞻仰，大道令人遵行。”
对于古代贤女们的德行，一定要效法，才可以成就自身。
如果见贤而不思齐，光景仰又有什么用呢？

[book_title]○事父母章第十二
【原文】
孝敬者，事亲之本也。养非难也，敬为难。以饮食供奉为孝，斯末矣。孔子曰：“孝者，人道之至德。夫通于神明，感于四海，孝之致也。”
昔者虞舜善事其亲，终身而慕；文王善事其亲，色忧满容。或曰：“此圣人之孝也，非妇人之所宜也。”是不然。孝弟，天性也，岂有间于男女乎？事亲者以圣人为至。
若夫以声音笑貌为乐者，不善事其亲者也。诚孝爱敬无所违者，斯善事其亲者也。县衾敛簟，节文之末；纫箴补缀，帅事之微。必也恪勤朝夕，无怠逆于所命，祗敬尤严于杖屦，旨甘必谨于餕余，而况大于此者乎？是故不辱其身，不违其亲，斯事亲之大者也。
夫自幼而笄，既笄而有室家之望焉，推事父母之道于舅姑，无以复加损矣。故仁人之事亲也，不以既贵而移其孝，不以既富而改其心。故曰：“事亲如事天。”又曰：“孝莫大于宁亲，可不敬乎！”《诗》云：“害浣害否，归宁父母。”此后妃之谓也。
【今译】
孝敬，是奉侍父母的根本。
供养父母并不难，难的是敬重父母。
供奉父母饮食，是最末一等的孝。
孔子说：“孝敬父母，是德行的根本。孝敬到了极致，便能通达于神明、感化于四海。”
过去虞舜善于奉侍父母，一辈子想念他们；
周文王善于奉侍父母，父母身体欠安他就满脸忧愁，路行不稳。
有人说：“这是圣人的孝道，境界高远，不是妇人能做到的。”
此言差矣。
孝顺父母、友爱兄弟，是人的天性，怎么会有男女的区别呢？
侍奉亲人，要以圣人的孝道为最高准则。
如果子女无至诚之心，只以声音笑貌来使父母开心，不能算是有孝心。
由至诚而孝，由至爱而敬，对父母的意愿无所违逆，这才是真孝。
女儿媳妇侍奉父母公婆，一定要替长辈叠被子、卷席子，要睡觉的时候再帮他们铺好。
见父母公婆衣裳有破洞了，一定要仔细地缝补好。
这些只是细枝末节之事。
要从早到晚恭敬勤恳，
对父母的命令不懈怠、不违背，
对父母的拐杖、鞋袜都要恭恭敬敬，
对父母吃剩下的食物要欢喜恭敬地吃掉，
对这些小事都要如此敬重、谨慎，何况更大的事情呢？
【《礼记》说：“父母吃饭用的碗筷器具，不是父母已经吃过了，不敢用；父母给子女饮食，不是父母吃剩下的，不敢吃。父母吃剩下的饭菜，儿子媳妇一定要吃完。”】
女子之道，在于保持贞洁而不受侮辱，侍奉双亲而不违背其意愿，这是最重要的孝敬之道。
女子从小赖父母之恩而长大，依于膝下；到结婚有家室，离开父母。若在家时能孝敬双亲，以这样的心来孝敬公婆，就不会有所减少。
仁人侍奉双亲，不因为自己富贵了就改变对父母的孝心。
所以说：“要像侍奉上天一样侍奉双亲。”
又说：“孝顺父母最重要的是使父母心安。”
对此能不敬慎吗？！
《诗经》上说：“太姒要回家问安于父母，穿洗过的粗布衣服。问她的女师说：哪些衣服要洗，哪些衣服不必洗？我要穿着它，回去问安于父母。”这说的是文王后妃的孝行。

[book_title]○事君章第十三
【原文】
妇人之事君，比昵左右，难制而易惑，难抑而易骄。然则有道乎？曰：有。忠诚以为本，礼义以为防，勤俭以率下，慈和以处众。诵诗读书，不忘规谏，寝兴夙夜，惟职爱君。
居处有常，服食有节，言语有章，戒谨谗慝，中馈是专，外事不涉，谨辨内外，教令不出，逺离邪僻，威仪是力。毋擅宠而怙恩，毋干政而挠法。擅宠则骄，怙恩则妒，干政则乖，挠法则乱。谚云：“汨水淖泥，破家妒妻。”
夫不骄不妒，身之福也。《诗》云：“乐只君子，福履绥之。”夫安命守分，僣黩不生。《诗》云：“夙夜在公，寔命不同。”是故姜后脱珥，载籍攸贤；班姬辞辇，古今称誉。
我国家隆盛，孝慈髙皇后事我太祖髙皇帝，辅成鸿业。居富贵而不骄，职内道而益谨，兢兢业业，不忘夙夜，德盖前古，埀训万世，化行天下。《诗》云：“思齐太任，文王之母。思媚周姜，京室之妇。”此之谓也。
纵观徃古，国家兴废，未有不由于妇之贤否也，事君者不可不愼！《诗》云：“夙夜匪解，以事一人。”
苟不能胥匡以道，则必自荒厥德，若网之无纲，众目难举；上无所毗，下无所法，则沦胥之渐矣。夫木瘁者，内蠧攻之；政荒者，内嬖蛊之。女宠之戒，甚于防敌。《诗》云：“赫赫宗周，褒姒烕之。”可不鉴哉。
夫上下之分，尊卑之等也；夫妇之道，阴阳之义也。诸侯、大夫及士、庶人之妻能推是道以事其君子，则家道鲜有不盛矣。
【今译】
妇人侍奉君主，长随左右，终日亲近。
难以控制心念，容易迷惑君主；
难以抑制身行，容易骄纵。
侍奉君主有什么原则可循吗？
答：有。
以忠信诚实作为根本；
遵循礼法，谨守道义，以防散漫；
勤劳节俭，率领其他妃嫔与下人；
慈爱和睦，给众人带去温暖祥和；
读诵诗书，学习古人的言行，养成良好的德行；
听到别人对自己的规劝进谏，能够恭敬地接受并牢牢记住。
早起晚睡，以敬爱君主为自己的大任。
不轻易改变住处，
衣服饮食节俭而不奢华，
说话温和委婉、符合礼义，
对于馋佞之语，要严戒，不去听取。
邪僻的行径，要严谨，千万不能去做。
专心于备办饮食，以奉君主享用，以供祭祀之用；
不干涉国家政事；
谨慎地守住男女内外之别，教令不出于闺门；
远离邪僻之事；
保持威仪，丝毫不松懈。
不要仗恃君主对自己的恩宠，
不要干涉政事、扰乱法纪。
仗恃恩宠，就会骄纵妒忌，
干政乱法，就会兴起祸乱。
谚语说：人掉在水中出不来，是因为被水中的污泥所陷；
家道衰落而不能兴盛，是因为家中有善于妒忌的妻子。
女子不骄纵、不妒忌，是她本身和家庭的福分。
《诗经》说：“太姒不妒忌，宽厚仁爱地对待众妾婢，所以众妾都佩服顺从于她。”
为后为妃，都是受命于君主，应当要安于自己的身份地位，不起非分之想。
《诗经》说：“姬妾晚上侍奉君主，天黑了进去侍奉，天还没亮就要返还，不敢霸占整个夜晚。因为姬妾的职责不同于后妃。”
以前周宣王因为与姬妾同房而晚起，姜后脱下耳环，跪在永巷之间请罪，怪自己没有教导好姬妾，导致君王晚起而荒废了政事。
宣王恭敬地礼待姜后并向她道谢，从此以后不敢懈怠而荒废政事。
史书上对姜后大加赞美。
汉成帝游后花园，想要与班婕妤（西汉女辞赋家，班昭的祖姑）同坐一辆车。班婕妤跪地上奏道：“看古代的圣贤之君，都是与名臣在一起。亡国末主，才与女妾同车。皇上现在要与我同车，不好比是那些荒淫的末主了吗？”
成帝很赞赏她的话。
姜后与班姬，都深得侍奉君主、安分守己之道。
我国家繁隆昌盛。
我孝慈高皇后，恭敬谨慎地奉侍太祖高皇帝，助高皇帝建成了明朝的大业。
居于富贵而不骄纵，处理内务严谨认真，不分早晚，尽职尽责。
德行高出古人，风化盛行于天下，慈训垂于万世。
《诗经》说：“文王之母太任，恭敬景仰她的婆婆太姜，恪尽孝道，是周室的孝妇。周室子孙能光荣显耀于天下，实在是太任打下的根基。”
遍观古史，一国的兴盛，必定有贤良的后妃作为内助；
一国的灭亡，必定由后宫淫乱邪僻、惑乱君主所致。
一个家庭的成功失败也是这样，一定要谨慎！
《诗经》说：作为臣下，应该不分昼夜，警惕勉励，毫无怠惰，以侍奉君王；
作为后妃，自己的成败得失与君王休戚相关，更应该毫无懈怠，侍奉君主。
作为妇人，若不能以正道辅助君主，就荒废了自己的德行。
就好像网上没有总绳，众多网眼就无法张开。
上下混沌一气，没有法则可依，就会沦陷，直至灭亡。
树木枯朽凋零，因为有虫在里面攻食；
国家政事荒废，因为有淫乱的女宠蛊惑君王。
古人称女色为女兵器，要像防范兵敌一样防范女宠。
《诗经》说：堂堂的周朝，因为幽王宠幸褒姒而丧身亡国。
女宠之害，能不警戒吗？
天上地下，天尊地卑，女子应事夫如事天，尊卑分明。
夫阳妇阴，阳主动，所以刚健而专制；
阴主静，所以柔顺而听话。
从皇后王妃，到平民之妻，都遵循这个原则去侍奉夫君，家道就一定会昌盛。

[book_title]○事舅姑章第十四
【原文】
妇人既嫁，致孝于舅姑。舅姑者，亲同于父母，尊儗于天地。善事者在致敬，致敬则严；在致爱，致爱则顺。专心竭诚，毋敢有怠，此孝之大节也，衣服饮食其次矣。
故极甘旨之奉而毫髪有不尽焉，犹未尝养也；尽劳勩之力而顷刻有不恭焉，犹未尝事也。舅姑所爱，妇亦爱之；舅姑所敬，妇亦敬之。乐其心，顺其志。有所行，不敢专；有所命，不敢缓。此孝事舅姑之要也。
昔太姒思媚，周基益隆；长孙尽孝，唐祚以固。甚哉！孝事舅姑之大也。夫不得于舅姑，则不可以事君子，而况于动天地、通神明、集嘉祯乎！故自后妃，下至卿大夫及士、庶人之妻，壹是皆以孝事舅姑为重。《诗》云：“夙兴夜寐，无忝尔所生。”
【今译】
女子嫁人以后，应当孝养公婆。
对待公婆，要亲爱同于父母、尊敬同于天地。
孝顺公婆最重要的是要敬爱他们。
敬就会严谨专心；爱就会竭诚恭顺。
专心竭诚，不敢有丝毫怠慢，是孝顺公婆的关键。
用洗衣做饭供养公婆倒在其次。
所以用美味的食物奉养公婆，只要有毫发之处没有尽心，就同没有奉养是一样的；
极尽勤劳地敬事公婆，只要有一念不恭，就与没有奉侍是一样的。
这是说孝敬公婆应该终身努力，不可有一日懈怠。
公婆所敬爱的人，媳妇也应该从心底里敬爱。
让公婆开心，事事顺其心愿。
做事一定要先禀明公婆，不敢独断专行；
对公婆的命令要恭敬地领受，立即去办。
这是孝顺公婆的关键。
太任爱戴、取悦太姜，所以生出了文王振兴周室；
唐太宗的原配长孙文德皇后，能孝敬于公婆，奠定了唐朝的福庆之基。
孝敬奉养公婆多么重要啊！
妇人不得到公婆的认可与喜爱，就不可以侍奉他的丈夫。
更何况像古代的孝妇贞妻一样，感动天地、通于神明、汇集嘉祥、垂芳万世呢？
所以从皇后王妃到平民百姓的妻子，一切都以孝事公婆为重。
《诗经》说：“妇人应当早起晚睡，尽其心志孝养公婆，以不给自己的父母带来耻辱。”

[book_title]○奉祭祀章第十五
【原文】
人道重夫昏礼者，以其承先祖、共祭祀而已。故父醮子，命之曰：“徃迎！尔相承我宗事。”母送女，命之曰：“徃之女家，必敬必戒。”国君取夫人，辞曰：“共有敝邑，事宗庙社稷。”分虽不同，求助一也。
盖夫妇亲祭，所以备外内之官。若夫后妃奉神灵之统，为邦家之基，蠲洁烝尝，以佐其事，必本之以仁孝，将之以诚敬，躬蚕桑以为玄紞，备仪物以共豆笾，夙夜在公，不以为劳。《诗》云：“君妇莫莫，为豆孔庶。”
夫相礼罔愆，威仪孔时，宗庙飨之，子孙顺之。故曰：“祭者，教之本也。”苟不尽道而忘孝敬，神斯弗享矣；神弗享而能保躬裕后者，未之有也。凡内助于君子者，其尚勖之！
【今译】
人伦之道之所以重视婚礼，
因为其以夫妇之义，生育以承继先祖，备办饮食以供祭祀。
所以，儿子要去迎亲的时候，父亲对他说：“去把今后辅佐你的内助接来，以延续后代、供奉祭祀。”
女儿将要嫁人时，母亲送她并对她说：“去到夫家，一定要恭敬、戒慎，不要违背你的丈夫儿子。”
诸侯娶夫人，致辞于女方说：“我和你共同拥有这个国邑，以奉宗庙社稷。”
贵贱虽然有所不同，求内助的道义之根本是相同的。
祭祀时夫妇要一同参加，所以备有内官和外官。
如果后妃为了国家社稷，整理清洁祭品，辅助天子祭祀，
一定要以仁孝为本，心中存有诚敬。
亲自种桑养蚕织丝以做成玄紞（一种丝织品，用来悬挂冠冕上垂在两侧塞耳的玉），
备办礼仪之物，准备好盛装祭品的器具。
日日夜夜，一心为公，没有懈倦。
《诗经》上说：“君王的主妇诚敬恭肃，辅佐祭祀，整理洗涤用具，装盛众多的祭品。”
辅助祭祀的时候，要符合礼仪而无过失，威仪得体合时，
宗庙的神灵就会享受祭品，
子孙看见了，也会恭顺而加以效法。
所以《礼记》说：“祭者，恭敬地率领子孙礼敬先祖，世代相传，传法于后世，是教化的根本。”
如果祭祀的时候不能做到诚敬，
神灵就不会享用祭品。
神不享用祭品而能保佑自身并使后世富裕的，从来没有过。
凡有内助之责的人，一定要加以努力！

[book_title]○母仪章第十六
【原文】
孔子曰：“女子者，顺男子之教而长其理者也。”是故无专制之义，所以为教不出闺门，以训其子者也。
教之者导之以德义，养之以廉逊，率之以勤俭，本之以慈爱，临之以严恪，以立其身，以成其德。
慈爱不至于姑息，严恪不至于伤恩。伤恩则离，姑息则纵，而教不行矣。《诗》云：“载色载笑，匪怒伊教。”
夫教之有道矣，而在己者亦不可不愼。是故女德有常，不逾贞信；妇德有常，不逾孝敬。贞信孝敬，而人则之。《诗》云：“其仪不忒，正是四国。”此之谓也。
【今译】
孔子说：“女人，是顺从男子的教诲并推崇其义理的。”
所以女子在家从父、出嫁从夫，不应当专制。
女子的教育不出闺门，只训诲其子女而已。
这就是母仪的职责。
教育子女，应当用德义引导，
培养子女勤廉谦逊的品德，
亲身做出勤俭的榜样，
心存慈爱，严格要求，
以此让子女立身端正，养成良好的德行。
对子女慈爱但不要姑息放纵，严格要求但不要伤害了母子间的恩情。
伤害了恩情，感情就会疏离不亲密；
姑息放纵，子女就会骄纵、丧失礼法。
《诗经》说：“和颜悦色，笑语盈盈，不要生气，子女就会乐于听你的话，教化就能顺利推行。”
要想教育好子女，自己要懂得修身之道，言行举止不违背德性，才可以称得上母仪，不可不慎重。
女德最重要的是贞信；妇德最重要的是孝敬。
自己做到了贞信孝敬，子孙就会效法你。
《诗经》说：“君子的威仪没有差失，天下人民都以他为准则，加以效仿。”
这就是彰显母仪的方法。

[book_title]○睦亲章第十七
【原文】
仁者无不爱也。亲疏内外，有本末焉。一家之亲，近之为兄弟，逺之为宗族，同乎一源矣。
若夫娣姒姑姊妹，亲之至近者也，宜无所不用其情。夫木不荣于干，不能以达支；火不灼乎中，不能以照外。是以施仁必先睦亲，睦亲之务，必有内助。
凡一源之出，本无异情，间以异姓，乃生乖别。《书》曰：“敦叙九族。”《诗》曰：“宜其家人。”主乎内者，体君子之心，重源本之义，敦《頍弁》之德，广《行苇》之风，仁恕寛厚，敷洽惠施。
不忘小善，不记小过。录小善则大义明，略小过则谗慝息，谗慝息则亲爱全，亲爱全则恩义备矣。疏戚之际，蔼然和乐。由是推之，内和而外和，一家和而一国和，一国和而天下和矣，可不重与？
【今译】
仁者大慈遍施，普爱大众。
但是也有亲疏内外、本末的不同，
分清轻重与次第，则可得睦亲之道。
一家之中，兄弟是亲的，宗族是疏的。
兄弟宗族，虽然有亲疏的不同，但来源于同一个祖先。
由妇道来看，我的兄弟宗族，虽然本源相同，我既然已经从夫了，兄弟宗族虽然亲，也疏了；
丈夫的兄弟宗族，与我虽然不同姓，但是女子以夫家为重，虽然疏也是亲的。
弟妹、嫂子、小姑子、姐姐、妹妹，是亲人中关系最近的，应当尽自己的情分真诚地对待她们。
树木的主干如果不粗壮，枝条就不会繁盛；
火如果不烧得炽灼，就不能照亮外面。
所以君子想要广施仁爱于众生，一定要先和睦亲人；
和睦亲人的关键，一定要有一个贤内助相助。
兄弟宗族、姑姊妹本为一源所出，君子欲与他们亲爱和睦。
而不贤之妇，常常视夫家的人为异姓，而与他们疏远间隔，导致乖违别异。
君子很少不被这样的妻子迷惑而与亲人疏远的。
《书》称赞帝尧，明达仁厚，能够和睦上至高祖下至玄孙九族的宗亲。
《诗》称赞后妃的风化，二南皆有能够宜家的淑女。
贤内助应当体察君子的心意，
看重亲族同源的道义，
敦守《頍弁》中厚待兄弟亲属的品德，
广行《行苇》中和善笃厚的风尚。
对亲人要仁恕宽厚，恩惠博施。
亲人对自己有小恩小惠，要牢记不忘；
亲人对自己有小的过失，则要忘记。
记小善，亲人间的恩义就渐渐厚了；
略小过，谗言邪语就会消失。
亲爱全了，恩义也就具备了。
内助贤惠，亲戚就和睦，大家都和善友爱，和和乐乐。
由此推而广之，诸侯、士大夫、官吏、平民之妻，
都应帮助丈夫和睦亲戚，以成内助之美。
内和，外就和，
一家和，一国就和，
一国和，天下就和。
怎能不重视睦亲之道呢？！

[book_title]○慈幼章第十八
【原文】
慈者，上之所以抚下也。上慈而不懈，则下顺而益亲。是故乔木竦而枝不附焉，渊水清而鱼不藏焉。故甘瓠累于樛木，庶草繁于深泽，则子妇顺于慈仁，理也。
若夫待之不以慈，而欲责之以孝，则下必不安。下不安则心离，心离则忮，忮则不祥莫大焉。为人父母者，其慈乎！其慈乎！
然有姑息以为慈，溺爱以为德，是自敝其下也。故慈者非违理之谓也，必也尽教训之道乎！亦有不慈者，则下岂可以不孝？必也勇于顺令，如伯竒者也。
【今译】
长辈抚爱晚辈，叫做慈。
做长辈的慈爱而不懈倦，晚辈就会顺从并日益亲近。
乔木高高地直立，就长不出旁枝；
深潭里的水太清，鱼就会远避；
樛木下垂，就生出许多甘甜的瓠瓜；
深泽宽广，众多的草就在其中繁殖生长。
长辈仁慈而能容人，子孙媳妇就会敬顺并亲爱她。
这是一定的道理。
如果长辈不仁慈，而希望晚辈孝顺，
晚辈的心必定会不安，
不安便会与长辈离心离德，产生背离，
心背离了就会产生忌恨，
心里有忌恨，是最大的不祥。
为人父母者，一定要仁慈！一定要仁慈！
但是把姑息纵容、偏爱护短当做慈爱，
是自我蒙蔽、贻害子孙，并不是真的仁慈。
不违背情理，以正道教育子女，
竭尽仁义之心，这样才叫做慈。
如果长辈不能做到慈爱，
晚辈也不可以不孝顺。
一定要勇于顺从父母之命，
像伯奇那样。
伯奇：尹吉甫的儿子。尹吉甫受了后妻的挑拨，想要杀伯奇。伯奇不敢申辩，顺从父亲的意愿而死，至孝也。
但是伯奇之孝，彰显了父母的不慈。所以父母一定要以慈为重。

[book_title]○逮下章第十九
【原文】
君子为宗庙之主，奉神灵之统，宜蕃衍似续，传序无穷，故夫妇之道，世祀为大。古之哲后贤妃，皆推德逮下，荐达贞淑，不独任已，是以茂衍来裔，长流庆泽。
周之太姒有逮下之德，故《樛木》形福履之咏，《螽斯》扬振振之美，终能昌大本支，绵固宗社。三王之隆，莫此为盛矣！
故妇人之行，贵于寛惠，恶于妒忌。月星并丽，岂掩于末光？松兰同畆，不嫌于俱秀。
自后妃以至士、庶人之妻诚能贞静寛和，明大孝之端，广至仁之意，不专一己之欲，不蔽众下之美，务广君子之泽，斯上安下顺，和气蒸融，善庆源源，实肇于此矣。
【今译】
天子、诸侯、卿大夫等，是宗庙的主宰，
奉供宗庙、供养神灵、延续传统，
应当繁衍后代，
使子孙世代相续，无穷无尽。
所以夫妇以繁衍后代、祭祀宗庙为大任。
古代贤哲的皇后、王妃，
都推广自己的恩德，使恩惠施及下人，
挑选贞淑的姬妾，推荐给君王，
不一人专享君王的恩宠。
所以后裔广衍，子孙众多，
福庆长流于百世。
周朝的太姒，有将恩德施及下人的美德。
所以《诗·周南·樛木》咏叹说：“太姒不嫉妒，恩逮众妾，所以众妾赞美她的德行并祝愿她安享福禄。”
《诗·周南·螽斯》颂扬说：“后妃不嫉妒，子孙众多，大家一派和悦美盛的样子。”
凭着后妃的贤德，周朝终能本固枝繁、子孙众多、巩固宗社，
夏、商两朝，虽然也有贤妃，但不如周朝繁盛。
所以妇人的德行，贵在宽仁慈惠，恶在妒忌。
月大而星小，但同在天上放出光芒，
月亮不挡住星星的光辉；
松高而兰矮，同样生长在大地上，
松树不妨碍兰花的秀美。
正室的后妃，也应能容纳众妾，不生嫉妒。
从后妃，到官吏、平民的妻子，
真能做到贞静宽和，
明了大孝的本端，推广仁慈的心意，
不专擅一己之私欲，不掩蔽众妾的美德，
努力推广君子的恩泽，以广衍后嗣。
就能上安下顺，家庭和乐，
福泽善庆之源，就由此开始了。

[book_title]○待外戚章第二十
【原文】
知几者见于未萌，禁微者谨于抑末。自昔之待外戚，鲜不由于始纵而终难制也。虽曰外戚之过，亦系乎后德之贤否尔。
观之史籍，具有明鉴。汉明德皇后修饬内政，患外家以骄恣取败，未尝加以封爵。唐长孙皇后虑外家以贵富招祸，请无属以枢柄，故能使之保全。
其余若吕、霍、杨氏之流，僣逾奢靡，气焰熏灼，无所顾忌，遂至倾覆。良由内政偏陂，养成祸根，非一日矣。《易》曰：“驯致其道，至坚冰也。”
夫欲保全之者，择师傅以教之，隆之以恩，而不使挠法；优之以禄，而不使预政；杜私谒之门，绝请求之路，谨奢侈之戒，长谦逊之风，则其患自弭。
若夫恃恩姑息，非保全之道。恃恩则侈心肆焉，姑息则祸机蓄焉。蓄祸召乱，其患无断。盈满招辱，守正获福，愼之哉！
【今译】
后妃对待外戚（即娘家人），
要在事情发生之前加以预防，
惩戒他们的小过，
使他们有所敬畏而不敢胡作非为。
古来后妃的外戚专权殃国，
都是由君主、后妃一开始放纵他们，
使他们肆无忌惮，最终难以抑制。
虽然是外戚的罪过，但也是由于君主、后妃不贤明所导致的。
汉明德马皇后，修治整顿内政，
担忧外戚恃宠而骄横，导致衰败，
所以对马氏之门不加官爵。
唐朝长孙皇后，忧虑外戚因为富贵招惹祸端，
多次请皇上不要让她们家的人担任重要职务，
因此保全了家人。
汉高帝的皇后吕氏、汉宣帝的皇后霍氏、唐玄宗贵妃杨氏，
三家都恃宠而骄，行为超出了本分，干涉国政，
肆无忌惮，自取灭亡。
这都是由于后妃内政偏私，养成祸根。
坚冰非一日之寒，大祸非一朝之积。
《易》说：“阴寒初步凝结成霜，发展下去，则会形成坚冰。”
外戚如果一开始对骄盈、放肆不加以禁戒，
骄气就会盈满，祸患就会形成。
后妃若想保全娘家人，
应当学习汉和帝邓皇后，
请朝中公正、忠诚、廉洁、正直、多学的人，
教导外家子弟，使他们遵循道义。
又当对他们施加恩情，使他们不扰乱国法；
给他们增加俸禄，不许他们干预朝政；
堵塞他们以私事谒见的门路，断绝他们请告求恩的道路；
教导他们严禁奢侈，谦让恭逊。
这样祸害就能消失了。
如果外戚仗恃恩宠，后妃加以姑息，
都不是保全身家的道路。
仗恃恩宠就会邪心放纵，
加以姑息就会蕴蓄祸端。
外戚包藏祸心，招致乱亡，
这种祸患源自于事先不能决断。
盈满就会招致失败耻辱，
笃守正道才能获得福庆。
一定要加以谨慎！

        </div>
      </div>
    </div>
  </div>
</div>
<!--update:2025-08-30 10:04:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>