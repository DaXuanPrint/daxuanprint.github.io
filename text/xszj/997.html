<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●金科玉律解（韩讷）,●为政规模辨（韩讷）,●治安文献卷之一,●治安文献卷之二,治安文献全文在线阅读,治安文献全文在线下载,大玄古籍书库">
<meta name="description" content="清陆寿名、韩讷辑纂。作者为清初人，陆寿名顺治九年进士。全书8卷，书前有韩纳“金科玉律解”、“为政规模辨”二弁文代序。书中收辑了“钱谷”，“征输”，“徭役”等内容，均为州县官吏治民类的告谕、启扎、禀揭、条议之类。为清初地方司法制度的实际记录。书约刊于康熙初，传世甚为少见，以列入珍稀善本。_治安文献_全文在线阅读_治安文献_全文在线下载_大玄古籍书库">
<title>治安文献_陆寿名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">治安文献</span> <br/>
          作者： <span class="inputVal" id="bkauthor">陆寿名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,公文档案,完结</span> <br/>
          字数： <span class="inputVal" id="bknum">[book_length]56679</span> <br/>
          说明： <span class="inputVal" id="bkdec">清陆寿名、韩讷辑纂。作者为清初人，陆寿名顺治九年进士。全书8卷，书前有韩纳“金科玉律解”、“为政规模辨”二弁文代序。书中收辑了“钱谷”，“征输”，“徭役”等内容，均为州县官吏治民类的告谕、启扎、禀揭、条议之类。为清初地方司法制度的实际记录。书约刊于康熙初，传世甚为少见，以列入珍稀善本。</span> <br/>
          封面： <span class="inputVal" id="bkimg">Z_12761.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]治安文献
[book_author]陆寿名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,公文档案,完结
[book_length]56679
[book_dec]清陆寿名、韩讷辑纂。作者为清初人，陆寿名顺治九年进士。全书8卷，书前有韩纳“金科玉律解”、“为政规模辨”二弁文代序。书中收辑了“钱谷”，“征输”，“徭役”等内容，均为州县官吏治民类的告谕、启扎、禀揭、条议之类。为清初地方司法制度的实际记录。书约刊于康熙初，传世甚为少见，以列入珍稀善本。
[book_img]Z_12761.jpg


[book_title]●金科玉律解（韩讷）
韩讷
金科玉律数言。浑沦特兀。抉律书之要。且有补律书所未备者。后之人。从而注释之。名法之家。至今传诵之。顾语殊简质。蕴义无穷。是宜总其大畧。而晰其义类者也首云夫姦妻有罪原注曰。婚不以礼曰姦。谓居父母丧。其妻有孕。则是忘亲贪淫。故所得孕。合得杖六十。徒一年也。而先姦后娶者。亦即所谓婚不以礼者欤。是虽律有殊条。而兹则一言以蔽也又日子杀父无刑注谓子孙杀父母者。凌迟处死。出于五刑之外。言常刑不足以尽其罪。故曰无刑。又谓奉兵以讨曰杀。是言凡为人子。各事一国。交兵以伤其父。父为叛国之将卒。子从捕寇贼。而兵杀其父。得以无罪。如弟杀兄者。罪入十恶。为罪非轻。孟子曰。管叔兄也。周公。弟也。管叔以殷畔。周公杀之。此无罪也。又谓翁姦男妇。及涂形抹面。遇晚行盗。子不知而杀之。故无罪。即解之者。亦谓未知孰是。此律书之所未备。而所当存疑者也。三曰不杀得杀罪。原注谓谋杀人造意。身虽不行。以为首论。是言未尝躬亲杀人。而罪反得斩。其适重上服之意欤。诸如收父祖妾。盗大祀神御诸物。凡未尝杀人。而按律则应真犯死罪者。俱此之谓欤。四曰流罪入徒萦。注云。如先犯徒三年。巳役。又犯杖一百。流三千里。并杖一百。拘役四年。若犯徒未满。亦总徒四年。又犯徒三年。亦加杖一百。徒一年。总徒不得过四年。且有杂犯而减徒五年。仍得纳赎者矣。总是古人制律哀矜之心。不欲致民于死之意也。五曰出杖从徒断。谓如杖一百止。加一等。则杖六十。徒一年。加徒减杖之类是也。六曰入徒从杖惩。谓如訢讼律例有云。诬告人。除告实外。剩罪徒流。皆折杖。照杖收赎。顾有巳决未决之。昔云巳决者。剩罪全抵。未决者。准其收赎。今参酌其宜。如有力则剩罪俱以纳米等项赎罪。如无力则剩罪至杖一百以上者。实的决一百。其馀罪亦著纳赎。但不用律赎每杖一十。赎银七釐五毫之数。而用例赎。每杖一十。赎银一钱。则杖不过百。而赎不失轻矣。七曰纸甲殊皮甲。谓如盗军器。计赃。以凡盗论。则论价之高下。以定罪之重轻。故纸与皮殊耳。八曰银瓶类瓦瓶。则谓盗大祀御用祭器皆斩。瓦之与银。贵贱虽殊。盗之者。其罪则一。故曰类也。此偶举纸甲皮甲。银瓶瓦瓶。以例盗军器者。必皆计赃。盗祀御物者。则不论轻重也。九曰奴婢从良断注谓如律所云。凡奴婢欧良人者。加凡人一等。至笃疾者绞。死者斩。其良人欧伤他人奴婢者。减凡人一等。若死及故杀者绞。则良与贱异矣。若奴婢自相欧伤杀者。各依凡鬬伤杀法。相侵财物。如盗窃强夺诈欺。诓骗恐吓求索之类。不用此律。仍以各条。凡欧伤杀法坐之。伤残皆无异律。俱与良人一体。所谓从良断也。末云屠牛以牲名则迄无定说。原注云。如盗大祀未进神御之牺牲。合杖一百。徒三年。此牲字。兼牛羊豕说。葢祀神祗用犊。以祖所自出之帝配之。即加羊豕。若有盗杀羊羊豕者。罪与杀牛同。前人论此条。巳云援引不明。愚何敢妄置喙乎。凡兹十者特约略其要领耳。律设明备之条。兼陈比附之例。决狱者。举一以推其馀可也。

[book_title]●为政规模辨（韩讷）
韩讷
夫为政规模一论。出自大司寇石氷苏先生之手。至今传诵。顾有一二异同。不可不辨。如律云。欧受业师加凡人二等。注谓称凡者。概指读书习萟之师而言。而论则曰。百工之师。同于凡人。抑独何与。律又言以威力指使欧伤杀人。以为首论。而总论又曰。凡有喝令喝使字样。不曾下手。律无文。应从不应论杖。意律之所称。殆指造意主谋而言。而论之所补。其指旁人恃势喝使欤。抑仅指同谋以立言也。且论有云。五府照会六部。六部则用咨呈。今五府专官。虽皆带行?缶。但部堂乃天子之元卿也。其位至尊。即籓封亦皆用咨。而五府乃行照会。旧例。当乎否欤。又言籓臬剳牒知府。今类用牌票矣。其犹存剳牒之体。而牌票则不妨杂用者欤。总之律例有一定之条。前说亦非不经之论。习吏事者。其无泥古而专执也哉。
按丈量弓尺。余见察荒李公檄谕中。则云中州旧製。以官尺五尺为一步。及读现任长洲董公文告则云。吴中额例。以六尺为一步。旧用弓式。藏之公府。图册昭然。原非臆说。夫一弓尺耳。而习俗异同。意尺有大小之不等。额有各省之互异欤。附志于此。以见为政者。须随时变通。因地制宜。于画一之中。济以随俗之法。庶以成同轨同文之治云。

[book_title]●治安文献卷之一
长洲陆寿名芝庭　韩讷牧公　辑
男德元益孙　学人黄衮山补　参
钱穀部一
◆钱穀部一
牧公曰、首钱穀者。急先务也。今之钱穀。不可问矣。小民皮骨仅存。而度支日歎不给。有司辄碍考成。其故何也则以中饱漏卮、弊难悉数也余葺名贤之文特取其上不悞国、下不病民、中不累身者、表而著之、聊为时政一助、他如通套徵粮檄示。例有成格。不敢滥登。致纷简册。后复原本前贤。缀以己意。条列数则。附诸卷末。草野迂疏。粗陈其略。　当局贤明。阅之能无喷饭。
条约
批申
公檄
○条约
【 条约者举每部之大纲而兼搃条贯之文也或谕之通都。或刊之策首。或径自颁行。或请于上而后行。以其不专一款。故不敢混诸告谕条议中。而特冠简端俾阅者知其事之大凡云尔亦有列款上陈。而仍归诸条议禀揭中者。则以其为专举一端之言。非有所错杂于其间也。】
先生抚吴。兴利革弊。吴民赖之。刊定三吴赋役全书。自先生始。陞搃□河道。仕至刑部南书。因忤逆璫。未及大展其用。惜哉。牧公曰今之比较竹册。每扇每啚。每甲每户。亦应先贯田数于前。然后寔开原银于后。必令比薄与滚单对同。搃数与□数符合。庶免飞洒私加之□
会计条例（江南廵抚胡应台）
徵收条编规约（吴江邑令刘时俊）
均验派（漕政约之一　刘勿所）
查盘条约之一（南州司李李嗣京）
署府条约之一（永平司李尤侗）
·会计条例（计选拾肆则）
江南廵抚胡中丞
【 讳应台】
一本折平米。眀分本色折色。及新加粮饷。与本色正耗先开总数于前、即析散数于后、开粮数于后、即贯田数于前、在府有大纲大目。在州县有小纲小目。以细数合州县之总。以州县小总。合府大总。毫厘合勺。必期相合。则款目悉详。而疑骇可免矣。
一往时会计钱粮。未必私加。然派之各州县。殊于粮额不准者以毫厘合勺、任意增损、而累少成多、顿觉增益、此番米之颗粒、银之微纤、亦必详悉、则此隙杜矣。
一会计迁延。多由各州县纷纷告□。未即勘实确报。而青由因之遅缓逓来会计行下各属钱粮、已完至七八分矣、增者仍易加派而减者莫晓来历、民有坐受其苦耳此后于某月开徵。即发行府总。不得仍前躭延。致蹈前弊。
一审差五年一次。关係小民身家。计田多寡。为差重轻。搜剔诡寄一味虗公金石付梓。谁不乐为从者。惟是曲全人情。应重点轻。甫出晓示。而旋即改更。即载册书。而仍容脱漏。以致弔新补旧。年分参差。勒认严拘。费且无??丘。小民如何输心也。今后审役。先杜诡寄花飞之弊。秉公持正。独断独行毋自假借奸私、毋甘迎合情分、审毕。大张晓谕。即便刊刻成书。每区给发一册。听民各印。照名顶差。照年应役。庶上信下服。趋事亦易。
□田处处有之但冐荒、者可恨耳自湏详慎商确以甦民困一各属□粮。一槩除出。每石折银四钱八分九厘零抵作折色。从缓徵解。并不派及本色。亦不派徵兵饷。贴役银两。止照各州县粮额。自为验派。至民间有岁报陞科等项。亦不便即入会计。致乱编派湏将此项徵入济农仓以备赈济。仍照数登报仓库循环。以便查考。俟三年有定。即准补□。一体徵派。
若止开平来一石。应徵本色若干。折色若干。则乡民不挠美法。而毫厘抄忽之间。吏胥淂以为奸矣。惟明开官田一亩。应徵银若干。新增每项若干。山荡田亦然。则小民一览易知。可据亩纳银。无闪烁之弊矣。一青由长单。最宜早给。其式遵照经赋册内。每纸上列合邑粮数。与所派本折。而本户田粮一石。派徵本色若干。折色若干。其徭里人一丁。派银若干。田地一亩。徵银若干。新增每项若干复眀开于下庶乡民一览便知仍将税粮丁田。每石每丁每亩。应徵本折。并新增数目。或银若干之数。编示通衢。至给发由票。不许经催代领。以防隐瞒。
一北运车脚银两。例付总部船中。往往以此揖盗。苏松间值。除劫去外。运官几不能保。可骇也。与其拨兵护送。莫若给发勘合。将协部两员中。坐委一员。领车脚未折银两。照金花事例。陆觧至临清。遵规半发外。馀觧京等候。计寔稳当。且银止二万一千。湏夫四十名。临清以前。又仅一半。较论十六兵往复六月。倍觉省便矣。然此项钱粮。限定正月发帮。则车脚较前更急。试与各属约。如期觧纳。协运官自是领解。稍遅责令迁延州县自解临清等候半给。馀亦不便收贮恐诲盗贼。仍令一半解至京中交纳。各县该将车脚银两。官收官觧。以便赶运。倘仍玩愒。有参罚在。
一钱粮各款湏注原由奉部文者。则注云此奉部箚。或勘箚。在军运耗米轻齎蓆板等项。则注云此载漕运议单。在白粮加耗舂办夫船车脚等项。则注云此载在某年经赋册内。其近奉减免。今会册始不编者。亦湏详注其因。
一徭里原係各属□□。并各衙门公食。及朝贺公费备用等项。有暂编者。惟各官入觐科贡等费。然贡有定额而科无成数每以四名五名六名约编。如其数盈。自行加派。倘如戊午年。有编六名。而止中一二名则此项钱粮、亦当开报馀银若干、庶下科有增、免派而额编不至积剩矣又查会计册内开云。倘部派本色太多。除减折色外。应当加耗则此项当增于丁田、而大旨以税粮会计之不盈不缩者立其经、以徭里会计之微盈微缩者通其变其不便于丁田者甚渺、而便于会计、便于官民遵守者、不啻百之、此说似矣。切思今年部派本色果多。则此银为通变。若明年部派本色不多。则此银为剩馀。年复一年。剩而又剩。又从何处支销。或云。部派未有本折较平者。特多寡不同耳此不取给丁田、则税粮会计、势必逐年更改试长计之莫若因部文多寡、入在暂编之内、多则多派、少则少派、均则不派、庶小民明白遵依。而议端尽息。
一查各属徭里。至三年暂编内。如乡会试等项。事关人文。何乐议减。而派及里甲。万□过浮。此后乡会武科等费。先行撮给。应遇会试之年。方行暂编当各照实中数目、补编、而不宜约编也、为约编之数。常属臆测。少则旋加。多则落空何如稍一设法、续行据实补编之尤两便乎至附籍或原係故里。或偶係移居。中后固为生色但宜止给旗匾以华其门。牌坊银两。现中地方。业已槩领矣若重复滥及以滋加派、谅贤者不屑、亦不忍也今后断不曲狥。致累徭里。
一徵收钱粮比较册。每出州县总之手。官府照数比责。薮奸府欺。擢髮难数。惟印发比簿于经承。开载一区钱粮之数印发长单于粮长、经催排年各一本粮长则开一区之数。经催则开一啚之数。排年则开一甲之数。簿与长单。仍将各管徵收银两。分列十限。每即以此为滚单甚効遇限期。粮长经排。各齎原给长单。催各花户完银完后、经承则眼同粮长经排纳户、填注完数于比簿管徵项下、粮长则填各啚、经催则填一啚、排年则填一甲、各完数于各长单限下、花户则自填于原给由票内备照、临比、各齎送查间有经催不到。责粮长。排年不到。责经催。花户不到。责排年。粮长不到。指名挨拿。若纳户逋欠不得止于粮排名下取盈。为粮排未必能督花户。而花户时或能抗粮排也。有不完者。湏拿花户正身。以防粮排侵欺。
一吴中觧银。多差吏胥。银未类齐。当先起批甫领入手、百计耗费、或放债、或囤货。初犹止营子母迨、借者未还、营者失利、窘于查销之无从、而挈家以迯矣各属历厯可指。今后起解银两。当委才干衙官旋觧旋廻计日查批百无可虞若外库贮银、复开撮借、往往以急需之钱粮、供得缓之名目、可恨也应觧者刻期倾觧。馀悉封贮内库。不得仍前惮烦。致滋弊孔。
一各属军储。行粮恤孤省存各为轻粮若派兑时、独儘几户营批、则小民便不均沾此后应将前项。騐法均派收足。此外加耗亟宜痛绝。
一苏州文运正隆。或现住本属。而发祥他省。或久离乡井。而族属犹存。甫登乡会。沿例恳请牌坊银两。此欵各州县。均係三年约编一次。计名分派。皆出徭里。倘有馀剩。即槩给之。犹非定体。若本地中数。适合编数。又费一番加编。官难应求。民不堪命。目前撮给。百费补还。且现中地方。业己槩领一人而併两人之坊金、谅贤者不屑、亦不忍也此后查果附藉。止送旗匾以华故里。其馀断不滥允矧全书据寔编定。亦无此项名目。即旧例约编。改为补编矣约编犹冀剩存、补编断难多派各相体恤。以省烦费。非直细民之受福己也。相应禁革。永著成规。至优免一节。现在乡绅。自有定体。若隔省托名原籍。而同姓□谬开冐认。急宜清併。以防躲闪。
验派某县某年税粮徭里由票规式
【 某】 省
【 某】 府
【 某】 县为徵收钱粮事奉
本府颁发会计数目规式由票该奉
院司明文将本县各项本折钱粮俱已查明验法均派并无偏累不平等弊如该管粮里及里书人等敢有受贿那移情弊许花户执票赴院道府并本县陈告定以飞诡税粮律例问军决不轻贷湏至票者
见图
此单之妙。妙在将每户每亩俱详开寔徵银米之数若只以平米每石騐派之数。开列于上。即家藏一纸。乡民不知筭法。究竟无益。刻单一成。上则申呈　抚　籓。下则分散细户。庶纳户实有所据。而无所容其增损矣。
·徵收条编规约（吴江邑令刘时俊）
吴江邑令刘勿所
【 讳时俊】
先生令□□无利不□□害不□前辈吴□之先生善□否人物至先生则称为三百年来苐一父母洵非谬也历任三邑特擢刑科给谏仕至太僕寺卿奉命讨平奖龙樊虎惜为□者所柳先生真一代人杰也为徵收条编事。照得本县钱粮。最为淆混。条编一项。积弊更多。自本县逐欵清查。节次发露。十数年相沿弊习。从此更新若不立法定规、要难垂之永久为此开列欵项。令尔小民知悉。
一釐积弊经管书手。积弊相沿。暗将丁亩加派科则。以致搃少撒多。计长出银两。甚至多逾数百。假造工食由票。串通歇役私收。十数年来。小民阴受其害而不觉。本县清出此弊。往者不及穷追。姑自二十九年会计为始。一洗相沿弊规。则钱粮数清减一分、民受一分之赐矣
时□□有庄孟从先生年十岁能文童试指于府抵□城缘试奉呈诸勿所先生先生奇其才命作破题曰丘乙己庄公立应曰作之师者万世一人□先生大惊赏儁归县署同二子潜必师事孔中□先生抚摩教有无所不至终身□之附□于此更见先生怜才之切如此一禁重头徵收银两。旧有平欹针涩等弊。本县觉察即将□□□役痛责示惩。仍较正天平。绝去前弊一□钱粮上纳不许分亳火耗加添如有代纳人□指称加平。额外需索者。一分以上。如数痛责。一钱以上。论賍究治。如经收人役。玩法欺官。仍将天平针马。巧作奸弊。定从重究处。枷号一箇月。决不食言。举首之人。仍行重赏。一併比册本县钱粮。有本色。有折色。有均徭。有新增兵饷。又有派剩存留。以本色改折色。往规大书册。止徵折色。馀係各册徵比数不归一、故本色派数、不对记于大书册之田亩、而总书得、以增减均徭兵饷、各得悬欠于尾、而□书得以包侵派剩存留、□空于本折之间、竟不开比、而总书得以、乾没、册各有弊、人自为奸、本县逐次清釐。渐为归併。自三十年始。将徭银兵饷与折银一柜徵收先将徭饷扣足十分。而徭饷无挂欠之弊。自三十二年始。将本色并派剩存留一册筭派。而本色无增减之弊、万法归一、百窦已釐奸胥无所售其计矣。
吏胥□□□民此等恶习在今为其至□衿户则动以奏销□吓不怕你不重复赔纳□□有一赔再赔而仍然受诈不己者皮骨□矣为之奈何一缓旧逋。带徵钱粮。诸奸胥所居奇货也。每郡牒下县。追觧某年某项银若干。停徵多年。奉催开□□册查次则□藉不全又涂改模糊完欠互混不得不著令经承开欠、□承遂大关骗局将欠多顽户钦十分之二三、贿己隐蔽不开、及将□少顺民、未及打点者尽数填册、甚将清完者重复摘比、用比索贿用贿销比□其腹而复归停阁、摘比仅数百两、縂书已渔猎于千万之中究竟则丝毫未入国课也一牒未缴、又奉一牒、一欵未完、复徵一欵、必使逋负之数、迭次骗尽、而册仍挂欠、是何官民之愚、诸胥之黠乎、夫出于民、入于国。有司计必为之今出于民、入诸奸胥之手、于国课毫厘无益、则有司奈何为此辈役也本县折肱得法。惩□吹虀。每奉牒催徵。前任旧逋。必斟酌再三不轻出一示发一票、为奸胥市、则奸弊袪而民困甦矣。
不惟所馀空票当徵运宫即票根亦当缴进内衙查騐更妙一清柜收柜收上柜之时。即领阴阳印票以给纳户。流水印簿以记号数。本役限数收完。则剩票号簿同缴。至于縂发对支。亦同此法。夫折银既逾十万。而阴阳票。何止数百万张。领票百番。乘机易混。故有官府印发之时。不由柜收候领。而总书混匿者。又有柜收缴票。不缴于堂。而存于房。而自径收用者。又有官府事扰之际。柜收借隙混缴。而缴数不尽者。又有藏匿票多。柜收人等。亦失检点。而转为奸棍用者。票人粮胥之手。则縂书得径行其奸。于是通同势僕排年。共商诡计。银不入柜。割半私分。径给假印票。势僕作完以欺其主人。排年作完以欺其里长。搃书虗填完数于□簿此獘在今为甚反以他啚他户寔完者、捺数作欠以遮抵之此弊什常居八九也。票匿柜收之手则柜又知会搃书以行其奸于是暗给印票。私收各啚各户之银。不报数入官。不登号于流水簿。此弊仅什中之一二也。票转于诸棍之手。则诸棍淂以偷用其奸。于是包揽侵收。托言上柜。印票可据。即信实完。此弊百中之一二也。假票之弊。大?如此。欲以流水簿对票号。则簿既一人一换。□亦送起迭止。以一柜银簿经十数番间断可乘之隙。则票号何难于混填。欲以比较册对流水簿则册分图扇、便于顺查、而完欠又粮书虗捏、流水簿、登记完纳、似堪的据、而啚扇又□□难查使官府小民。两不淂对証可稽之绪。则钱粮何自而清楚。弊窦至深。莫可究诘。今议每扇点一柜收。即使专收本扇则一柜自为始终假票无所可用比较一凭柜册、搃书粮书不敢与榷、官府便于稽查。小民易于对理。且一收一纳。彼此皆识认之人。纳户不敢低假欺瞒。市棍不敢包收揽纳。即柜收亦不敢索耗侵匿。既可苏累。又可防奸。与今法利害相悬。何啻十倍。
一耑责成扇书一役。不妨僱募。盖命为扇书取其知筭知书、善持筹、有心计、今槩置不论。惟照田点充。名实舛□。深蹈不觚之诮。蒙点者不能著役。转议与包替之人。包替之人。反得从中躲闪。命之造册。重扯正身以贴其劳。若有情弊。复推正身以卸其罪。则以名非其人故也今议照扇大小。量其贴米。其法以每名十五石起数。会其縂而通融之。半照人半照本扇之亩。以均筭各给。择□知粮数。诚实畏法者项充。不拘乡城。不分都扇但取有身家妻子、不□三岁一议保结若作弊事故便当革替方是田宅之多、而取本扇内有田五十亩以上、或百亩者、每三岁一议结、非事故不替、非作弊不革、以免议报之□则此役之累苏矣。或谓募充。则巾棍得以谋顶。久任则习恋易以生奸。是亦一说也苐清查有法弊何自生、官府易欺、谁肯守法、即今照田点役止更其名、未更其人而正身贴之。又不止十五石之米何如正其名专其责、无使阴为鬼域、而明得推托、是亦防奸之策也、至于青由断乎当给。盖小氓愚钝。心计最少。有青由。则或增或减。各知其应派之数。而奸歇蠹书。不得加派科收。田地收除。最易淆混。有青由。则一给一领。田亩有著落之人。而飞洒虗装。计无所售。杜奸绝弊。法莫良于此矣。积书作孽。必欲蒙小民之耳目。使不见闻。即上台明示谆谆。并无青由给散。田亩任其飞射。科则任其那移。小民无所为凖凭。排年不□于催办。殃民□国。职此为由。自今为始。湏遵照会计。印刷青□。
一张。先期类发。似亦清弊之首务也。青由银两。旧抵别用。今□□既有役米。青由□箚。并在其中。无借口寔。免再加编。策无便□此也
·均验派（漕政约之一　刘勿所）
刘勿所
本县仓粮有军运。民运。与军储行粮。存留恤孤等项赠耗轻重有差往时縂书受贿。将轻粮儘扣于官僕奸民。而柔懦乡愚。俱派出兑。本县莅任。剔祛前弊。奸书不得为政。势户不得请扣不分庶民士官、悉照平米、一体騐法均派、升合不容狥私近因□塘费繁。无从设处。士民愿儘轻粮者。即以所省之耗。捐助塘工。俱申明院道。并不假此以市私恩。今塘甫告竣。仍照法騐派。□无轻重不均之歎矣。
·查盘条约之一（南州司李李嗣京）
南州司李李少文
【 讳嗣京】
照得查盘钱粮原欲釐剔积欺。不在毛举细事。但值此军兴□骚之日。会计综覈之时故此那彼借、三窟难许容奸、苟罪著赃明、一钱可以斩吏本厅于支收出纳。必亲对薄卷。逐件研磨引蔓直可寻根、水落自然石出、无事虚文。以潦草塞责。无为丛借。致隐漏模稜敢有侵渔营运。虚作支解。诳称批收未回者。即行觧纳衙门。如数确查。法在必行。罚无轻贳。不得妄希打点。侥倖一时
·署府条约之一（永平司李尤侗）
永平司李尤展成
【 讳侗】
一用劝徵有司之事孰不以完课为第一义。但民力竭矣。天灾縂之巳无□□钦之方惟有省刑之法哀此永氓。屡遭水旱。捄死不给。其忍耐飢寒。勉而输赋者。皆良民也。然新逋旧欠。朝追夕呼。宁无剜肉医疮之痛。必将此万不得已之苦心。委曲劝谕。或蒲鞭示儆。使其情有所感而输。义无所迯而不得不输催科之中、有抚字焉□人之言若併徵促之。严刑虐之箧中一块金、阶下不知几堆血矣、况今鹄面鸠形之众。箭艸实以度日。望煮粥以疗飢。横加鞭朴。心则何忍惟存恻隐一腔、稍救凋残万户愿各州县同之。愿众百姓谅之。
○批申
批追徵钱粮呈（江西廵抚王守仁）
再批追徵钱粮呈（王守仁）
批南昌府追徵钱粮呈（王守仁）
·批追徵钱粮呈（江西廵抚王守仁）
江西廵抚王阳明
【 讳守仁】
看淂江西一省。重遭大患。民困已极。屡经奏免粮税。日久未奉明旨。近日南科奏停。随复部使催替。一以为蠲免。一以为追徵。非惟下民无所遵守。亦且官府难于施行。今该司议、谓兑淮起运。係南储额数。而王府禄米。亦岁用难缺。要行所□光纳兑准。次及京库折银。次及南京仓米。次及王府禄米。其馀俱□眀降等因。此亦深覩民患。欲济不能。委曲调停。计出无奈。仰司即如所议备行各该府州县查照施行后有恩旨。当亦止免十五年以后钱粮。其十四年以前拖欠。必湏带徵。终有不免。莫若速了为便。各府州县。宜以引咎自责。虽属虗怀。然下吏小民见之。较责人者更为□策。此劝谕□民之良法也。不淂仅以□光□之。此意备晓下民姑忍割肉之痛、救燃眉之急呜呼目击贫民之疾苦而不能救、坐视徵求之急追而不能止、徒切痛楚之怀、曾无拯援之术、伤心惨目、汗背赧颜此皆本院之罪、其亦将谁归咎各府州县官。务体此意。虽在催科。恒存抚字。仍出示晓谕。此缴、
·再批追徵钱粮呈（王守仁）
看得本省十四年以前。一应钱粮。已经给事等官。具奏奉旨。果係小民拖欠。俱准暂且停徵。还著各该官司。设官赈济。毋视虗文。此朝廷之深仁厚德。悯念穷民。诚爱恻怛之所发。小民莫不欢欣鼓□。□子所当遵守奉行乃今停徵之令甫下、而催併之檄复行、赈济之仁未布。而案挞之苦己加法令如此。有司何以奉行。下民何所取信。夫为人臣者。上有益于国。下有益于民。虽死亦甘为之。今此作意极忠□。然语□□□不可为训以之入□者。□见常时政令不□。时事难为若此。□能委曲劝□。使民乐输况异此者乎有钱粮之责者。不得曰我为其谁。人为其易矣。日所为上使朝廷失信于民、下使百姓归怨于上重贫民之困、益地方之灾、纵使钱粮果可立办、忍心害理、亦不能为、况旬月之间、而欲追併了绝、就使神输鬼运、亦于事势不能、徒使歛怨殃民、何益于事、除本院身为廵抚、不能为国为民、自行住俸待罪外仰布政司行各该府县官。以理劝化小民且谕以今日之举、非关朝廷失信、寔由京储缺乏、司□计者势不得已兴起其忠君亲上之心勉令渐次刻期完纳。果克济事。两月之后。亦未为遅其各该官员、本非其罪、不必住俸革去冠带行令照旧尽心职业勿因事变之难、有灰爱民之志、后有违慢之戮、本院自当其罪、仍呈提督漕运行督粮官。及廵按衙门知会。此缴、
·批南昌府追徵钱粮呈（王守仁）
据南昌府所申。□弊徵求之苦。本院缪当斯任。实切忧惭部堂诸公非无恤民之念、但身司国计、不得不以空乏为虞、在外有司、非无国计之忧、但目击民痍、不能不以抚恤为重、若使平民尚堪朘削、一时忍痛并徵、以输国用、岂非臣子之心、但恐徒尔虐民、无济国事、非徒无济、兼恐有虞、斟酌调停、事在善处仰布政司会同二司各官。将该府所申事理。即加酌议。或先徵新粮。将旧粮减半带徵。或儘其力量可及。分作几限。令民依期逐渐办纳。但可通融调摄。皆湏悉心议处务使穷民不致重伤、而国用终亦无损一面备行各该府县。查照施行。一而具由呈来。以凭咨奏。
○公檄
严查苏府完欠（以下折色条编四则　江南廵按秦世桢）
禁饬兑支牌（秦瑞寰）
觐期催徵（浙江廵抚秦瑞寰）
留降调印官徵粮牌（江西廵抚蔡士英）
禁收粮官需索常例（本色漕白共八则　江南巡抚张东阳）
催给月粮牌（江南廵抚黄希宪）
急催兑运以副钦限牌（黄希宪）
告籴备兑牌（黄希宪）
改行官觧白粮牌（黄希宪）
催攒白粮官解牌（黄希宪）
严饬官兑漕米牌（浙江廵按王元曦）
行嘉刑官严饬漕弊牌（王元曦）
·严查苏府完欠（以下折色条编四则　江南廵按秦世桢）
江南廵按秦瑞□
【 讳世桢】
为严查起觧钱粮事。照得江南赋重役繁。民力堪念。西北军需孔亟。　国计倍囏。本院忧虑交胸。宽严并用。故于钱粮之事。不知几费心神。近以径觧之法。画例请
旨者。葢有鉴于倒批覆阅。每每稽时废事。姑为省此一关。以杜各州县加派解费。拖延躲闪之弊耳。今核查该府钱粮。据册所载。顿贮在库者。不下四万馀金孰非二月丝五月穀、剜肉医疮、以求免胥役之到门、刑罚之加身者、又孰非今日星提、眀日火票、唇焦□秃以求副
功令之严、免司计之戾者、下如此其苦。上如此其急。而该府乃反束之尘封。置之高阁。此本院之所以为异也。苏松衙役。从来善喫钱粮。由此看来未必原封不动、则库胥与承吏不可不问相应严查催觧。为此牌仰苏州府。即将前项在库未觧银两。立刻躬自盘查。逐项报眀确数。及领解员役日期。一一开具。以便核销批廻。若或奸蠹间有游移销化。或托言那借。均属侵欺。便即收监追究。一面眀白申详。切勿曲掩宽□。自贻大戾。言止此矣。思之慎之。
·禁饬兑支牌（秦瑞寰）
秦瑞寰
为严樊兑支。以清积弊事。照得钱粮出纳必登簿书。锱铢不容□混杜目前之隐弊、免日后之追求、全繫于此今查各县。有听吏书蠓蔽。巧以工食杂项等银。出给兑支人户单串。意谓不烦库给。而□民閒之积逋。似属两便。殊不知此辈得串在手不兑逋赋之顽民、专兑易完之殷户、此利其远便、彼利其轻省缘此而无项不兑。无年不兑。私兑日多。柜纳益少。正觧罔应。杂放透支。且印官黠者被饵于扣剋。愚者一任其提撕。渐至空印串单。在吏书择户而食多寡随填。茫无稽考。且杂其项欵。错其年分。丝纷绳乱。令人莫可清理。甚至本年钱粮。方始开徵。即行兑支。殊不可觧。更闻昏愚不即无是事具流必□于此禁□诚是肖有司。视私兑为捷径。不难出片纸以作金钱有以之偿债者、有以之鑽营者将谓收收不载流水、放□不登库簿上下隐瞒。自为淂计殊不知额赋止有此数、不在上、不在下、将安归乎、究竟水落石出、噬脐已无及矣除已往尚在清查。将来亟宜申饬。为此牌仰布政司。即便移会守廵各道。转行所属。凡一切存留钱粮。必以徵收给放。登记流水库簿。以备查考。如敢仍蹈积习。擅行对支作弊者。本院访实。飞章　题参。决不姑息。各具遵依缴查。
·觐期催徵（浙江廵抚秦瑞寰）
时浙江廵抚秦瑞寰
【 讳世祯】
为计典届期。严督徵解。以副考成事。据布政司详称窃照考成定例。自本司以及各道府县。凡有地方之责者。皆有钱粮之责。弟各属皆以本司独　觐。痛痒不关。时入秩暮。输輓寥寥。尚且藉口灾荒。任催不应。合无详请飞檄各道。共加鞭策。以济军需而副考成等因到院。据此为照东南财赋重地。国计半给于兹。年来功令愈严。各官怠玩转甚。顽户拖逋。奸胥侵蚀大家一谜因循并不实心釐剔以致日复一日、积欠愈多、顷计部题差满官。坐省守催。责成本院专督。且　大计在即。关係考成。若不严加绳课。流将安砥。今据前因。合行专催。为此牌仰各道。照牌事理。即便严檄该府属县。将十年。十一年。十二年。觐期以内。与八九两年带徵。各项本折一应钱粮。守取未完细数。无分民欠官欠。分别勒限督催。通限十月终旬。截数全完。造册呈报查核。以凭开注优劣。果係分毫无欠。首列卓异。如有仍前积逋。呼应不灵者。虽有他长。亦注劣考。该道为郡邑纲领。考成攸繫。万惟加意督催。本院亦以此定监司之殿最也。法在必行。凛之速之。
·留降调印官徵粮牌（江西廵抚蔡士英）
江西廵抚蔡魁吾
【 讳士英】
照得江右地方疲困。人心刁顽。经徵有司。往往为钱粮受累。现今准吏部总督二咨。开工部料价等银未完分数。各分别降处。江□除降俸罚俸外。其应降调者。正官三十员通省为之半□此各有司。岂尽催科无术抑因各□钱粮。显绪甚多当大计岁参之时。不能一一完备。且以极残极坏之□。与他省一例考成。本部院恻然久之。业已特疏题　请。各求免调。留任追完前欠。以收□榆。统候命下定夺。但地方不能一日缺正官。钱粮不能一日无徵觧。诚恐有种势族豪娃。及刁顽里户人等。乘此正官摇动。必生心抗违。倡言惑众。不服比追。而□追各役。俱係积年奸恶。知官将离任。又必串通里□。故意延遅。以图于中取事。则十年钱粮谁完。而历年拖欠。又谁追乎。为此仰道府县官吏。照牌事理。备将本部院云云大书告示。晓谕民间。照旧输纳。如有前项人等。乘机生心。抗拒不完。该□府县。即行严拿□解部院审明。士民重惩问罪。衙役立刻处死。决不虚言。
·禁收粮官需索常例（本色漕白共八则　江南巡抚张东阳）
江南巡抚张东阳
【 讳国维】
为禁革粮官需索常。以肃吏治事。照得府州县管粮官员。廉明公慎者固多。贪得无厌者不少。又有不职之流。惟知贪婪。以充□在今为甚囊。罔知洁已。以苏民困。每遇收粮之时。或假道府慕派粮数为由。而科索常例。或指上下衙门打点。而滥承使用。或勒造册之陋规。或索粮官之额例。管粮取之保歇。保歇取之粮户。上下交征。指一科十。小民安得不遭困苦。若不严加禁约。未免积弊日深。为此牌仰该道。严行府卫州县掌印管粮等官。如遇收粮之际各要恪守官箴、痛恤民隐以朝廷粮储为重。设法催徵完觧。毋得贪图常例。致误愆期且一钱一物、皆小民之脂膏、悖理剥民、非子孙之永计、即倖漏国法、此等钱财、岂能长享、可不慎之敢有不遵禁谕。仍蹈前辙者。许各掌印官。查访实迹揭报。以凭参究施行。
·催给月粮牌（江南廵抚黄希宪）
江南廵抚黄又生
【 讳希宪】
为儹运粮储事。炤得月粮为运军急需。长途跋踄。躯命所关。脩艌回空。国储攸係。察各军旗。所有本名下漕欠在今日固宜除扣、以清积逋、而目前新运尤应炤管、以速开帮、矧该年、尚有应扣月俸月粮。且有复奉编徵之十一二等年官耗一项。可以抵补。若以见在月粮儘扣三分。各旗即儘数勉完。恐物力无多。不足资其齐运。万一新漕遅悞。官旗无从抵搪。致上烦圣眀诘责。尔时本院与该道。其何辞以应乎。除专行督粮道遵炤外。拟合再行知会。为此牌仰本道官吏。炤牌事理。即察各卫弁旧欠漕逋。阮有十一二等年补徵之官耗可抵。如数足相当。不得于新运月粮内再行扣除。徒滋掣肘。令各属有司奉行两难。各卫官旗。哓哓称苦。万不得已亦只应量除十分之一、其馀九分通行各州县、尽数给发、儹兑开帮、似为长便、不然恐新与旧、终为两误之局耳事关漕糈紧务。本院不避怨嫌。痛切相告。以俟粮该道酌裁。限文到三日内。即便通行各属。一体遵炤施行。取具确由报覆。毋得稽延未便。
·急催兑运以副钦限牌（黄希宪）
黄又生
为急催兑运以副钦限事。炤得漕事比于军机、赏罚必行大法、煌煌圣谕。不啻鼎镬在前。斧钺在后矣。本院□接部咨。寝食为废。心胆几裂。意在事诸司。同为臣子。上念君父之焦劳。下惕身名之倾覆。虑无不翻然震动。宵旦拮据徵米募船。以副冬兑之限。乃动色相戒。飞檄严催。亦已舌敞颖秃。而所报徵贮在仓者。尚尔寥寥无几。转盻岁□云□。弁旗临仓候兑。各有司束手莫支。玩功令而误军储。功名因不足惜。□甘以性命为尝试耶。该道身膺危漕。责耑僱募江南二百馀万之储糈、全视该道一力担当、岂可任诸司之玩愒而不猛为振刷也合行严催。为此牌仰本道官吏。炤牌事理。即便严督各属印官。务将本年漕运兑米。作速徵输。勒限岁裡完足贮仓。矣旗船一到。星速交兑。其僱船银两。不拘库贮何项。檄属先行弔给。责令委官恊同卫所运弁。炤数僱买。驾赴水次。以应冬兑钦限。如或有司泄玩。猾胥抗违。即行指名揭报。以凭飞参请旨拿问。若骫法不举。随悞全漕。自贻伊戚。本院亦惟有据实入告。万不敢狥情面以干严谴也。文到该道即刻飞棹躬临水次。逐一督察。醒彼聋瞶。共图挽维。事急矣。时廹矣。速之。慎之。
·告籴备兑牌（黄希宪）
黄又生
为儹运粮储事。炤得尝州一郡。民失有秋。概地荒歉。矧今竭力输漕。闾阎既匮。市价日涌。民不聊生发棠无赈济之资、守土无雨粟之术、若不委官远籴以备接济、何以救灾姓而济漕将合就措发帑金。耑官赍买。为此牌仰本官炤牌事理。即便兑领官帑。前去江西产米地方。炤依时价籴买。运回毘陵。贮仓备兑。并济飢荒。所过关津隘口。不得盘诘阻滞。本官亦湏严禁随行衙役。不许用强生事。致启别衅。未便。
·改行官觧白粮牌（黄希宪）
黄又生
为北运当极敝之时。救敝有长便之策。亟宜商酌以甦民困。以裕国储事。窃炤白粮为上供急需。逓年佥点粮觧。舂办兑纳。相沿久矣。□因民穷财尽。百弊丛生。半为包棍侵渔。半为胥役措索。以及剥浅守冻。赴京交纳等费。动以千计。一氶此役。觧不家破人亡。遂至靡岁不遅。无邑不欠。院道府县。降罚頞仍。咨檄提追。络绎踵至官民并受其困而公家正赋究无完结之期、此时若不亟为变计、不几沦胥以已乎近奉圣谕涣颁。凡所宽恤吾民者。无不周悉。本院抚此财赋重地。目击苦役颠连。敢复隐忍胶柱。不求为恤民裕国之长策乎。近博访舆情。参稽故典。惟通邑炤亩均派舂办。随漕并徵。委以专官。依期□解。广众擎易举。民间无偏累之虞。而事有责成。上下无推诿之患。计孰便于此者但事□剙始谋贵万全合就亟行酌议。为此牌仰本道官吏。即察苏松常府。每年额办白粮若干。炤亩编徵。每亩应派若干。某府应用船若干。每船应用水手若干。一切盘剥交纳。水手工食等费。约用若干。各府督粮押运官应否每年轮值。佐以协部。应否另立仓廒。分别收贮。万一长途有失。作何议偿务要通盘打算、彻底讲求如何官府可免参罚之愆。如何粮长可杜身家之累宁留有馀之地、使经久可行、毋矜节省之名、使窒碍未便、该道久任江南。留心民瘼素矣。须细加参酌。妥确周详。限十日内列款具繇申报。以凭覆核题请。用垂百年永利。国计民生再造。在此举矣。
·催攒白粮官解牌（黄希宪）
黄又生
为趱运粮储事。炤得白粮官觧。部□久奉俞纶。时将入冬。干办刻不容缓。但各县事体不一。合行酌妥以成永利。为此牌仰本县官吏。即将发来疏稿一册。炤式翻刻。版置县前舖中。听民间从便印刷。传佈通知。中间有诚寔粮户。熟谙白运者不妨面集广询、直陈利害、以遵永行无弊之旨、本院姑摘其目前最急者。如先期编派米数。勒限开徵。设柜徵比船银。刻期买造。春办必归粮里。毋累觧官。管船必佥殷寔。毋任匪类。此其大略也。馀未尽事宜。察炤原疏。悉心体勘。一面著寔料理。一面胪列详报。或应申饬。或应题请。听本院参酌举行。如能光漕开帮者。即属循卓。不靳特疏举荐优陞。若悠忽自甘。玩误公事者。定以白简紏参。事関国计民生。圣明注意。本院断不敢狥情面而千斧钺也。勉之慎之。
·严饬官兑漕米牌（浙江廵按王元曦）
浙江廵按王汤谷
【 讳元曦】
□庭曰王公係余同谱向遇吴门聆其言论风采不觉令人心折既而厌承明就台□可谓人与职称者□读具按浙□篇洵□经时妙□为申饬官收官兑之法。严禁私加私派之弊。以肃漕规。以甦民害事。照得浙省漕粮。每百石加耗米九石八斗。原係向来成例。缘每岁临兑之时。刁军横甲。勒赠繁多。衙蠹仓胥。需索无餍。顺治五年间。随经张粮道条议。将九石八斗。折银若干。又贴盘运纲司诸司若干。名曰截银。令官收官兑。使军民两不相见。杜绝勒索之端最为良法。彼时尚不分别正耗。至顺治八年间。前院杜。谓此项截银。正米应给耗米不应给特疏　题定在案。云云又经抚院秦。另疏题定在案。则是□兑一项。两经具　适。两经奉旨。官截之外。不许科派分文。官收之后。不得再令民兑。通饬各属。遵行己久。无奈婪弁悍丁。愍不畏法。往往到临仓领兑之日。拴合管兑经承。关通各廒仓蠹。故嫌米色不堪。酷勒筛颺赠贴。以致押差保歇。乘机讲兑。官截之外。另派私截。私截之外。又派茶钱酒费。及话会洗澡等项。层层剥削。转展诛求。稍不遂意非以鼓噪吓县令即以悞漕胁愚民、有司恐碍考成、只顾粧聋做哑、百姓念及身命、谁敢讲是争非典栖卖产。剜肉医疮小民一石之粮费用几浮于正数毒弊相沿。牢不可破。本院知之最久。念之痛心。仍恐事関漕兑。从中或有杂出别费。非本院之所及闻者。因备细行粮储道。条分缕悉。取具前项欵様确报前来。悬此明镜。可以毕照魑魅。今当开徵之始。相应预为严饬。为此牌行粮储道。云云如有刁军横甲。仍前借端生波。酷勒私截。及经承仓蠹押差保歇等辈。通同打合。指称讲兑名色。虐民蠹　国者。该道访实。不时密揭报开。以凭本院严拿法究。立置重典。此大害大弊。法在必行。毋忽。
·行嘉刑官严饬漕弊牌（王元曦）
王汤谷
照得浙中漕粮。惟嘉禾独多。而因漕受累。亦惟嘉民为最。葢以田亩虽多。年来水旱不时。差繁赋急。徵输催迫。民力难堪。以致卖女鬻男。倾家荡产者比比。咨歎之声。盈于道路。此本院耳而目之者。是以一切漕弊陋规。严行禁革。至再至三。无奈领、运官旗。刁横如故。眀知米已徵足。而船隻濡滞。託故不前。船虽到次。又借口米色不堪。留难交兑。任竟抛掷。百计索取。弊害多端。从来旗弁婪肆。未有如今日之甚者。此辈不顾　国家重务。惟图一己之私临次则逡廵观望、罔念輓输、开行则河上逍遥、恣意侵没、及至悞漕违限、又复卸过于人种种奸弊。深可痛恨。今本院驻临该府。一切兴革。在所必行。岂有漕粮重务。而不使积习湔除。飞輓蚤奏。则法纪何存。激杨安在。合行严饬。为此牌行嘉刑官。云云如再有劣弁奸旗。生端藉口。故意刁难。横肆不法者。许该厅飞揭报院。以凭飞章严行□处。勿谓本院二尺之法。不能行于此辈也。

[book_title]●治安文献卷之二
长洲陆寿名芝庭　韩讷牧公　辑
男德元益孙　门人徐长春千若　参
钱穀部二
徭役部
◆钱穀部二
咨移
告谕
申详
条议
启札
禀揭
徵输管见附（韩讷）
○咨移
移会广抚改折文（请改折一则　蔡魁吾）
移总河漕催儹回空（儹回空一则　浙江廵抚秦瑞寰）
行省直廵抚较勘法马斗斛咨（较斛马一则　户部）
行直省廵抚丈量不均从公改正造册咨（严清丈一则　户部）
·移会广抚改折文（请改折一则　蔡魁吾）
蔡魁吾
贵院功施百粤。泽被二南。本部院幸托邻封。加额何极。顷两接部咨。江省运米百粤。前后共十万石。莫非
王事。岂惮勤劳。然其中有极苦极艰之情。不得不为贵院陈者。江民落落孑遗。想久在鉴怜中。自无容烦凟。　部文以赣之南北。责本部院与虔部院分任。自赣而北水运。则有十八险滩。其深者。渊潜怪石。其浅者。沙淤渚底。牵挽之舟。十多九损。自赣而南陆运。则有庾岭插天。鸟道绝径。一夫负米。不过二三斗。计十万之粮应用人、定湏三四十万众、非旷日持久、不能得达、犹忆往年运粤饷二万石、江民已自死亡枕籍、至今言之色怖、兹米又数倍于前、民间一闻是言、保此□集之□鸿、能不鸟惊兽散也乎。即欲尽驱之于运、能保无胔榛骨莽也乎本部院自接部咨以来分派督催米数亦易办。惟一计及运米之人不禁形神交□、口哆而不能□矣近闻粤中米价亦平。此时方值西成。意採买正自可充。本部院欲差轻齎米价。曲求改折。就近给买在粤中止在得米、固不必论其为粤为江也惟贵院慈祥天植。泽遍九垓。本院部是以大□疾呼。为江省数十万之众。请命于仁人长者之前。伏乞大赐主持。将所拨之米。翕从改折。已致启于　两藩。仍　希婉为周。务祈必允。早赐批示。本部院即动现在藩帑。星夜齎觧。赴粤购给。在粤饷无亏于毫末。而为时复速。其在江省。则受福直与天地同高深矣。今岁江省米价。不过一两。本部院会议司道。统□赠耗脚价。宽计以每石二两。贵院相晤时。若觇其已允。便托至幸。若　两藩仍有难色。或中量加。罔不惟命。总恃曲为玉成。则施惠于江民。即施惠于本部院与虔部院矣。
·移总河漕催儹回空（儹回空一则　浙江廵抚秦瑞寰）
浙江廵抚秦瑞寰
【 讳世祯】
为运期已廹。有米无船。恳祈催督回空。以便交兑事。照得漕白二粮。一年一运。船必春运秋回。方无愆期。兹浙省漕白粮米。完数及额。有司引领望兑。而漕■〈舟皮〉片帆不至。夫以零星易完之米。待旷日持久之船。此□粮道暨监兑推官。所以蹙额相告。有云冬兑逾期。势必遅悞者。有云徵收日久。临兑恐借口点变者此则忧心如焚、彼则逍遥河上、悞天庾之正供、谁任其咎及今春融氷泮。顺□而南。犹未甚遅。万一嗜利忌公或揽载经商而故多停泊或起发私货。而到处迳遍。将运事之悞。更甚于上年矣除经缮疏具题请饬外。相应移会云云。
·行省直廵抚较勘法马斗斛咨（较斛马一则　户部）
户部
户部为较勘法马斗斛以公收纳。以一法守事。浙江清吏司案呈。切惟仓库钱粮。贵出纳之有则。有司较量。湏上下以相符。照今内外衙门司仓库者。往往法马、有轻重之殊。斗斛有有大小之异。以致收有增益。放有剋减。乘枫侵盗。民不胜欺。间有虚尚廉洁者。偶有剩馀。报羡馀以沽义名。以致后官。不务公平。务积累以希上考原其所自、未必出于输纳之神、洞察真情、□竟平于支收之度、先该本部酌议。较铸法马。勘量鉄斛。通行各处。遵照去后。讵意情移故习。弊仍忨愒。近有如德州仓之犯。已经参奏外。监临之弊。恐非一处为然。合就通行申饬等因。案呈到部。拟合就行。为此移咨贵院。通行司府州县等衙门。凡司仓库之责者。恪遵国家定制。照依本部新须法马斗斛从公较量。各俾上下相同。出入惟一毋得仍前轻重、私开侵盗之门纳觧低昂、复起不均之歎违者听抚按查参重处庶几出纳平。而无假公济私之弊。上下一。而斯成公平正大之治矣湏至咨者。
·行直省廵抚丈量不均从公改正造册咨（严清丈一则　户部）
户部
为清丈田土。以革夙弊。以甦民困事。浙江清吏司案呈。切惟田土不均、则额派因而互异、奸弊不革、则民困何以得甦照得民间田土。多有土?册塌而缺额。或有添涨而增多。是以消长不一以致赋役不均。且有民间推收不明。奸胥飞洒。隐缩等弊。种种不一。已经本部题奉钦依。移咨各省直。备行府州县。转委廉干官员。督同里逓书筭人等。逐一从公挨坵履亩。插号丈量。造册送部。通行去后。苐恐承委官员。中间守法奉公。亲诣丈量者固有。而信凭吏书。苟图塞责者不无。或不遵旧制、而短缩弓口、或受财卖法、而任意减增、富者得肆欺隐之弊贫者益受额外之缺、有丈量之名、无丈量之寔、若不再行清查改正、何以厘弊安民等因。案呈到部。拟合就行。为此移咨贵院。烦为转行所属。备出告示。分发各乡市镇。人烟辏集去处张挂。晓谕军民人等知悉。如有里书作弊。果委短缩弓口。隐漏坵号。致有不均者。许被害之家。首告该管衙门掌印官。即便亲诣从。公复又明白。速行改正。以甦民□。敢有富户欺隐。及遗漏未经起科者亦许自首改正入册当差唯免□罪毋淂一染混乂。以滋烦□。违者定行依律究问。决不轻贷。事完。将覆过数目。查过缘由造册咨部。希勿遅带。
○告谕
徵收早完国课（本色条鞭二则　刘勿所）
立限柜收坐号单式
劝谕徵输示（署府司理　阙名）
儹运粮储示（米色漕兑计二则　江南廵抚黄又生）
催儹漕舡示（黄又生）
晓饬丈量示（以下清丈三则　河南察荒御史李琳枝）
定明弓尺示（李琳枝）
严禁科派示（李琳枝）
劝农示（劝农二则　吴江县尹刘勿所）
劝垦示（李琳枝）
·徵收早完国课（本色条鞭二则　刘勿所）
刘勿所
【 讳时俊】
示为立法徵□。早完国课。永杜影射侵那。以安民生事。照得徵收一事。功令森严。本县洞悉民隐。晓谕再三。极尽徵法。乃尔民不体本县素心。并未依限完纳。抗玩之极。莫此为甚。为民上者。安得不劳心焦思。多方处置乎。除己往不究外。今更立坐号单簿。置各柜右。使柜收逐户。细心清查。填注比限。一人一单。俱照易知定式。每季止填给纳票三张票尽粮完、势难迁就如春季照限完者。即寻某人春字号下注完。方许给新式纳票。一付里长上号比较。一付纳户收执一存票底该房。其旧票概不许填用。如有不依限完者。即少丝毫。亦不得给票。此法一行。则包收之弊绝并零星搪比之窦亦塞矣。民知趋向。何难徵输恐后耶。今特出示晓谕。各宜遵守限数。逐日流水上单。以俟比期查筭不得冗集一日、混滋烦杂如纳户仍肆奸顽不足数者。即照单拿究。罚不踰时。如里长包收那移。不照名足数者。另置八十斤枷枷号。仍行申究。如柜收填数不清。朦胧结票者。即押赔补。如欠户推躲抗延。不遵交纳者。定属奸盗无赖之徒。即查彼处约族保甲长因何容隐。一体连坐。併申究追赔以为顽民之戒法。在必行。决不轻纵。尔等其各思自便。毋贻后悔。湏至示者。
·立限柜收坐号单式
为立法徵收。坐号单照证事。案查每年清繇。各填甲縂。仅供蠹里料歛之资。绝无干于徵收实效。今倣易知单式。户给一纸。以升合丁粮。照数完纳。但易知无册底。终不能脱胥役包收等弊。更立坐柜单。贮鸠赋所。每户截分四季。单丁亦有的名。俾顽户知儆。小民有据。除正月及停忙外。每月一票。付柜收照数填给票尽粮完无容推玩此亦可免追呼之扰者。凡我众庶。各宜乐输。湏至票者。
【 某】 乡
【 某】 都
【 某】 啚
【 某】 甲纳户
【 某】 共则银若干
折色
石　斗　升　合　勺该银若干
丁
该银若干
徭里
该银若干
兵饷照米派
该银若干
春季该银若干
一票春字　千　百　十　号　两　钱　分　厘
【 某】 年
【 某】 月
【 某】 日交
【 夏秋冬三李各该银若干皆倣此式】
年　月　日户
【 吏某书某】 筭派书册书
【 某】
县
【 押】
见年里长
騐明字无洗补
·劝谕徵输示（署府司理　阙名）
（署府司理）阙名
兴化府、为慰安军兵。劝谕徵输事。照得本府坐临海滨。积势单弱。倚藉卫游营寨。星罗碁布。以资杆御。从来远矣。顾非军兵不卫。军民非饷弗饱。尔□枕山襟海。田畴不闢。故徵输之额有数。派支之额甚窄。徵久一分。即支缺一分。再不容少有宽假者。尔民及军兵辈。亦谙筭熟计。岂作欺语。自近来逋负成风。日甚一日或惯包既任民怨又遭兵□县官之难如此揽、或倚门第、或赂吏书、缩数压卯、相沿习不可破、弊不可问、一令催科、奸民辄起操长短而中之、而为狡弁积队、巧肆□支吞众肥私。交通积蠹是弊在入孔不胜塞、弊在出卮不朦漏、何怪当事束手、而以有限之财、供无限之千疮万孔哉本馆代庖方新。查明岁前军士月支。需二万金乃可。交盘府库。仅一千四十两而止。心胆交战。食不下咽。随查积逋之数。远不必述。即近自某年至今岁止。莆田的欠军兵二万九千五十两零。仙游欠四百五十两。外邑协济欠四千四百五十两。即日痛详时弊。披沥苦情。院司道无不□目而忧兴郡者飞徼替催。勒限血比、岂不恤民穷而苦县令哉、呼□之急、计无复之、且惟正之供、在我民宜早计者耳我民查有包揽。如工诸弊。及催徵法未尽善。胥徒作慝。耗蠹未清。不妨明诉父母之前岂为我子而不相体恤、降心以相从乎苟其上无失政而下有顽逋。非惟自及于罪。且延久未见完报併衙门各属官吏。犹鼠同眠。不行比併。将有徵作无徵。以不免为蠲免。或通□揽户而侵欺。或□移借贷而花费。出纳有违。致悞边饷。所摅各该违限官吏等。拟合通行提问。为此合给榜文。刊行所属著落当该官吏。常川□挂晓谕。速将各年拖欠粮户。拘提官严追杖併限在一月内。纳获完足。通関缴报。仍却今后该徵粮银。务要依期运纳。不许因循旧弊。以贻后悔。
·儹运粮储示（米色漕兑计二则　江南廵抚黄又生）
江南廵抚黄又生
【 讳希宪】
为儹运粮储事。炤得京庾告匮。仰给漕糈甚殷。兹当起运之期。政率土急公之会。乃今岁荒歉大。颗粒如珠。为数十年所未有今小民既罄仓箱之蓄、复竭鬻卖之赀、有司费几许鞭笞、绅矜费几许心力、始得克完正供、尚可客种种蠹弊、层层剥□乎以民害言之。有县胥勒索陋规。如本户该兑米百石。竟不给全票。故分为四五票者。有积猾仓歇。通同粮房县总巧立名色。诈骗银钱者。有管粮衙官。每扇每啚。需索书仪礼物。及下仓折饭钱者。以军害言之。有结党咆哮。藐玩法纪。不遵运官约束者。有串通奸户。私自折乾。致米□不到船者。有淋尖踢斛。攘□争耗。令官民不敢嚮迩者。有设局诈财。零星分兑致交兑守候无期者。诸如此类。不可枚举。除另行访挐正法外。合行出示申禁。为此示仰有司军卫官吏粮长人等知悉。一一遵行、各州县印官、必先设法调□□□□理、预立军民两便之良规、各管粮官、宜痛革陋规、毋身为谿壑、各衙役仓歇、宜恪遵法纪、毋自罹重刑、各粮长将圆净好米、察炤往例、两平尽数交纳、毋插和糠穀、毋临兑挂欠、致悞军储、各官旗湏遵炤遭规、随到随兑、兑完即开帮、毋纠众违令、毋私换斛斗、毋过勒赠耗、致干明禁本院职司总理。军民一视。并无偏枯。庶几功令克遵。漕储有济。如申饬之后。敢有故犯前弊者。一体重治。决不姑饶。
·催儹漕舡示（黄又生）
黄又生
炤得本院近接圣谕。著抚按官。严□各帮漕船。星夜飞运。如违即将官旗以军法从事。近访有等奸宄官旗。逗遛枫桥等处。故意延捱。明係借机骚扰。坐悞漕糈。莫此为甚。合发令箭。耑官察拿。为此示仰本官。前往枫桥。及浒墅関。直至京口等处。沿河鸣锣。传各帮官旗。限即日尽数开行过江。仍取各运官遵依报察。如敢有故违。停泊河干。不即儹行者。本官立刻锁拿头船官旗。解院究处。决不姑饶。特示。
·晓饬丈量示（以下清丈三则　河南察荒御史李琳枝）
河南察荒御史李琳枝
【 讳森先】
为晓饬事。照得清丈之法。严饬再三此番与民更始、万非套应故事其丈量弓尺。悉照该州县旧行规则有司不得意为盈缩尔士民人等各宜安心静听印官履亩彻底清丈务求荒熟明确不许分毫欺隐不得凭空坐派一如鱼鳞图式造册甚勿惶惑惊疑、妄揣额外求加如借口悬坐名色。巧行隐匿。或结党把持。阻挠丈法。此等奸弊。本院访出。立寘重典。万不少贷当此清丈力行之始。凡告欺隐者、本院一槩不准如造册报院之后。倘有指名揭首者。审实。除将地亩入官。依新例重究外。清丈印官。一併参处。各慎厥始。勿贻后悔。
·定明弓尺示（李琳枝）
李琳枝
为定明弓尺。以肃清丈事。照得清丈地亩。必需弓尺为凭。前经户部　题明。奉有俞旨。各省旧用弓尺不等。悉照该省各属旧行规则。有司不得意为盈缩。本院见经□敕。飞饬各州县。察照旧用弓尺丈量外。合再晓谕。为此示仰官民。等如悉其丈量弓尺。尔等绅衿耆老公同印官察考旧用规则、不许□□盈缩除一面履亩清丈。仍将所用弓口缴院。以凭存察覆核、起为清丈第一要务尔等毋得扶同滥增。有亏成宪。违者立置大法。不贷
·严禁科派示（李琳枝）
李琳枝
为严禁科派需索以甦民困事、照得两河疮痍未起。年来民困堪矜。今本院奉命清察。该属攒造鱼鳞图册。纸张人工。不无费用。见奉有动支额费。不许私加科派之敕。本院已经通行州县。併严禁一切衙役里书弓手人等。不许指称清丈名色。科派里中。需索乡愚。倘有故违抗犯。不论受賍多寡。定行立□处死除各严拟飞饬外。合行晓谕为此示仰士民人等知悉俱各安心静听该管州县。逐一清丈。倘有前项科索等弊。许尔被害民户。指名揭告。尽法惩治。断不姑贷。尔等人民。更不许希图隐漏。行贿打点。犯者一併重惩。慎之慎之。
·劝农示（劝农二则　吴江县尹刘勿所）
吴江县尹刘勿所
【 讳时俊】
为劝农事。尝谓居官以安民为本。安民以足食为先农不失时、则民食以足、而治兴改举矣。切照本县人民。即今东作方兴之时。西成可望之始。诚恐尔等小民。不以农务为重却惟怠惰自安。男懒于耕。而失仓箱之望。女懒于织。终无卒岁之衣。廪无馀粟。机无馀布。以致飢寒切身。税粮违限。本职叨膺是邑。岂容坐视理宜劝惩为此合行出示前去。仰各都啚里老人等。至相劝□本地人民。务要尽力畎亩。依时耕耘。中间如有丁多田少者。许于空□地内。开垦耕种以尽地利。或有缺少牛具种子者。互相□给以□风俗旱则灌□涝则隄防、务要禾麻□麦、不缺其种、黍稷稻□。并获其成民有足食之喜。岁无飢寒之忧。出作入息。共成□哺鼓腹之风。仰事俯育。共享雍熙太和之乐矣。自示之后。敢有仍前懒惰。不务农业者。许里老人等。指名呈来。以凭惩治。如有里老不行劝惩。民有失业者。一体治罪不贷。
·劝垦示（李琳枝）
李琳枝
【 讳森先】
为及时劝垦。以裕　国计以利民生事。照得本院奉命清丈。凛遵清察□熟。整釐积弊之旨。自□受事以来。经临各属。目覩土地□熟相半。未见力行开垦。揆厥所由。小民或虑见在奉行清丈恐新垦与自首无别、一例当年起科、更有原係荒地一经开垦成熟势豪藉口原业争夺、有司狥情断回、因循观望、以致□田终无开垦之期额课无从□办病　国病民。莫此为甚。合行晓饬。为此示仰军民人等知悉。乘此东作方兴之际。毋论有主无主荒地。极力开垦。报明该管州县。察騐明白。给发印照。逐一造册报院。本院仍给与由单。即为题眀。照例三年后起科。准其永远为业。本院已经严饬州县不得以开垦为自首、不得以新田还旧主、致令捐垦小民空费资本、尔等百姓。甚勿两相疑畏。坐失厚利。有负本院劝垦至意也。速速醒遵。万勿套视。
○申详
清核觧支详（以下折色条鞭共五则　饶州节推王鉄山）
立法徵收详文
设立催徵简明簿详（井陉兵宪蔡云怡）
通行滚单详（嘉兴邑令潘湛明）
白粮官觧覆详（本色漕白计四则　苏松兵宪程峋）
覆嘉定县复徵本色详（苏松兵宪詹时雨）
申请题蠲皖属粮米（安庆郡守边与?土）
详福府车运（文太青）
申革委官详（山税一则　台州司理蒋楚珍）
·清核觧支详（以下折色条鞭共五则　饶州节推王鉄山）
饶州节推王鉄山
【 讳永吉】
二作乃经时石昼。不知先生下笔时、呕去心血哉斗。有钱粮之责者。皆当熟读沉思。慎勿病其繁冗。为设法清查钱粮。以除奸弊。以足京边事。炤得徵收钱粮。止有此数。支多则觧少。存留多。则起□少。此盈彼缩。理至明也。但各县管库人役。併粮房吏书。利于开支。不利于起觧诚以觧则无可扣除、支则□于勒索耳、故京边正项。闻有数年缺额者矣未闻支放银两、数年悬欠者、岂惟不欠、且有春季遂支冬季、今年预借明年者矣、縂之扣除未清、每□于转石尝例入手、遂逝同流水、虽不尽然或亦不甚相远也、坐使正赋难完。考成不足。军国苦于持筹。而饱奸胥之腹。官长困于参罚。而润积蠹之囊。此固积弊相仍。毋亦立法有未善耳。合无请乞宪台。详批示下。行令果职吊取赋役全书。併近年加徵文卷。除存留钱粮。听该县酌量支给外。其正项京边若干。辽饷若干。杂饷若干。通计考成银共该若干。造册存据月月查考分别缓急先后欵目、置立循环二簿。己行起觧者。填明簿内。循去环来。逐一磨算。如本季额觧短少。即吊该县日收流水簿结算。徵过若干。倘係觧少支多。经承吏书。轻则径行惩治。重则申觧宪严。而本官之贤不肖。亦畧可槩见矣。至于钱粮批廻。别藏奸弊。多有银已倾销觧出。经承串同银匠侵分。不即起觧。直待后批出库。方掣前批。月月那移。暗亏正额。即或事发追究空费敲朴。侵盗院行官觧之法则此事可省矣难。似宜刊刻月单。分发各县。令县官秘藏。每年拾贰纸。每月三十日。如某日觧某项银若干。某日觧某项银若干。本官亲笔寔填于下。后结一縂。共给批几张。共觧银若干两。佥差某人起觧。一月尽。出差人申缴一□。卑职炤数稽查。另填一单。差人详报布政司。逐一查勘。如有不合。即便驳查。庶几有批即觧。有觧即完。纵有役鬼之奸。难避□□之炤矣。
·立法徵收详文
此千载不朽之文。亦徵收不朽之法也不谓簿书中。乃有此等文字。为民穷巳极。赋额宜清。欲查完欠之根。当立徵收之法事。照淂饶属地土硗瘠田簿民贫。近山者。强半荒冈。不生草木。滨湖者。一□骇浪。尽付波涛。皮骨空存。呼号无路。民困极矣。吸髓剜肉。既巳输之公家。便宜支觧兑盈。考成不缺。乃京边失额。徒费催提。欵欵那移。项项杂乱。无官不降罚。无岁不查参官民交病、而利独归于中饱、此无他。徵收无法。源本不清。故流弊至此耳。查淂府属七县。催科抚字。诚不乏人。而袭舛乘讹。法未画一。本年应徵赋役。额编旧欵。以及节次奉文新加数目。一切觧支疑项。不行核算明白。刊刻成单。预先申报。然后开徵。岁额不清。凭何觉察。即有全书赤曆。然皆加减不全。浑沦模稜。毫无头绪。其弊一也。田亩高下。新奋加除查核清楚。晓谕百姓。各依则例。炤数秤输。小民既知规条。猾吏始难掺纵。乃朦胧徵比。里书悬派。保歇科收。卿愚何知。一任刀索巳泒复加既完仍欠、驿骚不巳、其弊二也。县官徵比钱粮。淂其要领。便有根据。倘岁额不知。完欠莫辩。每逢比较。止凭书吏粘贴浮签受贿作奸。增额缩额。多寡任其颠倒。日久增改文书。洗补册籍。诡下诈上。以万为千。即欲查算。从何处查起。终岁纷纭。竟堕云雾。其弊三也。一县有一县之縂数。一里有一里之縂数。一甲有一甲之撒数。一户有一户之撒数。縂撒对同。里长排年花户完欠。一见了然。若散漫含糊。有縂无撒。有撒无縂。里长执票而纳户不知。纳户投柜而里长不知。保歇侵牧。飞洒诡寄。其弊四也。花户应纳银两。不能一限全完。势必零星上纳。倘有印发号纸。给为执炤。查对何难。乃花户尽交里长。里长又交保歇。私立收约。片纸隻字。琐碎难凭。真伪莫辩。保歇侵用。仍累里长。里长兜收。复累花户。混杂紏缠。愚民受害。其弊五也。卑职遵炤成宪。附以管窥。合为五则。一曰繇票。一曰易知单。一曰寔徵比较簿。一曰里甲縂撒单。一曰收银合同票。地亩人丁起科。各有定额。本折加派增减。岂无明文。责令逐项磨筭。先以赋役全书为主。上田上地。额徵若干。中田中地。额徵若干。下田下地。额徵若干。山塘人丁。额徵若干。通计徵银若干。后将近年奉文。新加辽饷若干。若干。新加杂饷若干若干。或某项某项裁革停止。免徵银若干。縂以加减除算。田地山塘。每则每亩。该纳银若干。纳漕粮若干。人丁照此推算。共计一县一年。净该徵银几万几千几百几十两。净该徵米几万几千几百几十石。至于起运存留觧给各项。一炤额数□条欵。逐一□具于后。务期收支对同。丝毫不乱。申呈院司道府。印钤存据。颁发徵收。若有混派私徵者。原单具存。不难查对是谓繇票此票欵多字密。难于印发且愚民不知算法、未能一见即明、但将由票内算清加减的数。摘出数□法绝妙条。某则田一亩。净纳银若干。某则地一亩。净纳银若干。山一亩。塘一亩。净纳银若干。人丁一丁。净纳银若干。漕粮应纳升斗。各开则例。刻成小票。用印盖铃。粘贴城市乡村。仍著里甲自备纸张。竟自刷印。分发各花户。寤乡僻野。处处週知。吏书暗加。保歇重派。皆淂执单首告。炤数滑查。无可作弊是谓易知单此单既行。民间穪便矣。县官未淂了了也。湏将一岁应徵钱粮。各里类造比较縂簿一扇。先开里长名下。该催纳银若干两。次开各甲名下。该催纳银若干两。又次开花户名下。该完纳银若干两。逐户细开。豪釐不漏。以花户之撒数。合一甲之縂数。以各甲之撒数。合里长之縂数。而后以各里之撒数。合通县寔徵之縂数。此簿正官查算清白。用印盖钤。收入内署。藏为比较定本网领条目。纤悉备举万绪千头。尽在其内。承行吏书。炤依縂簿。造册送比。每逢比较。即于各里各甲各户名下。寔填完银若干。以杜浮签增缩之弊多寡完欠、一阅井然是谓寔徵比较簿既有易知单以晓之。又有比较簿以核之。法亦备矣。然易知单畧而不详。比较簿虽极详明。官府收藏。吏书沉匿。里长无从查对。当炤縂簿内徵比细数。刊印一单。前列一里。次列十甲。每甲各列花户。裱背坚整。用一面印。俱发里长收执炤依易知单徵收则例、寔填各户到官银两于各名之下、逢限执单查比、完过若干、即行开注、漕粮单式。炤此刊行。不但吏书无所那移。即保歇亦难侵勒则縂撒单不可不设也至于花户纳银。乡下愚氓往往不入城市。怕见官长。自赴投纳者。□亦有之。然多花户私交排年。排年私交里长。里长私交保歇。各立私收一纸。遂为凭据。及至保歇侵欠。层层根究。仍害小民。月日既久。纸约破碎字画有无。彼此混争。莫可究诘。谓宜刊给印票。一様二纸。明书某里某甲某□该行连三票乃是户。上纳某项银若干。柜吏收掌。银既入柜。填明日收流水簿。即给半票。付纳户执去存算馀票一半。存县备查。出示晓谕乡村。止以官票为凭。不许私立收约。杜里甲之重科。省彼此之委卸。莫便于此□合同票不可不行也此非卑职臆说也。由票易知单。奉旨申饬亦既屡矣。然力行者几县。行之而合法者几人。诚能留心民瘼。法在必行。未必无补。有由票。则上司便于清查。有易知单。则百姓便于输纳。有寔徵簿。则县宫便于比较。有縂撒单。则里甲催银有据。有合同票。则花户纳银有凭纲举目张同条共贯、草飞诡之弊而民免于重、剔侵蚀之□而民免于□纳、灾疲之馀。庶几稍甦万一。谅无不□便者。若乃完欠既清。难于影射。缓急有序。寔省鞭笞。虽从前之积欠难清。而向后之参降渐少便于民、更便于官独不便于保歇、尤不便于吏书、诚恐恶其害已。因循怠缓。未即奉行。或经年沉阁。视为具文。或查报参差。终非定额。所望宪台主持。严批所属。以文册之遅早。视吏胥之勤惰。以吏胥之勤惰。定各官之才品。拯灾黎而清逋赋。端在此矣。
·设立催徵简明簿详（井陉兵宪蔡云怡）
井陉兵宪蔡云怡
【 讳懋德】
先生□望甚隆初任武陵司理。□□江西李宪。及井陉兵廵所□□多政□该任山西廵抚因□□之乱。□□□省□□。□□□□□无□矣。看得有司催科。関一邑休戚而崔科中行抚字、则畿南今日对症之药也盖畿南往日钱粮绪简。小民乐输。自正供杂办丁地定额外。无他加派。每岁额徵。四季分纳。原无逋欠。可省稽查。故小民纳粮。听其一勾簿足矣。而今不然。自军兴旁午。徵派频仍。新饷一加再加。派米派豆以至抽扣优免□省裁汰。及均输恊办。买硝磺铅鉄等项。甚至城营锐砲。卿兵工食。公私赔费。未易枚举。而吏书因缘为奸。保歇侵收成习。以至本折叠徵。摊派层出。固由人情诈伪之日炽。亦由官府无简明之定规也。夫官府岂不欲与民休养乂安。而所以无一定之规者。其故有二。计部条例日新。莫清头□有司设处二字、明开便门、往往国家经用淂其一、小民脂膏去其什伯中饱旁耗、费等泥沙、真可惜也。时变至此。固不能仍勾簿结绳之风。势不淂不加综核。求一蕳明直截之法。可以杜奸便民。今奉本院谘诹轸念。该府条荅详明。固已领其大要。烛其病因然而目前所急治者、奸书欺混、保歇侵收、及本折叠徵、摊派层出诸症、症虽多。而治之者。一言以蔽之曰其钱粮额欵清楚、使阖邑小民、共见共知而已、故赤曆由单。奉旨颁布。而吏书为祟。相沿沉阁。今严催始送。尚多挂漏参差。其中如南宫真定行唐栾城诸县。由单比簿。最为清楚。至偶弔一一派粮比较各底簿。阅之。多凭吏书任意凡较比大簿自应先开各户地丁寔数然□注到应徵原银若干、则飞洒私加之弊巳矣、今之比□皆不开田□丁□止□原银数日。则蠹书何难增□其间□无□当□者、习□而不察也、增减。簿不成簿。字不成字。潦草苟且。或有花撒而无合搃。或派银米而无丁地。稽核何凭。诸症并作今为设一徵粮蕳明薄前刻由单。凡丁地额徵。米豆扣抵。正供杂办。续加新饷。加闰月。近奉旨暂徵一年之优免之均粮。与夫折寔大地一例。小亩优免。行差寄庄等则。每亩派徵派减细数。一一开载尺幅中。而又县有县搃。社有社搃。甲有甲搃。户有户搃。然后于户搃下。详列花户寔徵田地粮额。分为四季。新饷均粮米豆本色。分款核填于每名下。在州县合之。则派粮比较。俱执此簿为准。查收各社各甲各户之粮。在各社各甲各户分之。则催徵上纳。俱执此簿为准。对销本州县之号。人人共见共知。官府亦一目易了。而目前诸急症。庶乎少瘳矣。先将徵粮简明簿式。呈请　本院裁定示发刊颁。以便转行遵守。
·通行滚单详（嘉兴邑令潘湛明）
嘉兴邑令潘湛明
【 讳必镜】
潘父母莅禾一两月□能腾起二年之内入荐剡者三全赖此决上□面奖云不费敲朴而民自□输欢粮诚是□□□君令□邑全赖予亡反张子又革经营□置凡文移皆出其手□□张子具此良才而遽赴修文也为行滚单以善催徵事。钱粮逋欠。只缘縂撒不清。完欠数目。止凭吏书柜簿。头绪纷然。有难稽覈。更由积包见年。那移侵蚀。临比则僱代杖塞责。比后随领杖棍沿里索取。以致小民杖钱未淂清还。次限比徵又到。钱粮积久。清楚何期。况见年逐限应比。恃顽里甲。痛痒不顾。今议每里置设滚单二纸上五甲为一纸下五甲为一纸。每甲著里书开明里长。并甲户田亩数目。算该纳银若干。一限该完若干。次限该完若干。三限该完若干。各里分发二张。令见年将里逓甲户完欠数目。挨甲书填。临比执单缴查本县即查未完银数欠多甲分点为经催仍大印经催二字。在于单上。见年赍单给付点著甲逓。著令依限赴比。若不完清。竟比该甲。并不累责见年。完清复点欠多甲分。亦如前法。週而复始。本县仍置循环文簿。记数□覈。倘有恃顽甲分。单既到甲。临比不到者。摘提该甲连后限银两。一併比纳。则包棍无从作奸。钱粮亦不烦敲朴输办矣。
·白粮官觧覆详（本色漕白计四则　苏松兵宪程峋）
（苏松兵宪）程峋
虽数之多□。今昔颇异。然其法已为千古不朽之法。而其文亦是千古不朽之文也。如此长篇。井井有条。一丝不紊。又是一篇太史公项□本纪、看得白粮一项。上供也。藩禄也。官廪也。非若漕米之为军糈。故觧不用军而用民。重其事也。爰考初制。开徵有正米。有耗米。起运有夫船银。夫船米。抵京有车脚银。犹恐不支。更有贴役银。皆编入会计如苏属正米五万四千七百三石二斗九升六合有奇。编耗米一万五千六十八石二斗三升六合零松属正米五万三百八十一石二斗四升六合有奇。编耗米一万三千六百十一石八斗三升一合零尝属正米三万八千二百七十五石三斗七升有奇。编耗米一万八百七十石六斗三合零皆近加三、始湏舂办、则又加二苏属加舂办米一万七百三十三石六斗九升九合六杪松属加舂办米。九千一百九十二石五斗一升二合六勺八抄尝属加舂办米九千三百六十三石六斗一升六合五勺三抄。不等。各有恒额苏属正耗米共六万九千七百七十一石五斗三升二合有奇。用船一百一十隻。编夫船银九千六百六十四两三钱七分九釐七毫。夫船米二万一千九百九十一石三斗七合零。编贴役银一万四千二百七十七两三钱四釐三毫。抵京交纳编车脚等银一万五千七百八十三两三钱七分三釐二毫松属正耗米共六万三千九百九十三石七升七合有奇用船一百零一隻。编夫船银二万一百五十二两四钱九分八釐。无米然有银即可得米。编贴役银一万三千三百二十五两六钱二分一釐九毫。抵京交纳编车脚等银一万六千六百二十两八钱二分二釐六毫甞属正耗米四万九千一百四十五石四斗三升六合。用船七十七隻。编夫船银四千六百七十五两六钱零。夫船米二万一千九百九十七石五斗零。编贴役米一万九千八百五十二石六斗零。贴役银四千六百三十三两八钱六分零。夫船少折银贴役多派米。然有米何难得银。抵京交纳编车脚等银一万一千七百五十七两一釐四毫。无一项不有费。无不费不有编。何其虑之周且详哉。亦恐其病民觧而苦地方也。然法无不善。而情有不同情生而弊生矣且弊中生弊。情中生情。遂至大坏而不忍言盖民运则必佥殷寔之民惟其产不惟其才、所以衰老冲幼与夫寡妇之子、呫哔之士、并好安逸之人、苟家称索封、皆必佥之、此辈皆不能亲任间関之劳、而必雇倩一人以代之于是包棍因得乘机倒身而入、此棍岂独好劳、其心概可知也其心曰。银在我手。听我用。米在我手。听我卖。即使有亏少。要自有赔补者在耳。所以公贴之外。又有私贴。私贴每分至数百两之多。未已。而尚有加贴究竟加贴亦不能免鬻子变产之赔累非尽此棍之花费也。盖此棍畜花费之志。所以给银领批。挂号騐米。僱船。官胥种种得起而抽扣之。勒索之。自此白今之役事皆然事。遂为包棍官胥等所盘踞间有正身、奋然而起、亲领其事、则包棍等多方搆陷使之费苦更倍于僱倩而后歇手、由是民之视此今有新行一政胥役之门无不如市役如赴汤蹈火。非诡寄于他户即瓜分辟里、胥役之门如市每当点□之年。人情纷纷鑽营夤免。其不免者。特无能无钱之小家耳以小家不多之产当大户必避之差、产尽而身□之、又何足深怪哉今欲甦民困而裕国储。计莫善于米均徵而运以官。官运。则民间无包棍之僱倩。一便也。县官无佥役之烦□。二便也。钱粮自官吏。吏胥无从抽扣。三便也。炤管皆官役。船户无敢凌虐。四便也。催儹皆官事。沿途无敢抛□。五便也。况米属均徵。则苦乐之形不立。巧拙之情自化。粮不必诡寄飞洒。差不必避难就易。民心以厚。民风以变。六便也。六便既得。则俾国储无亏损。　京师寔而根本固。大利也。民间鲜赔累。元气充而盗贼息。大利也。六便两利。所宜亟图。其中有六当议鸟。派粮宜议也。加耗宜议也。徵办宜议也。造船宜议也。经费宜议也。责成宜议也。漕粮白粮南粮军储恤孤伍等。本折轻重相悬。人情喜轻而恶重。夺其喜轻之情。将无生怨。非然也。近来漕事。亦甚维艰。白增则漕减。且坐淂均沾南粮军储恤孤之利。不烦营求之费。又係官运。未有贴赔之虞。凡白粮正耗舂办夫船等米。一槩算入平米之内。虽三府多寡不同。然其少者每石平米约派二升三升。多者亦不过四五升而止。民亦不称苦此派粮之公可行也耗米原编之外。粮觧每年必另带加一加二。以补沿途之消亏。官运。则此项无出。应另编派加二。共计加米二万八千六百七十二石然以平米一石计之虽增亦不过合匀而已此加耗之轻可行也、往例民间办粮。先以本户米儘扣舂白。有馀。则扣还别觧。不足。则别户对支。县胥从中混淆。粮户因多掣肘均编、则炤亩输米、尽数交仓、无彼白此漕之分县官于开徵之日就此法不妙惜今不遵行之完米中、择其乾洁者、交选委恊部官、动支舂办、束包完好、交割縂部、完办早则启行先、可免漕艘阻压之患、此徵办之速可行也白船向係民僱。官运则必造官船。每船炤例用五百中料。三府共用二百八十八隻。凡一船计工料篷桅什物。需费三百五十两。共需银十万八百两此项既难设处于公帑、又不便洒派于小民察各属有见佥五年粮觧。今仅用一年。官运。则其四年。皆享安逸。合无将第二年粮长。每运正米一石。贴银五钱。可淂七万馀两。第三年粮长。每运正米一石。贴银四钱。可淂五万六千馀两。第四年粮长。每运正米一石。贴三钱。第五年每运正米一石。贴二钱。以年之远近。定贴之多寡。而各县有未足四年。则以人户分四等。一等炤二年。二等炤三年。三等炤四年。四等炤五年。共可得银二十万有馀。除见用十万八百两外。尚存十万馀金可倣尝平仓制、积穀转易、以其子息羡馀、为后来修造之费、在粮里一劳而慱永逸、计无不欣然乐从、如是而造船之资、不患无措矣船既造而南北运驾之费。官胥公私之恤。未可空拳支也。计一船应用。管船一人。头舵各一人。水手十名。管船宜予以双粮。应给米七石二。安家衣资等费三十六两。头舵应各给米三石六斗。安家衣资等费十八两。水手各给米三石六斗。安家衣资等银十两八钱。盖往返以一年为率。所以赡给之者。宁使有馀。而船头有一船之任。不可不加等厚之也。买办包索。及搬运归船。与夫遇浅起剥。遇溜添□。每船约用银一百四十五两足矣。合算管船、头舵、水手、所需米银。每船用米五十石四斗。用银三百二十五两。三府船二百八十八隻。共用米一万四千五百一十五石二斗。三府原编夫船贴役米。有六万三千八百四十一石四斗。除支外。尚馀米四万九千三百二十五石八斗。以一两一石。计馀银四万九千三百二十五两八钱。共用银九万三千六百两。三府原编夫船□役银六万六千七百二十九两零。除儘支尚有不敷银二万六千八百七十两零此项即取之前馀米易银内、尚存银二万二千四百五十四两八钱縂部炤粮道公费。每员八百两。书识二名。行粮各十八两。门子一名。行粮十两八钱。皂快十名。行粮各十两八钱。共九百五十四两八钱。恊部官并各役。即以原编縂部官役项下足给之。不必另支。三府共二千八百六十四两四钱。支外尚存银一万九千五百九十两四钱。或归尝平项下。或临时调剂。以备意外湿损等费如是而经费不烦增设矣至于管押起交。侵盗漂失每船必有责成此人之任匪轻。宜倣官座之例慎选殷寔勤慎之人充之自粮米归船。称掣交割。沿途剥运。抵京起交。悉以责之。遇有亏欠。立勒赔补。悬大法以绳其后盖既不可以复问粮里、则人未有不爱惜性命者如是而责成之专、不患无人矣凡此六议。务湏更新。若督押之宜专官。仓廒之堪共贮。抵京交纳之饶支持。皆可仍旧。何也。三府轮一縂部似省冗员然在县察比、既嫌越俎未便、在途催儹更虞鞭长不及、未若各责一官□核騐粮米。修理船隻。林选管船水手。支放一切钱粮。稽察沿途弊窦始足胜任而愉快耳漕白均徵。抽选舂办。随收随给。是则用平日贮漕之仓。有馀地也。京中积歇包交。粮里颇苦。今粮里不入京。费止有自多之少。□□有自少之多。是则用昔年原编之费。有馀力也。本道目击江南白事之大坏。太息已久荷蒙下询。敢陈肤见。倘末议可採。蚤赐题请则庶可徼九重浩荡之恩。拯三吴孑遗之民。功慔与京矣。
·覆嘉定县复徵本色详（苏松兵宪詹时雨）
（苏松兵宪）詹时雨
为通军将支京军之粮。京仓见无一年之蓄。伏乞　敕部蚤计。以固根本事。本年某月某日奉廵抚黄宪牌。内开本年九月二十日。准户部咨。该本部会题前事。□圣旨是。这议复漕折。及再加带运。依议。于嘉定、安东、兴化、高淳、江夏、通山、汉阳、汉川、潜江、景陵、江陵、石首、公安、华容、祁阳、安仁、各县。原改折漕米。俱炤数复徵本色加带。除泗州桃源。豫东二省。并新复永续折不加外。其馀各省直州县。每石再加米四升。其东省青登莱三府。著于额觧钱粮内。改徵本色米四万七千石。径行沉廷扬海运至関。以上俱从十五年起。候関外平宁议减。其折色缺额。该部另行议处。钦此钦遵。备咨到院准此。随抄咨檄仰本道转行苏州府嘉定县。将见复该县应输漕粮五万三千二百四十六石三斗四升九合。每亩验法均派。俾阖邑粮里。晓然共知。应完米数。即减去漕折银两。惟速修整仓廒。以备堆贮。其所需工料等费。作何设处。运船停泊。屯□何处。河道淤塞浅阻。作何开濬深通事虽复旧、寔类更始转瞬即是漕期。若不预为整顿。临期补苴何及。限文到三日内。将该县派过完漕斗则细数。併料理各项事宜。逐一备由驰报。以凭覆核等因到道遵行去后随据苏州府。申据该县转申耆民某等。呈称嘉定之民。非不欲自食其天。必仰给于邻封啇贾盖谓沙田卤斥、潮汐不通、旱则一望枯焦潦则木棉腐烂自国初不辨土性。与各属故土。均派漕储。至成弘间。积逋廿万。一目蒿莱。议将割地。几欲废县。幸前任抚按八次题请。始淂徼永折。郡县印官。晓示招徕。然后流亡渐复。荒芜渐闢。迄今犹未足额也。天启四年。有暂兑一年之特旨。先任徐按院。力□复折。部察嘉定折银独无逋欠。因思永折之功。不独在民。如南直桃源安东等处。每石折银五钱。惟嘉定岁输七钱。每年多二万两之羡馀。以益太仓四万石之折米。六十年来。何可胜计。至崇祯十年。每石加至九钱。又增银二万一千二百两。犹然贡赋如故。今值极大灾荒。忽有复漕之议。凡此小民。无不鱼乱兽骇。惟有死徙自计。皇皇若狂。试请就漕言之。粮船在所首急。议兑本县五万三千二百四十六石。计应派一百零七船。每隻官价三百五十两。该造船银三万七千四百五十两此项必取之朝廷公帑以应用者次计仓廒。本县旧设四仓。瓦砾久已无存。计其旧额。每仓置造七十八间。通共仓廒三百十二间。每间工料银十两。通共该银三千一百二十两此必取之嘉民脂膏以建造者也既而运军月粮。每船派拨十四名。计一百七船。该夫一千四百九十八名。每名约给工食银十两。该银一万四千九百八十两此又必取之朝廷公帑以给发者运河自□铁抵嘉定。通长五十六里潮汐淀淤、河流一线、势不淂不关□通船、共计一万八十丈。每丈约计工费四两。该银四万三百二十两此又疲通县额□之民力以鸠工者也凡此四项。共计银九万五千八百七十馀两夫兑米本图济饷、今先耗费如斯、曾何利于军□也伏乞亟赐申详院道。合疏会题。仍永遵列圣旧制。民生幸甚。等情。又据申称廪增附生员侯玄演等。呈称漕运一役。合郡皆输。嘉邑独折。非幸徼于宽政。食旧德而不言。非独漏于成规。觊偶然之苏息。寔因本邑大海临边。水塩不润。浊潮逆上。泥积皆沙。劳民仅办木棉。连陌难收半粒。民粮皆藉于客啇。国輓更资于何地。何期部箚忽下。议将永折半徵。合邑惊心。张皇无措。况迩者饥馑荐臻。加之农民疾疫。蝗扎?虫丛生。花豆共尽。即徵本色者。尚希諴免之旷泽。而永折色者。何堪特地之严徵。如云前此永折。已属倖叨。则竭百姓爱戴之情。虽举七十年来未输之米粟。一旦补偿。岂敢有爱。其如长于不穀之邦。等于不毛之地。??大乞立赐申请各院代题。准复永折。等情。又据申称原廵抚江西佥都御史陆文献等。呈称本县漕粮改折。垂六十年所矣非浩荡天□独私小邑。非弹丸百姓。独占便宜盖复兑则病国、兼以病□□折则利民寔以利国、向设使于国有纤毫亏负、于民有纤毫侥倖、当时必不轻议改折、著为定令矣且嘉定地不产米所以异于他邑者。他邑水缓而清。本邑濒江滨海。水急而浊。沙积泥淤。必俟修濬。修濬一次。平土约高三尺。累至改折之时。本邑比别境。土已高一二丈矣水深岸平、易于灌溉、岸高水浅、难于车库、此病根也而自废漕。于今六十年。又应土高一二丈。其间支干河。在国初称三十馀条者。今以湮没十七以本不相宜之地性、又责之久不习惯之人工、此土田之万万不能复有事禾稻也且永折之规一定。吏□惟一意编纳银。而赋役之法。亦为小变当年父老之典故尽□今日子弟之新规未谙、兼之水次己非故道、仓廒悉属倾颓、措□茫然、变端易作则资漕之万万无其具也天启四年。京储空乏。复有暂兑一年之议。已而民情沸然。抚按台勘确疏闻。旋即报寝。若今时艰。剧苦更甚即使安尝习故、小民已有终岁之忧、倘令易辄更絃、有司□抱莫可谁何之势、则议折之万万难于摇动也况本邑官市驳验百倍艰。京粮舂办。万端掣肘。近新奉俞纶。江南酌议折色官布之法。切冀一视同仁。稍甦积困。今乃新恩未沾。奚容成法之忽更乎。伏乞俯察血诚。特请具题。俾上以终国家之德意。中以□先贤之茂绩。而下以拯百万生灵。不至立填沟壑。等情到县。该本县知县万任。看勘淂职因灾祲异尝。流亡载道。无方拯救。正切殷忧。忽接府文。奉有嘉定复漕五万三千二百四十六石之旨。遐迩傍偟。盈庭号泣。慰谕再三。其惊惶错愕之状。咸若不能有生者。伏读初奉之明旨。一则曰漕折地方。应复应宽。再则曰细啇妥确。是如天圣德。先已洞悉民艰矣。谨以地方事体应宽者四。可啇者三。据寔转请。夫嘉定土不宜禾。历经覆勘。旧章在部。言匪自今。向来潮汐渐加。地形愈亢。稻既不宜于陆。人益不习于耕。无米而责以兑。犹无米而责以炊。求于所无。力自难副此应宽者一也嘉邑自蒙改折。民荷更生。以故辽粮一项。独浮他邑。至崇祯十年。顿加漕折银二万一千二百有奇。是省直所无。嘉定独有。虽荒旱频仍。犹然竭力供上。人思效顺。情寔可怜。宽赐抚绥。用彰风劝。乃绝妙古文圣朝之至治此应宽者二也若复责以还漕。米必办于他邑。汎舟既艰于平陆。遏籴又厉于邻封。牙侩转期。追呼交谪。疲民益窘。莫保逃亡此应宽者三也此犹曰民艰也。部议取盈。无非为军国至计。催科之吏。奉法徵输。依期督责。督而不应。于法穷矣非穷于法穷于贡土之所无也、复额无寔太仓仍虗其如军国大事何失今不以寔告、溺职奚逭请应宽者四也卑职又尝计之。漕粮五万三千二百馀石应用漕船一百有奇。旧例每船料价三百五十两。该共银三万七千四百馀两此银将请诸内帑抑取诸正供漕未补而费不赀、应请啇者一也有船则有旗。约用一千四百馀名。约给行粮一万四千九百馀两。尚有縂运军伴。木遑详计。势必加派。物力奚堪。至于佥旗之驿骚。军船之窝盗。旗纲之嚼民。如虎斯翼。流毒无穷。业经縂漕部院某。具题严禁。终难保其必无应请啇者二也嘉定旧有仓廒四处。每仓八十馀间。约计工料八百馀两。兹已化为瓦砾蒿莱矣。欲议兴建。约费三千二百馀金。尚有斗给仓夫库子等役。一复则尽复。纤悉皆民膏夫正供且无杂项奚处、应请啇者三也卑职于此而又有请焉。江南乃根本重地。嘉邑亦重地之一隅。自东西多故。徵缮频加。　天不□吴。灾祲荐至。蝗魃方炽。疫鬼群猖。哀此遗黎。皆宪台多方救疗。力图□存者。若令疲命徵诛。耿耿杞忧。窃有不忍出诸口者。伏乞宪台上持国计。下救民生。具将目前防危景状。特疏回天。恳收成命。仍併行咨户仓二部。洎户科从长啇确合请宽恩于万难措处之中、施一婉转曲全之术、救嘉城亿兆之生灵、□东南万年之根本、□无缺食、民有馀生地方幸□。□职幸甚。等因到府。该苏州府知府陈洪□。看勘淂嘉邑地不产□□荷累朝□恩。特许漕粮永折。小民之濡沬浩荡者已久。一旦议复。无怪其傍偟号吁。若不欲生也。然使今岁有秋。米价不□小民义当急公。自竭庆措办。今苏郡满地荒芜。穷村流离。加之客米稀至。价增四倍。地方阽危。兼恐国课遅误。故不得不鳃鳃焦虑耳。兹据该县恳吁。为民请命。伏乞转申抚院。轸念时艰。得疏请仍旧改折。或量加折银。以济输将。自不敢后。庶几甦穷黎于荒歉之馀。宽一分。即沐一分生全。造福于数万氓萌。非鲜渺矣。等因到道。该本道看勘得事有取赢率土。而独诎一隅者。嘉邑改折是也。久诎于安尝处顺。卒取赢于积困叠灾者。嘉邑复漕是也。该邑沙土高瘠。潮汐易淤。地不宜禾。人不习种。万曆初间。几几有逃亡废邑之惨。屡题覈覆。始徼永折之特恩。嗣后天启四年。有暂复一岁之议。民情沸惊。旋□寝息之俞旨。斯何时也。饥馑旱蝗。　天灾叠降。野无青草。户有流亡。饿□盈郊。烟火几绝。惨悽景象。难绘难言。适今过籴邻封。救拯无术。司民牧者。心血巳枯。方祈望外蠲恩。以援此沟瘠。似难复漕。诸如行粮造船建廒疏濬等费。又难卒办。况兀兀饥民。责以临仓交兑。势必鸟散鱼惊。不可不深长思也。合无呈请本院。俯念地方灾异。民命倒悬。即特疏上闻。持危扶弱。俾仍旧例折兑完漕。庶国计民生。咸永赖矣。
·申请题蠲皖属粮米（安庆郡守边与?土）
（安庆郡守）边与?土
为皖民困苦已极。赋税输将。万难措办。仰祈　宪台特赐题请。邀恩蠲免。以保了□。以□危疆事。据□宁知县申据本县乡官路介颜浑等。举人颜浩等。贡生粮里刘守中汪谷等。呈称窃念民为邦本。皖属寇踞不退。土贼窃发。瘟疫疠行。閤门死绝者。不知几万户。即在他乡者。皆委骨于粪壤。以致庐舍废为蓬蒿。田畴鞠为茂草。一望千村。徒闻鬼哭之惨。遥瞻百里。竟无烟火之遗。人踪绝迹。秧针并未刺术而十五年之灾伤。较之十四年。更为异尝。赋税不但苦无以供。而输纳苦无人矣。奈何十五年新增。又在奉文开徵势不能招魂摄魄以问输将、有痛呼　天。不淂不合词以请。伏乞申详题豁等情。又据桐城县申据本县乡官光时亨、方拱乾、方以智等。举人方大普等、贡生粮里等、呈称连年兵燹焚掠无馀。继岁凶□□郑伏□民□荒死亡殆尽问春耕、则乏牛乏种、观秋成、则无粒无颗、氓吏之啼饥。更甚于去岁。逃亡之苍赤。复苦于水灾。向也惟公家是急。恐徵纳之不先。今也忧救荒无策。干刑宪而不顾不惟无粮、亦且无民十四年之漕粮。前巳蒙上达蠲免。仍祈以十五年钱粮。乞□赐请蠲。庶幸存之遗黎犹淂缓死湏臾等情。又据潜山县申据本县卿官、贡生粮里等、呈称潜山八年寇患。三载凶荒万人之族、至于血食无依、千亩之产几于脱粟莫办四百四十烟户。未存什一于千百。二万三千钱粮。难起白骨以追呼。大抵潜邑无人。则无土。无土则无财。无论从前籽粒未收。又且今年毫无佈种。但十四年之漕粮。得巳徼恩蠲。而十五年之钱粮。仍枌骨难完。今恳体皇上之天德俯将十五年漕粮等项钱粮。复申请□蠲等情。又据太湖县申本县绅矜士民雷縯祚等、呈称太湖自寇破建城之后。苦状危形。难以尽绘。建城罄万姓之膏脂。抚叛尽八乡之遗黎。旱蝗苦无籽粒之收。瘟疫徒有白骨遍野。路绝人行。田无一穗。虽有一二孑遗。俱是鸠形鹄面。今幸蒙皇恩浩荡。将十四年漕粮。豊年带徵。十二年前尽行蠲赦。但今耕凿既荒。输纳何自。即招集耕种。免其赋税。尚苦无人。而犹可问十五年之漕粮等项乎。恳再申详各台疏题。仍俯将十五年漕运等项钱粮。议蠲议赈。以救湖诚。等情。又据宿松县申本县乡官田有年、生员粮里等、呈称松滋地介吴楚。寇虐蹂躙弥烈。湖连豫章。水灾浸溺独苦。孟春半死于疫。半死于岁。仲夏蝗已伤禾。鼠又害禾。今已蒙圣慈。蠲宽十四年分。固荷优恤。十五年尚仍催徵虽欲□妻鬻子、聊应庚癸之呼、寔已盈殍积尸、难沿朝夕之命□俯赐详请蠲免十五年漕粮等项。庶遗黎荷再造之恩。等情。又据望江县申据绅矜王之庆等、呈称望邑自流寇发难。焚杀万状。冤苦千端。民力仅存皮骨。徵输久尽血膏前忧巨浸滔天、万亩惟宫鱼鳖、客秋亢金赤地、千村作祟蝗蝻道殣如山。草木啖尽。迨今春夏雨浸。田禾淹没。仅存一二。又被虫灾。岁疫交侵。人民巳死□半。灾害并至。残黎复散他方。今十五年漕辽练粮本色。又在开徵。可怜无民追呼。无民输纳。伏乞垂念灾伤。特为民题蠲。今年漕米及三饷起存本折钱粮。姑俟招集耕种有人。有三年之飬成血气。然后带徵。等情。到府。随该本府知府边□。看得皖属十四年漕粮。已屡蒙各台具疏上□。业缴圣恩蠲缓。然十五年漕粮又在催徵则难完似比十四年更甚也。皖地大寇大兵。连结不觧。大荒大疫。接踵无休昔犹恋妻恋子、不欲轻去其乡、今且子死妻亡、复何睠顾昔犹避寨避舟。或可苟延。今则寨破舟劫。将何住站六邑不惟无室无资而并无民矣春来牛种掠尽。未免坐失其时。夏初耕耘乏人。终至群荒其业。遍野之田禾。未见栽插一二。地之兵寇。反有蹂躝万千。无论贫者难以全一息。即富者无计充八口欲甸升斗不给之皖民责以十二万之漕粮、此万万不可淂之数也、是以三年平静、而后民淂还□、又必三年休飬而后民渐乐业、则催科之如额、当在还集乐业之时而后可问也不然户口零落、粮里消亡、一二新县官、日坐堂呌呼、茫不淂其经管人、按籍而稽之、而欲捕风捉影、向谁鞭朴、以问漕粮之完欠乎不淂不披里沥陈以为逃不尽之遗黎请命也葢皖地之灾伤。非他郡可比。惟河南被寇之郡可比。或炤彼例蠲缓。或请破格加恩必。使十五年之漕粮。得豫为敕部议覆。不致临期掣。益重百姓之逃亡也。
·详福府车运（文太青）
文太青
【 讳翔凤】
查淂本县环山而邑。原无驰道车辙。独东北稍有纡坦。目不满一望。即槩县搜车。不满四十辆。而两运辎重繁多。本县应运之船。断非四十两之所能了。则车足数之难。一家出车。春耕坐废。即悬金而呼。其谁应之。前王马三十匹。月馀尚不能全。况以眉睫之急。而求车数倍于马。势非累月不可。则僱觅又难。调遣之檄一下。湏朝闻夕驰。招集必不可以卒至。若预为招集。则车□三人三牛。既无起行之期。何所给而食乎。则招集又难。本县去孟津二百三四十里。车行势必三日而后至。恐临时赴命不前。必至后期。则驱驰又难。况车必编号于津边而受船。比时千毂相摩。安敢驱使如意。则滔滔不竭之论。只以数语收之。非老□不能指挥布置又难。即受载而入国门。前辕已塞于宫闼。后轴又填于市街。则交割行李又难。至于夫。则閒民之游手者。方借此役以糊口。未有有食而无人者。报名在官。可以待期。即临期而少数人。可召而补也命至即行。兼程可集于河口。其就舟而肩受。则一麾而陈列。其交割于宫闼咸便本县断不能以车易夫、业已置办摃架
·申革委官详（山税一则　台州司理蒋楚珍）
（台州司理）蒋楚珍
【 讳鸣玉】
看得比徵山税。府详宪委。在上方为器使。不肖妄谓开恩。一奉差委。便生希觊。当其立意之初。已注定止完一半。迨其到彼之日。申文呈究。又兴无数风波如添马正而马益瘦、如佩两玦而玦愈残合无呈乞本道。俯照先年事例。将玉环二山。历年逋欠。并□徵银两。仍行太平县。与同储饷一体徵追。另批觧府。造入循环簿内。照依兵饷考成。责令全完。毋容拖欠。永著为令。不许更张。庶委官科派乾没之弊淂杜。而税额兵食之资。两不亏矣。
○条议
覆详条议（敷陈利弊三则　刘勿所）
覆抚院谘访时艰民匮条议四则之一（以下漕兑　杭州司李蔡云怡）
通申会议官兑法则（计七则　嘉兴令尹潘湛明）
重积贮议（以下清粮蠹三则　金华司理阮霞屿）
议备城贮粮（台州司理蒋楚珍）
禁役保兼充议（嵇尔遐）
官收官兑条议附（计选六则　茂苑绅耆尤远公）
·覆详条议（敷陈利弊三则　刘勿所）
刘勿所
【 讳时俊】
为广谘访以悉民瘼事。蒙本府信牌。抄蒙抚院宪牌前事。仰县即查境内利弊有関于时政淂失者。一一揭报本院。採择施行。随该知县刘。看得境内利弊非久历不能深知时政得失非亲试不能确计本县当莅任之初。事宜未谙。不敢以窥管之见。谬为越俎之谈。第仰体上台谘访盛心。何敢无词以对。为此今备前由。合具便览书册。伏乞採择施行。
一看得江北州县。地濶人稀。游民堕业依山临水、有可耕之地而无力耕之人、有欲耕之心、而无能耕之具、腴壤半为蒿□、沃野祗供蒭收间有开垦。动辄□争。讼之官司。陞粮加价即力本之民、动以垦田为讳相应逐里逐都。令其、开报荒田若干。务俾垦治。间于备赈仓穀内。量给牛具种子。三年之内。官民田地。免其徵租。即有争兢。不复准理悬垦田之赏、重抛□之罚庶人无遗力。地无遗利。苍莽萑苇之塲。尽利薮矣。伏候宪裁。
一看得本县西南依山。田地高阜。常苦旱利用濬池塘、筑堰坝、以兴水利、东北滨江。田地洼下。巢湖襟带舒城三堰七门之流。而黄陂白湖。寔为□父西山□流之壑。常苦涝利用筑湖堤、固圩岸、以防水患除工力易就。□令田户时加濬筑外。间有极患处所。民苦渰没。无力兴筑。合无将大县备赈仓穀。量准暂借。委官替筑。务令高厚遍插杨柳等树芦苇等草、以护堤岸、俟其成熟。照种计户。抵斗还官。则利可永垂。而民困少甦矣。伏俟宪裁。
一本县条编。号称积弊原其弊所自起、则以银数一半听觧、一半编由兑支、而书手因得舞智作奸、彼此淆混预于会计时。捏添除免虗数。浮加科则派徵。每亩多派数厘。槩县即溢数百。遂串同积棍人等。假填工食印票。逐户包收。各分入已。既数十年于兹矣。卑职对查縂撒。弊窦难藏苐革弊者逓如传舍、习弊者连蔓根株况今卑县以人户不齐。丁分三则。此后虗开混派。尤易生奸。恳乞宪语申饬。无使小民有额外之徵。神奸肆侵渔之计。则钱粮清楚。而奸民亦免亡家丧身之祻矣。伏俟宪夺。
·覆抚院谘访时艰民匮条议四则之一（以下漕兑　杭州司李蔡云怡）
（杭州司李）蔡云怡
【 讳懋德】
一恤粮里。凡粮里受纲旗□索。已不堪命。而又有衙官衙役。如所谓开仓落仓。包揽私斛。派兑摆饭等费。陋规相沿。视为固然。诚为厉政而从中串通科歛打点尤时仓歇为案、今两县□先简约诸弊。似已清釐。近又奉　本都院严禁。肃然维新。一切陋规。及诸奸歇。相应勒石永革。以垂久利而最要在县官不□劳□亲自下仓与官旗平兑不落衙官之手。则前弊自除。
·通申会议官兑法则（计七则　嘉兴令尹潘湛明）
（嘉兴令尹）潘湛明
【 讳必镜】
为再议官收官兑之法等事。奉　本院宪牌。行开会议漕粮官收官兑法则。又为浙西苐一蠹弊等事。奉本院批仰县即将顷议漕粮官收官兑法则。备将原发条欵。逐一登荅。立刻具册申送。以凭覆核。随该知县潘。看得兑漕一事。関係　国计民生。非浅鲜也。职今年三月初八日到任。兑漕方将及半。目击民间、受旗军逼勒之苦。至有卖男鬻女而不克完漕者。实因使费浩繁。兼米价腾贵。民力不能猝应。种种艰苦之状。难以绘图而尽。若不更议妥确。小民何堪再累。今蒙　宪台轸念民生。俯採舆情。俾下属□参未议。酌定规条。诚小民庆再生之日也。苐事関重大。积重积轻之势。一时权宜变通。尤属万难且立法之始、贵要其至当、军民之间、务酌其至平今职等博採绅衿粮里舆情。逐欵再参臆见。稍为酌议。另册登荅。伏候　上裁画一之规可也。
一造满仓廒之利。　古制兑漕一法。能使军不见民。民不见军者。由于仓廒栉比。秋成以后。有司即钦正额以贮足于仓。故临兑无不足之粮。旗军无需索之衅。则造廒一节。为清规杜诈之苐一喫紧事也。迩来廒舍倾圮。即有存者。不过十分之三。又窄狭所容无几。以致粮米或散贮别所。不足掩藏势不能不使民输米于军□取米于民欲不相见得乎、相见则弊有不可胜言者矣是造仓廒最急。每廒约费银五十两。每甲约应出银五两。此係众轻易举。一劳永逸。胜于频年妄费无益。为小民之所乐输丕作者。先□　宪敕郡县。出示徵取前项公费。责令粮官鸠工董成。务湏坚緻牢固。勿令狭陋塞责。年久修葺。官民酌视量捐。
前件遵查得造廒一法。必得起造十间一连。再留馀地另造一间在旁。听收粮官等役在内登记粮数。夜则著令仓甲伏宿。拨夫廵锣。今十月开仓在迩。廒必预备。一面先行兴工。苐董理之役。必不可缺。即在十啚中。□一诚实无过之人。督催完候。随立风车一座在廒。粮户米至。立刻筛颺洁净。候旗舡一到水次。儘数倒廒发兑。目下虽难。此法一行。可垂永久。百姓岂不飞超而乐从哉。伏候　上裁。
一漕规宜复旧例。　旧例每岁旗军实运京仓米一百石。内赠随船耗米三十五石。是民间正粮一百四十石。旗军交兑。止百石也。是谓官贴。又念嘉禾水乡。米多湿润。故令民间兑米百石。外加四石。免其晒乾。复虑米或不堪。再加四石。免其筛颺。百石之中。七十平斛。三十加尖。折米三升筭。共六十斛尖。总添米一石八。此九石八斗所自起也。是谓私贴。则是九石八斗。米色在其中。筛颺在其。折尖顺风在其中矣。若安家则有月粮。薪塩则有行粮。起剥僱夫。则有轻齎。以致备船有银。回空有银。费三石　国课。而得收一石之用。
朝廷亦何负于军哉迨相沿久而加四之耗晦矣官单发兑粒粒皆曰正供也又久而九石八斗之耗晦矣漕规发运粒粒皆曰额粮也于是巧为截头之说。初谓以耗米本色改折色。犹之可也无何截头之行久而九石八斗又在截头外矣近岁兑漕。日增月累。有加米色钱。免筛钱。开廒钱。伍长钱。什长钱。押花钱。顺风钱。献土地钱。纲司钱。话会钱。折东钱。插筹钱。倒箩钱。加箩钱。洗?钱。百斛百尖。人有折尖钱。名类颇多。不堪枚举。民间兑米一石。则有二三石之费是一粮长而出数粮长之兑矣设复有进于此者流将何止乎揆厥所由皆缘民不明其本、则民不敢与军争、官不明其本则官不能与军争畏其咆哮安于习狃积渐使然也为今救时之急者则漕规宜复旧也截头使用。军虽嚣悍。终为私勒。自官定漕赠之银。完之在官。而居然官物矣使此议行、久而□晦将此官定漕赠、又如昔日加四加一之耗、作为正供、曷足怪乎、有司严比以授之、是何为者、惟其视为官物。而需索米色如故。需索各项如故。则是民间应出之粮。无端而反添出官赠一项之柜银矣故私赠一说、首宜痛惩
前件遵查得每石又加湿润筛颺淋尖。共米九石八斗。相沿已久。仍照旧例给军。毋容别议。其官赠漕规银两。虽则近日之议增。然行已两年。一旦势难裁革。应否随米徵足。兑一船。即发足一船。使弁丁不致藉口。临兑不致更议。倒廒之法。可垂永久。其仓蠹搆军咆哮。勒索米色免筛等项。一切漏规情弊。概行革除。不许私赠毫厘。可谓急甦民困者也。伏候　宪裁。
一徵粮之法。　每年于米收前。先给易知单。每亩应徵漕米若干。一啚共徵米若干。除白粮南耗襍粮外。罄运八仓。自十月间起。宽设三限至十二月止徵收一足、即给完单如有不足。许粮长开具顽户。比追完足。
前件遵查得开徵时。先发由单。晓谕细民。以便输将。处处皆然惟独未中皆欲移重就轻、纷纷更换、所以奸胥积弊、皆不利于早发、积习常套。使民敢怒而不敢言。今职力行于开徵日前筭发。以绝胥役飞洒之弊。百姓无重徵之苦。伏候　上裁。
一倒廒掣兑之法。　每名粮长约出漕米百馀石。一军约兑米六百馀石则一军兑一民有馀矣历年派单。虽□粮道衙门。然而粮蠹上下通弊作奸。故将一单零星派散。有一军而兑数十民者。有一民而应数十军者。苛索之端。自派单始。今既贮足仓廒。则粮米上仓时。粮长已县给完单。临期止湏县官与粮官。照苏松倒廒掣。有一廒。掣一军。立督兑完。不足。鳞次挨补。为今日计。先乞宪天敕县禁止派单。则倒廒掣兑之良法。可一朝举也。
□委佐贰廵司分管兑去何必委用胥役前件遵查得倒廒儘兑一船。少则邻廒凑足。在官兑必行此法。为至善至妥之策。苐卑职之所深虑者。惟恐三百二十廒。数万之粮。为数浩繁。一官不能逐廒盘騐。必至委用胥役。少有疏虞。必被侵蚀。临兑挂欠。仍累于官。将若之何。伏候　上裁。
一出兑之法。　粮米出兑。既军民不相见矣。然运米下船。湏用脚□□中七分五厘□亦应设柜左仓公□投纳则米到便可即收而无勒索私赠之□兵担。每年临期唤运。则仓猝之间。彼此纷争。攘夺有自来矣。今既欲行倒廒掣兑。须于十月上仓时。即设一柜。每石议挑箩钱若干。酌定期数。投之柜中。以便该管粮官。当官领给众人。则届期出兑。自应一呼而集。数日间。便可兑足。不烦馀力矣。
前件遵查得预凑脚钱等类贮柜。临兑散给。不致纷争。使官役不烦。亦为便捷。伏候　上裁。
一押差之害。　每年兑漕。既责成仓甲。徵收给发矣。而押差何为者。乃衙门虎蠹。必巧立押单差人名色。每差先纳常例于官。而粮总又受其贿。随给粮单一纸。遂恣行苛诈奔走不肯任其劳、索取徒欲饱其腹、则串通旗军、是其职也、巧立各项名色、是其职也极至兑漕后。又索粮长工食。或有不如其愿者。彼则曰。我先费本钱在内。极其追廹。粮长兑运以来。又无不卖男鬻女以饱卑差者。但卑差之砉。　各上台非不知之虽经屡革之。而不能革者、殊难觧也、今既照直隶官收官兑之法。民困顿苏。则此辈无所流其毒矣。
前件遵查得押差之名。最为民害。稍有需索不遂。或鑽一票。著令粮户节颺。或唆挽仓蠹。侵盗烹分。或临兑遘运弁丁。分外酷勒。靡所不为。今卑职尽行革除。以消□中积弊。伏候　上裁。
一行粮宜复旧例。　旧制行粮。资旗军塩菜薪水路费。故每石折银五钱。于条鞭项下取足。自明季时。公家之贿赂盛。而运军之倖窦生。交通藩司。移文改徵本色。其时檄书虽下。而民之折与军者。米照时价。犹能稍减。故人乐从而趋之。积渐至今。逢兑行粮。亦索使用。索票钱。索重兑。为浮于时价者。每石不啻三四钱矣。是诸费之重困□民者。徒供旗戒之狠籍盘飡。茧丝□室也。敲万姓之脂血以奉军。随路呼卢。到处宿妓。是诚可慨己。今漕米既贮足仓廒。加耗行粮。可以复旧散派。押差可以永除。则直隶良法。何独不可行于嘉禾哉。
前件遵□□行粮客□旧制第查昔年米贱。故在米价起见之数。今则米贵如珠。尤恐奸旗临兑刁难。　上台催儹开帮。必致□延时日。故为阻抑。嚣竞纷争。在所未便。应否仍照冬间时价。折银给发。其本色分外需索等项。尽行禁革。是诚军民相安之策也。??大候　上裁。
·重积贮议（以下清粮蠹三则　金华司理阮霞屿）
（金华司理）阮霞屿
【 讳方□】
积贮为城守第一务。各县浸不经心。自来重库轻仓。以致日侵月耗。近见仓穀。俱被仓吏仓书。库吏库书。借承卖承买之人。诡捏花名。乘推陈出新之际。公然侵用。一遇察盘。指少为多。堆压仓口。封银在库。摧抵一时。又用车袋借穀。纍积如山。事已仍还借主。额中之物。尚然鼠雀为羣。况望其额外陈陈。如所云捐助输纳。设法以实其中者乎。合当以后银两。俱责令买穀上仓。不许包封抵塞。其历年经承侵食。务湏追出。不许以人亡事远为辞。又本官任内积穀。亦宜年年买补不许临时以库银点鬼、去任以纸赎为灾庶几兵荒无恐。而出纳亦尝平矣。
·议备城贮粮（台州司理蒋楚珍）
（台州司李）蒋楚珍
【 讳鸣玉】
为城垣是处当脩。仓穀令人骇异事。职蒙委察盘属。如平阳城外。眉画两山。东西二翼。去城仅百馀步。近因□削磴岩。俯瞰城中。指数足踢。具有可虞。瑞安山峙水环。颇称雄壮。然飞云渡濶五六里。洪潮汹涌城下。贼帆一刻可到。对岸尽经烧燬未复。且犁艚船少。破坏儘多。大鸟中鸟小鸟之类。驾运多不过二十馀名。少不遇十二三名。一遇有事。两船併一。脩船添卒。此地当先。乐清县馆头。最为要领。烧燬之馀。沿岸宜立墩堡。城墙经雨倒塌。器械年深不堪。高不能二丈。四山列座云端。二水浸淫薄埭。上一投石。□可灌入。凡此所当议脩议筑。议造船添守者然犹曰增所本无、钱粮匮乏势难骤举、至如仓穀以备军荒。八议积贮苐一。此陈陈在内。明明在册之物因所本有非覈所本无而大有可骇。职从未察盘。一见惊异。伏思月侵岁耗。虽积渐所成。而己往可追。将来必戒。若不仰凭斧断。何繇一斩乾没之葛藤。立破侵渔之衣鉢也。如先年那借。今□那借。既习惯为尝。而先招追补。今招追补历五六察未见一升一合然则补于何日、迢于何年、察之何益、盘之何事乎经承点鬼。一半皆云物化。□文登答。动称剉骨难追。然则死者既无嗣息。生者岂无家产。往者既逝流难问。来者又何为前车不戒乎。除仓吏年年消耗外。穀价之在库者。库吏又食之。穀价之承买者。穀户又食之。或亏折化为乌有。或飢荒尽捏放支。职在瑞安县两日。现追张饶等一十八两还官。繇此推之。非尽死者不可求。生者不可问。出者官听之自出。入者官不能勒之使入也。一则重库轻仓。□心琢句□笔花烂□此情至文随之騐也终岁未尝过问。一则仓官猫鼠同眠。仓吏兔狐共穴旧穀既粜则此粟如雪花尽散于空中、新穀发买、则此银如落叶难归于枝上不曰今年价贵。则曰眀年赔偿其实具呈逓领之日、己立心升合不还而察盘问罪一遍之后百事丢开、多方掩饰不至于一粒无存不止者窃以为当开销者。明白开销。当申说者。明白申说。当减豁者。明白减豁。至于当□□者。积至几百几千几万之多。曾无一黍一勺一升之补壮哉鼠、岂逊虎狼、苟年、年追足些湏亦可积成什百。即使万万不可穷究。亦当严立宪禁。从此断绝将来库吏库书。仓吏仓书。承卖承买之人。一切借支耗没。庶兵荒有备。晏海无虞矣。
·禁役保兼充议（嵇尔遐）
嵇尔遐
保歇为全浙通病。其势不能除。而与保歇为狼狈者。则衙役也。衙役□财。必通保歇为线。保歇骫法。非串衙役不行是其气类相亲故其技俩亦互熟、往往衙役革退、即窜当保歇保歇事、并鑽充衙役而公私之弊窦、悉由若辈丛生、乃严属更有自为吏胥诡捏子弟家人名色、公然并充保歇者既借衙问为狡窟。复倚歇家为外府。罔上行私。何所不至。亟宜请宪查草。尤在冬至前。新里上卯诸歇领卑催粮之日。取各里甲并各衙门具揭中报。并严禁衙役革退。不许出为保歇。保歇事收。不许入为衙役永著为令。在官之弊既清。即害及民者不甚烈矣。
·官收官兑条议附（计选六则　茂苑绅耆尤远公）
（茂苑绅耆）尤远公
【 讳瀹】
一议委官
委官一仓一员。庶官有专责。收粮既从容。兑粮又便捷。一日可兑千石亦挽遅为速之法也如县佐少。府幕廵司。亦可充用但湏择廉洁精眀、强固者任之、正印官湏日夜在仓到处紏察一有抗违。即行参处。比较起数。即带在仓料理。刑厅亦应不时下仓。督催弹压。
一议漕赠
旗官□船一隻。领粮四百八十三石。止觧京三百四十五石。馀一百三十八石。扣给各军。算来军家己得十之四矣。每百赠米五石。银五两乃是赠外之赠今遵垣中奏议。再加银五两此又额外恩典更复何求、奉行者断不可擅益毫末。以蹈违旨之罪。
一议杂费
粮官供应。衙役工食。及斛钱挑钱船钱等项。每交一石应出银五分。今例出银七分零。交兑斛面。及仓中折耗等项。每交一石。又出米五升。俱交与粮衙收用。此外倘有索派。定当严行禁革。
一禁卫军??勒索
旗军行攩。踢斛淋尖。捧涌様米。婪横何堪。旧制老人行攩以示公平。今应令仓总甲行攩。以平为主。旧例旗军有话会钱。开仓喜钱。后手钱。酒饭钱等项。纲司有酒饭钱。看斛面钱。会等钱。摺匾钱。押船钱。押花钱。巴仓钱等项。此种积弊。总因民兑□起合既官兑应一槩禁革
一禁衙从需索
旧例每扇县縂米八石。银十两。粮房米十石。兑书银十两。该衙粮书米四石。兑书米二石。又有报数走仓等项。需索多□。尤可恨者。县中有督兑押花押扇等差。各衙门有差官差役。索诈如虎粮户总此脂膏、差费多则正供缺、应一槩停止、又有各衙门派出公费今既官兑、从何派索亦应严革
一禁卫官送礼
卫官欲??勒兑赠。先结纳县尊。每以餽礼为饵一受其餽、便入其彀中、公然与我抗矣故餽送应谢绝。尤不可假以□色。从求父母有风力者皆然。
○启札
启平清两藩王改折札（蔡魁吾）
上郡公祖题请迯亡书（胡梦说）
与缙绅谢罪书（张拱机）
上太公祖陈漕运书（胡维霖）
·启平清两藩王改折札（蔡魁吾）
蔡魁吾
【 讳士英】
谨启平靖藩殿下。近准部咨。因粤中饷乏。先拨江西米五万石。沙滩运赣。度岭抵粤。某凛遵
王事。竭欲催兑。奈江省历当锋镝之馀。茕茕孑遗。长途肩运。不苦无米而苦于无人正在愁歎间、而后拨五万石之咨又至展转忧思。徬徨终夜。伏念前岁拨江省米二万运粤。彼时死亡相枕。流离载道。询之人口。莫不色沮心酸。年来疮痍未复。戎马生郊民之摧残更甚于前、而来之拨数又两倍于昔赣以北。千里淤□。处处用人挽拽。赣以南。羊肠嶮峻。步步用人肩挑。合计前后。十万石。运负过岭。湏得三四十万人。江省招集之惊鸿。宁有几何此番苦役不至死亡大半不止、言念及此、巳自计拙眉攒、况可驱之而胜任乎、向来运粤之米。曾蒙慨允改折。江民至今祝颂。　殿下屏翰百粤。福庇邻封。则江右诸民。何一非　殿下所留之残喘仰度　殿下断不忍以数年保釐之赤子、又驱之于死亡某自准部咨以来。分派督催。米亦无难速备。但虑此水陆二运。寔苦无人。且军需紧急。再欲商之司农。又恐往返遅滞。然既滥膺节钺。受斯民之任不得不请命于　殿下之前。云云且闻粤中今岁豊稔。此时正值西成。齎银往彼。差员购给。在粤饷无损于毫末。而江民之蒙泽者不啻起白骨而肉之矣。并覆并载。　殿下之恩德。宁止被一人一世也哉。
·上郡公祖题请迯亡书（胡梦说）
胡梦说
□孙曰请□□禀知□科一节□是□□□事何道之从而后催科中淂行其抚字也厥惟□□疲邑额赋原重。派饷万难。再加恳乞申详。仰体眀旨。垂怜疲瘠。蚤赐题请。以救迯亡事。窃见邱报。近日加饷。奉旨内有委实灾疲。势难加赋地方。但著该抚按据实查明。请旨定夺。深山穷谷。咸颂圣明。轸念民瘼。至仁也。新昌蒙前院□次疲。盖缘僻处万山之中。火畊水□。尚多鸠形鹄面。况旱则土焦。潦则沙淤田之所出。不足以供赋。卖则无人承买。耕则无人认佃故鬻儿卖女以输官郡县公祖父母。犹不免于参罚。此其瘠疲。海内所共知。自有辽饷以来。纵不能邀恩减派亦当与不疲之县、稍有差等奈何论亩论粮。较之南昌诸邑。反多数千。是原派之辽饷。人情久为不平。即剜肉医疮。而向无可剜。今新派每亩三厘。疲邑势难重加。纵毙监毙杖。于饷亦无补。圣天子眀炤迯亡之屋。千载一时。卓台台目击流离之状。耳闻哀鸣之声。蚤赐申详。细查疲县。额粮半属虚赔。视他县为独苦。派饷更属溢则。视他县又为较多。明旨所谓灾疲当□疲于新昌矣新饷尚徼免派。庶仰体朝廷恤疲之仁。俯救瘠土孑遗之众。地方幸甚。
·与缙绅谢罪书（张拱机）
张拱机
卑职才疏性拙。运蹇数奇。滥竽名邦。惴惴于汲深绠短。幸辱老台台青盻南车。海涵天覆。窃意二天提挈。可获瓦全。不料飞灾横祻。变出匪夷。自反戴星畏影。甞胆饮氷。皆无遵老台台洞鉴者。惟是奉上台开比元二鞭粮。以致深五载并徵之怨。更因宪檄催觧甚急。前令逋欠甚多。不得已择三四鞭之逋甚者。稍示严比。其元二暨五年新鞭。绝未尝比责。此通县所共知也。淂罪地方。有口难辨。□正可怜惟有觧□远引。以候上裁最可怜者、初进半□、涖任未满十月、一经白面、万里青衫、回首家园、孤踪天末、妻妾子女、胆落魂飞、夤夜奔避、皇皇迯生、号呼踉跄伤心惨目仁人长者。能无恻然于苦难中。而兴渡蚁之计乎。奸宄密布。触藩畏尾。非邀大庇。曲赐护持。何以脱乕口而为出疆之导。某举目无亲。惟有向绅尊□□巳耳。伏乞宣布德音。觧谕粹里众情。俾某淂保全身家。首丘八口。则料某此生。敢言报德。然犬马啣结。永矢三生。至于上咨访徵信。九鼎片言。伏乞恕已往之罪□。□不报之恩泽。公书直笔。代剖冤苦情形惟其閤室之安危半生之荣枯、尽造命于台台裁夺中矣虽某以罪废萍踪。无堪培植然为一命惜冠裳、为上邦存体面、想台台自有拯救之洪慈也。沐恩累月。饫感高谊。竟同囚虏出走。不获长□龙门。拜辞叩谢。拊膺泪血。赧恧难言。行李一空。不能少伸别敬。伏乞鉴怜。临禀曷胜呜咽翘切之至。
·上太公祖陈漕运书（胡维霖）
胡维霖
祖台调停于催科抚字。仁政已透入民心。治生惟倡先好义。以鼓其乐输。他不敢与闻。兹氶县父母下询漕事。不得不畅言之。夫漕至新昌苦矣。盖秋冬水涸石出。由小溪高滩。转运而之省会。艰辛万状。仓规以急公恤民。法诚善也。迩来运官。不遵昔年立仓成规。以粮长为奇货。又不体上台抚字盛意。以转廒恣诛求。叙民视运事如赴汤蹈火今日一舟发、则相戒以为载得愁千斛、明日一舟回、则相嗟以为剩得泪万升、以故新催里魂惊胆落。县父母札示舆议纷纷夫漕运以民情为本防民之口。甚于防川。川壅而溃。所伤实多。是不但不便于民。并不便于官。势必鬨于邑而悞运期。鬨于仓而阻后运。语云乐输未有先不乐而输将恐后者也恐虽有流之神术决不能拂民之心、而得民之力况今日南折南粮。与漕□重。而漕尤吃紧虽有刘晏之心计、势不能左画方而右画圆利择廉干宜民者而善使之。是在祖台主持于上为民正所以为漕为漕正所以忠于祖台言言肝膈。伏祈察裁。
○禀揭
上总漕兑竣缴批禀
·上总漕兑竣缴批禀
刘勿所
卑职昏昧轻躁。负罪既深。仰荷台台二天再造。涤除往戾。许以自新。更赐训辞。言言金石。职如梦初觉。且因罪蒙知盖嗔诃鞠育、縂属洪仁、风雷雨露、无非至教、于此见覆载不遗之量圣贤无我之心、凡在有知。靡不钦戴。卑职幸出非望。感极忘身敢不强扶赢瘵之躯、勉竭犬马之力、以图获桑榆之收于万一伏惟台台俯赐鉴存。兹因兑运已毕。申缴原批。惓惓下情。欲吐无已。辄敢冐昧披陈。为此具禀。临禀无任瞻仰虔慄之至。
○徵输管见附（韩讷）
一行滚单
一严丈量
一脩水利
一清旧逋
一禁撮借
一慎支放
一实行官兑
·一行滚单
韩讷
【 牧公】
催徵莫善于滚单乃上之人。亦既三令五申矣。而有行有不行。或行之而中即止者则以吏胥恶其害己而辄至沉阁也每啚设一滚簿。首依易知由单。騐派本折各项银米之数。明白开列。次开本啚官田若干。民田若干。斗则山荡漊若干。本年通编本色米共该若干。各色条鞭银共该若干以为一啚之总数每甲每户亦先贯田数于前次开实徵银数于后、以为花户之撒数使民一见晓然易知。其比较大簿。亦照滚簿每啚每甲每户。先贯田数于前。次开实徵银数于后务令比簿与滚簿对同縂数与撒数符合官执比簿以嵇查、民遵滚簿为符信、中间不致有飞洒私加之弊矣此编派之善也。徵银十分。分为四季。中除停忙。约略月日。均作四限。每季之中。复分十期。假如每一甲应徵银二十两。每季只应完银五两。所完五两。宽比十限。将滚簿于十甲中。只捒银数之第一欠多者。□至其家。令于本限赍簿销比。则此甲定当如数投纳。此甲既纳。又择他甲之欠数次多者滚去。则次欠者亦定当如限完纳矣。如此滚完十限。以五六两之银。完于五六十日之内。何难清楚倘虑一滚难清、亦可照依浙中事例、每啚置设滚单二件、上五甲为一单下五甲为一单、从五甲中各自为滚利于速转、亦甚便也。此劝输之善也。纳银先二日投柜。先一日装数。随将比簿缘进内衙。细查完欠各啚各甲。有依限完纳者本日侵□挂牌免其听比则急公良善。倖逭一日守候之苦。下限必自输将恐后矣。是日止于应比啚中。□某甲之第一欠多者。令彼赍簿听比对查滚簿。所欠果多与否如与比簿相合、则责比无疑如滚簿所纳数多而比簿所装数少、便知是吏胥作弊应将收吏柜书严行讯勘于是水落石出而小民免失销之患矣倘有滚簿沉阁某甲。而临限不到者。即给一小票与歇家。勒提到县。倍加责治督令完清限头然后交卸别甲、如又藐歇抗提。不妨偶出飞籤。惩一警百。以为沉阁派单之戒。此清弊之善也。况当事不烦全。止摘欠多啚甲。挂牌听比。人知完限销欠。免其伺候。无不争先赴纳。将见县庭应比之人。日就寥寥。渐可不烦敲朴。则省比之善也。滚单一到。则此甲人户。知有听比飞提之督其后。自然依限赴纳以徼免心比诸差票催提省多少费用、省多少气力省多少弊窦、则又不用差扰之善也。一举而五善备□。是在　贤明当事。振举而力行之耳。
·一严丈量
其次则严清丈江南财赋孔多。奸弊不一。其田亩有为蠹□隐缩者矣。有奸民以熟冐荒者矣。又有产去粮存。遗丁绝户。名为赔补者矣。至于沧桑坍长。则又其小□者也惟丈量则能清察诸弊但丈量之法。亦匪易言。苟不细加凖酌。将惠民之事。适以扰民。殊非上台力行善政初心也。其法己略见河南察荒李公檄谕中。余窃有进焉一则履亩之当清也堂官诸事蝟集。岂能通县履亩。倘或转委县佐。其事将不可问矣。何也。佐贰岂乏廉明。然而百中仅一。余见比年县堂诸事。偶有转委佐贰者则堂上经承、名为眼同、实相朋比上下其手、惟贿是求、今之清丈大事、岂宜出此、似宜于各区之中。公择坐啚田多之人。老成殷寔。熟悉本区坵号字圩者。一正一副。督同有田人户。捱坵清丈。随丈随登。造册缴县另候当事履亩覆核明白倘有欺弊。即将□户里正弓手。一併儘法惩点选里正或于隔别□里交互清丈以免□丈己曰□□□□□之曰□□□□□亦不□□□□□□盛也之其里正造册人等、俱宜因田而定、不可因户而转今之粮户。有曰在此区。而户役却在彼区者。若只据户名。不论田亩坐落何处。则隔区之人。岂能洞悉其事。里正既据田点充。再湏择一土著殷□耆老。相助为理庶无错悞不然举一茫然不晓者、董任其事、则包揽需索隐漏、诸弊俱作、而包棍得以夤缘为奸矣、丘文庄公云当使人从田、不当使田从人、此千古不易之论也一则鱼鳞旧册之当颁也旧鱼鳞册。不在户房。即在扇书。不在扇书。即在旧里役处。况迩年著四九甲造册未完。必有草册。若责成新役。是犹责盲者以察秋毫也。　当事者。湏著户房旧役。督取老册。勿容推诿订期彙集里正于公所。面商清丈机宜。谕以利害。慑以王章即将底册面交里正、对册丈量、约有规凖、庶免矢?高伪勃索之弊、一则弓尺之宜画一也吴□旧例。弓以六尺为一□。以二百四十步为一亩。有等奸人。声言悬坐陞科。又声言改□弓尺。希图于中取事。以致人心徬徨。宜照前法。捱亩清丈。　印官履亩覆核。弓手尺寸不欺。斯懦民均沾实惠也一则首罪之宜宽也、田亩宽歹不□、圩岸坍长不等、即业户亦不自知、况积弊相承、谁肯预首、愚意以此番清丈为限清丈之际。倘或仍有欺隐。与里正弓手通同作弊者苟覆丈清出或他人首告、必当治以重罪、若云初次丈出便欲活罪。不独坍长宽反。无心受过。而奸民畏罪。反暗行阻挠。百计岁匿。不赦其已往之愆。必塞其自新之路。理固然也。至于里坵疆界预宜表识分明。　印官覆核。勿扰里役供应。具载察荒李公文告中。愚不多赞。
·一脩水利
其次莫若濬筑。易坏苦旱。卑土苦涝务使高者有所蓄、而卑者有所洩、其事具十库勿所先生条议中但凿池筑堤开濬诸费、工力甚繁须　贤宪台力请于上宽具一二年之租赋、再加良有司一二年之心力、循行阡陌、开通水道、□凿脩筑、俟其工作告竣、蓄洩得宜、然后仍照荒米折色、某银减筭旧例复其科征则田无不完之赋。而有司不碍考成矣。
·一清旧逋
其旧逋欠册、不应专任该书、听其摘发该书向年侵蚀无穷。作弊不一。若任彼摘发。则欠者亦摘。不欠者亦摘。欠多者得银隐匿。欠少者飞洒籤提是籤票如雨。既饱虎皂之腹、转为奸胥之媒、胥隶贪壑己盈国课毫无所补、是功令之申饬、竟为胥役之招牌、　贤有司之考成、竟为胥役之孤注也□若将旧欠比簿及流水堂簿猝然□入内衙令精明子弟辈。细细对查。摘欠多苐一等。彙发一单。著令歇家或一月或半月内。勒限比清。逾期即行觧　宪法在必行俟本歇名下。略略清理。次便摘出欠多第二等者。照前勒比。复口谕歇家。即日便要□出欠少者。正身听比矣。乘蚤纳清。省得比限。如是宽□做去则粮户所省胥役杂费。便可渐完正项矣。又湏　上台力请　内部。凡有司带徵旧欠宜其考成、勿与现徵例议则　贤父母。便可展肘从事矣。
·一禁撮借
觧支最苦于撮借凡所撮借。必有极紧公务。故吏胥得而乘之。上台三令五申。未能杜绝盖因公撮借、而吏胥便多撮以□其私、徵比还库、而吏胥复重撮以塞其窦、撮复加撮终无还期而　藩司各道郡守邑宰诸公。前程遂断送于其手矣。今有紧急公事。採筦籥者。宜与　抚司道府往覆商确、若编入正额者、筭何项稳可抵充若无从销筭者、或捐俸互相恊济倘有额编甚少。而所费良多者亦宜与　上台设法、相助为理、不许透支正项丝毫、至有使客过兵。本无额设。到县勒索者。湏细造销册。转恳　上台。为我达□。造眀何衙明经临。何事撮去。以期　上闻。俟　上台批照允行。或可那借一二。亦当熟请　上台。设法抵补。庶正供无缺。孔于曰。出内之吝。谓之有司此处良湏风力耳
·一慎支放
其次最宜慎放支吴中向年积习。条银徵至八九分者。便称能吏。此有事兹土者屡言之。非一人之私言也。拨抵兵饷。觧　京金花。限期甚紧。毫釐难缺。故县间湏将徵收银两先儘觧兵饷及觧京正项其馀存留支放。必至年终徵比将完然后量银所存以为所给分数俟到来春。再行徵比酌量补给或发兑支照票。将粮户零星欠尾亦与零星兑清若粮户勒揹不清者。仍许执票徼县以凭籤提。其荒区似宜　奏请听出。以俟濬筑。今乃旺出为入。不稍宽地步。额编一两。便思足一两之用倘或地有肥硗、雨露之飬、人事之不齐、民间所纳、稍有缺额、则有司便至捉襟露肘矣
·一实行官兑
漕粮莫善于官兑但向有官兑之名、而似少官兑之实何也每石官赠银一钱。米五升。固不符言矣。囙粮官供应。衙役工食。及下水斛几挑钱船钱筹匾等项。又出银七分四厘零。交付粮衙。以充诸费。又恐仓中折耗。复每石加米五升。则亦可以已矣。乃收粮之时。粮书复指称道厅各衙门胥役使费。勒索自肥。少不遂意。便不肯将米收入官仓。故令粮户经月守候。必饱其欲而后已。　贤明当事。似应令粮户先纳漕赠银每石一钱。再赍每石杂赠七分四厘。赴仓投纳公明收受、即刻便将正米及加一耗米、收入官仓、给付完单归农、勿许仓蠹从中打合、亦勿听收粮官胥于正赠杂赠外、勒索使费、粮户米到、苟无水穀糠粞、勒令经即刻收贮官廒、倘有米洵河干及米存民廒者　贤明当事务湏逐一清察、细询缘由、严行参究、以为勒索之戒庶小民称便。而不负行此良法苦心也。草莽鲰生。略陈管见。大概如此。至于催徵之劝诱宽严。觧支之大小缓急。尚湏因地制宜。随时变化。岂悬想空谈。所能悉其妙用乎。兵家有奇正。钱穀刑名亦有经权。似俱未可执一耳。
◆徭役部
牧公曰僱役限田二议诚为千古良谟、勿所先生。留心民事。彷彿其意而行之。酌古凖今。颇称尽善。今三吴田役。行一截均编之法人无不役之田役无无田之户贫民脱累。欢歌载途。但各省未尽举行。各县立法颇异。将必有变通画一之规。以成一道同风之治。姑存此以备参攷。
条格
申详
条议
○条格
均役之法（刘勿所）
·均役之法（刘勿所）
刘勿所
【 讳时俊】
一立烟门册江南苦役重。民就役如赴汤火入陷阱也。拥田者规避百端。窜入贵有力家。莫可踪迹。号铁脚诡计。又或捏立名号。幻出不穷。一户花分成数十矣。至若田圩册。被私家瘦匿。不入官目诸胥遂因缘为奸。飞洒影射。每以游粮附户。诡号虗装。核之则户为乌有子虗。载册则亩如飘絮不著地。赋役不均。其来久矣。本县伏思凡人则有面目家园。而田有形也。若一手握□册。次第按之彼岂能神幻魅伏置田??由中以瞒人目乎于是定式颁册。县分都。都分圩。圩分户。户核其人。人核其号。年齿职投生□。弟男女妇。房舍僕婢之数。圩长据实注填。以付里正。里正呈县。县彙收之为烟门册又令各圩长。各縂其本圩之田。分坵计亩。而鱼鳞编次。某坵属某。某坵半属某。半属某。田有四址。受田者有的名姓为田根册二册定即以田根对烟门为户册夫田根册以稽田。止为影射虚装者设耳。若烟门一册。所包颇广。如编保甲。正疆境。料户口。定名分。清宄盗。逐游徒。六百里俱在掌。制之原不为一端设。然形露影附。核家园奴僕之实。以稽田亩之所归。而诡寄出矣。源穷流会。即户册鬼名。归烟门现在之寔户。而花分亦合矣。自是黠巧闪□之辈。数十年不知有役者。今乃知有役。而法始公平。人始快服矣。一议贴役民之苦于当役者以一人独累众遂旁观若秦越人不不相救助也令欲体其情。甦其累则莫如贴役盖贴役之说略倣古僱役而更为无弊僱役之法。应募者多奸棍。而公务有妨。贴役之法。顶充者仍正身。而公私俱便。盖一举而花诡自消。闾阎安堵。有司可鸣琴而治矣。或谓役纵有累。止于一人。贴役不免加编。且遍一邑。吴中赋额既重。岂能再加。是不然。夫累专一人。使之破家荡产。累散通邑。不过均派厘毫。累在一人。众兢避之。于是有诡寄花分。馈遗酒食之费。于是有议更议报。诈吓需索之扰。若贴在通邑。轻而易举。徵而不觉。在当役者。出身之外。固不损脂膏。在贴役者。供输之外。并不惊鸡犬。利害相较。大致悬矣。又谓贴额一增。遂难复减。即如昔年前练兵之议一起。累且数十年不休。□亦不可不预计也。又不然。往时议练兵。似为以主供客。宜恤民者都有宾散筵设之嗟。今日议贴役。实为用臂佐指。乃一体中同事共助之意。且今既以小民疾苦。特济以贴役之议继今牧民者、岂无痌瘝一体之心、而忍那此一款、归入别项、使当役者无实惠、贴役者为实累乎且贴法有三。亦湏细辩。本县遍访直浙诸县。则有贴田者矣。有贴银者矣。夫贴田必良田方耳。必各图各里。皆得良曰方可。又必迟之岁月。定于数年之后方可。本县污邪强半势既不能尽置高腴之产、时又不能需之数年之间、则贴田之议。有必不可行于本县者矣。夫贴银者。始既类縂而徵之在官。既又零星而散之各役。深虑者以为吏胥可乘此侵渔。奸豪得因以拖欠。而诸役及不蒙寔利。此即未必尽然然而一徵一放、在官府亦未免于费烦即诸役亦常苦于支领是贴银之。亦不得为尽善之策也。莫如定议役米。照亩量加。总入于会计。与兑运存留平米。一体均派不湏官为徵给。复使上下扰烦即于本役名下扣除、免其出□倘扣除不尽。仍照数输廒。设扣数不敷。听别儘某户。若遇荒岁。一体改折。亦即于本役名下儘扣应纳折。但湏于初中等限先除。不得以九限外缓徵银虗名知免。而使无实惠。又议者谓出兑则有加耗。役米则不□加。今若扣除□未。则当役者似为重得便宜。不知当者小则经岁勤劳。大则身家関係今若使之稍裕、则一人乐就、众遂安眠计、计孰便于此者奈何吝一人之利。而甘贻众人之害也。又或谓欲苏当役之苦。正宜除弊。即欲贴役。宁俭无宽。此亦非长计也。夫相沿之□。如常例诸欵。为有司者。岂不极力剔除。苐除妙妙弊在人。鼠窦有出以虗文应者、告示申呈、尽蠹饼土羮之说也。以寔心行者、任内力行、不过三年五年之计也至如立法久长。湏使一利尽利。若议贴而不尽。与不贴同。属今议法之初。湏计诸役之费。各约若干。如其数以为贴额无浮滥、亦无削窄使当役者幸在革弊之日、不妨稍蒙其利以补其劳、即值有弊之时、亦不至多贴以苏其困、似必如是而后为可久之策也或又谓贴役之说一启。得毋开揽役之端乎。是不然。一人之集羶。愈于众人之避阱况此议正所以杜揽役之弊也盖人有数等。有家儘富饶。而柔脆不耐事。或混沌不知事者此不能任役者也有家颇得。而谙练堪任事。又诚实不偾事者此能任役者也有赤棍奸徒。见利忘害。超前不顾后。始于喜事。而终于坏事者此不宜任役者也向无贴役之说或虽贴不宽、则役既有害无利、能任役者、何苦以其语练诚实、甘自贻累、官府点役、亦不得以其谙练诚实之故偏累之、于是照田定役、而柔脆混帐之民、一槩佥点、柔脆混帐之民、若就死地觳□不前、则奸徒赤棍、因以为市、始而包顶以图利、既而推扯以卸害、奸民始终得计、良民左右皆伤今若贴役有定议。则能任役者。议之不为雠。点之不为厉。即不乐就。亦不苦求避矣。奸棍何自而揽充。公务何至于被偾乎。乃点役之法。亦宜因此更议。闻曩者耆老议役。设誓凭公。间有涉私。官为审定。犹存公议之饩羊也。自耆民非人。私图自便。将自己之田。与縂书通同作弊。飞洒不可稽查。仍恐本肩之人。不容脱役。则倡将尖田册之说。其法不分里扇。通融概县有田人户。虎头鼠尾。照数挨徧。即三尺之童。亦可据册点役。至简至逸。官亦便之。第同扇不肯攻发。概县谁相照管。花诡计行。日甚一日。通同积书稍吏。表里为奸。而将尖田册。止为弊之府耳。夫即使□尖册无弊。点役一皆实田苐论田而舍人。不论其能否任役。何异暗中模索。迫盲者而使视乎。今后点后。湏择其人。有应任役者如前之家事待过、谙练事情、心地诚实者是已而又年力精壮素惯尚。自分空间。不妨职业。数者不可兼得先论其家事干材心地、而后论其他、除应议优免外。量役之轻重。而以田多大户。随从之差等互结之乃大户议后必先本身本身果不能当。始议及其亲者。亲者又不能当。始议及本行本啚者。本行本啚无人。始议及本啚别圩。本啚别圩又无人。始议及本扇内别圩别啚。又无人。始议及本都内别扇。又无人。始议及附近别都。若大户舍已而议人。舍亲而议
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:06:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>